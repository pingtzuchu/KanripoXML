<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百六十三</head> <lb/>
    <p>
<pb n="KR4h0117_WYG_363-1a"/>
欽定四庫全書<lb/>
　石倉歴代詩選巻三百六十三<lb/>
　　　　　　　　　　　　明　曹學佺　編<lb/>
　明詩初集八十三<lb/>
　　蘇平<hi>字秉衡海昌人舉賢良方正不就有雪溪漁唱</hi>
　　　箕山操<lb/>
箕之山可以樵箕之水可以遨爰洗我耳爰棄我瓢四<lb/>
無人聲弗喧弗囂我友于巢弗臣于堯清風穆穆聊傲<lb/>
<pb n="KR4h0117_WYG_363-1b"/>
世以逍遥<lb/>
　　　陋巷操<lb/>
巍巍尼父兮吾得師之悠悠大道兮吾得窺之簞有食<lb/>
兮適充吾飢瓢有飲兮聊觧渇為人不我堪兮吾樂孔<lb/>
宜<lb/>
　　　精衛操<lb/>
精衛禽怨長在西山有石東有海銜石填之良有待海<lb/>
若塞乾恨迺釋口血離離羽毛濕<lb/>
<pb n="KR4h0117_WYG_363-2a"/>
　　　别鵠操<lb/>
彼黄者鵠雌雄其侶既宛其頸復戢其羽汝不畜雛義<lb/>
當去汝雌飛動哀鳴雄感别離苦不願烏生八九子但<lb/>
願同巢共生死<lb/>
　　　艾而張<lb/>
艾草莽張虞羅雀髙飛離蓬窩入網少出網多野田啾<lb/>
啾啄枯禾雀兮雀兮奈爾何<lb/>
　　　將進酒<lb/>
<pb n="KR4h0117_WYG_363-2b"/>
君不見劉伯倫一飲一石陶天真又不見阮步兵沈酣<lb/>
累月不蹔醒百年三萬六千日世上幾人能滿百昨日<lb/>
對明鏡鬂髪忽已白安得魯陽戈為我回羲和來日已<lb/>
少去日多坐令豪傑成蹉跎我欲服食金光草神仙有<lb/>
無何足道我欲挾䇿朝帝關九重崔嵬不可攀不如築<lb/>
糟為臺玉為斗與君共樂無何有萬古虚傳身後名一<lb/>
尊共盡生前酒<lb/>
　　　紫凰曲<lb/>
<pb n="KR4h0117_WYG_363-3a"/>
銀蟾貼天流素光玉峰仙人吹紫凰紫凰離羣發清嘯<lb/>
思入寒雲悲怨長餘音嘶風山石裂梅花飛春墮香雪<lb/>
馮夷宫中龍夜愁鮫人學語聲幽修江波淡淡寒不流<lb/>
七十二峯凝暮秋急管繁絃不須數轉羽移商調尤古<lb/>
空山野人踏哮虎隔竹湘妃泣秋雨有時無聲似有聲<lb/>
欲與彩鳯相和鳴秦皇女兒去不返碧海三山夢魂斷<lb/>
　　　五言雜咏<lb/>
彼美南國姝婉孌貞且良青霞以為珮明月以為璫白<lb/>
<pb n="KR4h0117_WYG_363-3b"/>
玉蓄光彩幽蘭含馨香日秉流黄機五彩成文章見者<lb/>
為歎息不殊古姬姜世無蹇修氏玉帛不時將脉脉處<lb/>
重闈何曾下中堂容顔豈不好覽鏡徒自傷但恐芙蓉<lb/>
花揺落隨衆芳<lb/>
　　　寄金粟公子<lb/>
中夜百憂集攬衣起徬徨明月揚素輝列宿互低昻耿<lb/>
耿河漢流肅肅鴻雁翔念我同心人邈焉越一方昔為<lb/>
雙游魚今為孤飛凰援琴不成寐展轉幽思長豈無蕙<lb/>
<pb n="KR4h0117_WYG_363-4a"/>
蘭花為君掇其芳道逺莫致之撫懐徒自傷<lb/>
　　　寄逯頥正主事<lb/>
猗猗蕙蘭花宛在水中央朝露沐華澤春陽汎崇光煜煜<lb/>
合素姿盈盈婉清揚恥為桃李顔混彼蕭艾行川澤寂<lb/>
無人翛然藹餘芳采之欲誰遺同心恨河梁引領空踟<lb/>
蹰日暮幽思長<lb/>
　　　親蘭<lb/>
盈盈九畹姿托根在沅湘朱華吐幽艷煜煜含朝陽湛<lb/>
<pb n="KR4h0117_WYG_363-4b"/>
露濯其英光風揚芬芳蕭艾非所伍蕕菅詎為行媛㜻<lb/>
不自媚無迺國之香泠泠尼父琴操之為悲傷徳馨固<lb/>
所重采以紉荷裳允哉親蘭心佩之期無忘願言慎初<lb/>
服令聞日以彰<lb/>
　　　讀螺城集<lb/>
末俗薄風雅幽懐鬱難任黄鐘乆弗奏下里徒洼滛不<lb/>
見涓與襄疇能宣我心誰知百世下始聞南風琴一彈<lb/>
再三唱太古有遺音調逺意自適山髙水瀰深孤鴻唳<lb/>
<pb n="KR4h0117_WYG_363-5a"/>
逺漢翔鸞鳴髙林聆罷復嘆息凉飈濯余襟<lb/>
　　　劉生<lb/>
結客皆豪毅英風聞四方錦衣蒼玉珮白馬紫絲韁排<lb/>
難死知已横行出邊疆君恩殊未報龍劒夜生光<lb/>
　　　銅雀妓<lb/>
銅雀荒秋草羅衣不再薫淚流漳水恨雨散楚臺雲夜<lb/>
月停歌扇春風罷舞裙西陵遥在眼脉脉倚斜曛<lb/>
　　　關山月<lb/>
<pb n="KR4h0117_WYG_363-5b"/>
萬里㸔圓缺中天一氣浮光揺紗障夕影落玉關秋少<lb/>
婦閨中見征人笛裏愁嫦娥知别苦偏照海西頭<lb/>
　　　王昭君<lb/>
柔逺藉蛾眉承宣出禁闈玉顔輕畫史珠淚濕羅衣戀<lb/>
主心徒在和親事已非相隨惟漢月萬里到金微<lb/>
　　　擬宋之問應梁王教宴龍泓<lb/>
臺榭俯靈源風光似禁垣吹笙下緱嶺飛盖入西園鳥<lb/>
逐歌聲斷花隨舞䄂翻慚非枚乗匹環珮侍金門<lb/>
<pb n="KR4h0117_WYG_363-6a"/>
　　　塞上曲<lb/>
戰馬聞笳鼔横行出塞門陣雲凝隴黒殺氣入邊昏決<lb/>
䇿平沙漠捐生報國恩猶慚漢公主萬里嫁烏孫<lb/>
　　　擬杜甫春夜宿左省<lb/>
掖垣分夜直何必羡瀛洲象緯低龍闕河山繞鳯樓禁<lb/>
鐘隨漏盡宫月向人流獻納明光裏能忘賈誼憂<lb/>
　　　長門怨<lb/>
君恩殊未盡新寵一何深寳鏡留塵影瑶堦斷履音病<lb/>
<pb n="KR4h0117_WYG_363-6b"/>
容消白玉秋賦費黄金千古長門月那能照妾心<lb/>
　　　擬和太常韋主簿五郎寓目<lb/>
謾說秦關百二重夕陽回首露臺空參差碧樹迷行殿<lb/>
重疊青山繞故宫小苑啼鶯留醉客邊城遊騎獵元戎<lb/>
當時獻納甘泉裏更有何人賦最工<lb/>
　　　擬積雨輞川庄<lb/>
經旬煙雨暗東菑荷蓧空林路欲迷田畯乗春催布糓<lb/>
山妻當午餉蒸棃桃花水滿鸕鷀下桑柘隂深戴勝啼<lb/>
<pb n="KR4h0117_WYG_363-7a"/>
習静山中人跡少門前芳草緑應齊<lb/>
　　　擬過賈誼宅<lb/>
楚郷卑濕嘆殊方賦鵩人非宅已荒謾有長書憂漢室<lb/>
空將哀些弔沅湘雨餘古井生秋草葉盡踈林見夕陽<lb/>
過客不須頻太息咸陽宫殿亦凄凉<lb/>
　　　擬登余于城<lb/>
楚郷南上獨盤桓風景蕭蕭落葉乾百戰山河空寂寞<lb/>
幾家耆舊半凋殘背人孤鳥蒼煙暝臨水荒城白日寒<lb/>
<pb n="KR4h0117_WYG_363-7b"/>
回首弋陽溪畔路令人懐古思漫漫<lb/>
　　　擬宿淮浦寄司空曙<lb/>
偶來淮海寄行蹤况復懐人嘆轉蓬千里雲山長在别<lb/>
十年書劒不相逄孤舟凉雨隨風入極浦寒潮向夕通<lb/>
惆悵楚天清夜月不知尊酒幾時同<lb/>
　　　擬蘇臺至望亭驛人家盡空悵然有作寄從弟<lb/>
亂離征騎獨南還零落羇魂益慘然草色漸㸔侵驛路<lb/>
客愁無復見人煙江村古木迷蒼靄野水平蕪際碧天<lb/>
<pb n="KR4h0117_WYG_363-8a"/>
咫尺故園歸未得鼓鼙聲裏度新年<lb/>
　　　擬湘南懐古<lb/>
江山揺落獨登臨草色湖南入望深萬古空留湘女恨<lb/>
九歌誰識屈原心霜清楚畹蘭香歇雲暗巴陵雁影沈<lb/>
正是客懐消不得竹枝聲裏斷猿吟<lb/>
　　　奉寄黄少保宗豫<lb/>
不學留侯慕赤松急流能退幾人同四朝輔弼推元老<lb/>
一代勲名列上公緑野放歌明月裏青山髙卧白雲中<lb/>
<pb n="KR4h0117_WYG_363-8b"/>
心懸北斗遥瞻仰誰似文章繼國風<lb/>
　　　奉寄金粟公子<lb/>
回首雲霄憶舊遊鳯凰臺畔楚江頭西園乆負花時席<lb/>
東郭虚勞雪夜舟夢裏青山人更逺鏡中華髪嵗空流<lb/>
秋風不見南來雁煙樹蒼茫動别愁<lb/>
　　　贈孫大㕘子良<lb/>
曾侍先皇沐寵輝白頭報國似君稀故山夜雨存黄菊<lb/>
華省春風對紫薇方岳乆霑申伯化郷人争待潞公歸<lb/>
<pb n="KR4h0117_WYG_363-9a"/>
青雲先逹知多少獨向天涯問布衣<lb/>
　　　寄劉源博蔣主忠金公瓚幷懐玉山知己<lb/>
門徑無塵客到稀白雲流水淡忘機地經積雨殘花盡<lb/>
鳥度空山夕照微賈誼有才猶未逹馬卿多病獨思歸<lb/>
玉峰知己分擕乆誰共林泉賦采薇<lb/>
　　　寄沈倥侗<lb/>
林泉詩酒共忘機此别翻憐㑹靣稀明月海天將夢逺<lb/>
青雲軒冕與心違江城暮雨砧聲斷澤國秋風雁影微<lb/>
<pb n="KR4h0117_WYG_363-9b"/>
獨立滄洲誰是伴白鷗煙水思依依<lb/>
　　　寄故園諸弟<lb/>
京國從親嵗月深遥憐諸弟隔家林思蓴乆負秋風興<lb/>
夢草空驚夜雨心郷信楚江逄斷雁客愁梁苑度踈砧<lb/>
何應得似彭城會尊酒相㸔共醉吟<lb/>
　　　寄金粟公子<lb/>
逍遥林下淡忘機芳草寒塘獨掩扉明月心期天外逈<lb/>
流年華髮鏡中稀白鷗滄海閒情逺黄葉青山舊業微<lb/>
<pb n="KR4h0117_WYG_363-10a"/>
回首習家池上路重來清興未應違<lb/>
　　　酬弟秉中見寄<lb/>
茆屋蕭蕭野水濵惟應魚鳥日相親閒庭暮雨驚黄葉<lb/>
短棹西風釣白蘋曼倩飢來還自笑陶潛醉裏竟忌貧<lb/>
恵連羣從詩偏好幾度西堂入夢頻<lb/>
　　　秋日書懐<lb/>
十年京國敝貂裘百事無成已倦遊客裏青衫司馬淚<lb/>
天涯明月杜陵愁秦淮煙暝砧聲夕楚澤雲深雁影秋<lb/>
<pb n="KR4h0117_WYG_363-10b"/>
南望故園歸未得懶將詞賦獨登樓<lb/>
　　　寄錢允言<lb/>
扁舟憶昔過吴門最喜君家古道存夜月獨懸徐孺榻<lb/>
春風曾造辟彊園竹深啼鳥驚詩夢石上寒流醒醉魂<lb/>
回首海山雲樹逺百年心事共誰論<lb/>
　　　酬醉雪松泉<lb/>
一别青山會靣稀望中煙樹轉依微閒庭暮雨林花落<lb/>
老圃春香藥草肥鷗鳥忽隨流水去鶴羣長伴白雲飛<lb/>
<pb n="KR4h0117_WYG_363-11a"/>
鼎湖乆負蘭舟約幾度閒吟對夕暉<lb/>
　　　酬醉雪見訪<lb/>
郭溪流水勝山隂獨棹扁舟物外尋孤館共聴今夜雨<lb/>
青燈相對十年心雲迷雁影驚秋色露冷蛩聲助客吟<lb/>
一曲瑶琴思無限幾人湖海是知音<lb/>
　　　送沈愚歸玉峰<lb/>
皇州鶯囀柳條新客裏那堪此送君歸夢不離吴苑月<lb/>
還家髙卧玉峰雲江村貰酒逄寒食驛路看山對夕曛<lb/>
<pb n="KR4h0117_WYG_363-11b"/>
最是臨歧分手處落花離思共紛紛<lb/>
　　　送駱泰入蜀省兄<lb/>
回首鴒原感别離片帆遥度夜郎西雲深蜀魄呼名語<lb/>
月冷巴猿向客啼諸葛祠堂春草没杜陵茆屋夕陽低<lb/>
相思亦有南來雁莫道音書醉懶題<lb/>
　　　送劉㕘政㕘謀宣府<lb/>
紫塞迢遥舊路微西風駟馬去騑騑山連勑勒沙場逺<lb/>
草盡烏孫部落稀入幕陳琳能草檄防邊李牧觧乗機<lb/>
<pb n="KR4h0117_WYG_363-12a"/>
平生報國存孤劒不斬樓蘭竟不歸<lb/>
　　　送人歸豫章<lb/>
旅館思親動别愁郷園回首是南州雲山向晩千峰出<lb/>
汀樹經霜亂葉流斗酒髙吟彭蠡月片帆遥度楚江秋<lb/>
懸知獨坐蓬窓雨夜思千重戀舊遊<lb/>
　　　送張宗顯<lb/>
西湖風景舊繁華家在青山去路賖萬里斷蓬驚客鬢<lb/>
亂峰殘雪夢梅花帆投極浦寒煙積門掩孤城落日斜<lb/>
<pb n="KR4h0117_WYG_363-12b"/>
惟有别離情不斷逺隨流水到天涯<lb/>
　　　送張景歸四明<lb/>
萍水相逢此識君天涯蹤跡又離羣夢随海月郷心逺<lb/>
愁逐江流客路分極浦斷鴻驚暮雨亂山孤騎入寒雲<lb/>
空齋别後門還掩詩酒何人話夕曛<lb/>
　　　送吕元素<lb/>
采服寧親賦獨歸白雲何處是庭闈越南故國青山逺<lb/>
江上寒潮舊路微千里共㸔明月在一尊終念故人違<lb/>
<pb n="KR4h0117_WYG_363-13a"/>
洛陽年少才偏富霄漢誰當薦布衣<lb/>
　　　送葉景齡北上<lb/>
共羡觀光上紫宸幾多冠盖望行塵孤舟流水離情逺<lb/>
小店飛花送酒頻千里雲山淮甸夕萬家煙樹帝城春<lb/>
承恩有待南歸日重向髙堂戲綵新<lb/>
　　　和金粟公子韻<lb/>
迢迢香徑入中林曾記春風此盍簮絶壑踈松雲度影<lb/>
小山叢桂月生隂花邊啼鳥驚詩夢石上寒泉净客心<lb/>
<pb n="KR4h0117_WYG_363-13b"/>
别後定知塵事少只應猿鶴伴鳴琴<lb/>
　　　和總戎尚志陳公韻<lb/>
將軍韜略擅才雄赫赫聲名振海東沙浦晴煙秋減竈<lb/>
天山明月夜張弓星揺佩劒龍光冷日射征袍獸錦紅<lb/>
令肅轅門邊警息幾回談笑坐春風<lb/>
　　　劉阮入天台遇仙子<lb/>
洞門煙景曉蒼蒼誰道神仙是𣺌茫銀甕流霞頻醉客<lb/>
玉笙吹月慢調簧仙遊𤣥圃春偏好身入壺天日正長<lb/>
<pb n="KR4h0117_WYG_363-14a"/>
只恐塵凡勞夢想此中無計更留郎<lb/>
　　　仙子送劉阮出天台<lb/>
迢迢煙景接三台此别劉郎更不来夜色獨憐明月在<lb/>
春風惟見碧桃開山中流水隨人去洞口閒雲伴鶴回<lb/>
仙境塵寰元自隔空留遺跡印青苔<lb/>
　　　劉阮重到天台不復見諸仙<lb/>
天台何處覔𤣥真今日重来迹已塵絶壑寒林惟有月<lb/>
空山流水四無鄰不逢仙犬雲間宅謾說桃花洞裏春<lb/>
<pb n="KR4h0117_WYG_363-14b"/>
惆悵此生那復見煙霞回首更愁人<lb/>
　　　遊鐵柱觀<lb/>
髙明宫殿鎻煙霞世隔仙凡一徑斜石甃有靈遺鐵柱<lb/>
瑶臺無路問丹砂黄猿夜嘯孤峰月白鹿春眠一洞花<lb/>
松下道人能愛客幾回留我飯胡麻<lb/>
　　　晩出南浦<lb/>
獨倚篷牕望轉迷故園遥隔楚天西漁村寂寂孤煙逺<lb/>
海嶼亭亭落日低歸路不堪春草緑思家況值暮猿啼<lb/>
<pb n="KR4h0117_WYG_363-15a"/>
只應懐古無窮意幾處江山入品題<lb/>
　　　彭蠡舟中<lb/>
江上西風逐去航驛程南下水茫茫思親客路㸔雲影<lb/>
别弟天涯見雁行樹帶斷煙迷楚澤潮隨明月到潯陽<lb/>
誰知萬里孤吟客獨對青燈憶故郷<lb/>
　　　泊東湖<lb/>
徃來江漢乆淹留蹤跡還同馬少游郷思不堪逢斷雁<lb/>
閒身那得似浮鷗踈燈映竹人家暝亂葦驚風野渚秋<lb/>
<pb n="KR4h0117_WYG_363-15b"/>
今夜扁舟何處泊㟁傍沽酒一消愁<lb/>
　　　長橋夜泊<lb/>
艤棹垂虹近驛樓水晶宫裏夜深遊腥風隔浦吹漁網<lb/>
逺火臨江映客舟萬頃煙波寒浸月一天星斗倒涵秋<lb/>
酒醒共向篷牕坐歌罷滄浪起白鷗<lb/>
　　　李二尹敏陪遊恵山寺<lb/>
花縣鳴琴訟簡時春風聯騎赴幽期雲浮曙色迷青嶂<lb/>
雨過寒聲瀉碧池竹裏開軒僧供茗松間掃石客題詩<lb/>
<pb n="KR4h0117_WYG_363-16a"/>
明朝依舊紅塵隔回首煙蘿入夢思<lb/>
　　　中秋宴城南兪氏館賞月<lb/>
玉宇澄鮮一鏡流此身何必廣寒遊光揺河漢中天夜<lb/>
影落關山萬里秋人醉霓裳雲外曲杯傳金谷海邊樓<lb/>
詩成髙卧吟壇上不覺凉生白苧裘<lb/>
　　　四皓圍棋圖<lb/>
共將聲迹遁巖阿静裏看棋趣自多幾着消磨秦日月<lb/>
一枰匡復漢山河溪邊夜雨生芳草谷口春風裊薜蘿<lb/>
<pb n="KR4h0117_WYG_363-16b"/>
憶自寓形巴橘裏商於誰和采芝歌<lb/>
　　　蔡琰歸漢圖<lb/>
中郎有女貌如花流落單于嵗月賖北去千金勞漢使<lb/>
南來萬里度龍沙哀吟調入邊笳慘歸路愁看塞雁斜<lb/>
腸斷殊方分手處黄雲衰草隔天涯<lb/>
　　　江村秋暮圖<lb/>
江郷風物逺依微雲樹離離帶夕暉黄葉亂隨流水去<lb/>
青山遥映白鷗飛一聲牧笛和煙暝幾處漁舟載月歸<lb/>
<pb n="KR4h0117_WYG_363-17a"/>
有客年來簮組繫謾來清夢想柴扉<lb/>
　　　秋景圖<lb/>
雙溪雨過夕流清萬頃煙波入望平兩㟁碧峰凝暮色<lb/>
一庭黄葉墮秋聲西風逺浦征帆小落日青山去鳥明<lb/>
寄語讀書林下客莫因髙卧謝時名<lb/>
　　　紫微山<lb/>
紫微山色倚空青天外㕘差列畫屛佛國樓臺青嶂合<lb/>
仙家洞府白雲扃松花雨過通泉脉芝草香生識地靈<lb/>
<pb n="KR4h0117_WYG_363-17b"/>
日暮倚闌清興逺樵歌多在醉中聽<lb/>
　　　白鷺春波<lb/>
鷺洲煙水𣺌無涯勢接龍江繞帝家風度暗香知杜若<lb/>
浪浮春色見桃花雁迷凉雨連芳渚鷗帶寒潮浴淺沙<lb/>
回首蓬萊天咫尺仙遊且擬泝靈槎<lb/>
　　　鼎湖夜月<hi>湖心有禇无量讀書堆</hi>
湖上娟娟月色浮無窮清景滿滄洲光揺波浪孤輪夜<lb/>
影落山河一鏡秋寄跡書堆人已去乗槎銀漢客同遊<lb/>
<pb n="KR4h0117_WYG_363-18a"/>
姮娥自是多情物時遣餘輝照綵舟<lb/>
　　　遊會稽<lb/>
雞黍論心願不違孤舟南下思依依天連禹穴蠻雲遶<lb/>
水滿耶溪越鳥飛風月多情詞客在江山有待故人稀<lb/>
登臨慢憶蘭亭㑹衰草斜陽迹已非<lb/>
　<lb/>
　<lb/>
　<lb/>
<pb n="KR4h0117_WYG_363-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉厯代詩選巻三百六十三<lb/>
</p>
<p>
</p>
  </div>
</body>
</text>
</TEI>
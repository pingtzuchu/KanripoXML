<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百十</head> <lb/>
    <p>
<pb n="KR4h0117_WYG_210-1a"/>
欽定四庫全書<lb/>
　石倉歴代詩選巻二百十<lb/>
　　　　　　　　　　　　明　曹學佺　編<lb/>
　宋詩八十七<lb/>
　　熊　鉌<lb/>
　　　聞崇安縣學立碑<lb/>
出山未踰月輙復入山去平生武夷志兹遊適真遇誅<lb/>
茅倘可遂豈但山水趣扶揺欣夙心躊躇動長慮恭惟<lb/>
<pb n="KR4h0117_WYG_210-1b"/>
文公學倡道匪虚語向㣲剖析功斯人遂聾瞽齋居一<lb/>
原歎此歎無人寤晚年制作心門人未輕許真實浸沈<lb/>
寥枝葉謾誇詡漂淪未百年劇竊立門戸吾黨固有愆<lb/>
斯道自今古扶偏須忠臣邪說可無距同志此來遊興<lb/>
言激余素禮樂愧河汾興唐竟誰與大隠堂前水滔滔<lb/>
自東注囘薄萬古心無言對天柱<lb/>
　　　上致用院李同知論海舶<lb/>
易經致民用肇自羲農先耒耜既生聚市易還懋遷公<lb/>
<pb n="KR4h0117_WYG_210-2a"/>
私不交病本末無倒懸古人致主術稱物匪有偏厥初<lb/>
禹作貢不但中邦田四海自錫貢寧憚來往邊碣石來<lb/>
冀右海岱青徐連束南竝淮揚亦自江海沿夫豈寶逺<lb/>
物有道歸陶甄成周制國用半在周官編虞衡與商賈<lb/>
胡不末利捐艱難開國心什一猶欲蠲裒益固有道公<lb/>
功格皇天後儒不知學說理多虚𤣥生財昧大道民命<lb/>
日益脧管商一作俑蠧弊巳千年漁鹽<hi>闕</hi>抑末柰何誘<lb/>
開阡懐清一以築㷀獨堪哀憐封君擅半賦公私重熬<lb/>
<pb n="KR4h0117_WYG_210-2b"/>
煎寒機凍女手汗粒頳農肩織衣不上體舂粟不下咽<lb/>
傷哉力田家欲說涕淚漣何如棄之去逐末利百千矧<lb/>
此賈舶人入海如登仙逺窮象齒徼深入驪珠淵大貝<lb/>
與南琛錯落萬斛船取之人不傷用之我何愆柰何昧<lb/>
輕重屑屑窮筭鞭錙銖較鷺股漏網魚吞船安得體國<lb/>
臣爲天握璣璇上資國脈夀下極民瘼瘨朝夕禹貢志<lb/>
菲食甘胝胼九載不入門千古孰與賢更想公旦心待<lb/>
旦尤乾乾世俗吝與驕曽不絲毫牽所以泰和治常在<lb/>
<pb n="KR4h0117_WYG_210-3a"/>
虞周前此道久巳亡利欲充培埏豈曰治不及曽是心<lb/>
無傳明公中州傑自是天分全問學甚充厚願力還精<lb/>
堅博物功不勞無欲心湛然維此一樞軸實秉大化權<lb/>
如天有北斗物物歸璣璇帝念南海民風化舊所宣皇<lb/>
皇風霜節炳炳奎璧躔纎㣲亦何凂闔散有大權利用<lb/>
六府脩制用九府圜古人不可作得意皆蹄筌誰哉識<lb/>
治本理此大化絃三代事寂寞念之心中捐書生武夷<lb/>
客偶此來海堧使者採風謡詩歌寓惓惓<lb/>
<pb n="KR4h0117_WYG_210-3b"/>
　　　春雨<lb/>
春來一月雨米斗錢三千江空盡絶市竈冷厨無煙我<lb/>
從莆城來四望良凄然濱海皆食淡邏卒相尋挻纍纍<lb/>
起夫役庶局供熬煎玉食寜幾何千百俱並縁祗今二<lb/>
月節何暇及種田使臣詢民瘼當務固有先近倉有陳<lb/>
粟庶解朝夕懸<lb/>
　　　詠菊<lb/>
廬峰幾千仞中有雲一龕千秋遯世人誅茅結爲庵我<lb/>
<pb n="KR4h0117_WYG_210-4a"/>
嘗造其間追尋極幽探山中滿蘭蕙谷口羅松杉更有<lb/>
藥圃畦種菊杞與甘療病還延年未數菊水潭百年未<lb/>
云久澗草空毵毵我居北澗北子住南澗南偶然此隣<lb/>
竝妙處誰能參古來種菊人祗言晉陶潛當年移南村<lb/>
此地何所耽亦曰素心人可與共晤談云何舎之去我<lb/>
懐殊未諳八表方停雲處處迷征驂何如且歸來理此<lb/>
荒徑三歲晚永爲伴青松冠前巖保此霜下傑毋令澗<lb/>
懐慚<lb/>
<pb n="KR4h0117_WYG_210-4b"/>
　　　遊武夷山<lb/>
我來武夷山逺意超千古嘗思混沌開疏鑿未經禹峽<lb/>
山猶古梁洪濤莽囘互行舟留大壑營巢餘斷樹埌崖<lb/>
波濤痕隠隠皆可覩陶然上古民要服固深阻秦威何<lb/>
桓桓薄海猶廣土六合皆湧沸一枝豈寧處嘗言十三<lb/>
君隠隠避秦侶一日厭塵寰泠然遂髙舉上山娯賓雲<lb/>
下山漏豺虎神仙何渺茫虹橋想虚語桃源亦其類好<lb/>
事自誇詡風氣日巳開蛇斷出真主遂令閩山陬盡入<lb/>
<pb n="KR4h0117_WYG_210-5a"/>
職方宇漢志名始彰祠堂用魚脯流傳世代久琳宫粲<lb/>
衣羽至今此名山號爲神仙府恭惟我遯翁辭闢厥功<lb/>
溥於焉卜精廬溪山九曲五圖書盡在是斯地儼鄒魯<lb/>
我以負笈生來兹有年數自慚仁智心未覩髙深趣斯<lb/>
遊亦何意㑹心覬真遇侃侃平生友惠然肯來顧擕手<lb/>
敦風好抗志企遐慕招我山中遊兹遊適予素巍巍大<lb/>
隠屏屹屹天一柱前瞻晚對亭考槃固其所何當同心<lb/>
人相與薙榛莽長松期歲寒脩竹倚日暮我自愛此山<lb/>
<pb n="KR4h0117_WYG_210-5b"/>
躊躇不忍去<lb/>
　　　隂字亭<lb/>
湧翠豈蘭亭唐峰非山隂一渠疏曲水四野成茂林對<lb/>
此坐歎息超然起遐心當年諸王集幽情暢登臨虛曠<lb/>
非逺識絶勝名利襟近代翁李遊至理窮髙深云何夸<lb/>
毗子清談且駸駸抗志有近逺撫事無古今此日復何<lb/>
日有酒始酌斟援琴不敢發誰歟爲知音<lb/>
　　　觀釣<lb/>
<pb n="KR4h0117_WYG_210-6a"/>
暫停窗間詩觀此池上釣魚尾何沈沈竹竿何嫋嫋一<lb/>
絲波靣動揺曳出深沼校人畜我時活我良謂厚作膾<lb/>
終當供設餌誠不料何當兩相忘萬里遊浩渺<lb/>
　　　上嚴亷訪<lb/>
七閩天南陬實惟文明方天氣一以開文治何其昌我<lb/>
思常公化廸我真無疆開端固匪易再造伊誰當<lb/>
　　　其二<lb/>
古人重民教禮樂用爲急虞書有三官周典猶二職太<lb/>
<pb n="KR4h0117_WYG_210-6b"/>
學領奉常西都有餘責兩生既不來何參又無術<lb/>
　　　其三<lb/>
漢興歴數世兹事竟未遑一絶不復續千載重慨慷房<lb/>
魏輔貞觀汗瀋空流漿開寶襲唐陋儀儼負義方<lb/>
　　　其四<lb/>
南方尚秉禮文風未云衰釋奠古雅樂鄉飲舊漢儀表<lb/>
章在正學舎魯將安之願言假良遇制作逢昌時<lb/>
　　　寄趙菊東山長三首<lb/>
<pb n="KR4h0117_WYG_210-7a"/>
男兒貴神交何必見顔色大江有佳士夢寐不可得忽<lb/>
來幔亭間片雲不相識娟娟不在眼猶此一水隔<lb/>
澹然幽貞姿乃是夕英菊托根九秋杪霜露凄巳肅我<lb/>
疑靈均伴只有淵明獨采采黄金花豈意杜林曲<lb/>
胡爲此不采却來泮水芹聖人望魯念彼黍車轔轔餘<lb/>
澤孟孫氏管商何足論新畬有陳根猶是豐芑春<lb/>
　　　三山先賢祠落成<lb/>
填宿久旅奎一朝開文治行歌閩水春芹藻見新意林<lb/>
<pb n="KR4h0117_WYG_210-7b"/>
亭鬱還合祠宫敞宏麗欲賡泮宫頌且作鄉校義<lb/>
平地忽突兀敏手何神哉藹然色笑中見此通濟才入<lb/>
門知我心三歲猶初來祠典闗百世所貴重討裁<lb/>
　　　荒城歩月<lb/>
出門喜清曠興盡喚歸船擕手共明月知心惟老天暮<lb/>
潮生遠浦秋色滿平田落落男兒事相逢豈偶然<lb/>
　　　泊舟野望<lb/>
樹色連雲色春歸物更妍落紅飄近岸新緑漲平川野<lb/>
<pb n="KR4h0117_WYG_210-8a"/>
鸛窺魚笱沙鷗避客船斜陽江上立搔首意茫然<lb/>
　　　蒙泉<lb/>
天池有佳水雲氣䕶深山我愛泓澄好人嫌澤潤艱暗<lb/>
空鳴滴滴高壁瀉潺潺漸近塵泥涴何時復此還<lb/>
　　　上劉治中<lb/>
弱水流西河水東瞻烏爰止誰雌雄天地方閉何時通<lb/>
顛倒溷室成仙宫我羡仙人在髙空絶粒輕舉乘天風<lb/>
豢養不及真神龍人生剪羽樊籠中名尤利怨方相攻<lb/>
<pb n="KR4h0117_WYG_210-8b"/>
忽聞海上蓬萊翁却來幔亭跨長虹願留徜徉羣仙峰<lb/>
塵寰渺渺知何窮<lb/>
　　　𢷬衣曲<lb/>
北望悠悠音信少空房念逺心常早流螢煜煜夜稍清<lb/>
塞鴈嗈嗈寒巳到細絲清水練方新在椸半濕日中明<lb/>
隔簾翁媪寐不熟月落尚聞砧杵聲將軍錦帳環歌舞<lb/>
百戰尚遲歸寸土老農肩米肉成瘡思婦裁衣淚成雨<lb/>
　　　送洛陽靳中事<lb/>
<pb n="KR4h0117_WYG_210-9a"/>
銅駝巷陌棘風凉尚記東都舊帝鄉甲馬營空雲氣逺<lb/>
杜鵑聲老洛園荒天開地闢人才出風起雲飛汗竹香<lb/>
倘得行窩容我老春風借地種姚黄<lb/>
　　　聞讀書有感<lb/>
萬疊青山鎖暮隂倚欄凝竚意深深趂時士女忻秦服<lb/>
學語兒童解楚吟當日繁華逐流水何年拱把秀穹林<lb/>
遼東爼豆銅川筮認取斯人萬古心<lb/>
　　　勉無咎<lb/>
<pb n="KR4h0117_WYG_210-9b"/>
萬古綱常六尺軀可嗤杜老悔爲儒林聞巳聽鳩呼婦<lb/>
竹外行㸔鳯引雛倘有牛眠先卜兆豈無盤谷早營菟<lb/>
世間忙處應多錯盡把韋弦玩座隅<lb/>
　　　越州道中<lb/>
野田秋澗響潺潺新翠喬林繞舎環淡月凝煙横别浦<lb/>
斜風吹雨過前山柴扉初放牛羊出漁艇方擕蠏蛤還<lb/>
自笑平生愛遊覽天教長在水雲間<lb/>
　　　客裏書事<lb/>
<pb n="KR4h0117_WYG_210-10a"/>
西風凉信入虚簷絺綌㣲單巳戒嚴鄉夢不隨秋夜永<lb/>
客愁偏向雨聲添清高鳴鴈低雲海漂泊流螢傍竹簾<lb/>
搔首寒燈樓舎悄行藏自曉不須占<lb/>
　　　蕪湖過繁昌旅舍蕭然偶書<lb/>
竹窗漸白巻寒衾上已纔過節物深野杏外籬明望眼<lb/>
蔞蒿滿地藹愁心巳知賦分多行役焉用詩鳴得賞音<lb/>
春在江山無限好緩驅羸馬度煙林<lb/>
　　　平江舟中不寐<lb/>
<pb n="KR4h0117_WYG_210-10b"/>
逺水瀟瀟荻葦風月明雲外呌孤鴻丹楓擁被疎篷底<lb/>
夢斷山深野寺鐘<lb/>
　　　江邊客舍<lb/>
輕寒無賴入征裘野水閒雲總是愁極目逺山横靄外<lb/>
數聲鳴櫓白蘋洲<lb/>
　　　詠盆梅<lb/>
一聲羌笛晚風斜再問花期便覺賖茵幌泥沙可隨分<lb/>
莫將春意殢殘花<lb/>
<pb n="KR4h0117_WYG_210-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_210-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百十<lb/>
</p>
<p>
</p>
  </div>
</body>
</text>
</TEI>
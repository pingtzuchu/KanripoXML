<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百九十七</head> <lb/>
    <p>
<pb n="KR4h0117_WYG_397-1a"/>
欽定四庫全書<lb/>
　石倉歴代詩選巻三百九十七<lb/>
　　　　　　　　　　　　　　明　曹學佺　編<lb/>
　明詩次集三十一<lb/>
　　倪岳<lb/>
　　　　上巳會尚質宅雨雪交集得日字<lb/>
四時有更謝逝者一已疾冉冉暮春至和風轉陽律感子共<lb/>
寮寀歡會聨暇日宿雨朝未休途潦莽四溢躊躇立前庭恐<lb/>
<pb n="KR4h0117_WYG_397-1b"/>
兹節序失駕言䇿駑馬西瞻子雲室高樓敞雲漢良朋三與<lb/>
七逍遙綜奕壺談笑散書帙勝負誰為謀詼諧不可詰舉爵<lb/>
長簷下移榻更促膝酒酣氣益雄凭欄撫吟筆西山涵暮景<lb/>
峰嶂眇<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒東園桃李花繁華互䝉密四顧盪心胸黙黙意<lb/>
已悉山隂極清賞逺駕亦超軼幽鳥林外歸新月雲間出頺<lb/>
然忽復醉觴咏信非一携手各辭去娯樂難具述顧兹交分情<lb/>
豈云甘縱逸朝陽倚桐樹可以成琴瑟茍無樸斵勞終為負嘉<lb/>
質人生俯仰間飄忽等郵驛緬懐用世心劬瘁那足恤但<lb/>
<pb n="KR4h0117_WYG_397-2a"/>
惜千載前古道有彀率壯志共相勉老矣徒唧唧<lb/>
　　　冬至會彭敷五宅詠史分得余忠宣<lb/>
北轅不復駕元祚日以衰豺虎忽遘患江淮遂紛披偉<lb/>
哉青陽公毅然振蕃維孤城扼勍敵白日蔽旌麾小大<lb/>
數百戰征袍血淋漓豈論天道還矢死志靡移援絶城<lb/>
亦陥長號赴清漪妻子及賔客矢心相追隨亦有帳下<lb/>
士殞首甘如飴憶昔勤武備猶能事文詞轅門罷攻守<lb/>
朝夕談書詩遂使忠義心不以䘮亂移江水嗚咽流幽<lb/>
<pb n="KR4h0117_WYG_397-2b"/>
魂渺何之至今舒州城獨有忠節祠<lb/>
　　　效古意一首與王遜之秀才謝答誨言兼致别<lb/>
　　　　意<lb/>
故人北方來贈我錦繡段繚繞芝蘭光蕤葳華采爛豈<lb/>
獨佩服佳亦足奉娯玩我欲裁為裳衣冠並煇煥踟蹰<lb/>
下刀尺割裂畏譏弹藉以紫雲綃置之青玉案珍重不<lb/>
敢狎日夕起深憚感此無以報執别倚增歎高情託金<lb/>
石雅誼薄雲漢所以十年心不假一詞贊征車難久留<lb/>
<pb n="KR4h0117_WYG_397-3a"/>
搏沙聚而散忠告日已疏叢責詎能遣及時期努力敢<lb/>
以汚清貫臨歧意無窮引領令人惋<lb/>
　　　題竹石<lb/>
湘江不可渡披圖開我心萬玉倚晴碧彷彿湘山隂清<lb/>
商竦毛髪蒼雪何蕭森霜寒白石痩林逈青煙深危稍<lb/>
拂層巘逺黛迷孤岑泠泠發天籟悠悠引鸞音幽貞良<lb/>
足娯密隂還相臨懐哉氷雪沍挺挺紛難侵佳境渺在<lb/>
望何當遂招尋臨風意無限因之感微吟<lb/>
<pb n="KR4h0117_WYG_397-3b"/>
　　　題蘭寄浦城故人潘醫學廷瑞<lb/>
猗蘭在空谷幽人時采之采之結為佩將以遺所思楚<lb/>
水有餘波湘纍有深辭孤貞諒自保白首以為期<lb/>
　　　尼山春曉圖為衍聖公題<lb/>
尼山鬰嵯峨孕靈慨千古深根起西周雄鎮自東魯方<lb/>
春生意敷潤澤囘厚土朝陽麗層顛煙霞互吞吐林姿<lb/>
日萬變竒秀不可數豈獨泰岱宗聳特出寰宇雲孫國<lb/>
上公雅志紹遐武攬勝入圖畫埜色在庭戸羮牆有至<lb/>
<pb n="KR4h0117_WYG_397-4a"/>
念仰止亦堪覩乗閒如一登羣峰固應俯<lb/>
　　　送劉都閫景昌西征<lb/>
桓桓羆虎羣見此劉將軍敢戰衆莫敵勇力時所聞從<lb/>
征二十載巍然樹高勲腰間千金劔手中七星文摩挲<lb/>
氷雪寒揮霍日月昏携之向西極願言静妖氛逺涉青<lb/>
海波近躡玉關雲壯遊方在兹破虜何足云<lb/>
　　　蘇武牧羊圖為劉閣老祐之<lb/>
子卿重逺使武皇侈邊功如何常勝徒竊搆單于中身<lb/>
<pb n="KR4h0117_WYG_397-4b"/>
拘志弗移抱節甘長終牧羝豈望乳聊以安其窮迢迢<lb/>
北海上終見南飛鴻廿年歸絶域千載憐孤忠麒麟耿<lb/>
遺像丹青照旻穹翻嗟茂陵樹落日生悲風<lb/>
　　　擬上乞休之疏復疊前韻伏伺恩命未下益用<lb/>
　　　　悚然䟽藳既成遂復著筆用識鄙懐而已<lb/>
穠華逞桃李孤芳笑蘭菊剖心誰與明刖足空自哭愁<lb/>
夢積雨驚望眼浮雲觸已判百念冷寧遺一身辱媚時<lb/>
非所能守已聊亦足行藏固由天進退詎云谷薄田猶<lb/>
<pb n="KR4h0117_WYG_397-5a"/>
可耕大帶那須束遐哉謝交遊允矣樂幽獨絶絃韜我<lb/>
琴韞櫝全吾玉擬辦季鷹舟豈待巫咸卜<lb/>
　　　墨梅<lb/>
嵗華欲晏嚴氷霜山林萬木皆摧傷天意獨爾儲孤芳<lb/>
根柯屈鐡何堅剛氷花競發先春陽傲睨六雪紛逥翔<lb/>
珠璣錯落生夜光天風習習飄清香孤射仙人整靚粧<lb/>
鉛華浄洗曳素裳江妃緩步鳴佩璫縞袂輕舉聲鏗鏘<lb/>
翠禽飛來月色涼玉笛吹斷空徬徨舉杯澆我鐡石腸<lb/>
<pb n="KR4h0117_WYG_397-5b"/>
浩歌一曲天茫茫<lb/>
　　　挽棠溪處士肅菴江先生<lb/>
誅茅結屋臨棠溪閉門讀書人未知雄才不復為世用<lb/>
致君有術嗟無時壯志空然成白首獨與棠溪作賔友<lb/>
有酒可酌詩可吟脫落煩羈肯輕受神遊何處招不還<lb/>
西風薤露歌聲殘魂去棠溪溪月白魂返棠溪溪水寒<lb/>
廿年葬骨黄甘道隴樹淒迷多宿草青雲不負舊衣冠<lb/>
白面孤兒致身早我歌為君重慘神古來豪傑多沉淪<lb/>
<pb n="KR4h0117_WYG_397-6a"/>
埋光鏟采老丘壑千載悠悠知幾人<lb/>
　　　春閨怨<lb/>
憶妾與君初見時烏雲挽髻横蛾眉嬋姢恩義兩相得<lb/>
偕老有願天應知年來何事輕離别君向江南妾江北<lb/>
夢魂常逐暮雲飛音書久與秋鴻絶清明三月見春殘<lb/>
深閨猶自怯春寒臨粧漸覺鉛華改閉戸誰憐花鳥闌<lb/>
脉脉愁來心欲死空向春風怨羅綺沈沈簾幕易黄昏<lb/>
月光獨照紗窻裏年年見月缺復圓獨怨夫君去不還<lb/>
<pb n="KR4h0117_WYG_397-6b"/>
尋君欲抱琵琶去一曲相思和淚彈<lb/>
　　　三鶿圖<lb/>
新荷織風翠如剪屬玉孤鳴水波巻何時舊侶雙飛來<lb/>
並逐滄浪弄清淺羽雪經春猶未消頂絲颺日輕飄飄<lb/>
窺魚來往思無限高潔不受漁人招君不見畫圖彷彿<lb/>
差相擬千古長憐魯文子<lb/>
　　　戲題素扇短歌<lb/>
君不見秋空月十二欄干照圓缺金波半瀉落蒼茫欲<lb/>
<pb n="KR4h0117_WYG_397-7a"/>
與人間洗炎熱又不見春空雲巻舒重疊成氤氲一片<lb/>
飛來不盈把翛然殿閣生微薫匠心經營削寒玉方寸<lb/>
機關巧裝束雲青月白指掌間伐盡剡藤猶未足我欲<lb/>
揚仁風置之懐䄂中乘時致身貴有用乾坤闔闢誰為功<lb/>
赤日遲遲駐南陸却憶閭閻苦蒸溽咫尺一動揺引領<lb/>
望清肅雲成蓋兮月有隂巻舒圓缺皆天心安得春雲<lb/>
秋月千萬里盡令四海除煩襟<lb/>
　　　題鶴仙為諸鍊師<lb/>
<pb n="KR4h0117_WYG_397-7b"/>
湘江水深流不竭湘山雲閒還峍屼黄鶴樓頭鐡笛聲<lb/>
一聲吹落長空月主人獨傍闌干望仰見一鶴西南翔<lb/>
上有仙人醉不醒也知倒盡瑤池觴瑤池宴罷日色晩<lb/>
跨鶴飛來不知逺霞裾行逐天風長放浪人間會須返<lb/>
相逢相别君莫愁遲當携爾登瀛洲攬衣上鶴復飛去<lb/>
但見湘雲寂寂江悠悠<lb/>
　　　送劉時雍赴閩藩叅政<lb/>
新栁初黄新栁緑兩槳如飛片㠶速使君欲發須少留<lb/>
<pb n="KR4h0117_WYG_397-8a"/>
聽我離歌寫中曲與君結交二十春重是同年兄弟親<lb/>
玉堂退直共書史金闕趨朝聫佩紳我慚迂朽百無用<lb/>
君向戎曺轉増重白面書生久議兵赭衣將士皆知頌<lb/>
指揮籌策功名多一官濡滯如君何閩粤分藩信小試<lb/>
金緋煜煜皆恩波海道澄清藉賢守亦是同袍舊時友<lb/>
<hi>時同年姜用貞為汀守善捕盜有聲</hi>烽煙不試瘴煙銷君往臨之復何有<lb/>
喜君雅識毫髪精喜君雅操氷霜清獨憐君今别我去<lb/>
千里萬里難為情短歌易盡斜陽暮執手踟蹰立中路<lb/>
<pb n="KR4h0117_WYG_397-8b"/>
男兒壯志輕别離極目青雲渺鵷鷺<lb/>
　　　贈李都閫士章<lb/>
玉帳坐生風將軍冠世雄雕弓控眀月寳劍撫晴空笳<lb/>
鼓軍容肅旌旗敵壘空清朝有麟閣行見紀元功<lb/>
　　　曉發女兒寺<lb/>
帆開天欲曙星斗尚招揺漸覺鄉居逺方驚客路遥不<lb/>
禁風獵獵相送水迢迢夜泊知何處晴雲隔暮潮<lb/>
　　　草亭都尉西涯學士兩以正月四日同復命奉<lb/>
<pb n="KR4h0117_WYG_397-9a"/>
　　　　天殿有詩紀之輒賦一首<lb/>
南北馳驅異東西奏對同翻思三載上又是五更中好<lb/>
事傳青瑣新篇出綵筒如聞雙鳯語噦噦在梧桐<lb/>
　　　寄賀屠元勲都憲巡邊再用韻之作<lb/>
建節風霜地驚心塞草秋弓刀深警戌鼓角逺鳴樓詩<lb/>
為籌邊得名因制虜留長城今有託高爵會須酬<lb/>
　　　又<lb/>
荒凉臨絶塞搖落值高秋古鎮山當壘孤城樹映樓戍<lb/>
<pb n="KR4h0117_WYG_397-9b"/>
兵深可念驛騎暫須留却憶勞行役清吟誰與酬<lb/>
　　　三日晩泊和合驛<lb/>
晩投和合驛地近久知名茅屋孤村斷煙波一棹輕氷<lb/>
痕沙半坼春色栁初榮自信儒官冷無勞候吏迎<lb/>
　　　送陳師召侍講陞南京太常少卿<lb/>
載酒都門道春風花滿樓永懐别後事須憶醉中言求<lb/>
友長憐子居官屢得孫何時依舊約聨佩掖西垣<lb/>
　　　九日遊陳氏西園即席次鏡川楊學士韻<lb/>
<pb n="KR4h0117_WYG_397-10a"/>
紅葉明孤嶼黄花媚一川山童供午餉野老刈秋田歸<lb/>
鳥高還下閒雲往復旋試看村社日扶醉説豐年<lb/>
　　　又<lb/>
酣餘步逺塍暮景自清澄籬菊未堪摘谿魚猶可罾竹<lb/>
間挑晩稻荷底拾秋菱欲盡登高興攀崖更一層<lb/>
　　　出城<lb/>
太平時節好閒行侵曉聨鑣出冶城涼露拂衣雞唱早<lb/>
香塵擁面馬蹄輕佳山秀水如迎客煙栁鶯花儘弄晴<lb/>
<pb n="KR4h0117_WYG_397-10b"/>
地勝不常人易老休教碌碌過平生<lb/>
　　　晩向<lb/>
登臨興倦欲忘還歸到重城半掩關仰見明星環北極<lb/>
囘看爽氣滿秋山空囘白日應何補老向紅塵總是閒<lb/>
我遂清遊皆帝力願將丹悃抗塵顔<lb/>
　　　藥園幽趣為四明醫士馮半軒<lb/>
狂客芳園何處尋半軒東去暮雲深雨餘脩竹春多瀝<lb/>
月到零榆夜有隂曷歜盆池森緑玉菊花籬落燦黄金<lb/>
<pb n="KR4h0117_WYG_397-11a"/>
眼前藥物皆成趣却笑廬山只杏林<lb/>
　　　遊玉泉華嚴寺<lb/>
門外寒流浸碧虚玉泉山上老僧居芙蓉雲鎖前朝殿<lb/>
耶律詩存古洞書曲澗正當虹飲處好山相對雨晴初<lb/>
笑攀石磴臨高頂浩蕩天風襲翠裾<lb/>
　　　和鳴治别後有懐韻<lb/>
春山窈窕帶春城公暇追遊逐伴行幽壑雨晴泉響近<lb/>
隔林風細鳥飛輕經過不盡山中寺歸去空題石上名<lb/>
<pb n="KR4h0117_WYG_397-11b"/>
獨羨謝家芳草句鏘然猶自向人鳴<lb/>
　　　送董壽卿吉士赴南京戸部<lb/>
清高自是玉堂仙拜命驚看去日邊身屬地曹官六十<lb/>
心違天陛路三千半山亭館閒春雨六代臺城鎖暮烟<lb/>
同宦更逢摩詰在思鄉懐古共依然<lb/>
　　　元宵會鳴治宅大雪得催字<lb/>
玉堂風雪坐崔嵬欵段衝寒入夜囘鯨海有塵飛弱絮<lb/>
鼇峰無地着疎梅雲深不礙燒燈去春早何須擊鼓催<lb/>
<pb n="KR4h0117_WYG_397-12a"/>
却笑儒官貧到骨也來相對一銜杯<lb/>
　　　新春感事<lb/>
烽火邊城鼔角悲黄沙漠漠北風吹關山逺隔雲中戍<lb/>
車馬新屯㶚上師賈誼有才思報國杜陵多病為憂時<lb/>
侍臣誰有如椽筆擬撰燕然第二碑<lb/>
　　　送周德源南還兼柬沈仲律<lb/>
相看未久還相别把袂臨歧不可留正是驪駒驚客思<lb/>
那禁燕子説鄉愁雲開潞水青𡨕杳雨過鍾山紫翠浮<lb/>
<pb n="KR4h0117_WYG_397-12b"/>
到處定應逢沈約春城無事好同遊<lb/>
　　　端午會孟陽宅分得石榴<lb/>
五月薫風送晩涼海榴成子日初長參差半向花間出<lb/>
錯落偏宜葉底藏紅玉暈肌空賦色驪珠充腹半含漿<lb/>
遙知嵗暮重來賞醉裏須分一顆嘗<lb/>
　　　戊子新春日寄上谷諸舊遊<lb/>
故人底事久無書塞徼天高雁影疎寂歴氷霜驚嵗晩<lb/>
芳菲風日又春初幾迴常見百年内千里相思一夢餘<lb/>
<pb n="KR4h0117_WYG_397-13a"/>
却憶舊時詩社客于今賡倡復何如<lb/>
　　　雪中憶張亨父次賔之韻復用韻寫懐<lb/>
坐看初雪轉霏微已覺尖寒到客衣嵗序半于愁裏過<lb/>
鄉心全在夢中歸經秋寥落慵開巻長日蕭條静掩扉<lb/>
却怪故人音信絶海天空濶雁來稀<lb/>
　　　又<lb/>
曉色侵人已細微早寒真欲詠無衣蕭蕭病葉驚風墮<lb/>
冉冉昬鴉帶雪歸卓筆且從臨草韻提壺誰為欵柴扉<lb/>
<pb n="KR4h0117_WYG_397-13b"/>
故人多在經年别嵗晩方嗟聚晤稀<lb/>
　　　晩泊天津望海有作<lb/>
船窻南望路漫漫一曲滄洲俯碧湍水國雲深㠶影斷<lb/>
海門天濶雁聲寒離憂未信江湖逺醉眼全驚島嶼殘<lb/>
囘首帝京三百里不勝清夢繞長安<lb/>
　　　分韻得分字送丁鳯儀秋官南還兼柬沈仲律<lb/>
故人何許惜離羣望盡天南隔暮雲秋晩風㠶隨路便<lb/>
夜寒霜潦入江分京華塵土仍憐客鄉國衣冠却羨君<lb/>
<pb n="KR4h0117_WYG_397-14a"/>
獨有秦淮橋上月清光長憶沈休文<lb/>
　　　芳池春水<lb/>
芳池一曲接銀河分得天家雨露多新漲受風牽翠縠<lb/>
好山隨月墮青螺百年蘋藻沾餘澤三月魚龍湧漫波<lb/>
猶記臨流泛春酌倚欄同和濯纓歌<lb/>
　　　五月十一日王世賞侍講西園晩酌即席限韻<lb/>
花底清颸醒醉顔城頭落照尚忘還便須觴詠從今日<lb/>
未必林泉勝此間緑醑浮春傾北海翠屏宜晩對西山<lb/>
<pb n="KR4h0117_WYG_397-14b"/>
心驚逺道青驄騎夢入中垣白鷺班<lb/>
　　　雨中獨坐有感寄内叔盧廷弼<lb/>
感舊懐鄉共寂寥天涯歸思欲飄飄猶憐建業橋頭路<lb/>
曾赴長干寺裏招樽酒有時仍夜雨扁舟何日正春潮<lb/>
相逢肯惜通宵話明月遲遲玉漏遙<lb/>
　　　送沈時易少叅赴閩藩專理礦事<lb/>
旬宣一道惜分携天路霜風送馬蹄過浙有山皆置冶<lb/>
入閩無水不通谿梅花香冷吟情健榕葉隂濃望眼迷<lb/>
<pb n="KR4h0117_WYG_397-15a"/>
聞説征徭應到骨好施霖雨向羣黎<lb/>
　　　冬至謁陵和呉原博韻<lb/>
潑紙雲煙掃不開齋房稠疊見詩來豐年正擬稱多黍<lb/>
盛世真堪詠有萊短草夜深羸馬齧高柯月上乳烏哀<lb/>
行囊剰有珠璣在錯落人驚出蚌胎<lb/>
　　　又<lb/>
路繞谿湍定幾灣坦夷纔過即孱顔一時直欲乗風去<lb/>
五夜應須戴月還寒玉亂鳴谿下水晩屏斜對畫中山<lb/>
<pb n="KR4h0117_WYG_397-15b"/>
一年兩度歌行役誰道閒官盡日閒<lb/>
　　　謁狄公祠<lb/>
城西親拜狄公祠袍笏森然仰令儀此地孤雲心尚在<lb/>
中天落日手曾支平生事業存唐史一代文章託范碑<lb/>
聞道邑民能報德春風香火重追思<lb/>
　　　過淮隂<lb/>
寥落城西謁舊祠王孫踪跡正堪悲功名過眼應誰惜<lb/>
籌䇿驚人祗自疑走狗雖亡秦鹿在牝雞終索漢雛危<lb/>
<pb n="KR4h0117_WYG_397-16a"/>
傷心欲問淮隂水隴樹蕭蕭没斷碑<lb/>
　　　廷試執事和陳克勤詩韻<lb/>
掄材有詔屬儒林浩蕩恩光仰照臨坐近殿門天不逺<lb/>
歸迂輦道日將沉羣公奏巻膽宸翰多士登名悦聖心<lb/>
明日衣冠同入賀擬從仙仗候鑾音<lb/>
　　　丙午陪祀南郊<lb/>
星分虎帳䕶行宮煙合龍香燭上穹九奏簫韶燈影下<lb/>
三嚴鐘鼓月明中精禋夜格諸壇肅和氣春囘四海融<lb/>
<pb n="KR4h0117_WYG_397-16b"/>
共仰祝釐昭聖德儗從周雅頌年豐<lb/>
　　　丁未慶成侍宴<lb/>
五胙筵開仰聖顔從臣叨列殿東班雲開黼扆韶音動<lb/>
雪映鑾墀扇影閒醉浥流霞傾北海歌傳湛露祝南山<lb/>
掖垣散步東風裏携得天香兩袖還<lb/>
　　　孟春奉陪廟享紀事而作<lb/>
祠殿森嚴楯陛重雍歌初徹燎煙濃虞周典禮千年合<lb/>
文武衣冠百辟從旧影漸移高閣漏露華猶拂御街松<lb/>
<pb n="KR4h0117_WYG_397-17a"/>
却瞻天仗東風裏冉冉霓旌導六龍<lb/>
　　　齋宫候駕次西涯學士韻<lb/>
銀河如璧䕶重關翠輦初臨大祀壇映日牙旗環禁旅<lb/>
連空甲騎擁祠官風雲已覺争春麗雨雪先驚入夜寒<lb/>
禮罷天門重整佩歡勝萬國正迴鑾<lb/>
　　　嵗暮祫祭大禮肇行駿奔之餘喜而有作<lb/>
天晴除日凍初銷聖主乘春下九霄合祀始崇周典禮<lb/>
分班仍集漢官僚寢宮簾影依龍衮輦路鑾音恊鳯韶<lb/>
<pb n="KR4h0117_WYG_397-17b"/>
至孝夐超千古上遺經曾見紀宗堯<lb/>
　　　奉次西涯閣老分獻韻<lb/>
禮重南郊聳萬方崇壇清切紫微傍銀河影隔珠簾影<lb/>
璧月光分寳炬光巳擬年登歌大有却看春早報殊祥<lb/>
五星順軌天心協昭假精神仰聖王<lb/>
　　　晩泊流河<lb/>
迢迢客路近流河漁浦風晴起棹歌夾道短籬村巷小<lb/>
兩行疎栁夕陽多<lb/>
<pb n="KR4h0117_WYG_397-18a"/>
　　　晩泊東光縣<lb/>
斜日隂隂起暮笳船頭畫鼓不停撾縣門東去剛三里<lb/>
正及郎官放晩衙<lb/>
　　　道中栁枝詞<lb/>
楊栁新青拂水齊牽舟人正滿長堤推篷忽見中天月<lb/>
遊子愁聞烏夜啼<lb/>
聞道呉儂歌竹枝阿誰為續栁枝詞栁枝裊裊三千尺<lb/>
解與行人綰别離<lb/>
<pb n="KR4h0117_WYG_397-18b"/>
　　　丙子新秋<lb/>
梧葉驚風報早秋天邊時見火星流深閨涼夜砧聲起<lb/>
總是關山客裏愁<lb/>
　　　雨窻秋思<lb/>
秋雨瀟瀟向晩天虚窻坐久獨忘眠風前楊栁今搖落<lb/>
一别鄉關又幾年<lb/>
　　　閒中偶題蘆雁<lb/>
雁飛初到楚江頭呌破衡陽一段秋寂莫西風明月夜<lb/>
<pb n="KR4h0117_WYG_397-19a"/>
蘆花如雪㸃汀洲<lb/>
　　　四時猫<lb/>
玉雪娟娟好羽衣小山花竹正晴暉翻盆倒甕無心問<lb/>
閒看東風蛺蝶飛<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_397-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百九十七<lb/>
</p>
<p>
</p>
  </div>
</body>
</text>
</TEI>
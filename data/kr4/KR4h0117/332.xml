<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷三百三十三</head> <lb/>
    <p>
<pb n="KR4h0117_WYG_332-1a"/>
欽定四庫全書<lb/>
　石倉歴代詩選卷三百三十三<lb/>
　　　　　　　　　　　　明　曹學佺　編<lb/>
　明詩初集五十三<lb/>
　　鄭真<hi>字干之鄞縣人</hi>
　　　平陵東　王莽簒漢翟義起義兵莽殺義其門<lb/>
　　　　人歌以怨之<lb/>
平陵東翟義死東海翻寃莫洗漢賊已成漢鼎已傾屈<lb/>
<pb n="KR4h0117_WYG_332-1b"/>
膝北面誰為臣嗟哉忠勇甘殺身欃槍光芒射天闕怒<lb/>
髮上指雙劍折碧草萋萋一泓血漢家神靈杳空濛欲<lb/>
排閶闔訴黈聰吁嗟平陵東胡獨死義公<lb/>
　　　公無渡河<lb/>
公無渡河公竟渡河吁嗟奈公何長風掀天濤浪急蛟<lb/>
龍垂涎待人食公乎渡河甘墜溺慟哭河水湄公乎不<lb/>
返将安之憶妾嫁公時窀穸矢同歸如何中道乖百年<lb/>
負深期河流湯湯猝未乾妾欲見公良獨難嗚呼命兮<lb/>
<pb n="KR4h0117_WYG_332-2a"/>
公所安公所安吾誰怨愁來泣把箜篌彈髙聲淒切淚<lb/>
横臆化身欲填精衛石河南宫閟弗聞公乎渡河嗟莫<lb/>
及中心慘慘思愔愔請公來聴箜篌音相從願向重淵<lb/>
深公乎公乎知妾心<lb/>
　　　揺揺花<hi>虞美人草也</hi>
揺揺花花開向天涯花揺揺花如金步嬌惜昔美人年<lb/>
正少青春正覩花容貌金釵聘入霸王宫嫣然一笑胭<lb/>
脂紅獨夫叱咤空四海恩窮惟憐一身在戲馬臺前宫<lb/>
<pb n="KR4h0117_WYG_332-2b"/>
闕深當筵歌舞娛君心君心荒兮霸業消淮南却望烏<lb/>
江遥漢兵十萬紛於蟻帳底美人淚如水八千軍散楚<lb/>
歌聲倉忙忍為君王死隂陵古道行人來傾國傾城真<lb/>
堪哀金劍霜飛一泓血夭魂化作春花閉花開花落流<lb/>
年改春秋浩蕩愁如海愁如海将奈何虞姬墓前煙草<lb/>
多花魂寂寞欲歸去杜宇夜啼三月暮<lb/>
　　　龍舟戲水曲<lb/>
千里晴波汴河鑿萬丈虹橋依樓閣龍船錦纜駕風來<lb/>
<pb n="KR4h0117_WYG_332-3a"/>
五色騰驤駭鯨鰐河伯深宫執玉朝鮫人震懾停織綃<lb/>
三千粉黛出歌舞星裙霞帔水飄飄大業官家擁鑾輅<lb/>
香爇沈檀藹煙霧吹簫擊鼔向中流倚空笑指江都路<lb/>
瓊花三月春晝閒髙堂照鏡憐容顔回首安歸歸不得<lb/>
風濤洶湧愁人間君不見舊日燕都跨海子五爪盤挐<lb/>
綵雲起天魔舞罷翠葉奔髙栁斜陽映秋水<lb/>
　　　烏夜啼<lb/>
淮海天髙銀漢低古樹月明烏夜啼山人謾説烏頭白<lb/>
<pb n="KR4h0117_WYG_332-3b"/>
舊日秦庭遣燕客先生曷賦歸去來窮途戚戚胡為哉<lb/>
是時先生睡初熟夢裏聞呼畦苜蓿起來暗憶故園棲<lb/>
著書每及烏啼時龍庭需材資黼黻姓名一旦登金闕<lb/>
江廣作官天萬里襟懷湛湛西江水明良盛世遇風雲<lb/>
欲把丹心報天子讒言貝錦無停梭烏聲吠月愁奈何<lb/>
挈家輸作池河住吁嗟嵗月成蹉跎玉律清商奏中夜<lb/>
倥偬愁懷一輸寫却将心事問靈烏蕭蕭白髮當何如<lb/>
我聞烏啼有凶吉天意悠悠真可識細聴枝上聲啞啞<lb/>
<pb n="KR4h0117_WYG_332-4a"/>
抱琴定向山中家山中仙人紫霞服步虚好聴烏啼曲<lb/>
消得門前五栁青風流祇似陶淵明任爾烏聲竟昬曉<lb/>
物我兩忘天地老<lb/>
　　附桂彦良詩<lb/>
　　雙峰<lb/>
平車晨過杜湖嶺喜見屹立之雙峰千里松風奏韶濩<lb/>
一泓秋色潛蛟龍仙禽古樹集梵刹細草幽花迎竹笻<lb/>
齋餘晏坐山閣静夜深隔屋聞疎鐘<lb/>
<pb n="KR4h0117_WYG_332-4b"/>
　　　和陶詩二首<lb/>
蛟龍作雲雨蜉蝣出以隂小大各有適胡然愁予襟架<lb/>
插千巻書壁掛無絃琴希賢復希聖視古猶視今所貴<lb/>
生世間動止為人欽有琴莫厭彈有酒莫厭斟窮居見<lb/>
髙節寡和乃希音誰能言囁嚅强顔随冠簪子雲媚新<lb/>
室立言徒艱深<lb/>
　　　又<lb/>
神龍困淵蟄野鶴凌空飛飛潛不同調一喜復一悲我<lb/>
<pb n="KR4h0117_WYG_332-5a"/>
生悟物理獨立恒無依飲酒得真趣讀書探指歸匪為<lb/>
究窮達亦復知榮衰前賢有遺則行行慎無違<lb/>
　　附烏斯道詩<hi>字繼善</hi>
　　　古詩七首<lb/>
驅車陟太行中道車輪折挽舟遡河流中流綆縻絶前<lb/>
涂鬱漫漫徬徨欲懷歸積雪被長坂洪濤蕩寒暉胡不<lb/>
戒未然閫中慎所之徒懷百年志自貽千里悲借令無<lb/>
顛躓豈念出門非且将詬徒御贏糧一何遲<lb/>
<pb n="KR4h0117_WYG_332-5b"/>
　　　二<lb/>
女蘿依松柏松柏不可依巨榦遭翦伐修蔓殄無遺女<lb/>
蘿當奈何無依乃其宜盤旋大化中春榮秋自萎升髙<lb/>
豈不好夭折亦足悲<lb/>
　　　三<lb/>
荆棘開好花娟娟耀芳辰羅生及周道未嘗罹斧斤斧<lb/>
斤或相加芒刺反傷人朔雪貸其死后土固其根人力<lb/>
愧孱弱天地胡不仁崇崗有松柏日日摧為薪<lb/>
<pb n="KR4h0117_WYG_332-6a"/>
　　　四<lb/>
中郎嘆知已江夏殺所依愛憎生逆順良窳繆是非不<lb/>
憂漢室仆乃為董卓悲不憤奸雄術乃讁禰衡譏傷哉<lb/>
英傑士終為識者嗤<lb/>
　　　五<lb/>
飢不食虎肉寢不處虎皮虎皮非不暖虎肉非不肥本<lb/>
受戾氣生邈與正氣違奈何五行秀乃與戾相随胡不<lb/>
觀鳳鳥猶能慎羽儀朝選竹實食暮擇梧桐棲<lb/>
<pb n="KR4h0117_WYG_332-6b"/>
　　　六<lb/>
蝍蛆素甘帶鴟鴞喜飡鼠蛇長即吞象蝟小能制虎鷹<lb/>
鸇與鴐鵞生同被毛羽胡不念同類搏擊苦相侮鴛鴦<lb/>
好文彩疇能憐愛汝<lb/>
　　　七<lb/>
猗蘭畏陽盛甘菊懼蟲食昌陽惡溪涸揭車傷土瘠上<lb/>
有寄生草䝉茸託松柏下有無名花紛披弄佳色尋芳<lb/>
邈無人空有馨香徳<lb/>
<pb n="KR4h0117_WYG_332-7a"/>
　　　題寒林逺岫圖<lb/>
遊子念逺道嵗晏不得歸出門見林薄日暮煙火稀闗<lb/>
山渺千里猿狖聲正悲况爾霜雪繁鳥道不可躋陽春<lb/>
固伊邇奈此寒無衣衣寒何足歎所憂美人違<lb/>
　附顧慤詩<lb/>
　　　次黄叅政漁樂韻<lb/>
溪頭黄雲晚不雨栁隂無人棹歌起芙蓉數朶溪上山<lb/>
蒲萄萬頃溪之水錦鱗玉尺揚文瀾暢飲誰識銀瓶乾<lb/>
<pb n="KR4h0117_WYG_332-7b"/>
歸來白月滿蓬户夜深夢落磻溪灣<lb/>
　　　騮馬歌<lb/>
熒惑宫中一團火踢倒祝融掣金鎖飛來塵世化頳虬<lb/>
滿背紅雲結花朶絳鬃拂膝朱尾長赤瑛絡胸紅絲繮<lb/>
炎光閃閃照人熱渴死造父愁王良北平公子宛庭簿<lb/>
萬鎰黄金求赤兔黄羅抺首袴摺靴虎氣逼人如吕布<lb/>
江南書生力不多一躍五丈飛官河相看馬上失聲笑<lb/>
但見碧烟如鳥過電光拂眼騰朱梭駿快不數生蛟鼉<lb/>
<pb n="KR4h0117_WYG_332-8a"/>
研朱為寫紅叱撥喚起杜陵為我歌<lb/>
　　贈張鍊師歸鳴臯<lb/>
寶匣龍章御勑開仙師辭闕返蓬萊鳳池劍影随雲化<lb/>
鶴背松聲帶月回火候不須調藥竈仙名今已著丹臺<lb/>
柏枝燒罷應多暇報我藍田長玉栽<lb/>
　　　題推篷圖<lb/>
記得當年訪老逋扁舟載雪過西湖香浮水面涵清淺<lb/>
影落篷窗半有無玉樹忽驚春漏泄氷花相照月糢糊<lb/>
<pb n="KR4h0117_WYG_332-8b"/>
誰将一段真消息收拾歸來作畵圖<lb/>
　附范宗暉詩<lb/>
　　　古意<lb/>
茫茫宇宙間事物皆有理衆理具一心求之亦甚邇微<lb/>
言寓羣經歴歴有根柢致知良匪易典學念終始<lb/>
人心固危殆況乃衆欲攻外誘日膠固乃蔽明與聰熾<lb/>
然不可遏至理或銷鎔制之豈無術淡泊以為宗<lb/>
積羽可沈舟羣輕能折軸巧言必譸張利口多翻覆詖<lb/>
<pb n="KR4h0117_WYG_332-9a"/>
淫及邪遁害事為甚速茍不塞其源涓流蔽川谷<lb/>
稂莠終亂苗珉瑜頗相類君子與小人顔面亦不異善<lb/>
惡本殊途薰蕕豈同器辨之如不早斯為名徳累<lb/>
　　　次喜雨韻<lb/>
惟公鎮南服莅政誠有為務農重民食注意恒在斯方<lb/>
春忽亢旱惻然為憫之致齋禱羣祀雨降不愆時原野<lb/>
動生意枯槁回芳姿溝澮盡盈溢川谷合深陂天道孰<lb/>
云逺一念從可祈老懷深有感因之播聲詩<lb/>
<pb n="KR4h0117_WYG_332-9b"/>
　　　謝賜衣<lb/>
吳蠶作蠒繰車鳴機中白苧新織成髙臺捧出綺麗生<lb/>
光彩奪目四座傾并刀裁就疊雪輕華裾曳地穏稱情<lb/>
我歌白苧翻新聲移商換羽曲調清君不見夷門老侯<lb/>
生七十抱闗無所營信陵當日倘未遇安得千古遺芳<lb/>
名<lb/>
　　　鳴鳳歌<lb/>
黔寧公子國之禎逺鎮南服為干城奇材異彚重題品<lb/>
<pb n="KR4h0117_WYG_332-10a"/>
山川草木俱増榮近從滇池得紫褕錦紋玉質含霞頳<lb/>
斵成琵琶極華麗寶之不異金與瓊鵾絃犀軫龍香撥<lb/>
鴉青絛綰猩紅纓方當下指曲未成一座已聞鸞鳳聲<lb/>
初疑秦臺下簫管復似緱嶺随匏笙又如崑崙斷嶰竹<lb/>
雌雄應律相和鳴大絃鏗鍧若呈瑞喧呼雜遝聲鍠鍠<lb/>
义疑喬林噉竹實天風披拂飄琮琤小絃迸連如出穴<lb/>
俄聞噦噦凌髙冥忽若相呼飲醴泉餘音嫋嫋流春氷<lb/>
大絃小絃或並作却疑啄碎瓊瑶英綵雲飄飄激遺響<lb/>
<pb n="KR4h0117_WYG_332-10b"/>
百鳥不敢翔中庭開元玉環未足數坐令六詔聞韶英<lb/>
請從席上賦長句願備樂府歌昇平<lb/>
　　　題春山勝覽圖<lb/>
雄藩逺控西南陲地連六詔通諸夷山川形勝土肥沃<lb/>
風氣頗與中國宜方當青陽播晴旭欣欣草木含華滋<lb/>
溪毛雲骨動生意山光水色凝清暉花稍日月燦晴錦<lb/>
栁條風暖繰輕絲鳥聲嚶嚶出幽谷物情和暢涵春熙<lb/>
平疇水足夜來雨家聞播穀勤菑畬維時統戎稍閒暇<lb/>
<pb n="KR4h0117_WYG_332-11a"/>
省民問俗無遐遺按轡徐行過村疃雲旌翠節光陸離<lb/>
邊氓久矣望風采馬前羅拜語嗢咿勞來慰撫殊未已<lb/>
仁聲義澤淪膚肌比屋歡呼歌擊壤雍雍若在唐虞時<lb/>
緬思先王拓兹土兵不血刃人心歸至今廟食重明徳<lb/>
代有隂隲安黔黎公今更欲敷政化非事逸豫耽遊嬉<lb/>
我今作詩誦厥美太史觀風應採之<lb/>
　　　閒情<lb/>
齋居無俗尚自愛適幽情風定樹隂合雨餘泉脈清枕<lb/>
<pb n="KR4h0117_WYG_332-11b"/>
書雲伴臥步屧鶴随行曽與鄰翁約朝來共析酲<lb/>
　　　迷懷<lb/>
步屧縁蘿逕翛然鶴睡驚竹深清露滴樹杪白雲生飛<lb/>
去誰家燕啼來何處鶯今朝新酒熟適足遂閒情<lb/>
　　　山莊小酌<lb/>
别墅花初放叨陪繡節過客如梁苑盛地勝午橋多吟<lb/>
好詩先就杯深面易酡不因歸騎促洗盞更聴歌<lb/>
　　　齋居<lb/>
<pb n="KR4h0117_WYG_332-12a"/>
齋居習静晝初長風暖閒庭薝蔔香日影到窗飛野馬<lb/>
雲根採藥斸松肪年光荏苒閒方覺學術迂疎老易忘<lb/>
珍重使君多軫念徧題書札到山房<lb/>
　　　送素軒公迎總戎自交阯囘<lb/>
上将班師自海壖将軍迎謁出南滇山河表裏歸中國<lb/>
兄弟恩榮自九天凜凜星矛明曉日蕭蕭鐵騎帶寒煙<lb/>
當年事業銘鐘鼎復見勲名著簡編<lb/>
　　　和僧中庭韻<lb/>
<pb n="KR4h0117_WYG_332-12b"/>
平公卓錫滇海南出世有如優鉢曇庭前柏樹曽手種<lb/>
堂下玉板容我叅談禪直解心即佛從師獨見青出藍<lb/>
随身一瓶與一鉢碧山為伴雲為菴<lb/>
　　　題山水<lb/>
初日照雲林寒泉落風磴緬懷塵外蹤悠然動清興<lb/>
　<lb/>
　<lb/>
　石倉歴代詩選巻三百三十三<lb/>
</p>
<p>
</p>
  </div>
</body>
</text>
</TEI>
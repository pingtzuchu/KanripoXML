<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉厯代詩選卷一百三十八</head> <lb/>
    <p>
<pb n="KR4h0117_WYG_138-1a"/>
欽定四庫全書<lb/>
　石倉厯代詩選卷一百三十八<lb/>
　　　　　　　　　　　　明　曹學佺　編<lb/>
　宋詩十五<lb/>
　　林逋<lb/>
　　　閔師見寫陋容以詩奉答<lb/>
顧我丘壑人煩師與之寫北山終日懸風調一何野林<lb/>
僧忽焉至欲揖頃方罷復有條上猿驚窺未遑下<lb/>
<pb n="KR4h0117_WYG_138-1b"/>
　　　監郡太博惠酒及詩<lb/>
塵事久謝絶園廬方晏隂鏗然郢中唱伸玩清人心况<lb/>
復對尊酒百慮安能侵何以比交情松桂寒蕭森<lb/>
　　　送牛秀才之山陽省兄<lb/>
之子詠陟岡别我嵗時晏後夜失羣鶴髙天著行鴈楚<lb/>
山逺近出江樹青紅間尊酒無足辭離愁滿行盼<lb/>
　　　湖樓晩望<lb/>
湖水混空碧憑闌凝睇勞夕寒山翠重秋浄鴈行髙逺<lb/>
<pb n="KR4h0117_WYG_138-2a"/>
意極千里浮生輕一毫叢林數未遍香靄隔漁舠<lb/>
　　　秋日西湖閒泛<lb/>
水氣并山影蒼茫已作秋林深喜見寺岸静惜移舟疎<lb/>
葦先寒折殘虹帶夕收吾廬在何處歸興起漁謳<lb/>
　　　上湖閒泛艤舟石函因過下湖小墅<lb/>
平臯望不極雲樹逺依依及向扁舟泊還尋下瀨歸青<lb/>
山連石埭白水入柴扉多謝提壺鳥留人到落暉<lb/>
　　　西湖舟中值雪<lb/>
<pb n="KR4h0117_WYG_138-2b"/>
浩蕩彌空濶霏霏接水濆舟移忽自却山近未全分凍<lb/>
軫閒清泛温爐接薄薰悠然詠招隠何許歎離羣<lb/>
　　　湖村晩興<lb/>
滄洲白鳥飛山影落晴暉映竹犬初吠弄船人合歸水<lb/>
波隨月動林翠帶煙㣲寺近疎鐘起蕭然還掩扉<lb/>
　　　湖山小隠<lb/>
園井夾蕭森紅芳堕翠隂晝岩松䑕静春塹竹鷄深嵗<lb/>
課非無秫家藏獨有琴顔原遺事在千古壯閒心<lb/>
<pb n="KR4h0117_WYG_138-3a"/>
　　　小隠自題<lb/>
竹樹繞吾廬清深趣有餘鶴閒臨水久蜂懶採花疎酒<lb/>
病妨開巻春隂入荷鋤嘗憐舊圖畫多半寫樵漁<lb/>
　　　小隠<lb/>
門徑獨蕭然山林屋舍邉水風清晩釣花日重春眠苒<lb/>
苒苔衣滑磷磷石子圓人寰諸洞府應合署閒仙<lb/>
　　　北山晩望<lb/>
晩來山北景圖畫亦應非村路飄黄葉人家濕翠㣲樵<lb/>
<pb n="KR4h0117_WYG_138-3b"/>
當雲外見僧向水邉歸一曲誰横笛蒹葭白鳥飛<lb/>
　　　中峯<lb/>
中峯一徑分盤折上幽雲夕照前村見秋濤隔嶺聞長<lb/>
松含古翠衰藥動㣲薰自愛蘇門嘯懐賢思不羣<lb/>
　　　出曹州<lb/>
詩懐動歎嗟驢立帽隂斜雨濼生新鹻茅叢夾舊槎午<lb/>
煙昏獨店岡路透誰家㡬日江南興扁舟泊岸沙<lb/>
　　　盱眙山寺<lb/>
<pb n="KR4h0117_WYG_138-4a"/>
下傍盱眙縣山崖露寺門疎鐘過淮口一徑入雲根竹<lb/>
老生虚籟池清見古源髙僧拂經榻茶話到黄昏<lb/>
　　　翠㣲亭<lb/>
亭在江干寺清涼更翠㣲秋堦響松子雨壁上苔衣絶<lb/>
境長難得浮生不擬歸旅懐何計是西崦入斜暉<lb/>
　　　埜城寺水亭<lb/>
金井前朝事林僧問不知緑苔欺破閣白鳥占閒池清<lb/>
楚曾經晉荒唐直到隋南廊一聲磬斜照獨凝思<lb/>
<pb n="KR4h0117_WYG_138-4b"/>
　　　中峯行藥却望北山因而成詠<lb/>
拂石玩林壑曠然空色秋歸雲帶層巚疎葦際滄洲固<lb/>
自堪長往何為難久留庶將濠濮想聊作剡中遊<lb/>
　　　和梅聖俞雪中同虚白上人來訪<lb/>
湖上玩佳雪相逢惟道林早煙村意逺春漲岸痕深地<lb/>
僻過三徑人閒試五禽歸橈有餘興寧復比山隂<lb/>
　　　和朱仲方送然社師無為還歴陽<lb/>
歸路過東闗行行一錫間破林霜後月孤寺水邉山頂<lb/>
<pb n="KR4h0117_WYG_138-5a"/>
笠衝殘葉腰裝歇暮灣香燈舊吟社清思逐師還<lb/>
　　　送昱師赴請姑蘇<lb/>
同載闔閭人衣囊覆㲲巾新煙赤岸暝融雪太湖春鐘<lb/>
逺移齋候香遲上定身當知舉如意寶地雨花頻<lb/>
　　　送越倅楊屯田赴闕<lb/>
越中分治罷山水别來初詩景多留石船痕半載書野<lb/>
程江樹逺公讌郡樓虚待赴嚴徐召清風滿直廬<lb/>
　　　送思齊上人之宣城<lb/>
<pb n="KR4h0117_WYG_138-5b"/>
林嶺藹春暉程程入翠㣲泉聲落坐石花氣上行衣詩<lb/>
古情懐澹禪髙論語稀蕭間水西寺駐錫莫忘歸<lb/>
　　　洞霄宫<lb/>
大滌山相向華陽路暗通風霜唐碣久草木漢祠空劍<lb/>
石苔花碧丹池水氣紅幽人天柱側茅屋灑松風<lb/>
　　　送僧休復之京師<lb/>
金錫指歸鴻田衣獵曉風春江片席逺松月一房空新<lb/>
句别離後舊山魂夢中到京當袖刺館閣盡名公<lb/>
<pb n="KR4h0117_WYG_138-6a"/>
　　　寄思齊上人<lb/>
松下中峯路懐師日日行静鐘浮野水深寺隔春城閣<lb/>
掩茶煙晩廊迴雪溜清當期相就宿詩外話無生<lb/>
　　　寄清曉闍黎<lb/>
前時春雪晴林壑趣彌清㡬憶山隂講兼忘谷口耕樹<lb/>
叢歸夕鳥湖影浸寒城還肯重相訪柴門掩杜蘅<lb/>
　　　寄曹南任懶夫<lb/>
闗門却坐忘一燼隠居香午懶懐泉瀑秋耕負晩岡道<lb/>
<pb n="KR4h0117_WYG_138-6b"/>
深𤣥草在貧久褐衣荒料得新交者㣲吟為楚狂<lb/>
　　　詩壁<lb/>
數題留粉堵還勝在屏風坐讀棊慵下眠看酒恰中僧<lb/>
房秋色冷山驛晚陽紅更有棲遲句家徒一畝宫<lb/>
　　　宿洞霄宫<lb/>
秋山不可盡秋思亦無垠碧澗流紅葉青林㸃白雲凉<lb/>
隂一鳥下落日亂蟬分此夜芭蕉雨何人枕上聞<lb/>
　　　湖上隠居<lb/>
<pb n="KR4h0117_WYG_138-7a"/>
湖水入籬山遶舍隠居應與世相違閒門自掩蒼苔色<lb/>
過客時驚白鳥飛賣藥比常嫌有價灌園終亦愛無機<lb/>
如何天竺林間路猶到秋深夢翠㣲<lb/>
　　　湖上晚歸<lb/>
卧枕船舷歸思清望中渾恐是蓬瀛橋横水木已秋色<lb/>
寺倚雲峰正晚晴翠羽濕飛如見避紅蕖香嫋似相迎<lb/>
依稀漸近誅茅地雞犬林蘿隠隠聲<lb/>
　　　湖上初春偶作<lb/>
<pb n="KR4h0117_WYG_138-7b"/>
梅花開盡臘亦盡春暖便如寒食天氣色半歸湖岸栁<lb/>
人家多上郭門船文禽相並映短草翠㶑欲生浮嫩煙<lb/>
㡬處酒旗山影下細風時已㺯繁絃<lb/>
　　　西湖春日<lb/>
争得才如杜牧之試來湖上輒題詩春煙寺院敲齋鼔<lb/>
夕照樓臺卓酒旗濃吐雜芳薰巚㟧濕飛雙翠破漣漪<lb/>
人間幸有簑兼笠且上漁舟作釣師<lb/>
　　　西巖夏日<lb/>
<pb n="KR4h0117_WYG_138-8a"/>
蕙帳蕭閒掩弊廬子真巖石坐來初為驚野鳥巢間乳<lb/>
懶過隣僧竹裏居新溜迸凉侵久話晚雲浮潤上殘書<lb/>
何煩强捉白團扇一柄青松自有餘<lb/>
　　　夏日即事<lb/>
石枕凉生菌閣虚已應梅潤入圖書不辭齒髪多衰病<lb/>
所喜林泉有隠居粉竹亞梢垂薄露翠荷差影聚遊魚<lb/>
北窗人在羲皇上時為淵明一起余<lb/>
　　　孤山後寫望<lb/>
<pb n="KR4h0117_WYG_138-8b"/>
水墨屏風狀總非作詩除是謝𤣥暉谿橋裊裊穿黄葉<lb/>
樵斧丁丁研翠㣲返照未沈僧獨往長煙如淡鳥横飛<lb/>
南峯有客鋤園罷閒倚籬門忘却歸<lb/>
　　　山閣偶書<lb/>
遶舍青山看未足故穿林表架危軒但將松籟延佳客<lb/>
常帶嵐霏認逺村呉榜自能凌晚汰湘纍何苦屬芳蓀<lb/>
餘生多病期怡養聊此棲遲一避喧<lb/>
　　　孤山寺<lb/>
<pb n="KR4h0117_WYG_138-9a"/>
雲峯水樹南朝寺秪隔叢篁作並隣破殿静披韲臼古<lb/>
齋房閒試酪奴春白公睡閣幽如畫張祐詩牌妙入神<lb/>
乗興醉來拖木屐翠苔蒼蘚石磷磷<lb/>
　　　西湖<lb/>
混元神巧本無形匠出西湖作畫屏春水淨于僧眼碧<lb/>
晩山濃似佛頭青欒櫨粉堵揺魚影蘭杜煙叢閣鷺翎<lb/>
往往鳴榔與横笛細風斜雨不堪聴<lb/>
　　　采石山<lb/>
<pb n="KR4h0117_WYG_138-9b"/>
危閣閒登日漸曛畫屏晴雨枕江濆秋稜痩出無多寺<lb/>
古翠濃連一半雲坐卧不抛輸釣叟往來長見屬鷗羣<lb/>
翻然却怪宣城守是甚將移李白墳<lb/>
　　　園池<lb/>
一徑蘅門數畝池平湖分漲草含滋㣲風㡬入扁舟意<lb/>
新霽難忘獨繭期島上鶴毛遺野跡岸傍花影動春枝<lb/>
永嘉謝夢曾今在獨愧憑闌負碧漪<lb/>
　　　園廬<lb/>
<pb n="KR4h0117_WYG_138-10a"/>
柴闗寒井對蕭辰自愛棲遲近古人閒草滿庭終勝俗<lb/>
好書堆案轉甘貧橋邉野水通漁路籬外青山見寺隣<lb/>
懶為躬耕詠梁甫吾生已是太平民<lb/>
　　　安福縣途中作<lb/>
詩景紛拏且按鞭壊橋危磴已鳴泉雲根野店多沽酒<lb/>
山崦人家亦種田谷鳥驚啼衝宿雨野梅愁絶閉寒煙<lb/>
玉梁閤皂堪行徧回得臨江即上船<lb/>
　　　雪<lb/>
<pb n="KR4h0117_WYG_138-10b"/>
皓然窓户曉來新畫軸碑㕔絶㸃塵洛下髙眠應有道<lb/>
山隂清興更無人寒連水石鳴漁墅猛共松篁壓寺隣<lb/>
酒渴已醒時味薄獨援詩筆得天真<lb/>
　　　山舍小軒有石竹二叢閧然秀發因成<lb/>
青帘有酒不妨賒素壁無詩未足誇所重晩芳聊在目<lb/>
可闗秋色易為花深枝苒苒粧溪翠碎片英英剪海霞<lb/>
莫管金錢好行市寂寥相對是山家<lb/>
　　　送馬程知江州徳安<lb/>
<pb n="KR4h0117_WYG_138-11a"/>
酒酣無復耿離腸一路之官盡水鄉公廨寒生對廬阜<lb/>
客帆風定泊潯陽陂涵洲渚初收潦露浥蒹葭未作霜<lb/>
到日何人先刺謁二林開士在琴堂<lb/>
　　　送文光師遊天台<lb/>
天姥山深揺錫杖野芳春翠共葳蕤松門過水無重數<lb/>
石壁看霞到盡時閒避鳥啼應作觀忽聞人跡自留詩<lb/>
秦中河朔嘗遊覽莫恨此方行脚遲<lb/>
　　　集賢李建中工部嘗以七言長韻見寄感存懐<lb/>
<pb n="KR4h0117_WYG_138-11b"/>
　　　　没因用追和<lb/>
清絶門墻冷似氷野人懐别昔曾登新題對雨分蕭寺<lb/>
舊夢經秋説杜陵貧典郡符資月給老持臺憲減霜稜<lb/>
開元文字鍾王筆惆悵臨風一燼燈<lb/>
　　　酬畫師西湖春望<lb/>
笛聲風煖野梅香湖上憑䦨日漸長一様樓臺圍佛寺<lb/>
十分煙雨簇漁鄉鷗横殘葑多成陣栁映危橋未著行<lb/>
終約吾師指芳草静吟閒步岸華陽<lb/>
<pb n="KR4h0117_WYG_138-12a"/>
　　　西湖孤山寺後舟中寫望<lb/>
天竺横分景色寛孤山背後泊船看林藏野路秋偏静<lb/>
水映漁家晩自寒拂拂煙雲初淡蕩蕭蕭蘆葦半衰殘<lb/>
汀鴻數㸃誰驚起書破晴雲粉字乾<lb/>
　　　聞靈蛟師自信州歸越以詩招之<lb/>
天師蒼翠横金錫地藏清凉掩竹扉千里白雲隨野步<lb/>
一湖明月上秋衣詩尋静語應無極琴㺯寒聲轉入㣲<lb/>
我亦孤山有泉石肯來松下共忘機<lb/>
<pb n="KR4h0117_WYG_138-12b"/>
　　　和人病起<lb/>
展轉匡牀乍起來縹囊緗帙亦慵開三年一尉湖山在<lb/>
誰識神仙本姓梅<lb/>
　　　送陳日章秀才<lb/>
閒却清尊掩縹囊病來無故亦凄凉江南春草舊行路<lb/>
因送歸人更斷腸<lb/>
　　　送大方師歸金陵<lb/>
渺渺江天白鳥飛石城秋色送僧歸長干古寺經行了<lb/>
<pb n="KR4h0117_WYG_138-13a"/>
為到清凉㸔翠㣲<lb/>
　　　鳴臯<lb/>
臯禽名秖有前聞孤引圓吭夜正分一唳便驚寥泬破<lb/>
亦無閒意到青雲<lb/>
　　　自作壽堂因書一絶以誌之<lb/>
湖上青山對結廬墳前秋色亦蕭疎茂陵他日求遺稿<lb/>
猶喜曾無封禪書<lb/>
　<lb/>
<pb n="KR4h0117_WYG_138-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻一百三十八<lb/>
</p>
<p>
</p>
  </div>
</body>
</text>
</TEI>
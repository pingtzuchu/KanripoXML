<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百七十六</head> <lb/>
    <p>
<pb n="KR4h0117_WYG_276-1a"/>
欽定四庫全書<lb/>
　石倉歴代詩選巻二百七十六<lb/>
　　　　　　　　　　　　明　曹學佺　編<lb/>
　元詩四十六<lb/>
　　恕中和尚<lb/>
　　　日峰歌為昇居士賦<lb/>
羲和鞭日昇扶桑殘星曉月俱遁藏出海髙峰最先照<lb/>
草木滉漾浮金光興來振衣凌絶頂俯覽人間同坎井<lb/>
<pb n="KR4h0117_WYG_276-1b"/>
呼吸元氣融心神擺脱塵勞發深省一真之境無異同<lb/>
聲聞醉酒如瘖聾安得毗耶多病翁與渠把手擊節歌<lb/>
日峰<lb/>
　　　特峰歌<lb/>
一峰特立天地間仰望不及徒躋攀知有何人住絶頂<lb/>
菜葉流出清溪灣霧捲烟舒日千變枯木巖前路回轉<lb/>
善財到此亦躊躇何處親承徳雲面華開華落春復秋<lb/>
太華未足為朋儔石背蘿陰卧麋鹿風前日下啼栗留<lb/>
<pb n="KR4h0117_WYG_276-2a"/>
千竒萬怪狀不盡得趣忘言心自領栽田博飯老楊岐<lb/>
見説年來賦歸隠<lb/>
　　　無言歌為真如本長老作<lb/>
無言歌無言之道言難傳機頭領略猶鈍漢句後解㑹<lb/>
知徒然我本有口且無舌興來不妨歌一闋七金山外<lb/>
覓知音引得虚空笑聲咽君不見空生寂寂巖頭坐匝<lb/>
地天華亂飄墮又不見毗耶病夫施一黙潦倒文殊歎<lb/>
無及兩處牢關盡掣開白日青天轟霹靂<lb/>
<pb n="KR4h0117_WYG_276-2b"/>
　　　示惟寂<lb/>
古人出家為生死今人出家則否爾生死由來既不明<lb/>
况復所為同俗子友不友兮師不師浩浩成羣習庸鄙<lb/>
觸事如今已面牆何待他年始知恥而汝既然為我徒<lb/>
日用應須重操履教㫖禪宗力究㕘聖像晨昏更勤禮<lb/>
儻或一朝得入頭便有清聲播人耳慎勿悠悠過一生<lb/>
没頭浸在濤浪裏我今衰老百無能隨分山林且容與<lb/>
汝來問訊我合掌覿面何曾孤負汝<lb/>
<pb n="KR4h0117_WYG_276-3a"/>
　　　箴仲䂓扁所居為清白居<lb/>
道人晏坐清白居身心不動長如如月窟深藏雪獅子<lb/>
氷壺靜貯銀蟾蜍絶色純真妙難測中下焉能造其域<lb/>
不修梵行事空王豈守邪禪作家賊縱横廓落含十虚<lb/>
三尺丈六擕手歸徹骨風流秪者是六門日夜揚光輝<lb/>
靈利師僧近來少往往多從外邊討本無階級坦然平<lb/>
到此定應先躂倒<lb/>
　　　次南堂韻送壽首座歸扶桑<lb/>
<pb n="KR4h0117_WYG_276-3b"/>
屋頭鐵馬聲丁東明明歴歴揚真風老夫夢熟蓬萊宫<lb/>
鈞天樂廣盈耳中覺來軒知與神遇逸響遺音競奔注<lb/>
夢覺曽無起滅心帖然一似霑泥絮道人推門露未乾<lb/>
相看一笑非顢頇十世古今融當念大千沙界歸毫端<lb/>
愛爾年來手脚老出没神機電光掃南堂室内早鷹揚<lb/>
鉢袋千鈞已傳了翻憶當時侍禪榻開口便受攔胸踏<lb/>
罔象明珠離水泥軒轅寶鏡開塵匣明朝送君鄞水邊<lb/>
博多遠泛東歸船老夫閉門仍打眠更無心力論單傳<lb/>
<pb n="KR4h0117_WYG_276-4a"/>
　　　一笑軒為宗㫖南作<lb/>
一笑軒中行復坐青山白雲不可唾六户虚凝絶㸃塵<lb/>
經案銅缾安一箇靈山對衆拈花時百萬龍象徒蚩蚩<lb/>
金色頭陀獨解事囅然㣲笑揚雙眉笑邊真㫖憑誰委<lb/>
木强楊歧未相許客來不必更躊躇便應識取軒中主<lb/>
　　　送渭侍者省師叔印宗就問訊<lb/>
徂徠之松渭川竹勁節髙標拔塵俗衲僧行志亦如斯<lb/>
甘分空山抱幽獨香嚴一擊忘所知鳥窠疊足忘危枝<lb/>
<pb n="KR4h0117_WYG_276-4b"/>
只將松竹代説法布毛何用拈來吹道人東寺有師叔<lb/>
慎莫抛家事馳逐鐵船打就已多時歸颿好趂東風熟<lb/>
　　　白雲山谷歌贈麟藏主<lb/>
白雲縹緲無住著獨與青山如有約暮向青山頭上飛<lb/>
朝來又抹青山脚道人業空寂不喜世上名既愛白雲<lb/>
白復嗜青山青結此茅廬事深隠笑指雲山當户庭<lb/>
　　　贈道士凌雲峰<lb/>
坐夏不出户塵縁淨于掃羽客苕溪來訪我無生道無<lb/>
<pb n="KR4h0117_WYG_276-5a"/>
生不可學可學成繳擾有物天地先㝠㝠還杳杳仙凡<lb/>
本一致明悟當及早蹠蹻豈永年顔冉未曽夭南薰破<lb/>
炎熱濃緑鶯聲老與子兩忘言塵寰即蓬島<lb/>
　　　不歸篇<lb/>
昨日又不歸今日又不歸竟自無歸日勞我長歔欷歔<lb/>
欷為何事憐此忘家子棄却祖翁業向外圖經紀歲月<lb/>
苦無多悠悠水上波心源未照廓奈此生死何<lb/>
　　　歸來篇<lb/>
<pb n="KR4h0117_WYG_276-5b"/>
歸來兮歸來歸來免攀陪山泉甘露味草座黄金臺人<lb/>
生當自足自足真天禄寧為擊壤歌莫作窮途哭一法<lb/>
不留情青山四時青折松拂石坐白雲林外行<lb/>
　　　道初和尚悼偈<lb/>
人謂真際死我謂真際生真際本非幻幻生真際名禪<lb/>
房夜月冷石塔春雨鳴宗綱正落紐佇立徒含情<lb/>
　　　寄宗聖西堂<lb/>
宿有扶宗志辛勤四十年句清堪供佛業白可箋天燕<lb/>
<pb n="KR4h0117_WYG_276-6a"/>
坐畦衣薄經行雪頂圓長庚光欲滅内院一燈傳<lb/>
　　　聞蟬<lb/>
侵曉堆桅坐蟬聲出樹林分明宣祖意何處有凡心歴<lb/>
歴消清夢悠悠助獨吟時人皆共聽誰謂少知音<lb/>
　　　熱<lb/>
大地爍金石禪心只晏如幽閒無濁慮鬱𡋯自清虚坐<lb/>
石頻揮麈臨流㸔躍魚優游三界内寒暑不關渠<lb/>
　　　悼深居迪元師兄<lb/>
<pb n="KR4h0117_WYG_276-6b"/>
憶昔同㕘請先師彊健時一言未脱口密意已先知更<lb/>
不從人覓終能厚自持陰凉天下樹展巻且高吟<hi>疑</hi>
　　　題珪上人山居<lb/>
紅葉填松徑清溪繞竹林西風雙鬂老落日半窓陰壊<lb/>
衲偏宜厚幽居不厭深竺仙遺偈在展巻且髙吟<lb/>
　　　謝靜中過訪<lb/>
掃跡千巖裏柴門久不開正逢新雨足忽見故人來燒<lb/>
笋供茶椀烹薇薦粥杯欲留君共住分石坐堆堆<lb/>
<pb n="KR4h0117_WYG_276-7a"/>
　　　題王山人草齋<lb/>
築室鳬溪上松門日夜開家貧無雀入山好有僧來雨<lb/>
漏重苫草年深旋積苔繞檐梨與栗祗為子孫栽<lb/>
　　　松巖雜言<lb/>
石門關外天梯險拚得身心到不難為報五湖雲水客<lb/>
好來于此共躋攀<lb/>
　　　其二<lb/>
念念無生自入㣲瓶中米盡腹中飢夜深月下敲門急<lb/>
<pb n="KR4h0117_WYG_276-7b"/>
道者蕉溪托鉢歸<lb/>
　　　其三<lb/>
跏趺黙數鼻中息始促須知久自長日晩下牀行一徧<lb/>
石爐燒過幾行香<lb/>
　　　其四<lb/>
心無可了何須了道本無成作底成野性好為泉石伴<lb/>
隠居不是為逃名<lb/>
　　　其五<lb/>
<pb n="KR4h0117_WYG_276-8a"/>
山中十日九日雨樹頭青青落不住白犬尋蹤入草間<lb/>
驚起竹雞飛上樹<lb/>
　　　其六<lb/>
秋旦陰陰電光閃起洗沙鍋煮藜糝細撥罏中火種無<lb/>
隣寺疎鐘隔重崦<lb/>
　　元叟端禪師詩<lb/>
　　　寄希白藏主<lb/>
青杉高簇天仁者此安禪雙澗水回合四山雲接連燈<lb/>
<pb n="KR4h0117_WYG_276-8b"/>
分紅燄遠茶㸃白華圓別後為誰語宗門𤣥又𤣥<lb/>
　　　悼通靈仲<lb/>
古今人所共如電閃青天一相不二相千年還萬年院<lb/>
扃雲塢竹塔面石峰蓮因想遊從舊閒心亦悵然<lb/>
　　　送方上人西蜀省親<lb/>
道本絶方所隨縁觸處真家鄉元不遠父子即非親徑<lb/>
蘚粘輕䇿江華拂淨巾東呉與西蜀曾不間纎塵<lb/>
　　　悼靈座主<lb/>
<pb n="KR4h0117_WYG_276-9a"/>
道不分年少朝聞夕可亡講精文徹梵吟好句諧唐託<lb/>
質思他界遺骸厭此方台宗舊遊在名共白雲香<lb/>
　　　寄晦機和尚<lb/>
流落似孤蓬君西我在東二三千里外一十五年中老<lb/>
去頭毛白寒來樹葉紅所期盤石上松月夜禪同<lb/>
　　　草堂陵藏主火浴牙齒數珠不壊堅固尤多因<lb/>
　　　　為説偈三首<lb/>
東西諸祖塔曾已徧㕘尋般若謾多體湼槃惟一心芙<lb/>
<pb n="KR4h0117_WYG_276-9b"/>
蕖敷覺海薝蔔綻禪林刼火洞然後清芬騰古今<lb/>
悟了空王法乾坤任去留偶為雙徑住倐作九蓮遊月<lb/>
冷金臺夜風生玉沼秋鄉關楚江上誰為話蹤由<lb/>
破屋孤峰頂因思在去年分香朝誦咒聨榻夜修禪解<lb/>
脱華同綻菩提果共圓胡為先別去令我獨悽然<lb/>
　　　擬寒山子詩<lb/>
昨日東家死西家賻㝠財今朝西家死東家陳奠杯東<lb/>
東復西西輪環哭哀哀不知本真性㝠漠登泉臺<lb/>
<pb n="KR4h0117_WYG_276-10a"/>
　　　其二<lb/>
木落湫水寒千峰正岑寂惟聞虎嘯聲不見人行跡霜<lb/>
露濕巖莎月輪掛空碧此時觀此心獨坐盤陀石<lb/>
　　　其三<lb/>
名利是何物人心自不灰榮來終有辱樂去可無哀富<lb/>
塚草還出貧門花亦開耕桑枉辛苦鬚白鬂毛衰<lb/>
　　　其四<lb/>
偃仰千巖内超然與世違采芝為口食紉槲作身衣瀑<lb/>
<pb n="KR4h0117_WYG_276-10b"/>
水淋苔磴湫雲漬草扉閒吟竺仙偈幾度歴斜暉<lb/>
　　　其五<lb/>
山中髙且寒人罕來登陟松搖雪㻚㻚蘿罥烟羃羃巖<lb/>
華春不開潭氷夏方釋住此夫何為心源湛而寂<lb/>
　　　其六<lb/>
我住在峰頂白雲常不開窓扉沿薜荔門徑疊莓苔山<lb/>
果猿偷去巖花鹿獻來長年無一事石上坐堆堆<lb/>
　　　趙李倪三居士建凌霄㑹求贈<lb/>
<pb n="KR4h0117_WYG_276-11a"/>
雙徑在呉淛實為山之雄天目如屏擁其北錢塘似練<lb/>
紆其東重巒疊巘不知幾千萬但見五峰秀色崷崒摩<lb/>
青空下有跋陀神龍窟上有覩史夜摩宮晴雲暖靄生<lb/>
巖松朝開暮合無終窮祖師據此鞭麟鳳森羅萬象明<lb/>
真宗納須彌兮于芥子巻法界兮于鍼鋒本源自性有<lb/>
常分寧須妙用求神通儼如鹿園與鷲嶺紫金光聚人<lb/>
天中説法至今猶未散天華似雨飄空濛<lb/>
　　　次晦機和尚韻送悟上人歸徑山<lb/>
<pb n="KR4h0117_WYG_276-11b"/>
瓦缶固已無黄鍾雪曲豈混巴歌中石房巉巖自丘壑<lb/>
兀坐贏得閒觀空上人何從悟𤣥㫖了知是法非文字<lb/>
髙髙解窮千仞巔深深能極九淵底歲晩相㸔正搖落<lb/>
此身勿訝無錐卓歸去凌霄古寺間且聽松風撼喬嶽<lb/>
　　　山居二首<lb/>
山木交柯莎滿庭馬蹄且不汚巖扃篝燈對雪坐吟偈<lb/>
擁裓繞泉行課經睡少每知茶有驗病多常怪藥無靈<lb/>
金園一歲一牢落誰似孤松長自青<lb/>
<pb n="KR4h0117_WYG_276-12a"/>
　　　其二<lb/>
小榻新營巖瀑西白雲無路草萋萋月明扃户野猿嘯<lb/>
日晏擁岑山鳥啼積世詩書空簡蠧累朝墳墓半鋤犁<lb/>
邯鄲枕畔一炊黍堪笑古今人自迷<lb/>
　　　山房自述<lb/>
故園歸路隔天涯絶頂閒房且寄家翻罷貝多山月上<lb/>
一棚華影漾袈裟<lb/>
　　　雪樵<lb/>
<pb n="KR4h0117_WYG_276-12b"/>
珠霰飄飄柴在肩且謀燒火過殘年庭前此際無人立<lb/>
爐内憑誰續斷烟<lb/>
　　　次韻答林首座二首<lb/>
一房閒寄長松下殘喘雖留如病何為報南山舊𤣥侣<lb/>
幻華光景已無多<lb/>
祖師門户無關鑰今古誰云到者稀兜率宫中恣遊戲<lb/>
對揚曾不負來機<lb/>
　　　寄東嶼和尚<lb/>
<pb n="KR4h0117_WYG_276-13a"/>
相別于今八載餘君匡徒衆我閒居白雲流水乾坤外<lb/>
終不相親枉寄書<lb/>
　　　維故人别墅<lb/>
門徑無塵有緑苔東風落日舊曾來白頭道者今何在<lb/>
一樹櫻桃花自開<lb/>
　　　寄無維那<lb/>
從教入禪今古有從禪入教古今無一心三觀門雖别<lb/>
水滿千江月自孤<lb/>
<pb n="KR4h0117_WYG_276-13b"/>
　　　栽松<lb/>
鈍钁横肩雪未消不辭艱步上岧嶤等閒種得靈根活<lb/>
㑹㸔春風長綠條<lb/>
　　　靜軒<lb/>
六户虚凝湛不搖從教塵世自喧囂階前盡日無人到<lb/>
只有閒雲伴寂寥<lb/>
　　　海翁<lb/>
窮盡波瀾絶一漚餘生甘自老扁舟四溟髙卧月如晝<lb/>
<pb n="KR4h0117_WYG_276-14a"/>
閒把魚簑枕白頭<lb/>
　　　擬寒山子詩<lb/>
人生在世有何事日用但教心坦平縱是金珠充屋棟<lb/>
到頭難免北邙行<lb/>
　　　又<lb/>
天上日沒月又出山中葉落花還開黄泉只見有人去<lb/>
不見一人曾得回<lb/>
　　　題羅漢圖<lb/>
<pb n="KR4h0117_WYG_276-14b"/>
諸諦空來世所無神通百變絶名模不知何處留蹤跡<lb/>
却被人傳作畵圖<lb/>
　　　題牧牛圖<lb/>
誰家荒疃連平原何處孤村帶喬木官田耕盡牛正閒<lb/>
且對東風弄横玉<lb/>
　　　題水月猨圖<lb/>
水中明月輪可玩不可覓獼猴徒自狂觸破寒潭碧<lb/>
　　楚石禪師詩<lb/>
<pb n="KR4h0117_WYG_276-15a"/>
　　　送哲禪人仗錫省師並柬仲黙和尚<lb/>
仗錫老師七十八眼如㸃漆眉如雪分明畵出須菩提<lb/>
坐聽孤猿吟落月深山古寺天正寒葉深一尺堆牀前<lb/>
地爐燒火簾不捲袈裟黑似爐中烟客來只恐放烟出<lb/>
爭奈山林藏未密喧喧道價滿江湖負笈挑囊固非一<lb/>
千里東歸頻寄聲乃翁終是有鄉情目連鶖子神通妙<lb/>
何必區區圓相成<lb/>
　　　送淨慈明侍者回東山<lb/>
<pb n="KR4h0117_WYG_276-15b"/>
南屛山中五百衆大有神通并妙用可憐辛苦賓頭盧<lb/>
無時不赴檀門供就令侍者托鉢歸眼上不惜長雙眉<lb/>
問渠扇子在何處臨風更索犀牛兒犀牛兒吼難描摸<lb/>
王維筆下丹青薄西湖烟雨漫遮藏日出東山露頭角<lb/>
　　　送的藏主歸里<lb/>
日本師僧皆可喜不憚鯨波千萬里捐軀為法到南方<lb/>
如此出家今有幾苦㕘的是禪家流密證濳符更竒偉<lb/>
從來佛祖是生寃肯認山河為自已五千餘巻紙上語<lb/>
<pb n="KR4h0117_WYG_276-16a"/>
却笑癡蠅鑚未已自家寶藏無一物盡大地人提不起<lb/>
年窮臘盡歸去來東風入律梅花開<lb/>
　　　送天寧謐藏主回淨光<lb/>
永嘉老子錯行脚被人呼為一宿覺曹溪只是箇樵夫<lb/>
佛法何曽解㕘學三千威儀八萬行一霎清風頓銷鑠<lb/>
偶然撰得文字成被人喚作真丹經泥中洗土不唧𠺕<lb/>
畫蛇添足空丁寧看渠兩著渾未是學者焉能出生死<lb/>
如來藏裏本無珠萬古虚名挂唇齒為我殷勤問淨光<lb/>
<pb n="KR4h0117_WYG_276-16b"/>
永嘉老人應著忙説與如今甚時節莫戀松風與江月<lb/>
　　　送興藏主遊金陵<lb/>
春山青春水綠一枝兩枝梅花開十里五里村路曲石<lb/>
城雲影聚復散草店雞聲斷仍續莫言描畫心手拙此<lb/>
景當前本竒絶誰能一字施品評簡盡五千四十八道<lb/>
人笑我虚開口矢上加尖成漏透背却法堂穿草鞋井<lb/>
深綆短終難搆<lb/>
　　　送性禪人之江湘<lb/>
<pb n="KR4h0117_WYG_276-17a"/>
秋雨垂垂風颯颯離思禪心乍離合湘江東畔雁初來<lb/>
漁唱穿雲笛韻哀更有蘆花飛似雪遠山重疊錦屏開<lb/>
癡兒喚作真如界苦向宗門立知解折脚匡牀冷似氷<lb/>
呈似老僧心不快<lb/>
　　　送晟侍者<lb/>
秋風處處飄黄葉正坐蒲團縫壊衲道人別我去遊方<lb/>
三度問渠渠不答試㸔如今是甚時千鈞祖道懸于絲<lb/>
師求弟子固未暇可有弟子求其師君不見投針徹底<lb/>
<pb n="KR4h0117_WYG_276-17b"/>
驚龍猛酣醉在牀猶未醒拈得山僧兎角杖他年卓在<lb/>
孤峰上<lb/>
　　　送徑山一藏主<lb/>
一大藏教閒葛藤盡大地人跳不出夢庵本是竒衲子<lb/>
夜半扶桑吐紅日拈起凌霄峰頂茶却是洞庭湖上橘<lb/>
三千世界庵摩勒放開揑聚誰能詰松風澗水自談𤣥<lb/>
却笑區區論權實<lb/>
　　　鼇山贈僊巖金長老<lb/>
<pb n="KR4h0117_WYG_276-18a"/>
有鼇山兮甚竒特鎮黄巖兮浮翠色峭崔嵬兮髙崱屴<lb/>
直上雲端望何極君不見雪峰昔遇巖頭老三十年來<lb/>
盡顛倒流出胸襟蓋天地鼇山店上方成道龍鱗鱗魚<lb/>
鱗鱗幾畨滄海飛紅塵毗嵐猛風吹不動十洲三島長<lb/>
如春<lb/>
　　　笑雲<lb/>
山中人笑雲來去幾度欲畱畱不住一片西兮一片東<lb/>
為誰掛在青松樹有時巻不論髙低并近遠有時舒南<lb/>
<pb n="KR4h0117_WYG_276-18b"/>
北西東滿太虚本自無心休問跡悠揚散漫隨風力白<lb/>
衣蒼狗任縱横返寂還空何處覓却恐山中雲笑人區<lb/>
區未免走紅塵但能放下便安樂所以長將雲喻身<lb/>
　　　送可禪人<lb/>
即心是佛無心道不覺全身入荒草語拙今人笑古人<lb/>
古人却笑今人巧後生晩長忌聰明且要低頭學老成<lb/>
却憶南泉好言語囑渠癡鈍過平生<lb/>
　　　送寧侍者㕘方禮祖<lb/>
<pb n="KR4h0117_WYG_276-19a"/>
佛祖叢中無位次㕘方行脚誰家事隨興一念便乖張<lb/>
莫向禪門探意㫖須知真正道人家到處忘懐愍自他<lb/>
爛沙浮漚盛滿鉢閒來石上種蓮花<lb/>
　　　送聰禪人<lb/>
出門步步清猋起一棹鐵船三萬里大魚剛被小魚吞<lb/>
縮却龍頭展蛇尾未到中原俱歴徧浙山如黛江如練<lb/>
臨風側耳聽鄉談故國依然海西㟁<lb/>
　　　桂巖贈日本淨居月長老<lb/>
<pb n="KR4h0117_WYG_276-19b"/>
月中桂子飄巖幽長成一樹三千秋秋風吹開枝上花<lb/>
花所及處清香浮月公本是管公裔道譽之香塞天地<lb/>
金粟如來夢幻身不須更受菩提記<lb/>
　　　海屋<lb/>
普門道人索我歌未免平地生風波屋為海耶海為屋<lb/>
海屋之義當如何百千瀛渤從此起起亦不離涓滴水<lb/>
沃日滔天也大竒巻舒只在軒窓裏<lb/>
　　　送僧之廬山<lb/>
<pb n="KR4h0117_WYG_276-20a"/>
簡寂觀中甜苦笋歸宗寺裏淡鹹虀廬山面目分明露<lb/>
衲子身心特地迷秋到樹頭黄葉落夜深峰頂白猿啼<lb/>
㕘禪若也求𤣥妙十萬流沙更在西<lb/>
　　　澄靈散聖山居偈如寶藏主求和<lb/>
因僧問我西來意我話山居是幾年佛祖位中休著脚<lb/>
凡愚社裏且隨肩三間屋子藏山塢萬樹松花照石泉<lb/>
曠大刼來無改變阿難依舊世尊前<lb/>
　　　古木贈榮藏主<lb/>
<pb n="KR4h0117_WYG_276-20b"/>
天地未分時槎牙第一枝閻浮雖有樹爭奈結根遲幾<lb/>
回經寒幾囘熱柯似青銅葉如鐵挺立何愁動地風髙<lb/>
標可怕連山雪楩楠杞梓總凡材莫不皆從尺寸栽不<lb/>
是千年萬年物轉頭便化為塵埃<lb/>
　　　送吾禪人<lb/>
古藤横瘦肩兩屨踏殘雪陽烏啼未休春山若為別䑃<lb/>
朧睡眼何處開應向前途指明月<lb/>
　　　初祖<lb/>
<pb n="KR4h0117_WYG_276-21a"/>
三周寒暑汎重溟遇著蕭家有髮僧對朕者誰云不識<lb/>
為誰辛苦到金陵<lb/>
　　　五祖<lb/>
母子師資也是閒分明此道播人間後來話柄憑誰舉<lb/>
多種青松滿四山<lb/>
　　　六祖<lb/>
多少黄梅㑹裏僧一時放過嶺南能至今大庾山頭石<lb/>
歲歲春風長葛藤<lb/>
<pb n="KR4h0117_WYG_276-21b"/>
　　　馬祖<lb/>
即心即佛口喃喃非佛非心轉不堪八十四人門户別<lb/>
何曽一箇是同㕘<lb/>
　　　寄髙麗檜巖至無極長老<lb/>
五冠山上㸔飛瀑下有寒潭萬丈深見説神龍降已久<lb/>
金身入鉢大如鍼<lb/>
金剛一萬二千峰遠近高低各不同若箇峰頭堪著我<lb/>
他年縳屋隠其中<lb/>
<pb n="KR4h0117_WYG_276-22a"/>
　　　十二時頌<lb/>
酉時紅日下西山草屋柴門及早關幾箇老烏松頂薄<lb/>
清晨飛去夜方還<lb/>
　　　謝人送炭<lb/>
晩來曉起滿爐紅潦倒無能一病翁因憶古人生意在<lb/>
正當臘月有春風<lb/>
　　　送質禪人遊南岳<lb/>
古路迢迢往復回白雲終日冷成堆半千尊者無尋處<lb/>
<pb n="KR4h0117_WYG_276-22b"/>
石上幽花帶露開<lb/>
　　　送宜禪人之姑蘓<lb/>
洞庭一望水漫漫去路遙隨眼界寛紅蓼白蘋秋正好<lb/>
不知誰把釣魚竿<lb/>
　　　聞子䂓<lb/>
啼來啼去一聲聲却笑離人不解聽何處故鄉歸未得<lb/>
白雲空鎖亂山青<lb/>
　　　送人禮寶陁<lb/>
<pb n="KR4h0117_WYG_276-23a"/>
萬種千般在一心寶陁巖上覓觀音直饒見得分明了<lb/>
依舊雲遮紫竹林<lb/>
　　石屋禪師詩<lb/>
　　　余山林多暇瞌睡之餘偶成偈語自娯紙墨少<lb/>
　　　便不欲記之雲衲禪人請書蓋欲知我山中趣<lb/>
　　　向于是靜思隨意走筆不覺盈帙故掩而歸之<lb/>
　　　復囑慎勿以此為歌詠之助當須㕘意則有激<lb/>
　　　焉<lb/>
<pb n="KR4h0117_WYG_276-23b"/>
幽居自與世相分苔厚林深草木薰山色雨晴常得見<lb/>
市聲朝暮罕曾聞煮茶瓦竈燒黄葉補衲巖臺剪白雲<lb/>
人壽希逢年滿百利名何苦競紛紛<lb/>
　　　其二<lb/>
溪淺泉清見石沙屋頭無角寄藤蘿夜深月下長猿嘯<lb/>
苔厚巖前少客過庭竹欹斜春雪重嶺梅消瘦夜寒多<lb/>
寥寥此道非今古徒把甎來石上磨<lb/>
　　　其三<lb/>
<pb n="KR4h0117_WYG_276-24a"/>
優游靜坐野僧家飲啄隨縁度歲華翠竹黄花閒意思<lb/>
白雲流水淡生涯石頭莫認山中虎弓影休疑盞裏蛇<lb/>
林下不知塵世事夕陽長見送歸鴉<lb/>
　　　其四<lb/>
滿頭白髮瘦稜層日用生涯事事能木臼秋分舂白术<lb/>
竹筐春半曬朱藤黄精就買山前客紫菜長需海外僧<lb/>
誰道新年七十七開池尚欲種茭菱<lb/>
　　　其五<lb/>
<pb n="KR4h0117_WYG_276-24b"/>
自入山來萬慮澄平懐一種任騰騰庭前樹色秋深减<lb/>
檻外泉聲雨後增挑薺煮茶延野客買盆移菊送隣僧<lb/>
錦衣玉食公卿子不及山僧有此情<lb/>
　　　其六<lb/>
四十餘年獨隠居不知塵世幾榮枯夜爐助煖燒松葉<lb/>
午鉢充飢摘野蔬坐石㸔雲閒意思朝陽補衲靜工夫<lb/>
有人問我西來㫖盡把家私説向渠<lb/>
　　　其七<lb/>
<pb n="KR4h0117_WYG_276-25a"/>
茅屋青山緑水邊往來年久自相便數株紅白桃李樹<lb/>
一片青黄菜麥田竹榻夜移聽雨坐紙窓晴啟㸔雲眠<lb/>
人生無出清閒好到得清閒豈偶然<lb/>
　　　其八<lb/>
細把浮生物理推輸贏難定一盤棋僧居青嶂閒方好<lb/>
人在紅塵老不知風颺茶烟浮竹榻水流花瓣落岩池<lb/>
如何三萬六千日不放身心靜片時<lb/>
　　　其九<lb/>
<pb n="KR4h0117_WYG_276-25b"/>
法道寥寥不可模一菴深隠是良圖門前養竹髙遮屋<lb/>
石上分泉直到厨猿抱子來崖果熟鶴移巢去磵松枯<lb/>
禪邊大有閒情緒收拾乾柴向地爐<lb/>
　　　其十<lb/>
浮世光陰有幾何誰能挈挈又波波厨空旋去尋黄獨<lb/>
衲破方思剪綠荷麈尾罷拈言語斷佛經忘看蠧魚多<lb/>
可憐身在袈裟下趣境攀縁事事過<lb/>
　　　别南山經室<lb/>
<pb n="KR4h0117_WYG_276-26a"/>
屋借雲邊兩載居晴原無事便擕鉏和香采得隣家菊<lb/>
趂嫩挑來自種蔬秋殿寂時山磬歇夜窓虚處柏烟疎<lb/>
明朝又向他山去何日重來讀梵書<lb/>
　　　閒居<lb/>
道人縁慮盡觸目是心光何處碧桃謝滿溪流水香草<lb/>
深蛇性悦日暖蝶心狂曾見樵翁説雲邊霅晝房<lb/>
　　　其二<lb/>
巖臺舒野望依約見松門唐代髙僧寺宋朝丞相墳溪<lb/>
<pb n="KR4h0117_WYG_276-26b"/>
光晴瀉逺野色晩來昏山路歌聲絶樵歸烟火村<lb/>
　　　其三<lb/>
結草便為菴年年用覆苫紙窓晴葉暗竹屋蘚花粘麥<lb/>
飯惟饒火藜羮不㸃鹽生涯隨分過誰管世人嫌<lb/>
　　　古風<lb/>
月來照我門風來吹我襟勸君石上坐聽我山中吟𤣥<lb/>
鬂化為雪朝光成夕陰萬事草頭露豈得長如今<lb/>
　　　其二<lb/>
<pb n="KR4h0117_WYG_276-27a"/>
飰飽拂石睡睡足起閒行靄靄孟夏景新樹鳴黄鶯俯<lb/>
仰翫時物散誕暢吟情只此是真樂何用求虚名<lb/>
　　　絶句<lb/>
有人問我何年住坐久纔方省得來門外碧桃親手種<lb/>
春光二十度花開<lb/>
　　　其二<lb/>
年老安居養病身日高猶自未逢人怕寒起坐燒松火<lb/>
一曲樵歌隔塢春<lb/>
<pb n="KR4h0117_WYG_276-27b"/>
　　　其三<lb/>
玉堂銀燭笙歌夜金谷羅幃富貴家爭似道人茅屋裏<lb/>
一天晴月曬梅花<lb/>
　　　其四<lb/>
田地無塵長不掃柴門有客叩方開雪晴斜月侵簷冷<lb/>
梅影一枝窓上來<lb/>
　　　其五<lb/>
茅屋低低三兩間團團環繞盡青山竹窓不許閒雲宿<lb/>
<pb n="KR4h0117_WYG_276-28a"/>
日未斜時便掩關<lb/>
　　　其六<lb/>
離衆多年無坐具入山長久沒袈裟單單有箇鐵鐺子<lb/>
畱待人來煮瀑花<lb/>
　　　其七<lb/>
深秋時節雨霏霏蘚葉層層印虎蹄一夜西風吹不住<lb/>
曉來黄葉與階齊<lb/>
　　　其八<lb/>
<pb n="KR4h0117_WYG_276-28b"/>
老來無事可干懐竹榻髙眠日枕斜夢裏不知誰是我<lb/>
覺來新月到梅花<lb/>
　　　寄友人<lb/>
山舍無聊夜卧遲因君記得去年時豆花棚下曾分榻<lb/>
月落松梢尚詠詩<lb/>
　<lb/>
　<lb/>
　石倉歴代詩選巻二百七十六<lb/>
</p>
<p>
</p>
  </div>
</body>
</text>
</TEI>
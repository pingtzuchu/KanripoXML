<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百六十七</head> <lb/>
    <p>
<pb n="KR4h0117_WYG_167-1a"/>
欽定四庫全書<lb/>
　石倉歴代詩選巻一百六十七<lb/>
　　　　　　　　　　　　明　曹學佺　編<lb/>
　宋詩四十四<lb/>
　　謝薖<lb/>
　　　賦陳虚中振芳堂<lb/>
青腰按節臨天闕幻成圭璧驚人寰一朝忽起枯槁想<lb/>
堕作人間氷雪顔國香端擬避清絶鳯車安得窺幽閒<lb/>
<pb n="KR4h0117_WYG_167-1b"/>
雪中長疑肌起粟挽住直恐乗風還風流别乗似何遜<lb/>
哦詩興健排江山華堂燒燈呼客醉况引玉頰依琱䦨<lb/>
廣平題賦工婉媚杜陵索句愁飛翻小人徑欲悟香寂<lb/>
何當歩繞横斜間<lb/>
　　　雙蓮閣<lb/>
水芝凝露披芳塘淺粧穠畫争煌煌其間艶異不世出<lb/>
連芳並蔕知何祥有如一座兩殊色盈盈植立漢昭陽<lb/>
九回沈水不須沭風梳露洗皆生香公如瑶林映紅粉<lb/>
<pb n="KR4h0117_WYG_167-2a"/>
粲然一笑傾澄觴故開華閣掛銀榜大篇金薤垂琳琅<lb/>
吾聞草木正瑞世箑蒲扇暑芝生房須煩丹青顧陸手<lb/>
貌取絶艶歸明光<lb/>
　　　顔魯公祠堂<lb/>
上皇御宇無長策牧羊奴子孤恩澤銀莵分印屬兒曹<lb/>
二十餘州齊陷賊常山死守平原拒公家兄弟聲名赫<lb/>
平原白首立班行忠義凛凛真嚴霜歴事四朝惟一節<lb/>
當年舌䑛中丞血豈知丞相面如藍貌雖夷易心巉巖<lb/>
<pb n="KR4h0117_WYG_167-2b"/>
老臣何罪死虎口到今誰為袪其䘖臨風志士長悲吒<lb/>
矧瞻遺像嚴祠下未能立草迎送詞一奠椒漿淚盈把<lb/>
　　　翠雲道中觀穫<lb/>
代田誰為西漢議耐旱幸有占城禾揮䥥正見八月穫<lb/>
拾穂遥憐一老歌為言使君驅五馬北陌東阡餉耕者<lb/>
汝曹力穡更宜勤慎弗惰逰辜使君<lb/>
　　　許巨源送笋<lb/>
君家遶屋青琅玕驚雷裂地千兵攢入山長鑱不汝赦<lb/>
<pb n="KR4h0117_WYG_167-3a"/>
日削玉版登琱盤有餘鼠壤幸分似憐我羮稀筯易寛<lb/>
厨人取給晝餔饍頓使齒頰生甘寒韭葅薤苗豈復數<lb/>
炙羙似覺無貛貛嘗聞幽士愛風竹忍嘬其子吾何觀<lb/>
願君養成四時葉他時犯雪同君㸔<lb/>
　　　登同樂亭飲泉<lb/>
昔人愛斯泉結搆泉上屋空亭何所有冷氣宜三伏泠<lb/>
泠石甃浄須眉真可矚欲飲無樽罍把彼纔盈掬何時<lb/>
近亭居醉卧籬邉菊<lb/>
<pb n="KR4h0117_WYG_167-3b"/>
　　　次劉世基韻<lb/>
兒時窺豹見一斑晩學一技千金殚齊房芝草不並秀<lb/>
且飱秋菊紉春蘭無心時共白雲出忘機日對沙鷗閒<lb/>
窮人與世各異調敢望一唱仍三嘆昨来卜居向巖邑<lb/>
玉川破屋纔數間朝㸔爽氣出逺岫夜聽遶舍鳴清湍<lb/>
㡬回欲棹酒船去賀老不見空稽山<lb/>
　　　李成德作二筆几以其一見遺云得様于郄子<lb/>
　　　　中家并示長句輙次韻奉酬<lb/>
<pb n="KR4h0117_WYG_167-4a"/>
琴不安絃製竒古可憐不入文房譜鼠鬚龍尾玉蟾蜍<lb/>
與汝俱成㑹心侣誰能好事為品題端效廣㣲亡輙補<lb/>
謫仙傳様桂林家以暗投人吾竊取我書太俗如墨豬<lb/>
下慙羅趙何足數䝉公厚貺試臨池一字不成如畵虎<lb/>
欲報初無青玉案哦詩况乏驚人語浄鋪滑薄待君来<lb/>
慎莫踟蹰畏今雨<lb/>
　　　碧筩<lb/>
君不見韓潮州銀作飲醆誇工倕鐫花鏤葉太瑣碎何<lb/>
<pb n="KR4h0117_WYG_167-4b"/>
言豪士亦爾為又不見六一翁嘗吟鸚鵡紅螺詩華堂<lb/>
一釂豈不樂清歌勸酒須蛾眉吾儕山人寧有此競折<lb/>
圎荷為飲器細傾初作露珠圎滿引忽驚雲液碎鼻中<lb/>
寂寂聞妙香舌本徐徐識真味採蓮當殽花當妓豈有<lb/>
登臨百金費安得城西十頃塘水光容<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>暑風凉時引<lb/>
碧筩如象鼻仍㸔翠蓋立霓裳<lb/>
　　　秋日登鳴玉亭<lb/>
山路秋陽何赫赫山亭凄冷多秋色豈惟醒耳玉淙琤<lb/>
<pb n="KR4h0117_WYG_167-5a"/>
照眼光寒如練白舊聞瀑布垂雲間怳疑銀河堕天關<lb/>
西望香爐不得徃箇中元有小廬山<lb/>
　　　有懐覺範上人<lb/>
道人心與貌俱古哦詩不復效等伍清疑仙掌露華堕<lb/>
新似秋空玉鈎吐要將餘事付風騷已悟元機窺佛祖<lb/>
泐潭老子乳扵莵果在叢林嘯風雨何當埽室祗樹園<lb/>
夜看金盆聽軟語我雖不是龎徳公懶駕柴車入城府<lb/>
公如歸結白蓮社留我山邉一㕓許<lb/>
<pb n="KR4h0117_WYG_167-5b"/>
　　　次韻彦光睡起病目<lb/>
蝶夢㳺揚卧碧紗知君不賞玉叙斜夢回起坐有佳思<lb/>
亂觸牙籖書五車黑蠅着眼君弗嗟學道乃得青蓮華<lb/>
商略此言當過我樵青竹裏為煎茶<lb/>
　　　陳循中求賦髙麗墨詩為作長句<lb/>
老松收煙琢元玉可試洮州鴨頭綠来従萬里古樂浪<lb/>
傳到麻源第三谷要須岱郡鹿角膠𢷬成方解土炭嘲<lb/>
請君摩研寫新作一弄潺湲弔康樂<lb/>
<pb n="KR4h0117_WYG_167-6a"/>
　　　陶淵明寫真圗<lb/>
淵明歸去潯陽曲竹杖蒲鞵巾一幅隂隂老樹囀黄鶯<lb/>
艶艶東籬粲霜菊世紛無盡過眼空生事不豐隨意足<lb/>
田家酒熟未嘗新頭上自有漉酒巾老農時問桑麻長<lb/>
提壺挈榼来相親一樽徑醉北牕卧蕭然自謂羲皇人<lb/>
此公聞道窮亦樂容貌不枯似丹渥世途絶響求山林<lb/>
此日髙標同寂寞假令九原今可作舉公籃輿也不惡<lb/>
　　　秋暑<lb/>
<pb n="KR4h0117_WYG_167-6b"/>
秋暑不可耐秋風殊未来何時疎畫扇無處覓凉臺誰<lb/>
謂月離畢空驚山殷雷愁聞老農語南畆半黄埃<lb/>
　　　寄汪信民<lb/>
泮水傳經老蓬山佐著才宦逰思引去祿養可歸来要<lb/>
路眼誰白浮雲心自灰少年何太徤君馬獨虺隤<lb/>
　　　其二<lb/>
繫纜苻離日君行殊未歸寄書問亳社有夢過江西不<lb/>
見揮犀柄頻驚響馬蹄殷勤具雞黍多謝德公妻<lb/>
<pb n="KR4h0117_WYG_167-7a"/>
　　　喜董彦速自仙巖歸<lb/>
鉢囊髙掛同僧夏逺寄巖間一把茅地僻狙猴長作伴<lb/>
食貧櫻笋不充庖瘦藤任拄萬峰頂野鶴来歸千嵗巢<lb/>
㸃簡箧中詩㡬首蒼頭時遣為君抄<lb/>
　　　莫莫堂新竹<lb/>
僻寂漏茅屋蕭梢新竹枝徑迷人不到䕃宻鳥還知綠<lb/>
色怱怱挽薰風細細吹即㸔柯葉老寧受嵗寒欺<lb/>
　　　晩春書事<lb/>
<pb n="KR4h0117_WYG_167-7b"/>
春来畏病不飲酒孤負山南山北花有客欵門驚剝啄<lb/>
無人追韻得車斜獨酬砌下二三子豈憶城南韋杜家<lb/>
不畏詩窮嫌水厄時時搜句煮新芽<lb/>
　　　題子逢辰畫<lb/>
踏徧江南岸歸来試解衣誰言物外賞不與筆端違石<lb/>
帶蒼苔瘦風凋折葦稀令人清興發欲問釣魚磯<lb/>
　　　戲咏石榴晩開<lb/>
靡靡江蘺只喚愁眼前何物可忘憂棟花净盡綠隂滿<lb/>
<pb n="KR4h0117_WYG_167-8a"/>
纔見一枝安石榴<lb/>
　　　絡緯<lb/>
聒人長向井邉啼在宇丁寧戒授衣織素盡輸官事了<lb/>
秋来工女正投機<lb/>
　　　招汪叔野<lb/>
夜語僧牕雪載途歸来夏木已扶疎兩牛鳴處地非逺<lb/>
萬竹隂邉吾所廬兒能竊聽従忘箄子盍徐行可當車<lb/>
莫訝南鄰狂處士摻撾傾坐一軒渠<lb/>
<pb n="KR4h0117_WYG_167-8b"/>
　　　鳴鳩<lb/>
雲隂解盡却殘暉屋上鳴鳩喚婦歸不見池塘煙雨裏<lb/>
鴛鴦相並濕紅衣<lb/>
　　　種竹<lb/>
闢地種修竹得方緣袐經成隂向北宇倒影落中庭直<lb/>
取内含素豈惟枝鬬青龍鍾玉川子猶擬抱添丁<lb/>
　　　李簿家有侍兒妙麗善歌舞諸人惜其死為賦<lb/>
　　　　詩余亦賦<lb/>
<pb n="KR4h0117_WYG_167-9a"/>
草頭朝泣露漙漙樵歌暮歸丘隴寒當時座上客半醉<lb/>
琵琶不許近簾弹<lb/>
　　　次韻無逸兄見示<lb/>
憔悴誰能賦大招㑹將菌桂雜中椒巷南隣里頻相過<lb/>
水北山人詎可邀細酌敢謀長袖舞苦吟空咏寸岑遥<lb/>
耕耘頼有陶濳婦不羡孫郎對大喬<lb/>
　　　玊茗花<lb/>
佳園昨夜變春容清曉驚開玉一叢素質定欺雲液白<lb/>
<pb n="KR4h0117_WYG_167-9b"/>
淺粧羞退鶴翎紅似聞金谷初無種欲畫鵝溪恐未工<lb/>
底事餘花避三舍孤髙元有史君風<lb/>
　　　寄洪鴻父<lb/>
兒時訪道漳江上燕雀羣中見阿鴻南浦飛雲㸔畫棟<lb/>
北牕欹枕傲清風讀書長憶登山勝作尉聊甘食薺窮<lb/>
想見咏懐非一律鉤章棘句定能工<lb/>
　　　食菜<lb/>
道人真是伊蒲塞頓頓園蔬入饌来紫芥寒葅參薤韭<lb/>
<pb n="KR4h0117_WYG_167-10a"/>
黄橙苦酒伴鹽梅蒸豚不羡貯人乳飯豆亦能羮芋魁<lb/>
但恐酪奴不解事攪令枵腹轉春雷<lb/>
　　　暮春<lb/>
溜渠鳴玉雨成霖春草池塘數尺深後院落花人不到<lb/>
無聊獨下海棠隂<lb/>
　　　吳彩鸞寫真<lb/>
天上鳯皇難獨宿人間翡翠本雙棲丹青不與文簫共<lb/>
誰遣雉東迷雀西<lb/>
<pb n="KR4h0117_WYG_167-10b"/>
　　　山間<lb/>
籬落秋花未得霜嫣然一笑媚秋陽可人風味撩詩興<lb/>
不記姚家宫様黄<lb/>
　　　過金山下作<lb/>
揚子江中風浪生小舟如葉任欹傾槳摇但指金山寺<lb/>
霧暗初疑銕甕城絶頂逈分雙塔秀層樓危立一僧清<lb/>
他年来訪誅茆地吾與此鄉春水盟<lb/>
　　　題跋<lb/>
<pb n="KR4h0117_WYG_167-11a"/>
臨川謝逸字無逸其文章學業為搢紳推重以其所居<lb/>
溪堂稱之曰溪堂先生弟薖㓜槃以字行兄弟以詩鳴<lb/>
江西有文集合三十巻邦之學士欲刋之以貽永久積<lb/>
數十年而未能也粤紹興辛未趙公朝議来守是邦期<lb/>
年政成民服其教嘅然思以儒雅飾吏事命勒其書于<lb/>
學宫以稱邦人之羙意昌言以鈆槧董兹職于是搜訪<lb/>
闕遺以相參訂晩得溪堂善本于前學正易箴又得㓜<lb/>
槃善本于其子敏行箴知溪堂出處甚詳敏行逮事其<lb/>
<pb n="KR4h0117_WYG_167-11b"/>
父詩律有典刑其編次是正可無恨矣刀筆方興士大<lb/>
夫翕然稱贊工未訖功而四方願致其集者日至以是<lb/>
知二公之名重當時欲見其書者惟恐後也聞之鄉老<lb/>
無逸之交㳺無非天下名士其後㓜槃聲聞寖廣與之<lb/>
並驅而争先既沒之後為之傳序為之哀詞祭文者甚<lb/>
衆今未暇廣詢而徧錄也特取舍人吕公之所書摹其<lb/>
真蹟于後庶㡬因吕公之文而不失二公文行之實云<lb/>
壬申冬十一月辛卯朔建康苗昌言謹題<lb/>
<pb n="KR4h0117_WYG_167-12a"/>
謝康樂詩䂓摹宏逺為一時之冠而𤣥暉詩清新獨出<lb/>
又自有過人者後之善言詩者于二公蓋未敢有所優<lb/>
劣也本中竊以為無逸詩似康樂㓜槃詩似𤣥暉此平<lb/>
等之論也紹興三年秋自嶺外北還過臨川去㓜槃之<lb/>
没十八年矣始盡得㓜槃書于其子長訥所伏讀累日<lb/>
益知前語之不謬雖然㓜槃與其兄無逸修身厲行在<lb/>
崇寧大觀間不為世俗毫髪汙染固後進之師也其文<lb/>
字之好蓋餘事爾後之學者尊其行并學其文可也學<lb/>
<pb n="KR4h0117_WYG_167-12b"/>
其文不究其行則非二子立言之本志九月二十日吕<lb/>
本中書<lb/>
㓜槃詩文不傳于世此本従内府借出時方沍寒京師<lb/>
傭書甚貴需銓旅邸資用不贍乃自為鈔寫每清晨呵<lb/>
凍十指如槌㡬二十日始克竣帙蔵之于家亦足詫一<lb/>
叚竒事也萬歴已酉十二月十四日辛酉晉安謝肇淛<lb/>
題<lb/>
　　附謝逸詩<lb/>
<pb n="KR4h0117_WYG_167-13a"/>
　　　題王立之大裘軒<lb/>
小人拙生事三冬卧無帳忍寒東忩底坐待朝曦上徐<lb/>
徐晨光熈稍稍氣血暢薰然四體和恍若醺春釀此道<lb/>
秘不傳詎易車百兩君胡得此法開軒亦東向蘇公名<lb/>
大裘意豈在萬丈但味名軒心人人如挾纊<lb/>
　　　社日<lb/>
雨栁重重葉風溪細細紋清歡惟煮茗羙味只羮芹飲<lb/>
不遭田父歸無遺細君東臯農事動舉趾待耕耘<lb/>
<pb n="KR4h0117_WYG_167-13b"/>
　　　送董元逹<lb/>
讀書不作儒生酸躍馬西入金城關塞垣寒苦風氣惡<lb/>
歸来面皴鬚眉斑先皇召見延和殿議論慷慨天開顔<lb/>
謗書盈箧不復辨脱身来㸔江南山長江滚滚蛟龍怒<lb/>
扁舟此去何當還大梁城裏定相見玉川破屋應數間<lb/>
　　　鐡柱觀<lb/>
豫章城南老子宫堦前一柱立積鐡云是旌陽役萬鬼<lb/>
夜半舁来老蛟穴挿定三江不沸騰切弗摇撼坤軸裂<lb/>
<pb n="KR4h0117_WYG_167-14a"/>
蒼苔包裹鱗皴皮我欲摩娑肘屢掣旌陽挈家上天去<lb/>
只留千夫應門户西山髙處風露寒兹事恍愡從誰語<lb/>
安得猛士若朱亥袖徃横山擊諸部<lb/>
　　　豫章别李元中宣德<lb/>
舊聞諸李隱龍眠伯特已老元中少一行作吏各天涯<lb/>
故人落落疎星曉西山影裏識君面碧照章江眸子瞭<lb/>
向来問道渺多岐只今領略歸元妙老鳯垂頭禁不語<lb/>
古木查牙噪春鳥身在幕府心江湖左胥右律但坐嘯<lb/>
<pb n="KR4h0117_WYG_167-14b"/>
第愁一葉釣漁舟不容七尺堂堂表我今歸卧靈谷雲<lb/>
君應紫禁鶯花繞相思有夢到茅齋細雨青燈坐林杪<lb/>
　　　聞徐師川自京師還豫章<lb/>
九衢塵裏無停輈君居陋巷不出逰滿城惡少弋鳬雁<lb/>
對面故人風馬牛别後夢寒燈火夜歸来眠冷江湖秋<lb/>
馮驩老大食不飽起視八荒提蒯緱<lb/>
　　　寄隱居士<lb/>
處士骨相不封侯卜居但得林塘幽家蔵玉唾㡬千巻<lb/>
<pb n="KR4h0117_WYG_167-15a"/>
手校韋編三十秋相知四海孰青眼髙卧一庵今白頭<lb/>
襄陽耆舊詢名德祗有龎公不入州<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_167-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻一百六十七<lb/>
</p>
<p>
</p>
  </div>
</body>
</text>
</TEI>
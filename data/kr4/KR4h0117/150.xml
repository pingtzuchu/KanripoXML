<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉厯代詩選卷一百五十</head> <lb/>
    <p>
<pb n="KR4h0117_WYG_150-1a"/>
欽定四庫全書<lb/>
　石倉厯代詩選卷一百五十<lb/>
　　　　　　　　　　　　明　曹學佺　編<lb/>
　宋詩二十七<lb/>
　　蘇軾<lb/>
　　　别嵗<lb/>
故人適千里臨别尚遲遲人行猶可復嵗行那可追問<lb/>
嵗安所之遠在天一涯已逐東流水赴海歸無時東鄰<lb/>
<pb n="KR4h0117_WYG_150-1b"/>
酒初熟西舍彘亦肥且為一日歡慰此窮年悲<lb/>
　　　九月二十日微雪懷子由弟<lb/>
岐陽九月天微雪已作蕭條嵗暮心短日送寒砧杵急<lb/>
冷官無事屋廬深愁腸别後能消酒白髮秋來已上簪<lb/>
近買貂裘堪出塞忽思乗傳問西賝<lb/>
　　　和劉長安題薛周逸老亭周最善飲酒未七十<lb/>
　　　　而致仕<lb/>
近聞薛公子早退驚常流買園招野鶴鑿井動潛虬自<lb/>
<pb n="KR4h0117_WYG_150-2a"/>
言酒中趣一斗勝凉州翻然拂衣去親愛挽不留隠居<lb/>
亦何樂素志庶可求所亡嗟無幾所得不啻酬青春為<lb/>
君好白日為君悠山鳥奏琴筑野花弄閒幽雖辭功與<lb/>
名其樂實素侯至今清夜夢尚驚冠壓頭誰能載美酒<lb/>
徃以大白浮之子雖不識因公可與遊<lb/>
　　　中隠堂<lb/>
去蜀初逃難遊秦遂不歸園荒喬木老堂在昔人非鑿<lb/>
石清泉激開門野鶴飛退居吾久念長恐此心違<lb/>
<pb n="KR4h0117_WYG_150-2b"/>
二月驚梅晩幽香此地無依依慰越客皎皎似呉姝不<lb/>
恨故園遠空嗟芳嵗徂春深桃杏亂笑汝益羈孤<lb/>
　　　李氏園<lb/>
朝遊北城東囘首見脩竹下有朱門家破牆圍古屋舉<lb/>
鞭叩其户幽響答空谷入門所見夥十步九移目異花<lb/>
兼四方野鳥喧百族其西引溪水活活轉牆曲東注入<lb/>
深林林深窓户綠水光兼竹浄時有獨立鵠林中百尺<lb/>
松嵗久蒼鱗蹙豈惟此地少意恐關中獨小橋過南浦<lb/>
<pb n="KR4h0117_WYG_150-3a"/>
夾道多喬木隠如城百雉挺若舟千斛陰陰日光淡黯<lb/>
黯秋氣蓄盡東為方池野鴈雜家鶩紅棃驚合抱映島<lb/>
孤雲馥春光水容漾雪陣風翻撲其北臨長溪波聲捲<lb/>
平陸北山卧可見蒼翠間磽禿我時來周覽問此誰所<lb/>
築云昔李將軍負嶮乗衰叔抽錢算間口但未𣙜羮粥<lb/>
當時奪民田失業安敢哭此亭破千家鬱鬱城之麓將<lb/>
軍竟何事蟣蝨生刀韣何嘗載美酒來此駐車轂空使<lb/>
後世人聞名頸猶縮我今官正閒屢至因休沭人生營<lb/>
<pb n="KR4h0117_WYG_150-3b"/>
居止竟為何人卜何當辦一身永與清景逐<lb/>
　　　秦穆公墓<lb/>
槖泉故在秦城東墓去城中無百步乃知昔未有此城<lb/>
秦人以泉識公墓昔公生不誅孟明豈有死日殄其良<lb/>
乃知三子殉公意亦如齊士從田横古人感一飯尚能<lb/>
殺其身今人不復見此等乃以所見疑古人古人不可<lb/>
望今人益可傷<lb/>
　　　七月廿四日以久不雨出禱磻溪是日宿虢縣<lb/>
<pb n="KR4h0117_WYG_150-4a"/>
　　　　廿五日晩自虢縣渡渭宿于僧舍曾閣閣故<lb/>
　　　　曾氏所建也夜久不寐見壁有前縣令趙薦<lb/>
　　　　留名有懷其人<lb/>
龕燈明滅欲三更欹枕無人夢自驚深谷留風終夜響<lb/>
亂山銜月半牀明故人漸遠無消息古寺空來有姓名<lb/>
欲向磻溪問姜叟僕夫慵語斗杓傾<lb/>
　　　是日自磻溪將往陽平憩于麻田青峯寺之下<lb/>
　　　　院翠麓亭<lb/>
<pb n="KR4h0117_WYG_150-4b"/>
不到峯前寺空來渭上村此亭聊可喜脩徑豈辭捫谷<lb/>
映朱欄秀山含古木尊路窮驚石斷林缺見河奔馬困<lb/>
嘶青草僧留薦晩飱我來秋日午旱久石牀温安得雲<lb/>
如葢能令雨瀉盆共看山麓稻凉葉意翻翻<lb/>
　　　是日至下馬磧憩于北山僧舍有閣曰懷賢南<lb/>
　　　　直斜谷西臨五丈原諸葛孔明所從出師也<lb/>
南望斜谷口三山如犬牙西觀五丈原鬱屈如長蛇有<lb/>
懷諸葛公萬騎出漢巴吏士寂如水蕭蕭聞馬檛公才<lb/>
<pb n="KR4h0117_WYG_150-5a"/>
與曹丕豈止十倍加顧瞻三輔間勢若風捲沙一朝長<lb/>
星墜竟使蜀婦髽山僧豈知此斗室老煙霞往事逐雲<lb/>
散故山依渭斜客來空弔古清淚落悲笳<lb/>
　　　和子由記園中草木<lb/>
自我來關輔南山得再遊山中亦何有草木媚深幽菖<lb/>
蒲人不識生此亂石溝山髙霜雪苦苗葉不得抽下有<lb/>
千嵗根蹙縮如蟠虬長為鬼神守德薄安敢偷<lb/>
野菊生秋澗芳心空自知無人驚嵗晩惟有暗蛩悲花<lb/>
<pb n="KR4h0117_WYG_150-5b"/>
開澗水上花落澗水湄菊衰蛩亦蟄與汝嵗相期楚客<lb/>
方多感秋風詠江蘺落英不滿掬何以慰朝飢<lb/>
　　　南溪之南竹林中新構一茅堂余以其所處最<lb/>
　　　　為深邃故名之避世堂<lb/>
猶恨溪堂淺更穿脩竹林茅茨追上古冠葢謝當今曉<lb/>
夢猿呼覺秋懷鳥伴吟暫來聊解帶屢去欲攜衾湖上<lb/>
行人絶堦前暮雪深應逢綠毛叟叩户夜抽簪<lb/>
　　　樓觀<lb/>
<pb n="KR4h0117_WYG_150-6a"/>
鳥噪猿呼晝閉門寂寥誰識古皇尊青牛久已辭人世<lb/>
白鶴時來訪子孫山近坳風吹積雪天寒落日淡孤村<lb/>
羽流應怪遊人衆汲盡堦前井水渾<lb/>
　　　仙遊潭<lb/>
翠壁下無路何年雷雨穿光搖巖上寺深入影中天我<lb/>
欲燃犀看龍應懷寶眠誰能孤石上危坐試僧禪<lb/>
唐初傳有此亂後不留碑畏虎關門蚤無村得米遲山<lb/>
泉自入甕野桂不勝炊信美那能久應先學忍飢<lb/>
<pb n="KR4h0117_WYG_150-6b"/>
　　　司竹監燒葦園因召都巡簡柴貽朂左藏以其<lb/>
　　　　徒㑹獵園下<lb/>
官園刈葦嵗留槎深冬放火如紅霞枯槎燒盡餘根在<lb/>
春雨一洗皆萌芽黄狐老兔最狡捷賣侮百獸常矜誇<lb/>
年年此厄竟不悟但愛䝉密爭來家風迴焰巻毛尾熱<lb/>
欲出已被蒼鷹遮野人來言此最樂徒手曉出歸滿車<lb/>
巡邊將軍在近邑呼來颯颯從戈义戍兵久閒可小試<lb/>
戰鼓雖凍猶堪撾雄心欲摶南澗虎陣勢頗學常山蛇<lb/>
<pb n="KR4h0117_WYG_150-7a"/>
霜乾火烈聲爆野飛走無路號且呀迎人截來砉逢箭<lb/>
避犬逸去窮投罝擊鮮走馬殊未厭但恐落日催棲鴉<lb/>
蔽旗仆鼓坐數獲鞍挂雉兔肩分麚主人置酒聚狂客<lb/>
紛紛醉語晩更譁燎毛燔肉不暇割飲啗直欲追羲媧<lb/>
青丘雲夢古所吒與此何啻百倍加苦遭諫疏説夷羿<lb/>
又被賦客嘲淫奢豈如閒官走山邑放曠不與趨朝衙<lb/>
農工己畢嵗云暮車騎雖少賓殊佳酒酣上馬去不告<lb/>
獵獵霜風吹帽斜<lb/>
<pb n="KR4h0117_WYG_150-7b"/>
　　　華陰寄子由<lb/>
三年無日不思歸夢裏還家旋覺非臘酒送寒催去國<lb/>
東風吹雪滿征衣三峯己過天浮翠四扇行看日照扉<lb/>
里堠消磨不禁盡速攜家餉勞驂騑<lb/>
　　　陪歐陽公燕西湖<lb/>
謂公方壯鬚似雪謂公已老浮光頰朅來湖上飲美酒<lb/>
醉後劇談猶激烈湖邊草木新著霜芙蓉晩菊爭煌煌<lb/>
揷花起舞為公壽公言百嵗如風狂赤松共遊也不惡<lb/>
<pb n="KR4h0117_WYG_150-8a"/>
誰能忍飢啖仙藥已將夭夀付天公彼徒辛苦吾差樂<lb/>
城上烏棲暮靄生銀缸畫燭照湖明不辭歌詩勸公飲<lb/>
坐無桓伊能撫箏<lb/>
　　　望海樓晩景<lb/>
青山斷處塔層層隔岸人家喚欲譍江上秋風晩來急<lb/>
為傳鐘鼓到西興<lb/>
　　　秋懷<lb/>
苦熱念西風常恐來無時及兹遂凄凜又作徂年悲蟋<lb/>
<pb n="KR4h0117_WYG_150-8b"/>
蟀鳴我牀黄葉投我幃窓前有棲鵩夜嘯如狐狸露冷<lb/>
梧葉脱孤眠無安枝熠燿亦求偶髙屋飛相追定知無<lb/>
幾見迫此清霜期物化逝不留我興為嗟咨便當勤秉<lb/>
燭行樂戒暮遲<lb/>
　　　其二<lb/>
海風東南來吹盡三日雨空堦有餘滴似與幽人語念<lb/>
我平生歡寂莫守環堵壺漿慰作勞褁飯救寒苦今年<lb/>
秋應熱過從飽鷄黍嗟我獨何求萬里涉江浦居貧豈<lb/>
<pb n="KR4h0117_WYG_150-9a"/>
無日自不安畎畝念此坐達晨殘燈翳復吐<lb/>
　　　梵天寺見僧守詮小詩清遠可愛次韻<lb/>
但聞煙外鐘不見煙中寺幽人行未已草露濕芒屨惟<lb/>
應山頭月夜夜照來去<lb/>
　　　宿水陸寺寄北山清順僧<lb/>
草沒河堤雨暗村寺藏脩竹不知門拾薪煑藥憐僧病<lb/>
掃地燒香淨客魂農事未休侵小雪佛燈初上報黄昬<lb/>
年來漸識幽居味思與髙人對榻論<lb/>
<pb n="KR4h0117_WYG_150-9b"/>
　　　將之湖州戲贈莘老<lb/>
餘杭原是水中窟仄聞呉興更清絶湖中橘林新著霜<lb/>
溪上苕花正浮雪顧渚茶芽白于齒梅溪木𤓰紅勝頰<lb/>
呉兒鱠縷薄欲飛未去先説饞涎垂亦知謝公到郡久<lb/>
應怪杜牧尋春遲鬂絲只好對禪榻湖亭不用張水嬉<lb/>
　　　南寺千佛閣<lb/>
古邑居民半海濤師來興築便能髙十金用盡身無事<lb/>
坐看香煙遶白毫<lb/>
<pb n="KR4h0117_WYG_150-10a"/>
　　　莘老天慶觀小園有亭北向道士山<lb/>
春風欲動北風微歸鴈亭邊送鴈歸蜀客南遊家最遠<lb/>
呉山寒盡雪先晞扁舟去後花絮亂五馬來時賓從非<lb/>
惟有道人應不忘抱琴無語立斜暉<lb/>
　　　秀州報本禪院鄉僧文長老方丈<lb/>
萬里家山一夢中呉音漸已變兒童毎逢蜀叟談終日<lb/>
便覺峩睂翠掃空師已忘言真有道我除搜句百無功<lb/>
明年採藥天台去更欲題詩滿浙東<lb/>
<pb n="KR4h0117_WYG_150-10b"/>
　　　法惠寺横翠閣<lb/>
朝見呉山横暮見呉山從呉山故多態轉側為君容幽<lb/>
人起朱閣空洞更無物惟有千步岡東西作簾額春來<lb/>
故國歸無期人言悲秋春更悲已泛平湖思濯錦更看<lb/>
横翠憶峩睂琱欄能得幾時好不獨憑欄人易老百年<lb/>
興廢更堪哀懸知草莽化池臺遊人尋我舊遊處但覓<lb/>
呉山横處來<lb/>
　　　往富陽新城李節推先行三日留風水洞見待<lb/>
<pb n="KR4h0117_WYG_150-11a"/>
春山磔磔鳴春禽此間不可無我吟路長漫漫傍江浦<lb/>
此間不可無君語金鯽池邊不見君追君直過定山村<lb/>
路人皆言君未遠騎馬少年清且婉風巖水穴舊聞名<lb/>
只隔山溪夜不行溪橋曉溜浮梅萼知君繫馬巖花落<lb/>
出城三日尚逶遲妻孥怪罵歸何時世上小兒誇疾走<lb/>
如君相待今安有<lb/>
　　　自普照遊二庵<lb/>
長松吟風晩雨細東庵半掩西庵閉山行盡日不逢人<lb/>
<pb n="KR4h0117_WYG_150-11b"/>
裛裛野梅香入袂居僧笑我戀清景自厭山深出無計<lb/>
我雖愛山亦自笑獨往神傷後難繼不如西湖飲美酒<lb/>
紅杏碧桃香覆髻作詩寄謝採薇翁本不避人那避世<lb/>
　　　湖上夜歸<lb/>
我飲不盡器半酣尤味長籃輿湖上歸春風吹面凉行<lb/>
到孤山西夜色已蒼蒼清吟雜夢寐得句旋已忘尚記<lb/>
棃花村依依聞暗香<lb/>
　　　自昌化雙溪館下步尋溪源至治平寺<lb/>
<pb n="KR4h0117_WYG_150-12a"/>
亂山滴翠衣裘重雙澗響空窓户搖飽食不嫌溪笋痩<lb/>
穿林閒覓野芎苗却愁縣令知遊寺尚喜漁人爭渡橋<lb/>
正似醴泉山下路桑枝刺眼麥齊腰<lb/>
　　　病中遊祖塔院<lb/>
紫李黄𤓰村路香烏紗白葛道衣凉閉門野寺松陰轉<lb/>
欹枕風軒客夢長因病得閒殊不惡安心是藥更無方<lb/>
道人不惜堦前水借與匏尊自在嘗<lb/>
　　　栢堂<lb/>
<pb n="KR4h0117_WYG_150-12b"/>
道人手種幾生前鶴骨龍姿尚宛然雙幹一先神物化<lb/>
九朝三見太平年忽驚華構依巖出乞與佳名到處傳<lb/>
此栢未枯君記取灰心聊伴小乗禪<lb/>
　　　竹閣<lb/>
海山兜率兩茫然古寺無人竹滿軒白鶴不留歸後語<lb/>
蒼龍猶是種時孫兩叢却似蕭郎筆千畝空懷渭上村<lb/>
欲把新詩問遺像病維摩詰更無言<lb/>
　　　與述古自有美堂乗月夜歸<lb/>
<pb n="KR4h0117_WYG_150-13a"/>
娟娟雲月稍侵軒㶑㶑星河半隠山魚鑰未收清夜永<lb/>
鳳簫猶在翠微間凄風瑟縮經絃柱香霧凄迷著髻鬟<lb/>
共喜使君能鼓樂萬人爭看火城還<lb/>
　　　八月十五日看潮<lb/>
定知玉兔十分圓已作霜風九月寒寄語重門休上鑰<lb/>
夜潮留向月中看<lb/>
萬人鼓噪懾呉儂猶似浮江老阿童欲識潮頭髙幾許<lb/>
越山渾在浪花中<lb/>
<pb n="KR4h0117_WYG_150-13b"/>
江神河伯兩醯鷄海若東來氣吐霓安得夫差水犀手<lb/>
三千强弩射潮低<lb/>
　　　東陽水樂亭<lb/>
君不學白公引涇東注渭五斗黄泥一鍾水又不學哥<lb/>
舒横行西海頭歸來羯鼓打凉州但向空山石壁下愛<lb/>
此有聲之清流流泉無絃石無竅强名水樂人人笑慣<lb/>
見山僧己厭聽多情海月空留照洞庭不復來軒轅至<lb/>
今魚龍舞鈞天聞道磬襄東入海何事伯牙仍輟絃鏘<lb/>
<pb n="KR4h0117_WYG_150-14a"/>
然澗谷含宮徵節奏未成君獨喜不須寫入薰風曲縱<lb/>
有此聲無此耳<lb/>
　　　初自徑山歸述古召飲介亭以病先起<lb/>
西風初作十分凉喜見新橙透甲香遲暮賞心驚節物<lb/>
登臨病眼怯秋光慣眠處士雲庵裏倦醉佳人錦瑟傍<lb/>
猶有夢迴清興在卧聞歸路樂聲長<lb/>
　　　次韻周長官壽星院同餞魯少卿<lb/>
瑠璃百頃水仙家風靜湖平響釣車寂歴疎松欹晩照<lb/>
<pb n="KR4h0117_WYG_150-14b"/>
伶俜寒蝶抱秋花困眠不覺依蒲褐歸路相將踏桂華<lb/>
更著綸巾披鶴氅他年應作畫圖誇<lb/>
　　　次韻述古過周長官夜飲<lb/>
起更鐃鼓動諸鄰百首新詩間八珍已遣亂蛙成兩部<lb/>
更邀明月作三人雲煙湖寺家家境燈火沙河夜夜春<lb/>
曷不勸公勤秉燭老來光景似奔輪<lb/>
　　　弔天竺海月辯師<lb/>
欲尋遺跡强沾裳本自無生可得亡今夜生公講堂月<lb/>
<pb n="KR4h0117_WYG_150-15a"/>
滿庭依舊冷如霜<lb/>
　　　虎丘寺<lb/>
入門無平田石路穿細嶺陰風生澗壑古木翳潭井湛<lb/>
盧誰復見秋水光耿耿鐵花秀巖壁殺氣噤蛙黽幽幽<lb/>
生公堂左右立頑礦當年或未信異類服精猛胡為百<lb/>
嵗後仙鬼互馳騁東軒有佳致雲光麗千頃熙熙覽生<lb/>
物春意破凄冷我來屬無事霽日相與永喜鵲翻初旦<lb/>
愁鳶蹲落景坐見漁樵還新月溪上影悟彼良自咍歸<lb/>
<pb n="KR4h0117_WYG_150-15b"/>
田行可請<lb/>
　　　刁景純賞瑞香花憶先朝侍宴次韻<lb/>
上苑夭桃自作行劉郎去後幾回芳厭從年少追新賞<lb/>
閒對宮花識舊香欲贈佳人非泛洧好紉幽佩弔沈湘<lb/>
鶴林神女無消息為問何年返帝鄉<lb/>
　　　遊鶴林招隠<lb/>
郊原雨初霽春物有餘妍古寺滿脩竹深林聞杜鵑睡<lb/>
餘柳花惰目眩山櫻然西窓有病客危坐看香煙<lb/>
<pb n="KR4h0117_WYG_150-16a"/>
行歌白雲嶺坐詠脩竹林風輕花自落日薄山半陰澗<lb/>
草誰復識聞香杳難尋時見城市人幽居惜未深<lb/>
　　　過永樂文長老已卒<lb/>
初驚鶴痩不可識旋覺雲歸無處尋三過門間老病死<lb/>
一彈指頃去來今存亡慣見渾無淚鄉井難忘尚有心<lb/>
欲向錢塘訪圓澤葛洪川畔待秋深<lb/>
　　　新城陳氏園次晁補之韻<lb/>
荒凉廢圃秋寂歴幽花晚山城已窮僻況與城相遠我<lb/>
<pb n="KR4h0117_WYG_150-16b"/>
來亦何事徙倚望雲巘不見苦吟人清樽為誰滿<lb/>
　　　甘露寺彈箏<lb/>
多景樓上彈新曲欲斷哀絃再三促江姬出聽霧雨愁<lb/>
白浪飜空動浮玉喚取吾家雙鳳槽遣作三峽孤猿號<lb/>
與君合奏芳春調啄木飛來霜樹杪<lb/>
　　　次韻陳海洲書懷<lb/>
鬱鬱蒼梧海上山蓬萊方丈有無間舊聞草木皆仙藥<lb/>
欲棄妻孥守市寰雅志未成空自歎故人相對若為顔<lb/>
<pb n="KR4h0117_WYG_150-17a"/>
酒醒却憶兒童事長恨雙鳬去莫攀<lb/>
　　　雪夜書北臺壁<lb/>
黄昏猶作雨纎纎夜靜無風勢轉嚴但覺衾稠如潑水<lb/>
不知庭院已堆鹽五更曉色來書幌半夜寒聲落畫簷<lb/>
試掃北臺看馬耳未隨埋沒有雙尖<lb/>
城頭初日始飜鴉陌上晴泥已沒車凍合玉樓寒起粟<lb/>
光搖銀海眩生花遺蝗入地應千尺宿麥連雲有幾家<lb/>
老病自嗟詩力退空吟氷柱憶劉乂<lb/>
<pb n="KR4h0117_WYG_150-17b"/>
　　　莫笑銀杯小<lb/>
陶潛一縣令獨飲仍獨醒公田二頃五十畝種秫作酒<lb/>
不種秔我今號為二千石嵗釀何能醉賓客請君莫笑<lb/>
銀杯小爾來嵗旱東海窄㑹當拂衣歸故丘作書貸粟<lb/>
監河侯萬斛船中著美酒與君一生長拍浮<lb/>
　　　寄吕穆仲寺丞<lb/>
孤山寺下水侵門每到先看醉墨痕楚相未亡談笑是<lb/>
中郎不見典刑存君先去踏塵埃陌我亦來尋桑棗村<lb/>
<pb n="KR4h0117_WYG_150-18a"/>
回首西湖真一夢灰心霜鬂更休論<lb/>
　　　横湖<lb/>
貪看翠葢擁紅粧不覺湖邊一夜霜巻却天機雲錦叚<lb/>
從教匹練寫秋光<lb/>
　　　寒蘆港<lb/>
溶溶晴港漾春暉蘆笋生時柳絮飛還有江南風物否<lb/>
桃花流水鮆魚肥<lb/>
　　　寄黎睂州<lb/>
<pb n="KR4h0117_WYG_150-18b"/>
膠西髙處望西川應在孤雲落照邊瓦屋寒堆春後雪<lb/>
峩睂翠掃雨餘天治經方笑春秋學好士今無六一賢<lb/>
且待淵明賦歸去共將詩酒趂流年<lb/>
　　　和晁同年九月見寄<lb/>
仰看鸞鵠刺天飛浮世功名老不思病馬已無千里志<lb/>
騷人長負一秋悲古來重九皆如此别後西湖更屬誰<lb/>
遣子窮愁天有意呉中山水付清詩<lb/>
　　　夜雪獨宿柏山庵<lb/>
<pb n="KR4h0117_WYG_150-19a"/>
晩雨纎纎變玉霙小庵髙卧有餘清夢驚忽覩穿窓片<lb/>
夜靜惟聞瀉竹聲稍壓冬温聊得健未濡秋旱若為耕<lb/>
天公用意真難㑹又作春風爛漫晴<lb/>
　　　送范景仁遊洛中<lb/>
投老身彌健登山意未闌西遊為櫻笋東道盡鵷鸞杖<lb/>
屨攜兒去園亭借客看折花斑竹寺弄水石樓灘鬻馬<lb/>
哀憐白驚雷怯笑韓蘚書標洞府松葢偃天壇試與劉<lb/>
夫子重尋靖長官<lb/>
<pb n="KR4h0117_WYG_150-19b"/>
　　　次韻景仁留别<lb/>
公老我亦衰相見恨不數臨行一杯酒此意重山岳詩<lb/>
新眇難和飲少僅可學欲參兵部選有力誰如犖且作<lb/>
東諸侯山城雄鼓角<lb/>
　　　書韓幹牧馬圖<lb/>
南山下汧渭間想見開元天寶年八坊分屯隘秦川四<lb/>
十萬疋如雲煙騅駓駰駱驪騮騵白魚赤兔騂皇䮧龍<lb/>
顱鳳頸獰且妍竒姿逸德隠駑頑碧眼胡兒手足鮮嵗<lb/>
<pb n="KR4h0117_WYG_150-20a"/>
時剪刷供帝閑柘袍臨池侍三千紅粧照日光流淵樓<lb/>
下玉螭吐清寒往來蹙踏生飛湍衆工䑛筆和朱鈆先<lb/>
生曹霸弟子韓廏馬多肉尻脽圓肉中畫骨誇猶難金<lb/>
羈玉勒繡羅鞍鞭箠刻烙傷天全不如此圖近自然平<lb/>
沙細草荒芊綿驚鴻脱兔爭後先王良挾䇿飛上天何<lb/>
必俯首服短轅<lb/>
　　　次韻子由送蔣䕫赴代州學官<lb/>
功利爭先變法初典刑獨守老成餘窮人未信詩能爾<lb/>
<pb n="KR4h0117_WYG_150-20b"/>
倚市懸知繡不如代北諸生漸狂簡床頭雜説為爬梳<lb/>
歸來問鴈吾何敢疾世王符解著書<lb/>
　　　東欄棃花<lb/>
棃花淡白柳深青柳絮飛時花滿城惆悵東欄一株雪<lb/>
人生看得幾清明<lb/>
　　　次韻答邦直子由<lb/>
君雖為我此遲留别後凄凉我已憂不見便同千里遠<lb/>
退歸終作十年遊恨無揚子一區宅懶卧元龍百尺樓<lb/>
<pb n="KR4h0117_WYG_150-21a"/>
聞道鵷鴻滿臺閣網羅應不到沙鷗<lb/>
　　　司馬君實獨樂園<lb/>
青山在屋上流水在屋下中有五畝園花竹秀而野花<lb/>
香襲杖屨竹色侵盞斚樽酒樂餘春碁局消長夏洛陽<lb/>
古多士風俗猶爾雅先生卧不出冠葢傾洛社雖云衆<lb/>
與樂中有獨樂者才全德不形所貴知我寡<lb/>
　　　過雲龍山人張天驥<lb/>
郊原雨初足風日清且好病守亦欣然肩輿白門道荒<lb/>
<pb n="KR4h0117_WYG_150-21b"/>
田咽蛩蚓村巷懸棃棗下有幽人居閉門空雀噪西風<lb/>
髙正厲落葉紛可掃孤僮卧斜日病馬放秋草脱身聲<lb/>
利中道德自濯澡躬耕抱羸疾奉養百嵗老吾生如寄<lb/>
耳歸計失不早故山豈敢忘但恐迫華皓從君學種秫<lb/>
斗酒時相勞<lb/>
　　　臺頭寺雨中送李邦直赴史館兼寄孫巨源<lb/>
霜林日夜西風急老送君歸百憂集清歌窈眇入行雲<lb/>
雲為不行天為泣紅葉黄花秋正亂白魚紫蟹君須憶<lb/>
<pb n="KR4h0117_WYG_150-22a"/>
憑君説向髯將軍衰鬂相逢應不識<lb/>
　　　河復<hi>并敘</hi>
　　熙寧十年秋河決澶淵注鉅野入淮泗自澶魏以<lb/>
　　北皆絶流而濟楚大被其害彭門城下水二丈八<lb/>
　　尺七十餘日不退吏民疲于守禦十月十三日澶<lb/>
　　州大風終日既止而河流一枝已復故道聞之喜<lb/>
　　甚庶幾可塞乎乃作河復詩歌之道路以致民願<lb/>
　　而迎神休葢守土者之志也<lb/>
<pb n="KR4h0117_WYG_150-22b"/>
君不見西漢元光元封間河決瓠子二十年鉅野東傾<lb/>
淮泗滿楚人恣食黄河鱣萬里沙回封禪罷初遣越巫<lb/>
沈白馬河公未許人力窮薪芻萬計隨流下吾君仁聖<lb/>
如帝堯百神受職河神驕帝遣風師下約束北流夜起<lb/>
澶州橋東風吹凍收微淥神功不用淇園竹居民種滿<lb/>
河流淤仰看浮槎棲古木<lb/>
　　　答呂梁仲屯田<lb/>
亂山合沓圍彭門官居獨在懸水村居民蕭條雜麋鹿<lb/>
<pb n="KR4h0117_WYG_150-23a"/>
小市冷落無雞豚黄河西來初不覺但訝清泗流奔渾<lb/>
夜聞沙岸鳴罋盎曉看雪浪浮鵬鯤呂梁自古喉吻地<lb/>
萬頃一抹何由吞坐觀入市巻閭井吏民走盡餘王尊<lb/>
計窮路㫁欲安適吟詩破屋愁鳶蹲嵗寒霜重水歸壑<lb/>
但見屋瓦留沙痕入城相對如夢寐我亦僅免為魚黿<lb/>
旋呼歌舞雜詼笑不惜飲釂空缾盆念君官舍氷雪冷<lb/>
新詩美酒聊相温人生如寄何不樂為君擊皷行金樽<lb/>
　　　虔州絶句<lb/>
<pb n="KR4h0117_WYG_150-23b"/>
白鵲樓前翠作堆縈雲嶺路若為開故人應在千山外<lb/>
不見梅花遠信來<lb/>
朱樓深處日微明皂葢歸時酒半醒薄暮漁樵人去盡<lb/>
碧溪青嶂遶螺亭<lb/>
却從塵外望塵中無限樓臺煙雨濛山水照人迷向背<lb/>
只尋孤塔認西東<lb/>
煙雲縹眇鬱孤臺積翠浮空雨半開想見之罘觀海市<lb/>
絳宮明滅是蓬萊<lb/>
<pb n="KR4h0117_WYG_150-24a"/>
回峯亂嶂鬱參差雲外髙人豈得知誰向空山弄明月<lb/>
山中木客解吟詩<lb/>
　　　訪張山人<lb/>
魚龍隨水落猿鶴喜君還舊隠丘墟外新堂紫翠間野<lb/>
麋馴杖屨幽桂出榛菅灑掃門前路山公亦愛山<lb/>
萬木鎖雲龍天留與戴公路迷山向背人在瀼西東薺<lb/>
麥餘春雪櫻桃落晩風入城都不記歸路醉眠中<lb/>
　　　續麗人行<lb/>
<pb n="KR4h0117_WYG_150-24b"/>
　　李仲謀家有周昉畫背面欠伸内人極精戲作<lb/>
　　此詩<lb/>
深宫無人春日長沈香亭北百花香美人睡起薄梳洗<lb/>
燕舞鶯啼空斷腸畫工欲畫無窮意背立東風初破睡<lb/>
若教回首却嫣然陽城下蔡俱風靡杜陵飢客眼長寒<lb/>
蹇驢破帽隨金鞍隔花臨水時一見只許腰肢背後看<lb/>
心醉歸來茅屋底方信人間有西子君不見孟光舉案<lb/>
與睂齊何曽背面傷春啼<lb/>
<pb n="KR4h0117_WYG_150-25a"/>
　　　起伏龍行<lb/>
　　徐州城東二十里有石潭父老云與泗水通増<lb/>
　　損清濁相應不差時有河魚出焉元豐元年春<lb/>
　　旱或云置虎頭潭中可以致雷雨用其説作起<lb/>
　　伏龍行一首<lb/>
何年白竹千鈞弩射殺南山雪毛虎至今顱骨帶霜牙<lb/>
尚作四海毛蟲祖東方久旱千里赤三月行人口生土<lb/>
碧潭近在古城東神物所蟠誰敢侮上欹蒼石擁巖竇<lb/>
<pb n="KR4h0117_WYG_150-25b"/>
下應清河通水府眼光作電走金蟒鼻息為雲擢煙縷<lb/>
當年負圖傳帝命左右羲軒詔神禹爾來懐寶只貪眠<lb/>
滿腹雷霆瘖不吐赤龍白虎戰明日倒巻黄河作飛雨<lb/>
嗟吾豈樂鬬兩雄有事徑須煩一怒<lb/>
　　　攜妓樂遊張山人園<lb/>
大杏金黄小麥熟墜巢乳鵲拳新竹故將俗物惱幽人<lb/>
細馬紅粧滿山谷提壺勸酒意雖重杜鵑催歸聲更速<lb/>
酒闌人散却關門寂歴斜陽掛疎木<lb/>
<pb n="KR4h0117_WYG_150-26a"/>
　　　送胡掾<lb/>
亂葉和凄雨投空如散絲流年一以駛遊子去何之節<lb/>
義古所重艱危方自兹他時著清德仍復畏人知<lb/>
　　　答范祖禹<lb/>
吾州下邑生劉季誰數區區張與李重瞳遺跡已塵埃<lb/>
惟有黄樓臨泗水而今太守老且寒俠氣不洗儒生酸<lb/>
猶勝白門窮呂布欲將鞍馬事曹瞞<lb/>
　　　送將官梁左藏赴莫州<lb/>
<pb n="KR4h0117_WYG_150-26b"/>
燕南垂趙北際其間不合大如礪至今父老哀公孫蒸<lb/>
土為城鐵作門城中積穀三百萬猛士如雲驕不戰一<lb/>
朝鼓角鳴地中帳下美人空掩面豈如千騎平時來笑<lb/>
談謦欬生風雷葛巾羽扇紅塵靜投壺雅歌清燕開東<lb/>
方健兒虓虎樣泣涕懷思廉恥將彭城老守亦凄然不<lb/>
見君家雪兒唱<lb/>
　　　中秋見月寄子由<lb/>
西風吹暑天益髙明月耿耿分秋毫彭城閉門青嶂合<lb/>
<pb n="KR4h0117_WYG_150-27a"/>
坐聽百步飛鳴濤史君攜客登燕子月色著人如著水<lb/>
筵前不設鼓與鐘處處笛聲相應起浮雲巻盡流金丸<lb/>
戲馬臺西山鬱蟠杯中淥酒一時盡衣上白露三更寒<lb/>
　　　與頓起孫勉泛舟<lb/>
窓前堆梧桐牀下鳴絡緯佳人尺書到客子中夜喟朝<lb/>
來一樽酒晤語聊自慰秋蠅已無聲霜蟹初有味當為<lb/>
壯士飲一笑瀉肝胃勿作兒女懷坐念蠨蛸畏吾儕俱<lb/>
老矣耿耿知我貴寧能傍門户短此千丈氣蕭條嵗行<lb/>
<pb n="KR4h0117_WYG_150-27b"/>
暮迨集維霰未明朝出城南遺跡觀楚魏<lb/>
　　　遊戲馬臺書西軒壁兼簡顔長道<lb/>
古寺長廊院院行此軒偏慰旅人情楚山西斷如迎客<lb/>
汴水南來故遶城路失玉鈎芳草合林亡白鶴古泉清<lb/>
淡遊何以娯庠老坐聽郊原琢磬聲<lb/>
　　　十月十五日觀月黄樓席上次韻<lb/>
中秋天氣未應殊不用紅紗照坐隅山下白雲横匹素<lb/>
水中明月卧浮圖未成短棹還三峽已約輕舟泛五湖<lb/>
<pb n="KR4h0117_WYG_150-28a"/>
為問登臨好風景明年相憶使君無<lb/>
　　　月下與客飲酒杏花下<lb/>
杏花飛簾散餘春明月入户尋幽人搴衣歩月踏花影<lb/>
炯如流水涵青蘋花間置酒清香發争挽長條落香雪<lb/>
山城薄酒不堪飲勸君且吸杯中月洞簫聲斷月明中<lb/>
惟憂月落酒杯空明朝卷地春風惡但見綠葉棲殘紅<lb/>
　　　送蜀人張師厚赴殿試<lb/>
忘歸不覺鬂毛斑好事鄉人尚往還斷嶺不遮西望眼<lb/>
<pb n="KR4h0117_WYG_150-28b"/>
思君直過楚王山<lb/>
　　　次韻答田國博部夫還<lb/>
西郊黄土沒車輪滿面風埃笑路人已放役夫三萬指<lb/>
從教積雨洗殘春<lb/>
　　　過淮贈景山兼寄子由<lb/>
過淮山漸好松檜亦蒼然藹藹藏孤寺冷泠出細泉故<lb/>
人真吏隠小檻倚巖偏却望臨江市東風語笑傳<lb/>
　　　端午徧遊諸寺得禪字<lb/>
<pb n="KR4h0117_WYG_150-29a"/>
肩輿任所適遇勝亦留連焚香引幽步酌茗開淨筵微<lb/>
雨止還作小窓幽更妍盆山不見日草木自蒼然忽登<lb/>
最髙塔眼界窮大千卞峯照城郭震澤浮雲天深沈既<lb/>
可喜曠蕩亦所便幽尋未云畢墟落生晩煙歸來記所<lb/>
歴耿耿清不眠道人亦未寢孤燈同夜禪<lb/>
　　　送劉寺丞赴餘姚<lb/>
中和堂後石楠樹與君對牀聽夜雨玉笙哀怨不逢人<lb/>
但見香煙横碧縷謳吟思歸出無計坐想蟋蟀空房語<lb/>
<pb n="KR4h0117_WYG_150-29b"/>
明朝開鎖放觀潮豪氣正與潮争怒銀山動地君不看<lb/>
獨愛清幽生雪霧别來聚散如宿昔城郭空存鶴飛去<lb/>
　　　和孫同年卞山龍洞禱晴<lb/>
呉興連月雨釡甑生魚蛙往問卞山龍曷不安厥家梯<lb/>
空上巉絶俯視驚谽谺神井湧雲葢陰崖垂蘚花奔流<lb/>
百道泉赴谷走羣蛇不知落何處隠隠如繅車我來叩<lb/>
石户飛䑕翻白鴉寄語洞中龍睡味豈不嘉雨師少弭<lb/>
節雷鼓亦停撾積水得反壑稻苗出泥沙看君擁黄綬<lb/>
<pb n="KR4h0117_WYG_150-30a"/>
髙卧放晩衙<lb/>
　　　與客遊道塲何山<lb/>
清溪到山盡飛路盤空小紅亭與白塔隠見喬木杪中<lb/>
休得小庵孤絶寄雲表洞庭在北户雲水天渺渺髙堂<lb/>
儼像設禪室各深窈奔泉何處來華屋過溪沼何山隔<lb/>
幽谷去路清且悄長松度翠蔓絶壁掛啼鳥我友自杭<lb/>
來尚歎所歴少明朝已陳迹清景墮空杳<lb/>
　　　與王郎昆仲及兒子邁遶城觀荷花登峴山亭<lb/>
<pb n="KR4h0117_WYG_150-30b"/>
　　　　晩入飛英寺<lb/>
昨夜雨鳴渠曉來風襲月蕭然欲秋意溪水清可啜環<lb/>
城三十里處處皆佳絶蒲蓮浩如海時見舟一葉此間<lb/>
真避世青蒻低白髮相逢欲相問已逐驚鷗沒<lb/>
清風定何物可愛不可名所至如君子草木有嘉聲我<lb/>
行本無事孤舟任斜横中流自偃仰適與風相迎舉杯<lb/>
屬浩渺樂此兩無情歸來苕霅間雲水夜自明<lb/>
吏民憐我懶鬬訟日已稀能為無事飲可作不夜歸復<lb/>
<pb n="KR4h0117_WYG_150-31a"/>
尋飛英遊盡此一寸暉撞鐘履聲集顛倒雲山衣我來<lb/>
無時節杖屨自推扉莫作使君看外似中已非<lb/>
　　　遊淨居寺<lb/>
　　寺在光山縣南四十里大蘇之南小蘇之北<lb/>
　　寺僧居仁為余言齊天保中僧思恵過此見<lb/>
　　父老問其姓曰蘇氏又得二山名乃歎曰吾<lb/>
　　師告我遇三蘇則住遂留結菴而父老竟無<lb/>
　　有葢山神也其後僧智覬見思于此山而得<lb/>
<pb n="KR4h0117_WYG_150-31b"/>
　　法焉則世所謂恵大和尚智者大師是也唐<lb/>
　　神龍中道岸禪師始建寺于其地廣明庾子之<lb/>
　　亂寺廢于兵火至乾興中乃復而賜名曰梵天<lb/>
　　云<lb/>
十載遊名山自製山中衣願言畢婚嫁攜手老翠㣲不<lb/>
悟俗縁在失身蹈危機刑名非夙學陷穽損積威遂恐<lb/>
死生隔永與雲山違今日復何日芒鞋自輕飛稽首兩<lb/>
足尊舉頭雙淚揮靈山㑹未散八部猶光輝願從二聖<lb/>
<pb n="KR4h0117_WYG_150-32a"/>
往一洗千劫非裴回竹溪月空翠搖煙霏鐘聲自送客<lb/>
出谷猶依依<lb/>
　　　定惠院寓居月夜偶出<lb/>
幽人無事不出門偶逐東風轉良夜參差玉宇飛木末<lb/>
繚繞香煙來月下江雲有態清自媚竹露無聲浩如瀉<lb/>
已驚弱柳萬絲垂尚有殘梅一枝亞清詩獨吟還自和<lb/>
白酒已盡誰能借自知醉耳愛松風㑹揀霜林結茅舍<lb/>
　　　春日詞<lb/>
<pb n="KR4h0117_WYG_150-32b"/>
春雲陰陰雪欲落東風和冷驚羅幕漸看遠水綠生漪<lb/>
未放小桃紅入蕚佳人痩盡雪膚肌睂歛春愁知為誰<lb/>
深院無人剪刀響應將白紵作春衣<lb/>
　　　寒食雨<lb/>
自我來黄州已過三寒食年年欲惜春春去不容惜今<lb/>
年又苦雨兩月秋蕭瑟卧聞海棠花泥汙臙脂雪春江<lb/>
欲入户雨勢來不已小屋如漁舟濛濛水雲裏空庖煮<lb/>
寒菜破竈燒濕葦那知是寒食死灰吹不起<lb/>
<pb n="KR4h0117_WYG_150-33a"/>
　　　别子由<lb/>
先君昔愛洛城居我今亦過嵩山麓水南卜宅吾豈敢<lb/>
試向伊川買脩竹又聞緱山好泉眼傍市穿林瀉冰玉<lb/>
遙想茅軒照水開兩翁相對清如鵠<lb/>
　　　過建昌李野夫公擇故居<lb/>
彭蠡東北源廬阜西南麓何人修水上種此一雙玉思<lb/>
之不可見破宅餘脩竹四隣戒莫犯十畝森似束我來<lb/>
仲夏初解籜呈新綠幽鳥向我鳴野人留我宿裴回不<lb/>
<pb n="KR4h0117_WYG_150-33b"/>
忍去微月掛喬木遙想他年歸解組巾一幅對牀老兄<lb/>
弟夜雨鳴竹屋卧聽隣寺鐘書窓耿殘燭<lb/>
　　　次韻杭人裴維甫<lb/>
餘杭門外葉飛秋尚記居人挽去舟一别臨平山下路<lb/>
五年雲夢澤南州凄凉楚㱔緣吾發邂逅秦淮為子留<lb/>
寄謝西湖舊風月故應時許夢中遊<lb/>
　　　同王勝之遊蔣山<lb/>
到郡席不煖居民空惘然好山無十里遺恨恐他年欲<lb/>
<pb n="KR4h0117_WYG_150-34a"/>
欵南朝寺同登北郭船朱門收畫㦸紺宇出青蓮夾路<lb/>
蒼髯古迎人翠麓偏龍腰蟠故國鳥爪寄層巔竹杪飛<lb/>
華屋松根泫細泉峯多巧障日江遠欲浮天畧彴横秋<lb/>
水浮屠插暮煙歸來踏人影雲細月娟娟<lb/>
　　　贈王寂<lb/>
與君蹔别不須嗟俯仰歸來鬂未華記取江南煙雨裏<lb/>
青山斷處是君家<lb/>
　　　次韻王定國得穎倅<lb/>
<pb n="KR4h0117_WYG_150-34b"/>
淊淊四海我知津每愧先生植杖芸自少多言晩聞道<lb/>
從今閉口不論文灔翻白獸樽中酒歸煮青泥坊底芹<lb/>
要識老僧無盡處牀前蟻鬬不曽聞<lb/>
　　　次韻王震<lb/>
攜文過我治平間霧豹當時始一斑聞道吹嘘借餘論<lb/>
故教流落得生還清篇帶月來霜夜妙語先春發病顔<lb/>
詩酒暮年猶足用竹林髙㑹許時攀<lb/>
　　　送戴䝉赴成都玉局觀將老焉<lb/>
<pb n="KR4h0117_WYG_150-35a"/>
拾遺被酒行歌處野梅官柳西郊路聞道華陽版籍中<lb/>
至今尚有城南杜我欲歸尋萬里橋水花風葉暮蕭蕭<lb/>
芋魁徑尺誰能盡榿木三年已足燒百嵗風狂定何有<lb/>
羨君今作峩睂叟從未家生執㦸郎也應世出埋輪守<lb/>
莫欺老病未歸身玉局他年第幾人㑹待子猷清興發<lb/>
還須雪夜去尋君<lb/>
　　　郭熙畫秋山平遠<lb/>
玉堂晝掩春日閒中有郭熙畫春山鳴鳩乳燕初睡起<lb/>
<pb n="KR4h0117_WYG_150-35b"/>
白波青嶂非人間離離短幅開平遠漠漠疎林寄秋晩<lb/>
恰似江南送客時中流回頭望雲巘伊川佚老鬢如霜<lb/>
卧看秋山思洛陽為君紙尾作行草炳如嵩洛浮秋光<lb/>
我從公遊如一日不覺青山暎黄髮為畫龍門八節灘<lb/>
待向伊川買泉石<lb/>
　　　次韻黄魯直畫馬<lb/>
少年鞍馬勤遠行卧聞齕草風雨聲見此忽思短策横<lb/>
十年髀肉磨欲透那更陪君作詩痩不如芋魁歸飯豆<lb/>
<pb n="KR4h0117_WYG_150-36a"/>
門前欲嘶御史驄詔恩三日休老翁羨君懷中雙橘紅<lb/>
　　　上元侍飲樓上呈同列<lb/>
淡月疎星遶建章仙風吹下御爐香侍臣鵠立通明殿<lb/>
一朶紅雲捧玉皇<lb/>
薄雪初消野未耕賣薪買酒看升平吾君勤儉倡優拙<lb/>
自是豐年有笑聲<lb/>
老病行追萬馬羣九衢人散月紛紛歸來一㸃殘星在<lb/>
猶有傳柑遺細君<lb/>
<pb n="KR4h0117_WYG_150-36b"/>
　　　次韻穎叔觀燈<lb/>
安西老守是禪僧到處應然無盡燈永夜出遊從萬騎<lb/>
諸羌入看擁千層便因行樂令投甲不用防秋更打氷<lb/>
振旅歸來還侍燕十分宣勸恐難勝<lb/>
　　　次韻王晉卿奉詔押髙麗燕射<lb/>
北苑傳呼陛楯郎東夷初識令君香天山自可三箭取<lb/>
海國何勞一葦航宣勸不辭金盌側醉歸争看玉鞭長<lb/>
錦囊詩草勤收拾莫遣鷄林得夜光<lb/>
<pb n="KR4h0117_WYG_150-37a"/>
　　　書晁説之考牧圖後<lb/>
我昔在田間但知羊與牛川平牛背穏如駕百斛舟舟<lb/>
行無人岸自移我卧讀書牛不知前有百尾羊相隨聽<lb/>
我鞭聲如鼓鼙澤中草木長草長病牛羊尋山跨坑谷<lb/>
騰趠筋骨强煙簑雨笠長林下老去而今空見畫世間<lb/>
馬耳射東風悔不長作多牛翁<lb/>
　　　次王定國韻書丹元子寧極齊<lb/>
仙人與吾輩寓迹同一塵何曽五漿餽但有争席人人<lb/>
<pb n="KR4h0117_WYG_150-37b"/>
那識郗鑒天不留封倫誤落世網中俗物愁我身先生<lb/>
忽扣户夜呼祁孔賓便欲隨子去著書未絶麟願掛神<lb/>
虎冠往卜飲馬鄰南遊苦不蚤儻及蓴鱸新<lb/>
　　　立春日小集呈李端叔<lb/>
白髮已十載青春無一堪不驚新嵗換聊與故人談牛<lb/>
健民聲喜鴉嬌雪意酣霏微不到地和暖要宜蠶嵗月<lb/>
斜川似風流曲水慙辛盤得青韭臘酒是黄柑歸卧燈<lb/>
殘帳醒聞葉打庵須煩李居士重説後三三<lb/>
<pb n="KR4h0117_WYG_150-38a"/>
　　　定州次韻曽仲錫元日見寄<lb/>
蕭索東風兩鬂華年年幡勝剪宫花愁聞塞曲吹蘆管<lb/>
喜見春盤得蓼芽吾國舊供雲澤米君家新致雪坑茶<lb/>
燕南異事真堪記三寸黄柑擘永嘉<lb/>
　　　慈湖夾阻風<lb/>
此生歸路愈茫然無數青山水拍天猶有小船來賣餅<lb/>
喜聞墟落在山前<lb/>
我行都是畫中詩真有人家水半扉千頃桑麻在船底<lb/>
<pb n="KR4h0117_WYG_150-38b"/>
空餘石髮挂魚衣<lb/>
卧看落月横千丈起喚清風得半帆且並水村欹側過<lb/>
人間何處不巉巖<lb/>
　　　秧馬歌<lb/>
　　過廬陸見宣徳郎致仕曽君安止所作禾譜文<lb/>
　　既温雅事亦詳寔惜其有所缺不譜農器也余<lb/>
　　昔遊武昌見農夫皆騎秧馬以榆棗為腹欲<lb/>
　　其滑以楸桐為背欲其輕腹如小舟昂其首<lb/>
<pb n="KR4h0117_WYG_150-39a"/>
　　尾背如覆瓦以便髀雀躍于泥中繫束藁其<lb/>
　　首以縳秧日行千畦較之傴僂而作者勞逸相絶<lb/>
　　矣史記禹乗四載泥行乗橇觧者曰橇形如<lb/>
　　箕擿行泥上豈秧馬之類乎作秧馬歌一首附<lb/>
　　于禾譜之末云<lb/>
春雲濛濛雨凄凄春秧欲老翠剡齊嗟我婦子行水泥<lb/>
朝分一隴暮千畦腰如箜篌首啄雞筋煩骨殆聲酸嘶<lb/>
我有桐馬手自提頭尻軒昂腹脇低背如覆瓦去角圭<lb/>
<pb n="KR4h0117_WYG_150-39b"/>
以我兩足為四蹄聳涌滑汰如鳧鷖纎纎束藁亦可齎<lb/>
何用繁纓與月題朅從畦東走畦西山城欲閉聞鼓鼙<lb/>
忽作的盧躍檀溪歸來掛壁從髙棲子無芻秣饑不啼<lb/>
少壯騎汝逮老黧何曽蹶軼方顛擠錦韉公子朝金閨<lb/>
笑我一生蹋牛犂不知自有木駃騠<lb/>
　　　鬱孤臺<lb/>
八境見圖畫鬱孤如舊遊山為翠浪涌水作玉虹流日<lb/>
麗崆峒曉風寒章貢秋丹青未變葉鱗甲欲生洲嵐氣<lb/>
<pb n="KR4h0117_WYG_150-40a"/>
昏城樹灘聲入市樓煙雲侵嶺路草木半炎州故國千<lb/>
峯外南臺十日留他年三宿處準擬繫歸舟<lb/>
　　　峽山寺<lb/>
天開清遠峽地轉凝碧灣我行無遲速攝衣歩孱顔山<lb/>
僧本幽獨乞食況未還雲碓水自舂松門風為關石泉<lb/>
解娯客琴筑鳴空山林空不可見霧雨霾雲鬟<lb/>
　　　荔枝歎<lb/>
十里一置飛塵灰五里一候兵火催顛坑仆谷相枕藉<lb/>
<pb n="KR4h0117_WYG_150-40b"/>
知是荔枝千騎來飛車跨山鶻横海風枝露葉如新採<lb/>
宮中美人一破顔驚塵濺血流千載永元荔枝來交州<lb/>
天寶嵗貢取之涪至今欲食林甫肉無人舉觴酬伯游<lb/>
我願天公憐赤子莫生尤物為瘡痏君不見武夷溪邊<lb/>
金粟芽前丁後蔡相籠加争新買寵各出意今年鬬品<lb/>
充官茶吾君所乏豈此物致養口體何陋耶洛陽相君<lb/>
忠孝家可憐亦進姚黄花<lb/>
　　　新年<lb/>
<pb n="KR4h0117_WYG_150-41a"/>
曉雨暗人日春愁連上元水生挑菜渚煙濕落梅村小<lb/>
市人歸盡孤舟鶴蹋翻猶堪慰寂寞漁火亂黄昏<lb/>
北渚集羣鷺新年何所之盡歸喬木寺分占結巢枝生<lb/>
物㑹有役謀身各及時何當禁畢弋看引雪衣兒<lb/>
海國空自暖春山無限青氷花結瘴雨雪菌到江城更<lb/>
待輕雷發先催凍笋生豐湖有藤菜似可敵蓴羮<lb/>
小邑浮橋外青山石岸東茶槍燒後有麥浪水前空萬<lb/>
户不禁酒三年真識翁結茅來此住嵗晩有誰同<lb/>
<pb n="KR4h0117_WYG_150-41b"/>
荔子幾時熟花頭今已繁探春先揀樹買夏欲論園居<lb/>
士常攜客參軍許扣門明年更有味懷抱帶諸孫<lb/>
　　　丙子重九<lb/>
三年瘴海上越嶠真我家登山作重九蠻菊秋未花惟<lb/>
有黄茆根堆壠生圽窊蜒酒蘗羣毒酣甜如棃樝何以<lb/>
侑一樽隣翁餽鼃蛇亦復强取醉歡謠雜悲嗟今年吁<lb/>
惡嵗僵仆如亂麻此㑹我雖健狂風卷朝霞使我如霜<lb/>
月孤光挂天涯西湖不欲往暮樹號寒鴉<lb/>
<pb n="KR4h0117_WYG_150-42a"/>
　　　觀碁<lb/>
五老峯前白鶴遺址長松蔭庭風日清美我時獨遊不<lb/>
逢一士誰歟棊者户外屨二不聞人聲時聞落子紋枰<lb/>
坐對誰究此味空鈎意釣豈在魴鯉小兒近道剝啄信<lb/>
指勝固欣然敗亦可喜優哉游哉聊復爾耳<lb/>
　　　庚辰嵗人日作時聞黄河已復北流老臣舊數<lb/>
　　　　論此今斯言乃騐<lb/>
老去仍棲隔海村夢中時見作詩孫天涯已慣逢人日<lb/>
<pb n="KR4h0117_WYG_150-42b"/>
歸路猶欣過鬼門三策已應思賈讓孤忠終未赦虞翻<lb/>
典衣剰買河源米屈指新篘作上元<lb/>
不用長愁挂月村檳榔生子竹生孫新窠語燕還窺幕<lb/>
舊雨來人不到門春水蘆根看鶴立夕陽楓葉見鴉翻<lb/>
此生何處非泡影莫認家山作本元<lb/>
　　　澄邁驛通潮閣二首<lb/>
倦客遙聞歸路遙眼明飛閣俯長橋貪觀白鷺横秋浦<lb/>
不覺青林沒晩潮<lb/>
<pb n="KR4h0117_WYG_150-43a"/>
餘生欲老海南村帝遣巫陽招我魂杳杳天低鶻没處<lb/>
青山一髪是中原<lb/>
　　　昔在九江與蘇伯固唱和其畧曰我夢扁舟浮<lb/>
　　　　震澤雪浪横空千頃白覺來滿眼是廬山倚<lb/>
　　　　天無數開青壁葢實夢也昨日又夢伯固手<lb/>
　　　　持乳香嬰兒示余覺而思之葢南華賜物也<lb/>
　　　　豈復與伯固相見于此耶今得來書已在南<lb/>
　　　　華相待數日矣感歎不已故先寄此詩<lb/>
<pb n="KR4h0117_WYG_150-43b"/>
扁舟震澤定何時滿眼廬山覺又非春草池塘惠連夢<lb/>
上林鴻鴈子卿歸水香知是曹谿口眼浄同看古佛衣<lb/>
不向南華結香火此生何處是真依<lb/>
　　　余昔過嶺而南題詩龍泉鐘上今復過嶺而北<lb/>
　　　　次其韻<lb/>
秋風巻黄落朝雨洗綠浄人貪歸路好節近中原正下<lb/>
嶺獨徐行艱危倍老成遙知叔孫子已致魯諸生<lb/>
　　　留題顯聖寺<lb/>
<pb n="KR4h0117_WYG_150-44a"/>
渺渺疎林集晩鴉孤村煙火梵王家居人自種千頭橘<lb/>
遠客來尋百結花浮石已乾霜後水焦坑閒試雨前茶<lb/>
祗疑歸夢西南去翠竹江村繚白沙<lb/>
　　　雷州雜詩<lb/>
白髮坐鉤黨南遷瀕海洲灌園以糊口身自雜蒼頭籬<lb/>
落秋暑中碧花蔓牽牛誰知把鋤人舊日東陵侯<lb/>
荔子無幾何黄柑遽如許遷臣不惜日恣意移寒暑層<lb/>
巢俯雲木信美非吾土草芳自有時鶗鴂何關汝<lb/>
<pb n="KR4h0117_WYG_150-44b"/>
下居近流水小巢依嶺岑終日數椽間但聞鳥遺音爐<lb/>
香入幽夢海月明孤斟鷦鷯一枝足所恨非故林<lb/>
培塿無松柏駕言此焉遊讀書與意㑹却掃可忘憂尺<lb/>
蠖以時屈其伸亦非求得歸良不惡未歸且淹留<lb/>
粤嶺風俗殊有疾時勿藥束帶趨房祀用史巫紛若絃<lb/>
歌薦繭栗奴至洽觴酌呻吟殊未央更把鷄骨灼<lb/>
海康臘己酉不論冬孟仲殺牛撾鼓祭城郭為傾動雖<lb/>
非堯頒厯自我先人用苦笑荆楚人嘉平臘雲夢<lb/>
<pb n="KR4h0117_WYG_150-45a"/>
舊時日南郡野女出成羣此去尚應遠東風已如雲蚩<lb/>
氓託絲布相就通慇懃可憐秋胡子不遇卓文君<lb/>
　　　和公濟飲湖上<lb/>
昨夜醉歸還獨寢曉來宿雨鳴孤枕扁舟小棹截湖來<lb/>
正見青山駮雲錦須知老人興不淺莫學公榮無與飲<lb/>
與君歌鼓樂豐年喚收千夫食陳廩<lb/>
　　　過海<lb/>
參横斗落轉三更苦雨終風也解晴雲散月明誰㸃綴<lb/>
<pb n="KR4h0117_WYG_150-45b"/>
天容海色本澄清空餘魯叟乗桴意無復軒皇奏樂聲<lb/>
九死南荒吾不恨兹遊奇絶冠平生<lb/>
　　　送范德孺<lb/>
漸覺東風料峭寒青蒿黄韭試春盤遙想慶州千嶂裏<lb/>
暮雲衰草雪漫漫<lb/>
　　　寒具<lb/>
纎手搓來玉數尋碧油輕蘸嫩黄深夜來春睡濃于酒<lb/>
壓褊佳人纒臂金<lb/>
<pb n="KR4h0117_WYG_150-46a"/>
　　　雨夜宿淨行院<lb/>
芒鞵不踏利名塲一葉輕舟寄𣺌茫林下對牀聽夜雨<lb/>
静無燈火照凄凉<lb/>
　　　夢中絶句<lb/>
秋樹髙花欲插天暖風遲日共茫然落英滿地君方見<lb/>
惆悵春光又一年<lb/>
　　　藏春塢<lb/>
朱閣前頭露井多碧桃枝下美人過寒泉未必能如此<lb/>
<pb n="KR4h0117_WYG_150-46b"/>
奈有銀牀素綆何<lb/>
　　　轆轤歌<lb/>
新繫青絲百尺繩心在君家轆轤上我心皎潔君不知<lb/>
轆轤一轉一惆悵何處春風吹曉幕江南綠水通珠閣<lb/>
美人二八顔如花泣向花前畏花落臨春風聽春鳥别<lb/>
時多見時少愁人一夜不得眠瑤井玉繩相對曉<lb/>
　　　還舊居和夢歸惠州白鶴山<lb/>
痿人常念起夫我豈忘歸不敢夢故山恐興墳墓悲鵞<lb/>
<pb n="KR4h0117_WYG_150-47a"/>
城亦何有偶捨鶴毳遺窮魚守故沼聚沫猶相依夢與<lb/>
鄰翁言憫黙憐我衰往來付造物未用相招麾<lb/>
　　　讀開元天寶遺事<lb/>
姚宋亡來事事興一官銖重萬人輕朔方老將風流在<lb/>
不取西畨石堡城<lb/>
潭裏春船百倍多廣陵銅器越溪羅三郎官爵如泥土<lb/>
争唱𢎞農得寶歌<lb/>
琵琶絃色滚梁州羯鼓聲髙舞臂鞲破費八姨三百萬<lb/>
<pb n="KR4h0117_WYG_150-47b"/>
大唐天子要纒頭<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉厯代詩選巻一百五十<lb/>
</p>
<p>
</p>
  </div>
</body>
</text>
</TEI>
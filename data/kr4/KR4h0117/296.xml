<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百九十六</head> <lb/>
    <p>
<pb n="KR4h0117_WYG_296-1a"/>
欽定四庫全書<lb/>
　石倉歴代詩選巻二百九十六<lb/>
　　　　　　　　　　　　明　曹學佺　編<lb/>
　明詩初集十六<lb/>
　　徐賁<lb/>
　　　古别離<lb/>
清晨戒嚴裝送别河之干北風塞上起黄沙浩漫漫氷<lb/>
雪日以繁徒旅日以寒不悲道路逺所愁衣裳单從行<lb/>
<pb n="KR4h0117_WYG_296-1b"/>
義不可徒使摧心肝流光信奔馳君歸有時待但惜少<lb/>
年去坐令顔色改<lb/>
　　　邯鄲才人嫁為厮飬卒婦<lb/>
妾本邯鄲富家女學得詩書絶歌舞小時恩例選入宫<lb/>
天顔一顧生春風崇臺徃來十五載玉容無復桃花紅<lb/>
君王寵新盛開宴還同賤妾初時見君邊銀燭照華筵<lb/>
妾處秋螢閉深院當時自喜才名人如今始信詩書貧<lb/>
辭君去嫁厮飬卒不怨君王怨妾身<lb/>
<pb n="KR4h0117_WYG_296-2a"/>
　　　車遙遙送張都事<lb/>
車遙遙馬騤騤車馬聨翩來君行獨驅馳比風吹城暗<lb/>
摧土黄榆霜多寒入皷車徒過闗鷄未啼木葉千山夜<lb/>
如雨丈夫立志期有成何辭辛苦闗山行<lb/>
　　　折楊柳<lb/>
人言折柳愁我言折柳好倘向柳邊行識君去時道<lb/>
　　　别離曲<lb/>
山風吹霜榆葉老城鴉傳聲天欲曉征徒岀門駕行裝<lb/>
<pb n="KR4h0117_WYG_296-2b"/>
斗杓倒懸月無光我停露車客停馬荒煙蕭蕭暗平野<lb/>
一盃濁酒且須傾九月垂楊不堪把歌聲感激絃聲繁<lb/>
坐上醉人爭笑喧相逢相别皆草草心事如絲向誰道<lb/>
　　　五索效韓偓<lb/>
為性好梳裹料鬢更均腮手把百神鏡千回自照來可<lb/>
憐手無力從郎索鏡臺<lb/>
　　　又<lb/>
昨日下河橋多被行人見花稀無處藏見我新粧面一<lb/>
<pb n="KR4h0117_WYG_296-3a"/>
向不禁羞從郎索羅扇<lb/>
　　　又<lb/>
幾回畏春寒不向庭中走杏花都落盡雨長春苔厚我<lb/>
欲掃落花從郎索鸞帚<lb/>
　　　又<lb/>
琵琶性裏好曲調手中便一朝絃斷盡欲接郤無縁待<lb/>
彈不可得從郎索新絃<lb/>
　　　又<lb/>
<pb n="KR4h0117_WYG_296-3b"/>
閒將紅色絲結取承露囊一面芙蓉花一面雙鴛鴦不<lb/>
藏鍼與線從郎索麝香<lb/>
　　　擊筑行和高季迪韻同張記室憲賦<lb/>
和君擊筑吟請君側耳聽不是更容貌誰能知姓名主<lb/>
人莫稱善坐客何須驚酒酣欲罷奏壯心難自平<lb/>
　　　短歌行贈杜君寅<lb/>
白日雖苦短萬里落復生人生自有限難極歡愛情愚<lb/>
者謀在食智者志在名愚智各有求誰能免經營秋花<lb/>
<pb n="KR4h0117_WYG_296-4a"/>
容易老秋葉難再榮對酒心已醉酌酒淚先傾我非不<lb/>
能遣奈此愁相縈君亦失意人請吟短歌行歌短意自<lb/>
長展轉歌不停<lb/>
　　　賈客行<lb/>
賈客船中貨如積朝在江南暮江北平生産業寄風波<lb/>
姓名不入州司籍船頭賽神巫唱歌舉酒再拜酧江波<lb/>
紙錢百垜不知數黄金但願如其多須臾神去風亦息<lb/>
全家散福歡無極相期盡説莫種田種田歲歲多徭役<lb/>
<pb n="KR4h0117_WYG_296-4b"/>
　　　農父謠送顧明府由吳邑陞常熟<lb/>
我家茆屋臨官道前種桑麻後梨棗年年力作不違時<lb/>
人有餘糧牛有草官長下車今五年老身不到州縣前<lb/>
鄉無吏胥門户靜家家盡稱官長賢大男入郭買田具<lb/>
始知官長移官去來時憶向官道迎今日去時須送行<lb/>
攀轅欲留留不止我民愴惶彼民喜殷勤再拜官道傍<lb/>
願飲三江一杯水<lb/>
　　　柳短短送陳舜道<lb/>
<pb n="KR4h0117_WYG_296-5a"/>
柳短短春江滿蘭渚雪融香東風釀春暖山長水更遙<lb/>
浩蕩木蘭橈蘭橈向何處送君南昌去離愁落日煙中<lb/>
樹<lb/>
　　　白蘋花送王汝器<lb/>
白蘋花緑蘼草南風吹碧波五月湘江道行人勸酒離<lb/>
緒多棹女棹郎歌棹歌黄鸝啼時風景好大堤日落奈<lb/>
君何君今去不可留山疊疊水悠悠<lb/>
　　　明月篇贈章子向<lb/>
<pb n="KR4h0117_WYG_296-5b"/>
商飈拂絳河圓月溢金波澄隂斜映桐池近爽氣遙連<lb/>
桂渚多穿櫳窺帳虚塵净鑒帷照牖芳香冷翫賞何人<lb/>
倚畫欄瑤華翠羽流空影含情抱琴為調絃絃中新曲<lb/>
重堪憐不見嫦娥空歲歲漫思湘女自年年天上人間<lb/>
秋浩浩此時此景誰家好陳王園内咏初成庾令樓中<lb/>
醉欲倒松醪椒醑滿金盃喜對良朋逐夜來當筵光彩<lb/>
聊供覽不須催駕上瑶臺<lb/>
　　　梅花清夢辭與貝廷琚博士同賦<lb/>
<pb n="KR4h0117_WYG_296-6a"/>
愁雲淡淡搖碧空𤨏窗虚掩閒微風芳魂欲迷疎影亂<lb/>
滿庭細月香溟濛夜景沈沈春漠漠翠禽啼春春不覺<lb/>
水澁銅龍漏轉遲霜華暗妬青綾薄惱情横玉泣小鸞<lb/>
畵屏殘燭圍素寒起來重覔舊逰處曉煙十二空闌干<lb/>
　　　讀史<lb/>
周衰麒麟岀漢末黄河清見之非其時徒有嘉瑞名古<lb/>
道既緬邈企慕惟空情茫茫千祀上此義聖所明<lb/>
　　　又<lb/>
<pb n="KR4h0117_WYG_296-6b"/>
堂坳不容盃渤澥納百川大小何乃殊其量使之然鄙<lb/>
人器易盈德士心廣淵美哉黄叔度千古稱其賢<lb/>
　　　又<lb/>
魯連天下士氣凌七國雄能令一箭書坐收聊城功秦<lb/>
軍茍不卻高名亦成空當時受黄金遂與常人同所以<lb/>
有志士千古欽遺風<lb/>
　　　芟草<lb/>
草生何離離没我園中路每行又復止念我荷鋤去對<lb/>
<pb n="KR4h0117_WYG_296-7a"/>
此空歎息無由展幽步芟夷匪力殫沾裳畏晨露沾裳<lb/>
既不可此意向誰語棄置獨歸來且當息吾慮<lb/>
　　　卧佛宣講師經院贈李道人得處字<lb/>
來尋講院僧遂到看經處疎雲翳凉霄竹色映逾暮入<lb/>
深鳥驚喧迴飈落高樹喜逄方外友遂適林中趣瞻詠<lb/>
更徘徊偶然忘去住<lb/>
　　　陪潘右丞燕集<lb/>
輕颸變新燠疎雲釀微晴幸接芳時燕歡承嘉㑹情筵<lb/>
<pb n="KR4h0117_WYG_296-7b"/>
花始開杏谷鳥未聞鶯不盡杯中意更復駐前楹<lb/>
　　　過荷葉浦<lb/>
粼粼水溶春淡淡煙銷午不見唱歌人空來荷葉浦無<lb/>
處寄相思停舟采芳杜<lb/>
　　　題銅塢後山石<lb/>
山行興未窮復登白雲嶠石上識曽逰墨花破孤峭鄰<lb/>
僧尚未見知有幽人到<lb/>
　　　衍上人蕭然齋<lb/>
<pb n="KR4h0117_WYG_296-8a"/>
高林洒繁露閒齋自翛然俄聞一葉墮應我琴中絃野<lb/>
水寒欲淺遙岑秋更妍清晨理梵罷窗扉靄餘煙<lb/>
　　　七夕有雨<lb/>
錦機織初罷鵲橋駕始成每是經年别寧辭冐雨行雲<lb/>
帔從教濕月殿不須明但盡相逢意無語别來情<lb/>
　　　題齋前蕉石吕志學嘗題此故落句及之<lb/>
芭蕉倚孤石粲然共幽姿南風一披拂緑葉相參差新<lb/>
苞曉初解凉隂午正宜無由寫悶思對此詠君詩<lb/>
<pb n="KR4h0117_WYG_296-8b"/>
　　　錢彦周軒前梧竹<lb/>
種分嶧山表本移沅水隂風枝和奏籥霜葉應鳴琴池<lb/>
承色逾凈窗當䕃更深緗花委夏井文實助春林何曽<lb/>
務直幹祗欲抱虚心君念記清隱余將期逺尋<lb/>
　　　劍池<lb/>
闔閭試劍處靈泉湛澄靜苔花漬餘血石色帯古礦空<lb/>
山秋氣寒幽林夜光冷月明樹交壁人靜霜折綆古懐<lb/>
且當置清景庻足領<lb/>
<pb n="KR4h0117_WYG_296-9a"/>
　　　中秋廣福院對月貽戴尚文主簿<lb/>
秋色靜香臺氷輪雲漢開粲粲瑤華墮皎皎夜光來桂<lb/>
露穠棲席蓮香滿灔盃自欣陪笑咏更與駐徘徊<lb/>
　　　獅子林池上觀魚<lb/>
微微林景凉悄悄池魚出欲去戲仍戀乍深驚遂逸行<lb/>
循曲島幽聚傍新荷密不有濠梁興誰能坐終日<lb/>
　　　松江道中<lb/>
計程行苦遲望堠到知漸桃寒紅待折䕷暖緑成染潮<lb/>
<pb n="KR4h0117_WYG_296-9b"/>
中蟹柵鳴煙際漁扉掩在路即多愁毋勞問夷險<lb/>
　　　眠雲軒<lb/>
飄飄度丹檻冉冉棲瑤席拂衣疊輕素映帷變微碧氤<lb/>
氲晝多隂浩蕩春無跡偃體怕自便寓情諒還適<lb/>
　　　曉過震澤<lb/>
遙天散曉華疎星斂微采鳥聲岀林繁木葉過霜改荒<lb/>
村幾家成平湖衆星匯䲭夷邈無跡空煩艤舟待<lb/>
　　　西園看花燕集<lb/>
<pb n="KR4h0117_WYG_296-10a"/>
暫輟南齋巻因就西園酌日臨花氣暄柳絆晴絲弱芳<lb/>
樽浥桂芬華筵藹蘭焯煩襟鬱易舒秩禮歡仍畧以兹<lb/>
協素懐庻可踐嘉約<lb/>
　　　懐李三莊<lb/>
籬寒菊未折墻隂草易衰棲禽深避雨逰魚暗分漪幽<lb/>
居自多感况此阻良期雖非間川岳同晨悵離思<lb/>
　　　步至西余山有詠<lb/>
翫逰寡閒侣獨步思彌清迤邐適兹山于時莅新晴雲<lb/>
<pb n="KR4h0117_WYG_296-10b"/>
容啓朝麗林采煥春榮煖崖芳卉集陽坂纎芽萌鳥逝<lb/>
何杳眇泉注每縱横意㑹乃成坐興盡還復行此身在<lb/>
貧賤庻少俗務縈緬懐瀛臺子仰羡安期生非徒遯猥<lb/>
跡永締煙霞盟<lb/>
　　　春日逰净慈寺<lb/>
看山候初晴連騎西湖道遙遙煙際墟苒苒風中篠谷<lb/>
鳥聽鶯遲路逺逢花少林蹊幾登頓僧房更窅窈重來<lb/>
感昔時翻令失幽抱<lb/>
<pb n="KR4h0117_WYG_296-11a"/>
　　　殘燈<lb/>
閒房澹餘秋低燈耿寒夕孤明慘漸微斜照愁愈寂誰<lb/>
念殘光裏相看有羇客<lb/>
　　　題王彦舉聽雨軒<lb/>
高竹覆南榮寒蕉滿前渚蕭閒此中意適對清秋雨疎<lb/>
當簾外飄密向窗前聚聲聞俱兩忘悠然坐無語<lb/>
　　　渡沁水<lb/>
一水隨山根宛轉流岀逈灘聲繞縣門孤城數家靜風<lb/>
<pb n="KR4h0117_WYG_296-11b"/>
土殊可恠十人五生癭土屋響牛鐸壁滿殘日影行遲<lb/>
欲問宿連戸皆莫肯亭長獨見留半榻亦多幸呼童此<lb/>
晚炊糲飯糓帯穎野簌不可得敢望肉與餅途行乃至<lb/>
此儉素當自省<lb/>
　　　女媧廟<lb/>
霍山古北鎮勢尊岀羣麓山深異風景春盡樹未緑居<lb/>
人苦多寒鑿土為住屋屋頂土元厚亦種麻與菽乃知<lb/>
此方民猶有上古俗我欲拜其廟日斜去程促窑煙斂<lb/>
<pb n="KR4h0117_WYG_296-12a"/>
暝色牛羊半歸牧征徒多嶮巇村館早尋宿<lb/>
　　　題鎦生柳莊<lb/>
碧山緑水轉逶迤君家住處宛相宜春風繞屋楊柳樹<lb/>
為君爭發艶陽時艶陽時節風光早萬葉千絲向人好<lb/>
何如遺恨武昌門難同送别長安道拂煙照水更多情<lb/>
枝間百轉有啼鶯嬌傾趙女筵前舞思入燕姬笛裏聲<lb/>
白花撩亂波搖蕩宻影芳隂自來徃坐邀釣侣把長竿<lb/>
行倩菱童棹孤榜記取前時親手栽絲絲葉葉費春裁<lb/>
<pb n="KR4h0117_WYG_296-12b"/>
願得傍人莫輕折歲歲年年春自來<lb/>
　　　晚歸<lb/>
樵風度溪波蕩影水葉圓圓緑浮荇白沙路逺雲花靜<lb/>
小艇爭先野鶴歸竹外依微衆山暝<lb/>
　　　瑤芳樓<lb/>
高樓春多風日妍𤨏窗璚闌縈素煙水晶簾捲香散席<lb/>
瑤芳吹入琴中絃美人手度陽春曲水意山情斷還續<lb/>
三山鸞鶴夜飛來珮環搖曵玲瓏玉琴聲宛轉響春空<lb/>
<pb n="KR4h0117_WYG_296-13a"/>
滿樓白月梨花風<lb/>
　　　翠竹黄花二仕女圖<lb/>
蘿屋綿煙斂微夕錦瑟罷彈機罷織寒濃翠薄妬蟬衫<lb/>
竹色搖風競疎碧鳳聲天逺誰能聞緑蛾黛影愁不分<lb/>
楚山九㸃昨宵夢淚花染盡瀟湘雲<lb/>
　　　十二月卄一日尋梅到西塢留題山家<lb/>
昨日看泉到山北石路巉巖苦攀陟尋源未窮力已疲<lb/>
百步無多幾停息今朝尋梅到西塢野曠霜晴好風日<lb/>
<pb n="KR4h0117_WYG_296-13b"/>
兩株郤傍山家開柴門蓊菀連叢棘老樵出迎頗解事<lb/>
掃石坐我吟其側疎花冷蕋自逞妍不放寒香洗胷臆<lb/>
何郎乆没杜陵老好句獨有林逋得花雖無情弗與較<lb/>
嗟我懐抱花寧識明當擕酒此問春東風應念重來客<lb/>
　　　送主簿王儀中之華亭<lb/>
山風吹霜溪葉老鼔笳欲斷天未曉行人出門鷄亂啼<lb/>
北斗倒懸月在西我停露車客駐馬荒煙瀟瀟暗平野<lb/>
一杯濁酒且須傾九月垂楊不堪把歌聲感激絃聲繁<lb/>
<pb n="KR4h0117_WYG_296-14a"/>
座上醉人爭笑喧相逢相别皆草草心事紛紜向誰道<lb/>
　　　送許監事北逰<lb/>
楊葉差差花簇簇離筵小宴春江曲金壺酒氣暖融香<lb/>
鶯簧初起鵾絃續絃聲未停君欲行晴煙濛羃搖雙旌<lb/>
平原細草塵不動馬蹄聲軟朱輪輕回飈吹斷東西陌<lb/>
蝶駭蜂愁日含夕歸來醉卧玉堂春夢裏雲飛苧山碧<lb/>
　　　二喬觀書圖<lb/>
孫郎武畧周郎智相逢便結君臣義丰姿聨璧照江東<lb/>
<pb n="KR4h0117_WYG_296-14b"/>
都與喬公作佳壻喬公雖在流離中門闌喜色雙乗龍<lb/>
大喬娉婷小喬媚秋波並蔕開芙蓉身嫁英雄知大節<lb/>
日把詩書自怡悦不學分香歌舞兒銅臺夜泣西陵月<lb/>
　　　謔柳<lb/>
裊裊復垂垂千絲更萬絲枝殘離别處花落艶陽時泣<lb/>
雨愁多眼縈煙誤學眉龍池看更好洛水種偏宜<lb/>
　　　寄衍書記<lb/>
聞道歸來日空山獨寄禪施經村口市澣衲石根泉竹<lb/>
<pb n="KR4h0117_WYG_296-15a"/>
色林扉掩雲深草閣連秋風苦相憶空托下方縁<lb/>
　　　同衍師訪席有道分韻得尋字又得無字<lb/>
邂逅空門友仙家得共尋石苔經屐破氷溜落溪深雲<lb/>
過松分影林寒鶴避隂何須謝人世心静只山林<lb/>
　　　喜王介休過次韻<lb/>
喜爾頻來徃敲門每夕曛迴風偏入幙高樹徧留雲激<lb/>
石灘聲轉投沙鴈字分自慙疎懶性不是厭塵氛<lb/>
　　　泛碧浪湖<lb/>
<pb n="KR4h0117_WYG_296-15b"/>
邀客泛流槎開樽對渚沙苧袍沾杏雨蘭棹撥蘋花積<lb/>
水添湖滿遙山抱郭斜閒情遂幽賞聊用荅年華<lb/>
　　　晚過西崦費氏别業贈明天目長老<lb/>
煙光暗墟落澗道入層層不訪中林士那逢西崦僧山<lb/>
厨將具黍隣屋為分燈自覺行來倦清談遽弗勝<lb/>
　　　蜀山書舍圖<lb/>
山水幽深處閒居此地曽傍花春宴客看竹午逢僧雲<lb/>
樹尋新咏巖巒憶舊登兵塵今間阻對畵思難勝<lb/>
<pb n="KR4h0117_WYG_296-16a"/>
　　　閒居<lb/>
逺徑兼山水閒居得野情踰垣驚竄鹿出樹見啼鶯藥<lb/>
圃泉邊闢𤓰田雨裏耕喜無冠冕志因得少逢迎<lb/>
　　　山中琴興<lb/>
巖扃露初霽旭日照高林古澗雲蘿窈孤亭松桂深鳴<lb/>
琴始成調流水復同音為問山中客誰知静者心<lb/>
　　　馮山人湖上别業<lb/>
宅近南湖口青山盡在門田卑常冐水鄰少不成村住<lb/>
<pb n="KR4h0117_WYG_296-16b"/>
乆諳農事躭閒悟道言如君避地者今有幾家存<lb/>
　　　送江教諭<lb/>
湖海相知少風塵送客初歸愁江雨積别意柳條疎楓<lb/>
落迎船葉鱸香岀水魚吳興尚文物吾道近何如<lb/>
　　　濯清軒<lb/>
春草緑芳洲清江遶舍流芹香低渚燕波影媚沙鷗風<lb/>
帶初聞笛花藏罷釣舟滄浪千古意何處問巢由<lb/>
　　　秦淮客舍除夕呈大兄<lb/>
<pb n="KR4h0117_WYG_296-17a"/>
兄弟喜連床燈前話故鄉年隨窓雪盡夜入酒盃長暫<lb/>
得懽情合都將客况忘何如共歸去爛醉北城旁<lb/>
　　　送潘士謙歸廬州省親<lb/>
微名雖不偶且得奉慈親為客逢多難還鄕有幾人鳬<lb/>
鷖江郭雨桑棗楚郊春此去尋閭里俱非舊識鄰<lb/>
　　　題得飛雲送劉提司勝<lb/>
天濶浮雲逺因風捲白衣流隂兼水净寒影度江微不<lb/>
受歌聲遏先將别思飛飄揚隨去馬今夕定何依<lb/>
<pb n="KR4h0117_WYG_296-17b"/>
　　　東城道中與王守敬張思亷同賦<lb/>
水郭秋風後尋詩客共過晩鴻將集渚風葉盡隨波野<lb/>
客便詩思潭魚識棹歌前山青數㸃不似亂雲多<lb/>
　　　送易架閣<lb/>
何處唱離歌前湖一棹過日斜山似近水落渚偏多寒<lb/>
意歸沙柳秋風到浦荷不知今夜夢還隔幾煙波<lb/>
　　　題王材東里草堂<lb/>
移家遂成隱結屋澗東隈野客分茶送鄰舟載鶴來雲<lb/>
<pb n="KR4h0117_WYG_296-18a"/>
埋琴薦冷風捲壁衣開晚餉磯頭飯秋吟竹下盃余生<lb/>
慕幽賞到此每遲回<lb/>
　　　送人之吳江<lb/>
垂虹橋下路此地隔江湖沙樹應多橘寒魚半是鱸風<lb/>
將菱唱逺舟帶夕陽孤離别琴三疊悲懽酒一壺不堪<lb/>
憶君處煙雨滿秋蕪<lb/>
　　　送張明府<lb/>
每喜論文乆那堪又送行壺深淹别酒歌短促離程水<lb/>
<pb n="KR4h0117_WYG_296-18b"/>
驛孤臨渡寒山半隱城潮生知海近木落見秋清明旦<lb/>
車塵下應看父老迎<lb/>
　　　寄周記室履道<lb/>
湖波遙帶夕陽低想得君家住更西隔岸衆山晴稍岀<lb/>
當門幽鳥晩猶啼酒縁客裏偏能飲詩到愁邊只謾題<lb/>
欲倩歸雲寄離思如何卻向望中迷<lb/>
　　　次高二季迪留别韻<lb/>
柴門村徑帶溪橋來徃因君豈憚遙淺水不波仍漾漾<lb/>
<pb n="KR4h0117_WYG_296-19a"/>
疎林無雨自蕭蕭檣留夕照人將别江作新寒酒易消<lb/>
明日秋風重悵望還將離思託歸潮<lb/>
　　　許將軍墓<lb/>
鄉人傳有漢將軍南郭橋邊是故墳印岀土中存舊字<lb/>
碑殘火後失全文旗捲虎牙空落木劍埋龍氣只寒雲<lb/>
當時祕器多榮賜功業于今恨不聞<lb/>
　　　過姚大臨寓所<lb/>
客居龍井古庄前兵後人家幾變遷亂世昔來求避地<lb/>
<pb n="KR4h0117_WYG_296-19b"/>
故鄉今想賦歸田曽邀霽月看花夜憶别春風禁酒年<lb/>
此日重過誰候我寒煙衰草郤留連<lb/>
　　　錢氏池園燕集得春字<lb/>
幸存萬死一吟身燕賞良時豈厭頻開到楝花風乍暖<lb/>
啼殘桑扈雨辭春清樽偏解欺愁客短髪空慙對故人<lb/>
經此亂離今得見論情便覺轉相親<lb/>
　　　陳允中亂後歸故隴營居見寄奉答<lb/>
萬事由來信有天癯儒只合住林泉藏書自搆山中屋<lb/>
<pb n="KR4h0117_WYG_296-20a"/>
束帶仍耕墓下田但對老農談亦好何須漂母識為賢<lb/>
壯年未斷人間世且盡平生嫁娶縁<lb/>
　　　次韻答馮信卿見寄<lb/>
自愧才疎老澗濱此身非是避風塵長貧為讀蔬經熟<lb/>
多病應同藥裹親僧惠竹枝輕作杖客分荷葉小裁巾<lb/>
故人眼底惟君在深喜書來問我頻<lb/>
　　　寄酈尚徳王汝器<lb/>
塵世閒身遂兩違扁舟應是入城稀看花雨裏宜高屐<lb/>
<pb n="KR4h0117_WYG_296-20b"/>
穫稻霜餘或短衣𤣥鳥年年依屋住閒鷗日日遶門飛<lb/>
尋君不用重相問梅子林西竹下扉<lb/>
　　　逰張林山<lb/>
偶為尋花到竹西兩山雲氣接高低午煙僧舍林塘窅<lb/>
春野人家草樹齊水鶴晴時行麥壠園蜂暖處識蘭畦<lb/>
自憐逺地歸來後纔是登臨便感悽<lb/>
　　　登崑山次易九成諸友韻<lb/>
故舊相違西復東登臨偶得此時同鐘聲響落松隂外<lb/>
<pb n="KR4h0117_WYG_296-21a"/>
帆影來從海氣中山鬼洞寒銷刼火石僧龕古閉香風<lb/>
可憐節届重陽近斜日秋明萬葉紅<lb/>
　　　重逰道塲<lb/>
路入千峰石磴危經臺香閣但餘基僧從離亂居山少<lb/>
客為登臨岀寺遲伏虎已無巖下錫放魚空有竹邊池<lb/>
曽聞至治承平日簫鼔春風過六時<lb/>
　　　贈趙安道<lb/>
偶為行春此訪君山圍野墅宿晴雲藥田鶴守耕相候<lb/>
<pb n="KR4h0117_WYG_296-21b"/>
鄰屋茶香飲見分林下看花多是杏溪潯拾草始知芸<lb/>
每聞拚醉消長日誰復來題白練裙<lb/>
　　　園隱圖送方以常<lb/>
曾聞學圃成高隱今日擕書是宦逰隔屋尚通分溜筧<lb/>
傍溪空覔看花舟菘葵盡作鄰僧供芋栗還憑野老收<lb/>
後夜月明江上夢應隨歸鶴到林丘<lb/>
　　　白塔懐古<lb/>
荒山勢似鳳飛騫誰搆浮屠壓寢園土厚尚封南渡骨<lb/>
<pb n="KR4h0117_WYG_296-22a"/>
月明空照北歸魂海門有路雙龍去沙磧無潮萬馬屯<lb/>
莫向秋風重悵望梵玉宫殿易黄昏<lb/>
　　　答故人楊憲副孟載<lb/>
憶在桑乾契合情别來頻見歲華更自知詩裏閒情少<lb/>
頓覺尊前老態生桑棗誰家非樂土雲沙何處是邊城<lb/>
懐君幾度頻登覽日午山雲雪正晴<lb/>
　　　題畵<lb/>
㠘鳥鳴孤影汀蘋淡素香曉來江上樹葉葉是新霜<lb/>
<pb n="KR4h0117_WYG_296-22b"/>
　　　又<lb/>
隔浦秋鴻小當江夕照空扁舟不覺重為載荻花風<lb/>
　　　記夢<lb/>
夢裏緑隂幽草畵中春水人家昨夜紗窓細雨銀燈獨<lb/>
照梨花<lb/>
　　　墨梅<lb/>
素質郤嫌脂粉蛾眉淡掃𤣥霜翰墨玉堂曽侍硯池猶<lb/>
染餘香<lb/>
<pb n="KR4h0117_WYG_296-23a"/>
　　　春懐次韻楊署令<lb/>
柳條處處緑毿毿只在離亭便不堪幾度看花并送客<lb/>
暖風晴雨到江南<lb/>
　　　次韻答王七隅<lb/>
處處斜陽木葉飛秋風偏在路人衣相逢莫問離家日<lb/>
燕子初來今又歸<lb/>
　　　蟬<lb/>
愁斷齊奴一寸心誰知青女怨猶深長吟莫戀宫前柳<lb/>
<pb n="KR4h0117_WYG_296-23b"/>
黄葉秋風自不禁<lb/>
　　　野亭讀書圖<lb/>
書聲流水共泠泠落木寒山路隔汀不是秋來易傷感<lb/>
夕陽風景似新亭<lb/>
　　　答高季迪酒醒聞雨<lb/>
高城月黒罷鳴笳寢舍風多燭易斜醉裏歸來忘夜半<lb/>
雨中驚不似山家<lb/>
　　　寒食前三日適桐里見梨花<lb/>
<pb n="KR4h0117_WYG_296-24a"/>
清江行盡有人家汨汨春流漲暖沙巳自深忘寒食節<lb/>
無因此地覔梨花<lb/>
　　　春暮見山茶有感<lb/>
宫粉凝脂竹外栽繁華曽見雪中開一枝自有相憐意<lb/>
留向春深待客來<lb/>
　　　十一月一日始見菊花<lb/>
草草重陽去不知今朝始見菊花枝莫言籬落秋風老<lb/>
但得來看未是遲<lb/>
<pb n="KR4h0117_WYG_296-24b"/>
　　　次韻張文學見招<lb/>
落葉柴扉晝不開小牋相寄手親裁遙知著屐空山裏<lb/>
蘿逕孤琴候我來<lb/>
　　　上菁山尋王張二山人不值<lb/>
此日尋君竟不逢閒行直到最高峰歸時已是斜陽後<lb/>
惆悵荒山寺裏鐘<lb/>
　　　過山中廢寺<lb/>
一榻高懸緑嶂前窗扉掩映碧蘿煙登臨未免傷懐抱<lb/>
<pb n="KR4h0117_WYG_296-25a"/>
閒與山僧説世縁<lb/>
　　　曉發秀州<lb/>
路出雙湖煙樹東舟行長是雨兼風夢回重有離家恨<lb/>
惆悵春寒此夜中<lb/>
　　　揚州<lb/>
竹西亭下路迢迢騎鶴仙人不可招秋草秋煙滿城郭<lb/>
月明何處夢吹簫<lb/>
　　　揚州僧舍見花有感<lb/>
<pb n="KR4h0117_WYG_296-25b"/>
風逓穠香到水涯幾株桃李映門斜侯家園圃多荒廢<lb/>
不是僧房不見花<lb/>
　　　宿五溪聞舟中客歌<lb/>
楓葉林邊有泊舟夜深風雨總成秋年來自是頻為客<lb/>
一度聽歌一度愁<lb/>
　<lb/>
　<lb/>
　石倉歴代詩選巻二百九十六<lb/>
</p>
<p>
</p>
  </div>
</body>
</text>
</TEI>
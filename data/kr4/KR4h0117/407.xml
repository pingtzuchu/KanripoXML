<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百七</head> <lb/>
    <p>
<pb n="KR4h0117_WYG_407-1a"/>
欽定四庫全書<lb/>
　石倉歴代詩選巻四百七<lb/>
　　　　　　　　　　　　明　曹學佺　編<lb/>
　明詩次集四十一<lb/>
　　荘㫤<lb/>
　　　題竹<lb/>
獨行湘江潯見此叢篁幽風雨日暝晦萬雀聲啁啾垂<lb/>
垂正結實恐為鵷雛謀豈無九苞羽飛下十二樓延佇<lb/>
<pb n="KR4h0117_WYG_407-1b"/>
久不見此意良悠悠我因王者瑞極意垂鴻猷採之欲<lb/>
往食道路阻且脩問之在何所乃古西康州西康有西<lb/>
伯已矣三千秋至尊應昌運致此能無由清時一再覩<lb/>
咄哉何所求<lb/>
　　　橘潭和杜韻<lb/>
攖寧何處所天地此溪堂世物如凋瘵醫門有棟梁寒<lb/>
泉真自冽老橘故須香水晚留蒼翠花深到淼茫浄回<lb/>
真本色定有碧圓光實好垂垂大根靈故故長緑非懸<lb/>
<pb n="KR4h0117_WYG_407-2a"/>
宿雨黄豈弄秋霜沆瀣仙漿裏方書聖道傍野夫長老<lb/>
病白首幾低昻多謝扶持力殘生豈敢忘<lb/>
　　　沃洲山為新昌石秉殷賦<lb/>
我聞沃洲山𣺌絶如仙洲仙洲不可到夢想空自遒清<lb/>
風為我御白雲為我輈欲憑萬古心窮此天地幽何時<lb/>
沃洲仙與我相綢繆振衣鼇峰岡濯足津溪流把畵庖<lb/>
羲圖開巻大禹疇六經不得志萬古重刪脩悠悠天壤<lb/>
間邈矣吾何求<lb/>
<pb n="KR4h0117_WYG_407-2b"/>
　　　雪蓬為盛行之作<lb/>
雪蓬老人痩且清前身想只梅花精墨梅一寫幾千萬<lb/>
鷄林交阯知其名南京小兒不曉事相逢盡喚梅先生<lb/>
一蓬有屋鳳城裏土脊茅簷竹椽子蝸牛半角祗藏頭<lb/>
我為量之剛丈許不題偃月晝錦堂扁作雪蓬聊爾耳<lb/>
北風大雪五尺深無限傍人愁壓死老人髙坐方掀髯<lb/>
大呌狂歌對兒女大兒捧筆婦捧觴一醉梅花三百紙<lb/>
籬邊竹樹徑徑佳萬个弓弰千峰尾忽然幾處鼎石根<lb/>
<pb n="KR4h0117_WYG_407-3a"/>
便是懸崕活梅樹此時天趣不可當誰人肯許同清狂<lb/>
花光補之已非敵當時空有王元章定山先生無一好<lb/>
雪蓬老人當笑倒只有區區觀物亭半庭茂叔忩前草<lb/>
　　　木石圖為許志完作<lb/>
定山破袖無尺大東歸袖取蓬萊峰峰頭老秃幾千樹<lb/>
槎牙萬古撑長空箕山老人不曉事問余欲向青天住<lb/>
醉中見許不作難襟中滚滚傾天地老人覩此造化權<lb/>
返却而走心茫然忽然江海一平地千仞萬仞飛蒼烟<lb/>
<pb n="KR4h0117_WYG_407-3b"/>
錦樹蒼峰不須買草閣秋崖明月在白頭當此當有知<lb/>
還我東坡袖中海<lb/>
　　　來教謂尋梅之約已訂然不知此中梅易得否<lb/>
　　　　李貞伯和章雖有相尋不難之句然亦約莫<lb/>
　　　　之言耳故更和一章問尚文上人云㫤為貞<lb/>
　　　　伯解圍遂亦不揣和奉一章然亦不知更為<lb/>
　　　　約莫之言否也<lb/>
江山雪冷凍欲凝梅花萬壑藏深氷數枝何處更江國<lb/>
<pb n="KR4h0117_WYG_407-4a"/>
淡影無香亦無色看花須看花未開公欲尋梅尋便得<lb/>
徒然約莫尋本難白頭爛醉空吟鞍李君平生亦清興<lb/>
未始歸途日空暝公才自出人所思那得李君真莫知<lb/>
　　　來教謂陳師召太常久稽和章以此見促㫤亦<lb/>
　　　　以太常非久稽者以全取勝故耳故揣太常<lb/>
　　　　之意亦奉和一章<lb/>
詩壇四野凍雲凝重兵十萬屯堅氷梅花相遇幾敵國<lb/>
戰酣落日天無色相持不勝不肯休不是老梅禁不得<lb/>
<pb n="KR4h0117_WYG_407-4b"/>
太常先生豈和難手持巨槊横吟鞍養威自待有餘興<lb/>
一鼓坐收天地暝詩家老将須更思仁者無敵何人知<lb/>
　　　鍾欽禮畵牛<lb/>
東風𣺌𣺌平原緑幾鼻浮江春帶犢短蓑耕罷一犂歸<lb/>
數畝山陂雨未足薄田我亦耕定山六角未能終日閒<lb/>
一笑還尋飲牛處夕陽疎栁前溪灣君不見江山萬古<lb/>
驅牛樣用則耕田閒則放<lb/>
　　　送李徳孚林緝熙還南海<lb/>
<pb n="KR4h0117_WYG_407-5a"/>
細雨桄榔樹清泉苦竹根先生舊家業風日短籬門歸<lb/>
計携諸友迎舟立兩孫能尋白沙子同醉濁醪樽<lb/>
　　　和容彦昭<lb/>
世人無限事南畝領農夫佳氣山長在秋江鶴自孤風<lb/>
流還我老塵俗似君無朗月孤舟夜能來共五湖<lb/>
　　　聖像寺<lb/>
聖像移舟入僧貧寺轉佳白雲何處所秋逕此袈裟細<lb/>
雨憐棕葉香風問橘花野人幽僻甚隨意宿烟霞<lb/>
<pb n="KR4h0117_WYG_407-5b"/>
　　　與孤鶴翁泛江<lb/>
江晚真堪畵烟中樹樹清兩人携小槳萬里蕩秋溟醉<lb/>
眼岐周鳳虚名楚國萍西山知我意個個矗銀屛<lb/>
　　　雨中招廷信<lb/>
往來頻舊雨今雨可相辭留取一樽酒賞公千古詩風<lb/>
流真麈尾跌蕩更花枝自掃門前立能來莫遣遲<lb/>
　　　贈豐城李士逺用韻<lb/>
白髪今何去來過亦此天子能留幾日吾且慶䨇泉世<lb/>
<pb n="KR4h0117_WYG_407-6a"/>
事雲難定青山雨結縁好看溪上月還與共衰年<lb/>
　　　客至<lb/>
野磬投閒止寒山暮欲深醉留三日雨狂了百年心雲<lb/>
水青藜杖乾坤老布衾䝉頭閒不管何處是晴隂<lb/>
　　　同東川諸友溪上晚釣<lb/>
潦倒青溪上閒隨放蕩縁請誰留白日任我釣青天酒<lb/>
舞長蓑爛花簪破㡌圓醉歸扶不逺家只水東烟<lb/>
　　　宿伯顯家<lb/>
<pb n="KR4h0117_WYG_407-6b"/>
平生安老睡此夜獨何期病枕風誰礙疎櫺葉放欺山<lb/>
留人愈静月有句専竒若許論更漏城中客不知<lb/>
　　　壽邊處士<lb/>
野日蒼峰路青天一布巾鶯花真老計天地此遺民海<lb/>
甕仙醅熟山居帝畵真白頭今太古公外更何人<lb/>
　　　徳州<lb/>
兩月京師路今來尚一千虚名非雅事薄計祗蒼天夜<lb/>
泊隨孤驛雞聲各放船小詩留一雨又話徳州縁<lb/>
<pb n="KR4h0117_WYG_407-7a"/>
　　　寄萬廷器<lb/>
乾坤此日聊携巻文字當年畧濫觴玊樹偶驚詩眼在<lb/>
菊花相對酒杯長山林放手招明月江海歸帆掛夕陽<lb/>
明日老癡如問訊欲将秋思託潘郎<lb/>
　　　遊靈巖山<lb/>
百年未了青藜杖又向靈巖坐晚晴我與閒雲同自在<lb/>
月交秋夜極分明青天曠野真能大白鳥滄江本自清<lb/>
俯仰峥嶸男子事肯将容易負平生<lb/>
<pb n="KR4h0117_WYG_407-7b"/>
　　　遊瑯琊寺<lb/>
窅然天地豈人寰紫翠無窮十里間閒看古松尋片石<lb/>
偶隨流水入深山四時花在巖巖好半日僧來個個閒<lb/>
我有新詩三百首蒼巖題徧不知還<lb/>
　　　馬侍御過訪<lb/>
清江大樹老夫家只許衡門管嵗華雲谷有詩酧紫笋<lb/>
柴桑無酒不黄花百年事業長鑱老萬里風雲醉眼賖<lb/>
何處西臺賢御史也來垂眼釣魚槎<lb/>
<pb n="KR4h0117_WYG_407-8a"/>
　　　楊侍御枉顧<lb/>
江頭深樹草堂孤故舊諸公過此無小吏忽來傳駕到<lb/>
老夫雖病遣兒扶繡衣御史青驄馬田舍翁家濁酒壺<lb/>
肯為交歡拚一醉休嫌禮貌老來麄<lb/>
　　　香山九老圖<lb/>
山林我極勞千慮宦海誰能着萬牛自古更無陶靖節<lb/>
而今須畵白江州尋常此日才多病八十他年更幾秋<lb/>
俯仰乾坤無一語道人乘月坐江樓<lb/>
<pb n="KR4h0117_WYG_407-8b"/>
　　　重陽雜興<lb/>
柴門兩月閉蒼苔老病何人得好懷短髪亂從頭上白<lb/>
重陽偏是雨中來黄精痩地鋤空把北斗滄江首正回<lb/>
頼有黄花知老子東籬深傍酒杯開<lb/>
　　　卧林亭雜詩<lb/>
塵埃滿眼思東海明月髙樓每見之幾載别離今酒共<lb/>
兩人肝肺此燈知支離萬事何如我潦倒千年却與誰<lb/>
五月孤舟還問路老懷甘與水東隨<lb/>
<pb n="KR4h0117_WYG_407-9a"/>
　　　登雞籠寺<lb/>
一磴盤空一磴回白雲蒼樹打成堆題詩朗月清風到<lb/>
招手千峰萬壑來今古此峰天棟柱烟雲何處佛樓臺<lb/>
我來不肯題名姓恐被故山猿鶴猜<lb/>
　　　送東川雪潭至真州有作<lb/>
白頭揮汗未能乾五月真州在馬鞍盛暑不曽辭逺出<lb/>
病軀今日可容難江山幾處真風月今古何人此肺肝<lb/>
明日短笻誰傍我祗應清夢繞漁竿<lb/>
<pb n="KR4h0117_WYG_407-9b"/>
　　　清溪<lb/>
清溪緑樹繞東西處處逢詩不敢題無賴雨能連甲子<lb/>
最佳山直到苕溪江湖有債閒遊老世事無能白首低<lb/>
肯為思家長再拜孤舟夜半子規啼<lb/>
　　　除夜和黄子明員外<lb/>
老醉屠蘇今夜酒一杯千古獨何思送窮文字真誰是<lb/>
應節梅花畧少詩病痛百般羞此夕乾坤萬事了何時<lb/>
明年又說明朝是青鏡剛添雪幾絲<lb/>
<pb n="KR4h0117_WYG_407-10a"/>
　　　挽容彦昭<lb/>
墓中誰打彦昭碑老淚西風可盡垂敢向青天呼此友<lb/>
不知華髪長因誰九京夜路書難到萬里江門我自遲<lb/>
多少交情言不盡長江留寫哭君詩<lb/>
　　　休寧汪進士枉顧定山有詩和之<lb/>
留君五日溪雲坐共看溪雲且莫歸詩思兩人秋澹澹<lb/>
老懷連夜雨霏霏菊還戀節移盆痩蠏畧經霜送酒肥<lb/>
倘肯重來須記取桃花流水是柴扉<lb/>
<pb n="KR4h0117_WYG_407-10b"/>
　　　寄吳憲之侍御<lb/>
玊節留詩老樹灘可能留憶釣魚竿相看雲水無三舎<lb/>
不寄梅花又兩寒醉枕栁根容我睡諫書天下為公看<lb/>
相思欲采芙蓉寄只恐江深到日難<lb/>
　　　驄馬朝天為戴元吉侍御作<lb/>
落葉秋霜送馬寒題詩迂蹇竟誰干聖朝海内長無慮<lb/>
野老山中睡亦安御史祗今為寄重諫垣從古盡言難<lb/>
明朝或有垂裳論願與山中拭目看<lb/>
<pb n="KR4h0117_WYG_407-11a"/>
　　　焚黄詩為某太母題<lb/>
風燈何自許堪憐容有人間萬古縁晝夜死生真大夢<lb/>
乾坤竹帛果誰賢百年盡了觀空意兩誥初收斷髪天<lb/>
老坐孤松扳哭盡留詩吾獨愧三遷<lb/>
　　　九日同吳獻臣登定山<lb/>
登高不把病中休笑插黄花各滿頭醉倒酒杯還不放<lb/>
也知明府亦風流斯文幾處能今日山寺他年說此遊<lb/>
但恨老衰詩力減曽無一句似羅浮<lb/>
<pb n="KR4h0117_WYG_407-11b"/>
　　　送吳獻臣<lb/>
嶺海來過不作難三年幾度問漁竿黄花病裏雖真愛<lb/>
朽木山中豈足堪今古短檠閒對酒江山晴雪此憑闌<lb/>
殷勤欲了相酬意折盡梅花贈馬鞍<lb/>
　　　徽州方純吉枉顧定山有詩和之<lb/>
溪雲真愧此衫長老去山中百事荒貧叟畧無他敬客<lb/>
山中惟有一焚香詩人本自方干後賢者還生仲晦鄉<lb/>
明日碧梧陪坐處便将留鳳扁茅堂<lb/>
<pb n="KR4h0117_WYG_407-12a"/>
　　　寄姜惟貞太守<lb/>
釣竿乘老問東風千里鷗波更向東閒笑龜䝉曽似我<lb/>
便難張翰不如公江聲海色留孤艇月影湖光照兩翁<lb/>
却憶西涯今學士廿年無信託歸鴻<lb/>
　　　六合别俞邦誠<lb/>
孤舟一雨帶秋開何處弓旌萬里來已分深山甘朽木<lb/>
豈知優詔起非才人間百事添霜鬢老去虚名愧釣臺<lb/>
把手欲将離别句不勝千古送秋回<lb/>
<pb n="KR4h0117_WYG_407-12b"/>
　　　濟寧舟中<lb/>
不管青天問去鴻百年都只此杯中千家小聚村村暝<lb/>
萬里長流岸岸同逺樹入河留返照布帆隨力飽西風<lb/>
南來北往奔波地留與兒童笑老翁<lb/>
　　　舟中<lb/>
暮靄千家望欲平風光着處有詩情秋燈小榻留孤艇<lb/>
疎雨寒城打二更石自隔河分别界人将孤驛問何程<lb/>
同行我亦朝天客兩鬢羞看雪亂明<lb/>
<pb n="KR4h0117_WYG_407-13a"/>
　　　蔡村<lb/>
孤舟逺水入潺湲眼見河流又一灣萬里小舟連夜發<lb/>
幾灘秋水白鷗閒淺深雨亂移篙地西北秋連出塞山<lb/>
問訊京師還幾驛不勝清夢五雲間<lb/>
　　　宿白家川<lb/>
淺灘還離寸膠前稍稍頻催上水牽偶到人家多處夜<lb/>
逺隨明月各灣船客非逆旅愁難到鼔合鄰燈醉不眠<lb/>
向曉聽雞還亂發欲将行止問河烟<lb/>
<pb n="KR4h0117_WYG_407-13b"/>
　　　題畵<lb/>
逺山青兩峰老樹秋幾葉我懷不可羈空江下明月<lb/>
　　　題蕭尹翎毛<lb/>
幽鳥啼自哀秋風竹枝怨哀怨情豈勝月明寒影亂<lb/>
　　　題畵<lb/>
浮雲籠晚照野樹亦輕隂莫道無人迹春山也自深<lb/>
　　　石翁見寄次韻<lb/>
山盟投老㑹相尋無復人間不了心鐡篴試吹峰頂月<lb/>
<pb n="KR4h0117_WYG_407-14a"/>
山靈依舊是知音<lb/>
　　　梅花<lb/>
儘遣東風問化工南枝何與北枝同誰知無限春消息<lb/>
都在寒烟一抺中<lb/>
　　　畵馬<lb/>
野草寒風捲雪乾病軀斜閣痩欄干相逢蒭豆人間者<lb/>
誰把行天歩驟看<lb/>
　　　遊平湖南寺<lb/>
<pb n="KR4h0117_WYG_407-14b"/>
緑隂撑入傍湖州水作清深樹作幽是畵不知還是寺<lb/>
晚峰斜日更登樓<lb/>
　　　張秋夜泊憶李升都憲時出巡兖州<lb/>
孤舟旅泊果堪情明月黄河水亂傾雨後老人渾不睡<lb/>
别懷長戀兖州城<lb/>
　<lb/>
　<lb/>
　石倉歴代詩選巻四百七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百六</head> <lb/>
    <p>
<pb n="KR4h0117_WYG_306-1a"/>
欽定四庫全書<lb/>
　石倉歴代詩選巻三百六<lb/>
　　　　　　　　　　　　明　曹學佺　編<lb/>
　明詩初集二十六<lb/>
　　劉炳<lb/>
　　　崩城操<lb/>
朝從城上哭長城與雲齊暮從城下哭長城化為泥嗚<lb/>
呼城已崩兮猶可築夫君死兮身可續妾寧化魚淄水<lb/>
<pb n="KR4h0117_WYG_306-1b"/>
底立廟祀君君血食<lb/>
　　　石婦操<lb/>
朝朝山頭望日日顧夫歸夫君不歸將疇依妾身已一<lb/>
難再失寧向山頭化為石山崩石應墮江水千年萬年<lb/>
清到底<lb/>
　　　邯鄲行<lb/>
白日下藂臺野曠秋風早不聞歌吹聲空遺徃來道傷<lb/>
心却憶平原君墓上牛羊踏荒草<lb/>
<pb n="KR4h0117_WYG_306-2a"/>
　　　寒夜怨<lb/>
月來愁亦來心憐月去愁應改樓高月轉遲停筝坐倚<lb/>
熏籠待月落却成眠誰知枕冷愁仍在<lb/>
　　　烏栖<lb/>
烏夜啼梧桐樹愁夢囘腸應苦蘭膏張照樹光啼烏去<lb/>
夜未央梧桐葉底清露墜一聲一滴相思淚<lb/>
　　　燕子樓同周伯寧賦<lb/>
寶瑟凝歌繞珠箔流蘇結帶黄金索翠紅香裏宿鴛鴦<lb/>
<pb n="KR4h0117_WYG_306-2b"/>
春風人間無此樂杏梁塵暗麝蘭篝黛鎻睂峰掩畫樓<lb/>
燈殘枕冷棃雲㫁秋雨人間無此愁<lb/>
　　　桃葉青<lb/>
桃葉青青杏花吐樓頭吹笙教鸚鵡紅牙象版按梁州<lb/>
金縷衣裳美人舞離情不似月常圓桃葉青青似去年<lb/>
美人不來鸚鵡怨杏花零落畫樓前<lb/>
　　　雙桐生空井<lb/>
井上雙梧桐秋風易揺落緑葉墮鳴璫清陰捲重幄紋<lb/>
<pb n="KR4h0117_WYG_306-3a"/>
甃生旅葵銀瓶響空索疏枝覆烏臺交柯臨鳳閣美人<lb/>
矜容儀照影傷今昨鉛華逐波逝歡賞隨年薄行客攀<lb/>
轆轤哀聲隔簾箔<lb/>
　　　明妃曲<lb/>
胭脂馬雕鷹旗狐裘蒙茸金絡羈白玉作鞭雙袖埀手<lb/>
抱琵琶紅淚滋黛雲㸃鬢顔如玉春嬌學得蛾睂緑自<lb/>
擬將身寵漢宫誰憐薄命歸殊俗竆隂絶漠易悲辛落<lb/>
日哀笳處處聞嚴霜夜鏁闗頭月朔氣寒飛磧裏雲鴻<lb/>
<pb n="KR4h0117_WYG_306-3b"/>
雁蔽天斜作字駱駝連塞動成羣漢家君臣亦良苦却<lb/>
將嬙比烏孫主廟堂肉食列重裀汗簡如何照今古妾<lb/>
身分得君王憂萬死邊塵心亦休腸㫁年年邊地夢心<lb/>
懸日日漢宮愁百年一身何足道妾容不似花容好漢<lb/>
家三十六宫春傾國傾城更有人君王故殺毛延壽特<lb/>
遣單于貴妾身<lb/>
　　　鬼妾行<lb/>
閨中女兒白於雪縣官娶作專房妾黄金翠羽繡羅襦<lb/>
<pb n="KR4h0117_WYG_306-4a"/>
枕邉誓死心不渝豈憶榮華草頭露好似青藤倚枯樹<lb/>
一朝樹倒藤無依埀埀哀哭牽腸肚依稀無復半年春<lb/>
新官到任遣媒人鴛鴦錦帳重還整鸞鳳金釵依舊新<lb/>
洞房更結叮嚀語却説新情多勝故自忿飛花逐水流<lb/>
為憐嬌蝶無鶯妬傷心認著主衣裳窗前臨鏡照新妝<lb/>
青銅欲待銷磨盡㡬度春風㡬㫁腸<lb/>
　　　蘇小小歌同端孝思賦<lb/>
棠梨花開春日遲緑窗銀屏鸚鵡啼玉驄慣識尋芳路<lb/>
<pb n="KR4h0117_WYG_306-4b"/>
手綰同心約郎去<lb/>
　　　行路難<lb/>
奉君五綵鳳凰之綺幄七寶鴛鴦之錦牀博山氤氲之<lb/>
冰屑金盤沆瀣之瓊漿春風無情不相待朱顔緑鬢年<lb/>
年改姑蘇臺上鼓如雷四時歌舞百花開當年意氣今<lb/>
安在鬼火如燈秋似海<lb/>
　　　董嬌嬈為周郁賦<lb/>
妾家住邯鄲少小矜容顔七嵗畵蛾睂十嵗埀髻鬟十<lb/>
<pb n="KR4h0117_WYG_306-5a"/>
三刺繡人前坐十五秦筝架上彈紅粉樓高臨大路自<lb/>
恃芳年立門户鸚鵡春眠芍藥䦨驕驄晩繫埀楊樹梅<lb/>
㸃香奩玉作鈿蓮移羅襪金為步朝歌暮飲綺羅叢東<lb/>
園桃李鬬春風黛凝栁淺朝勻翠朱訝櫻濃曉洗紅燭<lb/>
圍錦帳宵常曙香藹雕籠夕未空秋月春花等閒度誰<lb/>
憐窈窕近新故夜夜虛迷洛浦雲朝朝枉結陽臺雨帶<lb/>
綰同心只自憐枕期連理翻成誤眼前相愛豈相知彈<lb/>
指風光節物移只道青春鎮長好那知白髪易如絲容<lb/>
<pb n="KR4h0117_WYG_306-5b"/>
顏銷歇鶯花冷歌舞淒凉鞍馬稀昨日樽前雙泪落誰<lb/>
似周郎情不薄得配鴛鴦死亦判願諧魚水生相托青<lb/>
鳥緘封書莫遲秦樓腸㫁夜烏啼君卿豈羡東牆約梁<lb/>
氏應同舉案齊<lb/>
　　　長相思高啟同賦<lb/>
唱歌别君酌君酒出門不道離家乆一日三時聽馬嘶<lb/>
陌頭又見青青栁曉日遊絲墮粉牆閨中啼鳥人㫁腸<lb/>
鸞巾粉浥新年淚鳳枕情遺舊日香比翼鬢雲長自愛<lb/>
<pb n="KR4h0117_WYG_306-6a"/>
合歡睂黛為誰妝經春魚雁無音信落花風急愁成陣<lb/>
走馬常提白玉鞭封侯何用黄金印昨夜銀缸粲作花<lb/>
定是行人當到家玉壺㵼香紅燭煖雞啼一聲嫌夜短<lb/>
　　　瓊姬墓宋仲珩同賦<lb/>
野花凝粉鈿瓊姬醉時面夕露栁絲長瓊姬晩黛妝行<lb/>
人墳上莫囘首一顧春風一㫁腸<lb/>
　　　秋夜詞<lb/>
銀牀露滴梧桐葉紫殿香銷水沉屑玉簫吹罷晩妝殘<lb/>
<pb n="KR4h0117_WYG_306-6b"/>
半搭珠簾拜新月<lb/>
金殿人稀瑣窗緑輦路紅蘭遞秋馥生憎月傍玉堦明<lb/>
芙蓉花裏雙鴛宿<lb/>
　　　田家樂寄張師孟<lb/>
田家樂今年庄農好秋作蟄龍蜕骨桔橰懸五穀咸登<lb/>
時雨若官家更憂民力疲公田折布能輕齎小姑攜筐懶<lb/>
梳洗拾得綿花如雪肥大姑軋軋催機杼踈簾樹影寒<lb/>
蛩語鬢雲籠霧颺西風睂月生凉褪秋暑山徑牛羊下<lb/>
<pb n="KR4h0117_WYG_306-7a"/>
夕墟蕭蕭榆栁草堂虚野老杖藜邀小酌諸孫燈火讀<lb/>
殘書<lb/>
　　　簡孔博士<lb/>
宿雨曉還歇開窗消鬱沉烟光靄芳樹池上鳴幽禽逶<lb/>
迤瞻郡齋窈窕期盍簪孤懷屢百積羣疑思一箴何時<lb/>
聨夜榻春漏委波深<lb/>
　　　左掖門朝退呈吳待制諸公<lb/>
謬忝金閨籍聨班趨晩朝逶迤西上門窈窕長安橋殘<lb/>
<pb n="KR4h0117_WYG_306-7b"/>
雪帶遠樹夕陽在山腰不有同袍者疇能慰寂寥<lb/>
　　　别京邑之東阿<lb/>
前年别鄉閭今年出京邑悠悠去江漢杳杳事行役所<lb/>
懼心志違況此風波急鳥啼楓樹烟雁下蘆洲夕囘首<lb/>
望長安蒼茫寸心失<lb/>
　　　春夕直左掖懷周侍御<lb/>
晩雨池上晴逶迤淡將夕金莖華月生綺樹流雲濕窗<lb/>
虚漏聲永幔捲爐烟襲憶我同袍人何由共瑶席<lb/>
<pb n="KR4h0117_WYG_306-8a"/>
　　　憶園蘆<lb/>
種園在東臯草荒𤓰蔓長日落秋樹凉褰衣獨還徃時<lb/>
逢野老憇自足田園賞沿溪暝忘歸古寺烟鐘響<lb/>
　　　經汝弼叔故館有感而作呈汝尚叔及彥常弟<lb/>
山館淡將夕寒燈對爐熏牆陰古梅落池深芳草春踈<lb/>
櫺帶斜月連牀非昔人履綦無徃跡琴册有餘塵坐感<lb/>
嵗時改心悲文采湮緘題不忍寫悽惻淚沾巾<lb/>
　　　題丁氏晩香卷<lb/>
<pb n="KR4h0117_WYG_306-8b"/>
百草秋已謝佳菊獨含姿凉飇動秋馥夕露敷寒㽔逶<lb/>
迤被三徑窈窕盈東籬誰憐幽貞操自托遲暮期持觴<lb/>
挹其秀靜使君子宜<lb/>
　　　經白將軍故第<lb/>
粉牆將暖日依舊栁條新上馬臺邉路春風無一人畵<lb/>
梁暗巢雀綺席委芳塵桃李東園夜餘香歛翠嚬<lb/>
　　　西平沐公輓詩<lb/>
桓桓西平公虎臆如銕色總戎領貔貅破敵撫蠻貊安<lb/>
<pb n="KR4h0117_WYG_306-9a"/>
邉鎮藩省匡濟立勲策十年叅幕府深愧簪纓客酹酒<lb/>
瞻南雲悽其寸心折<lb/>
　　　胡叔直輓詩<lb/>
清如巖下梅痩若松上鶴時聞九臯唳孤響振雲壑仙<lb/>
籍登𤣥都文藻通紫閣詩魂不可招荒雲雨苔剝<lb/>
　　　傅子初<lb/>
柴門對青山茅屋俯流水伊吾夜無眠寒燈墮紅蕋聲<lb/>
名一朝振車馬動閭里書臺悽暮烟過客猶仰止<lb/>
<pb n="KR4h0117_WYG_306-9b"/>
　　　蘇平仲<lb/>
睂山文獻源後裔稱傑作埀雲九苞鳳瑞世麟一角乘<lb/>
運登禁林雄筆振臺閣荒隧誰招魂悲泉咽雲壑<lb/>
　　　魯志敏<lb/>
魯山堆月場苦竹䕃清樾茅屋哦春風衡門臥寒雪髙<lb/>
義磨層空妙句追徃哲平生憂國心泣涕屢陳䇿<lb/>
　　　朱原立<lb/>
門對箕山雲喬木䕃桃李鄰曲誰往還鉛槧塵滿几馬<lb/>
<pb n="KR4h0117_WYG_306-10a"/>
啼踏槐花捧檄為親喜古市今蕭條人稱紫陽里<lb/>
　　　劉子高<lb/>
匡衡昔攻書繼晷鑿鄰壁短燭凝隙光流輝映緗帙苦<lb/>
力追正音漢魏深祖述落筆人爭傳文聲重千鎰<lb/>
　　　高李廸<lb/>
闔閭門前樹鳥啼華月圓詩吟倚樓上午鼔未成眠翠<lb/>
袖添琱鴨烏絲寫粉箋每懷經濟念鸞鏡感芳年<lb/>
　　　方方壺<lb/>
<pb n="KR4h0117_WYG_306-10b"/>
蓬萊五雲宫金粉飾椒壁醉時臥氍毹酒醒灑墨汁傲<lb/>
世雙眼高鬼谷白雲濕玉堂寄書來落月夢相憶野鶴<lb/>
弔孤松衰螢照荒陌<lb/>
　　　黄季倫<lb/>
折節委榮寵頓將生死齊秋荷補壞衲空林旅幽淒懸<lb/>
燈禮繡佛清齋烹露葵虎溪流古月自與遠公期<lb/>
　　　藍靜之明之昆季<lb/>
　　清碧杜先生隠居武夷前朝以處士聘不起藍氏<lb/>
<pb n="KR4h0117_WYG_306-11a"/>
　　昆季其門生也文翰英美青出於藍焉靜之隠處<lb/>
　　明之官至按察<lb/>
徵君天下名書藏武夷曲金澗青出藍丹田白生玉棠<lb/>
棣馳英聲芝蘭播清馥桂林持節還髙風振林谷<lb/>
　　　李燦然<lb/>
書將五車讀少年觀國光龍池栁色緑官驛槐花黄賜<lb/>
衣照春色淡墨題秋香林塘遺故宅猶指鄭公鄉<lb/>
　　　葉楚庭<lb/>
<pb n="KR4h0117_WYG_306-11b"/>
船頭酒百壺船尾書百册閒騎桃花馬醉㺯西湖月狂<lb/>
吟捲秋濤聲撼扶桑折滄海無還期哀魂楚雲結<lb/>
　　　吳用晦<hi>其祖月灣先生也</hi>
滄灣俯空寒老月懸古色殘花漂㫁沼野徑繞荒宅王<lb/>
珣稱短簿牙笏猶故澤文藻遺江山蒼茫暮烟隔<lb/>
　　　題呂花園草堂朱雀橋<lb/>
何處銷殘暑城南茅屋幽晚烟將野色春樹帶江流愛<lb/>
竹從兒種躭杯與婦謀生涯成老圃不是故時侯<lb/>
<pb n="KR4h0117_WYG_306-12a"/>
　　　郊居雜興柬陳遂良<lb/>
風雨人行少柴門午尚扄土花沿砌碧山果墜枝青病<lb/>
眼躭書癖衰顏托酒星經邦方尚武寂寞抱遺經<lb/>
　　　義城十二景其一曰烏石樵歌<lb/>
烏石岡頭路林巒勝景開洲連青野濶山俯碧溪迴墨<lb/>
沼春生草書堂雨䕃苔樵歌時出谷野興屢登臺自得<lb/>
園廬樂生涯不用媒<lb/>
　　　花橋釣艇<lb/>
<pb n="KR4h0117_WYG_306-12b"/>
花橋通駟馬錦里昔鳴珂紅雨桃飄浪青絲栁蘸波石<lb/>
欄晴更倚釣艇暮還過魚暖金翻藻鷗凉白宿荷先賢<lb/>
多勝賞落日一漁蓑<lb/>
　　　魯壇古市<lb/>
洙泗流波遠尊崇百代同衣冠循習氣俎豆想餘風市<lb/>
廢殘槐緑壇虛笑杏紅壞垣迷古鐸宿草臥懸鐘文沼<lb/>
今更化絃歌幸嵗豐<lb/>
　　　雙溪明月<lb/>
<pb n="KR4h0117_WYG_306-13a"/>
月照雙溪水春流燕尾乂光移船柁轉影落釣絲斜壁<lb/>
彩澄鷗渚金波漾雁沙扣舷清不寐浩興欲乘槎<lb/>
　　　萬斛晴雲<lb/>
萬斛雲姿秀巖棲伴古松尚横秦嶺態猶帶楚臺蹤林<lb/>
碧晴縈絮天青晚作峰也曽閒出岫上下逐飛龍<lb/>
　　　東閣書聲<lb/>
草閣深絃誦吾伊徹夜分鄰雞銷夕漏簡蠧䕶香芸山<lb/>
鬼吹燈聽溪僧隔竹聞㫁機遺訓在秋夢落青雲<lb/>
<pb n="KR4h0117_WYG_306-13b"/>
　　　得漢彝簡周伯寧索香灰<lb/>
古彝多欵識蟠螭漢篆存黄金銷土色翠羽飲雷文綺<lb/>
席流寒月銀屏度綵雲蘭灰能裹寄長吟盡夜分<lb/>
　　　聽雨堂為安成周氏賦<lb/>
中年廹宦遊邈若胡與越悠悠烟樹遥杳杳闗河絶況<lb/>
玆風雨夕坐想鴻雁隔箎塤寧共理孤燈耿還滅懷寶<lb/>
重經濟括囊貴明哲何時對牀眠慰此腸内熱<lb/>
　　　敬軒詩為王達善賦<lb/>
<pb n="KR4h0117_WYG_306-14a"/>
深巷何窈窕端居掩柴荆素心每無欲寡朴輕浮榮慮<lb/>
盡黙自守神清淡忘形危坐白日晩踈林㣲雨晴開窗<lb/>
幽鳥啼滿堦芳草青焚香奏絲桐愛此塵纓清孤雲野<lb/>
鶴唳絶壑流泉鳴髙懷曠而婉雅音誰復鳴古人良巳<lb/>
久寸心千古情<lb/>
　　　題蘇子卿牧羝圖<lb/>
穹廬十九年坐臥持漢節歸來兩鬢斑疑帶天山雪<lb/>
　　　寒食客秦淮憶舊<lb/>
<pb n="KR4h0117_WYG_306-14b"/>
去年寒食長途客桃花落盡棃花白今年寒食客秦淮<lb/>
杏花李花無數開東風凋殘白羽箭落日獨倚黄金臺<lb/>
緇塵蕭騷吹病目破㡌烏靴泥漉漉藜杖東山弔謝安<lb/>
悵望飛雲仰天哭淒凉心事更誰憐絲綺可以調絲絃<lb/>
子期巳矣伯牙死高山流水空荒烟王孫不歸芳草暮<lb/>
解衣沽酒驅愁去誰言一醉可消愁酒入五腸肝膽露<lb/>
便擬揚帆析木津仍期掛劒扶桑樹志士長懷溝壑憂<lb/>
功名百嵗等浮漚雨晴浪煖河豚上載酒滄江㺯釣舟<lb/>
<pb n="KR4h0117_WYG_306-15a"/>
　　　題諸葛武候廟<lb/>
武侯古廟臨江市碑仆苔荒字殘廢巴東巴西巫峽長<lb/>
父老至今來拜祭木牛流馬將何施君才十倍當曹丕<lb/>
託孤付國寄大事輔不可輔卿為之股肱竭力誓臣節<lb/>
五月渡瀘親出師君臣氣義出肝膽千古淚落令人悲<lb/>
江流不盡潮聲咽嗚呼遺恨三分國沙際空遺八陣圖<lb/>
蒼梧雲暝秋蕭瑟<lb/>
　　　題崑崙雪曉圖<lb/>
<pb n="KR4h0117_WYG_306-15b"/>
自有宇宙便有此山六丁智力憚䟽鑿一氣神秀鍾巑<lb/>
岏九龍上蟠日月麗六鰲下鎮滄溟寒西母雙鳬遠莫<lb/>
至周王八駿遥難攀萬仞皚皚太古雪大明中開爛銀<lb/>
闕玉京瑶圃恍瀛洲一洗胸中煩惱熱自非砥柱障狂<lb/>
瀾大地蒼生混魚鼈摩挲此圖雙眼開令我胸次生崔<lb/>
嵬安於磐石奠四海長歌萬里大風來<lb/>
　　　過南湖嘴<lb/>
城頭開船北風起帆輕直過南湖嘴上水歡呼下水嗟<lb/>
<pb n="KR4h0117_WYG_306-16a"/>
龍王廟前准燒紙小婦扳罾楊栁磯淮鹽換得鱖魚肥<lb/>
沾來新酒不成醉臥聽鄰船歌竹枝<lb/>
　　　宿潯陽<lb/>
潯陽城頭秋雁啼霜寒木落紅霏霏孤舟晩泊日當酉<lb/>
纜繫石橋楊栁磯庾樓基廢迷烟樹猶記樓船爭戰處<lb/>
草店蕭條野客酟女牆依舊官軍戍逝水滔滔送落暉<lb/>
繁華雲變不勝悲當年司馬青衫淚翠袖琵琶夢巳非<lb/>
　　　題賈文彬耕樂堂<lb/>
<pb n="KR4h0117_WYG_306-16b"/>
前年戍醽口闗去年來利陽鎮花隂臥犬喜官閒沙際<lb/>
飯牛饒野興江村寒食落花初水滿平田宿雨餘凝塵<lb/>
懶拂鵰翎箭負米歸來讀夜書<lb/>
　　　耕讀生涯為子昇弟作<lb/>
杏花開時啼乳鳩平野雨霽青烟浮稚兒呼犢催蓐食<lb/>
長蓑短笠登西疇布穀村南聲逐逐勸人種苖食新榖<lb/>
蛙聲知嵗卜田頭龍骨聲閒臥沙曲九農鼓腹喜年登<lb/>
䆉稏連雲欣嵗熟草堂低接榆栁牆柴門半掩歸牛羊<lb/>
<pb n="KR4h0117_WYG_306-17a"/>
溪虚笛㺯夕陽晩木脱風髙秋露凉窗下移燈把書讀<lb/>
老翁燃松當短燭但願官家徭役平雞黍年年㑹鄰屋<lb/>
　　　棲碧軒為陳指揮賦<lb/>
瑣窗斜隔紅塵道芳草滿簾晴不掃堦前馬踏杏花泥<lb/>
栁外鶯啼春色好羅袍犀帶紫金魚壁上瑶琴牀上書<lb/>
雲挾城頭春雨過一庭脩竹讀隂符<lb/>
　　　題滕王閣<lb/>
珠簾畫棟當南浦岸草汀花㡬今古九江潮白雁横秋<lb/>
<pb n="KR4h0117_WYG_306-17b"/>
五老雲青龍出雨浩蕩淡波去莫囘淒凉唐室不勝哀<lb/>
空遺王勃文章在父老扁舟奠酒來<lb/>
　　　題趙文敏公墨竹為宋景濓學士賦<lb/>
坡翁老可俱巳仙誰寫石上青琅玕淇園蕭條白日晚<lb/>
渭水寂寞西風寒歸來三徑無人共翡翠參差凉露重<lb/>
瀛海終期釣六鰲緱山自擬棲雙鳳八月秋髙夜向沉<lb/>
長梢髣髴生清隂千尋楚水三閭操萬里天山屬國心<lb/>
洞庭㝠㝠波浪急糢糊爪甲蛟龍蹟悵望天涯翠袖愁<lb/>
<pb n="KR4h0117_WYG_306-18a"/>
一片湘雲淚痕濕<lb/>
　　　大梁行<lb/>
大梁繁華全盛日宮闕浮天耀桃李魏國山河十萬兵<lb/>
信陵賔客三千履上苑春晴花覆䦨鬬雞走馬事金鞍<lb/>
銀燭填街美人過紫蓋淩雲公子還五侯七貴行人避<lb/>
吐膽傾肝論意氣朱亥能移晉鄙兵侯嬴自執夷門轡<lb/>
囘首英雄非昔時輦路人稀秋草迷舊遊歌舞今何處<lb/>
落日狐狸當樹啼<lb/>
<pb n="KR4h0117_WYG_306-18b"/>
　　　潯陽行<lb/>
江頭女牆啼野烏亂石如壘驚濤呼潯陽九派控吳澤<lb/>
匡阜千峰迴楚壚當時形勝夸疆土連雲宮苑旌旗樹<lb/>
庾亮樓船赴國仇黥王版籍歸英主盛年一去水流東<lb/>
冠葢繁華處處空兩岸蘆花浸明月滿汀烟樹鳴秋風<lb/>
古戍何人晚吹笛客船莫向城邉繫翠袖琵琶夢巳寒<lb/>
青衫易灑天涯客<lb/>
　　　荆州䕶衛指揮陳公伯英鞍馬之暇焚香吟詩<lb/>
<pb n="KR4h0117_WYG_306-19a"/>
　　　　高懷雅量令人起敬賦詩承教<lb/>
將軍少年英氣豪學劒論兵談六韜龜紋璅甲紫絲轡<lb/>
虎皮鞍韉紅錦袍三尺雕弓兩斛力八嵗龍駒雙佩刀<lb/>
不憤旄頭如火赤從駕南征破戎狄鴻雁啼霜瘴月昏<lb/>
駱駝載雪狼烟濕羽檄流星烽火連搴旗誓欲靜三邉<lb/>
衘枚榆塞金瘡苦洗箭沙泉戰血羶栁營日落鳴笳鼓<lb/>
玉帳籌邉月當午酒壓葡萄壯士歌花挿真珠美人舞<lb/>
奏凱歸來拜玉墀天恩頒宴畫樓西漢家未數蕭曹業<lb/>
<pb n="KR4h0117_WYG_306-19b"/>
麟閣丹青姓字題<lb/>
　　　遊丹青閣<lb/>
橋南楊栁緑成行出郭尋僧到上方城拱烟霞開錦繡<lb/>
山圍松竹奏笙簧半簾晚翠涵溪閣一枕秋雲䕶石牀<lb/>
安得遠公同淨業白蓮池上挹天香<lb/>
　　　丁夘立春日簡蔡宗文昆季<lb/>
玉琯吹葭已應灰字題春帖手斜裁震司木徳三陽泰<lb/>
律協條風一氣囘鸞輅憶陪趨御苑燕釵曽賜出宮醅<lb/>
<pb n="KR4h0117_WYG_306-20a"/>
文園多病歸田早鬢影東風看野梅<lb/>
　　　簡戴彥碩<lb/>
故人營得草堂低老圃連城近市西碧注硯池荷葉露<lb/>
紅粘屐齒杏花泥書懸牛角朝耕地飯飼魚苖晚灌畦<lb/>
只恐長安雲路近馬蹄催夢聽朝雞<lb/>
　　　呈西平侯沐都督西征<lb/>
西虜慿陵久不賓詔書五道出將軍龍光燭劒銷邉祲<lb/>
虎氣揚旌壓陣雲周廟昔聞方叔頌漢廷今見貳師勳<lb/>
<pb n="KR4h0117_WYG_306-20b"/>
春風三月鶯花禁歸騎笙歌奏凱聞<lb/>
　　　早春呈吳待制<lb/>
上林春早陌塵香紫禁觚稜射日光新緑御河揺栁黛<lb/>
小紅宮樹試桃妝山連曉氣蟠龍虎臺枕東風憶鳳凰<lb/>
心折故園幽興獨尋僧看竹過鄰牆<lb/>
　　　寄賈文彬廵檢<lb/>
故人一别動經春野渡維舟送夕曛銀燭照窗秋聽雨<lb/>
角弓懸壁晩看雲山城旗影中流見草閣書聲隔岸聞<lb/>
<pb n="KR4h0117_WYG_306-21a"/>
江漢茫茫多舊識猶能俎豆説將軍<lb/>
　　　與子昇弟觀捕魚<lb/>
栁條風脆巳梳黄湖落江空石露梁帆脚壓霜寒殺網<lb/>
柁牙移月夜鳴榔載車有獵曽占渭鼓枻無歌豈濯湘<lb/>
又得錦鱗長尺半鄰翁新酒正吹杳<lb/>
　　　徐叔度黄子初王仲愚同宿徐彥輔齋次韻<lb/>
草堂不厭客過臨清暑銷塵帶石林溪靜白鷗晴泛影<lb/>
樹幽黄鳥晩留音綺窗分榻簾隂轉銀燭移樽漏滴深<lb/>
<pb n="KR4h0117_WYG_306-21b"/>
向秀不堪鄰笛感墓亭秋思易傷心<lb/>
　　　寄表弟朱永容永實昆季<lb/>
渭陽河畔畫樓西紅粉䦨干栁樹齊窗底折花騎竹馬<lb/>
街頭籠草鬬山雞銀屏褥隠鴛鴦並綺户香凝翡翠棲<lb/>
囘首繁華成舊夢對牀今雨不堪題<lb/>
　　　過蕪城懷古寄程伯羽劉子雍胡伯清<lb/>
珠簾十里瓊花月惟見荒城背夕曛潮落䢴溝迷廢壘<lb/>
樹連爪步帶殘雲雄文猶記陳琳檄故苑空遺煬帝墳<lb/>
<pb n="KR4h0117_WYG_306-22a"/>
書劒昔曾趨幕府白頭應愧鮑叅軍<lb/>
　　　姑蘇懷古<lb/>
城枕姑蘇笠澤西埀虹橋接草烟迷闔閭老墓騰金虎<lb/>
勾踐空營失水犀抉目樹荒羣鹿走捧心臺廢亂鴉啼<lb/>
館娃香逕歌遊處響屧廊空落燕泥<lb/>
　　　過錢朝陽故居有感柬程伯羽汪宗彞<lb/>
短牆依舊草堂深蘭徑重過思不禁芍藥紅殘花漂雨<lb/>
甘棠緑嫩樹成隂帖臨青李池遺墨曲奏朱絲壁憶琴<lb/>
<pb n="KR4h0117_WYG_306-22b"/>
囘首風流陳迹冷山陽鄰笛淚沾襟<lb/>
　　　俠氣<lb/>
中年俠氣未全消通籍金閨躡紫霄龍尾趨班晨漏轉<lb/>
螭頭簪筆晚香飄栁迷輦路迂瓊佩花壓宮牆度綵簫<lb/>
報國自慚衰朽質經秋歸夢到漁樵<lb/>
　　　拜外舅陳公禹謨墓柬陳原輔<lb/>
貳館東風憶昔年笙歌如沸酒如泉麒麟錦帳銷銀燭<lb/>
孔雀雲屏列玳筵井塌銅瓶渾臥雨香闌瓊佩已迷烟<lb/>
<pb n="KR4h0117_WYG_306-23a"/>
傷心孤塜楓林外寒食殘花墮紙錢<lb/>
　　　和九日韻寄朱見中二首<lb/>
野樹荒臺帶晩隂昔年歌舞憶登臨桃花紈扇西風冷<lb/>
蔓草銅駞夕露深舊夢青雲連館閣多情華髪老山林<lb/>
江南庾信傷秋倦踈雨簷櫳怯暮砧<lb/>
憶從天上宴黄花烏㡌秋欹鬢影斜宣賜綵壺香注蟻<lb/>
醉簪宮筆墨塗鴉雲連雉尾開金闕日射鑾輿引翠華<lb/>
退食從容休沐早短屏驚雨夢還家<lb/>
<pb n="KR4h0117_WYG_306-23b"/>
　　　次秋日韻奉汝弼叔<lb/>
三徑歸來菊未荒半凋楊栁㺯初凉銀屏紈扇題秋句<lb/>
金鴨羅衣換夕香老憶風雲趨北闕夢無花月待東牆<lb/>
狂遊尚記秦樓别翠袖紅綃拭淚行<lb/>
　　　送春寄楊孟瑄<lb/>
腸㫁春光春可憐登山臨水送將行天連草色圍孤嶂<lb/>
樹帶河流遶故城㡬㸃落紅迷蝶影一庭新緑占鶯聲<lb/>
殷勤更約明年早酒對陽闗慰别情<lb/>
<pb n="KR4h0117_WYG_306-24a"/>
　　　題葉楚庭醉漁巻簡彭敬宗劉子厚子明二首<lb/>
落盡荼䕷草覆裀二分流水一分塵小車都載鵝黄酒<lb/>
蘇小墳前醉過春<lb/>
渴眠蓬底口涎流麴糵為池糟作丘便向五湖成浪死<lb/>
墓題應得醉鄉侯<lb/>
　　　京口中秋<lb/>
歸棹前年酒滿缸牽衣稚子慰離腸却憐月色連秋色<lb/>
依舊他鄉憶故鄉<lb/>
<pb n="KR4h0117_WYG_306-24b"/>
　　　題舅氏亭簡朱原立陳遂良陳原輔<lb/>
渭陽池館花如霧曲曲䦨干面面池記得少年遮妓飲<lb/>
至今楊栁學腰肢<lb/>
　　　暮春寫懷二首<lb/>
揚州書記鬢蒼蒼每向春歸欲㫁腸剰欲典衣沽酒飲<lb/>
風流無復少年狂<lb/>
青梅煑酒蕨芽肥倦客懷家入夢思想得故園風景好<lb/>
一庭香雪落荼䕷<lb/>
<pb n="KR4h0117_WYG_306-25a"/>
　　　待渡溪滸因憶辛卯五月廿五日實先祖母誕<lb/>
　　　　辰時家宴彌旬名妓陳巧兒樓船將還諸兄<lb/>
　　　　飲餞張宴設樂管絃竟夕今轉盻三十五年<lb/>
　　　　矣念少年紅香翠夢俯仰之間風流雲變華<lb/>
　　　　屋丘山寒烟蔓草春風如昨痛諸兄不可復<lb/>
　　　　作予髪亦種種焉感今悼昔不勝其情賦詩<lb/>
　　　　以寫懷<lb/>
畫船曽駐渡頭西翠黛凝歌憶送歸今日不堪重繫纜<lb/>
<pb n="KR4h0117_WYG_306-25b"/>
滿汀烟樹昔人非<lb/>
繁華雲變都非舊一片寒沙臥夕陽惟有壞垣春雨裏<lb/>
野花猶似美人妝<lb/>
　　　予舅氏朱民俊㑹心憩老二亭㓜時徃還必預<lb/>
　　　　宴賞今已荒棘重來有感柬朱容允實<lb/>
憩賞亭西多牡丹年年攜酒向春看于今池館都非昔<lb/>
野燒凝烟暮雨寒<lb/>
　石倉歴代詩選巻三百六<lb/>
</p>
<p>
</p>
  </div>
</body>
</text>
</TEI>
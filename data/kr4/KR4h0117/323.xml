<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷三百二十四</head> <lb/>
    <p>
<pb n="KR4h0117_WYG_323-1a"/>
欽定四庫全書<lb/>
　石倉歴代詩選卷三百二十四<lb/>
　　　　　　　　　　　　明　曹學佺　編<lb/>
　明詩初集四十四<lb/>
　　夏原吉<lb/>
　　　題彭希益惜隂堂<lb/>
星沙控荆湖屬邑十有二羅湘甲西北山水獨佳麗彭<lb/>
君生其間鍾此山水異襟宇既軒豁丰儀逾清粹垂髫<lb/>
<pb n="KR4h0117_WYG_323-1b"/>
被庭訓詩禮日講肄諄諄期有成勉勉兾無墜豈謂霜<lb/>
露嚴苦令椿木瘁彷徨痛遺業感慨念先志乾乾仰居<lb/>
諸耿耿忘食寐搆堂名惜隂于以自箴勵朝斯萬卷開<lb/>
夕爾一篝繼探搜聖賢心玩索古今事清修日益勤閫<lb/>
奥愈深詣願言慎終始毋使虧一簣行當馭長風扶揺<lb/>
九天際功成銘鼎彛芳譽永無替<lb/>
　　　諭饑烏<lb/>
饑烏來屋頭軒然振雙翼啞啞向我啼其意欲得食我<lb/>
<pb n="KR4h0117_WYG_323-2a"/>
行顧我厨餘糗頗云積粲粲白如銀瑩瑩燥如灸足可療<lb/>
烏饑盡與非所惜緣以目前人困乏動千億賑恤未有<lb/>
方夙夜慨中赤况此所餘糗顆顆出民力我食尚懐愧<lb/>
飼烏寧不惕饑烏勿此啼山林有榛栗<lb/>
　　　泉州次吳中書韻<lb/>
區區南閩來蓂莢屢更易鞍馬厭道途風霜改絺綌豈<lb/>
無林淵思民痍未痊革引睇桐城樓寒雲萬山白<lb/>
　　　武康縣<lb/>
<pb n="KR4h0117_WYG_323-2b"/>
湖州武康縣僻在羣山中人稀官事少土沃禾稼豐蠶<lb/>
時户户箔雞曉家家舂鮮菱采秋夏嫩笋庖春冬廛幽<lb/>
商寡集溪曲舟艱通兒童拙市語父老高村容淳淳良<lb/>
可尚擾擾希能同愧無邵杜吏重造朱陳風作詩慰我<lb/>
民敦俗宜自隆<lb/>
　　　洪熙乙巳秋仲賜觀内苑珍禽竒獸應制賦詩<lb/>
六龍初御乾坤肅玉燭和調民阜育爰開禁籞集廷臣<lb/>
少肆餘閒閲竒蓄時維秋仲天氣清纎塵不起香風輕<lb/>
<pb n="KR4h0117_WYG_323-3a"/>
虞官圉宰雜遝進珍禽瑞獸紛紜呈狻猊側踞真雄猛<lb/>
鉤爪金毛睛烱烱彩毬戲罷拂霜髯百獸濳窺敢馳騁<lb/>
須臾𤣥鹿來軒墀豐肌黭黮猶鳥犀若非食野霑煤雨<lb/>
應是尋泉墮墨池雙羊繼出仍珍美腹若垂囊背如砥<lb/>
煌煌玉轡輕籠頭軋軋朱輪低載尾花隂小大霜姿猿<lb/>
金環約項聲隆然盤旋倐忽作人立寧殊雪洞飛來仙<lb/>
又看千嵗之神鹿毛質鮮龎實靈物羚羊緩歩蒼苔邊<lb/>
修角撑空亦竒獨柙中玉䑕潔且馴朱櫻貫目脂塗唇<lb/>
<pb n="KR4h0117_WYG_323-3b"/>
想應竊餌瓊芝飽故着銀袍覲紫宸駝雞聳立誰其侶<lb/>
駢趾青瞳髙丈許或時振翼将如何志在冲霄學鵬舉<lb/>
雕籠鸚鵡色更竒細觀熟玩心忘疲呈祥雖未啣圖瑞<lb/>
調舌應能唱夀詞三三兩兩賔郎雀短喙珊瑚新琢削<lb/>
飛翔寳檻恣喧呼似欲臨風脱金鑰多情尤有白畵眉<lb/>
雙眉畵得天然殊從今京兆多才思對此應慚畵不如<lb/>
　　　題頥菴胡祭酒先生玉笥白雲圖巻<lb/>
頥菴先生古君子徳行文章當世美晨携玉笥白雲圖<lb/>
<pb n="KR4h0117_WYG_323-4a"/>
訪我金臺官署裏自言先世多遺徳卜居逺在金川側<lb/>
金川何處最稱竒玉笥岧嶤揷天極雲開幾朶芙蓉青<lb/>
雨餘百道銀潢傾隂岩月冷玉龍蟄陽坡春煖金牛耕<lb/>
蕭家峽口尤竒麗狀若飛鵝舞空際泥江堅抱伏虎形<lb/>
瓦橋重展遊龍勢龍騰虎伏勢若何先隴正在山之阿<lb/>
林烏泣雨下喬木野猿呌月懸春蘿時因宦轍方驅渉<lb/>
未暇栖栖理家牒聊憑縑素寄遐思用詔兒孫知祖業<lb/>
願君移孝忠吾皇致時熙皥超虞唐白頭稽首謝丹闕<lb/>
<pb n="KR4h0117_WYG_323-4b"/>
清風一棹歸湖鄉晝看不厭夜復卧玉笥千古常蒼蒼<lb/>
　　　題祝少卿西山暮景圖<lb/>
少卿卓犖人中英襟懐萬頃涵秋清早登啓事典郡牧<lb/>
十年坐鎮滁陽城滁陽四面山如玉矗矗西山更竒獨<lb/>
根盤九地駭濳龍勢入層霄遏飛鶩少卿閲罷天閑駒<lb/>
簿書不撓公堂虚捲簾静對西山坐夕陽正在山之隅<lb/>
紅光黯淡照岩谷翠色𡨕濛覆林麓林邊散亂樵人薪<lb/>
岩畔縱横歸騎牧須臾牧去樵歌杳翠歛紅綃山靜悄<lb/>
<pb n="KR4h0117_WYG_323-5a"/>
鳥旋松頂待歸雲雲䕶松窩邀宿鳥吁嗟此景世豈多<lb/>
匡廬泰華徒嵯峨少卿游宦日瞻眺他時遷去情如何<lb/>
一幅畵圖懸素壁相對醉翁時醉歌<lb/>
　　　乙酉八月二日吳江館遇京友恵斗酒為小童<lb/>
　　　　所覆<lb/>
故人逺自天上來恵我一斗蒲萄醅愛之不敢容易開<lb/>
呼童捧出當庭堦珊瑚撃碎紅泥堆珍珠迸入黄金杯<lb/>
一行轉我腹中雷再行掃我眉間埃三行四行愁壘摧<lb/>
<pb n="KR4h0117_WYG_323-5b"/>
五行六行春風回桃花朶朶紅生腮臙脂㸃㸃香凝頦<lb/>
平原督郵走欲頺青州從事驚相猜客中有此真慰懐<lb/>
更無夢到糟丘臺奈何童子劣且騃推壺仆地如翻淮<lb/>
清光濕透爐邊灰餘香散入堦前苔為之恥兮徒有罍<lb/>
醉無成兮誰與推是知飲啄皆天裁毫分有素非人媒<lb/>
毫分有素非人媒彼童子兮何尤哉<lb/>
　　　戲贈淨慈寺僧恬靜巻<lb/>
我從前日辭蓬萊飄飄飛上姑蘇臺䑓前桂魄照秋水<lb/>
<pb n="KR4h0117_WYG_323-6a"/>
一碧萬頃無纎埃喜來遂發看山興擬度錢塘攬竒勝<lb/>
片帆若被天風留一上雲居聽鐘磬雲居瀟洒雲飛飛<lb/>
中峰去後渺莫追就中忽遇老禪客自云近日來淨慈<lb/>
眉峯修修散晴雪性海澄澄湛秋月煑茶揮麈共我談<lb/>
四座霏霏飛玉屑我觀不是尋常僧叢林當代應馳名<lb/>
何當携取廬嶽去相邀修靜重尋盟坐看五老香爐氣<lb/>
瀑布山中互晦明<lb/>
　　　烏夜啼<lb/>
<pb n="KR4h0117_WYG_323-6b"/>
慈烏啞啞清夜啼飛來飛去無枝棲天空月冷聲慘切<lb/>
更深夜永情悲悽東家織婦年二五良人萬里操干櫓<lb/>
冬衣未寄春復臨機杼勞勞不勝苦耳邉忽聼慈烏聲<lb/>
炎炎萬感焚中扃掀襟抆淚罷機杼披簾促歩趨前庭<lb/>
悲悲咽咽對烏説莫向清宵學啼血妾夫别去踰三年<lb/>
魚雁迢迢至今絶願烏將妾相思情西飛啼向夫郎聽<lb/>
夫能聽兮妾情達妾情達兮夫心寧夫寧豈欲終忘返<lb/>
恩義須期兩無赧夫能努力樹功名白髪歸来未為晚<lb/>
<pb n="KR4h0117_WYG_323-7a"/>
　　　和祭酒胡公雨中獨坐<lb/>
連朝風雨泥濘深幽人不見心沉沉想應齋居有餘暇<lb/>
坐披巻籍窮古今過眼瀾翻五車熟却喜牀頭新酒綠<lb/>
開樽勸飲是何人好似顏家小銀鹿載歌載酌三杯餘<lb/>
新詩百首皆親書封題寄我意何厚恍如十二珊瑚株<lb/>
欣然便欲馳車馬走送詩壇共誇詫出門未定復入門<lb/>
無奈長空雨飛灑<lb/>
　　　經姑蘇<lb/>
<pb n="KR4h0117_WYG_323-7b"/>
客路尚悠悠蘇臺蹔繫舟酒旗迷柳岸商舶隘江流三<lb/>
讓祠何古千人石更幽可憐城下水莫洗館娃愁<lb/>
　　　寄友<lb/>
憶昔㑹皇州壺觴日勸酬一時同作客萬里各經秋湘<lb/>
浦西風棹燕山夜月樓無窮蕭索意何處寫離憂<lb/>
　　　憶别<lb/>
憶别金陵日春風二月時求朋鶯語急送客燕飛遲北<lb/>
邸俄淹嵗南歸未卜期遥遥天上友莫動暮雲思<lb/>
<pb n="KR4h0117_WYG_323-8a"/>
　　　東吳述懐<lb/>
為客東吳郡秋過冬復深梅妝崑阜玉橘剪洞庭金顛<lb/>
倒還家夢徘徊戀闕心何時了王事蘭棹起歸音<lb/>
　　　寓雲居菴次韻答聨上人<lb/>
誰闢雲居境依稀古化城獅柑霜過熟鳳竹雨揺輕石<lb/>
悟禪中語鐘收飯後聲我來臨絶頂一覽小蓬瀛<lb/>
　　　泊金沙洲<lb/>
晚泊金沙洲言登洲上樓雲峰隨處好煙浪拍天浮掃<lb/>
<pb n="KR4h0117_WYG_323-8b"/>
壁看遺墨憑欄數過舟家山應不逺此地且優游<lb/>
　　　登范公亭<lb/>
偶上范公亭亭幽感慨生竹添今嵗笋塵掩昔年檠老<lb/>
蠧隨人化孤禽向客鳴欄傾不堪倚惆悵下堦行<lb/>
　　　小江漁釣<lb/>
小江江水綠如酒兩岸春風舞垂柳老漁落魄一事無<lb/>
三尺綸竿長在手有時釣得縮項鯿隨緣沽酒供餘年<lb/>
不圖星辰動天闕醉來即藉羊裘眠<lb/>
<pb n="KR4h0117_WYG_323-9a"/>
　　　汩羅懐古<lb/>
五月五日天氣晴古羅士庻思屈平聲金伐鼔集畵艦<lb/>
浩歌競渡招沉靈沉靈不歸知何往楚國蕭蕭空草莽<lb/>
聊將一滴菖蒲漿灑向清波寄遐想<lb/>
　　　福禄曉鐘<lb/>
四隣膠膠雞亂鳴叢林衲子聲寒鯨載遲載促一百八<lb/>
松雲墮碧星河傾吁嗟人生能㡬永一世無殊幻泡影<lb/>
悵然聽此不能眠起坐幽窗發深省<lb/>
<pb n="KR4h0117_WYG_323-9b"/>
　　　和胡學士冬至後六日扈從獵龍山同蹇尚書<lb/>
　　　　諸公遊牛首山佛窟寺詩韻<lb/>
山寺迢迢一徑微山中景趣世應稀花飛澗水驚魚躍<lb/>
風引松雲伴鶴歸朝士來遊無俗駕老僧留語總禪機<lb/>
回鞭還從鸞輿後滿路天香暗襲衣<lb/>
　　　送禮部員外郎楊旭歸蜀省墓<lb/>
京國長年振轡遊承恩今去省松楸上林鶯送春風酒<lb/>
巫峽猿迎夜月舟題柱長卿堪並駕登樓王粲更何憂<lb/>
<pb n="KR4h0117_WYG_323-10a"/>
孝思已展霜翎健蚤挾天飈覲冕旒<lb/>
　　　九日<lb/>
去嵗今朝侍北堂今年此日寓閩鄉紫茰黄菊故園好<lb/>
綠水青山客路長對酒不堪成獨酌吟詩聊用寫清狂<lb/>
明晨喔喔雞聲發何處登車復省方<lb/>
　　　題荷峯雲隠圖<lb/>
萬仞荷峯揷漢青當年嘉遁若為情田園無限幽閒趣<lb/>
車馬不聞來往聲半榻松風雲卧冷一溪蘿月釣絲輕<lb/>
<pb n="KR4h0117_WYG_323-10b"/>
只今聖主求賢急林下安能老釣耕<lb/>
　　　挽故文淵閣大學士胡公光大<lb/>
黒頭濡翰侍宸旒奕奕才華眷顧優豈謂藏舟移夜壑<lb/>
遽令行轍避西州人間名著黄金榜天上文懸白玉樓<lb/>
此日臨風歌楚些不堪嗚咽淚横流<lb/>
　　　登武夷山<lb/>
觀風偶入武夷行隨處登臨隨處情燒藥爐空無鶴守<lb/>
讀書壇古有猿鳴峰雲隱隠三尖碧溪水盤盤九曲清<lb/>
<pb n="KR4h0117_WYG_323-11a"/>
安得窮躋最高頂相尋仙子問長生<lb/>
　　　過采石<lb/>
采石江頭夜艤舟攬衣乗興歩江樓一天灝氣凝風露<lb/>
萬頃寒波浸斗牛燒燭題詩陳往事倒囊沽酒滌新愁<lb/>
錦袍學士知何在明月娟娟照古邱<lb/>
　　　福寧縣次吳中書韻<lb/>
金飈刮地雨初晴使者飛颿至海城寳劒光揺秋水碧<lb/>
繡衣香壓瘴煙清既從閭井詢民瘼復向屯營問戍情<lb/>
<pb n="KR4h0117_WYG_323-11b"/>
地僻人淳無訟事但聞村老話昇平<lb/>
　　　和冬官尚書黄公見寄詩韻<lb/>
昔年仗節撫南夷瘴雨炎風肻憚危每使篝燈籌國事<lb/>
隨時焚草畏人知蠻方已喜標銅柱漢殿重看賜玉枝<lb/>
恨乏堅珉付夷老為鐫徳政去思詩<lb/>
　　　永樂辛卯將用兵于沙漠二月大閲于北京城<lb/>
　　　　東時翰林金侍講有詩因次其韻<lb/>
羽書飛召四方兵百萬貔貅集帝城赫赫氣横魚麗陣<lb/>
<pb n="KR4h0117_WYG_323-12a"/>
柦桓威稱虎賁名鸞輿曉閲霜凝葢鐵騎雲屯雨洗兵<lb/>
此去欃槍應盡掃薇垣長見泰堦平<lb/>
　　　和學士胡公扈從獵陽山詩韻<lb/>
陽山逺在上林東原隰匀勻狩所同萬乗時田親閲騎<lb/>
六師晨從競腰弓霜飛玉盾連營白日照龍旂夾仗紅<lb/>
較藝塲中誰最勝駕前英衛萬夫雄<lb/>
　　　送教諭李素改除浙江就祿養親<lb/>
羅湘振鐸十餘年今又携書上越川梅玉一枝天上贈<lb/>
<pb n="KR4h0117_WYG_323-12b"/>
蒲帆半幅月中懸好披彩服同萊子莫訝寒氊老鄭䖍<lb/>
他日彤廷重考績春風臺閣擬超遷<lb/>
　　　贈李真翁<lb/>
八閩髙士老𣆀孫結屋蕭蕭近水濆心逺更無金馬夢<lb/>
身閒常對白鷗羣黄庭夜讀窗留月綠綺朝絃榻駐雲<lb/>
何日移家傍翁舍細聆清論滌餘氛<lb/>
　　　次俞都御史韻與虎石道人<lb/>
紛紛車馬走黄埃此地誰能日日來獨有豸冠因酒病<lb/>
<pb n="KR4h0117_WYG_323-13a"/>
時尋虎石扣門開山中風月初相識江上煙波又促回<lb/>
今我登臨亦何興謾看猿鶴舞徘徊<lb/>
　　　登吳興道塲山<lb/>
肩輿一上道塲山遊覽都忘陟頓艱泉迸石渠存虎迹<lb/>
峰名金葢擁螺鬟木魚催飯鳴松杪野鶴窺巢過竹間<lb/>
安得從今脱塵鞅此中相伴老僧閒<lb/>
　　　過吳江泗州寺訪僧留宿<lb/>
行盡吳江逸思濃却從蕭寺訪瑄公未論石上三生約<lb/>
<pb n="KR4h0117_WYG_323-13b"/>
且喜山中一宿同詩句新題蕉葉雨茶香熟送藕花風<lb/>
明當百八蒲牢吼重整雲帆向五茸<lb/>
　　　和僧白鷳詩<lb/>
雙頰彤彤㸃絳紗滿身霜拂更光華栖來晚樹煙籠葉<lb/>
呌落春山雨濕花曽逐繡衣朝帝闕偶隨珠句到禪家<lb/>
主人料得相看好不用昻頭羡野霞<lb/>
　　　瀟湘夜雨<lb/>
二女南來正斷魂那堪風雨又黄昏瀟瀟無限相思涙<lb/>
<pb n="KR4h0117_WYG_323-14a"/>
都作江邊竹上痕<lb/>
　　　隨侍太孫殿下回南京途中觀射雉<lb/>
野雉驚飛入半空皇孫馳馬試琱弓一聲金鏑雲間響<lb/>
五色離披墮曉風<lb/>
　　　吳中謾興<lb/>
片帆二月過吳門眼底相看物物新惟有溪橋桃與李<lb/>
着花渾似故園春<lb/>
　　　燕山寄弟原故<lb/>
<pb n="KR4h0117_WYG_323-14b"/>
金陵别我去瀟湘三見春風舞綠楊此日燕山重相憶<lb/>
碧桃仍吐小園芳<lb/>
　　　江上即事<lb/>
江上何人學逺遊揚帆鼔浪去無休那知久歴風濤者<lb/>
綠栁隂中穩繫舟<lb/>
　　　贈魯冕告老疾還湘<lb/>
君家三徑未全荒何遽匆匆促去装豈是老來腰懶折<lb/>
歸尋元亮學耕桑<lb/>
<pb n="KR4h0117_WYG_323-15a"/>
　　　梅竹雙禽<lb/>
林木無聲雪色殘一枝晴玉倚琅玕雙禽何處棲來晚<lb/>
重拂金衣度嵗寒<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_323-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百二十四<lb/>
</p>
<p>
</p>
  </div>
</body>
</text>
</TEI>
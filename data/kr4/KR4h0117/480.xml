<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷四百八十</head> <lb/>
    <p>
<pb n="KR4h0117_WYG_480-1a"/>
欽定四庫全書<lb/>
　石倉歴代詩選卷四百八十<lb/>
　　　　　　　　　　　　明　曹學佺　編<lb/>
　明詩次集一百十四<lb/>
　　陸深<lb/>
　　　擬行行重行行<lb/>
悠悠日將逺思君心甚邇所嗟異居處同生不同里别<lb/>
離既以苦㑹合諒以難逝川期東海行雲戀故山自知<lb/>
<pb n="KR4h0117_WYG_480-1b"/>
去日貌難比舊時顔出門即逺道雨雪紛浩浩潦泥緇<lb/>
素衣安得白日照矯首念征人憂傷易終老<lb/>
　　　擬西北有髙樓<lb/>
層樓一何巍亭亭切雲霄綺疏縹緲間欄楯匝周遭不<lb/>
知誰居中哀怨遂風飄為言本邯鄲關河望迢迢區區<lb/>
懐苦心三載非一朝援琴以寫之意重絲難調初為陽<lb/>
春曲再行鼓山髙妙音本絶世賞識何寥寥思為雙黄<lb/>
鵠比翼與俱翺<lb/>
<pb n="KR4h0117_WYG_480-2a"/>
　　　擬孟冬寒氣至<lb/>
嵗盈易寒風曠野何蕭條深居戒逺趾四壁亦飄揺陽<lb/>
和日巳往陰沍日巳驕門外逺書至啓函知故交慰我<lb/>
以好音期我以明昭感兹殷勤意千載詎能銷素心抱<lb/>
愚衷欲吐還自韜<lb/>
　　　贈别徐昌國二首<lb/>
北風起天末送子城東闉願言遲數里欵欵得具陳我<lb/>
有一端綺持以贈夫君不願為黼黻不願為袴裩願為<lb/>
<pb n="KR4h0117_WYG_480-2b"/>
平居服昏旦常相親垢敝忍棄捐愛惜情如新<lb/>
　　　二<lb/>
北風吹我襟望子不得見跂立恨足短淚落迸如霰草<lb/>
樹揺寒凉二曜急流電游子在路岐襦薄馬悲顫未明<lb/>
戒先驅薄暮苦後殿空谷多松栢念此步不進<lb/>
　　　南望水澁舟不得去同行者謀就陸戲成自慰<lb/>
春江多柳花風起花還飛夕陽斂飄蕩委地相因依行<lb/>
止諒有數早暮同所歸百年總行旅安用長歔欷羲和<lb/>
<pb n="KR4h0117_WYG_480-3a"/>
無東回安樂誠幾希𦕈焉泣岐子人逺事巳非飄飄山<lb/>
水間志願良不違朝多清風來暮多繁星輝古稱太史<lb/>
公千載欽嘉徽<lb/>
　　　和趙類菴燈花<lb/>
頌君燈花篇值我燈花燦旖旎欲浮香敷披似春半圓<lb/>
朶競霞呈岐枝誤星散娛翫夜三更遲回腸九轉獻祥<lb/>
諒無私凉徳歌有靦南郊禮將成預兆明庭宴無藉春<lb/>
風吹偶見春風面影揺畫屏斜蕋墮銀檠亂君才本天<lb/>
<pb n="KR4h0117_WYG_480-3b"/>
妙况復論交淡麗藻凌六朝髙風駕前彦倘許望後塵<lb/>
鉛槧從兹辦寒燈復作花政爾從人願<lb/>
　　　儼山精舎晩意<lb/>
風蟬咽翹林江鷗泳别渚雲霞變初秋焦枯慰時雨豈<lb/>
乏凌冲志蓬瀛𣺌何許兀坐當軒楹凉飈滿衣苧中烱<lb/>
常晏如外紛亦屢拒㑹心適寡諧顧影聞獨語<lb/>
　　　雜詩<lb/>
四叙若鱗次君子感變遷昨日夏熱酷今夕秋月鮮凉<lb/>
<pb n="KR4h0117_WYG_480-4a"/>
飈振天末草樹失故妍𤣥鳥逝將返蒼鷹厲髙鶱茍無<lb/>
豳風人何以卒嵗年<lb/>
　　　二<lb/>
古井春無泉槁木夏無枝仲尼歎糞土詩人詠徳基中<lb/>
夕起坐歎歎息將奚為去者日以逺來者安可期不見<lb/>
令名士監古乃得師<lb/>
　　　吳人以巨艦載湖石至雨中閲之<lb/>
濛濛江天雨遙遥湖水船誰施巨靈斧擘此青數拳縹<lb/>
<pb n="KR4h0117_WYG_480-4b"/>
緲呈夏雲嬋娟隔春煙雖乏衛公識偏懐米生顛蹇予<lb/>
頗好竒有癖在林泉肩輿度壑暝孤榜逐溪緣品視剔<lb/>
苔蘚摩挲計雕鐫遄歸亦乗興卧遊裁短篇<lb/>
　　　聽雨<lb/>
摵摵入葦際蕭蕭自簷楹幽居忽復旦逈野薄江城偃<lb/>
息從兹始塵鞅詎能嬰園田被膏潤琴書有餘清浮生<lb/>
本未定毁譽等陰晴聊有盈觴酒獨酌慰幽情<lb/>
　　　九日朔晨興<lb/>
<pb n="KR4h0117_WYG_480-5a"/>
落葉紛可掃客行殊未歸大化無停運倦翼多卑飛凌<lb/>
寒懐執熱撫序悲授衣物候變南北世故有依違晦朔<lb/>
成代謝所嗟知者稀<lb/>
　　　贈别汪天啓同年<lb/>
借問何所悲相知新别離掩袂各揮涕步步不得辭恐<lb/>
墮兒女情揮酒盡一巵念我同門友髙舉振羽儀東西<lb/>
各有適與子願獨偕意多覺别促情親身不違仰眎白<lb/>
日速嗟此道上泥乆要四海志嵗年空路岐慷慨發我<lb/>
<pb n="KR4h0117_WYG_480-5b"/>
歌我歌當向誰諒子重察識㑹面知有期<lb/>
　　　過黄憲墓<lb/>
當年自無營千古如識面安用金石堅始知儀秦賤曉<lb/>
行襄江濵殘月墜西堰溟濛草露晞屭贔標題見相從<lb/>
牛醫來古意倘未變<lb/>
　　　送徐昌穀湖南纂修<lb/>
取友在異世貴此肝膽通與子在鄉國筆硯亦屢同一<lb/>
别嵗月速那得不匆匆宵戒盈觴酒起視夜方中追子<lb/>
<pb n="KR4h0117_WYG_480-6a"/>
恐弗及綢繆叙難終夾居長安道參商各西東况兹萬<lb/>
里隔目斷雙飛鴻江湄長芳草鬱紆傷我衷<lb/>
　　　雜詩<lb/>
覽鏡難自持容顔豈常好秋髙風露勁黄葉紛弱草豈<lb/>
無長生藥馳心違至道淨宇澄垢懐㝠觀契𤣥造遲迴<lb/>
三十年念此苦不早瑶池與𤣥圃微風蕩芝草<lb/>
　　　宿佑聖觀候明發<lb/>
宦業祗簿領游目曠林泉偶此山陰雪來衝竇中煙新<lb/>
<pb n="KR4h0117_WYG_480-6b"/>
陽一以長天道㑹好還招邀復材彦探討事幽𤣥初遵<lb/>
潛虬壑還過種玉田曲檻俯躍鱗盤空墮飛鳶時聞林<lb/>
端磬幾遇雲外僊相將願有遂所適期無前<lb/>
　　　安山道中晩棹<lb/>
洋洋水波逝永欽川上懐遂將去齊魯明當渡江淮逺<lb/>
役謝塵鞅髙居理茅齋沙田二三頃婉孌東海涯芳春<lb/>
景物麗夕陽襟抱佳耕讀有遺軌長使願無乖<lb/>
　　　近田詩<hi>并序</hi>
<pb n="KR4h0117_WYG_480-7a"/>
　　太宰松臯翁作近田詩以示其冡子㒜㒜奉以為<lb/>
　　别號深讀其詩序窺見翁之實學近裏若此因<lb/>
　　和一章近世有<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>學者長虚騖逺賴翁此作可<lb/>
　　以一變深亦為之惕然盖不獨可以傳之一家<lb/>
　　也㒜其寳之<lb/>
國風驕甫田鄒孟戒捨巳載歌許近田取譬同一理系<lb/>
本太岳後繼世累金紫煌煌示新篇下帶有深㫖西周<lb/>
帝王畿累世由農起致廣本慎微舉逺必自邇請觀阡<lb/>
<pb n="KR4h0117_WYG_480-7b"/>
陌間東西僅尺咫耕耘貴及時稼穡便佐使屨杖傍門<lb/>
廬饁餉出童婢收成俄頃間焉用枉邐迤請君聽我歌<lb/>
我本田家子<lb/>
　　　晨興見白髪<lb/>
四十期有聞覽鏡髪改素古人悲染絲一變不復故神<lb/>
王自中恬形勞豈外慕伊余本懦儒履滿每知懼悟言<lb/>
養生篇引領遂初賦大化運自然頽景不可駐達人固<lb/>
忘我君子保末路華落見本根相將嵗寒暮<lb/>
<pb n="KR4h0117_WYG_480-8a"/>
　　　送王存約赴惠州<lb/>
朱方赤日永揚舲江路長亮無沉湘賦寧少伐木章川<lb/>
原孕靈淑藻麗發景光沖抱秉素尚令徳藹餘芳徽音<lb/>
幸無阻一寄鱗鴻將莫以仳别恨置此冰炭腸地理任<lb/>
險易天運變炎凉<lb/>
　　　吳中新刻臨川集甚佳雙江聶文蔚持以見贈<lb/>
　　　　攜之舟中開帙感懐寄詩為謝<lb/>
少小有書未能讀暮年好書讀不得豈惟簿領少餘閒<lb/>
<pb n="KR4h0117_WYG_480-8b"/>
兩眼㝠䝉淚旋拭簾前見物私自憐霧裏㸔花慣曾識<lb/>
憶昔家住東海濵世務耕農寡文墨勉勤誦習起家門<lb/>
每事收藏節衣食一從觀國上皇都十載具官充史職<lb/>
長安朋輩心多同古典探搜事尤力荆文丞相宋熙豐<lb/>
國監遺文舊常刻猗予謬司六館成手許校磨工未即<lb/>
當今楔棗稱吳中唐模宋板俱竒特是非本定空愛憎<lb/>
報復何窮恣翻覆文章功業兩難朽治亂興亡三太息<lb/>
蘇州太守古鄴侯貽我逺勝黄金億樓船風雨滿章江<lb/>
<pb n="KR4h0117_WYG_480-9a"/>
把玩新編坐相憶<lb/>
　　　次答姚子明石屏歌<lb/>
乾坤竒秀皆儲精老我山水偏多情是中猶有愛石癖<lb/>
一見竒石雙眼明十年去國行八省叅謁咨請兼逢迎<lb/>
晩䝉聖恩召自蜀置之金馬白玉京晨趨黄扉暮紫闥<lb/>
左圖右史心無營賜金月俸有餘鏹買得一屏當座横<lb/>
人言此屏本無價我亦得意還若驚煙雲縹緲天台路<lb/>
巖壑隱映芙蓉城瑶池東來降王母仙掌擘出煩巨靈<lb/>
<pb n="KR4h0117_WYG_480-9b"/>
有時對坐一長嘯便覺毛骨隨風輕滇南䝉段昔開國<lb/>
此石充貢萬里程攜歸東海添秀氣聊與平泉作後塵<lb/>
得君長歌更増重五色光燄輝文衡<lb/>
　　　竹齋歌<lb/>
君不見仙尉齋前數竿竹勁於龍䫇嫩於玉向晩冰霜<lb/>
如有情多時盤筯寧無肉一從手種春雨餘揺動青㝠<lb/>
散炎燠未論留汗等琬琰先須截管諧琴筑曽聞子猷<lb/>
傲山隂何如衛武歌淇澳虚齋中含八面凉恍疑瀟湘<lb/>
<pb n="KR4h0117_WYG_480-10a"/>
秋萬斛軒窻隱映月漸移枕簟飄蕭粉初撲堪擬封侯<lb/>
自千畝正有幽人在空谷凍雷驚筍起卧龍怪石蟠根<lb/>
解羣鹿遶簷日日報平安一嵗清風三百六齋中本是<lb/>
瀟灑人嵗寒之交元有神當年隨計赴上國尚書宰相<lb/>
俱心親人言松栢並竒操共愛金玉尋芳鄰燕京爭誇<lb/>
見彷彿黄金别築髙嶙峋劍江回首舊隱地花縣拜命<lb/>
新行春朅來小試釣鰲手東海裊裊垂絲綸九苞彩鳳<lb/>
下覽徳千里青雲髙致身仇香枳棘昔同調蔣詡徑路<lb/>
<pb n="KR4h0117_WYG_480-10b"/>
今通津蹔將形影照南浦若比甘棠尤逼真我歌竹齋<lb/>
君試聽天子用爾清風塵㑹須嶰谷逢伶倫<lb/>
　　　岐陽石屏歌<lb/>
岐陽之民像侯徳逺致山中一片石依稀宛見城郭面<lb/>
彷彿尚帶山川迹一從乗驄換五馬霧渚煙村坐來隔<lb/>
摩挲三復如有情指麾從吏貽江濵長卿多病枕書卧<lb/>
驚起門外髙嶙峋倒履相迎問來使開緘再拜生陽春<lb/>
荷侯此惠百感集媿我家徒四壁立忽焉屋底開暮晴<lb/>
<pb n="KR4h0117_WYG_480-11a"/>
揺蕩虚無翠寒濕新恩舊惠俱在眼萬壑千巖互相入<lb/>
滇南大理空自珍江上數峰尤絶倫天然飛走肖麟鳳<lb/>
瑟爾瑩潤同瑶珉坐當保障屹不動豈免覩物終懐人<lb/>
自是侯家有餘積留待他年隔朝席泥金孔雀映芙蓉<lb/>
郎君近作乗龍客胡為致之向儒素恐使湘靈動深惜<lb/>
君不見唐朝太宗重畿甸遍題姓字留宸眷天生異質<lb/>
當大用安得隨君獻入光明殿<lb/>
　　　大風<lb/>
<pb n="KR4h0117_WYG_480-11b"/>
雄風括地西北來吹我狐裘薄如紙吳兒愛熱不耐冷<lb/>
我亦何為行至此丈夫有志事四方阮籍劉伶畏生死<lb/>
有人逐日走未休有鳥銜石填海水此事無成節可壯<lb/>
錦帳紅爐是誰子河山三晉古有靈前唐神堯後唐李<lb/>
兩家際㑹未易同風虎雲龍共時起紅塵莫漫障白日<lb/>
待汝終朝聊爾耳<lb/>
　　　贈别殷子<lb/>
殷子有竒骨昻藏若駿馬康莊在逺道伏櫪甘土苴長<lb/>
<pb n="KR4h0117_WYG_480-12a"/>
安一朝别我去再三挽留不能住潞河新有下灘船到<lb/>
家正及朱炎暮君家本在齊魯墟楓林瑟瑟臨前除小<lb/>
樓畫檻䕃林樾中有前世千卷書北窻慈母髮垂領倚<lb/>
門望兒悲短景小弟今年十四五弄筆時時學馳騁上<lb/>
奉母顔下課弟日有餘功擬叢桂病骨偏宜秋氣凉藥<lb/>
囊閒却參苓劑登髙迴睇望泰山恍見仙人時往還翩<lb/>
翩白鶴不可借流光日夜凋朱顔朱顔一往那再復惟<lb/>
有功名留汗竹志士偏増日暮悲佳人易感窮途哭憶<lb/>
<pb n="KR4h0117_WYG_480-12b"/>
昔虚堂坐論文辭鋒往往追先秦談詩屈指數漢魏歎<lb/>
息六代何無人殷子竒氣鮮有匹人間八寳光耀日吳<lb/>
郡徐子吾畏友每每到君賞髙逸君不見九方臯胡能<lb/>
按譜求馬毛願子加餐善自愛天閑十二終當豢爾曹<lb/>
　　　題文徴明畫<lb/>
筆下塵埃一㸃無開圖知是賀家湖秋風九月菰蒲岸<lb/>
横着溪舟看浴鳬阿明此藝稱獨步前身妙絶元姓顧<lb/>
安得置之水晶宫卧看雲煙落豪素<lb/>
<pb n="KR4h0117_WYG_480-13a"/>
　　　東池<lb/>
梅花白雪塢楊柳緑煙隄野曠春偏晩江深日又西為<lb/>
尋彭澤宰如到武陵溪茅屋人家裏時時聞鳥啼<lb/>
　　　從丹鳳前渡江<lb/>
春色臨江閣年光遍海城東風吹又轉芳草望還生天<lb/>
路青雲逈鷗波白羽輕平生濟川意野渡更分明<lb/>
　　　江上登望<lb/>
江流何𣺌𣺌孤㠶澹秋暉遥知三山近復送百川歸蜃<lb/>
<pb n="KR4h0117_WYG_480-13b"/>
樓横碧落龍湫臨翠微徘徊那可極返照上人衣<lb/>
　　　端陽<lb/>
畎畝驚時序端陽復早晴遥知宣賜裏空有侍臣名舟<lb/>
子漁龍渡騷人醑酒情千年渾舊俗地接楚江城<lb/>
　　　五月七日雨中宿觀瀾亭<lb/>
溽雨江天暗通宵水氣多壯心驚嵗月人語隔煙波舟<lb/>
楫供髙枕江湖付短蓑浮沉聊爾爾擊節自長歌<lb/>
　　　五月晦江上送宋義卿民部<lb/>
<pb n="KR4h0117_WYG_480-14a"/>
重五期不至望六送行舟梅雨快初霽荷風如早秋天<lb/>
涯俱宦轍江上倍離憂欲采幽芳贈因過杜若洲<lb/>
　　　别朱升之<lb/>
淺交多别語情極易忘言送客風生舵懐人月到門夜<lb/>
長偏旅榻秋早是江村復向論心地何年共一樽<lb/>
　　　與張山人夜渡<lb/>
入夜水雲濶煙霏共𣺌茫遥空聞鴈陣逺火識漁榔野<lb/>
渡虚舟楫寒更犯雪霜吾衰倦行役復此戀江鄉<lb/>
<pb n="KR4h0117_WYG_480-14b"/>
　　　臘庚申雨中步出西郊視葬先兄素菴<lb/>
和淚北風雨傷心西郭墳江聲空逝水山色有浮雲未<lb/>
起隆中卧先修地下文池塘春又到南鴈不堪聞<lb/>
　　　和答黄勉之<lb/>
國器推豪俊鄉評熟姓名風流同偃蹇歌調獨淒清故<lb/>
里層雲映長河片月生非君敦素尚老去若為情<lb/>
　　　和劉仲素雞鳴山<lb/>
步入招提境下方秋水浮雪深枯壁定雲遶逺江愁鐘<lb/>
<pb n="KR4h0117_WYG_480-15a"/>
伴黄昏去泉依白石流共僧分一榻十日不梳頭<lb/>
　　　人日過徐子容<lb/>
積雪霽人日苦寒欺客襟相看一杯酒不負百年心劉<lb/>
向俱中秘相如獨上林共君回首地十載負春隂<lb/>
　　　予入晉以四月二日宿權店三日過南關抵盤<lb/>
　　　　陀八月東巡亦以二日抵權店是晩遂宿南<lb/>
　　　　關三日午餉盤陀豈有定數耶<lb/>
一飯盤陀驛青山是再來登臨殊不盡節物苦相催樹<lb/>
<pb n="KR4h0117_WYG_480-15b"/>
色庭除合秋衣篋笥開天涯俱作客去住莫驚猜<lb/>
　　　入平定州<lb/>
雪擁頻回馬山寒少見人嵗長不記厯風暖即知春泉<lb/>
石謀生薄煙雲即事新此中有真隱能望豈能親<lb/>
　　　登祭江亭<lb/>
春深羊傅廟江湧鹿門山一上孤亭望遙空獨鶴還浪<lb/>
沙明浴日苔砌暈成斑耆舊登臨地髙風乍可攀<lb/>
　　　車廐驛乗潮順風北下<lb/>
<pb n="KR4h0117_WYG_480-16a"/>
人生快心事風水送歸舟况復青山曲頻過碧樹洲草<lb/>
深藏乳鴨波逺没輕鷗苦愛觀風地終慚為國謀<lb/>
　　　上虞道中<lb/>
山海無藏秀乾坤有奥區土風兼百粤習氣近三吳潮<lb/>
落曹娥渡天垂賀監湖畫船牽錦纜時復下菰蒲<lb/>
　　　春分日大風<lb/>
九十日春分一半四千里路長風沙寒衣欲變難為客<lb/>
曉夢無憑數到家關塞每憐新過鴈山城深䕶未開花<lb/>
<pb n="KR4h0117_WYG_480-16b"/>
向陽賸有閒庭院滿意東來吹帳紗<lb/>
　　　大風<lb/>
昨夜雨沙今大風美人髙閣怨飛蓬柳條萬結渾欲斷<lb/>
梨花一株容易空豈是宋都過退鷁亦愁鄉信阻歸鴻<lb/>
江南茅屋吾所愛莫教吹捲瀼西東<lb/>
　　　出北城與嚴唯中倪本端同行<lb/>
天門積雨洗炎蒸日射西山紫翠層白髮先朝老供奉<lb/>
青衫騎馬向諸陵幸陪鴛侶時相並欲挽龍髯却未能<lb/>
<pb n="KR4h0117_WYG_480-17a"/>
流水稻田城北路去來吾記昔年曾<lb/>
　　　對月<lb/>
庭樹扶踈月轉陰煙銷畫燭候蟲吟隔簾秋色三千里<lb/>
伴影離人一片心門寂紅顔頻對鏡帳寒清夢尚揮金<lb/>
去年燕趙今吳楚指㸃明年意更深<lb/>
　　　秦淮漁笛<lb/>
桃花新水滿江流一棹波連白鷺洲網趂夕陽魚在貫<lb/>
酒隨村店蟻初篘髙懐閒弄江梅曉古調遥翻嶰竹秋<lb/>
<pb n="KR4h0117_WYG_480-17b"/>
幾度曲終潮正落從人指㸃説東遊<lb/>
　　　子殤後一首<lb/>
小巷深深日似年柴門寂寂掩風煙一川花柳春無賴<lb/>
三五嬋娟夜可憐狼籍頭顱多殢酒飄揺風雨但髙眠<lb/>
少年事業真堪笑囊有殘詩近百篇<lb/>
　　　晩泊<lb/>
風濤滿目月黄昏晩泊澄湖獨樹村漁艇隔溪常宿火<lb/>
茅茨臨水半開門夢從五夜多逢赦人過中年易感恩<lb/>
<pb n="KR4h0117_WYG_480-18a"/>
聖主如天司節候陽和須向嵗寒論<lb/>
　　　丹陽孫思和東遊每當山水勝處輒繪為圖冬<lb/>
　　　　夕過儼山示我光福一段賦此<lb/>
看君畫裏汎扁舟今夕披圖數勝遊水面青峰七十二<lb/>
山腰黄橘幾千頭㠶開逺影江湖濶天接中央日月浮<lb/>
試問虎溪橋外水為誰煙浪下蘇州<lb/>
　　　次韻白鴈<lb/>
來從星漢下瀟湘粧㸃楓林入醉鄉錦字傳情通萬里<lb/>
<pb n="KR4h0117_WYG_480-18b"/>
銀筝移柱送斜行溶溶月色憐孤影𣺌𣺌歸心滯晩霜<lb/>
堪歎揚雄頭盡白惟將羽獵奏君王<lb/>
　　　和答胡汝載<lb/>
瓊林珠閣不勝寒慚負時趨白玉闌獨抱琴書躭寂寞<lb/>
誰從花竹問平安沈腰巳痩頻移帶潘鬢新添欲滿冠<lb/>
相對長安同作客椷詩特地勸加餐<lb/>
　　　慈化早起喜晴遂發<lb/>
兩宿僧房病後身髙情聊與白雲親青山似畫閒情少<lb/>
<pb n="KR4h0117_WYG_480-19a"/>
紅日如輪世路新吳楚地連多客戸瀟湘天逺有騷人<lb/>
南中嵗晩饒風雨愛聽鐘聲報四鄰<lb/>
　　　别李時元下第<lb/>
吳山蒼蒼共燈火潞河悠悠即去途乍可後期還磊落<lb/>
那因逺適悲江湖晴風浪揺四月麥宿雨㠶輕十幅蒲<lb/>
南國詩成須早寄風塵清夢客樓孤<lb/>
　　　和易欽之宿廣恩寺<lb/>
春日忻逢水西寺入門無數香煙凝鄉園千里逺作客<lb/>
<pb n="KR4h0117_WYG_480-19b"/>
塵土十年終愧僧風光每向閒邊見山色試憑髙處登<lb/>
未聞西來栢子樹可憐清沼玉壺冰<lb/>
　　　視牲<lb/>
向晩郊壇第幾巡願儲精意奉明禋去來路熟渾忘逺<lb/>
西北山多欲礙春終見牛羊歌帝右未因鼷䑕變齋晨<lb/>
東風又遍天涯草御輦須憐碧玉茵<lb/>
　　　食菱<lb/>
曲曲菱歌江上秋畫船歸近望江樓北來物色渾如玉<lb/>
<pb n="KR4h0117_WYG_480-20a"/>
南望鄉關第幾州風味疑從仙掌墜水芳曾傍錦雲浮<lb/>
嵗寒獨枉佳人惠消得相如一片愁<lb/>
　　　初試羊㲨予有一端藏笥中者十年兹教内館<lb/>
　　　　始製為衣以禦北風感而有作<lb/>
蕭颯頭顱感是非半生何敢愛輕肥相將嵗晩看新製<lb/>
指㸃年華亦故衣北郭嚴凝隨痩馬西州辛苦到殘機<lb/>
病來却恐渾憔悴且試休文舊帶圍<lb/>
　　　和宫端後渠玉亭賞蓮之作<lb/>
<pb n="KR4h0117_WYG_480-20b"/>
玉亭清切五雲邊盆沼誰移玉井蓮來賞正逢初過雨<lb/>
倚㸔須著半含煙何妨絶代稱君子凖擬前身是水僊<lb/>
四十年來同榜客一尊相屬醉花前<lb/>
　　　遊儲芋西園池乗月夜汎<lb/>
峰巒巖壑俯中流何處三山與十洲新雨不妨泥滑滑<lb/>
好風先送水悠悠鷗無機事迎人下客有髙懐盡日留<lb/>
向晩星河迷上下笙歌燈火木蘭舟<lb/>
　　　嵗暮風雨中發藏書示楫子<lb/>
<pb n="KR4h0117_WYG_480-21a"/>
嵗寒風雨合江樓燈火樓頭數夕留新命誤䝉吾巳老<lb/>
舊書多在子須收星辰萬里趨關塞環珮三朝侍冕旒<lb/>
抱得寸心終許國未應猿鶴怨林丘<lb/>
　　　三日雨後登儼然亭<lb/>
蕭蕭竹樹夾溪深一雨初晴長緑陰真意倘違空老大<lb/>
野芳雖少亦山林好風似舊穿髙榻流水如知繞素琴<lb/>
東去大江知到海為誰煙浪送歸心<lb/>
　　　雨中宴莊氏東園留題山亭<lb/>
<pb n="KR4h0117_WYG_480-21b"/>
洞中山石俯波光窻外林花薦野芳况有管絃相映發<lb/>
儘教風雨佐清狂虚疑四老煙霞地正是三江雲水鄉<lb/>
我欲卜鄰酬望想自應傳社草篇章<lb/>
　　　秋日無聊偶然作<lb/>
問余何事每悽然尺璧光陰閲嵗年舊讀書今存蠧穴<lb/>
新縫貂巳剰鶉懸常餘孤枕還鄉夢頻乞東家買藥錢<lb/>
自信英雄須到骨業身隨處了塵縁<lb/>
　　　贈别尤宗陽還吳門<lb/>
<pb n="KR4h0117_WYG_480-22a"/>
臨岐莫怪恨喑喑投贈天涯紙半函澤國鄉音三泖北<lb/>
江湖夜雨一燈南浮蹤去住僧留偈世味寒温佛飽叅<lb/>
歸去若逢人問訊文章何用學春蠶<lb/>
　　　喬白巖太宰家山留題在邇亭<lb/>
晉陽文物上卿家小作江山殿嵗華望到白巖明玉雪<lb/>
繇來緑野鎻煙霞雲窻覆奕傳仙譜石室藏書帶相麻<lb/>
同是登臨還在邇逺尋何用訪丹砂<lb/>
　　　書院池亭忽有𤣥鶴下集因養於庭<lb/>
<pb n="KR4h0117_WYG_480-22b"/>
横空一鶴下危闌隱隱丹砂變羽翰疑是歸鴻須繫帛<lb/>
休將野鳥誤稱鸞青田到後雲天逺北海從來嵗月寛<lb/>
飲啄漸馴宜試舞客衣偏感化長安<lb/>
　　　東阿道中對雪<lb/>
天為山行借雪看路隨天逺更漫漫詩成驢背偏如意<lb/>
病後狐裘少耐寒授簡有才懐帝子折梅無使寄長安<lb/>
惟餘一片郊原興白馬翩翩拂未乾<lb/>
　　　送胡汝載丞武昌<lb/>
<pb n="KR4h0117_WYG_480-23a"/>
詩律從來徹骨清哦松端不負兹行星辰南斗占郎位<lb/>
江漢西來抱縣城鸚鵡洲邊芳草合鳳凰臺上逺山晴<lb/>
春明門外衝寒别欲折梅花重有情<lb/>
　　　蕭海釣文明先生挽詩<lb/>
朝野名傳翰墨餘白頭空有讀殘書南方秋早逢揺落<lb/>
四海人多問起居寒下當年曽失馬釣絲終嵗竟忘魚<lb/>
八哀此日還成賦慚愧先生識面疎<lb/>
　　　連日遲李獻吉不至作<lb/>
<pb n="KR4h0117_WYG_480-23b"/>
幾日都門長者車風塵不見正愁予只今對面還千里<lb/>
何處相思有尺書秋色天涯催客暮山光樓外為誰舒<lb/>
空歌杕杜回長嘯終愧緇衣歎索居<lb/>
　　　送何文徴赴開州<lb/>
江東文藻竟誰如新綰銅章左佩魚天上風雲元咫尺<lb/>
兵前草木正蕭踈煙樓夜遶三刀夢露冕春行五馬車<lb/>
便欲修成循吏傳即看名滿薦賢書<lb/>
　　　宿常山集真觀<lb/>
<pb n="KR4h0117_WYG_480-24a"/>
病懐自愛尋山憩面面芙蓉映逺峰向晩樓臺棲宿霧<lb/>
報晴鐘鼔動秋風千重地脉閩關北八月星槎浙水東<lb/>
懐國望鄉俱不極一龕燈火翠微中<lb/>
　　　遊武夷<lb/>
清遊妙得此山中一度來過一不同泉石煙霞時上下<lb/>
陰陽昏曉自西東溪流九曲層層去雲鎻千峰面面通<lb/>
向晩天風墮僊樂月明知是武夷宫<lb/>
　　　次韻答萬石梁大叅<lb/>
<pb n="KR4h0117_WYG_480-24b"/>
得陪騶從出城逰况愛煙嵐向晩收揚子何心能頌莽<lb/>
仲宣無計且依劉林間鳥並鵑聲急雲裏江分燕尾流<lb/>
酒量近來因病減令人苦憶醉鄉侯<lb/>
　　　病後閉關<lb/>
萬里橋邊萬里身西風摵摵鬢毛新天應憐我長為客<lb/>
事到求名始累人滿院蒼苔行省宅一川黄葉大江濵<lb/>
少陵老去多秋興且傍雲山結四鄰<lb/>
　　　送皇甫子循謫黄州推官<lb/>
<pb n="KR4h0117_WYG_480-25a"/>
雪堂舊路君重到赤壁文章五百年一向東曹分郡檄<lb/>
却從南斗望台躔流塵逺道征袍上宿雨清秋客鬢前<lb/>
明發大江過夏口中流應有濟川船<lb/>
　　　劉都閫以紅花本見貽<lb/>
才賞名花當送春移根西向伴吟身為誰池館能憐舊<lb/>
到手風光又斬新謝令空題紅芍藥杜陵偏感白頭人<lb/>
公庭事簡餘芳草留取青枝襯綠茵<lb/>
　　　自睢陽入梁有懐何鴈峰憲副<lb/>
<pb n="KR4h0117_WYG_480-25b"/>
雲間遂作三秋别濠上相為一宿淹人世百年悲喜共<lb/>
客程千里雨晴兼棠隂鶴乳思方去玉節金符令更嚴<lb/>
後夜梁園回首望鼓城山月水晶簾<lb/>
　　　午後微雨明早發中江新漲壊橋拏舟而渡始<lb/>
　　　　知四郊得雨甚渥<lb/>
泉聲曲曲度江心知是前山雨化霖巫峽風煙天漠漠<lb/>
巴渝歌舞曉隂隂春回䆉稏連村合涼沁芭蕉到骨深<lb/>
聖主中興多法古宣王雲漢有遺音<lb/>
<pb n="KR4h0117_WYG_480-26a"/>
　　　十一月二十日次大年驛見梅花和謝僉憲邦<lb/>
　　　　正壁間韻<lb/>
山雲黯黯復㝠㝠釀雪為霖總未成忽見梅花如着意<lb/>
即㸔詩草可憐生月來粉堞渾無影風度黄昏似有聲<lb/>
况與嵗寒期更早玉人消息最分明<lb/>
　　　潞河候水次張石川韻<lb/>
心同野鶴恣髙飛學得屠龍與願違魂夢九天雙鳳闕<lb/>
江湖滿地一漁磯安身巳辦烏皮几稱體新裁白苧衣<lb/>
<pb n="KR4h0117_WYG_480-26b"/>
賴有河邊同載客不應林下見猶稀<lb/>
　　　青羊宫餞顧頤齋即事<lb/>
青羊翠栢白雲阿又是春風一度過宿霧欲收初露冕<lb/>
餘寒猶在薄侵羅行邊巷陌流塵逺物外樓臺勝事多<lb/>
無數鄉心山水隔酒闌重與聽驪歌<lb/>
　　　西巖詩<lb/>
我愛西巖好風光足大觀微茫分太液咫尺是長安<lb/>
　　　過宋玉墓<lb/>
<pb n="KR4h0117_WYG_480-27a"/>
楚國餘文藻當春邁故丘為君悲不巳安敢向髙秋<lb/>
　　　方春野挽詞<lb/>
春野依然在春風依舊來去年巢裏燕不見主人回<lb/>
　　　書扇寄李百朋<lb/>
錦浪生春水茅亭盡日孤十年身不病天逺共江湖<lb/>
　　　漫興<lb/>
水郭江村不受塵惟將石竹伴閒身玲瓏漏月㸔雲骨<lb/>
瀟灑含風對玉人<lb/>
<pb n="KR4h0117_WYG_480-27b"/>
　　　登樓<lb/>
掉臂歸來萬里身倚闌無數物華新細尋往事知多少<lb/>
我是明年五十人<lb/>
　　　題畫<lb/>
溪山疊疊雪初寒江水悠悠一釣竿着得羊裘竟何益<lb/>
蓑衣和月下前灘<lb/>
　　　題陸封君怡梅卷<lb/>
我家放鶴坡頭樹種近西湖處士居獨板橋邊山十里<lb/>
<pb n="KR4h0117_WYG_480-28a"/>
杖藜來探雪晴初<lb/>
　　　為方思道題畫眉折柳<lb/>
中山紫翠䕶層層合起髙樓對雨凭愛汝一雙花底鳥<lb/>
為春啼殺海棠陵<lb/>
　　　任城題楊誾直夫泉香書屋<lb/>
水紋花氣鬭精神疑是成都賣卜人傳得一區揚子宅<lb/>
藥苗閒洗雨中春<lb/>
　　　馬嵬<lb/>
<pb n="KR4h0117_WYG_480-28b"/>
秦關山勢拂雲來才過驪山又馬嵬今日豈知當日事<lb/>
澗花含笑為誰開<lb/>
　　　寄南莊<lb/>
相㸔無限故園情獨倚西樓向晩晴秋水一奩天上下<lb/>
荻花楓葉隔江城<lb/>
　　　題悦茶卷<lb/>
水竹交居事事宜更將春思鬬槍旗分符調得中泠到<lb/>
未放松隂鶴夢遲<lb/>
<pb n="KR4h0117_WYG_480-29a"/>
　　　題馬麟畫蘭<lb/>
秋風九畹正離離畫裏相㸔一兩枝欲寄所思無奈逺<lb/>
閒拈湘管對題詩<lb/>
　　　夀陽察院次壁間韻二首<lb/>
無心隨處夢魂安古栢臺深五月寒自笑青山老居士<lb/>
松牕閒殺舊蒲團<lb/>
疎慵聊與拙相安華髪蕭蕭鏡裏寒門掩萬山深院靜<lb/>
古槐成蓋緑陰團<lb/>
<pb n="KR4h0117_WYG_480-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷四百八十<lb/>
</p>
<p>
</p>
  </div>
</body>
</text>
</TEI>
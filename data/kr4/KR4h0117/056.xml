<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻五十六</head> <lb/>
    <p>
<pb n="KR4h0117_WYG_056-1a"/>
欽定四庫全書<lb/>
　石倉歴代詩選巻五十六<lb/>
　　　　　　　　　　　　明　曹學佺　編<lb/>
　中唐十<lb/>
　　劉禹錫<hi>字夢得中山人</hi>
　　　雜興學阮公體<lb/>
朔風悲老驥秋霜動鷙禽出門有逺道平野多層隂滅<lb/>
沒馳絶塞振迅拂華林不因感衰節安能激壯心<lb/>
<pb n="KR4h0117_WYG_056-1b"/>
　　　武夫詞<lb/>
武夫何洸洸衣紫襲絳裳借問胡為爾列校在鷹揚依<lb/>
倚將軍勢結交少年場探丸害公吏袖刅妬名倡家産<lb/>
既不事顧盼自生光醉歌髙樓上袒裼大道傍昔為編<lb/>
戸人秉耒甘哺糠今來從軍樂躍馬飫膏梁猶思風塵<lb/>
起無種取侯王<lb/>
　　　萋兮吟<lb/>
天涯浮雲生争蔽日月光窮巷秋風起先摧蘭蕙芳萬<lb/>
<pb n="KR4h0117_WYG_056-2a"/>
貨列旗亭恣心注明璫名髙毁所集言巧智難防多謂<lb/>
行大道斯須成太行莫吟萋兮什徒使君子傷<lb/>
　　　經伏波神祠<lb/>
䝉䝉篁竹下有路上壺頭漢壘麏鼯鬪蠻溪霧雨愁懐<lb/>
人敬遺像閲世指東流自負霸王略安知恩澤侯鄉園<lb/>
辭石柱筋力盡炎州一以功名累翻思馬少游<lb/>
　　　登司馬錯故城<lb/>
將軍將秦師西北奠遐服故壘清江上蒼煙晦喬木登<lb/>
<pb n="KR4h0117_WYG_056-2b"/>
臨值蕭辰周覽壯前躅塹平陳葉滿墉髙秋蔓緑廢井<lb/>
抽寒菜毁臺生穭榖耕人得古器宿雨多遺鏃楚塞鬱<lb/>
重叠蠻溪紛詰曲留此數仞基幾人傷逺目<lb/>
　　　觀舞柘枝一首<lb/>
胡服何葳蕤僊僊登綺墀神颷獵紅蕖龍燭然金枝垂<lb/>
帯覆纎腰安細當嫵眉翹袖中繁鼓傾眸遡華榱燕秦<lb/>
有舊曲淮南多冶詞欲見傾城處君㸔赴節時<lb/>
　　　步出武陵東亭臨江寓望<lb/>
<pb n="KR4h0117_WYG_056-3a"/>
鷹至感風候霜餘變林麓孤颿帯日來寒江轉沙曲戍<lb/>
遥旗影動津晚櫓聲促月上彩霞收漁歌逺相續<lb/>
　　　為郎分司寄上都同舍<lb/>
籍通金馬門身在銅駝陌省闥晝無塵宫樹逺凝碧荒<lb/>
街深淺流古渡潺湲石惟有嵩丘雲堪誇蚤朝客<lb/>
　　　請告東歸發霸橋郤寄諸僚友<lb/>
征途出霸涘回首傷如何故人雲雨散滿目山川多行<lb/>
車無停軌流景同迅波前歡漸成昔感歎益悲歌<lb/>
<pb n="KR4h0117_WYG_056-3b"/>
　　　秋晚題湖城驛上池亭<lb/>
秋次池上館林塘照南榮塵衣紛未觧幽思浩巳盈風<lb/>
蓮墜故蕚露菊含晚英恨為一夕客愁聴晨雞鳴<lb/>
　　　寄陜州姚中丞<lb/>
八月天地肅二陵風雨收旌旗闕下來雲日闗東秋禹<lb/>
跡想前事漢臺餘故丘徘徊襟帶地左右帝王州留滯<lb/>
悲昔老恩光榮徹侯相思望棠樹一寄商聲謳<lb/>
　　　團扇歌<lb/>
<pb n="KR4h0117_WYG_056-4a"/>
團扇復團扇奉君清暑殿秋風入庭樹從此不相見上<lb/>
有乗鸞女蒼蒼網蟲徧明年入懷袖别是機中練<lb/>
　　　宜城歌<lb/>
野水遶空城行塵起孤驛荒臺側生樹石碣陽鐫額靡<lb/>
靡度人行温風吹宿麥<lb/>
　　　順陽歌<lb/>
朝辭官軍驛前望順陽路野水入荒墳秋蟲鏤宫樹曽<lb/>
聞天寳末胡馬西南騖城守魯將軍㧞城從此去<lb/>
<pb n="KR4h0117_WYG_056-4b"/>
　　　莫傜歌<lb/>
莫傜自生長名字無符籍市易雜鮫人㛰姻通木客星<lb/>
居占泉眼火種開山脊夜渡千仞谿含沙不能射<lb/>
　　　送春曲<lb/>
春巳暮冉冉如人老映葉見殘花連天是青草可憐桃<lb/>
與李從此同桑棗<lb/>
春景去此去何時回逰人千萬眼落日上髙臺寂寞繁<lb/>
花盡流鶯歸不來<lb/>
<pb n="KR4h0117_WYG_056-5a"/>
　　　百花行<lb/>
長安百花時風景宜輕薄無人吝沽酒何處不張樂春<lb/>
風連夜動微雨凌曉濯紅熖出墻頭雪光映樓角繁紫<lb/>
韻松竹逺黄繞籬落臨路不勝愁輕飛一何託滿庭蕩<lb/>
魂魄照簾成丹渥爛熳嗾顛狂飄零勸行樂時節易晼<lb/>
晩清隂覆池閣惟有安石榴當軒慰寂寞<lb/>
　　　别友人後得書因以詩贈<lb/>
前時送君去揮手青門橋路轉不相見猶聞馬蕭蕭今<lb/>
<pb n="KR4h0117_WYG_056-5b"/>
得出闗書行塵日巳遥春還遲君至共纈芳蘭苕<lb/>
　　　送元曉上人歸稽亭<lb/>
重疊稽亭路山僧歸獨行逺峰斜日影本寺舊鐘聲徒<lb/>
侣問新事煙雲合别情應誇乞食處蹋徧鳳凰城<lb/>
　　　虎丘寺路宴<lb/>
青林虎丘寺林際翠微路立見山僧來遥從鳥飛處兹<lb/>
峰淪寳玉千載惟丘墓埋劒人空傳鑿山龍巳去捫蘿<lb/>
披蘙薈路轉夕隂遽虎嘯崖谷寒猿鳴松杉暮徘徊北<lb/>
<pb n="KR4h0117_WYG_056-6a"/>
樓上江海窮一顧日映千里帆鵶歸萬家樹蹔因惬所<lb/>
適果得捐外慮庭暗棲還雲簷香滴甘露久迷空寂理<lb/>
多為聲華故永欲投此山餘生豈能誤<lb/>
　　　過栁州余登陸赴連州後五年余從故道比桂<lb/>
　　　　嶺至前别處而君沒于南山中因賦詩以投<lb/>
　　　　弔<lb/>
憶昨與故人湘江㟁頭别我馬映林嘶君颿轉山滅馬<lb/>
嘶循故道颿滅如流電千里江蘺春故人今不見<lb/>
<pb n="KR4h0117_WYG_056-6b"/>
　　　謝樂天聞新蟬見贈<lb/>
碧樹鳴蟬後煙雲改容光瑟然引秋氣芳草日夜黄夾<lb/>
道喧古槐臨池思垂楊離人下憶淚忠士激剛腸昔聞<lb/>
阻山川今聴同匡牀人情便所遇音韻豈殊常因之比<lb/>
笙竽送我逰醉鄉<lb/>
　　　和樂天秋涼閒卧<lb/>
暑退人體輕雨餘天色改荷珠貫索斷竹粉殘妝在髙<lb/>
僧埽室請逸客登樓待槐栁漸蕭踈閒門少光彩<lb/>
<pb n="KR4h0117_WYG_056-7a"/>
　　　和竇中丞晩入容江作<lb/>
漢郡三十六鬱林東南遥人倫選清臣天外頒詔條桂<lb/>
水步秋浪火山凌霧朝分圻辨風物入境聞謳謡莎岸<lb/>
見長亭煙林隔麗譙日落舟益駛川平旗自飄珠浦逺<lb/>
明滅金沙晴動揺一吟道中作離思懸層霄<lb/>
　　　春日寄楊八唐州<lb/>
淮西春草長淮水逶迤光燕入新村路人耕舊戰塲可<lb/>
憐行春守立馬㸔斜桑<lb/>
<pb n="KR4h0117_WYG_056-7b"/>
　　　題淳于髠墓<lb/>
生為齊贅壻死作楚先賢應以客卿葬故臨官路邉寓<lb/>
言本多興放意能合權我有一石酒置君墳樹前<lb/>
　　　城西行<lb/>
城西簇簇三叛族叛者為誰蔡吴蜀中使提刀出禁來<lb/>
九衢車馬轟成雷臨刑與酒桮未覆仇家白官先請肉<lb/>
守吏能然董卓臍飢烏來覘桓𤣥目城西人散秦街平<lb/>
雨洗血痕春草緑<lb/>
<pb n="KR4h0117_WYG_056-8a"/>
　　　競渡曲<lb/>
沅江五月平隄流邑人相將浮綵舟靈均何年歌巳矣<lb/>
哀謡振檝從此起揚帆撃節雷闐闐亂流齊進聲轟然<lb/>
蛟龍得雨鬐鬛動螮蝀飲河形影聨刺史臨流塞翠幃<lb/>
掲竿命爵分雄雌先鳴餘勇争鼓舞未至銜枚顔色沮<lb/>
百勝本自有前期一飛由來無定所風俗如狂重此時<lb/>
縱觀雲委江之湄䌽旗夾㟁照鮫室羅襪凌波呈水嬉<lb/>
曲終人散空愁暮招屈亭前水東注<lb/>
<pb n="KR4h0117_WYG_056-8b"/>
　　　觀八陣圖<lb/>
軒皇傳上畧蜀相運神機水落魚蛇出沙平鵞鸛飛波<lb/>
濤無動勢鱗介避餘威㑹有知兵者臨流指是非<lb/>
　　　宿誠禪師山房題贈<lb/>
宴坐白雲端清江直下㸔來人望金刹講席繞香壇虎<lb/>
嘯夜林動鼉鳴秋澗寒衆音徒起滅心在静中觀<lb/>
　　　秋日送客至潛水驛<lb/>
候吏立沙際田家連竹溪楓林社日鼔茅屋午時雞雀<lb/>
<pb n="KR4h0117_WYG_056-9a"/>
噪晩禾地蝶飛秋草畦驛樓宫樹近疲馬再三嘶<lb/>
　　　送趙中丞自司金外郎轉官参山南令狐僕射<lb/>
　　　　幕府<lb/>
緑樹滿褒斜西南蜀路賖驛門臨白杜縣道過黄花相<lb/>
府開油幕門生逐絳紗行㸔布政後還從入京華<lb/>
　　　送河南皇甫少尹赴絳州<lb/>
祖帳臨周道前旌指晉城午橋羣吏散亥字老人迎詩<lb/>
酒同行樂分離始見情從兹洛陽社吟詠欠書生<lb/>
<pb n="KR4h0117_WYG_056-9b"/>
　　　送盧處士歸蒿山别業<lb/>
世業嵩山隠雲深無四隣藥爐燒姹女酒甕貯賢人曉<lb/>
日華隂霧秋風函谷塵送君從此去鈴閣少談賔<lb/>
　　　同樂天和微之深春<lb/>
何處深春好春深萬乗家宫門皆映栁輦路盡穿花池<lb/>
色連天漢城形象帝車旌旗暖風裏獵獵向西斜<lb/>
　　　新秋對月寄樂天<lb/>
月露發光彩此時方見秋夜涼金氣應天静火星流蛩<lb/>
<pb n="KR4h0117_WYG_056-10a"/>
響偏依井螢飛直過樓相知盡白首清景復追逰<lb/>
　　　松江送處州奚使君<lb/>
吴越古今路滄波朝夕流從來别離地能使管絃愁江<lb/>
草帶煙暮海雲含雨秋知君五陵客不羡石門逰<lb/>
　　　題招隠寺<lb/>
隠士遺塵在髙僧精舍開地形臨渚斷江勢觸山迴楚<lb/>
野花多思南禽聲例哀殷勤最髙頂閉却望鄉來<lb/>
　　　思歸寄山中友人<lb/>
<pb n="KR4h0117_WYG_056-10b"/>
蕭條對秋色相憶在雲泉木落病身死潮平歸思懸凉<lb/>
鐘山頂寺暝火渡頭船此地非吾土淹留又一年<lb/>
　　　竇朗州見示與澧州元郎中早秋贈答命同作<lb/>
隣境諸侯同舍郎芷江蘭浦限無梁秋風門外旌旗動<lb/>
曉露庭中橘柚香玉簟微涼宜白晝金笳入暮應清商<lb/>
騷人昨夜聞鶗鴂不歎流年惜衆芳<lb/>
　　　衢州徐員外使君遺以縞紵兼竹書箱因成一<lb/>
　　　　篇用答佳貺<lb/>
<pb n="KR4h0117_WYG_056-11a"/>
爛柯山下舊仙郎列宿來添婺女光逺放歌聲分白紵<lb/>
知傳家學與青箱水朝滄海何時去蘭在幽林亦自芳<lb/>
聞道天台有遺愛人將琪樹比甘棠<lb/>
　　　松滋渡望峽中<lb/>
渡頭輕雨灑寒梅雲際溶溶雪水來夢渚草長迷楚望<lb/>
夷陵土黒有秦灰巴人淚應猿聲落蜀客船從鳥道回<lb/>
十二碧峰何處所永安宫外是荒臺<lb/>
　　　秋日題竇員外崇徳里新居<lb/>
<pb n="KR4h0117_WYG_056-11b"/>
長愛街西風景閒到君居處暫開顔清光門外一渠水<lb/>
秋色墻頭數㸃山踈種碧桃通月朗多栽紅藥待春還<lb/>
莫言堆案無餘地認得詩人在此間<lb/>
　　　尉遲郎中見示自南遷牽復却至洛城東舊居<lb/>
　　　　之作因以和之<lb/>
曾遭飛語十年謫新受恩光萬里還朝服不妨逰洛浦<lb/>
郊園依舊㸔嵩山竹含天籟清商樂水遶庭臺碧玉環<lb/>
留作功成身退地如今只是暫時閒<lb/>
<pb n="KR4h0117_WYG_056-12a"/>
　　　酬朗州崔員外與任十四兄侍御同過鄙人舊<lb/>
　　　　居見懷之什時守吴郡<lb/>
昔日居隣招屈亭楓林橘樹鷓鴣聲一辭御苑青門去<lb/>
十見蠻江白芷生自此曽沾宣室召如今還守闔閭城<lb/>
何人萬里能相憶同舍仙郎與外兄<lb/>
　　　赴蘄州李郎中赴任<lb/>
楚關蘄水路非賖東望雲山日夕嘉薤葉照人呈夏簟<lb/>
松花滿盌試新茶樓中飲興因明月江上詩情為晚霞<lb/>
<pb n="KR4h0117_WYG_056-12b"/>
北地交親長引領蚤將𤣥鬂到京華<lb/>
　　　酬竇員外郡齋宴客偶命柘枝因見竒伎兼呈<lb/>
　　　　張十一院長元九侍郎<lb/>
分憂餘刃又從公白羽胡牀嘯詠中䌽筆臨戎矜倚馬<lb/>
華堂留客㸔驚鴻渚宫油幕方髙步澧浦甘棠有㡬藂<lb/>
若問騷人何處所門門寒水落江楓<lb/>
　　　謝竇員外旬林早涼見示詩<lb/>
新秋十日澣朱衣鈴閣無聲公吏歸風韻漸髙梧葉動<lb/>
<pb n="KR4h0117_WYG_056-13a"/>
露光初重槿花稀四時冉冉催容鬂三爵醺醺忘是非<lb/>
更報明朝池上酌人知太守字𤣥暉<lb/>
　　　酬浙東李侍郎越州春晚即事長句<lb/>
越中靄靄繁華地秦望峰前禹穴西湖草初生邉雁去<lb/>
山花半謝杜鶻啼青油晝巻臨髙閣紅斾晴翻繞古堤<lb/>
明日漢庭徴舊徳老人争出若耶溪<lb/>
　　　再授連州至衡陽酬栁栁州贈别<lb/>
去國十年同赴召渡江千里又分岐重臨事異黄丞相<lb/>
<pb n="KR4h0117_WYG_056-13b"/>
三黜名慙栁士師歸目併随回雁盡愁腸正遇斷猿時<lb/>
桂江東過連山下相望長吟有所思<lb/>
　　　懷妓<lb/>
玉釵重合兩無縁魚在深潭鶴在天得意紫鸞休舞鏡<lb/>
能言青鳥罷銜牋金盆巳覆難收水玉枕長拖不續絃<lb/>
若向蘼蕪山下過遥將紅淚灑窮泉<lb/>
　　　巫山女神廟<lb/>
巫山十二鬱蒼蒼片石亭亭號女郎曉霧乍開疑巻幔<lb/>
<pb n="KR4h0117_WYG_056-14a"/>
山花欲謝似殘妝星河好夜聞清佩雲雨歸時帶異香<lb/>
何事神仙九天上人間來就楚襄王<lb/>
　　　栁絮<lb/>
飄颺南陌起東隣漠漠濛濛好度春花巷暖随輕舞蝶<lb/>
玉樓晴拂艶妝人縈迴謝女題詩筆㸃綴陶公漉酒巾<lb/>
何處好風徧似雪隋河隄上古江津<lb/>
　　　送曺處士歸越中舊隠詩<lb/>
行盡瀟湘萬里餘少逢知巳憶吾廬數間茅屋閒臨水<lb/>
<pb n="KR4h0117_WYG_056-14b"/>
一盞秋燈夜讀書地逺何當隨計吏榮成終自詣公車<lb/>
剡中若問連州事惟有千山畫不如<lb/>
　　　自江陵沿流道中<lb/>
三千三百西江水自古如今要路津月夜歌謡有漁父<lb/>
風天氣色屬商人沙村好處多逢寺山葉紅時覺勝春<lb/>
行到南朝征戰地古來名將盡為神<lb/>
　　　魚復江中<lb/>
扁舟盡室貧相逐白髮藏冠鑷更加逺水自澄終日緑<lb/>
<pb n="KR4h0117_WYG_056-15a"/>
晴林長落過春花客情浩蕩逢鄉語詩意留連重物華<lb/>
風檣好住貪程去斜日青帘背酒家<lb/>
　　　酬竇員外使君寒食日途次松滋渡先寄示四<lb/>
　　　　韻<lb/>
楚鄉寒食橘花時野渡臨風駐䌽旗草色連雲人去住<lb/>
水紋如縠燕差池朱輪尚憶羣飛雉青綬初懸左顧龜<lb/>
非是湓城白司馬水曹何事與新詩<lb/>
　　　樂天少傅五月長齋廣延緇徒謝絶文友坐成<lb/>
<pb n="KR4h0117_WYG_056-15b"/>
　　　　暌間因以戲之<lb/>
五月長齋戒深居絶送迎不離通徳里便是法王城舉<lb/>
目皆僧事全家少俗情精脩無上道結念未來生賔閤<lb/>
緇衣占書堂信鼓鳴戲童為塔像啼鳥學經聲暗網籠<lb/>
歌扇流塵暗酒鐺不知何處道作佛幾時成<lb/>
　　　和楊侍郎初至彬州記事書情題郡齋八韻<lb/>
旌節下朝臺分圭從北回城頭鶴立處驛樹鳳棲來舊<lb/>
路芳塵在新恩驛騎催里閭風偃草鼓舞忭成雷吏散<lb/>
<pb n="KR4h0117_WYG_056-16a"/>
山禽囀庭香夏蘂開郡齋堪四望壁記有三台人訝徴<lb/>
黄晚文非弔屈哀一吟梁父曲知是卧龍才<lb/>
　　　題夀安甘霖館<lb/>
公館似仙家池清竹逕斜山禽忽驚起衝落半巖花<lb/>
　　　紀南歌<lb/>
風煙紀南城塵土荆門路天寒多獵騎走上樊姬墓<lb/>
　　　秋風引<lb/>
何處秋風至蕭蕭送雁羣朝來入庭樹孤客最先聞<lb/>
<pb n="KR4h0117_WYG_056-16b"/>
　　　館娃宫在舊郡西南硯石山上瞰姑蘇臺傍有<lb/>
　　　　采香逕梁天監中置佛寺曰靈嵓即故宫也<lb/>
　　　　信為絶境因賦一章<lb/>
月殿移椒壁天花代舜華惟餘采香徑一帯入山斜<lb/>
　　　罷和州逰達康<lb/>
秋水清無力寒山暮多思官閒不計程徧上南朝寺<lb/>
　　　元和甲午嵗詔書盡徵江湘逐客余自武陵赴<lb/>
　　　　京宿于都亭有懐續來諸君子<lb/>
<pb n="KR4h0117_WYG_056-17a"/>
雲雨江湘起困龍武陵樵客躡仙蹤十年楚水楓林下<lb/>
今夜初聞長樂鐘<lb/>
　　　石頭城<lb/>
山圍故國周遭在潮打空城寂寞回淮水東邉舊時月<lb/>
夜深還過女墻來<lb/>
　　　臺城<lb/>
臺城六代競豪華結綺臨春事最奢萬戸千門成野草<lb/>
祗縁一曲後庭花<lb/>
<pb n="KR4h0117_WYG_056-17b"/>
　　　生公講堂<lb/>
生公說法鬼神聴身後空堂夜不扄髙坐寂寥塵漠漠<lb/>
一方明月可中庭<lb/>
　　　江令宅<lb/>
南朝詞臣北朝客歸來惟見秦淮碧池臺竹樹三畆餘<lb/>
至今人道江家宅<lb/>
　　　聴舊宫中樂人穆氏唱歌<lb/>
曽隨織女渡天河記得雲間第一歌休唱貞元供奉曲<lb/>
<pb n="KR4h0117_WYG_056-18a"/>
當時朝士巳無多<lb/>
　　　與歌者何戡<lb/>
二十餘年别帝京重聞天樂不勝情舊人惟有何戡在<lb/>
更與殷勤唱渭城<lb/>
　　　隄上行二首<lb/>
酒旗相望大隄頭隄下連檣隄上樓日暮行人争渡急<lb/>
槳聲幽軋滿東流<lb/>
江南江北望煙波入夜行人相踏歌桃葉傳情竹枝怨<lb/>
<pb n="KR4h0117_WYG_056-18b"/>
水流無限月明多<lb/>
　　　蹋歌詞二首<lb/>
桃蹊栁陌好經過燈下妝成月下歌為是㐮王故宫地<lb/>
至今猶自細腰多<lb/>
新詞宛轉逓相傳振袖傾鬟風露前月落烏啼雲雨散<lb/>
逰童陌上拾花鈿<lb/>
　　　阿嬌怨<lb/>
望見葳蕤舉翠華試開金屋掃庭花須㬰宫女傳來信<lb/>
<pb n="KR4h0117_WYG_056-19a"/>
言幸平陽公主家<lb/>
　　　楊栁枝詞<lb/>
煬帝行宫汴水濵數株殘栁不勝春晚來風起花如雪<lb/>
飛入宫墻不見人<lb/>
　　　洛中春末送杜録事赴蘄州<lb/>
開樽花下長相見明日忽為千里人君過午橋回首望<lb/>
洛城猶自有殘春<lb/>
　　　和樂天春詞<lb/>
<pb n="KR4h0117_WYG_056-19b"/>
新妝宜面下朱樓深鎖春光一院愁行到中庭數花朶<lb/>
蜻蜓飛上玉搔頭<lb/>
　　　酬馬大夫登涯口戌見寄<lb/>
新辭金印拂朝纓臨水登山四體輕猶念天涯未歸客<lb/>
瘴雲深處守孤城<lb/>
　<lb/>
　<lb/>
　石倉歴代詩選巻五十六<lb/>
</p>
<p>
</p>
  </div>
</body>
</text>
</TEI>
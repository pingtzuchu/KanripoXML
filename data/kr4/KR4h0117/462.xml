<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷四百六十二</head> <lb/>
    <p>
<pb n="KR4h0117_WYG_462-1a"/>
欽定四庫全書<lb/>
　石倉歴代詩選卷四百六十二<lb/>
　　　　　　　　　　　　明　曹學佺　編<lb/>
　明詩次集九十六<lb/>
　　范嵩<lb/>
　　　夜雨次謝梅岐韻<lb/>
石燕拂空飛驟雨喧窗次瓴建勢如傾風迴聲若濞隂<lb/>
霾四望彌膏澤千家施轟雷寂復鳴宿鳥驚還遲<graphic n="KR1480" url="https://raw.githubusercontent.com/kanripo/KR-Gaiji/master/images/KR1480.png" mimeType="image/png"/>霈<lb/>
<pb n="KR4h0117_WYG_462-1b"/>
遍塵寰須㬰足溝遂天造陡晦㝠月姊翻嫌忌爽氣入<lb/>
簾深寒霏沾袂漬潛滋土脉和半褪春桃膩洒洒滴空<lb/>
堦凄凄來晩吹藜牀夜屢移竹几凭難寐補陋竟何禆<lb/>
搴裳聊爾避羇懐動客愁桂艇慿誰寄散亂若跳珠摧<lb/>
殘如忿鷙漂麥水衝堦滋蘭芬入鼻更催漏箭頻燈逼<lb/>
簷花緻翻憐乳雀巢祗悅枯魚肆閃電掣金蛇浮雲飛<lb/>
鐵騎敲篷驅睡魔洒幔傷閨思沾衣生暗寒浥栁添新<lb/>
媚詰旦啓柴關煙雲飛滿地<lb/>
<pb n="KR4h0117_WYG_462-2a"/>
　　　送屠方齋大㕘之任滇陽<lb/>
曉發建溪道雙旌拂曙行長江淨如苔晴影上危城宦<lb/>
逰當盛時豈憚萬里程輪蹄滿脩途舟車戒晨征古驛<lb/>
出髙閣細雨鳴倉庚君當英妙齡昻藏負才名挾䇿對<lb/>
彤墀袍笏承恩榮乗驄峩豸冠栢府揚休聲挺挺氷雪<lb/>
姿皎皎秋蟾明寵命自天來持節向南溟六詔古炎方<lb/>
控引川與荆君有經濟才旬宣看隆平蹇予海南時誤<lb/>
辱君褒旌暌違幾星霜瞻戀恒縈縈兹當逺别離一尊<lb/>
<pb n="KR4h0117_WYG_462-2b"/>
話郵亭川原阻且脩繾綣難為情好風送微凉緑樹敷<lb/>
繁隂孤鳥望中没羣峰天際横行行毋需留新恩出承<lb/>
明<lb/>
　　　碧溪為萬同府作<lb/>
輕煖雨初霽煩囂了不關物華彌宇宙景色遍塵寰疎<lb/>
栁和煙暝喬松綴露摶波澄浮鴨緑雲破見螺鬟梅白<lb/>
霜華重堤平樹影寒樵聲深谷外漁唱夕陽間地逈莓<lb/>
苔古時芳草木蕃臨風聴鳥語依石坐江千夜氣侵書<lb/>
<pb n="KR4h0117_WYG_462-3a"/>
榻溪光照酒顔江涵青似染川淨水如紈孤鶩隨霞落<lb/>
征鴻載月還凭欄時眺望清興滿詩壇<lb/>
　　　逰歸宗巖<lb/>
藜杖乗閒度穹壑石磴層層誰斧鑿柴門踈栁拂晴煙<lb/>
灌木垂蘿掛髙閣十里荷花照眼明一尊肯負山靈約<lb/>
碧岑瀑布開畵圖朱簷風過喧鈴索榕偃深根卧蟄龍<lb/>
松號靜夜鳴𤣥鶴小橋曲徑信躋攀薝蔔婆娑香緲邈<lb/>
岡巒雨過塵埃清溪澗鹿行水痕濁夕照斜移紅樹迴<lb/>
<pb n="KR4h0117_WYG_462-3b"/>
晴暉逺映嵐光薄鳥外羣峰擁翠竒亭前諸景誰云弱<lb/>
蓬萊琪樹喬參天石竇清流冷如昨入座薫風生嫩凉<lb/>
沾衣小雨迷前郭蔚藍别有一乾坤四顧茫茫成廣莫<lb/>
崔嵬直欲躡危巔當午煩蒸還小却諸公清雅逺形役<lb/>
掃石誅茅書碧落𦕈予小子叨追陪坐對巑岏欣有託<lb/>
　　　送推刑周梅厓考績<lb/>
閩嶺風髙候雁分寒生水郭夕陽曛數株衰栁散疎影<lb/>
無限離情逐去雲先生本是濓溪裔奕葉蜚聲誰可儷<lb/>
<pb n="KR4h0117_WYG_462-4a"/>
早年勸駕入成均玉雪精神真偉器司刑三載邁羣英<lb/>
逺攜政績覲神京萬里風雲生驥足一方黎庶擁行旌<lb/>
把手郵亭情未巳山城斜月沈江水驪駒歌罷酒盃空<lb/>
笑指前山暮煙紫江上梅花撲面清江村煙樹雪初晴<lb/>
行看髙步雲霄上佇聼徵書出帝城<lb/>
　　　題一鯖百鱖圖為李同寅作<lb/>
長江春暖水草稠逰魚隊隊沈還浮逌然自得不受餌<lb/>
寄語漁郎莫網鈎大者如鯤勢縱壑溟海飛出峥頭角<lb/>
<pb n="KR4h0117_WYG_462-4b"/>
煦沬為雨氣為雲稿者以蘓耕者樂太平天子居九重<lb/>
深山窮谷歌年豐此魚變化固難測誰謂渠在凡鱗中<lb/>
　　　謁㓂萊公祠<lb/>
古廟凌雲逈精忠貫日紅豪華成往事孤注見竒功秋<lb/>
草棲朝露花香度晩風百年時事改瞻仰古今同<lb/>
　　　送向太守中美之亷<lb/>
黄甲聲華舊銅符寵渥新清風隨去節甘雨浥輕塵夜<lb/>
火州邊驛鶯花白下春一尊須判醉明日異鄉人<lb/>
<pb n="KR4h0117_WYG_462-5a"/>
　　　南村為華亭劉司訓作<lb/>
宦海抽身後村南寄此生數椽茅屋小一曲練江横風<lb/>
月閒為主琴書静適情悠然塵市外名利本來輕<lb/>
　　　獨坐次謝伯一韻<lb/>
閒散真無事虚齋對月孤才慚曹子建性數董安于醉<lb/>
後聊慿几吟餘謾撚鬚悠然成吏隱習静似禪臞<lb/>
　　　一榻清風<lb/>
髙卧北窗下清微一榻風絶無塵俗累應有故人同香<lb/>
<pb n="KR4h0117_WYG_462-5b"/>
度紅蕖外凉生白苧中陶然忘世累即此是深衷<lb/>
　　　金峰積翠<lb/>
逺望髙峰好殘暉半照臨山嵐晴杳藹春樹影蕭森緑<lb/>
䯻煙中見青屏雨後深此間有真趣頓爾息機心<lb/>
　　　送潘少宰應召之京<lb/>
客裏難為别徘徊日欲晡留都聲藉甚魏闕寵應殊秋<lb/>
老山容減潮平月色鋪虞廷重欽恤弼教簡名儒<lb/>
　　　東溪小隱<lb/>
<pb n="KR4h0117_WYG_462-6a"/>
東溪多勝槩山水愜幽情細浪鷗邊没凉風竹外生深<lb/>
潭沈雁影幽谷貯鶯聲地僻塵囂逺年來此濯纓<lb/>
　　　丹崖館<lb/>
雲散天如洗凉亭景物秋輕煙籠野色細雨暗蔬疇山<lb/>
静聞啼鳥溪光見逺洲觀風兼問俗不是為身謀<lb/>
　　　宫辭<lb/>
一葉下滄洲砧聲動旅愁西風孤楚夢淡月冷秦樓蟬<lb/>
曵栁梢露鴈横天際秋倚門閒眺望鴉盡夕陽收<lb/>
<pb n="KR4h0117_WYG_462-6b"/>
　　　竹澗<lb/>
占得淇園地新栽竹萬竿清隂低拂石翠色下侵湍幽<lb/>
静還宜暑孤髙更耐寒吟餘詩思爽不獨可棲鸞<lb/>
　　　飲疊嶂樓<lb/>
逺望更嵯峩長松掛緑蘿浮雲歸太華髙閣倚晴河露<lb/>
溢蟬聲急嵐光鴈影多酒酣人散後明月滿山坡<lb/>
　　　送李原正通府榮滿之京<lb/>
未盡杯中酒先登李郭舟櫓聲半江月樹色滿林秋惠<lb/>
<pb n="KR4h0117_WYG_462-7a"/>
政蒲鞭裏離情古渡頭天朝多雨露行看寵恩優<lb/>
　　　送劉同寅士鳯乃叔還永豐<lb/>
秣陵初邂逅情到别離親煙樹河橋雨驪駒驛路塵冶<lb/>
城平見寺淮水逺通津明日思君處青莎滿渚濱<lb/>
　　　其二<lb/>
異鄉同是客君去我誰親日永星占火凉添雨浥塵輕<lb/>
煙籠野色芳草暗雲津後㑹知何處徘徊蘆荻濱<lb/>
　　　逰歸宗巖次方益齋韻<lb/>
<pb n="KR4h0117_WYG_462-7b"/>
緩步清幽境庭空月一方洞深苔蘚古天濶水雲長霞<lb/>
絢千峰錦潮翻五月霜凭欄時小立漁笛起滄浪<lb/>
　　　同汪方塘少㕘宿城月驛用汪韻<lb/>
颯颯西風起白蘋無端歸思與時新迂踈每自慚尸素<lb/>
孱薄慿誰減劇辛把酒且同今夜月看花因憶昔年人<lb/>
追陪不覺秋容老野外幽芳放小春<lb/>
　　　送謝君邦應之湘隂<lb/>
相逢尊酒話他邦卓犖如君信少雙耿耿襟懐涵夜月<lb/>
<pb n="KR4h0117_WYG_462-8a"/>
飄飄文思湧長江臨民擬聼清風頌咏别慚無白雪腔<lb/>
相對孤燈意難盡雞鳴不覺到紗窗<lb/>
　　　挽華處士<lb/>
養晦林泉七十齡忽驚雲翳少微星花邊已冷尋詩屐<lb/>
篋内惟留教子經華表鶴歸霜月白草堂人去暮山青<lb/>
平生行誼鄉評重細讀銘文淚欲零<lb/>
　　　送林上舍還鄖<lb/>
成均卒業竟三冬回首家鄉歸興濃驛路逢春梅幾樹<lb/>
<pb n="KR4h0117_WYG_462-8b"/>
客窗談别酒千鍾霜横古道嘶疲馬月滿空山聼曙鐘<lb/>
才識如君應不負早攜書劍覲重瞳<lb/>
　　　送葉静之上舍還閩<lb/>
成均卒業惜三餘文采青年愧不如名姓喜看登仕版<lb/>
琴書謾束掛征車吳江風暖花爭發浙水春深栁正舒<lb/>
壯志知君應不負横飛端在九秋初<lb/>
　　　題雪窗殿下寄槎亭<lb/>
幽亭無日不登臨泛泛輕槎繫緑隂詩酒每來塵外客<lb/>
<pb n="KR4h0117_WYG_462-9a"/>
笙歌時雜竹間禽山頭雨歇月當戸檻外花飛風滿林<lb/>
莫訝凭欄發長嘯百年能得幾知春<lb/>
　　　同禮部王南原黄徳裕吏科潘希召逰獻花巖<lb/>
　　　　用潘韻<lb/>
新晴清興偶同乗掃石留題憶舊曽官道聨鑣無俗侣<lb/>
禪床迎客有髙僧珠林對酒循環飲石磴凌空次第登<lb/>
萬里長江供逺望攀躋絶頂力猶勝<lb/>
　　　送陳正郎之任<lb/>
<pb n="KR4h0117_WYG_462-9b"/>
浦樹江雲入望遥晚凉風定水痕銷野鳬狎客依蘭舫<lb/>
江燕留春集栁條舊雨故園頻積夢青雲前路正趨朝<lb/>
明朝相憶人千里回首文光入九霄<lb/>
　　　送潘黄門致仕<lb/>
脫却朝簮便賦歸喜從林下製荷衣金蘭氣味交猶重<lb/>
氷玉家聲願不違滄海壯懐雙寳劍青山歸夢一漁磯<lb/>
升沈榮辱何須問請看浮雲出翠微<lb/>
　　　送李貞夫代同寅作<lb/>
<pb n="KR4h0117_WYG_462-10a"/>
便把圖書付小車急流先退甚慚吾幽棲謾自攜臞鶴<lb/>
髙卧從人笑懶夫一葉漁舟真活計數椽書屋是良圖<lb/>
誰云林下渾無事里閈追從有酒徒<lb/>
　　　送吳秀士回延平<lb/>
治城煙栁綰行旌聚首無幾又送行黄葉翻風秋正爽<lb/>
紅蕖浥露氣偏清雲津水漲看龍化桂籍香浮聽鹿鳴<lb/>
征騎騑騑隨鴈逺送君無限故鄉情<lb/>
　　　用王㕘伯韻送鄭黄門同年<lb/>
<pb n="KR4h0117_WYG_462-10b"/>
好山如畵送行程十里嵐光照日明逺渚芙蕖秋色淡<lb/>
長亭楊栁暮煙横看花猶憶當年事把酒須拚此日情<lb/>
聞說行囊有新䟽知君端不負生平<lb/>
　　　寫懐再用前韻<lb/>
羸馬驅馳幾日程山城草色夕陽明閩關路杳魚書斷<lb/>
秦嶺風髙鴈陣横客裏逢秋誰對酒枕邊聼雨獨關情<lb/>
自慚疎拙渾無補欲把行藏問廣平<lb/>
　　　立冬日宿東峰驛次李五石韻<lb/>
<pb n="KR4h0117_WYG_462-11a"/>
俄驚節序臨冬月禾黍低低傍水稠午夜漏殘燈焰小<lb/>
銅盤風細篆香浮寒威漸覺生臺館疏草何妨載竹篝<lb/>
勒馬山前回首望薊門煙雨正堪愁<lb/>
　　　三月在旌徳次姜二守壁間韻<lb/>
羸馬山行到日斜寒鴉幾㸃度殘霞半簾霽色煙初暝<lb/>
滿耳鶯聲興未涯淡緑逺紅村外景小橋流水野人家<lb/>
驅馳不覺春光老醉倚東風看落花<lb/>
　　　過太平書懐<lb/>
<pb n="KR4h0117_WYG_462-11b"/>
黄雲漠漠楚天低倦鳥東飛又復西滿徑西風驚老葉<lb/>
半窗明月誤殘雞賦歸未許陶元亮身鬻羞稱百里奚<lb/>
屈指光隂秋又老沙寒鴈落雨凄凄<lb/>
　　　宫辭<lb/>
何處砧聲滿竹床寒蛩唧唧夜偏長珠簾捲雨窗櫺潤<lb/>
銀漢回秋枕簟凉玉露漫空螢影濕金風掠地桂花香<lb/>
梧桐葉落無人掃月上空階菊有霜<lb/>
　　　東溪小隱<lb/>
<pb n="KR4h0117_WYG_462-12a"/>
獨向東溪搆小亭朝來爽氣入窗楹沙頭雨過圖書潤<lb/>
栁外風生釣艇横萬頃碧波天共色雙泓素練月同清<lb/>
長津水煖魚龍化未許滄浪便濯纓<lb/>
　　　春盡<lb/>
異鄉風景也應憐桑柘成隂起曙煙青鏡流年雙鬂改<lb/>
小窗疎雨一燈懸竹抽嫩緑雕䦨畔花褪殘紅浄几前<lb/>
午枕不成蝴蝶夢樹分清影上危弦<lb/>
　　　陳武選邀賞芍藥次韻<lb/>
<pb n="KR4h0117_WYG_462-12b"/>
名花艷艷映袍緋半出闌干半出幃紅紫依偎嬌欲語<lb/>
主賔酬酢暮忘歸露滋金粉香痕濕色照霞杯酒暈輝<lb/>
只恐明朝風韻減慇勤相與惜晴暉<lb/>
　　　送黄上舍還尤溪<lb/>
江亭煙樹雨溟溟一曲驪歌酒半醒國學昔年升造士<lb/>
銓曹此日籍明經梨關月色杯中見劍浦秋聲笛裏聼<lb/>
别後相期君莫負擬看鵬翮起南溟<lb/>
　　　送吳貢士還建<lb/>
<pb n="KR4h0117_WYG_462-13a"/>
異鄉邂逅乂分岐把酒相看感别離秋水芙蓉王粲賦<lb/>
長亭煙樹杜陵詩成均卒業誰連璧仕版登名子白睂<lb/>
遥憶到家秋未老桂花應折最髙枝<lb/>
　　　送薛全之守淮安分韻得青字<lb/>
五馬騑騑簇短亭陽關三唱醉中聼孤㠶帶雨投秋浦<lb/>
落鴈依人宿晚汀千里封疆須保障一時民瘼起參苓<lb/>
政成他日看遺愛春駐甘棠滿郭青<lb/>
　　　過太平府有感<lb/>
<pb n="KR4h0117_WYG_462-13b"/>
滿汀芳草夕陽斜長恨春時不在家昨夜月明詩夢醒<lb/>
子規啼盡杜䳌花<lb/>
　　　其二<lb/>
笑渠終日利名忙誰似僧閒不出房睡熟白雲都不管<lb/>
寺前松竹自蒼蒼<lb/>
　　李堅<hi>字貞夫長汀人有訥菴遺稿</hi>
　　　九鷥圖為梁尚徳題<lb/>
栁隂正長夏蓮渚揺紅翻羣鷺來箇箇褵褷集其間飛<lb/>
<pb n="KR4h0117_WYG_462-14a"/>
鳴間宿食暫爾恣所安㑹當乗天風直上青雲端君子<lb/>
有九思聖訓炳如丹咄此畫工意比徳良可觀<lb/>
　　　擬李白古風<lb/>
邃古何洪荒庖犧闢乾坤卦畫始文字器象森昭陳猗<lb/>
歟逮姬孔經制完以淳一朝罹陽九亡秦恣兇嚚百王<lb/>
經世彛塗地為埃坌卑卑漢君相不學奚足論賤儒取<lb/>
希世綿蕞専襲秦遂令末代下盲識上古純杞人抱時<lb/>
憂薄言為誰申<lb/>
<pb n="KR4h0117_WYG_462-14b"/>
　　　其二<lb/>
吾聞聖謨訓君道止于仁大禹問辜泣測然天地春秦<lb/>
隋何猰㺄䖝豸饞齊民偶語亦何辜一𤓰殺三人天道<lb/>
豈䝉翳巨禍不旋身繼冡魚肉沸亥廣速夷淪嗟嗟殷<lb/>
鑒在千古隋與秦<lb/>
　　　其三<lb/>
崔嵬千仞岡上有孤生桐凡禽不敢過威鳯日相從髙<lb/>
標本虚心至和含其中采之獻清廟雅奏諧黄鐘時無<lb/>
<pb n="KR4h0117_WYG_462-15a"/>
子期侣空山飽霜風自分溝中斷行為㸑下充幸逢蔡<lb/>
中郎得登君子宫願言承左右備君燕閒供養君中和<lb/>
性庶以効微躬<lb/>
　　　其四<lb/>
志士懐當世衆人謀一身志士懼來日衆人惜今晨詎<lb/>
知當世安未為一身貧葢棺苟遺臭生前奚足珍所以<lb/>
首陽薇萬古扶彛倫不見上蔡吠瞥眼成煙塵<lb/>
　　　其五<lb/>
<pb n="KR4h0117_WYG_462-15b"/>
少陵真人豪稷契心自許周遭<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞間百折水東注短<lb/>
褐纔掩脛破廬不蔽雨猶軫當時憂不暇一身訴心期<lb/>
萬廣厦大庇寒士聚地下千載人誰為唐宰輔肉食不<lb/>
懐謀藿食乃心苦<lb/>
　　　其六<lb/>
驅車上長安經從古周京矯首周京道彳亍傷我情旁<lb/>
岐紛百出過者迷縱横古道委叢棘狐兔相經營問之<lb/>
父老言此理非難明岐路便捷足正途多迂程哀哉百<lb/>
<pb n="KR4h0117_WYG_462-16a"/>
嵗後誰人問周行<lb/>
　　　其七<lb/>
習巧每多拙大黠還成痴君看濁世中汨没疇能知籯<lb/>
金計來𦙍恨不丘山巍有生不朽圖及時忽競持形聲<lb/>
一朝謝草莽甘淪夷<lb/>
　　　雲崖<lb/>
峩峩雲陽山奠立自皇古霙雲出其巔秀色若可茹天<lb/>
然一丹素面人作屏宁卜居者誰氏逺紹太原緒㑹心<lb/>
<pb n="KR4h0117_WYG_462-16b"/>
不在遥樂山得深趣雲崖自揭顔旦夕締賓主以兹眎<lb/>
韋絃比徳固有取惟山必出雲惟雲能作雨龍興斯雲<lb/>
從神功膏下土方今九重上真龍正臨御雲子已出岫<lb/>
為霖固其所湖南多顛厓望霓久辛苦<lb/>
　　　送程汝南守三衢分得露字<lb/>
城烏啼嚴霜江天正微曙眷我同心友五馬駕行路冠<lb/>
葢出城西分攜惜勿遽殷勤一尊酒不作逰子姁朝家<lb/>
重牧守蘄在邦本固子行寵専城何以答宸慮三衢兵<lb/>
<pb n="KR4h0117_WYG_462-17a"/>
冦餘瘡痍已沈痼情如失母慈呱呱渴乳哺又如久旱<lb/>
苗旦夕望膏露丈夫分許國經濟乃平素况我知子心<lb/>
不在温飽故行矣宜勉旃三事是濩矩<lb/>
　　　積雪初霽陳虚囱過我夜談賦以紀事<lb/>
閉門七日雪髙卧師袁安忽聞剥啄聲良友扣我關整<lb/>
衣出迎客下馬先解鞍連朝隔言笑相見各破顔中堂<lb/>
共勞苦撥爐火始殷雪光與月色縞素侵簷端天風肆<lb/>
老饕嚴威凛相干呼童熱酒漿解此重圍寒百觴末足<lb/>
<pb n="KR4h0117_WYG_462-17b"/>
多引滿催放乾詩豪與酒聖逸興髙如山白戰將夜分<lb/>
餘勇猶未闌僕子不解事催歸語瀾翻人生類飄萍百<lb/>
年良㑹難分攜莫匆匆小立且盤桓記取今宵别馬前<lb/>
月團團<lb/>
　　　竹屋<hi>欽采尊人之號</hi>
幽居謝塵市有竹千萬竿四壁不受塵拂座清風寒主<lb/>
人北窗下琴書愜盤桓出門即成趣滿目青琅玕憶初<lb/>
卜築時頗虞生植難既嚴牛羊牧復剪荆棘繁封培至<lb/>
<pb n="KR4h0117_WYG_462-18a"/>
今日有此竹屋安雖慚萬間庇自作千畝看崇篁丈人<lb/>
行老節髙岏巑孫枝更秀拔夭矯凌雲端遂令竹屋名<lb/>
旁溢四逺寛南陽有卧龍草廬聳丘巒成都有少陵草<lb/>
堂名不刋地勝每因人兹語良非謾寄聲竹屋翁勉陟<lb/>
前修坫<lb/>
　　　重過陶園限韻<lb/>
行窩謝塵鞅習静聊永日寄適鉛墨間堆案紛簡紩倦<lb/>
餘發深省長嘯捫雙膝念我陶園友投分如膠漆咫尺<lb/>
<pb n="KR4h0117_WYG_462-18b"/>
㑹面艱連朝未能一昨來命駕往追隨竹溪逸我懐拍<lb/>
塞憂見君喜欲溢君聞剥啄聲倒履如有失攜我歴三<lb/>
徑坐我忘憂室飛觴但白戰擊壺共為率森森約束嚴<lb/>
勢比軍令疾我才謝鋒頴君心特蠒宻揮毫霎滿紙雲<lb/>
陣排甲乙砉若春氷泮㵼溜鳴潏潏詩壇合推君燕許<lb/>
信大笔巧匠不血指此語真故實自慙拙工勞敢與君<lb/>
鬪律酸甘齊味分我枳君猶桔詩成各引滿林梢月將<lb/>
出君勇堪賈餘我孏欲尋佚歸來擁被眠日晏忘盥櫛<lb/>
<pb n="KR4h0117_WYG_462-19a"/>
技癢忍還作渴吻鳴唧唧解醒索氷壺案有七十士且<lb/>
咀且吟哦短歌聊自述<lb/>
　　　齊年黄伯固庫部郎中起復北上<lb/>
我有朱絲絃慣彈太古音俚耳難為調感子獨知心臨<lb/>
風鼓一曲送子建溪潯溪流不可極别意與俱深<lb/>
　　　别建陽尹邵宗周<lb/>
建溪十日程朅來亦周遭縣侯能好客病夫敢言勞平<lb/>
生湖海情所在多同袍離居二三載悄然空谷逃今晨<lb/>
<pb n="KR4h0117_WYG_462-19b"/>
值邵子一見如飲醪古來道義合傾葢輸心交怜君知<lb/>
已情義氣青雲髙眷言雉壇盟各保嵗寒操<lb/>
　　　楊孔直司訓南樓卷<lb/>
南樓在何許乃在附郭東青山四面合嘉樹起茐蘢爽<lb/>
氣日夕浮野色窺簾櫳主人關西裔弓裘紹青風慿髙<lb/>
時送目情思遥冲冲朅來伐木音丁丁鳴谷中幽人不<lb/>
可見欲往道靡從譜作髙山調寫之託絲桐翛然意忘<lb/>
歸前途下髙舂<lb/>
<pb n="KR4h0117_WYG_462-20a"/>
　　　雜詩<lb/>
結髪初事君相期在白頭天荒地云老兩情誓靡休詎<lb/>
期洵幾何君身為逺逰逺逰歸何時一去三十秋思君<lb/>
不可見空把離索憂<lb/>
　　　其二<lb/>
飛鳥返故林㳺魚思舊淵物性固有爾人情胡不然昔<lb/>
與君别時庭樹初抽篸一别年華多森森踰前簷樹生<lb/>
已如此妾心將何堪<lb/>
<pb n="KR4h0117_WYG_462-20b"/>
　　　漫興<lb/>
離離原上花灼灼開新枝采之簮滿頭誠可媚芳姿紛<lb/>
紛誰家子競取争妍竒我欲往傚之濡露恐沾衣衣沾<lb/>
固足惜妍竒將安為<lb/>
　　　其二<lb/>
妾有朱絲絃少小解拈弄所惜知音難深藏不輕用持<lb/>
以事夫君和鳴奏鸞鳯君心不余諒顧謂作哇哄竽瑟<lb/>
古難投良用自慙恐<lb/>
<pb n="KR4h0117_WYG_462-21a"/>
　　　其三<lb/>
盈盈道傍花采采足人悅芬芬曲徑蘭寂寂無人擷品<lb/>
質豈不殊托根有懸絶安得尋幽人嵒隈當見掇<lb/>
　　　坦庵<lb/>
古調久沈響斷絃誰剪膠有竅非混沌有機惟桔橰夫<lb/>
君獨醒士不肻餔世糟一言取諸易坦坦祛塵勞嚴兹<lb/>
父師訓心兵敢芒豪眷言篤由衷永此嵗寒操行坦任<lb/>
失得心静恣諠囂通都有康莊行者歌陶陶羊腸信詰<lb/>
<pb n="KR4h0117_WYG_462-21b"/>
屈剗削亦見遭物理可喻大吾言君勿嘲<lb/>
　　　題孔明出師表圖<lb/>
水安宫中日欲落榻前面拜遺孤託先皇飲恨臣所知<lb/>
忍見翠華終劍閣臣身與賊不俱生誓提義旅清中京<lb/>
汛除九廟光舊物上謝先帝酬忠貞六師戒日臨河渭<lb/>
曉發披忱表天陛諄諄恢復次第陳縷縷忠肝兼義氣<lb/>
事關宫府在相通親賢逺佞先漢隆後王不鑒髙祖訓<lb/>
累我漢業遭塵䝉漢家賊姓難兩立王業偏安大無䇿<lb/>
<pb n="KR4h0117_WYG_462-22a"/>
鞠躬盡瘁臣所安利鈍成虧非可臆炎精無光赤灰冷<lb/>
五丈原頭將星殞牙前長史整旋軍巾幗老奴拜天幸<lb/>
煌煌二表明丹青文追伊傅光六經留傳人世勸忠藎<lb/>
呵䕶時有神威靈英雄無命古如此大節堂堂映青史<lb/>
君不見二十四疏請回鑾東京留守銜悲死<lb/>
　　　宋賢三絶巻<hi>文與可墨竹東坡山谷題䟦</hi>
洋州太守生通神胸中千畝吞渭濱興來拂拭鵞溪絹<lb/>
落筆滿眼生煙雲坡公墨竹半天下獨許洋州擅髙價<lb/>
<pb n="KR4h0117_WYG_462-22b"/>
涪翁一見心眼醒題名聊復紀吾曽天生三子人中傑<lb/>
筆精墨迹成三絶斷縑隻字落人間見者驚猶捧明月<lb/>
葉君葉君聽我陳物情好醜元因人古來名筆豈三子<lb/>
丈人屋烏類如此請君收拾歸紫囊慎勿懸掛當中堂<lb/>
恐驚風雨中夜生帝遣仙官來取迎<lb/>
　　　黄華山房為楊孔直題<lb/>
黄華之山起城市山人卜築偎山址幽栖豈愛糜鹿羣<lb/>
萬卷藏修遺孫子風回澗道松泠泠濯纓亭畔竹琮琤<lb/>
<pb n="KR4h0117_WYG_462-23a"/>
午凉吹醒芸囱梦塵心一洗秋空清地雄景勝天開設<lb/>
長價騰聲屬髦傑萬里橋西一草堂千古人猶誇筆舌<lb/>
山房主人元功孫構堂仰止多殷勤請看廟貌南山處<lb/>
文公文敏伊何人<lb/>
　　　送人還長沙<lb/>
湘水浟浟幾千里慈幃五夜怜逰子楚天南望白雲低<lb/>
歸心萬㸃隨流水買舟明發潞河程三月東風春草榮<lb/>
停橈旅泊堪乗興酒債詩情著處生行舟幾遍看圓月<lb/>
<pb n="KR4h0117_WYG_462-23b"/>
漸覺江南逺江北潑眼榴花岸欲然計程應是家山側<lb/>
髙堂曉占烏鵲喜勿訝佳兒拜庭戺<lb/>
　　　題畵馬<lb/>
九原難喚孫陽起天閒龍種沈洼水是誰傳此千里神<lb/>
逸態英恣酷怜似世情貴耳多賤目葉公龍癖紛相屬<lb/>
眼前駿骨疇能知幅縑尺素争誇毗還君此畵三嘆息<lb/>
物情好惡元無的<lb/>
　　　融軒<lb/>
<pb n="KR4h0117_WYG_462-24a"/>
一室雖云小中藏天下春眼前皆物共榻外亦吾僯麗<lb/>
日風生煖温泉脉自淳笑渠失弓者得計楚邦人<lb/>
　　　代送奉化訓導<lb/>
官河堅欲凍君此問征鞍閩浙家相近師生義自寛詎<lb/>
湏愁座冷贏得是身安桃李隂陰日春風回講壇<lb/>
　　　郊祀齋居和鍾邦臣韻<lb/>
翌翌郊壇肅煌煌寳炬然九重親大祀一徳格皇天禮<lb/>
樂周官盛威儀法駕圓小臣真慶忭舞蹈際年年<lb/>
<pb n="KR4h0117_WYG_462-24b"/>
　　　送南昌黄金任岑溪典史<lb/>
一尉岑溪去都城二月初輕㠶渡揚子便道謁先廬嶺<lb/>
嶠瘡痍甚公私困竭餘知君挾竒術贊畫定勤渠<lb/>
　　　上巳遣懐<lb/>
佳節重三候羈栖尚客邊春光俄又老物色倍堪憐曲<lb/>
水傳周興蘭亭想晉賢留都今日㑹分席悵無縁<lb/>
　　　和邢三湖龍山别趣<lb/>
不識雲外趣郊扉誰可俱鍾山屏突兀𤣥武帶縈紆榻<lb/>
<pb n="KR4h0117_WYG_462-25a"/>
許髙賢借門迴俗子趨晚衙人吏散萬巻付鉛朱<lb/>
　　　夜坐懐歸用邢三湖過章水韻<lb/>
夜獨攤書坐鄉心迸欲歸鄰簫亂無思窗月巧呈輝咫<lb/>
尺閩山隔蒼茫雁宇稀平生白華卷情事笑多違<lb/>
　　　陽明王先生命來教禮鄉社竣事過余小詩贈<lb/>
　　　　别<lb/>
督府匡時切煩君此日行絃歌教小邑綿蕝肄諸生俗<lb/>
化行看變人才倘可成新詩代瓊贈鄉國為關情<lb/>
<pb n="KR4h0117_WYG_462-25b"/>
　　　席上和王公守備九日韻<lb/>
即看今嵗又重陽對景令人憶故鄉潦倒且拚元亮醉<lb/>
風流不學孟嘉狂滿城風雨催詩債三徑清香待菊黄<lb/>
行樂及時聊爾爾人間萬事付茫茫<lb/>
　　　代送陳徳純歸家<lb/>
去去君行不可扳強將樽酒酌江干情知離合人生有<lb/>
自是交朋話别難此際鄞江聊割席他年京國共彈冠<lb/>
雉壇舊有盟心約别後相期保嵗寒<lb/>
<pb n="KR4h0117_WYG_462-26a"/>
　　　挽胡尚禮和鍾考功韻<lb/>
三尺前旌粉字書交朋誰不淚如珠可嗟野外一抔土<lb/>
無復人間千里駒壯志不銷成永恨殘編無地付遺孤<lb/>
瀟瀟寒雨青燈夜啼殺庭前繞樹烏<lb/>
　　　書齋謾興<lb/>
静掩重門晝不開閒齋便是小蓬萊有時佳客相經過<lb/>
不許俗人輕到來一卷羲經銷日永數聨詩句咏悠哉<lb/>
此情獨有知心㑹寄謝傍人莫浪猜<lb/>
<pb n="KR4h0117_WYG_462-26b"/>
　　　子陵釣臺<lb/>
擬迹巢由與世違徵書底事到茅茨中興已自英雄足<lb/>
用世原非雅尚期祗為故人聊暫出那思好爵作生涯<lb/>
炎劉四百年基祚盡屬灘頭一釣絲<lb/>
　　　春興<lb/>
春晝遲遲午思清南窗睡起坐簷楹好懐百種與千種<lb/>
幽鳥三聲復兩聲不向江頭觀卧栁懶于枝上聼啼鶯<lb/>
門前一任春來去花落花開總不驚<lb/>
<pb n="KR4h0117_WYG_462-27a"/>
　　　途中感秋<lb/>
一夜金風報早秋踈櫺㸃㸃氣蕭颼俄驚江上煙波泠<lb/>
便覺郊原草木愁萬里歸途猶作客半生踪跡等虚舟<lb/>
不堪腸斷思鄉處滿地蘆花明月洲<lb/>
　　　維揚懐古<lb/>
淮海維揚名尚在繁華不見舊時州煙迷吳苑巡遊地<lb/>
雲鎻隋家歌舞樓千古廢興増感慨百年身世且優游<lb/>
君看數畝雷塘路閱盡行人春復秋<lb/>
<pb n="KR4h0117_WYG_462-27b"/>
　　　夏日書懐<lb/>
趨朝日日五更初退食歸來箇事無清世不妨同吏隱<lb/>
此身還似舊山癯了知習静真成癖時復長吟且自娱<lb/>
午枕黒甜思一憩生憎梁燕語驚呼<lb/>
　　　沈天祥宅賞蓮有並頭品字二種<lb/>
此花合是真仙謫墮在君家盆盎中並軃頳肩笑含露<lb/>
相翻翠袖舞迴風雙頭綰就同心結千瓣粧成一捻紅<lb/>
羞殺趙家親姊妹兩心偏妒不相通<lb/>
<pb n="KR4h0117_WYG_462-28a"/>
　　　其二<lb/>
紅粧水面正抽簮品字分明不用探芍藥連枝終欠一<lb/>
牡丹並蒂不成三薛家羣從生同姓楊氏諸夷出共驂<lb/>
憐絶此花齊氣味寒香晚節各心甘<lb/>
　　　至日書懐<lb/>
節屆書雲黙自吁年華去我似奔駒滿前風景多新様<lb/>
向後兒童成老夫萬里鄉書經嵗少一官匏繫許身愚<lb/>
晴牕搦管聊裁句兀坐檐楹對碧虚<lb/>
<pb n="KR4h0117_WYG_462-28b"/>
　　　除夕奉和少宰柴墟先生韻<lb/>
不用桃符寫戸㕔堯文厯紀忽周星中庭殘雪初消白<lb/>
明日羣芳漸放青爆竹滿衢傳煏煿歌鐘何處送東丁<lb/>
太平景象留都好喚起年來醉夢醒<lb/>
　　　逰靈谷寺<lb/>
上方金碧出嶄岩滿院嵐煙滴檜杉縱歩恍疑騰汗漫<lb/>
回頭已自隔塵凡靈泉有竅通仙脉佛塔何年閟石函<lb/>
風景閱來殊未徧馬頭山色日將銜<lb/>
<pb n="KR4h0117_WYG_462-29a"/>
　　　病起對雪和東坡韻<lb/>
恠甚寒空噪暮鴉關河千里斷行車諸天有相皆成幻<lb/>
古木無根也著花錦帳酣懐歸甲第剡溪清興在詩家<lb/>
分明雞鶩朝來跡疊疊堦前作篆义<lb/>
　　　其二<lb/>
落處無論巨與纎平鋪格様類粧嚴廟廊調燮慿占嵗<lb/>
兒女商量謾到鹽誰向歌鐘誇白戰我憐短褐有窮簷<lb/>
江南一種天成趣墻角踈梅正鬪尖<lb/>
<pb n="KR4h0117_WYG_462-29b"/>
　　　答和陳虚宿韻<lb/>
一飯從知荷主恩山林何敢遂忘君無端世事易飜覆<lb/>
頃刻人情肖雨雲廊廟諸公期共濟煙霞老我許平分<lb/>
傍花隨栁尋常事免得虚名惹世氛<lb/>
　　　元旦雨<lb/>
曙鼓微茫動海城街頭泥淖正縱横昨宵舊雨送殘臘<lb/>
今日三朝慳一晴漸老風光真覺别殊方懐抱若為情<lb/>
飜思二十年前事曽托屠蘓逞後生<lb/>
<pb n="KR4h0117_WYG_462-30a"/>
　　　己卯元夕<lb/>
九十春容色色妍上元樂事更無邊兼旬風雨朝來爽<lb/>
入夜光華分外圓運屬昌期端有象老逢佳景倍堪憐<lb/>
半酣搦管裁新句天與林泉自在年<lb/>
　　　送縣大尹令子毛景潤西歸<lb/>
鄞山鄞水亦佳逰何事君歸不少留無限别情銷不盡<lb/>
寒風馬首正颼颼<lb/>
　　　悼亡<lb/>
<pb n="KR4h0117_WYG_462-30b"/>
篋有遺衣皆觸恨牕殘曉鏡亦成悲傷心最是無窮處<lb/>
記得挑燈伴讀時<lb/>
　　　人日對雪<lb/>
梅花鬪雪雨清妍記得江南嵗暮天春到北枝猶未放<lb/>
晨牕對雪亦欣然<lb/>
　　　送黄門許充衷使安南<lb/>
天朝侍從入閩英定有光聲徹逺城海嶠于今皆樂土<lb/>
使車休問幾多程<lb/>
<pb n="KR4h0117_WYG_462-31a"/>
　　　宫怨<lb/>
逐隊彤庭數載間何曽兩度侍宸班畧勝逺嫁胡沙去<lb/>
纔得君王一動顔<lb/>
　　　其二<lb/>
花錢費盡畵雙蛾望斷金與不見過鷩聼調鶯宫樹上<lb/>
一年春事已無多<lb/>
　　　其三<lb/>
暑簟瞢騰午漏長分明夢裏見君王起來戲折宜男草<lb/>
<pb n="KR4h0117_WYG_462-31b"/>
燕語雙雙傍畵梁<lb/>
　　　其四<lb/>
錦樹秋聲入枕幃天邊牛女又佳期羅衫雖薄難抛却<lb/>
記得君恩賜著時<lb/>
　　　咏白蓮七首<hi>并引</hi>
　　貴州司署白蓮盛開鄭長官克明集諸同寅賞然<lb/>
　　予因誦天隨生絶句屬楊官長恒叔和之於是諸<lb/>
　　同寅相繼有作予念好句業已多為諸君道復何<lb/>
<pb n="KR4h0117_WYG_462-32a"/>
　　著筆因取近世瞿宗吉紅蓮不似白蓮香之句析<lb/>
　　為七絶而天隨生原韻亦漫學數語綴於其尾云<lb/>
姑射仙人氷雪容淡香清影立薫風似嫌塵世穠華涴<lb/>
浄洗從前水面紅<lb/>
水面無花白似蓮玉盤擎處露娟娟箇般清韻孤標格<lb/>
肯學漫山桃李妍<lb/>
仙葩簇玉凌波出白羽揺風飜翐翐主人好事集賓僚<lb/>
明朝有意還來不<lb/>
<pb n="KR4h0117_WYG_462-32b"/>
午夜嫦娥照清泚玉簮墮在方塘裏侵晨幻作滿池芳<lb/>
一色璚瑶酷相似<lb/>
一泓菡萏亭亭立舊日紅粧今變白化工特地巧為容<lb/>
莫道丹青描不得<lb/>
舉世何人識愛蓮白蓮風味更堪憐千年髙士陶彭澤<lb/>
曽向廬山結社縁<lb/>
分明仙種隔尋常時逐薫風送粉香芸館槐亭清絶處<lb/>
大勝艷冶與濃粧<lb/>
<pb n="KR4h0117_WYG_462-33a"/>
　　　和天隨生韻二首<lb/>
年年花信不相欺五月紅蕖浴錦池忽訝碧簮紛在眼<lb/>
竒觀不數舊年時<lb/>
前身玉女恐非欺謫向人間墮鏡池粉瓣飄香欹欲墮<lb/>
依稀按節羽衣時<lb/>
　　　題畵<lb/>
奚童背錦出郊坰乗興閒來訪友生秋意滿天楓葉暗<lb/>
隔林遥聼讀書聲<lb/>
<pb n="KR4h0117_WYG_462-33b"/>
　　　送唐太守令子元殊還桂林<lb/>
桂林西望隔長沙獨秀峯前是子家老我舊逰情眷眷<lb/>
每思巖洞曉栖霞<lb/>
　　　應聘<lb/>
三年歸卧故鄉雲每被春風誘出門行到㑹稽探禹穴<lb/>
坐看東海浴朝暾<lb/>
　　　元旦戲筆<lb/>
老子新年喜氣沖謾招毫管試春風此生嵗月還多在<lb/>
<pb n="KR4h0117_WYG_462-34a"/>
酒聖詩豪未便窮<lb/>
　　　已卯六月二十七日早晚上夢中賦詩四句謾<lb/>
　　　　記之<lb/>
旅館殘燈客思深笛聲何處動鄉心明朝又買東吳棹<lb/>
風景歸來詫上林<lb/>
　　羅榮<hi>字志仁古田人有蘗山集</hi>
　　　贈静軒<lb/>
自得江山性從渠白髪長室虚凝月色波定見天光杖<lb/>
<pb n="KR4h0117_WYG_462-34b"/>
屨逢人少茅茨與世忘牀頭書卷在簡㸃到歸藏<lb/>
　　　劉世寛之浙東<lb/>
煙樹雲盤緑官程馬足分陽山偏向日越水易生雲逺<lb/>
海鹽征竭清時國計殷馳情多别後對月每思君<lb/>
　　　馮有孚使九江便道寧親<lb/>
三載結塵纓看雲白髪生春風仙棹逺晝日錦衣明飛<lb/>
鶴迎親夀慈烏致子情承歡湏秉燭候吏立湓城<lb/>
　　　陳世則判陳州馬政<lb/>
<pb n="KR4h0117_WYG_462-35a"/>
秣馬退朝時東城出餞遲分襟鄉語細看劍祖杯遲外<lb/>
廏増雲錦窮才罷繭絲委蛇堂食後花鳥亂催詩<lb/>
　　　中秋次臨清和韻答周憲副<lb/>
久濶頭將白相逢眼倍青蘋風清夕舫桂月滿秋汀好<lb/>
句輸先得深盃不放停江湖憐此㑹鄉舊正晨星<lb/>
　　　送葉太守回任<lb/>
五馬春城外東風草色新冦君還借郡召父舊親民皁<lb/>
葢雲霄過青山廨宇隣不湏傷逺别江漢有通津<lb/>
<pb n="KR4h0117_WYG_462-35b"/>
　　　題山水<lb/>
碧嶂秀重重岧蕘逼華嵩雨淙孤壑應雲壁小蹊通呼<lb/>
酒三村社藏書一畝宫山深人不見花鳥領春風<lb/>
　　　仲秋十六夜發榆之南<lb/>
日暮官途馬足輕蕭蕭凉籟逼人清蒹葭水郭鳬鷖夢<lb/>
籬落田家蟋蟀聲小堡銅刁持夜警逺氓皮槖事宵征<lb/>
月華光滿渾如昨萬里江山仰大明<lb/>
　　　督儲至白羊口信宿逰西山諸寺<lb/>
<pb n="KR4h0117_WYG_462-36a"/>
白羊城堡枕關腰上谷春風凍未消薄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>五更侵土炕<lb/>
殘澌二月下山橋老僧肅客焚香迓稚子烹茶掃葉燒<lb/>
大覺以南皆賜寺宦逰應喜避塵囂<lb/>
　　　再過武夷<lb/>
再訪神居結地幽武夷真境擬蓬丘閒開竹徑風生籟<lb/>
深閉松關月在洲函蛻藏香封玉匣挿厓横木訝仙舟<lb/>
紫陽倚棹歌聲逺九曲名稱遍十洲<lb/>
　　　甲戌中秋次懐化驛<lb/>
<pb n="KR4h0117_WYG_462-36b"/>
方輿知有五谿名何事監軍動逺征秋爽瘴雲歸洞黒<lb/>
夜凉蠻月逼人清桑榆温凊頻年夢𤓰芋團圓此日情<lb/>
望久玉堦時徙榻銀河流白倚參横<lb/>
　　　都城安定門外太清道院<lb/>
郊原十里太清祠松柏宫墻古甚竒明水未消千日酒<lb/>
卿雲猶䕶萬年枝鳯凰簫竹隨仙子龍虎丹砂覔錬師<lb/>
聞道英皇曽駐蹕羽林圍獵夜歸遲<lb/>
　　　出居庸<lb/>
<pb n="KR4h0117_WYG_462-37a"/>
戴星䇿馬下居庸烽燧煙消逺道通地接浮雲天咫尺<lb/>
山懸斷壁水西東青霓明滅輪蹄下黄屋參差指顧中<lb/>
壯趾江南還塞北男兒巳慰射桑蓬<lb/>
　　　乙丑中秋夕過龍川曽祖所尹邑<lb/>
龍川孤月正秋中碧滙清光上下同玉鏡無聲沈夜籟<lb/>
銀河如練遶晴空明時慚負分藩任先世猶存製錦功<lb/>
樽酒微醺慈養樂畵船簫皷遡江風<lb/>
　　　送陳諌簿遂溪<lb/>
<pb n="KR4h0117_WYG_462-37b"/>
九陌名花照錦衣遂溪人已望旌旗鄉山到眼聲音侣<lb/>
海國清時簿領稀日照官衙山茘熟潮通縣郭蟹螯肥<lb/>
休嗟枳棘棲鸞鳯千里行看一奮飛<lb/>
　　　楓亭道中懐舊寮元佐<lb/>
黄華山下故人廬飛翠蘢葱䕶隱居驛路折梅春雪後<lb/>
亭窗剪韭夜燈初寒暄故事樽前話夢寐新詩壁上書<lb/>
明日過江人漸逺浮萍蹤跡定何如<lb/>
　　　送族人文秀歸安福<lb/>
<pb n="KR4h0117_WYG_462-38a"/>
重擕琴劍出松蘿客裏風塵兩嵗過水木有懐源本共<lb/>
聲音無異笑言多停雲立馬瞻閩嶠載月移舟向潞河<lb/>
别恨客中情轉惡不禁揮袂聼離歌<lb/>
　　　寄方夀卿<lb/>
帝城平日坐春風滿室芝蘭嗅味同多病逺聞移帶孔<lb/>
索居還憶走詩筒隴頭望斷梅花老海上歸初茘子紅<lb/>
萬里相思何處所舉頭明月共秋空<lb/>
　　　送丁孔志隂陽<lb/>
<pb n="KR4h0117_WYG_462-38b"/>
十載親朋謦欬疎金臺相見喜何如西堂邀月方聨榻<lb/>
南國停雲又買車長鋏春深隨雪棹短檠宵静閱星書<lb/>
他時願結香山社尊酒同尋水竹居<lb/>
　　　送鄭希大使湖南<lb/>
槐葉辭柯菊破香宫河移棹下瀟湘琴樽白日思千里<lb/>
弧矢青年遍四方赤壁醉歌蘇子賦碧雲望指鄭公鄉<lb/>
天涯百感因君去秋夢無端與夜長<lb/>
　　　和韻送王徳華之河南<lb/>
<pb n="KR4h0117_WYG_462-39a"/>
湖海風塵未息居清波彩鷁啓行旟都城夜月移賓榻<lb/>
汴水春風命使車治化正需周召伯才華真慕藺相如<lb/>
旬宣到處持鉛槧誰道窮愁始著書<lb/>
　　　丁卯除夕與林衡玉守嵗<lb/>
湖海萍蹤莫漫猜嶺南旌斾栁州來鄉山隔夢三千里<lb/>
客舍逢春十九迴往數光隂驚漸老坐談帷幄愧非才<lb/>
椒觴茗碗延殘夜懐抱因君更好開<lb/>
　　　元夕次上洲營和僉憲蔡懋成韻兼呈都督馬<lb/>
<pb n="KR4h0117_WYG_462-39b"/>
　　　　惟淵<lb/>
客路年光冉冉過憂心相對鬢將皤折衝力薄原非將<lb/>
競險詩成或有魔五管風煙驚稅駕一時冠葢擁行窩<lb/>
元宵莫問崑崙事進酒張燈且放歌<lb/>
　<lb/>
　<lb/>
　<lb/>
　石倉歴代詩選巻四百六十二<lb/>
</p>
<p>
</p>
  </div>
</body>
</text>
</TEI>
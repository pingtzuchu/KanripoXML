<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三十八</head> <lb/>
    <p>
<pb n="KR4h0117_WYG_038-1a"/>
欽定四庫全書<lb/>
　石倉歴代詩選巻三十八<lb/>
　　　　　　　　　　　　明　曹學佺　編<lb/>
　盛唐七<lb/>
　　髙適<hi>字逹夫渤海人</hi>
　　　銅雀妓<lb/>
日暮銅雀迥秋深玉座清蕭森松柏望委鬱綺羅情君<lb/>
恩不再得妾舞為誰輕<lb/>
<pb n="KR4h0117_WYG_038-1b"/>
　　　塞上<lb/>
東出盧龍塞浩然客思孤亭堠列萬里漢兵猶備胡邊<lb/>
塵滿北溟虜騎正南驅轉闘豈長策和親非逺圖惟昔<lb/>
李將軍按節臨此都總戎掃大漠一戰擒單于常懷感<lb/>
激心願効縱横謨倚劍欲誰語闗河空鬱紆<lb/>
　　　薊門行<lb/>
幽州多騎射結髪重横行一朝事將軍出入有聲名紛<lb/>
紛獵秋草相向角弓鳴<lb/>
<pb n="KR4h0117_WYG_038-2a"/>
　　　單父逢鄧司倉覆倉庫因而有贈<lb/>
邦牧今坐嘯羣賢趨紀綱四人忽不擾耕者遙相望粲<lb/>
粲府中妙授詞如履霜炎炎伏熱時草木無晶光匹馬<lb/>
度睢水清風何激揚校緡閲帑藏發廪欣斯箱邂逅得<lb/>
相逢歡言至夕陽開襟自公餘載酒登琴堂舉杯挹山<lb/>
川寓目窮毫芒白鳥向田盡青蟬歸路長醉中不惜別<lb/>
况乃正遊梁<lb/>
　　　薊門不遇王之渙郭密之因以留贈<lb/>
<pb n="KR4h0117_WYG_038-2b"/>
適逺登薊丘兹晨獨掩屑賢交不可見吾願終難説迢<lb/>
遞千里遊羇離十年别才華仰清興功業嗟芳節曠蕩<lb/>
阻雲海蕭條帶風雪逢時事多謬失路心彌折行矣勿<lb/>
重陳懷君但愁絶<lb/>
　　　寄孟五少府<lb/>
秋氣落窮巷離憂兼暮蟬後時已如此髙興亦徒然知<lb/>
君念淹泊憶我屢周旋征路見來鴈歸人悲逺天平生<lb/>
感千里相望在貞堅<lb/>
<pb n="KR4h0117_WYG_038-3a"/>
　　　和崔二少府登楚丘城作<lb/>
故人亦不遇異縣久棲託辛勤失路意感嘆登樓作清<lb/>
晨眺原野獨立窮寥廓雲散芒碭山水還睢陽郭遶梁<lb/>
即襟帶封衛多漂泊事古悲城池年豐愛墟落相逢俱<lb/>
未展擕手空蕭索何意千里心仍求百金諾公侯皆我<lb/>
輩動用在謀畧聖心思賢才朅來刈葵藿<lb/>
　　　酬陸少府<lb/>
朝臨淇水岸還望衛人邑别意在山阿征途背原隰蕭<lb/>
<pb n="KR4h0117_WYG_038-3b"/>
蕭前村口惟見轉蓬入水渚人去遲霜天鴈飛急固應<lb/>
不逺别所與路未及欲濟川上舟相思空佇立<lb/>
　　　酬裴員外以詩代書<lb/>
少時方浩蕩遇物猶塵埃脱畧身外事交遊天下才單<lb/>
車入燕趙獨立心悠哉寧知戎馬間忽展平生懷且欣<lb/>
清論髙豈顧夕陽頽題詩碣石館縱酒燕王臺北望沙<lb/>
漠垂漫天雪皚皚臨邊無䇿畧覽古空徘徊樂毅我所<lb/>
憐㧞齊翻見猜荆卿吾所悲適秦不復迴然諾多死地<lb/>
<pb n="KR4h0117_WYG_038-4a"/>
公忠成禍胎與君從此醉每恐流年催如何俱老太始<lb/>
復忘形骸兄弟真二陸聲名連八裴乙未將星變賊臣<lb/>
候天災胡騎犯龍山乗輿經馬嵬千官無倚著萬姓徒<lb/>
悲哀誅吕鬼神動安劉天地開奔波走風塵倐忽值雲<lb/>
雷擁旄出淮甸入幕徵楚材誓當剪鯨鯢永以竭駑駘<lb/>
　　　酬龎十兵曹<lb/>
憶昔遊京華自言生羽翼懷書訪知己末路空相識許<lb/>
國不成名還家有慙色託身從畎畆浪跡初自得雨澤<lb/>
<pb n="KR4h0117_WYG_038-4b"/>
感天時耕耘忘帝力同人洛陽至問我睢水北遂爾欵<lb/>
津涯淨然見胸臆髙談懸物象逸韻投翰墨别岸迥無<lb/>
垠海鶴鳴不息梁城多古意擕手共悽惻懷賢想鄒枚<lb/>
登髙思荆棘世情惡疵賤之子憐孤直酬贈感并深離<lb/>
憂豈終極<lb/>
　　　同吕員外酬田著作幕門軍西宿盤山秋夜作<lb/>
磧路天早秋邊城夜應永遙傳戎旅作已報闗山冷上<lb/>
將頓盤坂諸軍徧泉井綢繆閫外書慷慨幕中請能使<lb/>
<pb n="KR4h0117_WYG_038-5a"/>
勲業髙動令氛霧屏逺途能自致短步終難騁羽翮時<lb/>
一看窮愁始三省人生感然諾何啻若形影白髪知苦<lb/>
心陽春見佳境星河連塞絡刁斗兼山靜憶君霜露時<lb/>
使我空引領<lb/>
　　　淇上酬薛三據兼寄郭少府微<lb/>
自從別京華我心乃蕭索十年守章句萬事空寥落北<lb/>
上登薊門茫茫見沙漠倚劍對風塵慨然思衛霍拂衣<lb/>
去燕趙驅馬悵不樂天長滄洲路日暮邯鄲郭酒肆或<lb/>
<pb n="KR4h0117_WYG_038-5b"/>
淹留漁潭屢棲泊獨行備艱險所見窮善惡永願拯芻<lb/>
蕘孰云干鼎鑊皇情念淳古時俗何浮薄理道資任賢<lb/>
安人在求瘼故交負靈竒逸氣抱謇諤隠軫經濟具縱<lb/>
横建安作才望忽先鳴風期無宿諾飄風勞州縣迢遞<lb/>
限言謔東馳眇貝丘西顧彌虢畧淇水徒自流浮雲不<lb/>
堪託吾謀適可用天路豈寥廓不然買山田一身與耕<lb/>
鑿且欲同鷦鷯焉能志鴻鵠<lb/>
　　　酬岑二十主簿秋夜見贈之作<lb/>
<pb n="KR4h0117_WYG_038-6a"/>
舎下蛩亂鳴居然自蕭索緬懷髙秋興忽枉清夜作感<lb/>
物我心勞凉風驚二毛池空菡萏死月出梧桐髙如何<lb/>
異鄉縣復得交才彦汨沒嗟後時蹉跎恥相見箕山别<lb/>
來久魏闕誰不戀獨有江海心悠悠未嘗倦<lb/>
　　　宋中别李八<lb/>
嵗晏誰不歸君歸意可説將趨倚門望還念同人别駐<lb/>
馬臨長亭飄然事明發蒼茫眺千里正值苦寒節舊國<lb/>
多轉蓬平臺下明月世情薄疵賤夫子懷賢哲行矣各<lb/>
<pb n="KR4h0117_WYG_038-6b"/>
勉旃吾當挹餘烈<lb/>
　　　贈别王十七管記<lb/>
故交吾未測薄宦空年嵗晚節蹤曩賢雄詞冠當世堂<lb/>
中皆食客門外多酒債産業曽未言衣裘與人敝飄颻<lb/>
戎幕下出入闗山際轉戰輕壯心立談有邊計雲沙自<lb/>
迴合天海空迢遞星髙漢將驕月盛胡兵鋭沙深冷陘<lb/>
斷雪暗遼陽閉亦謂掃欃槍旋驚䧟蜂蠆歸旌告東㨗<lb/>
闘騎傳西敗遙飛絶漢書已築長安第畵龍俱在葉寵<lb/>
<pb n="KR4h0117_WYG_038-7a"/>
鶴先居衛勿辭部曲勲不藉將軍勢相逢季冬月悵望<lb/>
窮海裔折劍留贈人嚴裝遂云邁我行將悠<graphic n="KR1210" url="https://raw.githubusercontent.com/kanripo/KR-Gaiji/master/images/KR1210.png" mimeType="image/png"/>及此還<lb/>
羇滯曽非濟代謀且有臨深誡隨波混清濁與物同醜<lb/>
麗眇憶青巖棲寧忘褐衣拜自言愛水石本欲親蘭蕙<lb/>
何意薄松筠翻然重管蒯恒深取與分孰慢平生契欵<lb/>
曲鷄黍期酸辛别離袂逢時愧名節遇坎悲渝替適趙<lb/>
非解紛逰燕往無説浩歌方振蕩逸翮思凌勵倐若異<lb/>
鵬搏吾當學蟬蜕<lb/>
<pb n="KR4h0117_WYG_038-7b"/>
　　　漣上别王秀才<lb/>
飄颻經逺道客思滿窮秋浩蕩對長漣君行殊未休﨑<lb/>
嶇山海側想像無前儔何意照乗珠忽然欲暗投東路<lb/>
方蕭條楚歌復悲愁暮㠶使人感去鳥兼離憂行矣當<lb/>
自愛壯年莫悠悠余亦從此辭異鄉難久留贈言豈終<lb/>
極慎勿滯滄洲<lb/>
　　　贈别沈四逸人<lb/>
沈侯未可測其况信浮沈十載常獨坐幾人知此心乗<lb/>
<pb n="KR4h0117_WYG_038-8a"/>
舟蹈滄海買劍投黄金世務不足煩有田西山岑我來<lb/>
遇知已遂得開清襟何意閫閾間沛然江海深疾風掃<lb/>
秋樹濮上多鳴砧耿耿尊酒前聨鴈飛愁音平生重離<lb/>
别感激對孤琴<lb/>
　　　送韓九<lb/>
惆悵别離日徘徊岐路前歸人望獨樹匹馬隨秋蟬常<lb/>
與天下士許君兄弟賢良時正可用行矣莫徒然<lb/>
　　　送崔録事赴宣城<lb/>
<pb n="KR4h0117_WYG_038-8b"/>
大國非不理小官皆用才欲行宣城印住飲洛陽杯晚<lb/>
景為人别長天無鳥迴舉㠶風波渺倚棹江山來羡爾<lb/>
兼乗興蕪湖千里開<lb/>
　　　别張少府<lb/>
歸客留不住朝雲縱復横馬頭向春草斗柄臨髙城嗟<lb/>
我久離別羡君㸔弟兄歸心更難道回首一傷情<lb/>
　　　宴韋司戸山亭院<lb/>
人幽想靈山意惬憐逺水習静務為適所居還復爾汲<lb/>
<pb n="KR4h0117_WYG_038-9a"/>
流漲華池開酌宴君子苔逕試窺踐石屏可攀倚入門<lb/>
見中峯擕手如萬里横琴了無事垂釣應有以髙館何<lb/>
沈沈颯然凉風起<lb/>
　　　登廣陵棲靈寺㙮<lb/>
淮南富登樓兹㙮信竒最直上造雲族憑虚納天籟迥<lb/>
然碧海西獨立飛鳥外始知髙興盡適與賞心會連山<lb/>
黯吴門喬木呑楚塞城池滿牕下物象歸掌内逺思駐<lb/>
江㠶暮時結春靄軒車疑蠢動造化資大塊何必了無<lb/>
<pb n="KR4h0117_WYG_038-9b"/>
身然後知所退<lb/>
　　　登百丈峰<lb/>
朝登百丈峰遙望燕支道漢壘青冥間胡天白如掃憶<lb/>
昔霍將軍連年此征討匈奴終不滅寒山徒草草惟見<lb/>
鴻鴈飛令人傷懷抱<lb/>
　　　同羣公題鄭少府田家<lb/>
鄭侯應悽惶五十頭盡白昔為南昌尉今作東郡客與<lb/>
語多逺情論心知所益秋林既清曠窮巷空淅瀝蝶舞<lb/>
<pb n="KR4h0117_WYG_038-10a"/>
園更閒雞鳴日云夕男兒未稱意其道固無適勸君且<lb/>
杜門勿歎人事隔<lb/>
　　　同羣公題中山寺<lb/>
平原十里外稍稍雲巖深遂及清浄所都無人世心名<lb/>
僧既禮謁髙閣復登臨石壁倚松徑山田多栗林超遥<lb/>
盡巘崿逼側仍嶇嶔吾欲休世事於焉聊自任<lb/>
　　　同韓四薛三東亭翫月<lb/>
逺遊悵不樂兹賞吾道存欵曲故人意辛勤清夜言東<lb/>
<pb n="KR4h0117_WYG_038-10b"/>
亭何寥寥佳境無朝昏堦墀近洲渚戸牖當郊原矧乃<lb/>
窮周旋游時怡討論樹隂蕩瑶瑟月氣延清樽明河帶<lb/>
飛鴈野火連荒村對此更愁予悠哉懷故園<lb/>
　　　同敬八盧五汎河間清河<lb/>
清川在城下沿汎多所宜同濟愜數公翫物欣良時飄<lb/>
颻波上興燕婉舟中詞昔陟乃平原今來忽漣漪東流<lb/>
達滄海西流延滹池雲樹共晦明井邑相逶迤稍隨歸<lb/>
月帆若與沙鷗期漁父更留我前潭水木滋<lb/>
<pb n="KR4h0117_WYG_038-11a"/>
　　　漣上題樊氏水亭<lb/>
漣上非所趣偶為世務牽經時駐歸棹日夕對平川莫<lb/>
論行子愁且得主人賢亭上酒初熟厨中魚每鮮自說<lb/>
宦遊來因之居住偏煮鹽滄海曲種稻長淮邊四時常<lb/>
晏如百口無饑年菱芋藩籬下漁樵耳目前異縣少朋<lb/>
從我行復迍邅向不逢此君孤舟巳言旋明日又分首<lb/>
風濤還眇然<lb/>
　　　同吕判官從哥舒大夫破洪濟城迴登積石軍<lb/>
<pb n="KR4h0117_WYG_038-11b"/>
　　　　多福七級浮圖<lb/>
塞口連濁河轅門對山寺寧知鞍馬上獨有登臨事七<lb/>
級凌太清千崖列蒼翠飄飄方寓目想像見深意髙興<lb/>
殊未平涼風颯然至拔城陣雲合轉斾胡星堕大將何<lb/>
英靈官軍動天地君懷生羽翼本欲厚騏驥欵叚苦不<lb/>
前青㝠信難致一歌陽春後三歎終自愧<lb/>
　　　宋中十首<lb/>
梁王昔全盛賔客復多才悠悠一千年陳跡唯髙臺寂<lb/>
<pb n="KR4h0117_WYG_038-12a"/>
寞向秋草悲風千里來<lb/>
朝臨孟諸上忽見芒碭間赤帝終已矣白雲長不還時<lb/>
清更何有禾黍徧空山<lb/>
景公徳何廣臨變莫能欺三請皆不忍妖星終自移君<lb/>
心本如此天道豈無知<lb/>
梁苑白日暮梁山秋草時君王不可見脩竹令人悲九<lb/>
月桑葉盡寒風鳴樹枝<lb/>
登髙臨舊國懷古對窮秋落日鴻鴈度寒城砧杵愁昔<lb/>
<pb n="KR4h0117_WYG_038-12b"/>
賢不復有行矣莫淹留<lb/>
出門望終古獨立悲且歌憶昔魯仲尼悽悽此經過衆<lb/>
人不可向伐樹將如何<lb/>
逍遥漆園吏㝠没不知年世事浮雲外閒居大道邊古<lb/>
來同一馬今我亦忘筌<lb/>
五霸遞征伐宋人無戰功解圍幸竒說易子傷吾衷唯<lb/>
見盧門外蕭條多轉蓬<lb/>
常愛宓子賤鳴琴能自親邑中静無事豈不由其身何<lb/>
<pb n="KR4h0117_WYG_038-13a"/>
意千年後寂寞無此人<lb/>
閼伯去已久髙丘臨道傍人皆有兄弟爾獨為參商終<lb/>
古猶如此而今安可量<lb/>
　　　薊中作<lb/>
策馬自沙漠長驅登塞垣邊城何蕭條白日黄雲昏一<lb/>
到征戰處每愁胡虜翻豈無安邊書諸將已承恩惆悵<lb/>
孫吳事歸來獨閉門<lb/>
　　　自淇涉黄河途中<lb/>
<pb n="KR4h0117_WYG_038-13b"/>
清晨泛中流羽族滿汀渚黄鵠何處來昂藏寡儔侣飛<lb/>
鳴無人見飲啄豈得所雲漢爾固知胡為不輕舉<lb/>
野人頭盡白與我忽相訪手持青竹竿日暮淇水上雖<lb/>
老美容色雖貧亦閒放釣魚三十年中心無所向<lb/>
南登滑臺上却望河淇間竹樹夾流水孤城對逺山念<lb/>
兹川路濶羨爾沙鷗閑長想别離處猶無音信還<lb/>
東入黄河水茫茫汎紆直北望太行山峨峨半天色山<lb/>
河相映帶深淺未可測自昔有賢才相逢不相識<lb/>
<pb n="KR4h0117_WYG_038-14a"/>
秋日登滑臺臺髙秋已暮獨行既未愜懐土悵無趣晉<lb/>
宋何蕭條羌胡散馳騖當時無戰畧此地即邊戍兵革<lb/>
徒自勤山河孰云固乗閒喜臨眺感物傷遊寓惆悵落<lb/>
日前飄颻逺帆處北風吹萬里南鴈不知數歸意方浩<lb/>
然雲沙更迴互<lb/>
兹川方悠邈雲沙無前後古堰對河壖長林出淇口獨<lb/>
行非吾意東向日已久憂來誰得知且酌樽中酒<lb/>
朝從北㟁來泊船南河滸試共野人言深覺農夫苦去<lb/>
<pb n="KR4h0117_WYG_038-14b"/>
秋雖薄熟今夏猶未雨耕耘日勤勞租稅兼潟鹵園蔬<lb/>
空寥落産業不足數尚有獻芹心無因見明主<lb/>
我行倦風湍輟棹將問津空傳歌瓠子感慨獨愁人孟<lb/>
夏桑葉肥穠隂夾長津蠶農有時節田野無閒人臨水<lb/>
狎漁樵望山懷隠淪誰能去京洛顦顇對風塵<lb/>
　　　宋中遇陳二<lb/>
常沗鮑叔義所期王佐才如何守苦節獨此無良媒離<lb/>
别十年外飄颻千里來安知罷官後惟見柴門開窮巷<lb/>
<pb n="KR4h0117_WYG_038-15a"/>
隠東郭髙堂詠南陔籬根長花草井上生莓苔伊昔望<lb/>
霄漢于今倦蒿萊男兒命未達且進手中杯<lb/>
　　　魯郡途中遇徐十八録事<lb/>
誰謂嵩潁客遂經鄒魯鄉前臨少昊墟始覺東䝉長獨<lb/>
行豈吾心懷古激中腸聖人久已矣游夏遥相望徘徊<lb/>
野澤間左右多悲傷日出見闕里川平知汶陽弱冠負<lb/>
髙節十年思自强終然不得意去去任行藏<lb/>
　　　魯西至東平<lb/>
<pb n="KR4h0117_WYG_038-15b"/>
沙岸泊不定石橋水横流問津見魯俗懷古傷家丘寥<lb/>
落千載後空傳褒聖侯<lb/>
　　　東平路作三首<lb/>
南圖適不就東走豈吾心索索涼風動行行秋水深蟬<lb/>
鳴木葉落兹夕更愁霖<lb/>
明時好畫策動欲千王公今日無成事依依親老農扁<lb/>
舟向何處吾愛汶陽中<lb/>
清曠涼夜月徘徊孤客舟渺然風波上獨愛前山秋秋<lb/>
<pb n="KR4h0117_WYG_038-16a"/>
至復揺落空令行者愁<lb/>
　　　登壠<lb/>
壠頭逺行客壠上分流水流水無盡期行人未云已淺<lb/>
才登一命孤劍通萬里豈不思故鄉從來感知己<lb/>
　　　苦雪四首<lb/>
二月猶北風天隂雪㝠㝠寥落一室中悵然慙百齡苦<lb/>
愁正如此門柳復青青<lb/>
恵連發清興袁安念髙卧余故非斯人為性兼嬾惰頼<lb/>
<pb n="KR4h0117_WYG_038-16b"/>
兹樽中酒終日聊自過<lb/>
濛濛灑平陸淅瀝至幽居且喜潤羣物焉能悲斗儲故<lb/>
交久不見鳥雀投吾廬<lb/>
孰云久閒曠本自保知寡窮巷獨無成春條祗盈把安<lb/>
能羨鵬舉且欲歌牛下乃知古時人亦有如我者<lb/>
　　　哭單父梁九少府<lb/>
開篋淚沾臆見君前日書夜臺今寂寞猶是子雲居疇<lb/>
昔探靈竒登臨富山水同舟南浦下望月西江裏契濶<lb/>
<pb n="KR4h0117_WYG_038-17a"/>
多别離綢繆到生死九原即何處萬事皆如此晉山徒<lb/>
嵯峨斯人已㝠㝠常時禄且薄殁後家復貧妻子在逺<lb/>
道弟兄無一人十上多苦辛一官常自哂青雲將可致<lb/>
白日忽先盡唯有身後名空留無逺近<lb/>
　　　行路難<lb/>
君不見富家翁舊時貧賤誰比數一朝金多結豪貴百<lb/>
事勝人健如虎子孫成行滿眼前妻能管絃妾歌舞自<lb/>
矜一身忽如此却笑傍人獨愁苦東鄰少年安所如席<lb/>
<pb n="KR4h0117_WYG_038-17b"/>
門窮巷出無車有才不肯學干謁何用年年空讀書<lb/>
　　　古大梁行<lb/>
古城莽蒼饒荆榛驅馬荒城愁殺人魏王宫觀盡禾黍<lb/>
信陵賔客隨灰塵憶昨雄都舊朝市軒車照耀歌鐘起<lb/>
軍容帶甲三十萬國步連營一千里全盛須㬰那可論<lb/>
髙臺曲池無復存遺墟但有狐狸迹古地空餘草木根<lb/>
暮天揺落傷懷抱撫劍悲歌對秋草俠客猶傳朱亥名<lb/>
行人尚識夷門道白璧黄金萬戸侯寳刀駿馬填山丘<lb/>
<pb n="KR4h0117_WYG_038-18a"/>
年代凄涼不可問往來唯見水東流<lb/>
　　　邯鄲少年行<lb/>
邯鄲城南游俠子自矜生長邯鄲裏千場縱博家仍富<lb/>
幾處報讐身不死宅中歌笑日紛紛門外車馬常如雲<lb/>
未知肝膽向誰是令人却憶平原君君不見今人交態<lb/>
薄黄金用盡還疎索以兹感歎辭舊遊更於時事無所<lb/>
求且與少年飲美酒往來射獵西山頭<lb/>
　　　燕歌行<lb/>
<pb n="KR4h0117_WYG_038-18b"/>
漢家煙塵在東北漢將辭家破殘賊男兒本自重横行<lb/>
天子非常賜顔色摐金伐皷下榆闗旌斾逶迤碣石間<lb/>
校尉羽書飛瀚海單于獵火照狼山山川蕭條極邊土<lb/>
胡騎憑陵雜風雨戰士軍前半死生美人帳下猶歌舞<lb/>
大漠窮秋塞草腓孤城落日鬬兵稀身當恩遇常輕敵<lb/>
力盡闗山未解圍鐵衣逺戍辛勤久玉筯應啼别離後<lb/>
少婦城南欲斷腸征人薊北空回首邊庭飄颻那可度<lb/>
絶域蒼茫無所有殺氣三時作陣雲寒聲一夜傳刁斗<lb/>
<pb n="KR4h0117_WYG_038-19a"/>
相看白刃血紛紛死節從來豈顧勲君不見沙場征戰<lb/>
苦至今猶憶李將軍<lb/>
　　　古歌行<lb/>
君不見漢家三葉從代至髙皇舊臣多富貴天子垂衣<lb/>
方晏如廟堂拱手無餘議蒼生偃卧休征戰露臺百金<lb/>
以為費田舍老翁不出門洛陽少年莫論事<lb/>
　　　人日寄杜二拾遺<lb/>
人日題詩寄草堂遥憐故人思故鄉柳條弄色不忍見<lb/>
<pb n="KR4h0117_WYG_038-19b"/>
梅花滿枝空斷腸身在逺藩無所預心懷百憂復千慮<lb/>
今年人日空相憶明年人日知何處一卧東山三十春<lb/>
豈知書劍與風塵龍鍾還沗二千石愧爾東西南北人<lb/>
　　　九日酬顔少府<lb/>
簷前白日應可惜籬下黄花為誰有行子迎霜未授衣<lb/>
主人得錢始沽酒蘇秦顦顇人多厭蔡澤棲遲世看醜<lb/>
縱使登髙只斷腸不如獨坐空搔首<lb/>
　　　留别鄭三韋九兼洛下諸公<lb/>
<pb n="KR4h0117_WYG_038-20a"/>
憶昔相逢論久要顧君哂我輕常調羇旅雖同白社遊<lb/>
詩書已作青雲料蹇質蹉跎竟不成年過四十尚躬耕<lb/>
長歌達者杯中物大笑前人身後名幸逢明盛多招隠<lb/>
髙山大澤徴求盡此時亦得辭漁樵青袍裏身荷聖朝<lb/>
犂牛釣竿不復見縣人邑吏來相邀逺路鳴蟬秋興發<lb/>
華堂美酒離憂銷不知何日更攜手應念兹晨去折腰<lb/>
　　　送楊山人歸嵩陽<lb/>
不到嵩陽動十年舊時心事已徒然一二故人不復見<lb/>
<pb n="KR4h0117_WYG_038-20b"/>
三十六峯猶眼前夷門二月柳條色流鶯數聲淚沾臆<lb/>
鑿井耕田不我招知君以此忘帝力山人好去嵩陽路<lb/>
惟余眷眷長相憶<lb/>
　　　送别<lb/>
昨夜離心正鬱陶三更白露西風髙螢飛木落何淅瀝<lb/>
此時夢見西歸客曙鐘寥亮三四聲東隣嘶馬使人驚<lb/>
攬衣出戸一相送唯見歸雲縱復横<lb/>
　　　贈别晉三處士<lb/>
<pb n="KR4h0117_WYG_038-21a"/>
有人家住清河源渡河問我遊梁園手持道經注已畢<lb/>
心知内篇口不言盧門十年見秋草此心惆悵誰能道<lb/>
知已從來不易知慕君為人與君好别時九月桑葉疎<lb/>
出門千里無行車愛君且欲君先達今上求賢早上書<lb/>
　　　送渾將軍出塞<lb/>
將軍族貴兵且强漢家已是渾邪王子孫相承在朝野<lb/>
至今部曲燕支下控弦盡用隂山兒登陣長騎大宛馬<lb/>
銀鞍玉勒繡蝥弧每逐嫖姚破骨都李廣從來先將士<lb/>
<pb n="KR4h0117_WYG_038-21b"/>
衛青未肯學孫吳傳有沙場千萬騎昨日邊庭羽書至<lb/>
城頭畫角三四聲匣裏寳刀晝夜鳴意氣能甘萬里去<lb/>
辛勤動作一年行黄雲白草無前後朝建旌旄夕刁斗<lb/>
塞下應多俠少年闗西不見春楊柳從軍借問所從誰<lb/>
擊劍酣歌當此時逺别無輕繞朝策平戎早寄仲宣詩<lb/>
　　　封丘作<lb/>
我本漁樵孟諸野一生自是悠悠者乍可狂歌草澤中<lb/>
寧堪作吏風塵下祗言小邑無所為公門百事皆有期<lb/>
<pb n="KR4h0117_WYG_038-22a"/>
拜迎官長心欲碎鞭撻黎庶令人悲歸來向家問妻子<lb/>
舉家盡笑今如此生事應須南畝田世情付與東流水<lb/>
夢想舊山安在哉為銜君命日遲迴乃知梅福徒為爾<lb/>
轉憶陶潛歸去來<lb/>
　　　題李别駕壁<lb/>
去鄉不逺逢知已握手相歡得如此禮樂遥傳魯伯禽<lb/>
賔客争過魏公子酒筵暮散明月上櫪馬長鳴春風起<lb/>
一生稱意能幾人今日從君問終始<lb/>
<pb n="KR4h0117_WYG_038-22b"/>
　　　寄宿田家<lb/>
田家老翁住東陂說道平生隠在兹鬢白未曽記日月<lb/>
山青每到識春時門前種柳深成巷野谷流泉添入池<lb/>
牛壯日耕十畝地人閒常掃一茅茨客來備酌清樽酒<lb/>
感興平吟才子詩巖際窟中藏鼹䑕潭邊竹裏隠鸕鷀<lb/>
村墟日落行人少醉後無心怯路岐今夜只應還寄宿<lb/>
明朝拂曙與君辭<lb/>
　　　别韋參軍<lb/>
<pb n="KR4h0117_WYG_038-23a"/>
二十解書劍西遊長安城舉頭望君門屈指取公卿國<lb/>
風冲融邁三五朝庭歡樂彌寰宇白璧皆言賜近臣布<lb/>
衣不得干明主歸來洛陽無負郭東過梁宋非吾土兔<lb/>
苑為農嵗不登鴈池垂釣心長苦世人向我同衆人唯<lb/>
君於我最相親且喜百年有交態未嘗一日辭家貧彈<lb/>
棊擊筑白日晩縱酒髙歌楊柳春歡娱未盡分散去使<lb/>
我惆悵驚心神丈夫不作兒女别臨岐涕淚沾衣巾<lb/>
　　　送田少府貶蒼梧<lb/>
<pb n="KR4h0117_WYG_038-23b"/>
沈吟對遷客惆悵西南天昔為一官未得意今向萬里<lb/>
令人憐念兹斗酒成暌間停舟歎君日將晏逺樹應憐<lb/>
北地春行人却羡南歸鴈丈夫窮達未可知看君不合<lb/>
長數竒江山到處堪乗興楊柳青青那足悲<lb/>
　　　平臺夜遇李景參有别<lb/>
離心忽悵然策馬對秋天孟諸薄暮涼風起歸客相逢<lb/>
渡睢水昨時攜手已十年今日分途各千里嵗物蕭條<lb/>
滿路岐此行浩蕩令人悲家貧羡爾有微禄欲往從之<lb/>
<pb n="KR4h0117_WYG_038-24a"/>
何所為<lb/>
　　　賦得還山吟送沈四山人<lb/>
還山吟天髙日暮寒山深送君還山識君心人生老大<lb/>
須恣意看君解作一生事山間偃仰無不至石泉淙淙<lb/>
若風雨桂花松子常滿地賣藥嚢中應有錢還山服藥<lb/>
又長年白雲勸盡杯中物明月相隨何處眠眠時憶問<lb/>
醒時事夢魂可以相周旋<lb/>
　　　崔司録宅燕大理李卿<lb/>
<pb n="KR4h0117_WYG_038-24b"/>
多雨殊未已秋雲更沈沈洛陽故人初解印山東小吏<lb/>
來相尋上卿才大名不朽早朝至尊暮求友豁達常推<lb/>
海内賢殷勤但酌樽中酒飲醉欲言歸剡谿門前駟馬<lb/>
光照衣路傍觀者徒唧唧我公不以為是非<lb/>
　　　同鮮于洛陽於畢員外宅觀畫馬歌<lb/>
知君愛鳴琴仍好千里馬永日恒思單父中有時心到<lb/>
宛城下遇客丹青天下才白生胡雛控龍媒主人娱賔<lb/>
畫障開只言騏驥西極來半壁䟃𧽼勢不住滿堂風飄<lb/>
<pb n="KR4h0117_WYG_038-25a"/>
颯然度家僮愕視欲先鞭攊馬驚嘶還屢顧始知物妙<lb/>
皆可憐燕昭市駿豈徒然縱令剪拂無所用猶勝駑駘<lb/>
在眼前<lb/>
　　　部落曲<lb/>
蕃軍傍塞遊代馬噴風秋老將垂金甲閼支著錦裘琱<lb/>
戈䝉豹尾紅斾挿狼頭日暮天山下鳴笳漢使愁<lb/>
　　　贈杜二拾遺<lb/>
傳道招提客詩書自討論佛香時入院僧飯屢過門聴<lb/>
<pb n="KR4h0117_WYG_038-25b"/>
法還應難尋經剰欲翻草𤣥今已畢此外復何言<lb/>
　　　醉後贈張九旭<lb/>
世上謾相識此翁殊不然興來書自聖醉後語尤顛白<lb/>
髪老閒事青雲在目前牀頭一壺酒能更幾回眠<lb/>
　　　途中寄徐録事<lb/>
落日風雨至秋天鴻鴈初離憂不堪比旅館復何如君<lb/>
又幾時去我知音信疎空多篋中贈長見右軍書<lb/>
　　　酬衛八雪中見寄<lb/>
<pb n="KR4h0117_WYG_038-26a"/>
季冬憶淇上落日歸山樊舊宅帶流水平田臨古村雪<lb/>
中望來信醉裏開衡門果得希代寳緘之那可論<lb/>
　　　送白少府送兵之隴右<lb/>
殘更登隴首逺别指臨洮為問闗山事何如州縣勞軍<lb/>
容隨赤羽樹色引青袍誰斷單于臂今年太白髙<lb/>
　　　别韋五<lb/>
徒然酌杯酒不覺散人愁相識仍逺别欲歸翻旅遊夏<lb/>
雲滿郊甸明月照河洲莫恨征途逺東看漳水流<lb/>
<pb n="KR4h0117_WYG_038-26b"/>
　　　别劉大校書<lb/>
昔日京華去知君才望新應猶作賦好莫嘆在官貧且<lb/>
復傷逺别不然愁此身清風幾萬里江上一歸人<lb/>
　　　宋中别司功叔各賦一物得商丘<lb/>
商丘試一望隠隠帶秋天地與星辰在城將大路遷干<lb/>
戈悲昔事墟落對窮年即此傷離緒悽悽賦酒筵<lb/>
　　　獨孤判官部送兵<lb/>
餞君嗟逺别為客念周旋征路今如此前軍猶眇然出<lb/>
<pb n="KR4h0117_WYG_038-27a"/>
闗逢漢壁登隴望胡天亦是封侯地期君早著鞭<lb/>
　　　别從甥萬盈<lb/>
諸生曰萬盈四十乃知名宅相予偏重家丘人莫輕美<lb/>
才應自料苦節豈無成莫以山田薄今春又不耕<lb/>
　　　别崔少府<lb/>
知君少得意汶上掩柴扉寒食仍留火春風未授衣皆<lb/>
言黄綬屈早向青雲飛借問他鄉事今年歸不歸<lb/>
　　　别馮判官<lb/>
<pb n="KR4h0117_WYG_038-27b"/>
碣石遼西地漁陽薊北天闗山唯一道雨雪盡三邊才<lb/>
子方為客將軍正渴賢遥知幕府下書記日翩翩<lb/>
　　　廣陵别鄭處士<lb/>
落日知分手春風莫斷腸興來無不愜才在亦何傷谿<lb/>
水堪垂釣江田耐挿秧人生只為此亦足傲羲皇<lb/>
　　　别孫訢<lb/>
離人去復留白馬黒貂裘屈指論前事停鞭惜舊遊帝<lb/>
鄉那可忘旅館日堪愁誰念無知巳年年睢水流<lb/>
<pb n="KR4h0117_WYG_038-28a"/>
　　　送劉評事充朔方判官賦得征馬嘶<lb/>
征馬向邊州蕭蕭嘶不休思深應帶别聲斷為兼秋岐<lb/>
路風將逺闗山月共愁贈君從此去何日大刀頭<lb/>
　　　送魏八<lb/>
更沽淇上酒還泛驛前舟為惜故人去復憐嘶馬愁雲<lb/>
山行處合風雨興中秋此路無知巳明珠莫暗投<lb/>
　　　送鄭侍御謫閩中<lb/>
謫去君無恨閩中我舊過大都秋鴈少只是夜猿多東<lb/>
<pb n="KR4h0117_WYG_038-28b"/>
路雲山合南天瘴癘和自當逢雨露行矣慎風波<lb/>
　　　送李侍御赴安西<lb/>
行子對飛蓬金鞭指鐵驄功名萬里外心事一杯中虜<lb/>
障燕支北秦城太白東離魂莫惆悵看取寳刀雄<lb/>
　　　送裴别將之安西<lb/>
絕域眇難躋悠然信馬蹄風塵輕跋涉揺落怨暌攜地<lb/>
出流沙外天長甲子西少年無不可行矣莫悽悽<lb/>
　　　同李太守北池泛舟宴髙平鄭太守<lb/>
<pb n="KR4h0117_WYG_038-29a"/>
每揖龔黄事還陪李郭舟雲從四岳起水向百城流幽<lb/>
意隨登陟嘉言即獻酬乃知縫掖貴今日對諸侯<lb/>
　　　同羣公登濮陽聖佛寺閣<lb/>
落日登臨處悠然意不窮佛因初地識人覺四天空來<lb/>
鴈清霜後孤帆逺樹中徘徊傷寓目蕭索對寒風<lb/>
　　　同衛八題陸少府書齋<lb/>
知君薄州縣好静無冬春散帙至棲鳥明燈留故人深<lb/>
房臘酒熟髙院梅花新若是周旋地當令風義親<lb/>
<pb n="KR4h0117_WYG_038-29b"/>
　　　入昌松東界山行<lb/>
鳥道幾登頓馬蹄無暫閒﨑嶇出長坂合沓猶前山石<lb/>
激水流處天寒松色間王程應未盡且莫顧刀環<lb/>
　　　使青夷軍入居庸二首<lb/>
古鎮青山口寒風落日時巖巒鳥不過氷雪馬堪遲出<lb/>
塞應無䇿還家賴有期東山足松桂歸去結茅茨<lb/>
登頓驅征騎棲遲愧寳刀逺行今若此微禄果徒勞絶<lb/>
坂水連下羣峰雲共髙自堪成白首何事一青袍<lb/>
<pb n="KR4h0117_WYG_038-30a"/>
　　　自薊北歸<lb/>
驅馬薊門北北風邊馬哀蒼茫逺山口豁達胡天開五<lb/>
將已深入前軍止半迴誰憐不得意長劍獨歸來<lb/>
　　　東平别前衛縣李宷少府<lb/>
黄鳥翩翩楊柳垂春風送客使人悲怨别自驚千里外<lb/>
論交却憶十年時雲開汶水孤帆逺路繞梁山匹馬遲<lb/>
此地從來可乗興留君不住益凄其<lb/>
　　　夜别韋司士<lb/>
<pb n="KR4h0117_WYG_038-30b"/>
髙館張燈酒復清夜鐘殘月鴈歸聲只言啼鳥堪求侣<lb/>
無那春風欲送行黄河曲裏沙為岸白馬津邊柳向城<lb/>
莫怨他鄉暫離别知君到處有逢迎<lb/>
　　　送李少府貶峽中王少府貶長沙<lb/>
嗟君此别意何如駐馬銜杯問謫居巫峽啼猿數行淚<lb/>
衡陽歸鴈幾封書青楓江上秋天逺白帝城邊古木疎<lb/>
聖代即今多雨露暫時分手莫躊躇<lb/>
　　　同陳留崔司戸早春宴蓬池<lb/>
<pb n="KR4h0117_WYG_038-31a"/>
同官載酒出郊圻晴日東馳鴈北飛隔岸春雲邀翰墨<lb/>
傍簷垂柳報芳菲池邊轉覺虚無盡臺上偏宜酩酊歸<lb/>
州縣徒勞那可度後時連騎莫相違<lb/>
　　　重陽<lb/>
節物驚心兩鬢華東籬空繞未開花百年將半仕三已<lb/>
五畝就荒天一涯豈有白衣來剥啄一從烏帽自欹斜<lb/>
真成獨坐空搔首門柳蕭蕭噪暮鴉<lb/>
　　　送柴司户充劉卿判官之嶺外<lb/>
<pb n="KR4h0117_WYG_038-31b"/>
嶺外資雄鎮朝端寵節旄月卿臨幕府星使出詞曹海<lb/>
對羊城濶山連象郡髙風霜驅瘴癘忠信涉波濤别恨<lb/>
隨流水交情脫寳刀有才無不適行矣莫徒勞<lb/>
　　　秦中送李九赴越<lb/>
攜手望千里于今將十年如何毎離别心事復迍邅適<lb/>
越雖有以出闗終耿然愁霖不可向長路或難前吴㑹<lb/>
獨行客山隂秋夜船謝家徴故事禹穴訪遺編鏡水君<lb/>
所憶蓴羮余舊便歸來莫忘此兼示濟江篇<lb/>
<pb n="KR4h0117_WYG_038-32a"/>
　　　陪竇侍御泛靈雲池<lb/>
白露時先降清川思不窮江湖仍塞上舟楫在軍中舞<lb/>
換臨津樹歌饒向晩風夕陽連積水邊色滿秋空乗興<lb/>
宜投轄邀歡莫避騘誰憐持弱羽猶欲伴鵷鴻<lb/>
　　　秋日作<lb/>
端居值秋節此日更愁辛寂寞無一事蒿萊通四鄰閉<lb/>
門生白髪回首憶青春嵗月不相待交游隨衆人雲霄<lb/>
何處託愚直有誰親舉酒聊自勸窮通信爾身<lb/>
<pb n="KR4h0117_WYG_038-32b"/>
　　　赴彭州山行之作<lb/>
峭壁連崆峒攢峯疊翠微鳥聲堪駐馬林色可忘饑怪<lb/>
石時侵徑輕蘿乍拂衣路長愁作客年老更思歸且恱<lb/>
巖巒勝寧嗟意緒違山行應未盡誰與玩芳菲<lb/>
　　　詠史<lb/>
尚有綈袍贈應憐范叔寒不知天下士猶作布衣看<lb/>
　　　田家春望<lb/>
出門何所見春色滿平蕪可歎無知已髙陽一酒徒<lb/>
<pb n="KR4h0117_WYG_038-33a"/>
　　　營州歌<lb/>
營州少年厭原野狐裘䝉茸獵城下虜酒千鍾不醉人<lb/>
胡兒十嵗能騎馬<lb/>
　　　和王七玉門闗聴吹笛<lb/>
胡人吹笛戍樓間樓上蕭條海月閒借問落梅凡幾曲<lb/>
從風一夜滿闗山<lb/>
　　　送李少府時在客舍作<lb/>
相逢旅館意多違暮雪初晴候鴈飛主人酒盡君未醉<lb/>
<pb n="KR4h0117_WYG_038-33b"/>
薄暮途遥歸不歸<lb/>
　　　聴張立本女吟<lb/>
危冠廣袖楚宫妝獨步閒庭逐夜涼自把玉釵敲砌竹<lb/>
清歌一曲月如霜<lb/>
　　　除夜作<lb/>
旅館寒燈獨不眠客心何事轉悽然故鄉今夜思千里<lb/>
愁鬢明朝又一年<lb/>
　石倉歴代詩選巻三十八<lb/>
</p>
<p>
</p>
  </div>
</body>
</text>
</TEI>
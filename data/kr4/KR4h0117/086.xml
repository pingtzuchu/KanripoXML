<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷八十六</head> <lb/>
    <p>
<pb n="KR4h0117_WYG_086-1a"/>
欽定四庫全書<lb/>
　石倉歴代詩選卷八十六<lb/>
　　　　　　　　　　　　明　曹學佺　編<lb/>
　晚唐十三<lb/>
　　邵謁<lb/>
　　　金谷園懷古<lb/>
在富莫驕奢驕奢多自亡為女莫騁容騁容多自傷如<lb/>
何金谷園鬱鬱椒蘭房昨夜綺羅列今日池館荒竹死<lb/>
<pb n="KR4h0117_WYG_086-1b"/>
不變節花落有餘香美人抱義死千載名猶彰嬌歌無<lb/>
遺音明月流清光浮雲易改色衰草難重芳不學韓侯<lb/>
婦銜寃報宋王<lb/>
　　　寒女吟<lb/>
寒女命自薄生来多賤微家貧人不聘一身無所歸養<lb/>
蠶徒苦心繭熟他人絲織素徒苦力素成他人衣青樓<lb/>
富家女纔生便有主終日著羅綺何曽識機杼清夜聞<lb/>
歌聲聽之淚如雨<lb/>
<pb n="KR4h0117_WYG_086-2a"/>
　　　古樂府<lb/>
對酒彈古琴絃中發新音新音不可辨十指幽怨深妾<lb/>
顔不自保四時如車輪不知今夜月曽照幾時人露摘<lb/>
芙蓉香香銷心亦死良時無可留殘紅謝池水<lb/>
　　　經安容先生舊居<lb/>
羽化留遺跡千載蹤難没一泉巖下水幾度換明月松<lb/>
老不改柯龍久皆變骨雲雨有歸時雞犬無還日至今<lb/>
青山中寂寞桃花發<lb/>
<pb n="KR4h0117_WYG_086-2b"/>
　　　望行人<lb/>
登樓恐不髙及髙君已逺雲行郎即行雲歸郎不返嗟<lb/>
為樓上人望望不相近若作轍中泥不放郎車轉白日<lb/>
下西山望盡妾腸斷<lb/>
　　　覽孟東野集<lb/>
蚌死留夜光劍折留鋒芒哲人歸大夜千古傳珪璋珪<lb/>
璋徧四海人倫多變改題花花已無翫月月猶在不知<lb/>
天地間白日幾時昧<lb/>
<pb n="KR4h0117_WYG_086-3a"/>
　　　下第有感<lb/>
古人有遺言天地如掌濶我行三十載青雲路未達甞<lb/>
聞讀書者所貴免征伐誰知失意時痛腸復傷骨身如<lb/>
石上草根蔕淺難活人人愛春暉我獨愁花發何如西<lb/>
山餓相期采薇蕨<lb/>
　　　長安寒食<lb/>
春日照九衢春風媚羅綺萬騎出都門擁在香塵裏莫<lb/>
辭弔枯骨十載長如此安知今日身不是昔時鬼但看<lb/>
<pb n="KR4h0117_WYG_086-3b"/>
平地遊亦見摧輈死<lb/>
　　　自歎<lb/>
春蠶未成繭巳賀箱籠實蟢子徒有絲終年不成匹毎<lb/>
念古人言有得則有失我命獨如何憔悴良如一流泉<lb/>
有枯時窮賤無盡日惆悵復惆悵幾迴新月出<lb/>
　　　秋夕<lb/>
萬里慿夢歸骨肉皆在眼覺来益惆悵不信長安逺人<lb/>
人但為農我獨常逢旱惡命如漏巵滴滴添不滿天末<lb/>
<pb n="KR4h0117_WYG_086-4a"/>
雁来時一呌一腸斷<lb/>
　　　覽張騫傳<lb/>
採藥不得根尋河不得源此時虚白首徒感武皇恩桑<lb/>
田未聞改日月曽幾昬仙骨若求得壠頭無新墳不見<lb/>
杜陵草至今空自繁<lb/>
　　　覽鏡<lb/>
一照一迴悲再照顔色衰日月自流水不知身老時昨<lb/>
日照紅顔今朝照白絲白絲與紅顔相去咫尺間<lb/>
<pb n="KR4h0117_WYG_086-4b"/>
　　　放歌行<lb/>
龜為秉靈亡魚為弄珠死心中自有賊莫怨任公子屈<lb/>
原若不賢焉得沈湘水<lb/>
　　　輕薄行<lb/>
薄薄身上衣輕輕浮雲質長安一花開九陌馬蹄疾誰<lb/>
言公子車不是天上力<lb/>
　　　白頭吟<lb/>
漢家天宇濶日月不暫閒常將古今骨禆作北邙山山<lb/>
<pb n="KR4h0117_WYG_086-5a"/>
髙勢已極猶自凋朱顔<lb/>
　　　貞女墓<lb/>
生持節操心死作堅貞鬼至今魂上春草木無花卉<lb/>
　　　送友人江行<lb/>
送君若浪水疊疊愁思起夢魂如月明相送秋江裏<lb/>
　　　漢宮井<lb/>
轆轤聲絶離宫静班姬幾度照金井梧桐老去殘花開<lb/>
猶似當時美人影<lb/>
<pb n="KR4h0117_WYG_086-5b"/>
　　李昌符<hi>字嚴夢咸通四年進士</hi>
　　　送人出塞<lb/>
北風吹雨雪舉目已悽悽戰鬼秋頻哭征鴻夜不栖沙<lb/>
平闗路直磧廣郡樓低此去非東魯人多事鼓鼙<lb/>
　　　秋中夜坐<lb/>
空庭吟坐久爽氣入荷池病葉先秋落驚禽背月飛瘴<lb/>
雲晴未散戍客老奚依為應金門策多應說戰機<lb/>
　　　旅逰傷春<lb/>
<pb n="KR4h0117_WYG_086-6a"/>
酒醒鄉闗逺迢迢聽漏終曙分林影外春盡雨聲中鳥<lb/>
思江村路花殘野岸風十年成底事羸馬倦西東<lb/>
　　　得逺書<lb/>
故人居謫宦今日一書来良久驚兼喜殷勤閉更開瘴<lb/>
雲沈去雁江雨促新梅滿紙殊鄉淚沈寃不可裁<lb/>
　　　送琴客<lb/>
楚客抱離思蜀琴留恨聲坐来新月上聽久覺秋生夜<lb/>
静騷人語天髙别鶴鳴因君興一歎竟夕意難平<lb/>
<pb n="KR4h0117_WYG_086-6b"/>
　　　書邊事<lb/>
朔野煙塵起天軍又舉戈隂風向晚急朔吹入秋多樹<lb/>
盡禽棲草冰堅路在河汾陽無繼者黠敵肯先和<lb/>
　　　題友人屋<lb/>
松底詩人宅閒門逺岫孤數家分小逕一水截平蕪竹<lb/>
節偶相對鳥名多自呼愛君宜静者欲去又踟蹰<lb/>
　　　尋僧元皎因贈<lb/>
此僧迷有著因病得尋師話盡山中事歸當月上時髙<lb/>
<pb n="KR4h0117_WYG_086-7a"/>
松連寺影亞竹入窗枝閒憶草堂路相逢非素期<lb/>
　　　夜泊渭津<lb/>
飄搖東去客一宿渭城邊迷處星垂岸中流月滿船涼<lb/>
歸夜深簟秋入雨餘天漸覺家山小殘程尚隔年<lb/>
　　　贈供奉僧𤣥觀<lb/>
自得曹溪法諸經更不看已降禪侣久兼作帝師難夜<lb/>
木侵檐黒秋燈照雨寒如何嫌有著一念在林巒<lb/>
　　　寄栖白上人<lb/>
<pb n="KR4h0117_WYG_086-7b"/>
翦髪兼成隠將心更屬文無憀對豪客不拜謁吾君畫<lb/>
壁惟泉石經窗半典墳歸林幽鳥狎乞食病僧分黙坐<lb/>
終清夜凝思念碧雲相逢應未卜余正在囂氛<lb/>
　　　詠鐵馬鞭<lb/>
　　長慶二年義成軍曹華進獻且曰得之汴水有字<lb/>
　　刻云貞觀四年尉遲敬徳字尚在<lb/>
漢將臨流訝鐵鞭鄂侯名字舊雕鐫須為聖代無雙物<lb/>
肯逐將軍卧九泉汗馬不侵誅敵血神功今見補亾篇<lb/>
<pb n="KR4h0117_WYG_086-8a"/>
時来終薦明君用莫歎沈埋二百年<lb/>
　　　送友人<lb/>
舉世誰能與事期解攜多是正歡時人間不遣有名利<lb/>
陌上始應無别離晚渡待船秋立久辭山投店獨行遲<lb/>
我今漂泊還如此江劒相逢亦未知<lb/>
　　　秋夜作<lb/>
數畝池塘近杜陵秋天寂寞夜雲凝芙蓉葉上三更雨<lb/>
蟋蟀聲中數㸃燈迹避嶮巇翻失路心歸閒澹不因僧<lb/>
<pb n="KR4h0117_WYG_086-8b"/>
既逢上國陳詩日長守林泉亦未能<lb/>
　　　三月盡日<lb/>
江頭從此管絃稀散漫遊人獨未歸落日己將春色去<lb/>
殘花應逐晚風飛<lb/>
　　　悶書<lb/>
病来難處早秋天一徑無人樹有蟬歸計未成書半巻<lb/>
中宵無夢晝多眠<lb/>
　　李山甫<hi>咸通累舉不第卒有詩一卷</hi>
<pb n="KR4h0117_WYG_086-9a"/>
　　　題李員外㕔<lb/>
石砌蛩吟響草堂人語稀道孤思絶唱年長漸知非名<lb/>
利終成幻煙霞亦可依髙丘松葢古閒地藥苗肥猿鳥<lb/>
啼嘉景牛羊傍晚暉幽棲還自得清嘯坐忘機愛彼人<lb/>
深處白雲相伴歸<lb/>
　　　遣懐<lb/>
長松埋澗底鬱鬱未出原孤雲飛隴首髙潔不可攀古<lb/>
道貴拙直時事不足言莫飲盜泉水無為天下先智者<lb/>
<pb n="KR4h0117_WYG_086-9b"/>
與愚者盡歸北邙山惟有東流水年光不暫閒<lb/>
　　　酬劉書記一二知已見寄<lb/>
見說金臺客相逢秖論詩坐来殘暑退吟許野僧知自<lb/>
喜幽栖僻惟慚道義虧身閒偏好古句冷不求奇晦跡<lb/>
全無累安貧自得宜同人終念我蓮社有歸期<lb/>
　　　夜吟<lb/>
除却閒吟外人間事事慵更深成一句月冷上孤峰窮<lb/>
理多瞑目含毫静倚松終篇渾不寐危坐到晨鐘<lb/>
<pb n="KR4h0117_WYG_086-10a"/>
　　　春日商山道中作<lb/>
一逕春光裏揚鞭入翠微風来花落帽雲過雨霑衣谷<lb/>
鳥銜枝去巴人負笈歸殘陽更惆悵新路客亭稀<lb/>
　　　燕<lb/>
毎嵗同辛苦㸔人似舊情亂飛春有信幽語夜聞聲整<lb/>
羽莊姜恨迴身漢后輕豪家足金彈不用汚雕楹<lb/>
　　　題慈雲寺僧院<lb/>
帝城深處寺樓殿壓秋江紅葉去寒樹碧峰来曉窗煙<lb/>
<pb n="KR4h0117_WYG_086-10b"/>
霞生浄土苔蘚上髙幢欲問吾師語心猿不肯降<lb/>
　　　聞子規<lb/>
寃禽名杜宇此事更難知昔帝一時恨後人千古悲斷<lb/>
腸思故國啼血濺芳枝況是天涯客那堪獨聽時<lb/>
　　　寄太常王少卿<lb/>
别後西風起新蟬坐卧聞秋天静如水逺岫碧雲侵稚<lb/>
飲純和氣清吟冰雪文相思望回首梧葉下紛紛<lb/>
　　　陪鄭先輩華山羅谷訪張隠者<lb/>
<pb n="KR4h0117_WYG_086-11a"/>
白雲閒洞口飛蓋入嵐光好鳥共人語異花迎客香谷<lb/>
風聞鼓吹苔石見文章不是神仙侣無因訪阮郎<lb/>
　　　貧女<lb/>
平生不識繡衣裳閒把荆釵亦自傷鏡裏祇應諳素貌<lb/>
人間多自信紅粧當年未嫁還憂老終日求媒即道狂<lb/>
兩意定知無說處暗垂珠淚濕蠶筐<lb/>
　　　寄衛别駕<lb/>
曉屐歸来嶽寺深常思道侣集東林昬沈微妙翻經眼<lb/>
<pb n="KR4h0117_WYG_086-11b"/>
蕭索浄名看病心雲蓋數重横隴首苔花千㸃徧松隂<lb/>
知君超達悟空㫖三徑間行抱素琴<lb/>
　　　方干隠居<lb/>
交交戛戛水禽聲露洗松隂滿院清溪畔印沙多鶴迹<lb/>
檻前題竹有僧名問人逺岫千重意對客閒雲一片情<lb/>
早晚塵埃得休去且將書劎事先生<lb/>
　　　山中覽書記新詩<lb/>
記室新詩相寄我靄然清絶更無過谿風滿袖吹花片<lb/>
<pb n="KR4h0117_WYG_086-12a"/>
巖瀑無聲洒薜蘿雲外山髙寒色重雪中松苦夜聲多<lb/>
久吟獨立無相對蒼鶴羸棲古木柯<lb/>
　　　滄浪峽<lb/>
走轂飛蹄過此傍幾人留意問滄浪煙波莫笑趨名客<lb/>
為愛朝宗日夜忙<lb/>
　　　下第出春明門<lb/>
曾知秋雨驅愁入却向春風領恨回深謝灞陵堤畔栁<lb/>
與人頭上拂塵埃<lb/>
<pb n="KR4h0117_WYG_086-12b"/>
　　　柳絶句<lb/>
灞岸江頭臘雪消東風偷軟入纎條春来不忍登樓望<lb/>
萬架金絲著地嬌<lb/>
終日堂前學畫眉幾人曽道勝花枝試看三月春殘後<lb/>
門外清隂是阿誰<lb/>
　<lb/>
　<lb/>
　石倉歴代詩選巻八十六<lb/>
</p>
<p>
</p>
  </div>
</body>
</text>
</TEI>
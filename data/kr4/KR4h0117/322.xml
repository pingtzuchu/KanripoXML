<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷三百二十三</head> <lb/>
    <p>
<pb n="KR4h0117_WYG_322-1a"/>
欽定四庫全書<lb/>
　石倉歴代詩選卷三百二十三<lb/>
　　　　　　　　　　　　明　曹學佺　編<lb/>
　明詩初集四十三<lb/>
　　許繼<lb/>
　　　禱雨葢蒼山龍湫時以邑宰命往<lb/>
有秋望成稔中夏傷旱乾焚惔勢日殷烈若火燎原良<lb/>
宰念農力憫惻心靡安天澤茍弗霈嵗功復何觀推誠<lb/>
<pb n="KR4h0117_WYG_322-1b"/>
契神慮幽感通巫言風雲倐㝠晦㑹使天瓢翻奉言謁<lb/>
龍府萬疊淩雲關所將慙匪徳曷敢辭險艱仰彼庚桑<lb/>
子惠兹畏壘山𤣥㝠倘能格大穰行當還<lb/>
　　　夢友人<lb/>
山河阻且長倐忽夢京師非關仕途念良由親友思嵯<lb/>
峨黄金殿晃朗白玉墀武衛儼森列文班盛逶迤鳳吹<lb/>
逐天風飄飄彩雲飛故人喜相遇瞻望同此時歡笑若<lb/>
平昔誰言有暌離覺來山欲夜念之情轉悲庭空霜月<lb/>
<pb n="KR4h0117_WYG_322-2a"/>
冷修竹吹凉颸感此寒暑變嗟彼音問稀嵗晚守窮巷<lb/>
中心君詎知<lb/>
　　　四明山道中<lb/>
山行入微逕險絶不自安始盤幽谷底復出層巒巔左<lb/>
倚千仞壁右瞰萬丈淵石棧翳雲木洞壑號風泉飛流<lb/>
從空下飄灑如雲煙下視不可極目眩心茫然仰兹名<lb/>
山秀靈境髙中天虚明日月戸上與列宿連便當攬八<lb/>
荒恍惚候飛仙躋攀力雖倦曠望意乃宣夜寒山月白<lb/>
<pb n="KR4h0117_WYG_322-2b"/>
聊宿于公禪<lb/>
　　　述懐寄脩德<lb/>
昔逰登四明回望天台峯蒼茫見逺色積翠浮遥空維<lb/>
時凝雪霽石忩曉玲瓏髙寒心骨清炫燿目力窮八表<lb/>
降雲氣萬里來天風想像瓊臺觀杳在丹霞中歸來願<lb/>
逰覧及此春花紅真源隔迷途曠絶不可通煙蘿冷秋<lb/>
月夜雨鳴梧桐夢寐發幽感徒嗟塵累䝉王子吹笙侶<lb/>
髙情諒誰同清言契夙心奮策得所從振衣石梁上思<lb/>
<pb n="KR4h0117_WYG_322-3a"/>
躡飛仙蹤飄颻從遐觀不必升華嵩佳逰復我愆有懐<lb/>
鬱忡忡猶憐雙飛鶴來候巖前松<lb/>
　　　客居<lb/>
客居半畝園葱舊連虚迥華池映危構光彩垂天影山<lb/>
花開又落夏木變流景琴書含餘潤綠隂晝方永飄颻<lb/>
清風來煥爛朱陽炳遥風際天末曠目時一騁玩物等<lb/>
榮辱忘已齊喧靜閒將詠言適逺使塵累屛一為人事<lb/>
感憂來豈殊境何如理荒畦相呼下煙嶺<lb/>
<pb n="KR4h0117_WYG_322-3b"/>
　　　述懐贈知己<lb/>
驅車即長道棹舟越廣川悠悠欲何適自謂將登天飄<lb/>
颻廣莫風浩蕩滄溟煙下上九萬里瞬息心茫然逺逰<lb/>
良未遂於焉暫周旋空山積春雨萊草生石田矯首望<lb/>
天末倦翮思孤騫<lb/>
　　　嵗寒三友圖<lb/>
孤標鬱深翠勁節挺寒綠復此雪後花娟娟瑩如玉風<lb/>
霜慘陽林氷霰沍隂谷枯悴紛相藉於兹見髙躅貞心<lb/>
<pb n="KR4h0117_WYG_322-4a"/>
諒已同盟好在幽獨轉念繁華姿中道何反覆<lb/>
　　　夏日竹間獨坐<lb/>
徘徊叢竹間竹深氣彌清微風引天籟飄灑何泠泠天<lb/>
髙白日午景徹朱夏明密䕃爰可託靜念娛幽貞遙空<lb/>
望層巘逺黛積深清時見孤雲來復與飛鳥幷顧境已<lb/>
逺世長嘯忽忘形惜無會心者共言千古情<lb/>
　　　秋夜<lb/>
寒風吹疎林霜葉墜鳴雨懐思倦遥夜清夢了無與攬<lb/>
<pb n="KR4h0117_WYG_322-4b"/>
衣起回惶人靜月在戸孤鴻亦念羣哀哀呌雲渚來者<lb/>
方云至往者不可沮孰司槖籥機一氣奔寒暑天運無<lb/>
始終人世有今古<lb/>
　　　中夜聞風雨滿林明旦即為重九情之所至輙<lb/>
　　　　見乎辭<lb/>
夢覺清夜分林塘響風雨虚懐怯病枕展轉心自語重<lb/>
陽適兹日興感眷時序柔道方彚征嘉名固宜與嘹嘹<lb/>
㝠鴻翔摵摵凉葉委撫跡徒有悲抽思謾無緒登髙候<lb/>
<pb n="KR4h0117_WYG_322-5a"/>
明發新寒薄衡宇黄花滿山籬采采懐儔侶<lb/>
　　　立秋前作<lb/>
雨止暑夕凉長河有秋意振衣風入谷顧影月滿地于<lb/>
喁天籟虚凝靜池光媚清景晤深懐幽感已隨至平生<lb/>
山澤謀終嵗不一遂徒成守兎株安用屠龍技乾坤一<lb/>
身渺日月百年駛長憐故山雲夜夜勞夢寐<lb/>
　　　雨望<lb/>
蕭摵木葉聲慘淡山雲愁郊扉度清夏一雨驚凉秋茆<lb/>
<pb n="KR4h0117_WYG_322-5b"/>
茨望不見蒼莽非舊丘羈情信怏怏世事良悠悠行人<lb/>
夕已稀耘者方未休煙深語儔侶草上驅羊牛畚鍤豈<lb/>
不勞志願無外求所以沮溺徒不為堯舜憂嵗功歎已<lb/>
矣慨然懐緑疇<lb/>
　　　自雙溪將還家月夜有懐作<lb/>
月圓當今夕客還候明旦天空影自流道逺情猶間徘<lb/>
徊清輝間喬木夏隂散凉亭螢暫歇隂沼蛙方亂匡牀<lb/>
寢不寐病骨勞展轉青燈照愁心幽花為誰燦雞鳴起<lb/>
<pb n="KR4h0117_WYG_322-6a"/>
促駕路出煙林畔半生羈旅蹤江山浩興歎<lb/>
　　　夜宿浄土寺<lb/>
月上山牖白風來石牀冷山深氣如秋清景心獨領平<lb/>
生塵外意幸遇人事屏誰令墜迷途趨喧乃違靜猿鳴<lb/>
幽谷口鶴唳古松頂勝境難復留晨征度雲嶺<lb/>
　　　度銅巖嶺<lb/>
鵑啼山月落旅枕鄉夢返迂途謝平臯首路指崇巘石<lb/>
門天梯峻逕逐蒼崖轉谷樹碧雲深澗花紅露泫徘徊<lb/>
<pb n="KR4h0117_WYG_322-6b"/>
望故隠我行亦未逺風景豈不佳羇懐自難展<lb/>
　　　九日<lb/>
髙風驅俗塵霜日麗寒素以兹幽曠懐可使佳辰度黄<lb/>
花已在手樽酒故人遇廣野接平岡復得閒余歩天空<lb/>
目自逺景豁心已悟興盡即言還寧悲九秋暮<lb/>
　　　山行憇林下人家<lb/>
暫登山上岡復憩林下扉入林坐苔石黄葉飄人衣窮<lb/>
秋野色改遥隂際寒暉悠悠嶺煙孤飂飂谷風悲情來<lb/>
<pb n="KR4h0117_WYG_322-7a"/>
欲何語興盡自言歸帶索老忽逢因思榮啟期<lb/>
　　　對雨<lb/>
沈沈時雨積㝠漠晦平莽卧起人事閒臨軒坐虚敞繁<lb/>
林滴餘潤曲池散清響去家徒有思出門亦何往山深<lb/>
亂雲合村暝孤煙上飛鳥望不還空愁結遥想<lb/>
　　　題紈扇<lb/>
霜筠託氷練好合兩無忤白月當太虚團光溢寒素中<lb/>
心抱明潔恥受炎塵汙顧盻風自生時哉豈徒遇為歡<lb/>
<pb n="KR4h0117_WYG_322-7b"/>
殊未極秋凉入庭樹<lb/>
　　　山齋雜詠<lb/>
幽谷吐靈氣清明凝上浮遥升羣峯頂薄空藹悠悠映<lb/>
日光且潔因風捲欲収無心自揺曵寓跡寧滯留怡我<lb/>
靜者妙聊用忘餘憂<hi>右白雲</hi>
碧霄静風露纎翳久已滅清輝滿瑶臺素影流銀闕蒼<lb/>
茫九萬里皓若氷玉潔天歩夜迢迢但見疎星列髙懐<lb/>
自無欲對此方洞徹<hi>右霽月</hi>
<pb n="KR4h0117_WYG_322-8a"/>
幽興何所極逺有天際山髙空靜無滓秋入層峯間微<lb/>
風掃煙黛薄雲籠曉鬟黛鬟不足惜何物乃相關誰言<lb/>
是中意使我心獨閒<hi>右逺山</hi>
　　　竹林王氏索題<lb/>
神僧昔渡海覆舟耀靈蹤不隨滄溟去化作青芙蓉宿<lb/>
雲晻曖深夜雨蒼翠重摶桑炫初旭輝耀在髙峯<hi>右覆</hi>
<hi>船曉日</hi>
亭亭霜雪幹隠隠煙霞島孤絶幽勢多澄灣下相抱暝<lb/>
<pb n="KR4h0117_WYG_322-8b"/>
光澹將夕霽色浮初曉時有遼東禽飛來海天窅<hi>右松</hi>
<hi>嶼晴嵐</hi>
溪山明且秀美景如越中投竿屬清夜扁舟若乗空波<lb/>
流澄素光絲綸颺微風絶勝寒江上急雪欺孤篷<hi>右剡</hi>
<hi>溪釣月</hi>
石磴緣蒼蒼負薪下層峭歌聲相應發山木閃殘照近<lb/>
驚幽谷響逺答清猿嘯欵乃江上音煙波豈同調<hi>右下</hi>
<hi>嶺樵歌</hi>
<pb n="KR4h0117_WYG_322-9a"/>
　　　夜宿期王修徳不至<lb/>
城西挂纎月夜色回春逕出門候所思花露沾衣淨悠<lb/>
悠醉餘意寂寂靜中聼燈暗清漏初煩愁亂孤興<lb/>
　　　春郊送别圖<lb/>
長郊夜來雨物意有春色樹靄散晴暉川光汎空碧深<lb/>
将一杯酒逺送千里客佳景念暌離恨隨芳草積<lb/>
　　　楊隠者宅觀菊<lb/>
謀拙生事㣲安取沽酒錢佳辰恥虚爵黄花負秋妍歛<lb/>
<pb n="KR4h0117_WYG_322-9b"/>
襟倚凉風舉首望逺山真意固有在薄俗漫相憐<lb/>
　　　其二<lb/>
淵明雖一仕苦節無與對環堵何蕭條聊作歸田計髙<lb/>
情自天游縱浪塵物外懐古意徒深清風自千載<lb/>
　　　其三<lb/>
百卉競春時誰言有秋菊凄然風霜候榮耀惟爾獨思<lb/>
將慰孤芳斗酒苦不足盈盈抱冲襟寒香滿書屋<lb/>
　　　夏日雜言<lb/>
<pb n="KR4h0117_WYG_322-10a"/>
炎暑寡出入幽室常懐人清風天外來澹然成主賔忘<lb/>
言自諧意獨卧聊任真誰謂羲皇世乃屬柴桑民<lb/>
　　　又<lb/>
濯濯思去垢不必江海流君看一勺泉浄涵千頃秋炎<lb/>
風塵滿道胡乃從逺逰歸將散余髪笑卧雲林幽<lb/>
　　　曉起<lb/>
曙扉豁清望華屋没雲間曈曨東方明漸見林外山人<lb/>
喧已擾擾鳥聲亦關闗白日上青天龍御不可攀徒言<lb/>
<pb n="KR4h0117_WYG_322-10b"/>
暮能旦流景為誰還<lb/>
　　　水碓<lb/>
臨湍設機械雲母終日舂不勞致精鑿無乃貪天功流<lb/>
駛響逾急灑灑水面風村莊縱可隠誰復棲梁鴻<lb/>
　　　病中有懐<lb/>
微風散時雨朱明氣猶淑林塘含餘清密隂凝衆綠幽<lb/>
人望不見白雲䕶深谷何以舒病懐看書不成讀<lb/>
　　　自遣<lb/>
<pb n="KR4h0117_WYG_322-11a"/>
卧疴人事違流景自如昔年年溪南村霜葉千樹赤既<lb/>
為昇平民所好胡不得耕鑿給妻孥相看至頭白<lb/>
　　　晝寢<lb/>
清夜常少眠病來晝亦寢詩書委塵篋事業付衾枕窓<lb/>
明耿秋暉風氣覺先凛徒憐佳節來黄花勸人飲<lb/>
　　　雪<lb/>
山花寒不開庭雪曉還積江南十日春東風未相識蕭<lb/>
條新栁姿清淺故池色日晏啓荆扉迢迢遲來客<lb/>
<pb n="KR4h0117_WYG_322-11b"/>
　　　賦蛛網落葉<lb/>
秋氣感木葉故林飄墜時不成棲蔓草還復綴蛛絲屢<lb/>
舞凉風得髙懸落照宜多情似留戀可奈已辭枝<lb/>
　　　送别<lb/>
寒日照荒野驚風號逺林蕭條暮秋節眷戀故人心雲<lb/>
起望馬首天清聞雁音更堪明月夜夢斷北城砧<lb/>
　　　田中作<lb/>
野水靜涵碧暗凉生夕波耘夫出畦畛浴鳥上菱荷汎<lb/>
<pb n="KR4h0117_WYG_322-12a"/>
汎青苗濶依依緑樹多遥知沮溺意無奈問津何<lb/>
　　　客中移居<lb/>
一室遷居數溪山客思中琴書經曉露門巷入秋風解<lb/>
榻非徐穉開樽有孔融相携看劍氣貫斗夜如虹<lb/>
　　　十七夜月<lb/>
玉鑑重飛夜寒光落素扉山河空照影星漢久沉輝城<lb/>
鼓催傳漏庭砧罷搗衣誰能清嘯裏長望不懐歸<lb/>
　　　自遣<lb/>
<pb n="KR4h0117_WYG_322-12b"/>
獨坐還長眺髙歌祗自聽雨中苗盡緑煙外樹重青病<lb/>
久憐形痩愁多畏酒醒芙蓉將爛熳采采憶江汀<lb/>
　　　述夢<lb/>
宇宙人間世煙霞物外情神遊謝氛垢仙夢繞空明天<lb/>
影滄溟濶雲光太華清時逢王子晉鶴上坐吹笙<lb/>
　　　除夜<lb/>
風雪送殘臘春生除夜深往來寧少間消長自相尋無<lb/>
術遣貧病有懐觀古今燈前兒女樂應未識予心<lb/>
<pb n="KR4h0117_WYG_322-13a"/>
　　　看梨花<lb/>
玉顔吐香清夢回靜思相看渾欲迷夕寒初消夜月淡<lb/>
暖風不起春雲低園亭寂寞謾無語桃李紛紜徒滿蹊<lb/>
芳華轉眼易銷歇洗粧誰為酒重擕<lb/>
　　　七月十四夜作<lb/>
山堂起坐攬秋衣窓竹翛翛月在扉音問每時煩故舊<lb/>
夢魂終夜繞庭闈露華憶徧仙人掌蟲韻驚催織女機<lb/>
感物悵然懐往事到今三十一年非<lb/>
<pb n="KR4h0117_WYG_322-13b"/>
　　　題翠竹<lb/>
鳴鳯去不返湘江春自流鷓鴣煙雨暮翠袖不勝愁<lb/>
　　　蘭菊圖<lb/>
九畹曾無舊日春都隨蕭艾混泥塵秋風冷淡山籬下<lb/>
惟有黄花是故人<lb/>
　　　寄廣信二釋子<lb/>
清泉山下白雲飛㡬度行吟欵石扉每憶夜凉供話語<lb/>
月明松露滴秋衣<lb/>
<pb n="KR4h0117_WYG_322-14a"/>
　　　懐歸<lb/>
東風漠漠柳絲斜啼鳥聲聲隔綵霞人散客窗春色靜<lb/>
獨將離思看飛花<lb/>
　　　病中雜言<lb/>
忙裏身心病裏閒髙眠長日對青山天邉飛雁將秋色<lb/>
逺在微茫落照間<lb/>
　　附林弼詩<hi>字元凱福建龍溪人有登州集</hi>
　　　題周伯虎採蘭詩巻<lb/>
<pb n="KR4h0117_WYG_322-14b"/>
光風泛崇蘭瑶芳散中林草木被餘薰山水發清音蕭<lb/>
艾一何繁霜露日已深伊誰愛芳質於焉閒冲襟獨有<lb/>
君子人皦皦同貞心采之未盈掬價重雙南金逝將紉<lb/>
華佩逺鄙瓊與琛重將鼔遺操邈繼南風琴淳風未云<lb/>
䘮振古猶斯今<lb/>
　　　旅感<lb/>
驅車秣吾馬萬里渉逺道逺道多險艱行子何草草晨<lb/>
征夕未息川陸漫浩浩行役豺虎區此身不自保明當<lb/>
<pb n="KR4h0117_WYG_322-15a"/>
脱塵羈優游以終老<lb/>
　　　題王佐山人畫<lb/>
山光雜空翠雲影淡晴暉古渡舟誰繫虚齋人未歸石<lb/>
苔秋雨積野樹晚風微便欲抛塵事垂綸柳外磯<lb/>
　　　題王廷珪畫<lb/>
秋色晴山逈煙光野水連空林輞川外古樹草堂前天<lb/>
地留詩巻江湖老釣船美人隔雲漢對此思悠然<lb/>
　　　題秦皇廟<lb/>
<pb n="KR4h0117_WYG_322-15b"/>
往事悠悠逐海波荒祠寂寂寄巖阿三神山下仙舟逺<lb/>
萬里城邊戰骨多東魯尚存周禮樂西秦空壯漢山河<lb/>
早知一世能移祚崖石書功不用磨<lb/>
　　　送林鍊師歸武夷<lb/>
三山樓觀倚雲開九曲溪山入夢來半夜丹光照林壑<lb/>
常時劍氣動風雷幔亭峰頂霞杯進石鼓灘前月棹迴<lb/>
吹徹玉簫空想憶故人今在鳳凰臺<lb/>
　　　送郭誠校官<lb/>
<pb n="KR4h0117_WYG_322-16a"/>
武安邑小武城如三載人賢郭校書有酒齋郎能放鶴<lb/>
得錢溪女或留魚沙場落日鴉飛急海國秋風雁過疎<lb/>
南士祗今多奬用君行努力莫躊躇<lb/>
　　　西村隠居為饒城羅時用題<lb/>
西村竹樹浄朝暉萬事閒來總息機一夜小溪春雨過<lb/>
半篙新水白鷗飛草堂築就貲誰寄彭澤歸來願未違<lb/>
最憶衡門凝望處平疇十里豆花肥<lb/>
　　　臨江<lb/>
<pb n="KR4h0117_WYG_322-16b"/>
栁外樓臺入翠㣲水邊簫鼓蕩晴暉樟江雨漲魚新上<lb/>
皂閣雲生鶴共飛諸老尚留詩卷在此身未逐釣船歸<lb/>
篷牕吟罷還成醉蜜酒初香玉笋肥<lb/>
　　　送宋衡還金華<hi>名璉景濓學士之子</hi>
江花飛雪送殘年客思隨雲度逺天朱雀航頭膠凍草<lb/>
金華洞腹貯蒼煙明經已踵章賢後對策應推賈誼先<lb/>
無限故山松竹好平安為報玉堂仙<lb/>
　　　次韻偰都盟郡中翫月<lb/>
<pb n="KR4h0117_WYG_322-17a"/>
見月令人寫百憂况逢良夜值中秋星河有路通蟾闕<lb/>
玉海無波湧蜃樓老桂一枝容手折仙槎萬里漫神逰<lb/>
清光莫照干戈地憂國詩人易白頭<lb/>
　　　覺初上人還永嘉江心寺<lb/>
江心古寺金焦如滄波湧出青芙蕖千嵗鶴歸作人語<lb/>
九淵龍起聽梵書山屐重尋謝康樂丹砂試問陶隠居<lb/>
自是初心得真覺閒身去去隨樵漁<lb/>
　　　題方壺子墨竹<lb/>
<pb n="KR4h0117_WYG_322-17b"/>
方壺仙子御風還雲外珊珊響珮環吹徹鳳笙山月冷<lb/>
參差玉管落人間<lb/>
　　　韶石<lb/>
一曲南薰奏石隈餘音猶繞九成臺青山空灑懐人淚<lb/>
雲暗蒼梧鳳不來<lb/>
　　　聽雨軒圗為王彥舉題<lb/>
山窗酒醒夢魂清竹外松邊㸃㸃鳴蒲磵寺前千尺瀑<lb/>
都隨黄葉作秋聲<lb/>
<pb n="KR4h0117_WYG_322-18a"/>
　　　畵紅梅為吳允思題<lb/>
氷姿雪色自無塵香艶桃嬌偶借春一叚繁華幽寂意<lb/>
題詩試問隴頭人<lb/>
　　　題安南陳内相雜畵二首<lb/>
白石青蒲春水生夕陽毛羽照沙明戲拈畵筆知何處<lb/>
柳外池塘艇子輕<lb/>
隴頭春樹拂雲紅學語聲嫣弄晩風上國祗今辭逺貢<lb/>
漫愁雙翮閉雕籠<lb/>
<pb n="KR4h0117_WYG_322-18b"/>
　　　題黎省之唐馬<lb/>
嗅地低回欲滚塵𤣥雲散彩五花新蹴氷不識交河道<lb/>
芻豆相從愧圉人<lb/>
　右林登州初名唐臣後更名弼自號梅雪道人生于<lb/>
　閩之龍溪元至正中進士仕為郡幕國初聘起預修<lb/>
　元史擢考功司主事使安南却其餽贐朝廷嘉之尋<lb/>
　命知豐城有善政轉判饒州既而謫戍未幾復留禮<lb/>
　部知登州卒此集乃大司徒馬鍾陽公所遺鍾陽意<lb/>
<pb n="KR4h0117_WYG_322-19a"/>
　重閩之文獻故采而刻之隆慶己巳錫山俞憲跋<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_322-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百五十三</head> <lb/>
    <p>
<pb n="KR4h0117_WYG_352-1a"/>
欽定四庫全書<lb/>
　石倉歴代詩選巻三百五十三<lb/>
　　　　　　　　　　　　明　曹學佺　編<lb/>
　明詩初集七十三<lb/>
　　李禎<hi>字昌祺廬陵人</hi>
　　　題書室<lb/>
一室厪如斗堆牀置琴書耕讀得閒暇兀坐心自娛天<lb/>
光在瓮牖席門掛繩樞已忘朝市榮聊依野人居環堵<lb/>
<pb n="KR4h0117_WYG_352-1b"/>
本隘陋于我信有餘陶然俯仰間八荒在庭除豈但一<lb/>
榻外六合真吾廬即此自寛裕廣厦空渠渠<lb/>
　　　梁處士輓詩<lb/>
涼飇振庭樹殞星當前除伊人此遐逝斂袵歸𤣥廬翩<lb/>
翩丹旐揚祖行在須㬰衣冠閟重泉體魄寄荒墟浮生<lb/>
雖有盡令徳諒不渝沒世茍無述百年復何如梁鴻有<lb/>
遺烈千載與之俱<lb/>
　　　形答影<lb/>
<pb n="KR4h0117_WYG_352-2a"/>
有形斯有影物理固其常我行爾必偕我息爾乃藏豈<lb/>
能相依附實此同存亡學仙非無術却老亦有方古稱<lb/>
彭鏗輩其夀邈難量于今竟安在孰是長生鄉多君為<lb/>
余勸兹道終杳茫參苓且當止莫若銜盃觴<lb/>
　　　松石軒<lb/>
夙有水山癖竟辭天路逰屏跡衡門下愛此松石幽青<lb/>
松䕃我屋白石臨溪流逍遥曵藜杖撫玩舒煩憂老叟<lb/>
解吾意負榼逺見投歡然笑相㑹且共飲數甌倦即憩<lb/>
<pb n="KR4h0117_WYG_352-2b"/>
石坐時還撫松謳盡此一日樂明日非吾謀<lb/>
　　　題雙燕圖寄表弟陳汝安<lb/>
君家唫溪北我家郡城西君家梁間燕我家梁間棲我<lb/>
從出鎮来寒暑又三變不見故鄉春惟見故鄉燕挈家<lb/>
吉城邊寓家汴河湄燕識主人心相隨不相離念君千<lb/>
里隔見君幾時得欲令燕銜書飛歸到君側君能拂吾<lb/>
塵為理白雲莊願言共君老看燕雙飛翔<lb/>
　　　琴清軒<lb/>
<pb n="KR4h0117_WYG_352-3a"/>
有客夲冲素瑶琴何靜淵層軒久絶俗士跡緑綺自上<lb/>
朱絲絃初彈徵調聲古澹澤國葦寒鳴旅雁再彈堂堂<lb/>
如迸泉氷盤亂走珠璣圓斯須改調羽仍角灑灑明珠<lb/>
相續落秋吟瀟瀟見斷雲春和鸞鳯鳴阿閣吾聞伯牙<lb/>
昔善琴後来不復傳遺音如何到處聽者少悠悠山水<lb/>
空髙深銀筝錦瑟人同喜流蕩洼淫愉俗耳衛國誰知<lb/>
擊磬心齊門孰識吹竽耻三尺焦桐只獨怡希聲大雅<lb/>
世豈知但令妙解徽絃趣不必黄金鑄子期<lb/>
<pb n="KR4h0117_WYG_352-3b"/>
　　　題徐太守所畵推篷梅花圗<lb/>
紛紛卉木凋零早獨有江梅冬更好天寒嵗晏風泠泠<lb/>
野渡無人流斷冰南枝爛漫北枝少恍如玉貌千娉婷<lb/>
自憐隨月印沙影更愛臨崖近水形當塗太守今黄霸<lb/>
名重華光補之亞酒酣自寫復自題餘子持縑終不畵<lb/>
半開盛吐俱含態將飄乍落皆有情玲瓏輕霰簇鏤玉<lb/>
蕩漾明珠疊碎瓊昨来盧君新卷裏寫得長梢最妍美<lb/>
踈蕊凌寒似得春暗香撲鼻疑生紙世間畵手多凡流<lb/>
<pb n="KR4h0117_WYG_352-4a"/>
惟數徐君筆最優不必掀篷掉飛雪觀圖何異在扁舟<lb/>
　　　題三友巻<lb/>
世人結交結貨利知君結友與人異半生締交只三物<lb/>
對之不言心巳契偃蹇虬龍當檻蟠冰魂翠袖靜相看<lb/>
因悲薄俗隨冷煖聊托幽芳共嵗寒願君終身勿相棄<lb/>
豈必彈冠復聯袂苦口雖無藥石言同心實有金蘭義<lb/>
君不見紛紛輕薄流朝作刎頸暮作仇人情真似飜覆<lb/>
手三友貞姿寧易求<lb/>
<pb n="KR4h0117_WYG_352-4b"/>
　　　栢室<lb/>
楊家住在南山側不種棠棃惟種栢棠棃開落易衰榮<lb/>
栢也亭亭色鎮清屈曲靈根蟠厚地崔嵬鉅榦拂髙冥<lb/>
天風乍起生竽籟撼屋驚濤忽澎湃雷霆白晝走蛟鼉<lb/>
雲霧中宵見光怪良材自有神明扶下視凡木皆庸奴<lb/>
狄門桃李敢爭艷田氏荆花差可徒楊郎愛之如愛寳<lb/>
四季俱宜夏尤好赤日行天暑不知濃隂覆地涼偏早<lb/>
孔明廟前根久枯御史臺中樹亦無何似君家書屋外<lb/>
<pb n="KR4h0117_WYG_352-5a"/>
蕭蕭寒翠兩三枝<lb/>
　　昔年謡示七郡父老<lb/>
昔年我来徵需重爾有田園何暇種今年我来民差好<lb/>
諸般免却無煩惱昔年逃夫今不追昔年逋租今不賠<lb/>
今年頻赦昔年罪昔年流移仍撫綏白頭父老来汝告<lb/>
朝廷厚恩要補報便應差徭莫逋糧休學樗蒲致為盜<lb/>
勿為盜兮輸官錢男治稼穡女治綿俗皆淳美人晏然<lb/>
我亦思如召伯賢<lb/>
<pb n="KR4h0117_WYG_352-5b"/>
　　　陌上桑<lb/>
曈曨曉日艶陽天此時秦家蠶正眠春深桑葉嫩芊綿<lb/>
羅敷採摘出城邊東條西條相紏纒滿目淑景麗且妍<lb/>
繁紅芳紫萬仍千煇煌宫錦絢晴川照見羅敷貌嬋娟<lb/>
髩雲倭墜鴉色𤣥步揺斜挿釵鳳偏冰姿何曾屑丹鉛<lb/>
香齦皓齒疑貝編眉横青山黛初填杏臉細膩霞暈鮮<lb/>
項如蝤蠐搓玉圓額角斜貼翠花鈿寳璫耀耳瑪瑙懸<lb/>
裠拖秋水籠步蓮月鉤窄小進難前胸垂緩帶繡鸞鵷<lb/>
<pb n="KR4h0117_WYG_352-6a"/>
同心綰結一雙聯暖風披拂飄蘭荃從傍過者驚復憐<lb/>
盡道羅敷是神仙使君駿馬来翩翩下馬揖贈黄金錢<lb/>
欲同㩦手共周旋羅敷低頭久黙然逡巡㣲聽細聲傳<lb/>
自陳未笄窺簡篇頗知禮訓守貞堅閨房節操雪霜蠲<lb/>
瑩比明蟾照清淵夫君豪侠稱英賢才兼文武實兩全<lb/>
驊騮絲轡象牙鞭麒麟鎖甲劒龍泉揚麾分符領兵權<lb/>
雕戈畵㦸擁旌旃流蘇複帳駝絨氊博山亂噴沈水煙<lb/>
侍兒濃抹森後先霞綃長裠舞褊<graphic n="KR1862" url="https://raw.githubusercontent.com/kanripo/KR-Gaiji/master/images/KR1862.png" mimeType="image/png"/>左迴右轉信輕便<lb/>
<pb n="KR4h0117_WYG_352-6b"/>
舞罷巧按鵾鷄絃烹羔刺豹開瓊筵蒲萄名酒滿觥舡<lb/>
犀筯不下飫腥羶夫君歡娛無與肩羅敷嘉言皆陳宣<lb/>
陳竟斂袵攜筐還人生妃匹夲定縁使君有妾諒盛年<lb/>
丁寧疾驅歸去遄結髪義重勿弃捐<lb/>
　　　漢武帝將軍栢歌<lb/>
茂陵求仙期得仙思驂𤣥龍飛上天密函秘簡事封禪<lb/>
宛馬馳来崧嶽前崧前獨愛三樹栢錫以官名表殊特<lb/>
至今猶說是將軍香葉屯雲凝翠色當時立身隘八埏<lb/>
<pb n="KR4h0117_WYG_352-7a"/>
一舉欲息崑崙巔窮兵黷武事逺畧此豈解有冲昇縁<lb/>
秋風亂哀萌晦早王母桃花㡬回老金莖瑞露成清淚<lb/>
珠襦玉匣埋荒草羨渠老夀在名山駐齡弗藉文成丹<lb/>
詼諧獲聽方朔論侍從曾識枚臯顔秃枝銳榦如銅鐵<lb/>
傲雨凌霜古皮裂地籟朝驚萬壑風精靈夜泣三更月<lb/>
武皇不歸時代遷遺爾擁腫煙霞邊莫疑孔檜頗相妬<lb/>
且喜社櫟能忘年<lb/>
　　　春日山中尋泉<lb/>
<pb n="KR4h0117_WYG_352-7b"/>
春泉試獨尋度壑復穿林忽見流紅逺方知入翠深色<lb/>
渾因悟雨聲澹只疑琴盥弄忘歸去窮泉空有心<lb/>
　　　送人南歸<lb/>
離絃兼楚調忍向醉時聞連嵗長為客他鄉更别君鷗<lb/>
波明夕照雁字寫秋雲迢遞還鄉夢相隨過海濆<lb/>
百年同旅寓大半在殊方白髪羞明鏡青山問故鄉落<lb/>
霞秋水濶新雁暮天長安得隨君徃溪南訪草堂<lb/>
候館停盃處扁舟欲發時歸帆投逺浦斜日隠層垣暑<lb/>
<pb n="KR4h0117_WYG_352-8a"/>
退秋来早潮生月上遲經行逢勝槩都付酒中詩<lb/>
年年長在客北薊復南京秋雨滄洲雁春風采石鶯好<lb/>
山環故里流水背孤城去住無拘繫閒身到處輕<lb/>
　　　寄蕭教諭<lb/>
聞說崑山縣孤城在水鄉汐潮通海近雲樹接天長夏<lb/>
暑汚田熟秋隂學舎涼年年春色裏桃杏爛宫墻<lb/>
　　　喜張進士叔豫見宿旅舍<lb/>
窮巷寂無隣青燈共故人逺聲霜下磬孤影客邊身砌<lb/>
<pb n="KR4h0117_WYG_352-8b"/>
冷蛩相弔庭寒月自親殷勤一瓢酒更與話酸辛<lb/>
　　　送陳生歸吉水赤㟁<lb/>
清砧兼落葉總是别離情去路千程逺歸舟一葉輕秋<lb/>
雲連樹暗寒日映川明亦有滄浪興何時共濯纓<lb/>
　　　送周秀才逰長沙<lb/>
迢遞長沙道蕭條晏嵗逰亂山黄葉寺孤棹白蘋洲夕<lb/>
鳥衝船過寒波背郭流毋論卑暑地賈傅昔曾留<lb/>
　　　周原幽居<lb/>
<pb n="KR4h0117_WYG_352-9a"/>
山色蛾眉秀江流燕尾分亂蟬吟落日獨鶴引歸雲黄<lb/>
葉谿邊樹青帘雨外村興来留客坐隨意倒芳樽<lb/>
　　　送戴教授北行<lb/>
别路三春雨行舟五兩風花香隨路減栁色上衣濃共<lb/>
是青雲客先成白髪翁離情如逝水萬折亦朝宗<lb/>
　　　送人之京<lb/>
上巳風光好新晴物色妍青山林下屋緑水鏡中船節<lb/>
換榆煙火花殘穀雨天壯遊逢勝景况近五雲邊<lb/>
<pb n="KR4h0117_WYG_352-9b"/>
　　　送李生還安城<lb/>
北薊辭嚴父南京别故人一身勤逺道千里念慈親栁<lb/>
暗江城曉萍香野岸春燈花先報喜應更倚門頻<lb/>
　　　巳亥除夕房山營中作<lb/>
患難仍連嵗蹉跎獨此身風塵雙短髩宇宙一羇人入<lb/>
曙繁星沒凝寒積雪新椒花今夕酒祗是强沾唇<lb/>
　　　宿廢普濟寺<lb/>
青山行欲盡深樹見僧房雲氣千峰暝秋聲一院涼長<lb/>
<pb n="KR4h0117_WYG_352-10a"/>
藤懸破衲脫葉覆空廊龍象黄金地蕭蕭蔓草長<lb/>
　　　三月四日即景<lb/>
忽忽春將暮俄過三月三草誰憐益母花自媚宜男乍<lb/>
到尋巢燕初眠上箔蠶新茶與穉笋鄉味憶江南<lb/>
　　　賦落花<lb/>
愁紅怨粉各依依樹下偏多樹上稀總為春光爭艶冶<lb/>
却教夜雨妬芳菲數枝浸水魚吹去幾片縈林蝶趂飛<lb/>
莫教東風成薄幸猶能收拾㸃人衣<lb/>
<pb n="KR4h0117_WYG_352-10b"/>
　　　孝陵秋日陪祀柬彭贊禮永年<lb/>
鍾山欲曉色蒼蒼小輦輕輿出建章苑鹿不驚仙仗過<lb/>
潭龍故噴御泉香重城隠霧留殘月髙樹含風送早涼<lb/>
惟有祠官最清貴時来導駕沐恩光<lb/>
　　　送熊生還鄉<lb/>
石頭城下栁蕭踈久客懐歸念逺途鄉夢每生鐘斷後<lb/>
客愁偏在酒醒初扁舟暮雨青衫薄折葦涼風白鳥孤<lb/>
擬共丘園尋别業臨岐相送獨踟蹰<lb/>
<pb n="KR4h0117_WYG_352-11a"/>
　　　訪鷺洲書院遺址<lb/>
宋家書院但空名二水中分草樹平陵谷變来基亦沒<lb/>
野人耕處草還生落花細雨文魚上殘栁西風白雁鳴<lb/>
臨眺不堪懐徃事城頭畫角更凄清<lb/>
　　　送李生赴㑹試<lb/>
明時自笑久離羣中嵗仍傷送别頻暮雪梅花殘臘酒<lb/>
東風楊栁上京人仲容年少青雲早杜牧才衰白髪新<lb/>
昔日戰塲巳成夢天涯空憶杏園春<lb/>
<pb n="KR4h0117_WYG_352-11b"/>
　　　舎弟客錢塘索家書寫此示之<lb/>
故園書信久荒涼愁對西風見雁行身在京華依魏闕<lb/>
夢隨潮信到錢唐乍添老態經憂患漸入中年易感傷<lb/>
閒對白雲惆悵久不知清淚巳沾裳<lb/>
　　　寄刑部李主事時勉周主事恂如<lb/>
二妙翩翩最好辭拜官同在白雲司一身多難憑誰問<lb/>
三載離羣獨爾思紫陌香塵聯轡處綘紗銀燭候朝時<lb/>
才名獨數臯枚盛肯把新題寄所知<lb/>
<pb n="KR4h0117_WYG_352-12a"/>
　　　明妃引<lb/>
年少如花在掖庭誰能不戰屈人兵黄金莫鑄將軍印<lb/>
妾去防邊萬里城<lb/>
君王莫遣妾行遲冒頓由来愛少時只恐紅顔易衰老<lb/>
宫中更預選蛾眉<lb/>
　　　舞陽留侯廟<lb/>
信族狶夷越醢躬太平無復用英雄髙皇却墜先生計<lb/>
世上何曾有赤松<lb/>
<pb n="KR4h0117_WYG_352-12b"/>
人心變幻㡬千般帶礪盟深亦易寒秦網逃来逃漢網<lb/>
誰將此意語蕭韓<lb/>
　　　山路謔花<lb/>
枝頭地上總猩紅幾樹繁開幾樹空顔色一般榮悴别<lb/>
誰將此意問東風<lb/>
　　　山中牡丹<lb/>
不煩澆灌不煩栽長過清明穀雨開為問洛陽豪貴客<lb/>
㡬家還有舊亭臺<lb/>
<pb n="KR4h0117_WYG_352-13a"/>
　　　嵩縣遇端午<lb/>
老大偏多故里心一逢佳節一沾襟誰知此日菖蒲酒<lb/>
迢遞山城獨自斟<lb/>
　　附劉士皆詩<hi>泰和人仕至憲副</hi>
　　　金谷園<lb/>
金谷渺何許邈在洛城闉借問作者誰晉代石季倫念<lb/>
昔初建時氣勢亦何殷兼金貿寸地豈惜寳與珍園池<lb/>
極侈麗臺榭窮奐輪但恐巳樂違寧顧閭里貧遥遥步<lb/>
<pb n="KR4h0117_WYG_352-13b"/>
錦障錯襍綵繡紋屑沈試輕體燔蠟代為薪翠釡出駝<lb/>
峰玉盤薦猩唇醒揮鐵如意珊瑚輕若塵平生知巳友<lb/>
二十有四人事異各巳去伊誰仍見親賴有墜樓妓雨<lb/>
泣情殷勤雖能効㣲節寧復免爾身倉皇死生際徒供<lb/>
奴輩嗔至今園上草寂寞伴宵燐我来一經過駐馬立<lb/>
荆榛俯仰重裵徊感慨臨風頻<lb/>
　　　銅駝巷<lb/>
古陌名銅駝蒼茫滿荆棘駝亡知㡬年猶自紀陳蹟想<lb/>
<pb n="KR4h0117_WYG_352-14a"/>
其營度初正當漢盛日盡銷天下兵乃足資融液煽鞠<lb/>
勞鬼工呵䕶煩神力一瀉遂成形儷與生駝匹崔嵬兩<lb/>
峰髙峻拔千金直有時夜嘶風萬獸猶辟易鼎湖龍巳<lb/>
去中原鹿再失區區銅臭軀誰復重愛惜我昨一經過<lb/>
尋踪空太息駝兮如有靈好共金仙泣<lb/>
　　　天津橋<lb/>
洛陽天津橋乃是隋所造煬帝久巳亡斯橋猶自好云<lb/>
昔剏建初督役苦凌暴萬姓困莫當妻孥不相保釁石<lb/>
<pb n="KR4h0117_WYG_352-14b"/>
皆膏脂塗地總肝腦雖能不日成未免逆天道自從登<lb/>
綵舟甘向揚州老橋上雖繁華龍輿不復到空餘杠與<lb/>
梁縦横走羣盜吁嗟煬帝心何事太顛倒人意旣巳離<lb/>
安能事窮討汴水日夜流波濤終浩浩似有哀痛音怨<lb/>
君苦昏眊我来數經過臨風亦嗟悼何必聞鵑聲自然<lb/>
傷懐抱<lb/>
　　　杜康宅<lb/>
杜康有故宅洛陽城西臯宅廢人巳徃空餘石醡槽槽<lb/>
<pb n="KR4h0117_WYG_352-15a"/>
傍有古井香泉流滔滔至今人汲釀展轉費桔橰古有<lb/>
儀狄氏作此心甚勞大禹始飲之輕棄如鴻毛云何百<lb/>
世下爾術尤更髙麴糵苦糜爛草木困烹熬河中取桑<lb/>
落中山製松醪洞庭醖柑橘大宛煎蒲萄遂令謹厚士<lb/>
化作兇憸曹充池或以酒築臺或以糟臺可望十里池<lb/>
可容數艘敗亡由繼見節義誰復操我生重懐古感此<lb/>
心酕醄吁嗟乎杜康爾責將焉逃<lb/>
　　　耆英堂<lb/>
<pb n="KR4h0117_WYG_352-15b"/>
文潞留守時富韓方釋位搆堂聚洛賢作此耆英㑹于<lb/>
行十三人人人總名貴鬚眉旣皓然衣冠亦甚偉每當<lb/>
風景妍車騎輒馳稡都人競隨觀自以後為愧吾嘗慕<lb/>
其人仰之若巨貝恨不生同時殷勤為擁篲堂空巳多<lb/>
年苔蘚失遺繪仰止重裵徊臨風起長喟<lb/>
　　　范文正公墓<lb/>
范公天下士意氣隘九州平生一片心未嘗為己憂自<lb/>
從參大政廊廟多謨猷胸中百萬兵徃徃震邉郵為政<lb/>
<pb n="KR4h0117_WYG_352-16a"/>
尚平易所至民歌謳立祠畵公像無問去與留奉賜有<lb/>
餘資恤匱力不休廣置義田宅豈惟輕麥舟斯人巳淪<lb/>
謝遺塜尚如丘停驂躬拜謁仰止思悠悠<lb/>
　　　望氣臺<lb/>
昔人巳乗青牛去海濶天髙㡬昏曙空餘百尺望氣臺<lb/>
至今猶在經行處傳說當年函谷闗常有紫氣来其間<lb/>
世人俗眼不能識徃徃輕視如等閒惟有闗門令尹喜<lb/>
自言當得異人至築臺望望未多時果遇東周柱下史<lb/>
<pb n="KR4h0117_WYG_352-16b"/>
從容授以道徳經五千竒言皆至精飄然拂衣不肯住<lb/>
移車又向西川行川西迢迢路脩阻喜即辭官逺趨赴<lb/>
青羊觀裏忽相逢一笑呼名宛如故此邦傳道實所宜<lb/>
如何又有終南期遂令喜也雙倦足終嵗碌碌無寧時<lb/>
青牛老人去不返寂歴荒臺猶在眼登髙披棘考遺蹤<lb/>
落日亭亭春正晚<lb/>
　　　㑹盟臺<lb/>
沔池之水深且清傍有危臺如砥平秦趙二君雖巳矣<lb/>
<pb n="KR4h0117_WYG_352-17a"/>
偏留遺土稱㑹盟憶昔昭王彊盛日六國聞風皆辟易<lb/>
一朝忽忍割連城殷勤欲貿楚和璧當時誠偽未可知<lb/>
藺公何事去不疑秦果無意償其地公然完璧間行歸<lb/>
自是兩國生嫌隙禍結兵連嵗無息千里築臺號結歡<lb/>
果為鬬智與鬬力趙旣從容鼓瑟希秦不擊缶將焉為<lb/>
豈知壯士五歩内欲以頸血親濺之<lb/>
　　　經陳平廟<lb/>
梁棟髙材冠玉姿蓬門瓮牖蹔栖遲里中作宰人稱善<lb/>
<pb n="KR4h0117_WYG_352-17b"/>
蒲曲封侯孰見期躡足可回真主怒間金能起霸王疑<lb/>
平生功業多如此不獨平城一策竒<lb/>
　　　大梁八景次都御史王公韻<lb/>
寳刹浮圖聳碧空霜天處處坐聞鐘繁臺春盡花如露<lb/>
汴水秋深夜亦風月映周橋千頃碧煙凝隋栁一堤濃<lb/>
黄河日夜濤聲吼似出金明雨意中<lb/>
　　　陜州<lb/>
召伯棠隂翠作堆神農祠下總蒿莱三門砥柱今猶在<lb/>
<pb n="KR4h0117_WYG_352-18a"/>
並蔕芙蓉久不開繡嶺嵐光凝禹廟錦灘春色上仙臺<lb/>
姚崇巳矣齊賢逝翹首臨風憶俊才<lb/>
　　　河隂<lb/>
敖倉屹屹對崤闗廣武蒼蒼夕照間一片雲生牛口谷<lb/>
㡬家人住虎頭山英雄割據鴻溝在王霸興亡白晝間<lb/>
徃事茫茫只如此臨風何必起長歎<lb/>
　　　鎮平<lb/>
百里雲山簇鎮平四時風景快人情菱花池曉天光淨<lb/>
<pb n="KR4h0117_WYG_352-18b"/>
燕子崖深霧氣清舊業獨憐先主廟遺蹤空見故侯城<lb/>
登髙弔古頻惆悵樂極翻令百感生<lb/>
　　劉昭年<hi>字昭昭萬安人</hi>
　　　蠶婦歌<lb/>
朝采桑兮暮采桑不愁露濕沾衣裳只愁蠶多桑葉少<lb/>
穠枝摘盡難盈筐歸来撫筐仍歎息幸得三眠事將畢<lb/>
曉粧不施頭不梳冒雨衝風㡬朝夕今年且得蠶倍熟<lb/>
自是貧家常不足繰車捲雨聲暫停白雪紛紛上機軸<lb/>
<pb n="KR4h0117_WYG_352-19a"/>
麄將織紬細織羅淨者作絹供徵科織得紬成無絹裏<lb/>
小姑咄咄訴阿婆阿婆重女如金寳妾身寸絲那敢道<lb/>
但願家和隣不欺百嵗團圞永相保夫兒語妾莫憂煎<lb/>
春風尚可期明年<lb/>
　　　贈人逺遊<lb/>
飲水莫飲山中泉種田莫種山頭田山頭之田多荒蕪<lb/>
山中之泉愁易枯知君平生江湖散意氣直欲凌雲漢<lb/>
江海茫茫萬里間取之不竭用不殫夜雨連疇禾黍繁<lb/>
<pb n="KR4h0117_WYG_352-19b"/>
春風蕩海波濤翻山中之水能㡬何先生有口如懸河<lb/>
安能嗜此一勺之餘波即今飄然出山去買舟巳在江<lb/>
之沱上堂别尊親滿酌金叵羅萱花未老荆樹茂酒光<lb/>
入面朱顔酡出門一笑天地濶蓉山囬首空嵯峨龍魚<lb/>
躍淵須變化獨鶴豈在羣雞亞丈夫有志輕别離淚痕<lb/>
莫濕香羅帕君不見袖中三尺劒光寒王侯眼髙定增<lb/>
價<lb/>
　　　彭介翁以詩見示次韻一首<lb/>
<pb n="KR4h0117_WYG_352-20a"/>
俗事不可遏滿眼約牛毛怡然心自如拭以快劍刀一介<lb/>
固所守萬死且不逃嗤彼世間人汨汨徒形勞嗟嗟陋<lb/>
巷賢此樂何其髙<lb/>
　　　正月十六夜聞雷<lb/>
飲罷燒燈酒初聞第一雷震陽従地復春令自天催草<lb/>
木萌芽動龍蛇蟄戸開喜沾新徳澤和氣藹然迴<lb/>
　　　感春<lb/>
東風情太薄起處不由人詩酒無窮恨乾坤㡬許春青<lb/>
<pb n="KR4h0117_WYG_352-20b"/>
陽過眼易白髪上頭新欲學乗槎客茫茫莫問津<lb/>
　　　黎原良為事再起賦詩以贈<lb/>
天道豈不常人情固無定如何翻覆間陽光有時溷好<lb/>
風忽東来長空靜如鏡顯晦理自然達人貴知命<lb/>
　　懐王孔堂<lb/>
昔年先覺宦情䦨歴歴燕山眼裏看驢背雪花詩思逸<lb/>
馬頭雲陣劒光寒髙標巳老梧桐鳳壯志還棲枳棘鸞<lb/>
别去蕭然人不見夢中猶自想衣冠<lb/>
<pb n="KR4h0117_WYG_352-21a"/>
　　　閒居偶成<lb/>
明月清風老此山山中嵗月任循環抱琴有意客不到<lb/>
出岫無心雲自閒鼓浪淵魚休踴躍知時林鳥任間闗<lb/>
寥寥情思渾無賴獨立溪南碧水灣<lb/>
　　　九日懐歸故居<lb/>
欲别東山老故丘催年白髪半盈頭他鄉作賦悲王粲<lb/>
異代掄材愧馬周明月雙江無限興西風三徑為誰秋<lb/>
心期好與黄花約細酌橙香酒似油<lb/>
<pb n="KR4h0117_WYG_352-21b"/>
　　　同登鳳凰臺<lb/>
輦路清風淨曉埃曳裾同上鳳凰臺天連帝闕雙龍迥<lb/>
山繞都城萬雉開吳舫乗潮隨港入淮雲將雨過江来<lb/>
百年重喜瞻儀彩聖徳光華徧九垓<lb/>
　　　歸舟<lb/>
三吳春色動歸舟夜出宫城次石頭雁帶楚書回朔漠<lb/>
櫓揺淮月下揚州聖朝王氣乾坤後南國恩波日夜流<lb/>
野性自安麋鹿伴旅魂空遶鳳凰樓<lb/>
<pb n="KR4h0117_WYG_352-22a"/>
　　　題五橋隠居圖<lb/>
誰家作橋溪水頭茆堂四月如清秋白雲巳過暮山碧<lb/>
黄鳥不鳴春樹幽紫髥背向孤舟立記得仙源舊曾入<lb/>
雨打踈篷醉不知桃花一夜新流急<lb/>
　　　贈張伯庸起復赴京<lb/>
㡬年歸隠老東陵今又承恩謁帝京夜雨西窗情話冷<lb/>
朝雲南浦别懐并邵平秋後𤓰猶種賈誼時来策易成<lb/>
此去長安仍走馬楓林楚水莫闗情<lb/>
<pb n="KR4h0117_WYG_352-22b"/>
　　　夀廖周廷<lb/>
四十年前老作家通津橋外興無涯栁營曾佩將軍印<lb/>
星漢空浮使客槎緑野耕閒黄犢健碧潭釣寂白魚嘉<lb/>
如今喜得身無事酒後題詩飯後茶<lb/>
　　　思家<lb/>
春老山中甕裏醅持螯空憶舊時杯看雲華表曾垂栁<lb/>
踏雪羅浮㡬訪梅白晝了無塵俗累清風惟有故人来<lb/>
歸心一掬濃如酒擬棹扁舟得意回<lb/>
<pb n="KR4h0117_WYG_352-23a"/>
　　　江邊口占<lb/>
滔滔流水㡬時休欲借滄浪為洗愁茆屋數家人不見<lb/>
淡煙踈雨一漁舟<lb/>
　　　題昭君出塞圖<lb/>
馬蹄踏踏暗龍沙馬上懐恩憶漢家自是玉顔多薄命<lb/>
空將哀怨寄琵琶<lb/>
　<lb/>
　<lb/>
<pb n="KR4h0117_WYG_352-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百五十三<lb/>
</p>
<p>
</p>
  </div>
</body>
</text>
</TEI>
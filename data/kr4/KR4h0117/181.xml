<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷一百八十一</head> <lb/>
    <p>
<pb n="KR4h0117_WYG_181-1a"/>
欽定四庫全書<lb/>
　石倉歴代詩選卷一百八十一<lb/>
　　　　　　　　　　　　明　曹學佺　編<lb/>
　宋詩五十八<lb/>
　　劉子翬<lb/>
　　　遊龍潭<lb/>
四客同笑言一僧陪杖屨徜徉山水窟適意忘晨暮疎<lb/>
鐘巖北寺細竹溪南路中流石參錯不礙潺湲<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>泓澄<lb/>
<pb n="KR4h0117_WYG_181-1b"/>
小龍潭潤氣金碧聚時驚木葉墜俯見儵鱗度斯遊非<lb/>
預期偶爾造佳處㓜輿丘壑情陶令琴觴趣淹留慰所<lb/>
願惟以賓友故夕陽淡寒山遲囘不能去<lb/>
　　　巡寨偶書<lb/>
窮冦轉趨海吾邦備宜先連年戍役頻徵兵及漁佃扶<lb/>
戈或稚齒嬰胃仍華顚未知戎伍肅朱旗亂長吀林端<lb/>
晩燧發石際飛梯懸﨑嶇樵牧地萬竈生浮煙我行視<lb/>
營柵兒戲端可憐倚兹形勢險㓂至常遷延羣兇昔吾<lb/>
<pb n="KR4h0117_WYG_181-2a"/>
軍赤指抨鳴弦防胡屢瓦解合㓂俄星連猶多燕趙兒<lb/>
意氣非當年駢車載珍寶結騎馳嬋娟時危天稔亂事<lb/>
豈汝能專怒風飛驚濤河梁失歸船四顧天地黒攬衣<lb/>
思茫然<lb/>
　　　春寒偶書<lb/>
浮雲匿晨暉雨雹驚春晝天公號令乖陰晴變何驟小<lb/>
徑踐芳泥通渠走寒溜風顚萬木偃氣凛孤闈透鵷鸞<lb/>
䕶巢翔奈此羣雛㓜擁爐烏薪然雙手慵出袖褰幃望<lb/>
<pb n="KR4h0117_WYG_181-2b"/>
空明屋角見遙岫良朋不可招塊處慚孤陋青青桃葉<lb/>
長奕奕蘭花秀長吟曷咨嗟佳辰去難又<lb/>
　　　入白水訪劉致中昆仲<lb/>
夜雨歇清曉山椒雲氣昬駕言聊出遊窈窕窮川原側<lb/>
㡌避横篠揚袪障晴暾春泉散石壁細草羅丘園陟峻<lb/>
已逾嶺窺深更緣源喬松旁澗折垂柯激潺湲過籟寒<lb/>
慘慘驚林白翻翩造幽景寥閴勝絶難具論僕夫知余<lb/>
樂踟蹰為停軒惜無徙倚地時來此開尊暮投鵞峰宿<lb/>
<pb n="KR4h0117_WYG_181-3a"/>
青燈耿柴門相從二三子交情久彌敦談𤣥測彖象攬<lb/>
佩紉蘭蓀願言固所懷丘壑吾道尊<lb/>
　　　攜笻<lb/>
晨起偶無事携笻出潭川翩翩雙鳬飛宛若導我前林<lb/>
静滴殘雨村深澹寒煙當春足膏澤俯夏餘清妍野溜<lb/>
綠交貫山花紅接連雄觀發新竒勝地窮攀緣據石弄<lb/>
驚急班荆蔭連卷幽懷脱塵拘如超混芒先向令作興<lb/>
來未必勝偶然榮觀事多乖内取樂乃全他時誰繼遊<lb/>
<pb n="KR4h0117_WYG_181-3b"/>
此意遥相傳<lb/>
　　　和李巽伯春懐<lb/>
山寒古寺清㫁續春朝雨遙憐遠客情寂莫誰晤語平<lb/>
生氣軒昻失意今易與有酒即佳辰無兵皆樂土微吟<lb/>
對節物林静幽花吐悠悠念鄉邑耿耿悲豺虎知有濟<lb/>
時才從横在談麈功名恐未遲老翮期更舉<lb/>
　　　懐致仲<lb/>
夢覺殘夜永山寒氣逾清林幽萬籟息月出虚堂明披<lb/>
<pb n="KR4h0117_WYG_181-4a"/>
衣坐復起懷人思空盈經時不對面素榻浮埃生遙知<lb/>
念盍簮臨風亦關情褰幃望岐路慨然欲宵征無人導<lb/>
我先何因識門庭仰憑鴻雁飛書詞寫深誠詞多意莫<lb/>
宣益遣幽恨并<lb/>
　　　雙樹<lb/>
猗猗映門樹團團若雙葢微風薄層霄髣髴逓清籟逍<lb/>
遙歩其下秀色吾所愛秋來霜葉紅飄落不相待<lb/>
　　　途中<lb/>
<pb n="KR4h0117_WYG_181-4b"/>
小市猶依海横橋欲跨汀雨餘榕徑冷春晩苧田青薄<lb/>
宦低豪氣浮生惜壯齡急流歸亦好憂患飽曽經<lb/>
　　　次韻張守秋懐<lb/>
杖藜乗興出佳處每關情白石溪流淺黃花籬落青林<lb/>
煙經雨薄野日傍山明頼有杯中物愁懷得暫平<lb/>
　　　與原仲至交溪橋<lb/>
倦憇春橋午囘環翠碧重亂溪流背海新桞色欺松厭<lb/>
市常思野為官不及農喜逢湖上客談話得從容<lb/>
<pb n="KR4h0117_WYG_181-5a"/>
　　　道中<lb/>
微風收宿靄細路遶平臯石亂春溪急山寒曉月高鳥<lb/>
聲時出樹花氣欲侵袍行役兼清賞驅馳未覺勞<lb/>
　　　寄蜀<lb/>
有客傳歸信愁懷得暫寛兒童占鵲喜鄰里借書看離<lb/>
蜀秋方半浮湘嵗欲䦨柴門頻灑掃夢想見征鞍<lb/>
　　　訪原仲仙居<lb/>
寂寂臨湖屋湖風為掩門鳥聲幽谷樹山影夕陽村好<lb/>
<pb n="KR4h0117_WYG_181-5b"/>
事長留客雖貧亦置樽平生孤淡意去此欲誰論<lb/>
　　　致明攜酒來雲際<lb/>
有客携家釀敲門訪病翁一春寒食過幽寺晚晴中嫰<lb/>
竹扶簷綠殘花葢地紅牢愁頼君破歸意莫怱怱<lb/>
　　　過致思新齋<lb/>
酷愛鵞溪水潺潺傍馬流落梅寒崦静啼鳥暮村幽我<lb/>
病今朝已君家有酒不新齋最竒絶差得少淹留<lb/>
　　　寄張子平<lb/>
<pb n="KR4h0117_WYG_181-6a"/>
老矣張平子飄零客此州清樽如有伴白髮不知愁雨<lb/>
燕梢簾入風花擁檻浮夢中家在否歸興莫悠悠<lb/>
　　　晚飲<lb/>
招提聊駐屐却去白雲堆老眼看山倦餘懷向酒開晩<lb/>
凉微雨送秋意一蟬催醉裏揮犀妙方知有逸才<lb/>
　　　次韻長河壁間韻<lb/>
竄䑕驚殘夢蕭蕭老屋虚風聲傳遠瀬寒意入秋蔬客<lb/>
路漂搖久歸身憔悴餘西窗滿殘照髣髴似吾廬<lb/>
<pb n="KR4h0117_WYG_181-6b"/>
　　　望京謡<lb/>
雙鑾北狩淹歸轂寂莫梁園春草綠猶傳故老守孤城<lb/>
官軍不到黃河曲連雲樓櫓已灰燼更倚窗扉防箭鏃<lb/>
招兵大半出羣盗繡䘿䝉衣屢飜覆前宗後社力誅鋤<lb/>
白刅如霜挂人肉州橋燈火夜無光夾道狐狸晝相逐<lb/>
徃時汴泗絶行舟市糶十千塵滿斛衣冠避敵多在南<lb/>
北馬卻食江南粟誅臣武士力俱困海角飄搖轉黄屋<lb/>
盤庚五遷方擇利昆陽一戰何當卜懷王作客寧不歸<lb/>
<pb n="KR4h0117_WYG_181-7a"/>
漢祚承天終必復夕烽明處望千門孤臣祗欲吞聲哭<lb/>
　　　明皇九馬圖<lb/>
書生兀兀園不窺見馬豈辨騮與騅開圖九駿立突兀<lb/>
模<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>知是真龍兒奔雷蹴踏原野動曵練慘錯風沙隨<lb/>
華纓金絡豈不好矯首奮迅那容覊吾聞取驥如擇士<lb/>
競愛妥帖驚權竒士懷倜儻衆論斥馬有憔悴羣駑欺<lb/>
六閑豢養固恩厚横氣摧折常鳴悲丹青儻不逄妙手<lb/>
萬世豈識真龍姿因思中原政格鬬鐵騎倐忽銀山移<lb/>
<pb n="KR4h0117_WYG_181-7b"/>
著鞭安得致此物掩巻四顧徒歔欷<lb/>
　　　次韻蔡學士梅詩<lb/>
梅梢破白香清切凊雨含春不成雪瑶池髣髴萬妃遊<lb/>
縞羣練帨何鮮潔凌晨燦爛忽驚眼客中又過嘉平月<lb/>
年年見梅非昔地海角尋芳更愁絶多情欲伴曉雲飛<lb/>
有恨只教啼鳥説兵厨况是酒如澠東閤喜聽談吐屑<lb/>
飄零使我歡意盡山城暮角聲嗚咽庭邊一樹春最晩<lb/>
照影遙憐水方折暫忙不到今幾時南北枝頭開又歇<lb/>
<pb n="KR4h0117_WYG_181-8a"/>
新辭婉媚發春妍未害廣平心似鐵<lb/>
　　　荔子歌<lb/>
炎精孕秀多靈植荔子佳名聞自昔絳囊剖雪出琱盤<lb/>
尋常百果無顔色閩天六月雨初晴星火熒煌曜川澤<lb/>
歘如彩鳯戲翺翔爛如彤雲堆翕爀我聞二和全盛時<lb/>
貢輸不減開元日繡衣中使動輶車黃紙封林遍阡陌<lb/>
浮航走轍空四郡妙品人間無復得似聞供御只纎毫<lb/>
往徃盡入公侯宅驪山廢苑狐兎靜艮嶽新宫鼙鼔急<lb/>
<pb n="KR4h0117_WYG_181-8b"/>
繁華今古共凄凉遶樹行吟悲野客<lb/>
　　　法石見李漢老參政<lb/>
我識今朝李翰林十年隔絶飛寸心素書每逢雙鯉得<lb/>
雲路欲倚長梯尋翰林昔叅建炎政想見中興人物盛<lb/>
方圓齟齬不足論角巾雅有江湖興玉堂草詔禠兇魄<lb/>
丹陛陳謨發天聽介圭便合趣公還只今密勿才稀並<lb/>
自憐隨牒東南奔假道因得登龍門怪余髯面益老矣<lb/>
一笑問勞情彌敦僧坊蕭蕭遠闤闠豈料飄零獲清對<lb/>
<pb n="KR4h0117_WYG_181-9a"/>
牛行尚憶王相宅曩日交游幾人在濁酒青燈夢寐間<lb/>
九州四海煙塵内區區王事今有程暫見復别難為情<lb/>
長亭喚馬一悽㫁壁月曉堕桐花城<lb/>
　　　夢仙謡<hi>并引</hi>
　　劉致明夢與七客游仙胡原仲與焉其事甚異致<lb/>
　　明清修純實非夸誕人也因為作謡以記之他時<lb/>
　　二人凌太虚誦此謡當懐所謂病翁者耶<lb/>
鵞子峰前波色清劉郎看山無俗情癯儒自昔有仙骨<lb/>
<pb n="KR4h0117_WYG_181-9b"/>
夜夢體飛如葉輕雲中不識朝天路雙童導我凌空去<lb/>
側身度巖隈盤盤復囘囘翛然意徃形不礙石窟蘚竇<lb/>
俄天開乗槎夜泛牛女渡鞭鸞曉入金銀臺花深不逄<lb/>
人時聞佩環聲仙翁睡起方結襪見客坦易無崖垠擊<lb/>
䝉兾垂矜叩妙獲一言駐紅却白非難事貪生慮死真<lb/>
愚計當時同遊七姓俱但記古月成胡字塵縁未㫁不<lb/>
得留海風吹過蓬瀛洲覺來窗戸㝠矇曉玉鏡晶晶堕<lb/>
松杪<lb/>
<pb n="KR4h0117_WYG_181-10a"/>
　　　夜過王勉仲家宿酒數行為作此歌<lb/>
遙林帶雪迷村畔伶俜一馬行無伴故人家住丁坂頭<lb/>
停驂邂逅成清欵犯寒如我猶空腹地爐然薪架紅玉<lb/>
花瓷湯酒欲生香竹外庖厨聞刴肉夫君不有中饋賢<lb/>
咄嗟辦此何神速酒酣意氣悲荆棘尚憶朱甍舊時宅<lb/>
豺狼得志竟何成至今人骨如霜白亂離少有闔門在<lb/>
漂蕩俄驚五年隔數畆荒田已失耕一間茅屋仍留客<lb/>
客情主意歡難盡短臘窮冬春欲近明朝分手更愁人<lb/>
<pb n="KR4h0117_WYG_181-10b"/>
且覆清觴莫留賸<lb/>
　　　書事<lb/>
黃河鑿鑿氷成路人語寒空氣成霧此時泣血念鑾輿<lb/>
玉體能勝凛冽無蒼黃天歩䝉塵去畫衮飄零傷嵗暮<lb/>
飛書倘未伐姦謀我服雖華何忍御<lb/>
　　　清江行<lb/>
漁翁一棹老清波稚子學語能漁歌日暮沙頭寒爇竹<lb/>
雨餘船角亂堆簑鬻殘小鮮仍自鱠湖海茫茫醉鄉内<lb/>
<pb n="KR4h0117_WYG_181-11a"/>
夜䦨酒渴漱寒流月照蘆花上篷背<lb/>
　　　次韻張守壺山詩<lb/>
松根繫馬望巑岏乘興攀躋不作難日出漸看林霧散<lb/>
潮來先覺海風寒遙連釣石多紅樹半出僧垣盡綠竿<lb/>
不見雙旌來視稼憶君對酒豈能歡<lb/>
　　　次韻陳成季郡㑹<lb/>
疾雨狂風恨若何芳辰坐覺等閒過惜花意欲春長在<lb/>
對酒年來飲不多雅㑹欣聞珠履集新詞好付雪兒歌<lb/>
<pb n="KR4h0117_WYG_181-11b"/>
風流閣老推前輩喜客温顔似醉酡<lb/>
　　　北風<lb/>
雁起平沙晚角哀北風囘首恨難裁淮山已隔邊塵㫁<lb/>
汴水猶穿故苑來紫色蠅聲真倔强翠華龍衮暫徘徊<lb/>
廟堂此日無遺䇿可是憂時獨草菜<lb/>
　　　同原仲茂元致和入開善<lb/>
寒聲蕭蕭霜葉秋石路磽确穿林幽雲橫遠岫若平㫁<lb/>
風約小溪如倒流偶經名藍亦終日喜有勝士同兹遊<lb/>
<pb n="KR4h0117_WYG_181-12a"/>
移牀果茗咄嗟辦曵杖欲歸仍更留<lb/>
　　　原仲温其彦藻彦符致明集敝廬<lb/>
清樽勸客且留連亂後相從亦偶然三徑生涯鄉社裏<lb/>
一秋心事菊花前向來憂喜皆陳迹老去光陰逐㫁弦<lb/>
懷抱故人今有幾只因情話可忘年<lb/>
　　　宿雲際偶題<lb/>
榖雨都無十日間落紅棲草已斑斑曉煙未放屋頭樹<lb/>
春漲欲浮天際山翠葢縈風沈遠坂漁舟驚浪落前灣<lb/>
<pb n="KR4h0117_WYG_181-12b"/>
鐘聲認得林邊寺嵗嵗籃輿獨往還<lb/>
　　　次韻原仲幽居<lb/>
貴賤營營各有求柴門晝掩静幽幽讀書無效空千卷<lb/>
學稼雖勤少一丘感慨舊餘王粲賦棲遲今倦長卿遊<lb/>
幔亭莫失春風約我亦身如不繫舟<lb/>
　　　屏跡<lb/>
屏跡山樊避世喧晚風落日静柴門寒泉遶竹通幽圃<lb/>
小徑穿田入别村散策微吟霜葉脱鈎簾宴坐碧雲翻<lb/>
<pb n="KR4h0117_WYG_181-13a"/>
閒中興味知何晚絶口名途不更言<lb/>
　　　山寺見牡丹<lb/>
倦遊曽向洛陽城幾見芳菲照眼新載酒屢穿卿相圃<lb/>
傍花時值綺羅人十年客路驚華髮囘首中原隔戰塵<lb/>
今日尋芳意蕭索山房數朶㺯殘春<lb/>
　　　送六四叔之茶陵<lb/>
底用怱怱便據鞍離觴縱滿不能歡瀟湘萬里客愁遠<lb/>
鶗鴂一聲春事䦨此去宦遊當益顯時來功業自非難<lb/>
<pb n="KR4h0117_WYG_181-13b"/>
似聞幕府資竒畫好借雄風㺯羽翰<lb/>
　　　同詹明誠傅茂元遊晞真館有詩因次韻<lb/>
橘柚垂紅古觀秋歸途邂逅得尋幽晴沙散策隨山遠<lb/>
夜月囘船信水流勝處無詩端可恨他時有酒更來遊<lb/>
相陪二妙平生友老矣襟期共一丘<lb/>
　　　㑹蔡子思張叔獻二教授<lb/>
膠庠夙昔記追隨物變時移萬事非曉闕風煙征騎滿<lb/>
夜窗燈火故人稀中郎秉德無瑕纇平子談經有肻歸<lb/>
<pb n="KR4h0117_WYG_181-14a"/>
獨我衰遲愧朋友蹉跎已覺壯心違<lb/>
　　　翁仁山受恩歸恩以詩相訪因次其韻<lb/>
寒堦響葉終日静剝啄欣聞人叩關一聽清言風灑座<lb/>
幾囘幽夢月沈山遺珠未許留滄海老驥縱聞在六閑<lb/>
獻策明光豈無用人心乆矣厭多艱<lb/>
　　　防江行<lb/>
朝來殺氣秋千里無立草翩翩黒幟飛結壘天長道獵<lb/>
罷楚天寒黃雲淡如掃<lb/>
<pb n="KR4h0117_WYG_181-14b"/>
漢家飛將雄夜戰蕪城北雙刀斫盡刓月暗穿圍出低<lb/>
頭㧞勁箭却向敵軍射<lb/>
寒烽隔水明敵意猶叵測君王自臨戎萬騎隨清蹕士<lb/>
氣薄層霄攙搶夜無色<lb/>
　　　宴坐巖<lb/>
青青椃樹林下蔭蒼蘚石幽人宴坐時懷抱忘所適不<lb/>
見暮樵歸寒山雨中碧<lb/>
　　　凉隂軒<lb/>
<pb n="KR4h0117_WYG_181-15a"/>
北窓何所見疎竹雜遙岑凉飈思有無虛簷動蕭森此<lb/>
興何由盡移牀入翠陰<lb/>
　　　次韻六四叔村居即事<lb/>
飯了呼童疊石門雨餘幽事不勝繁花殘何用深惆悵<lb/>
梧竹新陰又滿園<lb/>
　　　田家<lb/>
長空淡淡如雲掃暮過田家風物好耕犂倚戸寂無人<lb/>
飢牛卧齧牆根草<lb/>
<pb n="KR4h0117_WYG_181-15b"/>
　　　贈宗周賓<lb/>
我車南君車北相逄總是天涯客擁爐談笑一燈殘出<lb/>
門風雨千山隔<lb/>
　　　景陽鐘二首<lb/>
景陽鐘動曉寒清度桞穿花隠隠聲三十六宫梳洗罷<lb/>
却吹殘燭待天明<lb/>
一刀殘月淡觚稜遙望林梢曉色升寂莫小簾風露冷<lb/>
玉盆脂水已生冰<lb/>
<pb n="KR4h0117_WYG_181-16a"/>
　　　寒澗<lb/>
林間幽鳥啄枯槎落盡寒潮一澗沙獨木橋西遊子宿<lb/>
酒旗斜日兩三家<lb/>
　　　秋望<lb/>
輝輝江日已沈西隠約餘紅泛𣺌瀰却上松岡望秋色<lb/>
偶逄僧話立多時<lb/>
　　　得沖佑命<lb/>
幾年歸夢水雲間猿鶴重尋已厚顔慚愧君恩猶竊祿<lb/>
<pb n="KR4h0117_WYG_181-16b"/>
官衘偏帶武夷山<lb/>
　　　悠然堂和致明絶句<lb/>
清霜一夜倒蒹葭放出湖光徹遠沙漠漠浮煙收欲盡<lb/>
晚風輕浪蹴銀花<lb/>
　　　燕子<lb/>
燕子營巢得所依銜泥辛苦傍人飛秋風一夜驚桐葉<lb/>
不戀雕梁萬里歸<lb/>
　　　絶句<lb/>
<pb n="KR4h0117_WYG_181-17a"/>
目送孤鴻獨倚樓晚風吹淚更橫流蕉花落處蠻烟碧<lb/>
六十三程是白州<lb/>
　　　汴京紀事<lb/>
聯翩漕舸入神州梁主經營授宋休一自北人來飲馬<lb/>
春波惟見㫁氷流<lb/>
篤耨清香歩障遮並桃冠子玉簮斜一時風物堪魂㫁<lb/>
機女猶挑韻字紗<lb/>
萬炬銀花錦繡圍景龍門外軟紅飛凄凉但有雲頭月<lb/>
<pb n="KR4h0117_WYG_181-17b"/>
曽照當時歩輦歸<lb/>
盤石曽聞受國封承恩不與倖臣同時危運作高城砲<lb/>
猶解捐軀立戰功<lb/>
梁園歌舞足風流美酒如刀解㫁愁憶得少年多樂事<lb/>
夜深燈火上樊樓<lb/>
輦轂繁華事可傷師師垂老過湖湘縷衣檀板無顔色<lb/>
一曲當時動帝王<lb/>
　　　得天台命<lb/>
<pb n="KR4h0117_WYG_181-18a"/>
暖風環佩滿芳洲貝闕珠宫憶舊遊此日劉郎心似水<lb/>
桃花空遶暮溪流<lb/>
　　　遊宻菴<lb/>
病身偏與静相宜着意悠悠定自癡兀坐南窗了無語<lb/>
篆花縈處一星移<lb/>
　　　絶句送巨山<lb/>
二年寄跡閩山寺一笑翻然向浙江明月不知君已去<lb/>
夜深還照讀書窗<lb/>
<pb n="KR4h0117_WYG_181-18b"/>
　　　有懐<lb/>
滿空寒雨雜飛煙湖上先生擁褐眠借問茆齋容客否<lb/>
夜燈相伴讀韋編<hi>胡原仲</hi>
結茆同隠水雲間何日柴車不徃還憶得松林長嘯罷<lb/>
歸時明月徧秋山<hi>劉温其</hi>
風驚枯葦白花浮欲下横橋晩更留惆悵不逢吳季子<lb/>
一溪寒水帶煙流<hi>吳公路</hi>
曽訪高人上翠峯至今清興逐松風籃輿夢想行山處<lb/>
<pb n="KR4h0117_WYG_181-19a"/>
白葛花開細雨中<hi>密庵</hi>
　　　約致明入開善不至<lb/>
偶臨沙㟁立多時淡淡煙村日向低幽事挽人歸不得<lb/>
一枝梅影侵澄溪<lb/>
　　　夜涼<lb/>
茆舍蕭蕭暑雨餘夜凉清若在冰壺一窗月上杉篁影<lb/>
便是人間水墨圖<lb/>
　　　次韻朱喬年送山老住三峰<lb/>
<pb n="KR4h0117_WYG_181-19b"/>
平生耳裏三峰寺况識峰頭舊主人借我一笻扶病去<lb/>
月林松吹度綸巾<lb/>
　　　寄題黄應亨東明齋<lb/>
青藜不復來人世好學如君自少雙頼有羲和鞭日轂<lb/>
晩紅常照讀書窗<lb/>
齋居雅意與誰論㑹見依光沭寵恩慚愧野人欺我嬾<lb/>
相招炙背坐松根<lb/>
　　　送致明之髙沙<lb/>
<pb n="KR4h0117_WYG_181-20a"/>
忽驚風袂去翻翻老子吟毫強更援底事幽懷却成惡<lb/>
鵞峯一㸃入離樽<lb/>
　附䟦家藏劉病翁遺帖<lb/>
病翁先生壯嵗棄官端居味道一室蕭然無異禪衲視<lb/>
世之聲色權利人所競逐者漠然若亡見也熹蚤以童<lb/>
子獲侍左石先生始亦但以舉子見期而熹竊窺觀見<lb/>
其自為與所以教人者若不相似暇日僭有請焉先生<lb/>
欣然嘉其有志始為開示為學門戸朝夕誨誘亹亹不<lb/>
<pb n="KR4h0117_WYG_181-20b"/>
倦其後先生屬疾熹適行役在外亟歸省問先生喜甚<lb/>
顧而語曰病中無可與語幸吾子之來歸也自是日奉<lb/>
湯藥先生所以教詔益詳期許益重至為俱道平生問<lb/>
學次第傾倒無餘一日從容因出詩一篇見授先生性<lb/>
不喜書常時詩文率多口占使諸生執筆獨此與贈劉<lb/>
致明丈長句皆手書之其意可見也既又發故箧得碎<lb/>
紙數十皆平日省躬自厲之言稍以先後次為一篇命<lb/>
熹與同舍生黃銖筆之復取閲視手自更定數十字間<lb/>
<pb n="KR4h0117_WYG_181-21a"/>
不一日遂啓手足諸子妷乃共發其先所緘封遺書數<lb/>
副皆熹未歸時所留處畫庶事徧及遺孤復有片紙屬<lb/>
熹為作張公書末有勉力大業之語熹始得位受而寶<lb/>
藏之以至于今不敢失墜然而躬行不力老大無成不<lb/>
能有以仰副當日付授之意抱此愧恨每念將無以見<lb/>
先生于地下今病已力何所復云始取遺墨聯為一編<lb/>
而序其本末以示子孫且以示諸同志使于前脩景行<lb/>
之懿知所䟦慕而又視熹之慵惰無聞以為前車之戒<lb/>
<pb n="KR4h0117_WYG_181-21b"/>
也熹字元晦亦先生所命其祝詞具在以非臨終手筆<lb/>
别附他巻先生沒以紹興十七年丁卯後五十二年慶<lb/>
元己未五月丙申門人朱熹謹書<lb/>
　<lb/>
　<lb/>
　<lb/>
　<lb/>
　石倉歴代詩選巻一百八十一<lb/>
</p>
<p>
</p>
  </div>
</body>
</text>
</TEI>
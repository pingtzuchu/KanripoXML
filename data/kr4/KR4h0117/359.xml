<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百六十上</head> <lb/>
    <p>
<pb n="KR4h0117_WYG_359-1a"/>
欽定四庫全書<lb/>
　石倉歴代詩選巻三百六十上<lb/>
　　　　　　　　　　　　明　曹學佺　編<lb/>
　明詩初集八十上<lb/>
　　鄭瑛<lb/>
　　　題新喻丞劉源墨菊<lb/>
東籬吐佳菊采采含幽馨芳心竟云托離披履前楹詎<lb/>
惟陶令賢千載同幽襟感兹時物遷獨見霜中榮故人<lb/>
<pb n="KR4h0117_WYG_359-1b"/>
安素子為君寫其英醉墨尚淋漓宛若寒露侵豈無春<lb/>
陽華朝發夕已零贈此竟何俟亦以期令音<lb/>
　　　答郭大㕘五龍見寄兼次前韻<lb/>
不見汾陽宅猶存太史文寧知當世士才與古人倫席<lb/>
上空鳴劍林間任折巾高風如可即清夜嘯歌頻<lb/>
　　　觀濤閣為閩縣鄒縣丞作<lb/>
君家傑閣連雲起遥瞰滄溟拍天水東吳佳氣横九秋<lb/>
震澤長風破千里有時颯沓來飛湍瀟瀟五月生秋寒<lb/>
<pb n="KR4h0117_WYG_359-2a"/>
故人早得瀛洲趣慿高何翅淩霄翰望中澎湃浩無極<lb/>
太虚廹合舂朝夕銀蟾席上採鏡光落景簷前掛丹碧<lb/>
知君對此歡未央酒酣直欲窺扶桑及兹作縣三山下<lb/>
便濯煩燠為清涼未誇枚乗觀濤賦更憶莊生望洋䖏<lb/>
愧予亦有淮海心為爾長歌發襟素<lb/>
　　　寓金陵寄舍弟十二校書以識别懷兼憶二姪<lb/>
吾祖昔𦵏龍腰峯石邊種子今作松吾家舊住鳯池曲<lb/>
庭前種笋今成竹人生變幻那得知兒時自謂長若斯<lb/>
<pb n="KR4h0117_WYG_359-2b"/>
一朝蹉跎各老大況乃落魄天之涯天之涯何淡蕩功<lb/>
名未覩心猶壯母在寧論鮑叔心官卑不改陶潛況去<lb/>
年風雷建中過斗酒慇懃奈别何老樵丈人發詩箧萬<lb/>
素将軍贈劍歌别來欲度雲霄裏羽翼空摧溟渤水鴻<lb/>
雁天邉落日低鶺鴒原上秋風起冕旒二子近何如客<lb/>
久都門未得書馬首明朝忽西去何由見爾唾成珠<lb/>
　　　題丁克恭臨清軒<lb/>
太湖之東水拍天鮫人結室龍為淵丁生胡為獨嗜此<lb/>
<pb n="KR4h0117_WYG_359-3a"/>
清興直欲窺無邊洲頭高搆淩虗起春風淡蕩吹香芷<lb/>
不異幽人水竹居還同䖏士柴桑里有時懷術出吳中<lb/>
藜杖看山日幾重雲外經時多馬跡花間坐䖏即仙蹤<lb/>
羡君愛山仍愛水醉來掃向丹青裏戲墨與人不索錢<lb/>
臨流更結湖中意湖中意清且長嗟予此樂亦不忘歸<lb/>
將載得湖上月為爾鼔枻歌滄浪<lb/>
　　　赤㟁喬松<lb/>
獨不見君家萬丈之喬松交柯崛走驚蛟龍渾沌以來<lb/>
<pb n="KR4h0117_WYG_359-3b"/>
不可數孰識夏后之植秦人封盤谷直與元氣㑹赤㟁<lb/>
東西分晝晦怒豹毛霏霧雨中神鼇背拆川岡外吾聞<lb/>
中有何氏居過者仰見今嗟咨秋蟾在空風在谷胡用<lb/>
門前列㦸鳴驪駒上有翡翠葢下有珊瑚枝鬼神守䕶<lb/>
仙人期安得置我清隂之石上坐待白鶴歸來時<lb/>
　　　茅屋書聲<lb/>
若有人兮山之阿結衡茅兮被女蘿紛青衿兮淑且多<lb/>
援吾師兮進明謨羌佔畢兮激清騷聲琅琅兮振鳴珂<lb/>
<pb n="KR4h0117_WYG_359-4a"/>
東梟盧兮西簫歌時既廹兮將奈何思我樂兮心忘勞<lb/>
舍姬孔兮誰將與訛<lb/>
　　　秣馬謡送王御史恒哲<lb/>
渥洼水咽天房開酸風嘶入黄金臺赤虬帝子市駿骨<lb/>
感激白汗啼香埃雙銅刮露竹披耳三騣連錢窣紅尾<lb/>
碧蹄颯沓碎瓊瑶青毛參差剪秋水畫䦨十二春夢涼<lb/>
銀缸夜煮蘭苕香胡雛黄鬚不敢秣忽驚神駿生輝光<lb/>
劉郎倚醉桂華樹洗却芳塵拂金紫為君折取珊瑚鞭<lb/>
<pb n="KR4h0117_WYG_359-4b"/>
一日旋風五千里<lb/>
　　　九仙山<lb/>
南登九仙峯西憶雙溪月玉輪千里懸秋光環珮玲瓏<lb/>
上瑶闕仙人去去不可留聽我一曲歌丹丘清晨揺曵<lb/>
采雲别白日飄忽乗天遊我宫之真師乃是紫陽客與<lb/>
君銘骨授長生昔隠兹峯錬精魄誰料丹砂化成烟謫<lb/>
向人間二十年𤣥風笑翳花源去化衣醉拂秋霞眠青<lb/>
童返霓旌相招擁仙蹕下窺城郭幾回新手種長松已<lb/>
<pb n="KR4h0117_WYG_359-5a"/>
千尺杳然真師失其蹤身騎白羊去無窮鸞啼鶴怨天<lb/>
府空長攀玉樹期相逢君家乘龍度百越過予洒掃石<lb/>
上月真師不來君又發還掩洞房泣仙骨<lb/>
　　　次南安同寄從弟新建令希肅<lb/>
一官瓊海獨淹留倚棹看山恣逺遊白下秋風憐竝桂<lb/>
淮中暮雪憶同舟緘書久負翩翩雁横席長從汎汎鷗<lb/>
聞道政成有佳趣惠連詩句近耽休<lb/>
　　　題羅司訓聽潮軒<lb/>
<pb n="KR4h0117_WYG_359-5b"/>
席罷談經思獨清更於静裏聽潮生半將春水來天籟<lb/>
盡入羊城作雨聲登閣觀濤空有賦臨流洗耳亦虗名<lb/>
何如醉卧滄洲上萬里琳瑯一解酲<lb/>
　　　丙午孟冬黎㓂竊發吳訓術自病中見寄因避<lb/>
　　　　難航海遂和<lb/>
故人卧疾近如何頼有詩懷祗自磨蘇子加餐須努力<lb/>
沈郎多病愧吟魔半生别業經殘燹萬里還家備走舸<lb/>
風景年來倍蕭索枕間清夢已無多<lb/>
<pb n="KR4h0117_WYG_359-6a"/>
　　　白沙翠竹<lb/>
沙頭萬玉碧參差絶勝三湘烟雨餘晝拂微颷侵席冷<lb/>
夜隨涼月逗窗虗編籬稍斷樵人跡開徑能通處士居<lb/>
為問主人游宦久故林清夢近何如<lb/>
　　　山水圖贈南雄黄驛宰<lb/>
舟移青嶂夕門掩碧蘿春欲問仙槎客南來第一津<lb/>
　　　秋夜泛舟<lb/>
蒼蒼秋月涼颯颯寒蘆短孤舟人未眠霜花撲窗滿<lb/>
<pb n="KR4h0117_WYG_359-6b"/>
　　　又<lb/>
雲中蘿幌開石上苔衣冷古調人不聞誰能發深省<lb/>
　　　又<lb/>
石屏秋雨浄野樹晚風微忽憶前溪好應湏踏月歸<lb/>
　　　鼇溪漁唱<lb/>
數頃烟波靄靄半窗風荻瀟瀟欲罷棹謳歸去月明又<lb/>
轉溪橋<lb/>
　　附鄭珞<lb/>
<pb n="KR4h0117_WYG_359-7a"/>
　　　送王醫官歸龍泉<lb/>
拜命恩波濶南歸道路長才名雙白髮行李一青囊祖<lb/>
帳連春草征㠶掛夕陽雲消波浩蕩烟暝樹蒼茫旅食<lb/>
經淮海家園入楚鄉藥分蘇井水花送董林香濟世推<lb/>
恒徳長生有秘方宋清雖已逺千載共流芳<lb/>
　　　題四㑹顏大尹竹軒<lb/>
顏君瀟灑謝塵俗遶屋惟令種修竹萬竿直節淩雲霄<lb/>
半畝濃隂絶塵墺嫩葉幽枝翠欲流横窗拂席清且幽<lb/>
<pb n="KR4h0117_WYG_359-7b"/>
綠雲藹藹湘潭暝霜雪翛翛淇水秋冰簾半捲棠隂静<lb/>
對此鳴琴多逸興午夜長空風雨來萬頃秋濤滿清聽<lb/>
湛露三時滴不乾高堂五月生微寒玲瓏最喜吟中見<lb/>
旖旎偏冝醉裏看君不見名花異卉足佳色一旦西風<lb/>
盡摧折何如此竹無凋零嵗晏相期抱冰雪<lb/>
　　　左掖聞鶯歌<lb/>
蓬萊曙色寒蒼蒼萬方劍佩朝明光流鶯舞影過雙闕<lb/>
遥送新聲出建章數聲纔度五雲表百囀還聞上林杪<lb/>
<pb n="KR4h0117_WYG_359-8a"/>
宫漏沉沉九陌春禁鐘隠隠千家曉烟花逺近布春聲<lb/>
聲聲裊裊如有情不隨仙仗雲中散頻逐簫韶花外明<lb/>
流音徃復斷復續睍睆綿蠻聽不足初訝湘靈鼓素絃<lb/>
又疑秦女彈新曲<lb/>
　　　塢溪書舍為易行人節賦<lb/>
高士躭幽遂隠淪卜居遠向塢溪墳林塘窈窕開新墅<lb/>
籬落蕭條入白雲巻幔青山吟䖏好隔窗飛瀑坐來聞<lb/>
棲鸞粉落琴邉竹辟蠧香浮澗畔芸閉戶共憐𤣥晏僻<lb/>
<pb n="KR4h0117_WYG_359-8b"/>
垂帷長羡董生勤案頭螢火揺寒影戶外秋聲起夜分<lb/>
問字故人頻載酒趨庭諸子總能文鵾鵬已展圖南翼<lb/>
騏驥曽空冀北羣天上星槎隨玉節日邉鳯勅煥龍紋<lb/>
清時不負經綸志願竭忠貞答聖君<lb/>
　　　次黯淡灘<lb/>
落日掛青嶂舟行次危灘天影動秋色溪聲生夜寒予<lb/>
懷正寥落復此聞潺湲撫劍對明月喟然發長嘆<lb/>
　　　和催喜外弟盧倫見宿<lb/>
<pb n="KR4h0117_WYG_359-9a"/>
近卜孟家鄰簞瓢不厭貧闗河今夜月兄弟異鄉人對<lb/>
酒傷春晩思家入夢頻明朝又分手客路孰相親<lb/>
　　　登四明郡城東樓<lb/>
越州開霽色城上獨登攀萬室烟中樹千峯雨後山江<lb/>
橋潮汐急海嶼水雲閒東望三仙島滄溟杳靄間<lb/>
　　　晚次曹娥江<lb/>
山静孤雲歛沙虗夕照明隔江漁火淡入夜海潮驚廟<lb/>
重曹娥孝碑雄魏武名開窗對新月獨酌見幽情<lb/>
<pb n="KR4h0117_WYG_359-9b"/>
　　　郡齋即事<lb/>
日長公事少退食有餘閒下榻留高士擕琴對鄮山萍<lb/>
開魚出躍松暝鶴飛還浩蕩乾坤内怡然一解顏<lb/>
　　　度江寄懷諸姪<lb/>
軫翼迴天象山川壯帝都漢江元入楚淮樹半侵吳仙<lb/>
夢遊三島漁舟憶五湖紀行多賦咏千里寄封胡<lb/>
　　　次京口<lb/>
北固山如畫南徐月上初烟消秋水濶霜重晚林疎臺<lb/>
<pb n="KR4h0117_WYG_359-10a"/>
榭千年麗江山百戰餘興亡總陳迹搔首獨躇蹰<lb/>
　　　峭石道中<lb/>
客久多愁思行遲覺路遥山家棕葢屋溪徑竹為橋谷<lb/>
響常疑雨雲深或遇樵前村投逆旅風雨晚蕭蕭<lb/>
　　　夾溝道中<lb/>
暝色下滄洲舟行近夾溝樵歸争喚渡漁唱忽驚鷗古<lb/>
墓侵沙岸居人傍驛樓留城應在望欲訪赤松遊<lb/>
　　　宿宣義池和夢得韻<lb/>
<pb n="KR4h0117_WYG_359-10b"/>
秋晩過幽亭烟空楚樹青潮聲歸别浦天影動疎星野<lb/>
曠螢流火霜清鶴墮翎乗桴如有意東去即滄溟<lb/>
　　　宴徐將軍居庸闗席上呈王都憲崔司馬<lb/>
闗入居庸險城臨北斗懸龍琴調宴樂虎帳集羣仙爽<lb/>
氣來山雨秋聲潄峽泉醉餘望雙闕遥倚五雲邉<lb/>
　　　送高時旭還閩<lb/>
祖帳連芳樹征㠶掛夕曛鄉心閩海月客夢楚江雲候<lb/>
館雞聲早平蕪雁影分懸知霄漢上早晚薦雄文<lb/>
<pb n="KR4h0117_WYG_359-11a"/>
　　　贈僧<lb/>
桑門聞説遠公賢遯迹廬山四十年祗樹清風揮玉麈<lb/>
曇花香雨擁青蓮乾坤夢覺空中相水月心閒定裏禪<lb/>
塵事相闗長擾擾虎溪何日細談𤣥<lb/>
　　　賦得馳道玉聲寒送羅澤御史之南京<lb/>
禁城鐘鼓漏初殘珮玉聲中引百官響度碧雲雙闕曙<lb/>
清揺秋月九霄寒花邉振䖏風霜肅天上朝回雨露寛<lb/>
豸史承恩南去日幾迴清夢聽珊珊<lb/>
<pb n="KR4h0117_WYG_359-11b"/>
　　　錢塘懷古<lb/>
雙龍北去歸遼海匹馬南來嘆寂寥一代興亡吳苑月<lb/>
千年感慨浙江潮岳王墓上松聲慘伍子祠前劒氣消<lb/>
遊女不知行客恨夜深湖上更吹簫<lb/>
　　　舟中寄羅宗讓先軰<lb/>
淮南草色赴離愁江上潮聲送客舟雙鬢漸驚𤣥髪變<lb/>
一官長負素餐憂烟光暝積丹陽雨春水寒生震澤秋<lb/>
鄉思滿懷吟望䖏毘陵城上獨登樓<lb/>
<pb n="KR4h0117_WYG_359-12a"/>
　　　次高侍郎韻<lb/>
芳村𣺌𣺌帶平沙桑柘隂隂一徑斜老去更堪身在客<lb/>
病餘方覺眼生花蟲聲入夜驚秋早雁影衝寒冒雨斜<lb/>
西望故鄉情不極白雲飛䖏是吾家<lb/>
　　　故宫人<lb/>
雲雨巫山夢已䦨衰容羞向鏡中看歌成紈扇秋風冷<lb/>
舞罷霓裳夜月寒玉筯暗垂今日淚金蓮空想舊時歡<lb/>
閒居寂寞誰相問簾捲黄昏獨倚欄<lb/>
<pb n="KR4h0117_WYG_359-12b"/>
　　　永樂甲辰四月二十七日氊帽山雪後呈兵部<lb/>
　　　　崔侍郎<lb/>
四月天山雪未乾同雲萬里白漫漫月臨虎帳晴光薄<lb/>
風颭狐裘曙色寒尊酒對燈稽嶺北孤舟飛夢剡溪灣<lb/>
願令一洗邉塵浄疋馬寧辭道路難<lb/>
　　　登柳州城和栁子厚<lb/>
獨上城樓望八荒神遊霄漢入微茫輕雲帶雨來高閣<lb/>
落日隨烏下女墻萬里故人憐遠謫千家砧杵斷愁膓<lb/>
<pb n="KR4h0117_WYG_359-13a"/>
長沙未有歸朝計老向天涯各異方<lb/>
　　　花影<lb/>
滿庭春色醉芳菲影落朱欄若有期月下參差人静後<lb/>
日邊零落雨晴時香魂暫逐行雲去嬌態還從淑景移<lb/>
最惜年年寒食候風吹萬㸃重堪悲<lb/>
　　　病起喜景著見訪<lb/>
書齋隠几厭紛譁閒看春風掃落花忽見兒童占噪鵲<lb/>
遠勞車馬到寒家緗簾捲月新賒酒石鼎分泉漫煮茶<lb/>
<pb n="KR4h0117_WYG_359-13b"/>
欲賦南軒酬盛意揮毫臨紙尚欹斜<lb/>
　　　和解學士遊七星巖<lb/>
碧空遥訪日華君磵道泉香下鹿羣神女祠前嵐作雨<lb/>
伏波巖畔水連雲石門冰雪清詩骨仙洞烟霞隔世紛<lb/>
金馬玉堂歸夢杳野猿山鳥不堪聞<lb/>
　　　和吳當塗源弔李白墓<lb/>
半世醺醺笑獨醒九原漠漠掩重扃月沉牛渚三山晚<lb/>
雲抹蛾眉萬古青遺廟有碑題姓字荒阡無主泣山靈<lb/>
<pb n="KR4h0117_WYG_359-14a"/>
文光不泯歸天上卧看樓頭太白星<lb/>
　　　焚香玉鼎<lb/>
絪緼長見吐竒芬銘刻猶傳漢代文碧玉烟和揺蜃氣<lb/>
紫苔花冷隠龍文琴邉晝永心同静簾外風微手自焚<lb/>
行向廟堂膺大用磨礲遠擬勒殊勛<lb/>
　　　渡口<lb/>
返照落平原孤舟繫疎柳隔河喚渡人獨立秋風久<lb/>
　　　明妃怨<lb/>
<pb n="KR4h0117_WYG_359-14b"/>
家國知何在風沙滿目愁惟餘天上月還似漢宫秋<lb/>
　　　閨思<lb/>
自君之出矣絲桐無復理思君如轆轤展轉不能已<lb/>
　　　江南曲<lb/>
偶逢故郷人寄書故鄉去妾家在横塘門前兩株樹<lb/>
　　　朱漢傑四小景<lb/>
石壁霽秋雨溪雲淡將夕一曲龜山吟悠然楚天碧<lb/>
　　　題沈叔用夏廸山水<lb/>
<pb n="KR4h0117_WYG_359-15a"/>
鏡天日落萬山秋雲水微茫島嶼浮欲訪仙源迷舊迹<lb/>
滿江烟月一歸舟<lb/>
　　　題枯木竹石<lb/>
湘靈夢斷湘雲夕涼葉瀟瀟瀉秋碧君山半夜風雨來<lb/>
萬頃波中老龍泣<lb/>
　　　春日偶作<lb/>
病來斷酒笑獨醒南山遥對北窗青心閒夢覺日當午<lb/>
啼鳥數聲花滿庭<lb/>
<pb n="KR4h0117_WYG_359-15b"/>
　　附鄭亮<lb/>
　　　送林季聰進士使三湘圖<lb/>
君家粤西曲我家于山顛辭家遠行邁脩程餘八千豈<lb/>
無一匏羮可以樂永年出身重天顯經綸貴才賢錦裘<lb/>
赤霞綬玉綺紫雲韀丈夫志不偶徒為渠所憐結髪入<lb/>
庠序高歌宵雅篇時哉適我志行行宜勉旃<lb/>
　　　送朱州判子還家<lb/>
君家住在于山麓門前舊種桑榆緑遥望葱葱知故家<lb/>
<pb n="KR4h0117_WYG_359-16a"/>
況有清隂庇鄰曲記得當年二月時繰車軋軋蠶初絲<lb/>
桑影欲斜春社散榆烟新起午炊遲故鄉别來今幾載<lb/>
樹色重重長不改石砌輕風落小錢粉墻晩日垂高葢<lb/>
憐君近别復何如依然繞屋青扶疎感之忽爾有歸思<lb/>
因買孤舟還故居<lb/>
　　　山水圖為兵馬指揮朱君題<lb/>
聞君住在蓬壺天赤城十二遥相連閒來聽籟坐松石<lb/>
仙衣醉拂秋霞眠柴門不掩讀書䖏隔窗恍惚生烟霧<lb/>
<pb n="KR4h0117_WYG_359-16b"/>
重蘿隠隠半山鐘細雨濛濛萬花樹天書憶昔下巖阿<lb/>
不起其如蒼生何仙人别去五雲表碧山悵望空嵯峨<lb/>
碧山千里復萬里仙人洒向丹青裏何日陶濳歸去來<lb/>
扁舟遠掛滄江水<lb/>
　　　湖山秋霽圖圖有鴻雁烏鴉竹木為吳太守作<lb/>
太湖㶑灔浮晴玉蘆荻河洲秋䔩䔩懸崖崒嵂黛蛾森<lb/>
羣雁盤翔下平陸瑶天捲雲碧於鏡山空水濶横秋影<lb/>
玉筆峰前銕畫書白榆川上金蛇陣哀烏㝠㝠破昏碧<lb/>
<pb n="KR4h0117_WYG_359-17a"/>
寒聲帶暝相呼急蘭室銀釭融冷光佳人半掩羅襦泣<lb/>
小奴有警相依眠野人繒繳今悄然夢迴邉塞三更月<lb/>
魂逐衡陽萬里天栖栖有恨誰教省啄者自啄飲自飲<lb/>
南國原田菰米稀洞庭渚澤烟波冷學淵老仙鶴骨清<lb/>
修筠落木多秋情夕陽樹杪散餘綺歸鳥欲宿啞啞鳴<lb/>
爾烏已托一枝安征鴻蹔喜平柯寛明日飛騫九逵上<lb/>
請看儀羽天朝端<lb/>
　　　送楊進士畢姻歸姑蘓<lb/>
<pb n="KR4h0117_WYG_359-17b"/>
仙子承恩下赤霄香風送上木蘭橈五雲光動黄金榜<lb/>
雙鳯聲和碧玉簫石洞蟠桃開作錦銀河靈鵲駕成橋<lb/>
歸來莫戀春容好整珮應期共早朝<lb/>
　　　挽杭州蔣處士<lb/>
徜徉杖屨嘯林丘白髪蕭蕭七十秋令子初承聞喜宴<lb/>
仙翁應夢采真遊西湖誰咏寒梅月剡曲空遺夜雪舟<lb/>
惆悵湧金門外路斜陽原上重回頭<lb/>
　石倉歴代詩選巻三百六十上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉厯代詩選巻五十四</head> <lb/>
    <p>
<pb n="KR4h0117_WYG_054-1a"/>
欽定四庫全書<lb/>
　石倉厯代詩選巻五十四<lb/>
　　　　　　　　　　　　明　曹學佺　編<lb/>
　中唐八<lb/>
　　顧况<hi>字逋翁姑蘇人</hi>
　　　嚴公釣臺作<lb/>
靈芝産遐方威鳳翔層霄子陵何皎潔託志肩夷巢漢<lb/>
后雖則貴長揖不知髙糠粃諫議職逺謝䕫龍朝掃門<lb/>
<pb n="KR4h0117_WYG_054-1b"/>
彼何人昇降太迢遥扣舟遂㝠往山谷多清颷<lb/>
　　　擬古<lb/>
龍劒昔藏影送雄留其雌人生阻歡㑹神物亦别離碧<lb/>
樹感秋落佳人無還期夜琴為君咽浮雲為君滋愛而<lb/>
傷不見星漢徒參差<lb/>
　　　從軍行<lb/>
弭節結徒侣從征赴龍城單于近突圍烽燧屢夜驚長<lb/>
弓挽滿月劒華霜雪明逺道百草殞峭覺寒風生風寒<lb/>
<pb n="KR4h0117_WYG_054-2a"/>
欲砭肌争奈衣裘輕回首家不見候雁空中鳴笳奏遝<lb/>
以哀肅肅趣嚴程寄語塞外胡擁騎休横行<lb/>
　　　奉同郎中韋使君郡齋雨中宴集<lb/>
好鳥依嘉樹飛雨洒髙城况與數君子列坐分兩楹文<lb/>
雅一何麗林塘含餘清我公來歸朝遊子不待晴白雲<lb/>
帝鄉逺滄江楓葉鳴拜手欲無言零淚如酒傾寸心巳<lb/>
摧折别離骨始驚安得凌風翰肅肅賔天京<lb/>
　　　棄婦詞<lb/>
<pb n="KR4h0117_WYG_054-2b"/>
古人雖棄婦棄婦有歸處今日妾辭君辭君欲何去本<lb/>
家零落盡慟哭來時路憶昔未嫁君聞君甚周旋及與<lb/>
同結髪值君適幽燕孤魂託飛鳥兩眼如流泉流泉咽<lb/>
不燥萬里闗山道及至見君歸君歸妾巳老物情棄衰<lb/>
歇新寵方妍好拭淚出故房傷心劇秋草妾以憔悴捐<lb/>
羞將舊物還餘生欲有寄誰肯相留連空牀對虚牖不<lb/>
覺塵埃厚寒水落芙蓉秋風墮楊栁記得初嫁君小姑<lb/>
始扶牀今日君棄妾小姑如妾長回首語小姑莫嫁如<lb/>
<pb n="KR4h0117_WYG_054-3a"/>
兄夫<lb/>
　　　弋陽溪中望仙人城<lb/>
何草乏靈芝無山不孤絶我行雖云蹇偶勝聊換節上<lb/>
界浮中流光響洞明滅晩禽曝霜羽寒魚依石髮自有<lb/>
無還心隔波望松雪<lb/>
　　　謝王郎中見贈琴鶴<lb/>
此琴等焦尾此鶴方胎生赴節何徘徊理感物自并獨<lb/>
立江海上一彈天地清朱絃動瑶華白羽飄玉京因想<lb/>
<pb n="KR4h0117_WYG_054-3b"/>
羡門輩渺然四體輕子喬翔鄧林王母遊層城忽如啟<lb/>
靈署鸞鳳相呼鳴何由玉女牀去食瑯玕英<lb/>
　　　公子行<lb/>
輕薄兒靣如玉紫陌春風纒馬足雙鐙懸金縷鶻飛長<lb/>
衫刺雪生犀束緑槐夾道隂初成珊瑚幾節如流星紅<lb/>
肌拂拂酒光凝當街背拉金吾行朝遊鼕鼕鼓聲發暮<lb/>
遊鼕鼕鼓聲絶入門不肯自升堂美人扶踏金階月<lb/>
　　　幽居弄<lb/>
<pb n="KR4h0117_WYG_054-4a"/>
苔衣生花露滴月入西林蕩東壁扣商占角兩三聲洞<lb/>
户深窓一㝠寂獨去滄洲無四鄰身嬰世網此何身闗<lb/>
情命曲寄惆悵乆别山南山裏人<lb/>
　　　行路難<lb/>
君不見擔雪塞井徒用力炊沙作飯豈堪食一生肝膽<lb/>
向人盡相識不如不相識冬青樹上掛凌霄嵗晏花凋<lb/>
樹不凋凡物多自有根本種禾終不生荳苖行路難行<lb/>
路難何處是平道中心無事當富貴今日覺君顔色好<lb/>
<pb n="KR4h0117_WYG_054-4b"/>
　　　日晩歌<lb/>
日窅窅兮下山望佳人兮不還花落兮屋上草生兮階<lb/>
間日日兮春風芳菲兮欲歇老不可兮更少君胡為兮<lb/>
輕别<lb/>
　　　瑶草春<lb/>
瑶草春杳容與江南艶歌京西舞執心輕子都信節冠<lb/>
秋胡千金不足重時論自有夫蟬鬢蛾眉明井底燕裙<lb/>
趙袂縈轆轤李生聞之淚如綆不忍回頭㸔此井月中<lb/>
<pb n="KR4h0117_WYG_054-5a"/>
桂樹落一枝池上鵁鶄唳孤影露桃穠李自成蹊流水<lb/>
終天不向西翠帳緑窓寒寂寂錦茵羅薦自凄凄瑶草<lb/>
春丹井逺别後相思意深淺<lb/>
　　　悲歌<lb/>
邊城路今人犁田昔人墓岸上沙昔時江水今人家今<lb/>
人昔人共長嘆四氣相催節迴換明月皎皎入華池白<lb/>
雲離離度青漢<lb/>
　　　短歌<lb/>
<pb n="KR4h0117_WYG_054-5b"/>
新繫青絲百尺繩心在君家轆轤上我心皎潔君不知<lb/>
轆轤一轉一惆悵何處春風吹曉幕江南渌水通朱閣<lb/>
美人二八顔如花泣向春風畏花落臨春風聴春鳥别<lb/>
時多見時少愁人一夜不得眠瑶井玉繩相對曉<lb/>
　　　春草謡<lb/>
春草不解行隨人上東城正月二月色綿綿千里萬里<lb/>
傷人情<lb/>
　　　劉禪奴彈琵琶歌<lb/>
<pb n="KR4h0117_WYG_054-6a"/>
樂府只傳横吹好琵琶寫出闗山道羈鴻出塞繞黄雲<lb/>
邊馬仰天嘶白草明妃怨中漢使迴蔡琰悲處胡笳哀<lb/>
神鬼知妙欲收響隂風切切四面來李陵寄書别蘇武<lb/>
自有生人無此苦當時若值霍嫖姚滅盡烏孫奪公主<lb/>
　　　洛陽早春<lb/>
何地避春愁終朝憶舊遊一家千里外百舌五更頭客<lb/>
路偏逢雨鄉山不入樓故園桃李月伊水向東流<lb/>
　　　閒居自述<lb/>
<pb n="KR4h0117_WYG_054-6b"/>
榮辱不闗身誰為踈與親有山堪結屋無地可容塵白<lb/>
髪祗添老黄花不笑貧一樽朝暮醉陶令果何人<lb/>
　　　南歸<lb/>
老病力難任猶多鬢雪侵鱸魚消宦况鷗鳥識歸心急<lb/>
雨江帆重殘更驛樹深鄉關殊可望漸次入吳音<lb/>
　　　寄江南鶴林寺石冰上人<lb/>
山川重復出心地闇相逢忽憶秋江月如聞古寺鐘湖<lb/>
平南北岸雲抱兩三峰定力調香象真言攝毒龍風中<lb/>
<pb n="KR4h0117_WYG_054-7a"/>
何處鶴石上幾年松為報煙霞道人間共不容<lb/>
　　　樂府<lb/>
暖谷春光至宸遊近甸榮雲隨天仗轉風入御簾輕翠<lb/>
蓋浮佳氣朱樓倚太清朝臣冠劍退宫女管絃迎細草<lb/>
承雕輦繁花入幔城文房開聖藻武衛宿天營玉醴隨<lb/>
觴至銅壺逐漏行五星含土徳萬姓徹中聲親祀先崇<lb/>
典躬推示勸耕國風新正樂農器近銷兵道徳闗河固<lb/>
刑章日月明野人同鳥獸率舞感昇平<lb/>
<pb n="KR4h0117_WYG_054-7b"/>
　　　送從兄奉使新羅<lb/>
六氣銅渾轉三光玉律調河宫清奉賮海岳晏來朝地<lb/>
接提封入天平賜貢饒揚威輕破虜柔服耻征遼曙色<lb/>
黄金闕寒聲白鷺潮樓船方習戰驄馬是嘉招帝女飛<lb/>
銜石鮫人賣淚綃管寜雖不偶徐稚倘相邀獨島懸空<lb/>
翠孤霞上泬寥蟾蜍同漢月螮蝀異秦橋水豹横吹浪<lb/>
花鷹迥拂霄晨裝凌渺漭夜泊記招揺幾路通𤣥嶠何<lb/>
山是沃焦颶風晴自起隂火暝潛燒鬒髮成新髻人参<lb/>
<pb n="KR4h0117_WYG_054-8a"/>
長舊苖扶桑迎日近折栁帯津遥夢向愁中積魂當别<lb/>
處銷臨川思結網見彈欲求鴞共散羲和厯誰差甲子<lb/>
朝滄波仗忠信驛語辨謳謡疊鼓鯨鱗隐隂帆鷁首飄<lb/>
南溟垂大翼西海飲文鰩指景尋靈草排雲聴洞簫封<lb/>
侯萬里外未肯後班超<lb/>
　　　送大理張卿<lb/>
春色依依傷觧攜月卿今夜泊隋堤白沙洲上江蘺長<lb/>
緑樹村邊謝豹啼遷客本來無倚仗故人相去隔雲泥<lb/>
<pb n="KR4h0117_WYG_054-8b"/>
越禽惟有南枝分目送歸鴻飛向西<lb/>
　　　宿湖邊山寺<lb/>
羣峰過雨澗淙淙松下禪扄白鶴雙香透經窓籠檜栢<lb/>
雲生梵宇濕旛幢蒲圑僧定風過席葦㟁漁歌月墮江<lb/>
誰悟此生同寂滅老來諸障力能降<lb/>
　　　湖南客中春望<lb/>
鳴雁嘹嘹北向頻淥波何處是通津風塵海内憐霜鬂<lb/>
涕淚天涯老一身故里音書應望絶他鄉景物又更新<lb/>
<pb n="KR4h0117_WYG_054-9a"/>
便抛印綬從歸隐吳渚香蓴漫吐春<lb/>
　　　洛陽陌<lb/>
珂珮逐鳴騶王孫結伴遊金丸落飛鳥乗興醉青樓<lb/>
　　　寄淮上栁十三<lb/>
葦蕭中闢户相映緑淮流莫訝春潮濶鷗邊可泊舟<lb/>
　　　登樓<lb/>
髙閣成長望江流雁呌哀淒涼故吳事麋鹿走荒臺<lb/>
　　　憶鄱陽舊遊<lb/>
<pb n="KR4h0117_WYG_054-9b"/>
悠悠南國思夜向江南泊楚客斷腸時月明楓子落<lb/>
　　　歸山作<lb/>
心事數莖白髮生涯一片青山空林有雪相待古道無<lb/>
人獨還<lb/>
　　　宫詞<lb/>
玉樓天半起笙歌風送宫嬪笑語和月殿影開聞夜漏<lb/>
水晶簾捲近秋河<lb/>
　　　桃花曲<lb/>
<pb n="KR4h0117_WYG_054-10a"/>
魏帝宫人舞鳳樓隋家天子泛龍舟君王夜醉春眠晏<lb/>
不覺桃花逐水流<lb/>
　　　宿昭應<lb/>
武帝祈靈太乙壇新豐樹色遶千官那知今夜長生殿<lb/>
獨閉空山月影寒<lb/>
　　　憶故園<lb/>
惆悵多山人復稀杜鶻啼處淚沾衣故園此去千餘里<lb/>
春夢猶能夜夜歸<lb/>
<pb n="KR4h0117_WYG_054-10b"/>
　　　聴角思歸<lb/>
故園黄葉滿青苔夢後城頭曉角哀此夜斷腸人不見<lb/>
起行殘月影徘徊<lb/>
　　　湖中<lb/>
青草湖邊日色低黄茒嶂裏鷓鴣啼丈夫飄泊今如此<lb/>
一曲長歌楚水西<lb/>
　　　江村夜後<lb/>
江村日暮尋遺老江水東流横浩浩竹裏閒窓不見人<lb/>
<pb n="KR4h0117_WYG_054-11a"/>
門前舊路生春草<lb/>
　　　江上故居<lb/>
家在雙峯蘭若邊一聲秋磬發孤煙山連極浦鳥飛盡<lb/>
月上青林人未眠<lb/>
　　　題葉道士山房<lb/>
水邊楊栁赤欄橋洞裏神仙碧玉簫近得麻姑書信否<lb/>
潯陽江上不通潮<lb/>
　　　山中<lb/>
<pb n="KR4h0117_WYG_054-11b"/>
野人愛向山中宿况在葛洪丹井西庭前有箇長松樹<lb/>
夜半子規來上啼<lb/>
　　　王郎中席歌妓<lb/>
栁拂青樓花滿衣能歌宛轉世應稀空中幾處聞清響<lb/>
欲遶行雲不遣飛<lb/>
　　　竹枝詞<lb/>
帝子蒼梧不復歸洞庭葉下楚雲飛巴人夜唱竹枝後<lb/>
腸斷曉猿聲漸稀<lb/>
<pb n="KR4h0117_WYG_054-12a"/>
　　　貽朱放<lb/>
野客歸時無四鄰黔婁别乆案常貧漁樵舊路不堪入<lb/>
何處空山猶有人<lb/>
　　　山僧蘭若<lb/>
絶頂茅菴老此生寒雲孤木伴經行世人那得知幽徑<lb/>
遥向青峰禮磬聲<lb/>
　　戎昱<hi>荆南人</hi>
　　　長安秋夕<lb/>
<pb n="KR4h0117_WYG_054-12b"/>
八月更漏長愁人起常早閉門寂無事滿院生秋草昨<lb/>
宵北窓夢夢入荆南道逺客歸去來在家貧亦好<lb/>
　　　從軍行<lb/>
昔從李都尉雙鞬照馬蹄擒生黑山北殺敵黄雲西太<lb/>
白沉虜地邊草復萋萋歸來邯鄲市百尺青樓梯感激<lb/>
然諾重平生胆力齊芳筵暮歌發艶粉輕鬟低半酣秋<lb/>
風起鐵騎門前嘶逺戍報烽火孤城嚴鼓鼙揮鞭望塵<lb/>
去少婦莫含啼<lb/>
<pb n="KR4h0117_WYG_054-13a"/>
　　　客堂秋夕<lb/>
隔窓螢影滅復流北風微雨虚堂秋蟲聲竟夜引鄉淚<lb/>
蟋蟀何知人自愁四時不得一日樂以此方悲客遊惡<lb/>
寂寂江城無所聞梧桐葉上偏蕭索<lb/>
　　　羅江客舍<lb/>
山縣秋雲闇茅亭暮雨寒自傷庭葉下誰問客衣單有<lb/>
興時添酒無聊嬾整冠近來鄉國夢夜夜到長安<lb/>
　　　聞笛<lb/>
<pb n="KR4h0117_WYG_054-13b"/>
入夜思歸切笛聲清更哀愁人不願聴自到枕前來風<lb/>
起塞雲斷夜深闗月開平明獨惆悵飛盡一庭梅<lb/>
　　　漢上題韋氏莊<lb/>
結茅同楚客卜築漢江邊日落數歸鳥夜深聞扣舷水<lb/>
痕侵㟁栁山翠借厨煙調笑提筐婦春來蠶幾眠<lb/>
　　　衡陽春日遊僧院<lb/>
曽共劉諮議同時事道林與君相掩淚來客豈知心堦<lb/>
雪凌春積爐煙向暝深依然舊章子相送出花林<lb/>
<pb n="KR4h0117_WYG_054-14a"/>
　　　古意<lb/>
女伴朝來說知君欲棄捐懶梳明鏡下羞到畫堂前有<lb/>
淚沾脂粉無情理管絃不知將巧笑更遣向誰憐<lb/>
　　　桂州臘夜<lb/>
坐到三更盡歸仍萬里賖雪聲偏傍竹寒夢不離家曉<lb/>
角分殘漏孤燈落碎花二年隨驃騎辛苦向天涯<lb/>
　　　題招提寺<lb/>
招提精舍好石壁向江開山影水中盡鳥聲天上來一<lb/>
<pb n="KR4h0117_WYG_054-14b"/>
燈傳嵗月深院長莓苔日暮雙林碧泠泠送客回<lb/>
　　　送王明府入道<lb/>
何事陶彭澤明時不掛冠為耽泉石趣不憚薜蘿寒輕<lb/>
雪籠紗㡌孤猿傍醮壇懸燈老松下金竈夜燒丹<lb/>
　　　送張秀才之長沙<lb/>
君向長沙去長沙僕舊諳雖之桂嶺北終是洞庭南山<lb/>
靄生朝雨江烟作夕嵐松醪能醉客慎勿怨湘潭<lb/>
　　　涇州觀元戎出師<lb/>
<pb n="KR4h0117_WYG_054-15a"/>
寒日征西將蕭蕭萬馬叢吹笳覆樓雪祝纛滿旗風遮<lb/>
虜黄雲斷燒羌白草空金鐃沸天外玉帳靜霜中朔野<lb/>
長城閉河源舊路通衛青師自老魏絳賞何功槍壘依<lb/>
沙逈轅門壓塞雄燕然如可勒萬里願從公<lb/>
　　　早梅<lb/>
一樹寒梅白玉條逈臨村路傍溪橋應縁近水花先發<lb/>
疑是經春雪未銷<lb/>
　　　移家别湖上亭<lb/>
<pb n="KR4h0117_WYG_054-15b"/>
好是春風湖上亭栁條藤蔓繫離情黄鶯乆住渾相識<lb/>
欲别頻啼四五聲<lb/>
　　　過商山<lb/>
雨暗商山過客稀路傍孤店閉柴扉卸鞍良乆茅簷下<lb/>
待得巴人樵採歸<lb/>
　　　早春雪中<lb/>
隂雲萬里晝漫漫愁坐闗心事㡬般為報春風休下雪<lb/>
栁條初放不禁寒<lb/>
<pb n="KR4h0117_WYG_054-16a"/>
　　　湖南春日二首<lb/>
自憐春日客長沙江上無人轉憶家光景却添鄉思苦<lb/>
簷前數片落梅花<lb/>
三湘飄寓若流萍萬里湘鄉隔洞庭羈客春來心欲碎<lb/>
東風莫遣栁條青<lb/>
　　　宿湘江<lb/>
九月湘江水漫流沙邊長覽月華秋金風浦上吹黄葉<lb/>
一夜紛紛滿客舟<lb/>
<pb n="KR4h0117_WYG_054-16b"/>
　　　霽雪<lb/>
風卷寒雲暮雪晴江煙洗盡栁條輕簷前數片無人埽<lb/>
又得書窓一夜明<lb/>
　　　征人歸鄉<lb/>
三月江城栁絮飛五年遊客送人歸故将别淚和鄉淚<lb/>
今日闌干濕汝衣<lb/>
　　　寄許錬師<lb/>
埽石焚香禮碧空露華偏濕蘂珠宫如何說得天壇上<lb/>
<pb n="KR4h0117_WYG_054-17a"/>
萬里無雲月正中<lb/>
　　　題雲公山房<lb/>
雲公蘭若深山裏月明松殿微風起試問空門清淨心<lb/>
蓮花不着秋潭水<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_054-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻五十四<lb/>
</p>
<p>
</p>
  </div>
</body>
</text>
</TEI>
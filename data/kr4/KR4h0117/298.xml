<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷二百九十八</head> <lb/>
    <p>
<pb n="KR4h0117_WYG_298-1a"/>
欽定四庫全書<lb/>
　石倉歴代詩選卷二百九十八<lb/>
　　　　　　　　　　　　明　曹學佺　編<lb/>
　明詩初集十八<lb/>
　　王恭<lb/>
　　　遊天台國清寺<lb/>
飛歩赤城標連峰積空翠杳靄葱蒨間千秋隱靈異石<lb/>
橋孤鳥外香界清輝裏羣壑澹歸雲遥林引寒吹遂造<lb/>
<pb n="KR4h0117_WYG_298-1b"/>
豐干廬垂蘿覆溪外眞僧五百人了了西來意願此學<lb/>
無生超然謝塵滓<lb/>
　　　擬古<lb/>
明月照我室攬衣起中堂北風卷帷幔羅襪微有霜崇<lb/>
蘭委芳質寒蛩啼近牀平生所親者宛在天一方相思<lb/>
無由理况此寒夜長单居易為感不覺涕沾裳<lb/>
　　　秋日山行<lb/>
清秋發佳興著屐窮翠微鳥度黄葉澗猿啼白雲扉野<lb/>
<pb n="KR4h0117_WYG_298-2a"/>
寺隱孤磬遥峰當夕暉浮雲澹空宇石瀬清心機緬懐<lb/>
蘇門嘯願拂林中衣長歌望薜蘿思與塵世違<lb/>
　　　仲秋送人之塞上<lb/>
河洲始鳴雁白露沾我衣念子背鄉國秋風度金微舉<lb/>
頭見黄葉倐忽四散飛如彼逺逰子漂泊何當歸人生無<lb/>
百年㑹靣安可稀行當慎霜霰皓首以為期<lb/>
　　　經友人故宅<lb/>
策馬孤城下經過淚盈襟閒門絓蠨蛸井竈莓苔深念<lb/>
<pb n="KR4h0117_WYG_298-2b"/>
彼泉下人悽然杳難尋蕭條故籬菊識我平生心攬轡<lb/>
向前路徘徊出寒林誰知山陽笛惻愴猶至今<lb/>
　　　雨夜舟中作<lb/>
落日浮洞庭宵分逗煙舸側聞巴陵鐘遥愛君山火片<lb/>
雨潭上来凉聲滿髙卧龍鳴秋籟寒蛟泣靈珠墮瑶瑟<lb/>
何凄其蒼梧曉来過誰能問重華空鼓瀟湘柂<lb/>
　　　林思器席上燕别高漫士得思字<lb/>
月出東大堤含輝正流麗同心以綢繆何乃生離異置<lb/>
<pb n="KR4h0117_WYG_298-3a"/>
酒登高臺臺中筦絃思臨觴不能御恨恨心已醉憶昔<lb/>
俱少年眷言不相棄及兹别離時衰境倐巳至念君逺<lb/>
行遊嚴駕越淮泗阿閣入雲中皇居儼迢逓京邑多故<lb/>
人誰為顧微細恨無晨風翰隨君發遐裔浮雲東南翔<lb/>
夕景忽西逝安能守窮賤皓首以遺世<lb/>
　　　送林彦賔重廬州省兄<lb/>
斗酒不忍别空歌歎離羣夢隨楚天鳥心逐淮山雲九<lb/>
月棃花紅千門響砧杵朝拂車上霜暮投月中墅一别<lb/>
<pb n="KR4h0117_WYG_298-3b"/>
連枝幾斷魂秋風又念鶺鴒原此行莫作分飛雁㸔爾<lb/>
雙雙歸故園<lb/>
　　　與同志汎舟得浄字<lb/>
登艫發清嘯落日鏡湖浄㣲月波上澄歸雲鳥邊逈水<lb/>
木生夏凉孤崖破隂暝矧兹簪佩同復此滄洲興中夜<lb/>
棹歌還遥峰響烟磬<lb/>
　　　九月一日過崇信蘭若<lb/>
荒山響清梵竟日無行跡釋子支遁流相逢澹空寂雲<lb/>
<pb n="KR4h0117_WYG_298-4a"/>
歸天際閒鳥度林中夕境浄秋色多心逺羣機息妙契<lb/>
兩忘言㣲鐘出蘿薜<lb/>
　　　清江散人為林孔逸寫前林過雨圖<lb/>
清川帶長林雨後宜水木澹沲天影寒孤光霽人目歸<lb/>
雲澹空青虗窗響懸瀑日夕山氣佳心閒道機熟烟際<lb/>
下遥鐘西巖數峰緑<lb/>
　　　書金碧山水<lb/>
羣峰絢金碧積水澄天鏡叢木生夏凉孤雲破朝暝波<lb/>
<pb n="KR4h0117_WYG_298-4b"/>
深魚鳥同地逺衣冠勝意惬遂忘機神閒庶遺境擾擾<lb/>
塵坌中吾将弄烟艇<lb/>
　　　題畵<lb/>
鶡冠飯雕胡分與時人淺道存心自𤣥豈必泉蘿逺緑<lb/>
水浄鳴琴空林對虚舘山中春桂枝倐爾飛霜滿寄語<lb/>
青雲人投簪事應晩<lb/>
　　　題高漫士山水圖<lb/>
山郭雨新霽孤雲濕猶飛嵐嶺隱空翠石林閒清暉時<lb/>
<pb n="KR4h0117_WYG_298-5a"/>
與同心人逍遥愛荆扉都無浮世累共我飯蕨薇日夕<lb/>
笑分去微風拂蘿衣<lb/>
　　　虛白子水墨圖為陳思孝題<lb/>
開圖見嵩少妙趣忽已領濛濛花源隂窈窕多靈境石<lb/>
洞閟苔紋天窗逗雲影迎秋鶡冠凉先雪荷衣冷長夜<lb/>
何所聞龍鳴在西頂<lb/>
　　　羽林少年行<lb/>
生少事嫖姚出身羽林子力戰三邉豈顧身報讎千里<lb/>
<pb n="KR4h0117_WYG_298-5b"/>
曾輕死相看雪刅氣如虹白日横行都市中鳴鞭走馬<lb/>
入州縣紛紛郎吏争趨風自言家住邯郸陌出入金門<lb/>
侍君側門前不數五侯賔醉裏常輕二千石日晩長楸<lb/>
校獵歸可憐人馬生光輝自矜恩寵常如此大笑傍人<lb/>
終布衣<lb/>
　　　古從軍行<lb/>
少小事嫖姚辛苦烟塵裏力盡三邊竟未歸身經百戰<lb/>
常輕死古戍蒼蒼絶塞邊黄沙白草暗祈連將軍金印<lb/>
<pb n="KR4h0117_WYG_298-6a"/>
不得佩麾下鐵衣今已穿徃来隂磧狼山下破訥峰南<lb/>
戰初罷走馬交河雪下時洗兵瀚海鴻飛夜戰骨蕭條<lb/>
翳草根邊烽寂寞照營門只知邊將封侯貴不見沙塲<lb/>
愁斷魂<lb/>
　　　陳思孝石田山房<lb/>
阿誰書室山隂墅舊是郎官棲隱處山頭先雪剪茆茨<lb/>
石上開雲種禾黍禾黍秋香酒滿杯綠蘿花發映莓苔<lb/>
龍龕樹底鐘初斷金漆湖邊月又来柴門盡日人稀到<lb/>
<pb n="KR4h0117_WYG_298-6b"/>
山葉無風自飛墮階下紅泉鳥飲殘谷口青泥鹿行破<lb/>
憶昨郎官未仕時石田茆舍此栖遲青山醉逐漁樵伴<lb/>
白眼羞逄杜宛兒金陵大道青天上别後丘園也惆悵<lb/>
四壁寒蛩夜夜聲一簾草蔓青青長徃事浮雲共渺然<lb/>
風流嘉政殁仍傳舊篋愁看書尚在開門時見榻邊懸<lb/>
　　　題張師䕫木石<lb/>
荒村怪石連樹根古苔䝉茸野棘繁蛟龍騰空虎豹蹲<lb/>
寒霜落葉啼清猿石門窈窕通仙源我欲飄飄絶世喧<lb/>
<pb n="KR4h0117_WYG_298-7a"/>
櫟山老人無復存徃徃人間驚墨㾗夢著銀簫亦斷魂<lb/>
垂蘿飛鳥如可捫石泉泠泠洗心言白雲飛來誰與論<lb/>
　　　書香山九老圖<lb/>
唐家名臣白居易暮年脫略青雲器抗節羞趨當路門<lb/>
拂衣起謝人間事以兹疎散愛香山洛下羣公亦遂閒<lb/>
玉堂金馬俱殘夢流水孤雲同去還石樓烟樹朧朧見<lb/>
八節廻灘瀉秋練雲衣落落古松姿鶴髪皤皤凍棃面<lb/>
人生宦逹應如此豈必浮名絓青史楚國三生少見機<lb/>
<pb n="KR4h0117_WYG_298-7b"/>
竹林七子徒為爾名遂身閒古所稀洛陽山水饒清暉<lb/>
青山何處無佳賞白首湮沉空布衣<lb/>
　　　送林彦衡子婿遊漢赴嘉禾吉期<lb/>
蜀葵初黄栁飛雪棹歌聲裏行人别别思空隨海上波<lb/>
客心已醉吳中月嘉禾山水盛繁華才子今遊若到家<lb/>
金屏射中䨇棲鳥紅燭争開並蔕花問君今年二十幾<lb/>
大顙疎眉有如此少君不愧鮑家郎樂廣應竒衛公子<lb/>
氷玉相親情更多泮林官况近如何為言白首甘藜藿<lb/>
<pb n="KR4h0117_WYG_298-8a"/>
豈望青雲到薜蘿<lb/>
　　　空江秋笛浮丘鄭助敎索予賦之<lb/>
桓家野王弄秋玉流落秋亭半枝竹君山老人何處歸<lb/>
夢入瀟湘洞庭曲浮丘仙客五湖心復向滄波學鳯吟<lb/>
不吹玉塞梅花調不奏青樓楊栁音商聲遲遲羽聲急<lb/>
寒葦飛花露香入水靈解佩撇波来山魅吹燈倚雲泣<lb/>
萬事無心一葉舟夜寒星斗落船頭數聲絶島魚龍曙<lb/>
三弄澄潭雁鶩秋初聞鳯在岡倐爾鼉吟水天籟風泉<lb/>
<pb n="KR4h0117_WYG_298-8b"/>
何處鳴落木寒猿一時起浮丘子通靈仙汗漫終懸魏<lb/>
闕情曲終又欲蓬萊去日抱雲璈朝玉京<lb/>
　　　筝人勸酒<lb/>
新豐美人青樓姬綘裙素腕嬌雙眉暫歇秦筝勸郎酒<lb/>
西凉蒲萄金屈巵郎君但飲休辭醉百年悠悠夢中是<lb/>
神血朝凝不復知日暮青山北邙裏廻身更整十三絃<lb/>
金雁離離繞鈿蟬十二闌干月將墜錦筵紅燭浮青烟<lb/>
人生歡樂那能久豈悟星躔倐奔走妾容未改君少年<lb/>
<pb n="KR4h0117_WYG_298-9a"/>
日日樽前勸君酒<lb/>
　　　妾薄命<lb/>
玉釵墜地無全股雙鳯蟠龍兩分去雖藏匣底終棄捐<lb/>
欲賣旁人不直錢轆轤宛轉黄金井手挽銅缾繫纎綆<lb/>
誰知綆斷缾墜泉千尺深沉不窺影銅缾墜泉釵墜地<lb/>
君心何得生離異<lb/>
　　　東樓歌<lb/>
東樓羙酒黄金杓客子迎霜葛衣薄西樓朝飯盤有魚<lb/>
<pb n="KR4h0117_WYG_298-9b"/>
客子家林無斗儲他人方寸那堪托傾到三杯吐然諾<lb/>
咫尺相看隔九疑不待明朝異山嶽君不見牙籖緗帙<lb/>
滿牀頭不及雷塘百畆秋君不見誦詩三百徒為爾秦<lb/>
青一弄傾人耳滄波去去堪乘興野鶴孤雲本無定毛<lb/>
生自薦秪徒勞魯連豈顧千金贈行路難難重陳史雲<lb/>
只合長苦辛落拓還騎少游馬徃來嵩華青山下<lb/>
　　　歌行奉餞閩守姑蘓陸公秩滿之京<lb/>
吳門山水多竒秀使君獨繼宣公後錦袍新繡鷺絲紋<lb/>
<pb n="KR4h0117_WYG_298-10a"/>
銀印低垂虎頭綬閩城官柳拂雙旗花裏行春五馬遲<lb/>
訟庭幾度聞鳴鵙仙館三囘見荔枝功成又欲朝京去<lb/>
逺心巳絓南宮樹枇杷開花鴻雁霜此時正及鄉山路<lb/>
車傍父老持百錢馬上同官惜别筵冦恂好借留河内<lb/>
黄覇終湏出頴川金陵客舍春還早快馬輕裘滿馳道<lb/>
使君行篋但蕭然惟有貞元諫書草<lb/>
　　　書樂邑長史高凉黄公性成六平清致<lb/>
軒丘之人何坦蕩奮身擬在蕭曹上三語曾聞作掾名<lb/>
<pb n="KR4h0117_WYG_298-10b"/>
一言尚遇知音賞誰云枳棘不棲鸞暫屈長才向小官<lb/>
月俸持還酒家去春衣猶似帝京寒六平峰下開仙館<lb/>
案牘閒時任蕭散南澗飛泉卧内清西林爽氣朝來滿<lb/>
自從下馬少鞭笞隣邑争傳贊畫竒遂使郎官惟坐笑<lb/>
毎逄才子即聫詩有時獨上横琴石萬水千峰起遥憶<lb/>
金馬長懸魏闕情銅魚不記鄉山色南宫考績待朝天<lb/>
莫笑行囊但一錢應知太史求循吏籍籍聲名繼頴川<lb/>
　　　為陳必尚題山水圖<lb/>
<pb n="KR4h0117_WYG_298-11a"/>
太常積飛翠朝夕侵我廬嚴公湖上水色映靈臺虚雁<lb/>
峯列屋三山峭散帙鳴琴亦髙妙半榻閒雲鶴夢醒一<lb/>
簾初日藤花笑顧余性癖愛清暉終日相過盡醉歸幾<lb/>
度離家聲別調何時恩許卸朝衣黄花九月髙樓酒無<lb/>
那明朝又分手座中應感去年人馬上空攀未霜栁酌<lb/>
酒看山興暫同君家兄弟氣如虹萍蹤自愧無南北聊<lb/>
寄相思水墨中<lb/>
　　　龍龕燕集<hi>并序</hi>
<pb n="KR4h0117_WYG_298-11b"/>
　　新寧有佳山水而龍龕乂山水之尤佳者也<lb/>
　　搢紳鉅公往往輩出由清淑扶輿鍾秀所致<lb/>
　　也今年夏浮梁丞陳思孝服闋將赴天官予<lb/>
　　走送海上因造兹山丞迺率其族人賫酒饌驀<lb/>
　　香爐峯憇望海亭抵水樂堂遂觴予金仙之居<lb/>
　　少長咸萃凡十餘輩既酣丞昆季果之衛之舉<lb/>
　　酒屬予賦詩辭不獲已遂書于壁聊紀一時之<lb/>
　　㑹<lb/>
<pb n="KR4h0117_WYG_298-12a"/>
蓮宇最高處青蘿隱丹梯鐘鳴海色動四壁聞天鷄簝<lb/>
竹蒼梧埜翠分石林陰洞未歸雲香爐峰小開窗見水<lb/>
樂聲寒隔坐聞廻風颯颯吹松栝落日澄潭見毫髮龍<lb/>
眠水底呼不醒千歳寒漦雨苔滑而我發遐想興來隨<lb/>
所之縁雲踏鳥道披荒上天池天池色映黄姑水手接<lb/>
飛藤洗雙耳鬼谷仙源杳靄間雁蕩天台只如此望海<lb/>
亭中載酒來石楠花氣拂金杯葛衣醉倒繙經榻紗㡌<lb/>
狂歌施食臺龍龕法侶心無垢宴坐禪扉説空有𤣥度<lb/>
<pb n="KR4h0117_WYG_298-12b"/>
難酬支遁詞鑿齒曽于道安厚浮梁少尹欲朝天羣從<lb/>
相看惜别筵遥想五雲雙闕下時時飛夢繞林泉<lb/>
　　　書陳思中鐘山草堂<lb/>
東人結廬雲水間有時飛夢遊天關西入白馬長安道<lb/>
身寄玉堂心在山草堂只在鐘山口石門南頭大溪右<lb/>
古木垂蘿遶四簷紅泉翠壁當虚牗憐君白靣魯諸生<lb/>
却愛幽居隱姓名興來滿載東山酒春至還尋谷口耕<lb/>
巻幔横經坐曲房穿林著屐采芸香天寒煮茗僧同榻<lb/>
<pb n="KR4h0117_WYG_298-13a"/>
月出彈絃鹿近牀巖扉近舍多幽處向子何湏更長去<lb/>
心逺能忘朝市喧機閒自得煙霞趣獨鶴孤雲任此身<lb/>
至人舒巻道為隣草堂亦有山靈在莫學周顒却笑人<lb/>
　　　書高漫士為道人遊月窻作水墨圖<lb/>
兹山連峰勢磅礴空翠濛濛坐中落始悟方壺醉裏塗<lb/>
復訝商公興時作竹澗堂臨溪水濱龍門墨客問通津<lb/>
相逢大醉仙家酒戲墨持歸鶴上人鶴上仙人與山好<lb/>
每見此山應絶倒雲斷嵩丘少室閒龍鳴華頂天台早<lb/>
<pb n="KR4h0117_WYG_298-13b"/>
我也平生苦愛山塵縁未割竟何顔願隨飛佩花源去<lb/>
一見秦人遂不還<lb/>
　　　送憲吏鄭彦林考滿赴吏部<lb/>
我昔維舟東上潭見君家住岐陽南門垂栗里先生柳<lb/>
身着栢臺從事衫前年寄詩沙頭道去年期我山中草<lb/>
疋馬今年又别離斗酒何年共談笑今去皇州霜在潭<lb/>
况逢淮樹葉初酣吳女當壚巻細袖白門燒酒破紅柑<lb/>
人人盡道山公好干爾長林無不堪<lb/>
<pb n="KR4h0117_WYG_298-14a"/>
　　　書梅江陳汝疇家藏古畵<lb/>
吳絲半幅無全縷越樹淮雲楚天雨兵燹流傳不記年<lb/>
丹青漫滅空存古絶壁連峰窈窕間劒門迢逓對荆關<lb/>
踈鐘逺火褒斜谷落葉秋風子午山西遊去去羈塵綬<lb/>
草衣笋笠今何有箕山不見棄瓢人渭曲難逢釣魚叟<lb/>
君家父子愛林丘静裏乾坤不著愁南塘耕畢閒看畵<lb/>
醉倚千金水上樓<lb/>
　　　贈温陵王玉堅遊京師<lb/>
<pb n="KR4h0117_WYG_298-14b"/>
王郎解劒還鄉里六年不夢軍中事垂竿静釣鼇江雲<lb/>
買舟忽過梅城水自説年來愛逺遊束<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>今去上皇州<lb/>
溪行笋笠三山雨水宿蒲帆五月秋棹歌明日過京口<lb/>
我亦西遊今白首分手前程莫歎嗟白門相遇應沽酒<lb/>
　　　老將行<lb/>
生小事邊州罷歸頭盡白玉門邏逤别來深雲鳥魚麗<lb/>
舊曽歴三尺吳鈎兩斛弓絓在閒門高閣中羽林一二<lb/>
少年軰昨日封侯欺老翁翻思戰場裏秋霜斷人骨髑<lb/>
<pb n="KR4h0117_WYG_298-15a"/>
髏夜夜聲滿天盡是長平舊降卒<lb/>
　　　銅雀妓<lb/>
朝上銅雀臺夕弄管絃哀灑酒望陵樹悲風千里回飛<lb/>
縵絓青漢舞袖空徘徊君王不可見玉座成蒼苔<lb/>
　　　秋塘曲<lb/>
妾家住寒塘夫壻平原客白馬五陵遊空閨斷行跡憶<lb/>
昨别君時蒲生柳條碧及此君不歸登艫感秋色<lb/>
　　　暮秋過陳氏園林<lb/>
<pb n="KR4h0117_WYG_298-15b"/>
幽人棲隱處苔逕連深曲秋至垂橘黄霜清大棃熟方<lb/>
池泛天影可以澄心目飲水共忘形何湏狥榮禄<lb/>
　　　舟次鐔津<lb/>
木落川氣凉鴻飛水容夕㣲燈射逺沙夜榜隣幽石月<lb/>
色棲處寒霜花坐來白遥見九華峰蒼蒼但蘿薜<lb/>
　　　送林漢孟遊温陵<lb/>
月出螺渚寒扁舟水容夕獨樹起鳴猿遥山帶行客清<lb/>
源鐘磬音金粟煙蘿碧高唱人莫酬探幽向禪寂<lb/>
<pb n="KR4h0117_WYG_298-16a"/>
　　　方壺漁隱圖<lb/>
滄浪深不極孤棹獨容與白髮尚漁竿何心戀珪組翛<lb/>
然水木興浩蕩沙鷗侶回首莓苔峰蒼茫夜來雨<lb/>
　　　題鄭氏家藏古畵<lb/>
凉雨静氛壒孤雲結層隂飛流激荒澗嘉木澄幽林鳥<lb/>
啼谷中静人閒川上心誰為後來者當期此投簪<lb/>
　　　書周造士扇頭<lb/>
極浦澹野姿遥峰寫修眉清暉襲房櫳緗帙生華滋嘉<lb/>
<pb n="KR4h0117_WYG_298-16b"/>
爾日在泮還山仍下帷惟應結幽興與我琴心期<lb/>
　　　題畵扇靣<lb/>
山空水雲净月出洲渚白寒葦梳幽風孤篷逗秋色垂<lb/>
綸久忘魚擊汰非干澤終愧坐磻溪皓首釣人國<lb/>
　　　塞下曲<lb/>
雲中今已平軍士凱歌聲天地邊塵沒關山漢月明洗<lb/>
兵秋度磧牧馬夜歸營多少還家夢中原有弟兄<lb/>
　　　其二<lb/>
<pb n="KR4h0117_WYG_298-17a"/>
鐵騎向邊州生隨定逺侯戰餘關月冷兵盡塞塵秋萬<lb/>
骨纒沙草孤魂集戍樓惟餘忠憤在須獻月支頭<lb/>
　　　其三<lb/>
百戰臯蘭北長驅入塞垣隂雲横敵陣朔雪度營門牧<lb/>
馬邊塵黒鳴笳隴日昏辛勤看玉劒猶未答君恩<lb/>
　　　金陵送人落第歸江南<lb/>
鳯臺寒日暮千里送君還别夢愁京雨鄉心絓楚山落<lb/>
花偏擁棹歸雁獨臨關應醉家林月青雲好是閒<lb/>
<pb n="KR4h0117_WYG_298-17b"/>
　　　梅江夜泊<lb/>
卸帆依暝渚帶酒宿沙頭戍鼓嚴更漏寒鐘落釣舟霜<lb/>
明城下水月暗海西樓薄曉啼猿罷蒼蒼逺樹愁<lb/>
　　　客中聞子規<lb/>
關路草萋萋楓林杜宇啼思深湘㟁曲聲斷郢雲西故<lb/>
國春歸盡他鄉客去迷凄凉聼漸近疲馬亦長嘶<lb/>
　　　古鏡<lb/>
匣裏菱花鏡摩挲恨轉深土花浮緑暈秋月閉寒陰漢<lb/>
<pb n="KR4h0117_WYG_298-18a"/>
女曽窺貎秦人已照心蛟龍今剥落徒爾折黄金<lb/>
　　　松寺清秋<lb/>
迢逓青蓮宇雲邊事事幽松花山路晩鶴夢寺門秋黄<lb/>
葉僧前落清泉屋上流所嗟塵累久那得此淹留<lb/>
　　　經漂母墓<lb/>
寂莫淮陰路荒城接楚原誰能懐漂母曽此飯王孫孤<lb/>
冢今猶在千金不復論身慚非國士兹去向何門<lb/>
　　　昭君怨<lb/>
<pb n="KR4h0117_WYG_298-18b"/>
掩淚向邊州君恩此日休身隨燕樹逺心是漢宮愁雁<lb/>
塞春難度龍堆草易秋玉容何足貴翻作羽林羞<lb/>
　　　送林山人入城<lb/>
林棲無外事訪舊入東城漸失聞猿處多逢結駟行古<lb/>
榕藏驛舍殘柳拂軍營薄暮遥鐘起紛紛薜荔情<lb/>
　　　書谷口雲深圖<lb/>
連峰轉幽䆳竟日白雲多峽裏非人境春深但女蘿仙<lb/>
源空翠逺香界斷鐘和鸞鶴飄飄去塵踨獨奈何<lb/>
<pb n="KR4h0117_WYG_298-19a"/>
　　　題黄聲玉環清樓<lb/>
樓虚千嶂合水木澹清華積雨仙源白歸雲鳥道斜褰<lb/>
衣凌野翠掩幔拂秋霞想見横經夕蒼藤落數花<lb/>
　　　擬唐祖詠題韓少府水亭<lb/>
少府愛清暉孤亭近翠微石林娛曉坐池水浄風扉野<lb/>
鹿銜花過溪雲帶鳥歸何湏謝纓冕臨眺始忘機<lb/>
　　　擬唐祖詠蘇氏别業<lb/>
忘機依别業豐水帶南山野竹連孤嶼溪雲伴獨閒鹿<lb/>
<pb n="KR4h0117_WYG_298-19b"/>
鳴花外去鶴夢雨中還寂寂何人叩年年但掩關<lb/>
　　　送人奉使市馬<lb/>
使節向宛西承恩出御堤千金求駿骨萬里得霜蹄漢<lb/>
武思神驥燕昭重駃騠歸朝應早計苜蓿苑中齊<lb/>
　　　夏日遊碁山寺<lb/>
載酒空門下林幽暑氣清半天聞梵語雙壁隱鐘聲野<lb/>
鳥知禪意孤雲薄世榮何應謝塵事從此學無生<lb/>
　　　送中州林逸人歸龍塘<lb/>
<pb n="KR4h0117_WYG_298-20a"/>
幽棲何處是積水近柴扉樽酒沙頭别輶軒月下歸竹<lb/>
深林鳥待村逺故人稀遥想齋居裏狂吟竟落暉<lb/>
　　　梅江送林澤中歸嶼南<lb/>
賣藥偏成隱相逄但布衣梅江秋外别花嶼雨中歸逺<lb/>
火千峰夕遥鐘獨雁飛自言今白首此去故人稀<lb/>
　　　客中見新燕<lb/>
可憐江上燕幾日到烏衣欲向誰家去多應舊主非落<lb/>
花深巷小喬木畵梁稀自笑天涯别秋風想未歸<lb/>
<pb n="KR4h0117_WYG_298-20b"/>
　　　書陳思孟家藏古畵<lb/>
絶壁凌仙梯連峰出孤鳥天虚靈籟寒月隱泉蘿曉長<lb/>
嘯入蘇門跫然足音少<lb/>
　　　題水墨小景<lb/>
江城何人夜吹笛零落梅花曉無跡仙嶠蒼茫隔海青<lb/>
人烟寂歴連秋色何處征㠶天際歸夕陽楓樹鳥邊微<lb/>
磯頭亦有垂綸者甘向滄浪老布衣<lb/>
　　　書漁樵耕牧四畵<lb/>
<pb n="KR4h0117_WYG_298-21a"/>
石田新雨苔花碧禾黍秋香百餘石誰敎釀作甕頭春<lb/>
醉裏看山了殘帙讀書何必問時清縱有荒年莫廢耕<lb/>
鹿門精舍青山裏春去秋來無宦情<lb/>
耕童生小無所知慣騎牛背度晴陂横吹紫竹無宫調<lb/>
笑殺五陵游俠兒荒林野水凉蕭瑟山葉吹霜鳥邊落<lb/>
信陵墳上草青青幾見殘碑礪牛角<lb/>
　　　題馬自牧水墨山水<lb/>
鳥外懸蘿青幾峰紅泉翠壁花䝉茸人間不見問津者<lb/>
<pb n="KR4h0117_WYG_298-21b"/>
林下空餘避世蹤昨夜山中度凉雨落木寒猿半牕曙<lb/>
日夕天空鏡水深不辨仙源在何處<lb/>
　　　吳城懐古<lb/>
姑蘇城下刺蘭橈却憶吳王古市朝香輦路邊春寂寂<lb/>
館娃宫外草蕭蕭千年徃事空啼鳥半夜疎鐘自落潮<lb/>
明發不堪囘首處暝烟秋雨過楓橋<lb/>
　　　賦得白雁送人之金陵<lb/>
燕山榆葉望秋稀雪羽瀟瀟向楚㣲夜雨蘆花看不定<lb/>
<pb n="KR4h0117_WYG_298-22a"/>
夕陽楓樹映初飛影隨漢騎營邊落夢遶燕姬笛裏歸<lb/>
君到石城霜漸冷暮雲聲斷欲沾衣<lb/>
　　　送人貶海南<lb/>
官亭幾度飲離觴此夕憐君謫逺方馬上看山椰葉暗<lb/>
津頭沽酒荔枝香秋深嶺表猶多瘴臘盡天南尚少霜<lb/>
憔悴更湏懐直道臨岐何必淚沾裳<lb/>
　　　和林孔逸見寄之作<lb/>
淮隂漂泊歎王孫生事蕭條一劒存春草閒堂思舊業<lb/>
<pb n="KR4h0117_WYG_298-22b"/>
暮雲孤館寄荒村月明野寺同栖鶴落葉寒山聼斷猿<lb/>
傾盖相逢誰似者且陪歌舞倒芳樽<lb/>
　　　寒夜宴别陳叔晦得霜字<lb/>
縣城高館宴離觴共對寒燈别意長孤嶂啼猿驚落葉<lb/>
誰家殘笛度微霜雲山驛路遥相送魚鳥滄洲舊莫忘<lb/>
知爾懐人何處是秣陵春樹逺蒼蒼<lb/>
　　　送林彦賔之淮上省兄<lb/>
斗酒何湏惜路岐此行偏感鶺鴒詩青山野店淮南暮<lb/>
<pb n="KR4h0117_WYG_298-23a"/>
孤棹微鐘雪後時猿斷危關驚落葉鴻飛滄海憶連枝<lb/>
十年官冷英山下幾度看雲悵别離<lb/>
　　　留别馮公魯兄弟<lb/>
海國微霜葉已丹玉壺清酒夜漫漫天寒客路鴻聲曉<lb/>
月落芳江樹影殘情在不堪分手去興來猶戀故人歡<lb/>
惠連羣從偏能賦一曲驪歌欲和難<lb/>
　　　為陳榖駿賦東墅閒居<lb/>
習静何湏隱翠微但聞心逺便㤀機窗臨絶嶼雲來近<lb/>
<pb n="KR4h0117_WYG_298-23b"/>
門掩荒洲客到稀禾黍露寒秋釀熟蒹葭霜冷夜漁歸<lb/>
知君悟得幽棲趣漫向清時泣布衣<lb/>
　　　近體留别楊二高隱客三山<lb/>
别情羈思共何如迢逓鄉山夢有餘仙井碧泉思舊業<lb/>
客庭芳草對離居關河夜笛鴻飛外海國春㠶雪霽初<lb/>
愧我萍蹤無住著知君終食故江魚<lb/>
　　　寄蒋節庵錬師<lb/>
觀門迢逓碧蘿隂塵跡空懐物外尋滄海月明人去逺<lb/>
<pb n="KR4h0117_WYG_298-24a"/>
瑶池秋晩雁來深孤雲野鶴悠悠别積水江楓夜夜心<lb/>
遥想山中多勝事相思時復寄瑶琴<lb/>
　　　寄曽伯剛趙景哲<lb/>
鴻雁南飛不寄聲暮雲春樹逺含情白湖高館何年别<lb/>
青浦孤帆幾日行香界竹深僧共隱市樓花滿酒同傾<lb/>
誰憐白髮滄江上閒倚東風聼曉鶯<lb/>
　　　送别林彦時之建上<lb/>
黄葉紛紛秋滿天故人今夜惜離筵他鄉見月長為客<lb/>
<pb n="KR4h0117_WYG_298-24b"/>
别路逢霜半在船劒浦緑蕪連晚燒幔亭荒樹帶寒煙<lb/>
明朝碧水丹山下知爾相思若箇邊<lb/>
　　　送兵衛從事考滿赴銓<lb/>
幾年從事總兵機千里輶軒入帝畿驃騎别時多載酒<lb/>
故人分處尚留衣秦淮逺火春鴻斷長樂微鐘晚雪稀<lb/>
聞道宦遊西上好莫将<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>菜憶東歸<lb/>
　　　鷓鴣<lb/>
緑樹殘春外雙飛錦翼齊長沙有遷客莫向雨中啼<lb/>
<pb n="KR4h0117_WYG_298-25a"/>
　　　緑湖<lb/>
雲歸蘋葉齊雨積波聲小日夕水容青飛來雙白鳥<lb/>
　　　書陳平叔山水扇頭<lb/>
鳥没山意寒漁歸水容夕長嘯望林扉微風動蘿薜<lb/>
　　　蘭亭懐古<lb/>
祓禊亭中日漸低昔人行處草萋萋多情最是山陰鳥<lb/>
啼向春風滿㑹稽<lb/>
　　　咏秋風<lb/>
<pb n="KR4h0117_WYG_298-25b"/>
青蘋江上響瀟瀟吹得林間萬葉飄何處凄凉最關别<lb/>
數株殘柳㶚陵橋<lb/>
　　　挽方山闡維那<lb/>
雙樹花飛送斷香六時經梵轉凄凉青山何處堪垂淚<lb/>
殘夜疎鐘下影堂<lb/>
　　　老漁<lb/>
生事終年在水鄉龍鐘雙樹鬂如霜于今不奈磯頭坐<lb/>
閒弄兒孫卧草堂<lb/>
<pb n="KR4h0117_WYG_298-26a"/>
　　　僧房秋夜<lb/>
古木寒巖坐入禪碧蘿飛處一燈懸蕭蕭天籟千峰月<lb/>
夢落秋潭午夜泉<lb/>
　　　羌笛<lb/>
雪浄陰山片月孤數聲𦍑笛起單于不堪吹作梅花調<lb/>
多少中原客在途<lb/>
　　　咏秋風<lb/>
朝來拂拂灑征衣吹得關河葉漸稀回首茂陵何處在<lb/>
<pb n="KR4h0117_WYG_298-26b"/>
空餘汾水白雲飛<lb/>
　　王安中詩刻十子集之外又有草澤狂歌一冊徐<lb/>
　　興公屬予選之附于其後<lb/>
　　　賦得凌霄花寄友人<lb/>
凌霄産朱夏因依鬱青蒼引蔓絓高樹垂隂近中堂炎<lb/>
風媚朝景暑雨滋紅芳容華難久恃採折空自傷欲寄<lb/>
同心者道逺川無梁諒非松栢操佇立徒慨慷<lb/>
　　　梅城小景<lb/>
<pb n="KR4h0117_WYG_298-27a"/>
滄江湛回流荒城出花嶼海色明逺洲嵐光過新雨漁<lb/>
家孤笛秋煙火疎林暮漠漠天際帆蒼蒼鳥邊樹若人<lb/>
静者流持竿得真趣取樂非取魚日斜㤀歸去<lb/>
　　　題東華觀壁<lb/>
林館隱空青鳥外三花夕藥草半庭閒煙蘿數莖碧隂<lb/>
林絶行蹤曠古多靈跡獨鶴天際還寒流月中白偶與<lb/>
仙人期塵心坐來息<lb/>
　　　鷓鴣啼懐林十二謫後<lb/>
<pb n="KR4h0117_WYG_298-27b"/>
鷓鴣啼聲鈎輈空林積雨寒蕭索黄茆嶺上幾人行緑<lb/>
樹村南萬花落鷓鴣啼聲格磔誰使覇陵遊翻成夜郎<lb/>
别惆悵偏傷行路心苦道行人行不得昨憶王門聞曙<lb/>
鷄今朝愁聼鷓鴣啼驛樓宫樹曽不悟旅舍郵亭應始<lb/>
知鷓鴣啼草萋萋長淮路去勿迷<lb/>
　　　霜天曉角<lb/>
女牆啼烏天已霜玉龍一聲愁斷腸商聲凄凄羽聲切<lb/>
畸士孤臣皆惋傷玉門斥堠連沙漠置酒軍中少歡樂<lb/>
<pb n="KR4h0117_WYG_298-28a"/>
鐡靣将軍慘不驕碧眼邊兒淚先落洛水蕭條渭水頭<lb/>
隨風悲壮五陵愁可憐金粟驪山下誰識千秋萬古愁<lb/>
自從棄置江淮久幾處聞之先白首暝色摧殘隴上春<lb/>
風光不度邊城桞今宵縱酒敧接䍦雪花著人寒不知<lb/>
鹿樵别後聞吹角與君因此長相思<lb/>
　　　海上贈别駕馬英<lb/>
杜陵才人新豐客劒佩相隨舊鄉國縱酒狂歌梧葉秋<lb/>
逺遊夢著邯郸陌黄金高臺無復過青雲失路古來多<lb/>
<pb n="KR4h0117_WYG_298-28b"/>
諸侯貴門君不到五陵豪氣今如何我今家貧誰比數<lb/>
黄葉秋風滿窗户半室閒棲嶺上雲一瓢獨飲山中樹<lb/>
薄俗紛紛那可言暫時貧賤不湏論君看舊日揚雄宅<lb/>
寂寞蒼苔空閉門<lb/>
　　　雞公壟<lb/>
荒崗古墓雞壟邊蔓草離離生野煙狐狸養子隱荆棘<lb/>
烏鳶作巢銜紙錢石麟埋沈土花濕雕磚剝落樵人拾<lb/>
天隂螢火暗復明月下精靈語還泣此墳未必無子孫<lb/>
<pb n="KR4h0117_WYG_298-29a"/>
夙昔傳聞皆宦門浮榮一去不復盛空餘古木啼清猿<lb/>
誰家新冢高數尺又買西家墳上石憶過秦中北邙路<lb/>
䘮車轔轔冡無數黄金買山葬死灰昨日官軍斫墳樹<lb/>
崩茔斷壙襟苔㾗髑髏無聲眠草根生前意氣動山岳<lb/>
身後凄凉邈九原<lb/>
　　　洗馬潭<lb/>
苔髮毿毿古潭浄奩淪積水流天鏡昔人牧馬今不還<lb/>
蔓草繁花自相映憶昔前朝全盛時驊騮叱撥人争騎<lb/>
<pb n="KR4h0117_WYG_298-29b"/>
風流一去夢相似陳迹空為人所疑牧叟耕童閒來集<lb/>
對此誰能感疇昔磯下從敎鹿飲潭沙邊不管牛行迹<lb/>
昨夜風雷繞太清青山髣髴聞龍鳴此中何代無英者<lb/>
㑹見承平人洗馬<lb/>
　　　山中喜故人繡衣使者見過<lb/>
谷口夜來雨閒門碧苔深单居絶儔侶鬱鬱愁我心臺<lb/>
中故人舊相得别來不道青雲隔驄毛駿馬繡衣裳飄<lb/>
飄來問山中客山中野人獨布衣十年分與故人稀薜<lb/>
<pb n="KR4h0117_WYG_298-30a"/>
蘿深處開花徑猿鳥聲中候竹扉西遊不問行來久且<lb/>
喜林間一携手幾度空看海上雲相逢好醉杯中酒酒<lb/>
酣撃劒歌未終樽前别思又匆匆羡君大隱金門裏嗟<lb/>
予還卧青山中寥寥日将夕芳草萋萋謾相憶滿地殘<lb/>
花送馬蹄天涯目斷愁難極<lb/>
　　　聞笛歌送人之塞上<lb/>
横笛對離亭扁舟越江口月下何人最斷暘天涯怨别<lb/>
吹楊栁楊栁繁音愁復愁梧桐蕭瑟江楓秋長林半夜<lb/>
<pb n="KR4h0117_WYG_298-30b"/>
葉皆脱積水三江雲不流長夜漫漫聽未了變羽囘宫<lb/>
猶嫋嫋越海天邊鳥不飛閩關月暗猿聲小湏臾一曲<lb/>
更凄清零落梅花滿楚城楚城迢迢接沙磧邊客聞之<lb/>
淚俱滴黄埃積雪暗長關絶域窮荒草根白此夜愁心<lb/>
獨對君明朝悵别又離羣單于城上吹羌管知爾相思<lb/>
不忍聞<lb/>
　　　寄宿田家<lb/>
日暮寄宿在田家谷口南風生棗花田夫歸來繫牛牯<lb/>
<pb n="KR4h0117_WYG_298-31a"/>
向前問客何鄉土厨頭喚婦具黄粱樹裏携瓶沽酒漿<lb/>
木綿作衾溪石枕青竹為燈照吟影田夫更語妻勿嗔<lb/>
客子不是尋常人<lb/>
　　　送人復雷陽軍<lb/>
十月河水寒北風栁條折行人懐徃事恨恨不能别男<lb/>
兒慷慨重横行魚腸三尺角弓鳴時來看子請纓去玉<lb/>
門何處烟塵生<lb/>
　　　古鏡<lb/>
<pb n="KR4h0117_WYG_298-31b"/>
妾有蟠龍鏡秦王在時見瀟澀隐菱花蒼蒼蝕蟲篆浮<lb/>
雲薄太清孤月沉秋練從此知妾心何由見君靣<lb/>
　　　書靈山法堂<lb/>
香臺隐鷲峰鐘聲雲蘿深半壁見燈影虚空聞梵音忍<lb/>
草被幽石靈花曜陽林惟應虎溪水可以清塵心<lb/>
　　　九日<lb/>
落葉滿秋山親朋杳靄間江村多雨外世難幾人還白<lb/>
髮偏能長黄花好是閒聊将一杯酒漸爾觧離顔<lb/>
<pb n="KR4h0117_WYG_298-32a"/>
　　　三谿贈陳澄清<lb/>
書幌連溪曲春流拂樹過野花雲際落山色鳥邊多薄<lb/>
分違纓冕幽情戀薜蘿欣逄魯中叟談笑復如何<lb/>
　　　送盧紀造士入京<lb/>
官栁拂行塵孤城帯逺人海天殘雪夜京樹隔淮春白<lb/>
髪相知少青山獨夢頻斯文應未冺行矣莫羞貧<lb/>
　　　夏日遊靈瑞寺<lb/>
鶴石孤峰轉龍宫古道斜如何在人境亦自有仙家流<lb/>
<pb n="KR4h0117_WYG_298-32b"/>
水舟梯近歸雲覺路賒勝遊湏永日何必問生涯<lb/>
　　　送人奉使日夲<lb/>
扶桑東海際望望水雲深曉月都門淚秋風别使心魚<lb/>
龍驚漢節獠蜃貢南琛且復勤王去歸朝早賜金<lb/>
　　　晚過龍門渡因訪高漫士<lb/>
向夕龍門渡風潮半落霞暫停遊子棹得訪故人家浦<lb/>
口魚罾近津頭酒幔斜踟蹰那忍去乘月渉江沙<lb/>
　　　過皇恩舊寺僧錫京行廊廡蕭然徘徊而還<lb/>
<pb n="KR4h0117_WYG_298-33a"/>
上國僧遊去山門日自開紺園依緑草畵壁上蒼苔谷<lb/>
暗猿初斷林空鶴未囘惟餘舊童子笑問客何來<lb/>
　　　秋江送客<lb/>
殘栁緑依依離樽對夕暉斷鴻隨去棹落葉映行衣楚<lb/>
國烟中盡淮山鳥外微宦遊終在客晩歲早言歸<lb/>
　　　送人使邊<lb/>
漢節下青㝠邊人望使星繡衣辭鳯闕驄馬入龍庭雪<lb/>
净氷天緑春囘塞草青湏令月支長函表到王庭<lb/>
<pb n="KR4h0117_WYG_298-33b"/>
　　　老将還鄉<lb/>
百戰觧重圍三邊受鐵衣蕭條關塞别迢逓故園歸舊<lb/>
業春苗長青山白髮稀獨憐閒夜夢猶繞羽林飛<lb/>
　　　夜寒曲<lb/>
霜葉冷颼颼鴉啼井上樓轆轤哀響斷蟋蟀夜聲愁繡<lb/>
被蘭香滅銀燈桂影流相思紅燭盡歊碎玉搔頭<lb/>
　　　暮秋太常峰掃松楸<lb/>
迢逓孤峰裏含情對古丘苔碑空鳥跡山葉帯猿愁野<lb/>
<pb n="KR4h0117_WYG_298-34a"/>
燒泉門夕寒花隴樹秋臨風一澆酒回首淚雙流<lb/>
　　　梅江送林中洲歸<lb/>
不羡魚羮飯寜甘苜蓿香小齋隣蠏舍曲几近蛟房别<lb/>
路分沙堰行衣受海霜到家看舊竹凉月滿横塘<lb/>
　　　廣陵懐古<lb/>
海門潮落見𤓰洲雲樹蒼茫馬上遊千里河山歸禹貢<lb/>
百重煙水入淮流蕪城積夢璚花月隋苑傷心碧草秋<lb/>
二十四橋人静後為誰還倚木蘭舟<lb/>
<pb n="KR4h0117_WYG_298-34b"/>
　　　用韻答林大<lb/>
正爾交情似海深不堪離别淚沾襟幾回見雁思鄉信<lb/>
千里移家共客心新酒黄花連夜榻西風寒葉響秋林<lb/>
天涯共住同蕭索莫惜逢人寄逺音<lb/>
　　　答梅江陳以方<lb/>
先生清隱謝浮名數畆山田也自耕家近沙洲饒蟹舍<lb/>
客留鄉館有魚羮寒山對酒同誰賞野寺尋鐘慣獨行<lb/>
遥枉新詩問流落相思一夜斷猿聲<lb/>
<pb n="KR4h0117_WYG_298-35a"/>
　　　秋日留别劉大<lb/>
十年分手隔山川乍見那堪又别筵白髮醉看青鏡裏<lb/>
黄花飄近羽觴前雙湖積水啼孤雁獨樹高原咽亂蟬<lb/>
何事最關離恨切月明重語舊筝絃<lb/>
　　　其二<lb/>
年少與君輕别離肯将清淚灑臨岐那堪短褐飄蓬後<lb/>
不似寒窗剪韮時遥夜客心懸絡緯隔簾霜影動辛夷<lb/>
十年此㑹仍分手何得離樽復共持<lb/>
<pb n="KR4h0117_WYG_298-35b"/>
　　　梅城夜泊<lb/>
澤國秋風旅雁飛海天愁思正依依孤城背嶺聞吹笛<lb/>
白露横江卧濕衣砧杵逺村寒事早市橋殘火夜漁歸<lb/>
興來且醉梅江月遮莫鄉原落夢微<lb/>
　　　行次海上<lb/>
曉風吹酒動離顔别路蕭條草樹間積水亂流疑夢渚<lb/>
一峰中斷似君山雞鳴海曙寒潮小雁引秋聲落葉閒<lb/>
行李飄飄何處徃暮雲飛鳥倦知還<lb/>
<pb n="KR4h0117_WYG_298-36a"/>
　　　送友人流西源<lb/>
鳯林關路逺悠悠惆悵行人過陜州渭水寒流秦塞晩<lb/>
㶚陵殘雨漢原秋玉門壁壘看應徧白葦黄榆夢亦愁<lb/>
江海同人今已盡南冠何事到君頭<lb/>
　　　白雲庵<lb/>
白雲深處舊岩扉苔蘚蒼蒼一逕微翠壁紅泉分鳥道<lb/>
石林精舎挂僧衣三峰月出聞猿斷五粒松香見鶴歸<lb/>
今日置身丘壑裏了然心地發清機<lb/>
<pb n="KR4h0117_WYG_298-36b"/>
　　　寄劉三知已<lb/>
客居風景似湖南長羡山中酒共酣歸夢幾回梧葉雨<lb/>
懐人多在菊花潭空林野雪閒相待魏闕青雲逺自慚<lb/>
聞説茂陵仍卧病獨将心事問誰堪<lb/>
　　　擬王摩詰積雨輞川莊上<lb/>
石林迢逓輞川斜積雨烟空見槿花翠壁紅泉分鳥道<lb/>
白雲芳草半人家幽蘭柴口朝行藥淺石沙邊暮浣紗<lb/>
纓冕向來真外事欲從隣叟夜燒畬<lb/>
<pb n="KR4h0117_WYG_298-37a"/>
　　　送王董教歸沔陽<lb/>
祖道黄花白露寒江亭澆酒悵離顔鶺鴒共向沙頭别<lb/>
鴻雁分飛雨外還夢渚雲開三峽水漢陽帆帶五華山<lb/>
泮林此後應相憶莫遣音書滯楚關<lb/>
　　　孟夏山居<lb/>
卜居曾費買山錢林下蕭條屋數椽絶澗垂蘿時見瀑<lb/>
緑槐殘雨晝聞蟬潭邊鹿過疑盤谷嶺口人看似輞川<lb/>
自是幽棲無外事閉門閒讀養生篇<lb/>
<pb n="KR4h0117_WYG_298-37b"/>
　　　擬唐韓君平送長沙李少府入蜀<lb/>
世路何如蜀路難臨岐誰不悵離顔湘潭騎影寒流外<lb/>
巫峽猿啼夕照間夜火錦城江上驛暮雲劒閣鳥邊山<lb/>
秋來應有相思夢莫惜音書寄往還<lb/>
　　　寄博羅林董教<lb/>
石林祗樹隱層阿却向空門奈别何殘燭夜深泉影盡<lb/>
離筵賔散月明多還山逸興休魚佩避世閒蹤卧女蘿<lb/>
城郭雲林從此别曉鐘聲裏唱離歌<lb/>
<pb n="KR4h0117_WYG_298-38a"/>
　　　秋過紫雲洞<lb/>
仙源迢逓紫雲間逸興逢秋偶獨攀遼海鶴歸空夜月<lb/>
瑶臺人去但荒山苔邊積水流天鏡鳥外遥峰㸃翠鬟<lb/>
石竹房中孤磬晩此身那似野僧閒<lb/>
　　　二喬圖<lb/>
雙娥嬌掩為誰顰反被榮華誤却身回首東吳何事嘆<lb/>
野烟寒水更愁人<lb/>
　　　春山欲雨圖<lb/>
<pb n="KR4h0117_WYG_298-38b"/>
寂歴青山静賞機野情那似宦情微抱琴欲渡湘江去<lb/>
雲暗蒼梧雨色飛<lb/>
　　　雪灘鸂鶒<lb/>
北風吹雪度河關家近瀟湘夢亦閒猶勝銜環舊時雀<lb/>
孤飛正在紇干山<lb/>
　　　早寒<lb/>
客舍迎寒獨未歸白雲鄉樹逺依依西風黄葉如相識<lb/>
故向山陽笛裏飛<lb/>
<pb n="KR4h0117_WYG_298-39a"/>
　　　臺城送客之廣陵<lb/>
金陵樹裏送行舟二十四橋春水流腸斷瓊花天上去<lb/>
更無歌管下揚州<lb/>
　　　憶山中精舍<lb/>
一從巾舄别林扄清梵香臺夢裏經遥想秋來風露冷<lb/>
芭蕉抽葉幾回青<lb/>
　　　野航風雨<lb/>
楓樹蕭蕭野水西楚天雲雨正凄迷滄江欲暮風猶急<lb/>
<pb n="KR4h0117_WYG_298-39b"/>
誰泛扁舟更出溪<lb/>
　　　送人歸蜀<lb/>
蜀棧凌雲不見行劒門煙樹最關情君家正在魚鳬國<lb/>
出盡平川是錦城<lb/>
　　　題秋江待渡扇靣<lb/>
孤庭楓樹暮江頭何事匆匆逐去舟莫向瞿塘灘下過<lb/>
兩崕明月斷猿愁<lb/>
　　　折荼蘼<lb/>
<pb n="KR4h0117_WYG_298-40a"/>
手挽長條刺拂衣淡黄踈白共芳菲五陵年少無拘繫<lb/>
落盡殘香未肯歸<lb/>
　　　碧筩飲<lb/>
翡翠盤深瀉緑波曲莖微滲藕香多寄言河朔流連飲<lb/>
莫把黄金鑄緑蘿<lb/>
　　　雨後秋山<lb/>
遥天雨過亂山蒼千樹高原葉盡霜惟有西風松柏裏<lb/>
白雲深閉野僧房<lb/>
<pb n="KR4h0117_WYG_298-40b"/>
　　　客中見新雁<lb/>
西風初别塞垣秋迢逓分飛楚水頭客裏心驚那忍見<lb/>
故園兄弟益關愁<lb/>
　　林應聘䟦云王典籍草澤狂歌向未登木徐惟和<lb/>
　　得自張海城先生不啻若拱璧然乃抄録未竟而<lb/>
　　逝予蔵篋中不忍閲視傷人琴之亡也頃慮散佚<lb/>
　　强泪抄成仍送之緑玉齋以成惟和之志葢亦効<lb/>
　　掛劒徐君云爾萬厯壬寅秋七月志尹氏題<lb/>
<pb n="KR4h0117_WYG_298-41a"/>
　　附唐泰<lb/>
　　　寄林七欽<lb/>
千里一為别思君逺更親雲霄心獨倦江海業長貧古<lb/>
道迷黄葉寒汀覆白蘋秋風如有待歸計欲垂綸<lb/>
　　　過黄𤣥之山居<lb/>
半生流落意相見但依依卧病看春盡愁心對客稀砌<lb/>
花飄磵户畦藥映園扉莫怪頻來此滄洲興不違<lb/>
　　　訪陳逸人<lb/>
<pb n="KR4h0117_WYG_298-41b"/>
久别頻相憶知君獨掩扉跡留塵外逺春向夢中歸幽<lb/>
户寒苔淺深花暮鳥微近來詩酒興翻與故人違<lb/>
　　　送王秀才偁之春官<lb/>
同遊冠葢正紛紛南國才華獨數君名列上庠深問道<lb/>
年猶弱冠解攻文秋齋燈影花深見晝幔書聲竹外聞<lb/>
共喜窮經過伏勝誰能壮志沗終軍扶揺巳縱圖南翮<lb/>
腰褭仍空冀北羣路向吳關飛朔雪朝趨魏闕靄春雲<lb/>
華裾想接金門侍野服將令社客分何處高吟可相送<lb/>
<pb n="KR4h0117_WYG_298-42a"/>
冬青葉落岊江濆<lb/>
　　　過賈誼宅<lb/>
聞君放逐此淹留獻納空懸漢室憂舊宅獨臨湘水逺<lb/>
遺文曽弔屈原愁青楓極浦烟光晩白鳥空江樹影秋<lb/>
西望不堪懷古意欲因歸去卧滄洲<lb/>
　<lb/>
　<lb/>
　<lb/>
<pb n="KR4h0117_WYG_298-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百九十八<lb/>
</p>
<p>
</p>
  </div>
</body>
</text>
</TEI>
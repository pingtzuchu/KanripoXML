<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百二十七</head> <lb/>
    <p>
<pb n="KR4h0117_WYG_227-1a"/>
欽定四庫全書<lb/>
　石倉歴代詩選巻二百二十七<lb/>
　　　　　　　　　　　　明　曹學佺　編<lb/>
　宋詩一百四<lb/>
　　釋浄端<lb/>
　　　贈吳少卿入山<lb/>
友人相訪入柴闗雲水寛閒溪澗寒莫道山家無可待<lb/>
老松修竹任君看<lb/>
<pb n="KR4h0117_WYG_227-1b"/>
　　　和友人入山韻<lb/>
閒來無事對山屏古澗寒松暢野情是處巖華髙下色<lb/>
㡬般幽鳥往來聲<lb/>
　　　師於寺側建一小庵乃號歸雲每書偈詠於壁<lb/>
　　　　間云<lb/>
老來林下養閒軀茒屋清虚蚊蚋無一徑松風何處起<lb/>
入松穿竹兩三株<lb/>
　　　睡起<lb/>
<pb n="KR4h0117_WYG_227-2a"/>
石枕藤牀一榻低覺來還自日沈西白雲堆裏翻身轉<lb/>
一曲漁歌在碧溪<lb/>
　　　自述<lb/>
瀟灑巖居畔結茒惟一菴清風銷暑氣寂寞少人貪幽<lb/>
有鳥聲碎禪無衲子㕘齋餘林下去華雨落毶毶<lb/>
　　　山居詩<lb/>
吳山古寺近溪邊髙閣虚堂景象全林下寂寥罏火盡<lb/>
未眠猶聴夜行船<lb/>
<pb n="KR4h0117_WYG_227-2b"/>
　　　蘭若雜言<lb/>
吳山古寺寒松直老鶴巢居最上頭惟愛月明中夜後<lb/>
一聲清唳滿山愁<lb/>
老嫌俗客來相訪獨泛孤舟溪上遊夜宿蘆華賞明月<lb/>
應無閒事挂心頭<lb/>
老來無事掩柴扉林下閒閒何所為莫道茒菴無一物<lb/>
窗前片片白雲飛<lb/>
野老欣欣任自然齋餘無事翫林泉門前竟日無人到<lb/>
<pb n="KR4h0117_WYG_227-3a"/>
夜對喬松月在天<lb/>
年老醒醒神更清夜深幽室誦蓮經兒孫睡覺應嫌我<lb/>
石版時敲四五聲<lb/>
老拙懶陪塵俗客茒屋靜坐復安眠林間莫道無看待<lb/>
松竹溪山在目前<lb/>
巖前松竹兩三株日炙風吹漸已枯葉落縱横人不掃<lb/>
清聲猶自響朝晡<lb/>
因觀楊栁埀青眼始覺人間春到來遙望南山雪消盡<lb/>
<pb n="KR4h0117_WYG_227-3b"/>
寒梅猶有一枝開<lb/>
　　　登慈雲嶺<lb/>
千古慈雲嶺諸方南北行江波與湖水極目兩分明<lb/>
　　　長興周承事相訪<lb/>
吳山長碧水長流水轉山灣路更幽多謝龎公逺相訪<lb/>
旋燒松火薦茶甌<lb/>
漸覺清和四月天一聲清磬響山川心澄氣爽無拘束<lb/>
留得髙人伴夜禪<lb/>
<pb n="KR4h0117_WYG_227-4a"/>
　　　張居士相訪<lb/>
清河居士别多年一笑相逢信有縁莫訝老僧無别話<lb/>
平常心是祖師禪<lb/>
　　　答陸蒙老韻<lb/>
枕上浮生過半百短髪毶毶霜様白西溪河上舊家山<lb/>
嵗嵗故鄉歸似客船頭漸進古松門云是吳筠讀書宅<lb/>
烟雲半嶺望層樓鰲頂崢嶸蘂宫窄有人挂衲歸盤陁<lb/>
稜稜瘦骨真維摩㡬年面壁舌不動忽然拍手賡魚歌<lb/>
<pb n="KR4h0117_WYG_227-4b"/>
秋來滿船載明月俄驚雨笠仍烟蓑黄梅渡口水流急<lb/>
五湖深處任風波<lb/>
　　　同蘇饒文宿吉祥寺<lb/>
與公昔作長城别一去塵埃六七年夜靜書堂尋舊約<lb/>
定將生計話林泉<lb/>
　　　送客之三衢<lb/>
今日忽相見俄然又相别三衢山水清好賞中秋月<lb/>
　　　題假山石<lb/>
<pb n="KR4h0117_WYG_227-5a"/>
無用無知頑石頭天生竒巧世人求筭來世上無閒物<lb/>
假使無情不自由<lb/>
　　　㑹曇老<lb/>
漁家生計好終日泛輕舟剪竹為竿釣裁荷作酒甌只<lb/>
知溪上樂不識世間愁昨夜巖隈下蓑衣忘却收<lb/>
　　　祥符寺溪堂<lb/>
開窻滿目見溪山霅水東流下嶺灣夜月深明漁舫寂<lb/>
白雲無事到禪闗<lb/>
<pb n="KR4h0117_WYG_227-5b"/>
　　　述懐<lb/>
晦跡歸巖塢僻居人到稀披衣眠靜榻策杖遶荆扉逺<lb/>
謝名兼利能忘是與非松風祛暑薄山月照螢㣲烹茗<lb/>
滿甌雪掬泉半濕衣窮通雲意密終與世人違<lb/>
　附慈受禪師擬寒山詩<lb/>
我愛寒山子身貧心自如吟詩無韻度燒火賸工夫敝<lb/>
垢衣慵洗鬅鬙髪懶梳相逢但長嘯肉眼豈知渠<lb/>
　　　又<lb/>
<pb n="KR4h0117_WYG_227-6a"/>
拾得詩清苦風騷道自存看雲欹竹石步月出松門識<lb/>
取心中印休磨鏡上痕時時多漏泄塵世少知恩<lb/>
　　　又<lb/>
人生萍托水流轉成愛河鼓激無明風出入生死波一<lb/>
念若知歇諸縁皆息魔急須登覺岸勸子莫蹉跎<lb/>
　　　又<lb/>
人生貪愛重所欲未嘗周一飯飽足矣萬鍾心未休黒<lb/>
業何時了紅裠也自羞鬚毛已侵雪猶自日悠悠<lb/>
<pb n="KR4h0117_WYG_227-6b"/>
　　　又<lb/>
何曾食萬錢顔子飲一瓢賢者心念道愚人志在庖賢<lb/>
愚趣不同何翅雲泥遙豢養恐非福可信如昭昭<lb/>
　　　又<lb/>
人生貴無業不貴多伎能伎能人看好業能灾汝形文<lb/>
章妙天下氣宇吞滄溟此身若一失六趣且飄零<lb/>
　　　又<lb/>
世間聰明人必欲聞其過寧知業所使大抵貪成祻因<lb/>
<pb n="KR4h0117_WYG_227-7a"/>
果鏡中容容豈非是我陰報最分明詎論官職大<lb/>
　　　又<lb/>
人生如春花能得㡬時好朝吹與暮洗朱顔變枯槁花<lb/>
落有後生人老不復少萬事只今休莫更招煩惱<lb/>
　　　又<lb/>
世人怕說死說著死便諱及到死期來老眼先埀淚戀<lb/>
妻復戀妾見神並見鬼不入祖師門癡迷直到底<lb/>
　　　又<lb/>
<pb n="KR4h0117_WYG_227-7b"/>
六十休造屋七十莫置衣縱然得受用能得㡬多時身<lb/>
心要早歇凖擬與死期正如人逺出預辦為便宜<lb/>
　　　又<lb/>
道力與福力平時似亂真福力有盛衰道力無富貧人<lb/>
生不學道只種輪迴因君看天福盡滿眼生埃塵<lb/>
　　　又<lb/>
自料七十嵗匆遽那能期况今五六十形骸覺漸衰正<lb/>
如春暮後青多紅少時去住呼吸間斯言真不欺<lb/>
<pb n="KR4h0117_WYG_227-8a"/>
　　　又<lb/>
譬如臨明鏡面目各相對好者黙自欣醜者亦知愧惟<lb/>
鏡兩無情光明常一體若人心似鏡成佛在彈指<lb/>
　　　又<lb/>
厚葬非孝心死者必遭辱君看離亂時何墓不伐斵黄<lb/>
金衆賊分白日孤鬼哭最愛莊周叟天地為棺木<lb/>
　　　又<lb/>
出家要省縁省縁易入道如何無事人婁攬閒煩惱奔<lb/>
<pb n="KR4h0117_WYG_227-8b"/>
走富貴門莊嚴房舍好不知被物使區區直到老<lb/>
　　　又<lb/>
若以争止争其諍轉不已惟忍能止諍是法中尊貴不<lb/>
見老瞿曇妙相三十二魔軍刀劒來只以無心對<lb/>
　　　又<lb/>
人身茍無業生死何足疑生也不須戀死亦不須悲一<lb/>
身真逆旅萬事皆兒嬉請來緑巖畔與君歌紫芝<lb/>
　　　又<lb/>
<pb n="KR4h0117_WYG_227-9a"/>
靜看營巢燕銜泥日千轉一栖貧家梁一宿王宫殿寄<lb/>
託暫時間何暇分貴賤人生達此理沒齒無欣怨<lb/>
　　　又<lb/>
貧窮難作福富貴易造罪有力無道心有心無貨賄有<lb/>
福有道心百中無一二不見老瞿曇福慧雙嚴美<lb/>
　　　又<lb/>
佛為大醫王留經治衆病衆生雖讀經展轉不相應病<lb/>
是貪嗔癡掃除須淨盡貪嗔癡不除無縁了真性<lb/>
<pb n="KR4h0117_WYG_227-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百二十七<lb/>
</p>
<p>
</p>
  </div>
</body>
</text>
</TEI>
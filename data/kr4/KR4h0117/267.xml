<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百六十七</head> <lb/>
    <p>
<pb n="KR4h0117_WYG_267-1a"/>
欽定四庫全書<lb/>
　石倉歴代詩選巻二百六十七<lb/>
　　　　　　　　　　　　明　曹學佺　編<lb/>
　元詩三十七<lb/>
　　劉永之<lb/>
　　　秋懐<lb/>
白日行西陸氣候慘以悽沈沈夜未旦皎皎明月輝寒<lb/>
蛩響隂砌羈鳥鳴髙枝耿耿不能寐攬衣起徘徊天道<lb/>
<pb n="KR4h0117_WYG_267-1b"/>
諒幽逺人理固多違命彼西方人喟然傷我懐翩翩梁<lb/>
間燕矯矯雲中雁南翔復北逝時序倐已換駕言出西<lb/>
郊登髙縱游觀原野何蕭條流潦方漫漫萇楚有餘悲<lb/>
下泉興永歎安得携美酒聊以娱今旦幽幽澗裏蘭娟<lb/>
娟常自好秋風厲嚴威零落隨百草芬芳豈不美衰榮<lb/>
順天道嗟我平生友離居心懆懆坐令鬢成素為歡當<lb/>
及早晝夜相代更誰能置懐抱凉飈振庭樹浮雲結重<lb/>
隂中情忽不樂拂几彈鳴琴泠泠多苦調零淚沾衣衿<lb/>
<pb n="KR4h0117_WYG_267-2a"/>
逺懐東都士登彼北邙岑悵然望京洛五噫發哀吟悠<lb/>
悠千載下誰識古人心<lb/>
　　　門有車馬客<lb/>
門有車馬客駕言發西京備諳興廢事具識治亂情天<lb/>
子既神武儲君復神明鐘鳴啓雙闕王侯方雁行要途<lb/>
無貴戚密地有寒英懐柔建六典戡强用五兵西伐踰<lb/>
葱嶺東征際滄溟北盼讋沙漠南顧定儋瓊金圖啓天<lb/>
秘銀甕發地靈八表既蕩一九有悉來庭鄙人值陽九<lb/>
<pb n="KR4h0117_WYG_267-2b"/>
嗟與厄運并慷慨携客歎矯首睎太平<lb/>
　　　翠屏山房為羅伯綱賦<lb/>
結構依茂林開軒靣青嶂浮嵐變朝采宿雨經池上春<lb/>
陽正和煦生意日條暢徑草綠已繁臯蘭葉初放脩翰<lb/>
摩煙霄游鱗泳清漲動息皆自然至理妙無象遺紛便<lb/>
靜觀寂寞諧所尚偃仰丘壑間中情無得䘮<lb/>
　　　秋林讀書圖為章光逺賦<lb/>
疏雨稍侵竹輕颸已滿林山窓敞虚寂席戸映深沈蠨<lb/>
<pb n="KR4h0117_WYG_267-3a"/>
蛸或陊几蝸牛時觸琴酌酒磐石上把巻髙梧隂披覽<lb/>
未終帙繁思浩盈衿羲皇倐已逺寂季逓荒滛懐哉魯<lb/>
連子輕世有遐心願保金玉體遺以瑶華音行當拂塵<lb/>
服就子碧山岑<lb/>
　　　舟行膠淺晩泊小橋期至豫章而别則咫尺矣<lb/>
　　　　即事書懐簡何平子<lb/>
偶遇乘槎侣因辭下澤車客程兼旦暮川路滯風沙石<lb/>
碎愁鵞子汀長怯犬牙急湍騰雪馬淺溜蹙霜花聚舫<lb/>
<pb n="KR4h0117_WYG_267-3b"/>
時連鷁攢篙若鬬蛇去留因地利漂泊任天涯洲指黄<lb/>
牛近山瞻白鶴遐潭煙迷浦溆㟁火識人家繫纜安樁<lb/>
栻偎篷宿葦葭中宵漁響歇向曉雁聲譁忽憶别期促<lb/>
還憐光景賒劒愁分紫氣酒喜酌彤霞坎壈身如寄蹉<lb/>
跎鬢欲華相期何處好勾漏問丹砂<lb/>
　　　池閣獨坐懐周伯寜諸公<lb/>
香閣林光合氷簾水霧銷虚池含碧鑑古甃疊青瑶境<lb/>
托祗園逈泉分别圃遙雙桐隂覆地疏竹榦凌霄珍鳥<lb/>
<pb n="KR4h0117_WYG_267-4a"/>
銜珠果金魚䕃翠苕輕颸次白紵凉露濕紅綃鸚鵡懐<lb/>
深酌箜篌想緩調含情託柔翰幽賞憶清杓<lb/>
　　　題匡山石室<lb/>
羣山爭盤紆衆壑盡奔放中峰最竒絶直立數千文危<lb/>
構倚石壁靣勢極𢎞敞心神坐超忽雲雨接惝怳山色<lb/>
晩更佳泉聲靜逾響猶言最絶頂臨眺極所往欲窮千<lb/>
里目更試九節杖<lb/>
　　　又<lb/>
<pb n="KR4h0117_WYG_267-4b"/>
精廬極蕭爽乃在匡山涯鮮飈泛林木旭日生巖扉樵<lb/>
路隔煙小鐘聲出林遲階前百尺樹倒挂枯藤枝中有<lb/>
避喧者禪誦清四時挽蘿結幽佩紉葉為秋衣靜談逺<lb/>
公傳東林迹已微怡然契𤣥理令我坐忘歸<lb/>
　　　方壺畫軒岐論道圖為道士何仲旭賦<lb/>
彩筆發神祕仙山開畫圖靈文隱玉笈石扇啓金樞寤<lb/>
寐軒岐術結交蘇董徒羽服繫蘿帶笻杖懸藥壺行當<lb/>
謝塵服從子崑崙墟<lb/>
<pb n="KR4h0117_WYG_267-5a"/>
　　　綠錦池為定侯賦<lb/>
官沼湛芳泉紅櫳照綺錢藻絲翻玉鯉柳葉曵金蟬日<lb/>
䕶瑰文麗雲廻碧甃圓凌波乘洛佩向月映湘弦樹影<lb/>
浮觴近花隂列籍連鑑湖賔客在共賦綠荷篇<lb/>
　　　野老看雲圖<lb/>
文湍激幽澗白雲流逺山偃仰長松下延眺一怡顔清<lb/>
風拂素服瑶花落樹間拾薪青煙際煮苓供晩飱躭此<lb/>
丘中賞竟日未言還<lb/>
<pb n="KR4h0117_WYG_267-5b"/>
　　　楊𢎞中藥室<lb/>
秉志慕冲澹息迹在丘園閒庭徧芳草高窓見逺山采<lb/>
苓陟松逕煮术散榆煙董生垂徃躅嵇子有遺編神宇<lb/>
謝氛濁天倪諒斯全惟當振塵服與子共清言<lb/>
　　　題煙雲臺<lb/>
祠宫儼肅穆靈貺赫然敷藻井垂珠實素壁繪金圖澗<lb/>
長三花樹林栖九子烏遙峰隱殘照丹霞晩漸舒眇然<lb/>
登雲駕誰謂古今殊<lb/>
<pb n="KR4h0117_WYG_267-6a"/>
　　　山亭宴坐懐西峰諸友<lb/>
荒溪無來軌山亭逈且深清風左右至夏木靄繁隂飛<lb/>
飛雙珍禽喈喈流好音懐君青霞珮歴亂朱絃琴惟應<lb/>
西峰月可以喻同心<lb/>
　　　經采石望太白墓<lb/>
采石多名酒苔磯水自香昔年李太白於此屢銜觴失<lb/>
意長安道狂歌入楚邦雲煙揮翰墨宫錦製衣裳醉骨<lb/>
埋青嶂荒祠帶夕陽余亦忘機者翩然辭帝鄉田園蕭<lb/>
<pb n="KR4h0117_WYG_267-6b"/>
水上井邑葛山旁去去隨鷗鳥煙波正𦕈茫<lb/>
　　　新歲有感寄東席煥章胡居敬<lb/>
積雪蒼茫裏寒山慘淡中艱難經日别漂泊此時同筋<lb/>
力年非壯詩書道未通狼煙春戍火禽語夜溪風心似<lb/>
西橋水滔滔日夕東<lb/>
　　　望香爐峰讀孟浩然詩因述<lb/>
移棹望廬阜香爐舊識名鳥飛千嶂碧日淨片雲青垂<lb/>
瀑長虹下深溪猛虎行松門通佛宇蘿逕遶簷楹業愛<lb/>
<pb n="KR4h0117_WYG_267-7a"/>
逺公白詩欣孟子清余方謝羈束幸此共芳聲<lb/>
　　　雪峰詩為蜀人賦<lb/>
岷峨鎮坤維上有太古雪寒光萬壑連皓采千峰列石<lb/>
竇玉泉生琪樹瑶華結拄笏靣嶙峋中懐共髙結<lb/>
　　　山澗讀易軒<lb/>
環環碧澗連靡靡蒼山屬初日照林端春餘鳴布榖松<lb/>
深有去雲苔靜無來躅獨把一篇書時向窓間讀<lb/>
　　　海屋為蕭君賦<lb/>
<pb n="KR4h0117_WYG_267-7b"/>
結屋青海上弄影滄江涯手持翡翠竿誤拂珊瑚枝龍<lb/>
嘘春霧合鶴度曉雲垂弱流幾清淺為書報安期<lb/>
　　　題枯林蘭<lb/>
猗蘭生逺壑葳蕤粲玉芳白露漙夕景光風轉朝陽吹<lb/>
簫望澧浦鼓枻向沅湘何以貽逺者徘徊雙鳴璫<lb/>
　　　寓瀟洲田庄<lb/>
暄風變時節春衣猶未換城郭日驅馳郊坰偶遊觀新<lb/>
蕪望中緑飛花坐來滿濁酒聊自傾醉即眠山館<lb/>
<pb n="KR4h0117_WYG_267-8a"/>
　　　同劉伯高分韵得羽字<lb/>
僧居謝煩燠蕭條對疎雨碧甃躍金鱗石梁散文羽水<lb/>
氣暗浮窓林煙細縈樹忽憶掉<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>船牽荷弄秋渚<lb/>
　　　贈友人之章貢<lb/>
秋雨正㝠㝠秋風何淅淅對酒送行人憂思坐塡積黄<lb/>
鵠不可馴飛蓬易相識幾日對崆峒滄洲渺難極<lb/>
　　　畦樂園<lb/>
郭南抱甕者乆與世情疎砌長龍鬚草林開燕尾渠轆<lb/>
<pb n="KR4h0117_WYG_267-8b"/>
轤花下轉萵苣雨中鋤蔗熟能相寄酬君薤葉書<lb/>
　　　咏荷葉<lb/>
圓緘初出水䂓葢已迎風色迷青鳥度䕃密戲魚通裁<lb/>
衣偏覺爽酌酒乍如空向曉珠搖蕩時㵼玉盤中<lb/>
　　　黄士一為余作墨梅效隂何體<lb/>
朝陽耀白雪微月照寒泉玉環承佩結明珠綴組連不<lb/>
愁歌次闋已向畫圖傳詎是揚州郭偏蒙何遜憐<lb/>
　　　王若水山水<lb/>
<pb n="KR4h0117_WYG_267-9a"/>
谷口寒潮上厓隂宿霧開石橋通窈窕金棧寄崔嵬樹<lb/>
暗茅堂閉波明桂楫囘山中花落盡為報豫章臺<lb/>
　　　溪山漁艇圖<lb/>
夕陽延暮景秋色逺冥冥流水雙溪緑寒山九疊青石<lb/>
樓依古木草逕接遙汀釣叟長年在何人問客星<lb/>
　　　和楊伯謙韵<lb/>
酌酒長松下垂蘿拂酒杯異禽窺藥鼎乳鹿卧書臺澗<lb/>
水穿林去山雲帶雨囘相期同結屋不厭野人來<lb/>
<pb n="KR4h0117_WYG_267-9b"/>
　　　贈傅元賓兼謝梁徵士<lb/>
百里訪柴荆秋原獨自行屐沾山雨滑衣染澗雲輕賣<lb/>
卜應濳姓工詩不趂名故人枉書札煩為謝髙情<lb/>
　　　玉峽潭陂山庄<lb/>
歲杪涉風煙連村熟芋田路危楓葉斷石險柱根懸鹿<lb/>
栅成山壘漁梁阻澗泉争心逐時化耕鑿喜安然<lb/>
　　　經湖口縣<lb/>
古縣開湖口髙檣集㟁隈山從廬阜起江向武昌來近<lb/>
<pb n="KR4h0117_WYG_267-10a"/>
水皆楊柳荒城半草萊客心元自速更遣曉風催<lb/>
　　　題方方壺畫仁智圖為道士王黙囦賦<lb/>
玉簡神仙記瓊臺羽士家軒窓明日月冠佩剪雲霞白<lb/>
鶴窺殘奕青童掃落花憶曾訪丹術楓逕駐輕車<lb/>
　　　茅屋讀書圖<lb/>
峨峨蒼山白雲冐之靈液深漉瀉為清漪帶我林薄環<lb/>
我蓬茨春日載陽卉木華滋呦呦鳴鹿泛泛浮鷖樂此<lb/>
幽獨理我琴册嗟彼聖賢遺我令則顧瞻周道零露在<lb/>
<pb n="KR4h0117_WYG_267-10b"/>
草駕言從旃中心懆懆澗有蘭茝山有蕨薇逍遙卒歲<lb/>
皓首為期<lb/>
　　　為潘仲翬題定使君所贈馬郎中畫鶴<lb/>
郎中畫鶴稱第一江海十年多見之蘭皐明月照獨舞<lb/>
雪影參差風倒吹滄洲𤣥圃三山上琪樹金芝日應長<lb/>
萬里懐歸惜羽毛中宵怨别流孤響通泉素壁乆漂零<lb/>
忽見新圖百感并華亭舊歎傷心切赤壁扁舟入夢驚<lb/>
緑錦池邊飼秋雨驃騎多情每同賦相思欲報故人知<lb/>
<pb n="KR4h0117_WYG_267-11a"/>
為傳一札東飛去<lb/>
　　　田園幽隱圖<lb/>
我家清江縣城北竹梁花埭環深宅隣屋分燈夜讀書<lb/>
仙山借鹿春耕石蹤跡年來逐轉蓬萬事驚心舊業空<lb/>
無錢買山惟愛畫坐對新圖如夢中柴門茂樹雅相向<lb/>
野水山橋接空曠雨足沙田野犢閒風囘茅屋荒雞唱<lb/>
隔林炊黍起新煙接竹穿籬引澗泉旁隄楊柳皆新種<lb/>
近舍松枝不記年<lb/>
<pb n="KR4h0117_WYG_267-11b"/>
　　　題傅商翁觀松瀑圖<lb/>
山風蕭蕭晝寂歴長松落落倚絶壁紫煙乍留青蓋中<lb/>
瀑布迸落蒼厓石山中之人形骨清幅巾藜杖時獨行<lb/>
溪廻陡絶去無路坐撫瑶琴摸澗聲我亦平生慕真賞<lb/>
十年誤落江湖上故山蕭條乆不歸夜雨秋衾夢長往<lb/>
人生適意無是非雲林乆與幽人期九節預裁青竹杖<lb/>
明朝試拂薜蘿衣<lb/>
　　　和席煥章韻<lb/>
<pb n="KR4h0117_WYG_267-12a"/>
西窓山茶初作華屋角枯楊啼早鴉景物蒼茫歲年暮<lb/>
自笑經年猶别家玉梁之山峽江上金洞瓊峰鬱相向<lb/>
却憶幽人住澗隂寄我山中采薇唱昔者登臨訪紫煙<lb/>
石幢題字不知年松杉老大堪圍帶橋水新生勝榜船<lb/>
仙人瘞劒青山麓捫蘿下窺翳修竹服食爭求五色芝<lb/>
咽泉誰試千秋菊于今局促少清閒夢著只在仙厓間<lb/>
世事撩人心懆懆誦君新詩為解顔相親未厭相疏乆<lb/>
鳥鳴嚶嚶思我友曠懐寜訝山陽鍜任逹長躭步兵酒<lb/>
<pb n="KR4h0117_WYG_267-12b"/>
獨愁無力濟時紛壯志銷沈老一邨自昔艱難仗豪杰<lb/>
令人長憶李長原<lb/>
　　　送羅與敬歸西昌<lb/>
石龍磯畔多芳草遊子憶家春已老水北楊花撲地飛<lb/>
旁人謾道飛花好愛子不忍别送子到水濆青天孤影<lb/>
飛黄鵠落日長風吹斷雲朝發銅塘津暮宿青泥渡帆<lb/>
過孝通祠漸是西昌路金魚洲逺樹青青三顧浮煙生<lb/>
杳㝠石扶壊道通髙閣水嚙危沙見古城君家正在一<lb/>
<pb n="KR4h0117_WYG_267-13a"/>
方住獨有園廬俯江渚昨夜深閨夢逺人相思定倚櫻<lb/>
桃樹<lb/>
　　　行路難<lb/>
涉水多蛟龍跋山多猛虎荒城荆棘上參天大澤脩蛇<lb/>
横草莽百里慘黯無人煙驅車暝行陷泥滓前車軸折<lb/>
後車來行人不覺傍人哀眼前道路已如此何況太行<lb/>
髙崔嵬為君歌路難請君試一聽位髙金多豈是貴擊<lb/>
鐘鼎食何足榮東溝水流西溝涸昨日花開今日落世<lb/>
<pb n="KR4h0117_WYG_267-13b"/>
事榮枯反覆手七尺之軀安所托古來賢逹人與時同<lb/>
巻舒龎公鹿門隱馬生鄉曲居欵叚聊乘下澤車何用<lb/>
終朝出畏途<lb/>
　　　題何武子所藏簡天碧松圖<lb/>
蒼松偃蹇如短虬垂肘近人寒不收悲風蕭蕭生晝晦<lb/>
古鬛陊水令人愁錦韀騎馬山隂道石黛空青拂衣好<lb/>
萬里江湖隔壯游坐觀圖畫空山老<lb/>
　　　周所立江村草堂<lb/>
<pb n="KR4h0117_WYG_267-14a"/>
將軍舊日曾分禄為結茅堂草覆簷過橋栁暗鳥爭樹<lb/>
當戸花開燕入簾醉書江石嫌雲冷晩飯山苖帶露甜<lb/>
之子多才空白首獨將詞賦擬江淹<lb/>
　　　雲卧山房為了上人賦<lb/>
空山雲卧杳難尋惟許人間禮磬音龍起鉢中生片影<lb/>
鶴歸山頂結輕隂化為法雨沾衣濕散作天花遶座深<lb/>
去住了然無定著祗應猛虎識禪心<lb/>
　　　仙溪書院為何能舉賦<lb/>
<pb n="KR4h0117_WYG_267-14b"/>
江海歸來兩鬢霜仙源深處築茅堂參差樹映春山逺<lb/>
窈窕橋通碧澗長金櫃藏書遺鳥迹石田栽玉起虹光<lb/>
只愁來往迷花嶼預擬藤隂問釣航<lb/>
　　　山居圖<lb/>
世傳隱處祗空聞草斷行蹤路不分鬼谷樹深衣濕翠<lb/>
鳯林芝煗石生雲寒泉疊響清琴調白雪飛花逐劒文<lb/>
已約八公携手去青岑從此謝囂氛<lb/>
　　　淵明入社圖<lb/>
<pb n="KR4h0117_WYG_267-15a"/>
空山樓觀逺蒼蒼路出深溪石磴長近瀑飛雲經樹濕<lb/>
穿花流水過橋香高僧喜識桄榔杖稚子歡迎薜荔裳<lb/>
入社幾時還出社松隂十里到柴桑<lb/>
　　　北澗春日二首<lb/>
青松遶舍間幽篁白板扉高薜荔墻窓曉禽聲答人語<lb/>
山春蘭氣雜梅香家留渝曲幽居僻草滿臨城舊業荒<lb/>
坐憶交親半淪没不因鳴笛自沾裳<lb/>
喔喔野雞鳴逺林瑶琴揮罷思愔愔寒陵山色難生態<lb/>
<pb n="KR4h0117_WYG_267-15b"/>
春入溪雲易合隂畬隴夜燒諳土俗州城晝掩識邊心<lb/>
芳臯杜若相將緑偏覺騷人幽怨深<lb/>
　　　重過何氏北澗<lb/>
北堂宴罷倚微醺竹几燈花坐夜分再酌蘭樽浮緑醑<lb/>
重拈綵筆冩清文山寒嵐氣朝成雨地濕松隂暮起雲<lb/>
休訝野人留戀乆十年江海厭離羣<lb/>
　　　寄淦川友人<lb/>
廢郭浮煙見緑蕪茅茨星散縣樓孤江連戈舫鳴春鸛<lb/>
<pb n="KR4h0117_WYG_267-16a"/>
樹對寒煙起夜烏古硯自磨銅雀瓦坐氊還疊罽賓瑜<lb/>
市南美酒棃花白最憶青絲繫玉壺<lb/>
　　　送鎻子堅之袁城<lb/>
雪色征袍拂曙飈宜陽西去思飄飄千峰靜對芙蓉幙<lb/>
三峽遙連螮蝀橋棹得雀舟衝雨緩借來驄馬向春驕<lb/>
青年書記相知乆共接秦筝和玉簫<lb/>
　　　和楊允恭金明橋晩眺韻<lb/>
楊烱多才愛碧流金明橋上對汀洲日沈水屋蒹葭晩<lb/>
<pb n="KR4h0117_WYG_267-16b"/>
凉入山衣薜荔秋草色淺深行處合嵐光明滅望中浮<lb/>
魚鳬零亂扁舟集渾似東湖釣石頭<lb/>
　　　題鄒惟中西樓<lb/>
西樓逺對鼎山斜野客來尋駕鹿車竹嶼暝煙浮翠黛<lb/>
石田秋雨潤銀沙清樽未酌心先醉往事重論鬢欲華<lb/>
肯借溪南三畆宅從君學種邵平𤓰<lb/>
　　　虞心山遷居隱仙寺奉柬一首<lb/>
山房借得就新泥晏食隨僧拾澗菲隣甕酒香朝可貰<lb/>
<pb n="KR4h0117_WYG_267-17a"/>
佛幢燈火夜堪依沙田紫蔗家家熟野逕丹楓處處飛<lb/>
待約彭鏞去相覔哦詩冩徧竹間扉<lb/>
　　　次友人鍾陵眺望有感之作<lb/>
萬堞參差啓四門滄江一望客消魂鳯迷吳女瓊軒月<lb/>
蝶失滕王畫棟雲孤鳥飛空看漸滅連檣依淺坐成醺<lb/>
獨愁交午歸來鶴謾有仙音忍重論<lb/>
　　　寄西峰李緯之<lb/>
漢家仙吏駕雲螭遺跡空存碧蘚滋井底龍飛山客見<lb/>
<pb n="KR4h0117_WYG_267-17b"/>
峰頭鹿過野人知芝田舊長千年藥石室新題五字詩<lb/>
寄語山中李道士好將勤學慰深期<lb/>
　　　題宋能敏青壁軒<lb/>
沓嶂層巒翠幾重神光動處有竒逢霧生深谷藏𤣥豹<lb/>
泉落隂厓化玉龍丹篆曉書朱露濕碧窓晴對白雲封<lb/>
何時携我青藜杖結屋來依五粒松<lb/>
　　　題雪林墨竹<lb/>
望霓旌兮雲間吹參差兮湘沚靈雨兮朝飛衝風兮夕<lb/>
<pb n="KR4h0117_WYG_267-18a"/>
起憶素手兮同携步捐瑤兮玉趾解翠佩兮明璫寄相<lb/>
思兮千里<lb/>
　　　題趙子深山水<lb/>
山蒼蒼兮嶔崟谷窈窈兮阻深木含滋兮競秀雲欲雨<lb/>
兮晝隂蹇行人兮中流棹扁舟兮容與渺余懐兮曷從<lb/>
望巖扃兮延佇<lb/>
　　　又<lb/>
白露零兮中洲瑤草歇兮歲已遒吹洞簫兮建翠旂望<lb/>
<pb n="KR4h0117_WYG_267-18b"/>
佳人兮澹忘歸九疑兮嵯峨衝風起兮水揚波嗟白石<lb/>
兮晝晦思千里兮奈何<lb/>
　　　題緑野春隂圖<lb/>
野色連青靄春流澹碧沄䕷蕪隨處緑離思滿南雲<lb/>
　　　子昂竹石<lb/>
古研麝煤香書傳雨漏墻高齋對松雪隨意寫瀟湘<lb/>
　　　酬别宋贊善大夫景濂二首<lb/>
諸老風流邈不聞誰携徤筆繼清芬南宫新賜郎官佩<lb/>
<pb n="KR4h0117_WYG_267-19a"/>
東觀長留太史文<lb/>
西閣垂簾坐夕隂每因朝退共論心文章千載知音少<lb/>
獨立蒼茫感慨深<lb/>
　　　四時詞<lb/>
蘭風吹煗度書幃桃雨烘晴映玉池鬼谷樹深衣濕翠<lb/>
一簾花影碎瑠璃<lb/>
翠竹庭深枕簟凉疎簾風度芰荷香覺來摛藻心如水<lb/>
繭紙新題急就章<lb/>
<pb n="KR4h0117_WYG_267-19b"/>
　　　豫章訪曠逹不偶題壁<lb/>
湖上青青萬柳條吹簫曾記醉相邀重來相覔不相遇<lb/>
却駕柴車過市橋<lb/>
　　　庚戍正月僕有金陵之行而商翁將歸高安同<lb/>
　　　　舟至湄湘留數日不能相違夜宿王氏甥西<lb/>
　　　　齋吹簫酌酒為别夫傾盖相逢猶有分攜之<lb/>
　　　　感況平生故人耶書此以見眷戀之情耳<lb/>
鸞簫緩引酒重傾夜乆燈花陊玉罌君向雲山我朝市<lb/>
<pb n="KR4h0117_WYG_267-20a"/>
江城風雨倍傷情<lb/>
　　　題竹<lb/>
溪藤潤帶空青色湘竹寒生琬琰文何處幽尋倍追憶<lb/>
夜深山雨隔窓聞<lb/>
　　　題扇與羽士<lb/>
縹緲樓居隔紫霞華陽真逸過君家金盤不薦賓筵實<lb/>
自有𤣥洲五色𤓰<lb/>
　　　聽琴圖為周易題<lb/>
<pb n="KR4h0117_WYG_267-20b"/>
韋帶筠冠白㲲衣龍唇鶴足軫文犀試看十指風泉遶<lb/>
曲裏時聞烏夜啼<lb/>
　　　題郭熈春山<lb/>
紫霧春山緑樹齊水流花嶼亂鶯啼蹇驢烏㡌歸來晚<lb/>
恰似成都濯錦溪<lb/>
　　　題扇<lb/>
烏絲細冩蠶頭篆白紵新裁燕尾衫雨過西軒苔色浄<lb/>
澗中雲影似江帆<lb/>
<pb n="KR4h0117_WYG_267-21a"/>
五粒松交九節蒲銅缾分水浸珊瑚小窓閒度遊仙曲<lb/>
吹徧參差白玉竿<lb/>
　　　西風古道圖為寺僧賦<lb/>
古道西風疋馬還數家茅屋住秋山只疑路近東林寺<lb/>
遙聽鐘聲暮靄間<lb/>
　　　和曾郁文韻<lb/>
古戍鳴笳起畫樓滿天凉月恨悠悠離人一夜思親夢<lb/>
度盡巴江楚水秋<lb/>
<pb n="KR4h0117_WYG_267-21b"/>
　　　題竹<lb/>
小窓新霽緑隂稠隨意揮毫倣薊丘老鶴陊翎囘舞翮<lb/>
洞簫吹徧石林秋<lb/>
楚人江上竹枝歌風雨瀟瀟放櫂過翠黛含顰欲誰怨<lb/>
九疑雲暗奈愁何<lb/>
市裏仙人白兎公手持玉笛向秋風綵雲低度天如水<lb/>
吹作龍吟山月中<lb/>
讀書茅齋夏日長琅玕遶屋似瀟湘山風一夜吹疎雨<lb/>
<pb n="KR4h0117_WYG_267-22a"/>
共愛西窓五月凉<lb/>
　　　題扇與何重容<lb/>
溪南溪北水雲村茅屋書燈對掩門昨夜西風送微雨<lb/>
荷花初落槿花繁<lb/>
　　　寄潔齋主人<lb/>
髙齋寂寞誰堪侣陶器單衾與素琴惟有空潭夜深月<lb/>
一泓寒景照人心<lb/>
　　　題扇<lb/>
<pb n="KR4h0117_WYG_267-22b"/>
金鳯洲頭倒玉壺銅塘浦口送飛艫他時若記分携處<lb/>
花滿春城聞鷓鴣<lb/>
　　　北澗夏日<lb/>
酒傾蘭勺石泉香衣剪荷盤露氣凉誰料十年江海興<lb/>
閉門疎雨對横塘<lb/>
　　　夜宴定侯宅醉中口占<lb/>
麾羽堂中畫燭明將軍夜醉水西營青樓小婦新承寵<lb/>
彈得凉州第一聲<lb/>
<pb n="KR4h0117_WYG_267-23a"/>
　　　墨竹<lb/>
石荷長梢雙鳯尾雷驚空谷九龍章髙秋墜露濃如乳<lb/>
㵼入金盤勝玉漿<lb/>
　　　為何彦修題懸厓古木圖<lb/>
古木蒼蒼帶女蘿峰隂斜蘸石潭波十年不到屏風疊<lb/>
夜雨茅簷幽夢多<lb/>
　　　與何重容<lb/>
百尺長松不記年石牀欹㡌午隂圓何郎茅屋相隣佳<lb/>
<pb n="KR4h0117_WYG_267-23b"/>
為煮新茶汲澗泉<lb/>
　　　夜宴凝清軒<lb/>
夜乆燈花落酒缸綵牋題句更催觴今宵獨卧西窓月<lb/>
惟有梅花入夢香<lb/>
　　　題青山白雲圖<lb/>
蒼苔茅屋靣春山飛翠浮嵐晻靄間一别漁磯成十載<lb/>
羞將華髪對青灣<lb/>
　　　墨竹<lb/>
<pb n="KR4h0117_WYG_267-24a"/>
白石蒼苔嶰谷秋疎篁古木共清幽折釵書法今誰繼<lb/>
惆悵令人憶薊丘<lb/>
春至黄陵江水生明璫翠珮不勝情微風淅淅聞鸞吹<lb/>
踈雨瀟瀟濕雉旌<lb/>
　　　寫墨竹一枝<lb/>
為君拈筆寫篔簹數尺新梢緑粉香持向西窓聽夜雨<lb/>
高情渾似對瀟湘<lb/>
　　　為彭子𢎞題漁釣圖<lb/>
<pb n="KR4h0117_WYG_267-24b"/>
彭郎磯畔小茅堂露滿秋林木葉黄石渚水生魚欲上<lb/>
一江風雨夜鳴榔<lb/>
　　　題北澗精舍<lb/>
石田流水繞生苔翠竹蒼松傍舍栽恰似輞川庄裏住<lb/>
篳門斜對芰荷開<lb/>
　　　題蘭石一幅贈蕭伯輿憲史調閩中<lb/>
武夷山中石如玉西澗無人瑤草青懸厓搴芳思獨往<lb/>
香氣襲衣秋露零<lb/>
<pb n="KR4h0117_WYG_267-25a"/>
　　　和何平子韻<lb/>
雪竹霜筠負所期寒雲飛雁影離離懸知磐石蒼苔上<lb/>
猶有山陰道士詩<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_267-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百六十七<lb/>
</p>
<p>
</p>
  </div>
</body>
</text>
</TEI>
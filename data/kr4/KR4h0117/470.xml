<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷四百七十</head> <lb/>
    <p>
<pb n="KR4h0117_WYG_470-1a"/>
欽定四庫全書<lb/>
　石倉歴代詩選卷四百七十<lb/>
　　　　　　　　　　　　明　曹學佺　編<lb/>
　明詩次集一百四<lb/>
　　王尚綗<lb/>
　　　扈磵謡<lb/>
笑殺蒼谷子結茅扈磵傍衡門交蔓草三月閉春光細<lb/>
雨朝來策疲馬一蓑骯髒眠繩牀隣人漉酒邀余去髣<lb/>
<pb n="KR4h0117_WYG_470-1b"/>
髴王喬栖隠處擊鼔鳴鐘方袒踞雲液璚漿祛俗慮瑶<lb/>
琴一弄風落絮瑞煙縹緲雙鸞翥覆觴便欲隨仙馭洞<lb/>
中丹霞剩有情勸我青精飯一筯出門杲日光破山雨<lb/>
脚膧朧雲意閒清風萬里振天末回頭芳樹非人間由<lb/>
來是蒼谷長謡下扈澗澗中風景人不聞對山聊作流<lb/>
水漫崪峍東飛旗影青三峰矗矗樹闈屏莫道山人醉<lb/>
無事讀書臺上閲金經頹然一覺芸窓曉布榖林端啼<lb/>
野鳥<lb/>
<pb n="KR4h0117_WYG_470-2a"/>
　　　欹湖馬長官督學湖南送以春風一章<lb/>
驅車過鄧林撑雲蔽日豫樟深維舟度湘水濳蛟鼓浪<lb/>
排山起使君此去若為别出門萬里江山雪春風芳草<lb/>
何曾歇<lb/>
　　　期仲黙不至孤坐偶書<lb/>
買宅城西隅退食慚幽獨閉門芳草閒誰復憐修竹凉<lb/>
飈滿四隣海月照山屋仰視雲間鴻冥飛不可逐<lb/>
　　　雨坐<lb/>
<pb n="KR4h0117_WYG_470-2b"/>
細雨良不惡鳴聲蕉葉間孤琴罷尊酒對此草堂間移<lb/>
情向雲水風帆天際還野蔓開荒徑從君歸舊山<lb/>
　　　郊行<lb/>
壮嵗不曉事意期天地長殷勤簡諸集殊無不死方委<lb/>
填竟何所佩劍逈難忘青天空鶴唳孰與哀北邙<lb/>
　　　贈李解元行<lb/>
易水蕭颼處秋風聽短吟雲來村樹暝蟲響豆花深舊<lb/>
篋猶懸劍髙齋已罷琴留君渾未得寂莫數年心<lb/>
<pb n="KR4h0117_WYG_470-3a"/>
　　　和商寅長雨後韻<lb/>
雨後尋幽㑹相逢復故人髙秋浄綺席澹月散芳隣汝<lb/>
水春來興京華嵗暮身登樓無限思肯厭去來頻<lb/>
　　　兀坐讀空同子詩有懐大復<lb/>
㡬年詩巻未曾開紫邏雲山憶鹿臺午漏旌旗隨日轉<lb/>
天門鐘鼓放朝迴憐才不見李生久動興還如何遜來<lb/>
舊事新愁俱蹭蹬清霜落木益堪哀<lb/>
　　　度闗奉賡邃老韻兼懐諸子<lb/>
<pb n="KR4h0117_WYG_470-3b"/>
三十年前華嶽還棄繻誰識此潼闗虹橋漫指天涯柱<lb/>
華榜曾遊夢裏山無地可能忘舊隠有僊端合駐童顔<lb/>
親交他日傷凋落翠壁丹崖想自攀<lb/>
　　　答陳虞山<lb/>
姑蘇江口懐君地夢裏分明數徃還罷藥焚香開舊巻<lb/>
小亭終日對虞山<lb/>
　　　和梅國韻<lb/>
潁谷已非梅國意考槃何地渺煙蘿不愁薇蕨歸來晩<lb/>
<pb n="KR4h0117_WYG_470-4a"/>
海畔風髙暮雨多<lb/>
　　　再入華山<lb/>
松逕煙蘿澗水深金風獨上華山岑真源欲問來時路<lb/>
滿地桃花何處尋<lb/>
　　孫偉<hi>字朝望有鷺沙集</hi>
　　　畫意<lb/>
野行不出逺步入橋之東雨晴農事盡水邊村逕通所<lb/>
欣抱澗人玩心於此同坐看薄雲生宛媚桃花叢柴門<lb/>
<pb n="KR4h0117_WYG_470-4b"/>
澹松桂鷄聲鳴午舂幽憩適天性送目春飛鴻嫣然吾<lb/>
得我意在忘言中<lb/>
　　　出塞曲二首<lb/>
路繞飛狐西心與大刀折鼓聲斷重圍斜日隂山雪陣<lb/>
雲隨草低殺氣傍城結何人哭遼水水上青憐滅邊色<lb/>
寒蒼茫老将節旄絶胡馬蹄足髙踏氷如踣鐵露宿黄<lb/>
沙戍哀笳增哽咽征人半未歸分甘死饑渴家山常在<lb/>
眼莫念經年别<lb/>
<pb n="KR4h0117_WYG_470-5a"/>
　　　二<lb/>
軍人莫采芑佳人莫夢蘭采芑地不生夢蘭徵驗難即<lb/>
戎有簡書内私置若干城邊戈可枕塞上雪可餐寄衣<lb/>
是何日縮肉且忍寒烽火時一紅淚落山鬼間重氣自<lb/>
輕生而暇憂摧殘君看交河水萬馬飲不乾願河向東<lb/>
流東流近長安<lb/>
　　　同養齋遊慧力寺<lb/>
禪房閉幽閴依依近寒城江光動林景巖霧逈隂晴日<lb/>
<pb n="KR4h0117_WYG_470-5b"/>
宴逺山出新松差長成客來僧自起坐久鐘亦鳴窈窕<lb/>
竹廊静時復蘭煙輕眷此同年友蹔駐車馬榮契濶慰<lb/>
初展語散情復縈法侣喜相偶煑茶支跛鐺碧甌濯孤<lb/>
興起愛緣雲行憩澗悦佳樹冷飈徐有聲且復一懽酌<lb/>
放歌滄浪清<lb/>
　　　登毘盧閣<lb/>
秋意集髙欄夕陽澹羣壑飛雲在襟袂語笑應寥廓林<lb/>
響吹霜氣時見一葉落川帆去前浦煙鳥迴丹閣素懐<lb/>
<pb n="KR4h0117_WYG_470-6a"/>
塵外想及此静中樂俯仰易為陳溪山宛如昨登臨亦<lb/>
是夢感歎空悠邈黄花昧節候冷露浮青萼撫花聿申<lb/>
寫作詩解禪縳<lb/>
　　　小畫二首<lb/>
古人翳深壑孤雲時徃還嵓花與藥蔓無人終日閒泉<lb/>
響落林曙有路穿其間未覺前山夕悠然還入山<lb/>
幽賞盈所抱心期信一邱林煙貯茅屋嵗月懐良儔草<lb/>
青不近路日斜聊繫舟夕水涵秋白孤鴻自去留<lb/>
<pb n="KR4h0117_WYG_470-6b"/>
　　　春日逺郊<lb/>
東阡一雨霽溪口聞流泉行春愜遊事沽酒盡俸錢林<lb/>
芳囀幽鳥澗日明孤煙不負黍稷税耦耕今在田<lb/>
　　　仲春郊外<lb/>
水香木蘭檝日照桃花津沃轡轉遥壑餉煙吹四隣適<lb/>
兹文墨暇欣彼物華春所思屬霄漢感歎清路塵<lb/>
　　　對酒<lb/>
芳樽臨楚水幽思誤濠梁棠憩春鳩亂蘋流晩岸香艱<lb/>
<pb n="KR4h0117_WYG_470-7a"/>
難瞻使節貧賤耻賔行獨有風前桂朝來借露光<lb/>
　　　松鶴夀彭敬之<lb/>
靈柯百尺摩蒼穹老骨鬬石如青銅長風劃然起煙壑<lb/>
㦸髯怒巻霜瞳瞳一雙白鶴好毛羽順風不羨黄鵠舉<lb/>
千嵗歸來問城郭南山只有松隂主松隂主人誕長生<lb/>
持觴愛此青田卿何時雲間騎一隻玉笙吹月上瑶京<lb/>
　　　雪景圖<lb/>
天風夜撼玻璃國四面沈沈元氣黒荒林野屋曙雞逺<lb/>
<pb n="KR4h0117_WYG_470-7b"/>
世界江山盡瑶色山翁倚檻立蒼茫一鳥不鳴山外村<lb/>
冷光十里斷人跡玉樹皓皓横山門溪寒沙淺水煙殢<lb/>
仙姝犯曉停風馭雪中忽憶清泠橋詩逋老去憑誰寄<lb/>
　　　戯題出獵圖<lb/>
朔風蕭蕭雁門道邊色寒蒼動枯草白草無邊殺氣髙<lb/>
雲中射獵雞鳴早琱弓一聲壠水聞箭帶清哀雁落雲<lb/>
狂盧閃襲黄龍磧狐兒横奔血路分解裘下馬平原立<lb/>
掠地蒼鷹羽毛濕燕姬一曲隂山歌叵羅滿注羊酥汁<lb/>
<pb n="KR4h0117_WYG_470-8a"/>
蒲萄痛飲樂無涯歸來獵獵西風旗明駞獨峯載鮮獲<lb/>
他他藉藉紛追隨鞍馬為家射獵田賀蘭山外焉支前<lb/>
但令蒼鹿黄羊壯即是三秋大有年<lb/>
　　　雪航題號<lb/>
長江瀉水下建業海門潮色動眉睫北風連山巻雪飛<lb/>
波底客舟凍一葉爾時木落江亦空舵牙撞水江之東<lb/>
萬鴉僵立磡石暗遥見縷縷茶煙紅城頭老樹低㡬尺<lb/>
雲裏看山千仞壁斷蒲折葦僻沙港冷光直射蛟龍室<lb/>
<pb n="KR4h0117_WYG_470-8b"/>
青山渡口月出皓鷲嶺夜半鐘聲到當壚一笑任吳姬<lb/>
醉著蓑衣脱貂㡌<lb/>
　　　贈弟之蒲江縣<lb/>
寒江催短日險蜀有人行窮巷違親舊衰懐托弟兄路<lb/>
當鴻雁别心與去帆征逺道加餐飯闗河早寄聲<lb/>
　　　二<lb/>
才人多被罪此意孰窺天身逐投荒檄心如未第年位<lb/>
疎惟戀闕主聖自懐賢路出巫山雨騷人莫繫船<lb/>
<pb n="KR4h0117_WYG_470-9a"/>
　　　四景<lb/>
野構延新霽輕雲放逺山酒添花木氣春與性情閒養<lb/>
拙無多事浮生有笑顔鳥聲渾識意只在釣磯灣<lb/>
短榻横清暇南山過雨痕薰風生草末積水浸雲根蕙<lb/>
思虚瑶瑟菱歌近酒樽但知真樂在相憶復誰言<lb/>
九秋風色澹水落練花潭十步有芳酌一茅還舊龕南<lb/>
山今昨是夜菊醉醒甘懐憤義熙後誰将此意參<lb/>
嵓棲寡儔匹幽思渺難裁雪陣寒初閣江光晚未開轉<lb/>
<pb n="KR4h0117_WYG_470-9b"/>
空聞語屑鏘韻上琴臺日暮看猶落漁翁罷釣回<lb/>
　　　贈黎侍御巡按四川<lb/>
蜀雨巫雲不碍山使君親度萬重闗秋花尚惜芙蓉錦<lb/>
川路頻驅横石頑拄笏獨臨飛鳥上寫詩多寄翠㣲間<lb/>
金烏踏徧行臺柏驄馬遥歸十二閑<lb/>
　　　二<lb/>
愛君詩思逼長江且酌霜英醉小窓燭裏談鋒新拔壘<lb/>
墀頭簪筆舊如杠滄洲弔影冥鴻獨霄漢連城白璧雙<lb/>
<pb n="KR4h0117_WYG_470-10a"/>
西去岷山更西路有人饑渴拜旌幢<lb/>
　　　元日<lb/>
鼔角喧春嵗已除雪花如掌徧郊墟屠蘇又醉王正月<lb/>
童子不嫌吾舊廬江曙忽驚山亦老梅寒真與鶴添<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>
農人愛此占年事莫向邊闗洒淚餘<lb/>
　　　二<lb/>
梅花喜見一枝横瓦雀連聲報曉晴三日泥穿東郭履<lb/>
六年人住楚江城川融石水源源動林晏春雲處處生<lb/>
<pb n="KR4h0117_WYG_470-10b"/>
滿面條風吹不斷閤山晴雪笠邊明<lb/>
　　　喜雨應吳太參二首<lb/>
誰挽天河四月翻山雲曉䕶使君軒蒲葵半畝青紅濕<lb/>
鸂鶒滿塘黄濁喧塍溜暗添秧下水庖煙逺駐竹邊村<lb/>
怒雷莫促乖龍急枯槁惟宜霡霖恩<lb/>
　　　二<lb/>
坐聽簷虚瀉沸濤也知真宰養民膏北窓夢覺增絺綌<lb/>
南畝人歸罷桔橰鄉賽入村喧社鼓野塘生水受漁舠<lb/>
<pb n="KR4h0117_WYG_470-11a"/>
雨師先及公田足為報官家撫字勞<lb/>
　　　十四夜月<lb/>
夜久誰家舊鏡懸清光仍欠一分圓吳剛不解斵輪意<lb/>
李白虚傳問月篇兔影斜含丹桂陌鸞聲細墮白榆煙<lb/>
玉樓仙夢今非昨天步雲驂付少年<lb/>
　　　十五夜月<lb/>
圓魄初升萬象竒霽光先泛碧梧枝清虚露墮疑蟾泣<lb/>
滄海書來訝鳯遲靈谷山髙曾對酒洞庭秋好記題詩<lb/>
<pb n="KR4h0117_WYG_470-11b"/>
廣寒仙樂開香宴法喜應拈玉笛吹<lb/>
　　　秋日遊慧力寺<lb/>
清風兩袂度禪闗繞檻蒼松記舊攀寒溜静依雙澗在<lb/>
白雲長占一邱閒酒酣送客迷江畔興至穿林坐竹間<lb/>
欲向定中談出入老禪惟看寺前山<lb/>
　　　二<lb/>
村逕蕭蕭二里長尋幽翻訝與僧忙竹廊舊憶題詩處<lb/>
蓮社新開選佛場落日疎鐘遥渡水晩風黄葉暗驚霜<lb/>
<pb n="KR4h0117_WYG_470-12a"/>
忽從伏馬橋邊過徃事今因盡可傷<lb/>
　　　潁江歸自南昌<lb/>
愁君逺道迷風雨邂逅忽隨風雨歸應為髙堂念行李<lb/>
却從漁父借蓑衣昆蟲嵗晩閉闗早鴻雁江寒接羽稀<lb/>
天地慳賢于子極且須時命向荆扉<lb/>
　　　七夕<lb/>
露下青楓暑未歸響空環珮轉輕㣲星宫一嵗<hi>闕</hi>
<pb n="KR4h0117_WYG_470-13a"/>
　<lb/>
　<lb/>
　<lb/>
　<lb/>
　<lb/>
　　　迎春柬徐太守<lb/>
霽煙初放鳥初鳴萬户春迎太守行人把隂晴占百榖<lb/>
天教風雨避雙旌江湖水動魚思泳山路寒輕木向榮<lb/>
<pb n="KR4h0117_WYG_470-13b"/>
莫訝土牛喧鼓板厥明辛苦是鞭聲<lb/>
　　　贈别廖汝謙<lb/>
一自狂歌有去舟隴雲巴月遡河流劍光逺射峨眉雪<lb/>
客思閒消鸚鵡洲鄉國又逢聽雨夜天涯重憶寄書秋<lb/>
征衫尚帶聞猿淚笑拂風塵季子裘<lb/>
　　　過石江子<lb/>
簷外江聲落酒巵老夫擕伴過隣時醉醒只在荒城住<lb/>
憂樂空煩短鬢知白璧夜光誰按劍緑琴心逺自調絲<lb/>
<pb n="KR4h0117_WYG_470-14a"/>
清談絶倒爐熏畔野性年來似鹿麋<lb/>
　　　雨中三首<lb/>
盡日髙齋聽雨眠數聲春燕語梁邊舊磯水漲知多少<lb/>
　一夜清江阻釣船<lb/>
石竹叢隂路不乾晩移殘興看春瀾落花風裏無人跡<lb/>
細雨誰憐翡翠寒<lb/>
階前楚尾濕毿毿屏下紅燈照暮龕莫怪山人詩作癖<lb/>
却勝春雨憶江南<lb/>
<pb n="KR4h0117_WYG_470-14b"/>
　　　雜畫<lb/>
村底閒門面石開青山如畫水如苔白雲久作孤舟伴<lb/>
流過清溪渡口來<lb/>
　　　山房小隠<lb/>
此身天地一笻長語笑含風草樹香莫道入山絶人境<lb/>
山前十里是柴桑<lb/>
　<lb/>
　石倉歴代詩選巻四百七十<lb/>
</p>
<p>
</p>
  </div>
</body>
</text>
</TEI>
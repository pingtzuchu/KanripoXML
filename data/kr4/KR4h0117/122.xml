<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百二十二</head> <lb/>
    <p>
<pb n="KR4h0117_WYG_122-1a"/>
欽定四庫全書<lb/>
　石倉歴代詩選巻一百二十二<lb/>
　　　　　　　　　　　　明　曹學佺　編<lb/>
　晩唐拾遺九<lb/>
　　郭受<lb/>
　　　寄杜甫<lb/>
新詩海内流傳久舊徳朝中屬望勞郡邑地卑饒霧雨<lb/>
江湖天濶足風濤松花酒熟傍看醉蓮葉舟輕自學操<lb/>
<pb n="KR4h0117_WYG_122-1b"/>
春興不知凡幾首衡陽紙價頓能高<lb/>
　　鄔載<lb/>
　　　畱别<lb/>
策名十二載獨我厄斯文爾來及門者半已昇青雲青<lb/>
雲豈無姿黄鶴素不羣一辭芸香吏幾歲滄江濆散職<lb/>
旣不羇天聰亦昭聞雖承急賢詔未詣陶唐君和風媚<lb/>
東郊具物滋南薫蕙草正可摘豫章猶未分宗師忽千<lb/>
里使我心氛氲<lb/>
<pb n="KR4h0117_WYG_122-2a"/>
　　滕倪<lb/>
　　　畱别宗人太守郎中邁<lb/>
秋初江上别旌旗故國無家淚欲垂千里未知投足處<lb/>
前程便是聽猿時誤攻文字身空老却返漁樵計已遲<lb/>
羽翼凋零飛不得丹霄無路接差池<lb/>
　　馮宿<lb/>
　　　尹河南酬别樂天夢得<lb/>
共稱洛邑難其選何幸天書用不才遙約和風新草木<lb/>
<pb n="KR4h0117_WYG_122-2b"/>
且令新雪靜塵埃臨岐有愧傾三省别酌無辭醉百杯<lb/>
明歲杏園花下集須知春色自東來<lb/>
　　李縠<lb/>
　　　浙東罷府西歸道經吳中廣文張博士皮先軰<lb/>
　　　　陸秀才皆以雅篇相送不量荒詞亦用酬别<lb/>
豈有頭風筆下痊浪成蠻語向初筵蘭亭舊址雖曾見<lb/>
柯笛遺音更不傳照耀文星吳分野留連花月晉名賢<lb/>
相逢只恨相知晩一曲驪歌又㡬年<lb/>
<pb n="KR4h0117_WYG_122-3a"/>
　　舒元輿<lb/>
　　　橋山懐古<lb/>
軒轅厭代千萬秋渌波浩蕩東南流今來古徃無不死<lb/>
獨有天地長悠悠我乗驛騎到中部古聞此地為渠搜<lb/>
橋山突兀在其左荒榛交鎻寒風愁神仙天下亦如此<lb/>
况我蹙役同蜉蝣誰言衣冠𦵏其下不見弓劔何人收<lb/>
哀喧呌笑牧童戲隂天月落狐狸遊遐思皇墳立人極<lb/>
車輪馬跡無不周洞庭張樂降𤣥鶴涿鹿大戰摧蚩尤<lb/>
<pb n="KR4h0117_WYG_122-3b"/>
智勇神天不自大風后力牧輸長籌襄城迷路問童子<lb/>
帝鄉歸去無人留崆峒求道失遺跡荆山鑄鼎餘荒丘<lb/>
君不見黄龍飛去山下路斷髯成草風颼颼<lb/>
　　張洪靖<lb/>
　　　山亭懐古<lb/>
叢石依古城流泉灑清池髙低衺丈内林木相蔽虧歸<lb/>
田竟何者為羣豈所宜誰知辨大野寄適聊在斯<lb/>
　　韓察<lb/>
<pb n="KR4h0117_WYG_122-4a"/>
　　　山亭懐古<lb/>
公府政多暇思與仁智全爲山想嵓穴引水聽潺湲軒<lb/>
冕迹自逸塵俗無由牽蒼生方矚望詎得賦歸田<lb/>
　　崔公信<lb/>
　　　和前題<lb/>
疊石狀崕巘翠含城上樓前移廬霍峰逺帶沅湘流瀟<lb/>
灑主人靜夤綠芳徑幽清輝在昬旦豈異東山遊<lb/>
　　陸躔<lb/>
<pb n="KR4h0117_WYG_122-4b"/>
　　　和前題<lb/>
激水瀉飛瀑寄懐良在兹如何謝安石要結東山期入<lb/>
座蘭蕙馥當軒松桂滋于然悟幽道境寂心自怡<lb/>
　　胡証<lb/>
　　　和前題<lb/>
飛泉天台狀峭石蓬萊姿潺湲與翠巘咫尺當幽奇居<lb/>
然盡精道得以書妍詞豈無他山勝懿此清軒墀<lb/>
　　高銖<lb/>
<pb n="KR4h0117_WYG_122-5a"/>
　　　和前題<lb/>
鬬石類巖巘飛流瀉潺湲逺壑<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>宇際孤巒雉堞間何<lb/>
必到海嶽境幽機自閒兹焉得高趣高歩謝東山<lb/>
　　張賈<lb/>
　　　和前題<lb/>
中庭起崖谷漱玉下漣漪丹丘誰云逺㝢象寫心期豈<lb/>
不貴鐘鼎至懐在希夷惟當蓬萊閣靈鳯佇來儀<lb/>
　　朱延<lb/>
<pb n="KR4h0117_WYG_122-5b"/>
　　　再登河陽城懐古<lb/>
客遊倦旅思憇駕陟崇墉元凱標竒跡安仁擅美蹤逺<lb/>
逺濁河澑出没青山峰佇想空不極懐古悵無從<lb/>
　　陳上美<lb/>
　　　咸陽懐古<lb/>
山連河水碧氛氲瑞氣東移擁聖君秦苑有花空笑日<lb/>
漢陵無主自侵雲古槐堤上鶯千囀逺渚沙中鷺一羣<lb/>
賴與淵明同把菊煙郊四望夕陽曛<lb/>
<pb n="KR4h0117_WYG_122-6a"/>
　　楊乗<lb/>
　　　呉中書事<lb/>
十萬人家天塹東管絃臺榭滿春風名歸范蠡五湖上<lb/>
國破西施一笑中香逕自生蘭葉小響廊深映月華空<lb/>
樽前多暇但懐古盡日愁吟誰與同<lb/>
　　陳通方<lb/>
　　　金谷園懐古<lb/>
緩步洛城下軫懐金谷園昔人隨水逝舊樹逐春還冉<lb/>
<pb n="KR4h0117_WYG_122-6b"/>
冉搖風弱菲菲裛露翻歌臺豈易見舞袖乍如存戲蝶<lb/>
香中起流螢暗處喧徒聞施錦帳此地擁行軒<lb/>
　　侯冽<lb/>
　　　前題<lb/>
金谷千年後春花發滿園紅芳徒笑日穠艶尚迎軒雨<lb/>
濕輕光軟風揺翠影翻猶疑施錦帳堪歎罷朱紈愁態<lb/>
鶯吟澀啼容露綴繁殷勤問前事桃李竟無言<lb/>
　　徐振<lb/>
<pb n="KR4h0117_WYG_122-7a"/>
　　　雷塘<lb/>
九重城闕悲凉盡一聚園林怨恨長花憶所爲猶自笑<lb/>
草知無道更應荒詩名占得風流在酒興催敎運祚亡<lb/>
若問皇天惆悵事只因斜日照雷塘<lb/>
　　劉郇伯<lb/>
　　　早行<lb/>
鐘静人初寢天高月自凉一星深戍火殘月半橋霜客<lb/>
老愁塵下蟬寒泣樹傍青山依舊色宛是馬卿鄉<lb/>
<pb n="KR4h0117_WYG_122-7b"/>
　　王觀<lb/>
　　　前題<lb/>
鷄唱催人起又生前去愁路眀殘月在山露宿雲收村<lb/>
店煙火動漁家燈燭幽趨名與趨利行役㡬時休<lb/>
　　劉昭禹<lb/>
　　　經費冠卿舊隠<lb/>
節高終不起死戀九華山聖主情何切孤雲性本閒名<lb/>
傳中國外墳在亂松間依約曾棲處斜陽鳥自還<lb/>
<pb n="KR4h0117_WYG_122-8a"/>
　　郭良驥<lb/>
　　　自蘇州至望亭驛有作<lb/>
南浦菰蒲遶白蘋東呉黎庻逐黄巾野棠自發空流水<lb/>
江燕初歸不見人逺岫依依如送客平田𣺌渺獨傷春<lb/>
淮中廻首長洲苑烽火年年報虜塵<lb/>
　　張賁<lb/>
　　　旅泊呉門呈一二同志<lb/>
一舸呉江晚堪憂病廣文鱸魚誰與伴鷗鳥自成羣反<lb/>
<pb n="KR4h0117_WYG_122-8b"/>
照縱横水斜空斷續雲異鄉無限思盡付酒醺醺<lb/>
　　　有呉門旅泊之什多垂見和更作一章以伸詶謝<lb/>
偶發陶匏響皆䝉組繡文清秋将落帽子夏正離羣有<lb/>
恨書燕雁無聊賦郢雲徧看心自醉不是酒能醺<lb/>
　　麴信陵<lb/>
　　　移居洞庭<lb/>
重林将疊嶂此處可逃秦水隔人間世花開洞裏春荷<lb/>
鋤分地利縱酒樂天眞萬事更何有吾今已外身<lb/>
<pb n="KR4h0117_WYG_122-9a"/>
　　梁陟<lb/>
　　　送孫舍人歸相州<lb/>
盛才傾世重清論滿朝歸作隼他年計爲鴛此地飛比<lb/>
肩移日近抗首出郊畿爲報清漳水分明照錦衣<lb/>
　　陳存<lb/>
　　　送劉秀才南歸<lb/>
鳥啼楊柳垂此别千萬里古路入商山春風生灞水停<lb/>
車落日在罷酒離人起蓬戸寄龍沙送歸情詎巳<lb/>
<pb n="KR4h0117_WYG_122-9b"/>
　　崔膺<lb/>
　　　感興<lb/>
富貴難義合困窮易感恩古來忠烈士多出貧賤門世<lb/>
上桃李樹但結繁華子白屋抱關人青雲壯心死本以<lb/>
勢利交勢盡交情巳如何失情後始歎門易軌<lb/>
　　沈徽<lb/>
　　　古興<lb/>
蔓草自細微女蘿始夭夭夤緣至百尺榮耀非一朝惠<lb/>
<pb n="KR4h0117_WYG_122-10a"/>
色高碧嶺流芳薄丹霄如何摧秀木正爲餘波漂莖葉<lb/>
落巖跡英蕤從風飈洪柯不足恃况乃記陵苕<lb/>
　　　又<lb/>
長安富豪右信是天下樞戚里笙歌發禁門冠葢趨攀<lb/>
雲無醜士唾地盡明珠日晏下䨇闕煙花亂九衢恩榮<lb/>
在片言零落亦須㬰何意還自及曲池今巳蕪<lb/>
　　孫郃<lb/>
　　　古意<lb/>
<pb n="KR4h0117_WYG_122-10b"/>
屈子生楚國七雄枉其才介潔世不容跡合藏蒿萊道<lb/>
廢固命也瓢飲亦賢哉何事葬江南空使後人哀<lb/>
　　　又<lb/>
魏禮段干木秦王乃止戈小國有其人大國奈之何賢<lb/>
哲信爲美兵甲豈云多君子戰必勝斯言聞孟軻<lb/>
　　荆冬倩<lb/>
　　　咏青<lb/>
路闢天光逺春還月道臨草濃河畔色槐結路邊隂未<lb/>
<pb n="KR4h0117_WYG_122-11a"/>
映君王史先標胄子襟經明如可拾自有致雲心<lb/>
　　李敬方<lb/>
　　　遣興<lb/>
果窺丹竈鶴莫羨白頭翁日月仙壺外筋骸藥臼中雲<lb/>
歸無定所鳥跡不畱空何必勞方寸嶇﨑問逺公<lb/>
　　呂讓<lb/>
　　　和入京<lb/>
俘囚經萬里憔悴度三春髪改河陽鬂衣餘京洛塵鍾<lb/>
<pb n="KR4h0117_WYG_122-11b"/>
儀悲去楚隨㑹泣畱秦旣謝平吳利終成失路人<lb/>
　　崔璞<lb/>
　　　䝉恩除替将還京洛偶叙所懐因成六韻呈軍<lb/>
　　　　事院諸公郡中一二秀才<lb/>
兩載求人瘼三春受代歸務繁多簿籍才短乏恩威共<lb/>
理乖天奨分憂値歲飢遽蒙交郡印安敢整朝衣作牧<lb/>
慙爲政思鄉念式㣲倘容還故里高卧掩柴扉<lb/>
　　李明逺<lb/>
<pb n="KR4h0117_WYG_122-12a"/>
　　　送韋覲謫潘州司馬<lb/>
北鳥飛不到南人誰去遊天涯浮瘴水嶺外向潘州草<lb/>
木春秋暮猿猱日夜愁定知遷客涙應只對君流<lb/>
　　劉太眞<lb/>
　　　顧十二左遷過韋蘇州房杭州韋睦州三使君<lb/>
　　　　有燕集詩因亦成篇<lb/>
寵至乃不驚罪得非無由奔迸歴畏途緬邈赴偏陬牧<lb/>
此彫弊甿屬當賦歛秋夙興諒無補旬暇焉敢休前日<lb/>
<pb n="KR4h0117_WYG_122-12b"/>
懐友生獨登城上樓迢迢西北望逺思不可收今日車<lb/>
騎來曠然銷人憂晨迎東齋飯晚度南溪遊以我碧流<lb/>
水泊君青翰舟莫将遷客程不爲勝景留飛札謝三守<lb/>
斯篇希見酬<lb/>
　　苖發<lb/>
　　　送孫徳諭罷官徃黔州<lb/>
中歲分符典石城兩朝趨陛謁承眀闕下昨陳歸老䟽<lb/>
天南今切去鄉情親知握手三秋别几杖扶身萬里行<lb/>
<pb n="KR4h0117_WYG_122-13a"/>
伯道暮年無嗣子欲將家事託門生<lb/>
　　顏萱<lb/>
　　　過張祐處士丹陽故居<hi>并序</hi>
　　萱與故張處士祐世家通舊尚憶孩稚之嵗<lb/>
　　與伯氏嘗承處士撫抱之仁目管輅為神童<lb/>
　　期孔融于偉器光隂徂謝二紀于兹適經其<lb/>
　　故居已易他主訪遺孤之所止則距故居之<lb/>
　　右二十餘步荆榛之下蓽門啓焉處士有四<lb/>
<pb n="KR4h0117_WYG_122-13b"/>
　　男一女男曰椿兒桂兒椅兒杞兒問之三己物<lb/>
　　故惟杞為遺孕與其女尚存欲揖杞與言則又<lb/>
　　求食于汝墳矣但有霜鬢而黄冠者杖䇿迎門<lb/>
　　乃昔時愛姬崔氏也與之話舊歴然可聽嗟乎<lb/>
　　葛披練裠兼非所有琴書圖籍盡屬他人又云<lb/>
　　横塘之西有故田數百畝力既貧窶十年不耕<lb/>
　　惟嵗賦萬錢求免無所嗚呼昔為穆生設醴鄭<lb/>
　　公立鄉者復何人哉因成五十六字以聞好事<lb/>
<pb n="KR4h0117_WYG_122-14a"/>
　　者<lb/>
憶昔爲兒逐我兄曽抛竹馬拜先生書齋已換當時主<lb/>
詩壁空題故友名豈是爭權畱怨敵可憐當路盡公卿<lb/>
柴扉草屋無人問猶向荒田責地征<lb/>
　　劉斌<lb/>
　　　和許給事傷牛尚書𢎞<lb/>
名臣不出世百工之所求况乃非常器遭逢與運秋符<lb/>
彩昭千里銓衡綜九流經綸資博物樽爼寄皇猷韶濩<lb/>
<pb n="KR4h0117_WYG_122-14b"/>
傾復理典禮紊還脩雖貞棟梁任兼好藝文遊佇聞知<lb/>
鼎實行當奉介丘高衢翻税駕閲水遽遷舟傳呼更何<lb/>
日曳履聞無由歸魂藐修路征棹艤䢴溝林薄長風慘<lb/>
江上寒雲愁夜臺終不曙遺芳徒自留<lb/>
　　賈馳<lb/>
　　　㑹昌間陸貞洞王滌軰題三鄉詩馳因留贈<lb/>
壁古字未滅聲長響不絶蕙質本如雲松心應耐雪耿<lb/>
耿離幽谷悠悠望甌越杞婦哭夫時城崩無此説<lb/>
<pb n="KR4h0117_WYG_122-15a"/>
　　孫棨<lb/>
　　　贈妓人<lb/>
綵翠鮮衣紅玉膚輕盈年在破𤓰初霞杯醉喚劉郎賭<lb/>
雲髻慵邀阿母梳不怕寒侵緣帶寳每憂風舉倩持裾<lb/>
謾圖西子爲粧様西子元來未得如<lb/>
　　邵士彥<lb/>
　　　秋閨<lb/>
斜日空庭暮幽閨積恨盈細風吹帳冷㣲月度窗眀怨<lb/>
<pb n="KR4h0117_WYG_122-15b"/>
坐啼相續愁眠夢不成調琴欲有弄畏作斷腸聲<lb/>
　　沈祖光<lb/>
　　　前題<lb/>
白馬三軍客青娥十載思玉庭霜落夜羅幌月眀時爐<lb/>
冷蜘蛛喜燈寒熠燿期愁多不可曙流涕坐空幃<lb/>
　　梁獻<lb/>
　　　昭君怨<lb/>
圖畫失天真容華坐誤人君恩不可再妾命在和親淚㸃<lb/>
<pb n="KR4h0117_WYG_122-16a"/>
闗山月衣銷邉塞塵一聞陽鳥至思絶漢宫春<lb/>
　　李昭象<lb/>
　　　赴舉出山留寄山居鄭叅軍<lb/>
還如費冠卿向此振高名肯羨魚鬚美長誇鶴氅輕理<lb/>
琴寒指倦試藥黒髭生時泰難雲卧隨看急詔行<lb/>
　　朱可名<lb/>
　　　應舉日寄兄弟<lb/>
廢刈鏡湖田上書紫閣前愁人久委地詩道未聞天不<lb/>
<pb n="KR4h0117_WYG_122-16b"/>
是燒金手徒抛釣月船多慙兄弟意不敢問林泉<lb/>
　　孫定<lb/>
　　　走筆寄人<lb/>
行行血淚灑塵襟事逐東流渭水深秋跨蹇驢風尚𦂳<lb/>
静投孤店日初沈一枝猶挂東堂夢千里空馳北巷心<lb/>
眀月悲歌又前去滿城煙樹噪春禽<lb/>
　　鄭巢<lb/>
　　　贈蠻僧<lb/>
<pb n="KR4h0117_WYG_122-17a"/>
南海何年過中林一磬㣲病逢秋雨發心逐暮潮歸乆<lb/>
卧前山寺猶縫故國衣近來慵步履苔蘚滿柴扉<lb/>
　　顏萱<lb/>
　　　送圓載上人<lb/>
師來一世恣經行却泛滄波問去程心靜巳能防渇鹿<lb/>
鼙喧時爲駭長鯨禪林㡬結金桃重梵室重修鐡瓦輕<lb/>
料得還鄉無别利只應先見日華生<lb/>
　　楊郇伯<lb/>
<pb n="KR4h0117_WYG_122-17b"/>
　　　送妓人出家<lb/>
盡出花鈿與四鄰雲鬟剪落厭殘春暫驚風燭難留世<lb/>
便是蓮花不染身貝葉欲翻迷錦字梵聲初學悞梁塵<lb/>
從今艶色歸空後湘浦應無解佩人<lb/>
　　范傳正<lb/>
　　　謝真人僊駕過舊山<lb/>
麾葢從仙府笙歌入舊山水流丹竈缺風起草堂闗白<lb/>
鹿行爲衛青鸞舞自閒種松鱗未老移石蘚仍斑望路<lb/>
<pb n="KR4h0117_WYG_122-18a"/>
煙霄外廻輿嶺岫間豈惟遼海鶴空歎令威還<lb/>
　　夏方慶<lb/>
　　　前題<lb/>
何年成道士綽約化童顔天上尋真侣人間憶舊山桑<lb/>
田今已變蘿蔓尚堪攀雲覆瑶壇淨苔生丹竈閒逍遥<lb/>
㸔白石寂寞閉𤣥關應是悲塵累思將羽駕還<lb/>
　　李程<lb/>
　　　贈毛仙翁<lb/>
<pb n="KR4h0117_WYG_122-18b"/>
茫茫塵累愧腥膻强把蜉蝣望列仙閒指紫霄峰下路<lb/>
却歸白鹿洞中天吹簫鳯去經何代茹玉方傳得幾年<lb/>
他日更來人世㸔又應東海變桑田<lb/>
　　楊嗣復<lb/>
　　　和前題<lb/>
天上玉郎騎白鶴肘後金壺盛妙藥暫遊下界傲五侯<lb/>
重㸔當時舊城郭羽衣茸茸輕似雪雲中雙童持綘節<lb/>
王母親縫紫錦囊獨向懐中藏秘訣令威子晉皆儔侣<lb/>
<pb n="KR4h0117_WYG_122-19a"/>
東嶽同尋太真女搜竒綴韻和陽春文章不是人間語<lb/>
藥成自固黄金骨天地齊兮身不殁日月宫中便是家<lb/>
下視崑崙何突兀童姿玉貎誰方比𤣥髪綠髯光瀰瀰<lb/>
滿朝将相門弟子隨師盡願抛塵滓九轉琅玕必有餘<lb/>
願乞刀圭救生死<lb/>
　　沈傳師<lb/>
　　　和前題<lb/>
安期何事出雲煙爲把仙方與世傳只向人間稱百嵗<lb/>
<pb n="KR4h0117_WYG_122-19b"/>
誰知洞裏過千年青牛到日迎方朔丹竈開時共稚川<lb/>
更說桃源更深䖏異花長占四時天<lb/>
　　柳公綽<lb/>
　　　和前題<lb/>
桃源千里逺花洞四時春中有含真客長爲不死人松<lb/>
髙枝葉茂鶴老羽毛新莫遣同籬槿朝榮暮化塵<lb/>
　　張賁<lb/>
　　　和傷顧道士<lb/>
<pb n="KR4h0117_WYG_122-20a"/>
鳯麟膠盡夜如何共歎先生劍解多幾度弔來惟白鶴<lb/>
此時乗去必青騾圖中含景隨殘照琴裏流泉寄逝波<lb/>
悵望真靈又空返玉書誰授紫㣲歌<lb/>
　　　酬襲美先輩見寄倒來韻<lb/>
尋疑天意喪斯文故選茅峰寄白雲酒後只留滄海客<lb/>
香前惟見紫陽君近年已絶詩書癖今日兼將筆硯焚<lb/>
爲有此身猶苦患不知何者是𤣥纁<lb/>
　　殷堯恭<lb/>
<pb n="KR4h0117_WYG_122-20b"/>
　　　府試中元觀道流步虚<lb/>
𤣥都開秘籙白石禮先生上界秋光靜中元夜景清星<lb/>
辰朝帝處鸞鶴歩虚聲玉洞花長發珠宫月最眀掃壇<lb/>
天地肅投簡鬼神驚倘賜刀圭藥還成不死名<lb/>
　　僧中寤<lb/>
　　　儀鳯中青城翠圍山下有王仙柯得道以詩贈<lb/>
　　　　之<lb/>
瞻思不及望仙兄早晩昇霞入太清手種一株松未老<lb/>
<pb n="KR4h0117_WYG_122-21a"/>
爐燒九轉藥新成心中已得黄庭術頭上應無白髪生<lb/>
異日却歸華表柱得教凡俗竝聞名<lb/>
　　郭汭<lb/>
　　　同崔員外温泉宫卽事<lb/>
輦輅辭雙闕宸遊整六師天廻紫微座日轉羽林旗霜<lb/>
氣寒戈㦸軍容壮武貔弓鳴射燕䖏泉暖躍龍時惠化<lb/>
成觀俗謳謠入武詩同歡王道盛相與詠雍熈<lb/>
　　于興宗<lb/>
<pb n="KR4h0117_WYG_122-21b"/>
　　　夏杪登越王樓臨涪江望雪山寄朝中知友<lb/>
巴西西北樓堪望亦堪愁山亂江廻逺川清樹欲秋晴<lb/>
眀中雪嶺煙靄下漁舟寫寄朝天客知予恨獨遊<lb/>
　　王鐸<lb/>
　　　和前題<lb/>
謝朓題詩處危樓壓郡城雨餘江水碧雲斷雪山眀錦<lb/>
繡來仙境風光入帝京恨無青玉案何以報髙情<lb/>
　　田章<lb/>
<pb n="KR4h0117_WYG_122-22a"/>
　　　和于中丞見寄<lb/>
志乖多感物臨眺更增愁暑候雖云夏江聲巳似秋雪<lb/>
遥難辨木村近好維舟莫恨歸朝晩朝簪擬勝遊<lb/>
　　盧侑<lb/>
　　　和前題<lb/>
圖畫越王樓開緘慰别愁山光涵雪冷水色帶江秋雲<lb/>
鳥孤征雁煙帆一葉舟嚮風舒霽景如伴謝公遊<lb/>
　　牛徴<lb/>
<pb n="KR4h0117_WYG_122-22b"/>
　　　登越王樓即事<lb/>
危樓送逺目信美奈鄉情轉㟁孤舟疾銜山落照眀蕭<lb/>
條㸔草色惆悵認江聲詎㑹登臨恨從君白髪生<lb/>
　　劉騤<lb/>
　　　題越王樓寄獻中丞使君<lb/>
朱軒迥壓碧煙州昔嵗賢王是勝遊山簇劍峰朝闕逺<lb/>
水如巴字遶城流人間物象分千里天上笙歌醉五侯<lb/>
今日登臨無限意同霑惠化自消愁<lb/>
<pb n="KR4h0117_WYG_122-23a"/>
　　楊牢<lb/>
　　　奉酬于中丞見寄之什<lb/>
劍外書來日驚忙自拆封丹青得山水强健慰心胸事<lb/>
少勝諸郡江廻見幾重寧悲乆作别且似一相逢詩合<lb/>
焚香詠愁應頼酒濃庾樓寒暑憶膓斷雪千峰<lb/>
　　李汶儒<lb/>
　　　和綿州于中丞<lb/>
珍重巴西守殷勤寄逺情劍峰當户碧詩韻瀉樓清日<lb/>
<pb n="KR4h0117_WYG_122-23b"/>
照涪川濶煙籠雪嶠眀徴黄㸔即及莫歎滯江城<lb/>
　　王嚴<lb/>
　　　和于中丞<lb/>
雉堞臨朱檻登兹便散愁蟬聲怨炎夏山色報新秋江<lb/>
轉穿雲樹心閒隨葉舟仲宣徒有歎謝守幾追遊<lb/>
　<lb/>
　<lb/>
　石倉歴代詩選巻一百二十二<lb/>
</p>
<p>
</p>
  </div>
</body>
</text>
</TEI>
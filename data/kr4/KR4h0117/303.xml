<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百三</head> <lb/>
    <p>
<pb n="KR4h0117_WYG_303-1a"/>
欽定四庫全書<lb/>
　石倉歴代詩選巻三百三<lb/>
　　　　　　　　　　　　明　曺學佺　編<lb/>
　明詩初集二十三<lb/>
　　黄哲<lb/>
　　　臨髙臺<lb/>
臨髙臺髙臺百仭淩雲開丹霞曙色明九垓咸陽王氣<lb/>
何佳哉交疏結綺紛崔嵬虹橋複道雲中來直過南山<lb/>
<pb n="KR4h0117_WYG_303-1b"/>
表雙闕遥連北極正三階宛轉朱欄臨渭水蜚㢘觀閣<lb/>
通天起銅龍髙拱日華鮮青雀翩翻月明裏鳴璫揺佩<lb/>
溢層城錦幄芙蓉翡翠屏寳鼎香酥調玉食金莖瑞露<lb/>
屑璚英璚英玉食知難老鸞鏡青蛾為誰好君王八駿<lb/>
上瑶池日暮長門怨芳草芳草年年換物華瑶池歌管<lb/>
醉流霞皆傳阿母桃成實又獻安期棗似𤓰蟠桃碩棗<lb/>
眞堪羡方朔詼諧侍懽晏題詩爭擬柏梁新求仙豈意<lb/>
桑田變願得層臺更萬重崐崙西望接崆峒能共赤松<lb/>
<pb n="KR4h0117_WYG_303-2a"/>
鞭彩鳳仍隨軒后駕蒼龍顧視萋萋茂陵道惟餘隴樹<lb/>
生秋風<lb/>
　　　戰城南<lb/>
君不聞隂山敇勒川畨兒飲馬來翩翩狼頭大纛三萬<lb/>
落彎弧注槊雄燕然烏桓古道黄沙塞青塜荒原白骨<lb/>
田漢將鷹揚遥度磧戎兵獸駭復窺邊邊烽夕照甘泉<lb/>
殿殺氣浮空白如練右地連營夜合圍左賢鳴鏑朝馳<lb/>
戰聞道嫖姚新築城先令都䕶出竒兵三門八陳互纒<lb/>
<pb n="KR4h0117_WYG_303-2b"/>
繞萬衆一心同死生偏禆轉鬬血凝肘箭鋒流星餓鴟<lb/>
吼巻甲遥搴大校旗横戈怒落單于首愁雲惨日殊糢<lb/>
糊敗馬號鳴霜草枯金裘寳玦青珊瑚閼氏花顔泣路<lb/>
隅含悲掩袂辭穹廬彫盤跪進紫駝酥軍中椎牛日髙<lb/>
㑹蒲萄寒香濃不醉振旅先論衛霍功封侯未數金章<lb/>
貴封侯意氣本雄豪誰識沙場汗馬勞惟有城南征戰<lb/>
地髑髏京觀長蓬蒿<lb/>
　　　白苧詞<lb/>
<pb n="KR4h0117_WYG_303-3a"/>
長洲宫中花月輝彩雲夜傍瓊樓飛吴姬娉婷白苧衣<lb/>
揚蘭拂蕙春風歸花籌傳觴注紅玉月鏡當筵掩明燭<lb/>
低環按節宫調促嫣然一轉亂心曲長夜酒多歡未足<lb/>
驚烏啼向東苑樹星河闌干正當戸明眸皓齒歌白苧<lb/>
蛾眉嬋娟花月妬含情奉君君莫頋雲中璧月易盈虧<lb/>
葉底穠華多盛衰願為寳階千歲石長近君王雙履綦<lb/>
　　　雉朝飛<lb/>
野田無人蒿草薄羣雉斑斑草中落五月禾熟桐風清<lb/>
<pb n="KR4h0117_WYG_303-3b"/>
南陂北陂聲喔喔東方漸髙晨露晞金翎繡項争光輝<lb/>
桑畦如霧行不見雄鳴挾雌驚復飛渇飲幽澗泉饑啄<lb/>
野田粟羣雛來哺聲粥粥寧向郊原抱耿介不羨雲霄<lb/>
競髙逐魯恭慈仁桑隂自馴鰥㷀竊傷犢牧采薪下防<lb/>
虞羅上畏鵰鶚朶頥垂涎羣動交虐聖人祝網天網疎<lb/>
八紘山澤無畋漁蓬機艾戈無爾圗朝出陌上飛暮還<lb/>
蒿下居翼衆雛兮行且呼飲而啄兮寕爾軀雉兮雉兮<lb/>
樂何如慎勿變化陳倉為怪誣<lb/>
<pb n="KR4h0117_WYG_303-4a"/>
　　　烏棲曲<lb/>
九月過姑蘓江頭霜草枯西風吹葉盡愁殺夜棲烏棲<lb/>
烏月明裏霜重驚還起無處托安巢啞啞渡江水江波<lb/>
淺復深東去無還心白苧吳宫曲能成哀怨音只言懽<lb/>
樂長相保青春幾時秋又老可憐西子斷膓花不及虞<lb/>
姬美人草舞罷垂楊金縷衣椒房絳燭明星稀越騎争<lb/>
馳山海動吴歌尚繞梁塵飛梁塵飛飛白苧哀烏啼夜<lb/>
半閶門開鴟夷浮江麋鹿來月明猶照姑蘓臺<lb/>
<pb n="KR4h0117_WYG_303-4b"/>
　　　自君之出矣<lb/>
自君之出矣無處托鱗音思君如晝燭淚盡不明心<lb/>
　　　初入書閣呈董宗文博士兼簡同舍諸公<lb/>
河闗歇王氣淮南擅英靈天眷廸皇運人謀歸聖能石<lb/>
城雄虎踞鍾阜宛龍騰紫署𢎞東閣青門踐北陵來王<lb/>
玉帛至訪道蒲輪徵髦英起幽谷俊乂羅明庭變豹蔚<lb/>
華彩非熊聞作興朝儀制述美錫賚恩庥承前席思賈<lb/>
誼横經推戴憑奚為繞枝鵲亦企圗南鵬芸軒蠧簡輯<lb/>
<pb n="KR4h0117_WYG_303-5a"/>
蘭署鴛班升髙䇿屢懐董名流知慕膺追陪虎禁人被<lb/>
遇龍門登仍慙匠石頋用匪輿輪勝毋云棄樗杇庶以<lb/>
從規繩<lb/>
　　　十月二十二日四望山陪祀禮成呈諸執事<lb/>
𤣥明開朔序禋類卜辰良武成遵誓命汾畤備馨香惟<lb/>
皇儼雍穆對越思洋洋凝旒仰坤壝授律挾乾綱風雲<lb/>
從龍虎樂舞登鳳凰珪幣有容秩緌纓紛煥煌苾芬既<lb/>
明誠盻蠁迴穹蒼兹焉迪昌運赤伏臻遐祥徂征乃自<lb/>
<pb n="KR4h0117_WYG_303-5b"/>
葛義旅時鷹揚同徳奮熊羆桓桓先啟行阿衡重麾鉞<lb/>
跪轂觀旂常海岱仍率職堪輿希泰康䌓祠陋衰典昭<lb/>
告紀興王羣英聿來助委佩鏘珩璜多儀動文彩列宿開<lb/>
榮光庸薾忝趨承賡歌聆頌章宸猷願終述豁逹垂無<lb/>
疆<lb/>
　　　過梁昭明太子墓<lb/>
帝子降南浦飄颻蒼桂隂神飇迴震闕𤣥跡閟坤岑鳳<lb/>
陵輝璞藴龍沼媚珠沈文藻絢華黻芳芬揚素襟遺編<lb/>
<pb n="KR4h0117_WYG_303-6a"/>
軼正雅曠代馳徽音玉馬風雲變金鳬歳月深霜蘭秋<lb/>
被坂烟蘿夕翳林采蘋思永薦捐玦遂幽尋靈脩忽爾<lb/>
逝嵗晏勞予心遼東鶴馭逺緱嶺鸞笙吟眇眇因懐昔<lb/>
營營徒慨今瑶華竟衰歇惆悵雍門琴<lb/>
　　　送道士蔣玉壺還茅山<lb/>
華陽初慕道羽服依巖際辟穀咽晨霞朝元結真氣朗<lb/>
吟扶桑頌伏謁三茅氏却駕雲中龍來游人間世談𤣥<lb/>
蕋珠闕稽首張樂地調笑芙蓉笙聲飄鳳凰吹僕愧金<lb/>
<pb n="KR4h0117_WYG_303-6b"/>
門彥時聞玉笙偈方忻蘭苑晤忽念荷衣逝欲和瑶臺<lb/>
章幡然紫烟閉石室縈翠芝丹丘藹松桂望望勞予心<lb/>
猶懐碧山契<lb/>
　　　東平謁堯祠<lb/>
初政禮羣秩晨趨鄆隂郭稽古詢道源放勲久徂落齋<lb/>
宫委華梲黼扆銷丹堊庭榛雊雉升裳蘚宗彛剥惟馨<lb/>
思可薦廢墮予猶怍緬言垂衣時東狩兹方岳儀像儼<lb/>
欽明聲容被綿邈茅茨遵曩儉堦蓂傳舊朔遺澤紛在<lb/>
<pb n="KR4h0117_WYG_303-7a"/>
斯今皇仰先覺亦播康衢謡紹爾雍熈樂<lb/>
　　　曲阜里謁廟<lb/>
解組辭鄆郭驅車循魯坰前登闕里近端仰素王靈猗<lb/>
蘭遺芳潔神檜欝葱青時化洽千祀奎光浮四溟多儀<lb/>
殷廟享斯文傳壁經几筵猶設席容秩儼充庭所念迷<lb/>
途者空瞻明徳馨困䝉今獲吝幽悱未遑寧靡靡寒氷<lb/>
至塗塗朝露凝遄回馳驅意夙夜思儀刑<lb/>
　　　洪範祠龍池禱雨獲應畣隠士劉文正暨邑中<lb/>
<pb n="KR4h0117_WYG_303-7b"/>
　　　　羣彥<lb/>
齊沐戒徒御星言趨絳壇屬兹愆陽序雩祀罄衷丹龍<lb/>
湫窅深閟神物時蜿蟠馨潔始云薦靈祈紛可干沛然<lb/>
感敷施霡霂濟多難浙淅在林畹㝠㝠被岡巒焦原幸<lb/>
沾濡庶類同忻懽鳴鸛集穹窒翔鱗躍紋瀾郊坰悦童<lb/>
耄庠塾慶衣冠所協詠歸趣方希民俗安賡歌誦雲漢<lb/>
𤣥化奚能殫<lb/>
　　　弔陳思王<lb/>
<pb n="KR4h0117_WYG_303-8a"/>
鄴都䧺盛日英才妙七賢夫君照乘珠五色麗且鮮西<lb/>
園倡華藻東洛賦嬋娟㳺鸞翔朝旭芳蕖映碧漣始協<lb/>
棣華美寧虞萁豆煎桐圭空錫社銀海閉隂泉白楊翳<lb/>
荆榛狐兎穴其阡喟然兼山嘆肯企淮南僊<lb/>
　　　贈劉宗弼司業赴浙西僉事<lb/>
晨頒錦花誥夕歛絳紗帷聊當持憲節詎是解逢衣於<lb/>
越山水秀吴江鱸鱖肥移舟發白下揺斾出江畿川寒<lb/>
葭葦静天清鴻鴈飛勿念離羣速承明應復歸<lb/>
<pb n="KR4h0117_WYG_303-8b"/>
　　　秋夜雜興呈涂典籖頴<lb/>
璿杓運西宇華月麗中楹坐知流序易瑶夜秋風生銀<lb/>
漢呈宵景金堂含夕情柔條棲湛露嘉蕙茁幽莖撫迹<lb/>
遂成感如何君逺征相思雲陽浦岧嶤限玉京鏡鸞停<lb/>
趙舞筝鳳歇秦聲寸心渺何極揺蕩如懸旌<lb/>
　　　擬古<lb/>
魯連天下士夙蘊匡世才却敵愧論賞英聲騰九垓燕<lb/>
昭市駿骨樂毅趨風來虎戰躍中野名成真壯哉僕本<lb/>
<pb n="KR4h0117_WYG_303-9a"/>
江海人西登鳳凰臺感此千古意長吟屢興哀朝經夷<lb/>
門市夕醉髙陽杯揮戈拂倒影羲輪為之迴寶匣絢青<lb/>
蓮龍文拭輕埃神光夜揮霍按舞何嫌猜騰驤為君舉<lb/>
願掃浮雲開<lb/>
　　　簡涂叔良朱仲雅二博士<lb/>
貞士多苦節考槃依澗陲叢蘭佩芳潔悦懌遂幽期至<lb/>
徳無終逸明揚膺盛時兹焉華東閣俊乂相追随列宿<lb/>
呈光彩翔飇清羽儀皇謨敷禹訓風雅泛周詩幸俾纎<lb/>
<pb n="KR4h0117_WYG_303-9b"/>
䝉噐叨承陪絳帷何因永斯好介爾崇明禧<lb/>
　　　舟次靈洲候鄺雄飛使回不至<lb/>
湛露晨未晞秋華被原隰征途夙巳戒承命履遐邑桂<lb/>
水寒悠悠揚㠶望不及川鱗想同泳覊羽尚云戢維楫<lb/>
乖素期臨流重於邑睠然沮溺耦詎洒揚朱泣惆悵芳<lb/>
菲情日暮空佇立<lb/>
　　　秋月篇<lb/>
金商鳴素節瑶律届先秋始見西陵月嬋娟滄海頭清<lb/>
<pb n="KR4h0117_WYG_303-10a"/>
規臨夜滿澄影際天浮媚浦沈珠迥凝波浄練收常懸<lb/>
鳷鵲署初照鳳凰丘碧落宵同映銀潢曉共流梁園生<lb/>
綺夣陳榭感芳憂爽洽征人袂光含思婦樓玉臺情未<lb/>
巳鸞鑑影空留詎惜盈虧屢仍知晦朔周闗山隨别騎<lb/>
淇水送行舟願逐餘輝去蘭臺奉夕逰<lb/>
　　　與伯貞彧華二友㑹<lb/>
二妙聨英標睠言顧榛莽良晤諧夙心𤣥談慰幽愴江<lb/>
蘼澹新緑谷鶯聞逺響感此離索情浩蕩烟霞想夷白<lb/>
<pb n="KR4h0117_WYG_303-10b"/>
抗浮雲臨清延素賞何因繼芳躅一丘同偃仰<lb/>
　　　題蒲澗讀書處<lb/>
編茅臨巨壑伐木憩幽巖携琴初渉澗投册静窺潭麗<lb/>
澤方求益知人諧所躭靈芬遥可挹淵物坐能探野鶴<lb/>
聞朝誦霜猿聆夜談董幃凉結蕙管榻净霏嵐予志在<lb/>
山水冝從雲外參<lb/>
　　　秋日懐友<lb/>
雲館秋氣凉前楹新雨歇凉飇振清籟炎景韜餘烈時<lb/>
<pb n="KR4h0117_WYG_303-11a"/>
菊有芳華露棠飄絳葉慨此揺落情於焉謬司業端憂<lb/>
鬒髮變和俗性靈竭貞履期可堅𤣥言詎當接渺渺睇<lb/>
川梁日暮方舟渉<lb/>
　　　分韻得也字贈林生瑛充貢<lb/>
氷霜戒𤣥律逰子發中野筵几惜離羣罍樽企傾寫庭<lb/>
柯覆喧鳥場藿維征馬錫貢擬璆琳光輝孰云舍文淵<lb/>
穆奥典璧水觀儒雅扳鱗爾所之附驥吾哀也㴞滔嵗<lb/>
華晚積雪晨飛洒行矣慎毋淹長懐問津者<lb/>
<pb n="KR4h0117_WYG_303-11b"/>
　　　餞區伯寛領歸善邑教<lb/>
横塘候秋色芳蕖颯己變渺渺波上舟忽如翔風燕琴<lb/>
觴激幽思籩豆徒有踐所念同襟者飄颻各鄉縣章逢<lb/>
協冲素况復斯文彥此邦多竒勝名山蔚葱蒨暄壑棲<lb/>
雲霞寒松閲霜霰爾行問津處沮溺因可見<lb/>
　　　贈劉仁仲昆季還浙東<lb/>
沈憂自多緒復此送歸人昨夜淮南雨不知芳樹春朅<lb/>
來持别酒相與慰兹晨日暮行艫渺東南瀰越津<lb/>
<pb n="KR4h0117_WYG_303-12a"/>
　　　遊泰山<lb/>
今年初出承明班折腰從政青徐間神州二月雨新霽<lb/>
我來萬里觀名山名山泰岱連雲上鄒嶧徂徠欝相望<lb/>
晨霞彷彿見丹崖旭日曈曨射青嶂羽服逍遥山際行<lb/>
垂蘿磐石漸迴縈喬木千章寒谷秀隂泉百道曉虹明<lb/>
𤣥都太古瑶階在石室丹爐長不改中林迢遰躡天門<lb/>
五色芙蓉耀光彩東極羣真鳴珮環招揺玉女開金闗<lb/>
蒼龍飛去溟海濶黄鶴下唳清風還奎璧祥光生縹𣺌<lb/>
<pb n="KR4h0117_WYG_303-12b"/>
日觀扶桑擘昏曉登臨今日九州同顧視寧論萬山小<lb/>
名嶽齊天天下知齋宫䖍潔閟靈祗寳鼎椒蘭騰馥郁<lb/>
芝楹華葢仰葳㽔祠官祝釐朝擊鼓玉童吹笙雙鳳舞<lb/>
魯祊秦祀變浮雲后土精靈夜相語功成世世來登封<lb/>
明堂駿奔朝岱宗翠華行處入歸鳥樛木盡亞随飛龍<lb/>
微茫玉簡無人識緑壇隂洞秋聲急但聞松喬遺素書<lb/>
我欲因之蛻凢骨絶頂𤣥芝應再生神逰早顧抛塵纓<lb/>
笑騎蒼兕驂太乙稽首銀臺超上清<lb/>
<pb n="KR4h0117_WYG_303-13a"/>
　　　河渾渾洪武辛亥夏河決作<lb/>
河渾渾發崑崙渡沙磧經中原噴薄砥柱排龍門環嵩<lb/>
絶華熊虎奔君不聞漢家博望初尋源揚旌逺渉西塞<lb/>
垣窮探幽討事竒絶云是天津銀潢之所接葱嶺三時<lb/>
積雪消流沙萬泒從東决東州沃壤徐豫之墟懐山襄<lb/>
陵赤子為魚夕沒鉅野朝涵孟諸茫茫下邑皆涂汙民<lb/>
不粒食鄉無廬桑畦忽變葭葦澤麥壠盡化黿鼉居宮<lb/>
中聖人方旰食羣公夙夜憂曠職星郎又乘博望槎西<lb/>
<pb n="KR4h0117_WYG_303-13b"/>
去盟津求禹迹始聞古道行千艘一朝勢轉纔容舠奔<lb/>
衝倐忽駭神怪淺不浮漚泥沒篙我上梁山望曺濮長<lb/>
歎滄桑變陵谷萬人舉鍤功莫施猶擬宣防再興築宣<lb/>
防漢武威曷若堯無為洪波閲九載端拱垂裳衣𤣥圭<lb/>
錫夏后安得辭胼胝龍門一疏鑿亘古功巍巍巍巍功<lb/>
可成河水渾復清<lb/>
　　　奉和聖製鍾山禱雨獲應<lb/>
天蒼蒼運乾剛雨暘時若民乃康孰令熯旱憂吾王九<lb/>
<pb n="KR4h0117_WYG_303-14a"/>
土如焚嗟亢陽天津欲竭隂虹蔵王心靡寧時惻傷桑<lb/>
林罪已徳進湯齋宫對越騰馨香真宰黙應徵休祥靈<lb/>
祗率職妖魃禳先驅靊霳舞商羊天瓢一舉敷四方甘<lb/>
霖信宿仍汪洋勾龍后土占歳穰黍稷報功王道昌百<lb/>
辟慶忭懽聲揚小臣頌述歌虞唐四序順成民弗殃巍<lb/>
巍端拱垂衣裳天蒼蒼徳無疆<lb/>
　　　行路難為洪都義士揚安賦<lb/>
粤客慕逺逰東來訪仙洲扶桑弄赤日簸蕩神鰲丘天<lb/>
<pb n="KR4h0117_WYG_303-14b"/>
吴變現横蛟虬狂瀾欲濟無輕舟我心西悲安可極九<lb/>
疑回望丹山色斑竹荒祠暮雨深湘靈涙盡湘江碧直<lb/>
欲排雲窺九闗長風蕭蕭去不還鼓刀撃筑行路難相<lb/>
逢楊子傾心肝此公平生負竒氣對我髙談論經濟宫<lb/>
中聖人急徵賢君材磊落終難棄平生耻作侯門賓聲<lb/>
華滿座驚陳遵黄金結交重然諾白首相知忘故新予<lb/>
亦髙陽舊徒侣憐君跼蹐隨風塵知君愛君心獨親相<lb/>
逢正值秦淮春秦淮茫茫春水緑春風撲缸春酒熟登<lb/>
<pb n="KR4h0117_WYG_303-15a"/>
樓一醉成悲歌起舞龍泉悄終曲君不聞神鷹來脱鞲<lb/>
上縧摶呼夢刷秋空髙焉能委趐隨斥鷃喧啾俛啄棲<lb/>
蓬蒿又不聞留侯五世誇相韓徇節忘軀西入闗功成<lb/>
乃慕赤松去富貴浮雲非所干爾有萬古心時來亦如<lb/>
此魯連欲奚為欲蹈東海水行路難難可量海水尚可<lb/>
濟身名須自强願為黃鶴雲中翔凌風振翮超八荒<lb/>
　　　寓治穀城寄京華親友<lb/>
金陵别時春巳半含桃吹花鶯語亂羣公送客勞勞亭<lb/>
<pb n="KR4h0117_WYG_303-15b"/>
王事驅馳不敢緩折腰從政真可憐貂裘欲敝寒無氊<lb/>
青徐古道暗荆棘二月黄河水塞川戰場蔓草縈白骨<lb/>
城都蕭條狐兎窟桞塞胡笳夕厭聞花門突騎時還出<lb/>
獵火荒涼夜合圍聊城關外羽書飛將軍轉戰畧邢魏<lb/>
歴下逰兵分道歸瘡痍未復更顛蹶忍㸔呻唫日流血<lb/>
朝耕暮戰同死生撫字無才政多拙有時登髙望逺山<lb/>
浮雲萬里何當還令人却憶魯連子一箭成名東海間<lb/>
　　　費將軍凱還歌<lb/>
<pb n="KR4h0117_WYG_303-16a"/>
費侯佐國文且武禮樂從容在軍旅漢家卿相誰得如<lb/>
雲臺功臣祭征虜王師轉戰下山東大將平燕無限功<lb/>
復有竒兵専節制將軍同日度居庸居庸城邉草初白<lb/>
邊兵夜遁龍沙北長風吹沙鐡山黑賢王琱弓控不得<lb/>
組練如霜未倒戈狼烽斥候通灤河將軍洗兵河上波<lb/>
馬前雙吹金哱囉英䧺如公信無敵據鞍歸來親草檄<lb/>
歸來更唱平邊歌燕然山頭堪勒石忽憶去年駐阿城<lb/>
僕忝徵官曽送迎馬頭北去掃燕土今日傳聞朝玉京<lb/>
<pb n="KR4h0117_WYG_303-16b"/>
旌麾再入阿亭路横槊賦詩肯相顧官橋一道野棠開<lb/>
人道當時列營處東風二月江南春露布先傳到紫宸<lb/>
丹書鐡劵分茅土願爾功成過古人<lb/>
　　　醉歌行為鄺復初䧺飛昆仲賦<lb/>
昨日風雨中我來自西山不知春早暮花落長林間林<lb/>
間幽人心事閒相逢一笑開雲關問我别來春㡬度五<lb/>
見飛花滿行路黄橙丹荔繞池栽清水離離照芳樹登<lb/>
髙酌我黄金罍傾情寫意無嫌猜携觴復就花下飲鳥<lb/>
<pb n="KR4h0117_WYG_303-17a"/>
啄餘花鋪緑苔我惜落花君莫掃乗興即來坐芳草江<lb/>
山如此多閲人與君相期恨不早君家伯仲多材䧺白<lb/>
眉更是人中龍東山還着謝公屐百世行蔵安得同爾<lb/>
曺曽辭鶴書召予亦蹉跎走荒嶠華髮盈簮已自慚烏<lb/>
巾折角從人笑悠悠行路心惟君可知音南冠發楚奏<lb/>
拂拭瑶華琴商聲淒淒夜沈沈酒酣風悲月出林終然<lb/>
苦調不可聼為君更賦還山吟他年訪我桃花洞洞口<lb/>
花殘春正深<lb/>
<pb n="KR4h0117_WYG_303-17b"/>
　　　王彥舉聽雨軒<lb/>
輞川給事才且竒自我相親童冠時髙談甚愛風雨夕<lb/>
世上閒愁都不知㡬回共酌東軒裏正值蕭蕭滿人耳<lb/>
當窗滌筆寫黄庭涼聲㪚落鵞池水竹外淋漓芳砌寒<lb/>
簷端飛洒落花殘先生擲筆向予笑如此宫商真可懽<lb/>
况復交㳺盡文雅傾倒對之情不舍銀觥夜酌凉蒲萄<lb/>
琵琶嘈嘈急如瀉先生醉坐銀燭低行雲入簾花氣迷<lb/>
喈喈屋角聞朝雞出門只見花成泥當時䧺筆誰更好<lb/>
<pb n="KR4h0117_WYG_303-18a"/>
公孫狂歌君絶倒横眠三日醉復醒夢見池塘生春草<lb/>
一别淒凉十二年闗河風雨隔幽軒懐鄉淚逐燈花落<lb/>
隐几晴忘春溜喧君入蓬莱獻三賦我踐泥塗走中路<lb/>
歸來相見頭總白坐上逢人半新故西窗舊話誰與傳<lb/>
思君昨日空迴船緑蓑青蒻重來訪莫厭連床終夜眠<lb/>
　　　題招鶴軒<lb/>
憶昔南㳺窺洞庭醉騎孤鶴横蒼㝠千年雲夢掌中小<lb/>
一㸃君山湖上青翺翔更入瀟湘浦湘靈彈瑟鶴為舞<lb/>
<pb n="KR4h0117_WYG_303-18b"/>
清風雙翅若乘軒令我歸心厭塵土翻然獨下崑崙臺<lb/>
鶴飛却望遼天回武昌樓前招不得惟見白雲天際來<lb/>
朱君華軒號招鶴金莖可飲芝可啄臨臯羽客再相期<lb/>
為爾長鳴返廖廓<lb/>
　　　分題賦羅浮山贈何景先百戸<lb/>
吾聞名山洞天神僊之窟宅髙髙去天不盈尺上披浮<lb/>
雲横斗牛下瞰滄溟奠鰲極雲闗五城十二樓老僊燒<lb/>
丹居上頭鸞笙縹緲塵世隔羽服逍遥蒼澗幽山中夜<lb/>
<pb n="KR4h0117_WYG_303-19a"/>
浮龍虎氣石室猶蔵蕋珠祕瑶草靈苖幾度春玉泉香<lb/>
蕋三千歳還丹九轉報功成手把芙蓉朝太清蓬萊弱<lb/>
水方舟度閬苑崑崙飛盖迎我昔懐山恣長往桃華古<lb/>
洞遺幽賞鐡橋千仭意都迷絶頂𤣥芝日應長麒麟公<lb/>
子出仙臺絳節遥從天上来車馬光輝到蓬蓽相㸔一<lb/>
笑無嫌猜投我素書皆鳥跡浩蕩烟霞寫胸臆終然歸<lb/>
斾九霄長但見㝠鴻矯雙翼中郎詞藻絶人寰已進宸<lb/>
卿最上班須公為寫觀梅興寄與江南驛使還<lb/>
<pb n="KR4h0117_WYG_303-19b"/>
　　　將進酒贈彭生秉徳<lb/>
華燈照廣席錦瑟彈朱絲一彈再三歎進酒卿莫辭丈<lb/>
夫成名垂不朽彭生早試穿楊手彩鳳朝鳴崗上桐驪<lb/>
駒莫繫門前桞門前栁條冬尚青城南桂漿翻玉瓶觥<lb/>
船滿引百分勸出門不顧蓬中螢君不聞洛陽賈生對<lb/>
宣室長安九衢皆動色長安九衢横九天爾如神駒當<lb/>
自力我昔侍從金門中誓師牧野初成功功成治定四<lb/>
海同條牧再見承平風爾行决科期第一狐裘䝉茸髮<lb/>
<pb n="KR4h0117_WYG_303-20a"/>
如漆莫辭更盡金屈巵直上排雲振雙翮<lb/>
　　　短歌行與藍山陳彥中<lb/>
桂水秋風髙扁舟過蘋末西來佳公子袖拂湟川月公<lb/>
子芳年狐白裘抱琴來訪丹山丘雲邉舉手笑相揖凌<lb/>
雲意氣横清秋髙談雅論傾四座自言曽到燕山逰雪<lb/>
中射虎隨飛將原上呼鷹從列侯酒酣馳向城南獵騰<lb/>
身飛鞚輕一瞥赤手獲得千年狐路人縦觀誇勇㨗卿<lb/>
家嚴君誰得如湘南昔日専城居將門有將今復見見<lb/>
<pb n="KR4h0117_WYG_303-20b"/>
此滄波明月珠明珠白璧相照耀知音更學絲桐妙傳<lb/>
得吳儂子夜歌彈為楚客陽春調爾有吴越思言之使<lb/>
我迷罷琴惆悵孤月落衰猿老樹臨雙溪他年同泛山<lb/>
隂雪聽爾琴中烏夜啼<lb/>
　　　扶溪春望<lb/>
溪頭望春春色深美人不見勞予心緑波𣺌渺向南浦<lb/>
罨畵樓臺芳樹隂天涯滿目丹青障春日春花兩揺漾<lb/>
翡翠蘭苕不可思鴛鴦桂樹長相望相望相思雲路遥<lb/>
<pb n="KR4h0117_WYG_303-21a"/>
金塘流水亂春潮採菱風急桂舟晚疑是當年楊子橋<lb/>
橋邊楊桞青青好惆悵春心被花惱浦口迴船欲訪君<lb/>
相思一夜蘼蕪老<lb/>
　　　寄道士蕭止菴<lb/>
昔寓朱明洞神逰碧澗阿庭臨棲鶴樹衣拂掛猿蘿鳳<lb/>
吹青雲曲龍琴白雪歌仍慙勾漏令塵夢入槐柯<lb/>
　　　又<lb/>
頗棄人間事來參内景篇借騎緱嶺鶴相訪大羅仙稽<lb/>
<pb n="KR4h0117_WYG_303-21b"/>
首傳丹訣長歌入紫烟璚花不着處同掃石床眠<lb/>
　　　贈陳憲使還嘉興<lb/>
蘅臯理輕檝華筵餞逺人潮生碧海曙雨歇紅亭春適<lb/>
越遂辭禄還吴思問津超然不可企遥睇東山雲<lb/>
　　　楊氏湛碧軒<lb/>
桂浦含秋氣蘿軒澹夕隂鷺窺明鏡徹雲度彩屏深宴<lb/>
坐消塵慮遐觀恣賞心羣賢思歴下吟嘯屬芳音<lb/>
　　　送邵李二巡簡赴京<lb/>
<pb n="KR4h0117_WYG_303-22a"/>
驛樹殘朝雨汀潮急暝流旌麾從此别尊酒慰離憂虎<lb/>
石經銜箭龍門擬共舟蟾溪他夜月思爾玉京逰<lb/>
　　　贈白守中之湖廣<lb/>
王孫芳草緑離思滿西州桂醑秦淮夕蘭橈江漢秋名<lb/>
藩今所重形勝昔無儔元規賓從美吟嘯在南樓<lb/>
　　　詩僧杞上人得㫖歸鄱陽葬親二十二韻<lb/>
白下春容减紅亭麗日升暫邀芸閤彥相送草堂僧輦<lb/>
轂同文㑹旃檀異徳稱詩名隨處滿華幄自天承久被<lb/>
<pb n="KR4h0117_WYG_303-22b"/>
宸衷眷仍推講座登離宫頻召對前席譽材能尚倉供<lb/>
蒲饌禪宗問葛藤龍河朝洗鉢鹿苑夜傳燈般若翻神<lb/>
貝袈裟出御繒抽毫聨百詠揮塵竟三乘浄洒銀河水<lb/>
清涵玉井氷虚空常湛湛行住獨兢兢陟屺懐芝壠瞻<lb/>
雲别蔣陵綸音旌孝徳珍翰誄先堋寸草慈輝映雙林<lb/>
瑞露凝逍遥無俗慮攀餞有佳朋祖帳瓊花墮皇京寳<lb/>
樹層江流桮浩渺巖戸錫飛騰綺㪚烟霞動珠含水月<lb/>
澄虎溪從恵逺牛渚待袁宏莫厭塵縁混終知雅頌興<lb/>
<pb n="KR4h0117_WYG_303-23a"/>
澹湖吟賞遍來就鶴書徵<lb/>
　　　遊黄陂五十韻<lb/>
吾郡山川秀黄陂亦有名聞君談勝㮣邀我共逰行路<lb/>
指蒼崖近村臨碧澗縈塵囂辭澒洞丘壑願經營繚繞<lb/>
茭塘曲潺湲水碓清深泥縁狭徑積雨漲前阬披陟衣<lb/>
裳濕扶擕杖屨輕陽雲迷靉靆欹石履崢嶸俗訝精靈<lb/>
異誰知唱和情林僧來問訊野老亦逢迎注椀金芽茗<lb/>
充庖玉笋羮敲推籬犬吠餽餉草鷄烹少憩沾微醉前<lb/>
<pb n="KR4h0117_WYG_303-23b"/>
趨若有程土門斜束隘坡岸敞連坪石馬眠荒壠昭陵<lb/>
失廢塋騰蛟雙踴躍蹲豹互狰獰迢逓峰巒起穹窿窟<lb/>
竇鳴嶺麋超險峻潭鮪漾澄泓㶁㶁泉分潔欣欣草並<lb/>
榮奔流寒潄玉磐石迥疑城避地傷前事窮途蹙逺征<lb/>
蟻柯塵業誤魚木禍羅嬰嵗月重登覽煙霞幾變更陳<lb/>
雷今合契黄綺舊同聲招隐依松桂尋芳拾杜蘅逍遥<lb/>
吟伐木談笑坐班荆鳳澗葳蕤合螺峰宛轉明田家深<lb/>
處樂王政此時平雜㳫歡樵採喧闐羡偶耕豐年饒芋<lb/>
<pb n="KR4h0117_WYG_303-24a"/>
栗膏壤足稌秔鼓腹雍熙叟居巢太古氓幽懐真可豁<lb/>
佳境實難并白鶴鳴相狎青猿戲不驚静中無俗念方<lb/>
外有賢英蕙結靈均珮松號子晉笙仰窺懸瀑浄側度<lb/>
小橋横茅舍藤穿牖柴窗竹覆楹花簷風陣陣桐巷鳥<lb/>
嚶嚶席帽㸔雲坐匏尊倚樹傾凉颸驅溽暑斜照弄新<lb/>
晴枕石延詩思臨流破宿酲踈慵聊翰墨沈湎愧缾罌<lb/>
着屐隨康樂回車泣歩兵祗應除世鞅端可脱塵纓趨<lb/>
走煩童御徉狂托弟兄橘中期四友林下憶三生絶徳<lb/>
<pb n="KR4h0117_WYG_303-24b"/>
瓢須棄忘形席任争𤣥言超混沌遐舉問蓬瀛瑶草行<lb/>
堪掇丹砂煉欲成他年求道侣即此締幽盟<lb/>
　　　勢相國李公善長<lb/>
吾君神武定中朝丞相勲名冠百僚漢室興王推鄧禹<lb/>
唐宗開國任房喬江淮草木知名舊吴越山川闢地遥<lb/>
好向龍樓扶赤日便觀麟閣近璇霄<lb/>
　　　呈張昶參政<lb/>
絲綸閣下五雲飄政事堂中八座超班馬文章傳舊學<lb/>
<pb n="KR4h0117_WYG_303-25a"/>
夔龍勲業慶新朝宫花露重金莖賜衢桞風清玉珮揺<lb/>
江海微生叨近侍也隨丹鳳舞簫韶<lb/>
　　　呈汪朝宗叅議<lb/>
龍飛江表仗能臣虎變淮陽有俊人幃幄春風勤夙夜<lb/>
藩垣南寄息風塵聞雞屢促鳴珂入倚馬仍㸔草檄頻<lb/>
越客狂名叨薦啟無因東閣拜平津<lb/>
　　　北㨗應制<lb/>
王師幾日定秦郵詔發竒兵出夀州横海樓船通楚甸<lb/>
<pb n="KR4h0117_WYG_303-25b"/>
羽林旌節渡淮流胡笳慘動關山月戎帳威傳草木秋<lb/>
聞道鷹揚能奮迅思歸燕將莫夷猶<lb/>
　　　送董文啟之江夏宰<lb/>
委珮晨㸔拜玉除西㳺真食武昌魚王孫碧草秋無際<lb/>
仙掌金莖露下初今日才名須卓茂當年詞賦説相如<lb/>
登臨若對南樓月待爾賔鴻寄尺書<lb/>
　　　贈王深之官永康<lb/>
賞心亭下玉壺傾客裏難堪送客情沙際緑蕪朝雨净<lb/>
<pb n="KR4h0117_WYG_303-26a"/>
天涯江樹晚雲平扁舟剡水因乘興髙䇿河汾舊有名<lb/>
勿謂微官淹驥足金華涼月對秋清<lb/>
　　　正月初四日南郊禮成<lb/>
午夜祥雲繞太微聖明開運六龍飛簫韶享帝聲容麗<lb/>
玉帛來王厯數歸寳幄天光臨負扆金輿春色映垂衣<lb/>
儒臣幸覩唐虞際三祝堯年仰曙輝<lb/>
　　　謁黄石公廟<lb/>
榆徑深深一草堂松階寂寂半斜陽青山逺近分齊魯<lb/>
<pb n="KR4h0117_WYG_303-26b"/>
黄石英靈閱漢唐碑斷螭龍荆棘暗壇空鸞鶴檜槐蒼<lb/>
鄉人更説傳書意故國風雲人渺茫<lb/>
　　　舟泊龍灣寄孫仲衍<lb/>
吴檣楚柂十年間又渡秦淮虎豹闗眼底故人成寂寞<lb/>
夢中塵業負髙閑九州風雨東南㑹七澤波濤日夜還<lb/>
江上思君雲路杳掀篷秋對蔣陵山<lb/>
　　　贈洸口于巡簡<lb/>
東郡于公最有名為儒曽事魯諸生鶴書三聘雲間下<lb/>
<pb n="KR4h0117_WYG_303-27a"/>
龍劔雙飛海上行明月畫船依桂浦碧山紅樹繞花營<lb/>
齊中舊客今誰在青眼相逢萬里情<lb/>
　　　喜故人孫仲衍歸<lb/>
十年東去入皇都詞賦争誇楚大夫踈㪚巳辭金馬籍<lb/>
徉狂須覓步兵厨花開上苑啼鸚鵡草緑南園泣鷓鴣<lb/>
惟愛碧山吟巻在夜隨明月照蓬壺<lb/>
　　　贈戴雲<lb/>
十年慣聼京華雪忽憶聞雞夢覺時萬戸曉鐘金氣急<lb/>
<pb n="KR4h0117_WYG_303-27b"/>
九重仙仗珮聲遲湟州桂樹誰招隐庾嶺梅花有所思<lb/>
一曲陽春知寡和郎官清勝浩然詩<lb/>
　　　青宫哀詞<hi>懿文皇太子也</hi>
前星光隕太微間雲闕龍歸不可攀慘結𤣥雲迷海嶽<lb/>
淚揮寒雨遍戎蠻清都鶴駕翺翔逺緱嶺鸞笙縹緲還<lb/>
遥想皇情哀慟處萬年松栢紫金山<lb/>
　　　次韻仲衍巫峡秋懐<lb/>
白帝孤城蜀漢間錦江秋色隔巴山霜清灔澦璚瑶動<lb/>
<pb n="KR4h0117_WYG_303-28a"/>
雨散陽臺紫翠環王事歸心俱未己世情岐路總相關<lb/>
扁舟莫繫楓林下卧聽寒猿一夜還<lb/>
　　　從軍行贈費指揮<lb/>
英雄海左費將軍淮海吳門舊䇿勲又領貔貅三百萬<lb/>
誓清沙漠報明君<lb/>
　　　又<lb/>
聞說沙場漸倒戈受降城北是灤河雛姬窈窕隨征馬<lb/>
美酒蒲萄載駱駝<lb/>
<pb n="KR4h0117_WYG_303-28b"/>
　　　秋夜雜興<lb/>
金風瑟瑟吹明河鎻窗時見流螢過誰家玉笛生離怨<lb/>
知是吳儂子夜歌<lb/>
　　　又<lb/>
秦淮橋下江水清鳳凰臺前霜月明莫愁艇子繫何處<lb/>
楊桞蕭蕭無限情<lb/>
　　　折楊桞枝詞戲贈朱文昭<lb/>
綠隂馳道繞隋宫拂雨撩煙送晚風萬樹千條都折盡<lb/>
<pb n="KR4h0117_WYG_303-29a"/>
不堪回首畵橋東<lb/>
　　　遊洪範池與劉文正<lb/>
洞門斜日照金潭千尺藤蘿掛石龕騎馬獨來髙處望<lb/>
滿山松柏似江南<lb/>
　　　小塘山居<lb/>
璧月斜窗夜氣清禪棲無夢客燈明山中萬籟俱岑寂<lb/>
惟有松聲答磬聲<lb/>
　　　王孫挾彈圗<lb/>
<pb n="KR4h0117_WYG_303-29b"/>
樂逰原上競䌓華騎出天南白鼻騧宫錦不愁清露濕<lb/>
五陵松柏絢朝霞<lb/>
　　　又<lb/>
馳道香莎剪翠茵金鞭閑颺落花塵溫泉樹晚歌鍾起<lb/>
人識開元富貴春<lb/>
　　　寄復初景翔諸友<lb/>
寒泉疎竹映清秋曽記仙人太乙舟今日逢君同感慨<lb/>
不堪清淚洒西州<lb/>
<pb n="KR4h0117_WYG_303-30a"/>
　　　又<lb/>
荔枝原頭春水深多情得似玉郎心琵琶撥盡凉州曲<lb/>
石竹花殘風滿林<lb/>
　　　題野塘景<lb/>
花落春塘急暝流湖光山色未銷憂雙雙白鳥忽飛去<lb/>
撩亂文鴛不自由<lb/>
　<lb/>
　<lb/>
<pb n="KR4h0117_WYG_303-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百三<lb/>
</p>
<p>
</p>
  </div>
</body>
</text>
</TEI>
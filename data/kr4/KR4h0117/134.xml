<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百三十四</head> <lb/>
    <p>
<pb n="KR4h0117_WYG_134-1a"/>
欽定四庫全書<lb/>
　石倉歴代詩選巻一百三十四<lb/>
　　　　　　　　　　　　明　曹學佺　編<lb/>
　宋詩十一<lb/>
　　程　顥<lb/>
　　　顔樂亭<hi>為孔周翰作</hi>
天之生民是為物則非學非師孰覺孰識聖賢之分古<lb/>
難其明有孔之遇有顔之生聖以道化賢以學行萬世<lb/>
<pb n="KR4h0117_WYG_134-1b"/>
心目破昏為醒周爰闕里惟顔舊止巷汙于榛井湮而<lb/>
圯鄉閭蚩蚩弗視弗履有卓其誰師門之嗣追古念今<lb/>
有惻其心良賈善諭發帑以金巷治以闢井渫而深清<lb/>
泉澤物佳木成隂載基載落亭曰顔樂昔人有心予忖<lb/>
予度千載之上顔惟孔學百世之下顔居孔作盛徳彌<lb/>
光風流日長道之無疆古今所常水不忍廢地不忍荒<lb/>
嗚呼正學其何可忘<lb/>
　　　逰鄠山詩<lb/>
<pb n="KR4h0117_WYG_134-2a"/>
僕自㓜時已聞秦山多竒若有扈者尤復秀出常恨逰<lb/>
賞無便嘉祐二年始應舉得官遂請於天官氏願主簿<lb/>
書於是邑謂厭飫雲山以償素志今到官㡬二年矣中<lb/>
間被符移奔走外幹者三居其二其一則簿書期㑹倉<lb/>
廩出入固無暇息惟白雲特在山面最為近邑常乗間<lb/>
兩至其餘佳處都未得往變化初心辜負泉石五年二<lb/>
月初吉聞貳車晁公來逰諸山先是晁公見約同往㑹<lb/>
探吏失期二日早晁公以書見命始知車騎已留草堂<lb/>
<pb n="KR4h0117_WYG_134-2b"/>
走白邑大夫張君時民産有在山麓者以罪没官府符<lb/>
方命量其租入之數因請以往鞭馬至山而晁公已由<lb/>
高觀登紫閣還憇下院見待巳遂奉陪西逰經李氏五<lb/>
花莊息駕池上夜宿白雲精舍詰旦晁公西首僕復並<lb/>
山東逰紫閣登南山望仙掌回抵高觀谷探石穴窺石<lb/>
潭因周視所定田徜徉於花林水竹間夜止草堂是晚<lb/>
雨氣自西山東始慮不得徧詣諸境一霎遂霽明旦入<lb/>
太平谷憇息于重雲下院自入太平谷山水益竒絶殆<lb/>
<pb n="KR4h0117_WYG_134-3a"/>
非人境石道甚巇下視可悸往往步亂石間入長嘯洞<lb/>
過虎溪西南下至重雲閣訪鳳池觀雲頂凌霄羅漢三<lb/>
峯登東嶺望大頂積雪復東北來雲際下深澗白石磷<lb/>
磷於間水聲清泠可愛坐石掬水戀戀不能去者久之<lb/>
遂宿大定凌晨登上方候日初上西望藥山北眺大頂<lb/>
千峯萬巒目極無際下山縁東澗渡横橋復憇于重雲<lb/>
下院出谷逰太平宫故址而歸馬上率爾口語往往成<lb/>
詩章自入山至歸凡四日得長短詠共若干篇姑存之<lb/>
<pb n="KR4h0117_WYG_134-3b"/>
以志逰覽之次第云<lb/>
　　　紫閣<lb/>
仙掌逺相招縈紆渡石橋暝雲生澗底寒雨下山腰樹<lb/>
色千層亂天形一罅遥使紛難久駐回首羡漁樵<lb/>
　　　高觀谷<lb/>
轟雷疊鼓響前峯來自彤雲翠靄中洞穴積隂成氣象<lb/>
鬼神慿暗擅威風噴崖雨露千尋濕落石珠璣萬顆紅<lb/>
縱有虬龍難作祟還應不是旱時功<lb/>
<pb n="KR4h0117_WYG_134-4a"/>
　　　草堂<lb/>
參差臺殿緑雲中四面篔簹一徑通展讀華陽真誥上<lb/>
神仙居在碧琳宫<lb/>
　　　長嘯巖中得氷以石敲飡甚佳<lb/>
車倦人煩渴思長巖中氷片玉成方老仙笑我塵勞久<lb/>
乞與雲膏洗俗賜<lb/>
　　　逰重雲<lb/>
久厭昏昏萬慮塵喜尋泉石暫清神目勞足倦深山裏<lb/>
<pb n="KR4h0117_WYG_134-4b"/>
猶勝低睂對俗人<lb/>
　　　凌霄三峯<lb/>
長嘯巖東古寺前三峯相倚勢相連偶逢雲静得見日<lb/>
若有路通須近天恠石似雷鳴谷底老松如雪著崖顛<lb/>
結根不得居平地猶與蓮花逺比肩<lb/>
　　　雲際山<lb/>
南藥東邊白閣西登臨身共白雲齊上方頂上朝來望<lb/>
陡覺羣峯四面低<lb/>
<pb n="KR4h0117_WYG_134-5a"/>
　　　是逰也得小松黄楊各四本植於公署之西窗<lb/>
　　　　戲作五絶呈邑令張寺丞<hi>興宗</hi>
中春時節百花明何必繁絃列管聲借問近郊行樂地<lb/>
潢溪山水照人清<lb/>
有生得遇唐虞聖為政仍逢守令賢縱得無能閒主簿<lb/>
嬉逰不負艷陽天<lb/>
獄訟已聞寃滯雪田農還喜土膏勻只應野叟猶相笑<lb/>
不與溪山作主人<lb/>
<pb n="KR4h0117_WYG_134-5b"/>
　　　春雪<lb/>
二月將臨尾羣隂久退濳只知桃李艷何復雪霜嫌密<lb/>
霰仍先集飄霙忽散霑帶風成料峭和雨作亷纎江漢<lb/>
初彌望珠璣間得兼片㾗才著瓦斜勢漸穿簾鳥化遼<lb/>
城鶴途鋪越女縑落英時鬬舞飛絮或同黏寒怯開闈<lb/>
賞光凝伴月覘價增樵市炭興入酒家帘惜竹頻敲葉<lb/>
愁花旋覆苫失權悲太皥助虐有飛亷積勢方平壠澌<lb/>
流已墜簷東君莫惆悵杲日待重瞻<lb/>
<pb n="KR4h0117_WYG_134-6a"/>
　　　新晴野步<lb/>
青帝芳成萬物春如何淫雨害芳晨乞求共指雲間日<lb/>
悔恨輕嫌陌上塵消盡風威猶料峭放開春色已嶙峋<lb/>
燕逰莫道王孫樂亦有羲皇更上人<lb/>
　　　西湖<lb/>
潩水橋邊鴨子陂樓臺只在郡城西煙波乍見心先快<lb/>
島㠘將尋路欲迷盡日無風横舴艋有時經雨飲虹霓<lb/>
如何咫尺塵埃地不使逰人續杖藜<lb/>
<pb n="KR4h0117_WYG_134-6b"/>
　　　環翠亭<lb/>
城居不見萬山重因起高亭破逺空虚曠直疑天宇外<lb/>
周旋如在畫屏中凝風散藹層層出削玉排青面面同<lb/>
暫得登臨已忘去四時佳致屬賢公<lb/>
　　　陪陸子履白石萬固<lb/>
條山蒼蒼河流黄中蒲形勢天下疆帝得賢侯殿一方<lb/>
四年不更慰民望元豐戊午季春月上心閔雨愁黎蒼<lb/>
使車四出走羣望我亦奉命來陜疆精誠感格天意順<lb/>
<pb n="KR4h0117_WYG_134-7a"/>
詔書才下雨已霶病麥還青禾出土野農鼓舞歌君王<lb/>
故人相見不道舊為雨歡喜殊未央聖主寛憂小臣樂<lb/>
自可放蕩舒中腸白石萬固皆勝地主人挈我㩦壺觴<lb/>
况逢佳日俗所尚車馬未曉填康莊扶提十里雜老幼<lb/>
迤邐千騎明戈鎗初聽鳴鐃入青靄漸見朱斾輝朝陽<lb/>
遨頭自是謝康樂後乗獨慚元漫郎侯來雖知有賓客<lb/>
衆喜更為將豐穰臨溪坐石徧巖谷幽處往往聞絲簧<lb/>
山光似迎好客動日景定為逰人長乗高望逺興不盡<lb/>
<pb n="KR4h0117_WYG_134-7b"/>
戀戀不知岐路忙人生汩没苦百態得此樂事真難常<lb/>
我辭佳境已惆悵侯亦那得久此鄉他時㑹合重相語<lb/>
辜負泉石何能忘<lb/>
　　　題淮南寺<lb/>
南去北來誰得休白蘋吹盡楚江秋道人不是悲秋客<lb/>
一任晩山相對愁<lb/>
　　　和詠草<lb/>
漸覺東皇意思勻陳根初動夜來新忽驚平地有輕緑<lb/>
<pb n="KR4h0117_WYG_134-8a"/>
已盖六街無舊塵莫為枯榮吟野望且憐愁醉祝香輪<lb/>
詩人空怨王孫逺極目萋萋又一春<lb/>
　　　逰月陂仝諸公<lb/>
月陂堤上四徘徊北有中天百尺臺萬物巳隨秋氣改<lb/>
一樽聊為晩涼開水心雲影閒相照林下泉聲静得來<lb/>
世事無端何足計但逢佳日約重陪<lb/>
　　　和王安之<lb/>
閒坊西曲奉常家景物天然占一窊恰似庾園基址小<lb/>
<pb n="KR4h0117_WYG_134-8b"/>
全勝滬澗路途賖知君陋巷心常足比我僑居樂已奢<lb/>
且喜杖藜相過易隔牆無用少逰車<lb/>
　　　和諸公梅臺<lb/>
急須乗興賞春英莫待空枝謾寄聲淑景暖風前日事<lb/>
淡雲㣲雨此時情<lb/>
　　　後一日再和<lb/>
常勸嬉逰須及辰莫辭巾屨染埃塵秪應風雨梅臺上<lb/>
已減前時一半春<lb/>
<pb n="KR4h0117_WYG_134-9a"/>
　　　郊行即事<lb/>
芳原緑野恣行時春入遥山碧四圍興逐亂紅穿栁巷<lb/>
困臨澄碧坐苔磯莫辭盃酒十分醉秪恐風花一片飛<lb/>
况是清明好天氣不妨逰衍暮忘歸<lb/>
　　　春日江上<lb/>
新蒲嫰栁滿汀洲春入漁汀一棹浮雲幕倒遮天外日<lb/>
風帘輕颺竹間樓望窮逺岫㣲茫見興逐歸槎汗漫逰<lb/>
不畏蛟螭起波浪却憐清泚向東流<lb/>
<pb n="KR4h0117_WYG_134-9b"/>
　　　下白徑嶺先寄孔周翰郎中<lb/>
驟經㣲雨過芳郊轉覺長河氣象豪歸騎已登呉坂峻<lb/>
飛雲猶認華山高門前岐路通西國城上樓臺厭巨濤<lb/>
欲問甘棠舊風化主人邀客醉香醪<lb/>
　　　陳公廙園修褉事席上賦<lb/>
盛集蘭亭舊風流洛社今坐中無俗客水曲有清音香<lb/>
篆來還去花枝泛復沈未須愁日暮天際是輕隂<lb/>
　　　新晴野步<lb/>
<pb n="KR4h0117_WYG_134-10a"/>
隂曀消除六幕寛嬉逰何事我心閒鳥聲人意融和候<lb/>
草色花芳杳藹間水底㫁霞光出岸雲頭斜日影銜山<lb/>
若慿詩思為描冩却恐騷人閣筆還<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_134-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷一百三十四<lb/>
</p>
<p>
</p>
  </div>
</body>
</text>
</TEI>
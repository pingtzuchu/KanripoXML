<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷四百五十</head> <lb/>
    <p>
<pb n="KR4h0117_WYG_450-1a"/>
欽定四庫全書<lb/>
　石倉歴代詩選卷四百五十<lb/>
　　　　　　　　　　　　明　曹學佺　編<lb/>
　明詩次集八十四<lb/>
　　黄　相<lb/>
　　　秋懐二首<lb/>
桂巖澹秋色蘆渚澄夕空醉来坐明月吟對城西峰輟<lb/>
兹膝上琴睇彼雲間鴻烟霧滿衣袂不知清夜終<lb/>
<pb n="KR4h0117_WYG_450-1b"/>
迢迢蘿逕口隠隠石溪灣秋風何處來木脫空青山人<lb/>
家夕陽度鳥路晴雲還吾將訪髙隠清風邈難攀<lb/>
　　　寒村<lb/>
寒村晚喧静何處吹長笛樓上明月髙吹衣風淅淅飜<lb/>
動敗葉林琅玕下空碧極目望鄉闗鄉闗暮雲隔顧影<lb/>
暫徘徊仰羨雙飛翼<lb/>
　　　題山水小景<lb/>
江流帶逺村天際聳孤岫烟寒樹色昏石出苔痕痩舟<lb/>
<pb n="KR4h0117_WYG_450-2a"/>
行者何人不語手雙袖景靜心自閒咫尺羅宇宙<lb/>
　　　感歎<lb/>
翠篠秀髙原旁出槎牙棘雨露一霑濡行道每嗟惜適<lb/>
逢好事者並取置宏宅固充吟賞具美惡居然識棘非<lb/>
人所珍因篠遷為匹藉此蒼翠姿而亦䝉灌拭彼棘恃<lb/>
險狀頑枝欲凌歴清標澹不較霜風守貞直<lb/>
　　　月夜懷友<lb/>
晚凉憩庭戸華月超林端佳景豁幽思翛翛竹數竿髙<lb/>
<pb n="KR4h0117_WYG_450-2b"/>
人海東隅曠嵗希交歡離懐不得寫援琴歌且彈白鶴<lb/>
從天來迴林斂飛翰戛然鳴向我此情哀可觀盍簪在<lb/>
何日引領興長歎<lb/>
　　　題五侯筆架峰圖<lb/>
我昔曾到五侯峰五峰如指何巃嵸天生欲架如椽筆<lb/>
白雲壓徧溪南松松梢有路通山頂松風吹人雙屐冷<lb/>
仙掌髙擎北斗杓筆峰倒抹銀河影孤村烟火三兩家<lb/>
小橋流水抱村斜逺寺鐘聲雨初歇烟簑雨笠未還家<lb/>
<pb n="KR4h0117_WYG_450-3a"/>
别來彷彿十餘載明月清風不相待幾見桃花逐水流<lb/>
洞中仙子今安在我今對畫心茫然丹青滿目飛雲烟<lb/>
躋攀分寸不可到掀髯欲賦歸來篇<lb/>
　　　大風和伯固夏官<lb/>
土囊之口無結束噫氣飄然萬籟作初聽愁傾北斗杓<lb/>
久聞疑是南箕簸海水起立崑崙頽只有頑雲吹不破<lb/>
想應萬里風斯下結陰黯黯漫空過不待霏霏暮雪深<lb/>
閉戸袁安已僵卧<lb/>
<pb n="KR4h0117_WYG_450-3b"/>
　　　題張步兵懐椿壽萱卷<lb/>
我向京師為客久寅月出門將及酉月明白露下庭柯<lb/>
風振秋聲在髙栁松楸雙壁雲鎖深節物驚心幾回首<lb/>
凌晨有客來扣門懐椿夀萱巻在手乃是紫髯張步兵<lb/>
索我題詩紀其後自云生孩七月父見遺苦辛撫摩獨<lb/>
有母寂寥煦沬三十春兒頗成立母亦夀伶俜孤影曩<lb/>
到今何怙籲天天知否淚痕不盡雨痕斑號聲逈出江<lb/>
聲右反思白髪倚門人瓶罍相藉宜相守白魚青笋足<lb/>
<pb n="KR4h0117_WYG_450-4a"/>
冬春祿養色愉沗升斗負郭石田二頃餘種秫年豐催<lb/>
釀酒半澆三尺墳上茅半祝南山酌一卣遺書數巻不<lb/>
忍觀和膽一丸長在口聞君此語重歎嗟幾家堂上雙<lb/>
黄耉君猶得隴失蜀悲我似凡亡更何有<lb/>
　　　送林别駕之南康<lb/>
匡廬之山朝雨歇萬壑千巖斂晴色芙蓉朶朶翠欲流<lb/>
漠漠溪橋少行客白鹿古洞翳莓苔紫陽教規遺墨蹟<lb/>
君今半刺此名區山川文獻兩清絶憶從太學誦君文<lb/>
<pb n="KR4h0117_WYG_450-4b"/>
落地珠璣江動色吴門夢寐馳停雲燕臺杯酒共明月<lb/>
明月髙髙還照人一從離合幾圓缺那知此㑹不可常僕夫<lb/>
在門又言别是時江雲凝不飛凍雨霏霏半成雪玉樹<lb/>
臨風不可扳琪花著草真堪折折贈難將一段情强寫<lb/>
新詩手欲裂長材政理良不難佇聽佳聲滿城闕公暇<lb/>
匡廬載酒過好景寄予壯心魄<lb/>
　　　秋夜與客飲酒桂花下<lb/>
堂前老桂開清秋月光如晝凉颼飀對客忻然不能寐<lb/>
<pb n="KR4h0117_WYG_450-5a"/>
一樽笑酌庭南幽昔日李謫仙獨飲春花前何如良夜<lb/>
得佳友天香月色不用費一錢昨者中秋景雲月半成<lb/>
暝今宵桂花下即在月宫飲花間置酒月照花酒盡花<lb/>
間月又斜如此相逢若不醉花殘月缺空咨嗟<lb/>
　　　槿樹花歌<lb/>
日出花始開日没花又落明日開花笑落花不知向暮<lb/>
還如昨人間勢利自有時田竇相傾徒爾為獨不見東<lb/>
陵𤓰達人守分奚咨嗟聽我歌槿樹花<lb/>
<pb n="KR4h0117_WYG_450-5b"/>
　　　題耕讀軒<lb/>
何處託幽棲齋居傍小溪坡青春放犢牕白夜聞雞倦<lb/>
憩龎公隴光生太乙藜不教車馬迹㸃破落花泥<lb/>
　　　東坡遊赤壁圖<lb/>
壯遊聊赤壁謫宦自承明山水相吞吐英雄幾戰爭夢<lb/>
醒孤鶴曉江濶一舟横遺跡依然在披圖感慨生<lb/>
　　　和李司空寺夜對僧之作<lb/>
三入招提境蕭條異昔年雲深雙樹雨門掩一壇烟客<lb/>
<pb n="KR4h0117_WYG_450-6a"/>
去猿應送僧齋鶴尚眠東坡有遺事留偈法堂前<lb/>
　　　過武城<lb/>
落日武城過春深野色多古城疎雉堞遺俗尚絃歌徑<lb/>
路從人踐牛刀奈爾何登臨意難盡歸棹入烟波<lb/>
　　　題清隠卷<lb/>
生来恬世味何處避塵諠曲澗通前浦孤峰落逺村汲<lb/>
泉澆竹祖倚石操桐孫餘惠蘭坡上猶聞過客言<lb/>
　　　落花次見素先生韻<lb/>
<pb n="KR4h0117_WYG_450-6b"/>
風飄萬㸃眼全驚曉日飜鴉人掃城身到漢宫輕㸃額<lb/>
意傳羌笛久聞聲可憐碧草還春色却訝東風也世情<lb/>
歴亂階前平鳥篆真看綠字錦苔生<lb/>
　　　遊金山寺<lb/>
望入禪林日已曛六時鐘磬隔舟聞忘形魚鳥居相近<lb/>
倒影樓臺畫未分萬頃洪濤天接水一簾飛雨閣留雲<lb/>
老僧細話前朝事指㸃穹碑帶蘚文<lb/>
　　　壺隂太史寓慶夀寺林方齋太史以詩賀之因<lb/>
<pb n="KR4h0117_WYG_450-7a"/>
　　　　次其韻<lb/>
自昔蓬莱隔世塵先生清賞與時新偶從萬劫修来地<lb/>
暫寄三生見在身樹泛鳥聲風度曲牕横梅影月傳神<lb/>
卜隣元是他年志何幸追陪笑語頻<lb/>
　　　題醉翁亭<lb/>
六一清風自古今瑯琊深處共追尋何人更續豐亭記<lb/>
有客能傳沈氏琴半壁雲歸千樹暝兩峰泉瀉一泓深<lb/>
莫言舊亊銷沈盡碑碣文章倚晚隂<lb/>
<pb n="KR4h0117_WYG_450-7b"/>
　　　次淝河<lb/>
馬足泥深驛路遥聊從此地宿今宵溪流環抱三家市<lb/>
春色平分獨板橋過雨波間雲影淡弄晴花底鳥聲嬌<lb/>
休論草木為兵事落日髙原散逺樵<lb/>
　　　送蘭泉叔還莆<lb/>
逺山髙處夕陽銜無那離情兩不堪一槖盂城過白下<lb/>
扁舟天塹指閩南謝池春在應飛夢阮竹風髙憶共談<lb/>
到日故園多樂景芭蕉綠暗荔紅酣<lb/>
<pb n="KR4h0117_WYG_450-8a"/>
　　　送周尚岳義官<lb/>
甬水西風倚短橈相逢真慰尺書招纔經閩嶺三春雨<lb/>
又度錢塘八月潮醉後推篷看放鶴閒來欹枕聽吹簫<lb/>
栁南新屋連樟坂早晚扶笻過石橋<lb/>
　　　寄林見素先生<lb/>
思歸終日得真歸寸赤猶存鬂未絲世路幾迴探虎口<lb/>
宫中自昔妬蛾睂慰情數盞陶潛酒憂國千篇杜甫詩<lb/>
用舎行藏籌已定不勞詹尹揲枯蓍<lb/>
<pb n="KR4h0117_WYG_450-8b"/>
　　　賀王司徒先生平蠻次韻<lb/>
老子胸中十萬兵赤心許國自平生日臨漢壘旌旗耀<lb/>
風掃蠻烟羽扇清萬里鐃歌歸舊路幾人文武得全名<lb/>
丸泥更待封函谷坐使乾坤息戰爭<lb/>
　　謝廷柱<hi>字闕雙長樂人有  湖集</hi>
　　　涿郡張守四詠<lb/>
涿人誇神奇往事耳曽習飛蝗方蔽空涿境獨不入匪<lb/>
物為驅除如避不敢集么麽亦何知厥柄宜有執民曰<lb/>
<pb n="KR4h0117_WYG_450-9a"/>
侯之功太守謝不及<lb/>
　　　　右飛蝗避境<lb/>
范陽産嘉禾一莖穗三四老農駭相告具目覩兹異至<lb/>
和所薫蒸萃此耕穫地禎祥不徒來無乃表仁治借問<lb/>
治為誰召父勞撫字<lb/>
　　　　右嘉穀生郊<lb/>
望霓民皇皇桔橰力已竭太守視四境憂恫如就爇祈<lb/>
天深自咎臣職無乃缺至誠乃回天大雨漫原垤焦然<lb/>
<pb n="KR4h0117_WYG_450-9b"/>
就槁苖勃爾生意茁<lb/>
　　　　右夏禱甘霖<lb/>
豐年古有占三白乃為理如何雪愆期侯心為憂瘁積<lb/>
誠訴蒼天天亦監侯意紛紛戰玉龍敗甲灑寒吹遺蝗<lb/>
入地深樂稔歌至治<lb/>
　　　　右冬祈瑞雪<lb/>
　　　病中偶成<lb/>
伏枕意無聊黙黙北牕晚庭柯長新綠頹照送餘暖方<lb/>
<pb n="KR4h0117_WYG_450-10a"/>
欣春易回復歎嵗難挽多病過從稀轉覺意疎懶三年<lb/>
竊君祿循省每懐赧堂堂執法庭豈合容樗散岹嶢海<lb/>
上峰蒼翠如在眼老親倚門望遊子何當返古道薄三<lb/>
公歸駕豈應逺<lb/>
　　　東溪草堂為徳望題<lb/>
草堂景何勝東溪如抱環義溪合其流野水綠幾灣三<lb/>
琅翠玉削石鼔蒼烟寒主人居草堂愛溪仍愛山抱膝<lb/>
嘯雲壑撚鬚詠風瀾水近硯屏潤嵐深圖畫斑霜朝視<lb/>
<pb n="KR4h0117_WYG_450-10b"/>
蠏箔月夜横釣竿賜書藏手澤枉駕萃儒冠興動浣花<lb/>
曲身疑輞川間君子有霧隠哲人豈泥蟠吾意在山水<lb/>
相思歌考槃剡溪雪載舫乘興未能還<lb/>
　　　十月七日同黄敬之宿源口舟中有懐謝行忠<lb/>
　　　　上舎<lb/>
好山能留人源口舟夜泊于時冬初交微雨曉來作推<lb/>
篷稍露坐頓覺雙袖薄月上山影髙溪寒水痕落澄波<lb/>
浸疎星霜林出危閣且教息塵想豈但休倦脚㑹意有<lb/>
<pb n="KR4h0117_WYG_450-11a"/>
敬之細話舉杯勺天空萬籟靜未覺景寂莫悠然發遐<lb/>
想三華舊遊樂吾宗老上舎髙韻比孤鶴載酒看青山<lb/>
吟詩望寥廓幽亊難盡紆曠懐詎能度美人天一方使<lb/>
我胸懐惡安得生羽翰飛來共清酌<lb/>
　　　過江郎山<lb/>
連朝攬奇秀未可十拔五及觀江郎山髪竪償快覩睥<lb/>
睨心靡寧描寫詞難吐想當開闢初巧斲費神斧或經<lb/>
女媧煉五色精華聚突兀駭阿房矗立擬天柱海蜃結<lb/>
<pb n="KR4h0117_WYG_450-11b"/>
樓臺驪龍撐角距風雷䕶階梯羆虎守門戸炎天或凝<lb/>
氷白日常洒雨疑有神仙居過者不敢侮晦明異徵應<lb/>
靈氣亘今古誰將磨其崖鐫頌比石鼔<lb/>
　　　水亭夜坐<lb/>
今夜月上遲前夜月上早有月景固佳誰識無月好天<lb/>
髙衆星明凉意在庭草風輕螢照樹夜定魚躍藻毛髪<lb/>
動蕭爽塵襟滌煩懆時序倐將代浮生嗟易老北鴈今<lb/>
已南遊子在逺道昨夢江田村石林淨如掃獨坐望海<lb/>
<pb n="KR4h0117_WYG_450-12a"/>
亭把酒看雙島<lb/>
　　　夜宿蔡村憶邦應弟弟時公幹通州八月十一<lb/>
　　　　夜作是日雨晴月皎<lb/>
聽雨楊村灣對月蔡村口隂晴誰主張蓐收權在手乾<lb/>
坤蓄殘暑一掃不復有爽氣溢我舟白露濕髙栁鈎簾<lb/>
坐夜永甕倒江南酒節物感殊鄉棣蕚欣聚首塞北鴻<lb/>
鴈來望兄知已久潞水抱髙城圓月照恭友吾曹聮朝<lb/>
班祖澤應未朽但愧嵗月淹積薪豈辭後鼎彛本何心<lb/>
<pb n="KR4h0117_WYG_450-12b"/>
芹曝志難負區區匡時䇿儻可獻神后<lb/>
　　　題畫為張元膺上舎<lb/>
江日初動色水烟微生寒輕舠恰兩隻細網行清瀾曉<lb/>
出並浦口追隨過前灘歌聲時互答幽事亦共歡得魚<lb/>
各提攜頃筐藉汀蘭不遊漁翁鼎却入富家盤何不學<lb/>
大漁百尺横絲竿一掣六鼇起千載稱奇觀奚啻河濱<lb/>
人家家飫其餐<lb/>
　　　贈黄宜中先生之任髙州教授時在通城<lb/>
<pb n="KR4h0117_WYG_450-13a"/>
九峰照離筵秀水滌我觴相見曾幾回送别是異鄉溪<lb/>
含嵗寒色人近桑榆光誰能不痛飲慰此百感腸金蘭<lb/>
本同調松梢蘿帶長三華舊遊地回首三十霜江湖各<lb/>
糜祿松菊應就荒君攜經笥腹去坐郡侯庠楚山雪初<lb/>
霽越海天茫茫化雨固在兹條敎或更張㑹聞嶺南士<lb/>
丹鳳鳴髙岡憲臣愧非才謬迷期有匡君行不可留子<lb/>
懐在雲莊<lb/>
　　　嘉魚縣懐李都憲前軰<lb/>
<pb n="KR4h0117_WYG_450-13b"/>
羣山枕江灣烟雲洗姿顔突然屏扆立我愛嘉魚山迴<lb/>
溪澹而泚溪上生蘭芷入江化洪濤我愛嘉魚水愛山<lb/>
思結廬愛水思釣魚懐哉千古人清談落衣裾扁舟宿<lb/>
江驛山寒水容碧欲和甘棠篇勒彼溪上石<lb/>
　　　望洞庭<lb/>
少陵乾坤句夢寐三十秋我來值嵗暮水落露芳洲其<lb/>
氣猶雄渾蒸鬱塞九州是日北風急浪勢如陵丘舟楫<lb/>
未可濟君山青欲浮神物疑不蟄烟濤舞蒼虬萬魚紛<lb/>
<pb n="KR4h0117_WYG_450-14a"/>
相從大者能吞舟觀久意未厭躊躇生逺愁㑹乗三春<lb/>
漲坐看萬里流百怪莫敢匿羣龍爭戯遊髙樓疾椎碎<lb/>
一洗江湖憂<lb/>
　　　宿驛頭舖鄒家風雨達旦次韋蘇州郡齋韻<lb/>
茅簷一夜雨嵗暮千山客朝來涉前溪不見釣磯石僕<lb/>
夫憂逺道野館謀今夕千丈飛霜崖風寒少行跡<lb/>
　　　至寧鄉縣<lb/>
望邑得春色涉溪亂春流青驕新晴嶺綠滿芳杜洲市<lb/>
<pb n="KR4h0117_WYG_450-14b"/>
井舉烟火夕陽隠林丘前騶出水上小吏立沙頭雖無<lb/>
絃歌響稍已桑麻稠行衙面山開竹樹坐轉幽<lb/>
　　　茶園市伍家候大巡<lb/>
微風散輕隂日色在雲裏出郭天氣佳遊衍心自喜肩<lb/>
輿歴青原瀰瀰見溪水農家住林藪前山若屏几因話<lb/>
田與桑欣然憶鄉里<lb/>
　　　夢蘭谷兄<lb/>
桃花江上城白鹿山前屋夜半風雨來夢中見蘭谷只<lb/>
<pb n="KR4h0117_WYG_450-15a"/>
云今猶生不記昨已哭胡為異平素黙黙意含蓄周旋<lb/>
未須臾清淚已盈掬<lb/>
　　　吉府殿下置酒嶽麓書院命遊<lb/>
官渡蹙細浪書堂罥垂蘿稍于城市隔便覺嵐氣多鉅<lb/>
儒留遺跡瞻禮得屢過寂閴庭戸間風範真不磨賢王<lb/>
愛敬客芳筵出岩阿竹色映飛斚泉聲雜清歌二疏戀<lb/>
幽阻兩相凌嵯峨樹底捫翠壁岡頭見滄波追隨良巳<lb/>
幸感慨將謂何<lb/>
<pb n="KR4h0117_WYG_450-15b"/>
　　　長沙送别王道地官<lb/>
遷鶯鳴楚樹浮萍集湘水相依偶同枝飄浮忽千里潭<lb/>
州城上樓孤絶不成倚岳頂生巉峭江波轉清駛何意<lb/>
把離觴對此秋色裏秋色可奈何湖邊有蘭茝<lb/>
　　　九月六日早發新化<lb/>
出郭問前路度溪望千峰曉雨送薄寒碧嶂迴秋容人<lb/>
言秋思悲我愛山色濃歸興儻如此宦情渾已慵故園<lb/>
黄菊花正及茱萸鍾佳節不負人江海愧浮蹤<lb/>
<pb n="KR4h0117_WYG_450-16a"/>
　　　夜宿金雞舖<lb/>
水驛隔風雨湖天吹浪花湖南使君舫夜宿近漁家漁<lb/>
家崩㟁側疎籬逐江斜小艇昏黒歸網罟映寒沙寂莫<lb/>
復寂莫屢問無酒賒<lb/>
　　　芒洲夜泊别陳生師魯<lb/>
溪晚風力恬波面澹凝碧停橈向林皋繫纜傍磯石烟<lb/>
汀隠幽草香氣飄几席隔水蒼翠多歸鳥三兩翼佳景<lb/>
不獨賞得士欣拱璧風前共展卷露坐忘㟁幘妙理自<lb/>
<pb n="KR4h0117_WYG_450-16b"/>
心悟奇論驚出格吾道有骨肉好善豈為癖明日衡山<lb/>
陽惆悵江天夕<lb/>
　　　過彭澤縣<lb/>
掛㠶過匡廬艤舟向江縣彭澤舊知名淵明今不見巖<lb/>
松露沾蓋堤栁風拂面雖非當時物過客生愛戀公如<lb/>
素玉姿不以緇湼變又如瑶臺鶴凡鳥亦知羨我欲賦<lb/>
弔詞清詩公所擅我欲酹一觴薄酒不堪薦漲澤曉乗<lb/>
舟秋濤夜馳傳區區葵藿心瑣瑣芹曝善因公懐昨非<lb/>
<pb n="KR4h0117_WYG_450-17a"/>
歸里今得便<lb/>
　　　遊天池山<lb/>
千山萬山招欲來龍翔虎躍青崔嵬突然抜地勢莫測<lb/>
擎天一柱何雄哉崖傾石走駭神怪澗呼谷吼驅風雷<lb/>
振衣絶頂縱雙目烟濤浩𣺌滄溟開帆檣參差戲鳬鴈<lb/>
島嶼聮絡浮罌罍貯雲承露有三窟石泉寒浸千年苔<lb/>
澄凝靜涵天日影更想星月光昭回探奇索怪不知倦<lb/>
凌虚歴險遭顛頽烟村指顧辨桑梓兄弟三五同追陪<lb/>
<pb n="KR4h0117_WYG_450-17b"/>
坐臨飛泉各分厯更籍磐石深徘徊自慚康樂山水癖<lb/>
斯遊胸次何恢恢天下名山幾經過衡廬鴈宕徒驚猜<lb/>
逺遊正欲學司馬龍門禹穴探奇瓌胸中一吐金石響<lb/>
肯使萬巻徒兼該笑殺余生老環堵牀頭蠧簡空成堆<lb/>
短歌草草識發軔劃然笑出烟霞隈<lb/>
　　　題溪山烟樹圖<lb/>
逺山㝠濛入烟霧近山參差頭角露園榆㟁栁色不分<lb/>
籬落村墟欲迷路鵓鳩布穀處處鳴野渡溪橋春水生<lb/>
<pb n="KR4h0117_WYG_450-18a"/>
屋外青帘濕不舞萬家蠶事千家耕右丞之畫多妙思<lb/>
畫中有詩無乃是忽然烟潤生髙堂瑟瑟衣裾避空翠<lb/>
鳳皇臺下春可憐閩客對景心茫然披圖不覺動野興<lb/>
清宵有夢岊江田<lb/>
　　　題何喬年墨竹横<lb/>
有客過我嵩東屋手裏琅玕開一幅何意瀟湘墮我前<lb/>
幽軒十竹空揺綠想當兔頴翻墨池嫩葉新梢出片時<lb/>
籠烟蓄雨飽潤色吟風弄月呈幽姿絶谷泉凝氷礪節<lb/>
<pb n="KR4h0117_WYG_450-18b"/>
獨石崖枯霜鬬潔化龍老榦横葛陂栖鳳髙枝拂丹穴<lb/>
繁隂翠影久不收耳邊似聽鏘琳球開逕何須納裘仲<lb/>
斸苔却笑種王猷湖州逸氣坡翁賞遺楮尺竿觀數丈<lb/>
東吴少卿風格妍西畨一枝金十兩古今能者曽幾人<lb/>
心與竹契乃入神種竹漫山不解寫此君遺恨造物嗔<lb/>
此圖傳自盱江曲少卿家法韻不俗披圖人對六平山<lb/>
坐覺清風生嶰谷<lb/>
　　　杭東卿僉憲邀至西湖四賢堂小飲<lb/>
<pb n="KR4h0117_WYG_450-19a"/>
前日遊湖詩壓船今日來遊無一篇巧匠傍觀我縮手<lb/>
詩翁方聳雙吟肩須臾筆落如流泉驪龍之珠墮我前<lb/>
燃犀牛渚萬怪走胸中雲夢飛雲烟巖風飄飄度鐵笛<lb/>
江月皎皎聞湘絃湖波無風自擊撞兩髙踴躍為爭姸<lb/>
詩成朗誦驚四賢湖中無此三百年遊人正敗乃公意<lb/>
一破孤寂皆辴然詩翁脉脉似未快淵泉萬斛來涓涓<lb/>
直從湖中了公事盡吐險語人間傳<lb/>
　　　夜宿毘陵驛前<lb/>
<pb n="KR4h0117_WYG_450-19b"/>
寒雨滴滴晴未晴狂飇夜深作雷鳴蓬牕衾裯凛慄生<lb/>
客子不寐聽打更更長輾轉夢屢驚攬衣起坐坐復行<lb/>
䑃朦月色河水明驛樓突兀城崢嶸悄然孤影詩自成<lb/>
家僮正作鼾睡聲此時此夜難為情<lb/>
　　　題蒲萄圖<lb/>
蒲萄漢代來西域移向凉州家徧植何人寫入此圖中<lb/>
逼真妙手時難得初疑滄海躍驪龍明珠頷下光玲瓏<lb/>
吐霧嘘雲猶帶濕揚鬚鼔鬛勢拏雄又如垂旒耀初日<lb/>
<pb n="KR4h0117_WYG_450-20a"/>
紫艷顆顆聮綴密水晶馬乳品不同模寫總入畫工筆<lb/>
烟藤漏日翠糾纒風葉含露青連綿髙堂閱畫巳快意<lb/>
何如結架齊簷前我欲走使逺截取賸得長條種兹土<lb/>
秋風亂剪落筠筐釀熟千缸萬缸醹不羨雲安麯米春<lb/>
何勞漢官桐馬乳凉州新釀屬閩南畫圖束閣不須覩<lb/>
　　　題松厓睡鶴<lb/>
巔崖太古松忘老零露瀼瀼月杲杲髙寒逈絶鳥不棲<lb/>
上有千年雙鶴皜松枝無風鶴睡穏不夢黄梁夢蓬島<lb/>
<pb n="KR4h0117_WYG_450-20b"/>
我將喚醒雙夢魂飛去仙壇啄瑶草瑶草長春可奈何<lb/>
萬里松厓跡如掃<lb/>
　　　雪夜林翠庭惲東麓同飲岳陽樓<lb/>
春堤急雪横撲面鏖空撇野為白戰岳陽樓上一大奇<lb/>
洞庭浪花忽不見茫茫萬象歸虚無此時之景不可孤<lb/>
安得奇胸吐雲夢盡寫連天雪裏湖雪湖雪湖奈何爾<lb/>
瓊樓瑶閣城頭起乾坤清氣入詩腸此身已在氷壺裏<lb/>
憑欄似泛銀河槎晃晃炫炫眼生花豈是驪龍初出穴<lb/>
<pb n="KR4h0117_WYG_450-21a"/>
頷珠照夜無纎瑕樓上樽空各醉别獨卧衾裯冷如鐵<lb/>
却愁七澤凍合成春風萬古吹不裂吕仙三人寄風流<lb/>
此樓一别成千秋急將妙境報蓬島立待朗吟騎鶴遊<lb/>
　　　别蔡霞山<lb/>
美人扁舟艤湘㟁木落江寒驚嵗晏相思千里忽相逢<lb/>
清歌徹夜千杯空江梅細花照紅燭却疑身在羅浮屋<lb/>
送君情應如三湘波深不洗離别腸悵望天南鶴一隻<lb/>
安得垂風生羽翼<lb/>
<pb n="KR4h0117_WYG_450-21b"/>
　　　題魏尚黙新亭<lb/>
新亭方丈地到眼景偏奇魚沫衝花片荷珠瀉硯池坐<lb/>
深忘世慮賞屢與朋期心逺居人境因思靖節詩<lb/>
賞心頻有約勝境在鄰西竹下窺苔石花隂聽午雞微<lb/>
軀空物役適意即岩栖坐對蟾光上瓶封屢折泥<lb/>
　　　次靜夫留行韻<lb/>
嵗暮辭詩社寒空激劒歌日髙蒼島靜天濶碧山多世<lb/>
事浮雲幻光陰健翼過長吟梁甫者天意竟如何<lb/>
<pb n="KR4h0117_WYG_450-22a"/>
　　　蘭谷兄同至源口舟中酌别<lb/>
話别惟蘭谷芳樽出水村髙榕遮斗柄新水動沙痕衰<lb/>
病増離恨忠勤荷贈言倚篷回首處月色在江門<lb/>
　　　客路<lb/>
倦客將投宿村家已吠厖溪烟初隠屋岩月半臨牕舉<lb/>
盞聞山鳥憑欄看石淙此中有佳趣詩興浩難降<lb/>
　　　望京畿<lb/>
微雲髙北塞輕翠疊西山秋入烟霄路風生虎豹闗滄<lb/>
<pb n="KR4h0117_WYG_450-22b"/>
江人久卧丹陛客初還故舊知誰在馮唐鬂已斑<lb/>
　　　萬松書院次許啓衷韻<lb/>
磴道堪時憩巖蘿記昔攀烟波浮海島丹碧染湖山石<lb/>
洞歸雲濕松枝夢鶴閒遊人入仙境愁望市塵還<lb/>
　　　初宿湖亭口占<lb/>
湖邊開小館池上試疎簾天鏡涵城靜峰蓮倚郭尖交<lb/>
香花近席揺綠竹齊檐何用尋盤谷栖遲足養恬<lb/>
　　　東欄<lb/>
<pb n="KR4h0117_WYG_450-23a"/>
野老全無事終朝獨倚欄千峰横晚翠五月避空寒魚<lb/>
泳波先縠蜩鳴芡始盤一笻時或往澤畔采芳蘭<lb/>
　　　郭外<lb/>
郭外炎埃隔軒牕午自凉湖光浮雉堞野色上魚梁客<lb/>
轉池坳逕農歸谷口莊老貪稱隠逸乗夏製荷裳<lb/>
　　　西牕<lb/>
年衰人少睡冬半夜初長欹枕聞更漏重衾覺曉霜鳥<lb/>
聲来别島海色接扶桑何事喧嘩早樵夫上北岡<lb/>
<pb n="KR4h0117_WYG_450-23b"/>
　　　睡起<lb/>
謝家莊上景籬落接湖塘枕畔聞林鳥牕間見野航日<lb/>
髙山紫翠雨過海蒼凉夏至三農慰田疇穗漸黄<lb/>
　　　月夜獨坐<lb/>
夕陽初隠地人意喜新晴屋閣乗潮月簾飛度水螢波<lb/>
平城突兀野靜漏分明一榻無三伏翛然夜氣清<lb/>
　　　少眠<lb/>
人今過半宿詩每續殘篇譙鼔雙湖月僧鐘萬井烟官<lb/>
<pb n="KR4h0117_WYG_450-24a"/>
清聞善政秋近慶豐年枕席心夷曠何妨夜少眠<lb/>
　　　晨起<lb/>
海日盪晨暉湖邊尚掩扉梳頭臨竹檻盥手坐苔磯多<lb/>
病梅爭痩清齋瓠摘肥戴星馳驛路往事是耶非<lb/>
　　　春旱得雨<lb/>
朝來何所喜時雨及春分湖面波光動橋頭澗響聞聽<lb/>
鶯依水閣叱犢入溪雲賸有田家興初秋望䇿勲<lb/>
　　　小景山水<lb/>
<pb n="KR4h0117_WYG_450-24b"/>
隠室傍山築衡門臨水開舟因問字至人有抱琴來鹿<lb/>
友渾相狎鷗羣亦不猜久無軒冕夢嵗月任悠哉<lb/>
　　　次韻答思泉妹夫并謝失迓<lb/>
野居聊自適魚鳥欲相忘枕轉來山翠簾開得水光汀<lb/>
花依鷺出堤草入秋長擬約豪吟客湖頭坐晚凉<lb/>
　　　舟泊徳州枕上作<hi>知州因黎鎮守取金五百不從徑去</hi>
夜寒人少睡嵗暮客思鄉犬吠三更月雞啼萬井霜老<lb/>
知彭澤是憂作少陵狂聞說新州主飄然棄印章<lb/>
<pb n="KR4h0117_WYG_450-25a"/>
　　　夜過南望閘<lb/>
坐問龍王廟眠聽水部更鏡懸霜月正練挂曉河傾鴐<lb/>
鸛鳴湖㟁龜鳧靜海城清風樓可倚醉眼定雙横<lb/>
　　　過濟寧懐李白<lb/>
清風樓上客獨憶謫仙人海岳元無恙文章自有神傾<lb/>
樽一弔古搔首幾迷津忽動乗槎興飄然徧八垠<lb/>
　　　夜泊石門甚寒<lb/>
斜陽皂林驛暗月石門橋雨禁桑難葉烟封栁未條客<lb/>
<pb n="KR4h0117_WYG_450-25b"/>
懐空耿耿春事竟寥寥今夜舟中夢閩山翠欲飄<lb/>
　　　淮河雨夜崦西同飲次韻<lb/>
細斟秋露白共聽水村更海雨昏仍急湖風曉自生話<lb/>
多匡世策詩切愛君情我有還家興因之夢不成<lb/>
　　　遊法華寺<lb/>
烟水藏仙島天開佛刹幽鶴鳴長傍石僧出慣乗舟梵<lb/>
罷銷香篆泉清試茗甌龍宫送微雨沼上且淹留<lb/>
　　　贈宗人<lb/>
<pb n="KR4h0117_WYG_450-26a"/>
源流真有自閩楚各為生世代于今合江山與我盟孤<lb/>
舟西泝念雙鴈北飛情黄鶴樓前水凄其動别聲<lb/>
　　　宿永峰不果踰十里宿桐林彭家<lb/>
數程過百里天色已黄昏客問溪頭館農歸樹裏村雞<lb/>
豚各籬落烟火幾柴門乗夜求安枕桐林上綠原<lb/>
　　　大荆驛途中<lb/>
日行村落少烟火見新牆樹色當山觀溪風動野航二<lb/>
蠶皆上箔新麥未登塲北里多藏粟何人肯發倉<lb/>
<pb n="KR4h0117_WYG_450-26b"/>
　　　王才舖枕上作<lb/>
肩輿下碧岑晚市隠青林雨過溪頭枕凉生夜半衾容<lb/>
衰驚節換夢穏愛山深自笑匆匆客將求靜者心<lb/>
　　　𢎞治癸丑元日同實兄王仲廣何季周林廷吉<lb/>
　　　　遊金山寺<lb/>
客中元日試扁舟豈作尋常覽勝遊鼇極半空躋絶頂<lb/>
龍門千丈泝驚流青山脉到波心出滄海潮來地勢浮<lb/>
日暮梵音聽未了聊將醉墨壁間留<lb/>
<pb n="KR4h0117_WYG_450-27a"/>
　　　次韻答吴夢麒子玉才志超邁領鄉薦而不夀<lb/>
　　　　予時在太學麒乃尊亞卿名原漳浦縣人<lb/>
一腹便便六籍含古今名理恣沈酣九苞文彩鳴陽鳳<lb/>
五色胸腸食錦蠶策擬河汾還自祕門深光範豈輕叅<lb/>
弱流未鼓凌風楫蓬闕巍巍接蔚藍<lb/>
　　　林宗諒先生徹講<lb/>
先生歸興定何如欲向晴牕理蠧魚白社有人尋舊約<lb/>
青山無恙候回車兒孫把酒供遲暮弟子修函問起居<lb/>
<pb n="KR4h0117_WYG_450-27b"/>
頗憶藍田登眺迹詩筒莫遣往来疎<lb/>
　　　車盤驛次黄元續韻<lb/>
北歸初盼最髙峰石磴穿雲迤邐通村落暮烟遮嶼白<lb/>
林皋霜葉映溪紅民勤絶類閩風美嵗歉翻憐海邑窮<lb/>
聞道諸公憂赤子那令轉徙歎飄蓬<lb/>
　　　將樂報恩寺次髙五宜都憲壁間韻<lb/>
牆角桃花報改年寺前耕犢試春鞭空山雨後雙溪漲<lb/>
隔㟁烟開萬瓦連借榻禪房談永夜歸朝官舸繫晴川<lb/>
<pb n="KR4h0117_WYG_450-28a"/>
廿年旅寓今重過自喜叢林有宿緣<lb/>
　　　大安驛次黄源續内翰<lb/>
雞犬千家入萬峰武陵幽絶劃然通春隂雲氣連村白<lb/>
夜雨桃花滿澗紅試按方輿探地脉偶詢風俗念民窮<lb/>
年來已覺經過數莫歎浮生迹類蓬<lb/>
　　　問安次謝方石先生韻<lb/>
臣工瞻仰臘將殘問候金門立早寒望切鸞輿聞警蹕<lb/>
喜傳天語得平安天申夀考同山岳運撫盈成擬石磐<lb/>
<pb n="KR4h0117_WYG_450-28b"/>
垂拱穆清𢎞治化豈伊漢武慕神丹<lb/>
　　　蘭谷兄偕余邦應弟同遊天池時蘭谷新瘥予<lb/>
　　　　登第後公幹歸省應弟㑹試初還庚申四月<lb/>
　　　　九日<lb/>
步盡郊原上碧岑掃開磐石憩幽林平沙斷島蒼茫外<lb/>
疊嶂穹崖紫翠深過眼韶光仍夏景娛人清響有山禽<lb/>
浮生至樂惟兄弟况是登髙共醉吟<lb/>
　　　送平哲舅宰雩都<lb/>
<pb n="KR4h0117_WYG_450-29a"/>
送君作宰雩都縣尚憶當年此地遊公館壺觴凝逺翠<lb/>
人家牕戸瞰清流官閒休仗詩為課鄉近毋勞信置郵<lb/>
須念逺人凋敝久勞心撫字緩徵收<lb/>
　　　送蕭逹夫之繁昌教諭<lb/>
過江牛渚暫維舟先望浮丘紫翠流儒秩宜清山水邑<lb/>
文風盛接帝王州晨厨薦綠秋蓴滑采石馳春臘蟻浮<lb/>
遥想文章賢令尹閒吟時到泮池頭<lb/>
　　　過姚定之園亭不遇<lb/>
<pb n="KR4h0117_WYG_450-29b"/>
暮春疲馬踏苔痕剝啄空敲竹下門髙士亦知嗔俗客<lb/>
塵蹤應愧負芳園偶依幽處聊澄慮忽對殘花欲斷魂<lb/>
却憶春風紅紫爛名亭錦瑟倒金樽<lb/>
　　　竹墅<lb/>
為嫌城市土如金徧種修篁遶碧岑蔣逕四時秋色裏<lb/>
渭川千畝翠雲隂露零湘女凝珠淚月出仙人散佩音<lb/>
一踏京塵嗟嵗月故園烟雨望中深<lb/>
　　　答詹藎臣<lb/>
<pb n="KR4h0117_WYG_450-30a"/>
寒牕斜月照流蘇寂對孤燈聽漏壺海上玉書期未定<lb/>
雲中錦字到應無鄉心撩亂交遊懶病思闌珊案牘逋<lb/>
小果神醫收本草啖君容貌欲加腴<lb/>
　　　白湖草亭<lb/>
汀蒲㟁栁翠相交方丈亭如太古巢垂釣月光浮水面<lb/>
開牕山色在林梢飲逢野老容參席隣許漁翁少結茅<lb/>
夢寐十年今一訪山靈無乃訝旗旓<lb/>
　　　送林貳尹赴靈山<lb/>
<pb n="KR4h0117_WYG_450-30b"/>
楊花榆莢滿城東鄉思離情此日同萬里兼程趨八桂<lb/>
幾時閒咏對雙松天涯雲白瞻親舎郭外春晴問土風<lb/>
宦况好憑書一報明年翹首望飛鴻<lb/>
　　　送陳克用<lb/>
筵開華月照迴廊共對秋光别意長晚市旋沽樽正綠<lb/>
霜階薄采菊初黄雙飛鳬舄辭丹闕一㸃郎星照紫陽<lb/>
别後佳音應洗耳明時有詔策循良<lb/>
　　　和答羅剛懦夫江西省掾善行楷書以孝行聞<lb/>
<pb n="KR4h0117_WYG_450-31a"/>
盱汝交遊逸興長西江詩泒自今昌江天漠漠浮星彩<lb/>
葭菼蕭蕭落鴈行薇省簿書烏哺喜桃封印綬棣花香<lb/>
舟行正有臨池趣百幅煩君掃麥光<lb/>
　　　劉則和秋官索題西牕角韻賦答<lb/>
方丈軒居竹作扉閒中歌詠舜垂衣農忙杖趂晨光出<lb/>
社散詩隨暮色歸一水抱村涵倒影千峰圍屋逗晴暉<lb/>
西牕樂趣無窮在誰羨雲臺赫有輝<lb/>
　　　送方文奎還盱江<lb/>
<pb n="KR4h0117_WYG_450-31b"/>
勝遊動是十年違送子還家思欲飛映郭姑山迎客舫<lb/>
到門盱水浸漁磯霜籬尚及黄花瘦冬饌無過紫蠏肥<lb/>
遥想拜親樽綠滿萍蹤應笑向來非<lb/>
　　　金山次玉世賞大叅韻<lb/>
幾登絶頂縱雙眸亭外江雲去復留星斗翻從波面出<lb/>
魚龍長在檻前遊青山愛客應投轄白髪憂時更倚樓<lb/>
便擬此身辭世網未誇騎鶴上揚州<lb/>
　　　登雨花臺<lb/>
<pb n="KR4h0117_WYG_450-32a"/>
閉門何處寫羇愁望逺登髙此勝遊春晚花香如有待<lb/>
谷深鶯語宛相求風光著臉紅生暈嵗月欺人雪上頭<lb/>
千古共推佳麗地年年歌舞幾時休<lb/>
　　　陪五溪遊平章池薛士仁作東<lb/>
平章池館賞髙賢盡日叨陪水上筵移舫芰荷香座席<lb/>
停杯魚鳥躍吟箋烟横晚嶂人初醉海露氷輪境已仙<lb/>
誰似東君能敬客詩成崖壁自磨鐫<lb/>
　　　今雨柬豐五溪<lb/>
<pb n="KR4h0117_WYG_450-32b"/>
久靜庭階長綠苔曲欄池上獨徘徊地偏氣侯添晨爽<lb/>
水濶烟霏向晝開野艇蘭橈蓮吐采隣家藜杖鶴攜來<lb/>
晴簷鵲報詩筒至誰道吟壇待雨催<lb/>
　　　湖上<lb/>
䝉莊谷裏幾旬逃多事閒牕應接勞甲馬夜鳴湖雨急<lb/>
樓臺曉出海雲髙鷗羣㸃雪歸唐律茝葉和烟入楚騷<lb/>
為乏輞川詩畫手未遑標品署林皋<lb/>
　　　對月<lb/>
<pb n="KR4h0117_WYG_450-33a"/>
亭在西湖第幾灣坐深魚鳥意俱閒荷香十里簾鈎上<lb/>
月色千峰釣艇還天靜籟聲俄滿谷河傾積氣已彌山<lb/>
悠然此味憑誰共骨爽神清枕簟間<lb/>
　　　挽秦士亨<lb/>
交誼深期嵗晚論誰期永訣哭聲吞竹圍磐石閒棋局<lb/>
花發園林罷酒樽走馬風髙東郭路相牛經委北山村<lb/>
愴懐一段那堪寫落日西風獨過門<lb/>
　　　秋晴晚步<lb/>
<pb n="KR4h0117_WYG_450-33b"/>
數到中秋恰十朝湖邊暑氣已潛消偶乗暮色搘藜杖<lb/>
却為波光度石橋吟徧海天人灑灑踏殘汀月鬂蕭蕭<lb/>
一襟自覺清如水聒耳寧容挂壁瓢<lb/>
　　　嘉靖丁亥西湖草堂成五溪先生惠律次韻答<lb/>
　　　　謝<lb/>
人間何處有仙臺轉眼流年七袠來鄉社未須扶杖往<lb/>
書籖猶解向燈開牕前碧嶂秋添賦牆下黄花晚自栽<lb/>
多謝先生相厚意却因頌語見雄才<lb/>
<pb n="KR4h0117_WYG_450-34a"/>
　　　寄蔡鶴峰文繼<lb/>
鶴峰奇峭壓東瀛人住峰前似鶴清石磴竹光隨杖屨<lb/>
洞門松翠落棋枰眠同華頂真成癖隠似終南不為名<lb/>
一别三秋幾飛夢無由共眺快平生<lb/>
　　　寄文介表弟<lb/>
只緣林下跡相同長望天池憶海翁石疊千巖雲出没<lb/>
沙明十里玉玲瓏晨興放鶴横霞外日落歸牛過瀼東<lb/>
更說新居多勝事牕前對酒撫絲桐<lb/>
<pb n="KR4h0117_WYG_450-34b"/>
　　　宋故大内<lb/>
客懐惆悵問前朝地老天荒王氣銷壯士有心廻海浪<lb/>
忠臣無計喚江潮龍蟠井幹居人汲草没銅駝野火燒<lb/>
東望海門天𣺌𣺌夕陽無語立津橋<lb/>
　　　題春景畫<lb/>
盡收春色此庭中飲具吟瓢未放空楊栁渡頭寒食雨<lb/>
杏花村裏酒旗風瀑流半捲晴崖白仙觀都涵夕照紅<lb/>
坐見樵歸山下路推篷對話一漁翁<lb/>
<pb n="KR4h0117_WYG_450-35a"/>
　　　遊西湖<lb/>
曉舟呼酒看霜華活跳河魚始上义春好難銷羇客恨<lb/>
梅香不是故園花巖邊雪霽將懸溜湖上雲蒸忽作霞<lb/>
聊指城頭認歸路殘陽新水度横槎<lb/>
　　　贈西鏞陳時英<lb/>
松蘿久别西鏞里萍梗相逢是浙江萬井潮聲人對榻<lb/>
千林秋意月當窗𤣥談欲闖先天窟仙帙還披半夜缸<lb/>
此去尋師東海上還將白璧贈吾雙<lb/>
<pb n="KR4h0117_WYG_450-35b"/>
　　　畫菜為新城陳大尹衮廷章題<lb/>
生意常時滿菜畦桔槔閒却漢隂機頗疑董子窺園簡<lb/>
莫笑樊遲學圃非素甲層層霜後脆紫團艷艷雨中肥<lb/>
淡然風味丹青得擊節康侯世未稀<lb/>
　　　登釣龍臺次元人雅琥韻<lb/>
江山氣槩識英雄靈爽千秋尚感通世代銷沈孤鳥外<lb/>
乾坤悲慨短歌中島雲低壓觚稜重海霧濃蒸畫壁空<lb/>
獨上髙臺縱雙目却疑身在水晶宫<lb/>
<pb n="KR4h0117_WYG_450-36a"/>
　　　送林巡簡赴任河西務<lb/>
河西烟火萬家村爭報新官到里門署入栁隂垂印綬<lb/>
馬嘶江市耀櫜鞬䇿勲名徹髙牙府肄武聲聞細草原<lb/>
想見西山青在眼公餘應未負芳樽<lb/>
　　　送藍志學赴昌化縣<lb/>
巨艦髙帆到海城鯨波如鏡瘴山明春生蜑戸絃歌起<lb/>
塵靜蠻方耒耜行枸醬露香稀吏牘芭蕉烟碧長詩聲<lb/>
莫嗟此别天南北㑹見雙鳬萬里輕<lb/>
<pb n="KR4h0117_WYG_450-36b"/>
　　　三月廿七日飲餞姚中書之園亭林徳緒陳允<lb/>
　　　　黙二秋官蘭谷兄竹泉弟咸在定之酒半更<lb/>
　　　　道服勸飲甚歡<lb/>
春風餞我帝城東一日名園四美同刺錦屏開黄玉朶<lb/>
牡丹欄壓綵雲叢鶯聲髙樹當筵綠棣蕚繁枝映酒紅<lb/>
鶴氅多情東道主江湖雖逺夢還通<lb/>
　　　過草萍驛次林見素壁間韻<lb/>
濟時才力孰相當祇費官輿與驛航鬂雪為誰銷日短<lb/>
<pb n="KR4h0117_WYG_450-37a"/>
嶺雲無意伴人忙靈山骨立因秋瘦懐玉姿生結暮蒼<lb/>
故國眼中歸未得二疏風節愧堂堂<lb/>
　　　登惠憲副崇道水閣<lb/>
未老如何便引年天容林下作閒仙時邀客上臨流閣<lb/>
坐看農耕附郭田野色千村烟漠漠潮聲萬井月娟娟<lb/>
鑑湖不向君王乞處處垂楊繫酒船<lb/>
　　　七夕寓湖州市吴汝美水亭沈集古楊宗漢攜<lb/>
　　　　酒至<lb/>
<pb n="KR4h0117_WYG_450-37b"/>
暑退溪亭客尚留銀河清淺度牽牛却疑雲物能知候<lb/>
更怯霜髯易觸秋千里江山餘勝槩百年雞黍見交遊<lb/>
兩髙怪我常時别擬辦湖船宿戒騶<lb/>
　　　林翠庭憲副夀詩<lb/>
藍袍學作綵衣娱臺柏新棲返哺烏菊節秋光澄夀域<lb/>
鶴樓吟響徹方壺風清江漢聲千里春映階除玉幾株<lb/>
最是同心懐慶忭霞觴俄隔洞庭湖<lb/>
　　　岳陽樓觀雪<lb/>
<pb n="KR4h0117_WYG_450-38a"/>
紛紛飛雪𣺌天涯痛飲髙樓酒屢賒忽見春山成玉笋<lb/>
更誇晨浪湧瑶花沙邊立鷺應難見水底瀏魚漸可乂<lb/>
最愛歸來光照夜醉揮吟筆近牕紗<lb/>
　　　次韻題計宗道覲親卷<lb/>
巖松挺挺立秋霜海蚌輝輝放夜光栁種五株歸栗里<lb/>
桃開千樹頌潘郎鸞章褒及循良政晝錦裁成戲舞裳<lb/>
莫道雲山容耋老非熊應待夢周皇<lb/>
　　　湘潭分司詠桂<lb/>
<pb n="KR4h0117_WYG_450-38b"/>
廣寒仙種下青雲秋色人間占幾分絶愛郗枝終日對<lb/>
忽疑吴斧半空聞霜風微動髙枝翠豸繡頻添細蕚芬<lb/>
却憶當年攀月窟不將丹<hi>闕</hi>獻華勲<lb/>
　　　大荆驛次壁間韻<lb/>
詢風歴歴去途長民事初休稼穡場野寺楓林紅映水<lb/>
驛亭蕉葉碧遮牆霜威一道星軺急秋雨千樹葛袂凉<lb/>
七澤𣺌然天共逺風清處處是甘棠<lb/>
　　　至武岡<lb/>
<pb n="KR4h0117_WYG_450-39a"/>
武岡疑是晉桃源過盡髙山見廣原楚國版圖居上郡<lb/>
洞酋戈弩作西藩殿庭棨㦸天潢世鼓角旌旗武帥垣<lb/>
聞說閭閻正憔悴誰將甘雨沛千村<lb/>
　　　過巖口分路入新化<lb/>
巖口東行入亂山雪晴天氣露千鬟岡頭麥隴青猶淺<lb/>
樹裏溪流碧更彎使節有時經澗底僧家隨意住雲間<lb/>
寒宵偶托幽棲地鐘磬無聲客夢閒<lb/>
　　　送鄭㢘憲弟姪還安肅<lb/>
<pb n="KR4h0117_WYG_450-39b"/>
采芹佳客冀州來歸袖飄飄拂楚臺棣蕚詩吟烏府被<lb/>
竹林人醉鶴樓杯峴山雲近征車動漢水春隨畫鷁回<lb/>
明嵗帝京丹桂發逺遊方識子長才<lb/>
　　　發大荆<lb/>
山路褰帷景寂寥詩魂懶慢未堪招髙原細草春全淺<lb/>
淡日微風雪半消栁色三分迷水市泉聲幾泒落溪橋<lb/>
前驅夜喚金家渡炬列如星隔㟁燒<lb/>
　　　安化十里舖宋知縣辭别<lb/>
<pb n="KR4h0117_WYG_450-40a"/>
髙樹鳴風客喜晴凍雲疎朗日華生溪頭小郭烟千竈<lb/>
嶺上孤亭路一程澗壑有威氷皎潔江山無物氣澄清<lb/>
民心趨舎闗初政邑有絃歌是武城<lb/>
　　　宿橋頭鋪田家<lb/>
風水蒼茫踰嶺涯橋頭蕭索問田家山寒草色憂疲馬<lb/>
林晚風聲恐宿鴉愛客誰開村甕酒對床親撥地爐槎<lb/>
野人滋味真便得但恨溪梅不見花<lb/>
　　　寄維介冬官差營榮府<lb/>
<pb n="KR4h0117_WYG_450-40b"/>
欄干百尺倚瀟湘秋水蒹葭望一方鶯語有情依楚樹<lb/>
鴈聲何事避湖霜陽春曲好軺車靜雲夢舟輕簜節光<lb/>
欲候歸程投井轄鶴樓江色在壺觴<lb/>
　　　發褚塘<lb/>
未明雞黍出山厨騎引林塘逕復迂屋角淡烟籠翠樹<lb/>
村前新水漾青蒲巖雲起處鳩呼匹梅雨來時燕乳雛<lb/>
電火光隂春又夏一身何補走長途<lb/>
　　　宿褚唐趙家<lb/>
<pb n="KR4h0117_WYG_450-41a"/>
偶借山家作公館曽誇公館似山居酣眠且就藏春塢<lb/>
静坐還憐漲綠渠問舎何方如栗里阜民無術擬華胥<lb/>
趨程預作凌晨想回首髙林思有餘<lb/>
　　　寧鄉之益陽道中<lb/>
導騎迂回出澗濵青山曉雨細如塵摘茶塢口猶含冷<lb/>
布榖枝頭欲送春處處桐林花片盡村村秧水綠針勻<lb/>
湘中氣候難將息藥裹長隨作客身<lb/>
　　　發湘陰途中<lb/>
<pb n="KR4h0117_WYG_450-41b"/>
五月湘隂歴萬峰偶因佳節憶閩風剥殘角黍羔肪白<lb/>
摘下楊梅火齊紅蒲草嫩香浮竹葉海山脆玉出筠籠<lb/>
臺江最是繁華地鼔吹喧闐夕照中<lb/>
　　　重九日寓安化分司懐蘭谷兄用潘邠老句<lb/>
滿城風雨近重陽舉目江山是異鄉對景最傷尋菊伴<lb/>
登髙難醉泛萸觴霜侵鬂髪心空壯露下蒹葭道且長<lb/>
海上南山秋正好向來三逕未應荒<lb/>
　　　樓上次西泉<lb/>
<pb n="KR4h0117_WYG_450-42a"/>
五月山樓風透裳傾樽獨飲勝髙陽吟當燕幕聲相和<lb/>
坐對鷗波意兩忘放鶴自稱逋老宅聽鸝翻憶謝家莊<lb/>
清時謾占幽閒地還見乗雲覲帝傍<lb/>
　　　晚抵湘隂<lb/>
谷口新寒向晚深湖濵烟火望湘隂蕭疎遊子三秋鬂<lb/>
寂莫騷人萬古心落木天風揺水郭翻波夕照入霜林<lb/>
夜來夢遶黄花逕底用瑶琴覓賞音<lb/>
　　　寄趙緝之醫士<lb/>
<pb n="KR4h0117_WYG_450-42b"/>
建溪深處是君家久住三山翫物華海上藥苖抽夜雨<lb/>
城南杏蕚散朝霞活人金匱開仙鑰愛客青錢落畫义<lb/>
咫尺相思春欲暮一樽空負小園花<lb/>
　　　陪賀侍御登白雲寺次韻<lb/>
計拙羞稱老范増登髙作賦敢云能雲間偶值青驄馬<lb/>
林下還尋碧眼僧籬菊花開金朶朶霜崖木落翠層層<lb/>
觀風已暇仍觀稼怪底欄干去復憑<lb/>
　　　清隠山居<lb/>
<pb n="KR4h0117_WYG_450-43a"/>
笑渠髙價住名山城裏幽栖屋幾間豈有市聲聞竹逕<lb/>
不教塵躅闖柴闗石牀書卷蒼苔静草閣爐熏白日閒<lb/>
鼓棹相從吾有意海棠洞口洗塵顔<lb/>
　　　贈黄世承兼寄益之貳尹<lb/>
十載溪山兩地心賞音何處寄瑶琴盤中雞黍輕千里<lb/>
階下松蘿過百尋雲路共觀先武近春江忽與别懐深<lb/>
題詩為語西鏞叟平逺臺髙足眺臨<lb/>
　　　贈上國賔守愚<lb/>
<pb n="KR4h0117_WYG_450-43b"/>
陽闗聲裏思屏營世講筵中老弟兄若數使車三度别<lb/>
休辭餞酒百回傾千峰圖畫詩囊重十月陽和驛路晴<lb/>
忽憶鶴樓波𣺌𣺌知君興在濯塵纓<lb/>
　　　陳天遊書白沙元夕詩見遺<lb/>
坐看團月上簾鈎不夜春城是福州萬戸爆聲催上采<lb/>
九衢花影伴行謳樓臺暖透紅蓮吐巖壑光涵紫霧浮<lb/>
信是三山在人境蓬萊漫向海中求<lb/>
　　　贈榕江正郎<lb/>
<pb n="KR4h0117_WYG_450-44a"/>
兼旬病思負秋光所謂伊人在一方見說著書為世業<lb/>
曽聞議禮有封章江潮送櫓驚髙枕海月尋詩到小堂<lb/>
載酒攜琴須稍健擬將心事泝羲皇<lb/>
　　　西川一鶴為陳順慶題<lb/>
專城政日清庭閒對孤鶴誰云蜀山深鳴聲徹寥廓<lb/>
　　　小景<lb/>
蒼崖在天半茅屋傍溪口扁舟横釣竿疑是桐江叟<lb/>
　　　荷塘翡翠<lb/>
<pb n="KR4h0117_WYG_450-44b"/>
荷塘生微風暑氣晚來退是中頗幽趣翡翠栖成對<lb/>
　　　過江<lb/>
山影浮寒浪沙痕没早潮貪觀波面寺不動鏡中橈<lb/>
　　　小景為益之題<lb/>
髙㟁經霜葉半紅菰蒲揺颺白蘋風秋江一幅新圖畫<lb/>
薄暮扁舟載釣翁<lb/>
　　　仙臺松鶴<lb/>
百尺髙寒白玉臺三山半露小蓬萊長松盡作蒼龍態<lb/>
<pb n="KR4h0117_WYG_450-45a"/>
誰許青田鶴往來<lb/>
　　　蒲石<lb/>
異品曽書本草經服之有法可長生氷厓雪壑無人跡<lb/>
香壓筠筐手自擎<lb/>
　　　颶初定<lb/>
葉欹花仄惱蓮塘湖水新添二尺强莫笑詩翁清興减<lb/>
晨興扶杖看滄浪<lb/>
　　　飲秋髙亭<lb/>
<pb n="KR4h0117_WYG_450-45b"/>
天藏仙境不知年新作髙臺更鑿泉羅立秀峰三百里<lb/>
一齊飛翠到芳筵<lb/>
　　　過飛霜崖<lb/>
飛霜崖過霜臺客凍雨淋漓濕豸袍試向山頭立相對<lb/>
崔嵬寒色欲爭髙<lb/>
　<lb/>
　<lb/>
　石倉歴代詩選卷四百五十<lb/>
</p>
<p>
</p>
  </div>
</body>
</text>
</TEI>
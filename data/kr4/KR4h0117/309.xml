<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百九</head> <lb/>
    <p>
<pb n="KR4h0117_WYG_309-1a"/>
欽定四庫全書<lb/>
　石倉歴代詩選巻三百九<lb/>
　　　　　　　　　　　　明　曹學佺　編<lb/>
　明詩初集二十九<lb/>
　　王行<lb/>
　　　鄭禧之松林才子圖<lb/>
横空㣲霞淡初巻一片蒼雲隔層巘逺壑清風拂樹來<lb/>
烟鬛捎捎㯶如剪蹇驢隨意歴山岡此景此情應兩忘<lb/>
<pb n="KR4h0117_WYG_309-1b"/>
忽驚啼鳥翠㣲裏催我佳句投奚囊人生樂事知多少<lb/>
獨有吟情超世表為瀉詞源浥畫圖晴壁髙堂楚山曉<lb/>
　　　寄綺川故人<lb/>
雲木翳長夏閒齋有餘思緬彼湖上山日夕生妍姿佳<lb/>
約旣巳屢歡逰阻前期芳條含晚榮碧草餘舊滋終當<lb/>
遂良覿賦詠髙秋時<lb/>
　　　寄題聚碧軒<lb/>
喜遂投閒意開軒對竹林髙空蒼雪墮永夏緑雲深縹<lb/>
<pb n="KR4h0117_WYG_309-2a"/>
帙涵晴色湘簾駐晩陰須知子猷興千載一虛心<lb/>
　　　題聽松巻<lb/>
長松知㡬樹樹樹著清風飛雨夜初急怒濤秋更雄醉<lb/>
歸山月裏高臥石樓中那復鈞天夢知音自不窮<lb/>
　　　寄題遠山樓<lb/>
漾水迢迢遠空當樓歴歴遥峯髙捲湘簾獨坐烟中㡬<lb/>
朶芙蓉<lb/>
烟楚蒼茫際曉霜空浩蕩凝秋何限江山遠意披襟獨<lb/>
<pb n="KR4h0117_WYG_309-2b"/>
倚層樓<lb/>
　　　酬韓蒙庵巾箑之惠紓遲有愧情見乎詞<lb/>
永夏倦炎燠頽陽劇朝暾嘅彼鬱鬱懐益此靡靡煩旋<lb/>
當嵗華晏凝陰霜霰繁栗烈不可任乃復思晴暄寒暑<lb/>
互侵虐弱質詎長存故人念衰朽交情彌見敦輕箑貽<lb/>
夏凉重巾致冬温温凉適其宜安我旦與昏斯惠良匪<lb/>
薄胡能答瑶琨東風入林廬春事看已殷羣彚紛自暢<lb/>
新泉生故源時物諒足娛髙居况丘園爰忻慰遲暮相<lb/>
<pb n="KR4h0117_WYG_309-3a"/>
從詠道言<lb/>
　　　次韻沈學庵閒居雜興<lb/>
樹影覺秋踈山光映晚除溪毛和雨薦石髮任風梳艾<lb/>
蒳窓餘篆芸暉架有書呼兒具毫楮應欲賦閒居<lb/>
　　　題子昻歸去來詞<lb/>
虛館坐清曉髙秋零露時佳菊秀可餐寒葩含晚滋芳<lb/>
馨發孤思寫此歸來詞餘興猶未已𤣥玉生瓊枝孰謂<lb/>
公子懐不與幽人期撫巻三嘆息繄年非義熈<lb/>
<pb n="KR4h0117_WYG_309-3b"/>
　　　題畫二絶<lb/>
濃翠幕晴巒春山古寺閒鳥啼花落處曽共扣禪關<lb/>
晩岫含殘日寒波蕩逺空層闌人獨倚秋思渺無窮<lb/>
　　　畫二首<lb/>
髙館踈簾晚乍開讀書聲裏故人來山中本自無塵土<lb/>
催得家童掃緑苔<lb/>
雨後飛泉下碧湍長松脩竹草堂寒無人解識髙人意<lb/>
溪上青山獨自看<lb/>
<pb n="KR4h0117_WYG_309-4a"/>
　　　次韻張伯純見寄<lb/>
一從高跡隠林坰城郭登臨不共行流水髙山誰得解<lb/>
暮雲春樹㡬多情平湖遠漢空明裏落日羣峰紫翠横<lb/>
已喜芳鄰近相接好懐那惜向君傾<lb/>
　　　讀書齋<lb/>
閒齋寂無營忘我外馳意韋編在燕几芳席藹蘭氣薿<lb/>
薿庭草深沄沄澗水駛永坐絃我詩清風自南至<lb/>
　　　雪夜西灣訪友道中即事<lb/>
<pb n="KR4h0117_WYG_309-4b"/>
山中風雪下三日日出未消溪上寒行路不辭穿窈窕<lb/>
人家何處有琅玕初春草色縁沙見數樹梅花隔水看<lb/>
世景欲摹難潑墨祗將粉筆寫林巒<lb/>
　　　虎丘春霽圖<lb/>
羣巘抱西郭一峯出平田孤秀凌太清旁絶絡與聯古<lb/>
迹遍林谷干將閟重泉劃開千尺巖下見清泠淵翠壁<lb/>
絢霞彩葩辭詠前賢于時屬青春霽色明高天鳴鳥亦<lb/>
已和衆卉紛自妍夙駕爰此逰襟懐遂悠然豈曰事賞<lb/>
<pb n="KR4h0117_WYG_309-5a"/>
心觀俗古所傳來牟蔽丘壠饁耕滿疇阡樂土有若玆<lb/>
勤政復勉旃願同擊壤氓熈熈度餘年<lb/>
　　　為王立方題雪峰孤眺圖<lb/>
層空飛雪夜澷澷獨倚危䦨向曉看縱使萬山同一色<lb/>
不妨孤嶂出高寒<lb/>
　　　江館有懐王為善<lb/>
江館坐閒夕客懐聊自寛思君不可道清夢若為安露<lb/>
氣寒花馥霜華晩葉丹葱葱好城郭延首向西看<lb/>
<pb n="KR4h0117_WYG_309-5b"/>
　　　雪航<lb/>
大野饒積雪溪山同混茫軒窓時眺望虛邃若舟航曉<lb/>
霽浮玉色夜寒流月光陰山餘興在吟詠不能忘<lb/>
　　　水雲居<lb/>
秋水春雲萬里空酒壺書巻一孤篷多情最是閒鷗鷺<lb/>
留得詩人作釣翁<lb/>
　　　秋景小幅<lb/>
烟碧帶霜紅秋深處處同晩晴山更好詩在野航中<lb/>
<pb n="KR4h0117_WYG_309-6a"/>
　　　先月樓<lb/>
結樓臨水上風景問如何明月夜先到清光秋更多高<lb/>
簷垂碧漢低檻俯金波想得慿空濶長吟復浩歌<lb/>
　　　梅花折枝圖<lb/>
映水一枝開春從筆底來高樓謾吹笛終不㸃蒼苔<lb/>
　　附戴奎詩<lb/>
　　　别弟文益徃蜀省按察僉事文信<lb/>
我家遷居自閩土傳世于今十有五源源始從五季來<lb/>
<pb n="KR4h0117_WYG_309-6b"/>
子姓咸知立門户儒賢術業每升堂雲路登躋亦聯武<lb/>
石屏先生曽叔祖錦繡輪囷作肝腑平生蹤跡半江湖<lb/>
只把文章傲珪組汝昔嚴君嗣冠裳金臺之上長翺翔<lb/>
雄篇大字照玉署詩名遠播流錢塘邇來書聲雖比屋<lb/>
愧我弟兄俱碌碌行看庭砌長芝蘭秪見蒼藤倚喬木<lb/>
惟君伯氏振海東雲夢八九吞其胸春秋奥義盡剖劂<lb/>
五傳同異工磨礲射䇿丹墀始擢桂拜官烏府俄乘驄<lb/>
去年承恩入西蜀黄麻紫誥相追逐豈惟持斧懾凶邪<lb/>
<pb n="KR4h0117_WYG_309-7a"/>
要使褰帷問民俗汝今為弟能念兄萬里行色何㷀㷀<lb/>
瞿塘無復向時險劍閣試覽前賢銘成都魚肥酒正美<lb/>
一奏壎箎可勝喜世間之樂此最眞白璧黄金何足擬<lb/>
當時勝迹紛在目想見追遊日不足浣花杜老或同吟<lb/>
市肆君平時就卜武侯勲業誰可繼古栢森森見祠屋<lb/>
　　　發澄江述事言懐<lb/>
憶昔歸隠東海頭矢心不逐羣兒遊結屋空山臥深雪<lb/>
篝燈永夜吟清秋如此棲遲踰半紀自甘䟽糲餘無求<lb/>
<pb n="KR4h0117_WYG_309-7b"/>
長竿或從嚴瀨釣短筆肯效班生投海國紛紛擅豪右<lb/>
五花驄馬千金裘一朝城邑化焦土肉食竟為何人謀<lb/>
榮悴由來易反手諸君尚喜能包羞州司惜無涇渭辨<lb/>
遷逐乃欲窮巖幽謇予貧病亦在遣矯首上訴嗟何由<lb/>
陶令徒知解印早鍾儀奈作南冠囚呼天呼人兩無及<lb/>
反躬祗益思愆尤唐君新作吾州守温詞直欲紓人憂<lb/>
為言今日百政舉詔書每為徴賢優築臺行從郭隗始<lb/>
借箸欲藉張良籌楩楠匠石安肯弃參苓藥籠終俱收<lb/>
<pb n="KR4h0117_WYG_309-8a"/>
浮梁側畔艤船待奮志好去無夷猶聞言錯愕惟掉首<lb/>
智愚今古寧同流吞聲不發出城去澄江萬頃寒悠悠<lb/>
緇塵上衣日黤黮飛雨灑面風颼颼迴頭却語二三子<lb/>
故林為愛藏書樓趨朝乞身幸見許便擬散髪歸丹丘<lb/>
　　　留别胡叔輝先生<lb/>
千山起伏如海濤中有萬八千丈天台髙故人結屋隠<lb/>
其下老氣直與山色爭摩霄平生不慕青紫拾放浪每<lb/>
逐真仙遨歌詩有時落城府鏘然遺響如鳴韶嗟予遠<lb/>
<pb n="KR4h0117_WYG_309-8b"/>
道廿載乆羊腸九曲躋扳勞石梁囘望不可躡思君㡬<lb/>
度心揺揺前年歸耕計始遂石田荼堇甘耘薅望君道<lb/>
里尚三百聚首未得相招邀海隅詔令一朝布憧憧去<lb/>
蹋三吳路趨召初聞只貴豪竄逐旋知及寒素人言<lb/>
珪組榮我歎儒冠誤親知日去眼何期與君遇皓髮同<lb/>
驚亂後看青眼還如向時顧長鬚長鬚君一呼倒囊贈<lb/>
我千金蚨金陵春色㡬萬斛到時莫惜頻頻沽感玆厚<lb/>
意心轉恧但願君今事耕鑿後來孫子知讀書勿慕前<lb/>
<pb n="KR4h0117_WYG_309-9a"/>
賢學干禄<lb/>
　　　聞有汴京之行留别壽幙吳仲素<lb/>
長淮南北知㡬州壽陽還在淮西頭昔年此郡屢反覆<lb/>
秪憐淮水惟東流版圖一朝歸上國亟為遺民救顛躓<lb/>
掄材誰復歎賢勞入幕况聞優贊畫延陵季子千載名<lb/>
今君秀拔真後生平生操履果何似朱絲絃直氷壺清<lb/>
江南遷客多如雨老幼扶攜適玆土間闗來就袵席安<lb/>
慰勞已忘行役苦就中竄逐誰最貧石屏孫子林泉人<lb/>
<pb n="KR4h0117_WYG_309-9b"/>
袖有文章賤如土眼看甑釡空生塵秋風一夜振林薄<lb/>
毛骨蕭森歎非昨千里雖殊驥尾蠅此身却愧雞羣鶴<lb/>
扁舟汴水行復泝肝膽崢嶸向君露人生離合不可期<lb/>
青眼何時重相顧<lb/>
　　　賦西村耕隠<lb/>
斯人好文仍好竒酒酣索賦西村詩解衣為君揮翰日<lb/>
束書正我朝京時吁嗟二人本同里羃羃餘陰接桑梓<lb/>
㡬乘蠟屐蹋春泥亦棹蘭舟泛秋水君家實住小嶼西<lb/>
<pb n="KR4h0117_WYG_309-10a"/>
山田日日催耕犂草廬年來臥不住致身却向黄金臺<lb/>
當時青紫能拾取清夢只今成栩栩故國遥遮天姥雲<lb/>
謫居同聽長淮雨鳳詔新從天上傳君應早晚能歸田<lb/>
種栁重尋元亮宅説稼好誦坡翁篇錦囊多詩總如玉<lb/>
更有遺金買黄犢扣角無為長夜歌掛書莫向旁人讀<lb/>
予知有計不自謀硯田禾黍無時收何得西村一相遇<lb/>
爛醉白酒黄雞秋<lb/>
　　　應朋來臨别索題存耕舊隠圖<lb/>
<pb n="KR4h0117_WYG_309-10b"/>
憶昔百丈巖前遊泊船去登湖上樓天清野曠一凝望<lb/>
錦屏森列當前頭中見蒼厓拔地起絶憐嘉木連雲稠<lb/>
<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱囘溪出僧宇參差危壑生懸流人言此地倘歸隠<lb/>
布衣便欲輕公侯茆屋春深薜茘長石欄路遶叢篁幽<lb/>
長鑱茯苓靜可斸空林柿葉寒仍收囘頭世事忽如蝟<lb/>
廿年誤向紅塵裏不知何日繼追尋每憶此山勞夢寐<lb/>
應君示我新畵圖開巻中堂起烟霧摩挲濃墨思舊經<lb/>
却似登樓看山處君謂松根即故廬一榻左右俱圖書<lb/>
<pb n="KR4h0117_WYG_309-11a"/>
沙田水足牛力壯歸耕試論今何如<lb/>
　　　賦竹坡<lb/>
旁隣異花多遶屋慢紫妖紅眩人目如澠美酒花下傾<lb/>
歌舞朝朝看不足君家美竹緣坡生蕭森却似篔簹谷<lb/>
騷人墨客爭欵門好事日題詩一束山陰高致世詎知<lb/>
旁隣舉手休揶揄顛風惡雨一夕至芳菲狼籍成嗟吁<lb/>
此君節操祗自如雪霜縱遇那能欺幅巾藜丈久可傍<lb/>
筆牀茶竈長相隨我記扁舟昔相過醉向沙頭竹根臥<lb/>
<pb n="KR4h0117_WYG_309-11b"/>
君時宦遊閩海間竟日孤吟復誰和今同遠客心欲摧<lb/>
舊徑蕪沒何時開春雨遥知子孫長秋風不報平安來<lb/>
山堂忽聞詔許歸滿引竹葉歌竹枝到家截取一二管<lb/>
請君持獻伶倫吹九苞彩鳳當來儀<lb/>
　　　贈别鄉友陳繼善王宗儒及表兄王友諒同赴<lb/>
　　　　京議禮<lb/>
蟄雷初動連月陰臨安客舍春草深披衣起踞木榻坐<lb/>
竟日倒掩柴門吟誰能載酒問奇字敢擬乘興來山陰<lb/>
<pb n="KR4h0117_WYG_309-12a"/>
諸君扣門忽剝啄何異空谷跫然音嗟予托交舊不薄<lb/>
異縣相看客懐惡羈離雖幸一身存問答不知雙淚落<lb/>
世間㡬度卜非熊兵後何人憐屈蠖耕鉏有夢空渉春<lb/>
奬勉多君尚如昨窮簷寂落風雨俱君來復别將焉如<lb/>
龍飛九五萬物覩紫泥屢下徴賢書三千禮樂湏制作<lb/>
奮衣徑謁承明廬人生窮達那自知君能論列湏及時<lb/>
漢室仍傳賈董出虞廷再覩䕫龍趨書成志得未白首<lb/>
錦袍相輝印懸肘此時題字倘相投我也滄浪一漁叟<lb/>
<pb n="KR4h0117_WYG_309-12b"/>
　　　送别陳嘉惠<lb/>
我記昔遊章貢臺臺前二水相盤迴登臨適與形勝㑹<lb/>
放傲却使羣公猜惟君傾葢即相厚結交便擬如陳雷<lb/>
江上時同夜月櫂花前㡬共春風杯移船一向豫章泊<lb/>
風物蕭疎歎非昨絡緯愁連孺子亭梧桐秋滿滕王閣<lb/>
同遊豈無三數公總為異鄉憐寂莫君時唱和詩最多<lb/>
錯落驪珠千百索江城十月霜葉飛君先别我趨庭闈<lb/>
臨岐贈言曽未㡬束書我亦東吳歸始信天涯俱是客<lb/>
<pb n="KR4h0117_WYG_309-13a"/>
客路聞言轉悽惻瑶琴古調且須彈官栁長條折何益<lb/>
　　　題潘氏禱雨有感詩巻<lb/>
連嵗浮淮去為客客裏無禾郊無麥盤飱豈欲待豐登<lb/>
雨暘猶知望時若今年故鄉旱暵多我歸無麥還無禾<lb/>
潘君禱龍雨輒應我聞兩脚醉拍船舷歌嗟哉老夫本<lb/>
漁叟緑蓑飽臥烟波久中間出處亦偶然豐歉於身果<lb/>
何有於今世途蜀道難觸眼倉廩連雲端倘得年豐租<lb/>
賦足官府我雖愚者身能安潘君潘君藉爾力稼有秋<lb/>
<pb n="KR4h0117_WYG_309-13b"/>
兮農有食衆因頌爾能感神我亦重君無德色曉來目<lb/>
送南征鴻因之為寄雙詩筒姓名到眼不相識隔隣好<lb/>
問松溪翁<lb/>
　　　題錢舜舉所畫梅花巻<lb/>
霅溪畫師名早傳畫梅不作鐡琖圈湖山入夢既瀟灑<lb/>
粉繪落紙尤清妍巴西故人玉堂老别去㡬年音問少<lb/>
溪雲山月不堪持一枝寫寄春風早想當盤礴欲寫時<lb/>
寓情筆底誰能知心期不負嵗寒意貞潔要如氷雪姿<lb/>
<pb n="KR4h0117_WYG_309-14a"/>
到今令人嘆奇絶我亦見之慚蹇拙從誰交誼重金蘭<lb/>
空慕廣平心似鐵<lb/>
　　　又送文益兼懐文信文善<lb/>
天寒冀北野草黄騏驥空風吹鴻雁㫁相失雲萬重人<lb/>
生篤天倫所願出處同一朝異南北惆悵成飛蓬君不<lb/>
見楊家椿津義讓敦千古共稱賢弟昆又不見淮南俗<lb/>
夫良可鄙尺布之謡汙人耳爾今為弟孝友聞眼中清<lb/>
白賢愚分思兄不憚萬里遠世間骨肉徒紛紛陳爾殽<lb/>
<pb n="KR4h0117_WYG_309-14b"/>
酌爾醴取樂何妨<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>船待到時二子即相問予臥祇今<lb/>
茆屋底羸軀不解事耕鉏弱子燈窗笑攻苦時時力疾<lb/>
上高丘北望長淮淚如雨<lb/>
　　　與趙思晏賦來青樓雖作而不與<lb/>
存耕道人過我遊不减雪中乘興舟浮雲世事口不掛<lb/>
語語索賦來青樓樓中之人竒且偉肯使餘生在泥滓<lb/>
春風石上鼓瑶琴夜雨燈前列圖史有時凭髙一撚髭<lb/>
汀煙沙鳥皆吾詩鈎簾曉掛摶桑影釣絲晴罥珊瑚枝<lb/>
<pb n="KR4h0117_WYG_309-15a"/>
方壺蓬島誰解識霧散雲開翠如織山勢疑將度海來<lb/>
嵐光屢見排簷入問誰于此賦詩頻哦松大筆尤清新<lb/>
石門老翁扳桂手湖山處士吟梅人嗟予臥疴筆研廢<lb/>
欲作歌詩動經嵗神遊意想一語無㡬囘虛作憑欄勢<lb/>
吾聞仙人好樓居時能御風遊六虛爾今凡骨倘未換<lb/>
大藥好乞刀圭餘不然買魚仍釀术樓頭日與賔朋集<lb/>
坐令青眼客長來不獨來青見山色<lb/>
　　　陳楚賓邀登南閣出示諸公所賦詩索予繼和<lb/>
<pb n="KR4h0117_WYG_309-15b"/>
憶别髙堂凡五載今日重遊鬢毛改長老驚為倒履迎<lb/>
林園却似留春待松間舊榻下陳蕃席上清樽傾北海<lb/>
是日雲銷天宇清大開南閣興縱横鈎簾晚峰萬樹出<lb/>
俯檻晴塢千花明少長湏㬰亦星聚歌吟間作如韶鳴<lb/>
乃知此地即仙隠萬里何必求蓬瀛<lb/>
　　　舍姪元明書來致當道薦拔意詩以答之<lb/>
郡國衣冠此日新老懷深念竹林人客邉風雨十年夢<lb/>
醉後乾坤萬里春雲路尚淹麟閣遠秋天空薦鶚書頻<lb/>
<pb n="KR4h0117_WYG_309-16a"/>
不癡濟叔勞推賞奈戀烟波理釣緡<lb/>
　　　遷逐甫還次韻答舍弟文信<lb/>
萬里輿圖新入貢一時遺老復遷官祗縁舊國輕周鼎<lb/>
徒使仙人泣漢盤斤斧未容遺樸樕階庭誰見長芝蘭<lb/>
野夫獨幸歸耕早只恐鄉闗路轉難<lb/>
　　　又<lb/>
舊事紛紜成昔夢餘生竄逐誤㣲官一年道路危三峽<lb/>
㡬度歌吟歴五盤甄别有恩垂藻鑑芬芳無德播椒蘭<lb/>
<pb n="KR4h0117_WYG_309-16b"/>
逢人但説生還喜莫問從前事急難<lb/>
　　　臨安道中别弟文美<lb/>
拂袖歸來我最先相期耕釣在餘年無端遇著東風惡<lb/>
吹上長淮逐客船<lb/>
三淮浪急大江迴㡬處驚如灔澦堆我正思家行欲到<lb/>
汝今那更别家來<lb/>
酒盡沙頭淚滿裾臨當别去更躊躇都忘我為儒冠誤<lb/>
更囑還家課子書<lb/>
<pb n="KR4h0117_WYG_309-17a"/>
　　　高陽窺園有感<lb/>
橘柚連雲手自栽别來誰復為封培棘籬缺處秋偏早<lb/>
時有隣童摘實來<lb/>
㡬畦蔬甲一長鑱記得年前草自芟今日滿林荆棘長<lb/>
令人千里望歸帆<lb/>
　　　夜宿水館<lb/>
驚雁相呼秋滿江小軒臨水似艂艭夜䦨不寐思兄弟<lb/>
風葉蕭蕭正打窗<lb/>
<pb n="KR4h0117_WYG_309-17b"/>
　　　立秋夜涇川館中雜興兼懷舍弟<lb/>
薄暮西風生樹頭坐看凉氣近人浮一年今日纔過半<lb/>
梧葉蕭蕭巳厭秋<lb/>
　　　嘗稻有懷舍弟<lb/>
曉起西風忽到門剩炊香雪滿甆盆懷人獨向嘗新處<lb/>
含哺移時不忍吞<lb/>
㡬欲因書寄土宜溪雲山靄不堪持力田未足輸官府<lb/>
念爾徒搔兩鬢絲<lb/>
<pb n="KR4h0117_WYG_309-18a"/>
　　　秋夜述懷<lb/>
霜氣横秋萬木彫月櫺風牖夜蕭蕭在家無限悲秋思<lb/>
况爾别家千里遥<lb/>
　　　其二<lb/>
欲憑詩句寄西風吟到宵深語未工月色如銀庭樹冷<lb/>
一絲和露墜青蟲<lb/>
　　　寄衣無便<lb/>
秋風昨夜振庭柯欲寄衣裘無便過料汝羈愁如落葉<lb/>
<pb n="KR4h0117_WYG_309-18b"/>
蕭騷偏逐晩風多<lb/>
　　　一秋無舍弟手書<lb/>
老懷多藉得書寛㡬度挑燈入夜看想為眵昏憐病目<lb/>
一秋無字報平安<lb/>
　　　題錢舜舉所畵梅花巻　　　　戴養吾<lb/>
千古懷人費夢思殷勤巻贈嵗寒枝錢塘江上花如雪<lb/>
不耐東風畵角吹<lb/>
　石倉歴代詩選巻三百九<lb/>
</p>
<p>
</p>
  </div>
</body>
</text>
</TEI>
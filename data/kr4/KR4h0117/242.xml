<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百四十二</head> <lb/>
    <p>
<pb n="KR4h0117_WYG_242-1a"/>
欽定四庫全書<lb/>
　石倉歴代詩選巻二百四十二<lb/>
　　　　　　　　　　　　明　曹學佺　編<lb/>
　元詩十二<lb/>
　　馬祖常<lb/>
　　　登雨花臺<lb/>
積翠生層巘凝光浴巨濤吳城花覆井楚舸竹裁篙地<lb/>
近魚龍逼天空鶴鸛高野橋皆螮蝀溪水盡蒲萄雨石<lb/>
<pb n="KR4h0117_WYG_242-1b"/>
逢芝箭風林得鳯毛臙脂兒女小罨畵鬼神饕六代都<lb/>
銜璧三山尚戴鼇故宫猶荏苒古樹漫周遭仙洞歌瑤<lb/>
草人家宴碧桃飯香非接淅酒好不篘糟綠霧春連閣丹<lb/>
霞曉映袍攀躋歡境勝䟦涉憚人勞老我才還劣清資<lb/>
愧重叨採詩今有使問俗似無曹佳麗千年冣聲名一<lb/>
世豪歲時休澣日攜手足遊遨<lb/>
　　　求趙伯顯畵家山圖用唐李中韻<lb/>
春雁南來後家書一紙無山花應向日陂水計通湖羸<lb/>
<pb n="KR4h0117_WYG_242-2a"/>
㹀衣資絮生蠶薄藉蘆乆宜拂白石強此伏青蒲琴客<lb/>
分抄譜仙翁許借壺園紅榴火煉沼綠芡盤鋪嵐氣飄<lb/>
簷隙烟光鬱座隅呼雲横螮蝀問月看蟾蜍倚杖心何<lb/>
逸觀魚興不孤新開竹林逕併乞寫成圖<lb/>
　　　猗緑園<lb/>
殖産吾何取開林我獨能縳船嘗取竹擣紙每移藤池<lb/>
曲波濤小花繁霧雨蒸春雲同礎潤秋月共江澄鳯下<lb/>
非因食魚來不可罾寫經還道士裹飯乞行僧筍屨新<lb/>
<pb n="KR4h0117_WYG_242-2b"/>
青折荷衣舊翠凝浮甌茶有乳溢甕酒無氷香灺留文<lb/>
篆書囊剰繚綾清晨飱玉罷東坐日初升<lb/>
　　　題惠崇畵樹林<lb/>
下瀬生秋響平林漏曙光蜀榿隂十畝閩荔熟千房不<lb/>
聴樵夫伐無勞匠石傷靈槎上天漢全棟架明堂黯黯<lb/>
雲垂幔霖霖雨濕墻雁奴呼伴審鳩婦擇棲詳路逺逢<lb/>
仙宅天低近帝鄊春行苔履滑夕坐筍書香東絹刀誰<lb/>
剪西園價爾償懸車清渭後白髪灑蒼凉<lb/>
<pb n="KR4h0117_WYG_242-3a"/>
　　　泉南孫氏園亭<lb/>
鑿石通歸汐浮梁看浴暾鴨闌萍上甃鹿柵蘚生垣簷<lb/>
蔔乘梔子篔簹長竹孫書香芸辟蠧席暖錦裁鵷交客<lb/>
登仙籍承家荷帝恩氷甌蜂蜜溜酒榼荔漿翻吹籥花<lb/>
圍屋彈琴鶴舞園海雲春有態閩雪夜無痕誰謂衣裳<lb/>
懶予今杖屨煩捋鬚歌月地翹首望天門<lb/>
　　　史館閒題<lb/>
騎馬到畫省冠佩趨几筵豈但文字美所樂長官賢京<lb/>
<pb n="KR4h0117_WYG_242-3b"/>
國足府寺金糓相百千飛書日雜遝奔命懼不先肅肅<lb/>
館閣嚴操瓢續簡編上有日月光下有草木妍森羅大<lb/>
象列俟此言語宣蹇予昧儒學羣髦辱官聨遭逢頼明<lb/>
世益喜身悠然<lb/>
　　　田居二詩寄元參議<lb/>
積潦被原田瀦水滿陂塘具我錢鎛噐剉楷飼牛腸周<lb/>
垣無不具南東植柔桑欣欣條枝發向日欲奮張衆草<lb/>
還芊芊朝雉鳴陽岡始旦荷畚去取糞城邑傍敢辭作<lb/>
<pb n="KR4h0117_WYG_242-4a"/>
勞苦但願筋力強<lb/>
上馬作將軍下馬充博士服賈終無良蓐食勤穡事王<lb/>
朝列公卿田稅豈十二同里相勞勉牛種更貸貫雖無<lb/>
凍餒憂未可恱親志親志在榮光禄養乃始貴為詩獻<lb/>
儒宗秋穫見稔嵗<lb/>
　　　留别沂州張君仲<lb/>
揚舲下彭城分颿上沂水與子作别離眷言重徙倚曩<lb/>
在京華居連室同井里出則鑣御聨入則衣袂比兹晨<lb/>
<pb n="KR4h0117_WYG_242-4b"/>
各散去相願意未已我操田噐歸子執州符仕慎勿輕<lb/>
此身期以善自止<lb/>
　　　端午效六朝體<lb/>
脩篁發秀林新荷疊芳池采絲擷霧縷紗縠含風漪㽔<lb/>
賔應樂律端陽正歲時馥馥蘭湯浴灔灔蒲酒持漢宫<lb/>
鬬草戲楚船張水嬉江心鑄龍鏡好用照湘纍<lb/>
　　　移梅<lb/>
幽屛逐魚鳥沈跡儔隱淪所欣在林藪嘉植日以親眷言<lb/>
<pb n="KR4h0117_WYG_242-5a"/>
江介品紛葩號南珍遇我好竒服移根得良因井井十<lb/>
畝園菁茅䕃澗濵縞裳擢玉質宜此空山春<lb/>
　　　春雲<lb/>
高雲起城闕流離度庭樹依風拂廻塘波纈光影注荒<lb/>
林帶疎烟照日亂縈縷婉孌連浮陽空明映凄霧嵐翠<lb/>
含玉暉景采滿巖嶼逍遙幽賞諧緬邈世娛阻<lb/>
　　　田間<lb/>
中田蒔柔桑周垣列菀栁居然成農耕林廬頗完好朋<lb/>
<pb n="KR4h0117_WYG_242-5b"/>
從時徃來牆頭過樽酒意氣每酣適仰視北有斗豈知<lb/>
念湘纍那復嘆暮叟丈夫貴立志文字託永乆<lb/>
　　　古意<lb/>
秋羅畫雙蝶凉颸透鮫綃攀紆翠襞積騰拏鳯盤翹公<lb/>
子高宴集水閣芙蓉搖來禽丹砂紅石蜜春氷消歡情<lb/>
光景洽壮意風雲飄所期國士知豈謂虞人招<lb/>
　　　齋宿太社署四首<lb/>
朱門屹南起金水經北流繚垣外旁達周屋内廣修圭<lb/>
<pb n="KR4h0117_WYG_242-6a"/>
玉承璅藉碧鏤飾衣篝中壇土五色夏松露浮浮改容<lb/>
事明神豈謂兹淹留<lb/>
明世容謭薄依光秩散署束帶揖上官攝衣奉神御泉<lb/>
冽噐毎滌芻香牲亦茹循壇習登降趨位就表署翼翼<lb/>
清祀修濟濟百辟助願神錫茂祉農功相蕃庻<lb/>
齋宫蔚清華前榮寫方壺右礎石芙蓉日景射銅鋪嘉<lb/>
木䕃長夏階草宜露濡兵衛限囂雜簷網懸蜘蛛署書<lb/>
督粢盛設吏視茅苴端居見博士希武循庭除<lb/>
<pb n="KR4h0117_WYG_242-6b"/>
樂工奏宫懸登歌布濩功祠官侍奠瘞靈軿下𤣥穹祝<lb/>
辭求善歲侑我稑與穜但無及人飢報祀百禮隆瑣瑣<lb/>
大社令樂職朝上公<lb/>
　　　古詩<lb/>
凌晨視園蔬緑色承露英命婦自採摘終朝掬不盈持<lb/>
以充庖厨豈療飢腸鳴婆娑秋菘葉不受魚肉腥朝暾<lb/>
煦寒畦中心含素馨<lb/>
　　　舟中望鄒嶧山<lb/>
<pb n="KR4h0117_WYG_242-7a"/>
魯雲偃車葢汶水流魚鱗操舟返任濟川梁號通津東<lb/>
望鄒嶧山六丁鑿嶙峋靈巖溜泉乳仙遊道霞軿石髓<lb/>
如可食吾將託兹身<lb/>
　　　度居庸關次繼學韻<lb/>
飛鞚陟雲巘决眥盡圖畫天氣吹高寒山雨灑長夏㝠<lb/>
㝠白鳥去寂寂松子下陸行石當途水舂泉饒舍高與<lb/>
蜀道齊深乃盤谷亞筍輿約重來羸馬苦常跨朋從詠<lb/>
連疊酬應給閒暇得見王子喬吾將驂鶴駕<lb/>
<pb n="KR4h0117_WYG_242-7b"/>
　　　西方濼<lb/>
魯郊秋已深西濼多蒲魚日暮積靄重維舟月生初露<lb/>
凉水禽宿雨晴艶芙蕖擷花結楚佩宛若湘南居<lb/>
　　　苦寒三首<lb/>
肅肅歲已晏冽冽氷霰集寒雲光不流槁木鳴日夕挾<lb/>
纊處南户嚴稜坐相襲端然成離居念念穉陽陟<lb/>
褰裳居重户驚飈踏書帷穴地篝石火持酒得氷澌杲<lb/>
杲日出光萬物待彼施豈無陽和節歲序非爾私<lb/>
<pb n="KR4h0117_WYG_242-8a"/>
納履非遄征墐户豈寡交今兹祁寒候火井凝氷泡離<lb/>
人歎無衣原獸淫弓弰憂端坐耿耿雞鳴重嘐嘐<lb/>
　　　淵明始末圖<lb/>
畫史謝文字託意在粉繪高人蹈古道終造𤣥澹㑹涉<lb/>
世情豈真採菊心若寄持酒每自慰悠悠似相契<lb/>
　　　擬古<lb/>
崇臺拂繁雲阿閣䕃廣路上有彈琴女文采被烟霧玉<lb/>
食薦翠盤渴飲瑶草露鄙薄貧士妻終歲弄機杼<lb/>
<pb n="KR4h0117_WYG_242-8b"/>
　　　送衛大隠卜者<lb/>
飲馬蘆溝河水寒傷馬骨牧羊居庸關草短餓羊腹君<lb/>
行苦匆匆我且無握粟陟岡望高雲東南有黄鵠<lb/>
　　　葆真觀納凉二首<lb/>
雲旱熾初暑煩囂不可滌城隅有琳館松竹䕃午日呼<lb/>
我良朋來嘯咏各㟁幘蕭然忘世廬相對坐磐石<lb/>
㵸茗滌塵襟煩暑亦可忘團團篋中扇復開明月光况<lb/>
此太清居林樾天風凉誰鑿河漢氷為我雨八方<lb/>
<pb n="KR4h0117_WYG_242-9a"/>
　　　初日四首<lb/>
初日照我樹我樹日華滋檀欒緑隂合四顧無曲枝盛<lb/>
暑熾煩歊其中有凉颸成林䕃千畝棲息任所宜<lb/>
初日照我屋我屋受陽光寒暖順時令風雨謹盖藏榱<lb/>
桷無文雕折棟取材良聖亦善居室茍完斯為臧<lb/>
初日照我田陂水方滿塍既欣穉禾發復愛嘉木榮伏<lb/>
臘獻酒食報賽歲事成告僕緩爾私先可輸王征<lb/>
初日照我池我池水波生芙蕖冐紅影黄盤䕃緑英龜<lb/>
<pb n="KR4h0117_WYG_242-9b"/>
魚相浮游鳴雛弄新聲雖無臺與榭足自娛幽情<lb/>
　　　種桃<lb/>
種桃南山麓三歲不得實種𤓰東郊園擷之在百日豈<lb/>
不思遲暮終焉有常食如何植瑤草千歲始一獲<lb/>
　　　過文著作家<lb/>
誰住街西屋文昌著作臣茶甌宜客静書帙覺予親栽<lb/>
竹應棲鳯操觚定獲麟青藜明夜半北極動星辰<lb/>
　　　送王睂叟真人<lb/>
<pb n="KR4h0117_WYG_242-10a"/>
秋暉上寒竹白鶴立蒼苔石洞松花落雲房澗水來彈<lb/>
琴翻道曲搗藥應猿哀别浦廻船急孤山看早梅<lb/>
　　　送人之陜省幕和韻<lb/>
綬帶驚沙鶴紗巾逐海鷗驪山泉未冷華岳樹先秋路<lb/>
出汾陽里衣仍晏子裘風流蓮幕羡君豈歎淹留<lb/>
　　　送蘇子寧赴嶺北省幕<lb/>
雞塞鳴啾唽龍沙列夜營賜衣俱魯縞給餉盡吳粇野<lb/>
井氷生夏寒天雪没晴藩垣資贊畫幕府正知名<lb/>
<pb n="KR4h0117_WYG_242-10b"/>
　　　謁告書懐<lb/>
先子桐鄉地年來憶舊遊山春花競發沙旭水閒流石<lb/>
屋青霞夜藤牀碧樹秋防身龍具在强欲問吳鈎<lb/>
　　　泗州塔<lb/>
梵塔層層出雲間見象輪金光動淮水鐸語召川神負<lb/>
載坤多力荘嚴佛有因埏陶千萬億穹石刻銘新<lb/>
　　　舟中<lb/>
叢薄縈雲曲岡巒引霧霪舟輕風燕疾衣薄水螢侵夜<lb/>
<pb n="KR4h0117_WYG_242-11a"/>
乆江喧瀬秋清竹滿林閒情任飄泊到處欲登臨<lb/>
　　　海子橋二首<lb/>
朝馬秋塵急天潢晩鏡舒影圓雲度鳥波静藻依魚石<lb/>
棧通星漢銀河落水渠無人洗寒露為我媚芙蕖<lb/>
南望蓬萊觀行人隔苑牆有時馴象浴不見狎鷗翔宫<lb/>
樹飄秋葉江船認石梁辟雍真可作擬賦獻文王<lb/>
　　　送符鎮撫之官<lb/>
金符傳拜將白羽看麾軍吹角弓横月開旗馬望雲舅<lb/>
<pb n="KR4h0117_WYG_242-11b"/>
家書盡讀新府令初聞油幕風流盛吾歸詫隱君<lb/>
　　　贈里人别因寄祖義祖烈<lb/>
萬里天南地逢君似到鄉欲同觀海嶼忽别上河梁楚<lb/>
樹思題葉淮僧憶借航歸時報兄弟莫遣石田荒<lb/>
　　　再從浙入閩二首<lb/>
江外淹留乆那堪去復回水生客星瀬日出偃王臺烓<lb/>
竈茶甌至筠籠橘顆來春雲又成雨著意落寒梅<lb/>
積雨關河濕今朝日始晴浮船下夜瀬覓酒近春城鵞<lb/>
<pb n="KR4h0117_WYG_242-12a"/>
鴨將雛出牛羊傍母行獨憐無似客萬里又南征<lb/>
　　　次元禮弟韻<lb/>
白鶴年歲老婆娑正爾嘉田居門近水野飯甑炊霞自<lb/>
種千章木誰乘萬里槎小亭燒藥處依約是仙家<lb/>
　　　遊華嚴寺<lb/>
化國日遲遲招提獨往時鶴馴看梵磬猫定䕶齋糜貝<lb/>
葉翻經譯沙墻應制詩庭前雙樹好長夏得風吹<lb/>
　　　出都<lb/>
<pb n="KR4h0117_WYG_242-12b"/>
長城懐古處身在日華東水出盧龍塞山連碣石宫沙<lb/>
鷗終自白霜樹忽然紅雲海鴻濛氣歸颿杳靄中<lb/>
　　　贈楊洞天道人<lb/>
我自不入俗君今又欲仙鳥啼百花裏屋住萬山邊宻<lb/>
樹雲難過空潭月易圓題詩秋巻了為說小行年<lb/>
　　　次韻咏石<lb/>
老石何年有依稀滿路旁無人愁飲羽有客坐亡羊戒<lb/>
世能言晉傳書豈姓黄補天成五色何獨柱明堂<lb/>
<pb n="KR4h0117_WYG_242-13a"/>
　　　題惠崇畵<lb/>
龍門千尺梧桐樹多在石崖懸絶處上有古巢生鳯凰<lb/>
鳯凰臺高山水長吳蠶八繭白雲絲畫史落筆光陸離<lb/>
江天萬里莫射雁春草年年出湖岸<lb/>
　　　所過<lb/>
寜王玉笛吹鳯凰桐花秋露宫晝長開元天子忽思武<lb/>
手中金箭照眼光何物羣婢出後房羽林孤兒射殺將<lb/>
坐中凛凛無漁陽<lb/>
<pb n="KR4h0117_WYG_242-13b"/>
　　　上京書懐<lb/>
燕子泥融蘭葉短疊疊荷錢水初滿人家時節近端陽<lb/>
繡袂羅衫雙佩光共笑江南五雜爼畫鷁浮波供角黍<lb/>
沙苑射栁追風駒古來此地為名區<lb/>
　　　孚夫人<lb/>
未央天子香醺骨夫人不貯黄金屋水銅無光澁秋月<lb/>
留得當年舊蛾緑瑤臺夜佩聲闌珊沈雲呌雁沙泉寒<lb/>
二十五絃彈鳯凰玊釵小燕飛春山<lb/>
<pb n="KR4h0117_WYG_242-14a"/>
　　　題織錦回文圖<lb/>
桃葉渡江不用楫織女烏鵲填河白合歡樹下宜男草<lb/>
色色不及羅裙好織錦度曲聲亦柔黄龍塞是契丹州<lb/>
夫君戍歸定何日樂府陳娘歌第一<lb/>
　　　秋意<lb/>
張良廟前流水聲歌風臺下曉雞鳴行人舟中寐復起<lb/>
此生亦欲成功名白髪可憐升斗䘵持歸不足求田屋<lb/>
揮杯看劔獨長嘯萬里朝雲見晴木<lb/>
<pb n="KR4h0117_WYG_242-14b"/>
　　　湖北驛中偶成<lb/>
江田稻花露始零浦中蓮子青復青楚船祠龍來買酒<lb/>
十幅蒲㠶上洞庭羅衣熏香錢滿篋身是揚州販鹽客<lb/>
明年載米入長安妻封縣君身有官<lb/>
　　　李後主圖<lb/>
澤國中寒歲年晏沙嶼潮痕明石棧風吹半樹野梅發<lb/>
天上書來問春雁江南後主丹鉛手畵盡氷絲世無有<lb/>
宫中長晝諫囊稀媚嫵吳娃雙進酒<lb/>
<pb n="KR4h0117_WYG_242-15a"/>
　　　送周南翁之官池陽<lb/>
霏微桂叢緑霧深集仙書殿秋沈沈九華山影墮酒醆<lb/>
便欲起拖青楓林青楓林高霜葉赤遙遙連雲雁行急<lb/>
蜀麻吳鹽來往時閒坐城樓聴江笛<lb/>
　　　題明皇端箭圖<lb/>
銀牀墮露下高桐竹練含氷留麝籠蒲萄酒作碼碯紅<lb/>
湘娥江邊採芙蓉月華流影天漢東素商淒清颺微風<lb/>
草根知秋有鳴蛩<lb/>
<pb n="KR4h0117_WYG_242-15b"/>
　　　用樂天韻因效其題咏閒意<lb/>
繰絲車響雨來稀罨畫圖中住翠微村北村南桑扈呌<lb/>
家前家後竹鷄飛青憐藤蔓春牽屋綠愛荷盤夏剪衣<lb/>
更憶江天家萬里行逢僧子借船歸<lb/>
　　　壽郝大參<lb/>
退傅歸來髪尚青角巾閒對老人星鳯凰池上辭松閣<lb/>
鸚鵡洲邊買竹亭留客只談三里霧見人寧問五侯鯖<lb/>
慚無剛卯為公壽他日淮南種茯苓<lb/>
<pb n="KR4h0117_WYG_242-16a"/>
　　　九日在告<lb/>
青山到屋三十里瘦馬不能閒一過欲趂重陽浮菊蘂<lb/>
翻愁落葉下巖阿南鴻帶雨秋飛急北谷來霜夜杵多<lb/>
病裏題詩遣野興何人攜酒與高歌<lb/>
　　　題若容<lb/>
擊劔酣歌白日迷高情邈邈見天倪石潭藻舞魚深泳<lb/>
花嶼春明鳥自啼架上道書研宇宙篋中衣帶剪虹霓<lb/>
洞房清畫奩香轉坐聴東街馬過泥<lb/>
<pb n="KR4h0117_WYG_242-16b"/>
　　　錢塘潮<lb/>
石橋西畔竹棚斜閒日浮舟閱歲華金鑿懸崖開佛國<lb/>
玉分飛瀑過人家風杉鸛下春鳴垤雨樹猿啼暝蹋花<lb/>
欲賃茭田來此住東南更望赤城霞<lb/>
　　　盖善長御史泗濵堂<lb/>
泗水千年碧似藍泗濵華屋締楩柟人從魯北耕春雨<lb/>
山自徂徠供夕嵐方印只今垂組紐長檠猶獨近書龕<lb/>
天邊倦客滄洲逺巻裏題詩興未堪<lb/>
<pb n="KR4h0117_WYG_242-17a"/>
　　　治書再和復次韻<lb/>
西南春巷杏花墻索米長安漢㦸郎市裏忽聞雞吐綬<lb/>
海邊還報鳥含香月移桂樹通階石芝發銅池謝井牀<lb/>
襆直閤門休沐晩新詩刻燭賦千章<lb/>
　　　鄢陵别南客<lb/>
層層林表白浮圖古鄢城高旅望孤秋雨喜沾梁土麥<lb/>
暝烟愁合楚田蕪行人北上隨沙雁歸客南還對渚鳬<lb/>
溱洧波清饒草樹百年生聚尚繩樞<lb/>
<pb n="KR4h0117_WYG_242-17b"/>
　　　寄𢎞長老雲山<lb/>
曙雨初生螮蝀橋梵山吟唄不移朝曾分禪榻春盤礴<lb/>
更想雲山夜寂寥蠒紙題詩尋伴少郫筒沽酒入城遙<lb/>
佛龕千丈金銀界照世酥燈弟子燒<lb/>
　　　送安慶路教王中夫<lb/>
南國烟花一萬重船浮春水正溶溶舒州城壮山偏䕶<lb/>
博士官清印自封夜誦挑燈吟蟋蟀秋行攜酒採芙蓉<lb/>
仙人李白今應在問訊時時過宿松<lb/>
<pb n="KR4h0117_WYG_242-18a"/>
　　　送蘇州卜者<lb/>
㡬歲京華賃屋居得官猶苦食無魚成都誰問君平卜<lb/>
江左人知郭璞書春水浮空波緩緩秋機織字錦舒舒<lb/>
虎丘剰飲千鍾酒醉裏高歌唱闔閭<lb/>
　　　奉陪薦食英宗神御殿用繼學韻<lb/>
乘石松隂偃翠虬先王曾此駐龍輈茂林弓劔隨天御<lb/>
原廟衣冠奉月游藉玉已行周制度酎金那罰漢諸侯<lb/>
百馨水陸修葅醢望拜孤臣涕莫收<lb/>
<pb n="KR4h0117_WYG_242-18b"/>
　　　送客歸揚州<lb/>
揚子江頭水拍天人家種栁住江邊吳娃蕩槳潮生浦<lb/>
楚客吹簫月滿船錦纜憶曾遊此地瓊花開不似當年<lb/>
竹西池館多紅藥日日題詩舞袖前<lb/>
　　　送王參政上京奏選二首<lb/>
滇池細馬踏龍沙宰相朝天路不賖峽裏琴泉春作乳<lb/>
月中珠樹夜成花三千禮樂尊儒術百二山河壮帝家<lb/>
魚上禹門無㸃額直郎宣奏日當衙<lb/>
<pb n="KR4h0117_WYG_242-19a"/>
千官吉日聴宣麻白髪文臣帝汝嘉池鳯有毛皆五色<lb/>
蘂珠無樹不三花緑綈詔底書分雨紅錦囊中字剪霞<lb/>
天路北盤三十六歸時秋月滿京華<lb/>
　　　送胡震亨廵簡<lb/>
獵獵雙弓騎氣張古來逄掖試穿楊清江鏡鑄芙蓉月<lb/>
綠酒筵開玳瑁堂稻熟萬塍初下水橘垂千樹已經霜<lb/>
藍袍包裹迎丞簿莫負尚書薦鶚章<lb/>
　　　送毛真人還山<lb/>
<pb n="KR4h0117_WYG_242-19b"/>
朱提仙印碧霞裳賜履承恩自尚方雨灑石壇苔錦滑<lb/>
日穿油幌竹書光葉鳬此日還滄海漢鵠當年下建章<lb/>
琪樹萬叢芝萬本江南歸路水雲鄉<lb/>
　　　雜詠二首<lb/>
百丈牽船泝上流清淮從古有三洲浮山堰逐降王去<lb/>
淝水波因小謝收紅樹有霜還可騎白蘋無雨更宜舟<lb/>
平生自是多行役莫信吾家馬少游<lb/>
濠梁無客更觀魚遊子行過莫問書潮落沙痕鷗泛少<lb/>
<pb n="KR4h0117_WYG_242-20a"/>
風回雲影雁行踈歸㠶夜宿山前寺從槖秋辭仗外車<lb/>
俯仰此身天地内滄洲重去帶經鋤<lb/>
　　　西山<lb/>
鳯城西去玊泉頭楊栁堤長馬上遊六月薫風吹别殿<lb/>
半天飛雨灑重樓山浮樹盖連雲動露滴荷盤並水流<lb/>
艤岸龍舟能北望翠華來日正清秋<lb/>
　　　石城縣尉<lb/>
石城縣尉坐寒㕔日有新詩寫後屛官小不騎沙苑馬<lb/>
<pb n="KR4h0117_WYG_242-20b"/>
書多空識楚江萍老兵束矢除階草佐吏休衙罷閤鈴<lb/>
兄弟㡬年為我友何時同舍䆒殘經<lb/>
　　　無題<lb/>
三湘瀟灑恨無潮烏鵲填河願有橋丹穴鳯來龍樹逺<lb/>
海門魚去蜃樓遙已知京兆誇高髻不信章華鬬細腰<lb/>
船尾横江春水急長年無事恨吹簫<lb/>
　　　次韻李行齋集賢<lb/>
英聲籍甚著天門詩句年來與我論沙磧翳雲歌北塞<lb/>
<pb n="KR4h0117_WYG_242-21a"/>
稻畦分水夢東屯秋風八月推茅屋夜雨三更注酒盆<lb/>
明日桑乾須繫馬翠華過處看承恩<lb/>
　　　寄姚參政上都<lb/>
南薫清暑上京居六月凉亭正好魚雨嶺火明山芍藥<lb/>
風田金動草芙蕖甘泉曉仗臨前殿京兆秋塵待屬車<lb/>
侍從文臣行不送舊寮淹蹇意何如<lb/>
　　　寄贈揚州王鍊師<lb/>
仙客吹笙踏月輪因遊淮海悞尋真松花𢷬月分貧士<lb/>
<pb n="KR4h0117_WYG_242-21b"/>
柿葉題詩寄逺人清水有潮留載酒春雲不雨取裁巾<lb/>
江都千樹隋宫樹曾見先生綠髪新<lb/>
　　　挽何得之先生<lb/>
手織烏紗日賣錢全家移住五雲邊伏生有女書空在<lb/>
伯道無兒世共憐北市行歌花爛熳西亭坐嘯月嬋娟<lb/>
少微光氣今年暗知是詩隨過海船<lb/>
　　　開平事<lb/>
金馬東門畫省西千官花覆曙光低九莖芝盖雲衣合<lb/>
<pb n="KR4h0117_WYG_242-22a"/>
百石銅盤露顆齊鹿栅已營脩竹塢燕巢還補落花泥<lb/>
上林伏日金桃熟鸚鵡來時不敢棲<lb/>
　　　還過龍門<lb/>
紫塞秋高鳯輦回龍門有客去還來蕩摩日月崑崙坼<lb/>
吐納風雲混沌開天帝有神司主宰地靈無力載崔嵬<lb/>
誰吹石瀬成飛雨不使時人汚酒杯<lb/>
　　　光山縣孔宰豳風亭<lb/>
光山近在故山西樹滿岡頭稻滿畦隣屋讀書相教授<lb/>
<pb n="KR4h0117_WYG_242-22b"/>
社祠酣酒共提攜水牛礪角嫌耕淺野繭抽絲喜價低<lb/>
春雨行田無從吏獨騎羸馬畏青泥<lb/>
　　　次韻進士宋顯夫海岸春行<lb/>
靈沼春波殿影高行人苑外望蟠桃街塵曙雨沈紅霧<lb/>
宫瓦晴霏動翠濤鳥度鏡中還避彈魚跳船尾不因篙<lb/>
曲江别有新承晏笑我官曹似馬曹<lb/>
　　　菊枕<lb/>
東籬采采數枝霜包裹西風入夢凉半夜歸心三徑逺<lb/>
<pb n="KR4h0117_WYG_242-23a"/>
一嚢秋色四屛香牀頭未覺黄金盡鏡底難教白髪長<lb/>
㡬度醉來消不得卧收清氣入詩腸<lb/>
　　　題猿圖<lb/>
江渚無來雁山樊有宿猿秋高盧橘熟巴月樹連村<lb/>
　　　送客西歸<lb/>
陸機初入洛王粲却歸秦春草無愁思楊花送逺人<lb/>
　　　獨石<lb/>
秋瀬喧石梁臨流不肯渡與客坐忘歸山寒日將暮<lb/>
<pb n="KR4h0117_WYG_242-23b"/>
　　　節婦馬氏<lb/>
織素鳴機曙未分寒風吹裂嫁時裙官家莫去催租賦<lb/>
孀女無心刺繡文<lb/>
　　　楊妃墓<lb/>
漢廟衣冠照碧燐唐陵翁仲作黄塵馬嵬坡上棠棃樹<lb/>
猶占秦原㡬日春<lb/>
　　　驪山二首<lb/>
繡嶺春來綠樹圓東風吹影入温泉華清夢斷飛塵起<lb/>
<pb n="KR4h0117_WYG_242-24a"/>
玉雁銜香墮野田<lb/>
玉女泉邊翠藻多石池涵影媚宫娥可憐繡嶺啼春鳥<lb/>
猶似梨園弟子歌<lb/>
　　　春日即事<lb/>
棃花白罷海棠紅誰為韶光次第工小閣捲簾春事晩<lb/>
竚看蝴蝶過庭東<lb/>
　　　送胡古愚還越二首<lb/>
越江秋水得霜清夜夜天南婺女明客子布衣風又急<lb/>
<pb n="KR4h0117_WYG_242-24b"/>
世間無用是才名<lb/>
秋樹紅時客欲歸江寒潮細鷺空飛東陽有酒賖來飲<lb/>
莫問桐廬借釣磯<lb/>
　　　閩浙之交二首<lb/>
月出山頭犬吠雲隔林鐘磬鶴應聞老僧見客閒留坐<lb/>
風落松花滿寺門<lb/>
路入閩中盡翠微家家蕉葛作秋衣石牆遮竹松圍屋<lb/>
時有丹禽哺子歸<lb/>
<pb n="KR4h0117_WYG_242-25a"/>
　　　趙氏宗室畫水石<lb/>
生平已識趙王孫竹素何年畫石根萬里南雲秋似水<lb/>
直容艇子到柴門<lb/>
　　　題左司帖郎中扇頭<lb/>
縹禽閒上海棠枝彷彿江南二月時蘭署名郎心似水<lb/>
氷紈底事送凉颸<lb/>
　　　潘居士施飯<lb/>
飯飽千僧洗鉢歸生臺饑鳥拂簷飛山中丈室維摩病<lb/>
<pb n="KR4h0117_WYG_242-25b"/>
獨向長松掛衲衣<lb/>
　　　和史參政韻<lb/>
五雲天近晝香殘紅白花枝滿藥欄一夜東風吹小雨<lb/>
殿頭持巻隔簾看<lb/>
　　　流鶯<lb/>
喬木繁隂晝景舒檀桑綠色滿階除京都三月花飛盡<lb/>
纔聽流鶯一囀初<lb/>
　　　丁夘上京二首<lb/>
<pb n="KR4h0117_WYG_242-26a"/>
山雨晴時已是秋苑中行殿日華浮長楊十萬旌旗宿<lb/>
不使飛霜入畫樓<lb/>
離宫秋草仗頻移天子長楊羽獵時白雁水寒霜露滿<lb/>
騎奴猶唱蹋歌詞<lb/>
　　　樞府書事<lb/>
官氷一尺石盤光丹果秋來雨後香幸喜太平書檄少<lb/>
坐閒松露滴清商<lb/>
　　　蔡琰圖<lb/>
<pb n="KR4h0117_WYG_242-26b"/>
邊月還如漢月圓龍堆沙水咽哀絃文姬此夕穹廬夢<lb/>
應到春閨舊鏡前<lb/>
　　　代悼亡為陳云嶠作<lb/>
燕子樓空花不開繡簾天晩月初來手痕留在紅牙板<lb/>
猶有餘香妬落梅<lb/>
　　　秋雁送客<lb/>
千里清淮秋雁飛山人歸去芰荷衣明時莫怨身無用<lb/>
獨向天南占少微<lb/>
<pb n="KR4h0117_WYG_242-27a"/>
　　　絶句三首<lb/>
春雲五色建章西流水平橋兩㟁低客子年光偏易失<lb/>
御溝楊栁報鶯啼<lb/>
一春不得見花開何况飛紅墮酒杯今日城南花萬樹<lb/>
看花不肯放春回<lb/>
九陌初晴拂紫埃春衣花滿趂春回丫丫小女相傳語<lb/>
昨日堂前燕子來<lb/>
　　　閒題<lb/>
<pb n="KR4h0117_WYG_242-27b"/>
上京七月燕雛飛紫菊花開露入衣雨霽關河秋意滿<lb/>
南都應望翠華歸<lb/>
　　附王士熙<lb/>
　　　和馬伯庸寄袁學士<lb/>
白雪賡歌少朱絃詠歎長天池鵾獨運霧谷豹深蔵舊<lb/>
地收華㦸新田買石房閒情齊綺皓時論佇班揚瑚璉<lb/>
登周廟宗彛畫舜裳西崐分顥氣南斗避寒芒六月灣<lb/>
陽扇三秋鏡水航彈琴無俗曲辟穀有仙方玉海羞麟<lb/>
<pb n="KR4h0117_WYG_242-28a"/>
脯金莖饋露漿書空忘咄咄文障拂堂堂翰府聯芳逺<lb/>
樞庭奕葉光名山習史策鳥國售詩章節擬芝田鶴音<lb/>
諧律管凰寫經酧道士立塔禮空王藉草連裙碧分□<lb/>
注酒黄竹牀吟几少紗幘髩絲凉離别三生夢歸依一<lb/>
瓣香升堂乖笑語在野愧才良雲擁鄞山雨潮生定海<lb/>
洋何時宣室召四馬驟康荘<lb/>
　　　送蘇公赴嶺北行省郎中<lb/>
居庸關頭亂山積李陵臺西白沙磧畫省郎官貂㡌欹<lb/>
<pb n="KR4h0117_WYG_242-28b"/>
飛雪皚皚馬韀濕馬蹄雪深遲遲行凄雲冷月邊垣明<lb/>
鐵甲無光烽不驚萬營角聲如水清明年四月新草生<lb/>
征人賣劔隴頭耕思君遙遙隔高城南風城樓來雁鳴<lb/>
　　　題鮮于伯機與仇廉訪帖<lb/>
三生文采趙公子四海聲名仇使君彈琴不作廣陵散<lb/>
焚香遙駐博山雲玊署春來鶯謾語繡衣人去雁空聞<lb/>
龍蛇兩紙光如玉即是安西與右軍<lb/>
　　　題節婦<lb/>
<pb n="KR4h0117_WYG_242-29a"/>
寒窗機杼泣秋風鏡影鎔雲不汝同明月有光生夜白<lb/>
貞松無夢妬春紅羅襦舊繡天吳坼綠綺離絃海鶴空<lb/>
陌上行人指華表閉門踈雨落梧桐<lb/>
　　　驪山宫圖<lb/>
翠嶺餘烟曉仗催五家車騎入朝來千峰雲散歌樓合<lb/>
十月霜晴浴殿開烽火高堂留草樹荔枝長路認塵埃<lb/>
月中人去青山在始信昆明有劫灰<lb/>
　　　上京次伯庸學士韻<lb/>
<pb n="KR4h0117_WYG_242-29b"/>
侍臣催講御階西雲静觚稜曉色低地闢神仙卑兩漢<lb/>
城連碣石轉三齊含香畫永閒青𤨏揮草堂幽濕紫泥<lb/>
最憶東山老松樹秋風應有鶴來栖<lb/>
　　　送王在中代祀秦蜀山川<lb/>
太華雲連蜀棧低栁花三月紫騮嘶香浮曉露金奩濕<lb/>
旛動春烟綘節齊策牘當年登桂苑詞林後夜趣芝泥<lb/>
長安遊客應無數誰共王褒頌碧雞<lb/>
　　　李宫人琵琶引四首<lb/>
<pb n="KR4h0117_WYG_242-30a"/>
瓊花春鳥百花香太液池邊夜色凉一曲六么天上譜<lb/>
君王曾進紫霞觴<lb/>
紫檀别殿鎻春光鈴索聲聞白日長不似開元教坊曲<lb/>
太真微醉撥龍香<lb/>
一入深宫歲月長承恩曽得侍昭陽檀槽按出新翻曲<lb/>
五色雲中落鳯凰<lb/>
劔舞當年識大娘花奴羯鼔漫悲傷開元朝士仍多在<lb/>
應笑青衫泣白郎<lb/>
<pb n="KR4h0117_WYG_242-30b"/>
　　附薛漢<lb/>
　　　擬古二首<lb/>
皎皎機上絲織為遊子衣遊子蕩風塵素衣化成緇風<lb/>
塵不可避四顧將何之豈不念潔白徒重墨子悲朂哉<lb/>
加澣濯河水清且漪<lb/>
娉婷閨中女天質知自愛空懐蘋藻心日月苦行邁蹇<lb/>
脩意良勤遲遲如有待未嫁庸何傷失身將重悔<lb/>
　　　送牟伯厚還霅<lb/>
<pb n="KR4h0117_WYG_242-31a"/>
西風起雙鴻渺渺度萬山空林霜霰落各念飲啄難中<lb/>
途忽相失獨留諒無歡極目送冥飛風雲逸脩翰低回<lb/>
守羅網自顧形影單奮翅念逺舉天路浩漫漫空想五<lb/>
湖水東風漲波瀾<lb/>
　　　送栁湯佐<lb/>
太行盤據勢巖巖五馬初行衆具瞻他日去思應借㓂<lb/>
此時來暮正歌亷七賢舊竹風流在萬善新茶歲貢兼<lb/>
莫謂名邦天稍逺飛龍曾向此中潛<lb/>
<pb n="KR4h0117_WYG_242-31b"/>
　　　和太子贊善馬祖常無題<lb/>
良人執㦸侍明光誰與金爐共夕香粧鏡曉寒凝蝶粉<lb/>
舞衣春暖卸鶯簧渡江桃葉應憐我照水荷花似見郎<lb/>
歎息蹇脩無復理愁思操手為縫裳<lb/>
　　　其二<lb/>
乘槎凖擬逐秋潮却訪成都萬里橋滄海有山皆縹渺<lb/>
青雲無路不迢遙閒居潘岳驚斑髩歸去陶潛懶折腰<lb/>
後夜相期明月上露臺高處弄笙簫<lb/>
<pb n="KR4h0117_WYG_242-32a"/>
　　　月中桂<lb/>
靈風吹老樹婆娑輪滿旁枝長漸多萬古秋香懸宇宙<lb/>
一株晴影照山河雲間銜子無黄鵠天上看花有素娥<lb/>
折向人間應不識九重清露濕鳴珂<lb/>
　　附盧亘<lb/>
　　　過黄陵廟<lb/>
黄陵廟前湘水綠天寒漁郎唱巴曲沙棠舟上月蒼蒼<lb/>
翠蛟白蜃江茫茫似聞清愁五十柱萬里鴻飛楓葉暮<lb/>
<pb n="KR4h0117_WYG_242-32b"/>
神鴉翻舞祠門開珠裳玉袖霑莓苔𤣥猿晝啼薜蘿影<lb/>
赤鱗夜去芙蓉冷北渚淚痕斑竹紋南風哀思蒼梧雲<lb/>
山頭古桂秋露碧山下江流豈終極荒凉揭車雜杜衡<lb/>
靈風自吹烟霧旌輕㠶晚向芳洲泊聊薦蘋羞奠蘭酌<lb/>
沅有汜兮湘有沱洞庭水落生層波徘徊獨詠騷人歌<lb/>
　　　和春詩<lb/>
鶯啼燕語花漸稀天明海碧涵晴暉洛陽臺榭春色在<lb/>
山隂衣冠昔人非夢雲何處燕瑤席舞雪誰家裁苧衣<lb/>
<pb n="KR4h0117_WYG_242-33a"/>
獨有倚樓無限意年年烟草暮鴻飛<lb/>
　　　次韻裴都事朝回<lb/>
海上瓊樓接五城人間歌吹近蓬瀛雲移豹尾旌旗暖<lb/>
日射螭頭劔㦸明拜舞盡隨仙仗入退歸遙聴玉珂鳴<lb/>
欣欣百草含春意得傍君王暖處生<lb/>
　　　海子上即事<lb/>
馳道塵香散玉珂彤樓花暗弄雲和光風已轉瀛洲草<lb/>
細雨微添太液波月榭管絃催曙發水亭簾幙受寒多<lb/>
<pb n="KR4h0117_WYG_242-33b"/>
少年易動傷春感喚取青霞對酒歌<lb/>
　　　送省郎楊耀卿<lb/>
飄飄使節出金閨郭隗臺前此解攜天入五溪無雁到<lb/>
地經三峽有猿啼子雲舊里風烟在太尉家聲日月齊<lb/>
後夜客槎何處望秋河迢遞碧雲低<lb/>
　　　禁城秋夕<lb/>
綘宫星淡海無波九陌猶聞動玉珂閶闔微雲蔵夕漏<lb/>
建章明月掛秋河此身天地流萍逺故國關山落木多<lb/>
<pb n="KR4h0117_WYG_242-34a"/>
欲聴鈞天塵夢隔紫簫吹盡桂婆娑<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_242-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百六十四</head> <lb/>
    <p>
<pb n="KR4h0117_WYG_364-1a"/>
欽定四庫全書<lb/>
　石倉歴代詩選巻三百六十四<lb/>
　　　　　　　　　　　　明　曹學佺　編<lb/>
　明詩初集八十四<lb/>
　　沈瓊蓮<hi>字瑩中烏程人𢎞治初選入掖庭官為學士</hi>
　　　送弟就試春官<lb/>
自少離家侍禁闈人間天上路依稀朝迎鳯輦趨青𤨏<lb/>
夕捧鸞書入紫微銀燭燒殘空有淚玉釵敲斷竟無歸<lb/>
<pb n="KR4h0117_WYG_364-1b"/>
年來望爾登金籍同補華蟲上衮衣<lb/>
　　閬州婦<hi>宋氏金華人閬州太守妻洪武初編戌金齒</hi>
　　　題郵亭壁歌<lb/>
郵亭咫尺堪投宿手握親姑憩茅屋抱薪就地旋<lb/>
鋪攤支頤相向吞聲哭旁人問我是何方俛首哀<lb/>
哀訴衷曲妾家祖居金華府海道曾為正千戸連<lb/>
艘運粟大都回金牌勅賜雙飛虎兄弟晦跡隠山<lb/>
林甘學崇文不崇武今朝玉堂宋學士亦與妾家<lb/>
<pb n="KR4h0117_WYG_364-2a"/>
同一譜笄年嫁向衢州城夫壻好學明詩經離騷子<lb/>
史徧搜覽志欲出仕甦蒼生前春郡邑忽交辟辭<lb/>
親千里趨神京丹墀對策中殿舉馳書歸報泥金<lb/>
名承恩拜除閬州守飄然畫舫西南行到官未幾<lb/>
訪遺老要把奸頑盡除掃日則升堂治公務夜則<lb/>
挑燈理文藁守亷不使纎塵汚執法致遭僚佐怒<lb/>
府推獲罪苦相攀察院來提有誰訴臨行囊槖無錙銖<lb/>
惟有舊日將去書城中父老泣相送道傍過者咸嗟吁<lb/>
<pb n="KR4h0117_WYG_364-2b"/>
一時徴贓動盈萬妾夫自料無從辦經旬苦打不成招<lb/>
暗囑家人莫送飯嗟乎餓死囹圄中旗軍原籍來抄封<lb/>
當時指望耀門户豈期一旦畨成空親鄰憐妾貧如洗<lb/>
歛鈔慇懃饋行李伶仃三口到京師奉㫖編軍戌金齒<lb/>
阿弟逺送龍江邊臨歧抱頭哭向天姊南弟北兩相痛<lb/>
别後再會知何年開船未逺子病倒求醫問卜皆難保<lb/>
武昌城外野坡前白骨誰憐葬青草初然有子相依傍<lb/>
身安且不憂家蕩如今子死姑年髙縱到雲南復誰望<lb/>
<pb n="KR4h0117_WYG_364-3a"/>
八月官船渡常徳促裝登途整行色空林日暮鷓鴣啼<lb/>
聲聲呌道行不得上山險如登天梯百户發放來取齊<lb/>
雨暗泥滑把姑手一歩一仆身沾泥晩來走向營中宿<lb/>
神思昏昏倦無力五更睡重起身遲飯鍋未熟旗頭逼<lb/>
翻思昔日深閨内逺行不出中門外融融日向上欄杆<lb/>
花落庭前鳥聲碎寳髻斜簮金鳯翹翠雲蟬鬢蛾眉嬌<lb/>
繡牀新刺雙蝴蝶坐乆尚怯春風饒豈知一旦夫亡後<lb/>
萬里遐荒要親走半途日暮姑云飢欲丐奉姑羞舉口<lb/>
<pb n="KR4h0117_WYG_364-3b"/>
同來一婦天台人情懐薄似秋空雲䘮夫未經二十日<lb/>
畫眉重嫁鹽商君血色紅裙繡羅襖終日騎驢渉長道<lb/>
穏坐不知行路難揚鞭笑指青山小取歡但感新人心<lb/>
那憶舊夫恩愛深吁嗟風俗日頽敗廢却大義貪黄金<lb/>
妾心汪汪澹如水寧受飢寒不受恥幾回欲葬江魚腹<lb/>
姑存未敢先求死前途姑身少康健辛苦奉姑終不怨<lb/>
姑亡妾亦隨姑亡地下何慚見夫靣說罷傷心淚如雨<lb/>
嗚咽垂頭不成語路傍過者為酸心隔嶺孤猿呌何許<lb/>
<pb n="KR4h0117_WYG_364-4a"/>
　　方氏<lb/>
　　　雜詩<lb/>
營巢燕雙雙飛天設雌雄事乆期雌兮得雄願已足雄<lb/>
兮將雌胡不知<lb/>
　　　其二<lb/>
營巢燕聲呷呷莫使青年空嵗月可憐和氏忠且純何<lb/>
事楚君終不納<lb/>
　　兩女郎鐵氏<hi>侍郎鉉之女也靖難時配入教坊</hi>
<pb n="KR4h0117_WYG_364-4b"/>
　　　教坊獻詩<hi>長女作</hi>
教坊脂粉洗鉛華一片閒心對落花舊曲聽來猶有恨<lb/>
故園歸去已無家雲鬟半挽臨粧鏡雨淚空流濕絳紗<lb/>
今日相逢白司馬尊前重與訴琵琶<lb/>
　　　教坊中呈原問官<hi>次女作</hi>
骨肉相離舊業荒一心何忍去歸娼淚垂玉筯辭官舍<lb/>
歩歛金蓮入教坊覽鏡幸無傾國色向人休學倚門粧<lb/>
春來雨露寛如海嫁得劉郎勝阮郎<lb/>
<pb n="KR4h0117_WYG_364-5a"/>
　　孟居士<lb/>
　　　悼亡<lb/>
斑斑羅袖濕啼痕深恨無香使返魂荳蔲花存人不見<lb/>
一簾明月伴黄昏<lb/>
　　　長信宫<lb/>
滿堦紅葉雁聲頻永巷秋深最愴神君意一如秋節序<lb/>
不教芳草得長春<lb/>
　　　香奩冬詞<lb/>
<pb n="KR4h0117_WYG_364-5b"/>
黙坐深閨思有餘霜威漸覺襲衣裾青綾被冷無鴛夢<lb/>
紫塞天寒斷鴈書竹葉舞風侵户響梅花和月上牕虛<lb/>
雙蛾争似庭前栁臘盡春來忽又舒<lb/>
　　　題畫<lb/>
嶺樹盤雲轉溪紆路亦斜晩來煙靄合無處認山家<lb/>
　　　春歸<lb/>
落盡海棠水拍堤萋萋芳草望中迷無情最是枝頭鳥<lb/>
不管人愁只管啼<lb/>
<pb n="KR4h0117_WYG_364-6a"/>
　　　席上贈妓<lb/>
石榴裙子稱纎腰唱歇新聲換玊簫背立東風偷拭淚<lb/>
為誰腸斷為誰嬌<lb/>
　　　登樓<lb/>
為憐春去不登樓纔上南樓動逺愁滿地落花紅雨亂<lb/>
接天芳草緑雲稠<lb/>
　　　秋日書懐<lb/>
蟬咽庭槐泣素秋幾行新鴈度南樓天邊莫看如鈎月<lb/>
<pb n="KR4h0117_WYG_364-6b"/>
釣起新愁與舊愁<lb/>
　　陸寡婦<lb/>
　　　賣廢宅<lb/>
壁有蒼苔甑有塵家園一旦屬西鄰傷心怕見門前栁<lb/>
明日猶如陌路人<lb/>
　　　冠子<lb/>
汝年三嵗父亡身汝父先亡母苦辛難得光隂到今日<lb/>
加冠見汝又成人<lb/>
<pb n="KR4h0117_WYG_364-7a"/>
　　錢氏女<lb/>
　　　述懷<lb/>
静守深閨嵗屢遷蕙心蘭質自娟娟援琴不奏桑間曲<lb/>
揮翰寧題葉上聨龜灼已知無吉兆鵲橋那得有良縁<lb/>
芙蓉只合含霜死肯向西風怨暮年<lb/>
　<lb/>
　<lb/>
　<lb/>
<pb n="KR4h0117_WYG_364-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉厯代詩選巻三百六十四<lb/>
</p>
<p>
</p>
  </div>
</body>
</text>
</TEI>
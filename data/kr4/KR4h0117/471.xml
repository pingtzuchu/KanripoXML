<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百七十一</head> <lb/>
    <p>
<pb n="KR4h0117_WYG_471-1a"/>
欽定四庫全書<lb/>
　石倉歴代詩選巻四百七十一<lb/>
　　　　　　　　　　　　明　曹學佺　編<lb/>
　明詩次集一百五<lb/>
　　張鳯翔<lb/>
　　　相逢狹路間<lb/>
相逢狹路間路狹車不容錦衣二年少玉勒覊雙龍問<lb/>
君在何處君家人易知易知亦難忘金水河之湄金釘<lb/>
<pb n="KR4h0117_WYG_471-1b"/>
次朱户翠波通瑶池堂上奏絲竹堂下喧鼔鼙太宫錦<lb/>
襴腰登饌羅珍竒嬌娃俱二八魚貫傳瑶巵宫粉各殊<lb/>
别婉娩芙蓉姿清歌稱妙舞宻眄揚修眉椒蘭蕩邪穢<lb/>
暗度青雲逵不知夕陽下但見華筵移兄弟兩三人置<lb/>
身俱不卑大者上柱國次者校尉司小者亦列侯中禁<lb/>
容奔馳五日一來歸中使相追隨輿圍綺羅盖馬絡黄<lb/>
金覊門排虎牙杖室結蓮花帷大婦繡鴛鴦中婦抱嬰<lb/>
兒小婦持斑管對局裁新詩丈夫且安坐玉笛不成吹<lb/>
<pb n="KR4h0117_WYG_471-2a"/>
柔聲忽滿竅清響飛天涯<lb/>
　　　白馬篇<lb/>
白馬如飛龍金鞍燿朝日腰下瑶房開龍泉山可劈上<lb/>
堂辭二親誓不顧家室西出長安門馳突如風疾遥望<lb/>
白龍堆欲𢷬𤣥狐窟羯胡撼地來北風吹觱篥交刃陣<lb/>
雲昬彎弓昴宿失登壇斬樓蘭傳檄收哈宻功成勒天<lb/>
山闗河置津驛部列五校屯凱旋六師卒天子燕武英<lb/>
太史秉直筆豈恤萬户封所貴吾事畢<lb/>
<pb n="KR4h0117_WYG_471-2b"/>
　　　湘妃祠<lb/>
虞帝南征不復歸湘君日暮啼青衣秋風娜娜湘水冷<lb/>
愁雲化作清霜飛清霜著草草欲死著竹竹黄印斑紫<lb/>
蒼梧雲色凝不流夫君渺渺雲上頭曼聲浣月正愁絶<lb/>
何處雌凰聲不歇蟠龍起舞潭水波幽吟咽咽生盤渦<lb/>
癡雲作雨老天泣竹中奈此雙愁娥<lb/>
　　　南洲老人歌<lb/>
南洲老人好吹笛鐵管横江僅三尺清風灑灑拂紫髯<lb/>
<pb n="KR4h0117_WYG_471-3a"/>
水底眠龍時唧唧江濤走石驪珠寒列仙隠約呼雲端<lb/>
白榆歴歴不可拾遺我一粒黄金丹刀圭入口骨毛爽<lb/>
兩腋生翰脱塵網銀橋四畔水瀰瀰拏斗捫天時下上<lb/>
琅玕瑶樹隠璚樓廣寒宫闕凝素秋仙人倒乗九苞鶠<lb/>
招我同此汗漫遊招我同此汗漫遊夜來改我江南洲<lb/>
　　　江頭老人歌<lb/>
茒屋江頭棲燕子暝樹㣲茫似煙雨江蛟弄月波水寒<lb/>
夜半何人歌白紵老翁起聽醒不醒短蘆乍有驚鶬鳴<lb/>
<pb n="KR4h0117_WYG_471-3b"/>
玉壺墮影半窓白老翁醉卧魂冥冥夢中笑語不我答<lb/>
閒情似與江鷗狎<lb/>
　　　送人省覲<lb/>
雨餘春漲桑乾水歸憶函闗二千里髙堂阿母日倚門<lb/>
孤雲凝睇愁夢魂西風千里入長安一封書上紅雲端<lb/>
麻鞋闕下拜天子乞地崦嵫出温㫖雪花如掌狐兎藏<lb/>
燕山老梅吹古香嵗蛇赴壑不可捉馬上春風吹髩脚<lb/>
孤雲凝睇白雁歸越羅開篋裁征衣雨餘春漲桑乾址<lb/>
<pb n="KR4h0117_WYG_471-4a"/>
黄金臺下花如綺裹書匣劍西入秦沙頭冠盖何輪囷<lb/>
伏劍對酒眼雙白白石青山照行色蒲帆<hi>闕</hi>滿古渡頭<lb/>
亂山回首芙蓉稠鳯皇城上雲起滅十二玉樓春乍隔<lb/>
髙堂阿母日倚閭夢魂時繞華山廬汪倫當日送李白<lb/>
我今與之情何如中條太行接函闗黄河來自崑崙山<lb/>
望中雲氣似車盖必有名世生其間于公門閭容駟馬<lb/>
王氏庭槐自拱把眼中見子已昻藏他日相逢馬須下<lb/>
　　　賦得賀蘭山送李獻吉<lb/>
<pb n="KR4h0117_WYG_471-4b"/>
　徃年榆林告亟發公帑十五萬餉之大司徒檄以君<lb/>
　徃今年寧夏缺餉乃七萬金以君徃君于邊儲逺情<lb/>
　可謂勞且周矣諸交遊輩擇朔方形勝可詩者分詠<lb/>
　贈焉而賀蘭之山未有作者君以行之先一日命鳯<lb/>
　翔賦之遂從而為之詞<lb/>
君本闗西人乃作闗西行徃年使榆林今年使朔方西<lb/>
度黄河四千里眼中見此誠莽蒼賀蘭山髙五千仞翠<lb/>
壁蒼峰削孤峻清泉百道草樹濃雄哉蟠據河南鎮山<lb/>
<pb n="KR4h0117_WYG_471-5a"/>
西胡虜東中國何必長城分南北君不聞胡云奪我燕<lb/>
支山使我婦女無顔色賀蘭固是中國望可容胡虜為<lb/>
巢穴我聞朔方兵不若榆林强不有賀蘭山朔方誰其<lb/>
當王公設險計守國地險如此功可量君齎公帑十七<lb/>
萬作氣鼓力功可斷死魚芳餌有明言要在得人富籌<lb/>
算古有班定逺克收西域生封侯亦有傅介子借劍立<lb/>
斬樓蘭頭甲兵百萬范老子西賊膽破誠壮猷君抱濟<lb/>
時具未償投筆懐此行亦是棄繻意賀蘭入眼何壮哉<lb/>
<pb n="KR4h0117_WYG_471-5b"/>
左顧黄河流石摩賀蘭頂賀蘭日髙河日深㑹當勒功<lb/>
摩石廪黄河洗甲山挂弓西望龍沙滅胡影<lb/>
　　　紅梅<lb/>
雪山石滑走白兎羽衣翩翩鐵橋路手撚三尺紫珊瑚<lb/>
一片丹霞映霜素渴服臙脂井底泉饑餐瑪瑙甕中露<lb/>
換骨曾分紫府丹出塵不借清風屨乾坤二月春氣濃<lb/>
幸好逃奴逞妖嫮仙人綘節上璚霄吹落香風滿寰宇<lb/>
黄鶴樓頭玉笛吹無縁得見藍橋嫗安能盡度世間人<lb/>
<pb n="KR4h0117_WYG_471-6a"/>
箇箇紅顔老能駐<lb/>
　　　盆荷<lb/>
臨溪問花花不語愁對湘波弔堯女幽魂化作水上花<lb/>
阿誰剪取來君家知君深得種花術一朶兩朶冐波出<lb/>
玉立娉婷澹且閒碧簪竟挿青泥間丈花船藕嫌屋矮<lb/>
一片入口沈疴解出塵自恨骨未仙乘風無地超三千<lb/>
瑶池燕我開瓊筵雲中時聽霓裳篇<lb/>
　　　蘭竹<lb/>
<pb n="KR4h0117_WYG_471-6b"/>
楚臯煙雨逗寒緑秋水并刀剪一幅龍雛逐節脱錦䙀<lb/>
蛇老退皮搠青玉碧花淺淡香一叢緑葉芬芬清滿屋<lb/>
襲人堂下蘼蕪秋憶我山中篔簹谷裁皮可製髙祖冠<lb/>
紉葉宜為靈均服玉山只欲洗塵氛糠竅惟知厭梁肉<lb/>
豈知益友能化人更着此君可醫俗風霜抱節聽孤髙<lb/>
日暮凌寒習幽獨君家有圃如瀟湘休種繁花種蘭竹<lb/>
　　　松鶴吟<lb/>
養禽貴養鶴種樹貴種松鶴本遼陽仙松本徂徠公君<lb/>
<pb n="KR4h0117_WYG_471-7a"/>
家老鶴白如雪萬里飛翔乃所悦君家老松青如山百<lb/>
圍偃蹇那可攀鶴兮鶴兮時髙舉上寥廓兮下滄渚西<lb/>
過懸圃啄青泥不逐鴟鴞争腐䑕松兮松兮但孤撑蟠<lb/>
后土兮參青冥歴諳寒暑百不變肯與桃李争浮榮嗚<lb/>
呼此松與此鶴閲世千年但如昨<lb/>
　　　對雪<lb/>
客路經初白寒深出户遲凍鴉棲易辨宿鷺起方知一<lb/>
水界空碧諸山遺故姿蹇驢傷徑滑江上看梅時<lb/>
<pb n="KR4h0117_WYG_471-7b"/>
　　　和李獻吉遊西山韻<lb/>
君有踏春興招呼我亦從登髙攀石磴眺逺聽山鐘風<lb/>
起偏依樹雲來欲暗峰過橋逢野寺一逕入深松<lb/>
　　　二<lb/>
傍山春更好散步一相從宻樹封荒殿圓苔上古鐘門<lb/>
通橋北路雲鎖塔前峰斜日西山下歸鴉認故松<lb/>
　　　挽劉鍊師<lb/>
日暮雲深處王孫不可招鐵橋春未度丹竈火初銷誰<lb/>
<pb n="KR4h0117_WYG_471-8a"/>
拄開山杖空留煮月瓢海風鶴駕逺疑赴閬風朝<lb/>
　　　邊警<lb/>
枉矢欃槍逼斗杓邊城烽火縱天驕經年戎馬虚奔騖<lb/>
向夜星辰半動揺外府盡煩劉轉運北軍争得霍嫖姚<lb/>
桑中一飯猶知報樗散無謀補聖朝<lb/>
　　　七夕<lb/>
綵綫珠樓月半輪共看河鼓㑹天孫兒童争喜蛛絲網<lb/>
庭院何慚犢鼻褌書傳古香生齒頰機梭空影落匏尊<lb/>
<pb n="KR4h0117_WYG_471-8b"/>
橋填鵲石通銀浦乞巧何時呌帝閽<lb/>
　　　潞河舟次<lb/>
萬艘風集潞河隂同是臣民拱極心人望京華依北斗<lb/>
津通析木貢南金峰房井井吹煙突龍舳年年逗石林<lb/>
我亦荷君慚肉食為言國計轉愁深<lb/>
　　　送友奉使郢州<lb/>
春草離離春水波春卿南下興如何江頭鼓吹迎旌影<lb/>
望外風煙入櫂歌獨上紫壇開玉璽共看蒼節度銀河<lb/>
<pb n="KR4h0117_WYG_471-9a"/>
君王南望時當宁夢裏清班㡬佩珂<lb/>
　　　二<lb/>
丹書金冊重封題親遣儒臣賜剪圭天建楚邦分社土<lb/>
人迎漢使築沙堤危厓蔵裏蒐遺傳古草堂邊詠瀼溪<lb/>
十二樓頭懷國夢客窓時誤聽朝雞<lb/>
　　　宫詞<lb/>
中年纔出上皇宫偏得君王寵幸隆東内有時朝太后<lb/>
情知不是舊家風<lb/>
<pb n="KR4h0117_WYG_471-9b"/>
　　　二<lb/>
蚤諳圖史欠吹嘘長侍宫闈備掃除一日詔宣充典奏<lb/>
秩名應賜女尚書<lb/>
　　　見梅一首<lb/>
慣依書舎與漁家多在山根與水涯小院可人惟一樹<lb/>
月明籠得半窓花<lb/>
　　　詠梅<lb/>
夜深和月印窓紗宛是孤山處士家短角城樓隨處起<lb/>
<pb n="KR4h0117_WYG_471-10a"/>
莫教吹到落梅花<lb/>
　　熊一卓<lb/>
　　　送許給事中啟衷使交趾二首<lb/>
春明發車騎合沓集川原美人使絶域相送東郭門君<lb/>
去豈徒然能令中國尊<lb/>
邈矣南荒地于今過使君蠻王拜帝勅草木識人文日<lb/>
月輿圖外應歌銅柱勲<lb/>
　　　見新燕有懐<lb/>
<pb n="KR4h0117_WYG_471-10b"/>
城隅有髙館宴坐常寂寥海燕及春來雙飛還舊巢昔<lb/>
去誰所迫今來誰所邀何事同心人一去邈難招<lb/>
　　　寫㕔壁桃源圖<lb/>
聖皇御海宇邈無夷夏分羣才争洗濯鳯凰遊中原乘<lb/>
時佐休治史籍騰清芬聞有武陵源流水隔塵喧當時<lb/>
避秦者此地忘朝曛花飛嵓畔雨月落松間雲引領無<lb/>
翊戴低頭麋鹿羣住世長子孫徒喧晉宋文悠悠竟蕪<lb/>
沒遺踪安足論<lb/>
<pb n="KR4h0117_WYG_471-11a"/>
　　　中秋同獻吉諸公登鏡光閣是夜無月<lb/>
羣騶駕言返暮霏擁林塘出寺復入寺嬉遊殊未央支<lb/>
公素躭客展席臨中堂銀膏照四壁團月出未光遲遲<lb/>
動深酌語静聞啼螀爰以結歡好婉㜻金玉章願為雲<lb/>
中鶴比翼同翺翔<lb/>
　　　野坪為馮治之作<lb/>
古樹藹叢薄修原帶郊坰悠悠天容展瀰瀰地勢縈桑<lb/>
麻䕃其中朝暮聞雉鳴遊者終良辰樵牧日營營倦翼<lb/>
<pb n="KR4h0117_WYG_471-11b"/>
集幽林歸雲野墅横游子抱真性念此動髙情寵盛功<lb/>
弗居終以託吾生<lb/>
　　　嵗晏和仲黙韻<lb/>
天涯寥落客嵗晩獨含思白日當空速歸雲帶雪遲風<lb/>
煙憐去住節物愴心期對酒那能樂攄懐一賦詩<lb/>
　　　送獻吉歸里<lb/>
相送轉惆悵天寒聞暮鐘髙鳥去不息浮雲來㡬重河<lb/>
闗經舊壘墟里對孤松結束平原騎翩翩塞北逢<lb/>
<pb n="KR4h0117_WYG_471-12a"/>
　　　和何仲黙遊靈濟宫韻<lb/>
乍識花源路瀟然世外居玉壇秋雨冷紫閣晝隂虚飱<lb/>
玉傳竒訣抄方簡異書却憐車馬客覊束未能疎<lb/>
　　　和復李獻吉懐韻<lb/>
暫出邊闗道親交念别羣新蕪炎雨長逺樹夕陽分路<lb/>
險平連塞屯閒亂㸃雲無眠山館夜惆悵正思君<lb/>
　　　上元和廷實韻兼懐獻吉<lb/>
今夕復何夕千門候月明浮雲生漢苑積雪霽秦京漏<lb/>
<pb n="KR4h0117_WYG_471-12b"/>
下車塵暗宫中火樹晴美人一水隔竚望淚盈盈<lb/>
　　　送王衍之還陜和廷實韻<lb/>
遶遶郊門道沙寒驛路㣲煙花行客晩京洛故人稀野<lb/>
岫孤雲沒春山獨鳥歸秦川隠闗塞一望一沾衣<lb/>
　　　見白髮有感<lb/>
四十年餘添白髮却因頭白憶青春初縁愁病斑斑出<lb/>
自落風塵種種新已訝入梳紛滿面每於臨鏡一傷神<lb/>
官途役役羞看汝勲業猶慚報主身<lb/>
<pb n="KR4h0117_WYG_471-13a"/>
　　　觀江漲詠懐<lb/>
拍江忽傳春水漲柴扉即傍浪花開帆衝急雨籬前落<lb/>
鷗逐奔濤樹裏來已被風光時引眺况多愁病獨登臺<lb/>
欲行何處有舟楫遲日蘋風生野哀<lb/>
　　　立春<lb/>
嵗前三日春歸早庭樹東風欵欵吹野屋尚稀花照眼<lb/>
江門應有鱠魚絲髙堂雲物供時賞久客山川動逺思<lb/>
短世行蔵方自愛任教斑鬢漸差差<lb/>
<pb n="KR4h0117_WYG_471-13b"/>
　　　用前韻懐友<lb/>
幽棲白鳥甘分席濁酒春風只掩門谷口豈無停驥宅<lb/>
南陽實有卧龍村髙天野寺煙花豁細雨河橋草樹渾<lb/>
多病獨愁稀㑹面古來交道與誰論<lb/>
　　　寓大寺留題<lb/>
今朝方外堪乘興廿載江湖只夢思老去煙花休浪笑<lb/>
向來猿鶴果相疑松根草坐春從暖竹裏溪行晝每遲<lb/>
世慮久知非我意人問何物更多岐<lb/>
<pb n="KR4h0117_WYG_471-14a"/>
　　　秋日過南湖小館<lb/>
西風落葉冷侵衣坐倦江樓思入㣲鳥逐午雲過竹逕<lb/>
鷗翻秋水上苔磯閒花幽草各自媚社燕賔鴻相背飛<lb/>
自分心情渾吏隠風光傳語莫相疑<lb/>
　　　送陳文鳴<lb/>
瀟湘從古稱佳境冥漠江湖夢見之竹浦娟娟風色浄<lb/>
花垣苒苒晝光遲香輪芳草客未倦短笛孤舟人更吹<lb/>
獨有美人圖畫裏楚天煙水總堪思<lb/>
<pb n="KR4h0117_WYG_471-14b"/>
　　　除日雜懐<lb/>
孤城曉角清霜度近市柴門旭日開羌笛戍闗情欲斷<lb/>
蘭橈沙際首空回風塵荏苒催蓬鬢雲物凄凉戀古臺<lb/>
却憶帝鄉仙馭逺漫天雨露不勝哀<lb/>
　　　登翠華巖<lb/>
勝地來過雙眼明翠華巖上春日晴水禽飛來浦溆静<lb/>
山郭浮近川湖平濃花古洞幽幽發細雨寒原黯黯生<lb/>
遊宦偶然耽野趣題詩長憶謝宣城<lb/>
<pb n="KR4h0117_WYG_471-15a"/>
　　　送同寅郭魯瞻犒戎宣府同廷實伯明<lb/>
嫋嫋垂楊拂御溝青青芳杜徧春洲三闗路接邊城逈<lb/>
獨樹雲移使節幽月映寒塘生逺夢鶯啼深院亂新愁<lb/>
丈夫早試安邊䇿坐制河山百二秋<lb/>
　　　送顧進士使浙纂修<lb/>
漠漠江湖生逺愁青青蘭杜繞芳洲煙林對酒濃花發<lb/>
夕館懐人長漢流吳下清風過舊宅越中啼鳥伴行舟<lb/>
公餘定自多詞賦司馬才髙更勝遊<lb/>
<pb n="KR4h0117_WYG_471-15b"/>
　　　立春<lb/>
紫閣晴雲流複道竹門初日麗芳塵籬前雪水繞村白<lb/>
湖上栁條垂路新冷雨凄霜應却避流鶯乳燕漫逢辰<lb/>
獨憐漢使浮槎近翹首星河萬象春<lb/>
　　　巡廣過家朱君佐設飲寺中有贈用其韻復之<lb/>
　　　　時君佐書考北上<lb/>
野堂髙㑹麥秋天憶共攀花十二年座對薰絃如昨夢<lb/>
棹迎芳草又離筵乘時鸞鳯雲霄立抱日魚龍澤國眠<lb/>
<pb n="KR4h0117_WYG_471-16a"/>
只恐天涯來雁少瘴鄉秋色渺風煙<lb/>
　　　送朱君佐應朝北上<lb/>
花封暫假金閨彦棨㦸遥臨劍水清芳草㡬年勞别夢<lb/>
寒雲十月倍離情居人愁望青鳬逺仙侣同飛彩鷁輕<lb/>
賈誼定應前席問經綸知不負蒼生<lb/>
　　　觀春水有感<lb/>
二月煙濤天際來病懐憂思一登臺濕雲屯樹鶯新到<lb/>
鳴雨灑江花亂開坐浪漁舟終逺去横空隼鳥亦低迴<lb/>
<pb n="KR4h0117_WYG_471-16b"/>
香蘋欲採汀洲逺目斷蘭橈心更哀<lb/>
　　　懐京友<lb/>
閬苑十年同㑹好滄江千里獨栖安燕臺逺樹春雲暗<lb/>
楚館繁花晝雨寒不分山鐘揺夢促無端海鶴度書難<lb/>
傷心桂棹風波隔日晏空歌澧有蘭<lb/>
　　　遊感山用老杜韻<lb/>
野寺來遊記徃年入門流水漫潺湲交游白首憐誰在<lb/>
塵路青山有夢傳禪榻卧雲疑隔世暮鐘聞浦未回船<lb/>
<pb n="KR4h0117_WYG_471-17a"/>
春潮來徃君休問無事沙鷗只晏眠<lb/>
　　　春興<lb/>
塵世光隂徒草草林居風物亦菲菲花間雨濕身常慣<lb/>
竹裏月明人乍稀昨日暖薰幽澗草春雲新長北山薇<lb/>
滄江白鳥知人意戀戀沙橈故不飛<lb/>
　　　汪司驥席上對菊<lb/>
錦席秋軒流客觴階除遲菊戀年芳翠條苒苒初經雨<lb/>
青蕋娟娟欲候霜幸為分回供閴寂空然别去夢寒香<lb/>
<pb n="KR4h0117_WYG_471-17b"/>
小車如覓東溪路敗屋疎籬是醉鄉<lb/>
　　　贈友人約徃看菊<lb/>
愛汝野亭風日幽寒花石路晩雲稠闗心異品虚看譜<lb/>
滿目清霜可負秋仙侣自應吟閬圃儒衣能許坐寒流<lb/>
草堂空閉閒風雨為惜年芳易白頭<lb/>
　　　和獻吉晩出禁闥<lb/>
遥望朱門啟宫花映繡盤年年春二月燕子入長安<lb/>
　　　春日謁陵途中<lb/>
<pb n="KR4h0117_WYG_471-18a"/>
耳畔聞啼鳥悠悠客路情山城春共逺花發不知名<lb/>
　　　送客城南<lb/>
楊栁河橋館春風倒玉壺離情不可道江路滿䕷蕪<lb/>
　　　送客南還有感<lb/>
遥望城南道青青草色新春風生錦棹時送楚江人<lb/>
　　　出居庸<lb/>
沙上望行人日暮愁心絶江南四時春邊地五月雪<lb/>
　　　懐友<lb/>
<pb n="KR4h0117_WYG_471-18b"/>
驛路連雲暗溪朝帶月渾美人不可見此夜欲銷魂<lb/>
　　　山中口占<lb/>
亂石蒼松逕藹藹春風和白雲不作雨空占碧山阿<lb/>
　　　山西郊聞鶯<lb/>
冉冉郊西路繁煙弄栁條東風殊解意催送鳥聲嬌<lb/>
　　　春水和杜子韻效其體<lb/>
何處水來驟爾强漲號徹夜誰能當開門江檻已不見<lb/>
㡬個輕鷗浮席傍<lb/>
<pb n="KR4h0117_WYG_471-19a"/>
　　　經姑蘇有感<lb/>
闔閭城邊迴短棹行行煙栁入江臯萋迷碧草吳宫裏<lb/>
春色年年發綘桃<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_471-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻七十一<lb/>
</p>
<p>
</p>
  </div>
</body>
</text>
</TEI>
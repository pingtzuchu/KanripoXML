<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百四十九</head> <lb/>
    <p>
<pb n="KR4h0117_WYG_249-1a"/>
欽定四庫全書<lb/>
　石倉歴代詩選巻二百四十九<lb/>
　　　　　　　　　　　　明　曹學佺　編<lb/>
　元詩十九<lb/>
　　丁復<lb/>
　　　有鳥<lb/>
有鳥有鳥鳴聲嘐嘐自東有居則西于巢有翩者翼載<lb/>
戢載翹害往害否中心揺揺有鳥有鳥鳴聲孔悲生此<lb/>
<pb n="KR4h0117_WYG_249-1b"/>
東隅息彼西枝有翩者翼逝將奮飛我行遲遲莫知所<lb/>
依維東有山領路其岐維西有江湍流其支伊此之懐<lb/>
復彼之思莫知所之我心孔哀昔我來思狐裘披披今<lb/>
我何為絺綌有淒譬彼行驥有縶其馳言提其玦載泣<lb/>
歔欷相彼鳴琴匪絃伊絲哀于塗人宜莫我知聖或弗<lb/>
濟伊命也而命也如茲我行其隨<lb/>
　　　送劉士幹知事赴湖廣省掾<lb/>
衆羽之差差彼翰而鴟衆趾之離離我獨于䕫夫乘而<lb/>
<pb n="KR4h0117_WYG_249-2a"/>
往我徒于追波濤洶洶則匪于江彼陸康莊則舎而杭<lb/>
我聞聵聵我視于盲爾牽于驅愛馽其駒爾行徐徐於<lb/>
余焉居我有㫖酒聊樂與娯<lb/>
　　　送章子端調淛東奏差<lb/>
維山其砠維水沮洳孰來予蘇使君之車岨則有阪使<lb/>
車無反沮洳有衍伊澤斯遠維澤伊何孔碩洋洋我攸<lb/>
樂康使車彭彭維驂在隅弗疾其驅彼華紆徐維章子<lb/>
之裾維山斯岵維水有滸章裾楚楚實獲我所楚楚者<lb/>
<pb n="KR4h0117_WYG_249-2b"/>
衣肅肅者儀亦永其依我逸以敖娭<lb/>
　　　甘雨昨日足<lb/>
甘雨昨日足今日豈不游文漪散清沼緑樹未驚秋歩<lb/>
出西郭門浩浩江漢流危檣隘川浦乃有遠人舟江租<lb/>
赴海漕驚沙無定漚號呼走羣吏肉食懐鄙謀及時不<lb/>
歸耕卒歲何用周悄悄緑髪子還家多白頭為農極凋<lb/>
瘁猶用苦誅求<lb/>
　　　送趙有章教諭滿還郎歩<lb/>
<pb n="KR4h0117_WYG_249-3a"/>
昔在秋浦還我行淩浩渺尋君郎川宅相逄武林道君<lb/>
顔日方滋我髪初未皓及茲陵陽見顏髪非昔好故心<lb/>
無淺交論詩有深造兩意正云云遠别何草草長恐重<lb/>
見日復此同衰老相知在久要良用豁懐抱<lb/>
懐抱何以豁志士懐其衷文興諒斯際道在詎無庸雍<lb/>
雍麟虞化秩秩鄒魯風菁莪歌樂育芹采有遺功持茲<lb/>
從所濟誰謂行未通我生胡不遇亦云適其逄顏稷千<lb/>
載人趣異心乃同朂哉戒脩途庻言玉爾躬<lb/>
<pb n="KR4h0117_WYG_249-3b"/>
　　　竹山<lb/>
離離鳳食榦緜互亘脩巒君子懐靜儀虛貞媚蒼寒靈<lb/>
厓發潜頴崇苞閟幽盤筮鄰從蔣詡永結求羊歡<lb/>
　　　同縣尹張志道徵士黄觀復隂秀才燕集六縣<lb/>
　　　　校官葉仲庸池上分韻<lb/>
江水秋未清林暉午能碧相忘散亂坐幸老談笑劇以<lb/>
君久寒氊且爾暫暖席同心勿辭飲况有陶彭澤<lb/>
　　　右得碧字<lb/>
<pb n="KR4h0117_WYG_249-4a"/>
王日不注官從天得長暇年衰豈能髙老坐不許下新<lb/>
秋席為展欲夕尊未罷誰揮魯陽戈請駐羲和駕<lb/>
　　　右得下字<lb/>
　　　次韻鄭復初録事秋夜三首<lb/>
漫漫秋夜長時蟲號四壁出門天宇髙仰見河漢白在<lb/>
世亦有道胡乃自偪側寸心寜中居萬物終我役雞鳴<lb/>
夢茫茫不知誰舜跖<lb/>
凉凉秋夜深時露沾重衣志士不在飽詎復懐饉饑啼<lb/>
<pb n="KR4h0117_WYG_249-4b"/>
蛄怨衰藂煥景淒已㣲屈父從遺則宋玉有餘悲馴致<lb/>
諒以道爾亦安爾為<lb/>
寥寥秋夜髙時物得其心榮華無終玩衰悴逓相尋㣲<lb/>
月流西極東溟足幽隂客為哀商奏弦促憂思深揮置<lb/>
各就寐已亡人與琴<lb/>
　　　贈危觀<lb/>
凍雨洗餘雪値别龍河上借酒支公房持觴竟蔬餉龍<lb/>
河水南注西逐秦淮流海潮却南上送客有行舟向來<lb/>
<pb n="KR4h0117_WYG_249-5a"/>
撫州門永懐臨川彥大兄金陵遊市西忽相見聞名未<lb/>
識靣各復十五年為驩兩何如緑髪慚華顚前年水門<lb/>
餞金臺煩寄詩遥希九成奏長憶五彩儀周旋子長志<lb/>
浩蕩太史筆召對㑹有時歸來定何日令弟惠連行客<lb/>
食曹公魚既領臺官薦還持府掾書庭樹長年青池草<lb/>
亦春碧自可緩覊悰胡然動離色在古有貧仕居卑且<lb/>
娯親不聞刀筆起竟是廟堂人狥道獨所期趨時無一<lb/>
好老夫終荷鋤春蔬灌園早<lb/>
<pb n="KR4h0117_WYG_249-5b"/>
　　　怏翁上人還呉中<lb/>
秋江夕雨霽㣲凉生綌衣雲滅青宇空北鴻衆已飛鴻<lb/>
飛向南去而我獨不歸我歸復何所長蛟臥寒浦將擾<lb/>
東海龍且騎南山虎南山虎白額具區濤可驀題詩悼<lb/>
夫差具禮謁泰伯麋鹿猶故臺草青霜未白亦知舊鄉<lb/>
好奈何懐遠道佛國煙霞深錢唐早晚到靈鷲天竺來<lb/>
虛閣乘飛嶠白猿宅幽深秪許胡僧呌憑君唁許由榰<lb/>
筞北峰頭月中下桂子脚底天香浮忽望淩霄道餘杭<lb/>
<pb n="KR4h0117_WYG_249-6a"/>
第幾嶠<lb/>
　　　題鏡開亭<lb/>
方池開淨鏡湛水涵虛象空光納朝陽承塵澹清漾時<lb/>
以感物故至静含動狀還將觀物心宴坐池亭上<lb/>
　　　送周士德還北<lb/>
東風吹花繞白門南人送客開緑尊緑尊空盡客當發<lb/>
白門惜别花無言周郎挾書南州讀濯髪春江水如緑<lb/>
功名早年一唾手鄉里老人皆刮目巍巍廊廟急需材<lb/>
<pb n="KR4h0117_WYG_249-6b"/>
明日辟書天上來鳳凰翩翩下千仞羽翼五彩江南臺<lb/>
南竹有實梧有樹歸飛即向岡頭去霜風一肅天地春<lb/>
鬰作雲雷散霖雨老夫借屋鄰僧房門前蓬蒿十丈長<lb/>
目力苦短耳力强喜聞斯世登虞唐<lb/>
　　　題畫馬為方遠上人賦<lb/>
上人超世資脫然了無為猶有愛馬癖或比道林支天<lb/>
馬由來出天池西大宛國乃有之房星寫神孕龍漦䧱<lb/>
志倜儻精權竒飛行激駛電莫追空塵留煙不得窺月<lb/>
<pb n="KR4h0117_WYG_249-7a"/>
氏之子那敢騎漢武遠慕穆天子欲隮崑崙遊具茨遣<lb/>
使先開玉關道鳳頸虎翼初就羈王良造父死已久當<lb/>
時不知馭者誰唐人為馬置馬監奚官果是何物兒況<lb/>
復教之作馬舞跪拜起伏取笑娭伏仗能鳴輙引去俛<lb/>
首低摧青絡絲欲從駑駘服轅下局促動遭箠策施非<lb/>
徒喪志失天性病骨痩柴如宛錐所以韓榦為畫肉不<lb/>
忍神駿成凋羸大漠茫茫天作屋飢齕飽臥驕且馳蒲<lb/>
梢肅颯輕風度苜蓿參差新雨滋胡為束縳對厮飬長<lb/>
<pb n="KR4h0117_WYG_249-7b"/>
嘶無聲情内悲<lb/>
　　　送孟久夫遷内臺掾<lb/>
陽烏本是日中物下來古柏棲冰霜南枝不如北枝好<lb/>
北枝近日揚清光揚清光散朝彩鳴鳳髙岡久相待天<lb/>
涯亦有鴻鵠羣莫使㝠飛向雲海<lb/>
　　　寶鴨曲<lb/>
銅池織風翠波躍睡足煖煙饑不唼重簾未厭雲水姿<lb/>
華屋清深寄閒絶生硃剥花紅錦翅枯烟半濕薔薇水<lb/>
<pb n="KR4h0117_WYG_249-8a"/>
寶燈夜縣琉璃光恍若淡在滄浪裏方筵慢舞得嬌嬈<lb/>
指㾗膩染羅紋細就中恐有絶纓人誤識韓郎衣上氣<lb/>
古聞舄化之言豈虛語願學飛仙作雙去<lb/>
　　　題鎦堯輔觀瀑圖<lb/>
鐂侯校書天禄罷向人輙作山水畵長巒老樹翠葢欹<lb/>
轉瀑崩巖練花瀉𤣥冠白袍問子誰濠梁漆園忘世者<lb/>
京都塵起碧於雲炎洲瘴來疾如射揮毫定憶龍河上<lb/>
挾颿久睨匡廬下<lb/>
<pb n="KR4h0117_WYG_249-8b"/>
　　　王將軍歌送瑞卿之荔浦廵簡<lb/>
青天白日散五雲酒酣起别王將軍嶺右湘原五千里<lb/>
君恩如天無逺邇百丈牽船上湘水蒼梧九疑雲旖旖<lb/>
荔浦更在雲南頭砦中小官君莫愁生猺亦是天所產<lb/>
賦予五性為人儔渠豈不知官好惡怒則猖狂喜還樂<lb/>
近日大官虎噉之骨肉可羮髓可酪我官我强民爾弱<lb/>
是乃不堪兇性作前年道州殺人去太守萬户走無路<lb/>
賊去官歸歡聚醑彼亦那知有其故將軍舊是廣東使<lb/>
<pb n="KR4h0117_WYG_249-9a"/>
屬州被患往相視此迹彼情知久矣今官况是猺之方<lb/>
山巖廹小官無房未足展仁化但用謹備防出入買賣<lb/>
無相妨往來見之等尋常殷勤趨庭使下拜喻以天子<lb/>
仁聖臣忠良<lb/>
　　　送李光大之海北憲司書吏<lb/>
我聞徽之黄山秀之聚三十六峰比如故支而散去不<lb/>
可數周環紆餘蛟鳳舞瘠之為石天所斧眞宰重惜保<lb/>
其故仙者不得開洞府李君乃生貌清古殷彛周鼎冰<lb/>
<pb n="KR4h0117_WYG_249-9b"/>
雪貯而有錦繡之肺腑丈夫用世當不負他年抱策上<lb/>
京去蓬萊宮深隔煙霧弱水三萬不可度祭酒先生纔<lb/>
見取忼慨登樓念鄉土奉檄南歸大江滸古木隂隂覆<lb/>
韋布御史殷勤再三顧叩之使言見平素小却黄堂掌<lb/>
書簿溷溷泥途塞中路白璧自持終不汚前年妖蟇月<lb/>
更吐天下秋風吹桂樹炳豹文章墮羣瞽八月錢塘潮<lb/>
亦怒竟無慍色向人前但道命耶多謬誤行臺二十四<lb/>
松㕔衆更竒之交愛䕶百鳥啾啾徒下處一鶚空中肆<lb/>
<pb n="KR4h0117_WYG_249-10a"/>
髙舉憲司十道虞有罟紀綱庻政祛殘蠧三在炎荒鼎<lb/>
而柱五羊八桂窮險阻棊分南北海為部民黎雜居性<lb/>
豺虎俗嗜相殘躶負弩濱水而採名蜑戸一從孟嘗去<lb/>
合浦珠不更還逺無賈臺官擇人如善估以君政似王<lb/>
夷甫長于置家坐空窶遣佐繡衣蘇病苦君今此行人<lb/>
共許還珠奚翅瞻三語夷齊有心當弗沮君其朂諸報<lb/>
明主道命之行澤施溥萬鍾之賜安厥予<lb/>
　　　送黄學録歸番陽<lb/>
<pb n="KR4h0117_WYG_249-10b"/>
有番之山嵳峩而嶔㟢連峰結絡如旛旗或為菡蓞芙<lb/>
蓉枝或似長人善須睂髙冠大服佩委蛇或以蒼虯奮<lb/>
角鬐下赴巨浸長雲披九江彭蠡繞其側波濤盪擊而<lb/>
綿彌蒼蒼斷嶼如落星㸃綴碧落影倒垂行人裹糧備<lb/>
㸑炊片時竟月不可期山中美茹多紫芝山中之人歌<lb/>
自怡<lb/>
　　　題句容趙氏松磵堂<lb/>
愛客趙公子春登松磵堂展席翳長䕃臨流進餘觴陽<lb/>
<pb n="KR4h0117_WYG_249-11a"/>
漪動五色天聲散幽篁無謂山笛詠此樂殊未央<lb/>
　　　題秋江晚渡圖<lb/>
白雲在青山紅葉爛無數亦有東青枝長松共如故茅<lb/>
堂當樹間江光澹凝素扁舟不可呼誰令汝來暮<lb/>
　　　讌郭氏池亭以杜詩荷淨納凉時分韻<lb/>
空光皜虛明水色綠以浄短柳煙未深弱荷風不定華<lb/>
觴勸行數綺席肴爼盛故人禮意殊衰暮懐感并臨虛<lb/>
結清構曠景争獻納幽禽故時來上下相命答月照金<lb/>
<pb n="KR4h0117_WYG_249-11b"/>
屈巵顧影光陸離留賓已投轄不醉將何為<lb/>
　　　題稚川山水<lb/>
江光如空山在天好風佳日散晴煙綠隂成盖崖樹連<lb/>
野橋楊柳亦娟娟擔簦之子何促速况有荷杖當我前<lb/>
茅堂獨坐豈待客或者傲兀忘流年又疑浣花溪上叟<lb/>
索句未得掩兩肘對樹不語胡為然將非得詩不得酒<lb/>
耐可有酒無詩篇荷鍤歸向南山田陶公種秫五十畆<lb/>
往往為酒愁無錢<lb/>
<pb n="KR4h0117_WYG_249-12a"/>
　　　題昭君圖<lb/>
曲逆老失計婁敬因自侯深宫如花人逺嫁龍沙頭龍<lb/>
沙萬里逺逺嫁不復返長思漢宫中淚㾗日在眼淚眼<lb/>
不可止嬌姿看轉美琵琶寄深怨繁聲紛在指<lb/>
　　　送秦元之赴太禧同僉<lb/>
君家好兄弟聖主自知之周爵推秦仲虞官舉伯夷萬<lb/>
方天浩蕩五彩鳳威㽔宣室虛前席蒼生屬論思<lb/>
　　　金陵送人還武昌<lb/>
<pb n="KR4h0117_WYG_249-12b"/>
相送白鷺洲因思黄鶴樓遥觀鄂王蹟重起禰生愁西<lb/>
上不可得東關曽獨留江邊趙佗石歲月但空流<lb/>
　　　題程先生西行集後<lb/>
峽束水如箭巴行船上天亂離槀葬後衰老秭歸邊手<lb/>
把西行集心追北上年東風故山淚落日灑江煙<lb/>
　　　登髙分得疊嶂<lb/>
逺近不可數淡濃渾自成人煙諸崦隔鳥道半空横日<lb/>
夕黄㣲暎江寒碧倒生憑髙共臨眺憶得在宣城<lb/>
<pb n="KR4h0117_WYG_249-13a"/>
　　　送李御史<lb/>
南臺鐵冠舊西府繡衣新吏部冰霜曉皇家雨露春三<lb/>
苗蠻作俗八桂嶺為鄰虞帝猶遺廟殷勤薦渚蘋<lb/>
　　　送谷經歴之淮西憲幙<lb/>
淝水緑逶迤淮山青陸離江人清共遠沙鳥白相宜百<lb/>
錬眞金在孤忠聖主知幕蓮非久地臺柏有髙枝<lb/>
　　　送賈西伯<lb/>
西風苜蓿花南客又移家此道寜無用吾生未有涯峰<lb/>
<pb n="KR4h0117_WYG_249-13b"/>
青宜霧日潮白逆江沙猶憶南樓夜吹簫度歲華<lb/>
　　　輓許覃峰<lb/>
失訪松雲隐哀吟薤露歌前朝諸老盡浮世百年過山<lb/>
水髙情足詩書逺澤多何曽入城府秦鑿自寒波<lb/>
　　　送張克讓<lb/>
秋花白露芹鄉郡萬山雲官冷難為滿囊空政喜聞灘<lb/>
船牽月上嶺路入閩分有客來書辟青霄記雁羣<lb/>
　　　送王伯庸赴石埭板官<lb/>
<pb n="KR4h0117_WYG_249-14a"/>
先生官已冷縣僻冷於官坐席嵐歸潤琴堂月過寒竒<lb/>
峰花作朶幽瀬玉為湍所喜無迎送髙吟寄碧瀾<lb/>
　　　送李景初試吏淮陽便養<lb/>
讀書初試吏捧檄且娛親當代推經濟何人獨隐淪河<lb/>
兼淮海遠霜蒲渚城春里舎多凋瘵周旋及撫循<lb/>
　　　送客<lb/>
馬帳朋方集麟經講未殘幡然懐故里誰此障狂瀾黄<lb/>
巻秋檠短青氊夜榻寒好將池草句題與惠連看<lb/>
<pb n="KR4h0117_WYG_249-14b"/>
　　　送人省親<lb/>
子仕親亦喜子歸親更歡江湖片帆遠風雨一氊寒沙<lb/>
鳥行秋渚江豚拜午湍莫看松桂色容易厭時官<lb/>
　　　送翟彥敬陞中臺察院書吏<lb/>
名彥登烏府清門可雀羅辟書催北上行李及南訛天<lb/>
濶涼雲積江明暑雨過東門羣椽集更起續離歌<lb/>
　　　題李息齋枯木竹圖<lb/>
霜柯洞庭寒露葉渭川冷幽人美清夜獨寫秋燈影<lb/>
<pb n="KR4h0117_WYG_249-15a"/>
　　　題牧牛圖<lb/>
邈爾三尺童御此兩觳觫春風笠底囘前村燒㾗緑<lb/>
　　　題畵<lb/>
青山多白雲佳樹雜芳植伊人不可招關路日已夕<lb/>
　　　賦山上松送常上人<lb/>
松生在山上垂柯䕃其下人生苦别離念此歲寒者<lb/>
　　　新寺和張仲舉兼次韻<lb/>
天宫兠率下崔嵬結綺交䟽靣靣開地勢周圍龍虎國<lb/>
<pb n="KR4h0117_WYG_249-15b"/>
鐘聲踈應鳳凰臺鼎湖仙去秋遺劒笠澤僧歸夜渡杯<lb/>
千騎廵街羣樂動五雲深處御香來<lb/>
　　　雁門送楊仲𢎞姪士耕歸龍泉<lb/>
伯也未入玉堂日我亦忝薦金閨名三千里外嗟淪落<lb/>
二十年餘異死生猶子初從雁門見故鄉能作龍泉行<lb/>
腸斷東門别小阮索詩相送若為情<lb/>
江廻彭蠡天與碧路入臨川山復蒼令尹先為武進縣<lb/>
絃歌况逢君子鄉黄禽雙啼白日静緑草自動春風香<lb/>
<pb n="KR4h0117_WYG_249-16a"/>
巾車數問虞夫子未慙元亮在柴桑<lb/>
　　　越州景德寺鏡清方丈題醉先<hi>宋僧名也</hi>岳麓圖<lb/>
鏡清方丈見岳麓堂虛咫尺行江潭樹木連雲巖影濕<lb/>
樓臺隔日水聲酣皇英雙騎龍上下蒼梧九㸃天東南<lb/>
道人得我千古意復遣老夢登嶇嵐<lb/>
　　　送美上人歸臨川<lb/>
白雲不生華葢峰青天浄倚碧芙蓉上船不計日多少<lb/>
到寺更行山幾重木客試人騎出虎淵靈求法脫為龍<lb/>
<pb n="KR4h0117_WYG_249-16b"/>
莫貪石室跏趺稳徧長松門薜荔封<lb/>
　　　次韻答惠長老<lb/>
棄為狂士幸相容敢向明時嘆不逢明月近人閒傍水<lb/>
白雲邀客更登峰百年耳厭咸陽犬千載神交劒浦龍<lb/>
車馬滿街門暎燭夢魂初熟蔣陵鐘<lb/>
　　　九月一日遊昭亭<hi>在宣州</hi>
山色江光帶近郊道傍楊柳舞寒條半生九日黄花酒<lb/>
多在西風白下橋千里客遊仍暮景異鄉人事又今朝<lb/>
<pb n="KR4h0117_WYG_249-17a"/>
老來未遣登臨懶盡醉東家緑玉瓢<lb/>
　　　寄謝子木<lb/>
秦贅誰徵夢午年漢官倉氏豈淹賢荒凉秋浦時時酒<lb/>
彷彿番江夜夜船湖海客身皆暮齒家山兒蕨等春拳<lb/>
何時與和歸來賦白石黄沙未有田<lb/>
　　　寄題道吾山聞禪師竹院<lb/>
道吾竹院芙蓉下老子藤床翡翠深過雨雷霆龍捧闥<lb/>
滿天風露鶴當林此君静對了不厭諸老清談亦許尋<lb/>
<pb n="KR4h0117_WYG_249-17b"/>
他山祭酒聞還出何人載歌金玉音<lb/>
　　　送僧遊廬山<lb/>
十八社人五老邊香爐紫煙誰為然山光水影江行日<lb/>
風静浪平船在天故里今逢霞外客孤篷曽坐月中禪<lb/>
清吟一為浣塵土宛對三梁看瀑泉<lb/>
廬山東南山水多石梁顛倒掛銀河仙燈夜半天人落<lb/>
佛屋春深海客過五老芙蓉還好在陶公楊柳定如何<lb/>
布帆又起江湖興應道西風動薜蘿<lb/>
<pb n="KR4h0117_WYG_249-18a"/>
　　　寄題金鵞泉石軒<lb/>
金鵞泉石有深趣黄鶴仙人曽獨來巖雨溜雲青玉瀉<lb/>
海天澄日碧蓮開山翁宴坐秋簾静野客倦遊溪棹廻<lb/>
幽徑依然生藥草他年從此入天台<lb/>
　　　題王元章梅<lb/>
三年不見王徵士一見梅花如見人風致山隂頻夢夜<lb/>
雪晴江上又逢春毫端只作尋常寫意度眞同造化神<lb/>
聞道耶溪新買宅想栽千樹作比隣<lb/>
<pb n="KR4h0117_WYG_249-18b"/>
　　　送張可道御史調西臺<lb/>
西南兩府重威名江陜諸山慣送迎行部渭涇寜有愧<lb/>
去奸鄉里若無情最憐舊雪松能好故作春寒筍未生<lb/>
為報同官楊伯起檜旁門巷尚餘清<lb/>
　　　題森碧軒巻<lb/>
鳳語雙調碧玉笙羽裳羣擁翠霓旌四時景物足蕭爽<lb/>
六月晝寒如太清丁令囘歸應發興項斯標格况知名<lb/>
過門下馬豈無謂行酒賦詩殊有情<lb/>
<pb n="KR4h0117_WYG_249-19a"/>
　　　送清涼寺友上人歸永嘉<lb/>
江心舊作野客宿石頭今逢開士歸半夜落潮隨棹發<lb/>
十年殘夢逐雲飛相看接手話鄉里獨老忍涙沾裳衣<lb/>
新春亦有還家願㑹過石室推煙扉<lb/>
　　　次韻具庵送湛淵上人永喜省師<lb/>
早年為客曽遊處今日題詩却送僧珠箔濺巖看雪瀑<lb/>
寶窗縁㙮見天燈金仙爛熳開銀界玉女嬋娟倚翠層<lb/>
禮罷阿師窮勝討諸峰歴歴漸攀登<lb/>
<pb n="KR4h0117_WYG_249-19b"/>
　　　送郭筦勾之西臺<lb/>
南州待著騎驄馬西土今須聽鳳凰風妥浪花清度月<lb/>
秋先關樹早驚霜汾陽宅畔槐應老泰華峰頭藕正香<lb/>
願得盡分水雪片沈痾天下總堪留<lb/>
　　　題茅山彭道士畵梅花仙子<lb/>
緑燕棲寒夜不飛洞天霜浄月流輝夜深彷彿梅邊臥<lb/>
起摋青霞染素衣<lb/>
　　　次韻元宵雨雪<lb/>
<pb n="KR4h0117_WYG_249-20a"/>
銀燭春光玉雪霄翠簾歌管思寥寥羅浮洞裏花如織<lb/>
誰立寒香背小橋<lb/>
　　　題江村小景<lb/>
野蓬忘世寒罾下沙筥牽兒早餉遲有客封侯玉門道<lb/>
緑閨春恨繞花枝<lb/>
　　　馬德昭席上賦<lb/>
江上重逢鄒大娘桃花紅嫩染纖裳蔓青溪上曽相見<lb/>
猶記胡麻飯顆香<lb/>
<pb n="KR4h0117_WYG_249-20b"/>
　　　賦蕙花次韻岳上人<lb/>
香滿松房夜月虛紫蕤懸露泣方諸湘魂故惱維摩定<lb/>
起和離騷掃壁書<lb/>
　　　題李遵道山水<lb/>
層峰髙出雲樹外飛溜直下天河懸江南老客腸空斷<lb/>
舊宅不歸三十年<lb/>
　　　酒間贈賈西白<lb/>
思入東風白雨邊暮雲春樹兩茫然不因綘灌輕新進<lb/>
<pb n="KR4h0117_WYG_249-21a"/>
未必長沙識少年<lb/>
　　　題美人卷<lb/>
玉山横管淚痕光繡褥雙廻綵鳳凰百巧心情題不得<lb/>
九疑雲冷隔三湘<lb/>
沙遠晴波淺漾金魚苗初上小如針將船載酒江頭飲<lb/>
水柳千株滿㟁隂<lb/>
柳葉如睂枝似腰贈郎輙挽最長條條長即與儂心遠<lb/>
不是為儂春態嬌<lb/>
<pb n="KR4h0117_WYG_249-21b"/>
　　　題楚江清曉圖<lb/>
海色澄明霞欲生白煙樓閣静峥嶸青楓江上船已發<lb/>
苦竹嶺頭人未行<lb/>
　<lb/>
　<lb/>
　<lb/>
　<lb/>
　石倉歴代詩選巻二百四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百十八</head> <lb/>
    <p>
<pb n="KR4h0117_WYG_418-1a"/>
欽定四庫全書<lb/>
　石倉歴代詩選巻四百十八<lb/>
　　　　　　　　　　　　明　曹學佺　編<lb/>
　明詩次集五十二<lb/>
　　吳寛<lb/>
　　　寄題陽山澄照寺<lb/>
令威禀仙骨化鶴去遼東傳聞有遺井乃在青山中山<lb/>
深草木盛苔徑誰能窮爰有釋氏子於此構蓮宫殿閣<lb/>
<pb n="KR4h0117_WYG_418-1b"/>
頗雄傑林杪見青紅高厓石色古小洞雲氣通神龍室<lb/>
其地上下雨兼風歲時郡長吏祈禱頻年豐我昔過東<lb/>
麓落日明丹楓所恨足力弱徒然望巃嵸何時躡其巔<lb/>
歴覧無怱怱回頭發浩嘆深愧南飛鴻<lb/>
　　　初夏雨霽<lb/>
好雨夜來過朝陽散新晴朝囘一解帶偃仰向南榮焚<lb/>
香遣塵慮讀書怡道情屋角槐初緑時聞好鳥鳴誰知<lb/>
城市裏心境有餘清<lb/>
<pb n="KR4h0117_WYG_418-2a"/>
　　　再遊城南<lb/>
登髙始經旬野景宛非昨園空秋葉深山净寒雲薄清<lb/>
尊喜共持破㡌拚重落日暮淡忘歸黄花翳孤壑<lb/>
　　　分題百歩洪送顧工部<lb/>
長河勢屈曲學海遥之東瞬息㵼千里滔滔若無窮忽<lb/>
然經彭城怒發何其雄千艘相上下往往驚篙工昔聞<lb/>
入蜀險殆與三峽同行人舉足計聊號百歩洪此地山<lb/>
根繞微禹安能通鑿石尚磊磊急流為磨礲噴射聲愈<lb/>
<pb n="KR4h0117_WYG_418-2b"/>
振石腹疑中空羙哉河渠使慮殫力彌攻水利歸上國<lb/>
期成疏濬功月夜披羽衣清嘯黄樓中下視瓠子河枉<lb/>
築宣陽宫<lb/>
　　　秋日曝書偶閱韋蘇州集<lb/>
白日落未盡竹隂滿前除翛然暑氣退高簷當雨餘新<lb/>
松無悴色萱花亦已舒偶觀草木性中懷一欣如脫㡌<lb/>
被麤葛庭際方收書愛此韋郎句把誦意踟蹰焚香更<lb/>
掃地適喜中堂虛累月猶在告深慚此閒居<lb/>
<pb n="KR4h0117_WYG_418-3a"/>
　　　分題圯橋送張公實<lb/>
行經下邳城試訪留侯事遺蹟今何存臨流漫相指侯<lb/>
也本韓人天其畀劉氏奮擊沙中錐俯取圯下履舉足<lb/>
直受之匍匐更前跪欲為帝者師寧被老人使嗟當嬴<lb/>
政時虐燄到經史兵書尤所禁搜索徧焚毁一編出袖<lb/>
中依然先秦字乃知老人愚逺勝始皇智避世能全身<lb/>
同時類黄綺維古多斯人過客勿疑此行見滄海君終<lb/>
從赤松子<lb/>
<pb n="KR4h0117_WYG_418-3b"/>
　　　丙午郊祀齋居夜雨獨坐<hi>時予以服不陪祀</hi>
春城閉重門夜館耿孤燭黙坐方悄如柝聲逓相續擁<lb/>
衾未成眠伴我只僮僕微雨恣飄揚寒花結羣玉員丘<lb/>
歳有事大駕朝出宿明當還法宫天意亦可卜清道少<lb/>
浮塵龍車為膏輹郊南咫尺地宿麥芽已緑願言同發<lb/>
榮皇恩被隂谷<lb/>
　　　喜雨<lb/>
北方苦春旱入夏雨亦微俄然見簷溜及午正霏霏散<lb/>
<pb n="KR4h0117_WYG_418-4a"/>
歩荒園中不覺沾我衣草木總欣悅膏沭滋容輝昨者<lb/>
宿齋戒徧走神祠祈禮官朝入奏獨與皇心違謂此在<lb/>
朕躬聿當斡𤣥機宸衷之所至端能動天威今年定有<lb/>
望吾民應免飢<lb/>
　　　聞故園山茶為人所折<lb/>
山花昔年植正在竹亭西雨露頻長養豈同蒿與藜廿<lb/>
年始還家見此枝猶低隔歳綴芳蕋花開剪成緹亭今<lb/>
已撤去亂石甃為隄復此與花别夢寐不能迷頗聞此<lb/>
<pb n="KR4h0117_WYG_418-4b"/>
樹下春來踏成蹊衡門不常關頑童皆有擕如何忍攀<lb/>
折狼籍滿春泥遂令鳥雀至月夜無枝栖淵明問來使<lb/>
草木入詩題安得人愛惜高與南簷齊<lb/>
　　　負暄<lb/>
朝坐見日升夕坐見日落午坐日更多煖氣如火灼陋<lb/>
居類田家不省在城郭高樹凡數株黄葉被霜摶何曾<lb/>
遮陽烏更復聚寒雀傍不啟忩扉前不垂帳幕炙背眞<lb/>
可獻此語非善謔昌黎却避景遷坐身屢作我幸無此<lb/>
<pb n="KR4h0117_WYG_418-5a"/>
勞竟日不展脚自我有此居綿裘不重着冬日何可愛<lb/>
可愛更可樂<lb/>
　　　望嶧山<lb/>
魯郊空且曠目力安能窮倐見千仞青横截乎其東羣<lb/>
山相後先蹲踞猶兒童尼丘亦逺避何曾數龜䝉嘗讀<lb/>
禹貢書其陽産孤桐剪伐成何用茅茨舜為宫諒惟製<lb/>
琴瑟摶拊歸良工因之懷古人仰睇雲霄中<lb/>
　　　入孔林<lb/>
<pb n="KR4h0117_WYG_418-5b"/>
兩楹既夢奠黯矣斯文光巍巍魯城北冠屨於焉藏墓<lb/>
木不可辨合抱千萬章知為門弟子移植來四方惟昔<lb/>
治任日相向哭且傷孰知千載下儒者猶心喪愚生復<lb/>
何幸瞻拜俄其旁我去有周末藹然覿温良如陪游與<lb/>
夏執贄同升堂惓惓東引領風願今始償嶧山千仞高<lb/>
泗水百里長何必四尺封天壤俱存亡<lb/>
　　　雨後答邵文敬<lb/>
急雨過荒園似向城西去豐草覆清池凉風起高樹中<lb/>
<pb n="KR4h0117_WYG_418-6a"/>
懷適欣欣入手得佳句累日苦炎蒸翛然在何處<lb/>
　　　重九無菊<lb/>
佳節喜載臨藉有杯中渌如何籬落間獨少數枝菊遥<lb/>
遥小南城異品應滿目野人不好事移送何不速無酒<lb/>
人但醒無菊人尤俗我與陶淵明事事相反覆俗病惟<lb/>
自知客醉解留宿淵明祗欲眠往往客遭逐黄花有時<lb/>
衰一賞已自足歲宴色青青墻隂自修竹<lb/>
　　　夜坐<lb/>
<pb n="KR4h0117_WYG_418-6b"/>
伐鼛一何促擊柝一何遲夜景坐来寂流螢自參差片<lb/>
月不常照浮雲相蔽虧葛襟滿凉氣伏暑無炎曦坐來<lb/>
欲歛席微雨猶絲絲良夜豈不愛耿耿如有思出處有<lb/>
道在行止非人為惟應乞身後終年守茅茨<lb/>
　　　為盛舜臣題山水長巻<lb/>
城西蕩雙槳遥背伍胥門人家枕河住漸喜歴鄉村豁<lb/>
然見平田農夫荷鋤去好風吹嫩苗微雨灑高樹葦間<lb/>
多放艇柳下或扳罾錦布芰荷蕩沙明鷗鷺汀魚梁接<lb/>
<pb n="KR4h0117_WYG_418-7a"/>
牛宫沽酒新郭市迤邐到横塘虹橋垂四趾亂山似遮<lb/>
路旋轉自長溪水入太湖北雲生光福西扣舷唱吳歌<lb/>
有客中流過千載懷古心悠然欲相和香徑既云没琴<lb/>
臺亦成空山頭明月上仍照館娃宫登高信徒勞望逺<lb/>
發深喟閒展圖畵看舊遊一何類<lb/>
　　　董北苑溪山風雨圖<lb/>
黒雲擁高山頃刻風雨至豁然海潮聲草木争偃地曠<lb/>
野少人行山僧獨歸寺衲衣盡沾濕敲戸何急事倉皇<lb/>
<pb n="KR4h0117_WYG_418-7b"/>
村居民乗屋一何亟一婢已抱甕一婦更持器重茅惜<lb/>
被巻破尾家所寄戴笠者漁郎理網屈雙臂老翁若望<lb/>
家擔物終不棄陸走尚甚危水行可無畏前溪波浪惡<lb/>
篙折水流駛行者當早歸居者不預備良工為此圖三<lb/>
嘆有深意想見晩來晴雲净山潑翠始信霎時間天工<lb/>
特相戲<lb/>
　　　為楊應寧題夏太卿墨竹<lb/>
舍人好畵誰與儔子美詩中之劉侯鳳池退食多清暇<lb/>
<pb n="KR4h0117_WYG_418-8a"/>
每抱縑楮從人求昨者開筵宴賓客四壁彷彿横滄洲<lb/>
酒酣指㸃到修竹數竿倒拂湘江秋清風翛翛刷翠羽<lb/>
孤鳳欲下中堂游乃知夏卿妙筆墨竒態縱横纔頃刻<lb/>
歘然令我走避之仰靣分明墮崖石紛紛眞贋不可知<lb/>
我意是竹皆堪詩試看北地苦難得此種數尺青垂垂<lb/>
舍人好畵兼好竒明日南行過九疑扁舟夜静月初出<lb/>
想對楚人歌竹枝<lb/>
　　　題周仲瞻藏綵花鳥<lb/>
<pb n="KR4h0117_WYG_418-8b"/>
越女染絲成五色隔忩未學秦川織鮫人水底夜不眠<lb/>
乞與冰綃纔數尺洛陽名花舊譜傳品第巳無天下敵<lb/>
妙手能收後素功畵苑羣工空嘆息珍禽入貢從嶺南<lb/>
長羽净掃花間石金刀莫遣斷其尾高格豈是雄雞匹<lb/>
顧影峩峩見冠幘日午畏寒交錦翼姚黄魏紫雜鞓紅<lb/>
頓覺春風價增百古來觀象聞虞皇絺繡分明有六章<lb/>
女紅相習來亦久一日燦爛懸高堂周卿得此朱雀航<lb/>
施朱傅粉皆尋常寸心欲效仲山甫獻入明光補衮裳<lb/>
<pb n="KR4h0117_WYG_418-9a"/>
　　　修竹仕女圖<lb/>
曾讀杜甫佳人篇佳人今向畵圖傳練裙縞袂春風裏<lb/>
不减花神并水仙牽蘿補屋居空谷日暮依然倚修竹<lb/>
只隔西隣尺短墻楊花榆莢紛相逐<lb/>
　　　送蔣蒲州<lb/>
郎吏紛紛塡仕途初試幾人為大夫如君本是青雲器<lb/>
有身豈合居江湖山右大州稱古蒲手中新分太守符<lb/>
昨聞州人告荒歉衆口待子歠且餔進士中人不流俗<lb/>
<pb n="KR4h0117_WYG_418-9b"/>
設施肯作科名辱黍稌豐登雞犬寧聊以兹行遂民欲<lb/>
宣武街頭車已裝乗此十日秋風凉青天眉宇太行秀<lb/>
平野襟帯黄河長州中父老出郊迓來日太守登公堂<lb/>
　　　楊太眞剖𤓰圖<lb/>
深宫六月凉風至紈扇團圓奪秋氣却恨君王賜浴遲<lb/>
華清水熱通宵沸金刀手弄雲鬟低楊柳樓頭日已西<lb/>
莫誇碧椀紅瓤美玉齒病來憎瓠犀<lb/>
　　　為徐仲山題虎丘觀泉圖<lb/>
<pb n="KR4h0117_WYG_418-10a"/>
徐子昔年官水部匹馬蕭蕭歴齊魯運河水滿萬艘通<lb/>
汶泗交流無壅土歸來泉志手親編好與河渠書竝傳<lb/>
不識當時陸鴻漸齒牙空味虎丘泉<lb/>
　　　園中晩歩戲作<lb/>
晩凉散歩清隂下一樹古槐當廣厦畦間雨過井水渾<lb/>
墻上煙凝日光赭病來一月不朝參名姓在朝身在野<lb/>
要知未許吾獨閒舍有閒僮廐閒馬城中塵霧漲天高<lb/>
披襟誰是同游者果然此日是匏翁昨種苦𤓰今可把<lb/>
<pb n="KR4h0117_WYG_418-10b"/>
　　　為寧縣令蕭光甫題墨梅<lb/>
老幹彎碕新幹直總是昆吾鑌銕色枝頭忽被北風吹<lb/>
併出踈花成戲劇薄如蟬翼細蝶鬚敢與臘雪偏相敵<lb/>
雪也無香復易消阻山背水俱無䇿花神冷笑不言功<lb/>
月下翛翛倚蒼壁狂遊不到綺陌間小隐時當野橋側<lb/>
平生高韻有誰知此種竒姿何處得補之已逝叔雅亡<lb/>
人間久矣無清蹟詩人未補白華詩畵家重倒金壺墨<lb/>
悠悠此意我所諳欲向蕭侯聊比德試看寧縣九年官<lb/>
<pb n="KR4h0117_WYG_418-11a"/>
篋裏只餘花的的士林傳玩等甘棠黄鶴樓中莫吹笛<lb/>
　　　戊申燕九日<hi>正月十九為元長春丘眞人生辰京師人為㑹甚盛</hi>
京師勝日稱燕九少年盡向城西走白雲觀前作大㑹<lb/>
射箭擊毬人馬吼古祠北與學宫依簫鼓不來牲醴稀<lb/>
如何義士文履善不及道人丘處機<lb/>
　　　中秋夜登仲山新樓賞月<lb/>
天街東來喜横亘夜靜無塵㫁車乗青天故遣月娛人<lb/>
特為中秋月轉瑩昔人徒訝一分虧此物始知千里徑<lb/>
<pb n="KR4h0117_WYG_418-11b"/>
團團餅餌家家如矮屋仰觀殊不稱望裏撑空木最高<lb/>
上施平板還加釘已好樓居仍好客主人引我凌飛磴<lb/>
解衣裭帯重留延案上珍腴已先飣須臾衆客報齊來<lb/>
一笑頻忘腰折磬庾公故事擬重修亦復平生無淺興<lb/>
少焉月轉簷楹間起傍朱闌時一凭俯觀南苑白茫茫<lb/>
素練平鋪日難暝中山地近兎毫分巨海波浮蚌胎孕<lb/>
舉瓢便可酌河水着屐那能絶泥濘椽筆誰將華榜題<lb/>
兹樓只合名超勝置身如在太湖心萬斛龍驤初下矴<lb/>
<pb n="KR4h0117_WYG_418-12a"/>
端愁波浪欲掀翻為語諸公宜坐定羣童獻技舞且歌<lb/>
鳳腹空空四絃絙我方沾醉陶陶然新調疑從夢中聽<lb/>
夜深風露忽凄凉高處不勝寒起脛主人歡飲意何濃<lb/>
美酒如泉瓶未罄底須隔屋問西隣走送茶𤓰勞僕媵<lb/>
明年未審在誰家鄉社佳期當預訂言方脫口客已聞<lb/>
吐酒閧然争出應我家海月舊傳名菴外清光長有賸<lb/>
王猷隔巷每共之今者安知非我贈戲言若大却非誇<lb/>
薄意頗誠眞不佞小園雖說乏樓居早向幽亭設長凳<lb/>
<pb n="KR4h0117_WYG_418-12b"/>
杜老還教掃徑花范家莫道塵生甑諸公倘許過高軒<lb/>
就煩執此詩為証<lb/>
　　　謝安遊東山圖<lb/>
東山高卧如龍蟠天下蒼生望謝安徵書再下翻然起<lb/>
五十不妨初作官征西將軍姓桓者致我胡為居幕下<lb/>
新亭狎視猶小兒流汗何人靣如赭北兵百萬次淮淝<lb/>
别墅與客方圍棋㨗書已至未終局江上阿𤣥班㨗師<lb/>
高懷磊落多長技誰識向來游戲事後世風流强慕之<lb/>
<pb n="KR4h0117_WYG_418-13a"/>
登山也復擕歌妓<lb/>
　　　春溪聚禽圖<lb/>
春溪逺發春山中一夜好雨溪流通緑波泛漲渺無際<lb/>
但見桃花千樹紅鴛鴦<graphic n="KR1484" url="https://raw.githubusercontent.com/kanripo/KR-Gaiji/master/images/KR1484.png" mimeType="image/png"/>鶒何容與散亂中流錦為羽<lb/>
倉庚獨似避游人去踏花枝落紅雨草深哺子芳洲晴<lb/>
葉暗似聞求友聲展圖便有㑹心處放棹欲作春溪行<lb/>
𤣥裳縞衣彼何者為戀高松倚平野莫論鴻鵠志安知<lb/>
名字俱標在埤雅<lb/>
<pb n="KR4h0117_WYG_418-13b"/>
　　　早起<lb/>
喔喔雞三唱城居數逺村髪隨秋葉落目與曉燈昏對<lb/>
案仍呼飯披衣又出門自憐衰朽質終歳謁天閽<lb/>
　　　送盛術還吳江<lb/>
一舸東南去望望故里門夕陽煙市影秋水雪灘痕製<lb/>
藥當書案彈琴罷酒尊相過官舍裏應是史西村<lb/>
　　　壽席道士<lb/>
白頭一羽客何處曾相逢月下老翁井雲間玉女峰蹁<lb/>
<pb n="KR4h0117_WYG_418-14a"/>
躚還似鶴變化眞猶龍試問渠年紀山中有古松<lb/>
　　　送仲山後坐通法寺西軒<lb/>
歇馬東城下縁堤踏淺沙長因送客日屢得到僧家灌<lb/>
木隂三畆奔泉響萬車晩來簷溜㫁天際散紅霞<lb/>
　　　次韻時暘對雨喜晴二首<lb/>
颯颯復霏霏清晨坐掩扉短籬垂豆角破壁上苔衣潤<lb/>
覺琴聲緩凉驚酒力微客棲詩句滿未許沈郎肥<lb/>
㫁虹連返照向晩喜新晴逺市浮埃盡長溝積水清歌<lb/>
<pb n="KR4h0117_WYG_418-14b"/>
謡童子事刈穫野人情身在幽燕地無勞賦北征<lb/>
　　　送林朝信還廣西分韻得歲字<lb/>
玉河凍不流曉結冰花細客館傍東堤三旬喜留滯捧<lb/>
表被光華開筵接親契抵任尚遲遲吳門度新歳<lb/>
　　　喜儲静夫考功自南京至<lb/>
與子三年别長存耿耿思偶來今日雨又屬暮春時風<lb/>
度看逾好功名喜未遲吏曹能自署應不數光羲<lb/>
　　　晩至湖上<lb/>
<pb n="KR4h0117_WYG_418-15a"/>
到湖疑路盡忽復轉林塘雨後添泉脉雲中漏日光新<lb/>
蒲仍自緑怪柳不成行欲唱吳歌去憑誰覓野航<lb/>
　　　次韻賓之重九値雨獨至<lb/>
懷麓堂前樹蕭蕭感暮秋閉門逢節序落㡌想風流空<lb/>
負此時酒閒登何處樓不須論雨䜟四野少禾頭<lb/>
　　　次韻濟之招仲山酌别<lb/>
偶値三旬隙堪償千載忙有官原是夏此日豈無陽重<lb/>
過煙花市長驅翰墨塲不縁持玉節安得解銅章未去<lb/>
<pb n="KR4h0117_WYG_418-15b"/>
須常㑹將來孰可量試看王子宅或比鄭公鄉飲處誰<lb/>
招得行機已坐忘園蔬從嫩摘山果更高裝弄月當花<lb/>
檻臨風泛羽觴幽篁如客瘦獨鶴擬人長使者新恩渥<lb/>
儒生故態狂陽闗莫先唱西出路微茫<lb/>
　　　謁韓蘄王墓<lb/>
家國何多難推尋為蔡童嬴秦方逐北周室竟遷東江<lb/>
左朝廷在淮南驛騎通天終憐宋土時則有韓公一劒<lb/>
横天外諸酋在日中南雲當箭鏃黄葢走艨艟伐越期<lb/>
<pb n="KR4h0117_WYG_418-16a"/>
成覇于潛恥㑹戎蕭墻狼跋盡野穴䑕羣空聚米籌三<lb/>
鎭開門待兩宫齊王眞濟美鄂國與争雄有詔從中制<lb/>
惟詩詠内訌閒游嗟我獨和議約誰同殉𦵏長弓勁題<lb/>
名片石穹龜趺呈細刻龍額表孤忠草樹樵蘇㫁粢盛<lb/>
享祀豐神靈懸皎日生氣亘長虹異代今全盛應追保<lb/>
障功<lb/>
　　　送同年簡齋道歸省<lb/>
春半相逢在禮闈題詩忽復送君歸盧前名姓慙楊炯<lb/>
<pb n="KR4h0117_WYG_418-16b"/>
洛下文章見陸機曉日攀龍恩共沐秋風躍馬去如飛<lb/>
新年草色知人意應向階前映綵衣<lb/>
　　　壬寅正旦侍班<lb/>
爐煙如霧藹彤墀半啟金門複道時咫尺星辰華葢轉<lb/>
中央日月衮衣垂普天鳳厯開寅歲平旦雞人報卯時<lb/>
御座不勝袍笏近侍臣偏識漢朝儀<lb/>
　　　送郭翔鵬進士知福寧州兼寄州倅馬庭簡<lb/>
閩海遥遥獨置州忽看秋水動扁舟暫為魏闕三年别<lb/>
<pb n="KR4h0117_WYG_418-17a"/>
定向吳門十日留甲榜尚稱新進士雙旌已作古諸侯<lb/>
公餘獨恨詩筒少為謝同官馬少游<lb/>
　　　送劉職方時雍赴福建參政<lb/>
早振詞林五色翰廿年郎署忽彈冠校書劉向成新序<lb/>
判事姚崇起夏官楚客不驚湖海濶閩山能阻雪霜寒<lb/>
他時召伯甘棠樹只是南風荔子丹<lb/>
　　　冬至謁陵出土城<lb/>
馬上衝寒出北門豁然平曠識乾坤地連周囿民猶小<lb/>
<pb n="KR4h0117_WYG_418-17b"/>
天作燕山勢獨尊看月未忘黄土寺披煙仍見白浮村<lb/>
百官令節長來此籩豆如流習駿奔<lb/>
　　　渡沙河<lb/>
橋下流澌玉一灣十年重此照衰顔踈林小店行厨設<lb/>
落日平原獵騎還韋杜南連多白草居庸北界盡蒼山<lb/>
天寒喜報王師轉驛路無塵羽檄閒<lb/>
　　　望昌平<lb/>
脫轡平凌千丈岡披裘人耐北風凉迢迢古轍餘秋潦<lb/>
<pb n="KR4h0117_WYG_418-18a"/>
漠漠平疇已早霜日隐峰巒天易暝樹連城郭路何長<lb/>
孤雲飛處梁公廟猶似當時望太行<lb/>
　　　作鶴房<lb/>
枯篁宻葦作房櫳故遣仙禽宿此中曾見江南多鴨舍<lb/>
亦知吳下賸牛宫綢繆牖戸朝南日倚傍垣墉避北風<lb/>
莫笑乗軒如衛懿苦寒須念雪園空<lb/>
　　　送劉世熈赴四川僉事管水利<lb/>
行行萬里去分司直到西川欲盡時肯使江流歸灔澦<lb/>
<pb n="KR4h0117_WYG_418-18b"/>
還看山月照峨嵋外臺總自刑曹出上馬親將御勑持<lb/>
千古李冰功不廢離堆刋木建生祠<lb/>
　　　宿吕城<lb/>
連朝離抱不能平又記南來宿吕城酒散長亭驚雨至<lb/>
棹依高岸識潮生麥秋未到猶三月𤓰歩將臨只一程<lb/>
頼有故人同夜坐白頭相對燭花明<lb/>
　　　題青州先賢祠<lb/>
汴宋人才軼古先東方作郡總名賢朝廷擇相多從此<lb/>
<pb n="KR4h0117_WYG_418-19a"/>
州縣勞人豈信然隐隐故疆分海岱堂堂遺像照山川<lb/>
至今新廟煩虛位莫道前修美獨專<lb/>
　　　追送張尚質戸部兼懷沈仲律主客<lb/>
秋風騎馬向南行送别深慚句不成顧我只如前日懶<lb/>
思君應比後湖清朝回曉月當瓊島夢逐春潮到石城<lb/>
遥想齋居無俗客相過多見沈雲卿<lb/>
　　　上元夜戴中書宅賞燈<lb/>
南客相逢惜此宵燈詞酒令破寥寥莫教隐几生春夢<lb/>
<pb n="KR4h0117_WYG_418-19b"/>
就可聯鑣去早朝日色漸臨青𤨏闥風光多在玉河橋<lb/>
休文不赴斯文約應是嗔人折簡招<lb/>
　　　送姜用貞赴南京刑部因懷項文祥<lb/>
南去分司畵省郎行行因得奉高堂已如毛義為人子<lb/>
早向宗元識吏商春草訟庭稀獄案碧山官舎有書牀<lb/>
項斯别後年華改為謝無詩逺寄將<lb/>
　　　與諸友東郭草亭看牡丹二首<lb/>
曾是平章宅裏花賞時還在故侯家帝鄉况有此亭古<lb/>
<pb n="KR4h0117_WYG_418-20a"/>
人世但知今日嘉吟興待生滄海月醉顔驚見赤城霞<lb/>
風流前輩凋零盡欲覓遺蹤事已賒<lb/>
背郭林亭風物幽緑隂時節更須遊獨憐芳草容人卧<lb/>
多謝名花為客留錦水築堂從杜老漆園成器想樊侯<lb/>
暮春未許山隂占今日燕南禊事修<lb/>
　　　與蔣宗誼城東觀泉因憶舊談越中五洩之勝<lb/>
秋早俄驚急雪流夜來高㟁雨初收同行頼有三山客<lb/>
試問何如五洩游歇馬旋成燕市飲扣舷遥想越人謳<lb/>
<pb n="KR4h0117_WYG_418-20b"/>
玉泉山路凉風爽還約尋源向上頭<lb/>
　　　謝馮佩之次韻送鹽笋<lb/>
桃竹初疑一束開齒牙還辨越船來囊盛藤子新題帖<lb/>
飯煮芹菹漫作堆興逐先春風味勝功收斥鹵雪花嵬<lb/>
任渠老硬相評品未許伶倫當管裁<lb/>
　　　夜坐懷齋居諸公次前韻<lb/>
布衾寒擁對牀屏鵲遶南枝月過庭瞑目誰除童子障<lb/>
齋心自比太常醒花時漸好仍籠霧燈節相催屢問星<lb/>
<pb n="KR4h0117_WYG_418-21a"/>
便有玉堂天上意銅罏當案冷煙青<lb/>
　　　游朝天宫<lb/>
撲衣塵霧入門消修竹竒松歩屧遥紫府新開延日月<lb/>
碧臺高築倚雲霄城頭瑞鶴招還下海上枯槎坐欲漂<lb/>
為憶仙家爛柯樹手摩石刻是前朝<lb/>
　　　送僧永岡歸吳住白馬寺<lb/>
石縫梅泉一縷清早年依此學無生紫藤垂塢人閒歩<lb/>
白馬䭾經寺得名法席坐揮㯶拂短官河去上木杯輕<lb/>
<pb n="KR4h0117_WYG_418-21b"/>
山中試茗何時好擬借禪房折脚鐺<lb/>
　　　火花<lb/>
細蕋紛紛頃刻開環觀火候亦竒哉春囘玉管微微動<lb/>
風定金沙颯颯來桂子忽從天上落蓮花誰向水中栽<lb/>
夜庭一霎聊供笑坐客休將見跋猜<lb/>
　　　答雪屋上人<lb/>
艤舟山足扣禪機記得雲林啟半扉靜夜香爐渾不冷<lb/>
深秋書札未應稀雪中老屋懷薝蔔湖上長鑱負蕨薇<lb/>
<pb n="KR4h0117_WYG_418-22a"/>
須信大顛詩律細世人休更笑留衣<lb/>
　　　送賀澤民赴河南僉事<lb/>
御史才名闕下知外臺行赴領分司豸衣未敝何須改<lb/>
螭墨當㘭尚不移南浦吟成芳草色曲江過盡杏花時<lb/>
諍臣自古闗休戚漢使行將召望之<lb/>
　　　謝孫希說送長鳴雞<lb/>
何物䙰褷白錦毛庭前解縛便長號徒聞野鶩令人愛<lb/>
未許蒼蠅代爾勞抜距羣來如赴敵峩冠獨立自分曹<lb/>
<pb n="KR4h0117_WYG_418-22b"/>
夜深風雨偏安枕餔餟從今謝子敖<lb/>
　　　玉延亭成次韻玉汝<lb/>
偶栽山藥得佳名墻下幽亭一日成車馬勒囘無俗士<lb/>
壺漿傾倒盡平生升階脫屨長頭近倚檻觀書老眼明<lb/>
此後來游誰復障繞籬須為惜殘英<lb/>
　　　次韻諸友玉延亭聯句<lb/>
樓高未許卧陳登聊結荒亭揖客升坐定園花紅雨㫁<lb/>
望迷宫樹緑雲層墻低漸覺簫聲近杯淺休嫌酒靣澄<lb/>
<pb n="KR4h0117_WYG_418-23a"/>
願得留詩成故事西菴入夜更挑燈<lb/>
　　　喜原輝弟至京<lb/>
逺道親擕藥裹來當門下馬拂黄埃不驚舊日形容改<lb/>
猶記前宵夢寐囘出巷親朋宜漸訪上牀兒子欲相陪<lb/>
平生四海尤憐汝得向窗間笑口開<lb/>
　　　送原輝南還<lb/>
清秋欲盡向南旋别淚何堪重泫然吾已行年當五十<lb/>
汝今歸路又三千亦知禁酒勝良藥好為修書附便船<lb/>
<pb n="KR4h0117_WYG_418-23b"/>
舊業東城勞葺理相期歳晩在園田<lb/>
　　　出昌平<lb/>
晴旭熏人屬仲冬茆簷誰識煖如烘冰花細結重溪石<lb/>
天籟遥傳萬壑松此日清酣除酒禁諸公太瘦帶詩容<lb/>
來春裹茗應非晩最愛池泉歕九龍<lb/>
　　　次韻施煥伯自製菜燈見送<lb/>
蘢篵翠玉巧相連疑送春盤入夜筵園子看來偏錯若<lb/>
市人擕過已喧然肯將根柢埋泥土未許光華照木天<lb/>
<pb n="KR4h0117_WYG_418-24a"/>
賸有儒家風味在買油聊費幾青錢<lb/>
　　　秋享致齋呈同館諸公<lb/>
紫禁門深早散朝歩歸齋閣坐寥寥日高宿霧渾如撲<lb/>
秋至凉風不待招河上圉人來浴馬樹邉童子去承蜩<lb/>
詩仙只在爐烟底翻盡晴窗白雪謡<lb/>
　　　次韻侍郎王公還南京留别<lb/>
秋水浮來畵舫新南歸仍喜度天津未從江左誇王導<lb/>
如向朝端見李紳黄菊又逢燕地晩青山偏愛秣陵春<lb/>
<pb n="KR4h0117_WYG_418-24b"/>
陛辭却枉重瞳顧應識青宫舊學人<lb/>
　　　贈顧正科鏞還中都<lb/>
清晨持刺叩門投有客來從淮水頭吳下故家依二曲<lb/>
沛中遺調習三侯閱人詩畵才情麗傳世衣冠仕路優<lb/>
欲盡尊前鄉土話雪晴歸騎恨難留<lb/>
　　　謝濟之送銀杏<lb/>
錯落朱提數百枚洞庭秋色滿盤堆霜餘亂摘連柑子<lb/>
雪裏同煨有芋魁不用盛囊書復冩料非鑽核意無猜<lb/>
<pb n="KR4h0117_WYG_418-25a"/>
却愁佳惠終難繼乞與山中幾樹栽<lb/>
　　　對雨<lb/>
清池水長欲平橋雨勢渾如上晩潮泛泛漸於亭礎近<lb/>
淙淙眞是筧泉遥即看竝浴鵞羣戲却恐新生魚子漂<lb/>
東望菱濠歸去好吳儂家有木蘭橈<lb/>
　　　次韻任太常致仕留别五首<lb/>
歸去如公未當貧清溪碧嶂自為鄰地偏易覺柴門晩<lb/>
室暖先知布被春書為長觀成故紙衣從新浴少浮塵<lb/>
<pb n="KR4h0117_WYG_418-25b"/>
集雲山下吾廬在得向今朝置此身<lb/>
此身眞喜置吾廬尚有牀頭一束書海口潮生知進退<lb/>
天心月到識盈虛已辭朝士誰通訊欲就漁翁更卜居<lb/>
百里好山俱在眼只教童子導籃輿<lb/>
籃輿朝出看山初懶學陶潛去荷鋤新法不行誰執抝<lb/>
舊書無用是潛虛俗人自詫才名盛老態終嫌禮法踈<lb/>
三月柴門無客到日高閒把白頭梳<lb/>
濯足梳頭舊有縁更交午睡學坡仙一身自足三間屋<lb/>
<pb n="KR4h0117_WYG_418-26a"/>
百歲誰増半畆田遇壑便囘憂險地看雲高坐愛晴天<lb/>
朝雞官馬俱無用嬴得工夫是晏眠<lb/>
晏眠不覺過殘冬枕上哦詩倣鮑容猶喜形骸從小隱<lb/>
肯將姓氏入斜封日中塵滿争為市樹底隂多獨課農<lb/>
應笑丁公偏差異宵深腹上夢生松<lb/>
　　　觀耕籍田<lb/>
春郊風動綵旗新快覩黄衣是聖人盛禮肇行非自漢<lb/>
古詩猶在宛如豳朝臣共助三推止野樂全勝九奏頻<lb/>
<pb n="KR4h0117_WYG_418-26b"/>
稼穡先知端可賀粢盛不獨備明禋<lb/>
　　　送賀御史出守蘇州<lb/>
吳民方切九重憂祖道休將五馬留朝宁久稱眞御史<lb/>
封疆還屬古諸侯香凝燕寢韋郎詠棹續花橋白傅游<lb/>
我忝郡人無以頌擬叨循吏傳重修<lb/>
　　　宿功徳寺航公房<lb/>
山下禪堂向晩登扶笻一笑有盧能飯餘蔬筍收齋鉢<lb/>
供雜香花映佛燈漢闕乍違同野吏吳音無解盡鄉僧<lb/>
<pb n="KR4h0117_WYG_418-27a"/>
蒲團睡穩囘清夢風雨蕭蕭撼古藤<lb/>
　　　飲玉泉二首<lb/>
龍唇歕薄淨無腥純浸西南萬疊青地底洞名疑小有<lb/>
江南泉品類中冷御厨絡繹馳銀甕僧寺分明枕玉屏<lb/>
曾是宣皇臨幸處游人誰復上高亭<lb/>
垂虹名在壯神都𤣥酒為池不用沽終日無雲成霧雨<lb/>
下流隨地作江湖坐臨且脫登山屐汲飲重修調水符<lb/>
渴吻正須清冷好寺僧猶自置茶爐<lb/>
<pb n="KR4h0117_WYG_418-27b"/>
　　　徐州重修黄樓<lb/>
樓中不見羽衣人黄堊依然四靣新坐使河流循故道<lb/>
俯臨山石倚長津名邦信美皆吾土勝日登高與衆賓<lb/>
從此欲傳州守事只須題壁掃清塵<lb/>
　　　葉翁以叢竹分種因題墨謝之<lb/>
東巷青青早見分歲寒别種共欣欣世間益者成三友<lb/>
林下賢人詠五君雨過不須論醉日風囘時復見晴雲<lb/>
傳神妙手今難得聊入筠窗翠鳳羣<lb/>
<pb n="KR4h0117_WYG_418-28a"/>
　　　送陳一䕫調瑞州同知<lb/>
古筠南去興飄然僕子詩囊早在肩莫以瑕疵論白璧<lb/>
不妨顔靣照清泉秋江直入吳中路春樹遥瞻渭北天<lb/>
壯志未衰功業始蓴鱸誰愛味新鮮<lb/>
　　　送林世調赴湖廣叅政<lb/>
已愛超遷愜所推不知清議尚嫌遲省中公事方多日<lb/>
席上同年漸少時西控早成持檄夢南行兼慰倚門思<lb/>
春來舎館渾如舊荀氏于今更一慈<lb/>
<pb n="KR4h0117_WYG_418-28b"/>
　　　十六夜邀仲山濟之禹疇飲<lb/>
雪月交輝嘆未曾寒生硯沼見春冰年將六十應推我<lb/>
地近西南已得朋坐久市燈無一盞飲來官酒只三升<lb/>
山隂囘棹眞堪笑此夜分明興可乗<lb/>
　　　後夜無月<lb/>
月向圓時正好看浮雲入暮故漫漫隂晴明日眞難料<lb/>
用舍平生只自安天上無人收倒景海東何處溢清寒<lb/>
虛簷不礙長松樹獨坐胡牀到夜闌<lb/>
<pb n="KR4h0117_WYG_418-29a"/>
　　　中秋後二夜獨坐<lb/>
不須把酒問青天秋色平分恨稍偏已覺初昏星漸宻<lb/>
難教既望月長圓詩中蟋蟀依牀下江上芙蓉到檻前<lb/>
更有桂花香可挹虛堂獨坐未成眠<lb/>
　　　夜宿啟南宅風雨大作<lb/>
賓筵燈燭對清光更許扁舟繫㟁傍衆竅盡號風在野<lb/>
舊痕猶記水侵墻草堂突兀春星暗柳市囘環海浪長<lb/>
天意莫言能殢客老年難自别西莊<lb/>
<pb n="KR4h0117_WYG_418-29b"/>
　　　太廟候祭復游東園<lb/>
百畆園依清廟開去年初夏憶曾來繁花盡落留紅藥<lb/>
新笋叢生帶緑苔北闕倚雲通劒佩南宫隔水見亭臺<lb/>
令人頓作山林想况有蕭蕭白髪催<lb/>
　　　次韻玉汝報恩寺訪舊葢嘗同寓文僧房今三<lb/>
　　　　十二年矣<lb/>
歩屐重臨塔影邉禪房深處裊香煙金陵黄氣惟當代<lb/>
蘭若清氛似往年花石映門幽徑側竹林圍屋古臺前<lb/>
<pb n="KR4h0117_WYG_418-30a"/>
舊游零落多詩思莫怪摩挲為悵然<lb/>
　　　偶有客言以老態從上為壽徵戲成絶<lb/>
白盡髭鬚正不愁吟詩撚㫁更風流從今越把詩吟苦<lb/>
索性還教白到頭<lb/>
　　　詠南内新柳<lb/>
節近清明楊柳新玉河橋畔少車塵都門送别應無數<lb/>
不許臨岐折贈人<lb/>
緑嫩遥看更碧柔非煙非霧曉難收牆高不使花飛過<lb/>
<pb n="KR4h0117_WYG_418-30b"/>
却化浮萍出御溝<lb/>
　　　墨竹<lb/>
深林不减篔簹谷亂影都歸丈八溝最愛長竿如緑玉<lb/>
何年去上釣魚舟<lb/>
　　　趙松雪蘭竹圖<lb/>
鷗波亭上春風筆秀色翛然共一丘頭白江南眞想見<lb/>
幽蘭叢竹帶桑洲<lb/>
　　　為奎姪題石田雪景<lb/>
<pb n="KR4h0117_WYG_418-31a"/>
瑶林依石㫁雲攢雪後西山更好看憶向越來溪上過<lb/>
梅灣玉削數峰寒<lb/>
　　　題陳季昭畵<lb/>
金昌亭側舊樓居索畵人來坐不虚誰信高年筆猶健<lb/>
案頭臨畵似臨書<lb/>
　　　題王浚之畵茅山圖<lb/>
句容古縣頻來往萬轉荒溪出亂松畵裏茅山依舊在<lb/>
白雲開處見三峰<lb/>
<pb n="KR4h0117_WYG_418-31b"/>
　　　雪寒探梅<lb/>
新年京國競繁華東巷深居自一家春到不如吳下晩<lb/>
石湖詩裏探梅花<lb/>
　　　夏日園中小適二首<lb/>
藤蔓紅稀棗葉青欲逃新暑只登亭夕陽西去清隂滿<lb/>
閒向籬根拾鶴翎<lb/>
荷錢初放亂浮萍却有新條結翠屏幾日小園無雨到<lb/>
莫斟池水入花瓶<lb/>
<pb n="KR4h0117_WYG_418-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_418-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻四百十八<lb/>
</p>
<p>
</p>
  </div>
</body>
</text>
</TEI>
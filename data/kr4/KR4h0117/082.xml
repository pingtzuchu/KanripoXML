<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻八十二</head> <lb/>
    <p>
<pb n="KR4h0117_WYG_082-1a"/>
欽定四庫全書<lb/>
　石倉歴代詩選巻八十二<lb/>
　　　　　　　　　　　　明　曹學佺　編<lb/>
　晩唐九<lb/>
　　于濆<hi>字子清杜曲人</hi>
　　　秦富人<lb/>
髙髙起華堂逺逺引流水糞土視金珍猶嫌未奢侈陋<lb/>
巷滿蓬蒿誰憐有顔子<lb/>
<pb n="KR4h0117_WYG_082-1b"/>
　　　擬古意<lb/>
白玉若無玷花顔須及時國色久在室良媒亦生疑鴉<lb/>
鬟未成髻鸞鏡徒相知翻嫌效顰者却笑従人遲<lb/>
　　　思歸引<lb/>
不耕南畝田為愛東堂桂身同樹上花一落又經嵗交<lb/>
親日相薄知己恩潛替日開十二門自是無歸計<lb/>
　　　馬嵬驛<lb/>
常經馬嵬驛見説坡前客一従屠貴妃生女愁傾國是<lb/>
<pb n="KR4h0117_WYG_082-2a"/>
日芙蓉花不如秋草色<lb/>
　　　隴頭吟<lb/>
借問隴頭水終年恨何事深疑嗚咽聲中有征人淚自<lb/>
古藴長䇿況我非才智無計謝潺湲一宵空不寐<lb/>
　　　塞下曲<lb/>
紫塞曉屯兵黄沙披甲卧戰皷聲未齊烏鳶巳相賀燕<lb/>
然山上雲半是離鄉魂衛霍待富貴何嘗聞此言<lb/>
　　　山村曉思<lb/>
<pb n="KR4h0117_WYG_082-2b"/>
開門省禾黍鄰翁水頭住今朝南澗波昨夜西川雨牧<lb/>
童披短蓑腰笛期煙渚不問水邉人騎牛傍山去<lb/>
　　　南越謡<lb/>
迢迢東南天巨浸無津壖雄風巻昏霧干戈滿艛船此<lb/>
時尉佗心兒童待幽燕三寸陸賈舌萬里漢山川苦令<lb/>
交趾貨盡生虞芮田天意茍如此遐人誰肯憐<lb/>
　　　古宴曲<lb/>
雉扇合蓬莱朝車回紫陌重門集嘶馬言宴金張宅燕<lb/>
<pb n="KR4h0117_WYG_082-3a"/>
娥奉巵酒低鬟若無力十户手胼胝鳳凰釵一隻髙樓<lb/>
齊下視日照羅衣色笑指負薪人不信生中國<lb/>
　　　秦原覽古<lb/>
耕者戮力地龍虎曽角逐火徳道將亨夜逢虵母哭昔<lb/>
日望夷宫是處尋桑榖漢祖竟為龍趙髙徒指鹿當時<lb/>
行路人巳合傷心目漢祚又千年秦原草還緑<lb/>
　　　旅館秋思<lb/>
旅館坐孤寂出門成苦吟何事覺歸晩黄花秋意深塞<lb/>
<pb n="KR4h0117_WYG_082-3b"/>
蝶戀衰草軫我離鄉心更見庭前樹南枝巢宿禽<lb/>
　　　田翁嘆<lb/>
手植千樹桑文杏作中梁頻年徭役重盡屬富家郎富<lb/>
家田業廣用此買金章昨日門前過軒車滿垂楊歸来<lb/>
説向家兒孫竟咨嗟不見千樹桑一浦芙蓉花<lb/>
　　　長城<lb/>
秦皇豈無徳䝉氏非不武豈將版築功萬里禦外侮團<lb/>
沙世所難作壘明知苦死者倍堪傷僵屍猶抱杵十年<lb/>
<pb n="KR4h0117_WYG_082-4a"/>
居上郡四海誰為主縦使骨為塵寃名不入土<lb/>
　　　沙場夜<lb/>
城上更聲發城下杵聲歇征人燒㫁蓬對泣沙中月耕<lb/>
牛胡輓甲戰馬夜銜鐵士卒浣戎衣交河水為血輕裘<lb/>
兩都客洞房愁宿别何況逺辭家生死猶未決<lb/>
　　　里中女<lb/>
吾聞池中魚不識海水深吾聞桑下女不識華堂隂貧<lb/>
忩苦機杼富家鳴杵砧天與雙明眸只教識蒿簪徒惜<lb/>
<pb n="KR4h0117_WYG_082-4b"/>
越娃貌亦藴韓娥音珠玉不到眼遂無奢侈心豈知趙<lb/>
飛燕滿髻釵黄金<lb/>
　　　寒食<lb/>
二月野中芳凡卉亦能香素娥哭新冢樵柯鳴柔桑田<lb/>
父引黄犬尋狐上髙岡墳前呼犬歸不知頭似霜<lb/>
　　　邊遊録戍卒言<lb/>
二十屬盧龍三十防沙漠平生愛功業不覺従軍惡今<lb/>
来容鬢改知學彎弓錯赤肉痛金瘡他人成衛霍目<lb/>
<pb n="KR4h0117_WYG_082-5a"/>
㫁望君門君門苦寥廓<lb/>
　　　村居晏起<lb/>
村舍少聞事日髙猶閉闗起来花滿地戴勝鳴桑間居<lb/>
安即永業何者為故山朱門與蓬户六十頭盡斑<lb/>
　　　戍客南歸<lb/>
北别黄榆塞南歸白雲鄉孤舟下彭蠡楚月沈滄浪為<lb/>
子惜功業滿身刀箭瘡莫渡汨羅水回君忠烈腸<lb/>
　　　燒金曲<lb/>
<pb n="KR4h0117_WYG_082-5b"/>
天夀畏不容燒金希長年積土培枯根自謂松柏堅南<lb/>
陌試騕褭西樓歌嬋娟豈知蔓草中日日開夜泉<lb/>
　　　子從軍<lb/>
男作鄉中丁女作鄉男婦南村與北里日日見父母豈<lb/>
似従軍兒一去便白首何當鑄劒㦸盡得丁男守<lb/>
　　　季夏逢朝客<lb/>
滻水桃李熟杜曲芙蓉老九天休沐歸腰玉垂楊道避<lb/>
路回綺羅迎風嘶騕褭豈知山谷中日日吹瑶草<lb/>
<pb n="KR4h0117_WYG_082-6a"/>
　　　擬古風<lb/>
洛陽大道傍甲第何深邃南畝無一㕓東園有餘地春<lb/>
溪花桃李秋沼生荷芰草木本無情此時如有為旱苗<lb/>
當壟死流水資嘉致余心甘至愚不㑹皇天意<lb/>
　　　越溪女<lb/>
㑹稽山上雲化作越溪人枉破吳王國徒為西子身江<lb/>
邉浣紗伴黄金扼雙腕倏忽不相期思傾趙飛燕妾家<lb/>
基業薄空有如花面嫁盡緑牎人獨自盤金線<lb/>
<pb n="KR4h0117_WYG_082-6b"/>
　　　早發<lb/>
緑野含曙光東北雲如茜棲鴉林際起落月水中見此<lb/>
身何自苦日日凌霜霰流蘇帳裏人猶在陽臺畔<lb/>
　　　贈太行開路者<lb/>
手斸太行山心齊太行巔斸盡太行險君心更摩天何<lb/>
如回苦辛自鑿東臯田<lb/>
　　　戍卒傷春<lb/>
連年戍邉塞過却芳菲節東風氣力盡不減隂山雪蕭<lb/>
<pb n="KR4h0117_WYG_082-7a"/>
條栁一株南枝葉㣲發為帶故鄉情依依藉攀折晩風<lb/>
吹磧砂含淚啼鄉月<lb/>
　　　青樓曲<lb/>
青樓臨大道一上一回老所思人不来極目傷春草<lb/>
　　　孤雲<lb/>
南北各萬里有時心更閒因風離海上伴月到人間洛<lb/>
浦少髙樹長安無舊山徘徊不可駐漠漠又空還<lb/>
　　　南遊<lb/>
<pb n="KR4h0117_WYG_082-7b"/>
窮秋㡬日雨處處生蒼苔舊國寄書後涼天方鴈来露<lb/>
繁山草濕洲暖水花開去盡同行客孤帆尚未回<lb/>
　　　書懐<lb/>
長安多路歧西去欲何依浮世祇如此舊山長憶歸自<lb/>
離京國久應巳故人稀好與孤雲住孤雲無是非<lb/>
　　　過侯王故第<lb/>
過此一酸辛行人淚有痕獨憐雙碧樹猶擁舊朱門歌<lb/>
歇雲應散簷空燕尚存不知彈鋏客何處感新恩<lb/>
<pb n="KR4h0117_WYG_082-8a"/>
　　　逺水<lb/>
悔作望南浦望中生逺愁因知人易老唯有水長流欲<lb/>
附故鄉信不逢歸客舟萋萋兩岸草又度一年秋<lb/>
　　　贈王隠者山居<lb/>
石室埽無塵人寰與此分飛来南浦樹半是華山雲浮<lb/>
世㡬多事先生應不聞寒山滿西日空照鴈成羣<lb/>
　　　山中桂<lb/>
日暖上陽路鳥啼知㡬春忽逢幽隠樹如見獨醒人石<lb/>
<pb n="KR4h0117_WYG_082-8b"/>
冷花開晩風多葉落頻樵夫應不識嵗久伐為薪<lb/>
　　　夜尋僧不遇<lb/>
數歇渡煙水漸非塵俗間泉聲入秋寺月色遍寒山石<lb/>
路㡬回雪竹房猶閉闗不知雙樹客何處伴雲閒<lb/>
　　　天南懐故人<lb/>
獨思千里路軋軋轉征輪一别巳多日總看成老人洞<lb/>
庭霜不下故國草應春二月煙波暖南風生緑蘋<lb/>
　　　遊中梁山<lb/>
<pb n="KR4h0117_WYG_082-9a"/>
僻地好泉石何人曽陸沈不知青嶂外更有白雲深因<lb/>
此見喬木㡬回思舊林慇懃與猿鳥唯我獨何心<lb/>
　　　南遊有感<lb/>
杜陵無厚業不得駐車輪重到曽遊處多非舊主人東<lb/>
風千嶺樹西日一洲蘋又渡瀟湘水瀟湘水復春<lb/>
　　　東門路<lb/>
東門車馬路北上有浮沈白日不西沒紅塵應更深従<lb/>
来名利處皆是起争心所以青青草年年生漢隂<lb/>
<pb n="KR4h0117_WYG_082-9b"/>
　　　宿江口<lb/>
南渡人来絶喧喧鴈滿沙自生江上月長有客思家半<lb/>
夜下霜岸北風吹荻花自驚歸夢㫁不得到天涯<lb/>
　　　夜泊湘江<lb/>
北風吹楚樹此地獨先秋何事屈原恨不随湘水流涼<lb/>
天生片月竟夕伴孤舟一作南行客無成空白頭<lb/>
　　　勸酒<lb/>
勸君金屈巵滿酌不須辭花發多風雨人生足别離<lb/>
<pb n="KR4h0117_WYG_082-10a"/>
　　　髙樓<lb/>
逺天明月出照此誰家樓上有羅衣色涼風吹不休<lb/>
　　　題長信宫<lb/>
莫訪古宫名古宫空古城只應東去水不改舊時聲<lb/>
　　李逺<hi>字承古西蜀人</hi>
　　　閒居<lb/>
塵事久相棄沈浮皆不知牛羊歸古巷燕雀遶疎籬買<lb/>
藥經年曬留僧盡日棊唯憂釣魚伴秋水隔波時<lb/>
<pb n="KR4h0117_WYG_082-10b"/>
　　　觀廉女真𦵏女真善𨽻書常為内中學士<lb/>
玉牎抛翠管輕袖掩銀鸞錯落雲車㫁丁泠金磬寒鶴<lb/>
尋深院睡人借舊書看寂寞焚香處紅花滿石壇<lb/>
　　　送人入蜀<lb/>
蜀客本多愁君今是勝遊碧蔵雲外樹紅露驛邉樓杜<lb/>
魄呼名語巴江作字流不知煙雨夜何處夢刀州<lb/>
　　　題故王駙馬池亭<lb/>
花樹杳玲瓏漁舟處處通醉銷羅綺艷香暖芰荷風野<lb/>
<pb n="KR4h0117_WYG_082-11a"/>
鳥翻萍緑斜橋印水紅子猷簫管絶誰愛碧鮮濃<lb/>
　　　悲銅雀臺<lb/>
西陵樹巳盡銅雀思偏多雪密疑樓閣花開想綺羅影<lb/>
銷堂上舞聲㫁帳前歌唯有漳河水年年舊緑波<lb/>
　　　詠雁<lb/>
早晚辭沙漠南来處處飛闗山多雨雪風水損毛衣碧<lb/>
海魂應㫁紅樓信自稀不知矰繳外留得㡬行歸<lb/>
　　　與碧溪上人别<lb/>
<pb n="KR4h0117_WYG_082-11b"/>
欲入鳳城遊西溪别恵休色随花旋落年共水争流客<lb/>
思偏来夜蟬聲覺送秋明朝逢舊侣唯擬上歌樓<lb/>
　　　贈殷山人<lb/>
有客抱琴宿值予多怨懐啼鳥絃易㫁嘯鶴調難諧曲<lb/>
罷月移幌韻清風滿齋誰能將此妙一為奏金階<lb/>
　　　贈潼關不下山僧<lb/>
與君同在苦空間君得空門我愛閒禁足巳教修鴈塔<lb/>
終身不擬下雞山牎中遥指三千界枕上斜看百二闗<lb/>
<pb n="KR4h0117_WYG_082-12a"/>
香茗一甌従此别轉蓬流水㡬時還<lb/>
　　　過舊遊見雙鶴愴然有懐<lb/>
謝公何處掩松楸雙鶴依然傍玉樓朱頂㠝岏荒草上<lb/>
雪毛零落小池頭蓬瀛路㫁君何在雲水情深我尚留<lb/>
他日若来華表上更添多少令威愁<lb/>
　　　贈友人<lb/>
鳳城煙靄思偏多曽向劉郎住處過銀燭焰前貪勸酒<lb/>
玉簫聲裏已聞歌佳人惜别看嘶馬公子含情向翠蛾<lb/>
<pb n="KR4h0117_WYG_082-12b"/>
今日重来門巷改出牆桐樹緑婆娑<lb/>
　　　聴話叢臺<lb/>
有客新従趙地迴自言曽上古叢臺雲遮襄國天邉盡<lb/>
樹遶漳河地裏来絃管變成山鳥哢綺羅留作野花開<lb/>
金輿玉輦無蹤跡風雨誰知長碧苔<lb/>
　　　贈南嶽僧<lb/>
曽住衡陽嶽寺邉門開江水與雲連數州城郭蔵寒樹<lb/>
一片風帆著逺天猿嘯不離行道處客来皆到卧牀前<lb/>
<pb n="KR4h0117_WYG_082-13a"/>
今朝惆悵紅塵裏惟憶閒陪盡日眠<lb/>
　　　聞明上人逝<lb/>
蕭寺曽過最上方碧梧濃葉覆西廊遊人縹緲紅衣醉<lb/>
座客従容白日長别後旋成莊叟夢書来忽報恵休亡<lb/>
他時若更相随去祇是含酸對影堂<lb/>
　　　鄰人自金仙觀移竹<lb/>
移居新竹已堪看斸破苔莓得㡬竿圓節不教傷粉籜<lb/>
低枝猶擬拂霜壇牆頭枝裊如煙緑枕上風来送夜寒<lb/>
<pb n="KR4h0117_WYG_082-13b"/>
第一莫教漁父見且従蕭颯滿朱欄<lb/>
　　　失鶴<lb/>
秋風吹却九臯禽一片閒雲萬里心碧海有情應悵望<lb/>
青天無路可追尋初来白雪翎猶短欲去丹砂頂漸深<lb/>
華表柱頭留語後更無消息到如今<lb/>
　　　聴王氏子話歸州昭君廟<lb/>
獻之閒坐説歸州曽到昭君廟裏遊自古行人多怨恨<lb/>
至今鄉土盡風流泉如珠淚侵堦滴花似紅妝滿岸愁<lb/>
<pb n="KR4h0117_WYG_082-14a"/>
河畔猶殘翠眉様有時新月傍簾鉤<lb/>
　　　過馬嵬山<lb/>
金甲雲旗盡日迴倉惶羅袖滿塵埃濃香猶自飄鑾輅<lb/>
恨魄無因離馬嵬南内宫人悲帳殿東溟方士問蓬莱<lb/>
唯餘坡上彎環月時送殘蛾入帝臺<lb/>
　　　慈恩寺避暑<lb/>
香荷疑散麝風鐸似調琴不覺清涼晩歸人遍栁隂<lb/>
　　　讀田光傳<lb/>
<pb n="KR4h0117_WYG_082-14b"/>
秦滅燕丹怨正深古来豪客盡沾襟荆卿不了真閒事<lb/>
辜負田光一片心<lb/>
　　　黄陵廟詞<lb/>
黄陵廟前莎草春黄陵女兒蒨裙新輕舟小楫唱歌去<lb/>
水逺山長愁殺人<lb/>
　<lb/>
　<lb/>
　石倉歴代詩選巻八十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百二十一</head> <lb/>
    <p>
<pb n="KR4h0117_WYG_121-1a"/>
欽定四庫全書<lb/>
　石倉歴代詩選巻一百二十一<lb/>
　　　　　　　　　　　　明　曹學佺　編<lb/>
　晩唐拾遺八<lb/>
　　朱畫<lb/>
　　　賦得花藤藥盒寄潁隂故人<lb/>
藤生南海濱引蔓青且長剪削爲花枝何人無文章有<lb/>
才亦有心割骨聞餘芳繁葉落何處孤貞在中央願盛<lb/>
<pb n="KR4h0117_WYG_121-1b"/>
黄金膏寄與青眼郎路逺莫知意水深天蒼蒼<lb/>
　　段成式<lb/>
　　　賀盧員外賜緋<lb/>
雲雨軒懸鶯語新一篇佳句占陽春銀黄年少偏欺酒<lb/>
金紫風流不讓人連璧座中斜日滿貫珠歌裏落花頻<lb/>
莫辭倒戴吟歸去看欲東山又吐茵<lb/>
　　吳大江<lb/>
　　　擣衣<lb/>
<pb n="KR4h0117_WYG_121-2a"/>
沙塞秋應晩金閨恨已空那堪裂紈素時許出房櫳杵<lb/>
影弄寒月砧聲調夜風裁縫䨇淚盡萬里寄雲中<lb/>
　　翁綬<lb/>
　　　詠酒<lb/>
逃暑迎春復送秋無非綠蟻滿盃浮百年莫惜千回酒<lb/>
一盞能消萬古愁㡬爲芳菲眠細草曾因雨雪上高樓<lb/>
平生名利闗身者不識狂歌到白頭<lb/>
　　趙牧<lb/>
<pb n="KR4h0117_WYG_121-2b"/>
　　　對酒<lb/>
雲翁耕扶桑種黍養白烏手挼六十花甲子循環落落<lb/>
如弄珠長繩繫日未是愚有翁臨鏡将白鬚飢魂弔骨<lb/>
吟古書馮唐八十無高車人生如雲在須臾何乃自苦<lb/>
八尺軀裂衣换酒且爲娱勸君朝飲一飄夜飲一壺杞<lb/>
天崩雷騰騰紂非舜何足慿桐君桂父豈勝我醉裏白<lb/>
龍多上昪菖蒲花開魚尾定金丹始可延君命<lb/>
　　李敬方<lb/>
<pb n="KR4h0117_WYG_121-3a"/>
　　　勸酒<lb/>
不向花前醉花應觧笑人只憂連夜雨又過一年春日<lb/>
日無窮事區區有限身若非盃酒裏何以寄天真<lb/>
　　南巨川<lb/>
　　　賦得沽美玉<lb/>
抱玉將何適良工正在斯有瑕寧自掩匪石幸君知雕<lb/>
琢嗟成器緇磷志不移飾樽光宴賞入佩奉威儀象徳<lb/>
曾留譽如虹竊可奇終希逢善價還得桂林枝<lb/>
<pb n="KR4h0117_WYG_121-3b"/>
　　辛洪<lb/>
　　　賦得白珪無玷<lb/>
片玉表堅貞逢時寳自呈色鮮同雪白光潤奪氷清皎<lb/>
皎無瑕玷鏘鏘有佩聲崑山標重價垂棘振香名抱璞<lb/>
心常苦全真道未行琢磨欣大匠還冀動連城<lb/>
　　浩虛舟<lb/>
　　　賦得琢玉成器<lb/>
已沐識堅貞應憐器未成輝山方可重散璞乍堪驚玷<lb/>
<pb n="KR4h0117_WYG_121-4a"/>
滅隨心正瑕消奪眼眀琢磨虹氣在拂拭水容生賞翫<lb/>
氷光冷提携月魄輕佇當親捧握瑚璉幸齊名<lb/>
　　孟簡<lb/>
　　　賦得亞父碎玉斗<lb/>
獻謀旣我違積憤從新痗鴻門日已廹赤帝時潛退寶<lb/>
位方苦競玉斗何情愛猶㸔虹氣凝詎惜氷姿碎而嗟<lb/>
大事返當起千里悔誰爲西楚王坐見東城潰<lb/>
　　裴次元<lb/>
<pb n="KR4h0117_WYG_121-4b"/>
　　　前題<lb/>
雄謀竟不决寶玉將何愛倐爾霜刄揮颯然春氷碎飛<lb/>
光動旗幟散響驚環珮霜濃繡帳前星流錦筵内圖王<lb/>
業已失爲虜言空悔獨有青史中英風冠千載<lb/>
　　鄧陟<lb/>
　　　賦得珠還合浦<lb/>
至寳含冲粹清虚映浦灣素輝明蕩漾圓彩色紛㻞昔<lb/>
逐諸侯去今隨太守還影揺波裏月光動水中山魚目<lb/>
<pb n="KR4h0117_WYG_121-5a"/>
徒相比驪龍乍可攀願將車飾用長日耀君顏<lb/>
　　王損之<lb/>
　　　賦得濁水求珠<lb/>
積水非澄澈眀珠不易求依稀沈極浦想像在中流瞪<lb/>
目思清淺褰裳恨暗投徒看川色媚空愛夜光浮月入<lb/>
疑龍吐星歸似蚌遊終希識珍者採掇冀㝠捜<lb/>
　　白行簡<lb/>
　　　賦得金在鎔<lb/>
<pb n="KR4h0117_WYG_121-5b"/>
巨橐方鎔物洪爐欲範金紫光看漸發赤氣望逾深燄<lb/>
熱晴雲變煙浮晝景隂堅剛由我性鼓鑄任君心踴躍<lb/>
徒標異沈潛自可欽何當得成器待叩向知音<lb/>
　　李朋<lb/>
　　　綿州中丞以江山小圖垂賜兼寄詩<lb/>
巴江與雪山井邑共廻環圖寫丹青内分明煙靄間移<lb/>
居名郡邑助我小齋閒日想登臨處高蹤不可攀<lb/>
　　盧延遜<lb/>
<pb n="KR4h0117_WYG_121-6a"/>
　　　詠棋<lb/>
十九條平路言平又嶮巇人心無算處國手有輸時勢<lb/>
逈星流逺聲乾下雹遲臨軒纔一局寒日又西垂<lb/>
　　蔡孚<lb/>
　　　打毬篇<lb/>
　　臣謹按打毬者往之蹴踘古戯也黄帝所作<lb/>
　　兵勢以練武士知有材也竊美其事謹奏打<lb/>
　　毬篇一章凡七言九韻<lb/>
<pb n="KR4h0117_WYG_121-6b"/>
徳陽宫北苑東頭雲作高臺月作樓金鎚玉瑩千金地<lb/>
寶杖琱文七寶毬竇融一家三尚主梁冀頻封萬户侯<lb/>
容色由來荷恩顧意氣平生事俠逰共道用兵如斷蔗<lb/>
俱能走馬入長楸紅鬛錦鬟風騄驥黄絡青絲電紫騮<lb/>
奔星亂下花場裏初月飛來畫杖頭自有長鳴須决勝<lb/>
能馳迅足滿先籌薄暮漢宫愉樂罷還歸堯室曉垂旒<lb/>
　　劉言史<lb/>
　　　觀繩伎<lb/>
<pb n="KR4h0117_WYG_121-7a"/>
泰陵遺樂何最珍綵繩冉冉天仙人廣場寒食風日好<lb/>
百夫伐鼓錦臂新銀畫青綃抹雲髮高處綺羅香更切<lb/>
重肩接立三四層著屐背行仍應節兩邊圓劒漸相迎<lb/>
側身交歩何輕盈閃然欲落却收得萬人肉上寒毛生<lb/>
危機險勢無不有倒挂纎腰學垂栁下來一一芙蓉姿<lb/>
粉薄鈿稀態轉竒坐中還有沾巾者曾見先皇初教時<lb/>
　　顧封人<lb/>
　　　月中桂樹<lb/>
<pb n="KR4h0117_WYG_121-7b"/>
芬馥天邊桂扶疎在月中能齊大椿長不與小山同皎<lb/>
皎舒華色亭亭麗碧空虧盈寜委露揺落不關風歲晩<lb/>
花應發春餘質詎豐無因遂攀折常欲望青葱<lb/>
　　公乗億<lb/>
　　　賦得秋菊有佳色<lb/>
陶令籬邊菊秋來色轉佳翠攢千片葉金剪一枝花蘂<lb/>
逐蜂鬚亂英隨蝶翅斜帶香飄綠綺和酒上烏紗<lb/>
　　司馬都<lb/>
<pb n="KR4h0117_WYG_121-8a"/>
　　　奉和陸魯望白菊<lb/>
耻共金英一例開素芳須待早霜催遶籬乍見成瑶圃<lb/>
泛酒初迷傍玉盃映水好將蘋作伴犯寒疑與雪爲媒<lb/>
夫君每尚風流事應爲徐妃致此栽<lb/>
　　張賁<lb/>
　　　前題<lb/>
雪綵氷姿號女華寄身多是地仙家有時南國和霜立<lb/>
㡬處東籬伴月斜謝客瓊枝空貯恨袁郎金鈿不成夸<lb/>
<pb n="KR4h0117_WYG_121-8b"/>
自知終古清香在更出梅粧弄晩霞<lb/>
　　楊於陵<lb/>
　　　紫薇<lb/>
晏朝受明命維夏走天衢逮兹三伏候自駕萬里途省<lb/>
躬既跼蹐結思多煩紆簿領幸無事宴體誰與娛内齋<lb/>
有嘉樹䨇植分庭隅綠葉下成幄紫花紛若鋪落霞晚<lb/>
舒艶凝露朝垂珠炎沴盡方鑠幽姿閒且都夭桃固難<lb/>
匹芍藥寜爲徒懿此時莭久詎同光景驅陶甄試一致<lb/>
<pb n="KR4h0117_WYG_121-9a"/>
品彚乃散殊擢箕飛受采無心那得朱粤余負羈縶留<lb/>
賞益踟蹰通夕靡云倦西南山月孤<lb/>
　　賈謨<lb/>
　　　賦得芙蓉出水<lb/>
的礫舒芳艶紅姿映綠蘋揺風開細浪出沼媚清晨翻<lb/>
影初迎日流香暗襲人獨披千葉淺不競百花春魚戲<lb/>
參差動龜遊次第新渉江如可採從此免迷津<lb/>
　　吳武陵<lb/>
<pb n="KR4h0117_WYG_121-9b"/>
　　　貢院樓北新栽小松<lb/>
拂檻愛貞容移根自逺峰曾經芳草没終不住苔封葉<lb/>
少初凌雪鱗生欲化龍乗春濯雨露得地近垣墉逐吹<lb/>
香㣲動含煙色漸濃時廻日月照爲謝小山松<lb/>
　　獨孤綬<lb/>
　　　賦得花發上林<lb/>
上苑韶容早芳菲正吐花無言向春日閒笑任年華潤<lb/>
色籠輕靄晴光艶晩霞影連千户竹香㪚萬人家幸遶<lb/>
<pb n="KR4h0117_WYG_121-10a"/>
樓臺近仍還雨露賖願君垂採摘不使落風沙<lb/>
　　周渭<lb/>
　　　前題<lb/>
灼灼花凝雪春來發上林向風初散蘂垂葉欲成隂人<lb/>
過香隨逺煙晴色自深淨時空結霧疎處未藏禽菶茸<lb/>
何年植間關幾日吟一枝如可冀不負折芳心<lb/>
　　王儲<lb/>
　　　前題<lb/>
<pb n="KR4h0117_WYG_121-10b"/>
東陸和風至先開上苑花穠枝藏宿鳥香蘂拂行車㪚<lb/>
白憐香日舒紅愛晩霞桃間留御馬梅處入胡笳城郭<lb/>
連增媚樓臺映轉華豈同幽谷草春至發猶賖<lb/>
　　劉象<lb/>
　　　鷺鷥<lb/>
潔白孤髙生不同頂絲清軟冷揺風窺魚翹立荷香裏<lb/>
慕侣低翻栁影中㡬日下巢辭紫閣多時凝目向晴空<lb/>
摩霄志在潛修羽㑹接鸞凰到葦叢<lb/>
<pb n="KR4h0117_WYG_121-11a"/>
　　王轂<lb/>
　　　暑日題道傍樹<lb/>
火輪迸焰燒長空浮埃撲面愁濛濛羸童走馬喘不進<lb/>
忽逢碧樹含清風清風留我移時住滿地濃隂懶前去<lb/>
却歎人無及物功不似團團道傍樹<lb/>
　　陸扆<lb/>
　　　禁林聞曉鶯<lb/>
曙色分層漢鶯聲繞上林報花開瑞錦催栁綻黄金斷<lb/>
<pb n="KR4h0117_WYG_121-11b"/>
續隨風逺間關送月沈語當温樹近飛覺禁林深繡户<lb/>
驚殘夢瑶池轉好音願将栖息意從此沃天心<lb/>
　　蔡京<lb/>
　　　詠子規<lb/>
千年寃魄化爲禽永逐悲風呌逺林愁血滴花春艶死<lb/>
月眀飄浪冷光沈凝成紫塞風前淚驚破紅樓夢裏心<lb/>
腸斷楚詞歸不得劍門迢遞蜀江深<lb/>
　　鄭繇<lb/>
<pb n="KR4h0117_WYG_121-12a"/>
　　　失白鷹<lb/>
白錦文章亂丹霄羽翮齊雲中呼暫下雪裏放還迷梁<lb/>
苑驚池鶩陳倉拂野鷄不知寥廓外何處獨依棲<lb/>
　　濮陽瓘<lb/>
　　　出籠鶻<lb/>
玉鏃分花袖金鈴出彩籠遥心長捧日逸翰鎮生風一<lb/>
㸃青霄裏千聲碧落中星眸隨狡兎霜爪落飛鴻每念<lb/>
提携力常懐搏擊功以君能惠好不敢没遥空<lb/>
<pb n="KR4h0117_WYG_121-12b"/>
　　崔珏<lb/>
　　　和友人鴛鴦之什<lb/>
翠鬛紅毛舞落暉水禽情似此禽稀暫分煙島猶廻首<lb/>
秪過寒塘亦竝飛映霧乍迷金殿瓦逐梭齊上玉人機<lb/>
採蓮無限蘭橈女笑指中流羡爾歸<lb/>
　　李體仁<lb/>
　　　飛鴻響逺音<lb/>
漠漠㣲霜夕翩翩出渚鴻清聲流逈野高韻入寥空舊<lb/>
<pb n="KR4h0117_WYG_121-13a"/>
質經寒塞殘音響逺風縈雲猶類網避月尚疑弓弱羽<lb/>
雖能振丹霄竟未通欲知多怨思聽取暮煙中<lb/>
　　張何<lb/>
　　　織鳥<lb/>
季春三月裏戴勝下桑來映日華冠動迎風繡羽開候<lb/>
驚蠶事晩織向女工裁旅宿依花定輕飛遶樹廻欲過<lb/>
高閣栁更拂小庭梅所寄一枝在寧憂弋者猜<lb/>
　　崔䕶<lb/>
<pb n="KR4h0117_WYG_121-13b"/>
　　　賦得山鷄舞石鏡<lb/>
爐峰開石鏡人説舞山鷄物象織無隠禽情目自迷景<lb/>
當煙霧歇心喜錦翎齊宛轉烏呈彩婆娑鳯欲栖何言<lb/>
資羽族在地得天倪應笑螒名者終朝飲敗醯<lb/>
　　劉元淑<lb/>
　　　賦鷄鳴篇<lb/>
自從離别守空閨遥望征戰赴雲梯夜夜相思遼海北<lb/>
年年抛妾渭橋西陽春白日照空暖紫燕紅花向庭滿<lb/>
<pb n="KR4h0117_WYG_121-14a"/>
彩鸞琴裏怨聲多飛鵲鏡前粧梳斷誰家夫婿久從征<lb/>
應是漁陽别有情莫道紅顏燕地少家家還似洛陽城<lb/>
且逐新人殊未歸還令秋至夜霜飛北斗星前横旅雁<lb/>
南樓月下擣寒衣更深聞雁腸欲絶獨處挑燈燈復滅<lb/>
暗啼羅帳空自憐夢度陽關向誰説每矜容貎宛如神<lb/>
何其薄命不如人待君朝夕燕山至好作明年楊柳春<lb/>
　　李廓<lb/>
　　　鷄鳴曲<lb/>
<pb n="KR4h0117_WYG_121-14b"/>
星稀月没入五更膠膠角角鷄初鳴征夫牽馬出門立<lb/>
辭妾欲向安西行再鳴引頸簷頭下樓中角聲催上馬<lb/>
纔分曙色第二鳴旌斾紅塵已出城婦人上城亂招手<lb/>
夫婿不聞遥哭聲長恨鷄鳴别時苦不遣鷄栖近窗户<lb/>
　　陳凝<lb/>
　　　詠馬<lb/>
未明龍骨駿幸得到神州自有千金價寧㤀伯樂酬雖<lb/>
知殊欵段莫敢比驊騮若遇追風便當軒一舉頭<lb/>
<pb n="KR4h0117_WYG_121-15a"/>
　　翁綬<lb/>
　　　白馬<lb/>
渥洼龍種雪霜同毛骨天生膽氣雄金埒乍調光照地<lb/>
玉關初别逺嘶風花朝錦襜垂楊下露濕朱纓細草中<lb/>
一夜羽書催轉戰紫髯騎出佩騂弓<lb/>
　　紀唐夫<lb/>
　　　驄馬<lb/>
連錢出塞踏沙蓬豈比當時御史驄逐北自諳深磧路<lb/>
<pb n="KR4h0117_WYG_121-15b"/>
連嘶誰念静邊功登山毎與青雲合弄影應知碧草同<lb/>
今日虜平將換妾不如羅袖舞春風<lb/>
　　白行簡<lb/>
　　　歸馬華山<lb/>
牧野功成後周王戰馬閒驅馳休伏皁飲齕任依山逐<lb/>
日朝仍去隨風暮自還氷生疑隴坂葉落似榆關蹀躞<lb/>
僊峰下騰驤渭水灣幸逄時偃武不復鼓鼙間<lb/>
　　周存<lb/>
<pb n="KR4h0117_WYG_121-16a"/>
　　　西戎獻馬<lb/>
天馬從東道皇威被逺戎來驂八駿列不假貳師功影<lb/>
别流沙路嘶聞上苑風望雲時蹀足向月毎爭雄稟異<lb/>
才難狀標竒志豈同驅馳如見許千里一朝通<lb/>
　　顧偉<lb/>
　　　雪後聽猿吟<lb/>
寒巖飛暮雪絶壁夜猿吟歴歴和羣雁寥寥思客心繞<lb/>
枝猶避箭過嶺却投林風冷聲偏苦山寒響更深聽時<lb/>
<pb n="KR4h0117_WYG_121-16b"/>
無有定靜裏固難尋一宿扶桑月聊看懐好音<lb/>
　　薛少殷<lb/>
　　　臨川羨魚<lb/>
曾是歸家客今年且未旋遊鱗方有待織網豈能捐向<lb/>
水煙波夕吟風歲月遷莓苔生古㟁葭菼變清川不逐<lb/>
滄浪叟還宗内外篇良辰難自擲此日願忘筌<lb/>
　　沈鵬<lb/>
　　　寒蟬樹<lb/>
<pb n="KR4h0117_WYG_121-17a"/>
一葉初飛日寒蟬益易驚入林慙織細依樹媿身輕大<lb/>
榦時容息喬枝或借鳴心由餘露淨響爲逐風清忝有<lb/>
翩翾分應憐嘒唳聲不知微薄影早晩掛緌纓<lb/>
　　劉言史<lb/>
　　　放螢怨<lb/>
放螢去不須畱聚時年少今白頭架中科斗萬餘巻一<lb/>
字千回重照見青雲杳眇不可親開囊欲放増餘怨且<lb/>
逍遥還酩酊仲舒漫不窺園井那將寂寞老病身更就<lb/>
<pb n="KR4h0117_WYG_121-17b"/>
微蟲借光影欲放時淚沾裳去衝籬落千㸃光<lb/>
　　韋楚老<lb/>
　　　江上蚊子<lb/>
飄揺挾翅亞紅腹江邊夜起如雷哭請問貪婪一㸃心<lb/>
臭腐塡膓幾多足越女如花住江曲嫦娥夜夜凝䨇睩<lb/>
憑君撩亂錦窗中十軸輕綃圍夜玉<lb/>
　　曹冠卿<lb/>
　　　挂樹藤<lb/>
<pb n="KR4h0117_WYG_121-18a"/>
本爲獨立難寄彼高樹枝蔓衍數條逺溟濛千朶垂向<lb/>
日助成隂當風藉持危誰言柔可屈坐見蟠蛟螭<lb/>
　　陳翊<lb/>
　　　賦得龍池春草<lb/>
青春光鳯苑細草徧龍池曲渚交蘋葉廻塘惹栁枝因<lb/>
風初冉冉覆㟁欲離離色帶金堤静隂連玉樹移日光<lb/>
浮靃靡波影動參差豈比生幽逺芳馨衆不知<lb/>
　　崔魯<lb/>
<pb n="KR4h0117_WYG_121-18b"/>
　　　岸上梅<lb/>
含情含怨一枝枝斜壓漁家短短籬惹袖尚餘香半日<lb/>
向人如訴雨多時初開偏稱雕梁畫未落先愁玉笛吹<lb/>
行客見來無去意觧帆煙浦爲題詩<lb/>
　　羅引信<lb/>
　　　栁<lb/>
粧㸃青春更有誰青春常許占先知亞夫營畔風輕處<lb/>
元亮門前日暖遲花密宛如飄六出葉繁何惜妬雙睂<lb/>
<pb n="KR4h0117_WYG_121-19a"/>
交情别緒論多少好向行人贈一枝<lb/>
　　韓喜<lb/>
　　　栁<lb/>
雪盡青門弄影微暖風遲日早鶯歸如憑細葉畱春邑<lb/>
須把長條繫落暉彭澤有情還鬱鬱隋堤無主自依依<lb/>
世間惹恨偏饒此可是行人折贈稀<lb/>
　　賈稜<lb/>
　　　御溝新栁<lb/>
<pb n="KR4h0117_WYG_121-19b"/>
御苑陽和早章溝栁色新託根偏近日布葉乍迎春秀<lb/>
質方含翠清隂欲庇人輕雲度斜景多露委行塵裊裊<lb/>
堪離贈依依獨望頻王孫如可賞攀折在芳晨<lb/>
　　顧雲<lb/>
　　　新栁<lb/>
帶露含煙處處垂綻黄揺綠嫩參差長堤未見風飄絮<lb/>
廣陌初憐日映絲斜傍畫筵偷舞態低臨粧閣學愁睂<lb/>
離亭不放到春暮折盡拂簷千萬枝<lb/>
<pb n="KR4h0117_WYG_121-20a"/>
　　楊系<lb/>
　　　小苑春望宫池栁色<lb/>
勝遊從小苑宫栁望春晴拂地青絲嫩縈風綠帶輕光<lb/>
含煙色逺影透水文清玉笛吟何得金閨畫豈成皇風<lb/>
吹欲斷聖日映逾眀願駐高枝上選同出谷鶯<lb/>
　　崔績<lb/>
　　　前題<lb/>
帝京春氣早御栁已先榮嫩葉隨風散浮光向日眀悠<lb/>
<pb n="KR4h0117_WYG_121-20b"/>
揚生别意斷續引芳聲積翠連馳道飄花出禁城柔條<lb/>
依水弱逺色帶煙輕南望龍池畔斜光照晩晴<lb/>
　　歐陽瑾<lb/>
　　　折楊栁<lb/>
垂栁拂粧臺葳蕤葉半開年華枝上見邉思曲中來嫩<lb/>
色宜新雨輕花伴落梅朝朝倦攀折征戍幾時回<lb/>
　　崔涯<lb/>
　　　竹<lb/>
<pb n="KR4h0117_WYG_121-21a"/>
領得溪風不放廻傍窗緣砌遍庭栽行招野客爲鄰住<lb/>
看引山禽入郭來幽院獨驚秋氣早小門深向綠隂開<lb/>
誰憐翠色兼寒影靜落茶甌與酒盃<lb/>
　　陸肱<lb/>
　　　松<lb/>
霜雪知勁質今古占嘉名斷砌盤根逺疎林偃葢清鶴<lb/>
棲何代色僧老四時聲鬱鬱心彌乆煙高萬井生<lb/>
　　韓喜<lb/>
<pb n="KR4h0117_WYG_121-21b"/>
　　　詠松<lb/>
倚空高檻冷無塵往事閒徴夢欲分翠色本宜霜後見<lb/>
寒聲偏向月中聞啼猿想帶蒼山雨歸鶴遥知紫府雲<lb/>
莫向東園競桃李春光還是不容君<lb/>
　<lb/>
　<lb/>
　<lb/>
　石倉歴代詩選巻一百二十一<lb/>
</p>
<p>
</p>
  </div>
</body>
</text>
</TEI>
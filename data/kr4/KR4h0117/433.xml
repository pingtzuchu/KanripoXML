<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百三十三</head> <lb/>
    <p>
<pb n="KR4h0117_WYG_433-1a"/>
欽定四庫全書<lb/>
　石倉歴代詩選巻四百三十三<lb/>
　　　　　　　　　　　　明　曹學佺　編<lb/>
　明詩次集巻六十七<lb/>
　　鄒智<lb/>
　　　送客南征<lb/>
疎雨不復月蟋蟀空自鳴出門送佳客正值新月晴月<lb/>
晴已足嘉况復驚波平君知愛月意莫惜清宵征<lb/>
<pb n="KR4h0117_WYG_433-1b"/>
　　　槐隂午坐<lb/>
溽暑渾如蒸槐隂殊可愛招邀館中英趺坐一解帶蟻<lb/>
戰疑有屯鳥度知無礙煩襟聊爾清吏胥趣晩㑹<lb/>
　　　九日寫懐<hi>五章</hi>
秋風策策鳴秋水盈盈隔抱膝坐虚齋有懐長自結<hi>一解</hi>
昨日楚人來前日巴人到入門問蒼生蒼生日凋耗<hi>二解</hi>
翦爪宜及膚割髮宜及體食肉者何人視之如逆旅<hi>三解</hi>
茱萸賜朝士一士分一枝君恩豈不濃民瘼誰當醫<hi>四解</hi>
<pb n="KR4h0117_WYG_433-2a"/>
東隣有醇酒可以澆清愁蒼生倚大臣不必書生憂<hi>五解</hi>
　　　送吳獻臣令順徳<lb/>
熠燿非自然蝙蝠非自沸盈盈天地間孰非竒文字君<lb/>
侯人中英經綸有高致欲分四海憂當自一邑試<lb/>
　　　送人作縣丞<lb/>
作縣如作室作官如作工斧者奔而西鋸者趨而東執<lb/>
事雖不齊所期在成功君本蜀中彦素以才自雄我觀<lb/>
吞吐間絶非吴下䝉今承梓人㫖百里生斤風有玉正<lb/>
<pb n="KR4h0117_WYG_433-2b"/>
當錯有刀正當礱勿論地煩簡勿計位卑崇但令間架<lb/>
立也足為帡幪<lb/>
　　　晴郊觀麥<lb/>
天街小雨連三日坐聽一鳩鳴午寂暖風忽放青山紅<lb/>
滿眼春光濃欲滴呼童羈我槽下騮散出晴郊破愁的<lb/>
郊東行盡復郊西罏錘仰見乾坤力大麥芃芃碧浪翻<lb/>
小麥離離翠雲羃今年定合成豐年不須更簡金穰厯<lb/>
憶昔關中惡颷起赤血横流㡬千里草根木葉饑莫充<lb/>
<pb n="KR4h0117_WYG_433-3a"/>
壯者流移羸者死翦爪割髪雖殷勤終是車薪㸃杯水<lb/>
恭惟帝徳同天徳一氣薰蒸釀牟麥黄童白叟生意饒<lb/>
笑舞笑歌逰化國小臣坐頌歌太平憂深慮逺歌難成<lb/>
人之應天曰五事天之示人曰五行憂勤或以咎徴起<lb/>
逸樂或以休徴生君不見漢家文帝之世多災異武帝<lb/>
之世多祥禎<lb/>
　　　清江捕魚圖<lb/>
江水生江月起青簾白舫江風駛江頭老翁披短簑獨<lb/>
<pb n="KR4h0117_WYG_433-3b"/>
泛江心羨魚美大張一網羅羣魚羣魚湧出清江裏勇<lb/>
者傷於鉤貪者傷於餌起者如浮𤓰落者如沈李入者<lb/>
困而怒出者躍而喜大者三尺五尺長小者七寸八寸<lb/>
止老翁一縱仍一擒網大魚多莫能紀須臾捲盡千頃<lb/>
波勢及馮夷也披靡我聞董生嘗有言羨治羨魚同一<lb/>
理<lb/>
　　　題資軒卷<lb/>
貢資章流益長奎資璧光益宻人資人學益深資軒居<lb/>
<pb n="KR4h0117_WYG_433-4a"/>
士知此意盡日凝香延客至<lb/>
　　　送劉汝徳還蜀<lb/>
兩地八十里忍看生别離㝡知憂道切不是愛山痴晩<lb/>
雨雖微急晨光本自熹明年二三月正是望君時<lb/>
　　　上林春色<lb/>
今年春色麗最是上林明暖日崇桃映疎星積李横碧<lb/>
雞臨水舞黄鳥逐人鳴隨處能粧㸃東風不世情<lb/>
　　　題松泉卷<lb/>
<pb n="KR4h0117_WYG_433-4b"/>
嶺樹重重合江流曲曲深亂雲時出沒寒月夜浮沈飛<lb/>
鳥爭深港㳺魚渡宻林黒龍渾不起時復抱珠吟<lb/>
　　　太液池觀蓮<lb/>
鳳輦初臨太液池池中君子肅朝儀清香冉冉風舒巻<lb/>
疎影沈沈月正欹抱負胸中應有實經綸天下豈無絲<lb/>
太平更得君王寵萬種繁華總不知<lb/>
　　　新燕<lb/>
白玉堂開日正遲瞥然驚覩燕雙飛荼䕷架逺和煙度<lb/>
<pb n="KR4h0117_WYG_433-5a"/>
玳瑁梁高戴月歸小掠芹泥猶怯冷初沾杏雨未生肥千<lb/>
言萬語無人㑹只付東風主是非<lb/>
　　　和賞菊韻<lb/>
寫盡寒煙與敗膠愛花寧厭賞花勞酒兵入陣霜初破<lb/>
萟匠登壇月正高絶俗自宜蓮並價策勲當與杞同曹<lb/>
故知逸興真難盡更約明年共和陶<lb/>
　　　金井山居次韻<lb/>
鐵杖何年入此山今人居是古人菴春風小圃修花史<lb/>
<pb n="KR4h0117_WYG_433-5b"/>
落日疎林縱手談放鶴亭高塵網斷聽鶯槁近野情酣<lb/>
莫辭老背尋常炙寒露侵陵恐未堪<lb/>
　　　非所寫懐<lb/>
朝野方傳英主事安危寧係小臣身銀山鐵壁雖難動<lb/>
玉色金聲本易親人到白頭終有盡事垂青史定誰真<lb/>
夢中不識身羈繫又逐東風入紫宸<lb/>
　　　辭朝<lb/>
雲韶聲靜拜彤墀轉覺嬋媛不自持罪大故應誅兩觀<lb/>
<pb n="KR4h0117_WYG_433-6a"/>
網疎猶得竄三危盡披肝膽知何日望見衣裳只此時<lb/>
但碩太平無一事孤臣萬死更何悲<lb/>
　　　留别王守禦<lb/>
月朗風清水手多孤舟不發復如何邊無急報将軍醉<lb/>
嶺有微霜吏目過薏苡豈能誣馬援茘枝久矣待東坡<lb/>
人生去住真如夢對酒惟應發浩歌<lb/>
　　　巡海呈周文郁<lb/>
逢一疎林酒一行侍兒親倚櫂歌聲昔聞海水如天逺<lb/>
<pb n="KR4h0117_WYG_433-6b"/>
誰放山花似火明煙外孤㠶風正駛苔中欹枕夢初成<lb/>
細看斗笠非難製莫遣烏紗累此生<lb/>
　　　除夕<lb/>
病客居窮海今年是兩年高堂當此夕相對又澘然<lb/>
　　　舟中漫行<lb/>
淡煙疎雨夢初還自起推篷看逺山漁父不知天早晚<lb/>
祇随鷗鳥下前灣<lb/>
　　　和石齋先生見寄<lb/>
<pb n="KR4h0117_WYG_433-7a"/>
山亭水閣此何春瘦馬猶存踣鐵身珍重東風休料峭<lb/>
今年花比去年貧<lb/>
　　　夜泊馬寧呈胡用晦吳獻臣<lb/>
逺臣不與近臣同但愛花枝照眼紅莫道夜深無酒賣<lb/>
蛋家船在岸之東<lb/>
　　　其二<lb/>
白舫青簾㡬夜同洞簫聲裏海雲紅百年身世知何處<lb/>
笑倚梅花月正東<lb/>
<pb n="KR4h0117_WYG_433-7b"/>
　　蔡清<lb/>
　　　送黄邦瑞還廣<lb/>
抱病日㷀㷀君今又逺行斯文諒有味分手能無情栁<lb/>
色纔沾白稍頭已轉青百年真轉轂何者慰平生<lb/>
　　　第一山和胡太守<lb/>
予登第一山自覺衆山小日起海門騰雲連邊樹杳物<lb/>
情随運遷元化無時了寸進猶未能懐哉愧不少<lb/>
　　　題盛用陽師省巻<lb/>
<pb n="KR4h0117_WYG_433-8a"/>
我覽師省字惕然中不寧悠悠老将至省身愧未能惟<lb/>
今有盛氏乃能上師曾師曾固非難師曾亦豈易省身<lb/>
勿泥三随地安著已柔者思不随剛者思不厲操術必<lb/>
求精一息不容已此心貫萬端疑即當時唯人品夫何<lb/>
常希曽亦曾矣<lb/>
　　　題雲谷室<lb/>
山矗矗水簇簇白雲一片卧空谷卧空谷兮渾無心乗<lb/>
風起兮應為霖<lb/>
<pb n="KR4h0117_WYG_433-8b"/>
　　　題商山四皓圗<lb/>
鄒魯儒生落秦火諸公正在山中卧咸陽宫殿三月紅<lb/>
諸公洞裏自春風馬上英雄饒善罵罵聲不到商山下<lb/>
獨憐帝子意来䖍一至漢廷力回天君不見李斯韓彭<lb/>
皆葅醢秦皇漢帝亦安在當年商山四老翁至今人間<lb/>
想丰采<lb/>
　　　畫圗景<lb/>
崇山巍巍矗天起根盤不知㡬千里萬木羣然山之巔<lb/>
<pb n="KR4h0117_WYG_433-9a"/>
大者明堂棟堪擬逺山其勢浸微茫雙峰直豎青雲裏<lb/>
丈人結廬擅山光閒来攜杖何徜徉翹然矯首青雲外<lb/>
意欲乗風至帝旁<lb/>
　　　别鄒汝愚謫雷州吏目<lb/>
慷慨出門去默與千秋期飽喫恵州飯少和淵明詩<lb/>
　　　哀汝愚二首<lb/>
天地元無情汝愚信死矣舉世嗤笑之吾獨不如爾<lb/>
年少心更赤竟以死遐荒英魂飄何許碩返托班行<lb/>
<pb n="KR4h0117_WYG_433-9b"/>
　　　題鄭驛丞髙岡九老圗<lb/>
擾擾塵途二十秋歸心今已托東流披圗喜見林間叟<lb/>
極目雲山興不收<lb/>
　　陳琛<lb/>
　　　春晴對酒簡王閒齋<lb/>
平生負戰藝自擬無遺鏃不侯由数竒利穎徒為禿采<lb/>
芳入儒林嵗晚逞幽獨峩冠談唐虞發我十年讀春風<lb/>
與時雨英俊任薫沐逍遥吏隠兼清寧天與福何日訪<lb/>
<pb n="KR4h0117_WYG_433-10a"/>
子真恵陽見鄭谷<lb/>
　　　樗庭為同年丁敬夫先翁賦<lb/>
江水西来深復深老翁江上看浮沈也知渴飲止滿腹<lb/>
時取津津澆杏林人将杏花比仙島花實長春雨露好<lb/>
翁言吾庭更有樗百年欲與吾俱老萬丈絲綸收釣竿<lb/>
倚樗長嘯揺金山庭中步影蒼苔滑感慨人間行路難<lb/>
路難祇應樗下息忽見新槐長百尺車盖亭亭䕃道旁<lb/>
樹木真為人愛惜世人疑天感應迂鑽核能留杏一株<lb/>
<pb n="KR4h0117_WYG_433-10b"/>
槐隂寫入樗庭巻始信隂功果有無<lb/>
　　　燕歌巻為祝秀才題<lb/>
憶昔少年膽氣麤羞為弱女具睂鬚張拳直欲攖猛虎<lb/>
開眼何曽見俗夫年来英氣消磨盡事不能平唯有忍<lb/>
時逢徭僚肆撞突和顔温詞謝不敏男兒胸中富甲兵<lb/>
善蔵其用用斯精動在九天蔵九地機緘誰㑹測沈㝠<lb/>
素冠白衣易水上周身先已失屏障好勇由来笑匹夫<lb/>
北風蕭蕭空悲壮越人来燕作燕歌慷慨激烈恨何多<lb/>
<pb n="KR4h0117_WYG_433-11a"/>
有疾未必非君福美玉正應山石磨與君美酒博君笑<lb/>
丁寧莫學我年少燕歌為我轉和平髙笻從此生清妙<lb/>
　　　春晴對酒簡王閒齋<lb/>
積雨傷春半忽晴欣日遲江山皆景色花草自天時獨<lb/>
飲吾難醉有懐君未知何時同舊榻清語破前疑<lb/>
　　　送吳司訓擢羅城教諭<lb/>
對花呼酒數留客索詩頻談笑真驚座風流逈出塵車<lb/>
圎何擇地春好總宜人聞說羅城栁年来亦轉新<lb/>
<pb n="KR4h0117_WYG_433-11b"/>
　　　金陵别諸朋舊往淮安至江上有所思<lb/>
黯黯一年别迢迢千里行論交期晚節顧我自多情涉<lb/>
世防深阱看山憶舊盟誰為元徳秀眉宇向人情<lb/>
　　　其二<lb/>
百年将欲半一藝不能長進徳慙多病觀書苦健忘情<lb/>
真時忤俗意豁轉成狂蘧瑗吾師也知非且自强<lb/>
　　　丁亥元旦試筆<lb/>
豔豔燈花發霏霏江雨勻栁從梅作色人與物俱春拜<lb/>
<pb n="KR4h0117_WYG_433-12a"/>
起勤雙膝歡呼動四隣酒盃三百後靜坐養吾真<lb/>
　　　送劉司訓遷合江掌教且便道還萬安<lb/>
秋聲入井梧凉氣生髙竹欲别此先生稍煩我心曲光<lb/>
風久在閩化雨将行蜀歸去近重陽清樽還對菊<lb/>
　　　贈髙抑齋太守<lb/>
松柏挺澗幽果有二千尺古貌閱嵗年何曾改今昔逍<lb/>
遥陶隠居杖履散蹤跡聞風愛厥聲不說堪柱石<lb/>
　　　其二<lb/>
<pb n="KR4h0117_WYG_433-12b"/>
人生在世間談笑無百年百年亦瞬息生理忽茫然惟<lb/>
有桐鄉愛廟食自綿綿天地同悠久詎肯稱神仙<lb/>
　　　其三<lb/>
翬飛甚峻整上界真人居其奈為官府案牘日紛如終<lb/>
日勤視聽耳目不能虛何如作散仙杖履自徐徐<lb/>
　　　其四<lb/>
鳳陽中都地山水秀而平赤氣光騰後猶能生俊英五<lb/>
馬亦髙貴一笑澹無榮乃知天下士但欲乞身輕<lb/>
<pb n="KR4h0117_WYG_433-13a"/>
　　　其五<lb/>
東溪通黄河萬里自天上飲流尋其源月掬光在掌九<lb/>
曲来棹歌靜夜得清響光霽正無邊勞我馳夢想<lb/>
　　　甲戌下第三月二十四日出張家灣<lb/>
聞説春歸已有期可人春色亦應稀客思逺道催行急<lb/>
舟遶長灣故去遲江上一樽忘獨老天涯何處覔相知<lb/>
懐中多少平生夢說向癡人恐未宜<lb/>
　　　下邳晚泊<lb/>
<pb n="KR4h0117_WYG_433-13b"/>
逺嶂依依起夕氛長河滚滚自天渾圯邊取履憐孺子<lb/>
天下英雄識使君千載功名惟故蹟㡬人夢想不浮雲<lb/>
月中光景應無限清借人間知㡬分<lb/>
　　　次韻題小丹丘<lb/>
白雲縹渺四時留青壁迴環儘自幽露竹珠涵滄海月<lb/>
風松波撼洞庭秋窩中巳足逍遥樂頂上還堪汗漫逰<lb/>
待看羽翰生白日人間始信有丹丘<lb/>
　　　晚步玉河橋有懐<lb/>
<pb n="KR4h0117_WYG_433-14a"/>
芳草萋萋萬里同逺逰誰敢恨東風得官更覺貧中味<lb/>
經亊方知静處功城外好山来紫翠河邊細水入玲瓏<lb/>
美人胸次無沾染顔色猶應似舊紅<lb/>
　　　寓金臺遣懐<lb/>
銷除舊恨出新篇轉覺情多不入禪望逺可堪雲隔水<lb/>
思歸正有日如年生憎不飲花渾醉偏愛無愁栁欲眠<lb/>
風雨也應知客意曉来收拾作晴天<lb/>
　　　送潘東崖助教<lb/>
<pb n="KR4h0117_WYG_433-14b"/>
古道蓁蕪今㡬秋飛花盡逐水東流王門莫笑徒工瑟<lb/>
野渡行看欲放舟方寸地中收汗馬五車書裏破全牛<lb/>
平生我愛真豪傑不數文章誰最優<lb/>
　　　茂松清泉圗為潘東崖賦<lb/>
逍遥谷裏自容身此老當年亦識真白眼那堪常對客<lb/>
青山終是不生塵微風入樹琴清耳積石眀泉玉可人<lb/>
都付東崖長作主多應借我往来頻<lb/>
　　　送林君信巡按江西<lb/>
<pb n="KR4h0117_WYG_433-15a"/>
劍鋒耿耿逼虹霓髙枕時聞半夜雞騰踏忽驚空冀北<lb/>
激揚先喜到江西鵝湖水滿魚爭躍鹿洞雲深路不迷<lb/>
如此湖山閒一賞就中更有上天梯<lb/>
　　　一峰亭為鄉同年方世元尊甫侍御作<lb/>
松竹交青逺映空梅花時見白重重小車花外開三徑<lb/>
髙枕亭前見一峰獨樂人應識司馬上床我已厭元龍<lb/>
登臨剰有平生屐留與仙郎躡舊蹤<lb/>
　　　贈蔣悟非<lb/>
<pb n="KR4h0117_WYG_433-15b"/>
秋發鱸蓴野色開故人江上賦歸来覺非正喜今朝是<lb/>
忤俗休生舊日倩到處煙波横釣艇有時風月上瑶臺<lb/>
人生如此須知足管甚經綸屈大才<lb/>
　　　庚辰季夏南都即事<lb/>
誰将大有卜今年春種初苗旱可憐受暑苦焚唯問馬<lb/>
從公弗息㡬歸田流離有態堪圗畫慟哭無聲到管絃<lb/>
萬頃煙波舟一葉何人正在白鷗邊<lb/>
　　　立春後到淮安夜坐書懐<lb/>
<pb n="KR4h0117_WYG_433-16a"/>
欲借春風一解顔春来正在舳艫間嚴持酒戒偏能飯<lb/>
稍放書程亦自閒心裏有天堪白日眼中何地不青山<lb/>
千週未了㕘同契一炷清香坐夜闌<lb/>
　　　題雲深處小景<lb/>
是處山深雲更深憑誰說與總無心全因俗客都迷路<lb/>
時為蒼生欲作霖静映方塘惟旱畆髙臨絶壁亦千尋<lb/>
優㳺更逐南溪水流向人間覔賞音<lb/>
　　　寓金陵感秋<lb/>
<pb n="KR4h0117_WYG_433-16b"/>
俯仰周旋强作顔将心能得㡬時安讀書盡說居官易<lb/>
得路方知涉世難三徑西風黄菊瘦一天秋水白鷗寒<lb/>
易圗元有真消息姤復中間子細看<lb/>
　　　乙酉元日病中試筆寄田南山王一臞<lb/>
昨夜東風入敝廬曉来門外見新符山茶映水回春色<lb/>
樽酒招人起病夫破戒一斟将興發從渠三勸覔愁無<lb/>
意中我了南山老應有盃盤對老癯<lb/>
　　　元夕僧房獨坐<lb/>
<pb n="KR4h0117_WYG_433-17a"/>
輕風入樹晩蕭蕭僧院松關坐寂寥野外無人堪笑語<lb/>
静中随地足逍遥殘編漫對皆燈火清韻微吟當管簫<lb/>
此是元宵真樂亊樓臺爭得羨岧嶤<lb/>
　　　喜雨録呈謝松澗分守<lb/>
年来學稼事西疇四體徒勤亦半收誰謂乾封係天意<lb/>
吾将辟穀與仙逰春風滿袖来天使甘雨随車喜澤流<lb/>
分付家僮多種秫陶翁行醉菊花秋<lb/>
　　　平寇二首為聶分巡賦<lb/>
<pb n="KR4h0117_WYG_433-17b"/>
許多英偉説前籌遥望前鋒氣即收可是赤眉真有力<lb/>
祇因白面自深憂何人發憤身皆膽一道淒清月滿秋<lb/>
百萬農夫喧笑口誰家雞犬不蒙庥<lb/>
　　　其二<lb/>
法司兵法信如何曽拜當年馬伏波銅柱嵯峨凌石塔<lb/>
瘴江明淨出煙蘿歸田老叟無稱頌入樹秋聲當凱歌<lb/>
我在滄洲聞信息也攜樽酒舞漁簑<lb/>
　　　題筍江清泛圗<lb/>
<pb n="KR4h0117_WYG_433-18a"/>
五月清溪已得秋小舟蕩漾在中流荘生久解濠梁意<lb/>
何處江山不自由<lb/>
　　　思過亭<lb/>
林野生来失佩韋回頭四十九年非故鄉寸地堪思想<lb/>
莫戀并州不肯歸<lb/>
　　　蘭畹<lb/>
獨清獨醒思幽幽中夜無為獨逺逰盡道屈平逺不死<lb/>
至今蘭畹在湘流<lb/>
<pb n="KR4h0117_WYG_433-18b"/>
　　　與髙太守索厯日<lb/>
詩書筆硯帶煙霞寂寞紫扉自一家要看好春無厯日<lb/>
漫将消息問梅花<lb/>
　　　贈二守李春江<lb/>
彭蠡春深不可涯小姑江上立崔嵬東西賈客傾囊出<lb/>
祇見漁船載雪歸<lb/>
　　　次韻朱教諭題邑庠講堂<lb/>
掃地焚香澹得清眼中何物勝明經劉郎到此應為主<lb/>
<pb n="KR4h0117_WYG_433-19a"/>
莫遣苔荒百畝庭<lb/>
　　　其二<lb/>
坐穩蒲團想太清先天畫外得全經四時長覺春無恙<lb/>
誰訝秋深草滿庭<lb/>
　　　其三<lb/>
芙蓉擎露出輕清不用研朱碎㸃經最笑仙人知我淺<lb/>
時来教取讀黄庭<lb/>
　　　與郭長洲年兄<lb/>
<pb n="KR4h0117_WYG_433-19b"/>
清淮去嵗憶同舟楓落吳江又一秋莫怪道人情亦冷<lb/>
曽随孤月到長洲<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻四百三十三<lb/>
</p>
<p>
</p>
  </div>
</body>
</text>
</TEI>
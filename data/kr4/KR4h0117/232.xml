<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百三十二</head> <lb/>
    <p>
<pb n="KR4h0117_WYG_232-1a"/>
欽定四庫全書<lb/>
　石倉歴代詩選巻二百三十二<lb/>
　　　　　　　　　　　　明　曹學佺　編<lb/>
　元詩二<lb/>
　　陳孚<lb/>
　　　出門别親友<lb/>
停君漢水浮鴨之翠杓聽我嶧山栖鸞之綠桐男兒拂<lb/>
衣出門去龍泉三尺光如虹君不見磻溪鶴髪釣魚者<lb/>
<pb n="KR4h0117_WYG_232-1b"/>
偶擲漁竿來牧野白旄麾開炮烙煙桓圭朱芾侯青社<lb/>
又不見南陽卧龍人不識一朝佐漢坐狠石羽扇輕搖<lb/>
蛇鳥驚火精熖熖天西極旗亭四月栁如藍紫騮嘶風<lb/>
黃金驂豈無叩牛歌亦有捫蝨談天生巉巗崒嵂骨蒿<lb/>
萊槁死誰能甘我欲登泰山扶笻欵天闗東溟若木如<lb/>
可攀手弄日月青雲間我欲渡黃河赤脚凌秋波水仙<lb/>
樓閣銀嵯峨徑叱海若笞蛟鼉停君翠杓聽我緑桐真<lb/>
人開天六合同風騶虞鳳皇飛舞鎬宫有線五色獻于<lb/>
<pb n="KR4h0117_WYG_232-2a"/>
重瞳補舜衣裳山龍華蟲虎豹九闗兮不可以達吾則<lb/>
脫冠歸來兮丹㐀之青峰長揖二三子目送西征鴻<lb/>
　　　黃河謠<lb/>
長淮緑如苔飛下桐栢山黃河忽西來亂瀉長淮間馮<lb/>
夷鼔狂浪崢嶸雪崖墮驚起無支祈腥涎沃鐵鏁兩雄<lb/>
鬬不死大聲吼乾坤震撼山嶽骨磨蕩日月魂黃河無<lb/>
停時淮水流不息東風吹海波萬里湧秋色秋色不可<lb/>
掃青煙映蘆花白鳥亦四五長鳴下汀沙黄靈奠四瀆<lb/>
<pb n="KR4h0117_WYG_232-2b"/>
各剖盤古髓千載今合流神明胡乃爾漁翁一鬂霜扁<lb/>
舟依古樹隔浦欲叩之翩然凌波去<lb/>
　　　夜泊六和塔下<lb/>
碧天如幕垂露濕星磊磊漁燈射寒沙萬㸃亂光彩壯<lb/>
哉大江水浩浩東北滙西風捲潮來鐵馬擁萬鎧木落<lb/>
煙嶂横鴟夷魄安在卧聞黄帽郎一曲歌欵乃扣舷起<lb/>
和之逸興渺雲海<lb/>
　　　淮安州<lb/>
<pb n="KR4h0117_WYG_232-3a"/>
孤帆下江北千里西風輕泊舟公路浦始見南昌亭青<lb/>
天下白露亂葉凄以聲汀洲結海色冉冉孤月生殘鴉<lb/>
感興廢斷腸悲飄零安得㩦美酒䑓上呼劉伶百年一<lb/>
箕踞六合皆螟蛉<lb/>
　　　洪贊井深有六七十丈者<lb/>
洪贊山岧嶤勢如舞雙鳳大井千尺深窈然見空洞埜<lb/>
人驅十牛汲以五石甕滴水如寶珠一甕十室共我生<lb/>
海東頭漣漪飽清弄嘗聞惠山泉萬里驛騎送急呼茗<lb/>
<pb n="KR4h0117_WYG_232-3b"/>
椀來試作清浄供<lb/>
　　　過鏡湖<lb/>
鏡湖八百里水光如鏡明偶尋古寺坐便有清風生天<lb/>
濶雁一㸃山空猿數聲老僧作茗供笑下孤舟輕<lb/>
　　　越上早行<lb/>
青鞋三十里草露惹衣斑潮落曹娥渡雲昏夏禹山秋<lb/>
聲黄葉裏天影白鷗間欲問錢塘路漁家半掩闗<lb/>
　　　呉松江長橋<lb/>
<pb n="KR4h0117_WYG_232-4a"/>
松江波萬頃橋倚碧雲端白鳥穿屏小青天落鏡寒夕<lb/>
陽明佛塔秋色老漁竿無限凭欄意何時此掛冠<lb/>
　　　𤓰州<lb/>
煙際繫孤舟蘆花滿棹秋江空雙雁落天濶一星流急<lb/>
鼓西津渡殘燈北固樓商人茅店下沽醖話揚州<lb/>
　　　真州<lb/>
淮海三千里天開錦繡鄉煙濃楊栁重風淡芰荷香翠<lb/>
户妝營妓紅橋稅海商黄昏燈火閙塵麝撲衣裳<lb/>
<pb n="KR4h0117_WYG_232-4b"/>
　　　邳州<lb/>
沂水碧潺潺汀沙白鳥間林邊剡子國煙際嶧陽山茅<lb/>
屋秋先破荒城夜不闗烹魚呼濁酒一笑夕陽間<lb/>
　　　夜泊濟河<lb/>
十日淮沂上今朝渡濟河龜蒙秋燒濶鳬嶧夕陽多古<lb/>
寺雲籠塔長亭栁映波魯邦無孔子何處聽絃歌<lb/>
　　　黄石公廟<lb/>
穀城黄石廟古木白雲深黄石有存沒素書無古今老<lb/>
<pb n="KR4h0117_WYG_232-5a"/>
𣆀三世夢孺子一生心日落祠門掩殘鴉又滿林<lb/>
　　　獻州<lb/>
萬里天東北西風獨杖藜雁聲秋帶魏樹色晩浮齊野<lb/>
濶青煙淡天空白日低人家在何處隱隱夜狐啼<lb/>
　　　煙寺晩鐘<lb/>
山深不見寺藤陰鏁脩竹忽聞疎鐘聲白雲滿空谷老<lb/>
僧汲水返松露墮衣綠鐘殘寺門掩山鳥自争宿<lb/>
　　　燕子樓<lb/>
<pb n="KR4h0117_WYG_232-5b"/>
長相思久别離東風不暖殘燕支乳鴉困柔鸞悲櫻桃<lb/>
泫紅膩蘼蕪凋緑滋牙床琥珀枕夢君君不知<lb/>
　　　呉宫子夜歌<lb/>
紫貝樓闕鬱金香暖雲七十紅鴛鴦玉蟬笑擁霞綃裳<lb/>
星河不堕宫㸃長緑樽灔灔麟髓泣露重花寒秋不濕<lb/>
歈歌一聲驚怒濤海鯨夾陛如人立誰知淺顰蛾半掃<lb/>
中有疎螢滿呉沼越兵曉跨西風來碧波一夜芙蓉老<lb/>
　　　三髙祠<lb/>
<pb n="KR4h0117_WYG_232-6a"/>
君不見洛陽記室雙鬂皤不忍荆棘埋銅駝西風忽念<lb/>
鱸魚鱠歸來江上眠秋波又不見甫里先生心更苦河<lb/>
朔生靈半黄土夕陽蓑笠二頃田口誦羲黄思太古二<lb/>
君隱淪豈得已一生不及鴟夷子呉宫鹿走越山髙脫<lb/>
纓徑濯滄浪水丈夫此身繫乾坤豈甘便老菰蒲根古<lb/>
今得失一巵酒我欲起酧汀鷗魂<lb/>
　　　銅雀䑓<lb/>
古䑓百尺生野蒿誰其築此當塗髙上有三千金歩搖<lb/>
<pb n="KR4h0117_WYG_232-6b"/>
滿陵寒栢圍鳳綃西飛燕子東伯勞塵間泉下路迢迢<lb/>
龍帳銀筆紫檀槽怨入漳河翻夜濤人生過眼草上露<lb/>
白骨何由見歌舞獨不念漢家長陵一抔土玉押珠襦<lb/>
鎖秋雨<lb/>
　　　景州<lb/>
聊攝之東一千里昔為青社太公履只今但有無棣溝<lb/>
榆葉亂擁沙水流車行半夜草露濕路傍土堠如人立<lb/>
丁當鐸搖馬不驚黒天倒垂參昴星吾生百年浪自苦<lb/>
<pb n="KR4h0117_WYG_232-7a"/>
悲笳一聲殘月吐<lb/>
　　　雄州<lb/>
燕南垂趙北際昔年巍城鐵可礪城上烽火明如彗只<lb/>
今殘堞黄雲曀老榆半枯懸薜荔市翁叱馬聲嘒嘒叩<lb/>
以瓦橋濳出涕英雄虎鬬空萬世北風吹沙秋鶴唳<lb/>
　　　盧溝曉月<lb/>
長橋彎彎飲海鯨河水不濺氷峥嶸逺雞數聲燈火杳<lb/>
殘蟾猶映長庚横道上征車鐸聲急霜花如錢馬鬛濕<lb/>
<pb n="KR4h0117_WYG_232-7b"/>
忽驚沙際金影搖白鷗飛下黄蘆立<lb/>
　　　玉泉垂虹<lb/>
雪波碧湧千崖髙落花㸃㸃浮寒瑤日斜忽有五彩氣<lb/>
飛上太空横作橋古寺鐘殘塔鈴語回首前村猶急雨<lb/>
輕綃欲剪一幅秋更逐西風過南浦<lb/>
　　　金䑓夕照<lb/>
巍坡十二青雲梯老樹偃伏猶穹圭長裾已翳星辰去<lb/>
殘陽空掛盧溝西召南六百年宗社一日黃金重天下<lb/>
<pb n="KR4h0117_WYG_232-8a"/>
精纒寳氣夜不收又見殘霞明朔野<lb/>
　　　鄂渚晩眺<lb/>
黄鶴樓前木葉黄白雲飛盡雁茫茫櫓聲搖月歸巫峽<lb/>
燈影隨潮過漢陽庾令有塵汙簡册禰生無土蓋文章<lb/>
闌干只有當年栁留與行人記武昌<lb/>
　　　馬平謁栁侯廟<lb/>
詞華一代日星尊茶臼村童儼尚存山左竟令驅癘鬼<lb/>
庭中巳悔乞天孫善和里隔生前淚文惠祠封死後魂<lb/>
<pb n="KR4h0117_WYG_232-8b"/>
欲奠荔蕉不知處滿池榕葉擁朱門<lb/>
　　　史館暮春有感呈承㫖野莊公<lb/>
滿篋詩章未必傳微官束縳正堪憐蘼蕪滿院巳三月<lb/>
苜蓿堆盤無一錢洛邑家書黄犬上巴山舊業子規前<lb/>
夜聽兒女青燈話似覺朱顔老去年<lb/>
　　　與李子構讀開元天寳遺事<lb/>
四十乾坤拱紫宸東風只屬倚闌人玉鳬波煗驪山曉<lb/>
金犢烟横繡嶺春七夕有釵留羽客千秋無鏡泣孤臣<lb/>
<pb n="KR4h0117_WYG_232-9a"/>
紅塵一騎君休笑中有漁陽萬騎塵<lb/>
　　　鳯凰山<lb/>
浮屠百尺聳亭亭落日鴉啼野蔓青故國盡銷熊虎氣<lb/>
荒山空帶鳯凰形金根輦路迎禪駕玉樹歌䑓語梵鈴<lb/>
惟有錢塘江上月年年隨雁過寒汀<lb/>
　　　平江<lb/>
滄浪亭下望姑蘇千尺飛橋接太湖故里空傳呉稻蟹<lb/>
寒祠猶記晋蓴鱸芙蓉夜月開天鏡楊栁春風擁畵圖<lb/>
<pb n="KR4h0117_WYG_232-9b"/>
為問館娃歌舞處鶯花還似昔年無<lb/>
　　　常州<lb/>
毗陵城西漁火紅家家夜香燒碧空荻花離離季子塜<lb/>
楓葉索索春申宫雞聲人語三十里大船小船浪相倚<lb/>
鸂鶒一雙飛上天人在舵樓弄秋水<lb/>
　　　京口<lb/>
昔日巍樓倚北門朱欄空銷碧苔㾗金山風起水聲急<lb/>
鐵甕雨來雲氣昏仙仗無靈花巳槁霸圖遺恨石猶存<lb/>
<pb n="KR4h0117_WYG_232-10a"/>
漁舟只在滄浪上一笛斜陽斷客魂<lb/>
　　　金山寺<lb/>
萬頃天光俯欲呑壺中别有小乾坤雲移塔影横江口<lb/>
潮送鐘聲過海門僧榻夜隨蛟室湧佛燈秋隔蜃樓昏<lb/>
年年只有中泠水不受人間浣汙㾗<lb/>
　　　湖上感舊<lb/>
昔日珠樓擁翠鈿女牆猶在草芉芊東風第六橋邊栁<lb/>
不見黄鸝見杜鵑<lb/>
<pb n="KR4h0117_WYG_232-10b"/>
　　　嘉興<lb/>
簫鼓聲中十萬家垂楊淺映綠窗紗象梳兩兩蟬鬟女<lb/>
笑擁紅橋買藕花<lb/>
　　　髙郵軍<lb/>
呉通上國巳千秋日日長淮送客舟一巻麟經孤燭下<lb/>
夜深無語過䢴溝<lb/>
文星已逐水西沈對客揮毫只此心今夜更遊䑓上月<lb/>
不堪重照古藤隂<lb/>
<pb n="KR4h0117_WYG_232-11a"/>
　　　漂母塜<lb/>
英雄未遇亦堪羞一飯區區不自謀莫笑千金酬漂母<lb/>
漢家更有頡羮侯<lb/>
　　　圯橋<lb/>
履印青苔跡未消一編書佐聖明朝祖龍流毒如洪水<lb/>
濟盡生靈是此橋<lb/>
　　　古宿遷<lb/>
月落狐鳴野草黄雁飛無數水茫茫數星鬼火寒沙上<lb/>
<pb n="KR4h0117_WYG_232-11b"/>
知是何年舊戰場<lb/>
　　　范増墓<lb/>
七十衰翁兩鬂霜西來一笑火咸陽平生竒計無他事<lb/>
只勸鴻門殺漢王<lb/>
　　　沛縣歌風臺<lb/>
沛公一曲大風歌誰識尊前感慨多㧞木揚沙濉水上<lb/>
大風中有漢山河<lb/>
原廟衣冠久巳灰斷碑無首卧蒼苔至今風起雲飛夜<lb/>
<pb n="KR4h0117_WYG_232-12a"/>
猶想帝魂思沛來<lb/>
　　　呂仙翁廟<lb/>
山形夭矯蒼精劔日氣曈曨紫磨丹度盡世人人不識<lb/>
午煙濃處是邯鄲<lb/>
　　　磁州<lb/>
漳水東流繞碧灣風蒲獵獵夕陽間帽簷不奈黄塵滿<lb/>
賴有磁州數㸃山<lb/>
　　　靈川縣觀桂林山<lb/>
<pb n="KR4h0117_WYG_232-12b"/>
碧波洗出萬雲鬟堆滿殘陽紫翠間三世眼根脩得到<lb/>
天教盡見桂林山<lb/>
　　　自永福縣過八十里山<lb/>
下山如井上如梯亂石嵯岈割馬蹄正是行人行不得<lb/>
鷓鴣休在隔林啼<lb/>
　　　思明州<lb/>
風吹蠻雨滴芭蕉杵臼敲殘夜寂寥留得孤燈床榻畔<lb/>
思明州裏過元宵<lb/>
<pb n="KR4h0117_WYG_232-13a"/>
刺竹叢叢苦筍生山禽無數不知名元宵已似春深後<lb/>
龍眼花開蛤蚧鳴<lb/>
　　　迴衡山縣望南嶽呈御史完顔脩撰龎夷簡<lb/>
雨洗松隂緑未乾今朝山下倚欄干一天露重月華濕<lb/>
七十二峯生翠寒<lb/>
　　　其二<lb/>
漠漠寒汀浮芰荷沈沈幽壑舞蛟鼉祝融峰頂定有雨<lb/>
一夜瀟湘煙浪多<lb/>
<pb n="KR4h0117_WYG_232-13b"/>
　　　鵰窠道中<lb/>
車外塵沙十丈黄車中客子黒貂裳拂雲堆上閒囬首<lb/>
無數征鴻帶夕陽<lb/>
　<lb/>
　<lb/>
　<lb/>
　<lb/>
　石倉歴代詩選巻二百三十二<lb/>
</p>
<p>
</p>
  </div>
</body>
</text>
</TEI>
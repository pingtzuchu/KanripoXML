<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻五百二</head> <lb/>
    <p>
<pb n="KR4h0117_WYG_502-1a"/>
欽定四庫全書<lb/>
　石倉歴代詩選巻五百二<lb/>
　　　　　　　　　　　　　明　曹學佺　編<lb/>
　明詩次集一百三十六<lb/>
　　莫止<lb/>
　　　開園<lb/>
開園近南郭日涉聊自適卉木各葱蒨花開間紅白力作督<lb/>
僮奴循行謾扶䇿編茅八九間疏渠十餘尺未儗柴桑居竊<lb/>
<pb n="KR4h0117_WYG_502-1b"/>
比揚子宅菜熟不食心果熟不鑽核夜無扣門吏時欵山<lb/>
中客歌謳雜諧謔豪飲至一石世事問不知牀頭有周易<lb/>
　　　次韻楊儀曹君謙題國賢將石亭<lb/>
惠泉在天下品味少班列公心有深眷暌逺攜未輟所<lb/>
憂出山去本味損甘冽相傳兹山石投甕解湔雪甘冽<lb/>
每如故所適任燕越泉石本一氣妙訣非有别名亭紀<lb/>
幽事塵想永消歇慎勿倦攜持誰當笑癡絶<lb/>
　　　玩水中新月<lb/>
<pb n="KR4h0117_WYG_502-2a"/>
新月來何時娟娟影溪曲問之寂無言似愛春波緑彎<lb/>
環一鈎小光彩巳優渥爛若出冶金滉漾眩人目鱗潛<lb/>
或羞明鷗夢亦初熟我從溪上行俛仰趣自足良夜難<lb/>
屢逢遲遲惜歸躅<lb/>
　　　古意<lb/>
古人遠馳使餽我雙鯉魚烹魚問起居不見尺素書應<lb/>
是衷情多把筆不成題綢繆古人意久為故人期兩心<lb/>
如相知豈待覼縷辭兩心不相知對面隔九疑寘魚坐<lb/>
<pb n="KR4h0117_WYG_502-2b"/>
長歎河水正東馳<lb/>
　　　張仲正野仙歌用琴川錢工部韻<lb/>
當時飲中稱八仙趣味到此難夤緣野仙又出四明客<lb/>
傾葢况在清樽前紅梅花開賞春霽朱簾緑幙齊髙搴<lb/>
吾儕水部本好士未是佳客何曾延野仙南來致雙鯉<lb/>
中有尺素從兩錢乃知行跡徧海壖乘春卻踏梁溪船<lb/>
好山好水入揮洒意匠所至無餘牋得來贈遺多妙墨<lb/>
鸞儀鵠影驚聯翩酒酣運筆等堊箒髙堂白日生雲煙<lb/>
<pb n="KR4h0117_WYG_502-3a"/>
豈須藏襲待他日放手己見人爭傳行囊中有端石堅<lb/>
品髙不肯隨時妍三花挿巾笑起舞但脱俗韻稱髙賢<lb/>
吾歌野仙止於此此意已逐髙鴻鶱<lb/>
　　　次韻吳晉卿遊金山<lb/>
海門蹙處江濤重金鼇浮出何穹窿駕天長橋倩誰作<lb/>
倒影先入樓船中天光上下夾明鏡漫托焦山作隣並<lb/>
半空樓觀起玲瓏達士胸襟儼相暎碣石砥柱逺莫㕘<lb/>
氣勢横絶江之南中泠况復徹肝肺品味豈數南陽潭<lb/>
<pb n="KR4h0117_WYG_502-3b"/>
江風山月世鮮好不是飛仙不能到妙髙臺上一招手<lb/>
挽却行雲廻鳥道兩儀始判濁與清留此突兀知何情<lb/>
頽波一障亘萬古媧皇愚公休結盟謫仙少陵欠題句<lb/>
却有坡翁能表著明將濯足上蓬萊不許龍宮吐煙霧<lb/>
　　　王中舍孟端山水<lb/>
春山遶屋春日長野水拍岸桃花香髙人歸來自遠戍<lb/>
樂土可樂矧故鄉棲遲未穏徴書下攬衣簪筆登玉堂<lb/>
登玉堂山水之趣中弗忘却染吳繒近盈咫千里江南<lb/>
<pb n="KR4h0117_WYG_502-4a"/>
宛如是<lb/>
　　　大山樵者歌贈固始李逺<lb/>
安陽之山幾千仞勢與浮光角雄峻野人不識呼大山<lb/>
複嶺廻崖足難進青蓮居士遺雲仍芒鞋資斧時憑陵<lb/>
良材異卉俱在眼用舍一一惟其應來往窮絶徑煙霏<lb/>
長滿衣白龍池頭弄明月翠蘿影裏迎凉颸静欣紫霞<lb/>
賞遠訂滄洲期倚松砉長嘯滅跡稀人知邇來入三吳<lb/>
又復事登陟南山南北山北搜竒訪古無遺力呼筆閒<lb/>
<pb n="KR4h0117_WYG_502-4b"/>
施彩繪新横琴快拂朱絲直邂逅太湖上一笑無先容<lb/>
青春欲暮煙花空掃花坐石開心胷髙山流水杳無際<lb/>
無言黙送孤飛鴻<lb/>
　　　昔人墓<lb/>
昔人墓作今人墓今人知與何人作昔今代謝如暑寒<lb/>
青山不改常時顔白雲笑我對青山何不且作生前懽<lb/>
　　　送人遊武當<lb/>
武當之山天下竒我獨未到空懷思君今一日先我往<lb/>
<pb n="KR4h0117_WYG_502-5a"/>
為寄此意山靈知天梯雲磴幾千折笑看輿人曵繩鐵<lb/>
盤桓歴覽神轉彊胸中自有登山訣<lb/>
　　　整拭古琴<lb/>
紛紛世上箏琶耳古樂亡來孰經理囊中幸有孤桐枝<lb/>
絙以朱絲差可喜猗蘭自足繼南薰何用廣陵傳法指<lb/>
有絃吾學陶公無有心不與鍾期死小齋栢子時一焚<lb/>
便若置我山谷裏悠然直作羲皇人月到窻前一泓水<lb/>
　　　海月圖為鄒永正賦<lb/>
<pb n="KR4h0117_WYG_502-5b"/>
髯翁家住東海頭胸次直欲凌髙秋陳編往牒競探摘<lb/>
新詞吐出鏘琳璆邇來蹤跡更竒絶踞石中宵玩明月<lb/>
銀丸滉漾青琉璃空濛萬象俱涵澈招呼浮丘揖任公<lb/>
下上八極神遊中丹霞山人忽相遇片紙㸃染何昭融<lb/>
手持視我我心醉櫂入濠湖竟無睡超然起望海天髙<lb/>
捲盡纎雲月初霽<lb/>
　　　無菊嘆<lb/>
去年旱劇今苦霖佳菊槁爛俱莫禁薋葹菉莽競蕃殖<lb/>
<pb n="KR4h0117_WYG_502-6a"/>
人力弗捄天難諶維時九日潦未息出門一望江湖白<lb/>
悠悠千古徒有懷坐對空樽日西夕<lb/>
　　　送熊山人<lb/>
山人日昨匡山來雙屩尚帶匡山苔譚山説水神轉健<lb/>
白日口角生風雷方輿萬里若指掌聽者如堵皆顔開<lb/>
梁清溪頭倐言别更踏何處煙霞堆達人遊陟先海岳<lb/>
潢池培塿胡為哉何時重飲惠泉水我欲與究𤣥黄胎<lb/>
　　　仁和朱彦明母董氏旌節<lb/>
<pb n="KR4h0117_WYG_502-6b"/>
凌雲綽楔從平地五色龍鸞萃雕麗過客憑車為改容<lb/>
歎息楣間旌節字練裙縞帶堂中人到此知甘幾勞悴<lb/>
總是皇天作鑒明亦有佳兒相其志當時自顧嫌少年<lb/>
不道今經甲子旋孱然一身壯門户泉臺有聞當解顔<lb/>
清泉為釀玉為膾鶴髪方添境方泰坐使吳山遊女羣<lb/>
一日風聲盡沾溉<lb/>
　　　春隂即事次二泉韻<lb/>
小閣晨光慢殘缸宿燼紅春停煙雨外人坐寂寥中土<lb/>
<pb n="KR4h0117_WYG_502-7a"/>
脈融猶淺鶯聲澁未工忽驚書帙亂無賴是窻風<lb/>
　　　舟中望雲海亭時曙色未分且風利不得泊<lb/>
拂曙過青山荒亭杳靄間十年曾我到一日豈天慳湖<lb/>
面雲增闊崖跟浪打頑興亡今古外鳬鴈自飛還<lb/>
　　　次韻二泉坐月<lb/>
清曉林風轉黄昏月滿庭野寒人落落地濕草青青竹<lb/>
几當窻設煙鐘隔水聽此時誰縮地一上海天亭<lb/>
　　　北山秋思二首<lb/>
<pb n="KR4h0117_WYG_502-7b"/>
十月旬將及一年秋始殘自憐柴榻穏未覺布袍單骯<lb/>
髒從吾拙尋常應俗難古今成俯仰時復有餘歡<lb/>
三日雨不絶山中天所留泉聲琴筑和樹色碧蒼稠言<lb/>
話須誰共簡編良我儔澄然神觀寂無處起窮愁<lb/>
　　　庭蕪<lb/>
嬾性任庭蕪疎簾映槁梧雨寒先宿燕溪晚競招鳬獨<lb/>
趣幽花檻時情濁酒壺等閒今又古何用問誰吾<lb/>
　　　道在<lb/>
<pb n="KR4h0117_WYG_502-8a"/>
道在從吾嬾家貧覺慮輕閒觀乞米帖喜得煮茶鐺情<lb/>
話逢誰洽詩逋積未賡落花風雨夜一笑悟浮榮<lb/>
　　　八月十九日登雨花臺<lb/>
石子斕斑草半黄幽林窄徑轉重岡斜陽欲下鳥相喚<lb/>
急雨乍收山更蒼萬里長江天設險五雲深闕地生光<lb/>
曇花往事憑誰問仰見皇圖億世昌<lb/>
　　　仲冬之月獨行小圃視敗菊本咸有生意仍得<lb/>
　　　　晩花一朶把玩乆之<lb/>
<pb n="KR4h0117_WYG_502-8b"/>
步屧籬根訝剩金絶憐孤蹇不勝簪貞心到死香猶在<lb/>
細蘖回春意已深寥落園池花事畢交加冰雪歲寒侵<lb/>
欲餐未忍還惆悵賴有江梅與嗣音<lb/>
　　　次韻楊長史崇周閒居<lb/>
庭草青青生暖煙壁間琴久欠徽絃箋天舊草三千疏<lb/>
漫興新題一百篇林鳥巢多知地穏水花開晚為誰妍<lb/>
到門溪漲喧漁子涸鮒膠舟憶去年<lb/>
　　　過渠南一老亭再用長史韻酬絅菴<lb/>
<pb n="KR4h0117_WYG_502-9a"/>
六月池亭飛水煙風光宜誦也宜絃閒談試聽皆深趣<lb/>
佳製爭傳或半篇牆入青山低正好石添蒼蘚老逾妍<lb/>
步趨矍鑠顔丹渥誰信先生八十年<lb/>
　　　先廬<lb/>
照人溪色動春陽簡㸃先廬未就荒簷檜轉添霜後翠<lb/>
庭蘭不歇雨中香癡頑兒子聊書課衰病形骸半几牀<lb/>
謝遣紛華絶馳騁韋編筠管謾徜徉<lb/>
　　　渠南一老亭次韻<lb/>
<pb n="KR4h0117_WYG_502-9b"/>
石渠悠悠南有亭亭中人物少微星新添十竹皆紫玉<lb/>
恰對九峯如畫屏觀物襟懷閒處愜倚牀詩夢午時醒<lb/>
逍遙此是長年國天地誰拘跡與形<lb/>
　　　次韻為錢子山悼亡<lb/>
眼中那意百年人只共持家兩度春羅帶繡鴛飜結恨<lb/>
鏡臺雕玉易承塵良宵缺月窺簾竹伏日飛霜殺渚蘋<lb/>
若問讀書湯茗事于今惟有一燈親<lb/>
　　　追次王友石中舍竹茶爐韻<lb/>
<pb n="KR4h0117_WYG_502-10a"/>
著眼山中茗具幽自應題品屬名流身經宿火三千刼<lb/>
骨透清風一段秋錐不入尖摶土密鬼難施巧織筠稠<lb/>
若窮衣鉢傳來處直自銷金象九州<lb/>
　　　次韻匏菴學士題復竹茶爐巻<lb/>
剪竹攢爐為品泉泉清惟稱露芽煎常於學士幽人側<lb/>
更在孤猿落月前失脚誤投金帳去灰心曾伴玉瓶眠<lb/>
石頭舊路誰云滑自喜歸來色相全<lb/>
　　　歙縣許良佐西園<hi>其先有南園歐陽公王荆公嘗為序記</hi>
<pb n="KR4h0117_WYG_502-10b"/>
略彴斜斜度小谿路從南畔又廻西年時不種閒花草<lb/>
世徳常看舊品題葵茁露叢無踐馬桑籠樹色正鳴雞<lb/>
田廬近接渾成趣一卷豳風一杖藜<lb/>
　　　沈氏園賞菊次韻施克和呈在座<lb/>
清瘦頻年種菊忙主人真似沈東陽山潭飲水能多壽<lb/>
澤國飡英不是狂小引壺觴乘夕霽漫憑歌咏答年芳<lb/>
相看興到悠然處試數從來得幾塲<lb/>
　　　觀瓊花集<lb/>
<pb n="KR4h0117_WYG_502-11a"/>
無雙亭下淮南滸天上人間僅此花九朶攢來呈玉質<lb/>
兩廻開處占年華榮枯與世如相系雷雨何時却再芽<lb/>
一去永遺塵土累瑤臺空鎖舊煙霞<lb/>
　　　幽居景物二首次西涯翁韻<lb/>
連林映郭弄晴暉誤道浮嵐認却非杜老物華詩㸃染<lb/>
房山水墨畫稀微静兼花影初搖砌細雜苔痕欲上衣<lb/>
獨倚江南望江北天空髙鳥一時歸　右樹色<lb/>
庭花風落正堪憐好鳥飛來近我前似惜春歸情謾訴<lb/>
<pb n="KR4h0117_WYG_502-11b"/>
雅含歌調譜難傳令人倚樹立不倦欹枕抛書起又眠<lb/>
况復流泉當户外匣琴終日懶揮絃　　右鳥聲<lb/>
　　　次韻寄題俞司諫國昌待曙樓<lb/>
櫺軒髙架絶塵霏銀燭燒殘萬籟稀清禁似聞聲動鑰<lb/>
明河漸見影承暉捫心黙感時難際觸事寧禁思欲飛<lb/>
更倚雲梯增悚惕君王勤政正宵衣<lb/>
　　　次泉翁二月廿五日聴松菴韻<lb/>
軟輿輕葢度幽林一路紅芳襯緑隂飛盡茶煙知日午<lb/>
<pb n="KR4h0117_WYG_502-12a"/>
添多山色愛春深竹松爭仰千尋榦泉石真宜萬古心<lb/>
况是髙賢舊遊地可能無語托新吟<lb/>
　　　次韻泉翁㸃易臺述事<lb/>
有懷長愛賦閒居漸老尤躭四聖書滴露松髙山轉静<lb/>
登臺天闊意還餘一泓泉水淵源在數㸃梅花卦畫如<lb/>
到得忘言惟莞爾豈知𤣥後更潛虛<lb/>
　　　金山聴潮軒次江隂徐若容韻<lb/>
坐來心目兩悠悠佳勝都從指顧收返照倒穿崖隙上<lb/>
<pb n="KR4h0117_WYG_502-12b"/>
輕雲時傍席間流潮當險阻聲偏壯客為江山跡謾留<lb/>
到此杳然塵土隔却憐身與世俱浮<lb/>
　　　訓泉翁喜晴<lb/>
晴光日日照山巾何物還能縈此身小閣凝香春自盎<lb/>
碧潭行影畫難真林稀落葉風初定畝剩棲糧歲不貧<lb/>
笑語平生諸故舊衰年容有未閒人<lb/>
　　　寄朱山人<lb/>
幾欲候公湖水濆不堪彌月黯春雲牀頭麯米計已漉<lb/>
<pb n="KR4h0117_WYG_502-13a"/>
籬脚杞叢行可分精力底須青竹杖雅懷多在白鷗羣<lb/>
蒲輪到日從容謝自有兒郎能致君<lb/>
　　　次韻立之宿華汝瞻膠山新墅<lb/>
濠湖幽處水南涯竹映藤披似浣花地主軟炊菰米飯<lb/>
山僧清供乳泉茶書氊意煖回春律銅鉢歌長及曙鴉<lb/>
文㑹遙憐嗟未與好風吾亦辦輕槎<lb/>
　　　遊華藏寺次水部家叔韻<lb/>
江湖無地不安恬夢裏尋山興轉添水鷁影飛青舫小<lb/>
<pb n="KR4h0117_WYG_502-13b"/>
墨花香簇紫毫尖拈來釣竹雲平帽睡足僧堂月滿簾<lb/>
更上荒丘增百感當時樵牧禁曾嚴<lb/>
　　　九月十三日水部叔邀觀菊座上繼崇周長史<lb/>
　　　　作用唐人韻<lb/>
花前九月蜂蝶飛小春漸近秋意微金錢合爾籬下貴<lb/>
白酒待我山中歸賔當為主莫辭醉月未到夕先迎暉<lb/>
竹西崇岡更堪陟不負兩屐黏苔衣<lb/>
　　　寄龔時亨<lb/>
<pb n="KR4h0117_WYG_502-14a"/>
背郭幽棲只數椽安心調息引流年午簷花動鳥窺户<lb/>
春渚艇横風滿川物妙每於閒處得時情都向嬾中捐<lb/>
懷賢更有千秋興細和陶詩復自箋<lb/>
　　　次韻静觀野興<lb/>
老年滋味淡為嘉一讀君詩信作家松塢風髙聞落子<lb/>
菊籬秋晚愛餘花罾喧定得魚盈尺碓熟寧愁飯有沙<lb/>
更喜惠山泉在望水符分到便堪茶<lb/>
　　　過禪悦菴<lb/>
<pb n="KR4h0117_WYG_502-14b"/>
小院春風送我來落梅香裏重徘徊菜畦黄動浮塵起<lb/>
泉脉清分古澗廻舊墨幾堪留巻冊薄雲如解襯亭臺<lb/>
相携無復當時侶野思閒情總自裁<lb/>
　　　次觀梅韻<lb/>
樹樹梅開院宇寛紅酣白晳總宜看微風小徑青煙歛<lb/>
細雨春城曉色寒石畔倚栽苔蝕徧天涯折贈使逢難<lb/>
猶憐節候今年晚賞到花朝意未闌<lb/>
　　　次韻二泉午坐偶成<lb/>
<pb n="KR4h0117_WYG_502-15a"/>
畫閣清深碧樹中時聞鐵馬弄微風無爭豈復論棊勢<lb/>
不飲從誰問酒功依棟巢多來燕子遶門舟慣集漁翁<lb/>
晴光一片真宜麥步屧前榮見遠峰<lb/>
　　　魚燈次董學諭先生<lb/>
燈事今年勝去年錦鱗飛出傍紅蓮光分太乙青藜火<lb/>
魂返琴髙古列仙此夜含膏遊陸海他時燒尾入雲天<lb/>
尊前喜覩文明兆耳畔春雷己殷然<lb/>
　　　次青城翁見寄二首<lb/>
<pb n="KR4h0117_WYG_502-15b"/>
潏潏新流漾白沙溪東遙認隠君家忽驚庭草生秋思<lb/>
送盡年光是物華絃斷古囊琴罷弄睡酣塵榻筆無花<lb/>
暑餘倦極何聊賴淨洗砂缾自煮茶<lb/>
人間何處無塵沙老來似嫌猶有家碧潭龍去波自静<lb/>
山石苔生膚亦華暑困倩誰歌白雪籬荒那復望黄花<lb/>
煙銷土銼日過午一勺清泉堪當茶<lb/>
　　　次韻蒲文玉代梅索句<lb/>
山空江冷歲如何未省幽人不我歌雲掩日華天獨遠<lb/>
<pb n="KR4h0117_WYG_502-16a"/>
春連臘底雪偏多廵簷敢望掀髯笑拄杖誰能踏凍過<lb/>
啼斷翠禽情脉脉暗香時自遶吟窩<lb/>
　　　月下觀蓮<lb/>
荷花靚無語宛在水中央露深明月髙下宿雙鴛鴦<lb/>
　　　昭君曲<lb/>
但使胡塵靜蛾眉敢愛身千年青塜在猶是漢宮春<lb/>
　　　次韻水部叔山居雜興<lb/>
纖塵不到室如禪書巻琴張總舊緣更有月瓢勝水遞<lb/>
<pb n="KR4h0117_WYG_502-16b"/>
小渠分入惠山泉<lb/>
　　　癸亥二月六日五湖舟中酒盡而風雨適至戲<lb/>
　　　　呈同行諸友<lb/>
笑倚空罇謾咏詩篷窻淅瀝雨來時昏昏暮色中橋畔<lb/>
猶有青帘在短籬<lb/>
　　　宗鎬過予因留待雨用韻<lb/>
竹裏清風忽報君雨將來處共看雲吾亭且為須臾坐<lb/>
案有坡公志喜文<lb/>
<pb n="KR4h0117_WYG_502-17a"/>
　　　夜泊蠡溪口號呈光懋<lb/>
雨雪扁舟夜欲徂敲門無力任童奴不知畫閣深沉處<lb/>
曾有燈花報客無<lb/>
　　　玉簪花<lb/>
月姊搔頭雪色瓊碧叢髙挿細香生夜深不用銀缸照<lb/>
山靄濛濛月自明<lb/>
　　　暮春追憶泉翁二首<lb/>
知音人去罷彈琴風外庭花落更深剥啄不聞人跡絶<lb/>
<pb n="KR4h0117_WYG_502-17b"/>
瓦爐香冷思愔愔<lb/>
不因春去懶登臺花外小車那復來只有舊巢雙燕子<lb/>
尚依賔榻故旋廻<lb/>
　　　曰馴弟鶺鴒扇頭<lb/>
幽禽相逐上枯荷原上秋光太半過對畫定因難棄此<lb/>
白頭兄弟巳無多<lb/>
　　　喜晴<lb/>
頑雲宿雨二旬彊村落家家久築塲今日碧天開萬里<lb/>
<pb n="KR4h0117_WYG_502-18a"/>
殘砧聲裏愛斜陽<lb/>
　　　近午獨行溪上<lb/>
拍岸新波泛落紅柳絲撩亂颺晴風不知餘得春多少<lb/>
行過溪橋日未中<lb/>
　　　次韻酬錢信之惠詩<lb/>
夢想春湖拍浪花蘭芬蘅色滿津涯何時買得橋東棹<lb/>
來借閒鷗一席沙<lb/>
　　　海天鳴鶴圖為張真人作<lb/>
<pb n="KR4h0117_WYG_502-18b"/>
老鶴長鳴海日升珊瑚樹長玉崚嶒樓臺十二春無際<lb/>
人在蓬萊最上層<lb/>
　　　晩冬雜興<lb/>
老年猶自愛觀書晤語無儔意有餘鳥雀近人庭日暖<lb/>
起扶笻竹步徐徐<lb/>
　<lb/>
　<lb/>
　石倉歴代詩選巻五百二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百一</head> <lb/>
    <p>
<pb n="KR4h0117_WYG_301-1a"/>
欽定四庫全書<lb/>
　石倉歴代詩選巻三百一<lb/>
　　　　　　　　　　　　明　曹學佺　編<lb/>
　明詩初集二十一<lb/>
　　高棅<lb/>
　　　儲御史光羲田家雜興<lb/>
野老安貧賤力作不辭苦把鋤行晨風南山看禾黍今<lb/>
秋榖稍登方思廣場圃歸來茒簷下團團聚兒女落日<lb/>
<pb n="KR4h0117_WYG_301-1b"/>
在西山悠然望孤渚昨宵天始寒蟲聲滿籬户田家衣<lb/>
食薄黽勉嵗時取掩關未成眠東隣響機杼<lb/>
　　　岑補闕参同諸公登慈恩寺浮圗<lb/>
香界出塵表孤標屹峥嶸直上凌半空言是羽翼成迥<lb/>
梯接元氣磴道盤青冥雄觀隘川岳乃覺形神輕俯視<lb/>
寒渭白平臨終南青神州一掌中雙闕雲端明窮歴諸<lb/>
磴盡颯然凉飇生千峰掛飛雨秦塞何凄清早割區中<lb/>
縁永懐叅道情今日髙興盡期君謝浮名<lb/>
<pb n="KR4h0117_WYG_301-2a"/>
　　　劉隨州長卿江中晚釣寄荆南一二相識<lb/>
楚水東去逺故人離别心登舟望落日㟁絶荆門隂晚<lb/>
櫂向孤嶼收綸度前林天寒大澤暝鳥沒長淮深十載<lb/>
夢烟波幽期共投簪白鷗故友待向我如招尋渺渺初<lb/>
月色嗷嗷飛鴻音相思若千里遥寄滄浪吟<lb/>
　　　與林九龍門夜宿遲明贈别兼寄周一𤣥<lb/>
江郭梅已白飛霜肅嚴冬故人惜短景握手龍門東群<lb/>
壑倐暝色虚亭寒夜空明燈照孤月相對情未終明發<lb/>
<pb n="KR4h0117_WYG_301-2b"/>
忽惆悵拂衣如飄風長天西北傾三山落雲中中有淡<lb/>
蕩人孤高含清真三年濶風采百里悲胡秦前日遊逺<lb/>
方登堂别嚴親出門向西笑逸氣凌秋旻雪度日邊棹<lb/>
風吟江上蘋清詩落吴楚此地生陽春郢曲和者稀劍<lb/>
歌不復陳歸來使酒氣酒酣氣益振青樓喚歌舞日見<lb/>
羅衣新却笑相如宅凄凉四壁塵交歡徒結靣肝膽向<lb/>
誰陳因子寫逺意風期越江濵<lb/>
　　　答陳滄洲留别之作<lb/>
<pb n="KR4h0117_WYG_301-3a"/>
海上春欲暮樓頭花滿林一樽風雨夕千古幽期心平<lb/>
旦忽惆悵愴然惜離襟踟蹰歌白雪留贈比黄金十日<lb/>
不盡歡臨岐徒悲吟舉目望霄漢浮雲蔽重隂滄洲渺<lb/>
何許春水洪濤深此别非萬里無時間徽音以我子猷<lb/>
船期君安道琴毋為歎白髮嵗晩重招尋<lb/>
　　　顧山齋分韻志别<lb/>
孤雲與獨鶴千里悵悠悠時因長風吹雙落碧海頭鄭<lb/>
侯念長違董子經時别幾望西南天孤吟嘯臺月昨日<lb/>
<pb n="KR4h0117_WYG_301-3b"/>
放扁舟輟棹三江流中夜造我語片言觧離憂逸興横<lb/>
素襟吐辭若流水揮杯對黄花兀然不知醉歡樂情未<lb/>
極復此成分飛矯首秋風外徒驚蕙草稀<lb/>
　　　九月八日郭南山亭宴集分得下字<lb/>
海國霜氣凉秋聲落遥野乾坤肅以清收納矚多暇出<lb/>
郭尋幽期同人命軒駕載酒入翠微憑高憩層榭蒼山<lb/>
横黄雲大江天共㵼飛雨霞際晴夕陽雁邊下江山滿<lb/>
陳迹今古成代謝千載同一時黄花笑盈把酣歌林壑<lb/>
<pb n="KR4h0117_WYG_301-4a"/>
暝新月松蘿挂高興殊未平臨風獨悲咤<lb/>
　　　望廬山作<lb/>
掛席度彭蠡停橈望匡廬蒼蒼五老峰秀出東南隅氣<lb/>
勢掩衡霍峥嶸壓東吳千巖散秋色倒影澄江湖倐忽<lb/>
霽飛雨瀑流掛香爐懸崖殘雪古澗落垂虹孤聳目萬<lb/>
仞表茫茫飛鳥無飄然挹空翠心與浮雲俱我欲呼謫<lb/>
仙結巢松已枯遲回徒仰止飛鷁上天衢<lb/>
　　　題邑生陳溢鍾山草堂<lb/>
<pb n="KR4h0117_WYG_301-4b"/>
鍾山抱藍田水木含清氣愛爾静者居草堂在山翠簾<lb/>
櫳映竹開几席侵花置野客載酒過山僧抱琴至陶然<lb/>
接歡賞邈爾成幽契月出天海空雲生石門閉岱溪樵<lb/>
唱來沙頭松聲細佳趣足淹留逺心更迢逓維時屬休<lb/>
明巖穴無遺棄終南登㨗徑北山裂荷製予亦問山靈<lb/>
斯人果忘世<lb/>
　　　賦得羅浮霜月懐鄭二逸人<lb/>
海國梅始白飛霜動鳴鐘寒空一片月掛在羅浮峰夜<lb/>
<pb n="KR4h0117_WYG_301-5a"/>
色不映水清光與之同百里皆瑶華千林閉幽風蕭條<lb/>
巖際葉嘹唳雲邊鴻逺客起遥念滄波思千重夢迴明<lb/>
鏡沒寂寞聞幽蛩<lb/>
　　　郭晦之歸扆峰群公相送至光嚴寺分得客字<lb/>
化城負東郭地古嚴公宅同佩結幽尋况值将歸客山<lb/>
門坐翠微蘿逕入松柏定水注行衣香雲繞離席銜杯<lb/>
雙樹間百里見海色日暮各分飛空山夜寥寂<lb/>
　　　題雲林書隱圖贈梅江許宗顯<lb/>
<pb n="KR4h0117_WYG_301-5b"/>
愛爾江海居清風繼箕潁起予丘中賞逸興探靈境粉<lb/>
墨含天光丹青藏雲影窗開象湖隂簾捲龍峰頂林静<lb/>
絃誦閒波空棹歌冷滄浪可洗心白鷗待孤艇<lb/>
　　　韋蘇州應物西郊燕集<lb/>
原野榖雨霽熈陽麗芳辰良遊出西郭集我平生親野<lb/>
酌藉芳草飛花落衣巾時聞幽鳥哢復眺群山新睠此<lb/>
不盡歡行當念徂春回心勿暌離願言保其真<lb/>
　　　題千里掀篷圖効常建體<lb/>
<pb n="KR4h0117_WYG_301-6a"/>
日沒川路濶松陰澄晚流掀篷卧天色超忽江潭秋渚<lb/>
月鏡中浄孤輝漾輕舟心将空際雲身與波上鷗了視<lb/>
無外物曠然神逺游予亦滄浪情從君問方洲<lb/>
　　　同羣公餞鄭五秀才至鼓山寺分題贈别賦得<lb/>
　　　　臨滄亭<lb/>
屴崱海上秀中峰開禪宫飛亭掛空翠直上臨方蓬溟<lb/>
漲在几席天光映簾櫳目極萬里外但見清濛濛曙色<lb/>
從東來晃然靈境空登臨豈不偉别意嘆無窮<lb/>
<pb n="KR4h0117_WYG_301-6b"/>
　　　賦得春草碧色送丘少尹歸四明<lb/>
春色有佳興送君惜别情帳前見芳草緑盡空江潯千<lb/>
里靄晴翠夕陽烟際深遥分白鷗水近映青楓林萋萋<lb/>
滿行衣苒苒生别心王孫行當歸蘪蕪思越吟<lb/>
　　　逺嶼堆藍<lb/>
江晩波自濶天空諧逺尋渚霞霽孤島緑映滄浪深殘<lb/>
日鏡中沒餘暉在前林黛雲結𤣥髮碧氣横素襟其以<lb/>
罨畵山寄君無聲吟<lb/>
<pb n="KR4h0117_WYG_301-7a"/>
　　　秋江漁唱<lb/>
大川饒數罟淺瀆無吞舟日暮収我綸唱歌度中流歌<lb/>
長入空濶兩㟁江聲秋斷續和鳴榔揺颺隨狎鷗曲終<lb/>
人不見雲水空悠悠<lb/>
　　　贈友漁樵歌<lb/>
我夲漁樵者結交青雲人朱門華館不下士青山白屋<lb/>
歸來貧聞君愛與漁樵友毎逐漁樵在林藪兩屐松風<lb/>
萬壑間孤舟蘿月雙溪口朝與漁者親暮與樵者隣山<lb/>
<pb n="KR4h0117_WYG_301-7b"/>
厨束薪煮白召野飯折荷包紫鱗春風行歌出林曙落<lb/>
日叩舷渡江渚負策閒隨黄鳥吟濯纓時對騷人語世<lb/>
人結交徒結名黄金不多交不成羡君不交黄金貴却<lb/>
友漁樵如弟兄<lb/>
　　　古咸陽行<lb/>
長安古城盡禾黍故國荒凉變今古秦地山河滿夕陽<lb/>
漢家宫闕隨塵土咸陽昔時何壮哉離宫複道飛空廻<lb/>
五陵白日歌鐘起三輔紅塵車騎來一朝坐見繁華歇<lb/>
<pb n="KR4h0117_WYG_301-8a"/>
冠盖散為烟霧滅草木猶纒戰血腥丘墟尚帶行輪轍<lb/>
年代悠悠經幾秋空餘渭水向東流回中古道無遊輦<lb/>
關内何門尋故侯傷心此地不能道惆悵雄圖成蔓草<lb/>
惟有終南萬仞青年年閲盡行人老<lb/>
　　　賦得吴航渡送趙少府之京<lb/>
君不見吴航渡河上蕭蕭多古樹樹根積石長青苔應<lb/>
是昔人繋舟處寂寞寒潮自徃還關河北望空雲山天<lb/>
浮百粤榮光歇海接三吴覇氣寒吴王城闕幾千載舸<lb/>
<pb n="KR4h0117_WYG_301-8b"/>
艦何年到閩海危檣峻櫓逐飄風今日吴航名尚在江<lb/>
上年年春草新城頭車馬徃來頻野鳥不知驚候吏垂<lb/>
楊空自送行人<lb/>
　　　題邊文進桃花雙禽圖<lb/>
詞人工粉墨花底見雙禽青鳥飛來日瑶池春色深亂<lb/>
紅看欲雨幽哢聽非琴莫到成蹊處金丸滿上林<lb/>
　　　題葉士謹石林精舍<lb/>
開逕餘松菊藏書富簡編硯池春霽雨琴几晩凉天酒<lb/>
<pb n="KR4h0117_WYG_301-9a"/>
伴呼浮白儒生問草𤣥應躭名教地倚杖信流年<lb/>
　　　題華峰望日圖<lb/>
飛歩青蓮花聳身凌紫霞天鷄弄海色西掛三峰斜嚥<lb/>
漱太陽精逍遥金母家長安日下影回首望京華<lb/>
　　　賦得客中送客<lb/>
在山每送客客行思未已他鄉此别君離情滿天地長<lb/>
空一飛雁落日千里至故園未同歸寄君兩行淚<lb/>
　　　野渡横舟<lb/>
<pb n="KR4h0117_WYG_301-9b"/>
落帆逗前浦渡口喧已寂野艇横淺流空江帶愁色漁<lb/>
歸絶島遥鳥度羣山夕應有待潮人吟成山月白<lb/>
　　　牛路春耕<lb/>
淺渚蒲葉長深村杏花吐東臯春事興盡室相隨去谷<lb/>
鳥勸我歌青山澹吾慮日暮望柴關牛涔取歸路<lb/>
　　　龜湖晩釣<lb/>
湖上夕水寒濳鱗避深釣野老本無營一竿掛殘照人<lb/>
知白首心我愛滄浪調何必客星高将貽故人笑<lb/>
<pb n="KR4h0117_WYG_301-10a"/>
　　　寄陳五先輩<lb/>
春山曽共賞一别又西風岐路非關逺心期恨不同暮<lb/>
天孤嶂静秋水夕陽空為有相思寄雲邊送斷鴻<lb/>
　　　晩春寄懷林八員外董七侍讀先有遊董巖之<lb/>
　　　　期<lb/>
黄鳥堪求侣青山獨掩扉相思空夜月一别換春衣江<lb/>
樹雲邊出林花雨外稀董巖佳賞地連佩莫相違<lb/>
　　　夜泊官塘見新月<lb/>
<pb n="KR4h0117_WYG_301-10b"/>
落日長川暝孤舟獨客愁若為今夜月不是故園秋片<lb/>
影懸珠斗微光下玉鈎心期明鏡滿指日大刀頭<lb/>
　　　送許志學北遊<lb/>
聞説幽并北嚴冬雪作花長空無過雁念子獨辭家朔<lb/>
月迎仙櫂灤雲引客車薊門登覧處顒望憶京華<lb/>
　　　除夕<lb/>
臘盡雪初晴春廻促漏聲孤燈親逺客一歲只殘更律<lb/>
候青陽轉年隨白髮生迎新應待旦端佩謁承明<lb/>
<pb n="KR4h0117_WYG_301-11a"/>
　　　重送許子之巴西<lb/>
雙鳬新被命萬里逺從官聞説巴山好何愁蜀道難峽<lb/>
猿驚印綬蠻吏識衣冠聖徳懐荒服賢勞莫惮煩<lb/>
　　　嶠嶼春潮<lb/>
瀛洲見海色潮來如風雨初日照寒濤春聲在孤嶼飛<lb/>
帆落鏡中望入桃花去<lb/>
　　　衡江夕露<lb/>
大江白露下秋氣横滄浪夜色不映水微風忽吹裳孤<lb/>
<pb n="KR4h0117_WYG_301-11b"/>
舟待明月時聞蘭杜香<lb/>
　　　松嶺樵歌<lb/>
峻嶺饒朽木采之行且歌歌長白雲外逺與松聲和日<lb/>
落望烟歸山風吹薜蘿<lb/>
　　　九日同鄭二逸人董七侍讀林一秀才雨中宴<lb/>
　　　　集朱聘君碧潭軒以微雨潭上來分得微字<lb/>
微霜昨夜塞鴻飛雨裏逢君未授衣華館把杯仙菊潤<lb/>
青山對面故人稀泉飛百道溪聲逺風度重林酒氣微<lb/>
<pb n="KR4h0117_WYG_301-12a"/>
明日相逢乗霽景登臨不用怨斜暉<lb/>
　　　送秀上人逺遊<lb/>
一燈初别祖師禪孤月寒雲思渺然飛錫却從紅日外<lb/>
浮杯還渡白鷗前尋鐘野寺經殘雪乞食春城向暮天<lb/>
我有采真秋興逸相期何處聼寒泉<lb/>
　　　寄林七膳部兼呈林懐之廣文<lb/>
無諸臺下葉初黄客裏相逢值早霜秋館醉看仙菊滿<lb/>
禪房坐識雨花香别來塞雁江雲隔夢去青山海路長<lb/>
<pb n="KR4h0117_WYG_301-12b"/>
白髮廣文憑問訊門前還有幾升堂<lb/>
　　　得鄭二宣海南手札<lb/>
番禺天外古交州念子南行戀舊遊故國又經花落後<lb/>
逺書翻寄雁來秋梅邊野飯逢人少海上青山對客愁<lb/>
為報羅浮雲影道早隨明月引歸舟<lb/>
　　　送雪峰僧龍淵歸三山<lb/>
新持半偈出青蓮孤鶴閒雲思渺然金錫來承天漢語<lb/>
紫衣歸坐雪峰禪尋鐘野寺殘山外漱齒寒流落照邊<lb/>
<pb n="KR4h0117_WYG_301-13a"/>
行至東林休結社松枝已偃舊房前<lb/>
　　　江亭别<lb/>
春江澹澹白鷗波一曲陽關為爾歌莫向樽前惜沈醉<lb/>
青山長在别離多<lb/>
　　　江上扁舟圖為林維徳賦<lb/>
扁舟一葉楚天寒逺樹空江野照殘憶得湘潭歸棹晩<lb/>
千峰倒影鏡中看<lb/>
　　　題界畫臺閣<lb/>
<pb n="KR4h0117_WYG_301-13b"/>
銅雀高樓借日懸姑蘇舞榭入雲烟繁華一落金屏影<lb/>
半是吴山鄴水邊<lb/>
　　　題趙大年小景<lb/>
獨卧荆扉拂曙開啼鶯相喚故人來落花昨夜迷行跡<lb/>
先遣家僮掃石苔<lb/>
　　　題畵秋景<lb/>
疎林逺岫帶烟霏積水長天合翠微何處寒聲隨落葉<lb/>
一行新雁向南飛<lb/>
<pb n="KR4h0117_WYG_301-14a"/>
　　　題赤壁圖<lb/>
赤壁江山幾度秋畵圖仍見舊時遊祗今惟有東山月<lb/>
夜夜清光照客舟<lb/>
　　　題雪毬花<lb/>
玉簇雲開雪作團輕盈冷艶不勝寒王孫蹴踘歸來晩<lb/>
猶愛氷姿鏡裏看<lb/>
　　　題紅白蓮<lb/>
素艶穠華似鬬開露房雙啟暗香來只疑月下瑶池㑹<lb/>
<pb n="KR4h0117_WYG_301-14b"/>
半出紅粧捧玉杯<lb/>
　　附林伯璟<lb/>
　　　春答友石山人見寄<lb/>
朝理湖曲𤓰夕灌沙園菊凉風吹衣巾落日在林谷適<lb/>
枉修文者惠言比金玉古人不可見見此亦云足矧是<lb/>
遺世儔功成身不辱孰致皎皎駒徒羡翩翩鵠<lb/>
　　　望月樓為永伯傑賦<lb/>
獨夜上高樓越鄉見明月鶴髮映萱闈蛾眉安桂闕撫<lb/>
<pb n="KR4h0117_WYG_301-15a"/>
景對蒼茫經時感飄忽淚欲衣線沾心将匣刀折潮平<lb/>
螺渚空天逺雁峰絶倚閭知暮頻問寢念晨缺愛日日<lb/>
難留瞻雲雲易滅但願蟾兎光長照桑榆末<lb/>
　　　賦得嚴陵灘送王生偁<lb/>
瓊瀾錦湍鳴濺濺釣干羊裘即軒冕麒麟丘墟伯國秋<lb/>
鳷鵲荒凉漢宫晩富春祠古雲霞新桐廬臺高日月隣<lb/>
後人空有文辭弔過客時将蕉荔陳知子泊舟風雪裏<lb/>
遡石縁沙弄清泚先生之名雖不同先生之心尚堪比<lb/>
<pb n="KR4h0117_WYG_301-15b"/>
　　　賦得滄浪磯送劉仲謙<lb/>
古冶城西行二里大夢山前見湖水勢接危欄拍斷磯<lb/>
直似滄浪烟景底藕花菱葉吹香時鸂鶒鴻鶄來去飛<lb/>
丹石凝雲作銅爛碧沙射日生瓊輝胡為同心不共賞<lb/>
幾度相思成獨徃花宫鐘鼓久寂寥梵宇樓臺但蒼莽<lb/>
適君見我自六平報最又欲趨承明分携肯惜磯下醉<lb/>
留别須題磯上名<lb/>
　　　為張文初題畫贈洽公<lb/>
<pb n="KR4h0117_WYG_301-16a"/>
禪翁安禪不出山畵史為畵山中閒寒月高懸碧蘿幌<lb/>
曉雲深䕶青松關寳地樂聲聞澗底梵天香氣識林端<lb/>
定回幽壑猿呌斷食邊絶巘馬飛還盖頭把茆亦自好<lb/>
棲身十笏何其煩貫休能詩誇宇内文暢得序傳人間<lb/>
新圖摩挲重歎息舊逕髣髴窮躋攀聼師拂塵説善果<lb/>
使我拂袖辭塵寰<lb/>
　　林枝<lb/>
　　　題入定門<lb/>
<pb n="KR4h0117_WYG_301-16b"/>
石門閉空翠中有釋子居藤蘿蔽白日化景人世殊真<lb/>
僧坐何年膝下穿黄蘆劫灰幾輪變悟此因地初茫茫<lb/>
圓鏡中一脱塵垢汚斯門尚可入余亦當結廬<lb/>
　　　清心橋晩坐<lb/>
危橋臨清流水影逗寒石上有千仞松年深翳蘿薜杖<lb/>
䇿諧幽尋吟嘯終日夕心與寒流清跡比浮雲寂即此<lb/>
澹忘歸香風滿巾舄<lb/>
　　　凝霜樹<lb/>
<pb n="KR4h0117_WYG_301-17a"/>
南山有嘉木翠影何離離東風麗晴旭秋月懸枯枝泠<lb/>
然一夜霜曙色凝㕘差恍疑雲錦張乍若霞彩施即兹<lb/>
有瓊樹何必仙路竒<lb/>
　　　自鳴石<lb/>
峩峩南山石逗影青雲連時來忽長鳴聲若雷霆喧崩<lb/>
騰震林木隱隱落寒泉得非天鼓墜無乃仙樂懸物理<lb/>
有如此使我心凄然<lb/>
　　　題葉仕晦後山亭<lb/>
<pb n="KR4h0117_WYG_301-17b"/>
瀬溪一水清如玉兩㟁蒹葭映寒緑白雲深處後山亭<lb/>
四畔喬松覆修竹迎風八靣窗櫺開蕭然一逕生莓苔<lb/>
房櫳白日琴書静詩酒長年嘉客來主人相對情何極<lb/>
引麈談𤣥罄平昔似結山靈泉石盟豈伊朝市雲泥隔<lb/>
天書昨夜徴巖扉束装逺赴招賢期一官海邑香名徧<lb/>
千里雲山轍跡稀三年涖政多嘉績雲外飛鳬快雙翼<lb/>
考最天官衣錦歸叙情鄉舊論心日時維秋暮天宇清<lb/>
紛紛籬菊繁金英落霞孤鶩空中見水鳥風帆望處生<lb/>
<pb n="KR4h0117_WYG_301-18a"/>
錦衣公子蟾宫客襟懐似與秋波溢抹月披風七歩成<lb/>
飛龍卧鳯揮毫得顧余性拙躭勝遊雄詞莫繼良可羞<lb/>
兹辰共對尊前酒良朋美景空淹留主人不久歸南海<lb/>
山中猿鶴遥相待後夜孤琴過草亭蘿月風泉重感慨<lb/>
　　　題葉仕晦岊水風帆圖<lb/>
閩江之水清如苔奔流千里何壮哉故人此日之官去<lb/>
東風一道聼帆開人言此水經年代地老天荒猶未改<lb/>
離心似水日夜流帆影隨風兩相待沙頭載酒歌别離<lb/>
<pb n="KR4h0117_WYG_301-18b"/>
人生得意今如斯化行海邑豚魚信澤及炎荒雨露滋<lb/>
春風百草桑麻長多景樓臺日初上雞犬相聞六萬家<lb/>
東南百粤通隣壤風帆去此莫躊蹰父老殷勤望使車<lb/>
中牟不及聞三異好覓歸鴻為寄書<lb/>
　　　飛仙巖<lb/>
高臺聳雲漢壁立何崔嵬昔年有仙人跨鶴兹山來飱<lb/>
霞錬金鼎九轉超凡胎空餘松下石積雨生莓苔<lb/>
　　　超凡臺<lb/>
<pb n="KR4h0117_WYG_301-19a"/>
古臺翳高樹清爽軼浮埃松風度虚耳澗瀑聞飛雷恍<lb/>
疑紫霞洞乍若登蓬萊仙人不可見使我空徘徊<lb/>
　　　禮星壇<lb/>
古壇隱蘿薜歲久莓苔斑昔年有真人棲隱心自閒清<lb/>
宵望斗極百拜資頺顔我欲從之遊脱屐紅塵間<lb/>
　　　飛錫峰<lb/>
上人棲遁者飛錫雲外峰去留渺莫測心與浮雲同濳<lb/>
山幾千仞瞬息收竒功斯人不可作誰能繼其蹤<lb/>
<pb n="KR4h0117_WYG_301-19b"/>
　　　次三琅峰復林叔度見寄<lb/>
獨向空山學採薇青泉白石共忘機晚風偏颭離人鬢<lb/>
朝露還侵久客衣巖下雲飛天外沒雨前帆影望中迷<lb/>
多君愛我情何厚屢遣新詩寄落暉<lb/>
　　　琅峰掃松<lb/>
酒滿清尊淚滿衣巖花冉冉雨霏霏空林日暮悲風急<lb/>
惆悵孤魂怨獨歸<lb/>
百年事業獨孤墳松柏蕭蕭倚暮雲落葉滿林回首處<lb/>
<pb n="KR4h0117_WYG_301-20a"/>
哀猿啼鳥不堪聞<lb/>
　　　古平山居<lb/>
一片空濛紫翠浮氤氲曙色藹林丘若非蓬島神仙宅<lb/>
應是雲間白玉樓<lb/>
　　　又<lb/>
拂拂霏霏藹暮天遥看暝色翠微連道人不作瑶池夢<lb/>
祗戀青松白石縁<lb/>
　　附趙廸詩<lb/>
<pb n="KR4h0117_WYG_301-20b"/>
　　　詠散木道人<lb/>
世人尚松柏欝欝衆所竒斯人有深意散木寜自期顧<lb/>
兹枝葉茂感彼雨露滋淹留枳棘聚棄置空山垂工師<lb/>
弗我顧梁棟匪我思寂寂青山下日暮凉風吹所以古<lb/>
君子謙守常自持<lb/>
　　　竹軒<lb/>
訟堂寂沈沈凉飈起修竹愛戀此君心銘軒共幽獨歲<lb/>
寒色不渝青青美如玉内虚常自持外直竟無曲朝泛<lb/>
<pb n="KR4h0117_WYG_301-21a"/>
渭川晴夕對湘潭緑厭種河陽花羞同彭澤菊日與琅<lb/>
玕期清風聊自足<lb/>
　　　鱗次臺集宴送馬自牧歸館<lb/>
盍簮陟崇臺慿高豁千里清樽屬離人年光若流水浩<lb/>
浩江海心悠悠雲山意天空鳥影寒日落秋聲起對此<lb/>
渺予懐懸情自兹始<lb/>
　　　賦得陶母墓送别<lb/>
剪髮待佳賔陶氏有賢母孤塜依空山芳名亘千古野<lb/>
<pb n="KR4h0117_WYG_301-21b"/>
花笑春風山鳥啼寒雨送君歸故鄉因之為延佇<lb/>
　　　白菜<lb/>
家園曉萋萋露葉何青白長隨苜蓿盤不近膏粱客寫<lb/>
入丹青中閒情聊自適<lb/>
　　　諱日<lb/>
良辰更凄凄四顧慘不樂罄欬似有聞想像猶存若眷<lb/>
彼膝下趨儀容宛如昨分飛迅如遺骨肉竟誰托茫茫<lb/>
寓太虚沈沈隔㝠漠終身痛莫伸五内崩猶割㫖酒空<lb/>
<pb n="KR4h0117_WYG_301-22a"/>
自陳九原何由作履此霜露晨寜不心如灼<lb/>
　　　擬崔顥長安道<lb/>
長安道上春如綺朝來冠盖奔流水誰人不畏霍家奴<lb/>
甲第豪雄連戚里望中車馬多如雲衞青新拜大将軍<lb/>
腰間金印懸紫綬門前翠盖擁朱輪将軍自是椒房寵<lb/>
由來天幸承恩重侍獵長楊赤羽旗陪遊上苑黄金鞚<lb/>
道傍青青楊栁垂五陵年少多光輝蘭堦珠彈鳴珂去<lb/>
桞市銀燈夜醉歸香塵百里花如霧乳燕雙雙春欲暮<lb/>
<pb n="KR4h0117_WYG_301-22b"/>
來徃惟聞歌吹聲行人識是長安路<lb/>
　　　王維桃花行<lb/>
扁舟閒棹武陵曲落紅萬㸃春波緑乗興沿流去不窮<lb/>
夾岸桃花奪人目山廻溪轉入漸深縈紆幾度隔雲林<lb/>
遥看林下人家影近聼村前鷄犬聲恍然初入如人境<lb/>
洞裏烟蘿白日静蘭徑春深玉有烟綺窗晝永花如錦<lb/>
驚聞客至復相呼争迎置酒問何如初從避地潛來此<lb/>
自後因家成久居苦遭嬴氏行苛法竟携妻子塵寰别<lb/>
<pb n="KR4h0117_WYG_301-23a"/>
山中猶着秦衣冠世上誰知晉年月世人那自見山青<lb/>
青山一徑通仙靈遥連閬苑仙源杳不見長安戰血腥<lb/>
歸來擬若擕家徃祗今靈景知何向翠壁紅泉祗獨尋<lb/>
芝草琅玕應難想萬壑千峰翠黛浮多情長憶别來愁<lb/>
回首空山不可問惟見桃花逐水流<lb/>
　　　挽滄洲先生陳景明<lb/>
昨夜徳星天上掩山中聞説太丘亡可憐幽室重泉閉<lb/>
無復滄洲嘉興長蕙帳雲昏猿鶴怨蘿衣秋冷澗泉傷<lb/>
<pb n="KR4h0117_WYG_301-23b"/>
元龍雅望知何在康樂襟期逈不忘青草更聞詩思逸<lb/>
碧山猶想屐痕香未承鳩杖尊桓季忽聼商山没綺黄<lb/>
日永苔枝懸寳劍夜深寒笛起山陽毎懐載酒尋花徑<lb/>
空憶携琴過草堂<lb/>
　　　北邙行<lb/>
北邙山下悲風急魂車轔轔男女泣浮生富貴能幾何<lb/>
請君聼此薤露歌居貧艱難葬獨苦在富光輝人送多<lb/>
山前翁仲咲相語貴賤應湏土中去新墳峩峩土猶濕<lb/>
<pb n="KR4h0117_WYG_301-24a"/>
日暮狐狸作人立白楊蕭蕭人已歸佇看墳前長荆棘<lb/>
　　　題山水人物<lb/>
徳星堂倚碧山隈喬木縈紆曲澗廻蘿逕亂侵紅葉滿<lb/>
松扉不揜白雲來深秋庭發黄金桂積雨堦生碧玉苔<lb/>
千嶂停雲修竹暝孤琴候月綺窗開夜凉醉倚岩前瀑<lb/>
香暗唫餘雪後梅谷口幽期時悵望輞川佳興俱徘徊<lb/>
溪聲夢入寒猿斷鳥影愁将夕磬催佳句多情追沈謝<lb/>
閒居有賦勝鄒枚珠林落景明窗户翠壁飛花入酒杯<lb/>
<pb n="KR4h0117_WYG_301-24b"/>
泉石趣幽依枕席芝蘭香靄近樽罍鳥聲閒對雲間榻<lb/>
林影青浮江上臺即此端居人境外更湏何處問蓬萊<lb/>
　　　寄衣曲<lb/>
製就寒衣誰與将長縫短線牽人腸寸絲極於寸心苦<lb/>
借問傍人同寄與封裹頻開仍覆視一片慇懃心萬里<lb/>
江南十月寒不禁况我良人在遼水天寒雨雪隂山道<lb/>
去日行装豈完好今将血泪與寒衣寄向天涯何日到<lb/>
　　　兵車行<lb/>
<pb n="KR4h0117_WYG_301-25a"/>
兵車行征馬鳴路上行人皆哭聲哭聲徹天淚滿地天<lb/>
地自是終無情弓箭在身刀在手父母相隨語未了妻<lb/>
子牽衣在後啼兄弟束装向前走遥遥西上咸陽路萬<lb/>
里蒼茫起烟霧傾身逈逐孤雁飛鄉鄰親戚知何處掩<lb/>
淚吞聲行負戈運糧斬木北防河軍中昨夜詔書至發<lb/>
兵轉戍長城地野曠天清戰血腥悲笳日暮秋風起君<lb/>
不聞長城夜哭秦時鬼瀚海風烟漢家壘秦漢争雄幾<lb/>
百年有血當時成海水武皇重開邊干戈苦未息婦人<lb/>
<pb n="KR4h0117_WYG_301-25b"/>
力耕鋤丈夫事行役千村少烟火萬井惟荆棘兵革海<lb/>
内猶未清州司門外徴求急君不見長城窟城下草根<lb/>
纒白骨人生莫作長城卒<lb/>
　　　采蓮曲<lb/>
采蓮歌歌采蓮鬢雲斜墮黄金蟬蘭橈畵舫清江曲珠<lb/>
鈿羅裙凝雲緑葉翠花紅色如綺鴉黄粉白情如玉江<lb/>
上休隨鴻雁飛花前莫並鴛鴦宿采蓮自小慣乗潮江<lb/>
中風浪何飄揺共怨良人千里外顧影殘粧恨未消<lb/>
<pb n="KR4h0117_WYG_301-26a"/>
　　　王昭君歌<lb/>
自顧傾城姿六宫人莫比薄倖丹青人使我恨至死忽<lb/>
朝嫁我天一方託身萬里何茫茫宫月歌殘楊栁色梨<lb/>
雲夢斷羅衣香玉容暝對邊塵泣昭陽恩寵何嗟及雲<lb/>
邊箭落雁聲寒帳中霜重貂裘濕蕃王強妾若盡歡異<lb/>
域不通言語難肝腸暗與絃俱斷獨抱琵琶向月彈<lb/>
　　　古薄命<lb/>
妾命薄如秋葉葉薄從風勝如妾妾薄此身何所依葉<lb/>
<pb n="KR4h0117_WYG_301-26b"/>
薄常趂風中飛妾薄命如秋影影痩伶俜月中冷妾身<lb/>
強在如影輕影輕猶得隨月行良人逺戍交河北堂上<lb/>
姑嫜髮應白鬻釵剪髮奉甘㫖夜製寒衣寄萬里妾命<lb/>
強存不如死妾命薄何太惡容華暗向菱花落<lb/>
　　　銅雀臺<lb/>
高臺已凋殘歡愛從此畢不聞歌吹聲惟見楓葉赤春<lb/>
風輦路依江渚鳴璫珮玉知何處舞影晴浮漳水雲歌<lb/>
聲暝作西陵雨君不見英雄割據無復存全盛湏㬰那<lb/>
<pb n="KR4h0117_WYG_301-27a"/>
可論春深芳草宫前碧凄凄猶帶羅裙色月明風冷繐<lb/>
帳空佳人掩泪望陵泣<lb/>
　　　古釵嘆<lb/>
古釵埋沒知何日泥中拾得重愛惜兩股盤龍十二行<lb/>
釵頭仍刻雙鳯凰鬼工金錯加雕飾古制無光土花蝕<lb/>
莫嫌此様不稱儀更是内家舊時物傳聞隣女争來看<lb/>
玉指摩挲復驚嘆慎勿棄置宜深藏留取花前作珍翫<lb/>
　　　題成趣軒<lb/>
<pb n="KR4h0117_WYG_301-27b"/>
幽人荷衣蕙為帶幽居笑指秋山外碧水青山意自長<lb/>
墨綬朱輪心不愛寜甘高卧絶華軒木葉紛紛獨閉門<lb/>
籬落鳥鳴山火夕江村人語藤蘿昏𤓰田藥圃歸來晩<lb/>
月色蒼蒼隴猿斷列鼎無論浮世榮一樽長對清輝滿<lb/>
林下相逢獨有君鹿門谷口俱無聞羡爾草堂慎終始<lb/>
莫令山鬼空移文<lb/>
　　　塞下曲<lb/>
朔北寒風起春來雪作花黄雲愁隴水白骨怨邊沙桞<lb/>
<pb n="KR4h0117_WYG_301-28a"/>
暗邊塵暮營空塞日斜故園芳草緑客夢幾還家<lb/>
　　　宿鄭五别業林處士<lb/>
不見催租吏漁歌聽自頻應迷輞川路空想武陵春落<lb/>
日聞清磬寒林見故人秋風如有待江上共垂綸<lb/>
　　　客中除夕<lb/>
牢落天涯夜人窮嵗亦窮空山雙鬢白孤館一燈紅臘<lb/>
盡屠蘇外春來爆竹中此身如斷梗何事苦匆匆<lb/>
　　　秋思<lb/>
<pb n="KR4h0117_WYG_301-28b"/>
身世如萍梗他鄉縂是愁暝燈蟲入夜殘雨葉翻秋坎<lb/>
止知何處暌離似勝遊虚舟從所適無日是安流<lb/>
　　　題畵<lb/>
孤亭臨水夕喬木生寒色清隐自幽人宛若山隂客群<lb/>
峰入戶青一澗當牕白日暮獨凭欄衣上歸雲濕<lb/>
　　　感懐冬夜<lb/>
窮冬天地閉積雪暗河關身世隨孤雁家林隔萬山江<lb/>
聲回積夢燈影對愁顔遥夜心千里蕭蕭兩髩斑<lb/>
<pb n="KR4h0117_WYG_301-29a"/>
　　　擬古王子安郊興<lb/>
閒居春日賦清興故人同栁烟晴泣露蘋浦暗生風水<lb/>
牽殘影緑花送斷香紅祗恐青山暮金樽緑酒空<lb/>
　　　别贈蔡茂<lb/>
少年重豪俠長向五陵遊醉倚夷門日歌殘易水秋猿<lb/>
聲烟外樹鴈影月邊樓未有蒼龍劍神光射斗牛<lb/>
　　　别龍川尉陳海<lb/>
憶得從游日青袍各少年今來俱白首相對共悽然我<lb/>
<pb n="KR4h0117_WYG_301-29b"/>
病秋山雨君行瘴海烟浮雲分散後明月幾時圓<lb/>
　　　除夕<lb/>
奄忽時空度浮雲節序遷更殘猶舊歲明發是新年春<lb/>
入屠蘇裏寒消爆竹前絶憐揚子宅華髮守青氊<lb/>
　　　挽李氏太母<lb/>
七十人生少慈顔近百齡正宜樂壽考豈為掩泉扄客<lb/>
弔山靈泣魂歸隴樹青輀車當祖載薤露若為聽<lb/>
　　　登餘干城<lb/>
<pb n="KR4h0117_WYG_301-30a"/>
荒原落日過重城萬里蒼茫感客情鄉思雨中和雁斷<lb/>
秋風江上見人行楓林西入吴江逺驛路東分楚水平<lb/>
遥望天涯流落久暮雲飛葉自縱横<lb/>
　　　山居<lb/>
我家曽住越山隈喬木春深紫翠堆堂上佩聲朱履度<lb/>
庭前山色玉屏開衣冠有恨先王後家世應從南渡來<lb/>
文獻祗今三百載清風白屋守蒿萊<lb/>
　　　秋懐<lb/>
<pb n="KR4h0117_WYG_301-30b"/>
霜滿楓林江上村犬聲籬落䕶柴門空山落日秋砧暝<lb/>
野渡荒烟晚磬昏寂寂寒燈當永夜依依凉月對殘魂<lb/>
覊懐凄切空垂淚又聽前溪起斷猿<lb/>
　　　孤雁<lb/>
折羽驚弦下渚蒲分飛歸路失相呼哀鳴天際雲堪伴<lb/>
寒影江頭月共孤北度關山鄉國逈南依湘水稻粱無<lb/>
弟兄此日知何在望斷窮秋恨亦枯<lb/>
　　　咸陽懐古<lb/>
<pb n="KR4h0117_WYG_301-31a"/>
鮑魚風起沙丘道五采文龍屬沛公玉斗碎殘謀士去<lb/>
楚歌聲斷霸圖空東流渭水千年緑西望驪山三月紅<lb/>
惟有五陵松柏在蒼蒼曽閲幾英雄<lb/>
　　　釣龍臺懐古<lb/>
戍皷城分散暮鴉無諸故壘到堪嗟青山猶記秦封域<lb/>
芳草空餘越世家逐鹿旌旗雲漢杳釣龍臺榭夕陽斜<lb/>
英雄牢落今千載風雨蕭蕭起暮笳<lb/>
　　　挽姬喬氏<lb/>
<pb n="KR4h0117_WYG_301-31b"/>
紗窗落日度黄昏知是音容隔九原華屋不聞燈下語<lb/>
粧臺空想鏡中魂香羅猶染殘春泪花逕惟餘舊襪痕<lb/>
獨有南宫詞客恨多情何處向人論<lb/>
　　　送王孟揚之京<lb/>
年來知已嘆飄零誰唱離歌復忍聼有恨空江芳草緑<lb/>
多情落日故山青雲間征騎頻催發花外流觴祗暫停<lb/>
秪恐分擕愁不極臨風長醉莫教醒<lb/>
　　　别舍弟宗一<lb/>
<pb n="KR4h0117_WYG_301-32a"/>
粤江江上思悠悠若上扁舟雙泪流去國身飄天外葉<lb/>
還家夢斷海邊秋山從鳥影當空度雲傍猿聲入夜愁<lb/>
逺道六千過桂嶺窮荒垂死豈堪投<lb/>
　　　送宫人入道<lb/>
净洗紅粧翠黛殘承㤙却向太清壇羅襦巳解明珠佩<lb/>
寳髻新簮碧玉冠晝永閒依松下鶴春深猶夢鏡中鸞<lb/>
碧雲凉月秋衾冷還似昭陽獨寝寒<lb/>
　　　錢塘懐古<lb/>
<pb n="KR4h0117_WYG_301-32b"/>
龍飛鳯舞下錢塘冠盖朱輪散異方王業偏安新典禮<lb/>
山河無復舊封疆銅駝雨冷依芳草石獸雲昏卧夕陽<lb/>
今古廢興多少恨一聲孤鴈海天長<lb/>
　　　奉和聖製從蓬萊向興慶閣道中留春望之作<lb/>
陪逰禁苑早春前鶯囀春風入綺筵桞外翠華承日轉<lb/>
花前閣道與天連管絃聲動千林曉草木晴浮萬井烟<lb/>
自是宸遊多睿藻子雲偏得侍甘泉<lb/>
　　　過賈誼宅<lb/>
<pb n="KR4h0117_WYG_301-33a"/>
故宅荒凉倚碧岑寒雲漠漠跡難尋書沈湘水情何極<lb/>
鵩賦長沙怨已深空館無人啼鳥到閒門有逕碧苔侵<lb/>
可憐前席今千載惟有清猿自嘯唫<lb/>
　　　蘇臺至望亭驛人家盡空悵然有作寄從弟紆<lb/>
東吴黎庻獨何依景物凄清舊日非芳草園林人不見<lb/>
落花門巷燕還飛干戈時起風塵暮烽堠春來戍火微<lb/>
髙卧東山猶未起洞中花發憶荼薇<lb/>
　　　登皷山<lb/>
<pb n="KR4h0117_WYG_301-33b"/>
車從追遊到上方金宫鐘磬靄林塘彩雲寳地通霄逈<lb/>
翠壑松濤入海長蘿逕引盃山鳥下石厨供饌澗泉香<lb/>
空堂清梵沈沈夕共聼三生色相忘<lb/>
　　　題螺洲林公魯小景<lb/>
茅屋松扉水畔村居人殊勝武陵原草深行逕迷歸路<lb/>
花落春潮自到門石上暝琴期宿客林間微月動清猿<lb/>
不知何處謝端宅凄絶空江螺女魂<lb/>
　　　西城夜月<lb/>
<pb n="KR4h0117_WYG_301-34a"/>
西城有明月照彼崇臺上萬籟夜沈沈清光獨相向<lb/>
　　　小景<lb/>
茅屋掩芳林蘿衣卧苔石空山寂無人寒雲落秋色<lb/>
　　　虗室絃聲<lb/>
空齋寂無人絲桐奏流水飛絮落寒潭静逐浮雲起<lb/>
　　　秋江漁唱<lb/>
漁舟曉唱來聲度蘆花影月落曲未終江空釣絲冷<lb/>
　　　逺嶼堆藍<lb/>
<pb n="KR4h0117_WYG_301-34b"/>
微茫江上峰青青雨中積幽人興無窮閉門對秋色<lb/>
　　　鸂鶒<lb/>
朝浴湖水濵暮宿菰蒲裏偶值盪舟人雙雙復飛起<lb/>
　　　書鄭公啓扇<lb/>
幽人愛青山結屋空林裏夜深夢白雲明月在溪水<lb/>
　　　題山水<lb/>
幾家茅屋水邊村花落春潮夕到門溪上數峰青似染<lb/>
居人説是武陵原<lb/>
<pb n="KR4h0117_WYG_301-35a"/>
　　　其二<lb/>
江上千峰紫翠浮松門苔逕映清流茅堂雨絶湘簾暝<lb/>
卧聼空山一夜秋<lb/>
　　　其三<lb/>
九嶷如黛暮雲間帝子何年去不還唯有清猿聼不盡<lb/>
瀟瀟寒雨萬重山<lb/>
　　　其四<lb/>
流水人家洞裏幽清猿古木思悠悠别家幾度藤蘿月<lb/>
<pb n="KR4h0117_WYG_301-35b"/>
閒却瑶琴石上秋<lb/>
　　　晩眺<lb/>
白雲深處野人家倚杖閒吟日未斜江上數峰看欲盡<lb/>
晩鐘殘月入蘆花<lb/>
　　　送陳文叔分教融州<lb/>
别來三載一相逢百越雲山意萬重回鴈峰高霜月冷<lb/>
夢魂猶憶帝城鐘<lb/>
　　　客中元夕<lb/>
<pb n="KR4h0117_WYG_301-36a"/>
花市銀燈夜向深香風羅綺逈沈沈不知何處笙歌起<lb/>
傳得新愁上客心<lb/>
　　　伏枕<lb/>
衰病龍鍾兩鬢華荷衣弱體不勝加空山遥夜人聲絶<lb/>
一㸃殘燈落盡花<lb/>
　　　畵馬<lb/>
塞上畨兒控驌驦豈知天厩有乗黄春風馳道花如錦<lb/>
玉勒驕嘶出建章<lb/>
<pb n="KR4h0117_WYG_301-36b"/>
　　　題鄭介叔扇<lb/>
谷口幽居逈不忘青山修竹舊書堂别來十載林間月<lb/>
風落松花入夢香<lb/>
　　　送林漢孟之温陵<lb/>
年來知已各離群况是春深又别君栁色青青芳草緑<lb/>
停杯凄絶一江雲<lb/>
　　　寄沈魯原<lb/>
緑蘿潭島碧紛紛門掩青山獨卧雲殘月空江清夢逺<lb/>
<pb n="KR4h0117_WYG_301-37a"/>
令人長憶沈休文<lb/>
　壯在襁褓時不幸先人奄棄大兄尚幼荷慈母<lb/>
　鞠育之恩寛柔之誨至于成立命從師學宣徳<lb/>
　乙夘濫竽科第幸叨微禄嘗痛念先人值時多<lb/>
　故投老林泉著作無有虚日惜夫舊稿厪存者十<lb/>
　僅一二壯不肖弗能光紹先志以亢厥宗焉敢沒<lb/>
　先人之所存敬録諸體詩分為鳴秋前後集命工<lb/>
　夀梓置于家塾垂諸永久為我子孫珍藏而保愛<lb/>
<pb n="KR4h0117_WYG_301-37b"/>
　之時景泰五年嵗次甲戍春三月朔旦孤子壯謹<lb/>
　識<lb/>
　　林敏<lb/>
　　　塘上行<lb/>
石髪明濯濯江蘺復田田蘼蕪獨何為零落朝露先深<lb/>
塘㑹有涯別木仍有顛條風江上行憂來悄無邊羅衣<lb/>
怯素體齋沐况經年嘗以蘭蕙心喻作金石堅誰謂膠<lb/>
與漆中道成棄捐不食蓮菂苦焉知萍實妍不歎蒲栁<lb/>
<pb n="KR4h0117_WYG_301-38a"/>
老翻疑雨露偏人影亂止水飛魂逐榆烟大堤囘輦處<lb/>
合沓生苔錢愁聞歌緑水徃古皆共然<lb/>
　　　歩虚詞<lb/>
杳杳紫金闕飛甍集祥雲玉女擁龍旂執節推朱輪𤣥<lb/>
元降綸音列坐諸天君瓊臺雨寳花仙衆何繽紛赤舄<lb/>
跨青牛黄冠驂鶴羣冲虚奏鐃吹不許世人聞臣愚但<lb/>
長跽垂紳訴衷勤秦皇欲不死服食空多門漢武鑄金<lb/>
莖未能沃心焚勅賜太上符真詮秘其文假合作容貎<lb/>
<pb n="KR4h0117_WYG_301-38b"/>
蟬蜕超埃氛瑶池洗毛髓彩翠仍氤氲五内洞靈曜三<lb/>
葩吐竒芬芝草産玉田呼龍自耕耘忽而與天壤心影<lb/>
無嶙峋雲霓為余駕虎豹向我蹲上見風雨跡下見天<lb/>
地根凌風逝不返浩劫應長存<lb/>
　　　留别壺公山人<lb/>
夙昔負靈異齋沐營丹砂經年竟無成乃知仙路賒為<lb/>
文何足道説劒徒矜誇神情若飄風浮海思乗槎涵江<lb/>
入雲水天影明蒹葭窮源杳莫測石瀬仍幾家月從壺<lb/>
<pb n="KR4h0117_WYG_301-39a"/>
山出照見菖蒲花龍吟波上烟鳥散空中霞揺曵鳴吾<lb/>
琴蕙心豁天葩夫子乃知音延之飯胡麻塵蹤未洗髓<lb/>
爛熳遊天涯永懐靈境逈矯首長吁嗟<lb/>
　　　晦日稍次山谷<lb/>
清溪殊險豁石瀬何淙淙尋源竟莫測又復上幾重行<lb/>
處衆壑盡望中天影空於焉倐含景水木相玲瓏温翠<lb/>
翳巾舄片雲起西峰忽忽洞深杳大圎變溟濛飛湍逗<lb/>
日月急雨隨蛟龍洗心投白鳥息見期青松願因紫霞<lb/>
<pb n="KR4h0117_WYG_301-39b"/>
秘永諧鸞鶴蹤<lb/>
　　　夢秋<lb/>
狐狸泣海月簷隙分斜光隂風颯然來萬籟秋茫茫寒<lb/>
聲吊落葉逺思悲雁行寂歴夢中語心魂亂飛揚雲根<lb/>
秋水浄石上秋草長逡巡破隂翳白日升扶桑<lb/>
　　　曉發石竹山卧龍潭<lb/>
飛軒窅洞碧溪口寒流深溪南一峰峻衆壑波上隂杉<lb/>
松亂天影水月乃余心時節開竺書寂寂空中音雜花<lb/>
<pb n="KR4h0117_WYG_301-40a"/>
逗秋思鳴瀑絃素琴願垂白鶴影永矣諧幽尋<lb/>
　　　清源洞作<lb/>
松柏隘石門清溪垂亂花尋源望不極水上流胡麻衆<lb/>
壑相崩奔一峰凌斷霞昔人煉骨處白石盤陽厓至今<lb/>
風雨來猶疑下霓車㝠心道經秘假寐紫皇家授以霹<lb/>
靂文晤言營丹砂<lb/>
　　　晩次流沙河<lb/>
湖口寒山蒼芳草猶未歇扁舟諧逺尋曠然向雲闕北<lb/>
<pb n="KR4h0117_WYG_301-40b"/>
風蘆葦鳴白日波上沒其時鴻雁來擁棹蛟龍窟遂歌<lb/>
滄浪清而乃濯𤣥髮風氣逗天影蘿雨澤人骨石上弹<lb/>
玉琴清響在林樾到家興未已夢遶松際月<lb/>
　　　春日過高逸人别墅<lb/>
此地有别墅投閒尋隐淪酌君樽中醪笑我衣上塵石<lb/>
竹拂瑶席野荷清角巾雙松駐白日一水流青春盤谷<lb/>
憶李愿鑑湖懐季真古有逸民傳非君誰與論<lb/>
　　　江上送鄭山人<lb/>
<pb n="KR4h0117_WYG_301-41a"/>
祖帳送離人勞歌暮烟裏暝來江上宿殘日照寒水清<lb/>
尊醉落花孤棹依蘆葦雨翳燈影微風兼笛聲起後夜<lb/>
有相思緘書寄雙鯉<lb/>
　　　天王寺<lb/>
珠宫隐上方載酒一乗興雨歇瀑水凉雲歸古松暝忘<lb/>
機野禽狎發詠山鬼聼坐對月上時空山響烟磬<lb/>
　　　登宿雲臺得外字<lb/>
香刹辭世氛况同野人㑹寒巖結暝隂古殿藏深翠目<lb/>
<pb n="KR4h0117_WYG_301-41b"/>
䀨逺空半興落飛烏外日暮惜解擕相看㗳然喟<lb/>
　　　夏夜陪宗兄林八員外雙溪蘭若宴集得夜字<lb/>
散帙棲鳥時幽尋憇精舍天吟風滿巾露飲月侵夜烟<lb/>
篠澄逺心雲蘿翳長夏囘看衆壑隂杳靄鐘聲罷<lb/>
　　　寄山中人王錫<lb/>
埜服逢山客探𤣥輔嗣甥蘇門風外嘯盤谷醉中行候<lb/>
館迷征雁春城過曉鶯佇看花落盡思爾豁吟情<lb/>
　　　題流紅圖<lb/>
<pb n="KR4h0117_WYG_301-42a"/>
玉溝澄晩色金屋閉秋塵鴛被辭君寵蛾眉妬妾身掖<lb/>
庭霜葉赤永巷露苔新欲寫心中事含情祗自顰<lb/>
　　　懐宗兄林八左遷興業長史<lb/>
南宫歸卧久興業左遷時誰念連枝㑹翻為夢草思鶺<lb/>
鴒霜霰急鴻雁信音遲佐邑應多暇長吟謝朓詩<lb/>
　　　贈醫者<lb/>
海上烟霞濶山中歳月淹引泉隂澗逈採藥晩風恬迹<lb/>
比韓康隐名將子訓兼長安無二價猶是慕清亷<lb/>
<pb n="KR4h0117_WYG_301-42b"/>
　　　期宗人林大遊華藏海<lb/>
巾舄行歌接梵筵偶來松下草芊芊也知只在秋雲裏<lb/>
潭水溪花到處禪<lb/>
　　　題畵<lb/>
三生石上舊烟蘿九曲閒雲倚醉過滿地松花仙夢覺<lb/>
春聲都入榜人歌<lb/>
　　　江南意<lb/>
露侵紅粉鏡臺斑眉黛含愁蹙逺山長在深閨那識路<lb/>
<pb n="KR4h0117_WYG_301-43a"/>
秋來夢遶穆陵關<lb/>
湘裙剪就茜裙新愁裏風光病裏身强整釵符隨女伴<lb/>
隔簾教喚賣花人<lb/>
　　吳海<lb/>
　　　遊郎官峰<lb/>
連山如波濤高峰盪雲日萃然孤杓聳其勢孰可匹危<lb/>
攀将欲飛俯瞰覺自失羅田幾聚落端坐見繊悉南延<lb/>
川源深北望海水出處高視益逺縮地豈有術天寒霜<lb/>
<pb n="KR4h0117_WYG_301-43b"/>
露交收穫事已畢仍年蝗旱餘民物盡蕭瑟遘兹得非<lb/>
幸惆悵寧具述<lb/>
　　　遊七巖寺同行諸君子<lb/>
羅田衆山中七巖獨高秀經營将半載宿顧始得副縁<lb/>
雲攀鳥道十歩九<graphic n="KR1626" url="https://raw.githubusercontent.com/kanripo/KR-Gaiji/master/images/KR1626.png" mimeType="image/png"/>
                    <graphic n="KR1700" url="https://raw.githubusercontent.com/kanripo/KR-Gaiji/master/images/KR1700.png" mimeType="image/png"/>剛飇從北來巖谷盡號嗷促歩<lb/>
赴層巔依石避野燒欎然烟焰交歘若雷電遶其勢吁<lb/>
可畏僮僕盡驚走須臾得少息方覺性命有列坐咸自<lb/>
慶啗胾酌大斗隂陽却變化霏雨垂白晝癡雲迷海嶼<lb/>
<pb n="KR4h0117_WYG_301-44a"/>
昏霧失林藪歸途畏虎迹慘慘暝色厚幽懐莫能寫造<lb/>
次宜自咎述此成短章聊用紀邂逅<lb/>
　　　夏日燕東臯亭<lb/>
展席俯清池倚檻盼層巘苖緑滿平疇草秀被長坂風<lb/>
度荷氣清日移樹隂轉長笑天為高汎觀心自逺良時<lb/>
會豈易莫待嵗華晚<lb/>
　<lb/>
　<lb/>
<pb n="KR4h0117_WYG_301-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷三百一<lb/>
</p>
<p>
</p>
  </div>
</body>
</text>
</TEI>
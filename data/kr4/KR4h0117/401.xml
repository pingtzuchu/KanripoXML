<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉厯代詩選巻四百一</head> <lb/>
    <p>
<pb n="KR4h0117_WYG_401-1a"/>
欽定四庫全書<lb/>
　石倉厯代詩選巻四百一<lb/>
　　　　　　　　　　　　明　曹學佺　編<lb/>
　明詩次集三十五<lb/>
　　楊光溥<lb/>
　　　飲馬長城窟<lb/>
辭家日已遠胡雁飛南征炯炯鐵兠牟散被縵胡纓仰<lb/>
視天山雪俯涉交河氷匈奴未殱夷壯士無歸情結髮<lb/>
<pb n="KR4h0117_WYG_401-1b"/>
習韜略胸中有竒兵寶劒雙轆轤秋蓮出匣明報國思<lb/>
殞軀蹀血單于庭豈以虜陣强令我心膽驚刻期斬賢<lb/>
王結束奮先爭功成不受賞千載麒麟名<lb/>
　　　結客少年場<lb/>
魏其昔好客門庭集如雲一朝辭相位高堂忽揚塵食<lb/>
禄尚弗報况兹杯酒恩始知結客難何必皆縉紳屠沽<lb/>
有竒士緩急真可親季布託朱家荆軻西入秦感恩在<lb/>
一言誓死不惜身錦帶佩雙鈎結客洛東門探丸羅劇<lb/>
<pb n="KR4h0117_WYG_401-2a"/>
孟義氣凌秋旻嗤彼武陽子死灰何足云<lb/>
　　　烏夜啼<lb/>
瑣窗未啓天欲明棲烏枝上啼有聲閨中少婦夢初覺<lb/>
聞罷啼聲雙淚落爾啼應有赦不管人離別閒眼望郎<lb/>
郎不來樓外斜横半邊月<lb/>
　　　大堤曲<lb/>
春蒲青春草緑大堤女兒顔如玉㫁腸不管往來人隔<lb/>
江但唱留春曲高髻挽烏鴉滿頭都帶花春陽踏徧倦<lb/>
<pb n="KR4h0117_WYG_401-2b"/>
還家未審何年嫁夫婿倚窗無語彈琵琶<lb/>
　　　隴頭水<lb/>
隴坂何﨑嶇十里九迴折下有隴頭水日夜聲嗚咽行<lb/>
人到此聞水聲回首吞聲多愴戚惟有壯士心剛似昆<lb/>
吾鐵近水磨寶刀擬拭匈奴血肯為兒女態行行慘離<lb/>
別所志圖麒麟一身甘隕國此水本無情何為使人惻<lb/>
　　　前有尊酒行<lb/>
綺窗日暖櫻桃紅玊缸酒乳蒲萄濃燕姬醉舞驕春風<lb/>
<pb n="KR4h0117_WYG_401-3a"/>
當筵已覺飛花空流光過眼如轉蓬人間豈有浮丘公<lb/>
丁寧勸君酌酒到君莫停且看萬事浮雲輕朱樓回首<lb/>
日西下何妨對月聽銀箏<lb/>
　　　又<lb/>
青軒㡬樹桃花開黄鸝啼處春風來眼前况有一樽酒<lb/>
何妨滿泛黄金杯對酒欲高歌照影心茫然霜毛日月<lb/>
凋朱顔嗚呼流光欺人兮胡為不滿塵世之百年安得<lb/>
駕飛龍乘紫煙直與安期羡門萬古長周旋<lb/>
<pb n="KR4h0117_WYG_401-3b"/>
　　　烏棲曲<lb/>
庭前有雙樹夜半來烏棲感此已愁人更聞烏夜啼記<lb/>
得郎行初種柳樹今已到勝巢牖綺窗半掩對棲烏夜<lb/>
夜望郎腸欲枯金壺漏永將何如<lb/>
　　　玊壺吟<lb/>
玊壺吟西風獵獵愁人心人心本不愁柰此霜毛侵憶<lb/>
昔獻賦金鑾殿意氣當年比謫仙飛龍賜出天閑馬紫<lb/>
陌看花著玉鞭犀盤寶瓮黄金注幾度承恩白玉筵聖<lb/>
<pb n="KR4h0117_WYG_401-4a"/>
恩浩蕩深如海涓滴未酬顔已改老驥猶懐千里心欲<lb/>
把青春問天買<lb/>
　　　雙燕離<lb/>
雙燕來從海東國萬里相隨肯相失玊堂金屋春晝長<lb/>
兩兩雕梁相對立一朝鷙鳥抉其雄孀雌來往悲巢空<lb/>
終日呢喃不停語似將哀苦愁春風襄陽女兒姚玊京<lb/>
十五畫得雙眉成可憐中道守空屋見此孀燕偏傷情<lb/>
舉頭問爾燕爾與儂誰苦爾死徒一身儂死抛夫母君<lb/>
<pb n="KR4h0117_WYG_401-4b"/>
不見臨卭曾有當壚人未知聞此傷情否<lb/>
　　　村居漫興三首<lb/>
草堂時睡醒一卷太𤣥經道任衣冠舊文祈筆硯靈雨<lb/>
階添嫩碧山牖納遙青衰老容吾飲還應問酒星<lb/>
老去常昬飲支離仗酒全存亡驚故友寒暑感流年書<lb/>
映松窗月茶烹土銼煙一琴高挂壁陶令任無絃<lb/>
莫怪林泉僻衡門尚考槃愛紉蘭葉佩學製笋皮冠黠<lb/>
䑕凌人走殘蝸綴壁乾柳塘春水淺辜負一漁竿<lb/>
<pb n="KR4h0117_WYG_401-5a"/>
　　　隱居<lb/>
龐公幽遯處無客欵松扉酒德新成頌禪心久息機檻<lb/>
花栖夾蝶砌蘚走伊威回首煙波地空嗟萬事非<lb/>
　　　自述<lb/>
保德魚鹽部分符已二年河分西陜界地控北胡天行<lb/>
部無完屋傳家有敝氊吾歸尋舊隱須信橘中仙<lb/>
　　　雨後<lb/>
詩就方辭枕回頭記不真草堂三日雨花塢半年春緑<lb/>
<pb n="KR4h0117_WYG_401-5b"/>
酒多閒日白頭非故人眼看湖水漲正好釣青蘋<lb/>
　　　村居<lb/>
柴門臨水閉逺樹接平疇菜町穿蝴蝶桑村囀栗留世<lb/>
機今已息身計更何求只有看山癖晴明始上樓<lb/>
　　　村夜<lb/>
山村煙樹外時聽子規啼碧蘚花間地青蔬雨後畦年<lb/>
光飛野馬身事走醯雞却笑山妻苦繰車響院西<lb/>
　　　久旱<lb/>
<pb n="KR4h0117_WYG_401-6a"/>
旱久千家市朝朝米價增焚尫憂縣宰乞米避隣僧赤<lb/>
地連苗坼黄塵障日騰何時松下榻一雨洗炎蒸<lb/>
　　　山居漫興<lb/>
散髮長松下從教碧蘚侵青春呼酒伴白日卧書林問<lb/>
卜辭詹尹澆畦接漢隂每逢天氣好行坐白雲岑<lb/>
久辭城府去黙坐歎浮生服食非吾事炎凉任世情山<lb/>
光浮墨沼松影落書棚一曲滄浪水長年可濯纓<lb/>
破研經年洗詩成不計篇松窗迷鶴夢石壁雜蝸涎市<lb/>
<pb n="KR4h0117_WYG_401-6b"/>
逺無鮮食堂低但採椽野芳經雨後屐齒㡬回穿<lb/>
遶舍團青嶂蕭然自一村竹煙茶竈煖松火酒爐温徑<lb/>
引通池水巖藏嘯月猿故人無孺子誰復過陳蕃<lb/>
　　　自歎<lb/>
自到東山住柴門盡日扄三間懸罄室一巻相牛經帳<lb/>
覆蘿隂翠茵鋪草色青只因多酒債贏得屈原醒<lb/>
　　　丁卯大旱<lb/>
寂寂江村外荒郊但蒺藜暑驕雞戀樹旱久燕愁泥沙<lb/>
<pb n="KR4h0117_WYG_401-7a"/>
壓汀花㟁塵埋圃菜畦好山依舊在無興入詩題<lb/>
　　　上巳二首<lb/>
百年逢上巳花柳徧春城燕麥迎風舞桑鳩喚雨鳴逃<lb/>
禪常晏起脩禊偶閒行却憶蘭亭會風流萬古情<lb/>
野老行遊處風光屬暮春荇牽青帶軟蒲發紫茸新祓<lb/>
禊臨沂上衣冠繼洛濱舞雩歸詠處今日已成塵<lb/>
　　　夏日<lb/>
凉風動紈扇不用憩青林隴麥行秋令庭槐轉午隂簟<lb/>
<pb n="KR4h0117_WYG_401-7b"/>
鋪青薤軟茶泛翠濤清石室談詩處林僧久不尋<lb/>
　　　元日試筆<lb/>
五更喧爆竹窮鬼想潛蹤傳菜忙中婦延賓及下舂雲<lb/>
開驅屏翳氷泮露鰅鱅怪底兒童笑銀幡映老容<lb/>
　　　六十<lb/>
短髮垂肩白蹉跎六十年乾坤歸老眼歲月付癯禪嗜<lb/>
酒劉𤣥石躭詩孟浩然採薇應亦足無事祝蒼天<lb/>
　　　袁都司邀飲<lb/>
<pb n="KR4h0117_WYG_401-8a"/>
將軍能好客藩臬會高堂鱠切銀絲細羮傳玊粉香箏<lb/>
聲哀象板觴政急桑郎酩酊還留坐梅花月轉廊<lb/>
　　　閒居二首<lb/>
長日壺觴止半醺泉聲時在柳頭聞雲生北渚迷松色<lb/>
雨歇西巖過鹿羣山寺有僧求醉帖草堂無客賞竒文<lb/>
煙霞萬頃柴門外芳草微茫路不分<lb/>
村北村南麥正秋石榴開徧屋西頭槐隂午院初移榻<lb/>
山色晴簾不下樓書巻愛儲高士傳酒錢堪博醉鄉侯<lb/>
<pb n="KR4h0117_WYG_401-8b"/>
草衣木食平生足不愧當年馬少游<lb/>
　　　客至<lb/>
門外君來識履聲兒童見慣亦歡迎百年友義南州榻<lb/>
一代詩豪北府兵書院雨添芳草徧硯池風引落花輕<lb/>
酒邊不話人間事但鼓瑤琴一再行<lb/>
　　　漫興<lb/>
池塘風動水沄沄靜倚南樓坐夕曛春到緑回江上柳<lb/>
雨晴紅見海東雲班生壯節曽投筆蘇晉長齋不茹葷<lb/>
<pb n="KR4h0117_WYG_401-9a"/>
病起渾忘腰帶減傍人錯訝沈休文<lb/>
　　　春日感懐<lb/>
簿領沈迷久不堪杏花春雨殢江南四旬已老還添一<lb/>
九載初遷又歴三歲月匆匆春夢短乾坤落落壯心慙<lb/>
不須更假桑郎酌暖日薰人已自酣<lb/>
　　　晉陽放歸偶書<lb/>
倦鳥思林尚未歸夕陽簾幙篆煙微影搖翠篠風初定<lb/>
香泛紅蕖水正肥吏牘漸消塵土夢客程先試薜蘿衣<lb/>
<pb n="KR4h0117_WYG_401-9b"/>
不須更假神巫卜草屋柴扉少是非<lb/>
　　　春日村居<lb/>
鋤罷園蔬又治田隂隂榆柳䕃堂前市沽頓積頻年債<lb/>
午夢真成小洞仙㡬葉漁舟春水渡一聲樵笛夕陽川<lb/>
回思車馬紅塵路却恨歸來已暮年<lb/>
　　　又<lb/>
萬竹東頭一草亭身閒不著息心銘午風語燕棃花院<lb/>
春水浮鷗杜若汀世事到頭真過客人生回首即浮萍<lb/>
<pb n="KR4h0117_WYG_401-10a"/>
日高理罷滄浪鬂閒課園丁種茯苓<lb/>
　　　又<lb/>
曉雨初晴滿院清瑤琴一曲遣浮生柳依花塢傳春信<lb/>
水隔山城遠市聲酒賤每逢田父醉詩成還就野僧評<lb/>
尚嫌村客人煙鬧擬就煙霞學向平<lb/>
　　　初歸<lb/>
組紱勞生兩鬂星歸來笑殺草堂靈秋風蘿蔓迷樵徑<lb/>
春水桃花失釣汀澼絖久慙龜手藥養生新買種魚經<lb/>
<pb n="KR4h0117_WYG_401-10b"/>
等閒睡醒茅簷日坐看山中草樹青<lb/>
　　　城北別業<lb/>
雲去雲來傍短簷開荒十畝似陶潛春來徒笑苔錢在<lb/>
秋到先憑雁字占茅屋日高喧燕壘柳塘波暖落魚銛<lb/>
門前十里春山色怪得經旬不捲簾<lb/>
　　　官舎寓懐一首<lb/>
露下銀床爽氣殷密垂珠箔思紛紛黄花籬外蟲喧砌<lb/>
紅葉階頭犬吠雲桐韻暗依更漏響龍涎高伴夜燈焚<lb/>
<pb n="KR4h0117_WYG_401-11a"/>
袖中七寶還收在試問秋蟾缺㡬分<lb/>
　　　春日山村寫事三首<lb/>
柳隂深處是吾廬漁舎田家共一墟阮籍賓朋多嗜酒<lb/>
鄭𤣥奴僕謾知書長生不待燒丹竈安步惟消下澤車<lb/>
昨日東郊春雨足科頭猶自帶經鋤<lb/>
病眼昬昬罷草𤣥水涯行盡又山巔午風花柳韋郎曲<lb/>
春雨桑麻鄠杜田老去楊朱甘避席醉來蘇晉愛逃禪<lb/>
小園半畝都鋤徧種得昌陽欲引年<lb/>
<pb n="KR4h0117_WYG_401-11b"/>
桃花亂發柳梢齊人倚欄干費品題十里芳村桑落酒<lb/>
一渠流水漢隂畦草堂客到惟談易松寺僧來也過溪<lb/>
一枕紙屏春睡醒竹窗猶報午時雞<lb/>
　　　山居<lb/>
舎南舎北響繰車雞犬林中共幾家老去尚勞餬口計<lb/>
午風庭院曬松花<lb/>
　　　罷釣<lb/>
半篙春水子陵磯誰説詩愁帶減圍斜日柳隂人釣罷<lb/>
<pb n="KR4h0117_WYG_401-12a"/>
堤頭坐看水鷗飛<lb/>
　　　春暮<lb/>
園林到處競芳菲此日看看景致微胡蝶不知春似夢<lb/>
斜陽猶傍菜花飛<lb/>
　　　雨晴<lb/>
人事悠悠一釣臺人間贏得好懐開東風醉罷雞豚社<lb/>
坐看茅簷燕子來<lb/>
　　　夏日即景<lb/>
<pb n="KR4h0117_WYG_401-12b"/>
黄梅時節雨初晴半畝槐隂小院清却怪山童驚夢覺<lb/>
午風吹送搗茶聲<lb/>
　　　夏日<lb/>
緑樹隂中不掩闗茅簷風靜燕初還滄波𣺌𣺌斜陽外<lb/>
㫁送詩愁是遠山<lb/>
　　　寫事<lb/>
浮世興衰無問渠身閒贏得白雲居山窗老眼還能誦<lb/>
更向人間覓異書<lb/>
<pb n="KR4h0117_WYG_401-13a"/>
　　　惜春<lb/>
一年春事等閒過流水光隂柰老何莫惜花殘難載酒<lb/>
黄鶯啼處緑隂多<lb/>
　　　又<lb/>
一年又是暮春天冉冉流光下水船有酒更須連日飲<lb/>
㡬人垂白在花前<lb/>
　　　上巳<lb/>
細柳新蒲徧水潯流觴今喜盍朋簪野人那有紅塵垢<lb/>
<pb n="KR4h0117_WYG_401-13b"/>
也抱山隂祓禊心<lb/>
　　　柴門<lb/>
溪上柴門掩翠微無人談是更談非近來老眼看書倦<lb/>
燈影軒窗夜坐稀<lb/>
　　　春歸<lb/>
酒肆逢春屢典衣一年無柰又春歸好花落盡桃千樹<lb/>
㡬日山人不啓扉<lb/>
　　　暮春<lb/>
<pb n="KR4h0117_WYG_401-14a"/>
養拙林泉久避人西門斜日鳥啼春東君亂撒榆錢下<lb/>
散與貧家不算緡<lb/>
　　　春去<lb/>
東風呌㫁杜鵑魂𣺌𣺌平原接遠村芳草不知春正好<lb/>
夕陽依舊怨王孫<lb/>
　　　遊春<lb/>
芳原何處駐遊輪到處尋詩景物新斜日畫橋春正暖<lb/>
紛紛夾蝶趂人遊<lb/>
<pb n="KR4h0117_WYG_401-14b"/>
　　　過道院<lb/>
一曲清溪遶舎香相迎猿鶴意安詳道人采藥歸來晩<lb/>
松下殘棋滿石牀<lb/>
　　　武鄉分司<lb/>
民屋蕭條僅百家流鶯啼處柳隂斜使臺坐對南山脚<lb/>
十里春流漾落花<lb/>
　　　思歸<lb/>
冉冉流光變二毛天門空仰五雲高故鄉一望天涯盡<lb/>
<pb n="KR4h0117_WYG_401-15a"/>
幾日歸心折大刀<lb/>
　　　自歎<lb/>
十年一署華州曹醉飲松醪讀楚騷眼底有誰憐駿骨<lb/>
黄金欲鑄九方臯<lb/>
　　　觀田<lb/>
布糓聲中雨霽天緑楊輕鎖一村煙瓦盆半醉青州釀<lb/>
白水東頭看種田<lb/>
　　　閨思<lb/>
<pb n="KR4h0117_WYG_401-15b"/>
柳色青青壓粉牆珠簾忽到落花香美人獨抱琵琶坐<lb/>
燕語鶯啼枉㫁腸<lb/>
　　　早春<lb/>
靜掩茅堂隔市囂讀書窗外鳥聲嬌柳條乍暖全無力<lb/>
暗倩東風擺舞腰<lb/>
　　　江樓閒坐<lb/>
東風滿徑落花泥獨坐江樓到日西欸乃一聲沙鳥散<lb/>
流鶯正在水邊啼<lb/>
<pb n="KR4h0117_WYG_401-16a"/>
　　　金陵夜泊<lb/>
孤舟此夜泊金陵月滿秋江玊宇澄隔㟁數聲何處笛<lb/>
蓼花深處一漁燈<lb/>
　　　詩懶<lb/>
夕陽門巷落花頻老去能逢幾度春兩日無詩方怪懶<lb/>
一聲啼鳥又催人<lb/>
　　　春去<lb/>
樓外青帘近酒家鶯聲巷陌夕陽斜東風暗地隨春去<lb/>
<pb n="KR4h0117_WYG_401-16b"/>
幾日無人來賣花<lb/>
　　　出郭<lb/>
出郭來尋野店春暖風芳草駐遊輪隔牆定是有花處<lb/>
夾蝶亂飛香撲人<lb/>
　　　公子<lb/>
五侯門館鬭回鷄呼酒章臺日未西却笑燕姬調醉客<lb/>
花前爭唱白銅鞮<lb/>
　石倉歴代詩選巻四百一<lb/>
</p>
<p>
</p>
  </div>
</body>
</text>
</TEI>
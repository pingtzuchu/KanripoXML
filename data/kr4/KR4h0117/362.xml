<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百六十二</head> <lb/>
    <p>
<pb n="KR4h0117_WYG_362-1a"/>
欽定四庫全書<lb/>
　石倉歴代詩選巻三百六十二<lb/>
　　　　　　　　　　　　明　曹學佺　編<lb/>
　明詩初集八十二<lb/>
　　瞿佑<hi>字宗吉錢塘人以薦歴仁和臨安教諭陞周府右長史有存齋詩集</hi>
　　　春愁曲<lb/>
杏雨調泥隨燕嘴煙重栁條扶不起採香蝴蝶掛蛛絲<lb/>
不惜將身為花死東風入幕動流蘇寳篆燒殘睡鴨爐<lb/>
<pb n="KR4h0117_WYG_362-1b"/>
綉牀塵積錦機怨巧語誰能憑紫姑小砑吴牋雙鳯翅<lb/>
墨痕濃沁相思字玉釵半脫帕蒙頭寛盡玲瓏金纒臂<lb/>
　　　折花怨<lb/>
雙飛蝴蝶翻金粉風裏流鶯棲未穏銀瓶汲水漾漣漪<lb/>
下階自㨂珊瑚枝雖然得入華堂裏未必春光願如此<lb/>
樹頭花落還結子瓶内明朝抱香死東風一様發陽和<lb/>
豈知中道有蹉跎人生輕出棄根本失枝落節將奈何<lb/>
　　　故宫歎<lb/>
<pb n="KR4h0117_WYG_362-2a"/>
金輪夜半北方起炎精未墮光先已青衣去作行酒人<lb/>
泥馬來為失郷鬼江頭宫殿列巑岏湖上笙歌樂宴安<lb/>
魚羮自從五嫂乞殘酒却笑儒生酸格天閣上燒銀燭<lb/>
申王計就蘄王逐累世内禪諱言兵中興之功罪難贖<lb/>
開邊釁動終倒戈師臣函首去求和木綿庵下新鬼哭<lb/>
誤國重逢賈八歌琉璃作花禁珠翠上馬裙輕淚粧媚<lb/>
朔風吹塵笳鼔鳴天目山崩海潮避徃事興亡誰與論<lb/>
亭亭白塔鎮愁魂惟有棲霞嶺頭樹至今人說岳王墳<lb/>
<pb n="KR4h0117_WYG_362-2b"/>
　　　舊鏡嘆<lb/>
美人在時對鏡粧美人去後鏡無光玉臺零落白鳯凰<lb/>
錦囊抛擲紅鴛鴦夜深唶唶聞鏡語何不持掛墳前樹<lb/>
新人新鏡自相宜舊物荒凉無所依<lb/>
　　　義士行<lb/>
鍊金鑄范蠡買絲繡平原逝者恐無知徒用勞心魂吾<lb/>
聞食主禄終當與主同禍福又聞著主衣豈忍為人作<lb/>
光輝任安念舊不改輪豫讓報讐須殺身酒不必澆劉<lb/>
<pb n="KR4h0117_WYG_362-3a"/>
伶墳上土劒不必掛徐君墓前樹感君恩重死相從冥<lb/>
漠重泉有逢處<lb/>
　　　㸔燈詞<hi>十三首</hi>
東家砍竹縳山棚西舍邀人合鳯笙官府榜文初出了<lb/>
今宵喜得晩來晴<lb/>
都司煙火掲髙竿萬斛珠璣撒玉盤㸔到頂頭齊喝采<lb/>
紫葡萄上月團團<lb/>
南瓦新開影戯場滿堂明燭照興亡㸔㸔弄到烏江渡<lb/>
<pb n="KR4h0117_WYG_362-3b"/>
猶把英雄說覇王<lb/>
銷金小<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>掲髙標紅藕青梅滿擔挑依舊承平風景在<lb/>
街頭吹徹賣餳簫<lb/>
傀儡裝成出教坊綵旗前引兩三行郭郎鮑老休相笑<lb/>
畢竟何人舞袖長<lb/>
寳盖髙懸畫閣深生紅繡帶細描金就中好箇流蘇結<lb/>
萬轉千迴共一心<lb/>
香帶交垂八尺髙紅燈影裏見絲毫傍人總道工夫巧<lb/>
<pb n="KR4h0117_WYG_362-4a"/>
一月香閨弄剪刀<lb/>
女伴相邀趂晩晴暫離粧閣歩輕盈當街怕有巡軍見<lb/>
只向齊簷屋下行<lb/>
隨分梳粧淺淡衣像生花朶閙蛾飛年時也有燒香願<lb/>
同上吴山及早歸<lb/>
百媚懷春不自由好粧金屋貯風流誰教誤向燈街見<lb/>
斷送癡人死未休<lb/>
風簾珠翠動紛紛笑語聲喧隔户聞明月滿街天似水<lb/>
<pb n="KR4h0117_WYG_362-4b"/>
不知何處着行雲<lb/>
文錦坊西後市南閙竿挑過百花籃少年遊子誇輕俊<lb/>
拾得雙頭碧玉簪<lb/>
村裏兒童暫入城隨羣齊上大街行歸來徹夜渾忘睡<lb/>
從此春田懶去耕<lb/>
　　　西湖四時曲<lb/>
西湖景春日最宜晴花底管絃公子宴水邊羅綺麗人<lb/>
行十里按歌聲<lb/>
<pb n="KR4h0117_WYG_362-5a"/>
西湖景夏日正堪遊金勒馬嘶垂栁岸紅粧人泛採蓮<lb/>
舟驚起水中鷗<lb/>
西湖景秋日更宜觀桂子岡巒金谷富芙蓉洲渚綵雲<lb/>
間爽氣滿前山<lb/>
西湖景冬日轉清竒賞雪樓臺評酒價觀梅園圃訂春<lb/>
期共醉太平時<lb/>
　　　姮娥奔月<lb/>
一丸靈藥少人知竊去應無再得期后羿空能殘九日<lb/>
<pb n="KR4h0117_WYG_362-5b"/>
那知月裏却容私<lb/>
　　　龍女傳書<lb/>
海水桑田事可哀神仙只合住蓬萊擘麟暫露纎纎手<lb/>
勾引閒人背癢來<lb/>
　　　織女牛夫<lb/>
錦機停織動經秋恨逐銀河一水流人世底須爭巧拙<lb/>
乞來何不妮牽牛<lb/>
　　　王母仙桃<lb/>
<pb n="KR4h0117_WYG_362-6a"/>
周王漢帝總成空未及桃花一度紅殿上小兒差耐乆<lb/>
等閒三入果園中<lb/>
　　　后土瓊花<lb/>
阿武臨朝若鬼神春風屢動壁衣塵唐臣不敢揚君醜<lb/>
移謗瓊花觀裏人<lb/>
　　　洛神凌波<lb/>
採珠拾翠故逡巡虚惱陳王賦感甄逺與驚鴻踏波去<lb/>
望中猶想襪塵輕<lb/>
<pb n="KR4h0117_WYG_362-6b"/>
　　　毛女成仙<lb/>
童女樓船去不歸三山何處覔靈芝神仙只在秦宫裏<lb/>
底事君王却不知<lb/>
　　　則天春思<lb/>
朝罷金輪出上陽詔書火急報春光苑中謾有千紅紫<lb/>
不及蓮花似六郎<lb/>
　　　飛燕掌舞<lb/>
雉扇霓旌錦作圍避風臺冷不勝衣身輕毎欲隨風去<lb/>
<pb n="KR4h0117_WYG_362-7a"/>
追逐花間赤鳯飛<lb/>
　　　阿嬌金屋<lb/>
咫尺長門有别離君心寧記主家時黄金作屋成何事<lb/>
只辦相如買賦資<lb/>
　　　武靈白華<lb/>
洛苑中間楊白華隨風飄泊向天涯悲歌未斷腸先斷<lb/>
日落長秋起暮鴉<lb/>
　　　戚姬臨池<lb/>
<pb n="KR4h0117_WYG_362-7b"/>
鴻鵠歌殘事已危空將趙國付期期主張一子猶無䇿<lb/>
底用重臨百子池<lb/>
　　　馮媛當熊<lb/>
黼座臨軒寳扇開縁何鷙獸忽驚猜若非白日將身試<lb/>
安得黄昏入夢來<lb/>
　　　西施含顰<lb/>
捧心嬌態黯如愁長使東鄰欲效尤豈是預知亡國禍<lb/>
含情終日在眉頭<lb/>
<pb n="KR4h0117_WYG_362-8a"/>
　　　韋后雙陸<lb/>
生世重逄天日開恣情為樂竟為灾局中勝負誰能決<lb/>
直待臨淄白刅來<lb/>
　　　良姊樗蒲<lb/>
玉帳軍中寢未安樹鷄刻子打牙盤一籌博得尊翁意<lb/>
特賜成都七寳鞍<lb/>
　　　唐兒薦寢<lb/>
宫車乗夜暫相過豈是偏承雨露多莫笑長沙封境狹<lb/>
<pb n="KR4h0117_WYG_362-8b"/>
諸孫能復漢山河<lb/>
　　　陳女更衣<lb/>
相逄草草在花隂抵死徒勞力拒深留取佳人今夕在<lb/>
縷金盒裏結同心<lb/>
　　　杳娘拆字<lb/>
懊惱宫中十八娘莫將體字戯評量等閒一畫輕移動<lb/>
勾引真人出晉陽<lb/>
　　　乳母回顧<lb/>
<pb n="KR4h0117_WYG_362-9a"/>
襁褓恩深遽改圖懐中寧乳泣呱呱漢王自有金莖露<lb/>
不識胡兒塞上酥<lb/>
　　　瓊瓊玉箏<lb/>
鈿蟬金鴈謾紛紛一曲誰能月下聞惟有崔生偏入耳<lb/>
嬌聲近在砑羅裙<lb/>
　　　師師檀板<lb/>
千金一曲擅歌場曾把新腔動帝王老大可憐人事改<lb/>
縷衣檀板過湖湘<lb/>
<pb n="KR4h0117_WYG_362-9b"/>
　　　冀妻墮髻<lb/>
跋扈將軍擅國綱夫人狐媚亦専房狂奴戲奪鸞箆去<lb/>
故作風流墮髻粧<lb/>
　　　官妓侍僧<lb/>
暴國狂君意自迷更將魔女惱菩提上人一語自觧說<lb/>
曽見青蓮出淤泥<lb/>
　　　碧玉赴井<lb/>
一入朱門便不歸銀屛寂寞鳯凰枝欲知碧玉心中事<lb/>
<pb n="KR4h0117_WYG_362-10a"/>
請㸔香羅帶上詩<lb/>
　　　文君當壚<lb/>
一曲絲桐觧誤身辭家奔走逐風塵臨卭市上旗亭側<lb/>
多少停杯送目人<lb/>
　　　朝雲誦偈<lb/>
春樹紅顔一擲梭六如倡裏暗消磨主翁不悟榮華過<lb/>
一笑重煩春夢婆<lb/>
　　　盼盼燕樓<lb/>
<pb n="KR4h0117_WYG_362-10b"/>
亞父塜前秋草合虞姬墳上暮雲愁如何一片彭城月<lb/>
只照張家燕子樓<lb/>
　　　瑞瑞雪嶺<lb/>
二十四樓燈市月千三百里錦㠶風何如雪嶺花偏好<lb/>
髙壓揚州芍藥紅<lb/>
　　　栁氏重歸<lb/>
舞徹腰肢擅物華風流只合在詩家韓郎可是攀來慣<lb/>
他日重吟御栁斜<lb/>
<pb n="KR4h0117_WYG_362-11a"/>
　　　紅線仙俠<lb/>
兩鎮交歡信使馳紅顔一出勝全師魏州驚倒田承嗣<lb/>
不敢重留外宅兒<lb/>
　　　李娃念舊<lb/>
故人一别負佳期飢火燒腸凍不知須念徃年行樂處<lb/>
寳鞍三墮曲江池<lb/>
　　　春鶯囀曲<lb/>
停驂惆悵惜芳時嶺海歸來兩鬂絲縱使鶯聲如舊好<lb/>
<pb n="KR4h0117_WYG_362-11b"/>
緑楊都是折殘枝<lb/>
　　　薛濤綵牋<lb/>
小様鸞牋製造殊寄來多附錦江魚枇杷花下門扉掩<lb/>
贏得人稱女校書<lb/>
　　　館舍書事<lb/>
過却春光獨掩門澆愁漫有酒盈樽孤燈聽雨心多感<lb/>
一劒横秋氣尚存射虎何年隨李廣聞鷄中夜舞劉琨<lb/>
平生家國縈懐抱濕盡青衫總淚痕<lb/>
<pb n="KR4h0117_WYG_362-12a"/>
　　　題和靖墓<lb/>
詩落人間有墓存誰歌楚些為招魂愁連芳草春無迹<lb/>
吟斷梅花月有痕華表柱存遼鶴返少微光霣楚天昏<lb/>
生芻一束人如玉想像髙風酹酒樽<lb/>
　　　汴梁懐古<lb/>
歌舞樓臺事可誇昔年曾此擅豪華尚餘艮嶽排蒼昊<lb/>
那得神霄隔紫霞廢苑草荒堪牧馬長溝栁老不蔵鴉<lb/>
陌頭盲女無愁恨能撥琵琶說趙家<lb/>
<pb n="KR4h0117_WYG_362-12b"/>
　　　過宋陵<lb/>
陳橋驛畔勢倉皇㸃檢歸來作帝王玉斧不揮螳後雀<lb/>
朱牌只寫火中羊早知金幣無誠約何必珠𥜗有慢蔵<lb/>
泥馬南來成底事江邊白塔更凄凉<lb/>
　　　白燕<lb/>
脫却烏衣絶㸃瑕銀屛珠箔舊生涯玉京老去妝初改<lb/>
王榭歸來鬂已華避雨有時粘栁絮夢雲何處認棃花<lb/>
飛瓊不向瑶臺去却入尋常百姓家<lb/>
<pb n="KR4h0117_WYG_362-13a"/>
　　　鳯仙花<lb/>
金盆玉露搗仙葩觧使纎纎玉有瑕一㸃愁凝鸚鵡喙<lb/>
十分春上牡丹芽嬌彈粉淚抛紅豆戲搯花枝鏤絳霞<lb/>
女伴相逄頻借問幾回錯認守宫砂<lb/>
　　　熨斗<lb/>
有柄何曾挹酒漿隨時用舍屬閨房斡旋天上陽和氣<lb/>
平帖人間錦繡香翠䄂捲紗移玉釧金篝分火近牙牀<lb/>
衣成逺寄征夫去印顆何時肘後黄<lb/>
<pb n="KR4h0117_WYG_362-13b"/>
　　　玉簪花<lb/>
白露初凝氣候凉花神獻寳助新妝移來銀色三千界<lb/>
壓盡金釵十二行秋水為神氷琢骨龍涎作炷麝傳香<lb/>
不須石上憂磨折長在佳人鬂髻傍<lb/>
　　　殘蝶<lb/>
飛鳥曾聞載鬼車粉香何事亦隨邪傷生不惜身投火<lb/>
抵死猶將命乞花望帝精靈枝上血韓憑魂魄墓前沙<lb/>
一般有恨難消滅夢裏相逄更可嗟<lb/>
<pb n="KR4h0117_WYG_362-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_362-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百七十一</head> <lb/>
    <p>
<pb n="KR4h0117_WYG_171-1a"/>
欽定四庫全書<lb/>
　石倉歴代詩選巻一百七十一<lb/>
　　　　　　　　　　　　明　曹學佺　編<lb/>
　宋詩四十八<lb/>
　　李綱<lb/>
　　　謁告迎奉親闈聞有醴泉之除不勝慶忭作詩<lb/>
　　　　寄叔易季言二弟<lb/>
薄官便甘㫖兩載官南徐江山富佳致足以為親娛昆<lb/>
<pb n="KR4h0117_WYG_171-1b"/>
弟盡在傍承顔歡有餘寧知驛書召結束趨征途旅食<lb/>
寓京華夢想懐庭除宸恩賜清燕天語聞都俞蘭省幸<lb/>
備員匪才慙冒居思親動歸興謁告之東吳曉出通津<lb/>
門輕舠泛汴渠鶯花巳爛熳榆栁正扶疎去去指苕霅<lb/>
行行逺神都中途聞吉語動色觀除書天子隆孝治朝<lb/>
廷優老儒犬馬志欲養獲此伸區區<lb/>
　　　奉酬胡明俊博士見寄<lb/>
載筆螭坳侍九天謫来山澤作臞仙鳴岡敢並喈喈鳯<lb/>
<pb n="KR4h0117_WYG_171-2a"/>
感氣聊同嘒嘒蟬引義毎慙爰叔直著鞭常恐祖生先<lb/>
庭闈一去三千里自嘆飄零曷日還<lb/>
　　　同叔易季言逰虎邱寺邂逅何得之<lb/>
理櫂適閩粤虎邱聊艤航霜林正摇落翠栢森成行入<lb/>
門躡磴道喬木間疎篁秦帝試劒石破瓜分路傍生公<lb/>
雨花臺説法今不亡蒼蘚衣峭壁枯荷響廽塘遂逰劒<lb/>
池上毛髪森以張沈沈下無底疑有虬龍蔵鐫削露天<lb/>
巧胚胎勞混茫清竒儼圗畫秘怪叵測量薜荔疊秀色<lb/>
<pb n="KR4h0117_WYG_171-2b"/>
枇杷吐幽香行行造梵宇金碧相熒煌危脊聳古殿長<lb/>
腰曼脩廊憑虚架雲閣鑿險通禪房開軒俯吳㑹蜂窠<lb/>
繚池隍列岫靄遥碧平湖湛孤光追尋殊未倦策杖登<lb/>
崇岡幽獨詩句苦闔廬邱塜荒五聖瞻象設羽泉酌甘<lb/>
芳西庵何閴寂脩竹自蒼蒼脱履足生繭解衣汗似漿<lb/>
却携二三子置酒白雲堂念舊巳凄惻感時增慨慷况<lb/>
我方逺渉狷介懐剛腸一杯且相屬世事都茫茫冠冕<lb/>
志已冷山林興偏長逝將脱羈束超然傲羲皇斯逰信<lb/>
<pb n="KR4h0117_WYG_171-3a"/>
清絶去去何時忘<lb/>
　　　松江第四橋<lb/>
松江第四橋風雨不可過下有百尺蛟蜿蜒枕橋卧窟<lb/>
宅據要津口腹長飢餓毎憑波濤勢能作舟檝禍安得<lb/>
佽飛手坐使神姦破徃来永無虞時鼓清江柁<lb/>
　　　覺度寺<lb/>
夕發富春渚朝次桐君廬桐君採藥地今作僧家居石<lb/>
磴上窈窕林芿下扶疎山根二江合清波見逰魚霜晴<lb/>
<pb n="KR4h0117_WYG_171-3b"/>
響鐘磬日落歸樵漁客従何方来弭櫂聊踟蹰清景難<lb/>
久駐悵然還問途<lb/>
　　　志宏得碧字以詩来次其韻<lb/>
明月照清溪影落千㝷碧輕風皴㣲瀾蕩漾摇金色相<lb/>
携理桂檝及此萬籟寂天空露氣寒棲鳥正縮瑟何人<lb/>
起秋思數弄月中笛坐使遷客情悽然感去國清逰得<lb/>
英俊勝賞飽泉石豈殊在吾家親戚欬于側賦詩各言<lb/>
懐險韻對勍敵歸家氣未衰開匣看三尺<lb/>
<pb n="KR4h0117_WYG_171-4a"/>
　　　逰栖雲寺<lb/>
清曉戒徒御出郊為勝逰霜林半摇落肅穆天地秋散<lb/>
筞陟峻嶺憑髙瞰清流禪居得蘭若逈覺林泉幽露草<lb/>
凄更碧風松鬱相繆山空鐘磬響地勝池臺幽竹色森<lb/>
不改桂香泱漭浮經行豈蓮社景物如虎邱流水人寂<lb/>
寂歸雲晩悠悠惜哉光景促妙賞難淹留却歩出山徑<lb/>
猶廽戀山眸登臨興未盡更理溪中舟<lb/>
　　　華容西二十里許有墨山即離騷所謂元石也<lb/>
<pb n="KR4h0117_WYG_171-4b"/>
　　　　山有大雲寺寺有雲母泉甘芳潔清大旱不<lb/>
　　　　竭唐李華有詩序之甚詳其末云華貶杭州<lb/>
　　　　司功恩復左補闕次于岳陽江山延望思與<lb/>
　　　　髙賢共飲雲母之泉躬耕墨山之下敢違朝<lb/>
　　　　命無閒私欲秋風露寒洞庭㣲波一聞猿聲<lb/>
　　　　不覺涕下况支離多病年甫始衰願餌藥扶<lb/>
　　　　夀以究無生之學事乖志負火爇余心三復<lb/>
　　　　其言而悲之因次其韻<lb/>
<pb n="KR4h0117_WYG_171-5a"/>
霜風振枯林肅肅有異聲我登元石山適此氛祲清散<lb/>
策歩山巔僧廬窈而精石磴盡雲母晶瑩燦瑶英涓涓<lb/>
幽谷泉玉色凄芳馨飲者得難老沈疴體皆平乃知泉<lb/>
源羙本自山川靈沈吟遐叔詩此豈浪得名肺腑久塵<lb/>
埃於焉吸清泠玉池艶生葩漱濯歸黄庭却思陸子泉<lb/>
厥味可弟兄白首困飄泊丹心竟何成鼓枻渡瀟湘曵<lb/>
裾拂荆衡回頭故山逺愴怳若為情區區金石堅正頼<lb/>
日月明巻舒隨用舎未覺殊虧盈風髙洞庭波雲暝蘭<lb/>
<pb n="KR4h0117_WYG_171-5b"/>
芷城餌藥扶始衰究心學無生庶㡬甫知命寸田不廢<lb/>
耕<lb/>
　　　檳榔<lb/>
疎林滄海上結寔已纍纍煙濕頳虬卵風揺翠羽旗飛<lb/>
翔金鸑鷟掩映籜龍兒濩落咍椰子勻圓訝荔枝當茶<lb/>
銷瘴速如酒醉人遲蔞葉偏相稱蠃灰亦漫為乍餐顔<lb/>
愧渥頻嚼齒愁疲飲啄隨風土端憂化島夷<lb/>
　　　寓瓊山逺華館一夕夢逰山間小堂松竹環合<lb/>
<pb n="KR4h0117_WYG_171-6a"/>
　　　　有道士坐堂上誦李太白送人逰桃源序中<lb/>
　　　　有良田名池竹果森然三十六洞别為一天<lb/>
　　　　之語覺而異之今假道容恵當逰勾漏都嶠<lb/>
　　　　白石羅浮皆洞天也豈神者先告將有所遇<lb/>
　　　　耶賦詩以紀之<lb/>
神清遂仙逰境寂恣遐躅羽人入我夢軒户靄松竹髙<lb/>
吟謫仙文逸韻響金玊覺来殘燈熒僘怳猶在目歸途<lb/>
歴容恵問津非素卜將逰四洞天就彼白雲宿豈無葛<lb/>
<pb n="KR4h0117_WYG_171-6b"/>
稚川妙論資灌沃試求龍虎丹一使鬢毛綠斯言儻可<lb/>
信長揖謝浮俗却笑昌黎翁强項寧詰曲<lb/>
　　　宿都嶠山靈景寺<lb/>
清晨逰栖真薄暮宿靈景山空松桂香雲細泉石冷髙<lb/>
崖敞飛簷象緯逼參井惜無娟娟月散此林下影夜䦨<lb/>
風露寒巖曲燈火耿疎鐘響嵌竇客枕發深省<lb/>
　　　自晉康順流六十里有山巉然臨江下有巖洞<lb/>
　　　　可容千人軒豁平坦景物幽邃石罅間滴泉<lb/>
<pb n="KR4h0117_WYG_171-7a"/>
　　　　厥味甘冽因目之曰玉乳巖詩以紀其事<lb/>
鼓柁下端溪停橈登嶻嶭呀然巖洞開儼若棟宇設千<lb/>
夫可環揖放歩靡凹凸瓏玲四壁間一一幢斾列誰令<lb/>
肧渾初凝結有罅缺當年補天手不顧山石裂鐫鑱餘<lb/>
舊㾗瑣碎委環玦五峰近龍淵無乃通貝闕試求玉函<lb/>
書何異探禹穴涓涓乳泉滴璨璨氷玉潔清聲落嵌竇<lb/>
自中琴筑節嘗之味甘芳滌我肺腑熱瓊漿笑裴航石<lb/>
髓謝王烈嶠南瘴癘鄉有此雲腴冽青葱松桂隂景物<lb/>
<pb n="KR4h0117_WYG_171-7b"/>
助幽絶豈無㑹心人来逰此旌别題詩製佳名聊以紀<lb/>
嵗月碧落遥相望千里未磨滅<lb/>
　　　先公太師尉秀州華亭日與僧靈照師相善嘗<lb/>
　　　　下村視澇夢照師曰本欲渡南海與公有緣<lb/>
　　　　故来託化是夕衛國太夫人亦夢有僧開帳<lb/>
　　　　而窹既歸相與語異之遣人候靈照則以見<lb/>
　　　　夢之夕入滅矣已而余生人皆以為靈照後<lb/>
　　　　身也故云<lb/>
<pb n="KR4h0117_WYG_171-8a"/>
榜舟泝廽溪夏潦適川漲驚湍激怒瀾恠石立異狀篙<lb/>
師巧為計巨絙施石上譟呼集衆力進寸退尋丈峥嶸<lb/>
三數峰竟日不離望乃知勢不便智力未足仗我行極<lb/>
江海幸免魚腹𦵏書生妙言辭過謂神所相及兹困溝<lb/>
瀆更覺水石壯飜思泛滄溟千里纔一餉豈惟小中州<lb/>
端欲簉崑閬斯逰不可忘臨風黙惆悵<lb/>
　　　自河源行如循梅雨霽天氣頗佳偶成古風<lb/>
宿雨乍開霽新暘倐飛升嶠南瘴毒地乃爾氣候清束<lb/>
<pb n="KR4h0117_WYG_171-8b"/>
裝遵陸途夾道松林青我家大江南及此歸有程山禽<lb/>
亦為喜林間囀新聲况復抵衡宇童稚歡相迎入室酒<lb/>
盈樽聊以慰平生已矣勿復道晩節師淵明<lb/>
　　　通衢驛夜坐有感<lb/>
永夜發孤嘯起看河漢流羣山湧翠浪纎月掛瓊鈎豈<lb/>
謂艱難日飜成汗漫逰虚舟今不繫暮景付滄洲<lb/>
　　　其二<lb/>
酷暑事行役瘴雲天一方曉登丞相府夜宿翰林堂月<lb/>
<pb n="KR4h0117_WYG_171-9a"/>
落星河耿軒開風露香㣲凉生枕簟歸夢到江鄉<lb/>
　　公自注云地有丞相嶺因常衮謫潮州刺史道此<lb/>
　　得名翰林堂見圗經羅姓失其名亦唐人也<lb/>
　　　自梅趣汀行小路墝埆危甚六月十一日宿金<lb/>
　　　　沙寺<lb/>
觸熱過梅川墝嶅鳥道邉林深晴有霧土曠晝稀煙略<lb/>
彴横溪小籃輿礙石偏亂蟬鳴翳薈疊澗瀉潺湲閩嶺<lb/>
雖近止江鄉猶𣺌然何曾愁瘴癘祗是怯危顛借問勞<lb/>
<pb n="KR4h0117_WYG_171-9b"/>
行役何如稳晏眠遭時正艱棘賦分自廻邅已幸生還<lb/>
里寧辭險著鞭夜凉棲野寺相對月嬋娟<lb/>
　　　題棲真館三十六韻<lb/>
武夷古洞天竒峰三十六一溪貫羣山清淺縈九曲溪<lb/>
邉列巖岫倒影浸寒綠翩如鸞鳯翔矯若虬龍蹙樓觀<lb/>
聳岧嶤屏幃互重複蜕仙骨遺金逰女肌削玉雞棲層<lb/>
巖巔船挿斷崖腹學館存几案仙機餘杼軸藍光瑩澄<lb/>
潭虹影掛飛瀑翠竹䕃天池蒼苔封石屋繪禽頂長丹<lb/>
<pb n="KR4h0117_WYG_171-10a"/>
遺跡指如掬峩峩天柱峯幔亭連翠麓傳聞武夷君嘗<lb/>
此㑹仙俗飛橋㡬千丈絶頂亘山足障以翠雲幈藉以<lb/>
紫霞褥瑶樽傾沆瀣玉豆脯麟鹿仙妃奏賓雲金鼓間<lb/>
絲竹酒酣歌夕暉嘆息光景促曾孫誰復在徃事空遺<lb/>
躅至今風月夜笙簫響虚谷地靈饒泉石山潤秀草木<lb/>
坐使七閩人䕃此仙靈福嗟余真散材性愛山水酷仙<lb/>
經與地志名字久已熟薄宦方區區仙賞宜碌碌神逰<lb/>
先夢寐幽覿寄圗錄寧知因謫宦乃得厭所欲沿泝窮<lb/>
<pb n="KR4h0117_WYG_171-10b"/>
幽深應接勞耳目開襟豁懐抱壯觀慰幽獨却邀白雲<lb/>
歸伴此巖下宿夜寒夢魂清曉發輕裝速仙逰須再来<lb/>
何當謝羈束<lb/>
　　　宿開平寺去劒浦二十里有泉石之勝曩與郡<lb/>
　　　　守謝德夫同逰今一紀矣溪山草木依然住<lb/>
　　　　持猶舊人也感嘆有作<lb/>
舊逰渾似夢佳處每難忘地僻溪山秀春深草木香世<lb/>
途方梗棘老景自凄凉衲子那知此閒中氣味長<lb/>
<pb n="KR4h0117_WYG_171-11a"/>
　　　自劒浦乗舟至水口溪流方漲備見湍激奔猛<lb/>
　　　　之狀賦詩以紀其事<lb/>
避地適南土捨車登葉舟春溪渾帶雨霽石出如牛詰<lb/>
曲知操妙飄騰覺去遒煙籠嵐翠滴灘激浪花浮亷利<lb/>
森排㦸盤回巧轉輈輕生真可戒快意且銷憂灎澦過<lb/>
三峽蓬壺訪十洲平生志江海暮景侣巢由易象觀嘉<lb/>
遯騷經賦逺逰扁舟入吾手此外更何求<lb/>
　　　題留天寧明極堂<lb/>
<pb n="KR4h0117_WYG_171-11b"/>
久客若飛蓬年年氣味同猶欣容榻地更得化人宫鬱<lb/>
勃炎蒸極巍峩棟宇雄疎林碎摇月虚館逈含風萬户<lb/>
軒楹外三山指顧中靈潮自朝夕大舶各西東悵望闗<lb/>
河逺蒼茫雲海空餘生寄閒曠任運學龎翁<lb/>
　　　季夏之初自安國遷南臺天寧寺依南山而面<lb/>
　　　　北暑氣尤盛暇日望山頂松林鬱然意必有<lb/>
　　　　異因穴垣鑿磴以造其上形勢坦平風日清<lb/>
　　　　羙四顧山巒環合江潮徃来景物不可模狀<lb/>
<pb n="KR4h0117_WYG_171-12a"/>
　　　　月出林表清光更多夜久閴寥殆非塵世作<lb/>
　　　　古詩二十韻以紀其事奉呈巽逹元仲<lb/>
旅泊不求安小憩南臺宫軒楹盡北鄉盛暑堕甑中開<lb/>
垣追㣲凉山頂羅千松煩襟忽破散濯此萬里風羣山<lb/>
逓環遶雲物增竒峰江潮信有期来去初不窮嘯咏得<lb/>
所托幽禽亦玲瓏青霞蔽落日皎月生于東清光入疎<lb/>
林照我鬢髮鬆壯年㡬何時倐忽成衰翁願餐日月華<lb/>
為駐氷雪容二子皆静者翛然此相従靈丹論秘訣妙<lb/>
<pb n="KR4h0117_WYG_171-12b"/>
理談真空猶恨邇城市時来車馬蹤逝將選幽僻誅茅<lb/>
寄䝉籠灌溉荔枝園可敵萬户封屋前修竹合屋後溪<lb/>
流通風月應更好清歡永相同稚川晚聞道尚兾刀圭<lb/>
功<lb/>
　　　過淵明故居<lb/>
捨櫂湓浦城稅駕柴桑里緬懐靖節翁衡宇兹避世乞<lb/>
食雖甚貧折腰肯為米陶然傲羲皇獨得醉中意三徑<lb/>
不願餘五柳聊自誄優㳺晉宋間俯仰無可愧若人骨<lb/>
<pb n="KR4h0117_WYG_171-13a"/>
已朽凛凛有生氣斜川尚環流層城亦秀峙何如髙世<lb/>
士廟貌巳頽圯誰持一觴酒薦此菊與杞時詠歸来辭<lb/>
感歎成坐起<lb/>
　　　去嵗道巴陵登岳陽樓以望洞庭真天下之壯<lb/>
　　　　觀也因誦孟浩然氣蒸雲夢澤波撼岳陽城<lb/>
　　　　之句迨古今絶唱用以為韻<lb/>
重湖望不極秋色藹殘陽洲渚雲沙白菰蒲霜葉黄飛<lb/>
帆適沅澧廽雁過瀟湘楚客經行處依然蘭芷香<lb/>
<pb n="KR4h0117_WYG_171-13b"/>
　　　容南道中<lb/>
路入容南境風煙自一方山空雲苒苒春動水茫茫紫<lb/>
府丹砂秘幽村碧樹芳蕭然有佳致作箇是炎荒<lb/>
　　　錢申伯自海陵避地臨汀聞余北歸相迓于武<lb/>
　　　　平賦詩見意<lb/>
海嶠經行徧還為閩嶺逰清泉滌餘瘴小雨報新秋多<lb/>
謝故人意来銷羇客愁慇懃問淮楚兵革巳寧不<lb/>
　　　其二<lb/>
<pb n="KR4h0117_WYG_171-14a"/>
我脱鯨波險君懐㓂盗驚暌離四寒暑㑹遇兩蓬萍訪<lb/>
舊半為鬼問津多阻兵衣冠漂蕩極風雨自雞鳴<lb/>
　　　雜興<lb/>
邑犬驚行客林烏啼曉霜山林雲冉冉澤國水茫茫移<lb/>
櫂輕舟稳鈎簾野興長誰知因謫宦得到水雲鄉<lb/>
　　　其二<lb/>
暮天来逺色行客尚貪行櫂急浪花碎月髙雲縷輕巢<lb/>
禽棲更起漁火暗還明獨寢不成夢夜寒聞雁聲<lb/>
<pb n="KR4h0117_WYG_171-14b"/>
　　　田家<lb/>
柴門臨小浦竹逕遶幽庄雨翦葵韮滑夜舂秔稻香年<lb/>
豐飽妻子日夕下牛羊誰識田家樂拂衣歸興長<lb/>
　　　小雨<lb/>
小雨晩初急暝雲深不收霏霏暗煙舎索索響篷舟山<lb/>
色增逺翠漁蓑生暮愁凄凉蘇季子寒覓敝貂裘<lb/>
　　　將次錢塘<lb/>
嵗晩飄零日舟行杳靄間江鄉多霧雨風物近湖山獨<lb/>
<pb n="KR4h0117_WYG_171-15a"/>
鶴徊翔久飛雲自在閒逺逰殊未巳蕭颯鬢毛斑<lb/>
　　　渡浙江<lb/>
理櫂適桐江隨潮過漁浦山寒雪猶積江逈月初吐御<lb/>
氣凌煙霄乗槎渡星渚空濛老龍吟髣髴翠蛟舞境清<lb/>
人自愁夜静氣尤古獨坐不成眠霜晴聽津鼓<lb/>
　　　玉山道中<lb/>
行李逺瀫水禪扉依玉山煙嵐數峰秀雲水一溪灣小<lb/>
市晩猶合疎鐘寒自還舊逰知昨日屈指十年間<lb/>
<pb n="KR4h0117_WYG_171-15b"/>
　　　寒食<lb/>
　　余謫沙陽地僻家逺遇寒食如不知盖閩人亦不<lb/>
　　甚重其節也感而賦詩<lb/>
徃嵗遇寒食親賓相歡娛飄零客異土對之渾若無豈<lb/>
不念佳節寸心愁欲枯花間有好鳥勸我提葫蘆一醉<lb/>
聊自適来夢歸東吳<lb/>
　　　秋蟲<lb/>
白露降百草候蟲寒自吟不知抱何恨唧唧無停音歘<lb/>
<pb n="KR4h0117_WYG_171-16a"/>
爾驚客夢悽然感離心羇臣腸欲斷豈事雍門琴<lb/>
　　　是夜復乗泛碧齋至北溪口觀新橋與興宗志<lb/>
　　　　宏分得泛字<lb/>
秋髙氣倍清夜静舟初泛露華浩如洗月色寒可鍳林<lb/>
巒與邑屋左右入軒檻晶熒星影摇<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒山光蘸風㣲<lb/>
煙羃羃溪逺波湛湛端疑客乗槎坐使雲河犯觀梁且<lb/>
停橈戀月愁繫纜景幽費模寫思妙造古淡吾方久于<lb/>
此勝賞豈云蹔願同二三子險韻時得探<lb/>
<pb n="KR4h0117_WYG_171-16b"/>
　　　賦叢菊數日来頗有開意戲題<lb/>
愛菊如淵明憑欄惜花宴朝来有開意嫩蘂肥欲綻願<lb/>
承玉露溥一吐金英粲臨風嗅馨香為爾發三嘆<lb/>
　　　謝德夫約逰開平寺<lb/>
出郭山村僻尋真殿閣幽雙溪餘賞興五馬故来逰鐘<lb/>
梵含古思林泉銷客愁歸歟碧雲合羅綺溢蘭舟<lb/>
　　　宿黄藤驛<hi>時聞浙東方冦大作</hi>
古驛號黄藤休鞍夜已燈溪寒水清淺山痩石稜層豪<lb/>
<pb n="KR4h0117_WYG_171-17a"/>
客路方阻嵗寒隂始凝開懐惟仗酒獨酌醉瞢騰<lb/>
　　　銅陵阻風<lb/>
春色到江渚梅花正斷魂風波留逺櫂煙雨濕寒村雁<lb/>
過傳遺響潮来没舊㾗凄凉一樽酒愁絶與誰論<lb/>
　　　簡寂觀<hi>陸修静故居</hi>
髙士不可見雲鄉空舊居煙嵐飛瀑外露石禮星餘松<lb/>
老未歸鶴沼深時見魚何人覓丹訣應有枕中書<lb/>
　　　余来湖外家問不通者累月因和淵明停雲篇<lb/>
<pb n="KR4h0117_WYG_171-17b"/>
　　　　以遣懐<lb/>
上天停雲以隂以雨我之懐矣川路修阻田園將蕪㓜<lb/>
稚誰撫雁信来遲鶴立以佇凄凄其風零雨其濛自去<lb/>
梁谿爰止西江一室蕭然卧于北窓塊獨處此人誰我<lb/>
従豈無軒裳誰適為榮人之生世亦以有情亂離瘼矣<lb/>
棄家遐征知我如此不如無生今夕何夕鵲遶庭柯載<lb/>
植其尾迭相鳴和發書占之逺問為多兆而未至我懐<lb/>
若何<lb/>
<pb n="KR4h0117_WYG_171-18a"/>
　　　桐江行贈江致一少府<lb/>
放浪江湖乃吾樂羈束軒冕非所榮謫官去為劒浦吏<lb/>
鼓柁遂作桐江行艤舟浙岸候潮至百越㣲茫煙水外<lb/>
波横天際海倒流噴雪驚雷聲震地須臾風軟潮已平<lb/>
片帆去逐飛鴻輕櫂謳四起日西落暮天杳杳惟參横<lb/>
江山蒼蒼負殘雪江水茫茫浸寒月誰云逐客苦凄凉<lb/>
今我斯逰最竒絶清晨弭櫂桐君廬溪光山色世所無<lb/>
故人見我一笑粲殺雞為黍聊相娛嗟余仕宦等逰戲<lb/>
<pb n="KR4h0117_WYG_171-18b"/>
斷梗飄蓬本無蒂但令景物供吟哦出處窮通何足計<lb/>
此行幽討殊未䦨滿目疊疊皆雲山鷺飛魚躍石齒齒<lb/>
今夜且宿嚴陵灘<lb/>
　　　湖隂曲和温庭筠<lb/>
繡鞍玉勒黄金鞭躍馬直入無王前繞營三匝人不識<lb/>
天風翻動旌旗鮮賊臣晝寢蒼黄起夢裏陽烏光照水<lb/>
追風鐡騎去非遲真主那従賊中死寳鞭傳玩日凄凄<lb/>
行逺不聞天馬嘶千金安用試虎口將帥何人思鼓鼙<lb/>
<pb n="KR4h0117_WYG_171-19a"/>
西南火星寒有鋩畫衣繡衮垂平章九重宫殿鎖春色<lb/>
豈知萬里秦城長<lb/>
　　　垓下<lb/>
　　讀項羽傳垓下事三復而悲之因作歌以附<lb/>
　　樂府<lb/>
鴻溝巳畫天下分漢王未肯空廽軍諸侯大㑹壁垓下<lb/>
戈甲耀日如屯雲夜聞四面楚歌起天命人心知去巳<lb/>
拔山蓋世覇圗空却嘆當時騅不逝帳中羙人自姓虞<lb/>
<pb n="KR4h0117_WYG_171-19b"/>
悲歌起飲聊踟蹰數行泣下竟長别倉皇不得同馳驅<lb/>
明眸皓齒為黄土草木含愁照今古依然聽曲自低昻<lb/>
豈憶平生離咽苦<lb/>
　　　奉酬陳之元教授見贈次韻<lb/>
謫官因得窮林泉陶寫聊復資詩篇青岑疊疊山滿眼<lb/>
碧波湛湛溪涵天南連海嶠饒霧雨北望吳越凄風煙<lb/>
感懐觸目還得句但可娛戲那敢傳譬猶候蟲與時鳥<lb/>
自鳴自巳真偶然豈知飄落廣文耳飾以妙語煩雕鐫<lb/>
<pb n="KR4h0117_WYG_171-20a"/>
與公平生未相識一見傾心誰與易沙陽百里阻逰従<lb/>
注目寒空暮雲碧朅来邂逅慰所思况得新詩飛霹靂<lb/>
我今歸去隐梁谿逺跡江湖養愚直㸔公白日上青霄<lb/>
九萬扶摇不勞力<lb/>
　　　題伯時明皇蜀道圗<lb/>
君不見開元天寳同一主治亂相翻如手舉掔盈欲惡<lb/>
雖一人變易安危原近輔姚宋已死九齡黜誰使楊釗<lb/>
繼林甫宫中太真専寵私塞外畨酋成跋扈禍胎養就<lb/>
<pb n="KR4h0117_WYG_171-20b"/>
不自知漫向華清遺匕筯漁陽突騎破潼關百二山河<lb/>
震金鼓翠華杳杳幸西南赤縣紛紛集胡虜傷心坡下<lb/>
失紅顔堕淚鈴中聞夜雨山青江碧蜀道難棧閣連空<lb/>
㒟相拄旌旗慘淡雲物愁林木隂森猿鳥侣戎裝宫女<lb/>
亦善騎皓齒明眸如笑語老髯奚官驅蹇驢負槖齎糧<lb/>
豈供御九重徼衛復誰勤萬里艱危真自取至尊狼狽<lb/>
尚爾為歎息蒼生困豺虎千秋萬嵗不勝悲玉輦金輿<lb/>
盡黄土空令畫手思入神一寫丹青戒今古<lb/>
<pb n="KR4h0117_WYG_171-21a"/>
　　　煨芋<lb/>
今夕何夕夜未央天寒擁爐更漏長縮肩環坐有飢色<lb/>
呼童取芋灰為塘蹲鴟得火良易熟脱落皮毛如紫玉<lb/>
迭煨迭進争相先笑語頗喧知寔腹錦里先生亦不貧<lb/>
家園收拾動千斤凶年自可活妻子羙好不减岷江濆<lb/>
鄴侯昔逰衡嶽左懶瓚食餘貽半個我今歸去隐家山<lb/>
豈復従人覓殘顆臞儒奉養亦已㣲一飽便吟煨芋詩<lb/>
君不見齊公夜半意不嗛易牙和調五味而進之<lb/>
<pb n="KR4h0117_WYG_171-21b"/>
　　　九月五日對菊小飲簡申伯叔易<lb/>
淵明愛此九日名對菊無錢可留客杜陵爛醉作生涯<lb/>
青蘂空嗟未堪摘我今鼓柁適長淮坐見幽叢爛熳開<lb/>
自従多病久不飲又爾一洗黄金罍東南節物誠巳早<lb/>
翠葉金花為誰好三徑荒蕪爾尚存未覺出山同小草<lb/>
世間萬事皆可忘且須泛此酬秋光平生最愛老坡語<lb/>
菊花開日即重陽<lb/>
　　　小飲即事呈申伯<lb/>
<pb n="KR4h0117_WYG_171-22a"/>
夜凉同咏古人詩新月娟娟照酒巵一醉且忻軍冦退<lb/>
扁舟似與菊花期銜杯樂聖真吾事泛宅浮家漫爾為<lb/>
歸去雲山最深處隔江千里幸相思<lb/>
　　　九月八日渡淮<lb/>
長淮𣺌𣺌煙蒼蒼扁舟初脱隋渠黄平生見此為開眼<lb/>
况復乞身還故鄉嗟余渉世誠巳拙徑歩不虞機穽設<lb/>
空餘方寸炳如丹北望此時心欲折楚天清曉作輕寒<lb/>
黄蘆着霜聲正乾川廽金碧隐窣堵風逺鐘磬聞龜山<lb/>
<pb n="KR4h0117_WYG_171-22b"/>
艣聲嘔軋歸何處笑指江臯尋舊路松菊荒蕪欲自鉏<lb/>
盗賊顛飜非所懼蟹螯菊蘂風味遒且須為盡黄金舟<lb/>
世間種種如夢電此物能消萬古愁<lb/>
　　　彭蠡<lb/>
神禹治水江為最邐迤逶蛇鍾作滙泓澄不獨陽鳥居<lb/>
浩蕩端使羣川㑹羣川巳㑹江不湍朝宗到海東南安<lb/>
煙收雲歛望不盡眼界始知天宇寛世傳揚瀾并左蠡<lb/>
無風白浪如山起我今謫宦此中行何事恬然風浪止<lb/>
<pb n="KR4h0117_WYG_171-23a"/>
陽侯也自可憐生不學世人皆世情好風已借一帆便<lb/>
霽色更增雙眼明晩来畫舸鳴六艣超忽千山如脱兎<lb/>
波心突兀見星宮雲際峥嶸望廬阜世間此景良不多<lb/>
洞庭三峡真么麽共浮大白期一醉對此不飲當如何<lb/>
　　　嶠南僧罕遵戒律况向上事獨琮師隐居湖巖<lb/>
　　　　絶不至城市超然拔俗聞余来策杖見過與<lb/>
　　　　語可人知為飽參衲子也詢其所見蓋嘗従<lb/>
　　　　長蘆了逰了居長蘆聚徒至千五百衆道價<lb/>
<pb n="KR4h0117_WYG_171-23b"/>
　　　　籍甚江淮間余雖不之識然聲氣相合心期<lb/>
　　　　自親嘗辱貽問今見琮益知了之門風孤峻<lb/>
　　　　真楷老兒孫也退處天台琮將浮海訪之因<lb/>
　　　　賦詩贈琮且簡了公異時得歸决須相隨于<lb/>
　　　　石橋側可以握手一笑梁谿居士云<lb/>
萬里謫官来海嶠眼中衲子見絶少方袍圎頂動成羣<lb/>
與俗不同祗其表琮師乃是雷陽人徧歴叢林參學飽<lb/>
歸来卜築瘴海濱十里湖光巖洞小深居不復踏城市<lb/>
<pb n="KR4h0117_WYG_171-24a"/>
宴坐惟知侣猿鳥恵然過我意良勤野鶴孤雲自輕矯<lb/>
風姿巳捨蔬筍氣語論更將藤葛繞黄茅深處見松筠<lb/>
使我囷箱欲傾倒為親聊復戀幽棲訪舊終須乗漭𣺌<lb/>
煩師飛鍚過天台為問了公何事了<lb/>
　　　次地角場以瘡瘍不果謁伏波廟俾宗之攝祭<lb/>
　　　　期以二十五日渡海一卜即吉夜半乗潮解<lb/>
　　　　桴星月燦然風便波平詰旦已逹瓊管東坡<lb/>
　　　　謂斯逰竒絶冠平生非虚語也作詩紀之<lb/>
<pb n="KR4h0117_WYG_171-24b"/>
威信昭然漢兩公舊于青史揖英風戈船下瀬勲猷壯<lb/>
馬革裹尸心膽雄顧我迂疎成逺謫惟神正直鑒孤忠<lb/>
病軀阻造祠庭下幽顯雖殊此意同<lb/>
　　　次瓊管後三日忽奉德音恩許自便感涕之餘<lb/>
　　　　賦詩見志<lb/>
此身飄堕到滄溟誰謂君王念賈生黄紙再䝉題姓字<lb/>
丹書特為削刑名山林老去何其幸萍梗追思却自驚<lb/>
天地恩寛難報德試従今日數歸程<lb/>
<pb n="KR4h0117_WYG_171-25a"/>
　　　南遷道鬱林郡守王君示古律詩一編北歸輙<lb/>
　　　　成以答其意<lb/>
山圍古郡碧周遭陸績衣冠雅自褒海上来歸懐塵尾<lb/>
鬢間空嘆長霜毛易書顧我耽成癖詩筆憐君老更豪<lb/>
此去龍城猶不逺寧須巨石壓雲濤<lb/>
　　　晩泊蒼梧有感<lb/>
常誦蒼梧雲起愁那知理櫂此間逰火山氷井舊傳有<lb/>
桂水藤江相合流念逺心如嘶北馬踰年行徧嶠南州<lb/>
<pb n="KR4h0117_WYG_171-25b"/>
重華一去不復返悵望九疑空白頭<lb/>
　　　六如亭<lb/>
松林𦵏玉近禪扃便把伽陀當勒銘居士已亡三昧火<lb/>
侍人空有六如亭玉環約指無消息巫峽行雲更杳㝠<lb/>
萬法本来皆夢幻春風㡬度草青青<lb/>
　　　逰麻姑山<lb/>
魯公辭翰勒山巔骾峭風姿亦喜仙假道来逰非偶爾<lb/>
追尋遺跡更茫然野花幽草堪成夢老鶴喬松不計年<lb/>
<pb n="KR4h0117_WYG_171-26a"/>
誰謂瑶臺無路到月明風露正涓涓<lb/>
　　　三月二十五日邀吳瞻民鄭夢錫李似表陳巽<lb/>
　　　　逹周元仲逰𤣥沙鳯池作<lb/>
招提環擁碧崔嵬携客登臨始此回寺比道林多掩抱<lb/>
峰如靈隐解飛来煙霞深處鐘聲響杉桂香中殿影開<lb/>
莫道釣魚人巳寂至今説法尚如雷<lb/>
　　　秋日奉陪王豐甫許子大康平仲逰𤣥沙宿鳯<lb/>
　　　　池登昇山偶成<lb/>
<pb n="KR4h0117_WYG_171-26b"/>
飛来聳秀一峰孤鳯沼幽深若畫圗釣艇謝亡難復契<lb/>
彈琴頴在且相娛心閒自與親泉石車稳何妨載酒壺<lb/>
萬壑千巖争競處不須惆悵憶東吳<lb/>
　　　次韻王豐甫同逰西禪斗車堂<lb/>
傑閣雄樓杳靄間佳辰良夜共躋攀斗回髙柄臨華棟<lb/>
月湧清光出逺山急景行將悲晼晚此身難得到寛閒<lb/>
世間百慮何時了且對金樽一解顔<lb/>
　　　吳江<lb/>
<pb n="KR4h0117_WYG_171-27a"/>
重過松江憶舊逰依然風景照行舟危橋跨水虹垂影<lb/>
髙閣憑虚蜃吐樓𣺌𣺌衝煙歸釣艇輕輕㸃浪舞沙鷗<lb/>
暮天横笛江村起激烈能令逐客愁<lb/>
　　　雜興<lb/>
日出霜晴鳥雀呼束裝還復戒征途黄牛傍岸將孤犢<lb/>
花鴨浮溪引衆雛橋斷水寒尋野艇路迷山曲問田夫<lb/>
逺逰㸔盡溪山景待向龍津畫作圗<lb/>
　　　短歌<lb/>
<pb n="KR4h0117_WYG_171-27b"/>
周家柱史本吾祖唐室謫仙尤所許垂世空餘道德經<lb/>
傲時且以詩酒名我今去作龍津客學道吟詩真自適<lb/>
也勝騎馬聽朝雞晴厭塵埃雨厭泥<lb/>
　　　幔亭峰<lb/>
燕罷虹橋絶世氛曾孫誰見武夷君更無裀幕空中舉<lb/>
時有笙竽静處聞猿鳥夜啼千嶂月松篁寒鏁一溪雲<lb/>
洞天杳杳知何處翠石蒼崖日欲曛<lb/>
　　　清明日<lb/>
<pb n="KR4h0117_WYG_171-28a"/>
憶昔叨塵寓帝京春光淡蕩值清明賜来新火傳紅蠟<lb/>
煮就香糜和白餳逰女踏青尋苑草街童引線起風筝<lb/>
沙陽寂寞都無此卧㸔山雲聽水聲<lb/>
　　　志宏供芍藥且以詩来再賦前韻<lb/>
誰道心閒緣地僻夢裏何嘗有空色小窓一枕覺来時<lb/>
燕語鶯啼聲寂寂忽思春盡芍藥開短篇纔去花已折<lb/>
嫣然數朶玉樓春何似江南稱落墨<lb/>
　　　泛碧齋詩<hi>并序</hi>
<pb n="KR4h0117_WYG_171-28b"/>
　閩谿類多湍瀬小舟詰屈行亂石間稍大則膠獨<lb/>
　沙陽不然谿平緩無灘聲者㡬十餘里縣故有舫<lb/>
　焚于雷火因不復置迨今八年清流如席可泛可濯<lb/>
　坐視莫為非闕典耶余謫官來此暇日為邑中同僚<lb/>
　道其故不旬月而舫具華麗宏壯有浙舸之風名之<lb/>
　曰泛碧齋相與置酒以落成移舟中流沿泝輕駛四<lb/>
　顧溪山邑屋之美欣然忘歸而去國流落之感得暫<lb/>
　釋焉因賦詩四韻以紀其實序而刻之使後人知是舟<lb/>
<pb n="KR4h0117_WYG_171-29a"/>
　　之設自吾徒始尚勿毁云時宣和二年孟夏武陽<lb/>
　　李綱序<lb/>
畫齋初泛碧谿潯十里津平疊翠岑拍岸煙波梅雨細<lb/>
連天芳草嶺雲深愧煩斷取西湖景蹔慰傾思北闕心<lb/>
好是清宵山吐月水光天影共沈沈<lb/>
　　　自西津乗泛碧齋歸邑小雨<lb/>
亂山深處翠光浮山寺歸来泛彩舟十里峰巒凝翠靄<lb/>
一溪煙雨灑清秋漁燈照水明還暗野桂飄香散不收<lb/>
<pb n="KR4h0117_WYG_171-29b"/>
只向畫中求好景不知身在畫中逰<lb/>
　　　題紫巖驛<lb/>
稚年曾向此途行半世重来若泛萍山徑車聲欣路坦<lb/>
江村市合厭魚腥連天霜草蕭蕭白蟠嶺雲松鬱鬱青<lb/>
久旅懐家歸尚逺暮煙殘照宿郵亭<lb/>
　　　寄池陽黄季岑士曹<lb/>
稚年嬉戲曾逰地徃嵗飄零假道還溪水寒生江祖石<lb/>
洞雲深接九華山錦苔綠字㡬多在石燕白鷗相與閒<lb/>
<pb n="KR4h0117_WYG_171-30a"/>
幕府詩人富家學應留秀句滿巖間<lb/>
　　　自蒲圻臨湘趨岳陽道中作<lb/>
鄂渚何曾一日安澧陽猶喜逺江干帝妃降矣空遺珮<lb/>
公子思兮欲採蘭水帶瀟湘宜有雁疆連嶺蜀苦無寒<lb/>
迂踈自笑謀身拙却荷朝廷德意寛<lb/>
　　　其二<lb/>
翛然多難偶存身又到蒼茫楚澤濱鼓舞魚龍張樂地<lb/>
佩紉蘭茞獨醒人渉江哀郢空回首極目傷心欲向春<lb/>
<pb n="KR4h0117_WYG_171-30b"/>
鼓枻夤緣傍枯葦故應漁父尚垂綸<lb/>
　　　渡江<lb/>
桂枻蘭旌楚澤東碧空如水水如空江湖落日浮秋橘<lb/>
島嶼殘霞拂斷虹世事茫然煙靄裏客愁都在艣聲中<lb/>
沙頭鳬雁相儔侣笑我年年逐轉蓬<lb/>
　　　桂林道中<lb/>
桂林山水久聞風身世茫然墮此中日暮碧雲濃作朶<lb/>
春深稚笋翠成叢仙家多住空明洞客夢来逰羣玉峰<lb/>
<pb n="KR4h0117_WYG_171-31a"/>
雁蕩武夷何足道千巖元是小玲瓏<lb/>
　　　次貴州　今貴縣也在粤西潯州府屬<lb/>
青楓夾道鷓鴣啼古郡荒凉接島夷陸績故城依石巘<lb/>
葛洪遺竈俯江湄光風苒苒吹香草煙雨濛濛濕荔枝<lb/>
欲作終焉卜居計自應僂句不吾欺<lb/>
　　　次雷州<lb/>
粤東圗上看雷州萬里孤城據海陬萍跡飄流遽如許<lb/>
騷辭擬賦畔牢愁滄溟浩蕩煙雲曉鼓角凄悲風露秋<lb/>
<pb n="KR4h0117_WYG_171-31b"/>
莫笑炎荒地遐僻萬安更在海南頭<lb/>
　　　荔枝<lb/>
玉人纎指擘輕紅猶憶恩頒自漢宫翠籠藤盤異當日<lb/>
蠻煙瘴雨正濛濛<lb/>
　　　其二<lb/>
百馬崩騰耆舊悲只今戈㦸暗江湄自知踈拙䝉恩重<lb/>
猶得南来食荔枝<lb/>
　　　即事<lb/>
<pb n="KR4h0117_WYG_171-32a"/>
賓江兩岸木綿飛負郭家家熟荔枝瘴雨蠻煙已蕭瑟<lb/>
可堪梅子欲黄時<lb/>
　　　其二<lb/>
森森榕木碧參天夏日初聞第一蟬羙䕃羨君誠得計<lb/>
何須悽怨嘒風前<lb/>
　　　所寓天寧方丈後有闍提花數株連月盛開玉<lb/>
　　　　雪可愛悵然有懐成三絶句寄吳元中<lb/>
未渡鯨波冦盗深中原回首涕成霖消愁萬斛無消處<lb/>
<pb n="KR4h0117_WYG_171-32b"/>
頼有幽花慰客心<lb/>
　　　其二<lb/>
深院無人簾幕垂玉英翠羽燦芳枝世間顔色難相似<lb/>
晴雪初殘未堕時<lb/>
　　　其三<lb/>
氷玉風姿照坐寒炎荒相遇且相寛縞衣紵帶平生志<lb/>
正念幽人尚素冠<lb/>
　　　郡城南曰瓊臺北曰語海余易之為雲海登眺<lb/>
<pb n="KR4h0117_WYG_171-33a"/>
　　　　有感二絶句<lb/>
孤城南面敞瓊臺千里川原指顧開試向綠雲深處望<lb/>
海山浮動見蓬莱<lb/>
　　　其二<lb/>
古来雲海浩茫茫北望悽然欲斷腸不得中州近消息<lb/>
六龍何處駐東皇<lb/>
　　　謁冦忠愍祠堂<lb/>
鑿井得泉今尚羙挂錢挿竹後成林精忠感動無情物<lb/>
<pb n="KR4h0117_WYG_171-33b"/>
不解濳銷讒妬心<lb/>
　　　過北流縣八里逰勾漏觀<lb/>
百里仙山氣象雄參差峯岫翠成叢雲駢鶴馭今何處<lb/>
丹竈依然洞穴中<lb/>
　　　其二<lb/>
葛翁求令為丹砂今我来従海上槎祗恐山靈嫌俗駕<lb/>
未容歸客卧煙霞<lb/>
　　　其三<lb/>
<pb n="KR4h0117_WYG_171-34a"/>
羽人相導把霓旌窈窕松林露氣清不用逢迎同貴客<lb/>
蹔来花院聽棋聲<lb/>
　　　藥圃<lb/>
病翁餌藥欲扶衰自斸霜根種種移端為出山成小草<lb/>
白雲深處養青芝<lb/>
　　　嚴陵灘下作<lb/>
帝座髙懸漢客星樵漁今亦想英聲危臺直下三千尺<lb/>
誰謂先生只釣名<lb/>
<pb n="KR4h0117_WYG_171-34b"/>
　　　仙機巖<lb/>
雲去仙機杼柚空報章何日巳成功天孫織就煙霞錦<lb/>
吹落溪山夕照中<lb/>
　　　魏王峰<lb/>
危峰孤峭與天通猶有當時羽化蹤仙馭自隨鸞鶴逺<lb/>
玉樓金鏁白雲封<lb/>
　　　春詞<lb/>
　　余謫沙陽寓居興國佛祠寢西小軒春至梨花<lb/>
<pb n="KR4h0117_WYG_171-35a"/>
　　盛開玉雪可憐修篁嘉木幽禽百囀毎晨坐<lb/>
　　讀書午睡初醒把酒寓目慨然感懐因成春<lb/>
　　詞以紀景物可以興可以怨庶㡬乎詩人之㫖<lb/>
　　覽者無誚焉<lb/>
朝来急雨作輕寒只恐棃花落㸃殘喚起小童窓外看<lb/>
玉妃何事淚䦨干<lb/>
　　　夜坐<lb/>
平生最喜夜看書人静心閒樂有餘識盡古今興廢事<lb/>
<pb n="KR4h0117_WYG_171-35b"/>
何如一枕夢華胥<lb/>
　　　七夕<lb/>
銀河清淺界煙霄欲渡何須烏鵲橋今我去家千里逺<lb/>
却憐牛女㑹今宵<lb/>
　　　秋意<lb/>
蕭蕭南浦白雲秋楓葉蘆花相對愁何必更窮千里目<lb/>
亂山凝碧滿溪樓<lb/>
　　　童子驛見梅花<lb/>
<pb n="KR4h0117_WYG_171-36a"/>
天滑雲腴凝不流嵗寒迂騎過南州黄昏孤館沈吟處<lb/>
頼有江梅慰客愁<lb/>
　　　清修寺在益陽數十里間恵逺之弟居之世謂<lb/>
　　　　之小廬山<lb/>
盤紆石磴白雲間風落巖花滿路斑峯嶺横斜自重掩<lb/>
箇中真是小廬山<lb/>
　　　邰陽道中雲巖寺<lb/>
山空小寺依嵌竇日暖幽禽囀好聲萬箇琅玕一茅屋<lb/>
<pb n="KR4h0117_WYG_171-36b"/>
何當此處寄浮生<lb/>
　　　山月驛聞子䂓次韻<lb/>
春枕夢回孤館悄世故榮心愁不了山深夜聞子䂓啼<lb/>
殘月滿牕天未曉<lb/>
　　　道陽朔山水尤竒絶舊傳為天下第一非虚語<lb/>
　　　　也賦二絶句<lb/>
溪山此地藹佳名雨洗煙嵐分外青却恨征鞍太匆遽<lb/>
無因一上萬雲亭<lb/>
<pb n="KR4h0117_WYG_171-37a"/>
　　　其二<lb/>
賦詩曾送謫仙人垂老翻逰到海濱夢幻去来何自了<lb/>
空將病眼看嶙峋<lb/>
　　附岳飛詩<lb/>
　　　送紫巖張先生北伐<lb/>
號令風霆迅天聲動北陬長驅渡河洛直𢷬向燕幽痛<lb/>
飲黄龍府先登木葉樓歸来報明主恢復舊神州<lb/>
　　　寄浮圗慧海<lb/>
<pb n="KR4h0117_WYG_171-37b"/>
湓浦廬山㡬度秋長江萬折向東流男兒立志扶王室<lb/>
聖主専師滅敵酋功業要刋燕石上歸休終伴赤松逰<lb/>
丁寧寄語東林老蓮社従今着再修<lb/>
　　　池州翠㣲亭<lb/>
經年塵土滿征衣特為尋芳上翠㣲好水好山看不足<lb/>
馬蹄催趂月明歸<lb/>
　　　題新淦蕭寺壁<lb/>
雄氣堂堂貫斗牛誓將直節報君讐但祈聖主還車駕<lb/>
<pb n="KR4h0117_WYG_171-38a"/>
不問登壇萬户侯<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_171-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻一百七十一<lb/>
</p>
<p>
</p>
  </div>
</body>
</text>
</TEI>
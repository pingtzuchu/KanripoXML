<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百五十</head> <lb/>
    <p>
<pb n="KR4h0117_WYG_349-1a"/>
欽定四庫全書<lb/>
　石倉歴代詩選巻三百五十<lb/>
　　　　　　　　　　　　明　曹學佺　編<lb/>
　明詩初集七十<lb/>
　　曾棨<hi>字子啓永豐人</hi>
　　　北斗篇<lb/>
昔我住江南有斗維北懸及兹正幽薊如在北斗邊地<lb/>
理雖異域象緯寧有遷感此夜無寤起行望青天仰視<lb/>
<pb n="KR4h0117_WYG_349-1b"/>
北斗光珠璣燦相聯伊誰柄斯揭從容居帝前元氣妙<lb/>
斟酌調和不容偏四時皆順序萬物安自然躊躇風露<lb/>
下中情曷由宣天道本幽黙誰能問穹𤣥<lb/>
　　　凉風篇<lb/>
凉風日夕至商候凄以清逶迤起原陸散漫薄簷楹噫<lb/>
氣忽奮激呼吸相鬬爭捲地㵼奔濤撼空轟怒霆如馳<lb/>
昆陽騎若潰淮淝兵雲霧為之晦山岳若就傾豈伊長<lb/>
養節遂與肅殺并草木自黄落鴻雁復南征顧兹動植<lb/>
<pb n="KR4h0117_WYG_349-2a"/>
微感觸如有情起坐待明月援琴冩秋聲<lb/>
　　　癸巳三月十三日扈從之北京舟發石城門外<lb/>
　　　　賦呈同行諸公<lb/>
石城天設險虎踞壯皇州䇿馬出都城駕言從豫遊萬<lb/>
乘宿嚴駕先期戒行舟龍驤載圖籍虎士羅戈矛日出<lb/>
簫鼓鳴中流發棹謳兩京何巍巍山川鬱相繆陜雲邁<lb/>
炎漢洛下嫓成周龍飛符景運龜食叶神謀煌煌萬世<lb/>
業寳厯承天休顧慚樗散姿厠跡英俊流獻替諒無補<lb/>
<pb n="KR4h0117_WYG_349-2b"/>
愧兹恩寵優鳴鑾濟汾水聯珮上瀛洲永言葵藿心庶<lb/>
以揚徽猷<lb/>
　　　三月二十日舟次開河同胡祭酒鄒侍講登岸<lb/>
　　　　散步長林曠野中桑麻蓊然因至田家各賦<lb/>
　　　　一詩而去<lb/>
芳晨靄新霽弭楫長河曲睠兹丘園趣褰裳涉平陸郊<lb/>
原渺空曠佇望舒逺目村中夜來雨土脉膏且沃茆廬<lb/>
雞犬靜日出煙樹綠牛羊放平野隔水見樵牧麥凉雉<lb/>
<pb n="KR4h0117_WYG_349-3a"/>
初雊桑突蠶已浴老農多歡顔生事亦云足偶兹一留<lb/>
憩幽境愜所欲僕夫戒前征迤邐出林麓緬懷塵外踪<lb/>
於焉恣遊矚<lb/>
　　　冬日扈從還南京隨駕出麗正門馬上作<lb/>
朝隨六龍駕逺别黄金臺萬乘出都門旭日淨浮埃翠<lb/>
華正飛揚玊輦從天回羽林列猛士夾道馳雲雷回首<lb/>
望玊京城闕何壯哉海水向東流西山鬱崔嵬上有五<lb/>
色雲垂輝映蓬萊壯遊愜周覽欲去仍遲回䇿馬天仗<lb/>
<pb n="KR4h0117_WYG_349-3b"/>
間宿昔長追陪古來詞翰臣豈但鄒與枚至今百世下<lb/>
聲譽揚九垓<lb/>
　　　車駕北征送右諭徳金公扈從<lb/>
煙雲慘淡邊城黒鐵騎憑陵在東北天兵帶甲八十萬<lb/>
百里長驅如霹靂平邉下詔親出征二月龍輿發北京<lb/>
東風闗塞旌旗影落日沙塲鼙鼓聲知君文彩金門宴<lb/>
扈從恩榮總堪羡龍泉寳帶黒貂裘虎帳雕弓白羽箭<lb/>
帳前獻俘報捷歸帳中草檄筆若飛狼煙乍起雪載路<lb/>
<pb n="KR4h0117_WYG_349-4a"/>
羌笛横吹霜滿衣彗星夜墜氣蕭索席捲穹廬空大漠<lb/>
横行絶域拓封疆直過窮荒收部落歸來意氣擅才雄<lb/>
凱歌先進明光宫豈知折衝在帷幄世上空聞衞霍功<lb/>
　　　送兄復先還戍遼東<lb/>
從兄少小辭鄉縣二十五年纔一見只今已是四十餘<lb/>
平生涉歴艱難遍憶初伯父送兄行千里拏舟同入京<lb/>
長安道上不忍别臨岐忍泣仍吞聲别來㡬時伯父死<lb/>
舊業盡遺與二姊大姊有家二姊亡一門骨肉今能㡬<lb/>
<pb n="KR4h0117_WYG_349-4b"/>
兄早從軍多苦辛漂泊天涯惟此身拜迎折腰事官長<lb/>
顧盻回頭無室人去時同行多隊伍逃亡强半丁男補<lb/>
十歲邊頭始問婚有子讀書今十五營中無事但耕鉏<lb/>
輸官豈復求贏餘地寛買牛多種粟路逺念家難寄書<lb/>
弟來北京己二載東去闗山近遼海都門邂逅不相識<lb/>
鄉音盡變顔容改塞上風沙凋敝裘説着故園雙淚流<lb/>
挑燈細論征戍苦酌酒暫消離别愁匆匆相見何曾久<lb/>
明日官橋又分手朔雪還連玉塞雲東風未發金臺柳<lb/>
<pb n="KR4h0117_WYG_349-5a"/>
莫言碌碌軍籍中丈夫詎肯悲途窮不見汾陽起微賤<lb/>
唐史猶傳第一功<lb/>
　　　天廐神馬歌<lb/>
天廐名馬不易得鳳臆龍鬐秋兔色圉官厮養十載餘<lb/>
云昔來自朝鮮國想當此馬初生時蛟龍降精雷雨垂<lb/>
房星夜墜水盡赤雲霧下繞靈風吹雄姿逸態真神駿<lb/>
腕健蹄高雙耳峻目光夾鏡烱方瞳汗血流珠膩紅暈<lb/>
朝鮮得此不敢騎覆以黄氊獻赤墀廼知天廐盡龍種<lb/>
<pb n="KR4h0117_WYG_349-5b"/>
如此萬疋皆權奇今晨鞲出逈殊絶扈從鑾輿自超越<lb/>
朝趨逺蹴交河氷夕秣驕嘶薊城月君不見驊騮驌驦<lb/>
古亦多老不一試將奈何駑駘無力枉蹀躞俗馬有肉<lb/>
空嵯峨平生憐爾獨遭遇繡勒金鞍照瓊署相期慎保<lb/>
不凡姿萬里長隨六龍馭<lb/>
　　　寒夜曲<lb/>
銅山泣露宫虬咽魚鑰金寒烱微月十二樓臺凝夜光<lb/>
青娥踏天作飛雪鮫人鑿氷出海底海濶氷堅愁墜指<lb/>
<pb n="KR4h0117_WYG_349-6a"/>
風刀剪斷朔雲飛萬戸沈沈一泓水貂裘無煖紅燭滅<lb/>
八尺青綾已如鐵蘭麝香銷冷畵屏夢破秦樓肌玉裂<lb/>
龍鱗差差溝水繞銀牀無聲金井悄睥睨鴉啼曙色分<lb/>
起聽瓊籖報天曉<lb/>
　　　銅爵瓦硯歌<hi>臨江郡守得銅爵瓦硯以遺中舍呉君仲平呉君邀予賦之</hi>
征西將軍蓋世雄睥睨漢鼎驕成功建安天子在掌握<lb/>
車駕又徙轘轅東䇿勲定爵分茆土赤舄煌煌輝衮黼<lb/>
鑄成銅爵起高臺繡户珠房貯歌舞繁絃急管鳴未終<lb/>
<pb n="KR4h0117_WYG_349-6b"/>
葛汁啖盡金樽空分香賣履恩愛畢西陵落日生悲風<lb/>
三方鼎峙霸圖熄玉輦金輿已陳迹冷雨寒煙滿鄴中<lb/>
惟見銅駞卧荆棘誰憐地老天亦荒宫瓦散落猶深藏<lb/>
千年劫火煉不化至今出土生輝光草根纒繞苔蘚蝕<lb/>
鄴中野人初未識臨江太守欣得之此物不應同瓦礫<lb/>
殷勤拂拭重磨礲制作豈讓端州工鳳池先生真好古<lb/>
寳此乃與瓊瑰同先生自昔稱才俊忽見珍奇豁方寸<lb/>
龍香麝臍益光妍玉質金輝發清潤翻思淪埋塵土鄉<lb/>
<pb n="KR4h0117_WYG_349-7a"/>
此日還登君子堂奇姿曾識奸雄面清翫宜親翰墨場<lb/>
君不見漢家諸陵在荒野玉魚金盌無遺者早悟愚民<lb/>
盗一坏不如燒作鴛鴦瓦<lb/>
　　　陳員外奉使西域周寺副席中道别長句<lb/>
漢家郎官頭未白扈從初為兩京客忽逢天邊五色書<lb/>
萬里翩翩向西域腰間寳劍七星文連旌大斾何繽紛<lb/>
解鞍夜卧營中月攬轡朝看隴上雲黄沙斷磧千迴轉<lb/>
玉闗漸近長安逺輪臺霜重角聲寒蒲海風高弓力軟<lb/>
<pb n="KR4h0117_WYG_349-7b"/>
兹行騎從歴諸蕃氊帳依微絶漠間殘煙古樹羌夷聚<lb/>
逺火荒原獵騎還蕃酋出迎通漢語穹廬蒲萄酒如乳<lb/>
舞女爭呈于闐粧歌辭盡協龜兹譜當筵半醉看呉鈎<lb/>
上馬便着金貂裘山川遥認月支窟部落能知博望侯<lb/>
草上風沙亂騷屑邊頭日暮悲笳咽行窮天盡始回轅<lb/>
坐對雪深還仗節歸來雜遝宛馬羣立談可以收奇勲<lb/>
却笑古來征戰苦邊人空説李將軍<lb/>
　　　薊門老婦行<lb/>
<pb n="KR4h0117_WYG_349-8a"/>
薊門老婦歌且行一曲斷腸多苦聲時時掩面向人泣<lb/>
泣罷從前道姓名自言少小顔如玉金縷羅襦鬭粧束<lb/>
先朝丞相重清歌教得新翻太平曲雕房繡闥高嵯峨<lb/>
五侯七貴時經過就中艶色自無數俛首低鬟聽我歌<lb/>
行雲斷絶梁塵起滿座停杯驚且喜當筵一擲千黄金<lb/>
翻惡管絃徒聒耳只言歡樂度青春不識人間賤與貧<lb/>
向來風景一朝異翠鈿散落隨埃塵况今衰老轉蕭索<lb/>
惟有茆廬傍西郭閒來還唱舊時歌不覺一聲雙淚落<lb/>
<pb n="KR4h0117_WYG_349-8b"/>
人生豈得長少年一貧一賤皆自然銅山鑄錢終餓死<lb/>
古往今來何足憐<lb/>
　　　姚少師所藏八駿圖歌<lb/>
周家八駿如飛電夙昔傳聞今所見鋭耳雙分秋竹批<lb/>
拳毛一片桃花旋肉騣疊聳高崔嵬權奇如此真龍媒<lb/>
霜蹄試踏層氷裂駿馬欲掉長颷迴瑶池宴罷歸來早<lb/>
絡月羈金照京鎬紫鞚飛時逐落花雕鞍解處眠芳草<lb/>
由來駿骨健且馴弄影驕嘶不動塵有時渴飲天津水<lb/>
<pb n="KR4h0117_WYG_349-9a"/>
五花照見波粼粼圉官騎來難久駐飲向春流最深處<lb/>
珠銜寳勒不敢疎直恐飛騰化龍去古來善畫韋與韓<lb/>
此畵豈同凡馬看人間造次不可得苜蓿秋深煙雨寒<lb/>
　　　酒壚行<lb/>
東家酒壚大道中百尺酒旗垂裊風少年兩姬何窈窕<lb/>
當壚一笑顔花紅道傍過者頻回首駐馬停車便呼酒<lb/>
壚頭酒薄渾不知笑勸相歡坐來久西家酒壚相向開<lb/>
盈盤綺饌連金罍門前寂莫少行跡階面夜雨生青苔<lb/>
<pb n="KR4h0117_WYG_349-9b"/>
由來酒徒多重色愛此紅顔在壚側暫時過眼寧盡歡<lb/>
囊中有錢應不惜誰將此意報西隣坐中無客且莫嗔<lb/>
東隣兩姬一朝去門前亦無呼酒人<lb/>
　　　邯鄲曲<lb/>
邯鄲女兒貌如花手綰雙鬟盤作鴉窄襟小袖巧粧束<lb/>
畵得秀娥雙黛綠娉娉嫋嫋十五餘自矜驕態誰得如<lb/>
春眠不穩翠衾薄起向東風惜花落誰家寳帶繡鴛鴦<lb/>
何處金屏開孔雀邯鄲城中多貴游投金寘璧紛相求<lb/>
<pb n="KR4h0117_WYG_349-10a"/>
父憐母惜嫁時早比目連枝願終好芙蓉帳深紅錦幔<lb/>
烹犢炮羊列華饌生來不識機杼聲身上羅襦㡬回換<lb/>
翻憐隣女嫁田家朝出採桑暮織麻年年辛苦事織作<lb/>
嫁時衣裳老還着<lb/>
　　　題楊諭徳所藏王孟瑞瀟湘萬竹圖<lb/>
王郎畵竹何神奇落筆便覺清風吹蛟龍怒奔雷雨泣<lb/>
滄溟倒捲雲淋漓有時氣酣索紙筆兔起鶻落誰能測<lb/>
縱横滿眼金錯刀四座陰森氷雪色九疑峰高青入天<lb/>
<pb n="KR4h0117_WYG_349-10b"/>
洞庭水與三江連霓旗翠羽半明滅至今遥拂蒼梧煙<lb/>
玉堂之居逈蕭爽誰與此君同一賞闗西美人襟抱清<lb/>
對此翛然絶塵想我亦平生愛竹流乘興欲作瀟湘遊<lb/>
何時汎舟弄明月推蓬却聽江南秋<lb/>
　　　樓山風木圖為山西僉憲余丈題<lb/>
樓山有木風亂鳴南枝北枝多悲聲蕭颼乍疑崖籟發<lb/>
洶湧忽訝波濤驚知君先墳在山麓忍聽墳頭風撼木<lb/>
秋聲動地心欲摧夕響穿林淚盈掬翻思昔日奉慈親<lb/>
<pb n="KR4h0117_WYG_349-11a"/>
甘㫖未備家長貧只今得祿親已逝雖欲養志無由伸<lb/>
繡衣驄馬外臺客光華滿路何輝赫冩得樓山風木圖<lb/>
一度摩挲一凄惻看圖有盡意不窮樓山有木木有風<lb/>
斯木可伐風可息惟有孝念無時終<lb/>
　　　車遥遥<lb/>
車遥遥向何去耳邊猶聞聲轔轔望盡飛塵不知處妾<lb/>
獨在空閨顰蛾對青春惟有一寸心萬里隨車輪願君<lb/>
到家後車輪生四角不願歸時金滿堂君早歸家貧亦<lb/>
<pb n="KR4h0117_WYG_349-11b"/>
樂<lb/>
　　　過劉伶宅<lb/>
舊宅無人住荒墟有路岐一生渾是醉萬古復何悲白<lb/>
髪銜杯處青山荷插時最憐獨醒者高塜亦纍纍<lb/>
　　　望岳<lb/>
昔誦少陵詩今觀岱岳奇青連齊魯逈勢壓華嵩危雲<lb/>
霧通三島乾坤繞四陲何時上高頂細讀漢唐碑<lb/>
　　　庚寅元夕午門侍宴觀燈<lb/>
<pb n="KR4h0117_WYG_349-12a"/>
紫禁疏魚鑰彤庭結綺樓星河臨太液歌吹繞皇州皓<lb/>
月明仙仗華燈映綵旒清時多樂事長得奉宸遊<lb/>
　　　二十一日發汶上馬驚失墜損傷有㫖留濟寧<lb/>
　　　　療病水路回京寓宿城東鐵塔寺消悶賦此<lb/>
　　　　錄謝王蔣二太守明㑹上人<lb/>
因病辭天仗行尋寳殿開六龍扶輦去五馬駕車來落<lb/>
井多因酒沿流欲度杯承恩方療疾候吏為相催<lb/>
　　　其二<lb/>
<pb n="KR4h0117_WYG_349-12b"/>
寂歴孤城外高樓戍鼓鳴葉聲霜後落鵲影鏡中行一<lb/>
榻禪房靜孤燈客思清疎鐘一百八猶似上陽聲<lb/>
　　　淮南舟中<lb/>
逺戍雞聲曉遥堤柳色濃斷雲京口樹殘月廣陵鐘簫<lb/>
鼓官船發圖書御寳封朝臣多扈從冠佩日相逢<lb/>
　　　舟中雜興和王修撰時彦韻<lb/>
野逈霏微靄川長澹落暉犢馴浮水過鷗狎近人飛暝<lb/>
色迎官舫春寒到客衣時看林下叟荷篠月中歸<lb/>
<pb n="KR4h0117_WYG_349-13a"/>
　　　贈周崇晉省兄還家<lb/>
新歲歸心切南船促去程誰憐風雨夜偏感弟兄情淑<lb/>
景催鶯語離愁逐雁聲到家池草綠春夢㡬回驚<lb/>
　　　維揚懷古和胡祭酒韻<lb/>
廣陵城裏昔繁華煬帝行宫接紫霞玉樹歌殘猶有調<lb/>
錦帆歸去已無家樓臺處處惟荒草風雨年年自落花<lb/>
古往今來多少恨只將哀怨付啼鴉<lb/>
　　　中秋宴集<lb/>
<pb n="KR4h0117_WYG_349-13b"/>
乘月歸來散玉珂又驚佳節客中過清光初上金鑾殿<lb/>
素影先澄太液波萬里闗河秋氣逈九秋風露夜凉多<lb/>
廣寒有路知天近曾聽霓裳第一歌<lb/>
　　　同襄城伯李公被命先還南京舟中奉簡<lb/>
曾于玉帳識先公此日乘舟李郭同兩葉金貂承雨露<lb/>
三秋畫鷁駕天風謝𤣥瞻氣堪摧敵班勇軍聲屢破戎<lb/>
自是將門多俊傑坐談韜畧滿胸中<lb/>
　　　喜蕭時中狀元及第<lb/>
<pb n="KR4h0117_WYG_349-14a"/>
繡衮曾掄寳殿魁廬陵文運喜初回九重天上承恩渥<lb/>
八十人中識俊才蠧簡㡬年窺夜雪龍門一日動春雷<lb/>
行人若向青原望定有虹光燭上台<lb/>
　　　送道士歸桃源<lb/>
霞佩何年别翠岑迢迢歸路武陵深種來白石皆成玉<lb/>
煉就丹砂已化金陰洞靈符應尚在仙房瑞簡得重尋<lb/>
桃花紅徧無人到風滿衣裳露滿簪<lb/>
　　　遊崇真萬壽宫因訪葛太常<lb/>
<pb n="KR4h0117_WYG_349-14b"/>
崇真宫闕禁城東舊住真人向此中鳳去緱山虚夜月<lb/>
鶴歸華表怨秋風飛花入戸丹房靜古木垂蘿碧殿空<lb/>
此處忽逢勾漏令將因暇日問叅同<lb/>
　　　螢<lb/>
輝輝無熖復無煙腐草逢秋火獨然金井露寒光不滅<lb/>
畫簾風靜影頻穿隋皇苑裏明珠翠車𦙍囊中映簡編<lb/>
何事却驚羅扇撲夜凉飛過玉階前<lb/>
　　　殿試罷<lb/>
<pb n="KR4h0117_WYG_349-15a"/>
曉開三殿降絲綸衮冕臨軒䇿小臣紅燭影催金闕曙<lb/>
紫霞香泛玉壺春雲霄九萬扶揺近禮樂三千制作新<lb/>
淺薄未能宣聖徳祗歌棫樸播皇仁<lb/>
　　　鶴骨笛<lb/>
華表雲歸蜕獨留裁成玉管韻悠悠數聲弄罷青田曉<lb/>
一曲吹殘赤壁秋律吕乍調驚羽化宫商遥度想仙遊<lb/>
揚州去後知音少且共桓伊更倚樓<lb/>
　　　謁文丞相廟<lb/>
<pb n="KR4h0117_WYG_349-15b"/>
國事艱危屬秉鈞平生慷慨竟捐身百年社稷歸元土<lb/>
萬古祠堂表宋臣已見高名垂宇宙逺瞻遺像肅冠紳<lb/>
當時碧血生芳草留得清芬歲歲春<lb/>
　　　蓮花燈次胡庶子韻<lb/>
綘蠟爭燒夜景新芙蕖何事獨先春恍疑金炬初歸院<lb/>
不借清漣已絶塵光映若耶溪上女影隨太華井頭人<lb/>
若教真可浮波去太乙乘舟便脱巾<lb/>
　　　車駕渡江<lb/>
<pb n="KR4h0117_WYG_349-16a"/>
朱旗畵㦸擁隄沙錦纜牙檣照浪花佳氣逈浮江北樹<lb/>
曉光初絢海東霞雲中鸞鳳扶雕輦水底魚龍識翠華<lb/>
不用臨流羡天塹祗今四海盡為家<lb/>
　　　扈從幸天壽山<lb/>
祥雲五彩䕶長陵地志深符郭璞經千澗盡通滄海白<lb/>
諸峰遥入薊門青星臨仙仗知天近雲擁鸞輿識地靈<lb/>
此處經營時駐輦㡬回清蹕到岩扃<lb/>
　　　得周編修書兼柬兩京諸同年<lb/>
<pb n="KR4h0117_WYG_349-16b"/>
别離易久覺情疎旅舍幽閒歎索居逺客每勞千里夢<lb/>
故人初寄一行書滿城山色晴雲外近海潮聲過雨餘<lb/>
禁裏昔年同學者班揚文字竟何如<lb/>
　　　同李允周司諫遊天界寺和鄒侍講韻<lb/>
獨愛山居在上方深幽渾似逺公房客留丈室同揮麈<lb/>
僧飯胡麻獨據牀貝葉經翻頻説偈蓮花漏滴靜焚香<lb/>
何時更約携琴去閒對青松坐晩凉<lb/>
　　　冬日扈從獵龍山同遊牛首山佛窟寺和胡學<lb/>
<pb n="KR4h0117_WYG_349-17a"/>
　　　　士韻<lb/>
數聲清磬逺微微始覺塵踪到此稀僧向定時聞葉落<lb/>
客從遊處見雲歸佛居華藏那營窟心㑹真乘即悟機<lb/>
賜得宫袍新製錦未應還羡五銖衣<lb/>
　　　奉和胡祭酒雪竹之作<lb/>
雪深庭竹曙光寒覆葉凝梢凍不乾清響入林揺玉珮<lb/>
素花飄徑㸃琅玕未須鶴氅扶笻去已勝龍沙仗節看<lb/>
莫向樽前栽玉笛梅花吹落滿長安<lb/>
<pb n="KR4h0117_WYG_349-17b"/>
　　　燭<lb/>
曾于鴻寳識神方長送清輝入洞房心到成灰辭綺席<lb/>
花如吐艶妬紅粧畫屏掩月兼秋冷紫陌朝天襍曙光<lb/>
㡬度似應憐逺别向人深夜淚成行<lb/>
　　　胡祭酒宅飲蒲萄酒席上作<lb/>
蒲萄新釀出凉州對此還思博望侯馬乳香分銀甕暖<lb/>
驪珠光㵼玉壺秋綺筵夜醉頻燒燭錦帳春生罷擁裘<lb/>
翻笑老農耕作苦年年種秫滿西疇<lb/>
<pb n="KR4h0117_WYG_349-18a"/>
　　　瓊島春雲<lb/>
自是蓬萊第一峯彩雲千疊映芙蓉隔窗暝鎖花枝濕<lb/>
繞殿晴添柳色濃影度仙巖常帶雨光浮御苑盡成龍<lb/>
絪緼不獨隨天仗更共祥煙䕶九重<lb/>
　　　西山雪霽<lb/>
岧嶤逺岫倚蒼㝠積素纔消擁畫屏雲影高連千嶂白<lb/>
日華光映數峯青林藏玉氣樵人識氷雜流泉野客聽<lb/>
正欲登臨窮絶巘餘寒猶恐在巖扄<lb/>
<pb n="KR4h0117_WYG_349-18b"/>
　　　南浦飛雲<lb/>
悠悠片影楚江涯漠漠輕陰傍釣家乍逐渚煙籠草色<lb/>
還隨灘月隠蘆花風吹暝靄收殘雨日絢晴暉帶落霞<lb/>
㡬度雁歸迷宿處數聲嘹唳隔寒沙<lb/>
　　　徐亭煙樹<lb/>
東湖老樹拂晴雲樹裏空亭識聘君鶯囀綠陰初過雨<lb/>
鴉啼凉影半斜曛誰懸木榻延高士空致生芻弔古墳<lb/>
千載高風遺像在令人俛仰挹清芬<lb/>
<pb n="KR4h0117_WYG_349-19a"/>
　　　灌嬰城<lb/>
章江南面有荒城千載猶傳漢將名狐宿斷垣春草合<lb/>
鴉啼古堞暮煙生風雲暗想精靈聚茆土長垂竹帛榮<lb/>
獨有離離霜後樹還如赤幟繞行營<lb/>
　　　繩金塔<lb/>
地藏舍利隠金繩百尺浮屠試一憑雲裏高標驚過客<lb/>
月中孤影伴殘僧風傳鈴鐸和朝梵星繞闌干雜夜燈<lb/>
向夕始知臨眺久蒼蒼煙樹入鍾陵<lb/>
<pb n="KR4h0117_WYG_349-19b"/>
　　　浴仙池<lb/>
不向瑶池醉錦筵却從下界戲清漣氷壺影浸芙蓉露<lb/>
玉鏡香㴠翡翠煙白鶴已隨仙骨化青娥長得世人憐<lb/>
春來水面浮萍發猶似靈風墜翠鈿<lb/>
　　　五月六日賜觀西湖<lb/>
玉珂龍影出長楸詔許西湖攬轡遊雲氣連山常帶雨<lb/>
風聲度壑逈疑秋樹含飛翠沾衣濕泉作垂虹遶澗流<lb/>
中使淹留歸向晩水紋輕漾采蓮舟<lb/>
<pb n="KR4h0117_WYG_349-20a"/>
　　　送胡直方下第南歸<lb/>
百戰詞塲白髪生詞華五色世空驚貧來馮諼空彈鋏<lb/>
歸去劉蕡久擅名柳外煙深籠馬色花邊日暖度鶯聲<lb/>
青雲浩蕩非難遇天遣奇才獨晩成<lb/>
　　　正旦後送兵部尚書趙公還鎮<lb/>
總戎司馬舊春官坐鎮邊陲衆自安雙闕朝元瞻斧扆<lb/>
六州行部駐雕鞍履聲暫待金門漏斾影還衝玉塞寒<lb/>
明到闗城多暇日好將佳句寄朝端<lb/>
<pb n="KR4h0117_WYG_349-20b"/>
　　　送兵部尚書陳公叔逺鎮交阯<lb/>
南交獻凱正論功司馬新除寵眷隆三受虎符參閫外<lb/>
兩持龍節鎮蠻中蕭何經國曾供餉裴度臨邊暫總戎<lb/>
已喜夷人歸版籍伏波銅柱謾爭雄<lb/>
　　　東華門内新館初成入直有作<lb/>
東華樓觀鬱岧嶤高閣新成抗碧霄秘府圖書金作匱<lb/>
御溝流水玉為橋草分翠色承殷輅鳥哢歌聲和舜韶<lb/>
愧直㡬回清坐久隔簾時有御香飄<lb/>
<pb n="KR4h0117_WYG_349-21a"/>
　　　禁中對雪<lb/>
禁城飛雪向嚴冬積素凝華絢九重内苑蘢葱璚作樹<lb/>
西山崷崪玉為峰光連紫陌迷朝騎色晃彤樓促曉鐘<lb/>
欲向豐年歌此曲郢中詞客可能容<lb/>
　　　送陳司封使哈里<lb/>
旌斾翩翩拂曉霞逺傳天語度流沙據鞍馬援心猶壯<lb/>
投筆班超髪未華路出玉闗朝仗節水通銀漢夜乘槎<lb/>
西行正值蒲萄熟醉卧凉州第㡬家<lb/>
<pb n="KR4h0117_WYG_349-21b"/>
　　　送羅貴赴南陽推官<lb/>
早辭丹陛出承明捧檄爭傳佐郡榮高柳青煙隋苑路<lb/>
荒村白水漢鄉名心持三尺無寃獄徳被羣黎有頌聲<lb/>
郭外行春頻借問卧龍遺業與誰耕<lb/>
　　　項羽廟<lb/>
百戰休論葢世功鴻門終宴伯圖空虞歌慷慨孤燈下<lb/>
楚業銷沈一炬中露濕古墻秋蘚碧霜含老樹夕陽紅<lb/>
英魂若到彭城路忍聽高臺唱大風<lb/>
<pb n="KR4h0117_WYG_349-22a"/>
　　　秋日扈從獵龍山遊牛山佛窟寺和胡學士韻<lb/>
古鼎沈煙一縷微紺園寳地世塵稀風簷鳥避鈴聲過<lb/>
石洞龍隨雨氣歸閒對佛燈知幻影偶聞僧語識禪機<lb/>
祗因坐久天香度無數雲花亂㸃衣<lb/>
　　　海子橋<lb/>
綠海遥通一水長滄波深處石為梁平鋪碧甃連馳道<lb/>
倒㵼銀河入苑墻晴綠乍添垂柳色春流時泛落花香<lb/>
微茫逈隔蓬萊島不放飛塵入建章<lb/>
<pb n="KR4h0117_WYG_349-22b"/>
　　　春思<lb/>
鶯啼燕語畫樓東麗日輕雲䕶綺櫳香篆暖飄煙縷碧<lb/>
花房晴滴露珠紅纒綿客思王孫草揺蕩春光少女風<lb/>
暗想多情催落絮時時飛入翠簾中<lb/>
　　　已亥除夜作<lb/>
年年客裏逢除夕此夕金臺歲又除爆竹屢喧清坐久<lb/>
梅花初獻半酣餘春回薊北看新厯家在江南憶逺書<lb/>
奏賦末能叨扈蹕獨憐多病似相如<lb/>
<pb n="KR4h0117_WYG_349-23a"/>
　　　居庸疊翠<lb/>
重闗深鎖白雲收天際諸峰黛色流北枕龍沙通絶漠<lb/>
南臨鳳闕壯神州煙生睥睨千巖曉露濕芙蓉萬壑秋<lb/>
王氣自應成五色龍雲長傍日邊浮<lb/>
　　　章江曉渡<lb/>
月落西山欲曙天渡頭人語古城邊鐘聲杳靄臨江戍<lb/>
帆影參差隔浦船㡬處蘼蕪深夕露萬家楊柳嚲晴煙<lb/>
年年過客頻來往誰向東流歎逝川<lb/>
<pb n="KR4h0117_WYG_349-23b"/>
　　　投書渚<lb/>
爭傳皂葢赴洪州錦字泥緘託去舟懶與世人通契濶<lb/>
任隨流水自沈浮萬金杳杳淪波底一棹翩翩出石頭<lb/>
却笑空函猶自達當時誰作置書郵<lb/>
　　　澹臺墓<lb/>
聞道南遊竟不回城門題字有澹臺楚鄉耆舊留遺跡<lb/>
魯國衣冠識俊才廟貌千年存爼豆旅墳三尺翳蒿萊<lb/>
斬蛟毁璧真奇事青簡流傳莫謾猜<lb/>
<pb n="KR4h0117_WYG_349-24a"/>
　　　葛仙壇<lb/>
片石空餘斷蘚青何年飛佩入蒼㝠巖前花發春長在<lb/>
澗底泉流洞不扄寳鼎紅光藏秘藥玉林龍氣䕶仙經<lb/>
懸知此地修真者時掃寒雲夜禮星<lb/>
　　　美安州知州劉孟雍借掌龍谿<lb/>
拜命曾聞領一州邑民今喜冦恂留楓宸候曉雙鳬去<lb/>
花縣行春五馬遊山郭煙嵐長滿市海天風雨逈疑秋<lb/>
懸知勸課耕桑日處處兒童識故侯<lb/>
<pb n="KR4h0117_WYG_349-24b"/>
　　　楊州東闗和王修撰時彦韻<lb/>
翠羣紅袖坐調笙一曲嬌歌萬里情二十四橋春水綠<lb/>
蘭橈隨處傍花行<lb/>
　　　憶别<lb/>
一家去住兩闗情行李蕭然又出京記得别時寒食後<lb/>
斷煙殘雨石頭城<lb/>
　　　酒家<lb/>
酒幔臨津口壚頭勸客頻雲鬟當暮整别有泊舟人<lb/>
<pb n="KR4h0117_WYG_349-25a"/>
　　　湖上<lb/>
儂家湖水上水綠照蛾眉自惜容華好年年怨别離<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_349-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百五十<lb/>
</p>
<p>
</p>
  </div>
</body>
</text>
</TEI>
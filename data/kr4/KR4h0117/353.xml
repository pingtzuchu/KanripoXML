<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百五十四</head> <lb/>
    <p>
<pb n="KR4h0117_WYG_353-1a"/>
欽定四庫全書<lb/>
　石倉歴代詩選巻三百五十四<lb/>
　　　　　　　　　　　　明　曹學佺　編<lb/>
　明詩初集七十四<lb/>
　　周忱<hi>字恂時廬陵人</hi>
　　　藏書室<lb/>
素性昧生殖貯積維簡編羣經既並蓄百氏無棄捐所<lb/>
至每充棟来徃勞車船及兹獲安居插架牙籖懸寓目<lb/>
<pb n="KR4h0117_WYG_353-1b"/>
自忘倦課孫猶拳拳豈徒事佔畢對越希聖賢<lb/>
　　　凝嵐軒<lb/>
開軒面東岑逺近壓羣峰峰頭有嵐氣旦暮生晴空映<lb/>
日飄几席因風媚簾櫳幽人樂宴坐極目開軒窗青楓<lb/>
墜濕翠白鳥穿溟濛支頤每自適清樂誰能同<lb/>
　　　愛蓮軒<lb/>
嘉卉比君子亭亭植清時出汚色不染過雨葉更竒我<lb/>
家濂溪翁自昔偏愛之後人豔髙誼種之益蕃滋碧香<lb/>
<pb n="KR4h0117_WYG_353-2a"/>
或送酒適意還題詩酒香逺愈好每與南薫期<lb/>
　　　多稼亭<lb/>
我家在田里早習耕與鋤頻年飽禄食揣分慚農夫得<lb/>
歸理先業棄壤成膏腴秋来稼初熟藹藹黄雲敷登場<lb/>
未溢廪先擬輸王租所希食其力敢憚四體劬<lb/>
　　　寄逺曲<lb/>
藕絲繫樓船欲挽安得止女子不出門丈夫志千里終<lb/>
日聽君言歸期巳難擬况此隔三秋音書無一紙相見<lb/>
<pb n="KR4h0117_WYG_353-2b"/>
不恨遲相思不能巳願為漢相如勿學蘇季子相如太<lb/>
薄情文章嫓青史季子誇金多徒令愚婦喜<lb/>
　　　徐州過桓山宋司馬桓魋之墓<lb/>
愚哉宋司馬仲尼安可輕欲害其如何不知天所生此山昔𦵏<lb/>
骨廢穴尚留名宿土消含飯飄風散精靈日中狐兎集夜<lb/>
半鴟號鳴當其崇建時久逺勞經營荷鍤萬夫集石槨三<lb/>
年成詎知百世下牧豎来縱横君看孔林樹千古猶青青<lb/>
　　　夢親堂<lb/>
<pb n="KR4h0117_WYG_353-3a"/>
人心晝所思夕暮形夢寐感通在積誠黙黙恒相契憐<lb/>
君七尺軀失怙自童穉庭訓不及聞甘㫖何由致昨来<lb/>
薦蘋藻焄蒿格誠意音容接髣髴綵服疑趨侍雞鳴恍<lb/>
惚間枕簟空流涕羮墻與手澤觸目多悲思夢時此心<lb/>
存夢覺心豈異永懐罔極恩欲報知無計朂哉期立身<lb/>
顯揚紹先志<lb/>
　　　史節婦詩<lb/>
凄凄霜露零杳杳鸞鳳析呱呱襁褓兒慘慘床帷夕長<lb/>
<pb n="KR4h0117_WYG_353-3b"/>
嘷向青冥所天成永隔蜀月旅櫬孤吳雲故山逖險坎<lb/>
固多虞生死寧復惜迢遞履道途艱難搆窀穸豈惟倉<lb/>
卒間嵗月終感激晚節力在今矢心良自昔礦石尚或<lb/>
磨精金猶可革此心比金石千古終不易<lb/>
　　　送子宣<lb/>
我家白沙渚君住桐江頭我家門前水亦向桐江流我<lb/>
行為客久十載京華留昨来過彭澤一汎南湖舟瞻望<lb/>
故鄉水衷情思悠悠况此故鄉客同宗復綢繆去家六<lb/>
<pb n="KR4h0117_WYG_353-4a"/>
千里相見薊城陬見君令我喜别君令我愁君歸桐江<lb/>
上為我報汀鷗乞身在旦暮忘機共優游<lb/>
　　　元夕禁中觀燈應制<lb/>
都城雪霽春融融月輪皎潔當晴空喜傳恩詔出三殿<lb/>
洞達天門開九重神鼇来自滄溟裏背擁仙山翠如洗<lb/>
樓臺氤氲瑞靄凝巖巒縹緲祥煙起銀燈匝地生光華<lb/>
㸃㸃星毬籠絳紗上林萬樹彤霞影東風一片芙蕖花<lb/>
是時仙仗臨丹陛五雲髙捧鑾輿至闕下旌旗虎衛嚴<lb/>
<pb n="KR4h0117_WYG_353-4b"/>
花間劒佩千官侍大庖列饌御筵開敎坊合樂歡相陪<lb/>
鐃歌聲逐簫鼓發綵隊舞隨干羽来畨夷稽首擬丹扆<lb/>
御鑪馥郁香煙紫中官促宴酒如澠羣臣旣醉天顔喜<lb/>
覃恩不但徧朝堂此夕歡娛同萬方至仁覆育同天地<lb/>
治化久矣趨虞唐小臣幸濟昇平世傳柑㡬度沾恩惠<lb/>
願効三呼比華封共祝皇圖千萬嵗<lb/>
　　病驥圖<lb/>
吳興父子俱能畫捉筆徃徃追曹霸當時託意知為誰<lb/>
<pb n="KR4h0117_WYG_353-5a"/>
惻愴令人傷此馬此馬虺頽未可輕昔除八駿天衢行<lb/>
綵雲禁禦春如海曾聽玉輅和鸞鳴一朝謝病離天仗<lb/>
骨聳毛焦氣凋䘮耻與駑駘競粟芻自甘偃卧沙丘上<lb/>
孫陽去後苦難逢寂寞誰加剪拂功羈金絡玉復何日<lb/>
顧影懐恩悲晚風古来千金市駿骨况此精神那可忽<lb/>
飼䬴重歸十二閑猶堪萬里奔騰出<lb/>
　　　棄婦辭<lb/>
回車巳嫁衡門下將去復留情不捨舉家欲語畏郎嗔<lb/>
<pb n="KR4h0117_WYG_353-5b"/>
獨自登車無送者吞悲惟恐路人知黙黙還思初嫁時<lb/>
父母殷勤受明禮良媒宛轉来通辭入門郎聽舅姑語<lb/>
婦道營生在勤苦淡粧不用畫蛾眉朝采蠶桑暮機杼<lb/>
亦知朴陋人所厭習成天性終難變丈夫有才常好新<lb/>
賤妾薄命何嗟怨繰絲在車猶未除亭午當炊誰下㕑<lb/>
但得新人亦似此庶免髙堂煩老姑到家無靣見隣姬<lb/>
獨掩寒閨雙淚垂少時只恨青春促今日方愁年老遲<lb/>
　　　蘄州送别易副使<lb/>
<pb n="KR4h0117_WYG_353-6a"/>
江頭栁花白如雪江上行人正催别欲把長條贈逺行<lb/>
蕩颺花飛不堪折今年花飛猶去年此時一去何時旋<lb/>
含情再誦江淹賦如在桃花潭水邊望君重来在早晚<lb/>
顧君不道蘄州逺君看栁絮雖無情猶自隨風逐飄轉<lb/>
　　　尋天台李道士齋<lb/>
瑶草迷行徑丹臺近赤城山川遥在望雞犬不聞聲谷<lb/>
靜松花落橋横澗水鳴雲間雙鶴下疑聽紫鸞笙<lb/>
　　　送廖主事還南京<lb/>
<pb n="KR4h0117_WYG_353-6b"/>
題柱才名舊還官别意新栁花低撲酒山翠逺迎人去<lb/>
馬嘶芳草嬌鶯惜晚春秣陵千里外飛夢更相親<lb/>
　　　漁村晚照<lb/>
西岑瞰斜日滄波散晴霞返照在汀樹依依歸暮鴉漁<lb/>
翁巳收網沽酒来東家<lb/>
　　　洞庭秋月<lb/>
風清白露溥水天同一色娟娟玉鏡懸皎皎金波溢推<lb/>
篷望君山廣寒應咫尺<lb/>
<pb n="KR4h0117_WYG_353-7a"/>
　　　平沙落雁<lb/>
隨陽離胡天作陣投沙渚影横鄂浦雲聲斷衡陽雨水<lb/>
留饒稻粱哀鳴竟何苦<lb/>
　　　瀟湘夜雨<lb/>
滄江晚来雨恍若銀河傾千山擁暝色萬竹飄寒聲篷<lb/>
窗有遷客凄然百感生<lb/>
　　　留城懐古<lb/>
寂寞荒城泗水東昔人曾此遇真龍一編巳向興王用<lb/>
<pb n="KR4h0117_WYG_353-7b"/>
萬户從教擇地封帶礪河山空徃誓春秋祠廟想遺容<lb/>
酇侯下獄淮隂死三傑惟公伴赤松<lb/>
　　　送劉昌㑹試<lb/>
早従侯頖究羣經虎榜新題屬妙齡驥出馬羣空北土<lb/>
鵩因鵾化運南溟功名有待標青史禮樂行看對大廷<lb/>
席上儒珍期自保一樽相送重丁寧<lb/>
　　　送韓僉事赴廣西<lb/>
畫省為郎屬老成新持玉斧下瑶京觀風好遂平生志<lb/>
<pb n="KR4h0117_WYG_353-8a"/>
題柱多傳舊日名路入三湘秋水迥霜經五嶺瘴煙清<lb/>
寸心不被炎蒸惱長對氷壺夜月明<lb/>
　　　謁北京城隍廟<lb/>
岧嶤城宇俯城闉聖代褒崇賜額新石刻盡題靈應事<lb/>
香煙不斷往來人經年樹暗長廊晝落日風清古砌塵<lb/>
粉署政閒來伏几敢將心術愧明神<lb/>
　　　輓遂安周太守以謙<lb/>
楚聲空擬大招辭欲掛吳鈎失路歧秋草故山行徑殁<lb/>
<pb n="KR4h0117_WYG_353-8b"/>
春風楊栁閉門垂范滂早重當時譽黄覇多存去後思<lb/>
閒向黄堂瞻皂葢幾人回首共凄其<lb/>
　　　和靖坐吟圖<lb/>
茶鼎煙消鶴夢驚水瓶香雪一枝明人間詩思尋常有<lb/>
不比西湖分外清<lb/>
　　　鵲<lb/>
花甲填橋性最靈春風栖息傍前庭有聲未必皆為喜<lb/>
空使人人側耳聽<lb/>
<pb n="KR4h0117_WYG_353-9a"/>
　　附周敘<hi>字功叙吉水人有石溪集</hi>
　　　水竹居為冢宰王先賦<lb/>
龍洲之上水竹有居其流澄澄其植渠渠流之澄矣植<lb/>
之渠矣有美君子世焉居此天光雲影昭耀琅玕高標<lb/>
直節棲鳯翔鸞引泉開逕臨清䕃緑天風徐來篩金戛<lb/>
玉君子致身出登廟堂遥懐桑梓敬恭難忘對之伊吾<lb/>
匪土是思其清其直嫓徳是宜武公睿聖詩詠淇澳允<lb/>
矣君子願繼芳躅<lb/>
<pb n="KR4h0117_WYG_353-9b"/>
　　　文水送陳太守復任吉郡<lb/>
文水瀰瀰逺有源委于贑于豐合流不已文水沄沄其<lb/>
流成紋層瀾湧秀千古一春維水之秀維林巒之茂山<lb/>
川鬱盤雄冠江右毓秀鍾靈賢才挺生孤忠大節日月<lb/>
爭明郡侯戾止承流致理不亟不徐我民慰喜郡侯載<lb/>
臨遂我民之心願言惠澤與文水同深<lb/>
　　　齋宿述懐<lb/>
北風凛寒沍嵗事倏已殘偕我二三友齋宿此盤桓言<lb/>
<pb n="KR4h0117_WYG_353-10a"/>
談雜今古傾吐出肺肝秉燈屡易換不知清夜䦨豈伊<lb/>
朋情洽所貴衷赤殫屛營不敢寐常恐愧素餐青青庭<lb/>
外栢奕奕架上蘭芳㓗良自媚後凋堅嵗寒<lb/>
　　　送宗叔子宣南歸<lb/>
久適棲遯志曠然懐逺憂緬彼兩京路山川邈悠悠所<lb/>
思在萬里豈必戀故丘金臺古形勝宫闕壯皇州西接<lb/>
太行險東連滄海頭車書混萬國禮樂彌遐陬厯覽愜<lb/>
真趣寕嗟嵗月流<lb/>
<pb n="KR4h0117_WYG_353-10b"/>
　　　辭别二親<lb/>
平生有壯志不解児女悲兹晨出門去忽復傷乖離所<lb/>
思别雙親萬里將逺違再拜辭膝下涕淚交兩頤去冬<lb/>
在京國父書累見貽為言老母病衰羸殆難支念汝久<lb/>
不見日夕長相思感此發深嘆傍偟若無依恨不生羽<lb/>
翮清風度郊圻詰朝抗短疏頓首叩皇扉陳乞暫歸省<lb/>
以慰臣母慈聖王敦孝理優詔特許歸憫臣懇悃意更<lb/>
賜驛傳馳聖恩誠浩蕩巳志尚驚疑歸來入里門問訊<lb/>
<pb n="KR4h0117_WYG_353-11a"/>
從隣兒答云近平復踴躍喜無涯升堂展家慶小試斒<lb/>
斕衣童穉盡驚喜歡聲溢庭闈親顔倍欣懌顧問来何<lb/>
時江湖多險艱道路邈逶迤况兹雪霜候恐復傷汝肌<lb/>
起謝幸無恙祗慚歸省遲一荷父母庇再荷明主知剪<lb/>
燭坐深夜開筵泛瓊巵偕我弟與兄獻夀語嬉嬉以兹<lb/>
晨夕間定省得暫施於焉洽歡慶庶用伸我私嵗序忽<lb/>
云改東風振芳菲韶光不相待王事有程期促裝復載<lb/>
道欲去不忍辭親故强我别何堪共凄其人生穹壤間<lb/>
<pb n="KR4h0117_WYG_353-11b"/>
出處須合宜退當竭營養進當思有為我情兩難即徘<lb/>
徊欲何之浩歌向空碧引睇浮雲飛<lb/>
　　　寓愁<lb/>
平生寡愁思今日何獨深所念在猶子羸病益見侵去<lb/>
嵗暮春起纒綿直至今兹復歴春暮㣲軀豈堪任曉窗<lb/>
屢哽咽夜枕時呻吟一聞一驚顧痛哉割我心安得盧<lb/>
扁子與爾救危沈<lb/>
　　　過彭澤<lb/>
<pb n="KR4h0117_WYG_353-12a"/>
我行過彭澤弔古心悠然寥寥千載上相繼惟二賢陶<lb/>
公昔宰邑八旬賦歸田易姓不復仕甲子以紀年狄公<lb/>
在當時忤㫖来左遷一朝復唐祚忠義白日懸二賢去<lb/>
不逺光價照簡編豈無繼承者胡乃寂不傳吁嗟世之<lb/>
人才行真難全題詩懷徃躅事業當勉旃<lb/>
　　　奉送大學士曾先生侍從東宮赴南京<lb/>
望著鑾坡早官兼鶴禁榮儲皇承祀去天子詔陪行付<lb/>
託同元老尊榮重列卿拜辭瞻衮冕宴餞集簪纓馳道<lb/>
<pb n="KR4h0117_WYG_353-12b"/>
雲隨輦行宫月照營前星臨虎帳後騎繞龍旌召對論<lb/>
經籍従容納懇誠酒分銀瓫烈詩寫綵毫輕野逈晴看<lb/>
燒花深曉聽鶯漸過淮甸路遥指石頭城日月開三殿<lb/>
山河壯兩京謁陵嚴禮秩助祭秉寅清翊戴歸邦本歡<lb/>
娛洽衆情願楊匡徳業海内振英聲<lb/>
　　　泰和劉氏沙村江樓<lb/>
勝地環江渚樓居俯㟁沙夐吞銀漢窅髙傍碧空斜曲<lb/>
徑低飛鳥長波漾落花青藜宵隠映翠竹曉交加林影<lb/>
<pb n="KR4h0117_WYG_353-13a"/>
侵書幌川光上釣槎汀寒浮月露山晚䕶雲霞眺逺晴<lb/>
偏適臨清景更佳桃源仙客境栗里逸人家一自登朝<lb/>
著空驚歴嵗華昔時遊賞處惆悵隔天涯<lb/>
　　　長淮水<lb/>
長淮水日東注流盡年光祗如故亘古窮今不可極但<lb/>
見行舟徃来處長淮之水流滔滔映空浴日排銀濤鷗<lb/>
鳬翻飛㟁揺曳魚龍鼓舞風怒號濠夀西来如折斗汴<lb/>
泗交流清㑹口滚滚寧辭東海遥萬里朝宗近趨走長<lb/>
<pb n="KR4h0117_WYG_353-13b"/>
淮水涵華滋昔年淮右見龍飛天河挽洗甲兵淨恩澤<lb/>
汪洋合九圍長淮水今澄清聖人繼統川岳寧龍驤萬<lb/>
斛日充貢永奠皇圖歌太平<lb/>
　　　題秋林瞰泉圖<lb/>
草堂住在清溪上雨歇秋林鬱森爽幽人無事日憑欄<lb/>
俯瞰流泉惬心賞泉流百折穿翠微涼波粼粼秋日輝<lb/>
飛空琮琤韻琴筑濺石錯落翻珠璣幽人對此情怡懌<lb/>
頓覺煩襟坐来息一聲何處歌滄浪雲水蕭蕭動来碧<lb/>
<pb n="KR4h0117_WYG_353-14a"/>
　　　永嘉周孝子歌<lb/>
颶風吹沙滄海翻魚龍鼎沸煙塵昏羣雄竊據宇内裂<lb/>
縱横殺戮相并吞吳山之東越江曲賊勢猖狂肆殘毒<lb/>
平涼千里煙火稀豺虎縦横繞空谷周家父子躭文儒<lb/>
流離奔竄無安居一朝邂逅入俘虜倉皇寧顧千金軀<lb/>
若翁視子心猶苦况是髙堂有大母子欲捐生贖父身<lb/>
願得承顔慰延佇强賊憑陵恣忍心縛之竟墜中流深<lb/>
嗟哉孝子義不辱牽衣隨父行俱沈彛倫泯墜王綱壊<lb/>
<pb n="KR4h0117_WYG_353-14b"/>
白日無光泣神鬼長遣當年雙旅魂遺恨今猶結淵水<lb/>
真人御宇誅强兇萬方盡入甄陶中史官采錄筆懿行<lb/>
令名耿耿垂無窮<lb/>
　　　賦得清樽送楊長史先生南歸<lb/>
前有樽酒聽我浩歌人生功成身既退對酒不飲當如<lb/>
何䟽傅還家頭未白散盡黄金宴賔客陶公晚賦歸去<lb/>
辭醉倚東籬翫秋色先生早嵗守名州曳裾更向王門<lb/>
遊曾分光禄黄封釀屢泛宫筵白玉甌只今脫却朝簪<lb/>
<pb n="KR4h0117_WYG_353-15a"/>
去歸隠雲林最深處時同北海倒芳樽日對南山得佳<lb/>
句衡門三逕鎮長開載酒從人問字来興酣髙卧北窗<lb/>
下清風明月共徘徊<lb/>
　　　江山逺趣圖為襄城伯賦<lb/>
長天極浦波溶溶巖巒秀沓青芙蓉生綃半幅圖逺趣<lb/>
彷彿江山千萬里近郭名園不知處樓觀依微出深樹<lb/>
細雨孤帆島外舟殘煙列騎花間路飛流百丈晴虹懸<lb/>
危梁倒影丹崖巔樵逕多逢采芝客石林靜隠看棋仙<lb/>
<pb n="KR4h0117_WYG_353-15b"/>
層層閣道雲連棧渺渺堤沙落歸雁劒門天闢窮勝遊<lb/>
湘水秋髙縦青盻我公心事非等閒豈必娛情圖畫間<lb/>
意氣遥淩蔥嶺道聲光直動燕然山河清海晏昇平日<lb/>
移鎮南都今第一丹青好寫麟閣容頌功更有如椽筆<lb/>
　　　古劒歌為明書宗藴賦<lb/>
良工冶鑄金鐵英鍊出寳劒真天成燁燁芙蓉比荷豔<lb/>
猶如緑水涵秋清一從中道沈埋久紫氣猶能貫牛斗<lb/>
沈埋夜夜想飛騰匣裏時時作悲吼君今得此耀細微<lb/>
<pb n="KR4h0117_WYG_353-16a"/>
觀者拂拭光陸離防身震懾魑魅膽露鍔刜劘霜雪披<lb/>
自来靈物神呵䕶願子殷勤重垂顧莫教佩服過延津<lb/>
只恐跳波化龍去<lb/>
　　　送袁欽誠<lb/>
少壯辭家去從師千里遊雨深廬岳樹天接漢江流夜<lb/>
誦分漁火朝吟倚客舟遥知重㑹日春滿帝王州<lb/>
　　　挽祭酒胡先生<lb/>
位望朝端重文章海内傳髙風儀後輩古道繼先賢門<lb/>
<pb n="KR4h0117_WYG_353-16b"/>
下三千士人間八十年如公保全節此日竟誰肩<lb/>
　　　送胡太守擢貴州憲使<lb/>
登歴中朝白髪稀一官趨拜出彤扉新辭虎竹分金節<lb/>
重惹龍香滿繡衣棠樹成隂循吏去柏臺持憲逺人歸<lb/>
多君早負澄清志此去應知願不違<lb/>
　　　渡江望南京有作<lb/>
驛路南来四十程舟人遥指到神京雲晴乍見青山出<lb/>
風便寧知白浪驚萬里歸心隨片月十年離思遶重城<lb/>
<pb n="KR4h0117_WYG_353-17a"/>
清時自信功名早擊楫何須羨祖生<lb/>
　　　洛陽懐古<lb/>
春風弔古洛城邊一望川原思渺然緑野堂堙空宿燕<lb/>
洛陽城廢不聞鵑成周故國寒煙外汴宋諸陵夕照前<lb/>
獨有澗邊流水在滄波東去自年年<lb/>
　　　送王修撰謝病歸㑹稽<lb/>
髙步雲衢二十年新恩特許暫歸田文園病渴憐同告<lb/>
親舎承顔羨獨賢客路逈臨吳苑外鄉山遥倚鑑湖邊<lb/>
<pb n="KR4h0117_WYG_353-17b"/>
别来相憶心應切夜雪思乗剡曲船<lb/>
　　　送黎太守潛輝赴南京<lb/>
秋夜沈沈禁漏長錦筵紅燭對離腸宦遊早散辭知已<lb/>
客思明朝歎異鄉楊栁驛亭山靄碧芙蓉江路水風涼<lb/>
雲衢莫怪蹉跎久材大終應柱廟堂<lb/>
　　　送余侍講致仕南歸<lb/>
儒林盡拜渥恩新勇退如公復㡬人丹鳳樓前初解組<lb/>
白鷗江上漫垂綸香山㑹好誰同社彭澤風髙自卜隣<lb/>
<pb n="KR4h0117_WYG_353-18a"/>
愧我有親違省問南歸無計接芳塵<lb/>
　　　賜遊萬嵗山<lb/>
退講經筵出禁林廣寒宮殿賜登臨波浮菡萏千花艶<lb/>
幽接蓬莱萬樹隂日下龜魚翻鏡影風前鸞鶴雜韶音<lb/>
儒臣際此非常㑹共荷皇恩似海深<lb/>
　　　正月朔陪聖駕幸太學<lb/>
聖主崇儒幸辟雍羣仙鵠立候飛龍冕旒祗肅祠先聖<lb/>
環珮從容導秩宗講罷諸生聆戒諭禮成千載慶遭逢<lb/>
<pb n="KR4h0117_WYG_353-18b"/>
日髙輦路回鸞馭萬嵗聲中祝華封<lb/>
　　　次武昌<lb/>
三楚名藩地望雄層城百雉倚晴空磯頭黄鶴仙人館<lb/>
雲表朱門帝子宫控引荆襄天設險㑹通江漢水朝宗<lb/>
胡牀吹篴南樓興想得羣公月夜同<lb/>
　　　遊楊鴻臚南園<lb/>
御河繚繞禁城東路入南園興不窮樹色萬行晨過雨<lb/>
鳥聲千囀午呼風門通夹徑芙蓉帳闌䕶翻階芍藥叢<lb/>
<pb n="KR4h0117_WYG_353-19a"/>
勝景滿前看不足酒酣吟倚夕陽紅<lb/>
　　　試院閱卷之餘偶成録似同事諸君子<lb/>
棘闈近接禁垣東愧典文衡秉至公五色肯教迷日下<lb/>
一心寧許揭天中階前雨激簷花白簾底風揺燭影紅<lb/>
得士願如龍虎榜贊襄鴻化副宸衷<lb/>
　　　南京翰林三年秩滿偶書所懐<lb/>
涼風殘雨乍晴天牒却銅章赴日邊儒宦五朝凡五徳<lb/>
沾恩三十又三年欺人白髪千莖改報國丹衷不日懸<lb/>
<pb n="KR4h0117_WYG_353-19b"/>
便擬乞身營别墅冶城山畔白門前<lb/>
　　　題朱善慶竹泉巻<lb/>
庭栽緑竹自清幽更引寒泉入檻流鏡影淨涵淇澳霧<lb/>
金聲遥戛渭川秋隂凝翡翠煙光合潤浥簾櫳雨氣浮<lb/>
更說蔣生能賦詠坐看三逕思悠悠<lb/>
　　　江上行<lb/>
江流昨夜添新雨緑樹流鶯嬌不語三三白苧冶遊郎<lb/>
兩兩紅粧浣紗女青山江上峙嵯峨江中新水生洪波<lb/>
<pb n="KR4h0117_WYG_353-20a"/>
畫船撾鼔淩風去兩㟁春聲雜櫂歌<lb/>
　　　題鷹熊聽澗圖<lb/>
孤鷹奮迅秋雨前老熊怒觸蒼崖顛獰姿猛態真竒物<lb/>
斂翼共聆清澗泉乃知畫者寄深臆英雄聽諫良難得<lb/>
文皇不作魏公老展巻令人增慨息<lb/>
　　　湘川雜詠<lb/>
登樓髙處謾躋攀十二欄干夕照間樹色滿堤芳草緑<lb/>
不勝清思遶湖山<lb/>
<pb n="KR4h0117_WYG_353-20b"/>
汨羅近與湘川接日暮停舟弔屈魂遺恨萬年流不盡<lb/>
至今光價照乾坤<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百五十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百八</head> <lb/>
    <p>
<pb n="KR4h0117_WYG_108-1a"/>
欽定四庫全書<lb/>
　石倉歴代詩選巻一百八<lb/>
　　　　　　　　　　　　明　曹學佺　編<lb/>
　方外五<lb/>
　　釋貫休<hi>字徳隠鍾陵人</hi>
　　　古意六首<lb/>
一雨火雲盡閉門心㝠㝠蘭花與芙蓉滿院同芳馨佳<lb/>
人天一涯好鳥鳴嚶嚶我有雙白璧不羨趙虞卿我有<lb/>
<pb n="KR4h0117_WYG_108-1b"/>
徑寸珠别是天地精玩之室生白蕭灑身安輕只應天<lb/>
上人見我雙眼明<lb/>
陽烏爍萬物草木懐春恩茫茫塵土飛培擁名利根我<lb/>
本事簑笠幼知天子尊學為毛氏詩亦多致直言不慕<lb/>
蠕蠕類附勢同崩奔惟尋桃李蹊去遊長者門<lb/>
美人如游龍被服金鴛鴦手把古刀尺在彼白玉堂文<lb/>
章深掣曵珂珮鳴玎璫好風吹桃花片片落銀牀何當<lb/>
舉羽翰逺逐朱鳥翔<lb/>
<pb n="KR4h0117_WYG_108-2a"/>
乾坤有清氣散入詩人脾聖賢遺清風不在惡木枝千<lb/>
人萬人中一人兩人知憶在東溪日花開葉落時幾擬<lb/>
以黄金鑄作鍾子期<lb/>
古交如真金百鍊色不囘今交如瀑流倐忽生塵埃我<lb/>
恐君子氣散為松栢栽我恐荆棘花只為小人開傷心<lb/>
復傷心吟上高高臺<lb/>
莫輕白雲白不與風雨㑹莫見守羊兒謂是初平輩人<lb/>
生非日月光輝豈長在一榮與一辱今古常相對不見<lb/>
<pb n="KR4h0117_WYG_108-2b"/>
于公門子孫好冠蓋<lb/>
　　　憶在山中時<lb/>
憶在山中時丹桂花葳蕤紅泉浸瑶草日夕生華滋箬<lb/>
屋開地爐翠墻挂藤衣㸔經竹窻邊白猿三四枝東峰<lb/>
有老人眼碧頭骨竒種薤煮白石㫖趣如嬰兒月上來<lb/>
打門月落方始歸授我微妙訣恬然無所為别來六七<lb/>
年只恐白日飛<lb/>
　　　行路難<lb/>
<pb n="KR4h0117_WYG_108-3a"/>
君不見山高海深人不測古往今來轉青碧淺近輕浮<lb/>
莫與交地卑只解生荆棘誰道黄金如糞土張耳陳餘<lb/>
斷消息行路難行路難君自㸔<lb/>
　　　詠吟<lb/>
經天緯地物動必計天才盡日覔不得有時還自來真<lb/>
風含素髪秋色入靈臺吟向霜蟾下終須神鬼哀<lb/>
　　　春山行<lb/>
重疊太古色濛濛花雨時好山行恐盡流水語相隨黑<lb/>
<pb n="KR4h0117_WYG_108-3b"/>
壤生紅术黄猿領白兒因君石橋日曾與道人期<lb/>
　　　送人赴舉<lb/>
兩河兵火後西笑見吾曹海靜三山出天空一鶴高賃<lb/>
居槐陟屋行巻雪沾袍他日如相見栽松作小濤<lb/>
　　　老僧<lb/>
獨住無人處松龕嶽色侵僧中九十臘雲外一生心白<lb/>
髪垂不剃青眸笑轉深猶能指孤月為我暫開襟<lb/>
　　　贈道士<lb/>
<pb n="KR4h0117_WYG_108-4a"/>
闒茸復埃塵難親復易親皆疑有仙術問著却愁人祇<lb/>
恐躭浮蟻曾云見泣麟相逢先合掌渾似有前因<lb/>
　　　苦熱<lb/>
松桂晝不動陽烏飛半天稻麻雖結實砂石欲生煙毒<lb/>
氣仍于扇高枝不立蟬舊山多貯雪歸去是何年<lb/>
　　　贈隠者<lb/>
千峰映碧湘真隠此中藏飯不煮石爛睂應似雪長楓<lb/>
根支酒甕鶴虱落琴牀雖效忘機者斯人尚未忘<lb/>
<pb n="KR4h0117_WYG_108-4b"/>
　　　新蟬<lb/>
尋常㸔不見花樹盡莓苔忽向高枝發驚從何處來風<lb/>
清聲更苦露潔思彌哀多少求名者年年被爾催<lb/>
　　　秋寄李頻使君<lb/>
務簡趣誰陪清吟共緑苔葉和秋蟻落僧帶野風來留<lb/>
客朝嘗酒憂民夜畫灰終期冒風雪江上見宗雷<lb/>
　　　題簡禪師院<lb/>
忘機室入空靜與沃洲同惟有半庭竹能生竟日風思<lb/>
<pb n="KR4h0117_WYG_108-5a"/>
山海月上出定印香終繼後傳衣者還須立雪中<lb/>
　　　懐智體道人<lb/>
把筆懐吾友庭鶯日囀時惟應一處住方得不相思雪<lb/>
水淹門閫春雷折樹枝平生無限事不獨白雲知<lb/>
　　　湘江懐古<lb/>
煙浪漾秋色高吟孰得隣一輪湘渚月萬古獨醒人㟁<lb/>
濕穿花逺雲香禱廟頻秪應諛佞者到此不傷神<lb/>
　　　寒思廬山賈生<lb/>
<pb n="KR4h0117_WYG_108-5b"/>
山兄詩僻甚寒夜更何為覔句惟頑坐嚴霜打不知石<lb/>
膏粘木屐崖栗落氷池近見禪僧説生涯勝往時<lb/>
　　　雪夜寄友人<lb/>
皓彩中宵合開門失所蹤何年今夜意共子在孤峰氣<lb/>
射燈花落光侵壁罅濃惟君心似我吟到五更鐘<lb/>
　　　途中逢周朴<lb/>
東西南北路相遇共興衰世獨無知己君從何處來菊<lb/>
衰芳草在程逺宿煙開儻遇求賢主登庸不用媒<lb/>
<pb n="KR4h0117_WYG_108-6a"/>
　　　休糧僧<lb/>
不食更何求自由中自由身輕嫌衲重天旱為民愁應<lb/>
器誰將去生臺蟻不遊㑹須傳此術共老在林丘<lb/>
　　　題擇詞律師院<lb/>
律中麟角者高淡出塵埃芳草不曾觸幾生如此來壑<lb/>
風吹磬斷杉露滴花開如結林中社伊予願一陪<lb/>
　　　哭靈一上人<lb/>
一公何不在空有逺公名共説岑山路今時不可行舊<lb/>
<pb n="KR4h0117_WYG_108-6b"/>
房松更老新塔草初生經論傳緇侣文章徧墨卿禪林<lb/>
枝幹折法宇棟梁傾誰後修僧史應知傳已成<lb/>
　　　送崔峒使往睦州兼寄薛司户<lb/>
如今相府用英髦獨往南州肯告勞氷水近開漁浦出<lb/>
雪雲初巻定山高木奴花映桐廬縣青雀舟隨白鷺濤<lb/>
使者須應訪亷吏府中惟有范功曹<lb/>
　　　九日登高<lb/>
詩人九日憐芳菊逐客高齋瞰浙江漁浦浪花揺素壁<lb/>
<pb n="KR4h0117_WYG_108-7a"/>
西陵樹色入秋窻木奴向熟懸金實桑落新開瀉玉缸<lb/>
四子醉時爭講徳笑論黄霸屈為邦<lb/>
　　　謝諸公宿鏡水宅<lb/>
幸免低頭向府中貴將藜藿與君同陽雁呌霜來枕上<lb/>
寒山映月在湖中詩書何徳名夫子草木推年長數公<lb/>
聞道漢家偏好少此身那比訪芝翁<lb/>
　　　題茅山李尊師所居<lb/>
天師百嵗少如童不到山中更不逢洗藥毎臨新瀑水<lb/>
<pb n="KR4h0117_WYG_108-7b"/>
歩虚時繞最高峰籬根五月留殘雪座右千年䕃古松<lb/>
此去人寰知近逺迴㸔路隔一重重<lb/>
　　　獻錢尚父<lb/>
貴逼人來不自由龍驤鳯翥勢難收滿空花醉三千客<lb/>
一劒霜寒十四州鼓角掲天嘉氣泠風濤動地海山秋<lb/>
東南永作金天柱誰羡當時萬户侯<lb/>
　　　山中<lb/>
休話喧譁事事難山翁只合住深山數聲清磬是非外<lb/>
<pb n="KR4h0117_WYG_108-8a"/>
一箇閒人天地間緑圃空階雲冉冉異禽靈草水潺潺<lb/>
無人為向羣儒道岩桂枝高更好攀<lb/>
　　　其二<lb/>
誰是言休即便休高吟靜坐碧峰頭三間茅屋無人到<lb/>
十里松門獨自遊明月清風宗炳社夕陽秋色庾公樓<lb/>
修身未到無心地萬種千般逐水流<lb/>
　　　其三<lb/>
露滴紅蘭玉繞畦閒拖象屐到峰西但令心似蓮花潔<lb/>
<pb n="KR4h0117_WYG_108-8b"/>
何必身將槁木齊古塹細煙紅樹老半巖殘雪白猿啼<lb/>
雖然不是桃源洞春至桃花亦滿溪<lb/>
　　　其四<lb/>
嵐嫩風輕似碧紗雲樓金像滿煙霞葛苞玉粉生香壠<lb/>
菌蔟銀丁出古槎舉世只知嗟逝水無人微解悟空花<lb/>
可憐擾擾塵埃裏雙鬢如絲事若麻<lb/>
　　　其五<lb/>
心心心不住希夷石室巉巗白髪垂惜竹不除當路笋<lb/>
<pb n="KR4h0117_WYG_108-9a"/>
愛松留得礙人枝焚香開巻霞生砌捲箔㝠心月在池<lb/>
無限故人頭已白不知今日復何之<lb/>
　　　其六<lb/>
孤庵暝月在穹㝠菌枕松牀蘚陣青乳鹿暗行檉徑雪<lb/>
瀑泉微濺石樓經閒吟不覺過天井長嘯還能動嶽靈<lb/>
應恐無人知此意非凡非聖獨惺惺<lb/>
　　　其七<lb/>
五嶽煙霞連不斷三山洞穴去應通石窻欹枕疎疎雨<lb/>
<pb n="KR4h0117_WYG_108-9b"/>
水碓無人浩浩風童子念經深竹裏獼猴捫虱夕陽中<lb/>
因嗟往事抛心力六七年來楚水東<lb/>
　　　其八<lb/>
翠竇煙岩畫不成桂華瀑沫雜芳馨撥霞掃雪和雲母<lb/>
掘石移松得茯苓好鳥似花窺玉磬嫩苔如水没金缾<lb/>
從他人哭從他笑地覆天翻也只寧<lb/>
　　　其九<lb/>
自休自了自安排常願居山事偶諧僧採樹皮臨絶壑<lb/>
<pb n="KR4h0117_WYG_108-10a"/>
猿爭山果落空階閒擔茶器縁青嶂靜補禪袍坐緑崖<lb/>
虚作新詩反招隠出來多與此心乖<lb/>
　　　月夕<lb/>
霜月夜徘徊樓中羌笛催曉風吹不盡江上落殘梅<lb/>
　　　春野<lb/>
閒步淺青平緑流水征車自速誰家挾彈少年擬打紅<lb/>
衣啄木<lb/>
　　　秋夜曲<lb/>
<pb n="KR4h0117_WYG_108-10b"/>
蟪蛄切切風騷騷芙蓉歕香蟾蜍高孤燈耿耿征婦勞<lb/>
更深撲落金錯刀<lb/>
　　　春晩<lb/>
深門寂寂黍飯馨山家煙火春雨晴庭花濛濛水泠泠<lb/>
小兒啼索樹上鶯<lb/>
　　　深山逢老僧<lb/>
衲衣線粗心似月自把短鉏同榾柮青石溪邊踏葉行<lb/>
數片雲隨兩睂雪<lb/>
<pb n="KR4h0117_WYG_108-11a"/>
　　　邊上作二首<lb/>
山無緑兮氷無清風既毒兮沙亦腥胡兒走馬疾飛鳥<lb/>
聨翩射落雲中聲<lb/>
　　　其二<lb/>
陣雲忽向沙中起探得胡兵過遼水堪嗟䕶塞征戍兒<lb/>
未戰已疑身是鬼<lb/>
　　　宿深村<lb/>
行行一宿深村裏雞犬豐年閙如市黄昏見客合家喜<lb/>
<pb n="KR4h0117_WYG_108-11b"/>
月下取魚戽塘水<lb/>
　　　書石壁禪居<lb/>
赤旃檀塔六七級白菡萏花三四枝禪客相逢勸歸去<lb/>
此心能有幾人知<lb/>
　　　聽僧彈琴<lb/>
家住吳王古戰城海風終日打檣聲今朝鄉思渾堆積<lb/>
琴上聞師大蟹行<lb/>
　　　題蘭江言上人院二首<lb/>
<pb n="KR4h0117_WYG_108-12a"/>
一生只著一麻衣道業還期習彦威手把新詩説山夢<lb/>
石橋天柱雪霏霏<lb/>
只是危吟坐翠層門前岐路自崩騰青雲名士時相訪<lb/>
茶煮西峰瀑布氷<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_108-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻一百八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百六十六</head> <lb/>
    <p>
<pb n="KR4h0117_WYG_466-1a"/>
欽定四庫全書<lb/>
　石倉歴代詩選巻四百六十六<lb/>
　　　　　　　　　　　　明　曹學佺　編<lb/>
　明詩次集一百<lb/>
　　鄭岳<lb/>
　　　立春和林見素韻<lb/>
人生百嵗期荏苒十踰四春陽布徳新花鳥各自媚鬢<lb/>
髮日以種歡悰與昔異寢食淡無營絪緼䕶元氣朝雨<lb/>
<pb n="KR4h0117_WYG_466-1b"/>
洗春痕南山巳堆翠幽勝愜素期糾紛傷往事所貴一<lb/>
身存儻來物皆寄破屋城南隈百需無一備雲莊結比<lb/>
隣時枉佳章遺諷詠激㣲衷懐哉邈高致<lb/>
　　　秋齋為周彦通侍御韻<lb/>
午夢忽夢覺呼童開竹扉借問客為誰青驄束金羈手<lb/>
持巻一握錯落瓊琚詞展玩重太息遐心將在兹二氣<lb/>
互翕張真宰執𤣥機物盛不可過斂舒各以時露凝天<lb/>
宇淨樹變郊原稀芝蘭抱孤芳鷹隼奮高飛齋居感深<lb/>
<pb n="KR4h0117_WYG_466-2a"/>
念流光倐如馳及時當自勵毋令華髮滋<lb/>
　　　送何子元少宰改任南都<lb/>
夏秋多霪雨沈陰翳晨光積潦斷衢塗欲濟苦無梁送<lb/>
子出城闉策馬登前岡囘飇激流雲顥氣變清商憑高<lb/>
一舒睇天宇何茫茫感兹物候異鬱鬱情内傷古稱楚<lb/>
多才弱冠已擅塲博學富文藻節操誠慨慷兹行豈徒<lb/>
然抗言繫綱常南望鍾山遥白雲懷帝鄉風露日夕清<lb/>
蘭桂發幽芳與子結綢繆望望不得將平生契分深白<lb/>
<pb n="KR4h0117_WYG_466-2b"/>
首相激昂浮榮久難恃萬世一何長願言保終節青簡<lb/>
諒毋忘<lb/>
　　　幽居公署書懷<lb/>
　　寧庶人宸濠乆蓄異志予由臬轉籓裁抑逆萌<lb/>
　　濠不能堪嗾同寮横加誣訐威賂上下文致其辜<lb/>
　　逮繫踰年始得罷歸憂患中嘗作䝉難録兹摘<lb/>
　　其槩書之<lb/>
咄咄日書空禍階嘅伊始蟻穴昔何微潰川浩無涘數<lb/>
<pb n="KR4h0117_WYG_466-3a"/>
至諒難違修身以順俟明夷古所悲演易在羑里厲貞乃<lb/>
終吉齋心悟𤣥理<lb/>
　　　其二<lb/>
谿壑絶險巇千仞猶可窮人心如其面談笑伏兵戎田<lb/>
灌平生交杯酒不相容魏其力解紛乃迸遭禍凶往事<lb/>
昧明訓邈哉廉藺蹤鷸蚌久相持漁人並收功<lb/>
　　　其三<lb/>
平生相傾慕會合意何敦相期振頹靡撫心憫元元如<lb/>
<pb n="KR4h0117_WYG_466-3b"/>
何自猜忌枝葉傷同根川洛搆黨禍善類鮮安存王導<lb/>
仇伯仁千載抱煩寃古來同歎息棄置復何言<lb/>
　　　其四<lb/>
鴉鳥栖前楹啞啞動哀鳴須臾雙鵲呼下上如有營既<lb/>
憂還復喜徒亂羈旅情毁譽隨愛憎吉凶竟難憑瞶瞶<lb/>
絶聰聽㝠心遊太清<lb/>
　　　遊俠篇<lb/>
戰國貴公子孟嘗最稱賢食祿儗萬乘養士滿三千雞<lb/>
<pb n="KR4h0117_WYG_466-4a"/>
鳴與狗盜生死同周旋信誓重然諾服御鬬芳妍一言<lb/>
偶合意不惜千金捐後宫出綺麗歌舞出華筵晝夜務<lb/>
經營力折王公權殺人報睚眦道路不敢言頽風一以<lb/>
開延蔓彌八埏漢網方疎闊吞舟漏重淵吳濞招死士<lb/>
宻置淆澠間豈知真將軍輕車出藍田逆節竟鑕斧明<lb/>
鑒垂簡編<lb/>
　　　林竹田司空自予䝉難屢為救解兹過洪都挈<lb/>
　　　　予妻子同歸感而有作<lb/>
<pb n="KR4h0117_WYG_466-4b"/>
司空並鄉國弱冠挹光儀意義重相許肝膽不復疑名<lb/>
位日以崇詎肯忘賤微臨難力相拯千里歸厚遺縈紆<lb/>
枉川陸為我解纍羈舉家脱虎口相將返柴扉深衷懷<lb/>
感激不覺涕交頥時情轉盻異古道誰復持祈奚免叔<lb/>
向豈為平生私高情激千古流俗安足希<lb/>
　　　九江阻風泊舟有感<lb/>
白浪起層層峰頭雲正黑迴舟入小港聊兹一憩息路<lb/>
梗難為期滄波浩無極坐觀北來船帆挂千里直篙工<lb/>
<pb n="KR4h0117_WYG_466-5a"/>
意閒暇津津動顔色緬懷造化心施予難為力往船風<lb/>
宜南來船風宜北南北本異途彼此那俱得物理每循<lb/>
環明朝未可測隱几澹無營㝠心悟羲易<lb/>
　　　過水口<lb/>
建溪昔稱險横流多怪石參差列牛馬廉利侔劍㦸篙<lb/>
工慣習水禱賽資神力前後互招呼分寸恐或失激盪<lb/>
轟雷鳴沫流飛雪白諦觀毛髮竪一命試輕擲逶迤過<lb/>
水口灘盡溪流碧棹歌發清響貰酒娛西夕患至慮煩<lb/>
<pb n="KR4h0117_WYG_466-5b"/>
紆險過事愉懌物理固其然臨流長太息<lb/>
　　　發陜城<lb/>
長安古都㑹弭節暫盤桓羣公日惠顧樽俎接清歡如<lb/>
何别去此遥遥赴臯蘭維時秋已分日夕風露寒清霜<lb/>
肅原野草樹漸摧殘𤣥蟬噤其聲蟋蟀鳴夜䦨客子感<lb/>
時序悽然懐永歎迴望雙闕遥迢遞層漢間清光勞夢<lb/>
寐行役何時還<lb/>
　　　馬嵬之南數百武為逆璫劉瑾故宅噫楊妃以<lb/>
<pb n="KR4h0117_WYG_466-6a"/>
　　　　此地沒而瑾復以此地生豈事有適然歟均<lb/>
　　　　足示戒<lb/>
明皇西幸日嵬坡駐鑾旂六軍不肯發宛轉縊蛾眉悠<lb/>
悠百世下撫跡空嗟咨妖氛豈未散閹豎復生兹懷奸<lb/>
竊大柄國勢欲潛移事頗天寳類幸爾亟誅夷羣奸起<lb/>
嗣虐四海成瘡痍亂階鑒婦寺永垂萬世規<lb/>
　　　内丘憫旱<lb/>
内丘數十里磽确環高原十旬不得雨四野沙塵昬黍<lb/>
<pb n="KR4h0117_WYG_466-6b"/>
粟焦且死艱食憫元元官栁摧為薪煮葉充晨餐老穉<lb/>
出趂食破屋棄荒村公庾素乏儲富室徒勸分鮒魚得<lb/>
斗水猶幸性命存安得沛甘澤萬物囘枯根<lb/>
　　　蘭州以山名北枕黄河城之西有唐帽山尤秀<lb/>
　　　　特彭司馬幸庵先塋在焉<lb/>
南望臯蘭山北枕大河流山勢相蜿蜒河流去不休華<lb/>
夷界南北關陜扼襟喉中有唐帽山高壠鬱松楸靈氣<lb/>
鍾之人元老克壯猶邊事久經畧樽俎運深籌<lb/>
<pb n="KR4h0117_WYG_466-7a"/>
　　　秋日偕社友遊溪聲閣<lb/>
凌晨出南郭悠悠衢路長褰帷臨迥野迴飇遞微涼蒸<lb/>
鬱漸以舒顥氣應清商農家收稿秸禾稼已登場幸兹<lb/>
嵗頗熟閭閻得小康凝烟翳林莽鸛雀相翺翔古來賢<lb/>
達士墟墓列道傍感兹起遐思人生安可常涓辰集儔<lb/>
侣迤邐越林岡梵宇隱寥廓溪聲瀉琳琅山㕑登野䔩<lb/>
石鼎炷篆香談諧淹竟日薄晚雨㝠濛老至惜頽景駒<lb/>
隙度流光及時恣遊賞毋徒傷慨慷<lb/>
<pb n="KR4h0117_WYG_466-7b"/>
　　　和林汝儀招飲溪閣韻<lb/>
旭日散林霏澄波銜山影離城纔幾許巳覺非人境侵<lb/>
階雨氣潤攪樹風力猛采采園中蔬盈盈水中荇更覓<lb/>
前溪魚垂竿移舴艋占年慰夙期刺水秧千頃几杖松<lb/>
壇幽雞犬柴門靜幸逢素心人高談白日永<lb/>
　　　黄仲陽東洲别業<lb/>
北郭亘芳阡延矚鬱幽邃木蘭及使華二水於兹㑹墟<lb/>
曲靄人煙平疇間溝澮澄潭集漁網沃土供王税結構<lb/>
<pb n="KR4h0117_WYG_466-8a"/>
際交流儼與羣峰對閒庭芳草積隙牖蛛絲綴慮澹物<lb/>
俱忘知寡我獨貴兹勝君先得吾駕將焉税磽确多棄<lb/>
壤所求亦易遂衡茅成小築徐徐理荒穢來往話桑麻<lb/>
聊兹閲年嵗<lb/>
　　　淇縣有殷三仁祠將至衛輝有殷太師比干墓<lb/>
　　　　廟<lb/>
秋黍何離離驅馬登殷墟孟門與太行左右相縈紆狡<lb/>
童不我好萬乘為獨夫圖任惟奸囘親賢反見踈矢心<lb/>
<pb n="KR4h0117_WYG_466-8b"/>
各自靖揆道豈云殊埋骨邈千年廟貌猶古初孔聖贊<lb/>
一詞永與天壤俱<lb/>
　　　安肅南出有劉伶墓碑<lb/>
鹿車一壺酒荷插以自隨云死即我埋曠達不可羈如<lb/>
何此墟曲有塚高纍纍刻石紀道旁無乃好事為沈酣<lb/>
弃禮法車服焉得維遭危固有託舉世人莫窺苦節多<lb/>
湮没怪爾名獨垂<lb/>
　　　畫馬行<lb/>
<pb n="KR4h0117_WYG_466-9a"/>
房星耿耿明碧落神駒墮地走沙漠天閑秣飼列奚官<lb/>
逸氣俛就青絲絡古來神駿豈易畜遺貌至今動人目<lb/>
硉兀爭看骨格竒人間萬馬徒多肉汗血染成五色紋<lb/>
碧蹄高踏秋空雲躞蹀嘶鳴神彩溢此圖疑出曹將軍<lb/>
渥洼異産今寂寞世無伯樂何由識但收遺骨破千金<lb/>
不用按圖逺相索<lb/>
　　　玉泉院對華峰有懷見素大司寇<lb/>
華峰三面開芙蓉天然秀色浮空中我來坐玩日當午<lb/>
<pb n="KR4h0117_WYG_466-9b"/>
膚雲忽合雨濛濛南峰隱霧不可見東西峙立鬱葱蒨<lb/>
懸崖瀑溜垂千條流出亂石如素練結亭據石出林端<lb/>
極目煙雲渺秦甸雲莊素老性好竒惜未到此一覩之<lb/>
蒼厓千仞意俱往飄飄拄杖凌空飛象外烟霞諧笑語<lb/>
風前咳唾成珠璣生平風格狎林藪垂老跼蹐留京師<lb/>
宿望由來繫朝野屢疏還山未有期使還相見一撫掌<lb/>
請翁和我華山詩<lb/>
　　　東湖書院為吳亞卿獻臣題<lb/>
<pb n="KR4h0117_WYG_466-10a"/>
大雲山中泉一注東湖先生讀書處先生胸次迥出塵<lb/>
山中草木皆真趣讀書豈徒事鉛槧匡時事業于兹具<lb/>
試出緒餘售于人要使蒼生盡陶鑄平生苦節甘若飴<lb/>
妻子不免於寒飢遇事直前無顧忌終遭坎壈蹈危機<lb/>
達生委命寧自悔萬里生還天所遺山中茅屋依然在<lb/>
洞雲江月副心期<lb/>
　　　會盟臺<lb/>
嬴秦日肆虎狼威約趙西來會澠池相如登壇奮怒髪<lb/>
<pb n="KR4h0117_WYG_466-10b"/>
呵叱秦王如豎兒長平禍胎從此結區區擊缶亦徒為<lb/>
會盟有臺今寂寞夕陽蔓草封殘碑<lb/>
　　　奉候林見素都憲平蜀寇致仕<lb/>
洪都通驛使廬岳候仙舟一水遥相望羣山獨對愁交<lb/>
情憐白首歸興憶滄洲身退功成日川江正急流<lb/>
　　　二<lb/>
國步艱難日天書趣赴時金牛新戰壘白帝舊城池羽<lb/>
檄申嚴令鐃歌雜雅詞乖崖留像處聊慰蜀人思<lb/>
<pb n="KR4h0117_WYG_466-11a"/>
　　　三<lb/>
幕府功頻上騷壇興每登江揺青嶂影樹入碧雲層陣<lb/>
法依諸葛詩篇出少陵蒼厓看墨蹟長憶漢中丞<lb/>
　　　過同年胡伯鍾家留題<lb/>
别離經十載今雨到君家村徑斜穿竹江流曲擁沙魚<lb/>
肥翻細網莧美摘新芽契闊談無盡宵殘更煮茶<lb/>
　　　題陳山人所居<lb/>
山居成小聚野戍雜耕屯雞犬時登屋軒車少過門高<lb/>
<pb n="KR4h0117_WYG_466-11b"/>
舂含暮景芳樹漏春痕風物居然别桃源何處存<lb/>
　　　江村即事<lb/>
府江江水惡一嵗九經過近午霧方散中流石更多漁<lb/>
樵荒舊路豺虎據深窩最念沿江戍天寒獨枕戈<lb/>
　　　月峰寺次見素韻送陳惟濬正郎時謫戍過此<lb/>
溪聲寒潏潏峰影晝沈沈落日孤臣淚疎砧故國心江<lb/>
村竹葉酒野寺木棉衾邂逅縁非偶山川幸一臨<lb/>
　　　送洪商臣出鎮水寨<lb/>
<pb n="KR4h0117_WYG_466-12a"/>
多少年英畧提兵羨此行柁樓明海色鼙鼓震邊聲浪<lb/>
没鯨鯢窟雲閑鳥隼旌梅峰清夜月應照水西營<lb/>
　　　野望<lb/>
病吿捐微禄官閒帶舊銜提攜惟藥裹懶漫廢書緘海<lb/>
濶浮孤嶼天空挂一帆吟眸隨處著秋色滿衣衫<lb/>
　　　雨不絶<lb/>
薄晚看晴色中宵復雨聲疎鐘京國夢孤燭異鄉情岐<lb/>
邑勞供應關山斷送迎行藏信天道不必問陰晴<lb/>
<pb n="KR4h0117_WYG_466-12b"/>
　　　過沛縣<lb/>
破屋浮波面輕帆繫樹腰歌風何慷慨擊筑竟蕭條故<lb/>
里英魂戀荒臺霸氣銷向來湯沐地無處問漁樵<lb/>
　　　野宿<lb/>
浹旬長苦雨今夕月生光影動晴峰雪寒凝碧瓦霜盤<lb/>
飱羅野䔩雞犬靜村莊重引還山興題詩寄草堂<lb/>
　　　春日泛舟木蘭<lb/>
南郭曉初霽維舟曲㟁旁踏青林莽淨修褉水雲長汀<lb/>
<pb n="KR4h0117_WYG_466-13a"/>
霧晴猶濕潭花落更香木蘭知不逺漁唱隔滄浪<lb/>
　　　秋夜感懷<lb/>
悄悄空庭暮啼烏集子城疎燈懸夜雨落葉散秋聲遁<lb/>
跡元無累憂時獨繫情何當逢北使欵語及昇平<lb/>
　　　春日梅隴書事<lb/>
步屣仍扶杖抛書獨凭欄凝烟迷野望積雨釀春寒麥<lb/>
隴抽新緑花枝綴渥丹韶華不覺換猶作去年看<lb/>
　　　九鯉湖<lb/>
<pb n="KR4h0117_WYG_466-13b"/>
擁被宿雲館神清夢亦安水聲喧夜雨山氣挾春寒簷<lb/>
箔明星度溪薌白露團神仙隱名姓厓上浪尋看<lb/>
　　　贈方文玉左轄南還<lb/>
榜下人還幾天涯意倍親因君謝塵鞅復此歎參辰戎<lb/>
務時㕘畫軍興屢算緡江湖平劇寇越巂拊罷民禄秩<lb/>
承三錫封章見屢陳客途方雨雪故國尚松筠潮汐門<lb/>
通海清輝月近隣山僧遺紫笋漁父薦纎鱗觸事情俱<lb/>
適無為俗轉淳穀齋諸老在結社繼前人<lb/>
<pb n="KR4h0117_WYG_466-14a"/>
　　　過嚴陵釣臺<lb/>
漢室中興日賢人願仕時先生獨不屈此意竟誰窺文<lb/>
叔差增舊君房亦素癡謀謨先已定仁義此安施即欲<lb/>
助為理尤宜自得師詔書勤逺訪諫議處仍卑志士寧<lb/>
相逼高賢不受羈羊裘終隠去魚釣可忘飢炎祚嘘重<lb/>
燄桐江繫一絲雲臺俱冺没嚴瀨自清漪遺廟松株古<lb/>
蒼崖壁立危扁舟歸老客悵望讀殘碑<lb/>
　　　贈崔都閫移鎮廣東<lb/>
<pb n="KR4h0117_WYG_466-14b"/>
驛騎傳新報除書出上方嶺南移節近薊北望京長蜃<lb/>
氣浮城櫓霜花拂劍鋩閫嚴施畫㦸權重握銀章寇壘<lb/>
逃官責軍功冒戰場豈能窮窟穴徒爾費芻糧買犢終<lb/>
銷盜留田足破羌從來邊徼地籌畧在兵防<lb/>
　　　送邵主事督餉還南部<lb/>
曉風吹浪滯行舟天與龍沙一日留千里轉輸勞使節<lb/>
三山繚繞望神州江揺滕閣烟光晚霜落呉門草樹秋<lb/>
射矢投壺誰妙手任拚同醉解離憂<lb/>
<pb n="KR4h0117_WYG_466-15a"/>
　　　贈同年徐必東調官貴州經憲<lb/>
黄鶴樓前繫短橈離魂湘水不須招雲連魏闕瞻猶近<lb/>
路比厓州去未遥一鴈叫霜天欲暝亂山隨馬凍初消<lb/>
河橋欲贈無楊栁獨有松枝最後凋<lb/>
　　　寄贈彭元岳僉憲致仕<lb/>
覆鹿悠悠夢已醒移文深謝草堂靈蓮峰徑遶來求仲<lb/>
木榻年深坐管寧竹杖謾扶頭未白家山慣見眼猶青<lb/>
茅齋靜閉横塘上還把餘閒注鶴經<lb/>
<pb n="KR4h0117_WYG_466-15b"/>
　　　宿高良山和趙栗夫提學韻<lb/>
一徑紆迴萬竹深招提隠隠獨追尋溪山是處供青眼<lb/>
猿鶴他年識素心巖陡樹枝常倒下簷虚峰勢只平臨<lb/>
客途荏苒春將暮坐對鶯花憶故林<lb/>
　　　寓建寧玉清觀次楊恒叔太僕韻<lb/>
忩懸石溜徑浮沙洞裏神仙别有家𤣥圃開雲深種玉<lb/>
丹厓向日更移花天垂碧野千峰遶路隔紅塵一水賒<lb/>
昨夜殷雷送山雨半溪新漲浸紅霞<lb/>
<pb n="KR4h0117_WYG_466-16a"/>
　　　訪玉清觀道士祈雨不遇<lb/>
方舟亭午泊溪沙杖䇿重尋羽士家池涸已荒書帶草<lb/>
庭幽還見木犀花松壇乞雨歸應晚竹屋留詩興獨賒<lb/>
虚閣疎欄宜晚眺溪光十里映晴霞<lb/>
　　　送馬善徴致仕還吳<lb/>
君去洞庭何處住海門迢遞接東甌湖田嵗熟收粳稻<lb/>
烟渚秋高弄釣舟謾説孔明無將略早知若水是仙流<lb/>
浮生萬事何時盡都把閒情付白鷗<lb/>
<pb n="KR4h0117_WYG_466-16b"/>
　　　一素亭和見素韻<lb/>
千巻儲書作墨莊夢隨春草到池塘涓涓碧井分仙社<lb/>
面面青峰隔女牆丹桂燕山多異種金砂樵谷有遺方<lb/>
接䍦倒著閒臨水照見䰐鬖髮影長<lb/>
　　　詠淖泉<lb/>
淖口飛泉玉雪清決渠疏引入秦城民居萬户沾餘瀝<lb/>
客邸三秋解宿酲雲物映來多異態年光流去不停聲<lb/>
臨池且盡杯中醁浪跡乾坤一聚萍<lb/>
<pb n="KR4h0117_WYG_466-17a"/>
　　　送陶司馬南京㕘贊<lb/>
纔解計臺朝北闕復司留鑰赴南都成周召伯嘗分陜<lb/>
晉代陶公亦鎮吳萬里長江天共險六朝遺跡草空蕪<lb/>
廟謨方爾資黄髮莫羨扁舟范蠡圖<lb/>
　　　過聖壽寺午憩<lb/>
沖沁溪頭泊釣舟並騎羸馬訪山遊松簷長宿三春雨<lb/>
麥隴初登四月秋地僻安禪僧欲定時平擊壤我能謳<lb/>
悠悠萬事渾無盡𤓰熟青門有故侯<lb/>
<pb n="KR4h0117_WYG_466-17b"/>
　　　隴州阻雨<lb/>
幽忩扃雨一燈明獨宿空堂此夜情隴道寒深雙鬢短<lb/>
關山路險寸心驚天連絶塞風烟色秋入荒城鼓角聲<lb/>
却憶馬周投逆旅開樽寂寞對誰傾<lb/>
　　　過岐山<lb/>
西行終日雨㝠濛隱約岐山入望中周室餘民猶穴處<lb/>
雍郊舊俗重農功逺離狄道思今日肇造王基自古公<lb/>
鳯去梧枯何足問離離禾黍起秋風<lb/>
<pb n="KR4h0117_WYG_466-18a"/>
　　　過汧陽<lb/>
濕霧經旬淹白日晴峰今日倚丹霄頹坡荷鍤開榛徑<lb/>
缺㟁横槎接野橋玉節北來鴻信斷金城西去馬蹄遥<lb/>
汧陽縣郭居人少風露高秋夜寂寥<lb/>
　　　奉贈蔣師相敬所致仕歸湘源兼柬令兄大司<lb/>
　　　　徒一首<lb/>
力辭機柄遂歸田朝野相看意惘然直節舊嘗稱宋璟<lb/>
抗言終不負伊川三孤望重台階正八座官高棣蕚聨<lb/>
<pb n="KR4h0117_WYG_466-18b"/>
相業都歸嘉靖詔他年信史有遺編<lb/>
　　　送朱必東侍御還莆<lb/>
仍著初衣返故林許身真不愧南金片言悟主情尤切<lb/>
萬死寛恩幸亦深更向一貧看壯節那容暫蹶負遐心<lb/>
白頭鄉國慚無補却藉多賢振好音<lb/>
　　　贈王時行赴任東廣兼柬吳獻臣方伯<lb/>
晴莎細草馬頻嘶極浦荒烟眼欲迷野曠推篷山色遶<lb/>
天寒度嶺野猿啼五羊分署行新詔九鯉尋真記舊題<lb/>
<pb n="KR4h0117_WYG_466-19a"/>
為憶東湖諸舊侣一區雲水足幽棲<lb/>
　　　經武夷阻雨不及遊悵然有懷追和舊作<lb/>
武夷九曲慣曾遊暮雨危灘阻去舟雙眼迢遥雲外望<lb/>
羣峰宛轉意中留棲遲講道人應古汗漫尋真事却幽<lb/>
不用登臨恣清賞胸中元自有林丘<lb/>
　　　憩常思嶺用壁間韻<lb/>
常思嶺上駐征軺三日歸程覺尚遥衰疾久懸鄉土夢<lb/>
迂疎無補聖明朝石巖雨過雲猶濕海國秋深草未凋<lb/>
<pb n="KR4h0117_WYG_466-19b"/>
願得四封無一事不妨高枕卧山椒<lb/>
　　　簡姑蘇陳粹之憲副<lb/>
吳苑鶯花滿舊墟先生翻笑出無車一官棄去還憂國<lb/>
十口飢來只賣書短屐香生莎逕暖疎欄雲傍草堂虚<lb/>
匆匆登拜慚予晚更報詩筒候起居<lb/>
　　　送劉克柔之任南鴻臚<lb/>
鍾山葱鬱鎖晴嵐拄笏登臨路舊諳纔見陸機來洛下<lb/>
豈容太史滯周南畫船風送牙檣疾碧碗氷浮紫藕甘<lb/>
<pb n="KR4h0117_WYG_466-20a"/>
典客空庭無一事詩中三昧許誰㕘<lb/>
　　　寓蘇州送張文相宰潮陽<lb/>
十年朋舊歎辰星邂逅他鄉眼倍明風雪吳門三日話<lb/>
江湖魏闕百年情亂山雨色連鄉郡列宿晴光動海城<lb/>
到日潮陽春正好緑陰羸馬課農耕<lb/>
　　　司徒劉近山邀造别墅之土樓蓬蒿塞徑時有<lb/>
　　　　高二尺五之嘲因贈以詩<lb/>
誅茅南郭託幽棲簇簇烟村路轉迷故隴松楸山下上<lb/>
<pb n="KR4h0117_WYG_466-20b"/>
豐年禾黍屋東西高官歸第貧如洗速客看山醉似泥<lb/>
韋曲去天元尺五旁人休笑此樓低<lb/>
　　　蘭州聞見素致仕用韻奉寄二首<lb/>
手疏連封乞引年夢魂先遶八壺巔雲莊嵗晚還移竹<lb/>
蘭水風清欲放船逺别無縁臨潞渚獨遊何意向秦川<lb/>
老臣去國丹衷在指㸃星河幾廢眠<lb/>
緑野依然一草亭焚香讀易意醒醒九重殊遇憐衰白<lb/>
八座高名照汗青道在行藏敦士習身猶矍鑠訝仙靈<lb/>
<pb n="KR4h0117_WYG_466-21a"/>
煙霞舊侣他年約拄杖臨滄再勒銘<lb/>
　　　徳州遇王時行大㕘夜話<lb/>
十日行舟離帝里兹宵秉燭對鄉人足音何啻聞空谷<lb/>
星彩還應照近隣賈傅早能輕利達范公元亦起孤貧<lb/>
迂疎老我歸林壑佇望來賢意最真<lb/>
　　　夏日林以吉中丞過訪梅莊<lb/>
靜對青山日轉遲多君枉駕話襟期午炊送米城中至<lb/>
露坐傳杯月下移數畝退耕閒曠地十年歸卧太平時<lb/>
<pb n="KR4h0117_WYG_466-21b"/>
人生止足真堪樂蝸角輸贏總不知<lb/>
　　　和李貳守題梅隴山莊韻兼以道别<lb/>
旭日郊原散暖煙津津物色入新年溪環﨑曲數家住<lb/>
春到梅梢十日先洛社潞公還地主草堂嚴武有詩傳<lb/>
驪駒無那攀轅别北望心懸萬里天<lb/>
　　　九江分司題岳武穆故宅<lb/>
石甃方池幾百年岳王遺宅世猶傳格天高閣今安在<lb/>
葛嶺荆榛野雉眠<lb/>
<pb n="KR4h0117_WYG_466-22a"/>
　　　蘭<lb/>
短葉疎莖雜野蒿不隨清廟薦溪毛白頭空谷幽人老<lb/>
夜雨篝燈讀楚騷<lb/>
　　　菊<lb/>
斗絶孤厓倚碧空秋深烟雨寄芳叢林坰寂寞誰相問<lb/>
千里心期栗里翁<lb/>
　　　夏日山中雜咏二首<lb/>
隴上新開百茘莊交枝接葉覆茅堂青林結實殊稀少<lb/>
<pb n="KR4h0117_WYG_466-22b"/>
應笑山人嵗計荒<lb/>
荒郊無雨再經旬豆葉禾苗赤色新宴坐樹陰猶覺暑<lb/>
田中更有踏車人<lb/>
　　　汝寧道中遇雪呈蔣升之太守<lb/>
畿甸一冬愁少雪飛沙滿地麥苗稀黄河南渡春猶淺<lb/>
始見郊原白雪飛<lb/>
　　　過洛陽故城<lb/>
伊闕山高伊水清洛陽形勝舊曾名累朝遺跡今俱盡<lb/>
<pb n="KR4h0117_WYG_466-23a"/>
斷塹荒郊只廢城<lb/>
　　　過貴溪風雨暴至<lb/>
溽暑蒸人一洗空碧天遥影見歸鴻圖書小艇無官況<lb/>
落日溪頭狎釣翁<lb/>
　　　草萍驛<lb/>
蕭疎驛舍繞烟蘿二十年前此地過詩壁舊題無處覓<lb/>
植松庭外巳婆娑<lb/>
　　　度分水關<lb/>
<pb n="KR4h0117_WYG_466-23b"/>
計偕當日此攀躋曽有狂詞嶺上題治䇿山河成漫語<lb/>
千峰秋色夕陽西<lb/>
　　　登舟<lb/>
常山輿馬玉山舟客路驅人不自由却羨江邊幾家屋<lb/>
柴門斜對白鷗洲<lb/>
　　附鄭汝美<hi>字希大閩縣人與鄭山齋同癸丑科進士</hi>
　　　遊石鼓山次韻林見素都憲<lb/>
石鼓啓宿霧高峰亂攅青長江走其下五虎障東溟金<lb/>
<pb n="KR4h0117_WYG_466-24a"/>
濤萬頃翻扶桑日初出鼇極巋然存古今亦倐忽全閩<lb/>
稱一絶斯言良不虚華夷大界限此鎮為之樞如幄老<lb/>
豫樟培植有年嵗何限明堂材岩阿與山背無諸事如<lb/>
何吾欲問屴崱霸業釣臺荒桑田海濤白<lb/>
　　　過建昌嘲舒太守<lb/>
夙慕麻姑山不在麻姑酒東道有賢侯況是舊僚友登<lb/>
臨興浩然未果誰掣肘分司御史來駐節日已久坐此<lb/>
廢清游伊誰執其咎桃花空有源雙練亦徒瀏俯仰天<lb/>
<pb n="KR4h0117_WYG_466-24b"/>
地間良會豈常偶莫遣愁上眉難逢笑中口縱惠酒千<lb/>
鍾何如詩百首解纜重開頭推篷頻執手<lb/>
　　　寓宣府公署<lb/>
征斾臨沙漠何如傍帝居重裘三伏備輕騎幾時無夜<lb/>
柝隨風急秋砧與月俱安邊須上䇿肉食可能圖<lb/>
　　　悵望<lb/>
山色秋來痩溪流雨後狂何人賦揺落有客詠滄浪幽<lb/>
谷千年雪邊城六月霜奔馳淹嵗月回首憶吾鄉<lb/>
<pb n="KR4h0117_WYG_466-25a"/>
　　　中秋寓西湖山莊雜詠<lb/>
今夜中秋好孤吟文會堂湖光和月靜風氣帶荷涼寺<lb/>
近鼓鐘響林深鳥雀藏貪遊過子夜玉露濕衣裳<lb/>
　　　晚泊沙港時風雨大作<lb/>
棹繫三餘港雷驅萬里風石虹迷隠見玉馬失西東雨<lb/>
腳穿忩急溪流拍㟁洪眼前無限景次第送詩翁<lb/>
　　　過采石<lb/>
李白騎鯨處扁舟幾往還無詩酬采石有淚對青山玉<lb/>
<pb n="KR4h0117_WYG_466-25b"/>
殿恩初斷金雞詔未頒詞林猶仰止樓閣俯江關<lb/>
　　　晚發城西<lb/>
西城斜日去舟下水南涯潭面開銅鏡灘頭滚浪花雲<lb/>
藏棲鳥樹月照浴鷗沙試問太平驛前村路更賒<lb/>
　　　宿慈源寺<lb/>
駐節慈源寺春光付水湄野花爭㸃㸃嵓竹自漪漪性<lb/>
靜青山好心閒白日遲鯨音驚鶴夢飛動萬年枝<lb/>
　　　感懷題黄鶴樓别意圖<lb/>
<pb n="KR4h0117_WYG_466-26a"/>
今古崔公句乾坤黄鶴樓晴川開醉眼芳草長離愁客<lb/>
散雲埋樹詩成月在舟白湖歸計逺莫説别來由<lb/>
　　　暮泊金口驛<lb/>
金口維官棹風微五兩輕歸鴉投樹急返照入忩明江<lb/>
上漁歌起磯邊驛使迎回峰山下寺卧聽晚鐘聲<lb/>
　　　夜泊魚山驛<lb/>
蘆洲浮霧翠麥壠拂雲黄楚棹三江逺川流萬里長龍<lb/>
潭晴亦雨魚澤夏還涼風度采蓮曲誰家遊冶郎<lb/>
<pb n="KR4h0117_WYG_466-26b"/>
　　　登岳陽樓阻雨<lb/>
駐節巴陵道風狂雨似麻楚天紅日隱衡岳碧雲遮巨<lb/>
浸迷青草長空舞白沙茫茫天一色吾欲泛靈槎<lb/>
　　　冬日漫成<lb/>
寒夜不圍爐霜威幾裂膚銜杯猶未暖擊柝豈能呼千<lb/>
里關河凍三邊戍卒孤老天有何意不早放金烏<lb/>
　　　與方岳諸公登萬壽寺塔<lb/>
萬嵗千年塔羣公此日登宿雲開逺岫斜日照諸陵白<lb/>
<pb n="KR4h0117_WYG_466-27a"/>
鳥巡簷慣清風送客曾海門如咫尺彷彿見蛟騰<lb/>
　　　送蔡僉憲入賀<lb/>
畫㦸森征斾琅函捧表章西關離席促北闕去途長丹<lb/>
茘迎風落紅蕖帶露涼溪肥連日雨樹痩隔年霜吏散<lb/>
空庭靜夫催伐鼓忙郵供行路廩纜拽上灘航寳劍懷<lb/>
三尺瑶琴撫一張皇明歌有道聖壽祝無疆<lb/>
　　　題西湖景<lb/>
西湖勝景出塵寰此日披圖一破顔勒馬呼童沽緑酒<lb/>
<pb n="KR4h0117_WYG_466-27b"/>
移舟隨意看青山蘇公堤在人爭仰逋叟梅開鶴自還<lb/>
試問南朝多少寺莓苔煙雨總竒觀<lb/>
　　　次林見素得告志喜韻<lb/>
壺公作怪漫須論一劍曾聞請帝閽解組疏能囘殿陛<lb/>
化衣塵不到山村花間蝴蝶頻來枕江上鸕鷀久候門<lb/>
忙在青山閒在史可能忘却野人暄<lb/>
　　　乙丑冬奉詔進階友人林利光有詩賀因次韻<lb/>
　　　　答之<lb/>
<pb n="KR4h0117_WYG_466-28a"/>
半竿分釣白湖濱眼底誰憐疎逺臣自是聖朝無棄物<lb/>
却令寒谷有餘春菊開處處堪招隱梅發年年不問新<lb/>
廊廟江湖憂樂共希文訓在久書紳<lb/>
　　　冬至述懷<lb/>
魯臺雲物望今辰誰識乾坤第一春萬卉跡潛生意後<lb/>
六葭灰動化機新楚狂未許歌衰鳯孔聖何須泣獲麟<lb/>
道長正為君子喜梅花索笑短簷巡<lb/>
　　　題寺中蘿蔔船<lb/>
<pb n="KR4h0117_WYG_466-28b"/>
不見山翁斧鑿痕青絲為纜繫空門輕帆背日抽新葉<lb/>
短楫揺風長舊根欲度浮生歸佛海懶隨漁父泛仙源<lb/>
江湖滿地乾坤窄留與詩僧載四恩<lb/>
　　　夏夜宿葉源頭極高明樓因憶謝家諸昆玉<lb/>
炎天夜宿故人樓八面湘簾總上鈎月照梅花光似晝<lb/>
風生薤葉冷于秋幾畨好雨償深願千里停雲憶舊遊<lb/>
要識高明何處極高山流水寂無愁<lb/>
　　　題寄寄亭次西涯先生韻<lb/>
<pb n="KR4h0117_WYG_466-29a"/>
蕩蕩乾坤托此身百年風月肯留人雲山鳥外常為主<lb/>
花月亭前不記春碑坐石龜文字古松巢野鶴往來頻<lb/>
官家嵗月真如寄清興還輸草莽臣<lb/>
　　　過江州<lb/>
征帆此日過江州蘆荻花開滿眼秋行部無心重駐節<lb/>
同官有約共登樓人情土俗驚新换月色江聲憶舊遊<lb/>
一笑相逢還有幾且須沽酒作詩鈎<lb/>
　　　紫雲河下㑹楊憲副口占誌别<lb/>
<pb n="KR4h0117_WYG_466-29b"/>
客邊懷抱殊岑寂樽酒逢君喜若何世事憑誰披宿霧<lb/>
宦情于我等秋波丹楓霜早初堆地白鴈天寒巳渡河<lb/>
他日翻思相會處紫雲溪上暮雲多<lb/>
　　　暮泊金沙<lb/>
宿舟薄暮宿金沙詩景無邊興不賒瓦屋木標官長鋪<lb/>
篷忩草户野人家溪頭邀月新栽竹隴背開雲舊種𤓰<lb/>
試問居民何所事漁樵耕鑿足生涯<lb/>
　　　過分水關<lb/>
<pb n="KR4h0117_WYG_466-30a"/>
使斾飄飄道路長山行忽遇小春陽立冬前日還秋令<lb/>
分水關頭即故鄉鳯闕崚嶒紅日裏龍峰彷彿白雲傍<lb/>
男兒大節憑誰是一様君親兩著忙<lb/>
　　　和黄鐵橋遊鼓山韻<lb/>
萬丈巍于五丈原懸崖怪石絡松根尋真雲踏屐千頃<lb/>
寫景詩鈎酒一樽人憩半山亭有扁茶供上國寺無園<lb/>
鐵橋未盡登臨興回首斜陽射石門<lb/>
　　　登城懷古<lb/>
<pb n="KR4h0117_WYG_466-30b"/>
官栁猶遮舊女牆角聲孤起送斜陽英雄百戰成寥落<lb/>
吳楚中分半渺茫寒鴈叫羣悲塞逺暮江流恨入雲長<lb/>
古今天地誰非客何用登臨倍感傷<lb/>
　　　歸田次韻林南澗都憲<lb/>
舊卜江南十里山此中塵事了無關新詩滿眼堪撩興<lb/>
畏路何日不道艱平素寸心縁國赤從今兩鬢為詩斑<lb/>
白湖也有垂綸地何日相煩過碧灣<lb/>
　　　五鼔發口上聞野哭<lb/>
<pb n="KR4h0117_WYG_466-31a"/>
俯仰堪嗟一委形征驂又動五更鈴栢山月落烏啼歇<lb/>
松嶺雲横鶴夢醒何處人聲看不見誰家婦哭去還停<lb/>
潮河近日渾流血此日還聞水氣腥<lb/>
　　　次韻程蘭峰至日對菊<lb/>
乾坤此日復初陽猶見黄花對雪霜晚節偏於長至好<lb/>
寒英獨傍短籬芳分來西苑香尤迥移向華筵興更長<lb/>
嵗晏相逢歡欲舞滿頭插罷動詩狂<lb/>
　　　贈棃雲上人<lb/>
<pb n="KR4h0117_WYG_466-31b"/>
誰云惠逺徳過人今見棃雲更絶塵花鳥有時偏得句<lb/>
茶𤓰無日不留賓獨探佛印前三語無負黄金丈六身<lb/>
欲傍招提聞法要紅塵隔斷若參辰<lb/>
　　　西湖山莊雜詠<lb/>
路入西湖分外幽逺山近水接平疇無端舍北蕭蕭樹<lb/>
不盡橋西淡淡秋高閣吹笙來獨鶴晚坡横笛喚歸牛<lb/>
采蓮一曲空山月風露分涼上玉樓<lb/>
　　　次林都憲秋日閒居韻<lb/>
<pb n="KR4h0117_WYG_466-32a"/>
閒來無事不開門看竹尋詩過小園秋水賦成潮未落<lb/>
寒山鐘動日初昬瓊宫芳桂遮青女金井飄梧挺碧孫<lb/>
屈指眼前誰是伴白湖亭上菊花樽<lb/>
　　　次西臺三公遊鼓山韻<lb/>
日照平林花雨乾春風勾引上層巒靈源雲隔深探入<lb/>
古碣苔封細剔看山閣凭來甌粤近石門開處海天寛<lb/>
浮生此日非常有好寫新詩記合歡<lb/>
　　　樵陽道中即事<lb/>
<pb n="KR4h0117_WYG_466-32b"/>
使旌遥度白雲隈眼底新詩馬上裁霧重林深疑見雨<lb/>
灘高流急誤聞雷溪邊水鳥雙雙語路畔山花朶朶開<lb/>
底事鵲聲頻報喜城中應有故人來<lb/>
　　　黄州寄曹太守<lb/>
地連雲夢面江湄爭説齊安景最竒赤壁磯寒潮落後<lb/>
黄岡山暗客過時竹樓舊見王公記魚笋空吟蘇子詩<lb/>
寄與同袍曹刺史登臨毋負再來期<lb/>
　　　劉阮再往天台不見仙子<lb/>
<pb n="KR4h0117_WYG_466-33a"/>
自返塵蹤憶玉真仙源重到隔紅塵桃花流水迷前路<lb/>
白石清泉失舊鄰幾片閒雲封古洞數聲啼鳥怨殘春<lb/>
怪來妃子情殊昔羞見人間薄行人<lb/>
　　　寄題叫嵓寺次韻歐陽禄進士<lb/>
詩成僧未歸興盡吾欲去孤烟生逺村新月挂高樹<lb/>
　　　擬閨懷次韻<lb/>
不寄平安書鱗鴻定無便夫婿别時容長在夢中見<lb/>
落葉階下滿鴛鴦冷羅幃青霜催白鴈鴈歸人未歸<lb/>
<pb n="KR4h0117_WYG_466-33b"/>
一夜九迴腸起來倦梳沐不分雙燕飛銜泥汚我屋<lb/>
　　　武夷四曲用考亭韻<lb/>
金雞唱罷月生寒四面題詩石上看洞裏仙人今在否<lb/>
白雲常伴夕陽殘<lb/>
　　　書所見<lb/>
蕎麥花開蛺蝶飛香秔穂重雉雞肥樵童雲裏挑薪去<lb/>
牧子風前弄笛歸<lb/>
　　　過江州琵琶亭<lb/>
<pb n="KR4h0117_WYG_466-34a"/>
香山居士販商妻人物何勞細品題一曲青衫雙淚濕<lb/>
乾坤飄泊共東西<lb/>
　　　夢入桃源洞<lb/>
昨宵飛夢入桃源洞裏桃花似故園昔日避秦人不見<lb/>
月明雞犬閙孤村<lb/>
　　　題畫菊<lb/>
春榮夏茂季秋香晚節還能傲雪霜不見東風桃李面<lb/>
幾竿修竹伴孤芳<lb/>
<pb n="KR4h0117_WYG_466-34b"/>
　　　緑野春耕<lb/>
郊原生意動津津百室秋成在早春時雨一畨啼布穀<lb/>
隴頭多少戴星人<lb/>
　　　晚歸口占<lb/>
鳥宿僧歸日又曛馬頭衝破萬重雲前途不逺人家在<lb/>
風便雞聲隔岸聞<lb/>
　　　晚眺口占<lb/>
無數歸鴉返舊林斜陽流水意沈沈一聲牧笛人何處<lb/>
<pb n="KR4h0117_WYG_466-35a"/>
滿眼寒山晚翠深<lb/>
　　　題漁家樂<lb/>
長空澹澹一江秋釣罷歸來巳繫舟獨坐篷忩何所事<lb/>
眼看飛鴈過滄洲<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_466-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻四百六十六<lb/>
</p>
<p>
</p>
  </div>
</body>
</text>
</TEI>
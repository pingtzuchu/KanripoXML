<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百四十四</head> <lb/>
    <p>
<pb n="KR4h0117_WYG_444-1a"/>
欽定四庫全書<lb/>
　石倉歴代詩選巻四百四十四<lb/>
　　　　　　　　　　　　明　曹學佺　編<lb/>
　明詩次集七十八<lb/>
　　李叔玊<lb/>
　　　題畵竹<lb/>
君家碧疏見清影别是一叚淇園秋何人筆底得天趣<lb/>
云是東吳夏瑞州瑞州胸中竹如簀一枝一葉良可惜<lb/>
<pb n="KR4h0117_WYG_444-1b"/>
却笑蕭郎技癢時手戰眼昬頭雪白興來雷從地中出<lb/>
萬籜須㬰起蒼壁翩遷彩鳳羽欲墮偃蹇青虬勢安敵<lb/>
仙郎何以得此幅邀我題詩記眞跡醉後操觚一揮灑<lb/>
不讓王維有聲畵公餘坐對夜深時明月清風不論價<lb/>
　　　草庭卷為嘉興周生題<lb/>
一室窮年究六經春來芳草滿閒庭暖隨霽月侵空翠<lb/>
晴轉光風拂幔青酒趣每同生意好詩懷曽逐夢魂醒<lb/>
濓溪鼻祖相傳後千載雲仍紹徳馨<lb/>
<pb n="KR4h0117_WYG_444-2a"/>
　　　東嵐秋思為江田謝家題<lb/>
東嵐别是一人寰烟水蒼茫島嶼間猿嘯空林朝霧薄<lb/>
鴻歸斷渚夕陽殘漁人尚識桃源路樵子還尋石室山<lb/>
桑梓别來今已拱不知遼鶴㡬時還<lb/>
　　　題愛閒巻<lb/>
羡子中年即愛閒了然榮辱不相干休官彭澤思陶令<lb/>
載妓東山憶謝安坐久白雲生半榻睡醒紅日上三竿<lb/>
蹇余賸有烟霞想自愧功名脫屣難<lb/>
<pb n="KR4h0117_WYG_444-2b"/>
　　　送陳永祥之恵州太守<lb/>
棘寺祥刑屬老成至今輿論誦持平舊時傾葢投交好<lb/>
此日分符沐寵榮鳴珮曉辭䨇鳳闕揚帆秋度五羊城<lb/>
知君志操懷清白一幅氷綃贈逺行<lb/>
　　　淮隂漂母墓<lb/>
古墓荒蕪何處尋青山隠隠帶淮隂當年不進王孫食<lb/>
此日誰知漂母心芳草斷碑秋寂寂斜陽低樹晚沈沈<lb/>
登臨一奠懷今古醉倚西風動越吟<lb/>
<pb n="KR4h0117_WYG_444-3a"/>
　　　六平山<lb/>
九日秋髙日尚炎六平山水聳遐瞻喜兹洛社賔朋集<lb/>
愛此林泉吏隠兼濯熱忽臨東澗曲登髙直造首山巔<lb/>
菊花燦爛盈頭挿蓁莽離披褁手拈張旭三杯聞大笑<lb/>
太邱羣子奮䨇髯廣文磊落襟懷爽學士風流酒令嚴<lb/>
石鼎聨詩茶共啜瓦爐煎酒火頻添不須公子調氷水<lb/>
安得佳人露玊纎鶴唳千嵓秋霧薄松號萬壑晩風恬<lb/>
樽前丹桂飄金粟石上蒼藤掛素蟾此㑹明年誰最健<lb/>
<pb n="KR4h0117_WYG_444-3b"/>
勝遊今日我何厭從教月色隨人影不覺凉颷墮㡌襜<lb/>
記取六平同賞處老夫應合誦陶潛<lb/>
　　附陳鈞<hi>字徳衡閩縣人成化中嵗貢訓導有蔗軒集</hi>
　　　送羅殿元倫復京<lb/>
朝擢龍頭第一人除書夕捧下南閩荆州幸識非常士<lb/>
宣室翻思放逐臣視草每尋宮燭夜看花重醉御林春<lb/>
祗今要路無榛棘長策君門自在陳<lb/>
　　　友人鄭鏘客久不歸却寄<lb/>
<pb n="KR4h0117_WYG_444-4a"/>
逺遊欣撫一張琴曲盡寧無百感侵白髪倚閭慈母淚<lb/>
華箋擇句故人心幽尋不必題凡鳥卧病猶能賦上林<lb/>
明日柴闗誰復掃莫教天外歎秋深<lb/>
　　　過九鯉湖即景<lb/>
草色行亭徑路賖數聲啼鳥舊烟霞千山雜出雲邊樹<lb/>
一水長生澗底花石鼎丹成猶伏火瑶臺人去不思家<lb/>
尋眞幸借天風便何異當年漢使槎<lb/>
　　　明妃出塞<lb/>
<pb n="KR4h0117_WYG_444-4b"/>
淡掃蛾眉出九重徘徊馬上顧飛鴻月賖金屋繁華外<lb/>
雪滿氊廬朔漠中若使稽圖刑畵士何如申法戮元戎<lb/>
黄雲青塚空埋玊終古香魂返故宮<lb/>
　　　呈陳獻章先生<lb/>
洙泗源流一𣲖東若為山斗仰文宗寫懷每見傾三峽<lb/>
飛夢空傳到九重老去無心嗟失馬生來有志慕乘龍<lb/>
聖賢物色浮雲外何事當年禄萬鐘<lb/>
　　　輓李忠先生<lb/>
<pb n="KR4h0117_WYG_444-5a"/>
蚤折天香覲九重一官遥拜赴黌宮江城慣識馮唐面<lb/>
俎豆難收李廣功白社無期延酒聖青襟有恨失文雄<lb/>
屋梁月落懷人處不見魂來楓雪中<lb/>
　　　逢中别李景和<lb/>
客邸相逢不盡歡倥偬别我壮心寒可無魚水應難比<lb/>
縱有鶯花也倦看廿載劉蕡猶下第三湘賈誼未還官<lb/>
丈夫本是剛腸者對此呻吟淚已彈<lb/>
　　　送李景和改任䕫州<lb/>
<pb n="KR4h0117_WYG_444-5b"/>
人生飄忽百年間此别聞歌思𣺌漫我顧一身如在客<lb/>
君當萬里獨之官行期不計巴山逺歸夢何妨蜀道難<lb/>
縱有猿啼嘲宦况更無清淚滴欄干<lb/>
　　　夜宿平逺臺有懷徳海上人<lb/>
鄭谷詩臺曠賞音逺公臺上復追尋當年假館花同醉<lb/>
此日敲門竹共吟風細爐烟浮下界月明經梵出叢林<lb/>
虎溪别後登臨少雲水懷人隔古今<lb/>
　　　感今傷古為故人鄭汝實作<lb/>
<pb n="KR4h0117_WYG_444-6a"/>
世事浮沈與屈伸英雄㡬見困風塵漢灰零落中山裔<lb/>
宋鼎流移瘴海濵天道無知長吉夭人心有恨孟郊貧<lb/>
停雲緬想行藏處劒倚南桴看北辰<lb/>
　　　題林克韶巢雲亭<lb/>
阿誰飛搆號巢雲雲䕶幽棲趣不羣際晚鈎簾來縹緲<lb/>
乘時排闥見氤氲江南有句應思我隴上無言可贈君<lb/>
對景豁然成一嘯天光繚繞此中分<lb/>
　　　懷歸<lb/>
<pb n="KR4h0117_WYG_444-6b"/>
無情嵗月去如流眼底蹉跎兩鬢秋不是馮唐元易老<lb/>
祗縁宋玊獨多愁思家舊業如江燕結社初心似海鷗<lb/>
明日長歌雲外笠五湖添箇釣魚舟<lb/>
　　　慰友人趙希實<lb/>
纔騎竹馬逐兒曹轉眼相逢總二毛顧我不才慙襪線<lb/>
嗟君長病卧蓬蒿曽投月下陳遵轄枉憶霜前范叔袍<lb/>
㡬度倚樓天外望桐江惟有客星髙<lb/>
　　　釣臺懷古<lb/>
<pb n="KR4h0117_WYG_444-7a"/>
古臺斜瞰大江湄髙節清風一釣絲劒氣若依龍去久<lb/>
璽書應怪鳳來遲狂奴故態君能識諸将中興我不知<lb/>
囬首英雄西漢士韓彭何事使人疑<lb/>
　　　謝祭酒林亨大寄書<lb/>
身恩渾未報涓埃便把丹心變死灰三徑秋容今在菊<lb/>
六橋寒思獨闗梅鄙夫自是貪佳遯明主何曽棄不才<lb/>
霄漢故人猶有意逺憑鴻雁寄書來<lb/>
　　　與李景和敘情<lb/>
<pb n="KR4h0117_WYG_444-7b"/>
每因風景負幽期聊折寒梅寄一枝吳下阿䝉非舊日<lb/>
郢中髙曲即當時聼雞走馬君須努附鳳攀龍我不知<lb/>
若使烟霞換臺閣孟郊韓愈自相隨<lb/>
　　　咸陽懷古<lb/>
六王圖像舊山河萬里經營政自苛牧馬健兒南下少<lb/>
聞雞秦卒北行多䝉恬事業知何在賈誼文章信不磨<lb/>
撚指光隂纔二世沛人中唱大風歌<lb/>
　　　偕諸弟登方山<lb/>
<pb n="KR4h0117_WYG_444-8a"/>
笑入方岩翠幾重恵連羣從躡行蹤平臨怪石乘奔馬<lb/>
俯視長江見躍龍花老仙源青嶂合草深樵徑白雲封<lb/>
興闌酒醒黄昏近猶在蓬萊第一峰<lb/>
　　　天順改元<lb/>
八鑾乘㨗返南軒重沐恩光賀紀元周室山河歸正統<lb/>
郭隣風雨鎻流言青宮已見祥霓集紫語猶聞大業存<lb/>
慷慨不須歌玊樹太平還奏舊雲門<lb/>
　　　寄嘲李蘇州廷美<lb/>
<pb n="KR4h0117_WYG_444-8b"/>
十里榕隂緑野堂白眉青眼着腰黄登龍意氣誰同轍<lb/>
倚馬才華獨擅場酒勝啜殘杯月小詩豪吟破鏡天長<lb/>
當年試問憑何物惱亂蘇州刺史腸<lb/>
　　　送周勉仁司訓考滿之京<lb/>
十年萍梗各西東故里今朝喜再逢曉日有盤堆苜蓿<lb/>
秋江無樹怨芙容君門奏最文偏重客路看花酒正醲<lb/>
愧我若逢知已問為言吟苦鬢蓬鬆<lb/>
　　林景清<hi>連江人有竹忩小槁</hi>
<pb n="KR4h0117_WYG_444-9a"/>
　　　送髙孔明貢元朝京<lb/>
大明啓文運奎光燭寰區六經脩治教四海宗唐虞英<lb/>
才育庠序科貢惟兩途嵗時重遴選濟濟登天衢偉哉<lb/>
髙夫子世業稱名儒窮經務深造秉志懷逺圖場屋屢<lb/>
弗利烏兎驚奔趨楚山隠良璞滄海遺明珠秋來忽充<lb/>
貢别我遊皇都孤舟艤江曲情深倒玊壺蘋花弄秋水<lb/>
霜葉颯髙梧執袂忍分手感時心轉孤去去勿淹滯金<lb/>
門曵長裾<lb/>
<pb n="KR4h0117_WYG_444-9b"/>
　　　往山東獨宿城東驛適中秋見月不寐有懷賦<lb/>
　　　　此<lb/>
丈夫四方志髙逺當自期四十尚未遇我生将何為此<lb/>
身類萍梗飄飄隨所之去年當此夕莆陽歎别離今年<lb/>
况在客又值中秋時明月不我棄萬里長相隨碧落浄<lb/>
如洗清光滿無虧幽懷觸佳景技癢誰能醫恨無知音<lb/>
者酌我碧玊巵就寝苦不寐起歩當前墀凉風濕我巾<lb/>
金風吹我衣徙倚恣瞻翫徘徊動遐思親闈隔山海清<lb/>
<pb n="KR4h0117_WYG_444-10a"/>
樽知共誰柏臺憶良契對此争光輝仙舟有同侶買醉<lb/>
情怡怡獨我抱孤悶勞勞客天涯問月月不答隨雲向<lb/>
西馳<lb/>
　　　臨清登舟懐故鄉諸碁㑹<lb/>
秋光忽已半暗蛩作寒聲堤栁漸落葉風露涌凄清客<lb/>
懷易成感迢迢故鄉情城東有别墅朝夕聚羣英手談<lb/>
復觴詠絶無塵慮生愧我獨何為勞勞苦浮名孤舟烟<lb/>
水上逺道恒心驚<lb/>
<pb n="KR4h0117_WYG_444-10b"/>
　　　上祭酒邱先生<lb/>
生本凡庸子家居閩海涯少小頗知覺向善心孜孜長<lb/>
大事儒業執經遊泮池竊廪踰十載五科皆見遺年嵗<lb/>
苦相迫發身無他岐慈母早棄背嚴翁霜鬢垂顯揚失<lb/>
初志驚惕徒嗟咨池魚不自化籠鳥将安飛鱗羽縱脩<lb/>
飭違時深見譏偶爾遇恩詔輸粟來京畿懷赧苦不避<lb/>
養禄圖孝思幸得橋門路拜瞻我宗師造就䝉至教聞<lb/>
見増新知滿擬策駑鈍于時當脫羈詎意蹈前轍所謀<lb/>
<pb n="KR4h0117_WYG_444-11a"/>
轉乖違行取限名次三年尚無期迢迢八千路家山音<lb/>
信稀歸計既弗遂行囊亦無資濫叨餬口計數子來相<lb/>
依深冬忽抱病請借求良醫適遇行禁罰謬坐違嚴規<lb/>
誠恪莫自愬頑梗混同歸舊館不久復生徒各分離日<lb/>
給仰無助寸心恒自持此情不得已卧地干霜威笞辱<lb/>
固自取迫切還可推豈不深揣量叩叩陳苦詞班門衆<lb/>
所畏操斧非所宜但謂師弟子恩義兼有之情或信可<lb/>
憫往過寧復追雷霆雖震擊雨露多沾濡我師體天者<lb/>
<pb n="KR4h0117_WYG_444-11b"/>
願言鑑愚癡<lb/>
　　　美人圖<lb/>
曉院沈沈春晝長曲欄風暖錦屏香碧紗忩前罷梳洗<lb/>
金蓮緩蹴䨇鴛鴦小娃展圖供玩畢對語雕牀情自適<lb/>
靈鵲枝頭報喜聲摽梅正是花生實<lb/>
　　　題余千兵梅花圖<lb/>
将門豪客城東住手植梅花三五樹為愛寒香戸鎭開<lb/>
坐對梅花日成趣風流太守為寫眞老手筆精妙入神<lb/>
<pb n="KR4h0117_WYG_444-12a"/>
半幅溪藤奪造化枝南枝北争先春花如綴玊柯如鐵<lb/>
標格由來自髙潔髣髴西湖起朔風滿林瓊樹飄晴雪<lb/>
豪客幽情誰得知對花看畵兩相宜昨朝留我花下酌<lb/>
濡毫索取題新詩<lb/>
　　　梅竹圖為劉錦衣乃弟題<lb/>
金臺有客簪纓族和氣裒然清可掬殷勤擕軸過我門<lb/>
索取長篇賦梅竹致和老手妙入神襟懷磊落出風塵<lb/>
扁舟曽度渭川曲尋芳重過西湖濵于時隆寒朔風冽<lb/>
<pb n="KR4h0117_WYG_444-12b"/>
萬木千花盡摧折惟餘梅竹抱貞姿撫景吟看總竒絶<lb/>
恍若驪龍一夜噴萬珠又如素鸞奮翼凌空虛雪霽暗<lb/>
香浮馥郁月明清影弄扶疎君不見林和靖隠居不受<lb/>
公家聘放鶴西湖日賦詩只與梅花樂情性又不見王<lb/>
子猷平生愛竹無已時吳中士夫有佳景肩輿不問直<lb/>
造之梅竹于人有如此凡卉紛紛何足擬無怪雲泉老<lb/>
致和歸來寫入吳縑裏潘君持贈托意深也知友道重<lb/>
千金他日披圖逺相憶還期仝保嵗寒心<lb/>
<pb n="KR4h0117_WYG_444-13a"/>
　　　疎花待月圖為王宗式題<lb/>
隂雲蔽天天作雪朔風捲地地欲裂園林百卉盡凋零<lb/>
惟有梅花逞孤絶根盤大地老如龍柯飽風霜勁于鐵<lb/>
南枝向暖先漏春北枝禁寒猶待月月光未出花未開<lb/>
月與梅花暗相結花神問月何遲遲月道隂雲久蔽之<lb/>
雲開月出花始放月照花神光陸離暗香飄拂天風度<lb/>
疎影横斜暎忩戸對月看花酌鉅觴他日尋盟不相負<lb/>
　　　牧羊圖<lb/>
<pb n="KR4h0117_WYG_444-13b"/>
山南碧坡春草香山下合流春水長楊栁風前氣蕭爽<lb/>
原是田家出牧場牧兒放牛依水草坐石眠雲情自好<lb/>
偷閒學得弄山禽夕陽在山牛亦飽隔崦茅簷舊世居<lb/>
朝出烟村暮返閭牛尾何須縳田火牛角何曽挂漢書<lb/>
簑衣箬笠紅塵表萬事忘機心不擾明日公田布榖催<lb/>
一犂耕趂南村曉<lb/>
　　　題龍<lb/>
春雷一夜天池震七澤濛濛烟雨暝數聲驚起卧潭龍<lb/>
<pb n="KR4h0117_WYG_444-14a"/>
怒捲銀濤飛萬仞黒雲影裏露竒形鱗甲錯落光縱横<lb/>
鬚鬐奮張聳頭角烱烱射海䨇瞳明伊誰老手妙無敵<lb/>
奪得天機歸筆力所翁之後豈無傳只恐驚愁山鬼泣<lb/>
龍兮龍兮眞有神須㬰變化隨屈伸何當吸盡滄海水<lb/>
徧澤枮槁皆囘春<lb/>
　　　題虎<lb/>
壮哉負猛氣元文連舊斑䨇睛夾明鏡據地當南山南<lb/>
山百獸不敢出逺近聞風心膽慄空林巡遶張雄威掉<lb/>
<pb n="KR4h0117_WYG_444-14b"/>
尾磨牙如待食一聲長嘯懾萬夫松梢靈鵲驚相呼飛<lb/>
雲谷口日将暮大風颯颯吹黄蘆吁嗟惡性本可怕人<lb/>
有善心當感化君不見劉琨牧伯異政多負子曽看逺<lb/>
渡河<lb/>
　　　題煮雪巻<lb/>
元㝠凛冽風氣剛同雲蔽野天無光漫空栁絮亂飛舞<lb/>
大地一色瓊瑶粧先生臞然坐茅屋左有圖書右筆牀<lb/>
竹爐石鼎燒榾柮須㬰取雪烹成湯武夷游子多相識<lb/>
<pb n="KR4h0117_WYG_444-15a"/>
龍芽雀舌隨意將陶家近可說風味党尉不必誇羔羊<lb/>
一啜能令睡魔走再啜齒頰生餘香三啜搜枯句已就<lb/>
澹然意趣偏悠長翻憶天厨大嚼者經年戸素何所償<lb/>
安得相從語清絶一洗紛紛腥穢腸<lb/>
　　　題楊金吾忠夫湖隂夢卷<lb/>
　　墨花仙吏當少年時常為湖隂遊而得仙樓夢覺<lb/>
　　而異之形諸詩歌葢以紀勝遊之奇事也仙吏平<lb/>
　　生性不覊有才思凡海内名山大川騷人墨士必<lb/>
<pb n="KR4h0117_WYG_444-15b"/>
　　欲與之神㑹心得然後已故其經歴之處山靈水<lb/>
　　秀仙氣相符而夢寐每相感焉昔揭曼碩放舟江<lb/>
　　上有盤塘之遇林子羽載酒登山有瑶華之夢二<lb/>
　　君紀實詩文尚載簡冊此皆二君未遇時所有者<lb/>
　　厥後曼碩名登玉堂子羽位列粉署豈非山川靈<lb/>
　　秀之神之先知耶噫以仙吏昔日未仕有仙樓之<lb/>
　　夢今日既仕有名價之隆他日爵位崇髙駸駸<lb/>
　　未已較諸二君之事業其亦異世而同風者歟予<lb/>
<pb n="KR4h0117_WYG_444-16a"/>
　　因覽其所作為識其事且用續貂于左方<lb/>
墨花仙吏江東彦藴藉風流豈多見琴鶴相隨一葉舟<lb/>
名山大川覽将徧湖隂形勝天下竒雲帆過此多新詩<lb/>
山川神欲與之㑹忽作美人來夢思含羞故向東風立<lb/>
髣髴花前舊相識蛾眉半掃横春山星眸兩㸃凝秋碧<lb/>
兩娃前導門徑幽美人擕手登仙樓樓中圖史盈几案<lb/>
一洗仙吏平生愁美人起通問仙吏情恍然須㬰侍兒<lb/>
列春宴八珍九鼎羅樽前一觴一詠歡無極恨莫揮戈<lb/>
<pb n="KR4h0117_WYG_444-16b"/>
留白日句句含情如有求酒闌更入凝香室雕牀繡褥<lb/>
飛鳳皇錦衾寳枕聨鴛鴦美人細語知名久班馬才華<lb/>
獨擅場竒逢自古眞難得始信千金當一刻夢覺孤篷<lb/>
别有天乳鴉啼樹東方白<lb/>
　　　和卓怡秋琳井幽居韻<lb/>
識破浮榮早悠然戀故栖雨香花滿塢苔破笋穿泥兀<lb/>
坐江天晩長歌山月低曉來値隣叟授簡索新題<lb/>
卜築塵市外風景最幽竒有子閒偏樂無官懶亦宜白<lb/>
<pb n="KR4h0117_WYG_444-17a"/>
雲依渚静紅日上忩遲試向林頭望山光總是詩<lb/>
　　　水口驛寄三山諸友<lb/>
一束琴書上使槎為承嚴命赴天涯九秋風露将寒早<lb/>
千里闗河去路賖驛舎逢人頻送酒鄉途笑我亦思家<lb/>
遥瞻雲樹䨇眸濶吟倚孤篷日又斜<lb/>
　　　到京拜懶菴先生不遇寄詩山庄趣之<lb/>
十幅征帆破曉烟因過白下繋江船瞻依山斗情何限<lb/>
跋渉闗河路㡬千杯酒笑談期再續人生㑹合苦難全<lb/>
<pb n="KR4h0117_WYG_444-17b"/>
悠悠多少胸中事寫入新詩寄輞川<lb/>
　　　歸舟度姑蘇驛<lb/>
姑蘇南去望松陵纔過長亭又短亭客舫笙歌聞斷岸<lb/>
漁村燈火起寒汀歸心逐逐雲邊鳥行蹟漂漂水上萍<lb/>
閩路三千何日到推篷吟對晩山青<lb/>
　　　送袁玉成畵史歸莆<lb/>
胸中邱壑筆端移為客三山又許時夜雨不禁孤館夢<lb/>
秋風偏起故園思交情錦軸詩千首送别陽闗酒滿巵<lb/>
<pb n="KR4h0117_WYG_444-18a"/>
他日壷山相憶處嶺梅毋惜寄南枝<lb/>
　　　送施克禮遊南都<lb/>
子長聲價重璠璵又上仙舟入帝都千里多情懷故舊<lb/>
十年清夢憶江湖停雲棃嶺詩堪咏對月蘇臺酒易沾<lb/>
客邸相看風物好謾将歸興托蓴鱸<lb/>
　　　和魏竹溪秋後病起詩韻<lb/>
華屋沈沈覆緑隂柴門静掩碧苔深閒情卧聼南山雨<lb/>
清夢驚囬午夜砧酒熟可招隣叟醉功成不愧古人心<lb/>
<pb n="KR4h0117_WYG_444-18b"/>
傳家留得蘭亭墨閒向忩前教子臨<lb/>
　　　元夕臺江賞燈<lb/>
散歩城南興未厭太平風景藹閭閻歌聲笑語家家沸<lb/>
月色燈光處處兼玊燭春調元有自金吾夜禁不須嚴<lb/>
醉欹烏㡌東風軟火樹銀花壓四簷<lb/>
　　　秋後夜起述懷<lb/>
暗數流光似擲梭平生事業愧蹉跎不堪卧病經旬久<lb/>
添得新愁萬種多籬菊幽香纔破蕚井梧凉葉乍辭柯<lb/>
<pb n="KR4h0117_WYG_444-19a"/>
扶笻試向忩前看强學吟翁一醉歌<lb/>
　　　和髙太守放歸詩韻<lb/>
百年功業喜能成便覺浮榮一羽輕秋舎重尋雞黍約<lb/>
寒江新結鷺鷗盟菊松籬落歸何早風雨波濤夢不驚<lb/>
獨上髙城聊縱目青山天外暮雲平<lb/>
　　　東洲清隠巻<lb/>
薜蘿門逕掩清風髙隠東洲有此公新甓常開留客醉<lb/>
舊書多積課兒攻東林牧散秋雲外逺浦漁歌夕照中<lb/>
<pb n="KR4h0117_WYG_444-19b"/>
笑傲乾坤䨇眼濶好懷收拾入詩筒<lb/>
　　　應例朝京辭學<lb/>
十載寒忩聼曉雞每将黄卷對青藜獨憐白髪猶無養<lb/>
謾道青雲别有梯帝闕且沾新雨露橋門還理舊筌蹄<lb/>
祗今聖代多求駿未許駑駘價自低<lb/>
　　　過蘭溪即景<lb/>
重向蘭江上畵船推篷撫景尚依然浮梁貼水如平地<lb/>
古塔凌空欲礙天白日催人馳逺道青山笑我負芳年<lb/>
<pb n="KR4h0117_WYG_444-20a"/>
明朝又過嚴灘下愧說争揚祖逖鞭<lb/>
　　　十六晚度青川驛懷石憲使<lb/>
淮陽愴别已多時夙夜常懷命駕私素志乖違離膝下<lb/>
㣲躬牢落向天涯西風衰栁寒蟬咽落日荒村瘦馬遲<lb/>
却憶霜臺人似玊一樽何日話襟期<lb/>
　　　十七夜宿苾村鋪曉行<lb/>
千里尋盟度逺山人生㑹合許多難間闗道路驚秋暮<lb/>
索漠風沙起夜寒懷别此宵猶客邸相逢何日向臺端<lb/>
<pb n="KR4h0117_WYG_444-20b"/>
月明茅店雞聲早僕從相催又據鞍<lb/>
　　　至京與嚴尚寳話舊<lb/>
記得潼川從宦日相逢俱是少年時東風紫陌春遊慣<lb/>
疎雨寒燈夜卧遲南北可堪相别恨窮通深愧負交期<lb/>
于今又是都門㑹心事惟應范叔知<lb/>
　　　呈姜天官廷憲<lb/>
從宦當年此地遊登龍喜逐識荆州江湖一别八千里<lb/>
京國重逢三十秋紫禁承恩偏浩蕩寒忩刻志尚淹留<lb/>
<pb n="KR4h0117_WYG_444-21a"/>
相知亦有常何在但愧無才似馬周<lb/>
　　　送曽廷瑞還鄉<lb/>
賢闗名籍喜相聯忍向都門醉别筵驛路東風迎綵斾<lb/>
樓頭春水坐青天異鄉景物歸詩酒壮嵗功名在簡編<lb/>
明到三山逢故舊細将覊况語燈前<lb/>
　　　寄孔容妻弟<lb/>
城西别酒惜同斟轉眼年光兩度侵笑語㡬畨鄉夢逺<lb/>
音書千里故情深闗心老父増頭白唾手㣲官尚陸沈<lb/>
<pb n="KR4h0117_WYG_444-21b"/>
處世多愁應類子青燈都付短長吟<lb/>
　　　京闈下第適遇重九感懷<lb/>
改轍觀光上國遊半生懷抱未能酬佳名此日為重九<lb/>
潦倒黄花又一秋舊史重温情戀戀白雲遥望思悠悠<lb/>
空齋晝静如年永四壁寒蛩送舊愁<lb/>
斫桂曽将大斧磨雲深何處覔枝柯登樓有賦悲王粲<lb/>
抱璞無人識卞和南國征鴻通信杳異鄉風景入愁多<lb/>
髙堂翹首閩天外從此應添兩鬢皤<lb/>
<pb n="KR4h0117_WYG_444-22a"/>
門掩西風下第時偏驚物候感睽離雁知秋信歸何早<lb/>
人比黄花發更遲謾道不才當宁棄都縁薄命主司遺<lb/>
玊堂退食開清宴孤負燈前預賀詩<lb/>
　　　臈月朔日大雪次林上人韻<lb/>
深冬一夜六花飛曉氣衝寒酒力㣲野馬漫空同白戰<lb/>
仙禽何處認巢歸皚皚冬日埋周道片片隨風上客衣<lb/>
莫訝南忩僵卧久從來車馬到門稀<lb/>
　　　呈莆田林秋官待用<lb/>
<pb n="KR4h0117_WYG_444-22b"/>
秋臺袍笏際明時㓜學功夫肯自疑白日妖狐正當道<lb/>
朝陽彩鳳獨鳴岐忘身苦為蒼生計特詔還䝉聖主知<lb/>
天北天南雲樹渺相逢今日慰相思<lb/>
　　　題王用虔乃尊西畊巻<lb/>
望望雲荘接澮川謀生事業只依然披殘谷口一簑雨<lb/>
畊破村西三畆烟隣叟請期迎社日野人懷恵說豐年<lb/>
南陽莘野遺風逺千古芳名可並傳<lb/>
　　　望蘭亭<lb/>
<pb n="KR4h0117_WYG_444-23a"/>
地逈亭孤烟樹蒼登臨未遂笑空□茂林南望依然竹<lb/>
曲水東流不復觴一代人豪還說晋千金墨跡已歸唐<lb/>
乾坤俯仰成今古惟有殘碑卧夕陽<lb/>
　　　久雨感懷<lb/>
舟度山隂值早春淹留道院忽經旬江湖自愧離家久<lb/>
風雨誰能過我頻楊栁含情撩别思子規饒舌勸歸人<lb/>
直須便整行装去南望雲山是八閩<lb/>
　　　舟次黄葉村山水泛漲<lb/>
<pb n="KR4h0117_WYG_444-23b"/>
拍拍溪流漲水痕小舟難度泊荒村酒家不許人賖飲<lb/>
風雨瀟瀟緊閉門<lb/>
　　　過鉛山途中即景<lb/>
踈籬茅屋傍青山竹映梅花雪未殘安得吳綾裁八尺<lb/>
倩人移入畵圖看<lb/>
　　　題金絲狗<lb/>
黄耳金毛耀兩睛附書曽報主人情太平籬落長年静<lb/>
不向花村吠月明<lb/>
<pb n="KR4h0117_WYG_444-24a"/>
　　　二月望日從鎭守繡衣遊鼔山<lb/>
着屐尋幽到上方遐心肯向暫時忘白雲飛處千山隔<lb/>
東望連川是故鄉<lb/>
　　　其二<lb/>
坐閱江山㑹此亭天風拂面酒㣲醒長空一望春無際<lb/>
落日千峰鳥外青<lb/>
　　　寄蘇州李郡伯藍别駕樊節推<lb/>
同鄉交好復同官嘉㑹如斯自古難退食黄堂作閩語<lb/>
<pb n="KR4h0117_WYG_444-24b"/>
蘇臺明月醉中看<lb/>
　　　城南别業為楊揮使題<lb/>
虚亭臨水八忩開旋切金鱗薦酒杯半醉半醒隨偃卧<lb/>
藕花風細枕邊來<lb/>
　　　題扇面鵪鶉<lb/>
秋入郊原粟正肥山禽成隊啄斜暉争雄莫向雕籠鬬<lb/>
零落西風百結衣<lb/>
　　　寄大義陳野航<lb/>
<pb n="KR4h0117_WYG_444-25a"/>
明月光洄水底天野航常傍荻花前山翁吟罷如泥醉<lb/>
一枕江風自在眠<lb/>
十載交遊托故知登堂㡬度醉題詩琅峰昨夜中天月<lb/>
照我清光減舊時<lb/>
　　　寄陳徳符<lb/>
野有腴田槖有金更無塵事挂閒心日髙三丈眠初起<lb/>
山鳥隔林啼正深<lb/>
　　　題淵明像<lb/>
<pb n="KR4h0117_WYG_444-25b"/>
南山秋色滿東籬彭澤歸家鬢未絲白酒黄花聊自足<lb/>
扶笻絶勝折腰時<lb/>
　林景清號竹忩連江人𨽻籍府庠食廪餼五試不第<lb/>
　援例入太學成化間授湖廣興國州判官雅善草書<lb/>
　吾鄉自永樂中王太史孟揚工于八法繼孟揚者竹<lb/>
　忩也少年遊金陵與名妓邵玊香狎賦有一清軒詩<lb/>
　多豔詞情語手書一巻向藏余家謝在杭喜其風流<lb/>
　韻致字法精工從余索去陳汝翔採其詩于晋安逸<lb/>
<pb n="KR4h0117_WYG_444-26a"/>
　志而先生全藁無從得也憶予少時有老學究持先<lb/>
　生手藁欲售之先君因其索價髙未之購歴三十餘<lb/>
　年偶與友人倪柯古談及柯古乃尋學究而購之重<lb/>
　加装潢詩雖未甚竒警而書法之妙不減吳興予乃<lb/>
　選其雅馴者録為一帙以見先生之髙標逸韻未泯<lb/>
　于今也天啓三年夏日後學徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>敬題<lb/>
　右李梅菴陳蔗軒林竹忩三君皆予郡人亦同時也<lb/>
　梅菴蔗軒詩不多見興公孫茂才噐之于鳴春㣲響<lb/>
<pb n="KR4h0117_WYG_444-26b"/>
　内手録數十篇竹忩則有全集興公既裒選之予再<lb/>
　加刪潤合為一帙庶見闡幽之意云能始氏<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷四百四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻七十七</head> <lb/>
    <p>
<pb n="KR4h0117_WYG_077-1a"/>
欽定四庫全書<lb/>
　石倉歴代詩選巻七十七<lb/>
　　　　　　　　　　　明　曹學佺　編<lb/>
　晚唐四<lb/>
　　温庭筠<hi>字飛卿并州人</hi>
　　　嘲春風<lb/>
春風何處好别殿饒芳草苒嫋傳鸞旗萎蕤吹雉葆揚<lb/>
芳歴九門澹蕩入蘭蓀争奈白圑扇時時偷主恩<lb/>
<pb n="KR4h0117_WYG_077-1b"/>
　　　湘宫人歌<lb/>
池塘芳意濕夜半東風起生緑畫羅屏金壺貯春水黄<lb/>
粉楚宫人芳花玉刻身娟娟照棋燭不語兩含嚬<lb/>
　　　江南曲<lb/>
妾家白蘋浦日上芙蓉檝軋軋揺漿聲移舟入茭葉溪<lb/>
長茭葉深作底難相尋避郎郎不見鸂鶒自浮沈拾萍<lb/>
萍無根採蓮蓮有子不作浮萍生寧為藕花死岸傍騎<lb/>
馬郎烏帽紫遊韁含怨復含笑迴首問横塘妾在金陵<lb/>
<pb n="KR4h0117_WYG_077-2a"/>
浦門前朱雀航流蘇持作帳芙蓉持作梁出入金犢幰<lb/>
兄弟侍中郎前年學歌舞定得郎相許連娟眉繞山依<lb/>
約腰如杵鳳管悲若咽鸞紗嬌欲語扇薄露紅鉛羅輕<lb/>
壓金縷明月西南樓珠簾玳瑁鉤横波巧能笑鸞蛾不<lb/>
識愁花開子留樹草長根依土早聞金溝逺底事歸郎<lb/>
許不學楊花白朝朝淚如雨<lb/>
　　　長安寺<lb/>
仁祠寫露宫長安佳氣濃煙樹含葱蒨金刹映䒠茸繡<lb/>
<pb n="KR4h0117_WYG_077-2b"/>
户香焚象珠網玉盤龍寳題新翡翠天井列芙蓉幡長<lb/>
迴逺吹忩虚含曉風遊騎迷青鎖飛鳥思華鐘雲拱承<lb/>
跗邐羽葆背花重所嘆連社客輕蕩不相従<lb/>
　　　邊笳曲<lb/>
朔管迎秋動雕音雁来早上郡隠黄雲天山吹白草嘶<lb/>
馬悲寒磧朝陽照霜堡江南戍客心門外芙蓉老<lb/>
　　　芙蓉<lb/>
刺莖澹蕩碧花片參差紅吳歌秋水冷湘廟夜雲空濃<lb/>
<pb n="KR4h0117_WYG_077-3a"/>
艷香露裏美人清鏡中南樓未歸客一夕練塘東<lb/>
　　　雞鳴埭曲<lb/>
南朝天子射雉時銀河耿耿星參差銅壺漏㫁夢初覺<lb/>
寳馬鹿髙人未知魚躍蓮東蕩宫沼濛濛御栁懸棲鳥<lb/>
紅妝萬户鏡中春碧樹一聲天下曉盤踞勢窮三百年<lb/>
朱方殺氣成愁煙彗星拂地浪連海戰鼔渡江塵漲天<lb/>
繡龍畫雉填宫井野火風驅燒九鼎殿巢江燕砌生蒿<lb/>
十二金人霜炯炯芊綿平緑臺城基暖色春容荒古陂<lb/>
<pb n="KR4h0117_WYG_077-3b"/>
寧知玉樹後庭曲留待野棠如雪枝<lb/>
　　　織錦詞<lb/>
丁東細漏侵瓊瑟影轉髙梧月初出簇<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>金梭萬縷紅<lb/>
鴛鴦艷錦初成疋錦中百結皆同心蘂亂雲盤相間深<lb/>
此意欲傳傳不得玫瑰作柱朱絃琴為君裁破合歡被<lb/>
星斗迢迢共千里象尺薫爐未覺秋碧池巳有新蓮子<lb/>
　　　夜宴謡<lb/>
長釵墜髮雙蜻蜓碧盡山斜開畫屏虬鬚公子五侯客<lb/>
<pb n="KR4h0117_WYG_077-4a"/>
一飲千鍾如建瓴鸞咽妖唱圓無節眉斂湘煙袖迴雪<lb/>
清夜恩情四座同莫令溝水東西别亭亭蠟淚香珠殘<lb/>
暗露曉風羅幕寒飄颻㦸帶儼相次二十四枝龍畫<lb/>
竿裂管縈絃共繁曲芳樽細浪傾春醁髙樓客散杏花<lb/>
多脈脈新傳如瞪目<lb/>
　　　蓮浦謡<lb/>
鳴橈軋軋溪溶溶廢緑平煙吳苑東水清蓮媚兩相向<lb/>
鏡裏見愁愁更紅白馬金鞍大堤上西江日夕多風浪<lb/>
<pb n="KR4h0117_WYG_077-4b"/>
荷心有露似驪珠不是真圓亦揺蕩<lb/>
　　　郭處士擊甌歌<lb/>
佶粟金虬石潭古勺陂瀲灧幽修語湘君寳馬上神雲<lb/>
碎珮叢鈴滿煙雨吾聞六宫花離離軟風吹雪星斗稀<lb/>
玉晨冷磬破昏夢天露未乾香著衣蘭釵委墜垂雲髮<lb/>
小響玎璫逐迴雪晴碧煙滋重疊山羅屏半掩桃花月<lb/>
太平天子駐雲車龍鑪勃鬱雙蟠拏宫中近臣抱扇立<lb/>
侍女低鬟落翠花亂珠觸續正跳蕩傾頭不覺金烏斜<lb/>
<pb n="KR4h0117_WYG_077-5a"/>
我亦為君長嘆息緘情逺寄愁無色莫沾香夢緑楊絲<lb/>
千里春風正無力<lb/>
　　　錦城曲<lb/>
蜀山攅黛留晴雪<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>芛蕨牙索九折江風吹巧剪霞綃<lb/>
花上千枝杜鵑血杜鵑飛入巖下叢夜呌思歸山月中<lb/>
巴水漾漾情不盡文君織得春機紅怨魄未歸芳草死<lb/>
江頭學種相思子樹成寄與望鄉人白帝荒城五十里<lb/>
　　　舞衣曲<lb/>
<pb n="KR4h0117_WYG_077-5b"/>
藕腸纎縷抽輕春煙機漠漠嬌娥頻金梭浙瀝透空薄<lb/>
剪落交刀吹㫁雲張家公子夜聞雨夜向蘭堂思楚舞<lb/>
蟬衫林帶壓愁香偷得烏黄鏁金縷管含蘭氣嬌語悲<lb/>
胡槽雪腕鴛烏絲芙蓉力弱應難定楊栁風多不自持<lb/>
迴頭笑語西忩客星斗寥寥波脈脈不逐秦王捲象牀<lb/>
滿樓明月棃花白<lb/>
　　　觱篥歌<lb/>
蠟煙如纛新蟬滿門外平沙草芽短黒頭丞相九天歸<lb/>
<pb n="KR4h0117_WYG_077-6a"/>
夜聴飛瓊吹朔管情逺氣調蘭蕙薫天香瑞彩含絪緼<lb/>
皓然纎指都揭血日暖碧簫無片雲含商咀徵雙幽咽<lb/>
軟縠疎羅共蕭瑟不盡長圓疊翠愁栁風吹破澄潭月<lb/>
鳴梭浙瀝金絲蘂恨語殷勤隴頭水漢將營前萬里沙<lb/>
更深一一霜鴻起十二樓前花正繁交指簇蔕連壁門<lb/>
景陽宫女正愁絶莫使此聲催㫁魂<lb/>
　　　雉場歌<lb/>
茭葉萋萋接煙曙雞鳴埭上梨花露彩杖鏘鏘巳合圑<lb/>
<pb n="KR4h0117_WYG_077-6b"/>
綉翎白頸遥相妬雕尾扇張金縷髙碎鈴素拂驪駒豪<lb/>
緑場紅跡来相接箭發銅牙傷彩毫麥隴桑隂小山晩<lb/>
六虬歸去凝笳逺城頭却望㡬含情青畝春蕪連石苑<lb/>
　　　雍臺歌<lb/>
太子池南樓百尺八忩新樹疎簾隔黄金鋪首畫鉤陳<lb/>
羽葆停幢拂交㦸盤紆欄楯臨髙臺殿帳臨流鸞扇開<lb/>
早雁驚鳴細波起映花鹵簿龍飛迴<lb/>
　　　常林歡歌<lb/>
<pb n="KR4h0117_WYG_077-7a"/>
宜城酒熟花覆橋沙晴緑鴨鳴咬咬濃桑繞舍麥如尾<lb/>
幽軋鳴機雙燕巢馬聲特特荆門道蠻水揚光色如草<lb/>
錦薦金罏夢正長東家咿喔雞鳴早<lb/>
　　　湖隂詞<hi>并序</hi>
　王敦奉兵至湖隂明帝㣲行視其營伍由是樂府有<lb/>
　湖隂曲而亡其詞因作而附之<lb/>
祖龍黄鬚珊瑚鞭鐵驄金面青連錢虎髯拔劒欲成夢<lb/>
日壓賊營如血鮮海旗風急驚眠起甲重光揺照湖水<lb/>
<pb n="KR4h0117_WYG_077-7b"/>
蒼黄追騎塵外歸森索妖星陣前死五陵愁碧春萋萋<lb/>
灞川王馬空中嘶羽書如電入青璅雪腕如搥催晝鞞<lb/>
白虬天子金煌鋩髙臨帝座迴龍章吳波不動楚山晩<lb/>
花壓欄干春晝長<lb/>
　　　晩歸曲<lb/>
格格水禽飛帶波孤光斜起夕陽多湖西山淺似相笑<lb/>
菱刺惹衣攅黛蛾青絲繫船向江水蘭芽出土吳江曲<lb/>
水極晴揺泛灧細草平春染煙綿緑玉鞭騎馬楊叛兒<lb/>
<pb n="KR4h0117_WYG_077-8a"/>
刻金作鳳光參差丁丁暖漏滴花影催入景陽人不知<lb/>
彎堤弱栁遥相曯雀扇圑圓掩香玉蓮塘艇子歸不得<lb/>
栁暗桑穠聞布榖<lb/>
　　　臺城曉朝曲<lb/>
司馬門前栁千炬䦨干星斗天将曙朱網龕鬖丞相車<lb/>
曉随疊鼔朝天去博山鏡樹香䒠茸褭褭浮觥金畫龍<lb/>
大江斂勢避辰極兩闕深嚴煙翠濃<lb/>
　　　達摩支曲<hi>雜言</hi>
<pb n="KR4h0117_WYG_077-8b"/>
𢷬麝成塵香不滅抝蓮作寸絲難絶紅淚文姬洛水春<lb/>
白頭蘇武天山雪君不見無愁髙緯花漫漫漳浦晏餘<lb/>
清露寒一旦臣僚共囚虜欲吹羌管先汎瀾舊臣頭鬂<lb/>
霜華早可惜雄心醉中老萬古春歸夢不歸鄴城風雨<lb/>
連天早<lb/>
　　　東郊行<lb/>
鬬雞臺下東西道栁覆斑騅蝶縈草坱靄韶容鏁澹愁<lb/>
青筐葉盡蠶應老緑渚幽香生白蘋差差小娘吹魚鱗<lb/>
<pb n="KR4h0117_WYG_077-9a"/>
王孫騎馬有歸意林彩著空如細塵安得人生各相守<lb/>
燒船破棧休馳走世上方應無别離路傍更長千枝栁<lb/>
　　　東峰歌<lb/>
錦礫潺湲玉溪水曉来㣲雨藤花紫冉冉山雞紅尾長<lb/>
一聲樵斧驚飛起松刺流空石差齒煙香風軟人參蘂<lb/>
陽崖一夢伴雲根仙菌靈芝夢魂裏<lb/>
　　　醉歌<lb/>
簷栁初黄燕新乳曉碧芊綿過㣲雨樹色深含臺榭情<lb/>
<pb n="KR4h0117_WYG_077-9b"/>
鶯聲巧作煙花主錦袍公子陳盃觴撥醅百甕春酒香<lb/>
入門下馬問誰在降堦握手登華堂臨卭美人連山眉<lb/>
低抱琵琶含怨思朔風繞指我先笑明月入懐君自知<lb/>
勸君莫惜金樽酒年少須臾如覆手辛勤到老慕簞瓢<lb/>
於我悠悠竟何有洛陽盧仝稱文房妻子脚秃舂黄糧<lb/>
阿耋老眼不識字指麾豪俊如驅羊天犀壓㫁朱鼹鼠<lb/>
瑞錦驚飛金鳳凰其餘豈足霑牙齒欲用何能報天子<lb/>
駑馬垂頭槍暝塵驊騮一日行千里但有沈冥醉客家<lb/>
<pb n="KR4h0117_WYG_077-10a"/>
支頣瞪目持流霞惟恐南園風雨落碧蕪狼籍棠棃花<lb/>
　　　堂堂曲<lb/>
錢塘㟁上春如織淼淼寒潮帶晴色淮南遊客馬連嘶<lb/>
碧草途人歸不得風飄客意如吹煙纖指殷勤傷雁絃<lb/>
一曲堂堂紅燭筵長鯨瀉酒如飛泉<lb/>
　　　春愁曲<lb/>
紅絲穿露珠簾冷百尺啞啞下纎綆逺翠愁山入卧屏<lb/>
兩重雲母空烘影涼簪墜髮春眠重玉兔煴氤栁如夢<lb/>
<pb n="KR4h0117_WYG_077-10b"/>
錦疊空牀委墜紅颸颸掃尾雙金鳳蜂喧蝶駐戯悠揚<lb/>
栁拂赤欄纎葉長覺後梨花委平緑春風和雨吹池塘<lb/>
　　　懊惱曲<lb/>
藕絲作線難勝針蘂粉染黄那得深玉白蘭芳不相顧<lb/>
青樓一笑輕千金莫言自古皆知此健劒刜鐘鉊繞指<lb/>
三秋庭緑盡迎霜惟有荷花守紅死廬江小吏朱班輪<lb/>
栁縷吐芽香玉新兩股金釵已相許不令獨作空成塵<lb/>
悠悠楚水流如馬恨紫愁紅滿平野野土千年怨不平<lb/>
<pb n="KR4h0117_WYG_077-11a"/>
至今燒作鴛鴦瓦<lb/>
　　　三洲詞<lb/>
圑圓莫作波中月潔白無為枝上雪月隨波動碎潾潾<lb/>
雪似梅花不堪折李娘十六青絲<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>畫帶雙花為君結<lb/>
門前有路輕别離惟恐歸来舊香滅<lb/>
　　　春時曲<lb/>
家臨長信往来道乳燕雙雙拂煙草油壁車輕金犢肥<lb/>
流蘇帳曉春雞早籠中嬌鳥暖猶睡簾外落花閒不掃<lb/>
<pb n="KR4h0117_WYG_077-11b"/>
衰桃一樹近前池似惜紅顔鏡中老<lb/>
　　　七夕<lb/>
鳴機札札停金梭芙蓉澹蕩生池波神軒紅粉陳香羅<lb/>
鳳低蟬薄愁雙蛾㣲光奕奕凌天河鸞咽鶴唳飄颻歌<lb/>
鸞橋銷盡愁奈何天氣駘蕩雲陂阤平明花木有愁意<lb/>
露濕綵盤蛛網多<lb/>
　　　西嶺道士茶歌<lb/>
乳燕濺濺通石脈緑塵愁草春江色澗花入井水味香<lb/>
<pb n="KR4h0117_WYG_077-12a"/>
山月當人松影直仙翁白扇霜鳥翎拂壇夜讀黄庭經<lb/>
疎香皓齒有餘味更覺道心通杳冥<lb/>
　　　送洛陽李主簿<lb/>
想君秦塞外因見楚山青槲葉曉迷路枳花春滿庭禄<lb/>
優仍侍膳官散得専經子敬懐愚谷歸心在翠屏<lb/>
　　　巫山神女廟<lb/>
黯黯閉宫殿霏霏䕃薜蘿曉峰眉上色春水臉前波古<lb/>
樹芳菲盡扁舟離恨多一叢斑竹夜環珮響如何<lb/>
<pb n="KR4h0117_WYG_077-12b"/>
　　　題陳處士幽居<lb/>
松軒塵外客髙枕自蕭疎雨後苔侵井霜来葉滿渠閒<lb/>
移鏡湖棹秋得越僧書若待前溪月誰人伴釣魚<lb/>
　　　題盧處士居<lb/>
西溪問樵客遥識楚人家古樹老連石急泉清露沙千<lb/>
峰随雨暗一徑入雲斜日暮飛鴉盡滿庭<graphic n="KR1593" url="https://raw.githubusercontent.com/kanripo/KR-Gaiji/master/images/KR1593.png" mimeType="image/png"/>麥花<lb/>
　　　初秋寄友人<lb/>
閒夢正悠悠涼風生竹樓夜琴如欲雨曉簟覺新秋獨<lb/>
<pb n="KR4h0117_WYG_077-13a"/>
鳥楚山逺一蟬關樹愁憑將離别恨江外問同遊<lb/>
　　　題豐安里王相林亭<lb/>
偶到烏衣巷含情更惘然西州曲堤栁東府舊池蓮星<lb/>
坼悲元老雲歸送墨仙誰知濟川檝今作野人船<lb/>
　　　和友人盤石寺逢舊友<lb/>
楚寺上方宿滿堂皆舊遊月溪逢逺客煙浪送歸舟江<lb/>
館白蘋夜水闗紅葉秋西風吹暮雨汀草更堪愁<lb/>
　　　送人南遊<lb/>
<pb n="KR4h0117_WYG_077-13b"/>
送君遊楚國江浦樹蒼然沙浄有波跡岸平多草煙角<lb/>
悲臨海郡月到渡淮船惟以一杯酒相思隔逺天<lb/>
　　　贈鄭處士<lb/>
飄然随釣艇雲水是天涯紅葉下荒井碧梧侵古槎醉<lb/>
收陶令菊貧賣邵平𤓰更有相期處南籬一樹花<lb/>
　　　江岸即事<lb/>
水容侵古岸岸影度青蘋廟竹惟聞鳥江帆不見人雀<lb/>
聲花外暝客思栁邉春别恨轉難盡行行汀草新<lb/>
<pb n="KR4h0117_WYG_077-14a"/>
　　　送并州郭書記<lb/>
賔筵得佳客侯印有光輝候騎不傳箭迴文空上機塞<lb/>
塵牧馬去烽火射雕歸惟有嚴家瀨回環徑草㣲<lb/>
　　　贈越僧<lb/>
世機消巳盡巾履亦飄然一室故山月滿瓶秋澗泉禪<lb/>
菴過㣲雪鄉寺隔寒煙應共白蓮客相期松桂間<lb/>
　　　商人早行<lb/>
晨起動征鐸客行悲故鄉雞聲茅店月人迹板橋霜槲<lb/>
<pb n="KR4h0117_WYG_077-14b"/>
葉落山路枳花明驛牆因思杜陵夢鳬雁滿迴塘<lb/>
　　　途中有懐<lb/>
驅車何日閒擾擾路歧間嵗暮自多感客程殊未還亭<lb/>
臯汝陽道風雪穆陵闗臘後寒梅發誰人在故山<lb/>
　　　經李處士杜城别業<lb/>
憶昔㡬遊集今来倍嘆傷百花情易老一笑事難忘白<lb/>
社巳蕭索青樓空艷陽不閒雲雨夢猶欲過髙唐<lb/>
　　　西遊書懐<lb/>
<pb n="KR4h0117_WYG_077-15a"/>
渭川通野戍有路上桑乾獨鳥青天暮驚麋赤燒殘髙<lb/>
秋辭故國昨日夢長安客意自如此非闗行路難<lb/>
　　　偶題<lb/>
孔雀眠髙閣櫻桃拂短簷畫明金冉冉筝語玉纎纎細<lb/>
雨無妨燭輕寒不隔簾欲將紅錦叚因夢寄江淹<lb/>
　　　齊宫<lb/>
白馬雜金飾言従雕輦迴粉香随笑度鬢態伴愁来逺<lb/>
水斜如剪青莎緑似裁所恨章華日冉冉下層臺<lb/>
<pb n="KR4h0117_WYG_077-15b"/>
　　　中書令裴公挽歌<lb/>
箭下妖星落風前殺氣迴國香荀令去樓月定公来玉<lb/>
璽終無慮金縢竟不開空嗟薦賢路芳草滿燕臺<lb/>
　　　開聖寺<lb/>
路分磎石夾煙叢十里蕭蕭古樹風出寺馬嘶秋色裏<lb/>
向陵鴉亂夕陽中竹間泉落山厨静塔下僧歸影殿空<lb/>
猶有南朝舊碑在恥將興廢問休公<lb/>
　　　贈蜀將<lb/>
<pb n="KR4h0117_WYG_077-16a"/>
十年分散劒闗秋萬事皆随錦水流心氣巳曽明漢節<lb/>
功名猶自滯吳鉤鵰邉認箭寒雲重馬上聴笳塞草愁<lb/>
今日逢君倍惆悵灌嬰韓信盡封侯<lb/>
　　　寄清源寺僧<lb/>
石路無塵竹徑開昔年曽伴戴顒来忩間半偈聞鐘後<lb/>
松下殘棋送客迴簾向玉峰蔵夜雪砌因藍水長秋苔<lb/>
白蓮社裏如相問為説遊人是姓雷<lb/>
　　　題李處士幽居<lb/>
<pb n="KR4h0117_WYG_077-16b"/>
水玉簪頭白角巾瑶琴寂歴拂輕塵濃隂似帳紅薇晩<lb/>
細雨如煙碧草春隔竹見籠疑有鶴捲簾看花静無人<lb/>
南山自是忘年友谷口徒稱鄭子真<lb/>
　　　南湖<lb/>
湖上㣲風入檻涼翻翻菱荇滿迴塘野船著岸偎春草<lb/>
水鳥帶波飛夕陽蘆葉有聲疑霧雨浪花無際似瀟湘<lb/>
飄然篷艇東遊客盡日相看憶楚鄉<lb/>
　　　贈袁司録<hi>丞相淮陽公之猶子</hi>
<pb n="KR4h0117_WYG_077-17a"/>
一朝辭滿有心期花發揚園雪壓枝劉尹故人諳往事<lb/>
謝郎諸弟得新知金釵醉就胡姬飲玉管閒留洛客吹<lb/>
記得襄陽耆舊語不堪風景峴山碑<lb/>
　　　偶題<lb/>
㣲風和暖日鮮明草色迷人向渭城吳客捲簾閒不語<lb/>
楚娥攀樹獨含情紅垂果蔕櫻桃重黄染花叢蝶粉輕<lb/>
自恨青樓無近信不將心事許卿卿<lb/>
　　　法雲雙檜<lb/>
<pb n="KR4h0117_WYG_077-17b"/>
晉朝名輩此離羣想對濃隂去住分題處尚尋王内史<lb/>
畫時應是故將軍長廊夜静聲疑雨古殿秋深影勝雲<lb/>
一下南臺到人世曉泉清籟更難聞<lb/>
　　　春日偶作<lb/>
西園一曲艷陽歌擾擾車塵負薜蘿自欲放懐猶未得<lb/>
不知經世竟如何夜聞猛雨判花盡寒戀重衾覺夢多<lb/>
釣渚别来應更好春風還為起㣲波<lb/>
　　　春暮宴罷寄宋夀先輩<lb/>
<pb n="KR4h0117_WYG_077-18a"/>
斜掩朱門花外鐘曉鶯時節好相逢忩間桃蘂宿妝在<lb/>
雨後牡丹春睡濃蘇小風姿迷下蔡馬卿才調似臨邛<lb/>
誰憐芳草生三徑參佐橋西陸士龍<lb/>
　　　題望苑驛<lb/>
弱栁千條杏一枝半含春雨半垂絲景陽寒井人難到<lb/>
長樂晨鐘鳥自知花影至今通博望樹名従此號相思<lb/>
分明十二樓前月不向西陵照盛姬<lb/>
　　　贈知音<lb/>
<pb n="KR4h0117_WYG_077-18b"/>
翠羽花冠碧樹雞未明先向短牆啼忩間謝女青蛾斂<lb/>
門外蕭郎白馬嘶星漢漸移庭竹影露珠猶綴野花迷<lb/>
景陽宫裏鐘初動不語垂鞭上栁堤<lb/>
　　　題崔公池亭舊遊<lb/>
皎鏡芳塘菡萏秋此来重見採蓮舟誰能不逐當年樂<lb/>
還恐添成異日愁紅艷影多風嫋嫋碧空雲㫁水悠悠<lb/>
簷前依舊青山色盡日無人獨上樓<lb/>
　　　回中作<lb/>
<pb n="KR4h0117_WYG_077-19a"/>
蒼莽寒空逺色愁嗚嗚戍角上髙樓吳姬怨思吹雙管<lb/>
燕客悲歌上五侯千里闗山邉草夕一星烽火朔雲秋<lb/>
夜来霜重西風起隴水無聲凍不流<lb/>
　　　老君廟<lb/>
紫氣氤氲捧半巖蓮峰仙掌共巉巉廟前晚色連寒水<lb/>
天外斜陽帶逺帆百二闗山扶玉座五千文字閟瑶緘<lb/>
自憐金骨無人識知有飛龜在石函<lb/>
　　　地胍山春日<lb/>
<pb n="KR4h0117_WYG_077-19b"/>
苒苒花明岸涓涓水遶山㡬時抛俗事来共白雲閒<lb/>
　　　碧澗驛曉思<lb/>
香燈半殘夢楚國在天涯月落子規歇滿庭山杏花<lb/>
　　　車駕西遊因而有作<lb/>
宣曲長陽瑞氣凝上林狐兔待秋鷹誰將詞賦陪雕輦<lb/>
寂寞相如卧茂陵<lb/>
　　　贈少年<lb/>
江海相逢客恨多秋風葉下洞庭波酒酣夜别淮隂市<lb/>
<pb n="KR4h0117_WYG_077-20a"/>
月照髙樓一曲歌<lb/>
　　　瑶瑟怨<lb/>
氷簟銀牀夢不成碧天如水夜雲輕雁聲逺過瀟湘去<lb/>
十二樓中月自明<lb/>
　　　鄠社郊居<lb/>
槿籬芳暖近樵家壠麥青青一徑斜寂寞遊人寒食後<lb/>
夜来風雨送梨花<lb/>
　　　贈鄭徵君家匡山首春與丞相賛皇公遊<lb/>
<pb n="KR4h0117_WYG_077-20b"/>
一抛蘭棹逐燕鴻曽向江湖識謝公每到朱門還悵望<lb/>
故山多在畫屏中<lb/>
　　　三月十八日雪中作<lb/>
芍藥薔薇語早梅不知誰是艷陽才今朝領得春風意<lb/>
不復饒君雪裏開<lb/>
　　　彈箏人<lb/>
天寳年中事玉皇曽將新曲教寜王鈿蟬金雁今零落<lb/>
一曲伊州淚萬行<lb/>
<pb n="KR4h0117_WYG_077-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_077-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻七十七<lb/>
</p>
<p>
</p>
  </div>
</body>
</text>
</TEI>
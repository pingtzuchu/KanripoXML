<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百四十二</head> <lb/>
    <p>
<pb n="KR4h0117_WYG_142-1a"/>
欽定四庫全書<lb/>
　石倉歴代詩選巻一百四十二<lb/>
　　　　　　　　　　　　明　曹學佺　編<lb/>
　宋詩十九<lb/>
　　王安石<lb/>
　　　耿天騭著作自烏江來余逆沈氏妹于白鷺洲<lb/>
　　　遇雪作此詩寄天騭<lb/>
朔風積夜雪明發洲渚淨開門望鍾山松石皓相映故人<lb/>
<pb n="KR4h0117_WYG_142-1b"/>
過我宿未盡躋攀興而我方渺然長波一歸艇欵段庶<lb/>
可策柴荆當未暝與子出東岡牆西掃新徑<lb/>
　　　示元度<lb/>
今年鍾山南隨分作園囿鑿池構吾廬碧水寒可漱溝<lb/>
西雇丁壯擔土為培塿扶踈三百株蒔楝最髙茂不求<lb/>
鵷鶵實但取易成就老來厭世語深卧塞門竇更待春<lb/>
日長黄鸝弄清晝<lb/>
　　　杏花<lb/>
<pb n="KR4h0117_WYG_142-2a"/>
石梁度空曠茅屋臨清炯俯窺嬌嬈杏未覺身勝影嫣<lb/>
如景陽妃含笑墮宫井怊悵有微波殘粧壞難整<lb/>
　　　仲明父不至<lb/>
月出映溝坻烟升隠墟落寒魚占窟聚暝鳥投枝泊亭<lb/>
臯閉晩市隴首歸新穫佇子終不來青燈耿林壑<lb/>
　　　與望之至八功德水<lb/>
念方與子違戃怳夜不眠起視明星髙整駕出東阡聊<lb/>
為山水遊以寫我心悁知子不餔糟相與酌雲泉<lb/>
<pb n="KR4h0117_WYG_142-2b"/>
　　　要望之過我廬<lb/>
念子且行矣要子過我廬汲我山下泉煑我園中蔬知<lb/>
子充德機不忍釣我魚食罷往遊觀鱍鱍藻與蒲豈魚<lb/>
有此樂而我與子踈擊壤謠帝力自得以為娯<lb/>
　　　兩山間<lb/>
自余營北渚數至兩山間臨路愛山好出山路多難山<lb/>
花如水淨山鳥與雲閒我欲别山去山仍勸我還祗應<lb/>
身後塚亦是眼中山<lb/>
<pb n="KR4h0117_WYG_142-3a"/>
　　　新花<lb/>
老年少忻豫況復病在牀汲水置新花取慰此流芳流<lb/>
芳祗須㬰我亦豈能長新花與故吾已矣兩可忘<lb/>
　　　示寶覺<lb/>
宿雨轉歊煩朝雲擁清迥蕭蕭碧柳輭脉脉紅蕖靚黙<lb/>
卧如有懷荒乗豈無興幽人適過我共取牆陰徑<lb/>
　　　定林寺<lb/>
衆木凜交覆孤泉静横分楚老一枝笻於此傲人羣城<lb/>
<pb n="KR4h0117_WYG_142-3b"/>
市少美蔬想今困惔焚且憑東北風持寄嶺頭雲<lb/>
　　　獨卧有懷<lb/>
午鳩鳴春陰獨卧林壑静微雲過一雨淅瀝生晩聽紅<lb/>
綠紛在眼流芳與時競有懷無與言佇立鍾山暝<lb/>
　　　秋早<lb/>
暮尋蔡墩西獨覺秋尚早山路葩草繁野田風日好禪<lb/>
林烏未泊經屋塵初掃蠻藤五花簟復足休吾老<lb/>
　　　上南岡<lb/>
<pb n="KR4h0117_WYG_142-4a"/>
暮塢屋荒凉寒陂水清淺捐書息微倦委轡隨小蹇偶<lb/>
攀楊柳枝却望青青巘幽尋復有興未覺西林晩<lb/>
　　　送李屯田守桂陽<lb/>
泊船香爐峯始與子相識寄書䢴江上詒我峯下石緣<lb/>
以湘水竹攜提與南北永懷故人歡不願百金易追思<lb/>
少時事俛仰如一夕老矣無所為空知念疇昔常思一<lb/>
杯酒要子相解釋出門事紛紛歸卧意還郤聞當上湓<lb/>
水持詔守嶺阨方為萬里别執手先慘戚兹遊信浩蕩<lb/>
<pb n="KR4h0117_WYG_142-4b"/>
山水多所得為我語香爐風塵每相憶<lb/>
　　　雜詠三首<lb/>
懷王自墮馬賈傅至死悲古人事一職豈敢茍然為哭<lb/>
死非為生吾心良不欺滔滔聲利間絳灌亦何知<lb/>
　　　其二<lb/>
先生善鼓瑟齊國好吹竽操竽入齊人雅鄭亦復殊豈<lb/>
不得祿賜歸卧自欷歔寥寥朱絲絃老矣誰與娯<lb/>
　　　其三<lb/>
<pb n="KR4h0117_WYG_142-5a"/>
商陽殺三人毎輙不忍視亦云食君食報禮當如此波<lb/>
瀾吹九州金石安得止永懷南山阿慷慨中夜起<lb/>
　　　即事三首<lb/>
我起影亦起我留影逡巡我意不在影影長隨我身交<lb/>
游義相好骨肉情相親如何有乖睽不得同苦辛<lb/>
　　　其二<lb/>
昬昬白日卧皎皎中夜愁明月入枕席涼風動衾幬蛬<lb/>
蟬相鳴悲上下無時休徒能感我耳顧爾安知秋<lb/>
<pb n="KR4h0117_WYG_142-5b"/>
　　　其三<lb/>
日月隨天旋疾遲與天謀寒暑自有常不顧萬物求蜉<lb/>
蝣蔽朝夕蟪蛄疑春秋眇眇上古厯回環今幾周<lb/>
　　　寄二弟時往臨川<lb/>
蕭條冬風髙吹我冠上霜我行嵗已寒悲汝道路長持<lb/>
以犬馬心千里不得將使汝身百憂辛苦冒川梁青燈<lb/>
照詩書仰屋涕數行不有親戚思詎知遠游傷<lb/>
　　　西風<lb/>
<pb n="KR4h0117_WYG_142-6a"/>
少年不知秋喜聞西風生老大多感傷畏此蟋蟀鳴況<lb/>
乃捨親友抱病獨遠行中夜卧不周惻惻感我情起視<lb/>
天正昬弱雲亂縱横飄飄霰雪集不復星斗明時節忽<lb/>
如此重令壯心驚諒無同憂人樽酒安可傾<lb/>
　　　送李宣叔倅漳州<lb/>
閩山到漳窮地與南越錯山川鬱霧毒瘴癘春冬作荒<lb/>
茅篁竹間蔽虧有城郭野花開無時蠻酒特可酌窮年<lb/>
不到客誰與分杯杓朝廷尚賢俊磊砢充臺閣君獨萬<lb/>
<pb n="KR4h0117_WYG_142-6b"/>
里去識者為不樂余聞君子居自可救民瘼茍能澤及<lb/>
人得地無美惡蕉黄荔子丹味勝楂棃酢逢衣比多士<lb/>
徃徃出丘壑從容與談笑豈不慰寂寞太守好觴詠嘉<lb/>
賓應在幕想即有新詩流傳至京洛<lb/>
　　　黄菊有至性<lb/>
團團城上日秋至少光輝積陰欲滔天況乃草木微黄<lb/>
菊有至性孤芳犯羣威采采霜露間亦足慰朝饑<lb/>
　　　少年見青春<lb/>
<pb n="KR4h0117_WYG_142-7a"/>
少年見青春萬物皆嫵媚身雖不飲酒樂與賓客醉一<lb/>
從鬢上白百不見可喜心腸非故時更覺日月駛聞歡<lb/>
已倦徃得飽還思睡春歸只如夢不復悲憔悴<lb/>
　　　散髮一扁舟<lb/>
散髪一扁舟夜長眠屢起秋水瀉明河迢迢藕花底愛<lb/>
此露的皪復憐雲綺靡諒無與歌絃幽獨亦可喜<lb/>
　　　今日非昨日<lb/>
今日非昨日昨日已可思明日異今日如何能勿悲當<lb/>
<pb n="KR4h0117_WYG_142-7b"/>
門五六樹上有蟬鳴枝朝聽尚壯急暮聞已衰遲仰看<lb/>
青青葉亦復少華滋萬物同一氣固知當爾為我友南<lb/>
山居笑談解人頤分我秋柏實問言歸何時衣冠汚窮<lb/>
塵茍得猶苦饑低佪嵗已晩恐負平生期<lb/>
　　　騏驥在霜野<lb/>
騏驥在霜野低回向衰草入櫪聞秋風悲鳴思長道黄<lb/>
金作鞭轡粲粲空外好人生貴得意不必恨枯槁<lb/>
　　　秋庭午吏散<lb/>
<pb n="KR4h0117_WYG_142-8a"/>
秋庭午吏散余亦歸息偃豈無嘉賓客欲徃心獨懶北<lb/>
窓古人篇一讀三四反悲哉不蚤計失道行晼晩<lb/>
　　　叔孫通<lb/>
先生秦博士秦禮頗能熟量主欲有為兩生皆不欲草<lb/>
具一王儀羣豪果知肅黄金既徧賜短衣亦已續儒術<lb/>
自此凋何為反初服<lb/>
　　　田單<lb/>
湣王萬乗齊走死區區燕田單一即墨掃敵如風旋舞<lb/>
<pb n="KR4h0117_WYG_142-8b"/>
鳥怪不測騰牛怒無前飄颻樂毅去磊砢功名傳掘葬<lb/>
與劓降論乃媿儒先深誠可奮士王蠋豈非賢<lb/>
　　　飯祈澤寺<lb/>
駕言東南遊午飯投僧館山白梅蘂長林黄柳芽短笭<lb/>
箵沙際來畧彴桑間斷春映一川明雪消千壑漫魚隨<lb/>
竹影浮烏誤人聲散翫物豈能留干時吾自懶<lb/>
　　　牧笛<lb/>
綠草無端倪牛羊在平地芊綿杳靄間落日一横吹超<lb/>
<pb n="KR4h0117_WYG_142-9a"/>
遙送逸響澶漫寫真意豈比賣餳人吹簫販童穉<lb/>
　　　田漏<lb/>
占星昬晩中寒暑已不疑田家更置漏寸晷亦須知汗<lb/>
與水俱滴身隨陰屢移誰當哀此勞徃徃奪其時<lb/>
　　　招同官遊東園<lb/>
青青石上蘗霜至亦已凋冉冉水中蒲爾生信無聊感<lb/>
此嵗云晚欲懽念誰邀嘉我二三子為回東城鑣幽菊<lb/>
尚可泛取魚繫榆條毋為百年憂一日以逍遙<lb/>
<pb n="KR4h0117_WYG_142-9b"/>
　　　九日隨家人遊東山遂東園<lb/>
暑往詎幾時凉歸亦云暫相隨東山樂及此身無憾聊<lb/>
回清池柂更伏荒城檻采采黄金花持杯為君泛<lb/>
　　　崑山慧聚寺次孟郊韻<lb/>
僧蹊蟠青蒼莓苔上秋牀露翰饑更清風蘤遠亦香掃<lb/>
石出古色洗松納空光久遊不忍還迫迮冠葢塲<lb/>
　　　顧林亭<hi>野王所居也</hi>
寥寥湖上亭不見野王居平林豈舊物嵗晩空扶踈自<lb/>
<pb n="KR4h0117_WYG_142-10a"/>
古聖賢人邑國皆丘墟不朽在名徳千秋想其餘<lb/>
　　　寒穴<lb/>
神農冽氷霜髙穴與雲平空山渟千秋不出嗚咽聲山<lb/>
風吹更寒山月相與清北客不到此如何洗煩酲<lb/>
　　　純甫出釋惠崇畫要余作詩<lb/>
畫史紛紛何足數惠崇晚出吾最許旱雲六月漲林丘<lb/>
移我翛然墮洲渚黄蘆低摧雪翳土鳧鴈静立將儔侶<lb/>
徃時所厯今在眼沙平水澹西江浦暮氣沈舟暗魚罟<lb/>
<pb n="KR4h0117_WYG_142-10b"/>
欹眠嘔軋如聞㯭頗疑道人三昧力異域山川能斷取<lb/>
　　　題南康晏史君望雲亭<lb/>
南康父老傳史君疾呼急索初不聞未嘗遣汲谷簾水<lb/>
三嵗只望香爐雲雲徐無心澹無滓史君恬静亦如此<lb/>
飈然一去掃遺陰便覺歊煩悵千里歸田負戴子與妻<lb/>
圃蔬園菓西山西出門亭臯百頃綠望雲纔喜動春犂<lb/>
我知新亭望雲好欲斸比隣成二老莫嫌雞黍數徃來<lb/>
為報襄陽德公嫂<lb/>
<pb n="KR4h0117_WYG_142-11a"/>
　　　寄蔡氏女子二首<lb/>
建業東郭望城西堠千嶂承宇百泉遶霤青遙遙兮纚<lb/>
屬綠宛宛兮横逗積李兮縞夜崇桃兮炫晝蘭馥兮衆<lb/>
植竹娟兮常茂柳蔫綿兮含姿松偃蹇兮獻秀鳥跂兮<lb/>
下上魚跳兮左右感時物兮念汝遲汝歸兮攜幼<lb/>
我營兮北渚有懷兮歸女石梁兮以苫葢綠陰陰兮承<lb/>
宇仰有桂兮俯有蘭嗟汝歸兮路豈難望超然之白雲<lb/>
臨清流而長嘆<lb/>
<pb n="KR4h0117_WYG_142-11b"/>
　　　寄朱昌叔<lb/>
西安春風花幾樹花邊飲酒今何處一杯塞上看黄雲<lb/>
萬里寄聲無鴈去世事紛紛洗更新老來空得滿衣塵<lb/>
青山欲買江南宅歸去相招有此身<lb/>
　　　移桃花示俞秀老<lb/>
舍南舍北皆種桃東風一吹數尺髙枝柯蔫綿花爛熳<lb/>
美錦千兩敷亭皋晴溝漲春周遭緑俯視紅影移漁<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>山<lb/>
前邂逅武陵客水際髣髴秦人逃攀條弄芳畏晼晩已<lb/>
<pb n="KR4h0117_WYG_142-12a"/>
見黍雪盤中毛仙人愛杏令虎守百年終屬樵蘇手我<lb/>
衰此果復易殘蟲來食根那得久瑤池紺色誰見有更<lb/>
值花時且追酒君能酩酊相隨否<lb/>
　　　明妃曲<lb/>
明妃初出漢宫時淚濕春風鬢脚垂低囘顧影無顔色<lb/>
尚得君王不自持歸來却怪丹青手入眼平生幾曽有<lb/>
意態由來畫不成當時枉殺毛延壽一去心知更不歸<lb/>
可憐着盡漢宫衣寄聲欲問塞南事只有年年鴻鴈飛<lb/>
<pb n="KR4h0117_WYG_142-12b"/>
　　　桃源行<lb/>
望夷宫中鹿為馬秦人半死長城下避時不獨商山翁<lb/>
亦有桃源種桃者此來種桃經幾春採花茹實枝為薪<lb/>
兒孫生長與世隔雖有父子無君臣漁郎漾舟迷遠近<lb/>
花間相見因相問世上那知古有秦山中豈料今為晉<lb/>
聞道長安吹戰塵春風回首一霑巾重華一去寧復得<lb/>
天下紛紛限南北<lb/>
　　　出鞏縣<lb/>
<pb n="KR4h0117_WYG_142-13a"/>
昭陵落月煙霧昬篝火度谷行山根投鞭委轡渉數村<lb/>
寤出鞏縣城東門向來宫闕不可見但有洛水流荒園<lb/>
　　　隂漫漫行<lb/>
愁雲怒風相追逐青山滅沒滄江覆少留燈火就空牀<lb/>
更聴波濤圍野屋憶昨踏雪度長安夜宿木瘤還苦寒<lb/>
誰云當春便妍暖十日八九隂漫漫<lb/>
　　　一日歸行<lb/>
賤貧奔走食與衣百日奔走一日歸平生歡意苦不盡<lb/>
<pb n="KR4h0117_WYG_142-13b"/>
正欲老大相因依空房蕭瑟施繐帷青燈半夜哭聲稀<lb/>
音容想像今何處地下相逢果是非<lb/>
　　　憶北山送勝上人<lb/>
蒼藤翠木江南山激激流水兩山間山髙水深魚鳥樂<lb/>
車馬跡絶人長閒雲埋樵聲隔葱蒨月弄釣影臨潺湲<lb/>
黄塵滿眼衣可濯夢寐惆悵何時還<lb/>
　　　飛鴈<lb/>
鴈飛㝠㝠時下泊稻粱雖少江湖樂人生何必慕輕肥<lb/>
<pb n="KR4h0117_WYG_142-14a"/>
辛苦將身到沙漠漢時蘓武與張騫萬里生還值偶然<lb/>
丈夫許國當如此男子辭親亦可憐<lb/>
　　　明州錢君倚衆樂亭<lb/>
侯君幕府開東部名髙海曲人知慕艤船談笑政即<lb/>
成洗滌山川作嘉趣平泉浩蕩銀河注想見明星弄<lb/>
機杼載沙築成天上路投虹為橋取孤嶼掃除荆棘<lb/>
水中央碧瓦朱甍隨指顧春風滿城金版舫來看置<lb/>
酒新亭上百女吹笙綵鳯悲一夫伐鼔靈鼉壯安期<lb/>
<pb n="KR4h0117_WYG_142-14b"/>
羡門相與遊方丈蓬萊不更求酒酣忽跨鯨魚去陳<lb/>
迹空令此地留<lb/>
　　　孤城<lb/>
孤城回望距幾何記得好處常經過最思東山煙樹色<lb/>
更憶南湖秋水波百年顛倒如夢寐萬事乖隔徒悲歌<lb/>
應須飲酒不復道今夜江頭明月多<lb/>
　　　和中甫兄春日有感<lb/>
雪釋沙輕馬蹄疾北城可逰今暇日濺濺溪谷水亂流<lb/>
<pb n="KR4h0117_WYG_142-15a"/>
漠漠郊原草争出嬌梅過雨吹爛漫幽鳥迎陽語啾唧<lb/>
分香欲滿錦樹園剪綵休開寶刀室胡為我輩坐自苦<lb/>
不念兹時去如失飽聞髙逕動車輪甘卧空堂守經帙<lb/>
淮蝗蔽天農久餓越卒圍城盜少逸至尊深拱罷簫韶<lb/>
元老相看進刀筆春風生物尚有意壯士憂民豈無術<lb/>
不成歡醉但悲歌回首功名古難必<lb/>
　　　到郡與同官<hi>時倅舒州</hi>
瀉碧沄沄横帶郭浮蒼靄靄遙連閣草木猶疑夏鬱葱<lb/>
<pb n="KR4h0117_WYG_142-15b"/>
風雲已見秋蕭索荒歌野舞同醉醒水果山肴互酧酢<lb/>
自嫌多病少懽顔獨負嘉賓此時樂<lb/>
　　　僧德殊家水簾求余詠<lb/>
淙淙萬音落石巔皎皎一𣲖當簷前清風髙吹鸞鶴唳<lb/>
白日下照蛟龍涎浮雲粧額自能巻缺月琢鈎相與縣<lb/>
朱門試問幽人價翡翠鮫鮹不直錢<lb/>
　　　復至曹娥堰寄剡縣丁元珍<lb/>
溪水渾渾來自北千山抱水清相射山深水急無艇移<lb/>
<pb n="KR4h0117_WYG_142-16a"/>
欲從故人安可得故人昔日此水上樽酒扁舟慰行役<lb/>
離心自醉不復飲秋果寒花空滿席今年却坐相逢處<lb/>
惆悵難求别時跡可憐溪水自南流安得溪船問消息<lb/>
　　　半山春晩即事<lb/>
春風取花去酧我以清陰翳翳陂路静交交園屋深牀<lb/>
敷毎小息杖屢或幽尋惟有北山鳥經過遺好音<lb/>
　　　露坐<lb/>
露坐看溝月飄然風度荷珠跳散作㸃金湧合成波老<lb/>
<pb n="KR4h0117_WYG_142-16b"/>
失芳嵗易静知良夜多陵秋久不寐吾樂豈絃歌<lb/>
　　　定林<lb/>
漱甘凉病齒坐曠息煩襟因脱水邊屨就敷巖上衾但<lb/>
留雲對宿仍值月相尋真樂非無寄悲蟲亦好音<lb/>
　　　雁<lb/>
北去還為客南來豈是歸倦投空渚泊飢帖冷雲飛垣<lb/>
柵雞長煖溝池鶩自肥憐渠不知此更墮野人機<lb/>
　　　與道原過西莊遂遊寶乗<lb/>
<pb n="KR4h0117_WYG_142-17a"/>
親朋㑹合少時序感傷多勝踐聊為樂清談可當歌微<lb/>
風淡水竹淨日暖煙蘿興極猶難盡當如薄暮何<lb/>
　　　宿北山示行詳上人<lb/>
都城羈旅日獨許上人賢誰為孤峯下還來宴坐邊是<lb/>
身猶夢幻何物可攀緣坐對青燈落松風咽夜泉<lb/>
　　　即事<lb/>
徑暖草如積山晴花更繁縱横一川水髙下數家村静<lb/>
憩雞鳴午荒尋犬吠昬歸來向人説疑是武陵源<lb/>
<pb n="KR4h0117_WYG_142-17b"/>
　　　壬辰寒食<lb/>
客思似楊柳春風千萬條更傾寒食淚欲漲冶城潮巾<lb/>
髮雪争出鏡顔朱早凋未知軒冕樂但欲老漁樵<lb/>
　　　發館陶<lb/>
促轡數殘更似聞雞一鳴春風馬上夢沙路月中行笳<lb/>
鼓遠多思衣裘寒始輕稍知田父穏燈火閉柴荆<lb/>
　　　長垣<lb/>
攬轡長垣北貂寒不自持霜風急鼓吹煙月暗旌旗騎<lb/>
<pb n="KR4h0117_WYG_142-18a"/>
火流星㸃牆桑亞㦸枝柴荆掩春夢誰見我行時<lb/>
　　　宿雨<lb/>
綠攪寒蕪出紅争暖樹歸魚吹塘水動鴈拂塞垣飛宿<lb/>
雨驚沙盡晴雲送漏稀却愁春夢短燈火著征衣<lb/>
　　　將次洺州憩漳上<lb/>
漠漠春風裏茸茸綠未齊平田鵶散啄深樹馬迎嘶地<lb/>
入河流曲天隨日去低髙城已在眼聊復解輕齎<lb/>
　　　和棲霞寂照庵僧雲渺<lb/>
<pb n="KR4h0117_WYG_142-18b"/>
蕭然一世外所樂有誰同宴坐能忘老齋蔬不過中無<lb/>
心為佛事有客問家風笑謂西來意雖空豈病空<lb/>
　　　春日<lb/>
冉冉春行暮菲菲物競華鶯知求舊友燕不背貧家室<lb/>
有賢人醖門無長者車醉眠聊自適歸夢到天涯<lb/>
　　　寄深州晁同年<lb/>
秀色歸荒隴新聲換氄毛日催花蘂急雲避鴈行髙駐<lb/>
馬旌旗暖傳觴鼓吹豪班春不知負短髮為君搔<lb/>
<pb n="KR4h0117_WYG_142-19a"/>
　　　自白土村入北寺<lb/>
木杪田家出城陰野逕分溜渠行碧玉畦稼卧黄雲薄<lb/>
槿胭脂染深荷水麝焚夕陽人不見雞鶩自成羣<lb/>
　　　其二<lb/>
雨過百泉出秋聲連衆山獨尋飛鳥外時渡亂流間坐<lb/>
石偶成歇看雲相與還㑹須營一畝長此聽潺湲<lb/>
　　　崑山慧聚寺次張祜韻<lb/>
峯嶺互出沒江湖相吐吞園林浮海角臺殿擁山根百<lb/>
<pb n="KR4h0117_WYG_142-19b"/>
里見漁艇萬家藏水村地偏來客少幽興祗桑門<lb/>
　　　遊杭州聖果寺<lb/>
登髙見山水身在水中央下視樓臺處空多樹水蒼浮<lb/>
雲連海氣落日動湖光偶坐吹横笛殘聲入富陽<lb/>
　　　遊北山<lb/>
攬轡出東城登臨目暫明煙雲藏古意猿鶴弄秋聲客<lb/>
坐苔紋滑僧眠樾蔭清賞心殊未已山下日西榮<lb/>
　　　秣陵道中口占<lb/>
<pb n="KR4h0117_WYG_142-20a"/>
經世才難就田園路欲迷慇懃將白髮下馬照青溪<lb/>
　　　别方劭袐校<lb/>
迢迢建業水中有武昌魚别後應相憶能忘數寄書<lb/>
　　　江上<lb/>
村落家家有濁醪青旗招客解征袍春雲似補林塘缺<lb/>
野水遙連草樹髙寄食舟車隨處敝行歌天地此身勞<lb/>
遲囘自負平生意豈是明時惜一旄<lb/>
　　　嵗晩懷古<lb/>
<pb n="KR4h0117_WYG_142-20b"/>
先生嵗晩事田園魯叟遺書廢討論問訊桑麻憐已長<lb/>
按行松菊喜猶存農人調笑追尋壑穉子歡呼出候門<lb/>
遙謝載醪袪惑者吾今欲辯已忘言<lb/>
　　　次韻酬龔深甫<lb/>
握手東岡雪滿蔘後期惆悵老呉蠶芳辰一笑真難值<lb/>
暮齒相思豈久堪他日杜詩傳渭北幾時周宅對漳南<lb/>
百年邂逅能多少且可勤來共草庵<lb/>
　　　送程公闢得謝歸姑蘇<lb/>
<pb n="KR4h0117_WYG_142-21a"/>
東歸行路嘆賢哉碧落新除寵上才白傅林塘傳畫去<lb/>
呉王花鳥入詩來唱酧自有微之在談笑應容逸少陪<lb/>
除此兩翁相見外不知三徑為誰開<lb/>
　　　送項判官<lb/>
斷蘆洲渚落楓橋渡口沙長過午潮山鳥自呼泥滑滑<lb/>
行人相對馬蕭蕭十年長自青衿識千里來非白璧招<lb/>
握手祝君能彊飯華簪常得從雞翹<lb/>
　　　雨花臺<lb/>
<pb n="KR4h0117_WYG_142-21b"/>
盤互長干有絶陘并包佳麗入江亭新霜浦漵綿綿凈<lb/>
薄晩林巒徃徃青南上欲窮牛渚怪北尋難忘草堂靈<lb/>
便輿却走垂楊陌已戴寒雲一兩星<lb/>
　　　次韻元厚之平邉慶捷<lb/>
朝廷今日四方功先以招懷後壹戎邊地馬牛歸隴底<lb/>
漢人煙火起湟中投戈更講諸儒術免胄争趨上將風<lb/>
文武佐時慚吉甫宣王征伐自膚公<lb/>
　　　次韻宗次道憶太平早梅<lb/>
<pb n="KR4h0117_WYG_142-22a"/>
大梁春費寶刀催不似湖陰有早梅今日盤中看翦綵<lb/>
當時花下就傳杯紛紛自向江城落杳杳難隨驛使來<lb/>
知憶舊遊還想見西南枝上月徘徊<lb/>
　　　和曽子翊授舒掾之作<lb/>
皖城終嵗静如山府掾應從到日閒一水碧羅裁繚繞<lb/>
萬峯蒼玉刻孱顔舊遊筆墨苔今老浪走塵沙鬢已斑<lb/>
攬轡羨君橋北路春風枝上鳥關關<lb/>
　　　次韻微之即席<lb/>
<pb n="KR4h0117_WYG_142-22b"/>
釀成呉米野油囊却愛清談氣味長閒日有僧來北阜<lb/>
平時無盜出南塘風亭對竹酧孤峭雪徑尋梅認暗香<lb/>
江水中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>應未變一杯終欲就君嘗<lb/>
　　　寄友人二首<lb/>
萬里書歸説我愁知君不忘北城幽一篇封禪才難學<lb/>
三畝蓬蒿勢易求欲與山僧論地劵願為隣舍事田疇<lb/>
應須急作南征計漠北風沙不可留<lb/>
　　　其二<lb/>
<pb n="KR4h0117_WYG_142-23a"/>
水邊幽樹憶同攀曽約移居向此間欲語林塘迷舊逕<lb/>
却隨車馬入他山飛花著地容難冶鳴鳥窺人意轉閒<lb/>
物色可歌春不返相思空復慘朱顔<lb/>
　　　酬凈因長老樓上翫月見懐有疑君魂夢在清<lb/>
　　　都之句<lb/>
道人心與世無求隠几蕭然在此樓坐對髙梧傾曉月<lb/>
看翻清露洗新秋登臨更欲邀元亮披寫還能擬惠休<lb/>
顧我不知天上樂虚疑昨夜夢仙遊<lb/>
<pb n="KR4h0117_WYG_142-23b"/>
　　　送沈康知常州<lb/>
作客蘭陵迹已陳為傳謠俗記州民溝塍半廢田疇薄<lb/>
厨傳相仍市井貧常恐勞人輕白屋忽逢佳士得朱輪<lb/>
慇懃話此還惆悵最憶荆溪兩岸春<lb/>
　　　太湖恬亭<lb/>
檻臨溪上綠陰圍溪岸髙低入翠微日落斷橋人獨往<lb/>
水涵幽樹鳥相依清遊始覺心無累静處誰知世有機<lb/>
更待夜深同徙倚秋風斜月釣船歸<lb/>
<pb n="KR4h0117_WYG_142-24a"/>
　　　北山有懷<lb/>
香火因緣寄此山主恩投老更人間傷心躑躅岡頭路<lb/>
明日春風自往還<lb/>
　　　定林<lb/>
窮谷經春不識花新松老柏自欹斜殷勤更上山頭望<lb/>
白下城中有幾家<lb/>
　　　與道原過西莊遂遊寶乘<lb/>
周顒宅作阿蘭若婁約身歸窣堵坡蕙帳銅屏皆舊事<lb/>
<pb n="KR4h0117_WYG_142-24b"/>
飄然陳迹在松蘿<lb/>
　　　同熊伯通自定林過悟真<lb/>
與客東來欲試茶倦投松石坐欹斜暗香一陣連風起<lb/>
知有薔薇澗底花<lb/>
　　　鍾山晩步<lb/>
小雨輕風落楝花細紅如雪㸃平沙槿籬竹屋江村路<lb/>
時見宜城賣酒家<lb/>
　　　戲贈叚約之<lb/>
<pb n="KR4h0117_WYG_142-25a"/>
竹柏相望數十楹藕花多處復開亭如何更欲通南埭<lb/>
割我鍾山一半青<lb/>
　　　入𤓰步望揚州<lb/>
落日平林一水邊蕪城掩映秪蒼然白頭追想當時事<lb/>
幕府青衫最少年<lb/>
　　　送黄吉父將赴南康官歸金谿<lb/>
柘岡西路白雲深想子東歸得重尋亦見舊時紅躑躅<lb/>
為言春至每傷心<lb/>
<pb n="KR4h0117_WYG_142-25b"/>
　　　其二<lb/>
還家一笑即芳辰好與名山作主人邂逅五湖乗興徃<lb/>
相邀綿繡谷中春<lb/>
　　　金陵即事<lb/>
水際柴門一半開小橋分路入青苔背人照影無窮柳<lb/>
隔屋吹香併是梅<lb/>
　　　其二<lb/>
結綺臨春歌舞地荒蹊狹巷兩三家東風漫漫吹桃李<lb/>
<pb n="KR4h0117_WYG_142-26a"/>
非復當時仗外花<lb/>
　　　烏塘<lb/>
烏塘渺渺綠平堤堤上行人各有攜試問春風何處好<lb/>
辛夷如雪柘岡西<lb/>
　　　城北<lb/>
青青千里亂春袍宿雨催紅出小桃迴首北城無限思<lb/>
日酣川凈野雲髙<lb/>
　　　金陵<lb/>
<pb n="KR4h0117_WYG_142-26b"/>
金陵陳迹老莓苔南北遊人自徃來最憶春風石城塢<lb/>
家家桃杏過牆開<lb/>
　　　和張仲通憶鍾陵<lb/>
一夢章江已十年故人重見想皤然秪應兩岸當時柳<lb/>
能到春來尚可憐<lb/>
　　　鍾山即事<lb/>
澗水無聲繞竹流竹西花草弄春柔茅簷相對坐終日<lb/>
一鳥不鳴山更幽<lb/>
<pb n="KR4h0117_WYG_142-27a"/>
　　　雨晴<lb/>
晴明山鳥百般催不待桃花一半開雨後綠陰空繞舍<lb/>
總將春色付莓苔<lb/>
　　　日西<lb/>
日西階影轉梧桐簾巻青山簟半空金鴨火銷沈水冷<lb/>
悠悠殘夢鳥聲中<lb/>
　　　禁中春寒<lb/>
青煙漠漠雨紛紛水殿西廊北苑門已著單衣猶禁火<lb/>
<pb n="KR4h0117_WYG_142-27b"/>
海棠花下怯黄昬<lb/>
　　　江上<lb/>
江北秋陰一半開晩雲含雨却低回青山繚繞疑無路<lb/>
忽見千㠶隠映來<lb/>
　　　與北山道人<lb/>
蒔果䟽泉帶淺山柴門雖設要常關别開小徑連松塢<lb/>
祗與隣僧約往還<lb/>
　　　即席<lb/>
<pb n="KR4h0117_WYG_142-28a"/>
曲沼融融泮盡澌暖煙籠瓦碧參差人情共恨春猶淺<lb/>
不問寒梅有幾枝<lb/>
　　　送王石甫學士知湖州<lb/>
呉興太守美如何栁惲詩才未足多遙想郡人迎下擔<lb/>
白蘋洲渚正滄波<lb/>
　　　江寧夾口<lb/>
落㠶江口月黄昬小店無燈欲閉門側出岸沙楓半死<lb/>
繫舟應有去年痕<lb/>
<pb n="KR4h0117_WYG_142-28b"/>
　　　省中沈文通㕔事<lb/>
竹上秋風吹網絲角門常閉吏人稀蕭蕭一榻巻書坐<lb/>
直到日斜騎馬歸<lb/>
　　　夜直<lb/>
金爐香盡漏聲殘翦翦輕風陣陣寒春色惱人眠不得<lb/>
月移花影上欄干<lb/>
　　　試院中<lb/>
白髮無聊病更侵移牀卧竹向秋陰朝來鴈背西風急<lb/>
<pb n="KR4h0117_WYG_142-29a"/>
吹折江湖萬里心<lb/>
　　　出塞<lb/>
涿州沙上飲盤桓看舞春風小契丹塞雨巧和燕淚落<lb/>
濛濛吹濕漢衣冠<lb/>
　　　書汜水關寺壁<lb/>
汜水鴻溝楚漢間跳兵走馬百重山如何咫尺商於地<lb/>
便有園公綺季閒<lb/>
　　　其二<lb/>
<pb n="KR4h0117_WYG_142-29b"/>
沙礫藏春未放來荒庭終日守陳荄遙憐艸色裙腰綠<lb/>
湖寺西南一徑開<lb/>
　　　懷舊<lb/>
吹破春氷水放光山花澗草百般香身閒處處看行樂<lb/>
何事低回兩鬢霜<lb/>
　　　金陵報恩大師西堂方丈<lb/>
蕭蕭出屋千竿玉靄靄當牕一炷雲心力長年人事外<lb/>
種花移石尚殷勤<lb/>
<pb n="KR4h0117_WYG_142-30a"/>
　　　别和甫赴南徐<lb/>
都城落日馬蕭蕭雨壓春風暗栁條天際歸艎那可望<lb/>
只將心寄海門潮<lb/>
　　　真州東園<lb/>
十年歴遍人間事却遶新花認故叢南北此身知幾日<lb/>
山川長在淚痕中<lb/>
　　　遊鍾山<lb/>
兩山松櫟暗朱藤一水中間勝武陵午梵隔雲知有寺<lb/>
<pb n="KR4h0117_WYG_142-30b"/>
夕陽歸去不逢僧<lb/>
　　　别灊閣<lb/>
一溪清瀉百山重風物能留邴曼容後夜肯思幽興極<lb/>
月明孤影伴寒松<lb/>
　　　中茅峯石上徐鍇篆字題名<lb/>
百年風雨草苔昏尚有當年墨法存秪恐終隨嶧碑盡<lb/>
西風吹燒滿秋原<lb/>
　　　竹窻<lb/>
<pb n="KR4h0117_WYG_142-31a"/>
竹窻紅莧兩三根山色遙供水際門只我近知牆下路<lb/>
能將屐齒記苔痕<lb/>
　　　送僧遊天台<lb/>
天台一萬六千丈嵗晏老僧攜錫歸前程好景解吟否<lb/>
密雪亂雲緘翠微<lb/>
　　　初晴<lb/>
一抺明霞黯淡紅瓦溝時見雪花融前山未放曉寒散<lb/>
猶鎖白雲三兩峯<lb/>
<pb n="KR4h0117_WYG_142-31b"/>
　　　天童山溪上<lb/>
溪水清漣樹老蒼行穿溪樹踏春陽溪深樹密無人處<lb/>
唯有幽花渡水香<lb/>
　　　贈安太師<lb/>
獨龍岡北第三峯逋客歸來老更慵敗屋數椽青繚繞<lb/>
冷雲深處不聞鍾<lb/>
　<lb/>
　石倉歴代詩選巻一百四十二<lb/>
</p>
<p>
</p>
  </div>
</body>
</text>
</TEI>
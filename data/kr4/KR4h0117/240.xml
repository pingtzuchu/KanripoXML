<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷二百四十</head> <lb/>
    <p>
<pb n="KR4h0117_WYG_240-1a"/>
欽定四庫全書<lb/>
　石倉歴代詩選卷二百四十<lb/>
　　　　　　　　　　　　明　曹學佺　編<lb/>
　元詩十<lb/>
　　薩都拉<lb/>
　　　早發黄河即事<lb/>
晨牽大河上曙色滿船頭依依樹林出慘慘煙霧收村<lb/>
墟雜雞犬門巷出羊牛炊煙動茅屋秋稻上壠丘嘗新<lb/>
<pb n="KR4h0117_WYG_240-1b"/>
未及試官租急徵求兩河水平堤夜有盗賊憂長安里<lb/>
中兒生長不識愁朝馳五花驄暮脱千金裘鬭雞五坊<lb/>
市酣歌最髙樓繡被夜中酒玉人坐更籌豈知農家子<lb/>
力穡望有秋短褐長不完糲食長不周醜婦有子女鳴<lb/>
機事耕疇上以充國賦下以祀松楸去年築河防驅夫<lb/>
如驅囚人家廢耕織嗷嗷齊東州飢餓半欲死驅之長<lb/>
河流河源天上來趨下性所由古人善隄備鄙夫無良<lb/>
謀我歌兩㟁曲庻達公與侯凄風振枯槁短髪凉颼颼<lb/>
<pb n="KR4h0117_WYG_240-2a"/>
　　　度閩關<lb/>
曉度分水嶺身在雲霧中手如天上捫聲落山下風雷<lb/>
霆走澗壑神人過虚空傾刻開萬象赤烏飛嶺東白雲<lb/>
下千峯盡入懐袖裏振衣度閩關灑作山下水仰登天<lb/>
有梯俯視井無底古來守關人盡作山下鬼寒食百草<lb/>
青春風吹不起<lb/>
　　　溪行兩㟁皆芙蓉桂花余喜遂賦此詩<lb/>
芙蓉發蓓蕾桂樹花爛斑中秋前日過客子未出關香<lb/>
<pb n="KR4h0117_WYG_240-2b"/>
生桂樹叢㟁下芙蓉葉花以寄逺人葉以作書帖何日<lb/>
棹船還桂樹芙蓉間船頭聽我夜吹笛吹起月輪昇東<lb/>
山<lb/>
　　　宿烏石驛<lb/>
雲起烏石峯雨灑紫溪嶺孤館如山深愁人覺宵永燈<lb/>
花剪復開風竹亂不整清晨度閩關南斗落衣領好作<lb/>
度關詩㸃筆題石筍<lb/>
　　　石上晩酌天章臺<lb/>
<pb n="KR4h0117_WYG_240-3a"/>
晩凉上烏石置酒天章臺日夕下山去海風吹月來豪<lb/>
氣吐千丈朗吟動三台白露㵼仙掌銀河瀉金杯誰識<lb/>
芙蓉仙飛身在蓬萊<lb/>
　　　題汀州丁三溪知事卷<lb/>
三溪㑹汀州上有仙人居乃是丁令威玉珮搖瓊琚髙<lb/>
秋下風露水清暎芙蕖華表慣聞鶴小船閒釣魚鑑湖<lb/>
風半曲賀老竟何如<lb/>
　　　夜興<lb/>
<pb n="KR4h0117_WYG_240-3b"/>
千峰走晴雷風力吹邊雨層雲不成隂殘霞如敗堵山<lb/>
深日易暝孤館問誰主燈花翳復明落葉聲可數獨立<lb/>
眇相親㕑人夜深語<lb/>
　　　題焦山方丈壁<lb/>
江風入霜林寒葉下疎雨蕭蕭復蕭蕭可聽不可數山<lb/>
僧亦好奇呼童掃行路到處覺秋聲肩輿入山去<lb/>
　　　送吳寅甫之揚州<lb/>
青楊吹白花銀魚跳碧藻落日上江船二月淮南道渺<lb/>
<pb n="KR4h0117_WYG_240-4a"/>
渺春水涯悠悠雲樹杪安得快并刀江頭剪芳草<lb/>
　　　秋日病起池上<lb/>
顧兹林塘幽消此閒日永飄風辭萍踪落葉散魚影天<lb/>
池風露凉秋深藕花冷有懐無與言獨立心自省<lb/>
　　　寄朱舜咨王伯循<lb/>
木落淮南秋蘭橈泊汀渚把酒三人同江亭看飛雨雨<lb/>
過江色浮妙景發天趨歴歴江南山一一青可數<lb/>
　　　其二<lb/>
<pb n="KR4h0117_WYG_240-4b"/>
㣲茫揚子橋細雨濕秋色小艇載吳姬搖搖語相接風<lb/>
起布㠶髙一往不可得夜宿廣陵城吹簫照明月<lb/>
　　　其三<lb/>
霜髙木葉空江清水花淨離懐江水深楚女晩粧靚按<lb/>
指聽歌聲㸃筯行酒令白露滿衣裳迥野垂斗柄<lb/>
　　　宿臺山寺絶頂<lb/>
江白潮巳來山黑月未出樹梢一燈明雲房人獨宿近<lb/>
水星動搖河漢下垂屋四月夜深寒繁露在脩竹<lb/>
<pb n="KR4h0117_WYG_240-5a"/>
　　　望鼔山<lb/>
鼓山起千仞迺是東海垠蛟龍穴其下霹靂翻海門髙<lb/>
深雲濤湧日夜雪浪奔何當臨絶頂俯視浴日盆<lb/>
　　　題茶陽驛飛亭<lb/>
白雲飛出山怒擘蒼崖裂幽林濕晴雲絶壁灑飛雪萬<lb/>
折入滄海龍宫水晶闕簸蕩弄珠人氷簾掛寒月<lb/>
　　　將至大横驛舍舟乗輿暮行<lb/>
山行日已暮肩輿度林薄凉飇凄以清松子當面落千<lb/>
<pb n="KR4h0117_WYG_240-5b"/>
山月崔巍萬葉雨蕭索昨夜棹歌行頗憶溪上樂<lb/>
　　　聞秋蛩有懐<lb/>
秋蛩集草樹凄然一何繁行子在逺道豈不思故園禾<lb/>
稻上丘壠鳥雀知欣喧田園可終老軒冕寧足言<lb/>
　　　白雲塔<lb/>
使君抑何忙寧不思故山茫茫天壤間鳥倦猶知還石<lb/>
田紫芝老茶竈碧蘚斑胡不賦歸來分子屋半間<lb/>
　　　望武夷<lb/>
<pb n="KR4h0117_WYG_240-6a"/>
溪行望武夷峭壁何嶄絶赤霞亂不收大化元氣泄下<lb/>
有萬年松上有太古雪祇恐月明中鐡笛吹巖裂<lb/>
　　　宿武夷<lb/>
艤舟山水間漢祀有宫觀月挂水晶簾風吹紫霞幔雞<lb/>
犬過雲間笙樂度天半傳語武夷君酒熟幸相喚<lb/>
　　　吳橋縣古河堤<lb/>
迢迢古河堤隱隠若城勢古來黄河流而今作耕地都<lb/>
邑變通津滄海化為塵堤長燕麥秀不見行河人<lb/>
<pb n="KR4h0117_WYG_240-6b"/>
　　　偶題清凉境界<lb/>
今日清凉境明朝劒水心酒堪消客况泉可洗塵襟佛<lb/>
古荒苔蘚林深繁緑隂樵歌山路晩餘興付歸禽<lb/>
　　　送石民瞻吳江訪友<lb/>
老友之江去吳江興味髙一樽散鱸鱠四月過櫻桃矍<lb/>
鑠綠玉杖風流白紵袍西窗故人夜應是動揮毫<lb/>
　　　鍾山曉行<lb/>
樓閣龍雲氣蒼茫第幾峰長風萬松雨落月半山鐘石<lb/>
<pb n="KR4h0117_WYG_240-7a"/>
磴盤空險僧廊落葉重吾皇曾駐蹕千古説蟠龍<lb/>
　　　寄舍弟天與<lb/>
鴻雁飛南北關河隔弟兄水通鄖子國舟泊漢陽城落<lb/>
木風霜下髙秋鼔角清故人如有意為我道鄉情<lb/>
　　　送景南上人歸江西<lb/>
登髙傷逺别鴻雁幾行飛萬水江頭落一僧船上歸故<lb/>
山秋嶂逺殘日晩鐘㣲亦有同袍者多應候竹扉<lb/>
　　　偕趙逢吉避暑石頭城日暮余歸逢吉留宿山<lb/>
<pb n="KR4h0117_WYG_240-7b"/>
　　　　中次日寄逢吉并長老珪白巖<lb/>
竹下一僧坐城頭獨客還星河下平地風露滿空山犬<lb/>
吠松林外燈明石壁間故人借禪榻心共白雲閒<lb/>
　　　秋日雨中登石城訪長老珪白巖不遇<lb/>
石頭城上去紅葉雨紛紛半日不見路四山都是雲魚<lb/>
龍隨水上鐘磬隔江聞遥憶南庄叟天寒補衲裙<lb/>
　　　寄御史王伯循<lb/>
曠達王夫子才高早避名昨離建業水今住廣陵城有<lb/>
<pb n="KR4h0117_WYG_240-8a"/>
酒從人飲無田藉筆耕竹西燈火夜誰識繡衣行<lb/>
　　　錄囚河間還司送憲使韓仲宣調山東<lb/>
尚想分司日人生類轉蓬同行三伏盡此别幾時逢雪<lb/>
竇泉花白霜林柿葉紅山東好風景少駐莫匆匆<lb/>
　　　立秋日登烏石山和揚子承<lb/>
海國山四圍繁華坐消歇樓觀沈夕陽鴻雁下秋色水<lb/>
邊無麗人石上多古刻感此暮歸遲秋露滿山白<lb/>
　　　過采石驛<lb/>
<pb n="KR4h0117_WYG_240-8b"/>
客路青山外鄉心落照邊輕嵐浮野樹凉雨過淮天水<lb/>
調誰家笛江㠶何處船蛾睂臺上月今夜照孤眠<lb/>
　　　寄王御史<lb/>
御史傳天語飛霜到海垠浙江潮似雪閩土臘如春孤<lb/>
客見明月亂山愁美人何時動歸興家有白頭親<lb/>
　　　送管元帥南征<lb/>
楚帆風一葉此去幾時還日暮漢江碧雨晴湘竹斑邊<lb/>
聲連草木野色動荆蠻决䇿平徭後歸心北固山<lb/>
<pb n="KR4h0117_WYG_240-9a"/>
　　　鍾山遇風雨<lb/>
城市多驄馬清遊有幾人山靈飛白雨朝士説紅塵雲<lb/>
起鐘樓暝桃開野寺春上人歸太晚法席為誰賔<lb/>
　　　元統乙亥余錄囚至滄州坐清風樓<lb/>
晉代繁華地如今有此樓暮雲連海溆明月滿滄洲歸<lb/>
鳥如雲過飛星拂瓦流城南秋水盡寂寞採蓮舟<lb/>
　　　宿大横驛<lb/>
燈火明沙渡牛羊過水西村舂千澗落野店四山齊桂<lb/>
<pb n="KR4h0117_WYG_240-9b"/>
樹偏宜月人家盡向溪秋蟾莫相惱惟聽度關雞<lb/>
　　　遊梅仙山和唐人韻<lb/>
城郭千峰合仙凡一水分顛崖懸鳥道亂石聚羊羣苔<lb/>
井分丹水茶爐煮白雲肩輿萬松嶺有客訪梅君<lb/>
絶頂尋仙跡寒泉照病容栖鸞多種竹愛鶴緩移松丹<lb/>
藥人來乞山粳手自舂秋深霜葉滿麋鹿日相逢<lb/>
仙人不可見借鶴過仙家夜臥千峰月朝飱五色霞祠<lb/>
空風掃葉人去鹿銜花歸隠知何日分爐學煉砂<lb/>
<pb n="KR4h0117_WYG_240-10a"/>
　　　平川幽居<lb/>
深隠雲林静何須負郭田圖書從塞屋雞犬亦登僊釀<lb/>
酒尋仙术脩琴借藥錢閒過武夷洞来上釣魚船<lb/>
　　　次王御史韻<lb/>
江城連日雪騎馬欲何之老樹昬鴉集寒塘落雁遲松<lb/>
窻燈下酒竹屋夜深碁寄語王公子幽棲或可期<lb/>
　　　焦桐<lb/>
憐爾抱竒質無香巳自焚材高初偶得音古更誰聞天<lb/>
<pb n="KR4h0117_WYG_240-10b"/>
海空遺操氷霜見裂紋中官方煮鶴終得舍夫君<lb/>
　　　塵鏡<lb/>
古鏡色如墨千年獨此留玉臺蟲網暗珠匣土花浮莫<lb/>
笑塵埃滿曾令鬼魅愁蟠龍今已化雲雨夢悠悠<lb/>
　　　廢檠<lb/>
不解照珠翠早同文字盟何年中路棄無復向人明雨<lb/>
宿髙齋夢秋吟廢館情相看幾今夕及此慨平生<lb/>
　　　斷碑<lb/>
<pb n="KR4h0117_WYG_240-11a"/>
零落秋風卧何年破廟碑圖經愁莫載耆舊説頻移野<lb/>
燒龜文失荒臺鳥迹疑遙知千載後拂拭轉堪悲<lb/>
　　　卧鐘<lb/>
龍簴久摧折深埋柰爾何耕民誰睥睨野衲自摩娑雅<lb/>
奏多年歇銘文幾字訛斜陽荆棘裏長伴舊銅駝<lb/>
　　　送人兄弟相别<lb/>
送兄南浦上情思兩悠悠昆弟難為别江山總是愁櫓<lb/>
聲搖夜月㠶影障寒流後夜相思處嗷嗷鴻雁秋<lb/>
<pb n="KR4h0117_WYG_240-11b"/>
　　　道中漫興二首<lb/>
雲氣千峰暝溪流水拍橋竹蹊泥滑滑榕樹雨瀟瀟曲<lb/>
棧鉤崖角垂虹挂嶺腰山家酒初熟或事借椰瓢<lb/>
綠樹鶯啼盡山紅暎碧蘿一年春事了四月雨聲多閩<lb/>
海夏無暑山田晩種禾逺人千里别歸思欲如何<lb/>
　　　鸚鵡曲題楊妃繡枕<lb/>
水晶簾垂宫晝長六曲屛風圍繡牀美人春睡苦不足<lb/>
夢隨飛燕遊昭陽覺來粉汗濕香臉一線新紅枕㾗淺<lb/>
<pb n="KR4h0117_WYG_240-12a"/>
三十六宫在眼前五色香雲隨指轉牙牀端坐楊太真<lb/>
雲冠霞珮絳色裙雙成小玉盡宫様繡衣烏㡌髙將軍<lb/>
雕籠七寳掛宫樹玉案銀盤看鸚鵡可憐鸚鵡解人語<lb/>
不説漁陽動鼙鼓廼知禽語能戲人不知人語能殺身<lb/>
亡家敗國汙天地天生尤物亦可嗔一朝艷質化塵土<lb/>
堪恨堪憐千萬古香魂不逐馬塵飛猶記深閨繡房女<lb/>
重簾紫霧垂洞房錦屏繡褥蘭麝香夜深酒醒換銀燭<lb/>
時見楊妃在耳傍君不見轆轤未轉隋宫井慱山香爐<lb/>
<pb n="KR4h0117_WYG_240-12b"/>
煙燼冷繁華一夢人不知萬事邯鄲吕公枕<lb/>
　　　華清曲題楊妃病齒<lb/>
沈香亭北春晝長海棠睡起扶殘妝清歌妙舞一時静<lb/>
燕語鶯啼空斷膓朱唇半啓榴房破胭脂紅注珍珠顆一<lb/>
㸃春酸入瓢犀雪色鮫綃濕香唾九華帳裏薰蘭烟玉<lb/>
肱曲枕珊瑚偏紫釵半脱翠蛾歛龍髯天子空垂涎妾<lb/>
身雖侍君王側別有閒情向誰説斷膓塞上錦綳兒萬<lb/>
恨千愁言不得城都遥望新荔枝金盤朱實甘如飴紅<lb/>
<pb n="KR4h0117_WYG_240-13a"/>
塵一騎不成笑病中風味心自知君不聞華清宮一齒<lb/>
作楚藏禍根又不聞馬嵬坡滿身濺血未足多漁陽他<lb/>
日鼙鼓動始覺開元天下痛雲臺不見漢功臣三十六<lb/>
牙何足用<lb/>
　　　過居庸關<lb/>
居庸關山蒼蒼關南暑多關北凉天門曉開虎豹臥石<lb/>
鼔晝擊雲雷張關門鑄鐵半空倚古來幾度壯士死草<lb/>
根白骨棄不收冷雨隂風泣山鬼道傍老翁八十餘短<lb/>
<pb n="KR4h0117_WYG_240-13b"/>
衣白髪扶犂鋤路人立馬問前事猶能歴歴言丘墟夜<lb/>
來鋤豆得戈鐵雨蝕風吹失顔色鐵腥惟帶土花青猶<lb/>
是將軍戰時血前年人復鐵作門貔貅萬竈如雲屯生<lb/>
存有功掛玉印死者誰復招孤魂居庸關何崢嶸上天<lb/>
胡不呼六丁驅之海外休甲兵男耕女織天下平千古<lb/>
萬古無戰爭<lb/>
　　　寒夜聞角<lb/>
野人卧病不得眠嗚嗚畫角聲凄然黄雲隔斷塞北月<lb/>
<pb n="KR4h0117_WYG_240-14a"/>
白雁呌破江南煙山城地冷廹嵗暮野梅雪落溪風顚<lb/>
長門美人怨春老新豐還惜少年好夜深悲壯聲搖天<lb/>
萬瓦月白霜華鮮野人一夜夢入塞走馬手提鐵節鞭<lb/>
髑髏飲酒雪一丈壯士起舞氊帳前五更夢醒氣如虎<lb/>
將軍何人知在邊<lb/>
　　　過桐君山<lb/>
桐山峩峩桐水清仙人不住芙蓉城山頭笑指梧桐青<lb/>
至今山水俱得名丹光夜照江水赤赤浪神魚夜飛出<lb/>
<pb n="KR4h0117_WYG_240-14b"/>
碧桃花下覓神仙白日山中遇樵牧江深谷響山有靈<lb/>
東山人喚西山應漁人誤入水簾洞石崖倒挂丹崖藤<lb/>
祠荒路斷行人少石上清風長瑶草月明黄鶴飛渡江<lb/>
仙人一去梧桐老<lb/>
　　　夜泊釣臺<lb/>
雙崖屹立幾千仞下有一葉之孤舟繁星亂垂光燁燁<lb/>
長藤古木風颼颼荒祠幽黒山鬼集怪石如人水邊立<lb/>
錦峰繡嶺雲氣深萬壑千巖露華滴山僧對語夜未央<lb/>
<pb n="KR4h0117_WYG_240-15a"/>
不知風露滿衣裳喚船振錫渡江去林暝無由歸上方<lb/>
髙寒宇宙無人語亂石灘聲灑飛雨欲從嚴子借羊裘<lb/>
坐待船頭山月吐<lb/>
　　　題壽監司所藏美人織錦圖<lb/>
卷中織錦秦川女大姬啞啞弄機杼小姬織倦何所思<lb/>
簾幕無人燕雙語成都花發江水春門前馬嘶車轔轔<lb/>
髻雲垂珥看欲墮蛾睂八字畫不伸行人一去無消息<lb/>
氷蠶吐絲未成色柔腸九曲細于絲萬縷春愁政如織<lb/>
<pb n="KR4h0117_WYG_240-15b"/>
綺窗睡起聞早鶯西樓月落金盆傾暖霞拂地海棠曉<lb/>
香雪潑户棃花晴日長春院機聲動梭影穿花飛小鳯<lb/>
水心驚起鴛鴦棲花底不成蝴蝶夢纎纎玉指柔且和<lb/>
香鉤小襪裁春羅滿懐心事付流水蕩目雲錦迴青波<lb/>
　　　梅仙山行<lb/>
赤星落色漢祚㣲端門日日腥風吹咸陽秋色壓宫樹<lb/>
金人夜泣銅駝悲先生袖疏探虎窟漢鼎猶堪支一足<lb/>
九重煙霧似海深門外何人知慟哭賊莽白日升髙臺<lb/>
<pb n="KR4h0117_WYG_240-16a"/>
玉璽堕地聲如雷周公揖讓孺子戲絳袍將軍何日來<lb/>
塵飛滄海風擲瓦去國身輕快如馬一聲鐵笛度閩關<lb/>
山月溪風共瀟灑龍爭虎鬬耳不聞長嘯袖拂松枝雲<lb/>
夜鐺白石煮秋雨玉佩赤錦飄霞裙先生一去幾千載<lb/>
尚有當年遺跡在藥爐寂寞秋草深丹井水落莓苔侵<lb/>
悵望林巒顔色好翩翩白鶴重過臨<lb/>
　　　補闗歌<lb/>
錢塘風雨三日急古銅夜光飛霹靂是知神物出人間<lb/>
<pb n="KR4h0117_WYG_240-16b"/>
猶帶吳宫土花碧玉橋素練懸銀河支機女兒飛鳯梭<lb/>
蝦鬚風軟亂纎影春水日晴生潮波破窗冷硯留不得<lb/>
零落江南酒家客狂歌索酒仰面歇誤擊紅籌唾壺裂<lb/>
何人進入蓬萊宫銀屏碧幙珠簾重此生補闕亦何用<lb/>
玉龍瀉水流芙蓉<lb/>
　　　西樓别寄閩憲諸公<lb/>
八月八日溪上别溪上採旗紅獵獵離情已逐渡江雲<lb/>
邊草連天剪秋色玉驄金虎諸大夫欲別不别留斯須<lb/>
<pb n="KR4h0117_WYG_240-17a"/>
沙明淺渚白鳥下酒盡落日青山孤丈夫有淚不須灑<lb/>
去客挂㠶君上馬悠悠囘首各東西惟見西溪捕魚者<lb/>
閩關一片月太行一片雲雁書逺寄隔山嶽雲飛月明<lb/>
多憶君<lb/>
　　　送友人之金陵<lb/>
陳郎買舟上金陵寒江水落風浪小飛㠶逺挂蔣山青<lb/>
空城畫角秦淮曉白門酒美共濃城吳姬喚客客不行<lb/>
樓中子弟盡少年玉奴行酒吹鸞笙陳郎不聽黄金縷<lb/>
<pb n="KR4h0117_WYG_240-17b"/>
朝走東吳暮走楚半生落魄一故袍感慨長歌弔千古<lb/>
六朝遺跡生暮煙故家荒塜迷花鈿鳯凰臺上醉李白<lb/>
何人知子囊無錢<lb/>
　　　題江鄉秋晩圖<lb/>
沙頭潮下秋水枯雲山落日雲模糊草堂逺近路長驅<lb/>
蕭蕭行李行人孤蹇驢渡橋歸思急村南村北天秋色<lb/>
何者相呼雞犬聲山前山後煙樹立江風水靣吹殘莎<lb/>
打魚小艇如飛梭何人盪槳立船尾釣叟船頭腰半駝<lb/>
<pb n="KR4h0117_WYG_240-18a"/>
小李將軍不可作粉壁流傳愁剝落石門守者猶好竒<lb/>
拄杖㪣門索新䟦京口緑髪參軍郎見君此畫心即降<lb/>
攜家便欲上船去買魚煮酒揚子江<lb/>
　　　南臺月<lb/>
江南江上逢中秋城南石梁初截流長虹一道貫秋色<lb/>
中分百里江南州殘露消盡魚尾黑金蛇翻動三江白<lb/>
金輪漾出碧玻璃照見釣龍臺上客臺中之客懐古心<lb/>
黄河太華三登臨今年携月醉臺畔越山越水為月吟<lb/>
<pb n="KR4h0117_WYG_240-18b"/>
無諸城裏人如海無諸故塜埋殘靄釣龍臺上草離離<lb/>
龍去臺空三十載昔龍已去江悠悠今龍雖在人未求<lb/>
懐珠豈立此臺下要上黄金臺上鈎乾坤四顧渺空濶<lb/>
詩書元氣行勃勃合沙古䜟此其時天下英雄求一决<lb/>
南臺月照男兒面豈照男兒心與肝燕山買駿金萬斛<lb/>
萬里西風一劒寒<lb/>
　　　征婦怨<lb/>
有柳切勿栽長亭有女切勿歸征人長亭楊柳自春色<lb/>
<pb n="KR4h0117_WYG_240-19a"/>
歲嵗年年送行客一朝羽檄風吹煙征人逺戍居寒邊<lb/>
鱗鱗車馬去如箭錦衾繡枕難留戀黄昬寂寞守長門<lb/>
花落無心理針線新愁暗恨人不知欲語不語顰雙眉<lb/>
妾身非無淚有淚空自垂雲山煙水隔吳越望君不見<lb/>
心愁絶夢魂暗逐蝴蝶飛覺來羞對窗前月窗前月色<lb/>
照人寒遲遲鐘鼓夜未闌燈闌有恨花不結粧臺塵慘<lb/>
淚斑斑半生偶得一錦字道是前年戰時苦一朝血杵<lb/>
煙藪除腰間斜掛三珠虎妾心自喜還自驚門前忽聞<lb/>
<pb n="KR4h0117_WYG_240-19b"/>
凱歌聲錦衣繡服歸故里不記昔日别離情别離之情<lb/>
幾青草鏡裏容顔為君老黄金白璧買嬌娥洞房只道<lb/>
新人好<lb/>
　　　題畫馬圖<lb/>
漢水揚波洗龍骨房星堕地天馬出四蹄蹀躞若流星<lb/>
兩耳尖脩如削竹天閑十二連青雲生長出入黄金門<lb/>
鼓鬃振尾恣偃仰食粟何以酬主恩豈堪碌碌同凡馬<lb/>
長鳴噴沫奚官怕入為君王駕鼓車出與將軍静邊野<lb/>
<pb n="KR4h0117_WYG_240-20a"/>
要令四海無戰爭千古萬古歌太平<lb/>
　　　楊花曲<lb/>
燕京女兒十六七顔如花紅眼如漆蘭香滿路馬蹄飛<lb/>
窄袖籠鞭嬌欲滴春風淡蕩搖春心金箏銀燭髙堂深<lb/>
繡裳不暖錦鴛夢紫煙紅霧天沈沈芳年誰惜去如水<lb/>
春困着人倦梳洗夜來小雨濕天街滿院楊花飛不起<lb/>
　　　海棠曲<lb/>
内家楚楚諸王孫白馬金鞍耀日暄樽前細樂耳厭聞<lb/>
<pb n="KR4h0117_WYG_240-20b"/>
世上閒愁如緒棼宫錦裁成五色雲真珠蹙就雙龍紋<lb/>
衣裳光彩照暮春紅靴着地輕無塵翠樓珠箔玉鈎掛<lb/>
腸斷纎腰舞一把海裳花厎晝聞鶯太液池邊春洗馬<lb/>
千枝萬枝桃杏紅花枝飄香薰酒中歸來月落酒未醒<lb/>
有詔早入明光宫<lb/>
　　　蘭臯曲<lb/>
溪水潤蘭長幽芳春溪露滴蘭葉光美人日暮採蘭去<lb/>
風吹露濕芙蓉裳芙蓉為裳蘭結佩玉立亭亭臨水際<lb/>
<pb n="KR4h0117_WYG_240-21a"/>
天寒袖薄人不識踈雨蘭苕鳴翡翠幽蘭日日吹古香<lb/>
美人不來溪水長<lb/>
　　　鞦韆謡<lb/>
寒梅零落春雪灑蕭娘腰瘦無一把淡黄楊柳未成隂<lb/>
何日已繫青驄馬畫樓深處迎春歸鞦韆影裏紅杏肥<lb/>
濛濛花氣濕人面東風吹冷輕羅衣衣上粉珠流不歇<lb/>
暗解翠裙花下摺殷勤莫遣燕子知㑹向人間報風月<lb/>
　　　江南樂<lb/>
<pb n="KR4h0117_WYG_240-21b"/>
江南樂春水虹橋滿城郭出門不用金馬路門前花船<lb/>
如畫閣綠紗窗虚鎻春霧隔窗蛾睂秋水活翡翠冠髙<lb/>
羅袖濶楚舞吳歌勸郎酌紫竹瑶絲相間作船頭柳花<lb/>
如雪落船尾綵旗風綽綽秉燭夜遊隨意足人生無如<lb/>
江南樂<lb/>
　　　江南怨<lb/>
江南怨生男逺遊生女賤十三畫得蛾眉成十五新籹<lb/>
識郎面識郎一面恩猶淺千金買官遊不轉郎家水田<lb/>
<pb n="KR4h0117_WYG_240-22a"/>
跨州縣大船小船過淮甸買官未得不肯歸那惜韶華<lb/>
去如箭楊花簾幕飛乳燕疎雨梧桐閉深院人生無如<lb/>
江南怨<lb/>
　　　江南春次前韻<lb/>
江南四月春已無黄酒白酪紅櫻珠吳姬小醉弄絃索<lb/>
十指春雪如凝酥池塘過雨春波漲風捲楊花落蛛網<lb/>
翠眉新婦歌春愁白馬少年歸日晚遊魚水淺出短蒲<lb/>
誰家銀箭飛金壺日長睡起翠隂午簾外忽過流鶯孤<lb/>
<pb n="KR4h0117_WYG_240-22b"/>
　　　為九江方士髙賦<lb/>
匡廬山中有佳士讀書結屋巢雲松碧窗夜影紫翠動<lb/>
落日照見香爐峯窺燈夜壁山鬼過采蘭朝徑仙人逢<lb/>
危簷堕雪聽風竹古寺隔嶺聞煙鐘每思幽絶動歸興<lb/>
嵗晚落葉迷行踪扁舟何日過湖口分我半壁嬌芙蓉<lb/>
　　　越溪曲<lb/>
越溪春水清見底石罅銀魚揺短尾船頭紫翠動清波<lb/>
俯看雲山溪水裏誰家越女木蘭橈髻雲堕耳溪風髙<lb/>
<pb n="KR4h0117_WYG_240-23a"/>
採蓮日暮露華重手滴溪水成葡萄盈盈隔水共誰語<lb/>
家在越溪溪上住蛾眉新月破黄昬雙櫓如飛剪波去<lb/>
　　　紫溪道中<lb/>
三月晦日春欲還深林百鳥鳴間關綠雲迷合紫溪嶺<lb/>
白雲遙掛烏石山山髙雨落不到地萬壑千巖灑飛翠<lb/>
逺人送春千里歸風送籃輿野花堕問關咫尺上青霄<lb/>
海上三山路不遥地僻題詩公事少芙蓉帳裏紫雲飄<lb/>
　　　雲際興感<lb/>
<pb n="KR4h0117_WYG_240-23b"/>
昨日登芝峯兹晨陟雲嶺俯視城中居萬瓦落深井風<lb/>
露灑落生秋寒飛泉落澗聲潺湲筍輿軋軋度脩竹石<lb/>
闌曲曲躋層巒層巒絶頂天尺五我欲排雲擊天鼓九<lb/>
關虎豹不須驚吐膽開心見天語天鼓不可擊天門何<lb/>
日開請君聽我紫芝曲手招白雲歸去來<lb/>
　　　繡鞋<lb/>
羅裙習習春風輕蓮花帖帖秋水擎雙尖不露行復顧<lb/>
猶恐人窺針線情繅雲隱暎籠新月花影依稀襯香頰<lb/>
<pb n="KR4h0117_WYG_240-24a"/>
彩鳯欲翔雙顧飛鴛鴦漫語愁舟裂落紅濕透胭脂膩<lb/>
半幅凌波剪秋水莫教踏破浣溪沙濕重東風擡不起<lb/>
　　　春别<lb/>
花氣壓簾愁不掃細雨粼粼長芳草玉釵燕尾剪春寒<lb/>
坐惜流年鏡中老東風吹柳人不知春嬌滿眼顰雙睂<lb/>
吳松錦字夢中得曉來月落聞烏啼南園日暖芙蓉醉<lb/>
香霧薰人海棠睡朱門小立蹴金蓮落紅起作離人淚<lb/>
　　　題二宫人琴壺圖<lb/>
<pb n="KR4h0117_WYG_240-24b"/>
行雲留影雪弄香藕絲翠織芙蓉裳春風拂拂蘭蕙芳<lb/>
金殿不鎻雙鴛鴦氷絃素手彈鳳凰玉壺投矢聲玎璫<lb/>
花落無人春寂寞侍女空抱琵琶泣誰知絶代有佳人<lb/>
不解傾城與傾國笙歌别院留春住嬋娟千古蛾眉妬<lb/>
却笑長門閉阿嬌黄金好買相如賦<lb/>
　　　過桐廬<lb/>
桐廬山水天下清洪濤拍㟁山圍城桐君已乗丹鳯去<lb/>
世間草木誰知情落日搖紅魚尾赤江上潮迴沙嘴立<lb/>
<pb n="KR4h0117_WYG_240-25a"/>
三三兩兩野人家半住漁村半樵牧盡抛章甫求仙靈<lb/>
松間黄鶴喚不應阻風三日看山色平生慣識枯枝藤<lb/>
碧桃海上開多少幾度春風長瑶草白雲滿地不歸來<lb/>
石爛松枯天地老<lb/>
　　　過嘉興<lb/>
三山雲海幾千里十幅蒲㠶掛秋水吳中過客莫思家<lb/>
江南畫船如屋裏蘆芽短短穿碧沙船頭鯉魚吹浪花<lb/>
吳姬蕩槳入城去細雨小寒生淺莎我歌水調無人續<lb/>
<pb n="KR4h0117_WYG_240-25b"/>
江上月凉吹紫竹春風一曲鷓鴣詞花落鶯啼滿城綠<lb/>
　　　走筆贈燕孟初<lb/>
别君金陵城遇君錢塘驛落魄江湖懶折腰笑傲公侯<lb/>
但長揖柳花吹香撲酒缸酒波灧灧如春江西湖天鏡<lb/>
碧堕地吳山蛾眉春入窗平生豪氣如虹吐餘子紛紛<lb/>
何足數驛亭把酒歌别離醉聽江潮鳴萬鼓<lb/>
　　　偕卞敬之遊吳山駝峰紫陽洞<lb/>
天風吹我登駝峰大山小山石玲瓏頳霞日射紅瑪瑙<lb/>
<pb n="KR4h0117_WYG_240-26a"/>
白露夜滴青芙蓉飄颻雲氣穿石屋石上凉風吹紫竹<lb/>
掛冠何日賦歸來掃石篝燈洞中宿<lb/>
　　　芙蓉曲柬善狀元御史索賦<lb/>
秋江渺𣺌芙蓉香秋江女兒將斷腸絳袍春淺䕶雲暖<lb/>
翠袖日暮迎風凉鯨魚風起江波白霜落洞庭飛木葉<lb/>
蕩舟何處採蓮花愛惜芙蓉好顔色<lb/>
　　　皂林舟中<lb/>
春溪野鴨肥可射幽樹深隂叫山鷓逺人三月酒船過<lb/>
<pb n="KR4h0117_WYG_240-26b"/>
柳絮飛時杏花謝行行水竹上雲林往往人家或僧舍<lb/>
小官便欲賦歸來何處買山錢可借<lb/>
　　　江上聞笛<lb/>
江上何人吹玉笛水冷沙寒龍夜泣鮫人水底織氷綃<lb/>
灑淚行珠明月髙銀河淡淡月茫茫雁奴打更沙溆傍<lb/>
更深繡被夜寒重明月梅花滿地霜<lb/>
　　　御史李公藝<lb/>
凉風吹動梧桐葉瀉下冷泠露華白樂陵臺上悄無人<lb/>
<pb n="KR4h0117_WYG_240-27a"/>
獨倚梧桐看秋月月髙當午桐隂直不覺衣沾露華濕<lb/>
此昨却憶金陵人酒醒江樓聽吹笛<lb/>
　　　連夜雨晴<lb/>
石榴花紅細雨白江南四月天氣凉須臾雲散忽晴色<lb/>
滿院花樹生幽香幽人抱病無可語日出南窗看晴雨<lb/>
小兒造化多娛人世上俗子徒勞神<lb/>
　　　次韻休上見寄<lb/>
山深樹密鳴鴉肥山人得句多清竒深沈竹院山日静<lb/>
<pb n="KR4h0117_WYG_240-27b"/>
焚香自禮天人師門前雨過巖花活凉風蕭蕭袖衣薄<lb/>
狂鄰卧病在江城懐抱思君空作惡<lb/>
　　　夜坐贈秀才<lb/>
青原故人貧且窮燕山野客疲復聾擁爐不覺殘火白<lb/>
開窗忽見月明東乃知清景不可得得詩一笑衰顏紅<lb/>
夜深吹燭且睡去樓外落雁呼霜風<lb/>
　　　春遊太真觀<lb/>
東風惱人如着酒曉鶯啼斷門前柳青山忽然契我懐<lb/>
<pb n="KR4h0117_WYG_240-28a"/>
飛上𤣥都十星斗綠雲弄雨小立久幾片落花春在手<lb/>
遼東白鶴胡不歸松下丹鉛老霜臼<lb/>
　　　京口夜坐<lb/>
鐵甕城頭刻漏遲凉霜如雪撲簾飛雁聲堕地夢迴枕<lb/>
月色滿城人搗衣塞北將軍猶索戰江南遊子苦思歸<lb/>
呼鷹腰箭從圍獵苜蓿秋深馬正肥<lb/>
　　　登金山雄跨亭<lb/>
朱欄六曲倚髙秋元氣茫茫日夜浮客去客來天地老<lb/>
<pb n="KR4h0117_WYG_240-28b"/>
潮生潮落古今愁疎鐘水國前朝寺落日海門何處舟<lb/>
更擬黄昬盡餘興却從燈火望揚州<lb/>
　　　寄賀天竺長老訴笑隱召住大龍翔集慶寺<lb/>
東南隠者人不識一日才名動九重地濕厭看天竺雨<lb/>
月明來聽景陽鐘衲衣香暖留春麝石鉢雲寒臥夜龍<lb/>
何日相從倍杖履秋風江上採芙蓉<lb/>
　　　髙郵城樓曉望<lb/>
城上髙樓城下湖城頭畫角曉嗚嗚望中燈火明還滅<lb/>
<pb n="KR4h0117_WYG_240-29a"/>
天際星河澹欲無隔水人家種楊柳帶霜鳬雁起菰蒲<lb/>
短衣匹馬非吾事擬向煙波覔釣徒<lb/>
　　　和中丞伯庸馬先生贈别中丞除南臺僕馳驛<lb/>
　　　　逺迓至上京中丞改除徽政以詩贈别<lb/>
江南驛使路遙遙遠赴龍門看海潮桂殿且留修月斧<lb/>
銀河未許度星軺隔花立馬聼更漏帶月鳴珂聼早朝<lb/>
祇恐淮南春色動萬竿煙雨綠相招<lb/>
　　　寄京口鶴林寺長老即休<lb/>
<pb n="KR4h0117_WYG_240-29b"/>
白頭不出城南寺枮坐蒲團笑客忙過暑葛衣從破碎<lb/>
逢秋竹院愈荒凉空山雲濕龍歸鉢古屋松低鶴到床<lb/>
遙憶題詩舊遊處夜深東壁月蒼蒼<lb/>
　　　次學士盧踈齋題贈句容唐别駕<lb/>
踈齋落落謫仙才句曲名山數往來日讀茶經醫酒病<lb/>
春從鄰舍覔花栽昔年奏對含雞舌今日登臨獨鳳臺<lb/>
賴有閒居唐别駕尋詩猿鶴莫驚猜<lb/>
　　　送僉事王君實之淮東<lb/>
<pb n="KR4h0117_WYG_240-30a"/>
使君臘月揚州去東閣梅開雪壓枝淮上有官皆避馬<lb/>
竹西無處不題詩春風楊栁平山路夜月瓊花后土祠<lb/>
從此公餘多勝覽好傳佳句逺人知<lb/>
　　　贈吳山紫陽菴女道士<hi>并引</hi>
　　武林吳山紫陽菴淛民有丁姓者棄俗為全真<lb/>
　　一日忽召其妻入山書詩四句云懶散六十三<lb/>
　　妙用無人識順逆兩俱忘虚空鎮常寂坐抱一<lb/>
　　膝而逝俗謂之騎鶴化其妻束髪簪冠為女道<lb/>
<pb n="KR4h0117_WYG_240-30b"/>
　　士奉其夫屍二十年不下山幾于得道神仙<lb/>
　　渺茫姑不暇論其婦一節乃可尚也婦年七<lb/>
　　十王其姓諱守素亦淛人云登覽之餘因為<lb/>
　　賦詩<lb/>
不見遼東丁令威舊遊城郭昔人非鏡中春去青鸞老<lb/>
華表山空白鶴歸石竹淚乾斑雨在玉簫聲斷綵雲飛<lb/>
洞門花落無人迹獨坐蒼苔補道衣<lb/>
　　　層樓<lb/>
<pb n="KR4h0117_WYG_240-31a"/>
廣寒世界夜迢迢醉拍欄干酒易消河漢入樓天不雨<lb/>
江風吹月海初潮影搖翠幙金蓮炬夢㫁凉雲碧玉簫<lb/>
休唱後庭舊時曲六朝宫殿草瀟瀟<lb/>
　　　贈學古澹上人<lb/>
瘦影相随九節笻同袍無處覔行蹤逺看天目山中寺<lb/>
来聴石頭城裡鐘洗鉢泉通陳井水開窗雲度蒋陵松<lb/>
忽聞一夜猿啼月却憶飛来最上峯<lb/>
　　　再遊崇禧寺<lb/>
<pb n="KR4h0117_WYG_240-31b"/>
野人再到城南寺臨水芙蕖次第開新酒瓦盆青暎竹<lb/>
前題石壁綠封苔夕陽半嶺牛羊下秋色滿天鴻雁来<lb/>
獨上新亭天地濶不須揮淚灑蓬萊<lb/>
　　　采石懐李白<lb/>
夢㫁金雞萬里天醉揮毫筆掃蠻箋錦袍日進酒一斗<lb/>
采石江空月滿船金馬重門天似海青山荒塜夜如年<lb/>
祇應風骨蛾睂妬不作天仙作水仙<lb/>
　　　登石頭<lb/>
<pb n="KR4h0117_WYG_240-32a"/>
登臨未惜馬蹄遥古木秋髙萬葉凋廢館尚傳陳後主<lb/>
新碑猶識晉南朝年深堦路埋花徑雨壊山牆出翠翹<lb/>
六代興亡在何處石頭依舊打寒潮<lb/>
　　　題舒真人仙山樓觀圖<lb/>
瑤花琪樹間霓旌十二朱樓接五城臺上吹簫秦弄玉<lb/>
雲邊度曲許飛瓊燭流漢殿青鸞舞霞擁函關紫氣明<lb/>
方丈蓬萊俱咫尺不須東望問長生<lb/>
　　　次韻寄茅山張伯雨<lb/>
<pb n="KR4h0117_WYG_240-32b"/>
句曲道人門不出幾時芒屨接殷勤春晴洗藥分泉去<lb/>
午睡烹茶隔竹聞山脚客行驚犬吠樹皮苔老結龍文<lb/>
三層臺上月如水半夜吹簫入紫雲<lb/>
　　　送僧還江西<lb/>
病僧嵗晩歸何處落日空山白雁聲洗鉢欲辭揚子渡<lb/>
談經多上豫章城雲深廬阜青松老風細鄱湖白浪生<lb/>
更㸃諸方圖畫看髙低逺近互縱横<lb/>
　　　　卽事<lb/>
<pb n="KR4h0117_WYG_240-33a"/>
枕邊漏水催更箭城下霜風動捲蘆寒夜繡簾人送酒<lb/>
小樓銀燭客提壺自憐今日江南夢猶認當年柳下壚<lb/>
凖擬上元燈火夜扁舟載酒下姑蘇<lb/>
　　　招隠首山分韻得生字<lb/>
龍飛鳳隠知何處今日空餘黄鵠名千古江山圍故國<lb/>
五更風雨入空城猿啼洞府暮雲合花落祠堂春草生<lb/>
何日結茅向青壁抱琴支石聽泉聲<lb/>
　　　遊竹林寺<lb/>
<pb n="KR4h0117_WYG_240-33b"/>
野人一過竹林寺無數竹林生白煙江左玉龍埋碧草<lb/>
月明黄鶴下青田樹銜宿雨藏山鷓花落春風老杜鵑<lb/>
何日來分雲半榻故人寧用買山錢<lb/>
　　　次韻二首<lb/>
池塘過雨水生漪倚檻觀魚自恱怡長日似添詩有趣<lb/>
故人因為病相知凉風忽過簾鉤動午箭初長刻漏移<lb/>
何處榴花照人靣隔牆紅過兩三枝<lb/>
江南三月踏殘芳白苧衣輕樹影凉曲巷銀燈先馬去<lb/>
<pb n="KR4h0117_WYG_240-34a"/>
誰家翠袖隔簾香細歌金縷鳴牙板新酒檀槽出玉漿<lb/>
卧病日長思往事買舟乘興過滄浪<lb/>
　　　奉次參政繼譽王先生海南還桂林道中韻<lb/>
空山幽響落林柯蠻犬呶呶吠碧蘿大庾嶺頭三月盡<lb/>
鬱孤臺下幾人過檳榔雨過鳩鳴急荔薜雲深猿嘯多<lb/>
幾度裁詩寄相憶江南如此柰愁何<lb/>
　　　無題<lb/>
為客三年海上洲故郷何處瘴雲稠數千里外蠻人域<lb/>
<pb n="KR4h0117_WYG_240-34b"/>
十八灘頭過客舟時有山禽呼姓字或從鳥鬼作朋儔<lb/>
故人珂珮周旋處紫殿風清十二樓<lb/>
　　　九華山題石潭驛<lb/>
馬上行人看九華飄飄髙斾倚天涯排空峭石生𤣥筍<lb/>
落日竒峰掛赤霞仙掌九秋擎露屑天河半夜礙星槎<lb/>
雲中五老應招手喚客來遊太一家<lb/>
　　　夢登髙山得詩二首<lb/>
登髙逺望四山齊何處風流杜牧之白苧曾聽松下唱<lb/>
<pb n="KR4h0117_WYG_240-35a"/>
紫簫還向月中吹野雲雨後無行跡芳草春深有㫁碑<lb/>
夢裏勝遊閒記得翠微髙上寫烏絲<lb/>
芒鞵踏破碧崔嵬夢裏清遊樂未囘萬壑泉聲松下去<lb/>
數行秋色雁邊來文章小杜人何在風雨重陽菊自開<lb/>
山路雲深行客倦竹雞飛上獨春臺<lb/>
　　　建徳道中<lb/>
泉作溪流石作橋桑麻成隴接東饒雞鳴犬吠人家近<lb/>
水轉峯囘驛路遙虎嘯樹林風獵獵人行弓箭馬蕭蕭<lb/>
<pb n="KR4h0117_WYG_240-35b"/>
多情一片吳天月夜夜相隨伴寂寥<lb/>
　　　登鳳凰臺<lb/>
梧桐葉落秋風老人去臺空鳳不來梁武祗園芳草合<lb/>
吳王宫殿野桃開石頭城下春如水燕子堂前雨長苔<lb/>
莫問人間興廢事百年相遇且啣杯<lb/>
　　　和同舉觀志能還武昌<lb/>
短衣匹馬走塵埃山川歴歴何雄哉漢陽城髙鼔角動<lb/>
洞庭秋水鴻雁來雪消巴蜀浪翻屋黄鶴磯下聲如雷<lb/>
<pb n="KR4h0117_WYG_240-36a"/>
是時立馬夜呼渡清江苦竹聞猿哀<lb/>
　　　題半山寺<lb/>
今日偶成林壑趣清幽恨未得從容龍歸石洞半山雨<lb/>
潮捲天風十里松春路泥深多滑馬樓居霧重只聞鐘<lb/>
荆公舊隱知何處囘首蒼茫第幾重<lb/>
　　　過淮河<lb/>
淮水清河水黄出門偶爾同異鄉排空捲雲若飛電随<lb/>
風逐浪庸何傷東流入海殊不惡萬里同行有清濁<lb/>
<pb n="KR4h0117_WYG_240-36b"/>
　　　嵗云暮矣<lb/>
嵗云暮矣子將焉之江南木落鴻雁飛娟娟美人淮水<lb/>
涯淮水去不止相思日千里<lb/>
嵗將暮矣夫將焉往燕山雪花大如掌娟娟美人淮水<lb/>
上淮水日夜流相思人白頭<lb/>
　　　過紫㣲庵訪道士二首<lb/>
道士愛幽居年来一事無盆池新過雨石上種菖蒲<lb/>
研硃滴露清自㸃太𤣥經盡日無人到小窗蘭葉青<lb/>
<pb n="KR4h0117_WYG_240-37a"/>
　　　過髙郵射陽湖雜詠<lb/>
飄蕭樹梢風淅瀝湖上雨不見打魚人菰蒲雁相語<lb/>
秋風吹白波秋雨鳴敗荷平湖三十里過客感秋多<lb/>
雨濕鼓聲重風勻湖靣平官船南北去㠶影掛新晴<lb/>
霜落大湖淺漁家懸破罾此時生計别小艇賣秋菱<lb/>
　　　病中雜咏<lb/>
為客家千里思歸月滿樓木犀開欲盡病裏過中秋<lb/>
風葉髙下落秋砧逺近聞天涯多病客倚杖看孤雲<lb/>
<pb n="KR4h0117_WYG_240-37b"/>
　　　如夢曲衷燕將軍<lb/>
芙蓉花為誰好洞房昨夜將軍老將軍老去空鐵衣漆<lb/>
燈照室人不歸<lb/>
宫錦袍氊帳髙將軍夜酌凉蒲萄蒲萄力重醉不醒美<lb/>
人猶在珊瑚枕<lb/>
海子頭誰家樓繡簾半捲風悠悠行人謂是將軍府將<lb/>
軍不来罷歌舞<lb/>
平村曲春水綠將軍獵囘曾此宿將軍一去成荒丘依<lb/>
<pb n="KR4h0117_WYG_240-38a"/>
舊平村春水流<lb/>
朝作樂暮作樂朝暮杯盤金錯落日出欲盡東方明歡<lb/>
樂未已悲哀生<lb/>
　　　雪中渡江過山飲暘簡上人房<lb/>
聞説山中新潑醅野人乗興過江来小窗無處看春色<lb/>
一樹梅花雪裏開<lb/>
山酒吹香出小槽燈前痛飲汚青袍夜深夢醒知何處<lb/>
老鶴一聲山月髙<lb/>
<pb n="KR4h0117_WYG_240-38b"/>
　　　京口城南次集<lb/>
野薺花開春欲盡山櫻子落雨初晴酒醒騎馬踏花去<lb/>
門外綠隂無數生<lb/>
雨深綠葉櫻桃肥日長青草蝴蝶飛江南三月春欲盡<lb/>
白馬王孫遊不歸<lb/>
　　　憇奉真道院<lb/>
落花風颺歩虚聲碧草𤣥芝爛漫生過客不知春早晚<lb/>
午窗晴日睡聞鶯<lb/>
<pb n="KR4h0117_WYG_240-39a"/>
　　　宿化閣渡口阻風<lb/>
江船日午無人渡渡口人家盡曝罾却憶吳姬新壓酒<lb/>
鍾山對岸是金陵<lb/>
艇子渡江何日廻石頭城下浪如雷淮南春色知多少<lb/>
一樹櫻桃帯雨開<lb/>
　　　題界首驛<lb/>
清氣撲人湖靣水幽聲到耳樹頭風人家蠶老櫻桃過<lb/>
恰似淮南四月中<lb/>
<pb n="KR4h0117_WYG_240-39b"/>
　　　渡淮即事<lb/>
楊花㸃㸃衝帆過燕子䨇䨇掠水飛淮上漁人閒不得<lb/>
船頭對結綠蓑衣<lb/>
　　　還臺偶成<lb/>
踏雪歸來過蚤春沈沈臺府隔紅塵東風吹綠青溪栁<lb/>
馬上輕寒不着人<lb/>
　　　題冶城道士嵇秋山巻<lb/>
不見冶城嵇道士雲深無處訪仙蹤夜聞老鶴行枯葉<lb/>
<pb n="KR4h0117_WYG_240-40a"/>
知在秋山第幾重<lb/>
　　　秋詞<lb/>
清夜宫車出建章紫衣小隊兩三行石闌干畔銀燈過<lb/>
照見芙蓉葉上霜<lb/>
　　　送鏡中圓上人遊錢塘<lb/>
西湖西畔三天竺古木蒼藤望欲迷遥憶道人禪榻夜<lb/>
月高霜落聴猿啼<lb/>
　　　過贊善庵<lb/>
<pb n="KR4h0117_WYG_240-40b"/>
夕陽欲下行人少落葉蕭蕭路不分脩竹萬竿秋影亂<lb/>
山風吹作滿窗雲<lb/>
　　　將遊茅山先寄道士張伯雨<lb/>
行騎白鹿訪茅君琪樹秋聲隔夜聞料得山中張外史<lb/>
開門先掃鶴巢雲<lb/>
　　　春日鎮陽栁溪道院<lb/>
城外清溪出洞門道人歸去日長曛栁花滿地無人掃<lb/>
隔水遥看是白雲<lb/>
<pb n="KR4h0117_WYG_240-41a"/>
　　　過鎮陽城南觀音院<lb/>
栁色暗藏溪上寺露華偏濕水邊僧門前掩映荷花滿<lb/>
出水遊魚夜戲燈<lb/>
　　　黄河舟中月夜<lb/>
十丈雲帆拂斗杓星槎風急浪花飄夜深露冷銀河近<lb/>
卧看天孫織絳綃<lb/>
　　　阻風南露筋過羅漢寺登樓看山茶<lb/>
野寺尋春酒未醒不知幾日過清明小欄干外東風急<lb/>
<pb n="KR4h0117_WYG_240-41b"/>
一樹山茶落晩晴<lb/>
　　　入閩過平望驛和御史王伯循題壁<lb/>
廣陵城裏别匆匆一去三山隔萬重日暮江東相寄憶<lb/>
欲臨秋水剪芙蓉<lb/>
　　　釣臺夜興<lb/>
仙茶旋煮桐江水坐客遥分石壁燈風露滿松山月上<lb/>
夜深相對釣臺僧<lb/>
　　　早發釣臺<lb/>
<pb n="KR4h0117_WYG_240-42a"/>
山頭鐘響不聞雞重露翻鴉滿樹啼艇子欲揺灘下過<lb/>
月輪偏在釣臺西<lb/>
　　　石林即事<lb/>
三山幕府無公事多病郎官懶出門老鶴喚囘童子睡<lb/>
石盆新雨長蘭孫<lb/>
　　　題屏風<lb/>
海國夜凉星亂垂石林逋客未眠時滿簾月色吹輕霧<lb/>
白露無聲下竹枝<lb/>
<pb n="KR4h0117_WYG_240-42b"/>
　　　閩城歲暮<lb/>
嶺南春早不見雪臘月街頭聴賣花海國人家除夕近<lb/>
滿城微雨濕山茶<lb/>
　　　彭城雜詠呈廉公亮僉事<lb/>
亞父墳前春草齊楚王城上夕陽低黄鶯不觧興亡事<lb/>
飛過海棠枝上啼<lb/>
城下黄河去不囘四山依舊畫屏開無人念得登臨意<lb/>
獨上將軍戲馬臺<lb/>
<pb n="KR4h0117_WYG_240-43a"/>
何處春風燕子樓斷碑落日古城頭畫睂人遠繁華歇<lb/>
無數遠山生暮愁<lb/>
歌扇揺風噀酒香舞裠斜日動鵝黄栁邊今夜孤舟發<lb/>
水遠山遥空斷腸<lb/>
　　　京城立春<lb/>
燕姬白馬青絲韁短衣窄袖銀鐙光御溝飲馬不囘首<lb/>
貪看栁花飛過牆<lb/>
　　　雪中妃子<lb/>
<pb n="KR4h0117_WYG_240-43b"/>
梁王宴罷下瑶臺窄窄紅靴歩雪來疑是陽和三月暮<lb/>
楊花飛處牡丹開<lb/>
　　　次王叔能侍御史<lb/>
龍蛇偃蹇出牆隂五色春雲態度深臺閣文章散清氣<lb/>
月明山舘夜蕭森<lb/>
　　　醉起<lb/>
楊栁樓心月滿牀錦屏繡褥夜生香不知門外春多少<lb/>
自起移燈照海棠<lb/>
<pb n="KR4h0117_WYG_240-44a"/>
　　　衰栁<lb/>
清凉亭上幾株栁霜夜凉風下夕陽依舊明年二三月<lb/>
小金山上看鵝黄<lb/>
　　　過光孝寺<lb/>
秋日留題翠壁層出山聊聴在山僧肩輿又上沙頭渡<lb/>
隔水人家兩岸燈<lb/>
　　　黄河<lb/>
斗杓照水半垂天水氣漲天如白烟南北櫓聲爭上下<lb/>
<pb n="KR4h0117_WYG_240-44b"/>
月中聞鼓避官船<lb/>
　　　沛尉蔣景山沛簿趙伯顔送余别去有懷<lb/>
公子將軍兩少年繡衣白馬杏花天醉中送客歸城暮<lb/>
囘首金溝月滿船<lb/>
　　附廼賢詩<lb/>
　　　次韻元復初春思<lb/>
凍樹囘青陽羇禽競新哢喧喧人語浮稍稍春事動澄<lb/>
心絶芳華小睡足幽夢夢覺天宇新朝光集飛棟<lb/>
<pb n="KR4h0117_WYG_240-45a"/>
　　　其二<lb/>
遠客芳草思湛湛天外舟坐令親知疏低佪此淹留古<lb/>
樹擢竒石清流滙芳洲素心諒有在胡不為兹遊<lb/>
　　　送邵元道<lb/>
仲連匡世姿揮手却秦軍掩袂停白日登車抗浮雲射<lb/>
書誠草草孤城死生分辭榮敦厚俗矯抗離其羣<lb/>
　　　君督漕入京請諸中書命太常議封貞惠寅二<lb/>
　　　　真仙元祥因徴賦詩廟壁云<lb/>
<pb n="KR4h0117_WYG_240-45b"/>
君不見瀟湘江上斑斑竹雨灑疎林淚㾗緑又不見金<lb/>
谿縣裏兩嬋娟身化白金金賤復至今九疑山下大江<lb/>
西窅窕祠堂依古木仙居更有杜貞娥千古清風凛相<lb/>
續貞娥鬻餅東陽市厨人相挑憤囓齒提刀夜斷賊奴<lb/>
頭勇烈真同丈夫子脫身竄匿來孟溪木食澗飲幽巖<lb/>
棲㷀㷀姊妺自相保天寒愁聴哀猿啼夜雨奔流溢山<lb/>
趾月黑溪深黯無底嗚呼䨇娥同溺死玉骨藤纒髙樹<lb/>
裏開元賢令銜餘哀築祠却傍蒼崖開悲風瀟瀟落山<lb/>
<pb n="KR4h0117_WYG_240-46a"/>
葉精靈日暮猶歸來陳侯自是古靈後來作仙居民父<lb/>
母銜香赤脚禱龍湫秋日甘霖起枯朽去年飛章徹九<lb/>
門紫綾裁誥褒貞魂鸞車孔葢蔽白日髣髴來謝朝家<lb/>
恩男兒堂堂軀七尺忍垢含羞汙簡冊何如惠淑兩真<lb/>
仙萬古千秋長廟食<lb/>
　　　錢塘留别康里丞相之㑹稽代祀<lb/>
聖主臨軒授寶奩詞臣將命祀東南胥江潮上迎官舫<lb/>
禹穴雲開擁使驂萬里兼程何敢後四方專對每多慚<lb/>
<pb n="KR4h0117_WYG_240-46b"/>
千官法仗遥相送始覺皇恩似海涵<lb/>
　　　使歸<lb/>
白頭萬里喜來歸小院深深過客稀睡起無題閒錦槖<lb/>
春來多病怯羅衣流鶯亂蹴殘紅溜乳燕連穿散絮飛<lb/>
莫道山房渾寂寞卧聴村女學鳴機<lb/>
　　附龍從雲詩<lb/>
　　　明皇春宮按樂圖<lb/>
華清宫殿春沈沈宫門楊栁垂黄金玉環新度霓裳曲<lb/>
<pb n="KR4h0117_WYG_240-47a"/>
曲聲酣動君王心融融汙體生春困芙蓉露白桃花嫰<lb/>
可憐飛燕在昭陽李白文章有遺恨樹頭花暖鶯啼早<lb/>
滿院嬪妃總含笑門外千官進入朝三郎沈醉不知曉<lb/>
漁陽囘首飄胡塵花鈿委地徒霑巾<lb/>
　　　凌波曲<lb/>
吳蠶入繭䨇鴛綺繡縷團花金鳳尾昔時啼艶曉粧慵<lb/>
滿眼春嬌扶不起昔時解帯羅韈鬆玉尖微露生春紅<lb/>
翩翩白練輕舒卷笋籜初翻宫様軟三尺春雲入手輕<lb/>
<pb n="KR4h0117_WYG_240-47b"/>
一鈎新月凌波淺象床舞罷嬌無力雁沙踏破參差跡<lb/>
金蓮窄小不堪行獨倚東風玉階立<lb/>
　　　雪花曲<lb/>
枯篁漠漠吹北風黄河水流凝不通大孫手持白鸞尾<lb/>
掃盡琪花舞碧空崑山玉碎瓊樓裂老龍起舞驚明月<lb/>
應是遊魂不覺寒醉吟紙帳春雲熱東家嬌娘厭桃李<lb/>
學繡宫花鎖窗裏冷袖擎來欲細觀隔簾火氣催成水<lb/>
　　　鶴骨笛<lb/>
<pb n="KR4h0117_WYG_240-48a"/>
九臯聲斷楚天秋玉頂丹砂一夕休枯朽挽囘生死調<lb/>
凄清吹盡古今愁魂歸遼海身如寄曲破江城月滿樓<lb/>
惆悵主人三弄罷杳無消息到揚州<lb/>
　　　美人紗帯<lb/>
滿眼春嬌倚繡牀玉鈎新綰藕絲長鴛鴦機上舒晴雪<lb/>
翡翠簾前蹴曉霜拾翠不知羅襪潤踏花猶隔繡鞵香<lb/>
幾囘暗憶吹簫侣背立東風詠鳳凰<lb/>
　　　仙壇<lb/>
<pb n="KR4h0117_WYG_240-48b"/>
碧壇纛影䕃龍蛇騎鶴歸來棗似𤓰仙語風前飄玉層<lb/>
道衣天上剪雲霞寒潭六月猶無暑老木千年尚有花<lb/>
采藥青童來借問蒼烟起處是誰家<lb/>
　<lb/>
　<lb/>
　<lb/>
　<lb/>
　石倉歴代詩選卷二百四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻八十九</head> <lb/>
    <p>
<pb n="KR4h0117_WYG_089-1a"/>
欽定四庫全書<lb/>
　石倉歴代詩選巻八十九<lb/>
　　　　　　　　　　　　明　曹學佺　編<lb/>
　晚唐十六<lb/>
　　羅隠<hi>字昭諫餘杭人</hi>
　　　思故人<lb/>
故人不可見拂衣聊鳴琴鵲繞風枝急螢藏露草深平<lb/>
生四方志此夜五湖心惆悵友朋盡洋洋漫好音<lb/>
<pb n="KR4h0117_WYG_089-1b"/>
　　　思歸行<lb/>
不耕南畝田為愛東堂桂身同樹上花一落又經嵗交<lb/>
親益相薄知巳恩潛替日開十二門自是無歸計<lb/>
　　　蘇小小墓<lb/>
墳居檇李城尚未有人耕好月當年事殘花觸處情向<lb/>
誰曽艷冶不朽是聲名應待呉王日蘭橈暗送迎<lb/>
　　　商驛與于韞玉話别<lb/>
南朝徐庾流洛下憶同遊酒采閒坊菊山登逺寺樓相<lb/>
<pb n="KR4h0117_WYG_089-2a"/>
思勞寄夢偶别已經秋還被青青桂催君不自由<lb/>
　　　紅葉<lb/>
不奈荒城畔那堪晚照中野晴霜裛緑山冷雨催紅遊<lb/>
子灞陵道美人長信宫等閒居嵗暮搖落意無窮<lb/>
　　　絶境<lb/>
絶境非身事流年但物華水梳苔髪直風引蕙心斜凡<lb/>
客從題鳯膚音未勝蛙小船兼有槳姑與問漁家<lb/>
　　　姑蘇貞娘墓<lb/>
<pb n="KR4h0117_WYG_089-2b"/>
春草荒墳墓萋萋向虎丘死猶嫌寂莫生肯不風流皎<lb/>
鏡山泉冷輕裾海霧秋還應伴西子香逕夜深遊<lb/>
　　　宿彭蠡館<lb/>
孤館少年旅解鞍増别愁逺山矜薄暮髙栁怯清秋病<lb/>
裏見時態醉中思舊遊所懐今巳矣何必恨東流<lb/>
　　　燕<lb/>
不必嫌漂露何妨養羽毛漢妃金屋逺盧女杏梁髙野<lb/>
思雙飛急煙情對語勞猶勝黄雀在棲息是蓬蒿<lb/>
<pb n="KR4h0117_WYG_089-3a"/>
　　　除夜寄張達<lb/>
梅花已著眼竹葉况粘唇只此留殘嵗那堪憶故人亂<lb/>
離書不逺衰病日相親江浦思歸意明朝又一春<lb/>
　　　倣玉臺體<lb/>
青樓枕路隅壁甃復椒塗晚夢通簾押春寒逼酒罏解<lb/>
吟憐芍藥難見恨菖蒲試問吟多少隣姬亦姓胡<lb/>
　　　維城作<lb/>
大鹵旌旗出洛濱此中煙月巳埃塵更無樓閣尋行處<lb/>
<pb n="KR4h0117_WYG_089-3b"/>
只有山川識野人早得鑄金誇范蠡旋聞垂釣哭平津<lb/>
舊遊難得時難遇迴首空城百草春<lb/>
　　　秋日有寄姑蘇曺使君<lb/>
多病無因棹小舟闔閭城下謁名侯水寒不見雙魚信<lb/>
風便惟聞五袴謳早晚用兵長闇合近傳觀稼亦閒遊<lb/>
須知謝奕依前醉閒阻清談又一秋<lb/>
　　　憶夏口<lb/>
漢陽渡口蘭為舟漢陽城下多酒樓當年不得盡一醉<lb/>
<pb n="KR4h0117_WYG_089-4a"/>
别夢有時還重遊襟帶可憐吞塞雁風煙好是冷江鷗<lb/>
月明更想曽行處吹笛橋邊木葉秋<lb/>
　　　金陵夜泊<lb/>
冷煙輕雨傍衰叢此夕秦淮駐斷蓬栖鳥逺驚沽酒火<lb/>
亂鴉髙避落㠶風地銷望氣波聲急山帶秋隂樹影空<lb/>
六代精靈人不見思量應在月明中<lb/>
　　　繡<lb/>
一片瀟湘生緑濤洞房西室女工勞花隨玉指添春色<lb/>
<pb n="KR4h0117_WYG_089-4b"/>
鳥逐金針長羽毛蜀錦謾誇聲自貴越綾虚說價偏髙<lb/>
可中用作鴛鴦被紅葉枝枝不礙刀<lb/>
　　　夜泊毘陵無錫縣有寄<lb/>
草蟲幽咽樹初圑獨繫孤舟夜已䦨濁浪勢奔吳苑急<lb/>
疎鐘聲出惠山寒愁催鬢髪凋何易貧戀家鄉别漸難<lb/>
他日親朋應大笑始知書劎是無端<lb/>
　　　商於驛樓東望有感<lb/>
山川去接漢江東曽伴隨侯醉此中歌遶夜梁珠宛轉<lb/>
<pb n="KR4h0117_WYG_089-5a"/>
舞嬌春席雪朦朧棠遺善政隂猶在薤送哀聲事已空<lb/>
惆悵知音更難得兩行清淚白楊風<lb/>
　　　早春送張坤歸大梁<lb/>
蕭蕭羸馬正塵埃又送歸軒向吹臺别酒莫辭今夜醉<lb/>
故人知是幾時迴泉經華嶽猶應凍花到梁園始合開<lb/>
為謝東門抱闗吏不堪惆悵滿離杯<lb/>
　　　東歸途中作<lb/>
村橘蒼黄覆釣磯早年生計近年違老知風月終堪恨<lb/>
<pb n="KR4h0117_WYG_089-5b"/>
貧覺家山不易歸别㟁客㠶和雁落逺程霜葉向人飛<lb/>
買臣嚴助精靈在應笑無成一布衣<lb/>
　　　送舒州宿松縣傅少府<lb/>
離江漠漠樹重重東過清淮到宿松縣好也知臨浣水<lb/>
官閒應得看灊峰春生緑野呉歌怨雪霽平郊楚酒濃<lb/>
留取餘杯待張翰明年歸棹一從容<lb/>
　　　夏州贈胡常侍<lb/>
百尺髙臺勃勃州大刀長㦸漢諸侯征鴻過盡邊雲濶<lb/>
<pb n="KR4h0117_WYG_089-6a"/>
戰馬閒来塞草秋國計已推肝膽許家財不為子孫謀<lb/>
仍聞隴蜀由多事深喜將軍未白頭<lb/>
　　　題袁溪張逸人所居<lb/>
蒲梢獵獵燕差差數里溪光日落時芳樹文君機上錦<lb/>
逺山孫夀鏡中眉雞窗夜静開書巻魚檻春深展釣絲<lb/>
若使浮名拘絆得世間何處有男兒<lb/>
　　　憶九華<lb/>
九華巉崪廕柴扉長憶前時此息機黄菊倚風村酒熟<lb/>
<pb n="KR4h0117_WYG_089-6b"/>
緑蒲低雨釣魚歸干戈巳是三年别塵土那堪萬事違<lb/>
迴首佳期恨多少夜䦨霜露又霑衣<lb/>
　　　送丁明府赴紫溪任<lb/>
金徽玉軫肯躊躇偶滯良途半月餘樓上酒䦨梅拆後<lb/>
馬前山好雪晴初欒公社在憐鄉樹潘令花繁賀版輿<lb/>
縣譜莫辭留舊本異時𤣥度更何如<lb/>
　　　寄前宣州竇常侍<lb/>
往年西謁謝𤣥暉樽酒留歡醉始歸曲檻栁濃鶯未老<lb/>
<pb n="KR4h0117_WYG_089-7a"/>
小園花嫩蝶初飛歕香瑞獸金三尺舞雪佳人玉一圍<lb/>
今日亂離尋不得滿蓑風雨釣魚磯<lb/>
　　　栁<lb/>
灞㟁晴来送别頻相偎相倚不勝春自家飛絮猶無定<lb/>
争解垂絲絆路人<lb/>
　　　孟浩然墓<lb/>
數步荒榛接舊蹊寒江漠漠草萋萋鹿門黄土無多少<lb/>
恰到書生塚便低<lb/>
<pb n="KR4h0117_WYG_089-7b"/>
　　　偶題<lb/>
鍾陵醉别十餘春重見雲英掌上身我未成名君未嫁<lb/>
可能俱是不如人<lb/>
　　羅鄴<hi>隠之弟</hi>
　　　窮冬太學<lb/>
投跡依槐館荒庭草合時雪深鳶嘯急薪濕鼎吟遲黙<lb/>
坐同誰話非僧不我知匡廬瀑布畔何日副心期<lb/>
　　　陪鄭誠郎中假日省中寓直<lb/>
<pb n="KR4h0117_WYG_089-8a"/>
憲㕔名最重假日許從容牀滿諸司印庭髙五粒松井<lb/>
尋芸吏汲茶拆近僧封鳥度簾旌暮猶吟隔苑鐘<lb/>
　　　送人宰浦城<lb/>
東南猶阻寇棃嶺更誰登作宰應無俸歸船必有僧灘<lb/>
平眠獺石燒斷飲猿藤嵗滿功殊最方當見異能<lb/>
　　　朱坡<lb/>
朱坡坡上望不似在秦京漸覺溪山秀更髙魚鳥情夜<lb/>
吟禪子室曉爨獵人鐺恃此偷佳賞九衢蜩水鳴<lb/>
<pb n="KR4h0117_WYG_089-8b"/>
　　　送恵補闕<lb/>
詔下搜巖野髙人入竹林長因抗疏日便作去官心清<lb/>
俸供僧盡滄洲寄迹深東門有歸路徒自棄華簪<lb/>
　　　牡丹<lb/>
落盡春紅始著花花時北岸事豪奢買栽池館恐無地<lb/>
看到子孫能幾家門倚長衢攢繡軛幄籠輕日䕶香霞<lb/>
歌鐘滿座争歡賞肯信流年鬢有華<lb/>
　　　冬夕江上言事<lb/>
<pb n="KR4h0117_WYG_089-9a"/>
葉落纔悲草又青看看少壯是衰形闗中秋雨書難到<lb/>
江上春寒酒易醒多少繫心身未達凄涼舉目淚堪零<lb/>
幾時抱犢歸山去松下看雲讀道經<lb/>
　　　春日宿崇賢里<lb/>
栁闇榆飛春日深水邊門巷獨来尋舊山共是經年别<lb/>
新句相逢竟夕吟枕近禁街聞曉鼓月當髙竹見棲禽<lb/>
勞歌莫問秋風計恐起江河垂釣心<lb/>
　　　征人<lb/>
<pb n="KR4h0117_WYG_089-9b"/>
青樓一别戍金微力盡秋来破敵圍錦字莫辭連夜織<lb/>
塞邊長是到春歸正憐漢月當空照不奈邊沙滿眼飛<lb/>
惟有夢魂南去日故鄉山水路依稀<lb/>
　　　鶯<lb/>
暖辭雲谷背殘陽飛下東風翅已長却笑金籠是羈絆<lb/>
豈知瑤草正芬芳曉逢溪雨投紅樹晚囀宫樓泣舊粧<lb/>
何處離人不堪聽灞橋斜日褭垂楊<lb/>
　　　宿武安山有懐<lb/>
<pb n="KR4h0117_WYG_089-10a"/>
野店暮来山畔逢寒蕪漠漠露華濃窗間燈在犬驚吠<lb/>
溪上月沈人罷舂逺别只愁添雪鬢此生何計隠雲峰<lb/>
離心却羨南飛翼獨過呉江更數重<lb/>
　　　曲江春望<lb/>
故國東歸澤國遙曲江晴望憶漁樵都縁北闕春先到<lb/>
不是南山雪易消瑞影玉樓開組繡歡聲丹禁奏雲韶<lb/>
雖然未得陪鴛鷺亦酹金觴祝帝堯<lb/>
　　　流水<lb/>
<pb n="KR4h0117_WYG_089-10b"/>
漾漾悠悠幾派分中搖短艇與鷗羣天街帶雨淹芳草<lb/>
玉洞飄花下白雲静稱一竿持處見急宜孤館寤来聞<lb/>
隋家栁畔偏堪恨東入長淮日又曛<lb/>
　　　巴南旅舎言懐<lb/>
萬浪千巖首未回無憀相倚上髙臺家山如畫不歸去<lb/>
客舍似讎誰遣来紅淚罷窺連曉燭碧波休引向風杯<lb/>
後時若有青雲望何事偏教羽翼摧<lb/>
　　　僕射坡晩望<lb/>
<pb n="KR4h0117_WYG_089-11a"/>
離人到此倍堪傷陂水蘆花似故鄉身事未知何日了<lb/>
馬蹄惟覺到秋忙田園牢落東歸晚道路辛勤北去長<lb/>
却羨無愁是沙鳥雙雙相趂下斜陽<lb/>
　　　鴛鴦<lb/>
紅閒碧霽浄煙波錦翅雙飛去又過一種鳥憐名字好<lb/>
都縁人恨别離多暖依牛渚汀莎媚夕宿龍墀禁漏和<lb/>
相對若教春女見便須攜向鳯凰窠<lb/>
　　　春閨<lb/>
<pb n="KR4h0117_WYG_089-11b"/>
愁坐蘭閨日過遲捲簾巢燕羨雙飛管絃樓上春應在<lb/>
楊栁橋邊人未歸玉篴豈能留舞態金河猶自浣戎衣<lb/>
梨花滿院東風急惆悵無言依錦機<lb/>
　　　水簾洞<lb/>
亂泉飛下翠屏中色共真珠巧綴同一片長垂今與古<lb/>
半山還聽水兼風雖無舒巻隨人意自有潺湲濟物功<lb/>
毎向暑天来往見疑將仙子隔房櫳<lb/>
　　　蘆花<lb/>
<pb n="KR4h0117_WYG_089-12a"/>
如練如霜裊復輕西風處處拂江城長垂釣叟看不足<lb/>
暫泊王孫愁亦生好傍翠樓裝月色枉隨紅葉舞秋聲<lb/>
最宜羣鷺斜陽裏間捕纎鱗傍爾行<lb/>
　　　長安惜春<lb/>
千門共惜放春迴半鎖樓臺半復開公子不能留落日<lb/>
南山遮莫倚髙臺殘紅似怨皇州雨細緑猶藏畫蠟灰<lb/>
畢竟思量何足歎明年時節又還来<lb/>
　　　下第<lb/>
<pb n="KR4h0117_WYG_089-12b"/>
謾把青春酒一杯愁襟未信酒能開江邊依舊空歸去<lb/>
帝里還如不到来門掩殘陽鳴鳥雀花飛何處好池臺<lb/>
此時惆悵便堪老何用人間嵗月催<lb/>
　　　秋晩<lb/>
疎星殘月一聲鐘谷際巖隈爽氣濃不向碧臺驚醉夢<lb/>
但来清鏡促愁容繁金露潔黄籠菊獨翠煙凝逺間松<lb/>
閒步幽林與苔逕漸移栖鳥及鳴蛩<lb/>
　　　覽陳丕巻<lb/>
<pb n="KR4h0117_WYG_089-13a"/>
雪宫詞客燕宫遊一軸煙花象外搜謾把蜀紋當晝展<lb/>
徒誇湘碧帶眷流吟時致我寒侵骨得處疑君白盡頭<lb/>
從北南歸明月夜嶺猿灘鳥更悠悠<lb/>
　　　省試臘後望春宫<lb/>
皇都初度臘鳯輦出深宫髙凭樓臺上遙瞻灞滻中仗<lb/>
凝霜彩白袍映日華紅栁眼方開凍鶯聲漸囀風御溝<lb/>
穿斷靄驪岫照斜空時見宸遊興因觀稼穡功<lb/>
　　　洛水<lb/>
<pb n="KR4h0117_WYG_089-13b"/>
一道潺湲濺暖沙年年惆悵是春過莫言行路聽如此<lb/>
流入深宫恨更多<lb/>
　　　春山山館旅懐<lb/>
山館吟餘山月斜東風搖曳拂窗花豈知驅馬無閒日<lb/>
長在他人後到家<lb/>
　　　早發宜陵即事<lb/>
霜白山村月落時一聲雞唱又登岐居人猶自掩闗在<lb/>
行客已愁驅馬遲<lb/>
<pb n="KR4h0117_WYG_089-14a"/>
　　　雁<lb/>
暮天新雁起汀洲紅蓼花開水國愁想得故園今夜月<lb/>
幾人相憶在江樓<lb/>
　　　螢<lb/>
水殿清風玉戸開飛光千㸃去還来無風無月長門夜<lb/>
偏到階前㸃緑苔<lb/>
　　　看花<lb/>
花開只恐看来遲及到愁如未看時家在楚鄉身在蜀<lb/>
<pb n="KR4h0117_WYG_089-14b"/>
一年春色負歸期<lb/>
　　　芳草<lb/>
曲江岸上天街裏兩地縱生車馬多不似萋萋南浦見<lb/>
晚来煙雨半相和<lb/>
　　　宫中<lb/>
芳草長含玉輦塵君王遊幸此中頻今朝别有承恩處<lb/>
鸚鵡飛来說似人<lb/>
　　　聞子規<lb/>
<pb n="KR4h0117_WYG_089-15a"/>
蜀魄千年尚怨誰聲聲啼血向花枝滿山明月東風夜<lb/>
正是愁人不寐時<lb/>
　　　望仙<lb/>
千金壘土望三山雲鶴無蹤羽衛還若說神仙求便得<lb/>
茂陵何事在人間<lb/>
　　　放鷓鴣<lb/>
好倚青山與碧溪刺桐毛竹待雙栖花時遷客傷離别<lb/>
莫向相思樹上啼<lb/>
<pb n="KR4h0117_WYG_089-15b"/>
　　　驪山<lb/>
風搖巖桂露聞香白鹿驚時出遶牆不向驪山鎖宫殿<lb/>
可知仙去是明皇<lb/>
　　　梅花<lb/>
繁如瑞雪壓枝開越嶺呉溪免用栽却是五侯家未識<lb/>
春風不放過江来<lb/>
　　　渡江有感<lb/>
岸落殘紅錦雉飛渡江船上夕陽微一枝猶負平生意<lb/>
<pb n="KR4h0117_WYG_089-16a"/>
歸去何曽勝不歸<lb/>
　　　題終南山僧堂<lb/>
九衢終日見南山名利何人肯掩闗惟有吾師達真理<lb/>
坐看雙樹老雲間<lb/>
　　　嘉陵江<lb/>
嘉陵南岸雨初收江似秋嵐不煞流此地終朝有行客<lb/>
無人一為棹扁舟<lb/>
　　　早行<lb/>
<pb n="KR4h0117_WYG_089-16b"/>
雨灑江聲風又吹扁舟正與睡相宜無端戍鼓催前去<lb/>
别却青山向曉時<lb/>
　　　秋怨<lb/>
夢斷南窗啼曉烏新霜昨夜下庭梧不知簾外如珪月<lb/>
還照邊城到曉無<lb/>
　　　歎别<lb/>
北来南去幾時休人在光隂似箭流直待江山盡無路<lb/>
始應抛得别離愁<lb/>
<pb n="KR4h0117_WYG_089-17a"/>
　　　長安春雨<lb/>
兼風颯颯灑皇州能滯輕寒與勝遊半夜五侯池館裏<lb/>
美人驚起為花愁<lb/>
　　　吳王古宫井<lb/>
古宫荒井曽平後見說耕人又鑿開拾得玉釵鐫勅字<lb/>
當時恩澤賜誰来<lb/>
　　　江㠶<lb/>
别離不獨恨蹄輪渡口風㠶發更頻何處青樓方凭檻<lb/>
<pb n="KR4h0117_WYG_089-17b"/>
半江斜日認歸人<lb/>
　　　為人感贈<lb/>
歌舞從来最得名如今老寄洛陽城當時醉送龍驤曲<lb/>
留與誰家唱月明<lb/>
　　　春江恨别<lb/>
望斷長川一葉舟可堪歸路更沿流重来别處無人見<lb/>
芳草斜陽滿渡頭<lb/>
　　　公子行<lb/>
<pb n="KR4h0117_WYG_089-18a"/>
金鞍玉勒照花明過後春風特地生半醉五侯門裏出<lb/>
月髙猶在禁街行<lb/>
　　　春日偶題城南韋曲<lb/>
韋曲城南錦繡堆千金不惜買花栽誰知豪貴多羈束<lb/>
落盡春紅不見来<lb/>
　　　華清宫<lb/>
殿角鐘殘立宿娃朝元歸駕望無涯香泉空浸宫前草<lb/>
未到春時争發花<lb/>
<pb n="KR4h0117_WYG_089-18b"/>
　　曹松<hi>字夢徴衡陽人</hi>
　　　長安春日<lb/>
浩浩看花晨六街揚逺塵塵中一文日誰是晏眠人御<lb/>
栁舞著水野鶯啼破春徒云多失意猶自惜離情<lb/>
　　　慈恩寺貽楚宵上人<lb/>
在秦生楚思澹浪接禪闗塔礙髙林鳥窗開白日山樹<lb/>
隂移草上岸色透庭間入内談經徹空攜講疏還<lb/>
　　　南逰<lb/>
<pb n="KR4h0117_WYG_089-19a"/>
直到南箕下方諳漲海頭君恩過銅柱戎節限交州犀<lb/>
占花隂卧波衝瘴色流逺夷非不樂自是北人愁<lb/>
　　　答匡山僧贈楖栗杖<lb/>
栗杖出匡頂百中無一枝雖因野僧得猶畏嶽神知畫<lb/>
月冷光在指雲秋片移宜留引蹇步他日訪峨眉<lb/>
　　　商山夜聞泉<lb/>
瀉月聲不斷坐来心益閒無人知落處萬木冷空山逺<lb/>
憶雲容外幽疑石縫間那辭通曙聽明月度藍闗<lb/>
<pb n="KR4h0117_WYG_089-19b"/>
　　　晨起<lb/>
曉色教不睡巻簾清氣中林殘數枝月髪冷一梳風並<lb/>
鳥含鐘語欹河隔霧空莫疑營白日道路本無窮<lb/>
　　　山中寒夜呈許棠<lb/>
山寒草堂暖寂夜有良朋讀易分髙燭煎茶取拆冰庭<lb/>
垂河半角窗露月微稜俱入詩人地争無俗者憎<lb/>
　　　鍾陵野步<lb/>
岡扉聊自啓信步出波邊野火風吹濶春冰鶴啄穿渚<lb/>
<pb n="KR4h0117_WYG_089-20a"/>
檣齊驛樹山鳥入公田未創孤雲勢空思白閣年<lb/>
　　　觀山寺僧穿井<lb/>
雲僧鑿山井寒碧在中庭況是分巖液同来下石瓶旁<lb/>
㾗終變蘚圓影即澄星異夜天龍蟄應聞說葉經<lb/>
　　　慈恩東樓<lb/>
寺樓涼出竹非與曲江賒野火流穿苑秦山疊入巴風<lb/>
梢離衆葉岸角積虚沙此地鐘聲近令人思未涯<lb/>
　　　古塚<lb/>
<pb n="KR4h0117_WYG_089-20b"/>
代逺巳難問纍纍次古城民田侵不盡客路踏還平作<lb/>
穴蛇分蟄依岡鹿遶行惟應風雨夕鬼火出林明<lb/>
　　　訪山友<lb/>
一逕通髙屋重雲翳兩原山寒初宿頂泉落未知根急<lb/>
雨洗荒壁驚風開半門聽君吟廢夜苦却建溪猿<lb/>
　　　秋日送方干逰上元<lb/>
天髙淮泗白之子趣脩程汲水疑山動揚㠶覺岸行雲<lb/>
離京口樹雁入石頭城後夜分遙念諸峰霜露生<lb/>
<pb n="KR4h0117_WYG_089-21a"/>
　　　送左協律京西從事<lb/>
辟書来幾日遂喜就嘉招猶向風沙淺非于甸服遙時<lb/>
平無探騎秋静見盤鵰若遣闗中使煩君問寂寥<lb/>
　　　山中<lb/>
此地似商嶺雲霞空往還衰條難定鳥缺月易依山野<lb/>
色耕不盡溪容釣自閑分因多卧退百計少相闗<lb/>
　　　寄崇聖寺僧<lb/>
不醉長安酒㝠心只似師望山吟過日伴鶴立多時溝<lb/>
<pb n="KR4h0117_WYG_089-21b"/>
逺流聲細林寒緑色遲菴西蘿月夕重約語空期<lb/>
　　　金陵道中寄友<lb/>
忍苦待知音無時省廢吟始為分路客莫問别家心嶠<lb/>
翠藏幽瀑枝風下曉禽憶君秋欲盡馬上秣陵砧<lb/>
　　　九江暮春<lb/>
楊栁城初鏁輪蹄息去蹤春流無舊㟁夜色失諸峰影<lb/>
動漁邊火聲遲話後鐘明朝迴去岸誰向北郊逢<lb/>
　　　贈衡山麋明府<lb/>
<pb n="KR4h0117_WYG_089-22a"/>
為縣瀟湘水門前樹有苔晚吟公籍少春醉積林開滌<lb/>
硯松香起擎茶岳影来任官當此境更莫夢天台<lb/>
　　　塞上<lb/>
邊寒来所濶今日復明朝河凌堅通馬胡雲缺見鵰砂<lb/>
中程獨泣鄉外隠誰招迴首若經嵗靈州生栁條<lb/>
　　　邊上送友人歸寧<lb/>
鄉路穿京過寧心去少同日斜尋濶磧春盡逐歸鴻獨<lb/>
樹河聲外凝笳塞色中憐君到此處却背老萊風<lb/>
<pb n="KR4h0117_WYG_089-22b"/>
　　　題甘露寺<lb/>
香門接巨壘畫角間清鐘北固一何峭西僧多未逢天<lb/>
垂無際海雲白久晴峰旦暮然燈外濤頭振蟄龍<lb/>
　　　貽住山僧<lb/>
罷講巡巖塢無窮得野情臈髙猶伴鹿夏滿不歸城雲<lb/>
朶縁崖發峰隂截水清何須仍洗耳惟看白毫生<lb/>
　　　弔賈島<lb/>
先生問九原謫去為何寃已𦵏離燕骨難招入劎魂旅<lb/>
<pb n="KR4h0117_WYG_089-23a"/>
墳低却草稺子哭勝猿㝠寞如捜句宜邀賀監論<lb/>
　　　憶江西并悼亡友<lb/>
前程奈兵阻悔作豫章分芳草未歸日故人多列墳㠶<lb/>
行出岫雨馬踐過江雲此地一樽酒當時應論文<lb/>
　　　石頭懐古<lb/>
日月岀又沒臺城空白雲雖寛百姓土漸缺六朝墳禾<lb/>
黍是亡國山河歸聖君松聲驟雨足幾寺晚鐘聞<lb/>
　　　贈餘干袁明府<lb/>
<pb n="KR4h0117_WYG_089-23b"/>
一雨西成邑陶家心自清山銜中郭分雲巻下湖程公<lb/>
署聞流水人煙入廢城難忘楚盡處新有越吟生<lb/>
　　　岳陽晩泊<lb/>
輕㠶下闕流便泊此沙洲湖水撼山影夕陽燒野愁白<lb/>
波争起處青嶼或沈浮是際船中望東南幾仞秋<lb/>
　　　南海旅次<lb/>
憶歸休上越王臺歸思臨髙不易裁為客正當無雁處<lb/>
故園誰道有書来城頭早角吹霜盡郭裏殘潮當月迴<lb/>
<pb n="KR4h0117_WYG_089-24a"/>
心似百花閒未得年年争向被春催<lb/>
　　　陪湖南李中丞宴隠溪<lb/>
竹林啼鳥不知秋羅列飛橋水亂流迸散栁絲回玉勒<lb/>
約開蓮葉上蘭舟酒邊舊侣真何遜雲裏新聲是莫愁<lb/>
若值主人嫌晝短應陪秉燭夜深遊<lb/>
　　　别湖上主人<lb/>
門繫釣舟雲滿津借君幽致坐移旬湖村夜呌白蕪雁<lb/>
菱市曉喧深浦人逺水日邊重作雪寒林曉際别生春<lb/>
<pb n="KR4h0117_WYG_089-24b"/>
不辭更住醒還醉太乙東峰歸夢頻<lb/>
　　　崇義里言懐<lb/>
馬蹄京洛岐復此少閒時老積滄洲夢秋乖白閣期<lb/>
　　　僧院松<lb/>
此木韻彌全秋宵學瑟絃空知百餘尺未定幾多年<lb/>
　　　滕王閣春日晩望<lb/>
凌春帝子閣偶眺日移西浪勢平花塢㠶隂上栁堤<lb/>
　　　春草<lb/>
<pb n="KR4h0117_WYG_089-25a"/>
不獨滿池塘夢中佳句香春風有餘力引上古城牆<lb/>
　　　金谷園<lb/>
當年歌舞時不說草離離今朝歌舞盡滿園秋露垂<lb/>
　　　鍾陵寒食日郊外閒遊<lb/>
可憐時節足風情杏子羮香似冷餳無奈春風輪舊火<lb/>
徧教人喚作山櫻<lb/>
　　　已亥嵗<lb/>
澤國江山入戰圖生民何計樂樵蘇慿君莫話封侯事<lb/>
<pb n="KR4h0117_WYG_089-25b"/>
一將功成萬骨枯<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻八十九<lb/>
</p>
<p>
</p>
  </div>
</body>
</text>
</TEI>
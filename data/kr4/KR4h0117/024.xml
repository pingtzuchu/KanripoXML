<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二十四</head> <lb/>
    <p>
<pb n="KR4h0117_WYG_024-1a"/>
欽定四庫全書<lb/>
　石倉歴代詩選巻二十四<lb/>
　　　　　　　　　　　　明　曹學佺　編<lb/>
　初唐十一<lb/>
　　沈佺期<hi>字雲卿内黄人</hi>
　　　有所思<lb/>
君子事行役再空芳嵗期美人曠延佇萬里浮雲思園<lb/>
槿綻紅艷郊桑柔緑滋坐看長夏晩秋月照羅幃<lb/>
<pb n="KR4h0117_WYG_024-1b"/>
　　　臨高臺<lb/>
髙臺臨廣陌車馬紛相續囘首思舊鄉雲山亂心曲逺<lb/>
望河流緩周看原野緑向夕林鳥還憂來飛景促<lb/>
　　　古别離<lb/>
白水東悠悠中有西行舟舟行有返櫂水去無還流奈<lb/>
何生别者戚戚懐遠遊遠遊誰當惜所悲㑹難收自君<lb/>
閴芳躧青陽四五遒皓月掩蘭室光風虚蕙樓相思無<lb/>
明晦長歎累春秋離居乆遲暮高駕何淹留<lb/>
<pb n="KR4h0117_WYG_024-2a"/>
　　　和杜麟臺元志春情<lb/>
嘉樹滿中園氛氲羅秀色不見仙山雲倚琴空太息沈<lb/>
思若在夣緘怨似無憶青春坐南移白日忽西匿蛾眉<lb/>
返青鏡閨中不相識<lb/>
　　　送友人任括州<lb/>
青春浩無際白日乃遲遲胡為賞心客歎邁此芳時甌<lb/>
粤迫兹守京闕從此辭茫茫理雲㠶草草念行期紛吾<lb/>
結逺佩悵餞出河湄太息東流水盈觴難再持<lb/>
<pb n="KR4h0117_WYG_024-2b"/>
　　　餞遠<lb/>
任子狥遐禄結友開舊襟撰酌輟行歎指途勤遠心秋<lb/>
晶澄囘壑霽色肅明林曖然清軒暮浩思非所任<lb/>
　　　自昌樂郡泝流至白石嶺下行入郴州<lb/>
兹山界夷夏天險横寥廓太史漏登探文命限開鑿北<lb/>
流自南瀉羣峰迥衆壑馳波如電騰激石似雷落崖留<lb/>
盤古樹澗蓄神農藥乳竇何淋漓苔蘚更彩錯娟娟潭<lb/>
裏虹渺渺灘邊鶴嵗杪應流火天高雲霧薄金風吹緑<lb/>
<pb n="KR4h0117_WYG_024-3a"/>
梢玉露洗紅籜泝舟始興廨登踐桂陽郭匍匐縁脩坂<lb/>
穹窿曳長䋏礙林阻往來過堰每前却救難不遑飯畢<lb/>
昏無暇泊濯谿寧足懼磴道誰云惡我行湍險多山水<lb/>
皆不若安能獨見聞書此貽京洛<lb/>
　　　過蜀龍門<lb/>
龍門非禹鑿詭怪乃天功西南出巴峽不與衆山同長<lb/>
竇亘五里宛轉復嵌空伏湍喣濳石瀑水生輪風流水<lb/>
無晝夜噴薄龍門中潭河勢不測藻葩垂彩虹我行當<lb/>
<pb n="KR4h0117_WYG_024-3b"/>
季月煙景共春融江闗勤亦甚巘崿意難窮誓將息機<lb/>
事煉藥此山東<lb/>
　　　鳯簫曲<lb/>
八月凉風動高閣千金麗人捲綃幕已憐池上歇芳菲<lb/>
不念君恩生揺落世上榮華如轉蓬朝随阡陌暮雲中<lb/>
飛燕侍寢昭陽殿班姬飲恨長信宫長信宫昭陽殿春<lb/>
來歌舞妾自知秋至榮華君不見昔時嬴女厭世氛學<lb/>
吹鳯簫乗彩雲含情轉睞向蕭史千載紅顔持贈君<lb/>
<pb n="KR4h0117_WYG_024-4a"/>
　　　古歌<lb/>
落葉流風向玉臺夜寒秋思洞房開水晶簾外金波下<lb/>
雲毋窗前銀漢迴玉階隂隂苔蘚色君王履綦難再得<lb/>
璇閨窈窕秋夜長繡户徘徊明月光燕姬綵帳芙蓉色<lb/>
秦女金鑪蘭麝香北斗七星横夜半清歌一曲斷君腸<lb/>
　　　七夕曝衣篇<lb/>
君不見昔日宜春太液邊披香畵閣與天連燈火灼爍<lb/>
九㣲映香氣氛氲百和然此夜星繁河正白人傳織女<lb/>
<pb n="KR4h0117_WYG_024-4b"/>
牽牛客宫中擾擾曝衣樓天上娥娥紅粉席曝衣何許<lb/>
曛半黄宫中綵女提玉箱珠履奔騰上蘭砌金閨宛轉<lb/>
出梅梁綘河裏碧煙上雙花伏兎畵屏風四子盤龍擎<lb/>
斗帳舒羅散縠雲霧開綴玉垂珠星漢迴朝霞散彩羞<lb/>
衣架晚月分光劣鏡臺上有僊人長命綹中看玉女迎<lb/>
歡繡瑇瑁筵中别作春珊瑚窓裏翻成晝椒房金屋寵<lb/>
新流意氣嬌奢不自由漢文宜惜露臺費晉武須焚前<lb/>
殿裘<lb/>
<pb n="KR4h0117_WYG_024-5a"/>
　　　入少宻谿<lb/>
雲峰苔壁遶谿斜江路香風夾㟁花樹宻不言通鳥道<lb/>
鷄鳴始覺有人家人家更在深巖口澗水周流宅前後<lb/>
遊魚瞥瞥雙釣童伐木丁丁一樵叟自言避喧非避秦<lb/>
薜衣耕鑿帝堯人相留且待雞黍熟夕卧深山蘿月春<lb/>
　　　立春日内出剪綵花應制<lb/>
合殿春應早開箱綵預知花迎宸翰發葉待御筵披梅<lb/>
訝香全少桃驚色頓移輕生承剪拂長伴萬年枝<lb/>
<pb n="KR4h0117_WYG_024-5b"/>
　　　晦日滻水應制<lb/>
素滻接宸居青門盛祓除摘蘭喧鳯野浮棗溢龍渠苑<lb/>
蝶飛殊嬾宫鶯囀不疎星移天上入歌舞向儲胥<lb/>
　　　三日梨園侍宴<lb/>
九重馳道出三已禊堂開畵鷁中流動青龍上苑來野<lb/>
花飄御座河柳拂天杯日晚迎祥處笙鏞下帝臺<lb/>
　　　幸梨園亭觀打毬應制<lb/>
今春芳苑遊接武上瓊樓宛轉縈香騎飄颻拂畵毬俯<lb/>
<pb n="KR4h0117_WYG_024-6a"/>
身迎未落迴轡逐傍流秪為看花鳥時時誤失籌<lb/>
　　　仙萼亭初成侍宴應制<lb/>
山中氣色和宸賞第中過輦路披仙掌帷宫拂帝蘿泉<lb/>
臨香澗落峰入翠雲多無異登𤣥圃東南望白河<lb/>
　　　幸白鹿觀應制<lb/>
紫鳯真人府斑龍太上家天流芝葢下山轉桂旗斜聖<lb/>
藻垂寒露仙杯落晚霞惟應問王母桃作幾時花<lb/>
　　　銅雀臺<lb/>
<pb n="KR4h0117_WYG_024-6b"/>
昔年分鼎地今日望陵臺一旦雄圖盡千秋遺令開綺<lb/>
羅君不見歌舞妾空來恩共漳河水東流無重囘<lb/>
　　　長門怨<lb/>
月皎風泠泠長門次掖庭玉階聞墜葉羅幌見飛螢清<lb/>
露凝珠綴流塵下翠屏妾心君未察愁歎劇繁星<lb/>
　　　巫山高<lb/>
神女向高唐巫山下夕陽裵徊作行雨婉孌逐荆王電<lb/>
影江前落雷聲峽外長霽雲無處所臺館曉蒼蒼<lb/>
<pb n="KR4h0117_WYG_024-7a"/>
　　　隴頭水<lb/>
隴山飛落葉隴燕度寒天愁見三秋水分為兩地泉西<lb/>
流入羌郡東下向秦川征客重囘首肝腸空自憐<lb/>
　　　闗山月<lb/>
漢月生遼海曈曨出半暉合昬𤣥莬郡中夜白登圍暈<lb/>
落闗山迥光含霜霰㣲將軍聽曉角戰馬欲南歸<lb/>
　　　折楊柳<lb/>
玉牕朝日映羅帳春風吹拭淚攀楊栁長條踠地垂白<lb/>
<pb n="KR4h0117_WYG_024-7b"/>
花飛歴亂黄鳥度參差妾自肝膓斷傍人那得知<lb/>
　　　梅花落<lb/>
鐵騎幾時迴金閨怨早梅雪寒花已落風暖葉應開夕<lb/>
逐新春管香迎小嵗杯盛時何足貴書裏報輪臺<lb/>
　　　紫騮馬<lb/>
青玉紫騮鞍驕多影屢盤荷君能剪拂躞蹀噴桑乾踠<lb/>
足追奔易長鳴遇賞難摐金一萬里霜露不辭寒<lb/>
　　　被試出塞<lb/>
<pb n="KR4h0117_WYG_024-8a"/>
十年通大漠萬里出長平寒日生戈劒隂雲拂斾旌飢<lb/>
烏啼舊壘疲馬戀空城辛苦臯蘭圵胡塵損漢兵<lb/>
　　　雜詩四首<lb/>
鐵馬三軍去金閨二月還邊愁離上國春夣失陽闗池<lb/>
水瑠璃淨園花玳瑁斑嵗華空自擲愁怨不勝顔<lb/>
落葉驚秋婦高砧促暝機蜘蛛尋月度螢火傍人飛清<lb/>
鏡紅埃入孤燈緑焰微怨啼能至曉獨自懶縫衣<lb/>
妾家臨渭圵春夣著遼西何苦朝鮮郡年年事鼔鼙燕<lb/>
<pb n="KR4h0117_WYG_024-8b"/>
來紅壁語鶯向緑窗啼為許長相憶䦨干玉筯齊<lb/>
聞道黄龍戍頻年不解兵可憐閨裏月長在漢家營少<lb/>
婦今春意良人昨夜情誰能將旗鼔一為取龍城<lb/>
　　　剪綵<lb/>
宫女憐芳樹裁花競早榮寒依刀尺盡春向綺羅生弱<lb/>
蔕盤絲發香蕤結素成纎枝幸不棄長就玉階傾<lb/>
　　　洛州蕭司兵謁兄還赴洛成禮<lb/>
棠棣日光輝高襟應序歸來成鴻雁聚去作鳯凰飛細<lb/>
<pb n="KR4h0117_WYG_024-9a"/>
草承輕傳驚花慘别衣灞亭春有酒岐路惜芳菲<lb/>
　　　餞高唐州詢<lb/>
弱冠相知早中年不見多生涯在王事容鬢各蹉跎良<lb/>
守初分岳嘉聲即潤河還從漢闕下傾耳聽中和<lb/>
　　　樂城白鶴寺<lb/>
碧海開龍藏青雲起雁堂潮聲迎法鼓雨氣濕天香樹<lb/>
接前山暗谿承瀑水凉無言誦居逺清淨得空王<lb/>
　　　遊少林寺<lb/>
<pb n="KR4h0117_WYG_024-9b"/>
長歌遊寳地徙倚對珠林雁塔風霜古龍池嵗月深紺<lb/>
園澄夕霽碧殿下秋隂歸路烟霞晚山蟬處處吟<lb/>
　　　嶽館<lb/>
洞壑仙人館孤峰玉女臺空濛朝氣合窈窕夕陽開流<lb/>
澗含輕雨虚巖應薄雷正逢鸞與鶴歌舞出天來<lb/>
　　　早發平昌島<lb/>
解䌫春風後鳴榔曉漲前陽烏出海樹雲雁下江烟積<lb/>
氣衝長島浮光溢大川不能懐魏闕心賞獨泠然<lb/>
<pb n="KR4h0117_WYG_024-10a"/>
　　　夜宿七盤嶺<lb/>
獨遊千里外高卧七盤西山月臨牀近天河入户低芳<lb/>
春平仲緑青夜子䂓啼浮客空留聽褒城聞曙雞<lb/>
　　　驩州風土不作寒食<lb/>
嶺外無寒食春來不見餳洛中新甲子何日是清明花<lb/>
柳爭朝發軒車滿路迎帝鄉遥可念腸斷報親情<lb/>
　　　驩州南亭夜望<lb/>
昨夜南亭望分明夣洛中室家誰道别兒女案嘗同忽<lb/>
<pb n="KR4h0117_WYG_024-10b"/>
覺猶言是沈思始悟空肝腸餘幾寸拭淚坐春風<lb/>
　　　奉和立春遊苑迎春<lb/>
東郊暫轉迎春仗上苑初飛行慶杯風射蛟氷千片斷<lb/>
氣衝魚鑰九闗開林中覔草纔生蕙殿裏爭花併是梅<lb/>
歌吹銜恩歸路晚棲烏半下鳯城來<lb/>
　　　奉和春初幸太平公主南莊應制<lb/>
主家山第早春歸御輦春遊繞翠㣲買地鋪金曾作埒<lb/>
尋河取石舊支機雲間樹色千花滿竹裏泉聲百道飛<lb/>
<pb n="KR4h0117_WYG_024-11a"/>
自有神仙鳴鳯曲併將歌舞報恩暉<lb/>
　　　奉和春日幸望春宫應制<lb/>
芳郊緑野㪚春晴複道離宫烟霧生楊柳千條花欲綻<lb/>
蒲萄百丈蔓初縈林香酒氣元相入鳥囀歌聲各自成<lb/>
定是風光牽宿醉來晨復得幸昆明<lb/>
　　　侍宴安樂公主新宅應制<lb/>
皇家貴主好神仙别業初開雲漢邊山出盡如鳴鳯嶺<lb/>
池成不讓飲龍川妝樓翠幌教春住舞閣金鋪借日懸<lb/>
<pb n="KR4h0117_WYG_024-11b"/>
敬從乗輿來此地稱觴獻夀樂鈞天<lb/>
　　　興慶池侍宴應制<lb/>
碧水澄潭映遠空紫雲香駕御㣲風漢家城闕疑天上<lb/>
秦地山川似鏡中向浦迴舟萍巳緑分林蔽殿槿初紅<lb/>
古來徒羡横汾賞今日宸遊聖藻雄<lb/>
　　　紅樓院應制<lb/>
紅樓疑見白毫光寺逼宸居福盛唐支遁愛山情謾切<lb/>
曇摩泛海路空長經聲夜息聞天語鑪氣晨飄接御香<lb/>
<pb n="KR4h0117_WYG_024-12a"/>
誰謂此中難可到自憐深院得徊翔<lb/>
　　　古意呈補闕喬知之<lb/>
盧家少婦鬱金堂海燕雙棲玳瑁梁九月寒砧催木葉<lb/>
十年征戍憶遼陽白狼河北音書斷丹鳯城南秋夜長<lb/>
誰為含愁獨不見更教明月照流黄<lb/>
　　　遥同杜員外審言過嶺<lb/>
天長地濶嶺頭分去國離家見白雲洛浦風光何所似<lb/>
崇山瘴癘不堪聞南浮漲海人何處北望衡陽雁幾羣<lb/>
<pb n="KR4h0117_WYG_024-12b"/>
兩地江山萬餘里何時重謁聖明君<lb/>
　　　釣竿篇<lb/>
朝日斂紅烟垂竿向緑川人疑天上坐魚似鏡中懸避<lb/>
檝時驚透猜鈎毎誤牽湍危不理轄潭靜欲留船釣玉<lb/>
君徒尚徵金我未賢為看芳餌下貪得㑹無筌<lb/>
　　　同李舍人冬日集安樂公主山池<lb/>
常聞天女貴家即帝宫連亭挿宜春果山衝太液泉橋<lb/>
低烏鵲夜臺起鳯皇年故事猶如此新圖更可憐紫巖<lb/>
<pb n="KR4h0117_WYG_024-13a"/>
妝閣透青嶂妓樓懸峰奪香鑪巧池偷明鏡圓梅花寒<lb/>
待雪桂葉晚留烟興盡方投轄金聲還復傳<lb/>
　　　酬蘇員外味道夏晩寓直省中見贈<lb/>
並命登仙閣分曹直禮闈大官供宿膳侍史䕶朝衣巻<lb/>
幔天河入開窗月露㣲小池殘暑退高樹早凉歸冠劒<lb/>
無時釋軒車待漏飛明朝題漢柱三署有光輝<lb/>
　　　和韋舍人早朝<lb/>
閶闔連雲起巖廊拂霧開玉珂龍影度珠履雁行來長<lb/>
<pb n="KR4h0117_WYG_024-13b"/>
樂宵鐘盡明光曉奏催一經推舊徳五字擢英才儼若<lb/>
神仙去紛從霄漢迴千春奉休厯分禁喜趨陪<lb/>
　　　九真山淨居寺謁無礙上人<lb/>
大士生天竺分身化日南人中出煩惱山下即伽藍小<lb/>
澗香為刹危峰石作龕候禪青鴿乳窺講白猿參藤愛<lb/>
雲間壁花憐石下潭泉行幽供好林挂浴衣堪弟子哀<lb/>
無識醫王惜未談機疑聞不二蒙昧即朝三欲究因縁<lb/>
理聊寛放棄慙超然虎谿夕雙樹下虚嵐<lb/>
<pb n="KR4h0117_WYG_024-14a"/>
　　　夜遊<lb/>
今夕重門啓遊春得夜芳月華連晝色燈影雜星光南<lb/>
陌青絲騎東隣紅粉妝管絃遥辨曲羅綺暗聞香人擁<lb/>
行歌路車攅鬬舞場經過猶未已鐘鼓出長楊<lb/>
　　　登瀛州南樓寄遠<lb/>
層城起麗譙憑覽出重霄兹地多形勝中天宛寂寥四<lb/>
榮摩鸛鶴百拱厲風飈圵際燕王館東連秦帝橋晴光<lb/>
七郡滿春色兩河遥傲睨非吾土躊躇適逺囂離居欲<lb/>
<pb n="KR4h0117_WYG_024-14b"/>
有贈春草寄長謡<lb/>
　　　塞圵<lb/>
虜障天驕起秦城地脉分栢壇飛五將梅吹動三軍鋒刅<lb/>
奔濤色旌旗焰火文朔風吹汗漫飄鑠灑<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>輼海氣如<lb/>
秋雨邉烽似夏雲二庭無嵗月百戰有功勲形影随魚<lb/>
貫音書在雁羣歸來拜天子凱樂助南薫<lb/>
　　　夏日梁王席送張岐州<lb/>
秦雞常下雍周鳯昔鳴岐此地推雄撫惟良寄在斯家<lb/>
<pb n="KR4h0117_WYG_024-15a"/>
傳七豹貴人擅八龍竒高傳生光彩長林歎别離天人<lb/>
開祖席朝寀候征麾翠帟當郊敞彤幨向野被芃芃秋<lb/>
麥盛苒苒夏條垂奏計何時入台階望羽儀<lb/>
　　　送盧管記僊客圵伐<lb/>
羽檄西圵飛交城日夜圍廟堂盛徵選戎幕生光輝雁<lb/>
行度函谷馬首向金㣲湛湛山川暮蕭蕭凉氣稀餞途<lb/>
余憫黙赴敵子英威今日楊朱淚無將灑鐵衣<lb/>
　　　入鬼門關<lb/>
<pb n="KR4h0117_WYG_024-15b"/>
昔傳瘴江路今到鬼門闗土地無人老流移幾客還自<lb/>
從别京洛頹鬢與衰顔夕宿含沙裏晨行岡路間馬危<lb/>
千仞谷舟險萬重灣問我投何地西南盡百蠻<lb/>
　　　從驩州廨移住山間水亭贈蘇使君<lb/>
遇坎即乗流西南到火洲鬼門因苦夜瘴浦不宜秋嵗<lb/>
貸胷穿老朝飛鼻飲頭死生離骨肉榮辱間朋遊棄置<lb/>
一身在平生萬事休鷹鸇遭誤逐豺虎怯真投憶昨京<lb/>
華子傷今邊地囚願陪鸚鵡樂希並鷓鴣留日月渝鄉<lb/>
<pb n="KR4h0117_WYG_024-16a"/>
思烟花換客愁幸逢蘇伯玉囘借水亭幽山栢張青葢<lb/>
江蕉巻緑油乗間無火宅因放有虚舟適越心當是居<lb/>
夷迹可求古來堯禪舜何必罪驩兠<lb/>
　　　赦到不得歸題江上石<lb/>
家住東京裏身投南海西風烟萬里隔朝夕幾行啼聖<lb/>
主謳歌洽賢臣法令齊忽聞銅柱使走馬報金雞棄市<lb/>
沾皇渥投荒漏紫泥魂疲山鶴路心醉站鳶谿天鑒誅<lb/>
元惡宸慈恤逺黎五方思寄刅萬姓喜然臍自㓜輸丹<lb/>
<pb n="KR4h0117_WYG_024-16b"/>
懇何嘗玷白圭承言竄遐魅雪往間深狴墳壠無由謁<lb/>
京華豈重躋炎方誰謂廣地盡覺天低百卉雜殊怪昆<lb/>
蟲理頼暌閉藏元不蟄揺落反生荑瘧瘴因兹苦窮愁<lb/>
益復迷火雲蒸毒霧陽雨濯隂霓周乗安交阯王恭輯<lb/>
畵題少寛窮涸鮒猶愍觸藩羝配宅隣州廨班苖接野<lb/>
畦山空聞鬬象江靜見遊犀翰墨思諸季裁縫憶老妻<lb/>
小兒應離褓㓜女未攀笄夣蝶翻無定蓍龜詎有倪誰<lb/>
能竟此曲曲盡氣酸嘶<lb/>
<pb n="KR4h0117_WYG_024-17a"/>
　　　度安海入龍編<lb/>
我來交阯郡南與貫胸連四氣分寒少三光置日偏尉<lb/>
佗曾馭國翁仲乆遊泉邑屋遺氓在魚鹽舊産傳越人<lb/>
遥捧翟漢将下看鳶北斗崇山挂南風漲海牽别離頻<lb/>
破月容鬢驟催年昆弟推由命妻孥割付縁夢来魂尚<lb/>
擾愁委疾空纒虚道崩城淚眀心不應天<lb/>
　　　從崇山向越當<hi>并序</hi>
　　按九真圖崇山至越當四十里杉谷起古崇山竹<lb/>
<pb n="KR4h0117_WYG_024-17b"/>
　　谿從道明國來于崇山圵二十五里合水欹缺藤<lb/>
　　竹明昧有三十峰夾水直上千餘仞諸仙窟宅在<lb/>
　　焉<lb/>
朝發崇山下暮坐越當隂西從杉谷度圵上竹谿深竹<lb/>
谿道明水杉谷古崇岑差池將不合繚繞復相尋桂葉<lb/>
藏金嶼藤花閉石林天窗虚的的雲竇下沈沈造化功<lb/>
偏厚真仙跡毎臨豈徒探怪異聊欲緩歸心<lb/>
　　　哭道士劉無得<lb/>
<pb n="KR4h0117_WYG_024-18a"/>
聞有𤣥都客成仙不易祈蓬萊向清淺桃杏欲芳菲縮<lb/>
地黄泉出昇天白日飛少微星夜落高掌露朝晞吐甲<lb/>
龍應出銜符鳥自飛國人思負局天子惜被衣花月留<lb/>
丹洞琴笙下翠微嗟來子桑扈爾獨返于幾<lb/>
　　　夜宴安樂公主宅<lb/>
濯龍門外主家親鳴鳯樓中天上人自有金杯迎甲夜<lb/>
還將綺席代陽春<lb/>
　　　苑中遇雪應制<lb/>
<pb n="KR4h0117_WYG_024-18b"/>
圵闕彤雲掩曙霞東風吹雪舞山家瓊章定少千人和<lb/>
銀樹長芳六出花<lb/>
　　　邙山<lb/>
圵邙山上列墳塋萬古千秋對洛城城中日夕歌鐘起<lb/>
山上惟聞松栢聲<lb/>
　　李乂<hi>本傳云趙州人</hi>
　　　招諭有懐贈同行人<lb/>
遠遊冒艱阻深入勞存諭春去辭國門秋還在邊戍軒<lb/>
<pb n="KR4h0117_WYG_024-19a"/>
車行未返節序催難駐陌上悲轉蓬園中想芳樹蜀山<lb/>
自紛紏岷水恒奔注臨泛多苦懐登攀寡歡趣永夕飛<lb/>
淫雨崇朝蒸毒霧不求綏嶺桃寧美卭鄉蒟白浪行欲<lb/>
靜驄馬何嘗驅願接軺斾塵聫翩東圵鶩<lb/>
　　　春日侍宴芙蓉園應制<lb/>
水殿臨丹籞山樓繞翠微昔遊人託乗今幸帝垂衣澗<lb/>
篠縁峰合巖花逗浦飛朝來江曲地無處不光輝<lb/>
　　　奉和登驪山高頂寓目應制<lb/>
<pb n="KR4h0117_WYG_024-19b"/>
崖巘萬尋懸居高敞御筵行戈疑駐日步輦若登天城<lb/>
闕霧中近闗河雲外連謬陪登弇駕欣奉濟汾篇<lb/>
　　　奉和七夕兩儀殿㑹宴應制<lb/>
桂宫明月夜蘭殿起秋風雲漢彌年阻星筵此夕同倐<lb/>
來疑有處旋去已成空睿作鈞天響魂飛在夣中<lb/>
　　　奉和春日遊苑喜雨應詔<lb/>
僊蹕九成臺香筵萬壽杯一旬初降雨二月早聞雷葉<lb/>
向朝霽宻花含宿潤開幸承天澤豫無使日光催<lb/>
<pb n="KR4h0117_WYG_024-20a"/>
　　　送沙門𢎞景道俊元奘還荆州應制<lb/>
初日承歸㫖秋風起贈言漢珠留道味江璧返真源地<lb/>
出南闗逺天迴圵斗尊寧知一柱觀却啓四禪門<lb/>
　　　次蘇州<lb/>
洛渚問吳潮吳門想洛橋夕烟楊柳㟁春水木蘭橈城<lb/>
邑南樓近星辰圵斗遥無因生羽翼輕舉託還飈<lb/>
　　　高安公主挽歌<lb/>
賔衛儼相依横門啓曙扉靈隂蟾兎缺仙影鳯凰飛一<lb/>
<pb n="KR4h0117_WYG_024-20b"/>
水秋難渡三泉夜不歸况臨青女節瑶草更前萎<lb/>
　　　奉和初春幸太平公主南莊應制<lb/>
平陽館外有仙家沁水園中好物華地出東郊迴日御<lb/>
城臨南斗度雲車風泉韻繞幽林竹雨霰光揺雜樹花<lb/>
巳慶時來千億壽還言日暮九重賒<lb/>
　　　侍宴安樂公主山莊應制<lb/>
金輿玉輦背三條水閣山樓望九霄野外初迷七聖道<lb/>
河邉忽覩二靈橋懸氷滴滴依虬箭清吹泠泠雜鳯簫<lb/>
<pb n="KR4h0117_WYG_024-21a"/>
囘晚平陽歌舞合前谿更轉木蘭橈<lb/>
　　　奉和春日幸望春宫應制<lb/>
東城結宇瞰千尋圵闕迴輿具四臨麗日祥烟承䍐罼<lb/>
輕荑弱草藉衣簪奈商重沓雲巖近河渭縈紆霧壑深<lb/>
謬接鵷鴻陪賞樂還欣魚鳥遂飛沈<lb/>
　　　奉和韋嗣立山莊侍宴應制<lb/>
台階好赤松别業對青峰茅室承三顧花源接九重龍<lb/>
旂縈秀木鳯輦拂疎笻徑狹千官擁谿長萬騎容水塘<lb/>
<pb n="KR4h0117_WYG_024-21b"/>
開禹膳山閣獻堯鍾皇鑒清居遠天文睿奬濃巖泉他<lb/>
日夣漁釣往年逢共榮丞相府偏降逸人封<lb/>
　　李適<hi>字子至萬年人</hi>
　　　答宋十一崖口五渡見贈<lb/>
聞君訪逺山躋險造幽絶眇然青雲境觀竒彌年月登<lb/>
嶺亦泝谿孤舟事沿越崿嶂傳彩翠崕磴互欹缺石林<lb/>
上攅藂金澗下明滅捫壁窺丹井梯苔瞰乳穴忽枉巖<lb/>
中贈對翫未嘗輟殷勤獨往事委曲鍊藥說邀余名山<lb/>
<pb n="KR4h0117_WYG_024-22a"/>
期從爾泛海澨嵗晏秉宿心斯言非徒設<lb/>
　　　遊禁苑幸臨渭亭遇雪應制<lb/>
長樂喜春歸披香愛雪霏花從銀閣度絮繞玉窗飛寫<lb/>
曜銜天藻呈祥拂御衣上林紛可望無處不光輝<lb/>
　　　侍宴安樂公主莊應制<lb/>
平陽金牓鳯凰樓沁水銀河鸚鵡洲綵仗遥臨丹壑裏<lb/>
仙輿暫幸緑亭幽前池錦石蓮花艷後嶺香鑪桂蘂秋<lb/>
貴主稱觴萬年壽還輕漢武濟汾遊<lb/>
<pb n="KR4h0117_WYG_024-22b"/>
　　　侍宴安樂公主新宅應制<lb/>
銀河半倚鳯皇臺玉酒相傳鸚鵡杯若見君平須借問<lb/>
仙槎一去幾時來<lb/>
　　　餞唐永昌赴任東都<lb/>
聞道飛鳬向洛陽翩翩矯翮度文昌因聲寄意三花樹<lb/>
少室巖前幾過香<lb/>
　　宋之問<hi>字延清𢎞農人</hi>
　　　初到陸渾山莊<lb/>
<pb n="KR4h0117_WYG_024-23a"/>
授衣感窮節䇿馬凌伊闗歸齊逸人趣日覺秋琴閒寒<lb/>
露衰圵阜夕陽破東山浩歌歩榛樾棲鳥随我還<lb/>
　　　送趙六貞固<lb/>
目㫁南浦雲心醉東郊柳怨别此何時青芳來已久與<lb/>
君共時物盡此盈樽酒始願今不從春風戀攜手<lb/>
　　　别之望後獨宿藍田山莊<lb/>
鶺鴒有舊曲調苦不成歌自歎兄弟少常嗟離别多爾<lb/>
尋圵京路予卧南山阿泉晚更幽咽雲秋尚嵳峩藥欄<lb/>
<pb n="KR4h0117_WYG_024-23b"/>
聴蟬噪書幌見禽過愁至願甘寢其如鄉夣何<lb/>
　　　雨從箕山來<lb/>
雨從箕山來倐與飄風度晴明西峰日緑縟南谿樹此<lb/>
時客精廬幸蒙真僧顧深入清淨理妙斷往來趣意得<lb/>
兩契如言盡共忘喻觀花寂不動聞鳥懸可悟向夕聞<lb/>
天香淹留不能去<lb/>
　　　初至崖口<lb/>
崖口衆山斷嶔崟聳天壁氣衝落日紅影入春潭碧錦<lb/>
<pb n="KR4h0117_WYG_024-24a"/>
繢織苔蘚丹青畵松石水禽泛容與巖花飛的皪㣲路<lb/>
從此深我來恨于役惆悵情未已羣峰暗將夕<lb/>
　　　自湘源至潭州衡山縣<lb/>
浮湘沿迅湍逗浦凝逺盻漸見江勢濶行嗟水流漫赤<lb/>
㟁雜雲霞緑竹縁谿澗向背羣山轉應接良景晏沓嶂<lb/>
連夜猿平沙覆陽雁紛吾望闕容歸橈速已慣中道方<lb/>
泝洄遲念自兹撰頼欣衡陽美持以蠲憂患<lb/>
　　　入崖口五渡寄李適<lb/>
<pb n="KR4h0117_WYG_024-24b"/>
抱琴登絶壑伐木泝清川路極意謂盡勢迴趣轉綿人<lb/>
遠草木秀山深雲景鮮余負海嶠情自昔㣲尚然彌曠<lb/>
十餘載今來宛仍前未窺仙源極獨進野人船時攀乳<lb/>
竇憩屢薄天窗眠夜絃響松月朝楫弄苔泉因㝠象外<lb/>
理永謝區中縁碧潭可遺老丹砂堪學仙莫使馳光暮<lb/>
空令歸鶴憐<lb/>
　　　洞庭湖<lb/>
地盡天水合朝及洞庭湖初日當中涌莫辨東西隅晶<lb/>
<pb n="KR4h0117_WYG_024-25a"/>
耀目何在瀅熒心欲無靈光晏海若游氣耿天吳張樂<lb/>
軒皇至征苖夏禹徂楚臣悲落葉堯女泣蒼梧野積九<lb/>
江潤山通五嶽圖風恬魚自躍雲夕雁相呼獨此臨泛<lb/>
漾浩將人代殊永言洗氛濁卒嵗為清娛要使功成退<lb/>
徒勞越大夫<lb/>
　　　景龍四年春祠海<lb/>
肅事祠春溟宵齋洗蒙慮雞鳴見日出鷺下驚濤騖地<lb/>
濶八荒近天迥百川澍筵端接空曲目外惟雰霧暖氣<lb/>
<pb n="KR4h0117_WYG_024-25b"/>
物象來周遊晦明互致牲匪𤣥享禋滌期靈煦的的波<lb/>
際禽沄沄島間樹安期今何在方丈蔑尋路仙事與世<lb/>
隔㝠捜徒巳屢<lb/>
　　　温泉莊卧病寄楊七炯<lb/>
多病卧兹嶺寥寥倦幽獨頼有嵩丘山高枕長在目兹<lb/>
山棲靈異朝夜翳雲族是日濛雨晴返景入巖谷羃羃<lb/>
澗畔草青青山下木此意方無窮環顧悵林麓伊洛何<lb/>
悠漫川原信重複夏餘鳥獸蕃秋末禾黍熟秉願守樊<lb/>
<pb n="KR4h0117_WYG_024-26a"/>
圃歸閒欣藝牧惜無載酒人徒把凉泉掬<lb/>
　　　敬荅田徵君<lb/>
家臨清谿水谿水繞盤石緑蘿四面垂裊裊百餘尺風<lb/>
泉度絲管苔蘚鋪茵席傳聞頴陽人霞外潄靈液忽枉<lb/>
巖中翰吟望朝復夕何當遂遠遊物色候逋客<lb/>
　　　自衡陽至韶州謁能禪師<lb/>
謫居竄炎壑孤帆淼不繫别家萬里餘流目三春際猿<lb/>
啼山館曉虹飲江臯霽湘㟁竹泉幽衡峯石閣閉嶺嶂<lb/>
<pb n="KR4h0117_WYG_024-26b"/>
窮攀越風濤極沿濟吾師在衡陽欣此得躬詣洗慮賔<lb/>
空寂焚香結精誓願以有漏軀聿薫無生慧<lb/>
　　　宿雲門寺<lb/>
雲門若邪裏泛鷁路纔通夤縁緑篠㟁遂得青蓮宫天<lb/>
香衆壑滿夜梵前山空漾漾潭際月飀飀杉上風兹焉<lb/>
多嘉遯數子今莫同鳯歸慨處士鹿化聞仙公樵路鄭<lb/>
州圵舉井阿巖東永夜豈云寐曙華忽葱蘢谷鳥囀尚<lb/>
澁源桃驚未紅再來期春暮當造林端窮庻幾蹤謝客<lb/>
<pb n="KR4h0117_WYG_024-27a"/>
開山投剡中<lb/>
　　　春湖古意<lb/>
院梅發向尺園鳥復成曲落日遊南湖果擲顔如玉含<lb/>
情不得語轉盻知所屬惆悵未可歸寧闗須采菉<lb/>
　　　遊陸渾南山自歇馬嶺到楓香林以詩代書答<lb/>
　　　　李舍人適<lb/>
晨登歇馬嶺遥望伏牛山孤出羣峰首熊羆元氣間太<lb/>
和亦崔嵬石扇横閃倐細岑互攢倚浮巘競奔蹙白雲<lb/>
<pb n="KR4h0117_WYG_024-27b"/>
遥入懐青靄近可掬徒尋靈異跡周顧愜心目晨拂鳥<lb/>
路行暮投人烟宿稉稻逺彌秀栗芋秋新熟石髓非一<lb/>
巖藥苖乃萬族間闗踏雲雨繚繞縁水木西見商山芝<lb/>
南到楚鄉竹楚竹幽且深半雜楓香林浩歌青潭曲寄<lb/>
爾桃源心<lb/>
　　　下桂江縣黎壁<lb/>
放溜覿前溆連山分上干江囘雲壁轉天小霧峰攢吼<lb/>
沫跳急浪合流環峻灘欹雜出漩劃繚繞避渦盤舟子<lb/>
<pb n="KR4h0117_WYG_024-28a"/>
怯柱水最云斯路難吾生抱忠信吟嘯自安閒旦别巳<lb/>
千嵗夜愁勞萬端企予見夜月委曲破林巒潭曠竹烟<lb/>
盡洲香橘露圑豈傲夙所好對之與俱歡思君罷琴酌<lb/>
泣此夜漫漫<lb/>
　　　奉使嵩山途經緱嶺<lb/>
侵星發洛城城中歌吹聲畢景至緱嶺嶺上烟霞生草<lb/>
樹饒野意山川多古情大隱徳所薄歸來可退耕<lb/>
　　　郡宅中齋<lb/>
<pb n="KR4h0117_WYG_024-28b"/>
郡宅枕層嶺春湖繞芳甸雲甍出萬家卧覽皆巳徧漁<lb/>
商汗成雨廨邑明若練越俗鏡中行夏祠雲表見兹都<lb/>
信盤鬱英遠常棲眄王子事黄老獨樂恣游衍謝公念<lb/>
蒼生同憂感推薦靈越多秀士運濶無由靣神理翳青<lb/>
山風流滿黄巻揆余謬承奬自昔從纓弁瑶水執仙羈<lb/>
金閨負時選晨趨博望苑夜直明光殿一朝罷臺閣萬<lb/>
里違鄉縣風土足慰心况悦年華變淮廩佇滋實沂歌<lb/>
非所羡訟寢歸四明齡頹親九轉微尚本江海少留豈<lb/>
<pb n="KR4h0117_WYG_024-29a"/>
交戰惟餘後凋色竊比東南箭<lb/>
　　　寒食陸渾别業<lb/>
洛陽城裏花如雪陸渾山中今始發旦别河橋楊柳風<lb/>
夕卧伊川桃李月伊川桃李正芳新寒食山中酒復春<lb/>
野老不知堯舜力酣歌一曲太平人<lb/>
　　　寒食江州滿塘驛<lb/>
去年上巳洛橋邊今年寒食廬山曲遥憐鞏樹花應滿<lb/>
復見吳洲草新緑吳洲春草蘭杜芳感物思歸懐故鄉<lb/>
<pb n="KR4h0117_WYG_024-29b"/>
驛騎明朝發何處猿聲今夜斷君腸<lb/>
　　　至端州驛見杜五審言沈三佺期閻五朝隱王<lb/>
　　　　二無競題壁慨然成詠<lb/>
逐臣北地承嚴譴謂到南中毎相見豈意南中岐路多<lb/>
千山萬水分鄉縣雲揺雨散各翻飛海濶天長音信稀<lb/>
處處山川同瘴癘自憐能得幾人歸<lb/>
　　　明河篇<lb/>
八月凉風天氣晶萬里無雲河漢明昬見南樓清且淺<lb/>
<pb n="KR4h0117_WYG_024-30a"/>
曉落西山縱復横洛陽城闕天中起長河夜夜千門裏<lb/>
複道連甍共蔽虧畫堂瓊戸特相宜雲母帳前初汎濫<lb/>
水精簾外轉逶迤倬彼昭囘如練白復出東城接南陌<lb/>
南陌征人去不歸誰家今夜搗寒衣鴛鴦機上疏螢度<lb/>
烏鵲橋邊一雁飛雁飛螢度愁難歇坐見明河漸微没<lb/>
巳能舒卷任浮雲不惜光輝讓流月明河可望不可親<lb/>
願得乗槎一問津更將織女支機石還訪成都賣卜人<lb/>
　　　初宿淮口<lb/>
<pb n="KR4h0117_WYG_024-30b"/>
孤舟汴河水去國情無巳晚泊投楚鄉明月清淮裏汴<lb/>
河東瀉路窮兹洛陽西顧日増悲夜聞楚歌思欲斷况<lb/>
值淮南水落時<lb/>
　　　桂州三月三日<lb/>
代業京華裏遠投魑魅鄉登高望不極雲海四茫茫伊<lb/>
昔承休盼曾為人所羡兩朝賜顔色二紀陪遊宴昆明<lb/>
御宿侍龍媒伊闕天泉復幾迴西夏黄河水心劒東周<lb/>
清洛羽觴杯苑中落花掃還合河畔垂楊撥不開千春<lb/>
<pb n="KR4h0117_WYG_024-31a"/>
獻壽多行樂栢梁和歌攀睿作賜金分帛奉恩輝風舉<lb/>
雲揺入紫㣲晨趨圵闕鳴珂至夜出南宫把燭歸載筆<lb/>
樹林多嵗月襆被文昌佐吳越越中山海高且深興來<lb/>
無處不登臨永和九年刺海郡暮春三月醉山隂愚謂<lb/>
嬉遊長似昔不言流寓歘成今始安繁華舊風俗悵飲<lb/>
傾城拂江曲主人絲管清且悲客子肝腸斷還續荔浦<lb/>
蘅臯萬里餘洛陽音信絶能踈故園今日應愁思曲水何<lb/>
能更祓除作伴誰憐合浦葉思歸豈食桂江魚不求漢<lb/>
<pb n="KR4h0117_WYG_024-31b"/>
使金囊贈願得佳人錦字書<lb/>
　　　奉和立春日侍宴内出剪綵花應制<lb/>
金閣妝仙杏瓊筵㺯綺梅人間都未識天上忽先開蝶<lb/>
繞香絲住蜂憐艷粉迴今年春色早應為剪刀催<lb/>
　　　春日芙蓉園應制<lb/>
芙蓉秦地沼盧橘漢家園谷轉斜盤徑川迴曲抱原風<lb/>
來花自舞春入鳥能言侍宴瑶池夕歸途騎吹繁<lb/>
　　　夏日仙萼亭應制<lb/>
<pb n="KR4h0117_WYG_024-32a"/>
高嶺逼星河乗輿此日過野含時雨潤山雜夏雲多睿<lb/>
藻光巖穴宸襟洽薜蘿悠然小天下歸路滿笙歌<lb/>
　　　奉和九月九日登慈恩寺浮圖應制<lb/>
鳯刹侵雲半虹旌倚日邊散花多寳塔張樂布金田時<lb/>
菊芳仙醖秋蘭動睿篇香街稍欲晩清蹕扈歸天<lb/>
　　　幸少林寺應制<lb/>
紺宇横天室迴鑾指帝休曙隂迎日盡春氣抱巖流空<lb/>
樂繁行漏香烟薄綵遊玉膏從此泛仙馭接浮丘<lb/>
<pb n="KR4h0117_WYG_024-32b"/>
　　　扈從登封途中作<lb/>
帳殿鬱崔嵬仙遊實壯哉曉雲連幕捲夜火雜星囘谷<lb/>
暗千旗出山鳴萬乗來扈從良可賦終乏掞天材<lb/>
　　　松山嶺<lb/>
翼翼高旌轉鏘鏘鳯輦飛塵銷清蹕路雲濕從臣衣白<lb/>
羽揺丹壑天營逼翠㣲芳聲耀今古四海警宸威<lb/>
　　　緱山廟<lb/>
王子賔仙去飄颻笙鶴飛徒聞滄海變不見白雲歸天<lb/>
<pb n="KR4h0117_WYG_024-33a"/>
路何其逺人間此㑹稀空歌日云暮霜月漸㣲㣲<lb/>
　　　奉和梁王宴龍泓應教<hi>得㣲字</hi>
水府淪幽壑星軺下紫㣲鳥驚司僕馭花落侍臣衣芳<lb/>
樹揺春晚晴雲繞座飛淮王正留客不醉莫言歸<lb/>
　　　壽陽王花燭圖<lb/>
仙媛乗龍日天孫捧雁來可憐桃李樹更繞鳯凰臺燭<lb/>
照香車入花臨寳扇開莫令銀箭曉為盡合歡杯<lb/>
　　　江南曲<lb/>
<pb n="KR4h0117_WYG_024-33b"/>
妾住越城南離居不自堪採花驚曙鳥摘葉餧春蠶懶<lb/>
結茱萸帶愁安玳瑁簪待君消瘦盡日暮碧江潭<lb/>
　　　牛女<lb/>
粉席秋期緩針樓别怨多奔龍争渡月飛鵲亂填河失<lb/>
喜先臨鏡含羞未解羅誰能留夜色來夕倍還梭<lb/>
　　　冬夜寓直麟閣<lb/>
直事披三省重闗秘七門廣庭憐雪淨深屋喜爐温月<lb/>
幌花虚馥風窗竹暗喧東山白雲意兹夕寄琴樽<lb/>
<pb n="KR4h0117_WYG_024-34a"/>
　　　登禪定寺閣<lb/>
梵宇出三天登臨望八川開襟坐霄漢揮手拂雲烟函<lb/>
谷青山外昆明落日邊東京楊柳陌少别巳經年<lb/>
　　　陸渾山莊<lb/>
歸來物外情負杖閲巖耕源水看花入幽林採藥行野<lb/>
人相問姓山鳥自呼名去去獨吾樂無能愧此生<lb/>
　　　藍田山莊<lb/>
宦遊非吏隱心事好幽偏考室先依地為農且用天輞<lb/>
<pb n="KR4h0117_WYG_024-34b"/>
川朝伐木藍水暮澆田獨與秦山老相歡春酒前<lb/>
　　　春日山家<lb/>
今日遊何處春泉洗藥歸悠然紫芝曲晝掩白雲扉魚<lb/>
躍偏尋藻人閒屢採薇丘中無俗事身世兩相違<lb/>
　　　春日宴宋主簿山亭<hi>得寒字</hi>
公主正邀歡林亭春未闌攀巖踐苔易迷路出花難窗<lb/>
覆垂楊暖階侵瀑水寒帝城歸路直留興接鵷鸞<lb/>
　　　秋晚遊普耀寺<lb/>
<pb n="KR4h0117_WYG_024-35a"/>
薄暮曲江頭仁祠暫可留山形無隱霽野色徧呈秋花<lb/>
覆香泉宻藤縁寳樹幽平生厭塵事過此忽悠悠<lb/>
　　　寄天台司馬道士<lb/>
卧來生白髮覽鏡忽成絲遠媿餐霞子童顔且自持舊<lb/>
遊惜疎曠㣲尚日磷緇不寄西山藥何由東海期<lb/>
　　　使徃天平軍馬約與陳子昂新鄉為期及還而<lb/>
　　　　不相遇<lb/>
入衛期之子吁嗟不少留情人去何處淇水日悠悠恒<lb/>
<pb n="KR4h0117_WYG_024-35b"/>
碣青雲斷衡漳白露秋知君心許國不是愛封侯<lb/>
　　　送田道士使蜀投龍<lb/>
風馭忽泠然雲臺路幾千蜀門峯勢斷巴字水形連人<lb/>
隔壺中地龍遊洞裏天贈言迴馭日圖畵彼山川<lb/>
　　　送趙司馬赴蜀州<lb/>
餞子西南望烟綿劒道㣲橋寒金雁落林曙碧雞飛職<lb/>
拜輿方逺仙成履㑹歸定知和氏璧遥掩玉輪輝<lb/>
　　　漢江宴别<lb/>
<pb n="KR4h0117_WYG_024-36a"/>
漢廣不分天舟移杳若仙秋虹映晚日江鶴弄晴烟積<lb/>
水浮冠葢遥風逐管絃嬉遊不可極留恨此山川<lb/>
　　　晩泊湘江<lb/>
五嶺恓惶客三湘顦顇顔況復秋雨霽表裏見衡山路<lb/>
逐鵬南轉心依雁北還惟餘望鄉涙便染竹成斑<lb/>
　　　過蠻洞<lb/>
越嶺千重合蠻谿十里斜竹迷樵子徑萍匝釣人家林<lb/>
暗交楓葉園香覆橘花誰憐在荒外孤賞足雲霞<lb/>
<pb n="KR4h0117_WYG_024-36b"/>
　　　經梧州<lb/>
南國無霜霰連年見物華青林暗換葉紅蘂續開花春<lb/>
去聞山鳥秋來見海槎流芳雖可悅㑹自泣長沙<lb/>
　　　泛鏡湖南谿<lb/>
乗興入幽棲舟行日向低巖花候冬發谷鳥作春啼沓<lb/>
嶂開天小叢篁夾路迷猶聞可憐處更在若耶溪<lb/>
　　　途中寒食<lb/>
馬上逢寒食愁中屬暮春可憐江浦望不見洛陽人止<lb/>
<pb n="KR4h0117_WYG_024-37a"/>
極懐明主南溟作逐臣故園腸斷處日夜柳條新<lb/>
　　　過韶州廣界寺<lb/>
影殿臨丹壑香臺隱翠霞巢飛含象鳥砌蹋雨空花寳<lb/>
鐸揺初霽金池映晚沙莫愁歸路遠門外有三車<lb/>
　　　題大庾嶺圵驛<lb/>
陽月南飛雁傳聞此地迴我行殊未巳何日復歸來江<lb/>
靜潮初落林昬瘴不開明朝望鄉處應見隴頭梅<lb/>
　　　度大庾嶺<lb/>
<pb n="KR4h0117_WYG_024-37b"/>
度嶺方辭國停軺一望家魂隨南翥鳥淚盡圵枝花山<lb/>
雨初含霽江雲欲變霞但令歸有日不敢恨長沙<lb/>
　　　端州别袁侍郎<lb/>
合浦途未極端溪行暫臨淚來空泣臉愁至不知心客<lb/>
醉山月静猿啼江樹深明朝共分手之子愛千金<lb/>
　　　過史正議宅<lb/>
舊交此零落雨泣訪遺塵劒几傳好事池臺傷故人國<lb/>
香蘭已歇里樹橘猶新不見吳中隱空餘江海濵<lb/>
<pb n="KR4h0117_WYG_024-38a"/>
　　　奉和春初幸太平公主南莊應制<lb/>
青門路接鳯凰臺素滻宸遊龍騎來澗草自迎香輦合<lb/>
巖花應侍御筵開文移圵斗成天象酒遞南山作壽杯<lb/>
此日侍臣將石去共歡明主賜金迴<lb/>
　　　嵩山石淙侍讌應制<hi>得幽字</hi>
離宫秘苑勝瀛洲别有仙人洞壑幽巖邊樹色含風冷<lb/>
石上泉聲帶雨秋鳥向歌筵來度曲雲依帳殿結為樓<lb/>
㣲臣昔忝方明御今日還陪八駿遊<lb/>
<pb n="KR4h0117_WYG_024-38b"/>
　　　和趙員外桂陽橋遇佳人<lb/>
江雨朝飛浥細塵陽橋花柳不勝春金鞍白馬來從趙<lb/>
玉靣紅妝本姓秦妬女猶憐鏡中髪侍兒堪感路傍人<lb/>
蕩舟為樂非吾事自歎空閨夣寐頻<lb/>
　　　奉和晦日幸昆明池應制<lb/>
春豫靈池㑹滄波帳殿開舟凌石鯨度槎拂斗牛迴節<lb/>
晦蓂全落春遲柳暗催象溟看浴景燒劫辨沈灰鎬飲<lb/>
周文樂汾歌漢武才不愁明月盡自有夜珠來<lb/>
<pb n="KR4h0117_WYG_024-39a"/>
　　　奉和幸大薦福寺<hi>寺即中宗舊宅</hi>
香刹中天起宸遊滿路輝乗龍太子去駕象法王歸殿<lb/>
餙金人影窓揺玉女扉稍迷新草木遍識舊庭闈水入<lb/>
禪心定雲從寳思飛欲知皇劫遠初拂六銖衣<lb/>
　　　奉和幸三㑹寺應制<hi>傳是倉頡造書臺</hi>
六飛迴玉輦雙樹謁金仙瑞鳥呈書字神龍吐浴泉浄<lb/>
心遥證果睿想獨超禪塔湧香花地山圍日月天梵音<lb/>
迎漏徹空樂倚雲懸今日登仁壽長看法鏡圓<lb/>
<pb n="KR4h0117_WYG_024-39b"/>
　　　薦福寺應制<lb/>
梵筵光聖邸遊豫覧宏規不改靈光殿因開功徳池蓮<lb/>
生新歩葉桂長昔攀枝湧塔庭中見飛樓海上移聞韶<lb/>
三月幸觀象七星危欲識龍歸處朝朝雲氣隨<lb/>
　　　奉和幸神臯亭應制<lb/>
清蹕喧黄道乗輿降紫宸霜戈凝曉日雲管發陽春臺<lb/>
古全疑漢林餘半識秦宴酣詩布澤節改令行仁昔恃<lb/>
山河險今依道徳淳多慚獻嘉頌空累屬車塵<lb/>
<pb n="KR4h0117_WYG_024-40a"/>
　　　奉和幸韋嗣立山莊侍宴應制<lb/>
樞掖調梅暇林園藝槿初入朝榮劒履退食偶琴書地<lb/>
隱東巖室天迴圵斗車旌門臨<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱輦路屬扶疎雲䍐<lb/>
明丹壑霜笳徹紫虚水疑投石處谿似釣璜餘帝澤頒<lb/>
巵酒人歡頌里閭一承黄竹詠長奉白茅居<lb/>
　　　宴安樂公主宅<hi>得空字</hi>
英藩築外館愛主出王宫賔至星槎落仙來月宇空玳<lb/>
梁翻賀燕金埒倚晴虹簫去秦臺裏書開魯壁中短歌<lb/>
<pb n="KR4h0117_WYG_024-40b"/>
能駐日艷舞欲嬌風聞有淹留處山阿滿桂叢<lb/>
　　　春日鄭恊律山亭陪宴餞鄭卿<hi>同用樓字</hi>
潘園枕郊郭愛客坐相求尊酒東城外驂騑南陌頭池<lb/>
平分洛水林缺見嵩丘暗竹侵山徑垂楊拂妓樓彩雲<lb/>
歌處斷遲日舞前留此地何年别蘭房空自幽<lb/>
　　　使過襄陽登鳯林寺閣<lb/>
香閣臨清漢丹梯隱翠㣲林篁天際宻人世谷中違苔<lb/>
石銜仙洞蓮舟泊釣磯山雲浮棟起江雨入庭飛信美<lb/>
<pb n="KR4h0117_WYG_024-41a"/>
雖南國嚴程限圵歸幽尋不可再留歩惜芳菲<lb/>
　　　宋公宅送甯諫議<lb/>
宋公爰創宅庾氏更誅茅間出人三秀平臨楚四郊漢<lb/>
臣來綘節荆牧動金鐃樽溢宜城酒笙裁曲沃匏露荷<lb/>
新變節風柳夕鳴梢一散陽臺雨方隨越鳥巢<lb/>
　　　送楊六望赴金水<lb/>
借問梁山道嶔岑幾萬重遥州刀作路絶壁劒為峰惜<lb/>
别路窮此留歡意不從憂來生白髮時晚愛青松勿以<lb/>
<pb n="KR4h0117_WYG_024-41b"/>
西南遠夷歌寢盛容台階有高位寧復久臨卭<lb/>
　　　下桂江龍目灘<lb/>
停午出灘險輕舟容易前峰攢入雲樹崖噴落江泉巨<lb/>
石潛山怪深篁隱洞仙鳥遊谿寂寂猿嘯嶺娟娟揮袂<lb/>
日凡幾我行途已千暝投蒼梧郡愁枕白雲眠<lb/>
　　　始安秋日<lb/>
桂林風景異秋似洛陽春晚霽江天好分眀愁殺人卷<lb/>
雲山<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>碎石水磷磷世業事黄老妙年孤隱淪歸歟<lb/>
<pb n="KR4h0117_WYG_024-42a"/>
卧滄海何物貴吾身<lb/>
　　　登粤王臺<lb/>
江上粤王臺登高望幾囘南溟天外合圵户日邊開地<lb/>
濕烟常起山晴雨半來冬花採盧橘夏果摘楊梅跡類<lb/>
虞翻枉人非賈誼才歸心不可見白髮重相催<lb/>
　　　早發始興江口至虚氏村作<lb/>
候曉踰閩嶠乗春望越臺宿雲鵬際落殘月蚌中開薜<lb/>
荔揺青氣桄榔翳碧苔桂香多露裛石響細泉囘抱葉<lb/>
<pb n="KR4h0117_WYG_024-42b"/>
𤣥猿嘯銜花翡翠來南中雖可悦圵思日悠哉鬒髮俄<lb/>
成素丹心巳作灰何當首歸路行剪故園萊<lb/>
　　　發藤州<lb/>
朝夕苦遄征孤鴻長自驚泛舟依雁渚投館聴猿鳴石<lb/>
髮縁谿蔓林衣掃地輕雲峰刻不似苔蘚畫難成露裛<lb/>
千花氣泉和萬籟聲攀幽紅處歇躋險緑中行戀切芝<lb/>
蘭砌悲纒松栢塋丹心江北死白髮嶺南生魑魅天邊<lb/>
國窮愁海上城勞歌意無限今日為誰明<lb/>
<pb n="KR4h0117_WYG_024-43a"/>
　　　遊稱心寺<lb/>
釋事懐三隱清襟謁四禪江鳴潮未落林曉日初懸寳<lb/>
葉交香雨金沙吐細泉望諧舟客趣思發海人烟顧櫪<lb/>
仍留馬乗杯乆棄船未憂龜負岳且識鳥耘田理契都<lb/>
無象心㝠不寄筌安期庻可揖天地得齊年<lb/>
　　　遊禹穴迴出若邪<lb/>
禹穴今朝到邪溪此路通著書聞太史鍊藥有仙翁鶴<lb/>
往籠猶掛龍飛劒已空石帆揺海上天鏡落湖中水底<lb/>
<pb n="KR4h0117_WYG_024-43b"/>
寒雲白山邊墜葉紅歸舟何慮晚日暮使樵風<lb/>
　　　靈隱寺<lb/>
鷲嶺鬱岧嶤龍宫鎖寂寥樓觀滄海日門對浙江潮桂<lb/>
子月中落天香雲外飄捫蘿登塔逺刳木取泉遥霜薄<lb/>
花更發氷輕葉互凋夙齡尚遐異捜對滌煩囂待入天<lb/>
台路看余度石橋<lb/>
　　　遊雲門寺<lb/>
維舟探静域作禮事尊經投跡一蕭散為心自杳㝠龕<lb/>
<pb n="KR4h0117_WYG_024-44a"/>
依大禹穴樓倚少㣲星沓嶂圍蘭若迴谿抱竹庭覺花<lb/>
塗砌白甘露洗山青雁塔騫金地虹橋轉翠屏人天宵<lb/>
現景神鬼晝潛形理勝常虚寂縁空自感靈入禪從鴿<lb/>
繞說法有龍聽劫累終期滅塵躬且未寧揺揺不安寐<lb/>
待月詠巖扄<lb/>
　　　早發韶州<lb/>
炎徼行應盡迴瞻鄉路遥珠厓天外郡銅柱海南標日<lb/>
夜清明少春冬霧雨饒身經大火熱顔入瘴江消觸影<lb/>
<pb n="KR4h0117_WYG_024-44b"/>
含沙怒逢人女草揺露濃看莽濕風颶覺船飄直禦魑<lb/>
將魅寧論鴟與鴞虞翻思報國許靖願歸朝緑樹秦京<lb/>
道青雲洛水橋故園長在目魂去不須招<lb/>
　　　早入清遠峽<lb/>
傳聞峽山好旭日棹前沂雨色揺丹嶂泉聲聒翠㣲兩<lb/>
崖天作帶萬壑樹披衣秋菊迎霜序春藤礙日輝翳潭<lb/>
花似織縁嶺竹成圍寂歴環沙浦葱蘢轉石圻露餘江<lb/>
未熱風落嶂初稀猿飲排虚上禽驚掠水飛榜童夷唱<lb/>
<pb n="KR4h0117_WYG_024-45a"/>
合樵女越吟歸良候斯為美邊愁自有違誰言望鄉國<lb/>
流涕失芳菲<lb/>
　　　發端州初入西江<lb/>
問我將何去清晨泝越谿翠㣲懸宿雨丹壑飲晴霓樹<lb/>
影梢雲宻藤隂覆水低潮囘出浦駛洲轉望鄉迷人意<lb/>
長懐北江行日向西破顔看鵲喜拭淚聼猿啼骨肉初<lb/>
分愛親朋忽解攜路遥魂欲斷身辱理能齊疇日三山<lb/>
意于兹萬緒暌金陵有仙館即事尋丹梯<lb/>
<pb n="KR4h0117_WYG_024-45b"/>
　　　渡漢江<lb/>
嶺外音書斷經冬復歴春近鄉情更怯不敢問來人<lb/>
　　　嵩山夜還<lb/>
家住嵩山下好采舊山薇自省遊泉石何曾不夜歸<lb/>
　　　答田徵君<lb/>
出遊杳何處遲囘伊洛間歸寢忽成夢宛在嵩丘山<lb/>
　　　傷曹娘二首<lb/>
鳯飛樓伎絶鸞死鏡臺空獨憐脂粉氣猶著舞衣中<lb/>
<pb n="KR4h0117_WYG_024-46a"/>
河伯憐嬌態馮夷要姝妓寄言遊戲人莫㺯黄河水<lb/>
　　　送杜審言二首<lb/>
卧病人事絶聞君萬里行河橋不相送江樹遠含情<lb/>
别路追孫楚維舟弔屈平可惜龍泉劒流落在豐城<lb/>
　　　苑中遇雪應制<lb/>
紫禁仙輿詰旦來青旂遥倚望春臺不知庭霰今朝落<lb/>
疑是林花昨夜開<lb/>
　　　送司馬道士遊天台<lb/>
<pb n="KR4h0117_WYG_024-46b"/>
羽客笙歌此地違離筵數處白雲飛蓬萊闕下長相憶<lb/>
桐栢山頭去不歸<lb/>
　　　登逍遥樓<lb/>
逍遥樓上望鄉闗緑水泓澄雲霧間圵去衡陽二千里<lb/>
無因雁足繫書還<lb/>
　<lb/>
　<lb/>
　石倉歴代詩選巻二十四<lb/>
</p>
<p>
</p>
  </div>
</body>
</text>
</TEI>
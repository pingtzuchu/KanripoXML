<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉厯代詩選巻一百三十七</head> <lb/>
    <p>
<pb n="KR4h0117_WYG_137-1a"/>
欽定四庫全書<lb/>
　石倉厯代詩選巻一百三十七<lb/>
　　　　　　　　　　　　明　曹學佺　編<lb/>
　宋詩十四<lb/>
　　魏野<lb/>
　　　冬日書事<lb/>
十月天不暖前村到豈能閒聞啄木鳥疑是打門僧壊<lb/>
砌平山雪空堂照瀑氷晩來因出户方始蹔攜藤<lb/>
<pb n="KR4h0117_WYG_137-1b"/>
　　　書友人屋壁<lb/>
達人輕禄位居處傍林泉洗硯魚吞墨烹茶鶴避煙閒<lb/>
惟歌聖代老不恨流年静想閒來者還應我最偏<lb/>
　　　竹珓环<lb/>
誰製破筠根還同一氣分吉凶終在我翻覆謾勞君酒<lb/>
欲祈先酹香因擲更焚吾嘗學丘禱懶把祝云云<lb/>
　　　上知府冦相公<lb/>
文武稟全才何人更可陪有官居鼎鼐無地起樓臺聖<lb/>
<pb n="KR4h0117_WYG_137-2a"/>
主詩方和親王狀始廻鎮臨求二陜調燮輟三台鳳閣<lb/>
頒重去龍旌暫擁來下車三度雨上事數聲雷未暇瞻<lb/>
珪璧先䝉話草萊㡬思趨相府恐懼復徘徊<lb/>
　　　閒居書事<lb/>
無才動聖君養拙住山村臨事知閒貴澄神覺道尊成<lb/>
家書滿屋添口鶴生孫仍喜多時雨經春免灌園<lb/>
　　　述懐<lb/>
東郊魏仲先生計只隨縁任懶自掃地更貧誰怨天有<lb/>
<pb n="KR4h0117_WYG_137-2b"/>
名閒富貴無事小神仙不覺流光速身將半百年<lb/>
　　　春日述懐<lb/>
春暖出茅亭攜笻傍水行易諳馴鹿性難辨鬬鷄情妻<lb/>
喜栽花活兒誇鬬草贏翻嫌我慵拙不解彊謀生<lb/>
　　　暮秋閒望<lb/>
水閣閒登望郊原欲刈禾壊簷巢燕少積雨病蟬多砧<lb/>
隔寒溪𢷬鐘隨曉吹過扁舟何日去江上負煙蓑<lb/>
　　　秋霽草堂閒望<lb/>
<pb n="KR4h0117_WYG_137-3a"/>
草堂髙逈勝危樓時節殘陽向晚秋野色青黄禾半熟<lb/>
雲容黒白雨初收依依永巷聞村笛隠隠長河認客舟<lb/>
正是詩家好風景懶隨前輩却悲愁<lb/>
　　　秋日登樓客次懐張覃進士<lb/>
聞説飄零亦異鄉登樓吟望益悲凉當時欲别言難盡<lb/>
他日相逢語更長蟬噪水村千萬樹鴈過雲岫兩三行<lb/>
明朝策蹇還無定空凭危欄到夕陽<lb/>
　　　早起<lb/>
<pb n="KR4h0117_WYG_137-3b"/>
夜長久待得晨興耽睡童猶喚不譍燒葉爐中無宿火<lb/>
讀書窗下有殘燈臨堦短髮梳和月傍岸衰容洗帶氷<lb/>
應被巢禽相怪訝尋常日午起慵能<lb/>
　　　上王相公<lb/>
聖朝宰相年年出公在中書十二秋西祀東封俱已了<lb/>
好來相伴赤松遊<lb/>
　　　尋隠者不遇<lb/>
尋真誤入蓬萊島香風不動松花老採芝何處未歸來<lb/>
<pb n="KR4h0117_WYG_137-4a"/>
白雲滿地無人掃<lb/>
　　　啄木<lb/>
爪利觜還剛殘陽啄更忙千林蠧如盡一腹餒何妨形<lb/>
小過槐陌聲髙近草堂豈能同燕雀惟解占梁髙<lb/>
　　附种放詩<lb/>
　　　夏日山居<lb/>
隂隂林木静寂寂無人境紅綻紫葳香嵐沈玉膏冷㸔<lb/>
雲時獨坐慎事常中省何客馭風來新篁動疎影<lb/>
<pb n="KR4h0117_WYG_137-4b"/>
　　　諭䝉詩<lb/>
大盈卑百瀆自成浮天潯崇丘下累塊竟為蔽日深王<lb/>
者在謙小夙推堯禹心拜言尊賢仁慎徳弃珠金自滿<lb/>
九族散匪驕百善尋炳兹夏商鑒滅國因誇淫<lb/>
　　　酬陳齋民見寄<lb/>
竹扉常晝掩幽僻置身安自委漁樵分因思出處難周<lb/>
庭方設燎漢將尚封壇莫問漁樵意人寰事萬端<lb/>
　　附曹汝弼詩<lb/>
<pb n="KR4h0117_WYG_137-5a"/>
　　歙之休寧松蘿山人曹處士名汝弼字夢得其先<lb/>
　　青州人南唐時徙歙詩一百五十首傳世曰海寧<lb/>
　　集舒職方雄為序中子屯田郎中炬登第其後<lb/>
　　以進士仕者六人以恩䕃仕數十人贈職方員外<lb/>
　　郎今曹君涇清其九世孫也天禧祥符間髙蹈<lb/>
　　有聲與林和靖魏野潘閬諸詩亦似之<lb/>
　　　中秋月<lb/>
年年相對賞永夜坐吟牀衆望自疑别孤髙非異常園<lb/>
<pb n="KR4h0117_WYG_137-5b"/>
林分浄影臺榭起餘光誰似蟾宫客得攀仙桂香<lb/>
　　　喜友人過隠居<lb/>
忽向新春裏閒過隠士家旋收松上雪來煮雨前茶禽<lb/>
換新歌曲梅粧隔嵗花應慙非遁者難久在煙霞<lb/>
　　　懐寄披雲峰誠上人<lb/>
院髙窮木盛野極静無言險路通巖頂香泉出石根㣲<lb/>
風飄磬韻幽鳥啄苔痕常記相留夜秋堂共聴猿<lb/>
　　　再寄<lb/>
<pb n="KR4h0117_WYG_137-6a"/>
江城從别後聞説在松間度日長扄户終年不下山静<lb/>
為詩所役閒免事相闗應喜雲邉客㝠捜鬂未斑<lb/>
　　　贈披雲峰岳長老<lb/>
禪外掩松扃閒眠度嵗隂雨侵香篆濕苔長屐痕深水<lb/>
在銅缾冷雲歸玉磬沈前山有靈藥時策杖藜尋<lb/>
　　　贈僧<lb/>
一從叨命服乗興入天台院接石橋住門臨瀑布開松<lb/>
間應獨坐雪裏更誰來時復攜藜杖㸔雲上古臺<lb/>
<pb n="KR4h0117_WYG_137-6b"/>
　　附張維詩<lb/>
　　　太守馬太卿㑹六老于南園<lb/>
賢侯美化行南國華髪欣欣奉宴娯政績已聞同水薤<lb/>
恩輝遂喜及桑榆休言身外榮名好但恐人間此㑹無<lb/>
他日定知傳好事丹青寧羡洛中圖<lb/>
　　　庭鶴<lb/>
戢翼盤桓傍小庭不無清夜夢煙汀静翹月色一團素<lb/>
閒啄苔錢數㸃青終日稻梁聊自足滿前鷄鶩漫相形<lb/>
<pb n="KR4h0117_WYG_137-7a"/>
己隨秋意歸詩筆更與幽栖上畫屏<lb/>
　　　玉蝴蝶花<lb/>
雪朶中間蓓蕾齊驟聞尤覺繡工遲品髙多説瓊花似<lb/>
曲妙誰將玉笛吹散舞不休零晩樹團飛無定撼風枝<lb/>
漆園如有須為夢若在藍田種更宜<lb/>
　　　歸燕<lb/>
社燕秋歸何處鄉羣雛齊老稻青黄猶能時暫栖庭樹<lb/>
漸覺稀疎度苑墻已任風庭下簾幙却隨煙艇過瀟湘<lb/>
<pb n="KR4h0117_WYG_137-7b"/>
前村認得安巢所應免差池揀杏梁<lb/>
　　　聞砧<lb/>
遥野空林砧杵聲淺沙栖雁自相鳴西風送響暝色静<lb/>
久客感秋愁思生何處征人移塞帳即時新月落江城<lb/>
不知今夜搗衣曲欲寫秋閨多少情<lb/>
　　　宿後陳庄<lb/>
臘凍初開苕水清煙村逺郭漫吟行灘頭斜日鳬鷖隊<lb/>
枕上西風鼓角聲一棹寒燈隨夜釣滿犂膏雨趂春耕<lb/>
<pb n="KR4h0117_WYG_137-8a"/>
誰言五福仍須富九十年餘樂太平<lb/>
　　　貧女<lb/>
蒿簪掠鬂布裁衣水鑑雖明亦懶窺數畝秋禾滿家食<lb/>
一機官帛㡬梭絲物為貴寶天應與花有秋香春不知<lb/>
多少年來豪族女總教時様畫蛾眉<lb/>
　　　孤帆<lb/>
江心雲破處遥見去帆孤浪濶疑升漢風髙若泛湖依<lb/>
㣲過逺嶼彷彿落平蕪莫問乗舟客利名同一途<lb/>
<pb n="KR4h0117_WYG_137-8b"/>
　　　送丁遜秀才赴舉<lb/>
鵬去天池衆翼隨風雲髙處約先飛青袍賜宴出闗近<lb/>
帶取瓊林春色歸<lb/>
　　　孫覺莘老序云富貴而夀考者人情之所甚慕<lb/>
　　　貧賤而夭短者人情之所甚哀然有得於此者<lb/>
　　　必遺於彼故寧處康强之貧夀考之賤不願多<lb/>
　　　藏而病憂顯榮而夭短也贈尚書刑部侍郎張<lb/>
　　　公諱維呉興人少年學書貧不能卒業去而躬<lb/>
<pb n="KR4h0117_WYG_137-9a"/>
　　　耕以為養善教其子至於有成平居好詩以吟<lb/>
　　　咏自娯浮游閭里上下於溪湖山谷之間遇物<lb/>
　　　發興率能成章不事雕琢之巧采繪之華而雅<lb/>
　　　意自得徜徉閒肆往往與異時處士能詩者為<lb/>
　　　輩盖非無憂於中無求於世其言不能若是也<lb/>
　　　公不出仕而以子封至四品亦可謂貴不治職<lb/>
　　　而受禄養以終其身亦可謂富行年九十有一<lb/>
　　　可謂夀考夫享人情之所甚慕而違其所哀無<lb/>
<pb n="KR4h0117_WYG_137-9b"/>
　　　憂無求而見之吟咏則其自得而無怨懟之辭<lb/>
　　　蕭然而有沈澹之思其然宜哉公卒十八年公<lb/>
　　　子尚書都官郎中先亦致仕家居取公生平所<lb/>
　　　自愛詩十首寫之縑素號十詠圖傳示子孫而<lb/>
　　　以序見屬予既愛侍郎之夀都官之孝為之序<lb/>
　　　而不辭都官字子野盖其年八十有二云<lb/>
　　　周宻齊東野語云宋有兩張先皆字子野其一<lb/>
　　　博州人天聖三年進士歐陽公為作墓誌其一<lb/>
<pb n="KR4h0117_WYG_137-10a"/>
　　　天聖八年進士則呉興人也二人名姓偶同又<lb/>
　　　適同時不可不知也陳振孫詩曰平生聞説張<lb/>
　　　三影十詠誰知有乃翁遐想盛時生恨晩恍如<lb/>
　　　身在畫圖中十詠有宿清江小舍一首破損僅<lb/>
　　　存一句菰葉青青緑荇齊云<lb/>
　<lb/>
　<lb/>
　<lb/>
<pb n="KR4h0117_WYG_137-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻一百三十七<lb/>
</p>
<p>
</p>
  </div>
</body>
</text>
</TEI>
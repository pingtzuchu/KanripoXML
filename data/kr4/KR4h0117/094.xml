<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻九十四</head> <lb/>
    <p>
<pb n="KR4h0117_WYG_094-1a"/>
欽定四庫全書<lb/>
　石倉歴代詩選巻九十四<lb/>
　　　　　　　　　　　　明　曹學佺　編<lb/>
　晩唐二十一<lb/>
　　林寛<hi>侯官人</hi>
　　　送李員外之建州<lb/>
句踐江頭月客星臺畔松為郎久不見出守暫相逢鳥<lb/>
泊牽灘索花空押號鐘逺人思化切休上武夷峰<lb/>
<pb n="KR4h0117_WYG_094-1b"/>
　　　寄省中知巳<lb/>
門掩清曹晩静將烏府隣花開封印早雪下典衣頻怪<lb/>
木風吹閣廢巢時落薪毎憐吾道苦長説向同人<lb/>
　　　陪鄭諴郎中假日省中寓直<lb/>
憲㕔名最重假日許従容牀滿諸司印庭髙五粒松井<lb/>
尋芸吏汲茶拆岳僧封鳥度簾旌暮猶吟隔苑鐘<lb/>
　　　塞上還答友人<lb/>
無端遊絶塞歸鬂已蒼然戎羯圍中過風沙馬上眠草<lb/>
<pb n="KR4h0117_WYG_094-2a"/>
衰頻遇燒耳冷不聞蟬従此甘貧坐休言更到邊<lb/>
　　　哭栖白供奉<lb/>
侍輦才難得三朝有上人琢詩方到骨至死不離貧風<lb/>
帳孤螢入霜階積葉頻夕陽門半掩過此亦無因<lb/>
　　　送人歸日東<lb/>
滄溟西畔望一望一心摧地即同正朔天敎阻往來波<lb/>
翻夜作電鯨吼晝為雷門外人葠逕到時花幾開<lb/>
　　　送昇道静㳟相公分司<lb/>
<pb n="KR4h0117_WYG_094-2b"/>
東風時不遇果見致君難華岳影猶動鵾鵬勢未安星<lb/>
沉闗鎖冷雞唱驛燈殘誰問二賓客閉門嵩洛寒<lb/>
　　　關下早行<lb/>
軋軋推危轍聽雞獨早行風吹宿靄散月照華山明白<lb/>
首東西客黄河晝夜清相逢皆有事惟我是閒情<lb/>
　　　送僧遊太白峰<lb/>
雲深遊太白莫惜徧探竒頂上多靈跡塵中少客知懸<lb/>
崖倚凍瀑飛狖過枯枝出定更何事相逢必有詩<lb/>
<pb n="KR4h0117_WYG_094-3a"/>
　　　送惠補闕<lb/>
詔下搜巖野髙人入舊林長因抗䟽日便作去官心清<lb/>
俸供僧盡滄洲寄跡深東門有歸路徒自棄華簮<lb/>
　　　和周繇校書先輩省中寓直<lb/>
古木重門掩幽深祗欠溪此中真吏隠何必更巖棲名<lb/>
姓鐫幢記經書逐庫題字隨飛蠧缺階與落星齊伴直<lb/>
僧談静侵霜蛩韻低粘塵賀草没剝粉薛禽迷衰蘚牆<lb/>
千堵微陽菊半畦鼓殘鵶去北漏在月沉西毎意終南<lb/>
<pb n="KR4h0117_WYG_094-3b"/>
雪幾登雲閣梯時因搜句次那惜一招攜<lb/>
　　　省試臘後望春宫<lb/>
皇都初度臘鳯輦出深宫髙凭樓臺上遥瞻灞滻中仗<lb/>
凝霜彩白袍映日華紅栁眼方開凍鶯聲漸囀風御溝<lb/>
穿斷靄驪岫照斜空時見宸遊興因觀稼穡功<lb/>
　　　曲江<lb/>
曲江初碧草初青萬轂千蹄匝岸行傾國妖姬雲鬂重<lb/>
薄徒公子雪衫輕瓊鐫狒□遶觥舞金蹙辟邪拏撥鳴<lb/>
<pb n="KR4h0117_WYG_094-4a"/>
栁絮杏花留不得隨風處處逐歌聲<lb/>
　　　華清宫<lb/>
殿角鐘殘立宿鴉朝元歸駕望無涯香泉空浸宫前草<lb/>
未到春時争發花<lb/>
　　　聞雁<lb/>
接影横空背雪飛聲聲寒出玉關遲上陽宫裏三千夢<lb/>
月冷風清聞過時<lb/>
　　周朴<hi>字太朴呉興人流寓閩中</hi>
<pb n="KR4h0117_WYG_094-4b"/>
　　　贈雙峰山和尚<lb/>
峩峩雙髻山瀑布㵼雲間塵世自凝水禪門長去關茯<lb/>
神松不異藏寶石俱閒向此師清業如何方可攀<lb/>
　　　送梁道士<lb/>
舊居桐柏觀歸去愛安閒倒樹造新屋化人修古壇晩<lb/>
花霜後落山雨夜深寒應有同溪客相尋學鍊丹<lb/>
　　　邊思<lb/>
年髙來逺思白首罷干戎夜色薊門火秋聲邊塞風磧<lb/>
<pb n="KR4h0117_WYG_094-5a"/>
浮悲馬老月滿引新弓百戰山陰去惟添上將雄<lb/>
　　　福州東禪寺<lb/>
甌閩在郊外師院號東禪物得居來正人經論後賢瓟<lb/>
槽栁塞馬葢地月氐綖鸛鵲尚巢頂惟堪舉世傳<lb/>
　　　宿玉泉寺<lb/>
野寺度殘夏空房欲暮時夜聽猿不睡秋思客先知竹<lb/>
迥烟生薄山髙月上遲又登塵路去難與老僧期<lb/>
　　　寄處士方干<lb/>
<pb n="KR4h0117_WYG_094-5b"/>
桐廬江水寒終日對柴闗因想别離處不知多少山釣<lb/>
舟春岸泊庭樹晩鶯還即便成棲隠松枝隔俗顔<lb/>
　　　次梧州却寄永州使君<lb/>
隨風身不定今夜在蒼梧客淚有時有猿聲無處無潮<lb/>
添瘴海濶烟拂粤山孤却憶零陵住吟詩半玉壺<lb/>
　　　秋夜不寐寄崔温進士<lb/>
愁多難得寐展轉讀書牀不是旅人病豈知秋夜長歸<lb/>
鄉憑逺夢無夢更思鄉枕上移牕月分明是淚光<lb/>
<pb n="KR4h0117_WYG_094-6a"/>
　　　春日途中寄巴南崔使君<lb/>
旅人遊汲汲春氣又融融農事蛙聲裏歸程草色中獨<lb/>
慚出糓雨未變暖天風子玉和予去應憐恨不窮<lb/>
　　　董嶺水<lb/>
湖州安吉縣門與白雲齊禹力不到處河聲流向西去<lb/>
衙山色逺近水月光低中有髙人在沙中曳杖藜<lb/>
　　　昇山寺<lb/>
昇山往昔道飛來此是神功不可猜氣色雖然離禹穴<lb/>
<pb n="KR4h0117_WYG_094-6b"/>
峰巒猶自接天台嵓邊古樹泉衝落頂上浮雲日照開<lb/>
南望閩城塵世界千秋萬古捲塵埃<lb/>
　　　登福州南澗寺<lb/>
萬里重山繞福州南横一道見溪流天邊飛鳥東西没<lb/>
塵裏行人早晩休曉日青山當大海連雲古塹對髙樓<lb/>
那堪望斷他鄉目只此蕭條自白頭<lb/>
　　　春日秦國懐古<lb/>
荒郊一望欲銷魂徑木縈紆傍逺村牛馬放多春草盡<lb/>
<pb n="KR4h0117_WYG_094-7a"/>
原田耕破古碑存雲和積雪蒼山晩烟伴殘陽綠樹昏<lb/>
數里黄沙行客路不堪回首思秦原<lb/>
　　　春日遊北園寄韓侍郎<lb/>
灼灼春園晩色分露珠千㸃暎寒雲多情舞蝶穿花去<lb/>
解語流鶯隔水聞冷酒杯中宜泛灔暖風林下自氛氲<lb/>
仙桃不肯全開折應借餘芳待使君<lb/>
　　　塞上曲<lb/>
一隊風來一隊沙有人行處没人家黄河九曲冰先合<lb/>
<pb n="KR4h0117_WYG_094-7b"/>
紫塞三春不見花<lb/>
　　　塞下曲<lb/>
石國邊人向磧東愛吹横笛引秋風夜來雲雨皆飛盡<lb/>
月照平沙萬里空<lb/>
　　　詠猿<lb/>
生在巫山更向西不知何事到巴溪中宵為憶秋雲伴<lb/>
遥隔朱門向月啼<lb/>
　　　弔李羣玉<lb/>
<pb n="KR4h0117_WYG_094-8a"/>
羣玉才名冠李唐投詩換得校書郎冷魂散魄知何處<lb/>
空有幽蘭隔岸香<lb/>
　　薛逢<hi>字陶臣河東人</hi>
　　　靈臺家兄古鏡歌<lb/>
一尺圓潭深黒色篆文如絲人不識耕夫云住赫連城<lb/>
赫連城下親耕得鏡上磨瑩一月餘日中漸見菱花舒<lb/>
金膏洗拭鉎澀盡黑雲吐出新蟾蜍人言此是千年物<lb/>
百鬼聞之形暗慄玉匣曽經龍照來豈宜更鑒農夫質<lb/>
<pb n="KR4h0117_WYG_094-8b"/>
有時霹靂半夜驚窻中飛電如晦㝠盤龍鱗帳玉匣溢<lb/>
牙爪觸風時有聲耕夫不解珍靈異翻懼赫連神作祟<lb/>
十千賣與靈臺兄百丈靈湫坐中至溢匣水色如玉傾<lb/>
兒童不敢窺泓澄寒光照人近不得坐愁雷電湫中生<lb/>
吾兄吾兄須愛惜將來慎勿虚抛擲興雲致雨㑹有時<lb/>
莫遣紅妝穢靈迹<lb/>
　　　君不見<lb/>
君不見馬侍中氣吞河朔稱英雄君不見韋太尉二十<lb/>
<pb n="KR4h0117_WYG_094-9a"/>
年前鎮蜀地一朝冥漠歸下泉功業聲名兩憔悴奉誠<lb/>
園裏蒿棘生長興街南沙路平當時帶礪在何處今日<lb/>
子孫無地耕或聞羈旅甘常調簿尉交參各天表清明<lb/>
縦便天使來一把紙錢風樹杪碑文半缺碑堂摧祁連<lb/>
塜象狐兔開野花似雪落何處棠棃樹下香風來馬侍<lb/>
中韋太尉盛去衰來片時事人生倐忽一夢中何必深<lb/>
根固權位<lb/>
　　　老去歎<lb/>
<pb n="KR4h0117_WYG_094-9b"/>
惆悵人生不滿百一事無成頭雪白廻看幼男與老妻<lb/>
俱是途中送行客匣中舊鏡照膽明昔曾見我髭未生<lb/>
朝巾暮櫛不自省老皮皴縐文縦横老去也争奈何敲<lb/>
酒盞唱短歌短歌未竟日己没月映西南庭樹柯<lb/>
　　　追昔行<lb/>
朝光如飛猶尚可暮更如箭不容卧犍為穿城更漏頻<lb/>
一一皆従枕邊過一夕凡幾更一更凡幾聲青春枉向<lb/>
鏡中老白髮虚従愁裏生曽窺帝里東隣女自比桃花<lb/>
<pb n="KR4h0117_WYG_094-10a"/>
鏡中許一朝嫁得征戍兒荷戈千里防秋去去時只作<lb/>
旦暮期别後死生俱不知風驚粉色入蟬鬂愁送鏡花<lb/>
潛墮枝前年因出長安陌見一女人頭雪白日中扶杖<lb/>
憩樹陰髣髴形容認相識向余吁嗟還獨語曾與君家<lb/>
隣舎住當時妾嫁與征人幾向牆頭誚夫主花開葉落<lb/>
何推遷屈指數當三十年頭眉薤葉同枯葉琴上朱綺<lb/>
成斷絃嫁時寶鏡依然在鵲影菱花滿光彩夢裏長嗟<lb/>
離别多愁中不覺容顔改歎息人生能幾何喜君顔貌<lb/>
<pb n="KR4h0117_WYG_094-10b"/>
未蹉跎因君下馬重相顧請奏青門腸斷歌<lb/>
　　　醉春風<lb/>
去年春似今年春依舊野花愁殺人犍為縣裏古城上<lb/>
開是好花飛是塵戲蝶狂蜂相往返一枝花上聲千萬<lb/>
時節先従暖處開北枝未發南枝晩江城太守鬚髯蒼<lb/>
忽然置酒開華堂歌兒舞女亦隨後暫醉始知天地長<lb/>
頃年曾作東周掾同舎尋春屢開宴斗門亭上栁如絲<lb/>
洛水橋邊月如練洛陽風俗不禁街騎馬夜歸香滿懐<lb/>
<pb n="KR4h0117_WYG_094-11a"/>
坐客争吟碧雲句美人醉贈珊瑚釵日往月來何草草<lb/>
今年又較三年老槽中駿馬不能騎惆悵落花開滿道<lb/>
為報時人知不知看花對酒定無疑君看野外孤墳下<lb/>
石羊石馬家是誰<lb/>
　　　夏夜宴明月湖<lb/>
夏夜宴南湖琴觴興不孤月揺天上桂星汎浦中珠助<lb/>
照螢隨舫添盤笋迸厨聖恩思静黙堪守谷中愚<lb/>
　　　大水<lb/>
<pb n="KR4h0117_WYG_094-11b"/>
暴雨逐驚雷従風忽驟來浪驅三島至江淅二儀開勢<lb/>
恐圓樞折聲疑厚軸摧㝠心問元化天眼幾時開<lb/>
　　　北亭醉後敘舊贈東川陳書記<lb/>
二十年前事盡空半隨波浪半隨風謀身喜斷韓雞尾<lb/>
辱命羞攜楚鶴籠符竹謬分錦水外妻孥猶隔散闗東<lb/>
臨岐莫怪朱絃絶曾是君家入㸑桐<lb/>
　　　送司徒相公赴闕<lb/>
丞相銜恩赴闕時錦城寒菊始離披龍媒舊識朝天路<lb/>
<pb n="KR4h0117_WYG_094-12a"/>
雞樹長虚八夢枝十載殿庭連步武兩來庸蜀撫疲羸<lb/>
莫愁中土無人識自有英明聖主知<lb/>
　　　送靈州田尚書<lb/>
陰風獵獵滿旗竿白草颼颼劒㦸攢九姓羌渾隨漢節<lb/>
六州畨落跨戎鞍霜中入塞琱弓硬月下翻營玉帳寒<lb/>
今日路傍誰不指穰苴門户慣登壇<lb/>
　　　座中走筆送前蕭使君<lb/>
笙歌慘慘咽離筵槐栁陰陰五月天未學蘇秦歸佩印<lb/>
<pb n="KR4h0117_WYG_094-12b"/>
却思平子賦歸田芙蓉欲綻溪邊蕊楊栁初迷渡口烟<lb/>
自笑無成今老大送君垂淚郭門前<lb/>
　　　重送徐州李従事商隠<lb/>
晩乗征騎帶犀渠醉别都門慘袂初蓮府望髙秦御史<lb/>
栁宫官重漢尚書斬蛇澤畔人烟曉戲馬臺前樹影疎<lb/>
尺組掛身何用説古來名利盡丘墟<lb/>
　　　題白馬驛<lb/>
晩麥芒乾風似秋旅人方作蜀門遊家林漸隔梁山逺<lb/>
<pb n="KR4h0117_WYG_094-13a"/>
客路長依漢水流滿壁存亡俱幻夢百年榮辱不堪愁<lb/>
胸中憤氣文難遣强指豐碑哭武侯<lb/>
　　　詠栁<lb/>
弱植驚風急自傷暮來翻遣思悠揚曾飄紫陌隨髙下<lb/>
敢拂朱欄競短長縈砌乍飛還乍舞撲池如雪又如霜<lb/>
莫令岐路頻攀折漸擬垂陰到畫堂<lb/>
　　　芙蓉溪送前資州裴使君歸京寜拜户部裴侍<lb/>
　　　　郎<lb/>
<pb n="KR4h0117_WYG_094-13b"/>
桑柘林枯<graphic n="KR1593" url="https://raw.githubusercontent.com/kanripo/KR-Gaiji/master/images/KR1593.png" mimeType="image/png"/>麥乾欲分離袂百憂攢臨溪莫話前途逺<lb/>
舉酒須歌後㑹難薄宦未甘霜鬂改夾衣猶耐水風寒<lb/>
遥知阮巷歸寜日幾院兒童候馬看<lb/>
　　　宣政殿前陪位觀冊憲宗皇帝徽號<lb/>
樓頭鐘鼓遞相催曙色當衙曉仗開孔雀扇分香案出<lb/>
衮龍衣動冊函來金泥照耀傳中㫖玉節従容引上台<lb/>
盛禮永尊徽號畢聖慈南面不勝哀<lb/>
　　　元日樓前觀仗二首<lb/>
<pb n="KR4h0117_WYG_094-14a"/>
千門曙色鏁寒梅五夜疎鐘曉箭催寶馬占堤朝闕去<lb/>
香車争路進名來天臨玉几班初合日照金雞仗欲廻<lb/>
更傍紫㣲瞻北斗上林佳氣滿樓臺<lb/>
　　　其二<lb/>
曈曈初日照樓臺漠漠祥雲雉扇開星駐冕旒三殿曉<lb/>
雲翻珠翠六宫來山呼聖壽烟霞動風轉金章鳥獸廻<lb/>
欲識普恩無逺近萬方歡忭一聲雷<lb/>
　　　醉間聞甘州曲<lb/>
<pb n="KR4h0117_WYG_094-14b"/>
老聽笙歌亦解愁醉中因遣合甘州行追赤嶺千山外<lb/>
坐想黄河一曲流日暮豈堪征婦<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>路傍能結旅人愁<lb/>
左綿刺史心先死淚滿朱絃催白頭<lb/>
　　　醉中看花因思去嵗之任<lb/>
去嵗乗軺出上京軍機旦暮促前程狂花野草途中恨<lb/>
春月秋風劒外情愁見瘴烟遮路色厭聞溪水下灘聲<lb/>
不辭醉伴諸年少羞對紅妝白髮生<lb/>
　　　長安春日<lb/>
<pb n="KR4h0117_WYG_094-15a"/>
窮途日日困泥沙上苑年年好物華荆棘不當車馬道<lb/>
管絃長奏綺羅家王孫草上悠揚蝶少女風前爛熳花<lb/>
懶出任従遊子笑入門還是舊生涯<lb/>
　　　宫詞<lb/>
十二樓中盡曉妝望仙樓上望君王鎖銜金獸連環冷<lb/>
水滴銅龍晝漏長雲髻罷梳還對鏡羅衣欲換更添香<lb/>
遥窺正殿簾開處袍袴宫人掃御牀<lb/>
　　　漢武宫詞<lb/>
<pb n="KR4h0117_WYG_094-15b"/>
漢武清齋夜築壇自斟明水醮仙官殿前玉女移香案<lb/>
雲際金人捧露盤綘節幾時還駐鶴碧桃何處更驂鸞<lb/>
茂陵烟雨埋弓劒石馬無聲蔓草寒<lb/>
　　　韋壽博書齋<lb/>
𤣥晏先生已白頭不隨鵷鷺狎羣鷗元卿謝免開三逕<lb/>
平仲朝歸卧一裘醉後獨知殷甲子病來猶作晉春秋<lb/>
塵纓未濯今如此野水無情處處流<lb/>
　　　潼闗河亭<lb/>
<pb n="KR4h0117_WYG_094-16a"/>
重岡如抱嶽如蹲屈曲秦川勢自尊天地併功開帝宅<lb/>
山河相凑束龍門櫓聲嘔軋中流渡栁色㣲茫逺岸村<lb/>
滿眼波濤終古事年來惆悵與誰論<lb/>
　　　送衢州崔員外<lb/>
笑分銅虎别京師嶺下山川想到時紅樹暗藏殷浩宅<lb/>
緣蘿深覆偃王祠風茅向暖抽書帶露竹迎風舞釣絲<lb/>
休指巖西數歸日知君已負白雲期<lb/>
　　　潼關驛亭<lb/>
<pb n="KR4h0117_WYG_094-16b"/>
河上闗門日日開古今名利旋堪哀終軍壯節埋黄土<lb/>
楊震豐碑翳綠苔寸祿應知霑有分一官常懼處非才<lb/>
猶驚往嵗同袍者尚逐江東計吏來<lb/>
　　　五峰隠者<lb/>
烟霞壁立水溶溶路轉崖回旦暮中鸂鶒畏人沉澗月<lb/>
山羊投石掛巖松髙齋既許陪雲宿晩稻何妨為客舂<lb/>
今日見君嘉遯處悔將名利役疎慵<lb/>
　　　上吏部崔相公<lb/>
<pb n="KR4h0117_WYG_094-17a"/>
龍門曾共戰驚瀾雷電浮雲出濬湍紫府有名同羽化<lb/>
碧霄無路却泥蟠公車未結王生襪客路虚彈貢禹冠<lb/>
今日鑪錘任真宰暫回風水不應難<lb/>
　　　送劉郎中牧杭州<lb/>
一州横制浙江灣臺榭參差積翠間樓下潮廻滄海浪<lb/>
枕邊雲起剡溪山吳江水色連堤濶越俗舂聲隔岸還<lb/>
聖代牧人無逺近好將能事濟清閒<lb/>
　　　貧女吟<lb/>
<pb n="KR4h0117_WYG_094-17b"/>
殘妝滿面淚闌干幾許幽情欲話難雲髻懶梳愁折鳯<lb/>
翠娥羞照恐驚鸞南郊送女初鳴珮北里迎妻已夢蘭<lb/>
惟有深閨顦顇質年年長凭繡牀看<lb/>
　　　夜宴觀妓<lb/>
燈火熒煌醉客豪捲簾羅綺艶仙桃纎腰帕束金蟬斷<lb/>
鬢髮宜簮白燕髙愁傍翠娥深八字笑廻丹臉利雙刀<lb/>
無因得薦陽臺夢願拂餘香到縕袍<lb/>
　　　元日田家<lb/>
<pb n="KR4h0117_WYG_094-18a"/>
南村晴雪北村梅樹裏茅簷曉盡開蠻榼出門兒婦去<lb/>
鳥飛迎路女郎來相逢況祝新正壽對舉那愁暮景催<lb/>
長笑士林因管别一官輕是十年回<lb/>
　　　涼州詞三首<lb/>
千里東歸客無心憶舊遊掛帆過白水髙枕到青州<lb/>
君住孤山下烟深夜逕長轅門渡緑水遊苑繞垂楊<lb/>
樹發花如錦鶯啼栁若絲更遊歡宴地愁見别離時<lb/>
　　　題黄花驛<lb/>
<pb n="KR4h0117_WYG_094-18b"/>
孤戍迢迢蜀路長鳥鳴山館客思鄉更看絶頂烟霞外<lb/>
數樹巖花照夕陽<lb/>
　　　涼州詞<lb/>
昨夜蕃軍報國讐沙州都䕶破涼州黄河九曲今歸漢<lb/>
塞外縦横戰血流<lb/>
　　　俠少年<lb/>
緑眼胡鷹踏錦韝五花驄馬白貂裘往來三市無人識<lb/>
倒把金鞭上酒樓<lb/>
<pb n="KR4h0117_WYG_094-19a"/>
　　　聽曹剛彈琵琶<lb/>
禁曲新翻下玉都四絃掁觸五音殊不知天上彈多少<lb/>
金鳯街花尾半無<lb/>
　　　定山寺<lb/>
十里松蘿映碧苔一川晴色鏡中開遥聞上界翻經處<lb/>
片片香雲出洞來<lb/>
　<lb/>
　<lb/>
<pb n="KR4h0117_WYG_094-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻九十四<lb/>
</p>
<p>
</p>
  </div>
</body>
</text>
</TEI>
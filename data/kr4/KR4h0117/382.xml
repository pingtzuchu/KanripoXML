<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百八十二</head> <lb/>
    <p>
<pb n="KR4h0117_WYG_382-1a"/>
欽定四庫全書<lb/>
　石倉歴代詩選巻三百八十二<lb/>
　　　　　　　　　　　　明　曹學佺　編<lb/>
　明詩次集十六<lb/>
　　張和<lb/>
　　　登泰山<lb/>
昔聞泰山高今上拱北臺剛飈振六合曠望無塵埃日<lb/>
觀一峯立天門兩崖開瀑流注空谷響轉萬壑雷似聆<lb/>
<pb n="KR4h0117_WYG_382-1b"/>
笙鶴音縹緲雲中來羽節分上下長煙共徘徊飈車杳<lb/>
難接自愧非仙才<lb/>
　　　送劉文羽赴京<lb/>
臨歧一杯酒為君歌逺遊人生若流萍聚散焉能謀落<lb/>
日照大江長風吹去舟江花與江水離恨同悠悠<lb/>
　　　期友人金河橋上納涼不遇<lb/>
涼月鑑廣津微風集高樹翻翻棲鳥驚杳杳流螢度蕭<lb/>
條旅邸懐悵望橋東路何事致愆期無言獨歸去<lb/>
<pb n="KR4h0117_WYG_382-2a"/>
　　　夜宴曲<lb/>
銅盤絳蠟流晴虹蜀絲步障圍香風瑤釵寳髻光玲瓏<lb/>
紅身按控白紵舞仙袂翩翩欲輕舉驚鴻翻雲雛鳯語<lb/>
水晶簾箔搖寒星金鴨腦麝流芳馨蘭芽玉茁春娉婷<lb/>
鈿簧悠悠歌宛宛鯨吸流霞恨杯淺曲闌露寒斜月轉<lb/>
　　　儀真别越客<lb/>
落日照芳草長風吹斷雲滄洲送歸客逺道惜離羣樽<lb/>
酒何年共江㠶此路分篷開獨回首鳴雁不堪聞<lb/>
<pb n="KR4h0117_WYG_382-2b"/>
　　　題江湖勝覽卷贈李彦暉<lb/>
萬里一孤舟常年事勝遊星河三峽夜煙樹五湖秋跡<lb/>
擬𤣥真子名齊博望侯翻憐蓬蓽士白首卧林丘<lb/>
　　　蘭陵秋夕<lb/>
碧樹鳴秋葉芳塘歛夕波漏長稀箭刻樓逈逼星河候<lb/>
雁迎霜早啼螿傍月多懐人不能寐彈鋏起商歌<lb/>
　　　過桐君山<lb/>
雲斷山疑合川迴路忽分秋聲兩岸葉曉色萬峯雲旅<lb/>
<pb n="KR4h0117_WYG_382-3a"/>
雁衝㠶度寒蟬隔水聞嚴陵遺跡在我欲問桐君<lb/>
　　　送行人劉諭使滿刺加<lb/>
華髮漸盈頭誰憐萬里遊佩辭天闕曉㠶挂海門秋積<lb/>
水浮仙嶼寒星伴使舟歸來宣博望凖擬是封侯<lb/>
　　　度嶺<lb/>
疊陂盤盤上溪流曲曲通馬嘶青嶂外人度碧霄中積<lb/>
石奔狂獸飛梁卧斷虹驅馳奉明詔焉敢惜微躬<lb/>
　　　雙溪晚行<lb/>
<pb n="KR4h0117_WYG_382-3b"/>
落日雙溪暝南風一舸輕水螢飛不定沙鳥宿還驚捲<lb/>
幔灘聲逺披襟露氣清千峯互迴合何處望神京<lb/>
　　　遊方山<lb/>
目覩山中勝神遊物外天一塵飛不到千嶂逈相連磴<lb/>
道盤危壁禪宫近瀑泉馬嘶紅樹裏人度白雲邊洞穴<lb/>
龍吟水香臺鶴舞煙竹深纔辨路松偃不知年閬苑飇<lb/>
難馭滄溟石可鞭經過暫成趣何必問神仙<lb/>
　　　泰山絶頂作<lb/>
<pb n="KR4h0117_WYG_382-4a"/>
俯視羣山小方知岱嶽尊峯高礙星斗勢逺壓乾坤疊<lb/>
嶂紛開闔浮嵐互吐吞彤霞横御帳碧落近天門絶壁<lb/>
唐銘在穹碑漢刻昬石屏當道擁雷瀑下雲翻禋祀時<lb/>
方啓明堂跡尚存登封七十二我欲問軒轅<lb/>
　　　過賈誼宅<lb/>
少年流落到湘濆當世何人更惜君身類楚囚非達者<lb/>
書陳漢室但遺文空林落葉分秋靄廢井寒蕪映夕曛<lb/>
欲弔忠魂無覓處嶺猿回首不堪聞<lb/>
<pb n="KR4h0117_WYG_382-4b"/>
　　　賦得柳送人<lb/>
暖風披拂暫葳蕤色映鵞黄淡落暉煬帝宫前春漠漠<lb/>
闔閭城外晚依依青驄每綰長條繫紫燕遙衝落絮飛<lb/>
有客河橋待分袂一枝遙贈惜相違<lb/>
　　　與朱千户夜話<lb/>
客裏相逢感慨深劒歌時復動悲吟清樽坐對三更月<lb/>
紫塞遙馳萬里心瀚海地荒龍駕逺交河風急雁書沈<lb/>
微臣愧乏安邊策比望氷天淚滿襟<lb/>
<pb n="KR4h0117_WYG_382-5a"/>
　　　南山清隠為宣城湛銓作<lb/>
遁跡甘從鹿豕羣南山深處隔囂氛屋前流水連青嶂<lb/>
階下寒松䕶白雲栗里自篘元亮酒草堂寜辱穉圭文<lb/>
紛紛車馬塵中客高節能無愧隠君<lb/>
　　　早朝<lb/>
白玉欄干近綺䟽絳羅宫燭映金鋪仙韶未作班初定<lb/>
試聽雞人第一呼<lb/>
　　沈彬<hi>字原質吳興武康人正統壬戌進士刑部山西司郎中公作文典瞻清淳未嘗輕自表著</hi>
<pb n="KR4h0117_WYG_382-5b"/>
　　　<hi>病免閉門卻掃優游自如口不談世事所撰有蘭軒集是時聞人張寜夏時正俱為之序</hi>
　　　浩歌行送建寜陳泰之官胥江<lb/>
十年前飲貪泉水隠之肝膽心相似今日送君十年後<lb/>
抉出肝膽猶如舊丈夫何必盡公卿男兒須留身後名<lb/>
珠海潮生月正出石門風静雨初晴浩歌放浪中流飲<lb/>
踈星倒影銀河横故人若問今能不簿書除却眼前清<lb/>
　　　聖節擬進賀詩<lb/>
一氣陽來復含靈已兆春帝心謹齋祓天命用休申萬<lb/>
<pb n="KR4h0117_WYG_382-6a"/>
夀無疆祝千秋寳鑑陳夀慈時有樂歡忭洽天人<lb/>
　　　玉谿漁隠<lb/>
憶昔扁舟訪玊谿滿隄花樹逐人迷開籠放鶴雨新霽<lb/>
倚棹觀魚日未西野老醉歌青箬笠牧兒歸唱白銅鞮<lb/>
鹿門誰道逺朝市風月一灣猶可㩦<lb/>
　　　送聶太守好謙之任廣州<lb/>
五馬新騎出禁城飛花紅映繡鞍明九天徳澤分推拓<lb/>
千里耄倪仰治平珠海藹雲潮未涸石門澄霽瘴初晴<lb/>
<pb n="KR4h0117_WYG_382-6b"/>
隠之去後多亷吏拭目看君再一行<lb/>
　　　送人分得泗渚白蘋<lb/>
歌風臺下晚維舟白浦蘋花兩岸秋浩月横江來獨鶴<lb/>
清煙連渚散羣鷗輕盈塵起凌波襪磊落珠聨玊臂韝<lb/>
眼底可人便吟咏不須重上仲宣樓<lb/>
　　　丹陽北新豐道傍兩石人傳聞昔有二人夜行<lb/>
　　　　遇明遂止于此是固無稽之談然貎傴僂醜<lb/>
　　　　陋不類乎墓道所列者謾賦一首<lb/>
<pb n="KR4h0117_WYG_382-7a"/>
道旁竚立兩班班秋不成衣冬不寒風雨凋零容貎古<lb/>
氷霜搖落蘚痕乾舉頭何物楊歧泣極目誰憐蜀道難<lb/>
未説桑田變滄海嵗同明月照人寰<lb/>
　　　寄贈芮梅菴處士<lb/>
十畆閒閒老此生清泉白石伴幽情每邀明月持杯斚<lb/>
不逐春雲遶市城池館醉歸花正發山堂夢斷雨初晴<lb/>
何時獻罷鈞天樂林下期君把臂行<lb/>
　　　水竹幽居<lb/>
<pb n="KR4h0117_WYG_382-7b"/>
兩楹虚敞瞰清流遶屋脩篁面面幽春草細分三逕曲<lb/>
夕陽斜映萬竿稠筵開雲影侵杯勺舞罷空泠雜佩鈎<lb/>
遲老借君風月裏短衣醒醉伴沙鷗<lb/>
　　　元夜讌集<lb/>
禁城三五弛金吾聖主恩深錫大酺燈月照中齊引白<lb/>
笙歌聲裏重投壺朋懐不盡中宵美帝澤旁流曠世無<lb/>
醉飽敢忘葑菲采願傾愚悃進訏謨<lb/>
　　　漁隠絶句<lb/>
<pb n="KR4h0117_WYG_382-8a"/>
短衣烏㡌老滄浪留客開樽食有魴欵乃一聲山月白<lb/>
不知身世在羲皇<lb/>
　　　盛用章進士歸省松江兼柬廷琛汝濓應辰諸<lb/>
　　　　君子<lb/>
日下滄江萬里餘一秋將盡又無書憑君寄語華亭鶴<lb/>
載取機雲唳碧虚<lb/>
　　　白居易精舍寺寄題和韻<lb/>
東南山水冠湖州笠澤煙波載弁丘白傅題詩精舍寺<lb/>
<pb n="KR4h0117_WYG_382-8b"/>
至今人説可堪遊<lb/>
　　張寜<hi>字静之海鹽人有方洲集</hi>
　　　蓮池疊翠<lb/>
池中荷欲花池上水初漫初看水尚㣲旋覺香不斷一<lb/>
曲密藏鷗萬柄嬌依岸莫唱采蓮歌江南時節換<lb/>
　　　菊徑凝香<lb/>
田園去來久三逕行復期采采黄金花照我頭上絲含<lb/>
英抱幽馥佳㑹良在兹羊腸九折坂蔓草應正滋<lb/>
<pb n="KR4h0117_WYG_382-9a"/>
　　　對雨<lb/>
草木已時萎時菊方敷榮林空晚色浄日暮孤煙横仰<lb/>
䕃脩竹枝俯挹蒙泉清嵗月忽復易採擷傷吾情<lb/>
　　　愛蘭<lb/>
禀性無俗尚愛此山澤芳㧞葵萟周圃分植置中堂入<lb/>
室有佳士紉佩非私裳時好豈足貴徳馨諒難忘<lb/>
　　　送别沈履徳<lb/>
園花發朝艶谷鳥遺春音豈無旦夕佳倐忽流光隂幽<lb/>
<pb n="KR4h0117_WYG_382-9b"/>
居寡時好感子時過臨㝠言息孤憤高步超煩襟夙昔<lb/>
懐逺道遄别悲來今對酒不及醉眷此故情深<lb/>
　　　劉公覲畢姻詩勉之<lb/>
飛飛鴛鴦鳥比翼湖之涯生年不滿百燕婉當及時東<lb/>
隣有處女春秋盛容姿一朝辭父母托身游俠兒豈無<lb/>
百兩將而乃蕩子妻妍華不自好終身抱餘悲況君良<lb/>
家子衣冠能自持毋窮畢日歡負此逺大期<lb/>
　　　答姜文進<lb/>
<pb n="KR4h0117_WYG_382-10a"/>
瀰瀰江中水黯黯江上樹眷彼同心人胡為忽異處駕<lb/>
言從扁舟積雨不可渡願随雙黄鵠庶以相㑹語<lb/>
　　　林居秋興<lb/>
商飇起天末新涼入丘墟晏坐當前楹陶然讀吾書俯<lb/>
視庭草萎仰看浮雲舒山氣日夕佳灌木隂以敷軒冕<lb/>
豈不貴為樂自有餘願子保令終因之相與娛<lb/>
　　　萟蘭為王本誠作<lb/>
猗猗谷中蘭言萟君子堂過門不入室彼美自芬芳彈<lb/>
<pb n="KR4h0117_WYG_382-10b"/>
冠結素履振策循周行我心惄如飢覯止諒已降容顔<lb/>
挹清潤言笑聞馨香同心未半語欲去仍彷徨眷戀終<lb/>
日夕賓主已相忘<lb/>
　　　玩芳亭<lb/>
東風吹野花秋雨敗蘼草彼美亭中芳静植恒自好階<lb/>
蘭閒更香籬菊淡如掃我欲掇其英幽懐不堪道<lb/>
　　　蒲萄<lb/>
卭竹與枸醬追逐秋風來離宫鬱相望異物紛栽培遂<lb/>
<pb n="KR4h0117_WYG_382-11a"/>
令涼州牧斗酒遺詼諧傷哉出闗卒不及枯株回<lb/>
　　　二<lb/>
神龍驕正眠驪珠爛將墮清露漙花間涼風生葉下悠<lb/>
悠日觀翁蕭蕭友雲者我欲掇其英陽春和應寡<lb/>
　　　水南别業<lb/>
幽居異前業喜無塵俗喧東風扇㣲和忽此春事繁遊<lb/>
魚汎深沼好鳥鳴簷端布穀正及時呼童理荒園羣動<lb/>
各有為予生顧夕盤感之欲自見對景已忘言<lb/>
<pb n="KR4h0117_WYG_382-11b"/>
　　　為邵同府題山水圖<lb/>
秋風吹亂雲涼露潤脩竹林深風葉静石爛雨苔複青<lb/>
山斷平野流水瀉虚谷菀彼山中幽悵此暮行獨希聲<lb/>
振清嘯灝氣凝逺目澄光發精爽空翠襲巾服時看夕<lb/>
鳥舉偶晤春莽宿功名忽如遺志念聊可復俯視塵中<lb/>
人擾擾随轉轂<lb/>
　　　馬和之野有蔓草圖<lb/>
蔓草長滿野良辰胡不來民窮井邑異豈獨荒閒思佳<lb/>
<pb n="KR4h0117_WYG_382-12a"/>
人嵗年暮㑹晤恒苦遲夭夭桃正花燕婉當何時<lb/>
　　　送張永清下第南歸<lb/>
長安花落鶯聲老送别都門心草草白璧由來惜暗投<lb/>
俗眼相看不知好讀書十載未成名落日辭家仗劒行<lb/>
飛騰未遂丈夫志離别無為兒女情黄金高臺揷天起臺<lb/>
下行人思郭隗千里元從駿骨來躁進紛紛徒已爾負<lb/>
郭田荒草蔓滋婦不停機嫂不炊一朝唇頰驚六國腰<lb/>
間金印何纍纍縱横游説非吾有汗簡功名在人手干<lb/>
<pb n="KR4h0117_WYG_382-12b"/>
將未出獄中泥猶有神光射牛斗出門有礙情悽惻不<lb/>
是長安看花日進退枯榮事偶然欣戚何須動顔色冠<lb/>
葢相逢自有期君歸應惜少年時浮雲流水天涯路回<lb/>
首令人千萬思<lb/>
　　　寳劒篇<lb/>
干將在匣神鬼驚土花繡澀含蒼精千年地下靈不死<lb/>
萬丈燭天牛斗横壯夫入佩心相許唾手功名輕一縷<lb/>
倚天長嘯氣食牛誓斬樓蘭決胡虜歸來獻馘朝宸旒<lb/>
<pb n="KR4h0117_WYG_382-13a"/>
奮言先落佞臣頭河清海晏頌聲作乞身復向西山陬<lb/>
我歌寳劒聲如吼颯颯英風生兩肘丈夫作事貴軒昻<lb/>
肯向蓬門甘老醜<lb/>
　　　伍子胥渡江圖<lb/>
壯氣横空欲吞楚半夜函闗出虓虎城中追騎若行雲<lb/>
泉下孤臣淚如雨江頭立馬寒颼颼江神吐泣皇天愁<lb/>
捐軀甘作異鄉鬼誓死肯忘同天讐何來父老傷羈阻<lb/>
艤棹招搖夜相渡百金寳劒辭不收萬石功名草頭露<lb/>
<pb n="KR4h0117_WYG_382-13b"/>
雄兵一旦下吳臺楚國山河半草萊舊主已随烽火遁<lb/>
將軍猶入故宫來秦庭泣血昭王返白苧歌長越兵逺<lb/>
夫差夜飲欲烹龍勾踐宵衣正嘗膽零落鴟夷百戰身<lb/>
姑蘇麋鹿謾傷神君看楚郢鞭屍客應是吳門抉目人<lb/>
　　　送仲指揮南還<lb/>
去年送君春已過花落鶯啼薊門路今年仍作逺遊人<lb/>
風雪還家嵗行暮灤河半夜渡層氷千里淮陽十日程<lb/>
揚子江頭沽酒宿薊門樹裏聽雞行到家應近元宵節<lb/>
<pb n="KR4h0117_WYG_382-14a"/>
細柳營邊新草發刁斗無聲清夜長旌旗亂影蠻煙絶<lb/>
去年㩦酒送君時有約封侯來更遲今年復送長安客<lb/>
却憶從前送别詩<lb/>
　　　歐時煕家山圖<lb/>
我聞廬陵風景天下無孤城斗絶淩荆吳東南兩山互<lb/>
昬曉日月重岡森蔽虧龍洲却過太和縣武峯卓立香<lb/>
城居地靈宜有傑人出舉目便覺江河殊六一仙翁呼<lb/>
不起高節清風照桑梓鄉里于今説故家詩書有澤遺<lb/>
<pb n="KR4h0117_WYG_382-14b"/>
孫子芬芳玊樹被中庭辟易名駒在千里黄甲題名氣<lb/>
吐虹太㣲執法心如水逺别庭闈今幾年孤雲望斷舊<lb/>
山川青陽宛宛白日暮一顧魂魄俱茫然餘情散入大<lb/>
江水歸夢正落幽林前林中老人年七十面渥童顔髮<lb/>
凝漆華屋山中宰相家錦衣天上神仙客生兒早入鵷<lb/>
鷺行投老不忘山水窟百嵗優游自可期故園風物正<lb/>
芳時悠悠忠孝丈夫事榮枯利達真兒嬉太行山上瞻<lb/>
雲客應有房陵西去思<lb/>
<pb n="KR4h0117_WYG_382-15a"/>
　　　士女圖為張宗大題二首<lb/>
吳城士女越様粧籠冠盤髻銷金裳東風淡蕩桃李月<lb/>
看花不語情何長女伴相將牽穉子庭院無人花正芳<lb/>
陽春宛宛白日暮空抱花枝歸洞房<lb/>
　　　二<lb/>
芙蓉迎秋木犀早開到黄花秋欲老涉江人逺雁來遲<lb/>
零落東籬為誰好小娃扶幼步車輕聞語回頭心懊惱<lb/>
曲房深閉緑苔生何處寒衣月中搗<lb/>
<pb n="KR4h0117_WYG_382-15b"/>
　　　渥洼馬歌<lb/>
何物偃强暴厲長權竒俶儻生歌章蒲梢西極沓相舉<lb/>
天閑十二皆龍驤羌胡喜蹴驊騮步貳師成功宛初破<lb/>
邊塞年年戰骨新錦轡雕鞍只如故<lb/>
　　　瀑布圖<lb/>
緑隂庭宇生南風醉倚曲欄幽思濃平生不到水簾洞<lb/>
一坐便憶香爐峯怪來詩思清人骨水草林花助蕭颯<lb/>
煙霞滿地暮忘歸長嘯一聲山月白<lb/>
<pb n="KR4h0117_WYG_382-16a"/>
　　　魏仲禮金筆院景四首<lb/>
瓊芳玉爛春如畫金屋娉婷晚粧罷紫垣星象照千門<lb/>
天上人間共清夜金蓮炬促雙步搖銅龍咽盡蠅聲囂<lb/>
衾稠未煖聞魚鑰起候宫車視早朝<lb/>
　　　二<lb/>
罘罳玊綰珠垂絡水殿玲瓏澄碧落綵扇翻香蛺蝶輕<lb/>
綃衣簇翅蜻蜓薄鈞天晝永無纎埃水晶簾動南薰來<lb/>
三千粉黛放將盡十二樓臺閒自開<lb/>
<pb n="KR4h0117_WYG_382-16b"/>
　　　三<lb/>
畫屏銀燭秋光淡寳篆金爐香夜旦昭陽前殿月華沉<lb/>
長信宫中漏聲斷晨辭同輦别椒房紈扇涼多未忍藏<lb/>
梧桐露重桂風急吹作芙蓉葉上霜<lb/>
　　　四<lb/>
氍毹襯滿貂闈密月光斜透幔香壁人爐肉障曠前聞<lb/>
酎酒梟羮荷殊錫内間時報五更籌一㸃銀燈過御溝<lb/>
邊衣連夜催刀尺明發傳呼焚雉裘<lb/>
<pb n="KR4h0117_WYG_382-17a"/>
　　　乗槎圖<lb/>
火敦腦兒天際頭河源逺絶崑崙丘漢家使者去西域<lb/>
何事却向天潢遊開邊貴物當時事莫怪傍人詫靈異<lb/>
真偽悠悠世轉深荆楚猶傳嵗時記<lb/>
　　　一徑野花落孤舟春水生畫<lb/>
林外春隂曉風作門徑幽深野花落東家春色過西家<lb/>
井口籬根亂漂泊溪頭新水繞門生扁舟一葉輕如萍<lb/>
杜陵老病烟波逺欲載詩愁過洞庭<lb/>
<pb n="KR4h0117_WYG_382-17b"/>
　　　題畫<lb/>
天空水濶饒風露秋入溪山無盡處紅葉低垂隔浦霜<lb/>
白鷗飛落無人渡蕩漾空明一釣舟煙簑雨笠下中流<lb/>
心情物色知多少手展青編還自收<lb/>
　　　蒲萄圖<lb/>
紫絲步障流蘇短露淡風清秋未滿舞鳯翎翻翠解苞<lb/>
蟠龍骨痩珠垂頷青䓗苜蓿錦石榴枝交蔓引彌山丘<lb/>
驊騮不至仙槎逺空有草物遺中州君不思涼州一斗<lb/>
<pb n="KR4h0117_WYG_382-18a"/>
猶輕換西行千騎歸無半<lb/>
　　　層巒秋霽為諸立夫題<lb/>
秋風吹雲秋雨晴羣山滌翠羣峯明天光下際澤氣隠<lb/>
一碧萬仞青螺横山高石峻無蘼草桂館蘭房浄如掃<lb/>
振谷天球練瀑飛障林霜錦丹楓繞采蘋誰泛小蘭舟<lb/>
急水迴塘不自由雲端笙鶴來何晚澗底荆薪人白頭<lb/>
　　　題嚴仁逺畫<lb/>
青山碧海煙霄外晴川茂林相映帶柔桑葉暗笋芽齊<lb/>
<pb n="KR4h0117_WYG_382-18b"/>
葭蕪滿眼春何在湖中樓船閒自横湖隄歸馬無嘶聲<lb/>
太平處處烽煙息不見當時細柳營<lb/>
　　　緑隂清晝堂<lb/>
山中有高士結屋住巖丘樹密鳥聲亂林深鶴夢幽雲<lb/>
來疑向夕風度欲驚秋何日尋三徑相期避暑遊<lb/>
　　　送常州王經府<lb/>
三年勞贊府千里覲長安政為傳家熟清因近俗難煙<lb/>
雲江浦别風雨郡齋寒却愛難兄弟聲華總未闌<lb/>
<pb n="KR4h0117_WYG_382-19a"/>
　　　題黄子久畫<lb/>
地域分吳越河山閱古今江空寒雁下天逺戍城深宦<lb/>
達悲長往暌違負此心何當随釣叟歸卧北岩隂<lb/>
　　　題畫<lb/>
緑水明遙浦晴巒發曙光舟人迷蜀道估客涉沅湘近<lb/>
渚江蘺熟盤雲塞雁翔懸知登眺日懐古使心傷<lb/>
　　　送張璆<lb/>
客裏相逢好臨歧益惘然歸心吳苑月鄉夢楚江煙雲<lb/>
<pb n="KR4h0117_WYG_382-19b"/>
水經千里星河共一天重來應未卜塵榻為誰懸<lb/>
　　　竹鶴老人畫為徐時用題<lb/>
山水藹清妍東吳三月天雨中聞社鼓樹裏見炊煙詩<lb/>
景誰家屋閒情野渡船無人共登汎斜日下長川<lb/>
　　　為楊廷獻題畫二首<lb/>
山色青無際溪流緑漸深淡煙依逺岫踈雨過平林不<lb/>
見輪蹄跡惟聞鐘磬音何當去城市來此亟招尋<lb/>
山峻容過鳥溪深隠釣舟平生不到處今日偶來遊迤<lb/>
<pb n="KR4h0117_WYG_382-20a"/>
邐踰青障招尋近翠樓桃花流水暮歸路使人愁<lb/>
　　　水竹圖<lb/>
漠漠孤煙合盈盈一水深汗青誰涉采猗菉自行吟野<lb/>
色將秋思江聲併夕隂可憐桃李月風雨斷幽尋<lb/>
　　　竹林七賢<lb/>
深竹暗浮煙羣公樂事偏高情動寥廓清論入微𤣥豈<lb/>
是巢由侣何如沮溺賢其誰匡典午勲烈照遺編<lb/>
　　　山寺晴嵐<lb/>
<pb n="KR4h0117_WYG_382-20b"/>
縹緲帶春霏山深野寺微淡随香靄散濃映雨花飛困<lb/>
鶴驚茶竈閒僧閉竹扉明朝去遊覽擬着薜蘿衣<lb/>
　　　引泉渠<lb/>
䟽鑿近山陂開雲導玊脂岸迴斜沁圃石矗細通池溪<lb/>
雨漲來急野花流到遲因之想清渭欲訪鄭當時<lb/>
　　　舟過富陽<lb/>
離家纔十日鄉思漸多違江近村居少山高石路危野<lb/>
人驚客至水鳥傍船飛何處桐廬縣蒼茫對夕暉<lb/>
<pb n="KR4h0117_WYG_382-21a"/>
　　　踈籬叢菊<lb/>
邊城寒氣早九月盛黄花謫宦悲前事荒蕪憶舊家直<lb/>
須存晚節何用惜年華醉卧東籬下悠然白日斜<lb/>
　　　雨庵為興聖澤公題<lb/>
樹滋林借潤客斷屋添幽穿榻有寒色空階無夜愁微<lb/>
懐生物喜久慰望霖憂多少離居者斜風江上舟<lb/>
　　　楊妃荒塜<lb/>
幸極多生變恩深不到家寜歸掖庭獄得祔後宫斜鬼<lb/>
<pb n="KR4h0117_WYG_382-21b"/>
火消寒雨魂香散落花猶勝莫臯婦青塜亂胡沙<lb/>
　　　竹西小隠<lb/>
竹西茅屋下偏絶勝𤣥洲塵路横遮斷山泉右折流卧<lb/>
便朝日晏坐愛久陽留不是翛然客無人到水頭<lb/>
　　　送趙時英<lb/>
孤城南望曉依微家在千山獨掩扉白髮倚門遊子逺<lb/>
青雲推轂故人稀河梁嵗晚氷霜合驛路天寒雨雪飛<lb/>
冠葢相逢知有日暫時分手惜多違<lb/>
<pb n="KR4h0117_WYG_382-22a"/>
　　　七夕有懐劉世亨<lb/>
海城梧葉墮新秋露坐中庭夜色幽㣲月遙随銀漢轉<lb/>
清樽不共故人遊曾聞玊殿傳燈火更想瑤臺望斗牛<lb/>
千里相思應未寢故園南望益離憂<lb/>
　　　濟寜道中<lb/>
宦情離思共依依極目闗河四顧微千里風雲随去馬<lb/>
五更霜露滿征衣山連齊魯居人少地接淮揚故舊稀<lb/>
自愧才華非董賈春風何日覲彤闈<lb/>
<pb n="KR4h0117_WYG_382-22b"/>
　　　感事<lb/>
羽書昨夜報居庸百萬雄師下九重天子垂衣臨大漠<lb/>
羣臣端笏扈元戎禁中巳乏回天諫閫外誰成闢地功<lb/>
千古澶淵扶日轂令人長憶冦萊公<lb/>
　　　又<lb/>
寳馬朱輪接上游時危誰解奉天憂鼎湖龍去英雄盡<lb/>
劒閣雲深日月愁玉輦已随胡地草青山依舊漢宫秋<lb/>
元勲野死潼闗破誤國何人更首丘<lb/>
<pb n="KR4h0117_WYG_382-23a"/>
　　　寒潭釣雪<lb/>
西風吹雪滿秦川寒擁絲綸上釣船悵望平臨飛鳥外<lb/>
詩懐多在白鷗邊羊裘高節真堪侣鶴氅清風欲上仙<lb/>
最愛晚來堪入畫一簑披向酒家眠<lb/>
　　　過梅庄懐舊<lb/>
野梅茅店石闌干白首空山幾度看紙帳梨雲春夢短<lb/>
石橋溪雪暮窓寒風光不減當年好詩酒猶懐晚嵗歡<lb/>
却憶種花人不見隴頭無信月漫漫<lb/>
<pb n="KR4h0117_WYG_382-23b"/>
　　　江山勝覽為維揚張明之題<lb/>
萬里江山接故鄉十年詩酒任踈狂黄河西去龍門逺<lb/>
清渭東來劔閣長一騎寒雲登五嶺孤舟明月度三湘<lb/>
何當收拾天涯興歸卧維揚舊草堂<lb/>
　　　雪中偶書<lb/>
江南三白兆豐年最好湖山晚霽天沽酒欲迷歸市店<lb/>
捕魚還見出濵船雲連野色和煙暝人共梅花待月圓<lb/>
不是梁園詞賦客也随煙景一陶然<lb/>
<pb n="KR4h0117_WYG_382-24a"/>
　　　再遊寳所<lb/>
負郭岩扉敞石壇上方門徑遶層巒樓觀海日夜先曙<lb/>
竹引湖風夏亦寒林外歌聲樵出谷水中人影釣揚竿<lb/>
何當雪月煙花候來共山僧信宿看<lb/>
　　　山水圖<lb/>
水車聲急緑隂肥水漫漁罾白鳥飛斜日照林停晚牧<lb/>
新蒲近渚映春衣采蓮歌唱時將及競渡風光事已非<lb/>
望斷五湖舟去逺月明應有市船歸<lb/>
<pb n="KR4h0117_WYG_382-24b"/>
　　　秋日與梁克宣韓成章陳彦章遊湖<lb/>
蘋香蓼色滿滄洲翻覺湖山勝昔遊十里清談消斗酒<lb/>
兩峯寒思入孤舟浮雲聚散誰應繼落日盤迴重此留<lb/>
歸棹莫驚遊賞客數聲柔櫓下中流<lb/>
　　　出郊<lb/>
路僻輪蹄少溪深草樹齊春風不解意花落乳烏啼<lb/>
　　　盛子昭山水竹石<lb/>
白日湘江晚黄雲渭水秋懐人不可見煙雨滿秦樓<lb/>
<pb n="KR4h0117_WYG_382-25a"/>
　　　題夏太常畫竹<lb/>
春雨住猶滴夕陽寒欲沈相逢不相語惆悵逺遊心<lb/>
　　　倪元鎮小景<lb/>
紅樹滿雲山扁舟渡煙水載酒欲何之擬訪巢居子<lb/>
　　　雜咏<lb/>
秋水際平蕪人家隔江浦何事晚歸來扁舟載煙雨<lb/>
　　　嚴灘圖<lb/>
物色既堪見相逢無所言高風巳千古㣲意竟誰論<lb/>
<pb n="KR4h0117_WYG_382-25b"/>
　　　張南山<lb/>
㝠㝠天際風歴歴江心樹隔浦望漁村人家水中住<lb/>
　　　獨檜屏<lb/>
雲母秋堂别金泥畫障非空山埋玊處孤翠蔽𤣥扉<lb/>
　　　園梅盛開<lb/>
暖透孤根雪乍消氷花萬㸃綴寒條尋幽欲寄山中客<lb/>
忘却西湖有斷橋<lb/>
　　　龜溪晚泊<lb/>
<pb n="KR4h0117_WYG_382-26a"/>
桑柘隂隂碧草齊隔溪茅屋夕陽低村南村北無人跡<lb/>
惟有山雞背水啼<lb/>
　　　懐舊<lb/>
吳興佳境道場山絶壁迴巖紫翠間十載舊遊渾不忘<lb/>
畫船㩦酒上蘇灣<lb/>
　　　錦荔枝<lb/>
柔枝弱蔓不勝春竹裏薫風錦様新滋味雖然異南國<lb/>
免敎長路起紅塵<lb/>
<pb n="KR4h0117_WYG_382-26b"/>
　　　王修撰鸜鵒圖<lb/>
不用高飛逐去篷鳴鳩乳燕自相從日斜庭院春聲歇<lb/>
一樹櫻桃細雨中<lb/>
　　　錢舜舉江潮圖<lb/>
錢塘江上怒潮來萬里天風動地雷白馬素車應浪説<lb/>
吳王宫闕已成灰<lb/>
　　　東林夜月<lb/>
風静猿啼月滿山東林夜色共人閒柴門正與清光對<lb/>
<pb n="KR4h0117_WYG_382-27a"/>
分付山童莫上闗<lb/>
　　　畫景寄胡景容<lb/>
獨樹邊崖葉盡枯蘿煙竹露共蕭踈杜陵老病扁舟去<lb/>
一夜月明湘水孤<lb/>
　　　湖上書愁<lb/>
濃如山色亂如雲滿目春愁殢夕曛風雨欲來人不到<lb/>
杜鵑啼入岳王墳<lb/>
　　　畫圖送韓成章還揚州<lb/>
<pb n="KR4h0117_WYG_382-27b"/>
山岫無心未倦還春來雲鳥共人閒滿懐幽意誰堪語<lb/>
背立東風看故山<lb/>
　　　溪山夜泊<lb/>
風静江波月静煙不禁涼冷夜如年無人為説清秋意<lb/>
疑有隔溪漁未眠<lb/>
　　　易通府以冊索畫為作幽蘭老樹梧竹蒲萄因<lb/>
　　　　附一詩<lb/>
桑葉葳蕤柘葉低東風煙雨暗苕溪一春光景如閒過<lb/>
<pb n="KR4h0117_WYG_382-28a"/>
水漫危橋草上堤<lb/>
　　　竹樹圖<lb/>
白石滄波野自宜嵗寒心事晚猶遲蕭蕭野影踈踈葉<lb/>
吹盡秋風君不知<lb/>
　　　鷺鷥<lb/>
十載班聨玉笋行鳯皇池上共翺翔于今老向山林見<lb/>
却愛疎閒野趣長<lb/>
　　　彦敬小景<lb/>
<pb n="KR4h0117_WYG_382-28b"/>
隂隂緑樹草堂低曉雨初晴水滿溪門逕晝長人不到<lb/>
百花深處一鶯啼<lb/>
　　　金缾牡丹<lb/>
寳架金缾絶䕶持折來應是最高枝畫堂春色殷于錦<lb/>
終不如前土種時<lb/>
　　　久雨抱病郡齋無聊中忽憶吳興舊隠因畫鷗<lb/>
　　　　波春雨亭<lb/>
一棹煙波載雨還白鷗相對主人閒如何誤落紅塵裏<lb/>
<pb n="KR4h0117_WYG_382-29a"/>
夜夜寒燈夢小山<lb/>
　　　東岳雲峯圖<lb/>
盪胸雲氣接空㝠齊魯隂隂未了青不見當時封禪處<lb/>
紫煙紅霧滿雲亭<lb/>
　　　寄所知<lb/>
白雲黄葉映滄洲一曲清商送逺遊人在玊京天萬里<lb/>
也應難忘故園秋<lb/>
　　　望逺<lb/>
<pb n="KR4h0117_WYG_382-29b"/>
水際煙村鳥外山緑蕪黄葉共人閒何因逺結漁樵伴<lb/>
南浦西陵日往還<lb/>
　　　畫秋意送崔指揮<lb/>
水湧雲峯碧四圍天連江色雁初飛秋風不見汾河棹<lb/>
人在霜林倚夕暉<lb/>
　　　村居<lb/>
暖風吹緑山前草膏雨染紅溪上花滿地芳菲春未歇<lb/>
古林幽屋是誰家<lb/>
<pb n="KR4h0117_WYG_382-30a"/>
　　　山遊偶興二絶<lb/>
桃花小雨柳條風山近高樓窄逕通一局殘棊日當午<lb/>
更催童子取焦桐<lb/>
輕煙縹緲雨霏霏芳草連崖入翠㣲黄鶴不來松自老<lb/>
野藤花下鵓鴣飛<lb/>
　　　晚過靈隠寺<lb/>
飛來峯北寺門闗合澗橋西水斷灣落葉滿林僧不見<lb/>
寒鴉飛盡日沈山<lb/>
<pb n="KR4h0117_WYG_382-30b"/>
　　　秋江煙艇<lb/>
山水風煙共一舟清羸詩病不禁秋殘陽欲盡寒潮落<lb/>
欲采江蘺寄逺遊<lb/>
　　　鍾巨川赴任為題看月圖<lb/>
小山孤月浄流輝石磴高寒酒力㣲清賞正濃眠未穏<lb/>
夜深松露濕秋衣<lb/>
　　　寫枯木幽篁送陳大用<lb/>
方洲秋日景荒涼古木幽篁徧草堂寫入溪藤送君去<lb/>
<pb n="KR4h0117_WYG_382-31a"/>
情随踈影共斜陽<lb/>
　　　獨行寄璇卧雲<lb/>
清泉白石四無隣緑樹青山逺近春落盡桃花人迹斷<lb/>
只應潭影伴閒身<lb/>
　　　題畫<lb/>
雨晴芳渚野鳬飛楊柳條長荇葉稀閒展蓬窓看溪水<lb/>
春痕漸上釣魚磯<lb/>
　　　寄張景暘前輩<lb/>
<pb n="KR4h0117_WYG_382-31b"/>
遼海東吳萬里程别來寒暑每闗情故園風景依然在<lb/>
鴻雁來時好寄聲<lb/>
　　　題戴静菴畫<lb/>
蕭蕭葭菼著霜稀秋水連天有雁飛悵望溪山舊人去<lb/>
一船斜日映愁歸<lb/>
　　　題畫<lb/>
帷㡌停隂玉塵閒涼風滿地雨苔斑不知園綺今何在<lb/>
獨立殘陽望故山<lb/>
<pb n="KR4h0117_WYG_382-32a"/>
　　　為秋江題畫<lb/>
風蕩輕舟白鳥飛緑波青草蕩春衣一聲長笛知何處<lb/>
江上數峯閒落暉<lb/>
　　　蘋花館<lb/>
宿水停煙緑近牆蒹葭遶屋共蒼蒼寒香欲薦無人采<lb/>
月落空庭夜有霜<lb/>
　　　趙市懐古<lb/>
茫茫瓦礫被荆榛白屋朱門共一塵燕子歸來人已換<lb/>
<pb n="KR4h0117_WYG_382-32b"/>
野花開滿舊山春<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百八十二<lb/>
</p>
<p>
</p>
  </div>
</body>
</text>
</TEI>
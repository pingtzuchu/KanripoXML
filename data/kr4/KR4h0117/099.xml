<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻九十九</head> <lb/>
    <p>
<pb n="KR4h0117_WYG_099-1a"/>
欽定四庫全書<lb/>
　石倉歴代詩選巻九十九<lb/>
　　　　　　　　　　　　明　曹學佺　編<lb/>
　晩唐二十六<lb/>
　　劉得仁<lb/>
　　　夏夜㑹同人<lb/>
沈沈清暑夕星斗儼虗空㟁幘栖禽下烹茶玉漏中形<lb/>
骸忘己久偃仰趣無窮自汲泉來潄微開密篠風<lb/>
<pb n="KR4h0117_WYG_099-1b"/>
　　　和厲𤣥侍御題户部相公廬山草堂<lb/>
白雲居創畢詔入鳯池年林長雙峰樹潭分並寺泉石<lb/>
溪盤鶴外岳室閉猿前柱史題詩後松門更肅然<lb/>
　　　塞上行作<lb/>
鄉井從離别窮邊觸目愁生人居外地塞雪下中秋雁<lb/>
舉之衡翅河穿入塞流將軍心莫苦向此取封侯<lb/>
　　　宣義亭子<lb/>
暮色遶高亭南山出竹青夜深斜舫月風定一池星島<lb/>
<pb n="KR4h0117_WYG_099-2a"/>
嶼無人跡菰蒲有鶴翎此中足吟眺何用泛滄溟<lb/>
　　　冬日落駱家亭子<lb/>
亭臺臘月時松竹見貞姿林積烟藏日風吹水合池恨<lb/>
無人此住惟有鶴相窺是景吟詩徧真于野客宜<lb/>
　　　遊崔監丞城南别業<lb/>
門與青山近青山復幾重雪融皇子㟁春浥翠微峰地<lb/>
有經冬草林無未老松竹寒溪隔寺晴日直聞鐘<lb/>
　　　寄姚諫議<lb/>
<pb n="KR4h0117_WYG_099-2b"/>
鳴鞭静路塵籍籍諫垣臣函疏封還密爐香侍立親篋<lb/>
多臨水作窗宿卧雲人危坐開寒紙燈前起草頻<lb/>
　　　上張水部<lb/>
出入門䦨久兒童亦有情不須將姓字長說向公卿毎<lb/>
許連牀坐時容並馬行恩深轉無語懐抱自分明<lb/>
　　　贈江夏盧使君<lb/>
詩人中最屈無與使君儔白髪雖求退明時合見收登<lb/>
山猶自健縱酒可多愁好是能騎馬相逢見鄂州<lb/>
<pb n="KR4h0117_WYG_099-3a"/>
　　　夏日通濟里居酬諸先輩見訪<lb/>
君子逺相尋聮鑣到敝林有詩難索和無酒可賖斟門<lb/>
列晴峰色堂開古木隂何因駐清聽惟恐日西沉<lb/>
　　　答韋先輩春雨後見寄<lb/>
風散五更雨鳥啼三月春軒窗透初日硯席絶纎塵帝<lb/>
里峰頭出隣家樹色新憐君髙且静有句寄閒人<lb/>
　　　夏日即事<lb/>
到曉改詩句四隣嫌苦吟中宵横北斗夏木隱栖禽天<lb/>
<pb n="KR4h0117_WYG_099-3b"/>
地先秋肅軒窗映月深幽庭多此景惟恐曙光侵<lb/>
　　　晩夏<lb/>
日夕是西風流光半已空山光漸凝碧樹葉即翻紅學<lb/>
淺慚多士秋成羡老農誰憐信公道不泣路岐中<lb/>
　　　秋夕即事<lb/>
永夕坐暝久瀟瀟猿狖啼漏微砧韻隔月落斗杓低危<lb/>
葉無風墜幽禽並樹栖自憐在岐路不醉亦沈迷<lb/>
　　　聽夜泉<lb/>
<pb n="KR4h0117_WYG_099-4a"/>
静裏層層石潺湲到鶴林流環出幾洞源逺歴千岑寒<lb/>
助空山月清兼此夜心幽人聽逹曙相和蘚牀吟<lb/>
　　　池上宿<lb/>
事事不求奢長吟省歎嗟無才甘世棄有句向誰誇老<lb/>
樹呈秋色空池浸月華凉風白露夕此境屬詩家<lb/>
　　　宣義池上<lb/>
修篁夾緑池幽絮此中飛何必青山逺仍將白髪歸鳥<lb/>
啼亦有恨鷗習總無機樹起秋風息西林磬入㣲<lb/>
<pb n="KR4h0117_WYG_099-4b"/>
　　　中秋夜<lb/>
塵裏兼塵外咸期此夕明一年惟一度長恐有雲生露<lb/>
洗微埃盡光濡是物清朗吟看正好惆悵又西傾<lb/>
　　　送蔡京東歸迎侍<lb/>
高堂惟兩别此别是榮歸薄俸迎親逺平時知己稀鄆<lb/>
郊秋木見魯寺夜鐘微近臘西來日多逢霰雪飛<lb/>
　　　夜携酒訪崔正字<lb/>
只應芸閣吏知我僻兼愚吟興忘飢凍生涯任有無惨<lb/>
<pb n="KR4h0117_WYG_099-5a"/>
雲埋逺岫隂吹吼寒株忽起圍爐思招携酒滿壺<lb/>
　　　夏夜㑹同人<lb/>
沈沈清暑夕星斗儼虗空㟁幘栖禽下烹茶玉漏中形<lb/>
骸忘已久偃仰趣無窮自汲泉來漱微開密篠風<lb/>
　　　秋日同僧宿西池<lb/>
菡萏遍秋水隔林香似焚僧同池上宿霞向月邊分渚<lb/>
鳥栖蒲立城砧接曙聞來宵莫他約重此話孤雲<lb/>
　　　宿韋津山居<lb/>
<pb n="KR4h0117_WYG_099-5b"/>
永夕見招宿詩書盈草堂静吟傾美酒高論出名場窗<lb/>
颯松篁韻庭兼雪月光心期身末老一去泛瀟湘<lb/>
　　　秋夜喜友人宿<lb/>
莫話春闈事清宵且共吟頻年遺我輩何日遇知音逼<lb/>
曙天傾斗將寒葉墜林無將簪紱意祗損壯夫心<lb/>
　　　回中夜訪獨孤從事<lb/>
滿庭霜月魄風静絶纎聞邊境時無事州城夜訪君擁<lb/>
裘聽塞角酌醴話湘雲贊佐元戎美恩齊十萬君<lb/>
<pb n="KR4h0117_WYG_099-6a"/>
　　　哭翰林丁侍郎<lb/>
相知出肺腑非舊亦非親每見雲霄侶多揚鄙拙身即<lb/>
期扶泰運豈料哭賢人應是隨先帝依前作近臣<lb/>
　　　哭鮑溶有感<lb/>
寥落故人宅今來身已亡古苔封墨沼深竹映書堂秋<lb/>
色池館静雨聲雲水凉無因展交道日暮剖心腸<lb/>
　　　題山中故静禪師<lb/>
寂滅身何在門人隔此生影懸塵己厚塔種柏初成溪<lb/>
<pb n="KR4h0117_WYG_099-6b"/>
院秋先雪山堂古有精當時挂鍚劒樹老幾枝傾<lb/>
　　　弔草堂禪師<lb/>
杖履疑師在房關四壁蛩貯瓶經臘水響塔隔山鐘乳<lb/>
鴿沿苔井齋猿散雪峰如何不見性倚徧寺前松<lb/>
　　　題終南麻先生寂禪師石室<lb/>
同居石室貧五十二廻春擁褐㝠心客窮經暮齒人翠<lb/>
沈空水定雨絶片雲新危細秋峰徑相随到頂頻<lb/>
　　　題吳先生山居<lb/>
<pb n="KR4h0117_WYG_099-7a"/>
先生此幽隱便可謝人羣潭底見秋石樹間飛霽雲山<lb/>
居心已慣俗事耳憎聞念我要多疾開爐藥許分<lb/>
　　　送姚處士歸亳州<lb/>
白髪麻衣破還譙别弟廻首垂聽樂淚花落待歌杯石<lb/>
路尋芝熟柴門有鹿來明王下徵詔應就碧峰開<lb/>
　　　題王處士山居<lb/>
茅堂入谷逺林暗絶其隣終日有遊水經年無到人溪<lb/>
雲常欲雨山洞别開春自得仙家術栽松獨養真<lb/>
<pb n="KR4h0117_WYG_099-7b"/>
　　　曉别吕山人<lb/>
疎鐘兼漏盡曙色照青氛栖鶴出高樹山人歸白雲月<lb/>
盈期重宿丹熟約相分羡入秋風洞幽泉子細聞<lb/>
　　　宿僧院<lb/>
禪地無塵夜焚香話所歸樹搖幽鳥夢螢入定僧衣破<lb/>
月斜天半高河下露微翻令嫌白日動即與心違<lb/>
　　　青龍寺僧院<lb/>
常多簪組客非獨看高松此地堪終日開門見數峰苔<lb/>
<pb n="KR4h0117_WYG_099-8a"/>
新禽跡少泉冷樹隂重師意如山裏空房曉暮鐘<lb/>
　　　冬日題邵公院<lb/>
無事關多掩隂階竹拂苔勁風吹雪聚渴鳥啄氷開樹<lb/>
向寒山得人從瀑布來終期天目老擎錫逐雲廻<lb/>
　　　夏日遊慈恩寺<lb/>
何處消長日慈恩精舍頻僧高容野客樹密絶囂塵閒<lb/>
上凌虗塔相逢避暑人却愁歸去路馬迹並車輪<lb/>
　　　曉遊慈恩寺<lb/>
<pb n="KR4h0117_WYG_099-8b"/>
寺去幽居近每來因採薇伴僧行不困臨水語忘歸磬<lb/>
動青林晩人驚白鷺飛堪嗟浮俗事皆與道相違<lb/>
　　　送知全禪師南遊<lb/>
師譽振京城談空萬乘聽北行山已雪南去木猶青夜<lb/>
嶽禪銷月秋潭汲動星廻期不可定孤鶴在高㝠<lb/>
　　　送智𤣥首座歸蜀中舊山<lb/>
像敎得重興因師説大乘從來悟明主今去證高僧蜀<lb/>
國烟霞異靈山水月澄鄉閭諸善友似喜見南能<lb/>
<pb n="KR4h0117_WYG_099-9a"/>
　　　送僧歸玉泉寺<lb/>
玉泉歸故刹便老是心期亂木孤禪後寒山絶鳥時若<lb/>
尋流水去轉出白雲遲見說千峰路溪深頂復危<lb/>
　　　寄樓子山雲棲上人<lb/>
一室鑿崔嵬危梯疊蘚苔永無塵事到時有至人來澗<lb/>
谷冬深静烟嵐日午開修身知得地京寺末言廻<lb/>
　　　冬夜寄白閣僧<lb/>
營營不自息暌濶數年情林下期難逐人間事旋生鳥<lb/>
<pb n="KR4h0117_WYG_099-9b"/>
棲寒木逈月映積氷清石室焚香坐懸知不為名<lb/>
　　　晩步曲江因謁慈恩寺恭上人<lb/>
豈曰趨名者年年待命通坐令青嶂上興起白雲中㟁<lb/>
浸如天水林含似雨風南宗猶有碍西寺問㳟公<lb/>
　　　憶鶴<lb/>
自爾歸仙後經秋又過春白雲尋不見紫府去無因此<lb/>
地空明月何山伴羽人將期華表上重見令威身<lb/>
　　　昊天觀新栽竹<lb/>
<pb n="KR4h0117_WYG_099-10a"/>
清風枝葉上山鳥已栖來根别古溝㟁影生秋觀苔徧<lb/>
思諸草木惟此出塵埃恨為移君晩空庭更擬栽<lb/>
　　　初夏題叚郎中修竹里南園<lb/>
高人遊息處與此曲池連密樹纔春後深山在目前逺<lb/>
峰初絶雨片石欲生烟數有僧來宿應緣静好禪<lb/>
　　　西園<lb/>
夏圃秋凉入樹低逢幘欹水聲翻敗堰山翠濕疎籬緑<lb/>
滑莎藏徑紅連果壓枝幽人更何事旦夕與僧期<lb/>
<pb n="KR4h0117_WYG_099-10b"/>
　　　送姚合郎中任杭州<lb/>
水陸中分程看花一月行㑹稽山隔浪天竺樹連城候<lb/>
吏齎魚印迎船載斾旌渡江春始半列嶼草初生<lb/>
　　　送周鉞徃江夏<lb/>
東西南北郡自説徧曾遊人世終多故皇都不少留郢<lb/>
城帆過夜漢水月方秋此謁親知去聞猿豈解愁<lb/>
　　　送靈武朱書記<lb/>
靈師與誰善得君賓幕中從容應盡禮贊畫致元功連<lb/>
<pb n="KR4h0117_WYG_099-11a"/>
塞雲長惨纔秋樹半空相如偏自愜掌記復乘驄<lb/>
　　　早春送湘潭李少府之任<lb/>
栁新春水湄春㟁草離離祖席觴云盡離人淚各垂葉<lb/>
文傳不朽作尉豈多時公退琴堂上風吹班竹枝<lb/>
　　　送越客歸<lb/>
霜薄東南地江楓落未齊衆山離楚上孤棹宿吳西渚<lb/>
客留僧語籠猿失子啼到家冬即是荷盡若耶溪<lb/>
　　　送河池李明府之任<lb/>
<pb n="KR4h0117_WYG_099-11b"/>
河池安所理種栁與彈琴自合清時化仍資白首吟程<lb/>
餘行片月公退入遥林想得詢民瘼方稱單父心<lb/>
　　　送蔡京侍御赴大梁幕<lb/>
同城各多故㑹面亦稀疎及道須相別臨岐恨有餘梁<lb/>
園飛楚鳥汴水走淮魚衆説裁軍檄陳琳逺不如<lb/>
　　　監試蓮花峰<lb/>
太華萬餘重岧嶤只此峰當秋倚寥泬入望似芙蓉翠<lb/>
拔千尋直青危一朶穠氣分毛女秀靈有羽人縱倒影<lb/>
<pb n="KR4h0117_WYG_099-12a"/>
侵官路流香激廟松塵埃終不及車馬自憧憧<lb/>
　　　京兆府試目極千里<lb/>
獻賦多年客低眉恨且千此心常鬱矣縱目忽超然送<lb/>
驥登長路看鴻入逺天古墟烟羃羃窮野草綿綿樹與<lb/>
金城接山疑桂水連何當開霽日無物翳平川<lb/>
　　　上姚諌議<lb/>
髙文與盛徳皆謂古無倫聖代生才子明庭有諫臣已<lb/>
瞻龍兖近漸向鳯池新却憶波濤郡來時島嶼春名因<lb/>
<pb n="KR4h0117_WYG_099-12b"/>
詩句大家似布衣貧曾暗投新軸頻聞奨滯身照吟清<lb/>
夕月送藥紫霞人終計依門館何疑不化鱗<lb/>
　　　書事寄萬年厲員外<lb/>
帝城皆劇縣令尹美居東遂拜趙張下蹔離星象中擁<lb/>
歸從北闕送上動南宫紫禁黄山遶滄溟素滻通封疆<lb/>
新日月邑里出王公賦稅充天府歌謠入聖聰土膏寒<lb/>
麥覆人海晝塵蒙廨宇松連翠朝街火散紅文場新桂<lb/>
茂粉署舊蘭崇留客揮盈爵抽毫詠早鴻前騶潘岳貴<lb/>
<pb n="KR4h0117_WYG_099-13a"/>
故里邵平窮勸隱蓮峰久期耕樹谷同鳬飛將去葉劒氣<lb/>
尚埋豐何必華隂上方垂拂拭功<lb/>
　　　和叚校書冬夕寄題廬山<lb/>
嘗聞廬嶽頂半入楚江湄幾處懸崕上千尋瀑布埀爐<lb/>
峰松淅瀝湓浦栁參差日色連湖白鐘聲拂浪遲烟梯<lb/>
縁薜荔岳寺步欹危地本饒靈草林曾出祖師石樓霞<lb/>
耀壁猿樹鶴分枝細徑縈巖末高窗見海涯嵌空寒更<lb/>
極寂寞夜尤思隂谷氷埋木仙田雪覆芝亂泉禪客瀨<lb/>
<pb n="KR4h0117_WYG_099-13b"/>
異迹逸人知蘚室新開竈檉潭未了棊如何遂閒放長<lb/>
得任希夷<lb/>
　　　和鄭校書夏日遊鄭泉<lb/>
太虛懸畏景古木蔽清隂爰有泉堪挹閒思日可尋來<lb/>
聞鳴滴滴照竦碧沈沈幾脉成溪壑何人測淺深澄時<lb/>
無一物分處歴千林浄溉靈根藥凉浮玉翅禽飲疑蠲<lb/>
宿疾見自失煩襟僧共雲前瀨龍和月下吟疊光輕吹<lb/>
動澈底曉霞侵不用頻遊去令君少進心<lb/>
<pb n="KR4h0117_WYG_099-14a"/>
　　　宿普濟寺<lb/>
京寺數何窮清幽此不同曲江臨閣北御苑自牆東廣<lb/>
陌車音急危樓夕景通亂峰沈暝野毒暑過秋空幡颺<lb/>
虛無裏星生杳靄中月光籠月殿蓮氣入蓮宫綴草凉<lb/>
天露吹人古木風飲茶除假寐聞磬釋塵䝉童子眠苔<lb/>
浄高僧話漏終待鳴曉鐘後萬井復朣朧<lb/>
　　　賦得聽松聲<lb/>
庭際微風動高松韻自生聽時無物亂盡日覺神清强<lb/>
<pb n="KR4h0117_WYG_099-14b"/>
與幽泉並翻嫌細雨并拂空增鶴唳過牖合琴聲况復<lb/>
當秋暮偏宜在月明不知深澗底蕭瑟有誰驚<lb/>
　　　題從伯舍人道正里南園<lb/>
帝里餘新第朱門面碧岑曙堂增爽氣喬木動清隂直<lb/>
去親瑤陛朝廻在竹林風流才子調好尚古人心薜荔<lb/>
遮窗暗莓苔近井深禮無青草隔詩有白衣吟軒静留<lb/>
孤鶴庭虛到逺砧掩關裁鳯詔開鏡理瓊簪種植今如<lb/>
此塵埃永不侵雲奔投刺者日日待為霖<lb/>
<pb n="KR4h0117_WYG_099-15a"/>
　　　尋陳處士山堂<lb/>
步溪凡幾轉始得見幽縱路隱千根樹門開萬仞峰片<lb/>
雲生石竇淺水卧枯松窮谷風光冷深山翠碧濃鶴看<lb/>
空裏過仙向坐中逢底露秋潭水聲微暮觀鐘他年來<lb/>
此定異日願相容且喜今歸去人間事更慵<lb/>
　　　春和吳翰林丁侍郎禁署早春晴望<lb/>
御林聞有早鶯聲玉檻春香九陌晴寒著霽雲歸紫閣<lb/>
暖浮佳氣動芳城宫池日到氷初解輦路風吹草欲生<lb/>
<pb n="KR4h0117_WYG_099-15b"/>
鴛侶此時皆賦詠商山雪在思偏清<lb/>
　　　山中尋道人不遇<lb/>
年過弱冠風塵裏常擬隨師學錬形石路特來尋道者<lb/>
雲房空見有仙經棊于松底留殘局鶴向潭邊退數翎<lb/>
便欲此居閒到老先生何日下青㝠<lb/>
　　　憶鶴<lb/>
白絲翎羽丹砂頂曉度秋烟出翠微來向孤松枝上立<lb/>
見人吟苦却高飛<lb/>
<pb n="KR4h0117_WYG_099-16a"/>
　　　老宫人<lb/>
白髪宫娃不解悲滿頭猶自挿花枝曾縁玉貎君王寵<lb/>
凖擬人看似舊時<lb/>
　　　村中閒步<lb/>
閒共野人臨野水新秋高樹挂清暉不知塵裏無窮事<lb/>
白鳥雙飛入翠微<lb/>
　　　别山居<lb/>
萬壑千巖景象開登臨未足又須囘慿師莫斷松間路<lb/>
<pb n="KR4h0117_WYG_099-16b"/>
秋月圓時弟子來<lb/>
　　　贈道人<lb/>
長在城中無定業賣丹磨鏡兩途貧三山來徃尋常事<lb/>
不省曾驚市井人<lb/>
　<lb/>
　<lb/>
　<lb/>
　石倉歴代詩選巻九十九<lb/>
</p>
<p>
</p>
  </div>
</body>
</text>
</TEI>
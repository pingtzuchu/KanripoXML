<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百十二</head> <lb/>
    <p>
<pb n="KR4h0117_WYG_212-1a"/>
欽定四庫全書<lb/>
　石倉歴代詩選巻二百十二<lb/>
　　　　　　　　　　　　明　曹學佺　編<lb/>
　宋詩八十九<lb/>
　　謝翺<lb/>
　　　效孟郊體<lb/>
手持菖蒲葉洗根澗水湄雲生巖下石影落莓苔枝忽<lb/>
起逐雲影覆以身上衣菖蒲不相待逐水流下溪閒庭<lb/>
<pb n="KR4h0117_WYG_212-1b"/>
生柏影荇藻交行路忽忽如有人起視不見處牽牛秋<lb/>
正中海白夜疑曙野風吹空巢波濤在孤樹落葉昔日<lb/>
雨地上僅可數今雨落葉處可數還在樹不愁繞樹飛<lb/>
愁有空枝垂天涯風雨心雜佩光陸離感此畢宇宙涕<lb/>
零無所之寒花飄夕暉美人啼秋衣不染根與髮良藥<lb/>
空爾為<lb/>
　　　又<lb/>
閨中玻瓈盆貯水看落月看月復看日日月從中出愛<lb/>
<pb n="KR4h0117_WYG_212-2a"/>
此日與月傾寫入妾懷疑此一掬水中涵濟與淮淚落<lb/>
水中影見妾頭上釵<lb/>
　　　雨宿太白<lb/>
城中家斧氷此地絶炎蒸天食青童捧龍居白氣升暗<lb/>
燈猶宿火寢服尚衷繒客話從前事書傳入内僧風流<lb/>
今獨盡雲物老相仍淨榻捜涼卧危欄入醉凭雨師行<lb/>
下界鳥夢識中乘明發甬南去他山逢智𢎞<lb/>
　　　採藥候潮山宿山頂精藍夜中望海<lb/>
<pb n="KR4h0117_WYG_212-2b"/>
蛟門南去鳥此地望迢迢積濕侵幡黑生寒入夢飄見<lb/>
燈歸舶夜聞偈解衣朝土植皆為藥山枝不滿樵暗光<lb/>
珠母徙秋影石花消擬候槎囘漢寧甘客老遼郤尋徐<lb/>
福島因問秦皇橋于彼看日出羽旌焉可招<lb/>
　　　夜宿雪竇上方<lb/>
眠山枕斧柯獨客愛盤阿畏日生塵夢尋仙到鳥窠下<lb/>
方聞夕磬南斗挂秋河寢服侵雲巻頮泉通瀑和竇分<lb/>
滄海月禪入沃洲歌此地精靈聚中宵弄薜蘿<lb/>
<pb n="KR4h0117_WYG_212-3a"/>
　　　野霞觀瀑<lb/>
他年疏上浮早日此中投汲飲當魚入垂綸即<graphic n="KR1699" url="https://raw.githubusercontent.com/kanripo/KR-Gaiji/master/images/KR1699.png" mimeType="image/png"/>遊淨<lb/>
祠無血食噀雨不腥流僧語皆前事人來盡别州草諳<lb/>
長過雪沙犯欲捐湫至竟何依止蒼茫難禱求<lb/>
　　　拜𤣥英先生畫像<lb/>
來此得公真塵埃避隠淪水生溪榜夕苔卧野衣春雨<lb/>
冡侵吳甸荒祠侑漢人微吟值衰世為爾獨傷神<lb/>
　　　送汪十<lb/>
<pb n="KR4h0117_WYG_212-3b"/>
多年隠賣漿此去結山房掃菌侵花落種松如草長老<lb/>
期秋欲至貧味水初嘗嵗晩逢樵獵音書定不忘<lb/>
　　　悼南上人<lb/>
翻紅巻未終聞打寂時鐘盡説他身在惟應外國逢錫<lb/>
聲歸後夜琴意滿諸峰憶昨安禪處湖雲起白龍<lb/>
　　　二月十日<lb/>
山居少四鄰櫧葉半為薪野色生遥念空江滯此身風<lb/>
濤春憶越親舊晚遊秦獨擬尋雞犬雲蘿掛葛巾<lb/>
<pb n="KR4h0117_WYG_212-4a"/>
　　　送毛耳翁之湘南<lb/>
湘草碧于水王孫尚此留一身行萬里雙鬢集諸愁月<lb/>
落衡雲曙龍逃海雨秋可能無事業相見竟悠悠<lb/>
　　　寒食姑蘇道中<lb/>
頻年感烟草荒塜幾人耕吳越逢寒食山村見獨行天<lb/>
陰月不死江晚汐徐生到海征帆影悠悠識此情<lb/>
　　　别子靜郤送之霅<lb/>
獨往知吾事語離何所求故家無别業殘夢下扁舟積<lb/>
<pb n="KR4h0117_WYG_212-4b"/>
葉吳宫冷吟猿顧渚秋那能不相待羈旅負清遊<lb/>
　　　懷峨眉家先生<lb/>
露下濕百草病思生積愁窟泉春洗屐氈雪暮過樓魂<lb/>
夢來巴峽衣冠老代州平生仗忠信心世豈相仇<lb/>
　　　雨夜呈韶卿<lb/>
相看隴水雲一夕幾囘分預恐今宵雨他年獨自聞野<lb/>
花同楚越江靄雜朝曛不得鋤芝术逢樵郤寄君<lb/>
　　　用韻酬友人憶寄<lb/>
<pb n="KR4h0117_WYG_212-5a"/>
麻衣拂去塵外事不干貧野氣生寒井天陰壓暮春閒<lb/>
身分楚鞠白髮作吳人已劚蘼蕪徑青鞋憶寄頻<lb/>
　　　山寺送翁景芳歸覲<lb/>
弱雲竹水湄葉影碧離離野别如秋夢他宵獨爾思林<lb/>
殘西域果鐘動下方棊可得朝還暮相看長在兹<lb/>
　　　遊釣臺<lb/>
古臺臨釣渚遺像在蒼烟有客隨槎到無僧依樹禪風<lb/>
塵侵祭器樵獵避兵船應有前朝蹟看碑數漢年<lb/>
<pb n="KR4h0117_WYG_212-5b"/>
　　　人日雪<lb/>
連年逢此日寂寞在山居故國雲歸盡高杉雪下初陰<lb/>
霾占户口雷電失天書可得俱無事清吟始晏如<lb/>
　　　早春寄嶺海流人<lb/>
短褐隨南賈衰年異壯遊龍旂虚左箇鴻影别中州晚<lb/>
避高麗使春乗百濟舟王孫與芳草相憶可能留<lb/>
　　　過孫君文舊避地處<lb/>
相逢還自失相見盡天涯隣壤初移戍空山此寄家剪<lb/>
<pb n="KR4h0117_WYG_212-6a"/>
茸春過鹿伐竹舊燒畲去後餘荒槿依溝結撰斜<lb/>
　　　奉和毛益亂經太白墳<lb/>
遥知風雨後明月濕江蘺幾處如寒食荒流空暮思雨<lb/>
耕侵壞冢春網得沈碑若起論兹世先生何所為<lb/>
　　　僧池青蛙<lb/>
隠見多無定時開一道萍癭分荷背白身帶蘚文青吐<lb/>
雹收寒井隨僧入淨瓶柏壇祠后稷應有作龍吟<lb/>
　　　寄所知<lb/>
<pb n="KR4h0117_WYG_212-6b"/>
何處識君面青天雲霧裾攜琴上衡霍𤣥髮向風梳别<lb/>
去看流水三年此躊蹰偶同海鳥夢為致空中書<lb/>
　　　僧舍避暑分韻得入字<lb/>
故人隔天風海水吹不立聊將塵渴心逺赴山中汲晴<lb/>
香芝菌生暝翠霧露濕惟塵雞犬深幽林聽經入<lb/>
　　　五言雜詩<lb/>
月離孤嶂雨尋夢下山川野冢埋鸚鵡殘碑哭杜鵑妓<lb/>
收中使客民買内醫田到此聞鄰笛離情重惘然<lb/>
<pb n="KR4h0117_WYG_212-7a"/>
　　　送人還蜀<lb/>
白髮夢鄉國君歸路不迷洑槎秋見草荒棧夜聞雞月<lb/>
過秦涼北星流河漢西何因到却返吳語話分攜<lb/>
　　　憶梁禮部椅<lb/>
閒庭芳桂叢相憶曙雲空文字能娛老莓苔此興同青<lb/>
山明月下家口少微東嵗晚西莊路柴門語自工<lb/>
　　　雪榻瀑布<lb/>
潄石清塵暑雲深畏解攜寒岩蕭寺下縣水薛陰西鳥<lb/>
<pb n="KR4h0117_WYG_212-7b"/>
浴濕棲樹花流晴下溪謫龍聞咒起竒服反初笄<lb/>
　　　十日菊寄所思<lb/>
籬菊是秋隣青蕤幾日新忽逢初過節相憶早衰人囊<lb/>
枕離湘濕分杯度嶠貧想應無事業遥念益沾巾<lb/>
　　　仙華山招隠<lb/>
軒后悲蒼劍神娥下玉簫攀髯初失夢遺蜕尚凌歊碧<lb/>
墮升棺影青分産桂苖山精依鹿竹天雨濕雞翹有約<lb/>
成孤憤無人重久要豢龍因姓氏使鶴語軒軺冉冉將<lb/>
<pb n="KR4h0117_WYG_212-8a"/>
終老㝠㝠不可招無書寄青雀有恨在中條<lb/>
　　　吳越王妃歸朝<lb/>
勾吳月令牽牛中翟茀乘風來閟宫隨王劍履朝上殿<lb/>
黄門夜趣長春宴昭容引班入内朝龍衮當中開雉扇<lb/>
宴罷朝辭坐局促詔賜離宫作湯沐先王烝嘗澤有差<lb/>
上恩許歌陌上花<lb/>
　　　李侍中妾歌<lb/>
李筠愛將惟儋珪美人姓劉筠侍兒城危搶撥不得力<lb/>
<pb n="KR4h0117_WYG_212-8b"/>
雨損鉛華帳下啼擁髻前言馬有幾猶説閨中那問此<lb/>
赤龍從東乘日車火繞城門内蛇死英雄際㑹風雲奔<lb/>
婦人思報羅裳恩<lb/>
　　　孟蜀李夫人詞<lb/>
春荒曲薄蠶叢土屈狄歸朝辭廟主官家呼母恩許歸<lb/>
劍閣并門無處所故衣升屋棺四繞出門哭子汴州道<lb/>
回腸酹酒三致辭巴蜀如歸化啼鳥老身不食追爾魂<lb/>
鹵簿臨門拜上恩<lb/>
<pb n="KR4h0117_WYG_212-9a"/>
　　　邸吏謁故主曲<lb/>
嶺南使鶴日教戰巫女才人謔相見南橈欲載逺遊冠<lb/>
衛士盜船去不還夢見隨俘上江邸道謁淒涼惟故吏<lb/>
自言置邸本先王方物入朝縁此至聞言含咽淚灑江<lb/>
況乃園人舊姓龎淚辭嶺南無歸處䝉恩祗向江陵住<lb/>
　　　瓊花引<lb/>
后土祠前車馬道天人種花無瑶草英雲蕊珠欲上天<lb/>
夜半黄門催進表酒香浮春露泥泥二十四橋色如洗<lb/>
<pb n="KR4h0117_WYG_212-9b"/>
陰風吹雪月墮地幾人不得揚州死孤貞抱一不再識<lb/>
夜歸閬風曉無蹟蒼苔染根烟雨泣嵗久遊魂化為碧<lb/>
　　　短歌行<lb/>
秦淮没日如没鶻白波揺空濕弦月舟人倚櫂商聲發<lb/>
洞庭脱木如脱髪寒蛩哀啼衆芳歇晨梳青林望吳越<lb/>
吳歈越吟浪花舞秋槎濕劍歸無所愁生酒醒聞山雞<lb/>
石鏡飛花汗如雨起招如意擊樹枝為君悲歌君淚垂<lb/>
　　　賦得北府酒<lb/>
<pb n="KR4h0117_WYG_212-10a"/>
北府酒吹濕宫城栁栁枝著地春垂垂秪管人間新别<lb/>
離離情欲斷江水語女兒連臂歌白紵淮南神仙來酒<lb/>
坊甲馬獵獵羽林郎百年風物烟塵蒼老兵對月猶舉<lb/>
觴青帘淚濕女牆下憎識行軍舊司馬<lb/>
　　　秋風海上曲<lb/>
秋風吹水龍上天龍女抱珠海底眠水花生雲起如葑<lb/>
神龍下宿藕絲孔巨鼇贔屭鼉鼓隨赤魚鱗鬛陳旍旗<lb/>
海人見此失摻網歸對妻兒月下紡自言移家來磧中<lb/>
<pb n="KR4h0117_WYG_212-10b"/>
十載秋風潮不上老夫一人語門前見此巳是開皇年<lb/>
　　　虞美人草詞<lb/>
髑髏起語鴟叫嘯山精夜啼楚王廟渡淮風雨八千人<lb/>
叱咤向天成白道身經百戰轉危亡狼籍悲歌出漢堡<lb/>
夜帳天寒抱玉泣血變草青烟曉濕他年辟仇春草生<lb/>
吳中草死無妾名自從為草生西楚得到吳中猶楚舞<lb/>
　　　鴻門讌<lb/>
火雲屬地汗流宇杯影龍蛇分漢楚楚人起舞本為楚<lb/>
<pb n="KR4h0117_WYG_212-11a"/>
中有楚人為漢舞鸊鵜淬光雌不語楚國孤臣泣俘虜<lb/>
他年疽背怒發眥硭碭雲歸作風雨君看楚舞如楚何<lb/>
楚舞未終聞楚歌<lb/>
　　　登廣靈寺塔望南高峰<lb/>
城池風烟杯渡僧廣靈孤塔懸晝燈塔燈上齊南高雲<lb/>
高雲峰巔祠歙神靈旗肅肅巻清雨結喉巫陽能楚語<lb/>
回望人烟塔峰北惟有空城臨水滸赤蛇不神江海翻<lb/>
藪澤狐狸作巴舞當年介弟階防禦玉鸞青鞭上天去<lb/>
<pb n="KR4h0117_WYG_212-11b"/>
　　　鄞女墓<lb/>
網草新垂月中露青禽夜宿菱塘渚寺西幽修雲覆土<lb/>
知葬舒玉下殤女百年光塵事事新皇子夫人墓作隣<lb/>
民間厭勝祈新鬼穉鬼久隨風雨陳去來似爾勿復道<lb/>
白下鍾山夢中老<lb/>
　　　逃暑崇法寺<lb/>
城南古寺涼生處草色遥連孝子墓棊局雨生苔蘚文<lb/>
袈娑晴挂芭蕉樹自昔闍黎脩白業會公惟與舒王接<lb/>
<pb n="KR4h0117_WYG_212-12a"/>
只今塵土影堂空石上猶鐫麻紙帖<lb/>
　　　烏棲曲擬張司業<lb/>
吳宫草深四五月破楚門開烏啼歇美人軍裝多在船<lb/>
歸來把弓墮弓弦越羅如粟越王獻宫中養蠶不作線<lb/>
轆轤出屋井水淺梔樹花萎子如繭烏棲烏啼宫燭秋<lb/>
越女入宫吳女愁<lb/>
　　　廢居行<lb/>
海濤翻空秋草短白蛇入窠啗雀卵經年廢屋無居人<lb/>
<pb n="KR4h0117_WYG_212-12b"/>
孕婦夜向船中産歸來多雨田生魚穴蟲祝子滿戸樞<lb/>
隣家置屋供官役買得沂王園令宅<lb/>
　　　明河篇<lb/>
牽牛入夜明河道淚滴相思作秋草婺女城頭翫月明<lb/>
星君冢上無啼鳥天寒露淨濕衣巾明河倐化為白雲<lb/>
雲飛蜿蜿秋在水石壓槎頭海烟起<lb/>
　<lb/>
　石倉歴代詩選巻二百十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷一百十二</head> <lb/>
    <p>
<pb n="KR4h0117_WYG_112-1a"/>
欽定四庫全書<lb/>
　石倉歴代詩選卷一百十二<lb/>
　　　　　　　　　　　　明　曹學佺　編<lb/>
　唐九十九<lb/>
　宫闈<lb/>
　　長孫后<hi>太宗后諡文德</hi>
　　　遊春曲<lb/>
上苑杏花朝日明蘭閨艶妾動春情井上新桃偷而色<lb/>
<pb n="KR4h0117_WYG_112-1b"/>
簷前嫩栁學身輕花中去來看舞蝶樹上長短聽流鶯<lb/>
林下何須逺借問出衆風流舊有名<lb/>
　　徐賢妃<hi>名惠太宗妃湖州人</hi>
　　　秋風函谷闗應詔<lb/>
秋風起函谷朔氣動河山偃松千嶺上雜雨二陵間低<lb/>
雲愁廣隰落日惨重闗此時飄紫氣應念真人還<lb/>
　　　賦得北方有佳人<lb/>
由來稱獨立本自號傾城栁葉眉間發桃花臉上生腕<lb/>
<pb n="KR4h0117_WYG_112-2a"/>
揺金釧響步轉玉環鳴纎腰宜寶袜紅衫艶織成懸知<lb/>
一顧重别覺舞腰輕<lb/>
　　　長門怨<lb/>
舊愛栢梁臺新寵昭陽殿守分辭芳輦含情泣團扇一<lb/>
朝歌舞榮夙昔詩書賤君恩誠已矣覆水難重薦<lb/>
　　　粧殿答太宗<lb/>
朝來臨鏡臺粧罷暫徘徊千金始一笑一召詎能來<lb/>
　　武則天<hi>名曌髙宗后文水人</hi>
<pb n="KR4h0117_WYG_112-2b"/>
　　　遣使宣詔幸上苑<lb/>
明朝逰上苑火速報春知花須連夜發莫待曉風吹<lb/>
　　　同太平公主逰九龍潭<lb/>
山牕遊玉女澗戸對瓊峯巖頂翔雙鳳潭心倒九龍酒<lb/>
中浮竹葉杯上瀉芙蓉欲驗山家賞惟有入松風<lb/>
　　　如意娘<lb/>
看朱成碧思紛紛憔悴支離為憶君不信别來長下淚<lb/>
開箱驗取石榴裠<lb/>
<pb n="KR4h0117_WYG_112-3a"/>
　　　陪駕幸嵩山<lb/>
陪鑾逰禁苑侍賞出蘭闈雲掩攢峯葢霞低擁浪旂日<lb/>
宫䟽澗戸月殿啟巖扉金輪轉金地香閣曳香衣鐸吟<lb/>
輕吹發幡揺薄霧霏昔遇焚芝火山紅迎野飛花臺無<lb/>
半影蓮塔有全輝寔賴能仁力攸資善世威慈縁興福<lb/>
緒于此永皈依風枝不可静泣血竟何追<lb/>
　　上官昭容<hi>名婉兒中宗妃</hi>
　　　奉和聖製立春侍宴内殿出剪綵花應制<lb/>
<pb n="KR4h0117_WYG_112-3b"/>
宻葉因裁吐新花逐剪舒攀條雖不謬摘蘂詎知虛春<lb/>
至由來發秋還未肯踈借問桃将李相亂欲何如<lb/>
　　　奉和九月九日登慈恩寺浮圖應制<lb/>
帝里重陽節香園萬乗來却邪萸入佩獻壽菊傳杯塔<lb/>
類承天湧門疑待佛開睿詞懸日月長侍御昭囘<lb/>
　　　奉和三㑹寺應制<lb/>
釋子談經處軒臣刻字留故臺遺老在殘簡聖君求駐<lb/>
驆懷千古開襟望九州四山縁塞合三水夾城流宸翰<lb/>
<pb n="KR4h0117_WYG_112-4a"/>
陪瞻仰天杯接獻酬太平詞藻盛長願紀鴻休<lb/>
　　　駕幸新豐温泉宫獻詩三首<lb/>
三冬季月景新年萬乗觀風出灞川遥看電躍龍為馬<lb/>
迴矚相原玉作田<lb/>
　　　其二<lb/>
鸞旂掣曵拂空囘羽騎驂驔躡景來隠隠驪山雲外聳<lb/>
迢迢御帳日邊開<lb/>
　　　其三<lb/>
<pb n="KR4h0117_WYG_112-4b"/>
翠幕珠闈敞月營金罍玉斚泛蘭英嵗嵗年年常扈蹕<lb/>
長長乆乆樂昇平<lb/>
　　　綵書怨<lb/>
葉下洞庭初思君萬里餘露濃香被冷月落錦屏虛欲<lb/>
奏江南曲貪封薊北書書中無别意惟悵乆離居<lb/>
　　楊貴妃<hi>𤣥宗妃</hi>
　　　贈張雲容舞<lb/>
羅袖動香香不已紅蕖裊裊秋烟裏輕雲嶺上乍揺風<lb/>
<pb n="KR4h0117_WYG_112-5a"/>
嫩栁池邊初拂水<lb/>
　　江采蘋<hi>𤣥宗妃莆田人</hi>
　　　謝賜珍珠<lb/>
桂葉雙眉乆不描殘粧和淚濕紅綃長門盡日無梳洗<lb/>
何必珍珠慰寂寥<lb/>
　　開元宫人<lb/>
　　　戰袍詩<lb/>
沙場征戍客寒苦若為眠戰袍經手作知落阿誰邊留<lb/>
<pb n="KR4h0117_WYG_112-5b"/>
意多添線含情更著綿今生已過也願結後生縁<lb/>
　　天寶宫人<lb/>
　　　題梧葉<lb/>
一入深宫裏年年不見春聊題一片葉寄與有情人<lb/>
　　　杏葉詩<lb/>
一葉題詩出禁城誰人酬和獨含情自嗟不及波中葉<lb/>
蕩漾乗春取次行<lb/>
　　韓宫人<hi>僖宗時</hi>
<pb n="KR4h0117_WYG_112-6a"/>
　　　題紅葉詩<lb/>
流水何太急深宫盡日閒殷勤謝紅葉好去到人間<lb/>
　　　感懷詩<lb/>
一聨佳句隨流水十載幽詩滿素懷今日却成鸞鳳友<lb/>
方知紅葉是良媒<lb/>
　　僖宗宫人<lb/>
　　　鎖袍詩<lb/>
玉燭製袍衣金刀呵手裁鎖情寄千里鎖心終不開<lb/>
<pb n="KR4h0117_WYG_112-6b"/>
　　宜芬公主<hi>𤣥宗時</hi>
　　　題屏風詩<lb/>
出嫁辭鄉國由來此别難聖恩愁逺道行路泣相看沙<lb/>
塞容顔盡邊隅粉黛殘妾心何處斷他日望長安<lb/>
　　武陵王蕭妃<lb/>
　　　夜夢<lb/>
昨年夢君歸賤妾不鳴機極知意氣薄不著去時衣古<lb/>
言如夢裏賴得雁書飛<lb/>
<pb n="KR4h0117_WYG_112-7a"/>
　　龍城貴主<lb/>
　　　寄人詩<lb/>
羞解鳴璫尋漢渚但慿春夢到天涯紅樓日暮鶯飛去<lb/>
愁殺深宫落砌花<lb/>
　　宋若昭<hi>德宗妃貝州人</hi>
　　　奉和御製麟德殿燕百僚<lb/>
垂衣臨八極肅穆四門通自是無為化非闗輔相功修<lb/>
文招隠伏尚武殄妖凶德立韶光熾恩沾雨露濃衣冠<lb/>
<pb n="KR4h0117_WYG_112-7b"/>
陪御燕禮樂盛朝宗萬夀稱觴日千年信一同<lb/>
　　宋若憲<hi>徳宗妃若昭妺</hi>
　　　奉和御製麟德殿燕百僚<lb/>
端拱承休命時清荷聖皇四聰聞受諫五服逺朝王景<lb/>
媚暄初轉春殘日正長御筵多濟濟盛樂復鏘鏘宴鎬<lb/>
誰能敵横汾未可方願齊山岳夀福<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>永無疆<lb/>
　　　嘲陸暢詩<lb/>
十二層樓倚翠空鳳鸞相對立梧桐雙成走報監門衞<lb/>
<pb n="KR4h0117_WYG_112-8a"/>
莫使吾歈入漢宫<lb/>
　　鮑君徽<hi>德宗妃字文姬</hi>
　　　奉和御製麟德殿宴百僚應制<lb/>
睿澤光寰海功成展武韶戈鋋清外壘文物盛中朝聖<lb/>
祚山河固宸章日月昭玉筵鸞鵠集仙管鳳皇調御栁<lb/>
新堤綠宫鶯乍轉嬌願承億兆慶千祀奉神堯<lb/>
　　　東亭茶燕<lb/>
閒朝向晩出簾櫳茗燕東亭四望通逺眺城池山色裏<lb/>
<pb n="KR4h0117_WYG_112-8b"/>
俯聆絃管水聲中幽篁引沼新抽翠芳槿低簷欲吐紅<lb/>
坐乆此中無限興更憐團扇起清風<lb/>
　　　闗山月<lb/>
髙高秋月明北照遼陽城寒囘光初滿風多暈更生征<lb/>
人望鄉思戰馬聞鼓驚朔風悲邊草胡沙暗虜營霜凝<lb/>
匣中劍雲蔽原上旌早晚謁金闕不聞刁斗聲<lb/>
　　　惜春花<lb/>
枝上花花下人可憐顔色俱青春昨日㸔花花灼灼今<lb/>
<pb n="KR4h0117_WYG_112-9a"/>
日看花花欲落不如盡此花下歡莫待春風總吹却鶯<lb/>
歌蝶舞媚韶光紅爐煮茗松花香粧成冷態恣遊樂獨<lb/>
把花枝歸洞房<lb/>
　　費氏<hi>蜀孟昶妃號花蘂夫人</hi>
　　　宫詞<lb/>
五雲樓閣鳳城間花木長新日月閒三十六宫連内苑<lb/>
太平天子住崑山<lb/>
㑹真殿廣約宫牆樓閣相扶倚太陽淨甃玉階横水岸<lb/>
<pb n="KR4h0117_WYG_112-9b"/>
御爐香氣撲龍牀<lb/>
龍池九曲逺相通楊栁絲牽兩岸風長似江南好風景<lb/>
畫船來去碧波中<lb/>
厨盤進食簇時新侍宴無非列近臣日午殿頭宣索膾<lb/>
隔花催喚打魚人<lb/>
離宫别院繞宫城金版輕敲合鳳笙夜夜月明花樹底<lb/>
傍池長有按歌聲<lb/>
御製新飜曲子成六宫纔唱未知名盡將觱篥來抄譜<lb/>
<pb n="KR4h0117_WYG_112-10a"/>
先按君王玉篴聲<lb/>
春風一面曉粒成偷折花枝傍水行却被内監遥覷見<lb/>
故将紅豆打黄鶯<lb/>
内人追逐采蓮時驚起沙鷗兩岸飛蘭棹把來齊拍水<lb/>
並船相鬬濕羅衣<lb/>
選進仙韶第一人才勝羅綺不勝春重敎按舞桃花下<lb/>
只踏<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>紅作地茵<lb/>
夜寒金屋篆烟飛燈燭分明在紫㣲漏永禁宫三十六<lb/>
<pb n="KR4h0117_WYG_112-10b"/>
燕囘争踏月輪歸<lb/>
金井秋啼絡緯聲出花宫漏報嚴更不知誰是金鑾直<lb/>
玊宇沈沈夜氣清<lb/>
内庭秋燕玉池東香散荷花水殿風阿監采菱牽錦纜<lb/>
月明猶在畫船中<lb/>
翠華香重玉爐添雙鳳樓頭曉日暹扇掩紅鸞金殿悄<lb/>
一聲清蹕捲珠簾<lb/>
鬬草深宫玉檻前春蒲如箭荇如錢不知紅藥欄干曲<lb/>
<pb n="KR4h0117_WYG_112-11a"/>
日暮何人落翠鈿<lb/>
太液波清水殿涼畫船驚起宿鴛鴦翠眉不及池邊栁<lb/>
取次飛花入建章<lb/>
蕙炷香銷燭影<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>御衣薰盡徹更闌歸來困頓眠紅帳<lb/>
一枕西風夢裏寒<lb/>
三清臺近苑牆東樓檻層層映水紅盡日綺羅人度曲<lb/>
管絃聲在半天中<lb/>
　　蜀順聖太后徐氏<hi>徐耕女</hi>
<pb n="KR4h0117_WYG_112-11b"/>
　　　謁丈人觀先帝御容<lb/>
千尋綠嶂夾流溪登眺因知海嶽低瀑布迸舂青石碎<lb/>
輪茵横剪翠峯齊步粘苔蘚龍橋滑身閉烟蘿鳥徑迷<lb/>
莫道穹天無路到此山逾是碧雲梯<lb/>
　　　題漢州三學山至夜看聖燈<lb/>
䖍禱逰靈境元妃夙志同玉香焚静夜銀燭炫遼空泉<lb/>
潄雲根月鐘敲㑹杪風印金標聖迹飛石顯神功滿望<lb/>
江淮極臨西日脚紅猿來齋室上僧集講筵中頓覺超<lb/>
<pb n="KR4h0117_WYG_112-12a"/>
三界渾疑證六通願成脩偃事社稷保延洪<lb/>
　　　禱青城山囘<lb/>
周逰靈境散幽情千里江山暫得行所恨風光看未足<lb/>
卻驅金翠入龜城<lb/>
　　蜀翊聖太妃徐氏<hi>太后妺</hi>
　　　謁丈人觀先帝御容<lb/>
共謁御容儀還同在禁闈笙歌喧寶殿彩仗耀金徽清<lb/>
淚沾羅袂紅霞拂赭衣九疑山水逺無路斷湘妃<lb/>
<pb n="KR4h0117_WYG_112-12b"/>
　　　題金華館<lb/>
碧雲紅霧撲人衣宿露沾苔石逕危風巧解吹松上曲<lb/>
蝶嬌頻采臉邊脂同尋僻徑思攜手暗指遥山學畫眉<lb/>
好把身心清浄出角冠霞帔事希夷<lb/>
　　　題彭州陽平地<lb/>
雲浮翠輦届陽平真似驂鸞到上清風起半厓聞虎嘯<lb/>
雨來當面見龍行晚尋水澗尋松韻夜上星壇看月明<lb/>
長恐前身居此境玊堂教向錦城生<lb/>
<pb n="KR4h0117_WYG_112-13a"/>
　　　題漢州三學山至夜看聖燈<lb/>
聖燈千萬炬旋向碧雲生細雨濕不暗好風吹更明磬<lb/>
敲金地響僧唱梵天聲若説無心法此光如有情<lb/>
　　　禱青城山囘<lb/>
翠驛江亭近玉亭夢魂猶是在青城比來出看江山景<lb/>
却被江山看出行<lb/>
　　李舜絃夫人<lb/>
　　　蜀宫應制<lb/>
<pb n="KR4h0117_WYG_112-13b"/>
濃樹禁花開後庭飲筵中散酒醒醒濛濛雨草瑶階濕<lb/>
鐘曉愁吟獨倚屏<lb/>
　　　釣魚不得<lb/>
盡日池邊釣錦鱗芰荷香裏暗銷魂依稀縱有尋春餌<lb/>
知是金鈎不肯呑<lb/>
　　　隨駕出逰青城<lb/>
因隨八駿上仙山頓隔塵埃物象間只恐西追王母宴<lb/>
却憂難得到人間<lb/>
<pb n="KR4h0117_WYG_112-14a"/>
　石宫闈詩初盛集内如徐賢妃上官昭容有已入選<lb/>
　者兹已成編稍重複一二云<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_112-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷一百十二<lb/>
</p>
<p>
</p>
  </div>
</body>
</text>
</TEI>
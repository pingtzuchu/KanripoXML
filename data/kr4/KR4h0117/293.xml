<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百九十三</head> <lb/>
    <p>
<pb n="KR4h0117_WYG_293-1a"/>
欽定四庫全書<lb/>
　石倉歴代詩選巻二百九十三<lb/>
　　　　　　　　　　　明　曹學佺　編<lb/>
　明詩初集十三<lb/>
　　髙啓<lb/>
　　　江上看花<lb/>
兩年京師不見花青衫白馬驅塵沙今年江邊偶無事<lb/>
狂醉爛漫尋春華游蜂飛蝶日妍暖紅紫正發紛交加<lb/>
<pb n="KR4h0117_WYG_293-1b"/>
穿蹊每入隣媪圃叩門或到山僧家漸老都無少年樂<lb/>
底用簫鼓隨行車攀條繞樹對吟詠不忍歸去至日斜<lb/>
花應得我相慰賞似笑欲舞爭矜誇我如無花亦寂寞<lb/>
閉户有酒誰能賒夜來茅屋卧雲雨曉起走看成咨嗟<lb/>
飄英墜萼不可綴餘艷只侣銷殘霞明知春色不久住<lb/>
豈料便去難留遮野鶯啼罷一回首恨與芳草盈天涯<lb/>
　　　謝陳山人贈其故弟長司所畫山水<lb/>
大髯袖中有廬霍嵐氣噴人寒色薄出贈生絹一幅圖<lb/>
<pb n="KR4h0117_WYG_293-2a"/>
云是小髯之所作我嘗游君伯仲間仲今已沒空見山<lb/>
畵中無限䃲礴意使我坐看愁滿顔重巖複澗迷樵路<lb/>
煙蘿冥冥晝如暮溪閣風生醉客眠野橋月出歸僧度<lb/>
櫪林䝉密楓林髙深處似有猩鼯號滿空雲凍動秋思<lb/>
飛泉落日何蕭騷揮毫若此難再得白鶴何時返鄉國<lb/>
良工自古多苦心留賞人間賴遺墨南宫北苑皆已仙<lb/>
此圖與之當並傳坐嗟存沒意難報作歌愧匪瓊瑤篇<lb/>
　　　題武昌魏槃所藏畵<lb/>
<pb n="KR4h0117_WYG_293-2b"/>
楚山逺吐參差碧虛閣開臨繫船石沙樹凋時鄂渚秋<lb/>
江鷗沒處湘潭夕閣中幽人坐讀書書聲入水驚龍魚<lb/>
欲吹短笛相尋去黄鶴磯頭好待予<lb/>
　　　題韓長司所畵山水圖<lb/>
參卿昔在西安幕騎馬看山時出郭終南泰華勢最髙<lb/>
横作秋雲掃寥廓秦川漢苑萬里開酒醒望逺登荒臺<lb/>
日斜渭上歸人渡岳暗關中飛雨來此處奇觀絶天下<lb/>
何事歸來又看畵畵中小景似江南黄葉漁村見煙舍<lb/>
<pb n="KR4h0117_WYG_293-3a"/>
莫戀江南真故鄉蓴鱸炊熟酒船香美人不是滄洲客<lb/>
去去宜登白玉堂<lb/>
　　　夜發錢清<lb/>
錢清渡頭船夜開黄茅苦竹聞猿哀客官釃酒水神廟<lb/>
風雨滿江船正來蒸飯炊魚坐篷底不覺舟行兩山裏<lb/>
棹歌早過越王城東方未白啼鴉起<lb/>
　　　獨遊雲巖寄周砥<lb/>
城西諸山非不奇我游獨與諸山宜紅櫻春開山後寺<lb/>
<pb n="KR4h0117_WYG_293-3b"/>
白水夏滿山前陂幽居況與山不逺鐘鼔每到空齋帷<lb/>
雨餘煙中落日下曳杖往讀頭陀碑兩巖蒼蒼石色古<lb/>
枇杷樹髙隂滿地殿燈欲昏上羣鼠塔鈴已靜蹲孤鴟<lb/>
興來即游興盡返迎送豈要山僧知困窮喪亂豈無感<lb/>
正賴此境忘吾悲嗟君何為乃自苦破韉短策塵中馳<lb/>
挂帆能來亦非晩浦口三日南風吹<lb/>
　　　練圻老人農隠<lb/>
我生不願六國印但願耕種二頃田田中讀書慕堯舜<lb/>
<pb n="KR4h0117_WYG_293-4a"/>
留待四海昇平年却愁為農亦良苦近歳征役相煩煎<lb/>
養蠶惟堪了官税賣犢未足輸丁錢虬髯縣吏叩門户<lb/>
鄰犬夜吠頻驚眠雨中投泥東鑿塹冰上渡水西防邊<lb/>
幾家逃亡閉白屋荒村古木空寒煙君獨胡為有此樂<lb/>
無乃地邇秦溪仙門前流水野橋斷不過車馬惟通船<lb/>
秧風初涼近芒種戴勝曉鳴桑樹顛短衣行隴自課作<lb/>
兒子饁後妻耘前白頭雖復勞四體若比我輩寜非賢<lb/>
旅游三十不稱意年登未具粥與饘便投筆硯把耒耜<lb/>
<pb n="KR4h0117_WYG_293-4b"/>
從子共賦豳風篇<lb/>
　　　嘗蒲桃酒歌<lb/>
西域幾年歸使隔漢宫遺種秋蕭瑟誰將馬乳壓瑤漿<lb/>
逺餉江南渴吟客赤霞流髓濃無聲初疑豹血淋銀甖<lb/>
吳都不數黄柑釀隋殿虛傳玉薤名聞道輪臺千里雪<lb/>
獵騎弓絃凍皆折試唱羌歌勸一觴氊房夜半天迴熱<lb/>
絶味今朝喜得嘗猶含風露萬珠香牀頭如能有五斗<lb/>
不將輕博涼州守<lb/>
<pb n="KR4h0117_WYG_293-5a"/>
　　　牀屛山水圖歌<lb/>
畵師知余愛青山久墮塵網無由還故將列岫寫屛障<lb/>
使我卧起于其間從此長如宿清境枕上分明見峰嶺<lb/>
爐煙曉入帳中飛擁被驚和白雲冷丹巖碧樹層層開<lb/>
江雨逺逐孤帆來就中樓閣是何處彷彿神女巫陽臺<lb/>
楚山修竹瀟湘水似有清猿忽啼起江南千里夢游歸<lb/>
半牀落月髙堂裏<lb/>
　　　方隠君山園<lb/>
<pb n="KR4h0117_WYG_293-5b"/>
呉興城南山水勝竹樹參差萬家暎幽深誰似隠君園<lb/>
車馬不來雞犬靜兩溪迴通栁巷曲一峰立對柴門正<lb/>
東西别墅怜更好孤棹往來隨晩興總令種菜不種桃<lb/>
新製長鑱木為柄家童頗解候天時鄰叟還能論地性<lb/>
交交林路翳復開活活野泉流不定清晨聞鳥欣獨往<lb/>
濃緑潑晴畦色淨老葉垂根孤蚓號殘英綴梗羣蜂競<lb/>
乍縈新蔓喜籬長欲迸晩牙嫌土硬此時採擷自足飽<lb/>
肯為食肝煩縣令古來名園悉可數金谷辟疆誇獨盛<lb/>
<pb n="KR4h0117_WYG_293-6a"/>
鑿石圓開弄月池買花深作行春徑愛妾宵陪秉燭宴<lb/>
狎朋晝接流觴詠長年歡樂豈知極迴首芳菲屬他姓<lb/>
只今誰解問遺蹤斷甓摧垣無一剰乃知厚業要徳守<lb/>
那得衰榮但言命君能勤儉遺子孫應有佳名書郡乗<lb/>
　　　明皇秉燭夜游圖<lb/>
華萼樓頭日初墮紫衣催上宫門鎖大家今夕宴西園<lb/>
髙爇銀盤百枝火海棠欲睡不得成紅妝照見殊分明<lb/>
滿庭紫燄作春霧不知有月空中行新譜霓裳試初按<lb/>
<pb n="KR4h0117_WYG_293-6b"/>
内使頻呼燒燭換知更宫女報銅籤歌舞休催夜方半<lb/>
共言醉飲終此宵明日且免羣臣朝只憂風露漸欲冷<lb/>
妃子衣薄愁成嬌琵琶羯鼓相追續白日君心歡不足<lb/>
此時何暇化光明去照逃亡小家屋姑蘇臺上長夜歌<lb/>
江都宫裏飛螢多一般行樂未知極烽火忽至將如何<lb/>
可憐蜀道歸來客南内凄涼頭盡白孤燈不照返魂人<lb/>
梧桐夜雨秋蕭瑟<lb/>
　　　黑河秋風引賦趙王孫家琵琶葢其名也<lb/>
<pb n="KR4h0117_WYG_293-7a"/>
氷天夜裂天垂泣雲壓鷹低翻翅濕髯王醉影抱寒驚<lb/>
氊殿嘈嘈箭鳴急紅冰淚落衰燈下倒巻河流入絃瀉<lb/>
瘦駝卧磧歇鈴車朴朔隂沙鬼行野漢魂私語鬢風凄<lb/>
都䕶營荒咽凍鼙蘭山木葉連愁起散入寒門三萬里<lb/>
夢斷金蟾隔煙小青冢埋聲秋不曉<lb/>
　　　泉州陳氏婦夫泛海溺死守志<lb/>
妾家温陵近南浦嫁得良人業為賈良人年長愛逺游<lb/>
不敢新妝暎門户販寶遙聞去百蠻朝朝海上望青山<lb/>
<pb n="KR4h0117_WYG_293-7b"/>
不仁無那蛟龍横漂沒孤舟那得還君非渡河老狂父<lb/>
波濤如山何不顧尋屍便欲赴窮淵膝下嬌兒誰與哺<lb/>
十載空閨守寸心滄溟水淺恨情深願身不化山頭石<lb/>
化作孤飛精衞禽<lb/>
　　　江上晩過鄰塢看花因憶南園舊游<lb/>
去年看花在城郭今年看花向村落花開依舊自芳菲<lb/>
客思居然成寂寞亂後城南花已空廢園門鎖鳥聲中<lb/>
翻憐此地春風在暎水穿籬發幾叢年時游伴俱何處<lb/>
<pb n="KR4h0117_WYG_293-8a"/>
秖有閒蜂隨繞樹欲慰春愁無酒家殘香細雨空歸去<lb/>
　　　香水溪<lb/>
粉痕凝水春溶溶暖香流水銅溝宫月明曾照美人浴<lb/>
影與桃花相間紅玉肌羞露誰能見只有鴛鴦窺半面<lb/>
絳綃圍掩怯新涼歸卧芙蓉池上殿空洗鉛妝不洗妖<lb/>
坐傾人國幾良宵驪山更有湯泉在千古愁魂一種銷<lb/>
　　　贈丘老師<lb/>
長春之孫自仙骨袖有蟠桃食遺核平生不學燒汞方<lb/>
<pb n="KR4h0117_WYG_293-8b"/>
唾視黄金等何物滿城誰識舊庚桑白髪人中似鶴長<lb/>
時上髙樓惟獨醉榴皮書破壁塵香<lb/>
　　　題朱氏梅雪軒<lb/>
石城山居梅萬塢冒雪曾來扣僧户爛然如見㑹羣妃<lb/>
白鳳繽紛下瑤圃數片輕吹著鬢華乍看是雪又疑花<lb/>
迷魂亂眼春如海那辨南枝映竹斜獨披鶴氅穿林去<lb/>
棟壓寒梢應幾樹聽響方知夜酒時聞香始識繁開處<lb/>
回首春風憶舊游夢尋歸路隔羅浮年來驢背無詩思<lb/>
<pb n="KR4h0117_WYG_293-9a"/>
醉踏塵埃空自愁<lb/>
　　　石崇墓<lb/>
虯須欲怒珊瑚折步障圍春錦雲熱真珠換妾勝驚鴻<lb/>
笑踏香塵如踏空酒闌金谷鶯花醉家逐樓前舞裙墜<lb/>
財多買得東市愁羅綺散盡餘荒丘猶憐白首同歸者<lb/>
坐伴游魂楓樹下<lb/>
　　　太湖石<lb/>
沒人采石山根淵投身不試饑蛟涎馮夷不解䕶潛寶<lb/>
<pb n="KR4h0117_WYG_293-9b"/>
幾片捧出如青蓮寒姿本是湖水骨波濤漱擊應千年<lb/>
初疑鬼怪離洞府珊瑚鐵網相鈎連嵌空突兀多異態<lb/>
雲吐夏浦芝生田龍鱗含雨晩猶潤豹質隠霧朝常鮮<lb/>
清音叩罷磬韻逺微靨洗出珠窩圓坐移各岫置庭砌<lb/>
日照彷彿生紫煙三峰削成泰華掌一穴透入仇池天<lb/>
醉中時倒倚蒼蘚秋風冷逼吟詩肩洛陽園墅汴宫苑<lb/>
當時駢列誇奇妍黄羅封葢素氊裹萬里貢餉勞車船<lb/>
奢游事歇家園廢盡仆荆棘荒池邊人生嗜此亦可笑<lb/>
<pb n="KR4h0117_WYG_293-10a"/>
有身豈得如石堅百年零落竟誰在空品甲乙煩題鐫<lb/>
又嗟此石何獻巧自召鑿取虧天全不如頑礦世所棄<lb/>
滿山長作牛羊眠<lb/>
　　　客舍雨中聽江卿吹簫<lb/>
客中久不聞絲竹此夕逢君吹紫玉斷猿哀鴈總驚啼<lb/>
我亦無端淚相續數聲嫋嫋復嗚嗚散入寒雲細欲無<lb/>
愁望洞庭空落木夢游秦苑總荒蕪曲中只訴君心苦<lb/>
不道人聽更悽楚關山燈下歎羇臣江浦舟中泣嫠婦<lb/>
<pb n="KR4h0117_WYG_293-10b"/>
憶昨閶門費酒貲玉人邀坐弄參差彩霞深院花開處<lb/>
明月髙樓鶴去時如今忽在他鄉外風雨寒窗兩憔悴<lb/>
恨無百斛金陵春同上鳳凰臺上醉始知嶰谷枯篁枝<lb/>
中有人間無限悲願君袖歸挂髙壁莫更相逢容易吹<lb/>
　　　贈金華隠者<lb/>
我聞名山洞府三十六一一靈蹤紀真籙金華秀出向<lb/>
東南逺勝陽明與勾曲樓臺縹緲開煙霞天帝賜與神<lb/>
仙家靈源有路不可入但見幾片流出雲中花子房之<lb/>
<pb n="KR4h0117_WYG_293-11a"/>
師赤松子三千年前亦居此飛來恍惚誰解尋謾説至<lb/>
今猶不死松花酒熟何處游瑤草自緑春巖幽羣羊卧<lb/>
地散如石老鹿耕田馴似牛聞有隠君子乃是學仙者<lb/>
自從入山中不㑹到山下世人莫知其姓名以山呼之<lb/>
不敢輕樵夫忽見苦未識只疑便是黄初平嗟我胡為<lb/>
在塵網逺望髙峰若天壤茯苓夜煑倘許餐銕杖來敲<lb/>
石門響<lb/>
　　　春初來<lb/>
<pb n="KR4h0117_WYG_293-11b"/>
春初來栁條欲舒花未開曉日窗前鳥聲喜似報春來<lb/>
喚人起東風吹暖入煙痕綠遍江南幾千里去年春去<lb/>
意愁人倐忽今年又見春但欲逢春醉盃酒不管相思<lb/>
成白首<lb/>
　　　烏夜村<lb/>
荒村烏夜棲忽繞月明啼生得東家女身為萬乗妻至<lb/>
今種髙樹不遣烏飛去居人凡幾家愛聽啼啞啞啼啞<lb/>
啞勿驚怪婦開門向烏拜<lb/>
<pb n="KR4h0117_WYG_293-12a"/>
　　　次韻過建平縣<lb/>
縣雖三户小地僻罷兵防茶市逢山客楓祠祭石郎雲<lb/>
埋鳴澗斧沙壓度溪航應愛青山好經過駐客裝<lb/>
　　　雨篷<lb/>
楚雨滿汀洲瀟瀟灑客舟夢驚孤枕夜愁掩一篷秋葦<lb/>
葉寒相戰灘聲暗共流此時湘浦上同聽只沙鷗<lb/>
　　　梧桐<lb/>
井邊雙玉樹髙結自生涼影散秋雲薄聲喧夜雨長疎<lb/>
<pb n="KR4h0117_WYG_293-12b"/>
英飄碧簟亂葉響銀牀綠綺誰能斲持將奏鳳凰<lb/>
　　　圍棋<lb/>
偶與消閒客圍棋向竹林聲敲驚鶴夢局罷轉桐隂坐<lb/>
對忘言久相攻運意深此間元有樂何用橘中尋<lb/>
　　　簟<lb/>
蠻藤巧織成乍展覺涼生紋蹙寒波細光搖夜月明坐<lb/>
令葵扇棄眠與石牀平須信南軒下炎天夢亦清<lb/>
　　　流螢<lb/>
<pb n="KR4h0117_WYG_293-13a"/>
熠熠復青熒流光不自停暗飛如避月逺墮欲隨星穿<lb/>
樹臨幽檻緣莎集小庭莫將羅扇撲囊取照遺經<lb/>
　　　錢塘送馬使君之吳中<lb/>
樟亭離席散遙發畵幡車飛雉新阡麥啼鸎故苑花望<lb/>
山登郡閣行水到田家莫道凝香句前人獨可誇<lb/>
　　　和周山人見寄寒夜客懷之作<lb/>
亂世難為客流年易作翁百憂尋歳暮孤夢怯囊空門<lb/>
掩雲峰裏燈明雪竹中無因乗夜訪相慰一尊同<lb/>
<pb n="KR4h0117_WYG_293-13b"/>
　　　城西客舍送周著作砥<lb/>
客中寒食後惆悵送君違花隠歸城斾風吹渡水衣夜<lb/>
窗炊黍散春苑鬬茶稀誰念西齋雨相思獨掩扉<lb/>
　　　西清對雨<lb/>
楚臺雲起迥漢苑雨來微曉濕宫城斾寒沾陛楯衣溝<lb/>
中隨葉墮爐畔帶烟飛坐詠西清暇君王召對稀<lb/>
　　　送張司勲赴寳慶同知<lb/>
乍出司勲幙還乗别駕車按圖猶漢地輸布盡蠻家山<lb/>
<pb n="KR4h0117_WYG_293-14a"/>
熟蛇懸樹江晴鶴浴沙郡樓回首處北斗近京華<lb/>
　　　寓天界寺<lb/>
雨過帝城頭香凝佛界幽果園春乳雀花殿午鳴鳩萬<lb/>
履隨鐘集千燈入鏡流禪居容旅跡不覺久淹留<lb/>
　　　送前進士夏尚之歸宜春<lb/>
凄涼庾開府老去復何如故國歸鴻少新潮振鷺多菊<lb/>
荒應自歎麥秀竟誰歌相送堪愁思蕭蕭楚水波<lb/>
　　　送鮑翰林遷官陜右<lb/>
<pb n="KR4h0117_WYG_293-14b"/>
鑾坡初罷直西去惜離羣載筆唐供奉褰帷漢使君濁<lb/>
流河驛雨髙樹嶽祠雲公暇應懷古登臨賦夕曛<lb/>
　　　送前國王助教歸臨川<lb/>
去國獨依依羈臣淚濕衣夢中燕月冷望裏楚山微世<lb/>
變人驚老身全詔許歸舟前楓葉落應到故園扉<lb/>
　　　送潘巡簡之閩中<lb/>
京師到閩海秋色幾程餘莎柵山兵守榕林島户居曉<lb/>
衙雞應鼔晩邏騎隨車清世無他警將軍好讀書<lb/>
<pb n="KR4h0117_WYG_293-15a"/>
　　　送朱從事之吳興<lb/>
釋褐方從宦青山故郡鄰草深湖帶雨花暗驛藏春鼔<lb/>
聚祈蠶女舟逢射鴨人幙中應久待徒此惜離辰<lb/>
　　　京師寓廨呈知巳<lb/>
誰言舊隠非獨處靜相依綠樹城通苑青山寺對扉官<lb/>
閒休直早客久夢還稀是物春來典惟存舊賜衣<lb/>
　　　贈張省郎<lb/>
漢署早為郎長遊鳳沼傍雞知壺水候馬識火城光毎<lb/>
<pb n="KR4h0117_WYG_293-15b"/>
載趨曹筆時薰直省香邊書無一羽冠葢得翺翔<lb/>
　　　甘露寺<lb/>
勝地江山壯名林歳月遙刹藏京口樹鐘送海門潮月<lb/>
黑龍光吐天清蜃氣銷何當尋狠石閒坐話前朝<lb/>
　　　何隠君小墅<lb/>
移家營别墅一逕竹扉開泉滿疏渠放花多借地栽壁<lb/>
間田器挂窗裏浦帆來自戀幽居樂誰言是棄材<lb/>
　　　贈張明府<lb/>
<pb n="KR4h0117_WYG_293-16a"/>
聞道彈琴處門前栁帶沙海珍通估市湖税減漁家暮<lb/>
港迷荷葉秋田間豆花亂來無此地君政亦堪誇<lb/>
　　　溪上<lb/>
秋色共溪長游人笑語涼萍開天倒影蓮墮水流香魚<lb/>
罶和星漉禽罝帶雨張從今搖桂棹不必問瀟湘<lb/>
　　　寄錢塘諸故友<lb/>
年少客名都狂游每共呼荷深箏在舫竹靜矢鳴壺明<lb/>
月潮千里殘陽雨半湖故人能念否歡意共來無<lb/>
<pb n="KR4h0117_WYG_293-16b"/>
　　　題張靜居畵<lb/>
楚客寫荆岑秋雲隔浦隂人家連橘塢水廟暎楓林亂<lb/>
後清游歇愁邊逺色深相看休向晩怕有峽猿吟<lb/>
　　　答陳則見寄<lb/>
何由慰逺思獨詠寄來詩行路方難日清秋欲盡時江<lb/>
多驚鴈火樹少宿烏枝早晩如相見應憐有鬢絲<lb/>
　　　晩次西陵館<lb/>
匹馬倦嘶風蕭蕭逐轉蓬地經兵亂後歳盡客愁中晩<lb/>
<pb n="KR4h0117_WYG_293-17a"/>
渡新潮急寒山舊驛空可憐今夜月相照宿江東<lb/>
　　　送僧恬歸靈隠<lb/>
遊方應未久栁色變新年在路逢春雪還山訪冷泉鐘<lb/>
催投寺錫燈照泊江船法意休多問無言即是禪<lb/>
　　　江上寄王校書行<lb/>
寥落舊歡違江邊獨掩扉鄰家聞暮笛客舍試春衣宿<lb/>
鳥歸山亂行人渡水稀相思比花絮斜日繞城飛<lb/>
　　　微恙江館夜作<lb/>
<pb n="KR4h0117_WYG_293-17b"/>
寒燈坐江館愁逼歳闌珊苦恨應催老微疴似忌閒雞<lb/>
前星列屋鴈外月臨灣明日將來藥身猶懶入關<lb/>
　　　送柔上人得船字<lb/>
叢林初結夏東去又飄然罷説天台講行㕘雪竇禪殘<lb/>
經松下几逺磬月中船不用悲離别師今絶妄緣<lb/>
　　　中秋琵琶洲宴集得紅字<lb/>
香霧夕濛濛孤髙桂樹東影疎林際月涼近水邊風重<lb/>
露流杯緑繁星亂燭紅明年江海上髙㑹與誰同<lb/>
<pb n="KR4h0117_WYG_293-18a"/>
　　　過劉山人園<lb/>
欲問幽棲處花溪逐澗迴夕烟羅幕巻春雨藥房開野<lb/>
鶴知琴意山蜂給酒材城中少閒客誰解引車來<lb/>
　　　送胡銓游㑹稽<lb/>
山水獨行徧苕溪仍剡溪衣逢新火減舟渡雜花迷黄<lb/>
絹尋碑讀紅裙賭墅攜蘭亭舊基在觴詠付新題<lb/>
　　　鐘山雲齋圖<lb/>
山勢識龍蟠香臺擁翠巒草堂猿嘯晩蕙帳鶴驚寒雲<lb/>
<pb n="KR4h0117_WYG_293-18b"/>
擁梁僧塔苔封宋帝壇昔年游歴處今向畫中看<lb/>
　　　次韻陳留公見貽湖上行屯之作<lb/>
湖隂巡壘罷緩服上仙舟景好看宜晩詩清賦為秋葉<lb/>
應隨鳥散山欲趂波流亦有東遊興空憐未得酬<lb/>
　　　鄰家桃花<lb/>
春色東家出相窺似有心曲垣遮自短别院閉還深影<lb/>
動疑人折香搖妒蝶尋好風時解意吹片拂羅襟<lb/>
　　　和王較理夜坐<lb/>
<pb n="KR4h0117_WYG_293-19a"/>
池暝花如霧蒼蒼月照開梁空雙燕睡簾暗一螢來兵<lb/>
散誰家笛人違此夜杯如何對清景愁思卻相催<lb/>
　　　宿道王蘭若<lb/>
借榻到僧扉雖安未是歸暝禽愁雪意夜篠助風威燭<lb/>
盡思燃帶衾寒起覆衣不知孤棹去明夕更何依<lb/>
　　　除夕客中與家兄守歳<lb/>
雨雪逺村中猿鳴旅館空守爐銷宿凍停燭待春風有<lb/>
恨能催老無文解送窮却憐今夕酒還與弟兄同<lb/>
<pb n="KR4h0117_WYG_293-19b"/>
　　　西園閒興<lb/>
看到竹過鄰園林獨卧身鳥聲閒似野人意倦如春殘<lb/>
雨驚池樹斜陽照隙塵如何堂上客不及燕來頻<lb/>
　　　步至東臯<lb/>
斜日半川明幽人每獨行愁懷逢暮慘詩意入秋清鳥<lb/>
啄孤楊碎蟲懸落葉輕如何得歸後猶似客中情<lb/>
　　　郊墅雜賦七首<lb/>
江水舍西東鄰家是釣翁路痕深草沒井脈暗潮通籬<lb/>
<pb n="KR4h0117_WYG_293-20a"/>
隔蔬邊雨門開竹下風不因時賣畚何事入城中<lb/>
幽事向誰誇孤吟對晩沙浣衣江動月繫艇岸垂花行<lb/>
蟻如知路歸鳬自識家一尊茅屋底隨意答春華<lb/>
移家到渚濱沙鳥便相親地僻偏容懶村荒却稱貧犬<lb/>
隨春饁女雞喚曉耕人願得無愁事閒眠老此身<lb/>
紛紛謝人役寂寂戀吾居細雨春雩後斜陽社飲餘岸<lb/>
花飛趂蝶池葉墮驚魚好了公家事休令吏到廬<lb/>
路迂橋㫁處門靜犢眠時孤墅藏羣栁諸田灌一陂僮<lb/>
<pb n="KR4h0117_WYG_293-20b"/>
閒春作少婦懶午炊遲誰道花源好還令太守知<lb/>
入夜潮侵户經秋雨壞垣里人淳少訟田父醉多言稻<lb/>
蟹燈前聚莎蟲機下喧自應耽野趣不是戀鄉園<lb/>
欲沽嗟市逺煙火隔江波客到寒齋少人歸晩渡多汙<lb/>
書燈燼落驚枕櫓聲過豈敢愁荒寂時危免負戈<lb/>
　　　臨頓里<lb/>
沐罷便輕幘消搖詠晩天清風蘇病鶴驟雨集鳴蟬舊<lb/>
史堆緗素新經録洞𤣥誰知城郭裏别自有林泉<lb/>
<pb n="KR4h0117_WYG_293-21a"/>
　　　夜起觀月<lb/>
一春夜多雨今宵初月明窗閒幽夢覺起憶故園行露<lb/>
下花微委煙中鳥忽鳴誰同賞清景惆悵倚前楹<lb/>
　　　晩霞獨酌南樓<lb/>
倦客豈遷客故鄉非異鄉鱸肥蓴菜紫鴈響栁條黄湖<lb/>
濶已秋雨樓髙猶夕陽登臨何必賦把酒據胡牀<lb/>
　　　題宋迪晩煙歸舍圖<lb/>
落日下山嶺行人逢已稀煙中望田舍水次掩荆扉鳥<lb/>
<pb n="KR4h0117_WYG_293-21b"/>
亂夕林暗草多秋逕微家人應候我賣畚到城歸<lb/>
　　　送鮑修撰出官關中<lb/>
辭朝西入陜車發勤征塵小麥行時熟啼鸎别處頻關<lb/>
前周故尹灞上漢遺民直院青綾舊臨川赤組新山連<lb/>
樂遊苑樹繞富平津君去方年少還能論過秦<lb/>
　　　翫花池<lb/>
桃枝兼杏葉春色繞宫池正愛紅繁處還憐緑淨時花<lb/>
香泛幽沚媚影照清漪垂條看妓折墮萼見魚吹盃涵<lb/>
<pb n="KR4h0117_WYG_293-22a"/>
明月瀉舟逐彩霞移水流花落盡君王醉不知<lb/>
　　　詠夢<lb/>
的的緣愁得濛濛與醉和輕隨雲浩蕩暗越嶺嵯峨夜<lb/>
店嗟偏短春閨思最多關山歸識路江渚去淩波蝴蝶<lb/>
誰家信鴛鴦别浦歌靜嫌風動竹鬬怯雨鳴荷寂歴窗<lb/>
扃紙低遲帳捲羅知情惟枕共送恨忽鐘過縞袂香猶<lb/>
在朱絃字不磨陽臺莫重問千載笑巫娥<lb/>
　　　奉迎車駕享太廟還宫<lb/>
<pb n="KR4h0117_WYG_293-22b"/>
鳴蹕聲中曉伏迴錦裝馴象踏紅埃半空雲影看旗動<lb/>
滿道天香捧駕來漢酎祭餘清廟閉舜衣垂處紫宫開<lb/>
禮成海内人皆慶獻頌應慙自乏才<lb/>
　　　九日陪諸閣老食賜糕次謝授經韻<lb/>
叨陪講席接詞曹曉禁霜花㸃素袍院貯圖書西掖靜<lb/>
雲連宫殿北山高故園莫憶黄花酒内府初嘗赤棗糕<lb/>
最愛鳳毛今復見便令池上一揮毫<lb/>
　　　送沈左司從汪㕘政分省陜西<lb/>
<pb n="KR4h0117_WYG_293-23a"/>
重臣分陜去臺端賓從威儀盡漢官四塞河山歸版籍<lb/>
百年父老見衣冠函關月落聽雞度華嶽雲開立馬看<lb/>
知爾西行定回首如今江左是長安<lb/>
　　　呉僧日章講師赴召修蔣山普度佛事既罷東<lb/>
　　　　歸送别<lb/>
萬人擁坐聽潮音寶刹曾迂玉駕臨佛法晨敷三藏秘<lb/>
帝恩春及九原深鍾山坐處花頻雨練浦歸時樹欲隂<lb/>
擬問楞伽嗟已别楚江飛錫暮沈沈<lb/>
<pb n="KR4h0117_WYG_293-23b"/>
　　　清明呈館中諸公<lb/>
新煙著栁禁垣斜杏酪分香俗共誇白下有山皆繞郭<lb/>
清明無客不思家卞侯墓上迷芳草盧女門前映落花<lb/>
喜得故人同待詔擬沽春酒醉京華<lb/>
　　　送易左司分省廣西<lb/>
朝廷特念逺民深畵省分官出桂林油幕乍開依漢節<lb/>
卉衣時到貢蠻金四時花發山多暖半日嵐開市尚隂<lb/>
虞帝祠前黄竹裏相思莫聽鷓鴣吟<lb/>
<pb n="KR4h0117_WYG_293-24a"/>
　　　送葉判官赴髙唐時使安南還<lb/>
銅柱巖前使節過貢隨歸騎入京多一官蹔遣陪成瑨<lb/>
片語曾煩下趙陀曉拜賜衣辭絳闕秋催征棹渡黄河<lb/>
政餘好賦登臨咏聞説州人最善歌<lb/>
　　　寄題安慶城樓<lb/>
層構初成百戰終憑髙應喜楚氛空山隨粉堞連雲起<lb/>
江引清淮與海通逺客帆檣秋水外殘兵鼓角夕陽中<lb/>
時清莫問英雄事回首長烟滅去鴻<lb/>
<pb n="KR4h0117_WYG_293-24b"/>
　　　送丕上人還四明育王寺<lb/>
解夏還尋舊寺棲滿船黄葉過長溪袈裟影入秋山逺<lb/>
舍利光懸夜塔低鵝識講時常繞聽猿知定後不驚啼<lb/>
卻慙擾擾塵中客覺路如今去尚迷<lb/>
　　　送吳生赴汴省其父指揮<lb/>
都亭槐雨淨朝埃彩服逢秋試剪裁定逺未歸雙節在<lb/>
孝亷初去一船開城依梁苑煙中閉河繞隋堤樹裏迴<lb/>
家慶拜餘尋舊跡夕陽騎馬過繁臺<lb/>
<pb n="KR4h0117_WYG_293-25a"/>
　　　夜聞吳女誦經<lb/>
雲窗月帳散花多閒讀金經夜若何嬌舌乍彈鶯學語<lb/>
芳心已定井銷波尼師曾教青蓮偈女伴徒為白苧歌<lb/>
聽處若迷空色相應須愁殺病維摩<lb/>
　　　遊南峰寺有支遁放鶴亭<lb/>
每向人間望碧峰石門今得問幽蹤路緑風磴泠泠策<lb/>
寺隔煙蘿杳杳鐘窗下鳥來多墜菓亭前鶴去只髙松<lb/>
一龕願借依香火莫道詩人少戴顒<lb/>
<pb n="KR4h0117_WYG_293-25b"/>
　　　次韻楊署令雨中卧疾<lb/>
雙桐分䕃曉池清乍喜新晴覺病輕蛛曳林風吹欲斷<lb/>
鷺經沙雨洗偏明吟多梢怯開窗寫卧久渾忘出市行<lb/>
不道春歸踰一月起聞歌鳥尚疑鶯<lb/>
　　　送何記室遊湖州<lb/>
暮雨關城獨去遲少年心事蒯緱知故人當路輕貧賤<lb/>
倦客逢秋惡别離疎栁一旗江上酒亂山孤棹道中詩<lb/>
水嬉散後湖亭廢此去煩君弔牧之<lb/>
<pb n="KR4h0117_WYG_293-26a"/>
　　　賦得寒山寺送别<lb/>
楓橋西望碧山微寺對寒江獨掩扉船裏鐘催行客起<lb/>
塔中燈照逺僧歸漁村寂寂孤烟近官路蕭蕭衆葉稀<lb/>
須記姑蘇城外泊烏啼時節與君違<lb/>
　　　送何明府之秦郵<lb/>
馬前風葉助離聲楚驛都荒不計程一令尚淹三縣事<lb/>
幾家曾見十年兵夕陽遠樹烟生戍秋雨殘荷水繞城<lb/>
父老不須重歎息君來應有故鄉情<lb/>
<pb n="KR4h0117_WYG_293-26b"/>
　　　婁江寓舍喜王七隅見過卻送還郭<lb/>
送君只過孝亷橋不似君來訪我遙路未同歸鴻杳杳<lb/>
門方孤掩竹蕭蕭逺愁忽與鐘聲至殘醉微兼燭燼銷<lb/>
莫道扁舟難重過寒江日日有回潮<lb/>
　　　答吕山人見寄<lb/>
一罷僧房看竹期行吟何處復相隨烟波逺渚難尋路<lb/>
風雨幽窗忽送詩故舊誰非嗟别者鄉園同是憶歸時<lb/>
莫愁孤館春寥落且向江干避亂離<lb/>
<pb n="KR4h0117_WYG_293-27a"/>
　　　送周省郎之海虞判官<lb/>
黄茅連野邑城荒佐邑初煩舊省郎鴈起海風吹暮角<lb/>
雞鳴關月照晨妝讀書臺下逢人少濡墨㕔中憶尉狂<lb/>
君到官曹無事日一尊為我酹斜陽<lb/>
　　　贈林泉民張夢辰次張貞居外史韻<lb/>
雨船幾度載狂客詩巻平生隨老翁林下自成麋鹿友<lb/>
世間相去馬牛風曉窗炊熟露葵紫秋寺寫殘霜葉紅<lb/>
他日倘修耆舊傳著君應在隠淪中<lb/>
<pb n="KR4h0117_WYG_293-27b"/>
　　　倚樓<lb/>
西館樓前見鴈行桂花初白栁枝黄凭欄有客迎秋思<lb/>
捲箔誰家出晩妝未放離魂尋楚雨已看歸鬢㸃吳霜<lb/>
自憐對酒還惆悵不及分司御史狂<lb/>
　　　送錢塘守<lb/>
繁華莫歎異昇平到郡初煩露冕行幙下吏書催署字<lb/>
湖中妓舫歇歌聲潮來兩渡皆侵岸日落諸山半入城<lb/>
休沐南屛煩一到松間尋我舊題名<lb/>
<pb n="KR4h0117_WYG_293-28a"/>
　　　陪臨川公遊天池<lb/>
騎馬尋幽度嶺遲老僧曾識使君誰門開紅葉林間寺<lb/>
泉浸青山石上池殘果已收猿食少枯松欲折鶴巢危<lb/>
壁間不用題名字無限蒼苔沒舊碑<lb/>
　　　宿張氏江館<lb/>
極浦荒雲一棹行逺投江館駐宵程客中得酒銜悲喜<lb/>
亂後逢人説死生木葉未空寒鳥聚海潮初上曙雞鳴<lb/>
政憐此地無驚擾歸夢如何又入城<lb/>
<pb n="KR4h0117_WYG_293-28b"/>
　　　送李使君鎮海昌<lb/>
海風千里捲雙旌按轡初聞屬部清人雜島夷爭午市<lb/>
潮隨山雨入秋城鳴狐不近睢陽廟突騎猶屯廣利營<lb/>
肯掃帳中容我醉夜深燃燭卧談兵<lb/>
　　　賦得惠山泉送客遊越<lb/>
雲液流甘漱石牙潤通錫麓樹增華汲來晨冷和山雨<lb/>
飲處春香帶瀑花合契老僧煩每䕶修經幽客記曾誇<lb/>
送行一斛還堪贈往試雲門日注茶<lb/>
<pb n="KR4h0117_WYG_293-29a"/>
　　　寄題張著作菁山隠居<lb/>
霞映青山似赤城歸棲聞已謝時名半湖殘雨收虹影<lb/>
幾樹斜陽帶鳥聲竹下逢僧投杖揖蘿間候客抱琴行<lb/>
平生應笑王夷甫末路方言少宦情<lb/>
　　　喜逢賀叔庸送還錢塘<lb/>
蹔來還去獨翩翩賀監清狂已欲遷三日小樓延解榻<lb/>
幾人南浦送回船鴈呼舊侶投雲外梅試初花在雪前<lb/>
歸去西湖栁邊宅應娛鶴髪慶新年<lb/>
<pb n="KR4h0117_WYG_293-29b"/>
　　　送伊兵曹赴邊<lb/>
少年恥著惠文冠幙下時時把劍看官燭未銷雞送曉<lb/>
軍笳忽動馬嘶寒關連雲樹征途迥塞接霜蕪戰地寛<lb/>
見説長平門下客奇材惟有一任安<lb/>
　　　吳下聞梁賔客子天爵復送還㑹稽<lb/>
識君京國蹔相從别去堪憐此再逢共把一盃官市酒<lb/>
初聞半夜客船鐘吳洲鴈落潮痕淺越嶠猿啼樹影重<lb/>
曾作尊翁舊僚屬臨分離恨倍人濃<lb/>
<pb n="KR4h0117_WYG_293-30a"/>
　　　江村<lb/>
南囿薰風吹葛衣汀花未落岸花稀水神廟下莎侵路<lb/>
江叟門前栁映磯犢卧已知耕耒歇鷗驚長見釣船歸<lb/>
天隨宅畔吾曾住留得閒罾掛夕暉<lb/>
　　　田園書事<lb/>
西園春去綠隂成已覺南窗枕簟清簾捲斜陽歸燕入<lb/>
池生芳草亂蛙鳴葉過穀雨花猶在衣近梅天潤易生<lb/>
獨坐正知閒晝永吟餘消盡篆烟輕<lb/>
<pb n="KR4h0117_WYG_293-30b"/>
　　　靈巖寺<lb/>
閒上香臺望下方漁村樵塢晝蒼蒼傾城人逺苔生逕<lb/>
歸寺僧稀葉滿廊雲散池邊留塔影雨來天外失湖光<lb/>
廢興皆幻何須問獨自吟詩送夕陽<lb/>
　　　喜宋山人見過<lb/>
攜琴逺趂渡江船煩覓幽蹤浦樹邊别久忽看梅早發<lb/>
話長應讓鴈先眠一冬多暖天無雪半夜初寒月有烟<lb/>
回首舊遊君莫念歸來好種葑門田<lb/>
<pb n="KR4h0117_WYG_293-31a"/>
　　　上已有懷<lb/>
春寒渾未減征衣愁對佳辰坐掩扉江上琴書留滯久<lb/>
水邊車馬袚除稀閒園細雨梨花落廢苑平蕪燕子飛<lb/>
欲覓蘭亭㑹中友幾人遷謫未能歸<lb/>
　　　蘆花簾<lb/>
菼茸織出緯蕭機未許蝦鬚獨衒奇寒雪照庭晴不捲<lb/>
白雲當户晝長垂恍疑栁絮風穿早不管梨花月到遲<lb/>
自是楚江秋一片移來休使白鷗知<lb/>
<pb n="KR4h0117_WYG_293-31b"/>
　　　附佺和詩<lb/>
璇宫皇女不停梭織得疎簾映薜蘿漁父閒眠鈎畔雪<lb/>
洛神微步隙中波還同魯縞穿風薄詎比湘筠染淚多<lb/>
幾度塞鴻飛不過蕭蕭月影恐張羅<lb/>
　　　過吳淞江風雨不可渡晩覓漁舟抵松陵官館<lb/>
風雨方知客路難飛鴻相逐渡江湍港收漁市舟歸晩<lb/>
門掩官㕔燭對寒此地昔年曾逺宿何人今夕共清歡<lb/>
枕邊不為江聲急夢寢憂時未得安<lb/>
<pb n="KR4h0117_WYG_293-32a"/>
　　　梅花六首<lb/>
瓊姿只合在瑤臺誰向江南處處栽雪滿山中髙士卧<lb/>
月明林下美人來寒依疎影蕭蕭竹春掩殘香漠漠苔<lb/>
自去何郎無好詠東風愁寂幾回開<lb/>
縞袂相逢半是仙平生水竹有深緣將疎尚密微經雨<lb/>
似暗還明逺在煙薄暝山家松樹下嫩寒江店杏花前<lb/>
秦人若解當時種不引漁郎入洞天<lb/>
翠羽驚飛别樹頭冷香狼籍倩誰收騎驢客醉風吹帽<lb/>
<pb n="KR4h0117_WYG_293-32b"/>
放鶴人歸雪滿舟淡月微雲皆似夢空山流水獨成愁<lb/>
幾看孤影低徊處只道花神夜出遊<lb/>
淡淡霜華濕粉痕誰施綃帳䕶香温詩隨十里尋春路<lb/>
愁在三更掛月村飛去只憂雲作伴銷來肯信玉為魂<lb/>
一尊欲訪羅浮客落葉空山正掩門<lb/>
雲霧為屛雪作宫塵埃無路可能通春風未動枝先覺<lb/>
夜月初來樹欲空翠袖娉婷依竹下白衣瀟洒住山中<lb/>
寂寥此地君休怨回首名園盡棘叢<lb/>
<pb n="KR4h0117_WYG_293-33a"/>
夢斷揚州閣掩塵幽期猶自屬詩人立殘孤影長疑夜<lb/>
看到餘芳不是春雲暖空山栽玉徧月寒深浦泣珠頻<lb/>
掀篷圖裏當時見錯愛横斜却未真<lb/>
　　　歸吳至楓橋<lb/>
遙看城郭尚疑非不見青山舊塔微官秩加身惟幻境<lb/>
鄉音到耳是真歸夕陽寺掩啼烏在秋水橋空乳鴨飛<lb/>
寄語里閭休復羨錦衣今已作荷衣<lb/>
　　　石牛<lb/>
<pb n="KR4h0117_WYG_293-33b"/>
一拳怪石老山巔頭角崢嶸幾百年毛長紫苔春夜雨<lb/>
身藏青草夕陽天中宵望月何曾喘盡日看雲自在眠<lb/>
惱殺牧童呼不起數聲長笛思悠然<lb/>
　　　吐月峰<lb/>
四更棲鳥驚山白初上月起開東閣看正在雲峰缺<lb/>
　　　題雜畫<lb/>
夕陽數峰逺靄靄江南思烟外有鐘聲山僧獨歸寺<lb/>
　　　為外舅周隠君題雜畵五首<lb/>
<pb n="KR4h0117_WYG_293-34a"/>
斜陽榜釣船秋色滿江天彷彿吾家近沙村落鴈邊<lb/>
白鶴忽飛還松杉靄然暝明月出溪橋照見支筇影<lb/>
落葉帶回吹荒筠冒幽石池上鳥鳴時閒齋掩秋夕<lb/>
山深嵐氣寒髙齋掩窗卧林間踏葉聲知有樵人過<lb/>
　　　西寺晩歸<lb/>
遠寺别僧歸隨鐘出煙嶺犬吠竹林間斜陽見人影<lb/>
　　　江上酒家<lb/>
門户映垂楊春槽酒聲瀉幾度望髙帘歸帆雨中下<lb/>
<pb n="KR4h0117_WYG_293-34b"/>
　　　鴈<lb/>
初到别胡沙樓頭度影斜江南秋月好隨意宿蒹葭<lb/>
　　　寧真道館夜觀茆隠君畵<lb/>
看山如見君君家在山下仙館憶君時明燈對圖畵<lb/>
　　　晩尋吕山人<lb/>
小艇載琴行松花落晩晴君家最可認隔樹有書聲<lb/>
　　　喜從兄遠歸<lb/>
聞汝歸舟到相迎只恐遲方當見時喜還憶别時悲<lb/>
<pb n="KR4h0117_WYG_293-35a"/>
　　　林下<lb/>
樹涼山意秋雲澹川光夕林下不逢人幽芳共誰摘<lb/>
　　　得家書<lb/>
未讀書中語憂懷已覺寛燈前看封篋題字有平安<lb/>
　　　蔡村田家<lb/>
田中耒聲歇烟火西林起獨立候歸人柴門夕陽裏<lb/>
　　　夢中作<lb/>
悠悠衆擾去寂寂孤吟歇雨過滿窗涼髙林上明月<lb/>
<pb n="KR4h0117_WYG_293-35b"/>
　　　山中别寧公歸西塢<lb/>
一上香臺看落暉沙村孤樹晩依依老僧不出青山寺<lb/>
只有鐘聲送客歸<lb/>
　　　過保聖寺<lb/>
隔江寒霧隠棲臺逺逐鐘聲放艇來亂後不知僧已去<lb/>
幾堆紅葉寺門開<lb/>
　　　宫女圖<lb/>
女奴扶醉踏蒼苔明月西園侍宴迴小犬隔花空吠影<lb/>
<pb n="KR4h0117_WYG_293-36a"/>
夜深宫禁有誰來<lb/>
　　　過山家<lb/>
流水聲中響緯車板橋春暗樹無花風前何處香來近<lb/>
隔崦人家午焙茶<lb/>
　　　雲山樓閣圖<lb/>
碧樹香臺錦繡連畵師應見亂離前如今風景那堪寫<lb/>
廢寺空山鎖暮烟<lb/>
　　　雨中春望<lb/>
<pb n="KR4h0117_WYG_293-36b"/>
郡齋髙望見江頭油壁行春事已休落盡棠梨寒食雨<lb/>
只應啼鳥不知愁<lb/>
　　　逢吳秀才復送歸江上<lb/>
江上停舟問客蹤亂前相别此相逢蹔時握手還分手<lb/>
暮雨南陵水寺鐘<lb/>
　　　次韻春日漫興<lb/>
水邊簾幙逺籠花遊女時時出浣紗記得横塘沽酒處<lb/>
畵船明月載琵琶<lb/>
<pb n="KR4h0117_WYG_293-37a"/>
　　　偶睡<lb/>
竹間門掩似僧居白豆花開片雨餘一榻茶烟成偶睡<lb/>
覺來猶把讀殘書<lb/>
　　　舟歸江上過斜塘<lb/>
漫漫村塘水沒沙清明初過已無花春寒欲雨歸心急<lb/>
嬾住扁舟問酒家<lb/>
　　　秋江晩渡圖<lb/>
鷓鴣飛盡一洲蘋帆帶秋雲度逺津底事愁看畵中景<lb/>
<pb n="KR4h0117_WYG_293-37b"/>
昨朝曾送渡江人<lb/>
　　　舟次丹陽驛<lb/>
沽酒來尋水驛門鄰船燈火語黄昏今朝始覺離鄉逺<lb/>
身在丹陽郭外村<lb/>
　　　送郭省郎東歸<lb/>
金陵兒女踏春陽金陵客子正思鄉一盃況復送君去<lb/>
目斷飛花江水長<lb/>
桃葉渡頭聞唱歌孤帆欲發奈愁何君歸是我來時路<lb/>
<pb n="KR4h0117_WYG_293-38a"/>
山水無多離思多<lb/>
　　　客中憶二女<lb/>
每憶門前兩候歸客中長夜夢魂飛料應此際猶依母<lb/>
燈下看縫寄我衣<lb/>
　　　雨中過山<lb/>
春雲晻靄澗奔渾風雨行人過一村不似山家深竹裏<lb/>
乳鳩啼午未開門<lb/>
　　　袁安<lb/>
<pb n="KR4h0117_WYG_293-38b"/>
洛下人家懶去干閉門僵卧雪漫漫立朝不附熏天勢<lb/>
應為平生耐得寒<lb/>
　　　二喬觀兵書圖<lb/>
共憑花几倚新妝玉女隂符讀幾行銅雀那能鎖春色<lb/>
解將奇策教周郎<lb/>
　　　江行<lb/>
家家漁網映迴橋春水初生沒樹腰客路江南烟雨裏<lb/>
緑蕪芳草恨迢迢<lb/>
<pb n="KR4h0117_WYG_293-39a"/>
　　　背面美人圖<lb/>
欲呼回首不知名背立東風幾許情莫道畵師元不見<lb/>
傾城雖見畵難成<lb/>
　　　風雨早朝<lb/>
漏屋雞鳴起濕烟蹇驢難借强朝天却思春水江南岸<lb/>
閒聽篷聲卧釣船<lb/>
　　　江上雨中<lb/>
江漲隨漚欲到門濕雲依樹易黄昏幽居常日無來客<lb/>
<pb n="KR4h0117_WYG_293-39b"/>
何況瀟瀟雨滿村<lb/>
　　　過北莊訪友<lb/>
淺水平沙凍鴨眠秋聲和鴈石橋邊尋君兼得尋詩興<lb/>
野樹江雲欲雪天<lb/>
　　　宣和所題畵<lb/>
御翰親題畵最工疎枝野鳥怨秋風那知回首宣和殿<lb/>
物色凄涼與畵同<lb/>
　　　送徐山浩師還郭<lb/>
<pb n="KR4h0117_WYG_293-40a"/>
欲共歸舟懶入城再三難判别時情聊題詩巻投君袖<lb/>
相伴秋江此日行<lb/>
　　　紅梅<lb/>
春暈冰綃倚竹低羅浮卻似武陵溪詩人從此來相覓<lb/>
雪滿空山不復迷<lb/>
　　　題桂花美人<lb/>
桂花庭院月紛紛按罷霓裳酒半醺折得一枝攜滿袖<lb/>
羅衣今夜不須薰<lb/>
<pb n="KR4h0117_WYG_293-40b"/>
　　　送李丞之歸安<lb/>
苕花微雨落秋汀一路青山棹幾亭預喜哦詩無俗吏<lb/>
兩松相對縣丞㕔<lb/>
　　　田舍夜舂<lb/>
新婦舂糧獨睡遲夜寒茅屋雨來時燈前每囑兒休哭<lb/>
明日行人要早炊<lb/>
　　　讀周記室荆南集<lb/>
生别猶疑不再逢楚天雲樹隔重重愁來讀盡荆南稿<lb/>
<pb n="KR4h0117_WYG_293-41a"/>
風雨空齋掩暮鐘<lb/>
　　　贈真上人<lb/>
花下攜琴見此僧自言開法在金陵十年江海遊應遍<lb/>
老去空山對一燈<lb/>
　　　題道上人墨梅<lb/>
笛裏寒梢蕊自開幾年風雨不生苔山窗夜半禪初定<lb/>
應喜無香觸鼻來<lb/>
　　　元夕聞城中放燈寄諸友<lb/>
<pb n="KR4h0117_WYG_293-41b"/>
江邊寒雪閉寒扉坐戀梅花未解衣却憶今宵滿城月<lb/>
看燈人醉踏歌歸<lb/>
　　　題瀑布泉<lb/>
千山雲頂一泉飛仰面時驚雨濕衣彷彿香爐峰下看<lb/>
滿溪紅葉訪僧歸<lb/>
　　　春睡圖<lb/>
妝殘嬌睡帶餘酲鸚鵡當窗不敢驚誰信上陽宫内女<lb/>
一春愁絶夢難成<lb/>
<pb n="KR4h0117_WYG_293-42a"/>
　　　巨然小景<lb/>
隔溪山閣映秋開坐久鐘聲度水來遙指石橋村樹杪<lb/>
一僧歸處是天台<lb/>
　　　中秋無月無酒<lb/>
桂樹香寒掩畵樓江雲黯淡蔽天秋道人莫喚嫦娥出<lb/>
照見空樽却是愁<lb/>
　　　慰人悼亡<lb/>
朱字箜篌委網塵月明不見理絲人鏡臺窗下櫻桃樹<lb/>
<pb n="KR4h0117_WYG_293-42b"/>
應是當年折剰春<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百九十三<lb/>
</p>
<p>
</p>
  </div>
</body>
</text>
</TEI>
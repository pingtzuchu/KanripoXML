<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百四十三</head> <lb/>
    <p>
<pb n="KR4h0117_WYG_443-1a"/>
欽定四庫全書<lb/>
　石倉歴代詩選巻四百四十三<lb/>
　　　　　　　　　　　　明　曹學佺　編<lb/>
　明詩次集七十七<lb/>
　　劉珝<lb/>
　　　山水圗<lb/>
老龍夜泛東溟側洶湧西來成屴崱層巒疊嶂䕶蒼煙<lb/>
浩蕩江湖凝黛色垂流飛瀑交琤琮山光水影含姿容<lb/>
<pb n="KR4h0117_WYG_443-1b"/>
漁艇縱横逺復近飛鳥滅没江天空方恨無緣結鷗鷺<lb/>
畵中忽閱滄洲趣頗覺良工獨苦心天機盤礴精毫素<lb/>
憶自混沌初開時乾清坤濁分兩儀其中消息杳難見<lb/>
至今渣滓稱神竒畵工那知此吾儒應自識滚滚浮雲<lb/>
變古今濛濛碧霧生朝夕嘗聞人世有天台又聞仙境<lb/>
有蓬萊赤城霞嶺空崔嵬賣藥老生安在哉百年蹤跡<lb/>
嬰塵埃軒車却畏清猿猜青山綠水應無媒日暮悵望<lb/>
雲裵囘安得長風九萬里明月五湖歸去來<lb/>
<pb n="KR4h0117_WYG_443-2a"/>
　　　題畵<lb/>
四面芙蓉挿天表千歳喬松青正好落花流水景中人<lb/>
石逕迂紆車馬少茅堂八柱盤其間璚窗大敞門不關<lb/>
蠟燭宵然騰絳燄珠簾暮捲對南山南山有月明於鏡<lb/>
主人心事澄波浄回頭看月看不休古月今人那有定<lb/>
月兮逺看如朦朧近看豈異水晶宫我願我心同此月<lb/>
絶無纎翳存胸中<lb/>
　　　古栢寒泉<lb/>
<pb n="KR4h0117_WYG_443-2b"/>
徂徠山中有古栢枝柯千尺連雲碧鱗皴偃蹇龍蛇姿<lb/>
孤直深為人愛惜廬山山頭有鳴泉鳴珠濺玉白漫漫<lb/>
青天一望在水下浪花洶湧玻璃寒栢兮泉兮何清潔<lb/>
嵓花澗草難同列眼前此景非人世雅稱中宵對明月<lb/>
　　　三老圗<lb/>
此石有古意此泉無新聲此松生來已千歳歳寒三老<lb/>
同為盟我昔西上崑崙頂濯足滄浪千萬頃東看秦嶺<lb/>
五大夫枯枝亂走蒼虬影歸來貎作三老圗生綃一幅<lb/>
<pb n="KR4h0117_WYG_443-3a"/>
雲糢糊有時挂向素壁上胸中一㸃塵氛無<lb/>
　　　紅梅圗<lb/>
天生本是氷霜姿縞衣不受纎塵緇何事東君厭清素<lb/>
一宵幻出珊瑚枝園林陡覺春意别千株萬株飛紅雪<lb/>
莫憐醉骨已如泥要使丹心常似鐵<lb/>
　　　騎牛圗<lb/>
三月山城雨初霽林木隂森足人意萋萋芳草高原中<lb/>
溶溶流水蒼苔際而此遊者屬何人蒲山公子龍蛇身<lb/>
<pb n="KR4h0117_WYG_443-3b"/>
漢朝四百年間事黄牛背上書聲頻閒來一鞭擊牛角<lb/>
懷抱紛紛常作惡東都有策萬言多大事難成終落莫<lb/>
我觀自古大丈夫遺臭流芳真兩途乃若元邃深可歎<lb/>
千秋徒把青編汙<lb/>
　　　四皓圗<lb/>
層巒萬仞高如矗雙玉泠泠瀉寒瀑長松不改四時青<lb/>
瑤草琪花競芬馥憶從辭家避祖龍嵓前歳月隨㝠鴻<lb/>
山童已報花成實仙籙未啓雲為封枯棋三百勢難測<lb/>
<pb n="KR4h0117_WYG_443-4a"/>
一著全贏歸羽翼喚醒當天老赤虬坐令四海嘘炎徳<lb/>
　　　山水圗<lb/>
東臯東望山嶙峋山頭霞綵明朝曛鷺鷥數箇白如雪<lb/>
㸃破空青萬頃雲重重緑樹波光裏波光浩𣺌過彭蠡<lb/>
中流一棹者何人蒼茫似畏西風起㸃簡舟中舊所藏<lb/>
莫教墮落風濤鄉風濤初不在平地斯人回首何遑遑<lb/>
我皇聖徳齊天壤太平治化原無象來徃登山航水人<lb/>
萬里安行如席上<lb/>
<pb n="KR4h0117_WYG_443-4b"/>
　　　畵鴿<lb/>
晝漏沈沈下高閣篔簹半畝香雲合太湖石畔水澄澄<lb/>
滿貯金盆浴飛鴿鴿性由來最易馴羽毛鮮好堪怡人<lb/>
雪翎烏尾錦作背畵工畵此何太真記得當時王相㑹<lb/>
一放一祝三千歳繫足能傳子壽書入懷那觧司徒貴<lb/>
一朝賈客便生涯盤旋隨上滄溟槎任教年來復年去<lb/>
萬里還歸舊主家<lb/>
　　　山水畵<lb/>
<pb n="KR4h0117_WYG_443-5a"/>
層巒疊嶂高嶙峋青溪碧澗波粼粼堂亭寺觀不知數<lb/>
市㕓隔斷無纎塵迢迢有客泛孤舫一葦凌空放雙槳<lb/>
儼如仙子御風行煙霧中間互相訪依稀疑是終南山<lb/>
坐者揖者咸衣冠採藥每將巾舄濕共談那解天壤寛<lb/>
是誰好事留斯跡安得其間一棲息瞻彼春空一片雲<lb/>
為霖有意人難識<lb/>
　　　大魚圗<lb/>
長風駕海峥嶸立百川如沸天吳泣赤鯉横霜怒浪掀<lb/>
<pb n="KR4h0117_WYG_443-5b"/>
三十六鱗當水擊揚鬐鼔鬛闢鴻濛凢介常鱗應伏匿<lb/>
乾坤浩蕩古今浮煙雲咫尺風雷夕葛陂竹化事無憑<lb/>
豐壤劒沈人已昔琴高跨背亦𣺌茫子英騎角空騰躑<lb/>
何如錦鱗三月春桃花浪暖迷雲津天下蒼生望霖雨<lb/>
一朝變化蘇呻吟<lb/>
　　　文㑹軒<lb/>
三槐後裔皇家客瀟灑襟懷美風格生平雅好殊尋常<lb/>
不向繁華尚清白禁城東面都衢西高居大厦連雲低<lb/>
<pb n="KR4h0117_WYG_443-6a"/>
就中一軒號文㑹子史經書羅四圍明窗净几絶塵俗<lb/>
竒花異卉堪娛目五侯七貴追逐來學士先生常覓宿<lb/>
酒肴羅列開綺筵濶論髙談無後先不知方來千載下<lb/>
不知盤古羲皇前歌詩翰墨成淵藪篆籀鳥跡雜科斗<lb/>
鍾王筆法鬼神驚晉唐繪事無不有東君坐卧不此移<lb/>
朝回退食無閒時歌罷鳥鳴歌麗澤芝蘭誼重芳名馳<lb/>
我居黄扉密勿處可憐此㑹未得預張良范蠡笑人癡<lb/>
行應參透黄粱趣<lb/>
<pb n="KR4h0117_WYG_443-6b"/>
　　　竹<lb/>
自古髙人偏愛竹常向軒前看未足睂山蘇子筆如神<lb/>
洋州老可曾相熟東魯藩垣有卯君等閒濡染生煙雲<lb/>
儼然如到嶰谷上金刀截斷蒼蒼紋莫說淇園春雨霽<lb/>
此君在在増佳致帝子啼㾗色尚斑丹陽逕造留深意<lb/>
三更月上照寒隂孤稍化出虬龍吟世間草木敢相抗<lb/>
直節清風照古今<lb/>
　　　大韶山水圗<lb/>
<pb n="KR4h0117_WYG_443-7a"/>
江南之山倚南斗根據蜿蜒幾千畝懸厓峭壁重復重<lb/>
若坐若立還若走江南之水環南都洶湧周廻為具區<lb/>
包天括地深無極雲㠶雪浪相縈紆水流山峙多清氣<lb/>
鍾出高人自㧞萃平生愛住山水間養髙不為形骸累<lb/>
嵓前空翠飛濛濛小橋不與周逵通房櫳半出長林外<lb/>
人聲多在雲煙中好景静觀皆自得著書老却龍鱗栢<lb/>
昨夜虹光射斗牛山靈放出文章伯獻䇿御前誇第一<lb/>
詞林更轉春坊秩莫將山水匿胸中普施霖雨蒼生筆<lb/>
<pb n="KR4h0117_WYG_443-7b"/>
　　　太常簿劉明逺山水<lb/>
奉常司幕吾宗裔愛水愛山兼愛字手持一幅鵞溪絹<lb/>
或濃或淡煙雲氣逺看淡淡近看濃暮山紫兮曉山紅<lb/>
一灣楊栁依稀外無數人家杳靄中平橋過去波濤惡<lb/>
何處舟來無住著空青萬里炯雙瞳汀花㟁草今猶昨<lb/>
林巒深處開茅堂四時佳景非尋常吾宗依此有新構<lb/>
左圗右史羅中央八窗四靣皆真景歌罷滄浪動深省<lb/>
門前車馬任紛華還我胸中常耿耿<lb/>
<pb n="KR4h0117_WYG_443-8a"/>
　　　山水秋景<lb/>
銀河倒挂青山頂蒼虬偃卧芙蓉冷煙巒深處起樓臺<lb/>
雙雙人在蓬萊境我觀斯人非避秦韜輝伏耀全天真<lb/>
盍簪愛話無生事恐教名利縈茲身霜葉林邊秋色映<lb/>
桂花香裏行厨浄弹琴惟取古為音漉酒還將清比聖<lb/>
逍遥此樂人間稀潔已由來世所譏只今四海皆樂土<lb/>
不羡羊裘釣石磯<lb/>
　　　王舜耕山水送任章南遊<lb/>
<pb n="KR4h0117_WYG_443-8b"/>
世傳南畝丹青好筆底天機不草草疊嶂層巒㸃染間<lb/>
咫尺芙蓉挿晴昊白雲漲雪落溪中溪流宛與仙源通<lb/>
波光水色互掩映煙霏霧靄紛濛濛雞不鳴兮犬不吠<lb/>
山人不識王侯貴茅簷旭日上三竿借問此時曽起未<lb/>
一聲啼鳥春晝長門前綠樹森成行竹籬苔徑輪蹄絶<lb/>
臨風坐落松花香蒲東任君有髙致此景分明在胸次<lb/>
人間山水已熟看只今又欲浮淮泗淮南山水天下竒<lb/>
我生時時夢見之少年失脚紅塵裏縱有髙懷何所施<lb/>
<pb n="KR4h0117_WYG_443-9a"/>
幾時得共任君約西上崑崙東岱岳滄溟灔澦徧遨遊<lb/>
半世塵纓須浄濯<lb/>
　　　山水畵<lb/>
江上好山開畵屏山上古木參空青飛流直下㡬千尺<lb/>
征鴻南去秋㝠𡨕津口誰人逺呼渡桂楫揺揺那肯顧<lb/>
飄然謝却利名塲海濶天髙何所慕君不見輪蹄衮衮<lb/>
紅塵中五侯七貴徒其雄何如此客滄江上一曲髙歌<lb/>
山水風<lb/>
<pb n="KR4h0117_WYG_443-9b"/>
　　　夏日即事<lb/>
紫禁沈沈清晝永天上蓬瀛隔塵境春風披拂萬年枝<lb/>
玉砌葵花傾日影九重勤政念羣臣親見恩波出内頻<lb/>
綵縷五文頒煥爛朱櫻萬顆賜圓勻荷開太液香迎輅<lb/>
幾㸃閒鷗紆聖顧詞林擬獻清暑歌尚方又進金莖露<lb/>
小臣飽食荷恩光正憶鋤禾農父忙田間翹首望霖雨<lb/>
願借天瓢灑萬方<lb/>
　　　松亭避暑<lb/>
<pb n="KR4h0117_WYG_443-10a"/>
燭龍南來正亭午赫赫炎威徧海宇洞門任是絺綌輕<lb/>
揮扇難勝汗如雨維時鳯輦出彤闈一亭暫憩光霏微<lb/>
隂森五鬛揺朱户滿前忽訝蒼龍飛清風時從天外起<lb/>
清氣重添緑隂裏憑軒頓覺炎焰消襟抱倐然凉似水<lb/>
玉壺澄澈瀉氷漿沈李浮𤓰興味長願裁巨榦成大厦<lb/>
盡庇四海俱清凉<lb/>
　　　海子觀魚<lb/>
太液春回氷欲泮東風暗巻流澌散赤欄橋外新雨過<lb/>
<pb n="KR4h0117_WYG_443-10b"/>
巨浸微茫接銀漢曉日晴分蘋藻煙落紅蕩漾隨清漣<lb/>
遊魚作隊不可數與波上下情悠然波間潑潑鱣與鮪<lb/>
亦有鰷鱨兼鰋鯉皇心見之良獨怡更命瑤牀近寒泚<lb/>
太平時節生意多物情應與人心和周文沼上樂於牣<lb/>
千載靈臺同此歌<lb/>
　　　御堤煙柳<lb/>
東風二月午門曉紫禁暄妍暖雲繞玉河堤畔赤欄橋<lb/>
髙柳依依得春早柔條裊娜百尺垂蘸水㸃破青玻璃<lb/>
<pb n="KR4h0117_WYG_443-11a"/>
晴煙一抹鎖深碧曉色正與春相宜臨風忽報黄鸝囀<lb/>
入望濛濛無近逺鮫綃帳薄疑未收翡翠簾輕不堪捲<lb/>
日高頓覺散清隂無限韶華連上林紛紛萬卉足生意<lb/>
自是皇家雨露深<lb/>
　　　夜月聞砧<lb/>
八月九月秋氣髙長林落木風蕭蕭白苧秋深不堪著<lb/>
輕寒欲試新剪刀城頭霜飛露華濕城下寒蛩啼更急<lb/>
當户誰家搗練聲風髙不礙重城入千杵萬杵聲未停<lb/>
<pb n="KR4h0117_WYG_443-11b"/>
已知力倦心怦怦天清月冷幾人語塞北江南今夜情<lb/>
不怨搗衣寒苦早惟願著衣人不老萬里歸來未有期<lb/>
昨日官家頒絮襖<lb/>
　　　中秋賞桂<lb/>
秋風瑟瑟天宇清三五良宵秋氣平嫦娥捧出玉臺鏡<lb/>
山河大地増光明廣寒彷彿開宫殿桂影團團月中見<lb/>
霓裳一曲聲珊珊疑是瑶池啓華宴銀蟾散彩流霞觴<lb/>
金粟萬斛來天香清景邀人不成寐詩成月落參低昻<lb/>
<pb n="KR4h0117_WYG_443-12a"/>
吁嗟仙種自開闢分付嫦娥好培植莫遣吳剛得浪侵<lb/>
留取清芬播無極<lb/>
　　　松逕秋聲<lb/>
紫苔繞逕塵無迹鬱鬱髙松挺秋碧金氣正驕風滿林<lb/>
渾如萬壑波濤激又如曉日蛟龍吟翠雲蕩漾江中心<lb/>
倐忽風微更堪聽氷絃操出重華音蓬萊宫闕五雲𣺌<lb/>
鳴鶴寥寥動瓊島鸞輿時作靈臺遊應喜秋光在林杪<lb/>
風停聲歇天宇清政成刑措當昇平玉署小臣拜恩詔<lb/>
<pb n="KR4h0117_WYG_443-12b"/>
作詩媿比歐陽生<lb/>
　　　元夕觀燈<lb/>
禁城午夜春濛濛火樹照人如鏡中六鼇移山向璚島<lb/>
紅鸞下繞明光宫條風東來送新暖低颺香毬動黄繖<lb/>
九重金闕倚岧嶤四面紅雲簇簫管宫闈更欲親承歡<lb/>
綵綳十丈空中攢隨山移仗不知曉應制還催供奉官<lb/>
五朝故事傳來久樂與民同上元酒想像先皇得衆心<lb/>
尚有燈詞播人口太平喜是百載過邊燧不驚天氣和<lb/>
<pb n="KR4h0117_WYG_443-13a"/>
古來張弛皆有道賞心一日非為多<lb/>
　　　東風解凍<lb/>
去嵗都城三尺雪御水潺潺凍全結半夜春從地底回<lb/>
一片菱花暖初裂東風著水水不知縠紋細細揺清漪<lb/>
退朝閒歩石橋上流澌半入昆明池栁眼初青照堤㟁<lb/>
蕩潏波心影淩亂青陽杲杲射員沙幾簇魚苖聚還散<lb/>
太乙東皇隨斗行韶華拍塞皆春聲臨流攬勝心獨喜<lb/>
物色變態如有情天潢自是得春早坐想八方春更好<lb/>
<pb n="KR4h0117_WYG_443-13b"/>
航海畨人入貢來萬里川光浄於掃<lb/>
　　　芝嶺春雲為楊維新賦<lb/>
醉把仙芝看商岩采處頻翠莖猶帯露紫葢不霑塵豈<lb/>
是充饑物端為上壽珍玳筵雲不散共祝百年人<lb/>
　　　輓國子丞侯丕先生父<lb/>
見說遺菴老常年卧白雲詩吟長短句書閱古今文遺<lb/>
行人間重褒章隴上焚橋門有賢嗣師道續河汾<lb/>
　　　柯谷耕雲<lb/>
<pb n="KR4h0117_WYG_443-14a"/>
買得柯山百畝雲春風谷口樂耕耘牽牛人向村前去<lb/>
扣角聲從隴上聞野鳥祗知催布糓隣翁不解誦移文<lb/>
向來方寸多餘地留與兒孫次第分<lb/>
　　　王維瞻塔山歸隱圖<lb/>
白髪催人不肯饒辭官歸去伴漁樵青山如畵曽相識<lb/>
黄鵠髙飛未可招束我舊書還舊隱看他塵世競塵囂<lb/>
池頭有子當年少染翰時時獻帝堯<lb/>
　　　輓成國公<lb/>
<pb n="KR4h0117_WYG_443-14b"/>
四十餘年列上公春風細栁見英雄曽将劒㦸扶明主<lb/>
慣擁貔貅任總戎名播斗南層漢上魂歸塞北逺山中<lb/>
只今史館多才俊解寫凌煙第一功<lb/>
　　　送户曹正郎馬兄徳源之宣府管理軍儲兼柬<lb/>
　　　　殷都憲<lb/>
堪嗟一别隔三春王事驅馳不顧身休訝胡塵飛漠漠<lb/>
只教邊廩積陳陳皇華北首憐君苦白雁南來慰我頻<lb/>
煩語故人殷總制屋梁斜月數傷神<lb/>
<pb n="KR4h0117_WYG_443-15a"/>
　　　送劉世英南京太僕<lb/>
鴻臚傳罷第三聲從此朝臣識俊英東觀紬書前太史<lb/>
南雍造士少司成已聞舊學名方著正愛環滁景最清<lb/>
當宁賜麻應不久暫將冏命命先生<lb/>
　　　送浙江僉事劉餘慶<lb/>
黒首承恩白玉階外臺元自内臺來都人尚識風霜面<lb/>
朝士同推梁棟才獨鶚飛時秋氣肅雙旌行處瘴煙開<lb/>
豸衣猶是朝中賜不着東南半㸃埃<lb/>
<pb n="KR4h0117_WYG_443-15b"/>
　　　贈景昭㕘政江西<lb/>
朝回共我數飛觥最喜黄門有盛名草到竒時鸞鳯舞<lb/>
吟于苦處鬼神驚近來猶誦匡時疏逺别難為倚玉情<lb/>
後夜相思凝望處文星高照豫章城<lb/>
　　　送岳方之興化<lb/>
翰苑同年少一人城東出祖倍傷神高才雖不登樞要<lb/>
清望端能動縉紳西徼歸來緣有命南州謫去果何因<lb/>
嗟余久負容臺禄擬向林泉老此身<lb/>
<pb n="KR4h0117_WYG_443-16a"/>
　　　送徐仕亨復任荆門<lb/>
二十年前已識荆荆州今復去專城栁條解綰離人恨<lb/>
河水長流故舊情闕下有人推孺子江南到處說徐卿<lb/>
也知騏驥終騰踏髙駕雲車天上行<lb/>
　　　慶致仕閣老商先生壽七十<lb/>
當代明經第一人强年高歩上星辰錦袍玉帯兼三秩<lb/>
白石清泉度七旬謝却鈞衡娛暮景歸來桑梓樂長春<lb/>
茲辰茲㑹遙相憶南望南天祝頌頻<lb/>
<pb n="KR4h0117_WYG_443-16b"/>
　　　送光禄寺卿李君之南京兼柬王宗貫<lb/>
而我相交三十霜長年聨珮簉鴛行芳隣舊接金門右<lb/>
尚寶常擎御座傍最喜遷官符衆望更憐将母過仙鄉<lb/>
南都想㑹王司馬雲樹相思不暫忘<lb/>
　　　題扇<lb/>
班姬新製剡溪藤似玉無瑕雪有稜五夜蟾宫開半璧<lb/>
三冬鮫室剪輕氷我于用舎諳時態人向炎凉有愛憎<lb/>
為喜清風故人意幾回題贈愧無能<lb/>
<pb n="KR4h0117_WYG_443-17a"/>
　　　贈授業劉先生致仕還吉水<lb/>
秋到梧桐暑氣清摳衣隨歩出都城五千里外思鄉夢<lb/>
二十年前立雪情栗里有人邀社飲海鷗何事傍舟行<lb/>
從今不上紅塵路坐看諸郎學鳯鳴<lb/>
　　　安溪僑叟為張簡討賦<lb/>
溪上茅茨屋數椽春雩秋社自年年窗含鼇背千峰雨<lb/>
簾捲波心萬頃煙栁逕有時緣客掃竹牀長日抱雲眠<lb/>
白頭自分無人識不解詩名到日邊<lb/>
<pb n="KR4h0117_WYG_443-17b"/>
　　　送秦觀郎中㕘政雲南<lb/>
眼底羣僚獨數公除書又出大明宫人辭薊北層霄近<lb/>
路入滇南萬里通荷葉擁舷秋滴露桂花明斾晚生風<lb/>
逢時已自㕘藩省好竭丹心答聖衷<lb/>
　　　題王宗貫西園清隱<lb/>
出郭西行二三里園林佳處足投閒軒開紫陌紅塵外<lb/>
人在清風明月間當面好花開簇簇繞牆流水響潺潺<lb/>
笑他名利塲中客到此能無一愧顔<lb/>
<pb n="KR4h0117_WYG_443-18a"/>
　　　一鷺圖<lb/>
芳草垂楊䕃碧流雪衣公子立芳洲一生清意無人識<lb/>
獨向斜陽歎白頭<lb/>
　　　劉時用枯木竹石<lb/>
蒼龍夕挂千尋影彩鳯朝聞十里音月夜風朝我曽見<lb/>
太湖石畔蘚㾗深<lb/>
　　　小景<lb/>
羅浮夢斷夜窗虗一曲焦桐樂有餘從此南枝消息到<lb/>
<pb n="KR4h0117_WYG_443-18b"/>
梅花如雪徧庭除<lb/>
　　　山禽<lb/>
滄洲深處獨依依覓食秋原飽即歸塵世小兒偏害物<lb/>
等閒休向五陵飛<lb/>
　　魏時敏<hi>莆田人有竹溪集</hi>
　　　塞上曲<lb/>
笳鼔起城頭烽煙上戌樓風旗翻朔霧霜劒帶邊秋瀚<lb/>
海兵聲合隂山殺氣浮不因横絶漠何事更封侯<lb/>
<pb n="KR4h0117_WYG_443-19a"/>
塞外秋塵起關中夜柝聞連營通漢水擁騎入邊雲月<lb/>
照琱弓影霜埋古劒文軍中振竒策奏凱報明君<lb/>
秋來霜滿塞天逈雁臨關白骨沙塲裏黄雲隴水間草<lb/>
荒鵰影疾烽静戍煙閒日落邊城暮将軍獵未還<lb/>
萬里烽煙浄三邊雨雪晴暮笳清有韻寒鼔濕無聲鐵<lb/>
甲埋霜重金戈映月明旄頭看漸暗四海樂昇平<lb/>
　　　除夜有感<lb/>
迢遞離鄉國蕭條感歳華宵聲悲鼔吹月色浸梅花殘<lb/>
<pb n="KR4h0117_WYG_443-19b"/>
厯愁中盡流年夢裏加親闈千里隔回首重咨嗟<lb/>
　　　南溪為許上舎廼弟題<lb/>
髙人真雅淡卜築傍幽溪碧草侵階長青山入户低華<lb/>
源應咫尺流水自東西讀罷無餘事春風聽鳥啼<lb/>
　　　山水圗為錢塘周士亷作<lb/>
佳氣接蓬萊衡門掩綠苔山深雲自合江漲浪初回㠶<lb/>
影歸漁浦灘聲落釣臺畵圗殊有興千里共徘徊<lb/>
　　　秋夜有懷寄楊大使<lb/>
<pb n="KR4h0117_WYG_443-20a"/>
孤館凉風發長天白雁過旅魂秋易斷鄉思夜偏多野<lb/>
曠雲連樹江寒月浸波不知揚子宅秋興近如何<lb/>
　　　皇都别意送張主事外父還蜀<lb/>
送客出長安離懷不可攀纔傾燕市酒又向蜀江還鳥<lb/>
道寒雲裏猿聲積雨間家林應有待松菊繞南山<lb/>
　　　寄徐齊紈<lb/>
旅館秋風早官城樹色微長天南雁盡尊酒故人稀落<lb/>
葉鳴幽户寒蟬噪夕暉相思何處是惆悵暮潮歸<lb/>
<pb n="KR4h0117_WYG_443-20b"/>
　　　送泉上人歸眼明寺<lb/>
遙入圭峰寺長吟送逺公經翻蕉葉古雲散竺門空飛<lb/>
錫臨天外看山想洛中不知禪寂地松偃幾枝東<lb/>
　　　樵樂<lb/>
礪斧臨溪石尋山度嶺雲林深芳樹合澗轉野泉分細<lb/>
語聽猿嘯狂歌散鹿羣不知城市裏何事日紛紛<lb/>
　　　貧交歎<lb/>
閒居無客到寂莫掩衡茅官懶終成癖家貧易絶交栁<lb/>
<pb n="KR4h0117_WYG_443-21a"/>
殘鶯不語松老鶴還巢世事皆如此何須賦解嘲<lb/>
　　　題寳珠菴<lb/>
不到曽遊地如今又幾春雲歸雙樹老門掩一僧貧潮<lb/>
水寒侵㟁沙村夜見人清樽誰是伴喜有霍家親<lb/>
　　　送朱琴友之戍海南<lb/>
携書兼帯劒未必事班超暫向天涯去休辭故國遥蛇<lb/>
珠生暗隴蜃氣積寒潮别後知相憶琴窗謾寂寥<lb/>
　　　題湧泉巖<lb/>
<pb n="KR4h0117_WYG_443-21b"/>
再入招提境蕭條異昔時流泉分古澗荒蘚上殘碑門<lb/>
掩花空落人閒鳥不知那能招恵逺重與話心期<lb/>
　　　建溪即景<lb/>
山春雲漠漠溪晚雨霏霏投驛經村店防灘識釣磯客<lb/>
情隨路逺鄉念去人稀寂莫芳林下漁郎摘笋歸<lb/>
　　　輓平城王户侯<lb/>
唾壺敲未缺華表鶴重過一將英雄盡三軍感慨多城<lb/>
笳悲落日營栁掩閒戈戎馬經行處空聞野鳥歌<lb/>
<pb n="KR4h0117_WYG_443-22a"/>
　　　送遊學人歸徳化<lb/>
曽立程門雪如今易已東愧無隣舎酒獨送海天鴻村<lb/>
逈梅花白林疎柿葉紅他年看二阮霄漢醉春風<lb/>
　　　終慕<lb/>
西墅頻勞夢北堂乆不過夜寒蟲蠧簡春冷鳯停梭草<lb/>
木傷心盡江山灑淚多焚黄應有典早晚到岩阿<lb/>
　　　送歐司訓之潮州<lb/>
共喜之官處離家路不遙雲連閩嶺樹城壓海門潮村<lb/>
<pb n="KR4h0117_WYG_443-22b"/>
暗榕隂合江晴鰐氣消故鄉舊知己大半是同僚<lb/>
清得廣文氊貧無負郭田欲償沽酒債只覓賣文錢書<lb/>
巻消長日才名稱少年定知潮海上買盡剡溪箋<lb/>
　　　山水圗<lb/>
看畵情偏逺題詩興不慳漁舟歸晩浦僧舎隔秋山樹<lb/>
色微茫裏鐘聲杳靄間何年謝塵鞅結屋此中閒<lb/>
　　　龍泉古刹<lb/>
石罅久濳龍泉鳴古刹東秋燈林影外夜梵磬聲中縱<lb/>
<pb n="KR4h0117_WYG_443-23a"/>
醉同陶令談經憶逺公題詩舊塵壁休用碧紗籠<lb/>
　　　石印回瀾<lb/>
鵲化曾推的遺踪今尚存纍纍封曉霧决决浸雲根晴<lb/>
影秋臨棹寒聲夜到門政成尋舊隠洗耳聽潺湲<lb/>
　　　送人使朝鮮<lb/>
雙旌擁使車雲海舊方輿異域孤城小元莵萬里餘久<lb/>
諳中土語兼讀大唐書㑹見承恩後瞻星拜玉除<lb/>
　　　和劉一能除夜韻<lb/>
<pb n="KR4h0117_WYG_443-23b"/>
梅花送殘臘草色報新年客夢雞聲裏鄉心雁影邊髪<lb/>
隨時事改酒為故人延却憶滄江上蘆花隠釣船<lb/>
　　　百樹送青六景為鄭侍御題<lb/>
石罅無樵採春深剥緑苔孤雲将暝去羣樹送青來晴<lb/>
靄琴書潤隂森鳥雀回醉吟看不厭何處有蓬萊<lb/>
　　　石姥晴雲<lb/>
曉霽雲飛濕山高鳥度遲客登石姥嶺人禱偃王祠嵐<lb/>
氣分晴靄林光淡碧滋何年一臨眺磨石醉題詩<lb/>
<pb n="KR4h0117_WYG_443-24a"/>
　　　江村沃壤<lb/>
積雨暗江村溪聲到處聞幾家依緑樹千頃熟黄雲負<lb/>
郭真堪比汶陽何足云東坡今寂莫稼說有移文<lb/>
　　　和王文偉韻<lb/>
玉宇浄悠悠山河一氣秋鐘聲林下寺燈影水邊樓老<lb/>
去仍青眼吟多易白頭還思為客處梧雨滴鄉愁<lb/>
好景亭前月宜休苑内秋有田皆種秫無竹不當樓楓<lb/>
落思吳下梅開憶隴頭明年花發處一醉破春愁<lb/>
<pb n="KR4h0117_WYG_443-24b"/>
　　　水南絳帳和鶴洲主人韻<lb/>
故老傳經日諸生立雪時缾香人送酒門響客催詩白<lb/>
髪經秋短青燈坐夜遲河汾有遺稿讀罷一興思<lb/>
　　　寄周鶴洲太守<lb/>
風雨越江邊郵亭對夜眠鄉心孤島逈客夢一燈懸論<lb/>
舊懷他日談詩記徃年離魂將别夢幾度到臨川<lb/>
村居掩薜蘿歳月易蹉跎五馬經年别孤舟幾日過雀<lb/>
聲喧白晝鷗夢落清波誰在黄堂上同聽五袴歌<lb/>
<pb n="KR4h0117_WYG_443-25a"/>
琴尊度歳華清興浩無涯野寺多逢竹江村少見花沙<lb/>
浮驚立鶻池小聚鳴蛙欲向金門去雲山路轉賒<lb/>
未去畊南畝先來卧北窗詩清秋入寺酒渴夜臨江雲<lb/>
樹思千里煙霞滯一邦離心将欲寫安得筆如杠<lb/>
江鄉無舊業霄漢有新知身病仍躭酒家貧易廢詩梅<lb/>
開人别久書寄雁來遲寂莫江樓上孤懷動逺思<lb/>
　　　寄姑蘇劉欽謨史館<lb/>
倦翮已投林清風醒醉吟江沙粘野艇樓月照秋琴泉<lb/>
<pb n="KR4h0117_WYG_443-25b"/>
石盟方固朝廷恩更深何時得乗興移棹過山隂<lb/>
　　　送吳使君服闋之京<lb/>
栁色映離筵春隂咽管絃孤琴曽入蜀雙斾早朝天老<lb/>
有匡時䇿貧無負郭田隱之流澤逺重見詠貪泉<lb/>
離亭對綺筵把酒聽鳴絃路轉橋妨馬江浮水接天漁<lb/>
村晴曬網畬火暖燒田只為蒼生出無心問酒泉<lb/>
　　　題羲之墨沼圗<lb/>
風流晉右軍千古播清芬羽客鳴寒磬幽人坐白雲鷗<lb/>
<pb n="KR4h0117_WYG_443-26a"/>
波生筆陣墨沼亂鵞羣却笑曽書破羊欣白練裠<lb/>
　　　閒居寫懷<lb/>
獨賞寒芳老紅花意懶簪世途輕白髪交態重黄金誰<lb/>
著謝公屐來聽叔夜琴乗春尋酒伴臨水滌煩襟<lb/>
　　　江流天地外山色有無中<lb/>
林亭閒寄傲極目浩無邊山歛雲藏樹江浮水接天征<lb/>
鴻歸楚塞斜日下襄川留得山翁醉清風幾百年<lb/>
　　　凝秀軒為新安人作<lb/>
<pb n="KR4h0117_WYG_443-26b"/>
地接古新安人閒樂考槃溪聲當坐聽秋色捲簾看小<lb/>
逕留殘靄遙峰生暮寒扁舟㑹乗興應與結詩壇<lb/>
　　　市樓春眺<lb/>
危樓逼星斗帯郭亦山林雨歇晚峰浄湖平春水深落<lb/>
花増感慨明月憶登臨欲讀髙人傳塵埃滿素琴<lb/>
　　　西墅看雲<lb/>
清曉臨西墅白雲生逺峰濃隂遮逕竹輕靄落庭松帯<lb/>
雨隨孤艇穿林翳晚鐘倚欄人不見清絶聽鳴蛩<lb/>
<pb n="KR4h0117_WYG_443-27a"/>
　　　和卓徳新韻<lb/>
雨歇晚峰浄橋平秋水深賓鴻江上字楊栁笛中音對<lb/>
菊須傾酒思山欲借琴故人重聚首為我細論心<lb/>
　　　送陳生之博羅省親<lb/>
為客經漳浦寕親入博羅地蒸花木異峰斷水田多彩<lb/>
服乗春著新詩對月哦先賢有遺跡珎重拜東坡<lb/>
　<lb/>
　<lb/>
<pb n="KR4h0117_WYG_443-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻四百四十三<lb/>
</p>
<p>
</p>
  </div>
</body>
</text>
</TEI>
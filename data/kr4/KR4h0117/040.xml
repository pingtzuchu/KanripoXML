<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四十</head> <lb/>
    <p>
<pb n="KR4h0117_WYG_040-1a"/>
欽定四庫全書<lb/>
　石倉歴代詩選巻四十<lb/>
　　　　　　　　　　　　明　曹學佺　編<lb/>
　盛唐九<lb/>
　　岑參<hi>南陽人文本之後</hi>
　　　初至西虢官舍南池呈左右省及南宫諸故人<lb/>
黜官自西掖待罪臨下陽空積犬馬戀豈思鵷鷺行素<lb/>
多江湖意偶佐山水鄉滿院池月靜捲簾谿雨涼軒忩<lb/>
<pb n="KR4h0117_WYG_040-1b"/>
竹翠濕案牘荷花香白鳥上衣桁青苔生筆牀數公不<lb/>
可見一别盡相忘早年迷進退晩節悟行藏他日能相<lb/>
訪嵩南舊草堂<lb/>
　　　秋夜宿仙遊寺南涼堂呈謙道人<lb/>
太乙連太白兩山知幾重路盤石門窄匹馬行才通日<lb/>
西到山寺林下逢支公昨夜山北時星星聞此鐘秦女<lb/>
去已久仙臺在中峰簫聲不可聞此地留遺蹤石潭積<lb/>
黛色每歲投金龍亂流争迅湍噴薄如雷風夜来聞清<lb/>
<pb n="KR4h0117_WYG_040-2a"/>
磬月出蒼山空空山滿清光水樹相玲瓏迴廊映宻竹<lb/>
秋殿隠深松燈影落前谿夜宿水聲中愛兹林巒好結<lb/>
宇向谿東相識惟山僧鄰家一釣翁林晚栗初坼枝寒<lb/>
梨已紅物幽興易惬事勝趣彌濃願謝區中縁永依金<lb/>
人宫寄報乗輦客簪裾爾何容<lb/>
　　　潼關使院懐王七季友<lb/>
王生今才子時軰咸所仰何當見顔色終日勞夢想驅<lb/>
車到關下欲往阻河廣滿目徒春華思君罷心賞開門<lb/>
<pb n="KR4h0117_WYG_040-2b"/>
見太華朝日映髙掌忽覺蓮花峰别來更如長無心顧<lb/>
㣲祿有意在獨往不負林中期終當出塵網<lb/>
　　　至大梁却寄匡城主人<lb/>
一從棄漁釣十載干明王無由謁天階却欲歸滄浪仲<lb/>
秋至東郡遂見天雨霜昨日夢故山蕙草色已黄平明<lb/>
辭鐵丘薄暮遊大梁仲秋蕭條景拔剌飛鵝鶬四郊隂<lb/>
氣閉萬里無晶光長風吹白茅野火燒枯桑故人南燕<lb/>
吏籍籍名更香聊以玉壺贈置之君子堂<lb/>
<pb n="KR4h0117_WYG_040-3a"/>
　　　宿華隂東郭客舍憶閻防<lb/>
次舍山郭近觧鞍鳴鐘時主人炊薪粒行子充夜饑關<lb/>
月生首陽照見華隂祠蒼茫秋山晦蕭瑟寒松悲久從<lb/>
園廬别遂與朋知辭舊壑蘭杜晚歸軒今已遲<lb/>
　　　宿東谿王屋李隠者<lb/>
山店不鑿井百家同一泉晚來南村黒雨色和人煙霜<lb/>
畦吐寒菜沙雁噪河田隠者不可見天壇飛鳥邊<lb/>
　　　郊行寄杜位<lb/>
<pb n="KR4h0117_WYG_040-3b"/>
崷崪空城煙凄清寒山景秋風引歸夢昨夜到汝潁近<lb/>
寺聞鐘聲映陂見樹影所思何由見東北徒引領<lb/>
　　　西蜀旅舍春歎寄朝中故人呈狄評事<lb/>
春與人相乖栁青頭轉白生平未得意覧鏡私自惜四<lb/>
海猶未安一身無所適自從兵戈動遂覺天地窄功業<lb/>
悲後時光隂嘆虚擲却為文章累幸有開濟策何負當<lb/>
途人心無矜窘厄回瞻後來者皆欲肆轥轢起草思南<lb/>
宫寄言憶西掖時危任舒巻身退知損益窮巷草轉深<lb/>
<pb n="KR4h0117_WYG_040-4a"/>
閒門日將夕橋西暮雨黒籬外春江碧昨者初識君相<lb/>
㸔俱是客聲華同道術世業通往昔早須歸天階不得<lb/>
安孔席吾先税歸鞅舊國如咫尺<lb/>
　　　宿太白東谿李老舍即事寄弟姪<lb/>
渭上秋雨過北風何騷騷天晴諸山出太白峰最髙主<lb/>
人東谿老兩耳生長毫逺近知百歲子孫皆二毛中庭<lb/>
井欄上一架獮猴桃石泉飯香稉酒甕開新糟愛兹田<lb/>
中趣始悟世上勞我行有勝事書此寄爾曹<lb/>
<pb n="KR4h0117_WYG_040-4b"/>
　　　上嘉州青衣山中峰題惠浄上人幽居寄兵部<lb/>
　　　　楊郎中<hi>并序</hi>
　　青衣之山在大江之中屹然逈絶崖壁蒼峭周廣<lb/>
　　千里長波四匝有惠浄上人廬于其巔惟繩牀竹<lb/>
　　杖而已恒持蓮花經十年不下山予自公浮舟聊<lb/>
　　一登眺友人夏官𢎞農楊侯清談之士也素工為<lb/>
　　文獨立於世與余有方外之約每多獨往之意今<lb/>
　　者幽躅勝概歎不得與此公俱爰命小吏刮磨石<lb/>
<pb n="KR4h0117_WYG_040-5a"/>
　　壁以識其事乃詩以逹楊友爾<lb/>
青衣誰開鑿獨在水中央浮舟一躋攀側逕縁<hi>一作沿</hi>穹<lb/>
蒼絶頂詣<hi>一作訪</hi>老僧豁然登上方諸嶺一何小三江奔<lb/>
茫茫蘭若向西開峨眉正相當猿鳥樂鐘磬松羅泛天<lb/>
香江雲入袈裟山月吐繩牀早知清净理久乃機心忘<lb/>
尚以名宦拘聿來夷獠鄉吾友不可見鬱為尚書郎早<lb/>
歲愛丹經留心向青囊渺渺雲智逺幽幽海懐長勝賞<lb/>
欲與俱引領遥相望為政愧無術分憂幸時康君子滿<lb/>
<pb n="KR4h0117_WYG_040-5b"/>
天朝老夫憶滄浪况值廬山逺抽簪歸法王<lb/>
　　　鞏北秋興寄崔明允<lb/>
白露披梧桐𤣥蝉晝夜號秋風萬里動日暮黄雲髙君<lb/>
子佐休明小人事蓬蒿所適在魚鳥焉能狥錐刀孤舟<lb/>
向廣武一鳥歸成臯勝概日相與思君心鬱陶<lb/>
　　　春遇南使貽趙知音<lb/>
端居春心醉襟背思樹萱美人在南州為爾歌北門北<lb/>
風吹煙物戴勝鳴中園枮楊長新條芳草滋舊根網絲<lb/>
<pb n="KR4h0117_WYG_040-6a"/>
結寳琴塵埃被空樽適遇江海信聊與南客論<lb/>
　　　終南雲際精舍尋法澄上人不遇歸髙冠東潭<lb/>
　　　　石淙望秦嶺㣲雨作貽友人<lb/>
昨夜雲際宿旦從西峰回不見林中僧㣲雨潭上來諸<lb/>
峰皆青翠秦嶺獨不開石鼔有時鳴秦王安在哉東南<lb/>
雲開處突兀獮猴臺崖口懸瀑流半空白皚皚噴壁四<lb/>
時雨傍村終日雷北瞻長安道日夕生塵埃若訪張仲<lb/>
蔚衡門滿蒿萊<lb/>
<pb n="KR4h0117_WYG_040-6b"/>
　　　敬酬杜華淇上見贈兼呈熊曜<lb/>
杜侯實才子盛名不可及祗曽效一官今已年四十是<lb/>
君同時者已有尚書郎憐君獨未遇淹泊在他鄉我從<lb/>
京師來到此喜相見共論窮途事不覺淚滿面憶昨癸<lb/>
未歲吾兄自江東得君江湖詩骨氣凌謝公熊生尉淇<lb/>
上開館常待客喜我二人來歡笑朝復夕縣樓壓春㟁<lb/>
戴勝鳴花枝吾徒在舟中縱酒兼彈棋三月猶未還客<lb/>
愁滿春草賴蒙瑤華贈諷詠慰懐抱<lb/>
<pb n="KR4h0117_WYG_040-7a"/>
　　　虢中酬陜西甄判官見贈<lb/>
㣲才棄散地拙宦慙清時白髪徒自負青雲難可期胡<lb/>
塵暗東洛亞相方出師分陜振鼓鼙二崤滿旌旗夫子<lb/>
廊廟器逈然青𡨕姿閫外佐戎律幕中吐兵竒前者驛<lb/>
使來忽枉行軍詩晝吟庭花落夜諷山月移昔君隠蘇<lb/>
門浪跡不可羈詔書自徴用令譽天下知别來春草長<lb/>
東望轉相思寂寞山城暮空聞畵角悲<lb/>
　　　武威送劉單判官赴安西行營便呈髙開府<lb/>
<pb n="KR4h0117_WYG_040-7b"/>
熟海亘鐵門火山赫金方白草磨天涯胡沙莽茫茫夫<lb/>
子佐戎幕其鋒利如霜中歲學兵符不能守文章功業<lb/>
湏及時立身有行藏男兒感忠義萬里忘越鄉孟夏邊<lb/>
候遲胡國草木長馬疾過飛鳥天窮超夕陽都䕶新出<lb/>
師五月發軍裝甲兵二百萬錯落黄金光揚旗拂崑崙<lb/>
伐鼓震蒲昌太白引官軍天威臨大荒西望雲似蛇戎<lb/>
夷知䘮亡渾驅大宛馬繫取樓蘭王曽到交河城風土<lb/>
斷人腸寒驛逺如㸃邊烽互相望赤亭多飃風鼓怒不<lb/>
<pb n="KR4h0117_WYG_040-8a"/>
可當有時無人行沙石亂飄揚夜静天蕭條鬼哭夾道<lb/>
傍地上多髑髏皆是古戰場置酒髙館夕邊城月蒼蒼<lb/>
軍中宰肥牛堂上羅羽觴紅淚金燭盤嬌歌艶新妝望<lb/>
君仰青𡨕短翮難可翔蒼然西郊道握手何慨慷<lb/>
　　　北庭貽宗學士道别<lb/>
萬事不可料歎君在軍中讀書破萬卷何事來從戎曽<lb/>
逐李輕車西征出太䝉荷戈月窟外擐甲崑崙東兩度<lb/>
皆破胡朝廷輕戰功十年祗一命萬里如飄蓬容鬢老<lb/>
<pb n="KR4h0117_WYG_040-8b"/>
胡塵衣裘脆邊風忽來輪臺下相見披心胸飲酒對春<lb/>
草彈棋聞夜鐘今且還龜兹臂上懸角弓平沙向旅館<lb/>
匹馬随飛鴻孤城倚大磧海氣迎邊空四月猶自寒天<lb/>
山雪濛濛君有賢主將何謂泣途窮時來整六翮一舉<lb/>
凌蒼穹<lb/>
　　　送許拾遺恩歸江寜拜親<lb/>
詔書下青瑣駟馬還吴洲束帛仍賜衣恩波漲滄流㣲<lb/>
祿將及親向家非逺遊㸔君五斗米不謝萬户侯適出<lb/>
<pb n="KR4h0117_WYG_040-9a"/>
西掖垣如到南徐州歸心望海日鄉夢登江樓大江盤<lb/>
金陵諸山横石頭楓樹隠茅屋橘林繫漁舟種藥䟽故<lb/>
畦釣魚垂直鈎對月京口夕觀濤海門秋天子憐諫官<lb/>
論事不可休早來丹墀下髙駕無淹留<lb/>
　　　虢州郡齋南池幽興因與閻二侍御道别<lb/>
池色净天碧水凉雨凄凄快風從東南荷葉翻向西性<lb/>
本愛魚鳥未能返巖谿中歲狥㣲官遂令心賞暌及兹<lb/>
佐山郡不異尋幽棲小吏趨竹徑訟庭侵藥畦胡塵暗<lb/>
<pb n="KR4h0117_WYG_040-9b"/>
河洛二陜震鼓鼙故人佐戎軒逸翮凌雲霓行軍在函<lb/>
谷兩度聞鶯啼相㸔紅旗下飲酒白日低聞君欲朝天<lb/>
馳馬臨道嘶仰望浮與沉忽如隔雲泥夜眠驛樓月曉<lb/>
發關城雞惆悵西郊暮鄉書對君題<lb/>
　　　青龍招提歸一上人逺遊吴楚别詩<lb/>
乆交應眞侣最歎青龍僧棄官向二年削髪歸一乗了<lb/>
然瑩心身潔念樂空寂名香泛窗户幽磬清曉夕往年<lb/>
仗一劍由是佐二庭於焉乆從戎兼復觧論兵世人猶<lb/>
<pb n="KR4h0117_WYG_040-10a"/>
未知天子願相見朝從青蓮宇暮入白虎殿宫女擎錫<lb/>
杖御筵出香爐説法開藏經論邊窮陣圗忘機厭塵喧<lb/>
浪跡向江海思師石可訪惠逺峰猶在今旦飛錫去何<lb/>
時持鉢還湖煙冷吴門淮月銜楚山一身如浮雲萬里<lb/>
過江水相思眇天外南望無窮已<lb/>
　　　送李翥遊江外<lb/>
相識應十載見君只一官家貧祿尚薄霜降衣仍單惆<lb/>
悵秋草死蕭條芳歲䦨且尋滄洲路遥指吴雲端匹馬<lb/>
<pb n="KR4h0117_WYG_040-10b"/>
關塞逺孤舟江海寛夜眠楚煙濕曉飯湖山寒砧净紅<lb/>
鱠落袖香朱橘團帆前見禹廟枕底聞嚴灘便獲賞心<lb/>
趣豈歌行路難青門湏醉别少為觧征鞍<lb/>
　　　送狄員外廵按西山軍<lb/>
兵馬守西山中國非得計不知何代䇿空使蜀人弊八<lb/>
州崖谷深千里雲雪閉泉澆閣道滑水凍繩橋脆戰士<lb/>
常苦饑糗糧不相繼胡兵猶不歸空山積年歲儒生識<lb/>
損益言事皆審諦狄子幕府郎有謀必康濟胸中懸明<lb/>
<pb n="KR4h0117_WYG_040-11a"/>
鏡照耀無巨細莫辭冒險艱可以禆節制相思江樓夕<lb/>
愁見月澄霽<lb/>
　　　虢州送鄭興宗弟歸扶風别廬<lb/>
佐郡已三載豈能長後時出關少親友頼汝常相随今<lb/>
旦忽言别愴然俱淚垂平生滄洲意獨有青山知州縣<lb/>
不敢説雲霄誰敢期因懐東谿老最憶南峰緇為我多<lb/>
種藥還山應未遲<lb/>
　　　澧頭送蔣侯<lb/>
<pb n="KR4h0117_WYG_040-11b"/>
君住澧水北我家澧水西兩村辨喬木五里聞鳴雞飲<lb/>
酒谿雨過彈碁山月低徒聞蔣生徑爾去誰相攜<lb/>
　　　送永夀王贊府逕歸縣<lb/>
當官接閒暇暫得歸林泉百里路不宿兩鄉山復連夜<lb/>
深露濕簟月出風驚蟬且盡主人酒為君從醉眠<lb/>
　　　南池宴餞辛子賦得蝌斗子<lb/>
臨池見蝌斗羡爾樂有餘不憂網與釣幸得免為魚且<lb/>
願充文字登君尺素書<lb/>
<pb n="KR4h0117_WYG_040-12a"/>
　　　登嘉州凌雲寺作<lb/>
寺出飛鳥外青峰戴朱樓摶壁躋半空喜得登上頭始<lb/>
知宇宙濶下㸔三江流天晴見峨睂如向波上浮逈曠<lb/>
煙景豁隂森棕柟稠願割區中縁永從塵外遊迴風吹<lb/>
虎穴片雨當龍湫僧房雲濛濛夏月寒颼颼迴合俯近<lb/>
郭寥落見逺舟勝概無端倪天宫可淹留一官何足道<lb/>
欲去令人愁<lb/>
　　　與髙適薛據登慈恩寺浮圗<lb/>
<pb n="KR4h0117_WYG_040-12b"/>
塔勢如湧出孤髙聳天宫登臨出世界磴道盤虚空突<lb/>
兀壓神州峥嶸如鬼工四角礙白日七層摩蒼穹下窺<lb/>
指髙鳥俯聽聞驚風連山若波濤奔凑似朝東青槐夾<lb/>
馳道宫館何玲瓏秋色從西來蒼然滿關中五陵北原<lb/>
上萬古青濛濛浄理了可悟勝因夙所宗誓將挂冠去<lb/>
覺道資無窮<lb/>
　　　出關經華嶽寺訪法華雲公<lb/>
野寺聊觧鞍偶見法華僧開門對西嶽石壁青稜層竹<lb/>
<pb n="KR4h0117_WYG_040-13a"/>
徑厚蒼苔松門盤紫藤長廊列古畵髙殿懸孤燈五月<lb/>
山雨熱三峰火雲蒸側聞樵人言深谷猶積冰乆願尋<lb/>
此山至今嗟未能謫官忽東走王程苦相仍欲去戀雙<lb/>
樹何由窮一乗月輪吐山郭夜色空清澄<lb/>
　　　春半與羣公同遊元處士别業<lb/>
郭南處士宅門外羅群峰勝概忽相引春華今正濃山<lb/>
厨竹裏㸑野碓藤間舂對酒雲數片捲簾花萬重巖泉<lb/>
嗟到晚州縣欲歸慵草色帶朝雨灘聲兼夜鐘愛兹清<lb/>
<pb n="KR4h0117_WYG_040-13b"/>
俗慮何事老塵容况有林下約轉懐方外蹤<lb/>
　　　陪羣公龍岡寺泛舟<lb/>
漢水天一色寺樓波底㸔鐘鳴長空夕月出孤舟寒映<lb/>
酒見山火隔簾聞夜灘紫鱗掣芳餌紅燭然金盤良友<lb/>
興正惬勝遊情未䦨此中堪倒載須盡主人歡<lb/>
　　　終南山雙峰草堂作<lb/>
斂迹歸山田息心謝時軰晝還草堂卧但與雙峰對興<lb/>
來恣佳遊事惬符勝概著書髙窗下日夕見城内曩為<lb/>
<pb n="KR4h0117_WYG_040-14a"/>
世人誤遂負平生愛久與林壑辭及來松杉大偶兹精<lb/>
廬近數預名僧㑹有時逐樵漁盡日不冠帶崖口上新<lb/>
月石門破蒼靄色向羣木深光搖一潭碎緬懐鄭生谷<lb/>
頗憶嚴子瀨勝事猶可追斯人邈千載<lb/>
　　　緱山西峰草堂作<lb/>
結廬對中嶽青翠常在門遂耽水木興盡作漁樵言頃<lb/>
來闕章句但欲閒心魂日色隠空谷蟬聲喧暮村曩聞<lb/>
道士語偶見清浄源隠几閲吹葉乗秋眺歸根獨遊念<lb/>
<pb n="KR4h0117_WYG_040-14b"/>
求仲開徑招王孫片雨下南澗孤峰出東原棲遲慮益<lb/>
淡脱畧道彌敦野靄晴拂枕客帆遙入軒向平今何在<lb/>
此意誰與論佇立雲去盡蒼蒼月開園<lb/>
　　　尋鞏縣南李處士别業<lb/>
先生近南郭茅屋臨東川桑葉隠村户蘆花映釣船有<lb/>
時著書暇盡日窗中眠且喜閭井近灌田同一泉<lb/>
　　　聞崔十二侍御灌口夜宿報恩寺<lb/>
聞君尋野寺便宿支公房谿月冷深殿江雲擁迴廊然<lb/>
<pb n="KR4h0117_WYG_040-15a"/>
燈松林静煑茗柴門香勝事不可接相思幽興長<lb/>
　　　南池夜宿思王屋青蘿舊齋<lb/>
池上卧煩暑不櫛復不巾有時清風來自謂羲皇人天<lb/>
晴雲歸盡雨洗月色新公事常不閒道書日生塵早年<lb/>
家王屋五别青蘿春安得還舊山東谿垂釣綸<lb/>
　　　過王判官西津所居<lb/>
勝迹不在逺愛君池館幽素懐巖中諾宛得塵外遊何<lb/>
必到清谿忽來見滄洲潛移岷山石暗引巴江流樹宻<lb/>
<pb n="KR4h0117_WYG_040-15b"/>
晝先夜竹深夏已秋沙鳥上筆牀谿花篲簾鈎夫子賤<lb/>
簪冕注心向林丘落日出公堂垂綸乗釣舟賦詩憶楚<lb/>
老載酒随江鷗翛然一傲吏獨在西津頭<lb/>
　　　題華嚴寺瓌公禪房<lb/>
寺南幾十峰峰翠晴可掬朝從老僧飯昨日崖口宿錫<lb/>
杖倚枯松繩牀映深竹東谿草堂路來往行自熟生事<lb/>
在雲山誰能復羈束<lb/>
　　　驪姬墓下作<hi>夷吾重耳墓隔河相去十三里</hi>
<pb n="KR4h0117_WYG_040-16a"/>
驪姬北原上閉骨已千秋澮水日東注惡名終不流獻<lb/>
公恣耽惑視子如仇讎此事成蔓草我來逢古丘蛾眉<lb/>
山月苦蟬鬢野雲愁欲弔二公子横汾無輕舟<lb/>
　　　先主武侯廟<lb/>
先主與武侯相逢雲雷際感通君臣分義激魚水契遺<lb/>
廟空蕭然英靈貫千歳<lb/>
　　　文公講堂<lb/>
文公不可見空使蜀人傳講席何時散髙臺豈復全豐<lb/>
<pb n="KR4h0117_WYG_040-16b"/>
碑文字㓕𡨕漠不知年<lb/>
　　　司馬相如琴堂<lb/>
相如琴臺古人去臺亦空臺上寒蕭條至今多悲風荒<lb/>
臺漢時月色與舊時同<lb/>
　　　嚴君平卜肆<lb/>
君平曽賣卜卜肆蕪已久至今杖頭錢時時地上有不<lb/>
知支機石還在人間否<lb/>
　　　暮秋山行<lb/>
<pb n="KR4h0117_WYG_040-17a"/>
疲馬卧長坂夕陽下通津山風吹空林颯颯如有人蒼<lb/>
旻霽凉雨石路無飛塵千念集暮節萬籟悲蕭晨鶗鴂<lb/>
昨夜鳴蕙草色已陳况在逺行客自然多苦辛<lb/>
　　　題鐵門關樓<lb/>
鐵關天西涯極目少行客關門一小吏終日對石壁橋<lb/>
跨千仭危路盤兩崖窄試登西樓望一望頭欲白<lb/>
　　　早上五盤嶺<lb/>
平旦驅駟馬曠然出五盤江迴兩崖闘日隠羣峰攢蒼<lb/>
<pb n="KR4h0117_WYG_040-17b"/>
翠煙景曙森沉雲樹寒松踈露孤驛花宻藏迴灘棧道<lb/>
谿雨滑畬田原草乾此行為知已不覺蜀道難<lb/>
　　　郡齋閒坐<lb/>
負郭無良田屈身狥㣲祿平生好踈曠何事就羈束幸<lb/>
曽趨丹墀數得侍黄屋故人盡榮寵誰念此幽獨州縣<lb/>
非宿心雲山欣滿目頃來廢章句終日披案牘佐郡竟<lb/>
何成自悲徒碌碌<lb/>
　　　衙郡守還<lb/>
<pb n="KR4h0117_WYG_040-18a"/>
世事何反覆一身難可料頭白翻折腰還家私自笑所<lb/>
嗟無産業妻子嫌不調五斗米留人東谿憶垂釣<lb/>
　　　臨河客舍呈狄明府兄留題縣南樓<lb/>
黎陽城南雪正飛黎陽渡頭人未歸河邊酒家堪寄宿<lb/>
主人小女能縫衣故人髙卧黎陽縣一别三年不相見<lb/>
邑中雨雪偏著時隔河東郡人遙羡鄴都惟見古時丘<lb/>
漳水還如舊日流城上望鄉應不見朝來好是懶登樓<lb/>
　　　白雪歌送武判官歸京<lb/>
<pb n="KR4h0117_WYG_040-18b"/>
北風捲地白草折胡天八月即飛雪忽如一夜春風來<lb/>
千樹萬樹梨花開散入珠簾濕羅幕狐裘不煖錦衾薄<lb/>
將軍角弓不得控都䕶鐵衣冷難著瀚海䦨千百丈冰<lb/>
愁雲惨淡萬里凝中軍置酒飲歸客胡琴琵琶與羌笛<lb/>
紛紛暮雪下轅門風掣紅旗凍不翻輪臺東門送君去<lb/>
去時雪滿天山路山迴路轉不見君雪上空留馬行處<lb/>
　　　輪臺歌奉送封大夫出師西征<lb/>
輪臺城頭夜吹角輪臺城北旄頭落羽書昨夜過渠黎<lb/>
<pb n="KR4h0117_WYG_040-19a"/>
單于已在金山西戍樓西望煙塵黒漢兵屯在輪臺北<lb/>
上將擁旄西出征平明吹笛大軍行四邊伐鼓雪海湧<lb/>
三軍大呼隂山動虜塞兵起連雲屯戰塲白骨纒草根劒<lb/>
河風急雲片濶沙飛石凍馬蹄脱亞相勤王甘苦辛誓<lb/>
將報主静邊塵古來青史誰不見今見功名勝古人<lb/>
　　　天山雪歌送蕭治歸京<lb/>
天山雪雲常不開千峰萬嶺雪崔嵬北風夜捲赤亭口<lb/>
一夜天山雪更厚能兼漢月照銀山復逐胡風過鐵關<lb/>
<pb n="KR4h0117_WYG_040-19b"/>
交河城邊飛鳥絶輪臺路上馬蹄滑晻靄寒氛萬里凝<lb/>
䦨干隂崖千丈冰將軍狐裘卧不煖都䕶寳刀凍欲斷<lb/>
正是天山雪下時送君走馬歸京師雪中何以贈君别<lb/>
惟有青青松樹枝<lb/>
　　　走馬川行奉送出師西征<lb/>
君不見走馬川行雪海邊平沙莽莽黄入天輪臺九月<lb/>
風夜吼一川碎石大如斗随風滿地石亂走匃奴草黄<lb/>
馬正肥金山西見煙塵飛漢家大將西出師將軍金甲<lb/>
<pb n="KR4h0117_WYG_040-20a"/>
夜不脱半夜軍行戈相撥風頭如刀面如割馬毛帶雪<lb/>
汗氣蒸五花連錢旋作冰幕中草檄硯水凝虜騎聞之<lb/>
應膽懾料知短兵不敢接車師西門佇獻㨗<lb/>
　　　函谷關歌送劉評事使關西<lb/>
君不見函谷關崩城毁屋至今在樹根草蔓遮古道空<lb/>
谷千年長不改寂寞無人空舊山聖朝無外不須關白<lb/>
馬公孫何處去青牛老人更不還蒼苔白骨空滿地月<lb/>
與古時長相似野花不省見行人山鳥何曽識關吏故<lb/>
<pb n="KR4h0117_WYG_040-20b"/>
人方乗使者車吾知郭丹却不如請君時憶關外客行<lb/>
到關西多致書<lb/>
　　　胡笳歌送顔真卿使赴河隴<lb/>
君不聞胡笳聲最悲紫髯綠眼胡人吹吹之一曲猶未<lb/>
了愁殺樓蘭征戍兒凉秋八月蕭關道北風吹斷天山<lb/>
草崑崙山南月欲斜胡人向月吹胡笳胡笳怨兮將送<lb/>
君秦山遙望隴山雲邊城夜夜多愁夢向月胡笳誰喜<lb/>
聞<lb/>
<pb n="KR4h0117_WYG_040-21a"/>
　　　秦筝歌送外甥蕭正歸京<lb/>
汝不聞秦筝聲最苦五色纒絃十三柱怨調慢聲如欲<lb/>
語一曲未終日移午紅亭水木不知暑忽彈黄鐘和白<lb/>
紵清風颯來雲不去聞之酒醒淚如雨汝歸秦兮彈秦<lb/>
聲秦聲悲兮聊送汝<lb/>
　　　與獨孤漸道别長句兼呈嚴八侍御<lb/>
輪臺客舍春草滿潁陽歸客腸堪斷窮荒絶漠鳥不飛<lb/>
萬磧千山夢猶嬾憐君白面一書生讀書千卷未成名<lb/>
<pb n="KR4h0117_WYG_040-21b"/>
五侯貴門脚不到數畝山田身自耕興來浪迹無逺近<lb/>
及至辭家憶鄉信無事垂鞭信馬蹄西南幾欲窮天盡<lb/>
奉使三年獨未歸邊頭詞客舊來稀借問君來得幾日<lb/>
到家不覺換春衣髙齋清晝捲羅幕紗帽接䍦慵不着<lb/>
中酒朝眠日色髙彈碁夜半燈花落冰片髙堆金錯盤<lb/>
滿堂凛凛五月寒桂林蒲萄新吐蔓武城㓨蜜未可餐<lb/>
軍中置酒夜撾鼓錦筵紅燭月未午花門將軍善胡歌<lb/>
葉河蕃王能漢語知爾園林壓渭濱夫人堂上泣羅裙<lb/>
<pb n="KR4h0117_WYG_040-22a"/>
魚龍川北盤谿雨鳥䑕山西洮水雲臺中嚴公於我厚<lb/>
别後新詩滿人口自憐棄置天西頭因君為問相思否<lb/>
　　　送費子歸武昌<lb/>
漢陽歸客悲秋草旅舍葉飛愁不掃秋來倍憶武昌魚<lb/>
夢著只在巴陵道曽随上將過祈連離家十年恒在邊<lb/>
劒鋒可惜虚用盡馬蹄無事今已穿知君開館常愛客<lb/>
樗蒲百金每一擲平生有錢將與人江上故園空四壁<lb/>
吾觀費子毛骨竒廣眉大口仍赤髭㸔君失路尚如此<lb/>
<pb n="KR4h0117_WYG_040-22b"/>
人生貴賤那得知髙秋八月歸南楚東門一壺聊出祖<lb/>
路指鳳凰山北雲衣沾鸚鵡洲邊雨勿歎蹉跎白髪新<lb/>
應須守道勿羞貧男兒何必戀妻子莫向江村老却人<lb/>
　　　燉煌太守後庭歌<lb/>
燉煌太守才且賢郡中無事髙枕眠太守到來山出泉<lb/>
黄砂磧裏人種田燉煌耆舊鬢皓然願留太守更五年<lb/>
城頭月出星滿天曲房置酒張錦筵美人紅妝色正鮮<lb/>
側垂髙髻挿金鈿醉坐藏鈎紅燭前不知鈎在若箇邊<lb/>
<pb n="KR4h0117_WYG_040-23a"/>
為君手把珊瑚鞭射得半叚黄金錢此中樂事亦已偏<lb/>
　　　喜韓樽相過<lb/>
三月灞陵春已老故人相逢耐醉倒甕頭春酒黄花脂<lb/>
禄米只充沽酒資長安城中足年少獨共韓侯開口笑<lb/>
桃花㸃地紅斑斑有酒留君且莫還與君兄弟日擕手<lb/>
世上虚名好是閒<lb/>
　　　銀山磧西館<lb/>
銀山磧口風似箭鐵門關西月如練雙雙愁淚沾馬毛<lb/>
<pb n="KR4h0117_WYG_040-23b"/>
颯颯胡沙迸人面丈夫三十未富貴安能終日守筆硯<lb/>
　　　感遇<lb/>
五花驄馬七香車云是平陽帝子家鳳凰城頭日欲斜<lb/>
門前髙樹鳴春鴉漢家魯元君不聞今作城西一古墳<lb/>
昔來惟有秦王女獨自吹簫乗白雲<lb/>
　　　太白胡僧歌<hi>并序</hi>
　　太白中峰絶頂有胡僧不知幾百歲眉長數寸身<lb/>
　　不製繒帛衣以草葉恒持楞伽經雲壁逈絶人迹<lb/>
<pb n="KR4h0117_WYG_040-24a"/>
　　罕到嘗東峰有闘虎弱者將死僧杖而觧之西湫<lb/>
　　有毒龍乆而為患僧噐而貯之商山趙叟前年采<lb/>
　　茯苓深入太白偶値此僧訪我而説予恒有獨往<lb/>
　　之意聞而悦之乃為歌曰<lb/>
聞有胡僧在太白蘭若去天三百尺一持楞伽入中峰<lb/>
世人難見但聞鐘窗邊錫杖觧兩虎牀下鉢盂藏一龍<lb/>
草衣不針復不線兩耳垂肩眉覆面此僧年幾那得知<lb/>
手種青松今十圍心將流水同清浄身與浮雲無是非<lb/>
<pb n="KR4h0117_WYG_040-24b"/>
商山老人已曽識願一見之何由得山中有僧人不知<lb/>
城裏㸔山空黛色<lb/>
　　　衛節度赤驃馬歌<lb/>
君家赤驃畵不得一圑旋風桃花色紅纓紫鞚珊瑚鞭<lb/>
玉鞍錦韀黄金勒請君鞲出㸔君騎尾長窣地如紅絲<lb/>
自矜諸馬皆不及却憶百金新買時香街紫陌鳳城内<lb/>
滿城見者誰不愛揚鞭驟急白汗流弄影行驕碧蹄碎<lb/>
紫髯胡雛金剪刀平明剪出三<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>髙櫪上㸔時獨意氣<lb/>
<pb n="KR4h0117_WYG_040-25a"/>
衆中牽出偏雄豪騎將獵向南山口城南狐兎不復有<lb/>
草頭一㸃疾如飛卻使蒼鷹翻向後憶昨㸔君朝未央<lb/>
鳴珂擁葢滿路香始知邊將眞富貴可憐人馬相輝光<lb/>
男兒稱意得如此駿馬長鳴北風起待君東去掃胡塵<lb/>
為君一日行千里<lb/>
　　　裴將軍宅蘆管歌<lb/>
遼東九月蘆葉斷遼東小兒采蘆管可憐新管清且悲<lb/>
一曲風飄海頭滿海樹蕭索天雨霜管聲寥亮月蒼蒼<lb/>
<pb n="KR4h0117_WYG_040-25b"/>
白狼河北堪愁恨𤣥兔城南皆斷腸遼東將軍長安宅<lb/>
美人蘆管㑹佳客弄調啾颼勝洞簫發聲窈窕欺横笛<lb/>
夜半髙堂客未回祗將蘆管送君杯巧能陌上驚楊栁<lb/>
復向園中誤落梅諸客愛之聽未足髙捲珠簾列紅燭<lb/>
將軍醉舞不肯休更使美人吹一曲<lb/>
　　　玉門關蓋將軍歌<lb/>
蓋將軍真丈夫行年三十執金吾身長七尺頗有鬚玉<lb/>
門關城逈且孤黄沙萬里白草枯南鄰犬戎北接胡將<lb/>
<pb n="KR4h0117_WYG_040-26a"/>
軍到來備不虞五千甲兵膽力麤軍中無事但歡娱暖<lb/>
屋繡簾紅地爐織成壁衣花氍毺燈前侍婢㵼玉壺金<lb/>
鐺亂㸃野酡酥紫紱金章左右趨問著只是蒼頭奴美<lb/>
人一雙閒且都朱唇翠眉映明矑清歌一曲世所無今<lb/>
日喜聞鳳將雛可憐絶勝秦羅敷使君五馬謾踟蹰野<lb/>
草繡窠紫羅襦紅牙縷馬對樗蒲玉盤纎手撒作盧衆<lb/>
中誇道不曽輸櫪上昻昻皆駿駒桃花叱撥價最殊騎<lb/>
將獵向城南隅臘日射殺千年狐我來塞外按邊儲為<lb/>
<pb n="KR4h0117_WYG_040-26b"/>
君取醉酒剰沽醉争酒盞相喧呼忽憶咸陽舊酒徒<lb/>
　　　送郭乂雜言<lb/>
地上青草出經冬今始歸博陵無近信猶未換春衣憐<lb/>
汝不忍别送汝上酒樓初行莫早發且宿灞橋頭功名<lb/>
須及早歲月莫虚擲早年已工詩近日兼注易何時過<lb/>
東洛早晚度盟津朝歌城邊栁嚲地邯鄲道上花撲人<lb/>
去年四月初我正在河朔曽上君家縣北樓樓上分明<lb/>
見恒嶽中山明府待君來須計行程及早回到家速覔<lb/>
<pb n="KR4h0117_WYG_040-27a"/>
長安使汝自書封我自開<lb/>
　　　送宇文南金放後歸太原寓居因呈太原郝主<lb/>
　　　　簿<lb/>
歸去不得意北京關路賖却投晉山老愁見汾陽花翻<lb/>
作灞陵客憐君丞相家夜眠旅舍雨曉辭春城鴉送君<lb/>
繫馬青門口胡姬壚頭勸君酒為問太原賢主人春來<lb/>
更有新詩否<lb/>
　　　登古鄴城<lb/>
<pb n="KR4h0117_WYG_040-27b"/>
下馬登鄴城城空復何見東風吹野火暮入飛雲殿城<lb/>
隅南對望陵臺漳水東流不復回武帝宫中人去盡年<lb/>
年春色為誰來<lb/>
　　　邯鄲客舍歌<lb/>
客從長安來驅馬邯鄲道傷心叢臺下一帶生蔓草客<lb/>
舍門臨漳水邊垂楊不繫釣魚船邯鄲女兒夜沽酒對<lb/>
客挑燈誇數錢酩酊醉時日正午一曲狂歌壚上眠<lb/>
　　　宿蒲關東店憶杜陵别業<lb/>
<pb n="KR4h0117_WYG_040-28a"/>
關門鎖歸客一夜夢還家月落河上曉遙聞秦樹鴉長<lb/>
安二月歸正好杜陵樹邊純是花<lb/>
　　　寄左省杜拾遺<lb/>
聨歩趨丹陛分曹限紫㣲曉随天仗入暮惹御香歸白<lb/>
髪悲花落青雲羡鳥飛聖朝無闕事自覺諫書稀<lb/>
　　　七月三日在内學見有髙道舉徴宿關西客舍<lb/>
　　　　寄東山嚴許二山人<lb/>
雲送關西雨風傳渭北秋孤燈然客夢寒杵搗鄉愁灘<lb/>
<pb n="KR4h0117_WYG_040-28b"/>
上思嚴子山中憶許由蒼生今有望飛詔下林丘<lb/>
　　　丘中春卧寄王子<lb/>
田中開白室林下閉𤣥關卷跡人方處無心雲自閒竹<lb/>
深喧暮鳥花缺露春山勝事那能説王孫去未還<lb/>
　　　江行夜宿龍吼灘臨眺思峨眉隱者兼寄幕中<lb/>
　　　　諸公<lb/>
官舍臨江口灘聲已慣聞水煙晴吐月山火夜燒雲且<lb/>
欲尋方士無心戀使君異鄉何可住况復久離羣<lb/>
<pb n="KR4h0117_WYG_040-29a"/>
　　　漢川山行呈成少尹<lb/>
西蜀方擕手南宫憶比肩平生猶不淺羈旅轉相憐山<lb/>
店雲迎客江村犬吠船秋來取一醉須待月光眠<lb/>
　　　敬酬李判官使院即事見呈<lb/>
公府日無事吾徒只自閒草根侵柱礎苔色上門關飲<lb/>
硯時見鳥卷簾晴對山新詩吟未足昨夜夢東還<lb/>
　　　酬崔十三侍御登玉壘山思故園見寄<lb/>
玉壘天晴望諸峰盡覺低故園江樹北斜日嶺雲西曠<lb/>
<pb n="KR4h0117_WYG_040-29b"/>
野㸔人小長空共鳥齊髙山徒仰止不得日攀躋<lb/>
　　　磧西頭送李判官入京<lb/>
一身從逺使萬里向安西漢月垂鄉淚胡沙費馬蹄尋<lb/>
河愁地盡過磧覺天低送子軍中飲家書醉裏題<lb/>
　　　陪使君早春西亭送王賛府赴選<lb/>
西亭繫五馬為送故人歸客舍草新出關門花欲飛到<lb/>
來逢歲酒却去換春衣吏部應相待如君才調稀<lb/>
　　　滻水東店送唐子歸嵩陽<lb/>
<pb n="KR4h0117_WYG_040-30a"/>
野店臨官路重城壓御隄山開灞水北雨過杜陵西歸<lb/>
夢秋能作鄉書醉嬾題橋囘忽不見征馬尚聞嘶<lb/>
　　　水亭送劉顒使還歸節度<lb/>
無計留君住應須絆馬蹄紅亭莫惜醉白日眼㸔低觧<lb/>
帶憐髙栁移牀愛小谿此來相見少王事各東西<lb/>
　　　送裴判官自賊中再歸河陽幕府<lb/>
東郊未觧圍忠義似君稀誤落胡塵裏能持漢節歸卷<lb/>
簾山對酒上馬雪沾衣却向嫖姚幕翩翩去若飛<lb/>
<pb n="KR4h0117_WYG_040-30b"/>
　　　送陜縣王主簿赴襄陽成親<lb/>
六月襄陽道三星漢水邊求凰應不逺去馬賸須鞭野<lb/>
店愁中雨江城夢裏蟬襄陽多故事為我訪先賢<lb/>
　　　送鄭堪歸東京氾水别業<lb/>
客舍見春草忽聞思舊山㸔君灞陵去匹馬成臯還對<lb/>
酒風與雪向家河復關因悲宦遊子終歲無時閒<lb/>
　　　送孟孺卿落第歸濟陽<lb/>
獻賦頭欲白還家衣已穿羞過灞陵樹歸種汶陽田客<lb/>
<pb n="KR4h0117_WYG_040-31a"/>
舍少鄉信牀頭無酒錢聖朝徒側席濟上獨遺賢<lb/>
　　　送鄭少府赴滏湯<lb/>
子真河朔尉邑里帶清漳春草迎袍色晴花拂綬香青<lb/>
山入官舍黄鳥度宫墻若到銅臺上應憐魏寢荒<lb/>
　　　還髙冠潭口留别舍弟<lb/>
昨日山有信祗今耕種時遙傳杜陵叟怪我還山遲獨<lb/>
向潭上酌無人林下棊東谿憶汝處閒卧對鸕鷀<lb/>
　　　送張子尉南海<lb/>
<pb n="KR4h0117_WYG_040-31b"/>
不擇南州尉髙堂有老親樓臺重蜃氣邑里雜鮫人海<lb/>
暗三山雨花明五嶺春此鄉多寳玉慎莫厭清貧<lb/>
　　　送張昇卿宰新滏<lb/>
官栁葉尚小長安春未濃送君潯陽宰把酒青門鐘水<lb/>
驛楚雲冷山城江樹重遙知南湖上祗對香爐峰<lb/>
　　　送陳子歸陸渾别業<lb/>
雖不舊相識知君丞相家故園伊川上夜夢方山花種<lb/>
藥畏春過出關愁路賖青門酒壚别日暮東城鴉<lb/>
<pb n="KR4h0117_WYG_040-32a"/>
　　　送任郎中出守明州<lb/>
罷起郎官草初分刺史符城邊樓枕海郭裏樹侵湖郡<lb/>
政傍連楚朝恩獨借吴觀濤秋正好莫不上姑蘇<lb/>
　　　送四鎭薛侍御東歸<lb/>
相送淚沾衣天涯獨未歸將軍初得罪門客復何依夢<lb/>
去湖山濶書停隴雁稀園林幸接近一為到柴扉<lb/>
　　　送張都尉東歸<lb/>
白羽綠弓弦年年只在邊還家劒鋒盡出塞馬蹄穿逐<lb/>
<pb n="KR4h0117_WYG_040-32b"/>
虜西踰海平胡北到天封侯應不逺燕頷豈徒然<lb/>
　　　送樊侍御使丹陽便覲<lb/>
卧病窮巷晚忽驚驄馬來知君京口去借問幾時回驛<lb/>
舫江風引鄉書海雁催慈親應倍喜愛子在霜臺<lb/>
　　　送顔少府投鄭陳州<lb/>
一尉便垂白數年惟草𤣥出關䇿匹馬逆旅聞秋蟬愛<lb/>
客多酒債罷官無俸錢知君覊思少所適主人賢<lb/>
　　　送秘省虞校書赴虞鄉丞<lb/>
<pb n="KR4h0117_WYG_040-33a"/>
花綬傍腰新關東縣欲春殘書厭科斗舊閣别麒麟虞<lb/>
坂臨官舍條山映吏人㸔君有知已坦腹向平津<lb/>
　　　送江陵泉少府赴任便呈衛荆州<lb/>
神仙吏姓梅人吏待君來渭北草新出江南花已開城<lb/>
邊宋玉宅峽口楚王臺不畏無知已荆州甚愛才<lb/>
　　　奉送李太保兼御史大夫充渭北節度使<hi>即太尉光</hi>
　　　　<hi>弼弟</hi>
詔出未央宫登壇近總戎上公周太保副相漢司空弓<lb/>
<pb n="KR4h0117_WYG_040-33b"/>
抱關西月旗翻渭北風弟兄皆許國天地荷成功<lb/>
　　　虢州送天平何丞入京市馬<lb/>
關樹晚蒼蒼長安近夕陽囘風醒别酒細雨濕行裝習<lb/>
戰邊城黒防秋塞草黄知君市駿馬不是學燕王<lb/>
　　　送梁判官歸女几舊廬<lb/>
女几知君憶春雲相逐歸草堂開藥裹苔壁取荷衣老<lb/>
竹移時小新花舊處飛可憐真傲吏塵事到山稀<lb/>
　　　送懐州吴别駕<lb/>
<pb n="KR4h0117_WYG_040-34a"/>
灞上栁枝黄壚頭酒正香春流飲去馬暮雨濕行裝驛<lb/>
路通函谷州城接太行覃懐人總喜别駕得王祥<lb/>
　　　送楊子<lb/>
斗酒渭城邊壚頭耐醉眠梨花千樹雪楊葉萬條煙惜<lb/>
别添壺酒臨岐贈馬鞭㸔君潁上去新月到家圓<lb/>
　　　發臨洮將赴北庭留别<lb/>
聞説輪臺路連年見雪飛春風曽不到漢使亦應稀白<lb/>
草通踈勒青山過武威勤王敢道逺私向夢中歸<lb/>
<pb n="KR4h0117_WYG_040-34b"/>
　　　梁州陪趙行軍龍岡寺北庭泛舟宴王侍御<lb/>
誰宴霜臺使行軍粉署郎唱歌江鳥没吹笛岸花香酒<lb/>
影搖新月灘聲聒夕陽江鐘聞已暮歸棹綠川長<lb/>
　　　雪後與羣公過慈恩寺<lb/>
乗興忽相招僧房暮與朝雪融雙樹濕沙闇一燈燒竹<lb/>
外山低塔藤間院隔橋歸家如欲嬾俗慮向來銷<lb/>
　　　終南東谿中作<lb/>
谿水碧於草潺潺花底流沙平堪濯足石淺不勝舟洗<lb/>
<pb n="KR4h0117_WYG_040-35a"/>
藥朝與暮釣魚春復秋興來從所適還欲向滄洲<lb/>
　　　登總持閣<lb/>
髙閣逼諸天登臨近日邊晴開萬井樹愁㸔五陵煙檻<lb/>
外低秦嶺窗中小渭川早知清浄理常願奉金仙<lb/>
　　　宿岐州北郭嚴給事别業<lb/>
郭外山色暝主人林館秋踈鐘入卧内片月到牀頭遥<lb/>
夜惜已半清言殊未休君雖在青瑣心不忘滄洲<lb/>
　　　擕琴酒尋閻防崇濟寺所居僧院<lb/>
<pb n="KR4h0117_WYG_040-35b"/>
相訪但尋鐘門寒古殿松彈琴醒暮酒卷慢引諸峰事<lb/>
惬林中語人幽物外蹤吾廬幸接近兹地興偏慵<lb/>
　　　晚過盤石寺禮鄭和尚<lb/>
暫詣髙僧話來尋野寺孤㟁花藏水碓谿水映風爐項<lb/>
上巢新鵲衣中帶舊珠談禪未得去輟棹且踟蹰<lb/>
　　　武威春暮聞宇文判官西使還已到晉昌<lb/>
片雨過城頭黄鸝上戍樓塞花飄客淚邊栁挂鄉愁白<lb/>
髪悲明鏡青春換弊裘君從萬里使聞已到𤓰州<lb/>
<pb n="KR4h0117_WYG_040-36a"/>
　　　髙冠谷口招鄭鄠<lb/>
谷口來相訪空齋不見君澗花然暮雨潭樹煖春雲門<lb/>
徑稀人迹簷峰下鹿羣衣裳與枕席山靄碧氛氲<lb/>
　　　題山寺僧房<lb/>
窗影搖羣木墻隂載一峰野爐風自爇山碓水能舂勤<lb/>
學翻知誤為官好欲慵髙僧暝不見月出但聞鐘<lb/>
　　　漢上題韋氏莊<lb/>
結茅聞楚客卜築漢江邊日落數歸鳥夜深聞扣舷水㾗<lb/>
<pb n="KR4h0117_WYG_040-36b"/>
侵㟁栁山翠借厨煙調笑提筐婦春來蠶幾眠<lb/>
　　　題金城臨河驛樓<lb/>
古戍依重險髙樓見五涼山根盤驛道河水浸城墻庭<lb/>
樹巢鸚鵡園花隱麝香忽如江浦上憶作捕魚郎<lb/>
　　　初授官題髙冠草堂<lb/>
三十始一命宦情多欲䦨自憐無舊業不敢耻㣲官澗<lb/>
水吞樵路山花醉藥欄祗縁五斗米辜負一漁竿<lb/>
　　　題虢州西樓<lb/>
<pb n="KR4h0117_WYG_040-37a"/>
錯料一生事蹉跎今白頭縱横皆失計妻子也堪羞明<lb/>
主雖然棄丹心亦未休愁來無去處祗上郡西樓<lb/>
　　　河西春暮憶秦中<lb/>
渭北春已老河西人未歸邊城細草出客館梨花飛别<lb/>
後鄉夢數昨來家信稀涼州三月半猶未脱寒衣<lb/>
　　　早發焉耆懐終南别業<lb/>
曉笛别鄉淚秋冰鳴馬蹄一身虜雲外萬里胡天西終<lb/>
日見征戰連年聞鼓鼙故山在何處昨日夢清谿<lb/>
<pb n="KR4h0117_WYG_040-37b"/>
　　　首秋輪臺<lb/>
異域隂山外孤城雪海邊秋來惟有雁夏盡不聞蟬雨<lb/>
拂氊墻濕風搖毳幕羶輪臺萬里地無事歴三年<lb/>
　　　北庭作<lb/>
雁塞通鹽澤龍堆接醋溝孤城天北畔絶域海西頭秋<lb/>
雪春仍下朝風夜不休可知年四十猶自未封侯<lb/>
　　　輪臺即事<lb/>
輪臺風物異地是古單于三月無青草千家盡白榆蕃<lb/>
<pb n="KR4h0117_WYG_040-38a"/>
書文字别胡俗語音殊愁見流沙北天西海一隅<lb/>
　　　還東山洛上作<lb/>
春流急不淺歸栧去何遲愁客葉舟裏夕陽花木時雲<lb/>
晴開螮蝀棹發起鸕鷀莫道東山逺衡門在夢思<lb/>
　　　晚發五渡<lb/>
客厭巴南地鄉鄰劒北天江村片雨外野寺夕陽邊芋<lb/>
葉藏山徑蘆花雜渚田舟行未可住乗月且須牽<lb/>
　　　巴南舟中夜書事<lb/>
<pb n="KR4h0117_WYG_040-38b"/>
渡口欲黄昏歸人争渡喧近鐘清野寺逺火㸃江村見<lb/>
雁思鄉信聞猿積淚㾗孤舟萬里外秋月不堪論<lb/>
　　　江上春歎<lb/>
臘月江上煖南橋新栁枝春風觸處到憶得故園時終<lb/>
日不知意出門何所之從人覓顔色自笑弱男兒<lb/>
　　　初至犍為作<lb/>
山色軒檻内灘聲枕席間草生公府静花落訟庭閒雲<lb/>
雨連三峽風塵接百蠻到來能幾日不覺鬢毛斑<lb/>
<pb n="KR4h0117_WYG_040-39a"/>
　　　奉和中書舍人賈至早朝大明宫<lb/>
雞鳴紫陌曙光寒鶯囀喤州春色䦨金闕曉鐘開萬户<lb/>
玉階仙仗擁千官花迎劒珮星初落栁拂旌旗露未乾<lb/>
獨有鳳凰池上客陽春一曲和皆難<lb/>
　　　和祠部王員外雪後早朝即事<lb/>
長安雪後似春歸積素凝華連曙暉色借玉珂迷曉騎<lb/>
光添銀燭晃朝衣西山落月臨天仗北闕晴雲捧禁闈<lb/>
聞道仙郎歌白雪由來此曲和人稀<lb/>
<pb n="KR4h0117_WYG_040-39b"/>
　　　奉和某相公發益昌<lb/>
相國臨戎别帝京擁麾持節逺横行朝登劒閣雲随馬<lb/>
夜渡巴江雨洗兵山花萬朶迎征蓋川栁千條拂去旌<lb/>
暫到蜀城應計日須知明主待持衡<lb/>
　　　秋夕讀書幽興獻兵部李侍郎<lb/>
年紀蹉跎四十强自憐頭白始為郎雨滋苔蘚侵堦綠<lb/>
秋颯梧桐覆井黄驚蟬也觧求髙樹旅雁還應厭後行<lb/>
覽卷試穿鄰舍壁明燈何惜借餘光<lb/>
<pb n="KR4h0117_WYG_040-40a"/>
　　　使君席夜送嚴河南赴長水<lb/>
嬌歌急管雜青絲銀燭金杯映翠眉使君地主能相送<lb/>
河尹天明坐莫辭春城月出人皆醉野戍花深馬去遲<lb/>
寄聲報爾山翁道今日河南勝昔時<lb/>
　　　暮春虢州東亭送李司馬歸扶風别廬<lb/>
栁嚲鶯嬌花復殷紅亭綠酒送君還到來函谷愁中月<lb/>
歸去磻溪夢裏山簾前春色應須惜世上浮名好是閒<lb/>
西望鄉關腸欲斷對君衫袖淚㾗斑<lb/>
<pb n="KR4h0117_WYG_040-40b"/>
　　　西掖省即事<lb/>
西掖重雲開曙暉北山踈雨㸃朝衣千門栁色連青𤨏<lb/>
三殿花香入紫㣲平明端笏陪鵷列薄暮垂鞭信馬歸<lb/>
官拙自悲頭白盡不如巖下掩荆扉<lb/>
　　　首春渭西郊行呈藍田張二主簿<lb/>
迴風度雨渭城西細草新花踏作泥秦女峰頭雲未盡<lb/>
胡公陂上日初低愁窺白髪羞㣲祿悔别青山憶舊谿<lb/>
聞道輞川多勝事玉壺春酒正堪擕<lb/>
<pb n="KR4h0117_WYG_040-41a"/>
　　　赴嘉州過城固縣尋永安超禪師房<lb/>
滿寺枇杷冬著花老僧相見具袈裟漢王城北雪初霽<lb/>
韓信臺西日欲斜門外不須催五馬林中且聼演三車<lb/>
豈料巴川多勝事為君書此報京華<lb/>
　　　送盧郎中除杭州赴任<lb/>
罷起郎官草初分刺史符海雲迎過楚江月引歸吴城<lb/>
底濤聲震樓端蜃氣孤千家窺驛舫五馬飲春湖栁色<lb/>
供詩用鶯聲送酒須知君望鄉處枉道上姑蘇<lb/>
<pb n="KR4h0117_WYG_040-41b"/>
　　　六月三十日水亭送華隂王少府還縣<lb/>
亭晩人將别池凉酒未酣關門勞夕夢仙掌引歸驂荷<lb/>
葉藏魚艇藤花罥客簪殘雲收夏暑新雨帶秋嵐失路<lb/>
情無適離懐思不堪賴兹庭户裏别有小江潭<lb/>
　　　送郭僕射節制劒南<lb/>
鐵馬擐紅纓幡旗出禁城明王親授鉞丞相欲專征玉<lb/>
饌天厨送金杯御酒傾劒門乗嶮過閣道踏空行山鳥<lb/>
驚吹笛江猿㸔洗兵曉雲随去陣夜月逐行營南仲今<lb/>
<pb n="KR4h0117_WYG_040-42a"/>
時往西戎計日平將心感知已萬里寄懸旌<lb/>
　　　滅胡曲<lb/>
都䕶新滅胡士馬氣亦麤蕭條虜塵淨突兀天山孤<lb/>
　　　寄韓樽<lb/>
夫子素多疾别來未得書北庭苦寒地體内今何如<lb/>
　　　題三㑹寺蒼頡造字臺<lb/>
野寺荒臺晚寒天古木悲空堦有鳥跡猶似造書時<lb/>
　　　西過渭州見渭水思秦川<lb/>
<pb n="KR4h0117_WYG_040-42b"/>
渭水東流去何時到雍州慿添兩行淚寄向故園流<lb/>
　　　行軍九日思長安故園<hi>時未収長安</hi>
强欲登髙去無人送酒來遙憐故園菊應傍戰場開<lb/>
　　　戲題關門<lb/>
來亦一布衣去亦一布衣羞見關城吏還從舊路歸<lb/>
　　　題平陽郡汾橋邊栁樹<hi>參曽居此郡八九年</hi>
此地曽居住今來宛似歸可憐汾上栁相見也依依<lb/>
　　　獻封大夫破播仙凱歌四首<lb/>
<pb n="KR4h0117_WYG_040-43a"/>
漢將承恩西破戎㨗書先奏未央宫天子預開麟閣待<lb/>
祗今誰數貳師功<lb/>
官軍西出過樓蘭營幕傍臨月窟寒蒲海曉霜凝馬尾<lb/>
葱山夜雪撲旌竿<lb/>
鳴笳疊鼓擁囘軍破國平蕃昔未聞大夫鵲印搖邊月<lb/>
天將龍旗掣海雲<lb/>
日落轅門鼔角鳴千羣面縳出蕃城洗兵魚海雲迎陣<lb/>
秣馬龍堆月照營<lb/>
<pb n="KR4h0117_WYG_040-43b"/>
　　　題苜蓿峰寄家人<lb/>
苜蓿峰邊逢立春胡蘆河上淚沾巾閨中只是空相憶<lb/>
不見沙場愁殺人<lb/>
　　　玉關寄長安李主簿<lb/>
東去長安萬里餘故人何惜一行書玉闗西望堪腸斷<lb/>
况復明朝是歲除<lb/>
　　　武威送劉判官赴磧西行軍<lb/>
火山五月行人少㸔君馬去疾如鳥都䕶行營太白西<lb/>
<pb n="KR4h0117_WYG_040-44a"/>
角聲一動胡天曉<lb/>
　　　虢州後亭送李判官使赴晉絳<lb/>
西原驛路挂城頭客散紅亭雨未收君去試㸔汾水上<lb/>
白雲猶似漢時秋<lb/>
　　　送崔子還京<lb/>
匹馬西從天外歸揚鞭只共鳥争飛送君九月交河北<lb/>
雪裏題詩淚滿衣<lb/>
　　　酒泉太守席上醉後作<lb/>
<pb n="KR4h0117_WYG_040-44b"/>
酒泉太守能劒舞髙堂置酒夜擊鼓胡笳一曲斷人腸<lb/>
座上相㸔淚如雨<lb/>
　　　草堂村尋羅生不遇<lb/>
數株谿栁色依依深巷斜陽暮鳥飛門前雪滿無人迹<lb/>
應是先生出未歸<lb/>
　　　逢入京使<lb/>
故園東望路漫漫雙袖龍鍾淚不乾馬上相逢無紙筆<lb/>
慿君傳語報平安<lb/>
<pb n="KR4h0117_WYG_040-45a"/>
　　　磧中作<lb/>
走馬西來欲到天辭家見月兩囘圓今夜不知何處宿<lb/>
平沙萬里絶人煙<lb/>
　　　赴北庭度隴思家<lb/>
西向輪臺萬里餘也知鄉信日應踈隴山鸚鵡能言語<lb/>
為報家人數寄書<lb/>
　　　趙將軍歌<lb/>
九月天山風似刀城南獵馬縮寒毛將軍縱博場場勝<lb/>
<pb n="KR4h0117_WYG_040-45b"/>
賭得單于貂䑕袍<lb/>
　　　秋夜聞笛<lb/>
天門街西聞搗帛一夜愁殺湘南客長安城中百萬家<lb/>
不知何人夜吹笛<lb/>
　　　春夢<lb/>
洞房昨夜春風起遙憶美人湘江水枕上片時春夢中<lb/>
行盡江南數千里<lb/>
　石倉歴代詩選卷四十<lb/>
</p>
<p>
</p>
  </div>
</body>
</text>
</TEI>
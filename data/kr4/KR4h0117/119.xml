<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百十九</head> <lb/>
    <p>
<pb n="KR4h0117_WYG_119-1a"/>
欽定四庫全書<lb/>
　石倉歴代詩選巻一百十九<lb/>
　　　　　　　　　　　　明　曹學佺　編<lb/>
　晚唐拾遺六<lb/>
　　張建封<lb/>
　　　競渡歌<lb/>
五月五日天晴眀楊花繞江啼曉鶯使君未出郡齋外<lb/>
江上早聞齊和聲使君出時皆有凖馬前已被紅旗引<lb/>
<pb n="KR4h0117_WYG_119-1b"/>
兩㟁羅衣破暈香銀釵照日如霜刄鼓聲三下紅旗開<lb/>
兩龍躍出浮水来棹影斡波飛萬劍鼓聲劈浪鳴千雷<lb/>
鼓聲漸急標将近兩龍望標目如瞬坡上人呼霹靂驚<lb/>
竿頭綵挂虹蜺暈前船搶水已得標後船失勢空揮橈<lb/>
瘡眉血首争不定輸㟁一朋心似燒只将輸贏分罰賞<lb/>
兩㟁十舟五来往須㬰戲罷各東西競脱文身請書上<lb/>
今吾細觀競渡兒何殊當路權相持不思得㟁各休去<lb/>
㑹到摧車折檝時<lb/>
<pb n="KR4h0117_WYG_119-2a"/>
　　盧拱<lb/>
　　　中元日觀法事<lb/>
四孟逢秋序三元得氣中雲迎碧落步章奏玉皇宫壇<lb/>
滴槐花露香飄栢子風羽衣凌縹緲瑤轂輾虚空久慕<lb/>
餐霞客常悲習蓼蟲青囊如可授從此訪鴻䝉<lb/>
　　潘緯<lb/>
　　　中秋月<lb/>
古今逢此夜共兾泬寥眀豈是月華别秪應秋氣清影<lb/>
<pb n="KR4h0117_WYG_119-2b"/>
當中土正輪對八荒平尋客徒㽞望璿璣自有程<lb/>
　　李吉甫<lb/>
　　　九日小園獨謠贈門下武相公<lb/>
小園休沐暇暫與故山期樹杪懸丹棗苔隂落紫棃舞<lb/>
叢新菊徧繞樹古藤垂受露紅蘭晚迎霜白薤肥上公<lb/>
㽞鳳沼冠劍侍清祠應念端居者長慙補衮詩<lb/>
　　李泌<lb/>
　　　奉和聖製重陽賜㑹聊示所懐<lb/>
<pb n="KR4h0117_WYG_119-3a"/>
大唐造昌運品物荷時成乗秋逢令莭鍚宴歡羣情俯<lb/>
臨秦山川髙㑹漢公卿未追赤松子且泛黄菊英賡歌<lb/>
聖人作海内同休眀<lb/>
　　裴逹<lb/>
　　　南至日太史登臺書雲物<lb/>
圓丘纔展禮佳氣近初分太史方簮筆髙䑓紀彩雲天<lb/>
容和縹緲曉色共氛氲道泰資賢輔年豊荷聖君恭惟<lb/>
同國瑞兼用察人文應念懐鉛客終朝望碧雰<lb/>
<pb n="KR4h0117_WYG_119-3b"/>
　　王良士<lb/>
　　　南至日隔仗望含元殿爐烟<lb/>
抗殿䟽龍首髙髙接上𤣥莭當南至日星是北辰天霜<lb/>
㦸羅仙仗金爐引御烟霏㣲雙闕麗溶曵九門連拂曙<lb/>
祥光滿分晴瑞色鮮一陽今在厯生植願陶甄<lb/>
　　崔琮<lb/>
　　　長至日上公獻夀<lb/>
應厯三陽首朝天萬國同斗邉㸔子月䑓上候祥風五<lb/>
<pb n="KR4h0117_WYG_119-4a"/>
夜鏡初曉千門日正融玉階文物盛仙仗武貔雄率舞<lb/>
皆羣辟稱觴即上公南山為聖夀長對未央宫<lb/>
　　白敏中<lb/>
　　　前題<lb/>
候曉天門闢朝天萬國同瑞雲昇觀闕香氣映華叢日<lb/>
色臨仙禁龍顔對昊穹羽儀瞻百姓獻夀侍三宫化被<lb/>
君王洽恩沾草木豊自欣朝玉座宴此詠皇風<lb/>
　　牛僧孺<lb/>
<pb n="KR4h0117_WYG_119-4b"/>
　　　和白樂天除夜<lb/>
惜嵗嵗今盡少年應不知凄涼數流軰歡喜見孫兒暗<lb/>
減一身力潛添滿髩絲莫愁花笑老花自幾多時<lb/>
　　盧貞<lb/>
　　　和劉夢得嵗夜懐友<lb/>
文翰走天下琴樽卧洛陽貞元朝士盡新嵗一悲涼名<lb/>
早緣才大官遲為夀長時来知病已莫歎歩趨妨<lb/>
　　周𢎞亮<lb/>
<pb n="KR4h0117_WYG_119-5a"/>
　　　除夜書情<lb/>
何處風塵嵗雲陽古驛前三冬不再稔曉日又眀年春<lb/>
入江南桞寒歸塞北天還傷知候客花景對韋編<lb/>
　　来鵬<lb/>
　　　鄂渚除夜書懐<lb/>
鸚鵡洲前夜泊船此時形影共凄然難歸故國干戈後<lb/>
欲告何人雨雪天筯撥冷灰書悶字枕陪寒席帶愁眠<lb/>
自嗟落拓無成事眀日春風又一年<lb/>
<pb n="KR4h0117_WYG_119-5b"/>
　　李景<lb/>
　　　除夜長安作<lb/>
長安朔風起窮巷掩雙扉新嵗眀朝是故鄉何路歸鬂<lb/>
絲饒鏡色隟雪奪燈輝却羡秦州鴈逢春盡北飛<lb/>
　　劉臻<lb/>
　　　登思禪寺上方經脩竹茂林<lb/>
上方幽且暮䑓殿隠朦朧逺磬秋山裏清猿古木中衆<lb/>
溪連竹路諸嶺共松風儻許棲林下甘成白髪翁<lb/>
<pb n="KR4h0117_WYG_119-6a"/>
　　王質<lb/>
　　　金谷園<lb/>
寂寥金谷澗花發舊時園人事空懐古煙霞此獨存管<lb/>
絃非上客歌舞少王孫繁蘂風驚散輕紅鳥乍翻山川<lb/>
終不改桃李自無言今日輕塵路凄涼詎可論<lb/>
　　許堯佐<lb/>
　　　石季倫金谷故園<lb/>
石氏遺文在凄涼見故園輕風思奏樂衰草憶行軒舞<lb/>
<pb n="KR4h0117_WYG_119-6b"/>
榭荒苔掩歌䑓墜葉繁斷雲歸舊壑流水咽清源曲渚<lb/>
殘虹歛叢篁宿鳥喧空餘林上月長似對金樽<lb/>
　　楊發<lb/>
　　　小園秋興<lb/>
誰言帝城裏獨作野人居石磴晴㸔疊山苗晚自鋤猶<lb/>
慙五秉粟尚癖一車書思昔揚雄宅還無卿相輿<lb/>
　　王表<lb/>
　　　大厯十四年侍郎潘炎試花發上林苑<lb/>
<pb n="KR4h0117_WYG_119-7a"/>
御苑春何早繁花已繡林笑迎眀主仗香拂羙人簪地<lb/>
接樓䑓近天垂雨露深晴光来戲蝶夕景動棲禽欲託<lb/>
淩雲勢先開捧日心方知桃李樹從此别成隂<lb/>
　　𢎞執恭<lb/>
　　　劉生<lb/>
英名振關右雄氣逸江東逰侠五都内来去三秦中劍<lb/>
照七星影馬控千金驄縱横方未息因兹定武功<lb/>
　　童翰卿<lb/>
<pb n="KR4h0117_WYG_119-7b"/>
　　　省試昆眀池織女石<lb/>
一片昆眀石千秋織女名向風長脉脉臨水更盈盈有<lb/>
臉蓮同笑無心鳥不驚㟁雲連鬂濕沙月對眉生苔作<lb/>
輕裙色波為促杼聲還如眀鏡裏形影自分眀<lb/>
　　張碧<lb/>
　　　題祖山人池上怪石<lb/>
寒姿數片奇突兀曾作秋江秋水骨先生應是厭風雲<lb/>
著向江邉塞龍窟我来池上傾酒尊半酣畫破青煙㾗<lb/>
<pb n="KR4h0117_WYG_119-8a"/>
叅差翠縷擺不落筆頭驚怪粘秋雲溶溶水墨有髙價<lb/>
邀得将来倚松下鋪却雙繒直道難掉首空歸不成畫<lb/>
　　陳存<lb/>
　　　穆陵路<lb/>
西逰匣長劍日暮湘楚間歇馬上秋草逢人問故關孤<lb/>
村綠塘水曠野白雲山方念此中去何時此路還<lb/>
　　俞簡<lb/>
　　　行不由徑<lb/>
<pb n="KR4h0117_WYG_119-8b"/>
古人心有尚乃是孔門生為計安貧樂當從大道行詎<lb/>
應流逺迹方欲料前程㨗徑雖云易長衢豈不平後来<lb/>
無枉路先逹擅賢名一示遵途意㣲衷益自精<lb/>
　　苗仲芳<lb/>
　　　仲秋太常寺觀公輅車拜陵<lb/>
南宫初開律金風已戒凉拜陵将展敬車輅儼成行士<lb/>
庶觀祠禮公卿習舊章郊原佳氣引園寝瑞煙長鹵簿<lb/>
辭丹闕威儀列太常聖心何所寄惟徳在無忘<lb/>
<pb n="KR4h0117_WYG_119-9a"/>
　　朱延齡<lb/>
　　　秋山極天浄<lb/>
雨洗髙秋浄天臨大野閒葱蘢清萬象繚繞出層山日<lb/>
落千峰上雲銷萬壑間綠蘿霜後翠紅葉雨来殷散彩<lb/>
輝吳甸分形壓楚關欲尋霄漢路延首願登攀<lb/>
　　僧神頴<lb/>
　　　和王季友題九華山<lb/>
衆嶽雄分野九華鎮南朝彩筆凝空逺崔嵬寄青霄龍<lb/>
<pb n="KR4h0117_WYG_119-9b"/>
潭古仙府靈藥今不凋瑩為滄海鏡煙霞作荒標造化<lb/>
心數竒性状精氣饒玉樹鬱玲瓏天籟韻簫韶寂寂尋<lb/>
乳竇兢兢行石橋通泉漱雲母藉草縈香苕我住幽且<lb/>
深君賞昬復朝稀逢發清唱片片凌霜飇<lb/>
　　曹汾<lb/>
　　　早發靈芝望九華寄杜使君<lb/>
戴月早歸三秀館平眀初辨九華峰嵯嵯玉劍寒鋩利<lb/>
裊裊青蓮翠色重怪状却疑人畫出嵐光似為客添濃<lb/>
<pb n="KR4h0117_WYG_119-10a"/>
行香若到五溪上此處褰幃正面逢<lb/>
　　清逺道士<lb/>
　　　同沈恭子逰虎丘寺有作<lb/>
我本長殷周遭罹歴秦漢四凟與五岳名山盡幽竄及<lb/>
此寰區中始有近峰翫近峰何欝欝平湖渺瀰漫吟挽<lb/>
川之隂歩上山之㟁山川共澄澈光彩交凌亂白雲蓊<lb/>
欲歸青松忽消半客去川島静人来山鳥散谷深中見<lb/>
日崖幽曉非旦聞子盛逰遨風流足詞翰嘉兹好松石<lb/>
<pb n="KR4h0117_WYG_119-10b"/>
一言常累歎勿謂余鬼神忻君共幽賛<lb/>
　　韓垂<lb/>
　　　題金山<lb/>
靈山一峰秀岌然殊衆山根盤大江底影挿浮雲間雷<lb/>
霆常間作風雨時往還象外懸清影千載長躋攀<lb/>
　　嚴郾<lb/>
　　　望夫山<lb/>
何代提戈去不還獨㽞形影白雲間肌膚消盡雪霜色<lb/>
<pb n="KR4h0117_WYG_119-11a"/>
羅綺㸃成苔蘚斑江燕不能傳逺信野花空解妬愁顔<lb/>
近来豈少征人婦笑採蘼蕪上北山<lb/>
　　徐珩<lb/>
　　　日暮望涇水<lb/>
道源經隴阪屬汭貫嬴都下瀬波常急廽圻<graphic n="KR1543" url="https://raw.githubusercontent.com/kanripo/KR-Gaiji/master/images/KR1543.png" mimeType="image/png"/>亦紆毒<lb/>
流秦卒斃泥糞漢田腴獨有迷津客懐歸漸暮途<lb/>
　　薛眘惑<lb/>
　　　奉和進船洛水應制<lb/>
<pb n="KR4h0117_WYG_119-11b"/>
禁園紆睿覽仙棹叶宸逰洛北風花樹江南彩畫舟榮<lb/>
生蘭蕙草春入鳳凰樓興盡誰言暮煙光起夕流<lb/>
　　嚴公貺<lb/>
　　　題房公琯漢州西湖<lb/>
鳯池才未盡餘思鑿西湖珍木羅脩㟁氷光映坐隅琴<lb/>
䑓今寂寞竹島尙縈紆猶藴濟川志芳名終不渝<lb/>
　　鄭澣<lb/>
　　　和李徳裕逰漢川房公湖<lb/>
<pb n="KR4h0117_WYG_119-12a"/>
太尉㽞琴聽時移重可尋徽絃一掩仰風月助登臨榮<lb/>
駐青油騎髙張白雪音祗言酬唱羙良史記王箴<lb/>
　　崔䕶<lb/>
　　　三月五日陪裴大夫泛長沙東湖<lb/>
上巳餘風景芳辰集逺坰綵舟浮泛蕩繡轂下娉婷棲<lb/>
樹廽葱蒨笙歌入杳㝠湖光迷翡翠草色醉蜻蜓鳥弄<lb/>
桐花日魚翻榖雨萍從今㽞勝㑹誰㸔畫蘭亭<lb/>
　　錢戭<lb/>
<pb n="KR4h0117_WYG_119-12b"/>
　　　清溪館作<lb/>
指途清溪裏左右惟深林雲蔽望鄉處雨愁為客心遇<lb/>
人多物役聽鳥時幽音何必滄浪水庶兹浣塵襟<lb/>
　　吳鞏<lb/>
　　　白雲溪<lb/>
山逕入倄篁深林敞日光夏雲生嶂逺瀑水引溪長秀<lb/>
跡逢皆勝清氛坐轉涼囬㸔玉罇夕歸路賞前忘<lb/>
　　賈彦璋<lb/>
<pb n="KR4h0117_WYG_119-13a"/>
　　　蘇著作山池<lb/>
水樹子雲家蓬瀛宛不賖芥浮舟是葉蓮發岫為花酌<lb/>
蟻開春甕觀魚憑海槎逰蘇多石友題贈滿瑤華<lb/>
　　胡玢<lb/>
　　　廬山桑落洲<lb/>
莫問桑田事但㸔桑落洲數家新住處昔日大江流古<lb/>
㟁崩欲盡平沙長未休想應百年後人世更悠悠<lb/>
　　劉畋<lb/>
<pb n="KR4h0117_WYG_119-13b"/>
　　　晚泊漢江渡<lb/>
末秋雲木輕蓮坼晚香清雨下侵苔色雲涼出浪聲疊<lb/>
帆依㟁盡㣲照映堤眀渡吏巳頭白遙知客姓名<lb/>
　　夏侯楚<lb/>
　　　秋霽望廬山瀑布<lb/>
常思瀑布幽晴眺喜逢秋一帶連青嶂千尋倒碧流濕<lb/>
雲應悞鶴翻浪定驚鷗星浦虹初下爐峰煙未收<lb/>
　　楊發<lb/>
<pb n="KR4h0117_WYG_119-14a"/>
　　　秋晚日少陵原逰山泉之什<lb/>
喧濁侵肌性未沉每来雲外恣幽尋塵衣更喜秋泉滌<lb/>
倦跡方依竹洞深暫過偶然應繫分有期終去且勞心<lb/>
惟憐一夜空山月似許他年伴獨吟<lb/>
　　徐凝<lb/>
　　　送馬向逰蜀<lb/>
逰子去咸亰巴山萬里程白雲連鳥道青壁遞猿聲雨<lb/>
露經泥坂烟花望錦城工文人共許應記蜀中行<lb/>
<pb n="KR4h0117_WYG_119-14b"/>
　　孟匡眀<lb/>
　　　餞王将軍赴雲中<lb/>
貳師憑廟略分閫佐元戎勢亞雕弓寵詩推金印雄關<lb/>
山横代北旌節壮雲東日轉前茅影春生細桞風飲氷<lb/>
君令肅揮涕餞筵空佇聽隂山静誰争萬里功<lb/>
　　李宣逺<lb/>
　　　并州路作<lb/>
秋日并州路黄榆落照前孤城吹角罷數騎射鵰還帳<lb/>
<pb n="KR4h0117_WYG_119-15a"/>
幕遥臨水牛羊自下山征人正垂淚烽火起雲間<lb/>
　　李廓<lb/>
　　　送振武将軍<lb/>
葉葉歸邉騎風頭萬里乾金粧腰帶重錦縫耳衣寒蘆<lb/>
酒燒蓬暖霜鴻撚箭㸔黄河古戍道秋雪白漫漫<lb/>
　　紀唐夫<lb/>
　　　開成中執政惡温庭筠擾場屈黜随州縣尉送<lb/>
　　　　之以詩<lb/>
<pb n="KR4h0117_WYG_119-15b"/>
何事眀時泣玉頻長安不見杏園春鳳凰詔下雖霑命<lb/>
鸚鵡才髙却累身且飲綠<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>消積恨莫辭黄綬拂行塵<lb/>
方城若比長沙路猶隔千山與萬津<lb/>
　　薛存誠<lb/>
　　　暮春自南䑓丞再除給事中仍是本㕔几楣杖<lb/>
　　　　屨宛然如舊<lb/>
再入青瑣闈忝官誠自非拂塵驚物在開户似僧歸積<lb/>
草漸無逕殘花猶灑衣禁垣偏日近行坐是恩輝<lb/>
<pb n="KR4h0117_WYG_119-16a"/>
　　陳潤<lb/>
　　　送駱徵君<lb/>
野人膺辟命溪上掩柴扉黄巻猶将去青山豈更歸馬<lb/>
留苔蘚迹人脱薜蘿衣他日相思處天邉望少㣲<lb/>
　　周墀<lb/>
　　　詶李常侍立秋日奉詔祭嶽見寄<lb/>
秋祠靈嶽奉樽罍風過深林古栢開蓮掌月髙珪幣列<lb/>
金天雨露鬼神陪質眀三獻雖終禮祈夀千年别上杯<lb/>
<pb n="KR4h0117_WYG_119-16b"/>
豈是瑣才能祀事𢎞農太守主張来<lb/>
　　李景遜<lb/>
　　　寄華州周侍郎立秋日奉詔祭嶽<lb/>
關河豁静曉雲開承詔秋祠太守来山霽蓮花添翠黛<lb/>
路隂桐葉少塵埃朱幡入廟威儀肅玉珮升壇步武囬<lb/>
往嵗今朝幾時事謝君非重我非才<lb/>
　　鄭馥<lb/>
　　　東都父老望幸<lb/>
<pb n="KR4h0117_WYG_119-17a"/>
鑾輿秦地乆羽衛洛陽空彼土雖憑固兹川乃得中龍<lb/>
顔覲白日鶴髪仰清風望幸誠逾邈懐来意不窮昔因<lb/>
封泰嶽今佇躡維嵩天地心無異神祗理亦同翠華翹<lb/>
渭北玉簡候關東衆願其難阻眀君早勒功<lb/>
　　王邕<lb/>
　　　嵩山望幸<lb/>
峻極位何崇方知造化功降靈逢聖主望幸表維嵩隠<lb/>
映連青壁嵯峨同碧空象車因叶瑞龍駕願升中萬嵗<lb/>
<pb n="KR4h0117_WYG_119-17b"/>
聲長在千巗氣轉雄東都歌盛事西笑佇皇風<lb/>
　　厙狄履温<lb/>
　　　夏晚初霽南省寓直時兼尚書郎節度判官同<lb/>
　　　　用餘字<lb/>
薄宦因時忝凉宵寓直初沉沉仙閣閉的的暗更徐霽<lb/>
色連空上炎氛入夜除星廽南斗落月度北窗虚待漏<lb/>
殘燈照含芳襲氣餘寐来冠不解奏罷草仍書幕府慚<lb/>
良䇿眀曹媿散樗命輕徒有報義重更難踈燕厦欣成<lb/>
<pb n="KR4h0117_WYG_119-18a"/>
託鵷行濫所如晨趨當及早復此戒朝車<lb/>
　　鄭軌<lb/>
　　　觀兄弟同夜成㛰<lb/>
棠棣開雙萼夭桃照兩花方庭合珮響隔扇偶粧華迎<lb/>
風俱似雪映綺共如霞今宵二神女並在一仙家<lb/>
　　陸暢<lb/>
　　　詔作催粧五言<lb/>
雲安公主貴出嫁五侯家天母親調粉日兄憐賜花催<lb/>
<pb n="KR4h0117_WYG_119-18b"/>
鋪百子帳待障七香車借問粧成未東方欲曉霞<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻一百十九<lb/>
</p>
<p>
</p>
  </div>
</body>
</text>
</TEI>
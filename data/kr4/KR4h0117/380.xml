<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百八十</head> <lb/>
    <p>
<pb n="KR4h0117_WYG_380-1a"/>
欽定四庫全書<lb/>
　石倉歴代詩選巻三百八十<lb/>
　　　　　　　　　　　　明　曹學佺　編<lb/>
　明詩次集十四<lb/>
　　陳政<lb/>
　　　古風五首<lb/>
昔賢秉高致守道恒若斯顔色似渥丹學業無専師晨<lb/>
夕不兼味冬春一布衣用世為霖雨居山偕鹿麋恬然<lb/>
<pb n="KR4h0117_WYG_380-1b"/>
以處世不俗亦不羈遊心千載上樂命更知幾安得與<lb/>
若人遨遊江之湄<lb/>
我愛李謫仙為人最高格壯語鬼神驚高歌天地窄醉<lb/>
呼管城子千人為辟易詎意白玊姿青蠅竟汙黒流竄<lb/>
彼一時垂輝靡終極<lb/>
美人昔未見彼此天一方姿容瑩氷玉徳音流輝光忽<lb/>
朝裁素書青鸞逺傳將蒼黄拆題封羅列雲錦章相思<lb/>
意無極約誓言何長感慨復感慨駕言命飛黄自從邂<lb/>
<pb n="KR4h0117_WYG_380-2a"/>
逅間一笑傾衷腸相期瑤臺端雜坐飛瓊觴笙簧散好<lb/>
音喤喤協宫商光風于時至物意同春陽膠漆既云固<lb/>
歡樂奚可量言念君子心此情永難忘<lb/>
北山有孤松閱歴幾千載根節固鐵石枝柯藹幢葢華<lb/>
姿沃以青四序不週改山深無鳥雀天際聞竽籟我欲<lb/>
茇其下騁視風塵外縹緲懐滄洲逶迤阻瀛海地逺不<lb/>
易到扁舟欲何待<lb/>
扶桑麗春日光彩散暘谷倉庚鳴喈喈欣欣榮卉木截<lb/>
<pb n="KR4h0117_WYG_380-2b"/>
彼東郭山芳秀足遊目亦有南澗泉温潔宜盥浴感值<lb/>
此時節洋洋動心曲行樂貴及時光隂難過復何當恣<lb/>
周遊逺近惟所欲<lb/>
　　　題陳廷器江山勝覽<lb/>
曲士徇迂俗達人稱上流所以謝安石囂然樂佳遊偉<lb/>
哉司馬長聲迹半九州雅度既推重史才良獨優素心<lb/>
在山水欲為斯人謀今世廖元昭家居湘水頭由歴抵<lb/>
上國依稀見前修我當訪君術扁舟效王猷<lb/>
<pb n="KR4h0117_WYG_380-3a"/>
　　　送夏處士歸浙<lb/>
秋風逗江渚秋水有餘清感此深秋時惕然傷别情遙<lb/>
持一樽酒餞君東南城令器金閨彦朋遊盡豪英臨流<lb/>
為君歌鏘鏘金玉聲眷彼中林鳥拂然起孤征衆鳥戀<lb/>
故林交交飛且鳴人生各有志豈在利與名惟有杯中<lb/>
酒可以慰平生<lb/>
　　　雜詠二首<lb/>
忽聞春光回將徧東南城卧病方在牀無由起相迎東<lb/>
<pb n="KR4h0117_WYG_380-3b"/>
風入簾幕彷彿聞流鶯美人㑹相見庶幾道平生病起<lb/>
忽二旬春色殊已深崇蘭秀階下碧草交繁隂旭日遲<lb/>
遲升衆芳同照臨援琴未成調拂拭遲知音<lb/>
　　　其二<lb/>
有客踵門來云自天南至喜是同鄉人殷勤問家事父<lb/>
母安高堂兄弟樂田里令我聞此言欣然欲忘寐官舍<lb/>
春晝長冲澹自成趣良朋日往來衷言以相語琴書既<lb/>
足樂得喪亦何預卓彼先民言庶幾永終譽<lb/>
<pb n="KR4h0117_WYG_380-4a"/>
　　　詠懐二首<lb/>
采芷向東臯采蘭向幽谷采采結佩纕輝輝瑩金玉佩<lb/>
之躡雲衢迎風散芬馥内顧空自憐徘徊還蹢躅<lb/>
　　　又<lb/>
我有盤龍鏡烱烱凝清光亦有高陽劒秋水淬鋒鋩欲<lb/>
携贈知已感慨意難忘但恐嵗月晚抱此徒悲傷<lb/>
　　　哀平南為司訓郭君妻<lb/>
平南古封邑山水天下竒誰知水山間訪故有餘悲結<lb/>
<pb n="KR4h0117_WYG_380-4b"/>
髮事君子燕婉及兹時君領平南訓妾當從所之嘉合<lb/>
諒不偶偕老獲奚疑詎意方盛年世途生嶮巇胡藍哄<lb/>
豺虎咆哮薄城池鴛鴦忽驚散倉皇各東西孩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>在中<lb/>
懐呱呱益凄其鋒刅轉陵脅死生從此辭白璧茍以汙<lb/>
雖生亦奚為厲聲叱兇暴濺血沾裳衣秋霜讓凛溧烈<lb/>
日同光輝哀哉若女英展也烈士䂓聖朝重化理激薄<lb/>
良在斯綸綍出中禁龍光賁天涯一死安足惜千載芳<lb/>
名垂<lb/>
<pb n="KR4h0117_WYG_380-5a"/>
　　　車遙遙<lb/>
自君出門去驅車涉長道心送無所言但願歸期早如<lb/>
何嵗復嵗各在天一涯行役未有期相見知何時東風<lb/>
昨夜生苦惡萬片飛紅雨中落驅車何事逐風塵逺道<lb/>
思君安得聞<lb/>
　　　美女篇<lb/>
南州美女嬌如花天然艶質輕鉛華脩眉皓齒鬢學鴉<lb/>
步摧壓鬢金鳯斜瓊瑤肌膚絶纎瑕繡裠錦袂蒸雲霞<lb/>
<pb n="KR4h0117_WYG_380-5b"/>
腰懸雙佩首六珈吐詞芬馥如春葩移蓮延佇當窓紗<lb/>
碧天雲門見姮娥容儀窈窕信莫加道傍觀者生咨嗟<lb/>
行人或過猶迴車媒氏通好何紛拏玉帛不備當奈何<lb/>
託身願得良名家鸞簫雙吹成配嘉主君中饋為調和<lb/>
百年燕婉期無它<lb/>
　　　將進酒<lb/>
將進酒持勸君百年光隂若流水勸君滿飲須十分君<lb/>
不見石崇錦幛五十里何如子夏衣懸鶉豈論古人與<lb/>
<pb n="KR4h0117_WYG_380-6a"/>
今人富貴貧賤同反真名流青史信足貴骨埋黄壤誰<lb/>
知聞起舞待明月高歌遏行雲勸君有酒且盡醉無僕<lb/>
僕爾勞心身<lb/>
　　　朝陽鳴鳯行<lb/>
君不見朔風吹雲鯨海東曉珠飛出扶桑紅山巔鳴鳯<lb/>
聲一振百鳥喧啾皆下風我聞鳯凰産丹穴火徳之精<lb/>
和氣鍾聳身五色炫文采舉翮萬里摩蒼穹回翔周覽<lb/>
始一集積石下有黄河通來儀舜韶協鳴岐周業隆方<lb/>
<pb n="KR4h0117_WYG_380-6b"/>
今聖人御神極窮荒絶域皆來宗復從千仞覽徳輝瑞<lb/>
應四海歌時雍瓊枝自有琳琅實食性豈與凡禽同鴟<lb/>
梟逐逐誰所放嚇以腐䑕何愚䝉<lb/>
　　　登樓歌<lb/>
愛兹樓兮朝登忽陽春兮暮矣望美人兮不來渺澄江<lb/>
兮春水蘭桂發兮藹芳姿閴寥寥兮聞鳥啼眄遙空兮<lb/>
雁北歸嗟美人兮來何時<lb/>
　　　題梅軒巻<lb/>
<pb n="KR4h0117_WYG_380-7a"/>
軒前梅花開幾枝逺來速我梅軒詩浩然窮死逋仙逝<lb/>
落筆恐被梅花疑梅花自是江南物鐵石肝腸氷雪質<lb/>
羅浮别後今幾年夢裏猶疑見顔色何當樽酒造華軒<lb/>
濡毫申牘心悠然人間萬卉何足數坐對寒香詩百篇<lb/>
　　　謝安東山圖<lb/>
晉轍已東牛繼馬名流誰復居林下何事東山若不聞<lb/>
握瑜高索當時價佳遊稱意随所如當筵夾座皆名姝<lb/>
歌凝絲竹倚花聽詩琢琅玕行草書濟時元有經綸策<lb/>
<pb n="KR4h0117_WYG_380-7b"/>
大壑蛟龍豈終蟄四十餘年樂遯心憣然一為蒼生出<lb/>
鹽梅登鼎手自和運屯其奈蒼生何鎮安風俗任才畧<lb/>
呻吟稍變為謳歌固知隠徳寓聲色世俗尋常安可識<lb/>
相待出處古皆然莘渭依稀見遺迹<lb/>
　　　友竹軒為東吳吕氏作<lb/>
幽人結交異凡俗平生愛此瀟湘緑醉日移栽閒地徧<lb/>
炎天坐倚清風足豈同踏雪覔寒梅不似休官為黄菊<lb/>
天際期看彩鳯下溪清或見蒼龍浴我昔閒居大庾南<lb/>
<pb n="KR4h0117_WYG_380-8a"/>
手執遺經向空谷幽懐獨與此君期肯使春花亂吟目<lb/>
風度年來久暌别世情日見多翻覆勁節不渝終比石<lb/>
清標言念温如玉知君有意結嵗寒嗟我無端動心曲<lb/>
何當騎馬造斯軒更為狂歌繼淇澳<lb/>
　　　松軒為曾處士作<lb/>
傍山帶流卜幽居虬松偃蹇環軒除人間六月暑氣無<lb/>
天風盡日鳴笙竽幽人清姿此璠璵朅來松間随所如<lb/>
開軒時還讀我書水光山色滿座隅興來歌詩聊自娛<lb/>
<pb n="KR4h0117_WYG_380-8b"/>
意態藹藹春雲舒軒中景象何清虚栖遲偃仰樂有餘<lb/>
但恐當路聞清譽日邊有使來軺車君當出應明時需<lb/>
憣然就道無躊躇<lb/>
　　　羅浮高<lb/>
羅浮山高高莫知其紀極矗然以孤峙去天纔咫尺雲<lb/>
霞變態不可名掩映長留萬古青勢侔五嶽通勾曲四<lb/>
逺相望如在目潛蒸二氣作甘霖萬物沾濡生意足三<lb/>
千六百丈四百十二峯鳥飛尚不過獸迹豈能窮専竒<lb/>
<pb n="KR4h0117_WYG_380-9a"/>
擅勝奪神力巧成妙設虧天工我曽試一登絶頂凌天<lb/>
風彼滄溟之深若停潦諸山俯視猶蟻封羅浮山鎮兹<lb/>
東南何崔嵬羅山止其所浮山海上來羅耶浮耶終莫<lb/>
辨荒唐流説誰親見軒轅遺迹已成空葛洪丹竈封苔<lb/>
蘚但見石樓隠隠勢若仚鐵橋斗絶難夤縁瀑布垂流<lb/>
三千仞湖波直與海潮連璇房七十二玲瓏曲折天然<lb/>
異亞虎巡山不咥人越雞五距飛還止羅浮之山足遊<lb/>
娛有林可樵溪可漁羨君住近山之麓襟帶雲霞水竹<lb/>
<pb n="KR4h0117_WYG_380-9b"/>
居良田負郭課僮耕旣看東作又西成得禾釀作酒如<lb/>
澠頹然醉倒復還醒推窓便對羅浮青白雲英英水泠<lb/>
泠雲英英以怡情水泠泠以濯纓随取而足其誰與争<lb/>
羅浮之山鍾靈孕秀不在君身在君後鳯毛已見薄青<lb/>
雲事業終當嫓古人鄉園南望九千里為憶羅浮歌送<lb/>
君<lb/>
　　　湖山春意圖<lb/>
我憶年纔十五六尋春幾涉羅浮麓艶杏夭桃簇曉紅<lb/>
<pb n="KR4h0117_WYG_380-10a"/>
金芝瑤草和煙緑有時直上朱明巔目窮溟渤隘八埏<lb/>
閒呼羽客酌雲液興來落筆詩千篇偶然名入丹桂籍<lb/>
西風吹上珠江船便從嶺海訪吳楚徧覽衡岱窮幽燕<lb/>
鵷班簉羽凡幾載宦途又向西南改山雲溪月想當年<lb/>
彷彿圖中見精采芙蓉削出天外峯漁舟帖帖湖涵空<lb/>
芳松新柳各生態依然桃杏爭春紅三茅此去諒不逺<lb/>
精脉應與羅浮通是誰卜築青巖下尚書猶子今曹公<lb/>
曹公平昔最知已十載京華多氣義外臺邂逅又同官<lb/>
<pb n="KR4h0117_WYG_380-10b"/>
聚首論心欲忘寐與君同是倦遊人千里家山入夢頻<lb/>
安得王維輞川筆為我添入羅浮春<lb/>
　　　過梅闗<lb/>
未識梅闗路今朝應馬行祠存賢相澤亭勒福泉名古<lb/>
寺藏林影清猿出洞聲親庭殊未逺回首不勝情<lb/>
　　　雲崖為同邑李生作<lb/>
峭壁縁雲上心清雲亦閒山光濃淡處樹色有無間掃<lb/>
石延僧話開籠待鶴還何時經故里弭節共躋攀<lb/>
<pb n="KR4h0117_WYG_380-11a"/>
　　　夀豐城范處士<lb/>
先生清隠處孺子昔曽遊山近雲生户江空月映樓飛<lb/>
觴迎媚景展席俯清流軒冕元無夢何須范蠡舟<lb/>
　　　贈鄭璧潤錢唐訓導<lb/>
聖主崇文敎儒官簡俊才日邊鳴鐸去秋盡講帷開化<lb/>
雨舒桃李光風被草萊題詩思令弟憑雁寄金臺<lb/>
　　　登五華寺曠怡樓<lb/>
路入滇城北蕭然景象幽偶尋名勝地因上曠怡樓雨<lb/>
<pb n="KR4h0117_WYG_380-11b"/>
霽千山色松聲四座秋始知人世上亦自有丹丘<lb/>
　　　正統癸亥營建紀成十四韻<lb/>
昭代承平日車書萬國同華夷歌至徳民物囿淳風土<lb/>
宇今何廣京師古所崇龍飛乗大運鳩聚役羣工郢也<lb/>
操戕斧垂哉立斵礱經營來子庶奄忽見神功日月光<lb/>
三殿乾坤闢兩宫詞司星拱北庶府水朝東撲地檐楹<lb/>
衆參天棟宇隆螭頭蹲霧豹珠網絢朝紅大勢千秋壯<lb/>
宏規百度雄巍峩齊景亳輝赫過岐豐帝業垂無極人<lb/>
<pb n="KR4h0117_WYG_380-12a"/>
心仰建中賦詩紀成績三祝效呼嵩<lb/>
　　　秋江晩眺圖十三韻<lb/>
看君圖畫裏秋意浩無窮水逺天涵碧林疎霞映紅懸<lb/>
蘿低拂石古木上撑空顥氣初過雨晴嵐不動風舟閒<lb/>
依草薄亭寂閟榛叢僧寺浮雲外人家落照中翠稀零<lb/>
岸葦丹密變江楓逺字聨寒雁危橋隠暮虹地蟠山矗<lb/>
矗天杳樹濛濛眺逺秋容淡尋幽野興濃乍疑牛渚客<lb/>
又似鹿門翁咫尺窮佳致尋常見化工金陵秋色晚風<lb/>
<pb n="KR4h0117_WYG_380-12b"/>
景宛然同<lb/>
　　　春日山中寄懐岳季方兼柬潘源之金本清<lb/>
一榻高懸閱嵗時東風還有故人期小桃原野春風早<lb/>
幽竹門墻夜月遲道在只甘顔子樂時平肯作賈生悲<lb/>
雲山翠合衡茅近日暮猶聞歌紫芝<lb/>
　　　送陳貢士入南京太學將歸杭州<lb/>
蜚英誰道困文場玉陛親題御墨香千里客程趨白下<lb/>
五更鄉夢憶錢塘吳山欲雨雲連屋浙水將潮月滿航<lb/>
<pb n="KR4h0117_WYG_380-13a"/>
知爾久懐經濟術早敷長策獻明光<lb/>
　　　送何宗易郎中改官南京<lb/>
東風嫋嫋鳯城春萬里鄉還此送君明晦有期東海月<lb/>
卷舒無意北山雲翠交庭草閒中趣白戰詩題醉後分<lb/>
飯有魚羮随處樂臨岐何用歎離羣<lb/>
　　　經訓堂<lb/>
一畝栖雲静不譁日依鉛槧作生涯瀾翻學海頻移棹<lb/>
稼穫情田已滿車問字盡過揚子宅藏書應擬鄴侯家<lb/>
<pb n="KR4h0117_WYG_380-13b"/>
先生盡日横經坐不覺秋霜㸃鬢華<lb/>
　　　黄鶴樓圖為岑知府題<lb/>
黄鶴高樓迹已蕪誰傳景象入斯圖仙人一去世莫識<lb/>
黄鶴不來誰為呼鄂渚春回湘樹匝洞庭雲盡楚山孤<lb/>
題詩獨羨崔夫子對景思鄉信不無<lb/>
　　　安隆旅次<lb/>
路入安隆幾日程峯巒分合鬱層層湍流喧鼓客愁聽<lb/>
峻石攢鋒人倦登隙地有茅家有鬼好山無寺俗無僧<lb/>
<pb n="KR4h0117_WYG_380-14a"/>
愁心此日偏懐闕暫止肩輿上竹棚<lb/>
　　　途中漫興<lb/>
櫻桃郁李間山茶二月西行飽看花雨暗䑕場孤客館<lb/>
煙横猪洞幾人家路盤谷口泥偏滑城繞山頭堞盡斜<lb/>
弭節不勝回首處五雲東北是京華<lb/>
　　　九日<lb/>
往年當此日曽夀菊花觴今日東籬下看花淚滿裳<lb/>
　　　憶故園兄弟<lb/>
<pb n="KR4h0117_WYG_380-14b"/>
故園兄與弟一别又經秋昨夜相思夢分明到廣州<lb/>
　　　題竹贈人<lb/>
嶺外氷霜操同盟幾嵗寒持將贈君去莫作畫圖看<lb/>
　　　夜雨<lb/>
夜雨空窓外時聞滴滴聲覉人心萬里欹枕到天明<lb/>
　　　泛舟逰峽中<lb/>
兩岸樹交加羣峯散紫霞武陵何處是流水出桃花<lb/>
　　　昭君曲二首<lb/>
<pb n="KR4h0117_WYG_380-15a"/>
含情辭漢宫一去天萬里欲寫琵琶詞無由獻天子<lb/>
逺嫁單于庭自為漢人語忽憶在宫時澘然淚如雨<lb/>
　　　古意<lb/>
君恩江上波妾心雲中月波流自東西月光終不滅<lb/>
　　　别汪用璋<lb/>
青青官柳覆行驂樽酒逢君强笑談鄉信欲書還閣筆<lb/>
憑君傳語到天南<lb/>
　　　灤州道中二首<lb/>
<pb n="KR4h0117_WYG_380-15b"/>
幽谷春深暖尚遙挾隂殘雪未全消野禽似解吟邊意<lb/>
飛傍肩輿過石橋<lb/>
　　　又<lb/>
山徑﨑嶇路轉賒隔林時見野人家風光信與天南别<lb/>
三月溪桃未著花<lb/>
　　　哭友人<lb/>
詩學南庠舊有名上游連業盡蜚英傷情一夜西風急<lb/>
吹散吾伊作些聲<lb/>
<pb n="KR4h0117_WYG_380-16a"/>
　　　秋日沙嶺<lb/>
石磴縁雲遶亂峯行行疑在半天中馬前轉覺秋容老<lb/>
霜葉如花觸處紅<lb/>
　　　牧馬圖<lb/>
草細泉香野色新五花驕氣散春雲昻頭似憶當年事<lb/>
立仗凌雲夜正分<lb/>
　　　牧牛詞<lb/>
曉光晴逗林霏滅烏犍踏破春郊雪升沈榮辱耳不聞<lb/>
<pb n="KR4h0117_WYG_380-16b"/>
横笛一聲山石裂<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百八十<lb/>
</p>
<p>
</p>
  </div>
</body>
</text>
</TEI>
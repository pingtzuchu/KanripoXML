<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百三十一</head> <lb/>
    <p>
<pb n="KR4h0117_WYG_431-1a"/>
欽定四庫全書<lb/>
　石倉歴代詩選巻四百三十一<lb/>
　　　　　　　　　　　　明　曹學佺　編<lb/>
　明詩次集六十五<lb/>
　　夏鍭<lb/>
　　　遇興七首<lb/>
庭栢散疎雨廧蒿弄柔姿美人隔窓戸遺我長相思相<lb/>
思空悵望白日下青嶂妙曲雖不揚無言怨牙曠<lb/>
<pb n="KR4h0117_WYG_431-1b"/>
卧琴雙膝上含情共不發美人隔秋山不彈嗟逺别秋<lb/>
山一萬重豈無雲路通愿擕金徽去負重難相從<lb/>
魏人得寳玊觀者入五都置之夜廡下光掩隋侯珠舉<lb/>
家恠且怖棄之逺市墟若無隣人識至寳空長吁<lb/>
西京有高士出處何其賢東門二大夫圗史共流傳歸<lb/>
鳳逝超忽清風滿寥天舉首望不見駐馬空凄然至今<lb/>
雙白璧輝光照人間如何東門路不見有生還<lb/>
遥遥隴西鳥辭家向中州金籠覩光彩未叩聲先酬似<lb/>
<pb n="KR4h0117_WYG_431-2a"/>
言生處好嘗懐琪樹頭何知白日暮敝此綠貂裘能言<lb/>
終為累客死葬青丘爾身亦可求嗟嗟鸚鵡洲<lb/>
歳暮何所歡但有堦前月取琴月下彈十指弄氷雪初<lb/>
歌商嶺芝再哦西山蕨若無此曲清何由對霜月<lb/>
白日忽不見水石倦幽尋歸來吾何暮觀化頹此心夏<lb/>
綠時已乆清霜妬繁隂物理疵太盛神怒一何深<lb/>
　　　秋日閒居<lb/>
凉風起西北出郭吹衣裳一水曉光澹羣山秋靄蒼送<lb/>
<pb n="KR4h0117_WYG_431-2b"/>
客逺行邁於此集華觴悠悠獨來歸山水意空長<lb/>
　　　登冶城<lb/>
天清登冶城曠望開襟抱凉風送鴈遲缺月墮江早囬<lb/>
首弔荒墩長歌起煙草日斜驅馬歸彷彿西川道<lb/>
　　　昭君出塞<lb/>
黃雲塞草路三萬紫袖銀鞍急如箭應有前時鴻鴈飛<lb/>
右衿不似宫中見誰令香泪濕鵾絃至今風日含凄寃<lb/>
雖然豈少宫人見孰與青塜傳千年<lb/>
<pb n="KR4h0117_WYG_431-3a"/>
　　　乆别離<lb/>
美人别來良悠悠緘書不寄留床頭桃花幾囬醸紅泥<lb/>
紫燕䨇銜入翠樓傾情寫意心相結綠酒金樽對芳節<lb/>
對芳節恐遲暮凉風生鳴雁度別鄉千萬里離心竟前<lb/>
路<lb/>
　　　前有樽酒行<lb/>
玉壺乳酒一色同素手提來笑春風笑春風聼我歌流<lb/>
光火急將柰何黙坐青軒散桃李不如抱琖發陽和乗<lb/>
<pb n="KR4h0117_WYG_431-3b"/>
徤出逰遨開懐恣歡謔前有一樽酒何用銀毬繫床脚<lb/>
　　　熊侯請逰南溪暮歸<lb/>
花院彈琴罷中流趣羽觴仙舟同載郭魚艇異如棠沙<lb/>
雨斑斑細陂雲冉冉凉定知歸路晩棹影亂斜陽<lb/>
　　　東闗歸路<lb/>
七舍東闗路還家卽勝逰水清如擁鏡山好只移舟江<lb/>
唱曹娥晩嶺謡天姥秋途窮鄉語入台越此分多<lb/>
　　　陪祀諸陵晩發昌平二首<lb/>
<pb n="KR4h0117_WYG_431-4a"/>
倦馬方辭櫪鳴鷄已在田松風藏五寢雲日露全燕赤<lb/>
羽猶乗嶂黄茅未欵邊瑶壇將事日𤣥朔亦祥煙<lb/>
蟠龍流水地臣僕喜追奔神嶺森如畫齋廬逺似村輿<lb/>
圗撫幽朔弓劍憶軒轅誰識茂陵樹猶存未報恩<lb/>
　　　祭畢還宿昌平<lb/>
燭影瑶齋寂人聲出翠㣲風吹陵柏轉月照祀臣歸山<lb/>
海從龍蟄雲沙信馬飛鷄鳴尋舊舘假寐待朝暉<lb/>
　　　感春<lb/>
<pb n="KR4h0117_WYG_431-4b"/>
五夜雕輪集千門火樹春聼兒歌麗曲不自踏香塵月<lb/>
傍青樓乆花開紫陌新犬戎生薊北羞作太平人<lb/>
　　　逰金山寺還舟中流作<lb/>
縱是裴公寺能忘魏子心㠶開呉日落鐘度楚雲深半<lb/>
餉分南北中流弔古今江山雖好在無柰二毛侵<lb/>
　　　和同寅鷄鳴寺韻<lb/>
二里城西路䨇林擁貝宫鳥啼禪榻静花散佛衣紅山<lb/>
墮明湖裏人逰碧落中五雲飛北極江盡望無窮<lb/>
<pb n="KR4h0117_WYG_431-5a"/>
　　　巾山二首<lb/>
絶頂平如掌塵埃一笑空三江輸月色雙塔管松風綠<lb/>
酒心無礙青山道不窮幾年饒足跡留醉與人同<lb/>
雙峰遙濕處少頃雨聲稠野䑕行詩巻山禽掠酒籌海<lb/>
天先得暮江月只宜秋一笛誰家發隨風到上頭<lb/>
　　　春日紀逰<lb/>
笑逐隣翁乞午觴酒闌隨意散林塘雙禽自睡青苔巷<lb/>
一杖驚飛翠竹墻雨過乍如潘岳圃花開仍似杜陵莊<lb/>
<pb n="KR4h0117_WYG_431-5b"/>
春風旁舍慳行樂何用天涯憶故鄉<lb/>
　　　前川<lb/>
風輕日白午天幽郭外溪邊卽勝逰花蕚乍明來小院<lb/>
栁條初散近高樓老翁稚子逄春語冶客覉人到晩留<lb/>
共說年年行樂地朝廷有道自消憂<lb/>
　　　白齋同在杜宅看梅得酒歸戲簡野泉期共再<lb/>
　　　　賞<lb/>
杜老梅花數日開主人相引竹邊來風清乍接幽香坐<lb/>
<pb n="KR4h0117_WYG_431-6a"/>
雲破徐㸔霽色囬日出門闌明几杖雪殘籬井濕莓苔<lb/>
煙花早付潘公子更起從君問酒杯<lb/>
　　　九日陪張南川飲芹齋所用小杜登齊山韻<lb/>
盆菊移來自竹扉滿堂凉露晩香微疎枝九日開將遍<lb/>
短髪西風咏不歸濁酒只輸陶靖節清詩還憶謝𤣥暉<lb/>
品題此夕風花手誰與南州問綠衣<lb/>
　　　次貞齋永福寺韻<lb/>
雲深渾不記東西徃徃垂蘿手欲提一面好山煙壠淡<lb/>
<pb n="KR4h0117_WYG_431-6b"/>
幾家修竹土墻低林間過馬披空翠寺裏留人飯白虀<lb/>
七度筍輿竒石下剛擕繡管為僧題<lb/>
　　　雨後湖上<lb/>
肩輿好日相將去草色城隂潦未乾九院雨聲收曉棟<lb/>
六朝人影散晴瀾綵船只在人間度朱閣還來鏡裏㸔<lb/>
疑是水仙歌舞地練裙羅衱淡粧殘<lb/>
　　　和顧東橋要逰戲龍院暮歸韻<lb/>
江風吹節及新凉朱草青林引路長今日府君情散朗<lb/>
<pb n="KR4h0117_WYG_431-7a"/>
舊時山客鬢浪蒼淹畱羅戸頻香篆欬唾霞門幾繡裳<lb/>
燈火相將歸事晩睡鳬驚起繞魚梁<lb/>
　　　和鄭方伯岩山天台道中<lb/>
仄路危橋草樹昏山紆水緩乍清魂行邊風土記巖邑<lb/>
停處茶瓜來近村謝屐幾曾遺勝局騫槎兼得問靈源<lb/>
龍文嶽節分明在病骨無緣一扣門<lb/>
　　　官舍對菊<lb/>
雨撥黄花艶晴軒漆几幽但㸔無意採不是故園秋<lb/>
<pb n="KR4h0117_WYG_431-7b"/>
　　　柴門<lb/>
二里溪橋路人家水影中柴門經日掩紅葉滿籬風<lb/>
　　　次野泉韻送人<lb/>
人擁千峰去秋隨一騎清雲泉寫不盡應共别離情<lb/>
　　　王明君讀王半山明妃曲因作<lb/>
情愛戎荒有氊帷枉自深眼㸔邊月滿夜夜漢宫心<lb/>
　　　城門歌<lb/>
曉月催歡起春波映酒深彩船長逺去草色自城隂<lb/>
<pb n="KR4h0117_WYG_431-8a"/>
　　　叢祠梅<lb/>
亂石托孤根羣槎避清芬空山人不到花照玊晨君<lb/>
　　　黄岩九峰<lb/>
臥榻驚秋晩傾杯苦夜分十年三度意笑對九峰雲<lb/>
　　　送止齋俞公奏績北上<lb/>
秋來幾度送逰人黄葉丹楓把酒頻不似今朝分手處<lb/>
斷腸囬首萬重雲<lb/>
　　　山中襍興<lb/>
<pb n="KR4h0117_WYG_431-8b"/>
何處風光欲斷魂水邊雲裏有芳園馬蹄不識山家路<lb/>
相趂溪聲到小門<lb/>
　　　鷄鳴寺雨中晩眺<lb/>
蔣帝山高幕府空鷄籠頂上望西宫傍人莫問六朝事<lb/>
只在滿城烟雨中<lb/>
　　　廣陵<lb/>
九曲池亭龍氣消誰家水調共蘭橈眼前亡國無多恨<lb/>
江水東邊是六朝<lb/>
<pb n="KR4h0117_WYG_431-9a"/>
　　秦旭<hi>字景暘無錫人以子貴封武昌知府錫有碧山吟社實其倡始云</hi>
　　　仲秋八日與繼芳逰天全亭歸途<lb/>
峩峩九龍山迢迢五陵岸扁舟弄雲水山影波底亂遥<lb/>
瞻松桂林已覺風景換長吟斜川詩驚鷗忽飛散<lb/>
　　　傷春詞柬繼芳<lb/>
去年已賦傷春曲曽與潘郎歌斷續細雨梨花爛熳愁<lb/>
東風楊栁凄迷綠今年又賦傷春詩燒燈華屋雨絲絲<lb/>
天公歳歳能作惡偏在春光㝡好時<lb/>
<pb n="KR4h0117_WYG_431-9b"/>
　　　其二<lb/>
東風陣陣花狼籍老夫鈎簾空嘆惜徃來扶病欲出門<lb/>
門外春泥深一尺徐家園裏葛家樓囬首繁華逐水流<lb/>
安得紅顔生羽翼玊笙吹上崐崙丘<lb/>
　　　辛丑暮春苦雨柬立夫<lb/>
暮春雨多天尚寒苔花滿地泥不乾牡丹淹爛不堪折<lb/>
朱門罷送黄金盤繡簾匝匝低垂地玊笙聲斷爐煙細<lb/>
美人何處倚欄干楚水呉山路迢逓<lb/>
<pb n="KR4h0117_WYG_431-10a"/>
　　　其二<lb/>
鵓鳩雙雙啼屋角細雨斑斑晴復作碧水蒼苔野外昏<lb/>
挑燈坐聼簷花落輕寒側側透重扉翻把羅衣換裌衣<lb/>
出門可柰春泥滑辜負西山筍蕨肥<lb/>
　　　春江詞<lb/>
春江煙鎻垂楊線春江雨濕桃花片江頭女兒朝浣紗<lb/>
水中照見芙蓉靣畵船雙槳聲嘔啞驚得鴛鴦起暖沙<lb/>
餘情願託春波去遲遲流向花邊住<lb/>
<pb n="KR4h0117_WYG_431-10b"/>
　　　寄華祖芳隐君<lb/>
簾幙捲斜曛沈香手自焚高風振頹俗幽思發清文鶴<lb/>
外㸔湖草鷗邊歩野雲年來厭形役自愧不如君<lb/>
　　　次韻湘南懐古<lb/>
出門長嘯氣横秋不似鍾儀作楚囚三月沅湘江上路<lb/>
十年雲夢澤南州紫簫吹徹天連水黄鶴呼來月滿樓<lb/>
千載孤踪何處吊㟁花汀草斷磯頭<lb/>
　　　和陸懋成賞花韻<lb/>
<pb n="KR4h0117_WYG_431-11a"/>
粉容凝露怯春寒彷彿温泉浴罷㸔國色尚含當日寵<lb/>
人情不减去年歡休嗟白髪羞明鏡最喜紅雲壓畵欄<lb/>
若得芳心同竹石免教詞客怨凋<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>
　　　與繼芳重過葑溪草堂有感<lb/>
數枝沙栁自年年常憶㸔花到水邊才薄濫封司馬署<lb/>
家貧惟剰葑溪田青山白屋遺先業萬竹孤梅慕昔賢<lb/>
喜得潘郎詞賦好扁舟同宿五湖煙<lb/>
　　　次張元之過張秋韻<lb/>
<pb n="KR4h0117_WYG_431-11b"/>
漢朝河决自元封未抵張秋一倍功百辟祀神沈白馬<lb/>
萬夫持畚截長虹風雲乆䕶坤靈黑草木遥連海氣紅<lb/>
詞客經行思無限坐㸔江漢自流東<lb/>
　　　雨窓簡葛元兆<lb/>
憶昔相期㸔木香幾回翹首立河梁人前冷暖非前日<lb/>
花事瓓珊到末塲詩酒謾攻詞客病歳年空惜老人長<lb/>
東樓應是支頥坐目斷飛雲過短墻<lb/>
　　　贈虞文淵<lb/>
<pb n="KR4h0117_WYG_431-12a"/>
闔閭城下覿芝睂文采風流似舊時三徑秋光數枝菊<lb/>
一年春興百篇詩青山隱趣閒邊得白社交情夢裏知<lb/>
溪上獨來還獨返孤雲長與意俱遲<lb/>
　　　雨窓感懐<lb/>
故人曾約㸔花逰及到花時亦繆悠鴻㕍影沈江上雨<lb/>
洞簫聲斷水邊樓風光自是難畱物身世眞如不繫舟<lb/>
宦轍東西念兒子天涯回首不勝愁<lb/>
　　　輓祖芳<lb/>
<pb n="KR4h0117_WYG_431-12b"/>
夕陽溪上路迢迢鶴骨昂藏過野橋徃昔形骸都不忘<lb/>
卽今騷賦已難招樽空北海懷賢切雪滿南林赴葬遥<lb/>
畱得舊時清氣在小山花竹雨瀟瀟<lb/>
　　　贈濮惟清<lb/>
洛社橋西第一家春風喬木䕶慈鴉君恩未報還嘗膽<lb/>
公事無窮亦㸔花詩句詠歌燒夜燭石泉評品煑新茶<lb/>
杜紅蘅碧蘭陵路有約相尋踏軟沙<lb/>
　　　擬杜少陵歸成都韻<lb/>
<pb n="KR4h0117_WYG_431-13a"/>
身依南劍憶東都長把行藏問老符萬里橋邊尋白屋<lb/>
百花潭上歩青蕪雲山終歳停飛驛南國多時罷𣙜酤<lb/>
聞說多才嚴僕射已消金甲免丁夫<lb/>
　　　其二<lb/>
錦江流水接花溪翠竹紅蕖遠近迷家世總忘天尺五<lb/>
生涯還憶瀼東西乗輿迢遰㸔鷄舌髀骨消磨厭馬蹄<lb/>
明日報書通幙府應勞小隊踏春泥<lb/>
　　　其三<lb/>
<pb n="KR4h0117_WYG_431-13b"/>
花作圍屏石作欄滿天秋籟挾驚湍日高樹底攤書帙<lb/>
風静沙頭把釣竿閱世尚留雙眼白報君常抱一心丹<lb/>
江山信美猶吾土狂客休歌蜀道難<lb/>
　　　送人還京<lb/>
青楓江上葉蕭蕭汴水淮雲去路遥宫燭漸低鄉夢㫁<lb/>
家山將近客愁消霜寒鐡甕秋聞柝月落揚州夜聼潮<lb/>
厚祿故人如我問白頭甘作恵山樵<lb/>
　　　和舜明自夀之作<lb/>
<pb n="KR4h0117_WYG_431-14a"/>
胸次原無一物餘圗書左右未嘗疎山中高興新蘭佩<lb/>
海内清風舊草廬隱操不違唐處士故家猶說宋尚書<lb/>
他年更祝期頥夀未許文王載後車<lb/>
　　　己酉端午後二日病足書情<lb/>
長夏無端病在趺天公有意困狂奴流離自分填溝壑<lb/>
躑躅何堪走道途秋水鱸魚思笠澤瓊花楊栁醉江都<lb/>
少年樂事眞如夢坐對葵榴淚眼枮<lb/>
　　　新春試筆<lb/>
<pb n="KR4h0117_WYG_431-14b"/>
八十流年鳥翼過放懐誰敢怨曦娥葢棺正是尋常事<lb/>
鼓缶猶能慷慨歌老眼又㸔新厯日青袍還領舊陽和<lb/>
呼兒早辦尋春屐擬折梅花挿皂羅<lb/>
　　　不寐<lb/>
卧不能安坐到明起來童子強扶行薫風紫笋都催老<lb/>
細雨黃梅未放晴語燕似傳今日事吠蛙還作去年聲<lb/>
餘齡斷送知何物不問書生問麯生<lb/>
　　　冬夜與惟清小酌用籠字韻<lb/>
<pb n="KR4h0117_WYG_431-15a"/>
山蔬挑得滿筠籠草草杯盤放筯空枉顧有情憐鮑子<lb/>
躬耕無計學龎公雨滋竹色浮新翠風颭燈花落細紅<lb/>
觴咏不知過夜半滿堦人影月明中<lb/>
　　　送友人致政還鄉<lb/>
虗堂風露夜泠泠閒咏鳬鷖樂在涇賞興不忘秋水寺<lb/>
宦情偏厭綠莎㕔薇花分影紅連座麯米浮香綠滿瓶<lb/>
更擬滄洲問消息且教黄鶴飬脩翎<lb/>
　　　過玊溪山墅<lb/>
<pb n="KR4h0117_WYG_431-15b"/>
衡門水木恣清華路轉西岩隐幾家五月凉隂千畝竹<lb/>
六時清供一甌茶行逄流水聞僧梵吟到斜陽落磵花<lb/>
自信俗縁消已盡不勞千刼謾蒸沙<lb/>
　　　水雲亭小酌<lb/>
吏隐南瑭小結亭此心何愧北山靈壺觴自可消孤悶<lb/>
魚鳥還能慰獨醒風景只如桃葉渡秋光欲動蓼花汀<lb/>
簷前昨夜微風起吹落蘭苕翡翠翎<lb/>
　　　懐聼玊山庄次梅菴韻<lb/>
<pb n="KR4h0117_WYG_431-16a"/>
衰年厭向市㕓居欲借山中半畆餘王翰自憐文有道<lb/>
馮驩誰嘆食無魚漫將踪跡隨麋鹿豈有文章到石渠<lb/>
願得兩家同杵臼春風春雨共耕鋤<lb/>
　　　舟中紀興<lb/>
東風兩髩雪毶毶一枕蘭舟酒半酣不似邵菴虞學士<lb/>
杏花春雨憶江南<lb/>
　　　題梅月圗<lb/>
孤山山上月明多長憶西湖瑪瑙坡安得扁舟吹短笛<lb/>
<pb n="KR4h0117_WYG_431-16b"/>
梅花香裏一經過<lb/>
　　　題東籬秋色送過九苞之京<lb/>
清華簮組觸塵埃歳歳觀光上鳯臺莫戀青山如洛下<lb/>
故園黃菊待君開<lb/>
　<lb/>
　<lb/>
　<lb/>
　石倉歴代詩選巻四百三十一<lb/>
</p>
<p>
</p>
  </div>
</body>
</text>
</TEI>
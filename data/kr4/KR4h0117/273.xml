<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百七十三</head> <lb/>
    <p>
<pb n="KR4h0117_WYG_273-1a"/>
欽定四庫全書<lb/>
　石倉歴代詩選巻二百七十三<lb/>
　　　　　　　　　　　　明　曹學佺　編<lb/>
　元詩四十三<lb/>
　　吳萊<lb/>
　　　同喻國輔題人温日觀蒲萄<lb/>
佛者本西域蒲萄亦西來奈何此善畫無或渠所攜我<lb/>
曾考其故初與漢使偕上林乃有館葱嶺何須梯天時<lb/>
<pb n="KR4h0117_WYG_273-1b"/>
自不同地氣忽以迷結子且磊磊懸藤更高低先幾日<lb/>
巳露薄徳不及稽終令白㲲像逺從雙狻猊從兹故國<lb/>
木伴爾禪家栖幽心恍有得爛墨研為泥宜哉一揮灑<lb/>
遽若無町畦依稀可少辨變作天投蜺萬古空朔色南<lb/>
山竟朝躋畫工尚逸品遊戲徒筌蹄豈伊吾無人桃李<lb/>
總成蹊<lb/>
　　　皂角林觀劉錡戰處<lb/>
東都何惨澹南土劇蕭騷徃徃隳戰鬬於焉出英髦為<lb/>
<pb n="KR4h0117_WYG_273-2a"/>
君竟如寄立國巳不高家供敵人賂歲奉使客艘乾坤<lb/>
忽掀簸城郭皆動搖狡兎手可攖長蛇心更饕精熒金<lb/>
鎖甲翕赩橘紅袍厲矛終抉腕投鞭遽塡壕云何大兵<lb/>
壓尚謂和議牢白波横天險清野捲地毛將營皂林斫<lb/>
軍艦采石鏖大星遽崩殞滄海争遁逃向非斯人在久<lb/>
矣凄煙蒿龍虎空野競狐狸遂寒嘷信史猶未著竒功<lb/>
果誰褒因之懷舊跡一弔楚江臯<lb/>
　　　大食缾<lb/>
<pb n="KR4h0117_WYG_273-2b"/>
西南有大食國自波斯傳兹人最解寳厥土善陶埏素<lb/>
缾一二尺金碧燦相鮮晶瑩龍宫獻錯落鬼斧鐫粟紋<lb/>
起㸃綴花穟蟠蜿蜒定州讓巧薄卭邑鬬清堅脫指滑<lb/>
欲墜凝瞳冷將穿逖哉賈胡力眞致鮫鰐淵常嗟古器<lb/>
物頗為世所捐襆衫易冠衮盤盎改豆籩禮圖日以變<lb/>
戎索豈其然在時茍適用重譯悉來前寰區幸混一四<lb/>
海際幅員縣度縳繩絙娑夷航草船鑿空發使節隨俗<lb/>
混民編漢土堆櫝笥蕃羅塞鞍韀城池信不隔服食奈<lb/>
<pb n="KR4h0117_WYG_273-3a"/>
渠遷輪囷即上據鼎金疇能肩插葩奪豔冶盛酪添馨<lb/>
羶當筵特見異博識無庸詮藏之或論價裹此猶吾氈<lb/>
珊瑚尚可撃磧路徒飛煙彼既歸互市我且置桮圏角<lb/>
貒獨不出記取征西年<lb/>
　　　時儺<lb/>
古人重儺疫時俗事禬禳歲陽欲改律輿鬼寖耀鋩厲<lb/>
神乃恣肆魃蜮併猖狂侲僮幸成列巫覡陳禁方虎頭<lb/>
眩金目𤣥製炳赤裳桃弧敺菑沴豆礫斃癉剛八靈咸<lb/>
<pb n="KR4h0117_WYG_273-3b"/>
震慴六合高褰張清寧信不容動静維吾常世塗頗險<lb/>
盭人魅更跳梁狐䑕戴分幘夔魖竊香嚢煎熬到膏髓<lb/>
撃剝成疕痬乗風作國蠧抵隙為民殃自從九鼎没誰<lb/>
使百怪藏瘃寒服禠帛飢窶食閒糧蘆花敝汝體椓栗<lb/>
饞吾腸地膚竟捲去天孽俱凋傷神荼欲呀啖蟠木蔓<lb/>
不長䝉倛强顔貌枯竹無耿光聖言謂近戲五祀徒驚<lb/>
惶惜哉六典廢述此時儺章<lb/>
　　　觀隋王度古鏡記後題<lb/>
<pb n="KR4h0117_WYG_273-4a"/>
王家有古鏡軒氏昔鑄成太乙來䕶冶𤣥㝠與儲精日<lb/>
月鍾璀璨龜蛇助威獰萬靈吐眞水全體洞太清綵奩<lb/>
出未半冰片弄光晶寳匣收不動玉麟聞呴聲有身尚<lb/>
變化無翼欲飛行恍然百世後流落汾隂城高士觀即<lb/>
賞胡僧識還驚金鉛拭膏澤經碧穿屋楹牆垣照可撤<lb/>
臟腑燭能熒涕泣念鸚鵡悲酸逢豹生一朝忽屏迹六<lb/>
幕黯不明狐狸逓隱現魑魅莽縱横皮膚峻刮削骨髓<lb/>
窮敲搒雷風儻有作厲虐敢紛更嗟吾幸居山猨鹿與<lb/>
<pb n="KR4h0117_WYG_273-4b"/>
我争嗟吾願渡海鮫鰐恐並迎楊氏雀環在張公龍劍<lb/>
并因兹訪洞穴得不振冠纓<lb/>
　　　憶寄方子清時子清久畱呉中<lb/>
一别嗟何處相思撫舊蹊月明施瀨北雲起蠡巖西䟦<lb/>
涉舟車動過從笈篋攜隣光因借燭道味肯吹虀好學<lb/>
螢分照論交雁擇栖丘園心薜荔海國氣鯨鯢巻帙籖<lb/>
翻蠧謳吟研發黳經筌參老易樂府録鐃鼙治法推周<lb/>
稼淳風仰漢綈談𤣥知野馬考字守家雞土域標鞮象<lb/>
<pb n="KR4h0117_WYG_273-5a"/>
天圖辨斗奎遺文多廢墜妙契極端倪獨樹盤桓久平<lb/>
蕪眺望低霜林紅玳瑁霧雨碧玻瓈屏跡依狐兎銷愁<lb/>
對鷺鷖塵書投梵夾美餉挈童鑴槲葉時遮峒藤梢或<lb/>
罥谿龍居瞡雪瀑虎路躡霞梯出入恒聨袂追隨幾杖<lb/>
藜竹山香嶺嶠花島繡湖隄尚義開黌始延儒振席齊<lb/>
生徒脩棗脯祭品授葅臡錦石㸔還數蒼松倚却題吾<lb/>
伊朝屢集渾灝夜同稽自謂菖為歜人疑穀似稊中悁<lb/>
眞抑鬱外物總筌蹄歲序空流邁波濤益惨悽故袍寒<lb/>
<pb n="KR4h0117_WYG_273-5b"/>
擘繭雄劍滑膏鵜緑映牽㠶水紅黏曳屧泥娃宮釵鈿<lb/>
拾甫里筆牀齎鶴市歌喉引鱸鄉鱠手<graphic n="KR1290" url="https://raw.githubusercontent.com/kanripo/KR-Gaiji/master/images/KR1290.png" mimeType="image/png"/>吳趨誇粉黛<lb/>
越産購珠犀富業連橙圃菑霖潰稻畦占歸仍浩渺結<lb/>
客重酸嘶彼此身如寄參商夢欲迷蓬飛甘掃軌桂落<lb/>
得通閨俠眼收丹電仙襟化素霓貧期金埒騁賤許玊<lb/>
階躋病矣長憂痼閒哉敢恨暌㨵除須爾鑷磨刮更予<lb/>
箆本欲睎王貢兹猶慕阮嵇猖狂疏奏櫝輭弱謝耕犂<lb/>
習静求神悟超羣畏俗擠清琴桑有鯉鉅弩蹠非鼷教<lb/>
<pb n="KR4h0117_WYG_273-6a"/>
駕傳銜轡觀隅識橑枅耡芝黧受謫抱璞跀聞蹄性命<lb/>
縁窮鬼功名屬嬖奚悠悠鸞與鳯泯泯鹿將麑白谷今<lb/>
安駟青霄古執珪毋寧長隱逸辛苦等黔黎<lb/>
　　　小園見園丁縛花<lb/>
我嗟衆草木高出凌雲端叢生或滿地品彚可不完山<lb/>
園我栽蒔作此小屈蟠龍頭何其蠢鳯翼乃若干胡然<lb/>
贊化育任意騁雕剜勾萌欲傍達節目終液樠縈迴挾<lb/>
煙彩刻剝獻雨瘢立身既不直生理寖凋殘春陽彼一<lb/>
<pb n="KR4h0117_WYG_273-6b"/>
時花發黄白丹歌謳雜舞吹酒炙飫桮柈歲晩忽焉至<lb/>
北風吹汝寒皮膚早蝎蝕骨髓懼枯乾聖人治太平萬<lb/>
國無不歡視民本如傷動植總相安刑名威雪雹劔㦸<lb/>
血波瀾廟堂茍失䇿閭里轉窮殫彼哉灌園子此况儒<lb/>
爾冠人生但心勦若處得體胖我方即移汝前有蒼蘚<lb/>
壇世非郭槖駞何以垂鑒觀<lb/>
　　　樓彦珍北遊京師予病不及徃餞歲晩有懷并<lb/>
　　　　寄彦昭浚常<lb/>
<pb n="KR4h0117_WYG_273-7a"/>
日晩北風起少年方逺遊徘徊上谷塞眺望黄河流峥<lb/>
嶸十月冰朔色壓九州熒煌大明殿御道接龍樓時巡<lb/>
向灣水臘雪擁薊丘前驅鸞鳯旗後乗貂䑕裘尚食豐<lb/>
宴飫教坊樂箜篌百官散城邑駝馬盡歸休自今帝王<lb/>
都想爾觀覽周却疑書傳間不謂秦漢優何家非許史<lb/>
無客不枚鄒投輪即雨集揮袂遽雲浮東航扶桑隂西<lb/>
笮崑崙陬變化指顧異蒭蕘立談收文物彼洛禊土音<lb/>
吾越謳私將竊祿志勇赴隨陽謀隨陽即澤雁竊祿豈<lb/>
<pb n="KR4h0117_WYG_273-7b"/>
粱鶖美玉獻劍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>精金鏤帣韝出門亟裝束行路肯滯<lb/>
畱布韋謾老耋鄉里惟田疇功名幸一遇螻螘尚公侯<lb/>
學問敢强飾黍稷待耡耰當令竹帛上直與先達侔毋<lb/>
使螢爝光肅然寸草秋嗟予久抱疢餞酒弗及篘念爾<lb/>
忽萬里征夢或見求宣生頗俊逸鄭子復綢繆趾高有<lb/>
捷步胸正無昬眸早看拜家慶共許動宸旒傳車定不<lb/>
碍關鑰便若抽杏花開如錦楊栁滿陌頭去時小兒女<lb/>
來詫眞驊驑<lb/>
<pb n="KR4h0117_WYG_273-8a"/>
　　　病起讀列子眞經<lb/>
世間豈有極海外猶齊州日月更出没江河却同流夸<lb/>
娥追即死章亥步曷周蠓蚋生不久鯤鵬背吾遊神瀵<lb/>
湧滋穴巨鼇戴蓬丘想像或可到徘徊獨懷憂南方祝<lb/>
髪祼北國鞨巾裘逍遙特爾分智者善自謀<lb/>
　　　其二<lb/>
神巫善相人壺子如濕灰扁鵲巧發藥季梁病弗治一<lb/>
形茍脫落純氣固委蛇隨火出石壁泳珠没淫隈彼或<lb/>
<pb n="KR4h0117_WYG_273-8b"/>
蜩翼得此猶漚鳥疑中心既怵殆外物盡坑谿幹殼即<lb/>
木葉皮膚類嬰孩逺矣列姑射吾為榮啓期<lb/>
　　　其三<lb/>
此日忽過隙居人恒鮮歡毫毛悉為我體節欲求完大<lb/>
盗竊名爵小亷捨豆簞熊魚徒兩得利義肯兼安馬醫<lb/>
自不辱燕技毋容干時勢茍未至事功良獨難蕭條白<lb/>
麻履慘澹青蘚冠長嘯答鳴鶴北風江水寒<lb/>
　　　山中人<lb/>
<pb n="KR4h0117_WYG_273-9a"/>
白日出復没胡獨勞我生所務在卒歲朝夕强營營當<lb/>
春治農器土脈亦殫盈薄言萟黍稷庶以觀其成凉風<lb/>
一披拂場圃如坁京凍戸猶畆首康衢或歌聲于兹尚<lb/>
不給野有菜色氓毋寜拾橡栗起視牀頭瓶<lb/>
　　　又<lb/>
貧賤素所有豈辭辛與勤清晨腰我斧徃伐西山薪高<lb/>
巖屹巨壑蛇虎氣逼人衣裳既不完出入在荆榛日日<lb/>
一接淅釡甑恒生塵白石幾時爛青煙空滿林家徒四<lb/>
<pb n="KR4h0117_WYG_273-9b"/>
立壁冬令方行春亦有偓佺子翛然為世珍<lb/>
　　　和陶淵明詠貧士<lb/>
上天無停曜日月㑹降婁山林少過轍二鳥鳴相酬亦<lb/>
有五米鳯飛來為岐周姬公世不作白屋多懷憂逢時<lb/>
倘一用華士非吾儔函谷空逐客傅巖乃旁求<lb/>
　　　其二<lb/>
人生自沈静豈得意非干宜哉揚執㦸三世不徙官窮<lb/>
冬無完褐盡日止一餐美芹終不獻晨曝尚餘寒手種<lb/>
<pb n="KR4h0117_WYG_273-10a"/>
老松樹蒼然霜雪顔政爾有佳思清風吾掩關<lb/>
　　　其三<lb/>
舉世尚馳騖飄如風中篷上書争眩鬻言語自稱工誰<lb/>
歟持清節乃見楚兩龔黄塵隨手拂白日與心同有榮<lb/>
方覺辱無屈豈求通誓追遼海鶴插翅以相從<lb/>
　　　夕泛海東尋梅岑山觀音大士洞遂登盤陀石<lb/>
　　　　處及東霍山囘過翁浦問徐偃王舊城<lb/>
起尋千步沙穹石塞行路怒濤所縱擊徒以頑險故卓<lb/>
<pb n="KR4h0117_WYG_273-10b"/>
哉梅子眞與世良不遇上書空雪衣燒藥迴煙樹𤣥螭<lb/>
時側行縞鶴一迴顧從之招羨門滄海晝多霧<lb/>
　　　其二<lb/>
茫茫瀛海間海㟁此狐絶飛泉亂垂纓險峒森削鐡天<lb/>
香固遙聞梵相俄一瞥魚龍互圍繞仙鬼驚變滅舟航<lb/>
來旅遊鐘磬聚禪悅笑撚小白花秋潮落如雪<lb/>
　　　其三<lb/>
遙觀杳無極宛與東霍隣悲夫童男女去作魚鼈民紵<lb/>
<pb n="KR4h0117_WYG_273-11a"/>
嶼尚餘聚蓬山寧爾神古棹苔駐跡仙枰竹祛塵短褐<lb/>
徒為拂飛槎邈難親好攜支機石去躍織女津<lb/>
　　　吉祥寺<lb/>
一昔逢寒食行吟採物華風生敲檻竹雨濕墮船花曲<lb/>
塢青龍樹長灘白鷺沙囘㸔江上水直去到君家<lb/>
　　　秋夜效梁簡文宫體<lb/>
無奈凉夜永起登樓上頭鵲翻金殿宿螢近玉階流梧<lb/>
桐老葉恨芙蓉新蘂愁媫妤團扇上那得不驚秋<lb/>
<pb n="KR4h0117_WYG_273-11b"/>
　　　又<lb/>
曾是昔年寵如今誰與同秋獵長楊苑夜幸猗蘭宮瓊<lb/>
杯香泫露翠䄂薄禁風將心與明月流入君帷中<lb/>
　　　一笑<lb/>
一笑長竿折徒憐大海魚文章猶醬瓿塵土只鹽車白<lb/>
日燕臺劍清風禹穴書上林誰獻賦愁絶馬相如<lb/>
　　　早秋偶然作寄宋景濂四首<lb/>
我病三月久問言此何時山林日搖落草木欲變衰忽<lb/>
<pb n="KR4h0117_WYG_273-12a"/>
來臨青鏡何故摘白髭千里復萬里逺哉鴻雁期<lb/>
西風吹梧桐一葉兩葉積故書翻有塵雄劍挂在壁時<lb/>
違甘窮困事到即輝赫除却雙鹿行門前少人跡<lb/>
悠悠秋夜長夢覺秋月霽有才寧及人無學敢求蛻揮<lb/>
來河水絃削作泰山礪吁嗟祁孔賓得失毫髪際<lb/>
徃者東入海飄然任所如大風戕波浪飛雪灑舳艫壯<lb/>
志昔尚少狂遊今併無誓登盤陀石重望扶桑墟<lb/>
　　　歲初喜大人囘自嶺南遂攜兒諤北行送之<lb/>
<pb n="KR4h0117_WYG_273-12b"/>
乍喜吾親返還攜稚子行風沙千里道雨露九重城舊<lb/>
㠶江潮逺新裝嶺瘴清長秋官屬盛去可接簪纓<lb/>
　　　其二<lb/>
此去知何處飄然惜爾年塵飛馳馬埒雪擁讀書氈日<lb/>
觀躋攀外雲臺獻納邊文園寧久病須奏上林篇<lb/>
　　　西域種羊皮書褥歌寄李仲羽<lb/>
波斯谷中神夜語波斯牧羊生計苦當道剚刀羊可食<lb/>
土城畱種羊脛骨四圍築垣聞杵聲羊子還從脛骨生<lb/>
<pb n="KR4h0117_WYG_273-13a"/>
青草叢抽臍未斷馬蹄踣鐡繞垣行羊子跳踉却在草<lb/>
䑕王如拳不同老飫肉筵開塞饌肥裁皮褥作書林寶<lb/>
南州俠客遇西人昔得手褥今無倫君不見冰蠶之錦<lb/>
欲盈尺康洽年來貧不貧<lb/>
　　　杜鵑行<lb/>
南山北山啼杜鵑杜鵑花發山欲然千枝萬朶惜未得<lb/>
中有一抹巴陵煙休說銅梁并玉壘搖蕩春光餘淚水<lb/>
五丁鑿路少人行石鏡生塵妖骨死東風青鳥來何處<lb/>
<pb n="KR4h0117_WYG_273-13b"/>
中宫移植銷魂樹不如歸去便歸家誰其友者楊州花<lb/>
　　　畫馬行<lb/>
凉秋八月霜皓皓白雁驚飛散蓬葆川原蓄牧萬馬來<lb/>
揚鬛儹蹄齕枯草漁陽突騎自有眞奚官剪拭傾城闉<lb/>
素絲結轡美無價繡罽披韀驅向人當塗奮擲甚崛壯<lb/>
一旦紛騰入天仗父老東城接鬬雞蠻兒内苑隨調象<lb/>
煌煌京洛鳴和鈴奔走萬里如流星筋力追風烏鵲厲<lb/>
精神噴霧蛟龍㝠徃年踊躍將一跨寂寞而今空見畫<lb/>
<pb n="KR4h0117_WYG_273-14a"/>
黄金鑄式猶峥嶸多少地上騏驎行<lb/>
　　　江南曲寄周公甫<lb/>
東風吹人千萬里青蘋花發前湖水江南女子木蘭舟<lb/>
却採蘋花泛流水水流花發春光好失時不採花應老<lb/>
年少吳儂歌懊惱白晳容顔半枯槁倐然來去雙彩鳬<lb/>
化作汝舄穿雲衢汝珮復解江妃珠龍宫蛟室本不隔<lb/>
相期更有瀟湘客<lb/>
　　　荔枝行寄王善父<lb/>
<pb n="KR4h0117_WYG_273-14b"/>
炎雲六月光陸離人在閩南餐荔枝荔枝日餐三百顆<lb/>
紅緑亞林欺衆果絳羅繫樹蠟封蔕尚食擎盤獻青瑣<lb/>
涪州歲貢與此同意昔移根來漢宫天生尤物不用世<lb/>
沾灑蜑雨吹蠻風蠻風蜑雨振林藪西域蒲萄秋壓酒<lb/>
勸君莫近楊太眞傳說驪山塵汙人<lb/>
　　　明月行寄傅嘉父<lb/>
上天有明月來自滄海東蠻潮夜捲馮夷宫海門一線<lb/>
驚欲射江靣樓臺聳千尺冰㟁雪崖屹不動水犀組練<lb/>
<pb n="KR4h0117_WYG_273-15a"/>
皆勍敵越人善泅技巳癢明月光中吾得賞飛來白鶴<lb/>
晉清角跳出長魚漢疎網北風吹起蘆花秋笑撫錢王<lb/>
鐡箭頭襆衣枕斧此何處烏鵲無枝空繞樹<lb/>
　　　二月六日雨書都城舊事<lb/>
燕南趙比吹黄塵九天宮闕生紫雲十二門開衢路直<lb/>
畫輪驄馬多行客歲寒殿外栁纔青金水河邊冰尚白<lb/>
雞人傳漏放曉朝文石分班押百僚南陽近親最舞蹈<lb/>
京兆耆舊争歌謠教坊供奉飾玉女鐘能鐘聲鼓能鼓<lb/>
<pb n="KR4h0117_WYG_273-15b"/>
錦來西蜀被𤣥駝肉出太官飱猛虎初日扶桑稍照人<lb/>
内筵錫燕杏花春沭犢騂牲泰畤祀鸞旗翠葢驪山巡<lb/>
東風萬里飄寒雨我昔所聞今不睹快然呼酒擊唾壺<lb/>
茂陵徐生曾上書<lb/>
　　　姑蘇臺歌寄方養心<lb/>
姑蘇臺南閶闔開姑蘇臺北鴻雁來春花秋月幾時好<lb/>
步屧尋香去如掃寃胥憤血空海潮老濞妖粧又煙草<lb/>
少年為客誰我令千里汝猶談一經黄龍挾舟夜有雨<lb/>
<pb n="KR4h0117_WYG_273-16a"/>
白虎司劍天無星山中菖蒲十二節未肯落盡青頭髪<lb/>
姑蘇臺上愁殺人身在勾吳望勾越<lb/>
　　　烈婦行<lb/>
落日沈海雲壓城官軍多載婦女行大弓勁箭自山下<lb/>
顔色如灰愁上馬我生不慣生馬駒存者吾子亡吾夫<lb/>
毋寧完身吐玉雪忍使餒肉當熊貙青楓嶺頭望回浦<lb/>
血指畫巖心獨苦老螭扣地救未及芳草迷天淚零雨<lb/>
卓哉一死可百年此事已過永泰前黄沙野塞多降骨<lb/>
<pb n="KR4h0117_WYG_273-16b"/>
忠義傳中收不得<lb/>
　　　富春新創關將軍廟成吳子中攜巻索題<lb/>
吳生病起有怪聞夢中識得髯將軍香火乞靈自此掲<lb/>
廟門釃酒椶櫚雲我曾久讀名將傳紫金熖眼頳玉靣<lb/>
漢鼎<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>離强分割楚鋒剽狡輕攻戰天荒地老路不通<lb/>
魂升魄降骴秋蓬神仙負劍乃兵解巫覡傳芭眞鬼雄<lb/>
壯夫本合荆州死嚴祀何哉富春里只今江左四祠無<lb/>
狄公髯乎髯乎獨不恨見孫江東<lb/>
<pb n="KR4h0117_WYG_273-17a"/>
　　　題錢舜舉張麗華侍女汲井圖<lb/>
景陽宫中臙脂井手出銀盤牽素綆鉛華不御靣生光<lb/>
寶帳垂綃花妬影臨春結綺屹層空璧月瓊枝狎客同<lb/>
鴛鴦戲水池塘雨蛺蝶尋香殿閣風日高歡宴嬌若訴<lb/>
牀脚表章昬不寤吳兒白袍戰鼓死洛士青葢降船渡<lb/>
井泥無波井欄缺半㸃臙脂汙緋雪蕙心蘭質吹作塵<lb/>
目斷寒江鎖江鐡<lb/>
　　　白髪辭寄答陳時父<lb/>
<pb n="KR4h0117_WYG_273-17b"/>
昔予頭燥髪未茁今我頭枯髪先折童心尚在顔貌改<lb/>
滿鬢蒼華㸃霜雪朝來抱鏡看未眞鏡裏相逢類兩人<lb/>
東都貧孟歎孤劍西邸老康悲故茵烏髭毎怕不得素<lb/>
素櫛何庸問衰暮楓林葉底變風煙藥草莖邊虚雨露<lb/>
自非神仙劉阮儔世間容有幾春秋情知鸛鶴長朱頂<lb/>
得見鴛鴦㑹白頭<lb/>
　　　黒海青歌<lb/>
越山山有黒海青長拳快眼健羽翎三年籠養未得飽<lb/>
<pb n="KR4h0117_WYG_273-18a"/>
萬里驍俊猶飛星黄蘆老葦日摧折白鷺文鶬㸔磔裂<lb/>
腥沾石磧吹逺風髓擊寒岡散輕雪伊人脫手本凡禽<lb/>
歲晩連絛到上林鉗奴素賤多侯骨騎士虚豪即俠心<lb/>
晉宮邸廢身欲死燕國雲銷草如砥嗟非鸞鳯高杳㝠<lb/>
望盡狐狸衆披靡當時奉使探逺巢兩徼馳兵聞勇鏖<lb/>
南土誰知此鷙猛北州驟見争驚號天鵞薄天垂爾翼<lb/>
海青雖黒打可得太平八極無不通函谷何門闗西東<lb/>
　　　嶺南宜濛子解渴水歌<lb/>
<pb n="KR4h0117_WYG_273-18b"/>
廣州園官進渇水天風夏熟宜濛子百花醖作甘露漿<lb/>
南國烹成赤龍髓棕櫚亭高内撤餐梧桐井壓滄江乾<lb/>
柏觀金莖擎未濕藍橋玉臼搗空寒小甖封出香覆錦<lb/>
古鼎貢餘聲撼寢酒客心情辟酒兵茶僧手段侵茶品<lb/>
阿瞞口酸那得梅茂陵肺消誰賜桮液奪胡酥有氣味<lb/>
波凝海椹無塵埃向來暑殿評湯物沈木紫蘇聞第一<lb/>
　　　北方巫者降神歌<lb/>
天深洞房月漆黒巫女擊皷唱歌發高梁鐡鐙懸半空<lb/>
<pb n="KR4h0117_WYG_273-19a"/>
塞向墐戸跡不通酒肉滂沱静几席筝琶朋掯凄霜風<lb/>
暗中鏗然那敢觸寒外祅神喚來速隴坻水草肥馬羣<lb/>
門巷光輝燿狼纛舉家側耳聽語言出無入有凌崑崙<lb/>
妖狐聲音共呌嘯健鶻影勢同飛飜甌脫故王大獵處<lb/>
燕支廢磧黄沙樹休屠收像接秦宫于闐請騧開漢路<lb/>
古今世事一渺茫楚禨越女幾災祥是耶非耶降靈場<lb/>
麒麟被髪跨地荒<lb/>
　　　題袁子仁所藏巴船出峽圖<lb/>
<pb n="KR4h0117_WYG_273-19b"/>
巴山一帶高崔嵬巴江萬里從天來前夫疾挽後夫摧<lb/>
黄牛白狗遽船開曉風東囘水西上淫澦堆頭伏如象<lb/>
盤旋鳥道怕張帆汨没龍淵驚掉槳世人性命重濤波<lb/>
吳鹽蜀麻得利多怪石急流須勇退貪夫險魄謾悲歌<lb/>
神禹釃江江更惡五丁鑿路空巖崿舟船可坐尚髪危<lb/>
棧閣能行終淚落嗟兹舉目無不然直愁平地即山川<lb/>
至喜亭邊聊酬酒長年三老好攤錢<lb/>
　　　觀淮隂龔翠巖所修古棋經<lb/>
<pb n="KR4h0117_WYG_273-20a"/>
淮隂老人古棋經廣陵大幕青油㕔一江對壘静晝日<lb/>
三楚結陣鏗流星東南賓客少馳檄白黒紋楸即强敵<lb/>
坐穩縈迴建旌斾手談劈䃗藏矛㦸世間風雨長百變<lb/>
身佩安危知幾戰崑河割破半藩籬漲海掃空全局靣<lb/>
樂矣軍中有此娛攻城掠野類兵書宫殿寢園終草莽<lb/>
冕旒章服到鮫魚君不見驪山婦姑三十六破屋數間<lb/>
昏不燭夜來教得王積薪滿眼長安代馬塵<lb/>
　　　夜觀古樂府詞憶故友黄明逺明逺曾作樂府<lb/>
<pb n="KR4h0117_WYG_273-20b"/>
　　　　考録漢魏晉宋以來樂歌古詞<lb/>
憶昔黄君美如玉老屋青燈雨間宿起翻案上竒佹詞<lb/>
前後千年樂家曲予方弱冠學謳歌去問詩騷法若何<lb/>
偉兹欲繼三百五吮盡蝦蠏此蛟鼉就中齊代及秦楚<lb/>
巾拂鞞鐸争傳譜清商雅部粲然文騎吹簫鐃雄者武<lb/>
心力涵泳到手力抄撮來口力有白<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>目力無纎埃時<lb/>
時弄筆便著句花木禽魚古今趣北㟁垂綸楊栁枝東<lb/>
隣著屐櫻桃樹自此相逢二十春一朝門巷間生塵淺<lb/>
<pb n="KR4h0117_WYG_273-21a"/>
殯蓬虆凍螘嘬荒廬寂寞妖狐嚬人世本無金石夀簡<lb/>
編零落安能久藝文著録數百家一二僅存誰不朽一<lb/>
二不朽終峥嶸歲逺寖恐山淵平嗟吾尚愛古樂府夜<lb/>
半松風知此聲<lb/>
　　　客夜聞琵琶彈白翎鵲<lb/>
白翎鵲東海來十里五里何摧頺一飛飛上青霄際再<lb/>
飛飛墮黄沙堆少年臂名鷹齊出跨駿馬放鷹一馳躍<lb/>
與鵲相上下身佩木弓射必命中中疊雙蹀血芟毛天<lb/>
<pb n="KR4h0117_WYG_273-21b"/>
欲雪摩雲壓草地多風衝突三邊有意氣指揮八極無<lb/>
英雄白翎鵲西海去千里萬里何軒翥一飛飛上賀蘭<lb/>
山再飛飛過鐡門關少年領强兵乗勝即轉戰㦸頭吹<lb/>
火光旗幟舞秋練手持生鐡刀空城鳥雀盡死鏖麋鹿<lb/>
瘡痍無處避角貒躑躅向人號收拾廣輪奠那邑肅清<lb/>
星嶽静波濤白翎鵲東海西海都驅廓太常召見日月<lb/>
山治定巧成禮樂作大雅清商久寂寥鵾鷄邏逤多弦<lb/>
索上林花開早浮艶榆塞葉落終迴薄一聲高一聲低<lb/>
<pb n="KR4h0117_WYG_273-22a"/>
一聲懾懦百虎豹一聲束縳千鯨鯢白頭漢士聞先拍<lb/>
青眼胡兒聼却啼君不見康崑崙羅黒黒開元絶藝傾<lb/>
一國若還覩我白翎辭二十四絃彈不得<lb/>
　　　題錢君輔紫芝圗<lb/>
我聞錢子古丈夫早歲喪親伏墓廬血淚迸空百草枯<lb/>
神芝挺發黄土壚一莖三秀燁以敷圓釘寳葢屹相扶<lb/>
醴泉灌注含膏腴紫雲覆䕶連根株山靈地媪侈厥符<lb/>
鳥啁獸躅助號呼削杖苴絰麻布襦毁容惡服絶復蘇<lb/>
<pb n="KR4h0117_WYG_273-22b"/>
孝悌有王貫斗樞卉木榮華孝之餘里閭耉長起歎吁<lb/>
痛心疾首矧可摹夫孰非親堂上居日嚴祇敬本一軀<lb/>
夫孰非子膝下娛風樹悲撓弗待予愛生戚死自古初<lb/>
德鉏誶帚俗易趨刳分宦奥類向隅較計絲粟遽異儲<lb/>
被薪委壑餧鳶烏酣酒嗜炙酗桮杆衰雖在身孝己渝<lb/>
天薦厥祉天亦誣信哉純孝與世殊史筆值此合特書<lb/>
素冠所刺今不無朱草有神鍚爾孤琅玕玉樹豈得如<lb/>
岱衡恒華五嶽都𤣥黄赤白擁趾髗列仙山澤或療臞<lb/>
<pb n="KR4h0117_WYG_273-23a"/>
瑞不為孝徒區區天寒歲晚霜霰疎慎終追逺在我儒<lb/>
匪丹伊青繪此圖後有過者尚式車<lb/>
　　　白鼻騧<lb/>
白鼻騧白鼻騧當軒逈立噴風沙名驥畱良定北土蹇<lb/>
<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>索價猶東家青松縛栁曉安皁紅錦裁韀春映草支<lb/>
遁心機愛神駿伏波骨力輕衰老去年禁馬無馬騎天<lb/>
下括馬數馬皮浮湛鄉閭萬里足笑傲品秩千金羈幸<lb/>
哉漢武重修政徃矣劉聰眞覆鏡立防戰備要馬稀藏<lb/>
<pb n="KR4h0117_WYG_273-23b"/>
富民寰須馬盛向來河隴色為羣目極川原亂若雲庶<lb/>
人徒行未足恤世間醇駟何由得<lb/>
　　　偶閱昌國志賦得補陀洛迦山圖<lb/>
甬東東際控東荒蓬萊北界跨石梁天風吹來黒水國<lb/>
海雨灑過青龍洋寳陀山高此孤絶善財洞近争巉裂<lb/>
黄金沙土結香雲白玉樹花飄瘴雪扶桑島上接鯷人<lb/>
棋子灣頭望馬秦安期先生脫赤舄羲和女子扶朱輪<lb/>
晨雞鳴聲日觀立老蜃樓臺潮候急釋迦方域舶船通<lb/>
<pb n="KR4h0117_WYG_273-24a"/>
娑竭世家宮殿濕君不見海人稽首扣海磯鮫鼉不動<lb/>
䕶仙衣紫竹㫋檀何處所毗陵頻伽獨飛舞<lb/>
　　　劉龍子歌<lb/>
劉龍子龍子出山龍母死一雙赤鯉媵來多𤣥黿獨戰<lb/>
翻天河山頭種楓高不得楓葉落波秋正黒潛游蟹斷<lb/>
鳥無人飽啖蝦鬚汊作國巢湖龜眼看欲紅卭都魚頭<lb/>
闢為宫絶磴懸梁但一勺雲綃霧縠餘長風劉龍子龍<lb/>
子為龍猶念母桮江沼海歸何所研中墨水吾乞汝昨<lb/>
<pb n="KR4h0117_WYG_273-24b"/>
夜虵醫送飛雨<lb/>
　　　五洩東源有地度可十數畆後負山前則石河<lb/>
　　　　如帶幽夐深窈葢隠居學道者可築室偶賦<lb/>
　　　　一詩屬陳彦正<lb/>
越中五洩古名山東源峻嶺空雲間老石崚嶒欲見骨<lb/>
天河㵼破莓苔灣蛟龍縮身似蜥蜴魑魅出没司神姦<lb/>
雷公一聲忽下擊鳥跡不到猶重關青華仙眞舊治所<lb/>
碧落侍從登清班穴疑綵狻據一柱戸想銅獸銜雙環<lb/>
<pb n="KR4h0117_WYG_273-25a"/>
鳯馭鸞鞭白羽瓘芝樓茵閣朱莖殷梯梁未絶或可值<lb/>
洞府寖逺多愁顔嚮曾褰衣得掲涉别擬鑿徑通茅菅<lb/>
寛𢎞頗占十數畆夐静粗覺非人寰澗流帶綰玉繚繞<lb/>
巒翠髻擁花斕斒截斷塵埃與世隔構成棟宇寜吾慳<lb/>
陳君尋常有道力况此跬步臨幽潺虚室光明白不動<lb/>
寶爐温養丹將還丈夫出處我已定馳字早寄孤飛鷴<lb/>
休拘崑崙併漲海遇有勝處同躋攀<lb/>
　　　韓蘄王花園老卒歌<lb/>
<pb n="KR4h0117_WYG_273-25b"/>
蘄王手種紅錦花十載不掛鐡錏鍜花園老卒守花樹<lb/>
睡著花磚聞曙鴉白頭白盡身無事古塞沙塵戰餘騎<lb/>
多士如雲足健兒一竒在腹終憔悴青銅萬緡滿地光<lb/>
寶函矯節賜夷王宫粧粉豔去酣酒海<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>珠賝歸壓檣<lb/>
王家舎兒驚吐舌御府珊瑚碎飛雪口猶乳臭却帳前<lb/>
矍鑠一翁嗟棄捐君不見天下英雄本奴虜左鼻成龍<lb/>
右鼻虎頸血淋漓思釁鼓史傳沈埋誰比數花開花落<lb/>
幾風雨<lb/>
<pb n="KR4h0117_WYG_273-26a"/>
　　　月出東林客窗上疑梅花影<lb/>
朔風何處寒梅發江水悠悠路超忽逢花不語疑見人<lb/>
對影非眞却因月縱使無花意自同誰知有影色俱空<lb/>
回頭不見東林樹猶勝羅浮是夢中<lb/>
　　　次韻吳正傳都城寒食<lb/>
悠悠獨酌舞春衫千障黄塵客未諳鐡騎引駝沙草北<lb/>
雕弧驚雁塞雲南太平天子回中望齊國先生稷下談<lb/>
猶有七香車幾兩曉來風雨定誰驂<lb/>
<pb n="KR4h0117_WYG_273-26b"/>
　　　滄州<lb/>
荒亭貰酒壯心違目極東州露雨霏百里齊封滄海接<lb/>
千年禹跡濁河㣲暗塵掉馬呈金轡衰草看羊著錦衣<lb/>
猶記上元鳴鼓夜滿船燈火越歌歸<lb/>
　　　次韻傅適道虎陂閘舟中<lb/>
少年解唱邯鄲曲惟有垂楊夾堤緑夜來誰抱焦尾琴<lb/>
彈作東風雉登木虎陂閘裏水生煙荆門山頭星照船<lb/>
争似揚州春十里一雙鸞信待君傳<lb/>
<pb n="KR4h0117_WYG_273-27a"/>
　　　方養心欲遊㤗山用前韻作思仙詞復和之<lb/>
浩歌起作遊仙曲黄鶴無期瑤草緑神人結屋泰山巔<lb/>
手拂浮雲扳建木一笑齊州九㸃煙天風吹斷蓬萊船<lb/>
還上高丘看逺海有書莫遣麻姑傳<lb/>
　　　溪行望故友黄明逺槐塘新墓<lb/>
徃代衣冠日巳賖故山棺槨此為家經荃義闢中州魯<lb/>
樂調辭譏下里巴涕淚無從餘宿草文章可惜等風花<lb/>
嗟兹便欲酬鷄絮目注前溪有落霞<lb/>
<pb n="KR4h0117_WYG_273-27b"/>
　　　觀唐沈玢續仙傳<lb/>
手展仙書向此朝起予俗病對芭蕉室間半夜雲璈動<lb/>
巖罅千年雪髓消閒說茅龍騎太白遙聞木鶴降仁嬌<lb/>
秦車漢輦窮天下望斷蓬萊併寂寥<lb/>
　　　寄吳正傳<lb/>
日晩天寒攬敝裘西南目盡瀫江流養生有論空成懶<lb/>
招隱無騷却好遊雁鵠吟風燈照几蛟龍躍雪劍鳴韝<lb/>
平生自笑飛騰暮幸矣心猶與道謀<lb/>
<pb n="KR4h0117_WYG_273-28a"/>
　　　仙華巖雪<hi>已下係浦陽十景</hi>
手倚晨扃一渺漫山神擁出玉巑岏光侵道者祠星室<lb/>
跡破樵家斵藥壇石笋撐空穿宿暝天機織素掛餘寒<lb/>
俄然喚醒西南夢怕作松州徼外看<lb/>
　　　白石湫雲<lb/>
獨上南山最上頭朝隮一㸃便成湫巖腰動石風初起<lb/>
海眼輸泉雨欲流蜥蜴含珠光照夜靊霳捲鐡黒沈秋<lb/>
明當去挾騎龍叟直到扶桑第幾洲<lb/>
<pb n="KR4h0117_WYG_273-28b"/>
　　　龍峰孤㙮<lb/>
老眼前頭尺五天眞龍角上正攀縁規橅白馬䭾經過<lb/>
想像𤣥鰻䕶塔眠梵唄將回知磬絶神珠欲隕避燈懸<lb/>
何妨宴坐初禪界蠛蠓紛飛即大千<lb/>
　　　寳掌冷泉<lb/>
乍撥山亭木葉堆老僧千歲唱巖開天從白石雲根出<lb/>
地帶青泥雪髓來竹影自深斜映月魚腥不到半凝苔<lb/>
世間夢渇知多少可待金莖露一杯<lb/>
<pb n="KR4h0117_WYG_273-29a"/>
　　　月泉春誦<lb/>
古木叢中息世諠老生勤學掩溪門危弦未絶人須聽<lb/>
蠧簡多忘我欲温白兎流光分石色蒼龍擁沫騐沙㾗<lb/>
從今更浚源頭水莫待投膠與救渾<lb/>
　　　潮溪夜漁<lb/>
昨夜寒潮與此通荒溪尚趂百川東行依桕樹林頭月<lb/>
釣拂蘆花嶼畔風揷竹侵沙魚扈短篝燈映草蟹碕空<lb/>
太公逺矣吾將隱赤鯉何書在腹中<lb/>
<pb n="KR4h0117_WYG_273-29b"/>
　　　南江夕照<lb/>
偶出官橋倚落曛詩家觸景謾紛紛彈琴在峽驚聞瀑<lb/>
罨畵為溪喜得雲竹篠晩深樵弛擔莎根秋短牧歸羣<lb/>
道傍更有枌榆社欲脫蓑衣藉酒醺<lb/>
　　　東嶺秋隂<lb/>
幾㸃晴雲著樹梢寒山蒼莽類城壕雞豚日落聲相接<lb/>
鸛鶴風凉勢自高小徑殘榛分嶺脊平疇浄綠帶溪毛<lb/>
朝來雨足多秋意井上無人事桔橰<lb/>
<pb n="KR4h0117_WYG_273-30a"/>
　　　深褭江源<lb/>
半遶山根但一窪眞源鑿破杳無涯清澄或灌於陵圃<lb/>
窈窕猶尋博望槎積雨衝隄蝸自國㣲煙羃渚鷺専沙<lb/>
欲行復坐皆雲水只屬騷人與釣家<lb/>
　　　昭陵仙跡<lb/>
一掌嵯峨是玉京連峰欲向鼎湖傾高張黼座龍隨下<lb/>
静擁珠軿虎獨行白雪松扉雙立影清風藥井倒吹聲<lb/>
長歌為問西王母却把荷花與送迎<lb/>
<pb n="KR4h0117_WYG_273-30b"/>
　　　題畫墨梅<lb/>
北風吹倒人古木化為鐡一花天下春萬里江南雪<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷二百七十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百四十一</head> <lb/>
    <p>
<pb n="KR4h0117_WYG_340-1a"/>
欽定四庫全書<lb/>
　石倉歴代詩選巻三百四十一<lb/>
　　　　　　　　　　　　明　曹學佺　編<lb/>
　明詩初集六十一<lb/>
　　陳秀民<hi>嘉興人</hi>
　　　至京雜詩<lb/>
秋氣日凄厲百蟲晨夜鳴白露徧野草微霜忽已凝客<lb/>
子衣袂薄結駕逺遊行俯視離獸奔仰睇孤鴻征宇宙<lb/>
<pb n="KR4h0117_WYG_340-1b"/>
浩茫茫江河杳冥冥念我同袍子懷憂心煩縈<lb/>
　　　賦得來蘇舞送朶惟齋監憲浙東<lb/>
妾本良家子玉顔照明都十三學楚舞十八未嫁夫齊<lb/>
眉纒錦段全臂絡真珠春風轉羅袖明月堕瓊琚一舞<lb/>
舞渾脱再舞舞來蘇為君千萬舞託君以賤軀<lb/>
　　　灤陽道中雜興<lb/>
晨出建徳門暮宿居庸闗風鳴何蕭蕭月出何團團短<lb/>
轅駐空野悲笳生夕寒我本吳越人二年客幽燕幽燕<lb/>
<pb n="KR4h0117_WYG_340-2a"/>
非我鄉而復適烏桓前登桑乾嶺西望太行山中有九<lb/>
折坂欲往愁險艱役役焉可求吾将返林泉<lb/>
　　　送强彦栗歸吳<lb/>
嗟我吳越人惸惸客燕都凡見鄉里士依依不忍疎况<lb/>
子重信義尤與它人殊寧無情繾綣執手與踟蹰薊門<lb/>
秋月白城頭夜啼烏城中良家子半是南征夫或從張<lb/>
都䕶或屬李輕車道傍别妻子泣下如迸珠自非英雄<lb/>
具孰使禍亂除戎馬暗中國遊子将何趨君歸慰父母<lb/>
<pb n="KR4h0117_WYG_340-2b"/>
繄我獨何如<lb/>
　　　燕京客舍送友歸天台<lb/>
雁鳴沙漠風秋入燕陵樹客子衣裳單寧不畏霜露驅<lb/>
車國東門迢迢懷往路尺璧横道周誰能一回顧登山<lb/>
豺虎雄入海鯨鯢怒天台隔三江丹霞夾𤣥霧黄精或<lb/>
可尋胡麻庶當遇明時有遺佚歸哉保貞素我馬病已<lb/>
久東西厭馳騖逸駕如可攀吾将執其御<lb/>
　　　謁賈傅廟<lb/>
<pb n="KR4h0117_WYG_340-3a"/>
昔讀治安䇿今謁太傅祠骨鯁有如此英靈或在兹弔<lb/>
原寧無感賦鵩終有疑直士多放斥佞人每髙馳漢文<lb/>
稱令主逆耳猶見遺如逢昏與暴殺人固其宜湘江有<lb/>
流藻可以薦明粢褰帟拜遺像流涕滿衣裳<lb/>
　　　題王長史所畵天平龍門圖<lb/>
月黑山鬼號蒼龍鬬折角仙人一掌擎不令堕深壑秋<lb/>
髙勢崚層日暮氣慘錯闌干冰柱懸凌亂雪花落路狹<lb/>
僅通人峰寒不棲鶴王侯天機峻躋攀故盤礴寫作龍<lb/>
<pb n="KR4h0117_WYG_340-3b"/>
門圖奇氣低五嶽神魚息天池有待風雷作<lb/>
　　　壬午九月九日與郭希仲紀叔維馬希逺飲周<lb/>
　　　　景父晚香堂上紀畵墨菊馬鼔琴既而各賦<lb/>
　　　　一首<lb/>
去年登堂三月三主人置酒澆春衫今年登堂九月九<lb/>
堂上主人復多酒馬生彈琴紀生畵郭子題詩美如灸<lb/>
四明狂客醉欲倒菊花插帽秋光好百年節序能幾逢<lb/>
人生會合何其少人生會少将奈何為君起舞為君歌<lb/>
<pb n="KR4h0117_WYG_340-4a"/>
歌殘酒盡更須酌莫待他年白髮多<lb/>
　　　賦得烏夜啼送蘇彦剛奉母歸汴<lb/>
城頭月白烏夜啼上下擇木不肯棲昔日養雛今已飛<lb/>
啞啞喚母登好枝烏啼亦有樹子行得無歸車中孃孃<lb/>
髮素垂綵旌日向東京馳東京土美桑棗肥衣食可以<lb/>
無寒飢烏夜啼啼何為嵗将晏矣歸來兮<lb/>
　　　題幻住菴中峰和尚蓮池野亭小像<lb/>
亭前池水生蓮花亭中老禪方結跏雙枝作供浄瓶裏<lb/>
<pb n="KR4h0117_WYG_340-4b"/>
彷彿玉井銜丹霞世上蓮花亦常有玉堂不比丹青手<lb/>
水底氷蠶已化龍絶世于今故無偶師是蓮花花是師<lb/>
亭亭净植湼不緇胸中五色舌上吐爛漫寫出蓮花詞<lb/>
世間物物皆為幻我把新圖作真看君不見中峰峰上<lb/>
十丈蓮吹香夜夜到諸天<lb/>
　　　題江山萬里圖<lb/>
曹郎胸中墨數斗筆下煙雲千萬重崑崙積石泰華接<lb/>
瀟湘雲夢銀河通岷峨翠流三峽水衡岳青蓮五老峰<lb/>
<pb n="KR4h0117_WYG_340-5a"/>
清溪九曲處士屋丹霞百丈神仙宫下有臨淵欲墜之<lb/>
靈石上有參天不老之長松嵐光雨氣迷逺近咫尺萬<lb/>
里将無窮誰知大地山河境乃在氷縑意匠中我今撫<lb/>
卷三歎息畫史真能奪化工<lb/>
　　　鵲喳喳<lb/>
鵲喳喳烏嚄嚄飛語流言滿城郭日東升月西落今日<lb/>
之日已非昨貴人有病不飲藥女巫降神歌噩噩天漫<lb/>
漫地漠漠氓之蚩蚩罔知覺馬出河龜出洛天下文明<lb/>
<pb n="KR4h0117_WYG_340-5b"/>
聖人作<lb/>
　　　送逺曲<lb/>
誰令車有輪去年載客西入秦誰令馬有蹄今年載客<lb/>
過遼西車輪雙馬蹄四念君獨行無近侍婦人由來不<lb/>
下堂側身西望涕沾裳恨不化為雙玉璫終日和鳴在<lb/>
君傍<lb/>
　　　至武岡<lb/>
家居猶旅食兒子復南征婁縣千江隔都梁百日行雁<lb/>
<pb n="KR4h0117_WYG_340-6a"/>
書天外逺馬角夢中生食禄非吾願何時復舊耕<lb/>
　　　至岳州宿岳陽樓<lb/>
蕩槳遡流光登樓望八荒江山出圖畵天地入舟航夜<lb/>
静星文動秋髙月色凉題詩懷李白搔首髩滄浪<lb/>
　　　山居雜詠<lb/>
好山看不盡遊罷更須登石屋晴猶雨天池夏亦氷尋<lb/>
仙碧霞裏飛步白雲層松花飄滿地歸路喜逢僧<lb/>
　　　登靈巖<lb/>
<pb n="KR4h0117_WYG_340-6b"/>
寶殿壓崔嵬華池頂上開山從太白出水自洞庭來閣<lb/>
樹聯珠塔巖花照石臺吳王清暑地那得有塵埃<lb/>
　　　懷古和陳惟寅韻<lb/>
范蠡已霸越功成澹若無扁舟五湖上烏喙不敢呼冥<lb/>
鴻在寥廓燕雀下萊蕪<lb/>
兔走要離墳貍啼闔閭墓寶劍生土光銀池浴秋露迢<lb/>
迢郭西門玉輦迷金步<lb/>
海門潮不至昱嶺掩空闗龍随白雁去何時復南還蕭<lb/>
<pb n="KR4h0117_WYG_340-7a"/>
蕭禁中樹盡為樵牧攀<lb/>
　　　寄題集上人清暉樓<lb/>
山水含暉翠欲流上人于此結飛樓髙明不比人間住<lb/>
縹渺渾如天上遊璧月光涵吳苑夜金蓮香引洞庭秋<lb/>
幾時借得浮丘鶴與爾題詩在上頭<lb/>
　　　揚州<lb/>
瓊花觀裏花無比明月樓前月有光華省不時開飲宴<lb/>
有司排日送官羊銀牀露冷侵歌扇羅薦風輕襲舞裳<lb/>
<pb n="KR4h0117_WYG_340-7b"/>
遮莫淮南供給重逢人猶説好維揚<lb/>
　　　邳州<lb/>
青山一髮見邳州落日雲迷故國愁父老空傳黄石在<lb/>
仙人已伴赤松遊乾坤不信無清氣河水胡為尚濁流<lb/>
野樹昬鴉棲未定數聲哀角起髙樓<lb/>
　　　漷州望古北居庸諸山<lb/>
古北居庸一望中風沙滿眼亂芙蓉曦車夜轉崑崙脊<lb/>
華葢隂移太乙峰金口水流終到海玉泉雲起又随龍<lb/>
<pb n="KR4h0117_WYG_340-8a"/>
兩京形勝今如此可擬秦闗百二重<lb/>
　　　湘鄉道中<lb/>
日暮倦趨山市逺解衣聊復憩巖阿雲迷險道藤穿石<lb/>
水落懸崖草亂坡木客下時人迹少鷓鴣啼處客愁多<lb/>
向南言語憑誰辨莫問蠻方事若何<lb/>
　　　五月九日調軍入綏寧是夜宿風門嶺値雨<lb/>
五月官軍入不毛重岡複嶺接天髙小臣報國寧辭死<lb/>
大将行兵無乃勞漠漠野煙啼魍魎隂隂山木挂猿猱<lb/>
<pb n="KR4h0117_WYG_340-8b"/>
二更風雨來闗峽自喜挑燈看寶刀<lb/>
　　　西湖竹枝歌<lb/>
鴛鴦宛在水中央恰似阿儂初嫁郎擲却郎君金彈子<lb/>
勸君切莫打鴛鴦<lb/>
　　　姑蘇竹枝詞<lb/>
吳門二月栁如眉誰家女兒歌栁枝歌聲嫋嫋嬌無力<lb/>
恰如楊栁好腰枝<lb/>
　　　岳陽樓夜宿<lb/>
<pb n="KR4h0117_WYG_340-9a"/>
湘靈瑟鼔瀟瀟夜龍女笙吹淡淡秋楚曲吳歌互相荅<lb/>
嶺猿巴鳥不勝愁<lb/>
　　陳雷<hi>字公聲秀民之子有窳菴集</hi>
　　　春日懷周葵窗助教<lb/>
紫燕黄鶯來去飛緑楊煙暖午風微先生倚杖花邊立<lb/>
童子舞雩川上歸景物自随幽意得世情渾與此心違<lb/>
縁知野馬多如許不染春雲白練衣<lb/>
　　　夀陳曉山富春人號春江漁者<lb/>
<pb n="KR4h0117_WYG_340-9b"/>
春江漁者詞林客投老棲遲尚異鄉七里灘頭煙水逺<lb/>
一竿風外釣絲長赤霄白日飛鸞鵠碧樹丹山集鳳凰<lb/>
我亦平生愛瀟灑放歌還許濯滄浪<lb/>
　　　題方氏澄心亭<lb/>
澄心亭子水之湄結構空凉也自奇已映渚蒲青間出<lb/>
更涵沙竹翠相宜寒漿玉露銀牀凍碧甃銅缾紫綆垂<lb/>
到此不因同静者湛然方寸與誰知<lb/>
　　　題楊氏問月軒次周葵窗韻<lb/>
<pb n="KR4h0117_WYG_340-10a"/>
我欲停杯問廣寒中間宫闕幾時安丹橋有影非難上<lb/>
玉斧無痕許借看不信藥成煩老兔誰憐桂冷濕青鸞<lb/>
相逢今夕知何夕莫笑清狂興未闌<lb/>
　　　寄劉仲原經歴<lb/>
鴛鴦湖水漾晴暉鏡裏遥峰入望微槐䕃午衙書帙静<lb/>
蓮香秋幕吏人稀青雲步穏名逾重白石歌長願已違<lb/>
他日相逢話疇昔應憐憔悴不勝衣<lb/>
　　　自城東復向感化舊居留别徐徳厚<lb/>
<pb n="KR4h0117_WYG_340-10b"/>
孤雲無定水悠悠又復攜書返舊丘橡栗樹空猿叫夜<lb/>
蒹葭霜冷雁知秋懶梳白髮頻搔首笑對青山獨倚樓<lb/>
暇日清遊可乗興到門題鳳亦風流<lb/>
　　　寄姻友王近智<lb/>
夢繞故山歸未得俱将旅髩逐年華煙村白屋留孤樹<lb/>
野水危橋踏臥槎倚馬文章真可羨寄魚音信莫令賒<lb/>
雄飛總是尋常事須用窮年讀五車<lb/>
　　　效唐近體二首奉贄雲門張布政<lb/>
<pb n="KR4h0117_WYG_340-11a"/>
湖山佳麗有餘暉台輔星明近紫微月轉桐隂書帙静<lb/>
幕深花影吏人稀九重浩蕩恩尤渥萬里扶揺志不違<lb/>
無計干時空潦倒却令山鳥怪儒衣<lb/>
異鄉身世寄飄零畢娶猶慚向子平雲外青山他自好<lb/>
雨中蒼葑若為耕鹽車困驥思芻秣涸轍窮鱗待水生<lb/>
重覔西湖舊遊路舞堤楊栁不勝情<lb/>
　　　題徐思敬瑶池小景<lb/>
縈泉疊石帶煙霞此景人間有幾家錦字書傳青鳥使<lb/>
<pb n="KR4h0117_WYG_340-11b"/>
玉簫聲繞碧桃花雲容窈窕誰能寫月色嬋娟我欲賒<lb/>
不待扁舟乗興去珊瑚長拂釣竿斜<lb/>
　　　賦孫徳芳雪香齋<lb/>
淡粧素服出天真彷彿羅浮世外身自與芝蘭同氣味<lb/>
不須霜月借精神暗熏詩夢春先到光映書帷夜轉新<lb/>
三嗅悵然成獨詠為憐清絶更無倫<lb/>
　　　早春寄周致堯<lb/>
百年身世渾如寄何處他鄉是故鄉栁態正須春弄色<lb/>
<pb n="KR4h0117_WYG_340-12a"/>
梅花自與雪生香揚雄寂寞𤣥猶白賀監風流醉亦狂<lb/>
倘許勝縁同晚嵗棃林風致即柴桑<hi>棃林致堯所居之地也</hi>
　　　竹所次盛孔昭韻<lb/>
萬玉森森䕶草堂八窗虚敞夏生凉清修逈出風塵表<lb/>
瀟灑駢生水石傍净掃莓苔聴翠雨閒題詩句洗鉛霜<lb/>
籜龍更放新梢出相並梧桐宿鳳凰<lb/>
　　　秋望<lb/>
西風凉冷氣蕭疎對景誰能寫畵圖紅樹離離變霜色<lb/>
<pb n="KR4h0117_WYG_340-12b"/>
黄沙渺渺帶煙蕪嵐消斷壁山容瘦水盡遥天雁影孤<lb/>
乞我五湖舟一葉也應託興為蓴鱸<lb/>
　　　寄隠者<lb/>
地隔煙霞絶垢氛悠悠世事了無聞漁樵來往頻分席<lb/>
麋鹿尋常不離羣花下一樽黄菊露松間千頃紫芝雲<lb/>
箕山潁水風流逺誰謂髙情屬隠君<lb/>
　　　霜<lb/>
悲角奏梅花江雲冷萬家不知青女妬却道棄鉛華<lb/>
<pb n="KR4h0117_WYG_340-13a"/>
　　　題秋江待渡<lb/>
逺岸白沙渺渺疎林黄葉離離莫怪行人争渡村深踏<lb/>
月歸遲<lb/>
　　　題畵馬<lb/>
赭袍烏帽立奚官牽出春風十二閑不屬丹青傳寫妙<lb/>
龍媒何得至人間<lb/>
　　　紅梅<lb/>
姑射仙人下杳冥綃裳環珮玉泠泠香魂誤入羅浮夢<lb/>
<pb n="KR4h0117_WYG_340-13b"/>
幾度微吟喚得醒<lb/>
　　　釣魚圖<lb/>
歌向滄浪獨羨魚釣竿閒却意何如磻溪夢裏青山老<lb/>
猶遇君王載後車<lb/>
　　陳景融<hi>號菊逸雷之子</hi>
　　　次飲酒懷古韻答張子英<lb/>
日月不我與光隂年復年不知千載後孰識千載前寓<lb/>
懷一杯酒醉來頽其肩死生固虚誕彭殤亦徒然及時<lb/>
<pb n="KR4h0117_WYG_340-14a"/>
不勉勵老大悲遷延營營世上人紛紛愚與賢貴賤各<lb/>
自適出處難同傳浩歌且復飲賦命存乎天<lb/>
　　　次韻暮春<lb/>
春風官路馬蹄輕拙宦歸來恨莫平呼酒且判今日醉<lb/>
看花又動昔年情朋遊老去鷗盟冷世事于今蝶夢驚<lb/>
取紫拾青男子事便應投筆效班生<lb/>
　　　雙清圖<lb/>
玉樹花香璧月圓繡衣深映色清妍窗涵疎影孤山夜<lb/>
<pb n="KR4h0117_WYG_340-14b"/>
人在澄光萬里天雲母帳虚沈畵角水精簾净濕氷絃<lb/>
廣寒髙處應難到立徧闌干醉不眠<lb/>
　　　題雲山圖二首<lb/>
青山寂無言白雲自舒巻對此淡忘歸何心在軒冕<lb/>
雲擁青山逺風生碧樹凉悠悠髙世士矯首意何長<lb/>
　　　真長望月圖<lb/>
羽衣何蹁躚悠悠坐林樾浩歌天地間清風共明月<lb/>
　　　看雲圖<lb/>
<pb n="KR4h0117_WYG_340-15a"/>
世態炎凉總不知此心惟與白雲期千巖萬壑無人迹<lb/>
慷慨登臨有所思<lb/>
　　　雲山圖<lb/>
浮世茫茫自古今紅塵不到白雲深挂冠神武歸來後<lb/>
随意看山憩樹隂<lb/>
　　　秋江獨釣<lb/>
雲山萬疊水煙空白鳥飛邊思莫窮未遇君王後車載<lb/>
釣絲黄葉共秋風<lb/>
<pb n="KR4h0117_WYG_340-15b"/>
　　　仙女醉歸圖<lb/>
碧桃花下宴初還雲御逍遥擁侍環兩髩天風吹不醒<lb/>
肯教清夢落人間<lb/>
　　陳顥<hi>字漢昭景融之子有竹鄰稿</hi>
　　　夫子聴琴師襄圖<lb/>
蒼姬尚文治叔世生宣尼立教以垂憲天縱聖哲資師<lb/>
襄何許人冠裳肅威儀援琴得髙趣揮手調朱絲悠悠<lb/>
太古音不藉言與詞松隂白日永蕭瑟生凉颸一彈萬<lb/>
<pb n="KR4h0117_WYG_340-16a"/>
慮息再彈心曠怡樂與二三子聴之忘神疲世逺不可<lb/>
作此音知者稀撫圖三歎息長吟寄遐思<lb/>
　　　泣麟圖<lb/>
詩亡春秋作姬政日就墮麟也本仁獸出焉非所宜夫<lb/>
子因感傷臨風涕交頤畵史載遺跡千古興嗟咨方今<lb/>
聖人出端拱致無為豈獨麟瑞世鳳凰亦來儀往事勿<lb/>
復論作詩頌明時<lb/>
　　　題侯貳守歸去來辭畵<lb/>
<pb n="KR4h0117_WYG_340-16b"/>
曠達不世士性本愛丘山一為利禄縻役役簿領間田<lb/>
園已将荒不歸誠厚顔斂裳中宵逝遥遥駕舟還矯首<lb/>
睇孤鴻髙舉謝塵樊<lb/>
　　　其二<lb/>
捨舟履平陸行李相追随原野何蕭條晨光亦熹微前<lb/>
途問征夫載欣復載馳吾廬已在眼僮僕候柴扉新歸<lb/>
且慰意奚論昨是非<lb/>
　　　其三<lb/>
<pb n="KR4h0117_WYG_340-17a"/>
故廬南山下三逕已就荒惟存舊松菊蕭蕭歴風霜入<lb/>
室攜幼穉嬉笑牽衣裳怡顔盼庭柯寄傲倚南窗牀頭<lb/>
有㫖酒陶然酣一觴<lb/>
　　　其四<lb/>
束帶事趨謁素志恒乖違迷途實未逺遂兹故園歸榆<lb/>
栁紛掩映蘭菊相因依俗轍稀往來竟日掩柴扉復得<lb/>
反自然諒匪造化私<lb/>
　　　其五<lb/>
<pb n="KR4h0117_WYG_340-17b"/>
解印歸故園行行循舊蹤扶老藉笻竹流憩挹松風矯<lb/>
首蹤遐觀湛然天鏡空烏兔奚逼人飛走西復東丈夫<lb/>
貴適意疇能困樊籠<lb/>
　　　其六<lb/>
天末雲冉冉林端鳥翩翩雲出既為雨鳥飛亦知旋君<lb/>
子識其微進退合自然靖節曠世髙素翁當代賢出處<lb/>
雖異途徳音可同傳<lb/>
　　　其七<lb/>
<pb n="KR4h0117_WYG_340-18a"/>
先人手栽樹勢若蛟龍蟠苔蝕鱗甲紫聲號風雨寒别<lb/>
爾忽已久歸哉此盤桓日入景翳翳撫之欲捨難但願<lb/>
堅晚節不必封秦官<lb/>
　　　其八<lb/>
素志本丘壑榮名非所謀進退適其宜諒不愧前修言<lb/>
歸柴桑里避喧息交游與世漸相違駕言復焉求取樂<lb/>
在琴尊不顧身外憂<lb/>
　　　其九<lb/>
<pb n="KR4h0117_WYG_340-18b"/>
遊宦去鄉邑誰不念同儕道路阻且修遂俾良晤乖爰<lb/>
歸得聚首談笑情相諧琴書日在眼撫玩適我懷以兹<lb/>
消百憂㗳然外形骸<lb/>
　　　其十<lb/>
安居謝聲利人人羨其髙詩酒得真樂廬舍無喧囂孤<lb/>
舟出前溪巾車駕東臯淵魚樂洋洋枝鳥鳴交交欣然<lb/>
覽時物天地同逍遥<lb/>
　　　其十一<lb/>
<pb n="KR4h0117_WYG_340-19a"/>
不為三徑荒決志亦念歸歸來身我有悟昨事皆非晨<lb/>
興出門去放跡信杖藜尋壑既窈窕經丘復逶迤於焉<lb/>
樂吾樂舍此復何之<lb/>
　　　其十二<lb/>
微風自東來地脈初回陽好鳥出幽谷潛魚躍芳塘欣<lb/>
欣木向榮涓涓水流香萬物俱得時吾憂亦已忘歸來<lb/>
衡門下且復酣杯觴<lb/>
　　　其十三<lb/>
<pb n="KR4h0117_WYG_340-19b"/>
人生非金石寓形宇宙間抱才既沾禄知休即辭官委<lb/>
心随去留避俗謝往還遑遑欲何之富貴不可干劃然<lb/>
發長嘯白雲起南山<lb/>
　　　其十四<lb/>
農事在東臯孤往適兹旦微雨亦既零土膏濕凝汗僮<lb/>
奴未盡力宿草猶餘蔓植杖隴畮旁耘耔日過旰勞生<lb/>
雖多艱卒嵗應飽飯<lb/>
　　　其十五<lb/>
<pb n="KR4h0117_WYG_340-20a"/>
帝鄉不可期歸老全此身清風謝流俗髙節抗浮雲舒<lb/>
嘯登東臯賦詩臨澗濵有酒輒取醉不負頭上巾樂天<lb/>
以乗化超然真達人<lb/>
　　　夢登名山<lb/>
瀛洲信難求天姥或可覩朝談謫仙詩夜夢遊仙塢煙<lb/>
蘿百尺手自攀飛步直上青雲端瑶草香浮碧煙暖松<lb/>
風怒作秋濤寒踰千巖兮歴萬壑四顧無人自盤礴羽<lb/>
衣丹頂雙臯禽戛然長鳴遡寥廓我欲因之縱攀躋空<lb/>
<pb n="KR4h0117_WYG_340-20b"/>
中恍惚聞天雞豁然驚覺失所在天青月落銀潢低<lb/>
　　　觀瀑圖<lb/>
碧落無塵秋氣髙白雲捲空如海濤山人避俗事幽討<lb/>
眼明八極窮秋毫就中匡廬有佳色飛流倒瀉三千尺<lb/>
初驚白虹飲澗泉又疑玉龍挂巖壁萬里長風吹不收<lb/>
坐令毛骨寒颼颼漆園傲吏去已逺長庚仙人今在不<lb/>
我生素志亦丘壑苦因筆硯相纒縛何當卜鄰如此圖<lb/>
聴水看山一生樂<lb/>
<pb n="KR4h0117_WYG_340-21a"/>
　　　醉時歌春夜宴周元亮客軒作<lb/>
香徑無塵雨初歇海棠半謝臙脂雪千年一刻度春宵<lb/>
愛殺清妍栁梢月苕溪仙客文中英面如玉盤雙眼青<lb/>
金龜換酒不自酌芳筵羅列邀佳朋座中談笑總超俗<lb/>
咳唾随風散珠玉姚郎起舞伍君歌擊鼔催觴令行速<lb/>
四明客子醉欲顛仰看北斗低青天葛巾吹堕落花裏<lb/>
玉山倒向東風前人生得意要須樂底用閒愁時作惡<lb/>
君不見三閭大夫獨醒死留得虚名亦徒爾<lb/>
<pb n="KR4h0117_WYG_340-21b"/>
　　　絡緯吟<lb/>
梧桐葉黄風露清槿花籬落莎雞鳴花間葉底振雙羽<lb/>
夜凉何處無秋聲秋聲嘈嘈斷還續非絲桐兮復非竹<lb/>
氷繭春繰檻外車寒機曉轉窗前軸貧家少婦魂夢驚<lb/>
起來搔頭向月明南鄰北舍悄無語聴此凄凉淚暗傾<lb/>
去年養蠶抵作賦一絲不得添襦袴破衣無絮過殘冬<lb/>
兒女啼寒雙肘露今年二月賣新絲賣絲得米充腹飢<lb/>
荒居蕭條生理薄冬來依舊寒無衣紅樓女兒好顔色<lb/>
<pb n="KR4h0117_WYG_340-22a"/>
銀甲彈筝按商拍滿身羅綺倩人扶十指何曽親紡績<lb/>
秋宵沈沈更漏遲牙牀醉枕珊瑚欹芙蓉花嬌殢春夢<lb/>
耳邊那暇聴莎雞莎雞年年報秋節豈識人間歡怨别<lb/>
人間歡怨可奈何一笑長歌醉明月<lb/>
　　　題商山四皓<lb/>
嬴秦虐燄不可觸衣冠往往逃空谷皤然鬚髮四老翁<lb/>
髙臥商顔謝塵俗炎精奮起天地寛蒲輪就聘來長安<lb/>
雖云誤落子房計終為髙鴻成羽翰羽翰既成大事畢<lb/>
<pb n="KR4h0117_WYG_340-22b"/>
還踏山中舊行跡松隂滿地生微凉一局枯棊消永日<lb/>
局終人去今昔非雲山寂寂空猿啼臨風展畵三歎息<lb/>
一曲共誰歌紫芝<lb/>
　　　竹鄰子歌<lb/>
竹鄰子何許人云是落托窮鄉民柴門半掩堪羅雀布<lb/>
衣百結如懸鶉囊間有錢即沽酒甑中無米從生塵讀<lb/>
書不多慮事淺發言往往遭衆嗔獨行獨止無與友拂<lb/>
石醉臥蒼厓垠忽夢數君子玉立而長身口云出自渭<lb/>
<pb n="KR4h0117_WYG_340-23a"/>
川族托跡今居漢水濵氷霜風雨不改色梅仙髯史吾<lb/>
同倫聞君失意衆所棄吾獨愛之求與鄰但多釀酒對<lb/>
君飲日日清風掃户新<lb/>
　　　題竹<lb/>
湘江玉一枝風節清如許掃榻致秋隂鷓鴣啼暮雨直<lb/>
節從來瘦虚心本自清凉風屋頭起葉葉是秋聲<lb/>
　　　題扇送友人<lb/>
媺人久不見此地偶相過復送扁舟去其如别思何草<lb/>
<pb n="KR4h0117_WYG_340-23b"/>
香汀雨濕花暝樹煙多後夜蘇臺上誰同一醉歌<lb/>
　　　次韻答張道士<lb/>
見説辭京國端居又一年詩瓢寒掛月丹竈煖生煙謝<lb/>
俗怡清淡探𤣥論白堅何時造林下煮茗試山泉<lb/>
　　　早春言懷寄友<lb/>
十日九風雨吟邊無好春懷人望南浦借酒問西鄰野<lb/>
性陶潛懶交情鮑叔真幾時連榻話一洗寸心塵<lb/>
　　　題畵扇次岑琬韻<lb/>
<pb n="KR4h0117_WYG_340-24a"/>
自適閒邊趣誰言分外求看山一瓢酒載月五湖舟秋<lb/>
水清吟思西風冷釣裘惟應陸甫里千古可同流<lb/>
　　　雲軒為月上人賦<lb/>
髙僧忘世相縳屋就雲深静看千峰白幽棲半榻隂巻<lb/>
舒雖有態去住本無心我亦求閒者何時一訪尋<lb/>
　　　春隴耕雲<lb/>
耕業依先隴遺安屬隠君緑疇三寸雨黄犢一犂雲草<lb/>
際春隂合花邊曉色分鹿門有髙士端可與同羣<lb/>
<pb n="KR4h0117_WYG_340-24b"/>
　　　寒潭釣雪<lb/>
嵗晏風兼雪扁舟駐釣灘瑶花半篷濕栁絮一簑寒子<lb/>
厚偏攻咏𤣥真苦避官如何渭濵叟頭白謝漁竿<lb/>
　　　松室調琴<lb/>
一室大如斗牀留三尺琴蒼松存古操靈籟發遺音鶴<lb/>
語驚秋冷烏啼覺夜深惟應貞白叟會取伯牙心<lb/>
　　　壬申正月晦日夜夢至僧舍遇一老叟云欲于<lb/>
　　　　静處少休予應之曰借來雲半榻睡起日三<lb/>
<pb n="KR4h0117_WYG_340-25a"/>
　　　　竿覺而枕上足成<lb/>
漸老疎塵事心清身亦安借來雲半榻睡起日三竿松<lb/>
火爐頭煖風波屋外寒行藏皆夢裏何必問邯鄲<lb/>
　　　滴翠峰<lb/>
一峰髙竦秀不與衆峰鄰翠滴虚嵐曉青含太古春祥<lb/>
煙生几席爽氣逼衣巾絶頂誰能上巍然隔世氛<lb/>
　　　涵碧池<lb/>
鑿地為方沼層巒四面圍天光涵古鏡苔色上春衣幽<lb/>
<pb n="KR4h0117_WYG_340-25b"/>
鳥情相契閒雲影倒飛誰安一拳石比作釣魚磯<lb/>
　　　彩虹橋<lb/>
壘石為梁柱憑誰號彩虹煙雲遮不斷霄漢步應通澗<lb/>
草寒留碧山花暖襯紅此中豪邁氣不愧茂陵翁<lb/>
　　　丹霞洞<lb/>
路從林谷轉門向石巖開晴色薰瑶草丹光映碧苔固<lb/>
應無鎖鑰疑别有樓臺欲扣長生訣仙翁跨鶴來<lb/>
　　　紫芝徑<lb/>
<pb n="KR4h0117_WYG_340-26a"/>
萬壑千巖裏幽深一徑通紫芝生奕奕香霧濕濛濛托<lb/>
隠商顔迹遺芳謝氏風肯容閒客採短策儗相從<lb/>
　　　蒼松塢<lb/>
一簇煙霞島週遭盡植松蓬萊元不逺弱水自應通翠<lb/>
滴林梢露寒生石罅風茯苓如可斸早晚約仙翁<lb/>
　　　臥雲巖<lb/>
翠巖雲借宿與客共閒心石榻春生暖蘿房晝作隂氤<lb/>
氲飄素練窈窕接青林那得長留臥蒼生望雨霖<lb/>
<pb n="KR4h0117_WYG_340-26b"/>
　　　流香澗<lb/>
泉脈來何許縈迴下曲塘雨過平漲緑花落暗流香石<lb/>
面凝春暖松根漱晚凉髙歌濯纓客何必問滄浪<lb/>
　　　題友雲水墨畵以唐人不雨山長潤無雲水自<lb/>
　　　　隂為畵景遂次其韻題之<lb/>
看畵晴窗裏蕭然净俗心鳥聲春寂寂嵐氣晝隂隂門<lb/>
俯滄洲逈船移别浦深令人想風致飛夢到雲林<lb/>
　　　雨中寫懷<lb/>
<pb n="KR4h0117_WYG_340-27a"/>
草徑通村入茒茨傍水安貧知身計拙瘦覺帶圍寛花<lb/>
雨沾苔濕茶煙入竹寒無人會心事黙坐自彈冠<lb/>
　　睡起偶成<lb/>
晝長幽禽驚夢醒起向松窗汲寒井隔竹惟聞犬吠聲<lb/>
竹深似見人行影我貧無力種山田多病翻成半月眠<lb/>
莫是相憐來訪者舊券從添賒酒錢<lb/>
　　　春日寫懷<lb/>
東風吹雨著輕塵芳草茸茸濕翠茵寒食過來猶自冷<lb/>
<pb n="KR4h0117_WYG_340-27b"/>
海棠開後不多春山中謾憶陶𢎞景谷口誰尋鄭子真<lb/>
聖代只今同化育滄溟不信有窮鱗<lb/>
　　　夜宿大雲寺留題竹深處<lb/>
日暮尋幽到竹深竹煙晴鎖寺門隂苔荒路絶行人迹<lb/>
月出潭空静者心清供一盂香積飯閒情半榻白雲衾<lb/>
留詩已與青山約莫厭頻來訪道林<lb/>
　　　冬日客懷<lb/>
江國冬來十日隂閉門髙臥擁寒衾貧将乞米無顔帖<lb/>
<pb n="KR4h0117_WYG_340-28a"/>
客久思家有越吟雪壓荒橋行路斷山藏老樹凍雲深<lb/>
百壺安得如澠酒細與梅花説舊心<lb/>
　　　暮春遣興<lb/>
柴門地僻懶衣巾閒看行雲到水濵花片流香通曲澗<lb/>
樹隂分緑䕶山鄰蘇張謾騁縱横術巢許甘為隠逸民<lb/>
獨立斜陽思無限不知何處是通津<lb/>
　　　謝朱士章惠墨<lb/>
錦囊封墨到山居知是蓬萊貢獻餘雲氣曉寒生筆硯<lb/>
<pb n="KR4h0117_WYG_340-28b"/>
松膠價重抵璠璵山人借録歸田藳野叟分抄種樹書<lb/>
珍重交情無以報寸緘聊為寄雙魚<lb/>
　　　晚過閶門望虎丘作<lb/>
平生未識虎丘山此日經過不暇攀泉石佳期随處有<lb/>
古今清賞幾人閒樓臺影落春雲外鐘鼓聲來夕照間<lb/>
獨倚帆檣遥注目客懷空羨鶴飛還<lb/>
　　　哭中表弟張秉<lb/>
十年辛苦事遺編抱病那知竟不痊黄土一坏今古恨<lb/>
<pb n="KR4h0117_WYG_340-29a"/>
青山半世弟兄縁草堂春去思無夢竹屋雲深榻自懸<lb/>
莫話少年平昔語夜深風雨到燈前<lb/>
　　　和答鑑中上人<lb/>
聞説髙居似道林俗流無地得相尋菩提子落空巖静<lb/>
優鉢花開古徑深身外利名忘得失眼中烏兔任升沈<lb/>
遥知一榻跏趺處勘破西來佛祖心<lb/>
　　　宿吳江泗洲寺値主僧不在留題<lb/>
客舟來泊古招提落日吳江望欲迷茒屋幾家村逺近<lb/>
<pb n="KR4h0117_WYG_340-29b"/>
野橋危木水東西茶煙暝䕶蘿房榻花雨香沾石磴泥<lb/>
不遇髙僧誰共語新詩謾向壁間題<lb/>
　　　遊海虞城中<lb/>
琴川風物舊如何此日乗閒試一過海邑官清無獄訟<lb/>
土城風古有絃歌言公井畔蒼梧老虞仲山前白石多<lb/>
謝此髙僧留我宿暝随猿鳥入煙蘿<lb/>
　　　泊吳江塔寺主僧留飯<lb/>
塔寺東南湖水長三髙亭下晚風凉鯉魚出沒楊花白<lb/>
<pb n="KR4h0117_WYG_340-30a"/>
鷗鳥浮沈杜若香僧喜詩人留共語商随漁叟泊連檣<lb/>
丁寧黄帽休貪懶早理征帆候曙光<lb/>
　　　新秋次韻<lb/>
江涵秋影雁南過凉思催人可奈何林下久知塵事少<lb/>
水邊惟愛月明多吳鄉鱸美應分鱠楚客衣單自製荷<lb/>
回首滄浪濯纓處髙情慚愧釣魚蓑<lb/>
　　　漢宫秋<lb/>
漢宫移植近庭隅粧㸃秋容錦不如羅扇凉生螢歇後<lb/>
<pb n="KR4h0117_WYG_340-30b"/>
金莖露滴雁來初昭陽宿酒酣飛燕長信秋風老婕妤<lb/>
零落當時守宫血清霜幾度為消除<lb/>
　　　登雲曉望<lb/>
十丈金鼇白玉闌偶來乗興一躋攀月沈蕭寺煙鐘外<lb/>
日出滄洲水樹間野鳥無聲随客去海風随陣打潮還<lb/>
回頭却羨雲菴叟掃地焚香獨自閒<lb/>
　　　妙峰夕霽<lb/>
長廊鐘磬寂無聲簾捲西風看晚晴池色倒涵天鏡碧<lb/>
<pb n="KR4h0117_WYG_340-31a"/>
霞光斜照佛龕明扣禪客去雲留宿乞米僧歸鶴出迎<lb/>
却憶舊來分榻夜臥聴簷雨滴三更<lb/>
　　　寒夜聴雨寫懷<lb/>
風聲雜雨夜瀟瀟倦枕昬燈夢寐勞報國丹心徒自許<lb/>
欺人華髮不相抛池塘春草無新句籬落寒花只舊交<lb/>
起看牀頭三尺劍尚餘豪氣拂雲梢<lb/>
　　　竹深處次韻<lb/>
誅茒竹裏似巖棲面面窗開翠色迷長聴雨來虚榻外<lb/>
<pb n="KR4h0117_WYG_340-31b"/>
安知日轉畵欄西奚僮掃地收新籜吟客敲門看舊題<lb/>
我欲相尋無路入鷓鴣何處隔煙啼<lb/>
　　　鴻門宴<lb/>
兩雄秋色與南山決計鴻門一會間<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁徒能澆虎士<lb/>
干将那得犯龍顔雪飛雙斗尊前失天䕶單車灞上還<lb/>
明日咸陽風物改有人衣繡憶鄉闗<lb/>
　　　踏車婦<lb/>
破裠風颺足移頻長夏随夫歴苦辛那似美人梳洗罷<lb/>
<pb n="KR4h0117_WYG_340-32a"/>
一鈎羅襪步香塵<lb/>
　　　聞鄰家機聲<lb/>
竹裏人家笑語稀日長少婦學鳴機藁砧應是歸來早<lb/>
二月催裁白苧衣<lb/>
　　　夜聞鄰童讀書<lb/>
風送吾伊隔竹聲鄰童應解對韓檠我懷髫髮從師日<lb/>
翻笑于今學未成<lb/>
　　　新寒望授衣不至<lb/>
<pb n="KR4h0117_WYG_340-32b"/>
霜露園林木葉稀客邊望斷寄來衣遥知慈母憐兒冷<lb/>
織盡寒更未下機<lb/>
　　　立春<lb/>
蕭條書劍客邊身望望歸期過立春官栁漸黄梅已白<lb/>
東風應笑未歸人<lb/>
　　　夜坐<lb/>
寒來塵緒不闗情吟對青燈過二更落葉滿庭風滿樹<lb/>
小窗無處著秋聲<lb/>
<pb n="KR4h0117_WYG_340-33a"/>
　　　病中友人見訪<lb/>
别來南北寸心懸到得相逢二竪纒欲典春衣沽酒共<lb/>
不禁顦顇向人前<lb/>
　　　秋蝶<lb/>
粉褪香消力漸微多情猶自舞斜暉野花籬落西風冷<lb/>
不比春園得意飛<lb/>
　　　秋螢<lb/>
寒光一㸃映松蘿零落西風恨更多莫向波間照秋影<lb/>
<pb n="KR4h0117_WYG_340-33b"/>
滿溪凉雨顫殘荷<lb/>
　　　贈琵琶老妓<lb/>
玉容憔悴減風流猶抱琵琶半掩羞莫向湓城尋舊迹<lb/>
荻花楓葉不勝愁<lb/>
　　　秋山行李圖<lb/>
千山落葉萬山雲行到荒橋日已昬羨殺田家頭白叟<lb/>
半生足不離柴門<lb/>
　　　漁舟夜歸圖<lb/>
<pb n="KR4h0117_WYG_340-34a"/>
罷釣歸來月未明隔籬遥見一燈青不知潮落江風轉<lb/>
流却扁舟過别汀<lb/>
　　　太白醉歸圖<lb/>
偶向長安醉市沽春風十里倩人扶金鑾殿上文章客<lb/>
不減髙陽舊酒徒<lb/>
　　　題畵<lb/>
漁網中流撒暝煙江空雁叫雪晴天錦鱗若得歸須早<lb/>
莫待風濤暮打船<lb/>
<pb n="KR4h0117_WYG_340-34b"/>
　　　題梅次韻<lb/>
孤根自是不凡材却傍山村野水開歴盡嵗寒氷雪苦<lb/>
百花頭上領春來<lb/>
　　　五馬圖<lb/>
校獵歸來卸錦鞍長林豐草夕陽間龍媒不受鹽車困<lb/>
盡屬皇家十二閑<lb/>
　　　剪菊圖<lb/>
西風三逕近秋期閒看山童理菊枝浪蘂浮花都剪却<lb/>
<pb n="KR4h0117_WYG_340-35a"/>
剛留幾朶傲霜姿<lb/>
　　　題畵<lb/>
懶向秋風把釣竿一瓢長醉水雲間無情白鳥還飛去<lb/>
不及青山伴我閒<lb/>
　　　屈原漁父問答<lb/>
衆醉陶陶我獨醒此心于世已忘情老翁不識孤臣意<lb/>
謾向滄浪歌濯纓<lb/>
　　　春日閒行<lb/>
<pb n="KR4h0117_WYG_340-35b"/>
睡起閒窗日影斜欲尋幽處一烹茶芒鞋踏徧前村路<lb/>
楊栁春風有幾家<lb/>
　　　夜聞雨雪<lb/>
坐閲殘書夕未眠危簷雨雪一燈前不如呼酒陶然醉<lb/>
免滴春愁到耳邊<lb/>
　　　月下海棠為姚㑹川題<lb/>
酡顔半醉殢春嬌拂袖東風暖霧消十二欄杆月如晝<lb/>
紗籠銀燭不須燒<lb/>
<pb n="KR4h0117_WYG_340-36a"/>
　　　題白頭翁<lb/>
老我年來兩髩秋半因詩債半閒愁不知山鳥縁何事<lb/>
也向西風歎白頭<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_340-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷三百四十一<lb/>
</p>
<p>
</p>
  </div>
</body>
</text>
</TEI>
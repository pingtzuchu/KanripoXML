<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百八十四</head> <lb/>
    <p>
<pb n="KR4h0117_WYG_384-1a"/>
欽定四庫全書<lb/>
　石倉歴代詩選巻三百八十四<lb/>
　　　　　　　　　　　　明　曹學佺　編<lb/>
　明詩次集十八<lb/>
　　陳䞇<lb/>
　　　老將行<lb/>
憶在羽林年少時飛鞚慣將生馬騎自憐生忝將門子<lb/>
寜比長安狂狹兒二石雕弓不虚發幾從大將西出師<lb/>
<pb n="KR4h0117_WYG_384-1b"/>
左挾蛇矛右龍劒斬除虜冦如蒿藜未數嫖姚功第一<lb/>
奈何李廣數偏竒自儗勛名垂不朽蹭蹬豈知今皓首<lb/>
丹青空復想圖形金印何時得懸肘投老歸耕南畆田<lb/>
垂竿坐䕃前溪柳萋迷草色緑盈門冷落山光青入牖<lb/>
數畦學種邵平𤓰一巾自漉淵明酒平生膽氣壯凌雲<lb/>
世事于今寂不聞桑柘斜陽荒巷裏無人識是故將軍<lb/>
虎帳不談三畧法龍泉深閟七星文昨來聞有沙場警<lb/>
詔下三邊急募軍我雖矍鑠休相笑一戰猶堪策異勛<lb/>
<pb n="KR4h0117_WYG_384-2a"/>
　　　桃源行<lb/>
雲山重疊溪水春漁舟逺去茫無津但見桃花萬千樹<lb/>
寂寂何曽逢一人登岸縈紆遶山隩壑轉林開見原陸<lb/>
忽聞雞犬隔煙蘿似有人家住深竹竹畔誰歟邂逅逢<lb/>
衣冠不類今人服問知此地名桃源隂隂亦有桑麻園<lb/>
自縁物外風光别不比人間塵俗喧東隣西舍須㬰集<lb/>
争向漁郎問鄉邑如今世上是何朝從來此地無人入<lb/>
復云先世來此間子孫遂爾不知還三春處處桃花雨<lb/>
<pb n="KR4h0117_WYG_384-2b"/>
四顧茫茫青黛山漁郎自念何曽見出山須當報州縣<lb/>
身到仙家非偶然再儗來從此游衍歸途一一紀行蹤<lb/>
不謂雲林即更變堪笑漁郎憶頗深重尋迷却舊山林<lb/>
臨風何必空惆悵仙境由來不易尋<lb/>
　　　燉煌太守後庭歌<lb/>
太守治郡人稱賢郡中無事時高眠近聞境内出異泉<lb/>
甲兵不試人力田太守胸次何坦然到來燉煌將五年<lb/>
譙樓角殘月在天後庭為我開錦筵紅粧翠袖艶且鮮<lb/>
<pb n="KR4h0117_WYG_384-3a"/>
金翹揷髩貼翠鈿翩翩舞向畫燭前嬌歌一曲歡無邊<lb/>
明日欲行懶着鞭如此樂事直萬錢太守愛我情獨偏<lb/>
　　　古大梁行<lb/>
大梁城外遶蓁莽繁華不見當年人信陵賔客散已久<lb/>
魏王宫闕成埃塵何處往來車馬市斜陽枯柳鳴烏起<lb/>
歌舞散為煙霧空衣冠變作蓬蒿里舊事凄涼何足論<lb/>
古城壊堞至今存紛紛野䑕走穴外唧唧寒螿鳴草根<lb/>
經過不覺傷懐抱疊謝層楹成蔓草屠中壯士安在哉<lb/>
<pb n="KR4h0117_WYG_384-3b"/>
何處夷門古時道幾人富貴誇封侯空遺白骨𦵏山丘<lb/>
年年只有黄河水還繞大梁城北流<lb/>
　　　寄宿田家<lb/>
楊柳垂垂水滿陂田家茅屋住于兹每聞鳥語知春候<lb/>
常聽蛙聲卜嵗時雨過田間留虎跡泉鳴簷外落魚池<lb/>
日暖機聲響蘿薜夜深燈影隔茅茨留人共酌樽中酒<lb/>
邀我閒題壁上詩苦竹叢邊呌姑惡菰蒲汀畔集鸕鷀<lb/>
解招陶令來同隠却笑楊朱枉泣岐今宵借宿情難盡<lb/>
<pb n="KR4h0117_WYG_384-4a"/>
明日臨風那忍辭<lb/>
　　　代閨人答輕薄少年<lb/>
緑波漾漾芙蓉池粉牆楊柳窣地垂自憐玊貎金閨裏<lb/>
誤嫁五陵年少兒五陵年少多輕薄結交豪俠輕許諾<lb/>
揚鞭紫陌競驅馳醉酒青樓恣酣樂擊鞠每來桃李園<lb/>
或過韋曲借花看着處遨遊不回顧豈惜春閨花易闌<lb/>
燕語鶯啼春欲晚走馬章臺竟忘返捲上珠簾顰翠蛾<lb/>
草色青青望中逺<lb/>
<pb n="KR4h0117_WYG_384-4b"/>
　　　雁門邉人歌<lb/>
雁門東去連幽燕回人家近雁門邊惟憑射獵給衣食<lb/>
却笑漢兒空種田西風荒壘見殘燒夕陽古戍迷寒煙<lb/>
葡萄酒對可敦飲日上穹廬猶醉眠<lb/>
　　　代賀拔今譽贈沈千運<lb/>
别鄉嵗久身幸存歸訪隣翁問子孫松楸落日多新塜<lb/>
桑柘秋風減舊村田荒半是牛羊道雨過水流方浩浩<lb/>
白鷺窺魚立苔石野鹿公然來食麥舊日居人在者稀<lb/>
<pb n="KR4h0117_WYG_384-5a"/>
亦有飄零未歸客南北驅馳幾嵗年白頭方得返林泉<lb/>
逢君話舊沽村酒對酒傷懐各悵然<lb/>
　　　送人松滋<lb/>
君不見巫山高入萬重雲繞山雲氣長氤氲不因日出<lb/>
天清朗十二碧峰那可分神女行雲誰復來襄王空有<lb/>
舊時臺君今去作巫山尉日聽啼猿知幾迴<lb/>
　　　古意<lb/>
井梧蕭瑟秋月明轆轤高懸青絲索脉脉雙星隔綘河<lb/>
<pb n="KR4h0117_WYG_384-5b"/>
寂寂孤螢流綺閣坐聞清漏咽銅龍銀塘玊露零芙蓉<lb/>
魂夢悠悠向何處十二巫峯雲萬重<lb/>
　　　王昭君詞<lb/>
丹青豈相誤難貎傾城人可憐漢宫嬌艶質去作穹廬<lb/>
憔悴身泣上琱鞍向邉去蹙損嬌娥對誰語風沙蕭颯<lb/>
塞草秋迴盼秦雲雙涕流未得君王一朝寵空寫琵琶<lb/>
千古愁琵琶轉彈愁轉多玉顔博得天驕和至今塜上<lb/>
青青草能使行人哀綺羅<lb/>
<pb n="KR4h0117_WYG_384-6a"/>
　　　銅雀臺<lb/>
嬋娟綵雲裏高臺知幾層日日空歌舞含淚望西陵惆<lb/>
悵君王無復來輦路東風生緑苔昔日繁華竟安在後<lb/>
人過此空徘徊君不見遺令分香賣履時丁寜似有無<lb/>
窮悲可憐漳水東流去芳草萋萋鄴城路花落鶯啼春<lb/>
又歸不見望陵歌舞處<lb/>
　　　涼州行<lb/>
四野黄沙何浩浩涼州城外往來道防秋半是他州兵<lb/>
<pb n="KR4h0117_WYG_384-6b"/>
幾向窮邊増築城城頭一望雲漠漠不知何處是咸京<lb/>
漢兒年來娶羌女羌兒能為漢言語雖資牧畜是生涯<lb/>
近學耕鉏仍種黍雪花片片拂氊衣望見狼煙逺起時<lb/>
將軍須㬰急傳令滿營皆竪長旌旗月落嗚嗚吹畫角<lb/>
帳中猶作龜兹樂<lb/>
　　　田家行<lb/>
田家風景亦可悦人比城間語言别楊柳垂垂塘水清<lb/>
茅屋時聞機杼聲籬邊緑緑禾苗長水際青青蘆笋生<lb/>
<pb n="KR4h0117_WYG_384-7a"/>
隔岸好山如畫軸我偶過之看不足夕陽何處笛嗚嗚<lb/>
牧童歸來跨黄犢田家莫嫌生計薄縣吏不來心便樂<lb/>
　　　賈客樂<lb/>
向來賈客西江多江湖來往慣風波船䑸多泊下江口<lb/>
白晝算緡夜飲酒吉日行程預有期同來船伴勿相離<lb/>
解纜津頭秋雨歇落㠶浦口夕陽遲行遇鄉人説鄉語<lb/>
早晚當過雲夢渚黄鶴樓前住幾時醉酒倡家逢舊侣<lb/>
荆南未已復江東嵗嵗年年羇旅中若論骨肉長相守<lb/>
<pb n="KR4h0117_WYG_384-7b"/>
不及滄江垂釣翁<lb/>
　　　北邙行<lb/>
洛陽城北往來道北邙山下迷煙草喪車前頭唱挽歌<lb/>
丹旌素幰高嵯峨洛城日日喪車出城中車馬依然多<lb/>
豪家墓碑百餘尺鑿徧北邙山下石纍纍古墓多無主<lb/>
清明誰與増新土荒涼落日野烏啼蕭颯風吹白楊樹<lb/>
人如欲免北邙愁除是驂鸞翳鳯遊<lb/>
　　　讌客詞<lb/>
<pb n="KR4h0117_WYG_384-8a"/>
紫騮馬卸黄金羈玉壺勸酒客不違酒行到手即須飲<lb/>
古稱七十人間稀主人有酒知幾石拍拍浮缸酒水碧<lb/>
醉來起舞向花前顛倒婆娑裹烏幘明日與君分散去<lb/>
黄鳥空啼緑楊樹<lb/>
　　　晚次樂鄉<lb/>
闗河歎迢遞疋馬逺徂征落日見荒店輕煙生古城鐘<lb/>
聲知寺近溪漲與堤平山館孤吟夕清笳何處鳴<lb/>
　　　春夜别友人<lb/>
<pb n="KR4h0117_WYG_384-8b"/>
庭樹夕浮煙花香入錦筵醉歌翻楚調逺道出秦川簾<lb/>
影留殘月鐘聲促曙天他時各相憶記取愴離年<lb/>
　　　早春遊望<lb/>
時光不待人又見物華新雲淡楚山曉雪消湘水春青<lb/>
回孤戍柳緑轉一洲蘋鄉國經年别臨風獨岸巾<lb/>
　　　遊少林寺<lb/>
步入招提境鐘聲出紺林逕鋪苔蘚滑龕隠薜蘿深嵐<lb/>
靄初疑霧溪雲易作隂老禪供茗罷相對一閒吟<lb/>
<pb n="KR4h0117_WYG_384-9a"/>
　　　早發平昌島<lb/>
泊舟孤嶼下解纜未明前浪影帶殘月山光浮曙煙㣲<lb/>
霞初映海新漲漫迴川起向孤篷倚吟懐正浩然<lb/>
　　　夜宿七盤嶺<lb/>
迢遞登危嶺煙林日巳西且投孤館宿遙見衆山低飛<lb/>
瀑雲端響清猿月下啼羈人不成寐俄聽逺村雞<lb/>
　　　送東州李使君<lb/>
羣峯高挿天處處響啼鵑馬去登雲棧猿來飲澗泉税<lb/>
<pb n="KR4h0117_WYG_384-9b"/>
商收藥品編户足山田五袴歌謠起使君今更賢<lb/>
　　　送楊長史赴果州<lb/>
逢君共杯酒征斾又西之想見馬行處正當雲起時吏<lb/>
迎山半驛鼔響樹間祠後夜對明月那堪聞子規<lb/>
　　　送友人南歸<lb/>
極目楚天逈南還趣不稀晚山殘雨歇春水片㠶歸客<lb/>
路鶯花老家林笋蕨肥故人㩦酒過為爾浣征衣<lb/>
　　　送丘為下第歸江東<lb/>
<pb n="KR4h0117_WYG_384-10a"/>
杏園迷捷徑惆悵一畨春馬踏落花去愁随芳草新碧<lb/>
溪尋釣侣白鳥識詩人榮達休嗟晚山隂有買臣<lb/>
　　　歸嵩山作<lb/>
嵩岳堪歸隠無能只願閒心随雲共逺身與鶴同還黄<lb/>
菊閒秋徑丹楓映晚山地偏無俗轍終日掩柴闗<lb/>
　　　山居即事<lb/>
山家白板扉緑樹帶斜暉甘作漁樵侣從敎車馬稀閒<lb/>
吟蘿薜徑旋補芰荷衣童子去沽酒月明猶未歸<lb/>
<pb n="KR4h0117_WYG_384-10b"/>
　　　冬夜書懐<lb/>
孤吟踈雨後寥落向深更殘燭獨相照清砧何處鳴客<lb/>
懐祗自遣功業歎無成坐惜流年度鏡中華髪生<lb/>
　　　觀獵<lb/>
清笳拂曉鳴獵騎出秋城鶻入雲中響鷹翻草際輕天<lb/>
低遙合陣日暝各歸營所喜邊塵息三軍樂太平<lb/>
　　　南州有贈<lb/>
南州一相見悵望此時心春去落花盡雨餘芳草深當<lb/>
<pb n="KR4h0117_WYG_384-11a"/>
年同儤直今日共閒吟各有思鄉淚凄然滿客襟<lb/>
　　　留别友人<lb/>
惆悵一樽酒惟君知此心試看流水去未抵别情深北<lb/>
望家何在南還意莫任天涯對明月為爾一沾襟<lb/>
　　　臨江亭<lb/>
凭欄對渚禽雲過半江隂蕭颯蒹葭雨蒼茫橘柚林問<lb/>
津人已逺懐古意何深俯仰乾坤内誰能識此心<lb/>
　　　詠山泉<lb/>
<pb n="KR4h0117_WYG_384-11b"/>
泉脉來何處山人未識名懸厓飄練影漱石韻琴聲暗<lb/>
滴空潭響遙添澗曲平塵纓宜此濯心迹與誰清<lb/>
　　　與諸子登峴山<lb/>
羊公殁已久殘碣尚留今如此江山在幾陪冠葢臨碧<lb/>
天連水濶白鳥入雲深往事從興感長歌豁素襟<lb/>
　　　秦中寄逺上人<lb/>
歸來尋舊隠尚缺買山資幾度對明月令人懐逺師閉<lb/>
門稀客過覽鏡覺容衰未解袪塵縛浮生益可悲<lb/>
<pb n="KR4h0117_WYG_384-12a"/>
　　　赴京途中遇雪<lb/>
萬里巴川客驅馳笑此身闗山逼殘臘雨雪正愁人柏<lb/>
酒誰能獻蘭燈只自親明朝嵗華改白髮鏡中新<lb/>
　　　遇故人莊<lb/>
故人營别業農父作隣家山色當窓好溪流遶屋斜襟<lb/>
懐付魚鳥生理在桑麻濁酒能留客東籬菊正花<lb/>
　　　虢宫送何丞市馬<lb/>
野色逈蒼蒼歸鴉帶夕陽賓朋傾别酒騶從促行裝山<lb/>
<pb n="KR4h0117_WYG_384-12b"/>
晚煙浮紫林秋葉墮黄好求千里駿持以奉君王<lb/>
　　　高官谷訪鄭鄠不遇<lb/>
載酒遙相訪何期不遇君緑蘿深䕶雨碧樹淡籠雲隔<lb/>
崦聞樵唱穿林散鳥羣躊躇歸路晚煙靄正絪緼<lb/>
　　　晚發五溪<lb/>
巴川移短棹正值暮秋天客路猿聲裏鄉山雁影邊蒹<lb/>
葭連晚渚䆉稏滿秋田風物雖堪戀其如歸思牽<lb/>
　　　舟泊盱眙<lb/>
<pb n="KR4h0117_WYG_384-13a"/>
淮岸扁舟泊天空秋氣清漁燈明近渚霜月照孤城沙<lb/>
際聞人語蘆間有雁鳴夜闌歸夢醒欹枕若為情<lb/>
　　　題慈恩寺振上人房<lb/>
蘿逕穿雲入禪闗倚澗開灑衣涼雨過抱子暝猿來磬<lb/>
響翻經室香消施食臺支郎留下榻清話竟忘回<lb/>
　　　送李中丞<lb/>
昔年曽受鉞萬里總王師虎帳談兵夜龍沙破敵時丹<lb/>
衷明主識姓字逺人知今日湘江路扁舟何所之<lb/>
<pb n="KR4h0117_WYG_384-13b"/>
　　　雨中過袁稷巴陵山居<lb/>
山中誰是伴雨過緑蘿垂今日來相慰明朝又别離林<lb/>
疎多落葉菊老有殘枝咫尺洞庭水風波君不知<lb/>
　　　新年作<lb/>
謫宦逢新嵗孤吟思惘然驛梅開臘後岸柳得春先棹<lb/>
倚清溪月猿啼碧岫煙天涯留滯客歸去是何年<lb/>
　　　松江獨宿<lb/>
江上扁舟泊羈懐向月愁鄉闗千里夢砧杵幾家秋漁<lb/>
<pb n="KR4h0117_WYG_384-14a"/>
火明沙渚蟲聲近荻洲孤吟不成寐欹枕對眠鷗<lb/>
　　　途中送權曙<lb/>
楚地久為客别君情更長歸心随去雁逺樹帶斜陽蘆<lb/>
渚初飄雪楓林欲醉霜安能逐漁父鼔枻詠滄浪<lb/>
　　　送李中丞歸本道<lb/>
鑾坡重拜命龍節又離秦義膽酬明主歡聲動逺人馬<lb/>
嘶邊驛曙鶯囀舊營春早見歸廊廟如今息虜塵<lb/>
　　　仲夏江隂官舍寄裴明府<lb/>
<pb n="KR4h0117_WYG_384-14b"/>
江郭雖卑濕心清身自安槐雲深院静梅雨小窓寒酒<lb/>
熟還留客潮生可凭闌寄言彭澤宰休道嬾為官<lb/>
　　　送僧歸日東<lb/>
神京往來久何事又東行路指扶桑逈杯浮碧海輕歸<lb/>
心渺雲影靈唄襍濤聲後夜遙相念茫茫月共明<lb/>
　　　喜外弟盧綸見宿<lb/>
茅屋少相隣君來不棄貧地偏無俗轍年老作閒人燈<lb/>
下啼螿近窓前落葉頻對床因聽雨欵曲話情親<lb/>
<pb n="KR4h0117_WYG_384-15a"/>
　　　經廢寳慶寺<lb/>
古寺何人到巖花只自開有時聞鳥哢無復見僧迴殘<lb/>
碣埋荒草虚龕繡紫苔從來有興廢過此不須哀<lb/>
　　　送别錢大<lb/>
風笛離亭上凄凉那忍聞心随流水去路過小橋分浦<lb/>
樹含秋雨江㠶入暮雲不知從此别何地更逢君<lb/>
　　　汴路水驛<lb/>
泊舟依水驛堤樹晚含風魚躍翠萍裏鷺拳青草中人<lb/>
<pb n="KR4h0117_WYG_384-15b"/>
家如潁上風景似江東杯酒自斟酌故人那得同<lb/>
　　　春日留别<lb/>
江上草離離江頭折柳枝那堪别君日又是落花時飛<lb/>
蝶随行李啼鵑惱夢思他時肯相過應不負幽期<lb/>
　　　宿江店<lb/>
今宵宿江店門外有蘆花到縣無十里為隣只數家燈<lb/>
明茅屋小月轉竹籬斜忽聽歌聲起漁舟傍淺沙<lb/>
　　　山中贈日南僧<lb/>
<pb n="KR4h0117_WYG_384-16a"/>
此處結菴久故山天一涯遶簷閒數竹汲澗自澆花晨<lb/>
擊香臺磬宵分石鼎茶雙峯已堪老無夢更思家<lb/>
　　　奉和聖製從蓬萊向興慶閣道中留春望之作<lb/>
蹕道塵清入望賒秦川下遶漢宫斜霓旌曉拂江堤柳<lb/>
雉扇晴迷苑樹花處處笙歌随御輦重重臺觀即仙家<lb/>
職居獻納慚無補也得從容扈翠華<lb/>
　　　送少府貶柳州<lb/>
憐君謫宦向邊庭對酒愁聞歌吹聲落日茫茫鄉思逺<lb/>
<pb n="KR4h0117_WYG_384-16b"/>
滄江渺渺客㠶輕楚猿嘯月過衡嶺越鳥啼煙傍柳城<lb/>
賈傅投椷弔湘水至今流恨未能平<lb/>
　　　同温丹徒登高萬嵗樓<lb/>
望中雲樹逺依依傍水人家煙火㣲斜日海門潮欲上<lb/>
西風江郭雁初飛鄉園迢遞音書隔旅泊蕭條故舊稀<lb/>
惟有金焦山色好高依樓閣翠成圍<lb/>
　　　寄司勲盧員外<lb/>
書劒年來寄洛陽幾迴吟賦不成章花前誰共金樽酒<lb/>
<pb n="KR4h0117_WYG_384-17a"/>
月下空懐畫省郎欹枕客窓頻有夢鳴珂禁署憶含香<lb/>
黄鸝最是多情鳥時哢春聲在緑楊<lb/>
　　　與仲弟兵曹讌集<lb/>
索居誰與話襟期舍弟能來慰我思窓外花枝堪對酒<lb/>
夢中池草易成詩正當緑樹鶯啼處待得清溪月上時<lb/>
且盡金樽同一醉雲臺勲業未為遲<lb/>
　　　送陸澧倉曹西上<lb/>
臨歧把袂思依依行役何時暫息機闗樹㣲茫人去逺<lb/>
<pb n="KR4h0117_WYG_384-17b"/>
鄉心迢遞雁來稀嗚珂早見趨楓陛載酒誰還欵竹扉<lb/>
都下若逢相識問滄洲將老芰荷衣<lb/>
　　　别嚴士元<lb/>
送君迢遞出江城啼鳥闗闗緑樹晴雨過滄洲春草色<lb/>
日斜煙寺暮鐘聲湖南歸客應多夢天際孤㠶不盡情<lb/>
别後相思空對月一杯何處叙平生<lb/>
　　　賦得<lb/>
車騎西征是幾年玉闗迢遞路三千烏啼窓外日當午<lb/>
<pb n="KR4h0117_WYG_384-18a"/>
角怨樓頭霜滿天錦織迴文空寄恨燭流殘淚未成眠<lb/>
不堪倚徧闌干曲目斷黄雲益渺然<lb/>
　　　送馬秀才落第歸江南<lb/>
臨歧勸酒莫辭頻相送東郊草色新馬上鷄聲函谷曙<lb/>
天邊㠶影洞庭春明年再結看花伴今日誰憐失意人<lb/>
别後相思何處是南樓望月欲沾巾<lb/>
　　　青溪口送人歸岳州<lb/>
青溪溪樹葉初飛野渡蕭條過客稀落日天邊孤鳥没<lb/>
<pb n="KR4h0117_WYG_384-18b"/>
秋風江上片㠶歸吟詩巳見添新稿把釣還須訪舊磯<lb/>
我亦欲尋鷗鷺伴短篷煙雨緑蓑衣<lb/>
　　　晚次鄂州<lb/>
客㠶收處近江城偶遇鄉人問去程夢渚白蘋寒雁下<lb/>
漢陽紅樹暮煙生故鄉又是經年别夜月空憐幾度明<lb/>
吟倚篷窓思無限幾家砧杵散秋聲<lb/>
　　　送長沙李少府入蜀<lb/>
路入瞿塘征棹遲此行應未卜歸期九秋雁影雲邊去<lb/>
<pb n="KR4h0117_WYG_384-19a"/>
三峽猿聲月下悲桑落酒香江店日芙蓉花謝錦城時<lb/>
夕陽樓上頻回首湘水巴山有所思<lb/>
　　　送友人遊江南<lb/>
客程南去景偏新惆悵離歌起暮津緑樹紅橋沽酒市<lb/>
清江白石浣紗人鐘催曉月過吳甸帆趂寒潮到富春<lb/>
棊客詩僧相見好莫因吟賞滯歸秦<lb/>
　　　登柳州城樓寄漳汀封連四州<lb/>
一上層樓望八荒鳥牽愁思入蒼茫西風邏騎巡蠻徼<lb/>
<pb n="KR4h0117_WYG_384-19b"/>
落日啼鴉在女牆瘴雨來時凄客况夷歌起處斷人腸<lb/>
遙憐彼此俱遷謫試問何年歸故鄉<lb/>
　　　南原望漢宫<lb/>
漢宫猶有昔時名落日荒郊望去平白鳥遙從煙際沒<lb/>
緑蕪多向雨中生川原不盡登臨意今古徒興感慨情<lb/>
金殿玊樓俱寂莫青山依舊片雲横<lb/>
　　　夜投豐徳寺謁海上人<lb/>
香臺閒夜誦經聲偶遇山僧問姓名燈剪松窓留客話<lb/>
<pb n="KR4h0117_WYG_384-20a"/>
月明蘿逕少人行茗甌飲罷心塵浄石榻眠來夢寐清<lb/>
他日逺公容入社還從此處學無生<lb/>
　　　宿淮浦寄司空曙<lb/>
客邊還仗酒消憂千里闗河歎逺遊秋盡楚鄉逢落木<lb/>
雨來淮浦駐扁舟流光冉冉人將老往事滔滔水共流<lb/>
欹枕夜深偏不寐誰家吹笛岸西樓<lb/>
　　　送韓侍御歸山<lb/>
乞身纔出五雲間笑脱朝簪一騎還在昔清風滿臺閣<lb/>
<pb n="KR4h0117_WYG_384-20b"/>
如今歸興繞溪山家園霜果行當熟巖寺煙蘿幾度攀<lb/>
啼鳥隔窓催睡起柴門無事不須闗<lb/>
　　　送汀州元使君<lb/>
暫離天仗君休惜共賀専城是顯官身佩竹符辭曉闕<lb/>
吏迎蘭棹過秋灘行春或駐花邊馬賞月還凭竹外欄<lb/>
見説好山當郡舍雨晴長是捲簾看<lb/>
　　　寄和州劉使君<lb/>
郡人無訟官多暇春酒何妨瀉玉瓶車騎閒過楊柳陌<lb/>
<pb n="KR4h0117_WYG_384-21a"/>
笙歌宜醉藕花亭江邊煙草鋪堤緑樓外雲山隔岸青<lb/>
我有新詩遙寄與憑誰吟向使君聽<lb/>
　　　錦瑟<lb/>
參差雁柱架朱絃綺席聽彈憶往年漢苑風恬飛乳燕<lb/>
巴山月落訴啼鵑芙蓉碧沼涼含露楊柳芳堤暖颺煙<lb/>
却笑江州老司馬琵琶一曲已潸然<lb/>
　　　行經華隂<lb/>
西華山高近玊京芙蓉千疊畫難成白雲深處仙壇古<lb/>
<pb n="KR4h0117_WYG_384-21b"/>
翠藹浮時嶽雨晴渭水波聲流去逺秦川草色望來平<lb/>
棲巖多有燒丹侣應笑紅塵役此生<lb/>
　　　金陵懐古<lb/>
結綺臨春事已終後庭玉樹舊歌空青山雲鎖梁朝寺<lb/>
緑草煙荒晉代宫淮渚芙蓉零露曉冶城楊柳散春風<lb/>
如今却值昇平世金碧樓臺霄漢中<lb/>
　　　伊州歌<lb/>
何事遼西將經年未息兵遙憐荷殳者月黒夜移營<lb/>
<pb n="KR4h0117_WYG_384-22a"/>
　　　山中送别<lb/>
别去空惆悵蕭然掩竹扉山中紫芝老君定幾時歸<lb/>
　　　鳥鳴磵<lb/>
暝樹含蒼靄春雲散碧空如何幽磵鳥啼向月明中<lb/>
　　　木蘭砦<lb/>
青山明夕陽白鷺立秋水忽聞漁笛吹令人思無巳<lb/>
　　　竹裏館<lb/>
幽館萬竹中秋聲助吟嘯來此欲忘歸深林漏斜照<lb/>
<pb n="KR4h0117_WYG_384-22b"/>
　　　池萍<lb/>
曉池雙白鳥飛去復飛回一片浮萍合輕橈撥不開<lb/>
　　　山中寄諸弟<lb/>
城間多樂事獨此歎離羣倚杖看飛雁行行入楚雲<lb/>
　　　班媫妤二首<lb/>
長信秋風早宫槐葉半疎凄凉泣團扇空復候鑾輿<lb/>
玉階華露滋金輦來踪絶凉吹拂羅幃飛螢自明滅<lb/>
　　　春江曲<lb/>
<pb n="KR4h0117_WYG_384-23a"/>
玉樹緑沈沈流鶯啼滿林春波搖不定真可比郎心<lb/>
　　　洛陽道作獻吕四郎二首<lb/>
洛城春雨餘夾道垂楊緑歌管綺樓人朝朝歡未足<lb/>
挾彈冶遊子金丸手中把忽聽啼鳥聲勒住青驄馬<lb/>
　　　洛陽道<lb/>
春日洛陽陌紛紛來往人落花如有意飛逐馬蹄塵<lb/>
　　　長干行<lb/>
住近白門下浣紗淮水側背立向東風低頭怕人識<lb/>
<pb n="KR4h0117_WYG_384-23b"/>
　　　江南行<lb/>
明妝蕩蘭槳兩兩度横塘忽聽歌聲起悠悠雲水鄉<lb/>
江渚秋風起荷花漸覺稀小舟閒並看日暮未言歸<lb/>
　　　古意<lb/>
玊階凄風起桂花落如雪羅幃銀燭㣲啼螿怨明月<lb/>
　　　流水曲<lb/>
日晚潮初落白蘋花滿洲中流船渡急欲住苦無由<lb/>
　　　長信草<lb/>
<pb n="KR4h0117_WYG_384-24a"/>
宫草寜無意先從静處生青青長自好玊輦不來行<lb/>
　　　采蓮<lb/>
深入荷花裏紅妝映碧流香風傳笑語不見木蘭舟<lb/>
　　　采蓮曲<lb/>
多情堤畔柳裊裊學纎腰日晚菱歌起歸舟趂落潮<lb/>
　　　送人還剡中舊居<lb/>
短棹沿溪入煙村帶夕陽山中春雨過幾許藥苖長<lb/>
　　　同諸公有懐<lb/>
<pb n="KR4h0117_WYG_384-24b"/>
為憶同袍友如今不在門只因為客久識得異鄉言<lb/>
　　　春草宫懐古<lb/>
故宫芳草色寂莫幾經春草上雙胡蝶飛飛來近人<lb/>
　　　送張十八歸桐廬<lb/>
臨流相送處暝色起煙村野艇随潮去更深想到門<lb/>
　　　送方外上人<lb/>
錫影凌秋雲深入千峯住他日欲相尋清鐘響何處<lb/>
　　　聽彈琴<lb/>
<pb n="KR4h0117_WYG_384-25a"/>
孤琴奏明月松泉夜生寒豈無古時調不堪今日彈<lb/>
　　　對殘燈<lb/>
寒燈伴吟久夜深㣲欲滅孤客未成眠尚惜紅蕤結<lb/>
　　　同褒子秋霽獨宿<lb/>
秋聲在何許瀟瀟一庭竹明月入疎櫺來照幽人宿<lb/>
　　　酬李益<lb/>
憶昔去江東思君夢寐同紅顔容易老相見各成翁<lb/>
　　　贈别司空曙<lb/>
<pb n="KR4h0117_WYG_384-25b"/>
話别秋堤畔寒蟬聲更悲夕陽孤棹去正是落潮時<lb/>
　　　江行無題<lb/>
雲㠶秋水濶煙樹晚村深閒倚孤篷久遙聞風外砧<lb/>
　　　宿洞口館<lb/>
冷猿溪上嘯寒溜檻邊鳴此處往來少滿庭秋草生<lb/>
　　　登樓<lb/>
飛甍侵碧漢人語半空間雲際横眉黛不知何處山<lb/>
　　　留别顧明府<lb/>
<pb n="KR4h0117_WYG_384-26a"/>
滄江春雨餘離離汀樹濕樽酒不成歡東風去㠶急<lb/>
　　　三閭廟<lb/>
湘水流無盡江蘺煙雨深古祠人罕到鶗鴂怨春林<lb/>
　　　惜春<lb/>
落花飛陣陣無計可留春酒到休辭滿啼鶯亦勸人<lb/>
　　　零陵早春<lb/>
草色迴晴渚禽聲動曉原春風自此去幾日到家園<lb/>
　　　長沙驛前南樓感舊<lb/>
<pb n="KR4h0117_WYG_384-26b"/>
此日成長别茫茫度幾秋湘潭今夜月惆悵獨登樓<lb/>
　　　野田<lb/>
田荒盡秋草牛羊踐成道牧兒吹笛歸蕭蕭野棠老<lb/>
　　　宿雲亭<lb/>
地偏人跡少亭子面山開最是秋簷外閒雲去復來<lb/>
　　　惜花<lb/>
無奈花零落枝頭頓覺稀殘紅真可惜拾取袖中歸<lb/>
　　　岸花<lb/>
<pb n="KR4h0117_WYG_384-27a"/>
溪上花如錦繁枝映柳條遊人最相惜來此久停橈<lb/>
　　　寄西峯僧<lb/>
山溜細涓涓松庭夜鶴眠西峯殘月墮趺坐佛燈前<lb/>
　　　送别<lb/>
東風江上柳絲絲此際分襟更覺悲後夜他鄉對明月<lb/>
相思却念别離時<lb/>
　　　明妃詞<lb/>
雪片紛紛帳外飛曉寒㣲透縷金衣漢宫迢遞知何處<lb/>
<pb n="KR4h0117_WYG_384-27b"/>
只有清宵一夢歸<lb/>
曉臨籹鏡黙含悲還把琵琶寫怨詞玉貎可憐憔悴盡<lb/>
如今不似漢宫時<lb/>
　　　涼州詞<lb/>
哀笳遙起戍樓間少見平原多見山惆悵葫蘆河上客<lb/>
立殘斜日望鄉闗<lb/>
　　　西宫春怨<lb/>
錦屏愁倚懶焚香寂莫西宫春晝長鳯輦不來庭草緑<lb/>
<pb n="KR4h0117_WYG_384-28a"/>
隔溪啼鳥送斜陽<lb/>
　　　青樓怨<lb/>
春深楊柳花拂樓閒理琵琶自寫愁惆悵玉闗人去逺<lb/>
珠簾不忍上銀鈎<lb/>
　　　采蓮曲<lb/>
荷花紅似錦新裁碍着蘭橈撥不開湖上鴛鴦如有意<lb/>
一雙飛近畫船來<lb/>
　　　重别李評事<lb/>
<pb n="KR4h0117_WYG_384-28b"/>
酒盡離杯欲别難秖憑書札報平安明宵何處孤舟泊<lb/>
露濕蒹葭月色寒<lb/>
　　　李倉曹宅夜飲<lb/>
紫醖金罍共客歡獸爐紅處不知寒吳姬二八能歌舞<lb/>
況是華堂燭下看<lb/>
　　　除夜<lb/>
一燈相對不成眠坐數寒更意惘然惆悵故園歸未得<lb/>
客窓明日是新年<lb/>
<pb n="KR4h0117_WYG_384-29a"/>
　　　塞上聞吹笛<lb/>
探騎遙從大漠還誰吹羌管夕陽間梅花楊柳俱零落<lb/>
一夜歸心遶故山<lb/>
　　　苜蓿嶺寄家人<lb/>
塞外無花少見春故園迴首淚盈巾想應寂莫深閨裏<lb/>
燈下縫衣寄逺人<lb/>
　　　送人<lb/>
蕭蕭行李驛西頭一曲離歌唱未休君過汾川試回首<lb/>
<pb n="KR4h0117_WYG_384-29b"/>
白雲黄葉滿山秋<lb/>
　　　楓橋夜泊<lb/>
江風零落暮秋天月照孤篷客未眠一曲吳歌數聲櫓<lb/>
不知何處夜歸舟<lb/>
　　　送裴郎中貶吉州<lb/>
數聲風篴楚江頭把酒相看别淚流萬水千山明月夜<lb/>
知君何處泊扁舟<lb/>
　　　贈崔九<lb/>
<pb n="KR4h0117_WYG_384-30a"/>
長鋏彈時對酒歌青雲路逺欲如何黄金已覺牀頭少<lb/>
白髪空憐鏡裏多<lb/>
　　　過鄭山人所居<lb/>
東風桃李滿晴園策杖看花到水源蘿屋數椽雲樹裏<lb/>
萋萋芳草舊柴門<lb/>
　　　寄别朱拾遺<lb/>
十載滄浪垂釣者徵書逺召愧無能明朝江北思君處<lb/>
雲樹重重是秣陵<lb/>
<pb n="KR4h0117_WYG_384-30b"/>
　　　尋盛禪師蘭若<lb/>
葉堆荒徑草盈阡野寺鐘聲隔暮煙林下老僧頭似雪<lb/>
焚香洗鉢度年年<lb/>
　　　滁州西澗<lb/>
纔看潮落又潮生楊柳渡頭漁笛鳴緑草滿汀春雨過<lb/>
青山隔岸暮煙横<lb/>
　　　寒食寄京師諸弟<lb/>
杜陵寒食思諸弟京國笙歌不共聽獨坐小齋成寂莫<lb/>
<pb n="KR4h0117_WYG_384-31a"/>
捲簾空對晚山青<lb/>
　　　休暇日訪王侍御不遇<lb/>
尋君今日偶乗閒君向南莊久未還策馬欲歸仍駐馬<lb/>
雪晴貪看隔溪山<lb/>
　　　登樓寄王卿<lb/>
此時登覽恨難同楚水吳雲望不窮一簇㠶檣秋浦外<lb/>
幾家砧杵夕陽中<lb/>
　　　寒食<lb/>
<pb n="KR4h0117_WYG_384-31b"/>
東風開徧滿城花車馬遨遊日未斜惟有草𤣥人寂莫<lb/>
緑苔門巷似山家<lb/>
　　　聽隣家吹笙<lb/>
玉笙聲度隔春霞疑是當年子晉家深瑣重門人寂寂<lb/>
東風飄出粉牆花<lb/>
　　　栢林寺南望<lb/>
日暮忽聞溪上鐘僧家樓閣出巖松偶來此處憑欄望<lb/>
雲散層層見碧峯<lb/>
<pb n="KR4h0117_WYG_384-32a"/>
　　　江村即事<lb/>
月落江村歇釣船歸來高枕緑簑眠無端一夜西風起<lb/>
吹向垂楊古渡邊<lb/>
　　　古詞<lb/>
杏花窓外雨初乾繡幕低垂䕶曉寒欲畫雙蛾近時様<lb/>
每臨籹鏡却羞看<lb/>
　　　湘南即事<lb/>
蘆荻花飄楊柳衰雲山望望隔京師湘南自古多離恨<lb/>
<pb n="KR4h0117_WYG_384-32b"/>
况是猿啼雁呌時<lb/>
　　　旅次寄湘南張郎中<lb/>
江上鷓鴣朝暮聲不堪汀月照人明春來此處無歸雁<lb/>
誰寄音書到洛城<lb/>
　　　宿昭應<lb/>
太乙空存漢武壇如今無復有祠官龍旂鳯輦知何處<lb/>
松柏蕭蕭夜月寒<lb/>
　　　早發破訥沙<lb/>
<pb n="KR4h0117_WYG_384-33a"/>
黄沙漠漠雁初飛昨夜天山探騎歸一曲哀笳吹曉月<lb/>
征夫聽此盡沾衣<lb/>
　　　宫怨<lb/>
銀缾寂莫不焚香簾捲梧桐又夕陽别院笙歌嫌夜短<lb/>
長門無奈漏偏長<lb/>
　　　題明惠上人房<lb/>
閒庭風細落藤花煙出山房飯煮麻頭白老僧初定起<lb/>
一簾飛絮撲袈裟<lb/>
<pb n="KR4h0117_WYG_384-33b"/>
　　　汴州聞角<lb/>
笛聲不似角聲悲舊曲新腔世罕知正是離人愁聽處<lb/>
汴州樓上夜深吹<lb/>
　　　和練師索秀才楊柳<lb/>
東風輕颺萬條絲不折長枝折短枝玉笛聲中無限意<lb/>
幾迴曽向月中吹<lb/>
　　　柳州二月榕葉盡落偶題<lb/>
山城春盡意凄凄迢遞秦闗望去迷雨後滿庭榕葉落<lb/>
<pb n="KR4h0117_WYG_384-34a"/>
不堪時聽越禽啼<lb/>
　　　銅魚使赴都寄親友<lb/>
溪頭山色雨晴初村落人家曉趂墟邂逅相逢入京使<lb/>
天涯含淚寄鄉書<lb/>
　　　夏晝偶作<lb/>
薫人暑氣濃如酒時有清風入虚牖午夢如何驚覺來<lb/>
花外丁東鳴藥臼<lb/>
　　　伏翼西洞送人<lb/>
<pb n="KR4h0117_WYG_384-34b"/>
風暖碧桃花正開别君未久望君回世人不識桃源路<lb/>
休引漁郎入洞來<lb/>
　　　上陽宫<lb/>
廢宫春草正離離零落殘碑字可疑黄鳥若知舊時事<lb/>
殷勤啼遶緑楊枝<lb/>
　　　綺繡宫<lb/>
零落山花玉殿空殘碑猶記舊離宫綺羅盡逐浮雲散<lb/>
惟有野鶯啼暖風<lb/>
<pb n="KR4h0117_WYG_384-35a"/>
　　　華清宫<lb/>
華清樓閣勝仙家樹樹垂楊處處花浴殿泉香春正暖<lb/>
清明時節已嘗𤓰<lb/>
　　　送蜀客<lb/>
月落山城聽曙雞歸途應過瀼東西錦江煙樹空濛際<lb/>
何處聲聲謝豹啼<lb/>
　　　寄李<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>
躑躅花開處處紅遙聞煙寺夕陽鐘想騎欵段青山下<lb/>
<pb n="KR4h0117_WYG_384-35b"/>
吟看溪西雨後峯<lb/>
　　　蠻中<lb/>
蠻溪雨過葉皆流落日猩猩啼樹頭高竹亂藤茅屋小<lb/>
不知村落屬何州<lb/>
　　　閒行<lb/>
老去盡將名利遣原南水北或閒過偶經昔日歌鐘地<lb/>
秋草荒涼落葉多<lb/>
　　　城都西<lb/>
<pb n="KR4h0117_WYG_384-36a"/>
濯錦江頭芳草緑成都新酒家家熟有錢且向酒家眠<lb/>
勸君莫去臨卭宿<lb/>
　　　凉州詞<lb/>
黄沙磧逈塞雲低苜蓿秋來長作齊何處戍樓羌笛奏<lb/>
雁行驚起日將西<lb/>
隴頭汨汨水長流白草黄雲總是秋月下征夫吹篳篥<lb/>
曲中多半奏凉州<lb/>
　　　石頭城<lb/>
<pb n="KR4h0117_WYG_384-36b"/>
石城依舊青山繞城下寒潮自往回記得秦淮泊舟處<lb/>
雁聲啼向月中來<lb/>
　　　聽舊宫人穆氏歌<lb/>
紫閣瓊樓拂絳河天風吹下玉人歌如今重聽貞元曲<lb/>
空向樽前感慨多<lb/>
　　　竹枝詞<lb/>
月落秭歸啼樹頭巴江日夜自東流百丈牽船上灘去<lb/>
風波節節替郎愁<lb/>
<pb n="KR4h0117_WYG_384-37a"/>
千重亂石萬重灘自古人稱蜀道難世有征夫堪懊惱<lb/>
幾曽來往怯波瀾<lb/>
東風開滿一山花茅屋柴門知幾家鼓響樹間朝賽社<lb/>
煙飄林外早燒畬<lb/>
正是儂心歎不平忽聞江上棹歌聲夕陽回首郎何處<lb/>
水逺山長無限情<lb/>
　　　阿嬌怨<lb/>
深宫寂寂度年華愁倚雲屛對落花欲把黄金買詞賦<lb/>
<pb n="KR4h0117_WYG_384-37b"/>
誰能識得馬卿家<lb/>
　　　漢江<lb/>
漢江漾漾如苔緑江上楊花㸃客衣流水不随人事改<lb/>
逺帆長帶夕陽歸<lb/>
　　　泊秦淮<lb/>
落日潮生没淺沙秦淮兩岸有人家當年江總門前柳<lb/>
輕薄猶飛滿路花<lb/>
　　　秋夕<lb/>
<pb n="KR4h0117_WYG_384-38a"/>
蘭燈微焰照金缾簾外飛來㸃㸃螢起向玉階閒立久<lb/>
銀河依約渡雙星<lb/>
　　　宫怨<lb/>
沈沈宫漏滴長門坐倚熏籠想舊恩多謝月華憐寂莫<lb/>
梧桐窓外照黄昬<lb/>
　　　寄揚州韓綽判官<lb/>
廣陵回首路迢迢堤柳秋聲尚未凋遙想竹西賓客散<lb/>
小樓明月自吹簫<lb/>
<pb n="KR4h0117_WYG_384-38b"/>
　　　懐吳中馮秀才<lb/>
苕花溪上柳蕭蕭西望閶門客路遙記得與君停棹處<lb/>
夕陽漁笛小長橋<lb/>
　　　過楚宫<lb/>
聞説襄王有故宫山頭斜日映丹楓陽臺應在雲深處<lb/>
遙聽猿啼碧岫中<lb/>
　　　憶住一師<lb/>
山月溪雲憶逺公一缾一錫住西峯何由得到安禪處<lb/>
<pb n="KR4h0117_WYG_384-39a"/>
洗耳閒聽碧澗松<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_384-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百八十四<lb/>
</p>
<p>
</p>
  </div>
</body>
</text>
</TEI>
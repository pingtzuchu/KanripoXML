<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百十一</head> <lb/>
    <p>
<pb n="KR4h0117_WYG_211-1a"/>
欽定四庫全書<lb/>
　石倉歴代詩選巻二百十一<lb/>
　　　　　　　　　　　　明　曹學佺　編<lb/>
　宋詩八十八<lb/>
　　徐經孫<lb/>
　　　題施山觀音閣<lb/>
閣道連雲棧簷牙覆竹陰南來天馬渡北落水龍吟林<lb/>
鳥疑譚偈田花欲布金凭欄觀下界洞見逺公心<lb/>
<pb n="KR4h0117_WYG_211-1b"/>
　　　病中有感<lb/>
習懶多成病旬餘久覆杯帳中聞燕語瓶裏看花開醫<lb/>
巳肱三折愁來腸九迴何時得疎散屐齒印蒼苔<lb/>
　　　贈曾司戸<lb/>
君家螺江頭我家劍江邊千載會相望飲水同一川朅<lb/>
來古梅關相識春風前高義軋層漢清譚響幽泉努力<lb/>
效徃哲勿為時俗牽<lb/>
　　　和黎丞梅關嶺<lb/>
<pb n="KR4h0117_WYG_211-2a"/>
峭壁接高天閒雲淡横嶺稍便僧房靜未覺官曹冷風<lb/>
月兩閒人山川一佳境誰歟共兹樂老仙白垂領<lb/>
　　　丙戌年新春偶成<lb/>
新年十許日才有一篇詩鄉思風中亂春心雨裏知病<lb/>
縁衰驟至懶與睡相宜暗想泉溪上杜鵑啼故枝<lb/>
　　　小英石峰<lb/>
舊作英巖隱今為庾嶠行雖然一拳許有此數峰青崷<lb/>
崪驚凡目堅剛悖世情墨卿相指似只尺是蓬瀛<lb/>
<pb n="KR4h0117_WYG_211-2b"/>
　　　送大庾黎丞<lb/>
客懷秋易惡送客更當秋薄宦相從久孤征肯暫留酒<lb/>
輕離思重目短大江流黄菊聊持贈寒香晚不羞<lb/>
　　　月夜赴郡會歸鞭轉不成寐觸事感懷<lb/>
庾山高入雲章水清見骨山高晚宜梅水清寒浸月美<lb/>
人天一方雲烟妙空濶帶月簪梅花獨起舞殘雪<lb/>
　　　覺溪八景<hi>今存其三</hi>
雷奔石壁間瀑瀉洞門側蜿蜒乘洪濤變化莫可測<lb/>
<pb n="KR4h0117_WYG_211-3a"/>
　　　　　　　　　　　　　　右龍門春浪<lb/>
山圍古寺陰曙隔鯨音發悠揚三四聲喚上東林月<lb/>
　　　　　　　　　　　　　　右隆福晚鐘<lb/>
飄瀟鷗鷺羣淅瀝菰蒲晚雲斷山月明新泉落前澗<lb/>
　　　　　　　　　　　　　　右驟塘暮雨<lb/>
　　　雜興<lb/>
梅花亦何竒偏得幽人愛清寒風雪夜一枝靜相對<lb/>
　　　自贊夏端甫所繪真<lb/>
<pb n="KR4h0117_WYG_211-3b"/>
老我不堪位置歸來久混漁樵忽然珠玉在側見之令<lb/>
人意消<lb/>
　　　出朝賦歸來好<lb/>
歸來好籬下菊花應未老晚香猶可薦清樽淵明醉後<lb/>
和衣倒<lb/>
歸來好一入山林迹如掃杜門謝客免愆尤几淨忩明<lb/>
讀莊老<lb/>
　　　恭和御製詩<lb/>
<pb n="KR4h0117_WYG_211-4a"/>
多士新彈貢禹冠對天忠切動龍顔臚傳聲徹頒袍笏<lb/>
燕喜筵開肅珮環樂奏簫韶成廣内詩成奎璧照人間<lb/>
微臣捧詔慚疎拙祗抱傳宣拜賜還<lb/>
　　　福州即景<lb/>
一别居諸嵗月增遥聞此景畫難能潮田種稻重收穀<lb/>
道路逢人半是僧城裏三山千簇寺夜間雙塔百枝燈<lb/>
常年六月東山裏地湧寒泉漱齒氷<lb/>
　　　長孫敏學授承務郎<lb/>
<pb n="KR4h0117_WYG_211-4b"/>
辛勤塲屋一書生六巻時文謾䇿名身事兩朝奚所補<lb/>
恩覃五世亦何榮前人慶澤宜豐報爾輩官曹詎可輕<lb/>
移孝為忠斯不負更須勤學繼家聲<lb/>
　　　送仲時弟<lb/>
江關千里隔山川有弟能來慰眼前方喜鴈行隨處樂<lb/>
可堪蟾影别時圓暑行勿亟宜强飯湍激多驚莫問船<lb/>
歸到家山相勞苦團欒恰是菊花天<lb/>
　　　乙丑三月十二夜夢得家有園池樂夀康之句<lb/>
<pb n="KR4h0117_WYG_211-5a"/>
　　　　覺而足成效邵康節作首尾吟<lb/>
家有園池樂夀康閒中日月覺偏長睡餘攜杖遊花圃<lb/>
飯後呼童給鶴糧堆案縱横書數冊隨盤歡喜酒盈觴<lb/>
客來問我渾無事家有園池樂壽康<lb/>
　　附徐鹿卿詩<lb/>
　　　酬張直學<lb/>
章水元通劍水流朅來庠序行同遊自從快蹋梅花雪<lb/>
一洗從前茅瘴秋官況我今忘獨冷鳴聲君合起相酬<lb/>
<pb n="KR4h0117_WYG_211-5b"/>
龍光自有張華識句不驚人未便休<lb/>
　　　酬黎丞見和<lb/>
極目龍門峻接天仕塗傾蓋便忘年太平官府閒吟竹<lb/>
勝處園林笑舉鞭松栢凌霜知獨後樓臺得月會居先<lb/>
老臣憂國誰能識飛雪飄飄上鬢邊<lb/>
　　　士友見和七月七日曝書依元韻謝之<lb/>
寒儒家世派南州天遣芹宫並俊遊劍水章江千里月<lb/>
天孫河鼓一畨秋曬書舊事聊同郝聫句新聲恐類侯<lb/>
<pb n="KR4h0117_WYG_211-6a"/>
隔嵗槐黄頻入夢曾知山角巳生不<lb/>
　　　䕶法寺勸農呈史君<lb/>
半載分符江水西何曾一日事遊嬉忽聞千騎傳呼曉<lb/>
正是三春勸相時父老倚鋤聽號令兒童騎竹望旌麾<lb/>
東風歸路歡聲滿野草閒花索賦詩<lb/>
　　　興教寺勸農呈史君<lb/>
自從豳雅無傳後漢有龔黄宋有羅夙駕朱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>勤勸相<lb/>
奉宣黄紙放催科一犂烟雨郊原曉千里春風嶺嶠和<lb/>
<pb n="KR4h0117_WYG_211-6b"/>
看取便民橋下水滿江濃緑漲恩波<lb/>
　　　湛泉酌餞黎丈有詩壁間遂次其韻<lb/>
幾人林下賦歸休公獨翩然汗漫遊味道不妨寒似水<lb/>
入時須用曲如鈎從來鄰父邀皆去底事官曹挽不留<lb/>
後夜相從那復得月明千里故山秋<lb/>
　　　陳府判邀遊梅關<lb/>
庾嶺蒼蒼古復今公餘杖履愜幽尋兩崖峭壁風霜骨<lb/>
一片清泉佛祖心靜浣世緣揮酒椀更添春色上梅林<lb/>
<pb n="KR4h0117_WYG_211-7a"/>
㝠摉翻覺詩情拙滿眼皆詩祗用吟<lb/>
　　　勸農上宫教<lb/>
竹馬兒童喜欲狂循良太守似龔黄倉庚百囀蠶桑啟<lb/>
布穀一聲稉稻香耕饁盡陶豳國化嬉遊巳徧舜民鄉<lb/>
文書便合登高閣為説東郊入務忙<lb/>
　　　愛山堂二絶句<lb/>
横江江上四山環少得當前面勢寛試上此堂舒逺目<lb/>
疎林盡處見峰巒<lb/>
<pb n="KR4h0117_WYG_211-7b"/>
自有堂來三換扁官居賢否只山知酴醿嫵媚今何許<lb/>
山色青妍宛舊時<lb/>
　　　和杜子野湛泉詩來詩有塵事分清事之句<lb/>
榕陰漠漠俯清泉淺溜涓涓不計年未必塵紛敗佳思<lb/>
凭欄得句却天然<lb/>
　　　鬱孤洞天<lb/>
夢跨長虹海上遊寒生肌骨一壺秋好風吹得詩魂醒<lb/>
自寄雲間翠玉樓<lb/>
<pb n="KR4h0117_WYG_211-8a"/>
　　附楊修詠六朝遺事<lb/>
　　　新宫<lb/>
玉案金罏對御牀巋然應是魯靈光螭頭直上雙魚尾<lb/>
不讓西京舊柏梁<lb/>
　　　靈和殿<lb/>
得地恩深雨露偏丹墀左右玉階前君王屬意君知否<lb/>
恰似風流美少年<lb/>
　　　臺城<lb/>
<pb n="KR4h0117_WYG_211-8b"/>
六朝遺跡好山川宫闕灰寒草樹烟江令白頭歸故國<lb/>
多情合賦黍離篇<lb/>
　　　石闕<lb/>
雙石巍巍慰眼青滿朝珍重佐公銘官城府寺俱灰燼<lb/>
翻使夷人謾涕零<lb/>
　　　衛玠臺<lb/>
年少才非洗馬才珠光碎後玉光埋江南第一風流者<lb/>
無復羊車過舊街<lb/>
<pb n="KR4h0117_WYG_211-9a"/>
　　　九日臺<lb/>
甲光如水㦸如霜御酒杯浮菊半黄東日西風滿天仗<lb/>
簫韶一部奏清商<lb/>
　　　東冶亭<lb/>
忍淚相看酒共持一生心事幾人知年年折盡東亭栁<lb/>
此别綿綿無盡期<lb/>
　　　三山亭<lb/>
滿目江山異洛陽北人懷土淚千行不如亡國中書令<lb/>
<pb n="KR4h0117_WYG_211-9b"/>
歸老新亭是故鄉<lb/>
　　　儀賢堂<lb/>
兩兩鶉衣白髪翁講筵談柄坐生風昭明太子歡相得<lb/>
應與商山四皓同<lb/>
　　　聽筝堂<lb/>
鴈柱鸞絃十有三南山安石位嵓巖逡巡奏罷金縢曲<lb/>
堂上霑襟嘆不凡<lb/>
　　　蠶室<lb/>
<pb n="KR4h0117_WYG_211-10a"/>
摘繭抽絲女在機茅簷葦箔舊堂扉年年桑柘如雲緑<lb/>
翻織誰家錦地衣<lb/>
　　　馳道<lb/>
路平如砥直如絃官栁千株拂翠烟玉勒金鑣天下駿<lb/>
急於奔電更揮鞭<lb/>
　　　齊雲觀<lb/>
上界笙歌下界聞縷金羅袖鬱金裙倚欄紅粉如花面<lb/>
不見巫山空暮雲<lb/>
<pb n="KR4h0117_WYG_211-10b"/>
　　　層城觀<hi>亦名穿針樓</hi>
秋星如彈月如梳宫妓香添乞巧爐萬縷千針同一意<lb/>
眼穿腸斷得知無<lb/>
　　　秦淮<lb/>
一氣東南王斗牛祖龍潛為子孫憂金陵地脈何曾斷<lb/>
不覺真人巳姓劉<lb/>
　　　直瀆<lb/>
晝役人功夜鬼功陽開陰闔幾時終不聞擲土江中語<lb/>
<pb n="KR4h0117_WYG_211-11a"/>
爭得盈流一水通<lb/>
　　　横塘<lb/>
早潮纔過晚潮來一一軒忩照水開鑑面無塵風不動<lb/>
分明倒影見樓臺<lb/>
　　　青溪<lb/>
傾城傾國兩妃嬪此地聞名不見人潛想舊時紅粉面<lb/>
落花風裏步香塵<lb/>
　　　北渠<lb/>
<pb n="KR4h0117_WYG_211-11b"/>
金殿分來玉砌流黑龍湖撒鳯池頭後庭花落恩波斷<lb/>
翻與南塘作御溝<lb/>
　　　覆杯池<lb/>
金杯覆處舊池枯此後還曾一醉無東晉中興股肱力<lb/>
元皇也學管夷吾<lb/>
　　　三巖石<lb/>
蘿蔓藤花嵗自添露痕還似雨痕霑莫將廢苑為閒地<lb/>
猶可巖巖作具瞻<lb/>
<pb n="KR4h0117_WYG_211-12a"/>
　　　半陽湖<lb/>
江南龍節水為鄉水不純陰有半陽一片湖光共深淺<lb/>
兩般泉脈異温涼<lb/>
　　　桃葉渡<lb/>
桃葉桃根栁㟁頭獻之才調頗風流相看不語横波急<lb/>
艇子翻成送莫愁<lb/>
　　　麾扇渡<lb/>
旌旗爍日刃凝霜甲光如龍人似狼羽扇一麾風偃草<lb/>
<pb n="KR4h0117_WYG_211-12b"/>
䇿勲多謝顧丹陽<lb/>
　　　長命洲<lb/>
梁武慈悲不鼎烹䝉恩豢養亦虚名狐狸口腹應潛飽<lb/>
就死多於日放生<lb/>
　　　應潮井<lb/>
碧甃時時減復增山頭海面宻相應古來泉脈誰穿透<lb/>
潮落潮生不蹔澄<lb/>
　　　天闕山<lb/>
<pb n="KR4h0117_WYG_211-13a"/>
牛頭天際碧凝嵐王導無稽示妄談若以逺山為上闕<lb/>
長安應合指終南<lb/>
　　　白楊路<lb/>
殘枝敗葉幾霑春莫問栽培迹巳陳細雨斜風恨無力<lb/>
蕭蕭滿路更愁人<lb/>
　　　射雉塲<lb/>
外作禽荒内色荒三千紅粉日嚴粧潘妃縱有嫣然態<lb/>
不步金蓮到射塲<lb/>
<pb n="KR4h0117_WYG_211-13b"/>
　　　銅螭署<lb/>
挈壺傳箭逼天聰鑄出蟠螭巧範同何事腹中藏怪物<lb/>
人驚蝘蜓氣如虹<lb/>
　　　焚衣街<lb/>
短頭金縷又珠胎煙緒香雲晝不開御路旁人皆歎息<lb/>
逡巡紅焰作青灰<lb/>
　　　三斷石<lb/>
孫呉紀徳舊刊碑埋没蟠螭與伏龜惆悵石岡三斷在<lb/>
<pb n="KR4h0117_WYG_211-14a"/>
至今猶是鼎分時<lb/>
　　　獨足臺<lb/>
鳥跡分明在帝臺管絃聲裏輙書來囘頭一覺風流夢<lb/>
猶得朱門傍水開<lb/>
　　　燕雀湖<lb/>
平湖㟁側見高墳萬土銜來燕雀羣鑑面無波天一色<lb/>
此中文藻似儲君<lb/>
　　　洞元觀<lb/>
<pb n="KR4h0117_WYG_211-14b"/>
葛𤣥功行滿三千白日驂鸞上碧天留得舊時壇宇在<lb/>
後人方信有神仙<lb/>
　　　白都山<lb/>
駕鶴驂鸞自古聞䇿名仙籍是真君天邊舊迹無尋處<lb/>
滿目青山空白雲<lb/>
　　　春磵<lb/>
手拖葛屨坐蔾牀竹樹蕭然一水傍枕上白雲船下月<lb/>
卜鄰東磵勝東岡<lb/>
<pb n="KR4h0117_WYG_211-15a"/>
　　　明慶寺<lb/>
翠壁如屏旱不枯一泓甘滑飲醍醐高僧到此聞絲竹<lb/>
還有金鱗對躍無<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_211-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百十一<lb/>
</p>
<p>
</p>
  </div>
</body>
</text>
</TEI>
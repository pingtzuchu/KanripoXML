<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷二百九十一</head> <lb/>
    <p>
<pb n="KR4h0117_WYG_291-1a"/>
欽定四庫全書<lb/>
　石倉歴代詩選卷二百九十一<lb/>
　　　　　　　　　　　　明　曹學佺　編<lb/>
　明詩初集十一<lb/>
　　孫蕡<lb/>
　　　行行重行行<lb/>
岐路一尊酒送君久逺行交持未及竟絲管激哀聲冉<lb/>
冉嵗華暮悠悠雲氣征馳車戒往路惻惻傷我情我情<lb/>
<pb n="KR4h0117_WYG_291-1b"/>
黙巳傷歡愛不可忘昔為春花妍今為秋草芳秋草芳<lb/>
有時夫君見無期獨宿坐長夜淚落如綆縻白日儻囘<lb/>
照孤懷君所知<lb/>
　　　今日良宴㑹<lb/>
南園有佳人窈窕桃李顔容華一何麗顧盻生光妍進<lb/>
退禮自防秉德幽且閒良媒候嘉意君子希令言鴻鴈<lb/>
念儔侶睢鳩鳴河間盛年若流水隠居獨長嘆<lb/>
　　　西北有高樓<lb/>
<pb n="KR4h0117_WYG_291-2a"/>
華月散高樹列曜何參差流光射結綺思婦慘中闈良<lb/>
人渉遠道感嘆夜何其清聲發妙曲宛轉有餘哀妙曲<lb/>
固可聴餘哀知為誰春至桃李妍嵗暮華色衰居然獨<lb/>
處廓顧影久徘徊<lb/>
　　　明月皎夜光<lb/>
離離谷中樹燦燦春華芳枝葉何盛茂忽然隨風揚流<lb/>
光有凋換物理安可常擾擾路傍子哀歌使我傷杪秋天<lb/>
氣肅白露結嚴霜攬衣不能寐起視夜何長明月出東壁<lb/>
<pb n="KR4h0117_WYG_291-2b"/>
衆星羅縱横嵗暮鶗鴂鳴百草青自黄逺道者誰子馳車登<lb/>
太行太行鬰嵳峩天路無津梁興言念同志涕下沾我裳<lb/>
　　　庭中有竒樹<lb/>
洞庭木葉下悲吹激微寒美人倚修竹凝睇九疑山層<lb/>
雲没逺巘軒車絶來還既懷文玉佩復采澧水蘭結言<lb/>
欲有贈天路逺險艱沉憂坐将老嵗月銷令顔<lb/>
　　　迢迢牽牛星<lb/>
北風吹雪霰同雲四垂隂惠而能好我寄以瑶華音蟋<lb/>
<pb n="KR4h0117_WYG_291-3a"/>
蟀入床下晨風飛北林川梁限楚越思子閴傷心<lb/>
　　　東城高且長<lb/>
咸陽九原上昔日冠蓋塲秋風動禾黍曠野浩茫茫大<lb/>
化無停留榮耀安可常烟雲迷五柞榛棘没長楊時運<lb/>
理則然來者徒自傷所以放志意酣歌稱我觴鳴筝縱<lb/>
繁響緩此幽思長囘車長樂坂将去復彷徨願為雲中<lb/>
鴈寥廓恣高翔<lb/>
　　　凛凛歳云暮<lb/>
<pb n="KR4h0117_WYG_291-3b"/>
江潭十月交霜露萃郊原卉木無留榮百草日夜乾鴻<lb/>
鴈鳴洲渚猿狖悲空山閨人念逺道撫節涕汎瀾川梁<lb/>
一暌隔魂夣夜不安厚愛君詎知新恩忘前懽忠誠不<lb/>
見白剖心良獨難望望千里道無由生羽翰<lb/>
　　　客從逺方來<lb/>
妾有錦繡叚文采裁為衾上羅連理枝下織雙飛禽惜<lb/>
此嫁時物珍之比南金良人隔山海歳月亦巳深願因<lb/>
飛鴻翼寄以表此心<lb/>
<pb n="KR4h0117_WYG_291-4a"/>
　　　南園<lb/>
詩社良讌集南園清夜遊條風振絡組華月照鳴騶高<lb/>
軒敞茂樹飛甍落逺洲移筵對白水列燭散林鳩雅興<lb/>
殊未央㫖酒詠思柔玉華星光粲錦綵雲氣浮麗景不<lb/>
可虛衆賔起相酬長吟間劇飲楚舞雜齊謳陵陽杳仙<lb/>
駕韓衆非我儔聊為狥時序娯樂忘百憂<lb/>
　　　道上行<lb/>
高林翳當道莽莽秋向深囘風亂落木驕陽亦化霖我<lb/>
<pb n="KR4h0117_WYG_291-4b"/>
行泥塗中凄厲入我襟白日晦平陸𤣥雲生夕隂歸鳥<lb/>
静不飛暝猿長哀吟感此時景邁况将陽月臨不怨行<lb/>
路難所嗟歳駸尋悲鳴激楚奏思苦調南音鍾儀久巳<lb/>
死誰復知此心<lb/>
　　　期羅浮蕭錬師不至<lb/>
石室松桂秋凉風滌殘暑柴門敞空曲曠夕懐仙侣巢<lb/>
笙久不至鶴馭今何所朗月流清輝山中幾延佇<lb/>
　　　南園懐李仲脩<lb/>
<pb n="KR4h0117_WYG_291-5a"/>
幽獨攄雅懐逍遥歩南園繁卉耀陽德嘉木秀春暄時<lb/>
暘燠土膏流漸漲通川荃蘭揚朱英山礬炫文軒垂楊<lb/>
列曲渚鳴鳥何闗闗展席芳醑陳開觴羣物妍顧瞻失<lb/>
儔侣高情寄所宣馳思望逺人遥在伊洛埏賢勞事㑹<lb/>
計日昃不遑安聊復縱長吟引領希令言何能此㑹合<lb/>
宴樂紓我䖍<lb/>
　　　寄王給事佐<lb/>
休沐展幽眺歩出鍾阜阿卉木盎春風淮水揚素波泛<lb/>
<pb n="KR4h0117_WYG_291-5b"/>
泛波上鷗游沬鮮羽儀端坐愧此鳥長遊成蹉跎安得<lb/>
理歸檝翩然解珮珂揚舲過關右鼓枻入江沱友于事<lb/>
讌集物候方陽和酌酒南園上與君同笑歌<lb/>
　　　送王給事南還<lb/>
良時幸一遘嘉運難再逄流序若飛電儵忽歳云終羡<lb/>
子瑚璉噐林麓隠高蹤適此徴俊彦奮起惠家邦觀光<lb/>
充上賓㤙禮赫以隆金門拜給事百辟肅敬恭廻翔忽<lb/>
歛翼言歸滄海東昔若雲中鳯今若南飛鴻出處各有<lb/>
<pb n="KR4h0117_WYG_291-6a"/>
道顯晦詎能同微君慚茍禄仰首慕清風文成徳亦著<lb/>
節立道斯崇願言秉夙志永保貞素躬<lb/>
　　　秋風詞<lb/>
秋風嫋嫋天氣晶寒䖝唧唧霜露零白雲孤飛鴈南征<lb/>
念君歳闌逺遊行長年驅馳竟何成閨閣盼望空㷀㷀<lb/>
哀求傷秋百感生感極涕淚沾衣纓何人月高彈鳴筝<lb/>
繁絃急絲攪離情銀河横天湛空明哀猿寥寥共凄清<lb/>
微禽安栖夜不驚夫君胡為未遑寜<lb/>
<pb n="KR4h0117_WYG_291-6b"/>
　　　将進酒<lb/>
青瑶案上離鸞琴一徽㔾直千黄金開樽花下對明月<lb/>
欲彈一曲還沉吟沉復吟幾低首彈商聲勸君酒雍門<lb/>
風樹春蕭蕭地下田文骨應朽<lb/>
　　　織婦詞<lb/>
呉中白紵白如霜春風入衣蘭麝香二月城南桑葉緑<lb/>
新蠶初出微於粟採桑日晏携筐歸夜半懸燈待蠶熟<lb/>
繰成素絲經上機兩日一疋猶苦遲織成裁衣與郎著<lb/>
<pb n="KR4h0117_WYG_291-7a"/>
妾寧辛苦教郎樂家中貧富誰得知郎無衣著他人嗤<lb/>
　　　古鏡詞<lb/>
貧女池邉得銅鏡鄰媪歡呼喜相慶持歸鉛粉三日磨<lb/>
龍影糢糊面猶瑩機中剪素為鏡囊染絲繡作雙鴛鴦<lb/>
横看監照心不厭借挿金釵學上堂廢銅雖獲惜於寳<lb/>
無錢買新舊亦好誰識青樓金鏡開珍珠綴匣瓊為臺<lb/>
　　　南園歌贈王給事彦舉<lb/>
昔在越江曲南園抗風軒羣英結詩社盡是琪林仙南<lb/>
<pb n="KR4h0117_WYG_291-7b"/>
園二月千花明當門緑栁啼春鶯羣英組絡照江水與<lb/>
予共結滄洲盟滄洲之盟誰最雄王郎獨有謫仙風狂<lb/>
歌放浪玉壺缺劇飲淋漓宫錦紅青山落日情未巳王<lb/>
郎拂袖花前起歡呼小玉彈鳴筝醉倚庭梧按宫徴哀<lb/>
絃泠泠樂未終忽看華月出天東裁詩復作夜遊曲銀<lb/>
燭飛光白似虹當時意氣凌寰宇湖海詩聲萬人許酒<lb/>
徒散落黄金空獨卧茅簷夜深雨分飛幾載逺離羣歸<lb/>
來城市還相親他時重賞舊遊處蒼烟萬頃波粼粼<lb/>
<pb n="KR4h0117_WYG_291-8a"/>
　　　廣州歌<lb/>
廣南富庻天下聞四時風氣長如春長城百雉白雲裏<lb/>
城下一帶春江水少年行樂隨處佳城南南畔更繁華<lb/>
朱簾十里映楊栁簾櫳上下開户牗閩姫越女顔如花<lb/>
蠻歌野曲聲咿啞<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>峩大舶映雲日賈客千家萬家室<lb/>
春風列屋艶神仙夜月滿江聞管絃良辰吉日天氣好<lb/>
翡翠明珠照烟島亂鳴鼉皷競龍舟爭覩金釵鬬百草<lb/>
遊冶留連望所歸千門燈火爛相輝遊人過處錦成陣<lb/>
<pb n="KR4h0117_WYG_291-8b"/>
公子醉時花滿堤扶留葉青蜆灰白盆飣檳榔邀上客<lb/>
丹茘枇杷火齊山素馨茉莉天香國别來風物不堪論<lb/>
寥落秋花對酒樽囘首舊遊歌舞地西風斜日淡黄昏<lb/>
　　　羅浮歌寄李長史<lb/>
亭亭西樵峯宛在南海湄日華麗仙掌影漾金銀池我<lb/>
昔扁舟恣長徃凌風浩蕩烟霞想尋幽更欲探神竒復<lb/>
向羅浮事仙賞仙家三十六洞天羅浮夐與滄洲連丹<lb/>
霞射影四山静羣真環珮來翩翩蘂珠之峯數千丈君<lb/>
<pb n="KR4h0117_WYG_291-9a"/>
時與我縁蘿上水簾直下飛晴虹萬壑天風度流響山<lb/>
中劉郎司玉臺仙書授我琅函開心如明月烱虛照身<lb/>
與浮雲同去來此時㑹合那能再塵土分飛忽三載我<lb/>
行奏賦登金門君亦乘軺渡淮海淮海迢迢烟樹深相<lb/>
思歳晩結愁心長風萬里碧雲逺何由一寄還山吟山<lb/>
中洞房春寂寂山中之人長嘆息松花酒熟人不歸瑶<lb/>
草春風幾囘碧<lb/>
　　　驪山老妓行補唐天寳遺事戲效白樂天作<lb/>
<pb n="KR4h0117_WYG_291-9b"/>
秋風楊栁凋金縷泠露芙蓉落芳渚寒香晩色何所如<lb/>
驪山唐姬教坊女蛾眉淡掃山逺碧蟬鬢半拖雲亂吐<lb/>
時粧無復新妖嬈曩態猶存舊嬌嫵我昨咸陽縱冶遊<lb/>
冶遊爛熳遍西州青山直抵雙龍闕緑水横過五鳯樓<lb/>
南國佳人金錯落長安公子玉驊騮銀壺送酒青絲絡<lb/>
皓齒當筵白雪謳琵琶横笛空聒耳唐姫搊筝妙無比<lb/>
請彈一曲久含羞呼喚百廻方強起移柱相參鴈成列<lb/>
調絃未就人先喜俛首斜拖珠歩揺向人高露春纎指<lb/>
<pb n="KR4h0117_WYG_291-10a"/>
樓高韻發響泠泠急管悲歌一霎停初聴乍如風雨至<lb/>
再彈還作鳯凰鳴清如玉女鈞天奏壯似雕戈出塞聲<lb/>
澗水帶冰時哽咽春雷震石忽憑陵憑陵未巳旋清悄恍<lb/>
惚漸凝聲漸小四座無言俱寂寥餘音巳㫁猶縈繞溶溶<lb/>
宛宛復悠悠切切凄凄還窈窈深閨㫁蚓怨寒宵淺谷<lb/>
嬌鶯破春曉纒綿萬恨與千愁婉意柔情不肯休蔡琰<lb/>
胡笳悲紫塞班姫團扇掩清秋樓前皓月明如練天外<lb/>
行雲凝不流促拍未終南内曲新腔忽過小梁州梁州<lb/>
<pb n="KR4h0117_WYG_291-10b"/>
一摺月向午唐姫此時心獨苦銀甲悲深不忍彈哀腸<lb/>
㫁盡無由語低籠翠袖揾香淚翻使歡娯變凄楚訴盡<lb/>
平生富與貧可憐人世今成古憶昔開元正太平兒家<lb/>
生長在天京十三學舞曽驚座十四搊筝能擅名玉貌<lb/>
羞花長窈窕宫腰怯栁更輕盈春寒不離鴛鴦枕日晏<lb/>
方開孔雀屏五陵年少秦川客爭愛兒家好顔色殢雨<lb/>
尤雲最惱人追歡買笑寧論直聲名每出流輩上風致<lb/>
獨覺傍人惜承㤙况得登掖庭宛轉隨龍侍君側海晏<lb/>
<pb n="KR4h0117_WYG_291-11a"/>
河清久息兵四夷賓貢盡充庭炎方已見來丹茘交趾<lb/>
還聞進雪鸚耀日香車連紫陌飛雲畵棟列朱甍空濛<lb/>
一片笙歌海浩蕩三春錦繡城驪山山上多樓閣萬户<lb/>
千門通碧落大駕深居在九重四時多暇惟行樂巳營<lb/>
連昌勝結綺復起芳鳯齊花蕚壺飛玉女遞更籌舟戲<lb/>
金龍動鱗角侍臣傳勑選嬌容特許兒家歩輦從宫扇<lb/>
影移花雨外山呼聲沸錦雲中千株火樹爭明月萬炬<lb/>
金蓮鬬彩虹子夜歌詞翻白雪霓裳舞隊散旋風歌停<lb/>
<pb n="KR4h0117_WYG_291-11b"/>
舞歇徘徊久銀筝獨進纎纎手明眸麗質一當前含顰<lb/>
美人俱在後數聲清響動絃索八靣凉風開户牗艶曲<lb/>
新裁蕚緑華中官催賜葡萄酒年年秋月復春花多在<lb/>
宫中少在家嬌笑不愁宫監怒艶粧長得阿姨誇朝遊<lb/>
複道瞻天表夜歩西廂拜月牙鬬草經春陪虢國藏<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>
竟夕伴昭華韶光忽逐流年轉野鹿銜花上林苑鐵騎<lb/>
東來鳯闕空金根西狩蛾眉逺上方無復聴宣召新籍<lb/>
寧辭避差遣約臂金環雨雪寛凌波錦襪風埃蹇星移<lb/>
<pb n="KR4h0117_WYG_291-12a"/>
物換得無情得向驪山悄地行紫禁無人芳草合瑶階<lb/>
雨過緑苔生歌臺索莫花千樹舞榭蒼凉月半櫺繡閣<lb/>
秋隂連瑣闥銅仙清淚落金莖高梧隕翠蓮飄玉太乙<lb/>
鈎陳看不足百子樓寒霧影昏長生殿古烟光緑宫牆<lb/>
瓦落見蓬蒿輦路塵生走麋鹿舞馬雕牀惱夣思花奴<lb/>
羯鼓驚心目故宅新人作宴遊内家紅錦别纒頭珠簾<lb/>
綉柱俄成夣鳯管龍笙總是愁舊曲聞來眉自歛盛年<lb/>
説著口應羞飛蓬短鬢難禁白老屋踈茅不奈秋舞衫<lb/>
<pb n="KR4h0117_WYG_291-12b"/>
長借鄰人著同伴相呼只推郤臉玉香隨翠靨消淚珠<lb/>
暗逐燈花落憂來倒挿黄金鳯夣裏時彈白翎雀百感<lb/>
中來不自由芳心一片從誰托唐姫言語一何長句句<lb/>
凄其字字傷滿座聞之聲唧唧沾巾我亦為浪浪滄桑<lb/>
轉瞬誰能識富貴浮雲安可常覧鏡每聞悲素髮舉杯<lb/>
長欲勸流光唐姫亦莫懐抱惡自古佳人多命薄傾城<lb/>
西子逐鴟夷絶代明妃嫁沙漠尊前有酒且歡笑身外<lb/>
閒愁付㝠漠皎月秋來幾度圓穠花春盡從渠落唐姬<lb/>
<pb n="KR4h0117_WYG_291-13a"/>
攬涕復陳情請作驪山老妓行桃李風前霜月下長吟<lb/>
詎足慰平生未因水上琵琶語那識江州司馬名為爾<lb/>
臨風歌一曲百年哀怨起秦筝<lb/>
　　　題高彬白雲山房手巻<lb/>
高彬昔年喜學武七尺長驅力如虎徃昔追強過營門<lb/>
日來從戎事藩府錦袍白馬金連錢騎将校獵城南邉<lb/>
鼻頭火發不知熱耳後風生猶著鞭春楚山川歳華改<lb/>
萬人零落惟彬在腰間不挿黄金符卻向詞林學文彩<lb/>
<pb n="KR4h0117_WYG_291-13b"/>
白雲逺在藩府隂馳驅疋馬恣幽尋秦臺古樹挂秋色<lb/>
堯澗氷泉清客心娯遊日夕歡不足更傍山腰結茆屋<lb/>
多種琅玕引鳯凰大開門徑邀麋鹿雨龍歸洞白雲閒<lb/>
靉靆綿聮窻户間月映餘輝長不夜雲拖晻靄似巫山<lb/>
山中白雲如白石旦暮與雲同枕席雲來萬樹似開花<lb/>
雲去千巖同一色何年作客帝皇州郤按新圖憶舊遊<lb/>
紅樹不知淮水晩白雲遥認故山秋故山白雲長自好<lb/>
且莫㸔雲被山惱他年謝病解朝衣我亦從君拾瑶草<lb/>
<pb n="KR4h0117_WYG_291-14a"/>
　　　戲贈端孝思<lb/>
君不見長安遊俠兒銀鞍白馬青春時朝出呼盧夜飲<lb/>
酒美人姢姢照窻牖若為君作梅花仙不隨桃李爭春<lb/>
妍獨夜可憐邀月飲一春長是背花眠<lb/>
　　　次武昌<lb/>
大風吹船如馬走船頭水聲作牛吼挂帆初發岳陽磯<lb/>
轉枕俄灣武昌口武昌城頭黄鶴樓飛簷逺映鸚鵡洲<lb/>
漢陽樹白烟景濕行人如鷗沙際立江南風土寒氣遲<lb/>
<pb n="KR4h0117_WYG_291-14b"/>
居人九月著絺衣酒旗臨江開竹屋當壚小姫能楚曲<lb/>
蜻蜓船尾旋囘風今夕停船酒家宿<lb/>
　　　題蘇名逺畵竹圖<lb/>
蘇郎寫竹如寫帖珊瑚為枝篆籕葉寒梢不及三尺長<lb/>
遠勢直與青㝠接青㝠不辨西與東雲光竹色俱空濛<lb/>
飛亷排山振鸑鷟霹靂迸火驚蛟龍竒捜寧獨竹色老<lb/>
竹傍有石仍更好想其落筆當酒酣人間屏幛愁絶倒<lb/>
近時呉興趙子昻最能寫竹窮青蒼蘇郎晩出繼芳躅<lb/>
<pb n="KR4h0117_WYG_291-15a"/>
湖海二妙相輝光十年不到瀟湘浦環珮空懐玉簫女<lb/>
相期共泛書畵船濃墨凄迷掃烟雨<lb/>
　　　雨中寄友<lb/>
客有還家夣空山雨正來寒生衣袖薄風急樹雲開掩<lb/>
戸坐終日思君重幾廻琴邉有逸興能復醉深杯<lb/>
　　　山中寫懐<lb/>
野館愁俱寂空林日未斜㸔雲偏憶母為客久辭家獨<lb/>
自嗟萍梗非關戀物華晩來山雨裏猶見杜䳌飛<lb/>
<pb n="KR4h0117_WYG_291-15b"/>
　　　光孝寺<lb/>
雨葉菩提寺天花簷蔔林塵機方外息幽趣静中深野<lb/>
色連香積秋聲雜梵音隨縁僧供裏予亦長禪心<lb/>
　　　酬王道原<lb/>
鳯池鴛鷺侣幾載此南遷栁色迎征棹花香憶盛年訟<lb/>
庭栽白蠟官歩到紅船我亦金門客逢君思黯然<lb/>
　　　過東阿懐雪蓬<lb/>
故人今不見孤客倩誰憐事業清時困名聲舊邑傳紫<lb/>
<pb n="KR4h0117_WYG_291-16a"/>
髯風獵獵烏帽月姢姢倘遂幽園約河橋共晩年<lb/>
　　　荔灣漁隠<lb/>
家住半塘曲沿廻復幾灣門前荔酒熟屋後釣舟閒杳<lb/>
邈熊羆兆空濛虎豹關如何三里外便是五湖間<lb/>
　　　翠筠軒為源上座題<lb/>
篁竹本翛翛僧房分外幽祗園栽未合因地養初稠苦<lb/>
節頭陀行虛心般若舟禪餘金粉落定起籜心抽渭葉<lb/>
慈雲䕶湘枝法雨流斜穿瘞鴈塔高掛講經樓色映菩<lb/>
<pb n="KR4h0117_WYG_291-16b"/>
提静隂連薝蔔浮䕶泥澆記日山偈刻支秋掛袖踈螢<lb/>
度煎茶病鶴愁風旛揺瑣碎月磬和蕭颼玉版誰㕘得<lb/>
慿師問石頭<lb/>
　　　南山雜咏<lb/>
湘潭千頃碧波明坐見南山秀色傾山雨欲來雲氣重<lb/>
江鷗飛去釣船輕詩成多是琴邉興老去應憐物外情<lb/>
閒喚小童敲白石不知芳草夜來生<lb/>
　　　峽山寺<lb/>
<pb n="KR4h0117_WYG_291-17a"/>
竹裏維舟陟翠微閒門臨水欲<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>巇雲生佛殿飛來處<lb/>
猿嘯山僧出定時㫁刻尚餘梁日記古松猶偃漢朝枝<lb/>
烟霞二妙應相笑盛世藏珍負夙期<lb/>
　　　㳺羅浮<lb/>
四百峯巒列海圖飛雲絶頂敞𤣥都丹砂五色時光㷔<lb/>
紫翠中天半有無觀裏松株皆住鶴山中竹葉盡成符<lb/>
鐵橋歸去尋清賞爛醉仙人白玉壺<lb/>
瀧峽朝宗拱御臺蘂珠樓閣倚雲開荔枝花落山鳩語<lb/>
<pb n="KR4h0117_WYG_291-17b"/>
蘆橘子生江燕來黄野故居羊化石葛洪丹竈錦為苔<lb/>
仙㳺倘遂凌風約羽服黄冠亦快哉<lb/>
　　　拜祖墓<lb/>
芳草凄凄夕照前獨將春酒酹荒阡㔾嗟世事成千古<lb/>
纔説清明又一年滿目江山増舊恨幾家榆火起新烟<lb/>
從來俯仰傷懐抱不似于今倍黯然<lb/>
　　　重過林氏别業<lb/>
曾侍先君訪太丘葛巾投老尚封侯青筠簾捲風生席<lb/>
<pb n="KR4h0117_WYG_291-18a"/>
白紵歌殘月滿舟興發共吟鸚鵡賦酒閩重解鷫鸘裘<lb/>
傳家幸有賢孫子别業新成似舊逰<lb/>
　　　陪翰林宋承㫖逰鍾山<lb/>
天上禪關敞薜蘿每縁休沐得經過雲籠梵宇青蓮濕<lb/>
地接皇居紫氣多甘露結花凝木末醴泉和雨落岩阿<lb/>
欲陪謝傳金屏約未解朝簮奈爾何<lb/>
　　　送張典籍訥之官大同經歴<lb/>
邉陲見説青烽滅賛畫遥知白羽閒夜月葡萄氊帳底<lb/>
<pb n="KR4h0117_WYG_291-18b"/>
春風篳篥栁營間賈生長是懐金闕定逺安能老玉關<lb/>
沙漠年年飛羽㨗想隨驃騎凱歌還<lb/>
文章堂上論交日對榻哦詩白晝長晴日晝簾窺水映<lb/>
暖風羅袂散天香尋常應制才堪並四十從戎髩未蒼<lb/>
春半黄河氷片解旌麾幾日望燉煌<lb/>
　　　送劉方之入蜀<lb/>
蛾眉西上穆陵關猶似簾櫳響珮環華月高秋沉楚館<lb/>
綵雲清曉散巫山鸞衿寄恨今宵永錦字傳情幾日還<lb/>
<pb n="KR4h0117_WYG_291-19a"/>
惆悵風前花落盡相思惟有淚澘澘<lb/>
　　　餞宋承㫖潜溪先生致仕歸金華<lb/>
一自先生離禁闥玉堂清致更無人金蓮颺彩初寒夕<lb/>
燕寢凝香散暮春著作有官惟故事論思此道竟誰陳<lb/>
青雲志氣慚悲梗不覺臨岐淚滿巾<lb/>
　　　西樵<lb/>
西樵山勢捲飛龍萬里扶桑海色通日麗錦巖開罨畵<lb/>
雨餘銀渚漾芙蓉紫河車䕃仙人掌白鶴花明玉女峯<lb/>
<pb n="KR4h0117_WYG_291-19b"/>
上相朝元鳴玉珮三城佳氣鬰籠葱<lb/>
　　　乙卯除夕<lb/>
四十今巳過二年明日又復歳華遷頭顱種種見白髮<lb/>
生計落落仍青氊梅花亂開客愁裏雲物長迷鄉國邉<lb/>
且可吟詩酌春酒爛熳取醉東風前<lb/>
　　　鳯凰臺<lb/>
綺翮千年去巳遥古臺猶見碧岧嶤楓林曉露迷三楚<lb/>
栁陌春風暗六朝狂客昔時揮彩筆飛仙何處稔瓊簫<lb/>
<pb n="KR4h0117_WYG_291-20a"/>
惟餘一道巴江水流向天門作海潮<lb/>
　　　送蔡九節還南安<lb/>
幾年為客怕逢秋每見春來憶舊遊歸夣夜隨寒雨急<lb/>
片帆春逐大江流㸔山有興還堪寫惜别從來不改愁<lb/>
斗酒殷勤拚一醉相思何處却登樓<lb/>
　　　西巖圖<hi>為嚴彦恭題</hi>
欲冩滄浪愧不才畵圖今喜見君開峯巒影落寒潭静<lb/>
欵乃聲從返照來千頃白波龍伯國百重高興子陵臺<lb/>
<pb n="KR4h0117_WYG_291-20b"/>
聞君早晩趨金闕風雨漁磯長緑苔<lb/>
　　　懐白雲山房<lb/>
家住滄洲洲上山數椽茆屋亂雲間天晴疊嶂開金碧<lb/>
雨過清泉響珮環高興别來長寂寞故人誰與共躋攀<lb/>
洞門猿鶴應相問何事先生久未還<lb/>
　　　别妓<lb/>
驪駒西上帝皇州斜抱雲和淚暗流子夜歌詞翻白雪<lb/>
殘春風物似清秋青鸞信㫁陽臺路翠被香寒燕子樓<lb/>
<pb n="KR4h0117_WYG_291-21a"/>
七十二泉縈别恨濟南煙樹緑幽幽<lb/>
　　　江上<lb/>
江上清楓初著花客帆和月宿蒹葭過雲踈雨數千㸃<lb/>
臨水小村三四家風起漁船依釣石潮囘歸雁認平沙<lb/>
秋懐已向南雲盡又是滄洲閲歳華<lb/>
　　　金山寺<lb/>
𤣥洲貝闕爛相輝夾岸人家對敞扉四壁波濤長觸石<lb/>
孤山花木自成圍横江鶴向揚州去泛櫓僧從建業歸<lb/>
<pb n="KR4h0117_WYG_291-21b"/>
遷客憑䦨重囘首蓬萊雲氣曉熹㣲<lb/>
　　　秋風<lb/>
秋風淅淅吹江亭汴河之栁猶青青黄姑東渡㑹七夕<lb/>
白帝西來朝百靈初開琪樹巳云落逺别客愁今未醒<lb/>
欲冩鄉書寄南鴈故園萬里天冥冥<lb/>
　　　虹縣九日登五女塜<lb/>
五女峯頭烟樹荒登臨聊得散徜徉忽驚重九今朝是<lb/>
却憶三千客路長冷露餘花偏有色朔雲踈鴈不成行<lb/>
<pb n="KR4h0117_WYG_291-22a"/>
寧教醉裏逢佳節且免醒來望故鄉<lb/>
　　　淮上憶京<lb/>
去歳兹晨客帝畿蒋陵西曲鴈飛飛秋風叢菊開荒逕<lb/>
落日浮雲滿翠㣲老去吟邉芳物改别來天上故人稀<lb/>
登臨復對青樽酒醒倚淮山憶禁闈<lb/>
　　　過范増墓<lb/>
舊識荆州老将名秋風此日過佳城羣雄逐鹿留遺跡<lb/>
稚子驅羊入廢塋玉斗有聲松雪落蒼精無影石麟横<lb/>
<pb n="KR4h0117_WYG_291-22b"/>
可憐牢落祥雲氣又向芒碭谷口生<lb/>
　　　思家<lb/>
京華薄宦巳沾巾寥落三年濟水濱冷雨青燈吟客夣<lb/>
東風蓬鬂異鄉人雲濤𣺌𣺌滄江暮榆栁依依旅邸春<lb/>
朋舊别來多野興故園應巳賞芳晨<lb/>
　　　南昌鐵柱觀<lb/>
琳宮石筍露岧嶤云是千年此鎮妖方外羽衣能濟世<lb/>
城中仙甃亦通潮蛟龍水底蟠金鎖鷄犬雲間聴玉簫<lb/>
<pb n="KR4h0117_WYG_291-23a"/>
行槖巳垂思㸃石祈靈壇上此逍遥<lb/>
　　　采石太白墓<lb/>
冠屨何年堕世塵先生元是謫仙人春雲彩筆驚飛燕<lb/>
暮雨滄江泣石麟牢落清名元不殁衰遲大雅竟難陳<lb/>
翛然我亦狂吟客思殺風流賀季真<lb/>
　　　望廬山二首<lb/>
扁舟夜泊潯陽岸隠約香爐五老巔紅葉天燈飛鳥外<lb/>
白蓮僧社㫁猿邉蒼崖影合東林寺銀漢光連瀑布川<lb/>
<pb n="KR4h0117_WYG_291-23b"/>
亦有宗雷違四相千峯無路訪羣仙<lb/>
東林佛閣倚岧嶤蘿逕逶迤傍石橋松栢千章連左蠡<lb/>
芙蓉萬疊倚層霄琪花雪影江心見蓮社天香世外飄<lb/>
歸老倘酬仙賞願藍輿寧待逺公招<lb/>
　　　至儲潭廟留題<lb/>
五老峯㣲楚路分贑灘猶禮洞庭君行空鐡馬寒嘶霧<lb/>
帶月蒼龍夜吼雲瓊佩倩誰招帝女桂漿聊復奠靈氛<lb/>
清吟寄逺成孤絶思入滄江白鴈羣<lb/>
<pb n="KR4h0117_WYG_291-24a"/>
　　　思家古河<lb/>
古河烟草暗南天此去鄉園路幾千燕子來時春寂寂<lb/>
海棠開後雨綿綿滄江水遶吟詩社緑渚花明載酒船<lb/>
更憶故人王給事愁來書破薛濤箋<lb/>
　　　紅菊<lb/>
龍山九日宴斜曛萬朶秋香散彩雲醉岸綸巾對芳物<lb/>
西風應識舊㕘軍<lb/>
　　　紅梅<lb/>
<pb n="KR4h0117_WYG_291-24b"/>
丹青學冩夀陽姿艶杏仙花嫩栁枝猶記醉邀何水部<lb/>
淮西歌吹舊臺池<lb/>
　　　墨竹<lb/>
洞庭春盡水溶溶錦瑟輕寒起卧龍行客欲投蒼水佩<lb/>
亂雲遮㫁九疑峯<lb/>
誰拈秃筆冩凄迷亂石横江碧玉低猶記畵船初泊岸<lb/>
落花時節郭公啼<lb/>
葳㽔萬玉曉撑風應是清溪野水東更畵接䍦顛倒着<lb/>
<pb n="KR4h0117_WYG_291-25a"/>
嫩凉添我緑隂中<lb/>
　　　王孫圖<lb/>
誰拈金彈倚青驄鞍面開元結束同好似華清二三月<lb/>
緑隂籠仗入離宮<lb/>
東風馳道直如絃琪樹春隂䕶馬韉從幸少年初賜錦<lb/>
數聲啼鳥落花前<lb/>
　　　宣和樹<lb/>
上林芳樹靄崇宣淡墨踈翎膩粉牋何似白榆棲凍雀<lb/>
<pb n="KR4h0117_WYG_291-25b"/>
蕭蕭風雪滿祁連<lb/>
　　　昭君<lb/>
玉顔啼淚濕龍沙東望長安不見家月滿穹廬愁似海<lb/>
強将心事付琵琶<lb/>
　　　題葡萄<lb/>
驪龍㺯影照高秋萬斛真珠露氣浮還憶玉人歌舞散<lb/>
紫駝銀甕出凉州<lb/>
　　　雜畵<lb/>
<pb n="KR4h0117_WYG_291-26a"/>
曽記東林信杖藜逺公門對石橋西長松月落猿聲歇<lb/>
贏得青山似虎溪<lb/>
　　　四皓圖<lb/>
只合飡芝老萬山誰教鶴髮動龍顔蛾眉對酒歌鴻鵠<lb/>
怨入商林紫翠間<lb/>
　　　松<lb/>
雙松如盖倚雲長曽憶匡山問草堂拂石坐來龍影濕<lb/>
半陂春雨茯苓香<lb/>
<pb n="KR4h0117_WYG_291-26b"/>
　　　送翰林宋先生致仕歸金華<lb/>
紅鞓金帶荔枝花三品詞林内相家歸去山中無箇事<lb/>
瓦瓶春水自煎茶<lb/>
　　　寄高彬<lb/>
條風吹緑滿蟾溪蠟屐行春日向西獨木橋邉烏桕樹<lb/>
鵓鳩飛上上頭啼<lb/>
　　　寄王彦舉<lb/>
緑楊隂下玉<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>嘶絲落銀瓶帶酒攜夢入南園聴夜雨<lb/>
<pb n="KR4h0117_WYG_291-27a"/>
不知身在蔣陵西<lb/>
　　　憶得<lb/>
憶得初年不解愁藥欄花逕日風流臨池書罷黄庭帖<lb/>
走馬城南覔舊遊<lb/>
　　　龍江夜泊<lb/>
蔣山山頭秋月明龍江江上暮潮生行人又是金陵客<lb/>
卧聽西風鼓角聲<lb/>
　　　過揚州<lb/>
<pb n="KR4h0117_WYG_291-27b"/>
垂楊空有折殘枝春盡瓊花作雪飛少日徃㳺今是夣<lb/>
竹西歌吹舊臺池<lb/>
　　　下邳<lb/>
淮南五月呌春鳩花落清河錦浪流偏恨寂寥鄉思裏<lb/>
淡烟寒月下邳州<lb/>
　　　呂梁洪<lb/>
驚濤觸石雪潺潺五月河風尚作寒問訊南來荆楚客<lb/>
官船幾日到淮安<lb/>
<pb n="KR4h0117_WYG_291-28a"/>
　　　武城<lb/>
獨上荒城野日隂絃歌千載憶遺音黄堂皂蓋成塵土<lb/>
何處春風緑綺琴<lb/>
　　　姑蘇開元寺<lb/>
梵宮春盡落花時倦鳥猶啼竹樹枝想見風流唐太守<lb/>
緑隂亭院坐題詩<lb/>
　　　次張仲舉韻<lb/>
江上依稀栗里峯峯前隠約故園松征鴻盡向南天没<lb/>
<pb n="KR4h0117_WYG_291-28b"/>
不為離人寄一封<lb/>
　　　幽居雜詠<lb/>
仙衣自種一池荷采采青黄當綺羅怪底近來秋氣早<lb/>
水禽飛去曉霜多<lb/>
紈綺紛紛幾戰塲閒身贏得水雲鄉扁舟日暮鳴榔去<lb/>
付與沙鷗管夕陽<lb/>
逺公蓮社久相招老大無心到石橋遥想東林山月出<lb/>
白猿啼處樹蕭蕭<lb/>
<pb n="KR4h0117_WYG_291-29a"/>
野吟詩句出天成景物如雲眼底生白石江頭烏桕樹<lb/>
夕陽踈冷鵓鳩聲<lb/>
鶴背腰纒有幾家陶潜貧薄太無涯青鞋布襪歸來好<lb/>
却使無錢對菊花<lb/>
　　　秋閨思<lb/>
涼夜蕭蕭處處過玉樓高起逼天河西風痩盡梧桐葉<lb/>
添得西窻月影多<lb/>
踈櫺鐡馬亂風飄火冷金鳬百和銷怪底芙蓉清漏永<lb/>
<pb n="KR4h0117_WYG_291-29b"/>
不知何事苦迢迢<lb/>
　　　閨怨<lb/>
都門不去亦何妨行色匆匆有底忙欲向碧桃花樹底<lb/>
牽囘白馬紫遊韁<lb/>
寄語多情燕與鶯莫勞花底㺯春聲千吟萬囀知何益<lb/>
空使寒閨夣不成<lb/>
晩思沉沉倦倚䦨玉簫聲歇酒闌珊淡雲還掩初生月<lb/>
誰䕶梨花作夜寒<lb/>
<pb n="KR4h0117_WYG_291-30a"/>
誰識沅湘路幾千夣魂夜夜到君邉春光不管愁人恨<lb/>
故傍楓林呌杜䳌<lb/>
薄寒猶可夜藏<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>向晩那堪獨倚樓是著人衣添懊惱<lb/>
海棠枝上月如釣<lb/>
接得封書妾自開分明説與便歸來千囘枕上聴春雨<lb/>
幾度階前掃緑苔<lb/>
舊栽楊栁色毿毿千里渾忘寄一緘春鴈高飛惟向北<lb/>
不知遊子在江南<lb/>
<pb n="KR4h0117_WYG_291-30b"/>
欲掃鸞牋冩綵雲惟将心思怨夫君蜀山花竹湘潭雨<lb/>
杜宇春深獨不聞<lb/>
洞庭暮雨起春波翠斾金㽔帝子過遥想泊舟明月渚<lb/>
夜深欹枕聴雲和<lb/>
湘江兒女單紵衣娥皇廟前歌竹枝春來只㑹閑相惱<lb/>
不管人家有别離<lb/>
　　　五言絶句一首<lb/>
鼉皷三聲急西山日又斜黄泉無客舍今夜宿誰家<lb/>
<pb n="KR4h0117_WYG_291-31a"/>
　　明興雜記云髙皇誅藍玉籍其家凢有隻字徃來<lb/>
　　皆得罪蕡因與玉題一畵故殺之此詩乃絶命也<lb/>
　　上問監殺指揮孫蕡死時何語指揮以此詩對上<lb/>
　　怒云彼有此好詩汝乃不復奏而殺之何也竟殺<lb/>
　　指揮郡邑傳云皆謂蕡死以梅思祖非藍玉豈雜<lb/>
　　記别有考與<lb/>
　<lb/>
　<lb/>
<pb n="KR4h0117_WYG_291-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉厯代詩選巻二百九十一<lb/>
</p>
<p>
</p>
  </div>
</body>
</text>
</TEI>
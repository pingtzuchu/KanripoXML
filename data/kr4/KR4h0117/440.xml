<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百四十</head> <lb/>
    <p>
<pb n="KR4h0117_WYG_440-1a"/>
欽定四庫全書<lb/>
　石倉歴代詩選巻四百四十<lb/>
　　　　　　　　　　　　明　曹學佺　編<lb/>
　明詩次集七十四<lb/>
　　林瑭<hi>字廷珍成化辛丑進士歴官太僕寺少卿有西園遺稿</hi>
　　　送周太叅之任廣西方伯<lb/>
入滇未踰年輙復别滇去丈夫懷四方所適皆眞遇雄<lb/>
藩雖巍巍猺黎病雜處重華帝有虞昌期適當午五載<lb/>
<pb n="KR4h0117_WYG_440-1b"/>
一巡狩諒亦匪虛語至今化猶醇冠裳爭快覩民囿風<lb/>
氣中蚩蠢乃其所向微斡旋力千載應聾瞽桓桓大方<lb/>
伯旬宣翊天子世運有推移斯民無今古藩翰良所遭<lb/>
箕椎謾誇詡欲别不忍釋君行激予素逝者蒼梧津滔<lb/>
滔日東注囘薄萬古情拂劒滄溟曙<lb/>
　　　寄故鄉洪塘諸友<lb/>
開忩展周易短砌鳴寒螿忽憶山中人渺在天一方沈<lb/>
吟先天訣載頌停雲章思君豈不切道路阻且長言念<lb/>
<pb n="KR4h0117_WYG_440-2a"/>
夙昔好山水同徜徉轉盼易寒暑日月不我將今夕復<lb/>
何夕葭月冷秋霜悠悠天宇濶起坐徒徬徨<lb/>
　　　過吕梁次見素壁間韻<lb/>
江左不善變東都自頽風誰憐七尺軀獨立綱常中斗<lb/>
酒兩耳熱擊劒摩秋空我懷正激烈出門誰將同<lb/>
　　　寄葛坡丁先生<lb/>
病魔推不去可人喚不來炎風起天末鼓我庭中灰浮<lb/>
生不滿百懷抱何時開忽憶葛坡叟白雲眞悠哉<lb/>
<pb n="KR4h0117_WYG_440-2b"/>
　　　過東流避江陟山有感<lb/>
山行有荆棘江行有風波寧知戸庭外舉足皆樊羅何<lb/>
如西園兩耳熱竹爐煮茗烹青莪悠然笑傲旗山阿千<lb/>
顛百折其如何<lb/>
　　　題鄧君文耀思萱巻<lb/>
朝陟堂之中兮維萱之零紅兮而思母之忡忡兮暮倚<lb/>
堂之背兮維萱之委翠兮而思母之憒憒兮堂之有萱<lb/>
愛匪獨兮吾思吾親亦不可復兮<lb/>
<pb n="KR4h0117_WYG_440-3a"/>
　　　壬子元夕過安寧次壁間韻時巡歴已滿未得<lb/>
　　　　代也<lb/>
出郭五千里溪山疑此行縱然非禄仕亦覺是浮生元<lb/>
夕燈前社春秋城下盟野梅踈半落何處不闗情<lb/>
　　　晩憩含質驛次見素韻<lb/>
行人得晩憩且値雨晴時雲歛川明逺山高月上遲覽<lb/>
書懷赤舄觀易玩黄離之子何為者悠悠繫我思<lb/>
　　　題雙節祠<lb/>
<pb n="KR4h0117_WYG_440-3b"/>
劒冷風生暮簾空月在除溪山歸戰骨燈火照離居宇<lb/>
宙留雙節春秋不一書賣身與降虜聞此亦何如<lb/>
　　　挽包豸史廼父耕心先生<lb/>
日暮成千歲山荒間九原高懷推古調行誼豈今存没<lb/>
世有如此浮雲安足論耕心尚存扁梁月正黄昏<lb/>
　　　挽朱安人陳氏<lb/>
封典生前受閨門肅令儀酒漿供祭日燈火課孫時哀<lb/>
動詞人挽賢彰太史碑九原雖不作端是女中師<lb/>
<pb n="KR4h0117_WYG_440-4a"/>
　　　送王都憲之任少司馬<lb/>
仕世逢眞主專臺撫大荒法冠峩豸角天語煥龍章任<lb/>
託孤臣重心懸萬里長端居嚴㻫琫岀匣試干將民瘼<lb/>
頻咨訪臺綱頼振揚先聲聞趙孟後武駕蘇黄吐納樞<lb/>
機簡監臨體貎莊大都循矩度全不渉荒唐舉世襟懷<lb/>
濶祛强膽目張奸諛争裭魄㷀疾切疴痒門宅無桃李<lb/>
田家足稻粱不知千庾富只恐一夫傷且念羣夷獠無<lb/>
端似犬羊自從䝉姓氏今始識冠裳禮樂敦名教文章<lb/>
<pb n="KR4h0117_WYG_440-4b"/>
入大方士知宗孔氏人望樂虞庠内治應無恙西夷敢<lb/>
跳梁孤忠思付託兩度過丁當部落雖君長山河盡帝<lb/>
鄉作書答天子傳檄戒封彊魚水高諸葛蛙蠅笑子陽<lb/>
一杯徒㶑灔千頃自汪洋拙眼曾多閱他人蓋未嘗浮<lb/>
生幾錯過深幸覿顒昻道在參乎魯言多㸃類狂抗儀<lb/>
知罪戾謙屈愈尊光求益方如渴分擕正斷腸帝心維<lb/>
簡在别調漫凄凉列㦸羅滇僰扁舟下沅湘香風生杜<lb/>
若凉月在甘棠宦海榮司馬兵樞屬李綱臨歧傷惜别<lb/>
<pb n="KR4h0117_WYG_440-5a"/>
相對更難忘<lb/>
　　　三原冡宰王公八十索贈<lb/>
立朝勛業一身孤不忝遐齡八十餘黄耉尚懷虞舜治<lb/>
白頭猶戀伏生書貞元際合天難老名位懸殊迹易踈<lb/>
徙倚衡門望南極祥光長照紫宸居<lb/>
　　　贈地官夏公便道壽親還朝<lb/>
萱草庭前春意長宦途堪畏簡書忙帝鄉迢逓心偏壯<lb/>
親膝從容喜欲狂願祝龜蓮千歲壽誰分鳬米一盂香<lb/>
<pb n="KR4h0117_WYG_440-5b"/>
謾乗金馬歸朝去人在高堂壽未央<lb/>
　　　除夕過趙州次見素韻<lb/>
孤燈宦邸歲言歸搔手風塵欲浣衣為憶淵明今日是<lb/>
誰憐伯玉去年非歸與吾黨寧無夢老矣西山亦有薇<lb/>
九曲溪頭問眞訣滄洲人在釣魚磯<lb/>
　　　過大理次前人韻<lb/>
生質慚非宋子朝且安懷抱謾魂銷虛名浪有新亭泣<lb/>
逺道能無擊壤謠忩外溪雲隨雨出枝頭野鳥挾春嬌<lb/>
<pb n="KR4h0117_WYG_440-6a"/>
魯人若識申生志安用雲媒着意調<lb/>
　　　過禄豐次壁間韻<lb/>
去住無端渺問津到頭何日得吾眞百官自是尼邱富<lb/>
五柳休辭元亮貧何處煙波堪倚棹故山花鳥滯歸人<lb/>
羊腸石磴前程路閒詠歸與子在陳<lb/>
　　　與劉中貴總戎沭公遊西莊池次張都憲韻<lb/>
子瞻歸歩雪堂時千載幽期卜此池二客欲從黄坂去<lb/>
扁舟轉上翠渠遲雲涵波影高低樹花放風薰新舊枝<lb/>
<pb n="KR4h0117_WYG_440-6b"/>
吹罷洞簫孤鶴杳羽衣相揖許誰知<lb/>
　　　滇陽書事用晦菴韻<lb/>
眞得歸與即破顔不愁光境落人間狂同莊叟談秋水<lb/>
喜並陶翁見晩山出岫閒雲無定着知時倦鳥自應還<lb/>
結茅沽酒西園約分付詩腸且莫慳<lb/>
　　　其二<lb/>
驛書飛報汗人顔宣慰顚危反掌間夷服未應輕一羽<lb/>
綱常原亦重邱山春秋時義今如此司馬風流不可還<lb/>
<pb n="KR4h0117_WYG_440-7a"/>
燕頷虎頭當自識天王茅土不曾慳<hi>是時夷酋思楪逐殺其主宣慰當道</hi>
<hi>視為輕末故此云云且思少司馬王公詔先曽經畧此夷今不可得矣</hi>
　　　曲靖道中見二叟相揖而語<lb/>
彷彿仙蹤何處求滿山紅葉白雲秋氊輿歸度前峰去<lb/>
綿竹斜通小徑幽若有人家三兩屋新添雨溜一渠湫<lb/>
蓬頭對語云誰者豈是前身巢與由<lb/>
　　　沅陵道中次見素夢蘭韻<lb/>
讀罷離騷思不窮遶欄香泛楚江風檀心芳韻幽貞獨<lb/>
<pb n="KR4h0117_WYG_440-7b"/>
魚腹忠魂臭味同媚世葦蒲徒論質充幃菌桂謾言功<lb/>
客從千載求醒者空惹花神入夢中<lb/>
　　　侍御張希載惠詩因與遊太華次韻送之<lb/>
開緘耿耿燦靈丹一段光芒射斗寒格擅大方今柱史<lb/>
名高少宰古周官誰逢東野低頭拜人慕西臺拭目看<lb/>
吟倚太華留不得五雲深處是長安<lb/>
　　　侍御廼翁名從中張都憲作序以中勉之<lb/>
紫鸞飛下白雲鄉母拜孺人父拜郎翠翟幪珠添彩色<lb/>
<pb n="KR4h0117_WYG_440-8a"/>
繡衣環帯爛銀光人傳孝子争矜頌帝為忠臣錫寵章<lb/>
願以義方敦古訓聖恩如海日汪洋<lb/>
　　　寄沭國公時庚戍正月也<lb/>
數符昌運誕竒才柱國勲名映上台月正夏時開歲首<lb/>
物乗堯厯露春胎勤民每自披無逸頌徳令人賦有臺<lb/>
一曲長生熙帝載春風遥進紫霞杯<lb/>
　　　送高士達任廣東教諭<lb/>
拜恩銜命出都門俯仰何慚儒者冠直以斯文鳴盛世<lb/>
<pb n="KR4h0117_WYG_440-8b"/>
休言此職是卑官間關嶺表梅為驛珍重湖南杏作壇<lb/>
樽酒潞江悵離别滿江風月海天寛<lb/>
　　　曲靖㑹憲副兄示所編家譜有感<lb/>
家祀中微一縷傳拜觀斯譜輙潸然闔門罹毒遺無地<lb/>
外氏寧歸似有天再世㓜孤凡孑立此時家業正顚連<lb/>
百年雲室追思筆續後兒孫尚勉旃<lb/>
　　　船溪驛用壁間韻謾成一首<hi>時得鄉友鄭仲平所寄詩</hi>
曲逕縈行遶竹斜誅茅紉屋是誰家柴扄半掩梧桐月<lb/>
<pb n="KR4h0117_WYG_440-9a"/>
榛舎新移木槿花堂扁小迂聊託號人忘大耋莫興嗟<lb/>
閒雲意外看舒巻一任秋風拂鬂華<lb/>
　　　又<lb/>
疋馬沿溪日未斜村舂方起野人家叨分瘴海三年節<lb/>
歸次山城兩度花愚拙誰憐于我甚窮愁何以慰民嗟<lb/>
故人詩辱郵筒至一夜風吹棠棣華<lb/>
　　　有感<lb/>
午窗慵起理殘經巧思縈心覺費神維鵲維鳩求自得<lb/>
<pb n="KR4h0117_WYG_440-9b"/>
呼牛呼馬任伊人憧憧且謝朋來往𤨏𤨏休論事屈伸<lb/>
欲占西風玩經世滿川花柳暗天津<lb/>
　　　贈高都閫出鎭歸徳州<lb/>
武弁誰通吉甫文人從細柳識將軍殿巖祗䕶今朝寵<lb/>
韜畧遥承累世勲節鉞纔離雙闕下雄聲先播九河濆<lb/>
載歌海岱皇風穆不用睢陽露布聞<lb/>
　　　贈白都憲姪進士榮歸<lb/>
杏林宴罷錫歸榮領得春風向暑行㡌壓宫花金粟重<lb/>
<pb n="KR4h0117_WYG_440-10a"/>
衣裁官錦彩雲輕滿堂袍笏誇先業千里驊駒稱上卿<lb/>
莫學文園便成癖凌煙傑閣構神京<lb/>
　　　贈汪生惟越歸壽雙親六十<lb/>
孤蓬湖海半生跡六袠椿萱萬里家采得周詩上親壽<lb/>
直從堯厯紀年華鹿車共出溪頭路鳩杖歡迎竹外沙<lb/>
甲子又逢初度處微陽消息入梅花<lb/>
　　　贈史侍御考最得封其父母<lb/>
内臺三載陟華勲奏績天曹荷寵頻臣節獨誇青署最<lb/>
<pb n="KR4h0117_WYG_440-10b"/>
君恩榮及白頭親豸袍雲䕶萊堂曉鳳誥花蟠御苑春<lb/>
我忝同官預榮幸也應感激頌皇仁<lb/>
　　　挽博士趙伯全主事之父<lb/>
教滿虞庠望辟雝為親不受子官封渠疏田洫追黎幹<lb/>
政攝花封紹魯恭槐國雲深遺蝶夢墨莊月冷輟隣舂<lb/>
拙軒稿在人何在惆悵泉闗十二重<lb/>
　　　次劉地官雨後韻<lb/>
造化無私付太空隨渠猛雨又狂風鳴臯竊訝乗軒鶴<lb/>
<pb n="KR4h0117_WYG_440-11a"/>
干木還嗤得桷鴻青眼相看書一巻紅塵繚繞鬂雙蓬<lb/>
隂晴都且歸何有剖破藩籬即大同<lb/>
　　　贈侍御王思德壽雙親<lb/>
海上元戎重憲臣南巡歸便展雙親百年忠孝丹心壯<lb/>
七袠嚴慈白髪新鳬藻喜逢初帨日豸袍光映壽筵春<lb/>
微情應有登堂約三月鶯花正可人<lb/>
　　　贈馬寧王君仲節之任<lb/>
一騎駸駸向馬寧刺桐踈柳暗蠻汀如今禆將兼文武<lb/>
<pb n="KR4h0117_WYG_440-11b"/>
自古提兵識變經秋色滿江横劒氣晩光浮酒露弓形<lb/>
故交山誼他鄉别怪底西風放半醒<lb/>
　　　和王提學九華山韻<lb/>
人間清峭說南華九老風流自一家半幅春屏開錦帳<lb/>
一泓秋水浴蓮花偶捐官牒餘晡日閒撚吟鬚看落霞<lb/>
寄語山靈莫相嗇此心風月不須賖<lb/>
　　　次經友吳維序韻<lb/>
旅泊愁腸日九廻忽聞高調獨徘徊謾將清夜孤城角<lb/>
<pb n="KR4h0117_WYG_440-12a"/>
吹落空齋五月梅吟畔渚蓮閒簡帙望中雲樹動樽罍<lb/>
算來不是田文客長鋏休歌歸去來<lb/>
　　　咏扇面紅梅<lb/>
庾嶺西頭湖水東玉顔寥落為誰容不應悞入桃源路<lb/>
染得春風幾㸃紅<lb/>
　　　寄家書有感<lb/>
寫就家書便寄歸鄉心隨逐鶺鴒飛東風原上春多少<lb/>
目斷衡陽總不知<lb/>
<pb n="KR4h0117_WYG_440-12b"/>
　　　用石田沈公韻詠小景<lb/>
誅茅營屋此山中路窄那容馬足通客子江心忽相憶<lb/>
扁舟蕩漾過晴空<lb/>
　　林玠<hi>字廷圭别號静菴天順壬午舉人以子文纘貴贈刑部主事年二十五卒</hi>
　　　李王葉三兄見訪偶作<lb/>
城中數高友雅志精葩經抱䇿對韓檠一時俱有聲文<lb/>
章絢人目炳炳如丹青李君飽所學已見歌鹿鳴王葉<lb/>
二名賢苦無素知音天意固有在留君啟後人咸與吾<lb/>
<pb n="KR4h0117_WYG_440-13a"/>
兄遊彼此皆忘形天花當座落水色入簾青時下陳蕃<lb/>
榻間鼓伯牙琴予昔方丱角見子恒自驚一心敦向慕<lb/>
荷教以陶成壬午薦賢書濫竽南廓名天意不我佑蚤<lb/>
復自凋零春色夢胡蝶秋風悲鶺鴒悠悠九泉客綣綣<lb/>
若平生寸忱不能達聊此叙幽盟<lb/>
　　　仲夏夜書暇觀蓮<lb/>
羣籍味匪測杳若天難升涵泳索道腴庶可得其精躍<lb/>
如見眞趣悠游湖水濱相彼君子花實能諧我心清風<lb/>
<pb n="KR4h0117_WYG_440-13b"/>
傾緑葉湛露綴丹英舉目閒凝眺效彼濓溪賓芬艶浮<lb/>
青眼清香拂素襟呼童泛美酒對此紅芳傾飄飄一葉<lb/>
舟瀟灑其中隂内通外以直契我信道情扣舷歌短句<lb/>
詠此華晶瑩鼓枻臨中流向此錦叢吟所恨玉樓召奄<lb/>
忽殞文星若人已仙去此花空自馨<lb/>
　　　書樓極目為牟公子作<lb/>
旋歩樓前望青天青天意與吾心連碧波清泚侵書幌<lb/>
明月光風冷坐氊扶杖行歌挹美景此景脗合吾眞境<lb/>
<pb n="KR4h0117_WYG_440-14a"/>
清風揺動硯池雲飛鴻㸃破江山影舉頭延佇看早春<lb/>
春光意與吾心同毫端生翠龍蛇走書韻遥飄萬里風<lb/>
凝眸開襟拾元氣元氣渾似吾心致鷺落滄州謾自飛<lb/>
龍潛碧海行當試試得清光達九重紛披鱗鬛横蒼空<lb/>
窮經志士能如彼生平無負勤書功功成不見固可羡<lb/>
嗟余不幸誠可靦玉樓入夢到九泉空歎文星終不見<lb/>
　　　賦得落花自述歌<lb/>
花落柯花落柯飄飄颺舞因為何武陵一夜東風起落<lb/>
<pb n="KR4h0117_WYG_440-14b"/>
此花英滿徑坡花落柯花落柯青春遊子勿復歌花隕<lb/>
暮眷春又發人衰復壯世無多君不見隣叟牆頭過濁<lb/>
醪此花正滿東平臯又不見春從緑樹隂中老惜花士<lb/>
女空蹉跎吾生志與秋天高天乎不佑可奈何嗚呼噫<lb/>
嘻兮更勿道屈原豈甘沉汨羅夷齊空守西山餓人生<lb/>
有死固莫逃少年而死實可悼花褪殘紅心懊惱惜此<lb/>
落花誰可報非是人老不如花只恐看花時復過嗚呼<lb/>
噫嘻兮復何道長歎一聲天地老<lb/>
<pb n="KR4h0117_WYG_440-15a"/>
　　　别牟公子勤夫<lb/>
聞君雅德音克紹彼前哲悠悠萬里資顒顒一時傑詞<lb/>
源江海深嗟予不足白春宵幸一見愧我死生别<lb/>
　　　羣雁失一<lb/>
哦哦青雲邊迢迢碧漢裏羣唳盤石間和樂無可比孤<lb/>
飛入九原廻翔赴萬里天道既如斯吾行將安止<lb/>
　　　送人<lb/>
之子還鄉國離離書一肩舟分帆掛雨萍泛水揺天雲<lb/>
<pb n="KR4h0117_WYG_440-15b"/>
染天閑騎風輕去路鞭更期秋月裏高折對嬋娟<lb/>
　　　别黄秉中兄<lb/>
家林鄉國共風塵對榻論文志氣眞本欲同為都下客<lb/>
豈期先作地中人緑雲庭館虛殘月青草池塘憶暮春<lb/>
黄巻悠悠誰切琢生平空負一經綸<lb/>
　　　江村適興<lb/>
緑樹蒼茫景物葱一竿清泚暮煙中牛眠芳草霑寒露<lb/>
鴉帶浮雲度晩風水鏡光澄舟外渚山屏翠接樹中空<lb/>
<pb n="KR4h0117_WYG_440-16a"/>
漁郎數曲滄浪夕韻徹樵村縹緲東<lb/>
　　　雨後遊山<lb/>
雲收雨歇草呈鮮着屐優游翠黛前緑樹隂中迎白日<lb/>
蒼松影裏歩青天臨風作賦花添趣坐石彈琴鳥助絃<lb/>
無限丹青窮不盡歸來取筆灑雲箋<lb/>
　　　雨後觀山<lb/>
雲歛前峰雨乍晴望中煙樹轉分明鴉迷黛色嵐中老<lb/>
鳥哢丹青竹畔鳴芳草萋萋苔積翠落花片片水流聲<lb/>
<pb n="KR4h0117_WYG_440-16b"/>
蹇予書暇凭闌睡忽覺胸中逺趣生<lb/>
　　　題巴蜀牟勤夫所居八景有百丈厓九盤山銅<lb/>
　　　　鑵驛平灘河將軍洞石洞寺石佛寺藏經坪<lb/>
百丈高峰聳碧天崔嵬山下物華鮮彩舟常報堂前喜<lb/>
清泚頻琤屋後絃明月光揺壇將洞薰風凉惬石巖仙<lb/>
東君休道虛無事為毁藏經寶聖編<lb/>
　　　題雲塢丁親丈所居八景有雲塢春耕螺江晩<lb/>
　　　　釣古候龍臺金山雁塔芋原彩舟洪關戍鼓<lb/>
<pb n="KR4h0117_WYG_440-17a"/>
　　　　妙峰梵刹瑞嶺清幽<lb/>
草芥功名鋤曉煙半竿秋水坐嬋娟龍臺猶見祥光燦<lb/>
雁塔期標世代賢泛泛彩舟雲外月蓬蓬戍鼓霧中天<lb/>
勸君休涉虚無境瑞嶺先曽見有年<lb/>
　　　送牟公子入蜀<lb/>
故人别我謁親廬西望歸程萬里餘緑樹蒼山雲阻隔<lb/>
離離行色半囊書官橋勒馬天將暮客路逢秋柳漸踈<lb/>
丹桂一枝年少事題扳切莫讓相如<lb/>
<pb n="KR4h0117_WYG_440-17b"/>
　　　夜景偶作<lb/>
天色蒼蒼月影浮輕風揺燭淚珠流今宵不醒南柯夢<lb/>
落葉飛花萬古愁<lb/>
人聲寂寂犬聲寒玉漏頻催夜已闌銀燭流珠和我淚<lb/>
清風明月半欄干<lb/>
　　　懷三家兄在杭<lb/>
閒奏塤箎倚夕陽忽驚飛雁在何方武陵囘首青山外<lb/>
幾度西風欲斷腸<lb/>
<pb n="KR4h0117_WYG_440-18a"/>
　　　勉十舎弟攻書<lb/>
學海由來百丈深堪嗟遊子浪浮沈須教眼没全牛處<lb/>
方表平生苦用心<lb/>
　　　諸兄弟敘意有作<lb/>
吾家昆季十餘人獨愧青雲寄此身不擬冷霜三四度<lb/>
頓摧芳草憶殘春<lb/>
　　　寓意<lb/>
銀燭光浮春夜長簾鈎明月野花香樵樓寂寂哀笳發<lb/>
<pb n="KR4h0117_WYG_440-18b"/>
耳聽寒聲每斷腸<lb/>
　　　暮春<lb/>
蜂慵蝶老綺羅空九十春光一夢中遥想故園遊冶處<lb/>
無縁花草付春風<lb/>
　　　牧<lb/>
胸期遥隱薄圭璜跨犢悠遊過草堂一笠清風歸去晩<lb/>
白雲横笛呌斜陽<lb/>
　　　首夏<lb/>
<pb n="KR4h0117_WYG_440-19a"/>
春已言歸夏又臨青槐枝上噪蟬音芳郊遊子愁炎暑<lb/>
一握薰風坐緑隂<lb/>
　按孝亷君仙逝此詩乃乩筆也遺腹子生為書名其<lb/>
　後發達皆若劵云<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_440-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻四百四十<lb/>
</p>
<p>
</p>
  </div>
</body>
</text>
</TEI>
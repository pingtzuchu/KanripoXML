<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百五</head> <lb/>
    <p>
<pb n="KR4h0117_WYG_405-1a"/>
欽定四庫全書<lb/>
　石倉歴代詩選巻四百五<lb/>
　　　　　　　　　　　　明　曹學佺　編<lb/>
　明詩次集三十九<lb/>
　　陳獻章<lb/>
　　　試太學和龜山此日不再得詩<lb/>
能飢謀萟稷冒寒思植桑少年負竒氣萬丈摩青蒼夢<lb/>
寐見古人慨然悲流光義利分兩途析之極毫茫道徳<lb/>
<pb n="KR4h0117_WYG_405-1b"/>
乃膏腴文辭固粃糠聖途萬里餘髮短心苦長及此歲<lb/>
未暮驅車適康莊<lb/>
　　　自策示諸生<lb/>
賢聖久寂莫六籍無光輝元氣五百年一合又一離男<lb/>
兒生其間獨往安可辭邈哉舜與顔夢寐或見之顧余<lb/>
獨何人瞻望空爾為年馳力不與撫鏡歎以悲豈不在<lb/>
一生一生良遲遲今復不努力虚浪死勿疑請回白日<lb/>
駕魯陽戈正揮<lb/>
<pb n="KR4h0117_WYG_405-2a"/>
　　　冬夜<lb/>
長夜氣始凄木綿被重裘端坐思古人寒燈耿悠悠是<lb/>
時病初間背汗仍未收學業坐妨奪田蕪廢鉏耰丈夫<lb/>
庇四海而以俯仰憂口腹非所營菽水吾當求明旦理<lb/>
黄犢進我南岡舟<lb/>
　　　夢觀化書六字壁間<lb/>
孔子曳杖歌逍遙夢楹後我夢已逍遙六字書在牖聖<lb/>
愚各有盡觀化任驅走問我年幾何春秋四十九死生<lb/>
<pb n="KR4h0117_WYG_405-2b"/>
若晝夜當速何必久即死無所憐乾坤一芻狗<lb/>
　　　感劉琨與盧諶事<lb/>
越石信英臣子諒亦文雅生遭晉運微奔走風塵下晉<lb/>
陽嘯明月胡雛夜回馬并州困石勒従事為别駕成敗<lb/>
非所論吾憐鑿坏者<lb/>
　　　移居<lb/>
萬金論買隣千金論買宅豈不念子孫而以營朝夕長<lb/>
揖都㑹里來趍白沙役壤地何必廣吾其寄一席隣曲<lb/>
<pb n="KR4h0117_WYG_405-3a"/>
彌樂今園林尚懐昔吾志在擇善無然復離析<lb/>
　　　又<lb/>
留連晡時酒吟咏古人詩夕陽傍秋菊采之復采之采<lb/>
之欲遺誰將以贈所思所思在何許千古不同時四海<lb/>
倘不逢吾寧獨去兹願言秉孤貞勿為時所欺<lb/>
　　　九日閒居<lb/>
無錢撫秋菊向夕凉風生誰為白衣者頗識江州名映<lb/>
杯碧水淨曜日丹葩明天際雁孤往草根蟲一聲荏苒<lb/>
<pb n="KR4h0117_WYG_405-3b"/>
委時節徘徊閲年齡興來發長歎意盡還一傾儉德茍<lb/>
不慙厚禄安可榮白首希高賢清謠𣺌遺情人生亦易<lb/>
足何必勤無成<lb/>
　　　和郭主簿寄莊定山<lb/>
青松出喬木遙望十里隂少年不結友歲暮懐同襟同<lb/>
襟問為誰定山攜一琴悠然操一曲不辯古與今在昔<lb/>
經江東多士余所欽論文盈觴酒惟我與子斟豈意千<lb/>
載下復此聞韶音我病不出户何時還盍簪茫茫宇宙<lb/>
<pb n="KR4h0117_WYG_405-4a"/>
内與子契其深<lb/>
　　　贈羊長史寄遼東賀黄門欽<lb/>
此心自太古何必生唐虞此道茍能明何必多讀書寂<lb/>
寂委山澤于于來京都斯人各有分彼此何能踰杪秋<lb/>
風日清呼兒理肩輿聊為玊臺遊言笑誰與俱屈指意<lb/>
中人一坐一踟蹰聖道日蓁塞誰哉剪其蕪之子久不<lb/>
見吾生何以娯常恐歲月晩况與音問疎申以伐木章<lb/>
一日三巻舒<lb/>
<pb n="KR4h0117_WYG_405-4b"/>
　　　飲酒<lb/>
木犀冷于菊更後十日開清風吹芳草馨香襲人懐昔<lb/>
者東籬飲百榼醉如泥那知此日花復與我酒諧一曲<lb/>
盡千杯酩酊花間迷赤脚步明月杯盡吾當回<lb/>
　　　庚子歲九月中于西田穫早稻<lb/>
遲明向南畝疎星在簷端夫出婦亦隨無非分所安道<lb/>
㫄往來人下車時一觀問津津不知仰觀飛鳥還邏苗<lb/>
遠畤夕濯足荒溝寒吾惜耦耕好焉知世路難伐鼔牧<lb/>
<pb n="KR4h0117_WYG_405-5a"/>
西畬黄雲被江千聊用代糟糠作粥歡賓顔<lb/>
　　　懐古田舎<lb/>
君子固有憂不在賤與貧農事久不歸道路竟徒勤青<lb/>
陽動芳草白日悲行人沮溺去千載相知恒若新出門<lb/>
轉窮厄得已聊一欣甘雨濡夕畛繁花羃春津獨往亦<lb/>
可樂耦耕多近隣百年鼎鼎流永從耕桑民<lb/>
　　　紫菊一首寄林時嘉<lb/>
嚴霜百草枯三逕挺秋菊緑葉明紫英微風遞寒馥芳<lb/>
<pb n="KR4h0117_WYG_405-5b"/>
情謝桃李雅望聮松竹懐哉種花人杳在江一曲遺我<lb/>
盎中金南窗伴幽獨時無續騷手憔悴當誰録且脫頭<lb/>
上巾茅柴今可漉<lb/>
　　　秋興<lb/>
西風振庭木虚堂夜蕭蕭攬衣起步月歸雁雙飄颻天<lb/>
地豈予獨知音不可招𡨕心祈有合悵望空雲霄<lb/>
　　　望羅浮<lb/>
大山必有靈土高豈無異翠浮㡬千丈日月東南翳我<lb/>
<pb n="KR4h0117_WYG_405-6a"/>
尋五岳來未問仙家事絶頂望九州衡山正西峙<lb/>
　　　贈陳秉常<lb/>
遠色霽初景清風振遙林子來入我室弄我花間琴正<lb/>
聲一何長幽思亦已深願留百千歲贈子瑤池音<lb/>
　　　送李劉二生還江右用陶韻<lb/>
夜聞桂樹芳晨起山鳥喧客従遠方來歴我階西偏手<lb/>
持諸公書徵㑹在匡山我願結其人遂往不復還滯形<lb/>
宇宙内俛仰獨何言<lb/>
<pb n="KR4h0117_WYG_405-6b"/>
　　　贈世卿<lb/>
青青牆下竹冬後色如是燦燦月中花歲寒香不匱新<lb/>
知語未足逺別情難置獨上江門舟北風日凌厲<lb/>
　　　有懐世卿<lb/>
時雨日夕來郊原藹新緑白雲被重崕下映寒塘曲情<lb/>
紓竹上言魂消井邊躅三年隔瀟湘書至不可讀<lb/>
　　　又<lb/>
伏枕廬山下春懐慘不舒哀絃久去耳風韻今何如灼<lb/>
<pb n="KR4h0117_WYG_405-7a"/>
灼花自媚嚶嚶鳥相娯高臺夕流盼古道行人疎<lb/>
　　　又<lb/>
煩囂謝人境抱膝山臺居柰此枝上鳥交交春雨餘少<lb/>
年耳目冗衰老不能虚安得魯連子従之泛江湖<lb/>
　　　送劉方伯東山先生<lb/>
未別情何如已别情尤邈豈無尺素書遠寄天一角江<lb/>
門卧煙艇酒醒簑衣薄明月古松間清露灑孤鶴<lb/>
　　　蔣韶州書至代簡答之<lb/>
<pb n="KR4h0117_WYG_405-7b"/>
相別何悠悠梅花卜寒整音塵中㫁絶窅若墮深井忽<lb/>
枉尺素書開讀喜不定庾嶺秋正高揚旌下松逕君才<lb/>
足理郡韶民日延頸古來水火喻子産功在鄭歲計諒<lb/>
有餘願聞下車令<lb/>
　　　再贈周文都<lb/>
十年兩別君一別一回老問藥朱陵遊吾兹恨不早平<lb/>
生憂樂下相對各傾倒遠別望眼昬浮雲不堪掃<lb/>
　　　偶得寄東所<lb/>
<pb n="KR4h0117_WYG_405-8a"/>
知暮則知朝西風漲暮潮千秋一何短瞬息一何遙有<lb/>
物萬象間不隨萬象凋舉目如見之何必窮扶搖<lb/>
　　　除夕呈家兄<lb/>
去年除夕色未槁今年除夕兄已老小弟朱顔不如昨<lb/>
但說窮通無醜好山中茅屋二十年日月逝矣如奔川<lb/>
兄弟五男并二女啜菽飲水同炊煙慈母年高白髪少<lb/>
二十孀居憂未了眼前黄口那得知爭覓梨栗相喧炊<lb/>
我年未老筋力衰耒耜即付大頭兒童牛生角禾登壠<lb/>
<pb n="KR4h0117_WYG_405-8b"/>
為我且給通家糜<lb/>
　　　脩外海赤坭嶺墓作<lb/>
赤坭岡頭封馬鬛生荆死竹無日月晩生曾孫賤又劣<lb/>
仰首蒼天淚流血載鉏入山日已决北風吹我篙櫓折<lb/>
悲鳴中夜聲嗚咽曉踏荒山馬蹄熱開榛伐樹功務捷<lb/>
指揮羣僕口喋喋須㬰豁見天然穴高下山川甚蟠結<lb/>
西南諸峰青不絶東北漫漫海波貼向來淺土悲滅裂<lb/>
再掘又恐靈氣泄復以𤣥石置墓碣永示雲來千萬劫<lb/>
<pb n="KR4h0117_WYG_405-9a"/>
人生貴賤那可必下山復作兒女别<lb/>
　　　有鶴寓懐先友丁彦誠邑宰<lb/>
有鶴獨睍臨江樓雪衣逈映江天幽問爾莫是蘇耽流<lb/>
蘇耽一去三千秋人間膏火不可留欲往従之嗟無由<lb/>
鶴聞我言九回頭欲去不去增綢繆四野無雲風颼颼<lb/>
矯翮萬里須㬰周顧我欲下非丁侯<lb/>
　　　題馬黙齋壁<lb/>
屋後青山屏翳合簷前緑樹煙花匝主人閉門履不納<lb/>
<pb n="KR4h0117_WYG_405-9b"/>
跏趺明月光繞榻客來問我笑不答但聞山鶯啼恰恰<lb/>
橙橘盈園野芳雜門外一江深映閤四時八風誰管押<lb/>
煙飛霧走龍騰甲拙者孤舟持酒榼成化十年甲午臘<lb/>
　　　贈陳冕<lb/>
南有滄溟水北有崑崙山我屋正在溪山間瞻望不遠<lb/>
行寔難白雲朝暮常漫漫桃花欲開梅又殘問君此去<lb/>
何時還<lb/>
　　　偶得<lb/>
<pb n="KR4h0117_WYG_405-10a"/>
衡山西遊何時還暫寄漁簑水石間又恐風吹江日殘<lb/>
扁舟打落蘆花灣教兒且築大雪山<lb/>
　　　止客宿<lb/>
為恨開年雨江村馬迹稀諸君能枉拜今夕不須歸嵗<lb/>
酒堪投轄人家欲掩扉仍聞僕夫語畏逐駿蹄飛<lb/>
　　　石門<lb/>
白髮非公事扁舟進此門山雲寒不雨江路曲通村玩<lb/>
世吾何有長途馬不存晩來堪一醉江月照空樽<lb/>
<pb n="KR4h0117_WYG_405-10b"/>
　　　對鶴<lb/>
吾晩病兼貧麻衣穩稱身朝來參兩鶴花底作三人日<lb/>
出東南雨鶯啼宇宙春三杯下衫袖拂拭舊龍唇<lb/>
　　　懐古次韻王半山<lb/>
相逢疎柳下賓主兩忘言處士乃無履江州初到門低<lb/>
頭入茅宇散髮對金罇長揖朱轓別狂歌向小園<lb/>
　　　即席賦<lb/>
林際夕微凉池塘散月光呼兒看酒具待客飲江鄉月<lb/>
<pb n="KR4h0117_WYG_405-11a"/>
對歌筵徙風拖舞袖長人生行樂耳歸棹擬相將<lb/>
　　　盆池栽蓮至秋始花<lb/>
秋露開炎萼非時不遣誇盆中玉井水溪上舂陵家酒<lb/>
醒凉風發詩成缺月斜願為若邪叟種水作生涯<lb/>
　　　秋坐碧玊樓偶成<lb/>
造次中秋過商量九日來詩將秋景澹菊為老人開時<lb/>
節陶潛醉江山宋玊哀平生滄海意不受白鷗猜<lb/>
　　　秋晩<lb/>
<pb n="KR4h0117_WYG_405-11b"/>
皎皎月又缺鮮鮮菊可收汀雲迷島嶼山雨落扶留市<lb/>
有屠牛杌江連邏吏舟恐無賒酒處垂白對清秋<lb/>
　　　苦熱<lb/>
晩凉慰我渴秋暑着人煩拄杖縁溪足看潮到栁根哦<lb/>
詩衰骨痛開卷病眸昬六月飛雲冷相思只㫁魂<lb/>
　　　枕上偶成<lb/>
折簡無官府蒲團了歲年岩雲交樹白水月印沙圓懶<lb/>
甚陶元亮閒于魏仲先吾曹先分薄於福敢求全<lb/>
<pb n="KR4h0117_WYG_405-12a"/>
　　　春日江村<lb/>
草帶籬腰緑花簪石頂紅林園開晝景鶯燕語春風山<lb/>
靄霏霏合江流𣺌𣺌東獨來橋畔路高拄過眉笻<lb/>
　　　病疥可后山韻寫懐<lb/>
病枕愁更永籠燈對夜長千年無鮑叔一懶有柴桑兒<lb/>
請栽瓜地妻評作麯方花時呼酒伴酩酊出扶牆<lb/>
　　　題新村書齋壁<lb/>
茅棟依岩靜柴門洗竹通桑榆巷南北煙火埭西東一<lb/>
<pb n="KR4h0117_WYG_405-12b"/>
逕漁樵入孤村井臼同隣家得美酒吹笛月明中<lb/>
　　　是夕范生小酌<lb/>
日月雙輪轉乾坤一氣旋是時冬始閏細雨夜如年人<lb/>
語斜風外村聲落葉邊憑誰給燈火更坐讀殘篇<lb/>
　　　至容貫宅<lb/>
在昔偶相遇如今共白頭敝衣寒露肘破屋早知秋家<lb/>
業憑觚翰厨煙管去留老翁如辟榖與子入羅浮<lb/>
　　　贈謝德明有事赴廣還<lb/>
<pb n="KR4h0117_WYG_405-13a"/>
月落五仙城天空一雁鳴離愁動江色歸纜解鐘聲鷺<lb/>
應船謳起溪尋酒幔行經過不買醉貪嗅早梅英<lb/>
　　　答惠州鄭别駕惠葛布<lb/>
惠我一端葛裁衣笑不奢賦詩酬別駕愛酒典隣家獨<lb/>
酌秋風裏浩歌山月斜醉魂不覺逺卧探惠陽花<lb/>
　　　至陳冕家<lb/>
遠樹晴堪數孤雲暝欲遮自憐江海迹能到友生家落<lb/>
日明江色輕風動麥花相看吾鬢白不必問年華<lb/>
<pb n="KR4h0117_WYG_405-13b"/>
　　　南歸寄鄉舊<lb/>
自愛愚公谷誰過野老家時依當户竹閒數上牆花鳥<lb/>
立溪槎靜牛爭崦路斜懐中嬌小女學語解呼爺<lb/>
　　　寄太虚上人<lb/>
太虚坐石洞孤絶少人依遠客攜琴至逢師乞食歸一<lb/>
蒲青草上四面白雲飛盡日無言說岩花落滿衣<lb/>
　　　寄廷實<lb/>
無才慵作吏有酒喜迎賓老更躭高卧時還近俗人鐘<lb/>
<pb n="KR4h0117_WYG_405-14a"/>
鳴山寺遠月出土牀親何處期吾子笙歌玊洞春<lb/>
　　　景雲田萌尾<lb/>
簑笠堪從事少年農圃情乘潮打兩槳落日照孤城山<lb/>
廟題詩過汀鷗伐鼔驚提攜新耒耜寂莫舊棋枰挾被<lb/>
防春冷攤書快晩晴兒曹依本分吾道在躬耕<lb/>
　　　荼<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>將開值雨<lb/>
相看無語只沈吟蓓蕾枝頭已簇金山雨不來昬晝景<lb/>
東君容有妬春心較量花品終何益茫昧天機亦自深<lb/>
<pb n="KR4h0117_WYG_405-14b"/>
明日隂晴還未定一樽何急對花斟<lb/>
　　　苦熱<lb/>
尋常衣汗濕青荷爭柰連朝溽暑何象内隂陽分老少<lb/>
年來天地少中和水枯瓦沼蛙將徙日炙山枝鳥不歌<lb/>
一事傷亷非得已竹林氷簟受風多<lb/>
　　　不寐<lb/>
丘首寧忘溝壑心白頭氷雪更相侵妻烹野菜晨供飯<lb/>
兒㸃松燈夜對琴賦拙任留司馬壁碑成不賣退之金<lb/>
<pb n="KR4h0117_WYG_405-15a"/>
無端㛰嫁相料理獨聽疎更到夜深<lb/>
　　　留别諸友<lb/>
崑崙西北是官陂滅迹煙霞我自遲獨往恐逢江上雪<lb/>
相思還寄隴頭枝風雲想見千年㑹消息終還七日期<lb/>
總為高堂苦離別人生菽水㡬何時<lb/>
　　　石門次林緝熈韻<lb/>
孤舟昔擊飛來寺白首重來十四秋君看秋風吹鶴鷁<lb/>
何如老子坐青牛留情世事終何補得意雲山亦易休<lb/>
<pb n="KR4h0117_WYG_405-15b"/>
見說䕫龍滿朝著九重應許放巢由<lb/>
　　　回岐道中<lb/>
回岐接水樹㝠㝠又是朝京一日程兩耳如聞重譯語<lb/>
幾時不見五仙城朝無兒穉歌行酒夜有巡船卧打更<lb/>
欲識羇情多少在崑崙峯上白雲生<lb/>
　　　晨起將出尋梅<lb/>
朝煙横野犢鳴陂索杖山齋睡起時田父許留今日醖<lb/>
梅花不欠去年詩衝寒索笑來何處帶病尋香出每遲<lb/>
<pb n="KR4h0117_WYG_405-16a"/>
彷彿西湖夢中見水邊籬落兩三枝<lb/>
　　　元旦試筆<lb/>
六載虚叨供奉臣白頭吾亦兩朝身閭閻擊壤今𢎞治<lb/>
簡冊編年又戊申日色小薰穠李晝風光欲醉乳鶯春<lb/>
廬岡此景誰分付也到江門不屬人<lb/>
　　　六十一自壽<lb/>
世間甲子是何年母鬢雙皤子亦然十數曾孫羅膝下<lb/>
兩三杯酒笑燈前尋僧野寺花迷逕吹笛江門月滿船<lb/>
<pb n="KR4h0117_WYG_405-16b"/>
聖主萬年歌不足聊將鼓腹詠堯天<lb/>
　　　春日偶成<lb/>
蛺蝶飛飛花映窗流鶯恰恰栁垂江出牆老竹青千箇<lb/>
泛棹春鷗白一雙暖日暄風酣獨卧來牛去馬亂相撞<lb/>
江山指㸃非無句誰致先生酒百缸<lb/>
　　　夢崔清獻坐牀上李忠簡坐牀下而予㕘其間<lb/>
清獻堂堂四百春夢中眉宇識天人報君西蜀青油幕<lb/>
老我東籬白葛巾萬里歸心長短賦九天辭表十三陳<lb/>
<pb n="KR4h0117_WYG_405-17a"/>
南風欲理増江棹已借青山卜墓隣<lb/>
　　　次韻定山先生種樹<lb/>
橋下流泉十丈窪橋頭草屋萬株花闗闗終日鳥鳴樹<lb/>
歲歲春風人在家何處三杯歌浦口祗留殘夢在天涯<lb/>
樽前不見滄溟濶浩浩還君一笑誇<lb/>
　　　清明前二日有懐亡友伍光字無子<lb/>
先生英骨𦵏蓬萊幽思憑高不易裁荒歲無窮春易老<lb/>
清明將近雨還來皇天自合包胥怒泉壤誰興伯道哀<lb/>
<pb n="KR4h0117_WYG_405-17b"/>
尋樂齋前數株樹月明空有鶴飛迴<lb/>
　　　寄高知縣<lb/>
下通河岳上星辰何處風流着此身天子未旌强項令<lb/>
督郵多見折腰人青天白日孤城曉碧栁黄鸝萬井春<lb/>
澗底菖蒲真未有堪君服食更通神<lb/>
　　　次韻林先生潮連館中見寄<lb/>
煙村𣺌𣺌樹成行社屋三間是講堂竹葉林中堪送老<lb/>
菊花籬下又逢霜膳夫問煮魴魚美田舎邀嘗早稻香<lb/>
<pb n="KR4h0117_WYG_405-18a"/>
入社撚鬚誰最數共尋佳句答年光<lb/>
　　　晩酌示藏用諸友<lb/>
東溪牽犬過西溪短屐衝煙步步迷秋竹苔深人語靜<lb/>
古壇松冷鶴巢低山花折去空盈把春酒沽來不滿提<lb/>
笑把長竿弄江水草間郭索尚蟠泥<lb/>
　　　其二<lb/>
漁翁向夜宿何溪月色蘆花到處迷篷背風吹黄葉過<lb/>
船頭浪捲雪山低晩來竿綫殊堪弄老去干戈不著提<lb/>
<pb n="KR4h0117_WYG_405-18b"/>
自有平生煙水分何曾軒冕視塗泥<lb/>
　　　其三<lb/>
丹青不寫武陵溪只記桃花也著迷芳草獨行山路僻<lb/>
白雲相送洞門低笑呼竹笠前頭拜交付詩囊右手提<lb/>
風月滿山闗不住他時須用一丸泥<lb/>
　　　次韻顧別駕江門夜泊<lb/>
雲巻晴波千里白帆收落日半江明遙看煙際樓臺逈<lb/>
不受人間鼔角驚碧玉偶逢須着眼黄花已過更揮觥<lb/>
<pb n="KR4h0117_WYG_405-19a"/>
眼中別駕如君少傾倒尊前接後生<lb/>
　　　寄李九淵<lb/>
黄花開盡不持醪更對黄花讀楚騷江閣影流西日轉<lb/>
海鴻聲引北風高大寒天地猶堪出垂老筋骸總厭勞<lb/>
嗟我與君同甲子鏡中誰讓長霜毛<lb/>
　　　楊敷别後有懐<lb/>
江門春雨送歸槎破帽排風落晩沙向晩野鶯猶戀樹<lb/>
感春遊子未還家山瓶續致沽來酒草閣開殘别後花<lb/>
<pb n="KR4h0117_WYG_405-19b"/>
明日越王臺上望白龍蟠處杳飛霞<lb/>
　　　夢後作<lb/>
幻迹有去來達觀無古今長嘯人不聞山風襲蘿襟<lb/>
　　　又<lb/>
楊栁餘朽株梧桐但疎隂小卧不出門不知秋已深<lb/>
　　　對酒<lb/>
放歌當盡聲飲酒當盡情門前烏桕樹夜半子規鳴<lb/>
　　　對竹<lb/>
<pb n="KR4h0117_WYG_405-20a"/>
北風巻頑雲隂晴安可卜海月出漸高獨照南窗竹<lb/>
　　　訪客舟中<lb/>
船頭酒多少船尾閣春沙恰到溪窮處山山枳殻花<lb/>
　　　贈張叔亨侍御<lb/>
天下元無事勞勞空有心相攜沙上語山月二更深<lb/>
　　　張克脩別駕遷梧州守來别白沙贈之<lb/>
少年恣行遊老病徒拘綴送君今夜心還到蒼梧別<lb/>
　　　梅下有懐世卿<lb/>
<pb n="KR4h0117_WYG_405-20b"/>
我見梅花愁人見梅花恱去歲梅發時持醪與君別<lb/>
　　　九日<lb/>
同俗不同俗山杯映秋菊仍聞席上歌不是人間曲<lb/>
　　　周鎬送白菊乞詩<lb/>
白菊偏宜素髮青山只對蒼顔嚥罷秋香滿腹風吹不<lb/>
到長安<lb/>
　　　初晴<lb/>
初晴樓上燕飛飛樓下人歌白苧衣一曲未終花落去<lb/>
<pb n="KR4h0117_WYG_405-21a"/>
滿林啼鳥送春歸<lb/>
　　　訪山家<lb/>
清泉煮蕨愛山家夜飲西崖望月斜澗底白雲留不住<lb/>
半隨紅雨落天涯<lb/>
　　　歇馬大徑山<lb/>
數家煙火隔林塘一樹寒花晩自香黄葉塜頭聊歇馬<lb/>
鷓鴣聲裏近斜陽<lb/>
　　　有所思<lb/>
<pb n="KR4h0117_WYG_405-21b"/>
采采紅芳日欲斜盈盈珠淚落天涯東風忽攪籬前樹<lb/>
惱亂春愁不為花<lb/>
　　　落花<lb/>
落花半落流水香鳴鳩互鳴春日長美人別我在江浦<lb/>
欲來不來空㫁腸<lb/>
　　　清曉<lb/>
清曉有人來欵扉風吹衫袖白披披昨宵雨打山窗破<lb/>
莫怪先生下榻遲<lb/>
<pb n="KR4h0117_WYG_405-22a"/>
　　　春寒<lb/>
清明天氣如初臘雨脚雲頭枉是春階下荼<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>開自晚<lb/>
不隨紅紫怨東君<lb/>
　　　桃花<lb/>
雲鎖千峰午未開桃花流水更天台劉郎莫記歸時路<lb/>
只許劉郎一度來<lb/>
　　　喜晴<lb/>
西林收雨鵓鳩靈巻被開窗對曉晴風日醉花花醉鳥<lb/>
<pb n="KR4h0117_WYG_405-22b"/>
竹門啼過兩三聲<lb/>
　　　雨中偶得<lb/>
高浪張燈何處船客邊風雨夜如年行人自有明朝路<lb/>
莫遣隂晴不屬天<lb/>
　　　宿雲卧軒<lb/>
不妨到處與人羣借宿山齋酒半醺我得五龍傳睡法<lb/>
枕痕猶帶華山雲<lb/>
　　　喜晴<lb/>
<pb n="KR4h0117_WYG_405-23a"/>
春眠閉閣日沈㝠咫尺溪籬懶更行却愧枝頭子規鳥<lb/>
千秋人國未忘情<lb/>
　　　諱日有感<lb/>
十二月逢哉生魄江山為爾生愁色黄昬庭樹烏上啼<lb/>
一聲何處江樓笛<lb/>
　　　次劉方伯東山見寄<lb/>
一為雷雨沛西東十郡民歸岳伯功我有江門水千頃<lb/>
春來只好浴鳬翁<lb/>
<pb n="KR4h0117_WYG_405-23b"/>
　　　喜聞劉亞卿得請還東山<lb/>
平生畏就人間飯向晩還同野鶴棲今夜開懐看邸報<lb/>
東山歸卧祝融西<lb/>
　　　贈張進士入京<lb/>
五年不出獨何心萬里行囊又一琴難寫别離今日意<lb/>
江門春水不如深<lb/>
　　　羅浮春寄民澤<lb/>
海上花開萬玊林閒門碧玊夢相尋不知開處花多少<lb/>
<pb n="KR4h0117_WYG_405-24a"/>
折盡羅浮半夜心<lb/>
　　　林緝熈縣博張廷實進士何孝子子完先後見<lb/>
　　　　訪既而緝熈往平湖廷實歸五羊子完還愽<lb/>
　　　　羅因賦絶句二首<lb/>
四百峰頭白鶴知老夫三月有幽期爾家正在羅浮下<lb/>
莫向春風怨別離<lb/>
長髯遺我一囊山鐵橋流水非人間我今决策山中去<lb/>
踏斷鐵橋無路還<lb/>
<pb n="KR4h0117_WYG_405-24b"/>
　　　次羅明仲先生見寄<lb/>
白頭一枕小廬山偶寄孤松十竹間朝市山林俱有事<lb/>
今人忙處古人閒<lb/>
　　　贈袁暉用林時嘉韻<lb/>
植竹為垣土作臺野橋分路到溪回江門若比瞿塘水<lb/>
何處遊人肯上來<lb/>
　　　贈劉別駕肅菴解官歸永豐<lb/>
一簑歸去釣秋塘花近漁舟水亦香却笑此翁閒未慣<lb/>
<pb n="KR4h0117_WYG_405-25a"/>
水中鷗影尚回翔<lb/>
　　　輓林别駕汝和<lb/>
赤泥經雨草萋萋山北山南路欲迷怕到使君投轄處<lb/>
黒雲堆壠鷓鴣啼<lb/>
　　　得蕭文明寄自作草書至<lb/>
編茅十丈掃羅浮高㮄飛雲海若愁何處約君同洗硯<lb/>
月殘霜冷鐵橋秋<lb/>
　　　和林子逢至白沙<lb/>
<pb n="KR4h0117_WYG_405-25b"/>
一様春風幾様花乾坤分付各生涯如今着我滄江上<lb/>
只有秋香撲釣槎<lb/>
　　　南雄書院讀羅一峰碑<lb/>
坵墳何處草離離千里湖西夢覺時落日小池橋上路<lb/>
催人下馬讀殘碑<lb/>
　　　金鼇閣<lb/>
横浦秋成百尺橋金鼇閣上見山遙憑高無限歸來思<lb/>
何處飛雲不可招<lb/>
<pb n="KR4h0117_WYG_405-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_405-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻四百五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻十三</head> <lb/>
    <p>
<pb n="KR4h0117_WYG_013-1a"/>
欽定四庫全書<lb/>
　石倉歴代詩選巻十三<lb/>
　　　　　　　　　　　　明　曹學佺　編<lb/>
　古逸歌謡<lb/>
　　　皇娥歌<lb/>
天清地曠浩茫茫萬象廻薄化無方浛天蕩蕩望滄滄<lb/>
乘桴輕漾著日傍當期何所至窮桑心知和樂恱未央<lb/>
　　　白帝子歌<lb/>
<pb n="KR4h0117_WYG_013-1b"/>
四維八埏𦕈難極驅光逐影窮水域璇宫夜靜當軒織<lb/>
桐峯文梓千尋直伐梓作器成琴瑟清歌流暢樂難極<lb/>
滄湄海浦來棲息<lb/>
　　　箕山歌<lb/>
陟彼箕山兮瞻望天下山川麗﨑萬物還普日月運照<lb/>
靡不記睹遊放其間何所却慮歎彼唐堯獨自愁苦勞<lb/>
心九州憂勤后土謂予欽明傳禪易祖我樂何如蓋不<lb/>
盻顧河水流兮縁高山甘𤓰施兮葉綿蠻高林肅兮相<lb/>
<pb n="KR4h0117_WYG_013-2a"/>
錯連居此之處傲堯君<lb/>
　　　塗山歌<lb/>
綏綏白狐九尾龎龎我家嘉夷來賓為王成子室家我<lb/>
都攸昌天人之際於兹則行明矣哉<lb/>
　　　採薇歌<lb/>
登彼西山兮採其薇矣以暴易暴兮不知其非矣神農<lb/>
虞夏忽焉沒兮我安適歸矣吁嗟徂兮命之衰矣<lb/>
　　　去魯歌<lb/>
<pb n="KR4h0117_WYG_013-2b"/>
彼婦之口可以出走彼婦之謁可以死敗盖優哉游哉<lb/>
維以卒嵗<lb/>
　　　臨河歌<lb/>
狄水衍兮風揚波舟楫顛倒更相加歸來歸來胡為斯<lb/>
　　　蟪蛄歌<lb/>
違山十里蟪蛄之聲猶尚在耳<lb/>
　　　黄鵠歌<lb/>
悲夫黄鵠之早寡兮七年不雙宛頸獨宿兮不與衆同<lb/>
<pb n="KR4h0117_WYG_013-3a"/>
夜半悲鳴兮想其故雄天命早寡兮獨宿何傷寡婦念<lb/>
此兮泣下數行嗚呼哀哉死者不可忘飛鳥尚然兮况<lb/>
於貞良雖有賢雄兮終不同行<lb/>
　　　澤門之晳謳<lb/>
澤門之晳實興我役邑中之黔實慰我心<lb/>
　　　飯牛歌<lb/>
南山矸白石爛生不逢堯與舜禪短布單衣適至骭從<lb/>
昬飯牛薄夜半長夜漫漫何時旦<lb/>
<pb n="KR4h0117_WYG_013-3b"/>
滄浪之水白石粲中有鯉魚長尺半弊布單衣裁至骭<lb/>
清朝飯牛至夜半黄犢上坂且休息吾將捨汝相齊國<lb/>
出東門兮厲石斑上有松柏青且闌麤布衣兮縕縷時<lb/>
不遇兮堯舜主牛兮努力食細草大臣在爾側吾當與<lb/>
爾適楚國<lb/>
　　　彈鋏歌<lb/>
長鋏歸來乎食無魚　長鋏歸來乎出無車　長鋏歸<lb/>
來乎無以為家<lb/>
<pb n="KR4h0117_WYG_013-4a"/>
　　　狐裘歌<lb/>
狐裘尨茸一國三公吾誰適從<lb/>
　　　暇豫歌<lb/>
暇豫之吾吾不如鳥烏人皆集於菀已獨集於枯<lb/>
　　　河激歌<lb/>
升彼河兮而觀清水揚波兮冒㝠㝠禱求福兮醉不醒<lb/>
誅將加兮妾心驚罰既釋兮瀆乃清妾持楫兮操共維<lb/>
蛟龍助兮主將歸呼來櫂兮行勿疑<lb/>
<pb n="KR4h0117_WYG_013-4b"/>
　　　王子思歸歌<lb/>
洞庭兮木秋涔陽兮草衰去千乘之家國作咸陽之布<lb/>
衣<lb/>
　　　紫玉歌<lb/>
南山有鳥北山張羅意欲從君讒言孔多悲結成疹歿<lb/>
命黄壚命之不造寃如之何羽族之長名為鳳凰一日<lb/>
失雄三年感傷雖有衆鳥不為匹雙故見鄙姿逢君輝<lb/>
光身逺心近何曾暫忘<lb/>
<pb n="KR4h0117_WYG_013-5a"/>
　　　徐人歌<lb/>
延陵季子兮不忘故脫千金之劍兮帶丘墓<lb/>
　　　越人歌<lb/>
今夕何夕兮搴洲中流今日何日兮得與王子同舟䝉<lb/>
羞被好兮不訾詬恥心幾煩而不絶兮得知王子山有<lb/>
木兮木有枝心說君兮君不知<lb/>
　　　越謡歌<lb/>
君乘車我帶笠他日相逢下車揖君擔簦我跨馬他<hi>日</hi>
<pb n="KR4h0117_WYG_013-5b"/>
相逢為君下<lb/>
　　　若何歌<lb/>
嘗膽不苦味若飴今我采葛以作絲<lb/>
　　　渡易水歌<lb/>
風蕭蕭兮易水寒壯士一去兮不復還<lb/>
　　　秦始皇時民歌<lb/>
生男慎莫舉生女哺用脯不見長城下尸骸相支拄<lb/>
　　　巴揺歌<lb/>
<pb n="KR4h0117_WYG_013-6a"/>
神仙得者茅初成駕龍上昇入太清時下𤣥洲戲赤城<lb/>
繼世而徃在我盈帝若學之臘嘉平<lb/>
　　　黄澤謡<lb/>
黄之池其馬歕沙皇人威儀黄之澤其馬歕玉皇人愛<lb/>
榖<lb/>
　　　白雲謡<lb/>
予歸東土和治諸夏萬民平均吾顧見女比及三年將<lb/>
復而野<lb/>
<pb n="KR4h0117_WYG_013-6b"/>
　　　呉夫差時童謡<lb/>
梧宫秋呉王愁<lb/>
　　　三秦記民謡<lb/>
武功太白去天三百孤雲兩角去天一握山水險阻黄<lb/>
金子午蛇盤烏櫳勢與天通<lb/>
　　　别鶴操<lb/>
將乖比翼兮隔天端山川悠逺兮路漫漫攬衣不寐兮<lb/>
食忘餐<lb/>
<pb n="KR4h0117_WYG_013-7a"/>
　　　龜山操<lb/>
予欲望魯兮龜山蔽之手無斧柯奈龜山何<lb/>
　　　水仙操<lb/>
繄洞渭兮流澌濩舟楫逝兮仙不還移形素兮蓬萊山<lb/>
歍欽傷宫仙石還<lb/>
　　　偕隠歌<lb/>
天下有道我黻子佩天下無道我負子戴<lb/>
　　　鼓琴歌<lb/>
<pb n="KR4h0117_WYG_013-7b"/>
美人熒熒兮顔若苕之榮命乎命乎曾無我嬴<lb/>
　　　琴歌二首<lb/>
百里奚五羊皮憶别時烹伏雌炊扊扅今日富貴忘我<lb/>
為<lb/>
百里奚初娶我時五羊皮臨當相别時烹乳雞今適富<lb/>
貴忘我為<lb/>
　　　琴歌<lb/>
樂莫樂兮新相知悲莫悲兮生别離<lb/>
<pb n="KR4h0117_WYG_013-8a"/>
　　　書車<lb/>
自致者急載人者緩取欲無度自致而反<lb/>
　　　書鋒<lb/>
忍之須臾乃全汝軀<lb/>
　　　書井<lb/>
原泉滑滑連旱則絶取事有常賦斂有節<lb/>
　　　衣銘<lb/>
桑蠶苦女工難得新捐故後必寒<lb/>
<pb n="KR4h0117_WYG_013-8b"/>
　　　鏡銘<lb/>
以鏡自照見形容以人自照見吉凶<lb/>
　　　鼎銘<lb/>
一命而僂再命而傴三命而俯循牆而走亦莫余敢侮<lb/>
饘于是粥于是以糊余口<lb/>
　　　堯戒<lb/>
戰戰慄慄日謹一日人莫躓于山而躓于垤<lb/>
　　　伊耆氏蜡辭<lb/>
<pb n="KR4h0117_WYG_013-9a"/>
土反其宅水歸其壑昆蟲毋作草木歸其澤<lb/>
　　　田者祝<lb/>
甌窶滿篝汚邪滿車五榖蕃熟穰穰滿家<lb/>
　　　蠶叢詩<lb/>
川崖惟平其稼多黍㫖酒嘉榖可以養父野惟阜丘彼<lb/>
稷多有嘉榖㫖酒可以養母<lb/>
　　　其二<lb/>
惟月孟春獺祭彼崖永言孝思享祀孔嘉彼黍既潔彼<lb/>
<pb n="KR4h0117_WYG_013-9b"/>
儀既澤蒸命良辰祖考來格<lb/>
　　　其三<lb/>
日月明明亦惟其名誰能長生不朽難獲<lb/>
　　　其四<lb/>
惟德實寶富貴何常我思古人令問令望<lb/>
　　　驪駒<lb/>
驪駒在門僕夫具存驪駒在路僕夫整駕<lb/>
　　　白水<lb/>
<pb n="KR4h0117_WYG_013-10a"/>
浩浩白水儵儵之魚君來召我我將安居國家未立從<lb/>
我焉如<lb/>
　　　逸詩<lb/>
翹翹車乘招我以弓豈不欲徃畏我友朋<lb/>
我無所監夏后及商用亂之故民卒流亡<lb/>
俟河之清人壽幾何兆云詢多職競作羅<lb/>
雖有絲麻無棄管蒯雖有姬姜無棄蕉萃凡百君子莫<lb/>
不代匱<lb/>
<pb n="KR4h0117_WYG_013-10b"/>
周道挺挺我心扄扄講事不令集人來定<lb/>
　　　列子<lb/>
良弓之子必先為箕良冶之子必先為裘<lb/>
　　　國語<lb/>
黍稷無成不能為榮黍不為黍不能蕃膴稷不為稷不<lb/>
能蕃殖所生不疑惟德之基<lb/>
　　　列子<lb/>
人不婚宦情欲失半人不衣食君臣道息<lb/>
<pb n="KR4h0117_WYG_013-11a"/>
　　　魯連子<lb/>
心誠憐白髮𤣥情不怡艷色媸<lb/>
　　　史記<lb/>
蓬生麻中不扶自直白沙在泥與之皆黑<lb/>
積羽沈舟羣輕折軸衆口鑠金積毁銷骨<lb/>
　　　劉向别録引古語<lb/>
唇亡而齒寒河水崩其壊在山<lb/>
　　　列女傳引古語<lb/>
<pb n="KR4h0117_WYG_013-11b"/>
力田不如遇豐年力桑不如見國卿刺繡文不如倚市<lb/>
門<lb/>
　　　詩疏<lb/>
問婦人欲買赭不謂竈下有黄土欲買釵不謂山中自<lb/>
有楛<lb/>
　　　易緯引古語<lb/>
一夫兩心抜刺不深<lb/>
　　　四民月令引農語<lb/>
<pb n="KR4h0117_WYG_013-12a"/>
三月昏參星夕杏花盛桑葉白<lb/>
河射角堪夜作犂星沒水生骨<lb/>
　　　月令注引里語<lb/>
蜻蛉鳴衣裘成蟋蟀鳴懶婦驚<lb/>
　　　樂府<lb/>
行胡從何方列國持何來氍毺㲮<graphic n="KR1674" url="https://raw.githubusercontent.com/kanripo/KR-Gaiji/master/images/KR1674.png" mimeType="image/png"/>五木香迷迭艾蒳<lb/>
及都梁<lb/>
　　　淮南民歌<lb/>
<pb n="KR4h0117_WYG_013-12b"/>
一尺布尚可縫一斗粟尚可春兄弟二人不相容<lb/>
　　　衛皇后歌<lb/>
生男無喜生女無怒獨不見衛子夫霸天下<lb/>
　　　鄭白渠歌<lb/>
田於何所池陽谷口鄭國在前白渠起後舉鍤如雲决<lb/>
渠為雨涇水一石其泥數斗且溉且糞長我禾黍衣食<lb/>
京師億萬之口<lb/>
　　　匡衡歌<lb/>
<pb n="KR4h0117_WYG_013-13a"/>
無說詩匡鼎來匡說詩解人頥<lb/>
　　　牢石歌<lb/>
牢邪石邪五鹿客邪印何纍纍綬若若邪<lb/>
　　　五侯歌<lb/>
五侯初起曲陽最怒壊决高都連竟外杜土山漸臺西<lb/>
白虎<lb/>
　　　鮑司𨽻歌<lb/>
鮑氏驄三人司𨽻再入公馬雖瘦行步工<lb/>
<pb n="KR4h0117_WYG_013-13b"/>
　　　通博南歌<lb/>
漢德廣開不賓度博南越蘭津度蘭倉為他人<lb/>
　　　黎陽令張公頌<lb/>
公與守相駕蜚魚徃來倐忽逺熹娯慰此屯民寧厥苦<lb/>
　　　范史雲歌<lb/>
甑中生塵范史雲釡中生魚范萊蕪<lb/>
　　　匈奴歌<lb/>
失我焉支山令我婦女無顔色失我祁連山使我六蓄<lb/>
<pb n="KR4h0117_WYG_013-14a"/>
不蕃息<lb/>
　　　成帝時歌謡<lb/>
邪徑敗良田讒口亂善人桂樹華不實黄爵巢其顛昔<lb/>
為人所羡今為人所憐<lb/>
　　　鴻隙陂童謡<lb/>
壊陂誰翟子威飯我豆食羮芋魁反乎覆陂當復誰云<lb/>
者兩黄鵠<lb/>
　　　更始時南陽童謡<lb/>
<pb n="KR4h0117_WYG_013-14b"/>
諧不諧在赤眉得不得在河北<lb/>
　　　後漢時蜀中童謡<lb/>
黄牛白腹五銖當復<lb/>
　　　城中謡<lb/>
城中好高髻四方高一尺城中好廣眉四方且半額城<lb/>
中好大袖四方全匹帛<lb/>
　　　順帝末京都童謡<lb/>
直如弦死道邊曲如鈎反封侯<lb/>
<pb n="KR4h0117_WYG_013-15a"/>
　　　桓帝初小麥童謡<lb/>
小麥青青大麥枯誰當穫者婦與姑丈夫何在西擊胡<lb/>
吏買馬君具車請為諸君鼔嚨胡<lb/>
　　　城上烏童謡<lb/>
城上烏尾畢逋公為吏子為徒一徒死百乘車車班班入<lb/>
河間河間姹女工數錢以錢為室金為堂石上慊慊春<lb/>
黄粱梁下有懸鼓我欲撃之丞相怒<lb/>
　　　桓靈時童謡<lb/>
<pb n="KR4h0117_WYG_013-15b"/>
舉秀才不知書察孝亷父别居<lb/>
　　　二郡謡<lb/>
汝南太守范孟博南陽宗資主畫諾南陽太守岑公孝<lb/>
𢎞農成瑨但坐嘯<lb/>
　　　獻帝初童謡<lb/>
燕南垂趙北際中央不合大如礪惟有此中可避世<lb/>
　　　楚人諺<lb/>
得黄金百不如得季布諾<lb/>
<pb n="KR4h0117_WYG_013-16a"/>
　　　紫宫諺<lb/>
一雌復一雄雙飛入紫宫<lb/>
　　　崔寔引里語<lb/>
州郡記如霹靂得詔書但挂壁<lb/>
　　　太常妻<lb/>
居世不諧為太常妻一嵗三百六十日三百五十九日<lb/>
齋一日不齋醉如泥既作事復低迷<lb/>
　　　縫掖<lb/>
<pb n="KR4h0117_WYG_013-16b"/>
徒見二千石不如一縫掖<lb/>
　　　繆文雅<lb/>
素車白馬繆文雅<lb/>
　　　王君公<lb/>
避世墻東王君公<lb/>
　　　五門<lb/>
苑中三公館下二卿五門嚾嚾但聞豚聲<lb/>
　　　行者歌<lb/>
<pb n="KR4h0117_WYG_013-17a"/>
青槐夾道多塵埃龍樓鳳闕望崔嵬清風細雨雜香來<lb/>
土上出金火照臺<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_013-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻十三<lb/>
</p>
<p>
</p>
  </div>
</body>
</text>
</TEI>
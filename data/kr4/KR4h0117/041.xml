<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷四十一</head> <lb/>
    <p>
<pb n="KR4h0117_WYG_041-1a"/>
欽定四庫全書<lb/>
　石倉歴代詩選卷四十一<lb/>
　　　　　　　　　　　　明　曹學佺　編<lb/>
　盛唐十<lb/>
　　李頎<hi>東川人</hi>
　　　湘夫人<lb/>
九嶷日已暮三湘雲復愁窅靄羅袂色潺湲江水流佳<lb/>
期來北渚捐佩在芳洲<lb/>
<pb n="KR4h0117_WYG_041-1b"/>
　　　塞下曲<lb/>
黄雲雁門郡日暮風沙裏千騎黒貂裘皆稱羽林子金<lb/>
笳吹朔雪鐵馬嘶雲水帳下飲蒲萄平生寸心是<lb/>
　　　古塞下曲<lb/>
行人朝走馬直指薊城傍薊城通漠北萬里别吾鄉海<lb/>
上千烽火沙中百戰場軍書發上郡春色度河陽褭褭<lb/>
漢宫栁青青胡地桑琵琶山色曲横笛斷君腸<lb/>
　　　漁父歌<lb/>
<pb n="KR4h0117_WYG_041-2a"/>
白首何老人簑笠蔽其身避世長不仕釣魚清江濱浦<lb/>
沙明濯足山月静垂綸寓宿湍與瀨行歌秋復春持竿<lb/>
湘岸竹爇火蘆洲薪綠水晚香稻青荷包紫鱗於中還<lb/>
自樂所欲全吾真而笑獨醒者臨流多苦辛<lb/>
　　　東京寄萬楚<lb/>
濩落久無用隱身甘采薇仍聞薄宦者還事田家衣潁<lb/>
水日夜流故人相見稀春山不可望黄鳥東南飛濯足<lb/>
豈長往一樽聊可依了然潭上月適我胸中機在昔同<lb/>
<pb n="KR4h0117_WYG_041-2b"/>
門友如今出處非優㳺白虎殿偃息青𤨏闈且有薦吾表<lb/>
當㸔擕手歸寄書不待靣蘭茞空芳菲<lb/>
　　　寄焦鍊師<lb/>
得道凡百歲燒丹惟一身悠悠孤峰頂日見三花春白<lb/>
鶴翠㣲裏黄精幽澗濱始知世上客不及山中人仙境<lb/>
若在夢朝雲如可親何由覩顔色揮手謝風塵<lb/>
　　　寄萬齊融<lb/>
名髙不擇仕委世随虚舟小邑常嘆屈故鄉行可遊青<lb/>
<pb n="KR4h0117_WYG_041-3a"/>
楓半村户香稻盈田疇為政日清浄何人同海鷗搖巾<lb/>
北林夕把菊東山秋對酒池雲滿向家湖水流㟁隂止<lb/>
鳴鵠山色映潛虬靡靡俗中理蕭蕭川上幽昔年至吴郡<lb/>
常隱臨江樓我有一書札因之芳杜洲<lb/>
　　　登首陽山謁夷齊廟<lb/>
古人已不見喬木竟誰過寂寞首陽山白雲空復多蒼<lb/>
苔歸地骨皓首采薇歌畢命無怨色成仁其若何我來<lb/>
入遺廟時候㣲清和落日弔山鬼囘風吹女蘿石門正<lb/>
<pb n="KR4h0117_WYG_041-3b"/>
西豁引領望黄河千里一飛鳥孤光東逝波驅車層城路<lb/>
惆悵此巖阿<lb/>
　　　光上座廊下衆山五韻<lb/>
名嶽在廡下吾師居一牀每聞楞伽經只對清翠光百<lb/>
谷聚雪色莓苔侵屋梁氣盤古壁轉勢引幽堦長願遊<lb/>
薜葉下日見金爐香<lb/>
　　　宋少府東谿泛舟<lb/>
登㟁還入舟水禽驚笑語晚葉低衆色濕雲帶殘暑落<lb/>
<pb n="KR4h0117_WYG_041-4a"/>
日乗醉歸谿流復幾許<lb/>
　　　送崔侍御赴京<lb/>
綠槐䕃長路駿馬垂青絲柱史謁承明翩翩將有期千<lb/>
官大朝日奏事臨赤墀肅肅儀仗裏風生鷹隼姿一從<lb/>
登甲科三拜皆憲司按俗又如此為郎何太遲送君暮<lb/>
春月花落城南陲惜别醉芳草前山勞夢思<lb/>
　　　送從叔遊襄陽<lb/>
言别恨非一棄置我宗英向用五經笥今為千里行裹<lb/>
<pb n="KR4h0117_WYG_041-4b"/>
糧顧庭草羸馬詰朝鳴斗酒對寒食雜花宜晚晴春衣<lb/>
采洲路夜飲南陽城客夢峴山曉漁歌江水清楚俗少<lb/>
相知逺遊難稱情同人應館榖刺史在郊迎只合侍丹<lb/>
扆翻令辭上京時方春欲暮歎息向流鶯<lb/>
　　　崔五宅送劉跂入京<lb/>
行人惜寸景繫馬暫留歡昨日辭小沛何時到長安鄉<lb/>
中飲酒禮客裏行路難清洛雲鴻度故關風日寒維將<lb/>
道可樂不念身無官生事東山逺田園芳歲䦨東歸余<lb/>
<pb n="KR4h0117_WYG_041-5a"/>
謝病西去子加餐宗伯非徒爾明時正可干躬耕守貧<lb/>
賤失計在林端宿昔奉顔色慙無雙玉盤<lb/>
　　　臨别送張諲入蜀<lb/>
出門便為客惘然悲徒御四海維一身茫茫欲何去經<lb/>
山復歴水百恨將千慮劒閣望梁州是君斷腸處孤雲<lb/>
傷客心落日感君深夢裏蒹葭渚天邊橘柚林蜀江流<lb/>
不測蜀路險難尋木有相思號猿多愁苦音莫向禺山<lb/>
隱禺山地非近故鄉可歸來眼見芳菲盡<lb/>
<pb n="KR4h0117_WYG_041-5b"/>
　　　送王昌齡<lb/>
漕水東去逺送君多暮情淹留野寺出向背孤山明前<lb/>
望數千里中無蒲稗生夕陽滿舟檝但愛㣲波清舉酒<lb/>
林月上觧衣沙鳥鳴夜來蓮花界夢裏金陵城歎息此<lb/>
離别悠悠江海行<lb/>
　　　留别王盧二拾遺<lb/>
此别不可道此心當報誰春風灞水上飲馬桃花時誤<lb/>
作好文士只令遊宦遲留書下朝客我有故山期<lb/>
<pb n="KR4h0117_WYG_041-6a"/>
　　　晩歸東園<lb/>
出郭喜見山東行亦未逺夕陽帶歸路靄靄秋稼晚樵<lb/>
者乗霽歸野夫及星飯請謝朱輪客垂竿不復返<lb/>
　　　無盡上人東林禪居<lb/>
草堂每多暇時謁山僧門所對但羣木終朝無一言我<lb/>
心愛流水此地臨清源含吐山上日蔽虧松外村孤峰<lb/>
隔身世百衲老寒暄禪户積朝雪花龕來暮猿顧余守<lb/>
耕稼十載隱田園蘿蓧慰舂汲巖潭恣討論洩雲豈知<lb/>
<pb n="KR4h0117_WYG_041-6b"/>
限至道莫探元且願啓關鎻於焉㣲尚存<lb/>
　　　題綦母校書所居<lb/>
常稱掛冠吏昨日歸滄洲行客暮帆逺主人庭樹秋豈<lb/>
伊問天命但欲為山遊萬物我何有白雲空自幽蕭條<lb/>
江海上日夕見丹丘生事非漁釣賞心随去留惜哉曠<lb/>
㣲月欲濟無輕舟倐忽令人老相思河水流<lb/>
　　　題盧道士房<lb/>
秋砧響落木共坐茅君家惟見兩童子林前汲井華空<lb/>
<pb n="KR4h0117_WYG_041-7a"/>
壇静白日神鼎飛丹砂麈尾拂霜草金鈴搖霽霞上章<lb/>
人世隔㸔奕桐隂斜稽首開仙要黄精堪餌花<lb/>
　　　題僧房雙桐<lb/>
青桐雙拂日傍帶凌霄花綠葉傳僧磬清隂潤井華誰<lb/>
能事音律焦尾蔡邕家<lb/>
　　　題合歡<lb/>
開花復卷葉艶眼又驚心蝶繞西枝露風披東榦隂黄<lb/>
衫漂細蘂時拂女郎砧<lb/>
<pb n="KR4h0117_WYG_041-7b"/>
　　　古從軍行<lb/>
白日登山望烽火黄昏飲馬傍交河行人刁斗風沙暗<lb/>
公主琵琶幽怨多野雲萬里無城郭雨雪紛紛連大漠<lb/>
胡雁哀鳴夜夜飛胡兒眼淚雙雙落聞道玉門猶被遮<lb/>
應將性命逐輕車年年戰骨埋荒外空見蒲桃入漢家<lb/>
　　　緩歌行<lb/>
小來託身攀貴遊傾財破産無所憂暮擬經過石渠署<lb/>
朝將出入銅龍樓結交杜陵輕薄子謂言可生復可死<lb/>
<pb n="KR4h0117_WYG_041-8a"/>
一沈一浮㑹有時棄我翻然如脱屣男兒立身須自强<lb/>
十年閉户潁水陽業就功成見明主擊鐘鼎食坐華堂<lb/>
二八蛾眉梳堕馬美酒清歌曲房下文昌宫中賜錦衣<lb/>
長安陌上退朝歸五陵賓從莫敢視三省官僚揖者稀<lb/>
早知今日讀書是悔作從前任俠非<lb/>
　　　琴歌<lb/>
主人有酒歡今夕請奏鳴琴廣陵客月照城頭烏半飛<lb/>
霜凄萬樹風入衣銅鑪華燭燭増輝初彈淥水後楚妃<lb/>
<pb n="KR4h0117_WYG_041-8b"/>
一聲已動物皆静四座無言星欲稀清淮奉使千餘里<lb/>
敢告雲山從此始<lb/>
　　　放歌行荅從弟墨卿<lb/>
小來好文耻學武世上功名不觧取雖沾寸祿已後時<lb/>
徒欲出身事明主柏梁賦詩不及宴長楸走馬誰相數<lb/>
斂迹俛眉心自甘髙歌擊節聲半苦由是蹉跎一老夫<lb/>
養雞牧豕城東隅空歌漢代蕭相國肯事霍家馮子都<lb/>
徒爾當年聲籍籍濫作詞林兩京客故人斗酒安陵橋<lb/>
<pb n="KR4h0117_WYG_041-9a"/>
黄鳥春風洛陽陌吾家令弟才不覊五言破的人共推<lb/>
興來逸氣如濤湧千里長江歸海時别離短景何蕭索<lb/>
佳句相思能間作舉頭遙望魯陽山木葉紛紛向人落<lb/>
　　　鮫人歌<lb/>
鮫人潛織水底居側身上下随游魚輕綃文綵不可識<lb/>
夜夜澄波連月色有時寄宿來城市海島青㝠無極已<lb/>
泣珠報恩君莫辭今年相見明年期始知萬族無不有<lb/>
百尺深泉架户牖鳥没空山誰復望一望雲濤堪白首<lb/>
<pb n="KR4h0117_WYG_041-9b"/>
　　　欲之新鄉荅崔顥綦毋潛<lb/>
數年作吏家屢空誰道黒頭成老翁男兒在世無産業<lb/>
行子出門如轉蓬吾屬交歡此何夕南家𢷬衣動歸客<lb/>
銅鑪將炙相歡飲星宿縱横露華白寒風巻葉度滹沱<lb/>
飛雪布地悲峨峨孤城日落見棲鳥馬上時聞漁者歌<lb/>
明朝東路把君手臘日辭君期歲首自知寂寞無去思<lb/>
敢望縣人致牛酒<lb/>
　　　答髙三十五留别便呈于十一<lb/>
<pb n="KR4h0117_WYG_041-10a"/>
累薦賢良皆不就家近陳留訪耆舊韓康雖復在人間<lb/>
王霸終思隱巖竇清冷池水灌園蔬萬物滄江心澹如<lb/>
妻子歡同五株栁雲山老對一牀書昨日公車見三事<lb/>
明君賜衣遣為吏懐章不使郡邸驚待詔初從闕庭至<lb/>
散誕由來自不覊低頭授職爾何為故園壁掛烏紗帽<lb/>
官舍塵生白接䍦寄書寂寂於陵子蓬蒿没身胡不仕<lb/>
藜羮被褐環堵中歲晚將貽故人耻<lb/>
　　　送康洽入京進樂府歌<lb/>
<pb n="KR4h0117_WYG_041-10b"/>
識子十年何不遇只愛歡遊兩京路朝吟左氏嬌女篇<lb/>
夜誦相如美人賦長安春物舊相宜小苑蒲萄花滿枝<lb/>
栁色偏濃九華殿鶯聲醉殺五陵兒曳裾此日從何所<lb/>
中貴由來盡相許白裌春衫仙吏贈烏皮隱几臺郎與<lb/>
新詩樂府唱堪愁御妓應傳鳷鵲樓西上雖因長公主<lb/>
終須一見曲陵侯<lb/>
　　　送劉十<lb/>
三十不官亦不娶時人焉識道髙下房中惟有老氏經<lb/>
<pb n="KR4h0117_WYG_041-11a"/>
櫪上空餘少游馬往來嵩華與函秦放歌一曲前山春<lb/>
西林獨鶴引閒歩南澗飛泉清角巾前年上書不得意<lb/>
歸卧東窗兀然醉諸兄相繼掌青史第五之名齊驃騎<lb/>
烹葵摘果告我行落日夏雲縱復横聞道謝安掩口笑<lb/>
知君不免為蒼生<lb/>
　　　送王道士還山<lb/>
嵩陽道士餐柏實居處三花對石室心窮伏火陽精丹<lb/>
口誦淮王萬畢術自言神訣不可求我師聞之𤣥圃遊<lb/>
<pb n="KR4h0117_WYG_041-11b"/>
出入彤庭佩金印承恩赫赫如王侯雙峰樹下曽受業<lb/>
應傳肘後長生法吾聞仙地多後身安知不是具茨人<lb/>
玉膏清冷瀑泉水白雲谿中日方洗從今不見數十年<lb/>
鬢髪顔容只如是先生捨我欲何歸竹杖黄裳登翠㣲<lb/>
當有巖前白蝙蝠迎君日暮雙來飛<lb/>
　　　送從弟遊江淮兼謁鄱陽劉太守<lb/>
都門栁色朝朝新念爾今為江上人穆陵關帶清風逺<lb/>
彭蠡湖邊芳草春泊舟借問西林寺曉聼猿聲在山翠<lb/>
<pb n="KR4h0117_WYG_041-12a"/>
潯陽北望鴻雁囘湓水東流客心醉須知聖代舉賢良<lb/>
不使遺才滯一方應見鄱陽虎符守思歸共指白雲鄉<lb/>
　　　少室雪晴送王寧<lb/>
少室衆峰幾峰别一峰晴見一峰雪隔城半山連青松<lb/>
素色峨峨千萬重過景斜臨不可道白雲欲盡難為容<lb/>
行人與我玩幽境北風切切吹衣冷惜别浮橋駐馬時<lb/>
舉頭試望南山嶺<lb/>
　　　送陳章甫<lb/>
<pb n="KR4h0117_WYG_041-12b"/>
四月南風大麥黄棗花未落桐隂長青山朝别暮還見<lb/>
嘶馬出門思舊鄉陳侯立身何坦蕩虬鬚虎眉仍大顙<lb/>
腹中貯書一萬卷不肯低頭在草莽東門酤酒飲我曹<lb/>
心輕萬事如鴻毛醉卧不知白日暮有時空望孤雲髙<lb/>
長河浪頭連天黒津吏停舟渡不得鄭國遊人未及家<lb/>
洛陽行子空嘆息聞道故林相識多罷官昨日今如何<lb/>
　　　聽安萬善吹觱篥歌<lb/>
南山截竹為觱篥此樂本自龜兹出流傳漢地曲轉竒<lb/>
<pb n="KR4h0117_WYG_041-13a"/>
凉州胡人為我吹傍鄰聞者多歎息逺客思鄉皆淚垂<lb/>
世人觧聽不觧賞長颷風中自來往枯桑老柏寒颼飀<lb/>
九雛鳴鳳亂啾啾龍吟虎嘯一時發萬籟百泉相與秋<lb/>
忽然更作漁陽摻黄雲蕭條白日暗變調如聞楊栁春<lb/>
上林繁花照眼新歲夜髙堂列明燭美酒一杯聲一曲<lb/>
　　　魏倉曹東堂檉樹<lb/>
愛君雙檉一樹竒千葉齊生萬葉垂長頭拂石帶煙雨<lb/>
獨立空山人莫知攢青蓄翠隂滿屋紫穗紅英曽斷目<lb/>
<pb n="KR4h0117_WYG_041-13b"/>
洛陽墨客遊雲間若到麻源第三谷<lb/>
　　　照公院雙橙<lb/>
種橙夾階生得地細葉隔簾見雙翠抽條向長未及肩<lb/>
泉水遶根日三四青青何必楚人家帶雨凝煙新著花<lb/>
永願香爐灑甘露夕陽時映東枝斜南庭黄竹爾不敵<lb/>
借問何時堪掛錫<lb/>
　　　愛敬寺古藤歌<lb/>
古藤池水盤樹根左攫右拏龍虎蹲横空直上相陵突<lb/>
<pb n="KR4h0117_WYG_041-14a"/>
丰茸離纚若無骨風雷霹靂連黒枝人言其下藏妖魑<lb/>
空庭落葉作開合十月苦寒常倒垂憶昨花飛滿空殿<lb/>
宻葉吹香飯僧遍南階雙桐一百尺相與年年老霜霰<lb/>
　　　采蓮<lb/>
越谿女越谿蓮齊菡萏雙嬋娟嬉遊向何處采摘且同<lb/>
船浩唱發容與清波生漪漣時逢島嶼泊幾伴鴛鴦眠<lb/>
襟袖既盈溢馨香亦相傳薄暮歸去來苧蘿生碧煙<lb/>
　　　絶纓歌<lb/>
<pb n="KR4h0117_WYG_041-14b"/>
楚王宴客章華臺章華美人善歌舞玉顔豔豔空相向<lb/>
滿堂目成不得語紅燭滅芳酒䦨羅衣半醉春夜寒絶<lb/>
纓觧帶一為歡君王赦過不知罪暗中珠翠鳴珊珊寜<lb/>
愛賢不愛色青娥買死誰能識果却一軍全社稷<lb/>
　　　送劉昱<lb/>
八月寒葦花秋江浪頭白北風吹五兩誰是潯陽客鸕<lb/>
鷀山頭㣲雨晴揚州郭裏暮潮生行人夜宿金陵渚試<lb/>
聽沙邊有雁聲<lb/>
<pb n="KR4h0117_WYG_041-15a"/>
　　　送郝判官<lb/>
楚城木葉落夏口青山遍鴻雁向南時君乗使者傳楓<lb/>
林帶水驛夜火明山縣千里送行人蔡州如眼見江連<lb/>
清漢東逶迤遙望荆雲相蔽虧應問襄陽舊風俗為余<lb/>
騎馬習家池<lb/>
　　　寄鏡湖朱處士<lb/>
澄霽晩流濶㣲風吹綠蘋鱗鱗逺峰見淡淡平湖春芳<lb/>
草日堪把白雲心所親何時可為樂夢裏東山人<lb/>
<pb n="KR4h0117_WYG_041-15b"/>
　　　宴陳六樓<hi>樓枕金谷</hi>
西樓對金谷此地古人心白日落庭内黄花生澗隂四<lb/>
鄰見踈木萬井度寒砧石上題詩處千年留至今<lb/>
　　　送錢子入京<lb/>
夜夢還京北鄉心恨𢷬衣朝逢入秦使走馬喚君歸驛<lb/>
路清霜下關門黄葉稀還家應信宿㸔子速如飛<lb/>
　　　送人尉閩中<lb/>
可歎芳菲日分為萬里情閶門折垂栁御苑聽殘鶯海<lb/>
<pb n="KR4h0117_WYG_041-16a"/>
戍通閩邑江航過楚城客心君莫問春草是王程<lb/>
　　　送人歸沔南<lb/>
梅花今正發失路復何如舊國雲山在新年風景餘春<lb/>
饒漢陽夢日寄武陵書可即明時老臨川莫羡魚<lb/>
　　　送顧朝陽還吴<lb/>
寂寞俱不偶裹糧空入秦宦途已可識歸卧包山春舊<lb/>
國指飛鳥滄波愁旅人開樽洛水上怨别栁花新<lb/>
　　　送竇參軍<lb/>
<pb n="KR4h0117_WYG_041-16b"/>
城南送歸客舉酒對林巒暄鳥迎風囀春衣度雨寒桃<lb/>
花開翠幕栁色拂金鞍公子何時至無令芳草䦨<lb/>
　　　望秦川<lb/>
秦川朝望逈日出正東峰逺近山河浄逶迤城闕重秋<lb/>
聲萬户竹寒色五陵松客有歸歟歎悽其霜露濃<lb/>
　　　晩歸故園<lb/>
荆扉帶郊郭稼穡滿東菑倚杖寒山暮鳴梭秋葉時囘<lb/>
雲覆隂谷返景照霜梨澹泊真吾事清風别自兹<lb/>
<pb n="KR4h0117_WYG_041-17a"/>
　　　寄司勲盧員外<lb/>
流澌臘月下河陽草色新年發建章秦地立春傳太史<lb/>
漢宫題柱憶仙郎歸鴻欲度千門雪侍女新添五夜香<lb/>
早晚薦雄文似者故人今巳賦長楊<lb/>
　　　寄綦母三<lb/>
新加大邑綬仍黄遊與單車去洛陽顧盼一過丞相府<lb/>
風流三接令公香南川稉稻花侵縣西嶺雲霞色滿堂<lb/>
共道進賢䝉上賞㸔君幾歲作臺郎<lb/>
<pb n="KR4h0117_WYG_041-17b"/>
　　　送魏萬之京<lb/>
朝聞遊子唱離歌昨夜㣲霜初渡河鴻雁不堪愁裏聽<lb/>
雲山况是客中過關城樹色催寒近御苑砧聲向晩多<lb/>
莫見長安行樂處空令歲月易蹉跎<lb/>
　　　送李囘<lb/>
知君官屬大司農詔幸驪山職事雄歲發金錢供御府<lb/>
晝㸔仙液注離宫千巖曙色旌門上十月寒花輦路中<lb/>
不覩聲名與文物自傷流滯去關東<lb/>
<pb n="KR4h0117_WYG_041-18a"/>
　　　宿瑩公禪房聞梵<lb/>
花宫仙梵逺㣲㣲月隠髙城鐘漏稀夜動霜林驚落葉<lb/>
曉聞天籟發清機蕭條已入寒空静䬃沓仍随秋雨飛<lb/>
始覺浮生無住着頓令心地欲皈依<lb/>
　　　題璿公山池<lb/>
逺公遯跡廬山岑開士幽居祗樹林片石孤峰窺色相<lb/>
清池白月照禪心指揮如意天花落坐卧閒房春草深<lb/>
此外俗塵俱不染惟餘𤣥度得相尋<lb/>
<pb n="KR4h0117_WYG_041-18b"/>
　　　題盧五舊居<lb/>
物在人亡無見期閒庭繫馬不勝悲窗前綠竹生空地<lb/>
門外青山如舊時悵望秋天鳴墜葉㠝岏枯栁宿寒鴟<lb/>
憶君淚落東流水歲歲花開知是誰<lb/>
　　　宿香山寺石樓<lb/>
夜宿翠㣲半髙樓聞暗泉漁舟帶逺火山磬發孤煙衣<lb/>
拂雲松外門清河漢邊峰巒低枕席世界接人天靄靄<lb/>
花出霧輝輝星映川東林曙鶯滿惆悵欲言旋<lb/>
<pb n="KR4h0117_WYG_041-19a"/>
　　　聖善閣送裴廸入京<lb/>
雲華滿髙閣苔色上鈎欄藥草空堦静梧桐返照寒清<lb/>
吟可愈疾擕手暫同歡墜葉和金磬饑烏鳴露盤伊流<lb/>
惜東别灞水向西㸔舊託含香署雲霄何足難<lb/>
　　　奉送漪叔遊潁川兼謁淮陽太守<lb/>
罷吏今何適辭家方獨行嵩陽入歸夢潁水半前程聞<lb/>
道淮陽守東南卧理清郡齋觀政日人馬望鄉情疊嶺<lb/>
雪初霽寒砧霜後鳴臨川嗟拜手寂寞事躬耕<lb/>
<pb n="KR4h0117_WYG_041-19b"/>
　　　送盧少府赴延陵<lb/>
問君從宦所何日府中趨遙指金陵縣青山天一隅行<lb/>
人懐寸祿小吏獻新圗北固波濤險南天風俗殊春江<lb/>
連橘柚晩景媚菰蒲漠漠花生渚亭亭雲過湖灘沙映<lb/>
春火水霧斂檣烏囘首東門路鄉書不可無<lb/>
　　　送喬林<lb/>
草綠小平津花開伊水濱今君不得意孤負帝鄉春口<lb/>
不言金帛心常任屈伸阮公能飲酒陶令肯羞貧陽羡<lb/>
<pb n="KR4h0117_WYG_041-20a"/>
風流地滄江遊寓人菱歌五湖逺桂樹八公鄰青鳥迎<lb/>
孤棹白雲随一身潮随秣陵上月映石頭新未可逃名<lb/>
利應須在縉紳汀洲芳杜色勸爾暫垂綸<lb/>
　　　寄韓鵬<lb/>
為政心閒物自閒朝㸔飛鳥暮飛還寄書河上神明宰<lb/>
羡爾城頭姑射山<lb/>
　　　百花原<lb/>
百花原頭望京師黄河水流無已時窮秋曠野行人絶<lb/>
<pb n="KR4h0117_WYG_041-20b"/>
馬首東來知是誰<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻四十一<lb/>
</p>
<p>
</p>
  </div>
</body>
</text>
</TEI>
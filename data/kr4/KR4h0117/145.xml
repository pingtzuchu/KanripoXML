<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷一百四十五</head> <lb/>
    <p>
<pb n="KR4h0117_WYG_145-1a"/>
欽定四庫全書<lb/>
　石倉歴代詩選卷一百四十五<lb/>
　　　　　　　　　　　　明　曹學佺　編<lb/>
　宋詩二十二<lb/>
　　王珪<lb/>
　　　大饗明堂慶成<lb/>
皇祐更秋律明堂奉帝禋粢盛雖薦德霜露本懷親於<lb/>
赫朝三后無文秩百神九筵交玉幣重屋近星辰邃幄<lb/>
<pb n="KR4h0117_WYG_145-1b"/>
留飈御清壇墮月津衣冠漢儀舊金石舜韶新受胙開<lb/>
宣室鳴鐘降紫宸羣陰光復旦叶氣斗迴春露貺叢千<lb/>
祝豐恩滲四垠慙非老辭筆徒學煥堯文<lb/>
　　　呉永叔書事<lb/>
誥書初捧下西箱重棘連催暮鑰忙綠繡珥貂留帝詔<lb/>
紫衣鋪案拜宸香巻如驟雨收聲急筆似飛泉落勢長<lb/>
十五年前出門下最榮今日預東堂<lb/>
　　　依韻恭和聖製上元觀燈<lb/>
<pb n="KR4h0117_WYG_145-2a"/>
雪消華月滿仙臺萬燭當樓寶扇開雙鳳雲中扶輦下<lb/>
六鼇海上駕峯來鎬宫春酒霑周宴汾水秋風陋漢材<lb/>
一曲昇平人盡樂君王又進紫霞杯<lb/>
　　　梅花<lb/>
冷香疑到骨瓊艶幾堪餐半醉臨風拆清吟拂曉觀贈<lb/>
春無限意和雪不勝寒桃李有慚色枯枝試並欄<lb/>
　　　遊山寺<lb/>
寒日征驂懶復迴經宵仍喜駐巖隈逕盤幽跡遙知鹿<lb/>
<pb n="KR4h0117_WYG_145-2b"/>
林逗清香定有梅曉影瘦猿窺澗溜夜深肥羜灹爐灰<lb/>
我心非動亦非静白足禪僧無妄猜<lb/>
　　　依韻恭和聖製龍圖天章閣觀三聖御書<lb/>
半夜傳君召西清閲帝文筆迴丹穴鳳歌起沛鄉雲御<lb/>
幄金蚪轉仙墀羽仗分君王自天縱況復睿心勤<lb/>
　　　和王原寂内翰有懷<lb/>
暮鑰嚴温省宵鈴静浴堂銀花無奈萎瑤草又還芳夢<lb/>
久聞仙笛班清犯曉霜帝閽何所叩一炷祝堯香<lb/>
<pb n="KR4h0117_WYG_145-3a"/>
　　　次韻和元厚之平羌<lb/>
詔收新土鳳林東四百餘年陷犬戎葱嶺自横秦塞上<lb/>
金城還落漢圖中輕裘坐欵無遺䇿解髮來庭有舊風<lb/>
零雨未濛音已捷不勞歸旅咏周公<lb/>
　　　聞仲諤脂米川大捷<lb/>
神兵十萬忽乗秋西磧妖氛一夕收疋馬不嘶榆塞外<lb/>
長城自起玉關頭君王别繪凌煙閣將帥今輕定遠侯<lb/>
莫道無人能報國紅旗行去取凉州<lb/>
<pb n="KR4h0117_WYG_145-3b"/>
　　　依韻和呉相公從駕至開寶寺慶壽崇因閣<lb/>
崇因開寶構金碧晝相輝禁蹕隨曦馭層城轉斗機梵<lb/>
音獅子吼妙相鴿王歸洛水浮神篆天花散御衣塔疑<lb/>
從地湧棟擬入雲飛上行乗今果羣趨懼昨非慧珠常<lb/>
自照法雨徧成霏但起真如念梯梁不可幾<lb/>
　　　和金陵懷古<lb/>
懷鄉訪古事悠悠獨上江城滿目秋一鳥帶煙來别渚<lb/>
數帆和雨下歸舟蕭蕭暮吹驚紅葉慘慘寒雲壓舊樓<lb/>
<pb n="KR4h0117_WYG_145-4a"/>
故國凄凉誰與問人心無復更風流<lb/>
　　　宫詞<lb/>
金鋋畫角警場開天子南郊玉輅來十里青城遙北望<lb/>
綵雲宫殿月樓臺<lb/>
鼓角三聲夜奏嚴夕齋清廟宿重簾殿前太尉横銀仗<lb/>
指㸃金盆御水添<lb/>
鑾輿昨夜宿郊壇月淡風低綵帳寒密寫銷金紅牓子<lb/>
宫中日日報平安<lb/>
<pb n="KR4h0117_WYG_145-4b"/>
禁籞春來報踏青御池波漾碧漣輕内人争送鞦韆急<lb/>
風隔桃花聞笑聲<lb/>
露井銀牀凍不收深宫花暗曉鶯愁殘紅滿地無人掃<lb/>
一半隨風落御溝<lb/>
昨日龍輿幸寶文宸毫金軸展風雲前朝御印從頭坼<lb/>
重整牙籖甲乙分<lb/>
盤龍新織翠雲裘簡㸃黄封玉匣收防備秋來供御著<lb/>
金箱捧入曝衣樓<lb/>
<pb n="KR4h0117_WYG_145-5a"/>
十三垂髻碧螺鬆學舞經年後苑中近日昭儀抄姓字<lb/>
一時宣撥入東宫<lb/>
内庫從頭賜舞衣一畨時樣一畨宜才人特地新裝束<lb/>
生色春衫畫折枝<lb/>
黄金掌上露華飛朝退君王索輦遲到得經筵春講罷<lb/>
海棠花影數甎移<lb/>
焚香重熨赭黄衣恐怕朝陽御進遲禁鼓五更交早直<lb/>
歸來還是立班時<lb/>
<pb n="KR4h0117_WYG_145-5b"/>
素英飄灑作宵寒一寸金花燭淚殘連夜對香宣兩府<lb/>
平明謝雪到齋壇<lb/>
盡日閒窓睹選僊小娃争覓倒盆錢上籌争占蓬萊島<lb/>
一擲乗鸞出洞天<lb/>
麗日祥煙銷禁林櫻桃初熟杏成陰年年翠輦來遊幸<lb/>
花落春宫一寸深<lb/>
夕宴中秋醉廣寒閬風銀闕鎖三山美人半夜歌明月<lb/>
聲在玉壺天地間<lb/>
<pb n="KR4h0117_WYG_145-6a"/>
新供御馬可曽騎青鬛連錢碧玉蹄毎到殿前祗候駕<lb/>
金鞍卸下不曽嘶<lb/>
六龍觀稼奉宸遊齊賀豐年薦麥秋後苑宴囘卿相出<lb/>
内官金合送來麰<lb/>
大家裝著鬬時宜獨自尋常拂淡睂為染淺黄衫子色<lb/>
金盆添水看鵞兒<lb/>
簾搖翡翠金風晩瓦濕鴛鴦玉露天秋殿曉開重九宴<lb/>
内人争貼菊花鈿<lb/>
<pb n="KR4h0117_WYG_145-6b"/>
崇文殿裏勝蓬萊繡柱扶天秘閣開典籍校讐三閣外<lb/>
圖書多出禁中來<lb/>
六宫春色醉仙葩綺户沈煙望翠華琥珀盤生山芍藥<lb/>
絳紗囊佩木香花<lb/>
花外闌干壓翠簷水邊金閣半垂簾内砧敲月黄昏後<lb/>
坐覺春風一倍添<lb/>
端午生衣進御牀赭黄羅帕覆金箱美人捧入南薰殿<lb/>
玉腕斜封綵縷長<lb/>
<pb n="KR4h0117_WYG_145-7a"/>
選進仙韶第一人才勝羅綺不勝春重教按舞枇花下<lb/>
只踏殘紅作地裀<lb/>
七寶䦨干白玉除新開凉殿幸金輿一溝泛碧流春水<lb/>
四面瓊鈎撘綺疏<lb/>
山樓綵鳳棲寒月宴殿金麟吐御香蜀錦地衣呈隊舞<lb/>
教頭先出拜君王<lb/>
天外明河翻玉浪樓西凉月湧金盆香銷甲乙牀前帳<lb/>
宫鎖玲瓏閉殿門<lb/>
<pb n="KR4h0117_WYG_145-7b"/>
西風欹葉撼宫梧早怯秋寒著繡襦玉宇無人雙燕去<lb/>
一彎新月上金樞<lb/>
夜寒金屋篆煙飛燈燭分明在紫薇漏永禁宫三十六<lb/>
燕囘争踏月輪歸<lb/>
晩吹翩翩動翠旗爐煙千疊瑞雲飛何人奏對偏移刻<lb/>
御史天香隔繡衣<lb/>
金井秋啼絡緯聲出花宫漏報嚴更不知誰是金鸞直<lb/>
玉宇沈沈夜氣清<lb/>
<pb n="KR4h0117_WYG_145-8a"/>
内庭秋燕玉池東香散荷花水殿風阿監探菱牽錦纜<lb/>
月明猶在畫船中<lb/>
東宫花燭綵樓新天上仙橋不鎖春徧出六宫歌舞奏<lb/>
姮娥初到月虚輪<lb/>
紗幔薄垂金麥穗簾鈎纎掛玉葱條樓西别起長春殿<lb/>
香碧紅泥透蜀椒<lb/>
翠華香重玉爐添雙鳳樓頭曉日暹扇掩紅鸞金殿悄<lb/>
一聲清蹕捲珠簾<lb/>
<pb n="KR4h0117_WYG_145-8b"/>
金作盤龍繡作麟壺氷樓閣禁中春君王避暑來遊幸<lb/>
風月横秋氣象新<lb/>
清曉自傾花上露冷侵宫殿玉蟾蜍擘開五色銷金紙<lb/>
碧鎖窓前學草書<lb/>
翠鈿貼靨輕如笑玉鳳雕釵裊欲飛拂曉賀春皇帝閣<lb/>
綵衣金勝近龍衣<lb/>
鎖聲金掣閣門環簾捲真珠十二間别殿春風呼萬嵗<lb/>
中丞新押散朝班<lb/>
<pb n="KR4h0117_WYG_145-9a"/>
鷄人報曉傳三唱玉井金牀轉轆轤煙引御爐香繞殿<lb/>
漏籖初刻上銅壺<lb/>
御案横金殿幄紅扇開雲表露天容太常奏備三千曲<lb/>
樂府新調十二鐘<lb/>
宫女燻香進御衣殿門開鎖請金匙朝陽初上黄金屋<lb/>
禁掖春深晝漏遲<lb/>
三月金明柳絮飛岸花堤草弄春時樓船百戲催宣賜<lb/>
御輦今年不上池<lb/>
<pb n="KR4h0117_WYG_145-9b"/>
内人稀見水鞦韆争擘珠簾帳殿前第一錦標誰奪得<lb/>
右軍輸却小樓船<lb/>
夜色樓臺月數層金猊煙穗繞觚稜重廊屈折連三殿<lb/>
密上真珠百寶燈<lb/>
天門晏閉九重關樓倚銀河氣象間一㸃星毬垂絳闕<lb/>
五雲仙仗下蓬山<lb/>
禁裏春濃蝶自飛御蚕眠處弄新絲碧窓盡日教鸚鵡<lb/>
念得君王數首詩<lb/>
<pb n="KR4h0117_WYG_145-10a"/>
鬬草深宫玉檻前春蒲如箭荇如錢不知紅藥欄干曲<lb/>
日暮何人落翠鈿<lb/>
太液波清水殿凉畫船驚起宿鴛鴦翠眉不及池邊柳<lb/>
取次飛花入建章<lb/>
御座垂簾繡額單氷山重疊貯金盤玉清迢逓無塵到<lb/>
殿角東西五月寒<lb/>
春心滴破花邊漏曉夢敲回禁裏鐘十二楚山何處是<lb/>
御樓曽見兩三峯<lb/>
<pb n="KR4h0117_WYG_145-10b"/>
釣線沈波漾彩舟魚争芳餌上龍鈎内人急捧金盤接<lb/>
撥刺紅鱗躍未休<lb/>
蕙炷香銷燭影殘御衣熏盡徹更闌歸來困頓眠紅帳<lb/>
一枕西風夢裏寒<lb/>
禁裏宫鶯曉未啼千牛仗下報班齊銀袍五百趨龍尾<lb/>
天子臨軒賜御題<lb/>
洛陽新進牡丹叢種在蓬萊第幾宫壓曉看花傳駕入<lb/>
露苞初坼御袍紅<lb/>
<pb n="KR4h0117_WYG_145-11a"/>
碧桃花下試枰棊誤算籌先一著低輸却鈿釵雙翡翠<lb/>
可勝重勸玉東西<lb/>
侍輦歸來步玉階試穿金縷鳳頭鞋堦前摘得宜男草<lb/>
笑插黄金十二釵<lb/>
瑤臺夜滴金莖露水殿凉生玉枕風卧看星河歸閣晩<lb/>
月斜疎影轉梧桐<lb/>
臨明一陣棃花雨夢隔珊瑚斗帳明後苑樂聲催引駕<lb/>
春衫初試覺身輕<lb/>
<pb n="KR4h0117_WYG_145-11b"/>
盆山髙疊小蓬萊檜柏屏風鳳尾開綠遶金堦春水濶<lb/>
新分一脈御溝來<lb/>
内苑宫人學打毬青絲飛控紫花騮朝朝結束防宣喚<lb/>
一樣真珠絡轡頭<lb/>
夜深獨倚闌干角玉笛横吹弄月明餘響度雲無處覓<lb/>
人間聞得兩三聲<lb/>
新學琵琶曲破成仙韶第一已知名朱絃未落黄金撥<lb/>
玉腕先聞動釧聲<lb/>
<pb n="KR4h0117_WYG_145-12a"/>
太尉洮岷破敵迴腰垂金帶入關來殿前獻壽天顔喜<lb/>
花覆千官拱御杯<lb/>
元夕星燈照露臺六宫歌吹出雲來夜深翠輦歸金殿<lb/>
十里迴廊錦帳開<lb/>
後苑歸來月上初天歌吹引六鸞輿春風料峭餘寒重<lb/>
猶索金函覽奏書<lb/>
金鷄竿下龍旗動萬國華夷拜冕旒十二門開傳詔急<lb/>
祥雲捧日在樓頭<lb/>
<pb n="KR4h0117_WYG_145-12b"/>
數騎紅妝曉獵還銷金羅襪鏤金鐶佯佯走馬穿花過<lb/>
拂拭雕弓對御彎<lb/>
晩來東殿放笙歌外院池亭得蹔過深炷爐香登月榭<lb/>
闌干西角拜嫦娥<lb/>
中宫賜雪玉成峯滴露堆寒冷照空三十六窓明月夜<lb/>
嫦娥渾在水晶宫<lb/>
兩班齊賀玉關清新奏熙州曲破成畫鼓連聲催攧徧<lb/>
玉人多半未知名<lb/>
<pb n="KR4h0117_WYG_145-13a"/>
沈煙搖碧透金鋪密下珠簾鎮玉壺近賜趙昌花雀陣<lb/>
却嫌崔白芰荷圖<lb/>
内庫新函進御茶龍團春足建溪芽黄封各各題名姓<lb/>
賜入東西兩府家<lb/>
博士當年教玉筝六宫誰敢鬬新聲如今舊曲無心理<lb/>
寶柱一行秋鴈横<lb/>
宫人捧硯臨香案一幅春綃展素霞玉筯彎環題御篆<lb/>
風雲金殿起龍蛇<lb/>
<pb n="KR4h0117_WYG_145-13b"/>
銀盆著水灑毬塲馬嚼銜聲立兩行齊上玉鞍隨仗列<lb/>
粟金腰帶小牌方<lb/>
三殿飛雲禁鑰開風從天上送香來諸番玉帛朝元日<lb/>
齊獻南山萬壽杯<lb/>
黄昏鎖院聽宣除翰長平明趂起居撰就白麻先進草<lb/>
金泥降出内中書<lb/>
魚藻宫中淑景長鴨頭新水御池塘奇花深院門門閉<lb/>
總被春風漏洩香<lb/>
<pb n="KR4h0117_WYG_145-14a"/>
石刻蛟龍扶繡柱金盤龍鳳走雕楹萬年枝上流鶯囀<lb/>
屏掩春山夢不成<lb/>
紅濕春羅染御袍透簾三丈日華髙金針百尺穿縫處<lb/>
一對盤龍落剪刀<lb/>
雪晴鳷鵲樓邊月風落昭陽殿後梅爐炭灺消香獸暖<lb/>
獨拈香箸撥紅灰<lb/>
花香著蘂藏蜂翅柳影拖金入鎖窓舞鑑曉鶯無奈隻<lb/>
認歸梁燕却成雙<lb/>
<pb n="KR4h0117_WYG_145-14b"/>
玉兔何年上月宫夜深搗藥特無蹤神丹不老嫦娥鬂<lb/>
乞取刀圭駐玉容<lb/>
萱草成窠杏子青夜聞禁漏曉聞鶯吹回一覺昭陽夢<lb/>
帳外春風太薄情<lb/>
翡翠盤龍裝繡額真珠雙鳳蹙花毬時聞玉女牽簾笑<lb/>
箭躍銅壺不算籌<lb/>
迢逓金壺漏水長輪更傳㸃報君王諸宫各進時新果<lb/>
堆著龍牀駐夜香<lb/>
<pb n="KR4h0117_WYG_145-15a"/>
殿下排塲擊土牛君王玉仗久遲留外人争卜宜春喜<lb/>
奪得金泥各自收<lb/>
千年一偶聖人生豈特河清海亦清瑞應固宜流樂府<lb/>
行看絲竹有新聲<lb/>
小雨霏微潤綠苔石欄紅杏傍池開一枝插向金瓶裏<lb/>
捧進君王玉殿來<lb/>
　<lb/>
　<lb/>
<pb n="KR4h0117_WYG_145-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷一百四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百三十七上</head> <lb/>
    <p>
<pb n="KR4h0117_WYG_237-1a"/>
欽定四庫全書<lb/>
　石倉歴代詩選巻二百三十七上<lb/>
　　　　　　　　　　　　明　曹學佺　編<lb/>
　元詩七上<lb/>
　　雅琥<lb/>
　　　寄南臺御史達兼善<lb/>
白溝秋水帝城邊曉發河南使者船契濶山川將萬里<lb/>
飄零歲月又三年雲間快覩㝠㝠鳳海上愁看跕跕鳶<lb/>
<pb n="KR4h0117_WYG_237-1b"/>
經術匡君須我輩莫將離恨染華顛<lb/>
　　　汴梁懷古<lb/>
花石岡前麋鹿過中原秋色動關河欲詢故國傷心事<lb/>
忍聴前朝皓齒歌蔓草有風嘶石馬荆榛無月泣銅駝<lb/>
人間富貴皆如夢不獨興亡感慨多<lb/>
　　　酬江夏友人見寄<lb/>
四海元龍眼界空平生豪習竟誰雄早知黔首成秦贅<lb/>
悔學娥睂入漢宫曲水踈篁秋色裏小山叢桂月明中<lb/>
<pb n="KR4h0117_WYG_237-2a"/>
故人歲晚能招隠便買扁舟向漢東<lb/>
　　　京師上元夜<lb/>
華月澄澄宿霧收萬家燈火見皇州天閽虎豹依霄漢<lb/>
人海魚龍混斗牛公子錦韀鳴玉勒内家珠箔控銀鈎<lb/>
道傍亦有揚雄宅寂寞芸窗冷似秋<lb/>
　　　送袁果山經歴之潮陽<lb/>
潮陽贊府之官去猶是薇垣白髪郎天上故人懸夜榻<lb/>
海邊候吏促春裝翠綃巻雨蕉花老火齊然雲茘子香<lb/>
<pb n="KR4h0117_WYG_237-2b"/>
終日韓山對簾幙祗愁簡牘破詩忙<lb/>
　　　留别凱烈彦卿學士<lb/>
十年帝里共鳴珂别後悲歡事幾多汗竹有編歸太史<lb/>
雨花無迹染維摩湘江夜雨生青草淮海秋風起白波<lb/>
明日扁舟又南去天涯相望意如何<lb/>
　　　唐宫題葉<lb/>
彩毫將恨付霜紅恨自綿綿水自東金屋有關嚴虎豹<lb/>
玉書無路托鱗鴻秋期暗度驚催織春信濳通誤守宫<lb/>
<pb n="KR4h0117_WYG_237-3a"/>
莫道銀河消息杳明年錦樹又西風<lb/>
　　　崔徽寫真<lb/>
舞鸞妝鏡拭鉛華毫數無聲散彩霞夜月影寒分桂魄<lb/>
春氷葷薄映桃花夢隨圖去憑青鳥愁逐書來㸃墨鴉<lb/>
未得離魂如倩女衰容先我到君家<lb/>
　　　洛神<lb/>
鄴宫簷瓦似鴛飄蘭渚鳴鑾去國遥謾説君王留寶枕<lb/>
不聞仙子和瓊簫驚鴻易没青天月沈鯉難憑碧海潮<lb/>
<pb n="KR4h0117_WYG_237-3b"/>
腸斷洛川東去水野烟汀草共蕭蕭<lb/>
　　　送蘇伯脩御史之南臺<lb/>
天上詞臣<graphic n="KR1925" url="https://raw.githubusercontent.com/kanripo/KR-Gaiji/master/images/KR1925.png" mimeType="image/png"/>莫䨇乘驄此日蒞南邦梅花路近宜逢雪<lb/>
桃葉波平好渡江千里蒼生瞻繡斧十州使者避旌幢<lb/>
同袍知已如相問已許閒身老北窗<lb/>
　　　送趙秉彞親迎江夏之官臨川<lb/>
婀娜新衣錦繡重美人今夕過湖東一聲鐵笛千家月<lb/>
十幅蒲帆萬里風孔雀畫屏占貴客甘棠遺樹咏先公<lb/>
<pb n="KR4h0117_WYG_237-4a"/>
墨池光動凌雲筆春滿花封賦更雄<lb/>
　　　送䝉古學教授之卭州<lb/>
玉貫珠連我國音亂山深處變巴吟蒼虬挂屋寒笻瘦<lb/>
白鶴懸巢古棧深座冷一氊知宦况書來萬里見鄉心<lb/>
文翁課最同文盛應譯嘉謨到上林<lb/>
　　　二喬<lb/>
珊樹交加玉樹重鴛鴦難偶雪難容共思漢事隨流水<lb/>
各對吳儂蹙遠峰洛賦未成梁月墮胡笳已斷塞雲濃<lb/>
<pb n="KR4h0117_WYG_237-4b"/>
人間流落渾相似猶勝凄凉泣暮蛩<lb/>
　　　二月梅<lb/>
去年呵筆賦寒梅又見仙家二月開不是東君留客醉<lb/>
肯教神女逐春囘棃花院落為雲妬栁絮池塘作雪猜<lb/>
東閣如今清興滅羅浮誰與寄香來<lb/>
　　附謝宗可詠物詩<lb/>
　　　藕花風<lb/>
舞罷紅衣起未休水雲香裏冷颼颼三更清逼銀塘曉<lb/>
<pb n="KR4h0117_WYG_237-5a"/>
六月凉生玉井秋颭浪低翻霞影亂凌波輕漾錦香浮<lb/>
莫教吹醒鴛鴦夢好送真人一葉舟<lb/>
　　　曉色<lb/>
遠似烟霏近又空非明非夜兩朦朧一天清露洗難盡<lb/>
幾樹暗雲遮不窮斷角樓臺濃澹裏殘燈院落有無中<lb/>
蒼茫半逐雞聲散又被朝陽染作紅<lb/>
　　　睡燕<lb/>
補巢銜得落花泥困倚東風倦翅低金屋晝閒隨蝶化<lb/>
<pb n="KR4h0117_WYG_237-5b"/>
玉堂春静怕鶯啼魂飛漢殿人應遠夢入烏衣路欲迷<lb/>
却被捲簾人喚醒小橋流水夕陽西<lb/>
　　　筆陣<lb/>
授策登壇拜墨卿霜毫不用鐵為兵戰酣已㧞三都壘<lb/>
奏㨗還攻五字城怒捲龍蛇雲霧泣長驅風雨鬼神驚<lb/>
攀蟾獨掃千軍退功奪中書第一名<lb/>
　　　走馬燈<lb/>
飈輪擁轉駕炎精飛繞人間不夜城風鬛追星低弄影<lb/>
<pb n="KR4h0117_WYG_237-6a"/>
霜蹄逐電去無聲秦軍夜潰咸陽火吳炬宵馳赤壁兵<lb/>
更憶雕鞍年少客章臺踏碎月華明<lb/>
　　　梅杖<lb/>
紫玉槎牙蝕蘚㾗黄昏扶醉倍精神一枝冷曵孤山雪<lb/>
八尺横拖庾嶺春江路策雲香在手溪橋挑月影隨人<lb/>
歸來却笑林和靖還現堂中上座身<lb/>
　　　混堂<lb/>
香泉湧出半池滣難洗人間萬古塵混沌殻中天不曉<lb/>
<pb n="KR4h0117_WYG_237-6b"/>
淋漓氣底夜長春波濤鼓怒喧風雨雲霧垂隂䕶鬼神<lb/>
却笑相逢祼形國不知誰是浴沂人<lb/>
　　　詩瓢<lb/>
雨蔓霜條老翠壺吟邊不是酒葫蘆剖開句裏玲瓏玉<lb/>
着盡胸中錯落珠滿貯苦心留宇宙深藏清氣付江湖<lb/>
誰家半腹能千首為問山人果在無<lb/>
　　　蓮葉舟<lb/>
穏棹紅衣泛渺茫風㠶浪楫水雲鄉曉撑泰華半峰月<lb/>
<pb n="KR4h0117_WYG_237-7a"/>
夜載西湖十里香藕放雪絲應作纜荷欹翠柄若為檣<lb/>
不須更捧金仙足太乙真人夢正凉<lb/>
　　　仙槎<lb/>
曾作河源萬里舟塵根已斷卧濳虬無心下土承烟雨<lb/>
有路層霄犯斗牛破浪遠衝銀漢曉凌風竟度碧天秋<lb/>
歸來載得支機石誰識人間博望侯<lb/>
　　　無絃琴<lb/>
獨繭長繅底用抽蛇紋空鎖鳳枝秋落星有色寒光斷<lb/>
<pb n="KR4h0117_WYG_237-7b"/>
凍瀑無聲練影收别鶴那聞風外泣孤鸞不向月中愁<lb/>
多情只有柴桑老寂寂山高水自流<lb/>
　　　紙帳<lb/>
清懸四壁剡溪霜高卧梅花月半床璽甕有天春不老<lb/>
瑶臺無夜雪生香覺來虚白神光發睡去清閒好夢長<lb/>
一枕總無塵土氣何妨留我白雲鄉<lb/>
　　　醉鄉<lb/>
曾笑三閭不解遊移家欲向麯城頭人酣方外鴻荒夢<lb/>
<pb n="KR4h0117_WYG_237-8a"/>
誰識塵中富貴愁夜月放船遨酒海春風扶枝上糟丘<lb/>
相逢還似無何有喚起東臯為贈侯<lb/>
　　　塵<lb/>
人海深藏混混中非烟非霧遠空濛六街錦繡迷香紫<lb/>
九陌笙簫踏軟紅微歩緩隨羅襪起清歌飛繞畫梁空<lb/>
南來一騎蛾睂笑又送長安茘入宫<lb/>
　　　綠蕚梅<lb/>
綠蕚仙人下玉堂清魂夜化雪芬芳荷衣薄襯霓裳冷<lb/>
<pb n="KR4h0117_WYG_237-8b"/>
蘭佩濃薰縞袂香曉額浮酥凝淺黛芳容㸃翠照新籹<lb/>
多應誤入羅浮夢愁絶黄昏鬢已蒼<lb/>
　　　問梅<lb/>
尋春踏雪過西湖試折風前玉一株香影為誰甘寂寞<lb/>
精神何獨占清癯鐘殘角斷愁多少月落參差夢有無<lb/>
吟遶南枝還不應好將心事問林逋<lb/>
　　　苔梅<lb/>
一夜蟠龍裂翠鱗土花深䕶玉精神蒼寒滿樹黄昏月<lb/>
<pb n="KR4h0117_WYG_237-9a"/>
碧老孤根太古春姑射香薫荷製好逋仙清入草衣新<lb/>
料應不為天風冷自恐氷肌受㸃塵<lb/>
　　　蟠梅<lb/>
縈青絆碧裂蒼苔晚歲寒香宛轉來蛟舞凍雲氷骨瘦<lb/>
龍眠夜月玉鱗開風霜氣勢從千折鐵石心腸亦九廻<lb/>
祗為東君甘自屈不教虚占百花魁<lb/>
　　　紅梅<lb/>
棃雲無夢倚黄昏薄倩朱鈆蝕淚㾗宿酒破寒薰玉骨<lb/>
<pb n="KR4h0117_WYG_237-9b"/>
仙丹偷暖返氷魂茜裠影露羅衣捲霞佩香封縞袂温<lb/>
囘首孤山斜照外尋春誤入杏花村<lb/>
　　　鴛鴦梅<lb/>
兩兩魁春簇錦機文衾夢覺月分輝枝頭交頸棲香暖<lb/>
花底同心結子肥金殿鎻烟籹粉額玉堂環水浴紅衣<lb/>
有情一種隨流水莫被風飄各自飛<lb/>
　　　雪中梅<lb/>
苔珠擎重半朦朧漠漠棃雲夢不同香䕶嫦娥眠玉洞<lb/>
<pb n="KR4h0117_WYG_237-10a"/>
影隨姑射下珠宫氷蟾光照南枝夜翠羽聲凄曉樹風<lb/>
天上人間渾一色幾分春色有無中<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_237-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百三十七上<lb/>
<pb n="KR4h0117_WYG_237-11a"/>
欽定四庫全書<lb/>
　石倉歴代詩選巻二百三十七下<lb/>
　　　　　　　　　　　　明　曹學佺　編<lb/>
　元詩七下<lb/>
　　袁桷<lb/>
　　　觀真文忠公畫像<lb/>
羣賢輔絶學嵯峨武夷峰熒熒方瞳光汲汲汗簡中緬<lb/>
懷文明初蒼珮極匪躬執筆侍玉署妙語工彌縫飛塵<lb/>
<pb n="KR4h0117_WYG_237-11b"/>
變蒼狗濳淵閟游龍空餘經濟心勞徠饑飛鴻濁水投<lb/>
神膠揚清廼竒功喬松不並世寒飈轉秋蓬生世我已<lb/>
後正緒遺顓䝉惕然拜公像斯道非終窮<lb/>
　　　芳思亭　大公尚書公治圃南郊有堂亭凡十<lb/>
　　　　五方池脩廊屈折便宜雨甚亦無礙遊事逮<lb/>
　　　　今荒廢踰四十年故基陳迹不復可考近築<lb/>
　　　　一亭雜植花木廣不踰<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>髣其萬一名之曰<lb/>
　　　　芳思玩其英華將以紬繹志興翰墨有紹是<lb/>
<pb n="KR4h0117_WYG_237-12a"/>
　　　　則先公之志作詩示瓘瑾併求親友同賦<lb/>
侃侃尚書公投紱理泉石五堂適寒暑十亭送昕夕瓊<lb/>
英𤣥圃秀美䕃嘉樹碧脩廊不受雨來往隨履舄紅雲<lb/>
漲方塘丹霞耀翠席嘉魚黄金掌瞥見眇難測辛勤三<lb/>
十年深逝晦朝蹟遺訓示子孫樹萟比其徳浮雲變須<lb/>
臾百幻倐消蝕空餘鄭公莊耕稼給衣食緬彼行樂時<lb/>
衆植各有職以兹一<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>園髣像見疇昔幽葩與羣卉生<lb/>
意日不息朝陽漱靈根三咽妙紬繹曠懷事幽賞誓矣<lb/>
<pb n="KR4h0117_WYG_237-12b"/>
躬六籍<lb/>
　　　次韻虞伯生夜坐<lb/>
炎晶爍草露木末望西顥静躁誰為尸翕忽紛寸抱志<lb/>
士法天運炳燭不在老羣經固其郛積神以為寶陋彼<lb/>
多言生希名太𤣥草山林詎心違歲月付幽討擾擾徒<lb/>
為名努力在此道<lb/>
　　　其二<lb/>
地氣環中州槖籥均宇内中宵炎溽頻露坐猶憒憒遠<lb/>
<pb n="KR4h0117_WYG_237-13a"/>
窮太古雪欲往終有徠馳神極寥廓我筆不可載栖形<lb/>
竹素園萬化等歴塊相期江湖深慎勿寒暑礙秋風起<lb/>
天末紉蘭結幽佩<lb/>
　　　度淮寄養浩<lb/>
竹清寒房静殘月在西壁悄悄燈景微尸坐棄枕席井<lb/>
華飲蟾蜍𤣥雲成五色明知非世謀精詣在六籍我行<lb/>
長淮浪凍樹挾春碧夢予白紵寛䨇眸烱空激書來屢<lb/>
在手此意何的的數靣不成歡遠别廼復惻歸雁臨風<lb/>
<pb n="KR4h0117_WYG_237-13b"/>
翔先之寄深臆<lb/>
　　　懷伯生<lb/>
春雨消路塵春風散林纈蕩蕩長安門客子千萬轍城<lb/>
隂有一士淡食羹不啜采彼松上雲煮石化晴雪沈㝠<lb/>
䕶真性觴至那復説向來舌本談今作耳根熱維南有<lb/>
樛枝岩溜滋百結在徳良自防居屯詎為折念之長夜<lb/>
深寒光吐殘月<lb/>
　　　史氏報春堂<lb/>
<pb n="KR4h0117_WYG_237-14a"/>
白雲在屋角凱風生樹端下有慈竹叢低昻候平安盈<lb/>
盈玉雪母光若赤瑛盤朝奉鶴禁思暮承龜臺歡教兒<lb/>
誦經史清言消綺紈築堂深且明朱光映庭蘭寸心諒<lb/>
匪石寵辱非所干世故疾危岌奉行身愈完願言樹明<lb/>
徳朝夕應加餐<lb/>
　　　育王珙禪師示寂二紀嶼上人囘山中因寄塔<lb/>
　　　　主<lb/>
石塔累荒土月落冰稜稜永懷跏趺叟松風吹不譍山<lb/>
<pb n="KR4h0117_WYG_237-14b"/>
房舊浄供素壁一枝藤語寂絶禪觀機深超祖乗擊石<lb/>
并新火諸天化為燈上有白玉峰丹梯杳難登黄流鉅<lb/>
野漲虎嘯懸厓崩斯道倘未冺微言足搜徵<lb/>
　　　飲酒雜詩<lb/>
春至舊疾作晝眠聴禽聲總角躭六籍萬化何縱横觀<lb/>
象太極初始悟無虧成環中秘靈根羣動一以貞吾欲<lb/>
乘彩鳳截篁以為笙上窮崑崙渾下探渤澥清<lb/>
　　　其二<lb/>
<pb n="KR4h0117_WYG_237-15a"/>
夜暝雪初白高卧益自怡起看庭前栁冉冉青春姿長<lb/>
松在西山鬚髪流銀澌豈不念歲苦壯者當固持事至<lb/>
勿獨歲時來詎人為得酒且深醉淵明果吾師<lb/>
　　　其三<lb/>
京師二十載洒中有深歡大雨即閉戸朔風嘗解鞍客<lb/>
至輙笑之是豈宜居官振容筮神蓍鴻飛漸于磐百歲<lb/>
苦世短萬鍾非我干所以東方生吏隠神益完<lb/>
　　　其四<lb/>
<pb n="KR4h0117_WYG_237-15b"/>
陽烏乘南雲飄飄振竒翮迫此粱稻謀居移遂成客愧<lb/>
我食京塵誓墓志未獲䨇峰十丈松下有千載魄當年<lb/>
侍蓬瀛香芸森寶册高齋集遺編朱墨猶手澤戰兢愧<lb/>
匪承永念在行役<lb/>
　　　其五<lb/>
少欲觀滄海下取珊瑚枝穹龜負𤣥文靈鰌揚朱鬐盪<lb/>
舟不能往寶氣時紛披有客方壺來授簡雲差差一以<lb/>
參太極九以師庖犧振衣海神泣舉觴山鬼移少觀五<lb/>
<pb n="KR4h0117_WYG_237-16a"/>
嶽形五性各有殊神州養深知百靈受驅馳申申安樂<lb/>
翁定洛為中居神京屹金臺五雲玉芙蕖始知天經旋<lb/>
積氣為堪輿<lb/>
　　　其六<lb/>
家鄰天台山云有二子岩巍峩太古石纎脩矗雲尖上<lb/>
棲西竺僧雪色垂鬚髯二子與之遊作詩清且嚴乳花<lb/>
散瓷甌瀑布飛銀簾醉醒夢見之謂我何留淹<lb/>
　　　其七<lb/>
<pb n="KR4h0117_WYG_237-16b"/>
南簷孤竹生歲暮何青蒼豈不念道里因之摧雪霜夷<lb/>
齊盧龍居胡為乃名揚入水蛤有文踰淮枳彌芳受性<lb/>
諒匪移臨風酹吾觴<lb/>
　　　其八<lb/>
弱冠不飲酒篝燈横玉繩或云酒中趣湛湛浮雲蒸棄<lb/>
書試其言果若烏輪升天根轉暗雷堅城為之崩妙言<lb/>
粲瓊屑逸興追飛鷹醉鄉倘可居無功乃真朋<lb/>
　　　其九<lb/>
<pb n="KR4h0117_WYG_237-17a"/>
江梅生空林歲晏美無度挈身踰朔易愧獨此室處氊<lb/>
房望朝陽耿耿不得語雕籠粲珍禽悵望秦鄉樹爰居<lb/>
東門止盛饗非素茹臨風嗅其英雅志懐故土<lb/>
　　　其十<lb/>
嵯峨白雲阡種松在山腰散之不盈掬離離如麥苖迎<lb/>
陽漱靈津參差拂雲霄露重碧天浄𤣥鶴時來巢俛仰<lb/>
二十年鬂齒日以彫寄聲謝𤣥鶴相期躡岧嶤<lb/>
　　　哀蘭操悲吳允也<lb/>
<pb n="KR4h0117_WYG_237-17b"/>
幽蘭兮秋風烱命兮不逢剡剡兮素㽔零露兮莫持望<lb/>
崇岡兮不得返悵江南兮愈逺叢棘兮戔戔欲駕兮無<lb/>
轅孑中野兮屏營芳隕失兮玉零謂我為非人兮吾何<lb/>
辭已兮已兮其將何之幽蘭兮忽悲生失據兮死有期<lb/>
思夫君兮意不極從造化兮何隳<lb/>
　　　煑茶圖一巻髣石窗史處州燕居故事也石窗<lb/>
　　　　諱文卿字景賢外高祖忠定王曾孫儀觀清<lb/>
　　　　朗超然綺紈之習聚四方竒石築堂曰山澤<lb/>
<pb n="KR4h0117_WYG_237-18a"/>
　　　　居而自號曰石窗山樵此圖左列圖巻比束<lb/>
　　　　如玉筍錦繡間錯旁有一童出囊琴拂塵以<lb/>
　　　　俟命右横重屏石窗手執烏絲欄書展翫疑<lb/>
　　　　有所構思屏後一几設茶器數十一童傴背<lb/>
　　　　運碾緑塵滿巾一童篝火候湯蹙脣望鼎口<lb/>
　　　　若懼主人將索者如意麈尾巾壺硯紙皆纎<lb/>
　　　　悉整其羽衣烏巾玉色羣起望之真神仙人<lb/>
　　　　云<lb/>
<pb n="KR4h0117_WYG_237-18b"/>
石窗山樵晉公子獨鶴蕭蕭烟竹裏月湖萬頃碧瑠璃<lb/>
髙築虚堂水中沚堂深六月如深秋萬柄風揺紅旖旎<lb/>
遵南更有山澤姿對靣晴峰挿天倚憶昔王門豪盛時<lb/>
甲第如雲總朱紫曉趨黄閣袖香塵俯首脂韋䘮厥美<lb/>
一官逺去長安門徳色欣欣對知已豈如高懷脫榮辱<lb/>
妙出清言洗紈綺羣符一試不挂意㟁幘看雲卧林墅<lb/>
平生嗜茗苦有癖古井汲泉和石髓風囘翠碾落晴花<lb/>
湯響雲鐺衮珠蘂齒寒意冷復三咽萬事無言歸坎止<lb/>
<pb n="KR4h0117_WYG_237-19a"/>
何人丹青悟天巧落筆毫芒研妙理黄梁初炊夢未古<lb/>
舊事凄零誰復紀展圖縹眇憶遺蹤玉珮珊珊響秋水<lb/>
　　　玉署鼇峰歌答伯庸<lb/>
女媧五色餘刀圭化為蓬萊東海之虹蜺神君方瞳怒<lb/>
凝睇不如百鍊積鐵之方奎日有三足烏其光映顧莵<lb/>
海有三足鼇神山簸靈濤吐呑出沒無定時一叱使之<lb/>
來玉墀大承虚皇小抉銀漢黼黻帝裳追琢廟瓚森嚴<lb/>
贔屭鎮帝署百鬼却走不敢侮粲若珊瑚枝燁燁三秀<lb/>
<pb n="KR4h0117_WYG_237-19b"/>
姿文理密察儼素樸孚尹旁逹藏𤣥機我昔坐其側耳<lb/>
冷心彷徨經旬卧向壁夜夢天孫手授雲錦交龍章漆<lb/>
書誥盤傳古昔中有寶珠杳無跡散之六合捲如席視<lb/>
之不見聴以息元氣氤氲龍馬興文兹石㸃首詔爾小<lb/>
臣慶非烟霧出如絲綸矢心濡筆靡有斁萬古作式永<lb/>
無極<lb/>
　　　次韻蔣遠静<lb/>
唾壺麈尾手所持白眼對客客不知出門俗子多敗意<lb/>
<pb n="KR4h0117_WYG_237-20a"/>
三語之掾真吾師曉窗新沐緑隂浄碧雲竒峰生九疑<lb/>
隔隣書聲入幽耳茶甌散花酒浮蟻百年行樂在適意<lb/>
燕頷頭顱空萬里君不見燕山俠客多苦寒出門悲歌<lb/>
來日難<lb/>
　　　越船行<lb/>
越船十丈青如螺小船一丈如飛梭平生不識漂泊苦<lb/>
旬日此地還經過三江潮來日初晚九堰雨慳河未滿<lb/>
當時却解傍朱門醉眼看天話長短年來官府催發綱<lb/>
<pb n="KR4h0117_WYG_237-20b"/>
經月辛苦鬢已霜布裘漫作解貂具入門意氣猶猖狂<lb/>
自古魚鮭厭明越明日今朝休論説買魚沽酒不計錢<lb/>
被髪江頭傲明月歡君莫作越船婦一去家中有門戸<lb/>
沙上攤錢輸不歸却向隣船盪䨇艣<lb/>
　　　九月望日送姊歸余氏先塋<lb/>
沈沈大士閣千嶂萬夫䧏近樹青禽獨前松白鶴䨇雲<lb/>
霞生几席星斗列軒窗俛首京塵客生涯愧老龎<lb/>
　　　其二<lb/>
<pb n="KR4h0117_WYG_237-21a"/>
慙愧䨇峰老光明兩足尊午窗鈎竹影凍筆㸃梅魂齋<lb/>
近烏啼樹禪廻虎伏門春來有新雁勸我趣歸轅<lb/>
　　　其三<lb/>
經院辛勤日千金記始興雨荒蟲蝕拱壁壞䑕縁藤舊<lb/>
觀丹青復諸天錦繡承短簷増突兀㑹見出盧能<lb/>
　　　其四<lb/>
隂隂虞監宅鬱鬱越公祠掬米不入獻布金猶受疑流<lb/>
年翁仲守往事苾蒭知澗水交流處曾傳玉帯垂<lb/>
<pb n="KR4h0117_WYG_237-21b"/>
　　　其五<lb/>
寒徹清泉底山童上水華定金非在井煑米却成沙洗<lb/>
目能生電搜腸可當茶人持一月去此月落誰家<lb/>
　　　次韻元復初春思三首<lb/>
凍樹囘青陽羈禽競新哢喧喧人語浮稍稍春事動澄<lb/>
心絶芳華小睡足幽夢頓覺天宇新朝光集飛棟<lb/>
游塵逐平臯秀色翳林莽油雲互東西鬱抑不能雨昭<lb/>
蘇注𤣥功竟夕復延佇何當採金鵞振翮窮委羽<lb/>
<pb n="KR4h0117_WYG_237-22a"/>
遠客芳草思湛湛天外舟坐令親知疎低佪此淹留古<lb/>
樹擢竒石清流滙芳洲素心諒有在胡不為兹游<lb/>
　　　送邵元道四首<lb/>
仲連匡世資揮手却秦軍掩袂停白日登車抗浮雲射<lb/>
書誠草草孤城死生分辭榮敦厚俗矯抗離其羣<lb/>
虞卿舌轉丸揣事精微芒言危見交態窮愁名益光黄<lb/>
金散逝水白壁凝飛霜丈夫有定志得失非豫防<lb/>
梅生一尉微喋喋正天紀道心洞𤣥化削跡無妻子龍<lb/>
<pb n="KR4h0117_WYG_237-22b"/>
變孰為馴蟬蛻乃真止松廻風謖謖水落石齒齒<lb/>
襄陽孟浩然拂衣歸故山逍遥巖壑深流水遺人間舉<lb/>
袖林花落擊楫江鷗還鹿門看碧流入夢日潺潺<lb/>
　　　送蘇子寧赴嶺北行省郎中<lb/>
貂㡌䕶寒沙氷天閲歳華斷溪駞聴水密雪犬行車雲<lb/>
盡難尋雁春深不見花昔人竒絶處八月解乘車<lb/>
　　　其二<lb/>
往歲經遊地寒蕪碧燐深雲開山後陣水咽隴頭吟雪<lb/>
<pb n="KR4h0117_WYG_237-23a"/>
白氊房重天青羽檄沈重華新雨露悲喜候車音<lb/>
　　　書懷寄從子瑛<lb/>
越公舊築鄞江宅風捲飛花刼火新子竟尋真餐白石<lb/>
我方脩史玩青春金張螭綬元欺世王謝烏衣亦可人<lb/>
誓墓政須堅晚歲䨇峰擁髻碧嶙峋<lb/>
　　　次韻天童岫禪師<lb/>
太白峰高積翠明老禪的的寄深情相思沙礫惟懷璉<lb/>
獨立鄉臺近子卿舊業久荒松露立浮名空眩槿朝榮<lb/>
<pb n="KR4h0117_WYG_237-23b"/>
定須結社脩真隠寒月深燈了梵經<lb/>
　　　題郝伯常雁足詩<lb/>
深羈孤館鬢毛斑猛虎揺鬒障海寰玉樹已歌歸逝水<lb/>
羽書難射隔平山不須羝乳終囘漢肯學雞鳴詐度關<lb/>
一寸蠟丸憑雁寄明年春盡竟生還<lb/>
　　　送雪竇長老校經囘里<lb/>
翠鎖公關疊疊高坐看明月負金鼇已將禪板傳心印<lb/>
暫下繩牀衣毳袍聖諦無聲機獨露經筌有誤目難逃<lb/>
<pb n="KR4h0117_WYG_237-24a"/>
塵中白髪誰消得歸掩山寮聴雪濤<lb/>
　　　次韻昌國宗聖上人<lb/>
海上秋潮候月生島中瑶草不知名每思大士超禪觀<lb/>
獨恨秦王苦望瀛龍吐戒珠殘照影雁横書信故鄉情<lb/>
妙年碧眼才翻錦為念衰翁強入城<lb/>
　　　五月二十日甘雨如注江南呼為分龍雨<lb/>
平疇龜坼禱龍君百頃青黄兩界分匝岸已霑三尺雨<lb/>
隔溪惟見一川雲誰家襏襫凉如水此地祗禂火欲焚<lb/>
<pb n="KR4h0117_WYG_237-24b"/>
共道神功有南北老農元不廢耕耘<lb/>
　　　送王繼學馬伯庸上部二首<lb/>
玉京高處雪流脂連轡馳驅凍翼垂蹀躞有泥歌獨漉<lb/>
琵琶無夢説相思黑河新樂催填譜白海名花擬進詞<lb/>
羽獵上林俱罷賦卿雲何以報名時<lb/>
淺波平疊磧漫漫拂嶺青帘罨畫看氊屋起營羊胛熟<lb/>
土房催頓馬駉乾桐官走驛傳金椀氷正分奩貯玉盤<lb/>
莫上鄉臺望南北白雲微處是槍竿<lb/>
<pb n="KR4h0117_WYG_237-25a"/>
　　　觀物<lb/>
黄河不信從天下濟水那知有伏流自古乾坤合神化<lb/>
空將簡牘費㝠搜張華慱物身終死鄒衍談天舌竟休<lb/>
我亦從今銷綺語春風碧眼玩沙鷗<lb/>
　　　寄開元奎律師<lb/>
䨇塔亭亭透夕陽芭蕉深處碧窗凉江神夜聴光明偈<lb/>
天女朝分解脫香齋鉢午空烏守樹經堂雲冷鶴歸房<lb/>
平生欲結西方社似怪淵明作吏忙<lb/>
<pb n="KR4h0117_WYG_237-25b"/>
　　　無題次馬伯庸韻四首<lb/>
金縷歌殘月滿江玉顏曾憶侍油幢象牀雲重恩專一<lb/>
鯨錦波翻賜疊䨇春淺正宜氊作幕夜凉深恨魫為窗<lb/>
浣紗可是無虚匹側足寒流濺石淙<lb/>
翠簾匝匝䕶朱光千葉宫桃滿院香閬苑有鸞通尺素<lb/>
虚橋無鵲寄流黄上林賦罷歸巴蜀興慶詞工謫夜郎<lb/>
不是月中親度曲世人那解聴霓裳<lb/>
相期來似石頭潮日望晴虹結綵橋却月睂愁歌漸遠<lb/>
<pb n="KR4h0117_WYG_237-26a"/>
凌雲歩近意非遥抽琴有恨廻清角疊袖無塵轉緑腰<lb/>
弄玉最憐隨鳳去秋來誰與伴吹簫<lb/>
白髪詞臣兩耳垂華腴堆笏陋牛醫宫娥引燭催麻日<lb/>
院吏傳更寫制時蠟撚化生秋夕賜幢標綵勝歲華移<lb/>
低頭欲説唐朝舊願侍虚皇進玉巵<lb/>
　　　送華山隠者<lb/>
黑髪詞官佩水蒼萬松深處響琳瑯黄柑有法能為酒<lb/>
紫术無飢可代糧招鶴舞空山月冷檄龍吹雨海風凉<lb/>
<pb n="KR4h0117_WYG_237-26b"/>
瑶池欲問長生訣碧澗研朱寫緑章<lb/>
　　　次周侍御囘朝<lb/>
娥睂班肅整皇皇匼匝松隂陋午光舞翿當軒催進酒<lb/>
冊函登陛促傳香六龍捧御雲中日三象輪琛海外洋<lb/>
欲識兩宫清浄理薰風殿角漏初長<lb/>
　　　馬騎燈<lb/>
功著凌烟作戰場宵征勇將太匆忙不聞號令齊驅疾<lb/>
自覺銜枚去路長熖着春風鏖赤壁光浮夜月燬阿房<lb/>
<pb n="KR4h0117_WYG_237-27a"/>
誰能跳出機關外不為功名紙半張<lb/>
　　　碧筩飲<lb/>
甘露無聲墜玉盤中天飛影動琅玕壚頭太白塵埃熱<lb/>
石眼空青氷雪寒水泄尾閭來瀚海手扶砥柱障狂瀾<lb/>
麯生不用忙傾葢吸盡清香見肺肝<lb/>
　　　寄子昻<lb/>
故國王孫佩楚蘭春雲凉月倚朱欄玉簫曲趂鶯聲囀<lb/>
金鼎香隨蝶夢殘碧沚波清堪把釣黄塵風急倦彈冠<lb/>
<pb n="KR4h0117_WYG_237-27b"/>
外家文物惟君在笑我氷姿跨曉鞍<lb/>
　　　俞光遠治余别墅口占奉謝<lb/>
種竹澆花俟我還花成雲塢竹成山相逢且説相思恨<lb/>
更説何時得共閒<lb/>
　　　寄天童岫長老<lb/>
太白山高雪四圍孤峰翠織五銖衣誰言老子寒無力<lb/>
獨擁紅爐更下幃<lb/>
　　　翰林故事莫盛于唐宋聊述舊聞擬宫詞<lb/>
<pb n="KR4h0117_WYG_237-28a"/>
禁鐘初動趣傳宣衣袖薫香到御前漸近宫門扶下馬<lb/>
内官分引導金蓮<lb/>
御筆圓封草相麻龍牋香透擁金花儀鸞勅設庭前候<lb/>
賜酪方終更進茶<lb/>
制草塗鴉未敢刪内璫宣引侍龍顏已分筆格金蟾滴<lb/>
更賜端溪紫硯山<lb/>
春帖分裁閤分多宫娥争餽纈綃羅青絲菜餅銀盤送<lb/>
幡勝新題墨旋磨<lb/>
<pb n="KR4h0117_WYG_237-28b"/>
文思如泉涌墨林屏風院吏不須尋舊時内相諸孫在<lb/>
猶有當年掃閤金<lb/>
清馥香温玉酒巵祝文新撰報都知夜來奉㫖傳丞相<lb/>
五朶雲濃押省咨<lb/>
天孫夜度玉横清内托銀盤湧化生秋思未多團扇在<lb/>
擬題宫怨月分明<lb/>
　　　天童山圓上人遠來開平訪華嚴以舊詩求題<lb/>
三尺枯藤一巻詩五千里外訪相知鄉音未改睂毛在<lb/>
<pb n="KR4h0117_WYG_237-29a"/>
曉過嶺西聞子䂓<lb/>
　　　海狗巢石圖<lb/>
絶壁層峰負六鼇藥欄花檻翠周遭如何畫史同羣吠<lb/>
不與君王繪旅獒<lb/>
　　　葛仙翁移居圖<lb/>
翁媪相携入翠微轉頭猶有可憐兒丹砂不是神仙藥<lb/>
勾漏歸來鬢已絲<lb/>
　　　宫女度曲圖<lb/>
<pb n="KR4h0117_WYG_237-29b"/>
望瀛法曲紫霞觴更按伊州奉玉皇翠竹凉深宫院宻<lb/>
新聲那得過宫牆<lb/>
　　　次韻王繼學竹枝宛轉詞<lb/>
聞郎腰瘦寄當歸望盡天邊破鏡飛昨夜燈花圓似粟<lb/>
倚門停却送郎衣<lb/>
　<lb/>
　<lb/>
　石倉歴代詩選巻二百三十七下<lb/>
</p>
<p>
</p>
  </div>
</body>
</text>
</TEI>
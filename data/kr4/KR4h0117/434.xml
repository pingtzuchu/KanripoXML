<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百三十四</head> <lb/>
    <p>
<pb n="KR4h0117_WYG_434-1a"/>
欽定四庫全書<lb/>
　石倉歴代詩選巻四百三十四<lb/>
　　　　　　　　　　　　明　曹學佺　編<lb/>
　明詩次集巻六十八<lb/>
　　楊㢘<lb/>
　　　和朱大尹新正寫懐<lb/>
潭潭道愛堂素不通雜客况當正旦初公事少關白甞<lb/>
觀循吏傳聲譽無赫赫如公真其人清暇事文墨<lb/>
<pb n="KR4h0117_WYG_434-1b"/>
　　　和朱大尹郊行疊前韻<lb/>
長安簮紱者軟塵戀東華誰知程鄠縣獨愛前川花今<lb/>
晨偶無事行行臨水涯農功自兹始辛苦念田家<lb/>
　　　題張御史夫婦忠節録<lb/>
正統己巳秋北兵来犯塞權奸勸親征請留徒至再六<lb/>
飛駐宣府已報前軍敗大同暮安營黑氣罩如盖倉卒<lb/>
議旋師鐵騎追已逮土木望懐来未在一舎外彼奸輜<lb/>
重多牽制姑少待四十萬貔貅饑渴俱困憊長刀如墻<lb/>
<pb n="KR4h0117_WYG_434-2a"/>
来鬬志我巳怠乗輿既蒙塵綉斧旋遇害主辱臣死之<lb/>
明訓簡編載南朝李侍郎心事本同泒夫人聞訃音呼<lb/>
天竟無奈諸孤屬未亡一死非所愛共姜矢柏舟凜凜<lb/>
氷蘖在彼蒼祐善人後福殊未艾雙鳳已髙騫仲也尤<lb/>
大拜尚留忠節名永永昭百代<lb/>
　　　過牐簡莫水部<lb/>
疎牐宻牐連一帶南船北船此關隘往年水小謹啟閉<lb/>
十目五日牐邊待今年濟水偶然溢雪浪奔騰復砰湃<lb/>
<pb n="KR4h0117_WYG_434-2b"/>
下如落井上登天三老無功神是賴誰移兩山作一門<lb/>
管束千流與萬派當初本為畜水設豈知水大亦為閡<lb/>
世間未有無敝法十利未免兼一害人言月河且緩築<lb/>
不然水勢無由殺牐官恨不髙於山設心措意或有在<lb/>
冬官先生大氣力能令駑鈍追驥快征夫自是懐往途<lb/>
見月望弦今已再履霜又恐阻氷凍帝鄉尚在紅雲外<lb/>
噫嘻水大莫怨遲還勝從前水小時<lb/>
　　　歌風臺<lb/>
<pb n="KR4h0117_WYG_434-3a"/>
被酒徑澤隆準公巨蛇濺血汚劍鋒鬼媪啾啾夜深哭<lb/>
紅旗晝滿山之東入關堅守牧羝約親與降王除面縳<lb/>
以寛易暴法三章告諭秦民皆喜躍董公遮道天遣来<lb/>
發喪義帝師銜哀甞聞伯者假仁義漢伯一著先胚胎<lb/>
范増趣舞謀自拙玉斗何辜碎如雪傷殘所過無一言<lb/>
惟對君王數持玦一仁一暴勝負分况有豪傑紛如雲<lb/>
義旗東向無不捷蹙項直至烏江濆歸来豐沛乗黄屋<lb/>
醉後髙歌仍擊筑千秋㳺子思故鄉特令此邑為湯沐<lb/>
<pb n="KR4h0117_WYG_434-3b"/>
我来訪臺正落暉兩碑對立髙牆圍臺邊古井不可問<lb/>
千年事往人民非炎漢開基未為窄泗上荒臺僅尋尺<lb/>
興亡百戰無代無登髙一嘯秋空碧<lb/>
　　　題林待用所畫山水為王員郎作<lb/>
王君此畫来何從自言昨得之林公公心欣然為揮寫<lb/>
蒼煙老樹山重重莓苔無塵水石淨中有袒裼遐棲翁<lb/>
養髙習靜君夙志無乃聊寓煙霞胸我言是境皆脫洒<lb/>
朝市亦有山林風正聞部符忽相促淮陽征𣙜行匆匆<lb/>
<pb n="KR4h0117_WYG_434-4a"/>
詩人王事念靡盬未許箕踞休長松淮陽莆陽地雖異<lb/>
公齋對此将無同不見濂溪廬阜下曽志鄉關在目中<lb/>
　　　蓮龜呈祥慶人夀<lb/>
泥中曳尾塵土縁何如輕舉㳺紅蓮花開玉井長十丈<lb/>
瑞鍾洛水經千年爭如老子學辟穀捉得靈龜當牀足<lb/>
如雷鼻息撼蓬瀛一睡交梨一回熟<lb/>
　　　食梨戲作<lb/>
鵝聲鶃鶃梨百顆多謝鄉人逺遺我放鵝出籠且養之<lb/>
<pb n="KR4h0117_WYG_434-4b"/>
愛渠日浴當清池梨擇數顆呼爨僕緼火爇薪為蒸熟<lb/>
擎来去柄削其皮軟脆頗足充吾饑記得往年涉逺道<lb/>
南北兩京梨㝡好就中二美堪齊驅雪梨香水天下無<lb/>
風滋露味生最上熟之似員方竹杖西江所産澁者多<lb/>
間如嚼木齒欲訛是品只可令熟㗖不比兩京熟味淡<lb/>
噫嘻凡物皆有宜豈獨區區口腹梨<lb/>
　　　和儲静夫戸侍元武湖<lb/>
羣公湖上欣持盃此㑹難再須徘徊百年籍冊比銅版<lb/>
<pb n="KR4h0117_WYG_434-5a"/>
祖皇嚴令如春雷就中半字誰敢裂寃抑扣之自能雪<lb/>
環以波光水氣寒六月那知有炎熱千櫺萬牖諸庫開<lb/>
我初見之猶驚猜承平戸口轉増益但覩萬國梯航来<lb/>
我朝聲教皆漸被周禮司徒掌輿地示来詩句何鏗鏘<lb/>
剰有髙才敵賓戲中洲去岸六七里猶憶宿湖霄曳履<lb/>
畫船上鎻金鑰收極目惟看渺瀰水一来五日耗不通<lb/>
紗窓夜夜明晴虹魂清少寐歌達旦餘音下撼蛟龍宫<lb/>
廿年不到湖上路回首光隂如箭去澄波照影衰鬢蓬<lb/>
<pb n="KR4h0117_WYG_434-5b"/>
自覺容顔已非故沿堤髙栁仍含煙鍾山一幅罨畫然<lb/>
無端往事不可問惟有景物如當年<lb/>
　　　折桂寺<lb/>
境豈浮屠勝東南秀此峯澗流千丈瀑崖長萬年松少<lb/>
室留蒼鹿番君現小龍布鞋從此製雲嶠寄遐蹤<lb/>
　　　次韻張汝霖和潘黄門齋居二首<lb/>
禪室由来静幽偏更此亭天齋閑數日夜坐或觀星對<lb/>
越惟精白功名要汗青昔年陪鎻闥從未此居停<lb/>
<pb n="KR4h0117_WYG_434-6a"/>
　　　　右慶夀寺<lb/>
明衣新様製端默坐斯亭議禮嚴郊社分壇首日星祼<lb/>
將牌纍白扈蹕幕連青夜久千官轉鑾輿待曉停<lb/>
　　　　右神樂觀<lb/>
　　　玉山察院和壁間韻<lb/>
舎棹還趍陸停輿也駐<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>隂重臺上栢畫黯壁間松雨<lb/>
後蛙爭聚春深卉鬬濃喉襟南北地萬里盡堯封<lb/>
　　　除夕東湖録唐子西詩見示同和其韻<lb/>
<pb n="KR4h0117_WYG_434-6b"/>
光隂真轉轂此夜嵗云徂潦倒仍縻禄羇愁自作孤漏<lb/>
長頻翦燭寒甚懶圍爐静想歸田語奚為竟不符<lb/>
　　　書荻港驛<lb/>
客懐祇合醉騰騰荻港来沽酒十升貧戸為垣編白葦<lb/>
小墟陳貨掛青藤乾坤好似閱人傳身世渾如行脚僧<lb/>
喜是郵夫供筆墨聊將履歴記吾曽<lb/>
　　　道傍廢宅<lb/>
破屋三間古道西蓬蒿門外與腰齊鼠留舊穴妖蛇入<lb/>
<pb n="KR4h0117_WYG_434-7a"/>
雞别空塒野雉啼庭草有痕曽接燒上牆無覆半頹泥<lb/>
感傷豈獨王承福馬上行人亦慘悽<lb/>
　　　竹枕<lb/>
剖篁編枕荷朋分攜向南窓卧火雲節上帶来風露氣<lb/>
牀頭愛看水波紋廣藤恨軟非能耐布被還清合與羣<lb/>
西華睡臣唯片石可人爭似渭川君<lb/>
　　　邂逅張克修時聞李天瑞鄒汝愚貶官<lb/>
卧病湖頭少送迎春風一笑故交情㡬年逐客無消息<lb/>
<pb n="KR4h0117_WYG_434-7b"/>
此日斯文喜合并往事不妨於我訴新閒更是使人驚<lb/>
尊前只用沈沈醉分付蒼頭酒盡傾<lb/>
　　　聞鄒汝愚言事<lb/>
燕臺消息近全無忽見封章出汝愚此日讀来驚吐舌<lb/>
當時投進分捐軀洛陽自古稱年少西蜀于今有丈夫<lb/>
愧我恰如君疏語江湖泛泛水中鳬<lb/>
　　　山居靜樂為范君賦<lb/>
厭住城中住范塘應憐水色與山光欲耕不似人無地<lb/>
<pb n="KR4h0117_WYG_434-8a"/>
習靜須知自有方慣看庭前兒撲棗勤呼牆下僕栽桑<lb/>
數聲啼鳥林花落坐愛居閒嵗月長<lb/>
　　　慶成燕和吳懋貞韻<lb/>
蒼壁先朝禮百神赭袍今日讌臣鄰盛分折俎圜丘胙<lb/>
屢賜深杯内法春虞室賡歌同浃洽周家王業起艱辛<lb/>
由来致泰須君子試數䕫龍在要津<lb/>
　　　白鹿書院留别野亭<lb/>
鄱湖浪檝為誰停鹿洞先生飽六經夜卧喜聨泉上榻<lb/>
<pb n="KR4h0117_WYG_434-8b"/>
午吟便坐石邊亭升沈𤨏細同春夢議論源流是過庭<lb/>
水石清幽莫相負好将陶冶答山靈<lb/>
　　　逰開先寺<lb/>
昨日遺踪訪紫陽今朝名寺寄徜徉松依石路晴偏䕃<lb/>
泉引齋厨飯亦香世味豈如雲卧好僧家端為客来妨<lb/>
龍池青壁高千丈欲記初㳺到上方<lb/>
　　　挽荘定山用見素韻<lb/>
東頭曩日侍先皇猶記鼇山第一章獨酌久應收燮理<lb/>
<pb n="KR4h0117_WYG_434-9a"/>
素絲新豈戀羔羊不妨野寺㕘南老肯使終身作務光<lb/>
草閣天峰人已去依然籬菊自寒香<lb/>
　　　送宫保徐公致仕<lb/>
歸沐君恩似海深堂開緑野對槐隂光生閭里新横玉<lb/>
恵普交親舊賜金鵷侣天邊長作别鷗盟溪上復相尋<lb/>
大臣畎畮難忘國㑹見他年有諫林<lb/>
　　　寒溪樂夀為歙庠生吕佐父題<lb/>
隠君節操老彌堅收拾寒溪萬頃煙麈柄譚高風入座<lb/>
<pb n="KR4h0117_WYG_434-9b"/>
鶴汀魂醒月侵船閒中野史春秋筆社裏班行耆艾年<lb/>
桂籍自關兒子事菊庄新酒自籬邊<lb/>
　　　送陳都憲本仁巡撫延綏<lb/>
聖代規模萬世雄備邊唐宋豈能同因河踐華窺雄畧<lb/>
掃穴犁庭上首功虎旅誰言今獨少狼煙吾怪近猶紅<lb/>
延綏此去煩經畧㑹見天山早掛弓<lb/>
　　　烹茶和趙侍御韻<lb/>
惠山楊子事多虚深井呼童試汲初此日煮團看㡬鳳<lb/>
<pb n="KR4h0117_WYG_434-10a"/>
何人封絹託雙魚睡魔降伏誠為易歡伯交㳺便可疎<lb/>
莫道今年先穀雨摘鮮應是至尊餘<lb/>
　　　其二<lb/>
白甌晃漾識先春最惬空齋静坐人好事當年惟鬬早<lb/>
名毉近代更論陳一鐺随舫堪為伴三盌揮毫覺有神<lb/>
猶惜蔡襄天下士翻将口腹愛君親<lb/>
　　　王大㕘寄示知邵提學登滕王閣弔徐孺子墓<lb/>
　　　　詩用韻復之<lb/>
<pb n="KR4h0117_WYG_434-10b"/>
檻外長江水接天諸公壺矢正錚然新詩寄到殘年裏<lb/>
髙閣登来廿載前自昔三王皆雋傑如今邵子亦神仙<lb/>
良時盛㑹無由再南浦西山意獨懸<lb/>
　　　王知州朝卿挽詞<lb/>
相見當年好弟兄未㡬黄甲即登名秋風我愛邢居實<lb/>
循吏誰收董少平自古清才多夭死如今直氣有公評<lb/>
海門夜折珊瑚樹月落潮来百感生<lb/>
　　　浮梁道中借前人韻<lb/>
<pb n="KR4h0117_WYG_434-11a"/>
複嶺重岡轉更灣迥然風景異塵寰形如鳬浴溪生石<lb/>
勢學蛇盤路遶山計里已難憑急舗停驂時得宿禪關<lb/>
經旬跋涉疲勞甚尚有詩豪未易刪<lb/>
　　　詠珠燈次少宗伯馬先生韻<lb/>
上元燈事頗爭妍諦視高堂席屢前太極團團明假象<lb/>
恒星粲粲各歸躔難将綴語随寒士祇合娱情照綺筵<lb/>
一自陽春題品後搢紳無數續詩篇<lb/>
　　　贈朱員外升之監稅江右用原贈韻<lb/>
<pb n="KR4h0117_WYG_434-11b"/>
英英直氣詎能回桃李春風喜見梅江省榮行俄已駕<lb/>
長亭貧宦未能杯催科撫字兼為政錯節盤根始見才<lb/>
此後佳聲頻属耳江湖應有雁書来<lb/>
　　　贈胡工侍赴召<lb/>
㡬年光禄得相随又喜遷官荷主知冰泮長河旋斾日<lb/>
漏傳髙閣候朝時虞廷山澤為初命周室司空已峻資<lb/>
自是大才當柄用早登公輔慰相期<lb/>
　　　同寅羅緝熙宅梅花用王懋學韻<lb/>
<pb n="KR4h0117_WYG_434-12a"/>
花譜從頭仔細評此花偏是出塵清真香不藉風傳遞<lb/>
老幹何憂雪壓平迹似化工分冀越影依窓紙定隂晴<lb/>
乾坤消息枝枝上欲起伊川細講明<lb/>
　　　秋亭夜坐和吕冬官祖邦韻<lb/>
公署能閒四釣磯静中心地看危微誰㳺碧落風生腋<lb/>
我在冰壺月浸衣籬下寒花驚漸滿院東髙栁覺全稀<lb/>
百原山裏堯夫坐世慮無端盡一揮<lb/>
　　　瑯琊寺和荘定山韻<lb/>
<pb n="KR4h0117_WYG_434-12b"/>
山入瑯琊不計重沿溪秋水映芙蓉肯辭披草尋幽徑<lb/>
安得誅茅住亂峰盤谷可當韓子序武夷應有紫陽踪<lb/>
老僧㑹得西来意盡日跏趺對古松<lb/>
　　　開先寺讀書臺<lb/>
僧房五百架廬峰鑿谷開巗重復重挟策昔人依薜茘<lb/>
登臺此日宿芙蓉西来慣說庭前樹洛學能㕘寺裏鐘<lb/>
最愛山中杉檜古月明窓外半虬龍<lb/>
　　　和韻復林雲庄<lb/>
<pb n="KR4h0117_WYG_434-13a"/>
客星閣下頻来往兩個漁磯管送迎使者諸方勞物色<lb/>
釣船何處聽灘聲公無當日為臣意帝有先年共學情<lb/>
怪底希踪巢父輩是何諫議不能輕<lb/>
　　　和吳宗伯並蒂𤓰韻<lb/>
秋𤓰並蒂生無數此等難云不是祥自與薔薇相並架<lb/>
肯隨禾黍後登場青絲綰結揺風軟緑葉紛披帶露瀼<lb/>
老我得歸林下日㑹應多種遶書堂<lb/>
　　　喜雨偶成簡東川太宰<lb/>
<pb n="KR4h0117_WYG_434-13b"/>
三伏炎蒸雨勢微孰云傾瀉復霏霏未論秋意先通信<lb/>
且與煩歊暫解圍嘲哳有聲知鳥喜寂寥無跡認龍歸<lb/>
今宵謝得天公力高枕安眠不啟扉<lb/>
　　　贈蕭淩漢巡撫兩廣<lb/>
姓名當日重金閨不負平生氣吐霓品秩峻登臺左右<lb/>
恩威行徧嶺東西公㕔緑滿榕隂合驛路紅深茘子迷<lb/>
循拊韓公推第一願言聲望與之齊<lb/>
　　　邸舎牡丹盛開病中强成一律不欲孤負此花<lb/>
<pb n="KR4h0117_WYG_434-14a"/>
　　　　耳兼簡南峰儀制<lb/>
臺榭何曽盡有之花中除此更無竒乃知植物爭妍日<lb/>
却在春光欲暮時翠縠翦裁分嫩葉紅雲飛墮著柔枝<lb/>
覘從世變趨文處每愛劉因解賦詩<lb/>
　　　癸未嵗人日和杜工部韻簡吳東湖<lb/>
晴明人日那能得方朔占書試舉看老去不無驚嵗改<lb/>
杯遲猶自作春寒世間噂沓同風過客裏光隂信指彈<lb/>
七種菜羮傳舊俗呼童辦此未為難<lb/>
<pb n="KR4h0117_WYG_434-14b"/>
　　　送貴州鎮守牛總兵<lb/>
十四章飛衆所推貴州南去擁旌麾蠻夷向後依山少<lb/>
軍衞從前改郡宜上策恐無逾鎮靜先聲早已肅偏禆<lb/>
輕裘緩帶委蛇地端為羊公逺大期<lb/>
　　　李錦衣得鳳凰臺遺址創别墅于其上春日邀<lb/>
　　　　飲以病未赴次李白登臺韻以致謝意兼呈<lb/>
　　　　席上諸公<lb/>
古迹新營領客逰成隂鶴盖盡名流宻栽牡藥圍紅紫<lb/>
<pb n="KR4h0117_WYG_434-15a"/>
巧作池塘備島丘僻靜渾疑非市郭清幽即此是滄洲<lb/>
無縁得躡前川後不著胸襟半㸃愁<lb/>
　　　金吾衛指揮張英在正徳末年剖腹以尸諫<lb/>
命似鴻毛肯自殘新聞竒事出長安精忠尚見唐金蔵<lb/>
往事無慚殷比干連署諫章文職繼獨操七首武臣難<lb/>
老夫和淚題詩句留與他年告史官<lb/>
　　　寄蔣敬所閣老<lb/>
人物當今房杜流清論冰玉重山丘追随祕省如前日<lb/>
<pb n="KR4h0117_WYG_434-15b"/>
調燮中書已十秋天上懇辭黄閣去人間徑作赤松逰<lb/>
九重回首思良佐何必勞神夢卜求<lb/>
　　　題畫四幅為吳徳厚賦<lb/>
山高徑路微林深茅屋小讀易者何人焚香坐清曉<lb/>
　　　題曹憲副採蓴巻<lb/>
三泖秋霖浸四圍水邊那覺露葵稀金盤玉筯長安客<lb/>
㡬個西風為汝歸<lb/>
　　　送楊惟髙先生致仕<lb/>
<pb n="KR4h0117_WYG_434-16a"/>
一日能歸一日仙莫言華髪未盈顛夕陽江上收㠶早<lb/>
半夜何妨浪拍天<lb/>
　　　畫菊與鄒汝愚同賦<lb/>
好事持醪莫謾過餐英擬和獨醒歌傍人祇愛寒香逺<lb/>
知受風霜是㡬多<lb/>
　　　題畫為吳徳厚作<lb/>
是邊家畫是林家古句形容亦自嘉樂意相關禽對語<lb/>
生香不斷樹交花<lb/>
<pb n="KR4h0117_WYG_434-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷四百三十四<lb/>
</p>
<p>
</p>
  </div>
</body>
</text>
</TEI>
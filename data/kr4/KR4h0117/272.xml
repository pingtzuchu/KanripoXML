<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百七十二</head> <lb/>
    <p>
<pb n="KR4h0117_WYG_272-1a"/>
欽定四庫全書<lb/>
　石倉歴代詩選巻二百七十二<lb/>
　　　　　　　　　　　　明　曹學佺　編<lb/>
　元詩四十二<lb/>
　　劉躍<lb/>
　　　和元衡園居<lb/>
林竹生凉颸井梧響疎雨層軒臨清池寧知有秋暑盍<lb/>
簮得良友高標宛霞舉間時不易得信是天所與揮毫<lb/>
<pb n="KR4h0117_WYG_272-1b"/>
總詩流飛觴皆酒侣一醉能盡懽百罰諒無恕慨彼松<lb/>
下墳衣冠巳塵土及時不為樂他日虚延佇<lb/>
　　　陟思樓為雅言先生賦<lb/>
孤墳負巻阿高樓屹相峙悠悠陟岵思豈獨霜露履所<lb/>
思維伊何嚴親不復起得禄巳逮養捧檄為之喜厭世<lb/>
忽如遺千秋閟蒿里辟踊恨無從危欄不堪倚啼烏落<lb/>
月邊歸鶴秋雲裏焄蒿一凄其恍惚既覯止巖巖武姥<lb/>
山湜湜汶溪水水竭山可移我思害云巳<lb/>
<pb n="KR4h0117_WYG_272-2a"/>
　　　慕陶處士室<lb/>
有美高世士負巖結茅廬四壁清風生簟瓢恒晏如時<lb/>
當荷鋤倦一醉樂有餘素琴亦在御聊復讀我書豈不<lb/>
念窮獨周道摧高車永言勵貞節金石矢靡渝仰止彭<lb/>
澤翁邈哉誰與俱<lb/>
　　　園樂為國賓先生賦<lb/>
君不見金谷平泉恣歡謔異石竒花成海嶽寧知富貴<lb/>
生百憂一旦荆榛總寥落灉江先生隱者流數畆荒園<lb/>
<pb n="KR4h0117_WYG_272-2b"/>
即為樂𤓰畦新雨長更鉏橘井青天甘自鑿生意隨時<lb/>
灌野芳餘香暇日收仙藥倦來佳句獨長吟醉裏濁醪<lb/>
還更酌不讓習家兼有池絶似温公乍居洛前年丹詔<lb/>
急賢良高卧白雲辭好爵東隣公子帶横金北里老翁<lb/>
田負郭從渠五鼎厭珍饈自分杯羮飽藜藿世路風波<lb/>
不暫停柴門煙月應如昨我亦江湖垂釣徒直鈎兼恨<lb/>
多蛟鱷明當抱瓮托幽棲尺書先寄東飛鶴<lb/>
　　　靄翠樓為用極賦<lb/>
<pb n="KR4h0117_WYG_272-3a"/>
高樓别起東山麓嵯峨下瞰秋池緑水光山色映疎簾<lb/>
空翠滿樓如可掬樓中美人丞相孫胸盤太極探天根<lb/>
慣抱金樽醉明月時將玉笛呼流雲靣靣錦屏開疊嶂<lb/>
掩映浮嵐千萬狀雲霧軒窓十二闌蜃氣疑逢瀛海上<lb/>
清風六合生衣襟冰壺不受紅塵侵丹梯倚天一千丈<lb/>
未許俗客輕登臨慕陶先生鳯巖老題品雄詞出天藻<lb/>
至今黄鶴擅芳名太白從來讓崔顥<lb/>
　　　顯翁梅隱因同醉仲亷酒邊索詩追寳鑑上人<lb/>
<pb n="KR4h0117_WYG_272-3b"/>
　　　　一酬燒笋之約<lb/>
昨者春雷震丘壑滿林新笋紛交錯初疑平陸起潛龍<lb/>
穿破苔痕争露角相高已羨出牆隂多罅還能鋪院落<lb/>
風流公子厭羶葷疎狂野客嫌藜藿巳分惠炬辦行厨<lb/>
預儗長鑱兼短钁入門不問主人誰徑造只因思大嚼<lb/>
上人自是禪林英心鑑圓明透空覺玉版能容句裏參<lb/>
渭川肯付胸中著不須煑簀欺使愚何用為橋防盗作<lb/>
文圭勝事良可并干木高情宛如昨暇日同為㸔竹逰<lb/>
<pb n="KR4h0117_WYG_272-4a"/>
緑垂空嘆顛風惡<lb/>
　　　梅村歌為金溪王用霖賦<lb/>
王先生有高趣家在梅村最深處清溪一派遶孤村種<lb/>
得寒梅千萬樹年年凍雪封林園羣木生意俱斬然忽<lb/>
驚一蕋破香玉直與天下春争先繁花爛熳相高下彷<lb/>
彿枯梢晴雪亞光涵冰樹不勝秋影入瓊林欲無夜先<lb/>
生巾屨獨行吟㸔花繞樹窮幽深奚奴不覺錦嚢重發<lb/>
興兼有龍蜃吟笑殺西風明月冷負却暗香與疎影絶<lb/>
<pb n="KR4h0117_WYG_272-4b"/>
似羅浮仙者流妙處無言心自領伊誰醉墨圖銀牋一<lb/>
叚風流千載傳摩挲老幹如何掇竹籬茅舎窮清妍只<lb/>
媿平生困塵俗勝賞何由寄遐躅援筆往來賦廣平分<lb/>
我花隂半間屋<lb/>
　　　憲翁送别㑹文洪都之行酒邊索賦<lb/>
迢逓西江路炎蒸六月天蒲萄香滿甕楊栁緑當筵争<lb/>
訟趨王烈飛書羨魯連龍光南斗際鷁彩北風前金縷<lb/>
高歌續瓊樓列宴聨寸心隨去棹雙眼望歸鞭池沼游<lb/>
<pb n="KR4h0117_WYG_272-5a"/>
魚樂雲霄别鶴騫紫荆㸔復合勝事照青編<lb/>
　　　竒石為廣大賦<lb/>
相對憐孤石由來出四溟一峰支瘦骨千穴見竒形空<lb/>
洞含天趣巉巖毓地靈鰲移愁重負龍擘帶餘腥巧斷<lb/>
慚羣匠神鞭謝六丁晴雲時吐白隂蘚間書青花木恢<lb/>
餘地琴書列廣庭願言題琬琰珍重列圖經<lb/>
　　　二十一日餞别周子林毛節靖諸賢良就和<lb/>
天書催召莫淹畱擊節高歌送逺遊夜月千盃桑落酒<lb/>
<pb n="KR4h0117_WYG_272-5b"/>
春風萬里木蘭舟早分厚禄娛親夀莫為啼鵑動客愁<lb/>
行綴朝班鏘玉珮正當春色滿皇州<lb/>
　　　和伯川韻别羅子實<lb/>
鷗沙贏得醉時眠爾汝論交賴子賢老我甘為田舎客<lb/>
故人原是玉堂仙南來雲挾孤村雨北上風高萬里船<lb/>
極目滄洲最深處斷腸分手隔晴煙<lb/>
　　　中秋夜以安侄舉酒待月詩呈李思逺<lb/>
萬里隂雲鎖太空望來明月未生東松花酒壓槽頭雨<lb/>
<pb n="KR4h0117_WYG_272-6a"/>
桂子香飄屋角風自愧不才孤鳯詔應知有路到蟾宫<lb/>
阿戎盛賞符佳趣却喜冰清屬此翁<lb/>
　　　讀書樓為侄以安賦<lb/>
阿咸新起讀書樓十二欄杆五月秋萬巻煙雲香墨潤<lb/>
一燈風露碧窓幽新題華扁迴鸞鳯高捲朱簾近斗牛<lb/>
不用金籝遺孫子好傳鴻寳繼前修<lb/>
　　　寄王子琛<hi>號石門隠者</hi>
毎憶㑹稽王子敬幽棲長在石門深狂歌獨醉花前酒<lb/>
<pb n="KR4h0117_WYG_272-6b"/>
清賞誰聽竹下琴萬里雲霄歸雁斷一溪風雨卧龍吟<lb/>
杖藜有約高秋候翠壁題詩許共尋<lb/>
　　　和送石維高之泉江<lb/>
愛君吟思浩無邊眼底交逰最少年開口巳誇成玉唾<lb/>
論心偏得醉金船鳯凰瑞世鳴初日鴻鴈排雲上逺天<lb/>
此别但應勞夢想高標梧竹浄娟娟<lb/>
　　　石笋穿雲<lb/>
巨石何年削雙笋亭亭屹立大江潯參差兩角穿雲直<lb/>
<pb n="KR4h0117_WYG_272-7a"/>
卓犖孤根入地深砥柱不愁風浪折玳簮長被雨苔侵<lb/>
高標彷彿蒼洲陌何日還應見滿林<lb/>
　　　蓬島秋聲<lb/>
蓬島幽偏一逕深秋聲瑟瑟夜沈沈清風捲地鵲驚起<lb/>
明月滿天蛩亂吟四靣波濤翻大海一時松竹動喬林<lb/>
夢回開戸無尋處寂寂誰知太古心<lb/>
　　　沙渚鷗盟<lb/>
平沙白日渚初晴好共羣鷗訂舊盟斜日荒凉雲影落<lb/>
<pb n="KR4h0117_WYG_272-7b"/>
清風浩蕩雪衣輕海翁坐對應相狎山客行隨亦不驚<lb/>
却笑當筵賦鸚鵡疎慵久巳謝浮名<lb/>
　　　良月宴于棲遁處賦殘菊<lb/>
菊殘猶有最高枝棲遁齋前足自怡深夜雪霜金鎖碎<lb/>
清晨風雨玉離披魏公不負題詩好陶令空嫌送酒遲<lb/>
憐爾秋香渾未減湌英回首更何之<lb/>
　　　與自觀同醉因和對菊韻<lb/>
東籬移得兩三枝坐對晴軒可共怡瑞湧黄雲花爛熳<lb/>
<pb n="KR4h0117_WYG_272-8a"/>
香生翠霧葉離披奪袍争羨畱題蚤連榻何妨醉卧遲<lb/>
痛飲莫辭酬勝賞明年高㑹更難期<lb/>
　　　平床翠黛<lb/>
好山當戸削平床彷彿睂横翠黛長月鏡高懸雲影净<lb/>
蘿衣深掩露華香不妨醉客移春夢絶勝佳人試曉粧<lb/>
雷電六丁如可檄為君移向讀書堂<lb/>
　　　花巖錦屏<lb/>
百花巖上春無限醉眼初驚疊錦屏晴日影搖山竹翠<lb/>
<pb n="KR4h0117_WYG_272-8b"/>
晚霞光映石苔青只疑雲母裁初就應想天孫織乍停<lb/>
何用石家誇步障共㸔千載倚青𡨕<lb/>
　　　梅魂<lb/>
歲闌猶見數花存一氣神明實所根游息毎隨寒月白<lb/>
往來應結暮雲昏蒼龍卧隱呼難起翠鳥鳴幽凛似言<lb/>
坡老有詩招不得斷橋流水自孤村<lb/>
　　　題無喆沅湘蘭竹圖<lb/>
兩竿翠竹拂雲長幾葉幽蘭帶露香好手移來窓戸裏<lb/>
<pb n="KR4h0117_WYG_272-9a"/>
不須千里望沅湘<lb/>
　　　寄賀冲霄昆玉歸<lb/>
好是萬金難買處無瑕雙璧並歸時蕭齋風月應如舊<lb/>
飛夢聊因慰所思<lb/>
　　　毛女圖為用極題<lb/>
軹道蒼茫異古今長鑱相伴坐巖隂𤣥猿獨挂危梢底<lb/>
照影清流契宿心<lb/>
　　　其二<lb/>
<pb n="KR4h0117_WYG_272-9b"/>
老蟾光怪射寒虚兀坐相㸔撇短鉏移得山花偏帶土<lb/>
武陵春事近如何<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百七十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷四十七</head> <lb/>
    <p>
<pb n="KR4h0117_WYG_047-1a"/>
欽定四庫全書<lb/>
　石倉歴代詩選卷四十七<lb/>
　　　　　　　　　　　　明　曹學佺　編<lb/>
　中唐一<lb/>
　　錢起<hi>字仲文吴興人</hi>
　　　酬王維春夜行亭贈别<lb/>
山月隨客來主人興不淺今宵竹林下誰覺花源逺惆<lb/>
悵曙鶯啼孤雲還絶巘<lb/>
<pb n="KR4h0117_WYG_047-1b"/>
　　　夢尋西山準上人<lb/>
别處秋泉聲至今猶在耳何嘗夢魂去不見雪山子新<lb/>
月隔林時千峰翠微裏言忘心更寂跡滅雲自起<lb/>
　　　過桐柏山<lb/>
秋風過楚山山静秋聲晚賞心無定極仙步亦清逺返<lb/>
照雲竇空寒流石苔淺羽人昔已去靈跡欣方踐投䇿<lb/>
謝歸途世縁從此遣<lb/>
　　　早渡伊川見舊作<lb/>
<pb n="KR4h0117_WYG_047-2a"/>
鵾雞鳴早霜秋水寒旅渉漁人昔隣舍相見具舟楫出<lb/>
浦興未盡向山心更惬村落通白雲茅茨隱紅葉東臯<lb/>
滿時稼歸客欣復業<lb/>
　　　登秦嶺半巖遇雨<lb/>
屏翳忽騰氣浮陽慘無暉千峰挂飛雨百尺揺翠微震<lb/>
電閃雲徑奔流翻石磯倚巖假松盖臨水羡荷衣不得<lb/>
采苓去空思乗月歸且憐東臯上水色侵荆扉<lb/>
　　　田園雨後贈鄰人<lb/>
<pb n="KR4h0117_WYG_047-2b"/>
安排常任性偃卧晚開戸樵客荷蓑歸向來春山雨殘<lb/>
雲虹未落返景霞初吐時鳥鳴村墟新泉遶林圃堯年<lb/>
尚恬泊鄰里成太古室邇人遂遥相思怨芳杜<lb/>
　　　送輞川至南山寄谷口王十六<lb/>
山色不厭逺我行隨處深跡幽青蘿逕思絶孤霞岑獨<lb/>
鶴引逺浦鳴猿呼入林褰裳百泉裏一步一清心王子<lb/>
在何處隔雲鷄犬音折麻定延佇乗月期招尋<lb/>
　　　藍田溪與漁者宿<lb/>
<pb n="KR4h0117_WYG_047-3a"/>
獨逰屢忘歸況此隐淪處濯髪清冷泉月明不能去更<lb/>
憐垂綸叟静若沙上鷺一論白雲心千里滄洲趣蘆中<lb/>
夜火盡浦口秋山曙歎息分枝禽何時更相遇<lb/>
　　　太子李舍人城東别業<lb/>
南山轉羣木昬曉擁山翠小澤近龍居青蒼常雨氣君<lb/>
家北原上千金買勝事丹闕退朝迴白雲迎賞至新晴<lb/>
村落外處處煙景異片水明斷㟁餘霞入古寺東臯指<lb/>
歸翼目盡有餘意<lb/>
<pb n="KR4h0117_WYG_047-3b"/>
　　　谷口新居寄同省朋故<lb/>
種黍傍烟溪榛蕪兼沮洳亦知生計薄所貴隐身處橡<lb/>
栗石上材莓苔水中路蕭然授衣日得此還山趣汲井<lb/>
愛秋泉結茅因古樹閒雲與幽鳥對我不能去寄謝鴛<lb/>
鷺羣狎鷗羡所慕<lb/>
　　　酬陶六辭秩歸舊居見柬<lb/>
靖節昔髙尚令孫嗣清徽舊廬雲峰下獻嵗車騎歸去<lb/>
俗因解綬憶山得采薇田疇春事起里巷相尋稀淵明<lb/>
<pb n="KR4h0117_WYG_047-4a"/>
醉乗興閒門秪掩扉花禽驚曙月鄰女上鳴機畢娶願<lb/>
已果養恬志寧違吾當掛朝服同爾緝荷衣<lb/>
　　　過沈氏山居<lb/>
鷄鳴孤煙起静者能卜築喬木出雲心閒門掩山腹貧<lb/>
交喜相見把臂歡不足空林留宴言永日清耳目泉聲<lb/>
冷樽俎荷氣香僮僕往往仙犬鳴樵人度深竹酒酣出<lb/>
谷口世網何羈束始願今不從區區折腰禄<lb/>
　　　贈東隣鄭少府<lb/>
<pb n="KR4h0117_WYG_047-4b"/>
一聞白雪唱願見清揚乆誰謂結綬来得陪趨府後小<lb/>
邑藍溪上卑棲惬所偶接宇復連牆片月亦攜手草色<lb/>
同春逕鶯聲共高栁美景百花時平生一杯酒聖朝法天<lb/>
地以我為芻狗秩滿歸白雲期君訪谷口<lb/>
真氣重嶂裏知君嘉遁幽山階壓丹穴藥井通伏流道<lb/>
者帶經出洞中攜我逰欲驂白霓去且為紫芝留忽憶<lb/>
武陵事别家疑數秋<lb/>
　　　畫鶴篇省中作<lb/>
<pb n="KR4h0117_WYG_047-5a"/>
㸃素凝姿任畫工霜毛玉羽照簾櫳借問飛鳴華表上<lb/>
何如粉繢彩屏中文昌宫近芙蓉闕蘭室絪緼香且結爐<lb/>
氣朝成緱嶺雲銀燈夜作華亭月日暖花明梁燕歸應<lb/>
驚片雪在仙闈主人頋盼千金重誰肯徘徊五里飛<lb/>
　　　賦得青城山歌送楊杜二郎中赴蜀軍<lb/>
蜀山西南千萬重仙經盡説青城峰青城嶔崟倚天碧<lb/>
逺壓蛾眉吞劔壁錦屏雲起易成霞玉洞花明詎知夕<lb/>
星臺二妙逐王師阮瑀軍書王粲詩日落猿聲連玉笛<lb/>
<pb n="KR4h0117_WYG_047-5b"/>
晴来山翠傍旌旗緑蘿春月營門近知君對酒遥相思<lb/>
　　　送崔校書從軍<lb/>
雁門太守能愛賢麟閣書生亦投筆寧惟玉劔報知己<lb/>
更有龍韜佐師律别馬連嘶出御溝家人幾夜望刀頭<lb/>
燕南春草傷心色薊北黄雲滿眼愁聞道輕生能撃虜<lb/>
何嗟少壯不封侯<lb/>
　　　送張將軍征西<lb/>
長安少年惟好武金殿承恩争破虜沙場烽火隔天山<lb/>
<pb n="KR4h0117_WYG_047-6a"/>
鐵騎征西幾嵗還戰處黑雲霾瀚海愁中明月度陽闗<lb/>
玉笛聲悲離酌晚金方路極行人逺計日霜戈盡敵歸<lb/>
回首戎城空落暉始笑子卿心計失徒㸔海上節旄稀<lb/>
　　　送崔十三東逰<lb/>
千里有同心十年一㑹面當杯緩筝柱倐忽催離宴丹<lb/>
鳳城頭噪晚鴉行人馬首夕陽斜灞上春風留别袂闗<lb/>
東新月宿誰家官栁依依兩鄉色誰能此别不相憶<lb/>
　　　送禇大落第東歸<lb/>
<pb n="KR4h0117_WYG_047-6b"/>
離琴弹苦調美人慘向隅頃来荷策干明主還復扁舟<lb/>
歸五湖漢家側席明敭乆豈意遺賢在林藪玉堂金馬<lb/>
隔青雲墨客儒生皆白首昨夢芳洲采白蘋歸期且喜<lb/>
故園春穉子只思陶令至文君不厭馬卿貧剡中風月<lb/>
乆相憶池上舊逰應再得酒熟寧孤芳杜春詩成不枉<lb/>
青山色念此那能不羡歸長楊諫獵事皆違他日東流<lb/>
一乗興知君為我掃荆扉<lb/>
　　　效古秋夜長<lb/>
<pb n="KR4h0117_WYG_047-7a"/>
秋漢飛玉霜北風掃荷香含情紡績孤燈盡拭淚相思<lb/>
寒漏長簷前碧雲静如水月弔棲烏啼鳥起誰家少婦<lb/>
事鴛機錦幕雲屏深掩扉白玉窻中聞落葉應憐寒女<lb/>
獨無衣<lb/>
　　　山齋獨坐喜𤣥上人夕至<lb/>
舍下虎谿逕煙霞入暝開柴門兼竹静山月與僧來心<lb/>
瑩蓮花水言忘緑茗杯前峰曙更好斜漢欲西迴<lb/>
　　　早下江寧<lb/>
<pb n="KR4h0117_WYG_047-7b"/>
暮天微雨散涼吹片㠶輕雲物髙秋節山川孤客情霜<lb/>
蘋留楚水寒雁别吴城宿浦有歸夢愁猿莫夜鳴<lb/>
　　　登復州南樓<lb/>
孤樹延春日他山捲曙霞客心湖上雁歸思日邊花行<lb/>
李迷方乆歸期渉嵗賒故人雲路隔何處寄瑶華<lb/>
　　　和萬年成少府寓直<lb/>
赤縣新秋夜文人藻思催鐘聲自仙掖月色近霜臺一<lb/>
葉兼螢度孤雲帶雁來明朝紫書下應問長卿才<lb/>
<pb n="KR4h0117_WYG_047-8a"/>
　　　秋夕與梁鍠文宴<lb/>
客到衡門下林香蕙草時好風能自至明月不須期秋<lb/>
日翻荷影晴光脆栁枝留歡美清夜寧覺曉鐘遲<lb/>
　　　題精舍寺<lb/>
勝景不易遇入門神頓清房房占山色處處分泉聲詩<lb/>
思竹間得道心松下生何時來此地擺落世間情<lb/>
　　　和人秋歸終南山别業<lb/>
舊居三顧後晚節重幽尋野逕到門盡山窻連竹隂昔<lb/>
<pb n="KR4h0117_WYG_047-8b"/>
年鶯出谷今日鳳歸林物外凌雲操誰能繼此心<lb/>
　　　下第題長安客舍<lb/>
不遂青雲望愁㸔黄鳥飛棃花度寒食客子未春衣世<lb/>
事隨時變交情與我違空餘主人栁相見却依依<lb/>
　　　裴迪南門秋夜對月<lb/>
夜來詩酒興月滿謝公樓影閉重門静寒生獨樹秋鶴<lb/>
驚隨葉散螢逺入煙流今夕遥天永清光幾處愁<lb/>
　　　宿新里館<lb/>
<pb n="KR4h0117_WYG_047-9a"/>
愁人待曉雞秋雨暗淒淒度燭螢時滅傳書雁漸低客<lb/>
來知計誤夢裏泣津迷無以逃悲思寒螀處處啼<lb/>
　　　送元評事歸山居<lb/>
憶家望雲路東去獨依依水宿隨漁父山行到竹扉寒<lb/>
花催酒熟山犬喜人歸遥羡書窻下千峰出翠微<lb/>
　　　送武進韋明府<lb/>
理邑想無事鳴琴不下堂井田通楚越津市半漁商盧<lb/>
橘垂殘雨紅蓮坼早霜送君催白首歸夢獨思鄉<lb/>
<pb n="KR4h0117_WYG_047-9b"/>
　　　送衛功曹赴荆南<lb/>
漢家仍用武才子晚成名惆悵江陵去誰知魏闕情碧<lb/>
雲愁楚水春酒醉宜城定想褰帷政還聞坐嘯聲<lb/>
　　　送陸郎中<lb/>
事邉仍戀主舉酒復悲歌粉署含香别轅門載筆過鶯<lb/>
聲岀漢苑栁色過漳河相憶情難盡離居春草多<lb/>
　　　送僧歸日本<lb/>
上國隨縁至來途若夢行浮天滄海逺去世法船輕水<lb/>
<pb n="KR4h0117_WYG_047-10a"/>
月通禪觀魚龍聽梵聲惟憐一燈影萬里眼中明<lb/>
　　　送楊皥擢第逰江南<lb/>
行人臨水去新詠復新悲萬里髙秋月孤山逺别時挂<lb/>
㠶嚴子瀬酹酒敬亭祠嵗晏無芳杜如何寄所思<lb/>
　　　送原公南逰<lb/>
有意兼程去飄然二足輕故鄉多乆别春草不傷情洗<lb/>
鉢泉初暖焚香曉更清自知難解縛何日伴師行<lb/>
　　　送衡陽歸客<lb/>
<pb n="KR4h0117_WYG_047-10b"/>
歸客愛鳴榔南征憶舊鄉江山追宋玉雲雨憶荆王醉<lb/>
裏宜城近歌中郢路長憶君從此去日夕望三湘<lb/>
　　　送唐司馬赴郢州<lb/>
少年從事好此去别愁輕滿坐詩人興隨君郢路行蒹<lb/>
葭侵驛樹雲水抱山城遥愛下車日江臯春草生<lb/>
　　　嵗暇題茅茨<lb/>
谷口逃名客歸來遂野心薄田供嵗酒喬木卧幽禽溪<lb/>
路春雲重山厨夜火深桃源應漸好仙客許相尋<lb/>
<pb n="KR4h0117_WYG_047-11a"/>
　　　酬盧十一過宿<lb/>
乞還方未遂日夕望雲林況復逢青草何妨問素心閉<lb/>
門公務㪚枉策故情深遥夜他鄉宿同君梁父吟<lb/>
　　　崔十四宅問候<lb/>
曉日早鶯啼江城旅思迷微官同寄傲移疾阻招攜逺<lb/>
水閭閻内青山雉堞西王孫莫乆卧春草欲萋萋<lb/>
　　　東臯早春寄郎四校書<lb/>
祿微頼學稼嵗起歸衡茅窮逹戀明主耕桑亦近郊夜<lb/>
<pb n="KR4h0117_WYG_047-11b"/>
來霽山雪陽氣動林梢蘭蕙暖初吐春鳩鳴欲巢蓬萊<lb/>
時入夢知子憶貧交<lb/>
　　　玉山東溪題李叟屋壁<lb/>
霞景已斜照煙溪方暝投山家歸路僻轍跡亂泉流野<lb/>
老採薇暇蝸廬招客幽麏麚突荒院鸕鵲歩閒疇偶此<lb/>
惬真性令人輕宦逰<lb/>
　　　南溪春耕<lb/>
荷蓑趣南逕戴勝鳴條枚溪雨有餘潤土膏寧厭開溝<lb/>
<pb n="KR4h0117_WYG_047-12a"/>
塍花落盡耒耜度雲迴誰道耦耕者仍兼勝賞催日長<lb/>
農有暇悔不帶經來<lb/>
　　　省試湘靈鼓瑟<lb/>
善鼓雲和瑟常聞帝子靈馮夷空自舞楚客不堪聼苦<lb/>
調淒金石清音入杳㝠蒼梧來怨慕白芷動芳馨流水<lb/>
傳瀟浦悲風過洞庭曲終人不見江上數峰青<lb/>
　　　題玉山村叟壁<lb/>
谷口好泉石居人能陸沈牛羊下山小烟火隔雲深一<lb/>
<pb n="KR4h0117_WYG_047-12b"/>
逕入溪色數家連竹隂藏虹辭晚雨驚隼落殘禽涉趣<lb/>
皆流目将歸羡在林却思黄綬事辜負紫芝心<lb/>
　　　藥堂秋暮<lb/>
隱來未得道嵗去愧雲松茅屋空山暮荷衣白露濃惟<lb/>
憐石苔色不染世人蹤潭静宜孤鶴山深絶逺鐘有時<lb/>
丹竈上數㸃綵霞重勉事壺公術仙期待赤龍<lb/>
　　　禁闈翫雪寄薛左丞<lb/>
𤣥雲低禁苑飛雪滿神州虚白生臺榭寒光入冕旒粉<lb/>
<pb n="KR4h0117_WYG_047-13a"/>
凝宫壁静乳結洞門幽細繞迴風轉輕隨落羽浮怒濤<lb/>
堆砌石新月孕簾鈎為報詩人道豐年誦聖猷<lb/>
　　　暮春過石龜谷題溫處士園林<lb/>
隠几無名老何年此陸沈丘園自得性婚嫁不嬰心嵗<lb/>
計因山薄霞栖在谷深設罝連草色曬藥背松隂觸興<lb/>
雲生岫隨耕鳥下林搘頤笑來客頭上有朝簮<lb/>
　　　宿畢侍御宅<lb/>
交情貧更好子有古人風晤語清霜裏平生苦節同心<lb/>
<pb n="KR4h0117_WYG_047-13b"/>
惟二仲合室乃一瓢空落葉寄秋菊愁雲低夜鴻薄寒<lb/>
燈影外殘漏雨聲中明發南昌去迴㸔御史驄<lb/>
　　　適楚次徐城<lb/>
去家隨旅雁幾日到南荆行邁改鄉邑苦辛淹晦明畏<lb/>
途在淫雨未晚息趨程窮木對秋館寒鵶愁古城迷津<lb/>
坐為客對酒黙含情感激念知己匣中孤劒鳴<lb/>
　　　閒居酬張起居見贈<lb/>
在林非避世守拙自離羣弱羽謝風水窮愁依典墳良<lb/>
<pb n="KR4h0117_WYG_047-14a"/>
知不遐棄新詠獨相聞能使幽興苦坐忘清景曛前山<lb/>
帶喬木暮鳥連歸雲向夕野人思難忘騎省文<lb/>
　　　山下别杜少府<lb/>
把手意難盡前山日漸低情人那忍别宿鳥尚同棲寸<lb/>
晷戀言笑佳期欲阻暌離雲愁出岫去水咽分溪荘叟<lb/>
幾虚説楊朱空自迷傷心獨歸去秋草更萋萋<lb/>
　　　夜宿靈臺寺寄郎士元<lb/>
西日横山含碧空東方吐月滿禪宫朝瞻雙頂青㝠上<lb/>
<pb n="KR4h0117_WYG_047-14b"/>
夜宿諸天色界中石潭倒飲蓮花水塔院空聞松栢風<lb/>
萬里故人能尚爾知君視聼我心同<lb/>
　　　和李貟外扈駕幸溫泉宫<lb/>
未央月曉度疎鐘鳳輦時巡出九重雪霽山門迎瑞日<lb/>
雲開水殿候飛龍輕寒不入宫中樹佳氣常熏仗外峰<lb/>
遥羡枚臯扈仙蹕偏承霄漢渥恩濃<lb/>
　　　長信怨<lb/>
長信螢來一葉秋蛾眉淚盡九重幽鳷鵲觀前明月度<lb/>
<pb n="KR4h0117_WYG_047-15a"/>
芙蓉闕下絳河流鴛衾乆别難為夢鳳管遥聞更起愁<lb/>
誰分昭陽夜歌舞君王玉輦正淹留<lb/>
　　　送李評事赴潭州使幕<lb/>
湖南逺去有餘情蘋葉初齊白芷生謾説簡書催物役<lb/>
遥知心賞緩王程興過山寺先雲到嘯引江帆帶月行<lb/>
幕下由來貴無事佇聞談笑静黎甿<lb/>
　　　九日宴浙江西亭<lb/>
詩人九日憐芳菊筵客髙齋宴浙江漁浦浪花揺素壁<lb/>
<pb n="KR4h0117_WYG_047-15b"/>
西陵樹色入秋窻木奴向熟懸金實桑落新開瀉玉缸<lb/>
四子醉時争講習笑論黄霸舊為邦<lb/>
　　　和王員外晴雪早朝<lb/>
紫微晴雪帶恩光繞仗偏隨鴛鷺行長信月留寧避曉<lb/>
宜春花滿不飛香獨㸔積素凝清禁己覺輕寒讓太陽<lb/>
題柱盛名兼絶唱風流誰繼漢田郎<lb/>
　　　題延州聖僧穴<lb/>
定力無涯不可稱未知何代坐禪僧黙黙山門宵閉月<lb/>
<pb n="KR4h0117_WYG_047-16a"/>
熒熒石壁晝然燈四時樹長書經葉萬嵗嵓懸拄杖藤<lb/>
昔日捨身縁救鴿今時出見有飛鷹<lb/>
　　　寄永嘉王十二<lb/>
永嘉風景别新年才子詩成定可憐夢裏還鄉不相見<lb/>
天涯憶戴復誰傳花傾曉露垂如淚鶯拂逰絲斷若絃<lb/>
願得回風吹海雁飛書一宿到君邊<lb/>
　　　山中酬楊補闕見過<lb/>
日暖風恬種藥時紅泉翠壁薜蘿垂幽溪鹿過苔還静<lb/>
<pb n="KR4h0117_WYG_047-16b"/>
深樹雲来鳥不知青瑣同心多逸興春山載酒逺相随<lb/>
却慚身外牽纓冕未勝杯前倒接䍦<lb/>
　　　江行望匡廬<lb/>
咫尺愁風雨匡廬不可登秪疑雲霧窟猶有六朝僧<lb/>
　　　赴章陵詶李卿贈别<lb/>
一官叨下秩九棘謝知音芳草文園路春愁滿别心<lb/>
　　　逢侠者<lb/>
燕趙悲歌士相逢劇孟家寸心言不盡前路日将斜<lb/>
<pb n="KR4h0117_WYG_047-17a"/>
　　　宿洞口館<lb/>
野竹通溪冷秋泉入戸鳴亂来人不到芳草上階生<lb/>
　　　石井<lb/>
片霞照仙井泉底桃花紅那知幽石下不與武陵通<lb/>
　　　古藤<lb/>
引蔓出雲樹垂綸覆巢鶴幽人對酒時苔上閒花落<lb/>
　　　石上苔<lb/>
浄與溪色連幽宜松露滴誰知古石上不染世人跡<lb/>
<pb n="KR4h0117_WYG_047-17b"/>
　　　逺山鐘<lb/>
風送出山鐘雲霞度水淺欲知聲盡處鳥滅寥天逺<lb/>
　　　東陂<lb/>
永日興難忘掇芳春陂曲新晴花枝下愛此苔水緑<lb/>
　　　送歐陽子還江華郡<lb/>
江華勝事接湘濱千里湖山入興新才子思歸催去棹<lb/>
汀花且為駐殘春<lb/>
　　　暮春歸故山草堂<lb/>
<pb n="KR4h0117_WYG_047-18a"/>
谷口春殘黄鳥稀辛夷花盡杏花飛始憐幽竹山窻下<lb/>
不改清隂待我歸<lb/>
　　　歸雁<lb/>
瀟湘何事等閒回水碧沙明兩㟁苔二十五弦彈夜月<lb/>
不勝清怨却飛來<lb/>
　　　秋夜送趙冽歸襄陽<lb/>
斗酒忘言良夜深紅萱露滴鵲驚林欲知别後思今夕<lb/>
漢水東流是寸心<lb/>
<pb n="KR4h0117_WYG_047-18b"/>
　　　過故洛城<lb/>
故城門前春日斜故城門裏無人家市朝欲認不知處<lb/>
漠漠野田空草花<lb/>
　　　九日田舍<lb/>
今日吾家野興偏東籬黄菊映秋田浮雲暝鳥飛将盡<lb/>
始到青山皓月前<lb/>
　<lb/>
　石倉歴代詩選巻四十七<lb/>
</p>
<p>
</p>
  </div>
</body>
</text>
</TEI>
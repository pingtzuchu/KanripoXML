<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百三十五</head> <lb/>
    <p>
<pb n="KR4h0117_WYG_334-1a"/>
欽定四庫全書<lb/>
　石倉歴代詩選巻三百三十五<lb/>
　　　　　　　　　　　　明　曹學佺　編<lb/>
　明詩初集五十五<lb/>
　　張楷<hi>字式之慈谿人</hi>
　　　李陵詠<lb/>
李陵入匈奴自恃将家子眼空沙漠羣氣弱天下士轉<lb/>
戰驅懦兵貪功入深壘殺氣慘雲日笳鼓昏未已苦將<lb/>
<pb n="KR4h0117_WYG_334-1b"/>
死敵爭坐使家聲靡堂堂飛将軍夫豈衛律比逺意欲<lb/>
有為偷生以含恥對案不能食殊方忍居此霜寒塞雁<lb/>
鳴雪凍白草死迢遥望妻孥滅沒誰與理<lb/>
　　　老将行<lb/>
少侍武皇親幸時天閑赤驃尋常騎當圍一箭落雙隼<lb/>
萬口嘖嘖稱男兒天山夜搗單于壘茐嶺朝傾頡利師<lb/>
琵琶帳底金鑿落刁斗營前銕蒺藜穰苴豈解知合變<lb/>
孫武何曽識偶奇當時只擬名不朽誓向藁街懸賊首<lb/>
<pb n="KR4h0117_WYG_334-2a"/>
相如白璧還奉君晉鄙兵符奪懸肘謾説三徵出草萊<lb/>
誰誇百步穿楊栁運籌不數張文成決計浪傳陳户牖<lb/>
長笑㢘頗惟善飯也知樊噲徒誇酒蹉跎世事若浮雲<lb/>
閫外傳喧寂不聞帳下争趨新號令道傍誰識舊将軍<lb/>
對客龍鍾羞講武逢人磬折學談文壁上蠨蛸翳雙劍<lb/>
門前鳥雀散三軍願得子方憐老馬還同魏尚敘前勛<lb/>
　　　白頭吟<lb/>
君彈緑綺琴妾賦白頭吟君意都忘絃上語妾詞空寫<lb/>
<pb n="KR4h0117_WYG_334-2b"/>
心中素昔日還同得水魚今朝忽若經霜樹妾顔比少<lb/>
未成衰君心已改少年時棄置文鵷逐雞鶩舊事盡乖<lb/>
新事宜妾意将君比明鏡一物何曽照雙影風中栁絮<lb/>
未曽粘浪裏浮萍那得定君豈東流去不返缺月終期<lb/>
有時滿<lb/>
　　　各東西<lb/>
天涯别我東復西行行各自念前路惟有飛塵逐馬蹄<lb/>
今宵兩下宿何處不識君安并汝苦去日漸逺路漸長<lb/>
<pb n="KR4h0117_WYG_334-3a"/>
幾夜夢中或相語飛雲上山泥入地一人一身原自異<lb/>
風吹雲影落泥中到底相親不相棄<lb/>
　　　吳宫怨<lb/>
江空月冷天如水銅龍漏咽沈檀死宫中粉黛一千人<lb/>
白眼相看嬌妬起自入朱幃并翠户幾畨曽得君王數<lb/>
君心好惡自不常豈在區區歌與舞宫門倚天鈴索垂<lb/>
凍霜吹老青桐枝玉鑾隠隠背牆去何人邀得君王歸<lb/>
君前豈無容妾地舊劍猶存肯終棄<lb/>
<pb n="KR4h0117_WYG_334-3b"/>
　　　隴頭吟<lb/>
玉門将軍秦隴客十載不歸頭半白夜聞隴水憶秦闗<lb/>
曉土城頭聴羌笛笛聲嗚咽送邊愁隴水滔滔日夜流<lb/>
壯士三千豪氣盡家人翹首望封侯年年虚建平邉䇿<lb/>
依舊黄沙隴水頭<lb/>
　　　晚次樂鄉縣<lb/>
故國一千里他鄉此獨征亂山依逺戍寒日下孤城燈<lb/>
火曕程逺川原入望平不堪回首處孤雁入雲鳴<lb/>
<pb n="KR4h0117_WYG_334-4a"/>
　　遊少林寺<lb/>
步入金沙地相邀坐竹林僧歸青嶂寂龍臥碧潭深石<lb/>
澗流春乳松堂落午隂髙懷殊未已臨别更沈吟<lb/>
　　和賦得暮雨送李胄<lb/>
微雨滄波路孤舟薄暮時雁迷歸浦早雲濕度江遲白<lb/>
日青山暝芳洲碧草滋紛紛到華髮相看總成絲<lb/>
　　　贈張将軍<lb/>
百戰功何在荒城夕照間角聲千騎盡弓影一燈閒見<lb/>
<pb n="KR4h0117_WYG_334-4b"/>
月思臨塞因風想出山當年青海上猶記突圍還<lb/>
　　　送人游塞<lb/>
别淚堕如絲含情折栁枝晚風花落處寒日馬嘶時記<lb/>
里知前路占程定後期百年能幾日强半惜分離<lb/>
　　　洛陽道中<lb/>
洛陽大道上日暮香風多下客駐巾舄上客停珮珂<lb/>
　　　魏宫詞<lb/>
乍起金魚鑰閒登銅雀臺新懽猶未極落日苦相催<lb/>
<pb n="KR4h0117_WYG_334-5a"/>
　　　漢宫曲<lb/>
日暮上簾鈎春風壓翠樓忽聞宣召急羅帕掩箜篌<lb/>
　　　江南曲<lb/>
忽得三巴信郎歸未有期只言風浪險不是薄情兒<lb/>
　　　尋張逸人<lb/>
緑溪五里十里隔水三家四家借問先生何處柴門流<lb/>
水桃花<lb/>
　　　長信宫詞<lb/>
<pb n="KR4h0117_WYG_334-5b"/>
久忘恩幸不成思每聴和鑾意亦疑翠輦自經長樂去<lb/>
傷心無奈月明時<lb/>
　　　和酒泉太守席上醉後作<lb/>
髙臺秉燭看劍舞四坐歡聲雜鳴鼓酒闌羅袖動輕寒<lb/>
門外蕭蕭杏花雨<lb/>
　　　宫中詞<lb/>
宫中楊栁戲青娥不見葳㽔舞鳯過怪底東風不相忘<lb/>
隔牆吹送落花多<lb/>
<pb n="KR4h0117_WYG_334-6a"/>
　　　竹枝詞<lb/>
浮雲日日蜀山頭石瀨年年蜀水流家住瞿塘三峽下<lb/>
慣經風浪不知愁<lb/>
　　　江南春<lb/>
滿川啼鳥怨殘紅水郭春園栁絮風新雨一畨江水濶<lb/>
草痕将緑到吳中<lb/>
　　　古詞<lb/>
羅帕凝香濕未乾朱樓窗外雨生寒燈花知是虚傳喜<lb/>
<pb n="KR4h0117_WYG_334-6b"/>
落盡青煤誓不看<lb/>
　　附周旋詩<hi>字克敬慈谿人有半江集</hi>
　　　有所思<lb/>
悲風起髙樹隂雲蔽朝陽伊人在天末地逺道路長駕<lb/>
言欲相就車敝馬𤣥黄秋深氣愈厲孤雁正南翔爰附<lb/>
尺素書以寄我衷腸飛髙影漸沒蹙刺心内傷<lb/>
　　　贈姚惟東<lb/>
菶菶梧桐樹敷隂南山麓大枝立青銅小枝横緑玉朝<lb/>
<pb n="KR4h0117_WYG_334-7a"/>
晞旭日光暮來鳳凰宿爰抱琴瑟材屢睨中郎目琱斵<lb/>
縆朱絃清商宣妙曲音響發至和宇宙調玉燭<lb/>
　　暮春山行<lb/>
馬色林間路山花作陣飛東風如有意吹去㸃征衣<lb/>
　　　西莊晚望<lb/>
野水漫鳬汀烟蕪接逺坰數峰青抹黛遥指不知名<lb/>
　　　早朝<lb/>
玉漏九門通銀燈萬㸃紅鳴珂齊百辟飛葢擁重瞳烽<lb/>
<pb n="KR4h0117_WYG_334-7b"/>
燧三邊静車書萬國同侍臣封事少退食每從容<lb/>
　　　西崦莊<lb/>
十年離世路終日對青山竹似憐人俗雲應陪我閒有<lb/>
縁専静壑無藥駐衰顔獨向階前立秋聲起樹間<lb/>
　　　次李商穏無題韻<lb/>
弓鞋窄窄步移難獨倚妝樓暮雨殘情緒逢春那得好<lb/>
淚痕終日不曽乾試拈彩筆驚肌瘦小傍銀屏怯被寒<lb/>
恍忽却疑愆素約篋中時簡舊書看<lb/>
<pb n="KR4h0117_WYG_334-8a"/>
　　　又<lb/>
蟬鬢輕盈不耐風水亭簾幙怕朝東瑶箋錦字無人寄<lb/>
碧海青山有路通倦態謾同芳草弱愁顔不分小桃紅<lb/>
天涯蕩子經年去蹤跡東西類轉蓬<lb/>
　　　寄金華太守萬季崇<lb/>
别來仍是十年餘舊業惟存案上書落日青山當户牖<lb/>
秋風黄葉滿階除已無朝士知名姓只有林僧問起居<lb/>
老我得閒身尚健形神多為苦吟癯<lb/>
<pb n="KR4h0117_WYG_334-8b"/>
　　附魏偁詩<hi>字達卿鄞縣人有雲松集</hi>
　　　猗蘭操<lb/>
駕言遑遑云胡以宿彼蘭者何猗猗空谷維蘭之芬維蘭之<lb/>
徳薄言爾採寧不爾榖行道遲遲我心傷悲庶無内疚天其靡夷<lb/>
　　　題幽人歸隱圖<lb/>
若有人兮遐方被薜荔兮荷裳飱三芝兮五蕙蹇幽獨<lb/>
兮茒堂春日兮遲遲春風兮微微鳴鳥兮喈喈垂楊兮<lb/>
依依覽佳辰兮何求沛吾行兮蘭舟時不可兮茍得邈<lb/>
<pb n="KR4h0117_WYG_334-9a"/>
予懷兮中洲雲冥冥兮欲雨掇芳菲兮歸處羌蹇修兮<lb/>
未來聊紓遲兮容與<lb/>
　　　公無渡河<lb/>
河水溺人人共知公何披髮苦渡之匍匐追留河水湄<lb/>
追留不及心傷悲湯湯河水寒風吹奈何公死飡蛟螭<lb/>
箜篌聲絶招不來我獨在世徒爾為<lb/>
　　　烏夜啼<lb/>
秋夜烏啞啞啼上牆東梧書幃欹枕淚如雨痛憶慈親<lb/>
<pb n="KR4h0117_WYG_334-9b"/>
在何所夜半烏啼啼不已啼不已哀怨多吁嗟烏啼奈<lb/>
爾何<lb/>
　　　闗山月三首<lb/>
皎皎闗山月征人看作愁幾回曽破鏡何日大刀頭<lb/>
　　　其二<lb/>
今夜妾斷腸中天月正明闗山遥注目不得見夫營<lb/>
　　　其三<lb/>
借問天上月古今照闗山荷戈來此地白首幾人還<lb/>
<pb n="KR4h0117_WYG_334-10a"/>
　　　少年行<lb/>
櫜弓插羽氣如虹白馬翩翩過市中解射飛鵰向沙磧<lb/>
姓名新報建章宫<lb/>
　　　烏棲曲<lb/>
鮫綃翠被鴛鴦枕殘夜寒風逼孤寢夢見郎君醒莫尋<lb/>
流蘇寶結虚同心<lb/>
　　　宫詞二首<lb/>
春花寂寂夜如年明月當空惜未圓歌管昭陽承寵幸<lb/>
<pb n="KR4h0117_WYG_334-10b"/>
玉顔曽侍象牀前<lb/>
　　　其二<lb/>
著霜宫樹錦離離强捲珠簾淚暗垂欲寫愁懷秋葉上<lb/>
風飄恐被外人知<lb/>
　　瀟湘曲<lb/>
湘江曲湘江曲十里青雲漾寒緑鷓鴣深夜啼一聲月<lb/>
明思殺人如玉<lb/>
　　竹枝詞四首<lb/>
<pb n="KR4h0117_WYG_334-11a"/>
緑竹遶江江水流朝朝暮暮只如秋不知世有炎凉意<lb/>
好鳥幽棲在上頭<lb/>
　　　其二<lb/>
幾處行船幾處商瞿塘如馬險難當船行可避瞿塘險<lb/>
最險人心不可防<lb/>
　　　其三<lb/>
鵁鶄對對戀蒲茸郎去家門不記儂野李野桃零落盡<lb/>
上灘莫遇石尤風<lb/>
<pb n="KR4h0117_WYG_334-11b"/>
　　　其四<lb/>
好花到處引商船月子三回缺又圓郎逐水流常不返<lb/>
儂如百丈為郎牽<lb/>
　　　賦得官亭分袂送别<lb/>
朝送客送客官亭上别酒愁半酣勞歌慘三唱榜人亭<lb/>
下報潮生秋風分袂難為情合襟何日敘長别拂袖今<lb/>
朝成逺行苦欲去無計挽衣留客住數聲斷雁倚闌干<lb/>
烟水孤帆渺何處<lb/>
<pb n="KR4h0117_WYG_334-12a"/>
　　　禽言<lb/>
提胡盧沽酒飲碧草如茵花似錦及時須作歡作勸不<lb/>
可甚人生那得長髙枕<lb/>
摘桑看火莫為蠶忙致蠶禍出門採葉焙籠焚一霎延<lb/>
燒家業堕摘桑看火<lb/>
麥熟幸療人飢婆餅焦鳥吟為憶山西婆餅焦飢骨枕<lb/>
藉于途婆餅焦婆化山頭不歸婆餅焦聲聲怨著伊誰<lb/>
婆餅焦<lb/>
<pb n="KR4h0117_WYG_334-12b"/>
脱却破袴脱却破袴破袴繫身誰不惡加税青黄不接<lb/>
時杼軸賣空誰織布<lb/>
得過且得過食盡毛衣更寒餓朔雲乍斂日斜明竊得<lb/>
微暄聊自負得過且得過羞殺當時錦羽飛驕語曽将<lb/>
鸞鳳欺<lb/>
泥滑滑春雨多途中人行為何家有急冒雨行汝莫恨<lb/>
啼禽聲<lb/>
　　　蟲言<lb/>
<pb n="KR4h0117_WYG_334-13a"/>
織織織夜長機杼須勤力舅姑非帛不成暖秋寒莫怪<lb/>
蟲聲逼織織織<lb/>
秋了秋了蒲栁西風可比前日好流光疾似梭罕有百<lb/>
年老貪財害物終日愁子孫未必能相保秋了秋了為<lb/>
樂須及早<lb/>
　　　百舌吟<lb/>
晨星晱晱殘月低衆禽尚睡鴉未啼樹頭春鳥獨何事<lb/>
饒舌能令聴者迷間關宛轉百般巧乍聴仍續聲不了<lb/>
<pb n="KR4h0117_WYG_334-13b"/>
鸚鵡能言豈及繁鶬鶊有韻無如巧飛來屋角自在鳴<lb/>
向人媚語殊多情楚國禍縁靳尚産秦王心與張儀傾<lb/>
欲訴化工除此禽此禽得時讒變音譖愬不行主明哲<lb/>
堯庭舜陛鸞鳳吟<lb/>
　　　山居即事<lb/>
傍壑敞茒堂寥寥别興長石崖蜂釀蜜雲碓水舂糧烟<lb/>
鳥窺人語潭花伺午香柴門客稀到巖徑薜蘿荒<lb/>
　　　春曉<lb/>
<pb n="KR4h0117_WYG_334-14a"/>
朦朧曙色微百舌枝頭語鈎簾看海棠一陣催花雨<lb/>
　　　秋日西莊<lb/>
平林旭日樵徑獨對凉風釣臺鷗鳥烟飛水啄槿花暮<lb/>
落朝開<lb/>
　　　子陵垂釣圖<lb/>
羊裘那肯換簪纓一曲桐江老此生髙節終扶炎漢祚<lb/>
魚竿不是釣虚名<lb/>
　<lb/>
<pb n="KR4h0117_WYG_334-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷三百三十五<lb/>
</p>
<p>
</p>
  </div>
</body>
</text>
</TEI>
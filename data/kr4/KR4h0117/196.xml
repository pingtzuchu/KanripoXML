<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百九十六</head> <lb/>
    <p>
<pb n="KR4h0117_WYG_196-1a"/>
欽定四庫全書<lb/>
　石倉歴代詩選巻一百九十六<lb/>
　　　　　　　　　　　　明　曹學佺　編<lb/>
　宋詩七十三<lb/>
　　黄公度<lb/>
　　　癸亥秋行縣夜寓下生院倦甚慨然有歸歟之<lb/>
　　　　興戯用壁間韻以盟泉石<lb/>
何須輪擁朱不願佩懸玉青山得去且歸去謀生待足<lb/>
<pb n="KR4h0117_WYG_196-1b"/>
何時足林間招提金碧開門外過客誰能來桂華落盡<lb/>
無人問古牆秋逕生青苔舊山泉石故應好莵裘不營<lb/>
亦可老此身已與三徑期未分淵明迹如掃<lb/>
　　　鳥影度寒塘<lb/>
秋色滿瀟湘天寒𤣥鳥翔數聲離疊嶂片影度横塘風<lb/>
翮搏寥廓煙蹤入𣺌茫乍随萍荇没還共水雲長冷浸<lb/>
千尋碧斜侵兩岸霜凝眸西塞逺幾㸃帶殘陽<lb/>
　　　仙霞道中阻雨<lb/>
<pb n="KR4h0117_WYG_196-2a"/>
薄暮雨霏霏歸心恨不飛客程三日阻家舍半年違澗<lb/>
澁水爭道山空雲觸衣憑誰洗光手取出太陽輝<lb/>
　　　過使華亭悼七友<hi>縁赴試漕臺覆舟于此</hi>
惡石亂崢嶸胡為君此行功名成底事舟檝悮平生天<lb/>
逺寧容問灘流本自鳴林猿如㑹意故作斷腸聲<lb/>
　　　奥村晩望<lb/>
山逐寒雲斷天随暮靄低稻畦迷上下樵徑自東西故<lb/>
國存書劍他鄉咽鼓鼙涓埃期補報未敢卜幽棲<lb/>
<pb n="KR4h0117_WYG_196-2b"/>
　　　初秋夜坐<lb/>
納凉北窗下景象有餘清林暝惟螢影庭幽賸竹聲語<lb/>
闌驚坐乆露重覺衣輕不寐饒詩思徘徊參斗横<lb/>
　　　和徐子由題晝寂軒<lb/>
木落孤城逈苔封古寺深結廬依近地隠几愜幽心細<lb/>
草秋仍緑脩篁晩更隂紅塵門外路六轡漫如琴<lb/>
　　　庚申元日<lb/>
繭足度殘臘回頭又一年文書疎病眼事業付髙眠盥<lb/>
<pb n="KR4h0117_WYG_196-3a"/>
櫛從朝懶衾裯覺夜便南鄰競春色車馬日喧闐<lb/>
　　　家僮歸得王慶長宓消息知留浙中秋舉<lb/>
倦僕去復返憐君歸未能吟餘幽砌月夢破短檠燈地<lb/>
僻人稀到書成雁莫憑秋風霜翮徤天末看飛騰<lb/>
　　　乆不得浙耗<lb/>
獨酌澆愁酒慵翻信手書折腰行俗吏投足且吾廬嵗<lb/>
月鶯聲老江湖雁影疎依棲五侯第旅食近何如<lb/>
　　　苦熱<lb/>
<pb n="KR4h0117_WYG_196-3b"/>
玉井晨不冷茅簷午欲焚月揺看畫箑榴吐認紅裙逈<lb/>
野都如火竒峰空自雲衣巾負芒刺曝背有人耘<lb/>
　　　返照<lb/>
返照隠西山煙村一水間路長人自急林暮鳥知還楓<lb/>
巷秋常掃蓬門夜不闗風塵猶劇盗嵗月但催顔<lb/>
　　　倚薄<lb/>
茅簷供倚薄藜杖任扶携天入平蕪濶山含宿靄低樹<lb/>
聲風曲折野色晚凄迷容易營生事秋田稻欲齊<lb/>
<pb n="KR4h0117_WYG_196-4a"/>
　　　閒居<lb/>
一水逺能白羣山隂更青靜憐風細細閒任雨㝠㝠春<lb/>
色供多病時情畏獨醒平生憂國意客至問朝廷<lb/>
　　　和鄭叔友厚題真如<lb/>
南郡趨新幙微官愧野人客懐投寺晩歸夢到家頻嵗<lb/>
月看蓬鬢塵埃聽葛巾相随一杯酒且慰百年身<lb/>
　　　三月三十日郊外即事<lb/>
雨積稻畦白晴添麥壠黄野橋排雁齒山路轉羊腸鳥<lb/>
<pb n="KR4h0117_WYG_196-4b"/>
語有時好田家随事忙一年春盡日身迹更他鄉<lb/>
　　　壬戍中秋沿檄行縣與龔實之同宿于琴泉軒<lb/>
揺落江城暮招提訪舊遊泉聲終夜雨竹影一絃秋露<lb/>
湛衣裳冷山空枕簟幽故人憐寂寞抱被肯相投<lb/>
　　　晩泊桃源驛奉懐幕府諸公<lb/>
下馬泊孤亭人煙接古城半村留晩照萬壑送秋聲風<lb/>
月思𤣥度文章愧長卿桃源何處在山驛至今名<lb/>
　　　題凉峯<lb/>
<pb n="KR4h0117_WYG_196-5a"/>
倚杖清秋逺彈琴白晝長笙簫離館廢雲木晩峯凉徃<lb/>
事空流水歸心滿夕陽相逢惜分手珍重故人觴<lb/>
　　　題定光寺<lb/>
為憐山色淨百里赴幽期疊嶂生寒早脩林出日遲年<lb/>
華空晼晩時事竟艱危咫尺故園在題詩有所思<lb/>
　　　過白衣莊<lb/>
草樹天邉碧溪流雨外渾僕夫經燕岫筋力盡龍門斜<lb/>
日當幽徑輕風度晩村築場茅屋底約畧似東屯<lb/>
<pb n="KR4h0117_WYG_196-5b"/>
　　　除夜<lb/>
暮景流年速寒燈照夜長艱危仍薄宦時序更他鄉雪<lb/>
暗吴宫下春歸越嶠傍明朝對佳節無處覓椒觴<lb/>
　　　題方民瞻愷草堂<lb/>
結宇囂塵外寓形天地間幽懐付松菊髙卧對雲山門<lb/>
巷來人少琴書竟日閒可憐朝市客名利損朱顔<lb/>
　　　冬日道間<lb/>
嵗熟牛羊飽村寒鳥雀呼霜餘山骨露水落澗毛枯歸<lb/>
<pb n="KR4h0117_WYG_196-6a"/>
艇收漁網行人問酒壚微軀任南北未覺旅懐孤<lb/>
　　　喜雨<lb/>
皇天嗇甘澤為農生理休哀哉桑麻瘁得意蓬蒿稠一<lb/>
夜簷溜雨曉屋喧鳴鳩驚濤注空壑秀色溢平疇田舍<lb/>
無宿儲及此寛百憂陌上誰家郎惟恐阻春遊<lb/>
　　　和龔實之茂良聞敵人敗盟<lb/>
請纓未繫單于頸置火須然董卓臍列郡奔馳喧羽檄<lb/>
聖朝哀痛下芝泥盟寒闗隴無來使春晩江淮有戰鼙<lb/>
<pb n="KR4h0117_WYG_196-6b"/>
十載枕邉憂國淚不堪幽夢破晨雞<lb/>
　　　和宋永兄詠荔支用東坡刑字韻<lb/>
脩竹繁隂覆緑萍壓墻朱實鬬星星明珠落掌驪龍睡<lb/>
丹殻歸盤白馬刑曽指畫圗誇北客仍看喜色動南溟<lb/>
可憐傖父流涎乆何日烏山始一經<lb/>
　　　次韻陳宜中携詩見訪<lb/>
朝來乾鵲啅簷牙昨夜燈開送喜花好事寧期貴公子<lb/>
携詩肯訪野人家客愁到此逢寒食薄宦羈人屢嵗華<lb/>
<pb n="KR4h0117_WYG_196-7a"/>
載酒他年問竒字故園歸去老桑麻<lb/>
　　　至日戯題天福寺<lb/>
去年至日老夫家呼兒具酒對梅花今年至日空奔走<lb/>
豈止無花亦無酒薄宦驅人無已時客懐牢落强裁詩<lb/>
君不見杜陵老詩伯年年至日長為客<lb/>
　　　次韻宋永兄春日放言寄秉彛廣文兄<lb/>
君不見邉孝先才得午枕一覺眠便遭弟子嘲便便又<lb/>
不見馬季長横經髙堂坐絳帳背後女樂盈妖妍青春<lb/>
<pb n="KR4h0117_WYG_196-7b"/>
一去少者老白髪不分愚與賢刻苦要稱天下士何如<lb/>
落魄地行仙東風來習習新月照娟娟若逢花解語須<lb/>
用酒為年<lb/>
　　　秋夜獨酌<lb/>
溪山態足身無事天地功深嵗有秋投老相從管城子<lb/>
平生得意醉鄉侯捲簾清坐月排闥横笛誰家風滿樓<lb/>
可是離人更遺物自縁身世兩無求<lb/>
　　　李園招陳彦招同飲<lb/>
<pb n="KR4h0117_WYG_196-8a"/>
稻粱粗飽任紛紛鴻鵠低徊雞鶩羣萬里歸心閩嶠月<lb/>
十年羈夢瘴溪雲隣諳好事頻賒酒家不全貧肯賣文<lb/>
未用天涯歎離索開樽滿意説榆枌<lb/>
　　　早春紅梅盛開有感<lb/>
不與雪霜分素艷却随桃杏競芳辰自知孤潔羣心妬<lb/>
故着微紅伴早春<lb/>
　　　白沙夜聞灘聲<lb/>
錯認松風萬壑傳仍如急雨碎池蓮青燈孤館元無寐<lb/>
<pb n="KR4h0117_WYG_196-8b"/>
况復溪聲到枕邉<lb/>
　　　題須江驛詩後<lb/>
歸來已負百花期閒拂塵埃看舊詩極目平蕪二千里<lb/>
鄉心惟有杜鵑知<lb/>
　　　贈延福端老<lb/>
我來欲問小乗禪慚愧塵埃未了縁忽憶去年秋夜話<lb/>
共聽風雨不成眠<lb/>
　　　題潮陽石塔寺<lb/>
<pb n="KR4h0117_WYG_196-9a"/>
投檄真成出瘴鄉籃輿漸喜到僧坊長風解事吹江雨<lb/>
乞與行人五月凉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_196-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻一百九十六<lb/>
</p>
<p>
</p>
  </div>
</body>
</text>
</TEI>
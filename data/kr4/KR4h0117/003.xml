<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三</head> <lb/>
    <p>
<pb n="KR4h0117_WYG_003-1a"/>
欽定四庫全書<lb/>
　石倉歴代詩選巻三<lb/>
　　　　　　　　　　　　明　曹學佺　編<lb/>
　晉詩一<lb/>
　　張華<lb/>
　　　勵志詩<lb/>
大儀斡運天迴地遊四氣鱗次寒暑環周星火既夕忽<lb/>
焉素秋凉風振落熠燿宵流<lb/>
<pb n="KR4h0117_WYG_003-1b"/>
吉士思秋實感物化日與月與荏苒代謝逝者如斯曾<lb/>
無日夜嗟爾庶士胡寧自舍<lb/>
仁道不遐徳輶如羽求焉斯至衆鮮克舉大猷𤣥漠將<lb/>
抽厥緒先民有作貽我高矩<lb/>
雖有淑姿放心縱逸出般于游居多暇日如彼梓材弗<lb/>
勤丹漆雖勞樸斵終負素質<lb/>
安心恬蕩棲志浮雲體之以質彪之以文如彼南畆力<lb/>
耒既勤藨蓘致功必有豐殷<lb/>
<pb n="KR4h0117_WYG_003-2a"/>
水積成川載瀾載清土積成山敲蒸鬱㝠山不讓塵水<lb/>
不辭盈勉爾含𢎞以隆徳聲<lb/>
　　　門有車馬客行<lb/>
門有車馬客問君何鄉士捷步往相訊果是舊隣里語<lb/>
昔有故悲論今無新喜清晨相訪慰日暮何能巳詞端<lb/>
競未究忽唱分途始前悲尚未弭後憂方復起<lb/>
　　　游俠篇<lb/>
翩翩四公子濁世稱賢名龍虎相交争七國竝抗衡食<lb/>
<pb n="KR4h0117_WYG_003-2b"/>
客三千餘門下多豪英遊説朝夕至辯士自縱横孟嘗<lb/>
東出闗濟身由雞鳴信陵西友魏秦人不窺兵趙信南<lb/>
詛楚乃與毛遂行黄歇北適秦太子還入荆美哉游俠<lb/>
士何以尚四卿我則異于是好古師老彭<lb/>
　　　博陵王宫俠曲<lb/>
俠客樂幽險築室窮山隂燎獵野獸稀施網川無禽嵗<lb/>
暮飢寒至慷慨頓足吟窮令壯士激安能懷苦心干將<lb/>
坐自拭繁弱控餘音耕佃窮淵陂種粟著劒鐔收秋狹<lb/>
<pb n="KR4h0117_WYG_003-3a"/>
路間一擊重千金棲遲熊罷穴容與虎豹林身在法令<lb/>
外縱逸常不禁<lb/>
　　　壯士篇<lb/>
天地相震蕩回薄不知窮人物稟常格有始必有終年<lb/>
時俛仰過功名宜速崇壯十懷憤激安能守虚冲乘我<lb/>
大宛馬撫我繁弱弓長劒横九野高冠拂𤣥穹慷慨成<lb/>
素霓嘯咤起清風震响駭八荒奮威曜四戎濯鱗滄海<lb/>
畔馳騁大漠中獨步聖明世四海稱英雄<lb/>
<pb n="KR4h0117_WYG_003-3b"/>
　　　蕭史曲<lb/>
蕭史愛長年嬴女吝童顔火粒願排棄霞霧好登攀龍<lb/>
飛逸天路鳳起出秦闗身去長不返簫聲時往還<lb/>
　　　荅何劭<lb/>
吏道何其迫窘然坐自拘纓緌為徽纆文獻為可踰恬<lb/>
曠苦不足煩促每有餘良朋貽新詩示我以遊娛穆如<lb/>
灑清風煥若春華敷自昔同寮寀于今北園廬衰疾近<lb/>
辱殆庶㡬並懸輿散髪重隂下抱杖臨清渠屬耳聽鶯<lb/>
<pb n="KR4h0117_WYG_003-4a"/>
鳴流目翫鯈魚從容養餘日聚樂于桑榆<lb/>
洪鈞陶萬類大塊稟羣生明闇信異姿静躁亦殊形自<lb/>
余及有識志不在功名虚恬竊所好文學少所經忝荷<lb/>
既過任白日已西傾道長苦智短責重困才輕周任有<lb/>
遺規其言明且清負乘為我戒夕惕坐自驚是用感嘉<lb/>
貺寫心出中誠發篇雖温麗無乃違其情<lb/>
駕言歸外庭放志永棲遲相伴步園疇春草鬱鬱滋榮<lb/>
觀雖盈目親友莫與偕悟物增隆思結戀慕同儕援翰<lb/>
<pb n="KR4h0117_WYG_003-4b"/>
屬新詩永懷有餘懷<lb/>
　　　情詩<lb/>
清風動惟簾晨月照幽房佳人處遐遠蘭室無容光襟<lb/>
情擁虚景輕衾覆空牀居歡惜夜促在戚怨宵長拊枕<lb/>
獨歗歎感慨心内傷<lb/>
遊目四野外逍遥獨延佇蘭蕙縁清渠繁華䕃綠渚佳<lb/>
人不在兹取此欲誰與巢居知風寒穴處識隂雨不曽<lb/>
遠别離安知慕儔侣<lb/>
<pb n="KR4h0117_WYG_003-5a"/>
北方有佳人端坐鼓鳴琴終晨撫管絃日夕不成音憂<lb/>
來結不解我思存所欽君子尋行役幽妾懷苦心初為<lb/>
三載别于今久滯淫昔邪生戸牖庭内自成隂翔鳥鳴<lb/>
翠偶草蟲相和吟心悲易感激俛仰淚流襟願託晨風<lb/>
翼束帶侍衣衾<lb/>
明月曜清景曨光照𤣥墀幽人守静夜迴身入空帷束<lb/>
帶俟將朝廓落晨星稀假寐交精奭覿我佳人姿巧笑<lb/>
媚歡靨聯娟眸與睂寤言増長歎悽然心獨悲<lb/>
<pb n="KR4h0117_WYG_003-5b"/>
君居北海陽妾在江南隂懸邈極修途山川阻且深承<lb/>
歡注隆愛結分投所欽銜恩䔍守義萬里託㣲心<lb/>
　　　雜詩<lb/>
晷度隨天運四時互相承東壁正昬中涸隂寒節升繁<lb/>
霜降當夕悲風中夜興朱火青無光蘭膏坐自凝重衾<lb/>
無煖氣挾纊如懷冰伏枕終遥昔寤言莫予應永思慮<lb/>
崇替慨然獨拊膺<lb/>
逍遥遊春空容與綠池阿白蘋開素葉朱草茂丹華㣲<lb/>
<pb n="KR4h0117_WYG_003-6a"/>
風揺茞若増波動芰荷榮彩曜中林流馨入綺羅王孫<lb/>
遊不歸修路邈以遐誰與翫遺芳佇立獨咨嗟<lb/>
荏苒日月運寒暑忽流易同好逝不存迢迢遠離析房<lb/>
櫳自來風戸庭無行迹蒹葭生牀下蛛蝥網四壁懷思<lb/>
豈不隆感物重鬱積遊雁北翼翔歸鴻知接翮來哉彼<lb/>
君子無愁徒自隔<lb/>
　　　擬古<lb/>
松生隴阪上百尺下無枝東南望河尾西北隱崑崖剛<lb/>
<pb n="KR4h0117_WYG_003-6b"/>
氣振山籟朋鳥夜驚離悲凉貫年節葱翠恒若斯安得<lb/>
草木心不怨寒暑移<lb/>
　　　招隱<lb/>
棲遲四野外陸沈背當時循名掩不著藏器待無期羲<lb/>
和䇿六龍弭節越崦嵫盛年俛仰過忽若振輕絲<lb/>
　　傅𤣥<lb/>
　　　短歌行<lb/>
長安高城層樓亭亭干雲四起上貫天庭蜉蝣何整行<lb/>
<pb n="KR4h0117_WYG_003-7a"/>
如軍征蟋蟀何感中夜哀鳴蚍蜉愉樂粲粲其榮寤寐<lb/>
念之誰知我情昔君視我如掌中珠何意一朝棄我溝<lb/>
渠昔君與我如形如影何意一去心如流星昔君興我<lb/>
兩心相結何意今日忽然兩絶<lb/>
　　　豫章行苦相篇<lb/>
苦相身為女卑陋難再陳男兒當門戸墜地自生神雄<lb/>
心志四海萬里望風塵女育無欣愛不為家所珍長大<lb/>
逃深室藏頭羞見人垂淚適他鄉忽如雨絶雲低頭和<lb/>
<pb n="KR4h0117_WYG_003-7b"/>
顔色素齒結朱唇跪拜無復數婢妾如嚴賓情合同雲<lb/>
漢葵藿仰陽春心乖甚水火百惡集其身玉顔隨年變<lb/>
丈夫多好新昔為形與影今為胡與秦胡秦時相見一<lb/>
絶踰參辰<lb/>
　　　飲馬長城窟行<lb/>
青青河邊草悠悠萬里道草生在春時遠道還有期春<lb/>
至草不生期盡歎無聲感物懷思心夢想發中情夢君<lb/>
如鴛鴦比翼雲間翔既覺寂無見曠如參與商河洛自<lb/>
<pb n="KR4h0117_WYG_003-8a"/>
用固不如中岳安回流不及返浮雲往自還悲風動思<lb/>
心悠悠誰知者懸景無停車忽如馳駟馬傾耳懷音响<lb/>
轉目淚雙墮生存無會期要君黄泉下<lb/>
　　　艶歌行有女篇<lb/>
有女懷芬芳媞媞步東廂蛾睂分翠羽明目發清揚丹<lb/>
唇翳皓齒秀色若珪璋巧笑露歡靨衆媚不可詳令儀<lb/>
希世出無乃古毛嬙頭安金步揺耳繫明月璫珠環約<lb/>
素腕翠羽垂鮮光文袍綴藻黼玉體映羅裳容華既已<lb/>
<pb n="KR4h0117_WYG_003-8b"/>
艶志節擬秋霜徽音冠青雲聲响流四方妙哉美媛徳<lb/>
宜配侯與王靈應萬世合日月時相望媒氏陳束帛羔<lb/>
雁鳴前堂百兩盈中路起若鸞鳳翔凡夫徒踴躍望絶<lb/>
殊參商<lb/>
　　　秋蘭篇<lb/>
秋蘭䕃玉池池上清且芳芙蓉隨風發中有雙鴛鴦雙<lb/>
魚自踴躍雙鳥自迴翔君期歴九秋與妾同衣裳<lb/>
　　　明月篇<lb/>
<pb n="KR4h0117_WYG_003-9a"/>
皎皎明月光灼灼朝日暉昔為春蠶絲今為秋女衣丹<lb/>
唇列素齒翠彩發蛾睂嬌子多好言歡合易為姿玉顔<lb/>
盛有時秀色隨年衰常恐新間舊變故興細㣲浮萍本<lb/>
無根非水將何依憂喜更相接樂極還自悲<lb/>
　　　車遥遥篇<lb/>
車遥遥兮馬洋洋追思君兮不可㤀君安遊兮西入秦<lb/>
願為影兮隨君身君在隂兮影不見君依光兮妾所願<lb/>
　　　雜詩<lb/>
<pb n="KR4h0117_WYG_003-9b"/>
志士惜日短愁人知夜長攝衣步前庭仰觀南雁翔𤣥<lb/>
景隨形運流响歸空房清風何飄颻㣲月出西方繁星<lb/>
依青天列宿自成行蟬鳴高樹間野鳥號東廂纖雲時<lb/>
髣髴渥露沾我裳良時無停景北斗忽低昻常恐寒節<lb/>
至凝氣結為霜落葉隨風摧一絶如流光<lb/>
　　傅咸<lb/>
　　　贈何劭王濟<lb/>
日月光太清列宿曜紫㣲赫赫大晉朝明明闢皇闈吾<lb/>
<pb n="KR4h0117_WYG_003-10a"/>
兄既鳳翔王子亦龍飛雙鸞遊蘭渚二離揚清暉携手<lb/>
升玉階並坐侍丹帷金鐺綴惠文煌煌發令姿斯榮非<lb/>
攸庶繾綣情所希豈不企高蹤麟趾邈難追臨川靡芳<lb/>
餌何為守空坻槁葉待風飄逝將與君違違君能無戀<lb/>
尸素當言歸歸身蓬蓽廬樂道以忘飢進則無云補退<lb/>
則恤其私但願隆𢎞美王度日清夷<lb/>
　　棗據<lb/>
　　　遊覽<lb/>
<pb n="KR4h0117_WYG_003-10b"/>
矯足登雲閣相伴步九華徙倚憑高山仰攀桂樹柯延<lb/>
首觀神州迴睛盻曲阿芳林挺修榦一嵗再三花何以<lb/>
濟不朽嘘吸潄朝霞重巖吐神溜傾觴挹湧波恢恢大<lb/>
道間人事足為多<lb/>
　　　雜詩<lb/>
吳冦未殄滅亂象侵邊疆天子命上宰作藩于漢陽開<lb/>
國建元士玉帛聘賢良子非荆山璞謬登和氏場羊質<lb/>
服虎文燕翼假鳳翔既懼非所任怨彼南路長千里既<lb/>
<pb n="KR4h0117_WYG_003-11a"/>
悠邈路次限闗梁僕夫罷遠涉車馬困山岡深谷下無<lb/>
底高巖暨穹蒼豐草停滋潤霧露沾衣裳𤣥林結隂氣<lb/>
不風自寒凉顧瞻情感切悽愴心哀傷士生則懸弧有<lb/>
事在四方安得恒逍遥端坐守閨房引義割外情内感<lb/>
實難忘<lb/>
　　劉伶<lb/>
　　　北邙客舍詩<lb/>
泱漭望舒隱黤黮𤣥夜隂寒雞思天曙擁翅吹長音蛟<lb/>
<pb n="KR4h0117_WYG_003-11b"/>
蚋歸豐草枮葉散蕭林陳醴發悴顔色歈暢真心縕被<lb/>
終不曉斯歎信難任何以除斯歎付之與瑟琴長笛响<lb/>
中夕聞此消胸襟<lb/>
　　陸機<lb/>
　　　短歌行<lb/>
置酒高堂悲歌臨觴人夀㡬何逝如朝霜時無重至華<lb/>
不再揚蘋以春暉蘭以秋芳來日苦短去日苦長今我<lb/>
不樂蟋蟀在房樂以會興悲以别章豈曰無感憂為子<lb/>
<pb n="KR4h0117_WYG_003-12a"/>
忘我酒既㫖我肴既臧短歌有詠長夜無荒<lb/>
　　　日出東南隅行<lb/>
扶桑升朝暉照此高臺端高臺多妖麗濬房出清顔淑<lb/>
貌耀皎日惠心清且閒美目揚玉澤蛾睂象翠翰鮮膚<lb/>
一何潤秀色若可餐窈窕多儀容婉媚巧笑言暮春春<lb/>
服成粲粲綺與紈金雀垂藻翹瓊佩結瑶璠方駕揚清<lb/>
塵濯足洛水瀾藹藹風雲會佳人一何繁南崖充羅幕<lb/>
北渚盈軿軒清川含藻景高㟁被華丹馥馥芳袖揮泠<lb/>
<pb n="KR4h0117_WYG_003-12b"/>
泠纖指彈悲歌吐清响雅舞播幽蘭丹唇含九秋妍迹<lb/>
陵七盤赴曲迅驚鴻蹈節如集鸞綺態隨顔變沈姿無<lb/>
定源俯仰紛阿那顧步咸可歡遺芳結飛飈浮景映清<lb/>
湍冶容不足詠春遊良可歎<lb/>
　　　長歌行<lb/>
逝矣經天日悲哉帶地川寸隂無停晷尺波豈徒旋年<lb/>
往信勁矢時來亮急弦遠期鮮克及盈數固希全容華<lb/>
夙夜零體澤坐自捐兹物茍難停吾夀安得延俛仰逝<lb/>
<pb n="KR4h0117_WYG_003-13a"/>
將過倐忽㡬何間慷慨亦焉訴天道良自然但恨功名<lb/>
薄竹帛無所宣迨及嵗未暮長歌乘我閒<lb/>
　　　從軍行<lb/>
苦哉遠征人飄飄窮四遐南陟五嶺巔北戍長城阿深<lb/>
谷邈無底崇山鬱嵯峨奮臂攀喬木振迹涉流沙隆暑<lb/>
固已慘凉風嚴且苛夏條集鮮藻寒冰結衝波胡馬如<lb/>
雲屯越旗亦星羅飛鋒無絶影鳴鏑自相和朝食不免<lb/>
胄夕息常負戈苦哉遠征人撫心悲如何<lb/>
<pb n="KR4h0117_WYG_003-13b"/>
　　　飲馬長城窟行<lb/>
驅馬陟隂山山高馬不前往問山隂候勁虜在燕然戎<lb/>
車無停軌旌斾屢徂遷仰憑積雪巖俯陟堅冰川冬來<lb/>
秋未返去家邈以綿獫狁亮未夷征人豈徒旋末徳争<lb/>
先鳴凶器無兩全師克薄賞行軍没㣲軀捐將遵甘陳<lb/>
迹收功單于旃振旅勞歸士受爵藁街傳<lb/>
　　　門有車馬客行<lb/>
門有車馬客駕言發故鄉念君久不歸濡跡涉江湘投<lb/>
<pb n="KR4h0117_WYG_003-14a"/>
袂赴門塗攬衣不及裳拊膺携客泣掩淚叙温凉借問<lb/>
邦族間惻愴論存亡親友多零落舊齒皆凋喪市朝忽<lb/>
遷易城闕或丘荒墳壟日月多松栢鬱芒芒天道信崇<lb/>
替人生安得長慷慨惟平生俛仰獨悲傷<lb/>
　　　梁甫吟<lb/>
玉衡既已驂羲和若飛凌四運循環轉寒暑自相承冉<lb/>
冉年時暮迢迢天路徴招揺東北指大火西南昇悲風<lb/>
無絶响𤣥雲互相仍豐冰憑川結零露彌天凝年命時<lb/>
<pb n="KR4h0117_WYG_003-14b"/>
相逝慶雲鮮克乘履信多愆期思順焉足憑慷慨臨川<lb/>
响非此孰為興哀吟梁甫巔慷慨獨拊膺<lb/>
　　　班婕好<lb/>
婕妤去辭寵淹留終不見寄情在玉階託意惟圑扇春<lb/>
苔暗階除秋草蕪高殿黄昬履綦絶愁來空雨面<lb/>
　　　駕言出北闕行<lb/>
駕言出北闕躑躅遵山陵長松何鬱鬱丘墓互相承念<lb/>
昔徂殁子悠悠不可勝安寢重㝠廬天壤莫能興人生<lb/>
<pb n="KR4h0117_WYG_003-15a"/>
何所促忽如朝露凝辛苦百年間戚戚如履冰仁智亦<lb/>
何補遷化有明徴求仙鮮克仙太虚不可凌良會罄美<lb/>
服對酒宴同聲<lb/>
　　　君子有所思行<lb/>
命駕登北山延佇望城廓廛里一何盛街巷紛漠漠甲<lb/>
第崇高闥洞房結阿閣曲池何湛湛清川帶華薄邃宇<lb/>
列綺窗蘭室接羅幕淑貌色斯升哀音承顔作人生誠<lb/>
行邁容華隨年落善哉膏梁士營生奥且博宴安消靈<lb/>
<pb n="KR4h0117_WYG_003-15b"/>
根鴆毒不可格無將肉食資取笑葵與藿<lb/>
　　　悲哉行<lb/>
遊客芳春林春芳傷客心和風飛清響鮮雲垂薄隂蕙<lb/>
草饒淑氣時鳥多好音翩翩鳴鳩羽喈喈倉庚音幽蘭<lb/>
盈通谷長秀被高岑女蘿亦有託蔓葛亦有尋傷哉客<lb/>
遊士憂思一何深目感隨氣草耳悲詠時禽寤寐多遠<lb/>
念緬然若飛沈願託歸風響寄言遺所欽<lb/>
　　　齊謳行<lb/>
<pb n="KR4h0117_WYG_003-16a"/>
營丘負海曲沃野爽且平洪川控河濟崇山入高㝠東<lb/>
被姑尤側南界聊攝城海物錯萬類陸産尚千名孟諸<lb/>
吞楚夢百二侔秦京惟師恢東表桓后定周傾天道有<lb/>
迭代人道無久盈鄙哉牛山歎未及至人情爽鳩茍已<lb/>
徂吾子安得停行行將復去長存非所營<lb/>
　　　為顧彦先贈婦<lb/>
辭家遠行遊悠悠三千里京洛多風塵素衣化為緇修<lb/>
身悼憂苦感念同懷子隆思亂心曲沈歡滯不起歡沈<lb/>
<pb n="KR4h0117_WYG_003-16b"/>
難克興心亂誰為理願假歸鴻翼飜飛遊江氾<lb/>
　　　其二<lb/>
東南有思婦長歎充幽闥借問歎何為佳人𦕈天末游<lb/>
宦久不歸山川阻且濶形影㕘商乖音息曠不逹離合<lb/>
非有常譬彼絃與筈願保金石軀慰妾長飢渴<lb/>
　　　擬今日良宴會<lb/>
閒夜命歡友置酒迎風館齊童梁甫吟秦娥張女彈哀<lb/>
音繞棟宇遺響入雲漢四座咸同志羽觴不可算高談<lb/>
<pb n="KR4h0117_WYG_003-17a"/>
一何綺蔚若朝霞爛人生無㡬何為樂常苦宴譬彼伺<lb/>
晨烏揚聲當及旦曷為恒憂苦守此貧與賤<lb/>
　　　擬迢迢牽牛星<lb/>
昭昭清漢輝粲粲光天步牽牛西北迴織女東南顧華<lb/>
容一何冶揮手如振素怨彼河無梁悲此年嵗暮跂彼<lb/>
無良縁睆焉不得度引領望大川雙涕如霑露<lb/>
　　　擬涉江采芙蓉<lb/>
上山采瓊蘂窮谷饒芳蘭采采不盈掬悠悠懷所歡故<lb/>
<pb n="KR4h0117_WYG_003-17b"/>
鄉一何曠山川阻且難沈思鍾萬里躑躅獨吟歎<lb/>
　　　擬青青河畔草<lb/>
靡靡江蘺草熠熠生河側皎皎彼姝女阿那當軒織粲<lb/>
粲妖冶容灼灼美顔色良人遊不歸偏棲獨隻翼空房<lb/>
來悲風中夜起歎息<lb/>
　　　擬明月何皎皎<lb/>
安寢北堂上明月入我牖照之有餘輝攬之不盈手凉<lb/>
風遶曲房寒蟬鳴高栁踟蹰感節物我行永已久游宦<lb/>
<pb n="KR4h0117_WYG_003-18a"/>
會無期離思難常守<lb/>
　　　擬庭中有竒樹<lb/>
歡友蘭時往迢迢匿音徽虞淵引絶景四節逝若飛芳<lb/>
草久已茂佳人竟不歸躑躅遵林渚惠風入我懷感物<lb/>
戀所歡采之欲遺誰<lb/>
　　　招隱詩<lb/>
明發心不夷振衣聊躑躅躑躅欲安之幽人在浚谷朝<lb/>
采南澗藻夕息西山足輕條象雲構密葉成翠幄激楚<lb/>
<pb n="KR4h0117_WYG_003-18b"/>
佇蘭林迴芳薄秀木山溜何泠泠飛泉漱鳴玉哀音附<lb/>
靈波頹響赴層曲至樂非有假安事澆淳樸富貴茍難<lb/>
圖税駕從所欲<lb/>
　　　園葵<lb/>
種葵北園中葵生鬱萋萋朝榮東北傾夕頴西南晞零<lb/>
露垂鮮澤朗月耀其輝時逝柔風戢嵗暮商猋飛層雲<lb/>
無温液嚴霜有凝威幸䝉高墉徳𤣥景䕃素蕤豐條並<lb/>
春盛落葉後秋衰慶彼晩凋福忘此孤生悲<lb/>
<pb n="KR4h0117_WYG_003-19a"/>
　　陸雲<lb/>
　　　贈汲郡太守<lb/>
於穆皇晉豪彦實蕃天罔振維有聖貞觀鳴鳥在林良<lb/>
駿即閑萃彼俊乂時亮庶官<lb/>
抑抑奚生天篤其淳芳頴蘭揮瓊光玉振沈機照物妙<lb/>
思考神思我善問觀徳古人<lb/>
善問伊何惠音孔韶肇允衡門翻飛宰朝肅雍芳林芬<lb/>
響凌霄穆矣和風育爾清休<lb/>
<pb n="KR4h0117_WYG_003-19b"/>
亦既有試出宰邦家之子于行民固謳歌風澄俗儉化<lb/>
静世波芒芒既庶且樂于和<lb/>
我有好爵既成爾服入贊崇華遂登帷幄時文聖宰天<lb/>
祚方穀朔風徽止鴻漸雲嶽<lb/>
悠悠斯民三代直道我非明徳惟奚攸考緝熈暉章天<lb/>
祿來保惠心無競豐化有造<lb/>
樂只君子茂徳攸綏嗟我懷人式是言歸聿言來集如<lb/>
翼斯揮日予不惠照爾清暉<lb/>
<pb n="KR4h0117_WYG_003-20a"/>
職思既殊亦各有司念我同僚悲爾異事之子之遠悠<lb/>
悠我思雖無贈之歌以言志<lb/>
　　　贈顧彦先<lb/>
𤣥黄挺秀誕受至真行該其尚徳備其新光瑩之偉隋<lb/>
卞同珍騰都之駿龍鳳合塵<lb/>
皇皇明哲應期繼聲華暎殊域實鎮天庭入輔出輔乾<lb/>
乾靡寧夏發凉臺我雨我暑冬違邦族風霜是處嗟彼<lb/>
獨宿誰與晤語飄飄艱辛非禹孰舉言念君子悵惟心<lb/>
<pb n="KR4h0117_WYG_003-20b"/>
楚<lb/>
悠悠山川驍驍征遐陟升嶣嶤降涉洪波言無不利乘<lb/>
嶮而嘉人懷思慮我保其和<lb/>
邂逅相遇良願乃從不逢知已誰濟予躬莫攀莫附愧<lb/>
我高風時過年邁晻冉桑榆晞光賴潤亦在斯須假我<lb/>
夷塗頓不忘軀氾子津川桴不失浮無愛餘暉遂暗東<lb/>
嵎<lb/>
幽幽東嵎戀彼西歸瞻儀情感聆音心悲之子于邁夙<lb/>
<pb n="KR4h0117_WYG_003-21a"/>
夜京畿王事多難仲焉徘徊<lb/>
　　　荅顧秀才<lb/>
芒芒上𤣥有物有則厥初造命立我藝則爰兹族類有<lb/>
覺先識斯文未喪誕育明徳<lb/>
允矣顧生載靈之和沈根芳沼濯秀蘭波淵翹戢頴景<lb/>
茂凌華惟是徳心是用閑邪<lb/>
徳心伊何行歸于周希高仰峻企遠懷悠匪願在明靡<lb/>
倦斯幽凡我同朋瞻言清休<lb/>
<pb n="KR4h0117_WYG_003-21b"/>
慎終追遠俾民歸厚言若有行及予携手何以恤我其<lb/>
仁孔有心之云愛隆敬其久<lb/>
既邁斯仁亦迪兹文藻不雕樸華不變淳有斐君子如<lb/>
珪如璠仰欽徳類依懷惠詮式揚好問邦家于宣<lb/>
　　　失題<lb/>
思樂芳林言采其菊衡薄遵塗中原有菽登彼修巒在<lb/>
林寤宿仿彿佳人清顔如玉<lb/>
予美亡此誰為適道容與俟之𤣥髮方皓躑躅山阿玩<lb/>
<pb n="KR4h0117_WYG_003-22a"/>
此芳草願飱其頴庶以遺老<lb/>
亹亹嘉時飄忽棄子有瞻逝深永歎濳滸登願扶桑仰<lb/>
結飛晷伊人匪存遺芳孰與<lb/>
精氣為物或降或升徂落攸往神竒有登死生為徒存<lb/>
亡曷勝謂予不信遺籍有徴<lb/>
閒居外物静言樂幽繩樞增結甕牖綢繆和神當春清<lb/>
節為秋天地則爾戸庭已悠<lb/>
嗟我懷人悠悠其濳念昔先烈有懷所欽駭情玩世堂<lb/>
<pb n="KR4h0117_WYG_003-22b"/>
允南金瓊輝邈矣誰適為心明發興言慷慨芳林<lb/>
　　　南山五首<lb/>
　　南山酬至徳也有退仕衡門修道以養和棄物以<lb/>
　　存神民思其治士懷其徳或思置之列位或思從<lb/>
　　之信宿詩人嘉與此賢當年相遇又屢獲徳音情<lb/>
　　歡心至故作是詩焉<lb/>
陟彼南山言采其蕭樂只君子邦家之翹克茂厥猶輶<lb/>
徳是收聊道以險廣愛以周嗟我懷人永好千秋<lb/>
<pb n="KR4h0117_WYG_003-23a"/>
瞻彼江潭言釣其鱮有美碩人自公退處羔裘逍遥輶<lb/>
徳是舉白駒遯時世事孰與我思猗人寘之晉序有客<lb/>
信信獨寤寐語<lb/>
天高地卑𤣥黄絪緼人道交泰自昔先民躭文合好輔<lb/>
徳與仁管叔罕僑曠世難隣修組施結𤣥弁生塵咨我<lb/>
與子遘會當身琴瑟在御永愛纒綿<lb/>
瞻彼江澳言詠其潭所謂伊人在水之隂養和以泰樂<lb/>
道之濳衣錦尚綗至樂是躭興言永思繫懷所欽愛而<lb/>
<pb n="KR4h0117_WYG_003-23b"/>
不見獨寤寐吟<lb/>
詩以言志先民是經乃惠嘉訊徳音惟馨欽詠繁藻永<lb/>
結中情華文傷實世士所營逹人神化反之混㝠交棄<lb/>
其數言取其誠思與哲人獨寳其貞<lb/>
　　潘岳<lb/>
　　　金谷集作詩<lb/>
王生和鼎實石子鎮海沂親友各言邁中心悵有違何<lb/>
以叙離思携手遊郊畿朝發晉京陽夕次金谷湄迴溪<lb/>
<pb n="KR4h0117_WYG_003-24a"/>
縈曲阻峻阪路威夷綠池汎淡淡青栁何依依濫泉龍<lb/>
鱗瀾激波連珠揮前庭樹沙棠後園植烏椑靈囿繁石<lb/>
榴茂林列芳棃飲至臨華沼遷坐登隆坻𤣥醴染朱顔<lb/>
但愬杯行遲揚桴撫靈鼔簫管清且悲春榮誰不慕嵗<lb/>
寒良獨希投分寄石友白首同所歸<lb/>
　　　河陽縣作<lb/>
㣲身輕蟬翼弱冠忝嘉招在疚妨賢路再升上宰朝猥<lb/>
荷公叔舉連陪厠王寮長歗歸東山擁耒耨時苗幽谷<lb/>
<pb n="KR4h0117_WYG_003-24b"/>
茂纖葛峻巖敷榮條落英隕林趾飛莖秀陵喬卑高亦<lb/>
何常升降在一朝徒恨良時泰小人道遂消譬如野田<lb/>
蓬幹流隨風飄昔倦都邑遊今掌河朔徭登城眷南顧<lb/>
凱風揚㣲綃洪流何浩蕩修芒鬱岧嶤誰謂晉京遠室<lb/>
邇身實遼誰謂邑宰輕令名患不劭人生天地間百年<lb/>
孰能要熲如槁石火瞥若截道飈齊都無遺聲桐鄉有<lb/>
餘謡福謙在純約害盈由矜驕雖無君人徳視民庶不<lb/>
恌<lb/>
<pb n="KR4h0117_WYG_003-25a"/>
　　　内顧詩<lb/>
静居懷所歡登城望四澤春草鬱青青桑柘何奕奕芳<lb/>
林振朱榮渌水激素石初征冰未泮忽焉袗絺綌漫漫<lb/>
三千里迢迢遠行客馳情戀朱顔寸隂過盈尺夜愁極<lb/>
清晨朝悲終日夕山川信悠永願言良弗獲引領訊歸<lb/>
期沈思不可釋<lb/>
獨悲安所慕人生若朝露綿邈寄絶域眷戀想平素爾<lb/>
情既來追我心亦還顧形體隔不逹精爽交中路不見<lb/>
<pb n="KR4h0117_WYG_003-25b"/>
山下松隆冬不易故不見澗邊栢嵗寒守一度無謂希<lb/>
見疎在遠分彌固<lb/>
　　　悼亡<lb/>
荏苒冬春謝寒暑忽流易之子歸窮泉重壤永幽隔私<lb/>
懷誰克從淹留亦何益僶俛恭朝命迴心返初役望廬<lb/>
思其人入室想所歴幃屏無髣髴翰墨有餘跡流芳未<lb/>
及歇遺挂猶在壁悵怳如或存周遑忡驚惕如彼翰林<lb/>
鳥雙棲一朝隻如彼游川魚比目中路析春風縁隟來<lb/>
<pb n="KR4h0117_WYG_003-26a"/>
晨霤承簷滴寢息何時忘沈憂日盈積庶㡬有時衰莊<lb/>
缶猶可擊<lb/>
皎皎窗中月照我室南端清商應秋至溽暑隨節闌凜<lb/>
凜凉風升始覺夏衾單豈曰無重纊誰與同嵗寒嵗寒<lb/>
無與同朗月何朧朧展轉眄枕席長簟竟牀空牀空委<lb/>
清塵室虚來悲風獨無李氏靈髣髴覩爾容撫衿長歎<lb/>
息不覺涕沾胸沾胸安能已悲懷從中起寢興目存形<lb/>
遺音猶在耳上慚東門吳下愧䝉莊子賦詩欲言志此<lb/>
<pb n="KR4h0117_WYG_003-26b"/>
志難具紀命也可奈何長戚自令鄙<lb/>
　　　哀詩<lb/>
摧如葉落樹邈若雨絶天雨絶有歸雲葉落何時連山<lb/>
氣冐岡嶺長風鼓松栢堂虚聞鳥聲室暗如日夕晝愁<lb/>
奄逮昬夜思忽終昔展轉獨悲窮泣下沾枕席人居天<lb/>
地間飄若遠行客先後詎能㡬誰能弊金石<lb/>
　　潘尼<lb/>
　　　荅陸士衡<lb/>
<pb n="KR4h0117_WYG_003-27a"/>
顧兹蓬蔚厠根蘭陂膏澤雖均華不足披逮春不茂未<lb/>
秋先萎子濯鱗翼我挫羽儀願言難常載合載離昔遊<lb/>
禁闥祗畏夕惕今放丘園縱心夷易口詠新詩目玩文<lb/>
跡予志耕圃爾勤王役慚無琬琰以酬尺璧<lb/>
　　　三月三日洛水作<lb/>
晷運無窮已時逝焉可追斗酒足為歡臨川胡獨悲暮<lb/>
春春服成百草敷英蕤聊為三日遊方駕結龍旂廊廟<lb/>
多豪傑都邑有艶姿朱軒䕃蘭臯翠幕映洛湄臨崕濯<lb/>
<pb n="KR4h0117_WYG_003-27b"/>
素手涉水搴輕衣沈鈎出比目舉弋落雙飛羽觴乘波<lb/>
進素爼隨流歸<lb/>
　　　贈榮陽太守吳子仲<lb/>
大晉盛得人儲宫畜髦士吳侯降高質割符授千里垂<lb/>
覆豈他鄉迴光臨桑梓寮類感岐路黎庶思知恥老氏<lb/>
喻小鱗曹參寄獄士無謂敝邑陋覆簣由兹起<lb/>
　　　送盧景宣<lb/>
楊朱焉所哭岐路重别離屈原何傷悲生離情獨哀知<lb/>
<pb n="KR4h0117_WYG_003-28a"/>
命雖無憂倉卒意低迴歎氣從中發灑淚隨襟頽九重<lb/>
不常鍵閶闔有時開愧無紵衣獻貽言取諸懷<lb/>
　　　迎大駕<lb/>
南山鬱岑崟洛川迅且急青松䕃修嶺綠繁被廣隰朝<lb/>
日順長途夕暮無所集歸雲乘㦥浮凄風尋帷入道逢<lb/>
深識士舉手對吾揖世故尚未夷崤函方險澁狐狸夾<lb/>
兩轅豺狼當路立翔鳳嬰籠檻騏驥見維縶爼豆昔嘗<lb/>
聞軍旅素未習且少停君駕徐待干戈戢<lb/>
<pb n="KR4h0117_WYG_003-28b"/>
　　左思<lb/>
　　　詠史<lb/>
弱冠弄柔翰卓犖觀羣書著論准過秦作賦擬子虚邊<lb/>
城苦鳴鏑羽檄飛京都雖非甲胄士疇昔覽穰苴長嘯<lb/>
激清風志若無東吳鉛刀貴一割夢想騁良圖左眄澄<lb/>
江湘右盻定羌胡功成不受爵長揖歸田廬<lb/>
鬱鬱澗底松離離山上苗以彼徑寸莖䕃此百尺條世<lb/>
胄躡高位英俊沈下僚地勢使之然由來非一朝金張<lb/>
<pb n="KR4h0117_WYG_003-29a"/>
藉舊業七葉珥漢貂馮公豈不偉白首不見招<lb/>
吾希段干木偃息藩魏君吾慕魯仲連談笑却秦軍當<lb/>
世貴不羈遭難能解紛功成恥受爵高節卓不羣臨組<lb/>
不肯緤對珪寧肯分連璽曜前庭比之猶浮雲<lb/>
濟濟京城内赫赫王侯居冠葢䕃四術朱輪竟長衢朝<lb/>
集金張館暮宿許史廬南隣擊鐘磬北里吹笙竽寂寂<lb/>
揚子宅門無卿相輿寥寥空宇中所講在𤣥虚言論凖<lb/>
宣尼辭賦擬相如悠悠百世後英名擅八區<lb/>
<pb n="KR4h0117_WYG_003-29b"/>
皎天舒白日靈景耀神州列宅紫宫裏飛宇若雲浮峨<lb/>
峨高門内藹藹皆王侯自非攀龍客何為歘來遊被褐<lb/>
出閶闔高步追許由振衣千仞岡濯足萬里流<lb/>
荆軻飲燕市酒酣氣益震哀歌和漸離謂若旁無人雖<lb/>
無壯士節與世亦殊倫高眄邈四海豪右何足陳貴者<lb/>
雖自貴視之若埃塵賤者雖自賤重之若千鈞<lb/>
主父宦不逹骨肉還相薄買臣困採樵伉儷不安宅陳<lb/>
平無産業歸來翳負郭長卿還成都壁立何寥廓四賢<lb/>
<pb n="KR4h0117_WYG_003-30a"/>
豈不偉遺烈光篇籍當其未遇時憂在填溝壑英雄有<lb/>
迍邅由來自古昔何世無竒才遺之在草澤<lb/>
習習籠中鳥舉翮觸四隅落落窮巷士抱影守空廬出<lb/>
門無通路枳棘塞中途計策棄不收塊若枯池魚外望<lb/>
無寸祿内顧無斗儲親戚還相蔑朋友日夜疎蘇秦北<lb/>
游説李斯西上書俛仰生榮華咄嗟復彫枯飲河期滿<lb/>
腹貴足不願餘巢林棲一枝可為逹士模<lb/>
　　　招隱<lb/>
<pb n="KR4h0117_WYG_003-30b"/>
策杖招隱士荒塗横古今巖穴無結構丘中有鳴琴白<lb/>
雲停隂岡丹葩曜陽林石泉漱瓊瑶纖鱗或浮沈非必<lb/>
絲與竹山水有清音何事待嘯歌灌木自悲吟秋菊兼<lb/>
餱糧幽蘭間重襟躊躇足力煩聊欲投吾簪<lb/>
經始東山廬果下自成榛前有寒泉井聊可瑩心神峭<lb/>
蒨青葱間竹栢得其真弱枝棲霜雪飛榮流餘津爵服<lb/>
無常玩好惡有屈伸結綬生纒牽彈冠去埃塵惠連非<lb/>
吾屈首陽非吾仁相與觀所尚逍遥撰良辰<lb/>
<pb n="KR4h0117_WYG_003-31a"/>
　　　雜詩<lb/>
秋風何冽冽白露為朝霜柔條旦夕勁綠葉日夜黄明<lb/>
月出雲崖皦皦流素光披軒臨前庭嗷嗷晨鳥翔高志<lb/>
局四海塊然守空堂壯齒不恒居嵗暮常慨慷<lb/>
　　張翰<lb/>
　　　雜詩<lb/>
暮春和氣應白日照園林青條若總翠黄華如散金嘉<lb/>
卉亮有觀顧此難久躭延頸無良塗頓足託幽深榮與<lb/>
<pb n="KR4h0117_WYG_003-31b"/>
壯俱去賤與老相尋歡樂不照顔慘愴發謳吟謳吟何<lb/>
嗟及古人可慰心<lb/>
　　張載<lb/>
　　　贈虞顯度<lb/>
疇昔協蘭芳繾綣在華年嘉好結平素分著寮友前謂<lb/>
得終遐日綢繆永周旋吾子遭不造遘閔丁憂艱俾我<lb/>
失良朋誰與吐話言一日為三秋嵗況乃三年離居一<lb/>
何濶結思如迴川<lb/>
<pb n="KR4h0117_WYG_003-32a"/>
　　　招隱詩<lb/>
出處雖殊途居然匪輕易山林有悔恡人間實多累鵷<lb/>
雛翔窮㝠蒲且不能視鸛鷺遵臯渚數為矰所繫隱顯<lb/>
雖在心彼我共一地不見巫山火芝艾豈相離去來捐<lb/>
時俗超然辭世偽得意在丘中安事愚與智<lb/>
　　　七哀<lb/>
秋風吐商氣蕭瑟掃前林陽鳥收和響寒蟬無餘音白<lb/>
露中夜結木葉柯條森朱光馳北陸浮景忽西沈顧望<lb/>
<pb n="KR4h0117_WYG_003-32b"/>
無所見惟覩松栢隂肅肅高桐枝翩翩棲孤禽仰聽離<lb/>
鴻鳴俯聞蜻蛚吟哀人易感傷觸物増悲心丘隴日已<lb/>
遠纒綿彌思深憂來令髪白誰云愁可任裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>向長風<lb/>
淚下沾衣襟<lb/>
　　張協<lb/>
　　　詠史<lb/>
昔在西京時朝野多歡娛藹藹東都門羣公祖二疎朱<lb/>
軒曜金城供悵臨長衢逹人知止足遺榮忽如無抽簪<lb/>
<pb n="KR4h0117_WYG_003-33a"/>
解朝衣散髮歸海隅行人為隕涕賢哉此大夫揮金樂<lb/>
當年嵗暮不留儲顧謂四座賓多財為累愚清風激萬<lb/>
代名與天壤俱咄此蟬冕客君紳宜見書<lb/>
　　　雜詩<lb/>
秋夜凉風起清氣蕩暄濁蜻蛚吟階下飛蛾拂明燭君<lb/>
子從遠征佳人守㷀獨離居㡬何時鑽燧忽改木房櫳<lb/>
無行迹庭草萋以綠青苔依空墻蜘蛛網四屋感物多<lb/>
所懷沈憂結心曲<lb/>
<pb n="KR4h0117_WYG_003-33b"/>
大火流坤維白日馳西陸浮陽映翠林迴飈扇綠竹飛<lb/>
雨灑朝蘭輕露棲叢菊龍蟄暄氣凝天高萬物肅弱條<lb/>
不重結芳蕤豈再馥人生瀛海内忽如鳥過目川上之<lb/>
歎逝前修以自朂<lb/>
金風扇素節丹霞啓隂期騰雲似湧煙密雨如散絲寒<lb/>
花發黄采秋草含綠滋閒居翫萬物離羣戀所思案無<lb/>
蕭氏牘庭無貢公綦高尚遺王侯道積自成基至人不<lb/>
嬰物餘風足染時<lb/>
<pb n="KR4h0117_WYG_003-34a"/>
朝霞迎白日丹氣臨湯谷翳翳結繁雲森森散雨足輕<lb/>
風摧勁草凝霜竦高木密葉日夜疎叢林森如束疇昔<lb/>
歎時遲晩節悲年促嵗暮懷百憂將從季主卜<lb/>
述職投邊城羈束戎旅間下車如昨日望舒四五圓借<lb/>
問此何時蝴蝶飛南園流波戀舊浦行雲思故山閩越<lb/>
衣文虵胡馬願度燕風土安所習由來有固然<lb/>
結宇窮岡曲耦耕幽藪隂荒庭寂以閒幽岫峭且深凄<lb/>
風起東谷有渰興南岑雖無箕畢期膚才自成霖澤雉<lb/>
<pb n="KR4h0117_WYG_003-34b"/>
登壟雊寒猿擁條吟溪壑無人跡荒楚鬱蕭森投耒循<lb/>
㟁垂時聞樵採音重基可擬志迴淵可比心養真尚無<lb/>
為道勝貴陸沈遊思竹素園寄辭翰墨林<lb/>
　　王讚<lb/>
　　　雜思<lb/>
朔風動秋草邊馬有歸心胡寧久分析靡靡忽至今王<lb/>
事離我志殊隔過商參昔往鶬鶊鳴今來蟋蟀吟人情<lb/>
懷舊鄉客鳥思故林師涓久不奏誰能宣我心<lb/>
<pb n="KR4h0117_WYG_003-35a"/>
　　孫楚<lb/>
　　　征西官屬送于陟陽候作詩<lb/>
晨風飄岐路零雨被秋草傾城遠追送餞我千里道三<lb/>
命皆有極咄嗟安可保莫大于殤子彭𥅆猶為夭吉凶<lb/>
如糾纆憂喜相紛繞天地為我罏萬物一何小逹人垂<lb/>
大觀誡此苦不早乖離即長衢惆悵盈懷抱孰能察其<lb/>
心鑒之以蒼昊齊契在今朝守之與偕老<lb/>
　　石崇<lb/>
<pb n="KR4h0117_WYG_003-35b"/>
　　　王明君辭<lb/>
　　王明君者本是王昭君以觸文帝諱改之匈奴盛請<lb/>
　　婚于漢元帝以後宫良家子昭君配焉昔公主嫁烏<lb/>
　　孫令琵琶馬上作樂以慰其道路之思其送昭君亦<lb/>
　　必爾也其造新曲多哀怨之聲故叙于紙云爾<lb/>
我本漢家子將適單于庭辭訣未及終前驅已抗旌僕<lb/>
御涕流離轅馬悲且鳴哀鬱傷五内泣淚沾朱纓行行<lb/>
日已遠遂造匈奴城延我于穹廬加我閼氏名殊類非<lb/>
<pb n="KR4h0117_WYG_003-36a"/>
所安雖貴非所榮父子見凌辱對之慚且驚殺身良不<lb/>
易黙黙以茍生茍生亦何聊積思常憤盈願假飛鴻翼<lb/>
乘之以遐征飛鴻不我顧佇立以屏營昔為匣中玉今<lb/>
為糞上英朝華不足歡甘與秋草并傳語後世人遠嫁<lb/>
難為情<lb/>
　　　思歸引<lb/>
思歸引歸河陽假予翼鴻鶴高飛翔經芒阜濟河梁整<lb/>
我舊館心悦康清渠激魚傍徨雁驚泝波羣相將終日<lb/>
<pb n="KR4h0117_WYG_003-36b"/>
周覽樂無方登雲閣列姬姜拊絲竹叩宫商宴華池酌<lb/>
玉觴<lb/>
　　翔風<lb/>
　　　怨詩<lb/>
春華誰不美卒傷秋落時突煙還自低鄙退豈所期桂<lb/>
芳徒自蠧失愛在蛾睂坐見芳時歇憔悴空自嗤<lb/>
　　曹攄<lb/>
　　　思友人<lb/>
<pb n="KR4h0117_WYG_003-37a"/>
密雲翳陽景霖潦淹庭除嚴霜彫翠草寒風振纖枯凛<lb/>
凜天氣清落落卉木疎感時歌蟋蟀思賢詠白駒情隨<lb/>
𤣥隂滯心與迴飈俱思心何所懷懷我歐陽子精義測<lb/>
𤣥奥清機發妙理自我别旬朔㣲言絶于耳褰裳不足<lb/>
難清揚未可俟延首出階檐佇立增想似<lb/>
　　　感舊<lb/>
富貴他人合貧賤親戚離㢘藺門易軌田竇相奪移晨<lb/>
風集茂林棲鳥去枯枝今我惟困䝉羣士所背馳鄉人<lb/>
<pb n="KR4h0117_WYG_003-37b"/>
敦懿義濟濟䕃光儀對賓頌有客舉觴詠露斯臨樂何<lb/>
所歎素絲與路岐<lb/>
　　棗腆<lb/>
　　　贈石季倫<lb/>
深䝉君子眷雅顧出羣俗受寳取諸懷所贈非珠玉凡<lb/>
我二三子執手携玉腕嘉言從所好企予結雲漢望風<lb/>
整輕翮因虚舉雙翰朝遊清渠側日夕登高館翕如翔<lb/>
雲㑹忽若驚風散分給懷析離對樂增累歎<lb/>
<pb n="KR4h0117_WYG_003-38a"/>
　　郭泰機<lb/>
　　　荅傳咸<lb/>
皦皦白素絲織為寒女衣寒女雖妙巧不得秉杼機天<lb/>
寒知運速况復雁南飛衣工秉刀尺棄我忽若遺人不<lb/>
取諸身世事焉所希况復已朝餐曷由知我飢<lb/>
　　劉琨<lb/>
朝發廣莫門暮宿丹水山左手彎繁弱右手揮龍淵顧<lb/>
瞻望宫闕俯仰御飛軒據鞍長歎息淚下如流泉繫馬<lb/>
<pb n="KR4h0117_WYG_003-38b"/>
長松下發鞍高岳頭烈烈悲風起泠泠澗水流揮手長<lb/>
相謝哽咽不能言浮雲為我結歸鳥為我旋去家日已<lb/>
遠安知存與亡慷慨窮林中抱膝獨摧藏麋鹿遊我前<lb/>
猿猴戲我側資糧既乏盡薇蕨安可食攬轡命徒侣吟<lb/>
歗絶巖中君子道㣲矣夫子故有窮惟昔李騫期寄在<lb/>
匈奴庭忠信反獲罪漢武不見明我欲竟此曲此曲悲<lb/>
且長棄置勿重陳重陳我心傷<lb/>
　　　胡姬年十五<lb/>
<pb n="KR4h0117_WYG_003-39a"/>
虹梁照曉日渌水泛香蓮如何十五少含笑當壚前花<lb/>
將面自許人共影相憐回頭堪百萬價重為時年<lb/>
　　郭璞<lb/>
　　　遊仙詩<lb/>
京華游俠窟山林隱遯棲朱門何足榮未若託蓬萊臨<lb/>
源挹清波陵岡掇丹荑靈谿可濳盤安事登雲梯漆園<lb/>
有傲吏萊氏有逸妻進則保龍見退則觸籓羝高蹈風<lb/>
塵外長揖謝夷齊<lb/>
<pb n="KR4h0117_WYG_003-39b"/>
青溪千餘仞中有一道士雲生梁棟間風出窗戸裏借<lb/>
問此阿誰云是鬼谷子翹迹企頴陽臨河思洗耳閶闔<lb/>
西南來濳波渙鱗起靈妃顧我笑粲然啓玉齒蹇修時<lb/>
不存要之將誰使<lb/>
翡翠戲蘭苕容色更相鮮綠蘿結高林䝉籠葢一山中<lb/>
有㝠寂士静歗撫清絃放情凌霄外嚼蘂挹飛泉赤松<lb/>
臨上遊駕鴻乘紫煙左挹浮丘袖右拍洪崖肩借問蜉<lb/>
蝣輩寧知龜鶴年<lb/>
<pb n="KR4h0117_WYG_003-40a"/>
逸翮思拂霄迅足羡遠遊清源無增瀾安得運吞舟珪<lb/>
璋雖特逹明月難闇投濳穎怨清陽陵苕哀素秋悲來<lb/>
惻丹心零淚縁纓流<lb/>
　　王鑒<lb/>
　　　七夕觀織女<lb/>
牽牛悲殊館織女悼離家一稔期一宵此期良可嘉赫<lb/>
奕𤣥門開飛閣鬱嵳峩隱隱驅千乘闐闐越星河六龍<lb/>
奮瑶轡文螭負瓊車火丹秉瑰燭素女執瓊華綘旗若<lb/>
<pb n="KR4h0117_WYG_003-40b"/>
吐電朱葢如振霞雲韶何嘈嗷靈鼓鳴相和停軒佇高<lb/>
眄眷子在岌峩澤因芳露沾恩附蘭風加明發相從遊<lb/>
翩翩鸞鷟羅同遊不同觀念子憂怨多敬因三祝末以<lb/>
爾屬皇娥<lb/>
　　江逌<lb/>
　　　詠秋<lb/>
祝融解炎轡蓐收起凉駕高風催節變凝露督物化長<lb/>
林悲素秋茂草思朱夏鳴雁薄雲嶺蟋蟀吟深榭寒蟬<lb/>
<pb n="KR4h0117_WYG_003-41a"/>
向夕號驚飈激中夜感物增人懷悽然無欣暇<lb/>
　　李充<lb/>
　　　嘲友人<lb/>
同好齊歡愛纒綿一何深子既識我情我亦知子心燕<lb/>
婉歴年嵗和樂如瑟琴良辰不我俱中濶似商參爾隔<lb/>
北山陽我分南川隂嘉㑹罔克從積思安可任目想妍<lb/>
麗姿耳存清媚音修晝興永念遥夜獨悲吟逝將尋行<lb/>
役言别泣沾巾願爾降玉趾一顧重千金<lb/>
<pb n="KR4h0117_WYG_003-41b"/>
　　庾䦨<lb/>
　　　三月三日<lb/>
心結湘川渚目散冲霄外清泉吐翠流渌醽漂素瀨悠<lb/>
想盼長川輕瀾渺如帶<lb/>
　　　觀石鼔<lb/>
命駕觀竒逸徑騖造靈山朝濟清溪㟁夕憇五龍泉鳴<lb/>
石含濳響雷駭震九天妙化非不有莫知神自然翔霄<lb/>
拂翠嶺綠澗漱巖間手澡春泉潔目翫陽葩鮮<lb/>
<pb n="KR4h0117_WYG_003-42a"/>
　　　衡山<lb/>
北眺衡山首南晲五嶺末寂坐挹虚恬運目情四豁翔<lb/>
虬凌九霄陸鱗困濡沬未體江湖悠安識南溟濶<lb/>
　　　採藥<lb/>
採藥靈山㟽結駕登九嶷懸崕溜石髓芳谷吐丹芝泠<lb/>
泠雲珠落漼漼石蜜滋鮮景染冰顔妙氣翼㝠期霞光<lb/>
煥靃靡虹景照參差椿夀自有極槿花何用疑<lb/>
　　曹毗<lb/>
<pb n="KR4h0117_WYG_003-42b"/>
　　　詠史<lb/>
軒轅應𤣥期㓜能總百神體鍊五靈妙氣含雲露津慘<lb/>
石曾城岫鑄鼎荆山濱豁然天扉開飄然跨騰鱗儀轡<lb/>
灑長風褰裳躡紫宸<lb/>
　　　詠冬<lb/>
緜邈冬夕永凜厲寒氣升離葉向晨落長風振條興夜<lb/>
静輕響起天清月輝澄寒冰盈渠結素霜竟櫩凝今載<lb/>
忽已暮來紀奄復仍<lb/>
<pb n="KR4h0117_WYG_003-43a"/>
　　　夜聽搗衣<lb/>
寒興御䊵素佳人理衣衾冬夜清且永皓月照堂隂纖<lb/>
手疊輕素朗杵叩鳴砧清風流繁節迴飈灑㣲吟嗟此<lb/>
嘉運速悼彼幽滯心二物感予懷豈但聲與音<lb/>
　　許詢<lb/>
　　　竹扇<lb/>
良工眇芳林妙思觸物騁篾疑秋蟬翼團取望舒景<lb/>
　　袁山松<lb/>
<pb n="KR4h0117_WYG_003-43b"/>
　　　菊<lb/>
靈菊植幽崖擢穎陵寒飈春露不染色秋霜不改條<lb/>
　　王羲之<lb/>
　　　蘭亭集詩<hi>并序</hi>
　　永和九年嵗在癸丑暮春之初㑹于㑹稽山隂之<lb/>
　　蘭亭修禊事也羣賢畢至少長咸集此地有崇山<lb/>
　　峻嶺茂林脩竹又有清流激湍映帶左右引以為<lb/>
　　流觴曲水列坐其次雖無絲竹管絃之盛一觴一<lb/>
<pb n="KR4h0117_WYG_003-44a"/>
　　詠亦足以暢叙幽情是日也天朗氣清惠風和暢<lb/>
　　仰觀宇宙之大俯察品類之盛所以遊目騁懷足<lb/>
　　以極視聽之娯信可樂也夫人之相與俯仰一世<lb/>
　　或取諸懷抱晤言一室之内或因寄所托放浪形<lb/>
　　骸之外雖趨舍萬殊静躁不同當其欣于所遇蹔<lb/>
　　得于已快然自足不知老之將至及其所之既倦<lb/>
　　情隨事遷感慨係之矣向之所欣俛仰之間以為<lb/>
　　陳迹猶不能不以之興懷况修短隨化終期于盡<lb/>
<pb n="KR4h0117_WYG_003-44b"/>
　　古人云死生亦大矣豈不痛哉每攬昔人興感之<lb/>
　　由若合一契未嘗不臨文嗟悼不能喻之于懷固<lb/>
　　知一死生為虚誕齊彭殤為妄作後之視今亦由<lb/>
　　今之視昔悲夫故列叙時人錄其所述雖世殊事<lb/>
　　異所以興懷其致一也後之覽者亦將有感于斯文<lb/>
代謝鱗次忽焉以周欣此暮春和氣載柔詠彼舞雩異<lb/>
世同流迺携齊契散懐一邱<lb/>
仰視碧天際俯瞰淥水濱寥閴無涯觀寓目理自陳大<lb/>
<pb n="KR4h0117_WYG_003-45a"/>
矣造化工萬殊莫不均羣籟雖參差適我無非親<lb/>
　　　瑯琊王友謝安二首<lb/>
伊昔先子有懷春遊契兹言執寄傲林丘森森連領茫<lb/>
茫原疇逈霄垂霧凝泉散流<lb/>
相與欣佳節率爾同褰裳薄雲羅景物㣲風翼輕航醇<lb/>
醪陶丹府兀若遊羲唐萬殊混一理安復覺彭殤<lb/>
　　　左司馬孫綽二首<lb/>
春詠登臺亦有臨流懷彼伐木宿此良儔修竹䕃沼旋<lb/>
<pb n="KR4h0117_WYG_003-45b"/>
瀨縈丘穿池激湍連濫觴舟<lb/>
流風拂枉渚停雲䕃九臯鶯語吟修竹游鱗戲瀾濤携<lb/>
筆落雲藻㣲言剖纎毫時珍豈不甘忘味在聞韶<lb/>
　　　陳郡袁嶠之二首<lb/>
人亦有言得意則歡佳賓來臻相與遊盤㣲音迭詠馥<lb/>
焉若蘭茍齊一致遐想揭竿<lb/>
四眺華林茂俯仰晴川渙激水流芳醪豁爾累心散遐<lb/>
想逸民軌遺音良可玩古人詠舞雩今也同斯歎<lb/>
<pb n="KR4h0117_WYG_003-46a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_003-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉厯代詩選巻三<lb/>
</p>
<p>
</p>
  </div>
</body>
</text>
</TEI>
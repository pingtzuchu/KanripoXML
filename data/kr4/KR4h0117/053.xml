<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻五十三</head> <lb/>
    <p>
<pb n="KR4h0117_WYG_053-1a"/>
欽定四庫全書<lb/>
　石倉歴代詩選巻五十三<lb/>
　　　　　　　　　　　　明　曹學佺　編<lb/>
　中唐七<lb/>
　　司空曙<hi>字文明廣平人</hi>
　　　關山月<lb/>
蒼茫明月上夜乆光如積漠野冷胡霜闗樓宿遥客隴<lb/>
頭秋露暗磧外流沙白惟有故鄉人沾裳此聞笛<lb/>
<pb n="KR4h0117_WYG_053-1b"/>
　　　送程秀才<lb/>
悠悠多路岐相見又别離東風催節換燄燄春陽散楚<lb/>
草漸煙緜江雲亦蕪漫送子恨何窮故闗如夢中遊人<lb/>
盡還北旅雁辭南國楓樹幾回青逐臣歸不得<lb/>
　　　迎神曲<lb/>
吉日兮臨水沐青蘭兮白芷假山鬼兮請東皇託靈均<lb/>
兮邀帝裳吹參差兮正苦舞婆娑兮未己鸞旌圓盖望<lb/>
欲來山雨霏霏江浪起神既降兮我獨知因成再拜為<lb/>
<pb n="KR4h0117_WYG_053-2a"/>
陳辭<lb/>
　　　送神曲<lb/>
神之去回風嫋嫋雲容與桂樽瑶席不復陳蒼山緑水<lb/>
暮愁人<lb/>
　　　長林令衛象餳絲結歌<lb/>
主人琱盤盤素絲寒女眷眷墨子悲乃言假使餳為之<lb/>
八珍重沓失顔色手援玉筯不敢持始狀芙蓉新出水<lb/>
仰坼重衣傾萬蘂又如合歡交亂枝紅繭向暮花参差<lb/>
<pb n="KR4h0117_WYG_053-2b"/>
吳蠶絡茸抽尚絶細縷纎毫㸔欲滅雪髮羞垂倭墮鬟<lb/>
繡囊畏並茱茰結我愛此絲妙絶世間無為君作歌陳<lb/>
座隅<lb/>
　　　擬百勞歌<lb/>
朱絲細絃金㸃雜雙蒂芙蓉共開合誰家稚女着羅裳<lb/>
紅粉青眉嬌暮妝木難作牀牙作席雲母屛風光照壁<lb/>
玉顔年幾新上頭迴身斂笑多自羞紅綃月落不復見<lb/>
可惜當時誰拂面<lb/>
<pb n="KR4h0117_WYG_053-3a"/>
　　　殘鶯百囀歌同王員外耿拾遺吉中孚李端遊<lb/>
　　　　慈恩各賦一物<lb/>
殘鶯一何怨百囀相尋續始辨下將髙稍分長復促綿<lb/>
蠻巧狀語機節終如曲野客賞應遲幽僧聞詎足禪齋<lb/>
深樹夏隂清零落空餘三兩聲金谷筝中傳不似山陽<lb/>
笛裏寫難成憶昨亂啼無逺近晴宫曉色偏相引送暖<lb/>
初隨栁色來辭芳暗逐花枝盡共愛竒香那可親年年<lb/>
出谷待芳春此時斷絶為君惜明日𤣥蟬催鬢新<lb/>
<pb n="KR4h0117_WYG_053-3b"/>
　　　晩秋西省寄上李韓二舍人<lb/>
晝漏傳清唱天街禁旅秋雁親承露掌砧隔曝衣樓賜<lb/>
膳中人送餘香侍女收仍聞勞上直晚步鳳池頭<lb/>
　　　送永陽崔明府<lb/>
古國羣舒地前當桐栢闗連綿江上雨稠疊楚南山沙<lb/>
館行帆息楓州候吏還乗藍若有暇精舍在林間<lb/>
　　　送曹三同猗遊山寺<lb/>
山踏青蕪盡涼秋古寺深何時得連策此夜更聞琴窮<lb/>
<pb n="KR4h0117_WYG_053-4a"/>
水雲同穴過僧虎共林殷勤如念我遺爾掛冠心<lb/>
　　　送䕫州班使君<lb/>
魚國巴庸路麾幢漢守過曉檣争市隘夜鼓祭神多雲<lb/>
白當山雨風清滿峡波夷陵舊人吏猶誦兩岐歌<lb/>
　　　秋夜憶興善院寄苗發<lb/>
右軍多住寺此夜後池秋自與山僧伴那因洛客愁巻<lb/>
簾霜靄靄滿目水悠悠若有詩相贈期君憶恵休<lb/>
　　　病中寄鄭十六兄<lb/>
<pb n="KR4h0117_WYG_053-4b"/>
倦枕欲徐行開簾秋月明手便笻杖冷頭喜葛巾輕緑<lb/>
草前侵水黄花半上城虚消此塵景不見十年兄<lb/>
　　　過慶寳寺<lb/>
黄葉前朝寺無僧寒殿開池晴龜出曝松暮鶴飛回古<lb/>
井碑横草隂廊畫雜苔禪宫亦銷歇塵世轉堪哀<lb/>
　　　送栁震歸蜀<lb/>
白日雙流靜西㸔蜀國春桐花能乳鳥竹節競祠神蹇<lb/>
步徒相望先鞭不可親知從江僕射登榻更何人<lb/>
<pb n="KR4h0117_WYG_053-5a"/>
　　　送流人<lb/>
聞説南中事悲君重竄身山村楓子鬼江廟石郎神童<lb/>
稚留荒宅圖書託故人青門好風景為爾一沾巾<lb/>
　　　同苗員外宿薦福常師房<lb/>
浮生共多故聚宿喜君同人息時聞磬燈揺乍有風霜<lb/>
堦疑水際夜木似山中一願持如意長來事逺公<lb/>
　　　送夏侯審赴寜國<lb/>
青圻連白浪曉日渡南津山疊陵陽樹舟多建業人煙<lb/>
<pb n="KR4h0117_WYG_053-5b"/>
霞髙占寺楓竹暗停神如接𤣥暉集江城猶見親<lb/>
　　　雲陽館與韓紳宿别<lb/>
故人江海别幾度隔山川乍見翻疑夢相悲各問年孤<lb/>
燈寒照雨亂竹暗浮煙更有明朝恨離杯惜共傳<lb/>
　　　賦得的的帆向浦<lb/>
别浦參差去隨波逺近還初移芳草裏正在夕陽間隐<lb/>
映回孤驛微明出亂山向空㸔不盡歸思滿江闗<lb/>
　　　送吉校書東歸<lb/>
<pb n="KR4h0117_WYG_053-6a"/>
少年芸閣吏罷直暫歸休獨與親知别行逢江海秋聴<lb/>
猿㸔楚岫隨雁到吳洲處處園林好何人待子猷<lb/>
　　　送王閨<lb/>
相送臨寒水蒼然望故闗江蕪連夢澤楚雪入商山話<lb/>
我他年舊㸔君此日還因將獨悲淚一灑别離間<lb/>
　　　送鄭况往淮南<lb/>
西楚見南闗蒼蒼落日間雲離大雷樹潮入秣陵山登<lb/>
戍因髙望停橈放溜閒陳公有賢榻君去豈空還<lb/>
<pb n="KR4h0117_WYG_053-6b"/>
　　　題江陵臨沙驛樓<lb/>
江天清更愁風栁入江樓雁惜楚山晩蟬知秦樹秋凄<lb/>
涼多獨醉零落半同游豈獲平生意蒼然蘭杜洲<lb/>
　　　送史澤之長沙<lb/>
謝朓懷西府單車觸火雲野蕉依戍客廟竹映湘君夢<lb/>
渚巴山斷長沙楚客分一杯從别後風月不相聞<lb/>
　　　送盧堪<lb/>
羈貧不易去此日始西東旅舍秋霖葉行人寒草風酒<lb/>
<pb n="KR4h0117_WYG_053-7a"/>
醒餘恨在野餞暫遊同莫使禰生刺空留懷袖中<lb/>
　　　送鄂州張别駕㐮陽覲省<lb/>
蒼蒼峴亭路臘月漢陽春帯雪半山寺行沙隔水人王<lb/>
祥因就宦萊子不違親正恨殊鄉别千條楚栁新<lb/>
　　　送栁震入蜀<lb/>
粉堞連青氣喧喧雜萬家夷人祠竹節蜀鳥乳桐花酒<lb/>
報新豐景琴迎舊狹斜多聞滯遊客不似在天涯<lb/>
　　　九日落東亭<lb/>
<pb n="KR4h0117_WYG_053-7b"/>
風息斜陽盡游人曲落間採花因覆酒行藥轉㸔山栁<lb/>
散新霜下天晴早雁還傷秋非騎省𤣥髮漸成斑<lb/>
　　　冬夜耿拾遺王秀才就宿因傷故人<lb/>
舊時聞笛淚此夜重沾衣方恨同人少何堪相見稀竹<lb/>
煙凝澗壑林雪似芳菲多謝勞車馬應憐獨掩扉<lb/>
　　　送郎使君赴郢州<lb/>
使君持節去雲水滿前程楚寺多連竹江檣逺映城登<lb/>
樓向月望賽廟傍山行若動鄉思詠應貽謝步兵<lb/>
<pb n="KR4h0117_WYG_053-8a"/>
　　　送盧使君赴䕫州<lb/>
鐃管隨旌斾髙秋逺上巴白波連霧雨青壁斷蒹葭凭<lb/>
几雙峰静登樓萬井斜政成知變俗當應畫輪車<lb/>
　　　和王卿立秋即事<lb/>
秋宜何處眺試問白雲官暗入蟬鳴樹微侵蝶繞欄向<lb/>
風涼稍動近日暑猶殘九陌浮埃減千峰爽氣攅換衣<lb/>
防竹暮沉果訝泉寒宫響傳花杵天清出露盤髙禽當<lb/>
側弁遊鮪對憑欄一奏招商曲空令繼唱難<lb/>
<pb n="KR4h0117_WYG_053-8b"/>
　　　過終南柳處士<lb/>
雲起山蒼蒼林居蘿薜荒幽人老深境素髮與青裳雨<lb/>
滌莓苔緑風揺松桂香洞泉分溜淺嵓筍出樷長敗屨<lb/>
空松砌餘棋在石牀書名一為别還路巳堪傷<lb/>
　　　題玉真觀公主山池館<lb/>
香殿留遺影春朝玉户開羽衣重素几珠網儼輕埃石<lb/>
自蓬山得泉經太液來栁絲遮緑浪花粉落青苔鏡掩<lb/>
鸞空在霞消鳳不迴惟餘古桃樹傳是上仙栽<lb/>
<pb n="KR4h0117_WYG_053-9a"/>
　　　酬李端校書見贈<lb/>
緑槐垂穂乳烏飛忽憶山中獨未歸青鏡流年㸔髮變<lb/>
白雲芳草與心違乍逢酒客春遊慣乆别林僧夜坐稀<lb/>
昨日聞君到城闕莫将簪弁勝荷衣<lb/>
　　　題暕上人院<lb/>
閉門不出自焚香擁褐㸔山嵗月長雨後緑苔生石井<lb/>
秋來黄葉滿繩牀身閒何處無真性年老曽言隐故鄉<lb/>
更說本師同學在幾時攜手見衡陽<lb/>
<pb n="KR4h0117_WYG_053-9b"/>
　　　長安曉望寄程補闕<lb/>
迢逓山河擁帝京參差宫殿接雲平風吹曉漏經長樂<lb/>
栁帯晴煙出禁城天浄笙歌臨路發日髙車馬隔塵行<lb/>
獨有淺才甘未達多慙名在魯諸生<lb/>
　　　南原望漢宫<lb/>
荒原空有漢宫名衰草茫茫雉堞平連雁下時秋水在<lb/>
行人過盡暮煙生西陵歌吹何年絶南陌登臨此日情<lb/>
故事悠悠不可問寒禽野水自縱横<lb/>
<pb n="KR4h0117_WYG_053-10a"/>
　　　題凌雲寺<lb/>
春江古寺遶滄波石磴盤空鳥道過百丈金身開翠壁<lb/>
萬龕燈熖隔煙蘿雲生客到侵衣濕花落僧禪覆地多<lb/>
不與方袍同結社下歸塵世竟如何<lb/>
　　　酬張芬赦後見贈<lb/>
紫鳳朝銜五色書陽春忽布網羅除已將心變寒灰後<lb/>
豈料光生腐草餘建水風煙催客泪杜陵花竹夢郊居<lb/>
勞君故有詩人贈欲報瓊瑶恨不如<lb/>
<pb n="KR4h0117_WYG_053-10b"/>
　　　登樓<lb/>
今日山晴後殘蟬菊發時登樓見秋色何處最相思<lb/>
　　　晚思<lb/>
蛩吟窓下月草濕堦前露晩景凄我衣秋風入庭樹<lb/>
　　　黄子陂<lb/>
岸芳春色曉水影夕陽微寂寂深煙裏漁舟夜不歸<lb/>
　　　石井<lb/>
苔色徧危石桐隂入寒井幽人獨汲時洗藥殘陽影<lb/>
<pb n="KR4h0117_WYG_053-11a"/>
　　　金陵懷古<lb/>
輦路江楓暗宫垣野草春傷心庾開府老作北朝臣<lb/>
　　　登峴亭<lb/>
峴山回首望秦闗南向闗山幾日還此際登臨惟有泪<lb/>
不知風景在何山<lb/>
　　　送盧徹之太原謁馬尚書<lb/>
榆落鵰飛闗塞秋黄雲畫角見并州翩翩羽騎雙旌後<lb/>
上客親隨郭細侯<lb/>
<pb n="KR4h0117_WYG_053-11b"/>
　　　峡口送友人<lb/>
峡口花飛欲盡春天涯去住淚沾巾來時萬里同為客<lb/>
今日翻成送故人<lb/>
　　　江村即事<lb/>
罷釣歸來不繫船江村月落正堪眠縱然一夜風吹去<lb/>
只在蘆花淺水邊<lb/>
　　　送鄭錫<lb/>
漢陽雲樹深無極蜀國風煙思不堪莫怪别君偏有淚<lb/>
<pb n="KR4h0117_WYG_053-12a"/>
十年曽事晉征南<lb/>
　　　發渝州却寄韋判官<lb/>
紅燭津亭夜見君繁絃急管兩紛紛平明分手空江去<lb/>
惟有猿聲滿水雲<lb/>
　　　病中嫁女妓<lb/>
萬事傷心在目前一身垂淚對花筵黄金用盡教歌舞<lb/>
留與他人樂少年<lb/>
　　　出塞曲<lb/>
<pb n="KR4h0117_WYG_053-12b"/>
月沒遼城暗出師雙龍金角曉天悲黄塵滿目隨風散<lb/>
不認將軍燕尾旗<lb/>
　　　嵗暮懷崔峒耿湋<lb/>
臘月江天見春色白花青栁疑寒食洛陽舊社各東西<lb/>
楚國遊人不相識<lb/>
　　　過闔采病居<lb/>
毎逢佳節何曽坐惟有今年不得遊張邴卧來休送客<lb/>
菊花楓葉向誰秋<lb/>
<pb n="KR4h0117_WYG_053-13a"/>
　　耿湋<hi>河東人</hi>
　　　發南康夜泊灨石中<lb/>
倦客乗歸舟春溪杳將暮羣林結暝色孤泊有佳趣夜<lb/>
山轉長江赤月吐深樹颯颯松上吹泛泛花間露險石<lb/>
俯潭渦跳湍礙沿泝豈惟垂堂戒兼以臨深懼稍出回<lb/>
雁峰明登斬蛟柱連雲向重山杳未見鐘路<lb/>
　　　贈張將軍<lb/>
寥落軍城暮重門返照間鼓鞞經雨暗士馬過秋閒慣<lb/>
<pb n="KR4h0117_WYG_053-13b"/>
守臨邊郡曽營近海山闗西舊業在夜夜夢中還<lb/>
　　　遊童子寺<lb/>
半偈留何處全身棄此中雨餘沙塔壞月滿雪山空聳<lb/>
刹臨回磴朱樓間碧樷朝朝日將暮長對晉陽宫<lb/>
　　　題清羅翁雙泉<lb/>
側弁向清漪門中夕照移異源生暗石疊響落秋池葉<lb/>
擁沙痕沒流回草蔓隨泠泠無限意不獨逺公知<lb/>
　　　酬李汶<lb/>
<pb n="KR4h0117_WYG_053-14a"/>
落照長楊苑秋天渭水濵初飛萬木葉又長一年人貧<lb/>
病仍為客艱虞更問津多慙恵然意今日肯相親<lb/>
　　　贈嚴維<lb/>
許詢清論重寂寞住山隂野路接寒寺閒門當古林海<lb/>
田秋熟早湖水夜漁深世上窮通理誰人奈此心<lb/>
　　　宋中<lb/>
日暮黄雲合年深白骨稀舊村喬木在秋草逺人歸廢<lb/>
井莓苔厚荒田路徑微惟餘近山色相對似依依<lb/>
<pb n="KR4h0117_WYG_053-14b"/>
　　　秋夜思歸<lb/>
來時猶暑服今巳路漫漫多雨逢初霽深秋生夜寒投<lb/>
人心似切為客事皆難何處無留滯誰能暫問㸔<lb/>
　　　送崔明府赴青城<lb/>
清冬賔御出蜀道翠微間逺霧開羣壑初陽照近闗霜<lb/>
潭浮紫莱雪棧繞青山當似遺民去柴桑政自閒<lb/>
　　　送王將軍出塞<lb/>
漢家邊事重竇憲出臨戎絶漠秋山在陽闗舊路通列<lb/>
<pb n="KR4h0117_WYG_053-15a"/>
營依茂草吹角向髙風更就燕然石行㸔奏虜功<lb/>
　　　雨中留别<lb/>
東西無定客風雨未休時憫黙此中别飄零何處期青<lb/>
山違舊隐白髮入新詩嵗嵗迷津路生涯漸可悲<lb/>
　　　送楊將軍<lb/>
一身良將後萬里討烏孫落日邊陲静秋風鼔角喧逺<lb/>
山當磧路茂草向營門生死酬恩寵功名豈敢論<lb/>
　　　送夏侯審遊蜀<lb/>
<pb n="KR4h0117_WYG_053-15b"/>
暮峰和玉壘回望不通秦更問蜀城路但逢巴語人石<lb/>
林鶯囀曉板屋月明春若訪嚴夫子無嫌卜肆貧<lb/>
　　　送張侍御赴郴州别駕<lb/>
佐郡人難料分襟日復斜一帆隨逺水百口過長沙明<lb/>
月江邊夜平陵夢裏家王孫對芳草愁思杳無涯<lb/>
　　　送苗贇赴陽翟丞<lb/>
夕陽秋草上去馬弟兄㸔年少初辭闕時危逺効官山<lb/>
行獨晩雨旅宿二陵寒詩興生何處嵩陽羽客壇<lb/>
<pb n="KR4h0117_WYG_053-16a"/>
　　　常州留别<lb/>
萬里南天外求書禹穴間往來成白首旦暮見青山夜<lb/>
浦涼雲過秋塘好月閒殷勤羡陽桂别此幾時攀<lb/>
　　　闗山月<lb/>
月明邊檄静戍客望鄉時塞古栁衰易闗寒榆發遲蒼<lb/>
蒼萬里道戚戚十年悲今夜青樓上還應照所思<lb/>
　　　贈海明上人<lb/>
來自西天竺持經奉紫微年深梵語變行苦俗流歸月<lb/>
<pb n="KR4h0117_WYG_053-16b"/>
上安禪乆苔生出院稀梁間有馴鴿不去復何依<lb/>
　　　津亭有懷<lb/>
津亭一望鄉淮海晚茫茫草沒栖洲鷺天連映浦檣往<lb/>
來通楚越旦暮易漁商惆悵緘書畢何人向洛陽<lb/>
　　　東郊别業<lb/>
東臯占薄田耕種過餘年䕶藥栽山刺澆蔬引竹泉晚<lb/>
雷期稔嵗重霧報晴天若問幽人意思齊沮溺賢<lb/>
　　　早朝<lb/>
<pb n="KR4h0117_WYG_053-17a"/>
鐘鼔餘聲裏千官向紫微冐寒人語少乗月燭來稀清<lb/>
漏聞馳道輕霞映瑣闈猶㸔嘶馬處未啓掖垣扉<lb/>
　　　雪後宿王純池州草堂<lb/>
宿居湖上宅琴韻静參差夜雪入秋浦孤城連貴池流<lb/>
年㸔共老銜酒發中悲良㑹應難再晨鐘自有期<lb/>
　　　旅次漢故畤<lb/>
我行過漢畤寥落見孤城邑里經多難兒童識五兵廣<lb/>
川桑遍緑叢薄雉連鳴惆悵蕭闗道終軍願請纓<lb/>
<pb n="KR4h0117_WYG_053-17b"/>
　　　過三郊驛却寄楊評事時此子郭令公欲有表<lb/>
　　　　薦<lb/>
冉冉青衫客悠悠白髮人亂山孤驛暮長路百花新終<lb/>
嵗行他縣全家望此身更思君去就早晩問平津<lb/>
　　　巴陵逢洛陽鄰舍<lb/>
因君知北事流浪巳忘機乆客多人識髙年衆病歸連<lb/>
雲湖色逺度雪雁聲稀盡説家林事悽傷淚滿衣<lb/>
　　　贈田家翁<lb/>
<pb n="KR4h0117_WYG_053-18a"/>
老人迎客處籬落稻畦間蠶屋朝寒閉田家晝雨閒門<lb/>
閭新薙草蹊徑舊諳山自道誰相及邀予試往還<lb/>
　　　贈韋山人<lb/>
失意成逋客經年獨掩扉無機狎鷗慣多病見人稀流<lb/>
水如行藥孤雲伴採薇空齋莫閒笑心事與時違<lb/>
　　　春日即事<lb/>
鄰里朝光遍披衣夜醉醒庖厨非舊火林木發新青接<lb/>
果移天性䟽泉逐地形清明來幾日戴勝巳堪聴<lb/>
<pb n="KR4h0117_WYG_053-18b"/>
　　　秋夜㑹宿李永宅憶江南舊遊<lb/>
偶宿俱南客相㸔喜盡歸湖山話不極嵗月念空違子<lb/>
夜髙梧冷秋光逺漏微那無此良㑹惜在謝家稀<lb/>
　　　登鸛雀樓<lb/>
乆客心常醉髙樓日漸低黄河經海内華岳鎮闗西去<lb/>
逺千帆小來遲獨鳥迷終年不得意祗覺負東溪<lb/>
　　　夜尋盧處士<lb/>
月髙雞犬静門掩向寒塘夜竹深茅宇秋庭冷石牀住<lb/>
<pb n="KR4h0117_WYG_053-19a"/>
山年已逺服藥壽偏長虚棄如吾者過君益自傷<lb/>
　　　邠州留别<lb/>
終嵗山川路生涯總幾何艱難為客慣貧賤受恩多暮<lb/>
角寒山色秋風逺水波無人見惆悵垂鞚入煙蘿<lb/>
　　　送胡校書秩滿歸河中<lb/>
古樹汾隂道悠悠東去長位卑仍觧印身老始還鄉河<lb/>
水平秋岸闗門向夕陽音書須數附莫學晉嵇康<lb/>
　　　送郭正字<lb/>
<pb n="KR4h0117_WYG_053-19b"/>
濟江篇巳出書府俸猶貧積雪商山道全家楚塞人大<lb/>
堤逢落日廣漢望通津却别魚潭下驚鷗那可親<lb/>
　　　酬暢當<lb/>
同遊漆沮後巳是十年餘幾度曽相夢何時定得書月<lb/>
髙城影盡霜重栁枝踈且對樽中酒千般想未如<lb/>
　　　游鍾山紫芝觀<lb/>
繫舟仙宅下清磬落春風雨數芝田長雲開石路重古<lb/>
房青磴接深殿紫煙濃鶴駕何時去游人自不逢<lb/>
<pb n="KR4h0117_WYG_053-20a"/>
　　　晩宿裴員外寺院得逢字<lb/>
仲言多麗藻晩水獨芙蓉梁苑仍秋過仁祠又夜逢回<lb/>
林通暗竹去雨帯寒鐘願向空門裏修持比畫龍<lb/>
　　　秋夜喜盧司直嚴少府訪宿<lb/>
寂寂閉層城悠悠此夜情早涼過鬢髮秋思入柴荆嚴<lb/>
子多髙趣盧公有盛名還如杜陵下暫拂蔣元卿<lb/>
　　　尋覺公因寄李二端司空十四曙<lb/>
少年常昧道無事日悠悠及至悟生死尋僧巳白頭雲<lb/>
<pb n="KR4h0117_WYG_053-20b"/>
迴廬瀑雨樹落給園秋為我謝宗許塵中難乆留<lb/>
　　　送河中張胄曹往太原計㑹迴<lb/>
北風長至逺四牡向幽并衰木新田路寒蕪故絳城欲<lb/>
聞邊上信須計朔南程料變當臨事遥知外國情<lb/>
　　　之江淮留别京中親友<lb/>
長雲迷一雁漸逺向南聲巳帯千霜鬂初為萬里行繁<lb/>
蟲滿夜草連雨暗秋城前路諸侯貴何人重客卿<lb/>
　　　代宋州將淮上乞歸<lb/>
<pb n="KR4h0117_WYG_053-21a"/>
唇齒幸相依危亡故逺歸身輕百戰出家在數重闈上<lb/>
將堅深壘殘兵鬬落暉常聞鐵劒利早晚借餘威<lb/>
　　　春日洪州即事<lb/>
鍾陵春日好春水滿南塘竹宇分朱閣桐花間緑楊蹉<lb/>
跎㸔鬂色留滯惜年芳欲問羈愁發秦闗道路長<lb/>
　　　送友貶嶺南<lb/>
暮年從逺謫落日别交親湖上北飛雁天涯南去人夢<lb/>
成湘浦夜淚盡桂陽春嵗月茫茫意何時雨露新<lb/>
<pb n="KR4h0117_WYG_053-21b"/>
　　　賦得沙上雁<lb/>
衡陽多道里弱羽復哀音還塞知何日驚絃亂此心夜<lb/>
隂前侣逺秋冷後湖深獨立汀洲意寜知霜霰侵<lb/>
　　　題清源寺<hi>即王右丞故宅</hi>
儒墨兼宗道雲泉隐舊廬孟城今寂寞小輞自紆餘内<lb/>
學銷多累西林易故居深房春竹老細雨夜鐘踈陳跡<lb/>
留金地遺文在石渠不知登座客誰學蔡邕書<lb/>
　　　春日即事<lb/>
<pb n="KR4h0117_WYG_053-22a"/>
芳菲那變易年鬢自蹉跎室與千峰對門惟二仲過宦<lb/>
情知巳少生事託人多草色微風長鶯聲細雨和幾時<lb/>
猶滯拙終日望恩波縱欲論相報無如漂母何<lb/>
　　　仙山行<lb/>
深溪人不到杖䇿獨縁源花落尋無徑雞鳴覺近村數<lb/>
翁皆藉草對奕復傾樽㸔畢初成局歸逢幾世孫雲迷<lb/>
入洞處水别出山門惆悵歸城郭樵柯迹尚存<lb/>
　　　奉和元承杪秋憶終南舊居<lb/>
<pb n="KR4h0117_WYG_053-22b"/>
白玉郎仍少羊車上路平秋風揺逺夢舊業起髙情亂<lb/>
樹通秦苑重原接杜城溪雲隨暮淡野水帯寒輕廣榭<lb/>
留峰翠閒門響葉聲近蘇應巳燒多稼又新成解佩從<lb/>
休沐承家豈退耕恭侯有遺躅何事學淵明<lb/>
　　　晚夏即事臨南居<lb/>
何須學從宦其奈本無機蕙草芳菲歇青山早晩歸廣<lb/>
庭餘落照髙枕對閒扉樹色迎秋老蟬聲過雨稀艱難<lb/>
逢事異去就與時違遥憶衡門外蒼蒼三徑微<lb/>
<pb n="KR4h0117_WYG_053-23a"/>
　　　晚登䖍州即事寄李侍御<lb/>
章溪與貢水何事㑹波瀾萬里歸人少孤舟行路難春<lb/>
光浮曲浪暮色隔連灘花發從南早江流向北寛故交<lb/>
參盛府新角聳危冠楚劍期終割隋珠惜未彈酒醒愁<lb/>
轉極别逺淚初乾願保喬松質青青過大寒<lb/>
　　　發綿津驛<lb/>
孤舟北去暮心傷細雨東風春草長杳杳短亭分水路<lb/>
隆隆逺鼓集漁商千叢野竹連湘浦一𣲖寒江下吉陽<lb/>
<pb n="KR4h0117_WYG_053-23b"/>
欲問長安今逺近初年塞雁有歸行<lb/>
　　　送友人遊江南<lb/>
逺别悠悠白髮新江潭何處是通津潮聲偏懼初來客<lb/>
海味惟甘乆住人漠漠煙光前浦晩青青草色定山春<lb/>
汀洲更有南迴雁亂起聨翩北向秦<lb/>
　　　贈别劉員外長卿<lb/>
清如寒玉直如絲世故多虞事莫期建徳津亭人别夜<lb/>
新安江水月明時為文易老皆知苦謫宦無名倍足悲<lb/>
<pb n="KR4h0117_WYG_053-24a"/>
不學朱雲能折檻空羞獻納在丹墀<lb/>
　　　秋日<lb/>
返照入閭巷憂來與誰語古道無人行秋風動禾黍<lb/>
　　　秋夜<lb/>
髙秋夜分後逺客雁來時寂寞重門掩無人問所思<lb/>
　　　路傍墓<lb/>
石馬雙雙當古樹不知何代公侯墓墓前靡靡春草深<lb/>
惟有行人㸔碑路<lb/>
<pb n="KR4h0117_WYG_053-24b"/>
　　　代園中老人<lb/>
傭賃難堪一老身皤皤力役在青春林園手種惟吾事<lb/>
桃李成隂歸别人<lb/>
　　　古意<lb/>
雖言千騎上頭居一世生離恨有餘葉下綺窓銀燭冷<lb/>
含啼自草錦中書<lb/>
　　　涼州詞<lb/>
國使翻翻隨斾旌隴西岐路足荒城氊裘牧馬胡雛小<lb/>
<pb n="KR4h0117_WYG_053-25a"/>
日暮蕃歌三兩聲<lb/>
　　嚴維<hi>字文正越州人</hi>
　　　九月十日即事<lb/>
家貧惟種竹時幸故人㸔菊度重陽少林經閏月寒宿<lb/>
酲猶落㡌華髮强扶冠美景良難得今朝更盡歡<lb/>
　　　送舍弟<lb/>
踈懶吾成性才華爾自彊早稱眉最白何事綬仍黄時<lb/>
暑嗟行邁家貧念聚糧祗應宵夢裏詩興属池塘<lb/>
<pb n="KR4h0117_WYG_053-25b"/>
　　　酬王侍御西陵渡見寄<lb/>
前年萬里别昨日一封書郢曲西陵渡秦官使者車栁<lb/>
塘薰晝日花圃溢春渠倘不嫌雞黍先令掃敝廬<lb/>
　　　酬普選二上人相期見寄<lb/>
本意宿東林因聼子賤琴遥知大小朗已斷去來心夜<lb/>
静溪聲近庭寒月色深寜知塵外意定後更成吟<lb/>
　　　九日陪崔峒郎中北山燕<lb/>
上客南臺至重陽此㑹文菊芳寒露洗杯翠夕陽曛務<lb/>
<pb n="KR4h0117_WYG_053-26a"/>
簡人同醉溪閒鳥自羣府中官最小惟有孟叅軍<lb/>
　　　一公新泉<lb/>
山下新泉出泠泠此發源落池纔有響噴石未成痕獨<lb/>
映孤松色殊分衆鳥喧惟當清夜月觀此啓禪門<lb/>
　　　同王徴君湘中有懷<lb/>
八月洞庭秋瀟湘水北流還家萬里夢為客五更愁不<lb/>
用㸔書帙偏宜上酒樓故人京洛滿何日復同游<lb/>
　　　荆溪館呈丘義興<lb/>
<pb n="KR4h0117_WYG_053-26b"/>
失路荆溪上依仁忽暝投長橋今夜月陽羡古時州野<lb/>
燒明山郭寒更出縣樓主人能授館無事五湖遊<lb/>
　　　同韓員外宿雲門寺<lb/>
小嶺路雖近仙郎此夕過潭空觀月近澗静見雲多竹<lb/>
翠煙深色松聲雨㸃和萬縁俱不有對鏡自垂蘿<lb/>
　　　秋夜船行<lb/>
扁舟時屬暝月上有餘輝海燕秋還去漁人夜不歸中<lb/>
流何寂寂孤棹也依依一㸃前村火誰家未掩扉<lb/>
<pb n="KR4h0117_WYG_053-27a"/>
　　　送李端<lb/>
故關衰草遍離别正堪悲路出寒雲外人歸暮雪時少<lb/>
孤為客早多難識君遲掩泣空相向風塵何所期<lb/>
　　　送薛居士和州讀書<lb/>
孤雲獨鶴共悠悠萬巻經書一葉舟楚地巢城民舍小<lb/>
煙村宰樹鷺塘秋蒿萊織女晨炊黍隅落耕僮夕放牛<lb/>
年少不應辭苦節諸生若遇可封侯<lb/>
　　　題茅山李尊師所居<lb/>
<pb n="KR4h0117_WYG_053-27b"/>
天師百嵗少如童不到山中更不逢洗藥每臨新瀑水<lb/>
步虚時遶最髙峰籬根五月留殘雪座右千年䕃古松<lb/>
此去人寰知近逺回㸔隅路一重重<lb/>
　　　送崔峒使往睦州兼寄薛司<lb/>
如今相府用英髦獨往南州肯苦勞冰磵近開漁浦出<lb/>
雪雲初巻定山髙木奴花映桐廬縣青雀舟隨白露濤<lb/>
使者須應訪亷吏府中惟有范功曹<lb/>
　　　九日登髙<lb/>
<pb n="KR4h0117_WYG_053-28a"/>
詩家九日憐芳菊遲客髙亭瞰浙江漢浦浪花揺素壁<lb/>
西陵樹色入秋窓木奴向晚憐金實桑落新開㵼玉缸<lb/>
四子醉時多講徳莫論黄霸屈為邦<lb/>
　　　丹陽送韋叅軍<lb/>
丹陽郭裏送行舟一别心知兩地秋日晩江南望江北<lb/>
寒鴉飛盡水悠悠<lb/>
　　　宿天竺寺<lb/>
方外至人名道林恒將水月净身心居然對我說無我<lb/>
<pb n="KR4h0117_WYG_053-28b"/>
寂歴山深將夜深<lb/>
　　　嵗初喜皇甫侍御至<lb/>
湖上新正逢故人情深應不笑家貧明朝别後門還掩<lb/>
修竹千竿老一身<lb/>
　<lb/>
　<lb/>
　<lb/>
　石倉歴代詩選巻五十三<lb/>
</p>
<p>
</p>
  </div>
</body>
</text>
</TEI>
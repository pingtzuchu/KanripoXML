<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4j0079_SBCK_002-1a"/>
頥堂先生文集卷第二<lb/>
　　　　　　　　姪　傅　編<lb/>
　古詩<lb/>
　　　監樂堂<hi>并序</hi>
巴川郡治之圃曰監樂堂者紹興戊辰始刱僅<lb/>
七年敗于漲水而故製迫陋亦令人意不舒常<lb/>
平使者僚屬馮侯茂恭攝守一新大之侯故家<lb/>
子學古入官慕循吏名迹欲與相角剪弊刳蠧<lb/>
禁姦繩暴率之以正行之以公持之以果輔之<lb/>
以明政大事小節目具舉舊爲害最甚曰益昌<lb/>
<pb n="KR4j0079_SBCK_002-1b"/>
軍食歲三千斛郡亦二千八百餘斛廐粟又八<lb/>
百斛盡取之民不得一錢與常賦同輸其夲費<lb/>
或計司指空文或屬邑侵斡侯悉條請之嚴絶<lb/>
之郡自任責㑹朝廷遣郎官出使大革苛歛即<lb/>
䟽始末又別具民事九蘄必更張是皆乆且著<lb/>
因仍莫問者五邑歡震釋苦得樂而堂方告就<lb/>
侯曰前守監民苦樂在此榜不冝易也郡人則<lb/>
相牽連求聲詩於王某故作四章章八句<lb/>
隆然新堂治所中間江嶺環匝州瘠以寒吾氓<lb/>
蚩蚩吏有奪欺侯登新堂來輯來綏新堂隆然<lb/>
<pb n="KR4j0079_SBCK_002-2a"/>
侯逺近望力紓吾氓俾獲其仰<hi>魚向切</hi>瘠吾與食<lb/>
寒吾與纊導爾嬉娱廢爾悽悵堂冨衆産左右<lb/>
後前沼魴嶼鳥春棠夏蓮莫莫者葛䕃五畝餘<lb/>
爾動爾植其寜爾居侯讌新堂賔僚接席觀者<lb/>
墻立垂髫戴白歌鐘旣合手之舞之祝俟壽考<lb/>
與江嶺期<lb/>
　　　銅馬歌<lb/>
郫城村民鑿古墓隧得一銅馬髙三尺許制作<lb/>
精妙前簡池守景季淵取以歸中宵風雨輙聞<lb/>
嘶聲恠之不敢留移送佛寺紹興丙子予以事<lb/>
<pb n="KR4j0079_SBCK_002-2b"/>
至成都黄伯淵見索作銅馬歌<lb/>
君不見武皇逸志凌九垓追風躡影思龍媒魯<lb/>
班門外立銅馬天厩萬疋皆麈埃又不見伏波<lb/>
將軍破交賊歸來殿前獻馬式據鞍習氣殊未<lb/>
衰想見老子真矍鑠兩京飜覆知㡬秋只有山<lb/>
河供客愁孤煙落日𧖟叢國出此神物於荒丘<lb/>
千年黄壤誰作主猶把歸心泣風雨但恐一朝<lb/>
去無蹤有似豐城寳劒化雙龍<lb/>
　　　葛仙化<hi>王勃故事詩人未有及之者</hi>
靈山信多異孤起一萬㝷其上羅諸峰聳秀欲<lb/>
<pb n="KR4j0079_SBCK_002-3a"/>
相臨危磴巧盤折古洞閟清深叢木開錦帳飛<lb/>
泉鳴玉琴三仙班龍駕長徃無歸音髙閣儼像<lb/>
設霓衣紫霞衿故知飛昇骨偕來幽絶岑聲利<lb/>
豈不好奈此老境侵吾家窮子安登覧動悲吟<lb/>
盛時亦云遇志大力叵任今人巳笑古後人復<lb/>
視今天命儻可順吾將守素心<lb/>
　　　大隋山<lb/>
天彭對峙闢兩門群山左右爭駿奔金城中間<lb/>
作几案大隋踞坐何其尊境勝地靈誰敢宅古<lb/>
佛來自東家村結茅三間初未暇一庵聊寄枯<lb/>
<pb n="KR4j0079_SBCK_002-3b"/>
木根緇徒駢擁助薪水王侯漸次迃華軒翫月<lb/>
峰深崇棟宇瀑布巖冷清心魂至今西南推望<lb/>
刹十世說法雲仍孫病夫垂老寡所嗜獨於要<lb/>
妙欲細論當時戲出隨他語坐斷報化轉乾坤<lb/>
邇來衲子多異解白玉靣上加瘢痕山𬞞煑餅<lb/>
姑恣飽雲氣漠漠連黄昏空堂附火耿不寐聽<lb/>
徹猿鳥迎朝暾<lb/>
　　　曲尺山雲居寺<hi>道方長老云蚤來鐘自鳴者三極異之因引仙</hi>
<hi>都鹿事求一言記之</hi>
循溪上坡坨溪亦因山曲行盡髙深處招提隱<lb/>
<pb n="KR4j0079_SBCK_002-4a"/>
山腹徃者灰燼餘白塔但孤矗十年閙斤斧有<lb/>
此千間屋阿師笑相語異事子當卜今日鐘報<lb/>
客振響非人觸病悴優婆塞歸夢到松菊諸聖<lb/>
惠三昧警我煩惱毒卧聽夜雨喧起㸔暁雲族<lb/>
去路猶恐迷主人費齋粥<lb/>
　　　讀王尼傳<hi>并序</hi>
王尼字孝孫洛陽之䧟避亂江夏依荆州刺史<lb/>
王澄貧無居室惟牛車一乗晝則子御之行暮<lb/>
則共宿車上澄卒荆土饑荒尼不得食乃殺牛<lb/>
毀車煑肉噉之盡父子餓死初葛雉川至洛陽<lb/>
<pb n="KR4j0079_SBCK_002-4b"/>
見天下巳亂即避地南土董飬至洛陽見二鵝<lb/>
之孽即挈妻入蜀當是時天下則有亂矣洛中<lb/>
尚無恙也而二子眎之若檻穽然拂衣徑去治<lb/>
退居之計使尼先識如二子安得奔走紛拏之<lb/>
際爲飢死鬼乎予感之作詩以自箴<lb/>
處世常多憂政坐口腹牽誰能百無營飲露如<lb/>
寒蟬原野足餓殍山澤漫臞僊作計苦不早身<lb/>
窮乃怨天劉石擾河洛孝孫方南遷庇無一區<lb/>
宅耕無一畝田牛車不自救枯骸枕道邊君㸔<lb/>
董與葛見㡬預着鞭智慮故不同禍福仍相懸<lb/>
<pb n="KR4j0079_SBCK_002-5a"/>
關輔巳荆棘江淮復戎旃吾生亦可料速辦買<lb/>
山錢<lb/>
　　　風蓬蓬一首贈范徳承<lb/>
風蓬蓬雨窣窣客子中夜寒侵骨青燈也解照<lb/>
孤愁歸夢不到涪江側晚來天氣猶未佳萬里<lb/>
濕雲遮日華僧房僻寂無來轍踏遍長廊占晚<lb/>
霞聞道比鄰酒初熟能來澆我空洞腹爲君痛<lb/>
飲不苦辭世路紛紛蠻與觸<lb/>
　　　贈王先生<hi>并序</hi>
䕫州王道成先生舊射利江湖間政和丁酉遇<lb/>
<pb n="KR4j0079_SBCK_002-5b"/>
異人王鼎傳内丹之妙遂破家學道浮遊東西<lb/>
蜀鼎時見荆南市中不與人交一談無能識其<lb/>
誰何者身長七尺廣眉目羙鬚髯狀㒵如四十<lb/>
許荆南父老自成童時蓋巳見之一日與王飲<lb/>
自道姓名曰吾洛人武徳初事秦王爲御者奔<lb/>
走兵間後得仙法隱華岳酒酣別去不知所徃<lb/>
紹興六年道成見予於金川講宗盟之好爲作<lb/>
詩百一十五言<lb/>
隴種健兒鬚如棘㓜事秦府持鞭靮戰塵撲靣<lb/>
心巳灰徑上三峰弄泉石乾坤變化五百年人<lb/>
<pb n="KR4j0079_SBCK_002-6a"/>
間未識地行僊布裘落魄荆州市丹經秘法爲<lb/>
君傳散盡千金何所有腹中氣作蛟龍吼功成<lb/>
直欲凌紫虗尚愛岷峨山下酒年來我亦厭樊<lb/>
籠乞取微言爲指蹤君不見葉縣雙鳬緱嶺鶴<lb/>
古來度世多吾宗<lb/>
　　　前年一首投贈劉荆州<hi>錡</hi>
前年別公東南馳正當六騩還宫時都人懽傳<lb/>
好消息慈寧首問公何之氊裘不復恃軍馬頴<lb/>
上一戰中興基青天白日呈萬象向來䜛吻真<lb/>
成癡數從西府伺行李樞莞政要人扶持吴江<lb/>
<pb n="KR4j0079_SBCK_002-6b"/>
再見丹楓落寜料我公猶在兹呼鷹臺邊閑鼓<lb/>
角望沙樓上陳書詩夕烽平安置莫問賢牧自<lb/>
當十萬師維昔全荆號強國近者賊火仍瘡痍<lb/>
形勝之地勲名集端使前軰相追隨衰宗依劉<lb/>
有故事自憐逺去作兒嬉明朝爛醉沙頭酒不<lb/>
管春風吹鬢絲<lb/>
　　　贈趙當可<lb/>
元子稱漫浪嚴生資苦勁海内無賞音秋風入<lb/>
衰鬢東江一茅屋但欲安性命頗怪澤畔翁煩<lb/>
詞寄天問<lb/>
<pb n="KR4j0079_SBCK_002-7a"/>
晚交得王孫每見心輙醉平生虎豹韜近者詩<lb/>
酒累流光迫壯懷撫事我亦欷不如從君飲此<lb/>
外淡無味<lb/>
　　　張元舉惠江南李王帳中香<lb/>
西樓北菀春色濃日日醉倒駢齒翁歸來萬事<lb/>
不整理笑倚娥皇氷雪容疊牋共冩霓裳譜更<lb/>
作新聲邀酔舞瑶光殿裏帳拖紅一尺爐煙日<lb/>
亭午事去時移二百年金陵空有舊山川此香<lb/>
那得到君手妙訣無乃當時傳慙君爲我供愁<lb/>
絶年來辦得心如鐵但能飲酒讀離騷竹枕藤<lb/>
<pb n="KR4j0079_SBCK_002-7b"/>
床卧明月<lb/>
　　　范元通見和仍邀再賦<lb/>
新橋酒作琥珀濃平生頗羡江南翁扁舟尚繫<lb/>
清涪尾却對爐香開病容何必探囊㝷舊譜一<lb/>
見詩筒喜欲舞竒芬麗句兩爭雄蘇合芝蘭謾<lb/>
旁午當時俊氣輕百年<hi>嗟嗟百年間齷齪何足問李王詩也</hi>父老<lb/>
而今悲逝川得公操筆弔興廢定知詩與香俱<lb/>
傳我生自是癡中絶懶學諸儒議塩鐡枯腸空<lb/>
洞費搜㝷兀坐忍飢三百月<lb/>
　　　李彦澤從余求衞公兵法<lb/>
<pb n="KR4j0079_SBCK_002-8a"/>
衛公少時巳知兵坐談壓倒韓擒虎一朝委事<lb/>
虬鬚帝南殱荆盗北鋤虜出其緒餘教君集猶<lb/>
謂四夷莫予侮乃知機略妙無比攻城破陣一<lb/>
仰俯當時傳公挾異術雲祲孤虚自黙數可憐<lb/>
癡兒尚詭恠至作齊東野人語我家舊畜公遺<lb/>
書片叚飄零十得五開囊収拾送君讀想見明<lb/>
䆫口如皷玉輿消息渺吴越鐵騎縱撗暗江浦<lb/>
學成出去清胡塵莫道儒生不能武<lb/>
　　　得孫以詩邀立夫兄次明丈作㸔客<lb/>
我生苦不諧所向如登天老眼始見孫便覺了<lb/>
<pb n="KR4j0079_SBCK_002-8b"/>
世縁一陽謹初度剥極冝復旋神氣巳秀發玉<lb/>
虹照晴川家書或有託似能守青編免翁費十<lb/>
牛令渠受一㕓使君與别駕同是峨眉僊肯來<lb/>
摩其頂飛蓋相聮翩丘也親抱送巳輸徐氏先<lb/>
游夏實髙弟庶㡬文學傳<hi>汴都二相國祠世多携小皃拜謁乞靈即游夏也</hi>
　　　次韻子春<lb/>
微風度踈竹青燈照孤影起㝷千載書坐對一<lb/>
夕永念昔走京師噉蔗入佳境注傳擬杜癖說<lb/>
詩配康鼎詎識豹霧深但愛虎文炳薦紳滿朱<lb/>
紫人物稱䄂領經義有寸長冨貴在食頃彈冠<lb/>
<pb n="KR4j0079_SBCK_002-9a"/>
欲慕貢洗耳寜思頴自從鐡林騎來汚金華省<lb/>
㡬年強求活百事付幽屏慵便塵柄閑病怯牛<lb/>
衣冷借書試探討掩關謝馳騁新聞渺無得舊<lb/>
學粗可整鈆筆伴曹褒蟣蝨欺王猛自憐亡竒<lb/>
者才拙乃素禀誓爲漫浪叟畢此湏臾景外沉<lb/>
豈殊致行止貴深省嘉言誰起予虚心期一請<lb/>
　　　宿毗沙院諸友相送<lb/>
出門風喧號半道雨飄洒行役巳堪厭投宿小<lb/>
蘭若䓤籠林樾中一徑僅容馬古屋數十椽佛<lb/>
事走村社王趙兩故人清詩壁間冩讀徧巳曛<lb/>
<pb n="KR4j0079_SBCK_002-9b"/>
黒尚有相送者見可逞雄辯譊譊欲脣哆伯威<lb/>
弄長笛哀音振原野子仁喜捷敏徳常號醇雅<lb/>
來共一夕寒罇酒肯屢把明朝定西去山路泥<lb/>
没踝此地當廻首想見煙苒惹平生受性僻所<lb/>
至徒侣寡因詩記離憂踟蹰孤燈下<lb/>
　　　戲王和先張齊望<lb/>
王家二瓊芙蕖妖張家阿倩海棠魄露香亭前<lb/>
占秋光紅雲島邊弄春色滿城錢癡買娉婷風<lb/>
卷畫樓絲竹聲誰似兩家喜㸔客新飜歌舞勸<lb/>
飛觥君不見東州鈍漢髮半縞日日醉踏碧雞<lb/>
<pb n="KR4j0079_SBCK_002-10a"/>
三井道<lb/>
　　　次韻韶羙義夫兩家舉孫<lb/>
兩翁連詩軸誇我新生孫種徳固有後擾龍同<lb/>
一門祥應偶然耳矯激笑劉昆要令百世祀那<lb/>
止一飯恩遥知湯餅局歡傳溪上村茅堂滿賔<lb/>
客秫酒對雞豚我亦勸兩翁自放琴與罇此生<lb/>
復何事醉吟閱朝昏<lb/>
　　　次何子應登賦樓韻<lb/>
使君來作牧衆若倚南山時節當授衣巳念赤<lb/>
子寒駕言出登眺豈爲景趣繁民風指頋中惠<lb/>
<pb n="KR4j0079_SBCK_002-10b"/>
術良欲殫紓懷有佳句伏誦一再歎從今安田<lb/>
里不度百牢關<lb/>
　　　以朝雞送樊氏兄弟效魯直體作兩絶<lb/>
平生自許屠龍學歲脕擬作祝雞翁長鳴分送<lb/>
君識取腷腷膊膊風雨中<lb/>
麈柄知君談亹亹雞群笑我喚朱朱曉䆫試渠<lb/>
作人語絶勝蠧簡用工夫<lb/>
頥堂先生文集卷第二<lb/>
</p>
<p>
</p>
  </div>
</body>
</text>
</TEI>
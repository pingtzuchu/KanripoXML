<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4j0079_SBCK_004-1a"/>
頤堂先生文集卷第四<lb/>
　　　　　　　　　姪　傅　編<lb/>
　古詩<lb/>
　　山雞送范元通<lb/>
<pb n="KR4j0079_SBCK_004-1b"/>
<pb n="KR4j0079_SBCK_004-1b"/>
我離別胸文字子所負騰踏㑹有逢勿使豪邁<lb/>
氣衰䬃隨霜蓬或歌歸去來徒爲白髪翁男兒<lb/>
冨事業髙名配華嵩<lb/>
　　　送雍堯咨遊青城<lb/>
曽遊玉壘市長揖岷山雲塵縁不暇徃今日飜<lb/>
送君丈人紫霞服麻姑青練裙鹿車時出遊俗<lb/>
眼了難分獨聞老人村鸖髮自耕耘豈無抱德<lb/>
士可與立竒勲勿求不死藥自苦骨與筋胡児<lb/>
正南牧兩河如聚蚊<lb/>
　　　送胡康老<lb/>
<pb n="KR4j0079_SBCK_004-2a"/>
胡公起三晉才如山河雄弊裘走上都氣壓洛<lb/>
與嵩豈無濟時䇿入對明光宫戰塵一飄蕩隻<lb/>
影隨踈蓬虎符静爲治使節凛生風所出毫末<lb/>
耳照眼驚兒童朅來墯閑冷玉匣藏霜鋒忽買<lb/>
巫峽舟飄飄指吴中遥知遷擢近黼坐思䕫龍<lb/>
他時卧華省清夢來巴卭<lb/>
北人事鞍馬笑誇太行髙豈知相風色孤帆寄<lb/>
江濤雄圖攪方寸不憚舟師勞一見武功天騰<lb/>
踏當有遭皇綱餘絲髮海宇半弓刀誰人念恢<lb/>
復此事付英髦蓴羮伴鱸鱠酒舩載蟹螯何如<lb/>
<pb n="KR4j0079_SBCK_004-2b"/>
噉羊酪春醅潑蒲萄願言雲路穏勿使閑豹韜<lb/>
功成儻乞身故園剪蓬蒿<lb/>
　　　送普州守<lb/>
寜可鈍如槌不可曲如鈎毛銖夸爭奪所喪乃<lb/>
山丘向誰巧相中機穽險且幽十年彈指頃死<lb/>
骨埋荒陬細㸔天定後人力豈易謀一洗謗書<lb/>
毒近郷仍典州惟此詩書窟俗比魯與鄒老手<lb/>
亦何事坐嘯群吏休政成有異等時至或封侯<lb/>
期公如鐵山䇄立千萬秋<lb/>
　　　用舊韻送普守赴闕<lb/>
<pb n="KR4j0079_SBCK_004-3a"/>
圜墻閑木索南畝冨鉏鈎人謂賢使君治術本<lb/>
軻丘丹禁頗念逺白簡頻黜幽那知牧飬手安<lb/>
坐窮山陬國是乆巳定諒非卿士謀除書下八<lb/>
行仁風𬒳九州自憐登門舊長𥚑曳齊鄒送公<lb/>
朝帝所別語不忍休腰組掛銀黄刻日賜通侯<lb/>
應記逺宗子茅簷卧髙秋<lb/>
虗名強逐臭小智矜藏鈎蠻觸蝸兩角古今貉<lb/>
一丘念昔齒方壯抱愁山之幽誓從東南尉䇿<lb/>
勲西北陬人事乃大謬天命不少謀雲梯乏僊<lb/>
骨車轍半神州廉頗故思趙韋孟欲徙鄒錦水<lb/>
<pb n="KR4j0079_SBCK_004-3b"/>
清堪濯草堂靚可休儻有一區宅不願萬户侯<lb/>
尚及公掛冠共鮑黄雞秋<lb/>
　　　送何熈載之官鄰山因簡虞并父<lb/>
力學収名苐指作青雲梯向來杏園伴盛者直<lb/>
金閨天工亦善戲淹速乃不齊三年得一尉初<lb/>
挈孥與妻邑居大山厎積翠蟠東西瘦馬當緩<lb/>
驅石磴裂馬蹄寄謝循良守桃李想成蹊行春<lb/>
有餘暇書尺到耕犁<lb/>
　　　効東坡送顧子敦體送趙子功令資陽<lb/>
子功宗室雋一柱屹蒼蒼投身冠蓋窟所向率<lb/>
<pb n="KR4j0079_SBCK_004-4a"/>
披猖宏論震俚耳百川吸滿觴頗笑中壘尉豈<lb/>
羡執㦸郎胡爲學蠧魚夢入編簡香作字擬羲<lb/>
獻賦詩逼齊梁兹行宰劇邑人謂挾風霜我言<lb/>
百里小未得施寸長上司督租賦文檄日一箱<lb/>
椚此空洞腹餘事皆粃糠耆舊王與董骨朽神<lb/>
不僵努力肥百姓二子立道傍<lb/>
　　同誼夫國才餞季然于普門院取壁間<lb/>
　　　五字詩各探一句爲韻賦五詩某得共<lb/>
　　飲碧苔畔<lb/>
投分前日歡愴別古人重相望一千里獨許明<lb/>
<pb n="KR4j0079_SBCK_004-4b"/>
月共<lb/>
滿酌青甆盃醉卧白石枕借子驪駒曲侑我河<lb/>
朔飲<lb/>
暑塗勸加飡飬成摩天翮中車寳帶黄小隊油<lb/>
幢碧<lb/>
塵榻爲子下柴扉爲子開從今斷還徃一室長<lb/>
莓苔<lb/>
來時金蘭集去日風雨散別語慎勿忘短書寄<lb/>
澤畔<lb/>
　　　贈瑄上人<lb/>
<pb n="KR4j0079_SBCK_004-5a"/>
日日登南樓支頤望西山念我知心友一榻栖<lb/>
孱顔詩如山中雲婆娑意自閑世無飛僊術塵<lb/>
歩愁躋攀我懶乆不出碧蘚封柴關床頭五字<lb/>
藁期師一來刪<lb/>
諸公爭談詩健舌秋河傾䄂手但兀坐欲語不<lb/>
敢聲獨喜圎顱師嗜好與我并相見不言他古<lb/>
律同細評愛惜丈八矛徐攻劉長城向人勿浪<lb/>
出三年戒飛鳴<lb/>
白髮潜庵老<hi>道凝</hi>近者焚翰墨長身書臺子<hi>智源</hi>江<lb/>
湖斷信息肥宗<hi>了宗</hi>與短演<hi>宗演</hi>見靣應不識桑門<lb/>
<pb n="KR4j0079_SBCK_004-5b"/>
减詩侣熟念氣填臆惟師兩無擇同我滯郷國<lb/>
努力事唱酬異時亦南北<lb/>
　　　送縁庵主<lb/>
上人乆習靜閉門守一龕猶恐市塵染西岷撥<lb/>
晴嵐歸來非本心退結山中庵秋風入我𬒮又<lb/>
徃天之南南方盛法窟誓志必窮探雙徑卧老<lb/>
龍懷珠千丈潭東鄰嘯乳虎眼光見耽耽禮足<lb/>
受半偈安坐十年參我昔客吴楚但愛雲水涵<lb/>
不聞清廟瑟浪走雪滿簪相逢儻有日爲我舉<lb/>
二三尺書附巴使勿語洞庭柑<lb/>
<pb n="KR4j0079_SBCK_004-6a"/>
　　　送元思師<lb/>
思師講法華衆說積丘墳甞据師子座受降千<lb/>
人軍猶嫌文字傳聖域未䇿勲欲唱江南曲試<lb/>
披楚塞雲良才大蔽牛匠者冝揮斤箭鋒或相<lb/>
直對靣同一欣古人得解脫乃不厭多聞歸來<lb/>
閱故書請以道眼分<lb/>
　　送智齊師出峽<lb/>
齊師成都來春風掀竹笠自云十五年參學事<lb/>
未畢得錢買小舟湖南㝷佛日胸中有此老如<lb/>
飯不下嗌誓竭牛馬走徃供薪水役儻諧一大<lb/>
<pb n="KR4j0079_SBCK_004-6b"/>
事歸來卧蓬蓽此老吾所聞機用飛霹靂髙提<lb/>
倚天劒萬里無行迹師欲嬰其鋒意氣真絶出<lb/>
巫峽拖聲轉湘江帆影急行矣母滯淫坐夏猶<lb/>
可及寄語花藥市爲我留一席<lb/>
　　　送凝上人成都㸔藥市<lb/>
蜀山冨竒藥野老爭藏収九日來成都塞斷長<lb/>
儀樓權豪競奪去萬金未得酬問師杖頭錢免<lb/>
渠失笑不乆通安樂法况復形骸憂知師不應<lb/>
爾肆意作嬉遊傳聞不死草徃徃落鉏耰我欲<lb/>
前市之請以道眼搜屑屑治編簡一室方自囚<lb/>
<pb n="KR4j0079_SBCK_004-7a"/>
世塗敗人意寄語韓伯休<lb/>
　　　送性上人<lb/>
錦官與子別六聽秋城砧坐纏兒女愛夢遶薝<lb/>
葡林子歸能幾日又起江湖心江湖多幽寺老<lb/>
衲天機深一言當有契超諸去來今孤舟出寒<lb/>
渚停雲結層隂滯留嗟我老何以開愁襟<lb/>
　　　送譯上人出蜀<lb/>
夕雨敗沼荷曉風獵巖桂人各動歸思子獨謀<lb/>
逺逝峡門去來舟日爲聲利計扣舷數得失子<lb/>
獨㝷師銳徑山天尺五披光出蒙翳雲居接廬<lb/>
<pb n="KR4j0079_SBCK_004-7b"/>
阜薦福踞鄱汭維此三大老從之可卒歲玉泉<lb/>
亦清冽縱飲爭挽𬒮南極百十城一一盡所詣<lb/>
寜使繭生足肯畏雪封砌更憶大瞿曇捐身求<lb/>
半偈<hi>聞佛日再住徑山卍庵再住慶福意頗欣然雲居謂賢玉泉謂璉</hi>
　　　送楊道者永覺<lb/>
乆修頭陁行但欠僧伽衣胡爲走紅塵涴靣不<lb/>
忍揮忽覺東州夢又指西山歸九峰冨泉石百<lb/>
里環翠微買山吾無錢亦解守釣磯兒女苦牽<lb/>
挽此身䧟重圍臨分一太息山中音信稀<lb/>
　　　送洪上人遊南<lb/>
<pb n="KR4j0079_SBCK_004-8a"/>
中原百川赴東西萬折惟有蜀江耳師之桑梓<lb/>
江干側扁舟却訪䲭夷子荆楚吴越我未到每<lb/>
聞談者亦自喜羡師脫去事幽㝷春風滿帆作<lb/>
行李㑹稽草木朝霞蔚錢塘波濤夏雷疾桂樹<lb/>
楓葉怨楚人蓴羮塩豉詫吴客到處定知有新<lb/>
得長篇短韻揮掾筆他時我亦探禹穴一見名<lb/>
字如促膝<lb/>
　　　送南平僧歸里<lb/>
䍧牱水闊嶲山髙什敖君長曽紛搔時移事變<lb/>
今安有百里相望皆城壕我住涪江一區宅頗<lb/>
<pb n="KR4j0079_SBCK_004-8b"/>
恨長安逺如日聞師郷邑愈更南不覺掉頭三<lb/>
太息送行且學浮圖語是身於世真逆旅胸中<lb/>
穏處即吾郷交益誇辭空自苦北風拂靣寒颼<lb/>
颼遥知去路雪侵裘忍飢奈凍得嘉句好在濡<lb/>
筆傳中州<lb/>
　　　送演上人<lb/>
整整袈裟團團笠覆此短小精悍質誰知意氣<lb/>
解摩雲羞對諸兒戀郷邑江南蕭寺不知數據<lb/>
堂說法盡龍虎只應飽取一味禪斷却從來巧<lb/>
章句晝短天寒無定程孤舟尚倚裝齎輕玉泉<lb/>
<pb n="KR4j0079_SBCK_004-9a"/>
度歲亦良䇿好在沙頭春水生<lb/>
　　　送月上人南遊<lb/>
錦官東郭大蘭若眼明見子長廊下春風二月<lb/>
白帝城一笑相逢手重把羡子逺引如孤鵠頋<lb/>
我低摧真病馬碧山紅塵不同調厎事胸懷兩<lb/>
傾冩幽㝷勝踐我亦喜夢魂巳落瀟湘野扁舟<lb/>
躡子尚可期幸有此身閑似社<lb/>
　　　送祖月上人<lb/>
月公别我浮三峽欲徃南中求大法此行初爲<lb/>
梅州老過嶺障煙恐難狎掛帆且指古鄱陽驥<lb/>
<pb n="KR4j0079_SBCK_004-9b"/>
子鳯鶵亦稱甲十年故人我尚記平視諸方氣<lb/>
甞壓玉劒無聲血千里肯就銅盤後先㰱相從<lb/>
學道湏究竟半字落耳汗霑洽宗師語言豈不<lb/>
佳世間傳冩空盈夾歸來趺坐舉其要莫話衡<lb/>
廬與苕霅<lb/>
　　　題趙德脩所藏孫太古尹喜傳道圖<lb/>
大栢森森護盤石老聃踞坐三人立盛德之容<lb/>
本和豫漠然不應豈真實曏者隱奥九九篇纔<lb/>
示指畫意巳傳細看尹喜磬折處金箆刮膜見<lb/>
全天侍旁二子來何許無乃徐甲庚桑楚注目<lb/>
<pb n="KR4j0079_SBCK_004-10a"/>
拱手氣不吐畫師筆端更解語凾谷關廢河水<lb/>
黄授經臺傾隴草荒一幅東絹吾無用要逐青<lb/>
牛歸帝鄉<lb/>
　　　題何朝申所藏趙邈卓饞虎圖<lb/>
何日老於莬失脚來空山山中無所食瘦骨見<lb/>
孱顔䑛掌鼓餓舌始信擇肉艱姑求一飽計未<lb/>
肯藏榛管畫師有深趣粉墨不可刪獸心察凶<lb/>
毒人事戒防閑編鬚固莫敢強弓亦徒彎吾命<lb/>
儻足惜斜陽掩柴關<lb/>
　　　題馮申之所藏徐臯魚<lb/>
<pb n="KR4j0079_SBCK_004-10b"/>
菱葉蘋花點水面水淨如空到厎見大魚獨行<lb/>
示閑暇小魚群嬉誇敏健畫工定自知魚樂掉<lb/>
尾揚鬐固多變猶勝圖冩吴王鱠戕㓕衆命供<lb/>
一饌南唐徐白稱絶筆臯實同姓最後出三幅<lb/>
掛我素壁間恍然又作江湖客吾聞神物乆當<lb/>
化煩君謹護風雨夕一聲霹靂飛上天回視丹<lb/>
靑了無迹<lb/>
　　　題游昭畫牛四圖<lb/>
晴暘布隂來灌木村童地坐弄鸜鵒老㹀食豐<lb/>
草側身頋其犢鳥跦跦牛逐逐無人見此春<hi>波緑</hi>
<pb n="KR4j0079_SBCK_004-11a"/>
游絲如許長翠影落撗塘吴牛最畏暑頼此五<lb/>
月凉想見下飲時不念蒭菽香揺蕩水生痕淩<lb/>
亂日浮光可惜蓮與蒲勿渉水中央<lb/>
山平臯壠低秋深雲雨晦牧人荷蓑笠匍伏在<lb/>
牛背穉牛先跳逸兩牛追不及安得青天出白<lb/>
日重來緩驅莫相失<lb/>
雲蔽天雪欺樹山徑之蹊斷來去飛花撲靣朔<lb/>
風吼兒把牛索藏短䄂擁鼻衝過縮其脰茅蘆<lb/>
咫尺且忍寒兒歸附火牛繫欄<lb/>
　　　題王逸竹溪釣艇圖二絶<lb/>
<pb n="KR4j0079_SBCK_004-11b"/>
斷岸竹如雲翠色落寒瀬艇子何處歸應轉煙<lb/>
林外<lb/>
塘影抱林光樵風接溪浪最愛笋蕨時恰是河<lb/>
豚上<lb/>
　　　題政黄牛出山圖<hi>政髙僧平日騎一黄牛信所之</hi>
眼明雙白鷺身穏一黄牛玉轡章臺陌可憐供<lb/>
百憂<lb/>
橋邊路欲迷林外山猶見長歌扣牛角不讀項<lb/>
羽傳<lb/>
　　　題十二溪女圖<lb/>
<pb n="KR4j0079_SBCK_004-12a"/>
霞珮綴仙班春風擁髻鬟應無世間夢悵望碧<lb/>
溪灣<lb/>
　　　題昭君圖<lb/>
朔風吹鬢影猶抱琵琶立胡兒在何許邊頭羽<lb/>
書急<lb/>
　　　題滿公所作隂壑生虚籟<lb/>
積霧瑣空巖寒飊振踈木遊子勿言歸山程太<lb/>
幽獨<lb/>
　　　題滿公所作月林散淸影<lb/>
暝色兼荒逺初分浦溆煙應知漢江珮月竹鬪<lb/>
<pb n="KR4j0079_SBCK_004-12b"/>
姢姢<lb/>
　　　題榮首座巴東三峽圖<lb/>
白帝城髙皷角罷巫娥廟冷雲雨空只知楚塞<lb/>
明雙眼不覺神遊尺素中<lb/>
　　　題李伯時渭城送客圖用知幾韻<lb/>
龍眠幻出摩詰句想見落筆懷抱空只有古今<lb/>
情不盡渭城楊栁幾春風<lb/>
　　　題雲月圖<hi>王賔王畫峨眉月巫山雲二圖仍大字冩太白詩李乆善</hi>
<hi>亦大字冩子美巫山詩附其下</hi>
萬里峨眉夜夜月千秋巫峽朝朝雲詩句丹青<lb/>
<pb n="KR4j0079_SBCK_004-13a"/>
共摹寫筆端三昧要平分<lb/>
菩薩巖前淨滿月神女峰上光明雲吾人肺腑<lb/>
中流出詩句丹青無半分<lb/>
　　　題南禪方丈壁<lb/>
南金楚璞何施爲出門即取厚利歸古來乃有<lb/>
金玉士抱冤硉兀人不知君不見吕侯大狩誇<lb/>
凌鑠車前打折麒麟角徑湏歸去來一丘與一壑<lb/>
　　　題樊氏樓壁<lb/>
老秋氣巳嚴今日稍晴和登君樓西翼相對一<lb/>
酣歌邊烽照仙關大將方枕戈吾儕無志用心<lb/>
<pb n="KR4j0079_SBCK_004-13b"/>
懾鬢先皤強促半罇緑各自爭岌峩月影漸髣<lb/>
髴西山爽氣多坐興兒女念欲徃山之阿諸君<lb/>
祈努力吾亦假餘波<lb/>
　　　無題<lb/>
桐孫枝有海潮音玉指初調萬籟沉燭影熒熒<lb/>
鎻䆫厎此時端欲見琴心<lb/>
　　　送祖道師赴長江<lb/>
山林與城市何地非隱淪子意亦易敗徑投寂<lb/>
寞濵楞嚴有奥章試爲識者陳歸思落煙艇尚<lb/>
及秋風新<lb/>
<pb n="KR4j0079_SBCK_004-14a"/>
</p>
<p>
頥堂先生文集卷第四<lb/>
</p>
<p>
</p>
  </div>
</body>
</text>
</TEI>
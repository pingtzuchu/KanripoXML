<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>梅花道人遺墨卷上</head> <lb/>
    <p>
<pb n="KR4d0539_WYG_001-1a"/>
欽定四庫全書<lb/>
　梅花道人遺墨卷上<lb/>
　　　　　　　　　　　　　元　吳鎮　撰<lb/>
　五言古詩<lb/>
　　題畫<lb/>
我愛晩風清順適隨所賞曩古竹林仙忽忽竟長往荒<lb/>
除雜廢墟幾度蓬蒿長可人日相親言笑客抵掌靳餘<lb/>
一席寛何用居求廣荷鋤藝术蔬刮地芟草莽舉步山<lb/>
<pb n="KR4d0539_WYG_001-1b"/>
水長引手支離杖行役忘爾汝嘯答岩谷響淡然入無<lb/>
何朝來山氣爽<lb/>
　　二<lb/>
我愛晚風清猗猗動庭竹慘淡暮雲多蕭森分野綠開<lb/>
窓暝色佳靜賞歡易足人生遽如許萬事徒碌碌有盡<lb/>
壯士金餘繆匹夫玉軒車韞斧鉞粱肉隠恥辱嫋嫋五<lb/>
株栁采采三逕菊寜盡生前歡毋貽死後哭髙歌晚風<lb/>
前洗盞斟<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁<lb/>
<pb n="KR4d0539_WYG_001-2a"/>
　　三<lb/>
我愛晚風清新篁動清節㗁㗁空洞手抱此嵗寒葉相<lb/>
對兩忘言只可自怡恱惜我鄙吝才幽閒養其拙野服<lb/>
支扶笻時来苔上屧夕陽欲下山林間已新月<lb/>
　七言古詩<lb/>
　　題青山碧篠圗<lb/>
青山白雲繞碧篠蒼烟迷幽人日無事坐聽山鳥啼鳥<lb/>
啼有真趣對景看山隨所遇乾坤浩蕩一浮鷗行樂百<lb/>
<pb n="KR4d0539_WYG_001-2b"/>
年身是寄<lb/>
　　松石圗<lb/>
硯池漠漠吐墨汁蒼髯呼風山鬼泣濤聲破夢鉄骨冷<lb/>
露影濡空翠毛濕徂来千樹老雲烟湖山九里甘蕭瑟<lb/>
何當閲此明忩下長對詩人弄寒碧<lb/>
　　畫竹<lb/>
與可畫竹不見竹東坡作詩忘此詩髙麗老繭氷雪冷<lb/>
戯寫嵗寒岩壑姿紛紛蒼雪落碧篠設謖好風扶舊枝<lb/>
<pb n="KR4d0539_WYG_001-3a"/>
猙獰頭角易變化細聽夜深雷雨時<lb/>
　　野竹<lb/>
野竹野竹絶可愛枝葉扶踈有真態生平素守遠荆榛<lb/>
走壁懸崕穿石罅虚心抱節山之阿清風明月聊婆娑<lb/>
寒梢千尺將如何渭川淇澳風烟多<lb/>
　　墨菜<lb/>
菘根脱地翠毛濕雪花翻匙玉肪泣蕪蔞金谷暗塵土<lb/>
美人壯士何顔色山人久刮龜毛毡囊空不貯揶揄錢<lb/>
<pb n="KR4d0539_WYG_001-3b"/>
屠門大嚼知流涎淡中滋味我所便元修元修今幾年<lb/>
一笑不直東坡前<lb/>
　　笋<lb/>
緑陰晝靜南風来晴梢拂拂烟花開籜龍走地牙角出<lb/>
班班玉立横蒼苔長鑱穿雲石路滑錦衣脱䙀玉版白<lb/>
鳴牙未下氷雪虀開籠先放揚州鶴<lb/>
　　松泉圗<lb/>
長松兮亭亭流泉兮泠泠潄白日兮散晴雪舞天風兮<lb/>
<pb n="KR4d0539_WYG_001-4a"/>
吟秋聲景幽佳兮足靜賞中有人兮眉長青松兮泉兮<lb/>
何所擬硯池陰陰兮清澈底挂君髙堂兮素壁間夜半<lb/>
風雷兮忽飛起<lb/>
　五言律詩<lb/>
　　草亭詩意<lb/>
依村構草亭端方意匠宏林深禽鳥樂塵遠竹松清泉<lb/>
石供延賞琴書悦性情何當謝凡近任適慰平生<lb/>
　七言律詩<lb/>
<pb n="KR4d0539_WYG_001-4b"/>
　　蘭<lb/>
舶棹風下東吳舟桮土移入漳泉秋初疑紫蓬攒翠鳳<lb/>
恍如緑綬蒙青虬猗猗九畹易消歇奕奕百畝多淹留<lb/>
軒忩相逢與一笑交結三友成風流<lb/>
　　林屋山<lb/>
巍巍林屋古靈蹤東隔黿頭只一重旱洞晴雲陰洞雨<lb/>
漁家清笛道家鐘綠陰滿地三春草翠葢擎空百尺松<lb/>
知道西南岩壑裏輕風吹處有潛龍<lb/>
<pb n="KR4d0539_WYG_001-5a"/>
　　慈里<lb/>
慈里山居林屋西遶山碧磴接丹梯幾村桑柘深深圃<lb/>
數里蒹葭狹狹溪曉月禪家鐘發早夕陽樵唱擔歸齊<lb/>
亨衢南去平如砥踏徧驕<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>蹀躞蹄<lb/>
　四言<lb/>
　　雪竹<lb/>
董宣之烈嚴顔之節斫頭不屈强項風雪<lb/>
　五言絶句<lb/>
<pb n="KR4d0539_WYG_001-5b"/>
　　陳賢良隠居<lb/>
發策名猶在回頭事已非池塘春草緑空憶謝公歸<lb/>
　　露竹<lb/>
晴霏光煜煜皎日影曈曈為問東華塵何如北窓風<lb/>
　　題畫<lb/>
老楓化為人老杉化為石莊周與蝴蜨後来誰復易<lb/>
　　一葉竹<lb/>
誰云古多福三莖四莖曲一葉研池秋清風滿淇澳<lb/>
<pb n="KR4d0539_WYG_001-6a"/>
　　竹譜<lb/>
初畫不自知忽忘筆在手庖丁及輪扁還識此意否<lb/>
　　寫菜<lb/>
菜葉䦨干長花開黄金細直須咬到根方識淡中味<lb/>
　　衣杵山<lb/>
誰家搗衣杵蒼然古色深此杵徒在此秋到不鳴砧<lb/>
　　舍山<lb/>
巍然一舍起載上塔層層七十二峰外還逢見佛燈<lb/>
<pb n="KR4d0539_WYG_001-6b"/>
　　怪石<lb/>
湖洞露黿頭日出曝黿背龜鼉或傍石時時覔同類<lb/>
　　題竹二十二首<lb/>
湘妃祠下竹葉葉著秋聲鸞鳳青霄下吹簫坐月明<lb/>
　　其二<lb/>
陰凉生研池葉葉秋可數東華客夢醒一片江南雨<lb/>
　　其三<lb/>
東山月生光照我庭中竹道人發清嘯愛此惸惸獨<lb/>
<pb n="KR4d0539_WYG_001-7a"/>
　　其四<lb/>
輕陰護緑苔清風翻紫籜未參玉版師先放揚州鶴<lb/>
　　其五<lb/>
短梢塵不染宻葉影低垂忽起推篷看瀟湘過雨時<lb/>
　　其六<lb/>
挺挺霜中節亭亭月下陰識得虚中理何事可容心<lb/>
　　其七<lb/>
霏霏桃李花競向春前開何如此君子四時清風来<lb/>
<pb n="KR4d0539_WYG_001-7b"/>
　　其八<lb/>
野色入高秋空影映湖水日午北忩凉清風為誰起<lb/>
　　其九<lb/>
我以墨為戯翻因墨作奴當年若鹵莽何處役潛夫<lb/>
　　其十<lb/>
翠羽風前葉秋聲雨一枝詩題春粉節䙀脱玉孩兒<lb/>
　　其十一<lb/>
落落不對俗娟娟凈無塵緬懷湘渭中嵗寒時相親<lb/>
<pb n="KR4d0539_WYG_001-8a"/>
　　其十二<lb/>
抱節元無心凌雲如有意寂寂空山中凛此君子志<lb/>
　　其十三<lb/>
碧篠挺奇節空霏散冷露十年青山逰得此幽貞趣<hi>一作</hi>
<hi>修篁含細香微雨濕古樹十年山中逰得此幽真趣</hi>
　　其十四<lb/>
衆木摇落時此君特蒼然節直心愈空抱獨全其天<lb/>
　　其十五<lb/>
<pb n="KR4d0539_WYG_001-8b"/>
片片落花心悠悠飛絮意清風明月中此風不可企<lb/>
　　其十六<lb/>
緬惟瀟湘江千里遥相憶何當守一枝與子期深宻<lb/>
　　其十七<lb/>
姢娟春前花嫋嫋風前栁獨有此君子可為嵗寒友<lb/>
　　其十八<lb/>
日日行青山無竹不可留可憐春風中桃李多春愁<lb/>
　　其十九<lb/>
<pb n="KR4d0539_WYG_001-9a"/>
葉葉舞清風梢梢漙白雨此懐誰共賞山中有巢許<hi>一作</hi>
<hi>碧篠抱奇節輕霏舞晴霧髙懐誰共賞山中有巢許</hi>
　　其二十<lb/>
娟娟多近水拂拂㝡宜山吁嗟此君子何地不容閒<lb/>
　　其二十一<lb/>
日日對此君攀挹非細故為問轅下駒何如轍中鮒<lb/>
　　其二十二<lb/>
風來無限思雨過有餘凉睠彼君子心漪漪在沅湘<lb/>
<pb n="KR4d0539_WYG_001-9b"/>
　　竹卷奉為松巖和尚助喜<lb/>
竿竿有參差葉葉無量限不根而自生換却諸天眼<lb/>
　七言絶句<lb/>
　　古澗長松圖<lb/>
長松生風吹不歇古澗出泉鳴自幽玉屑飰餘移白日<lb/>
紫芝歌動振高秋<lb/>
　　懸崖松<lb/>
偃蹇支離不耐秋摇風灑雨幾時休轉身便是青山頂<lb/>
<pb n="KR4d0539_WYG_001-10a"/>
又有懸崖在上頭<lb/>
　　山水<lb/>
聞有風輪持世界可無筆力走山川巒容盡作飛來勢<lb/>
大室丹然擲大千<lb/>
　　縹緲峰<lb/>
洞庭黛色幾重重縹緲維稱苐一峰曽上崑崙瞻八極<lb/>
具區烟水混鴻濛<lb/>
　　明月灣<lb/>
<pb n="KR4d0539_WYG_001-10b"/>
月華灧灧水悠悠圎月沉時曙色浮自笑驅馳亦如月<lb/>
東來西去幾時休<lb/>
　　古藤<lb/>
古藤陰陰抱寒玉時向晴忩伴我獨青青不改四時容<lb/>
絶勝凌霄倚凡木<lb/>
　　澤山<lb/>
茫茫震澤擁孤山人在山間是澤間安得相攜山逸侣<lb/>
丹梯碧磴共躋攀<lb/>
<pb n="KR4d0539_WYG_001-11a"/>
　　無碍泉<lb/>
瓶研水月先春焙鼎煑雲林無礙泉將謂蘇州賢太守<lb/>
老僧還解覔詩篇<lb/>
　　青浮山<lb/>
孤山七十布西東水面竒形獨不同幾向崚嶒高處望<lb/>
青螺浮在太湖中<lb/>
　　題畫<lb/>
憶昔相逢武水頭行行送上木蘭舟遥憐落日蒸溪上<lb/>
<pb n="KR4d0539_WYG_001-11b"/>
野色風聲幾許愁<lb/>
　　畫竹十一首<lb/>
葉葉如聞風有聲盡消塵俗思全清夜深夢遶湘江曲<lb/>
二十五絃秋月明<lb/>
　　其二<lb/>
森森如玉萬條青風過聲傳幾度聽激楚結音多嵗月<lb/>
中郎時有到柯亭<lb/>
　　其三<lb/>
<pb n="KR4d0539_WYG_001-12a"/>
愁來白髮三千丈戯寫清風五百竿幸有穎奴知此意<lb/>
時來几上弄清寒<lb/>
　　其四<lb/>
解籜初聞粉節香拂雲又見影蒼蒼鳳皇不至伶倫老<lb/>
無奈荆榛特地長<lb/>
　　其五<lb/>
長憶前朝李薊丘墨君天下擅風流百年遺跡留人世<lb/>
寫破湘潭夢裏秋<lb/>
<pb n="KR4d0539_WYG_001-12b"/>
　　其六<lb/>
春到龍孫滿地生未曾出土節先成可憐無個伶倫眼<lb/>
盡日垂垂獨自清<lb/>
　　其七<lb/>
低垂新綠影離離倚石臨泉一兩枝憶得昔年今日見<lb/>
鳳皇池上雨絲絲<lb/>
　　其八<lb/>
與君俱是厭塵氛一日不堪無此君更喜龍孫得春雨<lb/>
<pb n="KR4d0539_WYG_001-13a"/>
自抽千尺拂青雲<lb/>
　　其九<lb/>
動輙長吟靜即思鏡中漸見鬢絲絲心中有箇不平事<lb/>
盡寄縱横竹幾枝<lb/>
　　其十<lb/>
此君不可一日無纔著數竿清有餘露葉風梢承硯滴<lb/>
瀟湘一曲在吾廬<lb/>
　　其十一<lb/>
<pb n="KR4d0539_WYG_001-13b"/>
倚雲傍石太縱横霜節渾無用世情若有時人問誰筆<lb/>
橡林一箇老書生<lb/>
　<lb/>
　<lb/>
　<lb/>
　<lb/>
　<lb/>
　梅花道人遺墨卷上<lb/>
</p>
<p>
</p>
  </div>
<div>
<head>梅花道人遺墨卷下</head> <lb/>
    <p>
<pb n="KR4d0539_WYG_002-1a"/>
欽定四庫全書<lb/>
　梅花道人遺墨卷下<lb/>
　　　　　　　　　　　　　元　吳鎮　撰<lb/>
　詞<lb/>
　　題畫骷髏<hi>調寄沁園春</hi>
漏洩元陽爺娘搬販至今未休吐百種鄉音千般扭扮<lb/>
一生人我幾許機謀有限光陰無窮活計汲汲忙忙作<lb/>
馬牛何時了覺來枕上試聽更籌古今多少風流想<lb/>
<pb n="KR4d0539_WYG_002-1b"/>
蠅利蝸名誰到頭看昨日他非今朝我是三廻拜相兩<lb/>
度封侯採菊籬邊種𤓰園内都只到邙山土一邱惺惺<lb/>
漢皮囊扯破便是骷髏<lb/>
　　嘉禾八景<lb/>
　勝景者獨瀟湘八景得其名廣其傳惟洞庭秋月瀟<lb/>
　湘夜雨餘六景皆出於瀟湘之接壤信乎其為真八<lb/>
　景者矣嘉禾吾鄉也豈獨無可覽可采之景與間閲<lb/>
　圗經得勝景八亦足以梯瀟湘之趣筆而成之圗拾<lb/>
<pb n="KR4d0539_WYG_002-2a"/>
　俚語倚錢唐潘閬仙酒泉子曲子寓題云至正四年<lb/>
　嵗甲申冬十一月陽生日畫于橡林舊隠梅花道人<lb/>
　鎮頓首<lb/>
　　　空翠風烟<lb/>
　　在縣西二十七里檇李亭後三過堂之北空翠亭<lb/>
　　四圍竹可十餘畝本覺僧刹也<lb/>
萬夀山前屹立一亭名檇李堂陰數畝竹涓涓空翠鎻<lb/>
風烟　騷人隠士留題咏紅塵不到蒼苔徑子瞻三過<lb/>
<pb n="KR4d0539_WYG_002-2b"/>
見文師壁上有題詩<lb/>
　　　龍潭暮雲<lb/>
　　在縣西通越門外三里三塔寺前龍王祠下水急<lb/>
　　而深遇嵗旱則祈于此時有風濤可畏<lb/>
三塔龍潭古龍祠下千年跡㡬番殘燬喜猶存靜勝獨<lb/>
歸僧　陰森一逕松杉直樓閣層層曜金碧祈豐禱旱<lb/>
最通靈祠下暮雲生<lb/>
　　　鴛湖春曉<lb/>
<pb n="KR4d0539_WYG_002-3a"/>
　　在縣西南三里真如寺北城南澄海門外<lb/>
湖合鴛鴦一道長虹横跨水涵波塔影見中流終日射<lb/>
漁舟　彩雲依傍真如墓長水塔前有竒樹雪峰古甃<lb/>
冷于秋策杖㡬經遊<hi>長水法師塔前有銀杏葉上生果實</hi>
　　　春波烟雨<lb/>
　　在嘉禾東春波門外舊日高氏圃中烟雨樓也<lb/>
一掌春波矗矗鹺㠶閙如市昔年烟雨最高樓幾度暮<lb/>
雲收　三賢古跡通岐路窣堵玲瓏揷濠罟荷花裊裊<lb/>
<pb n="KR4d0539_WYG_002-3b"/>
間菰蒲依約小西湖<hi>三賢者朱買臣陸宣公陳賢良</hi>
　　　月波秋霽<lb/>
　　在縣西城堞上下嵌金魚池昔李氏廢圃也<lb/>
粉蝶危樓䦨下波光摇月色金魚池畔草蒙茸荒圃瞰<lb/>
樓東　亭亭遥峙梁朝檜屈曲槎牙接蒼翠獨憐天際<lb/>
欠青山却喜水回環<lb/>
　　　杉閘奔湍<lb/>
　　在嘉禾北望吳門外端平橋之北杉青閘<lb/>
<pb n="KR4d0539_WYG_002-4a"/>
杉閘奔湍一塘逺接吳淞水兩行垂柳緑如雲今古送<lb/>
人行　買妻恥醮藏羞墓秋茂郵亭逓書處路逢樵子<lb/>
莫呼名驚起墓中靈<lb/>
　　　胥山松濤<lb/>
　　在縣東南十八里德化鄉山約百畝餘荷鍤翁墓<lb/>
　　其下子胥古跡也<lb/>
百畝胥峰道是子胥磨劍處嶙峋白石㡬番童時有兔<lb/>
狐蹤　山前萬個長松樹下有高人琴劍墓週迴蒼檜<lb/>
<pb n="KR4d0539_WYG_002-4b"/>
四時青紅日戰濤聲<lb/>
　　　武水幽瀾<lb/>
　　在縣東三十七里武水景德教寺西廊幽瀾井泉<lb/>
　　品第七也<lb/>
一甃幽瀾景德廊西苔蘚合茶經第七品其泉清冽有<lb/>
靈源　亭間梁棟書題滿翠竹瀟森映池館門前一水<lb/>
接華亭魏武兩其名<hi>幽瀾泉乃嘉禾八景之一而亭将摧在山師欲改作而力不能給惟</hi>
<hi>展圗者思有以助之亦清事也梅花道人勸縁</hi>
<pb n="KR4d0539_WYG_002-5a"/>
　　漁父圗<lb/>
紅葉村西夕照餘黄蘆灘畔月㾗初輕撥棹且歸與挂<lb/>
起漁竿不釣魚<lb/>
　　二<lb/>
㸃㸃青山照水光飛飛寒雁背人忙衝小浦轉横塘蘆<lb/>
花兩岸一朝霜<lb/>
　　三<lb/>
醉倚漁舟獨釣鰲等閒入海即乗潮從浪擺任風飄束<lb/>
<pb n="KR4d0539_WYG_002-5b"/>
手懐中放卻橈<lb/>
　　梅邊<lb/>
雪冷松邊路月寒湖上村縹緲梨花入夢雲巡小簷芳<lb/>
樹春江梅信翠禽啼向人<lb/>
　　坐禪偈<lb/>
坐脱似嬾猫蹲宿火看看燒盡尾和鬚喚不起来成個<lb/>
什麽趙州三十年不下禪牀長慶蒲團破了七個動一<lb/>
動有差有别不動一動也是胡作亂做青春不再来白<lb/>
<pb n="KR4d0539_WYG_002-6a"/>
日莫閒過<lb/>
　　骷髏偈<lb/>
身外求身夢中索夢不是骷髏却是骨董萬里神歸一<lb/>
㸃春動依舊活來拽開鼻孔<lb/>
　　題大士<lb/>
大定光中現自在相楊栁瓶中陁羅石上心如止水水<lb/>
如心稽首大悲觀世音<lb/>
　題跋<lb/>
<pb n="KR4d0539_WYG_002-6b"/>
　　筆記<lb/>
錢唐吳山之陽𤣥妙觀方丈後池上絶壁有竹一枝俯<lb/>
而仰息齋寫其真于屏上至今遺墨在焉吳仲圭記<lb/>
　　題竹<lb/>
東坡先生守湖州日逰何道兩山遇風雨迴憩賈耘老<lb/>
溪上澄暉亭命官奴執燭畫風竹一枝于壁間後好事<lb/>
者刻于石寘郡庠余逰霅上因摩挲斷碑不忍捨去常<lb/>
憶此本每臨池輙為筆想而成彷彿萬一遂為作此枝<lb/>
<pb n="KR4d0539_WYG_002-7a"/>
以識嵗月也梅花道人時年七十一至正十年庚寅嵗<lb/>
夏五月十三日竹醉日也<lb/>
　　竹譜<lb/>
墨竹位置如畫榦節枝葉四者若不由規矩徒費工夫<lb/>
終不能成畫濡墨有淺深下筆有輕重逆順往来須知<lb/>
去就濃淡粗細便見榮枯仍要葉葉著枝枝枝著節山<lb/>
谷云生枝不應節亂葉無所歸使筆筆有生意面面得<lb/>
自然四向團圞枝葉活動方為成竹古今作者雖多得<lb/>
<pb n="KR4d0539_WYG_002-7b"/>
其門者或寡不失之於簡略必失之於繁雜或根榦頗<lb/>
佳則枝葉謬悞或位置稍當而向背多乖方或葉似刀<lb/>
截㦯身如板束粗俗狼藉不可勝言其間縱有稍異常<lb/>
流僅能盡美至于盡善良恐未暇獨文湖州挺天縱之<lb/>
才比生知之聖筆如神助妙合天成馳騁于法度之中<lb/>
逍遥于塵垢之外從心所欲不踰凖繩故余一依其法<lb/>
布列成圗庶後之學者不堕于俗惡云<lb/>
　　又<lb/>
<pb n="KR4d0539_WYG_002-8a"/>
墨竹之法作榦節枝葉而已而叠葉為至難于此不工<lb/>
則不得為佳畫矣昔見于息齋學士譜中謂須宗文與<lb/>
可下筆要勁節實按而虚起一抹便過少遲留則必鈍<lb/>
厚不銛利矣法有所忌學者當知粗似桃葉細如栁葉<lb/>
孤生並立如乂如井太長太短蛇形魚腹手指蜻蜓等<lb/>
狀均疎均宻偏重偏輕之病使人厭觀必使踈不至稀<lb/>
繁不至亂翻正向背轉側低昂雨打風翻各有法度不<lb/>
可一例塗去如染皂絹然也汝求予墨竹以為法切不<lb/>
<pb n="KR4d0539_WYG_002-8b"/>
可忘吾言之諄諄<lb/>
　　又<lb/>
古今墨竹雖多而超凡入聖脱去工匠氣者惟宋之文<lb/>
湖州一人而已近世高尚書彦敬甚得法余得其指教<lb/>
甚多此譜一一推廣其法也<lb/>
　　竹譜與可行<lb/>
梅花道人戯為可行作此竹譜時暮春三月憩于檇李<lb/>
春波之客舍因抽架頭之紙隨筆為此數竿雖出一時<lb/>
<pb n="KR4d0539_WYG_002-9a"/>
興緒亦自有天趣可行逰研池久矣筆力想亦健矣他<lb/>
時觀此拙作亦可發笑而已以竹譜言之則吾豈敢至<lb/>
正十年春三月杜鵑花發時梅花道人頓首可行以為<lb/>
何如<lb/>
　　四友圗跋<lb/>
古泉老師毎以紙索作墨戯勉而為之一日出此卷囑<lb/>
之欲補于後以供清玩遂作一補之古泉呼童汲幽瀾<lb/>
泉瀹鳳髓茶延之于明碧軒焚香獨坐終日略無半㸃<lb/>
<pb n="KR4d0539_WYG_002-9b"/>
塵俗涴人聊書此以識嵗月也至正五年冬十月四日<lb/>
梅花道人書<lb/>
　　竹譜跋<lb/>
曹孟德感橋𤣥知已及後經過𤣥墓自為祭文曰承從<lb/>
容誓約之言徂殁之後路有經由不以斗酒隻雞相沃<lb/>
酹車過三步腹痛勿怨雖臨時嬉笑之言非至親篤好<lb/>
胡肯為此哉余與芝田作竹譜而不倦者亦此意也<lb/>
　　又<lb/>
<pb n="KR4d0539_WYG_002-10a"/>
成不成竒不竒口不能言心自知聊寫此言相娛嬉此<lb/>
余寤語也<lb/>
　　又<lb/>
墨竹雖一藝而欲精之非心力之到者不能故古今惟<lb/>
文與可一人而已他無聞也余力學三十秋始克窺與<lb/>
可一二況初學者耶然不知後之能視余筆者幾人乎<lb/>
至正九年二月望後二日書<lb/>
　　竹卷跋<lb/>
<pb n="KR4d0539_WYG_002-10b"/>
昔文湖州授東坡訣云竹之始生一寸之萌耳而節葉<lb/>
具焉自蜩腹蛇跗至于劍拔十尋者生而有之也今畫<lb/>
者乃節節而為之葉葉而累之豈復有竹乎故畫竹必<lb/>
先得成竹于胸中執筆熟視乃見其所欲畫急起從之<lb/>
振筆直遂以追其所見如兔起鶻落稍縱則逝矣與可之<lb/>
教予如此予心識其所以然而手不能然者内外不一<lb/>
心手不相應耳不學之過也且坡公尚以為不能然者<lb/>
不學之過況後人乎人能知畫竹者不在節節而為葉<lb/>
<pb n="KR4d0539_WYG_002-11a"/>
葉而累却不思胸中成竹何自而來慕逺覔高踰級躐<lb/>
等放馳性情東抹西塗自謂脱去翰墨蹊徑得乎自然<lb/>
原非上智何能有此故當一節一葉措意法度之中時<lb/>
習不怠真積力久因信胸中真有成竹而後可以振筆<lb/>
直遂以追其所見不然徒執筆熟視將何見而追之耶若<lb/>
能就規矩初尚苦于物久之猶可至于不物物地若遽<lb/>
放縱吾恐不復可久終歸無所成也故學者必自法度<lb/>
中來始得<lb/>
<pb n="KR4d0539_WYG_002-11b"/>
　　又<lb/>
陳簡齋詩云高處不求顔色似前身相馬九方臯可謂<lb/>
知道者耶<lb/>
　　竹譜<lb/>
墨竹之法公家有息齋李學士行世者竹譜偹言其詳<lb/>
豈在山野贅詞但欲以墨迹摹其彷彿息齋譜中亦言<lb/>
宋人湖州之趣葢文竹絶為稀少倘遇好事家出示多<lb/>
贗欠真令學人慕而不堅所以異其筆法也與可之竹<lb/>
<pb n="KR4d0539_WYG_002-12a"/>
大槩出于自然不求形似與老畫工略不相入但傳與<lb/>
可之名不見真跡者多縱遇真跡亦涉狐疑臆度賞㑹<lb/>
之家如胷中流出則易以驗辨如其以他人清論徒為<lb/>
喋喋評詳貽笑大方之家多矣余之謬言亦多矣但公<lb/>
力入筆硯文學之餘久學純熟與筆墨兩忘自然見文<lb/>
湖州之趣元不費力也至正八年戊子秋九月梅花老<lb/>
朽戯墨<lb/>
　　又<lb/>
<pb n="KR4d0539_WYG_002-12b"/>
寫竹之真初以墨戯然陶寫性情終勝别用心也可行<lb/>
索作余老朽亦嗜此已五十年矣尚未得一筆中程此<lb/>
無他亦進之無力故也公其勉力久久能與筆墨相忘<lb/>
方信此語不虚也<lb/>
　　又<lb/>
墨竹風韵為難古今所以為獨步者文湖州也<lb/>
　　題句<lb/>
我亦有亭深竹裏也思歸去聽秋聲<lb/>
<pb n="KR4d0539_WYG_002-13a"/>
　　又<lb/>
晚節先生道轉孤嵗寒惟有竹相娛粗才杜牧真堪笑<lb/>
喚作軍中十萬夫坡公題詩可謂曠達者耶<lb/>
　　又<lb/>
家鷄野鶩同登俎春蚓秋蛇搃入庖此余所以重有不<lb/>
足之歎也<lb/>
　　山水跋<lb/>
董元畫寒林重汀筆法蒼勁世所罕見其真跡因觀是<lb/>
<pb n="KR4d0539_WYG_002-13b"/>
圗摹其萬一與朋友共元用當為著筆<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梅花道人遺墨卷下<lb/>
</p>
<p>
</p>
  </div></body>
</text>\m</TEI>
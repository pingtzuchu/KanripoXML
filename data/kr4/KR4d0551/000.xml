<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>友石山人遺稿</head>
    <p>
<pb n="KR4d0551_WYG_000-1a"/>
欽定四庫全書　　　　　集部五<lb/>
　友石山人遺稿　　　　　　别集類四<hi>元</hi>
　　提要<lb/>
　　　　<hi>臣</hi>等謹案友石山人遺稿一卷元王翰撰翰<lb/>
　　　　字用文其先西夏人元初從下江淮授領兵<lb/>
　　　　千戸鎮廬州因家焉翰少襲職有能名累遷<lb/>
　　　　江西福建行省郎中陳友定留居幕府敬而<lb/>
　　　　憚之表授潮州路總管兼督循梅惠三州友<lb/>
<pb n="KR4d0551_WYG_000-1b"/>
　　　　定敗浮海抵交趾不果屏居永福之觀獵山<lb/>
　　　　著黄冠服者十一年洪武間辟書再至翰以<lb/>
　　　　幼子偁托其故人吳海遂自引决翰本將家<lb/>
　　　　子志匡時難不幸遭宗邦顛沛其慷慨激烈<lb/>
　　　　之氣往往托之聲詩故雖篇什無多而沈鬱<lb/>
　　　　頓挫凛然足見其志節如題畫葵花云憐渠<lb/>
　　　　自是無情物猶解傾心向太陽送陳仲實還<lb/>
　　　　潮陽云歸去故人如有問春山從此蕨薇多<lb/>
<pb n="KR4d0551_WYG_000-2a"/>
　　　　大都憔悴行吟不忘故國其絶命詩云昔在<lb/>
　　　　潮陽我欲死宗嗣如絲我無子彼時我死作<lb/>
　　　　忠臣覆祀絶宗良可恥今年辟書親到門丁<lb/>
　　　　男屋下三人存寸刃在手顧不惜一死却了<lb/>
　　　　君親恩則於死生之際明决如此亦可知其<lb/>
　　　　志之素定也顧嗣立元詩選僅載翰詩二十<lb/>
　　　　七首此乃其子偁所輯凡諸體詩八十四首<lb/>
　　　　前有陳仲述序後附誌銘哀詞等七篇皆吳<lb/>
<pb n="KR4d0551_WYG_000-2b"/>
　　　　海所作已别載海所作聞過齋集兹不具録<lb/>
　　　　云乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　　<hi>臣</hi>　陸　費　墀<lb/>
<pb n="KR4d0551_WYG_000-3a"/>
友石山人遺稿序<lb/>
詩者聲之文也本於内而發於外者也仁義之發醇以<lb/>
正忠憤之感激以烈驕侈之言滛放僻之辭誕豈偶然<lb/>
之故而已哉粤自唐虞聖神以敬畏一心發而為賡歌<lb/>
慎念之語成周君臣以中正一理敷而為皇極敷言之<lb/>
教下逮乎三百篇之制或渢渢乎正音或末響之流變<lb/>
皆非有出於人心之外也戰國之間屈平氏以其忠憤<lb/>
奮激之心一寓於離騷之作炎漢以降蘇武諸葛亮以<lb/>
<pb n="KR4d0551_WYG_000-3b"/>
其忠直義勇之氣再變而為五言之體昔淵明得其冲<lb/>
淡自然之趣唐少陵寓其忠君憂國之誠又豈有出於<lb/>
是心之外哉洪武庚午余來閩郡庠生王偁奉其父友<lb/>
石山人遺稿謁予請序其首予觀其詩毋慮百餘篇而<lb/>
詠於感慨者極忠愛之誠得於冲澹者適山林之趣已<lb/>
心異之而未知其詳及取其自决一首讀之凛然如秋<lb/>
霜烈日之嚴毅然如㤗山巖巖之象出處之分明死生<lb/>
之理得然後知其嘗任於勝朝而秉義於今日故凡其所<lb/>
<pb n="KR4d0551_WYG_000-4a"/>
作皆心聲之應而非苟然炫葩組華者比且徴余向<lb/>
之所云者為益信也噫觀是篇者固可以求其心尤當<lb/>
以景其行則可以相忘於言語之外矣於余言何有哉<lb/>
因其請之勤而感其辭之寓遂書以歸之山人名翰<lb/>
字用文友石盖其自號也時仲春初吉前進士監察御<lb/>
史廬陵陳仲述序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>樂軒集卷八</head> <lb/>
    <p>
<pb n="KR4d0240_WYG_008-1a"/>
欽定四庫全書<lb/>
　樂軒集卷八<lb/>
　　　　　　　　　　　　　宋　陳藻　撰<lb/>
　䇿問<lb/>
　　唐藩鎮<lb/>
貞觀十一年以諸王功臣為世襲刺史羣臣論難不已<lb/>
不三年停之而都督復罷于景雲盖尾大之患不可不<lb/>
監于東周亦不可不監于西漢也然天下之患雖循其<lb/>
<pb n="KR4d0240_WYG_008-1b"/>
塗而塞之而事變之來千端百緒旁衝間潰盖非可以<lb/>
一謀止也嗚呼攷唐人未嘗封建而末大之禍乃亟于<lb/>
前車亦豈立國者始謀之不善耶安史既亂肅宗以中<lb/>
材之主而任中興非常之責京都甫平而帝之精力志<lb/>
慮已疲倦矣瓜分南北付授叛将庶幾一夕甘寢否則<lb/>
廓清區宇欲大滿人意尚何時耶然土地人民財賦甲<lb/>
兵皆得而私有則軍知帥將而不知有長安噫藩臣既<lb/>
叛天子矣感召之機速至大厯間而其禆佐已有謀逐<lb/>
<pb n="KR4d0240_WYG_008-2a"/>
主帥自稱節度留後之心自是而降玩為故常朝廷不<lb/>
能明正典刑而猥畀符節圖為姑息茍安之計履霜堅<lb/>
氷而終為李唐社稷之憂噫尚忍言之哉夫周漢之為<lb/>
藩翰者如同姓之親而皆跋扈不軌况唐人授盗賊以<lb/>
兵民之柄乎雖然不得已也勢也安能預為後日計耶<lb/>
故貞元時山東有燕趙叛河南有齊蔡叛階此蜀亦叛<lb/>
吳亦畔肱髀相依而唐號令之所暨者褊矣然元和而<lb/>
後得蜀得吳得蔡得齊收郡縣二百餘城所未能得者<lb/>
<pb n="KR4d0240_WYG_008-2b"/>
惟山東百城耳時可以復髙祖太宗之境土也而唐終<lb/>
不競抑亦天時所至非人力可勝耶噫君如武宗臣如<lb/>
李德裕功業如彼其卑無責也以憲宗之斷裴度之才<lb/>
而亦僅有生氣若何而後可以濟是歟諸君若生于唐<lb/>
其為唐計當何如也願聞經濟之策<lb/>
　　唐官制<lb/>
唐之官制因于隋所損益可知也其名大易于龍朔而<lb/>
武后又大易之天寳有改者而全復于至德孔子曰名<lb/>
<pb n="KR4d0240_WYG_008-3a"/>
不正則言不順夫易之改之復之名以正而言以順者<lb/>
誰乎且宰相雖宅百揆而唐之名常不正况其他哉貞<lb/>
觀以來以他官居宰相開元而後以宰相領他官此其<lb/>
故何耶噫人主之職論一相而相之職則論百官唐之<lb/>
人主不知論相矣其相果能論官乎且六部屬尚書省<lb/>
矣而又分總于左右丞何耶御史别立臺矣而左右諫<lb/>
議拾遺補闕止分屬于門下中書二省何耶周人之事<lb/>
盡掌于六官唐之六部是也况部皆有屬釐之為二十<lb/>
<pb n="KR4d0240_WYG_008-3b"/>
四此其包括天下之事無遺矣加之以九寺贅也矧因<lb/>
之以五監乎臺一也而院有三察有六何也至衛有十<lb/>
六何所取義常參六參九參其别又如何耶品爵勲階<lb/>
員外置特置同正員檢校兼守制置又何謂也東宫王<lb/>
府古有官屬奚哉七公主之有官屬耶中書舍人參酌<lb/>
獄院御史中丞俄兼戸部此又何制也常侍賓客十其<lb/>
六可罷左右贊善三十其二十可罷李泌常條奏中朝<lb/>
官如是矣外之官冗即此而推如何耶雖然吾之信史<lb/>
<pb n="KR4d0240_WYG_008-4a"/>
然耳書不可盡信史可盡信歟史記同中書門下三品<lb/>
謂起于李勣又謂始于長孫無忌而張文瓘則又三品<lb/>
入銜之所自始也夫記一宰相已舛矣况他官乎幸論<lb/>
唐官制而併訂史疑<lb/>
　　唐始終治亂<lb/>
世有治亂人事之變天理之常也三代雖有變治常多<lb/>
焉更戰國而至秦否固極矣受之以兩漢如履康莊雖<lb/>
有時不能無疑而承平無事之日常相接也三國而晉<lb/>
<pb n="KR4d0240_WYG_008-4b"/>
晉不五十年而天下成南北之勢又幾三百年而合于<lb/>
隋隋一再傳而唐有之矣三代而下惟漢與唐為盛世<lb/>
唐上接三國西晉南北隋人之後變亂久更天宜悔禍<lb/>
而唐雖歴世二十一歴年二百八十有八而先後内外<lb/>
兵戈相㝷視向者三光五嶽氣分之時殆不能以相遠<lb/>
試舉而言之髙祖資突厥以殱孤隋而創造又皆太宗<lb/>
之功異時突厥責報而建成且必不能為吳泰伯是首<lb/>
事已胎二患也建成既滅于武德之末而突厥又臣于<lb/>
<pb n="KR4d0240_WYG_008-5a"/>
貞觀之初天下自此可謂帖然無憂矣則天立于永徽<lb/>
而李之為武不絶如綫五王討二張于神龍而唐祚反<lb/>
正中宗身履其危宜能不蹈前人之覆轍張柬之等食<lb/>
一下咽已撫床歎憤彈指出血矣景龍之兵三思雖戮<lb/>
而太子重俊亦弗克免韋后葢無恙也臨淄莧夬而相<lb/>
王龍飛太平公主已煽燎原之火矣故宫闈再難而明<lb/>
皇再清自是以徃朝廷安枕不知他變之所由生也漁<lb/>
陽金鼓喧天一鳴而翠華西幸肅宗中興未幾李輔國<lb/>
<pb n="KR4d0240_WYG_008-5b"/>
程元振之禍人作焉代宗嗣立之元年朝義授首而吐<lb/>
蕃長驅已入中原幸而安矣德宗之初設施可觀四海<lb/>
欣躍庶望太平無何李希烈反朱泚反李懐光又反而<lb/>
乗輿播越者葢屢焉元和征討稍强而長慶之主滿謂<lb/>
可以銷兵不戰矣于是乎河北再失而外重之勢成不<lb/>
復返至太和甘露之變而宦官之勢又益張武宣之世<lb/>
雖曰小康亦姑且玩時愒日耳一時大臣以朋黨自相<lb/>
攻擊遑恤其他王仙芝黄巢亂于乾符而四方大擾國<lb/>
<pb n="KR4d0240_WYG_008-6a"/>
本拔矣自後崔裔知藩鎮可以亡宦官豈知朱全忠可<lb/>
以移唐鼎耶嗚呼古今治亂未有如是之數也將天之<lb/>
厄運自曹氏以來迄唐猶未止歟抑人事所召非天時<lb/>
之所關歟文皇斥地開闢未聞或者極盛必亟衰歟由<lb/>
漢而後以唐為首稱者徃徃謂武德貞觀開元耳其德<lb/>
葢有大過人者歟閨門也外國也藩鎮也宦官也朋黨<lb/>
也盗賊也是數患也何皆備見于唐之世歟前後亦有<lb/>
相激而成者歟其為召禍之原者誰歟可以預防歟勢<lb/>
<pb n="KR4d0240_WYG_008-6b"/>
有必至莫得而逆為之計歟尚論前史莫近于唐願聞<lb/>
耳目之所未睹記毋辭焉<lb/>
　　漢兵制<lb/>
漢初之制有三軍内曰北軍衛尉主之以屯衛宫門者<lb/>
也外曰南軍中尉主之以屯京師十二城門及散居三<lb/>
輔者也又其外曰車騎材官則非布之以郡國而領之<lb/>
以都尉者乎内外雖殊畨上而移屬不知其孰為輕孰<lb/>
為重于斯時也羽林期門八校之屬皆未之前聞郎衛<lb/>
<pb n="KR4d0240_WYG_008-7a"/>
昉于前乎前此矣宫掖門戸光禄勲之所掌也漢光禄<lb/>
勲即向者郎中令正周官宫伯之職宫伯掌王宫士庶<lb/>
子之版漢公卿二千石子弟入主執㦸更直宿衛出充<lb/>
車騎則謂之郎衛而屬之光禄勲是由衛尉而内又有<lb/>
郎衛兵也漢初之軍不止三矣武帝置兵千人從事遊<lb/>
獵漢于是乎作期門期門比之郎衛也自時厥後有七<lb/>
百人者在期門之次漢于是乎作羽林羽林者建章營<lb/>
衛騎之更名也武帝欲養死事者之子孫漢於是乎作<lb/>
<pb n="KR4d0240_WYG_008-7b"/>
孤兒凡此皆天子之親兵也又有所為佽飛者皆無調<lb/>
發之勞與前所謂南北軍以郡國之車騎材官畨移而<lb/>
迭上者絶異是則重内輕外矣又有八校者屬之衛尉<lb/>
乃以分屯外縣不專在長安諸邑將南北軍漸壊而後<lb/>
置此諸軍以補之歟抑南北之外増置之而俾益多歟<lb/>
八校𨽻之衛尉則是曰北軍矣或又以為八校者葢包<lb/>
南北軍言之何歟或又以為漢初止于京城置兵而長<lb/>
安城内六百里未有兵武帝始置之果然歟羽林之補<lb/>
<pb n="KR4d0240_WYG_008-8a"/>
必以天水隴西安定北地上郡西河六郡之良家子無<lb/>
乃拘歟關中居天下三分之一卒然一隅有警則内足<lb/>
以制外漢人所置内兵之制誠善矣雖然外而有變内<lb/>
兵葢不輕調也隴西諸郡專備西羌巴蜀等郡專備西<lb/>
南夷遼東燕齊等郡專備朝鮮㑹稽等郡專備兩粤或<lb/>
步或車騎或水而樓船各隨其方以禦侮兵無遠調糧<lb/>
無遠餉外而郡國之兵制漢人亦善處之矣宣帝之御<lb/>
天下百為精緻者也况兵戎國家之大事漢家善制每<lb/>
<pb n="KR4d0240_WYG_008-8b"/>
輒變之何歟觀其征西羌也發佽飛羽林同官徒弛刑<lb/>
詣金城既失武帝重内兵之意三河潁川沛郡淮陽汝<lb/>
南材官去金城幾何里而亦調發之西伐烏孫乃至調<lb/>
及關東之輕車鋭卒其于漢人處外兵之意又失焉宣<lb/>
帝之調兵如此而威行外國抑乃過于前人又何歟是<lb/>
果軍旅之事未之學不害其為興治禦暴之術歟諸君<lb/>
試與我論兵毋以俎豆為辭<lb/>
　　周漢兵農分合<lb/>
<pb n="KR4d0240_WYG_008-9a"/>
周之兵農未嘗不分漢之兵農未嘗不合世儒皆謂當<lb/>
周之時兵即農農即兵漢襲秦制始農為農而兵為兵<lb/>
竊恐讀書之未審耳夏殷之禮夫子以文獻不足而致<lb/>
歎班爵之問孟子以諸侯去籍而不詳今而談古之制<lb/>
不得其意而悉取信于其書安得全書而據哉世儒之<lb/>
于周禮也或以為周公書或以為非周公書雖不可盡<lb/>
信然兵農之制寓諸井田亦有大畧可㝷焉且以丘邑<lb/>
論之成方十里則百里之地也去旁加者為溝洫又去<lb/>
<pb n="KR4d0240_WYG_008-9b"/>
其公田則一井八夫六十四井為夫五百一十二所出<lb/>
長轂一乗七十有五人則幾七人而兵一夫也况以王<lb/>
畿方千里論之去其城邑林麓又去其一易再易之田<lb/>
猶有三百萬夫而天子六軍止七萬五千人盖四十夫<lb/>
而以一夫為兵孰謂兵農之不分耶而古者又謂兵農<lb/>
一致何也及觀漢法而得周制焉嗚呼失禮尚求諸野<lb/>
豈其失周制而不可求諸漢乎周漢之制不全判儒生<lb/>
直岐而言之則差矣古今人情一也且悉驅民以為兵<lb/>
<pb n="KR4d0240_WYG_008-10a"/>
夫豈不擾而謂先王為之乎夫漢丞相子不免戍邉不<lb/>
免其賦耳豈非宰相之子賦止戍邉而其餘品官之家<lb/>
則又有他軍需耶大抵漢之調兵縣則更卒邉則繇戍<lb/>
中都則衛士都尉則材官車騎樓船凡四者皆以平民<lb/>
更代為之也西都之馮唐不云乎罷遣衛士必勸以農<lb/>
桑盖民年二十三為正卒五十六免為庶人其為正卒<lb/>
者一歲衛士一歲材官等兵一歲縣更卒一歲邉戍四<lb/>
者惟衛士衣食于縣官其餘孰給之哉縣更者戍邉者<lb/>
<pb n="KR4d0240_WYG_008-10b"/>
亦宜人人身親之縣更者歲一月邉戍者三日月出錢<lb/>
二千其名踐更三日出錢二百其名過更然則役者役<lb/>
賦者賦以意度之材官亦然也周民若彼其多而兵數<lb/>
若是其寡者是必亦合數夫出賦而供一夫之役也漢<lb/>
制亦周之遺豈兵農不分于周而不合于漢耶特井地<lb/>
壊耳今之沿邉土兵役者出丁而坐者供送正周漢之<lb/>
制至于庶民出賦以養兵亦何嘗大異于古是則周之<lb/>
制猶存于漢漢之制猶存于今世之儒生每恨今之不<lb/>
<pb n="KR4d0240_WYG_008-11a"/>
如古何歟<lb/>
　　尚書周禮本朝官制<lb/>
後人以官制之得失折衷于周禮竊又以周禮之得失<lb/>
而折衷于尚書且尚書周官首之以三公三孤次之以<lb/>
六卿而冢宰盖六卿之長也周禮六卿每二卿則公一<lb/>
人而天官之有太宰非一卿而當二卿者乎今考其所<lb/>
職乃無所不統非後世吏部尚書之比乃宰相事也夫<lb/>
六卿之長者既為宰相則所謂公孤者又何官也書自<lb/>
<pb n="KR4d0240_WYG_008-11b"/>
太保奭而至毛公葢嘗著其六人矣注謂冢宰第一召<lb/>
公領之而終之以司空第六毛公領之其間有所謂畢<lb/>
公者注以為司馬而書又有太保率西方諸侯畢公率<lb/>
東方諸侯則畢公者豈非與召公並為東西二伯乎六<lb/>
卿既兼二伯矣寧不兼三公已乎竊嘗以周禮而折衷<lb/>
于尚書其得者葢如是爾孰謂周禮非周公之典乎然<lb/>
穆王之命太僕正其書一篇丁寧反覆以后之德不德<lb/>
實係乎此葢以其率天子左右侍御僕從之屬切于王<lb/>
<pb n="KR4d0240_WYG_008-12a"/>
身其任為甚重者也周禮自太宰小宰宰夫之後則繼<lb/>
之以宫正宫正而下膳庖酒醢舍幕裘枲等職皆侍御<lb/>
僕從官也然則周禮之宫正即書之太僕正穆王之命<lb/>
其重如此而宫正乃上士為之豈周人命一上士而輒<lb/>
有一篇之書如是耶此以周禮而折衷于尚書不能無<lb/>
疑者也二經所載既相牴牾以後人官制之得失而折<lb/>
衷于周禮果得其當乎夫周禮首入天官而可疑者彰<lb/>
彰矣三百六十屬其疑可既耶恭惟國朝官制葢沿唐<lb/>
<pb n="KR4d0240_WYG_008-12b"/>
舊而或有所更革創立豈無得失詎可不講求其故耶<lb/>
文武兩途樞宻本兵武臣職也用文資正官以充其使<lb/>
<hi>太平興國</hi>而昉于石熈載何耶既曰使矣而知院<hi>淳化</hi>之名又<lb/>
昉于張遜等何耶簽書起于何日<hi>太平興國而中石熈載</hi>同簽書<lb/>
之置<hi>治平</hi>且自郭逵始矣三司而有副使<hi>賈琰</hi>則太宗之初<lb/>
也至太平興國間胡為去副使之號而有同判三司<hi>侯陟</hi>
<hi>王明</hi>之目耶直舍人院<hi>太宗初用張洎如</hi>以何事而立京官而任<lb/>
堂後<hi>雍熈元年李元吉等</hi>始何人而置此在内之職其一二大畧<lb/>
<pb n="KR4d0240_WYG_008-13a"/>
然也提㸃刑獄<hi>淳化</hi>近代所未有而創于太宗皇帝或者<lb/>
以為是司不置可也而副使復立于真宗之朝何耶既<lb/>
而罷之又何也轉運有副使矣而判官之名<hi>開寳中許九言</hi>又<lb/>
必立于國初何也廣州市舶兼于守臣則自潘美始矣<lb/>
而又以為始于任中師何耶其特置使又始于何時也<lb/>
廣南縣<hi>太平興國</hi>戸五百以下者止主簿一員兼令尉舊制<lb/>
也而續又有縣令之置非冗耶此在外之官其一二可<lb/>
議者然也演而伸之觸類而長之所損益葢多也元豐<lb/>
<pb n="KR4d0240_WYG_008-13b"/>
政和之所定因革當否願悉聞于諸君<lb/>
　　周禮尚書官制異同<lb/>
周官一書成王在豐所作也首之以三公三孤次之以<lb/>
六卿率屬終之以九牧阜萬民其辭簡其意盡其視天<lb/>
下可指畫于掌中周官立政葢相為表裏者也略公孤<lb/>
而不言但曰王左右常伯常任釋者以為三公六卿其<lb/>
信然歟卿固六也特致意于司徒司馬司空之三者何<lb/>
歟其曰準人非司冦歟不曰司寇而必曰準人何歟酒<lb/>
<pb n="KR4d0240_WYG_008-14a"/>
誥之文猶是爾亦以司徒司馬司空而謂之圻父農父<lb/>
宏父也立政酒誥皆特舉斯三者則冢宰宗伯司冦猶<lb/>
可緩歟洪範八政亦止言其三人且去司馬而言司冦<lb/>
是又何歟三公不備雖難其人周公徃矣召公由保以<lb/>
遷師夫豈不當而卒老于其官將朝廷不陟之歟抑召<lb/>
公確遜之歟成周官制周官序其大畧周禮則演而伸<lb/>
之葢一事也今若判然不相關者何歟卿可兼公于書<lb/>
槩見而公孤之寄為甚重葢在六官上也今地官鄉老<lb/>
<pb n="KR4d0240_WYG_008-14b"/>
二卿則公一人公而可以謂之鄉老歟又可繫之地官<lb/>
歟太師太保而謂之師氏保氏以中下大夫而屬之地<lb/>
官此其輕重之意與周官同歟異歟此又若不相關者<lb/>
然也其他周禮又皆有可疑者焉攷之天官有獸人䱷<lb/>
人鼈人奚不與衡虞角羽同屬于地官歟天府豈禮官<lb/>
之屬而世婦女史不以𨽻于冢宰而亦在于宗伯之下<lb/>
何歟夏官之挈壺氏胡不處于春官馮相保章之内而<lb/>
弁師胡不置于司服之次歟秋官之屬太失之泛而其<lb/>
<pb n="KR4d0240_WYG_008-15a"/>
甚有硩蔟氏蟈氏之類其果何謂歟冬官闕矣而續以<lb/>
考工記其書真可以補亡而王公論道之數語乃唐虞<lb/>
三代精㣲之訓今使六官全具而有若天施地設然其<lb/>
又何歟比者鑾輿幸學爰命儒臣坐講周官甚盛舉也<lb/>
周官一篇截然井然無一可議然合尚書周禮而紬㝷<lb/>
之則莫能氷釋短檠歲月講求必熟幸發揮焉<lb/>
　　官制<hi>僕射御史侍中後皆以名宰相</hi>
正名孔子之所重也名浮于實固不可名損于實其可<lb/>
<pb n="KR4d0240_WYG_008-15b"/>
乎正名莫大于官制官制莫大于相臣僕射昉于秦乎<lb/>
僕主役也秦重武官以之而主射事故侍中博士郎皆<lb/>
有僕射若軍屯吏則曰軍屯僕射若永巷則曰永巷僕<lb/>
射名之㣲而職之細已乎成帝置尚書五人以一人為<lb/>
僕射則今僕射非昔之僕射也至東漢而愈隆建安有<lb/>
左右之名矣雖然左主客曹右領祠部蕭齊之制又止<lb/>
是也隋為從二品不既髙矣乎至唐太宗時則為宰相<lb/>
矣然則僕射昉于秦乎前此矣周禮射人二下大夫即<lb/>
<pb n="KR4d0240_WYG_008-16a"/>
秦之僕射乎以僕射之名而加之宰相能不損其實否<lb/>
乎御史大夫亦秦官也及漢因之則為丞相之貳今參<lb/>
知政事是也綏和改元更名大司空司空六卿之下者<lb/>
以名其輔相可乎周禮御史掌邦國都鄙及萬民之治<lb/>
令以賛冢宰是則為宰相之副者尚矣然古者中士八<lb/>
人為之則亦甚㣲矣天官之小宰中大夫二人非乎參<lb/>
預朝政參議朝政參知機務參掌機宻何太宗立號之<lb/>
多乎其後御史又為臺官不知起于何時也御史之名<lb/>
<pb n="KR4d0240_WYG_008-16b"/>
足以名其輔相乎侍中者立政之所謂常伯周禮之所<lb/>
謂太僕也委任漸隆梁為宰輔唐龍朔為左相矣何其<lb/>
復舊之後又曰納言又曰黄門監至天寳又為左相唐<lb/>
之紛紛如此亦皆有由乎向者我孝宗皇帝朝以左右<lb/>
丞相而易去僕射之號善復古也或者又以周之冢宰<lb/>
當今之吏部尚書否乎若以冢宰為吏部尚書則小宰<lb/>
者非參知政事乃其侍郎否乎宰夫又準今之何官也<lb/>
幸鋪陳之以觀經史之醖藉<lb/>
<pb n="KR4d0240_WYG_008-17a"/>
　　大宗小宗<lb/>
古者大宗之法不可行于後世何哉卿大夫各食虗邑<lb/>
而采地廢焉葢是法也隨井田封建而張弛耳有大宗<lb/>
則有小宗古者庶民無大宗則小宗亦不可得而有也<lb/>
小宗不行初無妨于睦族今人服屬五世而斬小宗之<lb/>
法遷止五世東坡以小宗不行為可惜竊謂百世不遷<lb/>
者既不可復五世之族天下何嘗不合哉第立宗子則<lb/>
嫡庻分爾國家定法如襲爵則有嫡庶之辨如奏補則<lb/>
<pb n="KR4d0240_WYG_008-17b"/>
直論長幼之序此為盡天下之情而合古今之義采地<lb/>
既廢而小宗特立無爵可承徒分嫡庶豈不紛紛無益<lb/>
哉今自兩府而至百姓之家物力雄者則烝嘗田多其<lb/>
後子孫繁庶而其業依律以常存嵗祀不乏每其房族<lb/>
第升一人以為之長雖不曰别子為祖而其實有别子<lb/>
為祖之意雖不立嫡子為宗子而宗子之道常不墜且<lb/>
自公卿而至庶人第有資産皆可為耳况今人烝嘗未<lb/>
始有田者古墳一丘而十數代之子孫歲醵以祭仁義<lb/>
<pb n="KR4d0240_WYG_008-18a"/>
之道著在人心不冺如此東坡奚必過慮哉諸君謂此<lb/>
言何如且併以左氏貳宗戴記有無莫之宗者推廣而<lb/>
具陳之以觀博學<lb/>
　　筮<lb/>
貞悔之説聞諸洪範洪範雖出于武王箕子而其源自<lb/>
禹然則夏有連山而筮昉于此乎夏未代虞而舜廷有<lb/>
之矣連山未作不知蓍法何如耶其占辭又何如也則<lb/>
是前乎此者可謂八索將止以八卦索之而成六十四<lb/>
<pb n="KR4d0240_WYG_008-18b"/>
歟抑亦已有辭歟不然何以占之也筮之應驗詳于左<lb/>
氏之春秋自懿氏卜妻敬仲至陽虎卜救鄭凡十有三<lb/>
條其十者信若淫巫瞽史也至于陽虎得吉爻而不敢<lb/>
進知其吉在宋而不在已此葢不為私心所昏亦未見<lb/>
其抽關啟鑰之髙論也南蒯叛而枚筮之遇坤之比其<lb/>
辭為黄裳元吉子服惠伯以為雖吉未也且謂易不可<lb/>
以占險人皆疑左氏之誣是書皆出于手非果有舊史<lb/>
而因之信如是則其逹乎蓍之理也逺矣其然乎穆姜<lb/>
<pb n="KR4d0240_WYG_008-19a"/>
嘗遇艮之八史曰是謂艮之隨姜曰有四德者隨而无<lb/>
咎我皆無矣豈隨也哉觀此二者凡所載占驗特前言<lb/>
戯之耳至是而方有實論雖然則其書無乃似非歟非<lb/>
也善為易者不占左氏葢造其域矣或且疵其為淫巫<lb/>
瞽史無乃未知左氏者歟且彼惟其達也故言鄭子太<lb/>
叔占楚子但曰周易有之在復之頥秦醫之占晉侯但<lb/>
曰在周易女惑男謂之蠱如在師之臨如在雷乗乾曰<lb/>
大壯初無揲蓍布卦之事其果契于夫子論不恒其德<lb/>
<pb n="KR4d0240_WYG_008-19b"/>
者歟或又謂左氏非真逹乎此也由其言數者之蓍則<lb/>
筆端偶造乎此亦如洛學論韓退之初未知道由學文<lb/>
而有到語非素知道者其信然歟且艮之隨者其五爻<lb/>
皆以隂陽之老而變特二為少隂不變耳故曰八此其<lb/>
為説甚易知杜預又以為雜用連山歸藏以七八為占<lb/>
非多知歟併請辨其所以<lb/>
　　本朝樂<lb/>
律厯同出厯輒變輒差而律之為樂也亦議論更改而<lb/>
<pb n="KR4d0240_WYG_008-20a"/>
不定恭惟國朝始用周樂以治繼亂所損益可知也故<lb/>
藝祖以其聲髙且命和峴討論之先之以西京銅望臬<lb/>
次之以上黨羊頭黍由是而雅樂和暢盖下于向也王<lb/>
朴一律矣垂八年而李照始非之阮逸胡安定復起而<lb/>
攻照之失胡阮之失也而徐復房庶又非之故仁宗之<lb/>
世而樂屢制焉其後也司馬温公以一黍之廣為尺而<lb/>
後制律則是安定而非房庶范蜀公用一黍之起積一<lb/>
千二百黍之廣為律而後生尺則是房庶而非安定崇<lb/>
<pb n="KR4d0240_WYG_008-20b"/>
寧中蜀公一故吏以公舊所制作之説來上而大晟樂<lb/>
以調夫使温公而聞大晟之奏也其善之耶其未耶彼<lb/>
亦一是非此亦一是非昔景祐間韓琦丁度惟厭其是<lb/>
非之無辨也故琦之言曰海内擊壌鼓腹以歌太平斯<lb/>
乃治古之樂可得以器象求乎噫信斯言也古人累黍<lb/>
之縱横長廣以校其毫釐非耶度之言曰歲有豐儉地<lb/>
有肥磽黍驗不齊古之立法存其大槩爾噫信斯言也<lb/>
今之定律隨時髙下不必倣諸古耶嗟夫音之難知也<lb/>
<pb n="KR4d0240_WYG_008-21a"/>
如此哉况樂又有大可疑者君子不可不辨也太常之<lb/>
樂設而不可聴教坊之樂聽而謂之淫然則古樂果若<lb/>
是其不可聽而可聽者皆為淫聲哉今之人不能聽古<lb/>
樂而古樂感當時之人何也誠恐太常之樂未必合古<lb/>
即教坊之樂而諧之以正聲乃其所以古也否則因古<lb/>
之器而理今之聲其庶幾古乎非也<lb/>
　　車制<lb/>
五輅之制興于周周非不美也夫子答為邦之問而必<lb/>
<pb n="KR4d0240_WYG_008-21b"/>
有取于商然則聖人于此一事重之不敢忽葢因物以<lb/>
寓禮豈但推之以行陸而已哉自服牛乗馬引重致逺<lb/>
作于黄帝而陶唐氏之彤車有虞氏之鸞車夏后氏之<lb/>
鈎車出焉商人之大輅又出焉意者愈出愈工至周而<lb/>
盡善矣何夫子之必反耶若謂文勝則反之以質然則<lb/>
周公過歟商之大輅山車也亦曰桑根以其金根之色<lb/>
也秦漢魏晉以來皆有金根車豈商制之美耶或以是<lb/>
為副車又何耶五輅尚矣而後周十二等之設果足以<lb/>
<pb n="KR4d0240_WYG_008-22a"/>
備昔人之未備者耶抑太繁耶然漢大駕備車千乗屬<lb/>
車八十一乗豈十二等之在後周為簡耶大駕八十一<lb/>
乗而法駕止于三十六何耶有辟惡有鼓吹有記里鼔<lb/>
有羊有象有豹尾後代迭興神巧百出豈指南之創于<lb/>
有熊氏耶四馬固也六馬見于夏書葢有所自來是為<lb/>
天子之車良馬四之五之六之者干旄不云乎是又何<lb/>
也漢人加以一騑而備五馬之數以為郡守之飾果當<lb/>
歟晉人黄鉞之一馬金鉞金鉦之三馬又何耶周禮春<lb/>
<pb n="KR4d0240_WYG_008-22b"/>
官有巾車典路至于車僕則專職戎車者也胡為不屬<lb/>
于夏官耶名器㣲悉之事願條歴代之當否一一以對<lb/>
毋使畧焉<lb/>
　　地理之疑<lb/>
人謂天文之學難于地理地理之學實難于天文何以<lb/>
言之耶天運一日而過周天一度人能一歲而究心乎<lb/>
是則大畧不逃乎吾之目中矣是可坐而學也前輩謂<lb/>
不行萬里不能通杜子美詩而司馬遷之作史記則跋<lb/>
<pb n="KR4d0240_WYG_008-23a"/>
涉經年而後敢措筆是知地理之學為尤難也古今郡<lb/>
縣更置分并移易又或逺近山川名號相類經史傳註<lb/>
稍不加審則舛誤實多而後學㝷究能無病焉試嘗以<lb/>
三國六朝觀之蜀蔣琬請徙屯涪非今之涪州歟説者<lb/>
又以漢涪縣地實今之綿州葢華陽國志有曰涪去成<lb/>
都三百五十里東北之要而郡縣志之述是州則其去<lb/>
成都之里數與均而亦曰為東北之要衝且有西臨涪<lb/>
水之言然則所謂涪者果綿州非歟又有馬謖敗于街<lb/>
<pb n="KR4d0240_WYG_008-23b"/>
亭者則南鄭是也寰宇記及興國圖經皆載之矣談者<lb/>
又以為方是時也亮已攻祁山而天水等郡皆響應豈<lb/>
有遽還南鄭而與張郃戰耶故李吉甫著于秦州隴城<lb/>
縣而所謂街泉亭者是也政和輿地記亦以此有街泉<lb/>
亭焉然則果南鄭歟隴城歟赤壁者蒲圻歟汶川歟郡<lb/>
縣圖志者李吉甫之所作也謂汶川之縣西八十里崖<lb/>
有赤色居人因以目為曹公敗處葢誤也果然非歟凡<lb/>
此皆可疑也晉袁真攻譙梁以開石門攷之地理書其<lb/>
<pb n="KR4d0240_WYG_008-24a"/>
淮漢之北石門非一有在解縣者有在慈州者説者以<lb/>
晉師至衛縣而還是不及解慈之境也元豐九域志以<lb/>
為當在今之東平府齊侯鄭伯所盟之地果然歟庾翼<lb/>
鎮㐮陽使桓宣進擊李羆于丹水今懐州澤州皆有丹<lb/>
水又商州之上洛則丹水之所自出然漢之丹水縣則<lb/>
實今鄧州之境所謂丹水鎮是也以是為宣羆所戰之<lb/>
處然歟是亦可疑者也劉牢之等之所據碻磝者晉季<lb/>
毁于河水宋元嘉之所城者則今鄆州之陽榖非秦東<lb/>
<pb n="KR4d0240_WYG_008-24b"/>
郡之茌平為今博州之聊城者歟此地易而名存得無<lb/>
疑歟其信然歟吕蒙所築濡須塢者既以為和州含山<lb/>
縣又以為在巢縣則今無為軍也或以為在兩邑之間<lb/>
則二州之圖經皆有其名其果然歟寧使人無疑歟幸<lb/>
參訂焉毋謂難于天文而畧之也<lb/>
　　八陣<lb/>
八陣昉于諸葛孔明乎曰為握機者風后是在黄帝有<lb/>
之矣噫謂之風后雖未必然其在後漢立秋之日斬牲<lb/>
<pb n="KR4d0240_WYG_008-25a"/>
貙劉𨽻孫吴六十四陣得非前此有是已乎天衡地軸<lb/>
一員一方而二者各有前後之衡前為虎翼後為飛龍<lb/>
風附天雲附地風曰蛇蟠雲曰鳥翔右者與蛇為隂而<lb/>
同位西北左者與鳥為陽而同位東南其類象若是當<lb/>
乎否也且四正者天地風雲也四奇者龍虎鳥蛇也風<lb/>
雲既為正矣安得又有鳥蛇者為奇耶虎翼蛇蟠以之<lb/>
圍繞飛龍鳥翔以之突擊不知突擊者有時而圍繞圍<lb/>
繞者有時而突擊歟抑專乎此也無乃一陣之中有兩<lb/>
<pb n="KR4d0240_WYG_008-25b"/>
陣一戰一守歟果若是又不可以分别言之也抑或分<lb/>
或合其形之變不能以指定歟圖之者其常而至于其<lb/>
變又安得而圖之歟且游軍二十四陣本在後也而握<lb/>
機文又有曰先出游軍定兩端何耶况兩端本在天衡<lb/>
位也自方勝員遞之至鴈行而反以勝方夫序而至八<lb/>
則鴈行在七者之下矣又以勝其最先者此其為法何<lb/>
如耶豈陣法所謂常山蛇形而能首尾相救正若是歟<lb/>
李靖答太宗之問謂陣數有九而大將握其中四靣八<lb/>
<pb n="KR4d0240_WYG_008-26a"/>
向皆取准焉是果八卦九宫有自來也又以為詭設其<lb/>
名何耶司馬穰苴八陣之兵數與夫後人之六花十二<lb/>
辰者其皆出于是歟併欲聞其㫖請毋以俎豆為辭<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0240_WYG_008-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　樂軒集卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>樂軒集巻三</head> <lb/>
    <p>
<pb n="KR4d0240_WYG_003-1a"/>
欽定四庫全書<lb/>
　樂軒集巻三<lb/>
　　　　　　　　　　　　　宋　陳藻　撰<lb/>
　詩<lb/>
　　次韻囘叔經<lb/>
從來剽竊為場屋直是無繇識古書屈指罕能官顯達<lb/>
到頭剰得腹空虛君今身計非謀禄地有人耕免荷鋤<lb/>
髙適學詩年更晚才名何患不相如<lb/>
<pb n="KR4d0240_WYG_003-1b"/>
　　喜雨<lb/>
年登猶藉米船通去歳那堪一大凶人死多因饑後疫<lb/>
秧焦爭值北來風晴空又似驕陽起罄室誰支此患重<lb/>
甘雨連朝雖未洽蒔田漸喜澤邉農<lb/>
　　詠陳和伯母墳嘉禾芝艸甘露之祥<lb/>
慕親五十歎姚虞况是行年六十餘方執母喪啼若孺<lb/>
雖居禫制飯猶蔬天存屋漏人純孝曉到墳頭暮倚廬<lb/>
芝艸嘉禾甘露應少為嫠婦解生雛<lb/>
<pb n="KR4d0240_WYG_003-2a"/>
　　除夕<lb/>
歳晚民貧百物廉無錢堪買亦何嫌聊將送酒呼鄰客<lb/>
淺飲三杯不用添<lb/>
　　盧北山元夕<lb/>
社屋相忘鼓笛鳴空村步月興堪乗何須更要鰲山立<lb/>
野燒天邉勝看燈<lb/>
　　遇事有感<lb/>
命薄世仍貧如何避苦辛姓名聞有我忠信話無人哭<lb/>
<pb n="KR4d0240_WYG_003-2b"/>
死堪多舊論交笑一新聖經誰可愛場屋散天真<lb/>
　　横江亭<lb/>
東注流求日本波西吞金翅玉融河好開亭館延三益<lb/>
横截江潮看萬艘此是人烟生巨海莫辭鮮食送新醪<lb/>
網山勝處名賢迹隔水相迎立兩坡<lb/>
　　剪春羅<lb/>
隋時宫女逐流波尚有精魂在處多待到百花零落盡<lb/>
從頭子細剪春羅<lb/>
<pb n="KR4d0240_WYG_003-3a"/>
　　送郭定夫<lb/>
相看無可分逺適無可錢但向主人家杯酒時同燕交<lb/>
縁何太淺春風方識靣子行歸有期我老魂將變後㑹<lb/>
信難思雖在殊州縣史遷南北遊值我鄉邦彦話間及<lb/>
死生亦足知深眷石城伴梅福共祝天和練<lb/>
　　送張謙父往潭州<lb/>
八卦重來夢一周人生更得幾年浮看君矍鑠猶堪展<lb/>
似我龍鍾只合休淮廣早供詞峽興湖湘留與髩霜遊<lb/>
<pb n="KR4d0240_WYG_003-3b"/>
還鄉試問同庚客剰有頭顱話舊否<lb/>
　　書懷奉簡張謙父<lb/>
浮家官道傍日夕逢佳客無錢可用丹有眼非開白今<lb/>
春寧逺遁往歳多慚色一飯不能酬饑來祗乞食才華<lb/>
張八老老昧幽居僻邂逅出新醅慇懃如舊識燒笋美<lb/>
鮮嘗買羊甘貴直畦蔬遶舎生園果亦堪摘看君雖貧<lb/>
士與我同庚袠夫何造物偏格我强其力<lb/>
　　贈余子畏<lb/>
<pb n="KR4d0240_WYG_003-4a"/>
相識紅泉舊日多年年地上漸消磨眼青好我今無幾<lb/>
頭白逢君喜若何縱道索居無伴侣却能黙悟自雄豪<lb/>
細君掃去床書怒笑荅為儒合詆訶<hi>子畏和云世多畏路嗟予怯天有危</hi>
<hi>機奈子何</hi>
　　子畏惠詩用韻酬之<lb/>
老慵秖合在雞羣變化那能慕海鵾壯嵗親朋多死别<lb/>
窮途造化與生存欲尋衣食愁無路却被妻孥怨少恩<lb/>
健筆期君今落第相賙未得剩空論<lb/>
<pb n="KR4d0240_WYG_003-4b"/>
　　送蔡伯畛往潮州四首<lb/>
迎侍雖然勝左遷戀鄉畢竟怕離筵讀書不合能譏佛<lb/>
罰向潮州住幾年<lb/>
聴説漳南象窟間如今行路不愁難黄茅青草無人處<lb/>
多有軒亭好缷鞍<lb/>
似我生男父合貧腰斤嶺上解求薪君今有子為官去<lb/>
何憚㩦家踏路塵<lb/>
向來一夢兆孤青還記伶俜過驛亭今日此行非昨日<lb/>
<pb n="KR4d0240_WYG_003-5a"/>
他時歸騎想掀騰<lb/>
　　問呉叔經病<lb/>
向來風月已傷多誰料中身更被魔萱艸别非資灌溉<lb/>
桐音何事不純和人倫自古無娼妓世態憑渠暫笑歌<lb/>
若是此身能解脱掃除藥餌病消磨<lb/>
　　贈髙待聘<lb/>
　　　某自為童子居城郭間多見老儒奔走窘急之<lb/>
　　　狀皆是强壯聚徒鋪席閙熱者及觀其下筆則<lb/>
<pb n="KR4d0240_WYG_003-5b"/>
　　　已顛倒錯亂實有取窮之資今吾兄年髙而才<lb/>
　　　益壯乃亦在若人之列此向所未見者兼自及<lb/>
　　　晚途親朋凋落亦無援助興感于懷遂成古風<lb/>
　　　奉呈<lb/>
待聘先生二十六弟子滿堂脩幾束下床一麵月幾千<lb/>
有客市㕓錢别録為兒不誦杞菊篇舉筯欠魚須要肉<lb/>
老夫弱冠奇一秋飄零來問君平卜先生稱我有雋才<lb/>
滿縣青衿皆拭目一日僅能赴三飯折簡叩扉知幾幅<lb/>
<pb n="KR4d0240_WYG_003-6a"/>
今夜酒移明夜醉凌晨乞展黄昏速四邉延我入師席<lb/>
席則有餘身不足髙子行年已若干更度四期心從欲<lb/>
月錢祇直曉㸃心薪蔬盡此攜兒畜抱書誰肯訪吾門<lb/>
看君有是猶霑禄井泉比舊百倍深汲人綆短無麻續<lb/>
時去技精分愈窮時來淺學難逃福販商射利偶贏餘<lb/>
便詫巧謀能潤屋莫待黄金當散時舟車到處遭顛覆<lb/>
　　龍嶼偶作<lb/>
年少彎弓中鵠心到頭衰暮也沉沉有機悟道書篇嬾<lb/>
<pb n="KR4d0240_WYG_003-6b"/>
無事關懷睡思深跋扈笑非當日態低囘靜向此山吟<lb/>
撥來自有洪纎韻牙是天工我是琴<lb/>
　　夢故人<lb/>
死生休道隔幽明夢裏相看話舊情幻出他誰真靣目<lb/>
莫教總是自心成<lb/>
　　黄景詠七十<lb/>
我纔弱冠出鄉閭日漸囘頭舊迹踈惟有鄉閭才徳士<lb/>
記在心胸如記書老來乍作龍門客臭味訝君多似渠<lb/>
<pb n="KR4d0240_WYG_003-7a"/>
講論前軰三數公果然少壯皆羣居因話隆興乾道事<lb/>
恍惚此身棲故廬廼知場屋非巨網却放鯤鯨為逸魚<lb/>
不得浮名須得壽人爵何如天爵有談禪㑹意一二言<lb/>
遣興成詩千百首氣清形瘦力不羸緩步登臨快如走<lb/>
夕陽曉雞神愈健端坐縱談誰解糾今春七十休計年<lb/>
此是神仙人識否生平但看神仙手何曽把錢弄升斗<lb/>
　　黄景詠夫婦七十<lb/>
身形清且瘦乾坤一竿竹欺雪可千年必壽先五福易<lb/>
<pb n="KR4d0240_WYG_003-7b"/>
道古難全陽九配隂六先後期月間唱隨來相逐夫天<lb/>
君職閒婦地臣勞服觴詠恣優游生理閨房熟今春古<lb/>
稀㑹元夜増和淑二老出勸酬笑談相往復織女戲牛<lb/>
郎輟耕歸辟穀仙翁荅王母蟠桃真勝肉<lb/>
　　薌巒<lb/>
香山白樂天香草荆屈平釋氏定而慧道家直且清儒<lb/>
臣司爕理至治薰神明不然岩谷間亦作蘭茝馨郁郁<lb/>
若沉水茫茫夷島生人從韓壽徒去就焉知輕詎如賢<lb/>
<pb n="KR4d0240_WYG_003-8a"/>
達門氣類全精誠鮑肆不肯入結交皆羣英男以芳自<lb/>
持女以烈主盟時雖付衰殁久亦騰褒旌自古葬枯骨<lb/>
阿誰埋令聲所以薌巒上遺芬始崢嶸一字可為諡雙<lb/>
魂無愧情寧馨把仙桂已在月中行迤邐銜雞舌筆花<lb/>
對長檠紫薇引當坐紅藥歡相迎<lb/>
　　送郭定夫往江西二首<lb/>
去年誤作送君詩却又論文得幾時今日溪邉成話别<lb/>
榮歸早赴北堂期<lb/>
<pb n="KR4d0240_WYG_003-8b"/>
石城少府自公餘拄笏看山問老夫向道封胡羣從宅<lb/>
馮生不到食魚無<lb/>
　　送黄欽之赴廣州鹽税三首<lb/>
地氣周遭逐處流五羊漸已似中州海風吹斷山無瘴<lb/>
炎月何妨作宦遊<lb/>
莫嫌征税太喧卑尺蠖將伸用屈為好趂江西趨召命<lb/>
此詩兼送入京時<lb/>
一族名家叔度孫同時入嶺五華軒使臺帥閫終須到<lb/>
<pb n="KR4d0240_WYG_003-9a"/>
官職髙低且暫論<lb/>
　　謝丘子中惠詩<lb/>
髙叟生來五十年方知弄筆學詩篇此翁甲子才奇一<lb/>
吟詠看看到適邉<lb/>
　　寄黄景詠<lb/>
仙翁早歳學吾鄉我到衰年客仞墻栁下和風今有惠<lb/>
江西詩派又傳黄幽居衆仰仁山靜黙坐身囘佛日光<lb/>
人世大都如夢覺雖然如梦話難忘<lb/>
<pb n="KR4d0240_WYG_003-9b"/>
　　暮秋閏月平步樓口占<lb/>
恰已論心四十秋朱顔化作素絲頭種田有穫須知足<lb/>
應物無貪亦寡尤浮世欲囘殘夢未男兒休管讀書否<lb/>
任他門户隨時變尊酒相逢且勸酬<lb/>
　　西軒罷齋暫别先後進諸友<lb/>
菜羮脱粟布襴衫酒肉隨時亦飽酣生理傍人那得見<lb/>
泉源在我久彌甘此身可是陶成器來學須教青出藍<lb/>
若要㕘禪垂一問也勝削髮禮瞿曇<lb/>
<pb n="KR4d0240_WYG_003-10a"/>
　　顔伯温生日席上口占<lb/>
今日開筵賀始生來年今日辦西行後年壁挂登科記<lb/>
今日人看指姓名<lb/>
　　送穀准羊肩賀伯温<lb/>
曲江宴罷注官旋親舊肥家有酒舡我老學農雖未遂<lb/>
穀分一石准羊肩<lb/>
　　西宫中夜聞紡聲<lb/>
半夜俄聞踏紡車鄰人如此解勤家東奔西走方來憇<lb/>
<pb n="KR4d0240_WYG_003-10b"/>
驚覺真知何處邪<lb/>
　　别林肅翁<lb/>
　　　吾鄉人士多游江浙其取青嫓白便以資身肅<lb/>
　　　翁此行乃一鳴鐘矣小大隨扣榮駟橋歸亦分<lb/>
　　　内事然吾人以退為常且作覊中寂寞語以餞<lb/>
　　　之云<lb/>
滿懷裝貨出門前多寡相酬應世縁取友無他惟㑹理<lb/>
逢僧秖此是談禪樂生箇裏真慚愧用向稠中足裹纒<lb/>
<pb n="KR4d0240_WYG_003-11a"/>
便謝化工分付足莫言行李去蕭然<lb/>
　　讀東坡玉糁詩因成一絶續去年芋莖羮後寄丘<lb/>
　　　林陳三友<lb/>
味有酥陁出自天芋成玉糁却同然此羮若使東坡見<lb/>
尤怪枯莖化得偏<lb/>
　　六月望夜紀飲<lb/>
年老聊依年少遊月圓庭上似中秋舉杯問月爭多少<lb/>
一度猶行甲子周<lb/>
<pb n="KR4d0240_WYG_003-11b"/>
　　贈許秀才<lb/>
祖工儷句集刋行業販儒書乃父能莫恥向人傭作字<lb/>
世禆文教後須興<lb/>
　　寄楊南仲<lb/>
君思家世質云此閨閭華我知財貨裏自出人驕奢先<lb/>
翁非勤儉安能美生涯兒郎不鼓舞造化無萌芽從今<lb/>
君已悟拈骰入諠譁結棚粧俚戲達旦聴淫哇<lb/>
　　書子誨所寄詩後<lb/>
<pb n="KR4d0240_WYG_003-12a"/>
摇膝支頤體漸康入門已作白家香從今休傍官人俗<lb/>
但向林泉呼二郎<lb/>
　　詠子誨門外荷花<lb/>
門外芙蓉未肯花西風彌月露多華我來為客如相約<lb/>
細沼同時十一葩<lb/>
　　朱叔清小樓謁名并詩<lb/>
望舒雖是月借作此樓名收爾萬家地歸吾雙眼明規<lb/>
模成巧小景物散縱横人若無髙見虚空柱謾擎<lb/>
<pb n="KR4d0240_WYG_003-12b"/>
　　叔清留飲座上感懷<lb/>
十夜不相見一見又如初兄弟無人在交朋却我餘矢<lb/>
弧皆後挂銘旐競先書有酒堪留客悲懷且掃除<lb/>
　　歳晚朱叔清樓上談詩話佛飲酒聴琴作<lb/>
歳晚家何處因循未得歸本無愁可遣寧有佛堪依翁<lb/>
子談佳句郎君撫妙徽剔燈聊共醉明日又分飛<lb/>
　　謝余子京驤惠詩<lb/>
晝同學厯夜觀星壯日情親忽老成莫恨異鄉相見少<lb/>
<pb n="KR4d0240_WYG_003-13a"/>
一來人物一番更<lb/>
逺來無物示拳拳到老生涯尚闕然坐久但貪情話好<lb/>
又勤雞黍費囊錢<lb/>
　　題呉景恬寫三傳正後<hi>叔謨子</hi>
乃翁催我傳春秋及我書成已合眸有子傳家何可憾<lb/>
夜深燈火問東周<lb/>
　　謝王爾瞻爾中惠詩<lb/>
兄弟初年事網山髭鬚未出正童顔我方盛壯今羸老<lb/>
<pb n="KR4d0240_WYG_003-13b"/>
多謝新詩敘舊懽<lb/>
　　久不到黄石故人相見多喜余紅顔呉世執友喻<lb/>
　　　之霜柿謂其熟而將墜也<lb/>
年將四十客莆陽丱角相看笑語長今日生男行冠禮<lb/>
老如霜柿又逢場<lb/>
　　謝余薦鴞聴易惠詩一首<lb/>
向得追隨父祖間此來重結子孫懽自嗟三世須㬰見<lb/>
不有餘生㑹遇難詩社已收風月美舉場秖用粃糠殘<lb/>
<pb n="KR4d0240_WYG_003-14a"/>
百錢聊買時文看容易如君直換官<lb/>
　　和林君作起叔梅詩韻<lb/>
林逋没後幾星霜苦要吟梅弄爝光兩處湖光看共色<lb/>
一家詩句嗅同香花開再約談𤣥白駑老那能逐乗黄<lb/>
又恐來冬隨計吏仙霞不管似羊腸<lb/>
　　劉躔父生男<lb/>
生來長誦老夫詩那可無詩慶浴兒得巽曽吟吟是䜟<lb/>
果然先偶次從奇<lb/>
<pb n="KR4d0240_WYG_003-14b"/>
　　賀叔嘉生日<lb/>
一子累輕婚事畢如何學易已皤然天無快活除君壽<lb/>
任待皤然也百年<lb/>
　　賀劉直之值改官<lb/>
公車五剡得京官俗態營求有百端但看樂昌劉令尹<lb/>
了無一語汗人顔<lb/>
里人歡喜看榮歸兩僕藍輿自有輝勝在宦途無事業<lb/>
但將裘馬詫輕肥<lb/>
<pb n="KR4d0240_WYG_003-15a"/>
少年場屋有程文但見髙才逈出羣今日江邉看道骨<lb/>
世人涵飬罕如君<lb/>
日者紛紛步五星諸儒言命亦相承大人雙眼如明月<lb/>
照出毫釐不肯憑<lb/>
　　賀丘煥翁南歸<lb/>
三十年前八桂歸西江舡上每吟詩廼翁收拾傳尤切<lb/>
令子經從是果非渡海却休賢季路論文想勝謁羅池<lb/>
此行況有如臯雉藥裹抛來自畫眉<lb/>
<pb n="KR4d0240_WYG_003-15b"/>
　　劉公父新理花畦約賞菊因成樂軒行<lb/>
舊屋早易主新椽辦無錢帡幪託親友蹉跎經歳年碎<lb/>
累入安宅隻身出隨縁引腹挂蛛網移簷餌羽鮮所愧<lb/>
厯游賞不勞攜饌筵美名吾敢僣茂實衆推先但名長<lb/>
樂郡誰擬地行仙玉融未遍眼銀髪久垂肩何況縣十<lb/>
二欲周里數千軒齋或寄寓宿食輙留連公父白日暇<lb/>
後園清興牽種花成趣易席草覺情宣犬雞交巷陌風<lb/>
月自林泉匼匝山圍野晴明霞散天紅茰把雖過黄菊<lb/>
<pb n="KR4d0240_WYG_003-16a"/>
采猶憐詠我昔文賦泛渠今酒舡<lb/>
　　清暉行<lb/>
主翁不解飲安事園池遊從知蓮社侣所樂在清修我<lb/>
憶少壯日未多禪悦優獨醒對佳景愁紋上眉頭四方<lb/>
觀唱禮文辭㫖趣幽我膝固不屈彌陀暗相投葉吹光<lb/>
亂轉花覆實泉流此外無國土靜中反身求湛然真賞<lb/>
妙誰肯尋糟丘<lb/>
　　宿清暉<lb/>
<pb n="KR4d0240_WYG_003-16b"/>
禪家自古分人境心地明時境始明榕樾交隂墻内外<lb/>
卉花散采路縱横築臺勾引江山入鑿沼因縁萍藕清<lb/>
好是炎天亭上宿便為凈土國中生<lb/>
　　經鉏<lb/>
兩間陋屋牓經鉏經是心明鉏是蔬種果始初花可翫<lb/>
遶墻藤蔓實堪儲若能棲止身為鳯何必奔馳食要魚<lb/>
人見此間無五畝誰知藝圃本寛舒<lb/>
　　過盧子俞<lb/>
<pb n="KR4d0240_WYG_003-17a"/>
番番留我殺雞多老齒如今不奈何本是年凶甘隔闊<lb/>
論情非為酒來過<lb/>
　　賀王嘉玉生日<lb/>
九袠初開二鄉閭敬老成今朝壽者出明日聖人生孫<lb/>
重勞昏嫁奴猶課耨耕乾坤無暫息翁嫗合營營<lb/>
　　次韻林君則惠詩<lb/>
湖水當門四面山旁羅書史坐中間他人共我何曽有<lb/>
造物於君本不慳況是早教縁累少便知晚與歳時閒<lb/>
<pb n="KR4d0240_WYG_003-17b"/>
餘糧摸得鮮魚煮大勝簞瓢陋巷顔<lb/>
　　感舊<lb/>
憶到渠來憶到渠滿懷無限不刋書獨行總是同行處<lb/>
剰得長年剰得吁<lb/>
　　鄭汝則七十<lb/>
少壯同時事網山幾人别後鬢能斑古稀慙愧今餘四<lb/>
君已平頭一醉歡<lb/>
　　贈陳伯融夫婦<lb/>
<pb n="KR4d0240_WYG_003-18a"/>
才子治春秋推尋命氏由果然佳偶遂夫豈俗人猶話<lb/>
自文章出身從勤儉修老夫歡喜見舊與兩家遊<lb/>
　　辛巳大歉<lb/>
村邨無米歳何堪我到家家有酒酣自昔略經三兩度<lb/>
似今未見大生慚<lb/>
　　辛巳歳暮宴陸甥子由家<lb/>
吾妹嫁時狼狽甚幸皆存活得年深有男買屋棲遲喜<lb/>
見舅開樽爛熳斟歳值凶荒多餓死我慚温飽更酣吟<lb/>
<pb n="KR4d0240_WYG_003-18b"/>
還鄉日少生難保敢覬今番一話心<lb/>
　　辛巳歳晚上墳<lb/>
偶然空手出州城薄有田園住福清晚得次男陪筆硯<lb/>
秋隨舉子省墳塋過淮不擬成僧去挂紙誰能接跡行<lb/>
多少隴頭無祭祀此來猶喜剰餘生<lb/>
　　嘆問塘東一二新舊<lb/>
數畝荒田不解耕老年場屋又無成更堪風雨飄摇甚<lb/>
告放渠儂與養生<lb/>
<pb n="KR4d0240_WYG_003-19a"/>
　　閲世<lb/>
道理初從紙上求因而處世得優游于今但閲人間世<lb/>
自有文章筆下流<lb/>
　　辛巳秋後訪盧子俞作<lb/>
本是吾鄉少富藏五年亢旱太難當麥苖俱盡村如洗<lb/>
蔬芋全無市亦荒笑我擬為饑莩去訪君那得酒肴嘗<lb/>
更生一見真歡喜忍聴他人尚絶糧<lb/>
　　食粥絶句贈盧震夫<lb/>
<pb n="KR4d0240_WYG_003-19b"/>
古甆大椀今無有特地凶年洗出來滿著十分牛乳粥<lb/>
客思喫盡鬼神猜<lb/>
　　戒買墓石人<lb/>
盜拆鄰墳築已墳價亷石大且輸君莫教孫子無如我<lb/>
自拆年時也易聞<lb/>
　　楞伽經<lb/>
若向他經義已詳此難成句也何妨昔人誤㸃經文㑹<lb/>
更不囘頭狥故常<lb/>
<pb n="KR4d0240_WYG_003-20a"/>
　　過桃枝嶺<lb/>
兒童嬉戲向比鄰長見桃枝出郭人七十五翁方過嶺<lb/>
囘頭舊事總成塵<lb/>
　　九峯過重陽<lb/>
筭來七十五重陽無酒今朝對菊黄記得蘇杭船上坐<lb/>
一番醒眼詠詩章<lb/>
登髙却是今最髙九峯寺上誦莊騷茶話恰宜湯餅素<lb/>
滿身風癢怕村醪<lb/>
<pb n="KR4d0240_WYG_003-20b"/>
　　謝鄭如之送酒初十日<lb/>
俗縁不許伴僧齋錯喜重陽避酒杯誰擬衰翁對衰菊<lb/>
黄昏猶有白衣來<lb/>
　　謝九峯升坐相留<lb/>
重陽七日月當圓髙坐禪師祝萬年夢裏五更聞齒録<lb/>
凡夫有罪是貪眠<lb/>
　　贈九峯老<lb/>
佛土仙家本一般松菴海上住三山三三演出竒峯九<lb/>
<pb n="KR4d0240_WYG_003-21a"/>
生氣元來萃此間<lb/>
　　九峯僧房看山<lb/>
寺前寺後木彎環殿裏莊嚴佛一般衲子開窓還禮拜<lb/>
生株何用巧彫殘<lb/>
　　九峯㸔菊<lb/>
平生尋菊未曽遭直上成叢一丈髙㡬處禅房驚老眼<lb/>
滿堂佛像自森羅<lb/>
　　送陳智叔舍人赴召<lb/>
<pb n="KR4d0240_WYG_003-21b"/>
紫袍入手閏兩周黄紙除書作郡侯後薪莫訝還居上<lb/>
巨魚直是能吞舟蕭何乃知天下信魯人祇道東家丘<lb/>
到了公評難嫉忌逺皆敬服近何尤器識髙明官令顯<lb/>
羞作軟媚隨波流膽略肯因權勢屈事機果中日前籌<lb/>
鴻飛似退正仙翼不蓍不龜心有眸兵形敵計何英識<lb/>
脈絡豈從經外紬友于根自惟孝發論語尚書政所由<lb/>
君於骨髓已先得字是皮毛剥便投强收老淚且分袂<lb/>
情共斯文苑囿留<lb/>
<pb n="KR4d0240_WYG_003-22a"/>
　　吾鄉有李明府其伯子襟懐夐然世表某早知敬<lb/>
　　慕長誦諸人今老矣輙韻之以貽其子孫云<lb/>
廟食於莆李長者變海為田散郊野福宜孫子百千年<lb/>
家甲三山總文雁西城一位京朝郎官雖未顯善聲揚<lb/>
伯曰孝純遵義方潘安容貌心䝉莊幼小摳趨父執時<lb/>
挂口何曽聞是非到了交遊如一日肯學世情隨盛衰<lb/>
我頭半白言稍傳晚出要教識前賢暌逺莫能修世契<lb/>
擬將下筆無由縁喜今有便歸鄉多吾姪春中偏飲和<lb/>
<pb n="KR4d0240_WYG_003-22b"/>
老去舊懷因稱敘吉人與就幸如何滿眼各為君父子<lb/>
誰憂平地起風波<lb/>
　　歳除僧寺看寫疏作<lb/>
元正祈禱萬千般縱道聰明聴也難料得鬼神應喜我<lb/>
不曽投疏一相干<lb/>
　　首正有感二首<lb/>
憶昔吾鄉入首正衩衣街斷小書生紫衫來去今無幾<lb/>
恰似當年冠帶行<lb/>
<pb n="KR4d0240_WYG_003-23a"/>
聴説從前我未生知書不許衩衣行平時街上齊冠帶<lb/>
況是人間歳節更<lb/>
　　口占寄林子六<hi>君則</hi>
日月相催不放遲寄詩又是去年時近來未省開懷否<lb/>
還似從前尚皺眉<lb/>
　　寓故里大中寺值朱起蔡同宿數夜<lb/>
壯遊初到鄭公鄉與子吟哦古佛旁老去同時人死盡<lb/>
那知來此話僧房<lb/>
<pb n="KR4d0240_WYG_003-23b"/>
　　上東山墳寄敬之弟<lb/>
東山零落古三丘力薄那能抑得周賴有阿連霑寸禄<lb/>
我慚到老一來休<lb/>
　　癸未生朝躔父公父以酒殽而華其陋賦一絶<lb/>
家貧何敢話生朝多謝開尊慰寂寥要跡一盃辭不受<lb/>
但需拙句作瓊瑶<lb/>
　　中秋<lb/>
詩書讀罷問耕牛待得時來死便休一帶空村無潤屋<lb/>
<pb n="KR4d0240_WYG_003-24a"/>
聊因社肉作中秋<lb/>
　　次韻源仲八丈日理之作<lb/>
眼中皆道境墻内是君家樂處元無盡吾生任有涯<lb/>
　　賀四五姑七十<lb/>
壯歳貧而旅無家可語歸見多延酒饌躬為補裳衣頭<lb/>
白諸親忝心丹百事違何堪持報徳但喜母年希<lb/>
　　艾軒老先生文集刋傳上以揄揚其問學下則得<lb/>
　　　佛家以法布施之意前後數君子有是志而不<lb/>
<pb n="KR4d0240_WYG_003-24b"/>
　　　果今日薄西山幸一見此喜成古風三篇以賀<lb/>
　　　後來之有作者且述下悰云<lb/>
老艾先生殁駸駸四紀年衣冠常嘆惜文字合刋傳東<lb/>
巒乃猶子遺藁掇拾全網山雖上足無刀堪雕鐫從遊<lb/>
今殆盡録藏多散捐裔孫韙君應發憤起收編甲集且<lb/>
流布俸微艱得錢晚春題壁去名姓輝藍田製錦増廩<lb/>
給乙丙尋踵前捜羅必盈十但祝君髙遷我老不可待<lb/>
權輿已欣然<lb/>
<pb n="KR4d0240_WYG_003-25a"/>
夫子刪詩去流年近二千何人悟芣茝此老獨遺筌活<lb/>
鯉收入袖化龍騎上僊傍看休發問無語堪相傳假令<lb/>
託忠恕投塊荅僧禪依前提出後未誰知的然給還上<lb/>
手契各認落江田<lb/>
蚤歳過玉融悟逢陳叔盥曽待艾翁來國風話長短忽<lb/>
聴誦采蘋玉川茶八椀因入網山門多舍莆陽館今喜<lb/>
文集行源流心事滿頭顱七十六見此抑何緩百為信<lb/>
有待立志如君罕良晤向三山夤縁非偶款<lb/>
<pb n="KR4d0240_WYG_003-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　樂軒集卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>樂軒集卷一</head> <lb/>
    <p>
<pb n="KR4d0240_WYG_001-1a"/>
欽定四庫全書<lb/>
　樂軒集卷一<lb/>
　　　　　　　　　　　　　宋　陳藻　撰<lb/>
　詩<lb/>
　　讀莊子<lb/>
堯無是處桀無非此語堪驚與道違造物恩私多嵬瑣<lb/>
始知莊子得真機<lb/>
　　偶游白渡懐劉九<lb/>
<pb n="KR4d0240_WYG_001-1b"/>
心隨飛鳥過寒沙兩㟁沿江曲又斜便有隻船乗月渡<lb/>
都無五里到君家<lb/>
　　寄劉九<lb/>
一生閉門不結交夤縁遇我如同胞年年客裏故人多<lb/>
飲水逢君朱顔酡鵲去鳩來有空屋牝乳雛飛無啄粟<lb/>
香火飄零甘死休無辜憐我兄遭戮暗中魑魅籍姓名<lb/>
我有朋儔等不足十事上心九事忘一日囘首千日長<lb/>
誰登百丈嶺我到鍾山傍登堂拜丘嫂攜手戲諸郎諸<lb/>
<pb n="KR4d0240_WYG_001-2a"/>
郎挽衣幼女親汝母磊落如吾人哀我若見韓氏孤敬<lb/>
我寧知蘇子貧吁嗟尺布謡空道天屬真<lb/>
　　寄劉八<lb/>
六度封書向小孤一度逢人寄書無劉郎嗔我無短吟<lb/>
素書百紙難論心我愛劉郎可無詩劉郎愛客還笞兒<lb/>
我為父執倍其年見我呼兄挾渠賢撥棄勿復陳對君<lb/>
吟此身憶昔在桂堂瘧鬼罹我殃世情疎客病移我君<lb/>
家床兒女不辭勞僕妾何憚忙秋風黄葉飛明燈藥爐<lb/>
<pb n="KR4d0240_WYG_001-2b"/>
傍我身何日殞此念何時忘丘嫂晚歳歸敬我如小郎<lb/>
他年山下結吾廬朝暮往來摩白鬚我抱子君抱孫却<lb/>
使相敘為弟昆<lb/>
　　黄石還漁溪寄劉九四首<lb/>
孤青湖外幾時歸想極吟孤落月知身似南飛烏與鵲<lb/>
歸來何處不相思<lb/>
多少人家好弟兄不堪閨婦似吹笙十年再拜如丘嫂<lb/>
更盡劉郎故舊情<lb/>
<pb n="KR4d0240_WYG_001-3a"/>
老去今秋迹轉孤憐君幼女似童烏窮通何事關渠甚<lb/>
便問明朝有試無<lb/>
南北東西語别頻白頭何計作比隣便留久客如前度<lb/>
無暇長年作主人<lb/>
　　久不得劉九書因題寄之<lb/>
劉郎蹤跡若為踈蠏井山前似里閭少小麻風今半愈<lb/>
長成項疾喜全除豐年誰與嘗新稻吉日因知反舊廬<lb/>
何事别君纔百里可堪終歳斷來書<lb/>
<pb n="KR4d0240_WYG_001-3b"/>
　　重山論易贈呉叔達<lb/>
似汝論三易何人閲五車白頭長作侣黄石即為家<lb/>
　　丹井懷叔達<lb/>
喜稱吾子賦羞道少年時别去休論易愁來欲寄詩夕<lb/>
陽書不到殘月夢相隨晚歳傷心事松峬獨語誰<lb/>
　　凭欄<lb/>
少壯營營正苦心凭欄況味不如今如今飯散凭欄立<lb/>
一本寒枯木在林<lb/>
<pb n="KR4d0240_WYG_001-4a"/>
　　桂堂秋夜<lb/>
熒熒燈火臨書卷續續蛙聲入桂林背後曲肱眠小子<lb/>
床頭酌酒服𤣥參<lb/>
　　題劉氏翠微亭<lb/>
舊屋紅蕖外新亭緑樹傍江晴孤棹見雨近衆山藏學<lb/>
圃未成趣催詩何太忙他年多橘柚此地一瀟湘<lb/>
　　誦少陵詩集<lb/>
麻鞋奔走杜陵翁卧盡風帆雨驛中天也不愁窮餓殺<lb/>
<pb n="KR4d0240_WYG_001-4b"/>
年年催促要詩工<lb/>
　　福州城北呉氏新樓之作<lb/>
千山匼匝繞三山盡屬危樓一覷間雲漢星辰誰道逺<lb/>
鄰家花木不容慳凭欄要取西湖盡落葉尤宜朔吹寒<lb/>
況是先生莊列軰眼髙人境幾層看<lb/>
　　過黄州訪東坡雪堂遺跡擬作<lb/>
謫來誰作久長居便擬明朝歸舊廬誦遍離騷情不已<lb/>
讀殘鵩賦恨如初斯翁直是憂黎庶到處仍看似里閭<lb/>
<pb n="KR4d0240_WYG_001-5a"/>
父老無人堪問訊黄昏立馬轉躊躇<lb/>
　　寓居<lb/>
到處情親即寓居從他相狎又相疎年衰骨肉多埋土<lb/>
身賤交朋少寄書萬象去來無了日一元開闔不關渠<lb/>
逢人問我今何在寥落空山誦子虛<lb/>
　　述懷<lb/>
病身四十未妻孥墟墓那堪兩世孤黄卷安貧無陋<hi>闕</hi>
　　蠏井<lb/>
<pb n="KR4d0240_WYG_001-5b"/>
此山鼇不動此井蠏如何小阜為拳石晴田看盡波俯<lb/>
知雲障下却放日輪過一上一囘首層層眼界多<lb/>
　　虎丘<lb/>
竹瘦門逾靜樓髙山太低白煙青樹走細雨大江迷野<lb/>
水東西渡園蔬上下畦僧無城市去岩有鬼神棲<lb/>
　　山中有感<lb/>
每看風月非人世錯認江山是畫圖誰解吟詩追李杜<lb/>
何須涉海訪蓬壺<lb/>
<pb n="KR4d0240_WYG_001-6a"/>
　　城山偶題<lb/>
四天圍一地濁少判清多人氣翻相敵無如俗物何<lb/>
　　漁溪西軒<lb/>
千尋好景羣峰起一抹寒烟半壁留日影漸髙魚網曬<lb/>
雨聲長響桔橰休種麻賣布皆貧婦伐蔗炊糖無末遊<lb/>
狂客寂寥貪看月初旬已看月如鈎<lb/>
　　紫瑞香三首<lb/>
中開素粉笑濃霜外帶凝脂妬夕陽縱有寒梅秖一色<lb/>
<pb n="KR4d0240_WYG_001-6b"/>
暗香不似撲人香<lb/>
無數枝頭簇簇葩大枝直上細枝斜商量開盡商量落<lb/>
全要前花見後花<lb/>
放蘂爭先見菊彫逐花旋拆到桃夭若為耐久還柔脆<lb/>
莫折仙枝本易摇<lb/>
　　丘叔喬七十生朝二首<lb/>
人生七十為稀有强健如公有幾人況是上元燈火夜<lb/>
兒孫楚楚賀生辰<lb/>
<pb n="KR4d0240_WYG_001-7a"/>
大兒别有論文眼樸實無他是次丁長女嫁夫能儉約<lb/>
小娘罵婿見財輕<lb/>
　　與宗上人同飲<lb/>
同年同月又同時邂逅僧房把酒巵五十年來未相識<lb/>
鄰州兩舎賀生兒<lb/>
　　試後自題因送從弟敬之赴省<lb/>
銀袍二萬縱人多筆誤無如鬼魅何秖恐有司長莽鹵<lb/>
那知昏病自蹉跎交遊解散文因怪門户誰興髩欲皤<lb/>
<pb n="KR4d0240_WYG_001-7b"/>
賴有阿連才思逸乗槎好好上天河<lb/>
　　貧婦行<lb/>
故人身死妻貧病買藥無錢留性命半簞赤飯一盂蔬<lb/>
對不能飡雙淚迸阿官賣田妾未歸税在夫家田賣誰<lb/>
鄉胥改割全隠匿妾典衣裳空被追零落生涯種片園<lb/>
朝朝夜夜盜開門鄰翁苦妾妾租客客也無輸呌妾論<lb/>
那更雙棺四缶灰伐山博米圖𦵏埋嗚呼豪强欺妾奪<lb/>
山去不許鹽丁燃妾柴十歳孤兒出縣庭空手攜狀投<lb/>
<pb n="KR4d0240_WYG_001-8a"/>
杳㝠黄堂走罷走使軿文書送縣已三月依舊含寃説<lb/>
我聴<lb/>
　　問太虛<lb/>
生前百事無如意死後浮名總是空剛把窮愁作題目<lb/>
哦詩不要晚年工<lb/>
　　西窗晚眺<lb/>
兩年無事坐窗間數盡西邉不老山薄暮忽迷雲與樹<lb/>
驚來乍見别峰巒<lb/>
<pb n="KR4d0240_WYG_001-8b"/>
　　海口吟<lb/>
按圖自古無人到二百年來户口添架屋上山成市井<lb/>
張官近海課魚鹽估客趂潮撑米入没人忍凍采蠔粘<lb/>
仲尼有廟塵誰掃寺觀崢嶸香火嚴<lb/>
　　和林子望二絶<lb/>
勸君莫要嘆無官門廕何如自致難誰肯宦途為第二<lb/>
玉階好好唱名還<lb/>
勸君莫要嘆無官幸有田園在故山滿室清風滿林月<lb/>
<pb n="KR4d0240_WYG_001-9a"/>
人生何事勝於閒<lb/>
　　劉五十丈生日<lb/>
與君他語自差殊獨愛交財是丈夫願見年年生日㑹<lb/>
老來活計尚關渠<lb/>
　　雲菴覔詩<lb/>
百級危階上翠巒四邉山色自低環海鄉無限蕭條景<lb/>
收到樓前是美觀<lb/>
　　一古一律賀嬾翁宏仲七十<lb/>
<pb n="KR4d0240_WYG_001-9b"/>
醵飲髙堂慶古希名存寔是節常儀百篇自號嬾翁詩<lb/>
一句誰吟持侑巵我見前程多險巇朝聞夕可寧不怡<lb/>
健如此叟更待時黄金散盡呼來歸<lb/>
當年嗽卧丈人家鼔笛村村改歳華選肉必多儲胃腎<lb/>
忌鮮縁不㗖魚蝦閨房徳義談雖切事業身窮報自賖<lb/>
肺疾晚侵誰是主看君七十更寒些<lb/>
　　次子望肯堂之什<lb/>
酒樽開處是陽春有屋休論舊與新才子緑袍能賦詠<lb/>
<pb n="KR4d0240_WYG_001-10a"/>
乃翁青冡亦精神人心多向醒時偽情話無如醉後真<lb/>
莫要孟光同遯去急須榮禄奉偏親<lb/>
　　陳叔盥兩惠詩以一首謝<lb/>
休要逢人誦六經紅泉往事已凋零向來未壞恭王壁<lb/>
到處閒摇普化鈴幾歳寒窗頭也白兩篇新什眼空青<lb/>
還鄉舊識多農賈那得柴門自掩扄<lb/>
　　穀城山下作<lb/>
逺來便見兩山暌一大隆髙一小低及到近看如合璧<lb/>
<pb n="KR4d0240_WYG_001-10b"/>
壺公祇與穀城齊<lb/>
　　城山讀書<lb/>
雨響泉流樂不如月明松栢勝旌旟誰能五十猶勤苦<lb/>
秖向山間受用書<lb/>
　　送年<lb/>
一味清貧好送年堪嗟柴炭買無錢生涯幸與干戈逺<lb/>
不管天明聴雨眠<lb/>
　　秋雨<lb/>
<pb n="KR4d0240_WYG_001-11a"/>
早禾收罷晚禾青再插秧開滿眼成誰道秋風專肅殺<lb/>
依然四月雨中行<lb/>
　　林若愚七十<lb/>
思我從網山問道紅泉市託翁自漁溪餉我百餘里數<lb/>
窮初值變巢穴夜焚毁我恰還君家曉霜失行李君家<lb/>
一物無宦學吾請已艱難全信義勉强圖終始三載客<lb/>
招提饋遺無廢弛薄莫聞叩門奔走勞僕使先生顧之<lb/>
笑以我匹子美他時誓作銘自送此老死新春方七十<lb/>
<pb n="KR4d0240_WYG_001-11b"/>
行步追鹿豕犀斜宿草多惆悵餘一紀幸有活頭顱見<lb/>
君松竹比屈伸隨變化貧富休悲喜人生飽諳厯熟識<lb/>
興衰理身佚心鎮愚千歳焉用彼<lb/>
　　網山先生諱日寄綺伯<lb/>
先生一去三十年蘋藻聊修諱日䖍雌劍忽尋雄劍逝<lb/>
恰恰歳暮吾無錢乃知毫髮有造化此禮終與吾毋縁<lb/>
人生損益固常理韓門仍被流俗牽鳯毛辭采非不美<lb/>
再拜焚香符水前驅邪院中諸將吏或書或畫縱横縣<lb/>
<pb n="KR4d0240_WYG_001-12a"/>
網山有靈應大笑安得師友尚流傳<lb/>
　　三教<lb/>
枉費工夫是學仙聖門妙處與僧傳百年合死千年贅<lb/>
一物都無萬物全<lb/>
　　贈叔嘉叔平劉丈<lb/>
　　　士多貧者試後皇皇誰得失蓋其衣食在科舉<lb/>
　　　耳叔嘉叔平揮染而歸理生自若衆所健羨贈<lb/>
　　　以古風一首<lb/>
<pb n="KR4d0240_WYG_001-12b"/>
木槽壓油三石餘半為燈火半煮蔬上山伐柴五十束<lb/>
九分賣錢一燒肉等閒八月舉場歸早禾囷畢晚禾稀<lb/>
道行願見國人肥髙才久屈當奮飛萬一主司仍見遺<lb/>
課奴種麥家相宜老夫借屋蓄妻兒寂寥慣便亦何悲<lb/>
　　丘徳基七十<lb/>
斯翁千歳也何愁七十真堪賀禮修多少人間貧病客<lb/>
不貪天地久相留<lb/>
　　賀丘子從遷居<lb/>
<pb n="KR4d0240_WYG_001-13a"/>
老夫昨者亦遷居只是他人借屋廬道義交親無罣礙<lb/>
妻孥慮逺自嗟吁廼翁能殖千金去令子均分甲第餘<lb/>
醉卧市心年月久南橋依舊賦歸歟<lb/>
　　賀子永為令郎醮婦<lb/>
咿呀喝擔禮筵開無物聊堪表下懷天遣腐儒人事省<lb/>
三冬不放一錢來<lb/>
　　將有逺行走筆效江西體贈叔嘉<lb/>
我非無伴侣少壯皆黄泉獨我成小巫何人呼大禪有<lb/>
<pb n="KR4d0240_WYG_001-13b"/>
時欲覽月誰與為飛仙萌芽一二軰世俗輙變遷之子<lb/>
略可語猶之火未燃淮浙有同調已辦青鞵錢<lb/>
　　適武林入延平界作<lb/>
人烟隨山窟家家自生理木杪插秧青泉流仙杵起開<lb/>
邉憶漢皇航海通南鄙黄昏更不愁客舎連甍美<lb/>
　　建劍風土<lb/>
瞰水比連閣開山上下廬四時篁有笋兩㟁鱔多魚白<lb/>
苧男抽剥新絲女捲舒吾曹嗟跋涉不合早看書<lb/>
<pb n="KR4d0240_WYG_001-14a"/>
　　除夜過延平書所見<lb/>
東家兒婦試新衣西家殘織方下機東家宰牲嫌不肥<lb/>
西家呼兒去采薇欲掩不掩留半扉等彼良人心依依<lb/>
小兒出門看落暉平章去時霜未晞須㬰忽見扁舟飛<lb/>
雙漿㩇破清漣漪抖擻裙兒牽兒上釣磯手掩蓬鬢漸<lb/>
覺面生輝遽呼良人何來遲税苖更管中限違且買豚<lb/>
肩連夜歸<lb/>
　　過蓋竹祠<lb/>
<pb n="KR4d0240_WYG_001-14b"/>
人心有想自然靈夢寐之間兆眹成蓋竹山前英惠廟<lb/>
暗中贏得四方名<lb/>
　　至浦城界聞武林失火而還<lb/>
幾年要入武林遊今日中塗却罷休剰得紀行詩數首<lb/>
前途有便是良謀<lb/>
　　新村阻水<lb/>
前途聞火整裝囘又向新村值水災縱道人生為客好<lb/>
這般風味稍關懷<lb/>
<pb n="KR4d0240_WYG_001-15a"/>
　　看船<lb/>
迅步如何却放遲貪看船子下灘奇身貧也守垂堂戒<lb/>
自覺年髙命未知<lb/>
　　由建陽抵浦城界遂歸崇下<lb/>
臨溪行盡却穿山山盡依然出水間崇下不貪歸去近<lb/>
最憐山水要環看<lb/>
　　浙漕不成還勉諸同行<lb/>
此去相期泰茹連歸來鄉舉賽登天秋風少壯猶堪想<lb/>
<pb n="KR4d0240_WYG_001-15b"/>
人閙何由識老顛<lb/>
　　擬别為浙江之行<lb/>
兩浙夤縁未聊窮福建囘雪鹽晞黒土朱李細黄梅男<lb/>
子皆强鬬村姑亦嬾腮在家無活計此路欠芒鞋<lb/>
　　歸入古田界作<lb/>
步步谿山勝橋亭建劍風土宜辭荔子村塢盡油桐南<lb/>
店炊初滑西舟石漸窮豈知旬日外便訪去時蹤<lb/>
　　同行歸急困倦不能詩<lb/>
<pb n="KR4d0240_WYG_001-16a"/>
行李放遲遲周遭好拾詩歸程催我急脚力與神疲來<lb/>
往成虛費科名未有期流傳堪膾炙造物不相虧<lb/>
　　觀漁舡水碓有感<lb/>
水淋槽滿舂應響人降槎登網自沉萬事低昂惟兩勢<lb/>
乾坤闔闢箇中尋<lb/>
　　建劍板橋之什<lb/>
數里一板橋亭欄各清楚長亭且百間頻憇忘覊旅人<lb/>
道賁乾坤溪山失其阻莊生達未充無梁思太古行行<lb/>
<pb n="KR4d0240_WYG_001-16b"/>
降復登川廣湍流聚急下看飛舡髣髴聞端午<lb/>
　　適武林途中作<lb/>
道途奔走固然非閒坐真空度歳時誰解胸中無窒礙<lb/>
兩隨造化不相譏<lb/>
　　道中酒壚<lb/>
千村亭榭酒旗揚收盡山光與水光風物到來城郭閙<lb/>
杖頭隨處去休忙<lb/>
　　夜宿溪館偶成<lb/>
<pb n="KR4d0240_WYG_001-17a"/>
世間多福是行人到處風光屬此身戲效堯夫吟數首<lb/>
芒鞋楮蓋不知貧<lb/>
　　夜宿延平水東二首<lb/>
晚向溪西㟁上行溪東一帶水為城兩山相距能多少<lb/>
聴盡傍邉呌賣聲<lb/>
浮橋暫拆阻狂瀾嬾問津舡趂往還雙劍廟前酤酒喫<lb/>
水西燈火水東看<lb/>
　　山泉<lb/>
<pb n="KR4d0240_WYG_001-17b"/>
山山迸出細泉流更瀉髙峰瀑布幽盡入大溪灘石裏<lb/>
古今翻覆幾人舟<lb/>
　　建劍途中即事<lb/>
山化千般障田敷百級階林杉森似㦸灘水呌如雷蔬<lb/>
笋常供膳雞魚間有盃吾鄉多食物女慕白粳來<lb/>
　　田家婦<lb/>
蒔秧郎婿晚歸來白面勻粧是乃妻笑説福唐風俗惡<lb/>
一田夫婦兩身泥<lb/>
<pb n="KR4d0240_WYG_001-18a"/>
　　過建劍書所聞見<lb/>
日夜灘聲急相忘不閙人兒孫猶棄水農圃各文身眼<lb/>
出平洋豁眉逢大雨顰谿藏山脇裏遶水每逡廵<lb/>
　　過建劍飲食<lb/>
賣食鮮雖少開酤賤却醇不知天地裏何處享全珍<lb/>
　　早下蓬嶺<lb/>
烟雲深裏日攀躋嶺上宵眠雨電低清曉攜笻遵下路<lb/>
髙峰對面與胸齊<lb/>
<pb n="KR4d0240_WYG_001-18b"/>
　　過江山作<lb/>
叠叠青山相送迎遶溪幽樹萬蜩鳴我來場屋無聲字<lb/>
也在神仙洞裏行<lb/>
　　自哂<lb/>
自小何曾識帝鄉姓名却挂武林廂祝融今歳為災甚<lb/>
亦費貲糧奔走忙<lb/>
　　看潮<lb/>
何處飛來白鷺多潮頭已減數分<hi>闕</hi>西旋衝却東流散<lb/>
<pb n="KR4d0240_WYG_001-19a"/>
陣陣將軍引戰過<lb/>
　　重陽臨安舟中作<lb/>
小舡獨坐看平洋厯厯登髙舊事長戲把此身觀變化<lb/>
今年無酒過重陽<lb/>
　　到平江遇雨次日見元鼎揚丈<lb/>
此來便擬見揚雄席帽那堪走雨中漫刺修成還自袖<lb/>
髙門許入不能通姓名多謝曽相問糧屨從今未解窮<lb/>
孟子休須嗔樂克無車只等日輪東<lb/>
<pb n="KR4d0240_WYG_001-19b"/>
　　贈揚元鼎<lb/>
老泉早别閩中去君在姑蘇臺下生每見鄉閭新到客<lb/>
便尋香火舊來情百年念祖心田孝一種論文眼力明<lb/>
歳晚已無場屋累古書真味勝浮名<lb/>
　　平江清明書所聞見<lb/>
早插綠楊簷外去晚攜黄胖杖頭歸富者幾家貧者衆<lb/>
年年漸見賞人稀<lb/>
　　平江課賦待試混補蕭中立見之有相憐色因成<lb/>
<pb n="KR4d0240_WYG_001-20a"/>
　　　四韻<lb/>
吾鄉猶自哂吾徒易道東來話得無幸有蔡邕過㸑下<lb/>
獨憐賈島作原夫昌黎俗筆何曽短永叔文衡不到輸<lb/>
多少科名成底事聊安飄泊老江湖<lb/>
　　鄭簿約飲不赴以詩謝之<lb/>
浪遊人到北佳節日窮南多謝棲鸞意相期汎蟻酣桃<lb/>
源迷去路玉麈失清談寄語鄭莊驛難逃負約慚<lb/>
　　寄叔嘉叔平<lb/>
<pb n="KR4d0240_WYG_001-20b"/>
秋暮家書到武林平江臘盡未聞音兒添一巽還三艮<lb/>
詩賦雙魚抵萬金故國桃花應爛漫北天梅蕋尚沉吟<lb/>
橋門待補行新令早趣行裝慰老心<lb/>
　　讀李翰林詩<lb/>
杜陵尊酒罕相逢舉世誰堪入此公莫怪篇篇吟婦女<lb/>
别無人物與形容<lb/>
　　鄭主簿宅看雪訪梅聴僧撫琴偶成四韻倩蕭中<lb/>
　　　立書之<lb/>
<pb n="KR4d0240_WYG_001-21a"/>
鵝毛散亂三朝雪烏帽沾濡六出花梅吐萬枝香滿室<lb/>
桐聴幾曲興乗槎蓬萊借問仙仇覽人世何妨醉釋迦<lb/>
騷客平生揮字拙蕭郎為我走龍蛇<lb/>
　　呼盧<lb/>
年少相看百慮無纔過旅邸便呼盧熱中更不知行李<lb/>
却把黄梁付老夫<lb/>
　　賦京口蘇園<lb/>
揚子江邉犬吠村蘇公宅畔蝶遊園滄波對景標層塔<lb/>
<pb n="KR4d0240_WYG_001-21b"/>
野市逃喧植外樊亭榭髙低隨卉木門庭光彩屬兒孫<lb/>
本朝名相青氊在傍築書齋細討論<lb/>
　　十月一日毗陵作<lb/>
聴得常州多菜色到來市井亦安然今朝正值焦糟節<lb/>
車馬翩翩上墓田<lb/>
　　題東湖林氏所居<lb/>
逺來東望見門墻到後西看不見洋四面近山圍遶宻<lb/>
卜居如此合綿長<lb/>
<pb n="KR4d0240_WYG_001-22a"/>
　　平江送連亨叟赴省<lb/>
吾廬元在亮功坊祖母東街家姓張舅翁官小先富强<lb/>
有子破蕩開書堂我隨表伯學文章忽然好怪不好常<lb/>
走師月魚舎莆陽三山士子厭我狂避我談吐如簸糠<lb/>
北郭先君呉諱驤姨弟余入京朝行惟此二人見科場<lb/>
期我前列每參商面嗔考官識未長我因隨老客他鄉<lb/>
一錢亦欠真空囊君出鳯池遊上庠長洲適值日同房<lb/>
我憶東街往事詳得君情話勝瓊漿百盃飲我何以償<lb/>
<pb n="KR4d0240_WYG_001-22b"/>
欲餞一醉難賖嘗雖然旅困顔無光狂言欲發藉激昂<lb/>
自矜到此亦可傷末篇聴我送行裝臨軒策試亮陰妨<lb/>
首擢南宫丹桂芳奉常格法經先揚亞魁誰賦非君當<lb/>
占牌前引歸騎忙藍袍色映萱艸蒼美人二八宫様粧<lb/>
閥閲貴盛金多藏愛君坦腹羲之床紅紬扇鼔迎新郎<lb/>
我還盡糶簞食糧賽君痛飲尋歌娼莫學淺夫唾肥羊<lb/>
傲㟁賀客峻門墻<lb/>
　　冬至寄行甫騰叔<lb/>
<pb n="KR4d0240_WYG_001-23a"/>
江浙覊棲怕雪霜早年聴得晚年嘗生涯敗意多諳厯<lb/>
節序隨縁少感傷鴨肉餛飩看土俗糯丸麻汁阻家鄉<lb/>
二千里外尋君話今日那堪各一方<lb/>
　　贈王叔平<lb/>
龜山與我説於潛忽向平江問酒帘何日龜山山下坐<lb/>
共談江浙擘蠔粘<lb/>
　　贈蕭中立<lb/>
相逢知己向非無木未逢春一様枯雙眼如君今有力<lb/>
<pb n="KR4d0240_WYG_001-23b"/>
困窮那得到狂夫<lb/>
　　平江臘月廿五夜作<lb/>
昨日宰猪家祭竈今宵洗豆俗為糜燔柴夾水明如晝<lb/>
截竹當階爆禦魑故國賽還新歳願老翁囘憶幼年時<lb/>
才髙命薄天相戲我亦剛腸不肯悲<lb/>
　　除夜寄妻叔劉丈<lb/>
一自鄰居十二年幾番為客更從前入同飲酒柴爐畔<lb/>
出看呼盧竹爆邉鼔吹兒童隨處閙庖㕑烟火幾家眠<lb/>
<pb n="KR4d0240_WYG_001-24a"/>
今宵莫恨輕離别此地蹉跎豈偶然<lb/>
　　元日平江作<lb/>
草粿京糰要賀年玉融風俗不同天元正夘醉長洲市<lb/>
又憶浮家厭海鮮<lb/>
　　寄叔廣<lb/>
君在於潛未語歸姑蘇我到事多違母衰妹弱那能幹<lb/>
婦拙兒頑孰可依海近一天風漠漠朔寒兩地雪霏霏<lb/>
行裝稍辦還家急年少應須慕虎闈<lb/>
<pb n="KR4d0240_WYG_001-24b"/>
　　平江送王騰叔<lb/>
交情早已有何蕃為我揚聲梁楚間秋暮姑蘇身自到<lb/>
春來行李處猶難十年為客思親切一第從人奏凱還<lb/>
莫笑衰翁頻鑷鬢雕蟲更擬入賢關<lb/>
　　别平江揚元鼎二首<lb/>
染指黿羮有子雲乃能留客話皇墳不知造化何慳甚<lb/>
遣出平江要别君<lb/>
黄菊來時正遶籬真柑續到蠏偏肥嘗罷河豚歸楫動<lb/>
<pb n="KR4d0240_WYG_001-25a"/>
消梅初熟栁花飛<lb/>
　　壬戌重午於潛李氏作<lb/>
我來於潛縣知有老耼族王氣歇唐家孫支散幽谷居<lb/>
然多仕版壁列登科録生兒皆可愛大小芝蘭馥大者<lb/>
初試歸兩眼如明燭小者纔讀書應對機鋒速他鄉客<lb/>
重午菖蒲隨飲俗老去卧家山如夢開詩牘<lb/>
　　土風<lb/>
錢塘直出過長洲質直都無俗太浮路入餘杭昌化境<lb/>
<pb n="KR4d0240_WYG_001-25b"/>
土風淳樸似閩甌<lb/>
　　道中戲嘲朱叔緯<lb/>
畏日在征途心涼不知苦青山千百態相契無相忤芒<lb/>
鞋有至貴道眼開方覩行行遂吾性萬物與同祖殺雞<lb/>
固不忍從衆那得阻嫩菜送香粳頗覺清肺腑同游自<lb/>
疎懶共飯何嗔怒<lb/>
　　詠快活三首<lb/>
客舎寒窗月色明紙衾展罷睡縱横傍人正是無聊景<lb/>
<pb n="KR4d0240_WYG_001-26a"/>
怪我狂呼快活聲<lb/>
小舡宻坐頸難伸盡是飢寒不遇身快活幾聲天地裏<lb/>
相看疑我是顛人<lb/>
武林試罷過仙霞行路崎嶇各憶家怪問老夫何所喜<lb/>
飄搖飛舞似楊花<lb/>
　　歸入福建界作<lb/>
行旅名雖惡遊山興亦深酒無官𣙜價松有道傍陰鵝<lb/>
鴨谿谿浴蜩蟬樹樹吟逍遙儔侣怪罵我失常心<lb/>
<pb n="KR4d0240_WYG_001-26b"/>
　　甲子應舉<lb/>
場屋悠悠四十年這囘弄鏡已華顛也知枯木春稀到<lb/>
却想寒灰火復燃髙尚難攀生有累往來莫厭喜隨縁<lb/>
傷心自是離鄉客幾度因歸上墓田<lb/>
　<lb/>
　<lb/>
　<lb/>
　樂軒集卷一<lb/>
</p>
<p>
</p>
  </div>
</body>
</text>
</TEI>
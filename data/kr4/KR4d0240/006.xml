<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>樂軒集卷六</head> <lb/>
    <p>
<pb n="KR4d0240_WYG_006-1a"/>
欽定四庫全書<lb/>
　樂軒集卷六<lb/>
　　　　　　　　　　　　　宋　陳藻　撰<lb/>
　策問十二首<lb/>
　　河圖洛書<lb/>
天地之間大而慶雲景星細而麟鳳芝草其罕見者也<lb/>
故世以為竒嗟夫日月風霆非竒乎凡異毛之禽巧絶<lb/>
之花無非竒也惟所常見則不以為瑞河圖洛書其尤<lb/>
<pb n="KR4d0240_WYG_006-1b"/>
罕見盖有天壤以来特一二出故世之儒者又謂本無<lb/>
是事特駕言神説爾之人也之語也其知造化之産孕<lb/>
百變者歟八卦設而文字興八卦之畫伏羲觀圖書而<lb/>
後作耶天以圖書而示伏羲伏羲通其義而為八卦或<lb/>
謂圖書㸃也卦畫亦㸃也今訛而為畫果然歟且今人<lb/>
之學易也有卦繇有爻辭有十翼又有註疏又有諸家<lb/>
講釋且以為難伏羲觀不言之㸃黙而識之其故何耶<lb/>
神龜圖數四十有五其位八方而八卦果生於此否乎<lb/>
<pb n="KR4d0240_WYG_006-2a"/>
陽皆居正而隂處於隅不惟君臣夫婦之分昭然可見<lb/>
而君子小人之道亦較然於此矣龍馬書數五十五蓍<lb/>
果生於此乎其用止四十有九或謂不用者尊或謂用<lb/>
止於是而不可以損益其孰然歟五方五行之位其為<lb/>
生成之數固定也至於圖則金火易位或謂一為生數<lb/>
故順也一為尅數故逆也其然乎不然乎且圖闕其十<lb/>
又何也或謂縱横皆十五則雖闕而未嘗不全或又以<lb/>
為土旺四季而縱横皆十五正其妙㫖又果然乎或又<lb/>
<pb n="KR4d0240_WYG_006-2b"/>
以為合二者而全其數之百此為尤妙者也大傳謂易<lb/>
有四象則二者同時而出於伏羲之河洛固也班固謂<lb/>
禹治洪水天以洛書賜之而洪範以陳何耶或以大傳<lb/>
非夫子所作未足深信或以盡信書不如無書将孰從<lb/>
歟固之言盖出於周書也豈洛書者一見於羲再見於<lb/>
禹乎惟其不一而止故夫子嘆河圖之不出於春秋也<lb/>
抑嘗思典籍既形而斯文猶出則造物者為贅矣夫誠<lb/>
哉是言也則夫子猶冀其祥何耶今人所傳之二者惟<lb/>
<pb n="KR4d0240_WYG_006-3a"/>
㸃爾班固言有六十五字然乎或且以其文有赤緑恠<lb/>
矣然如所問之前言則凡生於造化之間無非竒物而<lb/>
六十五字與夫赤緑者又奚足恠諸君其謂何<lb/>
　　易<lb/>
易性命之書也然以筮人正悔之説見於洪範而三易<lb/>
掌於周官之太卜春秋之世事驗歴歴焉得謂左氏之<lb/>
誣也哉漢有二京房皆出焦延夀之門延夀之師為孟<lb/>
喜或以為非喜而託之孟氏要之皆隂陽災變之學也<lb/>
<pb n="KR4d0240_WYG_006-3b"/>
孟喜之學自田王孫来施讎梁丘賀非同堂合席者耶<lb/>
賀以筮顯讎則不聞焉何也况漢言易者本田何何授<lb/>
丁寛寛授田王孫讎授張禹禹授彭宣施家有張彭之<lb/>
學丁也張也彭也胡為而非隂陽災變之學耶專言乎<lb/>
是時則有若髙相者自言出於丁将軍然乎否也又有<lb/>
所謂費直者長於卦筮故前漢之易有六家若施若孟<lb/>
若梁丘若京氏其立愽士者四焉是以四家之易行於<lb/>
東都斬焉者費髙而已矣費髙之不傳何也孟也梁丘<lb/>
<pb n="KR4d0240_WYG_006-4a"/>
也京氏也實以占筮氣數工於當時至東都之諸儒傳<lb/>
其業者又不以是相髙何也既不以是相髙又何以謂<lb/>
之傳其業歟曹魏之季唱清談者王弼乃以易解行於<lb/>
世故兩晉易學雜佛老而言之也□乎易有揲蓍之事<lb/>
精於筮數者何以謂之非易歟易有性命之奥入於𤣥<lb/>
妙者何以謂之非易歟故後之論易者非以道徳之𤣥<lb/>
妙則以筮數之影響也不然則去斯二者而大易之藴<lb/>
何在<lb/>
<pb n="KR4d0240_WYG_006-4b"/>
　　書<lb/>
説經猶規矩權衡規矩權衡豈有二本哉漢儒明經各<lb/>
守師法師法争鳴而經學晦矣書自伏生口傳之後有<lb/>
弟子歐陽生學自時厥後則有大夏侯勝學勝出於濟<lb/>
南張生伏生張生之師而勝又小夏侯建之師也建既<lb/>
師勝又師歐陽生之曽孫髙建似公其心也然又别之<lb/>
為一家嗚呼歐陽也大小夏侯也是伏生而下三授而<lb/>
三家矣又其傳也歐陽之後為平為陳大夏侯之後為<lb/>
<pb n="KR4d0240_WYG_006-5a"/>
孔為許小夏侯則有鄭張秦賈李氏之學夫張山拊事<lb/>
建者李尋鄭寛中等則事山拊者也寛中等守師法教<lb/>
授而洪範災異則尋之所獨好焉故孟堅作史尋不傳<lb/>
於儒林而寘之京房翼奉之列也安國孔氏有古文尚<lb/>
書以今文讀之一傳而為兒寛都尉朝司馬遷是其傳<lb/>
説已行於當時矣而范史所載又以杜林得漆書古文<lb/>
尚書以示衛宏等而古文遂行是則林之所得又何書<lb/>
耶以書名家如前所述者衆矣今之所傳獨安國孔氏<lb/>
<pb n="KR4d0240_WYG_006-5b"/>
何也孟子曰盡信書不如無書吾於武成取二三策而<lb/>
已矣嗟夫書不可盡信况譊譊諸家之説乎雖然孟子<lb/>
之學未敢以望諸君且為我言漢儒之學<lb/>
　　詩<lb/>
詩情性也情性古今一也説詩者以今之情性求古之<lb/>
情性則奚有諸家之異同哉轅固齊人也其傳詩為齊<lb/>
詩浮丘伯亦齊人也魯人申公受之則為魯詩韓詩出<lb/>
於燕之韓嬰毛詩出於趙之毛萇其言不同故四者之<lb/>
<pb n="KR4d0240_WYG_006-6a"/>
名立四家之在漢莫盛於魯亦莫㣲於毛魯詩傳授有<lb/>
小江公大江公大江公之後有韋氏父子為宰相也於<lb/>
是乎有韋氏之學而又有張唐許氏之學其次則曰齊<lb/>
韓也齊詩有翼匡師伏之學况其初一傳已為夏侯始<lb/>
昌而其後蕭望之者又當世大儒欲不行得乎武帝詔<lb/>
求能為韓詩者而大臣蔡誼首出韓詩之行昉於此乎<lb/>
前此矣前此則帝胡詔而求之也盖嬰在文帝時已為<lb/>
博士河内趙子則誼之師而誼之後且有王倉長孫之<lb/>
<pb n="KR4d0240_WYG_006-6b"/>
學此韓詩之所以行也毛詩自毛公而至陳俠盖有五<lb/>
人焉俠在新室始為講學大夫而西都之立愽士則三<lb/>
家而已矣衛宏生於東都之初受業於謝曼卿曼卿為<lb/>
訓而宏作序自是而後鄭衆賈逵亦受毛詩馬融有傳<lb/>
而鄭氏有箋毛氏之學興焉歴世滋久三家廢而毛氏<lb/>
獨行豈毛氏勝於三家而西都諸儒未及知歟抑其説<lb/>
之顯晦各有時歟嗚呼經術之明莫隆於本朝前軰諸<lb/>
公其説詩也雖不能免昔人之訓詁而其奥義隠㫖尋<lb/>
<pb n="KR4d0240_WYG_006-7a"/>
繹發越盖有自得而不沿傳習者毛公或可束之髙閣<lb/>
故自歐蘓而下以解釋傳者盖多矣其當耶未耶毋使<lb/>
後人視之又如今之視毛公則可也<lb/>
　　春秋<lb/>
傳春秋者五家鄒氏夾氏漢聞其人矣不聞其語也左<lb/>
氏姓名見於論語斯人也而有斯書也抑託其姓名者<lb/>
歟公羊榖梁漢聞其語矣未聞其人也第曰其學本於<lb/>
齊魯耳應劭之風俗通奚以知其皆在子夏之門歟或<lb/>
<pb n="KR4d0240_WYG_006-7b"/>
以髙為漢初人或以赤為秦孝公同時人然髙誠齊人<lb/>
也辭有登莱化我而已矣赤也何如俶其名元始其字<lb/>
阮孝緒之世録則云爾也董仲舒公孫𢎞善為公羊者<lb/>
也於是武帝尊其學俄而衛太子則反其所好焉宣帝<lb/>
情鍾於衛太子韋賢夏侯勝是又為魯之人時哉時哉<lb/>
榖梁之所由盛也左氏首出於張蒼之家是為漢世之<lb/>
先進者也賈誼貫公皆是其學胡為泯泯劉歆力擁而<lb/>
不前至都之東陳元賈逵服䖍輩始能挽而出之今雖<lb/>
<pb n="KR4d0240_WYG_006-8a"/>
與二家並行而人以左氏為巨擘抑物之顯晦各有時<lb/>
歟将久而後有定論歟三長五短劉知幾則左袒於丘<lb/>
明者也公羊墨守左氏膏肓榖梁廢疾何休之意亦以<lb/>
楚雖失之齊亦未為得歟發墨守鍼膏肓起廢疾若鄭<lb/>
𤣥者果足以發之鍼之起之歟左氏艷而富其失也誣<lb/>
榖梁清而婉其失也短公羊辨而裁其失也俗范寗之<lb/>
意則截長補短而後可為善矣夫四子之論未知其孰<lb/>
優然而較之杜預又如何也文中子以三傳作而春秋<lb/>
<pb n="KR4d0240_WYG_006-8b"/>
散盧仝以三傳皆束之髙閣然歟抑大言歟唐之啖趙<lb/>
陸淳本朝前輩如孫如胡其於經傳得之淺深諸君必<lb/>
有權衡之論若以王金陵之言為解則非不為也是不<lb/>
能也<lb/>
　　禮記<lb/>
唐人裒緝禮學凡七十家而三禮行於世小戴氏其一<lb/>
也大戴有其書而不顯小戴列為六經豈非以中庸出<lb/>
於子思而緇衣出於公孫尼子乎况又有大學洙泗源<lb/>
<pb n="KR4d0240_WYG_006-9a"/>
流而曲禮檀弓又皆先秦古書也其他雖雜出漢儒然<lb/>
與是數篇並集而傳亦必其言有法而無纇之可指也<lb/>
今觀其辭或戾於五經或自相反覆豈可習之而不察<lb/>
歟凡天子禮樂諸侯竊而用之者春秋録以著其罪而<lb/>
見於詩書易禮者初無以是賜諸侯之文盖名不正則<lb/>
言不順古無是事也必矣魯公世世郊禘乘天子之輅<lb/>
而掲其旂謂報功而有是賜著於明堂位然也而祭統<lb/>
亦云禮運又以魯之郊禘為非禮鄭氏且引卜不從之<lb/>
<pb n="KR4d0240_WYG_006-9b"/>
類以注之豈非惑於明堂位之説乎考其正文則謂杞<lb/>
宋當郊而魯不當郊然杞也宋也亦豈當行郊禮者乎<lb/>
此既戾於五經而又自相反覆者也唐虞官百夏商倍<lb/>
詳見於書而記則虞五十夏后氏百六官其屬各六十<lb/>
詳見於周禮而記則周三百春秋尊王黜伯而至孝近<lb/>
乎王至悌近乎伯非祭義有是言乎若是則王伯無醇<lb/>
疵之辨矣前所謂戾於五經者又此也曲禮四十强而<lb/>
仕學記九年大成則足以化民成俗學當其可之謂時<lb/>
<pb n="KR4d0240_WYG_006-10a"/>
時謂二十成人也二十而入太學九年而大成則三十<lb/>
可以仕矣奚限以四十耶禮自中出生於心祭統之言<lb/>
是也禮自外作言於樂記又何耶前所謂自相反覆者<lb/>
又此也且經解謂六經之教胥有失果有失矣其何以<lb/>
為六經乎差若毫釐繆以千里必學易者有是言也而<lb/>
遽舉以為易不知作此篇者何人而若是其凡耶儒行<lb/>
一篇其辭矜而不儉純似戰國人語决非夫子矣如哀<lb/>
公問仲尼燕居有是乎無是乎坊記表記子曰子言之<lb/>
<pb n="KR4d0240_WYG_006-10b"/>
者果且有言乎其未始有言乎否則清明在躬志氣如<lb/>
神似非漢人所能道孰謂非孔子閒居之言乎若夫言<lb/>
有不當於理者真以為出於聖人之口則恐為有子所<lb/>
笑若以漢儒决不能為聖人之言則有言者不必有徳<lb/>
君子不以人廢言又不可以是書雜出他人而其言不<lb/>
得與六經並也諸君左右逢原必得於言意之表而不<lb/>
為紙上所膠者毋遜<lb/>
　　周禮<lb/>
<pb n="KR4d0240_WYG_006-11a"/>
周禮一書其所載者六官武王既黜殷命還歸在豐作<lb/>
周官或以為即此書也或以為次於立政之下者一篇<lb/>
而止耳今觀二書雖詳畧不同而實相表裏豈六篇者<lb/>
其詳而一篇者其略耶以官作其書而以禮命之何耶<lb/>
凡一官之首必冠以民極二字極者道之正統禮者道<lb/>
之一端禮果足以盡道耶六經之目周官一數也既武<lb/>
帝以是為末世瀆亂不驗之書則當時表章以何者而<lb/>
足六經之數耶豈以儀禮耶若果然則後人經小戴而<lb/>
<pb n="KR4d0240_WYG_006-11b"/>
不經儀禮又何耶説者又以為始皇時疾周官搜焚獨<lb/>
悉是以隠藏百年雖自山巖屋壁入於秘府而五家之<lb/>
儒莫見夫六經等耳始皇特疾此書其亦有説歟始皇<lb/>
疾之而漢五家之儒亦莫得見於祕府何歟且是書也<lb/>
始於成帝之劉歆識其為周公致太平之迹永平杜子<lb/>
春一尊信之從而有鄭衆賈逵馬融康成迭出而和其<lb/>
唱其書遂與五經抗衡於世今讀其書捨注傳而難曉<lb/>
康成後出所存舊注因稱司農者衆稱大夫者興興者<lb/>
<pb n="KR4d0240_WYG_006-12a"/>
衆之子康成以其宗而别其稱後人而指康成則又以<lb/>
興為先鄭而彼為後鄭焉且成周之書而釋於東漢諸<lb/>
儒之手官名變矣器物改矣其為注傳意料臆度馬曰<lb/>
是而賈曰非先鄭曰然而後鄭曰否将孰為當耶賈公<lb/>
彦等其疏之去取可信耶不可信耶請先辨其書之所<lb/>
由来次及於傳説之當否以觀諸君聞見淵源之淺深<lb/>
　　周禮井田溝洫賦税兵政<lb/>
周禮一書周公致太平之迹是也國以民為本民以食<lb/>
<pb n="KR4d0240_WYG_006-12b"/>
為天授田一事非王政之所先乎一夫受田百畝大司<lb/>
徒有不易一易再易之地率三夫而受六夫之地也遂<lb/>
人之田莱則率六夫而受十三夫之地焉此於六遂然<lb/>
也其在大司徒也則合以為六鄉而又曰凡造都鄙都<lb/>
鄙云者為王子弟公卿大夫之采地也且鄉遂都鄙受<lb/>
田之制不同必皆有説其説安在耶餘夫二十五畝孟<lb/>
子有是言也遂人言餘夫所受之田莱乃如正夫之數<lb/>
周禮孟子之言将何者為是耶夫有井田則有溝洫之<lb/>
<pb n="KR4d0240_WYG_006-13a"/>
制見於遂人匠人之職匠人所載溝洫澮之深廣有尺<lb/>
度遂人所載徑界涂道路則無闊狭之數焉注言容軌<lb/>
之多少不知其果然乎否也今以疏考之是三分為田<lb/>
而外一分徃徃為溝洫徑路之屬是又果然乎否也噫<lb/>
使其果然揆以人情未大戾也至九萬夫之地治溝澮<lb/>
者用五萬三千一百三十有六夫而出田稅者止三萬<lb/>
六千八百六十四夫耳治溝澮之夫幾二倍於出税之<lb/>
夫此曷為可行者耶井田溝洫之制既明則賦稅當以<lb/>
<pb n="KR4d0240_WYG_006-13b"/>
次講孟子對畢戰井地之問請野九一而助國中什一<lb/>
使自賦盖野外役事比國中為差少故其賦輕此周人<lb/>
通貢助行之而謂之徹也什一為常而重者無過九一<lb/>
耳載師所述輕者二十一重者至二十五将孟子欲反<lb/>
先王之制歟抑周禮非周公之全書歟田不耕者罰以<lb/>
三家之稅猶可也宅不毛者罰以二十五家之泉布無<lb/>
乃太甚已乎恐非先王酌中之法也分田制賦軍政之<lb/>
所由出今其有大可疑者夫王畿千里是為百同九百<lb/>
<pb n="KR4d0240_WYG_006-14a"/>
萬夫之地也宫室涂巷林麓等去其三分之一又以上<lb/>
中下地通之則大率受三百萬夫也天子六軍止用七<lb/>
萬五千人若不悉籍以為兵是四十夫出一兵悉籍以<lb/>
為兵而更畨用之則四十戰而後當一役况先王之世<lb/>
豈常有征戰之事哉然則古雖寓兵於民役實甚輕其<lb/>
法固善不可破也謂之大可疑何哉大司馬王六軍大<lb/>
國三軍次國二軍小國一軍王畿千里為百大國之地<lb/>
而與孟子所言萬乘千乗百乗者為何如以開方法準<lb/>
<pb n="KR4d0240_WYG_006-14b"/>
之則孟子所言萬取千千取百盖亦以牴牾難用矣况<lb/>
周禮乎古人立言垂訓必皆可用之績有所㫖歸非茍<lb/>
然也諸君幸細紬尋之<lb/>
　　夏小正月令同異<lb/>
夏小正者夫子之杞而得之謂之夏時是固不當與禹<lb/>
貢並列於書乎月令出於秦人吕不韋之手乃以小戴<lb/>
盛行何哉然以二書而考之則夏小正誠不可與月令<lb/>
同日語也其文則酷似公榖孰謂夏人之為書乎或者<lb/>
<pb n="KR4d0240_WYG_006-15a"/>
前後二人之筆正如易六十四卦兼經傳而著之也且<lb/>
孟春昬參中二書則同也自是而下宜無所不同而夏<lb/>
小正之正月則桃華鷹為鳩啟蟄雷聞先乎一月之時<lb/>
何也月令開冰在仲春而小正之頒冰在三月是又後<lb/>
乎一月之時也在天者先而在人者後夫何如是之不<lb/>
可曉耶况四月越有大旱六月鷹始摯七月霖雨又似<lb/>
特記一年之異者也又二月丁亥釋菜釋菜而書之以<lb/>
丁亥孰謂非一年之史乎是雖可存不可與月令並行<lb/>
<pb n="KR4d0240_WYG_006-15b"/>
也昭昭矣雖然豈其然乎且四月初昬南門正十月初<lb/>
昬南門見南門者何亢之南北二大星也歲再見一正<lb/>
十月見於西則季春出火之前見于東矣然季秋内火<lb/>
而十月南門猶見何耶此又不可以記異言也或者失<lb/>
閏在斯年乎否也至於月令則尤大可疑者日中星鳥<lb/>
日永星火宵中星虗日短星昴兹非堯典記四仲之中<lb/>
星乎今也月令之仲春則昬弧中仲夏則昬亢中仲秋<lb/>
則昬牽牛中仲冬則昬東壁中抑何度數差逺之甚耶<lb/>
<pb n="KR4d0240_WYG_006-16a"/>
此天時然也人事尤不易考也禮有十二衣十二食非<lb/>
吕氏月令而云爾乎月令之衣食十有二而其實則四<lb/>
也而於一時輙三言之何耶否則十二衣十二食著見<lb/>
於何書也祀天祀五帝皆大裘而冕周禮司服未始随<lb/>
方而異其色也吕不韋者又何必為是紛紛耶後世冕<lb/>
弁又從而别之盖源流於此也隋人裴正所以深言其<lb/>
非是此書雖行於世抑亦無益於禮經者歟若以文字<lb/>
之工而傳則其文字與夏小正未可以低昂論也評至<lb/>
<pb n="KR4d0240_WYG_006-16b"/>
於此則一去一取詎容立判耶故竊讀二書也始若自<lb/>
有定論終願質疑於諸君<lb/>
　　太𤣥<lb/>
太𤣥之書當時後世有非之者亦有好之者諸家訓釋<lb/>
豈無可觀而老蘓之論二篇與夫所謂總例者吾特愛<lb/>
焉夫太𤣥之大約有二曰厯與筮而已矣一屴而加之<lb/>
以再去其旦夕經緯之占而從其詞之不可以前定竊<lb/>
謂子雲復生當歛袵於此矣然又不知子雲果爾乎至<lb/>
<pb n="KR4d0240_WYG_006-17a"/>
於𤣥也謂増以踦贏二贊則歲羨其四分日之一於是<lb/>
乎為一百八分之説使𤣥於二贊以其末者不為半日<lb/>
而止為四分日之一奚獨不可乎易有用九用六則三<lb/>
百八十六爻也𤣥以七百二十九而為七百三十一奚<lb/>
獨不可乎且老泉三方之筭至三家之筭皆九之半之<lb/>
若可也然自五十有四至十有八自十有八而至於六<lb/>
皆以三數也自六而至於三則兩之而已矣是亦出於<lb/>
有心而非其自然者安得如易數之天成乎日書斗書<lb/>
<pb n="KR4d0240_WYG_006-17b"/>
而月不書若可攻也然一歲之日成則月在其中矣五<lb/>
盡之説恐不足以窮子雲之辨竊試為揚子而諸君為<lb/>
老泉以相詰難奚若<lb/>
　　五星<lb/>
舜在璿璣玉衡以齊七政何以不言經星經者緯之所<lb/>
次也言乎經緯在其中矣緯星不可不講也周天之度<lb/>
或一歳或十有二歳或二十有八歳或自東西而出入<lb/>
或毎歲十月一入太㣲要之皆有常數見伏留行順逆<lb/>
<pb n="KR4d0240_WYG_006-18a"/>
遲速一不合於厯度則清臺之上夜攷而朝奏天子得<lb/>
以知闕失正五事而承天心也嗚呼星官厯翁之職豈<lb/>
非臺官御史之别乎嘗試論之甘石之外儒家緯星之<lb/>
説其詳見於張衡之賦大象諸葛亮之注與夫晉史之<lb/>
志天文其言五者休咎無以異於洪範五行傳之意劉<lb/>
向之言世以為拘平子孔明晉志之言拘乎否也昭明<lb/>
旬始之屬乃散五星之精經星之精不聞有其散者何<lb/>
也亂行失次變也或得之以為祥豈可不求其故歟漢<lb/>
<pb n="KR4d0240_WYG_006-18b"/>
唐之興同日事也一有東井之聚一止於鎮星之祥天<lb/>
文叶應小大不同有如是何也崔浩謂金水二星常附<lb/>
日而行按十月日在尾箕尾沒於西南而東井出於寅<lb/>
北㫁然謂秉史筆者侈大其事以此二星豈背日而行<lb/>
哉噫此知常而不知變然浩深於天文其言亦必有指<lb/>
也尾箕之聚天寳之九載是時幸蜀之釁稔矣稽之漢<lb/>
册成敗相反何歟豈東井十月非五星所聚之次而尾<lb/>
箕所在正為五星之聚亦若厯家連珠之時歟将亂行<lb/>
<pb n="KR4d0240_WYG_006-19a"/>
失次直為變而不為祥歟抑五者所主不同其數㣲妙<lb/>
不可以一概論歟恭惟國朝觀文察變以和人道比者<lb/>
土星旅于上相之次宰臣抗䟽求去九重不俞其請竊<lb/>
嘗求之貞觀十五年火星嘗逆于上相矣是歳也魏徵<lb/>
房𤣥齡方久盡彌縫之力㑹昌四年木星嘗揜于上相<lb/>
矣是歳李徳裕正為名宰而杜悰方以賢節擢用大哉<lb/>
明天子之意豈非有見於此乎宰臣以是而求退又将<lb/>
何所見也晝誦書傳夜觀星宿是為儒生職業併析陳<lb/>
<pb n="KR4d0240_WYG_006-19b"/>
之以備有司之採擇<lb/>
　　五運六氣<lb/>
自有天地則五行氣數周流乎其間伏羲八卦虞夏典<lb/>
謨周人洪範皆不能捨是而言道也五運六氣之説始<lb/>
於黄帝無疑矣然細考其書則渉於日者之流而膚淺<lb/>
尤甚斯果黄帝君臣有是荅問已乎且渾淪初分天下<lb/>
有目者之所不覩五天化氣所經之分孰先傳焉以八<lb/>
方分二十四位而甲巳化真土之説皆後世隂陽家之<lb/>
<pb n="KR4d0240_WYG_006-20a"/>
學堯舜姬孔所不道豈黄帝獨有是紛紛否耶况以五<lb/>
運而直六氣則羨其一少隂君火少陽相火火一行而<lb/>
二位其勢然爾其物果然歟噫是之與否窅𡨕莫辨未<lb/>
易决也所可得而辨者一歲而六氣一氣而六旬有竒<lb/>
小周者四歳而十有五則六甲盡而謂之大周矣於是<lb/>
乎一之以十榦配五音之所屬再之以十二支兼六氣<lb/>
之所屬三之以司天在泉左右間氣之位循環終始而<lb/>
立為太過不及平氣之别以司歳之吉㓙是固然矣然<lb/>
<pb n="KR4d0240_WYG_006-20b"/>
厯家之筭氣盡則日月之躔未畢日月之躔畢而五星<lb/>
之歩未終章㑹統元盖千萬歲而災祥詎可以次舉審<lb/>
如其説則六十數之外無他焉後乎甲子之未然以其<lb/>
然者知之矣若鬼㬰區若岐伯果何人哉而若是其膚<lb/>
淺也唐近代也且以其一二推之太宗元年關中飢二<lb/>
年天下蝗三年大水歳在丁亥戊子己丑也丁亥戊子<lb/>
皆天符而己丑為太乙天符則尤良歳也及四年庚寅<lb/>
則于運氣為太過而米斗三錢外户不閉行旅不齎糧<lb/>
<pb n="KR4d0240_WYG_006-21a"/>
抑何相反之甚耶𤣥宗之三年河南北之人流亡殆盡<lb/>
至四年仍為捕蝗之歲也乙夘丙辰亦曰天符而已矣<lb/>
開元之二十有八年庚辰其為堅成猶貞觀之庚寅也<lb/>
米斛直錢不滿二百絹匹如之海内安富而行者萬里<lb/>
不持寸兵亦何相反之甚耶然則五運六氣之説是果<lb/>
荒唐不足信矣其戰國談天如鄒衍之徒為之非耶雖<lb/>
然太宗遼水之敗是為乙巳盖不及者天寶岷山之幸<lb/>
非丙申歟盖流衍者也不可謂無是説也或者謂運氣<lb/>
<pb n="KR4d0240_WYG_006-21b"/>
有一定之符而人主感召之機自有移易化工之理歲<lb/>
休而咎歳咎而休機在人主不在運氣則誠有是説也<lb/>
然乎<lb/>
　<lb/>
　<lb/>
　<lb/>
　<lb/>
　樂軒集卷六<lb/>
</p>
<p>
</p>
  </div>
</body>
</text>
</TEI>
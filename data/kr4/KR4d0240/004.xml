<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>樂軒集卷四</head> <lb/>
    <p>
<pb n="KR4d0240_WYG_004-1a"/>
欽定四庫全書<lb/>
　樂軒集卷四<lb/>
　　　　　　　　　　　　　宋　陳藻　撰<lb/>
　賦<lb/>
　　菊花賦<lb/>
律中無射兮其聲商以髙金飈遒勁兮朘百草而薧膏<lb/>
清灝流地特形一毛酲方蘇於舊荄脈已奮乎枝柯津<lb/>
至有涯葉窮秋毫究舒厥盛蕚布嗷嘈散散黄英其情<lb/>
<pb n="KR4d0240_WYG_004-1b"/>
若何土階茅屋明良賡歌富貴不淫淫非吾曹禹食菲<lb/>
兮溝洫勞湯徳且慙孰恣于遨艱難王業周琢而磨身<lb/>
弋綈兮道徳麗心經理兮投厥戈曉露團團兮曷璿旒<lb/>
之孔多數君恍其胥㑹兮觀濟濟乎上袍坤裳之徳弸<lb/>
中彪外兮藹相輝而盪摩寂寥兮瀟灑屋籬兮山阿匪<lb/>
陶兮愛汝乃汝兮則陶蘂含章兮叢婆娑振振童子標<lb/>
格非凡志凌穹漢迹混蓬蒿展葉敷華玉宇澄虛青青<lb/>
衿佩以翔以翺崇臺顯榭低囘苦思或謙光而抑抑柴<lb/>
<pb n="KR4d0240_WYG_004-2a"/>
開蓽户體胖心廣或渙發而囂囂或烟帷月幌縁詩太<lb/>
瘦鼓舞吟哦幽姿逸態層崖峻臯寧肥遯兮與决科千<lb/>
菲萬艷其藻固掞天庭兮名圈兮利牢貌爽而癯意肅<lb/>
而豪甘忍飢以香亷疇撑腹而臭饕芳譽籍籍聘書徴<lb/>
入警峭嵯峨有人若我異彼惡草誰賦離騷秦筆以刀<lb/>
嗟俗吏之滔滔者哉爾其厯蘭省步華館坐邃閣兮正<lb/>
秘書之舛訛審直辭而貶褒序庠潔己以為師揚徳馨<lb/>
于俊髦徜徉容與乎金閨玉堂之内判花視草芬馥兮<lb/>
<pb n="KR4d0240_WYG_004-2b"/>
酷烈秀茂兮森羅霜臺凛凛胡斥非慆三軍出帥靡頑<lb/>
弗鏖作秋官於圜扉刑自嚴而不苛上公雖尊吐哺迎<lb/>
客誰飫豚羔賤貴者時吾常未始改兮委委佗佗如山<lb/>
如河太陽正照襟袍惟冷齪齪庸流微風生濤肌膚可<lb/>
萎氣燄詎可奪兮縱十九載於匈奴漢節不放而落旄<lb/>
重九良辰運來難逃舉世我趨榮傾敗荷惜哉寸晷容<lb/>
易蹉跎明日人心弃我粕糟然其衰也亦國老之皤皤<lb/>
諸年少其焉如太子安而不他是故厯代議養執爵余<lb/>
<pb n="KR4d0240_WYG_004-3a"/>
飲先萬乗而酕醄毛嬙麗姬鬒髮如雲選花插髩吾不<lb/>
使遭讀書之眼翳膜生皆神入其眶耿如秋波或乃三<lb/>
枝兩簇散漫疎成騷人墨客適爾相過千株萬朶間以<lb/>
他卉王孫公子來往如梭繁盛滿園一望數畝良金幾<lb/>
籯敵此富有非天下之至貴孰能與於此哉萬物備我<lb/>
不藏不韜得之者性失之者魔愛玩不已三嗅而作吾<lb/>
執吾友邪揄咍呵遂相與言不知者從乎優婆采而獻<lb/>
諸蕃夷之摩訶知之者從乎孟軻而訪于酒糟也辭曰<lb/>
<pb n="KR4d0240_WYG_004-3b"/>
饑有饌兮丹霞拖渇有飲兮涼雨沲魂雖悦兮亡血臊<lb/>
精物何産於厚地兮全一清而予操予將辟穀兮矧鷄<lb/>
鵝專餌汝兮亶至和寒無用兮衣蓑白日上升舟兮誰<lb/>
篙奚待尋乎海山兮六鼇徐福去兮空囘艘彼不火食<lb/>
兮㗖仙杏與蟠桃或棗或栗兮或蒲萄飡术之實不若<lb/>
飡其華之效頃兮俄乗羽化兮辭舊窠朝玉帝兮履鳬<lb/>
靴下視塵寰兮天<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>慕我不及歎白頭兮悶搔<lb/>
　　梨花賦<lb/>
<pb n="KR4d0240_WYG_004-4a"/>
絪緼無涯孕精産荂九旬流華四月孔奢有匪浮誇花<lb/>
外之花爾其娟靜閒暇以窕窈兮敷舒幽貞其清皦兮<lb/>
恬淡瀟灑委蛇淳雅美不邇麗素不隣野若帝厭爾衆<lb/>
芳之淫冶我宜錫其純嘏者耶濯濯春雨皓皓華月彼<lb/>
質而靜彼淡而悦或依于葛我所執兮或俯于藻我所<lb/>
拾兮祠庭閴寂樹英宻祁祁僮僮如出而入奚素絢以<lb/>
比容徴彤管而名實夫大竅闔闢冶至靈甄無識蓋有<lb/>
暌性而合質者耶于何后妃兮似欣欣乎晴光余將歸<lb/>
<pb n="KR4d0240_WYG_004-4b"/>
寧兮眂滌濯乎衣裳流水之陽古公胥宇乃攜乃姜不<lb/>
容不粧后脱簮珥露諫宣王煙之蒼蒼青障于張解圍<lb/>
小郎三三兩兩寒窗之傍恍兮文徳散帙于中宫左嬪<lb/>
摛思于椒房函如六齡之鄧衰若大家之班或乃暴風<lb/>
淫雨赴死無懼生兮貞女殁兮烈婦于嗟牡丹彼美芍<lb/>
藥胡為顔色可與娯樂丰丰褒姒艷艷驪姬君以為妍人<lb/>
以為媸花百其試予兹懿哉辭曰匪冬而雪匪夜而月<lb/>
香山何人題我太真江之永矣不可泳思漢之廣矣不<lb/>
<pb n="KR4d0240_WYG_004-5a"/>
可方思<lb/>
　　桔橰賦<lb/>
漁溪之民兮桔橰一日不雨兮則勞土既薄兮沙石多<lb/>
水鑚鑚以下篩井凑凑而湧髙十日不雨兮因廻數而<lb/>
損泉巽之愈低力其倍宣晝雖給於西園夕恐焦乎東<lb/>
田自甲至戊惟丙能眠夫婦蓬黧如蠻如猺太陽升兮<lb/>
畢炎燒嘉樹在前若秦皇漢武兮慕三神山之絶遼已<lb/>
而視瓶中之粟曽不足以禦來者之一朝思弗負於債<lb/>
<pb n="KR4d0240_WYG_004-5b"/>
家秋已竭其膏膋幸而禾稻成穗雷腹有充舉手加額<lb/>
慚荷元穹彼彎射虎之弓兮恨侯印之阻封援賦鵩之<lb/>
筆兮少為傅而曰窮潘嫌宦拙兮達早羽嘆天亡兮戰<lb/>
工長卿不文犢鼻皆可仲卿凡者牛衣足供作進學解<lb/>
者非韓愈耶昔有解嘲之揚雄言若亡憾兮意則由賜<lb/>
之不容斯可也世莫如漆園之憤悱兮羌託辭於苦空<lb/>
場屋之士戚戚未第乍登九品立俟隆崇紈袴之子厭<lb/>
厭肥甘率然一飯怒冠髪衝妖艷之女羞與醜婦共牢<lb/>
<pb n="KR4d0240_WYG_004-6a"/>
而食安得淮隂壯客甘絳灌之雷同者哉曰聖曰賢為<lb/>
顔為孔已雖樂以無尤人至今而屈訟造物者起笑而<lb/>
為辭曰賦汝厚兮責我深隨自然兮吾何心謂渠能兮<lb/>
昧矣謂渠素兮呻吟不若吝之兮均桔橰而後食庶無<lb/>
僥倖兮豈聞相怨之音<lb/>
　　惜别賦<hi>并序</hi>
　　　漁溪諸友丱角相從或相識乍離乍合今歳偶<lb/>
　　　聚向時未生或初生者長成而丱角有逾壯齒<lb/>
<pb n="KR4d0240_WYG_004-6b"/>
　　　矣二月始集講論未幾槐花將黄次第分散余<lb/>
　　　世事已嬾筆耕亦倦日嗜啜茶飲酒逍遥行坐<lb/>
　　　締玩溪山之勝耳安能激厲諸君哉閒撰數辭<lb/>
　　　强名之曰惜别賦<lb/>
場屋微名舉世營營有貴於己在人者輕人疑余兮未<lb/>
貢余已官而改京買臣行歌咄哉小生爾既朱輪孰與<lb/>
原憲終貧兮自得之榮況乎乗堅策肥旌旗擁路于青<lb/>
史兮無聲噫天垂月兮山吐雲青草死兮地懷根一枯<lb/>
<pb n="KR4d0240_WYG_004-7a"/>
一茂日代乎前皆仁氣之絪緼嘻哉諸君世務紛綸來<lb/>
歳之春想無暇留醉翁兮談天地之醇六經諸子百氏<lb/>
兮槩妙道之所存茍惟綴緝編類以得失為悲歡雖同<lb/>
居而白首亦奚由兮愈親<lb/>
　<lb/>
　<lb/>
　<lb/>
　<lb/>
<pb n="KR4d0240_WYG_004-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　樂軒集巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0051_SBCK_023-1a"/>
劉夢得文集卷第二十三<lb/>
　　集紀<lb/>
　　　唐故李相國集　唐故韋公集<lb/>
　　　唐故令狐公集　唐故盧公集<lb/>
　　　唐故吕君集　唐故柳君集<lb/>
　　　董氏武陵集　澈上人文集<lb/>
　　唐故相國李公集<lb/>
天以正氣付偉人必飾之使光耀于世粹和絪<lb/>
緼積于中鏗鏘發越形乎文文之細大視道之<lb/>
行止故得其位者文非空言咸繫于訏謨宥宻<lb/>
<pb n="KR4c0051_SBCK_023-1b"/>
庸可不紀惟唐以神武定天下羣慝旣讋驟示<lb/>
以文韶英之音與鉦鼓相襲故起文章爲大臣<lb/>
者魏文貞以諫諍顯馬髙唐以智略奮岑江陵<lb/>
以潤色聞無草昩汙馬之勞而任遇在功臣上<lb/>
唐之貴文至矣哉後王纂承多以國柄付文士<lb/>
元和初憲宗遵聖祖故事視有宰相器者貯之<lb/>
内庭繇是釋筆硯而操化權十八九公寔得時<lb/>
而光焉公諱絳字深之趙郡人在貢士中傑然<lb/>
有竒表旣豋太常第又以詞賦升甲科授秘書<lb/>
省校書郎歳滿從調有司設甲乙問以觀決斷<lb/>
<pb n="KR4c0051_SBCK_023-2a"/>
復居髙品𥙷渭南尉擢拜監察御史未幾以夲<lb/>
官充翰林學士居中轉尚書主客貟外郎歷司<lb/>
勲郎中知制誥遷中書舎人風儀峻整敷奏儻<lb/>
切言事感動上輒目送之一旦召至浴堂門與<lb/>
語半省曰將柄用子大冝稔熟民聴遂出爲戸<lb/>
部侍郎遷中書侍郎同平章事殷然有直聲及<lb/>
冊免而聞望益大周旋公卿閒五爲尚書歷御<lb/>
史大夫左僕射一以三公領太常刺近輔居保<lb/>
釐登齋壇皆再焉太和三年以司空鎭南鄭居<lb/>
二歳坐氣剛玉折海内冤惜之後三年嗣子前<lb/>
<pb n="KR4c0051_SBCK_023-2b"/>
京兆府户曹掾璆次子前監察御史裏行頊等<lb/>
泣持遺草請編之肇白從試有司至于宰天下<lb/>
詞賦詔誥封章啓事謌詩贈餞金石颺功凡四<lb/>
百餘篇勒成二十卷上所以知君臣啓沃之際<lb/>
下所以備風雅詩聲之義洪鍾駭聽瑶瑟清骨<lb/>
其在翰苑及登台庭亟言大事誠貫理直感通<lb/>
神祇龍鱗收怒天日回照古所謂一言興邦者<lb/>
信哉始愚與公爲布衣游及仕畿服幸公同邑<lb/>
其後雖翔泳勢異而不以名數革初心今考其<lb/>
文至論事䟽感人肺肝毛髮皆聳嗚呼其盛唐<lb/>
<pb n="KR4c0051_SBCK_023-3a"/>
之遺直歟<lb/>
　　唐故中書侍郎平章事韋公集<lb/>
漢庭以賢良文學徴有道之士公孫弘條對第<lb/>
一席其勢鼓行人閒取丞相且侯使漢有得人<lb/>
之聲伊弘發也皇唐文物與漢同風故天后朝<lb/>
燕國公說以詞摽文苑徴玄宗朝曲江公九齡<lb/>
以道侔伊吕徴德宗朝天水姜公公輔杜陵韋<lb/>
公執誼河東裴公垍以賢良方正徴憲宗朝河<lb/>
南元公稹京兆韋公惇以才識兼茂徴隴西牛<lb/>
公僧孺李公宗閔以能直言極諫徴咸用對䇿<lb/>
<pb n="KR4c0051_SBCK_023-3b"/>
甲於天下繼爲有聲宰相古今相望落落然如<lb/>
騎星辰與夫起版築飯牛者異矣公夲名惇舉<lb/>
進士登賢良旣仕方更名處厚字德載漢丞相<lb/>
扶陽侯之裔孫後周逍遥公夐之八代孫右僕<lb/>
射某之元子生而聦明絶人在提孩發言成詩<lb/>
未幾能賦受經於先君僕射學文於伯舅許公<lb/>
孟容及壯通六經旁貫百氏咨天人之際探曆<lb/>
數明天官窮性命之源以至于佛書尤邃初爲<lb/>
集賢殿校書郎宰相李趙公監修國史引公直<lb/>
東觀就改咸陽尉遷右拾遺轉左𥙷闕世稱有<lb/>
<pb n="KR4c0051_SBCK_023-4a"/>
史才而能諫諍入尚書爲郎歷禮部考功皆人<lb/>
望所在上方用威武以讋不庭宿兵䆮乆韋丞<lb/>
相貫之酌人情上言不合意冊免因歷詆所善<lb/>
公在伍中岀爲開州刺史居三年執友崔敦詩<lb/>
爲相徴拜户部郎中至闕下旬歳閒以夲官知<lb/>
制誥穆宗新即位注意近臣召入翰林充侍講<lb/>
學士初授諫議大夫續換中書舎人侍游蓬萊<lb/>
池延問大義退而進六經法言二十編優詔荅<lb/>
之賜以金紫㝷遷權知兵部侍郎知制誥翰林<lb/>
侍講史館修撰長慶四年春敬宗踐祚以公用<lb/>
<pb n="KR4c0051_SBCK_023-4b"/>
經術左右先帝五年稔聞其德尤所欽倚内署<lb/>
故事與外庭不同凡言内翰學士必草詔書有<lb/>
侍講者專備顧問雖官爲中書舎人或他官知<lb/>
制誥第用其班次爾不竄言於訓詞至是上器<lb/>
公且有以寵之乃使内謁者申命去侍講之稱<lb/>
慮未諭于百執事居數日降命書重舉舊官以<lb/>
明新意㝷眞拜夏官貳卿由是内庭詞臣無出<lb/>
其右者凡密旨必承乎權輿故號承旨學士上<lb/>
富春秋未親庶政或有凝滯視公如蓍龜寶暦<lb/>
季年宫壼閒一夕生變人情大駭雖鼎臣無所<lb/>
<pb n="KR4c0051_SBCK_023-5a"/>
關決唯内署得參焉羣議閧<hi>胡貢反</hi>然俟公一言而<lb/>
定戡難纉服再維乾綱今上繼明䇿勲第一擢<lb/>
拜中書侍郎同中書門下平章事以髙材遇英<lb/>
主功顯人伏言無不從筆端膚寸澤及天下盡<lb/>
罷冗食請歸才人事先有司物止常貢城社無<lb/>
託巖廊益尊感恩盡瘁不嗇神用大和二年十<lb/>
二月上前言事未及畢詞疾作暴僨以朝服委<lb/>
地同列白奏搢笏扶持之不能起上命中貴人<lb/>
在右翼輔歸于中書如大醉狀上震驚咨嗟徴<lb/>
醫賜藥旁午疊委㑹暮肩輿至第詰旦以不起<lb/>
<pb n="KR4c0051_SBCK_023-5b"/>
聞贈禭加常禮後十年嗣子蕃以太子舎人直<lb/>
弘文館編次遺文七十通銜哀貢誠乞詞以冠<lb/>
其首謹按公未爲近臣巳前所著讃論記述銘<lb/>
志皆文士之詞也以才麗爲主自入爲學士至<lb/>
宰相以往所執筆皆經綸制置財成潤色之詞<lb/>
也以識度爲宗觀其發德音福生人沛然如時<lb/>
雨襃元老諭功臣穆然如景風命相之冊和而<lb/>
莊命將之誥昭而毅薦賢能其氣似孔文舉論<lb/>
經學其博似劉子駿發十難以摧言利者其辯<lb/>
似管夷吾噫逢時得君奮智謀以取髙位而令<lb/>
<pb n="KR4c0051_SBCK_023-6a"/>
名隨之豈不偉哉初蕃旣纂修父書咨于先執<lb/>
李習之請文爲領袖許而未就習之悄然謂蕃<lb/>
曰翺昔與韓吏部退之爲文章盟主同時倫輩<lb/>
惟柳儀曹宗元劉賔客夢得爾韓柳之逝乆矣<lb/>
今翺又𬒳病慮不能自述有孤前言賷恨無巳<lb/>
將子薦誠于劉君乎無何習之夢奠于襄州蕃<lb/>
具道其語余感相國之平昔嘉蕃之䖍敬庶幾<lb/>
能世其家固不讓云<lb/>
　　唐故相國贈司空令狐公集<lb/>
起文章而陟大位丹青景化焜燿藩方如霏煙<lb/>
<pb n="KR4c0051_SBCK_023-6b"/>
祥風縁飾萬物而與令名相終始者有唐文臣<lb/>
令狐公實當之公名楚字殻士燉煌人今古數<lb/>
于長安右部天授神敏性能無師始學語言乃<lb/>
恊宫徴故五歳巳爲詩成章旣即冠參貢士果<lb/>
有名字時司空杜公以重德知貢舉擢居甲科<lb/>
瑯瑘王拱識公於童丱雅器異之至是拱自虞<lb/>
部正郎領桂州銳於辟賢以酬不次之遇先拜<lb/>
章而後告公旣而授試弘文館校書郎公爲人<lb/>
子重難逺行稟命而去居一歳竟迫方寸而歸<lb/>
家在并汾閒急於禄養捧從事檄于并州凡更<lb/>
<pb n="KR4c0051_SBCK_023-7a"/>
三牧官至監察御史元和初憲宗聞其名徴拜<lb/>
右<hi>一作左</hi>拾遺歷太常博士入爲尚書禮部貟外郎<lb/>
性至孝旣孤以善居喪聞喪除爲刑部貟外郎<lb/>
時帝女下嫁相禮缺官以夲官攝愽士當問名<lb/>
之荅上親臨帳幄簾内窺之禮容甚偉聲氣朗<lb/>
徹上目送良乆謂左右曰是官可用記其姓名<lb/>
未幾改職方知制誥詞鋒犀利絶人逺甚適有<lb/>
旨選司言髙第者視草内庭宰臣以爲首遂轉<lb/>
夲司郎中充翰林學士滿歳遷中書舎人專掌<lb/>
内制武帳通奏栢梁陪讌嘉猷髙韻冠于一時<lb/>
<pb n="KR4c0051_SBCK_023-7b"/>
會淮右稽誅上遣丞相即戎以督戰公草詔書<lb/>
詞有渉嫌者相府上言有命中書參詳竄定因<lb/>
罷内職歸閣中而君心眷然將有大用且出入<lb/>
以試之及牧華州兼御史中丞錫以金紫居鎭<lb/>
七月遷大夫充河陽三城懷州節度使又七月<lb/>
急召抵京師拜中書侍郎同中書門下平章事<lb/>
天下然後知上心倚以爲相非一朝也是歳元<lb/>
和十四年秋明年正月憲宗晏駕惜其在位日<lb/>
淺遭時大變穆宗踐祚轉門下侍郎平章事萬<lb/>
機百度別有所付第以舊相署位充山陵使七<lb/>
<pb n="KR4c0051_SBCK_023-8a"/>
月禮畢部下吏有以贓狀聞者朝典用責率之<lb/>
義是以左授宣歙池等州都團練觀察處置等<lb/>
使兼御史大夫恩顧一異媒㜸隨生旋又貶衡<lb/>
州刺史移郢州轉太子賔客分司東都㝷起爲<lb/>
陜<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>觀察使或有上封者稱前以奉陵寢不檢<lb/>
下獲譴今陵土猶濕未宜遽用次陜一日重爲<lb/>
賔客分司長慶四年改河南尹其秋授檢校禮<lb/>
部尚書兼汴州刺史充宣武軍節度管内觀察<lb/>
處置等使汴州爲四戰之地擇帥先有功峻刑<lb/>
右武疑似沈命號爲危邦者積年公但以清儉<lb/>
<pb n="KR4c0051_SBCK_023-8b"/>
自律以恩信待人以夷坦去羣疑以禮讓汰慘<lb/>
急自上化下速於置郵泮林革音無復故態璽<lb/>
書勞之就加大司馬文宗纂服三年冬上表以<lb/>
大臣未識天子願朝正月制曰可操節入覲遷<lb/>
户部尚書俄爲東都留守又轉檢校尚書右僕<lb/>
射兼鄆州刺史太平軍節度使後以王業之始<lb/>
實爲北京移鎭太原從人望也以吏部尚書徴<lb/>
換太常卿眞拜尚書左僕射太和九年冬十一<lb/>
月京師有急兵起上方御正殿即日還宫是夕<lb/>
召公決事禁中以見<hi>賢遍反</hi>事傳古義爲對其詞<lb/>
<pb n="KR4c0051_SBCK_023-9a"/>
讜切無所顧望上心嘉之居一二日守夲官兼<lb/>
諸道鹽鐵轉運使以斡利權旣非素尚仡<hi>許乙反</hi>牢<lb/>
讓故復爲檢校左僕射興元尹山南西道節度<lb/>
觀察使兼御史大夫開成二年十一月十二日<lb/>
薨于漢中官舎享年七十齊終之前一日自修<lb/>
遺表初述感恩陳力之大義中及朝廷刑政之<lb/>
或闕意竊言盡神識不昬上深悼之形于愍冊<lb/>
未登三事故以贈之歸泉之夕有大星殞于正<lb/>
寢之上光燭于庭天意若曰旣稟之而生亦有<lb/>
涯而落其文章貴壽之氣焰歟初憲宗覽國書<lb/>
<pb n="KR4c0051_SBCK_023-9b"/>
見五王復辟之際狄梁公實尸之公爲台臣獨<lb/>
召便殿問曰仁傑有後乎公以其支孫試校書<lb/>
郎兼謨爲對即日拜左拾遺公遂草制他日相<lb/>
銜者因扶其詞以爲非春秋諱魯之旨穆宗新<lb/>
即位謙讓不自決遂有衡州之貶公議冤之嗟<lb/>
乎天之於賦予也甚嗇而難周公獨富文華丁<lb/>
良時歷名卿至元老蓋忠廉孝友愛才與物合<lb/>
是粹美以將之邪可謂全德矣旣免喪嗣子左<lb/>
𥙷闕綯集公之文成一百三十卷因長子太子<lb/>
左諭德子弘分司東都負其笥來謁泣曰先正<lb/>
<pb n="KR4c0051_SBCK_023-10a"/>
司空與丈人爲顯交撤懸之前五日所賦詩寄<lb/>
友非他人也今手澤尚存言之嗚噎長號予亦<lb/>
爲之大慟收淚而視分當編次之始公參大鹵<lb/>
記室以文雄邊議者謂一方不足以騁用徴拜<lb/>
於朝累遷儀曹郎乃登西掖入内署訏謨密勿<lb/>
遂委魁柄斯以文雄於國也嗚呼咫尺之管文<lb/>
敏者執而運之所如皆合在藩聳萬夫之觀望<lb/>
立朝賁羣寮之頰舌居内成大政之風霆導畎<lb/>
澮於章奏鼓洪瀾於訓誥筆端膚寸膏潤天下<lb/>
文章之用極其致矣而又餘力工於篇什古文<lb/>
<pb n="KR4c0051_SBCK_023-10b"/>
士所難兼焉昔王珣爲晉僕射夢人授大筆如<lb/>
椽覺而謂人曰此必有大手筆事後孝武哀冊<lb/>
文乃珣之詞也公爲宰相奉詔撰憲宗聖神章<lb/>
武孝皇帝哀冊文時稱乾陵崔文公之比今考<lb/>
之而信故以爲首冠尊重事也其他各以類聚<lb/>
著于篇<lb/>
　　唐故尚書主客貟外郎盧公集<lb/>
心之精微發而爲文文之神妙詠而爲詩猶夫<lb/>
孤桐朗玉自有天律能事具者其名必髙名猶<lb/>
實生故乆而益大尚書郎盧公諱象字緯卿始<lb/>
<pb n="KR4c0051_SBCK_023-11a"/>
以章句振起於開元中與王維崔顥比肩驤首<lb/>
鼓行於時妍詞一發樂府傳貴由前進士𥙷秘<lb/>
書省校書郎轉右衛倉曹椽丞相曲江公方執<lb/>
文衡揣摩後進得公深器之擢爲左𥙷闕河南<lb/>
府司録司勲貟外郎名盛氣髙少所卑下爲飛<lb/>
語所中左遷齊汾鄭三郡司馬入爲膳部貟外<lb/>
郎時大盜起幽陵入洛師東夏衣冠不克歸王<lb/>
所爲虜劫執公墮脅從伍中初謪果州長史又<lb/>
貶永州司户移吉州長史天下無事朝廷思用<lb/>
宿舊徴拜主客貟外郎道病留武昌遂不起故<lb/>
<pb n="KR4c0051_SBCK_023-11b"/>
相崔太傅時爲右史方在鄂以文誌其墓其一<lb/>
詞曰噫公妙年有聲振耀當代翺翔雲路不虞<lb/>
矰<hi>則層反</hi>繳盛名先物易生癘疵三至郎署坐成<lb/>
遺耋蹭蹬江臯栖栖没齒見知者恨之公逺祖<lb/>
元魏北齊後周皆爲帝師公之叔父嵩山逸人<lb/>
諌議大夫顥然眞隱者也公下世後七十三年<lb/>
其孫元符捧遺草來乞詞以表之常經亂離多<lb/>
所散落今之存者十有二卷凡若干篇<lb/>
　　唐故衡州刺史吕君集<lb/>
五行秀氣得之若多者爲俊人其色㶑灩於顔<lb/>
<pb n="KR4c0051_SBCK_023-12a"/>
閒其聲發而爲文章天之所與有物來相彼由<lb/>
學而致者如工人染夏以視羽畎有生死之殊<lb/>
矣初貞元中天子之文章煥乎垂光慶霄在上<lb/>
萬物五色天下文人爲氣所召其生乃蕃靈芝<lb/>
萐莆與百果齊坼然煌煌翹翹出乎其類終爲<lb/>
偉人者幾希矣東平呂和叔寔生是時而絶人<lb/>
逺甚始以文學震三川三川守以爲貴士之冠<lb/>
名聲西馳速如羽檄長安中諸生咸避其鋒丙<lb/>
<hi>一作兩</hi>科連中鋩刃愈出德宗聞其名自集賢殿校<lb/>
書郎擢爲左拾遺明年犬戎請和上問能使絶<lb/>
<pb n="KR4c0051_SBCK_023-12b"/>
域者君以竒表有專對材膺選轉殿内史錫之<lb/>
銀章還拜尚書户部貟外郎轉司封遷刑部郎<lb/>
中兼侍御史副治書之職㑹中執法左遷縁坐<lb/>
道州刺史以政聞改衡州年四十而没後十年<lb/>
其子安衡泣捧遺草來謁咨余伸之成一家言<lb/>
凡二百篇和叔名温別字化光祖考皆以文學<lb/>
至大官蚤聞詩禮於先侍郎又師吳郡陸質通<lb/>
春秋從安定梁肅學文章勇於藝能咸有所祖<lb/>
年益壯志益大遂撥去文字與俊賢交重氣槩<lb/>
覈名實歆然以致君及物爲大欲每與其徒講<lb/>
<pb n="KR4c0051_SBCK_023-13a"/>
疑考要皇王覇強之際臣子忠孝之道出入上<lb/>
下百千年閒詆訶角逐疊發連袵得一善輒盱<lb/>
衡擊節揚袂頓足信容得色舞于眉端以爲按<lb/>
是言循是理合乎心而氣將之昭昭然若揭日<lb/>
月而行孰能閼其勢而爭天光者乎嗚呼言可<lb/>
信而時異道甚長而命窄精氣爲物其有所歸<lb/>
乎古之爲書者先立言而後體物賈生之書首<lb/>
過秦而荀卿亦後其賦和叔年少遇君而卒以<lb/>
謫似賈生能明王道似荀卿故余所先後視二<lb/>
書斷自人文化成論至諸葛武侯廟記爲上篇<lb/>
<pb n="KR4c0051_SBCK_023-13b"/>
其他咸有爲而爲之始學左氏書故其文微爲<lb/>
富豔夫羿之關弓唯巴蛇九日乃能盡其彀而<lb/>
回注鷃爵亦要中於㝷常之閒非羿之手弓有<lb/>
能有不能所遇然也後之逹解者推而廣之知<lb/>
余之素交不相索於文字之内而已<lb/>
　　唐故柳州刺史柳君集<lb/>
八音與政通而文章與時髙下三代之文至戰<lb/>
國而病渉秦漢復起漢之文至列國而病唐興<lb/>
復起夫政庬而土裂三光五嶽之氣分<hi>扶問反</hi>大音<lb/>
不完故必混一而後大振初貞元中上方嚮文<lb/>
<pb n="KR4c0051_SBCK_023-14a"/>
章昭回之光下飾萬物天下文士爭執所長與<lb/>
時而奮粲然如繁星麗天而芒寒色正人望而<lb/>
敬者五行而已河東柳子厚斯人望而敬者歟<lb/>
子厚始以童子有竒名於貞元初至九年爲名<lb/>
進士十有九年爲材御史二十有一年以文章<lb/>
稱首入尚書爲禮部貟外郎是歳以踈俊少檢<lb/>
獲訕出牧邵州又謫佐永州居十年詔書徴不<lb/>
用遂爲柳州刺史五歳不得召歸病且革留書<lb/>
抵其友中山劉某曰我不幸卒以謫死以遺草<lb/>
累故人某執書以泣遂編次爲三十通行於世<lb/>
<pb n="KR4c0051_SBCK_023-14b"/>
子厚之喪昌黎韓退之誌其墓且以書來弔曰<lb/>
哀哉若人之不淑吾甞評其文雄深雅健似司<lb/>
馬子長崔蔡不足多也安定皇甫湜文章少所<lb/>
推讓亦以退之言爲然凡子厚名氏與仕與年<lb/>
曁行己之大有退之之誌若祭文在今附于第<lb/>
一通之末云<lb/>
　　董氏武陵集<lb/>
片言可以明百意坐馳可以役萬景工於詩者<lb/>
能之風雅體變而興同古今調殊而理冥逹於<lb/>
詩者能之工生於才逹生於明二者還相爲用<lb/>
<pb n="KR4c0051_SBCK_023-15a"/>
而後詩道備矣余甞執斯評爲公是且衡而度<lb/>
之誠懸乎心黙揣羣才鈞銖㝷尺隨限而盡如<lb/>
是所閱者百態一旦得董生之詞杳如搏翠屏<lb/>
浮層瀾視聽所遇非風塵閒物亦猶明金綷羽<lb/>
得于遐裔雖欲勿寶可乎生名侹字庶中幼恃<lb/>
屬詩者晚而不衰心源爲鑪筆端爲炭鍜鍊元<lb/>
夲雕礱羣形糾紛舛錯逐意犇走因故㳂濁恊<lb/>
爲新聲甞所與游皆青雲之士聞名如盧杜<hi>盧貟</hi>
<hi>外象杜貟外甫</hi>髙韻如包李<hi>包祭酒佶李侍郎紆</hi>迭以章句揚於當時<lb/>
末路寡徒值余歡甚因相謂曰閒身以廷尉屬<lb/>
<pb n="KR4c0051_SBCK_023-15b"/>
爲荆州從事移疾罷去幽卧於武陵迨今四年<lb/>
言未信於世道不施於人寓其性懷播爲味咏<lb/>
時發笥紛然盈前凡五十篇因地爲目吾子常<lb/>
號知我盍表而志之爲生羽翼余不得讓而著<lb/>
于篇因系之曰詩者其文章之藴邪義得而言<lb/>
喪故微而難能境生於象外故精而寡和千里<lb/>
之繆不容秋毫非有的然之姿可使户曉必俟<lb/>
知者然後鼓行於時自建安距永明巳還詞人<lb/>
比肩唱和相發有以朔風零雨髙視天下蟬噪<lb/>
鳥鳴蔚在史䇿國朝因之粲然復興由篇章以<lb/>
<pb n="KR4c0051_SBCK_023-16a"/>
躋貴仕者相踵而起兵興巳還右武尚功公卿<lb/>
大夫以憂濟爲任不暇器人於文什之閒故其<lb/>
風<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>息樂府恊律不能足<hi>去聲</hi>新詞以度曲夜諷<lb/>
之職寂寥無紀則董生之貧卧于裔土也其不<lb/>
得於時者歟其不試故藝者歟<lb/>
　　澈上人文集<lb/>
釋子工爲詩尚矣休上人賦別怨約法師哭范<lb/>
尚書咸爲當時才士之所傾歎厥後比比有之<lb/>
上人生於㑹稽夲湯氏子聦察嗜學不肯爲凡<lb/>
夫因辤父兄出家號靈澈字源澄雖受經論一<lb/>
<pb n="KR4c0051_SBCK_023-16b"/>
心好篇章從越客嚴維學爲詩遂籍籍有聞<hi>去</hi>
維卒乃抵吳興與長老詩僧皎然游講藝益至<lb/>
皎然以書薦于詞人包侍郎佶包得之大喜又<lb/>
以書致于李侍郎紆是時以文章風韻主盟於<lb/>
世者曰包李以是上人之名由二公而颺如雲<lb/>
得風柯葉長王以文章接才子以禪理恱髙人<lb/>
風儀甚雅談笑多味貞元中西遊京師名振輦<lb/>
下緇流疾之造飛語激動中貴人因侵誣得罪<lb/>
徙汀州㑹赦歸東越時吳楚閒諸侯多賔禮招<lb/>
延<hi>一作迓</hi>之元和十一年終於宣州開元寺七十有<lb/>
<pb n="KR4c0051_SBCK_023-17a"/>
一門人遷之建塔於越之山隂天柱峯之陲從<lb/>
夲敎也初上人在吳興居何山與晝公爲侣<hi>皎然</hi>
<hi>字晝時以字行</hi>時予方以兩髦執筆硯陪其吟詠皆曰孺<lb/>
子可敎後相遇于京洛與友許之契焉上人殁<lb/>
後十七年予爲吳都其門人秀峯捧先師之文<lb/>
來乞詞以志且曰師甞在吳賦詩僅二千首今<lb/>
刪取百篇勒爲十卷自大曆至元和凡五十年<lb/>
閒接詞客聞人詶唱別爲十卷今也思行乎昭<lb/>
世求一言羽翼之因爲評曰世之言詩僧多出<lb/>
江左靈一導其源護國襲之清江揚其波法振<lb/>
<pb n="KR4c0051_SBCK_023-17b"/>
㳂之如么絃孤韻瞥入人耳非大樂之音獨吳<lb/>
興晝公能備衆體晝公後澈公承之至如芙蓉<lb/>
園新寺詩云經來白馬寺僧到赤烏年謫汀州<lb/>
云青蠅爲弔客黃犬寄家書可謂入作者閫域<lb/>
豈獨雄於詩僧閒邪<lb/>
劉夢得文集卷第二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0051_SBCK_028-1a"/>
劉夢得文集卷第二十八<lb/>
　　碑<lb/>
　　　王氏先廟碑　令狐氏先廟碑<lb/>
　　　劉君遺愛碑　奚公神道碑<lb/>
　　代郡開國公王氏先廟碑<lb/>
唐制五等有爵服而無山川登于三事得立四<lb/>
廟備物崇祀以交神明敬先報夲以輔孝治有<lb/>
國之令典也維長慶三年前相國王公始卜廟<lb/>
于西京崇業里公時鎭劔南東川上章曰臣涯<lb/>
官秩印授品俱第三請如式以奉宗廟制曰可<lb/>
<pb n="KR4c0051_SBCK_028-1b"/>
是歳仲冬申命長男孟堅祔其主于三室明年<lb/>
公入爲御史大夫復以十一月躬行蒸祭閒歳<lb/>
公出梁州就拜司空禮崇異數廟加祀室大和<lb/>
二年増新室旣成祔顯考于尊位告饗由禮觀<lb/>
之者以爲世程第一室曰上儀同豳州別駕府<lb/>
君諱元政以妣愽陵崔氏配第二室曰湖州安<lb/>
吉縣令贈尚書刑部貟外郎府君諱實以妣贈<lb/>
扶風縣太君馬氏配第三室曰朝散大夫青州<lb/>
司馬贈户部侍郎府君諱祚以妣贈武威郡太<lb/>
夫人賈氏配第四室曰温州刺史贈太尉府君<lb/>
<pb n="KR4c0051_SBCK_028-2a"/>
諱冕以妣贈魯國太夫人愽陵崔氏配初周靈<lb/>
王太子晉遇浮丘公化爲神僊時人號曰王家<lb/>
其後遂以命氏顯於秦者王翦三世將秦師子<lb/>
孫分居晉代閒東漢有徴君覇覇孫甲亦號徴<lb/>
君徙居祁縣爲著姓故至于今爲太原人自漢<lb/>
渉魏益以熾昌凡十葉至後魏度支尚書廣陽<lb/>
侯冏廣陽有二子神念神感神念南奔梁神感<lb/>
北仕齊惟儀同府君廣陽侯五代孫也唐興于<lb/>
太原實從義旗佐成王業故有開府儀同之寵<lb/>
惟刑部府君以功臣子理二邑不躋貴仕故有<lb/>
<pb n="KR4c0051_SBCK_028-2b"/>
錫羨後大之祥惟户部府君㓜孤以孝聞於郷<lb/>
曲未冠以文售於有司由前進士補延州臨安<lb/>
縣主簿㑹詔徴賢良䇿在甲科授瀛州饒陽尉<lb/>
歳滿遷渭南尉天后在神都東畿差重遂由渭<lb/>
南轉河南適逢建萬象神宫甸内吏分董其役<lb/>
因上書切諫繇是名益聞開元初以大理司直<lb/>
馳軺車聮讞大獄閩禺朔漢所至決平早以欒<lb/>
棘傷生晚成劇恙樂就夷曠故不至大官惟太<lb/>
尉府君生於治平時以文學自奮年十有五賁<lb/>
然從秋賦明年春升名于司徒又一年玄宗御<lb/>
<pb n="KR4c0051_SBCK_028-3a"/>
層樓發德音懸文詞政術科以罝髦士府君䇿<lb/>
最髙授太常寺太祝未幾復以能通道德南華<lb/>
沖虚三眞經進盩厔尉天寶中歷左拾遺左補<lb/>
闕禮部司駕二外郎屬幽陵亂華遣兵南服因<lb/>
佐閩粤改檢校比部郎中行軍司馬時中原甫<lb/>
寧江南爲吉地二千石多用名德乃以府君牧<lb/>
温州朝廷虚公卿以俟髙第及聞永嘉人輟舂<lb/>
罷社搢紳閒以不淑相弔焉雖位負于道而邁<lb/>
德垂短後之人得以纉承丕揚之其儲休啓祐<lb/>
有自云爾生三子皆聦明絶人長曰沼以神童<lb/>
<pb n="KR4c0051_SBCK_028-3b"/>
仕至檢校禮部郎中次曰潔以竒文仕至國子<lb/>
司業今代郡公實季子也早在文仕籍射䇿連<lb/>
中咸世其家貞元中德宗聞其名自藍田尉召<lb/>
入禁中視草厥後三典書命再參內廷憲宗器<lb/>
之付以國柄翊賛有道雖冊免常居大僚今年<lb/>
自梁州請覲上思用舊臣爲羽儀遂領太常其<lb/>
公府如故以一心事六君顯官重務靡不揚歷<lb/>
且夫起諸生至三公而心愈卑道益廣岀授黃<lb/>
鉞以臨諸侯入服華章以謁家廟追崇極大位<lb/>
血食備多室享全榮而奉昭薦嗚呼公侯之孝<lb/>
<pb n="KR4c0051_SBCK_028-4a"/>
歟宜書廟器以視喬公之三鼎其詞曰<lb/>
閟宇神庭邃清而嚴上公之儀四室耽耽犧以<lb/>
㓗牲粢以大糦交神尚敬合魄尚氣子姪宗工<lb/>
駿奔奉事副䈂侈袂儼恪居次孝孫兢兢執爵<lb/>
而升以祼以擩以伏以興水陸具來羶薌畢登<lb/>
列于圜方其器增增乃礿乃甞敬而追逺二昭<lb/>
二穆孝以尊夲瞻瞻几幄蹜蹜堂閫禮成起慕<lb/>
涕落玄衮濡露踐霜誰無永懷不如逹者哀與<lb/>
榮偕逢時奮庸誰不得位不如仁人以道爲貴<lb/>
惟公之逹兮名以顯親惟公之仁兮德以澡身<lb/>
<pb n="KR4c0051_SBCK_028-4b"/>
六朝之清臣一代之全人宜其世家翼翼振振<lb/>
罔不肅祗于廟之門<lb/>
　　彭陽侯令狐氏先廟碑<lb/>
今上元年七月十三日汴州刺史宣武軍節度<lb/>
副大使知節度事汴宋毫等州觀察處置使銀<lb/>
青光禄大夫檢校禮部尚書兼御史大夫上柱<lb/>
國彭陽縣開國伯令狐公西嚮拜章上言守臣<lb/>
楚蒙被恩澤列爲元侯得立家廟以奉常祀制<lb/>
書下其奏于有司於是善相考祥得地於京師<lb/>
通濟里居無何新廟成公以守藩故申命季弟<lb/>
<pb n="KR4c0051_SBCK_028-5a"/>
監察御史定卜牲練日越八月丁亥祔饗三室<lb/>
塪墉以尚幽設幄以迎精禮無尤違神用寧謐<lb/>
第一室曰秦州上邽縣尉諱濬以妣太原王氏<lb/>
配第二室綿州昌明縣令贈吏部尚書諱崇亮<lb/>
以妣贈太原郡夫人河東柳氏配第三室太原<lb/>
府功曹參軍贈太子太保諱承簡以妣贈魏國<lb/>
太夫人富春孫氏配明年十月公由浚郊以介<lb/>
圭入覲眞拜户部尚書進爵爲侯旣辭戎旗得<lb/>
以列侯謁三廟是歳南至上不視朝又得以展<lb/>
時祭先期致齋栗然以敬旣齋盡志歆然永思<lb/>
<pb n="KR4c0051_SBCK_028-5b"/>
奉其百順陳以具物始躋而䖍恭終獻而汍瀾<lb/>
旣卒事顧麗牲之石宜有刋紀乃俾家老授其<lb/>
諜于所知云令狐晉邑也晉大夫魏顆以輔氏<lb/>
之功始封焉其易名曰文國語所謂令狐文子<lb/>
是巳其先文王之昭畢公髙之裔畢萬爲晉卿<lb/>
始封于魏自萬至顆蓋四世其後三十七世藍<lb/>
田侯蚪仕拓跋魏爲燉煌郡太守子孫因家遂<lb/>
占數爲郡人藍田之孫熈在隋爲納言惟上邽<lb/>
府君納言之玄孫道克肖而位不至惟尚書府<lb/>
君西州之右族光未耀而德巳基惟太保府君<lb/>
<pb n="KR4c0051_SBCK_028-6a"/>
志爲君子儒以明經居上第調補陽安縣主簿<lb/>
歷正平尉汾州司法參軍陜州大都督府兵曹<lb/>
終于太原府首掾始以顓經進旣仕旁通百家<lb/>
愛榖梁子清而婉左丘明國語辯而工司馬遷<lb/>
史記文而不華咸手筆朱墨究其微旨愷悌以<lb/>
肥家信誼以急人德充齒耋獨享天爵故休祐<lb/>
集于身<hi>一作支</hi>後徽章流乎佳城凡以子貴承澤降<lb/>
命書告第者始贈尚書祠部郎中再贈禮部尚<lb/>
書三加右僕射四爲今稱先夫人亦四徙封密<lb/>
印纍纍邦族聳慕生三子皆才彭陽公爲嗣次<lb/>
<pb n="KR4c0051_SBCK_028-6b"/>
子從端實肅給今爲檢校膳部郎中參河東軍<lb/>
事季子前所謂監察御史今主柱下方書温敏<lb/>
而有文綽綽然眞令兄弟唯彭陽以詞筆取科<lb/>
名累參侍從由博士主尚書牋奏典内外書命<lb/>
遂登樞衡言文章者以爲冠擁節緫戎率身和<lb/>
衆留惠于盟津變風干浚都言方略者以爲能<lb/>
夫浚師嚄唶難治乗舋竊發寖成習俗莅止五<lb/>
載飲和革心束馬來朝熊羆隕涕問公還期觴<lb/>
必祝之留爲常泊旋命居守汴人聞公之東近<lb/>
而愈懷翹翹瞿瞿盡西其首言遺愛者可紀焉<lb/>
<pb n="KR4c0051_SBCK_028-7a"/>
貴而率禮老而能慕怵惕乎霜露齊莊乎廟桃<lb/>
睦其仲季施及郷黨言孝悌者歸厚焉勒銘于<lb/>
碑以代彞鼎文曰<lb/>
巳孤之孝莫如備物顯顯新廟四阿三室時惟<lb/>
仲月卜用柔日醴醆苾芬牲牷愽腯籩甒在堂<lb/>
簫膋在庭孝孫蒸蒸躬若奉盈低簮委紳薦俎<lb/>
登鉶肸蠁交感涕流縁纓禮以備儀誠以致美<lb/>
祖考來格錫之丕祉工祝告訖退循軒戺乃授<lb/>
風人作詩以紀猗歟彭陽之寵光佐憲皇穆皇<lb/>
西省東臺迭爲侍郎國之大政咨爾乎章敬宗<lb/>
<pb n="KR4c0051_SBCK_028-7b"/>
凝旒俾鎭雍丘入爲地官令守東周彭陽之忠<lb/>
厚宜介福以壽東郊旣釐可復朝右綿綿其胄<lb/>
系于周舊由我顯起必昌其後大和紀元作廟<lb/>
之首刻碑廟門龍集巳酉<lb/>
　　髙陵令劉君遺愛碑<lb/>
縣内之大夫鮮有遺愛在其去者蓋邑居多豪<lb/>
政出權道非有卓然異績結于人心浹于骨髓<lb/>
安能乆而愈思大和四年髙陵人李仕清等六<lb/>
十三人具前令劉君之德詣縣請金石刻縣令<lb/>
以狀申府府以狀考于明法吏吏上言謹按寶應<lb/>
<pb n="KR4c0051_SBCK_028-8a"/>
詔書凡以績將立碑者其具所紀之文上尚書<lb/>
考功有司考其詞宜有紀者乃奏明年八月庚<lb/>
午詔曰可今書其章明有以結人心者揭于道<lb/>
周云涇水東行注白渠釃而爲三以沃關中故<lb/>
秦人常得善歳按水部式決洩有時畎澮有度<lb/>
居上游者不得擁泉而顓其腴每歳少尹一人<lb/>
行視之以誅不式兵興巳還<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>失根夲涇陽人<lb/>
果擁而顓之公取全流浸原爲畦私開四竇澤<lb/>
不及下涇田獨肥他邑爲枯地力旣移地征如<lb/>
初人或赴訴泣迎尹馬而占涇之腴皆權倖家<lb/>
<pb n="KR4c0051_SBCK_028-8b"/>
榮勢足以破理訴者覆得罪繇是咋舌不敢言<lb/>
吞冤銜忍家視孫子長慶三年髙陵令劉君勵<lb/>
精吏治視人之瘼如熛疽在身不忘決去乃循<lb/>
故事考式文曁前後詔條又以新意請更水道<lb/>
入于我里請杜私竇使無弃流請遵田令使無<lb/>
越制別白纎悉列上便宜掾吏依違不決居二<lb/>
歳距寶曆元年端士鄭覃爲京兆秋九月始具<lb/>
以聞事下丞相御史御史屬元谷實司察視持<lb/>
詔書詣渠上盡得利病還奏青規中上以谷奉<lb/>
使有狀乃俾太常撰日京兆下其符司録姚康<lb/>
<pb n="KR4c0051_SBCK_028-9a"/>
士曹椽李紹實成之縣主簿談孺直實董之冬<lb/>
十月百衆雲奔憤與喜并口謡手運不屑鼕鼓<lb/>
揆功什七八而涇陽人以竒計賂術士上言曰<lb/>
白渠下髙祖故墅在焉子孫當恭敬不宜以畚<lb/>
鍤近阡陌上聞命京兆立止絶君馳詣府控告<lb/>
具發其以賂致前事又謁丞相請以顙血汚車<lb/>
茵丞相彭原公歛容謝曰明府眞愛人陛下視<lb/>
元元無所恡第未周知情僞爾即入言上前翌<lb/>
日果有詔許訖役仲冬新渠成渉季冬二日新<lb/>
堰成駃流渾渾如脉宣氣蒿荒漚冒迎耜釋怨<lb/>
<pb n="KR4c0051_SBCK_028-9b"/>
開塞分寸皆如詔條有秋之期投鍤前定孺直<lb/>
告巳事君率其僚躬勞倈之烝徒讙呼奮襏襫<lb/>
而舞咸曰吞恨六十年明府雪之擿姦犯豪卒<lb/>
就施爲嗚呼成功之難也如是請名渠曰劉公<lb/>
而名堰曰彭城按股引而東千七百歩其廣四<lb/>
㝷而深半之兩涯夾植𣏌柳萬夲下垂根以作<lb/>
固上生材以備用仍歳旱沴而渠下田獨有秋<lb/>
渠成之明年涇陽三原二邑中又擁其衝爲七<lb/>
堰以折水勢使下流不厚君詣京兆索言之府<lb/>
命從事蘇特至水濵盡撤不當擁者繇是邑人<lb/>
<pb n="KR4c0051_SBCK_028-10a"/>
享其長利生子以劉名之君諱仁師字行輿彭<lb/>
城人武德名臣刑部尚書德威之五代孫大曆<lb/>
中詩人商之猶子少好文學亦以畫籌于東諸<lb/>
侯遂參幕府歷尹劇縣皆以能事見陟率不時<lb/>
而遷旣有績于髙陵轉昭應令俄兼檢校水曹<lb/>
外郎充渠堰副使且錫朱衣銀章計相愛其能<lb/>
表爲檢校屯田郎中兼侍御史斡池鹽于蒲錫<lb/>
紫衣金章歳餘以課就加司勲正郎執法理人<lb/>
爲循吏理財爲能臣一出於清白故也先是髙<lb/>
陵人蒙被惠風而惜其捨去發于胷懷播爲聲<lb/>
<pb n="KR4c0051_SBCK_028-10b"/>
詩今采其旨而變其詞志于石文曰<lb/>
噫涇水之逶迤漑我公兮及我私水無心兮人<lb/>
多僻錮上游兮乾我澤時逢理兮官得材墨綬<lb/>
榮兮劉君來能愛人兮恤其隱心旣公兮言旣<lb/>
盡縣申府兮府聞天積憤刷兮沈痾痊劃新渠<lb/>
兮百畒流行龍蛇兮止膏油遵水式兮復田制<lb/>
無荒區兮有良歳嗟劉君兮去翺翔遺我福兮<lb/>
牽我腸紀成功兮鐫美石求信詞兮昭懿績<lb/>
　　唐故朝議郎守尚書吏部侍郎上柱國賜<lb/>
　　紫金魚袋贈司空奚公神道碑<lb/>
<pb n="KR4c0051_SBCK_028-11a"/>
嗚呼有唐清臣尚書吏部侍郎奚公貞元十五<lb/>
年十月甲子薨于位詔贈禮部尚書太常考行<lb/>
證曰某是歳臘月丁酉葬于萬年縣之某原後<lb/>
三十有四年子爲諸侯大夫門户有煒於是門<lb/>
下生琢石紀德揭于我阡云公諱陟字殷衡其<lb/>
先在夏爲車正以功封于薛下古以降爲譙郡<lb/>
人或因仕適楚復之秦今爲京兆人隋唐之際<lb/>
再世以明經爲博士家有賜書曾祖簡亦以文<lb/>
學爲太子司議郎大父乾繹仕至光州刺史烈<lb/>
考諱某有道而尚晦終徐州司功參軍贈和州<lb/>
<pb n="KR4c0051_SBCK_028-11b"/>
刺史由子貴也天以大運生萬物而以正氣鍾<lb/>
賢人至和來宅其德乃具公實具焉㓜而擢陵<lb/>
苕之秀長而成清廟之器羣倫月旦咸以第一<lb/>
流處之及從郷賦臮升名太常果居上第明年<lb/>
詔郡國徴賢良設四科以盡材公居文詞清麗<lb/>
之目授引文館校書郎時德宗新即位聲洎虜<lb/>
庭西戎畏威底貢内附詔諫議大夫崔河圖持<lb/>
節即虜帳以報之使臣欲盛其賔僚以自大遂<lb/>
嘿表公爲介換大理評事除書到門公方爲人<lb/>
子不敢訴以逺稱病弗果行歸寧壽春養志盡<lb/>
<pb n="KR4c0051_SBCK_028-12a"/>
敬丞相楊炎勇於用才擢爲左拾遺奉安輿而<lb/>
西未幾再集荼蓼居後喪將闋是歳建中四年<lb/>
京師急變黃屋順動狩于巴梁公徒行閒道以<lb/>
歸王所旣中月而詔授起居郎充翰林學士創<lb/>
鉅愈遲病不拜職改太子司議郎從大駕回入<lb/>
尚書爲司金元士且參榷筦之務有頃持愍冊<lb/>
宣恩于薊門將行錫銀朱於青蒲上復命稱旨<lb/>
轉吏部貟外郎是曹在南宫爲眉目在選士爲<lb/>
司命公執直筆閱簿書紛拏盤錯一瞬而剖時<lb/>
文昌缺左右丞都曹差重遂轉左司郎中㝷遷<lb/>
<pb n="KR4c0051_SBCK_028-12b"/>
中書舎人執事者繄公識精以斟酌大政非獨<lb/>
用文飾也會江淮閒民被水禍上愍焉特命公<lb/>
宣撫之許以便宜及物赤車所至如東風變枯<lb/>
條其利病復奏咸可轉刑部侍郎時主計臣延<lb/>
齡以險刻貴倖而與京兆充相惡以危事中之<lb/>
充坐譴巳又逮繫其吏峻繩之事下司宼主奏<lb/>
議者欲文致而甘心焉公侃然持平挫彼嶽嶽<lb/>
君子聞之善其知道不私刑曹旣清以餘刃兼<lb/>
領選事居一年授權知吏部侍郎又一年即眞<lb/>
秩言能審官者夲朝有裴馬盧李四君子物論<lb/>
<pb n="KR4c0051_SBCK_028-13a"/>
以公嫓焉時得疾發癕有國醫方直禁中上促<lb/>
遣如第且敕之曰某賢臣也悉術以治之及有<lb/>
司以不起聞上震悼加等公娶琅琊王氏石泉<lb/>
公之曾孫友壻皆一時彦士長子某蚤不禄第<lb/>
二子敬則歷太僕少卿今爲濮州刺史兼御史<lb/>
中丞賜金紫以課<hi>一作連</hi>最就加貴秩俾視九卿第<lb/>
三子敬玄以詞藝似續登文科歷左補闕今爲<lb/>
尚書刑部郎中第四子炅舉進士最小子某咸<lb/>
砥礪纂脩宜爲名公家子其邁德垂𥙿之光乎<lb/>
公少以名器自任及顯逹急於推賢視其所舉<lb/>
<pb n="KR4c0051_SBCK_028-13b"/>
則在西省薦權丞相由右史掌訓詞在中銓表<lb/>
楊僕射由地曹郎綜吏部二公後爲天下偉人<lb/>
凡執文章權衡以揣量多士一人中禁考䇿詞<lb/>
三在天官第章句披沙剖璞由我而顯者落落<lb/>
然居多推是風鑒移于大冶則鎔範之内無非<lb/>
祥金嗟乎天不遐其福而孤民望使由庚之什<lb/>
不作於貞元中惜也初公旣齊終詔贈大宗伯<lb/>
後以第三子在郎位被霈澤再追襃至司空故<lb/>
昔之葬儀用常伯而今之碑制用三公云銘曰<lb/>
仁鱗智龍爲瑞一辰未若君子瑞于人倫惟唐<lb/>
<pb n="KR4c0051_SBCK_028-14a"/>
德宗道類漢宣責實繩下風稜言言公丁斯時<lb/>
籍在俊賢從難表節執羈而還帝曰汝器黃流<lb/>
瑟然可爲大僚左右化源乃飾王度乃馳輶軒<lb/>
旣執刑柄亦操吏權陽和熈熈貯在顔閒守法<lb/>
持正嶷如秋山火不侵玉倖臣畏伏鳯鳴祥煙<lb/>
梟噪低跧帝方倚用天不假年公寐無窹其名<lb/>
愈逺門人逹者赤舄玄衮公居甚卑其德愈尊<lb/>
兩子朝服駢驅朱輪佳城何在胄貴之里螭首<lb/>
龜趺德煇是紀嗚呼後人下拜于此<lb/>
<pb n="KR4c0051_SBCK_028-14b"/>
劉夢得文集卷第二十八<lb/>
</p>
<p>
</p>
  </div>
</body>
</text>
</TEI>
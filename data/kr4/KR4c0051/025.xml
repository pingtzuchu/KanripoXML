<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0051_SBCK_025-1a"/>
劉夢得文集卷第二十五<lb/>
　　雜說<lb/>
　　　弔馬文　口兵戒<lb/>
　　　猶子蔚適越戒　觀愽<lb/>
　　　觀市　論書<lb/>
　　　劉氏集略說　名子說<lb/>
　　　丞相府論學事　魏生兵要述<lb/>
　　　救沈志<lb/>
　　弔馬文<lb/>
馬乾類蓋健而善馳君子之所宜求爲獸也故<lb/>
<pb n="KR4c0051_SBCK_025-1b"/>
法求於力或逸而喜駭求於和或乾而易仆由<lb/>
德而稱者鮮焉曩予知善馬之難遭也不求于<lb/>
肆而于其郷一旦果得隂山之阿蠖略其形蕭<lb/>
然其鳴長顧逺視順而能力顧其低軀非騫然<lb/>
而偉也雖士得以乗之始予被皂衣于朝朝之<lb/>
人多三四其壯<hi>一作牲</hi>以迭馭予無兼焉水轍之<lb/>
淋灕淖途之汪洋結爲确犖融爲拗堂前有僨<lb/>
輈後有濡裳我䇿垂空我鑣方揚振鬛軒昂矯<lb/>
如飛翔翹翹其雄也非力而何烈火之具舉鈎<lb/>
膺之疊舞一蹊千趾駢比齟齬㢁者斯擠悍者<lb/>
<pb n="KR4c0051_SBCK_025-2a"/>
斯怒我鞍如山我轡如組弭毛容與宛若孤處<lb/>
靡靡其柔也非慧而何前日予之獲譴于闕下<lb/>
背商顔趣昭丘日中而踰舎循門之南非騎所<lb/>
宜夷則沮洳髙則<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>巇虎咆空林䰥<hi>一作<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
                    </hi>鬪荒<lb/>
馗風雨孤征簡書之威俾予弗顚我馬焉依屑<lb/>
屑其勞也非德而何予至武陵居沅水傍或踰<lb/>
月未甞跨焉以故莫得伸其所長跼蹐顧望兮<lb/>
頓望其鏁韁飲齕日削兮精耗氣傷寒櫪騷騷<lb/>
兮瘁毛蒼涼路聞躞<graphic n="KR3117" url="https://raw.githubusercontent.com/kanripo/KR-Gaiji/master/images/KR3117.png" mimeType="image/png"/>兮巴馬騰驤朔雲深兮<lb/>
邊草逺意欲往兮聲不揚隤然似不得其所而<lb/>
<pb n="KR4c0051_SBCK_025-2b"/>
死故其嗟也兼常初玄宗羈大宛而盡有名馬<lb/>
命典牧以時起居洎西幸蜀往往民閒得其種<lb/>
而蕃焉故良也色者率非中土類也稽是毛物<lb/>
豈祖於宛歟漢之歌曰龍爲友武陵有水曰龍<lb/>
泉遂歸骨于是川且弔之曰生于磧礰善馳走<lb/>
萬里南來困丘阜青菰寒菽何適口病聞北風<lb/>
猶舉首金壷巳平骨空朽投之龍荆從爾友<lb/>
　　口兵戒<lb/>
余讀蒙莊書曰兵莫慘於志鏌釾爲下缺然知<lb/>
志士之傷夫生也他日讀逺祖中壘校尉書曰<lb/>
<pb n="KR4c0051_SBCK_025-3a"/>
口者兵也衋然知言之爲兵又慘乎志因愽考<lb/>
前載極其兩端夫志兵之薄人激烈抗憤不過<lb/>
無從容於世耳口兵之起其刑渥焉繇是知吾<lb/>
祖之言爲急作戒以書于盤盂五刃之傷藥之<lb/>
可平一言成痾智不能明人或罹兵道塗犇救<lb/>
投方效技思恐其後人或罹譖比肩狐疑借有<lb/>
解紛毀輒隨之故曰舌端之蘗慘乎楚鐵夷竈<lb/>
誠謀執戈以驅掩人誠智折笄以詈賢者誨予<lb/>
信其有旨發言之難伸舌猶爾辯爲詐謀黙爲<lb/>
德基玉櫝不啓焉能瑕疵犨麋深居孰謂可嗤<lb/>
<pb n="KR4c0051_SBCK_025-3b"/>
我口之啓爾心之門無爲我兵當爲我藩以愼<lb/>
爲鍵以忍爲<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>可以多食勿以多言<lb/>
　　猶子蔚適越戒<lb/>
猶子蔚晨跪于席端曰某㓜承叔父訓始勾萌<lb/>
至于扶踈前日不自意有司以名汚賢能書又<lb/>
自不意被丞相府召爲從事重兢累媿懼貽叔<lb/>
父羞今當行乞辭以爲戒余曰若知彞器乎始<lb/>
乎斵輪因人規矩中度外枵然而有容者理膩<lb/>
質堅後加宻石焉風戾日晞不副不聱<hi>五吏反</hi>然後<lb/>
青黄之鳥獸之飾乎瑶金貴在清廟其用也羃<lb/>
<pb n="KR4c0051_SBCK_025-4a"/>
以養絜其藏也櫝以養光苟措非其所一有毫<lb/>
髮之傷儡然與破甑爲伍矣汝之始成人猶器<lb/>
之作朴是宜力學爲礱斵親賢爲青黃睦僚友<lb/>
爲瑶金忠所奉爲清廟盡敬以爲羃愼微以爲<lb/>
櫝去怠以護傷在勤而行之爾設有人思披重<lb/>
霄而挹顥氣病無階而升有力者揭層梯而倚<lb/>
泰山然而一舉足而一髙非獨揭梯者所能也<lb/>
尺大位未甞曠故世多貴人唯天爵并者乃可<lb/>
偉爾夫偉人之一顧踰乎華章而一非亦慘乎<lb/>
黥刖行矣愼諸吾見垂天之雲在爾肩腋閒矣<lb/>
<pb n="KR4c0051_SBCK_025-4b"/>
昔吾友柳儀曹甞謂吾文俊而膏味無窮而炙<lb/>
愈出也遲汝到丞相府居一二日袖吾文入謁<lb/>
以取質焉丞相吾友也汝事所從如事諸父借<lb/>
有不如意推起敬之心以奉焉無忽<lb/>
　　觀愽<lb/>
客有以愽戲自任者遲余觀焉初主人執握槊<lb/>
之器寘于廡下曰主進者要約之旣揖讓即次<lb/>
有愽齒二異乎齒負之齒其制用骨觚稜四均<lb/>
鏤以朱墨耦而合數取應朞月視其轉止依以<lb/>
爭道是制也通行之乆矣莫詳所祖以其用必<lb/>
<pb n="KR4c0051_SBCK_025-5a"/>
投擲故以博投詔之是日客抵骨于局且祝之<lb/>
曰其來如趨其去如脫事先赼趄命中無蹉跌<lb/>
無從彼呼無戾我詛分曹遒迫自朝至于日中<lb/>
稷而率與所祝異焉客視骨如有情焉如或憑<lb/>
焉悉詈之不泄又從而齕齧蹂<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>之莫顧其十<lb/>
目之咍讓也乃曰非予術之不工是朽骼者不<lb/>
予卑也請刷恥于弈棊主人促命燭以續騖神<lb/>
黙計巧竭智匱主進者書勝負之數于牘視其<lb/>
所喪又倍前籍焉觀者曰以夫人之褊心亦將<lb/>
詬棊而抵枰矣旣乃恬而不恤𧹞然有失鵠求<lb/>
<pb n="KR4c0051_SBCK_025-5b"/>
身之色人咸異之子劉子曰先人者制人愽投<lb/>
是巳從人者制於人枰棊是巳二者豈有數存<lb/>
乎其閒哉何處之勢異爾是知當軸者易生嫌<lb/>
而退身者易爲譽易生之嫌不足貶也易爲之<lb/>
譽不足多也在辨其所處而巳<lb/>
　觀市<lb/>
由命士巳上不入於市周禮有焉乃今觀之蓋<lb/>
因也元和三年沅南不雨自季春至于六月毛<lb/>
澤將盡郡守有志于民誠信而雩遂徧山川方<lb/>
社又不雨遂遷市于城門之逵余得自麗譙而<lb/>
<pb n="KR4c0051_SBCK_025-6a"/>
俯焉肇下令之日布市籍者咸至夾軌道而分<lb/>
次焉其左右前後班閒錯跱如在闤之制其列<lb/>
區牓揭價名物參外夷之貨馬牛有緯私屬有<lb/>
閑在巾笥者織文及素焉在几閣者彫彤及質<lb/>
焉在筐筥者白黒巨細焉業于饔者列饔饎陳<lb/>
䴵餌而苾然業于酒者舉酒旗滌盃盂而澤然<lb/>
鼓刀之人設髙俎解豕羊而赫然華實之毛畋<lb/>
漁之生交蜚走錯水陸羣狀夥名入隧而分韞<lb/>
藏而待價者負挈而求沽者乗射其時者竒贏<lb/>
以游者坐賈顒顒行賈遑遑利心中驚貪目不<lb/>
<pb n="KR4c0051_SBCK_025-6b"/>
瞬於是質劑之曹較固之倫合彼此而騰躍之<lb/>
冒良苦之巧言斁量衡於險手抄忽之差鼓舌<lb/>
傖儜詆欺相髙詭態橫出鼓囂譁坌煙埃奮羶<lb/>
腥疊巾屨囓而合之異致同歸雞鳴而爭赴日<lb/>
中而駢闐萬足一心恐人我先交易而退陽光<lb/>
西徂幅貟不移徑如初中無求隙地俱爲守犬<lb/>
鳥烏樂得腐餘是日倚衡而閱之三感其盈虚<lb/>
之相㝷也速故著于篇云<lb/>
　　論書<lb/>
或問曰書足以記姓名而巳工與拙何損益於<lb/>
<pb n="KR4c0051_SBCK_025-7a"/>
數哉荅曰此誠有之蓋舉下之說爾非蹈中之<lb/>
說亦猶言居室曰避燥濕而已言衣裳曰適寒<lb/>
燠而已言飲食曰充腹而巳言車馬曰代勞而<lb/>
已言禄位曰代耕而巳今夫考居室必以閌門<lb/>
豐屋爲美笥衣裳必以文章鮮澤爲甲評飲食<lb/>
必以精良海陸爲貴第車馬必以華輈絶足爲<lb/>
髙干禄位必以重侯累封爲意是數者皆不行<lb/>
舉下之說奚獨於書也行之邪禮曰士依於德<lb/>
游於藝德者何曰至曰敏曰孝之爲謂藝者何<lb/>
禮樂射御書數之爲謂是則藝居三德之後而<lb/>
<pb n="KR4c0051_SBCK_025-7b"/>
士必游之也書居數之上六藝之一也語曰飽<lb/>
食終日無所用心難乎哉不有愽弈者乎爲之<lb/>
猶賢乎巳是則愽弈不得列於藝差愈於飽食<lb/>
無所用心爾吾觀今之人適有面詆之曰子書<lb/>
居下品矣其人必逌爾而笑或謷然不屑有詆<lb/>
之曰子握槊弈棊居下品矣其人必𧹞然而媿<lb/>
或艴然而色是故時敢以六藝斥人不敢以六<lb/>
博斥人嗟乎衆尚之移人也問者曰然則彼魏<lb/>
晉宋齊閒亦甞尚斯藝矣至有君臣爭名父子<lb/>
不讓何哉荅曰吾姑欲求中道爾子寧以尚之<lb/>
<pb n="KR4c0051_SBCK_025-8a"/>
之弊規我歟且夫信者美德也秦繆尚之而賢<lb/>
臣莫贖黃老者至道也竇后尚之而儒臣見刑<lb/>
道德且不可尚矧由道德以下者哉所謂中道<lb/>
而言書者何處之文學之下六博之上材鈞而<lb/>
善者得以加譽遇鈞而善者得以議能所加在<lb/>
乎譽非實也不黷于賞所議在乎過非罪也不<lb/>
紊于刑夫如是庶乎六書之學不堙墜而巳乎<lb/>
　　劉氏集略說<lb/>
子劉子曰五逹之井百汲而盈科未必涼而甘<lb/>
所處之勢然也人之詞待扣而揚猶井之利汲<lb/>
<pb n="KR4c0051_SBCK_025-8b"/>
爾始余爲童兒居江湖閒喜與屬詞者游謬以<lb/>
爲可教視長者所行止必操觚從之及冠舉秀<lb/>
才一幸而中說有司懼不厭於衆亟以口譽<hi>平</hi>
之長安中多循空言以爲誠果有名字益與曹<lb/>
輩畋漁于書林宵語途話琴酒調謔一出於文<lb/>
章俄𬒳召爲記室參軍㑹出師淮上恒磨墨於<lb/>
楯鼻或寢止羣書中居一二歳由甸服升諸朝<lb/>
凡三進班而所掌猶外府或官課<hi>平</hi>或爲人所<lb/>
倩昌言奏記移讓告諭奠神誌葬咸猥并焉及<lb/>
謫于沅湘閒爲江山風物之所蕩往往指事成<lb/>
<pb n="KR4c0051_SBCK_025-9a"/>
歌詩或讀書有所感輙立評議窮愁著書古儒<lb/>
者之大同非髙冠長劔之比爾前年蒙恩澤授<lb/>
以郡符居海壖多雨慝作適晴喜躬曬書于庭<lb/>
得已書四十通逌爾自哂曰道不加益烏用是<lb/>
空文爲眞可供醬蒙藥褚爾他日子壻愽陵崔<lb/>
生關言曰某也曏游京師偉人多問丈人新書<lb/>
幾何且欲取去而某應曰無有輒媿起於顔閒<lb/>
今當復西期有以弭媿者繇是刪取四之一爲<lb/>
集略以貽此郎非敢行乎逺也<lb/>
　　名子說<lb/>
<pb n="KR4c0051_SBCK_025-9b"/>
魏司空王昶名子制誼咸得立身之要前史是<lb/>
之然則書紳銘器孰若發言必稱之乎今余名<lb/>
示長子曰咸允字信臣次曰同廙字敬臣欲示<lb/>
於人無賢愚於事無小大咸推以信同施以敬<lb/>
俾物從而衆恱其庶幾乎夫忠孝之於人如食<lb/>
與衣不可斯須離也豈俟余勗哉仁義道深非<lb/>
訓所及可勉而企者故存乎名夫朋友字之非<lb/>
吾職也顧名旨所在遂從而釋之孝始於親終<lb/>
扵事君偕曰臣知終也<lb/>
　　奏記丞相府論學事<lb/>
<pb n="KR4c0051_SBCK_025-10a"/>
十一月七日使持節都督夔州諸軍事夔州刺<lb/>
史劉某謹奏記相公<hi>閤下</hi>凡今能言者皆謂天<lb/>
下少士而不知養材之道鬱堙而不揚非天不<lb/>
生材也亦猶不耕者不歎廩庾之無餘非地不<lb/>
産百榖也伏以貞觀中增築學舎千二百區生<lb/>
徒三千餘人時外夷上䟽請遣子弟入附于三<lb/>
雍者五國雖菁菁者莪育材之道不足比也今<lb/>
之膠庠不聞絃歌而室廬圯廢生徒衰少非學<lb/>
官不欲振舉也病無貲財以給其用鯫生今有<lb/>
一見使太學立富幸遇相公在位可以索言之<lb/>
<pb n="KR4c0051_SBCK_025-10b"/>
禮云凡學官春釋奠于其先師斯禮止于辟雍<lb/>
頖宮非及天下也今四海郡縣咸以春秋上丁<lb/>
有事孔子廟其禮不應於古且非孔子意也炎<lb/>
漢初定羣臣皆起屠販爲公卿故孝惠髙后之<lb/>
閒置原廟於郡國逮孝元時韋玄成以碩儒爲<lb/>
丞相遂建議罷之夫以子孫尚不敢違禮以饗<lb/>
其祖況後學師先聖之道而首違之祭義曰祭<lb/>
不欲數語云祭神如神在與其煩於舊饗孰若<lb/>
行其教道今夫子之教日頽靡而以非禮之祀<lb/>
媚之斯儒者之所宜憤悱也竊觀歷代無有是<lb/>
<pb n="KR4c0051_SBCK_025-11a"/>
事皇家武德二年詔於國學立周公孔子廟四<lb/>
時致祭貞觀十一年又詔修宣尼廟於兖州至<lb/>
二十年許敬宗等奏乃遣天下諸州縣置三獻<lb/>
官其他如方社敬宗非通儒不能典禮開元中<lb/>
玄宗嚮學與儒臣議繇是發德音其罷郡縣釋<lb/>
奠牲牢唯酒脯以薦後數年定令時王孫林甫<lb/>
爲宰相不渉學委御史中丞王敬從刋之敬從<lb/>
非文儒遂以明衣牲牢編在學令是首失於敬<lb/>
宗而終失於林甫習以爲常罕有敢非之者謹<lb/>
按夲州四縣一歲釋奠物之直緡錢十六萬有<lb/>
<pb n="KR4c0051_SBCK_025-11b"/>
竒舉天下之郡縣當千七百不啻羈縻者不在<lb/>
數中凡歳中所出於經費過四千萬適資三獻<lb/>
官飾衣裳飴妻子而巳於尚學之道無有補焉<lb/>
前日詔書許列郡守臣得以上言便事今謹條<lb/>
奏某乞下禮官愽士詳議典制罷天下縣邑牲<lb/>
牢衣幣如有生徒春秋依開元敕旨用酒醴暇<lb/>
脩腒鱐榛栗示敬其事而州府許如故儀然後<lb/>
籍其資半附益所隷州使增學校其半率歸國<lb/>
庠猶不下萬計築學室具器用豐篹食增掌固<lb/>
以備使令凡儒官各加稍食其𥿄筆鈆黄視所<lb/>
<pb n="KR4c0051_SBCK_025-12a"/>
出州率令折入學徒旣備明經日課繕書若干<lb/>
𥿄進士命讎校亦如之則貞觀之風粲然不殊<lb/>
其他郡國皆立程督投紱懷璽棫樸皇華良可<lb/>
詠矣伏惟相公發迹咸自諸生其尊素王之道<lb/>
儀形四方宜在今日是以小生敢㳂故事以奏<lb/>
記于左右姑舉其大較至於證據纎悉條奏具<lb/>
之章下之日某乞留神省察不勝大願惶恐拜<lb/>
手稽首<lb/>
　　魏生兵要述<lb/>
余爲書殿學士四年所與居皆鴻生彦士一旦<lb/>
<pb n="KR4c0051_SBCK_025-12b"/>
詔下懷吳郡章而東門下生咸惜是行且曰吳<lb/>
中富士必有知書宜爲太守所禮者及下車閱<lb/>
客籍森然三千有鉅鹿魏生持所著書來謁曰<lb/>
不佞始讀書爲文章凡二十年在貢士中孤鳴<lb/>
甚哀卒無善聽者退而收視易慮伏北牎下考<lb/>
前言成兵要十編度諸侯未遑是事將笈而西<lb/>
求一言以生羽翼予取其書觀之始自黃帝伏<lb/>
蚩尤至于隋氏平江南語春秋戰國事最備磅<lb/>
礴下上數千年閒其攟摭評議無遺䇿用是以<lb/>
干握兵符貴人宜有虚巳而樂聞者子盍行乎<lb/>
<pb n="KR4c0051_SBCK_025-13a"/>
吾知元侯上舎不獨善雞鳴彈長鋏三五九九<lb/>
之伎顓之而巳<lb/>
　　救沈志<lb/>
貞元季年夏大水熊武五谿鬪泆于沅突舊防<lb/>
毀民家躋髙望之溟涬葩華山腹爲坻林端如<lb/>
莎湍道駃悍不風而怒崱嶷前邁浸淫旁掩柔<lb/>
者靡之固者脫之規者旋環之矩者倒顚之輕<lb/>
而汎浮者硠礚之重而髙大者前却之生者力<lb/>
音殪者㢮形蔽流而東若木柹然有僧愀焉檐<lb/>
於路曰浮圖之慈悲救生最大能援彼於溺我<lb/>
<pb n="KR4c0051_SBCK_025-13b"/>
當爲魁里中兒願從四三輩皆狎川勇游者相<lb/>
與乗堅舟挾善器維以脩䋏<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>于崇丘水當洄<lb/>
洑人易寘力凝矑執用俟可而拯大凡室處之<lb/>
類穴居之彚在牧之羣在豢之馴上羅黔首下<lb/>
逮毛物拔乎洪瀾致諸生地者數十百焉適有<lb/>
摯獸如鴟夷而前攫持流枿首用不䧟隅目傍<lb/>
睨其姿弭然甚如六擾之附人者其徒將取焉<lb/>
僧趣<hi>音促</hi>訶之曰第無濟是爲自之可里所而不<lb/>
能有所持矣舟中之人曰吾聞浮圖之教貴空<lb/>
空生普普生慈不求報施之謂空不擇善惡之<lb/>
<pb n="KR4c0051_SBCK_025-14a"/>
謂普不逆困窮之謂慈曏也生必救而今也窮<lb/>
見廢無乃計善惡而忘普與慈乎僧曰甚矣問<lb/>
之迷且妄也吾之教惡乎無善惡哉六塵者<lb/>
在身之不善也佛以賊視之末伽聲聞在彼之<lb/>
未寤也佛以邪目之惡乎無善惡也吾曏也所<lb/>
援而出死地者衆矣形乾氣還各復夲狀蹄者<lb/>
躑躅然羽者翹蕭然而言者諓諓然隨其所之<lb/>
吾不尸其施也不德吾則巳烏能害爲彼形之<lb/>
乾髬髵之姿也彼氣之還暴悖之用也心足反<lb/>
噬而齒甘最靈是必肉吾屬矣庸能躑躅諓諓<lb/>
<pb n="KR4c0051_SBCK_025-14b"/>
之比歟夫虎之不可使知恩猶人之不可使爲<lb/>
虎也非吾自遺患焉爾且將貽患于衆多吾罪<lb/>
大矣子劉子曰余聞善人在患不救不祥惡人<lb/>
在位不去亦不祥僧之言逺矣故志之<lb/>
劉夢得文集卷第二十五<lb/>
</p>
<p>
</p>
  </div>
</body>
</text>
</TEI>
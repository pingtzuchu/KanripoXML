<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0051_SBCK_030-1a"/>
劉夢得文集卷第三十<lb/>
　　碑<hi>釋門銘記讃附</hi>
　　　曹溪第六祖碑　佛衣銘<lb/>
　　　唐興寺儼公碑　第一祖新塔記<lb/>
　　　袁州廣禪師碑　夔州移鐵像記<lb/>
　　　華藏丗界圖讃　成都新修福成寺記<lb/>
　　大唐曹溪第六祖大鑒禪師第二碑<lb/>
元和十一年某月日詔書追襃曹溪第六祖能<lb/>
公謚曰大鑒實廣州牧馬緫以䟽聞繇是可其<lb/>
奏尚道以尊名同歸善善不隔異教一字之襃<lb/>
<pb n="KR4c0051_SBCK_030-1b"/>
華夷也懷得其所故也馬公敬其事且謹始以<lb/>
垂後遂咨於文雄今柳州刺史河東柳君爲前<lb/>
碑後三年有僧道琳率以其徒由曹溪來且曰<lb/>
願立第二碑學者志也維如來滅後中五百歳<lb/>
而摩騰笁法蘭以經來華人始聞其言猶夫重<lb/>
昬之見䀛爽後五百歳而逹麽以法來華人始<lb/>
傳其心猶夫昧旦之覩白日自逹麽六傳至大<lb/>
鑒如貫意珠有先後而無同異丗之言眞宗者<lb/>
所謂頓門初逹麽與佛衣俱來得道傳付以爲<lb/>
眞印至大鑒置而不傳豈以是爲筌蹄耶芻狗<lb/>
<pb n="KR4c0051_SBCK_030-2a"/>
耶將人人之莫已若而不若置之耶吾不得而<lb/>
知也按大鑒生新州三十出家四十七年而殁<lb/>
旣殁百有六年而謚始自蘄之東山從第五師<lb/>
得授記以歸髙宗使中貴人再徴不奉詔第以<lb/>
言爲貢上敬行之銘曰<lb/>
至人之生無有種類同人者形出人者智蠢蠢<lb/>
南裔降生傑異父乾母坤獨肖元氣一言頓悟<lb/>
不踐初地五師相承授以寶器宴坐曹溪丗號<lb/>
南宗學徒爰來如水之東飲以妙藥差其瘖聾<lb/>
詔不能致許爲法雄去佛日逺羣言積億著空<lb/>
<pb n="KR4c0051_SBCK_030-2b"/>
執有各走其域我立眞筌揭起南國無修而修<lb/>
無得而得能使學者還其天識如黒而迷仰見<lb/>
斗極得之自然竟不可傳口傳手付則礙於有<lb/>
留衣空堂得者天授<lb/>
　　佛衣銘<hi>并引</hi>
吾旣爲僧琳撰曹溪第二碑且思所以辨六祖<lb/>
置衣不傳之旨作佛衣銘曰<lb/>
佛言不行佛衣乃爭忽近貴逺古今常情尼父<lb/>
之生土無一里夢奠之後履存千祀惟昔有梁<lb/>
如象之狂逹麽救丗來爲醫王以言不痊因物<lb/>
<pb n="KR4c0051_SBCK_030-3a"/>
乃遷如執符節行乎復關民不知官望車而畏<lb/>
俗不知佛得衣爲貴壞色之衣道不在兹由之<lb/>
信道所以爲寶六祖未彰其出也微旣還狼荒<lb/>
憬俗蚩蚩不有信器衆生曷歸是開便門非止<lb/>
傳衣初必有終傳豈無巳物必歸盡衣乎乆恃<lb/>
先終知終用乃不窮我道無朽衣於何有其用<lb/>
巳陳孰非芻狗<lb/>
　　唐故衡嶽律大師湘潭唐興寺儼公碑<lb/>
佛法在九州閒隨其方而化中夏之人汨於榮<lb/>
利莫若妙覺故言禪寂者宗嵩山北方之人銳<lb/>
<pb n="KR4c0051_SBCK_030-3b"/>
以武攝武莫若示現故言神道者宗清涼山南<lb/>
方之人剽而輕制輕莫若威儀故言律藏者宗<lb/>
衡山是三名山爲莊嚴國必有逹者與山比崇<lb/>
南嶽律門以律公爲上首律之後雲峯證公承<lb/>
之證公之後湘潭儼公承之星月麗天珠璣同<lb/>
貫由其門者爲正法焉公號智儼曹氏子丗爲<lb/>
郴之右姓兆形在孕母不嗜葷成童在侶獨不<lb/>
嗜戲其夙植因厚者歟生九年樂爲僧父不能<lb/>
奪其志抱經笥入<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>嶁山從名師執業凡進品<lb/>
受具聞經傳印皆當時大長老我入明門不住<lb/>
<pb n="KR4c0051_SBCK_030-4a"/>
諸乗我行覺路徑入智地居室方丈名聞大千<lb/>
護法大臣多所賔禮嗣曹王臯之鎭湖南請爲<lb/>
人師自是登壇莅事三十有八載由我得度者<lb/>
萬有餘人人持寶衣解纓珞爲禮公色受之謂<lb/>
門弟子曰彼以有相求我我以有爲應之凡建<lb/>
寶幢修廢寺飾大像皆極其工應物故也元和<lb/>
十三年九月二十七日中夜具湯沭剃頭頂與<lb/>
門人告別旣即寂而視身與色無有壞相嗚呼<lb/>
豈生能全吾眞故死不速朽將有願力耶余不<lb/>
得而知也問年八十二問臘六十一葬于寺東<lb/>
<pb n="KR4c0051_SBCK_030-4b"/>
北隅傳律弟子中巽道準傳經弟子圎皎貞璨<lb/>
與其徒圎靜丈外惠榮明素存政等欲其師之<lb/>
道光且逺故咨余乞辭乃作長句偈以銘之曰<lb/>
祝融靈山禹所治非夫有道不可止中有毗尼<lb/>
出塵土以律視儼猶孫子登壇人師四十祀南<lb/>
方學徒宗奥旨㓜無童心至齯齒識滅形全異<lb/>
凡死長沙湘<hi>一作潭</hi>西幾五里陶侃故居石頭寺門<lb/>
前一帯湘江水于嗟律虎之名兮與湘流而不<lb/>
巳<lb/>
　牛頭山第一祖融大師新塔記<lb/>
<pb n="KR4c0051_SBCK_030-5a"/>
初摩訶迦葉授佛心印得其人而傳之至師子<lb/>
比丘凡二十五葉而逹麽得焉東來中華華人<lb/>
奉之爲第一祖又三傳至雙峯信公雙峯廣其<lb/>
道而𡵨之一爲東山宗能秀寂其後也一爲牛<lb/>
頭宗巖持威鶴林經山其後也分慈氏之一支<lb/>
爲如來之別子咸有祖稱粲然貫珠大師號法<lb/>
融姓韋氏延陵人少爲儒愽極羣書旣而歎曰<lb/>
此仁誼言爾吾志求出丗閒法遂入句曲依僧<lb/>
炅改逢掖而緇之徙居是山宴坐石室以慧力<lb/>
感通故旱麓泉涌以神功示現故皓雪蓮生巨<lb/>
<pb n="KR4c0051_SBCK_030-5b"/>
蛇摧伏羣鹿聽法貞觀中雙峯過江望牛頭頓<lb/>
錫曰此山有道氣宜有得之者乃來果與大師<lb/>
相遇性合神授至于無言同躋智地密付眞印<lb/>
揭立江左名聞九圍學徒百千如水歸海由其<lb/>
門而爲天人師者皆脉分焉顯慶二年報身示<lb/>
滅道在後覺神依故山戒香不絶龕坐未飾夫<lb/>
豈不思乎蓋神期冥數必有所待大和三年潤<lb/>
州牧浙江西道觀察使檢校禮部尚書趙郡李<lb/>
公在鎭三閏百爲大備尚理信古儒玄交修始<lb/>
下令禁桑門歸佛以眩人者而於眞實相深逹<lb/>
<pb n="KR4c0051_SBCK_030-6a"/>
焉常謂大師像設宜從夲教言自我啓因自我<lb/>
成乃召主吏籍我月入得緡錢二十萬俾秣陵<lb/>
令如符經營之三月甲子新塔成事嚴而工人<lb/>
盡藝誠逹而山神來護願力旣從衆心知歸撞<lb/>
鍾告白龍象大會諸天聲香之藴如見如聞即<lb/>
相生敬明幽同感尚書欲傳信于後逺命愚志<lb/>
之夫上士解空而離相中士著空而嫉有不因<lb/>
相何以示覺不由有何以悟無彼逹眞諦而得<lb/>
中道者當知爲而不有賢乎以不脩爲無爲也<lb/>
　　袁州萍郷縣楊𡵨山故廣禪師碑<lb/>
<pb n="KR4c0051_SBCK_030-6b"/>
天生人而不能使情欲有節君牧人而不能去<lb/>
威勢以理至有乗天工之隙以𥙷其化釋王者<lb/>
之位以遷其人則素王立中區之敎懋建大中<lb/>
慈氏起西方之敎習登正覺至哉乾坤定位而<lb/>
聖人之道參行乎其中亦猶水火異氣成味也<lb/>
同徳輪轅異象致逺也同功然則儒以中道御<lb/>
羣生罕言性命故以丗衰而䆮息佛而大悲救<lb/>
諸苦廣啓因業故刼濁而益尊自白馬東來而<lb/>
人知像敎佛衣始傳而人知心法弘以權實示<lb/>
其攝修味眞實者即清浄以觀空存相好者怖<lb/>
<pb n="KR4c0051_SBCK_030-7a"/>
威神而遷善厚於求者植因以覬福罹於苦者<lb/>
證業以銷冤革盜心於冥昧之閒泯愛縁於死<lb/>
生之際隂助敎化緫持人天所謂生成之外别<lb/>
有陶冶刑政不及曲爲調揉其方可言其旨不<lb/>
可得而言也惟四海之大羣倫之富必有以得<lb/>
其門而會其宗者爲丗導師焉禪師諱乗廣其<lb/>
生容州姓張氏七歳尚儒以俎豆爲戲十三慕<lb/>
道遵壞削之儀至衡陽依天柱想公以啓初地<lb/>
至洛陽依荷澤會公以契眞乗洪鍾藴聲扣之<lb/>
斯應陽燧合熖晞之乃明始由見性終得自在<lb/>
<pb n="KR4c0051_SBCK_030-7b"/>
常謂機有淺深法無髙下分二宗者衆生存頓<lb/>
漸之見說三乗者如來開方便之門名自外得<lb/>
故生分别道由内證則無異同遂以攝化爲心<lb/>
經行不倦愍彼南裔不聞佛經由是結廬此山<lb/>
心與境寂應念以起敎随方而立因居渉旬而<lb/>
善根者知歸逮周月而帯縛者漸悟以月倍日<lb/>
以年倍時瘖懞恫開荒憬潛革邑中長者十方<lb/>
善衆咸發信願大其藩垣法堂四阿股引僧舎<lb/>
身心恒寂象馬交馳隨其去來皆得利益踰嶺<lb/>
之北渉湘而南仰兹髙山知道有所在此地縁<lb/>
<pb n="KR4c0051_SBCK_030-8a"/>
盡<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>然化俱神歸佛境悲結人丗自趺坐而滅<lb/>
至于茶毗三百有六旬矣爪髮加長容澤差衰<lb/>
眞子號呼圍繞薪火得舎利如珠璣者數百十<lb/>
焉於戲肖圎方之形故寂滅以示盡入菩提之<lb/>
位故殊相以現虚猶鳯毛成字麟角生肉必有<lb/>
以異不知其然於是服勤聞法之上首曰甄升<lb/>
乃率其徒圎寂道弘如亮如海等相與校徒具<lb/>
役建塔于禪室之右端從衆也初廣公始生之<lb/>
辰歳在丁巳當玄宗之中元生三十而受具更<lb/>
臘五十二而終終之夕歳直戊寅當徳宗之後<lb/>
<pb n="KR4c0051_SBCK_030-8b"/>
元三月旣望之又十日也後九年其門人還源<lb/>
以爲崇塔以存神與建銘以垂休皆憑像寄懷<lb/>
不可以闕一謬謂余爲習於文者故繭足千里<lb/>
以誠相攻大懼其先師徳音與時䆮逺且曰白<lb/>
月中黒東川無還颺于金石傳信百刼彼墮淚<lb/>
之感豈儒家者流專之敬酬斯言銘示眞俗曰<lb/>
如來說法徧<hi>一作普</hi>滿大千得勝義者強名爲禪至<lb/>
道不二至言無辯心法東行羣迷丕變七葉無<lb/>
嗣四魔潛扇佛衣生塵佛法如線吾師覺者冥<lb/>
極道樞承受宻印端如貫珠一室寥然髙山之<lb/>
<pb n="KR4c0051_SBCK_030-9a"/>
隅爲法來者百千人俱裔民蚩蚩戸有犀磲攝<lb/>
以方便家藏佛書願力旣普度門斯盛合爲一<lb/>
乗散爲萬行即動求靜故能常定絶縁離覺乃<lb/>
得究竟生非我樂死非我病現滅者身常圎者<lb/>
性夲無言說付囑其誰等空無礙後覺得之像<lb/>
閟虚塔迹留仁祠十方四輩瞻禮於斯<lb/>
　䕫州始興寺移鐵像記<lb/>
佛薪盡于乾笁而像敎東行是法平等故所至<lb/>
爲浄土是身應供故随念如降生先是魚復人<lb/>
有以利金爲珍勒像者重千鈞睟容端相人天<lb/>
<pb n="KR4c0051_SBCK_030-9b"/>
兩足鳬氏卒事而他工未備故寓于西偏不知<lb/>
其幾年矣寺僧法照瞻禮發信赤肩白足入諸<lb/>
大城乃至聚落無空過者積十餘年得信財無<lb/>
量繇是購工以甞巧募徒而畢力四輩増増工<lb/>
麾以肱中樞外脉隂轉陽動欻如地踴岌如山<lb/>
行大匠無言尊容嚮明青蓮承趺金獸捧持藻<lb/>
井花鬘葱籠四垂邑人瞻拜如佛出丗法照以<lb/>
願力能就泣于佛前因持片石乞詞以示後按<lb/>
此寺始於宇文周初瀕江埤庳皇唐神龍中爲<lb/>
水所壞有波那頼耶國僧廣照浮海而至頓錫<lb/>
<pb n="KR4c0051_SBCK_030-10a"/>
不去遂移於今道場所山曰磨刀嶺曰虎崗其<lb/>
經始與克修<hi>一作備</hi>皆蕃僧是力後之有志者豈無<lb/>
人哉法照䕫人姓穆氏年十有五出家依江陵<lb/>
名僧受具肇自貞元二十年甲申歸此寺願崇<lb/>
建有爲凡修大殿立菩薩大弟子侍佛左右逮<lb/>
長慶癸卯有成其善植徳夲者歟<lb/>
　　毗盧遮那佛華藏丗界圖讃<lb/>
佛說華嚴經眞人妙覺不由諸乗非大圎智不<lb/>
能信解徳宗朝有龍象觀公能於是經了第一<lb/>
義居上都雲華寺名聞十方沙門嗣肇是其上<lb/>
<pb n="KR4c0051_SBCK_030-10b"/>
足以經中九㑹纂成華藏圖俾人瞻禮即色生<lb/>
敬因請余讃之即說讃曰<lb/>
清浄不染花中蓮　捧持丗界百億千<lb/>
踴出香海浩無邊　風輪負之晝夜旋<lb/>
大雄九㑹化諸天　釋梵八部來森然<lb/>
從昬至覺不依縁　初初極極性自圎<lb/>
寫之綃素色相全　是色非色言非言<lb/>
　成都府新修福成寺記<lb/>
益城右門銜大逵坦然西馳曰石笋街街之北<lb/>
有仁祠形焉直啓曰福成寺寺之殿臺與城之<lb/>
<pb n="KR4c0051_SBCK_030-11a"/>
樓交錯相輝繡於碧霄望之如崑閬閒物大和<lb/>
四年蜀帥非將材不脩邉備南詔君長諜得內<lb/>
空乘隙坌入鬪於城下或縱火以駭衆此寺乃<lb/>
焚高門脩廊委為寒燼如是者再歲帝念坤維<lb/>
丞相復來山川如迎父老相識環視故地寺爲<lb/>
燋墟載興起廢之歎爰有植因之願乃命主俸<lb/>
吏以吾緡錢三十萬爲經營之基自公來思蜀<lb/>
號無事時康歲稔人樂檀施公言既先應如決<lb/>
川乃傾囊楮乃出懷䄂勝因化愚慧力攝慳男<lb/>
奔女驟急於徴令匠者度材以指衆徒藝者運<lb/>
<pb n="KR4c0051_SBCK_030-11b"/>
思以役衆技斤鋸磨礱丁丁登登陶者儲精圬<lb/>
者效能欻自火宅復爲金繩治故鼎新因毁成<lb/>
妍華夷縱觀萬目同聳既告訖役公來慶成雲<lb/>
鮮日潤輝映前後於是都人舞抃而謡曰昔公<lb/>
去此福成以燬今公重還福成復完民安軍治<lb/>
亦如此寺庸可勿紀乎公實聞斯言遂折簡見<lb/>
命謹月而日之時大和某年某月日大檀越具<lb/>
官封爵段氏其他發大願者程功董事者自中<lb/>
貴人及賔寮將吏若僧徒偕籍之而刻於石<lb/>
<pb n="KR4c0051_SBCK_030-12a"/>
劉夢得文集卷第三十<lb/>
<pb n="KR4c0051_SBCK_030-12b"/>
</p>
<p>
</p>
  </div>
</body>
</text>
</TEI>
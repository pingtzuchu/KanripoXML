<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0051_SBCK_026-1a"/>
劉夢得文集卷第二十六<lb/>
　　記<lb/>
　　　天平軍節度廳壁<lb/>
　　　汴州刺史廳壁　鄭門新亭<lb/>
　　　國學五經壁　鄭州刺史廳壁<lb/>
　　　管城新驛　和州刺史廳壁<lb/>
　　　山南節度廳壁　山南西道新修驛路<lb/>
　　天平軍節度使廳壁<lb/>
元和十四年春二月王師平河南負固之地十<lb/>
有二州憲宗視地圖户版俾參其地三月有詔<lb/>
<pb n="KR4c0051_SBCK_026-1b"/>
其以曹濮隷鄆爲一隅按部三郡統兵三萬乃<lb/>
新其軍錫號天平蓋承天威以平暴勃志勲楊<lb/>
休在稱爲雄新邦始倈汚俗猶用朝廷革之以<lb/>
漸故命功臣或辯吏以帥焉大和三年冬天平<lb/>
監軍使以故侯病聞上方注意治夲乃以牙璋<lb/>
玉節鼎右僕射官稱賜東都留守令狐公曰予<lb/>
擇文武惟汝兼前年鎭汴州有顯庸往年弼憲<lb/>
宗有素貴徒得君重剛吾四支公西拜稽首登<lb/>
車有耀不踰旬抵治所夾清河而域之惟鄆州<lb/>
在春秋爲須句之國渉漢爲濟東蓋禹貢兖州<lb/>
<pb n="KR4c0051_SBCK_026-2a"/>
之域宣精在上奎爲文宿畫野在下魯爲儒郷<lb/>
故其人知書風俗信厚天寶末大憝起於幽都<lb/>
虜將因兵鋒取其地右勇左德積六十年公之<lb/>
來思如古醫之治劇病宣洩頥養氣還神復大<lb/>
凡抗詔條國式於身以先之示菲約以𥙿人信<lb/>
賞罰以格物物力日完人風自移渉月報政踰<lb/>
年鼎治牙門之容曁曁而恭壘門之容仡仡而<lb/>
和里中之容闐闐而遂勞者以安去者以歸分<lb/>
星不揺田祖降福凡革前非罷供第無名錢歳<lb/>
鉅萬菽粟如之錦繒且千兩去苛法急徴毀家<lb/>
<pb n="KR4c0051_SBCK_026-2b"/>
償租之令故流庸自占四萬室衆無吁咨和氣<lb/>
乃來三田仍稔草木咸瑞豈偶爾哉初斯堂西<lb/>
墉有刺史記而元戎雄尊之位虚其左方豈有<lb/>
待邪公命愚志之俾來者仰公知變風之自大<lb/>
和五年夏四月二十六日記<lb/>
　　汴州刺史㕔壁<lb/>
夲朝以浚儀爲汴州刺史治所自隋釃新渠吸<lb/>
黃河而東行州含其樞爲天下劇内屏王室東<lb/>
雄諸侯居無事時常帶廉察使兵興巳還益以<lb/>
節旄用人得否繫國輕重長慶四年詔書命河<lb/>
<pb n="KR4c0051_SBCK_026-3a"/>
南尹敦煌令狐公來莅來刺錫之介圭使印兵<lb/>
符汴人交賀肴驛騰貴惟是邦始都于魏惠王<lb/>
始郡于宇文周星躔回環天駟垂光地爲四戰<lb/>
故其俗右武人具五都故其氣習豪公自爲宰<lb/>
相時巳熟四方之利病凡所戾止參然前知旣<lb/>
視事三日挹羣吏與之言曰吾食止圭田吾用<lb/>
止公入凡他給過制傷廉浼㓗者悉罷之壹歸<lb/>
乎公藏凡曲防苛禁不情乖體者悉剗之一出<lb/>
乎令典凡關征舩筭奪時專利者悉更之一遵<lb/>
乎詔條然後刑麗事而詳賞以時而均興學以<lb/>
<pb n="KR4c0051_SBCK_026-3b"/>
勸藝示寛以化勇居數月而汴州人恂恂然無<lb/>
復故態明年大成議者若曰惟浚都國之咽頥<lb/>
咀清嚥和旁暢四支東夏黕焉由我以肥是浚<lb/>
之治非所澤于所履而巳初公七代祖在隋爲<lb/>
納言大業中持節居此亦號刺史距今餘二百<lb/>
年公實能似旣拜闕發魚書合左右契由阼階<lb/>
躋遐踵前武歆然如聞其馨香肅然如覩其形<lb/>
容信乎君子之澤逺而有光輝也他日命遊梁<lb/>
客志之書于㕔事謹按前賢之在此堂者張平<lb/>
原首之陸氏撰節度使記揭于東壁詳矣今公<lb/>
<pb n="KR4c0051_SBCK_026-4a"/>
命爲刺史記書于右端謹月而日之以公爲冠<lb/>
大和元年夏五月某日記<lb/>
　　汴州鄭門新亭<lb/>
亭于西門尊闕路也實相公以心規羣僚以辭<lb/>
叶而百工以樂成斧斤無聲丹素有嚴王人肅<lb/>
客落以金石走鄭之門嶔爲右垣黄河一支滉<lb/>
漾北軒前瞻東顧甍動軌直含景生姿遡空欲<lb/>
翔汴城具八方之人殊形詭言而目一恱初公<lb/>
來臨擁節及門馭吏曰此鄭州門公心非之若<lb/>
曰野哉居無何即舊號而更之曰鄭門故事王<lb/>
<pb n="KR4c0051_SBCK_026-4b"/>
人大僚之去來元侯前驅翊門而旋率立馬坌<lb/>
中挹䇿爲禮公心不然之乃下亭令于執事按<lb/>
亭東西函丈者三之有竒而南北五之有贏樂<lb/>
縣宴豆前後以位棊闔對明弭掀順時脩梁衡<lb/>
建中虚上荷圎脊方廉髙卑中經簾鑪茵弈文<lb/>
椸睆榻儲以應猝周用而宜乃命尹<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>視亭長<lb/>
抱關視掌固啓閉　除是謹是孜錫命賜胙勞<lb/>
迎贈餞我當躬行汝先<hi>去</hi>汝蠲挾膳提醪生芻<lb/>
縞衣我僚展事靡問文武汝唯<hi>上</hi>汝從凡入而<lb/>
修容凡出而修軷裼襲威儀勿籍勿訶繇是貴<lb/>
<pb n="KR4c0051_SBCK_026-5a"/>
人稱諸朝羣吏詠於家行者誇於道與人同其<lb/>
安者人人驛其聲而吟之始乎諓諓而成乎厖<lb/>
鴻欲無文字不可也公遂條白其所以然逺命<lb/>
學古者書之公姓令狐氏以文章典内外書命<lb/>
以謩明登左右相以飛語䇿<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>以思材復徴自<lb/>
有浚帥無如今治文武兩熾其古之大臣歟<lb/>
　　國學新修五經壁<lb/>
初大曆中名儒張參爲國子司業始詳定五經<lb/>
書于論堂東西廂之壁辨齊魯之音取其宜考<lb/>
古今之文取其正繇是諸生之師心曲學偏聽<lb/>
<pb n="KR4c0051_SBCK_026-5b"/>
臆說咸束之而歸于大同揭揭髙懸積六十歳<lb/>
崩剥汚衊<hi>一作穢</hi>淟然不鮮今天子尚文章尊典<lb/>
籍於苑囿不加尺椽而成均以治學上言遽賜<lb/>
千萬時祭酒皥實尸之愽士公肅實佐之國庠<lb/>
重嚴過者必式遂以羨贏再新壁書懲前土塗<lb/>
不克以壽乃折堅木負墉而庇之其制如版牘<lb/>
而髙廣其平如粉澤而㓗滑背施隂關使衆如<lb/>
一附離之際無迹而㝷堂皇靚深兩廡相照申<lb/>
命國子能通法書者分章揆日遜其業而繕寫<lb/>
焉筆削旣成讎校旣精白黒彬斑瞭然飛動以<lb/>
<pb n="KR4c0051_SBCK_026-6a"/>
蒙來求煥若星辰以敬來趨肅如神明以疑來<lb/>
質決若蓍蔡由京師而風天下覃及九譯咸知<lb/>
宗師非止服逢掖者鑚仰而巳於是學官陳師<lb/>
正等曁生徒凡四百二十有八人請金石刻且<lb/>
歌之曰<lb/>
我有學宇旣傾而成之我有壁經旣昧而明之<lb/>
孰規摹之孰發揮之祭酒維齊博士維韋俾我<lb/>
學徒絃歌以時切切祁祁不敖不嬉庶乎遒人<lb/>
來采我詩時余爲禮部郎凡瞽宗之事得以關<lb/>
決故書之以移史官宜附于藝文志<lb/>
<pb n="KR4c0051_SBCK_026-6b"/>
　　鄭州刺史東廳壁<lb/>
古諸侯之居公私皆曰寢其他室曰便坐今凡<lb/>
視事之所皆曰廳其他室以辨方爲稱今年鄭<lb/>
州刺史楊君作東廳旣成而落之且以書抵予<lb/>
爲記按國章以甲乙第方域大凡環天子之居<lb/>
爲雄州鄭實邇王畿故望雄視其版多貴人且<lb/>
當大逵故務劇君侯始來三日司稅椽舉七縣<lb/>
董租之吏累百君曰此百螣也悉罷之用户符<lb/>
而輸入益辦司貢掾舉棃林之征請户曉君曰<lb/>
盡㢮之勿籍用平賈而果益精里無吏迹民去<lb/>
<pb n="KR4c0051_SBCK_026-7a"/>
痼疾授牘占租如臨詛盟土毛人力日夕相長<lb/>
故周歳而完焉比年而愈肥雖軍興餽輓旁午<lb/>
大將牙旗往復相踵而里中清夷雞犬音和人<lb/>
旣寧而物有餘政旣成而日多暇圜視舊宇宜<lb/>
有以更之且書得時亦以謹始因列名氏授受<lb/>
月而日之庶乎繼踐于兹者知貫珠之首其山<lb/>
望澤寖土風甿俗與前賢之耿光備于正位有<lb/>
天寶中詞人杜頠之文在大和四年某月日記<lb/>
　　管城新驛<lb/>
大和二年閏三月滎陽守歸厚上書言臣治所<lb/>
<pb n="KR4c0051_SBCK_026-7b"/>
直天下大逵肘武牢而咽東夏誰何宜謹啓閉<lb/>
宜度先是驛于城中馹遽不時四門牡鍵通夕<lb/>
弗禁請更于外隧永永便安制曰可守臣奉詔<lb/>
無徴命無奪時糜羨財募游手逮八月旣望新<lb/>
驛成鄭人胥恱琢石而紀曰在兊之方面玄負<lb/>
陽門銜周道牆䕃行桑境勝于外也逺購名材<lb/>
旁延世工墍塗宣晢瓴甓剛滑術精于内也蘧<lb/>
廬有甲乙牀帳有冬夏庭容牙節廡卧囊橐示<lb/>
禮而不慁也内庖外廐髙倉䆳庫積薪就陽峙<lb/>
蒭就燥有素而不愆也主吏有第役夫有區師<lb/>
<pb n="KR4c0051_SBCK_026-8a"/>
行者有饗亭孥行者有別邸周以髙墉乃樓其<lb/>
門勞迎展蠲㓗之敬餞別起登臨之思溱洧波<lb/>
瀾嵩丘雲煙四時萬象來貺于我走轂奔蹄遄<lb/>
征急宣入而忘勞出必屢顧其傳舎之尤乎太<lb/>
守姓楊氏字貞一華隂引農人鄭爲雄州非聞<lb/>
人大吏不得在其選夫驛之宜遷于外也前此<lb/>
二千石甞言之而重改作若貞一可謂果於從<lb/>
政而決行其言惜乎未施於大也<lb/>
　　和州刺史廳壁<lb/>
歷陽古楊州之邑於天文直南斗魁下在春秋<lb/>
<pb n="KR4c0051_SBCK_026-8b"/>
實勾吳之封後爲楚所取秦并天下以隷九江<lb/>
而六爲九江治所晉平吳復隷淮南至永興初<lb/>
自析爲郡益之以烏江宋臺建目爲南豫州又<lb/>
益之以龍亢梁之亡北齊圖覇功擁貞陽侯以<lb/>
歸王僧辯來迎㑹于兹地二國和恊故更名和<lb/>
州陳隋閒無所革國朝因隋武德中更龍亢爲<lb/>
含山初開元詔書以口筭第郡縣爲三品是下<lb/>
州元和中復命有司參校之遂進品第一按見<lb/>
户萬八千有竒輸緡錢十六萬歳貢纎紵二篚<lb/>
吳牛蘇二鈞糝鱏九罋茅蒐七千兩鎭曰梁山<lb/>
<pb n="KR4c0051_SBCK_026-9a"/>
䆮曰歷湖田藝四榖豢全六擾罏有旨酒庖有<lb/>
腴魚神仙故事在郊在藪玄元有臺彭鏗有洞<lb/>
名山曰雞籠名塢曰濡須異有血閫祥有沸井<lb/>
城髙而堅亞父所營州師五百環峙于東南瀕<lb/>
江畫中流爲水疆揭旗樹蕝十有六戍自孫權<lb/>
距陳出入六代常謂宿兵之地多以材能人處<lb/>
之夲朝混一號爲善部然用人差輕非復曩時<lb/>
之比也始余以尚書郎得譴刺連山今由巴東<lb/>
來牧考前二邦之籍與版圖纔什伍六而地征<lb/>
三之究其所從來生植有夲女工尚完堅一經<lb/>
<pb n="KR4c0051_SBCK_026-9b"/>
一緯無文章交錯之竒男夫尚墾闢功苦戀夲<lb/>
無即山近盬之逸市無嗤眩工無雕彤無游人<lb/>
異物以遷其志副徴令者率非外求凡百爲一<lb/>
出於農桑故也繇是而言瘠天下者其在多巧<lb/>
乎寶暦元年六月二十一日刺史中山劉某記<lb/>
　　山南西道節度使廳壁<lb/>
文皇帝初元始畫天下爲十道古荆梁之地舉<lb/>
曰山南厥後析爲東西天漢之邦實居右部按<lb/>
梁州爲都督治所領十有五州縣道帶蠻夷山<lb/>
川扼隴蜀故二千石有採訪防禦之名兵興多<lb/>
<pb n="KR4c0051_SBCK_026-10a"/>
故其任益重澄清節鉞二柄兼委建中末德宗<lb/>
南巡狩偃翠華而徘徊簫勺之音洽于巴漢戡<lb/>
難清宫六龍言旋迺下詔復除征繇升州爲府<lb/>
等威班制與𡵨益同地旣尊大用人隨異故自<lb/>
興元至大和五十年間以勲庸佩相印者三以<lb/>
謩明歷眞相者九由台席授鉞未幾復入相者<lb/>
再焉磊落震耀冠于天下去年夏四月今丞相<lb/>
趙郡公徴還泰階遂命左僕射燉煌公往踐其<lb/>
武曏之九相及公而十焉初公自河陽節度使<lb/>
入操國柄其後鎭宣武以禮悛獷悍治天平以<lb/>
<pb n="KR4c0051_SBCK_026-10b"/>
清去掊剋居太鹵以仁蘇荐飢今來是都躡二<lb/>
三大君子之躅道同氣恊無所改更如鼓和琴<lb/>
布指成韻羗夷砥平旱麓發生人無左言樂有<lb/>
夏聲俗旣富庶居多間暇圜視府局素闕者補<lb/>
之先是公堂甞爲行殿人不敢斥別營侯居應<lb/>
門有閌<graphic n="KR1654" url="https://raw.githubusercontent.com/kanripo/KR-Gaiji/master/images/KR1654.png" mimeType="image/png"/>㦸未具公乃條白上言詔下有司可<lb/>
其奏軍門肅清方有眉目趨而入者聳然生敬<lb/>
焉惟梁山國也其節用虎出揚其威入貯宜㓗<lb/>
舊處仄陋黷其雄稜公遂分宅之別齋且據便<lb/>
地署曰節室卜剛日乃遷焉敬君命而一民心<lb/>
<pb n="KR4c0051_SBCK_026-11a"/>
軍中增氣而知禮㦸衣旣垂帥節旣嚴流盼屋<lb/>
壁見前修之名氏列于坐右第有梁州刺史鼎<lb/>
興元尹記與今稱謂不合因發函進牘于不佞<lb/>
且曰我以飾東壁以新志累子於是按南梁故<lb/>
事起自始登齋壇之後爲記云時開成二年歳<lb/>
在丁巳春二月某日記<lb/>
　　山南西道新修驛路<lb/>
開成四年梁州牧缺上玩其印凝旒深思曰伊<lb/>
爾卿族歸氏以文儒再世居喉舌今天官貳卿<lb/>
融能嗣其耿光甞自内庭歷南臺尹轂下政事<lb/>
<pb n="KR4c0051_SBCK_026-11b"/>
以試可爲元侯乃付印綬進秩大宗伯兼御史<lb/>
大夫玊節獸符鎭于嬀墟公稽首曰臣融敢揚<lb/>
王休于天漢之域旣莅止咨于羣執事求急病<lb/>
者先之咸曰華陽黒水昔稱醜地近者甞爲王<lb/>
所百態丕變人風邑屋與山水俱一都之㑹目<lb/>
爲善部矣唯馹遽之途欹危隘束其醜尚存使<lb/>
如周道在公頥指爾於是因年有秋因府無事<lb/>
軍逸農隙人思賈餘乃懸墾山刋木之墉募其<lb/>
力揆鑚鑿撞秘之用庀其工具舁輦畚鍾之器<lb/>
應其要鼕鼓以程之糗醪以犒之恱使之令旣<lb/>
<pb n="KR4c0051_SBCK_026-12a"/>
下奮行之徒坌集我之提封踞右扶風觸劒閣<lb/>
千一百里自散關抵襃城次舎十有五牙門將<lb/>
賈黯董之自襃而南逾利州至于劒門次舎十<lb/>
有七同節度副使石文頴董之兩將受命分曹<lb/>
星馳並山當蹊頑石萬狀拗者垤者兀者銛者<lb/>
磊落傾欹波翻獸蹲熾炭以烘之嚴醯以沃之<lb/>
潰爲埃煤一篲可掃棧閣盤虚下臨㰹呀層崖<lb/>
峭絶枘木亘鐵因而廣之限以鈎欄狹逕深陘<lb/>
銜尾相接從而拓之方駕從容急宣之騎宵夜<lb/>
不惑郄曲稜層一朝坦夷興役得時國人不知<lb/>
<pb n="KR4c0051_SBCK_026-12b"/>
繇是駃行者志其勞吉行者徐其驅孥行者家<lb/>
以安貨行者肩以不病徒行者足不繭乗行者<lb/>
蹄不刓公談私詠溢于人聽伊彼金其牛而誘<lb/>
之以利曷若我子其民而來之以義乎旣訖役<lb/>
南梁人書事于牘請紀之以附于史官地理志<lb/>
劉夢得文集卷第二十六<lb/>
</p>
<p>
</p>
  </div>
</body>
</text>
</TEI>
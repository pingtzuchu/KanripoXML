<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0051_SBCK_022-1a"/>
劉夢得文集卷第二十二<lb/>
　　狀<lb/>
　　　代論請廣利方　代韋尹進衣<lb/>
　　　代李尹進衣　代韋尹進野豬<lb/>
　　　代謝賜酒食　代謝就宅賜食<lb/>
　　　代謝賜食　代進東封圖<lb/>
　　　舉崔羣自代　舉柳公綽自代<lb/>
　　　舉姜倫自代　蘇州舉自代<lb/>
　　　蘇州謝宰相　加章服謝宰相<lb/>
　　　汝州謝宰相　汝州舉自代<lb/>
<pb n="KR4c0051_SBCK_022-1b"/>
　　　汝州進鷹　同州舉自代<lb/>
　　　上宰相賀德音　上宰相賀改元赦書<lb/>
　　　薦處士嚴毖　薦處士王龜<lb/>
　　代淮南杜相公論新羅請廣利方<hi>貞元十九年九月十七日</hi>
淮南節度觀察處置等使敕賜貞元廣利方五<lb/>
卷右臣得新羅賀正使朴如言狀稱請前件方<lb/>
一部將歸夲國者伏以纂集神效出自聖衷藥<lb/>
必易求疾無隱狀搜方伎之秘要拯生靈之夭<lb/>
瘥坐比華胥咸躋仁壽遂令絶域逖聽風聲美<lb/>
兹豐功爰有誠請臣以其乆稱藩附素混車書<lb/>
<pb n="KR4c0051_SBCK_022-2a"/>
航海獻琛旣巳通於華禮釋痾蠲癘豈獨隔於<lb/>
外區正當四海爲家冀覩十全之效臣即欲寫<lb/>
付未敢自專謹録奏聞伏聽敕旨<lb/>
　　代京兆韋尹降誕日進衣<hi>貞元十八年四月十九日</hi>
衣一副四事黃折造衫一領白吳綾汗衫一領<lb/>
白花羅半臂一領白花羅袴一腰右伏以正陽<lb/>
令月誕聖嘉辰運恊千年慶流萬國凡在臣子<lb/>
合有獻陳敢傾就日之心願奉如山之壽輕瀆<lb/>
宸扆無任兢惶<lb/>
　　代京兆李尹降誕日進衣<hi>貞元十九年四月十九日</hi>
<pb n="KR4c0051_SBCK_022-2b"/>
衣一副四事<hi>云云</hi>右伏以德水方清眞龍下降天<lb/>
長地乆瞻北極以常尊獻壽稱觴配南山而永<lb/>
固臣地居宗屬職忝尹京慶賀之誠倍萬常品<lb/>
前件衣服謹詣銀臺門奉進輕瀆旒扆伏用<lb/>
兢惶<lb/>
　　代京兆韋尹進野豬<lb/>
野豬一口右伏以收穫之餘田獵有獲異於芻<lb/>
豢著在方書旣堪充庖輙敢上獻前件野豬謹<lb/>
隨狀上進謹奏<lb/>
　代杜相公自淮南追入長安至長樂驛謝<lb/>
<pb n="KR4c0051_SBCK_022-3a"/>
　　賜酒食<lb/>
某官某右臣今日至長樂驛髙品某奉宣聖旨<lb/>
賜臣酒食者伏以恩降王人榮分御膳未展儀<lb/>
於雙闕先受賜於八珍品越脤膰味兼醪醴頓<lb/>
驚凡口倍益歡心無任欣躍<lb/>
　　代杜相公謝就宅賜食<lb/>
某官某右髙品某奉宣聖旨賜臣食者出自太<lb/>
官飫于私第光榮曲被猥承推食之恩駑蹇未<lb/>
施益重素餐之責舉其匕箸若負丘山無任戰<lb/>
荷踴躍<lb/>
<pb n="KR4c0051_SBCK_022-3b"/>
　　代東都韋留守謝賜食<lb/>
某官某右臣今日發至長樂驛中使某奉宣聖<lb/>
旨賜臣食者伏以味兼海陸品溢圎方降自御<lb/>
厨光臨傳舎初辤魏闕倍懷犬馬之誠猥受珍<lb/>
羞更切稻粱之感無任欣躍<lb/>
　　代裴相公進東封圖<lb/>
集賢殿御書院開元東封圖一面右臣謹按開<lb/>
元十三年玄宗皇帝以天下太平登封東嶽聲<lb/>
明文物振燿古今伏惟陛下丕承耿光再闡鴻<lb/>
業祖宗盛事紹復有期臣所以寫成此圖輙敢<lb/>
<pb n="KR4c0051_SBCK_022-4a"/>
上獻至於繢畫躬自指揮徴史氏之文纂禮容<lb/>
之要山川氣象悉擬眞形羽衛威儀咸稽故實<lb/>
所冀睿情一覽遐想玄蹤臣叨榮過深抱疾巳<lb/>
乆望陛下告成之日心必前知嗟老臣將謝之<lb/>
年身恐不見疲羸之際感激倍深前件圖謹差<lb/>
某官某詣光順門上進謹奏<lb/>
　　舉崔監察羣自代<hi>御史臺貞元十九年十一月</hi>
宣歙池等州團練判官監察御史裏行崔羣右<lb/>
臣蒙恩授監察御史伏準建中元年正月五日<lb/>
制常參官上後三日舉一人自代者伏以前件<lb/>
<pb n="KR4c0051_SBCK_022-4b"/>
官在諸生中號爲國器縶維外府人咸惜之臣<lb/>
旣深知敢舉自代謹具如前謹録奏聞候敕旨<lb/>
　　舉開州柳公綽自代<hi>尚書屯田貞元二十一年四月八日</hi>
某官守開州刺史柳公綽右臣蒙恩授尚書屯<lb/>
田貟外郎伏準建中元年正月五日制常參官<lb/>
後三日舉一人自代者伏以前件官以賢良方<lb/>
正再敡王庭在流輩閒號爲端士昨除逺郡人<lb/>
皆惜之臣初蒙授官得以論薦多士之内無非<lb/>
其人竊惟用材宜自逺始謹具如前謹録奏聞<lb/>
伏聽敕旨<lb/>
<pb n="KR4c0051_SBCK_022-5a"/>
　　舉姜補闕倫自代<hi>東都尚書郎省大和元年八月十四日</hi>
前左補闕姜倫右臣蒙恩授尚書主客郎中分<lb/>
司東都伏準建中元年正月五日敕常參官上<lb/>
後三日舉一人自代者臣伏詳詔旨欲逹聦旁<lb/>
求發揚幽逺故人人得言所知不當循其階次<lb/>
也臣伏以前件官有儒學士行蒙以諫官徴㑹<lb/>
其年老被疾不堪上道有司按視如狀不復逼<lb/>
迫至今家居而篤志無倦臣謹舉爲郎吏分司<lb/>
别都冀優賢振滯兩得其道<hi>云云</hi>
　　蘇州舉韋中丞自代<hi>大和六年十二月九日</hi>
<pb n="KR4c0051_SBCK_022-5b"/>
諸道鹽鐵轉運江淮留後朝議郎守太僕少卿<lb/>
兼御史中丞上柱國賜紫金魚袋韋應物右某<lb/>
伏奉去年十月十二日敕授使持節蘇州諸軍<lb/>
守蘇州刺史伏準建中元年正月五日制刺史<lb/>
上後舉一人自代者前件官歷掌劇務皆有美<lb/>
名執心不回臨事能斷今領職雖重夲官尚輕<lb/>
伏以當州口賦首出諸郡況經災沴切在撫綏<lb/>
内省無能輒敢公舉司搉筦之利誠藉時才流<lb/>
愷弟之風實惟邦夲非敢臆說以塞詔書今具<lb/>
聞奏<lb/>
<pb n="KR4c0051_SBCK_022-6a"/>
　　蘇州上後謝宰相<hi>大和六年十二月七日</hi>
右某今月六日到州上訖某山東一書生潦倒<lb/>
踈闊在少壯日猶不逮人況今衰遲智力愈短<lb/>
相公哀憐不遇擢授名邦實荷弘獎慙非器使<lb/>
伏以當州繇<hi>一作經</hi>大浸之後物力蕭然飢寒殞<lb/>
仆相枕于野誓當悉心條理續具奏論才術素<lb/>
空憂勞方始懼無聞問忝荷恩知不任瞻望懇<lb/>
迫之至<lb/>
　　蘇州加章服謝宰相<lb/>
右某素乏吏才謬居劇郡以無庸之器當難治<lb/>
<pb n="KR4c0051_SBCK_022-6b"/>
之時恭守詔條勤求人瘼伏以聖德柔逺皇明<lb/>
燭幽凡有上陳皆可其奏遂令管見得及疲黎<lb/>
自承雨露之恩非有循良之政猥蒙朝獎特降<lb/>
命書顧逢掖之腐儒被華章之貴服有黷陟明<lb/>
之典誠招彼已之譏限以官守不獲拜謝瞻望<lb/>
榮感心魂載馳<lb/>
　　汝州上後謝宰相<hi>大和八年</hi>
右某自領吳郡仍歳天災上稟詔條下求人瘼<lb/>
地苞藪澤俗尚剽輕悉心撫綏用法擒擿事繁<lb/>
才短常積憂虞忽蒙天恩稍移近郡家夲榮上<lb/>
<pb n="KR4c0051_SBCK_022-7a"/>
籍占洛陽病辭江干老見郷樹榮感之至實倍<lb/>
常情印綬所拘不獲拜謝瞻望德宇精誠坐馳<lb/>
　　汝州舉裴弘恭自代<hi>大和八年</hi>
正議大夫使持節杭州諸軍事守杭州刺史上<lb/>
柱國賜紫金魚袋裴弘恭右臣蒙恩授汝州刺<lb/>
史兼御史中丞充夲州防禦使伏準建中元年<lb/>
正月五日敕諸州刺史上後舉一人自代者伏<lb/>
以前件官前爲九卿出領兩鎭頃因微累遂有<lb/>
左遷今授逺州物情未塞臣前任鄰境具知其<lb/>
才舊屈未伸輒舉自代<lb/>
<pb n="KR4c0051_SBCK_022-7b"/>
　　汝州進鷹<hi>大和九年九月十一日</hi>
汝州防禦使當使進奉籠母鷹六聮右伏以前<lb/>
件鷹等學習應期馴養斯至列於常貢有異衆<lb/>
禽受紲之時志已存於雲外下韝之際思用展<lb/>
於軍前旣懷百中之能願獻三驅之禮謹差防<lb/>
禦押衙景再休隨狀奉進以聞<lb/>
　　同州舉蕭俶自代<lb/>
同州防禦使前諫議大夫蕭俶右臣蒙恩授同<lb/>
州刺史兼御史中丞充夲州防禦長春宫等使<lb/>
伏準貞元二年正月二十四日敕上後三日舉<lb/>
<pb n="KR4c0051_SBCK_022-8a"/>
一人自代者伏以前件官生於貴族伏膺儒門<lb/>
搢紳之閒號爲端士昨蒙朝獎冠于諫垣時方<lb/>
被病不果上道長告巳滿塊然家居今聞疾瘳<lb/>
可以録用臣與俶乆同班列知其材能爲官擇<lb/>
人敢舉自代<lb/>
　　上宰相賀德音<hi>大和九年十二月二十三日</hi>
同州狀上中書門下今月十六日德音右被刑<lb/>
部牒宣示德音伏以聖凙滋深新恩廣被言念<lb/>
正刑之外或有詿誤之徒爰降殊私特弘在宥<lb/>
瑕累咸滌危疑獲安此皆廟筭弼諧致君及物<lb/>
<pb n="KR4c0051_SBCK_022-8b"/>
事光前史功格上玄某限以守官不獲隨例<lb/>
　　上宰相賀改元赦書<hi>開成元年正月日</hi>
同州狀上中書門下改元赦書右伏奉今月一<lb/>
日制書改大和十年爲開成元年大赦天下者<lb/>
伏以律首三元禮崇四始順陽和發生之德敷<lb/>
大號渙汗之恩宥過恤刑㢮征巳責盡去人瘼<lb/>
通知物情德音朝發於九天和氣夕周於四海<lb/>
此皆相公弼諧之道爕賛之功進退於宻勿之<lb/>
閒發揚成<graphic n="KR1480" url="https://raw.githubusercontent.com/kanripo/KR-Gaiji/master/images/KR1480.png" mimeType="image/png"/>霈之澤某恪守官業印綬所拘不<lb/>
獲隨例拜賀<lb/>
<pb n="KR4c0051_SBCK_022-9a"/>
　　薦處士嚴毖<lb/>
處士嚴毖右左庶子損之之孫國子司業士元<lb/>
之子舊名保嗣亦有官班頃者李賔客渤常與<lb/>
之游辟爲桂州支使其後寄家汝海專靜自居<lb/>
某甞典汝州與語甚熟歷代史及國朝故事悉<lb/>
能該通操心甚危觀跡相副未逢知己巳過壯<lb/>
年汨没風塵有足悲者伏見赦文節目委州郡<lb/>
長吏捜訪隱淪夫舉無他唯善所在每覽殊英<lb/>
卷後列學士姓名有常州人符鳯白衣在選取<lb/>
其藝業不弃逺人某忝被儒官得以薦士亦非<lb/>
<pb n="KR4c0051_SBCK_022-9b"/>
出位冀不廢言儻弘文集賢史氏之館採其實<lb/>
學有勸諸生伏以桂州辟之於前某薦之於後<lb/>
豈必有土長吏然後事行伏惟試味斯言降意<lb/>
詳擇謹狀<lb/>
　　薦處士王龜<lb/>
處士王龜古者選公族大夫必以惇惠者教之<lb/>
文敏者道之果敢者諗之鎭靜者循之孜孜於<lb/>
此者蓋膏粱之性難正而懼公侯之胤不能嗣<lb/>
其耿光可以深惜然則成宣之後而老爲大夫<lb/>
非恥乎此智武子誡文子旣冠而見之詞也是<lb/>
<pb n="KR4c0051_SBCK_022-10a"/>
知古之取士不專寒族必參用世胄以廣得人<lb/>
之路今見處士王龜即居守之第三子也天生<lb/>
貞靜操心甚危不由門資誓志自立樂處士之<lb/>
號不汨綺繻<hi>一作羅</hi>之閒自到洛都便居山寺躭<lb/>
玩墳籍放情煙霞曾邀與語如鋸木屑信有稟<lb/>
受居然出羣伏聞比者在京師甚足知者諫院<lb/>
有狀名流亟言某流滯周南靜閱時輩身雖不<lb/>
用心甚愛才況遇相公持衡敢有所啓誠懸之<lb/>
下輕重難欺伏惟深賜詳擇知卿族之内有遺<lb/>
逸焉<lb/>
<pb n="KR4c0051_SBCK_022-10b"/>
</p>
<p>
劉夢得文集卷第二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0051_SBCK_024-1a"/>
劉夢得文集卷第二十四<lb/>
　　雜著<lb/>
　　　鑒藥　訊甿<lb/>
　　　嘆牛　儆舟<lb/>
　　　原力　說驥<lb/>
　　　述病<lb/>
　　因論七篇序<lb/>
子劉子間居作因論或問其旨曷歸歟對曰因<lb/>
之爲言有所自也夫造端乎無形垂訓於至當<lb/>
其立言之徒放詞乎無方措旨於至適其寓言<lb/>
<pb n="KR4c0051_SBCK_024-1b"/>
之徒蒙之智不逮于是造形而有感因感而有<lb/>
辭匪立匪寓以因爲目因論之㫖也云爾<lb/>
　　鑒藥<lb/>
劉子間居有負薪之憂食精良弗知其旨血氣<lb/>
交沴煬然焚如客有謂予子疾病積日矣乃今<lb/>
我里有方士淪跡於醫厲者造焉而美肥跛者<lb/>
造焉而善馳矧常病雅將子詣諸予然之之醫<lb/>
所切脉觀色聆聲參合而後言曰子之病其興<lb/>
居之節舛衣食之齊<hi>去</hi>乖所由致也今夫藏鮮<lb/>
能安榖府鮮能母氣徒爲美疹之囊橐爾我能<lb/>
<pb n="KR4c0051_SBCK_024-2a"/>
攻之乃出藥一丸可兼方寸以授余曰服是足<lb/>
以瀹昬煩而鉏藴結銷蠱慝而歸耗氣然中有<lb/>
毒須其疾瘳而止過當則傷和是以微其齊<hi>去</hi>
也予受藥以餌過信而膇能輕痺能和渉旬而<lb/>
苛癢絶焉抑搔罷焉踰月而視分纎聽察微蹈<lb/>
危如平嗜糲如精或聞而慶予且關言曰子之<lb/>
獲是藥幾神乎誠難遭巳顧醫之態多嗇術以<lb/>
自貴遺患以要<hi>平</hi>財盍重求之所至益深矣予<lb/>
昧者也泥通方而狃旣効猜至誠而惑勦說卒<lb/>
行其言逮再餌半旬厥毒果肆岑岑周體如痁<lb/>
<pb n="KR4c0051_SBCK_024-2b"/>
瘧焉悟而走諸醫醫大咤曰吾固知夫夫未逹<lb/>
也促和蠲毒者投之濵於殆而有喜異日進和<lb/>
藥乃復初劉子慨然曰善哉醫乎用毒以攻疹<lb/>
用和以安神易則兩躓明矣茍循往以御變昧<lb/>
於節宣奚獨吾儕小人理身之弊而己<lb/>
　訊甿<lb/>
劉子如京師過徐之右鄙其道旁午有甿増増<lb/>
扶斑白挈覊角齎生器荷農用摩肩而西僕夫<lb/>
告予曰斯宋人梁人毫人潁人之逋者今復矣<lb/>
予愕而訊云予聞隴西公暢轂之止方踰月矣<lb/>
<pb n="KR4c0051_SBCK_024-3a"/>
今爾曹之來欣欣然似恐後者其聞有勞倈<lb/>
之簿歟蠲復之條歟振贍之術歟碩䑕亡歟瘈狗<lb/>
逐歟曰皆未聞也且夫浚都吾政之上游也自<lb/>
巨盜間舋而武臣顓焉牧守由將校以授皆虎<lb/>
而冠子男由胥徒以出皆鶴而軒故其上也子<lb/>
視卒而芥視民其下也<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>其理而蛑其賦民弗<lb/>
堪命是軼于他土然咸重遷也非阽危擠壑不<lb/>
能違之曩者雖歸歟成謡而故態相㳂莫我敢<lb/>
復今聞吾帥故爲丞相也能清淨畫一必能以<lb/>
仁蘇我矣其佐常宰京邑也能誅鉏豪右必能<lb/>
<pb n="KR4c0051_SBCK_024-3b"/>
以法衞我矣奉斯二必而來歸惡待事實之及<lb/>
也予因浩歎曰行積於彼而化行於此實未至<lb/>
而聲先馳聲之感人若是之速歟然而民知至<lb/>
至矣政在終終也甞試論聲實之先後曰民黠<lb/>
政頗須理而後勸斯實先聲後也民離政亂須<lb/>
感而後化斯聲先實後也立實以致聲則難在<lb/>
經始由聲以循實則難在克終操其柄者能審<lb/>
是理俾先後終始之不失斯誘民孔易也<lb/>
　嘆牛<lb/>
劉子行其野有叟牽跛牛于蹊偶問焉何形之<lb/>
<pb n="KR4c0051_SBCK_024-4a"/>
瑰歟何足之病歟今觳觫然將安之歟叟攬縻<lb/>
而對云瑰其形飯之至也病其足役之過也請<lb/>
爲君畢詞焉我僦車以自給甞驅是牛引千鈞<lb/>
北登太行南並商嶺<hi>一作顔</hi>掣以回之叱以聳之<lb/>
雖渉淖躋髙轂如蓬而輈不憤乃今廢矣顧其<lb/>
足雖傷而膚尚腯以畜豢之則無用以庖視之<lb/>
則有贏伊禁焉莫敢尸也甫聞邦君饗士卜剛<lb/>
日矣是往也當要<hi>平聲</hi>售於宰夫余尸之曰以叟<lb/>
言之則利以牛言之則悲若之何予方窶且無<lb/>
長物願解裘以贖將置諸豐草之郷可乎叟辴<lb/>
<pb n="KR4c0051_SBCK_024-4b"/>
然而咍曰我之沽是屈指計其直可以持醪而<lb/>
囓肥飴子而衣妻若是之逸也奚事裘爲且昔<lb/>
之厚其生非愛之也利其力今之致其死非惡<lb/>
之也利其財子惡乎落吾事劉子度是叟不可<lb/>
用詞屈乃以杖扣牛角而嘆曰所求盡矣所利<lb/>
移矣是以貟能覇吳屬鏤賜斯旣帝秦五刑具<lb/>
長平威振杜郵死陔下敵擒鍾室誅皆用盡身<lb/>
賤功成禍歸可不悲哉可不悲哉嗚呼執不匱<lb/>
之用而應夫無方使時宜之莫吾害也苟拘於<lb/>
形器用極則憂明巳<lb/>
<pb n="KR4c0051_SBCK_024-5a"/>
　　儆舟<lb/>
劉子浮于汴渉淮而東亦旣釋紼纚榜人告予<lb/>
曰方今湍悍而舟盬宜謹其具以虞焉予聞言<lb/>
若厲繇是袽以窒之灰以墐之㪺以乾之僕怠<lb/>
而躬行夕惕而晝勤景霾晶而莫進風異響而<lb/>
遄止兢兢然累辰是用獲濟偃檣弭櫂次于淮<lb/>
隂於是舟之工咸沛然自暇自逸或遊肆而觴<lb/>
矣或拊橋而歌矣隷也休役以尚寢矣吾曹無<lb/>
虞以宴息矣逮夜分而窾隙濳澍渙然隂潰至<lb/>
乎淹簀濡薦方卒愕傳呼跣跳登坵僅以身脫<lb/>
<pb n="KR4c0051_SBCK_024-5b"/>
目未及瞬而樓傾軸墊圯于泥沙力莫能支也<lb/>
劉子　然目視而言曰曏予兢愓也汨洪波而<lb/>
無害今予宴安也蹈常流而致危畏之途果無<lb/>
常所哉不生所畏而生於所易也是以越子膝<lb/>
行吳君忽晉宣尸居魏臣怠白公厲劔子西哂<lb/>
李園養士春申易至于覆國夷族可不儆哉嗚<lb/>
呼禍福之肧胎也其動甚微倚伏之矛楯也其<lb/>
理甚明困而後儆斯弗及巳<lb/>
　原力<lb/>
劉子于邁舟次泗濵維䋏邇之于傳傳吏適傳<lb/>
<pb n="KR4c0051_SBCK_024-6a"/>
呼曰乗馹者方來誰何之則曰力人也雅以力<lb/>
聞於吴楚間中貴人器之謂宜爲爪士獻言于<lb/>
上有旨趣<hi>音促</hi>如京師頃其至則仡然五輩咸碩<lb/>
其體毅其容動睛曄如曵趾岌如顧瞻低回飲<lb/>
啜有聲泗濵守伾由將授也恱而勞之饗以太<lb/>
牢飲以百壷酒酣氣振求試自矜傍如無人中<lb/>
若有憑有盪舟如㳂者抉鼎如飛者綯鍵如麻<lb/>
者開兩弧而脉不僨者屣巨石而齊如流者異<lb/>
哉果以力駭丗而聞于上也異日話於儒家者<lb/>
流有客悱然自奮曰斯誠力矣上之不過誇胡<lb/>
<pb n="KR4c0051_SBCK_024-6b"/>
人而戲角抵次之不過倅期門而振袀服我之<lb/>
力異然以道用之可以格三苗而賔左衽以威<lb/>
用之可以係六蠻而斷右臂由是而言彼力也<lb/>
長雄於匹夫然猶馹其騑餼其食我力也無敵<lb/>
於天下亦當蒲其輪鶴其書矣予詰之曰彼之<lb/>
力用於形者也子之力用於心者也形近而易<lb/>
見心逺而難明理乎而言則子之力大矣時乎<lb/>
而言則彼力大矣且夫小大迭用曷常哉彼固<lb/>
有小矣子固有大矣予所不能齊也客於邑垂<lb/>
涕洟劉子解之曰屠羊于肆適味於衆口也攻<lb/>
<pb n="KR4c0051_SBCK_024-7a"/>
玊于山俟知於獨見也貪日得則鼓刀利要歳<lb/>
計而韞匵多客聞之破涕曰吾方俟多於歳計<lb/>
也歳歟歳歟其我與歟<lb/>
　　說驥<lb/>
伯氏佐戎于朔陲獲良馬以遺予予不知其良<lb/>
也秣之稊粃飲之汚池廐櫪也上痺而下蒸羈<lb/>
絡也綴索而續韋其易之如此予方病且窶求<lb/>
沽于肆肆之駔亦不知其良也評其價六十緡<lb/>
將劑矣有裴氏子嬴其二以求之謂善價也卒<lb/>
與裴氏裴所善李生雅挾相術於馬也尤工覩<lb/>
<pb n="KR4c0051_SBCK_024-7b"/>
之周體咍然視听然笑旣而抃隨之且曰乆矣<lb/>
吾之不覯於是也是何柔心勁骨竒精妍態宛<lb/>
如鏘如曄如翔如之備邪今夫之徳也全然矣<lb/>
顧其維駒藏銳于内且秣之乖方是用不恱于<lb/>
常目須其齒備而氣振<hi>平</hi>則衆美灼見上可以<lb/>
獻帝閑次可以鬻千金裴也聞言竦焉遂儆其<lb/>
㒒蠲其皁筐其惡蜃其溲　以美薦秣以薌粒<lb/>
起之居之澡之挋<hi>音震</hi>之無分隂之怠斯以馬養<lb/>
養馬之至分也居無何果以驥徳聞客有唁予<lb/>
以喪其寶且譏其所貿也微予洒然曰始予有<lb/>
<pb n="KR4c0051_SBCK_024-8a"/>
是馬也予常馬畜之今予易是馬也彼寶馬畜<lb/>
之寶與常在所遇爾且夫昔之翹陸也謂將蹄<lb/>
將齧柢以撾䇿不知其籋雲爾昔之嘘吸也謂<lb/>
爲疪爲癘投以藥石不知其噴玊爾夫如是則<lb/>
曠日歷月將頓踣是以曽何寶之有焉繇是而<lb/>
言方之於士則八十其緡也不猶愈於五羖皮<lb/>
乎客謖而竦予遂言曰馬之徳也存乎形者也<lb/>
可以目取然猶違之若此矧徳藴于心者乎斯<lb/>
從古之歎予不敢嘆<lb/>
　　述病<lb/>
<pb n="KR4c0051_SBCK_024-8b"/>
劉子甞渉暑而征熱攻于腠以致病其僕也告<lb/>
痡亦莫能興逮浹日予有瘳醫診之曰疾幸閒<lb/>
矣顧熱沴而未平有遺類焉宜謹於攝衞攝衞<lb/>
之乖方則病復矣所苦旣微而怠其說倦眠于<lb/>
衾而興焉倦隱几而歩焉靣不能罷頮髮不能<lb/>
捐擳口不能忘味心不能無思如是未移日而<lb/>
疾也瘮<hi>踈錦反</hi>如覆癏于躬進藥求汗凡三渙然後<lb/>
目能視旣分則嚮時之僕巳睆<hi>一作睨</hi>然執杯圈侍<lb/>
予于前矣予訝而曰曩吾與若也病偕呻也謼<lb/>
也若酷而吾微藥也餌也吾殷而若簿何患之<lb/>
<pb n="KR4c0051_SBCK_024-9a"/>
同而痊之異哉㒒諄諄而荅云己之被病也兀<lb/>
然而無知有<hi>一作其</hi>間也亦兀然而無知髮蓬如而<lb/>
忘乎亂靣黔如而忘乎垢洎疾之殺也雖飲食<lb/>
是念無滑甘之思日致復初亦不自知也予喟<lb/>
然嘆曰始予有斯㒒也命之理畦則𬞞荒主庖<lb/>
則味乖顓廐則馬瘠常謂其無適能適乃今以<lb/>
兀然而賢我逺甚利與鈍果相長哉㒒更矣劉<lb/>
子遂言曰樂於用則豫章貴厚其生則社櫟賢<lb/>
唯理所之曽何膠於域也<lb/>
<pb n="KR4c0051_SBCK_024-9b"/>
劉夢得文集卷第二十四<lb/>
</p>
<p>
</p>
  </div>
</body>
</text>
</TEI>
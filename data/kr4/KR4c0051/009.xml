<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0051_SBCK_009-1a"/>
劉夢得文集卷第九<lb/>
　　樂府<lb/>
　　　泰娘歌　秋扇詞<lb/>
　　　搗衣曲　七夕<lb/>
　　　龍陽縣歌　度桂嶺歌<lb/>
　　　揷田歌　畬田行<lb/>
　　　蒲萄歌　鶗鴂吟<lb/>
　　　牆隂歌　觀雲篇<lb/>
　　　踏潮歌　百花行<lb/>
　　　春有情篇　路傍曲<lb/>
<pb n="KR4c0051_SBCK_009-1b"/>
　　　白鷺兒　壯士行<lb/>
　　　邊風行　竹枝詞<lb/>
　　　楊柳枝詞　浪濤沙詞<lb/>
　　　瀟湘神詞　抛毬樂詞<lb/>
　　　又楊柳枝詞　又竹枝詞<lb/>
　　　紇那曲<lb/>
　　泰娘歌<hi>并引</hi>
泰娘夲韋尚書家主謳者初尚書爲吴郡得之<lb/>
命樂工誨之琵琶使之歌且舞無幾何盡得其<lb/>
術居一二歳㩦之以歸京師京師多新聲善工<lb/>
<pb n="KR4c0051_SBCK_009-2a"/>
於是又損去故技以新聲度曲而泰娘名字往<lb/>
往見稱於貴遊之閒元和初尚書薨于東京泰<lb/>
娘出居民閒乆之爲蘄州刺史張愻所得其後<lb/>
愻坐事謫居武陵郡愻卒泰娘無所歸地荒且<lb/>
逺無有能知其容與藝者故日抱樂器而哭其<lb/>
音燋殺以悲雒客聞之爲歌其事以足于樂府<lb/>
云爾<lb/>
泰娘家夲昌門西門前緑水環金堤有時妝成<lb/>
好天氣走上臯橋折花戲風流太守韋尚書路<lb/>
傍忽見停隼旟斗量明珠鳥傳意紺幰迎入專<lb/>
<pb n="KR4c0051_SBCK_009-2b"/>
城居長鬟如雲衣似霧錦茵羅薦承輕歩舞學<lb/>
驚鴻水榭春歌撩上客蘭堂暮從郎西入帝城<lb/>
中貴遊簪組香簾櫳低鬟緩視抱明月纎指破<lb/>
撥生胡風繁華一旦有銷歇題劒無光履聲絶<lb/>
洛陽舊宅生草萊杜陵蕭蕭松栢哀妝奩蟲網<lb/>
厚如繭愽山鑪側傾寒灰蘄州刺史張公子白<lb/>
馬新到銅駞里自言買笑擲黃金月墮雲中從<lb/>
自始安知鵩鳥坐隅飛寂寞旅魂招不歸秦家<lb/>
鏡有前時結韓壽香銷故篋衣山城少人江水<lb/>
碧斷鴈哀猿風雨夕朱絃巳絶爲知音雲鬢未<lb/>
<pb n="KR4c0051_SBCK_009-3a"/>
秋私自惜舉目風煙非舊時夢㝷歸路多參差<lb/>
如何將此千行淚更灑湘江斑竹枝<lb/>
　　秋扇詞<lb/>
莫道恩情無重來人閒榮謝遞相催當時初入<lb/>
君懷袖豈念寒爐有死灰<lb/>
　　搗衣曲<lb/>
爽砧應秋律繁杵含淒風一一逺相續家家音<lb/>
不同户庭凝露清伴侣明月中長裾委襞積輕<lb/>
珮垂璁瓏汗餘衫更馥鈿移麝半空報寒驚邊<lb/>
鴈促思聞候蟲天狼正芒角虎落定相攻盈篋<lb/>
<pb n="KR4c0051_SBCK_009-3b"/>
寄何處征人如轉蓬<lb/>
　　七夕<hi>二首</hi>
河鼓靈旗動常娥破鏡斜滿空天是幕徐轉斗<lb/>
爲車機罷猶安石橋成不礙查寧知觀津女竟<lb/>
夕望雲涯<lb/>
天衢啓雲帳神馭上星橋初喜渡河漢頻驚轉<lb/>
斗杓餘霞張錦幛輕電閃紅綃非是人閒丗還<lb/>
悲後㑹遥<lb/>
　　龍陽縣歌<lb/>
縣門白日無塵土百姓縣前挽魚罟主人引客<lb/>
<pb n="KR4c0051_SBCK_009-4a"/>
登大堤小人縱觀黃犬怒鷓鴣驚鳴遶籬落橘<lb/>
柚垂芳照牎户沙門草緑見吏稀寂歷斜陽照<lb/>
懸鼓<lb/>
　　度桂嶺歌<lb/>
桂陽嶺下下復髙髙人稀鳥獸駭地逺草木豪<lb/>
寄言千金子知余歌者勞<lb/>
　　插田歌<hi>并引</hi>
連州城下俯接村墟偶登郡樓適有所感遂書<lb/>
其事爲俚歌以俟采詩者<lb/>
岡頭花草齊鷰子東西飛田塍望如線白水光<lb/>
<pb n="KR4c0051_SBCK_009-4b"/>
參差農婦白紵裙農夫緑蓑衣齊倡田中歌嚶<lb/>
儜如竹枝但聞怨響音不辨俚語詞時時一大<lb/>
笑此必相嘲嗤水平苗漠漠煙火生墟落黃犬<lb/>
往復還赤雞鳴且啄路傍誰家郎烏帽衫袖長<lb/>
自言上計吏年初離帝郷田夫語計吏君家儂<lb/>
足諳一來長安罷眼大不相參計吏笑致詞長<lb/>
安眞大處省門髙軻峨儂人無度數昨來補衛<lb/>
士唯用筒竹布君看二三年我作官人去<lb/>
　　畬田行<lb/>
何處好畬田團團縵山腹鑚龜得雨卦上山燒<lb/>
<pb n="KR4c0051_SBCK_009-5a"/>
卧木驚麏走且顧羣雉聲咿喔紅熖逺成霞輕<lb/>
煤飛入郭風引上髙岑獵獵度青林青林望靡<lb/>
靡赤光低復起照潭出老蛟爆竹驚山鬼夜色<lb/>
不見山孤明星漢閒如星復如月俱逐曉風滅<lb/>
夲從𫾣石光遂致烘天熱下種暖灰中乗陽拆<lb/>
牙孽蒼蒼一雨後苕穎如雲發巴人拱手吟耕<lb/>
耨不關心由來得地勢徑寸有餘隂<lb/>
　　蒲萄歌<lb/>
野田生蒲萄纒繞一枝蒿移來碧墀下張王日<lb/>
日髙分歧浩繁縟脩蔓蟠詰曲揚翹嚮庭柯意<lb/>
<pb n="KR4c0051_SBCK_009-5b"/>
思如有屬爲之立長架布護當軒緑米液漑其<lb/>
根理踈看滲漉繁葩組綬結懸實珠璣蹙馬乳<lb/>
帶輕霜龍鱗躍初旭有客汾隂至臨堂瞪雙目<lb/>
自言我晉人種此如種玉釀之成美酒令人飲<lb/>
不足爲君持一斗往取涼州牧<lb/>
　　鶗鴂吟<lb/>
朝陽有鳴鳯不聞千萬祀鶗鴂摧衆芳畏聞先<lb/>
入耳秋風白露晞從是爾啼時如何上春日唧<lb/>
唧滿庭飛<lb/>
　　牆隂歌<lb/>
<pb n="KR4c0051_SBCK_009-6a"/>
白日左右浮天潢朝脯影入東西牆昔爲童兒<lb/>
在隂戲當時意小覺日長東鄰侯家吹笙簧隨<lb/>
隂促促移象牀西隣田舎乏糟糠就影汲汲舂<lb/>
黃粱因思九州四海外家家只占牆隂内莫言<lb/>
牆隂數尺閒老却主人如等間君看眼前光景<lb/>
促中心莫學太行山<lb/>
　　觀雲篇<lb/>
興雲感隂氣疾走如見機晴來意態行有若功<lb/>
成歸葱蘢含晚景㓗白凝秋暉深夜渡銀漢漠<lb/>
漠仙人衣<lb/>
<pb n="KR4c0051_SBCK_009-6b"/>
　　踏潮歌<hi>并引</hi>
元和十年夏五月終風駕濤南海羨溢南人云<lb/>
踏潮也率三更歲一有之余爲連州客或爲予<lb/>
言其狀因歌之附于南越志<lb/>
屯門積日無迴飈滄波不歸成踏潮轟如鞭石<lb/>
矻且揺亘空欲駕黿鼉橋驚湍蹙縮悍而驕大<lb/>
陵髙岸失岧嶤四邊無阻音響調背負元氣掀<lb/>
重霄介鯨得性方逍遥仰鼻嘘吸揚朱翹海人<lb/>
狂顧迭相招罽衣髽首聲嘵嘵征南將軍登麗<lb/>
譙赤旗指麾不敢囂翌日風迴沴氣消歸濤納<lb/>
<pb n="KR4c0051_SBCK_009-7a"/>
納景昭昭烏泥白沙復滿海海色不動如青瑶<lb/>
　　百花行<lb/>
長安百花時風景宜輕薄無人不沽酒何處不<lb/>
聞樂春風連夜動微雨凌曉濯紅豔出牆頭雪<lb/>
光映樓角繁紫韻松竹逺黃遶籬落臨路不勝<lb/>
愁輕飛去何託滿庭蕩魂魄照廡成丹渥爛漫<lb/>
嗾顚狂飄零勸行樂時節易婉娩清隂覆池閣<lb/>
唯有安石榴當軒慰寂寞<lb/>
　　春有情篇<lb/>
爲問遊春侶春情何處㝷花含欲語意草有鬪<lb/>
<pb n="KR4c0051_SBCK_009-7b"/>
生心雨頻唯發色雲輕不作隂縱令無月夜芳<lb/>
興暗中深<lb/>
　　路傍曲<lb/>
南山宿雨晴春入鳯皇城處處聞絃管無非送<lb/>
酒聲<lb/>
　　白鷺兒<lb/>
白鷺兒最髙格毛衣新成雪不敵衆禽喧呼獨<lb/>
凝寂孤眠芊芊草乆立潺潺石前山正無雲飛<lb/>
去入遥碧<lb/>
　　壯士行<lb/>
<pb n="KR4c0051_SBCK_009-8a"/>
隂風振寒郊猛虎正咆哮徐行岀燒地連吼入<lb/>
黃茅壯士走馬去鐙前彎玉弰叱之使人立一<lb/>
發如鈹交悍情忽星墮飛血濺林梢彪炳爲我<lb/>
席羶腥充我庖里中欣害除賀酒紛號呶明日<lb/>
長橋上傾城看斬蛟<lb/>
　　邊風行<lb/>
邊馬蕭蕭鳴邊風滿磧生暗添弓箭力斗上鼓<lb/>
鼙聲襲月寒暈起吹雲隂陣成將軍占氣候出<lb/>
號夜翻營<lb/>
　　竹枝詞<hi>并引九首</hi>
<pb n="KR4c0051_SBCK_009-8b"/>
四方之歌異音而同樂歳正月余來建平里中<lb/>
見聮歌竹枝吹短笛擊鼓以赴節歌者揚袂雎<lb/>
舞以曲多爲賢聆其音中黃鍾之羽其卒章激<lb/>
訐如吴聲雖傖儜不可分而含思宛轉有湛濮<lb/>
之豔昔屈原居沅湘閒其民迎神詞多鄙陋乃<lb/>
爲作九歌到于今荆楚鼓舞之故余亦作竹枝<lb/>
詞九篇俾善歌者颺之附于末後之聆巴歈知<lb/>
變風之自焉<lb/>
白帝城頭春草生白鹽山下蜀江清南人上來<lb/>
歌一曲北人莫上動郷情<lb/>
<pb n="KR4c0051_SBCK_009-9a"/>
山桃紅花滿上頭蜀江春水拍江流花紅易衰<lb/>
似郎意水流無限似儂愁<lb/>
江上春來新雨晴瀼西春水縠文生橋東橋西<lb/>
好楊柳人來人去唱歌行<lb/>
日出三竿春霧消江頭蜀客駐蘭橈溤寄狂夫<lb/>
書一𥿄住在成都萬里橋<lb/>
兩岸山花似雪開家家春酒滿銀杯昭君坊中<lb/>
多女伴永安宫外踏青來<lb/>
城西門前灩澦堆年年波浪不能摧懊惱人心<lb/>
不如石少時東去復西來<lb/>
<pb n="KR4c0051_SBCK_009-9b"/>
瞿唐嘈嘈十二灘此中道路古來難長恨人心<lb/>
不如水等間平地起波瀾<lb/>
巫峽蒼蒼煙雨時清猿啼在最髙枝箇裏愁人<lb/>
腸自斷由來不是此聲悲<lb/>
山上層層桃季花雲閒煙火是人家銀釧金釵<lb/>
來負水長刀短笠去燒畬<lb/>
　　楊柳枝詞<hi>九首</hi>
塞北梅花羗笛吹淮南桂樹小山詞請君莫奏<lb/>
前朝曲聽唱新翻楊柳枝<lb/>
南陌東城春早時相逢何處不依依桃紅李白<lb/>
<pb n="KR4c0051_SBCK_009-10a"/>
皆誇好須得垂楊相發揮<lb/>
鳯闕輕遮翡翠幃龍墀遥望麴塵絲御溝春水<lb/>
相暉映狂殺長安年少兒<lb/>
金谷園中鶯亂飛銅駝陌上好風吹城東桃李<lb/>
須臾盡爭似垂楊無限時<lb/>
花萼樓前初種時美人樓上鬪腰支如今抛擲<lb/>
長街裏露葉如啼欲恨誰<lb/>
煬帝行宫汴水濵數株殘柳不勝春晚來風起<lb/>
花如雪飛入宫牆不見人<lb/>
御陌青門拂地垂千條金縷萬條絲如今綰作<lb/>
<pb n="KR4c0051_SBCK_009-10b"/>
同心結將贈行人知不知<lb/>
城外春風吹酒旗行人揮袂日西時長安陌上<lb/>
無窮樹唯有垂楊管別離<lb/>
輕盈嫋娜占年華舞榭妝樓處處遮春盡絮飛<lb/>
留不得隨風好去落誰家<lb/>
　　浪濤沙詞<hi>九首</hi>
九曲黃河萬里沙浪濤風簸自天涯如今直上<lb/>
銀河去同到牽牛織女家<lb/>
洛水橋邊春日斜碧流輕淺見瓊砂無端陌上<lb/>
狂風急驚起鴛鴦出浪沙<lb/>
<pb n="KR4c0051_SBCK_009-11a"/>
汴水東流虎眼文清淮晚色鴨頭春君看渡口<lb/>
濤沙處渡却人閒多少人<lb/>
鸚鵡舟頭浪颭沙青樓春望日將斜銜泥鷰子<lb/>
爭歸舎獨自狂夫不憶家<lb/>
濯錦江邊兩岸花春風吹浪正濤沙女郎翦下<lb/>
鴛鴦錦將嚮中流定晚霞<lb/>
日照澄州江霧開淘金女伴滿江隈美人手飾<lb/>
侯王印盡是沙中浪底來<lb/>
八月濤聲吼地來頭髙數丈觸山迴須臾却入<lb/>
海門去卷起沙堆似雪堆<lb/>
<pb n="KR4c0051_SBCK_009-11b"/>
莫道讒言如浪深莫言遷客似沙沈千濤萬灑<lb/>
<hi>去</hi>雖辛苦吹盡狂沙始到金<lb/>
流水濤沙不暫停前波未滅後波生令人忽憶<lb/>
瀟湘渚迴唱迎神三兩聲<lb/>
　　瀟湘神詞<hi>二首</hi>
湘水流湘水流九疑雲物至今愁君問二妃何<lb/>
處所零陵香草露中秋<lb/>
斑竹枝斑竹枝涙痕點點寄相思楚客欲聽瑶<lb/>
瑟怨瀟湘深夜月明時<lb/>
　　抛毬樂詞<hi>二首</hi>
<pb n="KR4c0051_SBCK_009-12a"/>
五綵繡團圎登君瑇瑁筵最宜紅燭下偏稱落<lb/>
花前上客如先起應須贈一舩<lb/>
春早見花枝朝朝恨發遲及看花落後却憶未<lb/>
開時幸有抛毬樂一杯君莫辭<lb/>
　　楊柳枝詞<hi>二首</hi>
迎得春光先到來淺黃輕緑映樓臺秖縁嫋娜<lb/>
多情思便被春風長暗催<lb/>
巫峽巫山楊柳多朝雲暮雨逺相和因想陽臺<lb/>
無限事爲君迴唱竹枝歌<lb/>
　　竹枝詞<hi>二首</hi>
<pb n="KR4c0051_SBCK_009-12b"/>
楊柳青青江水平聞郎江上唱歌聲東邊日出<lb/>
西邊雨道是無晴還有晴<lb/>
楚水巴山江雨多巴人能唱夲郷歌今朝北客<lb/>
思歸去迴入紇那披緑羅<lb/>
　　紇那曲詞<hi>二首</hi>
楊柳鬱青青竹枝無限情同郎一迴顧聽唱紇<lb/>
那聲<lb/>
踏曲興無窮調同詞不同願郎千萬壽長作主<lb/>
人翁<lb/>
　　右巳上詞先不入集今附卷末<lb/>
<pb n="KR4c0051_SBCK_009-13a"/>
</p>
<p>
劉夢得文集卷第九<lb/>
<pb n="KR4c0051_SBCK_009-13b"/>
<pb n="KR4c0051_SBCK_009-13b"/>
<pb n="KR4c0051_SBCK_009-1a"/>
劉夢得外集卷第九<lb/>
　　表述引傳碑<lb/>
　　　論西戎表　謝上連州刺史表<lb/>
　　　含輝洞述　吏隱亭述<lb/>
　　　傳信方述　彭陽唱和集引<lb/>
　　　唱和集後引　吳蜀集引<lb/>
　　　汝洛集引　子劉子自傳<lb/>
　　　王公神道碑<lb/>
　　爲淮南杜相公論西戎表<lb/>
臣某言臣一辤闕庭巳僅二載官當重任身受<lb/>
<pb n="KR4c0051_SBCK_009-1b"/>
厚恩旣懷子牟戀闕之心又負臧文竊位之責<lb/>
思所以歌頌聖德禆𥙷箴規塵露至微不任懇<lb/>
迫臣逺祖詩顯名漢代出牧南陽讜言善筞隨<lb/>
事獻納忠醇之至聞于中外遺風可襲有激愚<lb/>
衷臣是以輒竭聞見粗陳梗槩雖不盡陛下聖<lb/>
明萬分之一然臣子之心有直必獻伏惟皇帝<lb/>
陛下德合天地道躋文武㢮張普博法則隂陽<lb/>
氣均生成人霑亭育凡是氛沴覆以春和銷除<lb/>
容納皆如聖意寛宥肆赦實賴皇明河中誅鋤<lb/>
不勞兵革淮右底定不戮一人慶浹萬邦事出<lb/>
<pb n="KR4c0051_SBCK_009-2a"/>
千古近又西戎背約寇犯王師陛下弘貸豺狼<lb/>
矜其凶悍布以恩澤果此知慙功因德成不以<lb/>
兵制故詩云獫狁孔熾書稱蠻夷猾夏臣觀自<lb/>
古帝王不忍小忿貽大患故竭耗中國盡力邊<lb/>
陲至如滅昆明之城平大宛之種豈是發揮皇<lb/>
猷増榮簡冊故賢哲之論薄衛霍之功陛下鏡<lb/>
歷代無益之端修大君文德之教遂得北狄深<lb/>
藏五城晏閉百蠻嚮化四海無虞惟此小蕃尚<lb/>
迷聲教陛下示之大信弘以舊恩雖關防暫驚<lb/>
而烽燧旋罷臣負恩方鎭初懼寇戎正於憂迫<lb/>
<pb n="KR4c0051_SBCK_009-2b"/>
之時果聞仁聖之諭攘却凶孽不勞干戈臣靜<lb/>
思逺圖乆計莫若存信施惠以愧其心歳通玉<lb/>
帛待以客禮昭宣聖德擇奉誼之臣恢拓皇威<lb/>
選謹邊之將積粟塞下坐甲關中以逸待勞以<lb/>
髙御下重其金玉之贈結以舅甥之歡小來則<lb/>
慰安大至則嚴備明其斥候不撓不侵則戎狄<lb/>
爲可封之人沙場無戰死之骨若天下無事人<lb/>
安歳稔然後訓兵命將破虜摧衝原州營田靈<lb/>
武盡復舊地通使安西國家長筭悉在於此計<lb/>
熟事定舉必有功苟未可圖豈曰容易此皆陛<lb/>
<pb n="KR4c0051_SBCK_009-3a"/>
下朝夕倦談之事前後立驗之謀臣質性頑踈<lb/>
籌畫庸近受恩非據敢忘獻忠犬馬之心實所<lb/>
罄盡謹遣某官某奉表<lb/>
　謝上連州刺史表<lb/>
臣某言伏奉去三月七日制授臣使持節連州<lb/>
刺史恭承睿旨跪奉詔書皇恩重於丘山聖澤<lb/>
深於雨露抃舞失次神魂再揚臣某<hi>中謝</hi>臣性愚<lb/>
拙謬學文詞幸遇休明累登科第出身入仕竝<lb/>
不因人德宗臨御之時臣忝御史陛下龍飛之<lb/>
日臣忝郎官恭守章程勤脩職業權臣奏用蓋<lb/>
<pb n="KR4c0051_SBCK_009-3b"/>
聞虚名實非曲求可以覆視跡卑易枉無路自<lb/>
明亦縁臣有微才所以嫉臣者衆競生口語廣<lb/>
肆加誣㐲頼陛下至仁特從寛典舉以縁坐貶<lb/>
佐遐藩屢變星霜頻經恩赦犬馬懷戀寢興匪<lb/>
寧唯讀佛經願延聖壽昨蒙詔命追赴上都隨<lb/>
列授官俾居逺郡在臣之分榮幸巳多伏荷陛<lb/>
下孝理弘深皇明照燭哀臣老母羸疾憫臣一<lb/>
身零丁特降洪恩得移善部光榮廣被母子再<lb/>
生凡在人臣皆感聖德凡爲人子皆荷聖慈豈<lb/>
惟賤臣獨受恩造不覺喜極至于涕零昔殷王<lb/>
<pb n="KR4c0051_SBCK_009-4a"/>
俯念於前禽且聞解網漢帝有哀於少女爰命<lb/>
罷刑方之聖朝不足多尚感召和氣慰安羣生<lb/>
非臣隕越所能上報伏以南方厲疾多在夏中<lb/>
臣自發柳州便染瘴瘧扶筞在道不敢停留即<lb/>
以今月十一日到州上訖謹宣聖旨以示逺人<lb/>
恭述詔條所期富庶無任<lb/>
　　含輝洞述<lb/>
河南薛公景晦以文無害爲尚書刑部郎中以<lb/>
訕爲道州刺史居郡大理至於無事清機羡益<lb/>
盡付山水一旦以書來誇曰吾得異境于近郊<lb/>
<pb n="KR4c0051_SBCK_009-4b"/>
自城西門竝南山俯江水有石穹然如夏屋其<lb/>
左右前後又如回廊曲房藻繡雕彤之象雲生<lb/>
日入怪狀迭發水石卉木香非人寰意其甞爲<lb/>
食霞御氣者之所遊息委蛻而去不知其幾千<lb/>
百年逮今得諸黃冠野夫及詣而信因名其地<lb/>
曰含輝洞蓋詩家流所謂山水含清輝者是巳<lb/>
吾子常以詞業於丗盍爲我誌焉愚得書退而<lb/>
深惟若薛公者少居江湖閒遊名山東探禹穴<lb/>
止四明句曲金華陽羡南過九江薄莊廬以渉<lb/>
彭蠡天下山水之籍存乎胷中第其髙下銖兩<lb/>
<pb n="KR4c0051_SBCK_009-5a"/>
不失及是而口呿不能名顧爲竒信矣若江華<lb/>
者九疑三湘之佳麗地也前此二千石御史中<lb/>
執法河南元次山諫大夫北平陽亢宗司刑大<lb/>
夫東平吕和叔皆碩人也考盤招隱之致恒汲<lb/>
汲然卒使兹境貴于異日豈地愛其寶有時而<lb/>
發邪顧謂異信矣夫物之有作俟言而逺故述<lb/>
焉以書于洞隂曰營陽欝欝山水第一洞有含<lb/>
輝遊人忘歸忘歸孔樂請言其明先是斯境蘙<lb/>
于榛薄天姿孤絶凡目所忽閟其清光有待而<lb/>
發公之來思探異翫竒茇野憇林而民恱之旣<lb/>
<pb n="KR4c0051_SBCK_009-5b"/>
恱其至益知所嗜捫徑歷峴來適公志偶得竒<lb/>
絶聿來告公駕言從之谷岸溟濛有石如門又<lb/>
如垣墉憀蔓交才似綸似組乃芟乃治乃可布<lb/>
武伸脰掉臂空洞無阻左右回環儼若廊廡飛<lb/>
泉出竇練縋花吐觸石吹沙珮揺絃撫側逕寅<lb/>
縁豁然見天有石如堂度之五筵東西二門與<lb/>
日明昬奥者如室宣者如軒因其髙下爰構亭<lb/>
榭匠生於心隨指如化開山剪木役以私屬結<lb/>
構曁茨子來嬉嬉無事而就邦人不知淑清之<lb/>
辰休澣之時雅歩幅巾琴壷以隨前無俗人與<lb/>
<pb n="KR4c0051_SBCK_009-6a"/>
白雲期年日盡適形神不覊元氣顥然觀吾朶<lb/>
頥遵渚之鴻有時而飛石門之下可以棲遲此<lb/>
谷而盈彼丘而夷維公之羭跡永在斯<lb/>
　　吏隱亭述<lb/>
元和十五年再牧于連州作吏隱亭海陽湖壖<lb/>
入自外閒不知藏山歷級東望怳非人寰前有<lb/>
四榭隔水相鮮凝靄蒼蒼淙流布懸架險通蹊<lb/>
有梁如蜺輕泳徐轉有舟如翰登霞漾月若在<lb/>
天漢視彼廣輪千畒之半翠麗于是與丗殊貫<lb/>
㵟明峭絶靃靡葱蒨炎景有宜昬旦迭變疑昔<lb/>
<pb n="KR4c0051_SBCK_009-6b"/>
神鼇負山而抃摧其別島置此髙岸海陽之名<lb/>
自元先生先生元結有銘其碣元維假符予維<lb/>
左遷其閒相距十五餘年封境服人其猶比肩<lb/>
天下山水非無美好地偏人逺空樂魚鳥謝公<lb/>
開山渉月忘還豈曰無娱伊險且艱溪山尤物<lb/>
城池爲伍却倚佛寺左聮仙府勢拱臺殿光含<lb/>
霜廡窈如壷中別見天宇石堅不老水流不腐<lb/>
不知何人爲今爲古石焉終堅水焉終竭不知<lb/>
何時再融再結<lb/>
　　傳信方述<lb/>
<pb n="KR4c0051_SBCK_009-7a"/>
余爲連州四年江華守河東薛景晦以所著古<lb/>
今集驗方十通爲贈其志在於拯物予故申之<lb/>
以書異日景晦復寄聲相謝且咨所以𥙷前方<lb/>
之闕醫拯道貴廣庸可以學淺爲辤遂於篋中<lb/>
得巳試者五十餘方用塞長者之問皆有所自<lb/>
故以傳信爲目云元和十三年六月八日中山<lb/>
劉禹錫述<lb/>
　　彭陽唱和集引<lb/>
丞相彭陽公始由貢士以文章爲羽翼怒飛于<lb/>
冥冥及貴爲元老以篇詠佐琴壷取適乎閒讌<lb/>
<pb n="KR4c0051_SBCK_009-7b"/>
鏘然如朱絃玉磬故名聞于丗閒鄙人少時亦<lb/>
甞以詞藝梯而航之中途見險流落不試而胷<lb/>
中之氣伊欝蜿蜒泄爲章句以遣愁沮悽然如<lb/>
燋桐孤竹亦名聞于丗閒雖窮逹異趣而音英<lb/>
同或故相遇甚歡其合面必抒懷其離居必寄<lb/>
興重詶累贈體備今古好事者多傳布之今年<lb/>
公在并州余守吴門相去迴逺而音徽如近且<lb/>
有書來抵日三川守白君編録與吾子贈荅緘<lb/>
縹囊以遺余白君爲詞以冠其前号曰劉白集<lb/>
悠悠思與所賦亦盈于巾箱盍次第之以塞三<lb/>
<pb n="KR4c0051_SBCK_009-8a"/>
川之誚於是緝綴凡百有餘篇以彭陽唱和集<lb/>
爲目勒成兩軸爾後繼賦附于左云大和七年<lb/>
二月五日中山劉禹錫述<lb/>
　　唱和集後引<lb/>
貞元中予爲御史彭陽公從事于太原以文章<lb/>
相徃來有日矣無何予受譴南遷十餘年閒公<lb/>
登用至宰相出爲衡州方獲㑹面輸冩藴積相<lb/>
視泫然爾後或雜賦詩贈荅編成兩軸大和五<lb/>
年余領吴郡公鎭太原常發函寓書必有章句<lb/>
絡繹於數千里内無曠旬時八年公爲吏部尚<lb/>
<pb n="KR4c0051_SBCK_009-8b"/>
書予牧臨汝有詩歎七年之別署其後云集卷<lb/>
自此爲第三未幾予轉左馮公登左揆每恨近<lb/>
而不見形於詠言開成元年公鎭南梁予以太<lb/>
子賔客分司東都新韻繼至率云三軸成矣二<lb/>
年冬忽寄一章詞調悽切似有永訣之旨伸紙<lb/>
慨歎居數日果承訃書嗚呼聆風相恱者四十<lb/>
年㑹面交歡者十九年以詩見投凡七十九首<lb/>
勒成三卷以副平生之言<lb/>
　　吳蜀集引<lb/>
長慶四年余爲歴陽守今丞相趙郡李公時鎭<lb/>
<pb n="KR4c0051_SBCK_009-9a"/>
南徐州每賦詩飛函相示且命同作爾後出處<lb/>
乖逺亦如鄰封凡詶唱始於江南而終於劒外<lb/>
故以吴蜀爲目云<lb/>
　　汝洛集引<lb/>
大和八年予自姑蘇轉臨汝樂天罷三川守復<lb/>
以賔客分司東都未幾有詔領馮翊辤不拜職<lb/>
換太子少傅分務以遂其髙時予代居左馮明<lb/>
年予罷郡以賔客入洛日以章句交歡因而編<lb/>
之命爲汝洛集<lb/>
　　子劉子自傳<lb/>
<pb n="KR4c0051_SBCK_009-9b"/>
子劉子名禹錫字夢得其先漢景帝賈夫人子<lb/>
勝封中山王謚曰靖子孫因爲中山人也七代<lb/>
祖亮事北朝爲冀州刺史散騎常侍遇遷都洛<lb/>
陽爲北部都昌里人丗爲儒而仕墳墓在洛陽<lb/>
北山其後地狹不可依乃葬滎陽之檀山原由<lb/>
大王父巳還一昭一穆如平生曽祖凱官至博<lb/>
州刺史祖鍠由洛陽主簿察視行馬外事歳滿<lb/>
轉殿中丞侍御史贈尚書祠部郎中父諱緒亦<lb/>
以儒學天寶末應進士遂及大亂舉族東遷以<lb/>
違患難因爲東諸侯所用後爲淮西從事本府<lb/>
<pb n="KR4c0051_SBCK_009-10a"/>
就加鹽鐵副使遂轉殿中主務于埇橋其後罷<lb/>
歸浙右至楊州遇疾不諱小子承風訓稟遺敎<lb/>
眇然一身奉尊夫人不敢殞滅後忝登朝或領<lb/>
郡蒙恩澤先府君累贈至吏部尚書先太君盧<lb/>
氏由彭城縣太君贈至范陽郡太夫人初禹錫<lb/>
旣冠舉進士一幸而中試閒歳又以文登吏部<lb/>
取士科授太子校書官司間廣得以請告奉温<lb/>
凊是時年少名浮於實士林榮之及丁先尚書<lb/>
憂迫禮不死因成痼疾旣免喪相國楊州節度<lb/>
使杜公領徐泗素相知遂請爲掌書記捧檄入<lb/>
<pb n="KR4c0051_SBCK_009-10b"/>
告太夫人曰吾不樂江淮閒汝冝謀之於始因<lb/>
白丞相以請曰諾居數月而罷徐泗而河洛猶<lb/>
艱難遂改爲楊掌書記渉二年而道無虞前約<lb/>
乃行調補京兆渭南主簿明年冬擢爲監察御<lb/>
史貞元二十一年春德宗新棄天下東宫即位<lb/>
時有寒俊王叔文以善弈棊得通籍待詔因閒<lb/>
隙得言及時事上大竒之如是者積乆衆未之<lb/>
知至是起蘇州掾超拜起居舎人充翰林學士<lb/>
遂隂薦丞相杜公爲度支鹽鐵等使翊日叔文<lb/>
以夲官及内職兼充副使未幾特遷户部侍郎<lb/>
<pb n="KR4c0051_SBCK_009-11a"/>
賜紫貴振一時愚前巳爲杜丞相奏署崇陵使<lb/>
判官居月餘日至是改屯田貟外郎判度支鹽<lb/>
鐵等案初叔文北海人自言猛之後有逺祖風<lb/>
惟東平吕温隴西李景儉河東柳宗元以爲信<lb/>
然三子者皆與余厚善日夕過言其能叔文實<lb/>
工言治道能以口辨移人旣得用自春至秋其<lb/>
所施爲人不以爲當非時上素被疾至是尤劇<lb/>
詔下内禪自爲太上皇後謚曰順宗東宫即皇<lb/>
帝位是時太上乆寢疾宰臣及用事者都不得<lb/>
召對宫掖事秘而建桓立順功歸貴臣於是叔<lb/>
<pb n="KR4c0051_SBCK_009-11b"/>
文首貶渝州後命終死宰相貶崖州余出爲連<lb/>
州途至荆南又貶朗州司馬居九年詔徴復授<lb/>
連州自連歷夔和二郡又除主客郎中分司東<lb/>
都明年追入充集賢殿學士轉蘇州刺史賜金<lb/>
紫移汝州兼御史中丞又遷同州充夲州防禦<lb/>
長春宫使後被足疾改太子賔客分司東都又<lb/>
改祕書監分司一年加撿校禮部尚書兼太子<lb/>
賔客行年七十有一身病之日自爲銘曰<lb/>
不夭不賤夭之祺兮重屯累厄數之竒兮天與<lb/>
所長不使施兮人或加訕心無疵兮寢於此牖<lb/>
<pb n="KR4c0051_SBCK_009-12a"/>
盡所期兮葬近大墓如生時兮魂無不之庸詎<lb/>
知兮<lb/>
　　唐故監察御史贈尚書右僕射王公碑<lb/>
公諱倰字眞長其先乗黃帝夫大聖之後與庶<lb/>
姓不同如河出崑崙濳於厚地欻焉振起奮爲<lb/>
洪瀾環自天非衆川也故自黃帝八代而生舜<lb/>
武王克殷求有嬀之胤滿封於陳是爲胡公十<lb/>
三葉生完自以公子國難不得立乃抱樂器奔<lb/>
齊桓公以卿禮接之下又十一葉和以乆爲政<lb/>
隂浹于人遂有齊國三代稱王至建爲秦所滅<lb/>
<pb n="KR4c0051_SBCK_009-12b"/>
項羽入秦封建孫安爲濟北王漢興失國齊人<lb/>
謂之王家因以爲氏安子㳙仕漢爲鎭東將軍<lb/>
青州牧封劇縣伯自㳙至彤几一十九代兩漢<lb/>
公卿牧守如家諜然十代祖猛字景略符秦尚<lb/>
書令佐秦成覇業與孔明佐蜀同功故時人爲<lb/>
之王葛史云北海劇人遂著爲族望九代祖休<lb/>
儀曹尚書八代祖鎭惡佐命宋武長安擒姚泓<lb/>
至北齊五代祖昕七兵尚書兄弟九人時号王<lb/>
氏九龍於齊史有傳髙祖顗字君粹北齊著作<lb/>
郎燕郡太守曽祖敬忠成州刺史大父上容髙<lb/>
<pb n="KR4c0051_SBCK_009-13a"/>
宗封嶽進士及第歷侍御史主客兵部貟外郎<lb/>
累遷兵右金吾衛將軍冀州刺史靈州都督朔<lb/>
方道緫管見職官儀及衣<hi>逸二字</hi>烈考暾宣州宣<lb/>
城縣令贈工部郎中娶河東裴氏乃生僕射孝<lb/>
睦餘力工爲文始以崇文生應深謀祕䇿考入<lb/>
上第拜監察御史天之賦予莫能兩大旣敡令<lb/>
名而不以景福享齡五十五葬于河南府偃師<lb/>
縣亳邑郷後以子貴累贈禮部尚書至右僕射<lb/>
夫人江夏李氏祔焉李門多竒才父暄起居舎<lb/>
人暄子鄘門下侍郎平章事髙叔祖善蘭臺郎<lb/>
<pb n="KR4c0051_SBCK_009-13b"/>
崇文館學士注文選行於時善子邕北海郡太<lb/>
守有重名四方之士求爲碑誌者傾天下故夫<lb/>
人於盛宗禮範可法累贈至江夏郡夫人僕射<lb/>
有三子長子早終次子處玄少嬰沈恙慕道士<lb/>
養生之術髙尚其趣強仕而没積善不試後來<lb/>
果大焉季子彦威字子美始以五經登甲科歷<lb/>
太常博士祠部貟外郞遷屯田郎中轉户部司<lb/>
封竝充禮儀使判官弘文館學士京兆少尹諫<lb/>
議大夫史館脩撰以直諫出爲河南少尹入爲<lb/>
少府監司農卿改湽青節度使徴拜户部侍郎<lb/>
<pb n="KR4c0051_SBCK_009-14a"/>
判度支勢逼生患出爲衛尉卿分司東都㝷起<lb/>
爲陳許節度使檢校禮部尚書充汴宋亳等州<lb/>
節度觀察處置等使北海縣開國子食邑五百<lb/>
户娶潁川韓氏主客貟外郎衢之女國子祭酒<lb/>
楊頊<hi>呼玉</hi>之外孫夫人有三弟皆材無子早謝巳<lb/>
如禮祔葬于亳邑原僕射厚德覆露之尚書丕<lb/>
承之以蚤孤銳意嚮學甞閱詩至蓼莪篇感激<lb/>
流涕故其志如刃始淬及學成立朝爲鴻儒入<lb/>
用爲能臣參定儀制財成經費起書生擁旌節<lb/>
今又領全師鎭上游握神符垂三組皆嚮時感<lb/>
<pb n="KR4c0051_SBCK_009-14b"/>
發之所激也志就而學成名聞而身逹欲報無<lb/>
所外榮中悲人子之孝在乎揚其先德以耀于<lb/>
逺乃俾學古者書夲系所自且銘于龜趺螭首<lb/>
云銘曰<lb/>
山積而髙澤積而長聖人之後必大而昌由聖<lb/>
與賢或爲覇強建不克嗣濟北䟽疆齊人德之<lb/>
其族稱王佐于符秦北海重光僕射之生負材<lb/>
而起筞千萬乗擢爲御史同時條對千目仰視<lb/>
桂林一枝㭘芥相似名動海内夫豈不偉種德<lb/>
而牙迺生令子出入鼎貴理財統師流根之澤<lb/>
<pb n="KR4c0051_SBCK_009-15a"/>
密印纍纍峻其追崇幽顯有輝孝嗣之志歉然<lb/>
弗怡春露秋霜感傷履之時乆能慕禄豐益悲<lb/>
明發不寐永懷孝思攄之無窮曷若豐碑景亳<lb/>
之原佳城在斯乃金石刻揭于道陲松邪栢邪<lb/>
有洛之湄過者必下來觀信詞<lb/>
劉夢得外集卷第九<lb/>
<pb n="KR4c0051_SBCK_009-15b"/>
</p>
<p>
</p>
  </div>
</body>
</text>
</TEI>
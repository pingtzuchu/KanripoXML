<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0051_SBCK_014-1a"/>
劉夢得文集卷第十四<lb/>
　　書<lb/>
　　　上杜司徒　獻權舎人<lb/>
　　　代荅于襄州　荅元使君<lb/>
　　　荅竇中丞　荅柳子厚<lb/>
　　　與柳子厚　荅薛郎中論方書<lb/>
　　　與刑部韓侍郎　論書儀<lb/>
　　上杜司徒<hi>時元和元年</hi>
月日故吏守朗州司馬貟外置同正貟劉某謹<lb/>
齋沐致誠命㒒夫持書敢獻于司徒相公閤下<lb/>
<pb n="KR4c0051_SBCK_014-1b"/>
昔稱韓非善著書而說難孤憤尤爲激切故司<lb/>
馬子長深悲之爲著于篇顯白其事夫以非之<lb/>
書可謂善言人情使逢時遇合之士觀之固無<lb/>
以異於佗書矣而獨深悲之者豈非遭罹世故<lb/>
益感其言之至邪小人受性顓蒙渉道未至末<lb/>
學見淺少年氣粗常謂盡誠可以絶嫌猜徇公<lb/>
可以弭讒愬謂愼獨防微爲近隘謂艱貞用晦<lb/>
爲廢忠蒭狗巳陳刻舟徒識罟檴隨足倀然無<lb/>
知事去凝想時時自笑然後知韓非之善說司<lb/>
馬子長之深悲跡符理㑹千古相見雖欲勿悲<lb/>
<pb n="KR4c0051_SBCK_014-2a"/>
可乎大凡恒人之所以靈於庶類以其能羣以<lb/>
勝物也烈士之所以異於恒人以其伏節以死<lb/>
誼也然則交相喪者世與道難合并者機與時<lb/>
是以有死誼之心而卒不獲其所者世人悲之<lb/>
獲其所矣而一旦如不得終焉者君子悲之世<lb/>
人之悲悲其不遇無成而虧故其感也近君子<lb/>
之悲悲其不幸旣得而喪故其感也深其悲則<lb/>
同其所以爲悲則異若小人者其不幸歟閒者<lb/>
昧於藩身推致危地始以飛謗生釁終成公議<lb/>
抵刑旬朔之閒再投裔土外黷相公知人之鑒<lb/>
<pb n="KR4c0051_SBCK_014-2b"/>
内貽慈親非疾之憂常恐恩義兩乖家國同負<lb/>
寒心銷志以生爲慙雖欲瀝血以自明籲天以<lb/>
自訴適足來衆多之誚豈復有特逹見知者邪<lb/>
遂用詛盟於心不復自白以内咎爲弭謗之具<lb/>
以吞聲爲窒隙之媒庶乎日月至焉而是非乃<lb/>
辨㑹友人江陵法曹掾韓愈以不幸相悲且曰<lb/>
相國扶風公之遇子也厚非獨余知之天下之<lb/>
人皆知之矣余聞初子之橫爲口語所中獨相<lb/>
國深明之及不得巳而退則爲之流涕以訣又<lb/>
不得巳而譴則爲之擇地以居求之於今難與<lb/>
<pb n="KR4c0051_SBCK_014-3a"/>
侔矣抑余又聞曩子之介于司徒府奉誠敬於<lb/>
山園上公亟稱於人以爲不懈于位今則有脩<lb/>
儀以賛其詔相者有備物以賛其容衛者七月<lb/>
禮畢一朝慶行誥言敡之授以顯秩子獨足趾<lb/>
一跌而前勞併捐祝網之辰動絓踈目可封之<lb/>
代乃爲窮人斯常情之所悲矧知子之厚者夫<lb/>
踣者思起必謼而求拯疾者思愈必呻而求醫<lb/>
子謼於有力而呻於有術如何以箝口自絶爲<lb/>
智以甘心受誣爲賢嗛然自咎求知於黙彼李<lb/>
斯逐焉而爲上卿鄒陽囚焉而爲上客二子者<lb/>
<pb n="KR4c0051_SBCK_014-3b"/>
豈黙以求知者邪若可訴而不言則䧟於畏可<lb/>
言而辯則隣於怨畏與怨君子之所不處子其<lb/>
處之哉韓生之言未及竟而小人不知感從中<lb/>
來始𧹞然以愧又缺然以慄終悄然以悲悲斯<lb/>
歎歎斯憤憤必有泄故見乎辭敢聞左右投所<lb/>
閔也嗟夫人之至信者心目也天性者父子也<lb/>
不惑者聖賢也然而於竊鈇而知心目之可亂<lb/>
於掇蜂而知父子之可閒於拾煤而知聖賢之<lb/>
可疑況乎道謝孔顔恩異天性是非之際愛惡<lb/>
相攻爭先利途虞相軋則釁起希合貴意雖無<lb/>
<pb n="KR4c0051_SBCK_014-4a"/>
嫌而謗生魯酒致邯鄲之圍飛鳶生愽者之禍<lb/>
伯仁之殺由偶對伯奢之寃以器聲動罹險中<lb/>
皆出意表雖欲周防<hi>去</hi>亦難曲施加以吠聲者<lb/>
多辯實者寡飛語一發臚言四馳萌牙始奮枝<lb/>
葉俄茂方謂語怪終成禍梯嗚呼人必求知不<lb/>
能自逹何投分效節有積塵之難何譖行愛㢮<lb/>
有決防之易何將進之日必自見其可而後親<lb/>
何將退之時乃人言其否而遂棄良由邪人必<lb/>
微邪謀必隂隂則難明微則易信罔極泰甚古<lb/>
今同途是以前脩鑒其若此姑以推心取信不<lb/>
<pb n="KR4c0051_SBCK_014-4b"/>
以循迹生嫌由是求忠臣於孝子求良婦於罵<lb/>
己食子盡節也推其忍可以疑心放麛違命也<lb/>
推其仁可以屬國若謂其孝於親未必能忠專<lb/>
於夫未必能貞忍於子未必能忍於其他仁於<lb/>
獸未必能仁於其類則是天下之人盡不可信<lb/>
而盡可誣固不然也凡人之行己必恒於所安<lb/>
苟非狂易不能甚異小人自居門下僅踰十年<lb/>
未甞信宿而不侍坐率性所履固無遁逃言行<lb/>
之閒足見眞態伏惟推心以明其迹追往以鑒<lb/>
于今苟謂其甞掩人以自售矣甞近名以冒進<lb/>
<pb n="KR4c0051_SBCK_014-5a"/>
矣甞欺謾於言說矣甞踏貪於求取矣甞狎比<lb/>
其瑣細矣甞媒孽其僚友矣甞矯激以買直矣<lb/>
甞詀讘以取容矣甞漏言於諮諏矣甞販務於<lb/>
簿書矣有一于此雖人謂其賢我得而刑也豈<lb/>
止於弃乎苟或反是雖人謂其盜我得而任也<lb/>
庸可而弃乎由是而言小人之善否不在衆人<lb/>
所以受譴巳還行及半歳當食而歎聞絃尚驚<lb/>
不以衆人之善爲是非唯以相公之意爲衡準<lb/>
自違閒左右亟蒙簡書慰誨勤勤窮悴增感伏<lb/>
想仁念必思有以拯之況禮道貴終人情尚舊<lb/>
<pb n="KR4c0051_SBCK_014-5b"/>
甞盡其力必加以仁於犬馬之微有帷蓋之報<lb/>
顧異如是豈無庶幾儻浮言可以事乆而明衆<lb/>
嗤可以時乆而息弘我大信以祛羣疑使惸惸<lb/>
微志無巳矣之歎覬乎異日得夷平民然後裹<lb/>
足西嚮謝恩有所復以塵纓黧貌稱故吏於相<lb/>
門此言朝遂可以夕死何則復於變者其義重<lb/>
拯於危者其感深睽而後合亦終不可睽也否<lb/>
而後泰亦終不及否也獲寶於巳喪得途於旣<lb/>
迷與夫平居不爲艱故所激者其味異矣伏以<lb/>
大君繼明元宰柄用鴻鈞播平分之氣懸象廓<lb/>
<pb n="KR4c0051_SBCK_014-6a"/>
無私之照渙汗大號與人惟新昭回汪濊旁下<lb/>
郡國投荒爲民者咸釋拲梏遂還里閭繫於稍<lb/>
食猶在羈絆伏讀赦令許移近郊今武陵距京<lb/>
師贏二千者無幾小人祖先壤樹在京索閒瘠<lb/>
田可耕陋室未毀濡露增感臨風永懷伏希閔<lb/>
其至誠而少加推恕命東曹補吏置籍於滎陽<lb/>
伍中得奉安輿而西拜先人松檟誓當齎志没<lb/>
齒盡力於井臼之閒斯遂心之願也如或官謗<lb/>
未塞私欲未從雖爲裔民乃有善地則北距澧<lb/>
浦資宿舂而可行無道途之勤蠲僕賃之費重<lb/>
<pb n="KR4c0051_SBCK_014-6b"/>
以鎭南用和輔理扇仁風於上游霽嚴施惠得<lb/>
以自遂斯便家之願也伏惟降意詳察擇可行<lb/>
者處之乞恩於指顧之閒爲惠有生成之重雖<lb/>
百糓之仰膏雨豈諭其急焉嗟哉小生仕逢聖<lb/>
日豈曰不辰知有相君豈曰不遇而乗運鍾否<lb/>
俾躬罹災同生無手足之助終歳有病貧之厄<lb/>
孰不求逹而獨招嫌孰不求安而獨乗坎賦命<lb/>
如此雖悔可追湘沅之濵寒暑一候陽鴈纔到<lb/>
華言罕聞猿哀鳥思啁啾異響暮夜之後併來<lb/>
愁腸懷郷倦越吟之苦舉目多似人之喜俯視<lb/>
<pb n="KR4c0051_SBCK_014-7a"/>
遺體仰安髙堂悲愁惴慄常集方寸盡意之具<lb/>
固不在言身逺與寡捨兹何託是以因言以見<lb/>
意恃舊以求哀敢希末光下燭幽蟄孤志多感<lb/>
重恩難忘顧瞻門館慙戀交㑹伏紙流涕不知<lb/>
所云禹錫惶悚再拜<lb/>
　　獻權舎人<lb/>
禹錫在兒童時巳蒙見器終荷薦寵始見知名<lb/>
衆之指目忝閤下門客懼無以報稱故厚自淬<lb/>
琢靡遺分隂乃念道未施於人所蓄者志見志<lb/>
之具匪文謂何是用顓顓懇懇於其閒思有所<lb/>
<pb n="KR4c0051_SBCK_014-7b"/>
寓非篤好其章句泥溺於浮華時態衆尚病未<lb/>
能也故拙於用譽直繩朗鑒樂所趨也故銳於<lb/>
求益今謹録近所論撰凡十數篇蘄端較是非<lb/>
敢關于左右猶夫礦朴納於鎔範甞聞昔宋廣<lb/>
平之沈下僚也蘇公味道時爲繡衣直指使者<lb/>
廣平投以梅花賦蘇盛稱之自是方列于聞人<lb/>
之目是知英賢卓犖可外文字然猶用片言借<lb/>
說於先逹之口席其勢而後驤首當時矧碌碌<lb/>
者疇能自異今閤下之名之位過於蘇公之曩<lb/>
日而鄙生所賦或鉅於梅花則沈泥干霄懸在<lb/>
<pb n="KR4c0051_SBCK_014-8a"/>
指顧其詞汰而喻僭誠黷禮也繄游藩之乆覬<lb/>
尚舊而霽嚴禹錫惶悚再拜<lb/>
　　代京兆李尹荅于襄州<hi>二首</hi>
閤下以大墓世在三原而去河南益逺尚繫望<lb/>
於數百年之外於義不安遂奮然移羣從率先<lb/>
行古占數爲京兆人且命使者修敬於鄙薄缺<lb/>
然不敢當此之重洪惟閤下世雄朔易四姓之<lb/>
冠其崇勲有八柱之貴其碩德有三老之重因<lb/>
都入雒錫之土田自生齒巳上列于侯籍與夫<lb/>
其先甞爲編户民者大殊謹按永徽格貫在兩<lb/>
<pb n="KR4c0051_SBCK_014-8b"/>
都者無害爲夲部官蓋神州赤縣尊有所厭非<lb/>
他土之比實待罪輦轂下閤下宣風江漢爲諸<lb/>
侯師介圭入覲必參大政其展禮措事宜爲羣<lb/>
倫所觀非據之榮𧹞然汗下不宣實再拜<lb/>
　　又<lb/>
實白前辱閤下書厚自枉屈執州人之禮兼示<lb/>
移羣從書明所以去河南從京兆爲望之旨於<lb/>
古儀爲得然而通行之自乆或獻疑焉是以前<lb/>
書不敢不逡巡牢讓亦有以發閤下之雄辯使<lb/>
㬭然爲世程者今月某日函使至果貽理言大<lb/>
<pb n="KR4c0051_SBCK_014-9a"/>
明時人之所以失而我獨障頽波而逢其源旣<lb/>
一辭不獲命又學淺不堪往復敢不敬從前史<lb/>
稱以大將軍而有揖客豈不爲重循汲直之言<lb/>
則有以略其禮而增髙者今鄙人之不讓適有<lb/>
以增閤下之重爾實白<lb/>
　　荅饒州元使君<lb/>
傳使至蒙致書一函辱示政事與治兵之要明<lb/>
體以及用通經以知權視隂陽慘舒之節取震<lb/>
<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>澤濡之象知天而不泥於神怪知人而不遺<lb/>
於委瑣先郷社之治以浹于舉郡首隊伍之法<lb/>
<pb n="KR4c0051_SBCK_014-9b"/>
以及于成師猶言數者起一而至萬操律者夲<lb/>
黃鍾而極八音誠通人之說章章必可行者也<lb/>
鄙生渉吏日淺甞耳剽老成人之言熟矣今研<lb/>
覈至論淵乎有味非游言架空之徒喜未甞不<lb/>
至抃也故揚攉所見以累下執事云蓋豐荒異<lb/>
政繫乎時也夷夏殊法牽乎俗也因時在乎善<lb/>
相因俗在乎便安不知發斂重輕之道雖歳有<lb/>
順成猶水旱也不知日用樂成之義雖俗方阜<lb/>
安猶蕩㭊也徙木之信必行則民不惑此政之<lb/>
先也置水之清必勵則人知敬此政之夲也缿<lb/>
<pb n="KR4c0051_SBCK_014-10a"/>
筩之機或行則姦不敢欺此政之助也則有以<lb/>
其㢮張雄雌唯變所適古之賢而治者稱謂各<lb/>
異非至黨有二也顧遭時不同爾夫民足則懷<lb/>
安安則自重而畏法乏則思濫濫則迫利而輕<lb/>
禁故文景之民厚其生爲吏者率以仁恕顯武<lb/>
宣之民亟於役爲吏者率以武健稱其寛猛迭<lb/>
用猶質文循環必稽其弊而矯之是宜審其救<lb/>
奪爾太史公云身脩者官未甞亂也然則脩身<lb/>
而不能及治者有矣未有不自巳而能及民者<lb/>
今之號爲有志於治者咸能知民困於杼柚罷<lb/>
<pb n="KR4c0051_SBCK_014-10b"/>
於征傜則曰司牧之道莫先於簡廉奉法而巳<lb/>
其或材拘於局促智限於罷懦不能斟酌盈虚<lb/>
使人不倦以不知事爲簡以清一身爲廉以守<lb/>
舊弊爲奉法是心清於棖闑之内而柄移於胥<lb/>
吏之手歳登事簡猶可理也歳札理叢則潰然<lb/>
攜矣故曰身脩而不及理者有矣若執事之言<lb/>
政詣理切情斥去迂緩簡而通和而毅其脩整<lb/>
非止乎一身心將及物也其程督非務乎一切<lb/>
心將經逺也坊民之理甚周而不至皎察字民<lb/>
之方甚𥙿而不使侵蛑知革故之有悔審料民<lb/>
<pb n="KR4c0051_SBCK_014-11a"/>
之多撓厚發姦之賞峻欺下之誅調賦之權不<lb/>
關於猾吏逋亡之責不遷於豐室因有年之利<lb/>
以補販汰不急之用以嗇財爲邦之要深切著<lb/>
明若此其悉也推是言按是理而篤行之烏有<lb/>
不及治邪古稱言之必可行非樂垂空文爾有<lb/>
人民社稷固可踐其言也瀕江之郡饒爲大履<lb/>
番禺之故地漸甌越之遺俗餘干<hi>音翰</hi>有畝鍾之<lb/>
地武林有千章之材其民牟利鬪力狃於輕悍<lb/>
故用暴虐聞重以山茂檟苦金豐鐐銑齊民徃<lb/>
往投鎡基而即鏟鑄損絲枲而工搴擷乗時詭<lb/>
<pb n="KR4c0051_SBCK_014-11b"/>
求其息倍稱閒聞主分土者盡籠其利而斡之<lb/>
坐簿書舛錯爲中執法所劾事下三府以受賕<lb/>
論其刑甚渥于今列郡不寒而慄彼邦人聆其<lb/>
風聲固曰彼浚民者上罪之若此其念民也至<lb/>
矣今二千石以前失職非其罪執事者即人心<lb/>
而用之彼邦人是必翹然須其至而安矣以思<lb/>
治之民遇習治之守欲不至於富庶得乎昌黎<lb/>
韓宣英好實蹈中之士也前爲司封郎以餘刃<lb/>
剸劇于計曹號無逋事能承其家法而紹明之<lb/>
庭堅仲容之族也坐事爲彼郡司馬更閏餘者<lb/>
<pb n="KR4c0051_SBCK_014-12a"/>
再焉是必能知風俗之良窳采僚之善否盍甞<lb/>
問焉足爲羣疑之寶龜也至於否臧文律戢翫<lb/>
之戒均權以制動亟隷<hi>一作疑</hi>以稔勇平居使不<lb/>
墯萃聚使不譁坐作疾徐心和氣振誠纎悉於<lb/>
所示也故置之以須執事異日承進律之命握<lb/>
獸符而駕寅車然後貢其瞽言重曉左右爾<lb/>
　　荅容州竇中丞<lb/>
健歩劉子良至猥奉書教以愚爲希儒之徒重<lb/>
言一發華衮非貴世之服儒衣冠道古語居學<lb/>
官者爲不鮮矣求其所以然者幾何人借曰有<lb/>
<pb n="KR4c0051_SBCK_014-12b"/>
之未必不詬病爾今夫挾弓注矢遡空而發者<lb/>
人自以爲皆羿可矣移之於澤宫則噤而不敢<lb/>
言何哉有的不可欺故也今夫儒者函矢相攻<lb/>
蜩螗相喧不啻於彀弓射空者矣孰爲其的哉<lb/>
異日兄道大行則言益重使儒者之的懸於舌<lb/>
端不得讓也由是知辱教之喜可勝旣乎閒承<lb/>
得一二易生列侍絳帳荒服之外持經鼎來爭<lb/>
捐珠璣以易編簡不疾而速其君子之德風歟<lb/>
南裔憬俗巳丕變矣顧其風候非民和可移地<lb/>
泄恒燠冬無嚴氣其在嗇神以佑藥兼味以禦<lb/>
<pb n="KR4c0051_SBCK_014-13a"/>
祲所謂養賢以及萬民頥之時義不可不順苟<lb/>
以有待及物爲心則養己與養民非二道也矧<lb/>
羣情之顒顒乎禹錫再拜<lb/>
　　荅柳子厚<lb/>
禹錫白零陵守以函置足下書貟來屑末三幅<lb/>
小章書僅千言申申亹亹茂勉甚悉相思之苦<lb/>
懷膠結贅聚至是泮然以銷所不如晤言者無<lb/>
幾書竟獲新文二篇且戲余曰將子爲巨衡以<lb/>
揣其鈞石銖黍余吟而繹之顧其辭甚約而味<lb/>
奫然以長氣爲幹文爲支跨躒古今鼓行乗空<lb/>
<pb n="KR4c0051_SBCK_014-13b"/>
附離不以鑿柄咀嚼不有文字端而曼苦而腴<lb/>
佶然以生癯然以清余之衡誠懸于心其揣也<lb/>
如是子之戲余果何如哉夫矢發乎羿彀而中<lb/>
微存乎佗人子無曰必我之師能我衡苟然則<lb/>
譽羿者皆羿也可乎索居三歳理言蕪而不治<lb/>
臨書軋軋不具禹錫白<lb/>
　　與柳子厚<lb/>
閒發書得箏郭師墓誌一篇以爲其工獨得於<lb/>
天<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>使木聲絲聲均其所自出抑折愉繹學者<lb/>
無能如繁休伯之言薛訪車子不能曲盡如此<lb/>
<pb n="KR4c0051_SBCK_014-14a"/>
能令鄙夫沖然南望如聞善音如見其師㝷文<lb/>
寤事神騖心得倘佯伊鬱乆而不能平嗟夫郭<lb/>
師與不可傳者死矣弦張柱差<hi>楚宜反</hi>枵然貌存<lb/>
中有至音含糊弗聞噫人亡而器存布方冊者<lb/>
是巳余之伊鬱也豈獨爲郭師發邪想足下因<lb/>
僕書重有槩爾不宣禹錫白<lb/>
　　荅道州薛侍郎論方書<lb/>
禹錫再拜初兄出中臺守江華人咸曰函牛之<lb/>
鼎以之烹小鮮惜乎餘地澶漫而無庸也愚獨<lb/>
心有槩焉以爲君子受乾陽健行之氣不可以<lb/>
<pb n="KR4c0051_SBCK_014-14b"/>
息苟吾位不足以充吾道是宜寄餘術百藝以<lb/>
洩神用其無暇日與得位同乆欲以是理求有<lb/>
得於兄而未有路㑹崔生來辱書教果惠以所<lb/>
著竒方十通商古今之宜而去其并猥以一物<lb/>
足以了病者居多非累試輒效不在是族或取<lb/>
諸屑近亦以捃拾慮恒人多怠忽不省必建言<lb/>
顯白揚其功於巳然其佗立論率以弭病於將<lb/>
然爲先而攻治爲後言君臣必以時言宣補必<lb/>
以性言砭火必夲其輸榮言䘠攘必因其風俗<lb/>
齊和之宜炮剔之良暴炙有隂陽之候煎烹有<lb/>
<pb n="KR4c0051_SBCK_014-15a"/>
少多之取撓<hi>火髙反</hi>勞以制駃露置以養㓗味有<lb/>
所走薫有所歸存諸纎悉易則生患非愽極遐<lb/>
覽之士孰能知其所從來哉愚少多病猶省爲<lb/>
童兒時夙具襦袴保姆抱之以如醫巫家鍼烙<lb/>
灌餌咺然啼號巫嫗輒陽陽滿志引手直求竟<lb/>
未知何等方何等藥餌及壯見里中兒年齒比<lb/>
者必睨<hi>一作睆</hi>然武健可愛羞己之不如遂從世<lb/>
醫號富於術者借其書伏讀之得小品方於羣<lb/>
方爲最古又得藥對知夲草之所自出考素問<lb/>
識榮衛經絡百骸九竅之相成學切脉以探表<lb/>
<pb n="KR4c0051_SBCK_014-15b"/>
候而天機昬淺布指於位不能分累菽之重輕<lb/>
第知息至而巳然於藥石不爲懵矣爾來垂三<lb/>
十年其術足以自衛或行乎門内疾輒良巳家<lb/>
之嬰兒未甞詣醫門求治者頃因欲編次巳試<lb/>
者爲一家方書顧力不足今兄能我先所以辱<lb/>
貺之喜信踰拱璧有以賞音適道爾常思世人<lb/>
居平不讀一方病則委千金於庸夫之手至於<lb/>
甚殆而曰不幸豈眞不幸邪甚者或乗少壯之<lb/>
氣笑人言醫以爲非急昌言曰飴口飽腹藥其<lb/>
如我何所乗之氣有時而旣於禱神佞佛遂甘<lb/>
<pb n="KR4c0051_SBCK_014-16a"/>
心焉兄以愚言覆觀之其人固比肩耳前蒙示<lb/>
藥焙法謹如教地之慝果不能傷雖茈<hi>音柴</hi>胡水<lb/>
寫喜速朽者率乆居而無害萬物不可以無法<lb/>
謂生不由養致其誣乎山川匪遐事使之逺形<lb/>
不接而諭者莫賢乎書臨𥿄怡悵不宣<lb/>
　　與刑部韓侍郎<lb/>
退之從丞相平戎還以功爲第一官然猶議者<lb/>
慊然如未遷陟此非特用文章學問有以當衆<lb/>
心也乃在恢廓器度以推賢盡材爲孜孜故人<lb/>
心樂其道行行必及物故爾前日赦書下郡國<lb/>
<pb n="KR4c0051_SBCK_014-16b"/>
有弃過之目以大國材富而失職者多千鈞之<lb/>
機固省度而釋豈鼷䑕所宜承當然譬諸蟄蟲<lb/>
坏户而俯者與夫槁死無以異矣春雷一振必<lb/>
歆然翹首與生爲徒況有吹律者召東風以薫<lb/>
之其化也益速雷且奮矣其知風之自乎旣得<lb/>
位當行之無忽禹錫再拜<lb/>
　　荅道州薛郎中論書儀<lb/>
吾兄不知愚無似猥以書見攻其非且曰我與<lb/>
子中外屬當爲伯仲其抵我書執禮太卑按舊<lb/>
儀凡兄姊之齒有惟無伏佗以是爲衰其於匹<lb/>
<pb n="KR4c0051_SBCK_014-17a"/>
敵即前云願後云白而巳大曆初李賛皇賈常<lb/>
侍猶守之無渝二公何人也我與子何人也烏<lb/>
有從末俗以姑息爲禮而不虞識者所窺邪其<lb/>
旨云爾愚得書退而思惟愀然自賀曰在恒人<lb/>
爲宜而在愚爲過豈不甚幸歟故盡言於兄期<lb/>
有以相暢爾夫禮之文爲著定宜尊宜卑猶四<lb/>
方上下左右前後稱謂一立古先聖賢所不敢<lb/>
移管敬仲不敢當命卿之享虞人不敢承士之<lb/>
招先禮而後身也汲黯不爲大將軍而虧九卿<lb/>
王祥不爲録尚書而屈三公先道而後時也是<lb/>
<pb n="KR4c0051_SBCK_014-17b"/>
則非據之榮雖君命有所不受非道之利雖衆<lb/>
尚有所不爲兄長於大曆初甞接前輩游故其<lb/>
風采去承平時不甚相逺愚長於貞元中所與<lb/>
游皆後來諸生然猶於稠人廣坐時聞老成人<lb/>
之說灌注耳目斑斑然不絶如綫其後爲御史<lb/>
四方諸侯率以書來賀校其禮皆駮不同唯洪<lb/>
州牧李常侍巽潭州牧楊中丞憑始言執事其<lb/>
他如儀而同在憲司者咸以二牧爲不遜愚時<lb/>
與其僚柳宗元昌言於衆曰監察八品也當衣<lb/>
碧言執事爲宜不當輕怪衆咸听然而咍復謂<lb/>
<pb n="KR4c0051_SBCK_014-18a"/>
愚云子奚不碧其服邪其不堪執事色深不可<lb/>
以言解及謫官十年居僻陋不聞世論所以書<lb/>
相問訊皆昵親密友不容變更而時態髙下無<lb/>
從知爾前年祗召抵京師偶故人席夔談因及<lb/>
是事乃知與十年前大殊至有同姓屬尊致書<lb/>
於屬卑而貴者其𥿄尾言起居新婦䕫獨竊笑<lb/>
之而巳然猶不敢顯言詆之今有人謂東爲西<lb/>
者一言發則凡人嗤爲騃且狂苟不衆非之則<lb/>
東西易位乆矣尊卑失其儀恬而不怪安得使<lb/>
人如東西不敢易之哉曾子有云君子之愛人<lb/>
<pb n="KR4c0051_SBCK_014-18b"/>
也以德細人之愛人也以姑息謂古人悉朴且<lb/>
賢則斯言不當發於洙泗閒爾蓋三代之尚未<lb/>
甞無弊由野以至僿豈一日之爲漸靡使之然<lb/>
也嫉其弊而救之以歸于中道必俟乎薦紳先<lb/>
生德與位并者揭然建明之斯易也語曰俟自<lb/>
直之箭則百代無一矢俟自圎之木則千歳無<lb/>
一輪執矯揉之器者視之灌叢無非良材爾竊<lb/>
觀今之人於文章無不慕古甚者或失於野於<lb/>
書䟽獨陋古而汩於浮二者同出於言而背馳<lb/>
非不能盡如古也蓋爲古文者得名聲爲今出<lb/>
<pb n="KR4c0051_SBCK_014-19a"/>
者無悔咎如水走爲<hi>下文缺</hi>
劉夢得文集卷第十四<lb/>
<pb n="KR4c0051_SBCK_014-19b"/>
<pb n="KR4c0051_SBCK_014-19b"/>
</p>
<p>
</p>
  </div>
</body>
</text>
</TEI>
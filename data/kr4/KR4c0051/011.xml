<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0051_SBCK_011-1a"/>
劉夢得文集卷第十一<lb/>
　　賦<lb/>
　　　問大鈞　砥石<lb/>
　　　楚望　傷往<lb/>
　　　何卜　謪九年<lb/>
　　　望　山陽城<lb/>
　　　秋聲<lb/>
　　問大鈞<hi>并序</hi>
始余失臺郎爲刺史又貶州司馬俟罪朗州三<lb/>
見閏月人咸謂數之極理當遷焉因作謫九年<lb/>
<pb n="KR4c0051_SBCK_011-1b"/>
賦以自廣是歳臘月詔追明年自闕下重領連<lb/>
山郡印綬人咸曰美惡周必復第行無恤歳杪<lb/>
其復乎居五年不得調歳二月有事于杜前一<lb/>
日致齋孤居慮靜滯念欻起伊人理之不可以<lb/>
曉也將質諸神乎謹貢誠馳精敢問大鈞其夕<lb/>
有遇寤而次第其辭以爲賦<lb/>
圎方相函兮浩其無垠窅冥翕闢兮走三辰以<lb/>
騰振孰主張是兮有工其神迎隨不見兮強名<lb/>
之曰大鈞欹以臨下兮巍乎雄尊天爲獨陽髙<lb/>
不可問工居其中與人差近身執其權心平其<lb/>
<pb n="KR4c0051_SBCK_011-2a"/>
運循名想象斯可得以訊曰嘻蒙之未生猶泥<lb/>
爾落乎埏埴唯鈞所指忽然爲人爲大幸矣工<lb/>
賦其形七情與俱嗇智不授卑<hi>去聲</hi>之以愚坦坦<lb/>
之衢萬人所趨蒙一布武化爲畏途人或譽<hi>平聲</hi>
之百說徒虚人或排之半言有餘物壯則老乃<lb/>
唯其常否終則傾亦不可長老先期而驟至兮<lb/>
否踰數而叵量雖一夫不獲兮亦大化之攸病<lb/>
謹薦誠上問兮俛伏以聽是夕寢熟夢遊乎無<lb/>
何有之郷抗陛級乎重霄兮異人閒之景光中<lb/>
有威神兮金甲而煒煌頷之使前兮其音琅琅<lb/>
<pb n="KR4c0051_SBCK_011-2b"/>
曰吾大化之一工也居上臨下廉其不平汝今<lb/>
有辭吾一以聽播形肖貌生類積意橐籥圈匡<lb/>
鎔鍊消息我之司智初不爾嗇不守以愚覆爲<lb/>
汝賦旣賦汝形輔之聦明去求世師資適攸宜<lb/>
胡然抗志遐想前烈倚梯青冥舉足斯跌韜爾<lb/>
智斧無爲自伐鑿竅太繁天和乃洩利逕前誘<lb/>
多逢覆轍名腸内煎外火非熱今哀汝窮將<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>
汝愚剔去剛健納之柔濡塞前竅之傷痍兮招<lb/>
太和而與居貰以待人兮急以自拘道存宧奥<lb/>
無示四隅軋物之勢不作兮見傷之幾自無汝<lb/>
<pb n="KR4c0051_SBCK_011-3a"/>
不善用吾焉嗇乎且夫貞而騰氣者膴膴健而<lb/>
垂精者昊昊我居其中猶輪是蹈以不息爲體<lb/>
以日新爲道倮鱗蜚走灌莽苞皁乃牙乃甲乃<lb/>
殈乃剖陽榮隂悴生濡死薧各乗氣化不以意<lb/>
造賦大運兮無有淑惡彼多方兮自生醜好爾<lb/>
奚不德余以驟壯姑尤我以速老邪觀汝百爲<lb/>
又或不然赤子哇哇急其能言亦旣名物幾時<lb/>
蹁躚春耕其丘投種之日釋耒而歎何時粟實<lb/>
望所未至謂余舒舒欲其乆留謂我瞥如我一<lb/>
子二誰之曲歟彼蒹葭之蒼兮霜霰苦而中堅<lb/>
<pb n="KR4c0051_SBCK_011-3b"/>
松竹之皸皴索籜兮不若榯筍之可憐納材葦<lb/>
而構明堂固容消而力完揚且之晳兮不可以<lb/>
常然當錫爾以老成蒼眉皓髯山立時行去敵<lb/>
氣與矝色兮噤危言以端誠俾人望之侮黷不<lb/>
生爾之所得孰與壯多不善處老問余而何受<lb/>
敎而迴蘧蘧形開嚮之威神孰爲來哉乃遽衣<lb/>
促盥端慮滌想委珮低簪持簿叩顙而言曰楚<lb/>
臣天問不詶今臣過幸一獻三售始厚以愚終<lb/>
期以壽志上問之罪濯已然之咎心增故術腹<lb/>
飽新授馳神清玄拜手稽首<lb/>
<pb n="KR4c0051_SBCK_011-4a"/>
　　砥石<hi>并序時在朗州</hi>
南方氣泄而雨淫地慝傷物嫗伏噫濕渝色壞<lb/>
味雖金之堅亦失恒性始余有佩刀甚良至是<lb/>
澀不可拔剖其室乃能出遡陽眇眡傅刃蒙脊<lb/>
鱗然如痏痂如黒子如青蠅之惡銳氣中錮猶<lb/>
人被病然客有聞焉袖密石以遺余沃之草腴<lb/>
雜以烏膏切劘下上眞質焯見躊躇四顧逌爾<lb/>
謝客微子之貽幾喪吾寶客曰吾聞諸梅福曰<lb/>
爵禄者天下之砥石也髙皇帝所以礪世磨鈍<lb/>
有是邪余退感其言作砥石賦<lb/>
<pb n="KR4c0051_SBCK_011-4b"/>
我有利金兮以利爲佩遭土卑而慝作兮雄鋩<lb/>
爲之濳晦如景昬而蝕旣兮與肌漆而爲癘顧<lb/>
秋蓬之不可刜兮尚可遊乎髖髀之外利物蒙<lb/>
蔽才人惆悵俾百汰之至精蟠一檢而多恙豈<lb/>
害氣之獨然兮將乆不試而然彼屠者之刀兮<lb/>
獵者之鋋不灌不淬兮揉鍇銜鈆曰鼓曰揮兮<lb/>
刲腴擊鮮皖㸌[穫-禾+火]以耀鋩蓊淫夷而騰羶豈不<lb/>
以渉暑而蒙沴兮鼎用之而成妍有客自東遺<lb/>
余越砥圭形石質蒼色膩理剗其鱗皴滑以滫<lb/>
瀡如衣澣垢若鼎出否霧盡披天萍開見水拭<lb/>
<pb n="KR4c0051_SBCK_011-5a"/>
寒焰以破眥擊清音而振耳故態復還寶心再<lb/>
起旣賦形而終用一蒙垢焉何恥感利鈍之有<lb/>
時兮寄雄心於瞪視嗟乎石以砥焉化鈍爲利<lb/>
法以砥焉化愚爲智武王得之商俗以厚髙帝<lb/>
得之傑材以湊<hi>一作奔走</hi>得旣有自失豈無因漢氏以<lb/>
還三光景分隨道闊狹用之得人五百餘年唐<lb/>
風始振懸此大砥以礱兆民播生在天成器在<lb/>
君天爲物天君爲人天安有執礪世之具而患<lb/>
乎無賢歟<lb/>
　　楚望<hi>并序</hi>
<pb n="KR4c0051_SBCK_011-5b"/>
予旣謫于武陵其地故郢之裔邑與夜郎諸夷<lb/>
錯雜繫乎天者隂伏陽驕是巳繫乎人者風巫<lb/>
氣窳是巳囂雰浮浮利于樓居城之麗譙實鄰<lb/>
所舎四垂無蔽萬景坌入因道其逺邇所得爲<lb/>
楚望賦云<lb/>
翼軫之野祝融司方隂迫而專專實生沴天濡<lb/>
而雺土洩而泥氣罕淑清兮淫氛曀曀中人體<lb/>
胑兮爲瘥爲瘵以曠滌煩兮利居髙于物外我<lb/>
卜我居于城之隅宛在藩落麗譙渠渠四阿垂<lb/>
空洞口發樞眸子不運坐陵虚無歳更周流時<lb/>
<pb n="KR4c0051_SBCK_011-6a"/>
極慘舒萬象起滅森來貺予櫺軒之外羣山巃<lb/>
嵸岡陵靡阤勢若相拱出雲見怪窈蔚森聳露<lb/>
夕霞朝望如飛動簷廡之下大江澒洞支流合<lb/>
輸泄入雲夢羲和望舒出没兩涯涵泳之族聱<lb/>
取㰹呀秋水灌盈漩石飄沙流枿軒昂舞于盤<lb/>
渦逮及收潦澹如緑醽白石磷磷倒影羅生蘋<lb/>
末風起有文無聲悠逺煙緜與空蒼然湘沅之<lb/>
春先令而行臘月寒盡温風發榮土膏如濡言<lb/>
鳥嚶嚶三星明其曉中植物颯以飄英雲歸髙<lb/>
唐草蔽洞庭目與天盡神將化并圎方相涵遊<lb/>
<pb n="KR4c0051_SBCK_011-6b"/>
氣杳冥煕煕藹藹藻飾羣形枿樹童丘積空凝<lb/>
青環洲曲塘含景曜明恢台之氣發于春季渉<lb/>
夏如鑠逮秋愈熾土山焦熬止水瀵沸翔禽跕<lb/>
墮呀咮垂翅曦赫敲蒸陽極反隂二儀交精下<lb/>
上相歆雲興天際欻若車蓋凝矑未瞬彌漫霮<lb/>
䨴驚雷出火喬木糜碎殷地爇空萬夫皆廢懸<lb/>
霤綆縋日中見昧移晷而收野無完塊少隂之<lb/>
中景物澄鮮丹葉星房燭耀川原夕月旣望曜<lb/>
于丹泉上鏡下冰湔塵濯煙宿麗濳芒獨行髙<lb/>
躔皓一氣之悠悠㓗有形而溢清玄杳微明而<lb/>
<pb n="KR4c0051_SBCK_011-7a"/>
斐斖想遊目於化先夜無眹以徂征金霞暈乎<lb/>
海壖明星方揚斜漢西懸璿柄如墮半沈層瀾<lb/>
鷄啁哳而晨鳴兮日荏苒以騰晶動植暸兮巳<lb/>
分山川鬱乎不平復人寰之諠卑洶浩浩以營<lb/>
營追向時之景光不可驟得以再更意華胥之<lb/>
夢還猶仿像而馳精日次于房天未降霜木卉<lb/>
猶澤水泉收脉故道睃<hi>音宣</hi>削衍爲廣斥水禽嬉<lb/>
戲引吭伸翮紛驚鳴而決起拾彩翠于沙礫時<lb/>
時北風振槁揚埃蕭條邊聲與鴈俱來寒氛委<lb/>
積萬竅交激楚雲改容飛雨凝滴灑林遞響淅<lb/>
<pb n="KR4c0051_SBCK_011-7b"/>
瀝梢摵飛電照雪以騰光柔𬞞傲霜而秀坼躔<lb/>
次殊氣川谷異宜民生其閒俗鬼言夷招三閭<lb/>
以成謡徳伏波而構祠投粔籹以鼓楫豢鱣魴<lb/>
而如犧蟠木靚深孽祅憑之祈年去癘蠲敬祗<lb/>
威擊鼓肆筵河旁水湄薦誠致祝却略躨跜渚<lb/>
居鮮食大掩水物罟張餌啗不可遁伏顯舉濳<lb/>
縋晝撞夜觸設機沈深如拾于陸彼遊儵之瑣<lb/>
類咸跳脫於窘束雖三趾與六眸時或加乎一<lb/>
目亦有輕舟軒輊泛浮拖綸往復馴鷗相逐暮<lb/>
夜澄寂嘯歌羣族傖音俚態幽怨委曲逗䟽柝<lb/>
<pb n="KR4c0051_SBCK_011-8a"/>
於江城引哀猨於山木巢山之徒抨木開田灼<lb/>
龜伺澤兆食而燔鬱攸起于巖阿騰絳氣而蔽<lb/>
天熏歇雨濡穎垂林巓盜天和而藉地勢諒無<lb/>
勞而有年罷士間人逸爲末作求金渚涘淘汰<lb/>
瀺灂流注濻沱繁光熠爚貪賈來貿發於懷握<lb/>
無翼而飛潤于豐屋哂耕耘之悒悒徒胼胝以<lb/>
自鞫我處層軒日星囬還閱天數而視民風百<lb/>
態變見乎其閒非耳剽以臆說兮固幽求而縱<lb/>
觀觀物之餘遂觀我生何廣覆與厚載豈有形<lb/>
而無情髙莫髙兮九<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>逺莫逺兮故園舟有楫<lb/>
<pb n="KR4c0051_SBCK_011-8b"/>
兮車有轄江山坐兮不可越吾又安知其所如<lb/>
怳臨髙以觀物<lb/>
　　傷往<hi>并序</hi>
人之所以取貴於蜚走者情也而誕者以遣情<lb/>
爲智豈至言邪予授室九年而鰥痛若人之夭<lb/>
閼弗遂也作賦以傷之冀夫覽者有以增伉儷<lb/>
之重云<lb/>
歎獨處之邑邑兮憤伊人之我遺情可殺而猶<lb/>
毒境當歡而復悲人或朝歎而暮息夫何越月<lb/>
而踰時太極運乎三辰轉寒暑而下馳有歸於<lb/>
<pb n="KR4c0051_SBCK_011-9a"/>
無兮盛復于衰猶昩爽之必暮又安得而怨咨<lb/>
我今怨夫若人兮曾旭旦而濳暉飄零日反之<lb/>
萼倐忽蜉蝣之衣川走下而不還露迎暘而易<lb/>
晞恩巳甚兮難絶見無期兮永思我行其野農<lb/>
民桑者舉案來饁亦在林下我觀于途禆販之<lb/>
夫同荷均挈荆釵布𥜗羽毛之蕃鱗介之微和<lb/>
鳴灌叢雙泳漣漪薨薨伊蟲蠢蠢伊豸遊空穴<lb/>
深兩兩相比何動類之萬殊必雄雌而與俱物<lb/>
莫失儷以孤處我方踽踽而焉如我復虚室自<lb/>
凄涼兮心伊鬱心伊鬱兮將語誰坐匡牀兮撫<lb/>
<pb n="KR4c0051_SBCK_011-9b"/>
嬰兒何所丏沐兮何從仰飴襦袴在身兮昔圍<lb/>
差跌鞶囊附臂兮餘馥葳蕤誠天性之濳感顧<lb/>
童心兮如疑嘵然有難繼之慕漠然減好弄之<lb/>
姿指遺袿兮能認遡空帷兮欲歸我入寢宫痛<lb/>
人亡兮物改其容寶瑟偃兮絃柱絶瑶臺傾兮<lb/>
鏡奩空寒爐委灰虚幌多風隙駟晨轉牎蟾夜<lb/>
通歩揺昬兮網黏翡翠芳褥掩兮塵化蛩蛩閱<lb/>
刀尺之餘澤見巾箱之故封翫服儼兮猶具繁<lb/>
華謝兮焉從想翩僊於是非求僁窣與冥蒙信<lb/>
竒術之可致嗟此生兮不逢徒注視以寂聽怳<lb/>
<pb n="KR4c0051_SBCK_011-10a"/>
神疲而目窮還抱影以獨出紛百哀而攻中系<lb/>
曰龍門風霜苦別<hi>一作唳</hi>鶴哀鳴夜銜羽吳江波浪<lb/>
深雌劒一去無遺音悲之來兮憒<hi>一作憤</hi>予心洶如<lb/>
行波洊浸淫悵<hi>一作旣</hi>縁情而莫極思執禮以自箴<lb/>
巳焉哉苒苒生死悠悠古今乗彼一氣兮聚散<lb/>
相㝷或鼓而興或罷而沈以無涯之情愛悼不<lb/>
駐之光隂諒自迷其有分徒終怨於匪忱彼蒙<lb/>
莊兮何人予獨累歎而長吟<lb/>
　　何卜<lb/>
余旣幻惑力命之說兮身乆放而愈疑心回泬<lb/>
<pb n="KR4c0051_SBCK_011-10b"/>
其莫曉兮將取質夫東龜楚人俗巫而好術兮<lb/>
叟有鬻卜而來思乃招而訊之曰嘻人莫不塞<lb/>
有時而通伊我兮乆而愈窮人莫不病有時而<lb/>
閒伊我兮乆而滋蔓吾聞人稟五行動止有則<lb/>
四時轉續變於所極一歳之旱人斯具舟三月<lb/>
之熱人斯具裘極必反焉其猶合符予首圎而<lb/>
足方予腹隂而背陽胡形象之有宵而變化之<lb/>
殊常經曰剥極則賁而未甞剥者其誰否極受<lb/>
泰居否而未甞泰者又其誰鶴胡不截鳬胡不<lb/>
禆夔何罰而踸踔蚿何功而扶持紛紜恣睢交<lb/>
<pb n="KR4c0051_SBCK_011-11a"/>
作舛馳似予似奪似信似欺孰主張之問于子<lb/>
龜卜者曰招我以粗問我以微有天下之是非<lb/>
有仁人之是非在此爲美兮在彼爲嗤或昔而<lb/>
成或今而虧君問曷由主張其時時乎時乎去<lb/>
不可邀來不可逃淹淹兮孰捨孰操堇啄之毒<lb/>
芩鷄首之賤毛各於其時而伯<hi>音覇</hi>其曹屠龍之<lb/>
技非曰不偉時無所用莫若履狶作踊之工非<lb/>
曰可珍時有所用貴於斵輪絡首縻足兮驥不<lb/>
能踰跬前無所阻兮跛鼈千里同渉于川其時<lb/>
在風㳂者之吉泝者之凶同藝于野其時在澤<lb/>
<pb n="KR4c0051_SBCK_011-11b"/>
伊穜之利乃穋之厄故曰是邪非邪主者時邪<lb/>
主者命邪諒淑惡之同岀兮顧所丁之若何夫<lb/>
如是得非我美失非我恥其惡曷思其來曷期<lb/>
姑蹈常而俟之夫何卜爲言訖執龜而起予退<lb/>
而作何卜賦於是蹈道之心一而俟時之志堅<lb/>
内視羣疑猶冰釋然<lb/>
　　謫九年<lb/>
古稱思婦巳歷九秋未必有是舉爲深愁莫髙<lb/>
者天莫濬者泉推巳極數無踰九焉伊我之謫<lb/>
至於數極長沙之悲三倍其時廷尉不調行當<lb/>
<pb n="KR4c0051_SBCK_011-12a"/>
跋而天有寒暑閏餘三變朝有考績明幽三見<lb/>
顧堯之民兮亦昬墊而有歎歎息兮倘佯登髙<lb/>
髙兮望蒼蒼突弁之夫我來始黃合抱之木我<lb/>
來猶芒山增昔容水改故坊童者鬱鬱兮涸者<lb/>
洋洋天覆地生蓊兮無傷彼族而居曏之投荒<lb/>
彼軒而遊昨日桁楊信及澤濡俄然復常稽天<lb/>
道與人紀咸一僨而一起去無乆而不還棼無<lb/>
乆而不理何吾道之一窮兮貫九年而猶爾意<lb/>
不可得而知庸詎得而悲苟變化之莫及兮又<lb/>
安用夫肖天地之形爲<lb/>
<pb n="KR4c0051_SBCK_011-12b"/>
　　望<lb/>
邈不語兮臨風境自外兮感從中晦明轉續兮<lb/>
八極鴻蒙上下交氣兮羣生異容發孤照於寸<lb/>
眸鶩遐情於太空物乗化兮多象人遇時兮不<lb/>
同嗟乎有目者必騁望以盡意當望者必縁情<lb/>
而感時有待者瞿瞿忘懷者熈煕慮深者瞠然<lb/>
若喪樂極者沖然無違外徙倚其如一中糾紛<lb/>
兮若斯望如何其望最樂晞慶霄兮遡阿閣如<lb/>
雲兮天顔咫尺如草兮臣心踊躍扇交鳯兮葳<lb/>
蕤旗升龍兮蠖略日轉黃道天開碧落凝瑞景<lb/>
<pb n="KR4c0051_SBCK_011-13a"/>
於庭樹掬非煙於殿幕望如何其望且歡登㶚<lb/>
岸兮見長安紛擾擾兮紅塵合鬱葱葱兮佳氣<lb/>
盤池象漢兮昭回城依斗兮闌干避御史之騘<lb/>
馬逐倖臣之金丸望如何其望攸好宗萬靈兮<lb/>
越四隩漢帝仙臺兮秦皇海嶠霓衣踴于河上<lb/>
馬跡窮乎越徼紫氣度關而斐亹神光屬天而<lb/>
照耀晥眷眷以馳精聳專專而觀妙望如何其<lb/>
望有形視蠢蠢兮窮冥冥楚塞氛惡兮蕭關燧<lb/>
明暈籠孤月角奮長庚沙多似雪磧有疑城煙<lb/>
雲非女子之氣草木盡王者之兵審曵柴之虚<lb/>
<pb n="KR4c0051_SBCK_011-13b"/>
警破來鏑之先聲信有得於風鳥示無言於斾<lb/>
旌望如何其望且慕恩意隔兮年光度雕輦巳<lb/>
辤兮金屋何處長信草生兮長門日暮徯翠華<lb/>
之儻來仰玄天以自訴況復湘水無還漳河空<lb/>
注淚染枝葉香餘紈素風蕭蕭兮北渚波煙漠<lb/>
漠兮西陵樹夫不歸兮江上石子何見兮秦原<lb/>
墓柏琴翻朔塞之音挾瑟指邯鄲之路望如何<lb/>
其望最傷俟環玦兮思帝郷龍門不見兮雲霧<lb/>
蒼蒼喬木何許兮山髙水長春之氣兮恱萬族<lb/>
獨含嚬兮千里目秋之景兮懸清光偏結憤兮<lb/>
<pb n="KR4c0051_SBCK_011-14a"/>
九回膓羨環拱於白榆惜馳暉於落棠諒衝斗<lb/>
兮誰見伊戴盆兮何望<hi>平聲</hi>豈止蘇武在胡管寧<lb/>
浮海送飛鴻之滅没附隂火之光彩鶴頸長引<lb/>
烏頭未改恨巳極兮平原空起何時兮東山在<lb/>
永望如何傷懷孔多降將有依風之感宫人成<lb/>
憶月之歌歌曰<lb/>
張衡側身愁思乆王粲登樓日迴首不作渭濵<lb/>
垂釣臣羞爲洛陽拜塵友<lb/>
　　山陽城<hi>并序</hi>
山陽故城遺阯數雉四百之運終於此墟裔孫<lb/>
<pb n="KR4c0051_SBCK_011-14b"/>
作賦蓋閔漢也詞曰<lb/>
我止行車隕涕于山陽之墟是何蒼莽與慘悴<lb/>
舂陵之氣兮焉如踣昌運於四百辤至尊而伍<lb/>
匹夫有利器而倒持兮曾何鋩刃之足舒懿王<lb/>
迹之肈基曁坤維之再敷邈汜陽與鄗上怳蛇<lb/>
變而龍攄痛人亡而事替終此地焉忽諸嗟乎<lb/>
積是爲治積非成虐文景之欲處身以約播其<lb/>
徳牙迄武乃穫桓靈之欲縱心於昬爇其祅焰<lb/>
逮獻而焚彼伊周不世兮姦雄乗舋而騰振物<lb/>
象漼以易位被虚號而陽尊終世殫而事去胡<lb/>
<pb n="KR4c0051_SBCK_011-15a"/>
竊揖讓以爲文嗚呼維神器之至重兮蓋如山<lb/>
之不騫使人得譬乎逐鹿固健歩者所先諒人<lb/>
事之云爾孰云當塗之兆也自天亂曰乆矣莫<lb/>
可追升彼墟兮噫嘻獨遺武兮貽後王之元龜<lb/>
　　秋聲<hi>并序</hi>
相國中山公賦秋聲以屬天官太常伯唱和俱<lb/>
絶然皆得時道行之餘興猶有光隂之歎況伊<lb/>
鬱老病者乎吟之斐然以寄孤憤<lb/>
碧天如水兮窅窅悠悠百蟲迎暮兮萬葉吟秋<lb/>
欲辤林而蕭颯濳命侣以啁啾送將歸兮臨水<lb/>
<pb n="KR4c0051_SBCK_011-15b"/>
非吾土兮登樓晩枝多露蟬之思夕蔓趣<hi>一作起</hi>寒<lb/>
螿之愁至若松竹含韻梧楸早脫驚綺䟽之曉<lb/>
吹墮碧砌之涼月念塞外之征行顧閨中之騷<lb/>
屑夜蛩鳴兮機杼促朔鴈叫兮音書絶逺杵續<lb/>
兮何泠泠虚牎靜兮空切切如吟如嘯非竹非<lb/>
絲合自然之宫徴動終歳之別離廢并苔冷荒<lb/>
園露滋草蒼蒼兮人寂寂樹槭槭兮蟲咿咿則<lb/>
有安石風流巨源多可平六符而佐主施九流<lb/>
而自我猶復感隂蟲之鳴軒歎涼葉之初墮異<lb/>
宋玉之悲傷覺潘郎之幺麽嗟乎驥伏櫪而巳<lb/>
<pb n="KR4c0051_SBCK_011-16a"/>
老鷹在韝而有情聆朔風而心動盼天籟而神<lb/>
驚力將痑兮足受紲猶奮迅于秋聲<lb/>
劉夢得文集卷第十一<lb/>
<pb n="KR4c0051_SBCK_011-16b"/>
</p>
<p>
</p>
  </div>
</body>
</text>
</TEI>
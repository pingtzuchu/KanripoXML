<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0051_SBCK_013-1a"/>
劉夢得文集卷第十三<lb/>
　　易論<lb/>
　　　辯易<lb/>
　　辯易九六<hi>并大衍論與董生言易</hi>
乾之爻皆九而坤六何也世之儒曰吾聞諸孔<lb/>
穎逹云陽尊得兼乎隂隂不得兼乎陽也他日<lb/>
予與董生言及易生曰吾聞諸畢中和云舉老<lb/>
而稱也請徴諸揲蓍夫端䇿者一變而遇少與<lb/>
歸竒而爲五再變而遇少與歸竒而爲四三變<lb/>
如之是老陽之數分措于指閒者十有三䇿焉<lb/>
<pb n="KR4c0051_SBCK_013-1b"/>
其餘世有六四而運得九是巳故易繫注云乾<lb/>
一爻世六䇿也一變而遇多與歸竒而爲九再<lb/>
變而遇多與歸竒而爲八三變如之是老隂之<lb/>
數分措于指閒者二十有五䇿焉其餘二十有<lb/>
四四四而運得六是巳故易繫注云坤一爻二<lb/>
十四䇿也借如一變而遇少再變三變而遇多<lb/>
是少陽之數分措于指閒者二十有一䇿其餘<lb/>
二十有八四四而運得七一變而遇多再變三<lb/>
變而遇少是少隂之數分措于指閒者十有七<lb/>
䇿其餘三十有二四四而運得八故九與六爲<lb/>
<pb n="KR4c0051_SBCK_013-2a"/>
老老爲變爻七與八爲少少爲定位故曰舉老<lb/>
而稱亦曰尚變而稱且夫筮爲乾者常遇七斯<lb/>
乾矣常遇九斯得坤矣筮爲坤者常遇八斯坤<lb/>
矣常遇六斯得乾矣在左氏國語有之晉公子<lb/>
親筮之曰尚有晉國得貞屯悔豫皆八八非變<lb/>
爻故不曰有所之按坎二十而爲屯屯之六二<lb/>
爲世爻震一世而爲豫豫之初六爲世爻屯之<lb/>
二豫之初皆少隂不變斯非八乎卦由老數而<lb/>
舉曰六筮由蓍數故斥曰八在左氏春秋傳有<lb/>
之曰穆姜薨于東宫始往而筮之遇艮之八史<lb/>
<pb n="KR4c0051_SBCK_013-2b"/>
曰是謂艮之隨夫艮䷳<hi>艮下艮上</hi>之隨䷐<hi>震下兊上</hi>唯二不<lb/>
動斯遇八也餘五位皆九六故反焉筮法以少<lb/>
爲卦主變者五而定者一故以八爲占艮之六<lb/>
二曰艮其腓不拯其隨其心不快史以爲東宫<lb/>
實幽也遇此爲不利故從變爻而占苟以恱姜<lb/>
也何則卦以少爲主若定者五而變者一即宜<lb/>
曰之某卦觀之否師之臨類是也變與定均即<lb/>
決以内外今變者五定者一宜從少占懼不吉<lb/>
而更之故曰是謂艮之隨是謂之云者苟以恱<lb/>
也故穆姜終死于東宫與艮㑹耳而杜元凱於<lb/>
<pb n="KR4c0051_SBCK_013-3a"/>
此注以爲雜用三易故有遇八之云非臻極之<lb/>
理也劉子曰余與董生言九六之義信與理㑹<lb/>
爲不誣矣余又於左氏二書參焉若合形影然<lb/>
而世人往往攘臂于其閒曰生之名孰與穎逹<lb/>
著邪而材孰與元凱賢邪歷載曠日未甞有聞<lb/>
人明是說者雖余憤然用口舌爭時兒從者什<lb/>
一二焉嗟乎由數立文所如皆合昭昭乎若觀<lb/>
三辰其不晦也如此然猶貴聽而賤視齗齗<hi>五姦反</hi>
然莫可更也矧無形之理不可見之道邪余獨<lb/>
悲而志之以俟夫後覺初董生言夲畢中和中<lb/>
<pb n="KR4c0051_SBCK_013-3b"/>
和夲其師師之學夲一行云<lb/>
第一指<hi>餘一益三餘二益二餘三益一餘四益四</hi>
第二指<hi>餘一益二餘三益四/餘二益一餘四益三</hi>
第三指<hi>與第二指同</hi>
　　右揲蓍數<hi>卦從下起指亦自下始第一指法地故益成偶第二法天故益成竒第三人極法天故同</hi>
第一指<hi>遇一益三并卦一爲五遇三遇二並謂之少與一同</hi>
第二指<hi>遇一益二并卦一爲四</hi>
第三指<hi>遇一益二并卦一爲四</hi>
　　右三指俱遇少通計十三䇿其餘三十六<lb/>
　　䇿四四運之得九爲老陽故易繫云乾之<lb/>
<pb n="KR4c0051_SBCK_013-4a"/>
　　䇿二百一十有六注云陽爻六一爻三十<lb/>
　　六䇿六爻二百一十有六<lb/>
第一指<hi>遇四益四與卦一爲九</hi>
第二指<hi>遇四益三與卦一爲八遇三亦同</hi>
第三指<hi>遇四益三與卦一爲八遇三亦同</hi>
　　右三指俱遇多通計二十五䇿其餘二十<lb/>
　　四䇿四四運之得六爲老隂故易繫云坤<lb/>
　　之䇿百四十有四注云隂爻六一爻二十<lb/>
　　四䇿六爻一百四十四䇿<lb/>
第一指<hi>遇一益三并卦一爲五</hi>
<pb n="KR4c0051_SBCK_013-4b"/>
第二指<hi>遇四益三并卦一爲八</hi>
第三指<hi>遇四益三并卦一爲八</hi>
　　右初指少第二第三指多以少爲主通計<lb/>
　　二十一䇿其餘二十八䇿四四運之得七<lb/>
　　爲少陽<lb/>
第一指<hi>遇四益四并卦一爲九</hi>
第二指<hi>遇一益二并卦一爲四</hi>
第三指<hi>遇一益二并卦一爲四</hi>
　　右初指多第二第三指少以多爲主通計<lb/>
　　一十七䇿其餘三十二䇿四四而運得八<lb/>
<pb n="KR4c0051_SBCK_013-5a"/>
　　爲少隂<lb/>
第一指<hi>遇少謂一二三也並止於五</hi>
第二指<hi>遇多謂三四也並止於八</hi>
第三指<hi>又遇少謂一二也並止於四</hi>
　　右初指少第二指多第三指又少以多爲<lb/>
　　主通計一十七䇿其餘三十二䇿四四而<lb/>
　　運得八爲少隂<lb/>
第一指<hi>遇多謂四也止於九</hi>
第二指<hi>又遇多謂三四也止於八</hi>
第三指<hi>遇少謂一二也止於四</hi>
<pb n="KR4c0051_SBCK_013-5b"/>
　　右初指多第二指並多第三指少以少爲<lb/>
　　主通計二十一䇿其餘二十八䇿四四運<lb/>
　　之得七爲少陽<lb/>
第一指<hi>遇少止於五</hi>
第二指<hi>又遇少止於四</hi>
第三指<hi>遇多止於八</hi>
　　右初指二指並少三指獨多以多爲主通<lb/>
　　計一十七䇿其餘三十二䇿四四運之得<lb/>
　　八爲少隂<lb/>
穆姜薨于東宫始往而筮之遇艮之八史曰是<lb/>
<pb n="KR4c0051_SBCK_013-6a"/>
謂艮之隨夫艮䷳<hi>艮下艮上</hi>之隨䷐<hi>震下兊上</hi>唯六二爻不<lb/>
動餘五盡變變者遇九六也二不動者遇八也<lb/>
晉公子親筮之曰尚有晉國得貞屯悔豫皆八<lb/>
夫屯䷂<hi>震下坎上</hi>六位盡不遇六九故不動旣無所之<lb/>
即以世爻爲占按屯是坎宫二世卦故以六二<lb/>
爲占則遇八夫豫䷏<hi>坤下震上</hi>是震宫一世卦以初六<lb/>
爲占亦遇八韋昭於此注云内曰貞外曰悔震<lb/>
下坎上爲屯坤下震上爲豫言得此兩卦震在<lb/>
屯爲貞在豫爲悔八謂震兩隂爻在貞在悔皆<lb/>
不動所以筮史占之謂閉而不通者爻無爲也<lb/>
<pb n="KR4c0051_SBCK_013-6b"/>
乾之䇿二百一十有六<hi>謂陽爻九一爻三十六䇿六爻當二百一十六言三十六者舉</hi>
<hi>老陽也</hi>坤之䇿一百四十有四<hi>謂隂爻六一爻二十四䇿六爻當百四十有四言二十四</hi>
<hi>者舉老隂也</hi>
凡三百有六十當朞之日二篇之䇿萬有一千<lb/>
五百二十當萬物之數也凡六十四卦都三百<lb/>
八十四爻隂陽相半各一百九十二爻<lb/>
陽爻一爻三十六䇿合爲六千九百一十二<lb/>
隂爻一爻二十四䇿合爲四千六百八<lb/>
　　右六九之數<lb/>
一行大衍論云三變皆剛太陽之象也三變皆<lb/>
<pb n="KR4c0051_SBCK_013-7a"/>
柔太隂之象也一剛二柔少陽之象也一柔二<lb/>
剛少隂之象也少陽之剛有始有牡有究少隂<lb/>
之柔有始有牡有究因綜四象之變而成八象<lb/>
焉八象之位而八卦之夲列矣注云太陽始動<lb/>
施於太隂而生震象之七<hi>謂少陽之七爲震初九</hi>再動于壯<lb/>
而生坎象之七<hi>謂再索而得男也</hi>三動于究而生艮象之<lb/>
七<hi>謂三索而得男也</hi>太隂始動施于太隂而生巽象之八<lb/>
<hi>謂少隂之八爲巽初六</hi>再動于牡而生离象之八<hi>謂再索而得女也</hi>三<lb/>
動于究而生兊象之八<hi>謂三索而得女也</hi>是以九六七八<lb/>
分爲八象<lb/>
<pb n="KR4c0051_SBCK_013-7b"/>
　　右大衍論<lb/>
國語又云董因迎公于河公問焉曰吾其濟乎<lb/>
對曰臣筮之得泰之八曰是謂天地配亨小往<lb/>
大來今及之矣何不濟之有韋昭云泰三至五<lb/>
震象爲侯隂爻不動其數皆八與貞屯悔豫義<lb/>
同劉子曰昭此說用玄體有震按董因之言天<lb/>
地配亨是六五帝乙歸妺以祉元吉之爻夫泰<lb/>
乾坤體全内外位正内爲身外爲事卜得國事<lb/>
以外卦爲占六五居尊位故統論卦下辭曰小<lb/>
往大來爻遇歸妺故曰天地配亨何必取玄<lb/>
<pb n="KR4c0051_SBCK_013-8a"/>
體也<lb/>
　　右與董生言易<lb/>
劉夢得文集卷第十三<lb/>
<pb n="KR4c0051_SBCK_013-8b"/>
</p>
<p>
</p>
  </div>
</body>
</text>
</TEI>
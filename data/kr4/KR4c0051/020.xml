<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0051_SBCK_020-1a"/>
劉夢得文集卷第二十<lb/>
　　表<lb/>
　　　謝加章服　賀皇帝疾愈<lb/>
　　　汝州謝上　同州謝上<lb/>
　　　賀梟斬鄭注　賀德音<lb/>
　　　賀赦　謝恩賜粟麥<lb/>
　　　慰湽王薨　謝放先貸斛㪷<lb/>
　　　謝分司東都<lb/>
　　蘇州謝恩賜加章服<hi>犬和七年</hi>
臣某言伏奉去年十一月二十七日詔書加臣<lb/>
<pb n="KR4c0051_SBCK_020-1b"/>
賜紫金魚袋餘如故者恩降重霄榮霑陋質虚<lb/>
黷陟明之典恐興彼己之詩寵過若驚喜深生<lb/>
懼<hi>中謝</hi>臣起自書生業文入仕德宗朝爲御史<lb/>
以孤直在臺順宗朝爲郎官以縁累出省憲宗<lb/>
皇帝後知其冤特降敕書追赴京國縁有虚稱<lb/>
恐居清班務進者爭先上封者潛毀巧言易信<lb/>
孤憤難伸俄復一麾外轉三郡伏遇陛下膺期<lb/>
御宇大振滯淹哀臣宿舊猥見收拾職兼書殿<lb/>
官忝儀曹微勞未宣薄命多故又離省署重領<lb/>
郡符延英面辭親承教誨銜命即路星言載馳<lb/>
<pb n="KR4c0051_SBCK_020-2a"/>
到任之初便逢災疫奉宣聖澤恭守詔條上稟<lb/>
睿謀下求人瘼才術雖短憂勞則深幸免流離<lb/>
漸臻完復皆承聖化所及遂使人心獲安豈由<lb/>
微臣薄劣能致臣素乏親黨家夲孤貧年衰無<lb/>
酒色之娱性拙無愽弈之藝自領大郡又逢時<lb/>
災晝夜苦心寢食忘味曾經誣毀毎事防虞唯<lb/>
託神明更無媒援豈期片善上逹宸聦回日月<lb/>
之重光燭江湖之下國絲綸襃異苦節旣彰印<lb/>
綬煒煌老容如少望雲天而拜舞豈盡丹誠視<lb/>
環玦以徘徊空嗟白首無任<lb/>
<pb n="KR4c0051_SBCK_020-2b"/>
　　蘇州賀皇帝疾愈<hi>大和八年正月二十八日</hi>
臣某言臣得夲道觀察使報伏承聖躬痊愈巳<lb/>
於紫宸殿視朝者一人有慶萬國同歡<hi>中賀</hi>伏<lb/>
惟皇帝陛下外親萬務内奉三宫常懷宵旰之<lb/>
勤遂失寢興之適上玄降祐列聖表靈百神奔<lb/>
走以來扶四海精誠而致感勿藥有喜如山永<lb/>
安宗廟保無疆之休寰瀛申莫大之慶臣恪居<lb/>
官次遐守江干不獲稱賀闕庭無任<lb/>
　　汝州謝上<lb/>
臣某言伏奉去年七月十四日詔書授臣使持<lb/>
<pb n="KR4c0051_SBCK_020-3a"/>
節汝州諸軍事守汝州刺史兼御史中丞充夲<lb/>
道防禦使餘如故者臣乆居逺服戀闕常深忽<lb/>
降新恩近郷爲貴承旨慶抃省躬慙惶<hi>中謝</hi>伏惟<lb/>
皇帝陛下垂衣穆清之中旁照寰瀛之内車書<lb/>
所及動植咸安臣昨離班行逺守江徼延英辭<lb/>
日親奉德音知臣所部災荒許臣到任條奏共<lb/>
承睿旨宣示羣黎減其征傜頒以賑賜伏蒙聖<lb/>
澤救此天災疲羸再蘇幼艾同感二年連遭水<lb/>
潦百姓幸免流離比之交割之時户口增長雖<lb/>
才術不至於事未周而憂勞則深爲衆所悉臣<lb/>
<pb n="KR4c0051_SBCK_020-3b"/>
夲業儒素頻登文科時命邅迴再領軍郡即以<lb/>
今月二十七日到任上訖謹當奉宣皇化慰彼<lb/>
蒼生臨汝海之波朝宗尚阻望秦城之日回照<lb/>
何時無任<lb/>
　　同州謝上<hi>并批荅</hi>
臣某言伏奉去年十月二十三日制書授臣使<lb/>
持節同州諸軍事守同州刺史兼御史中丞充<lb/>
夲州防禦長春宫等使恩降九重榮忝三輔承<lb/>
旨慶抃省躬慙惶<hi>中謝</hi>伏惟皇帝陛下丕承烈<lb/>
聖光闡鴻猷氛祲掃除乾坤交㤗臣幸逢昌運<lb/>
<pb n="KR4c0051_SBCK_020-4a"/>
累沐殊私空荷生成之恩寧酬雨露之澤即以<lb/>
今月二日到夲州上訖謹宣睿旨安慰蒸黎伏<lb/>
以夲州四年巳來連遭旱損閭閻凋瘵逺近共<lb/>
知臣頃任蘇州之年亦遭大水之後面辭之日<lb/>
親奉德音至於撫綏皆承聖教二年之後百姓<lb/>
獲安今夲部災荒物力困涸忝爲長吏敢不竭<lb/>
誠即須條䟽續具聞奏臣恪居官次幸接王畿<lb/>
不獲拜舞彤庭陳露丹慊犬馬懷戀寢興匪寧<lb/>
瞻魏闕之容朝天尚阻望長安之路近日爲榮<lb/>
無任<lb/>
<pb n="KR4c0051_SBCK_020-4b"/>
　批荅省表具之卿任居三輔職奉六條累聞<lb/>
　問俗之勞載覽勤人之志言惟顧行深慰朕<lb/>
　懷勉弘政經以副憂寄所謝知<lb/>
　　賀梟斬鄭注<hi>大和九年</hi>
臣某言伏奉前月二十五日詔書示逆賊鄭注<lb/>
巳梟首訖氛祅殄滅華夏乂安<hi>中賀</hi>伏以逆賊<lb/>
鄭注夲出細微潛懷梟鏡之心兼結凶狂之黨<lb/>
人倫共弃神理不容陛下睿哲感通天人合應<lb/>
重臣恊力禁旅齊心指顧之閒猖狂自潰乾坤<lb/>
交㤗日月增明凡在人臣不勝慶快臣恪居官<lb/>
<pb n="KR4c0051_SBCK_020-5a"/>
次不獲稱賀闕庭無任<lb/>
　　賀德音<lb/>
臣某言伏見今月十六日德音布告遐邇天道<lb/>
下濟人情大安<hi>中賀</hi>伏惟皇帝陛下凝旒思理<lb/>
垂衣擇材以日月無私之光照寰區有截之内<lb/>
貴使下情盡逹寧虞厚貌潛謀一昨李訓鄭注<lb/>
等敢有逆心兼連凶黨陛下睿謀神斷左右恊<lb/>
同頃刻之閒掃除巳定重臣畢力禁旅竭忠氛<lb/>
祲廓清華夷咸恱言念政刑之外或有詿誤之<lb/>
徒再發德音廣宣聖澤當星紀回天之日迎陽<lb/>
<pb n="KR4c0051_SBCK_020-5b"/>
和煦物之光懷危疑者如山之安欲告訐者望<lb/>
風知懼非同謀者一切不問未結正者三宥從<lb/>
寛含生之倫普天同感臣恪居官次不獲稱賀<lb/>
闕庭無任<lb/>
　　賀赦<lb/>
臣某言伏奉今月一日制書改大和十年爲開<lb/>
成元年大赦天下者雷雨作解人神恱隨澤及<lb/>
八荒網開三面<hi>中賀</hi>伏惟皇帝陛下上承乾綱<lb/>
下立人極用含弘光大之澤副夷夏會同之心<lb/>
獻歳改元惟新景祚先明首罪次及羣祅述睿<lb/>
<pb n="KR4c0051_SBCK_020-6a"/>
情以曉萬方施鴻霈以蘇庶物恤辜宥過巳責<lb/>
㢮征郡縣之舊弊悉除賦稅之新規咸備停藩<lb/>
方節獻之禮以惠疲人回榷管餘羨之財以資<lb/>
京邑命使展澄清之志察言求讜直之材弓旌<lb/>
賁于丘園粟帛頒於耆艾爰以初吉御宇明庭<lb/>
德音一發於九天和氣驟周於四海開物成務<lb/>
實表於建元應天順人永延於億載臣幸居近<lb/>
輔先受殊恩不獲稱慶闕庭陪榮班次衆星列<lb/>
位常拱北辰之光新歳拜章遥獻南山之壽無<lb/>
任抃躍屏營之至<lb/>
<pb n="KR4c0051_SBCK_020-6b"/>
　　謝恩賜粟麥<lb/>
臣某言伏奉今月一日制書以臣當州連年歉<lb/>
旱特放開成年夏青苗錢并賜斛㪷六萬碩仰<lb/>
長吏逐急濟用不得非時量有抽歛於百姓者<lb/>
恩降九天澤周萬姓優詔纔下羣情頓安<hi>中謝</hi>伏<lb/>
以災沴流行隂陽常數物力旣竭人心匪遑輒<lb/>
敢奏聞夲求貸借皇恩廣被玄造曲成旣貸在<lb/>
田之征仍頒發廩之賜臣謹宣赦文節目彰示<lb/>
兆人鼓舞歡謡自中徂外臣初到所部便遇儉<lb/>
時今蒙聖慈特有賑恤主恩及物巳爲壽域之<lb/>
<pb n="KR4c0051_SBCK_020-7a"/>
人衆意感天必有豐年之應臣恪居官業不獲<lb/>
拜舞闕庭無任<lb/>
　　慰湽王薨<lb/>
臣某言臣得進奏官楊愓狀報湽王薨輟朝三<lb/>
日<hi>中慰</hi>伏惟皇帝陛下德邁前王情深近屬憫<lb/>
枝葉之謝諒切宸衷割肌膚之愛何堪聖念萬<lb/>
方知化九族歸仁凡受國恩伏深悽惻臣限以<lb/>
藩守不獲奉慰闕庭無任<lb/>
　　謝受恩放先貸斛㪷<lb/>
臣某言臣奉五月二十九日敕牒據度支所奏<lb/>
<pb n="KR4c0051_SBCK_020-7b"/>
諸道節度觀察使及州府借便省司錢物斛㪷<lb/>
等數内當州欠三萬六千二十三貫石並放免<lb/>
者殊私忽降逋責滌除藩方永安遐邇咸恱<hi>中謝</hi>
伏以關輔之閒頻年歉旱田租旣須矜放公用<lb/>
遂不支持承前長吏例有借便以救一時之急<lb/>
皆成積欠之名旣未支塡常懷憂懼聖恩周洽<lb/>
洞見物情爰命有司使之條奏去其舊弊衆巳<lb/>
獲安嚴立新規人知所措臣恪居官次不獲拜<lb/>
舞闕庭無任<lb/>
　　謝分司東都<lb/>
<pb n="KR4c0051_SBCK_020-8a"/>
臣某言伏奉今月十九日制書授臣太子賔客<lb/>
分司東都者寵命自天戰越無地<hi>中謝</hi>臣發迹<lb/>
書生以文爲業出身入仕四十餘年頃自集賢<lb/>
學士出守吳郡面辭之日親承德音念百姓水<lb/>
潦之餘示微臣政理之法臣祗膺聖旨夙夜竭<lb/>
誠閭里獲安流庸盡復猥蒙朝獎錫以金章及<lb/>
遷同州又遇歉旱悉心綏撫幸免流離今荷天<lb/>
慈憫臣耆舊列名賔護之職分局河洛之都老<lb/>
馬霑束帛之恩枯株蒙雨露之澤獲居榮秩以<lb/>
畢餘年顧此微軀實爲厚幸伏以臣始爲御史<lb/>
<pb n="KR4c0051_SBCK_020-8b"/>
逮事德宗今忝宫僚幸逢聖日舉四海之内賢<lb/>
能則多求六朝之臣零落將盡雖迫桑榆之景<lb/>
猶傾葵藿之心無任<lb/>
劉夢得文集卷第二十<lb/>
</p>
<p>
</p>
  </div>
</body>
</text>
</TEI>
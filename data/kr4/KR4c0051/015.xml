<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0051_SBCK_015-1a"/>
劉夢得文集卷第十五<lb/>
　　表<hi>並代淮南杜相公佑作</hi>
　　　代讓同平章事　代謝平章事<lb/>
　　　代謝手詔　代謝貸錢物<lb/>
　　　代謝赴行營　代謝加朱鄭官<lb/>
　　　代賀赦吳少誠　代賀除䖍王<lb/>
　　　代慰公主薨　代慰王太尉薨<lb/>
　　代讓同平章事<lb/>
臣某言髙品吳千金至奉制某月日加臣銀青<lb/>
光禄大夫同中書門下平章事兼徐泗濠等州<lb/>
<pb n="KR4c0051_SBCK_015-1b"/>
節度使觀察處置等使餘如故者初受恩榮若<lb/>
登霄漢退思塵忝如履春冰臣某誠惶誠恐頓<lb/>
首頓首臣聞以德詔官以勞定賞苟或虚授人<lb/>
無勸心臣自守方隅累更時歳荷唐虞宣力之<lb/>
寄乏齊魯報政之能愧無可稱以荅髙位豈意<lb/>
聖慈弘獎天澤荐加以夑賛之崇名被庸虚之<lb/>
陋質懼速官謗有玷大猷伏以宰相之職安危<lb/>
是注其在當否繫于慘舒惟以材昇例無平進<lb/>
舉不失德則副蒼生之心苟非其人或致外夷<lb/>
之哂臣雖愚昩甞覽前言豈敢冒榮遂安竊位<lb/>
<pb n="KR4c0051_SBCK_015-2a"/>
輒思事理冀盡蒭蕘若以汴河要津漕運所切<lb/>
徐方俶擾師旅未寧謹當上稟睿謀下貞師律<lb/>
剋期而進屈指可平勵衆率先是臣之志旣行<lb/>
其事必在正名所加節制安敢飾讓至於銀青<lb/>
貴服金鉉重名勲績無聞豈冝濫及伏乞賜寢<lb/>
前命俯亮愚衷微臣有知止之宜聖朝無不稱<lb/>
之服名器斯愼退讓有聞遐邇聆風孰不知勸<lb/>
其新授官告謹重封進無任<lb/>
　　代謝平章事<lb/>
臣某言伏蒙獎拔超踐鈞衡慮玷大猷昩死陳<lb/>
<pb n="KR4c0051_SBCK_015-2b"/>
讓再奉嚴旨不令固辤恩厚命輕位髙責重<hi>中謝</hi>
臣聞天下安危注意將相處論道具瞻之地當<lb/>
緫戎作鎭之權雖恊夢而求無聞秉鉞之寄登<lb/>
壇以拜不兼調鼎之榮授受惟艱伊昔猶爾況<lb/>
臣庸瑣何以克堪陛下玄造曲成大明私照俾<lb/>
掌戎律復參廟謨寵光之崇在臣巳格毫髮之<lb/>
效於國何施謹當罄竭微誠奉遵至教仗天威<lb/>
以攝不類敷聖澤以遂羣生上分旰食之憂下<lb/>
塞素餐之責力誠不足心實念兹伏乞皇明俯<lb/>
賜昭鑒臣恪居官次遐守藩維不獲伏謝彤庭<lb/>
<pb n="KR4c0051_SBCK_015-3a"/>
陳露丹慊心存闕下同犬馬之戀恩身在淮濆<lb/>
仰雲天而結思無任<lb/>
　　代謝手詔<hi>詔後批云朕自書</hi>
臣某言中使閭忠信至奉宣聖旨存問兼賜臣<lb/>
手詔拜捧紫泥跪伸金簡承旨見聖神之略感<lb/>
恩知身命之輕<hi>中謝</hi>臣素乏異能幸逢昌運猥當<lb/>
旄鉞之寄未靖祅氛榮分台鼎之名何階啓沃<lb/>
竊位斯乆速尤是虞豈謂玄化曲成鴻私荐及<lb/>
特紆睿思親灑仙毫降自九重粲然五色初喜<lb/>
麗天之象逺燭輝光旋驚垂露之蹤曲覃霈澤<lb/>
<pb n="KR4c0051_SBCK_015-3b"/>
鸞鳳騫翔而變態煙雲舒卷以呈姿賦彩飛文<lb/>
聳神蕩目恭惟國寶何幸家藏感極涕零莫知<lb/>
上荅應縁軍旅庶務謹具別狀奏聞無任<lb/>
　　代謝貸錢物<lb/>
臣某言中使南宮懷珍至奉宣聖旨存問兼賜<lb/>
臣墨詔天光下濟睿澤曲流銜恩未酬居寵彌<lb/>
懼<hi>中謝</hi>臣受任斯極微功莫施昨以封略未寧干<lb/>
戈猶動壽春固壘以備盜淮甸興師以扞姦經<lb/>
費所資數盈鉅萬餽餉時乆供億力殫慮始圖<lb/>
終不敢緘黙輒陳管見上黷宸聦伏蒙聖慈特<lb/>
<pb n="KR4c0051_SBCK_015-4a"/>
遂誠請逺承如綍之旨特假聚人之財軍須不<lb/>
愆士氣彌振糗糧旣備永無半菽之虞襦袴足<lb/>
頒逺超挾纊之感是爲恱使咸願先豋臣忝緫<lb/>
戎倍百欣荷伏以上分國用俯濟軍興候清煙<lb/>
塵謹備償納無任<lb/>
　　代謝赴行營<lb/>
臣某言臣自守淮濆巳周星紀䖍奉朝典粗安<lb/>
遐方素效未聞新恩荐及身曵兩綬寄深一隅<lb/>
蚊蚋負山力誠不足鷹鸇逐鳥志則有餘臣再<lb/>
授兵符夙參軍幕被堅執銳雖未經於戎行制<lb/>
<pb n="KR4c0051_SBCK_015-4b"/>
勝伐謀亦甞習於事業自忝藩翰屬時淸平無<lb/>
施汗馬之勞但詠櫜弓之什今則幸遇殊獎委<lb/>
之專征以臣率先是臣素志況聞徐州士衆夲<lb/>
無叛心倉卒之閒危疑至此臣請自臨疆場親<lb/>
領紀綱裂帛繫書諭其禍福<hi>一作悔</hi>椎牛饗士養以<lb/>
威聲冀宣皇風煦兹蠢類以忠義感脅從之伍<lb/>
以含弘安反側之徒革靣悛心期乎不日其楊<lb/>
州留務請令行軍司馬路應權知伏乞聖慈俯<lb/>
賜照鑒無任<lb/>
　　代謝加兵馬使朱鄭官<hi>初除侍御史續除中丞異姓王</hi>
<pb n="KR4c0051_SBCK_015-5a"/>
臣某言奏事官韋温回特蒙聖恩重賜朱鄭等<lb/>
官告宸象昭回煥然下燭榮分右職光賁遐藩<lb/>
<hi>中謝</hi>臣伏以朱鄭朴忠爲心沈毅見色當建封禦<lb/>
侮之寄見張愔提孩之年昨者隷職徐州分鎭<lb/>
蘄縣繹騷之際綆亮彌彰歷險而來寔繁其旅<lb/>
詳探夲末有足襃稱輒具奏聞恐須獎勸伏蒙<lb/>
睿鑒俯亮微誠優詔先行巳階直指之目殊私<lb/>
荐至超昇獨坐之崇户領三千爵踰五等恩生<lb/>
非次感異常倫轅門有光武旅增氣遂使感激<lb/>
之士希勇爵以捐軀猖狂之徒聆聖澤而悛性<lb/>
<pb n="KR4c0051_SBCK_015-5b"/>
風行草偃其勢必然臣忝緫戎倍百欣荷無任<lb/>
　　代賀赦吳少誠復官爵<lb/>
臣某言中使宋惟澄至奉宣聖旨存問兼賜臣<lb/>
墨詔及昭示洗雪吳少誠等事天地弘覆燾之<lb/>
恩雷雨施渙汗之澤瑕累咸滌危疑獲安<hi>中謝</hi>臣<lb/>
伏以少誠擅興兵戈事生詿誤自王師致討天<lb/>
威下臨曾無悖辭但聞引咎初懷疑懼雖擁衆<lb/>
以偷生旋感聖神屢拜章而請命陛下仁深解<lb/>
網慮軫納隍念餽餉飛輓之勤閔戰爭暴露之<lb/>
苦舉兹宥過之典副彼效順之誠一方承再造<lb/>
<pb n="KR4c0051_SBCK_015-6a"/>
之恩九有覩惟新之化敷鴻霈而覃及蠢類鼓<lb/>
仁風而臻于大和罷柝銷鋒自兹而始臣謬膺<lb/>
重寄䖍守遐藩不獲稱慶瑶墀陳露丹懇仰瞻<lb/>
宸極倍百常情無任<lb/>
　　代賀除䖍王<lb/>
臣某言中使李國眞至奉宣聖旨存問兼賜臣<lb/>
墨詔鴻澤決下大明燭幽曉諭便蕃慰安稠疊<lb/>
<hi>中謝</hi>臣伏覩天書恭承睿旨弘愛人屈巳之道酌<lb/>
因時適變之宜擇賢王作鎭徐方俾張愔便主<lb/>
留務上則成邦家盤石之固下則副士衆拜章<lb/>
<pb n="KR4c0051_SBCK_015-6b"/>
之請戚藩之寄斯重舊勲之祀獲全丕變猖狂<lb/>
之徒咸躋仁壽之域旣弘在宥坐見止戈率土<lb/>
人臣孰不欣恱臣素乏方略謬荷寵光猥塵將<lb/>
相之名無施分寸之績遭逢若此報效蔑聞官<lb/>
謗巳興渥刑宜及陛下恩深覆載道務含弘恤<lb/>
公私餽餉之勤念吏士鋒鏑之苦特紆神筭昭<lb/>
發德音危疑獲安制宜惟固好生宥過誠陛下<lb/>
開網之仁尸<hi>一作有</hi>位無功重微臣素餐之責周章<lb/>
跼蹐胡顔自安但以遐守藩條恪居官次不獲<lb/>
叩謝雲陛陳露血誠未遂周任知止之言敢逃<lb/>
<pb n="KR4c0051_SBCK_015-7a"/>
臧文竊位之咎無任<lb/>
　　代慰義陽公主薨<lb/>
臣某言伏承義陽公主薨伏惟聖懷傷悼增切<lb/>
伏以公主妍姿令則冠絶天人稟敎皇宫巳挺<lb/>
柔嘉之德降嬪卿族益彰貞粹之儀方期作範<lb/>
壼闈長榮邸第豈意遘兹短曆奄謝昌辰伏慮<lb/>
陛下軫念未捐深慈莫遣有虧常膳罷設宫懸<lb/>
臣子之情不任愓戀況聖凡禮異家國制殊伏<lb/>
願道齊殤彭理逹修短割肌膚之愛慰寰海之<lb/>
心率土人臣孰不相慰無任<lb/>
<pb n="KR4c0051_SBCK_015-7b"/>
　　代慰王太尉薨<lb/>
臣某言伏承成德軍節度使太尉兼中書令王<lb/>
武俊今月某日薨殁伏以武俊生逢昌時天授<lb/>
忠節奮揚義勇茂建勲庸秩冠朝端參夑和於<lb/>
台鉉姻連戚里承嘉慶於雲霄榮掩等夷事髙<lb/>
今昔方膺作翰之寄遽迫歸泉之期鼎臣云亡<lb/>
梁木斯壞伏惟陛下君臣義重存殁感深臨冊<lb/>
禭以興懷聽鼓鼙而軫念臣恪居官守奉慰無<lb/>
階悲慟之誠有加常品<lb/>
<pb n="KR4c0051_SBCK_015-8a"/>
</p>
<p>
劉夢得文集卷第十五<lb/>
<pb n="KR4c0051_SBCK_015-8b"/>
</p>
<p>
</p>
  </div>
</body>
</text>
</TEI>
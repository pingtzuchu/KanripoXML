<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0051_SBCK_016-1a"/>
劉夢得文集卷第十六<lb/>
　　表<hi>並代淮南杜相公佑作</hi>
　　　代謝冬衣　代謝濠泗割屬淮南<lb/>
　　　代謝墨詔　代謝曆日面脂口脂<lb/>
　　　代請朝覲　代論廢楚州營田<lb/>
　　　代謝春衣　代謝男師損等官<lb/>
　　　代謝賜㦸　代謝端午日賜物<lb/>
　　代謝冬衣<lb/>
臣某言中使王國清至伏奉聖旨慰勞臣及將<lb/>
佐官吏僧道耆壽百姓等并賜臣墨詔及冬衣<lb/>
<pb n="KR4c0051_SBCK_016-1b"/>
兩副大將衣四副者大明昭回逺燭下土殊錫<lb/>
稠疊延及偏裨慶抃失圖捧戴相賀<hi>中謝</hi>臣謬承委<lb/>
寄獲守藩條灰琯屢移塵露無補陛下至仁天<lb/>
覆玄化風薫頒以兼衣賁兹瑣質降自天府光<lb/>
于轅門緘縢旣開覩綵章之盛飾蹈舞而服發<lb/>
温燠於祁寒愧塵補衮之名更荷解衣之賜恩<lb/>
波下浹將校同霑共戴殊榮咸思竭節生成是<lb/>
荷雨露難酬無任<lb/>
　　代謝濠泗兩州割屬淮南<lb/>
臣某言伏奉十一月二十九日詔書其濠泗兩<lb/>
<pb n="KR4c0051_SBCK_016-2a"/>
州令臣依前收管臣謬承寵光作鎭淮海位均<lb/>
九伯權緫十連内省無堪常恐不逮豈謂恩私<lb/>
曲𬒳封略有加慙無報政之勤重受分憂之寄<lb/>
伏以兵戈方息閭里未安謹當奉宣皇風慰彼<lb/>
黔首且責成於牧宰期不失於澄清伏惟聖明<lb/>
俯賜昭鑒無任<lb/>
　　代謝墨詔<hi>二首</hi>
臣某言中使陳日華至奉宣聖旨存問兼賜臣<lb/>
墨詔又以臣所奏羅珦及裴靖政理有方今各<lb/>
賜手詔激賞者恩降重霄澤流下土義存獎勸<lb/>
<pb n="KR4c0051_SBCK_016-2b"/>
榮冠等夷<hi>中謝</hi>臣昨以羅珦裴靖勵精吏理效用著<lb/>
明人咸恱安俗致殷阜恐須甄録以勸在官輒<lb/>
獻封章具陳成績伏蒙睿鑒俯亮愚衷載嘉理<lb/>
行之尤光示絲綸之旨守道者益以固志懷慝<lb/>
者由是悛心激俗化人於兹爲大謬司廉問職<lb/>
在澄清幸遇旌善之時獲<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>蔽賢之責無任<lb/>
　　又<lb/>
臣某言中使陳日華至奉宣聖旨慰勞臣及將<lb/>
佐官吏僧道耆壽百姓等兼賜臣墨詔恩降紫<lb/>
泥澤流下土跪奉自天之命遥馳捧日之心<hi>中謝</hi>伏<lb/>
<pb n="KR4c0051_SBCK_016-3a"/>
以皇帝陛下凝旒穆清軫念黎獻巳洽雍熈之<lb/>
化尚存宵旰之勤逺降王人特紆宸翰慰安稠<lb/>
疊曉諭便蕃任重力微不知上荅應縁戎旅庶<lb/>
務謹具別狀奏聞伏乞皇明俯賜昭鑒無任<lb/>
　　代謝曆日面脂口脂等<lb/>
臣某言中使霍子璘至奉宣聖旨存問臣及將<lb/>
佐官吏僧道耆壽百姓等兼賜臣墨詔及貞元<lb/>
十七年新曆一軸臘日面脂口脂紅雪紫雪并<lb/>
金花銀合二金稜合二皇明逺燭恩錫荐臻抃<lb/>
舞失容捧戴無措<hi>中謝</hi>伏惟皇帝陛下立極御人順<lb/>
<pb n="KR4c0051_SBCK_016-3b"/>
時布政禮崇大蜡澤浹遐藩臣叨榮日深竊位<lb/>
時乆謬迴宸眷猥降王人天書下臨覩三光之<lb/>
照耀玊曆爰授知四氣之環周雕奩旣開珍藥<lb/>
斯見膏凝雪瑩含液騰芳頓光蒲柳之容永去<lb/>
癘疵之患命輕恩重上荅何階無任<lb/>
　　代請朝覲<lb/>
臣某言臣聞臣之事君有犯無隱懇誠所至敢<lb/>
不罄陳伏惟聖明俯賜矜察<hi>中謝</hi>臣伏受國恩忝承<lb/>
門䕃脫巾筮仕敢期榮名陳力效官靡樹聲績<lb/>
始因孤直驟歷清班復加朝章作藩外府逺違<lb/>
<pb n="KR4c0051_SBCK_016-4a"/>
輦下十有四年恪守淮濆逮今一紀犬馬懷戀<lb/>
寢興匪遑蒲柳易衰遲暮俄及竊位時乆妨賢<lb/>
愧深況歷官巳來四十八考祗奉朝謁時纔二<lb/>
周服勤郡符荏苒垂老屏營魏闕之思夢想承<lb/>
明之游如迫餧寒不忘衣食伏惟睿鑒俯亮愚<lb/>
衷早賜擇人與臣交代授受之際冀無可虞然<lb/>
後脂車奔赴京輦微願斯畢雖死猶生臣頃以<lb/>
戎務方殷猥加宰輔今旣事罷實慙此名爲有<lb/>
藩鎭同時未敢輕上印綬伏惟聖朝赫赫左右<lb/>
惟賢漢愧得人周慙多士臣才略旣短齒髮又<lb/>
<pb n="KR4c0051_SBCK_016-4b"/>
衰柄用之地甘心自絶所冀退歸舊里沐浴皇<lb/>
風絶鍾鳴漏盡之譏展維桑與梓之敬匪惟名<lb/>
器不假實貴骸骨可全知止之心神祗所鑒<lb/>
無任<lb/>
　　代論廢楚州營田<lb/>
臣某言中使曹進玊至奉宣聖旨存問兼賜臣<lb/>
墨詔以楚州營田廢置事令臣商量奏來者跪<lb/>
捧天書恭承睿旨道存致用義在隨時<hi>中謝</hi>伏以夲<lb/>
置營田是求足食今則徒有縻費鮮逢順成刈<lb/>
穫所收無禆於國用種糧每闕常假於供司較<lb/>
<pb n="KR4c0051_SBCK_016-5a"/>
其利害宜廢巳乆比來循守舊制不敢輕有上<lb/>
陳皇明鑒微特革斯弊取其田蓄授彼黎蒸仍<lb/>
俾薄租誠爲至當但以田數雖廣地力各殊須<lb/>
量沃塉用立程度臣巳追里正臣與商量利便<lb/>
謹具別狀奏聞伏惟聖慮俯賜詳擇無任<lb/>
　　代賜謝春衣<lb/>
臣某言中使陳日華至伏奉聖旨慰勞臣及將<lb/>
佐官吏僧道耆壽百姓等并賜臣墨詔及春衣<lb/>
兩副大將衣肆副王人捧詔御府降衣寵光不<lb/>
隔於遐藩慶賜猥霑於禆將<hi>中謝</hi>臣素乏器能謬膺<lb/>
<pb n="KR4c0051_SBCK_016-5b"/>
驅使每慙效薄常懼食浮陛下覃以至仁均其<lb/>
厚施宰元和而布澤順時律以頒衣岀自禁中<lb/>
賁于臣下執領禬而抃舞失次被纎柔而顧盼<lb/>
增輝舉體動容旣安且吉在身不稱恐招鵜翼<lb/>
之譏居位無功叨受鶴紋之賜下延將校同荷<lb/>
生成無任<lb/>
　　代謝男師損等官<lb/>
伏覩今月一日制授臣長男師損秘書省著作<lb/>
郎次男式方太常寺主簿又得進奏官裴遘狀<lb/>
報伏承聖恩特降中使送官告到臣宅付師損<lb/>
<pb n="KR4c0051_SBCK_016-6a"/>
等者寵渥非常授任不次驚躍無措靦懼失容<hi>中謝</hi>
臣謬分重寄獲守外藩受恩旣深無績可紀男<lb/>
師損等器惟凡品教闕義方早沐睿慈巳階官<lb/>
次每懷塵忝常誡滿盈豈謂鴻霈曲覃大明私<lb/>
照寛臣尸素之責念臣葵藿之誠下延胤息叨<lb/>
踐班級天書出禁中貴臨門榮冠等夷慶流宗<lb/>
族況著作乃論撰之地唯才史是居太常寔禮<lb/>
樂之司非儒者勿履顧兹庸昧忽此超昇内省<lb/>
慙惶若墜冰谷伏以聖朝立制建官惟賢名實<lb/>
無乖輪轅盡適微臣父子獨爲幸人非據踰涯<lb/>
<pb n="KR4c0051_SBCK_016-6b"/>
自中徂外虚受丘山之賜實增負乗之憂進退<lb/>
彷徨不知所據無任<lb/>
　　代謝賜門㦸<lb/>
臣某言臣得進奏官裴遘狀報今月九日軍器<lb/>
使梁延壽奉宣進旨付所司准省牒賜臣門㦸<lb/>
十二竿者恩降雲天榮加門户承旨慶抃省躬<lb/>
慙惶伏以禮著等威朝有命數是昭懋賞必在<lb/>
疇庸臣謬荷寵光素無績效旌旄之寄巳忝外<lb/>
藩<graphic n="KR1654" url="https://raw.githubusercontent.com/kanripo/KR-Gaiji/master/images/KR1654.png" mimeType="image/png"/>㦸爰列更光私第賁于棖闑慶及子孫覩<lb/>
兹盛儀實愧虚受無任<lb/>
<pb n="KR4c0051_SBCK_016-7a"/>
　　代謝端午日賜物<lb/>
臣某言中使劉元弼至奉宣聖旨慰勞臣及將<lb/>
佐官吏僧道耆壽百姓等兼賜臣墨詔并衣壹<lb/>
副金花器參事綵絲壹軸大將衣肆副綵絲伍<lb/>
軸寵光荐至慶賜曲霑抃舞失容捧戴無力<hi>中謝</hi>伏<lb/>
以朱明仲月端午佳辰萬國被薫風之和九天<lb/>
垂湛露之澤臣幸逢休運獲守外藩叨承睿慈<lb/>
猥受榮賚發詔而煥窺宸象振衣而頓失炎威<lb/>
色絲表祥載光於佩服珍器充玩盡飾於圎方<lb/>
恩輝旣盈喜懼交集下延禆將共荷鴻私無任<lb/>
<pb n="KR4c0051_SBCK_016-7b"/>
</p>
<p>
劉夢得文集卷第十六<lb/>
</p>
<p>
</p>
  </div>
</body>
</text>
</TEI>
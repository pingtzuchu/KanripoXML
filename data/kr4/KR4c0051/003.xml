<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0051_SBCK_003-1a"/>
劉夢得文集卷第三<lb/>
　　律詩<lb/>
　　　春日退朝　經九公主舊院作<lb/>
　　　蜀先主廟　觀八陣圖<lb/>
　　　夜翫月　許給事見示詩<lb/>
　　　和崔舎人翫月　和李相公早秋<lb/>
　　　凱旋成詠　武陵書懷<lb/>
　　　經伏波神祠　聞董評事疾<lb/>
　　　贈髙大夫　宿誠禪師山房<lb/>
　　　晚泊牛渚　罷郡歸洛陽間居<lb/>
<pb n="KR4c0051_SBCK_003-1b"/>
　　　城東間遊　歸洛陽寄友人<lb/>
　　　雪後眺望　途中早發<lb/>
　　　初至長安　詔賜觀秋稼<lb/>
　　　早秋集賢院　金陵懷古<lb/>
　　　池上亭獨吟　蒙李相公書問<lb/>
　　　和二相公述懐　賀門下相公加冊命<lb/>
　　　謝一二禪客病中見問<lb/>
　　春日退朝<lb/>
紫陌夜來雨南山朝下看㦸枝迎日動閣影助<lb/>
松寒瑞氣卷綃縠遊光泛波瀾御溝新柳色處<lb/>
<pb n="KR4c0051_SBCK_003-2a"/>
處拂歸鞍<lb/>
　　經東都安國觀九公主舊院作<lb/>
仙院御溝東今來事不同門開青草日樓閉緑<lb/>
楊風將犬昇天路披霓赴月宫武皇曾駐蹕親<lb/>
問主人翁<lb/>
　　蜀先主廟<hi>漢末謡曰黄牛白腹五銖當復</hi>
天下英雄氣千秋尚凜然勢分三尺鼎業復五<lb/>
銖錢得相能開國生兒不象賢淒涼蜀故妓來<lb/>
舞魏宫前<lb/>
　　觀八陣圖<lb/>
<pb n="KR4c0051_SBCK_003-2b"/>
軒皇傳上略蜀相運神機水落龍蛇岀沙平鵝<lb/>
鸛飛波濤無動勢鱗介避餘威㑹有知兵者臨<lb/>
流指是非<lb/>
　　八月十五日夜翫月<lb/>
天將今夜月一遍洗寰瀛暑退九霄淨秋澄萬<lb/>
景清星辰讓光彩風露發晶英能變人閒世翛<lb/>
然是玉京<lb/>
　　許給事見示哭工部劉尚書詩因命同作<lb/>
<hi>從叔自渭北節度以疾歸朝比及拜尚書竟不中謝</hi>
漢室賢王後<hi>從叔望在河閒</hi>孔門髙第人濟時成國器樂<lb/>
<pb n="KR4c0051_SBCK_003-3a"/>
道任天眞特逹圭無玷堅貞竹有筠緫戎寛得<lb/>
衆布義貴能貧護塞無南牧馳心拱北辰乞身<lb/>
來闕下賜告卧漳濵榮耀初題劒清羸巳拖紳<lb/>
宫星徒列位隙日不逥輪自昔追飛侣今爲侍<lb/>
從臣素絃哀巳絶青簡歎猶新未遂揮金樂空<lb/>
悲撤瑟晨淒涼竹林下無復見清塵<lb/>
　　奉和中書崔舎人八月十五日夜翫月二<lb/>
　　十韻<lb/>
暮景中秋爽隂靈旣望圎騰精浮碧海分照接<lb/>
虞淵逈見孤輪出高從倚蓋旋二儀含皎澈萬<lb/>
<pb n="KR4c0051_SBCK_003-3b"/>
象共澄鮮整御當西陸舒光麗上玄從星變風<lb/>
雨順日助陶甄逺近同時望晶熒此夜偏運行<lb/>
調玉燭絜白應金天曲沼疑瑶鏡通衢若象筵<lb/>
逢人盡冰雪遇境即神仙引素吞銀漢凝清洗<lb/>
緑煙臯禽警露下鄰杵思風前水是還珠浦山<lb/>
成種玉田劒沈三尺影燈罷九枝然象外行無<lb/>
迹寰中影有遷稍當雲闕正未映斗城懸靜對<lb/>
揮宸翰間臨襞綵牋境同牛渚上宿在鳳池邊<lb/>
興掩㝷安道詞勝命仲宣從今紙貴後不復詠<lb/>
陳篇<lb/>
<pb n="KR4c0051_SBCK_003-4a"/>
　　奉和淮南李相公早秋即事寄成都武相<lb/>
　　公<hi>李中書自楊州見示詩夲因命仰和</hi>
八柱共承天東西別隱然逺夷爭慕化眞相故<lb/>
臨邊竝進夔龍位仍齊龜鶴年<hi>相公詩有齊年並進之句</hi>同心<lb/>
舟巳濟造膝璧常聮對領專征寄遥持造物權<lb/>
斗牛添氣色井絡靜氛煙獻可通三略分甘出<lb/>
萬錢漢南趨節制趙北賜山川玉帳觀渝舞虹<lb/>
旌獵楚田歩嫌雙綬重夢入九城偏秋與離情<lb/>
動詩從樂府傳聆音還竊抃不覺撫幺絃<lb/>
　　元和癸巳歳仲秋詔發江陵偏師問罪蠻<lb/>
<pb n="KR4c0051_SBCK_003-4b"/>
　　徼後命宣慰釋兵歸降凱旋之辰率爾成<lb/>
　　詠寄荆南嚴司空<lb/>
蠻水阻朝宗兵符下渚宫前籌得上策無戰巳<lb/>
成功漢使星飛入夷心草偃同歡謡開竹棧拜<lb/>
舞擲桑弓就日知冰釋投人念鳥窮網羅三面<lb/>
解章奏九門通卉服聮操袂雕題盡鞠躬降幡<lb/>
秋練白驛騎晝塵紅火號休傳警機橋罷亘空<lb/>
登山不見虜振斾自生風江逺煙波靜軍囬氣<lb/>
色雄佇看聞喜後金石賜元戎<lb/>
　　武陵書懐五十韻<hi>并序</hi>
<pb n="KR4c0051_SBCK_003-5a"/>
按天官書武陵當翼軫之分其在春秋及戰國<lb/>
時皆楚地後爲秦惠王所并置黔中郡漢興更<lb/>
名曰武陵東徙于今治所常林義陵記云初項<lb/>
籍殺義帝于郴武陵人曰天下憐楚而興今吾<lb/>
王何罪乃見殺郡民縞素哭于招屈亭髙祖聞<lb/>
而義之故亦曰義陵今郡城南東亭是其所也<lb/>
晉宋齊梁閒皆以分王子弟事存于其書永貞<lb/>
元年余始以尚書貟外郎岀𥙷連山守道貶爲<lb/>
是郡司馬至則以方志所載而質諸其人民顧<lb/>
山川風物皆騷人所賦乃具所聞見而成是詩<lb/>
<pb n="KR4c0051_SBCK_003-5b"/>
因自述其出處之所以然故用書懐爲目云<lb/>
西漢開支郡南朝號戚藩四封當列宿百雉俯<lb/>
清沅髙岸朝霞合驚湍激箭奔積隂春暗度將<lb/>
霽霧先昬俗尚東皇祀謡傳義帝冤桃花迷隱<lb/>
迹練葉慰忠魂戸筭資漁獵郷豪恃子孫照山<lb/>
畬火動踏月俚歌喧擁楫舟爲市連甍竹覆軒<lb/>
披沙金粟見拾羽翠翹翻茗拆滄溪秀蘋生枉<lb/>
渚暄<hi>滄溪茶爲邑人所重措枉渚亦在郭東</hi>禽驚格磔起魚戲噞喁繁<lb/>
<hi>按夲草云紅日鷓鴣聲如鈎輈格磔是也</hi>沈約臺榭故李衡墟落存<hi>隱侯臺木奴洲</hi>
<hi>並在</hi>湘靈悲鼓曲泉客泣酬恩露變蒹葭浦星懸<lb/>
<pb n="KR4c0051_SBCK_003-6a"/>
橘柚村虎咆空野震鼉作滿川渾鄰里皆遷客<lb/>
兒童盡左言火天無洌井霜月見芳蓀清白家<lb/>
傳遺詩書志所敦列科叨甲乙從宦岀丘樊結<lb/>
友多心契馳聲尚氣吞士安曾重賦元禮許登<lb/>
門草檄嫖姚幕巡兵戊巳屯築臺先自隗送客<lb/>
獨留髠遂結王畿綬來觀衢室樽鳶飛入鷹隼<lb/>
魚目麗璵璠曉燭羅馳道朝陽闢帝<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>王正㑹<lb/>
夷夏月朔盛旗幡獨立當瑶闕傳呵歩紫垣按<lb/>
章清犴獄視祭潔蘋蘩御曆昌期逺傳家寶炸<lb/>
蕃繇文光夏啓神教畏軒轅内禪因天性膺圖<lb/>
<pb n="KR4c0051_SBCK_003-6b"/>
授化元繼明懸日月出震統乾坤大孝三朝備<lb/>
洪恩九族惇百川宗渤澥五岳輔崑崙何幸逢<lb/>
休運微班識至尊校緡資筦㩁復土奉山園<hi>時以夲官</hi>
<hi>判度支鹽鐵等案兼充崇陵使判官</hi>一失貴人意徒聞太學論直廬辤<lb/>
錦帳逺守愧朱轓巢幕方猶鷰槍榆尚笑鯤邅<lb/>
逥過荆郢流落感涼温旅望花無色愁心醉不<lb/>
惽春江千里草暮雨一聲猿問卜安冥數看方<lb/>
理病源帶賖衣改製塵澀劒成痕三秀悲中散<lb/>
二毛傷虎賁來憂禦魅魑歸願牧鷄豚就日秦<lb/>
京逺臨風楚奏煩南登無㶚岸旦夕上髙原<lb/>
<pb n="KR4c0051_SBCK_003-7a"/>
　　經伏波神祠<lb/>
蒙蒙篁竹下有路上壷頭漢壘麏鼯鬪蠻溪霧<lb/>
雨愁懷人敬遺像閱世想東流自負覇王略安<lb/>
知恩澤侯郷園辤石枉筋力盡炎洲一以功名<lb/>
累翻思馬少游<lb/>
　　聞董評事疾因以詩贈<hi>董生奉内典</hi>
繁露傳家學青蓮譯梵書火風乖四大文字廢<lb/>
三餘欹枕晝眠晚折巾秋鬢踈武皇思視草誰<lb/>
許茂林居<lb/>
　　贈澧州髙大夫司馬霞寓<lb/>
<pb n="KR4c0051_SBCK_003-7b"/>
前年収錦城焉踏血泥行千里追戎首三軍許<lb/>
勇名殘兵疑鶴唳空壘辨烏聲一誤雲中級南<lb/>
游湘水清<lb/>
　　宿誠禪師山房題贈<hi>二首</hi>
宴坐白雲端清江直下看來人望金刹講席繞<lb/>
香壇虎嘯夜林動鼉鳴秋㵎寒衆音徒起滅心<lb/>
在淨中觀<lb/>
不岀孤峯上人閒四十秋視身如傳舎閱丗甚<lb/>
東流法爲因縁立心從次第修中宵問眞偈有<lb/>
住是吾憂<lb/>
<pb n="KR4c0051_SBCK_003-8a"/>
　　晚泊牛渚<lb/>
蘆葦晚風起秋江鱗甲生殘霞忽改色逺鴈有<lb/>
餘聲戍鼓音響絶漁家燈火明無人能詠史獨<lb/>
自月中行<lb/>
　　罷郡歸洛陽間居<lb/>
十年江外守旦夕有歸心及此西還日空成東<lb/>
武吟花閒數盞酒月下一張琴聞說功名事依<lb/>
前惜寸隂<lb/>
　　城東間遊<lb/>
借問池臺主多居要路津千金買絶境永日屬<lb/>
<pb n="KR4c0051_SBCK_003-8b"/>
間人竹徑縈紆入花林委曲循斜陽衆客散空<lb/>
鏁一園春<lb/>
　　罷郡歸洛陽寄友人<lb/>
逺謫年猶少初歸鬢巳衰門間故吏去室靜老<lb/>
僧期不見蜘蛛集頻爲僂句欺頴微囊未岀寒<lb/>
甚谷難吹濩落唯心在平生有己知商歌夜深<lb/>
後聽者竟爲誰<lb/>
　　陜州河亭陪韋五大夫雪後眺望因以留<lb/>
　　別與韋有布衣之舊經遷貶歸一别二紀<lb/>
雪霽大陽津城池表裏春河流添馬頰原色動<lb/>
<pb n="KR4c0051_SBCK_003-9a"/>
龍鱗萬里獨歸客一杯逢故人因髙向西望關<lb/>
路正無塵<lb/>
　　途中早發<lb/>
中庭望啓明促促事晨征寒樹鳥初動霜橋人<lb/>
未行水流白煙起日上彩霞生隱士應髙枕無<lb/>
由知姓名<lb/>
　　初至長安<hi>時自外郡再受郎官</hi>
左遷凡二紀重見帝城春老大歸朝客平安出<lb/>
嶺人每行經舊處却想似前身不改南山色其<lb/>
餘事事新<lb/>
<pb n="KR4c0051_SBCK_003-9b"/>
　　大和戊申歳大有年詔賜百寮岀城觀秋<lb/>
　　稼謹書盛事以俟采詩者<lb/>
長安銅雀鳴秋稼與雲平玉燭調寒暑金風報<lb/>
順成川原呈上瑞恩澤賜間行欲及重城掩猶<lb/>
聞歌吹聲<lb/>
　　早秋集賢院即事<hi>時為學士</hi>
金數巳三伏火星正西流樹含清露曉閣倚碧<lb/>
天秋灰琯應新律銅壷添夜籌商颷從朔塞爽<lb/>
氣入神洲蕙草香書殿槐花點御溝山明眞色<lb/>
見水淨濁煙收早歳忝華省再來成白頭幸依<lb/>
<pb n="KR4c0051_SBCK_003-10a"/>
羣玉府有路嚮瀛州<lb/>
　　金陵懷古<lb/>
潮滿冶城渚日斜征虜亭蔡洲新草緑幕府舊<lb/>
煙青興廢由人事山川空地形後庭花一曲幽<lb/>
怨不堪聽<lb/>
　　晝居池上亭獨吟<lb/>
日午樹隂正獨吟池上亭靜看蜂敎誨間想鶴<lb/>
儀形法酒調神氣清琴入性靈浩然機巳息几<lb/>
杖復何銘<lb/>
　　分司東都蒙襄陽李司徒相公書問因以<lb/>
<pb n="KR4c0051_SBCK_003-10b"/>
　　奉寄<lb/>
早忝金馬客晚爲商洛翁如名四海内多病一<lb/>
生中舉丗往還盡何人心事同幾時登峴首恃<lb/>
舊揖三公<lb/>
　　奉和吏部楊尚書太常李卿二相公䇿免<lb/>
　　後即事述懐贈荅十韻<lb/>
文雅關西族衣冠趙北都有聲眞漢相無纇勝<lb/>
隨珠當軸龍爲友臨池鳳不孤九天開内殿百<lb/>
辟看晨趨誡滿懲欹器成功别大鑪餘芳在公<lb/>
論積慶是神扶歩武離台席徊翔集帝梧銓材<lb/>
<pb n="KR4c0051_SBCK_003-11a"/>
秉秦鏡典樂去齊竽蕭洒風塵外逢迎詩酒徒<lb/>
唯應待華皓更食萬錢廚<lb/>
　　門下相公榮加冊命天下同歡忝沐眷私<lb/>
　　輒敢申賀<lb/>
冊命岀宸衷官儀自古崇特膺平土拜光賛格<lb/>
天功再佩扶楊印常乗鮑氏騘七賢遺老在猶<lb/>
得詠清風<lb/>
　　病中一二禪客見問因以謝之<lb/>
勞動諸賢者同來問病夫添鑪壽鷄舌灑水淨<lb/>
龍鬚身是芭蕉喻行須卭竹扶醫王有妙藥能<lb/>
<pb n="KR4c0051_SBCK_003-11b"/>
乞一丸無<lb/>
劉夢得文集卷第三<lb/>
<pb n="KR4c0051_SBCK_003-1a"/>
劉夢得外集卷第三<lb/>
　　詩<lb/>
　　　汴州新政書事　對紫微花<lb/>
　　　和令狐贈荅　和謝蒲萄<lb/>
　　　和送趙鍊師　令狐相公賜詩<lb/>
　　　詶令狐贈別　詶寄賀遷拜<lb/>
　　　詶早秋見寄　和翫白菊<lb/>
　　　寄令狐相公　和贈竹<lb/>
　　　和令狐入潼關　和㝷白閣老<lb/>
　　　雪中逰玄都觀　南亭看雪<lb/>
<pb n="KR4c0051_SBCK_003-1b"/>
　　　　別牡丹　詶令狐留守<lb/>
　　　　春晚對花　春日言懷<lb/>
　　　　令狐相公言懷　聞思帝郷<lb/>
　　　　詶令狐相公　謝令狐相公書問<lb/>
　　　　賀令狐相公　重詶前寄<lb/>
　　　　秋懷　詶令狐相公<lb/>
　　　　新詩詶寄　詶令狐相公見寄<lb/>
　　　　歳暮逺懷　詶令狐相公即事<lb/>
　　　　首夏間居　庭前白菊謝<lb/>
　　　　季冬南郊宿齋　題伏毒寺<lb/>
<pb n="KR4c0051_SBCK_003-2a"/>
　　　杏園花下飲　和令狐相公<lb/>
　　　題雙文瓜花　題龍回寺<lb/>
　　　晚泛漢江　初栽桂樹<lb/>
　　　早春南望　詶令狐相公<lb/>
　　　春思見寄　新栽蕙蘭<lb/>
　　　南齋小宴　詠梔子花<lb/>
　　　新蟬　對黃白二菊花<lb/>
　　　荅令狐相公　荅令狐僕射<lb/>
　　客有話汴州新政書事寄令狐相公<lb/>
天下咽喉今太寧軍城喜氣徹青冥庭前劒㦸<lb/>
<pb n="KR4c0051_SBCK_003-2b"/>
朝迎日筆底文章夜應星三省壁中題姓字萬<lb/>
人頭上見儀形汴州忽復承平事正月看燈户<lb/>
不扄<lb/>
　　和令狐相公郡齋對紫微花<lb/>
明麗碧天霞䒠茸紫綬花香聞荀令宅豔入孝<lb/>
王家幾歳自榮樂髙情方歎嗟有人移上苑猶<lb/>
足占年華<lb/>
　　令狐相公示河中楊少尹贈荅兼命繼聲<lb/>
兩首新詩百字餘朱絃玉磬韻難如漢家丞相<lb/>
重徴後梁苑仁風一變初四靣諸侯瞻節制八<lb/>
<pb n="KR4c0051_SBCK_003-3a"/>
方通貨溢河渠自從郄縠爲元帥大將歸來盡<lb/>
把書<lb/>
　　和令狐相公謝太原李侍中寄蒲萄<lb/>
珍果出西域移相到北方昔年隨漢使今日寄<lb/>
梁王上相芳緘至行臺綺席張魚鱗含宿潤馬<lb/>
乳帶殘霜染指鈆粉<graphic n="KR1401" url="https://raw.githubusercontent.com/kanripo/KR-Gaiji/master/images/KR1401.png" mimeType="image/png"/>滿喉甘露香醖成千日<lb/>
酒味敵五雲漿咀嚼停金盞稱嗟響畫堂慙非<lb/>
末至客不得一枝甞<lb/>
　　和令狐相公送趙常盈鍊師與中貴人同<lb/>
　　拜嶽及天台投龍畢却赴京<lb/>
<pb n="KR4c0051_SBCK_003-3b"/>
銀璫謁者引霓旌霞帔仙官到赤城白鶴迎來<lb/>
天樂動金龍擲下海神驚元君伏奏歸中禁武<lb/>
帝親齋禮上清何事夷門請詩送梁王文字上<lb/>
聲名<lb/>
　　令孤相公俯贈篇章斐然仰謝<lb/>
鄂渚臨流別梁園衝雪來旅愁隨凍釋歡意待<lb/>
花開城曉烏頻起池春鴈欲回飲和心自醉何<lb/>
必管絃催<lb/>
　詶令狐相公贈别<lb/>
越聲長苦有誰聞老向湘山與楚雲海嶠新辭<lb/>
<pb n="KR4c0051_SBCK_003-4a"/>
永嘉守夷門重見信陵君田園松菊今迷路霄<lb/>
漢鴛鴻乆絶羣幸遇甘泉尚詞賦不知何客薦<lb/>
雄文<lb/>
　　詶令狐相公寄賀遷拜之什<lb/>
邅回二紀重爲郎洛下遥分列宿光不見當關<lb/>
呼早起曽無侍史與焚香三花秀色通春幌十<lb/>
字清波遶宅牆白首青衫誰比數相憐只是有<lb/>
梁王<hi>相公昔曽以天僚分司故有同病相憐之句</hi>
　　詶令狐相公早秋見寄<lb/>
公來第四秋樂國號無愁軍士遊書肆商人占<lb/>
<pb n="KR4c0051_SBCK_003-4b"/>
酒樓熊羆交黒矟賔客滿清油今日文章主梁<lb/>
王不姓劉<lb/>
　　和令狐相公翫白菊<lb/>
家家菊盡黃梁國獨如霜瑩靜眞琪樹分明對<lb/>
玉堂仙人披雪氅素女不紅粧粉蝶來難見麻<lb/>
衣拂更香向風揺雨扇含露滴瓊漿髙豔遮銀<lb/>
井繁枝覆象牀桂叢慙並發梅援妬先芳一入<lb/>
瑶華詠從兹播樂章<lb/>
　夏日寄宣武令狐相公<lb/>
長憶梁王逸興多西園花盡興如何近來溽暑<lb/>
<pb n="KR4c0051_SBCK_003-5a"/>
侵亭館應覺清談勝綺羅境入篇章髙韻發風<lb/>
穿號令衆心和承明欲謁先相報願拂朝衣逐<lb/>
曉珂<lb/>
　　令狐相公見示贈竹二十韻仍命繼和<lb/>
髙人必愛竹寄興良有以峻節可臨戎虚心冝<lb/>
得士衆芳信妍媚威鳯難栖止遂於鼙鼓間移<lb/>
植東南羙封以梁園土澆之浚泉水得地色不<lb/>
移凌空勢方起新青排故葉餘粉籠踈理猶復<lb/>
隔牆藩何因出塵滓兹辰去前蔽永日勞瞪視<lb/>
槭槭林已成熒熒玉相似親摹起心匠洗滌在<lb/>
<pb n="KR4c0051_SBCK_003-5b"/>
頥指曲直旣瞭然孤髙何卓爾垂梢覆内屏迸<lb/>
筍侵前戺妓席拂雲鬟賔階廕珠履抱琴恣閒<lb/>
翫執卷堪斜倚露下懸明璫風來韻清徴堅貞<lb/>
貫四候標格殊百卉歳晚當自知繁華豈云比<lb/>
古詩無贈竹髙唱從此始一聽清瑶音琤然長<lb/>
在耳<lb/>
　　和令狐相公入潼關<lb/>
寒光照旌節關路曉無塵吏謁前丞相山迎舊<lb/>
主人東瞻軍府靜西望敕書頻心共黃河水同<lb/>
昇天漢津<lb/>
<pb n="KR4c0051_SBCK_003-6a"/>
　和令狐相公㝷白閣老見留小飲因贈<lb/>
殻士更逢酒樂天仍對花文章管星暦情興占<lb/>
年華宦逹翻思退名髙却不誇唯存浩然氣相<lb/>
共賞煙霞<lb/>
　　詶令狐相公雪中遊玄都觀見憶<lb/>
好雪動髙情心期在玉京人披鶴氅出馬踏象<lb/>
筵行照耀樓臺變淋漓松桂清玄都留五字使<lb/>
入歩虚聲<lb/>
　　和令狐相公以司空裴相見招南亭看雪<lb/>
　　四韻<lb/>
<pb n="KR4c0051_SBCK_003-6b"/>
重門不下關樞務有餘間上客同看雪髙亭盡<lb/>
見山瑞呈霄漢外興入笑言閒知是平陽㑹人<lb/>
人帶酒還<lb/>
　　和令狐相公別牡丹<lb/>
平章宅裏一欄花臨到開時不在家莫道兩京<lb/>
非逺別春明門外即天涯<lb/>
　　詶令狐留守巡内至集賢院見寄<lb/>
仙院文房隔舊宫當時盛事盡成空墨池半在<lb/>
頽垣下書帶猶生蔓草中巡内因經九重苑裁<lb/>
詩又繼二南風爲兄手冩慇勤句遍歴三台各<lb/>
<pb n="KR4c0051_SBCK_003-7a"/>
一通<lb/>
　　和鄆州令狐相公春晚對花<lb/>
朱門退公後髙興對花枝望闕無窮思看書欲<lb/>
盡時含芳朝競發凝豔晚相宜人意慇勤惜狂<lb/>
風豈得知<lb/>
　　詶令狐相公春日言懷見寄<lb/>
前陪看花處隣里近王昌今想臨戎地旌旗出<lb/>
汶陽營飛柳絮雪門耀㦸枝霜東望清河水心<lb/>
隨艑上郎<lb/>
　　和令狐相公言懷寄河中楊少尹<lb/>
<pb n="KR4c0051_SBCK_003-7b"/>
章句慙非第一流世閒才子昔陪遊吳宫巳嘆<lb/>
芙蓉死<hi>張司業詩云吴宫四靣秋江水天清露白芙蓉死</hi>邊月空悲蘆管秋<hi>李白書</hi>
任向洛陽稱傲吏<hi>分司白賔客</hi>苦教河上領諸侯<hi>天平相公</hi>石<lb/>
渠甘對圖書老關外楊公安穏不<lb/>
　　遥和令狐相公坐中聞思帝郷有感<lb/>
當初造曲者爲誰說得思郷戀闕時滄海西頭<lb/>
舊丞相停杯處分不湏吹<lb/>
　　詶令狐相公見寄<lb/>
羣玉山頭住四年每聞笙鶴看諸仙何時得把<lb/>
浮丘袖白日將昇第九天<lb/>
<pb n="KR4c0051_SBCK_003-8a"/>
　　途次大梁雪中奉天平令狐相公書問兼<lb/>
　　示新什因思曩歳從此拜辭形於短篇以<lb/>
　　申仰謝<lb/>
逺守宦情薄故人書信來共曽花下別今獨雪<lb/>
中迴𥿄尾得新什眉頭還暫開此時同鴈鶩池<lb/>
上一徘徊<lb/>
　　令狐相公自天平移鎭太原以詩申賀<hi>相公</hi>
<hi>昔爲并州從事</hi>
北都留守將天兵出入香街宿禁扄鼙鼓夜聞<lb/>
驚朔鴈旌旗曉動拂參星孔璋舊檄家家有叔<lb/>
<pb n="KR4c0051_SBCK_003-8b"/>
度新歌處處聽夷落遥知眞漢相爭來屈膝看<lb/>
儀形<lb/>
　　重詶前寄<lb/>
邊烽寂寂盡收兵宫樹蒼蒼靜掩扄戎羯歸心<lb/>
如内地天狼無角比凡星新成麗句開緘後便<lb/>
入清歌滿坐聽呉苑晉詞遥望處可憐南北太<lb/>
相形<lb/>
　　詶令狐相公秋懷見寄<lb/>
寂寞蟬聲靜差池鷰羽回秋鄰多越絶朔氣想<lb/>
臺駘相去數千里無因同一杯慇勤望飛鴈新<lb/>
<pb n="KR4c0051_SBCK_003-9a"/>
自塞垣來<lb/>
　　詶令狐相公六言見寄<lb/>
巳嗟離別太逺更被光隂苦催吴苑鷰辭人去<lb/>
汾川鴈帶書來愁吟月落猶望憶夢天明未迴<lb/>
今日便令歌者唱兄詩送一杯<lb/>
　　令狐相公自太原累示新詩因以酬寄<lb/>
飛蓬卷盡塞雲寒戰馬間嘶漢地寛萬里胡天<lb/>
無警急一籠烽火報平安燈前妓樂留賔宴雪<lb/>
後山河出獵看珍重新詩逺相寄風情不似四<lb/>
登壇<lb/>
<pb n="KR4c0051_SBCK_003-9b"/>
　　詶太原令狐相公見寄<lb/>
書信來天外瓊瑶滿匣中衣冠南渡逺旌節北<lb/>
門雄鶴唳華亭月馬嘶榆塞風山川幾千里惟<lb/>
有兩心同<lb/>
　　詶令狐相公歳暮逺懷見寄<hi>依韻</hi>
別侣孤鶴怨冲天威鳯歸容光一以閒夢想是<lb/>
耶非芳訊逺珍重知音老更稀不如湖上鴈北<lb/>
向整毛衣<lb/>
　　詶令狐相公親仁郭家花下即事見寄<lb/>
荀令園林好山公遊賞頻豈無花下侣逺望眼<lb/>
<pb n="KR4c0051_SBCK_003-10a"/>
中人斜日漸移影落英紛委塵一吟相思曲惆<lb/>
悵江南春<lb/>
　　詶令狐相公首夏間居書懷見寄<lb/>
蕙草芳未歇緑槐隂巳成金罍唯獨酌瑶瑟有<lb/>
離聲翔泳各殊勢篇章空寄情應憐三十載未<lb/>
變使君名<hi>貞元中自郎官出守至今三十一年</hi>
　　詶令狐相公庭前白菊花謝偶所懷見寄<lb/>
數叢如雪色一旦冒霜開寒蘂差池落清香斷<lb/>
續來思深含怨别芳謝惜年催千里難同賞看<lb/>
看又早梅<lb/>
<pb n="KR4c0051_SBCK_003-10b"/>
　　詶令狐相公季冬南郊宿齋見寄<lb/>
壇下雪初霽城南凍欲生齋心祠上帝髙歩領<lb/>
名卿沐浴含芳澤周旋聽珮聲猶憐廣平守寂<lb/>
寞竟何成<lb/>
　　貞元中侍郎舅氏牧華州時余再忝科第<lb/>
　　前後由華覲謁陪登伏毒寺屢焉亦曾賦<lb/>
　　詩題於梁棟今典馮翊暇日登樓南望三<lb/>
　峯浩然生思追想昔年之事因成篇題舊寺<lb/>
曽作關中客頻經伏毒巖晴煙沙苑樹晚日渭<lb/>
川帆昔是青春貌今悲白雪髯郡樓空一望含<lb/>
<pb n="KR4c0051_SBCK_003-11a"/>
意卷髙簾<lb/>
　　詶令狐相公杏園花下飲有懷見寄<lb/>
年年曲江上花發即經過未飲心先醉臨風思<lb/>
倍多三春看又盡兩地欲如何日望長安道空<lb/>
成勞者歌<lb/>
　　和令狐相公春早朝回鹽鐵使院中作<lb/>
柳動御溝清威遲堤上行城隅日未過山色雨<lb/>
初晴鸎避傳呼起花臨府署明簿書盈几案要<lb/>
自有髙情<lb/>
　　令狐相公見示題洋州崔侍郎宅雙木瓜<lb/>
<pb n="KR4c0051_SBCK_003-11b"/>
　　花頃接侍郎同舎陪宴樹下吟翫來什輒<lb/>
　　成和章<lb/>
金牛蜀路逺玉樹帝城春榮耀華館裏逢迎欠<lb/>
主人簾前疑小雪牆外麗行塵來去皆回首情<lb/>
深是德隣<lb/>
　　和令狐僕射相公題龍回寺<lb/>
兹地回鑾日皇家禪聖時路無胡馬跡人識漢<lb/>
官儀天子旌旗度法王龍象隨知懷去家歎經<lb/>
此益遲遲<hi>相公家夲咸陽有喬木之思</hi>
　　和令狐相公晩泛漢江書懷寄洋州崔侍<lb/>
<pb n="KR4c0051_SBCK_003-12a"/>
　　郎閬州髙舎人二曹長<lb/>
雨過逺山出江澄暮霞生因浮濟川舟遂作適<lb/>
野行郊樹映緹騎水禽避紅旌田夫捐畚鍤織<lb/>
婦窺柴荆古岸夏花發遥林晚蟬清㳂洄方翫<lb/>
境鼓角巳登城部内有良牧望中寄深情臨觴<lb/>
念佳期泛瑟動離聲寂寞一病士夙昔接羣英<lb/>
多謝謫仙侶幾時還玉京<lb/>
　　詶令狐相公使宅別齋初栽桂樹懷作<lb/>
淸淮南岸家山樹黒水東邊第一栽影近畫梁<lb/>
迎曉日香隨緑酒入金杯根留本土依江潤葉<lb/>
<pb n="KR4c0051_SBCK_003-12b"/>
起寒稜映月開早晚隂成比梧竹九霄還放綵<lb/>
鶵來<lb/>
　　令狐相公頻示新什早春南望遐想漢中<lb/>
　　因杼短章以寄誠素<lb/>
軍城臨漢水旌斾起春風逺思見江草歸心看<lb/>
塞鴻野華㳂古道新葉映行宫唯有詩兼酒朝<lb/>
朝兩不同<lb/>
　　詶令狐相公見寄<lb/>
才兼文武播雄名遺愛芳塵滿洛城身在行臺<lb/>
爲僕射書來角里訪先生間遊占得嵩山色醉<lb/>
<pb n="KR4c0051_SBCK_003-13a"/>
卧高聽洛水聲千里相思難命駕七言詩裏寄<lb/>
深情<lb/>
　　令狐相公春思見寄<lb/>
一紙書封四句詩芳晨對酒逺相思長吟盡日<lb/>
西南望猶及殘春花落時<lb/>
　　令狐相公見示新裁蕙蘭二章之什兼命<lb/>
　　同作<lb/>
上國庭前草移來漢水潯朱門雖易地玉樹有<lb/>
餘隂豔彩凝還泛清香絶復㝷光華童子佩柔<lb/>
輭美人心惜晚含逺思賞幽空獨吟寄言知音<lb/>
<pb n="KR4c0051_SBCK_003-13b"/>
者一奏風中琴<lb/>
　　和令狐相公南齋小宴聽阮咸<lb/>
陋巷久蕪沈四絃有遺音雅聲發蘭室逺思含<lb/>
竹林座絶衆賔語庭移芳樹隂飛觴助真氣寂<lb/>
聽無流心影似白團扇調諧朱絃琴一毫不平<lb/>
意幽怨古猶今<lb/>
　　和令狐相公詠栀子花<lb/>
蜀國花已盡越桃今正開色疑瓊樹倚香似玉<lb/>
京來且賞同心處那憂別葉催佳人如擬詠何<lb/>
必待寒梅<lb/>
<pb n="KR4c0051_SBCK_003-14a"/>
　　酬令狐相公新蟬見寄<lb/>
相去三千里聞蟬同此時清吟曉露葉愁噪夕<lb/>
陽枝忽爾絃斷絶俄聞管參差洛橋碧雲晚西<lb/>
望佳人期<lb/>
　　和令狐相公九日對黃白二菊花見懷<lb/>
素萼迎寒秀金英帶露香繁華照旄鉞榮盛對<lb/>
銀黃琮璧交輝映衣裳雜綵章晴雲遥蓋覆秋<lb/>
蝶近悠揚空想逢九日何由陪一觴滿叢佳色<lb/>
在未肯委嚴霜<lb/>
　　城内花園頗曽遊玩令公居守亦有素期<lb/>
<pb n="KR4c0051_SBCK_003-14b"/>
　　適春霜一夕委謝書實以荅令狐相公見<lb/>
　　謔<lb/>
樓下花園早占春年年結侶採花頻繁霜一夜<lb/>
相撩冶不似佳人似老人<lb/>
　　令狐僕射與予投分素深縱山川阻峭然<lb/>
　　音問相繼今年十一月僕射疾不起聞予<lb/>
　　已承訃書寢門長慟後日有使者兩輩持<lb/>
　　書并詩計其日時已是卧疾手筆盈幅翰<lb/>
　　墨尚新新詞一篇音韻彌切收淚握管以<lb/>
　成報章雖廣陵之絃於今絶矣而蓋泉之<lb/>
<pb n="KR4c0051_SBCK_003-15a"/>
　　感猶庶聞焉焚之繐帳之前附於舊編之<lb/>
　　末<lb/>
前日寢門慟至今悲有餘已嗟萬化盡方見八<lb/>
行書滿紙傳相憶裁詩怨索居危絃音有絶哀<lb/>
玉韻猶虚忽歎幽明異俄驚歲月除文章雖不<lb/>
朽精魄竟焉如零淚沾青簡傷心見素車淒涼<lb/>
從此後無復望雙魚<lb/>
劉夢得外集卷第三<lb/>
<pb n="KR4c0051_SBCK_003-15b"/>
</p>
<p>
</p>
  </div>
</body>
</text>
</TEI>
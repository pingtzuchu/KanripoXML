<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0051_SBCK_008-1a"/>
劉夢得文集卷第八<lb/>
　　樂府<lb/>
　　　　團扇歌　荆州歌<lb/>
　　　　紀南歌　宜城歌<lb/>
　　　　順陽歌　馬嵬行<lb/>
　　　　視刀環歌　三閤詞<lb/>
　　　更衣曲　淮隂行<lb/>
　　　競渡曲　堤上行<lb/>
　　　採菱行　秋風引<lb/>
　　　莫徭歌　蠻子歌<lb/>
<pb n="KR4c0051_SBCK_008-1b"/>
　　　洞庭秋月行　踏歌詞<lb/>
　　　華淸詞　步虚詞<lb/>
　　　桃源行　魏宫詞<lb/>
　　　阿嬌怨　九華山歌<lb/>
　　　送春曲　初夏曲<lb/>
　　　柳花詞　送春詞<lb/>
　　　秋詞<lb/>
　　團扇歌<lb/>
團扇復團扇奉君清暑殿秋風入庭樹從此不<lb/>
相見上有乗鸞女蒼蒼網蟲遍明年入懷袖別<lb/>
<pb n="KR4c0051_SBCK_008-2a"/>
是機中練<lb/>
　　荆州歌<hi>二首</hi>
渚宫楊柳暗麥城朝雉飛可憐踏青伴乗䁔著<lb/>
輕衣<lb/>
今日好南風商旅相催發沙頭檣竿上始見春<lb/>
江闊<lb/>
　　紀南歌<lb/>
風煙紀南城塵土荆門路天寒多獵騎走上樊<lb/>
姬墓<lb/>
　　宜城歌<lb/>
<pb n="KR4c0051_SBCK_008-2b"/>
野水遶空城行塵起孤驛荒臺側生樹石碣陽<lb/>
鐫額靡靡度行人温風吹宿麥<lb/>
　　順陽歌<lb/>
朝辤官軍驛前望順陽路野水齧荒墳秋蟲鏤<lb/>
官樹曾聞天寶末胡馬西南鶩城守魯將軍拔<lb/>
城從此去<lb/>
　　馬嵬行<lb/>
緑野扶風道黃塵馬嵬驛路邊楊貴人墳髙三<lb/>
四尺乃問里中兒皆言幸蜀時軍家誅佞倖天<lb/>
子捨祅姬羣吏伏門屏貴人牽帝衣低徊轉美<lb/>
<pb n="KR4c0051_SBCK_008-3a"/>
目風日爲無暉貴人飲金屑倐忽蕣英暮平生<lb/>
服杏丹顔色眞如故屬車塵巳逺里巷來窺覷<lb/>
共愛宿妝妍君王畫眉處履綦無復有履組光<lb/>
未滅不見巖畔人空見凌波襪郵童愛蹤跡私<lb/>
手解縏結傳看千萬眼縷絶香不歇指環照骨<lb/>
明首飾敵連城將入咸陽市猶得賈胡驚<lb/>
　　視刀環歌<lb/>
常恨言語淺不如人意深今朝兩相視脉脉萬<lb/>
重心<lb/>
　　三閣詞<hi>四首呉聲</hi>
<pb n="KR4c0051_SBCK_008-3b"/>
貴人三閣上日晏未梳頭不應有恨事嬌甚却<lb/>
成愁<lb/>
珠箔曲瓊鈎子細見楊州北兵那得度浪語聲<lb/>
悠悠<lb/>
沈香帖閣柱金縷畫門楣迴首降幡下巳見黍<lb/>
離離<lb/>
三人岀眢井一身登檻車朱門漫臨水不可見<lb/>
鱸魚<lb/>
　　更衣曲<lb/>
博山烱烱吐香霧紅燭引至更衣處夜如何其<lb/>
<pb n="KR4c0051_SBCK_008-4a"/>
夜漫漫鄰鷄未鳴寒鴈度庭前雪壓松桂叢廊<lb/>
下點點懸紗籠滿堂醉客爭笑語嘈嘈琵琶音<lb/>
幕中<lb/>
　　淮隂行<hi>五首并引</hi>
古有長干行言三江之事悉矣余甞阻風淮隂<lb/>
作淮隂行以禆樂府<lb/>
蔟蔟淮隂市竹樓縁岸上好日起檣竿烏飛驚<lb/>
五兩<lb/>
今日轉舡頭金烏指西北煙波與春草千里同<lb/>
一色<lb/>
<pb n="KR4c0051_SBCK_008-4b"/>
舩頭大銅鐶摩挲光陣陣早晚使風來沙頭一<lb/>
眼認<lb/>
何物令儂羨羨郎舩尾燕銜泥趂檣竿宿食長<lb/>
相見<lb/>
隔浦望行舩頭昂尾幰幰無柰洗菜時清淮春<lb/>
浪軟<lb/>
　　競渡曲<hi>競渡始於武陵及今舉楫而相和之其音咸呼之何在斯招屈之義事見圖經</hi>
沅江五月平堤流邑人相將浮彩舟靈均何年<lb/>
歌巳矣哀謡振楫從此起楊枹擊節雷闐闐亂<lb/>
流齊進聲轟然蛟龍得雨鰭鬛動螮蝀飲河形<lb/>
<pb n="KR4c0051_SBCK_008-5a"/>
影聮刺史臨流褰翠幃揭竿命爵分雄雌先鳴<lb/>
餘勇爭鼓舞末至銜枚顔色沮百勝夲自有前<lb/>
期一飛由來無定所風俗如狂重此時縱觀雲<lb/>
委江之湄綵旂夾岸照鮫室羅襪凌波呈水嬉<lb/>
曲終人散空愁暮招屈亭前水東注<lb/>
　　堤上行<hi>三首</hi>
酒旗相望大堤頭堤下連檣堤上樓日暮行人<lb/>
爭渡急槳聲幽軋在中流<lb/>
江南江北望煙波入夜行人相應歌桃葉傳情<lb/>
竹枝怨水流無限月明多<lb/>
<pb n="KR4c0051_SBCK_008-5b"/>
長堤繚繞水徘徊酒舎旗亭次第開日晚上樓<lb/>
招估客軻峩大艑落帆來<lb/>
　　採菱行<hi>武陵俗嗜芡菱歳秋矣有女郎盛遊于白馬湖薄言采之歸以禦客古有採菱曲罕傳其</hi>
<hi>詞故賦之以俟采詩者</hi>
白馬湖平秋日光紫菱如錦綵鴛翔盪舟遊女<lb/>
滿中央採菱不顧馬上郎爭多逐勝分相嚮時<lb/>
轉蘭橈破輕浪長鬟弱袂動參差釵影釧文浮<lb/>
蕩漾笑語哇咬顧晚暉蓼花㳂岸扣舷歸歸來<lb/>
共到市橋歩野蔓繫舩萍滿衣家家竹樓臨廣<lb/>
陌下有連檣多估客攜觴薦芰夜經過醉踏大<lb/>
<pb n="KR4c0051_SBCK_008-6a"/>
堤相應歌屈平祠下沅江水月照寒波白煙起<lb/>
一曲南音此地聞長安北望三千里<lb/>
　　秋風引<lb/>
何處秋風至蕭蕭送鴈羣朝來入庭樹孤客最<lb/>
先聞<lb/>
　　莫傜歌<lb/>
莫傜自生長名字無符籍市易雜鮫人㛰姻通<lb/>
木客星居占泉眼火種開山脊夜渡千仭谿含<lb/>
沙不能射<lb/>
　　蠻子歌<lb/>
<pb n="KR4c0051_SBCK_008-6b"/>
蠻貊鈎輈音蠻衣斑斕布熏狸掘沙䑕時節祠<lb/>
盤瓠忽逢乗馬客怳若驚<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>顧腰斧上髙山意<lb/>
行無舊路<lb/>
　　洞庭秋月行<lb/>
洞庭秋月生湖心層波萬頃如鎔金孤輪徐轉<lb/>
光不定遊氣濛濛隔寒鏡是時白露三秋中湖<lb/>
平月上天地空岳陽城頭暮角絶蕩漾巳過君<lb/>
山東山城蒼蒼夜寂寂水月逶迤繞城白盪槳<lb/>
巴童歌竹枝連檣估客吹羗笛勢髙夜乆隂力<lb/>
全金氣肅肅開清躔浮雲野鳥歸四裔欄干星<lb/>
<pb n="KR4c0051_SBCK_008-7a"/>
斗當中天天鷄相呼曙霞出劒影含光讓朝日<lb/>
日出喧喧人不間夜來晴景非人間<lb/>
　　踏歌詞<hi>四首</hi>
春江月出大堤平堤上女郎連袂行唱盡新詞<lb/>
觀不見紅霞映樹鷓鴣鳴<lb/>
桃蹊柳陌好經過燈下妝成月下歌爲是襄王<lb/>
故宫地至今猶自細腰多<lb/>
新詞宛轉遞相傳振袖傾鬟風露前月落烏啼<lb/>
雲雨散遊童陌上拾花鈿<lb/>
日暮江頭聞竹枝南人行樂北人悲自從雪裏<lb/>
<pb n="KR4c0051_SBCK_008-7b"/>
唱新曲直到三春花盡時<lb/>
　　華清詞<lb/>
日出驪山東徘徊照温泉樓臺影玲瓏稍稍開<lb/>
白煙言昔太上皇常居此祈年風中聞清樂往<lb/>
往來列仙翠華入五雲紫氣歸上玄哀哀生人<lb/>
淚泣盡弓劒前聖道夲自我凡情徒顒然小臣<lb/>
感玄化一望青冥天<lb/>
　　歩虚詞<hi>二首</hi>
阿母種桃雲海際花落子成二千歳海風吹折<lb/>
最繁枝跪捧瓊盤獻天帝<lb/>
<pb n="KR4c0051_SBCK_008-8a"/>
華表千年一鶴歸凝丹爲頂雪爲衣星星仙語<lb/>
人聽盡却向五雲翻翅飛<lb/>
　　桃源行<lb/>
漁舟何招招浮在武陵水拕綸擲餌信流去誤<lb/>
入桃源行數里清源㝷盡花綿綿踏花覓逕至<lb/>
洞前洞門蒼黒煙霧生暗行數歩逢虚明俗人<lb/>
毛骨驚仙子爭來致詞何至此須臾皆破冰雲<lb/>
顔笑言委曲問人間因嗟隱身來種玉不知人<lb/>
世如風燭筵羞石髓勸客飡燈爇松脂留客宿<lb/>
鷄聲犬聲遥相聞曉光䓗籠開五雲漁人振衣<lb/>
<pb n="KR4c0051_SBCK_008-8b"/>
起出户滿庭無路花紛紛翻然恐迷郷縣處一<lb/>
息不肯桃源住桃花滿谿水似鏡塵心如垢洗<lb/>
不去仙家一出㝷無蹤至今水流山重重<lb/>
　　魏宫詞<hi>二首</hi>
日晚長秋簾外報望陵歌舞在明朝添爐火欲<lb/>
熏衣麝憶得分明不忍燒<lb/>
日映西陵松栢枝下臺相顧一相悲朝來樂府<lb/>
長歌曲唱著君王自作詞<lb/>
　　阿嬌怨<lb/>
望見葳蕤舉翠華試開金屋掃庭花須臾宫女<lb/>
<pb n="KR4c0051_SBCK_008-9a"/>
傳來信言幸平陽公主家<lb/>
　　九華山歌<hi>并引</hi>
九華山在池州青陽縣西南九峯競秀神采竒<lb/>
異昔予仰太華以爲此外無竒愛女几荆山以<lb/>
爲此外無秀及今見九華始悼前言之容易也<lb/>
惜其地偏且逺不爲世所稱故歌以大之<lb/>
竒峯一見驚魂魄意想洪爐始開闢疑是九龍<lb/>
夭矯欲攀天忽逢霹靂一聲化爲石不然何至<lb/>
今攸攸億萬年氣勢不死如騰仚<hi>音媽䡖舉皃</hi>雲含幽<lb/>
兮月添冷日凝暉兮江漾影結根不得要路津<lb/>
<pb n="KR4c0051_SBCK_008-9b"/>
逈秀長在無人境軒皇封禪登雲亭大禹㑹計<lb/>
臨東溟乗樏不來廣樂絶獨與猿鳥愁青熒君<lb/>
不見敬亭之山黃索漠兀如斷岸無稜角宣城<lb/>
謝守一首詩遂使名聲齊五嶽九華山九華山<lb/>
自是造化一尤物焉能籍甚乎人閒<lb/>
　　送春曲<hi>三首</hi>
春向晚春晚思悠哉風雲日巳改花葉自相催<lb/>
漠漠空中去何時天際來<lb/>
春巳暮冉冉如人老映葉見殘花連天是青草<lb/>
可憐桃與李從此同桑棗<lb/>
<pb n="KR4c0051_SBCK_008-10a"/>
春景去此去何時迴遊人千萬恨落日上髙臺<lb/>
寂寞繁花盡流鸎歸不來<lb/>
　　初夏曲<hi>三首</hi>
銅壷方促夜斗柄暫南迴稍嫌單衣重初憐北<lb/>
户開西園花巳盡新月爲誰來<lb/>
時節遇繁華隂隂千萬家巢禽命子戲園果墜<lb/>
枝斜寂寞孤飛蝶窺叢覓晚花<lb/>
緑水風初暖青林露早晞麥田雉朝雊桑野人<lb/>
暮歸百舌悲花盡無聲來去飛<lb/>
　　柳花詞<hi>三首</hi>
<pb n="KR4c0051_SBCK_008-10b"/>
開從緑條上散逐香風遶故取花落時悠揚占<lb/>
春草<lb/>
輕飛不假風輕落不委地撩亂舞晴空發人無<lb/>
限思<lb/>
晴天點點雪來送青春暮無意似多晴千家萬<lb/>
家去<lb/>
　　送春詞<lb/>
昨來樓上迎春處今日登樓又送歸蘭蘂殘妝<lb/>
含露泣柳條長袖向風揮佳人對鏡容色改楚<lb/>
客臨江心事違萬古至今同此恨無如一醉盡<lb/>
<pb n="KR4c0051_SBCK_008-11a"/>
忘機<lb/>
　　秋詞<hi>二首</hi>
自古逢秋悲寂寥我言秋日勝春朝晴空一鶴<lb/>
排雲上便引詩情到碧霄<lb/>
山明水淨夜來霜數樹深紅岀淺黃試上髙樓<lb/>
清入骨豈如春色嗾人狂<lb/>
劉夢得文集卷第八<lb/>
<pb n="KR4c0051_SBCK_008-11b"/>
<pb n="KR4c0051_SBCK_008-1a"/>
劉夢得外集卷第八<lb/>
　　律詩<lb/>
　　　　寄楊給事　巫山神女廟<lb/>
　　　　柳絮　陪崔大尚書<lb/>
　　　　曹剛　登望梅樓<lb/>
　　　別蘇州　送處州奚使君<lb/>
　　　　題報恩寺　渡楊子津<lb/>
　　　館娃宫　姑蘇臺<lb/>
　　　贈陳長史　寄韓中丞<lb/>
　　　有感　楊柳枝<lb/>
<pb n="KR4c0051_SBCK_008-1b"/>
　　　海陽十詠　送周魯儒赴舉<lb/>
　　　送曹璩歸越中　㝷汪道士不遇<lb/>
　　　桃源翫月　遊建康<lb/>
　　　田順郎歌　米嘉榮<lb/>
　　　自江陵㳂流　別夔州官吏<lb/>
　　　夜聞舡中箏　聞道士彈思歸引<lb/>
　　　喜康將軍見訪　贈劉景擢第<lb/>
　　　次德宗山陵　甞茶<lb/>
　　　梁國祠　九日登髙<lb/>
　　　謝柳子厚硯　元日感懷<lb/>
<pb n="KR4c0051_SBCK_008-2a"/>
　　　謝崔相公賜馬　南中書來<lb/>
　　　題招隱寺　寄山中友人<lb/>
　　　望洞庭　魚復江中<lb/>
　　　歷陽書事<lb/>
　　寄毗陵楊給事<hi>三首</hi>
揮毫起制來東省<graphic n="KR3117" url="https://raw.githubusercontent.com/kanripo/KR-Gaiji/master/images/KR3117.png" mimeType="image/png"/>足修名謁外臺好着櫜鞬<lb/>
莫惆悵出文入武是全才<lb/>
曽主魚書輕刺史今朝自請左魚來青雲直上<lb/>
無多地却要斜飛取勢迴<lb/>
東城南陌昔同遊坐上無人第二流屈指如今<lb/>
<pb n="KR4c0051_SBCK_008-2b"/>
巳零落且須歡喜作鄰州<lb/>
　　巫山神女廟<lb/>
巫山十二鬱蒼蒼片石亭亭号女郎曉霧乍開<lb/>
疑卷幔山花欲謝似殘妝星河好夜聞清佩雲<lb/>
雨歸時帶異香何事神仙九天上人閒來就楚<lb/>
襄王<lb/>
　　柳絮<lb/>
飄颺南陌起東鄰漠漠濛濛暗度春花巷暖隨<lb/>
輕舞蝶玉樓晴拂豔妝人縈回謝女題詩筆點<lb/>
綴陶公漉酒巾何處好風偏似雪隋河堤上古<lb/>
<pb n="KR4c0051_SBCK_008-3a"/>
江津<lb/>
　　陪崔大尚書及諸閣老宴杏園<lb/>
更將何面上春臺百事無成老又催惟有落花<lb/>
無俗態不慊憔悴滿頭來<lb/>
　　曹剛<lb/>
大絃嘈噆小絃清噴雪含風意思生一聽曹剛<lb/>
彈薄媚人生不合出京城<lb/>
　　發蘇州後登武丘寺望梅樓<lb/>
獨宿望梅樓夜深珍木冷僧房巳閉戸山月方<lb/>
出嶺碧池涵劒彩寶刹揺星影却憶郡齋中虚<lb/>
<pb n="KR4c0051_SBCK_008-3b"/>
眠此時景<lb/>
　　別蘇州<hi>二首</hi>
三載爲吳郡臨歧祖帳開雖非謝桀黠且爲一<lb/>
徘徊<lb/>
流水閶門外秋風吹柳條從來送客處今日自<lb/>
魂銷<lb/>
　　松江送處州奚使君<lb/>
吳越古今路滄波朝夕流從來別離地能使管<lb/>
絃愁江草帶煙暮海雲含雨秋知君五陵客不<lb/>
樂石門遊<lb/>
<pb n="KR4c0051_SBCK_008-4a"/>
　　題報恩寺<lb/>
雲外支硎寺名聲敵虎丘石文留馬跡峯勢聳<lb/>
牛頭泉眼濳通海松門預帶秋遲回好風景王<lb/>
謝昔曽游<lb/>
　　罷郡姑蘇北歸渡楊子津<lb/>
幾歳悲南國今朝賦北征歸心渡江勇病體得<lb/>
秋輕海闊石門小城髙粉堞明金山舊遊寺過<lb/>
岸聽鍾聲<lb/>
　　館娃宫在郡西南硯石山上前瞰姑蘇臺<lb/>
　　傍有採香徑梁天監中置佛寺曰靈巖即<lb/>
<pb n="KR4c0051_SBCK_008-4b"/>
　　故宫也信爲絶境因賦二章<lb/>
　　館娃宫<lb/>
宫館貯嬌娃當時意大誇豔傾吳國盡笑入楚<lb/>
王家月殿移椒壁天花代蕣華唯餘採香徑一<lb/>
帶繞山斜<lb/>
　　姑蘇臺<lb/>
故國荒臺在前臨震澤波綺羅隨丗盡麋鹿古<lb/>
時多築用金鎚力摧因石䑕窠昔年雕輦路唯<lb/>
有採樵歌<lb/>
　　贈同年陳長史貟外<lb/>
<pb n="KR4c0051_SBCK_008-5a"/>
明州長史外臺郎憶昔同年翰墨場一自分襟<lb/>
多歳月相逢滿眼是淒涼推賢有愧韓安國論<lb/>
舊唯存盛孝章所歎謬遊東閤下看君無計出<lb/>
恓惶<lb/>
　　寄湖州韓中丞<lb/>
老郎日日憂蒼鬢逺守年年猒白蘋終日相思<lb/>
不相見長頭相見是何人<lb/>
　　有感<lb/>
死且不自覺其餘安可論昨宵鳳池客今日雀<lb/>
羅門騎吏塵未息銘旌風巳翻平生紅粉愛惟<lb/>
<pb n="KR4c0051_SBCK_008-5b"/>
解哭黃昬<lb/>
　　楊柳枝<lb/>
楊子江頭煙景迷隋家宮樹拂金堤嵳峩猶有<lb/>
當時色半蘸波中水鳥棲<lb/>
　　海陽十詠<hi>并引</hi>
元次山始作海陽湖後之人或立亭榭率無指<lb/>
名及余而大備每䟽鑿搆置必揣稱以標之人<lb/>
咸曰有旨異日遷客裴侍御爲十詠以示余頗<lb/>
明麗而不虚美因捃拾裴詩所未道者從而和<lb/>
之<hi>一云余爲吏隱亭𫐠言海陽之所從來詳矣異日下與此同</hi>
<pb n="KR4c0051_SBCK_008-6a"/>
　　吏隱亭<lb/>
結構得竒勢朱門交碧潯外來始一望冩盡平<lb/>
生心日軒漾波影月砌鏤松隂幾度欲歸去回<lb/>
眸情更深<lb/>
　　切雲亭<lb/>
逈破林煙出俯窺石潭空波揺杏梁日松韻碧<lb/>
牎風隔水生別島帶橋如斷虹九疑南面事盡<lb/>
入寸眸中<lb/>
　　雲英潭<lb/>
芳幄覆雲屏石奩開碧鏡支流日飛洒深處自<lb/>
<pb n="KR4c0051_SBCK_008-6b"/>
疑瑩濳去不旯迹清音常滿聽有時病朝酲來<lb/>
此心神醒<lb/>
　　玄覽亭<lb/>
蕭洒青林際寅縁碧潭隈淙流冒石下輕波觸<lb/>
砌回香風逼人度幽花覆水開故令無四壁晴<lb/>
夜月光來<lb/>
　　裴溪<hi>時御史巳遇新恩</hi>
楚客憶關中䟽溪想汾水縈紆非一曲意態如<lb/>
千里倒影羅文動微波笑顔起君今賜環歸何<lb/>
人承玉趾<lb/>
<pb n="KR4c0051_SBCK_008-7a"/>
　　　飛練瀑<lb/>
晶晶擲巖端潔光如可把瓊枝曲不折雪片晴<lb/>
猶下石堅激清響葉動承餘洒前時明月中見<lb/>
是銀河㵼<lb/>
　　　蒙池<lb/>
瀠渟幽壁下深淨如無力風起不成文月來同<lb/>
一色地靈草木痩人逺煙霞逼往往疑列仙圍<lb/>
碁在巖側<lb/>
　　　棼絲瀑<lb/>
飛流透嵌隟噴洒如絲棼含暈迎初旭翻光破<lb/>
<pb n="KR4c0051_SBCK_008-7b"/>
夕曛餘波遶石去碎響隔溪聞却望瓊沙際逶<lb/>
迤見脉分<lb/>
　　　雙溪<lb/>
流水遶雙島碧溪相竝深浮花擁曲處逺影落<lb/>
中心間鷺乆獨立曝龜驚復沈蘋風有時起滿<lb/>
谷簫韶音<lb/>
　　　月窟<lb/>
濺濺漱幽石注入團圎處有如常滿杯承彼清<lb/>
夜露巖曲月斜照林寒春晚煦遊人不敢觸恐<lb/>
有蛟龍護<lb/>
<pb n="KR4c0051_SBCK_008-8a"/>
　　送周魯儒赴舉<hi>并引</hi>
晝居外次晨門曰有九疑生持一刺來謁立西<lb/>
階以須生危冠方袂淺拱舒拜且前致辭稱䞇<lb/>
其文頗渉獵前言居五六日復袖來益引古事<lb/>
以相劘切與之言能言其得姓因家之所自曁<lb/>
縣道郷亭之風俗望山名水之槩狀羅含所未<lb/>
記朱贛之未條咸得之於生由是始列於賔籍<lb/>
臨觴而司斟觀愽而竄言有日矣初邑中人聞<lb/>
有生來而二千石客之駢然來觀遷客裴御史<lb/>
遇生於坐抵掌曰人固有貌類而族殊者周生<lb/>
<pb n="KR4c0051_SBCK_008-8b"/>
疑羅玠也衆咸辴然而熟視生疑也愈甚夫形<lb/>
似古所有也優孟似蔿敖而楚君欲以爲相人<lb/>
殊而貌肖猶或欲用之玠生於衡山而生生於<lb/>
九疑其似誠匹也無乃躡其武升俊造仕甸服<lb/>
佐君藩爲御史乎古攵人無避事即有而書之<lb/>
尚實也行李之貺則徴夫詩曰<lb/>
當日營陽内史孫因家占得九疑村童心便有<lb/>
愛書癖手指今餘把筆痕自握虵珠辤白屋欲<lb/>
憑雞卜謁金門若逢廣坐問羊酪從此知名在<lb/>
一言<lb/>
<pb n="KR4c0051_SBCK_008-9a"/>
　　送曹璩歸越中舊隱<lb/>
余爲連州諸生以進士書刺者浩不可紀獨曹<lb/>
生崖然自稱爲山夫及與語以徴其實則日所<lb/>
嗜者名甞逺遊以索之抗喉舌胝足拇以干東<lb/>
諸侯見之日率莞然曰秀才者天下是不禮庸<lb/>
何傷今方依名山以揚其聲將掛幘於南嶽生<lb/>
之言未及休余遽曰在已不在山若子之言依<lb/>
山而易髙是練神叩寂捐日月而不顧名聞而<lb/>
老至持是焉用乎生聞言愀然如悔色見於眉<lb/>
睫因留止道士院從余求書以觀居三時而功<lb/>
<pb n="KR4c0051_SBCK_008-9b"/>
倍一歳讀史書自黃帝至吳魏閒班班能言之<lb/>
然而絶口不敢言衡山知山夫不販而贏也十<lb/>
一月告余歸隱於㑹稽且曰知求名之自矣乞<lb/>
詞以發之遂賦七言詩以鑒其志詩曰<lb/>
行盡瀟湘萬里餘少逢知已憶吾廬數閒茅屋<lb/>
間臨水一盞秋燈夜讀書地逺何當隨計吏筞<lb/>
成終自詣公車剡中若問連州事惟有千山畫<lb/>
不如<lb/>
　　㝷汪道士不遇<lb/>
仙子東南秀泠然善馭風笙歌五雲裏天地一<lb/>
<pb n="KR4c0051_SBCK_008-10a"/>
壷中受籙金華洞焚香玉帝宫我來君閉户應<lb/>
是向崆峒<lb/>
　　八月十五日夜桃源翫月<lb/>
塵中見月心亦間況是清秋仙府閒凝光悠悠<lb/>
寒露墜此時立在㝡髙山碧虚無雲風不起山<lb/>
上長松山下水羣動翛然一境中天髙地平千<lb/>
萬里少君引我昇玉壇禮空遥請眞仙官雲駢<lb/>
欲下星斗動天樂一聲肌骨寒金霞昕昕漸東<lb/>
上輪欹影促猶頻望絶景良時難再并他年此<lb/>
夕應惆悵<lb/>
<pb n="KR4c0051_SBCK_008-10b"/>
　　叔父元和中攷昔事爲桃源行後貶官武<lb/>
　　陵復爲翫月作竝題於觀壁爾來星紀再<lb/>
　　周蔇牽復此郡仰見文字闇缺㐲慮他年<lb/>
　　轉將塵没故鑴在貞石以期不朽大和四<lb/>
　　年蔇謹記<lb/>
　　罷和州遊建康<lb/>
秋水清無力寒山暮多思官間不計程偏上南<lb/>
朝寺<lb/>
　　田順郎歌<lb/>
清歌不是丗間音玉殿甞聞稱主心唯有順郎<lb/>
<pb n="KR4c0051_SBCK_008-11a"/>
全學得一聲飛出九重深<lb/>
　　米嘉榮<lb/>
一別嘉榮三十載忽聞舊曲尚依然如今丗俗<lb/>
輕前輩好染髭鬚事少年<lb/>
　　自江陵㳂流道中<lb/>
三千三百西江水自古如今要路津月夜歌謡<lb/>
有魚父風天氣色屬商人沙村好處多逢寺山<lb/>
葉紅時覺勝春行到南朝征戰地古來名將盡<lb/>
爲神<lb/>
　　別夔州官吏<lb/>
<pb n="KR4c0051_SBCK_008-11b"/>
三年楚國巴城守一去楊州楊子津青帳聮延<lb/>
喧驛歩白頭俯傴到江濵巫山暮色常含雨峽<lb/>
水秋來不恐人唯有九歌詞數首里中留與賽<lb/>
蠻神<lb/>
　　夜聞商人舡中箏<lb/>
大艑髙舡一百尺新聲促柱十三絃楊州市裏<lb/>
商人女來占西江明月天<lb/>
　　聞道士彈思歸引<lb/>
仙公一奏思歸引逐客初聞自泫然莫怪慇勤<lb/>
悲此曲越聲長苦巳三年<lb/>
<pb n="KR4c0051_SBCK_008-12a"/>
　　喜康將軍見訪<lb/>
謫居愁寂似幽棲百草當門茅舎低夜靜將軍<lb/>
忽相訪鷓鴣驚起遶籬啼<lb/>
　　贈劉景擢第<lb/>
湘中才子是劉郎望在長沙住桂陽昨日鴻都<lb/>
新上第五陵年少讓清光<lb/>
　　赴連山途次德宗山陵寄張貟外<lb/>
常時竝冕奉天顔委佩低簪綵仗閒今日獨來<lb/>
張樂地萬重雲水望橋山<lb/>
　　甞茶<lb/>
<pb n="KR4c0051_SBCK_008-12b"/>
生採芳叢鷹觜牙老郎封寄謫仙家今宵更有<lb/>
湘江月照出霏霏滿盌花<lb/>
　　梁國祠<lb/>
梁國三郎威德尊女巫簫鼓走郷村萬家長見<lb/>
空山上雨氣蒼茫生廟門<lb/>
　　九日登髙<lb/>
丗路山河險君門煙霧深年年上髙處未省不<lb/>
傷心<lb/>
　謝柳子厚寄疊石硯<lb/>
常時同硯席寄此感離羣清越敲寒玉參差疊<lb/>
<pb n="KR4c0051_SBCK_008-13a"/>
碧雲煙嵐餘斐斖水墨兩氛氲好與陶貞白松<lb/>
牎冩紫文<lb/>
　　元日感懷<lb/>
振蟄春濳至湘南人未歸身加一日長心覺去<lb/>
年非燎火委虚燼兒童衒綵衣異郷無舊識車<lb/>
馬到門稀<lb/>
　　謝宣州崔相公賜馬<lb/>
浮雲金絡腦昨日别朱輪銜草如懷戀嘶風尚<lb/>
意頻曽將比君子不是換佳人從此西歸路應<lb/>
容躡後塵<lb/>
<pb n="KR4c0051_SBCK_008-13b"/>
　　南中書來<lb/>
君書問風俗此地接炎洲淫祀多青鬼居人少<lb/>
白頭旅情偏在夜郷思豈唯秋每羡朝宗水門<lb/>
前日夕流<lb/>
　　題招隱寺<lb/>
隱士遺塵在髙僧精舎開地形臨渚斷江勢觸<lb/>
山迴楚野花多思南禽聲例哀慇勤最髙頂間<lb/>
却望郷來<lb/>
　　思歸寄山中友人<lb/>
蕭條對秋色相憶在雲泉木落病身健潮平歸<lb/>
<pb n="KR4c0051_SBCK_008-14a"/>
思懸涼鍾山頂寺瞑火渡頭舡此地非吾土間<lb/>
留又一年<lb/>
　　望洞庭<lb/>
湖光秋月兩相和潭面無風鏡未磨遥望洞庭<lb/>
山翠小白銀盤裏一青螺<lb/>
　　魚復江中<lb/>
扁舟盡室貧相逐白髮藏冠鑷更加逺水自澄<lb/>
終日緑晴林長落過春花客情浩蕩逢郷語詩<lb/>
意留連重物華風檣好住貪程去斜日青帘背<lb/>
酒家<lb/>
<pb n="KR4c0051_SBCK_008-14b"/>
　　歷陽書事七十韻<hi>并序</hi>
長慶四年八月余自夔州轉歷陽浮泯江觀洞<lb/>
庭歷夏口渉潯陽而東友人崔敦詩罷丞相鎭<lb/>
宛陵緘書來抵曰必我覿而之藩不十日飲不<lb/>
置子故余自池州道宛陵如其素敦詩出祖于<lb/>
敬亭祠下由姑孰西度江乃吾州也至則考圖<lb/>
經參見事爲之詩俟采之夜諷者<lb/>
一夕爲湖地千年列郡名覇王迷路處亞父所<lb/>
封城漢置東南尉梁分肘腋兵夲吴風俗剽兼<lb/>
楚語音傖沸井今無湧烏江舊有名土臺遊柱<lb/>
<pb n="KR4c0051_SBCK_008-15a"/>
史石室隱彭鏗<hi>老君適楚有臺存焉彭祖石室在含山縣</hi>曹操祠猶在濡<lb/>
須塢未平海潮隨月大江水應春生一昨深山<lb/>
裏終朝看火耕魚書來北闕鷁首下南荆雲雨<lb/>
巫山暗蕙蘭湘水清章華樹巳失鄂渚草來迎<lb/>
廬<hi>逸三字</hi>出湓城粉堞明鴈飛彭蠡暮鵶澡大<lb/>
雷晴平野分風使恬和趂夜程貴池登陸峻春<lb/>
轂渡橋鳴絡繹主人問悲歡故舊情幾年方一<lb/>
面卜晝便三更助喜杯盤盛忘機笑語訇管淸<lb/>
疑警鶴絃巧似嬌鸎熾炭烘蹲獸華茵織鬪鯨<lb/>
囬𥚑飄霧雨急節墮瓊瑛歛黛疑愁色拾鈿耀<lb/>
<pb n="KR4c0051_SBCK_008-15b"/>
翠晶容華夲南國妝梳學西京日落方收鼓天<lb/>
寒更炙笙促筵交履舄痛飲倒簪纓謔浪容優<lb/>
孟嬌憐許智瓊蔽明添翠奕命燭柱金莖坐乆<lb/>
羅衣皺杯頻粉面騂興來從請曲意墮即飛觥<lb/>
令急重須改歡馮醉盡呈詰朝還選勝來日又<lb/>
㝷盟道別慇勤惜邀筵次第爭唯聞嗟短景不<lb/>
復有餘酲衆散扄朱户相攜話素誠晤言猶亹<lb/>
亹殘漏自丁丁出祖千夫擁行廚五熟烹離亭<lb/>
臨野水別思入哀箏接境人情洽方冬饌具精<lb/>
中流爲界道隔岸數飛甍沙浦王渾鎭滄州謝<lb/>
<pb n="KR4c0051_SBCK_008-16a"/>
傅塋望夫人化石夢帝日環營半渡趨津吏縁<lb/>
堤蔟郡甿場黃堆晚稻籬碧見冬菁里社爭來<lb/>
獻壷漿各自擎鴟夷傾底冩粔籹鬪成文採石<lb/>
風傳柝新林暮擊鉦繭綸牽撥刺犀焰照澄泓<lb/>
露冕觀原野前駈抗斾旌分庭展賔主望闕拜<lb/>
恩榮比屋惸婺輩連年水旱并退思常後己下<lb/>
令必先庚逺岫低屏列支流曲帶縈湖魚香勝<lb/>
肉官酒重於餳憶惜泉源變斯須地軸傾雞籠<lb/>
爲石顆龜眼入泥坑事繫人風重官從物論輕<lb/>
江春俄澹蕩樓月幾虧盈柳長千絲宛田塍一<lb/>
<pb n="KR4c0051_SBCK_008-16b"/>
線絣遊魚將婢從野雉旯媒驚波淨攅鳬鵠洲<lb/>
香發杜衡一鍾菰葑米千里水葵羹受譴時方<lb/>
乆分憂政未成比瓊雖碌碌於鐵尚錚錚早忝<lb/>
游三署曽聞奏六英無能甘負弩不愼在騎衡<lb/>
口語成中遘毛衣阻上征時聞關利鈍智亦有<lb/>
聾盲昔媿山東妙今慙海内兄後來登甲乙早<lb/>
巳在蓬瀛心託秦明鏡才非楚白珩齒衰親藥<lb/>
物宦薄傲公卿捧日皆元老宣風盡大彭好令<lb/>
朝集使結束赴新正<lb/>
<pb n="KR4c0051_SBCK_008-17a"/>
劉夢得外集卷第八<lb/>
<pb n="KR4c0051_SBCK_008-17b"/>
</p>
<p>
</p>
  </div>
</body>
</text>
</TEI>
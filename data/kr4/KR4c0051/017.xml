<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0051_SBCK_017-1a"/>
劉夢得文集卷第十七<lb/>
　　表<lb/>
　　　代讓鹽鐵等使　代謝追贈<lb/>
　　　代讓立去思碑　代賀遷獻懿二祖<lb/>
　　　代賀雨止　代賀祈晴獲應<lb/>
　　　代謝許折糴　代賀元日祥雪<lb/>
　　　代賀春雪　代賀雨<lb/>
　　　代謝紫雪面脂　代謝鍾馗等<lb/>
　　　又代謝鍾馗等　代謝新茶<lb/>
　　　代謝春衣　代謝新橘<lb/>
<pb n="KR4c0051_SBCK_017-1b"/>
　　　代謝柑子　代謝冬衣<lb/>
　　代杜司徒謝讓度支鹽鐵等使<lb/>
臣某言伏奉制書授臣檢校司徒同中書門下<lb/>
平章事充度支及諸道鹽鐵轉運等使者臣乆<lb/>
塵髙位尸素巳多更受新恩滿盈爲懼<hi>中謝</hi>伏惟皇<lb/>
帝陛下紹登寶位光纂鴻猷擢用之間華夷聳<lb/>
聽況利權所在宜適變通國計是資須明輕重<lb/>
當至化鼎新之日在微臣遲暮之年將何以上<lb/>
副宸衷下成庶務進退惟咎冰炭是懷輒罄愚<lb/>
誠冀迴天監陳力無補庶遵周任之言循涯若<lb/>
<pb n="KR4c0051_SBCK_017-2a"/>
驚敢飾范宣之讓慙惶跼蹐倍百常情<lb/>
　　代杜司徒謝追贈<lb/>
臣某言伏奉制書襃贈臣亡父先臣某官某尚<lb/>
書左僕射者時逢霈澤禮極徽章<hi>中謝</hi>臣家受國恩<lb/>
至臣累葉常懼不克負荷以忝前人豈意多幸<lb/>
遭逢猥居髙位陛下應乾御極作解庇人恩浹<lb/>
寰區禮成宗廟垂仁布德自葉流根紫書忽降<lb/>
於重霄密印榮加於厚夜霜露增感蒸甞有輝<lb/>
非臣殞越所能上報無任<lb/>
　　代杜司徒讓淮南立去思碑<lb/>
<pb n="KR4c0051_SBCK_017-2b"/>
臣某言伏見淮南節度使王諤所奏當道將吏<lb/>
僧道耆壽百姓等請爲臣立去思碑伏奉聖旨<lb/>
允其所奏臣内惟菲薄聲績無聞祗荷恩私慙<lb/>
懼交至<hi>中謝</hi>臣伏蒙先朝過獎累典方隅頃鎭江都<lb/>
十有四載數周星紀水旱備經境接淮濆兵戈<lb/>
時起至於邑里粗免流離非臣所能悉稟聖化<lb/>
在唐堯可封之日奚假吏師當漢宣責實之時<lb/>
皆承詔旨王鍔與臣交代輒有上聞況以去思<lb/>
爲名慙無可紀之績伏以建碑有制甲令垂文<lb/>
苟非至公翻益貽誚臣伏覽故事宋璟自廣州<lb/>
<pb n="KR4c0051_SBCK_017-3a"/>
都督入爲尚書南海之人請爲刋石璟自遜讓<lb/>
至于再三雖勒其文竟從降制著在國典垂爲<lb/>
美談璟非苟榮人益見德臣才誠不逮心寔慕<lb/>
之伏乞聖慈賜寢前命臣情非飾讓義在徇公<lb/>
無任<lb/>
　　代京兆李尹賀遷獻懿二祖<hi>實</hi>
臣某言伏見詔書以今月某日奉遷獻祖懿祖<lb/>
神主祔于德明興聖皇帝廟盛禮云畢宗祧永<lb/>
安<hi>中謝</hi>伏以太祖景皇帝膺期撫運啓封于唐爲百<lb/>
代不遷之宗開三靈眷命之兆頃以夲朝初建<lb/>
<pb n="KR4c0051_SBCK_017-3b"/>
清廟備儀二祖冠西室之先景皇闕東嚮之位<lb/>
諸儒獻議歷載未行陛下濬發睿謩旁延正論<lb/>
爰詔多士㑹於中臺酌三禮之前<hi>一作全</hi>文參百王<lb/>
之故事講貫斯定詢謀僉同撰日展儀考祥視<lb/>
履配貴神於逺祖正尊位於始封廟貌有嚴禘<lb/>
甞允穆示人以孝得禮之中旣觀秩秩之容必<lb/>
降穰穰之福臣職爲内史屬忝夲枝躬道盛儀<lb/>
獲申誠敬無任<lb/>
　　代京兆韋尹賀雨止<hi>夏卿</hi>
臣某言今月某日中使吳文政奉宣聖旨縁今<lb/>
<pb n="KR4c0051_SBCK_017-4a"/>
年雨多恐損麥苗稼諸有靈跡處並宜祈禱者<lb/>
臣謹檢㝷祀典方議遍祠惟德動天倐巳澄霽<lb/>
<hi>中謝</hi>伏以至敎惠農兆人務夲今歳宿麥茂於常年<lb/>
爰自季春遂逢多雨蓋隂陽常數有以推遷而<lb/>
隴畝之閒未聞傷敗陛下勞謙思切覆育恩深<lb/>
或慮成災先期軫念昭薦未陳於方社睿誠巳<lb/>
格於上玄文明煥開隂曀潛掃有年之慶寔兆<lb/>
於兹辰先天不違夐超於前代臣謬司京邑䖍<lb/>
撫蒸黎欣抃之誠倍百羣品無任<lb/>
　代京兆韋尹賀祈晴獲應<lb/>
<pb n="KR4c0051_SBCK_017-4b"/>
臣某言今月十七日中使某奉宣聖旨以霖雨<lb/>
未晴諸有靈跡處並令祈禱者臣當時於興聖<lb/>
寺竹林神親自祈祝兼差官城外分路徧祠伏<lb/>
以神祇效靈景物開霽兆庶覩動天之德大田<lb/>
俟多稼之期臣謬荷恩輝忝司京邑無任<lb/>
　　代京兆韋尹謝許折糴<lb/>
臣某言伏奉詔旨以臣所請畿内折糴宜令度<lb/>
支計㑹定數奏來者天慈廣被人瘼是求中臣自<lb/>
理京邑不先威刑唯務便安所期富庶每因賜<lb/>
對常奉德音府縣之閒巨細令奏伏以聖明在<lb/>
<pb n="KR4c0051_SBCK_017-5a"/>
上風雨應時順成之年榖糴常賤若無輕重之<lb/>
法必利兼并之家輒敢上聞請行折糴天光下<lb/>
燭幽隱無遺宣付所司允臣所奏事關理夲惠<lb/>
及生靈臣忝尹京倍百欣荷無任<lb/>
　　代京兆韋尹元日賀雪<lb/>
臣某言伏以去冬巳來乆無雨雪臣每於内殿<lb/>
親奉德音以宿麥未滋爲虞以兆人生疾爲念<lb/>
聖情所屬神理潛通獻歳發春佳雪肈降當夷<lb/>
夏㑹同之日覩天人合應之徴迎喜氣於三元<lb/>
浹歡心於萬國癘疵永息豐阜可期臣以疾沴<lb/>
<pb n="KR4c0051_SBCK_017-5b"/>
未平趨歩有阻伏蒙恩貸以具奏聞謹於光宅<lb/>
寺中勾當夲務不獲隨例稱慶明庭旣覩嘉祥<lb/>
益彰聖德無任<lb/>
　　代京兆韋尹賀春雪<lb/>
臣某言伏奉詔旨充某郡主禮命使謝恩之日<lb/>
親承徳音以春初巳來雨雪猶少慮妨農事有<lb/>
軫睿慈今當下嫁之辰克致上玄之感雲生河<lb/>
漢及佳期而降祥雪滿寰區應豐年而呈瑞臣<lb/>
官當撫字職在肅雍慶抃之誠實倍常品<lb/>
　　代京兆李尹賀雨<lb/>
<pb n="KR4c0051_SBCK_017-6a"/>
臣某言臣伏奉進旨以時雨愆候有妨農耕應<lb/>
諸有靈跡處並令祈請者德音才發膏雨驟飛<lb/>
滂霈巳周動植咸恱<hi>中謝</hi>伏以乆愆時澤上軫聖慈<lb/>
爰命禱祈俾申誠敬神應如響天且不違未興<lb/>
雲漢之詩巳致桑林之雨臣謬司京邑䖍撫黎<lb/>
蒸覩豐年之可期同比屋而稱慶無任<lb/>
　　代李中丞謝賜紫雪靣脂等<hi>汶</hi>
臣某言中使某至奉宣聖旨賜臣紫雪紅雪靣<lb/>
脂口脂各一合澡豆一袋特降王人俯臨私第<lb/>
銜恩慶抃省己慙惶<hi>中謝</hi>臣謬荷寵私素無績效空<lb/>
<pb n="KR4c0051_SBCK_017-6b"/>
變星霜之候猥霑慶賜之恩跪捧雕奩榮觀珍<lb/>
藥功能去疾永絶於癘疵澤可飾容頓光於蒲<lb/>
柳生成是荷雨露難酬無任<lb/>
　　代李中丞謝鍾馗曆日<lb/>
臣某言中使某奉宣聖旨賜神畫鍾馗一新曆<lb/>
日一軸恩降雲霄光生里巷雖當歳暮如煦陽<lb/>
和<hi>中謝</hi>伏以將慶新年聿循故事繢其神象表去癘<lb/>
之方頒以曆書敬授時之始微臣何幸天意不<lb/>
遺無任<lb/>
　　又代杜相公謝鍾馗曆日<lb/>
<pb n="KR4c0051_SBCK_017-7a"/>
臣某言髙品某至奉宣聖旨賜臣畫鍾馗一新<lb/>
曆日一軸星紀分回雖逢歳盡恩輝忽降巳覺<lb/>
春來伏以圖冩威神驅除羣癘頒行律曆敬授<lb/>
四時施張有嚴旣增門戸之貴動用恊吉常爲<lb/>
掌握之珍瞻仰披㝷皆知聖澤無任<lb/>
　代武中丞謝新茶<hi>元衡二首</hi>
臣某言中使竇國宴奉宣聖旨賜臣新茶一斤<lb/>
猥降王人光臨私室恭承慶賜跪啓緘封<hi>中謝</hi>伏以<lb/>
方隅入貢採擷至珍自逺貢來以新爲貴捧而<lb/>
觀妙飲以滌煩顧蘭露而慙芳豈柘漿而齊味<lb/>
<pb n="KR4c0051_SBCK_017-7b"/>
旣榮凡口倍切丹心無任<lb/>
　　又<lb/>
臣某言中使某乙至奉宣聖旨賜臣新茶一斤<lb/>
猥沭深恩再霑殊錫承旨慶抃省躬慙惶<hi>中謝</hi>伏以<lb/>
貢自外方珍殊衆品效參藥石芳越椒蘭出自<lb/>
仙廚俯頒私室義同推食空荷於曲成責在素<lb/>
餐實慙於虚受無任<lb/>
　　代武中丞謝春衣<lb/>
臣某言中使某奉宣聖旨賜臣春衣一副㠪人<lb/>
臨第御府降衣抃舞失容捧戴無措<hi>中謝</hi>伏以律曆<lb/>
<pb n="KR4c0051_SBCK_017-8a"/>
當春暮慶洽時雍萬物被薫風之和九天垂湛<lb/>
露之澤臣受任非次速尤是虞方懷匪服之憂<lb/>
更荷解衣之賜恩加盡飾拖朱紫以爲榮受非<lb/>
以庸顧形影而增媿丹誠徒罄玄造難酬無任<lb/>
　　代武中丞謝新橘<lb/>
臣某言中使某乙至奉宣聖旨賜臣新橘若干<lb/>
顆特降恩光猥頒慶賜珍踰百果榮比兼金<hi>中謝</hi>伏<lb/>
以丹實初成苞貢爰至芬馨味重方列於御筵<lb/>
雨露恩深忽霑於賤品感同推食事等絶甘豈<lb/>
唯適口爲珍實冀捐軀上荅無任<lb/>
<pb n="KR4c0051_SBCK_017-8b"/>
　　代武中丞謝柑子<lb/>
臣某言中使某乙至奉宣聖旨賜臣柑子若干<lb/>
顆特降殊私再頒名果自逺稱責以新爲榮<hi>中謝</hi>伏<lb/>
以方貢外來人閒未覩黃苞輝頴雕俎增華芬<lb/>
芳初佐於天庖慶賜遂霑于凡口甘踰萍實剖<lb/>
食旣同于楚謡寒比柘漿析酲何慙于漢史感<lb/>
恩思效倍百常情無任<lb/>
　　代武中丞謝冬衣<lb/>
臣某言中使某乙至奉宣聖旨賜臣冬衣一副<lb/>
恩降重霄榮加陋質承旨慶抃省躬慙惶<hi>中謝</hi>臣受<lb/>
<pb n="KR4c0051_SBCK_017-9a"/>
任巳來微效莫著每更時律慙曠官常豈謂玄<lb/>
造曲成鴻私荐及念兹戒寒之候錫以禦冬之<lb/>
衣抃舞失容顧眄增飾鶴文是錫逺慙晉代之<lb/>
賢鵜翼不濡實懼曹風之刺無任<lb/>
劉夢得文集卷第十七<lb/>
<pb n="KR4c0051_SBCK_017-9b"/>
</p>
<p>
</p>
  </div>
</body>
</text>
</TEI>
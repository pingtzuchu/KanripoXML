<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0051_SBCK_018-1a"/>
劉夢得文集卷第十八<lb/>
　　表<lb/>
　　　代竇中丞謝上　謝中使送至郡<lb/>
　　　賀收蔡州　賀赦<lb/>
　　　賀䇿皇太子　慰國哀<lb/>
　　　賀龍飛　賀冊太皇太后<lb/>
　　　賀冊皇太后　和州謝上<lb/>
　　　賀改元赦　夔州論利害<lb/>
　　　夔州謝上　賀雪鎭州<lb/>
　　　賀平淄青<lb/>
<pb n="KR4c0051_SBCK_018-1b"/>
　　代竇中丞謝上<hi>羣時在朗州相逢因以見託</hi>
臣某言伏奉某月日制受臣容州刺史充夲管<lb/>
經略招討等使伏以道途遐阻水陸縈紆臣以<lb/>
今月日到夲任上訖謹宣聖旨慰諭逺人<hi>中謝</hi>臣<lb/>
夲書生素無吏術頃因多幸賁自丘園累沭聖<lb/>
慈驟居清貫識昧通變動乖事宜愧無善狀以<lb/>
塞公責伏惟睿聖文武皇帝陛下凝旒清穆洞<lb/>
照寰海恕臣夲性朴愚賜以恩輝𬒳於廢弃逺<lb/>
辤偏郡重委方隅捧印綬而爲榮望闕庭而增<lb/>
戀雖到官之始惠未及人而率下之人誠務先<lb/>
<pb n="KR4c0051_SBCK_018-2a"/>
克己凡施政教皆稟詔條參以土宜遂其物性<lb/>
可行必守有弊必除便蠻夷生梗之風慕臣子<lb/>
盡忠之道力誠不足心實在兹<lb/>
　　謝中使送至郡<lb/>
臣某言中使吐突仕曉至奉宣聖旨慰諭并送<lb/>
臣至夲任者徐山逺郡忽降王人跪受恩榮仰<lb/>
瞻宸極<hi>中謝</hi>伏以發自巴峽至于南荒渉水陸湍險<lb/>
之途當炎夏鬱蒸之候山川縈轉晨夜奔馳幸<lb/>
無他疾得至夲管九重結戀遥傾捧日之心萬<lb/>
里獲安皆荷自天之祐<lb/>
<pb n="KR4c0051_SBCK_018-2b"/>
　　賀收蔡州<lb/>
臣某言伏見詔書以唐州節度使李愬生擒逆<lb/>
賊吳元濟獻俘文武百寮於興安門列班稱賀<lb/>
者天威逺被元惡就誅一方旣平萬國咸慶<hi>中賀</hi>伏<lb/>
惟睿聖文武皇帝陛下德超䆳古道合上玄臨<lb/>
御巳來天人恊賛削平吴蜀掃蕩塞垣車書大<lb/>
同夷狄來貢蕞爾元濟敢懷野心輒聚犬羊茍<lb/>
偷時月陛下聖謩獨運睿感潛通天助神兵人<lb/>
生勇氣旣擒凶逆遂正刑書伏三紀之逋誅誠<lb/>
九衢之壯觀宗社昭告華夏式瞻行弔伐而在<lb/>
<pb n="KR4c0051_SBCK_018-3a"/>
禮無違但威聲而何城不剋楚氣改色淮水安<lb/>
流漢上成人盡霑雨露汝南遺老重覩昇平凡<lb/>
在具臣孰不欣抃臣乆辭朝列恭守遐藩不獲<lb/>
稱慶闕庭陳露丹慊仰瞻宸極倍萬羣品<lb/>
　　賀赦<hi>二首</hi>
臣伏奉今月一日制書大赦天下者聖德廣運<lb/>
浹于華夷天光下臨照彼幽蟄<hi>中謝</hi>伏惟睿聖文武<lb/>
皇帝陛下神扶寶祚天<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>鴻猷意有所之事無<lb/>
不剋當淮右凱旋之後是城中慶幸之時順陽<lb/>
和以發生施霈澤於寰海網開三靣危疑者許<lb/>
<pb n="KR4c0051_SBCK_018-3b"/>
以自新德逹四聦瑕累者期於録用求碩畫於<lb/>
庶位慮遺材於放臣旌忠烈之家賞勲庸之胤<lb/>
仁及枯骨無隔於宼戎榮加顯親普霑於存殁<lb/>
恤刑巳責實廩蠲徭頒錫彰有客之詩崇儒恊<lb/>
宗子之望嶽瀆咸祑耆艾飲和大僚承任子之<lb/>
恩武旅荷賜金之寵斯皆禹湯文武之遺美髙<lb/>
祖太常之耿光集于聖朝然後大備德音所至<lb/>
和氣隨之歡謡上徹於九天福祚永延於億載<lb/>
能使逺夷屈膝豈唯小醜革心率土人臣不勝<lb/>
大慶臣乆辤闕下恪守海隅犬馬之誠倍百常品<lb/>
<pb n="KR4c0051_SBCK_018-4a"/>
　　又<lb/>
臣某言伏見今月三日制書大赦天下者大明<lb/>
初昇萬物咸覩渙汗一發神人以和<hi>中謝</hi>伏惟皇<lb/>
帝陛下天資睿聖神啓聖期端拱受萬國之朝<lb/>
承顔奉兩宫之慶初副大位克揚孝心三光恊<lb/>
明和氣來應臣伏讀赦令首於奉園陵盡誠敬<lb/>
親九族蘇兆人次及定章程止進獻巳逋責滌<lb/>
夙瑕内照于九重則歸嬪嬙放鷹犬外明于四<lb/>
目則求隱士開直聲柔逺以仁則還其係虜賞<lb/>
近以禮則澤及後昆菲食遵夏禹之規弋綈法<lb/>
<pb n="KR4c0051_SBCK_018-4b"/>
漢文之儉墜典咸舉舊章再明昇平之期正在<lb/>
今日發號之始疾於春風殊私所及霈若時雨<lb/>
臣幸逢昌運歷事五朝出守遐藩僅垂二紀欣<lb/>
承雷雨作解之澤不勝犬馬懷戀之誠瞻望帝<lb/>
郷無任屏營<lb/>
　　賀冊皇太子<lb/>
臣某言伏見冊皇太子盛禮斯畢德音遐宣萬<lb/>
國以貞庶類咸恱<hi>中謝</hi>伏惟文武孝德皇帝陛下<lb/>
體元立極垂訓御時旣闡王猷思安國夲前星<lb/>
位定拱宸極以昭彰蒼震氣宣與天地而長乆<lb/>
<pb n="KR4c0051_SBCK_018-5a"/>
禮光匕鬯澤被華夷宗祏有無疆之休生靈懷<lb/>
莫大之慶臣恪居官次遐守巴南不獲稱賀闕<lb/>
庭無任踴躍之至<lb/>
　　慰國哀<lb/>
臣某言上天降禍大行皇帝奄弃萬國奉諱號<lb/>
擗麋潰五情伏惟皇帝陛下孝思至性攀號罔<lb/>
極臣恭守所部不獲倍位西宮伏增感慕之至<lb/>
謹奉表陳慰以聞<lb/>
　　賀龍飛<lb/>
臣某言伏見詔書正月二十六日皇帝陛下嗣<lb/>
<pb n="KR4c0051_SBCK_018-5b"/>
登寶位萬國同歡日月繼明乾坤交泰<hi>中謝</hi>伏惟<lb/>
皇帝陛下欽承顧命懷惟永圖以大孝奉宗祧<lb/>
以至仁蘇品物洞照寰海統和神人聖祚延長<lb/>
從今無極羣生鼓舞自此太寧臣守遐藩恪居<lb/>
官次<lb/>
　　賀冊太皇太后<lb/>
臣某言伏見制書以二月十七日冊立太皇太<lb/>
后徽章克備慶賜遂行榮冠古今澤周寰海<hi>中謝</hi>
伏惟皇帝陛下纉承列聖歡奉兩宮太皇太后<lb/>
含飴保和重光疊慶漢儀盛於長信周祚興於<lb/>
<pb n="KR4c0051_SBCK_018-6a"/>
大任方之聖朝彼有慙德臣逺守巴峽不獲稱<lb/>
慶闕庭<lb/>
　　賀冊皇太后<lb/>
臣某言伏見制書以二月二十五日冊立皇太<lb/>
后盛禮畢陳徳音逺被一人有慶萬國同歡<hi>中謝</hi>
伏惟皇太后稟靈作配誕聖表祥徽號極域中<lb/>
之君遵仁爲天下之母陛下君臨有國子道無<lb/>
違長樂宫中永獻南山之壽濯龍門上再楊東<lb/>
漢之風率土臣子不勝欣抃<lb/>
　　和州謝上<lb/>
<pb n="KR4c0051_SBCK_018-6b"/>
臣某言伏奉制書授臣使持節和州諸軍事守<lb/>
和州刺史臣自理巴賨不聞善政恩私忽降慶<lb/>
抃失容<hi>中謝</hi>伏惟皇帝陛下丕承寶祚光闡鴻猷<lb/>
有漢武天人之姿稟周成睿哲之徳發言合古<lb/>
舉意通神委用得人動植咸恱理平之速從古<lb/>
無倫微臣何幸獲覩昌運臣業在辭學早歳榮<lb/>
名德宗尚文擢爲御史出入中外歷事五朝累<lb/>
承恩光三換符竹在分憂之寄禄祑非輕而素<lb/>
蓄所長效用無日臣聞一物失所前王軫懷今<lb/>
逢聖朝豈患無位臣即以今月二十六日到所<lb/>
<pb n="KR4c0051_SBCK_018-7a"/>
任上訖伏以地在江淮俗參吳楚災旱之後綏<lb/>
撫誠難謹當奉宣皇恩慰彼蒸黎乆於其道冀<lb/>
使知方伏乞聖慈俯賜照鑒<lb/>
　　賀改元赦<lb/>
臣某言伏見今月七日制書大赦天下者帝遊<lb/>
出震聖澤如春神人以和天地交泰<hi>中謝</hi>伏惟皇<lb/>
帝陛下丕承鴻業光闡睿圖吉日展嚴祀之儀<lb/>
告天陳太平之盛九廟成禮百神降祥鑾輅旋<lb/>
衡風雲改色殊私廣被再弘莫大之恩寶曆惟<lb/>
新更啓無疆之祚兩宫承慶四海永寧率土臣<lb/>
<pb n="KR4c0051_SBCK_018-7b"/>
子上千萬壽<lb/>
　　夔州論利害<hi>二首</hi>
臣某言伏凖元和十二年四月十八日敕諸州<lb/>
刺史如有利害可言者不限時節任自上表聞<lb/>
奏者伏見貞觀中詔許羣臣各上書言利便馬<lb/>
周時布衣遂因中節將常何獻䇿二十餘事太<lb/>
宗深竒之盡行其言擢周爲御史至龍朔中壁<lb/>
州刺史鄧弘慶進平索看精四字堪爲酒令髙<lb/>
宗嘉之亦行其言遷弘慶爲朗州刺史則知苟<lb/>
有所見雖布衣之賤逺守之微亦可施用況臣<lb/>
<pb n="KR4c0051_SBCK_018-8a"/>
早受國恩德宗朝忝爲御史逮今歷事四朝頻<lb/>
領藩條當陛下至明之時是微臣竭節之日伏<lb/>
以守在遐郡不敢廣有所陳謹准敕上利害及<lb/>
當州公務各具別狀以聞伏乞聖慈俯賜照鑒<lb/>
　又<lb/>
臣某言伏准今年正月五日德音宜令諸道觀<lb/>
察使刺史各具當處利害附驛以聞者伏惟皇<lb/>
帝陛下睿哲自天纉承列聖善述先志發揚徳<lb/>
音率土人臣不勝慶幸臣䖍奉詔旨宣示蒸黎<lb/>
伏以華夏不同士宜各異詳求利病謹具奏聞<lb/>
<pb n="KR4c0051_SBCK_018-8b"/>
伏乞聖慈俯賜照鑒臣伏覽國史竊見開元十<lb/>
八年朝集使至京玄宗臨軒親問利害時宣州<lb/>
刺史裴耀卿上便宜事論轉運甚詳竟不行下<lb/>
至二十一年耀卿爲京兆尹再以前事奏論方<lb/>
見允納此及三年漕運七百萬石省脚三十餘<lb/>
萬貫當耀卿前不見納必有人非之及後數年<lb/>
方展其效臣僻守逺郡敢望言行祗奉詔書或<lb/>
冀萬一伏惟明主擇之<lb/>
　　夔州謝上<lb/>
臣某言伏奉月日制書授臣使持節都督夔州<lb/>
<pb n="KR4c0051_SBCK_018-9a"/>
諸軍事守夔州刺史跪受天詔神魂震驚臣某<hi>中謝</hi>
伏惟文武孝德皇帝陛下垂衣穆清睿鑒旁逹<lb/>
三統交泰百神降祥浹于華夷盡致仁壽臣家<lb/>
夲儒素業在藝文貞元年中三忝科第德宗皇<lb/>
帝記其黨援擢爲御史在臺三載例遷省官權<lb/>
臣奏用分判錢糓竟坐連累貶在遐藩先朝追<lb/>
還方念淹滯又遭讒嫉出牧逺州家禍所鍾沈<lb/>
伏草土禮經有制羸疾僅存甘於畎畝以樂皇<lb/>
化伏遇陛下大明御宇照燭無私念以殘生舉<lb/>
其彞典獲居善部伏感天慈臣即以今月二日<lb/>
<pb n="KR4c0051_SBCK_018-9b"/>
到任上訖峽水千里巴山萬重空懷向日之心<lb/>
未有朝天之路無任<lb/>
　　賀雪鎭州<lb/>
臣某言伏見四月二十七日德音以王承宗効<lb/>
順著明復其官爵所獻二郡别置藩垣聖德動<lb/>
天鴻恩及物瑕累咸滌蒸黎永安臣某<hi>中謝</hi>伏惟睿<lb/>
聖文武皇帝陛下自承寳位克振皇綱旣以四<lb/>
海爲家毎念一夫不獲昨因大慶爰降昧私廣<lb/>
宥過之科開自新之路綸言一發神理潛通遂<lb/>
令迷誤之徒頓釋憂危之慮命胤子以入侍獻<lb/>
<pb n="KR4c0051_SBCK_018-10a"/>
名都而效誠臣心旣明天網爲解因析四郡别<lb/>
爲一方惟懷永圖盡去前弊大河以北化爲禮<lb/>
樂之郷率土之濵重見昇平之日臣恪居官次<lb/>
遐守嶺隅不獲稱慶闕庭無任<lb/>
　　賀平淄青<lb/>
臣某言伏見制旨魏博節度使所奏逆賊李師<lb/>
道并男二人並梟斬訖以二月十六日御宣政<lb/>
殿受賀者聖德玄運兵威神速旬月之内鯨鯢<lb/>
就誅泰嶽旣寜登封有日臣某<hi>中謝</hi>伏惟睿聖文<lb/>
武皇帝陛下有征必克舉意無違天地恊神筭<lb/>
<pb n="KR4c0051_SBCK_018-10b"/>
之期雷霆助成師之氣蠢爾孽竪敢生野心蕭<lb/>
斧一臨妖氛自滅皆由聖慈廣被睿略潛通獻<lb/>
俘者盡許生還得地者復令安堵感我仁激其<lb/>
深衷凡是脇從盡思効節五紀巢穴一朝蕩夷<lb/>
遂使齊魯之郷復歸仁壽之域捷音旣至傳首<lb/>
継來備文物於明庭告殊勲於清廟百辟陳賀<lb/>
萬方㑹同從此止戈所以爲武西州士庶方觀<lb/>
飲至之容東嶽煙雲巳望告成之禮臣恪居逺<lb/>
服常忝班行慶快之誠倍萬群品無任<lb/>
</p>
<p>
</p>
  </div>
</body>
</text>
</TEI>
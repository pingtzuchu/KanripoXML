<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0051_SBCK_019-1a"/>
劉夢得文集卷第十九<lb/>
　表<hi>牋附</hi>
　　　代賀冊魯王　代讓官<lb/>
　　　蘇州謝上　蘇州謝賑貸<lb/>
　　　賀冊皇太子　賀皇太子受冊牋<lb/>
　　　賀赦上皇太子牋<lb/>
　　代裴相公賀冊魯王<lb/>
臣某伏見制書以今月日冊魯王禮畢皇家有<lb/>
慶寶祚無疆旣榮夲枝克固盤石<hi>中謝</hi>伏惟皇帝<lb/>
陛下徳符列聖道冠前王孝敬承兩宮之歡䖍<lb/>
<pb n="KR4c0051_SBCK_019-1b"/>
恭奉九廟之祀先崇大禮慶浹天人次念建封<lb/>
事并家國伏以魯王夙承睿訓特禀天姿爰以<lb/>
告辰光膺寵冊旣示之以君親之道又錫之以<lb/>
禮義之邦寰海聞風室家相慶臣自嬰疾病巳<lb/>
歷旬時不獲展禮明庭拜舞稱賀無任<lb/>
　代裴相公讓官<hi>三首第一表并批荅</hi>
臣某言臣去冬得疾近日方劇西夕之景豈能<lb/>
乆留及其未亂披露誠懇臣犬馬之齒六十有<lb/>
七壽雖不長亦不爲短位忝公台近十五年皆<lb/>
由際㑹非以才進常懼官謗以招國刑今被病<lb/>
<pb n="KR4c0051_SBCK_019-2a"/>
得死保其始終爲幸甚厚豈復咨嗟所恨者遇<lb/>
聖明之君不得佐成太平之化自量氣力忽恐<lb/>
奄時則有微素無階上逹伏惟聖慈昭鑒憐而<lb/>
察之<hi>中謝</hi>伏以三台非曠職之地宰相非卧理之<lb/>
官伏枕之初巳有陳乞請罷眞食兼辤貴階伏<lb/>
蒙優詔纔遂一事頻降中使慰勉再三專令御<lb/>
醫旦夕診視茍安名器不覺經時主恩則深公<lb/>
議不可伏思陛下臨御之始宰臣四人逮今零<lb/>
落忽巳一半臣且危惙餘年幾何唯易直外鎭<lb/>
獨得無恙竊推此理權位難居伏乞賜臣停官<lb/>
<pb n="KR4c0051_SBCK_019-2b"/>
許在家養疾就間辭禄或冀有瘳害盈福謙固<lb/>
是神理儻天眷綢厚念以伏事多年臣之所陳<lb/>
未蒙便遂則國朝勲舊以疾辤位者皆得致仕<lb/>
官使其家居足以頥養旣有成例著於舊章伏<lb/>
望天恩特賜哀允無任<lb/>
　省表具之夫爵位崇髙以酬勲徳君臣恊契<lb/>
諒在始終斯乃前王之令圖有國之彞典也<lb/>
　況卿輔相憲祖逮于朕躬履歷四朝夷險一<lb/>
致服事君之大節推致物之深誠道光朝倫<lb/>
行滿天下倚注之意豈同他人屬朕纂曆御<lb/>
<pb n="KR4c0051_SBCK_019-3a"/>
　乾興師伐叛騷動累歳端憂靡遑及河朔載<lb/>
　寧郊丘畢事方欲咨詢元老康靖生靈不虞<lb/>
　寒暑所侵勤勞遘疾雖國醫診視中使省臨<lb/>
憂屬之誠頃刻在念忽覽章奏退讓官榮雖<lb/>
知止之心則思避寵而謀猷之體斯乃爲時<lb/>
　寢食之間勉加頥攝其所陳乞非朕意焉<lb/>
　第二表<hi>并批荅</hi>
臣某言臣所獻章表發於至誠伏奉批荅未蒙<lb/>
俞允外負公責内迫私情祈於必遂敢守難奪<lb/>
<hi>中謝</hi>臣束髮已來號爲強力及其晩節亦未甚衰<lb/>
<pb n="KR4c0051_SBCK_019-3b"/>
一朝被病遂至綿惙臣自思省得其端倪非因<lb/>
飲食不節無有霧露之犯蓋由才微而任重功<lb/>
薄而賞厚竊位旣乆妨賢則多以積年之過幸<lb/>
致今日之沈疾不能酌損所以生災悟雖巳晚<lb/>
情實非矯伏惟陛下念其委使之乆察其危苦<lb/>
之詞特降深恩救臣不逮無冒榮之咎得遂性<lb/>
之宜物議不形病心自泰忍死俟命披肝再陳<lb/>
伏乞聖慈俯賜容納無任<lb/>
省表具之卿勲績髙崇誠節忠盡秉心一德<lb/>
宣力四朝訏謨緝熈弼于予理勤勞事國啓<lb/>
<pb n="KR4c0051_SBCK_019-4a"/>
　沃匪躬功格道光常所嘉尚所疾未瘳勉於<lb/>
　繕食勿藥之喜佇即痊平台衮之司倚卿爲<lb/>
　重及累陳讓殊謂不然宜體朕懷即斷來表<lb/>
　　第三表<hi>并批荅</hi>
臣某言得疾踰年在假三月再有陳請未蒙允<lb/>
從慮其奄忽銜愧入地伏惟聖慈哀而信之<hi>中謝</hi>
臣聞君之使臣在知其心而聽其言不以容尸<lb/>
禄爲惠也臣之事君在無隱情而盡忠節不以<lb/>
受非據爲榮也然後上下交感終始可詠臣伏<lb/>
事陛下五年于兹葵藿微誠巳蒙識察桑榆暮<lb/>
<pb n="KR4c0051_SBCK_019-4b"/>
景所冀哀憐豈令危惙之時更懼滿盈之禍雖<lb/>
有藥石安能調和聖日難逢生涯漸短體羸無<lb/>
拜舞之望心在有涕戀之悲臣伏覽國書備見<lb/>
前事太宗朝李靖髙祖朝劉仁軌皆自宰臣乞<lb/>
骸致政其後知猶可用復起于家進退之間曲<lb/>
盡情禮君臣之際良史美談伏望陛下悉臣至<lb/>
誠念臣羸病許遂頥養以保餘年俟其有瘳或<lb/>
冀萬一無任<lb/>
省表具悉謝病之制雖起於昔賢盡瘁之詞<lb/>
亦摽於古典況卿有功於國作相累朝自匡<lb/>
<pb n="KR4c0051_SBCK_019-5a"/>
輔眇身又勤勞數載豈可以微疾去位以重<lb/>
望辭榮章䟽徒來延遲彌切至如太宗許李<lb/>
靖致政髙宗遂仁軌乞骸朕非不知事則有<lb/>
異何者時當明聖在上理道巳成宰臣優游<lb/>
固得自便今則生物尚困庶工未循言念勲<lb/>
賢方深倚注惟此故事恐難遽行卿宜體是<lb/>
誠懷力更頥養必有多福以扶大忠無至磪<lb/>
　然復陳章表<lb/>
　蘇州謝上<lb/>
臣某言伏奉制書授臣蘇州刺史始從郎署出<lb/>
<pb n="KR4c0051_SBCK_019-5b"/>
領郡章承命若驚省躬知感<hi>中謝</hi>伏惟皇帝陛下<lb/>
受上玄之眷佑揚列聖之耿光大康黎元愼擇<lb/>
牧守徳音毎發品物咸蘇臣夲書生素無黨援<lb/>
謬以薄伎三登文科徳宗皇帝擢爲御史在臺<lb/>
三載例轉省官永貞之初權臣領務遂奏録用<lb/>
蓋聞虚名唯守職業實無朋附竟坐飛語貶在<lb/>
遐藩憲宗皇帝後知事情却授刺史凡歷外任<lb/>
二十餘年伏遇陛下應運重光物無廢滯收拾<lb/>
耆舊塵忝班行旣幸逢時常思展效在集賢院<lb/>
四換星霜進供御書二十餘卷儒臣之分甘老<lb/>
<pb n="KR4c0051_SBCK_019-6a"/>
於典墳優詔忽臨又委之符竹分憂誠重戀闕<lb/>
滋深石室之書空留筆札金閨之籍巳去姓名<lb/>
夲末可明申雪無路豈意聖慈弘納不隔卑微<lb/>
靣辭之日特許升殿天顔咫尺臣禮兢惶不敢<lb/>
盡言空懐誠懇謝恩而出生光於九陌之間受<lb/>
訓而行布政於五湖之外臣即以今月初六日<lb/>
到任上訖伏以水災之後物力索空臣謹宣皇<lb/>
風慰彼黎庶臣聞有味之物蠧蟲必生有才之<lb/>
人讒言必至事理如此古今同途了然辨之唯<lb/>
在明聖伏惟陛下察臣此言則天下之人無不<lb/>
<pb n="KR4c0051_SBCK_019-6b"/>
幸甚江海逺地孤危小臣雖雨露之恩幽遐必<lb/>
被而犬馬之戀親近爲榮無任<lb/>
　蘇州謝賑賜<lb/>
臣某言伏奉去年二月十五日敕蘇州宣賜米<lb/>
一十二萬碩委刺史據戸均給者恩降九天澤<lb/>
流萬姓伏以臣當州去年災沴尤甚水潦雖退<lb/>
流亡尚多臣前月到任奉宣聖百闔境老㓜無<lb/>
不涕零詢訪里閭備知凋瘵方具事實便欲奏<lb/>
論聖慈憂人照燭幽逺特有賑䘏救其災荒蒼<lb/>
生荷再造之恩儉歳同有年之慶臣忝爲長吏<lb/>
<pb n="KR4c0051_SBCK_019-7a"/>
倍萬常情無任<lb/>
　　蘇州賀冊皇太子<lb/>
臣某言伏奉制書以今月七日冊皇太子徳音<lb/>
遐布盛禮畢陳國夲永安人心同慶<hi>中賀</hi>伏惟皇<lb/>
帝陛下以繼天之聖有知子之明義兼君親禮<lb/>
重宗祏龍樓肇建展嘉禮於三朝鳯曆延長固<lb/>
夲枝於萬葉臣守在遐郡不獲稱慶闕庭無任<lb/>
　賀皇太子受冊牋<hi>二首</hi>
朝議大夫持節蘇州諸軍事守蘇州刺史上柱<lb/>
國劉某叩頭叩頭伏惟皇太子殿下允膺上嗣<lb/>
<pb n="KR4c0051_SBCK_019-7b"/>
光啓東朝蒼震發前星之輝黃离表重輪之瑞<lb/>
位居守器禮重承祧萬國以貞九圍咸恱無任<lb/>
　又<lb/>
使持節都督䕫州刺史劉某叩頭伏惟皇太子<lb/>
殿下祗膺詔冊光啓儲闈展至性於三朝承夲<lb/>
枝於百代宗祏永固神人以和四嶽仰揺山之<lb/>
髙百川承少海之潤無任<lb/>
　　賀赦上皇太子牋<lb/>
使持節連州諸軍事守連州刺史劉某惶恐叩<lb/>
頭伏見今月一日制書大赦天下者伏以獻歳<lb/>
<pb n="KR4c0051_SBCK_019-8a"/>
布和皇恩逺降乾坤交㤗寰海廓清伏惟皇太<lb/>
子殿下道冠元良徳兼忠孝承顔拜慶榮耀古<lb/>
今某職守有限不獲隨例稱賀宫庭無任<lb/>
劉夢得文集卷第十九<lb/>
<pb n="KR4c0051_SBCK_019-8b"/>
</p>
<p>
</p>
  </div>
</body>
</text>
</TEI>
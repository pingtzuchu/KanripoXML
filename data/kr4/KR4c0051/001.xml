<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0051_SBCK_001-1a"/>
劉夢得文集卷第一<lb/>
　　古詩<lb/>
　　　澤宫　登司馬錯故城<lb/>
　　　寄李六侍御　謁枉山㑹禪師<lb/>
　　　善卷壇下作　武陵觀火<lb/>
　　　荅崔元受　途中早發<lb/>
　　　贈尹果毅　望衡山<lb/>
　　　遊桃源　賦登天壇<lb/>
　　　寫羅浮事　秋江早發<lb/>
　　　歸城南別墅　和裴尹祈雨<lb/>
<pb n="KR4c0051_SBCK_001-1b"/>
　　　命箏歌送酒<lb/>
　　澤宫<hi>并序</hi>
澤宫送士歳貢也晉昌唐如誨以信誼爲良弓<lb/>
文學爲菆矢規爵禄猶衆禽密彀持滿遡風蜚<lb/>
繳者數矣有措杯之妙而無雙鶬之獲韔弓收<lb/>
視歸究其術繇是跡愈屈而名愈聞君子益多<lb/>
之彼不由其術一幸而中者雖懸貆在庭君子<lb/>
未甞多也歳殫矣告予以西余爲賦澤宫一章<lb/>
庶見子之弓弗再張也巳<lb/>
秩秩澤宫有的維鵠祁祁庶士于以干禄彼鵠<lb/>
<pb n="KR4c0051_SBCK_001-2a"/>
斯微若止若翔千里之差起于毫芒我矢旣直<lb/>
我弓旣良依于髙墉罔我不臧髙墉伊何維器<lb/>
與時視之以心誰謂鵠微<lb/>
　　登司馬錯故城<hi>秦昭王命錯征五溪蠻城在武陵沅江南</hi>
將軍將秦師西南奠遐服故壘清江上蒼煙晦<lb/>
喬木登臨值蕭辰同覽壯前躅塹平陳葉滿墉<lb/>
髙秋蔓緑廢井抽寒菜毀臺生穭榖耕人得古<lb/>
器宿雨多遺鏃楚塞鬰重疊蠻溪紛詰曲留此<lb/>
數仭基幾人傷逺目<lb/>
　　卧病聞常山旋師䇿勲宥過王澤大洽因<lb/>
<pb n="KR4c0051_SBCK_001-2b"/>
　　寄李六侍御<lb/>
寂寂重寂寂病夫卧秋齋夜蟲思幽壁槁葉鳴<lb/>
空階南國異氣候火旻尚昬霾瘴煙跕飛羽沴<lb/>
氣傷百骸昨聞凱歌旋飲至酒如淮無戰陋丹<lb/>
水垂仁輕藁街清廟旣策勲圎丘俟燔柴車書<lb/>
一以混幽遠靡不懐逐客顦顇乆故郷風雨乖<lb/>
禽魚各有化予欲問齊諧<lb/>
　　謁枉山㑹禪師<lb/>
我夲山東人平生多感槩弱冠遊咸京上書金<lb/>
馬外結交當丗賢馳聲溢四塞勉修貴及早狃<lb/>
<pb n="KR4c0051_SBCK_001-3a"/>
捷不知退錙銖揚芬馨㝷尺招瑕纇淹留郢南<lb/>
鄙摧頽羽翰碎安能各往來且欲去沈痗吾師<lb/>
得眞如自在人寰内哀我墮名網有如翾飛輩<lb/>
曈曈揭智炬照使出昬昩靜見玄關啓歆然初<lb/>
心㑹夙尚一何微今得信可大覺路明證入便<lb/>
門通懴悔悟理言自忘處屯道猶泰色身豈吾<lb/>
寶慧性非形礙思此靈山期未來何年載<lb/>
　　善卷壇下作<hi>在枉山上</hi>
先生見堯心相與去九有斯民旣巳治我得安<lb/>
林藪道爲自然貴名是無窮壽瑶壇在此山識<lb/>
<pb n="KR4c0051_SBCK_001-3b"/>
者常逥首<lb/>
　　武陵觀火詩<lb/>
楚郷祝融分災火常爲虞是時直突煙發自晨<lb/>
炊徒盲風扇其威白晝曛陽烏操綆不暇汲脩<lb/>
牆寜避踰怒如烈缺光迅與棼輪俱聮延掩四<lb/>
逹赫奕成烘鑪汹疑雲濤翻颯若鬼神趨當前<lb/>
迎焮赩是物同膏腴金鳥入梵天赤龍遊玄都<lb/>
騰煙透牎戸飛焰生欒櫨火山摧半空星雨洒<lb/>
中衢瑶壇𬒳髹<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>寶樹欑珊瑚花縣與琴焦旗<lb/>
亭無酒濡市人委百貨邑令遺雙鳧餘勢下隈<lb/>
<pb n="KR4c0051_SBCK_001-4a"/>
隩長熛烘舳艫吹熒照水府炙浪愁天吴災罷<lb/>
雲日晚心驚視聽殊髙灰辨廩庾黒土連闉闍<lb/>
衆燼合星羅遊氛鑠人膚<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>地藏宿熱遥林呈<lb/>
驟枯火德資生人庸可一日無御之失其道敲<lb/>
石彌天隅晉庫走龍劒吴宫傷燕鶵五行有沴<lb/>
氣先哲垂訏謨宋鄭同日起時當賢大夫無苛<lb/>
自可樂弭患非所圖賢守恤人瘼臨煙駐驪駒<lb/>
弔傷色慘怛唁失詞劬愉下令蠲里布指期輕<lb/>
市租閈垣適未立苫蓋自相娱山木行翦伐江<lb/>
泥宜墐塗魯臣不必葺何用徴越巫<lb/>
<pb n="KR4c0051_SBCK_001-4b"/>
　　崔元受少府自貶所還遺山薑花荅以詩<lb/>
故人博羅尉遺我山薑花採從碧海上來自謫<lb/>
仙家雲濤潤孤根隂火照晨葩淨摇扶桑日豔<lb/>
對灜洲霞丗人愛芳辛搴擷忘幽遐傳名入帝<lb/>
里飛馹辭天涯王濟夲尚味石崇方鬪奢雕盤<lb/>
多不識綺席乃增華驛馬損筋骨貴人滋齒牙<lb/>
顧子藜藿士持此空歎嗟<lb/>
　　途中早發<lb/>
馬踏塵上霜月明岡頭路行人朝氣銳宿鳥相<lb/>
辭去流水隔逺村縵山多紅樹悠悠關塞内來<lb/>
<pb n="KR4c0051_SBCK_001-5a"/>
往無間歩<lb/>
　　和董中庶古散調辭贈尹果毅<lb/>
昔聽東武吟壯年心巳悲如何今濩落聞君苦<lb/>
辛詞言有窮巷士弱齡頗尚竒讀得玄女符生<lb/>
當事邊時借問遊俠窟結客幽并兒往來長楸<lb/>
閒能帶雙鞬馳崩騰天寶末塵暗燕南陲烽火<lb/>
入咸陽詔徴神武師是時召軍募揷羽揚金覊<lb/>
萬夫列轅門觀我中㦸支誓當雪國讎親愛從<lb/>
此辤中霄倚長劒起視蚩尤旗介馬晨蕭蕭陣<lb/>
雲竟天涯隂風獵白草旗槊光參差勇氣貫中<lb/>
<pb n="KR4c0051_SBCK_001-5b"/>
腸視身忽如遺曾擒白馬將虜騎不敢追貴臣<lb/>
上戰功名姓隨意移終歳肌骨苦他人印纍纍<lb/>
謁者旣清宫諸侯各罷戲上將賜北第門㦸不<lb/>
可窺眥血下霑襟天髙問無期却㝷故郷路孤<lb/>
影空相隨行逢里中舊撲遬昔所嗤一言合侯<lb/>
王腰佩黃金龜問我何自苦可憐眞數竒低徊<lb/>
顧徒御慘色懸雙眉翻然悟世途撫巳昩所宜<lb/>
田園巳蕪没流浪江海湄<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>禽毛翮摧不見翔<lb/>
雲姿衰容蔽逸氣孑孑無人知寂寞草玄徒長<lb/>
吟下書幃爲君發哀韻若扣瑶林枝有客識其<lb/>
<pb n="KR4c0051_SBCK_001-6a"/>
眞潺湲涕交頥勸爾一杯酒陶然足自怡<lb/>
　　望衡山<lb/>
東南倚蓋卑維嶽資柱石前當祝融居上拂朱<lb/>
鳥翮青冥結精氣磅礴宣地脉還聞膚寸隂能<lb/>
致彌天澤<lb/>
　　遊桃源一百韻<lb/>
沅江清悠悠連山鬱岑寂囬流抱絶巘皎鏡含<lb/>
虚碧昬旦遞明媚煙嵐紛委積香蔓垂緑潭曝<lb/>
龍照孤磧<hi>山下潭名緑羅磧名曝龍</hi>淵名著前志子驥思逺蹠<lb/>
<hi>子驥事見陶先生夲記也</hi>寂寂無何郷密爾天地隔金行太元<lb/>
<pb n="KR4c0051_SBCK_001-6b"/>
歳漁者偶探賾尋花得幽蹤窺洞穿暗隙依微<lb/>
聞鷄犬豁逹值阡陌居人㸦將迎笑語如平昔<lb/>
廣樂雖交奏海禽心不懌揮手一來歸故溪無<lb/>
處覓緜緜五百載市朝幾遷革有路在壷中無<lb/>
人知地脉皇家感至道聖祚自天錫金闕傳夲<lb/>
枝五函留寶曆禁山開秘宇復戸潔靈宅<hi>詔隷二十戸免</hi>
<hi>徭以奉洒掃</hi>藥檢香芬氲醮壇煙羃羃我來塵外躅瑩<lb/>
若朝酲析崖轉對翠屏水窮留畫鷁三休俯喬<lb/>
木千級攀峭壁旭日聞撞鐘綵雲迎躡屐遂登<lb/>
最髙頂縱目環楚澤平湖見草青逺岸連霞赤<lb/>
<pb n="KR4c0051_SBCK_001-7a"/>
幽㝷如夢想緜思屬空閴夤縁且忘疲耽翫近<lb/>
成癖清猿伺曉發瑶草淩寒坼祥禽舞葱蘢珠<lb/>
樹摇玓瓅羽人顧我笑勸我稅歸軛霓衣何飄<lb/>
颻童顔潔白晳重巖是藩屏馴鹿受羈靮樓居<lb/>
邇清霄蘿蔦成翠帟仙翁遺竹杖王母留桃核<lb/>
姹女飛丹沙青童護金液寶氣浮鼎耳神光生<lb/>
劒脊虚無天樂來僁窣鬼兵役丹丘肅朝禮玉<lb/>
札工紬繹枕中淮南方牀下阜郷舄明燈坐遥<lb/>
夜幽籟聽淅瀝因話近世仙聳然心神愓乃言<lb/>
瞿氏子骨狀非凡格往事黃先生羣兒多侮劇<lb/>
<pb n="KR4c0051_SBCK_001-7b"/>
謷然不屑意元氣貯肝鬲往往游不歸洞中觀<lb/>
博弈言髙未易信猶復加訶責一旦前致辭自<lb/>
云仙期迫言師有道骨前事甞被謫如今三山<lb/>
上名字在眞籍悠然謝主人後歳當來覿言畢<lb/>
依庭樹如煙去無迹觀者皆失次驚追紛絡驛<lb/>
日暮山逕窮松風自蕭槭適逢脩蛇見瞋目光<lb/>
激射如嚴三清居不使恣<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>索唯餘歩綱勢八<lb/>
趾在沙礫至今東北隅表以壇上石列仙徒有<lb/>
名世人非目擊如何庭廡際白日振飛翮洞天<lb/>
豈幽遠得道如咫尺一氣無死生三光自遷易<lb/>
<pb n="KR4c0051_SBCK_001-8a"/>
因思人閒丗前路何湫窄瞥然此生中善祝擬<lb/>
滿百大方播羣類秀氣肖翕闢性靜夲同和物<lb/>
牽成阻阨是非鬪方寸葷血昬精魄遂令多夭<lb/>
傷猶喜見斑白喧喧車馬馳苒苒桑榆夕共安<lb/>
緹繡榮不悟泥塗適紛吾夲孤賤世業在逢掖<lb/>
九流宗指歸百氏旁攟摭公卿偶慰薦郷曲謬<lb/>
推擇居安白社貧志傲玄纁辟功名希自取簪<lb/>
組俟揚歷書府早懷鈆射宫曾發的起草香生<lb/>
帳坐曹烏集栢賜宴聆簫韶侍祠閱琮璧常聞<lb/>
履忠信可以行蠻貊自迷希古心妄恃干時畫<lb/>
<pb n="KR4c0051_SBCK_001-8b"/>
巧言忽成錦苦志徒食蘗平地生峯巒深心有<lb/>
矛㦸層波一震盪弱植果淪溺北渚弔靈均長<lb/>
岑思亭伯禍來昩機兆事去空歎惜塵累與時<lb/>
深流年隨漏滴才能疑木鴈報施迷夷跖楚奏<lb/>
繫鍾儀商歌勞寗戚稟生非懸解對境方感激<lb/>
自從嬰網羅每事問龜䇿王正降雷雨環玦賜<lb/>
遷斥儻復夷平人誓將依羽客買山<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>精舎領<lb/>
徒開講席冀無身外憂自有間中益道牙期日<lb/>
就塵慮乃冰釋且欲遺姓名安能慕竹帛長生<lb/>
尚學致一漑豈虚擲芝术資糇糧煙霞拂巾幘<lb/>
<pb n="KR4c0051_SBCK_001-9a"/>
黃石履看墯洪崖肩可拍聊復嗟蜉蝣何頻哀<lb/>
虺蜴青囊旣深味瓊葩示屢摘縱無西山姿猶<lb/>
免長戚戚<lb/>
　　客有爲余話登天壇遇雨之狀因以賦之<lb/>
清晨登天壇半路逢隂晦疾行穿雨過却立視<lb/>
雲背白日照其上風雷走于内滉瀁雪海翻槎<lb/>
牙玉山碎蛟龍露鬐鬣神鬼含變態萬狀㸦相<lb/>
生百音以繁㑹俯觀羣動靜始覺天宇大山頂<lb/>
自澂明人閒巳霶霈豁然重昬歛渙若春冰潰<lb/>
反照入松門瀑流飛縞帶遥光泛物色餘韻吟<lb/>
<pb n="KR4c0051_SBCK_001-9b"/>
天籟洞府撞仙鐘村墟起夕靄却見山下侣巳<lb/>
如迷丗代問我何處來我來雲雨外<lb/>
　　有僧言羅浮事因爲詩以寫之<lb/>
君言羅浮上容易見九垠漸髙元氣壯洶湧來<lb/>
翼身夜宿最髙峯瞻空浩無隣海黒天宇曠星<lb/>
辰來逼人是時當朏魄隂物恣騰振日光吐鯨<lb/>
背劒影開龍鱗倐若萬馬馳旌旗聳奫淪又如<lb/>
廣樂奏金石含悲辛疑其有巨靈怪物盡來賔<lb/>
隂陽迭用事乃俾夜作晨咿喔天鷄鳴扶桑色<lb/>
昕昕赤波千萬重踴出黃金輪下視生物息霏<lb/>
<pb n="KR4c0051_SBCK_001-10a"/>
如隙中塵醯鷄仰甕口亦謂雲漢津丗人信耳<lb/>
目方寸度大鈞安知視聽外怪愕不可陳悠然<lb/>
想大方此乃杯水濵知小天地大安能識其眞<lb/>
　　秋江早發<lb/>
輕隂迎曉日霞霽秋江明草樹含逺思襟懷有<lb/>
餘清凝睇萬象起朗吟孤憤平渚鴻未矯翼而<lb/>
我巳遐征因思市朝人方聽晨鷄鳴昬昬戀衾<lb/>
枕安見元氣英納爽耳目變翫竒筋骨輕滄洲<lb/>
有竒趣浩蕩吾將行<lb/>
　　裴祭酒尚書見示春歸城南青松塢別墅<lb/>
<pb n="KR4c0051_SBCK_001-10b"/>
　　寄王左丞髙侍郎之什命同作<lb/>
早宦閱人事晚懐生道機時從學省出獨望郊<lb/>
園歸野彴渡春水山花映巖扉石頭解金章林<lb/>
下歩緑薇青松鬰成塢脩竹盈尺圍吟風起天<lb/>
籟蔽日無炎威危逕盤羊腸連甍聳翬飛幽谷<lb/>
響樵斧澄潭環釣磯因髙見帝城冠蓋揚光輝<lb/>
白雲難持寄清韻投所希二公如長離比翼翔<lb/>
太微含情謝林壑酬贈駢珠璣顧予乆郎濳愁<lb/>
寂對芳菲一聞丘中趣再撫黄金徽<lb/>
　　和河南裴尹侍郎宿齋大平寺詣九龍祠<lb/>
<pb n="KR4c0051_SBCK_001-11a"/>
　　祈雨二十韻<lb/>
有事九龍廟潔齋梵王祠玉簫何時絶碧樹空<lb/>
涼颸吏散埃壒息月髙庭宇宜重城肅穆閉澗<lb/>
水潺湲時人稀夜復間慮靜境亦隨<graphic n="KR1210" url="https://raw.githubusercontent.com/kanripo/KR-Gaiji/master/images/KR1210.png" mimeType="image/png"/>懷斷鼇<lb/>
足疑想乗鸞姿朱明盛農節膏澤方愆期瞻言<lb/>
五靈瑞能救百榖萎咿喔晨鷄鳴闌干斗柄垂<lb/>
修容謁神象注意陳正辭驚飈起泓泉若召雷<lb/>
雨師黒煙聳鱗甲洒液如棼絲豐隆震天衢烈<lb/>
缺揮火旗炎空忽淒緊髙霤懸綆縻生物巳霶<lb/>
霈濕雲稍離披丹霞啓南陸白水含東菑熈熈<lb/>
<pb n="KR4c0051_SBCK_001-11b"/>
飛走適藹藹草樹滋浮光動宫觀逺思盈川坻<lb/>
吳公敏於政謝守工爲詩商山有病客言賀舒<lb/>
厖眉<lb/>
　　冬夜宴河中李相公中堂命箏歌送酒<lb/>
朗朗鵾鷄絃華堂夜多思簾外雪巳深坐中人<lb/>
半醉翠娥發清響曲盡有餘意酌我莫憂狂老<lb/>
來無逸氣<lb/>
劉夢得文集卷第一<lb/>
<pb n="KR4c0051_SBCK_001-1a"/>
劉夢得外集卷第一<lb/>
　　詩<lb/>
　　　荅白學士　寄韓白二公<lb/>
　　　戲詶白舎人　春日書懷<lb/>
　　　寄詶白舎人　詶白舎人曹長<lb/>
　　　贈白舎人有歎　和令狐相公<lb/>
　　　白太守行　詶樂天席上見贈<lb/>
　　　登棲靈寺塔　留辭郭使君<lb/>
　　　開元寺构𣏌　和樂天鸚鵡<lb/>
　　　歳抄將發楚　洛中逢白監<lb/>
<pb n="KR4c0051_SBCK_001-1b"/>
　　　　燕王少尹宅　鶴歎<lb/>
　　　　有所嗴　荅樂天臨都驛<lb/>
　　　　再贈樂天　和裴相傍水間行<lb/>
　　　　郡齋新竹　聞新蟬<lb/>
　　　　和裴相公求鶴　和樂天送鶴<lb/>
　　　　終南秋雪　闕下待傳點<lb/>
　　　　和樂天早寒　和樂天以鏡換酒<lb/>
　　　　送河南馮尹　贈王山人<lb/>
　　　　題集賢閣　杏園花下<lb/>
　　　　令狐相公言懷　曲江春望<lb/>
<pb n="KR4c0051_SBCK_001-2a"/>
　　春日㝷花　南園試小樂<lb/>
　　　和樂天春詞　玉蘂花下<lb/>
　　　歎水　荅樂天戲贈<lb/>
　　　送令狐相公赴東都<lb/>
　翰林白二十二學士見寄詩一百篇因以<lb/>
　荅貺<lb/>
吟君遺我百篇詩使我獨坐形神馳玉琴清夜<lb/>
人不語琪樹春朝風正吹郢人斤斵無痕跡仙<lb/>
人衣裳弃刀尺世人方内欲相㝷行盡四維無<lb/>
處覔<lb/>
<pb n="KR4c0051_SBCK_001-2b"/>
　　始至雲安寄兵部韓侍郎中書白舎人二<lb/>
　　公近曽逺守故有屬焉<lb/>
天外巴子國山頭白帝城波清蜀柹盡雲散楚<lb/>
臺傾迅瀬下哮吼兩岸勢爭衡隂風鬼神過暴<lb/>
雨蛟龍生峽斷見孤邑江流照飛甍蠻軍擊嚴<lb/>
鼓筰馬引雙旌望闕遥拜舞分庭備將迎銅符<lb/>
一以合文墨紛來縈暮色四山起愁猿數處聲<lb/>
重關羣吏散静室寒燈明故人青霞意飛舞集<lb/>
蓬瀛昔曽在池籞應知魚鳥情<lb/>
　　白舎人自杭州寄新詩有柳色春藏蘇小<lb/>
<pb n="KR4c0051_SBCK_001-3a"/>
　　家之句因而戲詶兼寄浙東元相公<lb/>
錢塘山水有竒聲暫謫仙官守百城女妓還聞<lb/>
名小小使君誰許喚卿卿鼇驚震海風雷起蜃<lb/>
鬪嘘天樓閣成莫道騷人在三楚文星今向斗<lb/>
牛明<lb/>
　春日書懷寄東洛白二十二學士楊八二<lb/>
　　庶子<lb/>
曽向空門學坐禪如今萬事盡忘筌眼前名利<lb/>
同春夢醉裏風情敵少年野草芳菲紅錦地遊<lb/>
絲僚亂碧羅天心知洛下閑才子不作詩魔即<lb/>
<pb n="KR4c0051_SBCK_001-3b"/>
酒顛<lb/>
　　白舎人見詶拙詩因以寄謝<lb/>
雖陪三品散班中資歴從來事不同名姓也曽<lb/>
鐫石柱詩篇未得上屏風甘陵舊黨凋零盡魏<lb/>
闕新知禮數崇煙水五湖如有伴猶應堪作釣<lb/>
魚翁<lb/>
　　白舎人曹長寄詩有遊宴之盛因以戲詶<lb/>
蘇州刺史例能詩西掖今來替左司二八城門<lb/>
開道路五千兵馬引旌旗水通山寺笙歌去騎<lb/>
過虹橋劔㦸隨若共吳王鬪百草不如應是欠<lb/>
<pb n="KR4c0051_SBCK_001-4a"/>
西施<lb/>
　蘇州白舎人寄新詩有歎早白無兒之句<lb/>
　　因以贈之<lb/>
莫嗟華髪與無兒却是人間乆逺期雪裏髙山<lb/>
頭白早海中仙果子生遲于公必有髙門慶謝<lb/>
守何煩曉鏡悲幸免如新分非淺祝君長詠夢<lb/>
熊詩<hi>髙山夲高于門使之髙二義殊古之詩流曉此</hi>
　　和汴州令狐相公到鎭改月偶書所懷二<lb/>
　十二韻<lb/>
受脤新梁苑和羮舊傅巖援毫動星宿垂釣取<lb/>
<pb n="KR4c0051_SBCK_001-4b"/>
韜鈐赫弈三川至歡呼百姓瞻緑油貔虎擁青<lb/>
紙鳯凰銜外壘曽無警中厨亦罷監推誠人自<lb/>
服去殺令逾嚴赳赳容皆飾幡幡口盡鉗爲兄<lb/>
憐庾翼選壻得蕭咸鬱倔咽喉地駢闐水陸兼<lb/>
渡橋鳴紺<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>入肆颺雲帆端月當中氣東風應<lb/>
逺占管絃喧夜景燈燭掩寒蟾酒毎傾三雅書<lb/>
能發百函詞人羞布鼓逺客獻貂襜歌榭白團<lb/>
扇舞筵金縷衫旌旗遥一簇舄履近相攙花樹<lb/>
當朱閣晴河逼翠簾衣風飄靉靆燭淚滴巉嵓<lb/>
玉斝虚頻易金鑪暖更添映鬟窺艷艷隔袖見<lb/>
<pb n="KR4c0051_SBCK_001-5a"/>
纎纎謝傅何由接桓伊定不凡應憐郡齋老旦<lb/>
夕鑷霜髯<lb/>
　　白太守行<lb/>
聞有白太守地官歸舊溪蘇州十萬户盡作嬰<lb/>
兒啼太守駐行舟閶門草萋萋揮袂謝啼者依<lb/>
然兩眉低朱户非不崇我心如重狴華池非不<lb/>
清意在寥廓栖夸者竊所怪賢者黙思齊我爲<lb/>
太守行題在隱起珪<lb/>
　　詶樂天楊州初逢席上見贈<lb/>
巴山楚水淒涼地二十三年弃置身懷舊空吟<lb/>
<pb n="KR4c0051_SBCK_001-5b"/>
聞笛賦到郡翻似爛柯人沈舟側畔千帆過病<lb/>
樹前頭萬木春今日聽君歌一曲暫憑盃酒長<lb/>
精神<lb/>
　　同樂天登棲靈寺塔<lb/>
歩歩相攜不覺難九層雲外倚欄干忽然語笑<lb/>
半天上無限遊人與眼看<lb/>
　　罷郡歸洛途次山陽留辭郭中丞使君<lb/>
自到山陽不許辭髙齋日夜有佳期管絃正合<lb/>
看書院語笑方酣各詠詩銀漢雪晴褰翠幕清<lb/>
淮月影落金巵洛陽歸客明朝去容趂城東花<lb/>
<pb n="KR4c0051_SBCK_001-6a"/>
發時<lb/>
　　楚州開元寺北院枸𣏌臨井繁茂可觀羣<lb/>
　　賢賦詩因以繼和<lb/>
僧房藥樹依寒井井有香泉樹有靈翠黛葉生<lb/>
籠石甃殷紅子熟照銅瓶枝繁夲是仙人杖根<lb/>
老新成瑞犬形上品功能甘露味還知一勺可<lb/>
延齡<lb/>
　　和樂天鸚鵡<lb/>
飬來鸚鵡觜初紅冝在朱樓繡户中頻學喚人<lb/>
縁性慧偏能識主爲情通歛毛睡足難銷日嚲<lb/>
<pb n="KR4c0051_SBCK_001-6b"/>
翅愁時願見風誰遣聦明好顔色事湏安置入<lb/>
深籠<lb/>
　　歳杪將發楚州呈樂天<lb/>
楚澤雪初霽楚城春欲歸清淮變寒色逺樹含<lb/>
清暉原野已多思風霜潜減威與君同旅鴈北<lb/>
向刷毛衣<lb/>
　　洛中逢白監同話遊梁之樂因寄宣武令<lb/>
　　狐相公<lb/>
曽經謝病各遊梁今日相逢憶孝王少有一身<lb/>
兼將相更能四靣占文章開顔坐內催飛盞回<lb/>
<pb n="KR4c0051_SBCK_001-7a"/>
首庭中看舞槍借問風前兼月下不知何客對<lb/>
胡牀<lb/>
　　河南王少尹宅燕張常侍白舎人兼呈盧<lb/>
　　郎中李貟外二副使<lb/>
將星夜落使星來三省清臣到外臺事重各銜<lb/>
天子詔禮成同把故人盃捲簾松竹雪初霽滿<lb/>
院池塘春欲迴第一林亭迎好客慇勤莫惜玉<lb/>
山頽<lb/>
　　鶴歎<hi>二首并序</hi>
友人白樂天去年罷吴郡挈雙鶴鶵以歸余相<lb/>
<pb n="KR4c0051_SBCK_001-7b"/>
遇于楊子津間翫終日翔舞調態一符相書信<lb/>
華亭之尤物也今年春樂天爲秘書監不以鶴<lb/>
隨置之洛陽第一旦予入門問訊其家人鶴軒<lb/>
然來睨如記相識徘徊俛仰似含情顧慕塡膺<lb/>
而不能言者因以作鶴歎以贈樂天<lb/>
寂寞一雙鶴主人在西京故巢吳苑樹深院洛<lb/>
陽城徐引竹閒歩逺含雲外情誰憐好風月隣<lb/>
舎夜吹笙<hi>東隣即王家</hi>
丹頂宜承日霜翎不染泥愛池能乆立看月未<lb/>
成棲一院春草長三山歸路迷主人朝謁早貪<lb/>
<pb n="KR4c0051_SBCK_001-8a"/>
養汝南雞<lb/>
　　有所嗟<hi>二首</hi>
庾令樓中初見時武昌春柳似腰肢相逢相笑<lb/>
盡如夢爲雨爲雲今不知<lb/>
鄂渚𪷟𪷟煙雨微女郎䰟逐暮雲歸只應長在<lb/>
漢陽渡化作鴛鴦一隻飛<lb/>
　　荅樂天臨都驛見贈<hi>六言</hi>
北固山邊波浪東都城裏風塵世事不同心事<lb/>
新人何似故人<lb/>
　　再贈樂天<lb/>
<pb n="KR4c0051_SBCK_001-8b"/>
一政政官軋軋一年年老駸駸身外名何足筭<lb/>
別來詩且同吟<lb/>
　　和裴相公傍水閒行<lb/>
爲愛逍遥第一篇時時間歩賞風煙看花臨水<lb/>
心無事功業成來二十年<lb/>
　　和宣武令狐相公郡齋對新竹<lb/>
新竹翛翛韻曉風隔䆫依砌尚蒙籠數閒素壁<lb/>
初開後一段清光入坐中欹枕間看知自適含<lb/>
毫㓪詠與誰同此君若欲長相見政事堂東有<lb/>
舊叢<lb/>
<pb n="KR4c0051_SBCK_001-9a"/>
　　荅白刑部聞新蟬<lb/>
蟬聲未發前巳自感流年一入凄涼耳如聞斷<lb/>
續絃晴清依露葉晚急思霞天何事秋卿詠逢<lb/>
時亦悄然<lb/>
　　和裴相公寄白侍郞求雙鶴<lb/>
皎皎華亭鶴來隨太守舩<hi>白君罷吴郡太守携鶴鶵來</hi>青雲意長<lb/>
在滄海別經年留滯清洛苑徘徊明月天何如<lb/>
鳯池上雙舞入祥煙<lb/>
　　和樂天送鶴上裴相公別鶴之作<lb/>
昨日看成送鶴詩髙籠提岀白雲辭朱門乍入<lb/>
<pb n="KR4c0051_SBCK_001-9b"/>
應迷路玉樹容棲莫揀枝雙舞庭中花落處數<lb/>
聲池上月明時三山碧海不歸去且嚮人閒呈<lb/>
羽儀<lb/>
　　終南秋雪<lb/>
南嶺見秋雪千門生早寒閒時駐馬望髙處卷<lb/>
簾看霧散瓊枝出日鈄鈆粉殘偏宜曲江上倒<lb/>
影入清瀾<lb/>
　　闕下待傳點呈諸同舎<lb/>
禁漏晨鍾聲欲絶旌旗組綬影相交殿含佳氣<lb/>
當龍首閣倚晴天見鳯巢山色葱籠丹檻外霞<lb/>
<pb n="KR4c0051_SBCK_001-10a"/>
光泛灩翠松梢多慙再入金閨籍不敢爲文學<lb/>
解嘲<lb/>
　和樂天早寒<lb/>
雨引苔侵壁風驅葉擁堦乆留間客話宿請老<lb/>
僧齋酒甕新陳接書籖次第排翛然自有處揺<lb/>
落不傷懷<lb/>
　　和樂天以鏡換酒<lb/>
把取菱花百錬鏡換他竹葉十旬杯顰眉厭老<lb/>
終難去蘸甲湏歡便到來妍醜太分迷忌諱松<lb/>
喬俱傲絶嫌猜校量功力相千萬好去從空白<lb/>
<pb n="KR4c0051_SBCK_001-10b"/>
玉臺<lb/>
　　同樂天送河南馮尹學士<lb/>
可憐玉馬風流地暫輟金貂侍從才閣上掩書<lb/>
劉向去門前修刺孔融來崤陵路靜寒無雨洛<lb/>
水橋長晝起雷共羡府中棠棣好先於城外百<lb/>
花開<lb/>
　同白二十二贈王山人<lb/>
愛名之世忘名客多事之時無事身古老相傳<lb/>
見來乆歳年雖變貌長新飛章上逹三清路受<lb/>
籙平交五嶽神笑聽鼕鼕朝暮鼓只能催得市<lb/>
<pb n="KR4c0051_SBCK_001-11a"/>
朝人<lb/>
　　題集賢閣<lb/>
鳯池西畔圖書府玉樹玲瓏景氣間長聽餘風<lb/>
送天樂時登髙閣望人寰青山雲繞欄干外紫<lb/>
殿香來歩武閒曽是先賢翔集地每看壁記一<lb/>
慙顔<lb/>
　　杏園花下詶樂天見贈<lb/>
二十餘年作逐臣歸來還見曲江春遊人莫笑<lb/>
白頭醉老醉花閒有幾人<lb/>
　　和令狐相公初歸京國賦詩言懷<lb/>
<pb n="KR4c0051_SBCK_001-11b"/>
凌雲羽翮掞天才楊歷中樞與外臺相印昔辭<lb/>
東閤去將星還拱北辰來殿庭捧日飄纓入閣<lb/>
道看山曳履迴口不言功心自適吟詩釀酒待<lb/>
花開<lb/>
　　曲江春望<lb/>
鳯城煙雨歇萬象含佳氣酒後人倒狂花時天<lb/>
似醉三春車馬客一代繁華地何事獨傷懷少<lb/>
年曽得意<lb/>
　　和令狐相公春日㝷花有懷白侍郎閣老<lb/>
芳菲滿雍州鸞鳯許同遊花逕須深入時光不<lb/>
<pb n="KR4c0051_SBCK_001-12a"/>
少留色鮮由樹嫰枝亞爲房稠靜對仍持酒髙<lb/>
看特上樓晴冝連夜賞雨便一年休共憶秋官<lb/>
處餘霞曲水頭<lb/>
　　和樂天南園試小樂<lb/>
間歩南園煙雨晴遥聞絲竹岀牆聲欲抛丹筆<lb/>
三川去先教清商一部成花木手栽偏有興歌<lb/>
詞自作別生情多才遇景皆能詠當日人傳滿<lb/>
鳯城<lb/>
　　和樂天春詞<lb/>
新粧宜靣下朱樓深鎻春光一院愁行到中庭<lb/>
<pb n="KR4c0051_SBCK_001-12b"/>
數花朶蜻蜓飛上玉搔頭<lb/>
　　和嚴給事聞唐昌觀玉蘂花下游仙二絶<lb/>
玉女來看玉蘂花異香先引七香車攀枝弄雪<lb/>
時迴顧驚怪人閒日易斜<lb/>
雪蘂瓊絲滿院春衣輕歩歩不生塵君平簾下<lb/>
徒相問長伴吹簫別有人<lb/>
　　　歎水別白二十二<hi>雜言</hi>
水至清盡美從一勺至千里利人利物時行時<lb/>
止道性淨皆然交情淡如此君遊金谷堤上我<lb/>
在石渠署裏兩心相憶似流波潺湲日夜無窮<lb/>
<pb n="KR4c0051_SBCK_001-13a"/>
巳<lb/>
　　荅樂天戲贈<lb/>
才子聲名白侍郎風流雖老尚難當詩情逸似<lb/>
陶彭澤齋日多如周太常矻矻將心求淨法時<lb/>
時偷眼看春光知君技癢思歡宴欲倩天魔破<lb/>
道場<lb/>
　　同樂天送令狐相公赴東都留守<hi>自户部尚書拜</hi>
尚書劔履岀明光居守旌旗起洛陽丗上功名<lb/>
兼將相人閒聲價是文章衙門曉闢分天仗賔<lb/>
幕初開辟省郎從發坡頭向東望春風處處有<lb/>
<pb n="KR4c0051_SBCK_001-13b"/>
甘棠<hi>自華陜至河南皆故林也</hi>
劉夢得外集卷第一<lb/>
<pb n="KR4c0051_SBCK_001-14a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>檀園集巻十一</head> <lb/>
    <p>
<pb n="KR4e0232_WYG_011-1a"/>
欽定四庫全書<lb/>
　檀園集巻十一<lb/>
　　　　　　　　　　　　明　李流芳　撰<lb/>
　西湖卧遊冊䟦語<hi>凡二十二首</hi>
　　紫陽洞<lb/>
南山自南髙峯邐迤而至城中之吳山石皆奇秀一色<lb/>
如龍井煙霞南屏萬松慈雲勝果紫陽一巖一壁皆可<lb/>
作累日盤桓而紫陽精巧頫仰位置一一如人意中尤<lb/>
<pb n="KR4e0232_WYG_011-1b"/>
奇也余己亥嵗與淑士同遊後數至湖上以畏入城市<lb/>
多放浪兩山間獨與紫陽隔濶辛亥偕方回訪友雲居<lb/>
乃復一至葢不見十餘年所往來於胸中者竟失之矣<lb/>
山水勝絶處每恍惚不自持彊欲捉之縱之旋去此味<lb/>
不可與不知痛痒者道也余畫紫陽時又失紫陽矣豈<lb/>
獨紫陽哉凡山水皆不可畫然皆不可不畫也存其恍<lb/>
惚者而已矣書之以發孟陽一笑<lb/>
　　雲居寺<lb/>
<pb n="KR4e0232_WYG_011-2a"/>
武林城中招提之勝當以雲居為冣繞山門前後皆長<lb/>
松叅天蔽日相傳以為中峰手植嵗久浸淫為寺僧剪<lb/>
伐什不存一見之輒有老成凋謝之感殆不欲多至其<lb/>
地去年五月偕方回泛小舟自小築至清波訪張懋良<lb/>
寺中落日坐長廊沽酒小飲已裵回城上望鳯凰南屏<lb/>
諸山沿月踏歌而歸翌日遂為孟陽畫此殊可思也壬<lb/>
子十二月鹿城舟中題<lb/>
　　西泠橋<lb/>
<pb n="KR4e0232_WYG_011-2b"/>
余嘗為孟陽題扇云多寳峰頭石欲摧西泠橋邊樹不<lb/>
開輕煙薄霧斜陽下曾泛扁舟小築來西泠樹色真使<lb/>
人可念橋亦自有古色近聞且改築當無復舊觀矣對<lb/>
此悵然<lb/>
　　兩峰罷霧圖<lb/>
三橋龍王堂望湖西諸山頗盡其勝煙林霧嶂映帶層<lb/>
叠淡描濃抺頃刻百態非董巨妙筆不足以發其氣韻<lb/>
余在小築時呼小漿至堤上縱步看山領略最多然動<lb/>
<pb n="KR4e0232_WYG_011-3a"/>
筆便不佀甚矣氣韻之難言也予友程孟陽湖上題畫<lb/>
詩云風堤霧塔欲分眀閣雨縈陰兩未成我試畫君團<lb/>
扇上舩窓含墨信風行此景此時此人此畫俱屬可想<lb/>
癸丑八月清暉閣題<lb/>
　　法相寺山亭圖<lb/>
去年在法相有送友人詩云十年法相松間寺此日淹<lb/>
留却共君忽忽送君無長物半間亭子一溪雲時與方<lb/>
回孟陽避暑竹閣連夜風雨泉聲轟轟不絶又有題扇<lb/>
<pb n="KR4e0232_WYG_011-3b"/>
頭小景一詩云夜半溪閣響不知風雨歇起眎杳靄間<lb/>
悠然見微月一時會心都不知作何語今日展此亦自<lb/>
可思也壬子十月大佛寺倚醉樓燈下題<lb/>
　　勝果寺月巖圖<lb/>
勝果巖石奇秀甲於兩山而月巖尤為奇勝不知何物<lb/>
人樹一綽楔以障之又於崖上鑿字作道學語可笑石<lb/>
大無靈見汚傖父予此畫雖不能傳神亦足為洗垢矣<lb/>
壬子臘月十三日書於金閶舟中時孟陽以送予北上<lb/>
<pb n="KR4e0232_WYG_011-4a"/>
攜此冊至同觀者為方孟旋徐元晦金爾珍翁子逺鄭<lb/>
子野張伯美舎弟無垢從子緇仲<lb/>
　　六和曉騎圖<lb/>
燕子磯上臺龍潭驛口路㫺時竝馬行夢中亦同趣後<lb/>
来五雲山遥對西興渡絶壁瞰江立恍與此境遇人生<lb/>
能㡬何江山幸如故重來復相攜此樂不可喻置身畫<lb/>
圖中那復言歸去行當尋雲棲雲深渺何處此予甲辰<lb/>
與王淑士平仲叅雲棲舟中為題畫詩今日展余所畫<lb/>
<pb n="KR4e0232_WYG_011-4b"/>
六和曉騎圖此境恍然重為題此壬子十月六日定香<lb/>
橋舟中<lb/>
　　永興蘭若<lb/>
壬子正月晦日同仲錫子與自雲棲翻白沙嶺至西溪<lb/>
夾路修篁行兩山間凡十里至永興寺永興山水夷曠<lb/>
平疇逺村幽泉老樹㸃綴各各成致自永興至岳廟又<lb/>
十里梅花綿亘村落彌望如雪一似余家西磧山中是<lb/>
日飰永興登樓嘯咏夜還湖上小築同孟陽印持子將<lb/>
<pb n="KR4e0232_WYG_011-5a"/>
輩痛飲翌日出冊子畫此癸丑十月烏鎮舟中題<lb/>
　　冷泉紅樹<lb/>
余中秋看月於湖上者三皆不及待紅葉而歸湖上故<lb/>
人屢以相嘲予亦屢與故人期而連嵗不果每用悵然<lb/>
前日舟過塘棲時見數樹丹黃可愛躍然思靈隠蓮峰<lb/>
之約今日始得一踐及至湖上霜氣未遍雲居山頭千<lb/>
樹楓桕尚未有酣意豈余與紅葉縁尚慳耶因憶往嵗<lb/>
忍公有代紅葉招余詩余亦率爾有答聊記扵此二十<lb/>
<pb n="KR4e0232_WYG_011-5b"/>
日西湖領略猶未了一朝别子歸使我意悄悄當我欲<lb/>
别時千山秋已老㪅得少日留霜酣變林杪子嘗為我<lb/>
言靈隱楓葉好千紅與萬紫亂挿向晴昊爛然列錦繡<lb/>
森然建旂旐一生未得見何異說食飽至今追㫺遊懊<lb/>
殺歸來早豈意今復爾萬事有魔嬈相牽可奈何是身<lb/>
如籠鳥歸来十日餘昨日試閒眺村邊小紅樹向人亦<lb/>
嫋嫋轉憶故人言西湖攪懐抱開緘讀素書因風為子<lb/>
道<lb/>
<pb n="KR4e0232_WYG_011-6a"/>
　　斷橋春望圖<lb/>
往時至湖上從斷橋一望便魂銷欲死還謂所知湖之<lb/>
㶑灔熹微大約如晨光之著樹眀月之入廬葢山水相<lb/>
映發他處即有澄波巨浸不及也壬子正月以訪舊重<lb/>
至湖上輒獨往斷橋裵回終日翌日為楊讖西題扇云<lb/>
十里西湖意都來在斷橋寒生梅蕚小春入栁絲嬌乍<lb/>
見應疑夢重来不待招故人知我否吟望正蕭條又眀<lb/>
日作此圖小春四日同孟陽子與夜話偶題<lb/>
<pb n="KR4e0232_WYG_011-6b"/>
　　南屏山寺<lb/>
往嵗甲寅同淑士平仲過南屏居然亭看石壁叫絶以<lb/>
後數至湖上或到南屏看友人輒别去徘徊兩山欲一<lb/>
至居然亭而不果矣見余畫始恍然如夢中也<lb/>
　　雷峰暝色圖<lb/>
吾友子將嘗言湖上兩浮屠雷峰如老衲寳石如美人<lb/>
予極賞之辛亥在小築與方回池上看荷花輒作一詩<lb/>
中有云雷峰倚天如醉翁印持見之躍然曰子將老衲<lb/>
<pb n="KR4e0232_WYG_011-7a"/>
不如子醉翁尤得其情態也盖予在湖上山樓朝夕與<lb/>
雷峰相對而暮山紫氣此翁頹然其間尤為醉心然予<lb/>
詩落句云此翁情淡如煙水則未嘗不以子將老衲之<lb/>
言為宗耳癸丑十月醉後題<lb/>
　　紫雲洞<lb/>
己酉三月偕閑孟無際子薪舎弟無垢從子緇仲登烏<lb/>
石峰尋紫雲洞洞石甚奇而惜少南山秀潤之色然境<lb/>
特幽絶遊人所罕至也後三年在小築燈下酒酣弄筆<lb/>
<pb n="KR4e0232_WYG_011-7b"/>
作水墨山水覺舊遊歴厯都在目前遂題云紫雲洞圖<lb/>
竟不知洞果如是畫否當以問嘗遊者余畫大都如此<lb/>
亦可笑也<lb/>
　　澗中第一橋<lb/>
己酉始至十八澗與孟陽閑孟無際子薪舎弟無垢舎<lb/>
姪緇仲俱至徐村第一橋飯于橋上溪流淙然山勢廻<lb/>
合坐久之不能去予有詩云溪九澗十八到處流活活<lb/>
我来三月中春山雨初歇奔雷與飛□耳目兩奇絶悠<lb/>
<pb n="KR4e0232_WYG_011-8a"/>
然向溪坐況對山嵯嵲我欲叅雲棲此中解說法善哉<lb/>
汪子言閒心隨水滅無際亦有和余詩忘之矣<lb/>
　　雲棲曉霧圖<lb/>
壬子正月晦日與仲錫子與出雲棲慧法師季龢居士<lb/>
送予輩至三聚亭下是日大霧山林模糊已而霽至西<lb/>
溪還小築明日孟陽持冊子索畫遂追圖此意今又二<lb/>
年矣烏鎮舟中子將子與孟陽夜話偶題<lb/>
　癸丑十月孟陽及子將兄弟與余同舟至吴門夜泊<lb/>
<pb n="KR4e0232_WYG_011-8b"/>
　烏鎮酒後題字距壬子一年耳兹稱二年此時真大<lb/>
　醉耶猶記出雲棲時霧初合四望皆空時見天末一<lb/>
　㾗皆山頂也日出氤氲竹樹如影在水中有寒柯離<lb/>
　簁挺出空濛間猶帶紅葉分明可愛余畫中冣得此<lb/>
　意題時草草故所未及當遊時畫時題字時子與皆<lb/>
　在今已作故人永隔言笑真可痛也己未六月重題<lb/>
　　煙霞春洞<lb/>
從煙霞寺山門下眺林壑窈窕非復人境李花時尤奇<lb/>
<pb n="KR4e0232_WYG_011-9a"/>
真瓊林瑶島也猶記與閑孟無際自法相至煙霞洞小<lb/>
憩亭子渇甚無從得酒見兩傖父攜榼至閑孟口流涎<lb/>
遽從乞飲傖父不顧予輩大怪偶見梁間惡詩書一板<lb/>
上乃抉而擲之傖父踉蹌而走念此輒噴飯不已也<lb/>
　　江干積雪圖<lb/>
余春夏秋嘗在西湖但未見寒山而歸甲辰同二王叅<lb/>
雲棲時已二月大雪盈尺出赤山步一路瓊枝玉榦披<lb/>
拂照燿望江南諸山皚皚雲端尤可愛也庚戌秋與白<lb/>
<pb n="KR4e0232_WYG_011-9b"/>
民看月兩堤余既歸白民獨留遲雪至臘盡是嵗竟無<lb/>
雪怏怏而返世間事各有縁固不可以意求也癸丑陽<lb/>
月題<lb/>
　甲寅臘月自新安還孟陽觴余湖上大雪襆被與李<lb/>
　大白孟陽方回宿舟中時已廹嵗子將强挽余欲脫<lb/>
　不得晨起濳呼一小舠而遁雪已霽白雲出山與雪<lb/>
　一色上下光耀應接不暇儗作一詩以歸思卒卒不<lb/>
　果終是一欠事也己未夏日虎丘精舎重題<lb/>
<pb n="KR4e0232_WYG_011-10a"/>
　　岣嶁雲澗<lb/>
今年無回在靈鷲余在小築無回書來屢約余看紅葉<lb/>
云且掃岣嶁山閣以待余予躍然欲赴㑹體中小極不<lb/>
果比同孟陽至靈鷲則無回復以事歸矣為之悵然是<lb/>
日至岣嶁樹菴上人方禁足清音閣上皋亭大慧長老<lb/>
亦在焉相與啜茗而去展此圖憶岣嶁山水清逺深恨<lb/>
不得少留踐無回之約遂題之以訂後期<lb/>
　　孤山夜月圖<lb/>
<pb n="KR4e0232_WYG_011-10b"/>
曽與印持諸兄弟醉後泛小艇從西泠而歸時月初上<lb/>
新堤栁枝皆倒影湖中空眀摩盪如鏡中復如畫中久<lb/>
懐此胸臆壬子在小築忽為孟陽冩出真是畫中矣<lb/>
　　三潭采蓴圖<lb/>
辛亥四月在西湖值蓴菜方盛時以采擷作羮飽噉有<lb/>
蓴羮歌長不能載大意謂西湖蓴菜自吾友數人而外<lb/>
無能知其味者袁石公盛稱湘湖蓴羮不知湘湖無蓴<lb/>
皆從西湖采去又謂非湘湖水浸不佳不知蓴初摘時<lb/>
<pb n="KR4e0232_WYG_011-11a"/>
必浸之經宿乃愈肥凡泉水湖水皆可不必湘湖也然<lb/>
西湖人竟無知之者圖中人舟縱横皆蕭山賣菜翁也<lb/>
可與吾歌竝存以發好事者一笑癸丑十月吳江舟中<lb/>
篝燈題<lb/>
　　江南卧遊冊題詞<hi>凡四首</hi>
　　　横塘<lb/>
去胥門九里有村曰横塘山夷水曠溪橋映帶村落間<lb/>
頗不乏致予每過此覺城市漸逺湖山可親意思豁然<lb/>
<pb n="KR4e0232_WYG_011-11b"/>
風日亦為清朗即同遊者未喻此樂也横塘之上為横<lb/>
山往時曽與潘方孺阻風扵此尋徑至山下有美松竹<lb/>
小桃方花恍若異境因相與攀躋至絶頂風怒甚㡬欲<lb/>
吹墮二十年事也丁巳中秋後三日畫于孟陽閶門寓<lb/>
舎九月復同孟陽至武林夜雨泊舟朱家角補題<lb/>
　　　石湖<lb/>
石湖在楞伽山下寺於山之巔者曰上方逶迤而東岡<lb/>
巒漸夷而上下起伏者曰郊臺曰茶磨寺於郊臺之下<lb/>
<pb n="KR4e0232_WYG_011-12a"/>
者曰治平跨湖而橋者曰行春跨溪而橋達於酒城者<lb/>
曰越來湖去郭不十里而近故遊者易至然獨盛於登<lb/>
髙之會傾城士女皆集焉戊申九日余與孟髯同遊值<lb/>
風雨遊人寥落山水如洗著屐至治平寺抵暮而還有<lb/>
詩云客思逢重九來尋雨外山未能凌絶頂聊共泊西<lb/>
灣茶磨風煙白薇村木葉斑誰言落帽會不醉復空還<lb/>
山下有紫薇村髯嘗居扵此今已作故人矣可歎<lb/>
　　　虎丘<lb/>
<pb n="KR4e0232_WYG_011-12b"/>
虎丘宜月宜雪宜雨宜煙宜春曉宜夏宜秋爽宜落木<lb/>
宜夕陽無所不宜而獨不宜於遊人雜沓之時葢不幸<lb/>
與城市宻邇遊者皆以附羶逐臭而來非知登覽之趣<lb/>
者也今年八月孟陽過吳門余拏舟往會中秋夜無月<lb/>
十六日晚霽偕遊虎丘穢雜不可近掩鼻而去今日為<lb/>
孟陽畫此不覺放出山林本色矣丁巳九月六日清溪<lb/>
道中題<lb/>
　　　靈巖<lb/>
<pb n="KR4e0232_WYG_011-13a"/>
余往來西山數過靈巖山下戊申秋日始得與起東及<lb/>
其二子梁瞻雍瞻一登餘皆從舟中遥望其林石之秀<lb/>
而已靈巖為館娃舊趾響屧廊采香逕琴臺皆在其上<lb/>
石上有陷痕如履相傳以為西施履跡殆不可信少時<lb/>
夢與友人至此僧舎作詩醒時記有松風水月皆能說<lb/>
之句辛亥同家弟看梅西磧過靈巖詩云靈巖山下雨<lb/>
綿綿香逕琴臺雲接連憶得秋山黃葉路松風水月夢<lb/>
中禪葢謂此也丁巳九月七日西塘舟中題<lb/>
<pb n="KR4e0232_WYG_011-13b"/>
　　題溪山秋意巻<lb/>
去年殘臘屏居檀園嵗暮窮愁百感交集酒杯書巻皆<lb/>
為愁具篝燈無睡間以筆墨自遣或一木一石期於引<lb/>
睡而止偶拈此卷嫌其太長初欲縱筆盡之倦而棄去<lb/>
後遂稍斂凡經十宿而成前後疎宻筆皆不應置之篋<lb/>
中久未題字偶過吴門出示松圓道人至武林示宋比<lb/>
玉皆以為可余視之亦復煥然轉自矜惜矣湖上友人<lb/>
鄒孟陽愛畫入骨藏余畫獨多見此又欲乞之余告以<lb/>
<pb n="KR4e0232_WYG_011-14a"/>
不能滿志孟陽不信盖過信兩君之言也夫余亦信两<lb/>
君況孟陽哉如孟陽之愛畫藏之篋中與余無别不然<lb/>
十宿引睡之功三月窮愁無聊之感當終身與余作伴<lb/>
不忍輕擲與人也丁巳六月十一日題於西湖小築<lb/>
　　題怪石巻<lb/>
孟陽乞余畫石因買英石數十頭為余潤筆以余有石<lb/>
癖也燈下潑墨題一詩云不費一錢買割此三十峰何<lb/>
如海嶽叟袖裏出玲瓏孟陽笑曰以真易假余真折閱<lb/>
<pb n="KR4e0232_WYG_011-14b"/>
矣舎姪緇仲從旁解之曰且未可判價須俟五百年後<lb/>
人知言哉丁巳十一月慎娱居士題<lb/>
　　題燈上人竹卷<lb/>
往嵗己酉北上舟過蓮涇訪雙林上人於積善菴出所<lb/>
畫竹巻屬余題字以後每經吳門數欲過菴中而不果<lb/>
盖不見上人者六年矣幽窓浄几薫茗相對今日如復<lb/>
理夢中也上人屋後有美竹千竿淨緑如拭今遂化為<lb/>
烏有而上人筆墨乃益進新枝古榦披展森然如見真<lb/>
<pb n="KR4e0232_WYG_011-15a"/>
竹豈此君神氣都為上人攝盡無復生理耶囅然一笑<lb/>
遂題其後甲寅清和月<lb/>
　　又<lb/>
少時見余友髯朱畫竹喜而效之度不能勝輒棄去為<lb/>
林木山水以自娱大都竹扵長巻位置尤難寒梢萬尺<lb/>
雖不乏煙雲變化而詰曲髙下坡陀掩映往往不能遂<lb/>
其聳然干霄之勢古人以竹巻傳者予亦未覩奇絶也<lb/>
嘗以此語友人潘與歸休皆以為然二子皆専工畫竹<lb/>
<pb n="KR4e0232_WYG_011-15b"/>
已卓然成家而獨以位置長巻為怯其它可知已今日<lb/>
觀雙林上人巻惜不令二子見之一瞠目叫絶且知筆<lb/>
墨蹊徑不可以律方外天遊之人也甲寅四月浴佛日<lb/>
雨初霽風日清和同江子士衡舎弟無垢泛舟桐涇自<lb/>
雲隠菴步至積善精舎與上人坐窓下啜茶試墨信筆<lb/>
題此<lb/>
　　題畫冊<lb/>
甲寅九月埽墓新安過吳門别季弟無垢扵寓舍持素<lb/>
<pb n="KR4e0232_WYG_011-16a"/>
冊授余曰遇新安山水佳處當作數筆歸以相示可當<lb/>
卧遊頷之而别自禹航從陸至豐于一路溪山紅樹掩<lb/>
映曲折或曠或奥皆在畫中行歸自屯溪買舟沿溪而<lb/>
下清流見底奇峰怪石叅錯溪中兩巖束之上限雲日<lb/>
所謂舟行若窮忽又無際者昔人稱新安江之勝今始<lb/>
見之每欲下一筆逡廵不敢歸與無垢言之但相對一<lb/>
笑而已然此冊猶在余箧中每開視之猶作新安山水<lb/>
想乙卯北上乃復攜之而行京師塵埃蔽天筆凍欲死<lb/>
<pb n="KR4e0232_WYG_011-16b"/>
畫意益不得發丙辰落魄而南長夏閒居思理筆硏簡<lb/>
得此冊則曩時新安山水又付之子虚烏有矣因隨意<lb/>
弄筆以解煩熱數日而冊滿尚欲題字識此一段因縁<lb/>
鄒仲錫一見便奪去固索不得好畫如仲錫便脫手相<lb/>
贈不足復惜但此冊未畫時已走新安往返二千里京<lb/>
師八千里中間遊覽之樂車馬風塵菀枯氷炭之感歴<lb/>
厯皆影現扵此不可不惜也因題而歸之丁巳五月二<lb/>
十四日<lb/>
<pb n="KR4e0232_WYG_011-17a"/>
　　䟦盆蘭巻<lb/>
己未春余北上至濠梁病還夜輒苦不寐獨處惘惘非<lb/>
對友生流連花酒即無以遣日二月二日與子薪韞父<lb/>
爾凝家伯季從子泛舟南郊聽江君長絃歌值雨子薪<lb/>
偕爾凝君長宿余家盆蘭正開出以共賞子薪故有花<lb/>
癖燒燭照之嘖嘖不已花雖數莖然叅差掩映變態頗<lb/>
具其葩或黃或紫或碧或素其狀或含或吐或離或合<lb/>
或髙或下或正或攲或俯而如瞰或仰而如承或平而<lb/>
<pb n="KR4e0232_WYG_011-17b"/>
如揖或斜而如睨或來而如就或往而如奔或相顧而<lb/>
如笑或相背而如嗔或掩抑而如羞或偃蹇而如傲或<lb/>
挺而如莊或倚而如困或羣向而如語或獨立而如思<lb/>
盖子薪為余言如此非有詩腸畫筆者不能得此形容<lb/>
也余既以病不能作一詩記之欲作數筆冩生而亦復<lb/>
不果然是夜與子薪對花劇談甚歡胸中落落一無所<lb/>
有伏枕便酣睡至曉從此病頓減此花與愛花人皆我<lb/>
良藥不可忘也今日子薪邀過花癖齋看鶯粟花花既<lb/>
<pb n="KR4e0232_WYG_011-18a"/>
爛漫映帶新緑時雨驟至物色韶潤小窓對飲情境清<lb/>
適迴思春夜賞花之樂皆百年所未易有子薪出素巻<lb/>
相屬因髣髴為冩盆花并追紀其語於後四月朔日也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0232_WYG_011-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檀園集巻十一<lb/>
</p>
<p>
</p>
  </div>
</body>
</text>
</TEI>
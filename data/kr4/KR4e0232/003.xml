<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>檀園集巻三</head> <lb/>
    <p>
<pb n="KR4e0232_WYG_003-1a"/>
欽定四庫全書<lb/>
　檀園集巻三<lb/>
　　　　　　　　　　　　明　李流芳　撰<lb/>
　五言律詩<hi>凡四十六首</hi>
　　病中柬徐孺穀將有白下之役<lb/>
疎疎庭欲雨花落闇髙梧月氣昏三伏天涼無一娯病<lb/>
將愁共到人與夢俱徂心怯丹陽道知君好去無<lb/>
　　除夕<hi>癸卯</hi>
<pb n="KR4e0232_WYG_003-1b"/>
除夕人猶病挑燈思惘然夢魂驚隔歳雨㸃入新年笑<lb/>
為小兒劇酒因慈母顛生涯兼世路只有且隨緣<lb/>
　　石岡園池同仲和泛舟作<lb/>
共道春園好偏宜泛一尊輕隂低竹塢落日駐花源水<lb/>
動魚迎棹人歸鶴候門相看無限意愁殺近黄昬<lb/>
　　除夕<hi>甲辰</hi>
愁事殊不了如何已歳除千門宵鼓後半榻佛燈初性<lb/>
癖甘從笑交貧或易疎隨緣吾未得世路正躊躇<lb/>
<pb n="KR4e0232_WYG_003-2a"/>
三十等閒過行藏定若何年華隨樂盡風雨逐愁多小<lb/>
妹初離閤故人仍抱痾關懷今夕事不獨歎蹉跎<lb/>
村酒不復醉殘燈影漸移家無終歳計人有隔年期骯<lb/>
髒知難遇浮沉意已衰笑憐兒繞膝黽勉慰家慈<lb/>
忽憶去年夜苦吟猶病中但令身健在且莫怨途窮野<lb/>
蕚今將發清尊幸不空只愁難免俗明發又匆匆<lb/>
　　春盡同仲和泛舟溪山堂<lb/>
雨晴春又盡忽忽信舟輕松嶺雲不定栁塘風易生出<lb/>
<pb n="KR4e0232_WYG_003-2b"/>
波雙浴鶴隔竹一啼鸎何意林芳歇幽懷得共傾<lb/>
　　讀書仲和郊居寄懷孺穀<lb/>
相對忽相憶春山不見君飛花何太急啼鳥故成羣癖<lb/>
似嵇生嬾知慚鮑叔勤昔年題壁處寥落隔松雲<lb/>
　　贈<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>上人<lb/>
未識<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>師面新詩已競傳竹間開巻帙屋外迥江天山<lb/>
雨一相見風塵意豁然欲隨師卜築瀟灑共安禪<lb/>
　　白門七夕感懷<lb/>
<pb n="KR4e0232_WYG_003-3a"/>
舊日維舟處懸情獨栁條秋風又京國客思正江潮長<lb/>
路有時到歡期難再邀裵徊望牛女愁絶向中宵<lb/>
　　贈别洞庭葛實甫<lb/>
我懷洞庭月欲醉莫釐峯幽意久不愜髙人今乍逢新<lb/>
詩正堪把歸櫂阻相從却羨秋山下丹黄已萬重<lb/>
　　九日風雨泛舟石湖<lb/>
客思逢重九來尋雨外山未能凌絶頂聊共泊西灣茶<lb/>
磨風烟白薇村木葉斑誰言落帽㑹不醉復空還<lb/>
<pb n="KR4e0232_WYG_003-3b"/>
　　送龔三仲和就試白下<lb/>
送子白門去因之感舊遊挂帆江月曉問寺竹風秋藜<lb/>
杖臺前路紅妝水面樓風流知好在逺想日悠悠<lb/>
最愛清涼寺朱門綠樹開晩風齊䇿蹇落日每登臺雨<lb/>
外江光白城邊石勢隤<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>公禪室近還與共裵回<lb/>
同病憐羇旅山風想對牀相看愁去住豈敢問行藏鹵<lb/>
莽吾猶遇飛騰子詎量烟寒郭臺畔貰酒正相望<lb/>
　　清河道中柬同行宋上木<lb/>
<pb n="KR4e0232_WYG_003-4a"/>
漠漠黄河岸荒荒落日風鄉關鴈影外客路水聲中吾<lb/>
道只如此心期偶得同寂寥佳節近忍負菊花藂<lb/>
　　黄河九日寄懷家中兄弟<lb/>
去年重九日風雨石湖中屈指登髙處三年無一同亦<lb/>
知懷遠道且復信飄蓬阿母秋園裏應憐茰酒紅<lb/>
江路寒仍晩重陽候未回遙知新酒熟不待菊花開郊<lb/>
北秋宜眺村東客好來河流向天際難覓一登臺<lb/>
　　黄河夜泊<lb/>
<pb n="KR4e0232_WYG_003-4b"/>
明月黄河夜寒沙似戰塲奔流聒池響平野到天荒呉<lb/>
㑹日以遠燕臺路正長男兒久為客不辨是他鄉<lb/>
　　舟中雜興<lb/>
辭家兩見月兀兀閘河邊長路難計日逆流如上天扶<lb/>
攜幸相得宴坐亦翛然始識浮家意伸鉤擬釣船<lb/>
推篷殘巻後秋爽正相宜飯燥香秔鉢羮勻玉糝匙飽<lb/>
飡無一事翻憶在家時多少風塵子天涯長苦飢<lb/>
　　任城舟中得家報述懷<lb/>
<pb n="KR4e0232_WYG_003-5a"/>
聞道家鄉水秋來又殺禾正愁生計少其奈薦飢何阿<lb/>
母廚中意賢兄柱下歌天涯一回首不敢畏風波<lb/>
自笑逢時懶兹行亦偶然為貧無不可患得敢爭先溝<lb/>
壑吾生事簞瓢可送年寥寥故人意三復贈行篇<lb/>
　　游任城南池<lb/>
塵土經時面南池一豁然城孤朱閣外亭小綠荷前望<lb/>
迥蒹葭水秋髙楊栁天猶傳杜陵句幽意至今憐<lb/>
　　太白樓<lb/>
<pb n="KR4e0232_WYG_003-5b"/>
斯人不可作秋望轉蒼蒼濟水東流直梁山北去荒千<lb/>
年同客路一<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>即吾鄉尚想登臨處當時號酒狂<lb/>
　　荆門舟中見菊偶成<lb/>
江路重陽月荒城菊未花一枝今始見小摘向人誇研<lb/>
水添生意鄉心對物華遙憐開爛漫濁酒過鄰家<lb/>
　　清淵逢鄉人南還<lb/>
君整南歸棹予隨北上船他鄉一相見故里色依然只<lb/>
覺還家好都忘失意憐平安仗傳語早晩下江天<lb/>
<pb n="KR4e0232_WYG_003-6a"/>
　　移舟入荷池同孟陽方回小泛<lb/>
風池弄小艇偃仰芰荷藂葉與遠山碧花將落照紅衣<lb/>
裳散香澤樓閣擬虚空漸覺離塵世來游淨土中<lb/>
　　為楊䜟西題斷橋小景<lb/>
十里西湖意都來在斷橋寒生梅蕚小春入栁絲嬌乍<lb/>
見應疑夢重來不待招故人知我否吟望正蕭條<lb/>
　　新安江中有懷𤣥度伯昭諸子<lb/>
對酒半輪月隨舟兩岸山碧潭寒見底怪石巧當灣自<lb/>
<pb n="KR4e0232_WYG_003-6b"/>
覺勝情愜誰言客路艱别歸臨歳晏秪愴故人顔<lb/>
　　西湖小築次韻答子與<lb/>
不是我頻到安知君病多如君好神氣且莫厭沉痾山<lb/>
潤經時雨樓香四面荷還應思小築稍健即來過<lb/>
　　疊前韻重寄子與<lb/>
嵐氣不出户南山朝雨多烹茶翫水色持此滌煩痾有<lb/>
客衝林靄維舟傍芰荷隔溪欲相喚或恐是君過<lb/>
　　次韻答西生上人見寄<lb/>
<pb n="KR4e0232_WYG_003-7a"/>
小閣溪風夜至今來夢中近聞添結構坐臥在空濛多<lb/>
病成予嬾新詩見子工遙看翠微路幽意若為通<lb/>
　　戲柬湯吾狂于靈隱精舍<lb/>
靈隱蓬峰下飛泉六月涼相望隔烟雨欲徃復傍偟晩<lb/>
霽紅半閣蕉隂綠一牀愁聞湖上鳥終夜呌吾狂<hi>湖上有鳥</hi>
<hi>其聲曰吾狂徹夜不已</hi>
　　雨中喜蓮壑自朗至<lb/>
朝爽在羣木焚香對南山颯然飛雨至靄爾翠微閒孤<lb/>
<pb n="KR4e0232_WYG_003-7b"/>
詠無所寄林僧來叩關不知蓮壑裏髙興幾時攀<lb/>
　　西湖寄沈無回於黄巖<lb/>
台蕩古名勝但言心已馳一氊難穩坐雙屐好相隨去<lb/>
郭聞尚遠出遊知幾時因風須示我妙畫與新詩<lb/>
長安攜手日去住各踟蹰念子胸懷濶如予生計疎不<lb/>
知山縣裏風物竟何如但願少人事還能讀我書<lb/>
　　靈隱次穎法師韻<lb/>
往來白雲社坐臥丹楓林齋飯經未罷應門僧屢尋出<lb/>
<pb n="KR4e0232_WYG_003-8a"/>
寺不覺遠向山情轉深前溪正落日去住亦無心<lb/>
　　殘臘<lb/>
殘臘尚幾日新晴暄氣來遙知早梅意欲傍歳朝開十<lb/>
載青芝路千山白雪堆扁舟繫門栁獨往興悠哉<lb/>
　　寄胡仁常民部<lb/>
春明一回首動隔十年期楚水日東下燕雲常北馳夫<lb/>
君美無度畏壘有遺思國士終何報悠悠媿所知<lb/>
懷抱偶然合何云出處間雲霄既已遠丘壑豈徒閒海<lb/>
<pb n="KR4e0232_WYG_003-8b"/>
國餘黎在飢年賦額慳回天竟誰力凋瘵一時還<lb/>
　　二月五日自虞山還文休遲予於鹿城同張冲善<lb/>
　　少謙顧子貽幼疏步屧山間因過幼疏夜飲限韻<lb/>
　　得村字<lb/>
故人遲我至一笑玉山原有酒便須酌忘形豈待言花<lb/>
疎能照夜月細已横村莫怪常深坐應非戀一樽<lb/>
　　次日同文休子崧靜之子貽幼疏集冲善齋中限<lb/>
　　韻得燈字<lb/>
<pb n="KR4e0232_WYG_003-9a"/>
書齋梅未落過雨態猶勝㑹以花時數詩因客興増濕<lb/>
雲晴不去春氣酒能淩醉覺衝泥怯船窻迥一燈<lb/>
　　夏華甫水亭邂逅甬東朱漢生已載酒重過與漢<lb/>
　　生集别<lb/>
作合此亭中忘機愛野翁無多成水石隨意得房櫳雨<lb/>
氣先梅到風光隔竹通重來興方洽尊酒莫匆匆<lb/>
　　題半塘陸仲子新居<hi>其兄伯子所居鄰比兄弟皆善絃歌</hi>
好是幽人宅偏於水木便天然松障子宛在竹窻前晩<lb/>
<pb n="KR4e0232_WYG_003-9b"/>
照留僧閣茶香到客船壎篪方比舍曲罷又聞絃<lb/>
　五言排律<hi>三首</hi>
　　臯亭送張爾完東歸爾完從慧法師聽講彌陁疏<lb/>
　　鈔初受五戒<lb/>
相近不識面相逢恰稱心亦知文筆妙不謂道情深得<lb/>
共蓮花社遠來祗樹林飛泉初雨後落日復松隂幽賞<lb/>
正未已𤣥言殊可尋别君何草草歸路慎浮沉<lb/>
　　寄無際於㑹稽兼訊張使君宗曉<hi>夢中與無際同游賦詩有樓亦</hi>
<pb n="KR4e0232_WYG_003-10a"/>
　　<hi>生霞思之句因為續之</hi>
故人前月去言訪雲門蹤此地美林壑為懐況秋冬碧<lb/>
淙雲外細丹葉霧邊濃樓亦生霞思山尤愛雪容蘭亭蹟<lb/>
已謝剡曲舟靡從張緒如相見知予老更慵<lb/>
　　春笋詩<lb/>
春園風物好二月笋生時愛此錦䙀子參他玉版師嫩<lb/>
休論菜甲滑可比蓴脂酒辣偏相稱茶清更不疑味存<lb/>
甘苦外質與剛柔宜上番看何意平安報有期此君真<lb/>
<pb n="KR4e0232_WYG_003-10b"/>
不俗少具出塵姿<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檀園集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>檀園集巻九</head> <lb/>
    <p>
<pb n="KR4e0232_WYG_009-1a"/>
欽定四庫全書<lb/>
　檀園集巻九<lb/>
　　　　　　　　　　　　明　李流芳　撰<lb/>
　行狀<hi>凡一首</hi>
　　許母陸孺人行狀<lb/>
中書君許元祐之塟其母陸孺人也病不勝䘮且懼一<lb/>
旦溘然不克身襄大事力疾營窀穸四方之㑹塟者麇<lb/>
至中書君哭泣拜稽一勉於禮病遂不起嗚呼中書君<lb/>
<pb n="KR4e0232_WYG_009-1b"/>
其無媿於古之死孝者矣中書君且死惓惓為其母孺<lb/>
人不朽計手次孺人之生平屬其諸子將乞銘於當世<lb/>
之文章鉅公而其子文學君某等踵而告余乞為之狀<lb/>
曰此先君之志也余既自少習中書君而從子宜之與<lb/>
中書君故親串往還甚宻孺人之賢在耳目間者且數<lb/>
十年其言雖不文而庶可以徵也孺人陸氏崑山之北<lb/>
新瀆人父應鴻母顧孺人生而婉淑嫺於姆訓父母絶<lb/>
愛憐之將笄歸於許為郡幕公貳室郡幕公元配沈孺<lb/>
<pb n="KR4e0232_WYG_009-2a"/>
人生子自學而夭於是郡幕公年且艾矣沈孺人重以<lb/>
繼嗣為念為公擇良家子為貳得孺人沈孺人察孺人<lb/>
賢而能其家喜可知也無何生中書君沈孺人則愈喜<lb/>
抱而子之日以卵翼乳哺為事而捐管籥以授孺人孺<lb/>
人身親拮据早作夜息出納啓閉代沈孺人之成而不<lb/>
敢專盖沈孺人㤀其有家而孺人㤀其有子已中書君<lb/>
稍長就外傅延名經師訓督之沈孺人憐中書君嫗喣<lb/>
不忍傷而孺人獨以嚈濟之為簡其出入稽其倦勤所<lb/>
<pb n="KR4e0232_WYG_009-2b"/>
以䇿勵之者備至嘗曰玉不琢不成器孺子其樂寛而<lb/>
憚嚴矣吾憚其佚也庶以吾之嚴成夫人之寛異日者<lb/>
且得藉此以報夫人乎人於是服孺人之深識逺慮為<lb/>
不可及巳中書君學成遊成均試京兆聲譽鵲起所交<lb/>
遊皆當世名士屨常滿戶外孺人闈而觀之心竊自喜<lb/>
漿酒脯<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>為供具不倦人以為有陶母之風焉先是郡<lb/>
幕公偕沈孺人以心計起家而孺人復以攻苦約嗇佐<lb/>
之自是業日起以貲雄里中而郡幕公顧獨好行其徳<lb/>
<pb n="KR4e0232_WYG_009-3a"/>
嘗急其弟之困撫其遺孤子女至没身不衰邑有大繇<lb/>
輙挺身任之㓙年平榖價以糶又為粥以餔餓者而槥<lb/>
死者其宗黨居恒待以舉火者若而家當是時郡邑大<lb/>
夫争高郡幕公之義以為弦高卜式復生列上其狀賜<lb/>
爵一等復以恩例授官而中書君官京朝亦以親老馳<lb/>
傳歸而拜慶綵衣象服焜耀里閭人皆榮之中書雖以<lb/>
貲為郎雅非意所屑獨好奇文異書手自讐較懸之國<lb/>
門暇則闢圃通池樹藝花竹水廊山榭窈窕幽靚不減<lb/>
<pb n="KR4e0232_WYG_009-3b"/>
輞川平泉而又製為歌曲傳奇令小隊習之竹肉之音<lb/>
時與山水映發其諸郎君則翩翩競爽躭書下帷足不<lb/>
窺户登其堂歌鐘饌玉履舄交錯豪蕐之氣熏然灼人<lb/>
如遊金張之庭而披其帷則圖書盈架丹鈆雜陳哦諷<lb/>
之聲不絶於耳又如入董夏之室自郡幕公起家至中<lb/>
書君不再世而衣冠文物蔚為令族無問素封即奕葉<lb/>
鼎貴之家或不逮焉揆厥所自則兩孺人内助之功居<lb/>
多已焦太史表沈孺人以為富家之吉在順正位交相<lb/>
<pb n="KR4e0232_WYG_009-4a"/>
愛㫖哉言乎盖沈孺人終其身娣姒視孺人而孺人亦<lb/>
終其身母事沈孺人上不嫌偪下不虞妬左縈右拂以<lb/>
宜其家和氣致祥許氏之興實繇於此若夫繩繩蟄蟄<lb/>
詩書禮義之澤方來未艾則發祥尤在孺人矣中書君<lb/>
之言曰自吾母歸先君子兩週嵗而稱母又十八嵗而<lb/>
稱王母數年以來曾行又滿前矣他人處此或稍自發<lb/>
舒乃孺人之事沈太孺人也益謹未嘗敢以徳色見也<lb/>
沈太孺人春秋高喜怒稍過當家人或有後言孺人亟<lb/>
<pb n="KR4e0232_WYG_009-4b"/>
拄其口且為反覆曉喻令心折而後已沈太孺人閒聞<lb/>
之徵其狀則謬其㫖以對不實告以傷其心沈太孺人<lb/>
病且亟孺人手調湯藥與子婦諸孫侍立臥榻跬步不<lb/>
移殁而哭之一慟幾絶拊自昌背曰爾尚有母而吾母<lb/>
安在乎旦暮澡滌帣鞲上飲食恪謹如生前思沈太孺<lb/>
人所嗜得輙跽進之嗚呼世之事嫡有死生不㤀其共<lb/>
如孺人者乎孺人治家嚴而又能推誠接物人人得其<lb/>
歡婢僕輩自少至老未嘗一逢其怒子婦諸孫晨朝起<lb/>
<pb n="KR4e0232_WYG_009-5a"/>
居孺人必裝飾端坐以待服御無鮮蕐所衣疏繒或數<lb/>
澣不易毎飯粗糲輙甘之曰此吾家故物也盖安貞簡<lb/>
素其天性然已昔者中書君之圖不朽沈孺人也乞傳<lb/>
於屠儀部朱太史隠君王先生殁而乞狀於陳徵君乞<lb/>
銘於董學士乞表於焦太史貞珉琬琰將與女宗高行<lb/>
傳之無窮矣迨孺人殁而中書君適病篤其所次第孺<lb/>
人之生平以為不足以盡聖善之萬一而又不克躬自<lb/>
造請於大人先生之門以此賫志而殁吁可悲也已唯<lb/>
<pb n="KR4e0232_WYG_009-5b"/>
是立言君子哀中書君之志而賜之銘豈惟許氏子孫<lb/>
世世嘉賴之余亦得藉手以報中書君於地下與有榮<lb/>
施矣孺人生於嘉靖戊午五月十八日殁於天啓癸亥<lb/>
四月十三日享年六十有六中書君以某年月日啓郡<lb/>
幕公之藏合𦵏焉子一即中書君諱自昌娶諸氏贈璽<lb/>
丞諸公夀賢所撫其弟上舍舜臣公女女一適文學徐<lb/>
公應時子永思孫男七人元溥邑庠生娶郡守王公臨<lb/>
亨女元㳟太學生娶太常王公世懋子藩幕公士騋女<lb/>
<pb n="KR4e0232_WYG_009-6a"/>
元禮庠生娶孝亷王公騰程女元方邑庠生娶憲副顧<lb/>
公自悅女元毅娶别駕胡公寧臣女元超聘大叅徐公<lb/>
鏌子文學君浤女孫女二一適藩幕公陸允中子世鈁<lb/>
一未字曾孫男六人定泰聘封儀部劉公雋子文學君<lb/>
錫夀女定升聘孝亷朱公日爃女俱元溥出定國聘邑<lb/>
令陳公允堅子文學君禮錫女定祚未聘俱元禮出定<lb/>
震元方出定豫元毅出俱未聘曾孫女五元溥出者三<lb/>
元恭出者一元禮出者一俱未字<lb/>
<pb n="KR4e0232_WYG_009-6b"/>
　墓誌<hi>凡一首</hi>
　　明高士沈愚公墓誌銘<lb/>
嗚呼此吾友錢塘高士沈愚公之墓也愚公諱太洽愚<lb/>
公其字晚而欲逃名乃更名逸友人嚴忍公字之曰不<lb/>
異今稱愚公從其著者也愚公家世吳興始祖天一公<lb/>
者以避揚㓂徙杭四傳而至夢仙翁以奇方起死人得<lb/>
賜爵子明山先生有文不達抑鬱而死其嗣玉田公遂<lb/>
棄儒而修夢仙翁之術仲子銀江公是生愚公愚公生<lb/>
<pb n="KR4e0232_WYG_009-7a"/>
而岐嶷六嵗就外傅十五試童子科輙占高等十六遘<lb/>
銀江公之變家日落讀書不能療貧常慷慨不自得㑹<lb/>
玉田公子文學君夭愚公當後玉田公沈氏之業儒者<lb/>
自明山先生而下皆不達而無年而夢仙翁以醫起家<lb/>
世之者竝享素封或以為儒之效不逮醫勸愚公徙業<lb/>
焉愚公從之遂復修玉田公之術亾何術大售戶外屨<lb/>
滿脂車而迎者無虛日然愚公意不屑也跳而之山水<lb/>
閒以詩歌琴酒自娛其别業之在湖曲者曰蔬齋在灋<lb/>
<pb n="KR4e0232_WYG_009-7b"/>
蕐山中者曰萬竹廬在清平之麓者曰梅花屋灋蕐山<lb/>
梅花環二十里愚公居恒愛之置壙梅花泉畔期與花<lb/>
同死生因自號梅癡又置讀書舫於西湖清夜盪漿湖<lb/>
中焚香誦經或花時月夕攜樽嘯咏達曙不倦所跨蹇<lb/>
曰蒼雪山童曰秋清攜笻自隨烏巾鹿裘望之若神仙<lb/>
如是往來相羊於兩堤南北山之間者三十年性樂易<lb/>
與人無迕得錢即買古書畫尊彞奇玩不治生産或施<lb/>
貧乏旋亦㤀之樂善愛才津津常不去口足不越三吳<lb/>
<pb n="KR4e0232_WYG_009-8a"/>
而四方賢豪之至者無不與交嘗學淨土於雲棲先師<lb/>
學止觀於百八雲萊翁有出世之想生平所流連詩酒<lb/>
花月聲色玩好之具亦僅寓意而已愚公病瘵五年余<lb/>
嘗三至湖上愚公猶力疾載酒與余徘徊堤上至月午<lb/>
而罷今年過愚公病已殆詣榻前握手言笑如常出所<lb/>
畫小像屬題琅然讀之中有漏字摘以示余其神簡不<lb/>
亂如此易簀前一日呼其子文學君佺與煮新茗燒笋<lb/>
而食曰黄鸝已至乎櫻桃已綻乎已而奮然欲起曰不<lb/>
<pb n="KR4e0232_WYG_009-8b"/>
能至山中逺閣㑹須一登耳逺閣愚公所搆以眺望者<lb/>
也噫亦暇矣愚公有所幸姬人常侍左右彌留之際輒<lb/>
麾之不使前曰吾身已外矣安能復作嗚嗚兒女態耶<lb/>
臨終念佛拱手向西而逝嗚呼人以愚公學道為名高<lb/>
耳觀於生死之際其何如者哉愚公生平多貴遊凡藩<lb/>
司牧伯之在杭者慕愛其人或適館授粲以下交愚公<lb/>
愚公泛然應之亦不為屈也嘗辭中丞甘公及大學士<lb/>
沈公之辟而於沈公往復尤苦人皆高之其自贊曰醉<lb/>
<pb n="KR4e0232_WYG_009-9a"/>
鄉禪苑於焉憇止利藪名塲褎如充耳噫可想其風致<lb/>
已西湖自孤山處士而後傳隠逸者指不易屈而余所<lb/>
習乃有兩人其一為邵虎菴先生其一則愚公虎菴先<lb/>
生居呼猿洞口跨溪為閣讀書其中不入城市者四十<lb/>
餘年荆扉晝扃叩輙不應或遭罵而去愚公翺翔人中<lb/>
居處服御皆同於俗和光剷采不設町畦而翛然自得<lb/>
常在勢利之外余以為虎菴先生隠而貞者也愚公隠<lb/>
而通者也兩人皆無媿高士云愚公生於萬厯癸酉三<lb/>
<pb n="KR4e0232_WYG_009-9b"/>
月十三日卒於天啓甲子二月二十三日享年五十有<lb/>
二元配王繼張子一即文學君佺張孺人出娶太學顧<lb/>
公仲逺女孫男一孝通文學君嘗從余受業篤行有文<lb/>
能為沈氏收儒效者也愚公所著蔬齋詩集先後若干<lb/>
巻清乘二巻生生直指八巻居山灋一巻行於世余嘗<lb/>
兩序愚公詩又為贊其像題其旌兹隧道之石復以屬<lb/>
余余雖不文而愚公永訣之言不敢㤀也銘曰<lb/>
儒而窮醫而通𤣥無功以禪終愚為宗異乃同介而容<lb/>
<pb n="KR4e0232_WYG_009-10a"/>
高可風山列墉水環宫花繚空蛻其中保厥封<lb/>
　像贊<hi>凡五首</hi>
　　俞不仝像贊<lb/>
道人耶劒客耶滑稽之雄而文章之伯耶吾昔覯子美<lb/>
哉少年别子九年于思連蜷子貌雄特稱此虬髯高巖<lb/>
大澤深林鬱然暈眉目之雲霞生頷領之風煙豈獨三<lb/>
毛之加是亦阿堵之間噫嘻不仝神已傳矣余將乞而<lb/>
藏焉出而相對飲食笑言又何必渡錢塘扣禹穴而覔<lb/>
<pb n="KR4e0232_WYG_009-10b"/>
子于若耶之濱雲門之巔乎<lb/>
　　張魯生像贊<lb/>
泛然悶然似無所取頽然嗒然似無所起比久與之處<lb/>
而始知其趣郁然其興悠然殆將取於衆之所棄而起<lb/>
於衆之所廢猗嗟斯人斯吾黨之所謂不讀書而有翰<lb/>
墨氣不學道而有煙霞氣終日相對無所發明而彌覺<lb/>
其有味者耶<lb/>
　　汪杲叔像贊<lb/>
<pb n="KR4e0232_WYG_009-11a"/>
以偃蹇不可一世者存於胸而以傴僂不敢輕一物者<lb/>
為其容吾常苦其執禮之太恭而人以為使酒罵坐者<lb/>
此翁噫嘻夫既不與俗同兮何不放之寂寞無人之墟<lb/>
撫泉石而呼松風如披此圖人景相得其樂融融此真<lb/>
杲叔之所從也而豈為是栖栖于先生大人之前角技<lb/>
雕蟲者哉<lb/>
　　張子薪像贊<lb/>
其骨清而堅其氣弱而恬其神悴而全夫是以貧而賢<lb/>
<pb n="KR4e0232_WYG_009-11b"/>
病而妍夫能外子之身與家而觀之而貧與病復何有<lb/>
焉此非子之禪歟<lb/>
　　自題小像<lb/>
此何人斯或以為山澤之儀煙霞之侣胡栖栖於此世<lb/>
其胸懐浩浩落落迺若遠而若邇兮其友或知之而不<lb/>
免見怪於妻子嗟咨兮既不能為冥冥之飛兮夫奚嗤<lb/>
乎藪澤之視矣<lb/>
　檀園集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>檀園集</head>
    <p>
<pb n="KR4e0232_WYG_000-1a"/>
欽定四庫全書　　　　　集部六<lb/>
　檀園集　　　　　　　　别集類五<hi>明</hi>
　　提要<lb/>
　　　　<hi>臣</hi>等謹案檀園集十二巻明李流芳撰流芳<lb/>
　　　　字長蘅嘉定人萬厯丙午舉人三上公車不<lb/>
　　　　第因魏忠賢亂政遂絶意進取築檀園讀書<lb/>
　　　　其中明史文苑傳附見唐時升傳中是編凡<lb/>
　　　　古今體詩六巻雜文四巻題畫跋二巻雖才<lb/>
<pb n="KR4e0232_WYG_000-1b"/>
　　　　地稍弱不能與其鄉歸有光等抗衡而當天<lb/>
　　　　啓崇禎之時竟陵之盛氣方新厯下之餘波<lb/>
　　　　未絶流芳容與其間獨恪守先正之典型歩<lb/>
　　　　歩趨趨詞歸雅潔三百年中斯亦晚秀矣謝<lb/>
　　　　三賓刻嘉定四先生集時流芳尚存三賔詣<lb/>
　　　　視其疾索所作因盡出平生詩文手自芟纂<lb/>
　　　　以成斯集三賓為作序文亦感慨悽動三賓<lb/>
　　　　字象三鄞縣人天啓乙丑進士後官廵按御<lb/>
<pb n="KR4e0232_WYG_000-2a"/>
　　　　史守萊州頗著勞績掖縣毛霦平叛記載之<lb/>
　　　　最詳云乾隆四十六年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0232_WYG_000-3a"/>
檀園集序<lb/>
予為嘉定之三年始謀刻四家文集於時長蘅已病臥<lb/>
檀園予躬致藥餌登牀握手長蘅為強起盡出所著作<lb/>
手自芟纂得詩六巻序記雜文四巻畫冊題跋二巻合<lb/>
十二巻題曰檀園集授其姪宜之以應予之請遂刻自<lb/>
檀園集始明年正月長蘅没予哭其家為經紀其喪欷<lb/>
歔不能去已而刻成因為之序長蘅累世簪纓科名廿<lb/>
載文章書畫絢爛海内其徒盜竊名姓及摸勒衒售者<lb/>
<pb n="KR4e0232_WYG_000-3b"/>
猶足以奉父母活妻子而長蘅身没之日園亭水石圖<lb/>
書彞鼎之外籯無一金廩無釡粟髙賢靜士之風流其<lb/>
大畧亦可覩已為人慷慨遇不平事無問朝野輒義形<lb/>
於色然慈惠樂易其素性也喜接後輩周貧交尤喜成<lb/>
人之美未嘗有所怨忌時或發詞偏宕或詩文感憤類<lb/>
於罵譏嘲謔者有之然言者無罪聞者足戒正所謂㴱<lb/>
於風者矣惜其窮老不遇徒放浪於呉山越水盱衡奮<lb/>
袂以自鳴其不平故僅存兹集以傳世使得待詔金馬<lb/>
<pb n="KR4e0232_WYG_000-4a"/>
延登玉堂拜稽揚厲以上繼臯陶史克之作令鄙人小<lb/>
夫帖耳咋舌於文章之有用從此不敢侮易文墨士不<lb/>
亦偉歟而竟優游林壑以没此予之歎息痛閔於長蘅<lb/>
也嗟乎長蘅之所流傳未知鷄林等國何如凡我公卿<lb/>
學士下至賈豎野老以及道人劍客無不知敬慕若古<lb/>
人然長蘅亦榮矣然大率珍其畫與書耳能得其詩文<lb/>
之意之所在者已不可多得而况其為人之大概乎昔<lb/>
王逸少在東晉時其精識㴱慮高標偉節識者信為蔡<lb/>
<pb n="KR4e0232_WYG_000-4b"/>
謨溫嶠之流而為書名所掩至今耳食者但曉宗其翰<lb/>
墨此又予之反覆婉折於兹序也崇禎二年秋七月友<lb/>
人謝三賔序<lb/>
</p>
<p>
</p>
  </div>
</body>
</text>
</TEI>
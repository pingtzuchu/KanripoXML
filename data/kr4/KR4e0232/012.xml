<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>檀園集巻十二</head> <lb/>
    <p>
<pb n="KR4e0232_WYG_012-1a"/>
欽定四庫全書<lb/>
　檀園集巻十二<lb/>
　　　　　　　　　　　　明　李流芳　撰<lb/>
　題䟦<hi>凡二十五首</hi>
　　題畫巻與子薪<lb/>
三月十八日余自吳門還翌日與子薪相聞且招之子<lb/>
薪報云彦逸亦在此質眀當與偕來是日輕陰風氣蕭<lb/>
爽集伯氏從子輩扵寳尊堂既酣子薪彦逸遂留宿山<lb/>
<pb n="KR4e0232_WYG_012-1b"/>
雨樓頭晨起登樓看雨焚香啜茗頗適飯罷兩君便欲<lb/>
别去予曰家釀頗冽尚堪小飲當為稍淹已維舟於門<lb/>
矣既飲酒白于玉芳於桂甘扵泉新緑映檻雨潤欲滴<lb/>
門外屐聲不至鼎足而談或笑或歌或泣皆生平懷而<lb/>
不盡者遂不能去肴既盡佐以笋䔩重滌酒器出所藏<lb/>
哥窑舊玉二杯陳案上呼五木得異采者飲一杯童子<lb/>
時時摘花來供蕙既芳薔薇視人而笑虎茨數樹著花<lb/>
如雪掩映齋壁子薪往往呌絶因相牽入慎娱室索墨<lb/>
<pb n="KR4e0232_WYG_012-2a"/>
汁屬予畫且畫且談竟盡此巻欲題一詩已醉不能聊<lb/>
紀此以資它日譚柄相知如閑孟孟陽者可一示之勿<lb/>
以示俗人也己未三月廿二日泡菴道人題<lb/>
　　題畫冊<lb/>
慎娱居士有幽憂之疾夜苦不寐寒冬漏長獨酌易盡<lb/>
久讀傷神又無觀力不耐枯坐唯賴筆墨可以自遣心<lb/>
手有託形神蹔調意適而忘與夢俱至此冊自冬徂春<lb/>
經三月而成為山水林木者廿幀為雜花折枝者十幀<lb/>
<pb n="KR4e0232_WYG_012-2b"/>
為古德機語真行書十幀葢皆可以自娱而不可以傳<lb/>
者其真慎娱居士之詩畫也歟<lb/>
　　為與游題畫冊<lb/>
與游以此冊屬畫藏笥中二年苦無興會未敢落筆今<lb/>
年十月過虞山看楓葉扵吾谷因登維摩下至興福清<lb/>
遊甚樂翌日入郡待月於虎丘舟中無事簡得冊子連<lb/>
畫八幀歸家碌碌治裝北行又置之笥中將至鹿城念<lb/>
當與與游别復畫得二幀宿逋頓了為之一快余畫無<lb/>
<pb n="KR4e0232_WYG_012-3a"/>
師承又不喜臨摹古人如此册於荆闗董巨二米兩趙<lb/>
無所不傚然求其似了不可得夫學古人者固非求其<lb/>
似之謂也子久仲圭學董巨元鎮學荆關彦敬學二米<lb/>
然亦成其為元鎮子久仲圭彦敬而已何必如今之臨<lb/>
摹古人者哉余不能畫而知其大意如此願與與游叅<lb/>
之時天啟元年辛酉十一月十九日婁東舟中<lb/>
　　題畫<lb/>
余近喜畫小冊時有好事者往往致此乞畫此冊亦為<lb/>
<pb n="KR4e0232_WYG_012-3b"/>
友人所乞攜之虞山是日風日清美與子崧尋吾谷盤<lb/>
礴楓林下丹黃如繡飯後呼兠輿至維摩興福兩蘭若<lb/>
歸而落日映湖圓月出嶺矣因出此冊示子崧便欲攘<lb/>
去子崧愛予畫十年所畜皆落盜手遂欲以攘補之知<lb/>
攘效矣顧余手在患子崧不好爾何必爾耶因題而歸<lb/>
之并發一笑<lb/>
余嘗畫柳贈西湖張女郎題云斷橋堤外栁如絲愁殺<lb/>
春風煙雨時見說美人能愛畫的應將此鬬腰肢女郎<lb/>
<pb n="KR4e0232_WYG_012-4a"/>
珍重此畫數持以示人由是湖上之人無不知余能畫<lb/>
柳者乃至緇流道民亦以見乞一日灋相寺小師乞余<lb/>
畫輒依前韵題云西湖煙栁斷腸絲只合將来鬭翠睂<lb/>
料得禪心應不染也教和墨冩風枝後又為靈隱蘧沙<lb/>
彌題扇云愛栁終何意秋風君始知青青雖畫得不是<lb/>
動摇時為六如畫此便面已數年紙墨剥落猶為裝池<lb/>
成軸可以見其癖好不減女郎小師也<lb/>
　　題畫為子薪<lb/>
<pb n="KR4e0232_WYG_012-4b"/>
去年以髙麗繭裝成三冊子一以遺淑士一遺子薪其<lb/>
一留篋中七月新涼子薪窓前紅葉茉莉爛漫異常余<lb/>
連詣之酒酣興發輙倚案取冊子弄筆作畫畫盡十幀<lb/>
尚未題字今年子薪病中致此索書暑月揮汗懶近筆<lb/>
研置架上一日索之已亡去矣念子薪愛畫入骨又病<lb/>
中藉以遣興不敢以告之大索十日不得簡箧中素冊<lb/>
尚在連夜篝燈畫此償之前在子薪齋中乘興走筆多<lb/>
草草不愜意此册仿諸家雖不盡得形模然筆墨氣韻<lb/>
<pb n="KR4e0232_WYG_012-5a"/>
差不大謬扵古人豈獨煥然復還舊觀直可謂後來居<lb/>
上矣若畫能療疾子薪當霍然而起為余置酒紅茉莉<lb/>
下開東軒一賞之壬戌七月十一日<lb/>
　　題畫册<lb/>
戊午夏冩經臯亭真歇禪師塔院平頭從城中裝一小<lb/>
册置笥中六月出山舟中熱甚不堪近筆研開而復巻<lb/>
八月重至湖上復攜此冊而往舟中無事畫得五幀意<lb/>
倦輒止歸而匆匆治裝北行途中病還數月以來不見<lb/>
<pb n="KR4e0232_WYG_012-5b"/>
湖山無從發畫思九月乃復來錢塘買舟西湖留連十<lb/>
日飽看兩山紅葉而歸則此冊又在几頭矣舟次吴江<lb/>
風雨如晦燈下飲數杯輒畫三紙眀日抵葑門晤淑士<lb/>
小飲而别泊金閶城下與君長復命酒對飲君長飲戸<lb/>
太窄不三酌已醉雨過月出天水如洗徙倚船頭聽君<lb/>
長吹簫度曲彈三絃遂不能寐篝燈試墨又畫得四紙<lb/>
前後共十二幀竟滿冊矣又眀日舟過維亭出此展玩<lb/>
復為冩舊作題畫之句兼記嵗月己未十月二十日也<lb/>
<pb n="KR4e0232_WYG_012-6a"/>
　　題白雲青嶂圖<lb/>
昔年有僧乞畫余為題一詩云白屋半間茆破碎青林<lb/>
一帶雨淋漓寳池行樹無人愛却愛人間小景兒葢為<lb/>
此僧不信淨土而作也偶仿董北苑筆意作白雲青嶂<lb/>
圖憶此併書之似道友子薪一笑子薪酷愛畫又專修<lb/>
淨土其以此詩為何如也天唘癸亥初春<lb/>
　　題畫冊<lb/>
去嵗八月過吳門晤王淑士兄弟宿留虎丘秋熱甚酷<lb/>
<pb n="KR4e0232_WYG_012-6b"/>
舟還至鹿城稍有涼意同舟夏華甫攜得宋箋冊子愛<lb/>
其光潤宜墨輒作小景兩日間遂盡此冊自謂稍存筆<lb/>
墨之性不復寄人籬壁但當世耳食者多識真者少聊<lb/>
借千載上諸君子之名以恐喝之效顰學步非予本懐<lb/>
令摹古者見之當為一笑然後世有知此道者亦或相<lb/>
賞形似之外耳天唘癸亥八月十二日題於檀園蘿壑<lb/>
　　題林巒積雪圖<lb/>
癸亥逼除連日大雪閉門獨飲小酣輙弄筆墨偶得舊<lb/>
<pb n="KR4e0232_WYG_012-7a"/>
楚紙喜其澁滑得中為破墨作林巒積雪圖古人畫雪<lb/>
以淡墨作樹石凡水天空處則用粉填之以此為竒予<lb/>
意此與墨填者皆求其形似者耳下筆颯然有飄瞥掩<lb/>
映扵紙上者乃真雪也願與知者叅之廿八日薄暝映<lb/>
雪題於劒蛻齋中<lb/>
　　題畫冊<lb/>
辛酉臘月北行意思蕭索到吳門聞子將將來遲之同<lb/>
行因暫住虎丘之鐵佛僧舎時送余者為子薪魯生舎<lb/>
<pb n="KR4e0232_WYG_012-7b"/>
弟無垢舎姪宜之兒子杭之武林都修之時時抱琴來<lb/>
作數弄比玉還白下與予一路同来樂酒晨夕古白同<lb/>
寓舎間日一相對楚中李宗文居停亦相近女冠王修<lb/>
㣲數以扁舟往來山中差不寂寞然夜闌客散輒苦無<lb/>
緒或終夜不寐無可自遣燈下索墨汁作書及畫同居<lb/>
者皆得飽所欲而去以此為笑樂兒子不好學而偏嗜<lb/>
畫每欲裁之不欲身為作俑然興酣輒忘之此冊數幀<lb/>
于酬客之暇乘興㸃染不知為兒子所乞也書畫本髙<lb/>
<pb n="KR4e0232_WYG_012-8a"/>
人之事非讀書萬巻胸中筆下無半㸃塵俗者不能工<lb/>
兒輩患不好畫耳未有好畫而不肯讀書者昔人云我<lb/>
常自教兒此非解嘲語不然亦當如淵眀詩云天命苟<lb/>
如此且進杯中物耳無以為别書此一笑十二月三日<lb/>
燈下題<lb/>
　　題閑孟詩册<lb/>
五言古詩至少陵而一變流而為退之樂天至於東坡<lb/>
而變已極矣然皆不出扵少陵而能各成其一家者也<lb/>
<pb n="KR4e0232_WYG_012-8b"/>
閑孟跅弛之才不為律縛獨古詩時一作之有韓之奥<lb/>
有白之達有蘇之縱横而吐納風流率其胸懐韻致獨<lb/>
絶則前後五百年詩人中所無也閑孟不喜以詩人自<lb/>
居世無知其詩者獨余與孟陽時稱之今其遺詩不及<lb/>
百篇傳之其人豈無復有揚子雲者以子之言為不妄<lb/>
乎往嵗庚戌在都下閑孟寄予病起諸什余與淑士負<lb/>
暄簷際開巻讀之時時叫絶乃閑孟箧中所留有一二<lb/>
為余所未見其中有見懐之什而都未及見寄不知閑<lb/>
<pb n="KR4e0232_WYG_012-9a"/>
孟何意也閑孟往往自怯其書其寄予詩巻倩友人書<lb/>
之予每以為恨閑孟書雖不工固閑孟之書也手澤在<lb/>
焉嗚呼閑孟己矣此真閑孟之手澤也悲夫天啟壬戌<lb/>
七月彦逸致此巻索題拭淚書此<lb/>
　　題畫為子薪<lb/>
余友張子薪愛遊而善病愛友而寡交一病數年足跡<lb/>
不能出户交遊既絶獨以卧遊為樂故其愛獨鍾於予<lb/>
又獨鍾扵予之畫余閒日必一遣問十日五日一自往<lb/>
<pb n="KR4e0232_WYG_012-9b"/>
子薪必具楮素飭筆研以待巻軸縱横筐箧盈溢而徴<lb/>
索不己每一畫成徬徨歎賞若可終身於是者凡見人<lb/>
一紙一素又恨不能奄有之以是數求多扵余其癖如<lb/>
此秋月余將過武林子薪又以素冊投之曰子遊西湖<lb/>
徘徊於六橋兩山之間我不能遊而又失子庶得子畫<lb/>
以代我遊日以代子談何如余聞而悲其意不忍拒也<lb/>
余之歸子薪又將有辭以屬余曰出子之所遊而得者<lb/>
以示予予復何辭以拒焉余知余之所以應子薪者非<lb/>
<pb n="KR4e0232_WYG_012-10a"/>
腕脫不能止也書此一笑天啟癸亥中秋<lb/>
　　題畫冊為同年陳維立<lb/>
維立兄以素綾小幀索畫且戒之曰為我結想世外勿<lb/>
作常景余思世外之境則如三島十洲雪山鷲嶺之類<lb/>
不獨目所未經亦意所不設也其何能施筆墨竊以為<lb/>
景在人中而人所不能有之者多矣前人之所有而後<lb/>
之人不得而有之者多矣夫人所不得而有之即謂世<lb/>
外之景其可乎俯仰古今思其人因及其地或目之所<lb/>
<pb n="KR4e0232_WYG_012-10b"/>
經而意之所可設是可以畫畫凡十幀如淵眀之柴桑<lb/>
無功之東臯六逸之竹溪賀監之鑑湖摩詰之輞川次<lb/>
山之浯溪樂天之廬山子瞻之雪堂君復之孤山所謂<lb/>
今之人不得而有之者也如漁父之桃源則所謂人亦<lb/>
不得而有之者也畫成偶有所觸因各賦一詩不咏其<lb/>
地而咏其人以為地非人不能奇如三島十洲雪山鷲<lb/>
嶺非仙佛亦不能奇也然仙蹤佛跡不在世外如桃源<lb/>
之類往往有之非其人自不遇耳余所詠諸賢亦有不<lb/>
<pb n="KR4e0232_WYG_012-11a"/>
能終保丘壑者或老於丘壑而文采風流不足以傳并<lb/>
山川之奇湮没而不彰者可勝道哉如是則古人之所<lb/>
不能盡有者又將待其人以有之其人伊何將求之世<lb/>
外乎求之世間乎請以此扣之維立<lb/>
　　題畫冊後為李郡守鸖汀<lb/>
徐田仲以素綾冊子屬畫曰將以貽同官之長鸖汀李<lb/>
公余聞公政事之暇留心書畫精於鑒裁余自顧畫無<lb/>
師承且伏處海隅無山川之竒足以發其志意遊跡所<lb/>
<pb n="KR4e0232_WYG_012-11b"/>
厯不越數千里五岳名山未嘗得一遊獨好觀古人之<lb/>
跡如荆闗董巨及勝國諸名家時一效顰又嘗見史傳<lb/>
所載昔人遊居名勝之處輒為神往足雖不至而思其<lb/>
人及其地謂可以髣髴貌之不獨卧遊山水兼以晤對<lb/>
古人盖皆欲以自娱而不可呈之賞鍳者之前也公治<lb/>
杭未三年而政成人和廢墜修舉比者清湖之役不避<lb/>
豪右斷而行之使空眀瀲灔還其舊觀泳游呴沬皆荷<lb/>
眀徳論者以為白蘇復生而余亦謂公之風流節概未<lb/>
<pb n="KR4e0232_WYG_012-12a"/>
可以今人中求之也上下千餘年西湖為白蘇兩人所<lb/>
有後之人安得而有之今則又當屬之公矣如余所畫<lb/>
庾公南樓謝公東山及其他名勝之地未有不因其人<lb/>
以傳者也余他日更請為公圖西湖之勝以繼古人之<lb/>
後可乎余畫雖不工固將附青雲之末以傳之無窮也<lb/>
已<lb/>
　　題雲山圖<lb/>
甲子嘉平月九日大雪泊舟閶門作此圖憶往嵗在西<lb/>
<pb n="KR4e0232_WYG_012-12b"/>
湖遇雪雪後兩山出雲上下一白不辨其為雲為雪也<lb/>
余畫時目中有雪而意中有雲觀者指為雲山圖不知<lb/>
乃畫雪山耳放筆一笑<lb/>
　　䟦摹書帖<lb/>
學書貴得其用筆之意不專以臨摹形似為工然不臨<lb/>
摹則與古人不親用筆結體終不能去其本色摹書然<lb/>
後知古人難到尺尺寸寸而規之求其肖而愈不可得<lb/>
故學者患苦之然以為某書某書則不肖去自書則逺<lb/>
<pb n="KR4e0232_WYG_012-13a"/>
矣故多摹古帖而不苦其難自漸去本色以造入古人<lb/>
堂奥也庚申新正十日試筆題於劔蛻齋中<lb/>
　　題畫冊<lb/>
從舎弟無垢得宋紙十六幀裝成一册子去年在湖上<lb/>
畫得八幀分寄張㑹稽宗曉半留箧中寒夜酒闌篝燈<lb/>
無睡輒弄筆遣興意不在畫然以示同志輒謂得勝國<lb/>
諸人氣韻西湖友人聞子將鄒方回皆欲奪之而不得<lb/>
時時開看以自娱樂非予所甚好不與易也天啟元年<lb/>
<pb n="KR4e0232_WYG_012-13b"/>
辛酉午日檀園薄醉題此<lb/>
此為侒沙彌所藏將死歸扵我箧而藏之不忍看也亡<lb/>
何張伯英過我請觀之且曰此余嘗購之沙彌而不得<lb/>
者也余癖子之畫不減沙彌其藏於我猶藏扵子也夫<lb/>
出于子之手而無窮子何秘焉余曰余悲夫沙彌之意<lb/>
也昔人喻書畫之好如煙雲過眼不復足留意夫人已<lb/>
往矣而何有於區區之好乎雖然複壁而藏據舷而乞<lb/>
其癖固為後世所笑而其名亦且附書畫以不朽吾以<lb/>
<pb n="KR4e0232_WYG_012-14a"/>
為猶異于營營之俗人也予之畫不能如古人葢將借<lb/>
好者之癖以不朽矣子其無忘沙彌之意哉張子曰唯<lb/>
唯遂題而授之沙彌俗姓胡十嵗事余相隨二十餘年<lb/>
北走燕齊南走越又嘗入雲棲叅蓮禪師師名之曰智<lb/>
侒今年病瘵死死之前十日從覺空禪師落髪受沙彌<lb/>
十戒念佛合掌向西而逝故稱侒沙彌云天啟癸亥十<lb/>
月題於留光舟次<lb/>
　　題畫為吕公原<lb/>
<pb n="KR4e0232_WYG_012-14b"/>
余友西音吴子數為余言吕公原先生其人冲恬有道<lb/>
君子也神交二十年前嵗壬戌始扵都下一晤旋以交<lb/>
臂别去毎用為恨是嵗先生奉使𣙜闗荆楚瀕行吳子<lb/>
以素册屬畫為贈余曰先生方用世青山白雲只可自<lb/>
怡豈堪持贈乎吳子曰否否公原丘壑之姿故當𤣥對<lb/>
山水且愛子之畫恨不能致此固公原意也余老且貧<lb/>
將從公原乞買山錢以隠又借子之畫以為余作合子<lb/>
無靳焉余笑曰有是哉余賣山以活而子買山以隱恐<lb/>
<pb n="KR4e0232_WYG_012-15a"/>
子之有待不如余之無待也請遂質之公原先生為一<lb/>
剖之甲子冬日<lb/>
　　題畫為徐田仲<lb/>
錢塘襟江帶湖山水映發昬旦百變出郭數武耳目豁<lb/>
然扁舟草履隨地得勝天下佳山水可居可遊可以飲<lb/>
食寢興其中而朝夕不厭者無過西湖矣余二十年來<lb/>
無嵗不至湖上或一嵗再至朝花夕月煙林雨嶂徘徊<lb/>
吟賞饜足而後歸湖上友人愛余畫甚於愛山水舎其<lb/>
<pb n="KR4e0232_WYG_012-15b"/>
真而求其似余嘗笑之然余畫無本大都得之西湖山<lb/>
水為多筆墨氣韻間或肖之但不能名之為某山某寺<lb/>
某溪某洞耳今年在湖上為李郡伯陳司李畫二册適<lb/>
同年徐使君田仲見而愛之心欲之而不言余窺其意<lb/>
歸而作錢塘十圖以遺之大都常遊之境恍惚在目執<lb/>
筆追之則己逝矣强而名之曰某山某寺某溪某洞亦<lb/>
取其意可耳似與不似當置之勿論也使君佐郡五年<lb/>
西湖之人戴之若慈母今旦晚内召去矣不獨畏壘深<lb/>
<pb n="KR4e0232_WYG_012-16a"/>
去後之思而使君亦何能無桐鄉之戀試披此冊使湖<lb/>
山常在几案間余畫又能為西湖與使君結再來縁矣<lb/>
　　題畫冊與從子<lb/>
今年在西湖六七月日以書畫為役手腕㡬脫秋中言<lb/>
歸遂絶意此事數月以來牽於塵鞅間有酬應非其所<lb/>
樂臘月自吳門還連日陰翳門無剥啄頗有紙窓竹屋<lb/>
之致偶簡得從子緇仲所乞髙麗繭冊連畫得十二幀<lb/>
或挑燈酒闌雜以夣境或映簷呵凍盥櫛都忘人生閒<lb/>
<pb n="KR4e0232_WYG_012-16b"/>
適之味不可多得至扵筆墨適意尤難吾不知此畫方<lb/>
之作者工拙若何然其胸懐所寄不受促逼或亦不當<lb/>
以工拙目之矣天啟甲子嘉平月慎娛居士題<lb/>
　　為鄒方回題畫<lb/>
此冊為亡友張子薪物辛酉秋日過子薪花癖齋看紅<lb/>
茉莉酒後作之重過賞桂花始得卒業壬戌夏寄此屬<lb/>
題武林鄒方回來從架上見之遂竊去大索不得復置<lb/>
一冊償子薪畫跡殆過扵前而此冊終不知何往比至<lb/>
<pb n="KR4e0232_WYG_012-17a"/>
湖上聞子有為余言之鄰父之疑一笑而解眀年子薪<lb/>
死又二年而方回始持此見示余曰暴哉客乎已有據<lb/>
矣子幸主者之死而可逭於論乎顧余畫不逮虎頭子<lb/>
之暴則可以空厨矣推而極之何所不至焉雖然子薪<lb/>
死而所藏余畫皆不知屬之何人并所償之冊亦破廚<lb/>
而飛矣夫何惡扵子遂一笑書之以歸方回為武林鄒<lb/>
氏所藏之物<lb/>
此冊前四紙作於庚申迹細而拘後六紙作於甲子迹<lb/>
<pb n="KR4e0232_WYG_012-17b"/>
放而野似出兩手余亦不復識認方回云甲子春偕往<lb/>
臯亭携此冊屬余竟之醉後篝火潑墨半雜夢寐余且<lb/>
見而笑之況它人乎亟屬方回毁之而方回不可曰此<lb/>
亦余兩人一時事也興㑹所在豈復論畫哉余頷之葢<lb/>
余之無意於名也久矣天唘丙寅七月五日陰城湖畔<lb/>
同方回幼輿放舟乘涼題此<lb/>
　　題畫冊<lb/>
四年前夏華甫致此冊乞畫苦其太多置笥中經嵗始<lb/>
<pb n="KR4e0232_WYG_012-18a"/>
得卒業未及題署便以還之久不復省憶矣今日忽從<lb/>
他處得見又見孟陽比玉兩兄所題近體詩便如故物<lb/>
與舊交俱自逺歸歡然合併一堂之中也但不知此冊<lb/>
既離舊主終當屬阿誰他日相逢恐未復可期耳書畫<lb/>
何必古人吾輩閲歴嵗月俯仰之際今昔已多真不能<lb/>
無感於斯也天啟丙寅三月穀雨題<lb/>
　<lb/>
　<lb/>
<pb n="KR4e0232_WYG_012-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檀園集巻十二<lb/>
</p>
<p>
</p>
  </div>
</body>
</text>
</TEI>
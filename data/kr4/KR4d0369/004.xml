<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端平詩雋巻四</head> <lb/>
    <p>
<pb n="KR4d0369_WYG_004-1a"/>
欽定四庫全書<lb/>
　端平詩雋巻四<lb/>
　　　　　　　　　　　　　宋　周弼　撰<lb/>
　　絶句<lb/>
　　　春怨<lb/>
極浦蘋花白空壕蘭萼紅傷心城上燕飛入館娃宫<lb/>
　　　送客<lb/>
欲知行逺近細數杜鵑聲暗入蒼山去千聞是一程<lb/>
<pb n="KR4d0369_WYG_004-1b"/>
　　　冷泉幽憩<lb/>
水源窮不盡垢膩生春襪未敢輒揭流且向幽亭歇<lb/>
　　　落梅<lb/>
玉樹分明照夕流粉痕翻為碧苔留三更枝上玲瓏雨<lb/>
亂滴寒香一夜愁<lb/>
　　　回山僧書就題書尾<lb/>
憶昔同行題落葉寺前枯樹鶴巢邊不知今度苔枝上<lb/>
多少秋蟲已化蟬<lb/>
<pb n="KR4d0369_WYG_004-2a"/>
　　　逢僧文禮<lb/>
空山落日又逢僧雨雜塵灰滿帽紋但憶來時門不掩<lb/>
麝香偷臥石牀雲<lb/>
　　　其二<lb/>
師説古香寮舊開鮑昭曾為惠休來至今猿鶴猶知敬<lb/>
靜對寒星禮碧苔<lb/>
　　　秋夜<lb/>
山門半掩浮雲闕古道人稀芳草歇夜深零露滴秋香<lb/>
<pb n="KR4d0369_WYG_004-2b"/>
幽人獨步青蘿月<lb/>
　　　寄雲泉僧永頥<lb/>
書來只説住髙峯不記松林第幾重欲揀青巒問茅舍<lb/>
秋山一様白雲封<lb/>
　　　其二<lb/>
讀罷南華誰得聞兩川寒玉一禪身松邊彈舌低聲念<lb/>
莫引龍來變作人<lb/>
　　　贈從古上人<lb/>
<pb n="KR4d0369_WYG_004-3a"/>
山僧袖出新詩巻字字馨香撲人面清晨何處展看來<lb/>
捲得梅花兩三片<lb/>
　　　野廟<lb/>
野廟荒蕪倒掩扉寂寥香火客來稀年年歸燕相看覷<lb/>
空滴春泥損畫衣<lb/>
　　　真娘墓<lb/>
青鳥傳書渡海遲亂山衰草葬蛾眉錦囊消歇餘香在<lb/>
狼籍春風荳蔻枝<lb/>
<pb n="KR4d0369_WYG_004-3b"/>
　　　女墳湖<lb/>
石龜無語對東風海鶴曾迷曉市中三十六鱗朝夜月<lb/>
玉釵人在水晶宫<lb/>
　　　顯應觀桃花<lb/>
白雲隨鶴乘將去深碧桃花落故宫三十六簧明月夜<lb/>
不知何處吸春風<lb/>
　　　四聖觀<lb/>
小園寛占一山孤别有牆遮古觀居到了恩波攔不住<lb/>
<pb n="KR4d0369_WYG_004-4a"/>
水窗遊出放生魚<lb/>
　　　蠟梅<lb/>
愛花偏倩獵人尋殘雪偷春上棘林山岸有誰先得見<lb/>
冷香疎亞辟寒金<lb/>
　　　詠史二首<lb/>
一曲呼凰下九霄石臺春靜海山遥周秦戰血縱横盡<lb/>
猶臥白雲吹洞簫<lb/>
碧樹重重䕃屋廬分明青葢畫龍車南陽病叟成何事<lb/>
<pb n="KR4d0369_WYG_004-4b"/>
便謂枯池活得魚<lb/>
　　　送人遊西山<lb/>
昔人深夜看星斗鎮壓靈壇尚有符偷寫只應蒼鼠慣<lb/>
幾行丹篆繞春蕪<lb/>
　　　其二<lb/>
鎖斷寒蛟亦有神冷波寒水病殘身誰收匙鑰權相借<lb/>
畧放天池洗白鱗<lb/>
　　　其三<lb/>
<pb n="KR4d0369_WYG_004-5a"/>
抽鉛點汞舊臺荒何處捜尋舊草堂誰見洪崖最深處<lb/>
一坑泥護石中黄<lb/>
　　　出關偶題<lb/>
一曲長歌浙水寒綈袍空往又空還咸陽若有山東志<lb/>
莫放蘇秦又出關<lb/>
　　　吳門送同行者之毘陵<lb/>
布帆何處定逢春身是歸人又送君明日隔城回首望<lb/>
冷花寒葉滿秋雲<lb/>
<pb n="KR4d0369_WYG_004-5b"/>
　　　西湖初夏<lb/>
花飛春減綠隂成不住風光繞禁城山寺晚晴蟬欲噪<lb/>
柳林猶囀數聲鶯<lb/>
　　　送曲江友人南歸<lb/>
憐君歸槖路迢迢到得茅齋轉寂寥應歎藥欄經雨爛<lb/>
土肥抽盡縮砂苗<lb/>
　　　客樓<lb/>
水國秋清潮半生越王臺殿鎖荒城西樓一夜思歸客<lb/>
<pb n="KR4d0369_WYG_004-6a"/>
斜倚朱欄獨聽笙<lb/>
　　　夜深<lb/>
虛堂人靜不聞更獨坐書灰對夜燈門外不知春雪霽<lb/>
半峯殘月一溪冰<lb/>
　　　胥門<lb/>
蘆葦蕭蕭生曉潮伍員何地更吹簫夕陽自逐寒鴉去<lb/>
萬片宫花共寂寥<lb/>
　　　送人還姑蘇<lb/>
<pb n="KR4d0369_WYG_004-6b"/>
别十三年返故居可憐世業半空虛布囊惟有焦琴在<lb/>
乞與秋風葬闔閭<lb/>
　　　題僧子温畫水墨蒲萄<lb/>
裊裊多應半熟時落斜髙掛冷攅枝分明記得山窗下<lb/>
一架寒藤帶雨垂<lb/>
　　　望太湖<lb/>
獨立瀰漫灝氣中倍饒雲霧杳重重直西一道孤光起<lb/>
指點人看是白龍<lb/>
<pb n="KR4d0369_WYG_004-7a"/>
　　　其二<lb/>
眼力難窮逺即昬縱睛惟只兩三分今朝林屋人皆見<lb/>
不似峯巒只似雲<lb/>
　　　收家信<lb/>
渺渺秋風生白波故鄉歸夢隔山河可憐一紙平安信<lb/>
不及衡陽鴈字多<lb/>
　　　聞友人過吳<lb/>
詩囊掛在船篷上吟過江楓落葉中為恐吳牋題不盡<lb/>
<pb n="KR4d0369_WYG_004-7b"/>
秋風先燥數堆紅<lb/>
　　　彩雲橋<lb/>
斷橋流水兩無期殘日輕雲處處疑乞與行人自沽酒<lb/>
滿旗風雨豆花籬<lb/>
　　　龍井道中雜記<lb/>
白髮宫人頻笑謔羅衣昔對君王著夜驚春雨洗桃花<lb/>
夢魂猶掛鞦韆索<lb/>
　　　其二<lb/>
<pb n="KR4d0369_WYG_004-8a"/>
老僧病久聲嘶喝屢說紫衣勝短褐莫嫌兩手漸拘攣<lb/>
曾把御前供奉鈸<lb/>
　　　山崦早梅<lb/>
晴逼寒笆春滿鄰漢奩芳額漸輕勻東風未放全消息<lb/>
兩萼愁香不見人<lb/>
　　　青陽驛<lb/>
悄悄如秋麥氣涼山風吹透濕衣裳小爐深幌枯松火<lb/>
一夜寒香遶客牀<lb/>
<pb n="KR4d0369_WYG_004-8b"/>
　　　舟次黄鶴磯<lb/>
俯為江山特地來勢須時暫走塵埃稍閒便著攜宫酒<lb/>
一酹吳王舊釣臺<lb/>
　　　聞鴈<lb/>
此是衡陽第幾羣寂寥偏雜雨聲聞如今逺道多矰繳<lb/>
莫厭髙飛入暮雲<lb/>
　　　風惡偶成二首<lb/>
柔櫓雙隨下水船亂帆輕柂遞相先無端繫著山村岸<lb/>
<pb n="KR4d0369_WYG_004-9a"/>
髙枕蘆芽對雨眠<lb/>
三日要行還止住冷沙寒水暗消春一千四百蕪湖路<lb/>
怨雨愁風多少人<lb/>
　　　溧陽桃花<lb/>
見説謫仙曾到此東風千樹鎖雕牆游人偏向花間酹<lb/>
雨濕春泥噴酒香<lb/>
　　　延山渡<lb/>
解帆登岸作山遊林木茅茨共一丘數日驟寒消不盡<lb/>
<pb n="KR4d0369_WYG_004-9b"/>
尚餘殘雪護松瘤<lb/>
　　　蕭山縣下遇雨二首<lb/>
年來沙漲卒難消更覺西興渡口遥冷坐看他騎騍馬<lb/>
半鞍泥水踏春潮<lb/>
悠悠心厭出江沙過得丘亭轉落斜村店自知行客倦<lb/>
勸嘗新酒買甜瓜<lb/>
　　　大洲湖<lb/>
人居澤國勝居陵十月陂塘未結冰殘葦亂茭收拾後<lb/>
<pb n="KR4d0369_WYG_004-10a"/>
斷筐分晒折腰菱<lb/>
　　　道間偶成<lb/>
彎彎田角路周遭摘盡柔桑露淺蒿無限寂寥門半掩<lb/>
一車偏健夕陽繰<lb/>
　　　早春<lb/>
連朝微雪暗消凝始覺春風逐旋增今早畫簷偏有意<lb/>
數條吹折晒殘冰<lb/>
　　　送人之漢上<lb/>
<pb n="KR4d0369_WYG_004-10b"/>
舊來邊塞自多塵瘦草寒花强作春見說連年更悽愴<lb/>
亂螢隨趁鬼迷人<lb/>
　　　思歸<lb/>
閙裏看山不識真偶來軒檻振衣塵諸峯便覺移相就<lb/>
分付春風欲去人<lb/>
　　　其二<lb/>
點點楊花飛滿洲只應催促送行舟非關向晚傷心事<lb/>
自怯春寒不肯留<lb/>
<pb n="KR4d0369_WYG_004-11a"/>
　　　其三<lb/>
盡日憑欄客興濃山雖西遶水還東便乘春暮家園去<lb/>
猶及棠梨滿徑風<lb/>
　　　其四<lb/>
自覺才疎久願歸敢將山色便相依漢家事業雖全盛<lb/>
亦放梁鴻一箇飛<lb/>
　　　贈野逸<lb/>
時康難售賈生醫諫鼓無聲對落暉又報一年花信了<lb/>
<pb n="KR4d0369_WYG_004-11b"/>
滿山鶗鴂送春歸<lb/>
　　　其二<lb/>
悠悠行路雪侵頭擬出重關洗敝裘堤上忽逢憔悴客<lb/>
背花停酒説通州<lb/>
　　　下渚秋暮<lb/>
淺灘近渚沙相接水落漁人朝暮涉摵摵風鳴若雨來<lb/>
繞堤吹散乾荷葉<lb/>
　　　秋日馬上<lb/>
<pb n="KR4d0369_WYG_004-12a"/>
本無謀畧强談兵每媿臨邊病未能筋力豈知猶可喜<lb/>
一鞍千里到江陵<lb/>
　　　許市罩魚<lb/>
網邊分得尾纎纎腥却蓴絲莫厭嫌自有野人相料理<lb/>
柳隂茅店一包鹽<lb/>
　　　歲除思歸<hi>六言</hi>
山妻書到多日野渡舟横幾回想見溪邊亭上故人待<lb/>
我銜盃<lb/>
<pb n="KR4d0369_WYG_004-12b"/>
　　　其二<lb/>
春風冰斷千尺曉霽雲開百重何處溪橋爭渡誰家山<lb/>
寺聞鐘<lb/>
　　　其三<lb/>
野屋定堆落葉山徑應鋪石蕪一别經秋不到隔籬黄<lb/>
犬誰呼<lb/>
　<lb/>
　端平詩雋巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端平詩雋巻二</head> <lb/>
    <p>
<pb n="KR4d0369_WYG_002-1a"/>
欽定四庫全書<lb/>
　端平詩雋巻二<lb/>
　　　　　　　　　　　　　宋　周弼　撰<lb/>
　　五言律<lb/>
　　　金壇觀<lb/>
金壇深僻觀鐘磬少人聞山果猿偷墮庭莎鹿臥分木<lb/>
髙猶帶雪石冷不生雲正爇黄連炷相從拜老君<lb/>
　　　晚登黄鶴樓<lb/>
<pb n="KR4d0369_WYG_002-1b"/>
戚戚登臨地凄凄欲暮天相看數株柳不聽一聲蟬山<lb/>
冷雲生絮江空月上弦無緣捨塵事閒對白鷗眠<lb/>
　　　施潭<lb/>
歸程風强阻春色有如無上水千帆健中流一矴孤雨<lb/>
衝尋屋燕雲背立檣烏盡説明朝順江行舊有圖<lb/>
　　　山行<lb/>
盡日羣山裏知行第幾重竹深春寺磬灘急午溪舂殘<lb/>
旭猶雙塔晴雲只半峯豈無仙隱者恨不少從容<lb/>
<pb n="KR4d0369_WYG_002-2a"/>
　　　野橋<lb/>
日暮野橋邊都歸醉客船數竿沙際日一片水中天影<lb/>
落衝煙鳥聲移帶雨蟬殆非人境得江月又初圓<lb/>
　　　送姚希聲令弟歸剡中<lb/>
客程何太急歲月半塗分想暫歸天姥還來伴使君曉<lb/>
吟千嶂雪春思一江雲若再經過此囊詩可得聞<lb/>
　　　秋屏<lb/>
好山多變態排列在簷楹平熨澄江練横鋪列嶂屏石<lb/>
<pb n="KR4d0369_WYG_002-2b"/>
煙寒遶寺山雨暗離汀有意攜溪枕眠看直到醒<lb/>
　　　同李雪林飲山村<lb/>
本來無飲興偶此到溪灘屋角懸雙瓠船頭繫一竿塔<lb/>
髙風便響橋峻雨隨乾莫怕城門閉行歸亦不難<lb/>
　　　送惟徳上人還黿溪<lb/>
為愛林間寺幽閒少是非因抛蓽門業來著稻田衣石<lb/>
蕨衝雲細山蔬膩雨肥禪居安穩後更莫啟柴扉<lb/>
　　　甲申歲解官歸故居有以書相問者<lb/>
<pb n="KR4d0369_WYG_002-3a"/>
近憑笻竹杖處處作生涯獨採傍溪藥自看臨水花愛<lb/>
雲因北望對日任西斜惟有雙蝴蝶相隨直到家<lb/>
　　　送惠嵩上人住西山蘭若<lb/>
孤雲無定迹又入亂山居旣息禪機穩從教世網疎曉<lb/>
香嵓屋像寒呪石潭魚待我尋詩境看君坐隱廬<lb/>
　　　石塘<lb/>
水陸盡經過地暄晴更和鳥聲臨水近人影向橋多細<lb/>
雪傾殘橘輕冰脆立荷少為鹽米計聽徹竹枝歌<lb/>
<pb n="KR4d0369_WYG_002-3b"/>
　　　病起幽園檢校<lb/>
病起無情緒池邊日幾回蟲聲低覆草螺殻細生苔暑<lb/>
退蘆將變秋殘蓼續開久消環繞迹全若未嘗來<lb/>
　　　雙林寺<lb/>
杳杳雙林路林深不易登寺幽憐宿鳥地僻喜閒僧靜<lb/>
徹垂梁板寒銷背壁燈水邊人忽笑猿落過溪藤<lb/>
　　　送僧歸舊隱<lb/>
自言歸去後只在故山邊紗帽臨溪盥銅瓶傍水禪晝<lb/>
<pb n="KR4d0369_WYG_002-4a"/>
閒松塔雨春盡草堂煙何故相抛捨沉浮逐世緣<lb/>
　　　冰清堂偶成<lb/>
數盃恬淡酒相就等閒傾得失徒多感行藏任獨清晝<lb/>
閒風有味春盡雨無聲但惜新栽柳相呼欠一鶯<lb/>
　　　酬李達可<lb/>
歸心終自遂何必戀虛聲轉覺青衫惡誰憐白髪生掃<lb/>
花山石瘦洗藥野泉清應有忘機者時來伴我行<lb/>
　　　寄杜北山<lb/>
<pb n="KR4d0369_WYG_002-4b"/>
一曲小湖濱幽居不厭貧坐容禪子憩家就麯生鄰簷<lb/>
竹侵燈衆籬花落竈頻幾時吟得句寄與豫章人<lb/>
　　　寄鶴林智福上人<lb/>
深山髙頂寺黄鶴舊曾留鶴去無蹤跡山僧幾白頭鳥<lb/>
閒齋鼓靜猿嘯佛燈幽宿約何時踐題詩向瀑流<lb/>
　　　幽居漫成<lb/>
便入空山住休傭漢省書薄雲翻藥畚斜日送柴車逺<lb/>
業松花膩生涯薤葉疎抱琴誰共聽一尾石間魚<lb/>
<pb n="KR4d0369_WYG_002-5a"/>
　　　又<lb/>
乍歸無定業蕭索帶村居神樹當中巧人家著外疎藻<lb/>
痕千漂絮花影一牀書何必為真隱相安便有餘<lb/>
　　　鹿苑寺<lb/>
分半作民棲猶藏一曲溪鵲窺蓮葉座僧占菜花畦白<lb/>
蠧魚銷粉青乾獸剥泥幸留唐刻在相伴峻廊題<lb/>
　　　馬要寺<lb/>
水國何年寺蕭條野渡邊僧驅田雀倦神抱海犀眠細<lb/>
<pb n="KR4d0369_WYG_002-5b"/>
網垂秋屋殘燈泊暝船數家枯柳下猶有舊人煙<lb/>
　　　野賽<lb/>
客心懷避忌地險自多神楓葉藏山魅松根抱石人鶻<lb/>
翻蒼黑翅魚曝赤斑鱗未必知風候惟聞酹酒頻<lb/>
　　　題逸人壁<lb/>
深僻人稀到天然野意成荷衝崩岸出草入廢泉生曝<lb/>
术充山貨抽茶當地征未須尋伴侶時有自來鶯<lb/>
　　　送蔣雲啟之湘中<lb/>
<pb n="KR4d0369_WYG_002-6a"/>
出門岐路分願往不辭勤螢影侵湘月蟬聲隔楚雲頻<lb/>
燒霜後籜多飯雨中蕡若過黄陵廟椒漿奠小君<lb/>
　　　送僧妙通遊平江萬壽寺<lb/>
故鄉離幾日何處躡秋陵梵葉牀頭樹唐衣壁面僧雨<lb/>
花粘舊錫風籜掃寒簦新偈期相寄呵彈破小乘<lb/>
　　　酬杜八同宿西山蘭若<lb/>
西山龍井路俱有舊行踪待得城中暇重期石上逢冷<lb/>
霜粘破屐落月帶殘鍾擬踐相鄰約煩君買一峯<lb/>
<pb n="KR4d0369_WYG_002-6b"/>
　　　菩提廢寺<lb/>
野寺孤僧住當春亦掩扉曉鐘三板去昬杵一盂歸古<lb/>
屋垂山榧幽窗養石韋未容行客憩荒樹雨鳩飛<lb/>
　　　天申宫蘇文忠畫像<lb/>
大澤沾荒裔靈山識老臣微茫雲外跡衰病瘴中身濕<lb/>
草寒碑夕晴花午殿春髙簷風雨斷猶避六丁神<lb/>
　　　誓節渡<lb/>
髣髴經行地還尋古渡邊山禽多白練溪藥間黄連漠<lb/>
<pb n="KR4d0369_WYG_002-7a"/>
漠將晴雨迢迢欲暝烟恍然驚夢醒二十有三年<lb/>
　　　白羊<lb/>
路隔一重溪山深客易危驛亭惟有額官堠盡無碑竹<lb/>
掛黄身虺林香白面狸得船爭欲渡先奔槿花籬<lb/>
　　　送人遊邊<lb/>
平世絶邊籌憐君古塞遊誰聽蒯緱劒虛弊黑貂裘宵<lb/>
柝鳴荒戍寒烽起廢樓到應先弔古慟哭峴山頭<lb/>
　　　春暮登黄鶴樓<lb/>
<pb n="KR4d0369_WYG_002-7b"/>
欲盡殘春酒登臨事已違聽殘懷舊笛添盡禦寒衣鳥<lb/>
向青山没人來赤壁稀最憐城側樹無可作花飛<lb/>
　　　為僧曇芳賦草堂<lb/>
把詩從我者多是剡中僧結屋何山塢當門幾樹藤地<lb/>
寒常帶雪溪峻不留冰贈爾新吟去歸題木葉層<lb/>
　　　江臯送别<lb/>
把酒對汀洲相看發去舟迎風一分手驚浪幾翻頭燭<lb/>
暗花消淚楓寒葉弄愁恐猶回首望終夕凭髙樓<lb/>
<pb n="KR4d0369_WYG_002-8a"/>
　　　送胡宗原還台山<lb/>
故里杉松表歸程筍薤初盃多常失飯囊罄只留書海<lb/>
墨收秦棄山糧拾禹餘古來仙隱者多在赤城居<lb/>
　　　千金寺<lb/>
十載他鄉别春歸逐浪層晚晴沙市鼓夜雨石橋燈帆<lb/>
仄摧乾葦衣寒脆薄繒舊時來往寺惆悵不逢僧<lb/>
　　　留别唐棲雲泉上人<lb/>
水宿唐棲寺何緣更浹旬千山今日路三歲異鄉人小<lb/>
<pb n="KR4d0369_WYG_002-8b"/>
殿眠身佛空廊折臂神歸時重作禮又拂一番塵<lb/>
　　　天章寺前小樓<lb/>
客懷依古寺曲水茂林邊俯聽磵鳴石靜看山出烟傍<lb/>
花清晚潄對竹冷春眠深羡溪僧樂幽居動歲年<lb/>
　　　野望<lb/>
春日晚荒荒平沙極渺茫樓欹三面水城臥數條岡白<lb/>
草吳京甸黄桑楚戰場長江俱不問一片瀉斜陽<lb/>
　　　楓橋寒山寺<lb/>
<pb n="KR4d0369_WYG_002-9a"/>
江楓吟詠工幽寺冷遺蹤不改前朝路猶聞半夜鐘地<lb/>
涼汀月皎村迥水煙濃試問誰曾見惟應獨有松<lb/>
　　　送黄同甫<lb/>
人生各有安出易欲歸難古道春泥重孤城暮雪寒酒<lb/>
鋒精似將詩業逺於官野穀如堪飽從君借鶡冠<lb/>
　　　應潭<lb/>
村崦遞相遮分居兩岸沙地征兼橘柚土物半桑麻水<lb/>
白來如虹山黄去若蛇往年曾泊此叢竹數人家<lb/>
<pb n="KR4d0369_WYG_002-9b"/>
　　　招鄭服之<lb/>
歸心同一路况復在新年夢著登山屐閒隨渡水船宿<lb/>
蒿迷舊隴春葑起閒田醉臥天池上知君在我先<lb/>
　　　靈竺寺<lb/>
不因純孝者古寺若為安壁彩蝸遊遍爐香鼠踏殘鐘<lb/>
聲嘶破梃旛影颭危竿尚恐冬生笋時來竹外看<lb/>
　　　齊安早眺<lb/>
昔日干戈地凄涼古塞情軍同民雜戍州與縣分城野<lb/>
<pb n="KR4d0369_WYG_002-10a"/>
曠孤鴻絶沙寒一騎行十年生息後人尚怯論兵<lb/>
　　　其二<lb/>
隂隂城壘靜極望不飛塵草色横江暮鶯聲出塞春清<lb/>
時應洗甲來歲又逢辛惆悵經過處都非往昔人<lb/>
　　　村市<lb/>
細簇人家住中分破石崖竹門開店屋草市夾橋街水<lb/>
别東流漢山横北過淮並船頻借問同買出江柴<lb/>
　　　贈僧仲寶月溪<lb/>
<pb n="KR4d0369_WYG_002-10b"/>
幽棲深絶地靜夜獨宜僧上下兩輪玉中間一片冰影<lb/>
收懸罟索光息過船燈獨坐觀心了無由更小乘<lb/>
　　　題夏肯父曉山圖<lb/>
旦旦自天成中全一炁清漸分平與峻俄轉晦為明竹<lb/>
閉鋪沙影松涵出谷聲機心都不動穩看日初生<lb/>
　　　孫季蕃故居<lb/>
笑語失詼諧人誰不愴懷夢殘秋雨寺魂散夕陽街缺<lb/>
竈粘煎藥乾爐積燎柴風流何必葬便擁菊花埋<lb/>
<pb n="KR4d0369_WYG_002-11a"/>
　　　趙東麓歸自房陵<lb/>
一年辛苦後收聚若為豐攝職全無吏攜家僅有童乳<lb/>
舂花下管漆溜葉間筒自此嬉遊地應須且浙中<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0369_WYG_002-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　端平詩雋巻二<lb/>
</p>
<p>
</p>
  </div>
</body>
</text>
</TEI>
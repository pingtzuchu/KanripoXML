<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端平詩雋巻三</head> <lb/>
    <p>
<pb n="KR4d0369_WYG_003-1a"/>
欽定四庫全書<lb/>
　端平詩雋巻三<lb/>
　　　　　　　　　　　　　宋　周弼　撰<lb/>
　　七言律<lb/>
　　　吳山仁王寺<lb/>
山寺憑髙夕未昬上皇曾此定乾坤甌閩散驛縁江島<lb/>
龕赭收潮入海門細雨亂花唐輦道淡煙疎柳漢營屯<lb/>
何時汴水東流畔君返宸居臣故園<lb/>
<pb n="KR4d0369_WYG_003-1b"/>
　　　庾樓<lb/>
欲望江山夜轉㝠胡牀曾此對嘉賓傷心皓月長流水<lb/>
回首清風不見人花落雉樓横角暮草生鷗渚破船春<lb/>
歸程豈暇頻登覽分付羇愁與白蘋<lb/>
　　　題豫章臺<lb/>
何日遺蹤鎖斷崗更誰曾望舊臺荒百年南渡頻秋雨<lb/>
一片西山幾夕陽石礙老松欹徑險岸隨乾葦出江長<lb/>
斗間可是無佳氣又見飛烏繞去檣<lb/>
<pb n="KR4d0369_WYG_003-2a"/>
　　　題滕王閣<lb/>
髙閣巍峩接水濱興亡纔問便傷神鳴鸞東閣知何處<lb/>
跨鶴西山别有人栁映落霞江渚暮草鋪斜日野田春<lb/>
羣鷗亦厭多悲感偏與忘機客最親<lb/>
　　　送友人持節嶺南<lb/>
呉雲迢遞楚雲鮮從此南征路幾千漢使五羊登嶺日<lb/>
魯經三豕渡河年榕穿白草飛蠻雨椒落黄茅起瘴烟<lb/>
待及戍𤓰多載石定無畨貨入歸船<lb/>
<pb n="KR4d0369_WYG_003-2b"/>
　　　贈唐棲寺僧<lb/>
山門寂寞唐棲寺别去閒居又一年草暗墓田羣鴈逺<lb/>
化明春院一僧禪雲房夕磬浮清雨水殿寒燈宿細烟<lb/>
作得詩成無寄處幾回遥認隔溪船<lb/>
　　　連珠<lb/>
逺望披裘日幾回可堪江上暮寒催雲飛曠野迎風斷<lb/>
雪洒長灘夾雨來馬踏野橋嘶破板鳥迷村路立髙桅<lb/>
暫須移向疎籬泊遷就驚春一樹梅<lb/>
<pb n="KR4d0369_WYG_003-3a"/>
　　　行吟<lb/>
獨行沙岸不相攜準擬沿溪更渡溪藥蔓交加蟲上下<lb/>
柳花撩亂蝶髙低杖頭曉伴春雲石屐齒晴翻夜雨泥<lb/>
詩就隨山為人寫等閒抽盡錦中題<lb/>
　　　秀野<lb/>
小作幽閒傍宅開只須數畝占樓臺石移林屋秋雲至<lb/>
水帶松江暮雨來徑草散香迎過屐砌花分影䕃流盃<lb/>
人家園圃應無數不似君能日幾回<lb/>
<pb n="KR4d0369_WYG_003-3b"/>
　　　孫伯符墓下<lb/>
木葉蕭蕭墓草長夢魂曾斷九迴腸空聞絳帕離漳水<lb/>
誰見黄旗入洛陽鴉噪暮園江阪迥龍盤春戍石城荒<lb/>
赤烏不識桑田變猶自悽悽守白楊<lb/>
　　　天津橋<lb/>
裊裊朱欄倚細波綠雲相對間嵳峩中天車駕曾擒㓂<lb/>
何日樓船定入河霽柳午隂隨岸逺露桃春色過牆多<lb/>
黄旗適應東南運已辨簫鐃幾曲歌<lb/>
<pb n="KR4d0369_WYG_003-4a"/>
　　　雨花臺<lb/>
細蘚柔莎鎖舊堆昔年曾見異僧回如何天上飛靈雨<lb/>
不為人間洗劫灰江接潮頭諸脈應地連崗勢一支來<lb/>
只今不假虛無事别是春風歌舞臺<lb/>
　　　鳳凰臺<lb/>
一徑逶迤草自芳何為不復更翺翔應須舊國還宣武<lb/>
别有髙臺在建章白鷺背花尋塔路赤烏衝柳集宫牆<lb/>
中興不比偏安事且對梧桐薦羽觴<lb/>
<pb n="KR4d0369_WYG_003-4b"/>
　　　烏衣巷<lb/>
日落凭欄感慨頻長干橋畔冷殘春桑田蕪没徒多事<lb/>
蘭玉叢生更幾人風暖影翻花外燕雨多痕蝕草間麟<lb/>
堪嗟羣從成功後不及鍾山一尉神<lb/>
　　　石頭城<lb/>
點點凝煙望未收六朝遺跡遍荒丘自從絳闕堆江面<lb/>
誰把朱泥染石頭崗斷曉榛雙阜虎岸長春草一灘鷗<lb/>
諸公多少新亭恨不是知心莫上樓<lb/>
<pb n="KR4d0369_WYG_003-5a"/>
　　　浮逺<lb/>
横障瀰漫恃此丘長江東騖轉湍流波間去海無多里<lb/>
洲際鋪淮輒數州風勢起花山郭暗潮聲侵樹野田浮<lb/>
無由望徹蒼茫外回首斜陽總是愁<lb/>
　　　送趙山臺赴江隂<lb/>
匆匆何事解朝衣甫為君王領一麾歴考近來成故事<lb/>
就遷長是未多時寒更夜徹防淮柝曉舶晴翻出海旗<lb/>
不久赫蹏應已到只須畧賦練江詩<lb/>
<pb n="KR4d0369_WYG_003-5b"/>
　　　岳陽樓<lb/>
憑髙望盡寂寥天與我閒情共渺然平展暮雲三百里<lb/>
積停春水二千年沙洲横渡荆江雨石塔遥分岳麓煙<lb/>
老我未聞飛劒術想須今度遇回仙<lb/>
　　　西湖竹閣寺<lb/>
精舍蕭疎近水涼分明一徑綠沉槍就移山近湖皆隱<lb/>
放出樓髙寺倒藏春透露梢齊曲檻曉翻風籜過修牆<lb/>
長堤花盡人稀少來聽蟬聲伴夕陽<lb/>
<pb n="KR4d0369_WYG_003-6a"/>
　　　採香徑<lb/>
繒甲如荼䕶此臺玉顔憔悴錦帆來一蹊香草無蜂過<lb/>
千里空葭有鴈回響屧蘚埋丹舄迹縷衣花變粉蛾灰<lb/>
誰知子夜歌殘日樹滿西山似綠苔<lb/>
　　　七里瀨<lb/>
瞬息沿流七里遥感時回纜木蘭橈髙臺未變陵兼谷<lb/>
故國頻更市與朝風散亂雲通去驛雨消殘雪助歸潮<lb/>
漁翁近亦無前輩一箇青銅不肯饒<lb/>
<pb n="KR4d0369_WYG_003-6b"/>
　　　南樓懷古五首<lb/>
昔人有意久經營極望寒蕪逺更平三國斾旌羣鵲散<lb/>
六朝樓閣一鳩鳴雪消晴嶂沈孤壘風打寒潮入廢城<lb/>
多少怨魂銷不盡草根燒斷又還生<lb/>
　　　其二<lb/>
事久銷沈只等閒好將深意遞相參舳艫宵遁誰思忖<lb/>
裙屐春游自笑談西日瘴回迷漢沔北風波逆上江潭<lb/>
隔城方唱招魂引一拍殷勤至再三<lb/>
<pb n="KR4d0369_WYG_003-7a"/>
　　　其三<lb/>
茫茫迂曲度平川何處孤村近水邊煙護劉琮殘壁壘<lb/>
雨沈黄祖舊樓船寒沙細擁菰蘆地破隴斜耕苜蓿田<lb/>
見説去年秋潦後更無茅屋起炊煙<lb/>
　　　其四<lb/>
幸際清時息五兵舌頑無處説縱横蟻書一夢難分别<lb/>
蝸角千年强鬬爭丹壁郵亭新蜀道白樓烽戍古邾城<lb/>
自知夜半徒興舞移逺寒雞不使鳴<lb/>
<pb n="KR4d0369_WYG_003-7b"/>
　　　其五<lb/>
夕陽光退杳難憑欲問江鷗只怨憎得意舉帆燒北岸<lb/>
傷心流柹鎖西陵雪消蜀貨千檣下風順吳鹽萬斛增<lb/>
且趂一樽相暖熱自非乘醉莫來登<lb/>
　　　山居春晚<lb/>
索居牢落動關心但覺怱怱歲月侵無夢不因憐晝靜<lb/>
有懷多是惜春深草香稚蝶銷胡粉花落蠻鶯變楚金<lb/>
最是不禁芳樹色能消幾日又成隂<lb/>
<pb n="KR4d0369_WYG_003-8a"/>
　　　庭下枯梅有感<lb/>
庭下同栽兩樹梅一株摇落一株開無緣春色相虧曲<lb/>
有分晴光亦往來雪打枯枝愁漢驛雨翻雕萼夢荆臺<lb/>
綺窗不斷横斜影猶有東風管碧苔<lb/>
　　　會稽山<lb/>
衣冠從昔化文身峻嶽當天自有神秦帝刻碑三十載<lb/>
越王棲甲五千人江連雲氣分南紀海接星河近北辰<lb/>
畢竟興亡誰可料但聞陵谷變飛塵<lb/>
<pb n="KR4d0369_WYG_003-8b"/>
　　　甫里觀<lb/>
天隨清調何人繼幸有荒村故宅存橘上蠧蟲應屢變<lb/>
草間眠鴨尚能言池亭暮雪兼風起籬落春潮帶雨渾<lb/>
人啖菊苗終竟别屠沽猶自不登門<lb/>
　　　陳武帝釣臺<lb/>
路纔容馬盡荒茅誰識仙人舊釣鼇流水不隨船影斷<lb/>
亂山猶帶彈痕髙春煙粉黑重生葑暮雨灰紅半拆桃<lb/>
今日故宫何處問東風應長對江濤<lb/>
<pb n="KR4d0369_WYG_003-9a"/>
　　　贈雪林李和甫<lb/>
忽地相逢便解顔况兼終日看青山精神摘柳哦詩際<lb/>
標度尋梅集句間春淡野橋孤艇逺暮寒溪寺一鐘閒<lb/>
匆匆又作經旬别兩處東風各閉關<lb/>
　　　道中有感<lb/>
逺程已過經行處别有逶迤古道存寺已寂寥猶有殿<lb/>
水纔窮盡又逢村一株枯木人分路十里飛花客過門<lb/>
畢竟悉依生處樂不知何事别家園<lb/>
<pb n="KR4d0369_WYG_003-9b"/>
　　　黄溪<lb/>
匆匆寧不恨飄零轉更分岐過别汀世事總如迂曲路<lb/>
年華都付短長亭冢桃褪蘂無人色社櫟盤根作鬼形<lb/>
心自感傷人豈識回頭猶顧峴山青<lb/>
　　　朱潭<lb/>
消散羇愁益坦然况當初暖欲晴天清溪苔滑重抄紙<lb/>
淺屋柴香正煮綿隔水殺雞祠社土過橋嘶馬入人煙<lb/>
今朝自覺難忘酒應更無人笑謫仙<lb/>
<pb n="KR4d0369_WYG_003-10a"/>
　　　送人之漢上<lb/>
木落千山怨别離自知難駐馬行蹄上書季子窮歸洛<lb/>
獻賦荀卿老向齊驛店破旗秋雨細戍樓殘角夕陽低<lb/>
袖藏祕䇿君門逺應望中原泣鼓鼙<lb/>
　　　荻港<lb/>
波眼沄沄浪復輕稍甦羈束過清明倩人覓路先尋酒<lb/>
久客懷鄉始見餳松下紫芽肥野菜竹間青葉帶山櫻<lb/>
自從一别齊安後直到今朝始聽鶯<lb/>
<pb n="KR4d0369_WYG_003-10b"/>
　　　感事<lb/>
書劒悠悠屢變遷老諳多故始知天汗青每愧抛長日<lb/>
髮白無由逐少年暮雨暗消江岸柳曉霜初透野池蓮<lb/>
此心懸解何須語人問惟應一指禪<lb/>
　　　送遷客<lb/>
自謂别離難會面如何此地又相尋往來雲物他鄉意<lb/>
輕薄風塵久客心夜雨泥塗三里郭夕陽煙火數家林<lb/>
送君好去加飡飯莫聽哀猿徹曉吟<lb/>
<pb n="KR4d0369_WYG_003-11a"/>
　　　送人之京口<lb/>
競攜書劒去紛紛誰解登臨對日曛北道荆䕫一江下<lb/>
南朝徐兖二州分髙樓角曉鳴秋雨逺戍烽寒起暮雲<lb/>
莫把尋常望𤓰步恐驚邊雁不堪聞<lb/>
　　　留題唐棲寺<lb/>
僧房十日相留戀為怯生寒未到家插岸斷冰妨蕩槳<lb/>
入簷飛雪助煎茶香臺穴碎逃秋蟻古殿巢翻失暮鴉<lb/>
惟有溪梅最禁耐傍籬爭發向陽花<lb/>
<pb n="KR4d0369_WYG_003-11b"/>
　　　送白判官<lb/>
著書不就便相抛逺向襄州謁故交里舍千頭無舊橘<lb/>
客程三脊有荒茅買魚村渡捐孤劒沽酒山城解敝袍<lb/>
雙鬢豈堪禁歲月眼看歸燕又成巢<lb/>
　　　中和節<lb/>
時節匆忙過隙駒可堪岑寂就船居不禁衰病慵耽酒<lb/>
無益閒交懶報書風暖暮田歸海燕雨酣春水上潮魚<lb/>
客中自是光隂速纔見新正又月初<lb/>
<pb n="KR4d0369_WYG_003-12a"/>
　　　送人之荆門<lb/>
昔年此路達王畿荒燒畬煙事已非山向崤函空北望<lb/>
水隨江漢自東歸凄涼坂路征車逺寂寞郵亭候火稀<lb/>
遥想思鄉怨岐路杜鵑花發鷓鴣飛<lb/>
　　　嚴陵釣臺<lb/>
晴江萬里綠波來惆悵君房去不回秦苑河山歸故國<lb/>
越鄉雲雨閉荒臺春風一道江蘺長落日千峯杜宇哀<lb/>
欲訪釣船無處所野花如雪滿汀開<lb/>
<pb n="KR4d0369_WYG_003-12b"/>
　　　遊道場山遇雨<lb/>
飄然久作登臨想纔遇名山雨亦遊林尾亂聲猶間響<lb/>
枝頭殘滴未全收濯翻野竹從教軃衝落巖花放出流<lb/>
欲把姓名書石上幾回拈筆又成休<lb/>
　　　浣紗秋日五首<lb/>
衣裳單薄鬢蕭騷獨凭危欄首屢搔出壁亂雲分片段<lb/>
隔江飛雨見絲毫庭前斷續蛩爭響簷外輕便蝶鬬髙<lb/>
多少好山俱在眼愧無短屐共遊遨<lb/>
<pb n="KR4d0369_WYG_003-13a"/>
　　　其二<lb/>
當前灘號西施磧對磧看秋得句清五色懸門秦一尉<lb/>
六經充棟漢諸生石叢細火團荒砌野蔓疎金出廢城<lb/>
目送浣紗人去後又聞街鼓報新晴<lb/>
　　　其三<lb/>
長江淡淡樹疎疎掃却閒庭即故居蟲入暗牀頻促織<lb/>
螢穿虛壁屢翻書破除暮色惟荒菊薦送秋華有嫩蔬<lb/>
料得故園分社酒小苞青橘四腮鱸<lb/>
<pb n="KR4d0369_WYG_003-13b"/>
　　　其四<lb/>
自慙尸素嘗多暇未放秋風變楚顔一夢别離抛白水<lb/>
三年端的守青山野雞避鶻遮雛去沙翮銜魚趂母還<lb/>
縱有亂愁消遣盡淡雲殘日共人閒<lb/>
　　　其五<lb/>
清溪樓閣暮沉沉不覺登臨夜欲深幾處捲簾催酒笛<lb/>
誰家閉户搗衣砧一朝野霧三朝濕十日江天九日隂<lb/>
暗喜礙人公事少自來收拾送秋吟<lb/>
<pb n="KR4d0369_WYG_003-14a"/>
　　　羅家洲<lb/>
對港近村俱有路扁舟倍覺往來頻入秋破褐惟存線<lb/>
盡日收錢不滿緡逺岸冷沙銜墜葉淺灘寒水臥枯蘋<lb/>
未知行役何時斷縱使更深亦喚人<lb/>
　　　送陳雲崖遊三衢<lb/>
吟得詩成若等閒為吾開盡錦囊班不專瘦島元和末<lb/>
要且長城大厯間帆入亂潮隨漲水帽衝殘雪度危山<lb/>
從今便少春游伴纔過新正可得還<lb/>
<pb n="KR4d0369_WYG_003-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　端平詩雋巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端平詩雋巻一</head> <lb/>
    <p>
<pb n="KR4d0369_WYG_001-1a"/>
欽定四庫全書<lb/>
　端平詩雋巻一<lb/>
　　　　　　　　　　　　　宋　周弼　撰<lb/>
　　古體歌詩<lb/>
　　　黄鶴樓歌<lb/>
城上危樓髙縹緲城下澄江復相繞有時漾影入中流<lb/>
俯看游魚仰飛鳥近樓多少未行舟滿江落花灑汀洲<lb/>
人同江狎不怕浪登樓對酒彈箜篌大别山頭白雲起<lb/>
<pb n="KR4d0369_WYG_001-1b"/>
金口渡邊雨如洗半鈎新月上孤城還照髙樓與江水<lb/>
晴江依舊瀉潯陽黄鶴無由歸故鄉一聲玉笛起何處<lb/>
燕撲闌干花影長<lb/>
　　　韜光庵<lb/>
谷鳥與我言怨殺白太傅借問何以然攜却山僧去山<lb/>
僧未去時前盤一尾蛇後踞一頭虎吸雲嘯風遶窗戸<lb/>
山僧已去了鶴來踏翻藤猿到拗折樹亂篠枯柴塞行<lb/>
路抑將廬于嵩髙之陽温洛之滸諸天散花復呵護抑<lb/>
<pb n="KR4d0369_WYG_001-2a"/>
將慕羶逐臭亡䰟喪魄委枯骸於北邙之狐兔荒臺兮<lb/>
尚存破屋兮如故惟有山僧不知處世間萬事誰始終<lb/>
極目寒江起烟霧<lb/>
　　　牡丹<lb/>
江南牡丹凡有幾徳安打頭歙為二金陵舊物間有之<lb/>
池陽吳郡皆居次地近京畿種偏好鄂城栽接不草草<lb/>
春土篩泥繞畫欄石甃方壇淨如掃當頭第一帶鞓紅<lb/>
膩紫嬌黄别作叢盤盂擎出最迎日碧玉萬片藏春風<lb/>
<pb n="KR4d0369_WYG_001-2b"/>
寶葉絲絲帶縷金錦斑酒暈間攅心翻騰梔茜亂朱粉<lb/>
様各數名分淺深低樹猶髙五六尺花重剛枝反無力<lb/>
迥出層隂轉耐看始悟年深有真色晚添細雪來相簇<lb/>
露醒香䰟冷方浴倚柱黄昏眼倍明頓覺夜闌須秉燭<lb/>
洛水芳林應更多不禁飛雨洗銅駞酥煎送酒有人在<lb/>
草没故園無奈何莫對餘春起嘆嗟最難保守是繁華<lb/>
君看南渡百年内看到子孫能幾家<lb/>
　　　戴式之垂訪村居<lb/>
<pb n="KR4d0369_WYG_001-3a"/>
故人手持一緘書扁舟清晨造我廬為問舟從何方來<lb/>
欲應未應先長吁長安平旦朱門開曳裾靸履喧春雷<lb/>
獨有詩人貨難售朔雪寒風常滿袖孤館青燈不自聊<lb/>
短帽鶉衣競相就獬豸峩冠豈無事不觸姦邪觸詩士<lb/>
雖當聖世尚寛容滔滔寧免言為諱軒瑟齊竽本難遇<lb/>
長編巨軸添憂慮松菊荒蕪歸計遲欲向何門誦佳句<lb/>
君不見古者防川不禁口里諺村謡無不有美刺箴規<lb/>
三百篇刪取皆經聖人手漢魏著述充層雲采擷花草<lb/>
<pb n="KR4d0369_WYG_001-3b"/>
香紛紛其間國政最親切世許少陵能愛君交衢謗木<lb/>
求胥誨盛若勲華猶不改風雅遺音儻尚存篇篇遒鐸<lb/>
皆應採小人幾度邪侵正何嘗斷隔無歌詠風雨瀟瀟<lb/>
雞自鳴誰顧寒莎響蛙黽但恐君詩未工耳工則奚愁<lb/>
强疵毁益藉譏評達九重送起聲名赤霄裏况於時事<lb/>
無交涉倣傚寒山題木葉千齡得失寸心知笑爾隨羣<lb/>
走干謁請君頭上巾為君抖却岐路塵解君身上衣為<lb/>
君拂去京洛緇三濯三洗清泠池一日失機械二日忘<lb/>
<pb n="KR4d0369_WYG_001-4a"/>
是非三日天籟呼吸吹勇將漫刺付流水開口盡作歡<lb/>
喜辭天台石橋春已知别有野鶴相追隨苟欲避世不<lb/>
可遲請君歸君勿疑<lb/>
　　　將適毘陵道中遇居簡上人<lb/>
姑蘇觀下逢居簡帽子欹斜衣懶散自言契闊漫東西<lb/>
雖老猶能青白眼知音不在禪牀久抱刺懷書謹奔走<lb/>
反舌無聲亂草間回首盡成獅子吼荒蕪野寺孤城外<lb/>
赤葉黄蘆日相對午睡雙鳩喚欲醒起傍生臺炙肩背<lb/>
<pb n="KR4d0369_WYG_001-4b"/>
弄筆濡毫總蕭索尚餘酒量添於昨語盡横塘笛未終<lb/>
東風滿面楊花落怱怱解纜攙程去從此相期更何處<lb/>
一椀官酤般若湯把手同看獨孤樹<lb/>
　　　鄱陽湖<lb/>
鄱陽湖浸東南境有人曾量三十六萬頃我昔乘槎渤<lb/>
澥間眇視天溟坎蛙井浪何為而起於青雲之底日何<lb/>
為而碎於泥沙之裏太極初分一物無天水相包若雞<lb/>
子揚瀾可供李白青州杓彭蠡付與盧敖洗龜殻斗大<lb/>
<pb n="KR4d0369_WYG_001-5a"/>
孤山没處藏斸取來搘鼎鐺脚胷中八九吞雲夢似此<lb/>
蹄涔亦何用安得快意大荒之東東復東指麾魚鼈騎<lb/>
蒼龍<lb/>
　　　靈巖上方<lb/>
嵯峨樓觀青山頭昔曾避暑離宫遊吳王旌斾墮冥漠<lb/>
至今古木涵清秋誰聽白紵歌聲接細撲飛塵石榴葉<lb/>
銀燭吹灰别淚殘夜半虛廊響行屧美人何處凝嬌魂<lb/>
五色定化蝴蝶翻幾人深閨有餘怨當晝巨櫟號驚猿<lb/>
<pb n="KR4d0369_WYG_001-5b"/>
千年惟見春風在綠草雖存顔色改寂寞欄干繞斷腸<lb/>
滿徑寒香不堪採朝雲為我光徘徊須㬰徑入姑蘇臺<lb/>
遺蹤滅跡竟難望葉落空林歸鳥哀<lb/>
　　　菰菜<lb/>
江邊野灘多老菰抽心作穗秋滿湖拂開細榖芒敷舒<lb/>
中有一米連三稃剖之粒粒皆尖小整齊逺過占城稻<lb/>
不煩舂簸即晨炊更勝青精顔色好尋常艱得此欣逢<lb/>
黙計五升當百叢雨多水長倍加益十里定收三十鍾<lb/>
<pb n="KR4d0369_WYG_001-6a"/>
野人獲之亦自足何用虛糜太倉粟連日秋風思故鄉<lb/>
况復家田有茅屋墜網重腮鱸已鮮蓴絲牽葉又流涎<lb/>
急歸收穫蘋溪畔細撥蘆花撑釣船<lb/>
　　　海棠<lb/>
海棠最佳須老叢逺及百年花始紅歴看名葩此為盛<lb/>
剛柯硬葉交相映倚石攅青二三丈雨膏倒吸臙脂上<lb/>
髣髴璇霄發曙光細簇蓬萊繡旗仗露欲收珠色轉深<lb/>
香玉萬顆藏春隂輕風欲透紫絲障一片朝霞傾入林<lb/>
<pb n="KR4d0369_WYG_001-6b"/>
鳳城多少栽花處低嫩俱無可觀樹相對令人憶故山<lb/>
年年雕萼掃朱欄只今惟有溪童在應放髙枝棲白鷴<lb/>
　　　吳王試劍石<lb/>
吳王鑄劒成自謂古難比試之髙山巓石裂斷横理那<lb/>
無昔時人相逢干將里故宫宫中白日長春風野田百<lb/>
草香有誰慷慨不平事被褐踏花摧酒缸<lb/>
　　　烟波亭避暑<lb/>
澄江横匹練月洗黄羅扇捲盡白雲衣常星撒沙見天<lb/>
<pb n="KR4d0369_WYG_001-7a"/>
低欲就人夜色凝深澱歘吸動微光時絣斗間線涼亭<lb/>
逼曠野軒楹敞三面萬象悉鋪陳隨機互遷變十歲逃<lb/>
虛空得此方一遍相對坐談𤣥終宵亦無倦只恐駸駸<lb/>
催曉箭湧上東方老銅片須著干求大帝君莫使陽烏<lb/>
眼睛轉<lb/>
　　　禹穴<lb/>
若有藏瘞空山中誰人反閉玉笥峯虎<graphic n="KR1630" url="https://raw.githubusercontent.com/kanripo/KR-Gaiji/master/images/KR1630.png" mimeType="image/png"/>不得不啟封<lb/>
立石繚之應萬重不知靈變從何發爆然夜半横分裂<lb/>
<pb n="KR4d0369_WYG_001-7b"/>
但留一線與人窺未放白雲全漏泄古木蒼藤閉莫開<lb/>
穴中惟聽走風雷神仙必有便門出得見飈輪自往來<lb/>
　　　題葛稚川移家圖<lb/>
稚川移家入空谷手招白雲守茅屋惟恐人窺鍊藥鑪<lb/>
鎖斷青巒瀉垂瀑只留一徑通飛鳥其間想透三仙島<lb/>
野童猶摘鳳文梨村老閒鋤燕胎草人將外物為真物<lb/>
反笑山棲衰草窟玉臼丹成兔欲眠蚯蚓黄蒿幾攅骨<lb/>
此去世間應不逺尚存猶可分苔蘚兩幅生綃若可憑<lb/>
<pb n="KR4d0369_WYG_001-8a"/>
先寄胡麻與雞犬<lb/>
　　　春濃曲<lb/>
雨膏蒸土蘭芽熱粉魂淡艷凝緗纈柳條無力受東風<lb/>
桃葉春江弄花月枕函墜髮昬眠重綺帳驚寒替花恐<lb/>
屏瑣蟲棲化粉蛾簾甲蜂鑚抱殘蛹麥門冬長柔堪結<lb/>
桐輪輾盡棠梨雪門掩車箱銅較閒瓶敲井榦青絲絶<lb/>
君不見楚王宫中樂酣宴嫌怕旁人説春晚玉釵埋遍<lb/>
細腰人章華臺上蒼苔滿<lb/>
<pb n="KR4d0369_WYG_001-8b"/>
　　　陸羽泉<lb/>
擬酌松根泉先酹松下土甌犧副都籃拾薪自煎煮一<lb/>
盃復一盃併酌連四五寄謝山中人腹痛不累汝<lb/>
　　　寓宿黄觀復書堂晨至海棠花下走筆呈蘇召<lb/>
　　　　叟<lb/>
春風忽來花滿樹海棠最多繞欄吐客愁纔動不復安<lb/>
兩脚春泥踏春雨髙枝背面辭曉暄低枝濕透揮未乾<lb/>
臙脂深重粉亦殷顔色滑膩脂肉寒五雲忽巻晨粧畢<lb/>
<pb n="KR4d0369_WYG_001-9a"/>
曉來姿態俱已失悔不敲門請君出喫酒忍飢看半日<lb/>
疾呼盃酌傾已遲但驚野雪掃還飛可能就賜醉眠者<lb/>
爛嚼落花聽鳥啼<lb/>
　　　建寧浦城李頻行祠<lb/>
建安梨嶽老梨木刻作唐朝建州牧香爐忽動吹寒灰<lb/>
浦城環翠隂風來嶺頭頑石盡能走澗下奔泉皆倒回<lb/>
猿猱啼兮鬼嘯野六𤣥虬兮四驪馬想須吟遶碧草亭<lb/>
舉手髙翻白雲寫峯為文通名夢筆楊公書堂曾散帙<lb/>
<pb n="KR4d0369_WYG_001-9b"/>
麗月鮮霞付與誰烟墅有人還築室田父何所祈贈爾<lb/>
青麰黑桑椹里儒何所求贈爾黄粱布囊枕萬歲兮千<lb/>
秋旣往兮復留抽蘭心拆椒口簸南箕挹北斗不假竹<lb/>
枝歌何須折楊柳只用秦原妙絶詞傳入神絃薦春酒<lb/>
　　　五雲門外小亭<lb/>
醉中别髙峯揮手謝平野百里伴啼猿一官騎惡馬飛<lb/>
花墮城隅槁葉積亭下從教踐踏去㑹有相逢者<lb/>
　　　夏日泛祕湖<lb/>
<pb n="KR4d0369_WYG_001-10a"/>
朝來泛舟花滿湖亭午返棹風相呼已收波浪入菱芡<lb/>
晚開雲日媚菰蒲羣飛鼓翼數沙鴈一去没頭雙野鳬<lb/>
少留霽色定堪玩可惜歸程時已晡<lb/>
　　　送覺新上人還越<lb/>
古越多精藍名僧遞相接青林瓶盂聚丹壑樓觀疊今<lb/>
乘秋濤便莫待寒雨涉何處聞鳴蛬虛廊掃黄葉<lb/>
　　　琵琶亭<lb/>
蕭蕭楓林青雜出間椅檟尚思送行舟繫此木葉下雲<lb/>
<pb n="KR4d0369_WYG_001-10b"/>
開星垂山水蕩月在野江空夜棖棖淚復誰滿把汀洲<lb/>
泥沙換葭葦顔色假變遷斐然殊感慨益以寡黄煙飛<lb/>
髙桅絳雪當道灑餘春去不盡併放湓浦瀉豈無夜深<lb/>
彈寂寞少聽者尚有沙灘人時時説司馬<lb/>
　　　石鍾寺<lb/>
山前削成面山後不露骨何人戀巢居結屋寄突兀多<lb/>
風鎖寒殿頻雨閉石窟筍透獅子傾草蔽鴟吻没髑髏<lb/>
串胡神纓絡纒古佛熹燈影摧殘槁栢香蓬馞丹葉夏<lb/>
<pb n="KR4d0369_WYG_001-11a"/>
猶在綠樹暑未發坳徑鳴秋蛬閒堦起蒼鶻僧衣莓苔<lb/>
侵齋缽野菜掘梵庋止數巻矧能備巾拂奔波道塗間<lb/>
體倦神屢竭大險阨在前醉夢魂恍惚信陋獲安處不<lb/>
勝塵土汨經房晚棲禪殆亦未易忽鐵鳳終日叫心頗<lb/>
惡此物欲去欲住間征帆已超越<lb/>
　　　喜晴<lb/>
久客無别望出門惟快晴茅店局促臥村靜不打更淅<lb/>
瀝漸有間四簷稍收聲俯身問童僕貪睡語輒驚耳邊<lb/>
<pb n="KR4d0369_WYG_001-11b"/>
嘈囋動鄰房先戒行拂拭弄包裹人健脚亦輕溪舂黄<lb/>
粱響窗掃巨竹傾山路少泥土意想砂礫平捨夢棄衾<lb/>
枕披衣散縱横屈指計道里陡覺神思清菜老復命煮<lb/>
小鮮豈足烹旅飯任麄糲苞苴且難成值雨及雷雹一<lb/>
阻三宿程南北互有適後先何必爭東方曉色至隱隱<lb/>
天漸明分手出門去相引行水坑<lb/>
　　　櫻桃花<lb/>
櫻桃未開花遶枝櫻桃已開紅滿溪花開幾朝今始見<lb/>
<pb n="KR4d0369_WYG_001-12a"/>
人折人攀那得知黄鸝飛來問誰主對面相看隔牆語<lb/>
今日銷魂事可明昨夜東風過雲雨<lb/>
　　　豐年行<lb/>
長田一畝三石收截茅作囤遮水牛馴雞塞籠彘牢滿<lb/>
大兒看親女上頭里胥關門罷輸送晴烏窺簷鼠沿棟<lb/>
瓦盆瓷缶息老身還將孫子看迎神廟前擘紙青竹爆<lb/>
餳糕粉魚夜祠竈<lb/>
　　　冬賽行<lb/>
<pb n="KR4d0369_WYG_001-12b"/>
大巫舞袍奉酒尊小巫湔裙進盤彘野風吹樹龍馬歸<lb/>
瓦爐栢根香滿地白衣老鬚撚向前义手大膽不敢言<lb/>
去年田家五分熟更饒三分百事足大繭千棚絲滿窠<lb/>
栗犢兩握角出肉土臺澆酒再拜辭紙錢灰撲遶木枝<lb/>
神語順從杯珓吉鼓笛薨薨打三日<lb/>
　　　湘東苑<lb/>
湘東王好開芳甸亭臺環繞朱欄遍就中應教誰最多<lb/>
庾信江淹日歡宴七十里圍髙木柵花柳燒殘少顔色<lb/>
<pb n="KR4d0369_WYG_001-13a"/>
取次華林建鄴邊奚不移歸帝王宅曾經行處蘋蕪漫<lb/>
頼此名存悉歆羡安知飛來不是舊時鶯舞去都非昔<lb/>
年燕風擘殘桃過短牆更無人管任斜陽惜春猶有傷<lb/>
心者認作徐娘半面粧<lb/>
　　　仲宣樓<lb/>
仲宣徙倚思歸後又復誰傳獨步名自昔城闉雖尚在<lb/>
至今波浪未嘗平半規赤日沈荒渚一縷黄煙起廢城<lb/>
梅落碎花催塞色葭横響葉弄邊聲驚寒牧馬頻回顧<lb/>
<pb n="KR4d0369_WYG_001-13b"/>
趂暖賓鴻漸北征况乃有懷傷歲暮登樓那不動鄉情<lb/>
　<lb/>
　<lb/>
　<lb/>
　<lb/>
　<lb/>
　<lb/>
　端平詩雋巻一<lb/>
</p>
<p>
</p>
  </div>
</body>
</text>
</TEI>
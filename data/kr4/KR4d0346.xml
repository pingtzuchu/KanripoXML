<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>庸齋集巻一</head>
    <p>
<pb n="KR4d0346_WYG_001-1a"/>
欽定四庫全書<lb/>
　庸齋集巻一　　　　　　宋　趙汝騰　撰<lb/>
　　頌<lb/>
　　　癸丑仲秋建安郡學丁奠退而作頌并勉同志<lb/>
　　　之士頌曰<lb/>
建水懷襄孔殿巋然文未墜地道昭于天輪奐鼎新丁<lb/>
奠揭䖍肅肅冠佩粲粲豆籩惟聖立範載籍具傳渾渾<lb/>
噩噩書教百篇危微精一綱領所先詩六義教風雅頌<lb/>
<pb n="KR4d0346_WYG_001-1b"/>
全曰思無邪蔽以一言易教精微四徳首元演六十四<lb/>
母坤父乾春秋事教惟義與權行夏之時獨許顔淵樂<lb/>
教導和鐘鼓管絃雷出地豫樂之大原禮教導中三百<lb/>
三千其端辭遜如始達泉垂兹六教何千萬年睠惟此<lb/>
邦儒哲比肩厥有考亭是紹澗瀍發揮六學有功聖賢<lb/>
守吏初獻與士周旋祀畢作頌同志勉旃<lb/>
　　　乙夘仲春丁奠畢作素王頌一首呈承祭之士<lb/>
　　　頌曰<lb/>
<pb n="KR4d0346_WYG_001-2a"/>
於穆素王天縱將聖小用于魯振挈綱領莱兵面卻齊<lb/>
人退聴三都墮姦兩觀鋤佞市無飾賈朝無亂政少壮<lb/>
悉遜道塗不競曲阜大治諸侯交儆女樂間之可以出<lb/>
迸俟膰不至于衛之境留不煖席去復俄頃幾圍于匡<lb/>
幸釋以寗歸主蘧瑗耻居次乗彷徨過宋流離在鄭魋<lb/>
惡習禮木不留影立郭東門纍然誰省在陳徘徊弗授<lb/>
寸柄河水洋洋不渡者命蒲盟止兵蔡懼設穽楚尼書<lb/>
社彼哉䜛勝轍環靡歸不容何病十有四年魯復来聘<lb/>
<pb n="KR4d0346_WYG_001-2b"/>
亦莫果用六經是訂易繫禮編詩刪書定私淑三千弦<lb/>
歌雩詠維持太極與天地並賢於堯舜功用之盛専饗<lb/>
南面此感彼應籩豆牲牢庭燎輝映萬有千載垂于祀<lb/>
令承祭儒紳孰敢不敬何以事之存心養性<lb/>
　　四言詩<lb/>
　　　贈張彊赴曲江教<lb/>
聖人立教以中為常不得中行取獧取狂未見狂者吾<lb/>
里有張議論傑然名壓上庠惡彼佞臣請劍尚方使終<lb/>
<pb n="KR4d0346_WYG_001-3a"/>
天彛蠶績蟹筐天鍳其忠䇿名顔行筮仕分教九齡之<lb/>
郷惟九齡公非血氣剛憂深慮逺性端行良禄山尚㣲<lb/>
測其陸梁國忠林甫惡未披猖公預窺之知其亂唐仁<lb/>
必有勇令名無疆彼元忠軰初志激昂一遇擯抑盡斂<lb/>
鋒鋩媕娿喑啞不敢否臧自謂得計爵禄之場䘮已丘<lb/>
山得不毫芒士辨薫蕕與道存亡何以臻兹惟學問將<lb/>
弱翁懋哉以保令芳<lb/>
　　　贈衡陽簿林士愷<lb/>
<pb n="KR4d0346_WYG_001-3b"/>
吾黨仲容行脩能通而志卓然以慕直躬嘗儕扣閽力<lb/>
摧姦鋒上旌其言擢第南宫府庠諸生坐斥怱怱君盡<lb/>
逺詒盍援掖逢予䟽已先所見略同每起敬愛有烈士<lb/>
風予歸里閈時訪藋蓬匪義不談惟理是窮告予戍及<lb/>
棲枳湘中壯哉兹行近紫蓋峰刑使傑然蜀彦之雄埋<lb/>
輪大勇折檻精忠朝夕趨承必得所從一被容接終身<lb/>
登龍惟仕首輔必亷必公惟學䇿要必敬必㳟胡張之<lb/>
郷名理之宗公餘取友以相磨礲<lb/>
<pb n="KR4d0346_WYG_001-4a"/>
　　　贈林耕叟赴湖帥幕<lb/>
東萊之師是為拙齋學無不究道無不該體統純正䂓模<lb/>
拓恢卓成一家猶斗之魁未及百年遺響冷灰我守寳<lb/>
婺四學是開<hi>理學程正公史學司馬文正公文學歐陽文忠公經濟學范文正公</hi>以導生<lb/>
徒俾紹東莱回首七霜諒多成材英英耕叟我友自<lb/>
孩吐詞不羣制行亦瑰勉以朱學持論不回僕家源<lb/>
流是擁是培仲尼得伋垂教方来拙齋有孫其道未頽<lb/>
且告𤓰熟定王之臺僮馬載馳羔鴈屢催予聞湘流夙<lb/>
<pb n="KR4d0346_WYG_001-4b"/>
稱聖涯懋陵之邦元公所胎南軒昭昭五峯巍巍豈無秀<lb/>
民可與摩揩求仁得仁懋哉懋哉<lb/>
　　　贈成師掾公䇿<lb/>
易中之䇿隂陽錯綜是興神物以前民用受命如響吉<lb/>
㓙生動子取䇿名僕沿理控先覺仲尼方人子貢惟誠<lb/>
前知不億而中中庸即易是道公共非䇿之䇿斯語請<lb/>
誦<lb/>
　　　贈陳如晦<lb/>
<pb n="KR4d0346_WYG_001-5a"/>
堂堂六湖清秋玉壺我則尚友豈敢為徒仁義𢎞毅不<lb/>
可奪志豈私我朋義之與比徳必有鄰二彭其人與語<lb/>
終日澹無一塵以罪來歸得此四賔甘心澗谷以老我<lb/>
身<lb/>
　　　贈詹生謁徐徑坂<lb/>
賢哉二生不逺千里瞻彼徑坂今之泗水予詩為容有<lb/>
進無止非殷洪喬乃互郷子<lb/>
　　　次徐徑坂四言韻<lb/>
<pb n="KR4d0346_WYG_001-5b"/>
欹枕肱曲匱藏美玉造道髙深庭草交緑<lb/>
中庸致曲學記琢玉子過仙柯瞻彼淇緑<lb/>
　　　美李頥老易<lb/>
易之廣大無方無體河圖授羲斯文天啟爰畫以象是<lb/>
陳八物演六十四闔闢伸屈文繫繇辭二千爻㫖孔絶<lb/>
韋編十翼偹矣後来濓洛發明幾盡萬世學者扵此<lb/>
取信𢎞毅李君以身體易消長騐氣吉凶考徳方初學時<lb/>
四載忘寐感蒼筤竹至産于地盖三十年然後成書其語<lb/>
<pb n="KR4d0346_WYG_001-6a"/>
不費其趣有餘予得其藳日置書案熟視厥履為之三<lb/>
嘆道無隠顯形上繇下脩辭立誠窮神知化<lb/>
　　　示林宗辰勸學數語<lb/>
青出於藍氷寒於水立言勸學荀卿氏子卿不如軻醇<lb/>
乎醇矣謂學無他求其放心存則聖賢舍則犢禽差<lb/>
只毫髪隔踰丈尋必有事焉所言何事而勿正心正亦<lb/>
何累勿忘勿助持敬之意於此習察是之謂學於此而<lb/>
勸其進罔覺勉哉宗辰說博守約<lb/>
<pb n="KR4d0346_WYG_001-6b"/>
　　　示趙與㯽𢎞毅章<lb/>
天之蒼蒼而在山中大畜之象驗之干躬六尺之㣲萬<lb/>
善畢叢徃行前言浩浩無窮一以貫之何所不容兩間<lb/>
非大此之謂𢎞牝馬之貞行地无疆古徃今来其道有<lb/>
常是以資生至哉化光君子體之六二直方直内方外<lb/>
何用不臧守此之毅賁育非剛泗亭之參以此任道繇<lb/>
軻而後孰其深造濓洛儒先知徳之奥非苟知之亦免<lb/>
允蹈興夫請書朝夕戴抱懋哉懋㢤至於華皓<lb/>
<pb n="KR4d0346_WYG_001-7a"/>
　　　餞趙文思崇鐖歸上饒<lb/>
英英吾宗神駿之姿筆有天巧自鑄偉詞抱負不凡植<lb/>
立甚竒爰初筮仕即不詭隨笑世滔滔相與磷緇過予<lb/>
告别凛然自期耻逐京塵願易叢祠莱衣奉親樂道忘<lb/>
飢予惟上饒淵源未衰玉山文獻考亭所推章澗二泉<lb/>
名論清規邇来後生古為似之<hi>徐直諒之弟直方也</hi>仁親友兄徑<lb/>
坂是師子歸取友伯塤仲箎咫尺柯山考徳訂疑他日<lb/>
成就麟祥鳳儀<lb/>
<pb n="KR4d0346_WYG_001-7b"/>
　　　寄徐端友立大夀其母夫人<lb/>
英英二徐名徳之雛早從爛柯知所歩趨南陔子職夙<lb/>
夜盡劬九日黄花采采盈裾請夀堂萱大年方壺龎<lb/>
眉髪鶴重錦軒魚母詔子前問學勉諸參匪直養心傳<lb/>
泗洙誠身悅親授伋著書子曰懋哉益厲厥初榮多遺<lb/>
母文繡不如戲舞樽前母為笑娛我寄四言俾陳座隅<lb/>
　　五言古詩<lb/>
　　　酬盧威仲九日遣青衣送酒<lb/>
<pb n="KR4d0346_WYG_001-8a"/>
前年重九日黄衣携御槧抗牘回天聦批鱗䝉帝念雖<lb/>
慚獻六箴猶許䟽十漸去年重九日石鼔償願欠菊叢對<lb/>
佳客茰觴傾舊釅一時嘯詠狂萬丈詞華艶今年重九<lb/>
日龜息静中驗亭前寒葉落樓外晴波斂故人何殷勤<lb/>
清樽持瀲灔思君甲辰䟽擬昔尚方劒士鋒皆辟易忠<lb/>
舌為飫饜回首今七秋日月光同掞知暫陸渾㳺難久<lb/>
承明厭老我思荷鋤一壑柴桑占<lb/>
　　　暇日領客登眺<lb/>
<pb n="KR4d0346_WYG_001-8b"/>
暇日登層城目眺黄花岡来山何岌嶪餘勢猶廻翔郡<lb/>
治枕其中溪流繞其旁建中實經始淳祐罹懐襄河伯<lb/>
何不仁平陸如江洋水餘予領牧初至覺荒凉賴天賜<lb/>
連稔田里多稻粱舊觀喜漸復新屋興未央偶領賔戚<lb/>
㳺松下傾盃觴嵐氣接洲渚舉目皆寒蒼<lb/>
　　　為饒計使題<lb/>
煌煌使者軒新扁煥羣目周爰逺有華不可居無竹天<lb/>
風泠然来雲氣滃而簇知君子猷趣一笑等榮辱每云<lb/>
<pb n="KR4d0346_WYG_001-9a"/>
安樂窩似勝相州纛憑欄對此君竟日翫不足余亦慕姱<lb/>
莭時時賦猗緑閒思載醪去悠悠想九曲新詩帶仙姿霞<lb/>
飡謝粱肉願言植梅友疎影横水澳<lb/>
　　　徐朝奉誥命下走介賫納徑坂賦成<lb/>
驛足行都来手賫誥一軸發視喜非常耆儒見褒録斯<lb/>
人徳無瑕有子道振玉陛下自好老㣲臣耻干禄耕雲<lb/>
入山深釣月翫水緑一朝朱紱賜龎眉釋袍鵠莱衣拜<lb/>
稱慶起舞徧親族我在霞洲上折屐亦越宿兹忻賛書<lb/>
<pb n="KR4d0346_WYG_001-9b"/>
至哦詩遣騶僕遙知參侍㸃論學紹淇澳<lb/>
　　　和徐徑坂<lb/>
我敬楳埜翁治郡如元結一朝殉國死黄壤恨誰雪赤<lb/>
輸陳蕃心碧化萇𢎞血銘筆得柯仙羣隂消蟋蟀<lb/>
予歸假闔廬守曰於我館風雨已遁逃雲山况竒觀徑<lb/>
坂形聲詩蓬萊名遂逺求仁居之安是宅靡有間<lb/>
　　　食梅<lb/>
兒時摘青梅葉底尋彈丸所恨襟䄂窄不憚頬舌穿我<lb/>
<pb n="KR4d0346_WYG_001-10a"/>
年不自覺以我齒尚完嘗新試一薦喉棘眉先攅豈味<lb/>
不悅口豈老難强餐人生煎百憂筭梅未為酸<lb/>
　　　夀史刑使<lb/>
岷峨儲英賢一例皆家食公亦淹海角麾節猶赫奕七<lb/>
閩政多幸福星照南極輕裘鎮鈴閤使斧光衛㦸門弧<lb/>
初度臨和氣徧阡陌宿雨洗瘴氛朔雲報寒色前期為<lb/>
重九後期為至日中間産蜀珍天意扶陽脉願言愛剛<lb/>
健他日夀王國<lb/>
<pb n="KR4d0346_WYG_001-10b"/>
　　七言古詩<lb/>
　　　謝胡繡使招飲<lb/>
疇昔與公同奉常余為藉田公社令是時朔祭拜卿少<lb/>
余已顔衰公秀瑩齋房並公揮麈尾議論風生真纚纚<lb/>
蜀珍數人皆在坐盡說功名湏遜子回頭一夢十五春<lb/>
公為使者余㕓民薫風荷畔緑樽設丹荔粲粲蓮房新<lb/>
語間切切憂民瘼隂功亟欲蘇全閩出經入傳知言要<lb/>
湘西絶學今誰紹我老西河欠鞭䇿此事湏公正英妙<lb/>
<pb n="KR4d0346_WYG_001-11a"/>
　　　送眉山孫夢得從饒伯輿李純父學<lb/>
景山書来說蜀珍與吾氣象清而真束書亟歸侍温凊力<lb/>
祈樸學為是正程文不過工進取何若杜門誦論語一言<lb/>
可以行終身世間至樂惟求仁弋陽餘干相望爾紫陽<lb/>
的傳伯輿是同志更有李純父勁莭清名照今古為我<lb/>
問訊出此詩子親炙之有餘師<lb/>
　　　示林桂髙歌<lb/>
丈夫流芳在身後眼前一食常不飽何况吟工抉元化<lb/>
<pb n="KR4d0346_WYG_001-11b"/>
萬象日月遭捜攪君不見飯顆山頭餓少陵柴桑徑裏<lb/>
饑淵明無錢對菊坐終日得錢沽酒醉交朋又不見春<lb/>
岸飛楊花聖俞得句貧轉加羊腸遶車聲黄九一生<lb/>
坐窮鳴歐蘓只得從旁嘆不爾何由負盛名<lb/>
　　　景南將赴武昌道出剡溪戲成贈行<lb/>
丈夫未遇時流俗多白眼張耳能致千里客相如竟輟<lb/>
萬金産方子一世英要路争力挽行行取侯封何必守<lb/>
蠧簡<lb/>
<pb n="KR4d0346_WYG_001-12a"/>
　　　陳謂老見過云今年六十有九將預為周身之防<lb/>
　　　余曰君定未死不如覔錢沽酒耳用戲成拙句贈<lb/>
　　　行<lb/>
荷鍤自隨劉伯倫裸葬舊聞楊王孫偉哉二子真曠逹<lb/>
身雖殞㓕名獨存要知形骸本外物中有妙用超六根<lb/>
火風地水歸四大夢幻泡影何足論君不見桓魋石槨<lb/>
秦鐡户歌鐘未徹野火焚不如得錢即沽酒時時醉倒<lb/>
三家村<lb/>
<pb n="KR4d0346_WYG_001-12b"/>
　　　和徐徑坂韻二首<lb/>
玉柯仙管頻念我大書束縑濃墨斑寄情縹𣺌江海際<lb/>
匠語慘澹雲烟間燃藜太乙中夜照垂釣客星清晝閒<lb/>
觀公舒巻皆以道仁智山静水潺湲<lb/>
學者山斗吾徑坂杜門養志衣莱斑孤峯度越青雲上<lb/>
一世失得浮埃間鳳鳴思誠頻遺訊龍卧草廬相對閒<lb/>
三賢鼎立名師友衢江萬古身潺湲<lb/>
　　　贈武應辰見徐徑坂<lb/>
<pb n="KR4d0346_WYG_001-13a"/>
衡陽布衣武應辰柯山迎拜新使君使君道徳今天人<lb/>
不知肯開衡山雲君看衡雲開未開吾道所關非小哉<lb/>
應辰為我三致意行藏已定顔心齋<lb/>
　　　示趙與㯽<lb/>
今年至日有喜色四方士友来請益徳場宗英質大學<lb/>
上饒諸賢問太極草廬一紙隃寄音徑坂七言大書帛<lb/>
衰予甘遁西河上㸃檢身心有方册<lb/>
　　　夀史刑使<lb/>
<pb n="KR4d0346_WYG_001-13b"/>
羡公博學今揚雄未許蜀珍専瑞蜀喜公奉使今鮮于<lb/>
又見福星来照福我初敬公因讜䟽萬言批鱗折五鹿<lb/>
我轉敬公縁清操髙吟放鶴孤山麓今兹仗斧更仁厚<lb/>
庭草不鋤生意足憂時兩鬢白髪增愛賢一念緇衣篤<lb/>
衰予歸卧西河上都騎時来尋澗谷清言竟日無盡藏<lb/>
想見胷中幾天禄若人盍置論思地垂弧定有鋒車趣<lb/>
去年五言稱公夀今年笑指湖山緑<lb/>
　　　贈璘上人<lb/>
<pb n="KR4d0346_WYG_001-14a"/>
潜齋山雨過從久每說二公不離口山雨去佐玉樓仙潜<lb/>
齋起領金壇守一江一浙兩知音栢枝東指還西否胡<lb/>
然拄杖轉落南膜拜叢中獅子吼<lb/>
　　騷體<lb/>
　　　與張草廬予欲嗣奏聘君草廬寄聲止予歌<lb/>
　　　以答之<lb/>
姑蔑之墟郡郭之隅幽閴兮陋巷卑渫兮䋲樞真人兮<lb/>
匵藏道貌兮山臞有時兮過市徐行兮當車天津游兮<lb/>
<pb n="KR4d0346_WYG_001-14b"/>
聞䳌而慨嘆鹿門登兮采藥而躊躇明月兮嘯咏白雲兮<lb/>
巻舒我評其人陶邵之徒疇昔歲兮司銀臺力抗䟽兮<lb/>
徴玉廬朝奏墨兮欲下暮出晝兮尼諸君一笑兮草芥<lb/>
余三惜兮璠璵擬箋天兮嗣請近因風兮止余仰髙致兮<lb/>
慕予積卑忱兮願攄善不進兮不已終當諒乎純愚<lb/>
　　　答徐直方問無極歌<lb/>
謂無極不可狀兮造化之樞謂無極可狀兮聲臭俱無<lb/>
至哉濓翁兮是剏是圖後来諸老兮交辨鵝湖彼是此<lb/>
<pb n="KR4d0346_WYG_001-15a"/>
非兮畦畛何殊究其指歸兮風乎舞雩吾黙㑹於心兮<lb/>
徴以通書隂陽動静兮何始何初人人有是兮奚問乎<lb/>
吕陸張朱<lb/>
　　　遺徐端友夀母夫人歌<lb/>
望東雲兮懐玉産二英兮鸑鷟持榮名兮夀親頌大<lb/>
椿兮對菊飱初英兮慕屈子之菲菲飲寒潭兮陋胡<lb/>
廣之碌碌我敬愛之勉以猗緑垂芳兮無窮介母兮<lb/>
多福<lb/>
<pb n="KR4d0346_WYG_001-15b"/>
　　五言律詩<lb/>
　　　趣饒伯輿来期<lb/>
忽得髙賢訊篝燈讀數囬苦辭白鹿講盍為紫陽来<lb/>
水毁祠無恙堂新教有開湏君速戾止倡道淑英材<lb/>
　　　寄李頥老<lb/>
清苦推洪毅人今合古求道東吾所敬學北子為優夜<lb/>
氣存無餒晨餐缺不憂時来同析理相對一茶甌<lb/>
　　　送伯和姪歸里之戍<lb/>
<pb n="KR4d0346_WYG_001-16a"/>
留爾紉秋桂歸歟迫戍𤓰定將儒術飾肯以惠文誇獄<lb/>
敬禆王國帷褰佐使家公餘更努力學似海無涯<lb/>
　　　送㳺幾叟衡山尉<lb/>
西風催仕軔比部得英曹澤物官無小觀山嶽最髙湏<lb/>
知戴星出慎勿厭塵勞綵棒有餘暇何妨誦楚騷<lb/>
　　　餞用晦姪南安令<lb/>
爾宦神臯日搢紳無間言勇懐南邑綬為便北堂萱侍<lb/>
講鸞棲舊端明棠䕃存時能挹前軰為政有根源<lb/>
<pb n="KR4d0346_WYG_001-16b"/>
作邑無他法精神在拊摩吏肥民必瘦酒少飯宜多寜<lb/>
拙催科考湏知于蒍歌莫將還債看好事易蹉跎<lb/>
　　　挽竹湖李端明<lb/>
千古筠溪節名孫尚有諸敢言禁闥黯勇退漢廷䟽掃<lb/>
軌門如水懸魚飯只蔬訃傳纓紱駭惜綰不中書<lb/>
淡似香山老臞於涑水翁政湏將及子心孰不為公後<lb/>
進師清儉前旒譽直空墓陵手所築過者式髙風<lb/>
　　　挽盛君時<lb/>
<pb n="KR4d0346_WYG_001-17a"/>
忽報斯人訃傷哉命壓頭皇皇如有索落落竟何求學<lb/>
道魚千里辭家貉一丘幸哉猶有子可解二親憂<lb/>
</p>
<p>
</p>
  </div>
<div>
                <head>庸齋集巻二</head>
    <p>
<pb n="KR4d0346_WYG_002-1a"/>
欽定四庫全書<lb/>
　庸齋集巻二　　　　　　宋　趙汝騰　撰<lb/>
　　七言律詩<lb/>
　　　登北苑焙呈髙計使謝庾使<lb/>
急雨收聲霽景開蓬仙嶺客島雲來千叢擷秀牙鋪雪<lb/>
萬臼研膏杵震雷池上落英留緑葉眼中飛絮㸃蒼苔<lb/>
去年醉墨今重㸔笑領詩翁㶑灔盃<lb/>
蜀浙當年貢亦勞至今惟重建溪毛地靈丹鳳啣萱草<lb/>
<pb n="KR4d0346_WYG_002-1b"/>
水聖蒼虯幻雪濤笑指茶星誇小范愁傷民力歎袁髙<lb/>
<hi>顧渚茶詩髙筆也</hi>皇華早晚歸經幄丁俑應難諌舌逃<lb/>
　　　陪饒計使至北苑焙<lb/>
東風未緑無邉草北苑先抽絶品芽六轡行山清霧<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>
一槍入焙帶烟霞鳳呈竒羽名仙麓龍䕶香泉供帝家<lb/>
萬碾玉塵飛動處鬼猶勞矣况人耶<lb/>
　　　和饒計使北苑焙觀貢品<lb/>
使華金掌冠卿材曽侍紅雲一朶来龍井為君増洗濯<lb/>
<pb n="KR4d0346_WYG_002-2a"/>
鳳山来客小低徊膏翻玉雪團香帖味篤金蘭共酒盃<lb/>
計相他時踵龎老席前敷奏記東臺<lb/>
　　　再用韻<lb/>
天生神醴地生材曽感當年鸑鷟来釣水取清芳酷烈<lb/>
採山可茹味徘徊能招霞侣雲中笑得奉龍顔食後盃<lb/>
細品第三綱最勝人間䨇井當輿臺<lb/>
　　　再用韻答饒計使<lb/>
周原膴膴𨽻臺綱茶篚馳供玉食香貢重鄭男難並列<lb/>
<pb n="KR4d0346_WYG_002-2b"/>
品珍考叔未曽甞乳花烹就分清貺英草吟成屬大方<lb/>
後蔡前丁同入諷令人懐古九廽腸<hi>東坡詩荔枝嘆武夷溪邉粟粒芽前</hi>
<hi>丁後蔡相籠加</hi>
　　　三用韻答饒計使<lb/>
郡凋亦辦七茶綱不似霜臺雀舌香上美為元包錫貢<lb/>
殘膏分丐雪翻甞三為大有天王饗二得坤中臣道方<lb/>
退食自公味公賜狂吟牽動璟心腸<lb/>
　　　謝髙茶使遣餉頭綱貢餘<lb/>
<pb n="KR4d0346_WYG_002-3a"/>
東風吹折鳳山芽驛獻花箱仗使家遥想仙芳供御盌<lb/>
應憐味諌落天涯厥包錫貢何年始其苦如飴信地嘉<lb/>
齋祭無繇陪褥位膏餘分匄咀菁華<lb/>
　　　再用韻答髙茶使<lb/>
凢卉千山未吐芽天生靈草瑞天家漕修貢事東西廨<lb/>
使起英流南北涯諌苦固應䟽汲黯品髙終必相王嘉<lb/>
老衰不辦茶歌獻但誦周原逺有華<lb/>
　　　謝饒計使遣餉頭貢餘<lb/>
<pb n="KR4d0346_WYG_002-3b"/>
仙芽龍水辦頭綱百草山中不敢香表進得陪華使拜<lb/>
貢餘遣餉守臣甞擬思苦口陳忠諫可但飴茶獻上方<lb/>
分我清風生兩腋惜無文字只枯腸<lb/>
　　　慶髙耻堂柱史都運<lb/>
招麾不可獨斯人中外稱為社稷臣永叔未容居四諫<lb/>
鮮于且起福全閩光華濡轡今親遣風采埋輪又一新<lb/>
命下八州俱鼓舞紫霞老守喜津津<lb/>
　　　答髙耻堂計使招賞海棠<lb/>
<pb n="KR4d0346_WYG_002-4a"/>
皇華相約醉崇臺正月海棠彌望開萬象呈春盃㶑灔<lb/>
千花炫夜燭縈廽雨餘妃帶華清沐雲幕仙從綘闕来<lb/>
明歲公歸對紅藥吟成寄我館蓬莱<lb/>
　　　再答<lb/>
西州名品萃東臺特為光風連夜開春事三分元未半<lb/>
詩腸一日九周廽雨中有淚坡吟盡馬上霑花甫醉来<lb/>
郡塢數株寥落甚園丁愛䕶剪荒莱<lb/>
　　　再答<lb/>
<pb n="KR4d0346_WYG_002-4b"/>
人間姚魏總輿臺獨占神仙上品開絶代詞華三峽倒<lb/>
當時諫草九天廽晚晴大白簷前舉春煖小車花下来<lb/>
筆補浣花溪畔老吟工壓倒北山莱<lb/>
　　　再答<lb/>
孤風獨上子陵臺藻思天然頃刻開銀燭不妨花下照<lb/>
鐵心肯向賦中廽休懐濯錦江邉夢早應築沙堤上來<lb/>
急裹紫霞望公至也教凡卉識仙莱<lb/>
　　　荅髙計使韻<lb/>
<pb n="KR4d0346_WYG_002-5a"/>
使承帝命若予工膴膴周原布恵風正似公權懷筆諌<lb/>
豈如後蔡譜茶功春盈夏涸疑神水荼苦飴甘属太空<lb/>
芹獻固知仍舊比采蘩泂酌亦昭忠<lb/>
　　　再用韻賀計使髙耻堂建臺得雨<lb/>
皇華都騎訪陳人似洒仙瓢助守臣亭午建臺申大雨<lb/>
作霖用汝澤先閩物情是處皆忻吐吏習從今一洗新<lb/>
陜事早知付韓范堯夫定不歎天津<lb/>
　　　和髙計使郊行<lb/>
<pb n="KR4d0346_WYG_002-5b"/>
春光物色伴揚班晝出城南暮入閽轉蕙風吹禊亭竹<lb/>
採桑日照女筐蘩清游得共皇華醉妙語能追紅藥翻<lb/>
一任鵑鳴芳自若坐間嘉客意同原<lb/>
　　　再用韻荅謝石嶼庾使<lb/>
一翁閒伴兩星臺亭畔㸔花花半開我盍歸田垂釣隠<lb/>
公行持槖侍鸞廽流鶯似避宫粧靚黄鵠曽將蜀種来<lb/>
二妙賡酬康濟手横舟句好相推莱<lb/>
　　　慶髙耻堂柱史除漕<lb/>
<pb n="KR4d0346_WYG_002-6a"/>
九曲山川値異人仙靈忻舞對波臣徳星臨照來從蜀<lb/>
瘴霧澄清一洗閩澤物濓翁仁望著寛民王旦政條新<lb/>
爛柯精舎班荆語好約秋風到北津<hi>徑坂許到武夷</hi>
　　　紀㳺一首呈髙計使謝庾使<lb/>
天風吹我到丹青不覺春華又再經芝叟採來雲冉冉<lb/>
茶仙嘗後水泠泠溪山信美瑯琊景宇宙無窮峴首亭<lb/>
登者固多公不朽老衰得附鳳凰翎<lb/>
　　　復用韻答髙計使謝庾使<lb/>
<pb n="KR4d0346_WYG_002-6b"/>
何人潄石枕寒青飛鳥徘徊不敢經却騎同登觀溟涬<lb/>
懷仙遥想戒真泠西山南浦臨流閣北樹東雲把酒亭<lb/>
道極髙明須峻絶鐵獅峯頂振風翎<lb/>
　　　陪髙計使柱史謝庾使刑郎登梅仙山丹青閣<lb/>
侵雲祠宇絶荒凉目眴憑虛興寄長仙者逺遊非穆穆<lb/>
天之視下亦蒼蒼貴公業趂塵泥腐小尉名争日月光<lb/>
此地何縁子真到孤忠處處慕畱芳<lb/>
　　　又<lb/>
<pb n="KR4d0346_WYG_002-7a"/>
節迎吹㡌約郊行衣裌登危露未零一笑向時分皂白<lb/>
相逢今日共丹青清姿照世郎官宿勁操擎天柱史星<lb/>
自有此山無此客来同老守醉還醒<lb/>
　　　又和饒計使丹青閣韻<lb/>
久聞傑閣願今酬亭午登臨到上頭二水清澄新雨霽<lb/>
衆峯蒼峭凍雲留擬賡場圃詩人句休負煙波墨客愁<lb/>
信使偕行原隰耀仙山多謝約同逰<lb/>
　　　又再用韻和<lb/>
<pb n="KR4d0346_WYG_002-7b"/>
後期採菊約新酬笑指西風帽戀頭陸羽乆仙泉水在<lb/>
紫芝何代寺峰留霞邉野霧供吟嘯澤畔歸鴻免歎愁<lb/>
愧乏登髙能賦手陪公後乗冩清逰<lb/>
　　　徑坂左司使君惠和近詩為親而喜合天理之<lb/>
　　　公得性情之正復用韻以慶<lb/>
扶杖来觀徧老農清朝新禮采芝翁徳尊韋布封員外<lb/>
恩重牙緋視治中言悟千秋逢主聖躬行萬石耀臣工<lb/>
求與抑與從天下徑坂丹忱殿陛通<lb/>
<pb n="KR4d0346_WYG_002-8a"/>
何曽學圃學為農陋巷蕭然白髪翁便拜馮唐長郎署<lb/>
更榮𢎞景相山中詔褒忠孝垂青史上想儀型遣畫工<lb/>
莊叟湛然元不動平生風雨視窮通<lb/>
　　　奏徑坂尊公致政盛徳於上就以詩報之<lb/>
拜䟽歸田學老農天髙未肯聽衰翁逸民且舉邵康節<lb/>
有子併稱程大中給札說書皆御墨教忠錫爵勵羣工<lb/>
老臣只代臣頥請頥不祈恩何自通<lb/>
　　　賛徑坂使君柯山仲春講席之盛<lb/>
<pb n="KR4d0346_WYG_002-8b"/>
贏糧多士二千餘争向柯山講席隅立天地心鳴道鐸<lb/>
開生靈眼識師儒孔融魯國竒男子孟氏鄒人大丈夫<lb/>
我在紫霞洲上笑惜無羽翼到三衢<lb/>
　　　驛至得徑坂講席帛詩喜甚和韻且堅秋風武<lb/>
　　　夷之約<lb/>
驛足歸来以口陳爛柯山色碧嶙峋横經二月二十一<lb/>
聽講三千三百人聖者子孫皆在列愚而夫婦也知津<lb/>
衰翁首㸔法筵義文與正䝉相比倫<lb/>
<pb n="KR4d0346_WYG_002-9a"/>
紫霞老子望青霞喜誦新吟倚鬂華已遣鳴騶迎道左<lb/>
那知紉佩尚天涯為莊椿夀稱觴近訪武夷仙卜日賖<lb/>
秋夜月明逰九曲櫂歌聲裏賦巖花<lb/>
　　　和徐徑坂帛詩韻併約徐立大同賦<lb/>
謁想仙姿詩見之壇髙屈宋𨽻吾麾在邦無怨仁何怨<lb/>
與世多違道不違一魯丈夫獨儒服百曹相國漫戎衣<lb/>
折衝人物山中隐誰佐君王立徳威<lb/>
　　　夢徐徑坂<lb/>
<pb n="KR4d0346_WYG_002-9b"/>
誰云姑蔑逺無諸夢繞柯僊抱膝廬我得閒中繙魯語<lb/>
公應静裏玩羲圖雷猶地伏陽新復雲向天升雨可需<lb/>
好倡諸賢為時出只容衰嬾老西湖<lb/>
　　　用前韻呈史繡使<lb/>
吁嗟膚使襟期厚来顧陳人老鬢班席地樽開樵舍畔<lb/>
停雲興在玉柯間不知天上皇華貴也共山中半日閒好<lb/>
向金門領名勝獨留一叟弄潺湲<lb/>
　　　和史繡使瑞梅韻<lb/>
<pb n="KR4d0346_WYG_002-10a"/>
憶昔朝旌别未央逋仙風味飽嚌嘗繡衣来酹東濤月<lb/>
清節更飡南雪香姑射真仙陪直指緑華再蕚瑞髙堂<lb/>
蓬莱花使傳春信早晚芝書趣覲王<lb/>
　　　餞史計使<lb/>
祥刑生意徧庭荄蔽芾棠隂手自栽世降此翁猶尚徳<lb/>
俗衰時輩但論材九仙截鐙于公去萬石熏爐召父來<lb/>
攬轡紫陽垂教地饒何盍聘到崇臺<hi>饒魯何基二士善為文公之學者也</hi>
使者星明太史占東風戒路揭帷䄡食當加倍稀親酒<lb/>
<pb n="KR4d0346_WYG_002-10b"/>
獻不求餘少𣙜鹽因進御茶供味諌肯然官燭示家亷<lb/>
老生莫效臨岐贈詩附仁言當束縑<lb/>
　　　懐史計使<lb/>
皇華叱馭遂驅馳抱病怱怱語别離不到天風海濤地<lb/>
空吟春樹暮雲詩似聞信宿留桑下惜不扁舟趂水涯<lb/>
一笑論文何日再玉川為我說相思<lb/>
　　　謝史計使寄建茗<lb/>
皇華珍意辦頭綱餘馥吾儕也得嘗黯戅終然言有味<lb/>
<pb n="KR4d0346_WYG_002-11a"/>
仝衰那得字捜腸耕雲隴畔知無憾貯月瓢中剰有香<lb/>
獨念郊民多莱色旱饑粟價踴非常<lb/>
　　　鎖院既久考文將畢適承按察使房公子靖遣<lb/>
　　　詩相慰因和以荅<lb/>
恭承禮聘典文宗秉筆秋闈合至公城郭縱逰知有日<lb/>
院門深鎖寂無風掄才未擬升司馬發䇿方將問卧龍<lb/>
忽辱有詩相慰藉一時裁答愧怱怱<lb/>
<hi>附</hi>吳淞人物老儒宗閩浙文章属鉅公竹葉幾盃惟對<lb/>
<pb n="KR4d0346_WYG_002-11b"/>
　月棘闈數仞不通風較文已辨珉兼玉掲榜應知魚<lb/>
　化龍近日有心来聴教奈何方面事怱怱<lb/>
　　　别伯輿新鄱陽廣文<lb/>
特為予来冬復春重尋舊話續新聞諸儒學北今誰嗣<lb/>
獨歩斗南猶有君精舍諸生朝問道郡齋一叟夜論文<lb/>
縶維不可成分袂掻首江東日暮雲<lb/>
　　　呈竹湖李端明<lb/>
淳祐清忠推杜李巋然名徳賴公存嵗時闊㑹英耆社<lb/>
<pb n="KR4d0346_WYG_002-12a"/>
風月稀㳺獨樂園一榻自觀心主静諸賢欲扣我忘言<lb/>
僕歸借屋西湖畔半載才能兩造門<lb/>
　　　再用韻答<lb/>
敬簡如翁吾所慕即之目撃道斯存斥歸借卧平泉石<lb/>
倦出幾名傲吏園早日寒齋令尚友近來徑坂寄傳言<lb/>
文山歲晚梅如雪擬約龎公到鹿門<lb/>
　　　次韻叔興見贈<lb/>
眼界紛紛盡掃除雲烟杳霧是匡廬江山信美非吾土<lb/>
<pb n="KR4d0346_WYG_002-12b"/>
井邑繁雄想舊廬落筆縱横看草檄感時憂憤欲成<lb/>
書要湏起赴功名㑹莫守陳編似蠧魚<hi>赴陳元方感黨錮之禍憂憤成</hi>
<hi>書十篇號陳子</hi>
　　　寄新衡陽徐使君左司山長<lb/>
醉墨淋漓天地間誰知大徳不踰閑世無孔子今希孔<lb/>
國有顔淵易鑄顔多士龍門一喬岳斯文牛耳兩名山<lb/>
暮春九曲峯前水一笑風雩氣象還<lb/>
　　　贈徐國諭<lb/>
<pb n="KR4d0346_WYG_002-13a"/>
英英直氣騐操存夜校羣書日灌園嬾不到城三十載<lb/>
老猶落筆數千言吳公何敢輕招賈徐穉兹來特訪蕃<lb/>
衰拙邇来逢盛事徳星逺逺照朱轓<hi>饒伯輿自餘干至國諭自南浦至徐</hi>
<hi>立大旦夕又自上饒至又聞徑坂亦欲下顧</hi>
　　　贈蕭髙士<lb/>
槃澗老龍埋骨久交游得爾最知心詩摹海嶼天風景<lb/>
琴弄仙臺玉笥音疇昔羽衣曽過我只今石鼎又聮吟<lb/>
丹成若欲歸山去恐被人間有物侵<lb/>
<pb n="KR4d0346_WYG_002-13b"/>
　　　贈隆中黄進士<lb/>
徧逰天下好山川歸向隆中葺數椽似慕孔明效龍卧<lb/>
尚隨陶侃指牛眠詩書發冢笑何益富貴乞墦嗟可憐<lb/>
若語人時勸忠孝福田不似種心田<lb/>
　　　勉癸丑新進士<lb/>
霞州守吏慶筵開喜為朝家得俊材九曲山川増氣槩<lb/>
八元人物照樽罍䜟佳將報淮沙合文煥新迎御扁来<lb/>
不朽榮華軒冕外君㸔雲谷勝雲臺<lb/>
<pb n="KR4d0346_WYG_002-14a"/>
　　　餞盧威仲<lb/>
狐腋羊皮孰劣優每嗟里社尚沉浮千篇南雪題幾徧<lb/>
一馬東風去不留吳地名髙誦梅福漢廷語吉趣朱游<lb/>
柯山若問衰陳跡為說猶懐畎畝憂<lb/>
　　　再用韻答<lb/>
當年骯髒厄伊優身寄枌榆宅尚浮芝鳳未朌羔屢聘<lb/>
檣烏將發燕難留朝廷終念孔文舉里社囬思馬少游<lb/>
煙霧滄波休健羡吾儕嫠緯莫忘憂<lb/>
<pb n="KR4d0346_WYG_002-14b"/>
　　　寄六湖陳如晦<lb/>
琴劒前時為我来志同道合味悠哉每憐一水馬頭險<lb/>
惜放斯人鷁首囬魯語手箋應畢巻汾亭指授想多材<lb/>
不知肯踐詩盟否菊已凋零梅又開<hi>前詩有秋英之約</hi>
　　　寄程滄洲<lb/>
山間藜杖看初春忽報滄洲除命新今日昌黎司憲部<lb/>
幾年陸贄任詞臣扶持世道豈無䇿宗主時賢今有人<lb/>
老懶貴逰書盡絶一詩隃寄霅江濵<lb/>
<pb n="KR4d0346_WYG_002-15a"/>
　　　寄盧玉堂武子<lb/>
建上文忠音響絶爾来復說蔡翁盧君歸南浦顔無怍<lb/>
我老西河道不孤空有寸心馳記室絶無一字到中都<lb/>
吟成遣寄嗟何濶開巻應嗤此叟迂<lb/>
　　　詗李斛峯右司<lb/>
數士英英未易招當時一網盡于蕭公才何止為陳瓘<lb/>
朝論今争推杜喬<hi>見牟中書疏</hi>國定須賢扶宇宙士惟知道<lb/>
樂簞瓢鳳凰千仞需時下讒說新來已雪消<lb/>
<pb n="KR4d0346_WYG_002-15b"/>
　　　詗斛峯李純父右司<lb/>
衰拙新来領建安郡齋夜夢繞餘干東都得爾名節重<lb/>
西賊聞之心膽寒海内四賢尚家食<hi>執事徐髙楊</hi>閩中一叟<lb/>
愧空餐幔亭仙掌文盟在好與伯輿来共看<lb/>
　　　詗湖南刑使趙紫薇<lb/>
繡節當年立碧霄至今遺愛藹懽謡雲烟何止能開<lb/>
霽山嶽曽聞亦動摇縱未振衣華表著不應分席混漁<lb/>
樵餘干宰士今喬固定有詩筒慰寂寥<lb/>
<pb n="KR4d0346_WYG_002-16a"/>
　　　登石鼔追思武夷餘干二老呈威仲<lb/>
雲間把酒更持螯九日登臨意氣豪自有此山題墨富<lb/>
獨推二老擅名髙禪闗曽訪移泉脉亭扁重書鎮海濤<lb/>
老我空逰愧能賦得君藻筆撲名騷<hi>陳北山為余言忠定初書雲嶼文公</hi>
<hi>睹未愜意更書為天風海濤今二扁並存</hi>
　　　再用韻答<lb/>
不羡叢菊并二螯羡君出語真俊豪崛竒退之石鼓句<lb/>
清逸永叔廬山髙壯懐傾倒湧泉寺健筆噓吸滄海濤<lb/>
<pb n="KR4d0346_WYG_002-16b"/>
後期進歩登大頂上續風雅卑莊騷<lb/>
　　　巖溪書堂登眺<lb/>
﨑嶇穿竹藍輿側髙下捫蘿石徑幽虎豹遁時深谷窈<lb/>
魚龍舞處大江浮公難閒坐山中相我久吟披澤畔裘<lb/>
白石清泉知此意請將直釣釣璜流<lb/>
　　　湧泉亭<lb/>
湧泉亭畔坐䝉茸手指三江撫萬松石鼓生雲深有意<lb/>
珠驪吐水密無蹤禽聲人語同時樂林影日華相映重<lb/>
<pb n="KR4d0346_WYG_002-17a"/>
邂逅一樽開笑口菊茰猶笑不從容<lb/>
　　　挽王國録<lb/>
華峯早日得追隨議論詞章頗俊竒五羖固應羞自鬻<lb/>
一䕫惜不佐来儀東嘉把<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>論文日婺女停舟問易時<lb/>
黄壤竟埋斯士骨推賢不早嘆珠遺<lb/>
　　　挽岩雲趙使君<lb/>
憶與東岩居里社蘿雲松月共詩盟傷心遂哭公三世<lb/>
墮淚難招爾九京領郡抗章生掇禍過庭吟藁死留名<lb/>
<pb n="KR4d0346_WYG_002-17b"/>
似聞難弟尤儒雅好率諸郎副旦評<lb/>
　　　挽鄭知府<lb/>
先正當年遇阜陵在廷玉立指忠清甘棠笏得孫枝紹<lb/>
使竹符分棣蕚榮七袠駸駸登上夀諸郎鼎鼎擅英名<lb/>
北邙千古知無恨吟些聊供薤露聲<lb/>
　　　挽朱夫人<lb/>
蘭陔送母度新阡追憶東岩老謫仙虀辦咄嗟供婦職<lb/>
肝刲一再續親年六珈偕老榮何盛二子乗舟晚可憐<lb/>
<pb n="KR4d0346_WYG_002-18a"/>
彤管責堪陳信史今將列女傳同編<lb/>
　　五言絶句<lb/>
　　　寄李頤老<lb/>
易説刋成未心傳自法雲<hi>法雲勉齋居也</hi>寄聲揚舶使一力主<lb/>
斯文<lb/>
　　　柬陳讜送鵝<lb/>
鶃鶃何為至於陵轉饋予出哇吾不敢笑付老庖厨<lb/>
　　七言絶句<lb/>
<pb n="KR4d0346_WYG_002-18b"/>
　　　寄仲節金華牧二首<lb/>
猶記衰翁佩印初曽將四學勸羣儒<hi>理學則程正公史學則司馬文正公</hi>
<hi>文學則歐陽文忠公經濟學則范文正公</hi>只今郡守西山後好勉人人誦吕<lb/>
朱<hi>蔡西山乃先君子之師</hi>
傳聞議論異柯山辨難何妨莫失懽試取景仁與君實<lb/>
中和問答幾書看<hi>吾輩論學且當以私書相徃復如司馬文正公與范蜀公是也其後也問</hi>
<hi>答雖不合而未嘗失相尊敬之心</hi>
　　　寄程滄州<lb/>
<pb n="KR4d0346_WYG_002-19a"/>
身是金華舊使君聞公新渥倍懽忻朱轓暫為東莱起<lb/>
收拾乾淳未墜文<lb/>
　　　寄髙耻堂<lb/>
江西格了使湖南又似當年朱晦菴問學如公真少輩<lb/>
請將大道講氊談<lb/>
　　　寄徐左司<hi>立大轉示近製阮嗣宗李白不及也課成二絶以賛</hi>
紫洲洲上得詩筒展誦青霞在眼中白首漫郎應號叟<lb/>
黒頭永叔早稱翁<lb/>
<pb n="KR4d0346_WYG_002-19b"/>
人皆山斗瞻吏部誰敢文章近左司君看玉池金鯽句<lb/>
盡刋腥腐帶僊姿<lb/>
　　　贈李喜觀謁徐徑坂<lb/>
一世龍門未易攀鯫生負笈造柯山束脩以上吾斯誨<lb/>
應許吟風立雪還<lb/>
　　　贈林行簡見徐徑坂<lb/>
紫霞洲上雨如絲白髪衰翁有所思吟付三山林敬則<lb/>
爛柯國手尚觀楳<lb/>
<pb n="KR4d0346_WYG_002-20a"/>
　　　和韻詗徐徑坂<lb/>
聖斷鋤姦不大聲傳聞側席遲幽人人今天民之先覺<lb/>
幡然風俗還振振<lb/>
　　　次徐徑坂衡陽使君韻示林敬則<lb/>
千仞岡頭一振衣共嗟鳳徳卧郊扉近鋤蕭艾知天意<lb/>
㑹見朝陽露欲晞<lb/>
　　　和徐徑坂衡陽使君韻題漁莊煙雨<lb/>
列子御風旬五日莊周稱夀八千秋歸歟烟雨濛濛景<lb/>
<pb n="KR4d0346_WYG_002-20b"/>
蕚集班衣䞉勸酬<lb/>
　　　送江墨莊<lb/>
徑坂仙翁名盖代得君膠法喜臨池鷄林䑕島皆知重<lb/>
爾亦聲華萬古垂<lb/>
寄語玉柯賢太守萬間精舍有詩盟邇来曽踐斯言否<lb/>
此事須公劇力成<lb/>
　　　送陳善世<lb/>
似聞久客滄洲館曷不相從早數年老我一丘事耕釣<lb/>
<pb n="KR4d0346_WYG_002-21a"/>
勞君千里度山川<lb/>
抱琴幾宿滯秦溪多謝常丞寄近詩細咀絶無烟火氣<lb/>
其人可與遡濓伊<hi>常丞書来勉以紹洛濓</hi>
不須逺逺苦求師恭敬淵源可細推歸路瑞安逢二戴<lb/>
<hi>戴綱戴仔才英而學甚正</hi>為予再四說相思<lb/>
　　　答鄭宜中<lb/>
太極成争今幾年濓翁先得我同然經行醉墨怱怱就<lb/>
不謂朋儕今競傳<lb/>
<pb n="KR4d0346_WYG_002-21b"/>
畏暑門稀問字徒袖中妙語契周圖知君十倍侯芭學<lb/>
老我非雄尚索塗<lb/>
　　　贈魏安石<lb/>
　　魏子本建溪人而寓居瓊山建士多深中而魏子<lb/>
　　諒直瓊人喜營利而魏子固窮予以是愛魏子頃<lb/>
　　居䨇泉與魏子居相隣也日從之逰及予遷儋耳<lb/>
　　魏子不逺數百里重趼過予者三今予居益貧無<lb/>
　　以資魏子之行魏子垂槖而歸笑買松明一擔曰<lb/>
<pb n="KR4d0346_WYG_002-22a"/>
　　是可以資夜讀也戲作小詩贈行魏子名安石字介<lb/>
　　然云<lb/>
彈鋏歸歟何太速捫腹掀髯飽藷粥囊空裘敝未全貧<lb/>
賸買松明照幽讀<lb/>
　　　偶見孟愽送仲久詩章輙題二絶代贈<lb/>
扁舟乘興山隂道春半園林雪未消便觧貂裘從我在<lb/>
小<graphic n="KR1624" url="https://raw.githubusercontent.com/kanripo/KR-Gaiji/master/images/KR1624.png" mimeType="image/png"/>幽寂共簞瓢<lb/>
且看青山覆白雲悠悠世事謾知聞扁舟却絶長江去<lb/>
<pb n="KR4d0346_WYG_002-22b"/>
回首紅塵路欲分<lb/>
　　　因遣郷書贈姜山嗣師<lb/>
近市依湖十里間扁舟朝徃暮能還莫教老圃翻鋤盡<lb/>
留我他年葬骨山<lb/>
　　　彭松溪簿来承絶句以紫霞翁見號因自號為紫<lb/>
　　　霞翁成二絶走呈徑坂<lb/>
名齋取義本凡庸借屋蓬莱理釣篷特為紫陽訪霞紫<lb/>
臨流一笑就稱翁<lb/>
<pb n="KR4d0346_WYG_002-23a"/>
南澗當年浚紫洲<hi>韓尚書</hi>我今取號自虗舟倚欄惆悵青<lb/>
霞逺何日從君飛珮游<hi>來喻感榮新恩之不暇遂爽逰武夷之約</hi>
　　　夀致政徐光禄<lb/>
易躋廿四中書考難聚三千聽講生入侍親庭為一笑<lb/>
方瞳𢎞景轉精神<lb/>
　　　題永陽文獻録<lb/>
姦魂偃月忌吳黄正氣難摧百錬剛竒響後来誰接續<lb/>
玉川拜䟽植綱常<lb/>
<pb n="KR4d0346_WYG_002-23b"/>
冡中夷跖同枯骨身後逄干享令名讀遍永陽文獻録<lb/>
可憐齰舌老司成<lb/>
　　　㑹饒伯輿徐子薦徐立大三髙士一首<lb/>
英英竒節東州彦凛凜清風南浦豪更有餘干饒有道<lb/>
建安堂上聚三髙<lb/>
　　　秋詞<lb/>
雨放凉颷晩復晴小窻人亦共秋清月華網在蛛絲上<lb/>
錯認踈簾挂水晶<lb/>
</p>
<p>
</p>
  </div>
<div>
                <head>庸齋集巻三</head>
    <p>
<pb n="KR4d0346_WYG_003-1a"/>
欽定四庫全書<lb/>
　庸齋集巻三　　　　　　宋　趙汝騰　撰<lb/>
　　表<lb/>
　　　寳祐改元賀表<lb/>
必世後仁聿思新治更元發號率由舊章無疆惟休有<lb/>
截稱慶中賀恭惟皇帝陛下立中居正聰徳思恭紹開<lb/>
寳之宸謨興起百度體嘉祐之聖徳扶植衆賢取以表<lb/>
年監于成憲臣勉膺郡命猶在里居陪宿老以扶藜獲<lb/>
<pb n="KR4d0346_WYG_003-1b"/>
觀溫詔指輔藩而問戍行布寛恩<lb/>
　　　皇子進封忠王賀表<lb/>
大君有命元子進封邦家榮懐海宇慶抃中賀臣聞植<lb/>
宗藩所以開聖緒加位號所以塞衆心若天禧繇夀春<lb/>
而畀昇如治平自淮陽而更頴肆在今日率由舊章恭<lb/>
惟皇帝陛下堯智如神文謨垂後以天下為大噐強本<lb/>
尚親進地圗具禮儀分茅建國頃勝衣既賜履於潛邸<lb/>
兹重冠爰躋爵於真王星連參井之輝祚等箕翼之夀<lb/>
<pb n="KR4d0346_WYG_003-2a"/>
臣猥叨保鄣遥睇觚稜誦漢制廟立之詞與父老而同<lb/>
喜陳賈誼習貫之疏祈左右之皆賢<lb/>
　　　天基節賀表<lb/>
太簇應於孟春虹流紀瑞神䇿増于甲子虎拜馳忱無<lb/>
疆惟休有截稱慶中賀恭惟皇帝陛下聰明時乂問學<lb/>
日躋總攬權綱法乾旋坤轉之妙舉錯直枉洞隂闔陽<lb/>
開之機茂迎震夙之辰益衍簡穰之貺臣猥縻漢障遥<lb/>
想兕觴近天子光知仰瞻於皇極祝聖人夀更申頌以<lb/>
<pb n="KR4d0346_WYG_003-2b"/>
多男<lb/>
　　　天基節賀表<lb/>
太簇為生物之津祥開電繞甲子増授帝之筴祝效嵩<lb/>
呼萬年無疆四方來賀中賀恭惟皇帝陛下聰明時乂<lb/>
齊聖日躋以清静治邦家至仁無欲以忠厚待臣庶大<lb/>
徳曰生夀與天而比崇福如川之方至臣身縻符竹目<lb/>
遡觚稜昔殿中綴班曾預兕觴之列今海濵上表遥伸<lb/>
虎拜之恭<lb/>
<pb n="KR4d0346_WYG_003-3a"/>
　　　天基節賀表<lb/>
頒厯更元杓攜龍角建極居五節紀虹流喜溢乾坤頌<lb/>
形海㝢中賀恭惟皇帝陛下聰明時乂剛健日新徳廣<lb/>
曰生收必世後仁之效業垂可乆為詒謀燕翼之思瑞<lb/>
應河清福如川至臣勉膺符竹尚伏田閭奉漢玉巵遥<lb/>
想嵩呼之盛上唐金鑑俯伸華祝之忱<lb/>
　　　天基節賀表<lb/>
聖與天而比崇應乾九五筴授帝而在甲為春八千祉<lb/>
<pb n="KR4d0346_WYG_003-3b"/>
輯端門頌形寰宇中賀恭惟皇帝陛下聰明時乂剛健<lb/>
日新好生之徳洽民推仁宥罪不殺之武定業以善勝<lb/>
殘瑞紀星虹壽齊箕翼臣猥縻漢障阻造周行成天慶<lb/>
以垂基恭想兕觴之奉揚王休而稽首敬賡虎拜之歌<lb/>
　　　天基節賀表<lb/>
帝撫五辰生於甲子天錫萬壽對此春祺一人尊榮四<lb/>
海慶抃中賀恭惟皇帝陛下齊莊有敬溥博無私化久<lb/>
而成能盡體常之道澤潤而洽既踰必世之仁節紀虹<lb/>
<pb n="KR4d0346_WYG_003-4a"/>
流福如川至臣猥叨禁從屬領麾符望魏闕金雀之棲<lb/>
莫躋舞蹈想漢班玉巵之奉遥寓頌祈<lb/>
　　　天基節賀表<lb/>
星渚呈祥先春三日華封伸祝後天萬年無疆惟休有<lb/>
截稱慶中賀恭惟皇帝陛下聰明時乂緝熈月將以博<lb/>
施濟衆為心好生不殺以皇受建極為念立賢無方用<lb/>
迎神筴之増益迓聖圗之逺臣分符輔郡遡目清都聲<lb/>
效嵩呼阻簉班於北闕光寒斗口遥馳頌於南山<lb/>
<pb n="KR4d0346_WYG_003-4b"/>
　　　元正賀表<lb/>
開嵗五日光昭華渚之星為春八千増受㤗元之筴懽<lb/>
均有截慶輯無疆中賀恭惟皇帝陛下法式生知淵泉<lb/>
時出體信達順洊令穡寳之告豐去殺勝殘坐底邊塵<lb/>
之不聳齊大年於箕翼等盛烈於山河臣猥使周原阻<lb/>
班漢陛莫簉兕觥之稱壽隃效嵩呼益廣舜徳之好生<lb/>
仰伸華祝<lb/>
　　　皇太子冠禮賀表<lb/>
<pb n="KR4d0346_WYG_003-5a"/>
震為主器肇錫真王筮重賔儀始加元服光前令典有<lb/>
截歡聲中賀臣聞燕翼子所以昭聖謨敬嘉事所以為<lb/>
國夲在昔祥符之盛際嘗有夀春之舊章冠禮舉於戊<lb/>
寅册封見於辛夘曠彌文之乆墜喜今日之復行恭惟<lb/>
皇帝陛下從諫轉圜以身為度謂皇子賴天趨拜乆矣<lb/>
勝衣命醴辭令月薦芳俾之受弁元良以正三加彌尊<lb/>
臣濫任承流阻儕醮酒莫效晏殊之獻賦以遇賛揚願<lb/>
選馮元之講經俾精教導<lb/>
<pb n="KR4d0346_WYG_003-5b"/>
　　　明堂慶成賀表<lb/>
郊之言禋類於上帝廟焉而饗祫于先王禮既熈成神<lb/>
亦歡洽中賀恭惟皇帝陛下嚴恭自度聖敬日躋蠖濩<lb/>
儲精肅平居之對越齊莊奉幣舉大報之親祠后皇愉<lb/>
臨祖考來燕驗豐融之肸蠁肇砰隠之休嘉臣濵海分<lb/>
符望雲拜詔駿奔執豆阻陪多士之恭獸獲若麟遥想<lb/>
有司之薦<lb/>
　　　明堂賀表<lb/>
<pb n="KR4d0346_WYG_003-6a"/>
祀修美報禮極熈成乾坤清寧海㝢懽洽中賀恭惟皇<lb/>
帝陛下嚴恭自度聖敬日躋雅聲逺揚廟焉而親饗令<lb/>
芳嘉薦郊焉而帝臨既格一純咸來百順臣猥居槃澗<lb/>
遥睇清壇誦伊嘏之詩莫預奉璋之髦士效祝釐之禱<lb/>
仰祈錫福于庶民<lb/>
　　　明堂禮成賀表<lb/>
嚴父莫大於配天於昭孝奏惟聖斯為能享帝丕顯休<lb/>
成兩間薦辛四海稱慶中賀恭惟皇帝陛下寅畏自度<lb/>
<pb n="KR4d0346_WYG_003-6b"/>
祗敬不違先甲齋居八神警蹕季秋羙報百物迪嘗欽<lb/>
柴之禮既竣蓼蕭之澤斯溥臣猥司保障遥睇觚稜歌<lb/>
清廟相祀之詩阻陪奔走賡明堂孔陽之頌仰賛緝熈<lb/>
　　　聖製忠邪辨謝表<lb/>
知人則哲惟帝其難聽予作猷曰王不慝凛若春秋之<lb/>
筆粲然星斗之芒中謝竊惟為臣之義不同事君之忠<lb/>
則一諫有直有婉而要歸於責難陳善仕或去或隠而<lb/>
必揆以立懦亷頑堪猛望之均於徇公滂膺徐穉皆為<lb/>
<pb n="KR4d0346_WYG_003-7a"/>
合道必因其跡以遡其心恭惟皇帝陛下修已任賢尊<lb/>
帝籲俊舉伊尹不仁者逺上智如湯去驩兜何畏孔壬<lb/>
大功同舜崇奬蹇蹇匪躬之節作成諤諤犯顔之風自<lb/>
端平甲午更化而浚其原迨淳祐乙已改紀而振其響<lb/>
凡縉紳錙銖之善皆天地覆載而成公議流通士氣昌<lb/>
盛近者間隣於激訐乃致小厭其紛紜聖謨洋洋雲章<lb/>
炳炳刻琬琰以示下期防範而歸中煥乎龍驤鳯翥之<lb/>
文赫然魚躍鳶飛之造臣祗拜教令敬佩韋弦因思人<lb/>
<pb n="KR4d0346_WYG_003-7b"/>
主一心攻者甚衆臣下萬態辨之實艱惡紫亂朱固當<lb/>
審售偽假真之病因噎廢食或恐貽以精失士之憂盖<lb/>
國將興必樂骨鯁之猷而人欲病先厭魚肉之味是以<lb/>
武帝踞視衛青之貴見汲黯則必冠太宗面折士及之<lb/>
諛指魏徴而為鑑洎我聖朝之家憲尤重天下之人言<lb/>
乾徳開基則取已壊地之疏而復行太平興國則擢能<lb/>
獻䇿之士於髙等真皇對劉沆而追思田錫仁祖劣蘧<lb/>
瑗而甚優史魚神廟敬光之為人至容其詆新法孝宗<lb/>
<pb n="KR4d0346_WYG_003-8a"/>
重熹之好學不惡其數辭官此宸意之所素明宜愚忠<lb/>
之以愛助后從諫而則聖以康于民臣有言而逆心必<lb/>
求諸道左右曰可而加察眎聽以衆而為公用臨照於<lb/>
百官斯迪知於九徳輒陳梗槩以佐緝熈<lb/>
　　　賜御書蘭亭詩序謝表<lb/>
臣某言伏蒙聖慈以御書蘭亭詩序墨夲手巻一軸賜<lb/>
臣者伏以永和墨帖紀勝事於蘭亭淳祐奎書煥成文<lb/>
於寳殿飛從天際流布人間中謝恭惟皇帝陛下將聖<lb/>
<pb n="KR4d0346_WYG_003-8b"/>
多能娛神妙畫筆勢廹羲之之逸飄若游雲序文取孫<lb/>
綽之精光於南澗摹成一札賚及羣工臣緹襲不諼糜<lb/>
捐莫報茂林修禊隃想許李之諸賢暮春浴沂請誦泗<lb/>
洙之大道<lb/>
　　　賜御製訓亷謹刑謝表<lb/>
聖有明謨深懲叨懫王不匿指昭示訓彛凡屬見聞皆<lb/>
知警勸中謝恭惟皇帝陛下作新治道戒飭臣工念下<lb/>
民之無辜困於貪墨惡大吏之棄法恣於凶殘肆筆二<lb/>
<pb n="KR4d0346_WYG_003-9a"/>
銘如綸一札俾永傳於琬琰以誕布於風雷臣祗拜奎<lb/>
文對揚宸命厲召南素絲之節益勉自公佩康誥赤子<lb/>
之言必思敬罰<lb/>
　　　賜御製詩并香茶謝表<lb/>
臣某言伏䝉聖恩為經筵進講禮記終篇以臣嘗預侍<lb/>
立特賜御宸翰寳熏龍鳳茶者講親重席篇已竟於曲<lb/>
臺賞徧細氊勞亦旌於舊史恩華狎至眷施難酬中謝<lb/>
竊惟戴記之書雖出漢武之世要其奥義不離洙泗之<lb/>
<pb n="KR4d0346_WYG_003-9b"/>
㣲言至若宏綱猶有夏商之遺意復興經制全在聖明<lb/>
伏惟皇帝陛下寤寐斯文緝熈正學十六載討論之乆<lb/>
不替宸思前後儒聚辨之功遂終全帙其大者欲以彌<lb/>
綸斯世其精者則思追企先猷懋賞親行英髦悉逮以<lb/>
臣頃在侍立之列乃今亦叨錫賚之榮名馬膳羞照耀<lb/>
蓬蓽雲章香茗華飾丘園莫殫報稱之私爰寓賛羙之<lb/>
頌伏願養清明在躬之徳收中和育物之功篤信儒行<lb/>
之言立推經解之教守内則以肅宫掖訂大傳以建夲<lb/>
<pb n="KR4d0346_WYG_003-10a"/>
支杜不仁而純向仁人戒不善而專意善道臣由衷懇<lb/>
切愛助勤拳蒹葭蒼蒼益堅用周禮之治淵泉浩浩更<lb/>
祈達天徳之施臣無任感天荷聖激切屏營之至<lb/>
　　　宣賜厯日謝表<lb/>
聖朝作厯敬授人時侯國頒春對揚帝訓恪恭拜賜兢<lb/>
業承流中謝恭惟皇帝陛下奉三無私建五皇極風雨<lb/>
霜露寓神教於慘舒嵗月日時成治功於法象以熈庶<lb/>
績用錫羣工臣敢不無忘憂勤所省耕斂布宣賔餞之<lb/>
<pb n="KR4d0346_WYG_003-10b"/>
命將以明民奉行寛大之書期於安俗<lb/>
　　　宣賜厯日謝表<lb/>
后左右民茂明作厯守服肱郡叨拜成書祗命為榮承<lb/>
流有靦中謝恭惟皇帝陛下道參化育政夲隂陽憲天<lb/>
聰明泯識知而順則迎日推䇿嚴出納以授時課自清<lb/>
臺錫於方國臣敢不對揚休命宣布上恩亹亹治功雖<lb/>
分陰而亦惜孜孜農事冀有年之是圗<lb/>
　　　宣賜厯日謝表<lb/>
<pb n="KR4d0346_WYG_003-11a"/>
大君治厯式重授時小臣觀風獲叨頒朔猥䝉齒命欣<lb/>
睹聲明中謝恭惟皇帝陛下徳合於乾道裁於泰體堯<lb/>
欽若之意仰察天文采夏小正之書聿成月令爰布宣<lb/>
於先甲以戒詔於羣工臣遥對龍光動稽靈憲飭部封<lb/>
之吏夜寐夙興厲原隰之農春耕秋斂<lb/>
　　　宣賜厯日謝表<lb/>
元聖當陽萬年朌厯㣲臣乗障洊嵗受書翫愒増慚凌<lb/>
兢拜賜中謝恭惟皇帝陛下道函三極治撫五辰先天<lb/>
<pb n="KR4d0346_WYG_003-11b"/>
弗違既動與於易準迎日而䇿又祗命於司存著為成<lb/>
編誕布方國臣尚兹宣化敬以授時誦夏小正之文劭<lb/>
農是急奉周始和之令率吏以勤<lb/>
　　　宮祠謝表<lb/>
加職予祠聖恩隆甚辭名拜禄臣義當然踳地難勝望<lb/>
天隃謝中謝伏念臣疎無與比愚不可移頃綴周行不<lb/>
敢自營於身計每懐宗國所陳粗竭於心思遂積罪尤<lb/>
至煩吏議荷皇明之洞燭叨大徳之曰生於省愆念咎<lb/>
<pb n="KR4d0346_WYG_003-12a"/>
之中沐洗垢匿瑕之造正班學士錫廪殊庭真軼望於<lb/>
寵榮蓋莫難於避就思昔周以上卿待管仲仲拜下卿<lb/>
而還鄭以六邑賜國僑僑惟三邑之受此㣲臣勉奉祝<lb/>
釐之職而累牘祈收邃閣之恩盖進無貪榮而退不方<lb/>
命是謂得辭受之道其敢昧生成之原兹盖恭遇皇帝<lb/>
陛下以禮使臣推仁接下諒臣戇如汲黯在廷犯顔之<lb/>
時多念臣貧似真卿舉家食粥之日乆遂俾無功而禄<lb/>
不知何徳以酬尚勉桑榆之間跬歩弗離於學雖在畎<lb/>
<pb n="KR4d0346_WYG_003-12b"/>
畝之際一飯亦忠於君<lb/>
　　　授寳章閣學士告謝表<lb/>
臣忱懇惻控免職名君命頻仍𢡟承天澤叨恩戰栗揆<lb/>
義忸怩中謝昔者臣光累牘而得允樞副之辭臣熹數<lb/>
疏而亦寢待制之錫是皆道徳黙有以感召雖出詔令<lb/>
至為之收回如臣么䯢與物扞格説大人則藐焉<lb/>
有是心謂明主可為少攄其藴積成愆咎果召簡<lb/>
書賴日月之照臨䝉乾坤之赦宥盡蠲罪垢驟畀光華<lb/>
<pb n="KR4d0346_WYG_003-13a"/>
以舊綴攝常伯之班特超朌真學士之職淵升之膝君<lb/>
父極力以扶持谷遷而喬臣子益懐於危懼祗奉釐庭<lb/>
之秩力避奎閣之榮天九重而蓋髙箋五上而莫遂屢<lb/>
煩睿訓覺淵聽之難回勉拜龍光視前修而有愧何止<lb/>
小言大禄不勝昔是今非兹蓋伏遇皇帝陛下隆禮尚<lb/>
賢體仁及下矜愚嘉善不欲以言而罪人售偽冀真惟<lb/>
恐以精而失士遂令疏逺曲被生成臣永矢弗諼有善<lb/>
則告兢兢履薄敢云日暮而少休拳拳攄忠不以身逺<lb/>
<pb n="KR4d0346_WYG_003-13b"/>
而有間<lb/>
　　　御書建安書院四大字謝表<lb/>
宸章雲爛肇錫珍題聖敬日躋力扶絶學光躔精舍喜<lb/>
溢潛藩中謝竊以建安為英哲之邦朱熹續周程之學<lb/>
於皇翰墨昭掲源流恭惟皇帝陛下居寛行仁據徳游<lb/>
藝是道吾所謂道純一尚儒兹文所以為文雍容肆筆<lb/>
固聿榮於先覺實加惠於後來臣涓吉奉迎近光舞抃<lb/>
嘉與多士歌棫樸追琢之詩俾紹前修究淇澳切磋之<lb/>
<pb n="KR4d0346_WYG_003-14a"/>
業<lb/>
　　　謝授龍圗閣學士知建寧府表<lb/>
勉承郡紱祗奉賛書榮渥増輝㣲蹤知懼中謝伏念臣<lb/>
初無它技粗有愚忠一言興邦若是其幾何敢黙也千<lb/>
里見王不遇故去豈所願哉進既無補於公朝退合自<lb/>
娱於槃澗曲䝉睿眷改畀潛藩頃待罪𤨏闈嘗為生靈<lb/>
而請命兹分符竹使敢諉凋瘵而辭行視篆以來撫字<lb/>
是務然而帑庾赤立事力殫㣲初至旱魃為災加以蒲<lb/>
<pb n="KR4d0346_WYG_003-14b"/>
澤多警仰藉皇明之威徳旋安田里之歎愁刀劒日銷<lb/>
雨暘時若惟是環顧諸賢之家食獨容一叟之空餐對<lb/>
旗旄而不勝汗顔誦絲綸而益深芒背晉峻老龍之秩<lb/>
加隆半虎之權爛然昭回天為章下飾物凜乎跼蹐朝<lb/>
受命夕飲氷兹蓋恭遇皇帝陛下臨照百官體貌羣下<lb/>
守紫雲樓之訓簡注藩侯戒白駒場之詩縶維賢士遂<lb/>
令衰朽獲拜恩華臣敢不益勉布宣力圗報稱訪民間<lb/>
之疾苦豈特使寛於一分計宗國之安榮早願旁徠於<lb/>
<pb n="KR4d0346_WYG_003-15a"/>
衆正<lb/>
　　　知建寧府謝到任表<lb/>
自天殊渥易地潛藩頃任以左馮不欲其逺去國今錫<lb/>
兹名壤特寵之使便家曲為臣謀莫報上徳中謝伏念<lb/>
臣迂無足採愚不可移束髪讀書固已明義利之畛白<lb/>
首造闕何敢萌福禍之心况明主可為忠言必更化乃<lb/>
克善治且職居於封駁遂力辨於忠邪詎謂方當官而<lb/>
行已坐不得言而去積䜛諛之擠䧟賴仁聖之扶持諭<lb/>
<pb n="KR4d0346_WYG_003-15b"/>
留行至再三趣領鎮凡數四繼上引嫌之牘旋叨改命<lb/>
之除惟外大祖正獻臣浚卿與先大父吏部臣不敵皆<lb/>
於乾道出守建安藐是孫枝續茲棠䕃力循墻而控免<lb/>
䝉頒詔已弗俞奨其有汲黯之風諭其以朱熹為法適<lb/>
洪水懐襄之後豈臣子所敢固辭當諸賢隠遁之時在<lb/>
屬籍不應堅卧勉為吾君而一出既以上意而具宣惟<lb/>
是牧牛羊者當為之求芻集鴻鴈者必使之安宅察臣<lb/>
區畫以次條陳兹盖伏遇皇帝陛下寤寐黎元宵旰治<lb/>
<pb n="KR4d0346_WYG_003-16a"/>
道謂臣赤心殉國不自榮身容臣純意為民頗知竭力<lb/>
閔此方之凋瘵付綿質以撫摩臣敢不恭佩訓詞聿嚴<lb/>
條教心求之若保赤子斷不負聖經之言天生斯而覺<lb/>
後知亦思振儒先之學<lb/>
　　　授兼侍讀告謝表<lb/>
臣某言伏奉告命授臣兼侍讀者臣邱園之迹重侍鈞<lb/>
天畎畝之忠獲披廣厦叨恩稠疊拜命凌兢中謝思昔<lb/>
儒紳再為侍讀其在元祐之際獨有蘇軾之除孰謂非<lb/>
<pb n="KR4d0346_WYG_003-16b"/>
才乃膺是選伏念臣粗知忠鯁見謂迂愚頃年折五鹿<lb/>
之奸旋遭言去元日覩羣龍之用獲預彚征擔簦未近<lb/>
於神畿除目已朌於經幄日月不棄螢爝滄溟下取涓<lb/>
流而臣乆從諸生瓠葉之盟乃復得綴更化金華之講<lb/>
簉鴛鸞而忻幸覺麋鹿之怔營兹葢恭遇皇帝陛下從<lb/>
諫如流見善若决天資神聖羣䇿莫望於清光學力緝<lb/>
熈多聞更加於遜志亦令衰朽俾竟講劘臣敢不益浚<lb/>
新知上承顧問是道即周孔之道誦昔所聞吾君為堯<lb/>
<pb n="KR4d0346_WYG_003-17a"/>
舜之君乃臣所願臣無任感天荷聖激切屏營之至<lb/>
　　　侍讀謝告表<lb/>
進講無功侍言有命莫回淵聽勉拜訓辭中謝竊惟邇<lb/>
英最重勸讀凡朝紳皆榮此選雖宰執亦居是官厥今<lb/>
李韶以舊翰林游佀以前揆路一則岷峨之老而問學<lb/>
之正一則閩嶠之擢而識見之高然而韶則累召而卧<lb/>
家佀已踰年而歸第曽謂異數猥及愚臣伏念臣蹇淺<lb/>
妄庸迂疎退惰初無講貫豈能窺河南龍門二程之緒<lb/>
<pb n="KR4d0346_WYG_003-17b"/>
餘何有開陳每深愧太末建安兩徐之風骨年餘殿幄<lb/>
日覲宸光雖粗通於上世雅誥奥義之文豈盡析於大<lb/>
學聖經賢傳之㫖是以前奏犯顔以儒林四臣致請後<lb/>
牘忘分以考亭諸生為言温詔曲朌俞音竟閟屬預駿<lb/>
犇之列難遂牢辭之悰出使者於大門是則不敢綴明<lb/>
師於廣厦益重懐慚兹蓋恭遇皇帝陛下以虛受人謹<lb/>
㣲接下知臣不忘少時受詩之習俾在細旃念臣久立<lb/>
正座自講之隅又加重席臣敢不益温舊業仰荅殊恩<lb/>
<pb n="KR4d0346_WYG_003-18a"/>
王庶幾改之亦欲少行於臣學政不足間也所期上格<lb/>
於君心<lb/>
　　　知婺州謝到任表<lb/>
躋之奎閣畀以輔藩君恩至隆臣質奚稱中謝竊惟寳<lb/>
婺宻拱清都地望則甚髙天聽則孔邇上徳意易以下<lb/>
達下疾瘼便於上聞於兹承流庶幾行志臣愚加之拙<lb/>
鈍濟以迂愚嘗使直廬甚乏陸贄韓愈之詞筆繼令出<lb/>
守又愧元結陽城之政聲比叨司臬之除謹體好生之<lb/>
<pb n="KR4d0346_WYG_003-18b"/>
念然而風裁素乏霜采莫揚擬及考以丐閒誤聼恩而<lb/>
易鎮踵公卿重臣之選游義理大儒之鄉望不及焉榮<lb/>
亦甚矣惟是值氷雹之後困矣黎元積綾羅之征殫哉<lb/>
物力若但以繭絲為職業弗知盡芻牧之勤勞雖能得<lb/>
民財而不能得其心豈足為聖朝之報欲無負天子而<lb/>
亦無負所學必兼為邦夲之思要於輕重緩急之間而<lb/>
當抑揚弛張之舉豈應庸懦可課循良兹蓋恭遇皇帝<lb/>
陛下視民如傷求士若渇謂臣碌碌難強以趨事赴功<lb/>
<pb n="KR4d0346_WYG_003-19a"/>
之才察臣孜孜或能守節用愛人之訓遂叨選使仍被<lb/>
趨行臣祗見編氓敬宣美化審先務而為政焉敢專俗<lb/>
吏之催科有餘力則學文當俾紹先賢之統緒<lb/>
　　　温州到任謝表<lb/>
駑伎無堪力辭詞直龍光過厚躐畀輔藩既見吏民且<lb/>
宣徳意中謝伏念臣稟資戅拙觸事迂疎從魯兩生嘗<lb/>
粗窺於樸學辱漢諸老廼競譽其能言遭逄聖時塵滓<lb/>
翰苑上有動老癃之實臣筆弱不善發明上有服武夫<lb/>
<pb n="KR4d0346_WYG_003-19b"/>
之神臣思滯莫能寫状然且嵗縻廩粟日汚班行實踳<lb/>
地以靡皇數籲天而求去過䝉睿簡更付名麾自王謝<lb/>
以來已號山水佳麗之郡迨周程而後又為師友淵源<lb/>
之鄉獨是邇年大異昔者閭閻困瘁幾不聊生庾帑空<lb/>
虛殆無以立使能吏猶為束手縱賢者未易承流豈伊<lb/>
孱庸乃俾負荷兹蓋恭遇皇帝陛下推仁養士以禮使<lb/>
臣念其殫視草之勞粗諳宸慮責以盡求芻之牧必得<lb/>
民情迨其臨遣之時詳以撫摩之訓臣敢不夙宵竭力<lb/>
<pb n="KR4d0346_WYG_003-20a"/>
氷蘗持身對揚天光扶赤子之氣脉崇尚風化植前修<lb/>
之緒餘<lb/>
　　　權吏部侍郎謝告表<lb/>
擢從柱史攝貳吏銓位寘超躋恩華莫稱中謝竊惟西<lb/>
清之秩實為邇列之聮淳熈大儒如張栻朱熹積盛名<lb/>
不登兹選近世宗老若汝談彦悈亦皓首方居是官曽<lb/>
謂么麽乃叨陵躐伏念臣迂愚而僻踈拙且庸外之無<lb/>
惠養澄清之勞聲績見謂陸陸内之乏文墨論議之譽<lb/>
<pb n="KR4d0346_WYG_003-20b"/>
建明不過平平已徧歴於兩螭更峻升於一武以闒茸<lb/>
尾荷槖之後以空虛當藻鏡之司由濁而清易右而左<lb/>
矧大化調琴之日而衆正征彚之辰固得盡觀天下之<lb/>
豪英或可助國獨恨略無胷中之尺度何以知人任匪<lb/>
所堪處尤非據莫遂循墻之避益深負乗之慙兹盖伏<lb/>
遇皇帝陛下器使時髦力收名俊付太宰以八柄詔王<lb/>
之任既不輕於進退之間畀常伯以四曹總判之權又<lb/>
使詳於綜核之際察臣粗諳武選之事假臣承乏文部<lb/>
<pb n="KR4d0346_WYG_003-21a"/>
之衡顧乃責以裁量不暇計其譾薄臣莫知報稱惟竭<lb/>
公忠守道不如守官固安敢以廢法舉善是為舉類亦<lb/>
時效於掄材<lb/>
　　　吏部侍郎謝告表<lb/>
正從掌銓君恩過渥巽函盈篋臣罪當誅既黽勉以祇<lb/>
榮敢稽遲而叙謝中謝竊惟辭遜者臣子之大節愛護<lb/>
者帝王之至仁强司馬光入翰林怒其拜而未受之慢<lb/>
趣呂公著就學士至有徐而勿廹之言此烈祖以厚於<lb/>
<pb n="KR4d0346_WYG_003-21b"/>
士風而㣲臣乃遇於今日伏念臣迂愚自信鈍拙無竒<lb/>
非有建明之寸長乆汚班列徒抱忠忱之一片上對穹<lb/>
蒼謂明主可與盡言故在廷數至妄發偶因丐去適㑹<lb/>
得遷十數揆義以固辭前後被㫖而不允然物議猶責<lb/>
其當去在臣心欲受以何繇金華之控避勤拳玉音之<lb/>
勸勉諄篤以至為選吉日以供職再遣大璫而傳言而<lb/>
臣猶恐犯衆多之譏厥後遂更積遷延之咎若稽前代<lb/>
當在禦魑魅之科獨賴睿慈每為霽雷霆之怒近因臣<lb/>
<pb n="KR4d0346_WYG_003-22a"/>
方叔屢以聖語而催督遂同臣尤焴三思君命以彷徨<lb/>
真無地以自容共牋天而擬拜期以臈朔仍匄叢祠講<lb/>
次復覲於威顔趣就又厪於宸㫖甚孤始願何敢終辭<lb/>
兹盖恭遇皇帝陛下聖度海涵皇明日照察臣悃愊但<lb/>
欲全禮義之維容臣徘徊遂少白羞惡之志敢食大信<lb/>
恭被明綸朝受命而夕飲氷中懐愧報詩考槃而人在<lb/>
澗早冀生成<lb/>
　　　權工部尚書謝告表<hi>已酉二月二十七日</hi>
<pb n="KR4d0346_WYG_003-22b"/>
權從銓貳攝長起曹位置頓超恩榮莫稱中謝竊惟工<lb/>
必信度是惟禮義之時技亦咸精足彰綜核之世能諌<lb/>
苑囿官室則可以禆示樸知備車馬器械則庶乎佐中<lb/>
興司存雖號於清閒事典實關於理亂使綴常伯必惟<lb/>
英材伏念臣見謂庸凡自信愚拙僅能守昔人之糟粕<lb/>
莫悟斵輪徒有憂宗國之忠忱遑思卹緯再歸班列乆<lb/>
汙髙華一毫無補於朝家累牘祈閒於里閈忽膺奎筆<lb/>
叨假冬卿在昔太宗之明以旌大亮之直曽是乏論思<lb/>
<pb n="KR4d0346_WYG_003-23a"/>
之益乃遽塵喉舌之聨旁觀交指於維鵜自懼殆同於<lb/>
樂鷃再命而僂三命而俯竟不獲以踰垣昔日受是今<lb/>
日受非盖豈勝其維谷兹盖恭遇皇帝陛下宰割萬<lb/>
字照臨百官謂臣學無愧于工師粗知不負察臣心勿<lb/>
忘於藝諫庻幾能言乃於新元有此親擢臣敢不俯堅<lb/>
素履仰答殊恩望山巔水涯之賢不無愧色在厦下旃<lb/>
上之際益勉忠規<lb/>
　　　謝進開國伯加食邑表<lb/>
<pb n="KR4d0346_WYG_003-23b"/>
上朌祭澤丕徧羣工臣進爵封超躋三等鼎來殊渥祗<lb/>
拜明綸<hi>中謝</hi>伏念臣叨守潜藩奉行寛詔隃想欽哉之<lb/>
盛莫預駿奔猥該湛露之榮不遺馬走既七命以就伯<lb/>
復多邑以増腴亶惟僥踰有兹際遇此盖恭遇皇帝陛<lb/>
下以仁覆下歛福錫民謂多士奉璋相成祀事雖爾身<lb/>
在外亦布邦條爰錫恩徽益隆眷遇于以見聖心之公<lb/>
普子以示餕惠之周流臣沐浴生成糜捐報稱不稼而<lb/>
禾三百俯愧無功敬天之休萬年仰祈懋德<lb/>
<pb n="KR4d0346_WYG_003-24a"/>
　　　明堂賜劄謝表<lb/>
中辛舉祀先甲敷言一劄宣傳四方懽動中謝恭惟皇<lb/>
帝陛下齊莊有敬視聴思恭事父孝故事天明聿嚴大<lb/>
報在宫雝則在廟肅預戒我將一哉王心告於臣下臣<lb/>
神馳極北迹滯周南肇禋迄用有成阻陪熈典無競不<lb/>
顯惟徳遥賦烈文<lb/>
</p>
<p>
</p>
  </div>
<div>
                <head>庸齋集巻四</head>
    <p>
<pb n="KR4d0346_WYG_004-1a"/>
欽定四庫全書<lb/>
　庸齋集巻四　　　　　　宋　趙汝騰　撰<lb/>
　　牋<lb/>
　　　明堂禮成賀牋<lb/>
欽柴宗祈聿嚴美報承徳合敬克贊熈成二神迎釐萬<lb/>
國稱慶中賀恭惟皇后殿下柔嘉維則塞淵秉心肅肅<lb/>
雝雝助王假有家之治洞洞屬屬佐聖能饗帝之忱禮<lb/>
畢清壇恩朌率土臣猥叨虎竹阻效駿奔詠我將之詩<lb/>
<pb n="KR4d0346_WYG_004-1b"/>
遥稱伊嘏賡思齊之雅敬頌徽音<lb/>
　　　皇太子冠禮成賀牋<lb/>
元子勝衣肇封王社新陽備服盡敬阼階慶溢宫闈歡<lb/>
傳海宇中賀恭惟皇后殿下闗睢閒靜之徳鳲鳩均一<lb/>
之心佐王假於有家在中饋吉受子拜於北面陳三醮<lb/>
辭臣猥任竹符阻趨班列不圗壽春之冠禮復見於今<lb/>
遥贊渭涘之母儀可通於古<lb/>
　　　皇子進封忠王賀牋<lb/>
<pb n="KR4d0346_WYG_004-2a"/>
聖主訏謨以燕翼子宗藩令望而爵為王茅土増輝椒<lb/>
塗錫慶中賀恭惟皇后殿下秉心均一制行柔嘉推樛<lb/>
木逮下之仁宫庭歸羙佐豐水貽謀之烈社稷䝉休至<lb/>
哉坤元成此震器臣猥以屬籍獲玷承流望司空披地<lb/>
之圗喜聆冊命歌大明俔天之雅遥頌徽音<lb/>
　　䟽<lb/>
　　　功徳疏<lb/>
伏以自天生聖蓂五筴以呈祥惟帝與齡嵩三呼而效<lb/>
<pb n="KR4d0346_WYG_004-2b"/>
祉聿伸善頌實仗勝因伏願皇帝陛下徳合無疆功施<lb/>
罔極受祉施于孫子萬年惟王斂福錫之臣民八荒皆<lb/>
壽<lb/>
　　劄子<lb/>
　　　内引第一劄<hi>壬子六月三日以春官夕郎召對</hi>
臣聞明徳新民者帝王之能事也止於至善者明新之<lb/>
極致也茍不止於極致以僅可為税駕則明者復昏新<lb/>
者復舊其幸而頻復猶為厲也其不幸而迷復咎可知<lb/>
<pb n="KR4d0346_WYG_004-3a"/>
矣皇帝陛下聰明神武生知法式盖自踐阼以來即垂<lb/>
意於宗社生靈方其握真徳秀手而與之商㩁當世何<lb/>
其清且明也奈何彌逺恃恩舊之為相日夜以仇士良<lb/>
術蠱陛下賴天之靈彌逺自斃陛下昭徳塞違之志於<lb/>
是始形中而發外端平甲午乃陛下明徳新民第一機<lb/>
也不幸清之復以恩舊相不學無術無以上佐陛下之<lb/>
末光而更用彌逺故智進邪說以蠱陛下方陛下鋭於<lb/>
與士夫更始彼乃蠱以藏疾匿瑕之說陛下思保金甌<lb/>
<pb n="KR4d0346_WYG_004-3b"/>
彼乃蠱以耀武開邊之說陛下為天下守藏彼乃蠱以<lb/>
損下益上之說三說進而陛下之明明徳者晦矣所謂<lb/>
新民當時諸賢莫不悉聘然徳秀了翁號忠直之尤乃<lb/>
踰年而後召迨其翔集河洛之師一舉而大敗矣陛下<lb/>
新民之志頓為之消沮於是嵩之復出理襄漢天錫入<lb/>
政事庭蔣峴據臺諌矣使陛下不收端平更化之功者<lb/>
清之誤陛下也然亦陛下知以明徳新民為更化而不<lb/>
知以至善為止也其後嵩之以恩舊猶子相挾勢怙權<lb/>
<pb n="KR4d0346_WYG_004-4a"/>
公論拂鬱幸而嵩之以經營起復敗陛下好善惡惡之<lb/>
衷於是形於夜半而白於宇宙間矣甲辰乙巳是又陛<lb/>
下明徳新民第二機也然以范鍾為相首䑕脂韋繼相<lb/>
㳺佀僅以人望不幸值朋奸之鄭宷以説化臺諫為智<lb/>
術聚斂之與□以蠱惑上心為智術圗為凶奸復出之<lb/>
地執政且多齟齬經筵又望恩之清之伺間抵巇傾攘<lb/>
相印變白與黑無所不至陛下昭昭明明者又大蝕於<lb/>
是數人之手一時侍從館學雖號極天下選然臺諫給<lb/>
<pb n="KR4d0346_WYG_004-4b"/>
舍未純何益於作新之治未幾監督說進佀罷葵出而<lb/>
清之相矣使陛下不得收淳祐甲辰乙巳更化之功非<lb/>
鍾軰有以誤陛下歟然亦陛下知以明徳新民為更化<lb/>
不知以至善為止也清之再相庸轉而謬其徒又皆寡<lb/>
亷鮮恥識慮不逺更羽翼其惡至謂之空諸賢空士類<lb/>
當是時凶徳參㑹賄道盛行夐班華列率以錢神秉節<lb/>
持麾預議價直突未及黔相府遣蒼頭奴索逋矣使清<lb/>
之更無恙一貪相扇中外放效黎元何辜宗社事可知<lb/>
<pb n="KR4d0346_WYG_004-5a"/>
矣賴其自斃牖下是又天錫陛下以明徳新民第三機<lb/>
也陛下所當痛自悔艾改過遷善百倍於端平甲午淳<lb/>
祐乙巳可也世道庶乎可以救藥聞之道塗深有未然<lb/>
元載之汚何止椒斛今縱未能少抑以為萬世宰相之<lb/>
戒奈何從而表章錫以美諡是昭昭然掲其惡於天下<lb/>
後世不愈播元載之醜乎李綱汝愚血忱衛社得諡忠<lb/>
定彼亦諡忠定何以慰綱汝愚地下乎宇文士及初諡<lb/>
恭後謚謬唐太宗猶能出此謂陛下不能乎無怪乎或<lb/>
<pb n="KR4d0346_WYG_004-5b"/>
者議陛下之明徳有所好樂不得其正也李義府之殘<lb/>
見謂人猫縱未能少施行以為萬世臺諌之戒奈何至<lb/>
出内批以為之地端平李知孝梁成大逐淳祐劉晉之<lb/>
王瓚逐皆無所靳何至於今獨難之乎猶之可也奈何<lb/>
繳駁之臣朝有所奏暮乃與之同出唐髙宗惡王義方<lb/>
劾李義府遂出義方聖明之主何至效尤此舉乎無怪<lb/>
乎或者議陛下之明徳有所忿懥不得其正也王鉷之<lb/>
惡斂怨基危今縱未能少懲以為萬世盗臣之戒何至<lb/>
<pb n="KR4d0346_WYG_004-6a"/>
御筆為之止臺牒夫臺諌之糾官邪使君子耶色斯舉<lb/>
矣無待於評何暇於牒使小人耶營䕶甚至麾不得去<lb/>
僅賴有牒若止臺牒則臺諌自此無尺寸權矣或謂陛<lb/>
下為端人正士計夫果為端人正士但當擇臺諌不當<lb/>
止臺牒得非不能不私繫興利之鉷耶漢武帝噬臍桑<lb/>
孔之用乃使痛改拳拳冨民侯之封武帝猶知出此孰<lb/>
謂陛下不能乎無怪乎或者得以議陛下之明徳未能<lb/>
以義為利也是三者皆陛下明徳之大者晦蝕若此是<lb/>
<pb n="KR4d0346_WYG_004-6b"/>
必有先入之説衡陛下之心矣獨有元日之除諸賢盡<lb/>
起人無異辭庶幾有意於新民者然是日同除尚多公<lb/>
論指目之人牛驥同皂薫蕕同器得無以皇極並用君<lb/>
子小人之說誤陛下歟中外皆曰弓旌雖召於英彦太<lb/>
阿猶寄於庸人有當任言責不使任言責有當任封繳<lb/>
不使任封繳近者六士之除出於同日人又稱善然英<lb/>
竒方正可但寘之少蓬潛郎耶惜布置之未當也又况<lb/>
京檜雖斃而京檜之黨猶在列公論惡垓榮而與垓榮<lb/>
<pb n="KR4d0346_WYG_004-7a"/>
相左右者在君側公論惡鈞震而與鈞震濟惡者方嚮<lb/>
用操元祐之舟未免熈豐之烝徒慕慶厯之治乃習靖<lb/>
國之矩矱甚無謂也豈陛下之明徳於賢未必真好於<lb/>
惡未必真惡歟自端平來凡三更化未有若今兹之駁<lb/>
雜晦昧為甚陛下儲神蠖濩燕居深念亦嘗知機括所<lb/>
在乎拳拳恩舊之心太重私繫羣小之心未忘陛下回<lb/>
思二十二年恩舊之臣相踵為相陛下正恃彼以為腹<lb/>
心不知其誤國事特甚拳拳恩舊之念亦可以息矣回<lb/>
<pb n="KR4d0346_WYG_004-7b"/>
思前後奸諛之臣傷善害賢自取髙官要職何益於陛<lb/>
下而深損於聖徳興利之臣移東就西順適宫禁自遂<lb/>
谿壑無厭之欲何益於陛下而深戕於國脉則陛下私<lb/>
係羣小之心可以息矣自念其始赫然發憤大昭明徳<lb/>
自逺聲利始以作新民自用忠賢始明之而又明理慾<lb/>
之界定新之而又新邪枉之塞除必至於至善而後止<lb/>
何患乎朝綱不肅國維不張吏治不舉兵弱而召侮者<lb/>
可強民貧而思亂者可弭可以固人心可以永天命可<lb/>
<pb n="KR4d0346_WYG_004-8a"/>
以復慶厯嘉祐之治所謂休復之仁是也不然無明新<lb/>
之實以義為表以利為裏以理為賔以欲為主以名召<lb/>
君子以實用小人但取一二施行以為更化之塞責是<lb/>
所謂迷復之咎也尚何至善之為勉臣竊為宗社生靈<lb/>
危之臣衰老多病憂患仍年雖有畎畝愛君之心而無<lb/>
驅馳當世之想忽逢改紀元旦親擢肺腑末屬義難固<lb/>
避不逺二千里扶曳為宗社一來陳瀝悃欵以告陛下<lb/>
幸陛下垂聽臣言力扶世道以慰祖宗在天之靈以遂<lb/>
<pb n="KR4d0346_WYG_004-8b"/>
朝野惟新之望臣歸卧林泉無憾矣取進止<lb/>
　　　第二劄<lb/>
臣觀清之用事羣枉蟠結衆賢悉空剥之碩果不食時<lb/>
則有臣方叔復之朋來無咎時則有臣濳清之既斃凶<lb/>
奸睥睨台鼎中外凛然有再相皇甫鎛之懼制麻剔庭<lb/>
付以二儒逺近懽呼皆曰改元載之汚興起治功者必<lb/>
二儒也側聽累月殊未有以愜快人意道塗傳聞謂陛<lb/>
下春秋髙明習天下事斷必然中出建明不專採丞相<lb/>
<pb n="KR4d0346_WYG_004-9a"/>
吏必欲自除啟擬不專聽丞相奎筆内批絡繹至中書<lb/>
堂宰相但奉行文書爾臣以為果如所聞陛下誤矣臣<lb/>
知陛下出此也懲積年恩舊諸臣之誤國既不能收之<lb/>
於前而欲收之於後也悔恩舊之不可制而意儒臣之<lb/>
可制也而不知元首捨股肱無獨運之理三公充位建<lb/>
武之失政兼行將相太宗之失言若事必欲由中則是<lb/>
失君人之要掣輔相之肘開便嬖私謁之門韋處厚所<lb/>
謂何名執政是也是無益於懲疇曩之誤而愈開後日<lb/>
<pb n="KR4d0346_WYG_004-9b"/>
之大失也傳聞道塗二相近因細故㣲有芥蔕果如所<lb/>
聞丞相誤矣今諸賢畢集全賴大臣協和小人不得以<lb/>
乗間則君子可安吕大防劉摯吏額之争至㣲也而揚<lb/>
畏乗之而入遂致黨禍唐史稱房𤣥齡如晦持衆美而<lb/>
効之君必首書曰二人深相知故能同心濟謀以佐佑<lb/>
帝嗚呼厥旨㣲哉今二揆素號氣同志合也奈何以一<lb/>
議論區處之不同而㣲生間隙乎意有小人徃來出沒<lb/>
其間耶常衮不悦楊綰之建明趙憬不悦陸贄之裁决<lb/>
<pb n="KR4d0346_WYG_004-10a"/>
此庸常之見也而謂二揆為之乎范仲淹韓琦富弼於<lb/>
上前未嘗不争辨下殿不失和氣此二揆之所當法也<lb/>
今天下事可寒心者多而最大者三吾君有堯之明而<lb/>
前後共鯀之臣更出而蔀障之使清明晦蝕故施行駁<lb/>
雜私謁往往因之今大臣當以李沆之事真宗者事陛<lb/>
下有大事必力陳得失如但道沆以為不可之類國本<lb/>
者天下安危治亂之所係資善乆建而名位未正忠臣<lb/>
義士不無夙夜嫠不恤緯之憂今大臣當以韓琦之贊<lb/>
<pb n="KR4d0346_WYG_004-10b"/>
仁皇者贊陛下如琦答司馬光曰敢不盡力是也小人<lb/>
固無可耘絶之理而界分不可太嚴今章厚蔡確雖去<lb/>
而日夜與忠賢對壘况張璪之徒尚又居中大臣當以<lb/>
司馬光之在元祐者為法如光曰天若祚宋必無此事<lb/>
是也此今日之大綱目其他可以次第舉矣若吾君之<lb/>
向善與諸賢之盡職在力行好事翊成盛治使君都顯<lb/>
代臣荷美名民生漸見阜康之世豈不盛哉區區一時<lb/>
之異同豈足以芥蔕而猶未平耶今天下蠱壊於清之<lb/>
<pb n="KR4d0346_WYG_004-11a"/>
極矣以元亨治蠱在陛下佐陛下幹蠱用譽在大臣陛<lb/>
下操綱責成大臣和𠂻共政天下事尚可為也惟陛下<lb/>
與大臣留意取進止<lb/>
　　　貼黄<lb/>
臣觀今日諸賢畢致其間可為慶厯四諌者有數人焉<lb/>
頃臣嘗薦八士又今薦六士是也至若徐霖又超越流<lb/>
軰霖道徳風操海内皆知豈待臣言然臣察其才具頗<lb/>
與范仲淹相上下望陛下即栽培而用之至若留夢炎<lb/>
<pb n="KR4d0346_WYG_004-11b"/>
抱負涵養植立亦亞於霖者也豈但為臺諫經幄人物<lb/>
亦望陛下㧞試之伏乞睿照<lb/>
　　　又貼黄<lb/>
臣道過衢州江山管下細民艱食一夫大呼而大户閉<lb/>
逃小户奔竄凛凜然如利兵之在頸鎮安都尤甚近畿<lb/>
之地此景何可見臣竊以為民饑則思亂固已言之守<lb/>
臣矣衢與信隣聞信管下尤甚此去食新尚多日而浙<lb/>
西米狼戾朝廷何惜不損數萬石粟以救兩郡管下之<lb/>
<pb n="KR4d0346_WYG_004-12a"/>
饑羸哉伏乞睿慈施行幸甚<lb/>
　　　再辭免申省劄子<lb/>
右某昨控免章仰回淵聽更䝉温詔曲賜褒嘉某何足<lb/>
以上稱某非不能上體聖意勉拜新渥縁給舍之職與<lb/>
臺諌同不得其言則當去不得其職則當去某駁葉大<lb/>
有言既不行職又它徙此某之當去也某在山林無意<lb/>
一出元旦新擢畀某𤨏闥某躍然而起曰此君子小人<lb/>
進退之闗也吾皇有意於使天下平治歟是不可不一<lb/>
<pb n="KR4d0346_WYG_004-12b"/>
出以佐明聖舉直錯枉之舉供職兩月凡所論駁不敢<lb/>
捨豺問貍亦不敢近名避怨審安危治亂之所大係然<lb/>
後言焉諌行言聽天下方誦聖徳今忽駁諫議葉大有<lb/>
不行徙某翰苑是收某封駁之權使某不得復言大有<lb/>
此某之當去也某非悻悻者每論人必平實今某與大<lb/>
有無兩立之理出晝不敢窮日力而去正欲望聖主之<lb/>
亟改今大有自若某則當去而可拜命乎洊具免牘如<lb/>
䝉朝廷得賜敷奏且畀臣祠禄待年嵗間用某未晚所<lb/>
<pb n="KR4d0346_WYG_004-13a"/>
有恩命某未敢祗受謹具申尚書省伏候指揮<lb/>
　　　三辭免申省劄子<lb/>
右某近再具狀辭免新除翰林學士兼知制誥時暫兼<lb/>
吏部尚書恩命伏准省劄備奉聖㫖依已䧏詔不允今<lb/>
日入門供職某三瀝血忱仰干淵聽伏念某譾庸無取<lb/>
過䝉陛下殊知渥眷閔其封駁之勞佚以詞苑之職寵<lb/>
以吏書之貴聖恩天大某何以酬屬以言既不行職又<lb/>
它徙所以出國門俟命䝉聖主霽威體察而温詔光華<lb/>
<pb n="KR4d0346_WYG_004-13b"/>
奎筆焜燿都曹仍日而宣天㫖詞臣乘夜而導玉音凡<lb/>
所以煇賁某者至矣某何敢不亟祇職守然足既出闗<lb/>
義難再入疏嘗指佞勢不容留欲望朝廷詳與敷陳早<lb/>
畀祠廩免其濡滯江臯實拜乾坤之造所有恩命某不<lb/>
敢祇受謹具申尚書省伏候指揮<lb/>
　　奏狀<lb/>
　　　繳趙以夫不當為史館修撰事奏<lb/>
右臣伏准中書門下省録黄五月二十三日三省同奉<lb/>
<pb n="KR4d0346_WYG_004-14a"/>
聖㫖尤焴兼秘書監髙斯得兼直史館牟子才兼史館<lb/>
檢討李獻可兼史館校勘臣觀焴斯得子才三人皆儒<lb/>
雅有詞筆獻可家有史學亦無可議惟史館之長端明<lb/>
趙以夫人品庸凡寡亷鮮恥心術回邪為鬼為蜮凡善<lb/>
類空於陳垓之手者皆半與焉王伯大盧壯父特其一<lb/>
二也鄭清之以雅故欲開其殊渥遂以進史屬之以夫<lb/>
四海傳笑謂其進易尚且代筆而可進史乎其後聞其<lb/>
為史館長人又笑曰是昔日以代筆進易之以夫也及<lb/>
<pb n="KR4d0346_WYG_004-14b"/>
更化後領史館如故人又笑曰是又即昔日以代筆進<lb/>
史之以夫也夫史天下萬世公是非之筆韓愈猶不敢<lb/>
當而以夫不學不文凡有奏陳輒求假手乃敢冒然當<lb/>
之豈獨萬口傳笑臣入國門見諸賢之議藉藉執政徐<lb/>
清叟問臣臣不敢答其後諸賢又言之或謂其不識文<lb/>
義於舊作擅加改竄或謂其作南渡以前史妄通貫為<lb/>
一曾鞏洪邁猶不敢而以夫乃冒然率屬為之人有不<lb/>
祥之議臣乍到不得而詳知其是與否但以其心事回<lb/>
<pb n="KR4d0346_WYG_004-15a"/>
譎天下號為奸魁又素無文學何至敢擅秉史筆乎臣<lb/>
與之薄有葭莩本不欲言見公論藉藉之甚又思奸回<lb/>
不去梗陛下之更化臣不言一罪也祖宗國朝史豈可<lb/>
使不識文義之人擅加塗竄祖宗在上未必不震怒臣<lb/>
不言二罪也其他官皆可使無文學人為之史乃詔萬<lb/>
世公是非而可使動求假手之人為之人言藉藉謂自<lb/>
古無求代筆之司馬遷此豈可以傳天下聞外域示萬<lb/>
世臣而不言三罪也揣度以夫之意無他不過昻首望<lb/>
<pb n="KR4d0346_WYG_004-15b"/>
執政恩例耳藉此為他日名色非材取誚不知辱國辱<lb/>
祖宗為甚欲望皇帝陛下赫然威斷畀以夫名藩權以<lb/>
史事屬之尤焴為之長固能成大典亦可免天下後世<lb/>
笑伏望聖慈亟賜施行宗社幸甚公道幸甚<lb/>
　　　玉音勉諭入門回奏<lb/>
右臣恭凖樞宻都承旨陳力修傳道玉音勉諭臣入國<lb/>
門就職仰佩聖眷至於感泣惟是臣嘗論諌議葉大有<lb/>
以此妨嫌未敢供職伏望聖慈矜軫特畀祠廩臣不勝<lb/>
<pb n="KR4d0346_WYG_004-16a"/>
幸甚謹録奏聞謹奏<lb/>
　　　辭免復職與宫觀奏狀<lb/>
臣今月十八日恭凖尚書省劄子十一月二十日三省<lb/>
同奉聖㫖趙汝騰陳愷楊棟黄師雍吳子良並復職與<lb/>
宫觀者臣竊以蒙上殊恩畀臣祠廩恍然簡記及於衰<lb/>
陳伏念臣屬籍孤生愚忠自信但竭血忱而狥國有諍<lb/>
無欺不知機穽之臨身濵危弗悟積罪條之莫數果吏<lb/>
議之難逃仰藉皇明得歸里閈混迹漁樵之際息影山<lb/>
<pb n="KR4d0346_WYG_004-16b"/>
林之深痛省往愆絶念竊食豈謂天函而地育頓令陽<lb/>
復以回春靖惟揆分過盈何敢無功受禄冒祗寵數是<lb/>
速顛隮伏望皇帝陛下曲軫㣲蹤亟收渙號俾仍窶賤<lb/>
之素守實荷扶持之至仁所有上件恩命臣未敢祇受<lb/>
　　　再辭免除寳章閣學士提舉隆興府玉隆萬壽<lb/>
　　　宫恩命奏狀<lb/>
臣昨具奏辭免復職與宮觀恩命事正月二十五日恭<lb/>
被詔書所辭宜不允又於三月十七日凖二月空日尚<lb/>
<pb n="KR4d0346_WYG_004-17a"/>
書省劄子正月十一日奉聖㫖趙汝騰除寳章閣學士<lb/>
提舉隆興府玉隆萬壽宫任便居住者臣洊瀝赤忱仰<lb/>
干淵聽伏念臣頃塵華綴坐觸煩言自離脩門未嘗有<lb/>
隻字之入雖在農畝不敢替一念之忠方痛勉于省修<lb/>
忽上形於簡記亟陳避牘旋拜褒綸赦其曩時妄發之<lb/>
狂嘉其中心樂告之實超畀職名於寳學趣祇祠稍於<lb/>
殊庭固知聖主優賢尚徳之恩賁於駑朽惟是愚臣負<lb/>
罪積愆之跡益以凌兢况兼頭童齒豁之衰不勝福過<lb/>
<pb n="KR4d0346_WYG_004-17b"/>
災生之懼用忘再瀆祈免新榮伏望皇帝陛下亮臣之<lb/>
衷愛臣以徳亟寢已班之渙渥庶安屢空之閒蹤所有<lb/>
前件恩命臣未敢祇受<lb/>
　　　三辭免除寳章閣學士恩命奏狀<lb/>
臣昨再具奏辭免恭奉聖㫖除寳章閣學士提學隆興<lb/>
府玉隆萬壽宫恩命五月二十二日凖尚書省劄子備<lb/>
奉聖旨依已降詔不允不得再有陳請者臣聞予祠者<lb/>
繼粟之隆恩加職者優賢之令典兹其避就之維谷必<lb/>
<pb n="KR4d0346_WYG_004-18a"/>
也辭受之得冝伏念臣初無他膓粗罄愚臆國人以為<lb/>
可舍當宁獨謂不然包容掩覆者三朞抆拭牽復於一<lb/>
旦蓋列祖家法扶植能言吾皇聖明務憐遺老佚以珍<lb/>
臺之散躋之學士之真臣罪當誅豈應得此君仁善養<lb/>
何可違乎况優閒得以祝釐遂免拜除庭之秩然空疎<lb/>
慚於顧問其敢陪邃閣之聮昔朱熹去國以投閒葉適<lb/>
奉祠而終老一則僅畀待制一則姑置寳謨不應屬籍<lb/>
之晚生乃軼前脩之茂渥踰榮為懼三瀆而祈伏望皇<lb/>
<pb n="KR4d0346_WYG_004-18b"/>
帝陛下察臣忠忱劑臣分量特放宸㫖亟寢職名上以<lb/>
昭出令之公下以免貪榮之誚此生畎畝永戴乾坤祠<lb/>
命降已一面擇日祇受所有新除寶章閣學士恩命欲<lb/>
望聖慈特賜寢免謹録奏聞伏候勑㫖<lb/>
　　　四辭免除寳章閣學士恩命奏狀<lb/>
臣六月十一日祇拜恩命望闕謝恩訖所有寳章閣學<lb/>
士恩命臣已三具奏辭免七月二十日恭被省劄六月<lb/>
二十三日奉聖㫖依已降指揮不允不得更有陳請者<lb/>
<pb n="KR4d0346_WYG_004-19a"/>
臣謹昧萬死僣殫一忱伏念臣文采不過尋常問學亦<lb/>
惟沿襲得歸故里分甘畎畝之終投念咎杜門但冀桑<lb/>
榆之寡過聖世揜瑕而匿垢皇恩畀職以予祠莫遂循<lb/>
牆既拜殊庭之渥自知負乗難勝寳閣之除惟有籲天<lb/>
祇收成渙縁臣頃攝工書而在列今躐學士而為真政<lb/>
使鴻儒尤當力遜况如謭職其敢冒居在昔朱熹亦有<lb/>
舊比除秘撰主太乙則受太乙而力避秘撰之命授待<lb/>
制祠鴻慶則拜鴻慶而乞寢待制之名其在當時皆從<lb/>
<pb n="KR4d0346_WYG_004-19b"/>
所請或改秘撰而仍寳文之直或收待制而頒秘撰之<lb/>
稱此愚臣援是以力辭冀陛下念之而寢免或命改畀<lb/>
其次則臣祇受而安真切陳情恭竢報可所有寳章閣<lb/>
學士恩命欲望聖慈亟賜寢免或畀以次職名臣下情<lb/>
無任瞻天望聖激切屏營之至<lb/>
　　　四辭免閣職申省狀<lb/>
某伏讀劄命不勝感懼惟是揆義弗安拜恩未敢謹已<lb/>
四具奏乞回天聽伏念某頃者在列只是攝工書今於<lb/>
<pb n="KR4d0346_WYG_004-20a"/>
杜門念咎之中乃忽畀其學士之職超躐太甚兼非才<lb/>
而授何以塞公論踰分而得實足招譴咎昔朱熹嘗兩<lb/>
力辭職名當時皆蒙從請辭秘撰則改直寳文閣辭待<lb/>
制則改畀秘閣修撰是皆前修厥有成比今某所陳匪<lb/>
為矯飾欲望朝廷特賜敷奏亟寢職名或改畀次使某<lb/>
受之而安為幸莫大<lb/>
　　　五辭免寳章閣學士恩命奏狀<lb/>
臣近四具奏辭免寳章學士恩命恭凖省劄八月十四<lb/>
<pb n="KR4d0346_WYG_004-20b"/>
日奉聖㫖依累降指揮不允不得再有陳請者臣輒冒<lb/>
刑誅晉攄悃愊伏念臣於杜門循省之際叨自天抆拭<lb/>
之恩奉祠仙聖之庭已為徼幸罣名奎壁之次覺甚超<lb/>
踰又况直學士之除未有權尚書而得洪遵以翰長去<lb/>
國髙宗特旨而但直徽猷黄度以吏侍補州寧皇殊遇<lb/>
而僅除集撰則今異數豈臣宜䝉非不知上體眷懐奉<lb/>
丁寧而亟受然未免周思分義覺愧赧以難勝若云成<lb/>
渙之已頒則有先朝之舊憲兩狥朱熹所陳改職之請<lb/>
<pb n="KR4d0346_WYG_004-21a"/>
一昭聖時毋嫌反汗之公盖許其辭尊居卑則受者既<lb/>
安且吉伏望皇帝陛下矜憐衰朽保全憃愚察臣非苦<lb/>
避於職名念臣實難超於寳閣特出睿㫖収還誤恩使<lb/>
逃負乗之譏實荷生成之造所有前件恩命臣不敢祇<lb/>
受<lb/>
　　　貼黄<lb/>
臣凖吏部降到寳章閣學士一道臣不敢祇受已寄留<lb/>
福州軍資庫伏乞睿照<lb/>
<pb n="KR4d0346_WYG_004-21b"/>
　　　五辭免閣職申省狀<lb/>
某伏讀劄命不勝震懼非不知上體公朝盛意黽勉祇<lb/>
受實縁先朝舊比未有權尚書得真學士者洪遵以翰<lb/>
長去國髙宗特㫖除直學士後只除徽猷閣直學士某<lb/>
頓攝工書甫及四月以罪而去雖渉三朞然理舊班非<lb/>
正文昌不應閣職得真學士若曰成命已頒不容反汗<lb/>
然昔者先朝兩從朱熹改職名之請用是昧死謹五具<lb/>
奏辭外欲望朝廷特賜敷陳收還恩數或改畀雜學士<lb/>
<pb n="KR4d0346_WYG_004-22a"/>
使某受之無躐等貪榮之誚不勝萬幸<lb/>
　　　六辭免除寳章閣學士恩命奏狀<lb/>
臣伏凖省劄以臣五辭免除寳章閣學士恩命奉聖旨<lb/>
依屢降指揮不允不得更有陳請臣籲天徳邈跼地忱<lb/>
祈惟職名之有崇有卑皆以示勸於羣下若寵數之或<lb/>
辭或受必思勿玷於四維臣光非不被神祖之知乃六<lb/>
避副使之命臣熹非不䝉寧皇之眷亦六遜待制之除<lb/>
在先朝尚多有之則舊貫皆可覆也如臣極陋取數過<lb/>
<pb n="KR4d0346_WYG_004-22b"/>
盈頃焉俾若予工姑攝常伯今也徑躋實閣是正文昌<lb/>
豈應省愆念咎之蹤沐轉假為真之擢淵升之膝陛下<lb/>
欲借以光華谷遷而喬㣲臣増益於危懼非效沽激而<lb/>
飾辭遜正以全羞惡而逃震凌控免一朞豈臣得已犯<lb/>
顔六奏冀上垂憐伏望皇帝陛下特諭公朝改畀雜學<lb/>
命朝下而臣夕可拜上予當而臣受為榮真九殞之莫<lb/>
酬昧萬死而復請所有前件恩命不敢祇受<lb/>
</p>
<p>
</p>
  </div>
<div>
                <head>庸齋集巻五</head>
    <p>
<pb n="KR4d0346_WYG_005-1a"/>
欽定四庫全書<lb/>
　庸齋集巻五　　　　　　宋　趙汝騰　撰<lb/>
　　記<lb/>
　　　永福縣修學記<lb/>
永福邑大夫林君士宗修學告成邑士陳彥信與其徒<lb/>
十餘人謁予請記寓居太博盧君鉞助其請者屢遂進<lb/>
陳生而告之曰子知邑大夫修學之意乎曰將以教也<lb/>
子知太博督記之意乎曰將揭所以教也則遂唯其請<lb/>
<pb n="KR4d0346_WYG_005-1b"/>
而以臆見者與之語盖孔子曰富與貴是人之所欲也<lb/>
不以其道得之不處也貧與賤是人之所惡也不以其<lb/>
道得之不去也均為不以其道得然富貴則避貧賤則<lb/>
就何耶是義利之分取舍之判也夫是之謂仁仁非寓<lb/>
於貧賤也厭貧賤則未有不失其本心而趨富貴非所<lb/>
以為君子也故繼之曰君子去仁惡乎成名伯夷之志<lb/>
操即此章之推也故孔子予之曰求仁而得仁又何怨<lb/>
又曰伯夷叔齊餓死于首陽之下民到于今稱之孔子<lb/>
<pb n="KR4d0346_WYG_005-2a"/>
殁曽子得其傳亦曰臨大節而不可奪君子人與君子<lb/>
人也又曰彼以其富我以吾仁彼以其爵我以吾義吾<lb/>
何慊乎哉曽子氣象東都陳蕃范滂諸人實近之而未<lb/>
至者也蕃之言曰合亦食禄不合亦食禄臣雖無素潔<lb/>
之行竊慕君子不以其道得之不居也滂之言曰仲尼<lb/>
之言見善如不及見惡如探湯欲使善善同其清惡惡<lb/>
同其汙蕃滂清裁亷尚潛扶漢鼎異時殞身殉國庶㡬<lb/>
於臨大節不可奪者摭其言論風旨自論語中來也西<lb/>
<pb n="KR4d0346_WYG_005-2b"/>
都之儒拒人言而衛王氏先身計而後宗社張論非不<lb/>
盛行適足資識者之一笑甚至劇秦美新佐新珍劉其<lb/>
於經術可知也史謂西都儒學東都名節岐而二之盖<lb/>
未之深考也已吾聞邑之前脩有黄公龜年劾秦檜罷<lb/>
相去檜再相黄寓霅溪斥歸鄉貫其人凛凛有蕃之風<lb/>
吳公元美多憤世嫉邪之作仇家織以媚檜至謫南州<lb/>
以死亦庶㡬於滂之惡惡矣二公所立卓然晩進至有<lb/>
未識其姓名者是非任風化者之責歟邑大夫既新學<lb/>
<pb n="KR4d0346_WYG_005-3a"/>
宫又舉學政其亦思以前脩氣節以淬士習歟夫士而<lb/>
以蕃滂自期其於道猶未也士而不以蕃滂自期其於<lb/>
道已矣雖然欲勵以黄吳氣節當先導以程朱問學程<lb/>
朱之學問顔曽之源委也學問正則諤諤蹇蹇者不磨<lb/>
學問不正則節守隨血氣而盛衰矣可不畏哉陳生與<lb/>
其徒皆以予言為然故書以授之俾歸告于邑大夫且<lb/>
以勉同志之士<lb/>
　　論<lb/>
<pb n="KR4d0346_WYG_005-3b"/>
　　　論漢唐誅賞<lb/>
高祖天資本明而將之以寛大太宗識見固高而將之<lb/>
以詳審惟其寛大故事為常暗與道合而間失之疎惟<lb/>
其詳審故事為每闗於念慮而或過于密然觀二君於<lb/>
封爵功成一事則皆有可得而言者高祖之分封自子<lb/>
房而下以及于灌嬰樊噲之徒無不各厭其欲至于雍<lb/>
齒以疇昔睚眦亦且矯情而賞之帝可謂無負諸臣佐<lb/>
命之功矣然方楚漢爭雄之時能使沛公激發天下之<lb/>
<pb n="KR4d0346_WYG_005-4a"/>
大機括者誰歟三老董公説之以三軍素服共誅楚之<lb/>
弑義帝者順德逆德之辭昭然與日月爭光人心稍知<lb/>
義者其從順去逆已如此决擇矣董公之説又豈蕭何<lb/>
文墨之比以子房號為帝師籌幄之間亦未見有此大<lb/>
計當時仗義而西天下為之響應者董公力也論功之<lb/>
際帝乃念不到此借使是時公已遠遯如介之推言不<lb/>
及禄則綿上之田亦胡為而恝然也是非高祖用明以<lb/>
寛而疎畧于事情耶太宗之報功房杜以善于謀斷英<lb/>
<pb n="KR4d0346_WYG_005-4b"/>
衛以長于攻討勲庸稱為諸臣冠固宜爾也至于劉文<lb/>
静語多怨望反狀已形時帝在秦府直謂太原首事文<lb/>
静實啓其謀令處納言似謂乃翁報功之弗稱使文静<lb/>
於此不自取禍敗則帝之即位也必首念此身之富貴<lb/>
一皆文静之所効賞典之行未必不加之房杜之上太<lb/>
宗亦惟知文静有密啓之功而不知文静以穿窬之輩<lb/>
乗亂挾姦教人以窺伺鼎璽之謀在帝首當勸其父正<lb/>
以無君之罪當如高祖靣數丁公之不忠馘竿以狥衆<lb/>
<pb n="KR4d0346_WYG_005-5a"/>
可也太宗方且欲重賞以報之帝雖周于事情果為有<lb/>
得於詳審乎即是而論董公為萬世之忠文静乃萬世<lb/>
之賊高祖之待董公宜如太宗之念文静太宗之念文<lb/>
静宜如高祖之待丁公然高祖能嚴于誅而畧于賞君<lb/>
子以為似虧寛大之素而不害其為公太宗欲推賞而<lb/>
不加誅君子以為詳審之中純乎私<lb/>
　　序<lb/>
　　　内制序<lb/>
<pb n="KR4d0346_WYG_005-5b"/>
國朝故事無宗姓入翰苑者惟大本以宏詞南塘以甲<lb/>
科予離場屋遲素不習制誥之文誤為諸老見奬遂踵<lb/>
南塘給札李公太史心傳開史館辟予同劉公漢弼徐<lb/>
公元杰為屬予周旋中秘兩朞史館一朞忽除常丞兼<lb/>
表郎李公謂予曰故事為表郎則當兼詞翰之秩予方<lb/>
遜謝忽史院吏以除目示予兼翰林權直乃力援非宏<lb/>
詞甲科不當入辭不獲遂就秩其後史丞相嵩之解督<lb/>
府歸相位轉官適予當草制直筆無假借有箴砭嵩之<lb/>
<pb n="KR4d0346_WYG_005-6a"/>
大不悦力辭三官不拜制予自是亦乞外者屢而不獲<lb/>
又其後以廷試多士宣予已至東華門有旨改高翰長<lb/>
京師喧傳史丞相故為是也或謂恐發䇿太直予以是<lb/>
乞去得請守永嘉自已亥秋至辛丑夏凢歴三朞中間<lb/>
獨當草制一朞有半得制詔等文四百餘首然予每謂<lb/>
北門之職非但尚詞藻記問而己人主心術係焉故予<lb/>
於正邪是非之間每因詞令而為上别白言之率以是<lb/>
取忤于人然不得罪于天下公論者則亦以是也因猶<lb/>
<pb n="KR4d0346_WYG_005-6b"/>
子崇烟刋于家塾遂序而授之<lb/>
　　　外制序<lb/>
淳祐甲辰上逐嵩之相范鍾及杜公範改紀庶政明年<lb/>
乙巳程公公許徐公元杰相對為中書號為得人繼而<lb/>
徐公殁朝野嗟痛以起居舍人召余于婺州兼中書造<lb/>
闕㑹程公于絲綸閣下程公俾余書上房余遜不肯受<lb/>
只書下房故自乙巳至己酉凢五年皆只書下房惟丁<lb/>
未春應繇同知貢舉堂劄上房兼俾予書是時李公韶<lb/>
<pb n="KR4d0346_WYG_005-7a"/>
以病力丐去又劄余兼翰苑撰述一時内外制上下房<lb/>
文字皆予視草亦儒生榮遇也然予獨喜以書下房遂<lb/>
得行周元公程純公正公兄弟張横渠四先生封伯告<lb/>
詞非幸歟又下房大率行謫詞予未嘗敢没人之善雖<lb/>
不匿瑕亦不揜瑜間有謫非其罪而行詞亦皆不没其<lb/>
實如莫子文不肯任括田劾去常挺以齋宫卒閧降秩<lb/>
是也又有詞頭雖𨽻上房而公論藉藉不得不采為上<lb/>
言者如䟽鄭宷别之傑是也又有吏議貶其人非當留<lb/>
<pb n="KR4d0346_WYG_005-7b"/>
黄不書而施行遂為之格如止王三俊之貶之類是也<lb/>
又有直聲為當世所稱者吏議逐之公議洶洶既留黄<lb/>
又為之奏于上申于都省如救李公伯玉諸賢是也大<lb/>
抵皆視公議如何耳予何心哉通計上下房制詞凢若<lb/>
干首福建刑使胡公予舊奉常同寅友也請外制藁刋<lb/>
于臺治遂序其本末而遺之<lb/>
　　　蔡覺軒模論語集䟽序<lb/>
聖賢不作而千萬世得以求其心者頼有書耳是以更<lb/>
<pb n="KR4d0346_WYG_005-8a"/>
闡互繹不害其為愈精而愈密魯論師友答問書也善<lb/>
待問者是書具矣更秦火不亡漢魏諸儒訓詁備至厥<lb/>
後邢昺䟽之然皆僅得於名物度數之間迨我朝舂陵<lb/>
夫子獨得道之大原以倡二程二程張横渠三夫子繼<lb/>
和之尹謝游侯吕諸人又和之是書各皆有訓詁義理<lb/>
粲如也至紫陽朱文公集註出而始集大成矣前有集<lb/>
義後有或問文公意未巳也至集註則暮年更定之書<lb/>
盖其宗主程張及三先生之門人竒詞奥旨靡不畢備<lb/>
<pb n="KR4d0346_WYG_005-8b"/>
間有網羅漢魏旁及蘇文忠昆仲范太史及南渡以來<lb/>
先儒一字一義之精亦皆在所不遺嗟夫何其粹也學<lb/>
者玩索而實踐之可也文公殁二十餘年其門人高弟<lb/>
皆不敢有所發明厥後勉齋文肅黄公授學者於華峯<lb/>
之上始著為通釋近建安覺軒蔡君模又著為集䟽二<lb/>
書出愈精愈密矣勉齋親炙文公之乆教學相長集注<lb/>
因之而更定多矣通釋大抵發明文公更定之意也覺<lb/>
軒則其先大父西山與諸父九峯節齋皆嘗從文公遊<lb/>
<pb n="KR4d0346_WYG_005-9a"/>
而身又及事焉淵源厚而濡染深生雖晩而聞最多故<lb/>
集䟽雖間以已意然皆采文公語録與文集及延平問<lb/>
答勉齋節齋之説近時真西山諸人其説茍有合於文<lb/>
公者亦間取其一二通釋則峻潔而篤實集䟽則沉潜<lb/>
而縝密大抵作而未離於述也皆所以羽翼文公集註<lb/>
之書也予聞覺軒學行嘗數數為上言之覺軒殁其子<lb/>
湛然文學彬彬訪予於建陽道旁及抱其遺書直至三<lb/>
山而請序於予魯論集䟽其一也且曰先人將瞑目猶<lb/>
<pb n="KR4d0346_WYG_005-9b"/>
拳拳於逝者如斯乎之一章予曰是非斃而後已者乎<lb/>
故樂為之序<lb/>
　　　蔡模易集義序<lb/>
易之為言在太極先羲文作周公孔子述凢更四聖人<lb/>
矣其為書也廣大悉備豈直象辭變占而已哉左氏載<lb/>
易占法特其一耳盖易可施於卜而非專主於卜也善<lb/>
言易者莫邃於濓溪善傳易者莫精於伊川通書曰萬<lb/>
物資始誠之源也乾道變化各正性命誠斯立焉元亨<lb/>
<pb n="KR4d0346_WYG_005-10a"/>
誠之通利貞誠之復又曰思者聖功之本吉凶之機也<lb/>
君子見幾而作不俟終日知㡬其神乎又曰不善之動<lb/>
妄也妄復則無妄矣無妄則誠焉故無妄次復而曰先<lb/>
王以茂對時育萬物濓溪之旨伊川得之即陰陽屈伸<lb/>
往來闔闢之妙衍而推之於人事舉錯酬酢之間擬議<lb/>
變化之際曰隨時變易以從道也四聖人之藴具於是<lb/>
矣當是時書出而門人有泄天機之語伊川自謂止七<lb/>
分盖謙辭也朱文公因公用享於天子田獲三品等辭<lb/>
<pb n="KR4d0346_WYG_005-10b"/>
遂有本義之作曰某彖占當如是某爻占當如是近世<lb/>
學者遂一切以卜筮視易而不知文公預憂之矣其原<lb/>
象曰程演周經言盡理得彌億萬年永著常式其警學<lb/>
篇曰在昔程氏繼周紹孔粤指宏綱星陳極拱其推程<lb/>
氏之易極矣其訓學者至矣豈專以卜筮言哉文公之<lb/>
高弟蔡西山尤通於易嘗授其子節齋節齋授其猶子<lb/>
覺軒今覺軒集義所載是也集義宗主程朱楊吕參之<lb/>
家學間又附以已見於困卦言小人之困君子適足以<lb/>
<pb n="KR4d0346_WYG_005-11a"/>
自困釋艮卦彖辭之止為閑邪釋爻辭之止為聖人之<lb/>
止是皆儒先之所未發大抵發明義理不專主占筮也<lb/>
魯國男子以吾之不可學柳下惠之可若覺軒者可謂<lb/>
善學文公者覺軒之子湛然曰是書先君猶未脱藁予<lb/>
曰義理其有窮乎天假覺軒數年其書又不止於此矣<lb/>
湛然將刋而傳之俾予附名篇端不得而辭也<lb/>
　　説<lb/>
　　　盛時立中字説<lb/>
<pb n="KR4d0346_WYG_005-11b"/>
揖讓征誅異尚同符時義大哉闔闢巻舒瞻前忽後顔<lb/>
莫孔驟匪嗟一中聖時未就隣鬬異室纓冠赴焉未之<lb/>
思也執中無權軻也誰師參傳子思君子之中君子之<lb/>
時<lb/>
　　　陳讜無黨字説<lb/>
憧憧往來朋從爾思未為無心偏係之私豈若同人出<lb/>
門而同同又何咎至正大公陳子讜名字曰無黨何適<lb/>
何莫心平道廣曽坐徑坂春風三月徧走諸賢餐風茹<lb/>
<pb n="KR4d0346_WYG_005-12a"/>
雪不避希文不薄臨賀母亦黨乎知仁觀過<lb/>
　　　眉山孫夢得子良仁字説<lb/>
仁字罕言匪言之訒天何言哉子則非隱如愚之回言<lb/>
下體認從事四勿風飛雷迅三月不違人欲淨盡曽氏<lb/>
之子以魯篤信任重道遠切問思近自省而入因唯而<lb/>
進吾濟何師囘參為凖在易之復聖發其藴不遠元<lb/>
吉頻則為吝伊川四箴萬古心印求仁得仁春融玉潤<lb/>
　　　周一龍正學字説<lb/>
<pb n="KR4d0346_WYG_005-12b"/>
周君士壯有文學氣節易名一龍星沙郡傳士黄君<lb/>
國字之曰正學盖取乾九二龍悳正中學聚問辨之<lb/>
義周君復請説於予予誦横渠張子之言以告之張子<lb/>
曰龍喻聖也學至顔子方可言龍雖伯夷之學未可言<lb/>
龍盖夷有聖人之節囘有聖人之學節立則百世而下<lb/>
聞者足以興起學成則萬世之標凖孟子曰伯夷伊尹<lb/>
皆古之聖人也乃所願則學孔子囘之優于夷者以此<lb/>
視孔子特未達一間耳囘之擇乎中庸得一善拳拳服<lb/>
<pb n="KR4d0346_WYG_005-13a"/>
膺而弗失即九二之庸言之信庸行之謹也囘之從事<lb/>
克已復禮即九二之閑邪存誠也囘之無伐善即九二<lb/>
之善世而不伐也充此而上至於化則孔子矣孔子猶<lb/>
龍也顔氏之子其庶㡬乎喟然之嘆其在斯時乎周君<lb/>
知勉所以立節矣予請誦九二之所以與顔同者演而<lb/>
明之夫士不志於學則已志學而不以顔為的非善射<lb/>
者也周君勉之<lb/>
　　　歐陽伯時字説<lb/>
<pb n="KR4d0346_WYG_005-13b"/>
春而萌芽夏而長養揫斂於秋而閉藏於冬天之時<lb/>
如此可以仕則仕可以止則止可以乆則乆可以速則<lb/>
速聖人之時如此知時之義者其發而中節之謂乎渉<lb/>
於過不及則必為小人而無忌憚故君子曰時中歐陽<lb/>
氏子年十有一育於外大父袁仲禮其生也有以時魚<lb/>
饋者袁君名之曰時時楚産也出必春莫漁伺之識歲<lb/>
月以其時也故以時名夫時非有知也乗氣而化時且<lb/>
如此今吾之時天所命也人欲既勝顛倒錯亂曽時之<lb/>
<pb n="KR4d0346_WYG_005-14a"/>
不若故字時曰伯時而書其所以告之<lb/>
　　　立軒説示卓然<lb/>
中天地生惟禮是執伯魚過庭子告以立子張參前敬<lb/>
則能集卓哉聖人年在三十厥功已深域則優入顔其<lb/>
喟然鑽仰莫及吾徒懋哉學而時習<lb/>
　　　徐直諒端友字說<lb/>
人倫有五一廼友朋無間尊卑相須以成惟是取友有<lb/>
辱有榮與勝已居智識日増友不如已驕吝日生德鄰<lb/>
<pb n="KR4d0346_WYG_005-14b"/>
不孤義同為朋咨爾輔仁勉我立誠尚友方册以是凖<lb/>
程彼薫彼蕕我渭我涇已正友正如響附聲求仁得仁<lb/>
否亦令名端友懋哉慰夫九京<lb/>
　　　徐直方立大字說<lb/>
直方而大坤六二章坤之為德應天無疆惟方惟直惟<lb/>
大有常坤之六爻六二最昌臣道子道履之有光軻書<lb/>
亦云直大而剛浩然充塞爻義尤彰敬内以直義外以<lb/>
方大而包含進善莫量泗庭諸子參不可當毅而能𢎞<lb/>
<pb n="KR4d0346_WYG_005-15a"/>
何用不臧立大懋哉仁伯不忘<lb/>
　　　祝煒明仲字說<lb/>
吾聞降衷湛然虛靈貫理與事統性及情上智養之<lb/>
天粹天精下愚汩之日困不醒是以君子問學營營學<lb/>
為啓瞶春空震霆學為剖䝉靈曜運行昭明為晉明<lb/>
本自生輝光為蓄光以養成濁明外景如火燭㝠清明<lb/>
内景如水鑒形澄之又澄大學明明明仲懋哉知至意<lb/>
誠<lb/>
<pb n="KR4d0346_WYG_005-15b"/>
　　跋<lb/>
　　　經筵講義跋<lb/>
主一周君錫既刋予鼇峯講義于家又索予頃在經<lb/>
筵日講説命至旅獒十三篇并刋主一為考亭勉齋之<lb/>
學者也故于義理之文拳拳然如此而予不足以稱然<lb/>
其請之力而不得以辭遂發篋以授之<lb/>
　　　徐徑坂銘楳埜徐侍郎墓跋<lb/>
徑坂銘文周情孔思如麗日信星垂之萬世粲如也書<lb/>
<pb n="KR4d0346_WYG_005-16a"/>
體崛竒勁拔追仙聖而侔造化可以慰楳埜九原之魂<lb/>
矣<lb/>
　　　陳帥參南一奏䟽跋<lb/>
吕成公舘職䇿議論精當文采英贍學者所膾炙而<lb/>
朱文公獨謂不然以其不及時事也蓋成公主優游和<lb/>
平文公主慷慨激烈參議陳著郎奏䟽醇厚正大不<lb/>
為劘拂嬰觸之論大扺自本原上發豈其見有合於<lb/>
成公耶抑有所待而後如文公之論耶著郎耆年宿徳<lb/>
<pb n="KR4d0346_WYG_005-16b"/>
而問學方如川至未可涯其語嘿皆不茍他日重登文<lb/>
右班所論建必大有闗於世道者此編特其權輿耳<lb/>
　　　贈蔡澹然跋<lb/>
文公之道不絶如綫海内有三布衣猶得其傳予每言<lb/>
之上建之覺軒仲覺其一也未㡬覺軒殁矣其子澹然<lb/>
以父書來請序予為之序易與論語矣澹然歸求予贈<lb/>
言予謂太末之里徑坂之巅有偉人焉子合擔簦褁飰<lb/>
而師之他日必能紹絶學而成令名子其勉之<lb/>
<pb n="KR4d0346_WYG_005-17a"/>
　　　跋鄧元觀詩<lb/>
鄧元觀有詩才平澹簡遠予愛其題釣臺一聯云寒<lb/>
來暑往人千載月白風清水一灣蕭然於名利之外亦<lb/>
足以見其所慕尚矣然予嘗疑古人詩言志而未嘗志<lb/>
於詩後人志於詩而詩不足以言志然則尚求工於詩<lb/>
耶元觀生了翁之鄉為栟櫚之後其所以自勉者又當<lb/>
求於詩之外可也<lb/>
　　　跋林桂高詩<lb/>
<pb n="KR4d0346_WYG_005-17b"/>
林君性老才器英拔識見深逺雖在韋布代公卿大夫<lb/>
任世道之憂别白當世人物某忠某佞某為善某為利<lb/>
皆言於未然已而果然予心甚異之厥後從徑坂游入<lb/>
匡廬居問學超詣詞藻驟進以一編詩遺予於湖山間<lb/>
讀之盡巻掃除腥腐吞咀菁華凌厲高遠駸駸當與后<lb/>
山相上下性老又謂予曰自得從徑坂後非人之門不<lb/>
登非禮之饋不拜是其甘處枯槁傲視富貴則他日之<lb/>
進未可量何獨詩哉<lb/>
<pb n="KR4d0346_WYG_005-18a"/>
　　　跋倪龍輔詩<lb/>
近世詩人趙蹈中最為雄傑每對予誦杜荀鶴早被嬋<lb/>
娟悞欲粧臨鏡慵承恩不在貌教妾若為容風煖鳥聲<lb/>
碎日高花影重年年越溪女相憶採芙蓉之句擊節不<lb/>
能已又常欲彷彿其萬一他日予舉問南塘獨謂不然<lb/>
疵其出語太沾懘予熟咀此詩八句皆無毫髪憾而南<lb/>
塘之論乃爾是豈可與俗人言哉近得梅村倪君遺予<lb/>
詩一編深鉅高逈不肯為近世里巷歌謡語蓋知惡夫<lb/>
<pb n="KR4d0346_WYG_005-18b"/>
沾懘者也惜也不及見南塘親炙其流波玉合之講貫<lb/>
益精含咀益深見諸賦咏必能運翡翠鯨魚於一致何<lb/>
荀鶴之足云哉<lb/>
　　　跋楊君恢詩<lb/>
楊君詩詞甚似其外大父植齋余為之擊節若司馬子<lb/>
長之外孫曰楊煇文采風流與子長無辨今於楊君見<lb/>
之<lb/>
　　　李監簿誌銘跋<lb/>
<pb n="KR4d0346_WYG_005-19a"/>
嘉定乙亥旱時應詔抗䟽者數人陳公宓倪公千里與<lb/>
國子簿李公䟽切直在諸公吟口而陳為最公陳六事<lb/>
忤中殿特甚矛猶記少年時挽公詩有身登玉筍䟽忤<lb/>
椒房之句今三十七年矣公之于大蓬以真西山誌銘<lb/>
示予俾跋予愛其銘文黙于廷譁于朋夫誰不能平居<lb/>
呐然有䟽萬言維公之賢數言併揭而書之<lb/>
　　　孫安人誌銘跋<lb/>
參議陳著郎問學源於味道殿講文章源於水心侍郎<lb/>
<pb n="KR4d0346_WYG_005-19b"/>
周旋二葉之間故其學有本文有法其誌内子孫氏特<lb/>
其文之一也然叙事簡質而不拙幽邃而不迂崛竒而<lb/>
不儉則自水心來也孫氏配君子於貧約之中無愠容<lb/>
撫諸子於後先之間無二心非賢而能是乎著郎銘之<lb/>
無愧色矣<lb/>
　　　跋寳月老頌解多心經<lb/>
寳月住持于心學拳拳如此而為儒者之學乃于放心<lb/>
不知求汲汲然於章句詞華之間亦可哀也哉<lb/>
</p>
<p>
</p>
  </div>
<div>
                <head>庸齋集卷六</head>
    <p>
<pb n="KR4d0346_WYG_006-1a"/>
欽定四庫全書<lb/>
　庸齋集卷六　　　　　　宋　趙汝騰　撰<lb/>
　　銘<lb/>
　　　施令君濆恪軒銘<lb/>
　　鹽官令君施源父之先大夫辟南鄉之堂於地得<lb/>
　　古銅龜文剜安恪二字扁堂之後牖曰恪源父復<lb/>
　　以恪名軒朝夕自警求銘於庸齋趙某銘曰<lb/>
維正考父校商頌作曰古先民執事有恪先正正獻仕<lb/>
<pb n="KR4d0346_WYG_006-1b"/>
於孝皇小心謹恪以致賛襄厥後象賢地中得龜有文<lb/>
曰恪扁堂以之孜孜令君克紹家聲朝夕寳兹軒以恪<lb/>
名昔劉康公嘗對於王敬恪恭儉臣道之常以恪守業<lb/>
不及於憂康公斯言有益世猷令君勉哉正獻之門其<lb/>
飭爾躬爾子爾孫<lb/>
　　贊<lb/>
　　　蔡覺軒遺像賛<lb/>
山澤之儒公輔之器禀厚體莊養深氣粹著書滿家有<lb/>
<pb n="KR4d0346_WYG_006-2a"/>
道名世無忝考亭所命字義<lb/>
　　祭文<lb/>
　　　祭克齋游丞相文<lb/>
中興以來名相江表忠簡忠定衢饒二趙以道宅揆簡<lb/>
册焜燿厥後寥寥惟公克紹本原濓洛知學之要被服<lb/>
家庭漸濡自少暨擢周行植立皦皦疏指權門痛哭原<lb/>
燎紹定斥去端平收召嘉熈融風排雲上呌明倫有疏<lb/>
血忱應詔淳祐初年操守勁峭薰恥蕕並歸尋荷蓧乙<lb/>
<pb n="KR4d0346_WYG_006-2b"/>
已改絃秉鈞廊廟以學告王說立惟肖以道覺民尹任<lb/>
不小丙午阨歳力扶世兆諸賢鳴陽羣邪息爝惜多牽<lb/>
挈沮莫運掉一念開誠杲日可照孤忠自知憸壬旁誚<lb/>
卞莊巧同姜公直釣因危遂擠善刀為妙霅溪午橋臨<lb/>
流舒嘯手袖文富望穹馬邵靈光巋存落月孤皎訃音<lb/>
流傳搢紳相弔殄瘁之哀天意莫曉荷公已知不鄙庸<lb/>
謏嘗䝉專使來訪海嶠尺牋殷勤如侍色笑頃聞公恙<lb/>
為之心慓孫枝書來公已不療悲慟莫任阻送丹旐亟<lb/>
<pb n="KR4d0346_WYG_006-3a"/>
裁哀詞以佐絮醥<lb/>
　　　祭考太中墳文<lb/>
月正元日上親擢汝騰於要列控辭不獲已祗拜命行<lb/>
造闕庭逖逺松楸不勝悽咽惟是某衰老勉為宗社一<lb/>
出決不敢墜先訓虧晚節負天下公議我考妣其相之<lb/>
　　　祭弟帳幹墳文<lb/>
月正元日上親擢兄於要列再控辭不獲已祗拜命行<lb/>
造闕庭違逺松楸不勝悵然敬以薄祭見忱爾其鑒之<lb/>
<pb n="KR4d0346_WYG_006-3b"/>
　　　弟味道漳州使君祭文<lb/>
頃哭大兄執手淚墮猶云斗粟賴爾同簸爾遽奄殁令<lb/>
我衰挫吾宗不多又弱一箇爾心甚平爾行無頗為善<lb/>
若渇棄榮如唾神何所疵乃降之禍天道親仁欲測則<lb/>
叵秋初書來簿書坎軻禱旱蔬食勸分事夥繼聆禳療<lb/>
醮拜勞癉請告治疾委政僚佐吾甚憂恐心如飛笴孰<lb/>
知永訣不報痊可抱恨一方莫適藥褁遣介候爾一面<lb/>
亦蹉爾子書云爾逝如臥目未瞑間猶能寂坐何去之<lb/>
<pb n="KR4d0346_WYG_006-4a"/>
速駭愕耆懦莫視爾殮淚眥㡬破傳聞漳氓號泣道左<lb/>
追感循良龔黄治課生於桐鄉死留碩果毎一慟爾不<lb/>
覺哀過㡬欲無生凡百廢惰爾旐來歸爾䰟安妥英爽<lb/>
凛然盍夢於我一樽酹爾文冩悲些<lb/>
爾子崇鍴孝誠通天欲持饘粥以至三年吾為爾思只<lb/>
有一子過於毁瘠則將何恃况其禀弱風寒易鑠若更<lb/>
蔬腸胃氣轉薄先王禮經以義酌情哀至滅性以不孝<lb/>
稱吾為之懼俾勿茹素爾尚祐之顯揚事鉅<lb/>
<pb n="KR4d0346_WYG_006-4b"/>
　　　祭弟漳州使君文<lb/>
月正元日上親擢兄於要列控辭不獲被㫖趣行即日<lb/>
就道惟是日夜念弟未得窀穸今兹兄有遠行無由視<lb/>
爾𦵏事思之泫然流涕惟當執筆以發爾幽光菲祭并<lb/>
白此忱<lb/>
　　　祭鄭碩人欑所文<lb/>
予歸來得閒為爾卜地凡三年矣近始得一二所而日<lb/>
者謂爾𦵏年月未利且予又叨上親擢之命控辭不獲<lb/>
<pb n="KR4d0346_WYG_006-5a"/>
被㫖趣行旦夕即就道乃尚滯爾於欑房不勝悽惻之<lb/>
至敬以菲祭白此𠂻忱爾其鑒之<lb/>
　　碑文<lb/>
　　　資政許樞宻神道碑<lb/>
淳祐戊申九月九日前僉書樞宻院許公應龍薨於三<lb/>
山府第其孤峻以己酉四月奉公兆於聖泉寺西余適<lb/>
以罪歸里峻哭泣拜以端明李公韶所為事狀來乞筆<lb/>
隧道之碑予辭峻請益力經年不輟予惟昔者給劄玉<lb/>
<pb n="KR4d0346_WYG_006-5b"/>
廬實公發䇿則今執筆以銘公實宜又予仍年居閒採<lb/>
諸旦評皆謂公居鄉可法不干請州縣不侵漁田里年<lb/>
踰八秩而手巻不輟貴躋政地而延士不倦庶㡬前輩<lb/>
氣象是可書之尤者也謹按公字恭甫閩縣人曽大父<lb/>
泰初贈太子少保妣王氏贈文安郡夫人祖材宣教郎<lb/>
贈太子太傅妣謝氏贈蘄春郡夫人父仲宏承議郎知<lb/>
漳州漳浦縣累贈少保妣張氏福國夫人少保厯官清<lb/>
白生於建安尉廨乾道戊子九月八日也公㓜頴悟四<lb/>
<pb n="KR4d0346_WYG_006-6a"/>
歳受書立上口五歳曉經㫖間侍少保坐客以小兒氣<lb/>
吞牛命屬之公應聲曰丈夫才吐鳯四座嘉歎一夕夢<lb/>
至一所雄壯珍麗如王者居下有石石有字傍有導公<lb/>
至其上又更導公歴踐十餘石覺以白少保少保曰石<lb/>
上有字者文石班也汝異日踐其地十三善屬文時時<lb/>
為儷語識者謂有詞掖氣少保殁侍福國夫人盡孝刻<lb/>
志記覽之學日抄夜諷嘉定壬戌補入太學連取解嘉<lb/>
定戊辰擢進士甲科教授臨汀作成後進甚至偶學職<lb/>
<pb n="KR4d0346_WYG_006-6b"/>
缺員郡將意有所屬公一遵法守視分升降郡將無以<lb/>
奪漕檄主文富沙所得士後皆有聞徐參預榮叟其一<lb/>
也秩滿堂差浙東撫掾畫諾有聲差户部架閣除藉田<lb/>
令太學博士時李全時青軰歸附公慮山東有偏重之<lb/>
勢因登對有荓蜂是懲養虎遺患之說後皆如公言除<lb/>
國子博士國子丞宗學博士時皇上踐阼公對首陳正<lb/>
心為治國平天下之綱領除秘書郎兼權尚右郎官除<lb/>
著作郎盗發汀邵綿亘數郡公登對乞以大軍土兵相<lb/>
<pb n="KR4d0346_WYG_006-7a"/>
為應援招捕司得以便宜從事上皆嘉納匄外得守潮<lb/>
州汀邵冦甫平而鄣冦陳三槍作出沒江閩廣間勢熾<lb/>
甚元樞陳公韡帥江西任招捕三路調官兵分道追勦<lb/>
潮連汀贑循梅恵盗聲搖四鄙興寧勇丁鍾全之徒乗<lb/>
釁起且逼境上公亟調水軍禁卒鼓樓赤砂兩寨土兵<lb/>
三縣弓級分扼要害明間諜守關隘斷橋開塹斬木塞<lb/>
途㸃集民兵激勸隅總諭以保鄉井守室廬全妻子蒐<lb/>
補親兵日加訓閱時外邑警報狎至人心大恐郡僚欲<lb/>
<pb n="KR4d0346_WYG_006-7b"/>
張皇陳利害公不為動既而横岡桂嶼相繼以捷聞招<lb/>
捕司遣統領官齊敏率大軍由漳趨潮截贛冦餘黨公<lb/>
呼敏諭之曰兵法攻瑕今鍾冦將窮陳冦猖獗若先破<lb/>
鍾則陳不戰擒矣敏惟命公調民兵為先導敏以部軍<lb/>
踵進擣其巢穴殱渠魁宥支黨三槍旋亦授首江西餘<lb/>
醜蕩平方未解嚴時有行旅數軰隅總搜其裝多黄白<lb/>
指為賊黨公疑而詰之乃梅鄉人嘗販牛潮陽援邸舍<lb/>
翁以為證公立追問如其言遂還資槖佐以歸費皆羅<lb/>
<pb n="KR4d0346_WYG_006-8a"/>
拜咸泣去始人疑公儒者不嫺戎事及見公區處事宜<lb/>
分别齊民静練雍容莫不嘆服僚屬請上功公曰守職<lb/>
扞城保民何功之云距州六七十里地名山斜猺人所<lb/>
聚自耕土田不納官賦禁卒與閧公平决之其酋感恱<lb/>
率父老鳴缶撃筒踴躍詣郡謝公在潮恩恵孚浹去之<lb/>
日闔郡遮道攀送端平初召除禮部郎官因登對上謂<lb/>
公曰卿治潮有聲與李宗勉治台齊名公曰民無不可<lb/>
化顧牧民者何如耳臣治州幸免曠瘝皆陛下德化所<lb/>
<pb n="KR4d0346_WYG_006-8b"/>
暨臣非曰能之除兼榮文恭王府教授力辭除國子司<lb/>
業時徐公僑為祭酒議學校差職欲先譽望公曰譽望<lb/>
固可得人然今之挾濶扁而求者皆譽望也不若差以<lb/>
資格資格一定則僥倖之門杜而造請之風息徐公以<lb/>
為然時有憑勢干職者公力却之行之以公人無異議<lb/>
時至諸齋誨生徒以勉學行兼權直舍人除國子祭酒<lb/>
攝吏部侍郎外恕内明吏不能欺邑子嘗請那移闕次<lb/>
公曰有法在兼學士院權直是日明禋肆赦甫竣事學<lb/>
<pb n="KR4d0346_WYG_006-9a"/>
士院賫御筆不許辭免宣押至院中使出宸翰罷鄭清<lb/>
之喬行簡相獨相崔公與之俾草三麻文成如宿製次<lb/>
日文德殿宣布畢上遣中使召公公頓首謝上曰草制<lb/>
甚善公復謝曰臣聞昔人有言進人若將加諸膝退人<lb/>
若將墜諸淵臣今草制述二相乞罷機政與陛下體貌<lb/>
大臣之意庶㡬君相之美兩盡上曰卿言善就令草勑<lb/>
書戒諭諸閫權吏部侍郎兼侍講兼權直學士院嘉熈<lb/>
丁酉春試吏部侍郎陞侍讀權兵部尚書時楮弊折<lb/>
<pb n="KR4d0346_WYG_006-9b"/>
閱甚喬丞相主行稱提之說州縣希㫖奉承貧富交相<lb/>
猜懼公奏從民便節用二說喬亟相然之奏只令五路<lb/>
提刑分任責兼吏部尚書差同知貢舉丞相游公佀范<lb/>
丞相鍾並命觀者如堵號主司得人一時所取又皆老<lb/>
成知名之士除兵部尚書兼中書舍人三上章丐外不<lb/>
允兼給事中兼吏部尚書請外㫖免兼中書御筆除端<lb/>
明殿學士僉樞宻院事公以足疾不便拜跪亟欲丐去<lb/>
除大禮鹵簿使黽勉就職恭謝畢即五疏匄外㑹正言<lb/>
<pb n="KR4d0346_WYG_006-10a"/>
郭公磊卿亦有論疏筆遂除端明殿學士提舉洞霄歸<lb/>
第徜徉奉祠凢十載頥養精健精力不减年少屬痰涎<lb/>
作竟至大故享年八十一上聞輟朝一日積階至中大夫<lb/>
致仕特贈大中大夫遺表上贈資政殿學士銀青光禄<lb/>
大夫公風貌偉重襟度粹夷立朝不躁不競不激不隨<lb/>
不妄薦士而亦無傷人害物之事自掌故至為郎十有<lb/>
五年而澹然無進取志晚由兩制登宥府是雖翰墨䇿<lb/>
勛然亦守潮日治㝡可紀也黄霸功名起於治郡公其似<lb/>
<pb n="KR4d0346_WYG_006-10b"/>
之娶張氏封魏郡夫人福國之姪男二人崧承事郎監<lb/>
温州在城商稅先公七年卒峻承奉郎主管兵户部架<lb/>
閣孫男純仁承務郎銘曰為甲科郎早擅詞章澹於進<lb/>
取館閣徜徉更岀迭入來自潮陽一夕三麻遂躋玉堂<lb/>
紫薇青瑣法從文昌何天之衢闊步髙驤亦既宥府歸<lb/>
歟故鄉寡欲無營深關退藏匪名匪利清健未央薨訃<lb/>
流聞枌梓痛傷尚有典刑無復堂堂於何式之東山之<lb/>
岡<lb/>
<pb n="KR4d0346_WYG_006-11a"/>
　　墓誌<lb/>
　　　提刑鄭吏部墓誌銘<lb/>
吏部郎鄭伯昌莆田陳公寺丞宓之侄女婿也淳祐戊<lb/>
申夏五月十一日歿其孤至奉其䘮窆於懐安縣之南<lb/>
溆泣血誌壙表墓而又謁銘於予三四年不輟曰不得<lb/>
是他日無以見先人地下余曰有子顯親足矣又假予<lb/>
言耶然每記端平初一時收招史彌逺所排擯之諸賢<lb/>
號為更始而宰相鄭清之輕躁沾沾喜功利易楮履畆<lb/>
<pb n="KR4d0346_WYG_006-11b"/>
開邊汰卒政令騷然外招邊釁内召卒閧下召民怨子<lb/>
弟用事賄道漸開搢紳奏疏但痛詆寶紹間彌逺之失<lb/>
而無有敢言時政之弊惟蜀士劉寺簿震孫登對首疵<lb/>
之伯昌繼之曰進退人材宰相職爾人言藉藉謂岀家<lb/>
庭其後國政湯公中以封事痛斥清之聲振朝野無小<lb/>
大愚智皆偉湯而不知劉與伯昌為之先也是非可書<lb/>
之大者乎謹按伯昌名逢辰世為福之閩邑人曽大父<lb/>
煥故累贈太師益國公妣徐氏贈益國夫人祖珪故贈<lb/>
<pb n="KR4d0346_WYG_006-12a"/>
太師兖國公妣林氏贈兖國夫人考昭先知樞宻院兼<lb/>
參知政事觀文殿學士累贈太師諡文靖妣黄氏贈吴<lb/>
國夫人伯昌性至孝兒時刲股療親筮仕浙東帥機未<lb/>
上改西外睦宗院丁吳國憂又丁知院憂服闋又連為<lb/>
本生父母申心制端平初除將作監簿繼除司農丞大<lb/>
宗丞金部郎官毎登對與投匭見謂敢言一日因監長<lb/>
蔣峴與同官㑹食謂孔子誅少正卯非是伯昌退而議<lb/>
笑之峴聞而不悅既而峴除殿中侍御史㑹伯昌登對<lb/>
<pb n="KR4d0346_WYG_006-12b"/>
言稍訐遂劾伯昌去未㡬都承王公伯大入對二疏尤<lb/>
切直天下誦之亦為峴劾去人稱知院得子婿之賢淳<lb/>
祐初伯昌得堂禀繼知衢州修學校寛征斂時史嵩之<lb/>
當國其皂𨽻包輸楮皮為五邑害伯昌數其罪而黥之<lb/>
有賢能聲推官馮惟悅才而賢伯昌以京狀與之察院<lb/>
劉晉之劾馮惟悅贓汚惟悅不受誣賦古風書印厯去<lb/>
伯昌嘉嘆而和其韻奏乞坐謬舉之罰且為之辨晉之<lb/>
復劾伯昌去徐刑使鹿卿嘉伯昌之去復和惟悅詩旋<lb/>
<pb n="KR4d0346_WYG_006-13a"/>
又為晉之劾去搢紳傳以為盛事其後嵩之以經營起<lb/>
復罷相相范鍾與杜公範諸賢盡起伯昌得江西常平<lb/>
使者首劾戚里廬陵守王克謙時論偉之旴冦發守王<lb/>
侑告急伯昌以便冝從事調發撫軍勦捕宋刑使慈又<lb/>
調將王舜截冦入南路兩軍夾撃冦勢窮宻約寧都隅<lb/>
總謝元為内應陽許之告王舜兩軍設伏以待賊至大<lb/>
發大破之宋旋為臺臣劾去伯昌得刑使其後郴冦作<lb/>
廹江西界朝㫖復委伯昌討捕其時雩都冦又作伯昌<lb/>
<pb n="KR4d0346_WYG_006-13b"/>
盡瘁區畫聲威不减為常平使時其後江湖帥皆召伯<lb/>
昌亦召為吏部郎改浙東憲甫歸枌梓而疾不起矣悲<lb/>
夫初娶李復娶陳皆封宜人男三人長至廸功郎充福<lb/>
建安撫使凖備差遣次基以祖澤授承務郎季庾受遺<lb/>
澤予毎怪伯昌生長富貴之家居鄉汎愛無小大皆得<lb/>
其心而能立朝遇事敢言奮發不避蓋其師慕陳公寺<lb/>
丞之為人毎謂予曰某為丞相正獻公家婿一幸也親<lb/>
炙寺丞二幸也伯昌因寺丞益喜親師友招致楊君復<lb/>
<pb n="KR4d0346_WYG_006-14a"/>
至仁時執經而取正焉然則士夫可無聞見之漸歟伯<lb/>
昌為家令子為國讜臣使假以歲年益淬厲于學問則<lb/>
其所成就又有大於此者悲夫銘曰莆正獻家得婿多<lb/>
良猗鄭公鑑論事激昂英氣凛然不朽令芳尚有遺風<lb/>
怡山伯昌惜正盛年未大施張毎過南溆為之惻傷生<lb/>
愛子文歿發其光<lb/>
　　　陳平甫墓誌銘<lb/>
予少從先君子太中宦游湖湘時外大祖莆田陳丞相<lb/>
<pb n="KR4d0346_WYG_006-14b"/>
正獻公之從子審為船場嗜書博古與衆落落太中毎<lb/>
指謂予曰此爾母之從伯父才高志介而不偶於時小<lb/>
子識之後十五年予客行都識船場之子平甫又六年<lb/>
與都<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>楊君復皆客予寓寺鍾山相與為忘年交平甫<lb/>
予再從舅情好尤稔毎青燈相對商國史至夜分既而<lb/>
予去為金陵征吏宦於朝平甫老於閩不岀其後予持<lb/>
憲節江左時湯國正中家著作郎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>陳架閣髙子湯史<lb/>
校漢饒都<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>魯老成名俊皆在或貽書或命駕談辨名<lb/>
<pb n="KR4d0346_WYG_006-15a"/>
理終日甚思欲一屈吾平甫不果未㡬改守金華忽平<lb/>
甫之子君選泣血走書來請平甫誌銘予始而愕中而<lb/>
悲末而悽惋不得與平甫一盍簮也又六年歸里君選<lb/>
偕弟璪凡三歲而三自莆陽至請益力遂為之屬筆謹<lb/>
按平甫字也名均贈太師冀國公詵其曽祖也贈朝奉<lb/>
大夫正卿其祖也少力學請鄉舉益刻厲自奮中年慕<lb/>
尚義理之學蓋正獻公丞相長子參議實有東漢陳太<lb/>
丘之風次子匠監守次子承事定皆從文公游而承事<lb/>
<pb n="KR4d0346_WYG_006-15b"/>
尤力於學早卒其次子寺丞宓師黄文肅公幹尚友潘<lb/>
君柄平甫濡染家世見聞日久又周旋寺丞之側時時<lb/>
親炙潘君故於義利理慾之際尤别白寺丞在嘉定乙<lb/>
亥丙子間立朝有直聲多平甫賛之人謂平甫為寺丞<lb/>
時田承君方彌逺擅國以爵禄柔天下士夫能言者極<lb/>
少寺丞持孤喙嬰羣鋒都曹胡榘薛極軰力擠之彌逺<lb/>
亦欲害之賴寧皇容受不敢寺丞戴寧皇如天之恩甲<lb/>
申聞遺詔嗚咽流涕不勝攀龍髯之痛力祈謝事不得<lb/>
<pb n="KR4d0346_WYG_006-16a"/>
請改除廣東憲不就平甫與寺丞志好塤篪當對大廷<lb/>
亦辭太學歸里著皇朝舉要備要二書效朱文公通鑑<lb/>
綱目書法端平初鄭元樞性之為之奏聞有㫖令送上<lb/>
官郡將楊夢信至其家索之平甫辭强之自携藁至郡<lb/>
郡聞於連帥録以進既而旌以官辭不受只稱前太學<lb/>
生人謂寺丞平甫彷彿漢疏廣受父子氣象其後郡將<lb/>
楊編修棟下車首訪平甫起以儀鄉泮力辭不獲深衣<lb/>
大帶從楊編修一至平甫周旋鄭元樞之門凡三十年<lb/>
<pb n="KR4d0346_WYG_006-16b"/>
著書多資其力成名亦階之暮年勉為一岀卒於三山<lb/>
年七十一待子至而殮六日容色如生元樞極力周其<lb/>
身後平甫為人淳篤清苦聞義必為嗜學不倦自號純<lb/>
齋或謂寺丞以紈袴膏粱而植立易平甫以韋布空乏<lb/>
而植立難雖然是以跡論二人篤志於善則同也配薛<lb/>
氏先平甫歿合𦵏於莆田縣山之原男三人長君選國<lb/>
子進士次璪國子進士次琬女三人長適留寀次適鄭<lb/>
一龍次適留榘孫男三人必學必達必强予嘗狀寺丞<lb/>
<pb n="KR4d0346_WYG_006-17a"/>
之行矣於平甫能無銘乎銘曰士而成名豈必公卿予<lb/>
謂平甫可書汗青銘之匪私以勸義榮有過其鄉當式<lb/>
其塋<lb/>
　　　陳提舉墓誌銘<lb/>
淳祐癸卯予為江東刑使甫至番陽史校湯君漢携文<lb/>
一通示予曰偉哉疏也庸齋見之乎予曰何疏視之則<lb/>
舅氏陳寺丞因雷變封事攻史嵩之者予曰可以踵其<lb/>
父復齋旱疏漢曰是切直過其父逺甚且曰無有三世<lb/>
<pb n="KR4d0346_WYG_006-17b"/>
能以直聲著者福公有後矣後六年寺丞為廣東庾使<lb/>
歿於官其子瓉與其壻李務觀泣再拜請銘其墓者三<lb/>
年余曰是有雷變封事攻時相大節可書他可畧也謹<lb/>
按舅氏名圭字表夫世為莆田人奉直大夫太府丞贈<lb/>
直龍圖閣宓之子少師觀文殿大學士兖國正獻俊卿<lb/>
之孫太師吴國公詵之曽孫母梁氏繼母龔氏並封冝<lb/>
人表夫少而靖愿未為父所知長染濡父學問日益警<lb/>
敏以祖澤授承務郎筮仕淮西總所排岸再調泉州南<lb/>
<pb n="KR4d0346_WYG_006-18a"/>
安丞知福州長樂縣丁父憂再丁繼母龔氏憂端平初<lb/>
有㫖旌復齋之直令守臣親祠其墓陞擢表夫差提轄<lb/>
行在𣙜貨務除將作監簿除軍器監丞除大理丞差知<lb/>
漳州辛丑冬召除外府丞壬寅冬雷發非時人皆知咎<lb/>
嵩之而莫有敢言者表夫獨上封事曰冬至之日上天<lb/>
震怒無雲物可書之祥有雷電交作之異蓋廟堂獨運<lb/>
於深筭公議上壅於聖聰執政取易制之人間能自拔<lb/>
則輒懐顧忌侍從多黨同之士少或立異則罕見優容<lb/>
<pb n="KR4d0346_WYG_006-18b"/>
至於臺諫者天子耳目之官薦進多主於大臣擢用鮮<lb/>
岀於聖意除目之未播輒先受其私恩白簡之既升率<lb/>
多承其風㫖屈原曰豈不鬱陶而思君兮君之門以九<lb/>
重猛犬狺狺而迎吠兮關梁閉而不通士夫怨怒陛下<lb/>
不及知故天悟以震怒之威大臣號為通兵法陛下悉<lb/>
付以邊防制閫之易命未㡬強敵之雄心已啟屠寳應<lb/>
一邑而填於河塹者以巨萬計潰通川一壘而殞於鋒<lb/>
鏑者亦數萬人暴骨長城之下頭顱相屬於道人死如<lb/>
<pb n="KR4d0346_WYG_006-19a"/>
麻誰復顧念記曰國亡大縣邑公卿大夫士免冠而哭<lb/>
於太廟三日君不舉今所亡非一縣邑而陛下端拱於<lb/>
穆清大臣安處於廟堂民之殃禍若不聞知民心怨怒<lb/>
陛下不及知故天悟以震怒之威自督府之功賞不行<lb/>
於入相之後而江淮諸屯莫不咎朝廷之失信自揆府<lb/>
之鹽價頓穹於輿臺之手而京師莫不議朝廷之規利<lb/>
鹽價増長而劵錢折閱則生計病於無聊功賞並廢而<lb/>
華要日遷則戰士不能無望悖氣横胷憤口誹謗反側<lb/>
<pb n="KR4d0346_WYG_006-19b"/>
不安如懷私讐以至姦宄竊發於祠廟者有之奔潰散<lb/>
岀於隣境者有之或謀舉孤城而内應或勇為敵國之<lb/>
前驅禍本亂芽孰大於此軍心又怨怒而陛下不知故<lb/>
天悟以震怒之威陛下必欲消弭天變舉漢以來䇿免<lb/>
大臣故事聽其求去庻幾人心說而天意解嵩之不悅<lb/>
明年遷大理正又明年遷大宗丞表夫丐去力差知潮<lb/>
州至州首以訪民疾苦為急凡互送風宜對折重破等<lb/>
例縻公家緡錢者痛禁絶之悉樁外庫以助公費蠲租<lb/>
<pb n="KR4d0346_WYG_006-20a"/>
弛負鋤奸撃强親儒講學一守復齋家法丐祠得請主<lb/>
管台州崇道觀齊民惜之丁未除廣東庾使痛革貪弊<lb/>
未㡬以病卒戊申年七月也公娶某氏繼娶趙氏司直<lb/>
司夏之女先表夫卒子一人瓉將仕郎女二人長適具<lb/>
位李務觀次適具位趙希孟某月日𦵏於某山之原予<lb/>
謂士大夫植立天地間豈獨以一二善然能居朝以直<lb/>
蒞官以亷是亦可以勵末俗也表夫以亷直自植立不<lb/>
墜其先使縉紳流傳曰是能肖正獻復齋者也可無銘<lb/>
<pb n="KR4d0346_WYG_006-20b"/>
乎銘曰惟正獻公見謂清忠名子名孫尚有餘風我陳<lb/>
氏岀銘其幽宫豈私發潜以勵匪躬<lb/>
　　　子將仕崇堂墓誌銘<lb/>
趙崇堂字肯夫家世汴今為閩之三山人庸齋汝騰之<lb/>
子也母碩人鄭氏崇堂生有異質眉如畫風度軼常童<lb/>
趙南塘酷愛之病劇撫之而瞑目讀書五行俱下記誦<lb/>
如流不好嬉弄應對警敏侍父草玉堂詔皆曉大意得<lb/>
守温州碩人病歿於杭之西湖崇堂哀甚碩人斂其乳<lb/>
<pb n="KR4d0346_WYG_006-21a"/>
母抱之他不使視翌早雨甚至哭指雲間曰見吾母過<lb/>
冠甚側問婢軰皆曰斂時冠誠然吳凖齋如愚入弔聞<lb/>
之曰此孝感也坐苫讀孝經哭誦見者為之泣下父為<lb/>
江東憲公餘約陳君髙子饒君魯湯君漢談辨終日崇<lb/>
堂從旁拱聽間質疑難於三人皆器之曰逺到也為詩<lb/>
清絶多警句賦釣臺云船帆竟日趨名利山水中間著<lb/>
釣臺賦月巖云色即是空空是色其英㧞如此學賦驟<lb/>
進聞饒君魯之言遂亹亹於朱文公語孟等書嘗曰張<lb/>
<pb n="KR4d0346_WYG_006-21b"/>
宣公何人有為亦若是居母䘮盡禮踰成人服闋以父<lb/>
郊恩奏將仕郎友愛從兄崇坋特至自其死後悽惻甚<lb/>
未㡬感寒疾更數醫微瘉㑹父改守婺挈之而行至婺<lb/>
十日證遂不可療談笑而逝紹定庚寅四月二十七日<lb/>
生於金陵征官之賃舍淳祐甲辰六月二十八日歿於<lb/>
婺之郡齋年十有五父哭之㡬不聊生侍郎徐公元杰<lb/>
聞而慟失聲饒君魯書來曰此程純公所謂得氣之精<lb/>
一而數之局者也男二人長必曅登仕郎次必景父晩<lb/>
<pb n="KR4d0346_WYG_006-22a"/>
年歸家山温燖故書間亦輯一二說以授學者每起童<lb/>
烏不與我𤣥之嘆悲夫崇堂歿之八年始得地於吾州<lb/>
葛琦之珠墩冨沙司直張公毅然擇也定坐向者秦溪<lb/>
楊君克以辛亥三月朔日𦵏銘曰疇昔道路致爾大故<lb/>
痛倍昌黎誌女挐墓嬴博之間非爾家山珠墩首丘卜<lb/>
利且安<lb/>
　　　朱夫人墓誌銘<lb/>
東巖趙公彦後為三山名宗室趣尚儒雅風致高潔學<lb/>
<pb n="KR4d0346_WYG_006-22b"/>
詩逼杜少陵陳后山學書逼王羲獻所至又庶㡬宣秉<lb/>
王良之清操予每樂道其為人其次子計院瑻夫以公<lb/>
墓道之碑來請予諾之未暇也其季子主簿□夫以事<lb/>
來曰先兄所請先公墓碑差可緩□夫不孝罪延母夫<lb/>
人朱氏於今年仲春晦日歿𦵏日廹先丐銘以納諸壙<lb/>
又曰母朱氏事父母孝甚外祖母杜氏嘗疾劇母露禱<lb/>
减紀一算刲肝至再和糜以進杜氏立瘉延十有二年<lb/>
亡之日與露禱之日合此孝感也宜得直筆以詔後予<lb/>
<pb n="KR4d0346_WYG_006-23a"/>
為之竦然曰是與東巖法皆得書按夫人諱妙真永陽<lb/>
人也曽大父廷傑故濰州通守贈朝議大夫大父明叔<lb/>
故宣議郎父用康故不仕夫人早慧及笄配于東巖事<lb/>
姑文安夫人盡孝東巖官未達萬里入蜀夫人從之備<lb/>
嘗艱苦洎岀蜀改秩宰安溪督左帑貧益甚遭煩言亟<lb/>
岀修門嚢空乏無以歸浮家寓霅溪士友多之尤多夫<lb/>
人之善處貧約其後東巖宦寖達厯使湖湘夫婦偕老<lb/>
子璱夫瑻夫相繼取名第簮裳娱侍宗黨姻戚皆榮之<lb/>
<pb n="KR4d0346_WYG_006-23b"/>
未㡬東巖歿夫人哭喪明服闋二子相繼改秩撃鮮更<lb/>
養季子□夫亦銓中入仕亦足少慰夫人矣既而長子<lb/>
歿於新喻次子自延平歸又歿獨餘季子在人又莫不<lb/>
悲夫人享高年觸惡景嘆夫夭壽不齊慶弔靡常此人<lb/>
世之所有也其悲其樂豈人之所能自必捐生以療其<lb/>
親攻苦以佐其夫是則人之所難者蓋有禆於人道之<lb/>
大三復夫人志行豈不足以勉世之為人妻者乎生於<lb/>
乾道戊子歿於淳祐辛亥年八十四累封至宜人男三<lb/>
<pb n="KR4d0346_WYG_006-24a"/>
人璱夫故宣教郎新喻宰瑻夫故奉議郎南劍守□夫<lb/>
廸功郎崇安簿女三人長適承信郎連江稅蔡應孫次<lb/>
適儒林郎瀧水令杜功卓次適進士黄汝霖孫男七人<lb/>
時淦故廸功郎南海尉時<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>時瀧時㴐時㶎時浯時澰<lb/>
孫女二人長許嫁將仕郎沈逢辰次未笄曽孫男一人<lb/>
曽孫女四人□夫卜以是年四月十二日與東巖合𦵏<lb/>
於懐安縣靈運里桐溪之原銘曰東巖英英食蘖飲冰<lb/>
夫人佐之遂其亷稱鳯耦其凰並穴桐岡所寳不貪子<lb/>
<pb n="KR4d0346_WYG_006-24b"/>
孫勿忘<lb/>
　　　卓氏墓誌銘<lb/>
舊掾王畊以書走价至三山告予曰畊不孝殞其繼母<lb/>
丐先生一言以銘之畊死且不憾矣予惟昔者履霜之<lb/>
操尹吉甫繼娶子不見而作也子之母信賢矣夫子之<lb/>
請拳拳則又俱賢矣誌之以勉來者不亦可乎謹按夫<lb/>
人卓氏世為台州黄岩人曽大父某大父某父某皆隱<lb/>
德弗耀王君居仁先室林氏生畊及六女中道歿繼室<lb/>
<pb n="KR4d0346_WYG_006-25a"/>
夫人生<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>畘及二女夫人撫諸子均一無前後之間也<lb/>
王君先夫人二十四年歿諸子得所恃而成立慈順柔<lb/>
良殖禮嗜善待宗族親戚雍而睦御婢僕肅而温鄉閭<lb/>
敬而稱之生於乾道之壬辰歿於淳祐之已酉以次年<lb/>
八月庚申與王君林氏合𦵏於小溪之原男三人長從<lb/>
事郎前常州軍事判官畊次<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>先夫人七年卒次畘女<lb/>
八人適滕岳吴森陳鼒項濤項熊姚元章戴宗道一學<lb/>
浮屠為尼孫男六鍈鈶鎜鉉釙冲孫女四尚㓜銘曰其<lb/>
<pb n="KR4d0346_WYG_006-25b"/>
心一兮其人吉兮來者式兮<lb/>
</p>
<p>
</p>
  </div>
        </body>
</text>\m</TEI>
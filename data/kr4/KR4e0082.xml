<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>唐愚士詩巻一</head> <lb/>
    <p>
<pb n="KR4e0082_WYG_001-1a"/>
欽定四庫全書<lb/>
　唐愚士詩巻一<lb/>
　　　　　　　　　　　　明　唐之淳　撰<lb/>
　　出京師述懐<hi>丁夘二月十二日以下皆道中作</hi>
辭親戒行李祗命出神京念兹行役遲遥遥睇前旌<lb/>
皇仁固無外所怒不來庭授鉞必衛霍獻謀必良平旗<lb/>
旜耀日色鐃吹雜風聲飲馬河流渾磨刀山石腥野有<lb/>
貔虎勢川無蛟鱷驚况當青陽節卉木競敷榮晴雲布<lb/>
<pb n="KR4e0082_WYG_001-1b"/>
魚麗荑栁囀倉庚士健衣有輝牧肥草青青狼居行可<lb/>
陟祁連待勒銘豎儒際斯盛何以副從征<lb/>
　　清流關曉望<lb/>
星河不動曉蒼蒼淮楚人烟接混茫客路風光未寒食<lb/>
馬頭山色又滁陽車書人物今王業禾黍桑麻古戰塲<lb/>
北望天兵四千里貔貅萬騎儼成行<lb/>
　　到鳳陽奉呈南澗公<lb/>
行役到淮甸重經感歲年雞聲猶郡郭草色自人烟訪<lb/>
<pb n="KR4e0082_WYG_001-2a"/>
古山河在思親涕泗懸南來愁跨馬北去喜乗船便續<lb/>
淮南賦仍歌<hi>闕</hi>　篇山前誰杜甫槎上或張騫祇覺心<lb/>
非石徒教髪變𤣥風依沙寺泊雨借驛樓眠燕社迎沽<lb/>
酒鶯春促換綿錦翻花藹藹茵細草芊芊飽食王孫飯<lb/>
寒分貴客氊從容酬白晝出處任蒼天<lb/>
　　奉和南澗公送别之韻<lb/>
自甘天地一閒人偶得從遊南澗濱吟到好風兼細栁<lb/>
錦囊字字合陽春<lb/>
<pb n="KR4e0082_WYG_001-2b"/>
　　留别南澗公<lb/>
幾逥投筆厭窓雞今日雲邊入馬蹄欲赴陳王燕平樂<lb/>
還同李愬入淮西羽書烽火三方静紫塞黄河一路題<lb/>
喜得寵行詩句好船頭夜夜爥虹霓<lb/>
　　長淮船<lb/>
長淮船淮流不斷船連連二月三月天不雨鵓鴣晝啼<lb/>
楊栁烟淮東土乾無麥田淮西魚賤不論錢但祝好風<lb/>
行十日魚羮飽飯枕書眠<lb/>
<pb n="KR4e0082_WYG_001-3a"/>
　　泊五河縣<lb/>
夜泊淮堤近五河惡風吹面歎蹉跎青山更比吴中少<lb/>
緑浪翻同漢水多去國何須事弓劍思親有涙落烟波<lb/>
三千里外江南客却倚月明聞楚歌<lb/>
　　過盱眙舊縣懐南澗公<lb/>
舊縣新城取次過百年世事幾風波掛帆客過沽春酒<lb/>
復業人歸理釣蓑山水未生淮白少暮雲欲盡海青多<lb/>
客懐不及南飛鴈也逐閒鷗到澗河<lb/>
<pb n="KR4e0082_WYG_001-3b"/>
　　喜雨<lb/>
歸來鴈影中流見過去鐘聲兩岸聞日沒山青星斗黒<lb/>
小龍將雨嫁春雲<lb/>
水生華發草毶毶春半人家未浴蠶一夜雨聲淮泗白<lb/>
却疑蓬底睡江南<lb/>
　　舟次龍渦驛<lb/>
龍渦驛對鳳凰洲五色雲中玉氣浮今日已為湯沐邑<lb/>
分明千古帝王州<lb/>
<pb n="KR4e0082_WYG_001-4a"/>
　　泗州<lb/>
飄飄㠶席去如馳坐倚船窓看晚炊河口驛亭題泗水<lb/>
山頭縣郭認盱眙當年楚漢興亡處今日風雲際㑹時<lb/>
已築祖陵開寢廟黄童白叟望旌旗<lb/>
　　項王城<lb/>
泗州城北項王城千古令人歎未平韓信歸劉知有主<lb/>
范増辭楚計無成江淮不洗英雄恨魚鳥猶疑叱咤聲<lb/>
欲喚春醪奠遺跡風㠶催客赴脩程<lb/>
<pb n="KR4e0082_WYG_001-4b"/>
　　韓信城<lb/>
雉堞平來事已休淡烟芳草一荒丘蒯生不作忠君計<lb/>
吕氏方為少主憂烹犬有時應自喜縛鷄無力豈長謀<lb/>
泗河兩岸離離石留與行人繫晚舟<lb/>
　　二月十五日抵宿遷<lb/>
長河得天風掛席夜㕘半篙師喜利涉卧客生驚歎空<lb/>
明泝流光滉漾入雲漢心同雙擄爭思逐羣波亂春熱<lb/>
減衣衾川鳴起鵝鴈已從桃源辭方謀宿遷飯<lb/>
<pb n="KR4e0082_WYG_001-5a"/>
　　泗州第一山追和米南宫韻<lb/>
書畫船從此地還雲霞草木盡毫間江淮多少名山水<lb/>
此是君家第一山<lb/>
　　舟中對花<lb/>
河畔莊前無數花折來船上飲流霞故園亦有如花樹<lb/>
爭奈開時不在家<lb/>
　　吕梁洪<lb/>
三月上吕梁春旱水未駛水中半白石錯出犬牙鋭其<lb/>
<pb n="KR4e0082_WYG_001-5b"/>
流本閒暇急束若有恃乍疑雲漢㵼星斗濕流麗又疑<lb/>
滄海濤噴射巨鰲背轟轟萬雷撞佶佶千兵勢為河作<lb/>
户限匪一乃再至上洪急且紆下洪峻而厲舟航抵其<lb/>
下一葉舞雲際躋攀僅分寸失手尋丈外纍纍腰巨<lb/>
絙牛喘僕夫瘁已涉未足懽欲下心反悸胡然造次頃<lb/>
號呌乞神恵遂令愚無知諂祭及非類方今幅員廣南<lb/>
北一衣帯梯航極山海珠玉兼象貝設官使居守人畜<lb/>
數十輩蛟鼉革冥頑行旅釋凝滯人心既有依天險不<lb/>
<pb n="KR4e0082_WYG_001-6a"/>
足畏緬思黄河源逺自崑崙致萬里不能休朝宗實天<lb/>
意向非神禹功後世亦奚賴到今疏鑿處歴歴猶可記<lb/>
河竭功不忘聖人等天地<lb/>
　　金龍祠曲<lb/>
金龍祠前春草緑金龍祠中人簇簇上洪人祝上無灘<lb/>
下洪人祝下平安龍語不傳环珓喜牛馬輕便舟楫利<lb/>
龍君繡旛赤羽旗龍女朱冠金鳳衣願龍順人人不怨<lb/>
行人歸來賽龍願<lb/>
<pb n="KR4e0082_WYG_001-6b"/>
　　吕梁廟<lb/>
吕梁廟中何所祠漢有關侯唐尉遲二公生世本英特<lb/>
死亦令人爼豆之當其二主興家國秦王即是劉𤣥徳<lb/>
夀亭不遇鄂公遇事在天為豈人力黄河之流聲徹天<lb/>
二公廟食千萬年不知何年創祠屋臨風為取荒碑讀<lb/>
　　徐州黄樓<lb/>
嘗讀子由黄樓賦每恨不作彭城遊今來繫船覽城郭<lb/>
殘山剩水令人愁人誰其人我所求樓非其樓名則留<lb/>
<pb n="KR4e0082_WYG_001-7a"/>
煙消雲破見斜日水落石出如清秋長公治世才最優<lb/>
歛此大恵施一州不著絲綸玉堂署要洗鞾韈渾河流<lb/>
心存赤子天為助手却河伯人無憂功成事定作宫室<lb/>
釃酒賦詩相獻酬一時寧知著千載兩賦直可囬萬牛<lb/>
倚䦨擊節懐逺謀東風飛來雙白鷗䑓沈戱馬登狐兎<lb/>
樓空燕子鳴桑鳩雄圖伯業等塵土獨有文事巋山丘<lb/>
意公魂魄常夷猶化為千尺之黄虬與波上下浴日月<lb/>
鎮遏巨浪同浮漚登臨不盡且北去回看釣艇弄滄洲<lb/>
<pb n="KR4e0082_WYG_001-7b"/>
　　沛縣歌風臺<lb/>
河流西來復東注我方乗舟北河去長塗短服春已深<lb/>
小邑孤城日將暮河傍穹碑倚春樹停橈一讀知其故<lb/>
不見髙䑓號大風空餘草屋連荒戍當時漢祖居沛中<lb/>
時有雲氣隨飛龍道間未斬白帝子圯下已逢黄石公<lb/>
子嬰首落重瞳手百二山河夘金有隂陵失路豈人為<lb/>
鴻門不死真天授殘忍者滅仁義王威加四海歸故鄉<lb/>
籜冠巍峩筑聲壯日月照耀旌旗楊身中衮裳朱衣繡<lb/>
<pb n="KR4e0082_WYG_001-8a"/>
酒酣歌舞爭為夀父老人人被寵恩租庸世世蒙蠲宥<lb/>
云胡伯心猶未忘意氣激烈非虞唐不歌艱難創王業<lb/>
却思壯士守邊疆臺前風烟起天末臺下寒流動毛髮<lb/>
黄昏不敢問前途駐目更看芒碭月<lb/>
　　清明日<lb/>
不覺離家月再圓船頭揷栁記流年短衣烏帽四千里<lb/>
落花游絲三月天夢裏松楸隔吴越眼前行李到幽燕<lb/>
流光倐忽不相惜幾時歸種山隂田<lb/>
<pb n="KR4e0082_WYG_001-8b"/>
　　泊兩河口<lb/>
疊浪龍鱗合䨇河燕尾分繫船欹野樹炊飯煖春雲雞<lb/>
唱荒村得沙崩永夜聞明朝逢改火熟食侑芳尊<lb/>
　　鄆城縣<lb/>
廢塔千年寺荒城有數家行行過村落稍稍見桑麻薄<lb/>
酒髙論價輕舟淺閣沙無言對春晚獨立數殘花<lb/>
　　夀昌驛<lb/>
細雨止復落逺山看更無樹光連墅迥人影共㠶孤縣<lb/>
<pb n="KR4e0082_WYG_001-9a"/>
逺先逢驛河窮欲問湖不知齊魯近祇覺語音殊<lb/>
　　安山湖口阻風<lb/>
昨日清明今日風安山湖中浪拍空日輪無輝太陽怒<lb/>
蛟鼉舞波魚眼紅小船漂揺大船立三步回身五步揖<lb/>
雪色遥將澥渤翻雨聲暗入龜䝉濕馬上行人沙沒脛<lb/>
槎頭漁子雙緡盡鴛鴦翅薄不禁寒楊栁絲長弱難定<lb/>
我家賀家湖水隈浩歌欲上黄金臺南風苦少北風急<lb/>
二月已過三月來吴雲迢迢天際白燕樹沉沉望中黒<lb/>
<pb n="KR4e0082_WYG_001-9b"/>
安得飛章訟風伯矯首天閽三太息<lb/>
　　次日過安山湖<lb/>
泰山兼魯望積水與河通月白開鮫室天青出貝宫舟<lb/>
航雲物外郡邑有無中旅泊無愁晚終宵野燒紅<lb/>
　　三月十五日夜對月<lb/>
春來海月圓三度一月一圓看一處吴城雨落燈花稀<lb/>
滁水風髙花滿樹那知今夜客東昌蓬窻坐納星斗光<lb/>
月佀兩人還對影人看三月轉思鄉鄉路四千雲漢外<lb/>
<pb n="KR4e0082_WYG_001-10a"/>
後夜月圓何處在安得月圓長不虧我身在家無别離<lb/>
　　懐鄉中舊游<lb/>
年年出郭送殘春短履輕舟四五人鬬草賦詩分險韻<lb/>
折花行酒記多巡山從蔦塢看青靄水入梅溪采白蘋<lb/>
今日春歸身是客天涯相憶涙沾巾<lb/>
　　過張秋傷河決都水監<lb/>
可憐都水監無復漢官儀洲渚沈遺跡魚龍識故碑日<lb/>
斜漁唱斷風細客㠶遲前代多耆舊時來詠黍離<lb/>
<pb n="KR4e0082_WYG_001-10b"/>
　　四女樹曲<lb/>
故城北邊古槐樹樹傍有祠祠四女人傳四女初種時<lb/>
誓教一心千萬枝到今緑雲埀䰀鬌正如姊妹梳頭坐<lb/>
宻影輕移舞袖翻繁英暗識歌塵墮皇英紫竹吴姬草<lb/>
血涙愁心入穹昊何如此樹無所思枝枝葉葉不相離<lb/>
樹頭不宿孤飛翼蝴蝶鴛鴦戱春日樹下人來掛紙錢<lb/>
葉映新粧好顔色願得女工織巧蠶倍收年年女伴賞<lb/>
春秋<lb/>
<pb n="KR4e0082_WYG_001-11a"/>
　　夾馬營<lb/>
船頭鼓鳴逺洲曙起行夾馬營東路路傍旗影戍樓風<lb/>
樓下人家緑楊樹憶昔紛紜五季中九州割裂争羣雄<lb/>
天子深宮禮清夜人間勺水浴真龍龍光燭天香繞室<lb/>
三百餘年基一夕檢㸃初歸大耳公黄袍已兆陳橋驛<lb/>
後来二主墮危機東南數星如奕棋聴徹行都六更鼓<lb/>
不思藝祖一戎衣宗社既亡元鼎失此地凄凉但荆棘<lb/>
明月微連鬼燐青流水寒通汴河白櫓聲軋軋日東西<lb/>
<pb n="KR4e0082_WYG_001-11b"/>
弔古無人鳥自啼我欲悲歌不能去獨倚營東聴馬嘶<lb/>
　　直沽見潮<lb/>
我家東海頭門前潮水鳴朝昏自從江淮來不聞潮聲<lb/>
見潮痕别淮入徐沛日日對黄河河流渾渾東到海我<lb/>
不如何愁奈何河中半月餘逆流千載折南風喜人北<lb/>
風怨憶著潮聲夢吴越下水復上水行行抵直沽我家<lb/>
門前舊潮水忽復見之當海隅憶我去家正月末桃花<lb/>
水生洲渚闊今我憶家春欲歸月缺半圓潮水落潮落<lb/>
<pb n="KR4e0082_WYG_001-12a"/>
當更長月缺當更滿月色潮聲無盡時天地乆長人世<lb/>
短明朝又北去見月不見潮潮頭有魚好寄信欲持尺<lb/>
素託波濤<lb/>
　　楊青驛<lb/>
楊青驛前楊栁青馬頭南去船北行北方土寒春尚淺<lb/>
三月盡時鶯未鳴倚馬停舟競攀折青絲絡手花飛雪<lb/>
人心自爾憶鄉闗栁色何曽管離别草木無情是楊樹<lb/>
莫種驛亭分别處舊愁新恨幾時休前頭又入楊村去<lb/>
<pb n="KR4e0082_WYG_001-12b"/>
　　送陳中復先生<lb/>
水國春雨鳴雲開逺洲曙㠶檣載風色言指東霞去月<lb/>
落蔣陵鍾潮生越江渡方忻盍簪樂欲别愁反遽<lb/>
　　贈嵩陽道士<lb/>
道士嵩陽住前年闕下來方瞳能鑒識短幹不驚猜每<lb/>
出淮王邸還過簫史臺韓湘名豈幻曼倩語兼詼禦臘<lb/>
作薪火休糧是藥材松將枝作盖棗用核為桮方死三<lb/>
尸泣詩専八斗才送人時借鶴乞雨或分雷玉節秋朝<lb/>
<pb n="KR4e0082_WYG_001-13a"/>
帝黄芽夜結胎丹燒葛洪竈韻冩野王堆海信青童得<lb/>
春衣玉女裁愧予知守牝求道未逢媒五石飢難飽三<lb/>
華凍未開相期游汗漫從爾到蓬萊<lb/>
　　題夏山欲雨圖<lb/>
雲濕樹隂稠山炎雨氣浮暗邊疑鴈蕩佳處失龍湫舟<lb/>
楫荷華晚川原稌黍秋空憐頭上黒詩句若為酬<lb/>
　　題夾竹桃花圖<lb/>
青泥白石净無埃碧雨紅霞次第來可是瑶池春醉裏<lb/>
<pb n="KR4e0082_WYG_001-13b"/>
借騎阿母小鸞囬<lb/>
　　泗州舟中懐鄉友<lb/>
年時憶友在吴山只隔錢塘一水間今日獨看淮泗月<lb/>
千山萬水不知還<lb/>
　　豫河舟中<lb/>
豫河曲北運河多水轉灣碕疾似梭直港得風斜港背<lb/>
櫓聲㠶影兩相和<lb/>
　　通州行營<hi>三月二十二日到</hi>
<pb n="KR4e0082_WYG_001-14a"/>
兩河樓櫓枕孤城四野貔貅列萬營飲馬直疑天漢落<lb/>
揮戈可使塞雲平三春日裏旌旗影五夜風前鼔角聲<lb/>
北去塞塵無朔漠南來王氣有神京玉門都護傳書至<lb/>
羽扇將軍草檄成社稷山河開帝業鳥蛇龍虎識天兵<lb/>
令嚴步武威容盛夕報烽烟氣候明佇看長驅清瀚海<lb/>
始知臺閣著勲名<lb/>
　　奉和春日汴河即事之韻<lb/>
百年形勝幾風塵此日昇平氣象新月裏皷鐘官寺晚<lb/>
<pb n="KR4e0082_WYG_001-14b"/>
鷗邊楊栁故宫春停橈老客經遊少横槊將軍感慨平<lb/>
惟有懐陵芳草色東風依舊緑如茵<lb/>
　　和頥菴安山湖對月之韻<lb/>
月白際髙天波明滅逺川風聲羌管細星影酒杯圓去<lb/>
鴈穿雲幕驚鷗響荻鞭將軍占破敵太白更西邊<lb/>
　　和頥庵登東昌忠心閣之韻<lb/>
重重城闕擁層臺畫棟雕䦨四面開海岱浮雲疑地湧<lb/>
旌旗拂日自天來平田斷隴參差見細栁柔桑取次栽<lb/>
<pb n="KR4e0082_WYG_001-15a"/>
過客登臨能作賦懸知獨有樂天才<lb/>
　　别家<hi>以後途中前後作</hi>
逺别辭親苦念家馬頭明日是天涯牀前小女知人意<lb/>
也學悲啼向阿耶<lb/>
　　出都門<lb/>
欲抛筆硯學從征跨馬彎弓事事生今日都門辭别去<lb/>
春風一路入幽并<lb/>
　　江上<lb/>
<pb n="KR4e0082_WYG_001-15b"/>
山峯如馬浪如龍巴雪消時春氣濃萬里順流東到海<lb/>
石頭城下合朝宗<lb/>
　　江㠶<lb/>
輕輕窣窣又蓬蓬十幅齊開面面風望沒牙檣人去逺<lb/>
碧山盡處影孤鴻<lb/>
　　狀春<lb/>
浮萍錢小穿蒲帶楊栁眉長妬杏腮北雪乍消鳷鵲觀<lb/>
東風已入鳳皇臺<lb/>
<pb n="KR4e0082_WYG_001-16a"/>
　　賞春<lb/>
日日東風處處春六街車馬蹴香塵曲江水滿花如錦<lb/>
留與陳王賦洛神<lb/>
　　新月<lb/>
素娥新畫半彎眉丹桂花開向北枝街鼔未鳴人未絶<lb/>
清光雖好不多時<lb/>
　　聞曉角<lb/>
吹沉玉兎是金鷄調苦聲長思轉凄馬上騰騰殘夢裏<lb/>
<pb n="KR4e0082_WYG_001-16b"/>
不如聴得在遼西<lb/>
　　二月望日<lb/>
蝶衝花雨燕爭泥晝夜相停漏刻齊心在故鄉身在客<lb/>
不寒不暖過淮西<lb/>
　　歎花<lb/>
一簇春心鬬晚粧凌波妬月暗生香多情莫上朱樓望<lb/>
金谷佳人恐斷腸<lb/>
　　淮上漁者<lb/>
<pb n="KR4e0082_WYG_001-17a"/>
八尺長竿一具罾前船相喚後船應得魚換米兼沽酒<lb/>
更取魚油作夜燈<lb/>
　　芳草<lb/>
逺拂青霞軟簇茵壊宫荒寺一時新謝家詩句王孫賦<lb/>
不解迎春是送春<lb/>
　　黄河晚渡<lb/>
下馬埀鞭更整衣晚風吹面不多時打將雙棹過河去<lb/>
新月已生楊栁枝<lb/>
<pb n="KR4e0082_WYG_001-17b"/>
　　郵亭殘花<lb/>
紅紫無多嫩緑肥五更啼鳥怨春歸都縁來往人攀折<lb/>
不為風揺雨打稀<lb/>
　　對花不飲<lb/>
好花名酒兩堪誇酒面花容一様霞昨日飲多花笑酒<lb/>
今朝病酒笑看花<lb/>
　　竹枝詞<hi>黄河所見</hi>
春來日日起狂風不分南北與西東行客怕風兼怕水<lb/>
<pb n="KR4e0082_WYG_001-18a"/>
幾時上得吕梁洪<lb/>
為防㶑子向中流外倒風多裏倒憂莫道路途行不順<lb/>
邳州徐州又濟州<lb/>
前船夫問後船夫爾在河南運米無九十石糧車十輛<lb/>
幾多牛疋幾人驅<lb/>
新黄河接老黄河河上船同蟻陣多一派棹歌天上落<lb/>
分明口口歎阿㗻<lb/>
金龍王廟在河干刲羊燒酒上杯盤乞得好風行半月<lb/>
<pb n="KR4e0082_WYG_001-18b"/>
歸來廟下賽衣冠<lb/>
挂㠶撾皷響耽耽南船北船宻如蠶往日南人齊赴北<lb/>
如今北客盡朝南<lb/>
南客新來北地居莫因蓴菜憶三吴椹子酒勝桑落酒<lb/>
槎頭魚賽細鱗魚<lb/>
　　三月三日<lb/>
自别鄉關已月餘可堪禊日尚南徐我家正在蘭亭下<lb/>
曽有流觴念我無<lb/>
<pb n="KR4e0082_WYG_001-19a"/>
　　使風<lb/>
潮勢風生兩岸平船船催著掛㠶行便須飽飯看書坐<lb/>
坐近船頭聴水聲<lb/>
　　阻風<lb/>
三日北風吹不休一時南客盡停舟可憐同在江湖上<lb/>
得去心懽未去愁<lb/>
　　買酒不得<lb/>
村頭小店不多酤過午尋來即道無萬斛詩愁澆不得<lb/>
<pb n="KR4e0082_WYG_001-19b"/>
未縁今日是三閭<lb/>
　　獨鶴<lb/>
一辭伴侣出仙宫孤宿孤飛任碧空昨夜月明遊赤壁<lb/>
舟中逢著大蘇公<lb/>
　　廢寺<lb/>
雨沉畫壁火燒碑白髪殘僧問不知惟有當年駕經鹿<lb/>
時来偷飲碧蓮池<lb/>
　　逺興<lb/>
<pb n="KR4e0082_WYG_001-20a"/>
漢家新築受降城沙漠長驅百萬兵不為三邊勞戰伐<lb/>
須知四海慶昇平<lb/>
　　春思<lb/>
看盡梨花到栁花春光只為馬頭誇有時吟斷無尋處<lb/>
小巷東風燕子斜<lb/>
　　陌上暮春<lb/>
鬬草聴鶯非我事傍花隨栁亦閒人如今去作扁舟客<lb/>
燕趙江淮過一春<lb/>
<pb n="KR4e0082_WYG_001-20b"/>
　　隄上行<lb/>
桃枝著葉楊枝軟芹芽出土蒲芽短隄邊人唱蹋春詞<lb/>
河豚吹雨晴江暖<lb/>
　　春夢<lb/>
風沙三尺燕山夢不夢燕山只夢家枕上分明兒女說<lb/>
阿婆忩下瑞香花<lb/>
　　晚雨<lb/>
曉占霞氣晚溟濛細逐輕烟響雜風一㸃船燈人半睡<lb/>
<pb n="KR4e0082_WYG_001-21a"/>
滿天曛黒不開篷<lb/>
　　解悶<lb/>
細傾金媪雙尊酒浪擬唐人七字詩人世百年今四十<lb/>
大都難得是閒時<hi>行次徐州忽遇金氏媪賣酒極佳</hi>
　　旅夕<lb/>
風餐雨宿豈堪論夜夜船移處處村更有無情是明月<lb/>
照人離色近黄昏<lb/>
　　春興<lb/>
<pb n="KR4e0082_WYG_001-21b"/>
渴飲饑飡睡起遲好山隨意看多時㡬迴落日東風裏<lb/>
船過郵亭總不知<lb/>
　　渡淮有感<lb/>
十年前問臨濠渡今日重登淮水船一片征㠶沉夕照<lb/>
兩行客淚落春天<lb/>
　　從軍北征<lb/>
曽向東忩事六韜擬將弓馬屬羣豪探兵已踏葱河雪<lb/>
刮冦當揮大食刀<lb/>
<pb n="KR4e0082_WYG_001-22a"/>
　　春詞<lb/>
淮東兒女十四三掘菜條桑學養蠶春氣熏人濃似酒<lb/>
不曽飲去也須酣<lb/>
　　寫情<lb/>
濟上風烟汶上田計程幾日到燕然午來一覺江南夢<lb/>
只在青山緑水前<lb/>
　　晴景<lb/>
蜂蝶飛來花滿枝無風無雨兩相宜紅霞照影宜春苑<lb/>
<pb n="KR4e0082_WYG_001-22b"/>
緑浪生香太液池<lb/>
　　春夜聞笛<lb/>
月涵河水水涵天鄰笛聲聲起别船更莫苦吹腸斷曲<lb/>
從來孤客夜無眠<lb/>
　　憶逺<lb/>
良人逺戍玉門闗十度花開未遣還但使報君心膽赤<lb/>
莫教愁别鬢毛斑<lb/>
　　鷺鷥<lb/>
<pb n="KR4e0082_WYG_001-23a"/>
絲羞頂髪雪羞裳歛翅凝眸立野塘日晚蓮船驚起處<lb/>
逆風飛去兩三行<lb/>
　　遣懐<lb/>
阻風中酒髪鬅鬆寫字觀書事事慵忽聴鐘聲忙睡起<lb/>
海神廟下看迎龍<lb/>
　　獵騎<lb/>
汗血淋漓濕霧騣聲嘶眼疾四蹄風追鷹逐兎渾閒事<lb/>
曽與將軍立大功<lb/>
<pb n="KR4e0082_WYG_001-23b"/>
　　寒食夜<lb/>
風定雲閒月倍明水禽聲煖夜寒輕禁烟不禁舟中客<lb/>
留得春燈照二更<lb/>
　　懐歸<lb/>
側身天地雙蓬鬢寄跡江湖一釣舟今夜夜長長不寐<lb/>
懐歸欲上仲宣樓<lb/>
　　從軍行<lb/>
都護書傳羽箭中班生擲筆酒泉東月支頭骨天驕臂<lb/>
<pb n="KR4e0082_WYG_001-24a"/>
看取歸來第一功<lb/>
鐵面將軍立戰勛青袍儒士學從軍擬歌吉甫興周頌<lb/>
不數相如諭蜀文<lb/>
　　塞下曲<lb/>
玉勒新調宛馬駒金甌細㸃野駝酥夜衝虎口擒黄兎<lb/>
曉過龍沙射白狐<lb/>
石頭敲火馬跑泉直過隂山路八千不見長安惟見日<lb/>
時將草色記流年<lb/>
<pb n="KR4e0082_WYG_001-24b"/>
　　偶題<lb/>
世上豈無飱玉法罏中亦有化金方不如去學劉𤣥石<lb/>
一飲三年入醉鄉<lb/>
　　舟中四詠<lb/>
　　　篳篥<lb/>
昔向馬前奏今來船上聞分明關塞月吹破楚天雲<lb/>
　　　鴿子<lb/>
篷畔養飛奴如簷望却無船人莫驚起留得伴檣烏<lb/>
<pb n="KR4e0082_WYG_001-25a"/>
　　　燕子<lb/>
止止復飛飛依篷更拂桅秋風從爾去船不到烏衣<lb/>
　　　黄犬<lb/>
花畔偷眠日蘆邊慣吠星寄書多不達煩爾到華亭<lb/>
　　連窩驛次無名人韻<lb/>
河連樹色涵清淺雲漾天光照蔚藍過午覺來貪覔句<lb/>
欲呼杯茗漱餘酣<lb/>
　　濟寧船上抄水馬驛程<lb/>
<pb n="KR4e0082_WYG_001-25b"/>
苦愛山川不愛行小軒曽把卧游名于今忽作江湖客<lb/>
却向舟中冩路程<lb/>
　　通州立夏日作<lb/>
涉春尚鮮雨入夏轉多風揚塵眯人目鮮雲麗璇穹夕<lb/>
亱河漢白朝日旌旗紅驅馬出營門憑髙望雲中草色<lb/>
青萬里驚沙颯飛蓬靈景耀宇宙流光激烟虹天兵赫<lb/>
以壯敵氣銷無容顧言孱薄姿翩翩送羈蹤孟陽舎吴<lb/>
㑹南陸薊門東纓緌易介胄顔状驚僕僮老親政在望<lb/>
<pb n="KR4e0082_WYG_001-26a"/>
弱息未有從豈不懐所歸所歸我元戎<lb/>
　　送陶宗亨囬越<lb/>
鄉中曽未識濟上忽相親舊有通家好俱為逺路人鴈<lb/>
聲連永夜栁色送殘春料爾南還日荷花照眼新<lb/>
　　望北平<lb/>
雨破晚風清依稀認北平臺空金氣滅河浄玉流明燕<lb/>
麥疎春雨鶯花簇故京因思山水郡南北總闗情<lb/>
　　四月十五日夜潞陽看月<lb/>
<pb n="KR4e0082_WYG_001-26b"/>
前月在魯今在燕兩方對月非偶然人憐明月有圓缺<lb/>
月光却與人周旋維南有箕北有斗箕翕其舌斗張口<lb/>
我從斗口望南箕一身萬里方思歸<lb/>
　　留别頥庵先生及李徐袁髙四公子分韻得朝字<lb/>
　　　<hi>自四月二十一日出師以下詩皆軍中作</hi>
擬逐霍嫖姚翩翩北度遼揮鞭空月竁飛羽落天驕坐<lb/>
見風塵息寧辭歲月遥惟餘親有念暮暮復朝朝<lb/>
　　通州抵三河縣道上與李髙二公子聮句<lb/>
<pb n="KR4e0082_WYG_001-27a"/>
衆馬猶嘶皁荒鷄已唱晨<hi>唐</hi>烟銷明海日風暖送晴塵<lb/>
<hi>李</hi>羌管新翻調戎衣穩稱身<hi>高</hi>行看月三㨗書奏達楓<lb/>
宸<hi>唐</hi>
　　三河縣送三公子囬通州讀書<lb/>
書生且逐三軍去公子還歸八魯莊燈火夜忩聮句坐<lb/>
惟應説著到漁陽<lb/>
　　因公子却寄頥庵先生<lb/>
君留我去兩傷離一寸心隨萬馬馳後夜天涯看明月<lb/>
<pb n="KR4e0082_WYG_001-27b"/>
知君臨水正吟詩<lb/>
　　薊州<lb/>
薊州古漁陽地勢殊豐隆三河漾其西石門限其東兵<lb/>
餘歲屢歉四野無恒農老少衣裋褐園廬缺垣墉况兹<lb/>
久旱乾冬春苦多風小雨不破塊犂鋤詎能功麥秋未<lb/>
含穟苗田但髙蓬朅來覽原陸匹馬方從戎解鞍憇官<lb/>
舎緑樹空亭中有鳥鳴樹間其雌和其雄物性有至樂<lb/>
人情懐苦悰疇能撫罷民和輯與鳥同張郭久不作髙<lb/>
<pb n="KR4e0082_WYG_001-28a"/>
山仰遺蹤<lb/>
　　石門口<lb/>
羽檄徴兵下朔方三軍已過古漁陽天連沙草春無盡<lb/>
雪㸃周廬夜有光後顧車箱疑甲第前驅馳馬若羣羊<lb/>
據鞍莫賦從軍曲留記成功軼漢唐<lb/>
　　松亭關<hi>即喜峯口峯亦作逢近亦名獅子峪</hi>
少弱不更事矻矻親簡編武經既靡習文義亦罔宣忽<lb/>
值李輕車挾我越幽燕辭親拜轅門下榻禮殊専夕卧<lb/>
<pb n="KR4e0082_WYG_001-28b"/>
薊北月曉衝灣河烟出入行伍間招邀相後先時於壺<lb/>
矢暇共覽穰苴篇儀容見新態魂夢生舊憐今晨始出<lb/>
關囬顧眇以綿豈不念王愾私懐動中悁軍容賴末光<lb/>
師克愧無鐫願陳征戰績以付臺閣賢<lb/>
　　寛河<lb/>
鳴鼙起前旌草白露未晞中夏失炎暑曉寒尚重衣荐<lb/>
登楊栁顛屢涉隂澗涯面黒衣有垢黄沙正霏霏道狹<lb/>
師旅繁令嚴部伍遲景晏未投營人馬同飢罷鑽火爇<lb/>
<pb n="KR4e0082_WYG_001-29a"/>
野草安能顧甘肥月出新築城四山若熊羆太白西方<lb/>
髙星宿光陸離欲飛還故鄉雲路風力微幸逢堯舜世<lb/>
佇候河清期再歌六月詩惻惻有所思<lb/>
　　黄崖白塔<lb/>
黄崖壁立千萬尺色黄乃是中央徳地當北塞壓𤣥冥<lb/>
要使朔雲歛隂慝誰築浮圖如蟻蜂㸃綴霜雪縣虗空<lb/>
健兒到來不敢視呌嘯山鬼訶神工我不知名問闗吏<lb/>
吏言昔有金仙寺長廊齋磬雜鐘魚焚香膜拜多豪貴<lb/>
<pb n="KR4e0082_WYG_001-29b"/>
由來南北幾興衰闗山不殊人事非區區一寺何足惜<lb/>
萬里之城今屬誰<lb/>
　　營中口號<lb/>
曉問前驅晚問營槖駞牛馬一時鳴貪依水草寧辭逺<lb/>
恐濕旌旗却愛晴燈火照山星萬㸃箭籌傳令月三更<lb/>
漁陽已盡遼陽到早卜寧邉息戰爭<lb/>
　　馬上<lb/>
谷深風急㡌簷斜滿眼寒雲滿面沙騎馬過山看不盡<lb/>
<pb n="KR4e0082_WYG_001-30a"/>
更多芳樹沒人家<lb/>
五月營門栁始華新新草色舊人家鄉山萬里誰相伴<lb/>
惟有囊中日鑄茶<lb/>
　　惠州<lb/>
雨出薊北門已涉遼東境驅馳未辭勞遇勝輙神領恵<lb/>
州古名邦山水甚清緊水無龜魚樂山有金銀鑛龍蛇<lb/>
畫塔廟象貝充市井一從桑海變此地為民梗棄之蕃<lb/>
漢間清野絶巡省孤螢敗壁光老樹頹垣影方今紆聖<lb/>
<pb n="KR4e0082_WYG_001-30b"/>
念規取作藩屏軍麾蔽沙漠版築興逺近欲令斯民人<lb/>
恢復舊風景愧予厠戎行登覽亦多幸夜中起長歎五<lb/>
月尚寒冷時時見寳氣星斗吐芒頴平明更前驅秣馬<lb/>
度東嶺<lb/>
　　重午日道中<lb/>
遼陽道上見端陽異鄉景物思故鄉漫將艾葉挿烏帽<lb/>
豈有菖蒲浮玉觴小雨暗空林麓黒飛沙漲川衣袖黄<lb/>
此行已覺厭馳驟安得鼓棹歌滄浪<lb/>
<pb n="KR4e0082_WYG_001-31a"/>
　　大寧<lb/>
遼時昔有國憑陵我中華中華豈無人豢養如龍蛇噬<lb/>
膚尚靡顧稱謂殊等差皮幣歲不足視之若塵沙峩峩<lb/>
大寧城蕭后之所家晚節穢中冓牝雞鳴日車秦國乃<lb/>
猶子貴寵莫與加作嬪帝王室而乃事毗耶範鐘創塔<lb/>
寺祝夀期無涯迨今四百秋變滅隨雲霞碑文蝕土翳<lb/>
隧道生蓬麻萬室無一廛安能恤其他空餘壞雉堞日<lb/>
夕啼寒鴉仰懐慶歴間躑躅以興嗟<lb/>
<pb n="KR4e0082_WYG_001-31b"/>
　　望遼陽<lb/>
紫塞髙峯積雪明黄沙古蹟細烟横身從北地三都尉<lb/>
目斷秦人萬里城渡處水横朝洗馬望邊月黒夜翻營<lb/>
遼陽只在雲山外更入東風幾日程<lb/>
　　野營曲<hi>自五月五日至大寧以下皆大寧作</hi>
野營無城復無柵掘水為濠倚沙磧烏旗焰焰起中軍<lb/>
氊帳重重挿戈㦸帳前健児椎大皷旗下才官彀弓弩<lb/>
烟飛礟火奪天星風㸃柝聲傳夜雨時將鐵騎哨東西<lb/>
<pb n="KR4e0082_WYG_001-32a"/>
沙草生香入馬蹄白狼河邊狐豕盡紅螺山外雪雲低<lb/>
就中借問何官屬半是公侯半藩牧聖人三殿授兵符<lb/>
列校兩邊聴約束幕府深沉晝刻遲烽堆寂靜羽書稀<lb/>
裹糧束甲行分壘走狗呼鷹看打圍東飛金烏西走兎<lb/>
九州四海皆王土凱歸莫忘野營歌歸向朝中作歌舞<lb/>
　　途中覽古<lb/>
滄海桑田幾陸沉兩朝誰復問遼金銅駝泣雨浮雲濕<lb/>
石馬西風宿草深城郭廢多空夜柝人烟去盡滅秋砧<lb/>
<pb n="KR4e0082_WYG_001-32b"/>
數行青史燈窗恨不及憑髙見古今<lb/>
　　述懐<lb/>
沙塲非故國壁壘非衡門乍習軍旅事耻無帷幕言曉<lb/>
從驍將出飛鞚越平原晚逐偏校還星火散雲屯時維<lb/>
斗挿午尚襲貂裘温輕雷始發聲零雨不及繁厓隂方<lb/>
雨雹馬首已升暾顧兹寒燠異敢昧天地恩倦翮懐安<lb/>
巢下泉仰髙源微軀故有託夢寐徒鶱翻側聞敵騎遁<lb/>
萬里空藩垣譬之陽徳輝隂翳無復存先聲貴有實末<lb/>
<pb n="KR4e0082_WYG_001-33a"/>
徳惡久煩冀全萍梗蹤歸養樂丘園<lb/>
　　五月望夜六王川對月<lb/>
家常見月望天涯及到天涯却望家夜半覺來行帳冷<lb/>
流螢飛過石蓮花<lb/>
　　沙塲曲<lb/>
沙塲千里平如席中有黄沙圍古磧一自承平二十年<lb/>
漢家不種邊城田田荒地虚烟火歇荒塜麒麟望秋月<lb/>
今年五月漢兵來氣吞瀚海聲如雷聲如雷敵可却壯<lb/>
<pb n="KR4e0082_WYG_001-33b"/>
士齊歌白翎雀白翎雀四海平玉門無壘黄河清男耕<lb/>
女織休甲兵<lb/>
　　寓寧軒記<lb/>
洪武丁卯春正月辛未上命征虜大將軍宋國公左副<lb/>
將軍潁國公右副將軍永昌侯左㕘將南雄侯右㕘將<lb/>
東昌侯帥兵下朔方四月丁未出松亭關五月甲寅次<lb/>
大寧大治其城垣為懐夷受降之地且將如此相機而<lb/>
進也凢在師旅者皆露茨于野以須命時之淳從曹國<lb/>
<pb n="KR4e0082_WYG_001-34a"/>
李公在行中幕府餘暇得搆草屋若干楹於城西南隅<lb/>
以庇風雨既成題之曰寓寧軒識其實也初上受天命<lb/>
奄有四海不欲久勤我士民凢塞外地悉棄不郡縣而<lb/>
彼邉園亦畏威逺遁雖間入草竊終不敢私有我土宇<lb/>
於是遼東西古北平之地徃徃清野數千里無雞狗聲<lb/>
今上一旦惻然閔其處昔為中國乃今山川土田不收<lb/>
不植不惟無以收輯我逺人抑亦有負我天地生人之<lb/>
徳矣是以有今兹之舉焉之淳越氓也遭逢聖明之樂<lb/>
<pb n="KR4e0082_WYG_001-34b"/>
以一介書生從我公萬里外覽河山之勝弔前人用武<lb/>
之地因得發其感槩激烈之氣於文辭間詎非幸歟維<lb/>
兹大寧實古東北夷白霫之界而契丹應天后蕭氏所<lb/>
家也其故宫壊陵狼籍荒榛霜雨中與夫官寺民廬頽<lb/>
垣廢址之出沒瓦礫者尚可想見其當日庻富之餘風<lb/>
焉斯軒也地勢爽塏庭檣井級皆循其初欲求其為何<lb/>
人之居為貴富為貧賤也已不可得但見環城諸山浮<lb/>
青沃黛起伏映帶蔚有殊態屈指而數之得大小之峯<lb/>
<pb n="KR4e0082_WYG_001-35a"/>
百有八十焉晝夜多大風盛夏不見暑氣非亭午不少<lb/>
熱值雨輙重裘不能勝非復南中風景賴有山可以寓<lb/>
吾心思是則吾身雖寓於寧有若不知所以為寓者行<lb/>
見徳威所被流民四歸種落欵附變狐兔為牛羊化赤<lb/>
地為沃野繼自今而来寓者耕鑿生息長為土著之民<lb/>
吾則旦夕從公臥鼓偃旗凱奏京闕回視今日之居則<lb/>
誠寓矣因記斯軒首述國家命將用兵之初意將書諸<lb/>
石以告諸寧人是月辛未日唐之淳謹書<lb/>
<pb n="KR4e0082_WYG_001-35b"/>
　　贈遵化縣義門劉善鄉<lb/>
遵化城南五里賒前朝旌表舊人家門如彭澤惟栽栁<lb/>
園擬東陵只種𤓰耕罷兒孫牛背穩醉歸父老馬頭斜<lb/>
漁陽風俗從今厚陳鄭芳名可並誇<lb/>
　　風雨歎<lb/>
日日日中風怒號時復雨雹飛荒郊茅欄乍結未深穩<lb/>
濕透席枕連弓刀大隂揚威炎暑斥青青好山如潑墨<lb/>
弊裘不救須臾寒平地俄驚水三尺却憶江南向此時<lb/>
<pb n="KR4e0082_WYG_001-36a"/>
蓮舟羽扇明<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>絺夜來歸夢曽見之覺後尚續從軍詩<lb/>
　　廢宅歎<lb/>
纍纍壊墻如破甑百生不生荆棘盛華臺舞舘遺故基<lb/>
欲問何人人不知昨日開池得金釧猶想當時美人面<lb/>
飛螢走燐畫燈紅殘鶯曉燕清歌囀地老天荒世運移<lb/>
百年幾家如奕棋南山有樹兼有石舊宅平來見新宅<lb/>
　　轅門曉望<lb/>
曙色滿軍麾轅門縱目時星河收鼔角城郭露旌旗馬<lb/>
<pb n="KR4e0082_WYG_001-36b"/>
踏荒園井牛衝野廟碑塗陽新入貢白霫舊名夷有勇<lb/>
思三㨗無謀效六竒前膽遼水外烽火雜烟炊<lb/>
　　營中閒夜<lb/>
閒夜樂從戎將軍百代雄佩刀懸玉虎缸燼剔金蟲逺<lb/>
柝㣲侵月清笳迥帶風香騰罏面紫火射箭頭紅舞劍<lb/>
知書法談棋識戰功明朝將閲武傳令選琱弓<lb/>
　　西城一何髙<lb/>
西城一何髙髙髙據山巔托基幸得所䃲礴乃其然思<lb/>
<pb n="KR4e0082_WYG_001-37a"/>
昔未版築頺墉䕃寒泉狌㹳嘯其下荆棘産其間百雉<lb/>
靡寸錐羣黎無一全及兹事興復壯觀踰古先風雨屹<lb/>
不搖虹電紛相連廣可輯萬户逺當埀千年爻辭明設<lb/>
險詩篇頌城韓不覩南仲功寧知王教宣鱗鱗郡中居<lb/>
青青塞下田懐夷貴施徳報國在安邊同車或胡越耒<lb/>
耜足戈鋋寄言乗障者采我芻蕘言<lb/>
　　步出城南門<lb/>
兀居苦無悰步出城南門直視何所見平沙接荒屯纍<lb/>
<pb n="KR4e0082_WYG_001-37b"/>
纍十四墳昨有今不存問之何為爾墾發登城垣白石<lb/>
為雉堞枯骸棄鳥鳶向來身外椁已作他人棺子孫流<lb/>
徙盡誰復招其魂人生寄一世日望歸山原焉知百十<lb/>
年變滅如浮雲山原未必安成廢亦難論路逢相知人<lb/>
酌我雙酒尊且復與之飲悲傷復忘言日夕酩酊還擊<lb/>
柝聲欲喧慇懃語戍卒我豈故將軍<lb/>
　　奉懐頥庵先生<lb/>
逺埃起千里惻愴動中懐中懐何所思乃在黄金臺臺<lb/>
<pb n="KR4e0082_WYG_001-38a"/>
上一美人獨宿無嫌猜氣息若芝蘭咳唾霏珠瑰謇予<lb/>
豈儔匹而乃志好諧昔者蒙縐絺臨岐悵分乖今也攘<lb/>
素腕援琴寫清哀清哀未能宣攝衣步前堦仰視明月<lb/>
光衆星為裵徊俛思履綦跡髣髴生録苔短夢無達塗<lb/>
寸辭愧長才投筆謝衾枕𠂻誠詎能摧<lb/>
　　奉懐<lb/>
季夏鷹始擊温風入庭除小人有所思君子在逺途逺<lb/>
途亦良苦王事迫簡書鐵馬嘶莽蒼霜刀拂蝥弧昨傳<lb/>
<pb n="KR4e0082_WYG_001-38b"/>
過建州分兵作前驅折衝更何人忠勇相與俱義分皎<lb/>
星日戡暴力有餘安知非衛霍為漢却匃奴我蒙公所<lb/>
愛繾綣魚水如所慚幕中士局促轅下駒遐征不能從<lb/>
假此塗陽居凌晨望朝鮮夕夢遼城隅臨雲憶搴旗見<lb/>
月思彎弧身逺而心邇遲徊以躊躇<lb/>
　　塞上即事<lb/>
自為沙塞客風物總能詳野望氊為帳天寒毳作裳雨<lb/>
稀山韭短風熱地椒香澤蒜元誇漢<hi>漢張騫始持蒜入中國此名澤蒜</hi>
<pb n="KR4e0082_WYG_001-39a"/>
園桃或姓羌<hi>胡桃亦名羌桃</hi>酒邊歌白雀<hi>白翎雀本鳥名此處有之因以名曲</hi>馬<lb/>
上射黄羊處處宜榆栁<hi>二木甚多</hi>川川可稲粱蝟毛如爪利<lb/>
麃角過人長<hi>麃音庖如鹿而長角</hi>厓石青於羽戎鹽白勝霜<hi>海子中産</hi>
<hi>鹽色白如霜</hi>酥調籸子麪酪卧鹿皮囊<hi>以皮囊貯酪激使之熟曰酪卧</hi>沙燕<lb/>
形同鴿<hi>沙燕大而黒可食</hi>河魚尾類魴性諳䝁豆滿<hi>䝁音勞野小豆也</hi>
味别苦<graphic n="KR1767" url="https://raw.githubusercontent.com/kanripo/KR-Gaiji/master/images/KR1767.png" mimeType="image/png"/>凉<hi>
                        <graphic n="KR1767" url="https://raw.githubusercontent.com/kanripo/KR-Gaiji/master/images/KR1767.png" mimeType="image/png"/>音蕖<graphic n="KR1767" url="https://raw.githubusercontent.com/kanripo/KR-Gaiji/master/images/KR1767.png" mimeType="image/png"/>/<graphic n="KR1767" url="https://raw.githubusercontent.com/kanripo/KR-Gaiji/master/images/KR1767.png" mimeType="image/png"/>菜也</hi>遍地皆紅藥當門種白楊上房<lb/>
圍鼢䑕<hi>鼢音奮如鼠而圓堆沙以為穴開户知風可取以食</hi>穢壤轉蜣蜋蚊少宵<lb/>
眠著蠅多晝坐妨兒童能搏獸婦女不知桑戲作俳諧<lb/>
<pb n="KR4e0082_WYG_001-39b"/>
體持歸詫越鄉<lb/>
　　軍屋燕<lb/>
軍屋初成燕來止口銜泥沙結新壘憶昨三軍未定居<lb/>
燕燕依栖塚上烏軍今有城兼有屋燕亦來投軍處宿<lb/>
但恐燕歸軍不見軍歸未歸看歸燕<lb/>
　　紀行寄鄉中諸友<lb/>
去年上天姥青鞵踏石苔路逢劉阮輩揮手使我囬今<lb/>
年客錢塘愛食錢塘水水清多天風吹逐行塵起塵飛<lb/>
<pb n="KR4e0082_WYG_001-40a"/>
腰下劍影落劍池雲延陵懐季子句曲禮茅君舉頭見<lb/>
天居星辰擁黄道翩翩飛將軍先我入燕趙燕趙三千<lb/>
里王師百萬兵誰將雙白羽笑贈一書生揚鞭滁水春<lb/>
挂席莊臺晚嚮來思親淚征袍為之滿行行過淮泗暫<lb/>
泊項王城王城楊栁樹黄鳥弄新聲明發上吕梁洪濤<lb/>
天上落持觴金龍祠瞬息彭城脚彭城接豐沛慷慨思<lb/>
漢皇浩歌黄樓賦擊節三侯章好風獲兼旬歴覽遍齊<lb/>
魯吟衝豫河烟坐對金臺雨金臺留一月羽檄動三軍<lb/>
<pb n="KR4e0082_WYG_001-40b"/>
旗鼓朝朝見笳簫夜夜聞乍思薊北門已涉漁陽外不<lb/>
見萬里城但見萬里塞發鞍松亭口飲馬寛河隂寒雲<lb/>
薄日色曙霧結歸心恵州又白霫意倦思少息登髙望<lb/>
海山逺樹霞光赤時時擕小校孤嶂讀殘碑行處翻如<lb/>
夢囬來却自疑所懐故鄉人縹緲越天末相見同我懐<lb/>
分明照秋月題詩及行役念往愧飄蓬待教涼冷後封<lb/>
寄向南鴻<lb/>
　　夜坐懐錢塘友人六言<lb/>
<pb n="KR4e0082_WYG_001-41a"/>
過却山山水水不知暮暮朝朝笑我塞中看月憶君江<lb/>
上聞潮<lb/>
　　續蒼蠅賦<lb/>
陶唐子適乎白霫之野止乎塗陽之山月在弦矣斗插<lb/>
未間出則接乎戎旅入則事乎觚翰天髙地寒炎暑不<lb/>
干晨昏若秋正午暫暄私竊自計産于南荒畏處朔土<lb/>
今則備嘗其寒不知有暑車馬而嬉衣裳而處無坐甑<lb/>
之憂而有不箑之娱矣豈非幸歟何物蒼蠅百千其羣<lb/>
<pb n="KR4e0082_WYG_001-41b"/>
自寅及酉營營紛紛勢同乎蠛蠓聲震乎秋蚊尋馨投<lb/>
光靡隙不集既引類而招朋或揚眉而鼔翼周匝乎櫺<lb/>
檻徘徊乎几席其㸃汚也則在白加黒因朱為蒼紈袖<lb/>
洒松滋之墨烏巾著齊女之霜其攻鑽也則穢我湩酪<lb/>
敗我醇酎淋漓我餅罌偵伺我罅漏三牲之味八珍之<lb/>
養紫駞之峯𤣥熊之掌已先飫其所享矣其附於人也<lb/>
則不蝱而創不蠆而螫撲面縁眶翔頥咂頞或升領而<lb/>
拂髭或穿袍而入臆或盤辟乎介胄或從容乎履舄使<lb/>
<pb n="KR4e0082_WYG_001-42a"/>
人目眩顛汗神昏氣塞白羽捲於飛揺蒼頭罷於拂拭<lb/>
甚則投筆而輟書對案而忘食雖有千鈞之弩萬夫之<lb/>
勇亦無所發其機而陳其力也下則牧䜿嗟咨圉人太<lb/>
息犬彘為之囬皇馬牛為之辟易究其所患盖未能一<lb/>
二而悉焉迨夜㕘半夢一童子黒幘青裙趨蹌翼如張<lb/>
目吐氣揖而謂予曰吾乃見垢於子者也子固善垢吾<lb/>
實何辜子不聞乎衣垢而豢蟣蝨肉腐而生蟲蛆醯鷄<lb/>
麥鵝理固自如向也兹地蛇虺之宅狐狸之區烟火蕭<lb/>
<pb n="KR4e0082_WYG_001-42b"/>
條草生郭郛死骨蔽野氊裘所都此吾徒之所經營而<lb/>
恣睢者也今也兹地師環其疆士卒暴露區溲井竈錯<lb/>
雜無序郊野為運釀之衢川原納人畜之汙方版築其<lb/>
未完亦何有乎室宇此吾徒之所乗時而繁庶者也子<lb/>
姑待夫民神奠居邑屋完固鳥獸蟲豸咸得其所白露<lb/>
為霜北風其涼于斯時也吾則歛翅鼓腹委身於無何<lb/>
有之鄉矣子豈久寓於此者哉吾豈久溷於子者哉余<lb/>
乃怳然以驚惕爾而寤河沉月墮起而續歌歐陽子之<lb/>
<pb n="KR4e0082_WYG_001-43a"/>
賦<lb/>
　　六月望寓寧軒對月<lb/>
好在塗山月如何看不歸枕添連夜夢人著向秋衣刁<lb/>
斗聲偏急星河影自微王師千里外縧水欲塵飛<lb/>
　<lb/>
　<lb/>
　<lb/>
　<lb/>
<pb n="KR4e0082_WYG_001-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐愚士詩巻一<lb/>
</p>
<p>
</p>
  </div>
<div>
<head>唐愚士詩巻二</head> <lb/>
    <p>
<pb n="KR4e0082_WYG_002-1a"/>
欽定四庫全書<lb/>
　唐愚士詩巻二<lb/>
　　　　　　　　　　　　明　唐之淳　撰<lb/>
　　憶吴越風景<lb/>
最憶吴中與越中四時風物總相同夏田苗麥雲頭緑<lb/>
秋水荷花酒面紅調馬岡前看夜月呼猿洞口納天風<lb/>
于今忽作邊城客白草黄沙兩鬢蓬<lb/>
最憶吴中與越中千崖烟雨六橋風歌傳桃葉圍紅袖<lb/>
<pb n="KR4e0082_WYG_002-1b"/>
酒熟松花注碧筒山面城池髙閣繞水心亭院小船通<lb/>
于今忽作邊城客辜負滄浪一釣翁<lb/>
最憶吴中與越中一江潮水限西東當壚村媪髙頭髻<lb/>
出港菱船小様蓬鱠切銀絲開臘酒飯抄雲子芼秋菘<lb/>
于今忽作邊城客飽食黄羊斷野葱<lb/>
最憶吴中與越中黄梅時節雨濛濛松間採术尋真侣<lb/>
竹下分茶立小童千頃白雲丹井月數行青紵酒樓風<lb/>
于今忽作邊城客破帽戎衣逐塞鴻<lb/>
<pb n="KR4e0082_WYG_002-2a"/>
最憶吴中與越中千年遺跡見髙峯山隂道士籠鵝帖<lb/>
笠澤仙人射鴨弓六寺烟花迷逺近五湖風浪錯西東<lb/>
于今忽作邊城客得失應期問塞翁<lb/>
最憶吴中與越中好山相映翠溟濛桃花鸂鶒三春雨<lb/>
蓴菜鱸魚九月風李白酒船尋賀老林逋鶴塚問蘇公<lb/>
于今忽作邊城客矯首南雲歎轉蓬<lb/>
最憶吴中與越中山樓月色野亭風江湖魚菜時時有<lb/>
村巷桑麻處處同旋折藕花行酒令細書蕉葉送詩筒<lb/>
<pb n="KR4e0082_WYG_002-2b"/>
于今忽作邊城客歸夢常飛東海東<lb/>
　　大寧雜詩<lb/>
正月丹符出紫宸三軍萬里浄邊塵天埀平野星辰近<lb/>
地入皇圖雨露新已見城池開道路早聞禾黍變荆榛<lb/>
燕然賸有磨崖石留待班生頌聖明<lb/>
邊頭極目正漫漫隨處平川似海寛地勢北來通白霫<lb/>
塞塵西去接烏桓氷霜山谷千秋雪風露衣裳六月寒<lb/>
故國老親知念我憑誰傳語報平安<lb/>
<pb n="KR4e0082_WYG_002-3a"/>
城郭迢遥雉堞危新添四面壯威儀日華煖映青油幕<lb/>
雲氣時分赤羽旗塞口古河非禹跡塜邊荒寺有唐碑<lb/>
正南回望家山逺挂席三江未可期<lb/>
　　六月二十二日雨<lb/>
永夜風翻海終朝雨蔽天乍醒猶有夢多冷却思綿白<lb/>
浸千秋雪青沉萬竈烟惟應洗兵馬喜氣溢山川<lb/>
茶熟詩成後香燒睡起初幾回聞塞雨何處得家書雲<lb/>
擁門前岫泉添井畔渠漸看生意滿早晚食園蔬<lb/>
<pb n="KR4e0082_WYG_002-3b"/>
　　始食菜<lb/>
脂舝青陽初結車朱夏末絶塞饒風沙秋聲無時發僕<lb/>
本吴越士懐歸若饑渴況乃藜藿姿羶食非所悦當庭<lb/>
播嘉種日夕遲其茁甘雨從東來夜氣亦旁達勾萌既<lb/>
膚寸顔色轉葱鬱朝來芼吾羮風味不可奪未論五内<lb/>
駭已畏匕箸竭津潤生齒牙精神及毛髪道固希為珍<lb/>
物有微見拔由來盤中飱豈是塞上物從兹慰羈旅灌<lb/>
溉自無闕博矣天地仁永願充採掇<lb/>
<pb n="KR4e0082_WYG_002-4a"/>
　　對昏鏡<lb/>
白髪新添十數莖苦為看鏡太分明如今喜得青銅暗<lb/>
紗㡌籠頭照不成<lb/>
　　嘲破帽<lb/>
風吹帽破不中修葉葉烏紗笑黒頭莫待學來弓馬熟<lb/>
還家換取鐵兠鍪<lb/>
　　晚步菜畦<lb/>
雨滋沙土作青泥蘆菔蔓青各自畦今日無風天較暑<lb/>
<pb n="KR4e0082_WYG_002-4b"/>
紵袍蒲扇覔新題<lb/>
　　晚見胡蝶<lb/>
晚風庭院蝶來頻可是多情慰逺人亦欲種花留蝶住<lb/>
塞天寒冷不禁春<lb/>
　　晚望奉懐軍前公相<lb/>
馬嘶何當還鶴望亦已久道逺㨗報遲天涼秋氣首沙<lb/>
風動百草城月照髙栁心隨土河流迤邐達遼右<lb/>
　　榆菴記<lb/>
<pb n="KR4e0082_WYG_002-5a"/>
菴之名始于漢許慎説文不載其事或謂作闇古諒闇<lb/>
之闇讀如䳺皇甫規傳言規為將親入菴廬省視士卒<lb/>
盖奄之字從草奄聲又掩之省也古者師行止頓大則<lb/>
為壘障小則為營塢信宿則張幕幔持久則縛草為菴<lb/>
廬以處焉周宇文憲令永昌公椿代栢為菴此又示敵<lb/>
以甚久者也近世學佛者取以名其居而菴之名遂冺<lb/>
其所自出亦可嘅也已今年夏余隨軍塗陽既雨閲月<lb/>
懼夫秋髙塞寒復構小室為塞向墐户之制地多産榆<lb/>
<pb n="KR4e0082_WYG_002-5b"/>
足以充用自是椽楹梁棟皆榆也其上則覆草加土以<lb/>
障風雨倣宇文故事題之曰榆菴因竊自念方今王師<lb/>
百萬烜燿朔土以開我疆宇天子公卿謀議於上將帥<lb/>
百執事奔走於下智者獻其䇿武者效其力河南北平<lb/>
山東西之民具舟輿載餱糧水浮大河陸出松亭以給<lb/>
士大夫於數千里之外山川鬼神莫不震疊而吾也不<lb/>
能出一謀効一力手不知弓身不識甲猶且挾冊以吟<lb/>
安坐而食者果誰之賜歟夫榆之為木挺立而不倚介<lb/>
<pb n="KR4e0082_WYG_002-6a"/>
也羣處而不疑和也雜施而不遜才也堅緻而不柔剛<lb/>
也取火以應候時也介以立之和以處之才以周之剛<lb/>
以决之而以時出之斯菴之名其足以警矣或謂予曰<lb/>
是木也易螙以壊有若不足稱者何必眷眷於此哉答<lb/>
之曰是菴也容吾之身禦吾之寒足吾所寓之日而止<lb/>
矣彼梗楠豫章之居其能保夫久而不壊乎因識斯言<lb/>
于壁<lb/>
　　塗陽八咏<lb/>
<pb n="KR4e0082_WYG_002-6b"/>
　　　金山積雪<lb/>
積雪不知年炎天生晝寒南人初出塞渾作玉屏看<lb/>
　　　富谷晴雲<lb/>
溶溶谷中雲西來復東去雲歸人未歸朝朝望雲樹<lb/>
　　　蕭寺曉鐘<lb/>
朝聴蕭寺鐘暮聴蕭寺鐘當年鑄鐘者陵雲起秋風<lb/>
　　　玉川秋草<lb/>
川上王孫草秋風幾度黄太平休戰伐邊樹射黄羊<lb/>
<pb n="KR4e0082_WYG_002-7a"/>
　　　温泉煖浪<lb/>
玉女來浴時丹光落秋水到今尚温温煖浪因風起<lb/>
　　　土河夜雨<lb/>
滉漾復瀠渟分明見底清塗山一夜雨流水恵州城<lb/>
　　　西峰夕照<lb/>
西峯含積隂落日載暝色照見獵歸人揚聲下沙磧<lb/>
　　　東崦春嵐<lb/>
雲破始見日雪消微露嵐馬頭春夢裡驚道是江南<lb/>
<pb n="KR4e0082_WYG_002-7b"/>
　　北平白先生并四公子以詩文見寄喜而有作<lb/>
先生詩篇漢魏體公子文章雲錦才一千里外相憶處<lb/>
六月盡邊方寄來乍驚軒忩燦星斗已覺懐抱消塵埃<lb/>
安得凌風緑玉杖共醉秋月黄金臺<lb/>
　　立秋日<lb/>
炎曦留徂夏金候應初秋烈風無時作星火西南流自<lb/>
我違上國歲月忽已悠匈奴未克夷王師為淹留宵眠<lb/>
枕干櫓晝食親戈矛伐榆結菴廬采菽充乾餱詎無飢<lb/>
<pb n="KR4e0082_WYG_002-8a"/>
寒念遑恤為安謀所懐藥蘭北逺在金山陬列營正碁<lb/>
峙鼎釡尚魚遊賁育奮其武樓陳壯其猶將畧貴持重<lb/>
皇心在懐柔但俟銜璧至焉能事窮搜鳥獸尊鳳麟列<lb/>
邦必宗周寄與同征者薄勞當永休<lb/>
　　秋日雜題<lb/>
月沒荒城曉角催風清平野暮雲開射鵰都尉分弓去<lb/>
殺虎將軍奏捷來<lb/>
蠮螉塞外風吹雨雞鹿山頭露欲霜為恐寒驚慈母線<lb/>
<pb n="KR4e0082_WYG_002-8b"/>
起來先著舊衣裳<lb/>
一泓清水古時河洗馬歸來飲槖駞不信邊州住多日<lb/>
胡兒頭唱漢兒歌<lb/>
深帽胡鷹緑錦韝髙蹄駿馬玉雕鎪向人意氣爭馳獵<lb/>
欲取沙塲第一籌<lb/>
自為邊客早知秋聴得秋聲起别愁野粟埀花羊乳子<lb/>
一年多半在幽州<lb/>
處處簫笳接斾旌時時風雨送秋聲紫駞白馬三千帳<lb/>
<pb n="KR4e0082_WYG_002-9a"/>
野草荒烟十二城<lb/>
三月邊城沒酒嘗朝朝飽飯索茶湯有時吟苦心如醉<lb/>
吟得驚人似醉狂<lb/>
萬里歸心折大刀三軍何日解征袍不如歸喫南中飯<lb/>
緑芋紅鱗紫蟹螯<lb/>
　　題秋山曉霽圖六言<lb/>
藤杖髙縣曉日筍鞵軟踏秋雲好拉鏡湖賀老同尋句<lb/>
曲茅君<lb/>
<pb n="KR4e0082_WYG_002-9b"/>
　　奉懐北平莊上將出關者<lb/>
使到燕臺好趣裝馬蹄何日遇灤陽捷書已報還師近<lb/>
歸及秋原草未黄<lb/>
出關容易入關遲久客尋常恨别離昨夜燈花開半朶<lb/>
也因相見不多時<lb/>
　　七夕<lb/>
江南遊子遼東客元夕辭家今七夕塞中烽火㡬囬看<lb/>
園裏嘉蔬三度折今夜月色天下同牽牛織女精靈通<lb/>
<pb n="KR4e0082_WYG_002-10a"/>
烏鵲橋成夜光濕黄姑渚落秋機空再拜持觴問牛女<lb/>
乞取河流化甘雨浄洗天兵歸内府萬歲千秋奉明主<lb/>
　　客睡<lb/>
客睡渾無寐歸心况入秋月色圓又缺行色去仍留多<lb/>
病非關酒長吟不破愁家書空冩徧無計達南州<lb/>
　　富谷驛雨過<lb/>
晴時上馬雨時歸馬上看山失翠微七十里程三度水<lb/>
不逢蓑笠盡氊衣<lb/>
<pb n="KR4e0082_WYG_002-10b"/>
　　别大寧<hi>七月十五日發大寧以下皆道中作</hi>
十二城中百日留來逢初夏去逢秋塗山今夜團圓月<lb/>
猶送清光照馬頭<lb/>
　　雨宿石洞<lb/>
道傍石壁髙崔嵬上有空洞玲瓏開我行遇雨今寄宿<lb/>
天氣黯黮雲徘徊洞前秣馬洞底卧蝙蝠飛來虎狼過<lb/>
滴瀝微聞谷溜鳴凌兢恐踏雲根破夜深雨逼䰟夢寒<lb/>
意是物外非人間僕夫未眠告明發囬首但覺蒼然山<lb/>
<pb n="KR4e0082_WYG_002-11a"/>
　　神仙驛曉發<lb/>
川光連莽蒼曉氣入空虚烽火清平際城池喪亂餘馬<lb/>
諳來路熟人憶異鄉疎記取平戎事歸煩大史書<lb/>
　　寛河城夜宿<lb/>
新城聞鼓不聞鐘一夜潺湲㵼碧峯頃報入關多好夢<lb/>
明朝應到喜相逢<lb/>
　　入關<lb/>
六王川上風如獵九公嶺頭天似秋欲知地氣分南北<lb/>
<pb n="KR4e0082_WYG_002-11b"/>
減却衣裳入薊州<lb/>
　　宿松亭關有懐松軒公子<lb/>
獨行無所語公子在何方不作邊頭客仍居谷口莊山<lb/>
川欣自慰書信好誰將今夜松亭夢琴尊興甚長<lb/>
　　薊州逢頥庵先生及四公子<hi>以下皆薊州作</hi>
四月暌離一日逢漁陽驛裏薊門東更相存問兼相遇<lb/>
若箇傷離有瘦容<lb/>
　　又和頥庵見貽韻<lb/>
<pb n="KR4e0082_WYG_002-12a"/>
自别金陵笑語稀中途相見得相依也知幕府無多客<lb/>
共候將軍幾日歸<lb/>
　　薊州官署松鶴得城字<lb/>
公舘闢軒楹長松有鶴鳴色兼秋共逈聲與月同清花<lb/>
向吟邊落苔從舞處生吏歸門半掩不道在邊城<lb/>
　　登崆峒山謁崔府君廟得暉字<lb/>
杳杳祠宫壓翠微團團庭樹下晴暉石幢薤葉埀秋露<lb/>
畫壁蛛絲織夜機駿馬頻嘶知路滑馴烏不動覺雲歸<lb/>
<pb n="KR4e0082_WYG_002-12b"/>
欲尋往事題名姓白髪殘僧記憶稀<lb/>
　　登獨樂寺觀音閣得聞字<lb/>
層級帶城雲仙凡此地分野花為佛供庭栢當爐燻雨<lb/>
壊簷前鐸蝸添石上文憑虛應領妙亦足破聲聞<lb/>
　　分題得埀絲槐<lb/>
葉如江上栁枝長花比巖前桂子黄自笑不隨秋試去<lb/>
却騎戎馬入關忙<lb/>
　　鶴夢得人字<lb/>
<pb n="KR4e0082_WYG_002-13a"/>
夢隨明月下秋旻歛翅凝眸若有神偶到洞天經赤壁<lb/>
舟中逢著姓蘇人<lb/>
　　登薊州城樓得園字<lb/>
塞北城當薊北門三河流接九河源霸圖已逐秋雲逺<lb/>
節制新添虎衛尊幾處桑麻思樂業千家砧杵靜朝暾<lb/>
此時天畔登樓望眼入西風憶故園<lb/>
　　香林寺尋僧不遇得霞字<lb/>
門掩北城霞庭空駕鹿車留題分貝葉汲井落藤華不<lb/>
<pb n="KR4e0082_WYG_002-13b"/>
繫元無住忘生詎有家雲歸占杖錫人到禮袈裟石響<lb/>
惟聞溜燈明不礙紗徒勞諸弟子香飯進胡麻<lb/>
　　八月二日漁陽驛觀降王入朝得青字<lb/>
此地降王欵聖明千麾萬馬自龍庭百年王㑹開圖畫<lb/>
一代衣冠見典刑兵氣晴連遼水白路塵秋染薊峯青<lb/>
佇看大史褒皇化不但燕然為勒銘<lb/>
　　槐亭得長字<lb/>
剪翠納天光因枝結棟梁月翻蒼雪冷暑借緑雲涼户<lb/>
<pb n="KR4e0082_WYG_002-14a"/>
宻鶯窺慣簷卑客到妨不同穿螘穴詩夢入秋長<lb/>
　　候國公旌斾未至得春字<lb/>
遼海無波氣色新路人久已望車塵曉聴烏鵲心先喜<lb/>
夜卜燈花夢轉頻已見單于來欵塞亦知天子絶和親<lb/>
㡬時旌節歸臺閣共祝皇基億萬春<lb/>
　　重游香林寺得游字<lb/>
廢刹委荒丘重來是薄游詩因靈轍賦衣為大顛留榻<lb/>
煖深宜晚鐘清逈得秋細思關去住欲别更須謀<lb/>
<pb n="KR4e0082_WYG_002-14b"/>
　　寄香林僧得聴字<lb/>
日斜人散鎖寒㕔羈思詩愁兩不醒輸與山僧無一事<lb/>
白蓮花漏六時聴<lb/>
　　松稍月色得西字<lb/>
鶴枝不動兎輪低蘿逕無多影欲齊吟到斗横河漢落<lb/>
殘光猶在畫墻西<lb/>
　　喫秋桃有感<lb/>
看得花開到熟時一年多半客邊陲明年秋摘知何處<lb/>
<pb n="KR4e0082_WYG_002-15a"/>
重到劉郎未可期<lb/>
　　觀薊州文廟秋奠<lb/>
畫㦸門開兩陛嚴銀河不動夜厭厭儒冠曉逐文星集<lb/>
教雨秋隨湛露沾樂備鼔鐘明燎火禮陳犧象列形鹽<lb/>
皇威聖徳同無外絶塞偏州喜具瞻<lb/>
　　薊州觀市集<lb/>
九陌動秋煙千區列土廛物情占貴賤人語雜幽燕酒<lb/>
瓮黄粱博柴車黒㹀牽自驚重出塞聊為買長鞭<lb/>
<pb n="KR4e0082_WYG_002-15b"/>
　　薊門秋色得消字<lb/>
秋色望中消黄微伴碧寥陣邊窺萬騎獵處落雙鵰雲<lb/>
白初翻海虹銷半掩橋已今添客恨仍值雨休朝<lb/>
　　聞國公重鎮大寧得雲字<lb/>
秋風吹角動三軍入塞聲為出塞聞後隊隔山旗面改<lb/>
前驅傳令馬頭分朝廷未下還師詔幕府重書諭蜀文<lb/>
自愧身輕如野鶴一年來往逐邊雲<lb/>
　　謝姬太守恵鶴<lb/>
<pb n="KR4e0082_WYG_002-16a"/>
借來公舘作齋居復有仙禽伴讀書每送清音當五夜<lb/>
時隨閒詠及三餘啄殘苔徑和烟掃舞罷霜翎帯月梳<lb/>
明日南還須愛惜筠籠輕貯入藍輿<lb/>
　　中秋夜燕集<lb/>
白雲破秋色飛蟲起商聲漁陽明月夜鐘鼔閟寒城城<lb/>
寒逼塞門櫪馬蕭蕭鳴及兹展良㑹座客欣合并飛觴<lb/>
接軟語鶴髪間華纓明河西南㵼列宿正縱横雖非帝<lb/>
鄉見稍慰羈旅情木落長白山霜飄大寧營上公未旋<lb/>
<pb n="KR4e0082_WYG_002-16b"/>
斾我輩當遐征且盡今夕樂戎車有嚴程<lb/>
　　又次頥庵老丈韻<lb/>
崆峒山前夜看月月色秋空兩竒絶不知何處爛銀盤<lb/>
飛上嗟峨白瓊闕蟪蛄啼霜秋氣悲烏鵲遶樹人思歸<lb/>
天南有星千萬㸃離恨不敢分明窺亭亭長松古堦下<lb/>
松枝無聲露飄洒倚松踏露勸解公手中偏著青瑶斚<lb/>
願公飲此夀百千樂如食宻無中邊四夷不驚風雨順<lb/>
月光如鏡長團圓匣底龍泉玉三尺英姿自可千金值<lb/>
<pb n="KR4e0082_WYG_002-17a"/>
酒酣拂拭試舞之虹光倚天如月白今宵之樂當奈何<lb/>
自古漁陽豪傑多臨風更賦漁陽歌<lb/>
　　訪馬㕘卿得微字<lb/>
公舘秋清坐不歸酒巵茶盌送斜暉相逢盡是天涯客<lb/>
且借桐琴奏式微<lb/>
　　送松軒公子之大寧<lb/>
玉殿承恩日秋風出塞時山川開道路書劍逐旌麾文<lb/>
雅時賢惜聰明聖主知鶺鴒原上望莫遣馬行遲<lb/>
<pb n="KR4e0082_WYG_002-17b"/>
四牡去駸駸來鴻送别音塞雲低晚色關日下秋雲篋<lb/>
有新題句囊餘舊賜金空同今夜客去住兩關心<lb/>
　　送袁公子省親大寧<lb/>
共是蟠山客我歸君出關别愁多夜月詩思减秋山野<lb/>
浄風烟斷天清士馬閒庭闈開幕府亦足慰親顔<lb/>
　　送髙公子還京師<lb/>
燕山九月沙草黄曉河浮氷天雨霜狐裘烏鞾騎馬郎<lb/>
馬蹄踏踏歸帝鄉黄金臺前新酒香子須先嘗我盡觴<lb/>
<pb n="KR4e0082_WYG_002-18a"/>
半年同客情難忘白日聮鑣夜共床笑談在耳書在囊<lb/>
子今去矣誰翺翔北來鴻雁斜作行河中鯉魚三尺長<lb/>
我未得歸心獨傷子肯寄書魚雁將<lb/>
　　八月二十四日遇國公入奏得星字<lb/>
仙槎八月赴滄溟永夜三台動使星身上賜衣金虎面<lb/>
馬頭飛箭黒鵰翎威光已接恩光近秋氣還連劍氣腥<lb/>
誰道驛亭閒白晝却瞻斧鉞上青㝠<lb/>
　　題衍斯道詩巻後<hi>自八月二十六日入北平城以下並在湛露府中作</hi>
<pb n="KR4e0082_WYG_002-18b"/>
二十年來老輩稀白頭僧見説當時西風落葉前朝寺<lb/>
讀遍燕山一巻詩<lb/>
首首開元大厯間月中星瀑雨餘山自縁嬾冩勤看咏<lb/>
欲得從師借不還<lb/>
　　北平學觀石鼔<hi>八月二十八日</hi>
郡學舊辟雍中有岐陽鼔古今所聞十左右各惟五離<lb/>
離大星隕兀兀壊雲補纍纍營竈減落落陣沙聚質若<lb/>
切𤣥玉制若覆冷釜氣若鎔五金文若斷釵股孤峯割<lb/>
<pb n="KR4e0082_WYG_002-19a"/>
秋瘦千蘤摺春嫵森嚴列戈矛爾雅冠章甫厓氷溜靜<lb/>
懸海煖浪掀舞催輈半折軸敗舫或遺櫓小龍彭蠡歸<lb/>
大鵬扶揺舉斷苔明翠錦古墨漬潤礎思昔委秦郊雷<lb/>
電驚草莽來牛礪其角鑿臼加以杵幸令依聖宫星日<lb/>
照廊廡圭璧遜其光俎豆與之伍脱非天意存或是明神祜<lb/>
深簷白晝永老屋祥鸞翥晴連畫㦸隂冷濕宫墻雨諸生<lb/>
獲講解髦士資訓詁啓鑰煩豎閽碑本利商賈韋辭表<lb/>
姬周韓語懐李杜雄章迭鏗鍧遺恨寄酸楚紛紜歐蘇<lb/>
<pb n="KR4e0082_WYG_002-19b"/>
作詰屈韋鄭譜雖靡定彷彿詎非慕隆古鯫生千載下<lb/>
匏繫三江滸神徒馳周南足不出城府適從遼碣役遂<lb/>
作幽燕旅平生慕竒聞一日獲佳覩初臨色愈莊欲狎<lb/>
氣斯沮如親至東都揖讓申與甫如親與田獵搏攫兕<lb/>
與虎如虚藜莧腹享大牢肥羜如洗蟬蜩耳聆笙磬柷<lb/>
敔羈愁破昏懜喜氣浹眉宇時維躔夀星歲甲在疆圉<lb/>
天寒號鴟梟城荒茂禾黍宗周本余懐覽古亦天與摩<lb/>
挲重圖訓䠞蹜愧庠序聊陳曹鄶風式繼韓蘇武<lb/>
<pb n="KR4e0082_WYG_002-20a"/>
　　九日得鄉字<lb/>
薊門秋月猶在眼燕臺九日仍舉觴病翁同舎喜無恙<lb/>
公子出關情可忘鏡中頭髪忽欲白堦前菊花空自黄<lb/>
試開懷抱取一醉莫為音書牽兩鄉<lb/>
　　月橋晚步<lb/>
鳳沼龍舟事已湮月橋烟島晝生塵芙蓉冷落菰蒲老<lb/>
波面游魚却避人<lb/>
兩樓鐘鼔自西東野水長天夕照紅一片閒鷗飛盡處<lb/>
<pb n="KR4e0082_WYG_002-20b"/>
數家茅屋酒旗風<lb/>
　　過髙麗寺又小髙麗寺<lb/>
金銀畫壁謝觚稜中國人留外國僧今日寺存僧去盡<lb/>
淡烟明月是香燈<lb/>
繫馬荒宫讀古碑寺名猶識小髙麗傷心莫問前朝事<lb/>
吹落椒花見黍離<lb/>
　　謁關侯廟<hi>廟在海子月河橋之西嘗感於夢中重為修</hi>
緑栁蒼松取次栽靈旗風煖廟門開百年遺構重修處<lb/>
<pb n="KR4e0082_WYG_002-21a"/>
曽得親王入夢來<lb/>
　　奉和松軒公子敬受鞍馬鷹鶻之賜<lb/>
沙塞得風霜王庭被寵光錦韝鷹眼疾玉勒馬蹄香搏<lb/>
擊當思奮驅馳未可忘恩榮有如此知爾繼岐陽<lb/>
　　殘菊聮句三十韻<lb/>
佳節忽如遺殘菊凍猶綻深黄媚秋清<hi>白</hi>淡碧留日晏<lb/>
微微霜粉傅<hi>唐</hi>滴滴露珠間餘馨不盈匊<hi>白</hi>短幹纔過<lb/>
骭灌頻畏色損<hi>唐</hi>愛重疑景幻紛披藉楥扶<hi>白</hi>灼爍資<lb/>
<pb n="KR4e0082_WYG_002-21b"/>
茗涮凍蝶隔幔窺<hi>唐</hi>寒蝸縁徑綰㕘開星鼎峙並擢子<lb/>
雙孿霞翻日炙殷<hi>唐</hi>襭絢雨披幔荆鐫玉一圍<hi>白</hi>沙揀<lb/>
金千瓣廵防閨婢摘<hi>唐</hi>移恐園翁訕衰思還丹駐<hi>白</hi>媚<lb/>
得粉黛扮風前醒醉眸<hi>唐</hi>月下影童冠優游奈晚圃<hi>白</hi>
蕭爽宜夕間悠然陶令思<hi>唐</hi>佚以魏公宦飲甘制穨齡<lb/>
<hi>白</hi>佩臭却沉患屈辭飡豈真<hi>唐</hi>蘇詠落非贗茹苗嘗雜<lb/>
杞<hi>白</hi>護本當去薍聊供開口笑合作青眼盼蘭茝本同<lb/>
方<hi>白</hi>松篁須共豢色連芸帙浄<hi>白</hi>隂動緗簾幔炎凉飽<lb/>
<pb n="KR4e0082_WYG_002-22a"/>
所歴<hi>白</hi>文酒陪之慣寧為抱枝乾<hi>唐</hi>不作裂車轘幸兹<lb/>
異鄉對<hi>白</hi>庻使羈愁鏟時冬改商律<hi>唐</hi>授服補新䋎莎<lb/>
階已罷蛩<hi>白</hi>榆闗久來鴈親如螘付羶<hi>唐</hi>戀若馬䑛棧<lb/>
有田惟種秫<hi>白</hi>無麥不為䴮百篇詩已成<hi>唐</hi>千斛醑可<lb/>
辦君毋蠧花妖我敢思筆諫<hi>唐</hi>
　　和荅衍斯道見貽<lb/>
五色雲緘喜自開驪珠遥帯佛香來孰知近處無靈轍<lb/>
可信前生是辨才白馬秋清陪鶴駕貝章風靜啓蓮臺<lb/>
<pb n="KR4e0082_WYG_002-22b"/>
飛虹橋下重尋日煩具鄉山緑茗杯<lb/>
　　送袁公子回濟南<lb/>
遼竭幽燕去逺征那堪送别在燕城居庸風色盧溝月<lb/>
併作離亭一夜情<lb/>
　　送黄大舎回山東<lb/>
白霫漁陽又北平時常同住又同行于今忽送山東别<lb/>
兩地相思共月明<lb/>
　　暫宿八魯莊夢頥庵公獨宿城中<lb/>
<pb n="KR4e0082_WYG_002-23a"/>
偶因送客入城遲舊院空牀旦宿時夜半月明山鶴呌<lb/>
猶疑西閣共聮詩<lb/>
　　為留人陳子新賦松隱<lb/>
昔隱榖城山結巢松樹間巢深雲氣宻常有好容顔一<lb/>
從離隱所雲袂飄飄舉手中五粒花服食生毛羽五年<lb/>
在淮南十年在燕城安知赤松子即是安期生朝縣白<lb/>
玉壺夜鍊芙蓉鼎春風熟杏田秋雨鳴丹井井香田有<lb/>
歲人夀已長年山中猿鶴怨遲爾亦未延<lb/>
<pb n="KR4e0082_WYG_002-23b"/>
　　漫翁禪師枉顧寓所適送友未還明日以詩奉謝<lb/>
出郭餞所知行軒枉禪伯笑談詎無人惋恨余方積城<lb/>
寒雨柝逈月出霜鐘白宵長夢轉孤跡疎心自宻浮雲<lb/>
本無期一念即命䇿<lb/>
　　題劉道權寫雨後雲林春山蕭寺二小幅<hi>自九月五日遷</hi>
　　　<hi>文明門新寓以下皆寓中作</hi>
榜船楊栁根雨罷溪水響深林人未還白雲自來往<lb/>
寳殿插崚嶒松門半古藤日斜鐘磬發應有未歸僧<lb/>
<pb n="KR4e0082_WYG_002-24a"/>
　　和頥庵翁贈窗下菊韻二首<lb/>
半宜晴日半羞寒得近公家十二闌好覔畫人傳色様<lb/>
黄金新鑄不曽乾<lb/>
膩黄殘緑底禁寒移傍書帷更作䦨自是愛深看養别<lb/>
向陽澆灌不教乾<lb/>
　　燕山八景<lb/>
　　　薊門飛雨<lb/>
出自薊北門試尋桑乾源飛雨四面至河山為之昬髙<lb/>
<pb n="KR4e0082_WYG_002-24b"/>
有營隖處驚沙走穨垣下有戰死骨白兼沙土痕奔潨<lb/>
萬雷喧赤石孤電翻詎知蒼茫際神明悼其寃驅車過<lb/>
古城暝拉翁投村解衣燎新火松亭已升暾<lb/>
　　　瑶島春隂<lb/>
王城古帝都宫闕宏且麗中有千仞峯岧嶤壓幽薊念<lb/>
昔椎鑿初本自人力致燒蜃插文石竒功奪天地蛟鸞<lb/>
失其儀濤岳遜其勢況當靈雨餘葱鬱藹生意深留雲<lb/>
霧隂潤聚圭璧氣忽聞桑扈鳴君王思秉耒<lb/>
<pb n="KR4e0082_WYG_002-25a"/>
　　　太液秋風<lb/>
靈源道天潢滉漾裂厚坤邇兹日月輝星宿江吐吞其<lb/>
深産菱芡其淺秀蘋蘩蘋蘩以共采菱芡以侑尊事殊<lb/>
漢昆明派匪華清温時秋風露寂玉浪芙蓉翻行宫罷<lb/>
夕月蘭芳菊揚蓀願同靈沼魚喣沫生成恩<lb/>
　　　盧溝曉月<lb/>
侵星度輿梁落月溝水上月光金鏡側梁影玉虹様照<lb/>
人跬步間光怪百千狀得非夸毗子持此為譎誑意欲<lb/>
<pb n="KR4e0082_WYG_002-25b"/>
剷琱琢寸刃不可向日出塵霧黄駞馬雜車輛喧靜猶<lb/>
晝夜循環不須讓梁石有時泐泉流無得喪<lb/>
　　　居庸疊翠<lb/>
駐馬居庸闗仰瞻軍都山山深闗隘險石角泉潺湲昔<lb/>
之巡幸跡今乃莓苔班尚遺千丈嵐蒼翠不可攀朝隨<lb/>
飛雲出晚逐歸鳥閒片隂雨三尺一日四序環北顧道<lb/>
阻長風沙正漫漫内華而外夷慨然起深歎<lb/>
　　　玉泉垂虹<lb/>
<pb n="KR4e0082_WYG_002-26a"/>
羈束戎馬間佳勝每虛歴及兹臨玉泉埀䇿任所適仰<lb/>
瞻飛竇瀉玉流粲瓊液俯目視修梁縣虹飲春澤從龍意<lb/>
徒在為雨功未畢思昔未亂初游賞隘泉石浮華等烟<lb/>
電歌管化荆棘臨流歎遲莫暝樹起秋色<lb/>
　　　道陵夕照<lb/>
房山秋氣深陵寢久蕪沒羊馬穴蒼䑕麒麟卧秋月凄<lb/>
凉雄圖盡寂寞王氣歇空遺夕照明遥瞻孤鳥沒有祠<lb/>
山之傍聖代重先烈鴈魚固無靈蘋藻禮不缺側聞三<lb/>
<pb n="KR4e0082_WYG_002-26b"/>
史統南北互馳突董狐無其人於此一慘怛<lb/>
　　　西山積雪<lb/>
維西有崇山其上太始雪天風吹不消海日照還結疑<lb/>
是仙子居璚樓夾銀闕白榆種成林瑶草紛可悦我遊<lb/>
值歲晏寒風為騷屑斧氷澗底泉敲火石上月道逢獵<lb/>
歸人歌笑變凛冽川長狐兎淨旗颭鼔聲咽<lb/>
　　舟中生日<hi>十月十三日是日大風以下並舟中作</hi>
客裏逢生日舟中况苦寒家人具湯餅童子獻蔬盤風<lb/>
<pb n="KR4e0082_WYG_002-27a"/>
送歸心切天長望眼寛唯餘親友念此日轉無端<lb/>
　　直沽口占<lb/>
一年長客旅卸馬復登船碣石山東面黄河水北邊形<lb/>
容消霧雨行李得風烟更作南還韻山川信有縁<lb/>
　　送仲權百戸之山東兼問薛正言<lb/>
薊門同看月汶上獨登舟風雨青燈夜旌旗玉帳秋乍<lb/>
分偏憶舊久客㑹禁愁若過菜州驛煩君問薛收<lb/>
　　河西驛<lb/>
<pb n="KR4e0082_WYG_002-27b"/>
午辭潞陽城明發河西驛寒雲遰蒼茫回雪舞虛白飛<lb/>
鳥不得下驚潨暗相射停橈散水華依樾避風力暖浪<lb/>
換春酒盃陳十指直翻思出塞苦寒氣殊未極馬毛山<lb/>
蝟縮人面深墨黒幸此舟楫安髙枕候霽色<lb/>
　　滄洲<lb/>
雪河浮長氷沿轉見絶岸人烟市集稀燈火舟楫亂漁<lb/>
人扣舷語篙子中夜飯水宿有常程囬首歲月晏龍卧<lb/>
江海泠石出梁路斷晶熒雲表星慘切煙際鴈驛鼓咽<lb/>
<pb n="KR4e0082_WYG_002-28a"/>
不舒天鷄曉相喚鄉山夢中來塗囬未能半<lb/>
　　徳州<lb/>
徳州俯要衝地當舟車㑹浮梁直郭門亦以司啓閉東<lb/>
南出齊魯西北達幽薊人民屋室稠商賈語音異聞此<lb/>
古陵縣側塞隈風氣置牧超等秩自我聖明世戍兵三<lb/>
千人將校十數輩河山為之雄城郭為之麗我來艤戎<lb/>
艦登覽不暇備譙樓角聲動小卒催鼔枻<lb/>
　　甲馬營<lb/>
<pb n="KR4e0082_WYG_002-28b"/>
長河抱曲洲河轉洲面窄前瞻甲馬營近可半舎隔水<lb/>
傍一鱖魚腹剖尾正赤知是獺所祭餘餕遺人食役夫<lb/>
取以至令我三歎息自我去桑梓海月十掛壁薦奠誰<lb/>
其尸蘋藻空自碧食魚感時序行矣望鄉國<lb/>
　　臨清閘<lb/>
長舟走浮梁雙槳如鳥羽今日復何日欣然慰羈旅所<lb/>
忻遇我公使節還天府文章為冠佩仁義作干櫓鏗鏘<lb/>
燭下詠脱略酒邊舞頋慚蜀嚴幙賓客非杜甫寒生臨<lb/>
<pb n="KR4e0082_WYG_002-29a"/>
清闗白日欲亭午淹留當異途躊躇起凄楚<lb/>
　　東昌府<lb/>
夜深抵聊城城寒鼓聲四缺月翳復出人影霜在地繫<lb/>
船驛亭樹門閉乆無吏邀呼其縣官如見燈火至披衣<lb/>
待明星忽遇南來使手中尺素書上有平安字慇懃老<lb/>
母念懇欵故人意緘封秋氣始展對歲欲季囬思萬里<lb/>
别喜極繼以泪聊為數刻畱拂曉悵分袂<lb/>
　　十月二十一日夜次甲馬營遇我公使還遂登舟<lb/>
<pb n="KR4e0082_WYG_002-29b"/>
　　　陪至東昌行三百里餘公出示頥庵先生及公<lb/>
　　　弟松軒見寄詩喜賡其韵詩凡四首其一以識<lb/>
　　　邂逅之遇其三以答頥庵松軒金臺同寓之情<lb/>
　　　云後四日安山湖舟中記<lb/>
不奈寒侵季子裘忽驚同載李膺舟使星一㸃依南斗<lb/>
肯作聊城五夜留<lb/>
内墻隂處月橋西記得聮鑣覔故溪千里北風成悵望<lb/>
幾時南客重提攜<lb/>
<pb n="KR4e0082_WYG_002-30a"/>
琵琶山人白髮翁金玉文章氷雪容鳳凰臺下時常見<lb/>
野鶴羣中不易逢<lb/>
錦袍公子最多情每許山人並馬行今日獨乗官艦去<lb/>
却瞻馬首曵心旌<lb/>
　<lb/>
　<lb/>
　<lb/>
　<lb/>
<pb n="KR4e0082_WYG_002-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐愚士詩巻二<lb/>
</p>
<p>
</p>
  </div>
<div>
<head>唐愚士詩巻三</head> <lb/>
    <p>
<pb n="KR4e0082_WYG_003-1a"/>
欽定四庫全書<lb/>
　唐愚士詩巻三<lb/>
　　　　　　　　　　　　明　唐之淳　撰<lb/>
　　安山驛<lb/>
地凁河水涸北風吹衣裳豈但歲月晚所思道路長昨<lb/>
日安山湖湖流浩湯湯今朝安山驛河淺失故常辛勤<lb/>
自兹始艱險亦備嘗三朝歴半里五日一舎強呌呼錯<lb/>
昏旦面日無精光船人赤脚泣行子中夜傷赤脚水破<lb/>
<pb n="KR4e0082_WYG_003-1b"/>
骨夜傷悲故鄉<lb/>
　　決河<lb/>
近年黄河決其半民所居髙者為洲渚下者為沮洳昔<lb/>
逢禾與麻今見鼈與魚園廬盡漂蕩桑棗遺朽株尚留<lb/>
水中央撑拄不可除㕘錯犬牙峙纍纍星斗如舟行一<lb/>
有遇墊沒無復餘我昨經春初瀰漫若江湖及還值冬晏<lb/>
水縮成丘墟我舟既已膠我僕亦已痡瀝觴禱河伯利<lb/>
涉期無虞<lb/>
<pb n="KR4e0082_WYG_003-2a"/>
　　鄆城縣<lb/>
夜聴墻下雞曉掃墻上霜雞啼霜正白繁星粲成章維<lb/>
兹古鄆城廢塔河氷傍亦復有民社雞犬聲相望我舟<lb/>
泊已久徒旅行未遑回瞻百里間形勢轉倉皇悶來走<lb/>
平陸臨眺齊魯疆汶濟日夜去青徐互低昂泰山嶽所<lb/>
尊鳧繹聖之邦歸田事則逺懐古心孔傷<lb/>
　　曉起<lb/>
驚犬吠荒村靈雞送曉暾風嚴銷酒色河漲沒沙痕黒<lb/>
<pb n="KR4e0082_WYG_003-2b"/>
處山峯逺青邊野燒繁朝來日南至倚櫂憶家園<lb/>
　　長至日<lb/>
一年時序總途中<hi>正旦元宵在抗州花朝在滁陽清明兩河口端午到大寜夏至六王川中</hi>
<hi>秋留薊門重九寓北平皆客中</hi>古鄆城中復遇冬漫把詩篇供物色惟<lb/>
憑酒力破塵容船頭月落長亭鼓河面風傳逺寺鐘自<lb/>
嘆身隨戎馬後故山春事負耕農<lb/>
　　夢北郭生<hi>濟寧道中</hi>
美人星冠雲綺裳自我不見今三霜常時開口詠鳳凰<lb/>
<pb n="KR4e0082_WYG_003-3a"/>
律中角徴宫羽商江妃河伯權相將山鬼木魅無精光<lb/>
俄然一斥萬里鄉十口奔馳饑無糠昆明池寒荷葉黄<lb/>
椒花瘴重餐楓香昨夢遇之天北方手㪺瓊漿在我傍<lb/>
或被短髪涕泗滂人耶鬼耶杳莫詳有魚不得升天潢<lb/>
有鴈不得過衡陽此生已矣空慘傷他生尚卜同翺翔<lb/>
　　圈里村<lb/>
曉望嘉祥山晚投孫家圈墟曲烟火亂天髙雲景鮮道<lb/>
旁一廢碑糾結苔蔓纒知是古鄉校篆筆有瑶鐫況兹<lb/>
<pb n="KR4e0082_WYG_003-3b"/>
鄒魯邦文物自古先云何喪亂後爼豆沒戈鋋當時揖<lb/>
讓地草木牛羊羶方今際文明百舉無棄捐子産如可<lb/>
作諸生思執鞭<lb/>
　　懐鄉中馬蔡三友生<hi>十一月十日沛縣作</hi>
分首春燈後懐人臘雪邊河山經沛邑行李滯樓船茗<lb/>
煮瓊芽嫩醅浮緑螘圓此期知不逺歸及燕鶯天<lb/>
古碣時時讀長河處處通所嗟行役地不與故人同雀<lb/>
啅深愁雪魚吹細起風尺書雖滿紙鴻鴈幾曽逢<lb/>
<pb n="KR4e0082_WYG_003-4a"/>
　　沛縣<lb/>
順流兼長風席挂風轉急雲寒景色晏人逺鷗鷺集久<lb/>
行厭風水數日臨險澁逆浪側倒翻洑包沙流入睢盱<lb/>
勞頸脰頹倚若維縶幸此天意泛談笑開怏悒眼明清<lb/>
鏡朗思湧源泉汲谷亭回首遥豐沛行將及山殘王氣<lb/>
歇牛卧角濈濈巍然歌風臺于以覽原隰<lb/>
　　夾溝驛待後船不至<lb/>
待船兩河口沽酒夾溝邊羇旅身如病淹留日似年層<lb/>
<pb n="KR4e0082_WYG_003-4b"/>
氷因雪急破浪得風偏京國三千里蟾蜍兩度圓<lb/>
　　東昌得家書<lb/>
七月家書逺使將那知今夜泊東昌朝來曽與家人説<lb/>
蠟燭開花鵲噪檣<lb/>
　　徐州<lb/>
前舟及彭城後舟過豐沛河氷堅無聲相隔兩舎内舎<lb/>
舟輕覔車累日不得至欲飛乏羽翼欲渡安能濟朝登<lb/>
柂樓望林壑聳晴翠山中幾陳蹟一一皆可喟到今飛<lb/>
<pb n="KR4e0082_WYG_003-5a"/>
鳥盡何以留淹滯重懐眉山翁文治今誰繼<lb/>
　　秦梁洪<lb/>
前月公使還送之聊城東今日公使出遇之秦梁洪公<lb/>
如虬與龍來往無定蹤我如萍與蓬流轉何終窮淹留<lb/>
千里内再得仰音容下馬野人家星稀月當空山爐爇<lb/>
枯桑土甑炊新舂問言及母妻慇勤慰冲冲復許還故<lb/>
鄉送之以僕僮期以閲歲見鐙罷桃花紅一飯恩必酬<lb/>
禽魚戀淵叢明日車馬異天涯矯冥鴻<lb/>
<pb n="KR4e0082_WYG_003-5b"/>
　　黄樓<hi>十一月十七日為船凍登車以下皆車中作</hi>
東方明未明殘月光睒睒首路黄樓南樓鼔聲紞紞我<lb/>
來何苦難日月徒荏苒川行無全功陸涉此其漸橋危<lb/>
驚路折牛顫畏坡險僕夫又已病衣破脛不掩風淒手<lb/>
足皴霜重語音慘我非肉食者安坐敢自慊<lb/>
　　宿州<lb/>
我車何啍啍駕出城東門城小州事殷應荅民力煩夕<lb/>
驅荒莊北香山含半醺莽然百里内宿草蔓平原前經<lb/>
<pb n="KR4e0082_WYG_003-6a"/>
石橋阻始見雞狗喧又聞衡門下兒童誦王言土儒不<lb/>
識字訓解失本源下車使之前父老咸駭奔重為正譌<lb/>
舛欽哉期勿諼<lb/>
　　固鎮<lb/>
匯河鎮門東河水清如苔其原發湖澗其流入長淮是<lb/>
日天氣和惜此風日佳試臨清泠淵洗我骯<graphic n="KR1507" url="https://raw.githubusercontent.com/kanripo/KR-Gaiji/master/images/KR1507.png" mimeType="image/png"/>懐漁人<lb/>
四五舟中流正徘徊時復發清嘯白鷗無驚猜我本埀<lb/>
綸者結茅東海隈一年苦行役不上釣魚臺順流絶奔<lb/>
<pb n="KR4e0082_WYG_003-6b"/>
鱗安巢無夭胎跼蹜塵土人焉能與之偕<lb/>
　　自徐抵宿道中紀事有懐北平頥庵公松軒公子<lb/>
船上復車上徐州仍宿州不因河凍合那起客鄉愁曉<lb/>
飯霜侵匕宵眠月擁裘家人裁小帽鄰伴餉乾餱坂曲<lb/>
驚疑簸川平穩勝舟紖寒牛背澁軸墊僕心憂古跡迎<lb/>
人問詩題隔日搜計程常屈指惜别屢回頭豈有懽傾<lb/>
盖誰能怒挾輈因思安穩客文酒日風流<lb/>
　　車上<lb/>
<pb n="KR4e0082_WYG_003-7a"/>
老牛羸僕費驅馳逺道黄塵日暮時每為乗橋占去住<lb/>
却因下阪識安危五雲宫闕徐王隴千載英靈閔子碑<lb/>
欲斧澗氷磨剰墨駐車重寫出闗詩<lb/>
　　徐王廟下作<lb/>
好在徐王廟下鄰鄰人出酒飲行人自説王家多寵庇<lb/>
差科不動是閒身<lb/>
　　鳳陽府<lb/>
青天雨黄沙白日赤若血孤城臨長河況在苦寒節去<lb/>
<pb n="KR4e0082_WYG_003-7b"/>
城五里近仄徑又西折税車槐屋下几榻稍羅列況乃<lb/>
公子賢饋酒甚清冽僕人半已睡呼起沾口舌飢寒固<lb/>
已慰羇旅亦可悦山鳥則在巢家雞則于桀我異鳥與<lb/>
雞奔馳何時歇<lb/>
　　徐子方<graphic n="KR1846" url="https://raw.githubusercontent.com/kanripo/KR-Gaiji/master/images/KR1846.png" mimeType="image/png"/>軒記<lb/>
余先世居杭之新城自先大父以下始寓於越在元盛<lb/>
時聞吾鄉有方員<hi>仲鈞治書經</hi>徐鉉<hi>子聲治/詩經</hi>馬章<hi>玉相治詩經</hi>三<lb/>
先生者以詩書經教授于家得其指授者往往為名進<lb/>
<pb n="KR4e0082_WYG_003-8a"/>
士而徐之二子伯與仲與亦有聲余生晚不及拜三先<lb/>
生又重以私門多故不獲一還故鄉交其門人為憾也<lb/>
一日仙居教諭徐君子方以書抵余自言與余同里閈<lb/>
為世婣且以所名<graphic n="KR1846" url="https://raw.githubusercontent.com/kanripo/KR-Gaiji/master/images/KR1846.png" mimeType="image/png"/>軒者俾余為之記余雖未識君間<lb/>
詢君所深友則知君之尊府君徳卿先生與三先生為<lb/>
契家而君嘗登三先生之門又從伯與君游最久譬之<lb/>
田焉治其菑畬而不蕪者也譬之禾焉灌溉芸耨而有<lb/>
秋者也又知君尚氣重義少壯時慨然有志於當世今<lb/>
<pb n="KR4e0082_WYG_003-8b"/>
老矣方試其學為百里師而且以<graphic n="KR1846" url="https://raw.githubusercontent.com/kanripo/KR-Gaiji/master/images/KR1846.png" mimeType="image/png"/>名自勵噫君亦可<lb/>
謂有志者矣余也孩幼多疾未壯而孤家學荒落五榖<lb/>
不熟不若荑稗之有成尚能為君記斯軒邪雖然余生<lb/>
田間頗嘗習夫農事矣其畊之也必深播而耰之也必<lb/>
時<graphic n="KR1846" url="https://raw.githubusercontent.com/kanripo/KR-Gaiji/master/images/KR1846.png" mimeType="image/png"/>而沃之也必勤既然矣日以烜之風以簸之雨露<lb/>
以滋之而熟矣人之學也亦然講習以明之師友以成<lb/>
之貧賤憂戚以困之富貴利澤以厚之而已矣然其所<lb/>
以盡之者人也所以成之者天也余知盡夫在已者而<lb/>
<pb n="KR4e0082_WYG_003-9a"/>
委諸命焉是故舎田而芸人者忘已者也揠苗以助長者不<lb/>
知天者也忘已者蔽也不知天者惑也吾知君不蔽不<lb/>
惑者也將操吾耒耜而從君於學圃之中君庶以鄉故<lb/>
毋絶我<lb/>
　　王克仁記<lb/>
徐甲孫乙者饒州餘干人也餘干初為州甲與乙爭山<lb/>
乙偽異代劵為已物知州事唐毅頗嗜地理學州有葉<lb/>
道士挾是術與毅善遂右於乙甲屈不肯平訴西提刑<lb/>
<pb n="KR4e0082_WYG_003-9b"/>
司司下府君州往復數四卒直乙甲母兄王克仁故猾<lb/>
吏也忿其甥不能申且將肆毒而無由因激之曰爾老<lb/>
矣何生為甲訴愈力府檄傍邑安仁為覆驗州耆老吳<lb/>
谷良等數人詣邑言乞歸地置獄自旦至暮不决各散<lb/>
去惟谷良以善奕留邑長所甲呼谷良為助谷良不答<lb/>
甲歸亡聊至夜自刎於邑之栁王廟門外克仁告州誣<lb/>
乙殺之并道士谷良等皆坐繋拷掠不能勝乃皆誣服<lb/>
谷良二弟丙丁及其子辛日遇克仁於塗輒言父兄之<lb/>
<pb n="KR4e0082_WYG_003-10a"/>
寃詈辱之無不至適克仁之二子往其女兄家修佛事<lb/>
還渡沙港港水湍悍日晚多大風二子不能舟溺焉少<lb/>
頃主濟者來視舟見篙㯭墮水舟有遺槖且共僧食駭<lb/>
曰此必王外郎家兒也持槖告之克仁輒笑喜曰吾計<lb/>
得矣止家人勿出聲召漁者王大眼十數人出二子斧<lb/>
其尸束縛之若加害者復投水中水濱有亡卒朱寄兒<lb/>
匿林薄間須夜以渡悉得之克仁以吳氏口語故白州<lb/>
曰吳氏殺我二子州追丙丁辛三人訊之莫得其尸巡<lb/>
<pb n="KR4e0082_WYG_003-10b"/>
邏者顧見烏鳶啄水中舉而暴諸官三人之獄乃具府<lb/>
司案下如法寄兒亦被獲諸都督府將出獄撫丙械言<lb/>
曰殺二子有人非汝也丙泣問何人寄兒不肯言丙挽<lb/>
衣不使去州幕長亦叩之寄兒言官但問王大眼言訖<lb/>
而出大眼至自言我於二子無故人莫知其由克仁亦<lb/>
爭之厲甚不能服丙復令谷良次子庚訴提刑司司下<lb/>
其事如初州以疑讞慮其他訴并庚繫之谷良道士輩<lb/>
已瘐死獄中矣辛季弟驢兒年十五請母自行竟訴闕<lb/>
<pb n="KR4e0082_WYG_003-11a"/>
下上以付詔獄追寄兒湖廣且得其溺死狀并克仁賂<lb/>
大眼等銀榖事方二子溺時出外索租去港八十里止<lb/>
宿飲食物色可左驗詔克仁大眼等磔於市并誅克仁<lb/>
家屬先主獄官若吏及仵作誅徙有差仍賜丙丁辛銀<lb/>
若干兩以釋之時洪武三四年事也青州左衛百戸州<lb/>
人葉莊椿為余道其事乃論著之曰徐甲之死過矣克<lb/>
仁實使之乃以誣其讐并其所與讐者二子之死不幸<lb/>
矣天實報之克仁又忍僇子之尸以賂夫人以誣其所<lb/>
<pb n="KR4e0082_WYG_003-11b"/>
為口語者卒敗於亡卒小童是何哉易曰惡不積不足<lb/>
以滅身身死家滅子無遺類天理之不可泯也如此然<lb/>
而牽聯數十人或死於獄或死於術或死於變或死於<lb/>
賂或死於法盖有幸不幸焉噫克仁之不仁甚矣猾吏<lb/>
之<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>極矣<lb/>
　　贈段鎮撫詩序<lb/>
鳳陽留守中衛鎮撫滕人段君世英以通敏武給之才<lb/>
為上官所器使者久矣今年春天兵下朔方我曹國李<lb/>
<pb n="KR4e0082_WYG_003-12a"/>
公奏世英以從事上可其請盖世英嘗逮事先岐陽武<lb/>
靖王以所以事王者事公而公亦以世英為舊人禮待<lb/>
加等凡甲兵金榖之數悉委之征戍調發之務悉資之<lb/>
而世英亦盡厥所事一乃心力不告勞勩既三軍凱還<lb/>
公方以事馳奏于朝命世英從行既奏上嘉其勤賜楮<lb/>
幣五定以遣之還經濠梁見蜀王於邸第復有賜如前<lb/>
數既侈上及王之賜得便道過鄉以省其親夀鄉之人<lb/>
榮之為其僚友者咸為歌詩以豔之時余在公幕府且<lb/>
<pb n="KR4e0082_WYG_003-12b"/>
俾為之序余思與世英初出闗﨑嶇戎馬中風飡雨臥<lb/>
未嘗少閒據鞍覽古抵掌談笑未嘗不同善者掖之否<lb/>
者替之又未嘗不胥助也每南望白雲孤飛彼齊魯吳<lb/>
越觸目動心又必相與歎息或至泣下噫觀其事公之<lb/>
勤思親之切則其所以事先與事其親者可知矣觀其<lb/>
待余之誠之厚則其所以交夫凡百朋友者又可知矣<lb/>
乃今寵錫優渥榮家及親思以答所知者圖報乎朝廷<lb/>
思以榮乎鄉者圖顯乎父母若然則福禄之至庸有既<lb/>
<pb n="KR4e0082_WYG_003-13a"/>
乎余也闕定省幾十數載旦夕將請予公以歸獲由山<lb/>
東拜聖人之宫展顔閔之墓仰瞻徘徊歴覽文獻因得<lb/>
登而翁之堂賡陟岵之歌諒未晚也請為滕人陳之洪<lb/>
武二十年秋九月既朢㑹稽唐之淳序<lb/>
　　將及鳳陽奉懐南澗公子二首<lb/>
王孫送我最多情馬過新城復舊城鶯弄曉聲風正軟<lb/>
草鋪春色雨初晴坐中别酒巡巡換巻裏新詩字字生<lb/>
明日相逢更相愛為言軍旅在幽并<lb/>
<pb n="KR4e0082_WYG_003-13b"/>
去時楊栁線藏烟歸日梅花雪滿天北鎮山川行處别<lb/>
東夷鼔角聴來便青年從事慚孫楚白首窮經慕伏䖍<lb/>
喜得重過南澗曲欲分淮水洗鞍韉<lb/>
　　池河驛<lb/>
前日中都雪都人慶豐年今日池河雪寒氷在前川平<lb/>
明集僕夫飯熟猶晏眼髙呼强之飯牛凍車不前黄犢<lb/>
成素驪烏巾為白氊却憶荆山外别有瓊瑶田去京尚<lb/>
十舎去鄉仍渺綿安能訟滕六旭日布九天<lb/>
<pb n="KR4e0082_WYG_003-14a"/>
　　清流闗<lb/>
過阪當牽驢過闗當下車下車當用扶牽驢當用驅同<lb/>
雲蔽曽岡積雪平丘墟行客歌苦寒羸童嘆無襦稍見<lb/>
遲日升輕氷猶在鬚仰懐多病母長年卧茅廬靜言思<lb/>
奮飛迫切危險塗危險不足恤菽水當何如<lb/>
　　道中懐故鄉諸友<lb/>
暗中櫛髪月中飡驢足凌兢度晚山殘雪滿川遺萬玉<lb/>
好峯留霧失雙鬟此身老去星霜改逺道歸來嵗月閒<lb/>
<pb n="KR4e0082_WYG_003-14b"/>
想得故鄉諸舊友青綾髙卧掩松闗<lb/>
　　滁州逢王雲莊談蔡蘿屋<lb/>
舊事吁可怪客鄉聞亦驚風波開貝錦雲路失鵬程莫<lb/>
惜干城噐難忘伐木情臨岐無復得知作貴州賓<lb/>
　　到京得毛鼎仁金齒書<hi>十二月初一日</hi>
萬里書來已二年驚聞不死却悽然家人縱有惟存半<lb/>
别夢雖多不記全目斷蠻雲心似雨淚兼蒲墨字如烟<lb/>
可憐謝野原頭路誰向春風掃墓田<lb/>
<pb n="KR4e0082_WYG_003-15a"/>
　　自京還越道中雜占六絶句<hi>初八日出通濟門以下皆車船上所作</hi>
脱却雙輪換獨輪乗船人作坐車人明朝又復乗船去<lb/>
却畏風波不畏塵<lb/>
曉日蒼凉帶水烟畏途行盡半平川臨流自顧戎衣笑<lb/>
車馬驢船過一年<lb/>
毘陵郭外早行車小店鷄聲古廟鵶棟樹東邊門巷曲<lb/>
隔墻新見臘梅華<lb/>
數峯髙擁見岧嶤一鶴長鳴破寂寥欲過虎丘尋劒石<lb/>
<pb n="KR4e0082_WYG_003-15b"/>
望亭亭上望楓橋<lb/>
黄昏月出大湖東霜葉無多也自紅一色金波三萬頃<lb/>
埀虹亭子正當中<lb/>
齊雲樓上大飛沙楚國祠前箭似麻事業緫隨流水去<lb/>
空餘人唱石榴花<lb/>
　　常中過鄉中二僧官<lb/>
去京三四日乍喜見扁舟塞夢猶驚馬詩懐却借鷗耳<lb/>
邊吴語熟雲外楚山稠更得逢禪侣羊車肯暫留<lb/>
<pb n="KR4e0082_WYG_003-16a"/>
　　南澗書屋詩序<lb/>
南澗者我隴西李恭獻王之墓之原也書屋者王之孫<lb/>
君讀書之所之名也堂以書名而書堂以南澗名示不<lb/>
忘其先且有志於學也恭獻王為帝近戚恭獻之子武<lb/>
靖王以帝甥為開國元勛二王徳業具載國史君之兄<lb/>
既以襲封于曹君以貴介公子遭時平康若可以優游<lb/>
家邦無事乎詩書者矣然方被㫖居中都之賜第距南<lb/>
澗不逺恒閉户却掃日誦數千言時時登墓躑躅攀樹<lb/>
<pb n="KR4e0082_WYG_003-16b"/>
哀慕擷其藻芹薦其時食其暇則過諸先生長老辨疑<lb/>
析難俾益其所不足又其暇則吐為歌詩清婉麗逸與<lb/>
山僧野夫較尺寸輕重不厭非篤志于學圖紹厥先者<lb/>
能然乎今年冬眉山蘇伯衡先生嘗登斯堂而為君記<lb/>
之矣他日復命其客㑹稽唐之淳序諸作者之詩辭盖<lb/>
將輯而為篇什焉之淳庸陋何足以序之雖然竊嘗聞<lb/>
之人莫不飲食也鮮能知味也若君之於學食而知嗜之<lb/>
嗜而知樂之豈徒餔其糟粕以自昏竊其浮滓以自肥者<lb/>
<pb n="KR4e0082_WYG_003-17a"/>
哉必也薰陶乎醇醲屬厭乎㫖甘不自知徳之潤乎身<lb/>
而晬面盎背之可喻也故凡天地隂陽造化之理人物<lb/>
鳥獸草木之故古今興衰治亂之原與夫三綱九法之<lb/>
所以扶植淪斁者皆於書可究也君讀而究之究而知<lb/>
之書何負於人哉藉出而用諸朝廷措諸事業不怍不<lb/>
愧俾人曰惟恭獻有孫惟武靖王有子惟公有弟人何<lb/>
負於書哉唐有良將相曰鄴侯泌西平王晟然鄴家多<lb/>
書而其子繁不善讀西平身有大功而其子愬克踵其<lb/>
<pb n="KR4e0082_WYG_003-17b"/>
武昌黎韓子咸為詩以頌之然其中寓美刺焉後之人<lb/>
詠其詩懐其人未嘗不為之感激歎息也今君之姓氏<lb/>
與之同其先勲業與之同其家藏書又與之同則所以<lb/>
思為其子孫者宜同乎愬以自期勿同乎繁以自勵也<lb/>
嗚呼四海之廣都㑹之大繼自今而咏南澗之詩者豈<lb/>
無韓子其人哉敢請序而俟之是年丁夘十二月既朢<lb/>
之淳序<lb/>
　　題葉貢士湖曲草堂<hi>十二月十七日抵家以下皆家中作</hi>
<pb n="KR4e0082_WYG_003-18a"/>
客來不騎馬反作艇子嬉醉來不著巾倒著白接䍦門<lb/>
前一頃菱箇箇如紅玉收取當秋租食菱勝食肉湖稲<lb/>
大顆粒湖魚三尺強稲可飯朝夕魚可煑羮湯東頭賀<lb/>
監居西頭放翁宅看渠作官歸與渠作相識<lb/>
　　題汪季子煮雪軒<lb/>
煮雪當山泉松罏裊竹烟玉花光欲動蟹眼味初全法<lb/>
自陶家得經從陸羽傳幾迴寒夜渴謀借剡溪船<lb/>
　　送貢士㑹試<lb/>
<pb n="KR4e0082_WYG_003-18b"/>
别酒頻頻把離絃欵欵聴舊霜楓葉赤新雨栁條青月<lb/>
斧看修桂牛刀試發硎故山空蕙帳誰照讀書螢<lb/>
　　題畫稲<lb/>
稲田到秋熟歲歲常食粥食粥可療飢種田當及時<lb/>
　　題畫菜<lb/>
開畦分種味挿竹當垣墉安得身無病長為賣菜翁<lb/>
　　弔錢塘盧清源墓<lb/>
三尺新碑處士墳鄉人猶解説清源東阡西塚多金玉<lb/>
<pb n="KR4e0082_WYG_003-19a"/>
不及盧家好子孫<lb/>
　　杏田農賛<hi>為醫者作</hi>
有儒而醫杏田之農不稼穡而三百其廛不耒耜而其<lb/>
崇如墉湯液以沃其内針砭以耘其外明五運而無水<lb/>
旱之菑却三尸而絶螟螣之瘵杏之殖矣猗儺其實人<lb/>
飽我徳我食其力斯人也固非舎已而耘人亦非揠苗而<lb/>
助長盖將祀董奉為先田歌靈蘭而擊壤輔大徳之生<lb/>
生而無愧於俯仰者也<lb/>
<pb n="KR4e0082_WYG_003-19b"/>
　　賦崔彦暉雪林小隱<lb/>
羃䍥更氤氲林居静不喧晝光琴薦濕玉氣石牀温夜<lb/>
雨泉驚枕春雷筍到門看知書畫法幽趣許誰論<lb/>
　　題趙彦徴晴雙騎圖<lb/>
得鞚金羈不動塵新蒲細栁曲江春瀛洲學士參差是<lb/>
十八人中見兩人<lb/>
　　留别錢塘友人戴錢二公<hi>正月朢日</hi>
每向天涯共憶君及歸來日又離羣故人暫得從頭數<lb/>
<pb n="KR4e0082_WYG_003-20a"/>
好句須留㑹面聞西子湖邊燈照月李陵臺下雪如雲<lb/>
一身萬里尋常事塞北江南幾夕曛<lb/>
　戊辰藁<lb/>
　　過江浦縣與髙昂霄聮句<lb/>
西收風正一帆開江浦城髙曉角催初日晴分駱駞嶺<lb/>
五雲光湧鳯凰臺驛亭旗影藏新栁野店醅香帶落梅<lb/>
北望醉翁亭子到欲尋遺刻步蒼苔<lb/>
　　滁山道中雜題<lb/>
<pb n="KR4e0082_WYG_003-20b"/>
谿暝深藏栁坡晴濕護苔只驚聮騎去不見一人來<lb/>
麥隴叢叢緑梅香樹樹香山禽驚客夢村酒割人腸<lb/>
虎過山風急山家早閉門遥憐未投宿月黑正銷魂<lb/>
浮圖連石磴略彴枕溪灣驢背東風裏遥瞻管店山<lb/>
人到説旌麾前朝過下邳自慚行旅滯非是戀吟詩<lb/>
春樹留殘葉晴峯帶宿嵐滁陽山水秀人道似江南<lb/>
林宻草纎纎卑枝拂帽簷春光來一月猶畏曉霜嚴<lb/>
公館借吟詩行厨送午炊數株臨水栁曽得繫金羈<lb/>
<pb n="KR4e0082_WYG_003-21a"/>
狹路轉多歧多歧可問誰試詢曽到客猶似未來時<lb/>
獨樹廟門前鴉巢挂紙錢欲尋遺像問塵沒已多年<lb/>
下阪復登崗前看道路長不知行幾日能得到淮陽<lb/>
宿草發新荑沙乾葉未齊待教寒食雨緑映錦障泥<lb/>
　　自濠抵邳雜詩<lb/>
暖日輕風古道傍平原宿草正茫茫過橋驛聴津亭鼓<lb/>
隔水船窺估客檣圯下無人邀孺子小山有賦憶淮王<lb/>
細思楚漢爭雄日此地今餘幾戰場<lb/>
<pb n="KR4e0082_WYG_003-21b"/>
河北三春雨天南五夜雷山川新氣色車馬息氛埃燕<lb/>
逐遊蜂至鶯催候鴈囬不逢沽酒館何以得銜杯<lb/>
山石搘橋險似梯下窺流水淨無泥水邊多少垂楊樹<lb/>
著個黄鸝來上啼<lb/>
紅白花開宿莽間長亭小店接村灣行人未識邳州路<lb/>
馬首先看虹見山<lb/>
　　銅雀瓦硯歌<lb/>
漢日欲沒衆星紫老瞞干天擾天紀身辭簒弑遺厥嗣<lb/>
<pb n="KR4e0082_WYG_003-22a"/>
却付分香兼賣履銅爵髙臺五雲裏聲色娛人死無已<lb/>
西陵墓草青如洗舞塵細逐歌聲起臺傾土荒産荆杞<lb/>
遺瓦深川良有以豫章得之䛕墓鬼琢配翰墨象焦尾<lb/>
仍銘其陽志其喜硯工文竒稱二美隴西王孫武靖子<lb/>
寳之不翅瓊瑶比芳春燕客陳棐几冷電晴雲照秋水<lb/>
研辭釋文拂塵滓紅絲無光馬蹄毁鄴城狐嘷豫章死<lb/>
一甓千年置郵耳欲鐫短歌愧無似乞借揮毫刪魏史<lb/>
　　題趙文敏公書韋蘇州詩後<lb/>
<pb n="KR4e0082_WYG_003-22b"/>
余聞前輩論二王書古人文章皆因人與文而異其體<lb/>
如樂毅論之方整莊重東方朔畫像賛之跌宕不羈曹<lb/>
娥碑洛神賦之憂苦飄逸要當心領神㑹今觀趙文敏<lb/>
公所寫唐韋蘇州三詩亦然謹為之評曰水流花開鳶<lb/>
飛魚躍秀野行雲晴空舞鶴南澗公其寳之洪武二十<lb/>
一年歲次戊辰二月上丁日㑹稽唐之淳書于鳳陽行<lb/>
第之梧月軒<lb/>
　　賦髙氏苔竹軒<lb/>
<pb n="KR4e0082_WYG_003-23a"/>
蒼苔緑竹誰所憐髙君作軒苔竹邊三春雨濕錦紋亂<lb/>
六月風寒丹鳳眠有時自引階前鶴踏破雲根竹華落<lb/>
有時自煑石鐺茶輕烟冥冥縈屋角我來正值清明時<lb/>
蝸篆生香入硯池青葱色裏無人掃剥啄聲中有客棊<lb/>
我知此君愛幽獨亦欲依君結茅屋乞借墻隂半畆苔<lb/>
更植堦西數竿竹<lb/>
　　登邳城樓<hi>二月六日到邳以下皆邳州作</hi>
挂劍臺前事已非絆戈山下草離離城門日沒烏栖早<lb/>
<pb n="KR4e0082_WYG_003-23b"/>
野渡風髙客過遲十萬牛羊新部落五千貔虎舊旌麾<lb/>
泗河東接沂河去曽與行舟記下邳<lb/>
　　邳州八景<lb/>
　　　岠峯霽雪<lb/>
玉龍行處夜無聲北面峯巒失翠屏天上白榆寧有種<lb/>
人間瑶草不知名青燒獵火朝烟濕紅露仙樓夕照横<lb/>
記得塞天曽見慣薫風時節到遼城<lb/>
　　　僊掌晴霞<lb/>
<pb n="KR4e0082_WYG_003-24a"/>
何處丹霞似赤城仙人掌上最分明若非玉女裁衣罷<lb/>
定是天孫織錦成孤鶩齊飛天欲雨斷橋斜映夜還晴<lb/>
㑹須絶頂營茅屋采作朝飡嚥日精<lb/>
　　　圯橋夜月<lb/>
泗水西邊沂水東留侯黄石有遺蹤一編不受秦人火<lb/>
三寸終成漢室功曙色蒼凉茅店月履聲寂寞栁營風<lb/>
我來圯下留多日幾度興懐聴漏終<lb/>
　　　磬石秋風<lb/>
<pb n="KR4e0082_WYG_003-24b"/>
水濱浮石勢參差風急秋清出韻遲總是虞廷春貢後<lb/>
不同蕭寺夜禪時響連月壑蛟龍懼静荅霜林虎豹知<lb/>
何處鐘聲起迢遞分明律吕逺相隨<lb/>
　　　鹿湖烟雨<lb/>
雨稀烟暝水増波鷗泛春聲入棹歌楊栁人家茅屋小<lb/>
鱖魚時節釣船多暗歸浦溆鏘環珮宻掩峯巒濕髻螺<lb/>
定有仙人騎白鹿夜闌來此奏雲和<lb/>
　　　沂水春瀾<lb/>
<pb n="KR4e0082_WYG_003-25a"/>
雪融氷泮發漪瀾望入河流杳靄間杜若未生黄鳥起<lb/>
夕陽猶在白鷗間聲翻煖浪沉芳樹色漾晴嵐滅逺山<lb/>
春服已成來禊祓傍花隨栁欲忘還<lb/>
　　　魚亭晚釣<lb/>
亭前不改舊山河落日垂綸感慨多客至已非金谷㑹<lb/>
風來猶起晉時波珊瑚摧折遺蒲栁錦帳荒涼長薜蘿<lb/>
更莫臨流奏長笛渚花汀鳥奈愁何<lb/>
　　　劍臺野望<lb/>
<pb n="KR4e0082_WYG_003-25b"/>
荒郊不見徐君墓此地空聞挂劍臺三尺英靈如有在<lb/>
九原魂夢亦堪哀林烟拂水青萍合山雨飛空紫電來<lb/>
望極吳中憶遺廟春風幾度野棠開<lb/>
　　射狼曲<lb/>
甲士重重旗簇簇一色晴原春草緑將軍小隊出嶧陽<lb/>
健如飛鷹不可當馬人傳令弓人受騂弓在前箭在後<lb/>
士雄馬肥弓力強膽落北山雙白狼吕梁洪邊鼓聲起<lb/>
毛血斕斑狼墮水<lb/>
<pb n="KR4e0082_WYG_003-26a"/>
　　題張從禮掩骼埋胔卷<lb/>
洛陽張從禮之寓於邳也始至視其郊關荆榛翳如視<lb/>
其原野白骨紛如則戚曰人實我敵人死人恤暴骨之<lb/>
謂何我不彼瘞我則非人帥役者具畚揷掇拾任載無<lb/>
遺焉擇燥剛之土若州之西北郛若南門之東若木社<lb/>
若沙坊之隂為冢五邳人歌曰孰掩者骼張公之徳孰<lb/>
埋者胔張公之義張公其痛瘞骨五區實豐其區而虚<lb/>
其家既成時其春秋而設其奠又歌曰列塚惟五死骨<lb/>
<pb n="KR4e0082_WYG_003-26b"/>
起舞籩豆孔嘉鬼飽而歌瘞於斯享于斯來者其冢之<lb/>
後十有八年越人唐之淳過而聞之遂書以附于州之<lb/>
志<lb/>
　　喜國公大人奉詔北征<lb/>
使節方臨外兵符忽自中素心承一徳綸語冠羣公馬<lb/>
熟茐河草旗生瀚海風曉占幽薊色雲物霽崆峒<lb/>
　　張從禮傳<lb/>
張從禮雒陽人其先仕元有至行省左丞路總管者以<lb/>
<pb n="KR4e0082_WYG_003-27a"/>
是久留于燕至正末歲大歉從禮多賑䘏之義聲隱隱<lb/>
諸公間中執法陳魯公思謙郡人也臨薨托其幼子麓<lb/>
於其友中書㕘政李公孟豳公為求昏于從禮從禮因<lb/>
以女歸之而拊其家甚至洪武初年自燕徙濠未幾聴<lb/>
自便居邳時兵戈甫定邳故軍壘骨胔旁午四郊無居<lb/>
人從禮率童奴環百里内輒得輒收瘞多者千數少不<lb/>
下數百凡為大冢五冢墓既成歲時徧祀之迄今弗替<lb/>
歲癸亥春不雨吏民患之禱于城隍神則不應于羣望<lb/>
<pb n="KR4e0082_WYG_003-27b"/>
則又不應有以滄浪淵神祠告者從禮則徒跣往禱浹<lb/>
旬乃還復躬乞水于嶧陽山故漢令韓稜祠則又不雨<lb/>
衆志方懈從禮誓于衆必得雨乃已已而雨如注吏民<lb/>
徳之間竊自念曰人孰無祖亦孰無死吾去墳墓餘四<lb/>
十年年幾八十祖兆蕪矣死期至矣恐身先朝露何顔<lb/>
見先人於地下乎且麓已死惟有一息魯公之緒不絶<lb/>
如縷吾二氏丘隴相望乃攜其外孫以行至則負土封<lb/>
樹之時天大旱邙山草木無生色土墳龜拆版築不興<lb/>
<pb n="KR4e0082_WYG_003-28a"/>
從禮慟哭籲天天為澍雨僅足襄事五里之外無霑焉<lb/>
鄉人歎異為泣曰是還也不惟張氏之為飽鬼陳氏之<lb/>
鬼亦不饑矣他如歛浮河之尸歲㓙為粥以食餓者死<lb/>
不能歛歛不能藏者為之治其槥若墳遇遺楮幣於道<lb/>
必詢其人以歸之其於周窮念故汲汲若嗜欲不倦不<lb/>
顧家之有無盖其天性然也從禮名異四方之人識不<lb/>
識咸稱為張義士髙其行而紀述歌咏之若干人洪武<lb/>
十八年有司以掩瘞事聞嘗書其姓名于旌善亭云㑹<lb/>
<pb n="KR4e0082_WYG_003-28b"/>
稽唐之淳曰余讀五代史獨行傳歎夫世衰道微茍一<lb/>
行之可書者必為之表見于世甚盛心也矧今從禮之<lb/>
可書者衆也孝以事親誠以格神仁及乎朽骨義周乎<lb/>
人人顧今耄矣無一丈夫子天之報施者何如也然其<lb/>
聰明康彊視聴不衰夀考之福盖未艾耳余北游過邳<lb/>
嘗登所謂義冢北臨嶧陽西望季子臺弔羽布用兵處<lb/>
沂泗流其下洶湧有聲朔風蕭騷落日照野草而巋然<lb/>
之冢與彼數者參差乎其間從禮其無聞也邪其可傳<lb/>
<pb n="KR4e0082_WYG_003-29a"/>
也邪悲夫<lb/>
　　奉和憶邳城寓館之韻<hi>三月二十五日發邳以下係舟中所作</hi>
陸賈曽存越班超解拓邊公方持羽檄吾豈戀舟船蒲<lb/>
葉迎旋斾桐花落舞筵明朝氊帳月光照柂機眠<lb/>
　　舟中有作奉呈公相<lb/>
喜得天風送去舟還從楚尾識吳頭浪花白處魚吹雨<lb/>
梅子黄時麥弄秋一派棹歌連觱篥兩行旌斾雜兠鍪<lb/>
路人解説朝天馬昨日清明過泗州<lb/>
<pb n="KR4e0082_WYG_003-29b"/>
　　和荅南澗公晚别後見寄之韻二首<hi>三月二十八日到鳳陽以</hi>
　　　<hi>下係舊城作</hi>
晚天相送不相隨正是初三月上時想得到城門半掩<lb/>
一簾燈火數聮詩<lb/>
寄來詩句慰情親首首清和字字真不合王維合王建<lb/>
前身多是盛唐人<lb/>
　　四月六日宿方東軒觀方集有作<lb/>
星離歎暌乖簮盍欣㑹晤幸兹燈燭光獲覩鏗鍧句雄<lb/>
<pb n="KR4e0082_WYG_003-30a"/>
若河注海纎若繭抽緒靜若禪士定專若獰婦妬朱絃<lb/>
閟郊壇畫㦸森武庫髙將蹤漢蘇近或企唐杜羇悰滌<lb/>
故煩雋腹飽新飫座有吳子賢雅多延陵譽衆樂方具<lb/>
列善聴别音度愧余窘行役聚鮮别乃遽坐席未及温<lb/>
秣馬已在馭詩殊伐木吟曲擬驪駒賦時夏宵苦長天<lb/>
涼雨如絮城更猶隱樓庭鷄忽號樹悵矣明發辭餘音<lb/>
寄遐慕<lb/>
　　發鳳陽途中呈徐公子<hi>四月八日以下係道中作</hi>
<pb n="KR4e0082_WYG_003-30b"/>
聮騎發濠州梅天雨似秋馬多同棧樂人少異鄉愁小<lb/>
嶂藏輕霧深渦走濁流榆花零落盡春去若為留<lb/>
　<lb/>
　<lb/>
　<lb/>
　<lb/>
　<lb/>
　唐愚士詩巻三<lb/>
</p>
<p>
</p>
  </div>
<div>
<head>唐愚士詩巻四</head> <lb/>
    <p>
<pb n="KR4e0082_WYG_004-1a"/>
欽定四庫全書<lb/>
　唐愚士詩巻四<lb/>
　　　　　　　　　　　　明　唐之淳　撰<lb/>
　　奉和公相池河驛中留示之韻<lb/>
君親俱在念風雨肯遲留不作隨陽鴈真如泛水鷗寸<lb/>
心馳萬里一日似三秋料得承恩處南薫五鳳樓<lb/>
　　過清流闗追和宋滁守林公石刻詩韻<lb/>
亂後闗山開王氣雨餘行李帶春泥鵓鳩啄椹蠶開簇<lb/>
<pb n="KR4e0082_WYG_004-1b"/>
布榖催耕水沒犂壁上好詩無客和井邊遺廟有烏啼<lb/>
翻思野渡舟横處只在滁州西澗西<lb/>
　　　附林詩<lb/>
　病起溪翁枯佀木語多村叟醉如泥麥邊雨剰水鳴<lb/>
　隴月裏農忙雲破犂山柳帶愁知客意野禽解事向<lb/>
　人啼明年此日華時節我也東歸君也西<lb/>
　　贈袁公子<hi>四月十二日還京以下並新居作</hi>
往年同事李輕車幕府青年總不如談陣愛知司馬法<lb/>
<pb n="KR4e0082_WYG_004-2a"/>
臨文能讀魯連書弓刀北塞秋風勁燈火西堂夜月虚<lb/>
今日相逢畏相别天池早晚化鯤魚<lb/>
　　東軒記<lb/>
夫士有堅忍之操方未達時攻苦食淡人不堪其憂何<lb/>
則素所養者然也至富貴之人舞歌聲色熟於耳目輿<lb/>
馬服食便於口體諸所欲為無求而不可得脱能遺世<lb/>
利擺斥舊習盖千百而什一耳此吾於曹國李公東軒<lb/>
見之公富貴人也非賤士也三世兩王身襲重爵凡人<lb/>
<pb n="KR4e0082_WYG_004-2b"/>
之所謂富貴者公一切屛斥不務凡士之所務者則惟<lb/>
日不足焉方闢一室於中霤之東偏揭張子東西銘朱<lb/>
子敬齋箴於坐隅朝夕覽觀以為修進之助其志之所<lb/>
在有韋布之士不可及者之淳忝門下士知公為深觀<lb/>
公之退食自公書思對命儼乎若至尊之在上而陟降<lb/>
乎左右也齋明孝思致敬思慤凜乎若祖考之尚存而<lb/>
愾乎若聞乎其聲氣也應接事類酬酢事變薫乎其春<lb/>
温而脗乎其有度也竊嘗因而論之周公孔子之歿久矣<lb/>
<pb n="KR4e0082_WYG_004-3a"/>
真偽善治之泯乎其無文也亦久矣或有其具而無其<lb/>
位者有之獨漢諸葛孔明負王佐之才都將相之位其<lb/>
在草廬也抱膝長嘯慨然有志於當時及其貴也廩無<lb/>
餘粟庫無餘財猶與其子言學須靜也才須學也是則<lb/>
草廬之困不能易廟堂之崇三分之權不能變靜學之<lb/>
守真所謂豪傑之士也至宋魏國公大丞相之子張公<lb/>
敬夫學孔明之所學志孔明之所志日居南軒究夫天<lb/>
人性命之㫖嘗著武侯傳以見志位不稱徳識者恨之<lb/>
<pb n="KR4e0082_WYG_004-3b"/>
今公家有魏國之勲身慕南軒之學譬之太山之雲足<lb/>
以雨諸天下將見夫觸石而起耳然則南軒之所不竟<lb/>
者於公盖將無憾焉且東之義於時為春於心為仁惟<lb/>
不殺以為威故煦乎其若春惟惻隱以為心故肫肫其<lb/>
如仁此又名軒之微意也詩曰維其有之是以似之又<lb/>
曰靡不有初鮮克有終敢因記而并及之不然則公又<lb/>
何以春風和氣名燕居之堂乎洪武二十一年歲在戊<lb/>
辰夏四月既朢㑹稽唐之淳謹記<lb/>
<pb n="KR4e0082_WYG_004-4a"/>
　　五月朔日雨中有懐靈谷禪師<lb/>
涔涔西塘雨曀曀北山雲雲從望邊起雨向睡中聞徂<lb/>
雨迷故轍歸禽失前羣異鄉多知友繾綣獨論文<lb/>
　　和徐公子懐公相兩歲不得同賞端午韻<lb/>
漲天風雨攬離情忽得新篇破宿酲眼底字疑山月照<lb/>
耳根聲似石泉清每經佳節身多客却憶征途夢亦驚<lb/>
艾葉榴花濠上酒元戎此日共誰傾<lb/>
　　送敷竺曇住義烏雙林寺二十韻<hi>寺有雲黄山并塔又有雙神堂</hi>
<pb n="KR4e0082_WYG_004-4b"/>
　　　<hi>傳大士道塲也</hi>
雙林古名刹婺女之烏傷雲出漢水白雲歸山氣黄維<lb/>
昔傳大士依山開道塲六時動天樂草木生妙香峯頭<lb/>
七佛塔塔下雙神堂堂中席久虚猿鶴愁怨望吾師霞<lb/>
外秀六十須眉蒼祝髪石橋左挂衣雙澗傍小笠冒暑<lb/>
雨輕袍帶晨霜手持文部檄脚踏龍河航訪我𤣥津西<lb/>
送之鍾山陽是時五月朔緑樹薫風凉薝葡白勝雲菖<lb/>
蒲過人長我留看歸去遲迴以彷徨師行過越鄉煩師<lb/>
<pb n="KR4e0082_WYG_004-5a"/>
一徜徉鄉中多親友念我幾迴腸為我少安慰令我羇<lb/>
思忘馬羣有騏驥羽族有鳳凰覽徳匪稱力如火不用<lb/>
光大士遲師久勉哉宜自彊<lb/>
　　和徐公子同遊<lb/>
地拱皇都接太微寺連岡阜勢峩巍殿門幡動朝行道<lb/>
塔院燈明夜啓扉中使傳宣香滿袖胡僧露坐罽為衣<lb/>
偶因晴日陪遊賞喜得祥雲傍馬飛<lb/>
　　訪友不遇<lb/>
<pb n="KR4e0082_WYG_004-5b"/>
觸熱訪君池上宅草屋竹籬新板扉黄塵撲面日卓午<lb/>
知在翰林歸未歸<lb/>
　　雨中遣興二首<lb/>
舉觴問酒亦何如四月初連五月初出水大魚看處好<lb/>
望晴乾鵲報來虚睡多夢熟還鄉路濕久蝸沿揷架書<lb/>
安得此身輕似鶴雲頭松頂寄巢居<lb/>
已晴還雨半隂天石榻紗厨不碍眠新水白翻風裏浪<lb/>
好山青染夜來烟心同渴驥奔鯨海身學浮萍拂釣船<lb/>
<pb n="KR4e0082_WYG_004-6a"/>
故國老親思望切數行音信若為傳<lb/>
　　送白先生還越<lb/>
三年兩度賜金歸南極文星隱少微聖主恩深才不忝<lb/>
上公情重禮無違問船回馬丹陽郭臨水登山白苧衣<lb/>
自念同征不同去煩君為我訪庭闈<lb/>
　　賦徐公子澄碧軒十二韻<lb/>
賜第古城東池連舊辟雍畫簷涵浩𣺌素壁動沖融公<lb/>
子聞軒處長雲野望通影沉南寺塔聲浸北山鐘曲檻<lb/>
<pb n="KR4e0082_WYG_004-6b"/>
臨流得横橋到岸逢龜翻荷盖雨鶯擲栁絲風莎借秋<lb/>
簾緑萍欺曉幔紅蝸傳書法古魚識陣圖雄舞劍驚飛<lb/>
鶴談詩起蟄龍自天恩澤溥向煖墨華濃氣浥研朱露<lb/>
光浮射鴨弓我思分釣石莫遣碧苔封<lb/>
　　暑坐喜雨<lb/>
涷雨塵外飛凉飇霎然至逺岫分夕隂輕雷閣炎氣雲<lb/>
端去翼滅石罅奔流駛境勝神亦融無言轉多思<lb/>
　　讀和古體凡二十有六韻豐腴醇重有順無彊第<lb/>
<pb n="KR4e0082_WYG_004-7a"/>
　　　其間與予過實君子寧失於厚公則有之受而<lb/>
　　　不慚正恐不免見譏於識者别用奉答以謝愚<lb/>
　　　拙時戊辰六月癸亥朔日也<lb/>
王郎長詩壁壘堅老將睥睨不敢前方公偏師扼其吭<lb/>
如竇車騎登燕然我聞一鼔避三舍鏃不破的敢言射<lb/>
閉關朗咏二公篇纍纍星斗鍾山夜<lb/>
　　賦得乾坤一草亭<lb/>
天地之間寄此身九州隨處結比隣鄧林東影扶桑國<lb/>
<pb n="KR4e0082_WYG_004-7b"/>
弱水西沉析木津坐上竹書開宇宙壁間藜火落星辰<lb/>
不愁風捲三重破惆悵誰為百嵗人<lb/>
　　六月十日夜宿江上韓橋店<hi>是日舟發𤣥津橋以下舟中作</hi>
晨艫畏炎曦夕枕愛輕爽星揺大江動月送驚潮響微<lb/>
鐘答野吹短夢興遐想雨止流螢來熒熒度疎幌<lb/>
　　登觀音山洞<hi>十一日</hi>
懸厓臨江臯飛閣棧石面空中金像古舄下雲濤濺淮<lb/>
楚指顧間河漢中流見幸與風水遭寧辭登涉倦<lb/>
<pb n="KR4e0082_WYG_004-8a"/>
　　渡江至儀真<hi>十四日</hi>
山月未落潮水平不聞潮聲聞㯭聲乍徐忽逺復興舉<lb/>
宛若秋天鶴鸛鳴龍潭已過儀真近江南行更江北聴<lb/>
𤓰步屯邊戍卒閒白沙壩下鹽船並桑麻斾斾黍油油<lb/>
楚色江光萬户秋七十里程弦様直好風今夜宿揚州<lb/>
　　揚州<hi>十五日</hi>
蕪城草色緑迢迢勝國繁華寄寂寥紅藥無人開錦幄<lb/>
玉樓何處教鸞簫荒祠古木雷塘路細雨平莎揚子橋<lb/>
<pb n="KR4e0082_WYG_004-8b"/>
五日惡風今日好攤書髙卧仰青霄<lb/>
　　揚子橋<lb/>
白浪迎船走玉龍船頭人聴廣陵鐘朱簾寂寞瓊花落<lb/>
二十四橋空碧峯<lb/>
　　邵伯鎮龍王廟<lb/>
夜合花香槐子肥廟門人集祭龍妃靈風洒面雲旗濕<lb/>
知是朝來行雨歸<lb/>
　　髙郵湖<hi>十五日夜</hi>
<pb n="KR4e0082_WYG_004-9a"/>
髙郵湖湖中飛蚊不可驅六月七月日未沒春雷隱隱<lb/>
鳴菰蒲飢蚊如鍼峯飽蚊如櫻珠遶船大呌掌流血有<lb/>
夢不得游華胥前人寄語後人道不信但看露筋廟<hi>廟在</hi>
<hi>湖南</hi>
　　淮安月夜<lb/>
處處南風藕自香人烟多處是山陽兩城對壘車輪小<lb/>
一水中流衣帶長哀怨昔曽歌布粟盛衰元不問金湯<lb/>
今宵偶作淮東夢無柰月明思故鄉<lb/>
<pb n="KR4e0082_WYG_004-9b"/>
　　夜過泗州<hi>十七日</hi>
明月長淮水孤帆永夜船缺雲呈逺漢涼露落髙天州<lb/>
近更聲急山微塔影偏江湖多興緒吾亦信吾縁<lb/>
　　寓淮北行府呈公相<hi>十九日抵鳳陽以下皆鳳陽作</hi>
府第雄深出聖裁濠城北面接魚臺恩波正比淮流逺<lb/>
瑞靄多從禁國來周室藩邦基百世漢家戚里近三台<lb/>
金魚玉帶親調饍日對南山舉夀杯<lb/>
　　奉和公相韻<lb/>
<pb n="KR4e0082_WYG_004-10a"/>
小雨濕斜暉殘紅閣翠微寺遥僧過少河漲客來稀習<lb/>
静留雲住乗閒放鶴飛幾農侵月散知罷桔橰歸<lb/>
　　夀公相<hi>初三日</hi>
南極明黄閣長庚映紫垣地居勲戚右身處相臣尊金<lb/>
狄符仙籙丹心照寵恩階蓂三葉秀和氣靄東軒<lb/>
　　淮上七夕遇雨<lb/>
雨雨風風淮上城水禽山葉送秋聲可憐今夜星橋月<lb/>
不著清光照客情<lb/>
<pb n="KR4e0082_WYG_004-10b"/>
　　往荆山道中即事<hi>七月九日登舟</hi>
小河水深沒馬頰浴盤浮渡如浮杯碾渦咫尺不可上<lb/>
四夫争挽聲喧豗大河雨餘勢業業邑人來迎具舟楫<lb/>
片帆天際落春雲萬斛空中舞秋葉東邊雨響西邊日<lb/>
船上鼔鳴船裏笛餘霞閃映一川明大魚驚跳雙尾赤<lb/>
帆迴棹進指淝河塗山荆山顰翠蛾當年輯玉㑹朝處<lb/>
今日西風生短莎山前屯兵半降虜山後人家盡禾黍<lb/>
倚灘晚飯已黄昏將軍横槊方懐古<lb/>
<pb n="KR4e0082_WYG_004-11a"/>
　　游塗山記<lb/>
洪武二十一年六月既朢㑹稽唐之淳從曹國李公治<lb/>
兵于鳳陽七日辛巳以上命賜楮幣于懐逺屯甲申度<lb/>
于淝涉于渦入于邑逾于淮歴荆山弔卞和抱璞處登<lb/>
塗山騎行五六里始險仄乃舎騎而步至山巔謁有夏<lb/>
皇祖祠祠有白杏一本髙可五十尺婆娑狀車盖正東<lb/>
一榦旁出不葉而下埀如乳然相傳每霧雨乳輒津潤<lb/>
以皿受之可共道人食乳下有池方數尺全石而無土<lb/>
<pb n="KR4e0082_WYG_004-11b"/>
邑人以六月六日修祀事至者無衆寡随汲随溢今涸<lb/>
云祠下南行半里許觀啓母石石具人體昂首蟠腹而<lb/>
蹲踞其言不經見疑石工所為也地多山查子正紅如<lb/>
丹砂可取以食又有石蓮産岩厓上大如杯絶類芙蓉<lb/>
華白色無葉好事者采去懸著户牖間能久而不萎又<lb/>
行二里乃騎而下至山趾入黄熊廟廟祀禹父鯀黄熊<lb/>
即左氏所稱者也廡下有祖無擇所為碑文斷缺不可<lb/>
讀今為老子宫一黄冠主之黄冠奉𤓰茗以供公與客<lb/>
<pb n="KR4e0082_WYG_004-12a"/>
步楸梧之隂念疏鑿之功徳與日月常在慨夫九河十<lb/>
城八堰九澗者或興或廢或在或亡或已湮沒而無聞<lb/>
矣遂賦以紀兹游抵暮宿淝上野人劉氏家明日浮淮<lb/>
而還之淳復書其始末以為記<lb/>
　　陪南澗宿<hi>七月十七日夜</hi>
銀燭爛春霞髙樓隱暮笳月光侵坐薄雨氣入簾斜醉<lb/>
眼翻嫌酒詩腸却愛茶語多渾不睡秋思逼窗紗<lb/>
　　是夜䝉公相寄示三首因用韻以成<lb/>
<pb n="KR4e0082_WYG_004-12b"/>
雲頭鶴背碧迢迢仙子飄然不受招直入銀河秋水去<lb/>
好風明月是輕橈<lb/>
日長公府坐論思羽扇風清虎帳埀望見石枰斜㸃筆<lb/>
不知詩句欲懐誰<lb/>
淮北淮南兩地情藕花菱子月三更心同老鶴無多睡<lb/>
聴得東軒剪燭聲<lb/>
　　和南澗經然燈寺韻<lb/>
長塗䇿征騑解后棲禪處入門坐盤石果得山僧遇隂<lb/>
<pb n="KR4e0082_WYG_004-13a"/>
泉浥雨漪陽坡䕃雲樹衣留大顛室馬繫支公墅一息<lb/>
神已怡忘言轉多趣所嗟塵鞅羈又復揚飇去<lb/>
　　和公相曉出中都父道門韻<hi>二十一日發鳳陽以下舟中作</hi>
太微連甲第黄道接天居月柝收更罷星軺發軔初鞭<lb/>
聲喧野渡旗影照村墟欲出懐調饍言歸畏簡書寵光<lb/>
朝奏畢物色苦吟餘自笑從公後烟波負老漁<lb/>
　　和公相舟行即事韻<lb/>
水面吴歌接楚歌歌聲不似水聲多卸帆揺㯭過湖去<lb/>
<pb n="KR4e0082_WYG_004-13b"/>
一路秋香生晚荷<lb/>
　　擬唐人遊仙二首<lb/>
度海乗龍底用船上清知號不知年西分弱水澆丹竈<lb/>
東入扶桑繫馬鞭文字每書龍漢後封章多到玉皇前<lb/>
幾逥下視人間世碧落空歌動八埏<lb/>
家住蓬萊第幾峯靜如雲水動如龍九天官府無人到<lb/>
八海山川有路逢岩畔牧羊曽化石坐中吹飯或成蜂<lb/>
夜來青鳥雙飛去寄得麻姑信一封<lb/>
<pb n="KR4e0082_WYG_004-14a"/>
　　揚州竹枝詞四首<lb/>
隋家楊栁古揚州楊葉無多野水流莫説小紅樓畔路<lb/>
瓊花觀裏少人游<lb/>
小年曽入鎮南家囬首西風白日斜獨抱胡琴理胡曲<lb/>
白菱飛上野菱花<lb/>
十里珠簾賣酒旗一時都逐火雲飛傷心欲問前朝事<lb/>
白髪淮人即漸稀<lb/>
往年歌管不曽閒遮莫商船到北灣今日樵兒吹野曲<lb/>
<pb n="KR4e0082_WYG_004-14b"/>
猶傳一曲漢東山<lb/>
　　送一齋公子還鳳陽四首<hi>七月二十七日到京以下皆京師作</hi>
同泛樓船上玉京獨騎歸馬向濠城日斜烟淡山如寫<lb/>
江北江南一段情<lb/>
緑浪輕帆潮熱後白雲歸路鴈啼時望來鞭影旗亭暮<lb/>
吟過滁州幾首詩<lb/>
疋馬新從闕下辭揚鞭疾去莫教遲尋常一様中秋月<lb/>
誰似升堂捧夀巵<lb/>
<pb n="KR4e0082_WYG_004-15a"/>
明朝送客出城隅先向東家借蹇驢僕健馬肥泥水少<lb/>
料知三日到中都<lb/>
　　和昂霄見懐韻<lb/>
偶作淮甸遊空煩故人待執熱思雨涼馳情寄雲海豈<lb/>
無黄髪期但恐朱顔改共保金石軀芳名歲寒在<lb/>
　　讀千里題賞靜詩因而有寄<lb/>
舊聞詩學有淵源喜見新題賞静軒拾得珠璣愁海客<lb/>
織成雲錦費天孫竹烟茶熟風生枕鶴夢秋清月到門<lb/>
<pb n="KR4e0082_WYG_004-15b"/>
我亦鍾山愛唫者好煩尺牘寄瑶琨<lb/>
　　千里有詩見貽次韻以答<lb/>
自入秋來相見頻手揮談麈愛清新三冬文史青燈夜<lb/>
七尺丰姿玉樹春馬上射生聞膽畧坐間寫詔得精神<lb/>
爾家慈母王家女宅相于今見此人<lb/>
　　題徽宗寫秋塘翡翠圖<lb/>
藕花紅墮蓮房老藕根水澁波聲悄一雙翡翠破蒼烟<lb/>
銜魚出波飛向天日暮無人來盪槳半黄殘栁寒蟬響<lb/>
<pb n="KR4e0082_WYG_004-16a"/>
　　書趙吳興書畫後<lb/>
吳興公畫馬神氣雄俊書韓昌黎雜説於其左筆意飛<lb/>
動真竒品也或疑公之意寓畫者恒有而識畫者不恒<lb/>
有有如千里馬不遇伯樂世之駢死者何限使有善畫<lb/>
雖斷縑寸楮閲百世猶一日尚何患無賞識者哉余恐<lb/>
公意未必然也洪武二十一年歲在戊辰八月既朢㑹<lb/>
稽唐之淳謹識<lb/>
　　懋公輔文集序<lb/>
<pb n="KR4e0082_WYG_004-16b"/>
余讀經史之暇嗜觀漢以來諸家文辭怪其博而寡要<lb/>
至得西山真氏文章正宗則豁然似得其要領何則其<lb/>
所類者大畧有四一曰辭命二曰議論三曰叙事四曰<lb/>
詩賦四者之間非持論純正有闗於政治者弗取盖辭<lb/>
命者有國之先務而代言者之所職也故以是先之而<lb/>
次之以議論之為重乎茍叙事而已矣詩賦而已矣非<lb/>
吾真氏之所與者也余恒取以自式而且以求諸當世<lb/>
流輩之論文者間得其一人曰懋公輔氏者爲臨海人<lb/>
<pb n="KR4e0082_WYG_004-17a"/>
余亦居浙河東雖不逺千里然未嘗有一日之雅竊於<lb/>
文字間窺其為人思欲與之交際而接其語言意其皆<lb/>
鑿鑿乎中道理者也去年來始獲識公輔信乎不特其<lb/>
文辭而目其儀容而耳其笑談而味其旨趣而純乎論<lb/>
議之公而有關於政治者也第以其職居下僚未克<lb/>
立乎代言之地其見於著述者論叙詩賦而已耳觀其<lb/>
大篇小章根據理義開闔往復各出機軸不勦説以為<lb/>
同不矯情以為異如興仁義之師以弭猾橫之宼如持簡<lb/>
<pb n="KR4e0082_WYG_004-17b"/>
易之方以伐疴瘵之疾我之所以致陳施藥者固未嘗<lb/>
赫赫以為威切切以為功而彼之所以銷衂化毒者自<lb/>
有所不暇非長於論議者能之乎余方樂與之游願學<lb/>
之而未能一日友人顧君文昭謂余曰子既好其文盍<lb/>
序以貽之余謝以不敏雖然公輔余之所畏也其於文<lb/>
辭無所不能也無所不長也而予特以論議發之者譬<lb/>
之箾以名韶韶非箾而止也鹵以簿衆衆非鹵而止也<lb/>
舉二噐而禮樂之名立正宗之於文豈誠有見於此乎<lb/>
<pb n="KR4e0082_WYG_004-18a"/>
公輔碩茂爽朗方翹然有聲朝野間行登兩制無疑也<lb/>
他日大全有集必有若西山先生者為之彚而列之文<lb/>
昭試以余言諗諸其以為何如<lb/>
　　題十六羅漢畫巻<lb/>
十六應真誰為寫無住菴主隆茂宗茂宗親入龍眠室<lb/>
意匠彷彿將無同結跏趺坐侍天女偏袒右肩降神龍<lb/>
手乂布衲雲石静背倚蒲團秋樹空或圓其顱獰若怒<lb/>
或帽其首皤而翁或持經巻面新竹或撚長鬚修古容<lb/>
<pb n="KR4e0082_WYG_004-18b"/>
或陪語笑䕃嘉木或袖麈尾鄰枯笻或憩犖确枕蒼虎<lb/>
草木衣袂皆天風或老無力挾以幼牙齒脱落雙鬢童<lb/>
一翁羽扇治茗飲二士徐行相與從就中筆法各臻極<lb/>
體態一一清而丰非仙非神亦非鬼特以戯幻施神通<lb/>
我去天台不千里赤城烟霞魂夢中胡麻飯熟木𤓰爛<lb/>
桃花流水春溶溶每思石橋若天上有脚未踏心忡忡<lb/>
今日何日展圖畫鍾山秋雨鳴梧桐欣然矯首望瀛海<lb/>
應真有靈當我逢<lb/>
<pb n="KR4e0082_WYG_004-19a"/>
　　竹坡辭為湯公子賦<lb/>
繄坡陀兮岩谷䕃蒙蘢兮脩竹月湛湛兮照夜烟㝠㝠<lb/>
兮升旭坡之人兮相羊依宻䕃兮開洞房剪春籜以為<lb/>
冠兮製秋雲以為裳截高枝以為竿兮釣溪流之鯉<lb/>
魴竅玲瓏以為管兮集髙臺之鳳凰鳳凰兮來下食有<lb/>
魚兮飲有醑挺持節兮養幽素坡之人兮受天祜<lb/>
　　期髙公子不至分韻得佳字<lb/>
坐起對涼雨緑苔生碧階如何跬步間竟作萬里乖逺<lb/>
<pb n="KR4e0082_WYG_004-19b"/>
鴈送秋色白雲滿秦淮所思如鍾山日夕空自佳何能<lb/>
一飛墮翔泳展中懐<lb/>
　　和答趙孟玘二首<lb/>
同抱琴書客異鄉巷南巷北見尋常論交有道傷時俗<lb/>
沽酒無錢愧客囊騏驥夜寒沙塞雨蟪蛄秋老石林霜<lb/>
何時重理漁蓑去短楫長竿鏡水傍<lb/>
睡起多從池上行不宜風雨只宜晴看知鳥鵲營巢意<lb/>
聴得魴魚散子聲夕徑響添驚木落秋袍凉透覺雲生<lb/>
<pb n="KR4e0082_WYG_004-20a"/>
客邊喜遇談詩友時復相過慰旅情<lb/>
　　中秋有懐<lb/>
去年夜醉漁陽月身逐邊鴻寄天末幕中文采六七翁<lb/>
歌舞喧呼至明發今年獨客鍾山陽有家不歸仍異鄉<lb/>
午時雨落晚未息桂樹無影星收芒寒砧楚曲秋聲早<lb/>
南北東西故人少明年又復在何鄉且吸清尊慰懐抱<lb/>
　　雨忩睡起賦得浪字<lb/>
倦來随意卧匡牀歸路無多客路長簾幕已空秋社燕<lb/>
<pb n="KR4e0082_WYG_004-20b"/>
房櫳猶貯午時香錦菭生户蛛絲合銀燭當簷雨氣凉<lb/>
記得暫時逢酒伴瓦甌篷底醉滄浪<lb/>
　　奉懐國公大公兼寄楊鎮撫<lb/>
一從馳驛向西秦幾欲封書托使臣渭水白雲生馬足<lb/>
函闗紫氣接車塵衆中持節傳宣久到處題詩訪古頻<lb/>
藩府官寮多屬望料知楊震獨情親<lb/>
　　九月六日催菊賦得何字<lb/>
江雨茫茫漲白波東籬秋色竟如何十分猶較三分少<lb/>
<pb n="KR4e0082_WYG_004-21a"/>
九日争先二日多西子睡濃方歛笑太真嬌重不成酡<lb/>
花神好雨匆匆發莫負公家金叵羅<lb/>
　　九日分韻得壺字<lb/>
偶逢佳節寄京都家逺親朋一字無睡起晚雲生枕席<lb/>
雨餘秋水足江湖石城木落砧聲早天塹風髙鴈影孤<lb/>
北望蔣陵纔咫尺不曽與客共攜壺<lb/>
　　九月十一日天禧寺訪盧月桐觀畫壁回口占二<lb/>
　　　絶句以寄<lb/>
<pb n="KR4e0082_WYG_004-21b"/>
秋路沙晴不起風長干寺裏訪盧鴻瓦棺已失維摩様<lb/>
畫壁他年看月桐<lb/>
月桐不似虎頭癡頗學王維愛作詩煩君滿壁滄洲畫<lb/>
畫我萍居聴雨詩<lb/>
　　望鍾山有懐靈谷濬禪師分韻得靈字<lb/>
城外鍾山山外寺慣曽看對不曽經東家駿馬客騎去<lb/>
西土經書亦愛聴何得烟霞囬俗客便將文字乞山靈<lb/>
曉來風雨添秋爽惟見晴嵐滿郭青<lb/>
<pb n="KR4e0082_WYG_004-22a"/>
　　送蘭古春往淞江兼寄楊林寺如一庵<lb/>
訪舊來京國乗流到海濆梵音三泖雨香氣九峯雲業<lb/>
是隨縁得名因出世聞髙秋江寺别烟草沒鷗羣<lb/>
松上好山川曽遊二十年雲連雙樹下天與一僧傳海<lb/>
日生齋盋江華起法筵楊林煩與問何日買歸船<lb/>
　　題東牧青山白雲圖<lb/>
殘雲近縣山落日逺江樹潮歸人未歸孤舟伴閒鷺<lb/>
　　山居八事詩序<lb/>
<pb n="KR4e0082_WYG_004-22b"/>
　山居八事詩者五雲山人盧東牧志其所居之有也<lb/>
　山在錢唐徐范二村之間盧氏世居之地地宜畊桑<lb/>
　東牧與其弟東野畊田以養母飯牛以共畊故作畊<lb/>
　田牧牛篇侑食也必以蔬已疾也必以藥故作灌畦<lb/>
　蓺藥篇飲不能以無茗炊不能以無薪故作采茶拾<lb/>
　薪篇松穉也必栽之竹繁也必洗之故作栽松洗竹<lb/>
　篇詩既成或誚之曰居山者不以麋鹿為禮居澤者不<lb/>
　以魚鼈為禮東牧之咏斯事也宜若無所咏焉可也<lb/>
<pb n="KR4e0082_WYG_004-23a"/>
　余解之曰豳風七月衣食具焉吉日車攻田獵載焉<lb/>
　觀罝兎而知其公侯好仇觀伐檀而美其非力不食<lb/>
　上而朝廷下而民俗詩人之辭固不得而廢也雖然<lb/>
　山居者衆矣惟東牧居之而樂之樂之而咏歌之斯<lb/>
　亦異夫他之居山者乎時之能詩者且從而和之斯<lb/>
　亦樂東牧之所樂者乎詩凡若干首余亦和者也思<lb/>
　以樂衆人之樂故又為之序以告諸觀民風者焉洪<lb/>
　武二十一年秋九月既朢㑹稽山樵者唐之淳序<lb/>
<pb n="KR4e0082_WYG_004-23b"/>
　　　畊田<lb/>
飯牛每遇夜半犂田喜及春初但祝五風十雨不愁官<lb/>
税私租<lb/>
　　　牧牛<lb/>
耕雲東塢西塢飲水前溪後溪野老時能叩角家童已<lb/>
解扶犂<lb/>
　　　灌畦<lb/>
飲食秋菘春韭不辭短瓮長瓶漢隂丈人知已北山隱<lb/>
<pb n="KR4e0082_WYG_004-24a"/>
者同盟<lb/>
　　　蓺藥<lb/>
雲護靈苗勝雪日蒸香氣成霞自擬老來扶疾傍人錯<lb/>
道醫家<lb/>
　　　采茶<lb/>
雨露香生蓓蕾烟霞滿貯笭箵學得盧仝煮喫去從陸<lb/>
羽修經<lb/>
　　　拾薪<lb/>
<pb n="KR4e0082_WYG_004-24b"/>
煎茶煮藥供炊拾薪掃籜歸遲山北山南萬樹斧柯不<lb/>
到青枝<lb/>
　　　栽松<lb/>
道士傳將種法山僧乞與松栽日日閒中愛看不論晴<lb/>
雨須來<lb/>
　　　洗竹<lb/>
節下洗出繁葉向陽留護髙枝待取好風涼月不教雨<lb/>
怪雲竒<lb/>
<pb n="KR4e0082_WYG_004-25a"/>
　　送津上人住杭州興福寺<lb/>
一錫下禪關西湖蒼翠間路連天竺寺門對浙江山雨<lb/>
起龍瓶濕雲歸鴿座閒倦遊嗟我在怊悵爾東還<lb/>
　　病起池上作<lb/>
坐卧對池水西風生白蘋有家寧免累多病轉思親客<lb/>
畫醫王佛人分藥竈薪形骸空自笑輕快即閒人<lb/>
　　一齋銘有序<lb/>
　隴西李公子有讀書之室請名于其師白頥庵先生<lb/>
<pb n="KR4e0082_WYG_004-25b"/>
　先生題之曰一齋既為文以記之矣公子復俾余伸<lb/>
　其説焉余嘗以為天地至髙大也其為物不貳則其<lb/>
　生物不測人生天地間稟天地之氣其體即天地之<lb/>
　體也其心即天地之心也天以一理賦之於人散而<lb/>
　為萬善惟聖人合天下之萬善而全之於一身此堯<lb/>
　舜禹之惟精惟一成湯伊尹之咸有一徳文王之徳<lb/>
　純亦不已孔子語曽子之一貫孟子之萬物皆備於<lb/>
　我者此也聖賢不獨身有其徳而且埀諸經焉是故<lb/>
<pb n="KR4e0082_WYG_004-26a"/>
　易也者一之誠也書也者一之揆也詩也者一之性情<lb/>
　也禮也者一之宜也樂也者一之和也春秋也者一之<lb/>
　大防也是故君子之於學也觀乎易以立其誠讀乎書<lb/>
　以揆其事詠乎詩以得其性情禮以宜之樂以和之<lb/>
　使吾身順正以行其義而無越乎春秋之大防焉斯<lb/>
　可無愧乎名齋之義矣因為之銘以相其志云銘曰<lb/>
天地之道博厚髙明惟其不二物乃化生人生兩間貴<lb/>
乎克一一則無欲靜虛動直在昔伊尹相于商湯咸有<lb/>
<pb n="KR4e0082_WYG_004-26b"/>
一徳訓其嗣王姬文法湯純亦不已參登孔門一貫而<lb/>
唯下學希聖致禮治躬勿二勿三勿西勿東及其至也<lb/>
一於恭敬恭則體信敬則達順信體順達禮明樂崇誰其<lb/>
尸之位育之功有媺公子一名齋室我刻斯銘敢告無斁<lb/>
　　十月十一日夜登天喜寺塔<lb/>
九級門開八面風蓮燈點點奪星紅大千世界銀河外<lb/>
十萬人家明月中自怪躋攀窮烏道人驚笑語落天宫<lb/>
漏聲暗與經聲接院院分明白晝同<lb/>
<pb n="KR4e0082_WYG_004-27a"/>
　　和答頥庵先生寄示二絶句之韻<lb/>
住依公府枕河灣野老王孫日往還莫道草堂無様制<lb/>
聖恩曽許屋三間<lb/>
鳳凰臺上望莊臺喜得雲緘手自開就裏頻頻問鄉信<lb/>
阿羅三月沒書來<lb/>
　　題桐廬孫盤谷中峯先生兄弟墓銘巻後<lb/>
盤谷先生賢伯叔棣蕚熒熒照岩谷伯也仕宋不仕元<lb/>
叔也居家不干禄一門恂恂服儒雅講道哦詩化鄉族<lb/>
<pb n="KR4e0082_WYG_004-27b"/>
白雲原上掃烟霞桐君山中友麋鹿當時故老歌黍離<lb/>
前代龍頭秉鈞軸先生謝病王公起方守再來留相辱<lb/>
弟兄心事向誰訴釣臺蒼蒼江水緑百年夀考摧棟梁<lb/>
雙冢青葱䕃松竹幽光潛徳誰所寫阡表埋名耀珠玉<lb/>
榮名過眼等流電節義於人有餘馥後來孫子亦多賢<lb/>
帶經鋤田故山麓到今過者仰髙風草際碑文再三讀<lb/>
<hi>王公謂應龍方公謂囬留相謂夢炎</hi>
　　江淮舟中雜詩<lb/>
<pb n="KR4e0082_WYG_004-28a"/>
潮落沙虚星斗光渡頭燈火送昏黄鹽飛白雪明魚鱠<lb/>
酒熟金甌漬蟹筐地老猶存千歲塔江寒欲釀五更霜<lb/>
一年來往經三度淮楚征塵點鬢蒼<lb/>
短日生寒悶客懐擁衾危坐類僧齋枕中道路無非越<lb/>
篷外山川盡屬淮聴得漁歌思白紵著來戎服愧青鞵<lb/>
雲閒木落魚龍卧自笑浮生未有涯<lb/>
靜裏尋詩不厭舟夜看星影辨牽牛雨稀雲葉清如鶴<lb/>
浪蹙霜華白勝鷗頗愧江湖無報答敢思陶謝與同遊<lb/>
<pb n="KR4e0082_WYG_004-28b"/>
安能百斛玻璃酒訓練吟兵破宿愁<lb/>
　　重至邳州<hi>十月初五日</hi>
寥落古邳州州城亂後修青徐開野色沂泗入河流月<lb/>
冷孤桐夜風髙磬石秋從來愛登覽况復是重游<lb/>
　　雪<lb/>
入夜風猶勁崇朝雪正飛自天分物色隨地得光輝清<lb/>
逼茶烟細寒驚火力微西山可田獵狐兎怯重圍<lb/>
　　夜讀門山靜居二先生遺集<lb/>
<pb n="KR4e0082_WYG_004-29a"/>
月色讓殘雪角聲淒斷鴻從軍泗水上飛夢大江東風<lb/>
氷綴簷鐸隣火送春舂臨文懐二老清淚濕焦桐<lb/>
　　讀左氏新作<lb/>
林生本知友勞子及神交螭蟠或在野鳳翥乍升朝文<lb/>
收藝苑實思擁學江濤懐人對新製客城寒漏遥<lb/>
　　雪水烹茶<lb/>
乞得銀河水來烹龍井茶槍旗開雨葉風浪熟天華<lb/>
玉液滲雲旗寒鐺獨煑時一甌醒酒困誰道愧麄兒<lb/>
<pb n="KR4e0082_WYG_004-29b"/>
　　奉和公相羣齋夜話之韻二首<lb/>
幕府趨陪舊寒齋興緒新敢<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>詩作友寧卜醉為隣月<lb/>
沒三更夜陽回四海春來朝好雲物紀述定頻頻<lb/>
節盖重臨日轅門號令新將才原不忝文字更無隣箭<lb/>
射張山雪談生羽帳春自慚門下士訓倡敢辭頻<lb/>
　　十一月二十日夜陪我公校閲所抄唐人絶句詩<lb/>
　　　因擬作五首奉獻<lb/>
姓字從頭數篇章愛好抄唐朝人物盛一一許神交<lb/>
<pb n="KR4e0082_WYG_004-30a"/>
燈窗繙閲久丹墨校讐多總喜珠還浦誰疑豕渡河<lb/>
公方躭古律我亦愛評詩首首聴歌起誰占作者誰<lb/>
讀罷鼔三撾香消燭卸華苦寒除是雪頻起聴窗紗<lb/>
虎帳螭頭鼎犀牀鴈足燈韔弓收夜月詩硯得春氷<lb/>
　　鷹攫鳥呈公相<lb/>
海西黄鷹雙翅團繡帽錦韝霜日寒忽然乗風張老拳<lb/>
批殺鴟梟松樹端身輕勢急飛復墮梟鬼無聲鷹眼怒<lb/>
願公奮翼如此鷹翦除梟獍威憑陵不擊凡鳥誇多能<lb/>
<pb n="KR4e0082_WYG_004-30b"/>
　　奉和寄存翁善世之韻<lb/>
禪心京國寺雲樹大江東法象超塵外清譚入夢中朝<lb/>
趨春殿日經禮夜壇風應喜淮陽信天寒有鴈通<lb/>
　　雪中偶成<lb/>
雪花兼夜復終朝臘日侵尋煖尚遥絶壑冷飛巫峽雨<lb/>
逺峯晴湧越江潮誰憐狡兎空三窟共仰雲鵬落九霄<lb/>
幕府夜深寒不寐為將文墨事嫖姚<lb/>
碧落鸞車碾玉塵上方臺殿失金銀迴風宻洒棃園夜<lb/>
<pb n="KR4e0082_WYG_004-31a"/>
小雨斜飛栁巷春萬國山河同氣色五更星月讓精神<lb/>
懸知太史占嘉瑞願祝豐年荷聖仁<lb/>
　　戱題桐窗<lb/>
春時桐樹葉幢幢風動書籖月浸窗重到已為人剪伐<lb/>
一階殘雪吠驚厖<lb/>
　　答友人<lb/>
嶧陽之山看孤桐昔來春初今暮冬天寒日薄河水凍<lb/>
圯下不逢黄石公州城之南古儒宫老屋數間圍破墉<lb/>
<pb n="KR4e0082_WYG_004-31b"/>
入門穹碑立四五石黒字青苔蘚紅中有一士瓌而顒<lb/>
問之姓名無極翁自言少壯取科甲明光奏賦聲摩空<lb/>
運移世改雙鬢秃寄食齊魯如萍蓬見我揖我<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>我坐<lb/>
示我新詞兼古風讀之琅然合音度如列犧象鳴笙鏞<lb/>
乍疑淵源瀉江漢浩浩萬里來朝宗又驚百卉兢春媚<lb/>
秀者傑出惟孤松贈我雄文更竒絶組織經史成山龍<lb/>
俄然謂我古作者愧我所得非所蒙是日積雪明逺峯<lb/>
夕霞照作青芙蓉空庭馬嘶客當去隣壁鷄啼人曉舂<lb/>
<pb n="KR4e0082_WYG_004-32a"/>
子坐臯比詠芹藻我走南北如賓鴻區區聚散何足恤<lb/>
獨有道義能初終酬子短歌歌未工凍墨著紙書秋蟲<lb/>
城南有酒薄如水與子一醉三千鍾下視麄俗猶盲聾<lb/>
　　奉懐白先生兼寄二公子方大㕘<lb/>
臨流脉脉懐歸客檢厯怱怱欲盡年公子坐分除夜酒<lb/>
故侯來渡夕陽船燈前鄉夢煩龜卜霞外仙書倩鶴傳<lb/>
誰道相違不相憶心同淮泗日洄沿<lb/>
　　目病中聞打圍作<lb/>
<pb n="KR4e0082_WYG_004-32b"/>
新按胡鷹舊雪香三千人馬出圍場自憐患眼寒窗下<lb/>
髙擁青綾夢射狼<lb/>
　　十二月二十四日夜憶母親作三首<lb/>
雲白星稀夜氣清家家祠竈學隂生我方寄食公厨飯<lb/>
却憶慈親坐到明<lb/>
去歲還家逼歲除厨人燈火祭更初懸知今夜團欒説<lb/>
説著邳州不得書<lb/>
堂上慈親鶴髪垂幾迴空負倚門思定因説向孫兒道<lb/>
<pb n="KR4e0082_WYG_004-33a"/>
知在京師在下邳<lb/>
　　除夜立春<lb/>
今年殘臘今宵盡明歲新春明日來天上列星歸次舎<lb/>
人間萬物動胚胎土牛鞭映椒花酒綵燕風吹爆竹灰<lb/>
塵世百年驚四十可堪時序兩相催<lb/>
　　歲暮奉呈公相<lb/>
發春食沂水歲晏復來兹如何羇旅蹤涉歴綿綿時朝<lb/>
從我公出馳獵北山陲騂弓挾白羽紫燕從文驪莫歸<lb/>
<pb n="KR4e0082_WYG_004-33b"/>
戎府閒初月照大旗城近刁斗急令嚴人語稀亦有二<lb/>
三友摛毫匹書詩鏗鏘節征鼓倡和叶塤篪今夕匪恒<lb/>
夕歲律行推移作樂陳火戱張燈送瑶巵獻酬豈不懽<lb/>
終觴前致辭春秋貴謹始君子慎知幾願公益崇徳如<lb/>
彼星日輝上為國柱石下作民蓍龜受脤殄凶醜垂紳<lb/>
賛雍熈惟音和則鈞在器滿乃隳吾人依末耀共仰黄<lb/>
髪期<lb/>
　唐愚士詩巻四<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>姑溪居士前集巻一</head> <lb/>
    <p>
<pb n="KR4d0110_WYG_001-1a"/>
欽定四庫全書<lb/>
　姑溪居士前集巻一<lb/>
　　　　　　　　　　　宋　李之儀　撰<lb/>
　　古賦<lb/>
　　　閒居賦<lb/>
嗚呼閒居之為樂也樂其所可樂也樂非其可樂不為<lb/>
閒居也樂其居之閒然後知閒居之為可樂也迹雖是<lb/>
而心不在焉與夫故為其迹而資以藉口者乃閒居之<lb/>
<pb n="KR4d0110_WYG_001-1b"/>
戮民非樂閒居者也樂其樂者君子之樂也未始知其<lb/>
樂而盜有其名者小人之樂也潘岳之賦名則是矣而<lb/>
心則不閒也失志自寓其無可奈何而形容其不得已<lb/>
者也戮民不足以言之也陶淵明歸去來似無頃刻休<lb/>
息而超然自放于造物之外陶然自得于言意之表居<lb/>
不閒而得閒居之樂也有一念不為閒有一境界不為<lb/>
居形如槁木心如死灰尸居而龍見雷聲而淵黙得其<lb/>
一未知其二也終日言而未嘗言終日行而未嘗行其<lb/>
<pb n="KR4d0110_WYG_001-2a"/>
庶幾乎孔子居鄉黨似不能言者其言曰毋意毋必毋<lb/>
固毋我又曰予欲無言又曰吾與回言終日不違如愚<lb/>
申申如也夭夭如也儽儽然如喪家之犬也魯人則曰<lb/>
此東家丘耳夫是謂之閒居而樂不足以言之也漢儒<lb/>
所記閒居燕居是其日用之常而非其所得之樂也惟<lb/>
彼不類造次必偽于以行已狼籍自棄䝉不潔而反以<lb/>
衒鬻蹈荆棘而不知所避務淺陋之為夸而不識人間<lb/>
有羞恥事方且忽婁猪艾豭之歌而擁宋朝之弊帚安<lb/>
<pb n="KR4d0110_WYG_001-2b"/>
燕婉籧篨之刺而巋河水而高峙杜門却掃而閭里坐<lb/>
視其左右動容變色而肉食率懷其可畏一顰一笑惟<lb/>
我之從則言發而利害隨之一動一靜立我之異則頥<lb/>
指而百罹斯值以是而日輸月賦如征焉以是而山積<lb/>
海納如歸焉乃曰我閒居者也是又潘岳之罪人而謂<lb/>
聖日在上為可免則予不知其所以也<lb/>
　　古詩一<lb/>
　　　謁李太白祠<lb/>
<pb n="KR4d0110_WYG_001-3a"/>
愛君獨酌板橋句想君不向稽山時千載風流同一轍<lb/>
孤墳數尺埋蒿藜文章誤人豈當日聲名雖好終何為<lb/>
譬之花卉自開落又如時鳥啼高低行吟漫葬江魚腹<lb/>
鵩來空賦予何之君不見吾腰恥為小兒折或車或棹<lb/>
聊為期又不見嬴顛劉蹶不到耳採花摘實相維持春<lb/>
寒漠漠青山路厚顔已覺歸來遲一㕓尚冀容此老與<lb/>
君朽骨分東西<lb/>
　　　累日氣候差暖梅花輒已弄色聊課童僕芟削<lb/>
<pb n="KR4d0110_WYG_001-3b"/>
　　　培灌以助其發戯成小詩三首<lb/>
京洛三十年作客每見梅花欲忘食時時魂夢到江南<lb/>
足跡塵埃來不得嗅香嚼蘂不忍捨為憐絶韻真顔色<lb/>
誰知晩得江南身特此一株當舍北寒根老枿初不辨<lb/>
幾與桑榆同棄擲慇懃地主故指示頓覺翛然超眼域<lb/>
幾山氣候也深春戢戢枝頭危欲坼呼奴隣家借刀斧<lb/>
穿斷因之聊拂拭便宜邀月作嘉賓不惜淋漓慰疇昔<lb/>
邂逅梅花同作客此理雖龜亦難食道人無眼自超羣<lb/>
<pb n="KR4d0110_WYG_001-4a"/>
定裏觀之想應得為惜花開將及時枕上朝朝問天色<lb/>
自是春工力尚堅一向風頭來自北昨夜雪深幾一尺<lb/>
不覺起來欲跳躑雪過春回固可期聊與此花為畛域<lb/>
今朝舉頭消息别物理人情原未坼緑蕚柔條宛相契<lb/>
正色真香淨如拭更煩妙語為詮評莫遣塵根迷夙昔<lb/>
花是主人身是客更欲花前羅酒食花應笑我强相親<lb/>
畢竟人花誰是得金樽到手我自醉道人何妨且觀色<lb/>
三界觀來即是空醉裏寧知漸遊北等為圓鏡隨身現<lb/>
<pb n="KR4d0110_WYG_001-4b"/>
認着分明却虛擲持此問花花不答嗟我與君徒入域<lb/>
不如收却閒眼坐萬境紛紛在披坼一番風雨便紛飛<lb/>
念垢情塵漫磨拭今年春盡有明年花落花開幾今昔<lb/>
　　　彦行和梅詩甚工輒次元韻<lb/>
春風不揀尊前客未必藜羮輸肉食玲瓏㸃綴移月窟<lb/>
誰謂吾家最先得直從去臘約為伴旦旦相看無倦色<lb/>
朝披日彩爛迎東夜挿斗杓寒挂北擬將西子作孤注<lb/>
對與春工分一擲又疑妖冶凟清真子細籌量信難域<lb/>
<pb n="KR4d0110_WYG_001-5a"/>
發狂不意落紙上勝句爭來共推圻諸郎獨殿語尤老<lb/>
似欲塵埃劇湔拭不惟詩社頓光輝枝上分明過於昔<lb/>
　　　次韻君俞病中見寄<lb/>
老眼逢春如有隔不覺花前手頻拭昔陪韋杜尺五天<lb/>
此地去天今幾尺東家有客貪春甚酒作衾裯花作枕<lb/>
瘦逼休文臂漸消渴近相如尤殢飲賞心直以花為命<lb/>
醉頭只恐扶難正春歸每恨太忙生不惜一春常似病<lb/>
我老無用終安之屢欲從君獨較遲方將結束窮勝致<lb/>
<pb n="KR4d0110_WYG_001-5b"/>
投懽祗許春相知詩來苦訴不自樂春固惱人多索寞<lb/>
何妨强襲起應劉間促扁舟尋李郭君不見樂羊功名<lb/>
方煜煜歸來謗書已盈篋爭如隨地任低昻漫浪猗玗<lb/>
盡元結<lb/>
　　　題歩雲亭<lb/>
昨夜風高蟬半咽起來知是白露節玉面少年窄袖衫<lb/>
袖裏新詩似氷雪幾日炎炎如甑中今朝忽覺超樊籠<lb/>
不惟氣候已八月更得氷雪開心胸謝公山人詩筆竒<lb/>
<pb n="KR4d0110_WYG_001-6a"/>
問君何縁得此詩報我我欲步雲去山人許我因留題<lb/>
君作斯亭幾許高擬推皓魄飜銀濤誰謂姮娥落君手<lb/>
坐遣山人詩思勞君不見梅老句出天地窄曽謂山人<lb/>
真太白采石月下憶相逢笑披錦袍弄明月十年明月<lb/>
歸謫仙姮娥豈得在君邊何妨邀取山人去卒歲扶擕<lb/>
醉笑間<lb/>
　　　題渭濱亭<lb/>
廣張三千六百釣太公欲與文王親文王不為熊羆獵<lb/>
<pb n="KR4d0110_WYG_001-6b"/>
卜年七百終何人開元天子降步輦當日何如渭濱見<lb/>
是同是異不可詰一等風雲符虎變吾君好賢軼前古<lb/>
處處鵷鸞刷修羽觀君命意非茍然他日風流須再覩<lb/>
　　　題山堂<lb/>
二年江南客對面不見山負我愛山心兀兀塵埃間一<lb/>
聞説山心便喜欲挿修翰遽飛起君家乃是山中居永<lb/>
日青山同徙倚流泉涓涓薜蘿暗明月時時窺枕簟三<lb/>
伏清霜帶雪來不斷烟雲擁欄檻只恐居山興易䦨萬<lb/>
<pb n="KR4d0110_WYG_001-7a"/>
壑波濤翻等閒知有心期難得否憑君借與畫圖看<lb/>
　　　送儲子椿參假太學時泊舟金陵風亭<lb/>
金陵二月春江上連日雨暖風初報一番晴緑淺紅深<lb/>
紛無數與君已是隔年别相逢又作臨分語感君情重故<lb/>
可歌送君心折不成舞五年相從如一日物物講評窮<lb/>
髪縷愛君正如韝上鷹畏君何翅文中虎未飯已知必<lb/>
下趙憑軾㑹觀終報楚逡巡照眼緑袍新更約十分同<lb/>
一舉<lb/>
<pb n="KR4d0110_WYG_001-7b"/>
　　　走筆贈報寧老<lb/>
半山老人筆如椽落筆直欲拏雲烟東亭右軍不復見<lb/>
龍跳虎卧誰爭先姑溪六月汗流水邂逅清風頓如洗<lb/>
他時問法到山前應許神光得吾髓<lb/>
　　　和郭功甫遊采石<lb/>
卒嵗愔愔無地雪三首新詩報明發使君近作采石遊<lb/>
勝踐傳聞驚久缺亢陽便有欲雪意和氣先期振巖穴<lb/>
想見旌旗錦繡張如從元君朝北闕後擕一老何竒哉<lb/>
<pb n="KR4d0110_WYG_001-8a"/>
朱顔鶴髪超塵埃噭呼江上來席上迤邐萬古隨雲開<lb/>
騎鯨仙人不敢避玉鏡臺郎俄復迴分明月下遇賞歎<lb/>
將軍新自天邊來逡巡落筆轟春雷落花亂㸃荒池臺<lb/>
沈埋蓁莽見一旦名高此地真當才從來不許説前輩<lb/>
寄聲魚鳥休驚猜直疑乘槎叩月窟又若登臨望天台<lb/>
酒行已徹更須酌醉倒寧辭無算杯卓然一段極則事<lb/>
遣我擊節因誰催<lb/>
　　采石三題<lb/>
<pb n="KR4d0110_WYG_001-8b"/>
　　　捉月亭<hi>李太白</hi>
我昔揚帆下廬阜落帆采石春欲暮江南江北只見山<lb/>
欲識錦袍無問處夜深明月來青天天水茫茫月連霧<lb/>
想見扁舟捉月時江心見月如相遇醉魂不制月可捉<lb/>
捉得便將天外去月在人亡天莫詰髣髴風流誰與晤<lb/>
邇來水落洲渚出隔岸潮迴疑可步聒耳啁啾不得聞<lb/>
對案腥臊難下筯多情禪客饒佳趣粉飾餘光扶墜緒<lb/>
欲回古月換今人到此翛然忘世慮從來喜誦騎鯨句<lb/>
<pb n="KR4d0110_WYG_001-9a"/>
亦復買田相近住㑹當載酒十分圓同指虛無問征路<lb/>
　　　賞詠亭<hi>袁彦伯</hi>
爨下得餘薪便可歌南風參差長路鐸鼔樂俄相同一<lb/>
棄一流落悠然㑹天工始知盛衰際遇與不遇中風清<lb/>
月正好爽晤聊從容豈意接心期賞歎如雲龍千載瞬<lb/>
息爾轉盼歸虛空何適非適然神交付㝠鴻<lb/>
　　　鑑然亭<hi>温太真</hi>
温公天下士百計興艱危大厦勢已傾意欲一木支功<lb/>
<pb n="KR4d0110_WYG_001-9b"/>
名等山岳徳澤均雨露奈何談笑間而取鬼神怒鬼神<lb/>
豈不鑒忠義當扶持一見亦何傷㝠路俄與期似非理<lb/>
所安端恐數應盡邂逅不可逃紛紛遂為信孔子昔有<lb/>
言既敬亦須逺三復而三思臨風更三歎<lb/>
　<lb/>
　<lb/>
　<lb/>
　姑溪居士前集卷一<lb/>
</p>
<p>
</p>
  </div>
<div>
<head>姑溪居士前集巻二</head> <lb/>
    <p>
<pb n="KR4d0110_WYG_002-1a"/>
欽定四庫全書<lb/>
　姑溪居士前集巻二<lb/>
　　　　　　　　　　　宋　李之儀　撰<lb/>
　　古詩二<lb/>
　　　七言古風寄題薛公尉氏逍遙閣兼送伯成知<lb/>
　　　縣宣徳解印當塗直書民言耳非所謂詩也<lb/>
長身少髯復多骨憶在兒時獲相識滿朝善類推老成<lb/>
鄉曲名流誦才徳爾來契闊四十年停鸞峙鵠欣相傳<lb/>
<pb n="KR4d0110_WYG_002-1b"/>
我方却歸不自得但覺和氣如春天徃日朝門炙可熱<lb/>
今朝吏爨幾無烟追呼輩伍殆千指一旦束手蠶如眠<lb/>
父老相傳語且泣岌岌流離遽安集省事以來無此君<lb/>
豫恐他時莫能及尺紙胡為來北闕樂境危城俄見敓<lb/>
覆盆雖光亦蹔爾所惜時間未能雪稍傳逺近或歎喜<lb/>
歎者吾民喜者吏吏至酌酒更相賀畢竟卷舒須在我<lb/>
父老沾襟嗟薄福此理㝠㝠定誰坐異時得君逾所聞<lb/>
杳杳健鶻盤霜旻信矣此地不可久空使遺愛傳邦人<lb/>
<pb n="KR4d0110_WYG_002-2a"/>
邦人姑止聽我語逍遙閣去天尺五長身仙翁昔遊戯<lb/>
日日烟雲泛罇爼仙翁久已朝紫皇功行不冺鍾諸郎<lb/>
扶疎密䕃被所至遂令此閣如甘棠我昔西畿數來往<lb/>
日脚䦨干猶可想塵埃滿袂阻登臨白髪心期負真賞<lb/>
六月炎炎汗如洗江南雨多拍隄水旗開鼓響船欲發<lb/>
超然爽意因君起驊騮一跌愈莫止大鵬㑹展滄溟翅<lb/>
何妨閣下敞高門更看隂功動閭里<lb/>
　　　送芝老<lb/>
<pb n="KR4d0110_WYG_002-2b"/>
江頭春色已可掬風雨惱人常不足筆刀俱來紙上春<lb/>
牆外落紅爭蓛蓛忽然别我下廬山蓮社風流指顧間<lb/>
為我寄聲陶五柳少留佳處共追攀<lb/>
　　　題王徳循書院壁<hi>謝韓君錫小㑹</hi>
熱不就惡木枝渴不飲盜泉水古人不可期歲月姑相<lb/>
委不愛爾井泉百尺深不愛爾庭樹千里隂相看豈持<lb/>
一飯報長嘯聊為猛虎吟<lb/>
　　　近得石菖蒲胡伯鎮見之謂必以錦石資藉乃<lb/>
<pb n="KR4d0110_WYG_002-3a"/>
　　　可以久遽徹所有為貺仍枉佳句輒次韻奉謝<lb/>
倒屣得小異不言四時備遺我百明珠書窗遽増氣石<lb/>
盆叢秀轉光輝擕挈衰慵絶塵世更煩藻思𤣥維持紙<lb/>
上盆中盡珍琲他時相對擘麟脯何必方平為紹介<lb/>
　　　丁徳儒置酒適與陳君俞聮坐聊賦小詩為君<lb/>
　　　俞謝因以贖先起之罪<lb/>
春風不解事吼地如雷霆誰知一席間笑語燈熒熒主<lb/>
人意彌敦設置不少停而我槁木然感慨時自驚多情<lb/>
<pb n="KR4d0110_WYG_002-3b"/>
接勝友孤朗如初星微吟間相警似欲慰獨醒我老百<lb/>
不堪已分如漂萍邂逅因事樂尚或有此形不慚引去<lb/>
先得意耳暫清展轉尋斷夢間闗媿微生何當萬里浪<lb/>
相與同滄溟<lb/>
　　　贈劉九思山人<lb/>
我行亦偶然君來定何謂風高浪如山聞者亦已畏而<lb/>
君從一葉過我乃特地郵亭六日俱臨行尤自媿朝出<lb/>
纔辨色夜歸或霑醉殘燈不見人待我獨忘睡語欵多<lb/>
<pb n="KR4d0110_WYG_002-4a"/>
破顔情極幾屑涕屈指再相從便作新井計我擔既弛<lb/>
肩君駕亦方稅不覺涉四年俯仰纔一喟每見意每加<lb/>
終始不少替顧匪求名頑豈不懷此義凡生等飄蓬何<lb/>
物非委蛻為我謝故人隨方聊自慰<lb/>
　　　題繁川徐氏孝嚴亭<lb/>
戀戀欲報恩歲月猶過隙常恐寸草暉終負陽和力萬<lb/>
鍾非所養所重在以色庶幾參輿騫不獨慕今昔千尋<lb/>
用或短乃未及咫尺哀哉過隙心淚盡墳草碧坐見食<lb/>
<pb n="KR4d0110_WYG_002-4b"/>
亦覩幽明固無隔蒸嘗雖其時要是未為得詩書聖人<lb/>
事力久真自積巻舒豈他人悲孝均我職尚容表龜趺<lb/>
過者必此式長江㑹生塵徳輝何可及<lb/>
　　　次韻秦處度同登黄山<lb/>
艱生縲紲餘特爾脱魑魅殊方窟飄蓬未免遊戯事眼<lb/>
力到毛髪抉剔盡竒秘邂逅平生歡笑語當歌吹曲環<lb/>
豈人謀明滅殆天吏慰我雲烟期有靦鴻鵠志百年一<lb/>
瞬爾幸此半日地聊攄廣莫心無作雍門淚<lb/>
<pb n="KR4d0110_WYG_002-5a"/>
　　　處度再和前詩見寄復次韻報之頃有所約今<lb/>
　　　不逮悲愴無已題于褒禪方丈<lb/>
愛山平生心殆若鬼所魅兹遊媿不早危至失吾事佳<lb/>
辰秋正晴有物不自秘晶熒麗初陽浮動薦微吹幅巾<lb/>
方袍接固可稱傲吏躋攀敢惜力卜築豈無志稽首定<lb/>
明老願借一席地何在眼中人不覺衣上淚<lb/>
　　　次韻陳君俞擕酒見過<lb/>
野人欣莫逆君子戒多上幸爾違朝市聊復圖蕙帳薄<lb/>
<pb n="KR4d0110_WYG_002-5b"/>
田幾負郭山水分背向巾車俯秋成舒嘯㑹隨杖吾友<lb/>
真可人輕舟數相訪投懷失枯槁達意信搖蕩時哉固<lb/>
難得觸境沈波浪謂我來歲寒種種不少創杯盤挽氣<lb/>
類論辨極户量敢辭屢舉白自喜老彌壯回頭易陳迹<lb/>
傾倒乃惆悵樂事須勉㫋何適非醖釀<lb/>
　　　迎暉閣<lb/>
霜風吹我衣日短歸路長放懷即可家何適非吾鄉稍<lb/>
聞東南隅勝致寓一方超然世外人雞黍隨低昻簷甍<lb/>
<pb n="KR4d0110_WYG_002-6a"/>
闢無際户牖延初光孰云日月久但知歲時康每逢㑹<lb/>
心處萬境不得藏何當駕修輪飛雲共回翔淋漓非所<lb/>
期逺目聊徜徉庶幾蟹眼白打出鵞兒黄<hi>張君好藏茶多能識土人</hi>
<hi>歲入貢必迂路以致其新故名聞江上</hi>
　　　和遊一人泉<lb/>
新詩解人頥秀若披雲鬟突然不可揖平地翻波瀾褰<lb/>
衣媿招擕每見輒汗顔況兹天際遊物理知難攀一來<lb/>
金陵居終歲不得閒勝踐固疇昔欲往獨見刪命駕等<lb/>
<pb n="KR4d0110_WYG_002-6b"/>
人爾底事獨我慳豈非勒移靈不許汚名山因詩想其<lb/>
人愛來直仍彎裂臍那復惜頓足已滯頑清甘似可飽<lb/>
忽遽誰其還何當强扶老寄迹雲霞間要須君意果莫<lb/>
遣我盟寒曉來雨脚斷去夢已班班<lb/>
　　　秀逺堂次趙徳孺韻<lb/>
　韓君錫起秀逺堂結中隱菴趙太傅徳孺賦秀逺堂<lb/>
　詩云<lb/>
　翰林李謫仙埋骨青山下平生愛此山老去終不捨<lb/>
<pb n="KR4d0110_WYG_002-7a"/>
　放逐鵷鷺行追隨雞黍社文采今尚存英風滿松檟<lb/>
　寥寥五百年好尚世所寡韓子荆州後為求襲良冶<lb/>
　乃祖當時輩異代同瀟洒結堂山之陽真趣非少假<lb/>
　秀色來天外逺勢包平野烟嵐浮翠黛攬之不容把<lb/>
　徜徉盤谷遊屢請秣吾馬時無謫仙人登臨誰賦者<lb/>
　九原如可作一奠招魂斝<lb/>
愛山依山住如山不少下山中所有多惟取不容捨烟<lb/>
雲實交遊松竹乃保社尚欠目所窮披翦寧問檟廓然<lb/>
<pb n="KR4d0110_WYG_002-7b"/>
宇宙寛信矣和無寡隱隱徹四垂萬象入坯冶初疑彩<lb/>
間錯又若墨匀洒造化非適然一一類見假吾友端可<lb/>
人韻勝不少野更將桃李俱參差移拱把時哉須自勉<lb/>
歲月甚奔馬得難未易失詎有長年者何妨倒載歸日<lb/>
日無虛斝<lb/>
　　　中隱菴次趙徳孺韻<lb/>
　徳孺中隱菴詩云<lb/>
　在昔避世賢隠居豈自喜甘守西山餓清洗潁陽耳<lb/>
<pb n="KR4d0110_WYG_002-8a"/>
　一旦事髙尚萬古激貪鄙孰謂樂山林便可輕朝市<lb/>
　竊笑效顰人不知捧心美妄将凡庸姿敢希明哲軌<lb/>
　盜此嘉遯名紛若干時子仕途指捷徑矯偽汙青史<lb/>
　聖朝揚仄陋采録無遐邇不遺下體葑况乃中鄉芑<lb/>
　多士生此時貧且賤焉恥夢自傅巖来獵従渭濱起<lb/>
　隠君聞此風翻然烏可已聊為知者道庶達名菴旨<lb/>
退之以文鳴詩友得侯喜聲名力與俱雖尊未勇耳潢<lb/>
池詎青山孰辨都與鄙菴成誰振之句出閙如市千仞<lb/>
<pb n="KR4d0110_WYG_002-8b"/>
寧我高充實信我美坐令菴内人前車云可軌禮樂有<lb/>
先後後進則君子執方而昧圓俱野那復史伐柯固執<lb/>
柯疇克求諸邇蒸之既匪薪采焉又非芑近交韓與侯<lb/>
步驟亦常恥一醫消息盡布毛自何起要須六月息不<lb/>
息不為已敢問二詩人如何得意㫖<lb/>
　　　莊居值雨偶得十詩示秦處度<lb/>
累日雨不止風高如作寒三分雖過二忽忽便向䦨一<lb/>
身百憂集況可計先懽不見是無悶念此聊自寛<lb/>
<pb n="KR4d0110_WYG_002-9a"/>
滿眼多是水歲事從可知早時謂有餘今空未免饑一<lb/>
雨又三日見者皆攢眉天作人承之到此終何為<lb/>
我雖非故侯通籍三十年孰不夷險半而我終歲難念<lb/>
非跣弗視不覺乘波瀾餘生豈所期我君信如天<lb/>
平生三四友一一人中英況逢不世主唾手可太平參<lb/>
差十年間契濶而死生相見復何語但有淚如傾<lb/>
死生固可嗟一謫輒不返君恩非不深奈爾道路逺反<lb/>
初不忍歌折臂信能遣已矣何足論幸子真入眼<lb/>
<pb n="KR4d0110_WYG_002-9b"/>
念我宜州兄見時論弟昆詩書固分路翰墨俄同門人<lb/>
誰不歸來獨沾死後恩萬里一銘旌猶能葬家原<lb/>
夕郎天下士異同親見之欲掩不可得交口終何為百<lb/>
汰剛愈精魑魅今尚疑浮雲空去來皎皎端所期<lb/>
不返故鄉義何妨陸子居昔游既有約是豈人所圖我<lb/>
嘗邀此卜蹭蹬不自如憑將一掬淚聊寄夜臺書<lb/>
向晚風斗轉場上稻已芽問雨何薄相偏來戯吾家蟋<lb/>
蟀牀下吟<hi>闕</hi>　　　　戒寒謂稍疎行矣逢此嗟<lb/>
<pb n="KR4d0110_WYG_002-10a"/>
競爽聮夜光一箇乃明月吾友不可見賴爾相怡悦蒹<lb/>
葭空非倚聲聞乃不輟啜菽安暮年足以<hi>闕</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_002-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集卷二<lb/>
</p>
<p>
</p>
  </div>
<div>
<head>姑溪居士前集巻三</head> <lb/>
    <p>
<pb n="KR4d0110_WYG_003-1a"/>
欽定四庫全書<lb/>
　姑溪居士前集巻三<lb/>
　　　　　　　　　　　宋　李之儀　撰<lb/>
　　古詩三<hi>歌行附</hi>
　　　題楊子儀虎圖<lb/>
秋隂報初寒慘慘日遽晩有客自宣城明爽叩昏懶手<lb/>
持兩巨軸六幅從而展披圖畫如生竟軸詩盡選平生<lb/>
説匡鼎今日真到眼何止辨騧驪于焉識淄渑愛之不<lb/>
<pb n="KR4d0110_WYG_003-1b"/>
能已欲挂恨壁短猶冀逢他時更疑探深逺<lb/>
　　　送人<lb/>
冥冥天邊鴻蕩蕩風中雲一笑偶相逢擊節聊送君我<lb/>
室豈無酒胡為不開罇所貴樂文字固非異蕕薫天門<lb/>
直牛渚南北如相分想君月下吟未厭俚語聞霜空夜<lb/>
自明江月寒微昏㑹當借饑鯨永謝五濁渾<lb/>
　　　書長干僧房<lb/>
昨日方得書經年不相見書來必累幅分明如見面雖<lb/>
<pb n="KR4d0110_WYG_003-2a"/>
同雨千花略不通一線誰云非吉祥便是金毛現<lb/>
　　　和人雪意<lb/>
雪意與春約野情因物裁輒將無窮思聊摛有限才雲<lb/>
容忽破碎山色如招回擕持固夙昔端為此濟來歲晚<lb/>
君羇旅微君誰我陪祇恐造化工特地吹葭灰一剖不<lb/>
復收寂爾為之胚戢戢競秀發翩翩絶嫌猜恍然徙倚<lb/>
間浩蕩心胸開境界適何許次第分隅隈高足超日觀<lb/>
塗如下離堆四顧始無間忽覺驚初雷有形均難悉無<lb/>
<pb n="KR4d0110_WYG_003-2b"/>
物非蒿萊却應求仙源失路迷天台波臣復笑屈市門<lb/>
徒徳梅庶幾未始得掇拾同舉杯攘袂即千古一醉姑<lb/>
相媒<lb/>
　　　和人感懷<lb/>
髙山在平地髙山地焉知明珠出深淵明珠淵豈期髙明<lb/>
屬在人惟要須其時物理固如此了不差毫釐身世端自<lb/>
窘歲月相奔馳所以得黾勉吾人惟能詩我非知詩者<lb/>
平昔竊好之每出每可愧未易皆塤箎而君不我鄙<lb/>
<pb n="KR4d0110_WYG_003-3a"/>
論極牙解頥六年如一日不取笑則疑彼烏足為計有<lb/>
類寧同嗤一朝召命至閭里増光輝不曰人可賢但從<lb/>
外物移我賢君亦賢誰能窮是非我欲挽君留留君竟<lb/>
何為聊作感慨别肯效兒女悲陳人不自信流品須維<lb/>
持誰謂廊廟姿如我品乃宜江充與丙吉厚薄惟異施<lb/>
其後七葉貂隂功終表儀是等代不乏浪爾分騧驪時<lb/>
哉君何失儀鳳方臨池為我寄聲謝擊壤正自嬉勉㫋<lb/>
䕫龍事賡載冀勿隳立賢本無方莫為陳言欺<lb/>
<pb n="KR4d0110_WYG_003-3b"/>
　　　次韻東坡所和滕希靖雪浪石詩古律各一<hi>律詩</hi>
　　　<hi>見後卷</hi>
風波末路方奔屯屹然不動誰如尊豈知胸中皦十日<lb/>
顧盼不接無重昏東觀海市俯弱水南登赤壁凌江村<lb/>
斯文未喪天豈逺出没狐鼠徒千門綸巾羽扇晩自得<lb/>
已聞漠北幾亡魂由來好趣入造化地靈特出雲濤根<lb/>
生平到處苦再歴隱隱似有屐齒痕玻璃鏡裏萬象發<lb/>
金粟堂中千偈論㑹須白玉潄寒水更借落月傾金盆<lb/>
<pb n="KR4d0110_WYG_003-4a"/>
咄嗟菱溪成㡳物混沌空夸竅鑿存<lb/>
　　　甘露堂歌<lb/>
炎天熇熇如湧湯使君置酒甘露堂無風但覺冷徹骨<lb/>
坐來彷彿飛青霜使君顧客指新榜天假此應來輝光<lb/>
八十里叟感盛事獻頌請名相激昻我非取專已上報<lb/>
堯仁舜智方當陽邇來瑞應發處處中臺第一彤雲章<lb/>
吾邦雖僻亦影響明徳所祐真無疆已而轉盼欲受簡<lb/>
慚非叟比疇能當輒因勝遇强黽勉庶幾擊壤同揄揚<lb/>
<pb n="KR4d0110_WYG_003-4b"/>
吾君之澤不可象使君之惠何可忘才高名重偶暫屈<lb/>
遺愛他日逾甘棠嗟予落莫徒自感乍鳴乍已如寒螿<lb/>
安時逐境姑委化隨縁致力聊為鄉時逢載酒問難字<lb/>
未擬持箠操羣羊但知今日不易得縱不能飲須空觴<lb/>
　　　白鈐轄席上琵琶歌<lb/>
青海傳烽沙遶塞謀將櫜戈身不介却擕紅袖弄烟月<lb/>
醉笑溪山窮物外文章聲名家世事投筆收功無十載<lb/>
天子幾嗟相見晚暫許南來聊曠快一時賓客多可人<lb/>
<pb n="KR4d0110_WYG_003-5a"/>
坐令五月如深春畫棟潭潭簾半捲濛濛香霧無纎塵<lb/>
雲披霞散爛紅緑滉漾無處投精神秦樓風輕雁初泊<lb/>
玉指如流乍前却捍撥當胸拍屢催一段風光來濩索<lb/>
雖無儀鳳與舞獸擊拊分明諧振躍緱嶺排空午夜涼<lb/>
杳杳鸞吟上寥廓逡巡舞袖迴飛雪紅茸毯襯鴉頭韈<lb/>
落花飛絮互繽紛流星掣電爭明滅主人情不已下客<lb/>
歡正濃更邀婭姹持金鍾從來酒户落人後㶑灧不覺<lb/>
隨手空金張燕接平生慣照眼今朝真未見敢辭醉倒<lb/>
<pb n="KR4d0110_WYG_003-5b"/>
菊花偏只恐銀潢低曉箭鈞天一夢固依稀欲問桃源<lb/>
路已迷何時再到紅茸地更遣游絲惹住伊<lb/>
　　　雷塘行<lb/>
鞭長不能及馬腹有限生涯時若促空使後人悲前人<lb/>
雷塘春草年年緑誰知秀色若可餐風光付與初凭肩<lb/>
力殫四海笑未已眉黛一螺當幾錢君不見黄金棟樑<lb/>
回首蠧漠漠胡沙青塚暮么絃欲斷空自知千金漫買<lb/>
長門賦膏油續盡天須曉石土餘壘可長保就令並蔕<lb/>
<pb n="KR4d0110_WYG_003-6a"/>
永不分也應終恨雷塘草<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_003-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集卷三<lb/>
</p>
<p>
</p>
  </div>
<div>
<head>姑溪居士前集巻四</head> <lb/>
    <p>
<pb n="KR4d0110_WYG_004-1a"/>
欽定四庫全書<lb/>
　姑溪居士前集巻四<lb/>
　　　　　　　　　　　　宋　李之儀　撰<lb/>
　　律詩一<lb/>
　　　讀呉思道藏海詩集傚其體<lb/>
唐末詩人自一家剪裁風月間鶯花憑陵墮緒篇篇勝<lb/>
㸃綴餘妍字字斜逺水連天來怨笛爛霞烘日帶棲鴉<lb/>
法書警句真如此流落桑榆重歎嗟<lb/>
<pb n="KR4d0110_WYG_004-1b"/>
　　　次韻東坡和滕希靖雪浪石詩<hi>古詩見前巻</hi>
平生所願識荆州别乘還容接勝流異日崩騰驚海面<lb/>
新詩清絶似槎頭常嗟盛事千年隔誰謂餘光一旦收<lb/>
便覺時源得三昧目中無復有全牛<lb/>
　　　次韻東坡還自嶺南<lb/>
憑陵歲月固難堪食蘗多來味却甘時雨纔聞徧中外<lb/>
卧龍相繼起東南天邊鶴駕瞻仙袂雲裏詩牋帶海嵐<lb/>
重見門生應不識雪髯霜鬢兩毿毿<lb/>
<pb n="KR4d0110_WYG_004-2a"/>
　　　寄邵暘叔發運<lb/>
徳門平昔仰高陽自是芝蘭根本香未許藩籬承妙晤<lb/>
聊因文字借餘光艤舟月下逢桓守盤馬樓前見庾郎<lb/>
冬杪相期定如約為君雲影認鸞凰<lb/>
　　　次韻東坡沉香石詩<lb/>
海南枯朽挿天長嵗久峯巒帶蘚蒼變化那知斵山骨<lb/>
儀刑空只在人腸幾因皦日疑䥴蠟試沃清泉覺弄香<lb/>
切莫輕珉亡什襲須防偷眼誤摧剛<lb/>
<pb n="KR4d0110_WYG_004-2b"/>
　　　送曽端伯之官濟北<lb/>
貂蟬七葉想前人四世三公表一門虎步龍驤推贊冊<lb/>
瑤環瑜珥見旁孫琅琅廟器真無敵衮衮淮流信有源<lb/>
敝帚不堪終舊物吐茵行欲奉餘尊<lb/>
　　　濟上閒居<lb/>
閉閣焚香萬慮澄莫云身似打包僧功名了未榮三事<lb/>
理性容先契一燈丹竈鶴歸休炷火茶甌客訪旋敲氷<lb/>
倦來却有登臨興上徹層樓最上層<lb/>
<pb n="KR4d0110_WYG_004-3a"/>
　　　告别子通<lb/>
　之儀早從粹翁子權遊于門下實為舊物也而子通<lb/>
　之賢葢願見者非一朝夕于是踰月既䝉分榻延挹<lb/>
　又獲旦暮親炙告别遽有期懷戀不能已小詩以致<lb/>
　感遇<lb/>
謝庭蘭玉舊聞名早嵗風流接二兄白璧無瑕尊士望<lb/>
青雲有路藹鄉評簞瓢弗改真天樂簮紱相高半學生<lb/>
授館不為經宿去知心黄憲異袁閎<lb/>
<pb n="KR4d0110_WYG_004-3b"/>
　　　和儲子椿竹<lb/>
何物能令意灑然隂森常對出簷竿排槍立㦸誰為況<lb/>
招月吟風好細看幾度驚回窗下夢新來添得雨中寒<lb/>
傷心不見東坡老縱有鵞溪下筆難<lb/>
楚楚相親豈偶然依依隨處自成竿固應表見風塵外<lb/>
莫作尋常草木看好事借名真有謂多言雖巧不能寒<lb/>
相思乍可食無肉一日無君恰似難<lb/>
　　　和子椿七夕<lb/>
<pb n="KR4d0110_WYG_004-4a"/>
何用封侯曲似鈎且將膚寸等岑樓佳時未用傾河鼓<lb/>
爽氣先期勝蓐收月影正迷千古恨雨聲還助五更愁<lb/>
王孫賞詠元無敵又見詩中第一流<lb/>
　　　題蘭臯<lb/>
萬緑交隂别有天艤舟重到尚依然回頭白髪三千丈<lb/>
倒指青編二十年賞詠未論臺閣舊維持今見子孫賢<lb/>
何當<hi>闕</hi>　披陳迹再把重衾託醉眠<lb/>
　　　戲子微兼次韻陳君俞寄題蘭臯<lb/>
<pb n="KR4d0110_WYG_004-4b"/>
和風暖日作霜天氷雪相投豈偶然特枉新詩詠陳迹<lb/>
便同佳趣賞當年學優曼倩三冬足才過荆州十部賢<lb/>
為問醉衾應好在莫教癡望似蠶眠<lb/>
　　　題𧦬老小軒<lb/>
高步毗廬頂上身旋開窗牖外風塵石菖蒲是從來友<lb/>
龍焙茶為近日親不見同行木上座常留伴睡竹夫人<lb/>
艱難歴盡無餘事問佛方知有此因<lb/>
　　　因過墳山齋僧值雪遂賦小詩<lb/>
<pb n="KR4d0110_WYG_004-5a"/>
霜露悲傷老益増輒憑精意託真乘舞花忽報難遭瑞<lb/>
佳氣冥符不盡燈薝葡園中紛一色兠羅世界結千層<lb/>
五天應供非虛語從此雲頭日日升<lb/>
　　　送宣上人遊方<lb/>
七軸蓮經誦已通定將何事作家風當知法界重重意<lb/>
盡在雲遊步步中金臂見時猶是妄玉毫光處未為功<lb/>
路頭全記文殊指須着工夫子細窮<lb/>
　　　次韻郭功甫從何守遊白雲寺<lb/>
<pb n="KR4d0110_WYG_004-5b"/>
已仕因循已過三買田歸去不須參高明漸擬凌清漢<lb/>
皎潔方知在碧潭試酌甘泉來覺晚已躋絶頂尚猶貪<lb/>
便應從此都無事祇有君恩未報慚<lb/>
　　　題白紵山<lb/>
回見黄梅雨後天烟林常在笑談邊早時欲到不自果<lb/>
今日初來端有縁無復新聲傳玉齒空餘殘照滿金田<lb/>
不知誰是雲霞侣聊揖高風一悵然<lb/>
　　　石端若以朱絲欄見邀作而偶失所在久方得<lb/>
<pb n="KR4d0110_WYG_004-6a"/>
　　　之喜而賦詩寄丁希韓因以見及遂申前志次<lb/>
　　　韻<lb/>
斷雁沈蹤共倚欄定應齊客解偷闗忽驚遼鶴排空至<lb/>
何啻亷珠昨夜還假寵已慚名下誤强顔終愧筆頭慳<lb/>
江流有盡情無盡須把高風付子山<lb/>
　　　再領玉局昔東坡翰林作詩送戴䝉有玉局他<lb/>
　　　年第幾人之句後自嶺外歸遂領玉局予復官<lb/>
　　　亦得之坡今亡矣悵然有懷<lb/>
<pb n="KR4d0110_WYG_004-6b"/>
東坡因地夙相親玉局終為繼戴人禄仕豈知承末軌<lb/>
恩光又許襲前塵青蝇附驥元非援白玉無瑕晚更真<lb/>
泉下有靈應首肯不隨凡劣易緇磷<lb/>
　　　次韻葛大川喜王君相過并寄呉思道<lb/>
君恩曽未報纎埃倦緒淹時鬱不開高義不忘轅下舊<lb/>
好音常自日邊來欣逢雅好非空至頓感陽春泛酒迴<lb/>
早晩退朝紅蘂下細談陳迹共餘盃<lb/>
　　　吕吉甫第乃謝鎮西故居中間常為佛刹而雙<lb/>
<pb n="KR4d0110_WYG_004-7a"/>
　　　檜則舊物也劉夢得有詩因賦其韻<lb/>
故國悲涼古木竒勢分庭下蔚相差霜根半露出林虎<lb/>
晝影全舒破賊旗寶界曽迴鋪地色節旄還映挿雲枝<lb/>
劉郎風韻知難敵儒帥端能表異時<lb/>
　　　題張湛然兄弟所居壁時謁之不見<lb/>
樂全老子如星日真一仙人似鳳鸞早歲光明均照耀<lb/>
異時文彩避高寒低回氣類追千刼邂逅風流得二難<lb/>
環堵蕭然清徹骨却疑深雪卧袁安<hi>湛然乃安道之孫</hi>
<pb n="KR4d0110_WYG_004-7b"/>
　　　李去言相别二年忽得書知在呉中答書偶成<lb/>
宦路相逢一笑休共知身世兩虛舟楚材有用誰青眼<lb/>
趙將無功枉白頭㑹見姓名通北闕何妨風韻冠南州<lb/>
求田接武如鳬鷖只欠元龍百尺樓<lb/>
　　　與珪元白相别之次日大雪火邊有懷其人<lb/>
上人偶作十日留才别便覺如三秋應覺擁爐華藏客<lb/>
不知對雪姑溪愁清詩字字吟可老冷日愔愔誰見投<lb/>
媿我霜髯不用剪寒灰撥盡欲何求<lb/>
<pb n="KR4d0110_WYG_004-8a"/>
　　　次儲子椿金陵作别韻<lb/>
千里波濤一葉中急難平日但聞風自非積習有天得<lb/>
那復間闗特地同樂事放懷須命酒生涯何處不飄蓬<lb/>
先歸只作尋常别切莫樽前感斷鴻<lb/>
　　　又次子椿同君俞三詩<lb/>
倦途回首已無牛獨向田間涉早秋倚仗固知同失馬<lb/>
攀援猶恐昧操舟漸逢陌上相推醉尚有空中未下鷗<lb/>
可是道邊無葬地肯將身世曲如鈎<lb/>
<pb n="KR4d0110_WYG_004-8b"/>
西來不復見青牛問遍生涯兩鬢秋但受郢人夸鼻斵<lb/>
豈知䝉叟是腰舟柱頭寂寞千年鶴波面分明一㸃鷗<lb/>
不向虛中問消息磻溪終老但垂鈎<lb/>
隱隱山林似卧牛紛紛䥥擔喜逢秋虛名漫託三春柳<lb/>
實際須歸萬斛舟未信此生真野馬且將餘日寄江鷗<lb/>
﨑嶇精衞人空笑終恐長鯨上直鈎<lb/>
　　　次韻子椿金陵相㑹詩<lb/>
濛濛小雨落征帆漠漠烟雲逺近山屬意幾回真入夢<lb/>
<pb n="KR4d0110_WYG_004-9a"/>
欲來常恨澁如灣家程豈復嗟留滯物外何妨且往還<lb/>
便恐都人入圖畫却應難寫是高閒<lb/>
　　　次韻子椿遊雨花臺同長老徳正<lb/>
勝遊自有經年約佳客難同信步來無復風烟翳寒日<lb/>
漸催花柳映高臺雲光故事空陳迹玉樹遺音失舊哀<lb/>
今昔循環等相視欲尋歸路更遲回<lb/>
　　　又次莊居見貽佳什<lb/>
茫茫巨浸託船歸風不充帆氣易衰猶喜歲寒逢逆旅<lb/>
<pb n="KR4d0110_WYG_004-9b"/>
不將人事異當時從他老去知何用由是終焉豈自遺<lb/>
獨有東阡南陌意莫辭扶杖數相期<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集巻四<lb/>
</p>
<p>
</p>
  </div>
<div>
<head>姑溪居士前集卷五</head> <lb/>
    <p>
<pb n="KR4d0110_WYG_005-1a"/>
欽定四庫全書<lb/>
　姑溪居士前集卷五<lb/>
　　　　　　　　　　　宋　李之儀　撰<lb/>
　　律詩二<lb/>
　　　用聖行韻和呈幾仲<lb/>
牢落郊原正早收書來起我頓風流絃歌韻裏識琴賤<lb/>
鴻鵠飛時逢奕秋極目烟雲來指顧何時談笑共沈浮<lb/>
文章落筆驚人眼新有聲名舊姓侯<lb/>
<pb n="KR4d0110_WYG_005-1b"/>
　　　和人見寄二首<lb/>
雍容閒雅許君都萬緒相逢一笑無休把盛衰觀世諦<lb/>
且將言語共詩圖人亡人得同吹吷潮落潮生等據梧<lb/>
只恐後庭歌不盡曲終翻被鬼揶揄<lb/>
傾葢相逢惜别離等閒談笑盡心期它年終解如今日<lb/>
此念常應寄異時餘事不妨多蠟屐放懷贏得盛留詩<lb/>
早擕桃葉尋歸路凖擬花間倒接䍦<lb/>
　　　澄虛堂<lb/>
<pb n="KR4d0110_WYG_005-2a"/>
公子高明悟刼灰鼎開軒語致幽懷縈雲疊巘鑱天去<lb/>
極目滄波入坐來千首詩成談笑裏百分酒盡筦絃催<lb/>
自憐曽是高堂客欲賦慚無宋玉才<lb/>
　　　和子椿<lb/>
一番霖雨下商巖末路方收破冢帆雞肋未能忘甽畝<lb/>
驪珠還見發囊函潤分餘浸回枯轍色借陽春起陋緘<lb/>
自是亨嘉相際㑹便應從此出塵凡<hi>陋緘一作病杉</hi>
　　　莊居寄友人<lb/>
<pb n="KR4d0110_WYG_005-2b"/>
槐黄時節早相期留滯田園阻蹔依聞道程文太超軼<lb/>
却因詩句接光輝君能活計如公理我愧生涯負表微<lb/>
已向青山託遺老不應專有謝𤣥暉<lb/>
　　　和友人見寄三首<lb/>
明月平時敢自因特高蘭玉信吾人便從緱嶺如無媿<lb/>
更許毗耶約問津每見似醺千日酒不言常備四時春<lb/>
妙雲豈獨南遊契又喜鍾山近得鄰<lb/>
俗駕難回固有因勒移終愧北山人不辭冒雨投歸步<lb/>
<pb n="KR4d0110_WYG_005-3a"/>
始信忘形是要津一笑未容披軟語十分先覺報新春<lb/>
定應偏契王郎便消得從來願卜鄰<lb/>
除却吟詩總是塵道人應笑可憐人固知參請能成佛<lb/>
未到升騰且咽津村落風烟常似臘禪房燈火已如春<lb/>
㑹須隨例餐鎚子聊借明窗暫作鄰<lb/>
　　　舊懷二首<lb/>
陳迹回頭似夢餘花應長好但人無詩成固已名千古<lb/>
墓上誰傾飯一盂流落丹青驚始見形容筆墨竟難圖<lb/>
<pb n="KR4d0110_WYG_005-3b"/>
公孫自是天同派漫託周人載碩膚<lb/>
花存人往祗天知日暗心搖却自疑尚想漢庭傳詔令<lb/>
如登魯廟見樽彛一時鸚鵡娯賓賦百世甘棠美召詩<lb/>
安得殘春逢海上盡須衰淚灑新枝<lb/>
　　　送人入館閣<lb/>
天禄崢嶸北斗齊享窮人欲去無梯自非終賈名偏重<lb/>
祇恐蓬瀛到却迷鈆槧異時森杞梓功名他日看虹蜺<lb/>
申朝若問姑溪老但道摧頺一木雞<lb/>
<pb n="KR4d0110_WYG_005-4a"/>
　　　邂逅故人<lb/>
湖山勝處得君家懷祖曽於膝上誇不見多年應宦逺<lb/>
相逢何事却天涯朱絃無復來湘水駿骨分明産渥洼<lb/>
聞道賢勞多野處新醅聊寄傲霜花<lb/>
已將身世等浮雲又向江邊得故人數日暝寒埋雪意<lb/>
一番佳境為時新村醅淡薄聊資笑洞户深閒自有春<lb/>
已幸隣封同寄老却應風月費精神<lb/>
　　　金陵懷古二首<lb/>
<pb n="KR4d0110_WYG_005-4b"/>
焰燧何勞鼓萬牛聊將一帶付幽流纔聞浮鷁來波上<lb/>
已見牽羊出石頭舊穴依然披信汐古祠誰為薦時羞<lb/>
功名到了成何事擾擾空移夜壑舟<lb/>
霜天日晩獨沈吟潮上風來别是音恃險戰爭休想舊<lb/>
凭高臨眺且論今數聲鴈蹙千年恨一片帆驚萬里心<lb/>
不是江山解磨折却應人物自升沈<lb/>
　　　和人見寄<lb/>
壯志崢嶸不自神低回聊此接波臣雖非腰重真騎鶴<lb/>
<pb n="KR4d0110_WYG_005-5a"/>
猶勝途窮强泣麟擊節久懷洲上晚空樽未放網邊春<lb/>
固知遺老能相契翻愧公輸作幸民<lb/>
　　　邯鄲叢臺<lb/>
禾黍離離露一丘淡烟輕靄夕陽秋微基西枕邯山盡<lb/>
往事東隨漳水流御輦金車何處去閒花野草幾時休<lb/>
可憐全趙繁華地留作行人萬古愁<lb/>
　　　久雨次韻君俞<lb/>
塵埃肺腑屢更時淫雨平欺素領垂忽覺光輝慰岑寂<lb/>
<pb n="KR4d0110_WYG_005-5b"/>
坐令華茂轉離披中痟未厭徒空壁雅意安能系赤墀<lb/>
獨有晴明陪擊節回腸尤在不為詩<lb/>
　　　次韻君俞瑞香<lb/>
占盡韶華異衆芳分明絶艷降昭陽肯同繁杏攙春色<lb/>
漫道幽蘭有國香大葉尚疑攢處髻馬嵬猶認去時囊<lb/>
牡丹獨賞慈恩句只解金盃比發粧<lb/>
　　　次韻君俞四首<lb/>
文章老去豈能神猶有殘膏占舊名賦就賈生空自感<lb/>
<pb n="KR4d0110_WYG_005-6a"/>
詩成侯喜近聞聲拾塵已信非嘗飯撒豆終知不是兵<lb/>
多謝嘉篇慰岑寂便思約伴問歸程<lb/>
合浦圓光降下胎豫章千尺本天才未能海運參摶翼<lb/>
聊復舟行共覆杯白髪情懷雖草莽青春消息自條枚<lb/>
何妨接武窮幽致莫待風光却見催<lb/>
語解驚人固有神始知無不是虛名方觀去接天邊翼<lb/>
何事猶諧爨下聲齊晉近能通㰱血江黄詎敢議鏖兵<lb/>
老來肺腑都荆棘頓欲薅鋤不計程<lb/>
<pb n="KR4d0110_WYG_005-6b"/>
熊掌如何得豹胎棄常嗜異信難才端能不學邯鄲步<lb/>
正可同嘗沆瀣杯有意良圖休我老他年吉卜佇君枚<lb/>
雲間日下容相契且置燃萁特地摧<lb/>
　　　堤上閒步二首<lb/>
風旌江木信漂浮散策騰騰亦謬悠未必縈回能擢勝<lb/>
却疑平逺解供愁年衰易感難留日機盡應無不下鷗<lb/>
渡口舟横晚潮急一番佳意憶蘇州<lb/>
暖風輕蹙浪花浮留滯江城媿謝悠吟苦空多屈原恨<lb/>
<pb n="KR4d0110_WYG_005-7a"/>
賦殘猶剩庾郎愁漸因卜築投歸鷺聊托潺湲習戲鷗<lb/>
可笑麤官殺風景滿船絲管載涼州<lb/>
　　　題韋深道寄傲軒<lb/>
南窗何似北窗涼寄傲來風各有方千古光輝如昨日<lb/>
一時收拾付新堂已驚醆裏醅初緑更覺籬邊菊漸黄<lb/>
就使主人官即顯此門高興定難忘<lb/>
　　　次韻君俞兼簡少孫六首<lb/>
連璧兼金盡出倫雪髯霜鬢信陳人能忘枘鑿方圓異<lb/>
<pb n="KR4d0110_WYG_005-7b"/>
許接風雲變化新絶韻淹時勞極目虛齋窮日但凝塵<lb/>
何當一笑披環堵賴月吟哦未厭貧<lb/>
殘編弊藁掩還開好意經年不暫來伏櫪已應真欵段<lb/>
脱鞲終擬謝低回頗傳共坐侵斜月更想微吟荐罰杯<lb/>
居士從來少風味獨將愁眼望初梅<lb/>
莫羨財多石季倫任從閭里笑長人五湖浪迹名終在<lb/>
六印懸腰眼暫新且樂歌呼隨瀝斝不妨文字洗留塵<lb/>
年來頓覺珠璣富萬户侯家却是貧<lb/>
<pb n="KR4d0110_WYG_005-8a"/>
愔愔懷抱不曽開忽忽還添一歲來燈火香花隨贊祝<lb/>
兒孫旛勝共徘徊休誇路寢當前拜誰得屠蘇最後杯<lb/>
何物相期同一醉為君催發檻前梅<lb/>
定應春到今日幾但覺耳邊多醉人已分餘生不如舊<lb/>
却應佳句漸能新悲來徒有縈心淚情盡空驚滿眼塵<lb/>
到得錐無真我輩一簞猶是作家貧<lb/>
書空懶作咄咄語催老祗怪駸駸來斷夢已將愁共逺<lb/>
離魂不覺淚驚回病餘想見嶄巖玉歡處猶懷宛轉杯<lb/>
<pb n="KR4d0110_WYG_005-8b"/>
能伴晴和着屐否深山應有未凋梅<lb/>
　　　觀東坡集<lb/>
今朝又讀東坡集記得原州鞫獄時千首高吟賡欲遍<lb/>
幾多强韻押無遺固知才氣原非敵獨有心期老不欺<lb/>
淚盡九原無路見氷霜他日看青枝<lb/>
　<lb/>
　<lb/>
　姑溪居士前集巻五<lb/>
</p>
<p>
</p>
  </div>
<div>
<head>姑溪居士前集卷六</head> <lb/>
    <p>
<pb n="KR4d0110_WYG_006-1a"/>
欽定四庫全書<lb/>
　姑溪居士前集卷六<lb/>
　　　　　　　　　　　宋　李之儀　撰<lb/>
　　律詩三<hi>七言</hi>
　　　再次韻奉送禹欽且堅再來之約<lb/>
涔涔梅雨漲江濱耿耿僧房借鉢人秀色驚回隨念到<lb/>
孤懷贏得暫時新何妨一笑空諸有更覺三摩淨六塵<lb/>
憂患年來倍傷感送君衰淚不容貧<lb/>
<pb n="KR4d0110_WYG_006-1b"/>
相逢懷抱各全開蔚結才舒倐又來傾倒已辜將進酒<lb/>
追隨休賦上林回臨分莫作楚愁歎故事須詢河朔杯<lb/>
看取滁翁宜自警空將遺恨感蘇梅<lb/>
　　　襲前韻再簡少孫四首<lb/>
由來氣類即天倫孰謂劉琨獨可人稍隔相從更無味<lb/>
幾因拈起又還新席間誰致龍皮異雪裏常懷鶴羽塵<lb/>
祗欲期君拾瑤草庾郎三韭未為貧<lb/>
雪意埋雲蔚不開新春還傍故春來未堪骯髒倚門立<lb/>
<pb n="KR4d0110_WYG_006-2a"/>
聊復差池接羽回得喪但知求失馬盛衰贏取付傳杯<lb/>
風流二妙天憐我種玉秧中更挿梅<lb/>
子黙清真本絶倫羊曇仍是箇中人林泉不作南風競<lb/>
旗幟還因對壘新金鑛躍罏元有艷氷壺瑩月舊無塵<lb/>
何妨再葺昆陽戰尋邑師行固不貧<lb/>
記得金樽特地開舉頭新歲又重來銀潢已分經年隔<lb/>
玉節猶期舊臘回千汲浪迷雲表夢百分愁寄燭殘杯<lb/>
醉鄉誰謂無消息已覺歌聲傍落梅<lb/>
<pb n="KR4d0110_WYG_006-2b"/>
　　　次韻雪<lb/>
臘日頻年未嘗雪今春雪與臘俱來暖歸白傅金蕉葉<lb/>
寒逼温郎玉鏡臺幾處歡聲動絲竹一番佳思近離堆<lb/>
新詩不以尋梅見萬里豐登氣已回<lb/>
　　　題張約之長春閣<lb/>
江山信美亦人同寒暑隨時興易窮寓意果能超物境<lb/>
養花長欲占春風何須户外屨常滿自樂尊中酒不空<lb/>
可笑道人猶有恨一番紅盡一番紅<lb/>
<pb n="KR4d0110_WYG_006-3a"/>
　　　後圃<lb/>
鵓鳩呼婦天欲雨杏子退花鸎未雛庭前已覺緑半毯<lb/>
酒面忽有紅雙鳬芳物戀客不忍去主人好賢誰復如<lb/>
㑹應百歲享此樂何妨畫作重屏圖<lb/>
　　　寄題子椿野軒<lb/>
江山秀氣表吾人輦下開軒得趣新不擬舊遊離几席<lb/>
常令每況隔埃塵客來談笑無非楚紙上文章近過秦<lb/>
分我一枝頻見約乘槎行欲問通津<lb/>
<pb n="KR4d0110_WYG_006-3b"/>
　　　避暑無地偶過君俞聊資華屋廣蔭以揖主人<lb/>
　　　之勝綢繆禮意遂至抵暮君俞有詩因次韻二<lb/>
　　　首<lb/>
無功衞鶴偶乘軒虛暑從誰解倒懸頓覺御風凌絶境<lb/>
似逢調瑟認華年回光已幸參東壁裂地何須得酒泉<lb/>
自惜抑揚非瓦礫倦途終愧失陶甄<lb/>
十輪揚惲舊軒軒四壁相如似磬懸豈謂投懷忘晩節<lb/>
每容佳處共流年笑談璀璨風生坐輸墨縱横思湧泉<lb/>
<pb n="KR4d0110_WYG_006-4a"/>
土苴固難重就器轉鈞尤幸識精甄<lb/>
　　　歸自錢塘伏䝉君俞特枉佳句欽歎不已聊賦<lb/>
　　　來韻<lb/>
呉山陳迹已飛埃投老還驚病眼開似泛靈槎海邊去<lb/>
却因華表鶴歸來情移客枕收殘夢恨着江梅戀故臺<lb/>
便覺新篇資六翮飄飄真是子虛才<lb/>
　　　贈金陵榮天和<lb/>
生涯已定不干時收拾工夫且作詩瀨水方來弔東野<lb/>
<pb n="KR4d0110_WYG_006-4b"/>
同安初喜識丘遲兼將佛事資三昧又喜風騷出一支<lb/>
投老相逢能幾許何堪得句每相期<lb/>
　　　劉君以地里之學各邂逅相遇求詩為别因賦<lb/>
　　　長句<lb/>
久聞秘術獨超羣肯向青囊學景純解使山川如在掌<lb/>
須知禍福不由人論功合附天仙籍底事猶隨客路塵<lb/>
滿眼峯巒應有待何妨裁剪出精神<lb/>
　　　泊鎮客居傷春佳句輒賦元韻二首<lb/>
<pb n="KR4d0110_WYG_006-5a"/>
休論莫莫與休休老眼逢春且暫留未必餘寒更能久<lb/>
祇因殘蘂易為揉及時行樂何妨剩感物興懷漫自愁<lb/>
南北生涯等羇旅定應無着是清流<lb/>
紛紛到底不如休空把閒心見便留昨日白消行處去<lb/>
今朝緑遍定誰揉且從寂滅翻千偈安用深湛詠四愁<lb/>
我坐言多欲無語每慚佳思枉詩流<lb/>
　　　次韻夾竹桃花<lb/>
料理愁懷落那邊桃花烘日竹含烟牆紅密約連昌曉<lb/>
<pb n="KR4d0110_WYG_006-5b"/>
夏木深藏繡嶺天籃轝造門如㑹面漁舟失路想當年<lb/>
因君詠出黄筌筆從此風光生彩牋<hi>黄筌作夾竹桃花屏風東川西川節</hi>
<hi>度使㕔皆有之筌今不在以真花片補其缺處幾不能辨枝上地下相契不差毫髪天下傳以為工</hi>
　　　次韻聞笛<lb/>
涓涓水咽衆山泉隱隱雷驚二月天共喜春工能應候<lb/>
方知節物似烹鮮倦途所欠無多子勝日相逢又一年<lb/>
好是羣花應競發不須留待柳三眠<lb/>
　　　和郭功甫贈陳待制致仕二首<lb/>
<pb n="KR4d0110_WYG_006-6a"/>
十年朝馬望前程晚作琳宮物外人徹骨清風真有韻<lb/>
醉心常徳本來淳新栽松菊開三徑舊檢方書備六陳<lb/>
不是詩翁形美頌丹青難寫自由身<lb/>
南北紛紛不覺塵鴛鴦湖水解留人乳浮香焙誰同試<lb/>
螘泛家篘分外淳禪寂久因師粲可婚姻便可繼朱陳<lb/>
莫從舊路尋歸夢占取東籬採菊身<lb/>
　　　和人三首<lb/>
昻昻野鶴固難羣皎皎氷壺不受塵一笑每逢青眼舊<lb/>
<pb n="KR4d0110_WYG_006-6b"/>
多情空愧白頭新西風未用高紈扇東道應容岸角巾<lb/>
珍重長謠倚雲瑟瀟湘誰是賞音人<lb/>
經年牢落别離羣凖擬歸來拂路塵妙語獨從書上得<lb/>
歡悰猶欠坐中新頗聞洛下傳佳句更喜嵩陽識墊巾<lb/>
幾欲軍門示巾幗老來猶更不如人<lb/>
荆溪風物記當時吹絮河豚下箸遲緑滿金田朝應供<lb/>
紅殘朱檻夜論詩幅巾已託遺民後杓柄猶懷象骨疑<lb/>
早晩雲間見金臂空懸翠竹漫抽枝<lb/>
<pb n="KR4d0110_WYG_006-7a"/>
　　　次韻採蓮<lb/>
聞道栽成十畝蓮便思挑出杖頭錢定知荇菜參差處<lb/>
不是決明顔色鮮紅日半移芳草岸清歌低泛木蘭船<lb/>
驚心未得同真賞空媿諸豪白玉篇<lb/>
　　　復次韻<lb/>
國西華麗占池蓮曽記開樽奉賜錢幾欲漂流勞滯念<lb/>
又驚紅緑映澄鮮主人無間容聮步勝日何妨更買船<lb/>
滿挹香風振歸袂更煩佳思出新篇<lb/>
<pb n="KR4d0110_WYG_006-7b"/>
幕府風流舊泛蓮裔孫家世掩青錢别開眼界霞爭爛<lb/>
分得秋光菊未鮮燈陣有心欺醉帽珠盤何日瀉歸船<lb/>
錦囊示我鏘金句空媿巴吟綴後篇<lb/>
　　　次韻子椿莊居述懷<lb/>
偶因秋蘂記初春増損元無爾自貧病骨蕭條驚歲晚<lb/>
新詩來往媿情親未應謝傅終垂涕誰為劉公是可人<lb/>
艾火呻吟對搖落不堪庭草又還新<lb/>
　　　次韻早秋<lb/>
<pb n="KR4d0110_WYG_006-8a"/>
衝衝時序一郵亭睡美從今氣不蒸便好心期金葉酒<lb/>
乍驚夢在玉壺氷栽松種竹來三徑效策輸龜待十朋<lb/>
百尺樓高誰與共倦途初喜接陳登<lb/>
　　　同子椿遊三品石詩井尋三閣故基久之因以<lb/>
　　　次韻<lb/>
桑柘丘墟輦路長景陽依舊在山陽石標官品名常在<lb/>
井記胭脂迹半荒吊古漫勞興感慨寄懷聊以共彷徉<lb/>
相看等是未推枕何日同驚夢後梁<lb/>
<pb n="KR4d0110_WYG_006-8b"/>
　　　陪曽延之泛舟歴湖至苦竹寺次韻陳致君席<lb/>
　　　上所賦<lb/>
已涼時節未霜前十里平湖共酒船巖岫湧寒清澈水<lb/>
芰荷翻浪緑連天百年過眼真聊爾一笑投懷豈適然<lb/>
獨有黄花似迴避定縁紅粉不能先<lb/>
　　　宿大乘贈祖燈<lb/>
倦游知止未知還平日生涯只在山金碧喜逢雲外境<lb/>
文章重見管中斑篆烟縈曉留無寐寶鐸吟風笑不閒<lb/>
<pb n="KR4d0110_WYG_006-9a"/>
他日歸棲雖有地勝遊終寄夢魂間<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_006-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集巻六<lb/>
</p>
<p>
</p>
  </div>
<div>
<head>姑溪居士前集卷七</head> <lb/>
    <p>
<pb n="KR4d0110_WYG_007-1a"/>
欽定四庫全書<lb/>
　姑溪居士前集卷七<lb/>
　　　　　　　　　　　宋　李之儀　撰<lb/>
　　律詩四<hi>七言</hi>　<hi>五言</hi>
　　　賞心亭<lb/>
賞心亭角倚欄杆虎住龍蹲自屈蟠無復埋金銷勝氣<lb/>
空餘飛鷺識前灘百年名在人何處萬里潮平雨送寒<lb/>
幾向後庭更白紵不堪殘照下魚竿<lb/>
<pb n="KR4d0110_WYG_007-1b"/>
　　　延之云累日把酒止在相近處殊不快人意坐<lb/>
　　　間命徧索城内外可以延處之地將往因之得<lb/>
　　　城南張氏園秋花班駮可喜遂劇飲待月上戴<lb/>
　　　花作樂而歸市猶未徹觀者如堵次致君韻<lb/>
累日相看似處隂今朝乘興共追尋曲欄方沼爭留步<lb/>
秀色新啼總㑹心酒面屢從羅綺發花心休被雪霜侵<lb/>
燭城醉路凌初月但覺人山一徑深<lb/>
　　　偶書二首<lb/>
<pb n="KR4d0110_WYG_007-2a"/>
閉門只欲渾無事門外何嘗有事來生計不須憂水旱<lb/>
仕途休更問梯媒身安種種皆三樂客到時時共一杯<lb/>
此外華嚴是歸處眼前樓閣竟誰開<lb/>
小山相對數椽地樂與心期境自多有酒未妨同客醉<lb/>
無情到了任君魔採薇行歌亦勞矣飲水曲肱還㑹麽<lb/>
只恐時來把不住更看究竟事如何<lb/>
　　　贈人<lb/>
落得清閒與物疎扃門終日似山居案頭新有歸田賦<lb/>
<pb n="KR4d0110_WYG_007-2b"/>
架上元留緯世書紫府未須窮秘簡丹山重見引名雛<lb/>
詔恩只赤來相繼還許頻為賀客無<lb/>
　　　和兩翁軒<lb/>
何處又傳金椀出幾人爭看玉山頺幽情不是風期舊<lb/>
異境難從指顧開猿鶴已回塵外駕烟雲休造眼中衰<lb/>
未妨一老同巾履香火終年謝刼灰<lb/>
　　　次韻珪首座<lb/>
隂重爐紅欲雪天氤氲香篆不藏烟南遊步步如同歴<lb/>
<pb n="KR4d0110_WYG_007-3a"/>
西竺層層有舊縁未覺鵶聲驚户外似傳梅信到窗前<lb/>
老來酒量無消息負此佳時一慨然<lb/>
　　　和錦繡亭<lb/>
漂泊生涯寄一萍勝遊長記錦花亭山來已訝天能巧<lb/>
春到方知地更靈雖許登臨追曳尾却應顔色未忘形<lb/>
何妨共保千年約白帽回頭笑管寧<lb/>
　　　呉思道相送同宿崇因二首<lb/>
端門風月十年抛垂老山林寄一瓢可得故人來市脚<lb/>
<pb n="KR4d0110_WYG_007-3b"/>
共尋陳迹到江郊麥黄且置塵中累眉白欣投世外交<lb/>
只恐話長清夜短明朝去路不相饒<lb/>
形單影隻久相抛鼎食端能勝飲瓢已分餘材辜北闕<lb/>
元非不雨自西郊求田聊復同中隱玩世寧嫌凟下交<lb/>
千古平泉有遺恨漫勞精爽畏文饒<lb/>
　　　寄僧<lb/>
得皮得髓漫多門實際圓融理自存諭意當時纔一笑<lb/>
還卿千日見三孫維持佛法元無事建立家山盡有文<lb/>
<pb n="KR4d0110_WYG_007-4a"/>
占斷乾坤今鼎足㑹多哮吼慰傳聞<lb/>
　　　寄題呉思道横翠堂<lb/>
紅塵擾擾功名地不礙詩人得趣幽何必千巖連萬<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>
能令六月似三秋茶甌變乳隨湯泛香篆縈雲盡日浮<lb/>
時覺東城添紙價應知得句勝封侯<lb/>
　　　簡劉君秉<lb/>
劉郎本是風塵外畫舸新從越上來聞説露芽如爪活<lb/>
更多溪楮截肪開雪消鼎面聲頻涌鵞轉池心首屢回<lb/>
<pb n="KR4d0110_WYG_007-4b"/>
洗滌睡魔臨二景敢辭瓦礫換瓊瑰<hi>黄庭有内外景</hi>
　　　八月十一日九月六日二十四日三夢過趙仲<lb/>
　　　强家坐中人物笑語一一如平時因寄長句庶<lb/>
　　　䝉藻思見酬因投一㑹面之慰也<lb/>
憶陪金醆醉紅顔回首風光杳靄間老去未忘三級浪<lb/>
近來頻夢八重闗雲烟舊路到何日燈火虛堂真似山<lb/>
只恐斷魂收不得更須佳句與招還<lb/>
　　　水中登王徳循月閣<lb/>
<pb n="KR4d0110_WYG_007-5a"/>
龍宮海藏固聞誇偶襲初涼泛客槎層檻迥高臨落日<lb/>
洞房無數盡浮家閭閻可想知何在天水相連杳莫涯<lb/>
借我華嚴記殘帙欲將因地付袈裟<lb/>
　　　徳循詩律甚佳方幸拭目因作拙句以勉之<lb/>
唐人好詩乃風俗語出工夫各一家前輩相因多自任<lb/>
後來無復更相誇半山老子偏遊戲真一仙人每歎嗟<lb/>
傍出豫章登一格憑君細與辨龍蛇<lb/>
　　　之儀家當塗七年矣屢過禪岳山下望高山塔<lb/>
<pb n="KR4d0110_WYG_007-5b"/>
　　　欲一遊輒不果異時山主懃公大師與其子宣<lb/>
　　　上人相過因往報之取路回逺薄晩方到遂留<lb/>
　　　宿棟宇一新舍次皆得其便而宏麗高朗唯見<lb/>
　　　者知焉又復規範齊肅鐘鼓應接問之乃懃一<lb/>
　　　力所就絲蓄粒聚未嘗毫髪資之人此尤難者<lb/>
　　　感歎不已因賦二小詩<lb/>
窣堵頻經眼伽藍未息肩多情兩父子同住一雲烟繚<lb/>
繞尋幽徑從容慰昔年本無留客意投分且遷延<lb/>
<pb n="KR4d0110_WYG_007-6a"/>
去往如流水興衰似轉肩新工幾奪目舊㸑僅留烟願<lb/>
起三千刼功收十八年兒孫盡龍象家世自綿延<lb/>
　　　藏雲山居<lb/>
鳥語晩更好山風秋轉涼心閒日自永簟冷夢尤長赤<lb/>
薦新春稻清添舊䕃香此身歸有地去路尚何妨<lb/>
雨後山尤好秋來方此時心清覺老健步懶欲歸遲林<lb/>
響驚鼷鼠風閒叫畫眉善人吾豈敢去此尚何之<lb/>
　　　山居夏日<lb/>
<pb n="KR4d0110_WYG_007-6b"/>
金鏁籠窗日黄繒蔽柳蟬戀鶯忘日轉借榻就涼偏好<lb/>
作宿山計難堪被俗牽歸途迎晚照豫促渡頭船<lb/>
　　　誠上人遊方既歸林下焚香誦經以嚴報地相<lb/>
　　　見欣然留不欲去遂賦小詩<lb/>
委曲披高下虛明得靜深佛香平日願經巻本來心地<lb/>
據三車上塵無一㸃侵出山應有恨何處似如今<lb/>
　　　宿青山坊君錫館置甚欵時方興圩<lb/>
命駕追彭澤開懷得士龍殘寒偏惱客小雨未妨農已<lb/>
<pb n="KR4d0110_WYG_007-7a"/>
幸同歸轍何勞更賃舂川原如故里疑是舊栽松<lb/>
　　　將過黄池中路寒甚風猛不可行復歸青山坊<lb/>
　　　投宿<lb/>
過午風雖惡此心難自安如何一時頃遂變十分寒忍<lb/>
聽僵夫訴還思昨夜歡祇應賢地主猶作故侯看<lb/>
　　　次韻俞希賢大暑家居寄天寧二老<lb/>
靜退陶彭澤風流支道林論歡雖暫阻投分本來深客<lb/>
舍汗如洗僧軒雲正隂莫因俗眼礙終負勝遊心<lb/>
<pb n="KR4d0110_WYG_007-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集卷七<lb/>
</p>
<p>
</p>
  </div>
<div>
<head>姑溪居士前集巻八</head> <lb/>
    <p>
<pb n="KR4d0110_WYG_008-1a"/>
欽定四庫全書<lb/>
　姑溪居士前集巻八<lb/>
　　　　　　　　　　　宋　李之儀　撰<lb/>
　　律詩五<hi>五言</hi>
　　　和答友人二首<lb/>
比日逢春社占龍得賁山雖能素願合未放老身閒家<lb/>
世綿延逺功名指顧間自應天有助一到一開顔<lb/>
春來自多雨行處只逢山賦分皆可樂貪生常不閒人<lb/>
<pb n="KR4d0110_WYG_008-1b"/>
歸挑菜處鳥語落梅間翻恨新増酒何從解醉顔<lb/>
　　　食笋二首<lb/>
燕雀初為友烽烟近卜隣不嫌千語聒只怕一籠新病<lb/>
眼常如睡歸心喜似人柈餐猶見笋未省已無春<hi>牆外是西</hi>
<hi>闗毎夜得應烽火</hi>
疎簾不礙日缺甃宛如塘黙坐千名佛忘形一炷香巻<lb/>
中貪味永鏡裏任顔蒼飲後纔推枕逡巡又夕陽<lb/>
　　　謝陳無已相訪<lb/>
<pb n="KR4d0110_WYG_008-2a"/>
下直來天禄柴荆故逺求論心日恨短歸路雨無憂紅<lb/>
葉繽紛晩黄花爛縵秋㑹須尋此況擊節再相酬<lb/>
　　　昨日偶到北觀䝉君俞元載元發明叔惠然見<lb/>
　　　過<lb/>
勝日欣相得曠懷誰與同如何四君子肯顧一衰翁林<lb/>
杪收殘雨簷牙遞好風歸時不須問更待月如弓<lb/>
　　　回酒<lb/>
莫笑和州酒和州酒却醇聊資千歲祝用贊一陽春柳<lb/>
<pb n="KR4d0110_WYG_008-2b"/>
信渦將報梨晴㸃向真醉尋平日路好在武陵人<lb/>
　　　書長干僧房<lb/>
異日延禪地今朝選佛場真身瘞堅固層級韻琅當雨<lb/>
灑家家潤燈傳處處光曽將一則語要路截諸方<lb/>
　　　無題三首<lb/>
邂逅俱青眼招擕媿白頭穿林猶畏日坐石忽驚秋不<lb/>
作﨑嶇倦幾成汗漫遊臨分懷杜老月湧大江流<lb/>
步武高低外生涯夢寐中不知三徑足信是一生窮觸<lb/>
<pb n="KR4d0110_WYG_008-3a"/>
目如逢舊隨縁似有功便應參羽翼何異注魚蟲<lb/>
軒廡千尋碧江山一抹紅微吟接僚友健啖趂羣童戀<lb/>
别猶能暫論懽昔已通更憑將此況逺問霅溪翁<lb/>
　　　題歴陽天慶觀自然菴<lb/>
一日復一日新年即舊年本來無欠少强自起攀縁妙<lb/>
悟通三境清風寄七絃昇騰如未果且作地行仙<lb/>
　　　自大乘將遊湯泉道中<lb/>
迢迢山路永漠漠曉風昏雨歇鳩呼婦年豐稻有孫旅<lb/>
<pb n="KR4d0110_WYG_008-3b"/>
懷悲暮齒野飯寄前村只恐今霄夢憑誰續斷魂<lb/>
　　　雨中過明覺招上人輒留小詩<lb/>
雨路如投洗山行似踏䋲深閒逢竹院歡喜得詩僧語<lb/>
欵疑繅蠒心明自有燈難忘惜别處高義等丘陵<lb/>
　　　宿滴水巖懷趙徳麟和壁間韻<lb/>
瀑水瀉靈竇鏗鏘韶濩音樹深猿嘯月山迥鳥歸林一<lb/>
曲廣陵散再歌梁甫吟天邊有鴻鴈莫寄此時心<lb/>
　　　夜行鞏洛道上<lb/>
<pb n="KR4d0110_WYG_008-4a"/>
夜久露華重寒鴉不肯棲月推銀海上斗過玉䋲西風<lb/>
脱林衣瘦山擎雲帽低流螢三四㸃趂隊過前溪<lb/>
　　　題李欽之承事宅<lb/>
松竹龎公宅丘墳倚相家和聲敦鴈序秀色茂蘭芽魯<lb/>
秉方如昔淮流詎可涯躊躇不欲去寒日任西斜<lb/>
　　　離宣城<lb/>
倦客登舟際江城欲暮時恨長山自逺心速棹歸遲村<lb/>
市明魚火嚴城起鼓鼙詩成真有助新月上天涯<lb/>
<pb n="KR4d0110_WYG_008-4b"/>
　　　秋日遊青山訪太白墓二首<lb/>
潦倒忘衰日風流襲墊巾未能分朽骨還此挹餘塵弔<lb/>
古無千載傷心為一顰依稀如到眼氣類信吾人<lb/>
淹時苦炎暑此日遇初秋舊籍存千畆彛倫詠九疇但<lb/>
能尋曠蕩何必事深幽未媿遼東笑真成知北遊<lb/>
　　　遊青山因過西莊<lb/>
青山忽相值一笑脱征衫未就三都賦聊尋五柳潛並<lb/>
遊雖得意作濶更愁兼問字終忘倦言歸但小慚旁求<lb/>
<pb n="KR4d0110_WYG_008-5a"/>
須作相未聘且耕巖贈别無多語禔身要律貪<lb/>
　　　同榮天和遊石城<lb/>
兹遊久寂寞勝士偶陪隨竹暗笋初熟江深鱸正肥但<lb/>
須頻結社何必訪題詩㑹有重來日還應記此時<lb/>
　　　謝人送魚<lb/>
珍重黄池秀風流逈出塵多情念羇旅脱網寄鮮鱗掀<lb/>
動龍蛟宅驚回匕箸春丹青如得便更擬問通津<lb/>
　　　題齊雲亭<lb/>
<pb n="KR4d0110_WYG_008-5b"/>
凌空登白紵此地與雲齊一覽衆山小方知人世低暫<lb/>
留蝴蝶夢終負杜鵑啼回向禪闗客何當别有梯<lb/>
　　　賀時相生辰<lb/>
錫羨來經世儲休表降神雲間瞻鸑鷟天上識麒麟藴<lb/>
藉三冬學形容萬古春班庭傾玉筍鎮廟契金人帝載<lb/>
熙明格朝簽絶擬倫淵源參密幄同徳在斯民有作皆<lb/>
前用無言不緒陳光華榮斝夀蕃錫㑹昌辰寵接張侯<lb/>
異年頒衞武均江干空引睇無路襲餘塵<lb/>
<pb n="KR4d0110_WYG_008-6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_008-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集卷八<lb/>
</p>
<p>
</p>
  </div>
<div>
<head>姑溪居士前集卷九</head> <lb/>
    <p>
<pb n="KR4d0110_WYG_009-1a"/>
欽定四庫全書<lb/>
　姑溪居士前集卷九<lb/>
　　　　　　　　　　　宋　李之儀　撰<lb/>
　　絶句一<lb/>
　　　登山未還范景仁以詩見促次韻二首<lb/>
撲面烟霞曉更嘉偶隨黎杖訪仙家斜陽不見登山屐<lb/>
獨遶長溪折夜花<lb/>
危牆烟際聳層城潮落沙頭眼更明不覺歸舟犯牛斗<lb/>
<pb n="KR4d0110_WYG_009-1b"/>
天風吹下步虛聲<lb/>
　　　次韻景仁海次西還二首<lb/>
留滯初春寂寞濱眼明歸路一番新何妨更作重來計<lb/>
枝上微紅解惱人<lb/>
二月春隂到水濱秋風重見玉蟾新無端擾擾來還去<lb/>
只恐沙鷗解笑人<lb/>
　　　又次韻<lb/>
尋春何惜駐征鞍只怕春歸不怕寒故國山川無限思<lb/>
<pb n="KR4d0110_WYG_009-2a"/>
我來仍得雨中看<lb/>
　　　栢臺自述四首<lb/>
窮日愔愔已死灰似沈習井念昭回一聲霹靂起平地<lb/>
頓覺青天萬里開<lb/>
鑽龜打瓦不曽休金注昏人豈自由誰謂純誠無感格<lb/>
㑹逢公議報私讐<lb/>
一夢揚州似隔生輕舟未往但貪程莫年觳觫兒童念<lb/>
風物依稀媿此情<lb/>
<pb n="KR4d0110_WYG_009-2b"/>
熬熬内火戰驕陽鶴淚風聲便着忙波浪翻天誰與渡<lb/>
却應甘井是慈航<lb/>
　　　江西莊上久雨<lb/>
去秋欲雨不得雨今春望晴還未晴螻蟻尚知為自便<lb/>
强將私意與天爭<lb/>
　　　路西莊絶句<lb/>
麥未登場已挿秧更憂雨過水還傷一生能着幾量屐<lb/>
白髪蕭蕭祇管忙<lb/>
<pb n="KR4d0110_WYG_009-3a"/>
　　　宿采石<lb/>
江聲隱隱風前恨鴈陣喧喧枕畔愁更覺孤衾如潑水<lb/>
始知今夜宿山頭<lb/>
　　　寄西莊梅道者<lb/>
因縁時節本相期只恐蹉跎醉似泥洗盡捉前留意處<lb/>
何憂金臂不提擕<lb/>
　　　偶書二首<lb/>
元宵燈火閙遊人偶向忙中得此身淨几明窗塵不到<lb/>
<pb n="KR4d0110_WYG_009-3b"/>
弄黄先見一枝春<lb/>
通中玉冷夢偏長花影籠階月浸廊挽斷羅巾留不住<lb/>
覺來猶有去時香<lb/>
　　　瑞竹即事三絶<lb/>
芭蕉葉密柿隂濃散髪西窗到晩鐘霹靂一聲三尺水<lb/>
旱天方信有真龍<lb/>
纎絺不掛汗如傾一霎風來夢乍驚自是人心有涼思<lb/>
强將庭葉作秋聲<lb/>
<pb n="KR4d0110_WYG_009-4a"/>
鴨脚初成緑未齊芭蕉仍在柿隂西推遷節物均如此<lb/>
眼界何須苦自迷<lb/>
　　　書扇<lb/>
㑹稽陳迹久荒蕪流落江城墨未枯好向溪邊示行客<lb/>
問人能出百錢無<lb/>
　　　立秋日書唐行成扇<lb/>
自古逢秋悲寂寥我言秋日勝春朝晴空一鶚排雲上<lb/>
便引詩情到碧霄<lb/>
<pb n="KR4d0110_WYG_009-4b"/>
　　　題郭熙畫扇<lb/>
蹇驢破帽聳鳶肩石裏長松欲到天六月塵埃汗如洗<lb/>
始知立意不徒然<lb/>
嫋嫋涼風八月初試揮椽筆寫江湖還家預想迎門喜<lb/>
爭問今年得意無<lb/>
　　　又書扇<lb/>
幾年無事在江湖醉到黄公舊酒壚覺後不知新月上<lb/>
滿身花影倩人扶<lb/>
<pb n="KR4d0110_WYG_009-5a"/>
　　　畫夫子扇<lb/>
烟梢雲頂石藏根溪壓輿梁曉乍分車葢定尋何處路<lb/>
皇皇猶想為斯文<lb/>
　　　題畫扇<lb/>
曽記終南雪裏山玉峯瓊岫聳巑岏風流轉入丹青手<lb/>
畫作江城六月寒<lb/>
落筆無因似退之每逢佳致却如癡孤高全露秋來骨<lb/>
無復山紅澗碧時<lb/>
<pb n="KR4d0110_WYG_009-5b"/>
　　　莊上書事<lb/>
柱礎猶蒸濕未休懸知雨意未全收只憂場上芽生稻<lb/>
不厭田間水拍溝<lb/>
　　　訪僧不值<lb/>
我來獨愛南天竺公去誰烹北苑茶賴有清風猶好客<lb/>
掃門楊柳影交加<lb/>
　　　天寧衆寮即事<lb/>
不看經也不參禪時去時來又一年秪願闍黎終有信<lb/>
<pb n="KR4d0110_WYG_009-6a"/>
大家留取草鞋錢<lb/>
　　　宿吉先之學古堂<lb/>
停驂假館雪初晴學古堂中氣象新多謝故人無棄我<lb/>
一爐軟火煖如春<lb/>
　　　書于子高宅<lb/>
兒童雞大語聲喧桑拓縈紆緑蔽川斗覺門庭蘭玉盛<lb/>
更將蕭鼔樂豐年<lb/>
　　　書俞秀老詩卷後<lb/>
<pb n="KR4d0110_WYG_009-6b"/>
荆公賓客晚多竒休歎攘侯見事遲雨過半山初睡足<lb/>
何如蟁力負山時<hi>荆公晚有佳客乃其自云魯直遂因為故事</hi>
　　　寫裙帶<lb/>
輕裙碎摺曉風微弱柳腰肢穩稱衣更剪垂虹平窄地<lb/>
雙鳬似恐見人飛<lb/>
　　　采石二首<lb/>
雲山夾岸去層層來往扁舟恨未能更有尋常最佳處<lb/>
無風一日到金陵<lb/>
<pb n="KR4d0110_WYG_009-7a"/>
雞籠山下是和州隔岸聞呼見㸃頭不見東歸夜郎客<lb/>
錦袍誰共醉扁舟<lb/>
　　　浴南寺園頭求詩<lb/>
一重洗盡一重生塵垢昏人不自醒㑹得栽茄種𤓰意<lb/>
始知松竹本來青<lb/>
　　　源上人研<lb/>
過嶺傳衣不傳鉢何事眼裏更着枻欲識黄梅半夜心<lb/>
踏着稱鎚硬似鐵<lb/>
<pb n="KR4d0110_WYG_009-7b"/>
　　　訪采石臻山主不遇<lb/>
入門不見主人公座具袈裟在眼中更有山童㑹人意<lb/>
畧無一事許相同<lb/>
十年采石寄漂蓬廣濟雖名寺亦空將為新來有消息<lb/>
依前山不結蓬籠<lb/>
　　　次韻湖隂韋深道五小詩<lb/>
髭鬚瀟颯面嶙峋怪我多非舊日人百里挐舟誰復爾<lb/>
却應情重故情親<lb/>
<pb n="KR4d0110_WYG_009-8a"/>
書去書來又一年祇應提處是虛鞭相逢㑹得筆頭語<lb/>
莫惜頻尋酒裏天<lb/>
江頭風浪似重闗幾許行人限往還不是多情過相與<lb/>
肯將一葉犯銀山<lb/>
三山磯雨列山風我亦頻年强自攻不負蛟龍竟何事<lb/>
祇疑身世屬江東<lb/>
新來句法宛如隂端與衰公伴陸沈未易偏師壯秦系<lb/>
劉郎戈甲舊成林<lb/>
<pb n="KR4d0110_WYG_009-8b"/>
　　　次韻東坡梅花十絶<lb/>
誰人月下奏雲和一夜繁枝向北多長笛未須論舊恨<lb/>
且留幽思待隂何<lb/>
奸雄投老戀層臺隨得分香散處開枝上休論歌舞舊<lb/>
尊中且泛緑於苔<lb/>
弄蘂攀條日幾回依稀長記雪中開塵埃滿袂家山逺<lb/>
底事多情拂眼來<lb/>
軟火明窗酒一尊餘盃未減日尤昏誰人為折東來閣<lb/>
<pb n="KR4d0110_WYG_009-9a"/>
續得何郎日斷魂<lb/>
黯黯危腸獨九迴故園誰對此時開撚來聊把倚孤枕<lb/>
更擬慇懃入夢來<lb/>
病餘憔悴拊空尊子細思量意却昏便覺陽和振枯槁<lb/>
不須方士致幽魂<lb/>
初見今年報信花定從清淺綴横斜無言對我應惆悵<lb/>
不復當時處士家<lb/>
玉作肌膚雪作衣剪裁風月綴寒枝上池可飲偶無路<lb/>
<pb n="KR4d0110_WYG_009-9b"/>
空愧當年帶下醫<lb/>
漏泄天工意不輕傍春依臘獨分明孤高不作繁紅伴<lb/>
造化須知别有情<lb/>
姑射山前舊卜家天香真色倚風斜不須薝蔔分高下<lb/>
要是東皇第一花<lb/>
　　　贈呂焕<lb/>
紅爐歡坐臘燈長豫借春風發艷粧流水落花無限好<lb/>
却應雙鬢恨劉郎<lb/>
<pb n="KR4d0110_WYG_009-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_009-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集卷九<lb/>
</p>
<p>
</p>
  </div>
<div>
<head>姑溪居士前集卷十</head> <lb/>
    <p>
<pb n="KR4d0110_WYG_010-1a"/>
欽定四庫全書<lb/>
　姑溪居士前集卷十<lb/>
　　　　　　　　　　　宋　李之儀　撰<lb/>
　　絶句二<lb/>
　　　舟泊采石<lb/>
經年欲到竟無繇便路今朝得暫留弄月燃犀俱未暇<lb/>
潮平且欲過西州<lb/>
　　　和州太守曽延之置酒皷角樓<lb/>
<pb n="KR4d0110_WYG_010-1b"/>
樓臺烟樹接平蕪水墨丹青十幅圖認得黄山家住處<lb/>
雲中相對似相呼<lb/>
　　　延之置酒當利樓侍人勸酒<lb/>
雲山逺近淺還深宛轉愁顔頓不任獨有綺羅知此意<lb/>
故拈金盞十分斟<lb/>
　　　延之置酒連雲觀北望丘墟掩翳相與凭欄感<lb/>
　　　歎延之以所持扇見授云不可不記也因書之<lb/>
後壠前岡一色松相看冠劍幾悲風今朝笑語明朝哭<lb/>
<pb n="KR4d0110_WYG_010-2a"/>
莫厭尊中酒不空<lb/>
　　　延之置酒南園因書柱上<lb/>
尊前景氣朝朝别醉裏歌呼處處新一度拈來一回好<lb/>
主人須信異于人<lb/>
　　　何子温家有巨竹數頃因成絶句<lb/>
老緑隂森鎖晝寒兒孫延裔不知年欲歸頓失來時路<lb/>
一似高風暗雨天<lb/>
　　　曽延之置酒後閣供帳酒饌物物皆内出侍人<lb/>
<pb n="KR4d0110_WYG_010-2b"/>
　　　以裙帶求書<lb/>
御醅盞畔千頭菊椽燭光中四和香紅粉莫嗟霜滿頷<lb/>
也應歌處似周郎<lb/>
　　　延之問及當塗近事云君殆能容忍我不及也<lb/>
　　　胡不遷居于此便治館因口占為謝<lb/>
胯下淹時豈不知故人疑我似陽癡一㕓固願授陳相<lb/>
只恐鋒車便見追<lb/>
　　　延之云久遲公來不謂迫之乃肯顧我既開此<lb/>
<pb n="KR4d0110_WYG_010-3a"/>
　　　路却當以匪人為津梁矣致我佳客敢忘其徳<lb/>
　　　口占為戯<lb/>
一水相忘輒自疲青氊情厚失先期從今不比鸕鷀數<lb/>
更欲棠隂借異時<lb/>
　　　雜詠四絶<lb/>
人間所樂寧過此一事都無有俸錢更向豐年觀割稻<lb/>
須知身是地行仙<lb/>
老呼稚舞報豐年極目黄雲欲際天旋搗新稉供晩飯<lb/>
<pb n="KR4d0110_WYG_010-3b"/>
只愁閒夢攪安眠<lb/>
解籜新篁緑未分弄晴啼鳥語如文翻風葭菼全疑雨<lb/>
對岸峯巒便是雲<lb/>
平生粥飯寄伽藍老日田園强自添豈自着靴踏泥客<lb/>
如何不許蹔深潛<lb/>
　　　書龔彦本莊壁二絶<lb/>
青黄赤白千畦稻逺近高低四面山舊約買鄰今已決<lb/>
却憂無力伴躋攀<lb/>
<pb n="KR4d0110_WYG_010-4a"/>
重陽過了十二日階下黄花方盛開節物參差何足較<lb/>
且浮新蘂共銜杯<lb/>
　　　同彦本兄弟泛舟過北山<lb/>
横截西山一葉輕曉奩初發鏡中行異時常作玻璃觀<lb/>
却恐丹青畫不成<lb/>
　　　彦本鄰莊有欲售其所舍之屋看相與就閱遂<lb/>
　　　書其屏上與彦本為約<lb/>
求田問舍太遲生棟宇纔逢眼便明憑仗經營須占早<lb/>
<pb n="KR4d0110_WYG_010-4b"/>
連牆祇恐負柴荆<lb/>
　　　龔深之曽約相從偶不及而深之逝矣獨過其<lb/>
　　　所約之地遺像儼然感愴不已因書其事<lb/>
徳公期我此聮裾獨捨扁舟斷夢初蕙帳一燈如晤語<lb/>
淚㾗空對兩龍駒<lb/>
　　　初入褒禪山<lb/>
近山回抱錦為屏金碧高低照眼明四十年來勞夢想<lb/>
白頭方喜慰平生<lb/>
<pb n="KR4d0110_WYG_010-5a"/>
　　　褒禪知客求書因以答之<lb/>
霜林斑駁抱園回曉日初昇宿霧開憶得舊遊懷小杜<lb/>
分明回望繡成堆<lb/>
　　　褒禪齋後獨出三門步深山久之<lb/>
兩脚都忘力不勝穿雲度塹信騰騰林深鳥獸知無迹<lb/>
時見遊山一兩僧<lb/>
　　　遊華陽洞行十餘步水阻而回<hi>洞在褒禪側有吕公書華陽後</hi>
　　　<hi>門字</hi>
<pb n="KR4d0110_WYG_010-5b"/>
篝火宵深興轉濃可憐潭水斷來踪祇疑終有蛟龍護<lb/>
玉室金堂未許逢<lb/>
　　　自褒禪寺東轉將過大乘路中<lb/>
不覺離家二十日山林城市恣延縁定因曽作和州客<lb/>
長見雞籠在眼前<lb/>
　　　欲過大乘先寄祖燈禪師大乘甚貧新開堂<lb/>
大乘此去有幾里聞道祇園近布金但恐鉢中無客飯<lb/>
止期經宿謝知音<lb/>
<pb n="KR4d0110_WYG_010-6a"/>
　　　將過大乘薄晩不能到既見祖燈以寄一笑<lb/>
踏盡田塍轉盡山芥塘猶在夕陽間主人縮地元多術<lb/>
何事今朝時見慳<hi>芥塘大乘地名</hi>
　　　湯泉纔到便問浴處何在戲呈長老<lb/>
欲從曠口過金陵不惜湯泉兩日程因就故人求一浴<lb/>
何妨隨例得身輕<lb/>
　　　題苦竹寺後亭<lb/>
竹映丹楓轉短籬有花開處盡空枝春風想見如鋪錦<lb/>
<pb n="KR4d0110_WYG_010-6b"/>
惆悵來遊不是時<lb/>
　　　再過苦竹飯于寺前客邸<lb/>
隼旟謌呼引紅粧花帽追隨入醉鄉今日再來如斷夢<lb/>
主人依舊進黄粱<lb/>
　　　絶句七首<lb/>
海燕初飛掠水輕酴醿開就照人明旋傾煮酒嘗青杏<lb/>
唯有風光不世情<lb/>
萬腔腰鼓打梁州舞罷還催步打毬更借纒頭三百萬<lb/>
<pb n="KR4d0110_WYG_010-7a"/>
阿奴要轍第三籌<lb/>
情隨榆莢不勝飄心似楊花暖欲銷擬借瓊林大盈庫<lb/>
約君孤注睹妖嬈<lb/>
漫尋蝴蝶却成癡欲趂蜂兒轉更疑自是心情怕時節<lb/>
不如閒處伴黄鸝<lb/>
程氏園當尺五天千金爭賞並朱欄莫因今日家家有<lb/>
便與常時兩様看<lb/>
的的枝頭淺淺黄未先顔色占年芳任是剪成香更裂<lb/>
<pb n="KR4d0110_WYG_010-7b"/>
鼻根眼界漫商量<lb/>
齋盂洗罷日方中簾影低回破睡風試問新浮一甌乳<lb/>
何須親到廣寒宮<lb/>
　　　和張文潛贈楊妹<lb/>
草草聲名等漏巵相逢佳處暫舒眉我方擊節聊乘興<lb/>
君可忘憂莫見疑<lb/>
　　　宿觀音寺三絶<lb/>
倦聽簷間㸃滴聲棲禽初報曉來晴分明市合人爭語<lb/>
<pb n="KR4d0110_WYG_010-8a"/>
清濁高低各有情<lb/>
鳥啼鵲噪趂初晴百舌新調燕羽輕滑滑竹雞催布穀<lb/>
聲聲鶗鴂唤流鶯<lb/>
留滯江南又一年燕巢初就鵲聲喧一番風竹搖窗外<lb/>
猶冀曽來紫玉軒<lb/>
　　　謝范守惠鵝<lb/>
玉翎紅觜小池中雙入筠籠寄病翁不是山隂親換得<lb/>
自慚書學久無工<lb/>
<pb n="KR4d0110_WYG_010-8b"/>
　　　畫鴨<lb/>
野塘浴漾夕陽時風淡雲閒草半欹㑹得騰身振衣否<lb/>
不教春色在花枝<lb/>
道人筆力與春爭五彩都將墨染成新浴羽毛猶更葺<lb/>
似疑顔色未分明<lb/>
　　　畫鵝兒<lb/>
聲裡生涯殻外天天真雖判尚茫然只應未解長依母<lb/>
每向沙頭獨自眠<lb/>
<pb n="KR4d0110_WYG_010-9a"/>
　　　畫鵝<lb/>
人間今復見丹青生意初侵造物靈却笑山隂何所得<lb/>
尚須辛苦寫黄庭<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_010-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集卷十<lb/>
</p>
<p>
</p>
  </div>
<div>
<head>姑溪居士前集卷十一</head> <lb/>
    <p>
<pb n="KR4d0110_WYG_011-1a"/>
欽定四庫全書<lb/>
　姑溪居士前集卷十一<lb/>
　　　　　　　　　　　宋　李之儀　撰<lb/>
　　絶句三<lb/>
　　　書羅氏屏風四絶<lb/>
淨練平鋪月上時無人吟得謝郎詩酒酣直欲捉倒影<lb/>
千古風流幾個知<lb/>
鼔聲絶罷香烟起湧出潮音滿座寒為問如何第一義<lb/>
<pb n="KR4d0110_WYG_011-1b"/>
等閒拈却面前山<lb/>
一到山頭却下山終朝只在翠微間白雲本是無心物<lb/>
何事高低伴往還<lb/>
日日春禽百轉新明窗棐几淨無塵平生似有叢林分<lb/>
秃鬢何為尚滿巾<lb/>
　　　謝荆州太守<lb/>
　荆州太守送白玉泉酒兼詩云第一荆州白玉泉蘭<lb/>
　舟載與酒中仙且須捉住鯨魚尾恐怕醉來騎上天<lb/>
<pb n="KR4d0110_WYG_011-2a"/>
　次韻答之<lb/>
荆州太守紫微仙逺寄漁翁白玉泉長釣久垂魚未食<lb/>
為君一醉卧長川<lb/>
　　　題隱者壁<lb/>
問道全家隱鹿門竹籬茅屋寄江村龎公事業無多子<lb/>
只有平安遺子孫<lb/>
　　　題漁家壁<lb/>
賣酒罾魚止數家卜鄰還在水之涯扁舟定向桃源去<lb/>
<pb n="KR4d0110_WYG_011-2b"/>
斜日紅開兩岸花<lb/>
　　　偶題六絶<lb/>
霜風刮地鴈連天野舍衾寒感舊年獨有多情夜來榨<lb/>
床頭滴滴慰孤眠<lb/>
洛陽城裏見秋風欲作家書意萬重復恐匆匆説不盡<lb/>
行人臨發又開封<lb/>
行人猶未有歸期萬里初程日暮時唯愛門前雙柳樹<lb/>
枝枝葉葉不相離<lb/>
<pb n="KR4d0110_WYG_011-3a"/>
長溪新雨色如泥野水隂寒盡向西楚客天南行漸逺<lb/>
山山樹裏鷓鴣啼<lb/>
數卷新遊蜀宛詩長安僻巷得相隨草堂雪夜㩦琴處<lb/>
況似青城館裏時<lb/>
不覺六月初八日還是去年𤓰熟時鞭藉竟誰能致曲<lb/>
定自昭昭終可期<lb/>
　　　訪瑫上人值喫葱茶<lb/>
軟火明窗紙帳低一聲初報午來雞葱茶未必能留坐<lb/>
<pb n="KR4d0110_WYG_011-3b"/>
為愛高人手自提<lb/>
　　　七夕<lb/>
銀漢風休月對絃靈橋長掛罷星填從今祇恐情先老<lb/>
無復佳期又隔年<lb/>
　　　東山<lb/>
南山不見見東山白鷺時時自往還為問天公幾時雨<lb/>
定因薄相故能慳<lb/>
　　　閒坐<lb/>
<pb n="KR4d0110_WYG_011-4a"/>
鴉銜遺秉趂饑鷹老將時傳唤犢聲凡物有生皆有樂<lb/>
不堪孤坐淚縱横<lb/>
　　　壬辰春試終場王徳循置酒登月閣邀丁希韓<lb/>
　　　甚歡夜分方罷<lb/>
寶炷芬敷散瑞烟月移花影上欄杆角聲又報梅花弄<lb/>
只恐歸時夜更寒<lb/>
　　　清明日淨因莊早飯罷遂遊洪福有懷巨載元<lb/>
　　　確因致别約<lb/>
<pb n="KR4d0110_WYG_011-4b"/>
老禪期客煮園蔬少憩西鄰日轉初萬白千紅好時節<lb/>
斷魂空付兩龍駒<lb/>
憶尋春色過何郎西寺傳來墨有香安得蒹葭真倚玉<lb/>
再邀花影上迴廊<lb/>
　　　同榮天和遊石城<lb/>
樹密山深鎮雨涼西州陳迹舊丹陽相逢莫話當時事<lb/>
且約清心感妙香<lb/>
　　　謁錢公振李與幾<lb/>
<pb n="KR4d0110_WYG_011-5a"/>
軟火明窗一炷香歲交時節夜來霜須知錢李饒風味<lb/>
却媿巴歌汚錦囊<lb/>
　　　再過李欽之宅憶希武<lb/>
客窗孤被探深寒一夢從來已六年獨有可人無復見<lb/>
尊前旋笑尚依然<lb/>
　　　題李仲山金影軒<lb/>
金影風光小洞天藍橋有路隔雲烟玉壺叩盡應能語<lb/>
早晚光明照座邊<lb/>
<pb n="KR4d0110_WYG_011-5b"/>
　　　題黄蘖泉<lb/>
住菴老子不復見傳法阿師追不回<hi>闕</hi>
一拳真是打爺來<lb/>
　　　次韻贈答洪覺範五首并序<hi>六言</hi>
　覺範以余有收成之行作六字詩五首叙别既邂逅<lb/>
　于崇因遂出以相示而句中謂余東坡客也頗復推<lb/>
　借浮實舊章又有玉堂之約因次韻<lb/>
念盡已知木偶多聞早慰詩流北海幸君知舉東家未<lb/>
<pb n="KR4d0110_WYG_011-6a"/>
我為丘<lb/>
豈為彌天葢世却來作戯逢場可是因人爾爾要非皆<lb/>
我堂堂<lb/>
問舍求田㡳事乘流遇坎方時且向忙中作璽敢從作<lb/>
者論詩<lb/>
立玉無因再倚坐荆偶此同班老去誰開東閣朝來空<lb/>
對西山<lb/>
俛仰誰為荆棘崢嶸漫自波濤休説花磚步日旦尋烟<lb/>
<pb n="KR4d0110_WYG_011-6b"/>
雨飛鵃<lb/>
　　　題畫扇<lb/>
白頰饒春思梅稍喜可知聲聲催爛漫定是雪晴時<lb/>
　　挽詞<lb/>
　　　東坡挽詞<lb/>
從來憂患許追隨未路文詞特見知肯向虞兮悲葢世<lb/>
空慚賜也可言詩炎荒不死疑隂相漢水相招本素期<lb/>
月墮星沈豈人力輝光他日看豐碑<lb/>
<pb n="KR4d0110_WYG_011-7a"/>
　　　石敏若挽詞<lb/>
萬年風采屬當時墮地能班世有兒夢筆方傳符昔應<lb/>
玉樓何事遽先期無由負弩瞻前導空歎騎鯨去不疑<lb/>
老矣無從忘肉味餘音猶幸接吹箎<lb/>
　　　李希武挽詞<lb/>
十年枯木不知春每向尊前得可人申叔共瞻雲外翼<lb/>
元賓豈是轍中鱗揚帆巨浸方期逺摧輻窮途定有因<lb/>
後學從誰識頭角祇應遺藁是通津<lb/>
<pb n="KR4d0110_WYG_011-7b"/>
　　　濮道甫挽詞二首<lb/>
暮雨江邊寄一犁多情鄰老共差池平生意氣幾如俠<lb/>
晩日詩書更有兒社酒方期終歲樂葵蕭俄感送人悲<lb/>
紛紛窮達都歸盡誰復聲名是舊時<lb/>
倜儻胸襟孰可侔生平行樂自優游坐忘更漏棊盈局<lb/>
醉徹笙歌月滿樓千頃田園常富足幾朝冠葢舊交遊<lb/>
佳城今日悲埋玉亘古傳名信不休<lb/>
　　　郭功甫妻孫夫人挽詞<lb/>
<pb n="KR4d0110_WYG_011-8a"/>
率已名無媿成家徳可尊蘋蘩招婿婦翰墨見兒孫孰<lb/>
不承慈訓俱來哭寢門詩人難再得彤管負詳論<lb/>
　　　李府君挽詞<lb/>
賣藥韓康伯著書河上公幻同聊復爾縁散却歸空獨<lb/>
有鄉人淚難勝薤露風我來嗟已晩猶及想㝠鴻<lb/>
　　　弔王承議二首<lb/>
﨑嶇南北舊相聞晩困羇縲託後塵盜賊餘風如振槁<lb/>
里閭和氣似深春雀巢絶探終能鷇烏喙雖長自不伸<lb/>
<pb n="KR4d0110_WYG_011-8b"/>
所去見思猶可想九泉齎恨彼何人<lb/>
征西墓上木成圍伯氏傳孤出更竒皂葢朱輪誰不擁<lb/>
青天白日晚方知功名不掛非由種賻賵終辭信有兒<lb/>
空指丹青訪陳迹倦懷尤恨得君遲<lb/>
　<lb/>
　<lb/>
　<lb/>
　姑溪居士前集卷十一<lb/>
</p>
<p>
</p>
  </div>
<div>
<head>姑溪居士前集巻十二</head> <lb/>
    <p>
<pb n="KR4d0110_WYG_012-1a"/>
欽定四庫全書<lb/>
　姑溪居士前集巻十二<lb/>
　　　　　　　　　　　　宋　李之儀　撰<lb/>
　　贊<lb/>
　　　自作傳神贊<hi>李伯時畫</hi>
似則似是則不是縱使擠之九泉下也須出得一頭地<lb/>
休論捉月騎鯨到了衆人皆醉<lb/>
　　　又<lb/>
<pb n="KR4d0110_WYG_012-1b"/>
時雌時雄時白時黑不是徐翁異身又非豐干指出葢<lb/>
優哉㳺哉聊以卒嵗浮沈於物而不膠於物者也<lb/>
　　　又<lb/>
孰從而圖孰從而狀大千俱空況爾幻妄直須壁立千<lb/>
仭要且事無一向雖然覿面相呈便是本來形相<lb/>
　　　又<lb/>
意中逈有千般思筆下原無一㸃塵自笑頑㝠一村老<lb/>
忽從今日換精神<lb/>
<pb n="KR4d0110_WYG_012-2a"/>
　　　折渭州畫像贊<lb/>
龍章鳳姿燕頷虎頸巍巍堂堂弗嚴而整山納海容霜<lb/>
根雪節可畏而親力莫之幹吾私淑諸一代之英多取<lb/>
益給欲掩滋明長庚未艾白氣何來精爽如在佳城不<lb/>
開出夘則角墮地而班豈無所遺騄驥方閑髙牙赤舄<lb/>
惟叔惟虎有之似之千載一武赳赳桓桓彼徒見誚他<lb/>
日凌烟寔先前詔<lb/>
　　　沈存中畫像贊<lb/>
<pb n="KR4d0110_WYG_012-2b"/>
先天弗違聖時以乘人謀鬼謀其誰與能彼雖淵宻我<lb/>
則揆叙萬目交張維網之舉展也吾人一世絶擬孰友<lb/>
多文宛在中沚用此以通亦以是窮自崖反矣凛然孤<lb/>
風<lb/>
　　　保寧機道者傳神贊<lb/>
一回拈起一回新覿面相逢那處親口似含珠聲似虎<lb/>
情如止水意如春一心為法無餘事四海如公有幾人<lb/>
祗恐丹青傳未盡更須圓相助精神<lb/>
<pb n="KR4d0110_WYG_012-3a"/>
　　　又<lb/>
萬㸃寒鴉一輪秋月時節因緣因誰漏泄眼光如電舌<lb/>
如雷遶頷鬚眉滿頭雪若問人間大導師踏着稱鎚硬<lb/>
似鐵<lb/>
　　　崇因欽老贊<lb/>
真如㑹中相見了也崇因堂上因甚出來一滴曹溪初<lb/>
無二味大治精金豈有他色雖然畫得分明要須重新<lb/>
注出十二面相忽然開不是僧繇誰得㑹<lb/>
<pb n="KR4d0110_WYG_012-3b"/>
　　　净慧璘老贊<lb/>
法雲㑹中多聞第一瑞竹堂上說法無雙降徑山龍則<lb/>
雨必應候祝崇寧夀則香不妄拈將謂有多少神通元<lb/>
來只這般面目<lb/>
　　　西菴璞老真贊<lb/>
一住姑熟溪頭三據寳華玉座草木無不沾恩緇素幾<lb/>
多證果世人盡愛西菴璞誰知屡試紅爐火雖然覿面<lb/>
相呈也要從頭覷破咄鈍置殺人<lb/>
<pb n="KR4d0110_WYG_012-4a"/>
　　　儲居士真贊<lb/>
敏以自求仁而樂施鄉黨懐其恕朋友畏其義悟幻妄<lb/>
之不留惟精進之是利故能告所厚而表其行歛衆美<lb/>
以昌其嗣尚慮吾志之未孚遂復有形於夢寐嗚呼斯<lb/>
豈今人之願力歟見者寧不知媿<lb/>
　　　李太白畫像贊<lb/>
舉目一世空無人當時何有髙將軍龍鶱鳯翥固莫羣<lb/>
晴天萬里惟孤雲冥㝠何地非埃塵我欲從之嗟此身<lb/>
<pb n="KR4d0110_WYG_012-4b"/>
形容不到浪自分坐令魯叟悲獲麟<lb/>
　　　東坡先生贊<lb/>
東坡仙人岷峨異禀道日而升弗類斯擯有繼皇皇期<lb/>
之奠枕誰其止之成是貝錦天作人逺言何從諗聞已<lb/>
聳然見孰不凛<lb/>
　　　又<lb/>
天作斯文萬物所印時慘時舒與天同運其誰特立卓<lb/>
哉吾人黄且落矣蔚然常春見險弗止自信無悶求仁<lb/>
<pb n="KR4d0110_WYG_012-5a"/>
得仁於我何怨光時顯被外薄四夷載瞻載仰百世之<lb/>
師<lb/>
　　　靈巖愿老真贊<lb/>
法不孤起隨處有人一花既開無地不春現滿月相轉<lb/>
大法輪似雷雨作解如山川出雲不向人偏衫襟裏喫<lb/>
飯而於孤峯頂上化身<lb/>
　　　靈源禪師真贊<lb/>
滔滔汩汩莫知其出汪汪洋洋隨圓隨方故八萬四千<lb/>
<pb n="KR4d0110_WYG_012-5b"/>
偈不離於當處而五千四十八巻皆作戯於逢埸山谷<lb/>
老人所以强名之而無媿姑溪居士又從而雪上加霜<lb/>
咄只這便是靈源叟何須更上炤黙堂<lb/>
　　　報恩邦禪師真贊<lb/>
荆山美璞霜天一鶚可薦郊廟志存寥廓逢場作戯隨<lb/>
病予藥信與祖佛齊肩直是摸索不着<lb/>
　　　李伯時馬贊<lb/>
竹批雙耳風激四蹄振尾頓鬛㑹於一時惟伯時父神<lb/>
<pb n="KR4d0110_WYG_012-6a"/>
而明之千載相遇非公而誰<lb/>
　　　畫龜贊<lb/>
鱗介所宗夀無與京納錫以薦曵尾而行與其託之於<lb/>
死骨孰若遂性以為生余私淑諸葢將卒嵗以沉冥<lb/>
　　　須菩提贊<lb/>
敷坐而坐如日初曉䕶念付屬一時俱了非此老人其<lb/>
誰能表漫自形容本無欠少<lb/>
　　　慧林正老真贊<lb/>
<pb n="KR4d0110_WYG_012-6b"/>
髙坐清凉道場截斷東南路口一萬菩薩列在下風天<lb/>
下衲僧聞者稽首挺超佛越祖之意氣有抽釘抜楔之<lb/>
妙手拶得額頭汗出又向王舍城中哮吼<lb/>
　　　布袋和尚贊<lb/>
盛着底是病拈出底是藥衆生以相見我却道風狂顛<lb/>
錯秋來葉落歸根春去鳥啼花落只這便是生涯說甚<lb/>
重重樓閣<lb/>
　　　俞秀老畫贊<lb/>
<pb n="KR4d0110_WYG_012-7a"/>
青山白雲中人對面若不相識笑我吟咏自如終<hi>闕</hi>
　居士身得度住平常人窠窟誰謂半山多<hi>闕</hi>口却作<lb/>
豐干指出<lb/>
　　　俞清老畫贊<lb/>
說着便知姓名見者誰不歡喜雖如自起自倒要乃無<lb/>
此無彼㝠冥三扳緣中隨處逢場作戯欲問湼槃一路<lb/>
頭頭只在這裏<lb/>
　　　寳覺昕長老畫贊<lb/>
<pb n="KR4d0110_WYG_012-7b"/>
法雲地中得度慧炬光裏法身在處淘金㨂玉隨緣運<lb/>
栰通津偏解抽釘抜楔更能因語識人且道有相無相<lb/>
休云是真非真<lb/>
　　　夀寧宣老贊<lb/>
石霜山中二虎後世見孫無數堂堂大為古佛一身普<lb/>
照寰宇别出壽寧一枝又非慈雲法雨他時侍立坐邊<lb/>
往往呵佛罵祖<lb/>
　　　為僧作石菖蒲贊<lb/>
<pb n="KR4d0110_WYG_012-8a"/>
葉磨數仭劒惟有清風剪不斷根亂一窩絲纒定白雲<lb/>
寒不散水無沙石無苔師乎一片心清哉<lb/>
　　　為人作真贊<lb/>
王良不作世絶麒麟是可欺邪豈無後人誰其似之維<lb/>
烈武孫武則似矣而濟以文氣已萬里方爾就秣風雲<lb/>
其時㑹如兎脱儼然是則現居士身幅巾白拂無一㸃<lb/>
塵以無塵故始終一如顯忠數功固非兩途<lb/>
　　　又<lb/>
<pb n="KR4d0110_WYG_012-8b"/>
茅茨為居脱粟為餐牛衣自暖徒行亦鞍凡人皆友是<lb/>
酒可歡畧不踐迹未嘗恤言山林城市隨遇即安一旦<lb/>
義重殺生非難彼强増飾寧知吾全葢庶幾不滛不移<lb/>
不屈者而以樂吾之天<lb/>
　　　文忠公畫像贊<lb/>
霜空無雲秋天澄霧照然政通何勞鐘簴儼然望之希<lb/>
世一遇萬折方東逢坡益注<lb/>
　　　為僧作真贊<lb/>
<pb n="KR4d0110_WYG_012-9a"/>
虎頭燕額將軍之相雪檜霜松山僧之容以是而見胡<lb/>
來漢現捩轉面目瞻之不足盛哉七百聚徒何殊在網<lb/>
之魚若也向此提撕却成土上加泥<lb/>
　　　吳思道朝服畫像贊<lb/>
可畏而親不扶而直藝表士林望髙王國如在廣庭鵠<lb/>
立柱石翼翼眉間嘗滿黄色<lb/>
　　　又道服贊<lb/>
濃眉深眼出塵之相幅巾燕服經世之狀有時収沙界<lb/>
<pb n="KR4d0110_WYG_012-9b"/>
於一粒粟忽然乘長風破萬里浪固知透過六輪可謂<lb/>
森羅萬象本誰鼻端揮斤先生信是神匠<lb/>
　　銘<lb/>
　　　銘予所携歙硯黄池張氏故物其子見遺<lb/>
有腆好事儲以資玩謂予可享輒櫝而薦我不能書亦<lb/>
匪能文愧爾誤投時出於温煤將童山筆或可冡庶吾<lb/>
之傳<lb/>
　　　韋深道硯銘<lb/>
<pb n="KR4d0110_WYG_012-10a"/>
馬肝色荆玉璞爛然一星如出海角來萬<hi>闕</hi>
　<lb/>
　<lb/>
　　　圓硯銘<lb/>
惡圎喜方乃士之常隨方而圓以救其偏方圎以時有<lb/>
矩有規不失吾中則方有時而不通因以濟用則圓有<lb/>
時而為重故君子方以守之圓以行之本末相權而自<lb/>
通於規矩之外夫是之謂深道之研而姑溪居士所以<lb/>
<pb n="KR4d0110_WYG_012-10b"/>
銘之而不疑<lb/>
　　　予所用舊硯已斷復接相從三十年偶洗之覺<lb/>
　　　其衰相已見為作銘<lb/>
分荆秀之所鍾潄荆湍之所激膩理莹質如削𤓰而加<lb/>
拭售吾之所狂狷共吾之所窮寂間墜而裂旋亦無隔<lb/>
豈同吾朽壤之化乎抑奕世之所典則不吾見於發揮<lb/>
終安得而汝識<lb/>
　　　硯銘<lb/>
<pb n="KR4d0110_WYG_012-11a"/>
理宻而質堅體潤而形圓不知得墨之難易但見隨手<lb/>
亹亹生雲烟心必資之而乃見言必俟之而後傳非吾<lb/>
人孰克有之永寳用之無窮年<lb/>
　　　又<lb/>
比徳君子温潤如玉肉好畧分中寔具足窮天下之智<lb/>
巧必資人以形容盡萬物之變遷曽不繫其盈縮惟其<lb/>
有以稱之庶幾力行而不衂<lb/>
　　　又<lb/>
<pb n="KR4d0110_WYG_012-11b"/>
以相而見聖逢之研益之以銘未免曲斷雖則如是事<lb/>
無一邊筆頭落處萬象燦然<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集巻十二<lb/>
</p>
<p>
</p>
  </div>
<div>
<head>姑溪居士前集巻十三</head> <lb/>
    <p>
<pb n="KR4d0110_WYG_013-1a"/>
欽定四庫全書<lb/>
　姑溪居士前集巻十三<lb/>
　　　　　　　　　　　　宋　李之儀　撰<lb/>
　　表<lb/>
　　　代人賀徳音表<lb/>
上帝降康已胙無疆之址大君有命俄覃在宥之仁精<lb/>
誠已格於天人徳澤遂均於動植<hi>中賀</hi>竊以視民如傷<lb/>
則纎悉畢煩於一覧舍己從衆則勤勞兼任於人難既<lb/>
<pb n="KR4d0110_WYG_013-1b"/>
思慮之弗忘故節宣之或爽皇天后土灼知宵旰之所<lb/>
因珍劑妙工為得晨昏而促効不更累日遽已親朝噓<lb/>
枯吹生大布風霆之令滌瑕蕩垢一新雨露之恩歡忻<lb/>
雖阻於周行抃蹈實同於蠢類恭惟皇帝陛下平恕御<lb/>
下清明在躬發揮累聖以收功度越百王而圖治幸今<lb/>
親覩亘古未逢自然恊氣之符致滋勿藥之喜仰惟魏<lb/>
闕愈知舜日之明嘉與邦人載効華封之祝<lb/>
　　　代人賀正表<lb/>
<pb n="KR4d0110_WYG_013-2a"/>
端辰謹始盛典正容表萬里之咸寧肅羣工而在御榮<lb/>
敷動植慶浃華夷<hi>中賀</hi>恭惟皇帝陛下六藝之宗百世<lb/>
所俟潤色大成之業發揮遹駿之聲故於㑹圖籍之朝<lb/>
而乃修禮樂之事景風適應方蟄戸之回春黼座中嚴<lb/>
燦繁星之拱極非特知天子之貴於是識聖人之時就<lb/>
日瞻堯已幸躋仁而共域同心戴舜更期保夀於無疆<lb/>
臣偶假麾符阻趨軒陛嘉與肖翹之類交深忭舞之誠<lb/>
　　　代人賀聖節表<lb/>
<pb n="KR4d0110_WYG_013-2b"/>
惟天降命為民作君式屆令辰挺生元聖瞻重瞳於舜<lb/>
日想盛禮於漢廷謳歌蚤恊於當時夷夏同傾於此日<lb/>
恭惟皇帝陛下仁舒化國道御時龍如大川之方増出<lb/>
庶物而獨運善述寧豐之典則久符堯禹之安榮故能<lb/>
廣文王遹駿之聲偹既醉太平之福卜年過厯保夀無<lb/>
疆臣嘗忝從班適叨帥節賴一人之慶方均被於羣黎<lb/>
上萬年之觴阻進陪於列辟但同華祝遥慶嵩呼<lb/>
　　　代范忠宣公遺表<lb/>
<pb n="KR4d0110_WYG_013-3a"/>
生也有涯難逃定數死之將至願畢餘忠輒留垂盡之<lb/>
期仰凟葢髙之聴<hi>中謝</hi>伏念臣賦性拙直禀生艱危忠<lb/>
孝雖得之家傳利害率同於己欲未始苟作以干譽不<lb/>
敢患得以營私葢嘗先天下之憂期不負聖人之學此<lb/>
先臣所以敎子而㣲臣資以事君粤自治平擢為御史<lb/>
繼逢神考進列諌垣荏苒五十二年首尾四十六任分<lb/>
符擁節持槖守邊晩叨宻宥之求再席鈞衡之任遇事<lb/>
輒發曽不頋身因時有為止欲及物因知盈滿之當戒<lb/>
<pb n="KR4d0110_WYG_013-3b"/>
弗思禍釁之陰兼萬里風濤僅脱江魚之腹三山瘴癘<lb/>
幾從山鬼之遊忽逢睿聖之臨朝首及纎芥之舊物復<lb/>
官易地遣使宣恩而臣目已不明無復仰瞻於舜日身<lb/>
猶可免或能親奉於堯年豈事理之能諧果神眀之見<lb/>
嗇未獲九重之入覲卒然四體之不隨空慚田畆之還<lb/>
上負乾坤之造猶能强親藥石貪戀嵗時儻粗釋於沈<lb/>
迷或稍舒於報効今則膏肓已逼氣息僅存泉路非遥<lb/>
聖時永隔恐叩閽之靡及雖結草以何為是以假漏偷<lb/>
<pb n="KR4d0110_WYG_013-4a"/>
生刳心瀝懇庶皇慈之俯鑒亮愚意之無他臣若不言<lb/>
死有餘恨伏望皇帝陛下清心寡欲約已便民逹孝道<lb/>
於精微擴仁心於廣逺深絶朋黨之論詳察邪正之歸<lb/>
捜抉幽隠以盡人材屏斥竒巧以厚風俗愛惜生靈而<lb/>
無輕議邊事包容狂直而無易逐言官若宣仁之誣謗<lb/>
未明致保佑之憂勤不顯本權臣務快其私忿非泰陵<lb/>
實謂之當然以至未寛流人之往愆悉以赦恩而特叙<lb/>
尚使存沒猶汚瑖疵又復未解疆場之嚴遂空帑藏之<lb/>
<pb n="KR4d0110_WYG_013-4b"/>
積有城必守得地難畊凡此數端願留聖念無令後患<lb/>
常軫淵衷臣所惜者陛下上聖之資臣所愛者宗社無<lb/>
疆之業苟斯言之可採則雖死而猶生涙盡辭窮形留<lb/>
神往<lb/>
　　啟<lb/>
　　　賀致政太傅<lb/>
伏審寵辭宰鉉榮陟公槐從優佚於燕申稱褒榮之典<lb/>
䇿式揚大號允服輿情竊以經為帝師而輔太平之基<lb/>
<pb n="KR4d0110_WYG_013-5a"/>
行應世表而全亷尚之節載籍所紀振古罕傳都門祖<lb/>
二疏之行功名孰見昌黎賢佐臣之去體貎未隆又曷<lb/>
若伊尹致堯舜之君告歸於亳周公成文武之事請老<lb/>
於豐兹大臣出處之逺猷實逹人止足之髙致恭惟致<lb/>
政太傅相公受天間氣為國元臣徳茂典型智周體用<lb/>
蚤由舊學夹聖日於虞淵進秉鴻鈞調化元於商鼎泰<lb/>
山北斗雅望素髙崑玉秋霜清標可仰幸功成名遂之<lb/>
遇激頑亷懦立之心神明相其夀考華夷想其風采大<lb/>
<pb n="KR4d0110_WYG_013-5b"/>
雅卓爾榮觀超然某假守江濵竊依鈞芘徒劇向風之<lb/>
慕阻修擁篲之誠屬炎景之屆辰蘄天俔之多祉<lb/>
　　　賀樞相轉官<lb/>
恭審孚號揚廷䇿勲錫命巖瞻胥悦燕賀均驩竊以國<lb/>
家發政施仁均布蓼蕭之澤修文偃武一陶行葦之風<lb/>
豈險固之是圖偶闗防之弗戒蕞爾蟻聚肆彼狼貪上<lb/>
軫淵衷僉言謀帥靈旗直指過者化而存者神廟筭出<lb/>
竒戰必勝而攻必取爰整鷹揚之旅坐觀䑕技之窮雪<lb/>
<pb n="KR4d0110_WYG_013-6a"/>
見晛而曰消竹迎刅而自解迅驅雷電誰當赫赫之王<lb/>
師生致渠魁豈漏恢恢之天網帶礪益壯衮繡有輝恭<lb/>
惟樞宻相公藴命世之宏材韜經邦之逺畧敦詩書徳<lb/>
義之本宻告嘉猷兼將相威儀之多式昭異數挺忠誠<lb/>
以許國運精神而折衝勲徳俱髙邦家永賴用錫爾祉<lb/>
召公揚江漢之休惟斷乃成裴相建淮蔡之績某偹員<lb/>
逺部竊仰焚躔欣聞七徳之定功共慶萬邦之為憲<lb/>
　　　賀樞宻太宰<lb/>
<pb n="KR4d0110_WYG_013-6b"/>
伏審寵膺帝制正領樞廷渙號式頒師言允恊恭惟樞<lb/>
宻太宰相公學通精藴才贍經綸衮衣繡裳久繫巖瞻<lb/>
之重髙牙大纛夙嚴閫寄之威遂膺夢卜之求入搃謀<lb/>
猷之要文武是憲允為百辟之師將相多儀實作萬邦<lb/>
之屏折衝帷幄論道廟堂俾庶物各遂其生無匹夫不<lb/>
獲其所某希風有素依厦實深雖叱馭以驅馳尚據鞍<lb/>
而矍鑠逖聞除命倍切驩悰<lb/>
　　　賀運使大卿轉官賜金紫<lb/>
<pb n="KR4d0110_WYG_013-7a"/>
伏審光膺宸命峻陟華資煥然章綬之便蕃穆若絲綸<lb/>
之褒拂凡蒙庇賴實倍欣愉恭惟運使大卿嶽降時才<lb/>
天生良佐騫翔棘寺綽著聲猶搃領漕臺獨髙籌畫不<lb/>
絶粮道如見錢流洊被渙㤙榮加晋錫徳可久而業可<lb/>
大自結主知衣之美而佩之光允符輿議佇聞降召亟<lb/>
踐禁嚴某代匱下僚久依属部未展望塵之拜已馳賀<lb/>
厦之誠<lb/>
　　　謝發解舉人<lb/>
<pb n="KR4d0110_WYG_013-7b"/>
頒貽瑰瑋光賁衡茒載佩謙冲罙深感戢伏以先輩道<lb/>
惟務本學必逢源廣坐劇談固已折經生之角運斤善<lb/>
斵葢嘗汗巧匠之顔挾萬選萬中之文勵一飛一鳴之<lb/>
志登龍好語方傾耳以聴之晝錦言歸更拭目於觀者<lb/>
　　　任河中府萬全縣令謝太守舉<lb/>
雪見晛而自消魚隨陽而必躍葢公明而仁恕俾惡沮<lb/>
而善揚輒傾悃誠上黷嚴聴伏念某學慙製錦政謝割<lb/>
雞第知王事之勤勞寧恤衆情之翕訿卓茂廢置嘗貽<lb/>
<pb n="KR4d0110_WYG_013-8a"/>
笑於宻人子産章程亦見譏於鄭國矧兹綿簿驟領劇<lb/>
煩才既無長性多忤物孰能飯蔬而無怨固多射影以<lb/>
司<hi>闕</hi>利舌如刀斐辭若錦原其所自請試叙陳大姓强<lb/>
宗挾門資以凌貧弱假衣詭辨託儒名而蔑善良外則<lb/>
遊談過客之邀需下則浮惰末業之縱慱一切杜絶俾<lb/>
迪規繩非曰能之葢其職也然寒鄉寡與弱植易扶投<lb/>
杼可虞市虎足畏儻非特逹之眷孰推芘覆之仁伏惟<lb/>
知府待制盛徳兼容華<hi>闕</hi>慱照菲葑不遺於下體荼苦<lb/>
<pb n="KR4d0110_WYG_013-8b"/>
必察於人言薦禰之章已蒙提掖與㸃之志不替初終<lb/>
某敢不銘嘉惠於肌膚書格言於紳帶勉聴驅䇿用荅<lb/>
生成<lb/>
　　　謝郭樞宻<lb/>
一麾出守慚應變之非長千室鳴絃藹餘風之未逺有<lb/>
規於前者必隨於後圖政於舊者當告於新仰黷髙明<lb/>
輒伸悃素恭惟樞宻大中學探性妙識造覺先仁也柔<lb/>
而義也剛直其内而方其外至誠格物踵尚父之風猷<lb/>
<pb n="KR4d0110_WYG_013-9a"/>
遺澤在民樂細侯之惠化首燕臺之衆俊揭漢鑒之髙<lb/>
標左掖南臺踐揚滋久北門東馬敷納居多粤自出殿<lb/>
大邦逢時多故惟蕃垣屏翰之重寄資爪牙心膂之元<lb/>
臣扞禦寔勤冦攘逺屏眷滋潛邸之舊簡於側席之求<lb/>
俄名節之促臨慶繡裳之入覲某迂疎無取矜式有依<lb/>
丁兹報政之初採於遺老之誦汰礫在後徒勞拊字之<lb/>
循循着鞭已先景仰聲光之赫赫馳詠良劇罔既敷宣<lb/>
　　　回賀新及第<lb/>
<pb n="KR4d0110_WYG_013-9b"/>
被恩北闕擢第南宫凡與交㳺舉増慶慰伏惟新恩宣<lb/>
徳才當數面筆掃千軍早嵗飛聲頭角已竦於同隊青<lb/>
春射䇿文章果中於甲科愧賀牘之未遑辱髙文之先<lb/>
及銘懐感篆幅楮奚陳<lb/>
　<lb/>
　<lb/>
　<lb/>
　姑溪居士前集巻十三<lb/>
</p>
<p>
</p>
  </div>
<div>
<head>姑溪居士前集巻十四</head> <lb/>
    <p>
<pb n="KR4d0110_WYG_014-1a"/>
欽定四庫全書<lb/>
　姑溪居士前集巻十四<lb/>
　　　　　　　　　　　宋　李之儀　撰<lb/>
　　啟<lb/>
　　　權知開封府開封縣回章丞<lb/>
士論推稱久欽雅望官塗南北未覿清標方嗟㑹遇之<lb/>
難據有叅承之便傾依所激瞻詠彌深恭惟知丞宣徳<lb/>
地胄髙華天姿爽抜温温之徳裕然而有容犖犖之才<lb/>
<pb n="KR4d0110_WYG_014-1b"/>
卓爾而無敵早登膴仕亟著能聲豈惟契合於當塗竚<lb/>
見翺翔於要路暫丞一邑聊畜逺圖某幸此同僚將獲<lb/>
連事恊心戮力期共濟於公家妙語髙談當欵陪於暇<lb/>
日<lb/>
　　　回謝涇州教授<lb/>
誦風雨之詩恨未識面辱瓊瑶之贈曠若披雲諒惟公<lb/>
餘黙有神相伏惟教授宣義性天清昶門地髙華學深<lb/>
游夏之淵源文掞卿雲之黼黻早揚令聞自陟巍科謂<lb/>
<pb n="KR4d0110_WYG_014-2a"/>
當金馬之遊尚屈絳紗之擁佇膺紫詔即步丹墀愧賀<lb/>
幅之未修辱飛緘之先及永言感佩曷竟敷陳<lb/>
　　　任河中府萬全縣令轉宣徳郎謝漕使<lb/>
竊以仕版官聨蔑有絲毫之補勲司考績誤收嵗月之<lb/>
勞法雖循常恩實忝冒此葢伏遇運使郎中兼容有徳<lb/>
延譽及人肆如衰朽之㣲亦辱吹噓之重致䝉帝渥濫<lb/>
被宦蹤某祇奉簡書莫遂登門之謝仰瞻棨㦸但増引<lb/>
領之誠<lb/>
<pb n="KR4d0110_WYG_014-2b"/>
　　　主管定州安撫司機宜文字回謝諸縣知縣<lb/>
英聲夙著未諧披霧之瞻謙柄自持遽辱朶雲之賜退<lb/>
循孱𤨏苐切驚慚伏惟知縣宣義間氣受天清標映物<lb/>
氷鑑洞知其宿弊錬剛淬發於新硎月轉花隂不聞一<lb/>
犬之吠風揺麥浪即看雙雉之馴行奉璽書入趨丹禁<lb/>
某衣冠冷裔蓬梗餘生慚無霹靂之才猥贊芙蓉之幕<lb/>
仁鄰可伏願分霄燭之光徳宇非遥更丐靈河之潤<lb/>
　　　回賀越州黄通判<lb/>
<pb n="KR4d0110_WYG_014-3a"/>
伏審顯膺帝詔榮貳侯邦公論攸歸輿情胥悦伏惟通<lb/>
判學士才兼文武學洞古今睿眷益隆宸衷簡在未遂<lb/>
攀龍之志少施展驥之才雖遇盤根豈勞游刄致海沂<lb/>
之大治深賴王祥與峴首以並傳當嗤鄒湛某向風惟<lb/>
舊幕義實深未遑柔訥之修先辱華緘之貺<lb/>
　　　謝人啟事并寄詩<lb/>
湖海地偏雲泥路絶已分廢人之淪落難忘聖日之光<lb/>
華間遇便風獲承近問惟方今取舍之惟義知吾君親<lb/>
<pb n="KR4d0110_WYG_014-3b"/>
信之得人矯矯天馬之軼羣堂堂寳鼎之瑞世獨先流<lb/>
輩允属髙明恭惟某官以自天降之材值不世出之主<lb/>
精神㑹聚無非道徳之㡬微朝夕討論博盡典謨之淵<lb/>
懿展衍緒餘之暇低回吟咏之娛篇篇可奴僕以命騷<lb/>
句句真瑚璉之為器始終於學詞林由是而愈光逺近<lb/>
趨風善類倚之而増重載惟晩偶叨此親逢居常想像<lb/>
以馳情幾歎滯留而莫覿敢圖委睠遽辱賜書何啻賢<lb/>
十部之夸不覺在萬人之上伯樂既頋幾成冀北之空<lb/>
<pb n="KR4d0110_WYG_014-4a"/>
毛遂何堪頓感囊中之効門庭瓊阻嵗月易遥尚稽叅<lb/>
際之榮倍劇傾依之愫江干猶熱都下已凉益衞寢興<lb/>
永扶昌盛<lb/>
　　　賀薛左轄移鎮洛陽<lb/>
伏審光奉命書寵司留鑰便道將承於宻對疏恩還序<lb/>
於近班夷夏所期天人胥慶恭惟某官以自得之學值<lb/>
有為之時即之也温無一瑖之可指屹然不轉經百法<lb/>
以彌精故能進退之間尤見表儀之正暫均勞於巨屏<lb/>
<pb n="KR4d0110_WYG_014-4b"/>
已報政於再基蟲魚草木靡不識其至誠教令條章皆<lb/>
可師為永法方歌亷而有託欲借冦而未遑雖衮衣赤<lb/>
舄久已佇於公歸而白叟黄童想難勝於綈戀某本為<lb/>
棄物適寄吳鄉追路莫從遡風増喜行見制麻之降續<lb/>
申賀牘之勤殘暑未除<hi>闕</hi>　是祝<lb/>
　　　賀王憲解元<lb/>
平世往還不遇數時懐詠常有餘思樂馳騖者世之本<lb/>
情安退常者人之難事葢有諸中者固無所縈懐務在<lb/>
<pb n="KR4d0110_WYG_014-5a"/>
外者或未免役物是故舉朝之心以在家必聞為可賢<lb/>
所以科場之設乃因時制宜而不廢果諧遴選首得吉<lb/>
人恭惟某人言行相章氣質甚茂非知之而亦允其蹈<lb/>
是逹也而不茍於聞牓名既傅士論胥樂皆謂積年之<lb/>
考察寧免有妨遂收一日之優長未為過舉式符賢路<lb/>
之兼取不碍學制之審求然此時遇窘於他從但聞報<lb/>
喜至於不寐欲圖慶屬以戒行庶達不腆之陳獲托承<lb/>
言之際用輙蹭蹬尤劇傾馳不虞艤楫之初遽辱長牋<lb/>
<pb n="KR4d0110_WYG_014-5b"/>
之貺雍容盛服若投先進之絶倫璀璨髙文彌愧過情<lb/>
而非據讀之而飽足人意服之而増重心期由余入秦<lb/>
驚府庫之未<hi>闕</hi>宣子適魯知典禮之具存僅逃舞馬之成<lb/>
妖劣似飛蝇之識赦雖已嚴於報謝尚有負於修裁<lb/>
低徊抱麥鞠魚之嗟荏苒幾風馬牛之逸文獻不類悚<lb/>
赧何堪於是勉焉其已晩矣實來虚往固難瓊玖之酬<lb/>
誠確望專行聴雲龍之㑹願附霜鐘之應别馳<hi>闕</hi>燕之<lb/>
私<lb/>
<pb n="KR4d0110_WYG_014-6a"/>
　　　謝韋深道賀復官<lb/>
伏念<hi>某</hi>間闗晩節流落倦途加之憂患相仍所以志氣<lb/>
頓盡雖然竹栢之操不以時遷其如嵗月之遥何以自<lb/>
處尚賴二三君子方懐九萬鵬程毎容接翼以扶揺惟<lb/>
恐素志之摧折笑談委曲簡牘週旋遂忘失路之嗟豈<lb/>
復異鄉之感烟雲朝暮坐視去來魚鳥林泉分甘終始<lb/>
凡得此處莫非見貽不圖例奉於詔音驟使復還於仕<lb/>
籍衣冠顛倒無復儀形賔客過從恍疑夢寐載循忝冒<lb/>
<pb n="KR4d0110_WYG_014-6b"/>
敢昧依歸此葢伏遇深道居士資粹中和學非俯仰好<lb/>
義若飢之欲食設心如水之在盤固其自得之長致此<lb/>
愛忘之過首頒慶問偹寫至情字字有經真可謂之辭<lb/>
達句句不茍尤佩服於風期適作應於羣來故稍稽于<lb/>
修報庶幾全度未遽嚴誅春物正繁徳門宻跂更希調<lb/>
御下副傾馳<lb/>
　　　謝陶師中貢士<lb/>
天下之患常係乎不得其人聖王之心所貴乎無為而<lb/>
<pb n="KR4d0110_WYG_014-7a"/>
治雖名分之必正或事理之相違詰所以馴至此途葢<lb/>
在夫未嘗留意先皇帝肇新科舉之制今天子嗣成教<lb/>
育之方謹其月書季考之文叅以里評巷議之實討論<lb/>
如是以明偹俊造自然而次升靡一介之濫居果多才<lb/>
之彚進況乎首貢豈是常珍乃所謂鳴則驚人似非徒<lb/>
學以干禄伏惟某人身雖家食心則天遊白黒中分故<lb/>
談者之辨卓爾而黙識英華外發葢君子之道闇然而<lb/>
日章陋彈鋏之興嗟不輟耕而取用彼勤謹積成其効<lb/>
<pb n="KR4d0110_WYG_014-7b"/>
我纔出便占其先糊名既開士論胥慶鄉先生則云見<lb/>
面有數郡太守亦曰聞風甚髙不辱其勸駕之恭將表<lb/>
乎絶類之舉寧拘中下徑躐優長佇騰大對之雄深切<lb/>
當世之務黄香來從江夏終號無雙杜牧賦就阿房豈<lb/>
止第五某早蒙垂頋繼幸通名適期欵曲以相從孰謂<lb/>
倉卒而引去修途兹戒大軸遽臨感佩不遺之誠但深<lb/>
非據之愧寒暄未定保衛善持欽遲光輝别圖裁叙<lb/>
　　　賀人轉官<lb/>
<pb n="KR4d0110_WYG_014-8a"/>
切審顯被命書寵遷連帥伏惟慶慰竊以賞罰人主之<lb/>
綱紀用舍要在乎適中是非國論之權衡輕重務歸於<lb/>
至當故居上者操之以御其衆在下者體之以見其長<lb/>
實萬類之低昂係一時之休戚今天子别邪辨正有如<lb/>
皎日之當中諸近侍效徳協忠何異大川之方至既抑<lb/>
揚之無愧頋授受以寧慙恭惟某官色正而芒寒業茂<lb/>
而器博總五材而並用駕六藝以相先片言之傳得之<lb/>
者率皆心服毎事之舉聞之者莫不景從是宜朝夕以<lb/>
<pb n="KR4d0110_WYG_014-8b"/>
輔聖明詎應頃刻而逺左右天下望之如日岳衆流赴<lb/>
之猶江湖佇觀麻制之行超進齋壇之拜<hi>某</hi>宰身窮壤<lb/>
託芘後塵雖未識荆州之賢然不廢子虚之誦衰頺末<lb/>
路瞻望何時適逢隆盛之期獨欝贊揚之願尚應餘日<lb/>
獲遂趨風欣忭所深仰馳滋甚<lb/>
　　　謝金陵舉人<lb/>
頃從眉山兄弟之遊獲承禮部文章之美竊謂龍蟠虎<lb/>
踞之地信多金聲玉振之英萍泛異時悵餘塵之已隔<lb/>
<pb n="KR4d0110_WYG_014-9a"/>
風流别駕驚晩秀之方榮典刑如存嘆慕何已亟欲乘<lb/>
閒而㑹面又慮以闇而投人展轉此時相詠増愾殆四<lb/>
百數之較藝始一二人之中程凛乎誰敢自期巍然果<lb/>
在髙選遂將趨賀客之後冀能紓積日之懐有田一㕓<lb/>
適居收成之際聞風數舍遽興留滯之嗟不虞還家解<lb/>
鞍之初輒當盛服長牋之禮造語警拔蔚有緒風寓言<lb/>
週旋遇委無似惟素期之已晩幸來日之可圖伏惟某<lb/>
人先輩不愧名家善緝新學絶黏頸綴尾之陋有矢口<lb/>
<pb n="KR4d0110_WYG_014-9b"/>
載筆之成鄉校久居諸生固已歛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>禮闈既闢齊聲皆<lb/>
謂得人上不負朝廷養育之深下足慰有司考定之審<lb/>
竚觀軒陛鼎傳賜第之優越在里閭獨能側耳以候<lb/>
　<lb/>
　<lb/>
　<lb/>
　<lb/>
　姑溪居士前集巻十四<lb/>
</p>
<p>
</p>
  </div>
<div>
<head>姑溪居士前集卷十五</head> <lb/>
    <p>
<pb n="KR4d0110_WYG_015-1a"/>
欽定四庫全書<lb/>
　姑溪居士前集卷十五<lb/>
　　　　　　　　　　　　宋　李之儀　撰<lb/>
　　啟<lb/>
　　　謝君俞<lb/>
比階勅㫖例改官稱恩出非常愧莫能已竊以浮沉江<lb/>
上粗安魚鳥之遊繾綣籍中何異縲紲之繫自知罪大<lb/>
而不赦聊從漏盡以偷生雖天日無咫尺之違而氣息<lb/>
<pb n="KR4d0110_WYG_015-1b"/>
僅須臾之保灶不烟者屢矣衣不時則常然尚恃仁聖<lb/>
之足依終無魑魅之或禦不謂匪人乗間凶焰輒加幸<lb/>
其疾病之餘㡬成鋒刃之迫殘齡不負毒手遽回偶逃<lb/>
出胯之羞尚虚嘗膽之效方且散收魂魄粗葺田園誓<lb/>
將老焉豈復他也果吾君之軫慮因禮以推恩既使名<lb/>
不挂于刑書又畀澤均蒙于士類固常情無足道者在<lb/>
鄙分不其榮哉非交逰曲賜周全則衰墮寧容叨忝此<lb/>
葢某人先輩髙明絶儷道義相先以其常忝博約之餘<lb/>
<pb n="KR4d0110_WYG_015-2a"/>
遂乃頻借齒牙之論指陳人而竊笑孰不為曹閔失路<lb/>
以無徒或能加恤疾風勁草獨不顧以見收隻影孤鴻<lb/>
獲相依而茍免適圖申叙遽辱寵臨端蔓芳腴真詞人<lb/>
之法則包羅引據備前輩之工夫豈惟禮意之俯投抑<lb/>
亦楷模之逺借續膏反復夕鼠恠其驚嗟緩筆抄謄鄰<lb/>
雞忽爾彈唱既已成誦更當深藏藹然祥光之燭人當<lb/>
知至寳之在笥永言委眷未易為酬<lb/>
　　　又謝仲輝<lb/>
<pb n="KR4d0110_WYG_015-2b"/>
伏䝉仁私以某例進一官特賜慶問者竊以用不用固<lb/>
有其時才不才各言爾志然昧者多失于遯之尾厲而<lb/>
君子常罹乎羿之彀中匪兕匪虎而終樂于不容之相<lb/>
安如玉如瑩則未免乎爰變之或異蓋得自是而不得<lb/>
自是故知亦囂而不知亦囂就使再思而後行未若三<lb/>
已而無愠莫莫葛藟惟條枚是施泛泛楊舟姑浮沈與<lb/>
俱誦言冀保於終身改過務勤於愛日閒闗白首黽勉<lb/>
清時敢興牛後之嗟但有雞鳴之畏竊謂庶㡬免矣不<lb/>
<pb n="KR4d0110_WYG_015-3a"/>
圖忽爾及之自觸駭機上䝉恩貸遷之善地假以餘生<lb/>
方逮係之初駭聞中外及既行之後孰不嘆嗟纔辭縲<lb/>
絏之艱遽攬溪山之勝實疇昔願到而不可得豈羈纍<lb/>
所在而輒見投出處不疑人人略無少間循習既久種<lb/>
種靡不相宜所賴者方時善類之尤親所得者昔人陳<lb/>
迹之可見遂使六年之久不殊三組之歸殆此序遷出<lb/>
于望外求其冒昧亦有端倪此蓋某人先輩氣識曲敦<lb/>
矜憐俯逮察其介而不僻忘其老以奚為每至逰從之<lb/>
<pb n="KR4d0110_WYG_015-3b"/>
閒遇辱吹嘘之重淄澠何辨要乃同流笙磬各音終成<lb/>
合奏致兹孱漏更得褒揚載搜子建之波瀾宛若燕公<lb/>
之黼黻字字有據如古人特為推排表表愈工非衰緒<lb/>
所能窺測但驚口角之流沫又如筆下之生風用謹家<lb/>
傳永為文格<lb/>
　　　答人謝解<lb/>
伏覩解名可謂精造眷言歆艷莫不嘆嗟凡在流傳猶<lb/>
為企仰况與逰從之末惟深忻忭之私竊以經術取人<lb/>
<pb n="KR4d0110_WYG_015-4a"/>
其効固以久矣文章選士方時尤見卓然非有司所養<lb/>
不凡則賢者安能至此先皇帝作新善類王荆公啟迪<lb/>
士心尚貽未盡之謀鼎傳將望之子發揮大智協濟徽<lb/>
猷遂使青都紫府之仙于時輩出坐令黄茅白葦之論<lb/>
無復誤談光昭三代之風超出百王之上念塲屋之有<lb/>
素未欲驟更幸羅網之無遺時存此舉孰光吾黨果獲<lb/>
當仁伏惟先輩天馬軼羣寳鼎瑞世筆端稼穡未嘗螟<lb/>
蜮以傷年腹裏陽秋能使蠻髦之右衽雖無上舍下帷<lb/>
<pb n="KR4d0110_WYG_015-4b"/>
親切之對乃有東奔北偹縱横之才魯人易丘蓋亦流<lb/>
俗之常態呉軍入郢始知智士之收功更期體此以自<lb/>
强會見排空而直上禹門三級已觀頭角之成魏闕九<lb/>
重行接羽儀之次竊憐衰陋雅荷眷存泛聴鄉評實逾<lb/>
已得崎嶇猥事適慚備慶之未遑煥爛雄文遽辱寵臨<lb/>
而俯及既餘光之舊挹非鄙語之能酬但驚肯首之屢<lb/>
形可信擊節之不暇敢輒騰于紙貴姑自謹于家藏庶<lb/>
㡬兒孫得為資藉<lb/>
<pb n="KR4d0110_WYG_015-5a"/>
　　　上少傅相公啟<lb/>
伏審惟天降命隨世效珍克協令辰肇登至寳眷言國<lb/>
器通稟睿謨遂膺誕告之榮兼邁聲華之寵非他人之<lb/>
可得葢此義之與俱是豈茍然者哉定應卓爾故也竊<lb/>
以荆人之璞夐出古今秦相之書實侈圖畫尤為曠世<lb/>
之遇獨髙傳國之稱曾未若地貢而時乗之天作而聖<lb/>
名者昔未嘗覩斯能有聞審昭錫於特鍾置靈承于顯<lb/>
佑適丁元日方不剏之增嚴臨受端朝擁寰區之交忭<lb/>
<pb n="KR4d0110_WYG_015-5b"/>
信乃非常之盛事允為不朽之宏規洪惟六藝之宗逈<lb/>
超一旦之選果階幽贊首被疇庸殆無官可以為酬姑<lb/>
易地稍兹序拜叨充有素伸慶當先僅能踴躍于鋤犂<lb/>
之間不獲俯傴于賓客之後門庭在望誠意則通恭以<lb/>
少傳相公以天下第一之材叅域中寡二之舉經綸康<lb/>
濟莫非行可之逢緝熙光明率皆自得之學毎奏則如<lb/>
水赴壑凡用則猶陶轉鈞可謂腹心之親何止羽翼而<lb/>
已粤自薦令名于上帝奠懿册於方丘合宫奏功路寢<lb/>
<pb n="KR4d0110_WYG_015-6a"/>
侈舊盡前人之所覃思恢歴代之所靡遑以主總覈便<lb/>
御之儲復發揮究太上之秘遂致天人交格用能教化廓新<lb/>
竟符河洛之祥益隆廟社之鎮餘才兼暨小物必勤炳<lb/>
如耳目之傳傑出詩書之載然畫九州者禹也堯享其<lb/>
成而播百穀則棄焉舜因以重君臣相遇之如是道徳<lb/>
不謀而自同但知嘆頌於無窮詎復形容而可究暄融<lb/>
已屇叅侍尚遥永介壽祺愈康賢業<lb/>
　　　覃恩謝時宰<lb/>
<pb n="KR4d0110_WYG_015-6b"/>
駒犢雖從既已還于天性乾坤委鑒葢深察於人情眷<lb/>
言資藉之階敢昧依投之素是為再造固非徒然伏念<lb/>
某頃失防閑自昭罪累荏苒桑榆之迫逡巡溝壑之歸<lb/>
先世之傳纔餘一子孤老所托更無兩兒零丁門戸之<lb/>
僅存展轉蒸嘗之可懼竊謂興滅繼絶本屬先王之盛<lb/>
事且復祈哀請命則幸先主之親逢加之廟堂輔相之<lb/>
臣志同伊尹與夫帷幄親信之士道契唐堯莫非忠厚<lb/>
以疇咨悉繫仁孝而將順輒㤀幽逺莫效誠忱重惟縁<lb/>
<pb n="KR4d0110_WYG_015-7a"/>
木以求魚孰為脱罝而解網載念勢可乘而易失深虞<lb/>
辰去速而難回然支離攘臂已自分于終捐而象㒺求<lb/>
珠㡬無心而偶得比騰符報宛類夢驚雪涕拜恩何啻<lb/>
死生而肉骨有識更嘆亦知造物之因人此蓋伏遇某<lb/>
官遂萬物以為心恥一夫之弗獲舉鼎絶臏而不遺餘<lb/>
力操刀必割而適契斯時于事如飲食之須以身任風<lb/>
教之率從容宥宻得衆人之所未聞潤色淵微皆曠古<lb/>
之所不到輔成一王之法蔚為百世之師倘非傑出之<lb/>
<pb n="KR4d0110_WYG_015-7b"/>
差同安能相遇之至此雲間可想行自慰于掃門泉下<lb/>
有知豈不懐于結草况在孱𤨏已誓糜捐何止今生更<lb/>
期他世<lb/>
　　　賀時相除少保<lb/>
伏審誕告在庭寵優建節既重元戎之貴增嚴亞保之<lb/>
崇弼予一人榮被四表流傳所暨懽忭實均辱記齒牙<lb/>
之閒可量項踵之慶肖翹雖類踴躍遽知竊以有為之<lb/>
君必得有為之助非常之事必協非常之謀是以雷動<lb/>
<pb n="KR4d0110_WYG_015-8a"/>
而風行故曰雲騰而雨降方冠百王而絶詣將超萬世<lb/>
以永圖若非周公其人曷副成王之志堂堂宏構肇新<lb/>
帝者之居翼翼舊章舉出聖謨之斷上侔乾象俯合禮<lb/>
經先皇帝神靈在天固應顯佑諸執事智慧乗勢自然<lb/>
景從初無億兆之離心允屬二三之同徳總提制度尤<lb/>
仰髙明伏惟對越恩書鼎開華觀歆激士夫之勸闡揚<lb/>
宗社之儲孰不奔走於下風可謂希濶之盛際恭以少<lb/>
保相公惇大閎逺充實輝光自始繼承即荷腹心之寄<lb/>
<pb n="KR4d0110_WYG_015-8b"/>
迢躋秘近愈隆旦暮之親所與者潤色之先驅所臨者<lb/>
輩流之殊軌主上倚多聞之益學者宗獨步之師葢非<lb/>
堯舜道徳弗陳於前而捨文武謨烈不啓于用代天工<lb/>
而惟一贊皇極以履中矢言皆載籍之精微動容真列<lb/>
位之標則譬之射者至之又能中之况于樂焉盡矣不<lb/>
可加矣信一代之豪傑乃六藝之津梁適丁斯時爰契<lb/>
休命祖述憲章之大備簣已無虧裁成輔相以得宜美<lb/>
兹為久人事至此物理可期體貌固殊都俞斯在眷言<lb/>
<pb n="KR4d0110_WYG_015-9a"/>
徳望之集豈特私淑之歸庚伏正炎鈞履增衛傾馳而<lb/>
往倍萬等夷<lb/>
　　　答監司<lb/>
竊伏海濱聞暴公子之名惟舊不願侯爵識韓荆州之<lb/>
面為難異時旄節之來臨適幸里閭之托芘方行臺之<lb/>
便道偶南畆之告工阻陪父老之迎倍結蓬茅之恨繼<lb/>
圖申欵獲奉誤加敢虞名姓之疏輒與齒牙之錄退惟<lb/>
忝冒進有依承某人表瑞特鍾為時間出所過則化毎<lb/>
<pb n="KR4d0110_WYG_015-9b"/>
舉則優獨髙衆允以安修常覺化人之患少固當垂紳<lb/>
正笏都俞軒陛之崇孰謂掌漕即戎輾轉江湖之外定<lb/>
應有待少俟奏成將幕府之暫開已鋒車之促駕雍容<lb/>
法從紬繹廟謨盡將未究之奇申錫無疆之祉側聞去<lb/>
斾行就過家有可望之程而復此差池懐危得之逢而<lb/>
何當慰浣情斯愈固心弗謂遐某例窘漂浮適從逃避<lb/>
願承賓客之後輒拘道路之難猶意俯存曲垂矜亮其<lb/>
為戀慕實異等倫火老金柔山悠川逺更希保重以大<lb/>
<pb n="KR4d0110_WYG_015-10a"/>
光明<lb/>
　　　先狀<lb/>
偶乗扁舟將叩會府雖類剡溪之訪戴實期荆渚之見<lb/>
韓參奉可涯欣榮無喻<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_015-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集卷十五<lb/>
</p>
<p>
</p>
  </div>
<div>
<head>姑溪居士前集巻十六</head> <lb/>
    <p>
<pb n="KR4d0110_WYG_016-1a"/>
欽定四庫全書<lb/>
　姑溪居士前集巻十六<lb/>
　　　　　　　　　　　　宋　李之儀　撰<lb/>
　　書<lb/>
　　　答李㡬重司戸書<lb/>
秋暑不審邇來起居何似不圖變故伏承遽鍾艱罸相<lb/>
逺且復未獲披奉故情文有所不逮想䝉見察某知先<lb/>
公才望久矣得之于賢士大夫之評每以未見爲不足<lb/>
<pb n="KR4d0110_WYG_016-1b"/>
今其已矣何愴如之昆仲競爽而及下崷崪人物之望<lb/>
其來亹見逼耳熟心揺恨未能促膝握手以慰欣慕專<lb/>
門之學昔聞其語而今見其人矣敢虞反我之懐而逓<lb/>
先臨問六月十八日得所附書未發已見其人而喜甚<lb/>
亟發之不暇既發乃綿連相屬前之以相聞之久申之<lb/>
以過情之語終之以諸可人之詣文且復見濟于其間<lb/>
而責其不腆之詞輾轉至此不覺悚然汗下衰晩不類<lb/>
得罪廢棄浮沈魚鳥間不復自齒于抑揚之地鼎焉惠<lb/>
<pb n="KR4d0110_WYG_016-2a"/>
顧特相收采茫然不知所以為控方少年讀書時祇知<lb/>
古人所言為可師所踐履為必可力行以及之故諸可<lb/>
人皆疇昔相與厚善相免以至于是者一旦奔迸流落<lb/>
七八年間在者無㡬燦然到眼恍如相接于夢寐之際<lb/>
而紬繹其欽挹之語則知髙明不妄取予凜凜自信不<lb/>
為外物一毫髮低昂真我輩人也足下所飬既爾而乃<lb/>
不逺數千里輕以人言俯暨蹇淺敏而好學不恥下問<lb/>
自期則重矣委非所據有類倒置雖然來貺不可以虚<lb/>
<pb n="KR4d0110_WYG_016-2b"/>
故輒附諸可人以報盛徳之及論省恕在人在我之厚<lb/>
薄以逺于不愧不怍則至完之言是也論以己責人不<lb/>
若以己恕人以責人之心責已以恕己之心恕人則子<lb/>
夷傳家之言是也論未嘗以世不用而廢學問則魯直<lb/>
之言是也論尊所聞則髙明行所知則光大而折衷于<lb/>
董子而不可以足以賢於衆人而畫焉則子開之言是<lb/>
也論乃所願則學孔子自期于孟子之志則定國之言是<lb/>
也論僅知古今實愧博洽而浪得名遂以阮嗣宗之歎<lb/>
<pb n="KR4d0110_WYG_016-3a"/>
為之證則明略之言是也合諸可人之論而反之于遁<lb/>
世無悶不見是而無悶樂則行之憂則違之及其用也<lb/>
有時而過涉滅頂足下髙材逺識固不待崎嶇所獻而<lb/>
當以深造而自得之矣然方且汲汲于此而幸庶㡬焉<lb/>
者不敢以不告也適以疾悴偶在墳山程督工役邂逅<lb/>
元翼回使姑致其略嗣此當不輟交馳惟斆學半君子<lb/>
其無意否耶瞻望未間千萬抑節自重<lb/>
　　　答人求所為詩文書<lb/>
<pb n="KR4d0110_WYG_016-3b"/>
久不獲欵近秋暑伏惟起居佳勝日者䝉面諭墳山諸<lb/>
石刻欲盡見之此自當墨以為獻偶刻字人招致不來<lb/>
尚有未完慮參差不足以奉省閲故爾蹭蹬因循晩矣<lb/>
負愧無量山中去城市逺耳目有間程督之外隨所遇<lb/>
輒牽課僅得十餘詩二賦一銘一青詞一書欲錄出以<lb/>
千斤斧然素非所工加之老倦退縮略無可意處遂復<lb/>
猶豫又以不待有求而遽進則為衒鬻禽犢之學也君<lb/>
子之所深恥不圖過聴特枉書問引據該洽見徴甚勤<lb/>
<pb n="KR4d0110_WYG_016-4a"/>
初則茫然不知其對既謝不能謂必見察而来使接武<lb/>
至于三四而不已仰承厚義愧汗如洗遂不復自靳而<lb/>
紬繹前日之所欲獻者以報專委之辱資藉疇昔庶㡬<lb/>
匠手繩墨之餘或遂管中之窺欽跂欽跂頃未與執事<lb/>
相接但聞在朝廷舉職事屢有所建明不知者則謂有<lb/>
所為久而得其歸則皆一時之先務不得而已者比涉<lb/>
傳一二藁則往往人所不敢言異同之論無時無之要<lb/>
在我無愧足矣其涉葢足以知一臠之珍至于屬饜於<lb/>
<pb n="KR4d0110_WYG_016-4b"/>
所鯖富則寤寐不忘而未有以見期者一月前有錄得<lb/>
泛舟賦永慕堂詩清曠亭記讀之累日乃知鯖與富未<lb/>
易形容端若快意於九鼎之烹自非完養停蓄發諸家<lb/>
之秘而加琢削礱礪以會於瓌琦則起伏能到既而端<lb/>
倪探賾果知留意於此甚篤古人糟粕固已在所去竊<lb/>
聞平居專以歐陽永叔王介甫之文備肘後之索甚矣<lb/>
二人之文乃一時之宗也長江秋霽千里一道滔滔滚<lb/>
滚到海無盡其如風雷雨雹之驟作崩騰洶湧之掀擊<lb/>
<pb n="KR4d0110_WYG_016-5a"/>
暫形忽狀出没後先聳一時之壯氣極天地之變化則<lb/>
吾東坡老人未可以輕議雖時所禁要亦不得而捨淺<lb/>
陋所造妄爾塵凟實則于執事所逰羿之彀中中央之<lb/>
中地而得之不審果以為然否如其未也無吝見教未<lb/>
有叅晤之涯倍深傾想<lb/>
　　　答吳子陽問翰林學士帶制誥書<lb/>
春末辱惠書爾後欲作報不暇及來太平遂如在井底<lb/>
姑隨地茍生聊復爾耳豈復更煩久逰紀錄然亦未嘗<lb/>
<pb n="KR4d0110_WYG_016-5b"/>
輒奉忘也忽披手示尤佩見存伏審燕居雍容動履清<lb/>
勝欣慰所諭今翰林學士帶知制誥盖因唐故事耳昨<lb/>
奉行官制未曾申明姑相因而行唐自開元末更翰林<lb/>
供奉為學士寵遇益重其地益親上自六曹尚書下至<lb/>
秘書省校書郎皆可與選入院一嵗遷知制誥未知制<lb/>
誥不作文書但待詔備顧問參侍行幸而已其在廷班<lb/>
次只随本官若侍晏則位序極髙座在宰相下一品上<lb/>
雖𢎞文館集賢院各有所𨽻獨翰林院無所𨽻學士號<lb/>
<pb n="KR4d0110_WYG_016-6a"/>
天子私人又曰内相今既行文書遂帶知制誥某知制<lb/>
誥則中書舍人職事也中書舍人乃中書後省官則是<lb/>
宰相属官豈有天子私人號内相而反兼宰相屬官職<lb/>
事乎既專代人主敷告以言主行制誥批答口宣凡應<lb/>
和文書自不相干當時止謂知制誥遂還中書舍人猶<lb/>
以學士所當制為相妨故不去今泛謂中書舍人為外<lb/>
制翰林學士為内制則是也舍人止行誥詞押案遇有<lb/>
所命則因而申之于言詞以達所以命之之意而行下<lb/>
<pb n="KR4d0110_WYG_016-6b"/>
至于制命則用白麻冩從内降付外廷宣讀其詔書批<lb/>
答口宣等或直批送三省或徑付所差使命事體不同<lb/>
官制行後凡此等合改正未及者甚多至赦書則曰尚<lb/>
書省牒刑部刑部尚書省一曹耳何牒之有只當如麻<lb/>
制學士行畢從内降出宣讀罷付尚書省授刑部符下<lb/>
諸道乃為允當足下謂不肖昔嘗任兹事故委曲見訪<lb/>
亦似有所見責當時固嘗力言之矣會急欲成書在上<lb/>
者云未暇及故因循至今論必也正名則不得為小事<lb/>
<pb n="KR4d0110_WYG_016-7a"/>
終必有類聚而時正之者老廢寧復及此來意既厚不<lb/>
敢不報亦不須廣也未相見間惟加愛<lb/>
　　　謝人寄詩并問詩中格目小紙<lb/>
伏讀别紙諄諭作詩之意遂以佳句見寵委非其據流<lb/>
汗竟趾不腆一介盖嘗涉獵而老無所就但時得一章<lb/>
一句或可人意則如盲人索塗而俄與之䇿日者有傳<lb/>
執事舊詩數篇拭目而觀首前而吟充然飽足使一臠<lb/>
之嘗如快意于九鼎也于是真有以寵之殆將屬饜矣<lb/>
<pb n="KR4d0110_WYG_016-7b"/>
欽佩何已亟欲有所形容不免謂為過情而取近諛之<lb/>
訝要之是詩也作者久不到此當于正元元和以前求<lb/>
之而復過有延揖使得條具前人所作之目而責其所<lb/>
以為是目井蛙之生豈足副九萬里而圖南者其如髙<lb/>
議既及不敢不報國風雅頌分為四詩言一國之事言<lb/>
天下之事形容盛徳以告于神明又以政之大小而分<lb/>
二雅此較然已見者凡所謂古與近體格與半格及曰<lb/>
嘆曰行曰歌曰曲曰謠之類皆出于作者一時之所寓<lb/>
<pb n="KR4d0110_WYG_016-8a"/>
比方四詩而强名之耳方其意有所可浩然發于句之<lb/>
長短聲之髙下則為歌欲有所達而意未能見必遵而<lb/>
引之以致其所欲達則為行事有所感形于嗟嘆之不<lb/>
足則為嘆千岐萬轍非詰屈折旋則不可盡則為曲未<lb/>
知其實而遽欲驟見始彷彿傳聞之得而㑹于必至則<lb/>
為謠篇者舉其全也章者次第陳之至見而相明也近<lb/>
體見于唐初賦平聲為韻而平側協其律亦曰律詩由<lb/>
有近體遂分往體就以賦側聲為韻從而别之亦曰古<lb/>
<pb n="KR4d0110_WYG_016-8b"/>
詩格如律半格鋪叙抑揚間作儷句如老杜古柏行者<lb/>
此管中之見妄以為同異恐古人自有佳處既無所傳<lb/>
亦不可槩知姑以其妄意者區處為獻不惜委曲見教<lb/>
幸甚幸甚<lb/>
　　　代人與薛金陵小紙二<lb/>
逺去侍席已復累月粹然如春之和氣儼然可畏之徳<lb/>
威翼翼然挽之不斷之誠意未嘗一日而忘于懐也此<lb/>
特小已所得之私耳至其淺深不可以意測形器不可<lb/>
<pb n="KR4d0110_WYG_016-9a"/>
以物拘習之者則曰善人君子也驟見者則曰不撓而<lb/>
有常者也曾不知刑不加峻而頑猾屏息談笑自若而<lb/>
百廢具舉昔無夕不驚盜也而今乃外戸不閉昔一月<lb/>
率三四囬火也今未嘗有醉人横路則歌笑扶攜無一<lb/>
語相凌拂方且雍容燕席登覽陳迹與二三要人握手<lb/>
傾葢周旋于氣類中而往來賓客無問細麄莫不滿足<lb/>
而戀戀不忍捨云是豈沽激而然乎是豈縁飾而然乎<lb/>
乃知小己之所得乃衆人之所得也魯使樂正子為政<lb/>
<pb n="KR4d0110_WYG_016-9b"/>
孟子曰吾聞之喜而不寐有問之者則曰其為人也好<lb/>
善好善之效乃能如是耶必曰至誠而已至誠可以參<lb/>
天地之化育于是益知昔人之言為可仰也其曰惟是<lb/>
而行之於廟堂之上則公已效之舊但褊迫自吝者率<lb/>
以迹求而不知以道而觀是未足為知公者又曰公將<lb/>
歸正鼎鉉遂一徳以享天心而沛然下膏澤于民則今<lb/>
日之政信可見于天下矣是則有造物焉其如是以有<lb/>
衮衣兮無以我公歸兮無使我心悲兮此愚與衆人同<lb/>
<pb n="KR4d0110_WYG_016-10a"/>
也早逰門下特不敢自許於見知而中間恩恤之勤似<lb/>
非咫尺可得而擬議雖仁厚造次必于是然䝉被之獲<lb/>
㒺然不知其况也不圖晩暮獲奉均勞之便拊循有加<lb/>
禮意愈厚益信前日之不敢自許與夫輒謂造次必于<lb/>
是者皆私已皮膚之見也今夫寒暑之變有生所同而<lb/>
有得之深有得之淺者非天使然其所遇之地適然耳<lb/>
以是而推則所謂皮膚之見者亦非盛徳之所期也碩<lb/>
大光明匹夫匹婦不得其所則如推巳而納之溝中此<lb/>
<pb n="KR4d0110_WYG_016-10b"/>
伊尹之志而乃公之心也一介所吝不復繾綣以致其<lb/>
感然亦不得而已也<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集卷十六<lb/>
</p>
<p>
</p>
  </div>
<div>
<head>姑溪居士前集巻十七</head> <lb/>
    <p>
<pb n="KR4d0110_WYG_017-1a"/>
欽定四庫全書<lb/>
　姑溪居士前集巻十七<lb/>
　　　　　　　　　　　　宋　李之儀　撰<lb/>
　　雜書<lb/>
　　　莊居阻雨鄰人以紙求書因而信筆<lb/>
近日詔求遺書乃太平甚盛之舉本朝書最不備臣庶<lb/>
之家亦多茍簡不以為事自昔隋兼南北兩朝經籍時<lb/>
富其所藏之地號嘉則殿其卷至三十七萬大業之亂<lb/>
<pb n="KR4d0110_WYG_017-1b"/>
存者無㡬武徳初纔有八萬巻又平王世充得嘉則舊<lb/>
書八千巻自黄河水運入京師至砥柱舟覆而亡開元<lb/>
中置使置院專治其事然著於錄者又減武徳三分之<lb/>
一通一時學者自為之書僅補其闕以甲乙丙丁分經<lb/>
史子集為四庫安祿山之亂尺簡不存元載當國請以<lb/>
千錢購一巻分遣使徧天下搜索稍稍全復遂增四庫<lb/>
為十二庫一日為四庫矣文宗尤所留意而十二庫方<lb/>
充滿復經廣明播遷迄于天復遷都乃蕩然無遺又更<lb/>
<pb n="KR4d0110_WYG_017-2a"/>
五代之亂臣庶之家救死不暇豈復以此自表見故本<lb/>
朝書籍逮今未振宋綬李淑二家號藏書亦不過一二<lb/>
萬巻而已綬家又為火所盡其孫景年方輾轉圖足未<lb/>
㡬輒死豈其數耶抑有所待也<lb/>
　　　又<lb/>
由拳紙工所用法乃澄心之緒餘也但其料或雜而吳<lb/>
人多參以竹筋故色下而韻微劣其如瑩滑受墨耐舒<lb/>
巻適人意處非一種今夏未渉秋多暴雨潮水大圩田<lb/>
<pb n="KR4d0110_WYG_017-2b"/>
之水不能洩吾之野舍浸及外限户内著屐乃可行會<lb/>
莊夫以收成告既來復值雨寸步不能施終日臨几案<lb/>
忽忽無况雲破山出時時若相慰藉者邂逅鄰人出此<lb/>
紙見邀作字既與素意相投凡數十畨不覺冩遍安得<lb/>
能文詞者相與周旋既為太息而又字畫不工似是此<lb/>
紙厄會所招也<lb/>
　　　又<lb/>
東坡毎屬詞研墨㡬如糊方染筆又握筆近下而行之<lb/>
<pb n="KR4d0110_WYG_017-3a"/>
遲然未嘗停輟渙渙如流水逡巡盈紙或思未盡有續<lb/>
至十餘紙不已議者或以其喜濃墨行筆遲為同異盖<lb/>
不知諦思乃在其間也楊文公與人對奕飲酒次人或<lb/>
以文為請即以方角小紙蠅頭細字運筆如飛而與飲<lb/>
奕不相妨其詞又皆實以前世事對偶精宻引據審確<lb/>
所命意燦然如掌握中而利害明白不容有所增損二<lb/>
公皆一時異人固未易優劣要之東坡之濃與遲出於<lb/>
習熟而文公之小紙細字亦非有所必也故知熟則生<lb/>
<pb n="KR4d0110_WYG_017-3b"/>
之生則熟之貴乎無所滯閲爾至其飲奕相參而各能<lb/>
辦則東坡不善飲奕一小杯則竟醉睡或鼾亦未嘗放<lb/>
筆既覺讀其所屬詞有應東而西者必曰錯也但更易<lb/>
數字因其西而終之初不辨其當如是也<lb/>
　　　書趙鳳事<lb/>
劉知㡬吳兢撰武后實錄書張昜之昌宗誣魏元忠子<lb/>
齋私謁廬陵王事嘗邀張説為證而説已許諾賴宋璟<lb/>
力止之説得冒以為忠後説當國讀之而内自屈嘗語<lb/>
<pb n="KR4d0110_WYG_017-4a"/>
兢曰劉子元敘此事太不假借兢曰子元已死不可受<lb/>
誣于地下此事實兢所書其藁故在説後屢祈刋削而<lb/>
兢終不許世皆以為今日之董狐也至趙鳳為莊宗實<lb/>
錄乃将何挺論劉昫疏不載昫既相遂引鳳共政事去<lb/>
古浸逺所謂董狐者果何人哉<lb/>
　　　書牛李事<lb/>
長慶初錢徽典貢舉李宗閔以所親託之李徳裕李紳<lb/>
元稹在翰林宻啓其事宗閔坐貶嫌隙自此遂結至太<lb/>
<pb n="KR4d0110_WYG_017-4b"/>
和中宗閔為宰相會徳裕召為兵部侍郎宗閔協牛僧<lb/>
孺併力擠之并罷裴度政事而僧孺尤力朋黨至不可<lb/>
破侵尋四十餘年縉紳之禍不能解乃有牛李之號武<lb/>
宗立專任徳裕而為一時名相唐祚㡬至中興力去朋<lb/>
黨卒為白敏中令狐綯所中傷豈無心始可立事而有<lb/>
心則訖不能濟使徳裕不以前日為念而一心所事唐<lb/>
祚固未艾也<lb/>
　　　書楊綰事<lb/>
<pb n="KR4d0110_WYG_017-5a"/>
楊綰少孤貧獨處一室左右圖史凝塵滿席泊如也雅<lb/>
不好名有所論着未嘗示人後為相時郭子儀再造唐<lb/>
室勳徳方盛特為之裁損騎從以避其髙名清節名者<lb/>
寔之賓也招之不來麾之不去豈在汲汲自炫鬻以沽<lb/>
之耶内不足者急于人知詎不諒哉是等人也尚何足<lb/>
云聊以知有其實而名自至有之已非是况無而自為<lb/>
有者乎<lb/>
　　　書劉元平事<lb/>
<pb n="KR4d0110_WYG_017-5b"/>
唐霍王元軌太宗子與處士劉元平為布衣交或問王<lb/>
所長于元平荅曰無長問者不解元平曰人有所短乃<lb/>
見其長君王無所不偹吾何以稱之人不見其長則為<lb/>
全人矣葢其質既美則動容周旋莫不如是譬之嘉木<lb/>
本立則枝條根節大小短長皆中規矩繩墨見者一一<lb/>
知其為可用也又何擇焉<lb/>
　　　書桞材筆<lb/>
元祐中錢塘倪本敦復通守當塗一日扺書相問勞藉<lb/>
<pb n="KR4d0110_WYG_017-6a"/>
以十筆其籖云何東栁材予時方學書得筆試之頗相<lb/>
入是後訪栁不可得而念亦不少輟異時予得罪流是<lb/>
邦既到首幸自償所念而材乃歴陽人死已久矣為之<lb/>
悵然久之過少廣書室得栁東所藝宛轉抑揚二十年<lb/>
之負怳然見慰問之葢材族人于是知典型淵源不無<lb/>
所自來也但予老矣字畫日退良有愧于疇昔臨紙一<lb/>
歎<lb/>
　　　又試筆<lb/>
<pb n="KR4d0110_WYG_017-6b"/>
手和筆調作字乃佳迫促取能未見其可前人任為一<lb/>
事盖藏終身踐蹈悲歎窮通未始不在也退之序髙閒<lb/>
謂僚之於丸秋之於奕詎不諒哉雖曰一枝要須如是<lb/>
方盡僕知而不能行故白首如逆風駕船進寸退尺不<lb/>
圖誤有見索毎臨紙必為見奪况手未和筆未調又迫<lb/>
促勉强耶似是此紙逢厄會定將覆醬瓿矣可勝感歎<lb/>
　　　書陳格石刻<lb/>
予少時客廬山見諸刻石字皆有精神退而求其真蹟<lb/>
<pb n="KR4d0110_WYG_017-7a"/>
率不迨也乃知模勒之妙有以假借致然是後每作字<lb/>
必歎息不得其人相與表發比過金陵所見如廬山時<lb/>
至其畫筆則又過之迨詰其所自盖南康人陳姓名格<lb/>
從事於此十二世矣予固知他人必不能至是又以信<lb/>
予平日一見為不可易也凡技之善如庖丁解牛輪人<lb/>
斲輪直以神遇而不以力會然後為得况十二世傳習<lb/>
之久耶彼徼幸于一旦之遇者雖資藉輾轉豈得不自<lb/>
愧哉<lb/>
<pb n="KR4d0110_WYG_017-7b"/>
　　　戲楊元發<lb/>
楚令尹子西將死家老請立子玉為之後子玉直視則<lb/>
則于是遂定昭奚恤過宋有饋彘肩者昭奚恤阿阿以<lb/>
謝爾後阿阿則則更為歎息聲嘗究其所自乃得于此<lb/>
元發偶有系蒼黄失據屢詰之輒阿阿則則予固知元<lb/>
發非二人者不知其聲從何而致請知者注出<lb/>
　　　偶書<lb/>
俊傑亷悍雅健雄深葢嘗見其人矣既獨立于千仞之<lb/>
<pb n="KR4d0110_WYG_017-8a"/>
上則下視萬物如在掌握間足一跌遂致于訖死不復<lb/>
振故曰知所愛則知所養也不有其養則無異自卧于<lb/>
地以望百尺樓上其免于物役固難矣所謂俊傑㢘悍<lb/>
雅健雄深者尚何足云纔一間耳而相反如是所以擇<lb/>
術不可不慎也<lb/>
　　　贈人<lb/>
丙戌正月九日過彦國明窓稍理藴火取煖焚香烹茶<lb/>
翛然相向欲歸而徳威遽至復坐笑語徐視几上散帙<lb/>
<pb n="KR4d0110_WYG_017-8b"/>
得老杜詩五代史廬陵歐公集宋文選不覺駭愕輒謂<lb/>
彦國曰子之膽過身矣已而扺掌相顧曰膽未足大姑<lb/>
我學屠龍為有罪姑溪老人<lb/>
　　　書劉九思建茶硯屏<lb/>
番陽鍾弱翁少有出塵意中間輒崢嶸戎馬閒以功名<lb/>
互表裏晩乃致信通顯然無妻妾所與俱者纔一族子<lb/>
似已不自得于半途之失矣故每于世外人必從容展<lb/>
盡若相氣類者上饒劉思道以術名于世嘗得其建茶<lb/>
<pb n="KR4d0110_WYG_017-9a"/>
硯屏云昔嘗相遇于京師臨分以之為别其義不可忘<lb/>
也遂命工成就之予方有所適思道冒大江特見訪于<lb/>
歴陽出以相示因以記其所自來亦以尋吾弱翁之舊<lb/>
也崇寧五年九月十二日<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_017-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集巻十七<lb/>
</p>
<p>
</p>
  </div>
<div>
<head>姑溪居士前集巻十八</head> <lb/>
    <p>
<pb n="KR4d0110_WYG_018-1a"/>
欽定四庫全書<lb/>
　姑溪居士前集巻十八<lb/>
　　　　　　　　　　　　宋　李之儀　撰<lb/>
　　手簡一<lb/>
　　　與蘇黄門<hi>子由</hi>
久不獲脩記師門雖窮在途然竊借餘光不忘自振惟<lb/>
是耳壅目枯求一毫髮洗灈增新無復可得以故系詠<lb/>
拳拳不㤀鑒寐秋深江上猶有暑氣不審燕居却掃尊<lb/>
<pb n="KR4d0110_WYG_018-1b"/>
體動止何似恭惟神聽𡨕符日有勝趣萬事既不復經<lb/>
意則御風調氣遂與造物者游矣不腆一介尚冀投老<lb/>
餘息猶及欵待不勝係吝之私更祈加愛<lb/>
　　　與龔侍郎<hi>深之</hi>
瞻望門牆僅隔一水然聲問不乏而嵗時殷勤所當展<lb/>
盡于師仰者不應疏簡如是臨分雖不敢輒齟齬其馳<lb/>
情繾綣不得為無憾也春候已深日來尊體動止何似<lb/>
老境流落不圖遽遭此酷永日如夢寐中夜間則申旦<lb/>
<pb n="KR4d0110_WYG_018-2a"/>
目不得交力量不充固深自愧惟是四十年艱苦相依<lb/>
平時家事取給已不易堪而有一急難則委曲經營不<lb/>
遺餘力情則夫婦義則朋友既使之到此地終不得同<lb/>
歸念念祇欲下見䝉眷深厚未能執手號訴臨紙哽塞<lb/>
不次<lb/>
　　　與蔡侍郎<hi>寛夫</hi>
不奉教晤已復累月懐詠重眷朝夕以之早夏清潤恭<lb/>
惟尊體萬福于是遷徙已得所説亟圖躬問動止属乍<lb/>
<pb n="KR4d0110_WYG_018-2b"/>
到不無應接之冗用輒蹭蹬尚幸少休獲踐鄙志瞻望<lb/>
門第可量依仰<lb/>
　　　又<lb/>
衰晩無堪實門下舊物永懐先公惇養之素與夫髙誼<lb/>
延挹之勤每以身生朝露不能少見毫髮為念異時東<lb/>
坡老人則曰拱把必可以至千丈步驟方習定能萬里<lb/>
者于左右常一二數流落遐逺勢地日光明一見豈復<lb/>
可得不圖倦緒遽投挽引雖未慰從容景慕所期然欣<lb/>
<pb n="KR4d0110_WYG_018-3a"/>
幸之深未易展敘也臨筆耿耿<lb/>
　　　又<lb/>
比到采石遽聞已過城中輒投先書具道欣懌持書人<lb/>
回方審所得之妄已而又傳遂同何明道徑過金陵矣<lb/>
悵然不知其况久之乃承尚留湖隂頗得求田之適即<lb/>
欲修謝不謂汩没竟爾淹晚初以此地或可少延竊祿<lb/>
之頃褊陋易得以乗加之宿啄猶逞渠可一日茍安耶<lb/>
雖墳墓所寄亦將營葺就緒再理舊轍萬一舍館定庶<lb/>
<pb n="KR4d0110_WYG_018-3b"/>
獲忝随杖履之後也他俟躬致<lb/>
　　　又<lb/>
不腆之役已滿任前期輒再請猶未報可遲暮竊祿靦<lb/>
顔何控然夤縁覬幸粗寛待哺者之責爾召用未間尚<lb/>
冀周旋勝踐之餘連蹇不類定應果慰此志否向風增<lb/>
吝<lb/>
　　　與呉朝奉<lb/>
前日郊外拜别後二日有傳舟人未解者比再出城已<lb/>
<pb n="KR4d0110_WYG_018-4a"/>
不及見相仍初稚多病未卜行李所之早失脩記可勝<lb/>
愧仰計程當已定館乍脫塵垢利害之役而有溪山隣<lb/>
里之歡想劇慰懐不為加損固非待晩生縷縷之獻愚<lb/>
者竟不免西行冒暑就陸其味可知俟至闗中時得通<lb/>
問次<lb/>
　　　與叔倫提舉朝奉<lb/>
久不親盛義間欲致一書或復不果所以系詠之深固<lb/>
不如是也比承終制還朝稍幸班者獲奉餘晤進聞舍<lb/>
<pb n="KR4d0110_WYG_018-4b"/>
館所寓時得通記不謂前日方遂邂逅斯須仰奉教益<lb/>
間幸亦多矣已而得家門伯母下世哀苦累日不勝見<lb/>
在式假早來出就諸兄議成服歸得墜刺乃辱臨屈謹<lb/>
諭重意且失迎展感激復深愧恨向晩尊履何似無縁<lb/>
造謁尚覲促膝庸致久别之懐臨紙不任眷眷<lb/>
　　　與宋榮州<lb/>
伏審顯膺寵數榮進崇資叨顧有來聞報増忭伏恨阻<lb/>
逺不遑陪下客以相先竊借光明但能知盛事之難值<lb/>
<pb n="KR4d0110_WYG_018-5a"/>
謹具狀賀<lb/>
　　　又<lb/>
久不獲嗣音門下毎于思道書中得聞動靜疏逺且復<lb/>
廢棄之餘色色生理㡬何其能自控也不審一顧之舊<lb/>
尚且記錄已否初暄恭惟日來臺候萬福新恩之寵非<lb/>
才望有以稱之豈能至是無縁從賀客之後而又得之<lb/>
已晩比復當前而反兹蹭蹬惓惓倍深愧負想像一時<lb/>
歆艷可量引詠<lb/>
<pb n="KR4d0110_WYG_018-5b"/>
　　　又<lb/>
喬松巨柏非髙峰絶壁未易為託以所託之如是宜其<lb/>
干雲霄直日上未已也又况日聞所未聞日見所未見<lb/>
其資藉宜何如哉非肺腑惟義慰有自來豈能至此更<lb/>
期際遇終契超特欽跂欽跂<lb/>
　　　又<lb/>
晉卿家必常往還兄弟想皆顯達矣聞有尚主者得非<lb/>
宅相乎别當脩慶次因會聚為寄聲平時班班一見之<lb/>
<pb n="KR4d0110_WYG_018-6a"/>
而未嘗接語料亦不復記省但寳坊一抔土未易㤀懐<lb/>
也臨紙哽愴<lb/>
　　　與俞叔通教授<lb/>
暑中不審旅舍何似瞻企盛義無從請叩區區可知髙<lb/>
文聳動榮觀然未敢廣傳朝入匭暮遍天下矣何時再<lb/>
幸占𨽻病躬修布疏畧<lb/>
　　　又<lb/>
寒色伏惟尊候清勝眷聚無恙至節日阻陪罇下為壽<lb/>
<pb n="KR4d0110_WYG_018-6b"/>
可量傾禱不肖職事粗爾乍到冗𤨏病躬不佳毎愧誨<lb/>
言馳情不已早晩西來奉有道君子引企旦旦不知其<lb/>
勞耳盛寒珍重時貺玉音<lb/>
　　　又<lb/>
前日連獲手教并盛文二篇曛黑索燭未及恍如在日<lb/>
圍中矣既而研味髙致非特如僕命騷人不知三代以<lb/>
來作者尚可分路揚鑣已否神逰不逺竦然數日脾氣<lb/>
作憒憒如醉人無緣欵曲承誨以悉别後牢結可知舟<lb/>
<pb n="KR4d0110_WYG_018-7a"/>
從定在何日啓行毒熱跧伏不易處吾生不如意事十<lb/>
常八九毎于左右眷眷尚覬新春東去再尋杖履之適<lb/>
自餘不惜音驛交馳惟君子勉强于我也千萬垂亮<lb/>
　　　又<lb/>
近附逓修記當凂左右兩日連俸賜教爛然禮意兼幅<lb/>
不能盡畧其愚陋尋繹所况浩乎若決天漢之瀦而注<lb/>
之廣莫之野難堪眷遇重為愧戴伏惟待敵里中徳况<lb/>
佳裕眷聚寧勝昔龎士元為南州士人之冠以世論之<lb/>
<pb n="KR4d0110_WYG_018-7b"/>
則兵戈之際與夫一道徳同風俗盖今日之盛也吾不<lb/>
知賢士大夫能相亢髙明以掠士元之善否區區願親<lb/>
之誠非尺書可道指日以俟言欵<lb/>
　　　又<lb/>
伏䝉不鄙孤陋過示盛文大編衍溢眩然雖前日蹈海<lb/>
未能若此文章久不到此惜乎先帝不與見也然神逰<lb/>
不逺固當有享輒已傳錄願少寛假數日偶誦一二對<lb/>
于同舍中徴索者紛紛日不自給瓌傑偉麗一至于此<lb/>
<pb n="KR4d0110_WYG_018-8a"/>
尤劇賞慕<lb/>
　　　與何給事<lb/>
違去門下遽涉改嵗詠徳懐眷尤甚平昔氣候未定不<lb/>
審臺候起居何似衰晚一介雖託弊箒之末而從容執<lb/>
篤尚懐素志其如傾倒絶世之藴欽慕出處之正盖尚<lb/>
為左右頌之矣庶㡬鋒車未命猶及旦暮之欵<lb/>
　　　又<lb/>
早以山陽舊墳稍低下不免而甚水不能洩河漲凌注<lb/>
<pb n="KR4d0110_WYG_018-8b"/>
念欲遷者久之于是得卜適介盛徳臨附一方與夫當<lb/>
塗令公部屬之便固知仁人周恤必以是為急難而赴<lb/>
之必克然常情所期近在咫尺随事應見而已不圖光<lb/>
明俯暨委曲是同而令公不遺餘力恐已事未必能爾<lb/>
纖悉畢舉上下翕然景隨存殁仰佩未知所以為報雖<lb/>
已躬致其勤如是此念何時可㤀系詠之深責具申展<lb/>
　　　又<lb/>
急足回倉猝具書當獲塵凂稍不果嗣昔推重在先引<lb/>
<pb n="KR4d0110_WYG_018-9a"/>
詠舊眷不忘傾屬早春不審起居何似久為人物所先<lb/>
加之有勞簡在淵宻豈外計可以遲回者流落倦途尚<lb/>
期擊節迅除少慰向慕爾遡風耿耿<lb/>
　　　又<lb/>
罪廢沈溺無復舉頭之望邂逅舊逰仍值提案之始恍<lb/>
如斷夢感慰可知歸來幸畢葬事然望徳門自是愈逺<lb/>
矣興言所暨倍深依邑故族淪落聞振拂不惜力是亦<lb/>
仁厚所期要之於時猶不可及也的便中卒爾馳附瞻<lb/>
<pb n="KR4d0110_WYG_018-9b"/>
望弭節仰冀善衛<lb/>
　　　又<lb/>
前日獲侍樽俎新築落成瑞應表發仰佩不遺與觀成<lb/>
美感激不在言也低徊里巷雖側聞盛事而衰遲不振<lb/>
愧無以形容蕪陋之語以致一時之遇過䝉延挹置其<lb/>
不逮而曲與之進敢不矜勉以奉勤眷持斧般門固已<lb/>
非據而老筆在前姑投一笑之地而遂覆醬瓿乃出望<lb/>
外矣適在墳山不果躬致賤懇仰冀深炤<lb/>
<pb n="KR4d0110_WYG_018-10a"/>
　　　又<lb/>
分餉柔毛何以克當但恐飽徳之餘藏神見夢羊蹴蔬<lb/>
耳某物若干漫實四奩非敢為報也餘遲旦夕面謝<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_018-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集巻十八<lb/>
</p>
<p>
</p>
  </div>
<div>
<head>姑溪居士前集巻十九</head> <lb/>
    <p>
<pb n="KR4d0110_WYG_019-1a"/>
欽定四庫全書<lb/>
　姑溪居士前集巻十九<lb/>
　　　　　　　　　　　　宋　李之儀　撰<lb/>
　　手簡二<lb/>
　　　與何給事<lb/>
某為公家客久矣雍容談笑雖粗領風味獨未得于利<lb/>
害之途盤旋多事之際心固疑之而誠或未盡傾向也<lb/>
于是炳然乃知所疑為自失盖徳度之接無不主于至<lb/>
<pb n="KR4d0110_WYG_019-1b"/>
誠而加惠衰蹇逈出常矩古人謂感愧則有之知已則<lb/>
未也不虞一旦兼獲䝉被而其自失者愈知為可愧矣<lb/>
霜候盛寒恭惟台候起居萬福方逺參近更期以時保<lb/>
練即慶遷擢<lb/>
　　　又<lb/>
此來不謂已晩汲汲所役僅能襄事故早時所願得于<lb/>
㕘承之日三分不及其一末路何堪廢于此念或不見<lb/>
負今亦爾耳則其他可知不審髙明亦知梗槩否浮雲<lb/>
<pb n="KR4d0110_WYG_019-2a"/>
去來星日固在殊命之慶定在新正不妨激昂懽緒自<lb/>
收未去之日爲邦人不可及之思也獨不果竟投勝韻<lb/>
執筆惓惓<lb/>
　　　又<lb/>
稍不獲瞻近懐詠髙明尤甚平日冬候浸寒恭惟起居<lb/>
佳勝衰晩待盡而已既遂㕘承之願則其諸一付度外<lb/>
尚幸再約趨風以竟欵叩爾屬心門牆筆下何可見也<lb/>
　　　與楚守賈朝奉<lb/>
<pb n="KR4d0110_WYG_019-2b"/>
託姻疇昔嘗謂淪落異地無復㕘承之幸遲暮何堪遽<lb/>
在末軌欣佩固已不貲而嵗晩相求可量欽系江上苦<lb/>
寒履况當復何似借地為客咫尺即在要顯尚稽展晤<lb/>
倍劇傾馳<lb/>
　　　又<lb/>
日者馳控特未卜見錄已否書來惇敘流渥豈勝愧戢<lb/>
里中人情易擾風物飯食粗如人意伏計坐嘯之餘居<lb/>
有多樂老境何日獲從井上出遇庶㡬政績超騰徑躋<lb/>
<pb n="KR4d0110_WYG_019-3a"/>
華近而缺甃之間擊節為應也<lb/>
　　　與金馬部<hi>中玉</hi>
願親固久冗路低徊無階自達而復不當行李之便留<lb/>
連鄙念盖不待説而後知也于是遂有參承之幸則疇<lb/>
昔湮鬱殆將一洗無餘矣求之異時端若有數霜候早<lb/>
寒棨㦸閒闗邇來不審尊體動止何似見上應恨相見<lb/>
之晩斯民懐慕非一朝夕不妨就陞顯職暫為一方之<lb/>
福雍容少日徑席華近以協僉言也區區尤劇欣跂<lb/>
<pb n="KR4d0110_WYG_019-3b"/>
　　　又<lb/>
自承命下屢次屬邸吏候大斾所舍皆報以未得其詳<lb/>
繼聞已赴汝隂即紛走介脩慶就問起居尋獲邸申方<lb/>
知遂席新渥猶未諭取道之方今日覩公移乃知由亳<lb/>
宿以赴國門竊計朝晚入覲徐卜所向區區上記淹遲<lb/>
庶在矜惻<lb/>
　　　又<lb/>
陕右古郡風物飲食皆可人意雖曰道御賓客多自城<lb/>
<pb n="KR4d0110_WYG_019-4a"/>
外往來可想及者有數固左右即可之地而偃藩之勝<lb/>
似亦少能過之者筆吏已遣接人并什物供帳等一一<lb/>
如㫖誨謹已嚴備為待矣州宅深覩老木頡頏相錯北<lb/>
顧大河天下之絶觀也不妨暫快登覽之適遂還寵要<lb/>
在人實為兼盡他有所戒敬服來命<lb/>
　　　又<lb/>
日者得漕檄至長安既到而諸公皆並還矣遽承此委<lb/>
欲訴以免不可得且不謂住此許久方其往尚有殘暑<lb/>
<pb n="KR4d0110_WYG_019-4b"/>
凡禦冬之具皆不隨此已盛寒營葺不及甚以為懐大<lb/>
斾之來非特邦人聳跂而愚者參承為至幸遂獲早歸<lb/>
自是私分上一不易得之事伏望稍促行軒不勝朝夕<lb/>
引詠<lb/>
　　　又<lb/>
此距京西才數十里界候最為淺促凡事隣邑不相闗<lb/>
如大斾果欲少慰斯民之望敢期出郡之日豫戒邸吏<lb/>
或隨行人急走一報州郡迎候自有常數不宜使之失<lb/>
<pb n="KR4d0110_WYG_019-5a"/>
備且不及也惶恐<lb/>
　　　又<lb/>
門中貴眷伏惟萬福今必同行矣東玉金玉想不輟通<lb/>
問二舍各計安勝近皆相會已否容另附承動靜<lb/>
　　　又<lb/>
近專遣人至京師上記竊計塵浼瞻望來斾我勞如何<lb/>
適得報審將叩境上方此盛寒尊履佳勝諸懐非侍坐<lb/>
不展遡風眷眷<lb/>
<pb n="KR4d0110_WYG_019-5b"/>
　　　又<lb/>
承大斾已過國門日與斯民跂望玉趾掩回敬問盖不<lb/>
豫知逺近皇恐不能堪亦望有以見亮苦寒伏惟步履<lb/>
之餘尊候萬福諸所欲言畧具前記要非促膝不展前<lb/>
驅在吾睂睫間矣欣慰渠可名哉<lb/>
　　　又<lb/>
方欲脩問專介遽被翰墨存拊愈厚感佩無已牙兵衛<lb/>
從州郡常禮但愧遣行差緩爾或尚缺用當以見告應<lb/>
<pb n="KR4d0110_WYG_019-6a"/>
命更佇委報<lb/>
　　　又<lb/>
違去門下忽行役之拘不時上記亦意有以察其過而<lb/>
懐詠眷存常在依邑臘寒比日不審尊候起居何似髙<lb/>
明豈今日持節明日擁旄者從容上前極口論天下事<lb/>
使在廷聳然有疑得質遂皆信悉以席華近以慰一時<lb/>
傾想而久未我契者顧豈逺哉修慶紬繹執筆敢吝<lb/>
　　　又<lb/>
<pb n="KR4d0110_WYG_019-6b"/>
鄙拙早不如人蕭颯異時詎敢覬幸于知遇然往來伯<lb/>
仲間亦久矣其如邂逅綵衣之餘猶記彷彿而契義自<lb/>
求又將輾轉䝉冒迄未可得悵然此懐毎懼終失孰謂<lb/>
一見欣然遂叩資藉延揖之盛以所獲于動容周旋而<lb/>
遺靈假寵之如此兹豈平平可見其盛遇耶至于尊俎<lb/>
豐隆祖帳華茂傾一意于俯路而至巷無居人則剪焉<lb/>
亦類其將何以為對嵗晩致効幸或有得向風耿耿<lb/>
　　　又<lb/>
<pb n="KR4d0110_WYG_019-7a"/>
迂拙背馳自干吏議到滿聞罷㸃尋欲洎家一面赴調<lb/>
于法須候交代不免迤邐西來所至親舊留連又繼得<lb/>
漕檄俾往長安凡四十日方到故復淹滯送還人不免<lb/>
有妨差使恐悚無已不審雅眷能復矜照否然路中雖<lb/>
苦寒顧恤亦備盡走失才數人耳代者在蜀中杳不聞<lb/>
耗勢當春初或得就道此中與比近有幹委事敢幸不<lb/>
外至祝至禱<lb/>
　　　又<lb/>
<pb n="KR4d0110_WYG_019-7b"/>
陜原僚友多佳士水鏡固不能逃其如春首有將替及<lb/>
垂成者不得不仰圖門下敢望留念吳節推真實有守<lb/>
敏而能文以其直實故人少知者司理董君介㢘强果<lb/>
事多賴之二人乃將替者其他尚可有待于異日僭易<lb/>
輾轉惶恐惶恐<lb/>
　　　又<lb/>
違去麾㦸遽復踰時歸計既爾蹭蹬又軍事擁來意况<lb/>
實極惡有愧于牽窘書問不繼果信其如是哉春候寢<lb/>
<pb n="KR4d0110_WYG_019-8a"/>
暄伏惟靜鎮之餘尊候動止萬福陳力四方使節少休<lb/>
便當濶步華近尚爾低徊是豈在我有不及耶天人未<lb/>
始相逺即慶褒異别對殊渥<lb/>
　　　又<lb/>
願親固有日既幸資藉乃不得為從容計退訟歉然每<lb/>
自日下來者皆能道經由瞻見比日起居之詳輒用為<lb/>
慰區區代者不到四月中定獲㕘展未間更祈善衛<lb/>
　　　又<lb/>
<pb n="KR4d0110_WYG_019-8b"/>
䝉約意亦忽忽毎圖明窓軟火清坐相向閒作無我語<lb/>
以披氛翳之梏定將早晚可遂也陜服號當路然事絶<lb/>
簡應接亦稀少向上工夫能不退轉否<lb/>
　　　又<lb/>
昨日侍坐不甚欵晩熱猶可畏勢難稍久然所得于盛<lb/>
義亦多矣清晨恭惟尊履佳勝時序忽忽曝衣乞巧遽<lb/>
見節物豈老境嵗月易得然耶可喜亦可歎也早晩再<lb/>
圖展近<lb/>
<pb n="KR4d0110_WYG_019-9a"/>
　　　與蕭季文知錄<lb/>
比承當路或不相容不敢仰叩所自此者遂知朝論取<lb/>
直公理終不能屈果有是證君子不茍避就又復時評<lb/>
在已耶然則超然逺舉似亦無足猶豫要之待其至而<lb/>
後動無自皎皎或取愧于從容也仰投氣類輒爾惜凂<lb/>
當塗風物自可領略果不屑其陋則旦暮周旋私幸一<lb/>
何多耶襄陽固不惡盖剽聞餘論故利害因得自警不<lb/>
勝翹跂小兒官期未決亦欲月終遣行雖託庇不久要<lb/>
<pb n="KR4d0110_WYG_019-9b"/>
亦資藉契好尤重攀縁之澤也偶作十餘書不暇謹悉<lb/>
别圖申敘次<lb/>
　　　與彭丞<lb/>
久不獲申致門下為力有限而所應不一忽忽易成荏<lb/>
苒馳情眷舊未易咫尺可論也逼嵗到家首辱流問所<lb/>
以不相㤀之義尤見惇篤時序推遷恭審廬次支勝瞻<lb/>
望一水未果躬叙其殷懇之深尚冀併得展盡向風惘<lb/>
然<lb/>
<pb n="KR4d0110_WYG_019-10a"/>
　　　與孫知縣<hi>希賢</hi>
既不入城無緣瞻謁來者頗能道見恤之語感愧無踰<lb/>
秋爽伏惟動履清勝旦夕遂歸系望軒屏倍深依向被<lb/>
召北行庶㡬迎謁<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_019-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集卷十九<lb/>
</p>
<p>
</p>
  </div>
<div>
<head>姑溪居士前集巻二十</head> <lb/>
    <p>
<pb n="KR4d0110_WYG_020-1a"/>
欽定四庫全書<lb/>
　姑溪居士前集巻二十<lb/>
　　　　　　　　　　　宋　李之儀　撰<lb/>
　　手簡三<lb/>
　　　上執宰<lb/>
罪廢茍生屏息窮逺瞻望門仞如在雲外固不當輒修<lb/>
記室之問然恩出一旦義均存殁是豈平平所得而擬<lb/>
議者雖分同腐草其如餘息未殄則其情可容自已耶<lb/>
<pb n="KR4d0110_WYG_020-1b"/>
庶幾憐憫特賜省錄是身㡬何顧不足以論報効期于<lb/>
結草則猶未離乎類也竊謂隨所愛生此念常在一語<lb/>
儻誣天實臨之引詠恩施形留神往<lb/>
　　　又<lb/>
非意之酷莫此為甚儻非姓名猶在記錄則安能遽有<lb/>
兹幸恩旨既臨舉家慟絶以所遇之如是則其感激銘<lb/>
鏤不待形容而後可諒雨露不私于草木而草木䝉被<lb/>
自有淺深自非力囬造化未易有此服天地之仁佩鈞<lb/>
<pb n="KR4d0110_WYG_020-2a"/>
陶之錫雖多言不過如此其惓惓所系惟自信其無有<lb/>
窮盡也<lb/>
　　　又<lb/>
壬午嵗聞被召自潁昌亟來獲見于國門外舟中䝉問<lb/>
勞甚渥矜惻相仍未㡬自以罪去流落江上十五六年<lb/>
方其來時一妻一女子與其婦一孫并身而六相繼哭<lb/>
之念一身獨在晩才有此兒實相與為命而交造者知<lb/>
其如是遂用以快意果得其實固非所辭而乃繋風捕<lb/>
<pb n="KR4d0110_WYG_020-2b"/>
影巧為訟端一墮横逆又復五年不惟父子生離而特<lb/>
以官年六十有八豫計當叙之年則已七十遂當致仕<lb/>
祿食不繼固非所恤遂將自此以至屬纊終不能脱于<lb/>
罪籍矣欽承至恩大徳天地有盡而此則無盡使瞑目<lb/>
得為全人捨恩地尚何望哉向風不覺酸鼻<lb/>
　　　又<lb/>
暑候滋熾恭惟雍容陟降鈞履萬福某衰晩一介於世<lb/>
不異疣贅流落既久不自知其生理可乗而日期朝露<lb/>
<pb n="KR4d0110_WYG_020-3a"/>
之奄先毎念獲齒門墻雖未得從衆人之後承顔接詞<lb/>
周旋盛徳之遇然所得所䝉固已如萬鈞之重常在負<lb/>
荷而若不能勝端所謂子在回何敢死尚以是黽勉而<lb/>
茍在也隙馳荏苒忽忽踰年霄壤夐絶其交則氣與識<lb/>
爾盖無時不在光明中亦間容僣易輒通記室之問其<lb/>
如破甑弊箒不以廢毁而居有眷眷不忍終棄之意佩<lb/>
戴之深尤覺未即仰承旦暮為可憾于是義益髙矣情<lb/>
益厚矣瞻望恩席翼翼不暫捨于眉睫間咫尺將自慰<lb/>
<pb n="KR4d0110_WYG_020-3b"/>
其繾綣且覬束胷以見從而叙謝則方且圖之遡風倍<lb/>
劇向往<lb/>
　　　又<lb/>
比者伏䝉上恩特還愚息遂永祭祀之繼祗奉俛伏揮<lb/>
涕不知其已闔門悲感真若再生九原不昧銜仰可知<lb/>
傳聞里巷一口嗟惻流布所及莫不聳動具承天地之<lb/>
徳不間幽側至深至厚而螻蟻微生草芥賤類驟爾叨<lb/>
䝉果有是事耶夢寐間也眷言此義倘非極竭展盡渠<lb/>
<pb n="KR4d0110_WYG_020-4a"/>
能至于是哉訪古則㦯有之于時實未之見瞻詠門下<lb/>
恨無羽翰可借而縮地之無術凡属枯株但驚根葉頓<lb/>
有敷榮之向亟将自効于躬致一言之薦而未得爾臨<lb/>
紙哽噎筆不得下者久之<lb/>
　　　又<lb/>
自罹非横五年于兹雖愚昧或致分同腐草而家世之<lb/>
傳無斯須少忘困伏井底惟飲恨忍死期于尺素之得<lb/>
伸而有再瞻天日之幸然而捨門下其將何地可控耶<lb/>
<pb n="KR4d0110_WYG_020-4b"/>
早日得報備載生成之意出于特達故缺甃間晛晛不<lb/>
知自已夜以繼日尤如在沸鼎中前月又得報知徳意<lb/>
已輒而天日遂將矣目窮心匱閲月而方得之于未得<lb/>
間其情可知既得之則其情又可知也姑急馳此介略<lb/>
布其端餘俟迤邐申展次<lb/>
　　　又<lb/>
人與巳雖父子之戚矣有時而不能同地與勢若風雲<lb/>
之會矣有時而不可合何則人各有所見而事亦有所<lb/>
<pb n="KR4d0110_WYG_020-5a"/>
礙父子可同也乃或號泣而隨之風雲必合也亦有去<lb/>
來而相背况君臣朋友之際哉以是為不易必又以甚<lb/>
賤至微未嘗接眉目通語言遽䝉忘其不同與相背而<lb/>
一語之發如石投水遂使挟山超海不為之難而枯木<lb/>
寒灰果至于再作理固莫窮而世亦莫之遇也今日之<lb/>
事是已䝉被已還惟自嗟駭不報之恩百身何據然上<lb/>
雖不期報下其得而已耶百身有盡而志則無盡神理<lb/>
其逺哉<lb/>
<pb n="KR4d0110_WYG_020-5b"/>
　　　又<lb/>
竊伏草莽十五年矣殆若根蒂連結毫髪不容相逺自<lb/>
冒齒錄即有請見親依之誠初不謂蹭蹬至今已而不<lb/>
腆之所懇惻或與之輾轉資藉上投拯援既荷憫恤三<lb/>
二年兹遂欲申其素志心往形留以日為嵗尚爾差池<lb/>
竟至不離尺寸而坐受大賜雖髙照照徹其形迹之間<lb/>
可得不愧不怍已否止候措置目前猥𤨏坐圖操箒平<lb/>
陽之門矣仰冀重徳厚恩終始矜察<lb/>
<pb n="KR4d0110_WYG_020-6a"/>
　　　又<lb/>
久欲一望見門墻而淪廢孤外猶未得為全人故蹭蹬<lb/>
未果自達老日益迫一旦奄先朝露則賫恨九原而自<lb/>
絶于一代人物也既付與遭遇之如是而不畀之以早<lb/>
其造物者果有意耶抑無意耶雖誦其詩讀其書不失<lb/>
于心期亦非得已而言爾幸同聖日可使有憾于異時<lb/>
乎溯詠之深惘然如失<lb/>
　　　又<lb/>
<pb n="KR4d0110_WYG_020-6b"/>
竊伏榛莽瞻望門墻如隔霄壤然聖日光明同在一照<lb/>
臨而系懐覆盆之下私淑為深尚稽㕘展伏冀上體眷<lb/>
注倍保崇重<lb/>
　　　又<lb/>
恭審蔽自上心圖用傳器遂膺制拜迎愛旌旄中外懽<lb/>
忭一口翕如是乃儲養有素理自應爾無階進陪賀客<lb/>
之後延詠髙牙倍馳丹悃<lb/>
　　　又<lb/>
<pb n="KR4d0110_WYG_020-7a"/>
禮成樂作徳化日新黼黻聲名輻輳逺近權衡所倚則<lb/>
端蔓苦腴各得其適真所謂粲然如繁星麗天而舍次<lb/>
之辨捨五行何分斯人望而畏者實仰盛徳何日親被<lb/>
提振向風惘然<lb/>
　　　又<lb/>
近者輒以專介上凂記室蕞爾螻蟻之誠諒獲塵控春<lb/>
陽不期于私而䝉被之歸實均纖草疏外鄙樸不知恭<lb/>
事之容但獻芹炙背知其愛而不知其有犯更在矜恤<lb/>
<pb n="KR4d0110_WYG_020-7b"/>
有以亮之<lb/>
　　　又<lb/>
司勳張大亨舊學曾子固為文章整潔有程度而不妄<lb/>
形容盖一時之秀也頗聞收采學者之幸<lb/>
　　　又<lb/>
繼有所介冒塵記室特以未遂㕘承心如欲墜雖可謂<lb/>
激切然勢莫之應恩地常有眉睫間定將何日獲瞻望<lb/>
忽忽初暑日來緝熙羽翼益被親信天人所符台候動<lb/>
<pb n="KR4d0110_WYG_020-8a"/>
止萬福造物既有以鍾之其必有以成之一代光明何<lb/>
啻六五帝而四三王也所以周旋至是者復何人哉草<lb/>
隨風靡不自知一介疏外之有間執筆耿耿<lb/>
　　　又<lb/>
伏承討論之暇儲思前日翰墨逰戯之蹟流傳所先想<lb/>
已充牣緘襲而近時所期如眉陽老人龍眠宗子固非<lb/>
俗格而似亦不易得者輒意列鼎之飫不能無澗沼之<lb/>
毛山林之茁投間而進舊有老人戲墨六扇一硯屏所<lb/>
<pb n="KR4d0110_WYG_020-8b"/>
寄所錄詩兩軸龍眠所畫松上道人一軸御馬粉本一<lb/>
軸乃盡所有而得於散失之餘者舉以投賞鑒盖平日<lb/>
與二人稍欵玩于朝夕不知為可貴隨得随失不能保<lb/>
回視既往遂覺不能多取而謹藏之深可憾者别有家<lb/>
傳吳生畫天王一軸此則開巻便可知上乗恩遇殆以<lb/>
先祖得之迄今百有餘年甫為兹日爾僭易塵控諒矜<lb/>
賜察<lb/>
　　　又<lb/>
<pb n="KR4d0110_WYG_020-9a"/>
竊謂既為門下士則于門下種種不應有間方先公啟<lb/>
手足以至奉窀穸皆不得自効于衆人之後及哀挽所<lb/>
相又後時銜恨抱慙無以為控乃僭易狂斐有託于記<lb/>
室不虞委眷逾厚過形謙謝伏讀愧畏莫知所容又復<lb/>
一時迫于修附不果親寫雖情文未至鉏鋙而私懐不<lb/>
能無所負謹繕寫上呈伏冀恩私特垂矜亮<lb/>
　　　又<lb/>
毎承真翰未嘗不反復吟諷㡬至成誦紙敝墨渝欲捨<lb/>
<pb n="KR4d0110_WYG_020-9b"/>
不得語髙而意盡藻繢見于隨得信絶世之文雄也平<lb/>
日頗有味于此自獲委眷頓喻平日之習何止效顰愈<lb/>
陋端如欲避影而走於日中其超然自有到處何可得<lb/>
耶以是彌恨親依之晩而欵席之尚逺也<lb/>
　　　又<lb/>
比者專人回跪奉親翰欽承隆厚揆非其據雖包荒固<lb/>
不遐遺而佩服之重既榮且感輒欲効儷句申展又慮<lb/>
接武記室五技易窮其繾綣一介之誠則其勤不過如<lb/>
<pb n="KR4d0110_WYG_020-10a"/>
是瞻望恩地但劇歸向<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_020-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集巻二十<lb/>
</p>
<p>
</p>
  </div>
<div>
<head>姑溪居士前集巻二十一</head> <lb/>
    <p>
<pb n="KR4d0110_WYG_021-1a"/>
欽定四庫全書<lb/>
　姑溪居士前集巻二十一<lb/>
　　　　　　　　　　　　宋　李之儀　撰<lb/>
　　手簡四<lb/>
　　　上時宰<lb/>
初暑伏惟鈞履萬福比者無前之寳鼎然傑出頴卓之<lb/>
才因事尤振丕告列辟輝映相盛雖參以他務而并舉<lb/>
之然超軼絶塵則在是也加之制語有法事詞為稱辱<lb/>
<pb n="KR4d0110_WYG_021-1b"/>
在品題遂因諦味已復成誦于所能誦則如見其人惟<lb/>
是不得從賀客之後倍深依向不宣<lb/>
　　　又<lb/>
某自徹聲迹瀕二十年固能時見一斑于管窺文豹然<lb/>
親承警䇿如前人雖萬户侯有所不願者定能終有兹<lb/>
幸已否門庭愈不可及諸有志者投間互進所長而規<lb/>
矩繩墨各得於一顰一笑因其所有亦或選掄之及拱<lb/>
把便知其材可指日遂至于合抱也萬牛回首一柱特<lb/>
<pb n="KR4d0110_WYG_021-2a"/>
表自揆則非其輩類如得一竊歎于衆人之後足矣臨<lb/>
筆增吝<lb/>
　　　又<lb/>
某衰悴且復拙於養生而又旁無佽助故家食之日少<lb/>
而農務之力多是亦造物者所以付之要之竊慕末軌<lb/>
其目寓手應固當因時以勉者氣已不振而牽制復乗<lb/>
之真見負於幸得之際而有憾於無窮之瞑矣尚資竿<lb/>
牘之賜時輒興起願親之勤尤覺既髙益逺矣<lb/>
<pb n="KR4d0110_WYG_021-2b"/>
　　　又慰疏<lb/>
某疏言日月流逝伏審先政太傅已經除祥恭惟攀號<lb/>
躃踊五内分崩糜潰煩寃何所逮及孝思奈何㒺極奈<lb/>
何某伏限在逺不獲詣鈞屏祇候申慰瞻望摧哽可勝<lb/>
欽系謹具疏不次<lb/>
　　　又<lb/>
不審近日鈞履何似伏冀上體眷注無或追逺之過與<lb/>
時御宜益茂久大<lb/>
<pb n="KR4d0110_WYG_021-3a"/>
　　　又<lb/>
比者以所賜二經并寧先賜鍾銘見寄者欽承至性知<lb/>
無以為泉下之報而上慿佛力以嚴因地可勝畏仰先<lb/>
公履踐之素不待資崇固應超特其如純孝之篤深體<lb/>
增上有教而恨無以自竭也謹當什襲時出而讀誦之<lb/>
少助勤至亦自效其涓埃也鍾銘輒忘其鄙而夤縁於<lb/>
諸作者之次僭易呈凂<lb/>
　　　又<lb/>
<pb n="KR4d0110_WYG_021-3b"/>
祥除之及以僻逺豫不得其日故修敘獨後然禮意不<lb/>
得而略庶㡬恩炤有以加亮不遑致恭焚席仰承變服<lb/>
但引詠巨愴遥深哽塞<lb/>
　　　與祝提舉<hi>無黨</hi>
昨日庶㡬展陪不圖鉏鋙良眷眷也早來伏惟起居佳<lb/>
勝專介被問所以慰藉甚欵感愧無諭行李稍遽不獲<lb/>
瞻望倍深約結介還方食具草記率皇恐皇恐<lb/>
　　　又<lb/>
<pb n="KR4d0110_WYG_021-4a"/>
早來辱訪别少親妙悟尤慰披冩日髙尚寒恭惟起居<lb/>
佳勝于是大斾經行首賜臨問遂獲周旋燕俎所以存<lb/>
拊欵盡鄙陋何以為據非氣類曲敦疇克如此感服銘<lb/>
佩倍深繾綣適到津亭已失浮驂度其勢不得申敬行<lb/>
色系戀之迫庶㡬見亮<lb/>
　　　又<lb/>
某流落屏處不復通好游舊雖欽詠不少忘然門地日<lb/>
益逺矣比辱暫屈使指但竊為一方致慶而不敢輒投<lb/>
<pb n="KR4d0110_WYG_021-4b"/>
繾綣于是弭節尚意猶在省錄踟蹰願致之勤滋恨無<lb/>
地不圖加惠鼎臨遽先翰墨敦諭欵悉如接盛遇秋冷<lb/>
感激而已他佇續貢不次<lb/>
　　　又<lb/>
拜别忽忽踰時系詠雅睠但深約結累日方治行主于<lb/>
一見門下而北稍傳按部將復經由以故少留仰俟瞻<lb/>
叩遽先翰墨委諭詳盡尤佩不忘之意伏審乍冷起居<lb/>
佳勝百臆須欵席可究不勝拳拳謹具參問<lb/>
<pb n="KR4d0110_WYG_021-5a"/>
　　　又<lb/>
日者大斾經由亟走行府竊承㑹食州中已而聞改轅<lb/>
北去竟不獲一奉教督欿焉鄙懐跂詠不少間庚伏邇<lb/>
日不審尊體動止何似瞻望棨㦸有必可見之地未有<lb/>
其涯向風可勝約結<lb/>
　　　又<lb/>
準擬還自信州便道獲欵藎論不謂行李甚遽但劇引<lb/>
詠相繼便圖上記五月中感寒疾已在必死之際偶爾<lb/>
<pb n="KR4d0110_WYG_021-5b"/>
就安然汗雨復作淹回㡬五十日矣今又惙惙氣僅相<lb/>
屬書問不時端係於此亦必有以見諒久聞府事嬰拂<lb/>
雖一方䝉被徳澤其如方暑小勞應接不無自累也達<lb/>
吾之所自信者以聴之固知無入而不自得也日期便<lb/>
道參近倍深聳向<lb/>
　　　又<lb/>
某到太平四周年第一年喪子婦第二年病悴涉春徂<lb/>
夏劣然脱死第三年中妻女子相繼見捨第四年初則<lb/>
<pb n="KR4d0110_WYG_021-6a"/>
癬瘡被體已而寒疾為苦于其中間人情不相當靡所<lb/>
不有自忝冒叙復便欲迤邐北歸日復一日今幸茍生<lb/>
勢不容更住矣輒不自外門下之舊瀕二十年雅辱知<lb/>
憐且非旦暮于是如在井中去死地間不容髪引睇尺<lb/>
素何啻再造故忘其僭易上干使臺暫借一寛舟只至<lb/>
小陽渡往還無四十日自不妨别差使萬一不在所絶<lb/>
敢冀此月下旬或二十間得之幸甚先望貶付照牒仍<lb/>
得一寛潔差新者一家并亡妻靈柩同載不得不慮皇<lb/>
<pb n="KR4d0110_WYG_021-6b"/>
悚皇悚<lb/>
　　　又<lb/>
某賤累三房二十餘口又有靈柩先因唐欽叟處一舟<lb/>
般載不盡又唐舟年深疎漏止可載輜重幸小子除服<lb/>
合得一舟不得已上冒其詳筆下不能見但目即舉家<lb/>
如爐炭上果䝉曲應殆非平日可比伏惟恩仁俯契真<lb/>
切悚息悚息<lb/>
　　　又<lb/>
<pb n="KR4d0110_WYG_021-7a"/>
某五月初寫下前啟相次得疾故修凂淹緩自取留滯<lb/>
之累前啟更不易庶㡬見念知其意非今日也皇恐皇<lb/>
恐<lb/>
　　　與米元章<lb/>
八月八日某某頓首再拜漣水使君元章公閣下伏自<lb/>
拜違行四年矣書問不繼相逺之勢然也到京見交逰<lb/>
尚未遍其見者道公動止與夫政事之在人口者十居<lb/>
八九則知吾元章公有進而真不愧吾欽挹之素也如<lb/>
<pb n="KR4d0110_WYG_021-7b"/>
何如何秋髙氣清邇日不審尊體何似行有召命未間<lb/>
千萬加愛謹奉狀咨聞<lb/>
　　　又<lb/>
某上啟元章漣水使君節下近委𣙜貨遽當已塵凂京<lb/>
師自六月至九月雨連晝夜不絶氣候已如冬月不審<lb/>
淮上如何伏惟政成民樂履此初寒起居佳勝南來者<lb/>
一口交譽謂自過揚子渡行路無不咨嗟頌詠毎道及<lb/>
公姓名則以手加額上不謂至此而猶未還召其勢亦<lb/>
<pb n="KR4d0110_WYG_021-8a"/>
不能久矣更希善愛以對之<lb/>
　　　又<lb/>
某啟末路間闗獨得于公為多不謂一别便不䝉寸紙<lb/>
則平日眷眷殆將委于草莽耶抑將有待於我而然也<lb/>
近見子魯曾公書道公學術髙明政事亹亹挽之不斷<lb/>
企仰何及漣漪古郡距我松楸纔一水風化漸漬我亦<lb/>
公桑梓之民也未能隨父老申敬麾下可勝耿耿或未<lb/>
見忘時賜書教<lb/>
<pb n="KR4d0110_WYG_021-8b"/>
　　　又<lb/>
改月伏惟起居佳勝祭享傷感殆不容遣免以故先承<lb/>
降問兼辱元暉下頋敦叙稠重尤劇佩荷見命晩集敬<lb/>
當祗赴只是食素不必具肉幸甚輒欲更求十數幅字<lb/>
如此紙可用否必欲得何色目乃入用先告示及當攜<lb/>
往也<lb/>
　　　與小米<hi>元暉</hi>
紬紙為請别自一段因縁恐兩彩一賽輒煩過庭為了<lb/>
<pb n="KR4d0110_WYG_021-9a"/>
之仍早得之甚幸流落人間乃是超世之物不易得者<lb/>
今日之遇也挂念挂念<lb/>
　　　與彭學士<lb/>
某啟久别教席仰詠不能已暑伏舟行良苦尊候起居<lb/>
何似區區欽佩緒餘常有願親不足之懐于是又將西<lb/>
去瞻望數千里未卜承侍之期臨書黯然敢冀委時自<lb/>
衛鄙誠千萬盖非書所能盡竊幸矜照<lb/>
　　　又<lb/>
<pb n="KR4d0110_WYG_021-9b"/>
自承召命日計行李須郊外近見遽領教墨深愧已後<lb/>
時矣將聞徳誨咫尺欣浣可知<lb/>
　　　又<lb/>
兩日少故阻奉教席瞻向盛徳義不少忘恭惟從者無<lb/>
恙承今日殿對遂即黼座問勞之際相慰淵衷佇望之<lb/>
久方出局偶餞一舊僚出城明日當叩師几<lb/>
　　　又<lb/>
久不承師誨雖再具書而瞻仰拳拳盖非紙墨可致者<lb/>
<pb n="KR4d0110_WYG_021-10a"/>
其欲見之心朝夕東引伏辱手教曲記過存伏審赴召<lb/>
已次都邑霜寒尊候起居萬福出局遂造席末區區謹<lb/>
俟侍坐<lb/>
　　　又<lb/>
孤苦待盡久不得君子之教雖餘喘不復自理然向往<lb/>
之私惟日北詠逓至忽辱手筆藹然風義未忘罪罸而<lb/>
遷官之慶有愧為問之獨緩比日復不審履況何似恭<lb/>
惟庭闈康靖眷聚均福書成尚在改嵗常格所拘稍滯<lb/>
<pb n="KR4d0110_WYG_021-10b"/>
雄奮古者治定功成之際玩心神明而沈敏之材多後<lb/>
于躐等良務寛大以竚類求<lb/>
　　　又<lb/>
今早講罷即詣直舍承騶衛已出晩尤毒熱伏惟尊候<lb/>
動止萬福少慕下風比得親侍將一月切仰髙明欽戴<lb/>
無已會此遷改遂失依賴下情瞻戀何似可言拘文非<lb/>
假不敢輒詣墻屏謹奉手啟<lb/>
　　　與劉延仲<lb/>
<pb n="KR4d0110_WYG_021-11a"/>
前日遣問承暫出翹仰為懐連日出城倦甚適方見中<lb/>
間所惠簡尋失為荅悚仄悚仄秋暑欣審侍奉萬福馬<lb/>
以病足見借馬出入亦必無用矣他日望宿戒也一二<lb/>
日相見有客才起草草<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_021-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集巻二十一<lb/>
</p>
<p>
</p>
  </div>
<div>
<head>姑溪居士前集巻二十二</head> <lb/>
    <p>
<pb n="KR4d0110_WYG_022-1a"/>
欽定四庫全書<lb/>
　姑溪居士前集巻二十二<lb/>
　　　　　　　　　　　　宋　李之儀　撰<lb/>
　　手簡五<lb/>
　　　與姚漕<lb/>
某皇恐上啟運使戸部節下低徊仕路常在光明中地<lb/>
偏人微無從瞻望比承振采一道而里舍所寓適依庇<lb/>
睞欣慕所期實均有衆首夏清和恭惟尊體動止萬福<lb/>
<pb n="KR4d0110_WYG_022-1b"/>
系詠門牆未獲通名將命尚冀衰遲或在記錄不宣<lb/>
　　　又<lb/>
屏處江上忽二十年疇昔難忘常在欽挹敏茂詰洽表<lb/>
儀多中故省戸使臺繼膺寵數而勢地既阻無從脩記<lb/>
其知懐徳固不少懈也比多在墳山失于承候今已在<lb/>
衆人後矣亦鄙分所應爾也餘塵未拂尚幸按臨得從<lb/>
賓客之末乃所願言庶㡬侍坐披悉<lb/>
　　　又<lb/>
<pb n="KR4d0110_WYG_022-2a"/>
退縮里巷實依徳庇眷言疇昔䝉被有加拳拳負荷之<lb/>
深未易形容可究也冬候未寒日來尊候動止何似委<lb/>
寄固重而随地振采下受其賜上收其効日聳褒顯遂<lb/>
膺柄任非特一介私淑而然乃公論之所歸也引詠門<lb/>
牆可量傾遡<lb/>
　　　又<lb/>
中間便人䝉枉教尋欲修叙而持書人已不見差池重<lb/>
意之辱寄顔無地衰晩兀兀待盡而已比聞暫總帥事<lb/>
<pb n="KR4d0110_WYG_022-2b"/>
輒期一見以酬素志蒼顔白髮仰附後車之載或能上<lb/>
助仁者愛老念舊之樂私庭無助凡米塩𤨏屑率身履<lb/>
之用是蹭蹬向風何已故都可擇之勝固多乗時抑揚<lb/>
不妨自達順御而超見絶韻因以付之翰墨足為一方<lb/>
無窮之美觀也苶焉衰舊實與榮焉臨筆倍增跂頌<lb/>
　　　又<lb/>
溧水縣丞李宥者和文都尉家賢子弟也和文樂義尚<lb/>
賢天下學士大夫歸之其風流所暨至今凜然而宥不<lb/>
<pb n="KR4d0110_WYG_022-3a"/>
獨有其家風又能悉心政事所可稱美幸托臨属前有<lb/>
改官狀四紙矣垂成之際一舉則其徳倍于他日伏望<lb/>
特達俯踐所請不勝企祝方此閑陋不當率爾為言其<lb/>
如久荷眷遇亦以仰報也皇恐皇恐<lb/>
　　　與周漕<lb/>
某皇恐上啟委質後塵雖不能旦暮師承然竊借光明<lb/>
常如星日之下臨也不腆之役久益加冗冗故稍不獲<lb/>
修記起居系詠拳拳當不待講而後諒冬候微暄不審<lb/>
<pb n="KR4d0110_WYG_022-3b"/>
爾日尊履何如早期數月間獲依門仞荏苒不知所計<lb/>
殆無以自名其況尚冀未遷召間猶及俯慰<lb/>
　　　又<lb/>
某三月到此稍為完葺蝸陋以涉夏大病甫秋即入墳<lb/>
山前旱後雨似物理特有以見制竟以工料不契暫歸<lb/>
以俟春暖間承按部經由毎過必見問以至親屈大斾<lb/>
臨顧蓬蓽所以加惠衰凉然常求比于古人而苶焉何<lb/>
堪未易負荷高明一時人物得一望已為遭遇而委曲<lb/>
<pb n="KR4d0110_WYG_022-4a"/>
睠存之意有加無已非今日之事也臨筆倍深依向<lb/>
　　　又<lb/>
逼至節方自墳山歸恭聞大斾經過纔信宿失此㕘近<lb/>
重以為僅已而捧所墜教存拊踰厚紬繹增愧退揆畧<lb/>
無可採而盛徳禮意日隆定將何地可酬兹幸向風惘<lb/>
然<lb/>
　　　又<lb/>
伏䝉親寓别幅留貺朋罇飲君子之徳而研味委意之<lb/>
<pb n="KR4d0110_WYG_022-4b"/>
寵如奉欵席可勝欽戴又復超世翰墨文詞之盛璀璨<lb/>
溢目一時榮遇未易形容也不敢别具公狀為謝深恃<lb/>
異睠<lb/>
　　　與和州太守曾延之少監<lb/>
某啟近遣專人通問上謝當凂鈴下乍晴遂有春思隨<lb/>
時抑揚想多勝趣系詠雅眷尤極繾綣爾日復不審尊<lb/>
體動止何似鄙陋還家瀕一月愛民惜物之譽日有欽<lb/>
向以蓽門圭竇得之已如此則士論騰播組織于文字<lb/>
<pb n="KR4d0110_WYG_022-5a"/>
語言間竊謂君相已在紬繹矣入奉禁嚴藻繢世徳是<lb/>
乃一時之盛事也夙庇後塵彌用擊節<lb/>
　　　又<lb/>
某到家即欲作書因冗𤨏遂已淹晚前日方克展叙不<lb/>
識果有以見亮已否㳺定父行欲申敬問適有少故輒<lb/>
不暇及某家人回具言佳客慿陵連日醉笑竟使積隂<lb/>
廓徹萬卉紛敷以成同樂之勝獨不得展轉末軌但深<lb/>
引歎占髙南望吾家山水實在樽俎間能復指頋俯及<lb/>
<pb n="KR4d0110_WYG_022-5b"/>
衰舊而恨不得與之周旋否向風耿耿<lb/>
　　　與元祖慶法曹<hi>名億</hi>
近聞行李之便謂得從容明爽展盡系吝往見不遇辱<lb/>
頋相失晚節僅能一接語遽驚操袂殆若有以主之于<lb/>
今不自已也既而遽圖修記道此不滿荏苒不契于是<lb/>
疾病乗之㡬成蹭蹬髙義可懐要須氷雪可鑒未問與<lb/>
時御宜以期絶詣盖君子相㤀于道術非咫尺低昂所<lb/>
計也<lb/>
<pb n="KR4d0110_WYG_022-6a"/>
　　　又<lb/>
某自到貶所即聞盛義秀粹樂易應接無一罅可指固<lb/>
願奉從容仰借振采數因所往還以間舟車假道之際<lb/>
久未我與可勝牢落異時投足治下私幸可以更僕承<lb/>
教初則適有所未暇既而服食差爽稍謝通詣迄去僅<lb/>
一識面追訟每日邑邑比捨䇿又復草草操袂然所得<lb/>
度越所聞亦多矣晩節何堪定將邑邑終不滿抑遂充<lb/>
足捆載以歸耶收之桑榆敢昧欣跂<lb/>
<pb n="KR4d0110_WYG_022-6b"/>
　　　又<lb/>
某再啟相距纔百里地欽向既重自當接武申叙雖不<lb/>
能旦暮亦足資藉他日之好目前紛擾殆人情所不堪<lb/>
加之衰病因仍常若有以制之是宜取疏置逺而惠頋<lb/>
曲敦鼎來翰墨累幅展轉如奉懃懇揆非所據不知愧<lb/>
汗濡浹而景佩相先則君子之庭不肖之跡可保其尚<lb/>
在也更一月可以造請乃所願言糟粕不足以形容不<lb/>
審終踐所期已否<lb/>
<pb n="KR4d0110_WYG_022-7a"/>
　　　又<lb/>
伏讀别紙具道尊府盛意并錄示行狀俾得紀次大門<lb/>
遺軌紬繹反覆愧不能已早時才卿崇班以雅素之故<lb/>
亦嘗見及衰退久廢筆研加之巨題豈敢輒當具以是<lb/>
辭矣于是君子過予竟不許迴避雖已聞命然乍病起<lb/>
忽忽未完更望少寛庶能牽課高文懿學自可表揚先<lb/>
烈而乃問道于𡨕行借聴于已聵似是倒置皇悚皇悚<lb/>
　　　又<lb/>
<pb n="KR4d0110_WYG_022-7b"/>
竊承受代非晩亦有意相過佩服盛義豈所堪者八月<lb/>
即在左右或前駕庶㡬猶及迎展尚幸遷就無致相失<lb/>
也跂向跂向<lb/>
　　　與龔平國<lb/>
一水系望無異鄰牆投懐之懽實托舊物固當乗間就<lb/>
展與接武交馳乃曠日持久才一通問其情固不如是<lb/>
而表見所期渠得無所負耶念之殆不容少自寛而亦<lb/>
覬雅眷有以亮之至于相惇勉謂糟粕之傳不可以廢<lb/>
<pb n="KR4d0110_WYG_022-8a"/>
而加警焉庶㡬翰墨間有一會面之慰也秋日曠爽伏<lb/>
惟燕居優暇勲履清勝老日不異平時姑兀兀取給目<lb/>
前以待盡耳尚冀摧頽或可支䇿遂有周旋披冩之幸<lb/>
未間倍加保嗇茍可以寓之形容者無惜猥及<lb/>
　　　又<lb/>
去嵗䝉賜教尋具報比辱垂諭乃知今夏方到定將何<lb/>
處濡滯然耶因是再枉紙筆累幅欵盡如接更僕其為<lb/>
感浣可量繾綣依田為生一水旱便覺費力不腆之託<lb/>
<pb n="KR4d0110_WYG_022-8b"/>
二年沈沒今秋粗理又復暴漲可慮待哺嗷嗷不知所<lb/>
以為䇿徳門随遇為生計亦如我之窘常日佳况少而<lb/>
猥念多豈造化别有所命歟不然何特于我輩加甚也<lb/>
古人未始以此自放帶經而鋤尚安知以彼輒易政須<lb/>
吟哦妙悟叩牛角而為之節低徊稍休則寫之筆下豈<lb/>
不綽綽然有餘裕哉苶焉盖門下舊物也臨筆不覺縷<lb/>
縷自餘非會晤不展<lb/>
　　　又<lb/>
<pb n="KR4d0110_WYG_022-9a"/>
别後雖再修馳鄙懐曾未披寫姑為目前所牽制而然<lb/>
要亦終何補於系念哉葛大川來聞為况稍詳紬繹賜<lb/>
書則情好有加而不已眷言欣慕早朝於嵗晩者于是<lb/>
彌厚重歎慕焉何以仰對老秋日來起居萬福大水彌<lb/>
亘東南依山占髙猶有幸免獨吾邦瀦為一大湖始則<lb/>
微茫木末今更不知所涯際昔所謂滔天者其在是乎<lb/>
徙家墳寺已㡬一月來之不早衰病遂為陰濕氣慿陵<lb/>
惙惙僅存視忽使不失故常則别是一種境界方其嘯<lb/>
<pb n="KR4d0110_WYG_022-9b"/>
咏自適過從不乏頗復及此搶攘否霜候可期日念歸<lb/>
壑盖周旋勝踐實出素計要須還家乃克自浣大川忽<lb/>
相頋山間粗得相温回期甚迫而方病瘁加之翳晦不<lb/>
我為地作書如在夢寐中所不到處與夫補敘失次庶<lb/>
㡬矜照亦恃大川必能詳盡也<lb/>
　<lb/>
　<lb/>
　姑溪居士前集巻二十二<lb/>
</p>
<p>
</p>
  </div>
<div>
<head>姑溪居士前集巻二十三</head> <lb/>
    <p>
<pb n="KR4d0110_WYG_023-1a"/>
欽定四庫全書<lb/>
　姑溪居士前集巻二十三<lb/>
　　　　　　　　　　　　宋　李之儀　撰<lb/>
　　手簡六<lb/>
　　　與龔平國<lb/>
大川來如獲欵奉方爾詠思為慰可知自藏雲距采石<lb/>
才二十餘里意念固不捨以是滋不能已但系累相仍<lb/>
第一以老病故殆似非人力也陽泉早晩成行平日恨<lb/>
<pb n="KR4d0110_WYG_023-1b"/>
不能周覽其勝異時賢主人表發又别是一段佳事將<lb/>
為吾之别館矣彦發諸郎同之否歴陽不異鄉閭邑人<lb/>
欣慕頗承樂趣較之陋邦何啻千萬里之逺老日所以<lb/>
杜門却掃渠得已哉一出境便是樂國如獨力家務遽<lb/>
脫不容暫何且以前者為計有至半年未嘗一通書未<lb/>
論契好之厚于人情端有是乎因循茍且為患實大不<lb/>
思不勉定誰之過庶㡬收之桑榆而不知我者乃為好<lb/>
爾左右還亮之否耶<lb/>
<pb n="KR4d0110_WYG_023-2a"/>
　　　又<lb/>
前日自墳山歸不虞駛足遽去急于具問兼慮巢書恐<lb/>
遲又目前無可專委邂逅假托已而甚恐或沈浮得報<lb/>
雖幸遂而反愧倉猝不謹肅為有負也彦質况味果爾<lb/>
固不易遣得一氣更自能向安矣然巢君不可不延接<lb/>
其術似都不與平平者等試邀致任之字周士記其的<lb/>
乃名醫也到即想見逺近赴之不輟且云向日黄縣丞<lb/>
請來太平州者乃是其人大川必留家而行廬江果有<lb/>
<pb n="KR4d0110_WYG_023-2b"/>
効否盜賊充斥豈不防耶栁集荷挂念可以轉借及幸<lb/>
甚幸甚<lb/>
　　　又<lb/>
咫尺不謂聲問疏隔如是亦家難多故一向不復自理<lb/>
屢欲渡江一見諸㳺舊今尚未果非徒無暇亦自無况<lb/>
來教遽臨伏審邇來起居佳勝邂逅三四遽督書而來<lb/>
介云不可少待倉猝為報殊愧滅裂續當别馳附次<lb/>
　　　又<lb/>
<pb n="KR4d0110_WYG_023-3a"/>
䝉寄佳篇讀之㡬不能釋手别後勇進一至是自應超<lb/>
然絶詣不作則已也便速酬報未及少須異日不愧續<lb/>
貂知乗間必多佳製少日或得就覧編綴既嘗一臠則<lb/>
九鼎之快可得已耶大川近病㡬不可救今已無恙質<lb/>
中髙雅但貧不醒奈何來貺已示之矣必自有書去也<lb/>
　　　又<lb/>
葛大川在歴陽否如在可勸令歸自廬至無為一帶盜<lb/>
賊蜂起單獨攜家徒納命爾且歸容有所處子厚集略<lb/>
<pb n="KR4d0110_WYG_023-3b"/>
借并世説枕上遮眼可耳胡君至水退自可撿討即遣<lb/>
還次<lb/>
　　　又<lb/>
前日歸自先壠得墜刺乃承歸舟甚遽初不計許速悵<lb/>
然不知其控信宿體况復何似一水旱時系望固勞得<lb/>
見非及而正爾搶攘曾不得展意奉繾綣其懐詎可名<lb/>
耶尊叔症候如何胡醫果盡心門下然不問以一言而<lb/>
坐待巢君可喜今有書可一往迎之取道亦不逺匆匆<lb/>
<pb n="KR4d0110_WYG_023-4a"/>
脩敘嗣當申致次<lb/>
　　　又<lb/>
自改嵗後無一日寧息厄會使然可量企仰舊於門下<lb/>
不疏不圖頓爾阻絶自灘洲别後更無一㸃墨來似可<lb/>
怪者其諸眷愛生理如何彦發位必同居子弟各已長<lb/>
立任事否諸䖏田園既析各有所系仰計食口不少無<lb/>
甚餘矣所諭婚姻事必侍郎位凡此尤當勉力也蹤跡<lb/>
出入多在鄰邑或田畝間才有閒即就見<lb/>
<pb n="KR4d0110_WYG_023-4b"/>
　　　又<lb/>
某皇恐妄作姑奉教爾豈足發揚髙意但深塵凂之愧<lb/>
過煩和諧尤不遑魚目換珠信不虚矣近著時望警策老<lb/>
已無味且又比來多病家私多事未成定居毎懐契厚<lb/>
未嘗不作惡若嵗暮遂成湯泉之行則徑可交馳自是<lb/>
吾别館也不知仲永是逺近服紀既作大宇便可作淘<lb/>
米澗千客鑊一老不足道也呵呵自是可頻上問但只<lb/>
在此交馳貴彼此稍簡易而便至祝至祝<lb/>
<pb n="KR4d0110_WYG_023-5a"/>
　　　又<lb/>
彌月雨如注營救不暇治若魚在鈎禽被弋求脱于萬<lb/>
一者尚何及他哉然念君不少忘也忽被遣問承舟人<lb/>
便道抑遂特來方時見及感佩尤不知其據雨復作體<lb/>
履何似道絶安得一面謹先此問途他竚欵晤<lb/>
　　　又<lb/>
大川來不惟得承履踐又得拭目佳句得我矜式殆非<lb/>
小補審昆仲朝夕講貫于是甚惜不得投足後塵也此<lb/>
<pb n="KR4d0110_WYG_023-5b"/>
事衆人方譚之非豪傑豈易特立欽跂彦木諸郎穎秀<lb/>
不倫徳門自應如是諸墳想不輟檢校不為水所及否<lb/>
彥質竟失伉儷料不易處彦淵也有美除否當遂留京<lb/>
師大川雖不久計暫失過從企向企向自此相望差近<lb/>
便由采石增坊展轉似可朝還暮晚猶有待于來日不<lb/>
審頗見亮否<lb/>
　　　與吴醫<lb/>
一事僭易龔平國承務以其叔母彦質閣中也欲得左<lb/>
<pb n="KR4d0110_WYG_023-6a"/>
右一過和州診視土醫固閱遍亦來太平就治不效竊<lb/>
謂非髙明不能起之和州距門下一宿之近必不難于<lb/>
暫屈醫所以廣陰徳而龔氏賢族切望不以有妨為阻<lb/>
幸甚幸甚<lb/>
　　　與龔彦質<lb/>
比間捨舟非特有慰瞻識周旋誨語實有得於桑榆不<lb/>
謂舍館累日竟不得一接語再枉玉趾及復出見不能<lb/>
欿焉此懐何以自控前日以先親諱日前期命舟即墳<lb/>
<pb n="KR4d0110_WYG_023-6b"/>
壠飯僧經宿而後歸意謂終得少仰鄙素到家則聞已<lb/>
歸繾綣弗類殆不知所負荷不審久要頗矜察否日來<lb/>
體況復何似目前粗理徑圖面敘惓惓之深兹具其略<lb/>
　　　又<lb/>
一見灑然徐輒自愧業已束裝而盛意㡬成虚委不惟<lb/>
忽忽不滿葢欲輟行則不可遂操袂則非所安胷次搶<lb/>
攘殆不知所為控晦叔處文字尤未敢就請實未有此<lb/>
暇爾以一力周遍無窮事加之老日支離良自感歎比<lb/>
<pb n="KR4d0110_WYG_023-7a"/>
欲精意作書亦爾掣肘少待則慮後時定應促膝乃克<lb/>
詳諦<lb/>
　　　又<lb/>
投分最欵所當旦暮而輒鉏鋙不契聲問不乏特人能<lb/>
為我傳道者親炙之私要須不少間斷而譏詳商確逺<lb/>
圖向上為棲止斯其志也亦所欣慕爾繾綣此念不謂<lb/>
得之而遽失之追訟牽制何以自贖别後又復㡬日乃<lb/>
就渡比到役次遂病幸免作浮爾逼節到家特為時享<lb/>
<pb n="KR4d0110_WYG_023-7b"/>
與展掃墳墓邂逅雨不止家居不自安稍晴事竟又趨<lb/>
役次次第閱此月方克瞻叙申致已閤中差勝否胡醫<lb/>
雖云然不可不廣營治庀巢君甚工今有書與平國一<lb/>
往迎之自含山半日可到而含山來城中一昔爾早時<lb/>
黄元明邀致取此途甚徑為人極有理本學者須善遇<lb/>
之也孫子實有子昔皆見之今官守何處<lb/>
　　　與榮天和<lb/>
長至伏惟多享福慶往來累月皆不果通問忽忽易久<lb/>
<pb n="KR4d0110_WYG_023-8a"/>
别來之思不暫已也邂逅公倩得所寄書䝉示錄感佩<lb/>
無已農家作勞不謂老境方得之因勞知逸深恨已晚<lb/>
也蚤晩少休遂歸首圖展近次<lb/>
　　　又<lb/>
晚來體况佳適昨日荷垂頋為具疏簡非所以待吾老<lb/>
友然晩日自是一種境界須得氣味同者乃能傾瀉況<lb/>
的慤信厚昔所畏仰者哉既忘其儀物之不至又辱盡<lb/>
量滿引至不可勉而止其為感佩可勝言耶方圖旦謝<lb/>
<pb n="KR4d0110_WYG_023-8b"/>
專介被問一一欽領早暮得暇無吝下訪介還草草<lb/>
　　　又<lb/>
霜暄伏惟起居佳勝久不獲欵近企仰為勞頗為猥冗<lb/>
攖拂致疏通問方竊自愧辱手示并枉佳句讀之聳然<lb/>
髙絶固以欽畏而思道舊相博約是真相知更得老先<lb/>
生表發敦勉為其佽助定在華顯矣感歎無喻不腆朝<lb/>
夕再當暫出十月未歸庶㡬展盡<lb/>
　　　又<lb/>
<pb n="KR4d0110_WYG_023-9a"/>
多日不展奉不忘瞻跂雨凉伏惟起居佳勝辱手示感<lb/>
佩無已連綿事緒殆不容撥遣甚欲稍從容竟爾相妨<lb/>
良自愧歎碑刻荷珍示俟見思道問仔細然衰退豈能<lb/>
自託於勝㳺之末但深慚負爾<lb/>
　　　又<lb/>
多日不相問竊知口瘡作梗别無甚苦否雨不止而終<lb/>
未霑足不審體氣何似欲相招聚話少時又恐未能常<lb/>
食甚跂渴也兼知新居完潔必稱雅懐朝夕馳詣次<lb/>
<pb n="KR4d0110_WYG_023-9b"/>
　　　又<lb/>
大暑伏惟起居佳勝近辱令似垂頋後數日方知即到<lb/>
壽寧探候已落晩復牽迫不果一見甚眷眷也比來聲<lb/>
問頓疏殊以為懐一二日暫出二十日左右可歸亦當<lb/>
面敘乃行也欽企欽企<lb/>
　　　與劉延仲<lb/>
雨甚為況何似異地得相邂逅固為希有之事而適此<lb/>
相妨極不滿意也少間食罷專遣人奉迎次有所幹委<lb/>
<pb n="KR4d0110_WYG_023-10a"/>
千萬不外<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_023-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集巻二十三<lb/>
</p>
<p>
</p>
  </div>
<div>
<head>姑溪居士前集巻二十四</head> <lb/>
    <p>
<pb n="KR4d0110_WYG_024-1a"/>
欽定四庫全書<lb/>
　姑溪居士前集巻二十四<lb/>
　　　　　　　　　　　宋　李之儀　撰<lb/>
　　手簡七<lb/>
　　　與榮天和<lb/>
前日忽遽問途不得一就别暑中奔馳勞倦殊不知其<lb/>
况然頗有山水登覧之勝隨地樽酒之適極奉思也昨<lb/>
晩還家骨肉輩首及動静伏承日来體力佳健病倦未<lb/>
<pb n="KR4d0110_WYG_024-1b"/>
能接人事未果上謁庶幾見亮比得劉孝嗣書委曲久<lb/>
不見其人得書如與之欵嶔﨑磊落尤使人歎想不已<lb/>
有間便當致報幸相及也吳師道到京必多日得書否<lb/>
不一不一<lb/>
　　　又<lb/>
初寒伏惟起居佳勝日者到家才二十日竟未得一相<lb/>
見搶攘叢委殆不容應接雖嘗通問然不敏之愧無以<lb/>
自控村落間别是一種意味忽忽幾不欲捨之而去豈<lb/>
<pb n="KR4d0110_WYG_024-2a"/>
鹿豕之逰天所賦耶無由屈致晤語但深悁結<lb/>
　　　又<lb/>
素不習田畝間事既来頓覺有味似是本来境界亦不<lb/>
自知其然也霜降風冷歲物峥嶸又將一年矣老人貪<lb/>
生尤以為懼爾食貧不易枝梧有求必應固不可忽髙<lb/>
介不與流俗拘豈亦知非人所及啜菽飲水當取以為<lb/>
樂而不厭前世孟東野賈閬仙輩盖亦如之推而上之<lb/>
信所樂非窮通也<lb/>
<pb n="KR4d0110_WYG_024-2b"/>
　　　又<lb/>
師道向借去兩畫像已取其一東坡老欲煩天和為取之<lb/>
千萬留意恐其偶不記見還爾本欲作渠書為此事又<lb/>
恐已来竊意天和居第不相逺可以必得雖其不在亦<lb/>
可取如取得且留天和處候不肖歸見及專奉托幸挂<lb/>
念<lb/>
　　　又<lb/>
早寒伏惟起居佳勝前日登門輙留刺擾擾不自給未<lb/>
<pb n="KR4d0110_WYG_024-3a"/>
能從容相欵極不滿意也辱手示欽佩眷厚作字素非<lb/>
所工又多事之際恐累佳紙姑俟旦夕投隙尚幸應命<lb/>
淹晩至愧介還方起枕草率滋畏不一<lb/>
　　　又<lb/>
霜寒伏惟起居佳勝累辱垂頋牽迫未果修謝愧詠不<lb/>
展䝉手示具領厚意疏文極工必有副本姑留為矜式<lb/>
茍不屑行當展翰之早晚上謁<lb/>
　　　又<lb/>
<pb n="KR4d0110_WYG_024-3b"/>
累承垂頋至感日復一日竟未得卜一勝處為終日之<lb/>
㑹未始忘懷也䝉問並疏軸失契勘作字輙大更爾奉<lb/>
煩皇恐皇恐謹復上納甚愧有玷髙文也得暇秪謁<lb/>
　　　又<lb/>
多日不接語每見吳師道即問動静寒色伏惟為况佳<lb/>
適示諭媿感初亦未知也少年膺此重任能盡瘁體國<lb/>
則親黨與榮焉疇昔固可觀也幾日有太平之行前此<lb/>
略相頋幸甚<lb/>
<pb n="KR4d0110_WYG_024-4a"/>
　　　與劉延仲<lb/>
某啓大雨蒸濕伏惟起居佳勝累欲煩公作包釣魚煮<lb/>
江南羮為一日語笑病齒大㵼已而道絶不可出信佳<lb/>
事為不易得也昨日領手帖存問周至感激無已穎昌<lb/>
已有報得勅辭罷便行聞公使短未竟果了可来作同<lb/>
官否乳泉賦等諸文並望付来介閲畢即馳還正本或<lb/>
不在即所傳者尤佳不敢留多日也路通上謁次企渴<lb/>
企渴<lb/>
<pb n="KR4d0110_WYG_024-4b"/>
　　　又<lb/>
大暑伏惟侍奉起居萬福久不奉周旋傾思固不能遣<lb/>
東歸屢欵禪林已而稍接巨載兄弟且獲與誠父一往<lb/>
還獨逺君子念之常不自得然西来相知道雍容湖山<lb/>
間真風塵外人矣想像佳句倍深耿耿比得疾淹久衰<lb/>
晩殆支持不能惟僅脱死耳外事廢阻殊不聞舟御已<lb/>
到先枉手筆佩荷慰懌可量鄙陋氣劣多寫字未得累<lb/>
年願見之懷且非尺牘可具也敬俟上謁<lb/>
<pb n="KR4d0110_WYG_024-5a"/>
　　　又<lb/>
比登門不獲見累日方欲繼之特未暇也示問甚寵感<lb/>
刻乍晴侍奉佳勝亂道上還一二日再奉見次<lb/>
　　　又<lb/>
比幸經由不得奉欵晤少别豈勝繫仰霜晴為況如何<lb/>
佳期定何日無由進與席末但深傾向庶幾回轅獲遂<lb/>
相盡<lb/>
　　　又<lb/>
<pb n="KR4d0110_WYG_024-5b"/>
風埃伏惟起居佳勝到此日欲展近牽迫殆不容出頭<lb/>
初不謂至是也瞻企拳拳可勝道哉䝉手示具領勤厚<lb/>
三二日當前詣才歸草率至愧<lb/>
　　　又<lb/>
早来欲詣見偶為賔客留連比到一二處不覺侵晚宻<lb/>
邇阻鄙豈勝拳拳夜歸辱手筆恭審侍奉起居佳勝約<lb/>
食固佩勤厚屬二十七决成行尚有不得已人事勢須略<lb/>
遍輟身不得遂失臨寵之意愧恨可知旦夕當幸承晤<lb/>
<pb n="KR4d0110_WYG_024-6a"/>
燈下草率至悚<lb/>
　　　又<lb/>
早来客在門起又差晩索書擁至勤来使極滅裂慚負<lb/>
可勝言耶少間不審起居何似佳楮固已過厚二缶緘<lb/>
紙極精但未知包藏如何耳一笑一笑家通或未寫得<lb/>
略告援去分少間便歸納次尊公不敢率昜上啓望侍<lb/>
次申敬<lb/>
　　　又<lb/>
<pb n="KR4d0110_WYG_024-6b"/>
風埃承為貺甚佳極慰瞻企䝉問愧荷便欲祗遣而客<lb/>
来不已殆未能輟身良眷眷也馬復自早出矣少間暫<lb/>
遣所表代步到左右如何參寥聰師並煩申叙甚欲相<lb/>
見能少留見待否<lb/>
　　　與劉君秉<lb/>
拜别昜得歲月雖東西相望然超世之韻常在眉睫間<lb/>
兩附逓上記一次捧教筆自到京一向藏縮遂不復與<lb/>
四方親舊講好然薄從東位諸君與承動静晚又得文<lb/>
<pb n="KR4d0110_WYG_024-7a"/>
思子舍尤為詳盡正初迄今日幸迎謁不謂遲回如此<lb/>
比得寒疾四十餘日都不聞外事忽披翰墨恍若夢寐<lb/>
相接其為慰浣可勝眷眷大暑恭審捨舟即安尊履佳<lb/>
豫區區困劣兩日来方作字成勉强具報纔出首當上<lb/>
謁次<lb/>
　　　又<lb/>
連日出城入夜方到家雨溽蒸熱徑就卧欲見既未能<lb/>
自慰而執筆之間亦復不果雖致問展叙因兹不逮䝉<lb/>
<pb n="KR4d0110_WYG_024-7b"/>
手筆敬審尊體動止萬福昨夜拜賜已二鼓後不時具<lb/>
謝悚悚一二日圖奉欵晤次欽跂欽跂<lb/>
　　　與趙仲强兄弟<lb/>
某啓蒸溽意况從而不佳瞻思之勤滋不能已不審體<lb/>
况復何似君求又有書附問今以小紙奉呈如聞朝夕<lb/>
過巨載家庶幾獲逢欵晤餘遲相見具道<lb/>
　　　又<lb/>
累日不聞動静馳仰無喻晴色漸融恭惟尊履萬福辱<lb/>
<pb n="KR4d0110_WYG_024-8a"/>
問勤懇欽佩寵眷而辭藻爛然尤畏不可及也投間修<lb/>
敬門下入夜布叙草略皇恐<lb/>
　　　又<lb/>
久不交馳方劇傾仰夢寐屢投可見於公厚薄也方作<lb/>
書欲凂左右忽叨翰墨敦諭稠重可勝欣感兼知已赴<lb/>
朝謁飲食起居如常日喜慰尤不能已然更宜過常持<lb/>
攝無忘前日之灼艾用醫也不罪潜言區區本圖此月<lb/>
一到京雨不止道路如江河勢須少待骨肉輩未来獨<lb/>
<pb n="KR4d0110_WYG_024-8b"/>
處不無牢落頗亦見念否一笑一笑<lb/>
　　　又<lb/>
日欲望門遽有行色遂成鉏鋙然二十七日猶幸一見<lb/>
而中途雨大作乃已累日尊履復何似區區最荷垂恤<lb/>
既不得旦暮親近為不足於是又不得面别黯然其何<lb/>
能已九月十月之交沿檄到京首圖展奉次餘惟千萬<lb/>
加愛依戀依戀<lb/>
　　　又<lb/>
<pb n="KR4d0110_WYG_024-9a"/>
間邑山和尚背子段一枚僣易上獻仲强絶韻資仕而<lb/>
又文采足以相輝聊托雅好尚有緒餘偶索之未到才<lb/>
至即附便次<lb/>
　　　又<lb/>
比以東坡即世諸况不佳十許日来方有生意書問稀<lb/>
阻端為此也然别来三月三夢追逐豈非髙義相予之<lb/>
厚有以致之不然别自有人見念故如此又恐只是自<lb/>
家妄想也一笑一笑仲南往京少味捨公誰與周旋者<lb/>
<pb n="KR4d0110_WYG_024-9b"/>
幸時温之不妨投懽赴醉之際瀝酒見向比窘迎新送<lb/>
舊外方小官况味甚惡未暇周悉續當别上問次瞻企<lb/>
瞻企<lb/>
　　　又<lb/>
仲强大慰必相見稍疎閒忙有間故應如是本欲作書<lb/>
冗甚未及極思渴亦作得數詩錄寄不暇矣容後信也<lb/>
江外酒如釃灰計勉强濡唇必暴下如注老来恐一飲<lb/>
便脱可無念乎向才得一罇似減正潤風采一笑<lb/>
<pb n="KR4d0110_WYG_024-10a"/>
　　　又<lb/>
比以親舊往来南北多至郊外留連稍阻叅問亦苦乏<lb/>
人通記瞻企風義鄙心不間毫髪方圖早晚脩敬澤之<lb/>
見過特荷存恤既非區區所素但皇恐不自勝而髙明<lb/>
或末亮者是將據我於爐炭之上也氣候蒸濕恭審清<lb/>
晨尊履佳裕一二日徑造門第所懐當候躬致<lb/>
　<lb/>
　<lb/>
<pb n="KR4d0110_WYG_024-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集卷二十四<lb/>
</p>
<p>
</p>
  </div>
<div>
<head>姑溪居士前集卷二十五</head> <lb/>
    <p>
<pb n="KR4d0110_WYG_025-1a"/>
欽定四庫全書<lb/>
　姑溪居士前集卷二十五<lb/>
　　　　　　　　　　　宋　李之儀　撰<lb/>
　　手簡八<lb/>
　　　與趙仲强兄弟<lb/>
小詩特為戲耳牽聨為用自是無可作做搜索往還豈<lb/>
有他也元確兄弟曲相符同此正是措大家常茶飯過<lb/>
䝉留念慙悚不勝所以得罪左右但日欲登門而未及<lb/>
<pb n="KR4d0110_WYG_025-1b"/>
併俟旦夕負荆次<lb/>
　　　又<lb/>
月餘不奉欵席思仰未始置懐抱氣候不定尊履當復<lb/>
何似比苦脾疾極無聊加之親舊問病者相繼勢須且<lb/>
徧省視故輟身不得深幸有以見亮也新庭必已歸後<lb/>
圃陰合池面荷已離水圖書環遶筆墨吟歗參次而㑹<lb/>
又復絶世獨立相與抑揚勝致方是時天下豈能彷彿<lb/>
藩籬髙明亦豈知有天下事耶欽跂欽跂尚阻周旋不<lb/>
<pb n="KR4d0110_WYG_025-2a"/>
勝向往之深謹具上問<lb/>
　　　又<lb/>
季秋霜冷恭惟台候萬福雍容朝路孰不腰金佩玉煌<lb/>
煌交映然文章足以表見議論足以稽考蔚為本支典<lb/>
刑而士大夫想望願親近而不可得則捨髙明數公復<lb/>
何人哉流俗何堪幾三十年為河間賔客矣詠懐疇昔<lb/>
恨無術可以縮地尚覬聞望愈隆建旄分社永為帝室<lb/>
賢輔<lb/>
<pb n="KR4d0110_WYG_025-2b"/>
　　　又<lb/>
相别不覺許久書問曠三二年才一講初意門下之迹<lb/>
已掃不謂記錄不替毫髮而書来亹亹有加風義久不<lb/>
傳于世枯卉可復再榮惟風義不衰則乃有向榮之望<lb/>
固知盛德所鍾亦自愧不振一至是爾髙文麗句頃獲<lb/>
成誦别後不得一歴眼是不足訓耶抑因循所玩也衰<lb/>
苶或未見棄時丐筆吏傳為呉鄉警䇿實假寵於我為<lb/>
重狂狷或時有之私居乏筆力未果求教徐圖上凂園<lb/>
<pb n="KR4d0110_WYG_025-3a"/>
亭之勝幸一一疏示所因或得附名詠歌之後豈非至<lb/>
願<lb/>
　　　又<lb/>
荒瘁流擯終乃几案間一物不謂一别便爾懸阻窮荒<lb/>
衰陋無聞見無商確無圖籍可考凡木枯株但未死耳<lb/>
每懐從仲康仲强談笑緒餘之末劇飲狂笑間形吟賦<lb/>
初不計尚得生今日緬懐一夢可勝感歎越寄缺甃間<lb/>
但以目前為遣免異時縱得再奉餘亦無頃昔人矣向<lb/>
<pb n="KR4d0110_WYG_025-3b"/>
風幾至酸鼻<lb/>
　　　又<lb/>
薛夫人尊候萬福後来更有幾明珠平日嘗獲瞻望者<lb/>
計獨䝉不棄青氊異時樂院想多列屋而閒居但見師<lb/>
道子椿諸君云絲竹未嘗少輟德美才秀而福與之俱<lb/>
可只尺輕有所彷彿哉子舍必多在官守令弟想各進<lb/>
擢矣令壻學士恨未參識書局料不能久仲惇諸姪當<lb/>
已出仕<lb/>
<pb n="KR4d0110_WYG_025-4a"/>
　　　又<lb/>
衰莫淪落如在井中奄奄未絶時於缺甃間望見青天<lb/>
白日心知其然而無一援之而出者故一得賜書未嘗<lb/>
不感慨梗塞期尺索於可援而杳無與應終歸之於造<lb/>
物亦未能果爾一决也歲云莫矣其懐抱可知比辱師<lb/>
道處脚力所傳手筆惇諭亹亹固已不勝負荷而師道<lb/>
子椿書中具道周旋記錄誠義有加而不已反覆翰墨<lb/>
紬繹二君之傳但愕眙宛轉無地自控惟改易昔人詩<lb/>
<pb n="KR4d0110_WYG_025-4b"/>
語以寫其憂云安得兩黄鵠攜之置其傍暑候已深日<lb/>
来復不審台候起居何似不腆之於門下殆非茍然者<lb/>
十年漂泊親戚朋友號疇昔之厚者或近在咫尺或便<lb/>
道吾廬尺紙之不通與来略叙寒温既見而不情之語<lb/>
如湧至掉臂而不顧者往往而然獨吾仲强瑩如氷玉<lb/>
無一瑕可指而凜凜見圖如一片天成地貢以表表稽<lb/>
之物理未易形容似是佛語所謂百千萬億刼相因以<lb/>
至是也感激之深筆次不覺縷縷何時一奉促膝之欵<lb/>
<pb n="KR4d0110_WYG_025-5a"/>
向往滋劇<lb/>
　　　又<lb/>
清暑伏惟起居佳勝到此主於一拜見既不得從容遂<lb/>
計餘日獲盡鄙意昨日已具馬將北去遽報東坡喪舟<lb/>
来亟往郊外致奠愴猝不即為問似於豫約鉏鋙極不<lb/>
惬所願也只今且歸無緣再欵門第欿焉繫戀若不容<lb/>
自控到潁昌時得申致次欽詠欽詠<lb/>
　　　又<lb/>
<pb n="KR4d0110_WYG_025-5b"/>
經宿恭惟尊候萬福少别思詠不暫忘於是得奉頃刻<lb/>
固已甚慰而未獲傾盡尤不能已方圖脩記遽枉手筆<lb/>
敦叙稠重感服無已朝夕再當祗造百冗具報草略皇<lb/>
悚欽跂欽跂<lb/>
　　　又<lb/>
去冬了葬事今年三月遂徙家太平早時欲隨援而出<lb/>
今復再墜豈造物者終使瞷瞷於此無復可出之期耶<lb/>
抑困之至極而訖有以副其必援也所冀無他姑欲一<lb/>
<pb n="KR4d0110_WYG_025-6a"/>
至國門與平日所厚如吾仲强一二人傾倒數十日遂<lb/>
别此生爾悵然未得之間可量繾綣方時炎酷拂雲之<lb/>
樗皆有超世之趣歌舞醉笑之餘自倣於垂世立教興<lb/>
亡治亂吟風詠月抑揚頓挫之際為河間東平所以為<lb/>
樂則盡矣至於平臺賦就而鄒陽枚乗蕭颯傴僂欲進<lb/>
而不可得則不審尚能嘆息以期之已否三月末纔捨<lb/>
舟便為暴下所乗淹延四五十日至灼艾方小康今猶<lb/>
目昏耳重不知所以為况故作書意不聨屬時有修改<lb/>
<pb n="KR4d0110_WYG_025-6b"/>
處髙明姑領其勤可也欽跂欽跂<lb/>
　　　與儲子椿<lb/>
雨不止小居岑寂尤渴奉警䇿既難暫逺又不敢坐致<lb/>
車馬可勝欽繫忽辱手示伏審乍冷侍奉起居佳勝今<lb/>
日本欲入城以分付少幹未有人可托勢須一二日間<lb/>
可遂瞻奉山陽遷改日過又凡百萃在一身念之如在<lb/>
風浪中不知果能到岸已否良可懼也<lb/>
　　　又<lb/>
<pb n="KR4d0110_WYG_025-7a"/>
節前奉專人賜教累紙稠重所以見求之義有加疇昔<lb/>
方時與金陵諸老作縁欲作報不暇及展轉千許日纔<lb/>
了此一段勝事以故留連鄙誠似已緩矣當在深照踰<lb/>
月不雪氣候如初春多作上壅咳唾痞嗌赤目諸恙老<lb/>
境極不自得不審履况當復何似傾馳欵悉甚於兹時<lb/>
如欲插羽翰凌汗漫超出於形骸之外而不可得其所<lb/>
以亹亹於髙明者可勝况哉歲晚牢落江山滿前促膝<lb/>
握手歴叙前人經行之舊可慕可慕遂將延挹相安得<lb/>
<pb n="KR4d0110_WYG_025-7b"/>
亟逢此遡風倍増欵慰<lb/>
　　　又<lb/>
新陽固當一舉酒為君子之慶咫尺不逮我勞如何里<lb/>
閈正以兹時為勝遇盡醉過從輒交歲無虚日不審能<lb/>
有此樂事否客寓無一如所念者姑杜門與佛乗作佳<lb/>
好要是窮途究竟如是爾每想像物我亟欲即之常居<lb/>
有以縶之亦意投懷深盡或有得處於我不間一毫髮<lb/>
也未間時幸寄聲俯慰展轉之懷<lb/>
<pb n="KR4d0110_WYG_025-8a"/>
　　　又<lb/>
暌奉忽忽踰月日有馳懷霜秋比想履中佳勝損書累<lb/>
幅良愧見厚之意封畛非逺時聽聲聞為慰也餘惟事<lb/>
外自將復謝踈略<lb/>
　　　又<lb/>
少别瞻思不展到此首幸欵奉然兩路牽率玉趾極不<lb/>
遑昨日又煩迂顧雖投分置此形迹其如仰懐未易堪<lb/>
也方得紙筆作謝小童又出簡誨寓意太重遂欲據我<lb/>
<pb n="KR4d0110_WYG_025-8b"/>
於爐炭之上耶皇悚皇悚晩米承動履清勝入城方得<lb/>
就見拳拳之深當候面奉<lb/>
　　　又<lb/>
髙文讀之聳然豈出於誠意故爾條暢似是抑鬱既伸<lb/>
詞源自然澎湃也欽歎而已某已令謄寫錯了又改故<lb/>
差遲爾更有一端須相見熟議副本謹已什襲<lb/>
　　　又<lb/>
自當塗歸初不得一食頃休息長倩之所目擊也所幸<lb/>
<pb n="KR4d0110_WYG_025-9a"/>
形跡相忘故得以仰依誠照其如踈略一向不無可罪<lb/>
亦庶幾有以自遣加之風波益可畏舉動来於不測本<lb/>
圖歸保故棲因而卜一作蠒處今又鉏鋙不免聽其去<lb/>
来姑了一日為一日計爾稟賦不厚投老境界乃如此<lb/>
可嘆可嘆長倩美才既脱非横當益刻礪進修率履古<lb/>
人不到之地是交遊之所懇測不妨屏他事粗進飦粥<lb/>
以激志操仕宦固可指日為期要當自我知得為佳矢<lb/>
於報效知已是亦為報奚其為為報哉千萬深亮無以<lb/>
<pb n="KR4d0110_WYG_025-9b"/>
語直見罪<lb/>
　　　又<lb/>
二月更欲再過當塗逐日事如蠶作繭愈練愈縛更須<lb/>
入湯乃脱其何以堪耶故爾濡滯悶損悶損家居况味<lb/>
如何七日不舉箸十年不製衣亦恐未為貧爾一笑一<lb/>
笑他須欵致<lb/>
　　　又<lb/>
近連奉書稠重累紙感佩無以為况伏審曲肱樂道與<lb/>
<pb n="KR4d0110_WYG_025-10a"/>
時御宜慰忭何已老倦疲於應接數次惙於欲還莊居<lb/>
因得展叙尚為事奪瞻跂瞻跂於是特枉專誨亹亹見<lb/>
屬深畏不忘之寵自非誠義相求終當寓於可托之地<lb/>
何以如此苶焉不類但劇負荷止候一二事免即圖造<lb/>
請纔税鞅便造人咨候矣<lb/>
　<lb/>
　<lb/>
　<lb/>
<pb n="KR4d0110_WYG_025-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集巻二十五<lb/>
</p>
<p>
</p>
  </div>
<div>
<head>姑溪居士前集巻二十六</head> <lb/>
    <p>
<pb n="KR4d0110_WYG_026-1a"/>
欽定四庫全書<lb/>
　姑溪居士前集巻二十六<lb/>
　　　　　　　　　　　宋　李之儀　撰<lb/>
　　手簡九<lb/>
　　　與儲子椿<lb/>
相别遽將七年初謂即在華要歲䦨尚爾得非固為静<lb/>
退耶重於一時耶欽跂欽跂桂玉淹回自亦難處定復<lb/>
何可以補外都城住久無適不宜外官豈易彷彿特俸<lb/>
<pb n="KR4d0110_WYG_026-1b"/>
雖厚亦不知其為是乃不易酬對者更希裕處期之必<lb/>
達而已衰悴旦暮人爾杳未有㑹晤之涯臨筆倍増依<lb/>
黯萬一得再相見實所翹跂<lb/>
　　　又<lb/>
伏䝉别紙該貫彌識氷玉但宻邇玉色常聞天上語晩<lb/>
日豈不彈冠特如老病不調何宣城田例不復完良可<lb/>
惜但無唱之者守令方時皆開爽通氣類似自棄之爾<lb/>
重禄固難常有産則能常頗思之熟否思永吉歸甚促<lb/>
<pb n="KR4d0110_WYG_026-2a"/>
殊不逮意續别上記次<lb/>
　　　又<lb/>
昨日獲奉厚眷兀至抵暮從容緒言一一皆可人意而<lb/>
置食精潔備盡勤欵超然逺思䪺還舊觀盖到此未始<lb/>
有此况也其為感慰可勝道哉晚歸南寺已失玉趾似<lb/>
是無投足地故不及相待甚不遑祗極怏悵方圖上記<lb/>
遽被翰墨并佳闋清詩詞度前人韻至押到老鈍遂當<lb/>
絶筆珍佩何已適為南僧約素飯飯後或䝉迂步何幸<lb/>
<pb n="KR4d0110_WYG_026-2b"/>
如之然未敢必也<lb/>
　　　又<lb/>
前日承見頋稍此阻濶遂獲周旋感激不能無所慰也<lb/>
偶腹疾作不果欵留至念之示問尤佩懃懇洞庭春色<lb/>
詩畫在監酒趙供奉處可託少孫就取此已無净本而<lb/>
㳺郭諸篇亦不曽留次第趙君巻中皆有或得少屈佳<lb/>
思共成勝事不為小補旦夕上謁<lb/>
　　　又<lb/>
<pb n="KR4d0110_WYG_026-3a"/>
時序摧感加之雨又溽不解老病相乗殊不知所遣免<lb/>
忽披手字並貺和篇隠然振起尤愧前日之妄作也媿<lb/>
佩無已伏審日来起居佳勝倍慰瞻企賜来輒私有之<lb/>
將時出吟諷以代良藥不免牽强筆墨别錄以致元發遂<lb/>
寄禹欽也路通首當上謁次坐客草略皇恐皇恐<lb/>
　　　又<lb/>
昨日承教甚新警慰多矣早来起居何似濕熱意味尤<lb/>
不佳玉趾所投庶幾意諭北觀能不憚逺否不爾當尋<lb/>
<pb n="KR4d0110_WYG_026-3b"/>
故步懶作字不果及元載元發明叔望就約也<lb/>
　　　又<lb/>
昨日欲候門下竟夜起不得遂阻展近乃知老境如是<lb/>
甚可歎也既審侍奉増慶辱手示並和篇咄咄見逼太<lb/>
甚東坡嘗謂如我輩不勞逼而歐陽文忠公之和詩本<lb/>
是襲人後而聖俞每度越十步外何耶於是何止十步<lb/>
盖千萬里之逺矣因塼得玉又獲珍藏之盛感刻感刻<lb/>
少頃欲得就見宿惡未殄脩報極草略皇恐皇恐<lb/>
<pb n="KR4d0110_WYG_026-4a"/>
　　　又<lb/>
日者具問至略亦謂事稍間可以巨細申叙中春後幼<lb/>
稚輩例作塞壅無一日不用醫加之舟居不便無復佳<lb/>
况遂成蹭蹬每以為念也故人来備聞履踐之勝慰仰<lb/>
可知浮沈閭巷人不我貴久矣然改觀生敬浸尋以至<lb/>
於建旗壇上而一軍皆驚則擁篲負弩可指日而見欽<lb/>
向無已家事漸宜區處有歸熟處便是迷境不可不豫<lb/>
制也咫尺尚阻面致糟粕之傳徒有愧於忉怛爾<lb/>
<pb n="KR4d0110_WYG_026-4b"/>
　　　又<lb/>
伏䝉就示長箋為禮甚重滋畏綿薄之難堪也紬繹營<lb/>
緝當於天聖已前景德而後求與先後者盛矣盖八十<lb/>
餘年不復見此作矣頗欲僶俛追逐此特無異爝火之<lb/>
於正午之日但復熟成誦永為矜式欽嘆不足道也就<lb/>
聞遷正學職雖於表發廓勵為可喜然薄有簡書之畏<lb/>
得無拘掇應對稍勞否不腆敝役更十許日即去此續<lb/>
食西引不在淮上即於國門迎見千萬以時加愛前揖<lb/>
<pb n="KR4d0110_WYG_026-5a"/>
光大傾跂<lb/>
　　　又<lb/>
涉春擾擾目前畢竟不知何事故作書不果欲一見館<lb/>
下復不果蹭蹬端可愧也而豈弟敦篤樂義而無求盖<lb/>
未嘗一日不在念也漸暄日来體力何似雨不止終日<lb/>
頑坐求一投足地猶豫之久卒致迤邐自是老年境界<lb/>
如此且亦牽率便然以故相與搜寫傾盡尤不能已方<lb/>
且圖之未間倍希珍嗇撥冗修附殊不盡意<lb/>
<pb n="KR4d0110_WYG_026-5b"/>
　　　又<lb/>
忝恩叙復方俟少間作書為附不謂專委在門連幅璀<lb/>
璨非止佩服重意其警惕於我亦多矣至於延譽過情<lb/>
滋畏非據来使不欲輙留正紛擾中附報不及想䝉加<lb/>
亮日漸長雨不作乗興門庭當使家老失聲於驟到亦<lb/>
一段佳事也如何<lb/>
　　　又<lb/>
流落中君子周旋常謂隔逺不能旦暮追逐以投講貫<lb/>
<pb n="KR4d0110_WYG_026-6a"/>
之樂習閑昜隋心雖不忘而力輙不契奈得已且已何<lb/>
至是惟可付之形迹之外爾春暖或乗興一到館下亦<lb/>
未定屢尋此味秪恐纔到不免紛紛遂中輟更俟紬繹<lb/>
豫求一可逃避處然後問道注意吾友更希為我熟計<lb/>
之<lb/>
　　　又<lb/>
新正已附見賀意不覺又添一歲畢竟成得何事這下<lb/>
入那下出良可歎息惟少年節物争新别有一種争勝<lb/>
<pb n="KR4d0110_WYG_026-6b"/>
難以語此爾一笑一笑撰述此来必多不䝉開錦何耶<lb/>
年来都不曽道得一句好言語源淺固昜涸自是終不復<lb/>
津矣可勝悵然<lb/>
　　　又<lb/>
塊坐已如木石雖往来太平不乏每到未嘗不歎息君<lb/>
子之不我俱也京師久住意况可樂處多聞見所博固<lb/>
不在言而脚頭所到便可卒歲其如一時勝流如仲强<lb/>
之好客聞復之多聞師道之勇於為善津正雖未相識<lb/>
<pb n="KR4d0110_WYG_026-7a"/>
而其人不待見覆而知引詠髙䠱可勝欽仰<lb/>
　　　又<lb/>
太夫人貴眷暨諸鳳雛常聞動静甚安必時有書至左<lb/>
右子全到必相見生事日進其術業則不待形容師道<lb/>
今次大禮必命官且得了當不晩定作問職曽為之得<lb/>
一佳夢似兆兹事作詩尤工今更般挈知一向寧處故<lb/>
鄉未必可樂也仲强書来每欽歎髙䠱不已斯人不昜<lb/>
得也頻相見否其學必富其家必愈非前比拆候書便<lb/>
<pb n="KR4d0110_WYG_026-7b"/>
作附上次第已作太平之行而此更甚迫適相妨爾非<lb/>
懈怠也子蒼未相識聞風甚久太初况味如何聞復在<lb/>
甚處居皆欲作書偶未暇向䝉寄示數詩輙和得在師<lb/>
道書中可取發一笑年来無復好意所向多敗人美况<lb/>
者不知再居太平後將如何爾所得葬地在藏雲寺邊<lb/>
已用今冬舉事恨子椿不一見也終為太平人豈人力<lb/>
所能致哉其如文物極盛之際獨留滯以老豈非命耶<lb/>
惟公等次第而進與自得無異尚冀事功表發時容一<lb/>
<pb n="KR4d0110_WYG_026-8a"/>
擊節稱頌爾<lb/>
　　　又<lb/>
晩来起居佳勝久别遽爾瞻拂無異自天而下老倦衰<lb/>
病之餘所以警慰亦多矣逼行未暇從容請叩不能無<lb/>
邑邑伏辱手示感浣無已信物並領單騎陸行乃能周<lb/>
旋如此但有悚愧冠梳之惠尤出厚意俟歸專達别圖<lb/>
上謝次藏雲地須至奉凂玉趾非細事也得一言乃定<lb/>
爾千萬以存沒為念不可以已成為間果可用就求一<lb/>
<pb n="KR4d0110_WYG_026-8b"/>
圖於分明將寄女兄盖方時利害所同獨此兄爾林甥<lb/>
其次也纔到家即具問忙甚不及展盡<lb/>
　　　又<lb/>
别来兩附書一采石一范尉想已呈徹久别幸見而曽<lb/>
未得少慰展叙可量眷眷方暑不審日来侍奉起居何<lb/>
似乍歸冗甚加之病倦不貸艱於應接以勞思佚翻愧<lb/>
驟逺為不昜堪也一動又是一事身雖寄此而念常繾<lb/>
綣左右未能隨遇即安執筆汗下<lb/>
<pb n="KR4d0110_WYG_026-9a"/>
　　　又<lb/>
三有書方謂並不見答兹必山水有可疑者忽披手示慰<lb/>
感無已漸熱伏審日来起居佳勝乍歸應接必甚冗已<lb/>
將閲月當就緒矣既不用入學自省一半事只是京師<lb/>
一頭項却須經意恐放不下則家食不能安也治生進<lb/>
取明是兩途且耕且戰特虚語耳想久在思慮老倦比<lb/>
来益窘灼之數百壯猶未見功次第發過我有騐漸謀<lb/>
遷居舟則已備多日矣思奉周旋以日為歲未間尤幸<lb/>
<pb n="KR4d0110_WYG_026-9b"/>
寄聲<lb/>
　　　又<lb/>
霜寒伏惟侍奉起居佳勝一别五十日道路離勞每想<lb/>
像友愛以慰逆旅到此已信宿而奔走所事力不逮意<lb/>
故交逰間未果申致遽叨翰墨拊諭周悉欽諭至春可<lb/>
量繾綣只今遷靈柩上岸明日入山勢須事畢乃果瞻<lb/>
叩方時非逺適所宜尤當自愛千萬不須見臨也固願<lb/>
從容展接於是似未可如所私吝也傾企傾企<lb/>
<pb n="KR4d0110_WYG_026-10a"/>
　　　又<lb/>
太夫人尊體萬福荆釵輙附起居上都風物似非人間<lb/>
世不知板輿肯逺邇否<lb/>
　　　又<lb/>
稍還秋暑為况何似前日逺遭講鼓所逐定於字説無<lb/>
縁良可愧也兩日偵候出沐皆云且寓學中人云在宋<lb/>
家方養源時不敢於見盖吾曹每聚首必歡呼傾倒不<lb/>
無汩亂美意要稍踈逺為佳方圖申叙䝉手示感服不<lb/>
<pb n="KR4d0110_WYG_026-10b"/>
已定時何地可以奉周旋恐須過試也二楊已上莊收<lb/>
刈端坐極牢落<lb/>
　　　又<lb/>
流落江湖遂與魚鳥相浮沈以老而不知歲月之遷轉<lb/>
平日交逰恍如夢寐間得之亦不復相期於顯晦存亡<lb/>
之際况鳶鴻髙舉秀特超邁如吾兄等輩者耶引詠疇<lb/>
昔雖不暫忘然聲問無從可致不圖記錄特先翰墨之<lb/>
寵申味雅春略無一毫髮低昂歲暮何堪益信金石之<lb/>
<pb n="KR4d0110_WYG_026-11a"/>
不渝也感佩紬繹未昜為據冬候苦寒不審邇日台用<lb/>
起居何似杳未有瞻望之日執筆倍深摧哽<lb/>
　　　與友人<lb/>
正居運判屯田節下稍不獲瞻近村居隨所役不能無<lb/>
事候問不講遂爾蹭蹬而髙明之地亦或有嫌於僣昜<lb/>
也麥雨不止氣候如臘中恭惟行臺豊豫慶侍萬福繫望<lb/>
来音日覬再欵促膝臨筆可量眷眷<lb/>
　　　又<lb/>
<pb n="KR4d0110_WYG_026-11b"/>
通判朝奉座下屬心盛義我方西而君子遽東若故相迴<lb/>
避者以鄙念不捨則今日從容忝奉喜慰可知驟爾異<lb/>
地繫吝尤不能已寒日益加不審履况復何似舟車之<lb/>
衝圓方小大理難脗合而乃稱頌賛仰如出一口末路<lb/>
何堪但擊節之不暇信乎髙才博器有以得之也欽遲<lb/>
顯擢俯契瞻溯<lb/>
　　　又<lb/>
别後累欲作書所寓隨分牽迫不能自裕到日已數日<lb/>
<pb n="KR4d0110_WYG_026-12a"/>
愈覺窘蹙其如相得雖晩而相期之意甚厚不應在衆<lb/>
人之末也比已出閘風稍順即渡江荒僻無異逃空虚<lb/>
者跫然之喜定將何日見投但濶步可期門庭日益峻<lb/>
矣魚鳥厮友遂終不得一見邪亦或有邂逅之幸已否<lb/>
興言至此倍深依悒更冀調䕶順適以符念向<lb/>
　　　又<lb/>
一面歡若平生加籩致勤以失於不豫計方在宿酲卒<lb/>
不獲少饗珍潔而厚意之隆則欽刻深矣方時坐間多<lb/>
<pb n="KR4d0110_WYG_026-12b"/>
可喜事媿無一語以叙勝遇庶幾他日周旋猶能披寫<lb/>
追錄相為掀髯一笑也<lb/>
　　　又<lb/>
酈延之别三十年矣一時人物顯晦存亡炳然如昨日<lb/>
事眷言笑語自當超出時譽為朝廷立不世之功紹續<lb/>
元昆俛循弊箒之微實借風於里舍摧頽姑日復一日<lb/>
茍玩時景勢地相懸絶定應未死之日猶及瞻望已否<lb/>
　姑溪居士前集巻二十六<lb/>
</p>
<p>
</p>
  </div>
<div>
<head>姑溪居士前集巻二十七</head> <lb/>
    <p>
<pb n="KR4d0110_WYG_027-1a"/>
欽定四庫全書<lb/>
　姑溪居士前集巻二十七<lb/>
　　　　　　　　　　　宋　李之儀　撰<lb/>
　　手簡十<lb/>
　　　與趙德麟<lb/>
伏審蓺學昭顯恩命殊特聳動宗藩超映士類素叨厚<lb/>
眷聞報不勝欣跂聖上雍睦族好敦尚風教以粹美明<lb/>
博之儲適契甚盛之際定應建旄樹纛䟽恩大國使河<lb/>
<pb n="KR4d0110_WYG_027-1b"/>
間東平不獨見稱于前世也尚冀老境未衰得從執筆<lb/>
者之後歌詠休明鋪寫偉觀臨紙不深馳仰<lb/>
　　　又<lb/>
漂泊江山望中朝人物如在星斗間可見而不可親毎<lb/>
自嘆其淪落而未能遽忘疇昔之念也呉師道歸忽奉<lb/>
手教惇諭勤懇如接欵晤恭審朝謁之暇上體異眷讀<lb/>
書為文日有勝趣台候起居萬福感佩不忘滋劇慰浣<lb/>
於是老矣特與公結一報身之縁耳安知異時不復冄<lb/>
<pb n="KR4d0110_WYG_027-2a"/>
有相值之幸更蘄深討不倦忠義自許周旋寵數百歲<lb/>
髙顯佛㑹中庶幾一笑相屬<lb/>
　　　與彭丞<lb/>
先人為門下客衰晚獲拜恩地荷先公委曲延挹别後<lb/>
屢欲再尋末軌而僶俛一力殆不知日月之行而鄙意<lb/>
不能自逺也於是遽聞叵創適以營奉阡隴走山陽改<lb/>
舊即斷用去年三分之二在道路與督役山間欲蹔輟<lb/>
以赴所哭之位竟不暇及亦不謂遂畢大事矯首愧怍<lb/>
<pb n="KR4d0110_WYG_027-2b"/>
幾不知所控訴方圖收之桑榆不謂略其所可責而察<lb/>
其所不逮敦諭稠重伏讀汗下稍間庶幾不失素期執<lb/>
筆倍深摧哽<lb/>
　　　又<lb/>
自去年正月得卜一向往来金陵當塗以理其務凢目<lb/>
前可應者之外略不及毫髪此特綿弱無助所致而不<lb/>
當於門下今日之事輙緩咄咄不敏知借面之無從爾<lb/>
曲䝉見素挽詞乃知并容尚可捜求胸中以見也然牽<lb/>
<pb n="KR4d0110_WYG_027-3a"/>
課終不能工姑不敢不如来命爾愧恧愧恧<lb/>
　　　與孫知縣<hi>希魯</hi>
到此如歸鄉里一番應接殆不容少休兩辱寵臨尚未<lb/>
果再詣門下鄙心固不自安然亦幸有以見亮也向晚<lb/>
恭惟起居佳勝偶昨日飲酒過多醒思支持不得特荷<lb/>
遣誨尋失具謝慙悚滋甚少頃上謁不勝拳拳<lb/>
　　　又<lb/>
往来亦屢矣尚未得一詣館下於是方欲事間稍慰鄙<lb/>
<pb n="KR4d0110_WYG_027-3b"/>
念首辱遣問繼聞枉頋感佩繾綣尤知盛意為難堪也<lb/>
日来履况復何似比以所事未就緒未欲入城更數日<lb/>
乃克申致蹭蹬固非得已想䝉深亮<lb/>
　　　又<lb/>
微服到此初不計許久然不敢輙通問日来伏惟起居<lb/>
佳勝不圖惠顧特先翰墨欽諭不忘感服何已無衣冠<lb/>
以見門下但深傾溯<lb/>
　　　又<lb/>
<pb n="KR4d0110_WYG_027-4a"/>
雨溽伏惟起居佳勝尤以齒纇乗間憤恚未伸宻阻瞻<lb/>
承不忘傾溯適聞督獄九江戒行有日度還轅猶在一<lb/>
月後而北歸之期近在旦暮恐不獲少待仰奉緒餘可<lb/>
量依邑今逺千萬加愛俟息肩别圖上問<lb/>
　　　又<lb/>
為别昜久蹭蹬不果具書日来伏惟動履佳勝忽披手<lb/>
示仰佩不忘因循修報後時汩沒目前事不覺荏苒想<lb/>
未訝也咫尺未即瞻承倍希加愛<lb/>
<pb n="KR4d0110_WYG_027-4b"/>
　　　又<lb/>
與君略同里閈於過從瀕四十年異鄉流落得遂相見<lb/>
為喜亦既從容官守固無以累故人然常情所吝者可<lb/>
勝道哉非意乗之幾成秦人視越人肥瘠而彼善於此<lb/>
有之矣方時亦足為髙義也老日尚可激昂庶幾倦途<lb/>
猶能束胸以見臨筆姑奉一笑<lb/>
　　　又<lb/>
久不通問伏惟動履清勝莊居咫尺門仞既不入州中<lb/>
<pb n="KR4d0110_WYG_027-5a"/>
遂不得一瞻見傾向固無已也初計野外可以茍閒少<lb/>
日比益紛擾殊不知其况為時所棄固無恨而私害亦<lb/>
倍費力豈艱生不容少貸而然耶可歎可歎尚冀投間<lb/>
或奉一面<lb/>
　　　又<lb/>
霜冷伏惟動履清勝往来治下忽忽累月但日與田夫<lb/>
樵老相與低佪盎然不知身世之為累則仁者不擾之<lb/>
政何以上之數欲一見面賛其然竟爾未暇可量傾屬<lb/>
<pb n="KR4d0110_WYG_027-5b"/>
来問猥及欽佩至意事固有不得而已者無間巨細亦<lb/>
知恤隠有加乃爾僣冒無他冀姑借威明以牽其来盖<lb/>
私力已竭矣可媿可笑他佇異時請叩<lb/>
　　　與成德餘<lb/>
薄有人事之窘未奉起居伏惟侍奉萬福辱簡誨惠繪<lb/>
<hi>闕</hi>　備仰精製感歎不已其如窮日力以盡巧思良未<lb/>
昜當也什物且留續令持納次餘俟旦夕占謝<lb/>
　　　又<lb/>
<pb n="KR4d0110_WYG_027-6a"/>
相違昜久早時不得一具書固非懈怠特忽忽不少暇<lb/>
爾眷言俛求之義鄙懐其可忘耶於是再奉手筆所以<lb/>
相與之意甚數佩服至情可勝繾綣秋晚日来體况復<lb/>
何如相望咫尺欲見杳未有期庶幾音驛之便時叩深<lb/>
宻兩日風雨作寒千萬以時増衛瞻跂瞻跂<lb/>
　　　又<lb/>
相别幾一年来雖望第才百餘里於是方欵交馳既竊<lb/>
自幸墮緒復振亦甚愧不逮也来貺懃懇尤佩深厚伏<lb/>
<pb n="KR4d0110_WYG_027-6b"/>
審秋晚漸寒日来起居佳勝故都搖落之餘髙低逺近<lb/>
種種皆飽足人意但恐厭飫習熟不復知難得為有負<lb/>
耳何時追逐笑詠以極登覽之勝遡風可量眷眷<lb/>
　　　又<lb/>
累欲作書蹭蹬不果勝義難忘常在傾屬所示書幅諄<lb/>
厚如奉周旋伏審涉冬以来體力佳健感佩愧仰可勝<lb/>
鄙陋一報縁中種種皆是虚假一毫髪低昂六鑿便不<lb/>
得休息且如德餘美才好義乃俛首人後綴綴恐有所<lb/>
<pb n="KR4d0110_WYG_027-7a"/>
不逮則彼所以窘我者定將何以髙之興言至此但有<lb/>
歎息而惟知為虚假乃所以無入而不自得也何時叅<lb/>
承倍深耿耿<lb/>
　　　又<lb/>
至節不敢修敬勤祝過煩敦諭慙負何已前履新正盛<lb/>
義感格對時交慶亦别當展叙次衰晚於一報縁無幾<lb/>
雖得君子於末路要是白首所期者不能旦莫周盡可<lb/>
勝喟詠適有少冗作記不究所懐行圖後便次<lb/>
<pb n="KR4d0110_WYG_027-7b"/>
　　　又<lb/>
比奉累書方知前日蹭蹬為可恨至於美詞妙翰資藉<lb/>
相予之意則恨相得之晚古人所以深歎而不已者益<lb/>
信其有味也日用有餘更當展轉紬繹以極超詣他時<lb/>
將聽額望不及豈敢輙恨於世習而已自此當不乏交<lb/>
馳介還遽索不能盡千萬加愛<lb/>
　　　又<lb/>
日者速欲具謝作書極草略方圖繼之以訟不敏隨分<lb/>
<pb n="KR4d0110_WYG_027-8a"/>
日前益撥益窘遂爾淹晩專委遽及愧佩眷勤滋負蹭<lb/>
蹬為可責也冬深苦寒體况當復何似屏居意味無異<lb/>
一日風霜翳路只得畫灰食火以寄餘息前所謂窘者<lb/>
亦瀕於强勉耳早晩一笑周旋未間時寓音繹似不乏<lb/>
於糟粕之得也如何如何只赤窮臘倍希保衛<lb/>
　　　又<lb/>
元章跋尾過承錄示至荷至荷必多得其字盖數百年<lb/>
無此作矣真可寳也鄙陋出於一時盛意所臨故輙狂<lb/>
<pb n="KR4d0110_WYG_027-8b"/>
妄尚何足紀錄悚息悚息<lb/>
　　　又<lb/>
比䝉手示乃在區區所負之前欽認眷勤可勝傾遡方<lb/>
時故都盛麗想時有登覽追隨之適但以饜飫朝夕不<lb/>
以難得為有恨也貶所褊陋略無與意等者但愧處邑<lb/>
邑而已頗見懷否<lb/>
　　　又<lb/>
頃䝉詔恩首被翰墨為禮勤縟欲作報非精意不能少<lb/>
<pb n="KR4d0110_WYG_027-9a"/>
展也而將一過故都庶幾促膝可以布叙荏苒不契遂<lb/>
滋淹晚愧負常若有所失方且圖之遽復委貺有加不<lb/>
已讀之不覺汗下於是不腆之罪不知所文矣不審久<lb/>
要尚或見存已否雨不止日来侍奉起居何似瞻望舍<lb/>
館倍深約結<lb/>
　<lb/>
　<lb/>
　<lb/>
<pb n="KR4d0110_WYG_027-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集巻二十七<lb/>
</p>
<p>
</p>
  </div>
<div>
<head>姑溪居士前集巻二十八</head> <lb/>
    <p>
<pb n="KR4d0110_WYG_028-1a"/>
欽定四庫全書<lb/>
　姑溪居士前集巻二十八<lb/>
　　　　　　　　　　　宋　李之儀　撰<lb/>
　　手簡十一<lb/>
　　　與無為楊彦濟貢元<lb/>
早逰門下荷侍講暨諸貴相厚流落異時不能少自激<lb/>
昂以投平昔眷言追訟邑邑不知所控而牆仞具存近<lb/>
在咫尺又復龍駒鳳雛實相表發不謂至今纔能申叙<lb/>
<pb n="KR4d0110_WYG_028-1b"/>
契照俯求尤媿先意之厚低佪展轉殆將何言春杪尚<lb/>
寒閒居進修動履増勝人物如是豈勃窣可久者接武<lb/>
隆盛指日可期一介何堪亦覬餘光之旁振也連日衰<lb/>
病支持不前作記極草率别圖上門次<lb/>
　　　又<lb/>
累年家私多故今春以来疾病相尋中間至有殤女之<lb/>
戚光日憑陵殆不知其可遣免然時見子頋得聞美况<lb/>
輙資以為慰於是遽枉翰墨惇諭稠重如接講席住太<lb/>
<pb n="KR4d0110_WYG_028-2a"/>
平十三四年墳墓在焉非不欲首丘以死而動輙搶攘<lb/>
比已就宣城得數椽地距此無一宿不晩將遷徙以之<lb/>
安但門庭浸遥定知何日披奉向風耿耿<lb/>
　　　又<lb/>
<hi>闕</hi>　密邇久不獲修記且因傾自忽兩然<hi>闕</hi>　所遡但<lb/>
深約結雨不止秋物漸登圖便為娛其得於名理盖不<lb/>
貲矣履兹勝倍候惟動止萬福德門俊望不應淹恤如<lb/>
是之久時未我與得無懷寳迷邦之滯乎<hi>闕</hi>　盛時日<lb/>
<pb n="KR4d0110_WYG_028-2b"/>
聳超軼實惓惓於傾耳以待也<lb/>
　　　又<lb/>
<hi>闕</hi>　屏寄盖常投跫然而喜况德門俊望<hi>闕</hi>容參承之<lb/>
緩邪蹭蹬<hi>闕</hi>　其愧何以為<hi>闕/</hi>如聞貢籍占先<hi>闕</hi>
　赴繢食田<hi>闕</hi>間但日聳髙明少慰疇昔繾綣爾自是<lb/>
<hi>闕</hi>將不輙輟脩馳庶幾桑榆或在可錄<lb/>
　　　又<lb/>
一任天下十年與<hi>闕</hi>　　故門遲常在余煩異時先公<lb/>
<pb n="KR4d0110_WYG_028-3a"/>
官守纔隔一水適遷金陵居未及相聞已絶明晦與言<lb/>
至是何以為贖豈虞仲氏過與特迂玉趾使得紬繹遺<lb/>
懿以信不朽拙陋僶俛方愧不逮而来諭稠重讀之栗<lb/>
然汗下何時一奉周欵臨筆耿耿<lb/>
　　　又<lb/>
日者玉趾少留獲承欵晤遽别不忘瞻跂改歲尚寒不<lb/>
審日来起居何似春試必在髙名相逺聞之不時尚阻<lb/>
慶問其如久屈軒舉似於德門俊望為未滿兹其時矣<lb/>
<pb n="KR4d0110_WYG_028-3b"/>
得報即圖申叙<lb/>
　　　又<lb/>
比承見諭俾得詮次先君子遺懿欽奉雅厚不敢以不<lb/>
敏辭然拙陋不足以形容<hi>闕</hi>有媿於俛及也輙已錄出<lb/>
謹遣人上呈<hi>闕</hi>見子頋及圓首座云欲趂清明納壙<hi>闕</hi>
不復自緩幸加亮<lb/>
　　　又<lb/>
投分世眷差池不能旦暮相欵繫懷疇昔每以之為有<lb/>
<pb n="KR4d0110_WYG_028-4a"/>
負也子頋適在比舍而姻婭所篤故時得咨叩為慰既<lb/>
踐前列想已具續食計咫尺未有再奉諄悉之期臨筆<lb/>
耿耿<lb/>
　　　又<lb/>
愚踈無逺識晩節又失周防自貽伊戚尚復何言常情<lb/>
之所共棄分當掃軌門下乃䝉惇篤委問詳諦叙承至<lb/>
義愈不知其所控也一水圖叩舊館固不難勢輙未能<lb/>
倍深引詠漸有凉思仰冀善衛<lb/>
<pb n="KR4d0110_WYG_028-4b"/>
　　　又<lb/>
投分德門盖瀕五十年之舊師承友接實均上輩而晚<lb/>
又復見錄於賢伯仲間方且鑱刻澡濯以令器與不謂<lb/>
有此汙辱殆將見絶於契好矣而乃愛有所志始卒不<lb/>
替永言深厚滋劇媿荷何日披承臨筆可量依邑<lb/>
　　　與韋深道居士<lb/>
累欲作書率為事奪馳情不少忘也辱問勤欵如獲奉<lb/>
周旋欿焉鄙懷尤為相盡冬暖氣候令人不爽不審尊<lb/>
<pb n="KR4d0110_WYG_028-5a"/>
候起居何似老倦觸緒支持咫尺又接新陽則一歲固<lb/>
無幾矣占晤未期報筆罔然不自勝尚冀不乏交馳時<lb/>
有一促膝之慰也<lb/>
　　　又<lb/>
尊夫人壽考康寧貴眷萬福令嗣力學進益且令一意<lb/>
讀書先五經子書史書未必可便打套姑宜科舉而無<lb/>
心於進取自然本分學術見矣凡謂之流俗者為外物<lb/>
所制爾學者果流俗所制哉只要人道好所向無不合<lb/>
<pb n="KR4d0110_WYG_028-5b"/>
即流俗也善者好之不善者惡之善者其今日所謂善<lb/>
乎學者審其是而已孔子亦獵較隨俗而不制於俗亦<lb/>
何能輟我本分為學耶更須擇所與逰師友則正童子<lb/>
之命不待講而後知察令嗣有美質深通養不在外而<lb/>
低佪閭里宜有報施其身不在則子孫其承之<lb/>
　　　又<lb/>
終日塊坐旋尋事遣免每有所屬又輙懶惰不能葺豈<lb/>
付予之薄不使預計有待而常刼刼於倉卒臨時之近<lb/>
<pb n="KR4d0110_WYG_028-6a"/>
耶可嘆亦可笑也五書已如所命偶失于言之便皇悚<lb/>
皇悚十紙偶忘之得来諭極負媿悚即當收索鄙素塞<lb/>
白為獻也時人簡帖亦未暇尊坐右纔有德素數番先<lb/>
納上地旋有旋持呈次他時得歸當踐前約雖未必汗<lb/>
君牛馬亦可添助篋笥猥冗然其中未必無所得也親<lb/>
情施朝請結收此等物甚博亦有可喜者其子兼求君<lb/>
得好事必常往還曽就閲否半月前朝請君過此出近<lb/>
得李西臺三四紙甚佳去古逺晉魏諸人筆墨已不復<lb/>
<pb n="KR4d0110_WYG_028-6b"/>
可得唐人班班可錄世既不以此為事故湮没不傳不<lb/>
妨隨意所嚮費舒巻作遮眼度日計何必一一精擇耶<lb/>
未即披承不覺切切仰報一促膝之歎<lb/>
　　　又<lb/>
貴聚萬福令兄安勝不及别書墨四餅皆自用者敬以<lb/>
為獻魯直近得永州丁注云四月末方離永六七月間<lb/>
可到南宜行亦甚緩兼荒逺所到處如見古人必少留<lb/>
連相與作縁為况極不失所也䝉問及尤見風義有立<lb/>
<pb n="KR4d0110_WYG_028-7a"/>
敦篤誠意之盡也欽企欽企亦不煩多語人中間䝉相<lb/>
約乗興幾時可以踐言學制自縣升州不知須用入州<lb/>
學否審然遂有數月過從之幸於老人非細事也兒子<lb/>
到官已一月骨月寧荷存問乍著錦衣上盛眼昏作字<lb/>
絶艱恕不周悉<lb/>
　　　又<lb/>
不通書已閲月吉祥師見過意其歸可以附記而逺行<lb/>
遂相失鄙誠未達可勝闕溯專介被問故審雨甚作寒<lb/>
<pb n="KR4d0110_WYG_028-7b"/>
侍奉起居佳勝老倦搜索意味欲自激昂差得復失信<lb/>
不自然竞爾齟齬可嘆亦可為相知一笑也何時瞻奉<lb/>
千萬保愛介還略具毫髪他佇後記<lb/>
　　　又<lb/>
相距甚邇既阻瞻承亦不異數千萬里之逺也惟是雅<lb/>
睠有加嘗得警慰為甚幸爾示諭得醫稍追服食五已<lb/>
康復初不與知失於咨問皇恐家學自是一種意味以<lb/>
美才過人盖無入而不自得者想日有佳趣州學尚用<lb/>
<pb n="KR4d0110_WYG_028-8a"/>
貢入否猶冀資藉時從容也燈下作字殊草略庶幾見<lb/>
亮<lb/>
　　　又<lb/>
䝉示諸帖除古人不可得而見其諸皆故舊也生死流<lb/>
落拊巻増感少留披繹遂當題記歲月續奉納次閒中<lb/>
嬾出頗資是等物以消遣獨荷見契而又亹亹不已不<lb/>
止仰欽雅致寔亦荷戴良重筆為油所滯牽率不行殊<lb/>
愧其略<lb/>
<pb n="KR4d0110_WYG_028-8b"/>
　　　與孫肖之<lb/>
相别時不謂許久計生理有經則兹地乃舟從往来之<lb/>
便而衰苶之家寔幸得之不圖一水便成棄物其所幸<lb/>
得者遽委諸草芥眷言欣慕無時少忘秋冷日来起居復<lb/>
何似乗興扁舟固不在昔人之投而剡溪雪夜其能興<lb/>
盡而返乎不相交馳又將累月以賔客輻凑之地且皆<lb/>
好義而来諒不復一老繫念特衡門棲遲懷詠渠能已<lb/>
邪屬便併修諸書愧不逮意<lb/>
<pb n="KR4d0110_WYG_028-9a"/>
　　　又<lb/>
附畫賛人行有書累月矣猶未得報元白来雖不承書<lb/>
凡所以願得於左右者種種皆滿足人意而又倡酬佳<lb/>
篇璀璨震駭䝉鄙不謂天才之楮斫額於雲霄之外欽<lb/>
歎警䇿感慰可知日来復不審不出里閈動止何似謝<lb/>
庭蘭玉自有一種風氣况崷崪磊砢卓然自表見乎投<lb/>
分簮履之舊念每及之不覺兀然拘林而神馳乃在步<lb/>
武杖履之末書所不能載者元白必能具道加之自是<lb/>
<pb n="KR4d0110_WYG_028-9b"/>
當聲問稍宻者適得此可人故足倚仗也<lb/>
　　　又<lb/>
衰苶屏棄初不謂如墮井中終無可與倍語者杜門固<lb/>
足自遣然久别或有幽憂之病葢元白来相聚累日寔<lb/>
不昜得之事寒擁輙間于方欵宻之時似是有以見嗇<lb/>
益歎竒蹇之不欵也儀真固佳處而諸可人適在焉累<lb/>
辰招延勢輙見縶但齚舌自恨今則噬臍何及矣春夏<lb/>
乗興扁舟門庭之迹固在也未間時仰書誨<lb/>
<pb n="KR4d0110_WYG_028-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_028-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集巻二十八<lb/>
</p>
<p>
</p>
  </div>
<div>
<head>姑溪居士前集巻二十九</head> <lb/>
    <p>
<pb n="KR4d0110_WYG_029-1a"/>
欽定四庫全書<lb/>
　姑溪居士前集巻二十九<lb/>
　　　　　　　　　　　宋　李之儀　撰<lb/>
　　手簡十二<lb/>
　　　與孫肖之<lb/>
暑後雨作輙如初秋日来體况復何似久不奉来問初<lb/>
不知行李稍逺但翹繫為勞亦不能無疑於見簡也忽<lb/>
被手示諄諭有加慰釋兼之寔畏見厚一墮井中目前<lb/>
<pb n="KR4d0110_WYG_029-1b"/>
境界一切如寒灰枯木間不能排遣則追詠早日與前<lb/>
輩從容時資以自浣况真得前輩之風軌邪扁舟取疾<lb/>
才一宿一日事維之縶之其情奈何便介如織不過煩<lb/>
一揮毫之頃爾寔我萬全良藥也四月十八日<lb/>
　　　又<lb/>
别後日計宣城緒餘從者未忘便道鴻飛㝠㝠杳不知<lb/>
所跂屬中間元白周旋亦相親咫尺間事雖慰纔皮膚<lb/>
則我輩豈期于此者哉老日不貸近又為在事者私有<lb/>
<pb n="KR4d0110_WYG_029-2a"/>
所挾故来相逼咄咄良可怪者已决為宣城居姑俟目<lb/>
前有間即上道不審吾友韶田果相終始否審爾則地<lb/>
偏足以不偏何幸如之張君所附著已領前書忘記修<lb/>
謝甚愧比来著述必多幸乗間多錄數首為模範至于<lb/>
小册竟未踐言何也欽仰欽仰<lb/>
　　　又<lb/>
日者資福過委辭不獲免失于先請繩墨而模斵有玷<lb/>
雅春負愧無量資福人物善勝㑹中皆氣類想見别是<lb/>
<pb n="KR4d0110_WYG_029-2b"/>
一區處尚阻拭目遡風増吝<lb/>
　　　又<lb/>
去年必在揚州且安居將後入浙新語想益工深幸傳<lb/>
寄宣城天下佳處只是塩法太嚴異時玉趾有妨爾一<lb/>
笑岑倅世舊尚在官幸為申意久别未敢輙作書其昆<lb/>
仲各安否<lb/>
　　　又<lb/>
元白政兄嘗作書耑人留書後一去月餘方回昏夜叩<lb/>
<pb n="KR4d0110_WYG_029-3a"/>
門黎明戒途所以不及改限未相見白則願見之勤其<lb/>
如前紙但恨力所不逮迫於便速爾<lb/>
　　　又<lb/>
昨日得不愚書方知閣中令似今皆服藥料憂懷相接<lb/>
不昜遣免也失于上問悚仄悚仄今次學中可住幾日<lb/>
甚有促膝事非筆下可見深道向来書可以宻封示否<lb/>
日近連有書去也連脫二齒極為之邑邑都不曉其所<lb/>
自前䝉示及讀淵明詩有味乃是才業稍進爾兼長者<lb/>
<pb n="KR4d0110_WYG_029-3b"/>
正宜深讀陶詩也此境界難入如東坡篤好之然所和<lb/>
只是其詩加閒放爾了無一㸃氣格既知其味方敢及<lb/>
之有近詩雜文否求數首㑹明可申意<lb/>
　　　又<lb/>
貴眷萬福少尹公今在家將已入都下權用未見也慶<lb/>
長聞已就吏部選頭腦尖次第不作外官矣向所家藏<lb/>
古墨久未見寄及試為督之去言聞亦在儀真多日欲<lb/>
作書則聞入浙矣許者册子遂不寄来何也後信願不<lb/>
<pb n="KR4d0110_WYG_029-4a"/>
食言宣田尚可料理都不見説相從得兩日比舊差肥<lb/>
英爽愈逼人可惜閒處放著尋常每欲作書則巨細布<lb/>
之臨筆又自記不来老態然也奈何<lb/>
　　　又<lb/>
老境無一種如意處肖之口占六七闋皆去游戲中語<lb/>
雖一時形容要是天尊地卑等語不是過也聳然擊節<lb/>
如見絶韻切肖之毎出一則如壇上之盟端不妄侍與<lb/>
其得者亦如是也日来觸境形容想不乏茍加惠無聊<lb/>
<pb n="KR4d0110_WYG_029-4b"/>
振起頽墮得筆吏一大軸何啻萬金之賜耶<lb/>
　　　與李去言<lb/>
二年不接欵晤薫然向人之不已者其可能一日而忘<lb/>
也過從中屨獲咨叩多能道形迹間糟粕而超特絶擬<lb/>
如精金之在鑛美玉之未剖曽未有略與欽承之素同<lb/>
者惟德愈充才愈髙韻加旉腴則姑領以自為慰耳一<lb/>
向窘率無暇仰候行李不圖未遽踈絶特迂翰墨申繹<lb/>
展轉殆猶蠶蠒讀之恐其或斷佩服感刻何以借况春<lb/>
<pb n="KR4d0110_WYG_029-5a"/>
暄日来起居復何似冗甚頗留来人少待而竟亦踈簡<lb/>
臨筆倍深跂詠<lb/>
　　　又<lb/>
晚暮何堪交遊如君子者無幾枉求之日固久而相從<lb/>
之樂曽未得少欵念念常若有所負而安之此况良未<lb/>
艾也前日人行嗣圖占叙妄謂江上風月或有幸于藻<lb/>
飾故延跂命途頃刻以之比奉委教乃審三徑已葺而<lb/>
稍荒不免復為淮上之歸商與盖無所不在不特拳拳<lb/>
<pb n="KR4d0110_WYG_029-5b"/>
未有以慰釋可量悁企暑候已凉邇日復不審起居何<lb/>
似老境勒窣分從井蛙以寄餘日扁舟訪戴勢或可期<lb/>
但時間未能向風滋不能已<lb/>
　　　又<lb/>
吳中風物如人意處處但能擺落世境超出三界之外<lb/>
是則隨地皆我有也彫琢物象造物化<hi>闕</hi>
所秘奥想見盈編溢軸遂富流傳之盛而吟哦擊節吳<lb/>
越之人似無復他語之間矣孤悴不堪惟劇欽企故居<lb/>
<pb n="KR4d0110_WYG_029-6a"/>
之還定在何日設可度今歲則秋来定獲披奉茍或差<lb/>
池冀書問不我遐棄也欽仰欽仰<lb/>
　　　又<lb/>
説禪作詩本無差别但打得過者絶少久不見佳句有<lb/>
便無惜大軸見寄洪寛範報應如此每令人短氣聞已<lb/>
歸不知何在得近信否某人超邁不倫落筆即在人上<lb/>
間有底滯不排遣則想像其人吟哦其妙語以當良藥<lb/>
端如人以予推下胸鬲間别是一般境界也其家維揚<lb/>
<pb n="KR4d0110_WYG_029-6b"/>
環堵翛然不妨挽留相與卒歲庶幾到吳中因得扣盡<lb/>
孫肖之見在宣城不晚復来矣野夫公擇皆平日師仰<lb/>
之地諸郎豪賢尚恨不能徧識獨某人因到揚州曲䝉<lb/>
惇篤久知投分欵宻今復官守適階行道想見超然物<lb/>
表日有交相警䇿之勝未即瞻叩良可歎也繼此可以<lb/>
接武交馳似亦不惡但吾友無或輕動寔深引詠香監<lb/>
姪惇樸有守中甚耿耿或相見更望開發<lb/>
　　　與楊元發<lb/>
<pb n="KR4d0110_WYG_029-7a"/>
大暑伏惟起居佳勝初相别時作一月計指日如約忽<lb/>
感寒疾雨中汗垂絶于朝昏間先辱審示人回不審曽<lb/>
及之否于是再枉手筆亦以病未間尋失布謝慙負不<lb/>
能已然必有以見亮得舟便行千萬遲回貴得追隨少<lb/>
日粗償素念作書多不暇周悉<lb/>
　　　又<lb/>
金陵住久人情必漸熟登覽之盛想所得為多恨不獲<lb/>
追隨先後也或少低佪舟来即在歩武間幸留念<lb/>
<pb n="KR4d0110_WYG_029-7b"/>
　　　又<lb/>
大暑日来侍奉為况何似人回荷垂報意厚情親感刻<lb/>
無已病後氣未完又去此之意殊追過一日如一年祝<lb/>
舟似許不許今再干之更托宻諭其人得一隻且般得<lb/>
起為幸千萬留意仍為申意不久相見更不作書也<lb/>
　　　又<lb/>
比三得書所藉周悉叙諭歲晚頋鄙陋不足負荷而恩<lb/>
勤至此但懷仰愈不自勝耳日来侍奉起居何似早来<lb/>
<pb n="KR4d0110_WYG_029-8a"/>
見元載云此月下當暫歸然不肖遂去此審然則正若<lb/>
相避然或無别意願少留過中秋同為金陵月下笑也<lb/>
急書不及詳究其諸可以意索得之傾企傾企<lb/>
　　　又<lb/>
每奉来問如接欵語久安乃爾其仰德宜如何哉舟已<lb/>
有涯寔出厚意縷縷筆下固不可見况無暇耶<lb/>
　　　又<lb/>
寒暄相乗不審旅况何似累到使舟承謝客比修問輙<lb/>
<pb n="KR4d0110_WYG_029-8b"/>
云已出祠從于此乃是素期不謂勢地懸絶一至此耶<lb/>
瞻跂瞻跂示教敦欵尤佩過情或辱少降崇髙使得周<lb/>
旋步武不負平昔豈勝欣慕介還具記草略望貸誅戮<lb/>
　　　與胡淵明<lb/>
改歲恭惟起居佳勝一别半年間承意外初則震駭幾<lb/>
失匕箸已而度必無慮者所謂非其罪也當在是矣㫁<lb/>
斷之力無地可見毫髮徒有愧于雅眷逼歲到家首圖<lb/>
叅候以無人可出遂至稍緩比欵第稍緩相失亦䝉重<lb/>
<pb n="KR4d0110_WYG_029-9a"/>
頋又阻披迎方欲率晚再詣左右乃先翰墨感愧餘非<lb/>
筆下可見臨紙増吝<lb/>
　　　又<lb/>
晚暮来知稅駕之地茫然殆不知所控偶得卜差便不<lb/>
免遷就以投生㳺死葬之計方奔走將一周歲乃克窀<lb/>
穸非敢謂勞特有幸于甫畢爾當塗令何慶長似是天<lb/>
心見佐而全付其助于斯人不然孰能極力見濟使無<lb/>
纎介可恨耶慶長雅與君子相厚故及别有一事非促<lb/>
<pb n="KR4d0110_WYG_029-9b"/>
膝不究一二日專造門下<lb/>
　　　又<lb/>
午刻伏惟起居佳勝早来承寵訪少奉周旋感愧無喻<lb/>
辱手示并諸帖背軸甚精足見雅上地少留二三日拜<lb/>
納次方又有客具報<lb/>
　<lb/>
　<lb/>
　姑溪居士前集巻二十九<lb/>
</p>
<p>
</p>
  </div>
<div>
<head>姑溪居士前集巻三十</head> <lb/>
    <p>
<pb n="KR4d0110_WYG_030-1a"/>
欽定四庫全書<lb/>
　姑溪居士前集巻三十<lb/>
　　　　　　　　　　　宋　李之儀　撰<lb/>
　　手簡十三<lb/>
　　　與吳思道<lb/>
改月伏惟起居佳勝久欲相欵到此遂獲自慰而累辱<lb/>
見頋評詩論文偹盡相予之意既深開警又加知超然<lb/>
特立不媿所聞為欽幸也方圖造謝遽被書問感佩無<lb/>
<pb n="KR4d0110_WYG_030-1b"/>
已乍逺更新善自保䕶<lb/>
　　　又<lb/>
佳詞尤長風味恨未得酬對也異時遇相知者時一出<lb/>
碌碌輩妄自低昂適足取輕為累其諸皆望如此既荷<lb/>
見察不罪潜昜<lb/>
　　　又<lb/>
相别逺見改歲倦㳺落莫求深夜論詩清話展轉一時<lb/>
之勝了不可得但常頌秀句以聳動吳越我輩中人爾<lb/>
<pb n="KR4d0110_WYG_030-2a"/>
還家方數日多事未暇徧作書所以具問稍緩日来起<lb/>
居復何似未獲尋舊夢以寄雅况區區徒知美才不即<lb/>
相㑹為可嘆爾<lb/>
　　　又<lb/>
别後多在道路故書問無從可致還家見儲子椿則聞<lb/>
動止亦審書問常往来每荷存記便欲申叙兩經除席<lb/>
哀苦無况加之在處疲曳稍休方覺如在醉夢間因而<lb/>
不逮想見亮也比来詩句必愈工嘗作小詞否不妨傳<lb/>
<pb n="KR4d0110_WYG_030-2b"/>
寄使頺隋得以擊節振起也故都春物漸侈登覽之勝<lb/>
不與他處等定應不乏追隨吟嘯之適陋邦老病無異<lb/>
凍蠅身世所值乃爾故人當為我一歎也<lb/>
　　　又<lb/>
近耑遣人奉書常凂左右還家忽忽昜久然雨雪寒甚<lb/>
意况不佳甚思前日㑹聚從容之適也于是遽枉書示<lb/>
佩服盛義甚厚然不知前書何處留滯猶未達又恐今<lb/>
日所貺倘不及爾乍晴可喜伏審侍奉起居萬福欲見<lb/>
<pb n="KR4d0110_WYG_030-3a"/>
未可得音郵時有一接語之慰可無憚勞否浸暖千萬<lb/>
加愛<lb/>
　　　又<lb/>
相别將半年一向道路然勝處必奉思也到家則為亾<lb/>
者作少佛事隨分牽迫數日前方因使奉書近来職事<lb/>
必多休暇新詩佳闋想已盈篋時幸流布使我得拭目<lb/>
為榮何慰如之逼節多故作書殊草略不盡鄙意當俟<lb/>
後信<lb/>
<pb n="KR4d0110_WYG_030-3b"/>
　　　又<lb/>
春間寓書爾後瘡瘍寒疾意外百色見窘幾與兹世冺<lb/>
然况過從書問交馳之際哉然好音未嘗去耳懷思拳<lb/>
拳略不間斷似非形迹所能踈宻也忽披手示媿畏不<lb/>
已伏審大暑侍奉佳勝感浣滋甚區區去此之念已久<lb/>
荏苒至此寔自困耳今已有涯因幸便道少逢㑹晤之<lb/>
慰尤非細事百冗殊不逮念<lb/>
　　　又<lb/>
<pb n="KR4d0110_WYG_030-4a"/>
别来昏塞無一㸃佳况毎逢来者道琢句愈工作字不<lb/>
輟追襲某又朝夕往還談笑恨不得從容其間以奉勝<lb/>
致但深慨歎纔解舟便獲展奉諸懇不復詳盡<lb/>
　　　又<lb/>
近托楊元發奉書當徹左右相别忽復近一年雖有瞻<lb/>
見之期蹭蹬輙未契向風可量傾跂秋髙暑退日来起<lb/>
居何似更十許日可以向懇尚幸披寫<lb/>
　　　又<lb/>
<pb n="KR4d0110_WYG_030-4b"/>
鄙陋于作詩尤非所工推借過重率爾冒凟不謂厚意<lb/>
遽勒之石苶焉非據反深奉玷之愧曲䝉摹印為寄加<lb/>
之背軸精詣愈増愧惕比来夜凉燈火可親南禪軟語<lb/>
展轉恍如到眼艤舟得地庶幾復有此幸也冗甚未暇<lb/>
周悉瞻跂瞻跂<lb/>
　　　又<lb/>
日者先䝉枉問告以圖舟之䇿尤佩相予之厚輒如所<lb/>
命遂有可行之期感刻盖非急欲見我豈如是尤媿盛<lb/>
<pb n="KR4d0110_WYG_030-5a"/>
眷為不昜當也並俟面謝<lb/>
　　　又<lb/>
竊觀筆力愈勁麗欽歎不已新詩佳闋想朝夕于是咨<lb/>
請有期豫劇欽仰<lb/>
　　　又<lb/>
累承寵頋牽迫未果叩謝亦未能相從周旋邑邑常以<lb/>
為懷也乍冷清晨伏惟起居佳勝辱手示感愧容再叩<lb/>
之續奉聞而事極毫末但人各有所見也徐弟尤荷展<lb/>
<pb n="KR4d0110_WYG_030-5b"/>
轉<lb/>
　　　與吳禹功主簿<lb/>
伏䝉寵寄詩編讀之忽忽疑是貞元元和間人而抑揚<lb/>
頓挫老眼為豁而不知首之屢肯也固非知音者乃辱<lb/>
假借如此感刻豈昜披寫而珍藏為貴當與吳家共圖<lb/>
不朽獲承下風已復累年早時周寓尺寸地自可朝夕<lb/>
周旋而滯留今日遂有不及之嘆况瞻望數千百年後<lb/>
論世而尚友哉收之桑榆仰賴俛應適營葺暑居叢冗<lb/>
<pb n="KR4d0110_WYG_030-6a"/>
别當修染次瞻企瞻企<lb/>
　　　又<lb/>
相得殆累年矣而漠然姑得于往来寒温間雖物色以<lb/>
謂必有過人者而披寫投懷曽未得其一二也末路何<lb/>
堪獲定于交游之後以其潦倒不振知自愛仰而已又<lb/>
不知髙明所以見寓者何如哉方相接時固平平不甚<lb/>
欵宻别後繾綣幾不相捨未知古人真能如是否其見<lb/>
于傳記簡册中則滋有愧於不逮也氷雪不渝更期晚<lb/>
<pb n="KR4d0110_WYG_030-6b"/>
節<lb/>
　　　又<lb/>
累日幸相接竟不得少奉眷勤早来就别復不得一見<lb/>
罔然無以為况向晚履况何似後當去此庶幾再来得<lb/>
以展叙<lb/>
　　　又<lb/>
采石之遇已成陳迹足為嘉話遂欲因之不輟交馳投<lb/>
老何堪尚乗習氣之餘獲承超軼不謂初書已復齟齬<lb/>
<pb n="KR4d0110_WYG_030-7a"/>
方且偵伺為問以就紬繹来問燦然何異金箆之刮膜<lb/>
也已而趙君歸具能道動静亦聞逺涉衝冒嘗移疾少<lb/>
日春物浸侈想見支頥吟諷日與融和為低昂拭目他<lb/>
時竊深企向<lb/>
　　　又<lb/>
流落累年邂逅官所寓然一畨搶攘逺促異地竟不能<lb/>
從容旦暮念之殊不知其味也論世尚友古人常想像<lb/>
于數千百年之後所以見其傾慕金陵殆不容應接<lb/>
<pb n="KR4d0110_WYG_030-7b"/>
日思復尋野舍之樂特未暇輟身以往咫尺勝晤方且<lb/>
圖之初暄更希善愛<lb/>
　　　又<lb/>
過歲更圖復去因入城一瞻見汩沒眼前殆不容撥置<lb/>
感歎不已日来職事優簡新政定須情通祿仕固不期<lb/>
此要亦常情低昂不得不爾也金陵略無可喜處窮目<lb/>
力只了得人事俟少遣免即在治下庶幾得以展叙也<lb/>
一事勢不得已輙具公文仍屬趙彦强面致<lb/>
<pb n="KR4d0110_WYG_030-8a"/>
　　　又<lb/>
近别伏惟起居佳勝三日太平居三得展奉固足以為<lb/>
感而一日病不能興一日登門不得見二者皆從容而<lb/>
勢輙見奪極不滿意别来瞻跂尤不知所遣免日来大<lb/>
暑履况何似咫尺未即㑹晤千萬加愛<lb/>
　　　又<lb/>
比介還便作書適在紛擾中叙意踈略頗䝉俛察已否<lb/>
忽忽遂涉暑候早圖登門今則難于道路定應未遷召<lb/>
<pb n="KR4d0110_WYG_030-8b"/>
間能復見待乎欽跂欽跂專介枉教如對燕語恭審日<lb/>
来侍奉起居佳勝佩服延挹彌激向慕其感不待言者<lb/>
才髙位下前人所難孰謂枳棘終能安鸞鳳之棲耶瞻<lb/>
望軒展可量依向<lb/>
　　　又<lb/>
近䝉專委迫行輟忙為對深恃惇愛亦審被差考試今<lb/>
必已歸方春仍在下車之始政事一新人情孚洽體况<lb/>
當復何如相見無所不宜坐贋多祉也才髙器博信所<lb/>
<pb n="KR4d0110_WYG_030-9a"/>
謂割鷄焉用牛刀隨遇低回少時即有遷召胡君遽歸<lb/>
不欲無書其詳俟後記<lb/>
　　　又<lb/>
數月来家私窘蹙哭泣未間而疾病隨之治死營生窮<lb/>
于一力其勞弊搶攘殆不堪命非筆下所可形容惟見<lb/>
者知焉頃辱慰問以故未即為訴想在深亮比来應物<lb/>
養源發其緒餘已見於驚世絶俗之文而捐其土苴使<lb/>
老安少懷凡託治下者靡不得其所欽慕有自来于是<lb/>
<pb n="KR4d0110_WYG_030-9b"/>
尤劇傾遡少日或得躬叙繾綣向風不勝繫吝<lb/>
　　　又<lb/>
不通門又復月餘時有人来頗能道比日動止殊慰馳<lb/>
仰且審兼領理曹而推鞫甚多想勞區處有才為累平<lb/>
昔所嘆也有以裕如也秋熱日来體况佳適不晚或得<lb/>
㑹聚其諸非面不悉<lb/>
　　　又<lb/>
新釀爊鵝皆村居所未嘗識忝冒珍貺固不皇而貪得<lb/>
<pb n="KR4d0110_WYG_030-10a"/>
忘愧輒已祗捧獨未果一覬滿飲大嚼揮毫疾于驟雨<lb/>
不勝繫詠之至<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_030-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集巻三十<lb/>
</p>
<p>
</p>
  </div>
<div>
<head>姑溪居士前集巻三十一</head> <lb/>
    <p>
<pb n="KR4d0110_WYG_031-1a"/>
欽定四庫全書<lb/>
　姑溪居士前集巻三十一<lb/>
　　　　　　　　　　　宋　李之儀　撰<lb/>
　　手簡十四<lb/>
　　　與吳禹功主簿<lb/>
昨日專人歸上記當凂几下氣候益暄幾有暑天意象<lb/>
為况當復何似稍開塞疏墐以遣經寒鬱滯之倦遂迎三<lb/>
伏以故不無應接之勞少間便圖近次<lb/>
<pb n="KR4d0110_WYG_031-1b"/>
　　　又<lb/>
近作書偶失投徹之便初意已浮沈矣比審已歸則鄙<lb/>
懷當幸塵凂方闖其然以冀申假遽被專委情文兼盡<lb/>
固已不勝佩荷而屬辭雅麗揮染勁秀又得之矜式為<lb/>
多感向拳拳時未知所借况也春寒不解邇日恭惟尊<lb/>
履佳勝蹄涔之迫乃能暫寓而略無纎芥可指以議者<lb/>
九萬里而圖南渠不信于今日哉竊寄下風庶幾一息<lb/>
可附也如何<lb/>
<pb n="KR4d0110_WYG_031-2a"/>
　　　又<lb/>
江上邂逅謂得從容少慰欣慕遽聞還轅悵然不知其<lb/>
况豈牢落盛寒中勢不容少遷延耶尋欲作書屬風便<lb/>
徑歸以故未果改歲伏惟動履清勝雨雪相仍春物頗<lb/>
遭抑勒一晴則不可遏矣美才盛年自是當日有佳趣<lb/>
老人但貶得眼爾可笑亦可歎也繫詠勝晤倍深依仰<lb/>
　　　又<lb/>
晚得從玉趾之末超軼絶塵每自嘆其不可及而曲記<lb/>
<pb n="KR4d0110_WYG_031-2b"/>
愛忘不以莫齒為不類為有間方且抑揚頓挫竊幸其<lb/>
先後不謂行色在望一念所乗但深悵仰改歲已復初<lb/>
暑日来恭惟動止佳勝引詠治下同在江上然順風揚<lb/>
舲杳未有此便臨筆不知其况也<lb/>
　　　又<lb/>
别後即舉葬事用去歲一力酬對臘盡方少休閒承蹙<lb/>
屈弦歌之樂雖常格所拘是亦一隅邂逅之福爾三月<lb/>
末徙家當塗旋葺蝸陋數月来纔息肩以故書問稍滯<lb/>
<pb n="KR4d0110_WYG_031-3a"/>
固知牽制不獲已要亦在所矜照專介墜問亹亹挽之<lb/>
不能斷氷霜下移信乎相悦于我滋茂也感激愧佩無<lb/>
物以喻人品瑰異似非鄙拙得以形容要將擊節衆人<lb/>
之後以承峻擢愈逺千萬加愛<lb/>
　　　又<lb/>
前書曲䝉寄示諸文紬繹妙悟盛哉文章久不到此矣<lb/>
復熟不已幾至成誦于今只在几案間意有不能遣則<lb/>
藉以當珍劑别後佳製必已堆積雖入秦府庫眩奪不<lb/>
<pb n="KR4d0110_WYG_031-3b"/>
自持其如皆絶世之産也安得一篇就皆擊節于其側<lb/>
耶日来竭涸不異眢井辱寄縑紬猶未有以塞白少須<lb/>
從容因以詣教然極有愧于瑰意也<lb/>
　　　又<lb/>
竊究盛文遂得周覽治下景物之勝追逐吟笑寔出幸<lb/>
遇而羽翰不傳咫尺千里春已去憑陵節物想多翰墨<lb/>
之傳繼此日有乗便之望亦當因之或自鞭䇿也<lb/>
　　　與友人往還<lb/>
<pb n="KR4d0110_WYG_031-4a"/>
希韓昨日承見訪經宿尊候每勝不及别啓㑹次幸展<lb/>
轉異時可以聨步相過並得奉教督寔為慰願狂斐得<lb/>
之一時偶氣類所鍾因竊藉之以為詣教之地而賤家<lb/>
鷄貴野雉遂有所取于晚際紬繹髙妙栗然汗下庶侵<lb/>
尋末軌以投自効其諸更冀委曲掩覆無至咄咄于太<lb/>
甚也千萬見察<lb/>
　　　　又<lb/>
欽向有自来每以相逺不得接武披承為眷眷于是時<lb/>
<pb n="KR4d0110_WYG_031-4b"/>
辱存頋遂獲瞻拂色夷而親可畏而親者其在是乎别<lb/>
後資養之茂重嘆以為不可及也累日大熱又客至不<lb/>
已修謝後時皇恐早来伏惟起居佳勝無縁趨謁想䝉<lb/>
加照繼此尚得一再見否未敢必冀傾跂無喻<lb/>
　　　又<lb/>
春暉前日誤寫為迎春惡詩或未用可貶付修完以稱<lb/>
題意或參差亦不妨將錯就錯也一笑問須長春軒詩<lb/>
必是因花得名轉錄奉呈日来勾屈俱達藻思低昂正<lb/>
<pb n="KR4d0110_WYG_031-5a"/>
當相與形容或已得錄無惜開警延企延企<lb/>
　　　又<lb/>
昨日承書累幅詳縟未暇披繹而家間失望何止交徧<lb/>
見讁不離于坐再遣来人亦于少室公處約客想已塵<lb/>
凂晚来起居佳勝前詞漫輙注思元不知黄籙儀物所<lb/>
置與夫事之本末始如常醮叙致而已大匠不吝斧斤<lb/>
而櫽括之良工之側多曲木因有論次得所模範乃末<lb/>
學之幸也遂即紬繹謹錄呈左右以勤斵削如前干猥<lb/>
<pb n="KR4d0110_WYG_031-5b"/>
瑣正在滚沸中早得一出手如中流失舩一壺千金也<lb/>
　　　又<lb/>
天氣昏重老倦從而浸劇願見甚至而不能勉强良眷<lb/>
眷也晚来不審為况何似諸帖輙跋其後數日不暇及<lb/>
遂爾淹回想未見訝德素名書也不可不使之出一隻<lb/>
眼丁希辨行筆有定力殆進而不已者可示之因問老<lb/>
人之語頗適理否餘俟面承<lb/>
　　　又<lb/>
<pb n="KR4d0110_WYG_031-6a"/>
秋物登衍追隨正為勝日罪垢不擬汙人遂爾屏處眷<lb/>
言游舊可勝跂仰不審履况復何似詩不欲違厚命奉<lb/>
一笑足矣不必參次成篇也尚冀邂逅瞻近少浣勤懇<lb/>
　　　又<lb/>
晚来起居何似數次勉强起枕輙如在磨上欲候見遂<lb/>
不果跂詠勝致但深繾綣前篇和納並元發明叔所賦<lb/>
得之皆盛作也老者不度德不量力但有附驥尾之幸<lb/>
爾亂道来日錄上<lb/>
<pb n="KR4d0110_WYG_031-6b"/>
　　　又<lb/>
濕熱不解早来起居佳勝昨日幸獲欵晤超然勝致警<lb/>
慰多矣方圖上問辱手示銘佩増甚見委敬悉惡札豈<lb/>
足為用特不敢不遵稟爾溪堂佳詞鋪寫精詣兼咄咄<lb/>
于一時景物無毫髪不盡不獨宛轉髙妙攀援莫及復<lb/>
唤索所遺亦不容措手勉投匠手以丐斤削甚媿狂率<lb/>
少間元發家能俯同否<lb/>
　　　又<lb/>
<pb n="KR4d0110_WYG_031-7a"/>
老倦素不工詩又久不作特與衲子輩代口鼓為戲爾<lb/>
不謂流傳仰玷匠者更煩注思俛同借寵粃糠皇恐無<lb/>
地陋闥頓有此獲真一時盛遇也詩固難工得来尤以<lb/>
為屠寵而不復振起欽承髙逺非止區區䝉被他佇面<lb/>
盡<lb/>
　　　又<lb/>
早来起居佳勝昨日過辱相求遂獲從容勤懇可勝愧<lb/>
佩昨日睥睨曽不得一出氣竟至汙瀆珍藏皇恐不已<lb/>
<pb n="KR4d0110_WYG_031-7b"/>
細思誤用字處須著改正如蚪作科𨽻作穎之類輙望<lb/>
從旁注出庶幾掩惡集賢學士如堵墻觀我落筆中書<lb/>
堂以氣吞之爾勝人之語尚爾脱錯區區如衰憊何一<lb/>
二日再上一回無限勝事而彦國不起令人氣短<lb/>
　　　又<lb/>
昨日承寵頋偶未食不果欵留請晤良眷眷也經昔體<lb/>
况復何似佳句憑陵殆不容出手特不敢坐享連城之<lb/>
瑞爾雖不工重以氣類尤覺牽强值飯數僧未獲奉候<lb/>
<pb n="KR4d0110_WYG_031-8a"/>
起居悚仄然勿廣為禱一則掩惡二則不欲知為尚敢<lb/>
作文字也<lb/>
　　　又<lb/>
久不獲展近瞻仰無喻初睻伏惟起居佳勝䝉手示爛<lb/>
然滿紙讀之汗下但欽嘆畏仰之不暇盖文章之盛久<lb/>
不到此矣衰陋雖不足以擊節然管中之窺猶及一班<lb/>
之幸也其梗槩若有所辯訴者不謂流言一至于是可<lb/>
恠可恠果辱久要敢望安織不動使立而後起者有媿<lb/>
<pb n="KR4d0110_WYG_031-8b"/>
于地下不勝願慕之至旦夕奉謁方有客恕草略<lb/>
　　　又<lb/>
晴日伏惟起居佳勝竹軒薄有意味或乗間過此焚香<lb/>
試一種新茶遂得接勝晤適所欣幸<lb/>
　　　又<lb/>
欽尉郷評嘗謂早時踈略似有以主之末路周旋豈無<lb/>
深念故求田問舍所占于此為多亦有以見亮也更數<lb/>
日當暫歸冬初復来獲遂登門上謁次地接闤闠而深<lb/>
<pb n="KR4d0110_WYG_031-9a"/>
閒自居毎想見涇渭内分而光塵無間非有本者豈能如<lb/>
是欽仰何已<lb/>
　　　又<lb/>
多日不展奉伏惟起居佳勝梅花將盛嘗約景脩或能<lb/>
展轉雅舊一来同尋蘭臯餘味㑹上元齟齬而花亦未<lb/>
全拆方佇朝夕申致乃承暫入試闈不知何日定可出<lb/>
尚欲與花相期遷就髙明臨貺也率昜咨稟<lb/>
　　　又<lb/>
<pb n="KR4d0110_WYG_031-9b"/>
改月伏惟君子休有多祉昨日灼艾中書賜教並示近<lb/>
製雄文呻吟方窘遂得超然别在境界信矣文章與造<lb/>
化争功也前人已有兩篇記曽過眼似不能藩籬是等<lb/>
格律尤為難工非屈原宋玉未昜與風雅争衡漢儒頗<lb/>
盡心於此要之止是一時所尚晉魏已後則無足論也<lb/>
李白數篇奔注汪洋自成一家不若退之子厚僅將西<lb/>
漢近時歐陽文忠公秋聲乃規摹李白其寔則與劉夢<lb/>
得杜牧之相先後者東坡自以前後赤壁為得意不知<lb/>
<pb n="KR4d0110_WYG_031-10a"/>
馳騁前人當在是何步武間擊節髙妙因幸垂教<lb/>
　　　又<lb/>
承手示恭審晚来起居佳勝䝉開諭曽門之盛渙然氷<lb/>
釋自是天聖七年因久廢此舉再下詔申之而先攷定<lb/>
進巻乃召自此始耳咸平二年是真廟第一次科塲陳<lb/>
堯咨榜也天聖七年下詔次年繫王拱宸榜制䇿所中<lb/>
何泳是太常博士應賢良方正科富弼是布衣應茂才<lb/>
異等科弼第一泳第二此間無文字可攷既可疑須改<lb/>
<pb n="KR4d0110_WYG_031-10b"/>
動人頭處也如何如何不知曽門進卷是何等文字曽<lb/>
與不曽先攷定乃召更煩見教拙語切不惜斤斧一出<lb/>
則掩覆不及乃所望于匠手也後日早訪及千萬千萬<lb/>
　　　又<lb/>
䝉枉佳句佳作固所欽仰而愈和愈髙至于長短抑揚<lb/>
罔然景歎未昜彷彿其命意也急遣回介徐當牽課次<lb/>
第隨分規處艱生如鹽車之足定斃于服勞之下矣良<lb/>
有愧于勝㳺欲到蕪湖踰年迄兹未契更須相見得少<lb/>
<pb n="KR4d0110_WYG_031-11a"/>
蹔輟即附驥尾<lb/>
　　　又<lb/>
魚軒必已無恙尊候亦計復常韋深道潘不愚李文郁<lb/>
各寫書不及致平時相見否東表近得少欵必到家矣<lb/>
氣類斗别學莫便乎近其人信矣詩人之美也深道千<lb/>
斛有甚次第莫似獼猴賺鰐魚否萬一舟行之便自青<lb/>
山到敝莊亦不逺一相見了入城恰不甚迂非所敢望<lb/>
也火𤓰細者城中無貴者得一百條已上趂時收藏敢<lb/>
<pb n="KR4d0110_WYG_031-11b"/>
奉况否猥事非所以累交游難得此便只是須来取錢<lb/>
雖做末要須適理爾非疎外也<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集巻三十一<lb/>
</p>
<p>
</p>
  </div>
<div>
<head>姑溪居士前集巻三十二</head> <lb/>
    <p>
<pb n="KR4d0110_WYG_032-1a"/>
欽定四庫全書<lb/>
　姑溪居士前集巻三十二<lb/>
　　　　　　　　　　　宋　李之儀　撰<lb/>
　　手簡十五<lb/>
　　　與翟給事公遜<lb/>
皇恐上啓知府給事台坐不獲瞻望踰二十年德業日<lb/>
新譽望日隆而衰遲流落愈窘愈下勢地夐絶情雖欲<lb/>
通其可得乎間承出膺藩服近在咫尺終不敢輙修記<lb/>
<pb n="KR4d0110_WYG_032-1b"/>
室之問其如疇昔之念固不捨光明亦妄意氣類之猶<lb/>
在也秋晚浸寒日来恭惟臺候起居萬福道義紬繹體<lb/>
用宏博方時豈有居其右者抑揚消長自與造物者宜<lb/>
契而僉允所期天人其逺哉日聳降制益邁伊周之藴<lb/>
上符聖學永為斯文之助<lb/>
　　　又<lb/>
皇恐上啓知府鈐轄給事台坐久欲申候記室彳亍不<lb/>
自果衰晚淪廢詎敢晞光疇昔端恐有玷美玉末路狂<lb/>
<pb n="KR4d0110_WYG_032-2a"/>
僣固知得度未遽擯絶故妄意一歎之及遂辱專委備<lb/>
形懇惻醯鷄覆發未論大全為未始見道説展轉不能<lb/>
自已霜候浸寒恭審台候起居萬福竊承前驅已戒一<lb/>
代人物聳動所過即幸從邦人後瞻望道次分慰不昜<lb/>
得之遇亦意破甑敝箒猶獲一顧之寵也<lb/>
　　　又<lb/>
數承旦暮既已齚舌妄計便道參近猶幸桑榆之得加<lb/>
之師幙鼎盛較舊鎮不逺一兩驛自是竊借光明時得<lb/>
<pb n="KR4d0110_WYG_032-2b"/>
脩叙盖非茍然而然也但慮席未及暖宣命已在門矣<lb/>
来使促歸甚迫殊愧踈略<lb/>
　　　又<lb/>
每到田間邂逅地當舊鎮往来之側時能引睇如望星<lb/>
日初計鋒車或尋吳中前日之路又竊覬幸舟行便道<lb/>
于此乃心排進幾不知所堪已而聞淮西擇帥就煩開<lb/>
府則遂有必得親近之幸賜教果如所期豈勝欣跂企<lb/>
佇侍坐並叙繾綣<lb/>
<pb n="KR4d0110_WYG_032-3a"/>
　　　又<lb/>
某欲為宣城之居者累年矣亦營得數椽地方議遷徙<lb/>
而承被命逺近莫不見慶此特他人妄意爾亦未知門<lb/>
下餘塵尚容擁篲已否久須聲問稍通乃期欵晤然後<lb/>
俛慰依投之幸忽忽昜或蹭蹬竊謂素所欽挹遂委諸<lb/>
草莽竟兹猶豫寔未嘗斯須忘念也近黄大臨元明出<lb/>
所予書中獲奉批誨則不腆所昧盖剪剪之吝亦欿焉<lb/>
追訟未知所以借况方圖問道遽聞被召殆似有以司<lb/>
<pb n="KR4d0110_WYG_032-3b"/>
之終不得仰承旦暮其如一介之私詎應懷之沒齒故<lb/>
輙低回筆下庶幾省察<lb/>
　　　又<lb/>
伏䝉寵寄佳醖大府上樽豈寒鄉所應得祗服盛意倍<lb/>
深榮感不敢别具公書上謝想荷矜照<lb/>
　　　又<lb/>
太夫人恭惟尊候萬福貴聚均慶伯壽冗未及書已赴<lb/>
官鎮江否英偉之姿宏逺之識欽嘆不已近見和韓子<lb/>
<pb n="KR4d0110_WYG_032-4a"/>
蒼諸詩並評史六論筆勢縱横如洪河决九衢老憊慊<lb/>
然知莫追也今幾孫矣僣昜及之<lb/>
　　　與楊晦叔明叔兄弟<lb/>
别後累承書所以欽承歲晩固知冰雪不渝初不許慶<lb/>
侍遽歸前此鄉人無有見告者久之方聞已媿申叙之<lb/>
緩首䝉晦叔墜教乃審行李在青山有專人在此叩之<lb/>
云已歸嗣圖上記竊恐未見而以書于禮為簡含糊至<lb/>
今未始忘也晦叔簡中代承見及固不出于雅意然亦<lb/>
<pb n="KR4d0110_WYG_032-4b"/>
感愧無喻雪寒伏惟侍奉萬福還家當叩門第不勝惓<lb/>
惓輙有所違而致其曲亦投分有来不應小文自牿也<lb/>
　　　又<lb/>
位中貴眷萬福郎娘今幾人想皆成立矣别後相逺書<lb/>
不以時或聞已為蘄黄間居初亦竊疑比承捨舟乃信<lb/>
所聞之妄里中每復往還如載發見之亦有時十三四<lb/>
年居此日益退縮茍安似是老味自應爾也見仲既歸<lb/>
可以復理故轍不審門庭之迹猶在否<lb/>
<pb n="KR4d0110_WYG_032-5a"/>
　　　又<lb/>
去夏徂秋一向窘於異地渉冬寒甚雪至五六尺今猶<lb/>
未減重裘頗于杜門為宜然春事不無所妨亦不知節<lb/>
物之来去春懷慘倍之際只著意江梅至數十闋不已<lb/>
醉笑扶攜幾無虚日今則如一斷夢時時巻軸間得之<lb/>
未始不引數直視也日来交游惟有君俞爾元載數步<lb/>
地累月不一相見元發往髙郵未歸其諸藐如路人似<lb/>
亦不足恠也筆次偶及之<lb/>
<pb n="KR4d0110_WYG_032-5b"/>
　　　又<lb/>
脾氣作梗忽忽少况且去矣不應阻濶如是但有愧跋<lb/>
獨處必甚寛凉幽寂頗得趣于白雲甌中否晚来復何<lb/>
似頃借書數種已多時偶打疊方檢足謹歸書館因循<lb/>
荷罪䝉見察甚幸<lb/>
　　　又<lb/>
異鄉邂逅寔我雅契見似人而喜固已知所歸向而明<lb/>
爽敏茂動輙與意等則拳拳相與之心宜如何哉方將<lb/>
<pb n="KR4d0110_WYG_032-6a"/>
歲晚周旋不謂遽爾阻濶始則躊躇或未見其戚而别<lb/>
後罔然殆不知其所况也累約明叔圖便作記竟先遣<lb/>
問所以拊循之厚尤極感愧日来漸成安居計惟無入<lb/>
而不自得又復寮宷多可人則况味日佳當過所期逺<lb/>
甚何時少話離索方暑千萬加愛<lb/>
　　　又<lb/>
前日不謂郊外少留甚恨不得與餞客之末尤為不足<lb/>
日日暑雨不解上漏下濘宛轉數尺地生意從可知已<lb/>
<pb n="KR4d0110_WYG_032-6b"/>
雖元載元發明叔相見動十許日其諸悉已阻絶老味<lb/>
益衰可勝繾綣臺下涉吳中氣象風物飲食當不與此<lb/>
同日語美才在事所倚宜應接少暇然亦不廢過從吟<lb/>
嘯之適已否胡茂恭我輩人也閑居中必䝉頋恤更為<lb/>
周盡甚幸<lb/>
　　　又<lb/>
衰陋淪落寔得欽承于弛擔之初回旋淹久所以惇隆<lb/>
資藉日盛一日晚節出處齟齬迹雖如是而拳拳不少<lb/>
<pb n="KR4d0110_WYG_032-7a"/>
間斷然相從則當無曠日既别則音驛繼修此常情之<lb/>
所必致其如理有適㑹事無偏吝故吾黨元不在形骸<lb/>
之内是以論世尚友非﨑嶇尺寸之窘可據竊計疇昔<lb/>
儻能見委而不腆敝志亦幸粗伸于今日也爾来家居<lb/>
不異老蠶漸圖纒結以報作蠒顧一報縁中其得亦已<lb/>
多惟溺惑者不謀其正而務進取是役定應究竟之謂<lb/>
何邪何時促膝握手以快擊節向風倍深依慕<lb/>
　　　又<lb/>
<pb n="KR4d0110_WYG_032-7b"/>
别後紛紜終冒寛典寔出至幸老境得安田畝飽食杜<lb/>
門不廢圖史之奉更復何求但交㳺浸踈間欲披寫則<lb/>
難其地以故平日之懷尤為繫吝中間或傳瑞鶴翔集<lb/>
昭示美政前日三異與夫鳳凰来下乃表見於曠久聖<lb/>
日所期想已上展將有不次之命矣積累之効因表見<lb/>
於斯時也欽企欽企佇承騰布别圖馳慶次<lb/>
　　　又<lb/>
蹄涔茍生僅知所得之况欲强分寸則勞甚于登天室<lb/>
<pb n="KR4d0110_WYG_032-8a"/>
逺心存居常自歎且恨無術以縮地也申記不忘書問<lb/>
過委豈㝠有所符故是念雖數千萬里常如一堂之上<lb/>
邪佩荷之深不講可諒歲晏凝氷日来侍奉起居萬福<lb/>
如君尚爾殆不容一毫髪于寘力益勵壯圖行被超擢<lb/>
　　　又<lb/>
頃每得書如奉更僕竊計歲月謂受代已多日始輙疑<lb/>
其緩乃有傳者云結姻蘄黄間名族遂留家矣方圖審<lb/>
諦修馳不虞舟御已届来者亦不乏略不及之其不敏<lb/>
<pb n="KR4d0110_WYG_032-8b"/>
則殆不知所控也忽披手示大紙謹字推輩見嚴恭焉<lb/>
何堪祗佩惟愧其惓惓所素遽落第二則幾若自據于<lb/>
爐炭之上矣日来舍館已定否百懷非展晤莫究老懶<lb/>
久廢裁削具報踈率皇恐滋甚<lb/>
　　　又<lb/>
久别且相逺馳情固不忘而書問不能相襲于其中間<lb/>
亦屢獲枉誨因而得以申叙自非委曲見末豈得交修<lb/>
相盡欵承歲晚何以為控盛寒伏惟侍奉起居佳勝野<lb/>
<pb n="KR4d0110_WYG_032-9a"/>
舍低徊輙累月缺甃僶俛姑以寂寞自康爾還家首幸<lb/>
披展介還聊布其略<lb/>
　　　又<lb/>
浸冷恭惟尊履萬福艱生不能他委殆類一日不作一<lb/>
日不得食食之固無所得其如不得而棄之何自審營<lb/>
奉極力正是交㳺任寔之時而獨窘于牽制慙負已不<lb/>
貲曲䝉招延滋畏深厚二十日正在滚沸之際殆尺寸<lb/>
不容稍逺恭候引緩以至前一日皆當趨詣臨川則素<lb/>
<pb n="KR4d0110_WYG_032-9b"/>
志也想辱深亮<lb/>
　　　又<lb/>
少别未及書問適無便故亦不虞還軒人遽也偶乍自<lb/>
莊上歸目前如蝟毛然邂逅叅承未遑繼修謁方切頌<lb/>
之忽披手示欽認増感晦寒恭惟起居佳勝早晚再圖<lb/>
瞻近介還草率皇恐<lb/>
　　　與俞秘校<lb/>
自去冬南去即不與他事相接比歸亦不復可得不審<lb/>
<pb n="KR4d0110_WYG_032-10a"/>
涉春有以自樂否成書杳不得期程已有序何日可西<lb/>
上公所謂信道篤而自知明者淹回歲晚不失為揚子<lb/>
雲更祈自厚以永終譽新詩寵及益見作者之髙興坐<lb/>
汨塵坌徒能諷詠之無窮也感服自餘頻寄聲問<lb/>
　　　與彦文侍禁<lb/>
久别遂此瞻近恍然疇昔頓還舊觀流落異方警慰兹<lb/>
可涯耶早来再候舟次竊承在禪比就展復相失快詠<lb/>
尤不能已濕熱晚来伏惟起居佳勝曛夕具記竦赧姑<lb/>
<pb n="KR4d0110_WYG_032-10b"/>
報重意之辱他佇躬致<lb/>
　　　與主簿秘校<lb/>
早與君祥逰與承髙明為可畏契濶淹久叅近遂爾不<lb/>
逺鄙懷常若有所負也于是獲奉餘庇三月矣尚未果<lb/>
申致少叙疇昔来問遽臨滋愧其晚寒候恭惟尊體動<lb/>
止萬福美才乃勃窣不耀要地不得為無罪行有知者徑<lb/>
席顯用豈碌碌常格可限哉未間千萬加愛<lb/>
　　　又<lb/>
<pb n="KR4d0110_WYG_032-11a"/>
鄙拙再依餘庇方謂未有叅承之便遽兹邂逅慰忭可<lb/>
知于其既别復欲作書申叙又䝉光枉翰墨慙負諄懃<lb/>
益深不逮之責更書定何時可能知新正否區區止候<lb/>
事稍就緒敬當公檄治下紛然滿前裁極草略千萬矜<lb/>
察<lb/>
　<lb/>
　<lb/>
　<lb/>
<pb n="KR4d0110_WYG_032-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集卷三十二<lb/>
</p>
<p>
</p>
  </div>
<div>
<head>姑溪居士前集巻三十三</head> <lb/>
    <p>
<pb n="KR4d0110_WYG_033-1a"/>
欽定四庫全書<lb/>
　姑溪居士前集巻三十三<lb/>
　　　　　　　　　　　　宋　李之儀　撰<lb/>
　　手簡十六<lb/>
　　　與霍子惠迪<lb/>
棲遲江上濱三年矣罪垢未洗不敢輙自齒于一時賢<lb/>
士大夫之間眷懷好義之勤固無毫髪間斷德譽藹然<lb/>
毎恨相從之晚于是遽先翰墨所以推借甚寵而仰求<lb/>
<pb n="KR4d0110_WYG_033-1b"/>
見予之自似是傳聞不能無過亦或奉告者率多溢詞<lb/>
也欽佩盛意但深恐悚歲杪苦寒比日不審燕居體况<lb/>
何似瞻望絶百餘里杳未有欵近之期遡風可勝跂詠<lb/>
介還甚速殊不盡鄙懷尚覬嗣音<lb/>
　　　又<lb/>
兒童時道金陵周覽勝致悵然如與古人晤語方時<hi>闕</hi>
　才半日艤舟之頃而今日不異掌握間人存地靈茍<lb/>
得從容指頋之餘則可慕可歎可笑可憫班班寔同所<lb/>
<pb n="KR4d0110_WYG_033-2a"/>
寓竊承無復世頋一意文詞翰墨間日與雲煙魚鳥追<lb/>
逐後先因而自託於組績歎詠之際想像超軼尤恨羽<lb/>
翰之不我借也<lb/>
　　　又<lb/>
䝉諭作字固好之而終不能彷彿来貺凌轢遂獲紬繹<lb/>
妙趣真我師法也近日米芾元章可與貞元元和間人<lb/>
相上下頗得其講貫否爾後可以時復交馳盖不待相<lb/>
見而後深契也表德音書下諭庶幾見錄于逰從之末<lb/>
<pb n="KR4d0110_WYG_033-2b"/>
以託久要愧企愧企<lb/>
　　　又<lb/>
眷聚無恙容昜上問金陵諸禪老多竒者必常過從相<lb/>
樂故人李正夫子无咎美爽克肖醫中成德餘無一㸃<lb/>
塵埃近得之于一舟往来間爾觸類以来則勝氣無所<lb/>
不在何時相與周旋物色以投警遇臨筆眷眷<lb/>
　　　又<lb/>
欽慕髙逺咫尺未得奉殷勤披寫相盡欿焉此懷惟付<lb/>
<pb n="KR4d0110_WYG_033-3a"/>
之有<hi>闕</hi>而内訴所乗則未昜如是也三月被問四月張<lb/>
君佐出所予别紙遂温前所賜始欲展轉叙致既而勢<lb/>
可以出入之圖一見門下亹亹之念期必一信不謂皆<lb/>
在不可形迹未忘吾罪多矣竊應掃軌<hi>闕</hi>春分從謝絶<lb/>
專介忽領来貺擢髪不足以書其罪則所謂多者曽何<lb/>
足以名之邪繫詠寛博臨筆語塞<lb/>
　　　又<lb/>
凡此諸况德餘書中略見梗槩比来病困意味殊惡累<lb/>
<pb n="KR4d0110_WYG_033-3b"/>
日用醫今早方出應接稍須完養或得一踐素期是乃<lb/>
疇昔之所欣願也貢書蚤晚如著令一方得人之盛固<lb/>
不能先髙明穎者先出不獨古人之賢力疾具問極滅<lb/>
裂寒暄不常倍希保嗇<lb/>
　　　又<lb/>
䝉委諭書墓榜强所不能寔愧有玷先烈尋寫下再閲<lb/>
之不甚滿意因循未能再作便當牽率奉命後時之罪<lb/>
庶幾寛假<lb/>
<pb n="KR4d0110_WYG_033-4a"/>
　　　與王君瑞<lb/>
久聞樂義盡養為鄉里之所欽挹因名自激已有瞻承<lb/>
既矣之負于是首辱枉頋頋所得何從攷之過聽不遺<lb/>
但有愧向不圖方自所後勢不得展叙綢繆申繹加貺<lb/>
欿焉自疚殆不知所容措别来起居復何似非晚登門<lb/>
欵布感遇未間更期以時善衛<lb/>
　　　又<lb/>
一水不為逺不謂今日纔得識面又復怱遽不能粗申<lb/>
<pb n="KR4d0110_WYG_033-4b"/>
所懷仰愧屈臨殆不知所容措尚幸不晚登聞庶獲詳<lb/>
盡燕壽勝縁得結髙義何慰如之但拙陋不足以形容<lb/>
僅得不虛来命爾皇恐皇恐<lb/>
　　　又<lb/>
聞風久矣一水獨瞻見之晚繫懷可知晚来體况佳適<lb/>
承在即中未果俟謁来日早望訪及<lb/>
　　　又<lb/>
久不相聞昨日邂逅尊翁方知已叅告辱手示伏審晚<lb/>
<pb n="KR4d0110_WYG_033-5a"/>
来為况佳勝詩闋遂䝉開發老来昜得齒軟欲勉强少<lb/>
乗其味輙不能謹歸上異時或得擊節緒餘庶幾一臠<lb/>
知鼎也出沐可以相見否<lb/>
　　　與董無求<lb/>
自夏徂秋競傳行李將歸迎侍朝夕伺問覬得一瞻奉<lb/>
間被来報乃審勢地峻不容自輟以便所私雖選任為<lb/>
可喜而遂阻面叙可勝繫吝盛寒日来起居復何似履<lb/>
歴如是無異乗長風破萬里浪雖欲少却其可得哉更<lb/>
<pb n="KR4d0110_WYG_033-5b"/>
蘄重愛前對異數新正不累為壽倍深祝詠<lb/>
　　　又<lb/>
累年江上相從毎見未嘗不歎息久之夙昔非塵埃中<lb/>
人而留滯許久果兹進擢其慰浣可以咫尺論耶尊夫<lb/>
人貴眷既到必遂安居京師乍到不無與意叅差處半<lb/>
年已後方有况頃所備諳不然安得一坐十七八年也<lb/>
拙陋平平人復其味猶如此况美才朝夕要近恩數之<lb/>
来將不可遏則未昜先後形容荷相知之深惟恨山不<lb/>
<pb n="KR4d0110_WYG_033-6a"/>
髙爾太平丁君文學行義之士必去相見敢望委曲為<lb/>
應<lb/>
　　　又<lb/>
里巷落莫久不修馳中間師道子椿繼至奉手筆禮重<lb/>
意勤彌佩歲晚尋圖申叙而家私疾病相仍生計漂溺<lb/>
一力酬對其能收所裕以究願布之懷邪繾綣不舍我<lb/>
勞如何日来樂職奉親履况何似美譽益隆遂將濶步<lb/>
華要為一時之所歆艶苶焉何堪劇増欽繫<lb/>
<pb n="KR4d0110_WYG_033-6b"/>
　　　乂<lb/>
比㑹二公偹承際遇之盛平日固奉期如此屢曽面聞<lb/>
矣然自此超特乃其基漸也神和氣秀表裏如一自是<lb/>
二三地位更宜静以待之近附修建合宫之地稀濶盛<lb/>
典主人為妙選想已在延辟續當馳慶次<lb/>
　　　又<lb/>
比得佳篇致嘆不知其已想今又更超邈資養有来宜<lb/>
其一出便在人上也别藳有餘無吝開發為别昜久蹭<lb/>
<pb n="KR4d0110_WYG_033-7a"/>
蹬不獲奉問每過北律見壁間字如獲接奉以故懷思<lb/>
不少忘也秋髙日来起居何似為祿不屑冗瑣古人固<lb/>
以是踔厲自起取功名致髙逺奉期非咫尺更希加愛<lb/>
俛契勤禱<lb/>
　　　又<lb/>
比有去此之類日計瞻晤得以自慰專介忽辱惠書禮<lb/>
數過厚感愧無已行筆非復昔日幾自成一家之學矣<lb/>
切幸周旋以博不逮冗甚恕草草<lb/>
<pb n="KR4d0110_WYG_033-7b"/>
　　　又<lb/>
久以多事不果通問眷言雅好不忘欽挹間承恩數優<lb/>
異但有欣慕而常情所當先者朝夕是懷竟亦逮撥其<lb/>
歸行略或在見亮况疇昔之所䝉者邪庚伏近日雍容<lb/>
美踐居興増勝初路之翼方屢振以乗逺舉故九萬里<lb/>
而圖南將所願不可望矣魚鳥間無以自寄其生特于<lb/>
是時借傳聞以投慶慰向風㒺然揮汗殊不謹肅<lb/>
　　　又<lb/>
<pb n="KR4d0110_WYG_033-8a"/>
伏承繼被寵數遂膺簡在是有以致之適兹相值爾欽<lb/>
仰欽仰久以多事尋失修慶悚息都下既久况味不與<lb/>
外方等盛年正宜奮勉以席亨運况共事皆氣類也非<lb/>
晚果成北去定獲欵近大暑未暇周悉思企思企<lb/>
　　　又<lb/>
諸君倡和詩猶未得披覽不謂衰朽亦在記錄寔為欣<lb/>
幸也或䝉不鄙得盡餘藳豈非至願<lb/>
　　　與何知縣<hi>慶長</hi>
<pb n="KR4d0110_WYG_033-8b"/>
衰晩流落寔門下舊物欽詠超特固知典刑所鍾而參<lb/>
承之幸不謂蹉跎以至今日仰佩存錄不獨有慰疇昔<lb/>
而至誠俯格似非一報縁中而能致者每一念及未始<lb/>
不愕眙自失求其因而不可得必至歸于如是也少别<lb/>
共惟尊候起居佳勝髙才逺器正論自有所歸惟是未<lb/>
即旦暮親依可量傾遡瞻望欵席倍深繾綣<lb/>
　　　又<lb/>
孤苦孱露强顔世軌操二十年遷奉之心竊髙素深之<lb/>
<pb n="KR4d0110_WYG_033-9a"/>
蠒髀消而坐増感歎亦已屢矣不因天假之便寔鍾盛<lb/>
義自得卜至于就窆殆無一毫髪可恨而周旋委曲多<lb/>
先鄙意而為之地雖已累形遭遇不可忘之哉然與言<lb/>
每及必雪涕滂湟而不已仰惟泉下積累之厚其必有<lb/>
兆於傑敏在其他事固不可昜以負荷况大事成就之<lb/>
如此耶歸語家人無問幼賤莫不手加額上嗟嘆相勞<lb/>
凡所聞皆謂度越數千百年豈復有斯人也行當刻石<lb/>
以頌不朽執筆可勝繫吝<lb/>
<pb n="KR4d0110_WYG_033-9b"/>
　　　又<lb/>
逼歲到家即欲遣人修謝以去此差久一畨酬對不容<lb/>
少自輟荏苒稽緩慙悚無已大禮後日有餘暇府政必<lb/>
在遷召之次雖邦人重惜其去然勢恐不能復借以留<lb/>
審如是則迴避之嫌可以遂寢私淑恩眷于是不得而<lb/>
兼亦冀近承大馮德澤所被而逺依小馮陶冶之賜也<lb/>
不勝朝夕跂頌之至<lb/>
　姑溪居士前集巻三十三<lb/>
</p>
<p>
</p>
  </div>
<div>
<head>姑溪居士前集巻三十四</head> <lb/>
    <p>
<pb n="KR4d0110_WYG_034-1a"/>
欽定四庫全書<lb/>
　姑溪居士前集巻三十四<lb/>
　　　　　　　　　　　宋　李之儀　撰<lb/>
　　手簡十七<lb/>
　　　與洪覺範<lb/>
新正伏惟道履増勝世境所期敢伸善頌逼節自太平<lb/>
葬事歸奉九月中所寄書恭審相府有請復見本来之<lb/>
相過煩委諭固非所堪而致慶常短未免輙乗末軌要<lb/>
<pb n="KR4d0110_WYG_034-1b"/>
之亦是幻中一事似可喜也書未得間邂逅入京之便<lb/>
嘗草略布叙竊計發封不能無數爾日来為况復何似<lb/>
自是稍安家居日得通問次瞻跂之勤臨紙自不能已<lb/>
　　　與明祖印<lb/>
十年於此欲一到山中向爾蹭蹬况本分人在為其可<lb/>
輙自緩邪以所期于目前猶有其數則妙晤周旋豈又<lb/>
事得而計也毎念及之罔然不忘其味窮臘氣候將變<lb/>
庶幾春物爛發獲從候蟲時鳥飛鳴跳躍以乗物外之<lb/>
<pb n="KR4d0110_WYG_034-2a"/>
樂前履新正不敢以俗禮自勉伏惟對時受慶<lb/>
　　　又<lb/>
不相見動踰數月世路間如蜂窠蟻垤擾擾自營之不<lb/>
暇雖道德髙風不忘依詠而隨念有所形容則未嘗不<lb/>
臨紙見奪浩然感嘆之不已也歲杪盛寒恭惟起居勝<lb/>
常老境又添一歲輪迴亦是一事安得明空軟火從容<lb/>
霜日以承解脫警䇿之晤繫仰拳拳非筆下可究適有<lb/>
田間之行殊愧踈略<lb/>
<pb n="KR4d0110_WYG_034-2b"/>
　　　又<lb/>
劬勞之日伏䝉示遺專委經䟽壽香時果曲形賛祝衰<lb/>
晩何堪豈足辱記錄之如是至于親寓翰墨展轉資藉<lb/>
祗奉増畏未知何以為稱也感激滋甚或云故事當屈<lb/>
軒從一到州中審然遂得一面為慰書所不能載者當<lb/>
幸披拂以竟<lb/>
　　　又<lb/>
送石楠人回奉書計已塵凂漸有春色山中之樂如何<lb/>
<pb n="KR4d0110_WYG_034-3a"/>
伏惟所履佳勝暫過湖州十日為歸期迤邐圖詣左右<lb/>
次逼行草率至愧<lb/>
　　　又<lb/>
晩来承訪别怱遽不獲究論入夜欲再奉晤雨大作跬<lb/>
步亦艱殊悵仰也伏惟起居佳勝来日必不行當幸披<lb/>
展繁昌雪五寸如到彼小缶分珍壓瘴疫乃一良藥也<lb/>
凂凟為愧<lb/>
　　　與資福堂頭<lb/>
<pb n="KR4d0110_WYG_034-3b"/>
頃䝉專介枉教巨軸累張率皆相期過情之語命剪焉<lb/>
弗類未昜為據而欽承勤腆祗佩為愧道塲日盛學者<lb/>
至奔走天下而化蓁莽為兜率内宫是茍然者邪作禮<lb/>
未涯日劇繫詠<lb/>
　　　又<lb/>
伏聞一時勝流多㑹席下固知有以攝受而因縁至此<lb/>
更復何求晉人彤弓玈矢不為有矣詎不諒哉欽嘆欽<lb/>
嘆衰病涉秋稍能扶持但舉動未免須人故作客不無<lb/>
<pb n="KR4d0110_WYG_034-4a"/>
過慮須更少日粗涉安健即圖一展奉次時不可失業<lb/>
根奈何<lb/>
　　　又<lb/>
麻紙之貺繼枉厚意然亦何用藉手之過又不敢不留<lb/>
皇恐皇恐碑文背軸為竒莊嚴其飾而復脩以多本感<lb/>
刻感刻茶匙乃缽囊舊物亦聞久而未識此則尤為珍<lb/>
惠也<lb/>
　　　與珪首座<lb/>
<pb n="KR4d0110_WYG_034-4b"/>
流落窮逺幾聞足音而喜髙義鼎来已出度外而示出<lb/>
定相不覺汗下從容促膝初不謂所得乃如是之富其<lb/>
為欣幸未昜咫尺可論别後日期作書因循未逮專介<lb/>
遽至累幅相先紬繹眷勤可量銘佩恭審涉夏以来動<lb/>
履清勝裁報稽遲負愧何已想必諒其懈怠也<lb/>
　　又<lb/>
欽承以正坐元本分㑹中須其人當此位但極聳嘆政<lb/>
兄日夕㑹聚其樂可涯以主人之賢而諸髙德遂同一<lb/>
<pb n="KR4d0110_WYG_034-5a"/>
席下而又有一時人物常與往還地當要衝户外之屨<lb/>
填委信心所廣是亦垂手方便漸冷稍安他佇面欵<lb/>
　　　又<lb/>
日者不明巨浸一葦見臨時意所隆懷德滋重至于超<lb/>
出世表寔相期于翰墨中則佛法人事一時俱了眷言<lb/>
欣慕十日猶恨促别之遽也别来欲作書偶將有所適<lb/>
故未暇及尚爾蹭蹬馳情可涯日来體况復何似咫尺<lb/>
定將再有周旋之幸已否遡風耿耿<lb/>
<pb n="KR4d0110_WYG_034-5b"/>
　　　又<lb/>
落莫忽類缺甃生涯茍為日復一日事耳鼎然相頋遂<lb/>
得一快意於談笑文字之間久無是境界矣其慰忭宜<lb/>
如何哉别後有雨雪懸知必届華藏欲圖修叙而不及<lb/>
到家在何時斬新福地得吾人數君子相與表發天其<lb/>
成就此地將邂逅崛起慰人望之深邪家居為况不佳<lb/>
何時一笑周旋有間頻冀流問<lb/>
　　　又<lb/>
<pb n="KR4d0110_WYG_034-6a"/>
昨日不堪欵然雪中無聊所得亦多矣早来為况何似<lb/>
以病作都不曽周旋更俟齒疾稍瘳也少間且過此喫<lb/>
麵比之天寧飵似差勝耳一笑睡不着和得張敏叔詩<lb/>
漫錄呈冷金乃此紙也未砑白者尤佳乃小白者但不<lb/>
精耳少間面奉<lb/>
　　　與政書記平叔<lb/>
秋漸凉伏惟起居清勝中間專人至䝉惠書並見寄與<lb/>
少馮佳篇感激厚惠無任愧服適以失一二十餘歲孫<lb/>
<pb n="KR4d0110_WYG_034-6b"/>
子追念不能已正在衰荒中不能為答其後疾病相尋飲<lb/>
食頓減加之遂涉暑候奄奄如泉下人亟欲牽强載叙<lb/>
終不能如意但引睇傾懷慙負不暫釋爾計亦有以亮<lb/>
之與世相忘久矣獨得於世外諸人不能捨去然倍衆<lb/>
佛事因而體究歸宿乃是棄計亦覺境界頗熱非一世<lb/>
所習而業報纒繞墮此機穽竟至不復出頭然不出頭<lb/>
間輙時自懴悔作来世解脫之念其於妄言綺語游戲<lb/>
所得姑用以排遣豈足為文文亦何名詩不圖流落為<lb/>
<pb n="KR4d0110_WYG_034-7a"/>
作者之所收采如髙明即叩作者之域何啻所願望不及<lb/>
端如劉夢得序靈徹詩而錄其經来白馬寺僧到赤烏<lb/>
年及青蠅為弔客黄犬附家書之句也未與元白相見<lb/>
時得吾友已詳元白来即加詳滋恨未即周旋也要之<lb/>
我輩相投固不待見見亦有其時得一念常在足以為<lb/>
慰資福日来愈盛来者無不賛嘆修建漸完備此亦世<lb/>
間世無足低昂惟不昜得者諸上善人俱㑹一處想像<lb/>
斯語今達斯地茍病少間挐舟一昔便在目前但不使<lb/>
<pb n="KR4d0110_WYG_034-7b"/>
作謝靈運幸甚<lb/>
　　　與崇因欽長老<lb/>
張子偉来意斯人雅涉叢林又久在金陵必能深欵妙<lb/>
晤比叩之輙云未始相及固已重嘆潜德不耀髙出流<lb/>
輩竊謂如此正宜抑揚末法紹興祖令閒中但自咄咄<lb/>
辱来示方審果契私念正論所歸詎可回跂於必以力<lb/>
勝者邪滋畏得之已晚而不果先事一致鄙勤也雄辨<lb/>
堅力濟之以垂手不倦相見㑹下不異覺城東際真一<lb/>
<pb n="KR4d0110_WYG_034-8a"/>
時盛事也未果修敬香火尤劇繫詠<lb/>
　　　又<lb/>
屏處淹及閲歲初失咨承致先寵問雖重愧不敏而世<lb/>
外髙風尤及跂頌久之方克具記踈懶固不可錄亦方<lb/>
時往来常檢以脫畧然慙負眷懃未能遽至忘念也專<lb/>
介被手墨亹亹數幅殆無一字虚設氷雪不渝倍深聳<lb/>
慕大暑敬審日来道味増勝咫尺未有周旋之期臨筆<lb/>
耿耿<lb/>
<pb n="KR4d0110_WYG_034-8b"/>
　　　又<lb/>
到此數與天禧通慇懃亦常及叢林疇昔其報甚悉何<lb/>
為輒遺吾兄雖不敏之責不可逃然天禧亦當分一半<lb/>
伏讀来示栗然汗下金陵佳處想日有勝踐未果杖履<lb/>
周旋庶幾翰墨塵迹時有一笑之地如何如何<lb/>
　　　又<lb/>
麻紙新綿御米皆珍物也見遇如此被賜増感乍出世<lb/>
應接處多荷煩致厚過寵愧戢愧戢<lb/>
<pb n="KR4d0110_WYG_034-9a"/>
　　　與天寜𧦬老<lb/>
别後累作書纔一奉来貺然常聞動静知山居甚優裕<lb/>
計書来不過如是而拳拳所系亦在此也伏審邇来體<lb/>
况休勝老境不異平時報縁詎可逃哉姑兀兀待盡而<lb/>
已乗興即遂瞻叩未間糠粕形容不妨一面之慰<lb/>
　　　與吉祥聰老<lb/>
相别又復許日扶病還家至路西奉寄人所貺書存問<lb/>
勤懇非慈敏故豈能如是伏審起居康勝春事舟車徃<lb/>
<pb n="KR4d0110_WYG_034-9b"/>
来正當盛時欽承遵化而藏輪聲不少輒亦福慧雙修<lb/>
人事自相應耳過節或得瞻奉<lb/>
　　　與資福慈愛深禪師<lb/>
伏承暫歸不得暇奉侍然本求脱離生厄于道如是迺<lb/>
本分用心也禪師書中亦頗賛歎精進甚善甚善永至<lb/>
又承書遂審體力佳健如聞非晩遊歴更宜子細只是<lb/>
此事何須𦂳峭草鞋若疑情已脱直下便是道場所不<lb/>
昜得者師資之地耳無由㑹晤傾繫傾繫<lb/>
<pb n="KR4d0110_WYG_034-10a"/>
　　　又<lb/>
瞻望門地不忘歸向慈光所臨隨處䝉庇秋髙伏惟起<lb/>
居佳勝欲見未可得障礙自窘遡風増歎<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_034-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集巻三十四<lb/>
</p>
<p>
</p>
  </div>
<div>
<head>姑溪居士前集巻三十五</head> <lb/>
    <p>
<pb n="KR4d0110_WYG_035-1a"/>
欽定四庫全書<lb/>
　姑溪居士前集巻三十五<lb/>
　　　　　　　　　　　宋　李之儀　撰<lb/>
　　序<lb/>
　　　折渭州文集序<lb/>
師曠之聰離婁之明非得之天則豈能見之於視聽庖<lb/>
丁之解牛輪扁之斵輪非得之心則豈能應之於手其<lb/>
用雖不同要之非勉强而至者也昔之能文之士亦莫<lb/>
<pb n="KR4d0110_WYG_035-1b"/>
不然司馬相如揚雄之於詞賦司馬遷劉向之於叙事<lb/>
李陵蘇武之於詩是以其所長自得而因其所自得者<lb/>
發之於言耳至於離婁之視不能代師曠之聰輪扁庖<lb/>
丁不能互任其手故能叙事者未必工於詩而善詞賦<lb/>
者未必達於叙事盖各有所專而其他雖通終不得而<lb/>
勝也諸葛孔明﨑嶇戎馬間本以經綸為事而出師表<lb/>
木欒曲讀之者不得而優劣豈任重邁逺之氣開物成<lb/>
務之才不期於言而言自至非若視聽與手與諸能文<lb/>
<pb n="KR4d0110_WYG_035-2a"/>
者繫於一偏而不可以交舉而相先信矣天下之竒才<lb/>
也公生將家便馬善射制勝料敵乃其所事而文詞論<lb/>
議駸欲與古作者並驅争馳豈非天得而兼通之忠義<lb/>
激於中利害動於外亦不自知其抑揚頓挫交舉相先<lb/>
而見於筆下耶於是知公於前人幾可以無愧矣既以<lb/>
世業遺其子彦野屢立戰功嶄然出頭角號名將彦質<lb/>
介之遵公所令篤於藝學妙藴而英發落筆即在人上<lb/>
天子得其所為文而欲遂昜文階又使從天祿石渠之<lb/>
<pb n="KR4d0110_WYG_035-2b"/>
遊殆若王良造父秣驥子而問途其志氣已在萬里外<lb/>
矣公薨介之緝公遺藳得詩若干陰符經頌一邊議若<lb/>
干奏議若干掇為若干巻藏於家而以序見屬公一時<lb/>
偉人也功在朝廷名在四夷德澤被於所至之地而軍<lb/>
民如赤子之慕父復其言皆足以聳動後世不止茍為<lb/>
文詞之工而已豈待予言而後傳邪然予辱公知為深<lb/>
竊幸託名其傳故不得而辭也<lb/>
　　　送鄭穎叔入京序<lb/>
<pb n="KR4d0110_WYG_035-3a"/>
物所取則為富富而特異則為貴天地粹和之氣無不<lb/>
在也盖有所專焉故四方之産不同而於其所專則斯<lb/>
可以貴矣於其貴又聚而為富則纔一二數而於其所<lb/>
富之品卓然絶出者惟信一州爾於一州又有所産之<lb/>
地焉貴溪是也凡産於其地者金銀水晶空青石碌怪竒<lb/>
偉麗之物是皆得而用之雖貴且富茍為所用則尚安<lb/>
得而貴哉惟能用其貴然後為貴不曰其人歟予私疑<lb/>
夫明天子在上闢三舍教養天下士舉三代之墜典而<lb/>
<pb n="KR4d0110_WYG_035-3b"/>
嗣成先志而歲貢特信未有以異於他州豈其怪竒偉<lb/>
麗之物勝而有以撓之邪盖怪竒偉麗之物天融地結<lb/>
非一朝夕而成况人也哉亦必待時而後出是不獨貴<lb/>
其富抑亦貴其貴也予得罪居太平既歸道金陵樂其<lb/>
江山風物而不能去因家焉間以事来太平久之遂有<lb/>
生遊死葬之意邂逅貴溪鄭君穎叔為州學教授時得<lb/>
一接語則魁然若不可得而同淵然若不可得而測既<lb/>
徙家焉乃得屢從之游而予所舍適在天寧寺側穎叔<lb/>
<pb n="KR4d0110_WYG_035-4a"/>
投閒多過其地予得從容襲之則前所謂不可者非難<lb/>
同也盖有所觀焉非難測也盖有所擇焉觀與擇予固<lb/>
不足以當之而似有以見委之重則予私淑諸人而夷<lb/>
攷之則髙明疏通練達而不茍殆非規規於尺寸錙銖<lb/>
之近者已而訪其在事之詳則强者下之弱者振之程<lb/>
校低昂如權衡之於輕重不踰䋲墨而學者得肆其才<lb/>
隨所區别而條制舉適其用上能承教養之義下能合<lb/>
同異之衆信乎能用其貴而貴其所貴者也夫貴其所<lb/>
<pb n="KR4d0110_WYG_035-4b"/>
貴矣其於人也孰禦焉比受代將如京師方明天子網<lb/>
羅俊傑極天下之廣而布之周行穎叔之貴必有識而<lb/>
薦之於上者予獨慮予所私淑與夷攷之而信者或未<lb/>
盡知故於其行序而申之以告夫識之者以備頋問之<lb/>
所及<lb/>
　　　張覺夫字序<lb/>
自形之下者言之髙者必曰山深者必曰海謂山髙幾<lb/>
尺海深幾丈則未免於億計要之終不出於度量則捨<lb/>
<pb n="KR4d0110_WYG_035-5a"/>
尺與丈何適乎至於錙銖毫髮不差則妄矣山果髙幾<lb/>
尺海果深幾丈耶惟古人真積力久推其自得之學以<lb/>
就聖人之事業則未始不若合符節聖人之事固不可<lb/>
以形論則終見之於形者以其器耳以形而論如山之<lb/>
髙海之深猶謂之億計而聖人之事業乃如是是器不<lb/>
可以昜也令夫曲直長短圓方大小置之安則安置之危<lb/>
則危左右上下惟吾所命此器之不昜者詎不信哉伊<lb/>
尹耕於有莘之野曰予天民之先覺也匹夫匹婦有不<lb/>
<pb n="KR4d0110_WYG_035-5b"/>
被堯舜之澤者如已推而内之溝中其自任以天下之<lb/>
重如此此其器也方夏德之衰桀之不道人知其必亡<lb/>
猶就之就之而不售則去而之湯比五就而卒為湯所<lb/>
用何哉非不知桀之不足與有圖也猶幸我君之或能<lb/>
用我桀乃湯也非湯不知伊尹也亦五就而復用君子<lb/>
未嘗不謹未嘗不待時而復動知伊尹之必能相予弔<lb/>
民伐罪亦必至於五而後用既用矣盖有所得也其後<lb/>
果咸有一德克享天心遂濟其美以成其事業則其自<lb/>
<pb n="KR4d0110_WYG_035-6a"/>
任之重得不謂之若合符節耶非獨伊尹也凡學者莫<lb/>
不由此故曰學之為王者事其已久矣堯舜禹湯文武<lb/>
汲汲仲尼皇皇其已久矣學之不為王者事不得謂之<lb/>
學零陵張君仲先字覺夫以其名問其字於余余以是<lb/>
告之覺夫明爽髙秀雖在塲屋而不專為塲屋之學旁<lb/>
探宻取自物物而名之將種種皆入吾用而後已家世<lb/>
以文章行義表見士大夫間零陵之張海外率知之而<lb/>
覺夫乃資其大得以負荷家之傳放擴而達之以見於<lb/>
<pb n="KR4d0110_WYG_035-6b"/>
事業則夫名之所因字之所訓其可得而已耶茍不已<lb/>
矣則伊尹之志其遂哉勉之余將拭目以俟崇寧五年<lb/>
五月二十八日姑溪居士序<lb/>
　　　夾山語錄序<lb/>
以如是因作如是果作如是見說如是法不離當處而<lb/>
盡未来際由無始有以至遍周沙界然皆本於如是然<lb/>
雖如是有一絲頭即是一絲頭又况一問一答提唱展<lb/>
演若偈若頌者哉夾山長老既以如是来復以如是去<lb/>
<pb n="KR4d0110_WYG_035-7a"/>
又以是而再往為日既久隨時是現因物流布門人緝<lb/>
之以為後錄乃相謀曰我師之道既已行矣其説不可<lb/>
以不廣遂命工鏤板將使在在處處皆得而有之鎖龜<lb/>
打瓦固知是成佛作祖亦於是或曰隨縁應感靡不周<lb/>
何假此而後廣邪曰以色見我以音聲求我皆非所以<lb/>
况夾山也然則夾山何從而見邪如是如見<lb/>
　　祥瑛上人字序<lb/>
古之人所以自厚重其字者誠以其賢否配美必常與<lb/>
<pb n="KR4d0110_WYG_035-7b"/>
名字相上下而始終昔邾婁片善可稱春秋褒之曰儀<lb/>
父解者謂名不如字以為極美之談故孔子作春秋記<lb/>
人之行事或名之或字之皆因其行事之善否而貴賤<lb/>
之是以二百四十二年之間字而不名者十二人而已<lb/>
祥瑛上人欲更其字數以名来請告之曰許慎云瑛先<lb/>
瑩玉色也夫充實之謂美瑛則美之盡也推此則瑛乃<lb/>
瓊之精其光瑩特可見矣宜字之曰瑩中瑩中上人少<lb/>
啓禪關得佛三昩異日髙提祖印特未可量也然其心<lb/>
<pb n="KR4d0110_WYG_035-8a"/>
地真净明妙虚徹靈通輝然而瑩於中又豈能掩之哉<lb/>
庶幾不失其貴者歟戊戌三月六日姑溪老農書<lb/>
　　送戴道人序<hi>并詩</hi>
戴道人金陵富家家破得命術與常所論者不同學士<lb/>
大夫多從授其術者所論不差毫髪奉祖母由廬山涉<lb/>
江州南康府蕪湖縣久之凡沿江諸名士待之如朋犮<lb/>
一皆稱其長且譽其為人過太平予一見知其不凡已<lb/>
而稱譽繼至予所不自知者壽而晚日可期固不足問<lb/>
<pb n="KR4d0110_WYG_035-8b"/>
又無志思以同授者然心實愛之眷眷不欲其去既告<lb/>
别輙作詩以送之並示其所向所負如彼而汩没於窮<lb/>
荒以老良可惜也政和二年二月二十日姑溪老人<lb/>
　　詩<lb/>
懶將身世問窮通邂逅僧軒一席同已歎故家如墜葉<lb/>
可堪白髪共飄蓬㝠搜固出能言外妙用都歸指掌中<lb/>
咫尺京師莫辭逺有雲何患不乗風<lb/>
　姑溪居士前集巻三十五<lb/>
</p>
<p>
</p>
  </div>
<div>
<head>姑溪居士前集巻三十六</head> <lb/>
    <p>
<pb n="KR4d0110_WYG_036-1a"/>
欽定四庫全書<lb/>
　姑溪居士前集巻三十六<lb/>
　　　　　　　　　　　宋　李之儀　撰<lb/>
　　記<lb/>
　　　分寧縣㕔雙松道院記<lb/>
分寧治洪之西南距州城四百餘里四達皆山縣居衆<lb/>
山間自為一樂國山刻露峭拔溪流回環可鑒毫髮繁<lb/>
竹木富茶紙蜜蠟人力田不外求以足尚氣一不相下<lb/>
<pb n="KR4d0110_WYG_036-1b"/>
父子兄弟至不相容知刑名書頗善訟多能文之士以<lb/>
之名世者接武而出然仕不大顯士大夫論議間喜為<lb/>
稱道而於其風俗則終有焉以故知有為縣者尤難其<lb/>
人非才且明篤于自信而不為勢力之所回敓則未昜<lb/>
居也吾友金陵李道甫調官吏部覩是闕榜于部之門<lb/>
而凡可以應格者立榜下睥睨而不敢占道甫問所以<lb/>
然皆能道其詳而相顧嘆息曰非不欲也三年其得一<lb/>
日安乎道甫笑曰為政在人耳遂躐其前而占之未出<lb/>
<pb n="KR4d0110_WYG_036-2a"/>
人已望風懐服父老相語曰為吾邦者多逡廵而不敢<lb/>
就其風聲何至是邪是令不狃于傳聞而來必髙議敏<lb/>
用無所牽制我曹得以是流傳之非而因可以破他日<lb/>
來者之惑也道甫既到父老復相語曰吾令果如是計<lb/>
一語之出奔走趋承之不暇一令之下家至户到肅肅<lb/>
如風雨乆之道甫亦知其安吾之政而信其風俗有時<lb/>
而可昜也居数日訴牒無十之七八案牘簿書如質物<lb/>
之插架文移報應如水之赴壑輸委追召不失所期訟<lb/>
<pb n="KR4d0110_WYG_036-2b"/>
庭幾可張雀羅官舍與僧舍無異道甫曰是豈昜得者<lb/>
可無以自文其遇而慰吾之所不惑而來歟亦足以為<lb/>
後日欲來者之信也乃闢其東伐雜木數百株得地十<lb/>
餘畝因二古松而為道院鑿池種蓮環小洲作亭其上<lb/>
度以飛橋臨橋為軒對軒為樓面樓為堂依堂為齋以<lb/>
入皆抱兩廊樓前之松半分上聳堂前之松樛曲下蔽<lb/>
如偃蓋疏泉注齋前絡石嘈雜聲若鳴琴又淂山谷老<lb/>
人舊所書琴堂揭于樓下即之以治事種蘭菊薝蔔山<lb/>
<pb n="KR4d0110_WYG_036-3a"/>
茶數物已既成一方之勝遂無以加而道甫日讀書賦<lb/>
詩治筆研以延其勝間與僚友賓客醉笑其中又收其<lb/>
餘日與絶學二三及談出世事書來歴叙本末且屬予<lb/>
為之記㑹大熱跧伏數椽地僅有出入息發書超然如<lb/>
濯清風飲氷雪不覺挿兩翼而到其處也圖有以報之<lb/>
而詞藻振麗殆不容間一語姑借之為用耳後之來者<lb/>
可不信乎茍得予文亦不待既到而後信與雖不識道<lb/>
甫固已得其為人也<lb/>
<pb n="KR4d0110_WYG_036-3b"/>
　　　吳師道藏海齋記<lb/>
昔之隠者有大隱有中隱有小隱而大隱則不離朝市<lb/>
蓋隱者非為嵓居穴處與猿鳥居麋鹿遊然後為隱也<lb/>
利害不藏于中紛華不役于外謂我為牛則與之為牛<lb/>
謂我為馬則與之為馬隨所遇而安因所得而勝惟我<lb/>
之踈宻而忘彼之厚薄至于峩冠垂綬從容亷陛之間<lb/>
可進否退宻勿君臣之際而綽然有餘裕夫是之謂能<lb/>
隱余以是泛觀于世而知隱者之為難也東坡老人云<lb/>
<pb n="KR4d0110_WYG_036-4a"/>
惟有王城最堪隱萬人如海一身藏信矣其能知隱者<lb/>
嘗試言之隱無不可也能定則能隱矣茍或未定則岩<lb/>
居穴處侣猿鳥而遊糜鹿亦不得而隱故知是之隱則<lb/>
知朝市之隱知朝市之隱則無所不為隱要之固有漸<lb/>
焉既能藏則能覺既能覺則能定能定則能隱以都城<lb/>
之浩穰而寄一身之微𣺌初固以是而藏既藏矣觸境<lb/>
可覺既覺矣則能定乆之自然而隱矣惟其處之乆而<lb/>
後知其然則東坡之語迺吾師也吾友吳師道寓都累<lb/>
<pb n="KR4d0110_WYG_036-4b"/>
年其職事在秘殿其所聞見皆一時盛事乃于所舍名<lb/>
之曰藏海卓哉能師東坡之語而知朝市之隱也余與<lb/>
師道游乆矣一日謁告歸余察其顔色觀其詞氣殆不<lb/>
類處嚴近而寓繁㑹者一日舉如是則豈特隱而已乎<lb/>
憑凌八極超出三界不離座而照了一切矣余嘗謂東<lb/>
坡乃佛菩薩位中來以所示見而寓報縁接物利生期<lb/>
于成等正覺師道以文章節義名之時終日翰墨議論<lb/>
間未嘗輒間斷而又所託乃如是非東坡一㑹中來詎<lb/>
<pb n="KR4d0110_WYG_036-5a"/>
能爾耶政和五年四月二十四日姑溪老農李之儀記<lb/>
　　　善應軒記<lb/>
善應軒金陵成君徳餘之藥肆也凡新陳枯良對病而<lb/>
予而户外之屨常滿無戚踈無髙下來者皆以善藥予<lb/>
之以此名傾東南其先人以名聞王荆公遂官太醫嘗<lb/>
手寫所藏得用方畀之徳餘先從進士踐塲屋遊庠序<lb/>
晩乃世其家以所得于義理從容出入雖名者未昜先<lb/>
後也偶過當塗適與予相握手傾蓋歡若平生自是徃<lb/>
<pb n="KR4d0110_WYG_036-5b"/>
還無毫髮間斷薰然懿好殆將卒嵗不渝固非藝術為<lb/>
歸宿者也崇寧五年冬余將遊吳越道金陵徳餘朝夕<lb/>
相從間留宿較語紬繹徃徃達旦于是詎可斯須忘邪<lb/>
臨分目其畧十月十九日<lb/>
　　　炤黙堂記<lb/>
炤黙堂靈源老人之所居也老人以三摩鉢提㑹一切<lb/>
種智調御諸有縁而為一方大導師退黄龍祖席而居<lb/>
是堂山谷老人名之曰炤黙雖燕坐不動而來學者至<lb/>
<pb n="KR4d0110_WYG_036-6a"/>
奔走天下老人不以其退自嚴而開導誘掖惟恐其器<lb/>
之不成堂在黄龍昔所住院院去縣一百四十里險涉<lb/>
峻陟而後能到來學者非一意老人則未昜命屨也吾<lb/>
友金陵李道甫為分寧令既到問道人之居而將致禮<lb/>
雜然進曰道幾絶前為令者徃徃不到道甫不顧既見<lb/>
老人問訊相勞苦已而眷眷不欲捨去曰吾願見老人<lb/>
乆矣今適在吾治境中乃不得朝夕咨叩真自棄也且<lb/>
來學者間關而徃則莫若使近昜而得之是亦方便也<lb/>
<pb n="KR4d0110_WYG_036-6b"/>
又況一方之所依止而香火得相尋于禮訊乎㑹雲巖<lb/>
道塲一新即其後創為退居院而咨于老人而請遷焉<lb/>
老人察其誠至矣又謂接物利生患在不廣惟便且近<lb/>
而後可廣遂許其遷而炤黙之榜因隨以揭于是邦人<lb/>
稽首賛歎歸徳于令君而來學者相與致其福惠之祝<lb/>
也雖然道無不在也黙則文殊師利不能措一詞炤則<lb/>
為八萬四千阿耨多羅三藐三菩提偈予得老人于惠<lb/>
林佛陀禪師㑹中所得則畫像佛陀為予誦老人至不<lb/>
<pb n="KR4d0110_WYG_036-7a"/>
容口爾後欲見而不可得敢問老人居是堂炤即是<hi>闕</hi>
黙即是離四方絶百非謂致一答庶几為異日相見之<lb/>
地<lb/>
　　　重脩雲岩壽寧禪院記<lb/>
雲岩壽寧禪院在分寧縣中據鳯皇山修水流其前背<lb/>
山臨流真一方歸向之地而大善知識行道之區也院<lb/>
廢不治雖在事者時因禱祈而至然香火不繼亦莫之<lb/>
䘏縣人謀曰茍不得所主院將終廢乎乃謀于上得今<lb/>
<pb n="KR4d0110_WYG_036-7b"/>
黄龍悟新禪師主之既到慨然有志于興葺始作轉輪<lb/>
經藏成之甚艱而新之志愈勵藏成新遽遷席而事亦<lb/>
斷續已而通直郎金陵李君來知縣事既入院問其所<lb/>
以興廢本末而歎曰是在事者之過也豈有為國焚修<lb/>
為民植福為衆化𨗳而官不曉諭奬勸而能成者乎聞<lb/>
者踴躍相告曰吾令君之語如此我輩其可緩耶輸財<lb/>
獻工肩相摩足相躡君乃命蜀僧天游董之游本儒者<lb/>
又富家子有才智尤敏于是學遷就更昜凡所以崇奉<lb/>
<pb n="KR4d0110_WYG_036-8a"/>
提唱安集館待庖厨儲偫之所莫不完具而無一椽一<lb/>
甓之舊又收其餘隨景所叙而迎致之以寄游息既成<lb/>
君曰非本分人不可分付于是因衆所願請今長老徳<lb/>
逢以承所付逢又邀其所厚守直為之佐佑二人者妙<lb/>
悟固相期而資藉紬繹互能表發又于其後作靈源方<lb/>
丈自黄龍惟清禪師居之故來學者至無挂搭之次縣<lb/>
人又曰微吾令君不能主兹事非二三善知識不能相<lb/>
與維持茍無以記之則四方無聞來者何以取信殆將<lb/>
<pb n="KR4d0110_WYG_036-8b"/>
委諸草莽矣乃請于君遣使至太平求予文以為記予<lb/>
以為天下無難事顧力行何如耳謀之而不能行行之<lb/>
而不能至與不謀等吾友黄庭堅魯直其里人也于此<lb/>
因縁尤所㝠力初勸成轉輪藏而為之記叙置固已詳<lb/>
盡是纔新禪師一則語耳曽不知後來俊功偉績展衍<lb/>
振起如是豈非黙有所託而寔待于今日耶君于魯直<lb/>
則氣類也靈源與逢直二老皆其平昔所先後者不獨<lb/>
一新壯觀為不昜得是亦成吾魯直之素也興工于大<lb/>
<pb n="KR4d0110_WYG_036-9a"/>
觀四年冬而落成于政和二年夏院始于唐不知其嵗<lb/>
月與所因其賜額則本朝太宗皇帝誕聖莭名也當在<lb/>
其時李君名孝遵字道甫軒闢磊落可人也能舉魯直<lb/>
之殯而葬于其先隴之側又能周旋諸老以究竟一時<lb/>
極則之事是皆可書其位置之適其宜叅次之應其序<lb/>
名寔不爽而奢儉得中非到其地則不能知要之因人<lb/>
而推之固不待見而已可信也成之年七月二十一日<lb/>
姑溪老農李之儀記<lb/>
<pb n="KR4d0110_WYG_036-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集卷三十六<lb/>
</p>
<p>
</p>
  </div>
<div>
<head>姑溪居士前集巻三十七</head> <lb/>
    <p>
<pb n="KR4d0110_WYG_037-1a"/>
欽定四庫全書<lb/>
　姑溪居士前集巻三十七<lb/>
　　　　　　　　　　　宋　李之儀　撰<lb/>
　　記<lb/>
　　　頴昌府崇寧萬壽寺元賜天寧萬壽勅賜改作<lb/>
　　　十方住持黄牒刻石記<lb/>
上即位初有司請以十月十日為天寧莭是年頴昌府<lb/>
奏乞以保壽院為十方住持仍乞以天寧萬壽禪院為<lb/>
<pb n="KR4d0110_WYG_037-1b"/>
額招徠四方學者以其焚脩上祝新天子千萬嵗壽尋<lb/>
報可復相與謀曰吾君以調御身應縁示現為諸有情<lb/>
作大饒益非其大成徳步步踏佛階梯在在處處依佛<lb/>
行道而蒙覆退藏如杜口于毗耶如待時于内院其出<lb/>
也不遺餘力以振起萬目融通一切種智同底于無上<lb/>
正因者不足以主之皆曰南方有號普覺大師道和者<lb/>
此其人也或曰彼方䕃嘉木濯清泉金碧相輝芬馥翳<lb/>
薈享天酥陁味印爍迦羅眼與諸上善人同㑹一處而<lb/>
<pb n="KR4d0110_WYG_037-2a"/>
直曲指迷自為津梁是安得而致哉曰是不知普覺者<lb/>
也既已為大事因縁而出現而受如來甚深付屬固當<lb/>
以古人家間林下巡門行乞之心而揑土成金變濁惡<lb/>
而清涼使諸隨書成等正覺豈有不可致者哉遂遣使<lb/>
具叢林儀物走二千八百里即杭州臨安之徑山于第<lb/>
一座下申致迎請果符正騐臨福一方比至都人踏肩<lb/>
累足夾道如山香霧氤氲旛花雜出歡呼賛歎曰見未<lb/>
常有入院陞座潮音一振百怪頓息昔之謗者悔罪笑<lb/>
<pb n="KR4d0110_WYG_037-2b"/>
者革心疑者釋情信者加力若育若弼凡可以供者恨<lb/>
得次之晩恥在人之後奔走逺近殆無虛日其輪至肩<lb/>
摩而轂擊其委至露積而不垣其盛至無地可以容然<lb/>
棟宇庫陋舍次無序莫不病之竊自謂曰我師去彼即<lb/>
此何啻霄壤之異無乃不堪其居耶師聞而笑曰汝等<lb/>
以何事而致我以何道而待我既以不可思議如上所<lb/>
說之念而來我以不退轉屹然山岳之心而以是相契<lb/>
復何彼此霄壤之異哉我願與汝等歴阿僧祗刼日進<lb/>
<pb n="KR4d0110_WYG_037-3a"/>
日勵阿僧祗刼有限願與汝等盡未來際長居此地同<lb/>
轉大法輪同建大法幢此地有盡此願不窮既聞此語<lb/>
皆曰禪師之願是我等所興隆莊嚴上祝吾君聖壽之<lb/>
意也顧所謂千萬者可得而强名耶我等願以師之言<lb/>
以報吾君願吾君如師之言是為我等以止既皆信受<lb/>
奉行以期必至即以所賜勅語黄牒刻之石而謂臣與<lb/>
聞師言目覩斯事乃屬筆于臣使系而記之蓋所以達<lb/>
師之願而記來者之歸向也臣方感其所屬㑹臣南遷<lb/>
<pb n="KR4d0110_WYG_037-3b"/>
遂不果書而亦竟未刻石後三年詔京畿諸州軍監皆<lb/>
建崇寧萬壽禪寺聽因舊為新遂改就今額乆之普覺<lb/>
以一方所化為上所知特加號祖照禪師已而移住大<lb/>
相國寺智海禪院其都人曰師則去矣我之念無時以<lb/>
忘因追憶所欲記而未畢刻石者走奔江上以書見徵<lb/>
曰子昔許我矣不可以不踐言師雖改席其化如師在<lb/>
也臣報之曰無所不在者師之道也無時可書者師之<lb/>
願也尚何待臣言而後傳耶曰都人之意也乃為之書<lb/>
<pb n="KR4d0110_WYG_037-4a"/>
姑溪居士李之儀記<lb/>
　　　代人作褒禪捨田記<lb/>
崇寧二年滎陽鄭公出守和州既到訪境内名山勝跡<lb/>
叅圖經載得褒禪因定明禪師而名其山因得師顯異<lb/>
報應福臨一方之跡為詳乃曰吾為是州所以承宣牧<lb/>
養之責實與師均而吾又被遇主上入陪法從出備守<lb/>
臣推吾及物之心夙夜不懈是則為不愧所遇知任其<lb/>
責而上報于吾君矣于是以師之狀白于朝廷願以上<lb/>
<pb n="KR4d0110_WYG_037-4b"/>
之誕聖莭名冠其院額而嵗度一僧以繼香火守報可<lb/>
公又曰此特朝廷加被于師而寵師之恩爾于我之義<lb/>
未有所及即以私財付院僧命買田嵗收其所得之利<lb/>
以嚴供施日于師塔前㸃長明燈一盞日齋一僧以其<lb/>
僧誦金剛般若經一卷有餘則為塔下修葺之費與夫<lb/>
度僧之助院僧既奉命則書公命以審于公而請其所<lb/>
願公親書㸃長明燈之因曰願無盡法無盡燈亦無盡<lb/>
書齋僧誦經之因曰願一切含生離苦得樂異時院僧<lb/>
<pb n="KR4d0110_WYG_037-5a"/>
謂公之客某人曰公所施所命所願既有其目固足以<lb/>
永藏吾山嗣守而相勉矣然黙之寺有時而盡不若刻<lb/>
之石庶與吾山共垂不朽能為我記之已否某常為公<lb/>
之屬官辱公知為厚而又家于是邦目擊盛事其可辭<lb/>
也耶田有頃畝有畍主嵗有所收之數其奉命始有其<lb/>
人皆具載于碑之隂公去和自翰林學士金紫光祿入<lb/>
為同知樞宻院事遂知院事今為觀文殿學士金紫光<lb/>
禄大夫至侍讀中太乙宫使其黼黻斯文羽儀聖世名<lb/>
<pb n="KR4d0110_WYG_037-5b"/>
在夷夏徳在生靈施設固未艾而報施所享亦未昜可<lb/>
量也政和二年十月一日謹記<lb/>
　　　天禧寺新建法堂記<lb/>
事正則能立位正則能安人正則能舉事與位相須而惟<lb/>
其人之正然後能舉之而正耳此物理之常而茍不如<lb/>
是則未有能成之者故正者本也本正則無不正矣造<lb/>
物者以是付之人而人由之以應于世蓋自然之理也<lb/>
江寧府天禧寺及長干道塲舊葬釋迦真身舍利後寺<lb/>
<pb n="KR4d0110_WYG_037-6a"/>
廢至南唐時為營廬舍雜比汗穢蹂踐無復伽藍緒餘<lb/>
國初營廢鞠為榛莽乆之舍利數表見感應祥符中僧<lb/>
可政狀其迹并感應舍利投進有詔復為寺政即其表<lb/>
見之地建塔賜號聖感舍利寳塔至天禧中又賜今額<lb/>
寺拘山水形勢坐乙向辛以越王台為案塔之後地勢<lb/>
傾下政失于遷就不能培築相因始以北廊造院為安<lb/>
僧之地雖規模僅足而狹陋劣能庇風雨事既不正位<lb/>
亦不安以故事不復立振元符二年知府事温陵吕公<lb/>
<pb n="KR4d0110_WYG_037-6b"/>
升卿曰是一大叢林特主之未得其人耳遂請于朝廷<lb/>
改十方住持既報可即迎致大導師永公為初祖永法<lb/>
雲圓通禪師髙弟縁契都城大作佛事名震四方朝廷<lb/>
賜方袍加號慧嚴受請入寺顧瞻太息曰真福地也所<lb/>
以不振者正坐不正耳乃于塔後増築髙垣壇址層<lb/>
叠凡下而上積二丈三尺深入四十尺横亘二十丈將<lb/>
起法堂次第以正其位已而信士南昌魏徳寳同其妻<lb/>
王氏見而喜曰如此更昜方見形勝慧嚴因道歴其詳<lb/>
<pb n="KR4d0110_WYG_037-7a"/>
而徳寳顧其妻曰此地不植福更將何之獨許作堂且<lb/>
曰不計其資惟成是務慧嚴即鳩材庀工未幾堂成髙<lb/>
明靜深萬象俱發宏麗雄特為一方叢林之冠俯視疇<lb/>
昔無異發覆破闇如出雲霄之外凡甓甃髹繪總用錢<lb/>
五百萬慧嚴又建寢堂方丈盡所增之勝資藉締搆又<lb/>
建僧堂厨庫移經藏于故院隨向展衍各適其正煥然<lb/>
一新直一大叢林矣異時徳寳再至踴躍稱賛曰非師<lb/>
正眼炤徹道力超異則不能有舉非我信聞經始則衆<lb/>
<pb n="KR4d0110_WYG_037-7b"/>
縁何從而應遂請僧衆轉大藏經修水陸齋落成其事<lb/>
又曰叢林既新將不下五六百衆其將何以備齋粥慧<lb/>
嚴曰子于此地信有縁而我與子殆非今日相遇者儻<lb/>
如齋粥必繼則功徳圓滿亦在子耳徳寳曰請為師買<lb/>
田産買蘆場收其所入之利以繼之慧嚴曰子果有是<lb/>
願我將為子記之以信不朽乃遣其徒道之走太平屬<lb/>
余為之記余從慧嚴遊乆矣又始終親覩其事當抑揚<lb/>
表發以侈其甚盛之舉而余老且病文思衰耗故直書<lb/>
<pb n="KR4d0110_WYG_037-8a"/>
以報之自餘興廢本末則有塔記存焉兹得以畧政和<lb/>
六年九月十五日趙郡李之儀記<lb/>
　　　張氏壁記<lb/>
崇寧四年立春日㑹徳夫西軒風囘氣煖日轉窻明竹<lb/>
影動揺梅花凌轢徳夫燒御香覺夫㸃團茶聽美成彈<lb/>
履霜操相顧超然似非人間昔有病其貌寢者常邑邑<lb/>
不自得一日有異人過門物色乆之云子得無有所求<lb/>
之歟病者遽請以實告異人出一瓢如指大命病者開<lb/>
<pb n="KR4d0110_WYG_037-8b"/>
口注之後問其何所覺對曰㝠㝠不自知矣異人以刀<lb/>
支解徐收其骨肉若揑塑然既就諦視乃一美丈夫矣<lb/>
忽叩齒數下噀之頓醒索異人不復見矣歸語家人皆<lb/>
迸走乆方信而姣之余嘗陋此說誕甚今輒于美成信<lb/>
為不誣嗚呼易聽而彈適在今日雖美成亦不得而知<lb/>
矣異時洞户旁書障畔切記當頭㑹者十人姑溪老農<lb/>
記<lb/>
　姑溪居士前集巻三十七<lb/>
</p>
<p>
</p>
  </div>
<div>
<head>姑溪居士前集巻三十八</head> <lb/>
    <p>
<pb n="KR4d0110_WYG_038-1a"/>
欽定四庫全書<lb/>
　姑溪居士前集巻三十八<lb/>
　　　　　　　　　　　　宋　李之儀　撰<lb/>
　　題跋<lb/>
　　　跋東坡四詩<lb/>
近時以筆墨為事者無如唐彦猷其雅致自將故所録<lb/>
皆絶俗其子峒于筆無家法而近類蔡君謨然亦自可<lb/>
喜家世相因所有多佳墨未嘗妄與人蓋非東坡不可<lb/>
<pb n="KR4d0110_WYG_038-1b"/>
得孫莘老作字至不工每得佳墨必悵然見東坡方時<lb/>
初入講筵例有所賜乃以為寄爾東坡捉筆近下時善<lb/>
運筆而尤善墨遇作字必濃研幾如糊然後濡染蓄墨<lb/>
最富多精品自海外歸至廣州失舡舉為水所壊良可<lb/>
惜也<lb/>
　　　跋東坡大庾嶺所寄詩<lb/>
予從東坡遊舊矣其所作字每别後所得即與相從時<lb/>
小異蓋其氣愈老力愈勁也自海外歸至大庾嶺上作<lb/>
<pb n="KR4d0110_WYG_038-2a"/>
二詩見寄其字政與後二帖相類臨卷慨然幾至流涕<lb/>
　　　又跋東坡與杜子師書<lb/>
杜子師臨淮勝士予未嘗識其面顔聞其特立好義不<lb/>
妄許可寄食于人門館與妻孥輩卒嵗相保裕如也惟<lb/>
東坡老人酬唱徃來甚欵曲東坡謫儋耳遂欲盡鬻其<lb/>
家所有擕妻以徃相依未及行㑹東坡内徙乃已惜其<lb/>
老矣意其已與世相忘也<lb/>
此東坡自海外歸時所與書東坡尤喜淵明詩在揚州<lb/>
<pb n="KR4d0110_WYG_038-2b"/>
因飲酒遂和淵明飲酒二十首序其和詩之因則曰將<lb/>
盡和其詩而後已既留海外卒踐其志雖歸去來亦次<lb/>
韻今别為一集子由作字<lb/>
　　　跋東坡書多心經<lb/>
蘇少公嘗為其先公書是經與人以薦㝠福長公則因<lb/>
張安道述夢中事作楞伽經已鏤板矣今在金山其他<lb/>
皆未嘗見也在中山時謂予曰早有意冩華嚴經不謂<lb/>
因循今則眼力不逮矣良可惜者子能勉之否予亦僅<lb/>
<pb n="KR4d0110_WYG_038-3a"/>
分黒白每有愧于斯言也後偈近似郭功甫家張長史<lb/>
帖<lb/>
　　　為楊元發跋東坡所書蘭皋亭記<lb/>
明窻淨几筆硯紙墨皆極精研是人間之至樂六一居<lb/>
士嘗以是為自得至于一時勝流相與周旋隨時草木<lb/>
榮悴參次則今日之遇惜乎六一不得而與焉然是樂<lb/>
也正如朝菌與夏蟲爾尚何足為元發道耶因載所自<lb/>
得者以系嵗月<lb/>
<pb n="KR4d0110_WYG_038-3b"/>
　　　又跋東坡蘭亭園記<lb/>
世傳蘭亭縱横運用皆非人意所到故于右軍書中為<lb/>
第一然而能至此者特心手兩忘初未嘗經意是以僚<lb/>
之于丸秋之于奕輪扁斵輪庖丁解牛直以神遇而不<lb/>
以力致也自非出于一時乘興淋漓醉笑間亦不復能<lb/>
爾故曰以瓦注者巧以鉤注者巧以黄金注之則昏東<lb/>
坡此字其亦得之于是歟不然豈復度越常日之書逺<lb/>
甚也<lb/>
<pb n="KR4d0110_WYG_038-4a"/>
　　　跋東坡玉盤盂詩後<lb/>
東坡守東武得異花于芍藥品中既已名之又即席賦<lb/>
二詩以誌其事異時聞其語并得其詩花則未之見也<lb/>
崇寧四年冬至後七日陽翟人傅君仲訓偶出花圖相<lb/>
示而東坡小楷二詩書其下蓋當日本也予得此花又<lb/>
見其字泫然流涕和其韻<lb/>
　　　跋東坡帖<lb/>
東坡從少至老所作字聚而觀之幾不出于一人之手<lb/>
<pb n="KR4d0110_WYG_038-4b"/>
其于文章在塲屋間與海外歸時畧無增損豈書或學<lb/>
而然文章非學而然耶<lb/>
　　　跋東坡觀音賛<lb/>
余將卜葬亡妻愛金陵山水之勝覬得卜以成所志或<lb/>
傳南城有其地遂訪焉早飯于崇因其長老欽余二十<lb/>
年之舊也謂余曰子胡不禱于吾觀音大士余即如之<lb/>
既作禮欽曰東坡南遷甞禱而應遂頌之前人為刻石<lb/>
後有詔所在東坡文皆毁棄前人不敢違余問石所在<lb/>
<pb n="KR4d0110_WYG_038-5a"/>
曰幾碎矣索之力乃得于庫中米廩後塵土深數寸稍<lb/>
曳出加湔洗而燦然如未嘗毁者蓋是石先刻馬祖龎<lb/>
居士像用其餘刻頌像已斷裂而頌獨完相與賛嘆曰<lb/>
大士妙智力其騐無所不見欽曰毁之人固在也呼出<lb/>
問焉方毁時惟恐其不碎用巨斧擊數下應斧斷裂矣<lb/>
因指示輒大驚曰今安得如是不覺禮十拜餘而復歸<lb/>
故處恭惟大士之靈豈獨堅信心于人遂此示現殆與<lb/>
吾東坡疇昔作大縁事故相感如是欽邀余記其事余<lb/>
<pb n="KR4d0110_WYG_038-5b"/>
亦幸其有應于得卜於是乎書<lb/>
　　　跋蘇黄衆賢帖<lb/>
東坡帖乃其子邁所作亦自可喜大抵蘇氏諸子源同<lb/>
派異種種皆有過人處魯直成就諸甥之意可謂盡矣<lb/>
故率然自如類不相逺蓋一本于舅氏也少游自以書<lb/>
名行筆有秀氣无咎駸駸欲度驊騮要亦不凡睿達特立<lb/>
不羣遂能名家雖未可入神蓋可入妙然未嘗以書經<lb/>
意者未易窺籓籬也<lb/>
<pb n="KR4d0110_WYG_038-6a"/>
　　　跋蘇黄陳書<lb/>
東坡嶺外歸所作字多他人詩文似是有所避就然也<lb/>
魯直晩喜荆公行筆其得意處徃徃不能真贗此乃未<lb/>
入川時所作瑩中作小楷有秀氣時拘窘自為羞澁或<lb/>
未免墮羊欣域中是帖輒放肆有精神蓋與之相别六<lb/>
七年豈所謂隔宿不問道歟<lb/>
　　　跋東坡先生書圓覺經十一偈後<lb/>
諸佛菩薩以慈憫故發大誓願度脫一切有情隨所因<lb/>
<pb n="KR4d0110_WYG_038-6b"/>
地而生見于世是以願力昭示不謀而同種種利益無一<lb/>
毫髪自吝東坡老人以文學議論師表一代忠厚强果<lb/>
獨立不懼蓋其尊主愛民之心篤于誠慤豈非願力昭<lb/>
示隨其所因而出見者歟不然安得雍容純熟畧無退<lb/>
轉之如是也政和五年四月二十三日門人李之儀謹<lb/>
題<lb/>
　　　跋戚氏<lb/>
中山控北敵為天下重鎮異時選寄皆一時人物然輕<lb/>
<pb n="KR4d0110_WYG_038-7a"/>
裘緩帶折衝樽爼韓忠獻宋景文公而已元祐末東坡<lb/>
老人自禮部尚書以端明殿學士加翰林院侍讀學士<lb/>
為定州安撫使開府延辟多取其氣類故之儀以門生<lb/>
從辟而蜀人孫子發實相與俱于是海陵滕興公温陵<lb/>
曾仲錫為定倅五人者每辨色㑹于公㕔領所事竟按<lb/>
前所約之地窮日力盡歡而罷或夜則以晩角動為期<lb/>
方從容醉笑間多令官妓隨意歌于坐側各因其譜即<lb/>
席賦詠一日歌者輒于老人之側作戚氏意將索老人<lb/>
<pb n="KR4d0110_WYG_038-7b"/>
之才于倉卒以騐天下之所向慕者老人笑而頷之邂<lb/>
逅方論穆天子事頗謫其虛誕遂資以應之隨聲隨冩<lb/>
歌竟萹就纔㸃定五六字爾坐中隨聲擊莭終席不間<lb/>
他辭亦不容别進一語臨分曰足以為中山一時盛事<lb/>
前固莫與比而後來者未必能繼也方圖刻石以表之<lb/>
而謫去賓客皆分散政和壬辰八月二十日夜葛大川<lb/>
出此詩于寧國莊姑溪居士李之儀書<lb/>
　姑溪居士前集巻三十八<lb/>
</p>
<p>
</p>
  </div>
<div>
<head>姑溪居士前集巻三十九</head> <lb/>
    <p>
<pb n="KR4d0110_WYG_039-1a"/>
欽定四庫全書<lb/>
　姑溪居士前集巻三十九<lb/>
　　　　　　　　　　　　宋　李之儀　撰<lb/>
　　題跋<lb/>
　　　跋山谷帖<lb/>
紹聖中詔元祐史官甚急皆拘之畿縣以俟所問例悚<lb/>
息失措獨魯直隨問為報若無所懼一時悚然知其非<lb/>
儒生文字而已也既而得罪遷徙巴蜀間凡五六年而<lb/>
<pb n="KR4d0110_WYG_039-1b"/>
後歸展轉嘉眉謁蘇明允墓上峨嵋山禮普賢大士下<lb/>
巫峽訪神女祠寓荆渚居久之召為吏部郎辭不拜就<lb/>
假太平守踰年方到官纔七日而罷所至遮道迎觀如<lb/>
李泰和其去也見思如文翁自是屹屹宇宙間幾與三<lb/>
蘇分路揚鑣矣嗚呼充之至此可無愧于踐形者然書<lb/>
法亦足聳動後世固以人為重要亦自能名家也草第<lb/>
一行次之正又次之篆又次之<lb/>
　　　又<lb/>
<pb n="KR4d0110_WYG_039-2a"/>
魯直于親舊間上承下逮一以恩意為主故先生長者<lb/>
徃徃為之歛袵不獨以其文詞翰墨而張向者其從母<lb/>
兄也為䕫路轉運通判輒奏徙魯直以避嫌而向亦不<lb/>
能顯嗚呼聖日其可欺耶<lb/>
　　　跋山谷晉州學銘<lb/>
荆公解美字從羊從大謂羊之大者方美今同華間羊<lb/>
之胡頭者其重至百斤食之信天下之美味不能過也<lb/>
趙景修獨以為不然云四方之味惟適口者為美何獨<lb/>
<pb n="KR4d0110_WYG_039-2b"/>
羊之大者哉此固係通論蓋貴公子輩特以人為輕重<lb/>
髙下未嘗毫髪出于已審如是予將從天下之所同以<lb/>
回其迷妄雖得罪且無憾是猶魯直之文見擠于今之<lb/>
學者可勝嘆耶<lb/>
　　　跋山谷草字<lb/>
魯直晩年草字尤工得意處自謂優于懐素此字則曰<lb/>
獨宿僧房夜半鬼出來助人故加竒雖未必然要是其<lb/>
甚得意者爾<lb/>
<pb n="KR4d0110_WYG_039-3a"/>
　　　跋山谷書摩詰詩<lb/>
曾子固謂蘇明允之文豐而不餘一言約而不失一辭<lb/>
雖春秋立言亦不過如是槩而論之惟明允可以當此<lb/>
非子固亦不能形容至此魯直以摩詰六言詩方得其<lb/>
法乃真知摩詰者惟其能知之然後能發明其秘須咀<lb/>
嚼乆始信其難然則何獨詩耶凡落筆皆能如明允斯<lb/>
可以論文矣魯直此字云比他所作為勝蓋嘗自賛以<lb/>
為得荆公筆法自是行筆既爾故自為成時之語至荆<lb/>
<pb n="KR4d0110_WYG_039-3b"/>
公飄逸縱横畧無凝滯脫去前人一律而訖能傳世恐<lb/>
魯直未易到也<lb/>
　　　跋山谷讀中興頌詩<lb/>
元結云天子幸蜀太子即位于靈武上皇還京師杜甫<lb/>
杜鵑詩云杜鵑暮春至哀哀呌其間我見常再拜重是<lb/>
古帝魂又云生子百鳥巢百鳥不敢嗔仍為餧其子禮<lb/>
若奉至尊又云君看禽獸情猶解事杜鵑書天子幸蜀<lb/>
者猶天王狩河陽也書太子即位者猶不當即位也書<lb/>
<pb n="KR4d0110_WYG_039-4a"/>
上皇還京師者不應尊而尊之非其志也還猶來歸而<lb/>
京師者上皇之故物也哀哀呌其間者哀其播遷而終<lb/>
不返正也見而再拜者痛憤其失所也非其巢而輒生<lb/>
子與餧之者謂能知恩而識序也卒云猶解事之云者<lb/>
嫉之之甚也語言出于二人而忿世嫉邪互相表發出<lb/>
于一律蓋兩人後未足與議先後也聖人之言以法萬<lb/>
世故能呻吟情性以諷其上而春秋不没其實以示一<lb/>
字褒貶者正在于此<lb/>
<pb n="KR4d0110_WYG_039-4b"/>
　　　跋山谷草書漁父詞十五章後<lb/>
家貧不辦素食事忙不及草書此特一時之語耳正不<lb/>
暇則行行不暇則草蓋理之常也間有蔽于不及之語<lb/>
而特于草字行筆故為遲緩從而加馳騁以遂其蔽乆<lb/>
之雖欲稍急不復可得今法帖二王部中多告哀問疾<lb/>
家私徃還之書方其作時亦可為迫矣胡不正而反草<lb/>
耶此其據也然而非所造直與神遇則安能至是亦足<lb/>
以自成一家而名于世也崇寧二年九月三十日<lb/>
<pb n="KR4d0110_WYG_039-5a"/>
　　　跋山谷書<lb/>
前三帖元祐中在京師時所書後一帖似是離兩川後<lb/>
所作嘗自謂後來之字方近古人亦必自有得處他人<lb/>
不得而低昻也<lb/>
　　　跋山谷二詞<lb/>
當塗僻在一隅與淮南西浙皆接境距京師亦不甚逺<lb/>
溪山之秀飲食之冨他處未易過之異時為守多有薦<lb/>
紳間知名士來者徃徃愛之以故流傳以為勝地然獨<lb/>
<pb n="KR4d0110_WYG_039-5b"/>
無文詞翰墨表發其勝不免或有異論魯直自放廢中<lb/>
起吏部郎再辭不起遂請無為當塗而得當塗猶蹭蹬<lb/>
幾一年方到官既到七日而罷又數日乃去其章句字<lb/>
畫所不能多而天下固已交口傳誦欲到其地想見其<lb/>
真蹟及其所及之人物皆不可得為不足由是當塗鼎<lb/>
然真東南佳處矣事固有幸不幸者其來已乆卓然自<lb/>
起有以見稱而有托特無有力者小發明之則淪落湮<lb/>
没遂同腐草者固不少如蘇小真娘念奴阿買輩不知<lb/>
<pb n="KR4d0110_WYG_039-6a"/>
其人物技能果何如而偶偕文士一時筆次夤縁以至<lb/>
不朽則所謂幸者詎不諒哉如歐與梅者斯又幸之甚<lb/>
者焉余居當塗凡五六年魯直所寓筆墨無不見之獨<lb/>
求此二詞竟不知所在比遷金陵又二年一日楊君庶<lb/>
之以書見抵并以之相示而求記其後方知在楊氏深<lb/>
藏不妄示人也楊君豈以余與魯直厚故見諉而乆之<lb/>
方出者亦或别有所謂耶<lb/>
　　所謂歐與梅者皆當塗官奴也魯直賦二詞且有<lb/>
<pb n="KR4d0110_WYG_039-6b"/>
　　詩云歐靚腰支栁一渦大梅推拍小梅歌舞餘細<lb/>
　　㸃梨花兩奈此當塗風月何蓋為是也<lb/>
　　　跋魯直頥菴記後<lb/>
古人謂一句合頭語萬古繫驢撅魯直銘法清道人頥<lb/>
菴引頥卦中義作合頭語予竊疑之魯直具正眼知為<lb/>
世矜式不應如是然予與之厚雅愛其善游戱而于游<lb/>
戱中未嘗不出眼目清不知何許人而其去不知幾何<lb/>
時今逢老又葺以待靈源老人使魯直而在不知復作<lb/>
<pb n="KR4d0110_WYG_039-7a"/>
何語以為回互而靈源既居之亦將何以拈魯直之語<lb/>
也魯直不得而見矣靈源又與予相逺予昔與李道甫<lb/>
相遇于洪覺範之坐或問道甫曰覺範將升清涼髙坐<lb/>
道甫不可不出問話可以遞相布施開人天眼目道甫<lb/>
曰何問之有我當推倒禪床抝折拄扙喝散大衆而退<lb/>
覺範曰真作家手段但恐徒有其話耳覺範既不及升<lb/>
座而此段因縁倘尚在也試為予呈示靈源遂請拈魯<lb/>
直之語因書見報隔宿不問道兼欲知道甫别後進退<lb/>
<pb n="KR4d0110_WYG_039-7b"/>
如何爾<lb/>
　　　跋山谷所書藥方後<lb/>
凡物以資而為上此造之者所命而未易毫髮低昻也<lb/>
魯直第一等人其可見者皆如之斯人不可得而見矣<lb/>
流傳到眼幾至出涕崇寧五年十月十九<lb/>
　　　跋米元章書儲子椿墨梅詩<lb/>
予嘗評元章書回旋曲折氣古而韻髙上攀李泰和顔<lb/>
清臣為不足下方徐季海栁誠懸為有餘未易咫尺論<lb/>
<pb n="KR4d0110_WYG_039-8a"/>
也<lb/>
　　　跋元章所收荆公詩<lb/>
荆公得元章詩筆愛之而未見其人後㴀辟金陵幕下<lb/>
既到而所主者去遂不復就職荆公竒之總不可留後<lb/>
親作行筆録近詩凡二十餘萹寄之字畫與常所見不<lb/>
同幾與晉人不辨頃見此字乃知荆公未嘗不學書者<lb/>
也元章懐舊戀知故過其墳為之形容讀其詩可見其<lb/>
意也<lb/>
<pb n="KR4d0110_WYG_039-8b"/>
　　　跋元章書<lb/>
服古衣冠凡所運用必欲絶俗故徃徃以戱謔之名加<lb/>
之茍盡棄是等事一切如行筆則其可以研額望邪<lb/>
　　　又<lb/>
米元章為蔡州撥發王元龍為京西北路常平蓋當日<lb/>
所通書也元章與余甚善余于其字每心期之而終不<lb/>
能一到一見一為之注目乆之<lb/>
　　　跋元章與術人劉思道帖<lb/>
<pb n="KR4d0110_WYG_039-9a"/>
　　饒陽劉君得郭璞之道行珞琭之術榮辱之兆見<lb/>
　　于頃刻相值姑孰邂逅題記嵗月乙酉天寧前一<lb/>
　　日米芾<lb/>
是非邪正亦可以移于好惡至黒白曲直則不得而移<lb/>
也于是乃有以曲為直以白為黒者徃徃從而和之蓋<lb/>
不得而詰非詰之難知所詰為難元章作字信所謂曲<lb/>
直白黒而好惡輒為之易位余嘗病之近吾友張文潜<lb/>
評其書幾在鍾王季孟間然後余所病者不藥而愈思<lb/>
<pb n="KR4d0110_WYG_039-9b"/>
道好古喜善類藏其書過于尺璧寸珠異時非其人勿<lb/>
妄出一出當使擊莭不已則余與文潜實在其末光焉<lb/>
崇寧五年正月二十四日<lb/>
　　　跋黄米書<lb/>
子貢一出存魯亂齊破吳强晉而霸越或以謂景修其<lb/>
庶幾乎予曰子貢孔門之髙弟亦孔門之罪人也方是<lb/>
時彼五國者特無人耳不然匹夫安能揺唇鼓舌遂獲<lb/>
逞于其間者哉黄米以書名天下亦景修之希驥也可<lb/>
<pb n="KR4d0110_WYG_039-10a"/>
不謹耶<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_039-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集巻三十九<lb/>
</p>
<p>
</p>
  </div>
<div>
<head>姑溪居士前集巻四十</head> <lb/>
    <p>
<pb n="KR4d0110_WYG_040-1a"/>
欽定四庫全書<lb/>
　姑溪居士前集巻四十<lb/>
　　　　　　　　　　　宋　李之儀　撰<lb/>
　　題跋<lb/>
　　　跋采石三亭詩<hi>詩見第一巻</hi>
王徳循余見其初勝冠時如王良造父秼驥子而問途<lb/>
氣已無萬里矣異時夭矯盤薄遂欲從八龍游于瑶池<lb/>
之上信余所初見為不謬也瑞竹後堂當暑如在氷壺<lb/>
<pb n="KR4d0110_WYG_040-1b"/>
間四五可人實相周旋而循携茶見飲因出此紙邀余<lb/>
作此字方采石僧作三亭求名與詩乃用以報之或者<lb/>
謂我詩之遂題破此寺矣故返其狂率而扶持之未知<lb/>
果可以扶持否耶要之三亭既新陬迹炳然亦未易能<lb/>
破也所謂四五可人者釋景祥惠日丁希韓釋之舉姑<lb/>
溪居士書<lb/>
　　　跋吳師道詩<lb/>
東坡常謂余曰凡造語貴成就成就則方能自名一家<lb/>
<pb n="KR4d0110_WYG_040-2a"/>
如蠶作繭不留罅隙矣子華韓致光所以獨髙于唐末<lb/>
也吳君詩咄咄殊逼近時人未易接武余雖未識其面<lb/>
呻吟所傳感嘆不已聊摘其警䇿以實來索姑溪李之<lb/>
儀<lb/>
　　　又<lb/>
文章要當先凌歴而後收歛正如坐而後立立而後走<lb/>
也豈遂以得坐立間者便期于行走自下圖髙固余所<lb/>
病而嘉甫乃以是置定論于予不其虚哉師道近詩度<lb/>
<pb n="KR4d0110_WYG_040-2b"/>
越唐人多矣豈融渥所能彷彿其妙處畧無斧鑿痕而<lb/>
字字皆有來歴論詩如舒王方可到劇摯之地編四家<lb/>
詩從而命優劣兹可見也政和五年二月十四日之儀<lb/>
書<hi>張大亨字嘉甫</hi>
　　　跋吳師道小詞<lb/>
長短句于遣詞中最為難工自有一種風格稍不如格<lb/>
便覺齟齬唐人但以詩句而下用和聲抑揚以就之若<lb/>
今之歌陽關是也至唐末遂因其詩之長短句而以意<lb/>
<pb n="KR4d0110_WYG_040-3a"/>
填之始一變以成音律大抵以花間集中所載為宗然<lb/>
多小闋至栁耆卿始鋪叙展衍備足無餘形容盛明千<lb/>
載如逢當日較之花間所集韻終不勝由是知其為難<lb/>
能也張子野獨矯拂而振起之雖刻意追逐要是才不<lb/>
足而情有餘良可佳者晏元憲歐陽文忠宋景文則以<lb/>
其餘力遊戯而風流閒雅超出意表又非其類也嚼味<lb/>
研究字字皆有據而其妙見于卒章語盡而意不盡意<lb/>
盡而情不盡豈平平可得彷彿哉師道殫思精詣專以<lb/>
<pb n="KR4d0110_WYG_040-3b"/>
花間所集為準其自得處未易咫尺可論茍輔之以晏<lb/>
歐陽宋而取舍于張栁其進也將不可得而禦矣<lb/>
　　　跋石曼卿二踈墓詩<lb/>
曼卿踈蕩不羈劇飲尚氣莭視天下無有難事不為小<lb/>
亷曲謹以投瓦合非獨不為如已一有相值藐然不少<lb/>
降意若此等輩終身不敢輒窺藩籬也方時天下無事<lb/>
嘗感慨論列引物連類一切取力古人君相心竒之而<lb/>
適以多事為戒故不果用雖在祕書不屑夜遊浮沉里<lb/>
<pb n="KR4d0110_WYG_040-4a"/>
巷間見者如遇于雲烟中與所善飲酒其爵至無算竟<lb/>
席不交一語引去至今指其地為神仙所降方大醉間<lb/>
入省門卧大慶殿廡下衛士前呵問已而知為曼卿也<lb/>
率辟易以手加額上嗟咨而去年纔五十餘竟死于小<lb/>
官大鵬斥鷃九萬里而圖南與夫自决于搶榆枋者固<lb/>
不可同日語横海之鱣睍睍于蹄涔盃杓之間欲求合<lb/>
一轍蓋難矣安得不叢驚聚駭或譏且罵耶要亦如吾<lb/>
所素而無愧焉可也文詞翰墨乃其餘事既不得用聊<lb/>
<pb n="KR4d0110_WYG_040-4b"/>
復戔戔所好姑玩勝日而流傳相夸覽之亦足以彷彿<lb/>
其平生爾崇寧三年八月初一日<lb/>
　　　跋曼卿帖<lb/>
寳元康定間上方勵精政事招徠天下賢俊故得人之<lb/>
盛超軼前古其遺風餘烈使後之人一歴耳一到眼莫<lb/>
不頺然追誦聳然興起恨不得亟與之俱而隨上下也<lb/>
曼卿用雖不盡其才然文詞筆墨炤映流輩人有得之<lb/>
者不異南金大貝什襲珍藏以為子孫不朽之傳況其<lb/>
<pb n="KR4d0110_WYG_040-5a"/>
先世遊從之舊迹同而情相好者哉宜其尺牘交馳委<lb/>
曲展轉由是以見其傾盡而一時傳玩不獨其風流趣<lb/>
尚可以互相表發且以知當時文物之勝信非前世所<lb/>
能先後也<lb/>
　　　跋黄正叔帖<lb/>
胡昭索靖韋誕俱學書于張伯英羊欣謂昭得其骨靖<lb/>
得其肉誕得其筋蓋以肥瘠為定則肉不勝骨骨不勝<lb/>
筋明矣鍾繇問蔡邕筆法于誕而誕不與以至搥胷嘔<lb/>
<pb n="KR4d0110_WYG_040-5b"/>
血魏太祖以五靈丹救之得活誕死使人發其墓方得<lb/>
之是知用筆之法正所謂如錐畫沙如印印泥乃為極<lb/>
至余歴覽近日號能書者獨于正叔得之不惟得用筆<lb/>
之妙其位置典刑于誕幾何而不相先後耶魯直輒以<lb/>
聖美之評少之以余所見魯直乃自謂爾惜乎正叔今<lb/>
已失明則此書不復可得亦如伯時右手之廢而畫冊<lb/>
自絶也崇寧三年八月十日之儀題<lb/>
　　　又<lb/>
<pb n="KR4d0110_WYG_040-6a"/>
正叔髙標清致雖在烈日塵埃中見其字想見其人清<lb/>
風颯然不召自至然其少所許可介潔不撓獨于魯直<lb/>
委曲傾盡每見一語必手録因而其字所流傳者多魯<lb/>
直語正叔既病目廢而魯直死矣讀之慘然流涕<lb/>
　　　跋小重山詞<lb/>
右六詩託長短句寄小重山是譜不傳乆矣張先子野<lb/>
始從梨園樂工花日新度之然卒無其詞異時秦觀少<lb/>
游謂其詩有琹中韻將謂予冩其欲言者竟亦不逮崇<lb/>
<pb n="KR4d0110_WYG_040-6b"/>
寧四年冬予遇故人賀鑄方回遂傳兩闋宛轉紬繹能<lb/>
到人所不到處從而和者凡五六萹後得游酢定甫一<lb/>
萹并予所繼者次苐之㑹沈瑞卿彦國六人于瑞竹方<lb/>
丈彦國出此紙因以識之諸上善人隨喜作觀定似天<lb/>
津橋上看弄猢猻不知忠國師見之如何下語<lb/>
　　　再跋小重山後<lb/>
予與方回相别五六年邂逅江上未及見首折簡問勞<lb/>
甚勤懇其末云比多長短句安得與君抑揚于尊爼間<lb/>
<pb n="KR4d0110_WYG_040-7a"/>
以尋平日美況未幾遽以相及每為之呻吟紬繹未必<lb/>
中律要將披冩倦滯如與之周旋時有彷彿其妙處輒<lb/>
次第之庶幾知所警䇿也<lb/>
　　　題賀方回詞<lb/>
右賀方回詞吳女宛轉有餘韻方回過而悅之遂將委<lb/>
質焉其投懐固在所先也自方回南北垢面蓬首不復<lb/>
與世故接卒嵗注望雖傳記抑揚一意不遷者不是過<lb/>
也方回每為吾語必悵然恨不即致之一日暮夜叩門<lb/>
<pb n="KR4d0110_WYG_040-7b"/>
墜簡始輒異其來非時果以是見訃繼出二闋已嘗報<lb/>
之曰已儲一升許淚以俟佳作于是呻吟不絶淚幾為<lb/>
之墮睫尤物不奈乆不獨今日所嘆予豈木石哉其與<lb/>
我同者試一度之<lb/>
　　　跋凌歊引後<lb/>
凌歊臺表見江左異時詞人墨客形容藻繪多發于詩<lb/>
句而樂府之傳則未聞焉一日㑹稽賀方回登而賦之<lb/>
借金人捧露盤以寄其聲于是昔之形容藻繪者奄奄<lb/>
<pb n="KR4d0110_WYG_040-8a"/>
如九泉下人矣至其必待到而後知者皆因語以㑹其<lb/>
境縁聲以同其感亦非深造而自得者不足以擊莭方<lb/>
回又以一時所遇固已超然絶詣獨無桓野王輩相與<lb/>
周旋遂于卒章以申其不得自已者則方回之人物未<lb/>
可量也<lb/>
　　　跋魯公帖<lb/>
魯公墨蹟傳于今者惟此表帖予皆得而臨之後每見<lb/>
毎為之展轉凝注間以扣其佳處竟不能彷彿乃知古<lb/>
<pb n="KR4d0110_WYG_040-8b"/>
人用意精微非今人所可到也<lb/>
　　　又<lb/>
魯公以正書取重然不見其行亦不知其超然逺韻蓋<lb/>
不如是不足為魯公也<lb/>
　　　跋魯公題記後<lb/>
文詞書畫入人易深然于立身行已了不相干魯公忠<lb/>
義皎如星日獨以字畫幾至䝉昧要之精于藝者不可<lb/>
不謹也<lb/>
<pb n="KR4d0110_WYG_040-9a"/>
　　　跋瘞鶴銘<lb/>
趙景修歸自金陵㑹于瑞竹藏院凡七人陳元俞楊元<lb/>
發明叔張徳夫覺夫李端叔覺夫出此書相示世以為<lb/>
右軍書或謂其語不類晉人然卒不能辨也自歐陽文<lb/>
忠公指華陽真逸乃顧況道號遂知為唐人書而後襲<lb/>
前說者必相與排詆殆不復容是正其如知耳而不知<lb/>
目天下之公患吾知為佳字耳何必紛紛于唐晉也<lb/>
　　　跋樂毅論<lb/>
<pb n="KR4d0110_WYG_040-9b"/>
髙伸為湖北轉運使道中聞砧聲清逺因得此本于其<lb/>
覆<hi>闕</hi>而已斷裂矣遂載以歸完理緝綴櫝以木箱所可<lb/>
辨者如此後世之傳布者至于海宇則其碎而不緝者<lb/>
良可惜也<lb/>
　　　跋荆公金剛經書<lb/>
骨多肉少則瘦肉多骨少則肥惟骨肉相稱然後為盡<lb/>
善或謂荆公知骨而不知肉今見此經則知傳者不識<lb/>
荆公書遽以常所見清勁為瘦也<lb/>
<pb n="KR4d0110_WYG_040-10a"/>
　　　跋李衛公書<lb/>
予讀紅拂妓傳得衛公之為人蓋此書已落第二也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_040-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集巻四十<lb/>
</p>
<p>
</p>
  </div>
<div>
<head>姑溪居士前集巻四十一</head> <lb/>
    <p>
<pb n="KR4d0110_WYG_041-1a"/>
欽定四庫全書<lb/>
　姑溪居士前集巻四十一<lb/>
　　　　　　　　　　　宋　李之儀　撰<lb/>
　　題跋<lb/>
　　　跋荆國公書<lb/>
魯直嘗謂學顔魯公者務期行筆持重開拓位置取其<lb/>
似是而已獨荆公書得其骨君謨書得其肉君謨喜書<lb/>
多學意嘗規摹而荆公則固知其未嘗學也然其運筆<lb/>
<pb n="KR4d0110_WYG_041-1b"/>
如挿兩翼凌轢于霜空鵰鶚之後比其晚年所作紙上<lb/>
直欲飛動信所謂得之心而應之手左右逢其原者也<lb/>
　　　跋荆公所書藥方後<lb/>
用藥如用人非知其老可以任此責則未嘗輒用故能<lb/>
終始以收其功古之人多用單方蓋識病知藥乃如是<lb/>
後人浸昧兹理遂雜用諸品至有君有臣有使强自主<lb/>
宰以文其所昧良可嘆也<lb/>
　　　又<lb/>
<pb n="KR4d0110_WYG_041-2a"/>
作字為文初必謹嚴于法造語須有所出行筆須有所<lb/>
自徃徃涉前人轍跡則為可喜乆之語以不蹈襲為工<lb/>
字則縱横皆中程度故能名家傳世自成標凖凡學者<lb/>
從此巻首尾求之當知吾言為不妄發也宛陵巨孝叔<lb/>
書余三十年前曽見于李正叔家宛陵乃其人也最後<lb/>
一絶集中不載故未嘗見<lb/>
　　　跋荆公薦醫生徳餘奏章<lb/>
始余居當塗蕭然環堵間人不堪之一人秀眉明目持<lb/>
<pb n="KR4d0110_WYG_041-2b"/>
刺字前見如有位與有聞于時者逡巡前後却而不敢<lb/>
進余亟與之接則以醫自名稍即之蓋有識能文詞表<lb/>
表秀出一時之士也云我以君流落至此邂逅此行故<lb/>
相過焉又云我家金陵世以醫行先人從王荆公遊寓<lb/>
于家學實則雅相師友者荆公屢勉其進取而辭焉曰<lb/>
是亦為政奚其為為政醫與仕何擇能不愧于人不怍<lb/>
其行足矣荆公曰子果不凡也即以其術上之其所草<lb/>
奏則當時親筆我以是藏之非謂荆公而有夸也姑誌<lb/>
<pb n="KR4d0110_WYG_041-3a"/>
一時之事以見我先人之所不可奪余未之信遂請見<lb/>
其藏而聊識于後比徙金陵居乆之而後信其所守為<lb/>
不妄相與周旋日愈親而愈可愛然相遇不辨色則燭<lb/>
下問之乃以病告者户外之足相踵也其來至奔走旁<lb/>
數百地得一胗死生無所憾得一藥無異自天而下巧<lb/>
發竒中藥入病去如易置肘掖獨不與在事者俱而在<lb/>
事者亦莫之知也余與所待哺者皆恃以安而日下徐<lb/>
徳父兄弟亦深知之嘗曰徳父兄弟君子也我得其知<lb/>
<pb n="KR4d0110_WYG_041-3b"/>
而君實先焉他不復計其名修字徳餘大觀二年八月<lb/>
十一日書<lb/>
　　　跋荆公補成良臣充太醫生奏草後<lb/>
山濤啟事蓋以一時人物為巳先務故上自朝廷公相<lb/>
下至草澤方技山所啟者徃徃名世荆公自任以天下<lb/>
之重固不可以濤比然其所因與夫因之者則異也崇<lb/>
寧三年十月二十四日<lb/>
　　　跋君謨帖<lb/>
<pb n="KR4d0110_WYG_041-4a"/>
東坡老人謂君謨書為世第一要之知書為難能者乃<lb/>
信此語<lb/>
　　　跋君謨荔支帖<lb/>
學書主于行筆茍不知此老死不免背馳雖規摹前人<lb/>
㸃畫不離法度要亦氣韻各有所在畧不繫其工拙也<lb/>
君謨自少以能書得名至老以作字為悅然行筆遲肉<lb/>
勝骨而此帖乃反是疑得之倉卒間或粉紙枯澁運墨<lb/>
不勝而然其如堅勁不撓備盡衆體信一代之師表也<lb/>
<pb n="KR4d0110_WYG_041-4b"/>
　　　跋韓次玉家君謨𨽻真行草書<lb/>
君謨善書多學絶備衆體蓋前輩善作字者類如此惟<lb/>
不為體所制故無不適宜也建中靖國元年某月日次<lb/>
玉具飯仲孺述之端叔作客并試常和舊墨飲小鳯團<lb/>
茶時亦雨乍霽霜天澄徹極為勝遇也<lb/>
　　　跋文安國篆<lb/>
景修談金陵近事亹亹皆可人意非紬繹展轉不能中<lb/>
程度諧律吕文安國予與之遊三十年善論難劇談切<lb/>
<pb n="KR4d0110_WYG_041-5a"/>
中尤得于樽俎間為多嘗謂其宿搆預計不如是必有<lb/>
脫畧可指議處然篆筆方嚴勁正未嘗妄下一筆豈舌<lb/>
端筆次自應相契故如是抑機警敏悟不謀而然耶聽<lb/>
言觀書如㑹兹境可勝慨嘆<lb/>
　　　跋蘭亭記<lb/>
貞觀中既得蘭亭上命供奉搨書人趙模韓道政馮承<lb/>
素諸葛貞等各搨數本分賜皇太子諸王近臣而一時<lb/>
能書如歐陽虞禇陸輩人皆臨搨相尚故蘭亭刻石流<lb/>
<pb n="KR4d0110_WYG_041-5b"/>
傳最多嘗有類今所傳者叅訂獨定州本為佳似是鐫<lb/>
以當時所臨本模勒其位置近似類歐陽詢疑詢筆也<lb/>
此石以為薛向取去見在向家而定州石刻又從而傳<lb/>
模者然亦不能辨真贗若諦觀錙銖則較然相逺矣此<lb/>
乃向家本也<lb/>
　　　跋遺教經<lb/>
書學盛于魏晉至唐漸衰然當時猶以為事故卓然名<lb/>
家者班班可記中葉以後如徐季海輩號能名以歐虞<lb/>
<pb n="KR4d0110_WYG_041-6a"/>
諸人槩之則殆不可同日語頃見季海所作圓覺經字<lb/>
如菉豆大精神位置無一毫髪可以指議則其所學非<lb/>
一朝夕而能至此也大扺唐人喜冩經而冩經字多出<lb/>
一律歐陽文忠公謂此經為經生所作恐未必然其格<lb/>
韻頓挫非士人知書學解行筆者不能到謂之晉人書<lb/>
則不可惜其名氏不傳也<lb/>
　　　跋麻姑壇記<lb/>
作字大至方丈小至粟粒其位置精神不差毫髪然後<lb/>
<pb n="KR4d0110_WYG_041-6b"/>
為盡如以此字與中興頌叅校當知余言為信<lb/>
　　　跋陳伯修帖<lb/>
吾友陳瓘瑩中嘗謂予曰行已有恥不懈于位建安陳<lb/>
師錫伯修異日當近之余固未識伯修姑以瑩中之言<lb/>
竢之一日清羸少年後一大面長人邂逅于唐懿中美<lb/>
之座既去中美曰是少年則陳伯修而大面則某人也<lb/>
頗識之否予曰伯修得之瑩中已乆而彼將奈何中美<lb/>
反唇而不荅後伯修登上第一命湖州掌書記特表見<lb/>
<pb n="KR4d0110_WYG_041-7a"/>
于東坡老人赴逮之際天下識與不識已想見其人比<lb/>
權御史論事不合亟去已而校秘書歴中臺出使為州<lb/>
再踐御史堅勁豈弟所至卓然予遂與之甚厚而泛觀<lb/>
夷考則吾瑩中之言反近之而未盡也<lb/>
　　　跋趙汝霖帖<lb/>
趙君學九成宫刻漏銘于正書尤工刻出殆咄咄逼真<lb/>
矣其行書則别是一家不知何所從來也<lb/>
　　　跋慎伯筠書<lb/>
<pb n="KR4d0110_WYG_041-7b"/>
治平中錢塘元積中子發守山陽樂士喜談笑山陽介<lb/>
東南舟車之衝以故客至殆不容館榖伯筠嘗岸幅巾<lb/>
着芒鞋見子發于清晨盛服聽覽之際子發為之倒屣<lb/>
即謝他客輟所事命酒三斗挹大觥以沃之語諄諄勞<lb/>
苦欽擁之不已伯筠直視取釂了不與酬對酒盡翻然<lb/>
引去州人讙傳曰吾使君有客是可不徃敬耶户外之<lb/>
屨至無少間伯筠多作字出廋詞為謝而口未嘗啟也<lb/>
予為兒童時亦徃見之輒謂予曰家何在將奉報明日<lb/>
<pb n="KR4d0110_WYG_041-8a"/>
既至索酒滿飲揮滿壁而去方時子發募州人作新橋<lb/>
甫成矣請伯筠記之適據一大几隨請題几上州人亟<lb/>
模之石相與率百金為謝伯筠怒目叱去清晨拏小舟<lb/>
經歸子發走十餘輩挽之不回嗚呼世豈復有斯人哉<lb/>
　　　跋論坐位圖<lb/>
魚朝恩擅國賣權後世言惡則必稽焉然魯公名重一<lb/>
時時降意交接而拳拳以約于正固曰既明且哲以保<lb/>
其身要亦未始輒忘其本也<lb/>
<pb n="KR4d0110_WYG_041-8b"/>
　　　跋沈睿達帖<lb/>
予官四明與睿達為僚時纔二十餘雖<hi>闕</hi>　　　　好<lb/>
書而漫不識其徑路始問津于睿達而特展轉開曉後<lb/>
不能副其勤要亦不忘所自其所見曉至于近古無蹈<lb/>
姿媚以悅可世俗為工今則没溺殆不容出頭矣每有<lb/>
愧于斯言也<lb/>
　　　跋懐素帖<lb/>
草書以精神為主傳模既已失真又恐流傳分布不見<lb/>
<pb n="KR4d0110_WYG_041-9a"/>
行筆次序爾要之骨肉俱無安可語精神所以懐素字<lb/>
<hi>闕</hi>肉多當時固已調之云憨肥和尚豈能作清勁字是<lb/>
後稍就瘦硬蓋亦非其故步<lb/>
　　　跋古栢行後<lb/>
或為子美作此詩備詩家衆體非獨形容一時君臣相<lb/>
遇之盛亦可以自況而又以憫其所值之時不如古也<lb/>
苐深考之信然作者茍能周旋于其命意造語之際于<lb/>
詩于履踐皆可追配昔人不當止謂之詩而易之蓋自<lb/>
<pb n="KR4d0110_WYG_041-9b"/>
風雅之後正宜有取于此世無孔子故單見淺聞有所<lb/>
分别良可歎也政和元年十二月二十二日積雪初霽<lb/>
希韓徳循携茶相期于天寧圓若虚首座之天竺軒希<lb/>
韓出此紙見邀作字輒以為應之既終二君又作山藥<lb/>
芋頭蘿蔔晩菘號甜羮為潤筆真一跋佳事㑹者天寧<lb/>
慶西菴琳禪鑒仁姑溪老農<lb/>
　<lb/>
　姑溪居士前集巻四十一<lb/>
</p>
<p>
</p>
  </div>
<div>
<head>姑溪居士前集巻四十二</head> <lb/>
    <p>
<pb n="KR4d0110_WYG_042-1a"/>
欽定四庫全書<lb/>
　姑溪居士前集巻四十二<lb/>
　　　　　　　　　　　　宋　李之儀　撰<lb/>
　　題跋<lb/>
　　　跋畫賛洛神賦<lb/>
畫賛在丁文簡公家熈寧初予與公之孫義叟上民遊<lb/>
嘗宻以相示錦囊什襲非甚相好不妄出也後十餘年<lb/>
始見石刻流落訛缺無復完本不知真跡果何在耶洛<lb/>
<pb n="KR4d0110_WYG_042-1b"/>
神賦乃絹上書在周安惠家安惠之孫延年翁孺尤見<lb/>
厚每過其家必傳玩乆之其後無聞矣是書亦莫知所<lb/>
託可勝悵然<lb/>
　　　跋春秋後<lb/>
春秋之世先王之迹猶在故一言之出盛衰存亡係之<lb/>
孔子因而是是非非以詔後世左丘明隨事而解之炳<lb/>
如星日孔子作春秋而亂臣賊子懼丘明與有力焉然<lb/>
詩書所述訓其未然之教而春秋之法示其已然之實<lb/>
<pb n="KR4d0110_WYG_042-2a"/>
至文辭之所研確記叙之該貫學者所當洗心不獨書<lb/>
法之可傳信也<lb/>
　　　跋邵仲㳟書<lb/>
邵仲㳟字秀有餘而老不足余以是知其為不壽也諸<lb/>
帖皆陜西轉運使時與李獻父者語嚴意重所以事尊<lb/>
親前輩當如此<lb/>
　　　跋醉吟先生書<lb/>
醉吟老人固善書而未嘗以書自名真善書者也正行<lb/>
<pb n="KR4d0110_WYG_042-2b"/>
蓋嘗見之矣獨小字今始得之使古人復作余未知其<lb/>
先後也<lb/>
　　　跋歐陽率更書<lb/>
此碑于歐陽率更書中為第一于今所傳正書為第二<lb/>
從一㸃一畫求之無一毫髮差舛信所謂如錐畫沙如<lb/>
印印泥者舊藏西京范忠獻家今則破碎殆不勝摹印<lb/>
矣此亦近所摹者其補葺僅能成帙而不知他日又何<lb/>
如也拊巻增感<lb/>
<pb n="KR4d0110_WYG_042-3a"/>
　　　跋古帖<lb/>
叙事有法度殆無一字虚設非老成于文學者不能至<lb/>
是似是吕文靖公所書元方嘉問皆吕氏子弟余嘗見<lb/>
文靖書故不敢直以為是<lb/>
　　　跋吳仲鹿書<lb/>
前輩于所事無不盡仲鹿作此字時已老矣想見其人<lb/>
覽之增敬<lb/>
　　　跋儲子椿藏書<lb/>
<pb n="KR4d0110_WYG_042-3b"/>
凡書精神為上結宻次之位置又次之楊少師度越前<lb/>
古而一主于精神栁誠懸徐季海纎悉皆本規矩而不<lb/>
自展拓故精神有所不足或謂習字正如習馬步驟馳<lb/>
騁各有先後一失其莭御者所愧至其奔軼絶塵則乃<lb/>
能見其材魯直草字有類誠懸季海與夫馬之在御者<lb/>
正書行書則蒼秀為多要之足以名世也大觀二年八<lb/>
月四日姑溪居士題<lb/>
　　　跋梅聖俞與郭功甫詩<lb/>
<pb n="KR4d0110_WYG_042-4a"/>
余為兒童時誦采石月詩愛其詩想見其人既見其人<lb/>
則知聖俞僅能識其詩爾今得盡觀其所與詩帖亦與<lb/>
余疇者所期無以異豈所謂仁者見之謂之仁崇寧二<lb/>
年十月十九日汝墳劉晦叔建安游定甫趙郡李端叔<lb/>
　　　又<lb/>
聖俞以詩名世一時偉人合力挽之而竟不得進晩始<lb/>
為國子監直講唐書置局僅得與討論書成將用為館<lb/>
職而死矣命不可控乃至是耶或者云亦可為功甫三<lb/>
<pb n="KR4d0110_WYG_042-4b"/>
歎余以為不然聖俞得名如是故如是而止功甫之名<lb/>
不止如是將不止于是孰謂命終不可控哉崇寧二年<lb/>
十一月一日<lb/>
　　　題栁子厚三戒後<lb/>
余讀栁子厚三戒未嘗不反覆而屢嘆竊謂倫類中豈<lb/>
復有是事特子厚出竒以為警爾晩遷江上遂于衣冠<lb/>
中遍見之乃知子厚所戒為不誣初有疑于異類而今<lb/>
輒見之于人而又傲然歆艶一隅方且有臨之者是可<lb/>
<pb n="KR4d0110_WYG_042-5a"/>
駭也可勝歎耶雖賢者于禍可得而逃哉<lb/>
　　　題所和丁希韓詩後<lb/>
姑溪居士將有墳山之役車載脂馬已勒僕夫以日暮<lb/>
途逺為告甫命駕矣有當其所前者頭不裹而髪鬅鬙<lb/>
頷無鬚而立踉蹌持短封顧余欲持而不能語詰之亦<lb/>
不答比發封展玩則吾希韓之詩也數十語之間鋪叙<lb/>
一塲佛事了無毫髪可間其隙雖欲不報其可得耶既<lb/>
報之又接武而至蓋愈多而其語益工愈窮之而愈不<lb/>
<pb n="KR4d0110_WYG_042-5b"/>
可測昔王勮為鳯閣舍人一時號為敏麗嘗大庭班齊<lb/>
同日七八制下勮命數筆吏環立而口授之筆吏曰舍<lb/>
人少從容我輩筆不能給懼恐失事既而制出中外傳<lb/>
誦其後過于其前信作者之工必在于是余今而後將<lb/>
閣筆矣茍或見寛幸以此為約庶幾追逐獲借餘地希<lb/>
韓以為如何余既録所和詩因附見其意法家者流願<lb/>
無以請求見束<lb/>
　　　跋黄擬山所藏劉君錫太尉畫<lb/>
<pb n="KR4d0110_WYG_042-6a"/>
劉瑑為宣武莭度使毎大饗牙將進歌童舞女瑑以為<lb/>
非是乃更用壯士介甲胄挾劍㦸相搏刺使觀者增氣<lb/>
史氏韙之殊不知投壺雅歌輕裘緩帶真古昔名將之<lb/>
事也尚何累于歌童舞女哉劉侯以椒房近親致位通<lb/>
顯而恥以之自下輒感慨激厲取名戎馬間卒提衛兵<lb/>
佹得鉞遽不幸視其趣尚幽逺動有典則雖筆墨流傳<lb/>
人爭得而寳之與夫習膏粱以玩于無所事而然者不<lb/>
可同日語也嗚呼天下太平日乆矣斯人者不得崛起<lb/>
<pb n="KR4d0110_WYG_042-6b"/>
于功名使衛青霍去病輩獨髙于前世而死可勝歎耶<lb/>
蓋將有拊巻想像欲作而不可得者建中靖國元年六<lb/>
月二十四日姑溪李之儀<lb/>
　　　書林逋處士詩後<lb/>
西湖風物固不遷但無和靖輩人物爾覽之悵然姑溪<lb/>
老農<lb/>
　　　題范巨卿傳後<lb/>
朋友之道廢乆矣託生猶不可得況託死耶凜凜若人<lb/>
<pb n="KR4d0110_WYG_042-7a"/>
至今尚有生氣師道獨友之于千有餘年之後豈其金<lb/>
石不渝真有志于是者歟遂假一時善書録以置座右<lb/>
而時用以自警䇿且復告諸氣類孰不知有是道孰不<lb/>
知有是人而未彷彿于議論商確者詎能雍容履踐將<lb/>
與之並驅爭先乎吾知勉矣亦由師道而發之也<lb/>
　<lb/>
　<lb/>
　<lb/>
<pb n="KR4d0110_WYG_042-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集巻四十二<lb/>
</p>
<p>
</p>
  </div>
<div>
<head>姑溪居士前集巻四十三</head> <lb/>
    <p>
<pb n="KR4d0110_WYG_043-1a"/>
欽定四庫全書<lb/>
　姑溪居士前集巻四十三<lb/>
　　　　　　　　　　　　宋　李之儀　撰<lb/>
　　祭文<hi>薦亡疏文附</hi>
　　　祭秦少游文<lb/>
嗚呼少游子不可得而見矣而子之平生未嘗一日忘<lb/>
于胸次也想像展轉一嚬一笑拱揖步驟折旋俯仰至<lb/>
于眉鬚膚髪已來歴歴可數可襲如扶携傾倒論難抑<lb/>
<pb n="KR4d0110_WYG_043-1b"/>
揚之際也晝而思夜則徃徃發于夢寐不在扁舟江湖<lb/>
之上即並轡闕廷之下與委蛇班列之中或相與追逐<lb/>
樽俎之地也嗚呼子一去雖㝠㝠寂寂無路可從然子<lb/>
之所寓予已得之而無疑其清都紫府雲衣玉簡寔子<lb/>
之素志而今輒未及者豈有以記之而適乘其係累也<lb/>
方其聞子之訃也予哭之幾不欲生已而丹旐之歸又<lb/>
得哭于江上蓋嘗冩子之哀而宣之以祭也于是子之<lb/>
孤羸然衰服執徐夫人之喪來訃之于予曰將遷子之<lb/>
<pb n="KR4d0110_WYG_043-2a"/>
柩合塟于惠山之隂而用予昔遊之詩以定計也嗚呼<lb/>
故鄉義也今子之藏予固所願歸骨似在其左右而一<lb/>
語動搖遽不能自果亦初不謂子由此而來遂夫阡隴<lb/>
為隣使子孫嵗時展省永不相捨命矣乃天若有所制<lb/>
也衰疲茍生餘日無幾既不得憑棺一慟又不得從撼<lb/>
鐸之聲以臨其堋而雪涕也不腆儀物聊致一奠庶幾<lb/>
不忘疇昔為子隨所厚薄屬饜而盡醉也<lb/>
　　　祭折渭州文<lb/>
<pb n="KR4d0110_WYG_043-2b"/>
理固可期命或難制天人之間時有同異雖公之出逢<lb/>
世昌明束髪從軍隱然其名以忠得君以仁得衆談笑<lb/>
廓清亦鼓而勇彼絶漠來天都其藪鳥竄䑕伏恃此以<lb/>
乆於赫先廟神靈在天既遺聖子又委公賢獻俘重光<lb/>
收功大觀髙旌巨節以極歆羡方期都䕶開府稱觴公<lb/>
胡不淑正晝而亡上自朝廷下至蕃漢歎惜震悼情無<lb/>
少間矧我以鄙早辱公知發訃失聲既驚猶疑十年江<lb/>
湖望公天際公不我遺軫䘏相繼公今已矣欲報不能<lb/>
<pb n="KR4d0110_WYG_043-3a"/>
公有令子實我弟昆臨喪無從又阻執紼有淚如泉淋<lb/>
浪胸臆<lb/>
　　　祭文<lb/>
嗟我晩生猶及前輩端厚沉懿莫或瑕纇固不妄發發<lb/>
必有對落羿彀中遊豈在外表柔裏剛如未嘗淬一振<lb/>
其鋩萬牛可膾彼不知我我何彼罪命非力勝誰進誰<lb/>
退嘗謂涉世有同碾磑運轉循環即分向背惟我低昻<lb/>
無彼殿最以是始終一槩諸内白首歸來自信不昧庶<lb/>
<pb n="KR4d0110_WYG_043-3b"/>
幾百年逺與徳配如器琉璃忽爾破碎求仁得仁公則<lb/>
何憝彼譛人者寧不知悔方公之歸亟欲徃㑹杖履周<lb/>
旋豁我蓊薈差池未及奄隔明晦茹歎銜哀薦此一醉<lb/>
　　　祭某氏夫人文<lb/>
嗚呼不求而得不思而至自非積累豈復如是八十之<lb/>
年臨終而仙㝠告之符孰不謂然夫人之賢乃其自出<lb/>
端靜柔閒不愧典則來嬪君家實配我公翕然宗之有<lb/>
徳有功公且逝矣奄然先之意將禊除以侍公歸茫茫<lb/>
<pb n="KR4d0110_WYG_043-4a"/>
青都表表淨土不仙則佛固有其處萬世之後瞻望何<lb/>
及生者之情徒啜其泣聲若羅列醉斚<hi>闕</hi>　後先失聲<lb/>
<hi>闕</hi>　　　庶與公俱歆此一奠<lb/>
　　　祭文<lb/>
嗚呼霜天之鶚雪野之驥既得其時斯動而銳君相一<lb/>
徳禮賢下士知公有才首擢已試浮雲雖作旋亦昭示<lb/>
事任遽隆寵榮斯洎如何不享使我增喟嗚呼我登公<lb/>
門公甫數嵗氣已食牛信必達器惟文㳟公每進諸穉<lb/>
<pb n="KR4d0110_WYG_043-4b"/>
指公語我此郎特慧他時可觀吾家幾世四十四年利<lb/>
害多契情好之篤無異兄弟我方南遷為衆所棄公獨<lb/>
不恤問勞相繼間遣其子顧吾窮裔眷言恩勤實自髙<lb/>
義比家金陵公且適至暮夜過門握手出涕謂我雖老<lb/>
壽骨可恃鷄黍田園約我為備我笑謂公非公所議願<lb/>
公直前無跋無疐公能信然亦我之利别來兩月忽訃<lb/>
已逝不覺失聲公而止是公有令子敏洽而藝庶其緒<lb/>
餘必踐無愧雖不終享足以為遺獨我報公幾至無地<lb/>
<pb n="KR4d0110_WYG_043-5a"/>
歛不得親器不得致用託長疏侑公一醉<lb/>
　　疏文<lb/>
　　　藏雲十二月十四日齋僧轉經功徳疏是日大<lb/>
　　　雪<lb/>
嵗月易遙恍如夢斷音容雖隔宛在目前念去識之莫<lb/>
追仗真乘而仰導適臨諱日恭詣靈園延西竺之勝流<lb/>
演貝葉之秘說上林震動俄瑞雪之來符歌唄抑揚猶<lb/>
内官之化現光明說法之地散漫雨花之天召此休徵<lb/>
<pb n="KR4d0110_WYG_043-5b"/>
尤知顯應某人神遊不昧寳界安居經徹三摩永謝諸<lb/>
縁之漏同㑹一處長陪上善之人<lb/>
　　　先妣忌日齋疏<lb/>
江山雖異所利者葬書阡隴既營適逢于忌日載念劬<lb/>
勞之重難忘追慕之懐祈哀覺皇正位新室庶修崇之<lb/>
不昧達增上以彌髙非徒致謹于莊嚴兼亦告成于遷<lb/>
奉伏願某人周旋饒益資藉光明即福地為萬世之安<lb/>
躋妙縁于三界之外金沙布地瑩如清淨之蓮華玉偈<lb/>
<pb n="KR4d0110_WYG_043-6a"/>
聞音超證飛昇之化佛<lb/>
　　　二月四日墳山齋僧轉經追薦<lb/>
與人異轍問佛知因乃能所願必從是故有感斯應眷<lb/>
言我氏既掩泉宫兹臨屬纊之辰尚昧應縁之地恭依<lb/>
新壟仰達真誠憑齋修持誦之功薦資藉莊嚴之福設<lb/>
猶沉滯遂獲超昇如在功名更期增上伏願藉平生之<lb/>
信向仗今日之修崇地布金沙安居于淨土音聞玉偈<lb/>
不捨于紺容永辭濁惡輪迴常為般若眷屬<lb/>
<pb n="KR4d0110_WYG_043-6b"/>
　　　癸巳二月四日齋僧疏<lb/>
衆生業力未免億刼迷塵諸佛願心務捄一切苦楚恭<lb/>
惟無上之正覺乃是去識之資糧明晦既殊薦嚴敢昧<lb/>
伏願某人以平時之素履仗今日之良因沉㝠不滯于<lb/>
闇途安養常居于樂國玉毫光裏親承解脫之音金色<lb/>
界中永陪清淨之衆<lb/>
　<lb/>
　姑溪居士前集巻四十三<lb/>
</p>
<p>
</p>
  </div>
<div>
<head>姑溪居士前集巻四十四</head> <lb/>
    <p>
<pb n="KR4d0110_WYG_044-1a"/>
欽定四庫全書<lb/>
　姑溪居士前集巻四十四<lb/>
　　　　　　　　　　　宋　李之儀　撰<lb/>
　　青詞<lb/>
　　　癸巳三月二十七日還醮<lb/>
人無所知有急則禱天能必應惟意是從故禱應常為<lb/>
低昻而天人實相表裏伏念臣男堯光比出瘡<graphic n="KR2096" url="https://raw.githubusercontent.com/kanripo/KR-Gaiji/master/images/KR2096.png" mimeType="image/png"/>輒昧<lb/>
療治勢甚綴旒遂兹叩請報如荅響竟獲痊安因其日<lb/>
<pb n="KR4d0110_WYG_044-1b"/>
之受生謹乃心而致謝仰兾髙明顯降衆聖普臨靡間<lb/>
螻蟻之甚微俾享丘山之永固精誠昭格洪造難酬誓<lb/>
以始終長依保佑<lb/>
　　疏文<lb/>
　　　請悟老住隱靜<lb/>
碧霄勝地杯渡道塲乃東南第一叢林真佛祖第三境<lb/>
界宜得毗耶之士重開薝蔔之花啐啄既同機縁斯在<lb/>
悟公長老月涵衆水雨澤羣生爛然天下之名信矣僧<lb/>
<pb n="KR4d0110_WYG_044-2a"/>
中之寳諸聖幾回推去髙情惟務退藏雖巨浸明珠自<lb/>
謂韜光之得便然疾風勁草因應有目之難逃法已在<lb/>
兹理容必致何勞飛錫見成行道之區願副傾心同罄<lb/>
後天之祝<lb/>
　　　請䛒老再住天寧<lb/>
諸法各有因縁常情强自起倒況無住真人只于面門<lb/>
上出入而好事君子却于眼界外尋求欲識今日主人<lb/>
便是前時長老䛒公禪師了這個事得無碍才神通妙<lb/>
<pb n="KR4d0110_WYG_044-2b"/>
用盡入鉗鎚世諦宗風有同水乳此地從來歸向其勢<lb/>
再須住持方朝廷普極修崇於時節尤為際㑹祝聖人<lb/>
壽既同在處焚修說祖師禪更為重新提掇<lb/>
　　　請祖燈禪師住崇寧<lb/>
祝聖人壽無出上乘說祖師禪須歸作者惟賜額改新<lb/>
未乆而當人適值為難啐啄既已㝠府建立自然相契<lb/>
僉言斯允今譽是宜祖燈禪師負天下名如星中月南<lb/>
北道靡不通達内外學悉能兼該大雄能仁若到今時<lb/>
<pb n="KR4d0110_WYG_044-3a"/>
解空多聞俱膺上首可謂青天白日凡眼亦知其清明<lb/>
無論翠竹黄花有時畢資其運用雖長䄂難施于褊小<lb/>
而慈航寔計于達通眷言向徳之誠何異念家之客既<lb/>
兹幸㑹似應宿縁虎步雲驤願赴羣心之拭目雲蒸雨<lb/>
澤佇觀萬物之回春法鼓一聲潮音四徹<lb/>
　　　請祖燈禪師住院<lb/>
大用現前因有投機時節圓融斯事須憑未分鉗鎚況<lb/>
此政通人和已是風移俗易盡出吾君之賜不勝臣子<lb/>
<pb n="KR4d0110_WYG_044-3b"/>
之心爰建法幢鼎延徳器庶假一毫之善仰禆萬仭之<lb/>
崇日月增輝龍天共證祖燈禪師四馳今譽三座道塲<lb/>
疑與歴陽之人同受靈山之記𤓰爛蒂落縁熟可知蜜<lb/>
就花存因成敢昧輒效觀音之勸請遂見彌勒之下生<lb/>
願震雷音十方普應<lb/>
　　　請祖燈禪師住天乘<lb/>
一性融和本無係着諸縁邂逅遂有去來方截斷當塗<lb/>
要津又復作歴陽上首叢林雖云小大盛衰實係抑揚<lb/>
<pb n="KR4d0110_WYG_044-4a"/>
聚散有時蓋非細事而勸請之主仍是作家幸垂難思<lb/>
議心重據寳華王座祖燈禪師如日正午似地擎山初<lb/>
不計其光明遽自成之孤峻聲名常在掩覆固難啐啄<lb/>
已分飛勝斯契天髙地厚既同祝于萬年川納海容願<lb/>
均慈于一子<lb/>
　　　廣慈青山建庵<lb/>
横挑拄杖幾年遍歴諸方髙掛淨瓶今日却尋住處既<lb/>
認得本來面目又不妨建立門庭珍重青山齒揺髪白<lb/>
<pb n="KR4d0110_WYG_044-4b"/>
蕭疎生計囊乏鉢空維摩丈室未建修趙州繩牀無處<lb/>
頓<lb/>
　　　又<lb/>
道人活計志在林泉禪客生涯心棲雲水<hi>闕</hi>　　　雖<lb/>
無丹雘之勤草以為菴粗有茅茨之費中扃基址已憑<lb/>
自已増工外境荘嚴須藉傍人着力<lb/>
　　　黄助教藏雲山齋僧<lb/>
諸佛現前有感斯應至誠不昧觸處皆通既因勝踐以<lb/>
<pb n="KR4d0110_WYG_044-5a"/>
自期實念長生而致禱輒依福地恭置堂羞庶資饒益<lb/>
之仁同證圓明之果爍迦邏眼既由種種以普臨不退<lb/>
轉心更兾重重而無盡<lb/>
　　　禪岳化修造山門鍾樓佛殿<lb/>
兠率陀天雖一心之可到妙莊嚴品舍衆力以難圖眷<lb/>
兹披榛莽以興崇亦既歴嵗時之綿逺漸成保社尚缺<lb/>
津梁如人之身面目最為大者是役之務殿閣豈宜緩<lb/>
哉唯其費用之極多所以經營之反後轉憑不退轉之<lb/>
<pb n="KR4d0110_WYG_044-5b"/>
誠懇慱謀無滯礙之檀那此日世縁暫爾破慳而見助<lb/>
他時佛㑹莫云相識之未曾更俟焚修仰資報應<lb/>
　　　化度牒<lb/>
祝聖人壽莫如度僧現比丘身是亦說法能體一時之<lb/>
想即得三昧之門非昔日曾膺受記則今朝豈易發心<lb/>
輒放巡門之求以答開壇之便跋遮那相果獲助縁兠<lb/>
率陁天定須相見<lb/>
　　　路西政和圩共修青山中元水府行宫<lb/>
<pb n="KR4d0110_WYG_044-6a"/>
俗諦自欺異同相党神工不宰正直是師眷盛徳之威<lb/>
明寔吾邦之依正每感必應無隱不周將有事于汙萊<lb/>
復並受于侵冒庶格終始之吉嘗邀輔佑之仁果獲奏<lb/>
成敢忘昭報非醪羞不足以答丕貺非象設不足以顯<lb/>
至靈是用慱謀食利之財就啟來臨之館一則便圩農<lb/>
之祠禱一則表福善于無窮竊圖錫禹之圭兼證吠堯<lb/>
之犬<lb/>
　　　路西圩成修水陸答謝<lb/>
<pb n="KR4d0110_WYG_044-6b"/>
大慈大悲則光明四徹無遮無碍則平等一如既能周<lb/>
遍河沙最為利益功徳上自諸佛菩薩下至餓鬼畜生<lb/>
靡間幽㣲普同供養比舉大役時有異心輒歸命于上<lb/>
縁兾恊謀于兹事果䝉明顯遂獲奏功謹揆日以修崇<lb/>
用酬恩于成就衆生差别父子未免于交攻至道坦夷<lb/>
胡越可回其弗類更祈佑獲相與始終<lb/>
　　　為畢悟宗求化為僧<lb/>
昔自在王應物以化普為有情今畢悟宗順俗而行止<lb/>
<pb n="KR4d0110_WYG_044-7a"/>
求得度念一佛出則是一時境界必千人縁者乃千處<lb/>
津梁故資一以投誠俟滿千而示相妙髙孤絶已知向<lb/>
上之階梯千臂摩挲曾是本來之面目庶憑願力同結<lb/>
正因<lb/>
　　　天寧寺翻瓦藏殿印千佛求化疏<lb/>
風雨其除人事因為先務齋粥之寄禪林豈可後時況<lb/>
龍宫海藏之所派通而檀那善友之所歸向既敝則安<lb/>
能不作欲作則未免有求輒覬信心同圓妙果或專一<lb/>
<pb n="KR4d0110_WYG_044-7b"/>
佛而布施或兼衆力以修崇庶資無盡光明共證當來<lb/>
利益<lb/>
　　　還願水陸齋疏<lb/>
吾佛之于衆生猶親之于愛子凡呻吟之所及必拯救<lb/>
以無違是故作大醫王務欲酬諸願力然轉誦襯施則<lb/>
未免于偏係而歌揚賛唄則僅足以莊嚴惟無遮無碍<lb/>
平等之大齋乃盡善盡美極至之勝事普沾利樂靡間<lb/>
幽微比發誠心仰投覺報兾兹功徳之重遂䝉感應之<lb/>
<pb n="KR4d0110_WYG_044-8a"/>
符果致危疑遽諧解釋謹奉阿難之教律備修天監之<lb/>
科儀如接晦明悉依召請既荷降臨之不昧更期保佑<lb/>
以相資永賴慈恩益綿世算<lb/>
　　　南禪推藏疏<lb/>
仰禄而食悼既徃之摶虚求田以歸庶將來之有托比<lb/>
間路西之役適符令下之新經始之初潔誠以禱敢邀<lb/>
佛力之助兾皆農事之成謂一大藏教備載三乘而十<lb/>
轉地宫全收萬善果獲光明之報粗償種植之勞輒謹<lb/>
<pb n="KR4d0110_WYG_044-8b"/>
素心奉酬夙願場圃方作尚懐薄厚之疑廩廥所儲更<lb/>
兾圓滿之益餘自今日當保豐年旁及衆莊永無後患<lb/>
　　　采石修殿<lb/>
叢林所居殿宇為之冠冕捨施之利香火乃其津梁一<lb/>
瞻一禮必自是而精䖍萬法萬縁湏乘此而發表比將<lb/>
徹故而增葺不免有求設非篤信于莊嚴豈能見助惟<lb/>
兹地最當衝要凡上士常所經行入口則多素願欲還<lb/>
出江則望好風相送設誠良便舉眼有歸筆頭果遂標<lb/>
<pb n="KR4d0110_WYG_044-9a"/>
題世路倍增饒益<lb/>
　　　為人作求三衣疏<lb/>
既見比丘身當受甘露戒沙彌之相尚染於深黄如來<lb/>
之衣須同于壊色雖正法王之子未沾施主之恩願捨<lb/>
諸漏以發心使備三衣而得度今日絲毫之助他年狐<lb/>
貉之居若更一念出塵便向三摩受記<lb/>
　　　修黄山廟疏<lb/>
嶽鎮妥靈隨方顯祐嘉寧表異無地不歆眷黄山之崇<lb/>
<pb n="KR4d0110_WYG_044-9b"/>
隆寔江國之依止禱祈雖逺而必至報應如響之答聲<lb/>
有赫威明常在瞻仰廟貌儼存于雄峻棟宇良藉於荘嚴<lb/>
嵗月屢遷風雨乘間既有傾頺之慮可忘完葺之圖是<lb/>
用徧謁于信心蓋欲共成于盛事至誠所格幸偕喜捨<lb/>
之同降福是承式契㝠符之騐<lb/>
　　　又<lb/>
天無私親蓋委神而表著神則正直實代天而照臨㳟<lb/>
惟仁聖之司全分造化之寄故在在處處戴之如父母<lb/>
<pb n="KR4d0110_WYG_044-10a"/>
而㝠㝠蠢蠢因之托死生既昭示以不誣於欽承而敢<lb/>
後適瞻翳暗且復隳頺非徒邀福之未嚴是乃吾邦之<lb/>
可恥謹投誠于信慤將丕顯于增完庶幾不日而成共<lb/>
致如心之報<lb/>
　　　又<lb/>
竭䖍妥靈廟貌所以建立謀新改舊檀施所以修崇洪<lb/>
惟徳配于兩儀乆矣福臨于兹地靡間幽微之側常如<lb/>
俯仰之親凡念之興應期而答雖慈親一子之愛猶有<lb/>
<pb n="KR4d0110_WYG_044-10b"/>
異同而神威萬變之酬畧無厚薄豈位置之浸敝可營<lb/>
造之不圖敢竭丹誠徧祈正信共致維心之感相成恊<lb/>
力之㳟毫髪茍輸丘山必報<lb/>
　　　采石廣濟院求化造塔<lb/>
髙顯所示來逺土之信心建立非難託正縁于衆力眷<lb/>
兹勝地俯瞰大江寔中元水府之鎮臨而前世名流之<lb/>
履歴舟楫之所輻輳人物之所追尋固宜表見以發明<lb/>
況復祈禱而感應風濤不測脫性命于須臾名利是圖<lb/>
<pb n="KR4d0110_WYG_044-11a"/>
携妻孥而來徃方有求于佛力忽孤出于雲端何異父<lb/>
母之再逢宛若迷途之有遇顧饒益之如是豈修奉之<lb/>
可違輒募特達之檀那共成無盡之功徳妙莊嚴品既<lb/>
知步步階梯不退轉心當證重重樓閣<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_044-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集巻四十四<lb/>
</p>
<p>
</p>
  </div>
<div>
<head>姑溪居士前集巻四十五</head> <lb/>
    <p>
<pb n="KR4d0110_WYG_045-1a"/>
欽定四庫全書<lb/>
　姑溪居士前集巻四十五<lb/>
　　　　　　　　　　　宋　李之儀　撰<lb/>
　　詞曲<lb/>
　　　水龍吟<hi>中秋</hi>
晩來輕拂遊雲盡收霽色寒相射銀潢半掩秋毫欲數<lb/>
分明不夜玉管傳聲羽衣催舞此歡難借凜清輝但覺<lb/>
圓光罩影氷壺瑩真無價　聞道水晶宫殿蕙鑪薫珠<lb/>
<pb n="KR4d0110_WYG_045-1b"/>
簾髙挂瓊枝半倚瑶觴更勸鶯嬌燕姹目斷魂飛翠縈<lb/>
紅繞空吟小砑想歸來醉裏鸞篦鳯朶倩何人缷<lb/>
　　　驀山溪<hi>次韵徐明叔</hi>
神仙院宇記得春歸後蜂蝶不勝間惹殘香縈紆深<lb/>
透玉纎指穩别是一般情方永晝因誰瘦都為天然秀<lb/>
　桐隂未減獨自携芳酎再弄想前歡拊金樽何時似<lb/>
舊憑誰說與潘鬂轉添霜飛隴首雲將皺應念相思乆<lb/>
　　　又<hi>北觀避暑次明叔韻</hi>
<pb n="KR4d0110_WYG_045-2a"/>
金柔火老欲避幾無地誰借一簷風鎖齒香惜愔清邃<lb/>
瑶階珠砌如膜遇金箆流水外落花前豈是人能致<lb/>
擘麟泛玉笑語皆真類惆悵月邊人駕雲軿何方適意<lb/>
么絃咽處空感舊時聲蘭易歇恨偏長魂斷成何事<lb/>
　　　又<hi>采石值雪</hi>
峨眉亭上今日交冬至已報一陽生更佳雪因時呈瑞<lb/>
匀飛宻舞都是散天花山不見水如山渾在氷壺裏<lb/>
平生選勝到此非容易弄月與燃犀漫勞神徒能驚世<lb/>
<pb n="KR4d0110_WYG_045-2b"/>
事如此際天意巧相符須痛飲慶難逢莫訴厭厭醉<lb/>
　　　又<lb/>
晩來寒甚宻雪穿庭户如在廣寒宫驚滿目瑶林瓊樹<lb/>
佳人乘興應是得歡多泛新聲催金醆别有留心處<lb/>
爭知這裡没個人言語撥盡火邊灰攪愁腸飛花舞絮<lb/>
憑誰子細說與此時情歡暫歇酒微熏還解相思否<lb/>
　　　滿庭芳<hi>八月十六夜景修韻東坡舊詞因韻成此</hi>
一到江南三逢此夜舉頭羞見嬋娟黯然懐抱特地遣<lb/>
<pb n="KR4d0110_WYG_045-3a"/>
誰寛分外清光潑眼迷滉漾無計拘欄天如洗星河盡<lb/>
掩全勝異時看　佳人還憶否年年此日相見方難漫<lb/>
紅綾偷寄孤被天寒何事佳期再覩翻悵望重叠關山<lb/>
歸來呵休教獨自腸斷對團圓<lb/>
　　　又<hi>有碾龍團為供求詩者作長短句報之</hi>
花陌千條珠簾十里夢中還是揚州月斜河漢曾記醉<lb/>
歌樓誰賦紅綾小砑因飛絮天與風流春常在仙源路<lb/>
隔空自泛魚舟　新秋初雨過龍團細碾雲乳浮甌問<lb/>
<pb n="KR4d0110_WYG_045-3b"/>
殷勤何處特地相留應念長門賦罷消渴甚無物堪酬<lb/>
情無盡金扉玉牓何日許重遊<lb/>
　　　玉蝴蝶<hi>九月十日将登黄山為雨阻遂顧獘居陳君俞獨不至已而以三闋見寄輒次</hi>
　　　　　　<hi>其韻</hi>
坐乆燈花開盡暗驚風葉初報霜寒冉冉年華催暮顔<lb/>
已非丹攬回腸蛩吟似織留恨意月彩如攤慘無歡篆<lb/>
煙縈素空轉雕盤　何難别來幾日信沉魚鳥情滿關<lb/>
山耳邊依約常記巧語弄綿蠻聚愁窟蜂房未宻傾淚<lb/>
<pb n="KR4d0110_WYG_045-4a"/>
眼海水猶慳奄更䦨漸移銀漢低泛簾顔<lb/>
　　　早梅芳<lb/>
雪初消斗覺寒將變已報梅稍暖日邊霜外迤邐枝條<lb/>
自柔軟嫰苞㸃綴緑萼輕裁剪隱深心未許清香散<lb/>
　漸融和開欲遍宻處疑無間天然標韻不與羣花鬭<lb/>
深淺夕陽波自動曲水風猶賴最消魂弄影無人見<lb/>
　　　謝池春<lb/>
殘寒銷盡疎雨過清明後花逕款餘紅風沼縈新皺乳<lb/>
<pb n="KR4d0110_WYG_045-4b"/>
燕穿庭户飛絮沾襟䄂正佳時仍晩晝着人滋味真箇<lb/>
濃如酒　頻移帶眼空只恁懨懨瘦不見又思量見了<lb/>
還依舊為問頻相見何似長相守天不老人未偶且將<lb/>
此恨分付庭前桞<lb/>
　　　怨三三<lb/>
清溪一派㵼柔藍岸草毶毶記得黄鸝語畫簷喚狂裏<lb/>
醉重三　春風不動重簾似三五初圓素蟾鎮淚眼亷<lb/>
纎何時歌舞再和池南<lb/>
<pb n="KR4d0110_WYG_045-5a"/>
　　　春光好<lb/>
霜壓曉月收隂斗寒深看盡燭花金鴨泠捲殘衾　夘<lb/>
酒從誰細酌餘香無計重尋空把夜来相見夢寫文琴<lb/>
　　　千秋嵗<hi>詠疇昔勝㑹和人韻後萹嘉其歸</hi>
深簾靜晝綽約閨房秀鮮衣楚製非文繡凝脂膚理膩<lb/>
削玉腰圍瘦閒舞䄂回身昵語凭肩乆　眉壓横波皺<lb/>
歌斷青青栁釵遽擘壺頻叩鬢棲清鏡雪淚漲芳樽酒<lb/>
難再偶沉沉夢峽雲歸後<lb/>
<pb n="KR4d0110_WYG_045-5b"/>
　　　又<lb/>
柔腸寸折解袂留清血藍橋動是經年别掩門春絮亂<lb/>
欹枕秋蛩咽檀篆滅鴛衾半擁空牀月　粧鏡分來缺<lb/>
塵汚菱花潔嘶騎逺鳴機歇宻封書錦字巧綰香囊結<lb/>
芳信絶東風半落梅梢雪<lb/>
　　　再和前意<lb/>
萬紅暄晝占盡人間秀怎生圖畫如何繡宜推蕭史伴<lb/>
消得東陽瘦垂窄䄂花前鎮憶相携乆　淚裛回紋皺<lb/>
<pb n="KR4d0110_WYG_045-6a"/>
好在章臺栁洞户隔憑誰叩寄聲雖有雁㑹面難同酒<lb/>
無計偶蕭蕭暮雨黄昏後<lb/>
　　　又<lb/>
休嗟磨折看取羅巾血殷勤且話經年别庭花畨悵望<lb/>
簷雨同嗚咽明半滅燈情夜夜多如月　無復傷離缺<lb/>
共保氷霜潔不斷夢從今歇收回書上絮解盡眉頭結<lb/>
猶未絶金徽泛處應能雪<lb/>
　　　又<hi>和人</hi>
<pb n="KR4d0110_WYG_045-6b"/>
中秋纔過又是重陽到露乍冷寒將報緑香摧渚艾黄<lb/>
宻攅庭草人未見藍橋漫促霜砧搗　炤影蘭缸早破<lb/>
户銀蟾小樽在眼從誰倒强鋪同處被愁缷歡時㡌須<lb/>
信道狂心未歇情難老<lb/>
　　　又<hi>用秦少游韻</hi>
深秋庭院殘暑全消退天暮逺雲容碎地偏人罕到風<lb/>
慘寒微帯初睡起翩翩戱蝶飛成對　嘆息誰能㑹猶<lb/>
記逢傾蓋情暫遣心常在沉沉音信斷荏苒光隂改紅<lb/>
<pb n="KR4d0110_WYG_045-7a"/>
日晩仙山路隔空雲海<lb/>
　　　臨江仙<lb/>
知有䦘風花解語從來祗許傳聞光明休詠漢宫新擁<lb/>
身疑有月襯步恨無雲　莫把金樽容易勸坐來幾度<lb/>
消魂不知仙骨在何人好將千嵗日占斷四時春<lb/>
　　　又<lb/>
九十日春多過了尋常偶到江皋水容山態兩相饒草<lb/>
平天一色風煖燕雙髙　酒病厭厭何計那飛紅更送<lb/>
<pb n="KR4d0110_WYG_045-7b"/>
無聊鶯聲猶似耳邊嬌難回巫峽夢定恨武陵桃<lb/>
　　　江城子<lb/>
惱人天氣雪銷時落梅飛日初遲小閣幽窻時莭聽黄<lb/>
鸝新洗頭來嬌困甚纔試著夾羅衣　棠梨花拂淡胭<lb/>
脂翠雲欹歛雙眉月淺星深天淡玉繩低不道有人腸<lb/>
斷也渾不語醉如痴<lb/>
　　　又<lb/>
今朝莫惜醉顔紅十分中且從容須信歡情回首似旋<lb/>
<pb n="KR4d0110_WYG_045-8a"/>
風流落天涯頭白也難得是再相逢　十年南北感征<lb/>
鴻恨應同苦重重休把愁懐容易便書空只有琴樽堪<lb/>
寄老除此外盡蒿蓬<lb/>
　　　又<lb/>
闌干指遍等新紅酒頻中恨匆匆投得花開還報夜來<lb/>
風惆悵春光留不住又何似莫相逢　月牕何處想歸<lb/>
鴻與誰同意千重婉思柔情一旦總成空彷彿么絃猶<lb/>
在耳應為我首如蓬<lb/>
<pb n="KR4d0110_WYG_045-8b"/>
　　　清平樂<hi>橘</hi>
西江霜後萬㸃縇晴晝璀璨寄來光欲溜正值文君病<lb/>
酒　畫屏斜倚窻紗睡痕猶帶朝霞為問清香絶韻何<lb/>
如解語梅花<lb/>
　　　又<lb/>
蕭蕭風葉似與更聲接欲寄明璫非為怯夢斷蘭舟桂<lb/>
楫　學書只冩鴛鴦却應無奈愁腸安得一雙飛去春<lb/>
風芳草池塘<lb/>
<pb n="KR4d0110_WYG_045-9a"/>
　　　又<hi>聽楊琴</hi>
殷勤仙友勸我千年酒一曲履霜誰與奏邂逅麻姑妙<lb/>
手　坐來休歎塵勞相逢難似今朝不待親移玉指自<lb/>
然癢處都消<lb/>
　　　又<lb/>
當時命友曾借隣家酒舊曲不知何處奏夢斷空思纎<lb/>
手　却應去路非遙今朝還有明朝漫道金能化石須<lb/>
知不被人消<lb/>
<pb n="KR4d0110_WYG_045-9b"/>
　　　又<lb/>
仙家庭院紅日看看晩一朶梅花挨枕畔玉指幾回拈<lb/>
看　擁衾不比尋常天涯無限思量看了又還重嗅分<lb/>
明不為清香<lb/>
　　　浪淘沙<hi>琴</hi>
霞捲與雲舒月淡星疎摩徽轉軫不曾虚彈到當時留<lb/>
意處誰是相如　魂斷酒家壚路隔雲衢舞鸞鏡裏早<lb/>
粧初擬學畫眉張内史畧借工夫<lb/>
<pb n="KR4d0110_WYG_045-10a"/>
　　　卜算子<lb/>
我住長江頭君住長江尾日日思君不見君但共飲長<lb/>
江水　此水幾時休此恨何時已只願君心似我心不<lb/>
負相思意<lb/>
　　　憶秦娥<hi>太白韻</hi>
清溪咽霜風洗出山頭月山頭月迎得雲歸還送雲别<lb/>
　不知今是何時莭凌歊望斷音塵絶音塵絶㠶來㠶<lb/>
去天邊雙闕<lb/>
<pb n="KR4d0110_WYG_045-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集巻四十五<lb/>
</p>
<p>
</p>
  </div>
<div>
<head>姑溪居士前集巻四十六</head> <lb/>
    <p>
<pb n="KR4d0110_WYG_046-1a"/>
欽定四庫全書<lb/>
　姑溪居士前集巻四十六<lb/>
　　　　　　　　　　　宋　李之儀　撰<lb/>
　　詞曲<lb/>
　　　蝶戀花<lb/>
天淡雲閒晴晝永庭户深沉滿地梧桐影骨冷魂清如<lb/>
酒醒夢回猶是前時景　取次杯柈催酩酊醉㡌頻欹<lb/>
又被風吹正踏月歸來人已靜恍疑身在蓬萊頂<lb/>
<pb n="KR4d0110_WYG_046-1b"/>
　　　又<lb/>
玉骨氷肌天所賦似與神仙來作煙霞侣枕畔拈來親<lb/>
手付書窻終日常相顧　幾度離披留不住依舊清香<lb/>
只欠能言語再送神仙須愛䕶他時却待親來取<lb/>
　　　又<lb/>
萬事都歸一夢了曽向邯鄲枕上教知道百嵗年華誰<lb/>
得到其間憂患知多少　無事且憑開口笑縱酒狂歌<lb/>
消遣閒煩惱金谷繁華春正好玉山一任樽前倒<lb/>
<pb n="KR4d0110_WYG_046-2a"/>
　　　又<lb/>
為愛梅花如粉面天與工夫不似人間見幾度拈來親<lb/>
比看工夫却是花枝淺　覔得歸來臨幾硯盡日相看<lb/>
黙黙情無限更不嗅時須百遍分明銷得人腸斷<lb/>
　　　浣溪沙<hi>梅</hi>
水閣垂垂碧玉條能令江漢客魂消只應音信是春潮<lb/>
　為有前縁我未折折來同嗅許誰招憑將此意問妖<lb/>
嬈<lb/>
<pb n="KR4d0110_WYG_046-2b"/>
　　　又<lb/>
玉室金鋪不動塵林稍緑徧已無春清和情思一畨新<lb/>
　道骨仙風雲外侣煙鬟霧鬂月邊人何妨人醉到黄<lb/>
昏<lb/>
　　　又<lb/>
依舊琅玕不染塵霜風吹斷笑時春一簮華髪為誰新<lb/>
　白雪幽蘭猶有韻鵲橋星渚可無人金蓮移處任塵<lb/>
昏<lb/>
<pb n="KR4d0110_WYG_046-3a"/>
　　　又<lb/>
昨日霜風入絳帷曲房深院繡簾垂屏風幾曲盡生枝<lb/>
　酒韻漸濃歡漸宻羅衣初試被初攜已涼天氣未寒<lb/>
時<lb/>
　　　西江月<hi>橘</hi>
昨夜十分霜重曉來千里書傳吳山秀處洞庭邊深夜<lb/>
星垂初徧　好事寄來禪侣多情將送琴仙為憐佳果<lb/>
稱嬋娟一笑聊回媚眼<lb/>
<pb n="KR4d0110_WYG_046-3b"/>
　　　又<lb/>
醉透香濃斗帳燈深月淺回廊當時背面兩倀倀何況<lb/>
臨風懐想　舞栁經春祗瘦遊絲到地能長鴛央半調<lb/>
已無腸忍把么弦再上<lb/>
　　　又<lb/>
念念欲歸未得迢迢此去何求都縁一㸃在心頭忘了<lb/>
霜朝雪後　要見有時有夢相思無處無愁小窻若得<lb/>
再綢繆應記如今時侯<lb/>
<pb n="KR4d0110_WYG_046-4a"/>
　　　鵲橋仙<lb/>
風清月瑩天然標韻自是閨房之秀情多無那不能禁<lb/>
記當日而今時候　碧雲低攏紅潮微上幕畫梅寒初<lb/>
透一般偏更惱人深時更把眉兒輕皺<lb/>
　　　又<lb/>
宿雲收盡纎塵不警萬里銀河低挂清㝠風露不勝寒<lb/>
無計學雙鸞並駕　玉徽聲斷寳釵香逺空賦紅綾小<lb/>
砑庾郎知有幾多愁怎奈向月明今夜<lb/>
<pb n="KR4d0110_WYG_046-4b"/>
　　　踏莎行<lb/>
緑遍東山寒歸西渡分明認得春來處風輕雨細更愁<lb/>
人髙唐何在空朝暮　離恨相尋酒狂無素栁條又折<lb/>
年時數一畨情味有誰知斷魂還送征帆去<lb/>
　　　又<lb/>
還是歸來依前問渡好風引到經行處幾聲啼鳥又催<lb/>
耕草長栁暗春將暮　潦倒無成疎慵有素且陪野老<lb/>
酬天數多情惟有面前山不隨潮水來還去<lb/>
<pb n="KR4d0110_WYG_046-5a"/>
　　　鷓鴣天<lb/>
節是重陽却斗寒可堪風雨累尋懽雖辜早菊同髙燕<lb/>
聊挹殘蕉共小闌　浮螘嫩炷烟盤恨無鶯唱舞催鸞<lb/>
空驚絶韻天邊落不許韶顔夢裏看<lb/>
　　　又<lb/>
濃麗妖妍不是粧十分風艶奪韶光牡丹開處應難比<lb/>
繁富尤疑過海棠　須子細更端詳爛霞流暈帶朝陽<lb/>
千金未足酬真賞一度相看一斷腸<lb/>
<pb n="KR4d0110_WYG_046-5b"/>
　　　又<lb/>
避暑佳人不着粧水晶冠子薄羅裳摩綿撲粉飛瓊屑<lb/>
濾蜜調冰結絳霜　隨定我小蘭堂金盆盛水遶牙床<lb/>
時時浸手心頭熨受盡無人知處涼<lb/>
　　　又<lb/>
收盡微風不見江分明天水共澄光由來好處輸閒地<lb/>
堪嘆人生有底忙　心既逺味偏長須知麄布勝無裳<lb/>
從今認得歸田樂何必挑源是故鄉<lb/>
<pb n="KR4d0110_WYG_046-6a"/>
　　　朝中措<lb/>
臘窮天際傍危欄宻雪舞初殘表裏江山如畫分明不<lb/>
似人間　功名何在文章漫與空嘆流年獨恨歸來已<lb/>
晩半生孤負魚竿<lb/>
　　　又<lb/>
暮山環翠繞層欄時莭嵗將殘逺雁不傳家信空能嘹<lb/>
唳雲間　客情無盡歸心易感誰與忘年早晩凝眸望<lb/>
逺片帆催缷風竿<lb/>
<pb n="KR4d0110_WYG_046-6b"/>
　　　又<lb/>
翰林豪放絶勾欄風月感雕殘一旦荆溪仙了筆頭渙<lb/>
聚時間　錦袍如在雲山頓改宛似當年應笑滁陽衰<lb/>
尉鮎魚依舊縁竿<lb/>
　　　阮郎歸<lb/>
朱唇玉羽下蓬萊佳時近早梅惜花情味乆安排枝頭<lb/>
開未開　夢欲斷恨難裁香心休見猜果如何遜是仙<lb/>
才何妨入夢來<hi>朱唇玉羽湖湘間謂之倒挂子嶺南謂之梅花使十二月半放出</hi>
<pb n="KR4d0110_WYG_046-7a"/>
　　　採桑子<hi>席上送少游之金陵</hi>
相逢未幾還相别此恨難同細雨濛濛一片離愁醉眼<lb/>
中　明朝去路雲霄外欲見無從滿袂仙風空把雙鳬<lb/>
作信鴻<lb/>
　　　如夢令<lb/>
回首蕪城舊苑還是翠深紅淺春意已無多斜日滿簾<lb/>
飛燕不見不見門掩落花庭院<lb/>
　　　臨江仙<hi>登凌歊臺懐感</hi>
<pb n="KR4d0110_WYG_046-7b"/>
偶向凌歊臺上望春光已過三分江山重叠倍消魂風<lb/>
花飛有態烟絮墜無痕　已是年來傷感甚那堪舊恨<lb/>
仍存清愁滿眼共誰論却應臺下草不解憶王孫<lb/>
　　　又<lb/>
難得今朝風日好春光佳思十分雖然公子暗招魂其<lb/>
如抬眼處俱是舊時痕　酒到强尋歡日路坐來誰為<lb/>
温存落花流水不堪論何時弦上意重為拂桐孫<lb/>
　　　醜奴兒<hi>謝人寄臘梅</hi>
<pb n="KR4d0110_WYG_046-8a"/>
春風似有燈前約先報佳期㸃綴相宜天氣猶寒蝶未<lb/>
知　嫩黄染就蜂鬚巧香壓團枝淡注仙衣方士臨門<lb/>
未起時<lb/>
　　　青玉案<hi>用賀方回韵有所禱而作</hi>
小篷又泛曽行路這身世如何去去了還來知幾度多<lb/>
情山色有情江水笑我歸無處　夕陽杳杳還催暮練<lb/>
淨空吟謝郎句試禱波神應見許帆開風轉事諧心遂<lb/>
直到明年雨<lb/>
<pb n="KR4d0110_WYG_046-8b"/>
　　　更漏子<hi>借陳君俞韵</hi>
暑方煩人似愠悵望林泉幽峻情㑹處景偏長心清聞<lb/>
妙香　寳幢低金鏁碎竹影桐隂窻外新事舊舊愁新<lb/>
空嗟不見人<lb/>
　　　漁家傲<lb/>
洗盡秋容天似瑩星稀月淡人初靜䇿杖縈紆尋逺徑<lb/>
披昏暝隄邊犢母閒相並　遥想去舟魂欲凝一畨佳<lb/>
思從誰詠憔悴歸來如獨醒知何境沉沉但覺煙村逈<lb/>
<pb n="KR4d0110_WYG_046-9a"/>
　　　南鄉子<lb/>
春後雨餘天婭姹黄鸝勝管絃栁葉千燈初報暑階前<lb/>
秪有茶甌味最便　身世幾蹁躚自覺年來更可憐欲<lb/>
問此人何所似延縁看取窻前墜栁綿<lb/>
　　　又<lb/>
緑水滿池塘㸃水蜻蜓避燕忙杏子壓枝黄半熟隣墻<lb/>
風送荷花幾陣香　角簟襯牙床汗透鮫綃晝影長㸃<lb/>
滴芭蕉疎雨過微涼畫角悠悠送夕陽<lb/>
<pb n="KR4d0110_WYG_046-9b"/>
　　　又<lb/>
睡起遶回塘不見銜泥燕子忙前日花梢都緑遍西墻<lb/>
猶有輕風遞暗香　步懶恰尋床卧看遊絲到地長自<lb/>
恨無聊常病酒凄涼豈有才情似沈陽<lb/>
　　　又<lb/>
小雨濕黄昏重午佳辰獨掩門巢燕引雛渾去盡銷魂<lb/>
空向梁間覔宿痕　客舍宛如村好事無人載一樽惟<lb/>
有鶯聲知此恨殷勤恰似當時枕上聞<lb/>
<pb n="KR4d0110_WYG_046-10a"/>
　　　又<lb/>
淚眼轉天昏去路迢迢隔九門角黍滿盤無意舉凝魂<lb/>
不為當時澤畔痕　腸斷武陵村骨冷難同月下樽强<lb/>
泛菖蒲酬令節空勤風葉蕭蕭不忍聞<lb/>
　　　驀山溪<hi>少孫咏魯直長沙舊詞因次韵</hi>
青樓薄倖已分終難偶尋徧綺羅間悄無個眼中翹秀<lb/>
江南春曉花發亂鶯飛情漸透休辭瘦果有人相候<lb/>
醉鄉路穩常自身偏後誰謂正歡時把相思畨成紅豆<lb/>
<pb n="KR4d0110_WYG_046-10b"/>
千言萬語畢竟總成虚章臺栁青青否魂夢空搔首<lb/>
　　　減字木蘭花<lb/>
亂魂無據黯黯只尋來處路燈盡花殘不覺長更又向<lb/>
闌　幾回枕上那件不曽留夢想遞盡星星一滴秋霖<lb/>
是一莖<lb/>
　<lb/>
　<lb/>
　姑溪居士前集巻四十六<lb/>
</p>
<p>
</p>
  </div>
<div>
<head>姑溪居士前集巻四十七</head> <lb/>
    <p>
<pb n="KR4d0110_WYG_047-1a"/>
欽定四庫全書<lb/>
　姑溪居士前集巻四十七<lb/>
　　　　　　　　　　　宋　李之儀　撰<lb/>
　　詞曲<lb/>
　　　減字木蘭花<lb/>
隄長春晩冉冉渾如雲外見欲語無門畧許鶯聲隔岸<lb/>
聞　錦屏綉幌猶待歸來留一餉何事遲遲直恐遊絲<lb/>
惹住伊<lb/>
<pb n="KR4d0110_WYG_047-1b"/>
　　　又<hi>次韵陳瑩中題韋深道獨樂堂</hi>
　瑩中詞云世間拘礙人不堪時渠不改古有斯人千<lb/>
　載誰能繼後塵　春風入手樂事自應隨處有與衆<lb/>
　怡怡何似幽居獨樂時<lb/>
觸塗是礙一任浮沉何必改有個人人自說居塵不染<lb/>
塵　漫誇千手千物執持都是有氣候融怡看取青天<lb/>
白日時<lb/>
　　　又<hi>次韵陳瑩中題深道寄傲軒</hi>
<pb n="KR4d0110_WYG_047-2a"/>
　瑩中詞云結廬人境萬事醉来都不醒鳥倦雲飛兩<lb/>
　得無心總是歸　古人逝矣舊日南牕何處是莫負<lb/>
　青春即是昇平寄傲人<lb/>
莫非魔境强向中間談獨醒一葉殘飛便覺年華太早<lb/>
歸　醉將何去認着依前還不是虚過今春有愧科名<lb/>
得意人<lb/>
　　　又<hi>得金陵報喜甚從趙景修借酒</hi>
揉花摧栁一夜隂風幾破牖平曉無雲依舊光明一片<lb/>
<pb n="KR4d0110_WYG_047-2b"/>
春　掀衣起走欲助喜歡須是酒惆悵空樽擬就王孫<lb/>
借十分<lb/>
　　　天門謡<hi>次韻賀方回登采石娥眉亭</hi>
　方回詞云牛渚天門險限南北七䧺豪占清霧斂與<lb/>
　閒人登覽　待月上潮平波灔灔寒管輕吹新阿濫<lb/>
　風滿檻歴歴數西州更㸃<lb/>
天塹休論險盡逺目與天俱占山水斂稱霜晴披覽<lb/>
正風靜雲閒平㶑灔想見髙吟名不濫頻扣檻杳杳落<lb/>
<pb n="KR4d0110_WYG_047-3a"/>
沙鷗數㸃<lb/>
　　　好事近<hi>與黄魯直于當塗花園石洞聽楊妹彈履霜操魯直有詞因次韻</hi>
　魯直詞云一弄醒心絃情在兩山重叠彈到古人愁<lb/>
　處有真珠承睫　使君来去本無心休淚界紅頬自<lb/>
　恨老来憎酒負十分蕉葉<lb/>
相見兩無言愁恨又還千叠别有惱人深處在懵騰雙<lb/>
睫　七絃雖妙不須彈惟願醉香頰只恐近來情緒似<lb/>
西風秋葉<lb/>
<pb n="KR4d0110_WYG_047-3b"/>
　　　又<lb/>
春到雨初晴正是小樓時節栁眼向人微笑傍欄杆堪<lb/>
折　暮山濃淡鎖煙霏梅杏半明滅玉斚莫辭沉醉待<lb/>
歸時斜月<lb/>
　　　又<lb/>
上盡玉梯雲還見一畨佳節惆悵舊時行處把青青輕<lb/>
折　倚欄人醉欲黄昏飛鳥望中滅天面碧琉璃上印灣<lb/>
灣新月<lb/>
<pb n="KR4d0110_WYG_047-4a"/>
　　　浣溪沙<hi>和人喜雨</hi>
龜圻溝塍草壓隄三農終日望雲霓一畨甘雨報佳時<lb/>
　聞道醉鄉新占斷更闌詩社互排巇此時空恨隔雲<lb/>
泥<lb/>
　　　又<lb/>
雨暗軒窻晝日昏弦歌纎手浴金盆却因涼思謝飛蚊<lb/>
　酒量羡君如鵠舉寒鄉憐我似䲭蹲由來同是一乾<lb/>
坤<lb/>
<pb n="KR4d0110_WYG_047-4b"/>
　　　又<lb/>
聲名自惜猶時鳥日月何嘗避覆盆是非多付鬂邊蚊<lb/>
　邂逅風雷終有用低徊囊檻要深蹲酒中聊復比乾<lb/>
坤<lb/>
　　　菩薩蠻<lb/>
五雲深處蓬山杳寒輕霧重銀蟾小枕上挹餘香春風<lb/>
歸路長　雁來書不到人靜重門悄一陣落花風雲山<lb/>
千萬重<lb/>
<pb n="KR4d0110_WYG_047-5a"/>
　　　又<lb/>
青梅又是花時節粉墻休把青梅折玉鐙偶逢君春情<lb/>
如亂雲　紅絲牽不斷誰信朱顔換莫厭十分斟酒深<lb/>
情更深<lb/>
　　　雨中花令<lb/>
休把身心撋就着便醉人如酒富貴功名雖自有畢竟<lb/>
與誰同守　看取刀頭切藕厚薄都隨他手趂取日中<lb/>
歸去也好待得黄昏後<lb/>
<pb n="KR4d0110_WYG_047-5b"/>
　　　又<hi>王徳循東齋瑞香花</hi>
㸃綴葉間如繡開傍小春時候莫把幽蘭容易比都占<lb/>
盡人間秀　信是眼前稀有消得千鍾美酒只有些兒<lb/>
堪恨處管不似人長乆<lb/>
　　　留春令<lb/>
夢斷難尋酒醒猶困那堪春暮香閣深沉紅窻翠暗莫<lb/>
羡顛狂絮　緑滿當時携手路懶見同歡處何時却得<lb/>
低幃昵枕盡訴情千里<lb/>
<pb n="KR4d0110_WYG_047-6a"/>
　　　踏莎行<lb/>
紫燕銜泥黄鶯喚友可人春色暄晴晝王孫一去杳無<lb/>
音斷腸最是黄昏後　寳髻懶梳玉釵斜溜凭欄目斷<lb/>
空囬首薄情何事不歸來漫教折盡庭前栁<lb/>
　　　又<lb/>
一别芳容五經寒暑回文欲寄無鱗羽多情猶自夢中<lb/>
來向人粉淚零如雨　夢破南窻愁腸萬縷那聽角動<lb/>
城頭鼓人生彈指事成空斷魂惆悵無尋處<lb/>
<pb n="KR4d0110_WYG_047-6b"/>
　　　南鄉子<lb/>
夜雨滴空堦想見尊前賦詠才更覺鳴蛙如鼓吹安排<lb/>
惆悵流光去不回　萬事已成灰只這些兒尚滿懐剛<lb/>
被北風吹曉角相催不許時間入夢來<lb/>
　　　萬年歡<lb/>
暖律才中正鶯喉竸秀巧燕語新成萬緑隂濃全無一<lb/>
㸃芳塵門巷朝來報喜慶佳期此日光榮開華宴交酌<lb/>
瓊酥共祝鶴算椿齡　須知最難得處雙雙鳯翼一對<lb/>
<pb n="KR4d0110_WYG_047-7a"/>
和鳴造化無私誰教特地多情惟願䟽封大國綵牋上<lb/>
頻易佳名從此去賢子才孫嵗嵗長捧瑶觥<lb/>
　　樂語<hi>附</hi>
　　　賞花亭致語口號<lb/>
懽難得而易失要在追尋時去速而來遲尤宜愛惜況<lb/>
此萱榴用事蜂蝶退飛江亭倐變于清和春物頓驚于<lb/>
蕭索昨日歌聲舞節更復何求明朝樂事賞心未應必<lb/>
得且據目前之勝遇聊為醉裡之佳期伏惟某官才則<lb/>
<pb n="KR4d0110_WYG_047-7b"/>
海内無雙治為天下第一闔境遂沉于夜柝編氓自樂<lb/>
于年豐既此無所用心當知不飲非計況賓僚俱是賢<lb/>
俊復樂部莫非選掄從容四座之綢繆成就一時之盛<lb/>
麗某適逢盛㑹不揣荒蕪上奉華筵輒陳口號<lb/>
緑隂初合燕歸來煮酒新嘗換撥醅不獨江山想王謝<lb/>
須知賓客盡鄒枚十分歡意休教剩萬斛愁心亦自開<lb/>
倒載任他路人笑更將何處作春臺<lb/>
　姑溪居士前集巻四十七<lb/>
</p>
<p>
</p>
  </div>
<div>
<head>姑溪居士前集巻四十八</head> <lb/>
    <p>
<pb n="KR4d0110_WYG_048-1a"/>
欽定四庫全書<lb/>
　姑溪居士前集巻四十八<lb/>
　　　　　　　　　　　宋　李之儀　撰<lb/>
　　墓誌銘<lb/>
　　　羅大夫墓誌銘<lb/>
太平為州當姑孰溪上大江自東來至西北别為支江<lb/>
滙溪水于西而南溪水清支江之水濁其分之畧不相<lb/>
染州人以其分各有所況而其清則分也公諱彦輔字<lb/>
<pb n="KR4d0110_WYG_048-1b"/>
經世世為太平人少依青山讀書雖家人見之亦有時<lb/>
人有就見者非所願見輒避厺書無所不讀下至雜家<lb/>
藝學亦皆通貫五與鄉里奏名中嘉祐四年進士第調<lb/>
建昌軍南城尉以捕盜賞移揚州江都令用薦者故著<lb/>
作佐郎知江州湖口縣丁父憂服除知江寧府溧陽縣<lb/>
辟江南東路根究稅役司勾當公事轉秘書丞遷太常<lb/>
博士賜六品服進屯田員外郎通判宿州未行辟司農<lb/>
寺主簿降一官監江州稅丁母憂服除還所降陞朝散<lb/>
<pb n="KR4d0110_WYG_048-2a"/>
郎通判和州追稅役賞所得官乆之還所追知池州以<lb/>
朝請郎知睦州未行得請管勾江寧府崇禧觀加朝奉<lb/>
大夫遂告老以元符三年七月六日卒于家享年七十<lb/>
四即以九月八日葬公于白紵山崇寧五年七月十七<lb/>
日政卜于山之南公曾祖諱徳祖祖諱明父諱貫皆不<lb/>
仕父以公故贈中散大夫母康氏追封永康縣太君周<lb/>
氏封壽安縣太君娶趙氏封安福縣君五男子成甫正<lb/>
甫忠甫餘未名與正甫皆先公卒成甫饒州司理叅軍<lb/>
<pb n="KR4d0110_WYG_048-2b"/>
亦已卒忠甫以上舍生貢而未第三女子長未行而卒<lb/>
次嫁里人鄒鴻諸徹孫男五曰泰已卒餘尚幼八女嫁<lb/>
者六二在室公介潔不茍合精悍自勵讀書外無他嗜<lb/>
好居鄉里口不挂州縣事與在官者疎于鄉人無少長<lb/>
貧富戚之如骨肉有為不善者必召而宻教之有一善<lb/>
必委曲稱誦之至其忘己之汙而喜自衒鬻盜勢力以<lb/>
欺惑愚衆因而有所利者未嘗扶同假借每見必面折<lb/>
之以故莫不畏且愛而善類則徃徃倚之以為重其終<lb/>
<pb n="KR4d0110_WYG_048-3a"/>
也哭之皆盡哀到今思之不能已其去南城已有知其<lb/>
貧者袖黄金十餘兩邀公于路而贐之公謝曰所貴<lb/>
知我黄金非所可當也固邀之曰人無知者受之何傷<lb/>
公笑曰㝠漠之間不逺左右安得為無知爾亦非愛我<lb/>
也贐者負愧而去湖口僚吏有訟公沽酒受所増之數<lb/>
是時劉公述知州事得所訟即付吏或曰是至毫末兩<lb/>
置之可也劉公曰羅湖口亷吏也不窮見其實則使終<lb/>
身被誣既曰多取一絲髪亦不可果得其誣而反坐之<lb/>
<pb n="KR4d0110_WYG_048-3b"/>
先是溧陽嵗不登道殣至相枕籍公至則曰此可緩耶<lb/>
亟請發常平米又勸有米家量力而出下皆樂輸而就<lb/>
哺者至不逺百里地賴公以生者不可勝計部使者將<lb/>
條其施設而上之公曰救災令之職也饑者命在頃刻<lb/>
又況詔令具存其可忽哉人知惜人命令知謹詔令而<lb/>
已賞非所覬也司農長多便文自營公事無巨幼必爭<lb/>
長患之公知不合乃欲請去宰相直公而髙其義曰自<lb/>
擇所欲而行㑹尉氏闕乃得之公到之三日謁孔子廟<lb/>
<pb n="KR4d0110_WYG_048-4a"/>
舍宇頽圮塑像半為雨所侵公愀然曰州縣有學風化之<lb/>
始也吾師有象尊所歸向也學不葺像不嚴何以施顔<lb/>
面以臨斯民首出俸錢補治邑人競相萃而應像設館<lb/>
次俄一新來學者至不能容仍嵗繼有登第者教閱保<lb/>
甲令丁擢通事舍人劉琯提舉畿内琯以驟得用過自<lb/>
矜持按視所到吏屬至不敢仰視方闢教塲公從琯至<lb/>
其地輒命公引繩以信丈尺公叱其下為引琯色變徐<lb/>
以三事將困公公條叙詳諱琯遽歛袵因厚為客而去<lb/>
<pb n="KR4d0110_WYG_048-4b"/>
既成第其勞為所𨽻之最尋召對比到闕下㑹元豐末<lb/>
命不果對乃得少府簿復與其長論不合遂摭簿書失<lb/>
銷鑿二三事用以中公或强公求直公曰九江去家近<lb/>
奉親良便就使力圗之未必得直將何求公攝和州前<lb/>
為守者多市公使物更累改負民間逋責多公不受一<lb/>
錢而率其下未幾償足所負皆曰是終身不可得者微<lb/>
公疇能有之至齊僧誦經祝公以為謝真州有司以法<lb/>
不應支錢互用發運司案其事主吏將自引決公被檄<lb/>
<pb n="KR4d0110_WYG_048-5a"/>
推治或從公報其州令異推所公曰應猝而互其得已<lb/>
耶姑待之吏聞公語曰是生我也即他營以足之公至<lb/>
其已足報吏卒獲免有請致仕者黄牒到而疾且革畧<lb/>
能領之齎牒者疑而不受公曰第授之有累非爾及也<lb/>
又為具其後事保奏其所得任子恩池之地下嵗被水<lb/>
患加之沮洳不能城公萃逋逃卒得百人為役日親程<lb/>
之亷責數幹增募民力伐九華山石為路自後池有城<lb/>
而水不為患徃來者利之有佐記以傳其事者强盜得<lb/>
<pb n="KR4d0110_WYG_048-5b"/>
財而無所傷邂逅屬縣有訴旱者公即以荒改從事皆<lb/>
寛以讞之奏課為本路第一公外雖嚴而中實平恕樂<lb/>
成就而惡掊克在官飲食外未嘗買一物遇公使應特<lb/>
送他人如例而已獨不納居崇禧部使者以公清介列<lb/>
名而上請還公一州公聞而歎曰晩節末路得從容家<lb/>
居以盡餘日足矣為州豈所幸也俄有㫖還稅役之賞<lb/>
而有司執文置前嵗月不為用故大禮後一月方得應<lb/>
任子官或謂公理之必可得公笑而不答晩得攝生術<lb/>
<pb n="KR4d0110_WYG_048-6a"/>
强健如壯年耽味禪悅遊心内典多得其要妙平居䇿<lb/>
杖徜徉里巷間見者必郤步改容曰異日求如斯人不<lb/>
復有矣願其壽考無窮也公一日微屬疾語家人曰我<lb/>
家固寒也但以一節自信縱明日餓死不為介毎以人<lb/>
之急難勇於事而責之則常使有餘地雖不顯而白首<lb/>
退休姑造履瞑目何所憾耶素愛白紵山昔所偃泊以<lb/>
寄吾老者比築菴號妙髙當即庵地以為塟謹勿妄求<lb/>
銘誌設求或昧平生而有請及爾嘗憚而託之是穢我<lb/>
<pb n="KR4d0110_WYG_048-6b"/>
也我既以清白遺而曹萬一至飲粥不繼亦不可少屈<lb/>
以違我所戒言訖索浴更衣而逝後其家併日而食忠<lb/>
甫教授一時晩生仰以奉偏親至藜藿不厭及乆不請<lb/>
銘者皆所不敢違也公即世十五六年矣州之人每行<lb/>
溪上俯流水而嘆曰羅公何在溪流如故公胡不留永<lb/>
為吾邦之所矜式相與躊踷詠之而不忍去至有流涕<lb/>
者銘曰涇渭之殊物理所槩疇謂于公涇輒未艾霜天<lb/>
皦日而豕負塗浮雲何來及說之弧謂不我相胡卑壽<lb/>
<pb n="KR4d0110_WYG_048-7a"/>
考一其終初居晦而老孰得孰失路人舉知琢詞墓道<lb/>
以唱其思<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_048-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集巻四十八<lb/>
</p>
<p>
</p>
  </div>
<div>
<head>姑溪居士前集巻四十九</head> <lb/>
    <p>
<pb n="KR4d0110_WYG_049-1a"/>
欽定四庫全書<lb/>
　姑溪居士前集巻四十九<lb/>
　　　　　　　　　　　宋　李之儀　撰<lb/>
　　墓誌銘<lb/>
　　　楊判官墓誌銘<lb/>
無為楊氏自傑次公以文學行義有聞于時外至殊方<lb/>
異國亦知之而以字行以故遂為東南望族其論議激<lb/>
昻舉止淹雅不問可知為其家子弟或席下諸生也當<lb/>
<pb n="KR4d0110_WYG_049-1b"/>
次公時各以其得之者互出頭角卓卓相見俊于今有<lb/>
抑揚頓剉自為一宗而士論歸之無異辭君次公叔弟<lb/>
諱作字次文與其仲兄伋次思能羽翼所學差池上下<lb/>
冉冉雲霄間若不可得而親而愈乆愈可愛居特恢廓<lb/>
無停滯重然諾從次公遊官為一時知名士所欽嚮隨<lb/>
所至較藝多占髙等晩登舒王門益信其所傳為不昧<lb/>
鄉校推為前輩塲屋以經術取士君首中其選再試復<lb/>
在第一竟不第遂無復進取意少之近日有以十科交<lb/>
<pb n="KR4d0110_WYG_049-2a"/>
薦者于是相與勉君出仕君謝曰用之則行舍之則藏<lb/>
渠敢以退為進而固自背馳耶後舉經明行修起家調<lb/>
吉州廬陵主簿或謂君儒者非剸劇之所長君謹簿書<lb/>
肅期㑹剖析是正無一毫髪不及上官以為能邂逅永<lb/>
豐闕令仍嵗大歉獄訟充斥即以君攝其事凡振貸招<lb/>
集悉能舉其要乃審所繫囚得其乏食而自陷于强盜<lb/>
君愀然曰命在俄頃而茍免罪之法意不如是皆使之<lb/>
更新既得出懽呼涕淚曰微吾令君可復為良民耶比<lb/>
<pb n="KR4d0110_WYG_049-2b"/>
君去卒遮道挽留幾不得行再調池州司理叅軍未到<lb/>
輒感慨自嘆以謂時非不我與而我自不勉因上書自<lb/>
薦曰騏驥已老致逺尚能鴻雁失羣不鳴為恥得是語<lb/>
者壯之辟西安州天都它戎寨主簿管勾安撫司機宜<lb/>
文字方時拓復境土經理疆塲有志之士輻輳砥礪而<lb/>
新造之區風俗異宜君能以文采學術縁飾以相其事<lb/>
人物細觕莫不師事之興鹽池之利肅牐闗之投資其<lb/>
規畫為多第其最積階至儒林郎補開封府考城令益<lb/>
<pb n="KR4d0110_WYG_049-3a"/>
有治聲達官要人引道惟恐後而君以去墳墓乆思得<lb/>
並家一官以便洒掃調和州防禦判官受八寳恩加承<lb/>
直郎未幾得疾以大觀三年二月中四日卒于官享年<lb/>
六十五即以其年三月二十八日葬君于無為鄉東歴<lb/>
村先塋之次君曾祖諱果祖諱明具以文名官雖不顯<lb/>
為當世推重父諱復左朝散大夫母長夀縣太君趙氏<lb/>
娶鄱陽姜氏再娶同郡侯氏三男子洵蚤卒汴溱舉進<lb/>
士四女子抱全適從事李敦頥抱真適戴圯皆進士抱<lb/>
<pb n="KR4d0110_WYG_049-3b"/>
素適同上舍出身火徑抱玉適從事郎俞長源君和而<lb/>
不茍無所不盡誠處已嚴而恕于接物於内典蓋家習<lb/>
也而亦天資所起悟嘗結彌陀社著決定住柱生西方<lb/>
論勸人修行疾且革語家人曰生死本空無甚悲惱誦<lb/>
西方佛名不絶口端坐而逝自號白雲子有錦溪集二<lb/>
十巻嗚呼古人謂松栢之下其草不殖又曰部婁無松<lb/>
栢信乎造化所鍾各有其本非咫尺可得而論也次公<lb/>
之學既行于人而君又能資藉紬繹以見于用可謂盛<lb/>
<pb n="KR4d0110_WYG_049-4a"/>
矣而說施之地猶未能飽足人意豈有所待而然耶待<lb/>
之者亦有所以也積流源逺當知必有所在銘曰<lb/>
　　得自是　行靡他　而止此　如命何　弗稼穡<lb/>
　　胡取禾　後且顯　銘不磨<lb/>
　　　郡太君林氏墓銘<lb/>
大觀三年朝奉大夫宏中罷吏部員外郎得請監太平<lb/>
州酒稅明年到官適與余相值余稍以遷謫勞之乃曰<lb/>
君恩厚矣吾親年八十四此雖家纔隔一水以所得禄<lb/>
<pb n="KR4d0110_WYG_049-4b"/>
為養升斗猶萬鍾也余愧其語已而完補舍次掇拾器<lb/>
用凡所以娛老之備無所不盡即具舟就迎而來有日<lb/>
矣夫人遽得疾吏部謁急歸侍療治祈禱以夜繼日而<lb/>
憂戚憔悴見者幾為出涕未幾竟不起余聞報亟欲親徃<lb/>
以問饘粥未及行而訃者且以銘見委曰吾親以八月<lb/>
八日棄孤遺卜以十一月祔先君中散之兆于和州歴<lb/>
陽縣順天鄉冷水澗之北原願有以銘之先人與中散<lb/>
遊而余未及見於治平間得吏部雖晩其義則晜也銘<lb/>
<pb n="KR4d0110_WYG_049-5a"/>
其可辭邪夫人姓林氏建州建安人自為女子於所事<lb/>
不待教而能事父母惟恐失其意頴出流輩而不以之<lb/>
自異宗族間每歎以為不可及皆曰是難其配也乆之<lb/>
戸外之禽相繼而委於是同郡徐民方以文學政事接<lb/>
武華顯獨中散奉偏親稚弟幼妹藜藿不厭而隱然名<lb/>
重閭里既從所委建安葉夫人甚愛其子而憂稚幼之<lb/>
未有托比與夫俱閫内之事無復經意佐佑奉承無一<lb/>
毫不至常所憂者卒先期以緝迨其婚姻惟視成而已<lb/>
<pb n="KR4d0110_WYG_049-5b"/>
中散仕浸乆交游多一時知名士其至必命飲食相與<lb/>
傾盡夫人佐饔飭器不屑其勞亦不以晝夜為難中散<lb/>
執喪夫人之年六十餘矣夫婦皤然履苫塊弔者既哀<lb/>
之且懼其不能勝自歴陽䕶其柩歸塟鄉城水陸無慮<lb/>
數十里不遺餘力以相見舉既老專以佛事為日用誦<lb/>
其書禮其名未嘗間一日或有以暫休為請者輒曰上<lb/>
以薦吾姑中以報吾夫下以備吾日後之資幸可勉<lb/>
俟其不能勉休未晩也平居不妄笑語御下寛而有㳒<lb/>
<pb n="KR4d0110_WYG_049-6a"/>
間有延揖者正容貌整冠裳而後見訓導亹亹莫不本<lb/>
于為善自奉養至約喜周人之急其於供施佛家則卒<lb/>
先衆人而畧不計有無屬纊之際不留一語惟合掌誦<lb/>
經以至瞑目初以中散通籍封永福縣君又以郎中進<lb/>
封永安以子時中通籍封永封縣太君以閑中任屯田<lb/>
政封永康天子既受大寳覃度中外時許命婦視夫秩<lb/>
為封而閑中在吏部遂封普安郡太君夫人之先隱徳<lb/>
自晦至皇考諱含章始教子為學曰衍于夫人為兄以<lb/>
<pb n="KR4d0110_WYG_049-6b"/>
進士起家以材武自振終左藏庫副使故贈其父率府<lb/>
副率封其母吳氏壽光縣太君中散諱師回以在朝議<lb/>
大夫捐館舍贈左中散大夫四子乆中藤州軍事官時<lb/>
中承議郎剛中安州<hi>闕</hi>　　　先夫人以卒季則閎中<lb/>
也兩<hi>闕</hi>　　　　　　天范峒次嫁承議<hi>闕/</hi>　　剔<hi>闕</hi>
珏林兹林皆進<hi>闕</hi>　　　　　　　　　孟子曰王者<lb/>
迹息而詩亡詩亡然後春秋作此特一時之論耳王者<lb/>
之迹盖無時不在也自採詩之官不繼故深閨之美無<lb/>
<pb n="KR4d0110_WYG_049-7a"/>
以為明其隨時自見而逺其天得以合于是道者夫人<lb/>
其可以無愧矣而又典刑所鍾顯有令子雖不克盡其<lb/>
養亦庶幾無所憾無以愧至于無所憾嗚呼夫人其賢<lb/>
哉銘曰勤儉慈恕足于用柔慧孝愛資之人非天則用<lb/>
豈能見非用而後知其然偕君子之老五福以備享而<lb/>
又引之以修年達夢覺于鹿人明知<hi>闕</hi>
　　　題髙平雜詩後<lb/>
紹聖四年夏鞫獄原州四月<hi>闕</hi>　　推五月二十二日<lb/>
<pb n="KR4d0110_WYG_049-7b"/>
出院人事不復關與蓋獨游息于一堂之上凡三<hi>闕</hi>
　　不能平則聊寓筆墨以遣其<hi>闕</hi>　　　　得之<lb/>
氣隨得隨葺得詩一<hi>闕</hi>　　　　　　不精而䆁庶<lb/>
幾與<hi>闕</hi>　　　　晤語亦足以見傾倒紬繹若<hi>闕</hi>
　　　諧詭徃徃綿<hi>闕</hi>　　謂且免矣今復見臨則<lb/>
所謂險<hi>闕</hi>　　　直備<hi>闕/</hi>之矣不在我者乎則<hi>闕</hi>
艱難者果可以見窻非即覽之者<hi>闕</hi>　知也<lb/>
　　　跋董無求帖<lb/>
<pb n="KR4d0110_WYG_049-8a"/>
余始至當塗得西講院壁間題字不覺失聲曰吾元章<lb/>
何時過此耶主僧曰是諸董所留下余然後知其為祖<lb/>
習然咄咄相過殆不復能真膺後得是數帖稍索其妙<lb/>
處則徃徃遇之蓋金陵董君安期所作元章行筆為一<lb/>
時之冠進而上之栁誠懸徐季海俱在下風董君特年<lb/>
少爾使年加長筆力愈老勁則吾元章未必不為今日<lb/>
之徐栁也崇寧五年十二月二十四日姑溪居士<lb/>
　<lb/>
<pb n="KR4d0110_WYG_049-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集巻四十九<lb/>
</p>
<p>
</p>
  </div>
<div>
<head>姑溪居士前集巻五十</head> <lb/>
    <p>
<pb n="KR4d0110_WYG_050-1a"/>
欽定四庫全書<lb/>
　姑溪居士前集巻五十<lb/>
　　　　　　　　　　　宋　李之儀　撰<lb/>
　　墓誌銘<lb/>
　　　姑溪居士妻胡氏文柔墓誌銘<lb/>
文柔諱淑修字文柔姓胡氏世為常州晉陵著姓祖宿<lb/>
歴位要顯其子孫族屬多能取美官還為大族父宗質<lb/>
娶宣城施元長之女元長娶丹陽刁民約之妺約館閣<lb/>
<pb n="KR4d0110_WYG_050-1b"/>
舊人樂善喜賓客名卿巨公多所親厚故相國習以風<lb/>
範好事互為表發文柔當内外族盛時獨能于所闕見<lb/>
擇而不隨一時翕然以為賢選所宜歸皆侈家達門文<lb/>
柔辭焉于是先人蹭蹬禄仕敝車羸馬奉朝請余方從<lb/>
學者遊有以合姓為言者先人難之文柔謂其親曰此<lb/>
可托也乃歸於我事先人先妣能盡其所以事嫁方數<lb/>
月先人當赴逺官余將從舉子試皆不欲令相逺文柔<lb/>
曰君無以我為重而使君有新婚惜别之議凡晨昏致<lb/>
<pb n="KR4d0110_WYG_050-2a"/>
養我之職也苐勉之後先人得疾文柔未嘗離其側藥<lb/>
餌非親嘗不進甫屬纊謂文柔曰吾幼女及行而不及<lb/>
見以是累爾文柔涕泣承命既佐先妣營葬事治家外<lb/>
一意掇拾多取其自隨物為其用卒得佳配以行余既<lb/>
出仕奉偏親禄不給于養文柔謹甘㫖均有無脫粟不<lb/>
自厭而門内無間言施夫人卒文柔即禠去服飾不茹<lb/>
葷血先妣屢强其復常文柔毎謝曰内失吾舅外失吾<lb/>
母可復世間欣艶以相夸耶卒不回先妣棄孤遺于京<lb/>
<pb n="KR4d0110_WYG_050-2b"/>
師余羸然在疚傍無一力之助文柔經理促辦迨䕶喪<lb/>
歸葬無一事不至凡築穴封殖率與余分任每舉其哀<lb/>
𥜗運土以從事而手實之其松檟灌溉則涕淚與水俱<lb/>
無慮數十本後無一不榮者父感疾善醫者曰非灼艾<lb/>
不能效固請不可文柔泣曰疾已至此得不為兒女念<lb/>
輒炷香于㕔曰願於一柱對一壯至十餘父始覺至噭<lb/>
呼親以手撥去猶不已既喪摧毁幾不勝衣掖之乃能<lb/>
行京師新闢禪刹召名師主之學者至奔走天下然一<lb/>
<pb n="KR4d0110_WYG_050-3a"/>
方猶未全信文柔著壊色衣一飯不粥隨諸學者叅問<lb/>
而所謂明師者皆印其可上自宗室公御家徃徃化之<lb/>
倫類中遂為領袖而名聞京師天下叢林至今稱之文<lb/>
柔亦以是為己任崇寧二年余以撰故宰相范忠宣公<lb/>
行狀逮繫御史獄方大暑文柔自頴昌兼程野宿追余<lb/>
至京師就數椽地手自執㸑具獄中飯當烈日烟熖中<lb/>
斯須不暫捨過者為流涕獄詞有所追詔而所追偶寄<lb/>
一姻家其長雅不相習文柔曰彼若覺則不可取輒紿<lb/>
<pb n="KR4d0110_WYG_050-3b"/>
曰乆濶幸一相見先復賂其使令而得其處入門則相<lb/>
與破鏁發篋得所追以出長大驚曰一何妙耶亦具以<lb/>
是訴于人問者曰審有是乎已而曰豈古所謂烈女者<lb/>
莫不首肯而嗟賞之不已余既南遷文柔相迎于御史<lb/>
府顧余泣且喜曰囹圄中何所不有而君乃豐悅過于<lb/>
常時豈不以之介然耶我當與君俱貶所未必惡也遂<lb/>
同涉間關止旅邸其修途所次具已集矣或曰陸趨良<lb/>
勞又方庚伏中且乆雨奈何遂附運粮空舟以行而舟<lb/>
<pb n="KR4d0110_WYG_050-4a"/>
敝上不能蔽果大霔至加雨衣相擁覆兼晝夜者六七<lb/>
比舍舟而陸歴深山大澤夫婦形影相携暑每增熾率<lb/>
達旦命途時藉草以休息之既即貶所異鄉人情齟齬<lb/>
又以罪來上下觀望幾不相誰何蓬蓽蕭然惟薪水相<lb/>
給而已文柔間謂余曰通塞自有其數茍不偶于今日<lb/>
則合眼再開來必無佳處要須于向上事精進當能必<lb/>
致其佳既到此尤甚自䇿一報縁中不昧者有幾遂一<lb/>
意佛事朝暮禮觀音䜟不懈間邀余共之先是文柔三<lb/>
<pb n="KR4d0110_WYG_050-4b"/>
弟各分俸為助忽語余曰日月易得食其所分汙二年<lb/>
矣此時以我故分而元與之約遇赦恩或得免則還之<lb/>
赦來而不及彼不能無所望余曰姑少待以成其義文<lb/>
柔曰苐還之我亦欲履其約也家人輩竊疑其說一日<lb/>
二三禪者相過處留飯饔滌舉饋文柔皆不以與人既<lb/>
徹微覺疾作居兩日遂革輒自洮頮更衣屢舉身起欲<lb/>
跏趺而行家人輩幸其生不為之掖乃兩手結彌陀印<lb/>
而逝時四年二月四日也氣候已暄猶停七日以待其<lb/>
<pb n="KR4d0110_WYG_050-5a"/>
子甫就木顔色光潤如笑嗚呼之儀不幸事先人之日<lb/>
短文柔間關相保于窮約中與先妣不異親母子無頃<lb/>
刻暫相捨比終養見遺像必出涕遇時享薦獻必親而<lb/>
歴道其平生咨嗟感咽不自禁于仕不偶偶又仰禄為<lb/>
生文柔能使不足為有餘既篤于其姑又不忘其父母<lb/>
之愛周旋徃來常恐有所不及二家中表矜式其所踐<lb/>
而嚴憚之其二親之葬適在數千里外皆輕裝赴之孤<lb/>
妹自襁褓撫育至及行又親為約製以待性髙嚴喜風<lb/>
<pb n="KR4d0110_WYG_050-5b"/>
節自許與甚重練達世故喜論事于人物取捨則毫髪<lb/>
不假借上自六經司馬氏史及諸纂集多所綜識于佛<lb/>
書則終一大藏作小詩歌詞禪頌皆有師法而尤精于<lb/>
算數沈括存中余少相師友間有疑忘必邀余質于文<lb/>
柔屢歎曰得為男子吾益友也余從辟蘇軾子瞻府文<lb/>
柔屢語余曰子瞻名重一時讀其書使人有殺身成仁<lb/>
之志君其善事之邂逅子瞻遇余方從容笑語忽有以<lb/>
公事至前遂力為辦理以竟曲直文柔從屏間歎曰我<lb/>
<pb n="KR4d0110_WYG_050-6a"/>
嘗謂蘇子瞻末能脫書生談士空文游說之蔽今見其<lb/>
所臨不茍信一代豪傑也比通家則子瞻命其子婦尊<lb/>
事之常以至言妙道屬其子婦持以論難呼為法喜上<lb/>
人子瞻既貶手自製衣以贐曰我一女子得是等人知<lb/>
我復何憾雅不耐事奉已甚常而待人御下必欲如己<lb/>
自始蔬食迄老不少輟雖疾病亦不易食無鹽酪纔麄<lb/>
糲屬饜爾隨禪者力行受圓炤宗本師記從其門弟子<lb/>
别名守慧兩男子長未名而卒次堯行未葬前一年亦<lb/>
<pb n="KR4d0110_WYG_050-6b"/>
已卒一女子嫁餘杭虞奕孝而義甚似其母而明爽疏<lb/>
通不膠于事文字一過眼輒誦為文多魏晉間人語後<lb/>
文柔數日卒内外孫兒女十三人李氏占籍滄州無棣<lb/>
後徙楚州小陽今得卜于太平州當塗縣藏雲山之致<lb/>
兩峰下遂遷先人妣以葬而以文柔從葬先人諱頎先<lb/>
妣田氏享年五十八其葬以大觀四年十一月十八日<lb/>
先以余通籍朝列封蓬萊縣君再以余加大夫階進封<lb/>
南華後以余復官追封靜安嘉祐中嘗從其祖母至内<lb/>
<pb n="KR4d0110_WYG_050-7a"/>
廷見于柔儀殿中宫拊之曰是乃胡氏有學能文之女<lb/>
乎後因上元節御宣徳門觀燈命婦皆在侍又顧胡夫<lb/>
人曰能文之女何不來文柔適在後遂呼出而賜冠帔<lb/>
文柔生平可紀之事固多惜非其地而終不能超見其<lb/>
志宜能文詞者抑揚以信後世然與余四十年伉儷且<lb/>
復所履歴皆人所不能堪亦人之所甚難又多縁我而<lb/>
致加之閨門之外或不及徧知茍非親為直書其事則<lb/>
九原之下所負深矣輒揮淚而銘之尚恨有所不盡也<lb/>
<pb n="KR4d0110_WYG_050-7b"/>
銘曰生之非艱行之則難胡捨彼以即此蓋所遇之適<lb/>
然違我行之必至庶古人之莫能先或謂此丈夫之事<lb/>
也孔子不曰有婦人焉噫求仁而得仁矣亶吾銘之弗諼<lb/>
　　　李氏歸葬記<lb/>
李氏世葬滄州無棣自先祖出仕從于楚州即卜以葬<lb/>
至先人捐館舍以其地不可以從葬乃卜于州之西南<lb/>
安樂鄉里先妣殁亦舉以祔地近河復以疏鑿變更間<lb/>
為河逼議遷者乆之而未果之儀得罪居太平州既許<lb/>
<pb n="KR4d0110_WYG_050-8a"/>
自便北歸道金陵愛其江山勝麗遂有卜葬之意凡距<lb/>
城百里内外求之殆徧而不可得邂逅復過太平得此<lb/>
地為葬蓋當塗縣歸鄉尊宿社藏雲山之致兩峯下也<lb/>
以大觀四年四月十八日奉先人先妣合未葬四喪而<lb/>
葬焉于是先人以之儀陞朝累贈光禄大夫先妣追封<lb/>
永嘉郡太夫人孫堯行以通仕郎江州軍事判官次堯<lb/>
光方四嵗曾孫徳師郊社齋郎徳孚尚幼先人之女長<lb/>
嫁朝奉郎何景初封徳安縣次嫁顯謨閣直學士大中<lb/>
<pb n="KR4d0110_WYG_050-8b"/>
大夫林邵進封崇國夫人次嫁朝請大夫鄭億封同安縣<lb/>
君之儀之女嫁承議郎河北西路提㸃刑獄虞奕封文<lb/>
昌縣君次方二嵗次生未滿月堯行之女亦嫁虞氏孫<lb/>
徹一未行何氏孫釗儒林郎監秀州鹽場鑄將仕郎鎮<lb/>
承議郎通判明州林氏孫攄正奉大夫中書侍郎鄭氏<lb/>
孫耀將仕郎宣州司法叅軍虞氏孫澈涭澐渚外孫女<lb/>
三人已嫁皆士族七在室嗚呼先人先妣積累之厚其<lb/>
徳澤所鍾當有承之者而之儀無似深懼不克負荷然<lb/>
<pb n="KR4d0110_WYG_050-9a"/>
報施不昧庶幾有待焉故詳書之以昭其成其諸具載<lb/>
誌銘今并舊刻石移置壙中來者可以再見也朝奉大<lb/>
夫管勾成都尉李之儀謹記<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_050-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士前集巻五十<lb/>
</p>
<p>
</p>
  </div>
<div>
<head>姑溪居士後集巻一</head> <lb/>
    <p>
<pb n="KR4d0110_WYG_051-1a"/>
欽定四庫全書<lb/>
　姑溪居士後集巻一<lb/>
　　　　　　　　　　　　宋　李之儀　撰<lb/>
　　古賦<lb/>
　　　夢逰覽輝亭賦<lb/>
露下木落天宇澄徹日欲傾頹蝉方凄咽姑溪居士支<lb/>
笻步屧臨階之絶顧視節物推遷嵗月感覽輝之昔㳺<lb/>
詠生塵之羅襪惝恍差池躊躇騷屑御者不進將誰與<lb/>
<pb n="KR4d0110_WYG_051-1b"/>
説既鵠立以不怡疑株拘之無别已而人斷風㣲月出<lb/>
雲裂繁星不能蔽其光萬籟于此號其穴兹欲遣而不<lb/>
暇更百糾而千結于是解衣就枕寤寐纔分紅舒緑巻<lb/>
蘭郁麝薰更笑語于鶯燕襲環珮于烟雲恨秀絶之不<lb/>
與方展轉而凝魂忽若星墜倐如鸞停拊背藉以相欵<lb/>
極情柔而見文謂子之約何爽叩予之實彌勤顧倚玉<lb/>
之未及俄司晨之遽聞嗚呼夢邪覺邪則亦莫知其然<lb/>
哉今已非是昔安可追徴夢幻于物我遂割眤網于頑<lb/>
<pb n="KR4d0110_WYG_051-2a"/>
癡庶几夢覺與今昔不能俯仰于羣迷<lb/>
　　古詩<hi>七言</hi>
　　　晩過王晉卿第移坐池上松杪凌霄爛開<lb/>
清風習習醒毛骨華屋高明占城北胡床偶伴庾江州<lb/>
萬葢揺香俯澄碧隂森老樹藤千尺刻桷雕楹初未識<lb/>
忽傳繡障半天來舉頭不是人間色方疑絢塔燈炤燿<lb/>
更覺䴡天星的歴此時遥望若神仙結綺臨春猶可憶<lb/>
徘徊欲去輒不忍百種形容空嘆息亂㸃金鈿翠被張<lb/>
<pb n="KR4d0110_WYG_051-2b"/>
主人此况真難得<lb/>
　　　題王子重出李成所畫山水<lb/>
主人邀我登閒軒軒前景物祗欠山坐來慘澹若不足<lb/>
引我忽到營丘間營丘山水天下知全齊十二雄一時<lb/>
舊逰歴歴如到眼吾宗筆力窮高低峯雲巖靄互隱現<lb/>
老木蒼藤紛綵絢瓏璁特幹勢將壓奇崛欲夸人未見<lb/>
石磴流泉似幽噎洞穴縱横乍明滅舉頭樓觀俯懸崖<lb/>
定湏六月臨飛雪行人初踏山前路欵段衝寒怯回顧<lb/>
<pb n="KR4d0110_WYG_051-3a"/>
蹇驢亦自樂平地亸且徐行方得趣日西平逺連何處<lb/>
極目蒼茫天欲暮行人端是我前身斗覺精神相㑹聚<lb/>
百年瞬息竟誰真此老應無一㸃塵主人等是風塵外<lb/>
豈是閒軒乆住人<hi>子重家有閒軒</hi>
　　　觀子重鐘隱鷄鷹圗就借傳本畫乃文康舊物<lb/>
千年老木根半㧞义牙枯枝闘金鉄蒼鷹見鷄豈復捨<lb/>
伺隙必拿將雷掣鷄知不免怖且死銅觜窺鷹反噪聒<lb/>
隂風慘慘天為改殺氣憑陵欲翻海畫工已證三昧因<lb/>
<pb n="KR4d0110_WYG_051-3b"/>
造化精神智能采江南山水多異人遁迹往往隨風塵<lb/>
等閒應現非一化流落終為絶世珍王公盛徳天下歸<lb/>
想見乾興天聖時進賢退佞乃所嗜不使異趣侵毫釐<lb/>
喻公為鷹固不可排撃奸邪力尤果開圖凜凜毛髪驚<lb/>
滯蔚頓攄如破鎖公孫勝致有餘風十年净土常相同<lb/>
擬借傳摹應見從意欲因畫時見公<lb/>
　　　次韵胡希聖登毘陵東山亭<lb/>
君不見狐裘相齊望前古後日執鞭固欣慕煙雲得趣<lb/>
<pb n="KR4d0110_WYG_051-4a"/>
更飄蕭常使高人恨無路闌干崢嵘擅空濶寒日低回<lb/>
得循步朱輪想見不可從南國小棠疑未去百年暴輝<lb/>
實之賓俯盛仰衰情易新孤懐直欲共傾倒衣上元無<lb/>
一㸃塵又不見三千珠履春申君十年天禄揚子雲極<lb/>
目平原草縈骨秋月春風愁殺人五湖歸去辨之蚤擊<lb/>
鼓撞鐘猶恨少險語緩絲一劒休九衢相視空草草荆<lb/>
州萬里控上流歌舞翻風甚飛鳥回首蒼梧隔暮雲南<lb/>
狩不歸何可叫解后相逢情更親芻狗疇能誇已陳欲<lb/>
<pb n="KR4d0110_WYG_051-4b"/>
書醉語致多感好事今無載酒人班班微陽度宻竹嘖<lb/>
嘖寒雀喧荒榛韋郎所紀十無一安得遺老酬諮詢蹭<lb/>
蹬難堪隨末俗徤論愛君如剪竹寧人負我無負人咄<lb/>
咄老暪徒四目直絃易斷曲未終鳯髓難容斷誰續白<lb/>
首胡君到孤獨在何分金齊鮑叔<lb/>
　　　送李仲益赴濠梁司户<lb/>
烱然五府不受塵深山大澤猛虎蹲豫章千尺若可抉<lb/>
滄溟萬里疑平吞秋天一鶚禰正平人物南州龎士元<lb/>
<pb n="KR4d0110_WYG_051-5a"/>
莫詠濠梁好風月當知猿臂出吾門<lb/>
　　　閩僧饋紅糟炒笋<lb/>
食飽䑛指老更深飢膓南北常欹崟曾作閩山對岸客<lb/>
海舶供㸔常相尋一路埃塵春幾換葷羶裂腦愁舉按<lb/>
淮陵巨海不多程多情誰殺能鳴雁道人雅好逾千金<lb/>
短茁漬味羞春林呼兒績飯不知飽未徹已到閩山隂<lb/>
孤風冷石常齒齒不忘南音似君子寂寞相求義愈高<lb/>
豈特今朝共隣里<lb/>
<pb n="KR4d0110_WYG_051-5b"/>
　　　胡希聖在毘陵有詩私送比過山陽復以其韻<lb/>
　　　送之<lb/>
寒雲四塞客日短一壺臍裂洪疇中君家大門我父黨<lb/>
覔白聊復相過從和香索料多甲煎幽蘭幾㺯理孤桐<lb/>
爾來行李偶南北齒齒不見雲間峰登山臨水不無思<lb/>
獨笑往往捫長松蓬門春晚燕語好書幌迤邐來清風<lb/>
五府帶垢一洗盡萬里古色開愁胸輞川何在廣文死<lb/>
比比孺子誇有功楚人僅免二日苦却嗟白璧埋蒿蓬<lb/>
<pb n="KR4d0110_WYG_051-6a"/>
逡巡取酒叙契濶百川赴吸驚長虹風流未愧正始後<lb/>
淪落丘范評無鍾君才有用豈特尔我亦相將成老翁<lb/>
騏驎得路即千里㑹㸔拭目天邊鴻<lb/>
　　　登鶴雀樓<lb/>
大河南奔山北走臍裂天涯懶回首撞鐘擊鼔醉横參<lb/>
恃險英雄骨已朽嵗暮風烟尤可悲功名白髪不相期<lb/>
重來好是當晴日應有鷄羣翡翠兒<lb/>
　　　送鄭産莊<lb/>
<pb n="KR4d0110_WYG_051-6b"/>
酌君白玉杯送君正黄梅長安風沙眯人眼君行暫詣<lb/>
黄金臺劇辛巳老樂毅去荆棘平地多龍媒九重深沉<lb/>
四海逺快便誰許叅雲雷黄金臺高不易上并州雄節<lb/>
幾塵埃當時勲業皎白日餘風表表皆雄才龍睛豕腹<lb/>
實異相肝膈上下羅瓊瑰丹青萬物大門壻妙論尔汝<lb/>
無嫌猜同時舒巻一門盛將見裂火生寒灰十年早飛<lb/>
不足歎青雲自此亨途開我暫追隨極天未有酒取醉<lb/>
長追陪離亭雨足緑蔽眼健㠶危挂寒風催黄金臺不<lb/>
<pb n="KR4d0110_WYG_051-7a"/>
知幾千尺勸君窣衣直上首莫回時我嵗豐亦足被君<lb/>
賜還湏逺過青山隈<lb/>
　　　晩步汴堤始見春色次夜與蔡君規鄭希仁同<lb/>
　　　飲進奏官舍<lb/>
昨日行河堤桞色緑如埽只疑晚煙罩寒林細㸔始知<lb/>
春已到春來本不與我期病中蹉却春來時塵埃雨過<lb/>
風不起但見紅紫咄咄陵高枝年年見春隨分喜今年<lb/>
見春略無意泊然相遇等幻化況是客愁如夢裏前年<lb/>
<pb n="KR4d0110_WYG_051-7b"/>
隨春入都門去年探春海上村今年作客還到此萬里<lb/>
漂浮誰與論故人邂逅羅酒樽白髪相逢情更親身世<lb/>
崎嶇有底急終日裂臍如歸雲倚門幾夜環連夢勃窣<lb/>
稚子行逡巡扁舟早晚東南奔車馬紛紛愁殺人<lb/>
　　　送俞叔通歸四明<lb/>
終軍棄闗繻李斯逐黄犬功名事業自有時咄嗟所得<lb/>
亦蹇淺雷奔電掣千里雨魚變為龍如掌反侯嬴抱關<lb/>
誰復論公子感之在一言擔簦屐履遍列國平揖相印<lb/>
<pb n="KR4d0110_WYG_051-8a"/>
須臾間簀中不死魏齊困口中舌在天應旋莫嘆髀肉<lb/>
消休悲釡生魚揮斥八極神不變秦人豈識照乗珠氣<lb/>
吁虹蜺亘天地有時一笑海可枯㤗山排雲天下小紛<lb/>
紛何足論賢愚得君本如此君知我無朱㡬年飛鳴共<lb/>
搶榆長慙瓦礫叅璠璵都城踰月同朝晡蹩然别我還<lb/>
舊廬引君一杯酒洗君衣上塵我歌雖促非酸辛未忍<lb/>
祝别惟加飱直教探取虎穴子西來射䇿黄金門<lb/>
　　　次韻孔經甫題剡縣史氏競秀堂<lb/>
<pb n="KR4d0110_WYG_051-8b"/>
天姥迤邐沃州𦂳萬壑千巖相汲引崢嵘不知盡何如<lb/>
撑突雲煙隨望隕來蹲去伏搏虎豹上圓下妥蒸芝菌<lb/>
溪流縈紆湛寒玉飛泉滴瀝調金軫天造神藏發有時<lb/>
眼力收羅一朝盡連甍接桷挿星斗檻欄分明嘘老蜃<lb/>
薄逰曾向畫圖見幾欲微吟冩秋蚓登臨更想新醅熟<lb/>
紫蕨堆盤參竹笋排坐歌呼來謫仙落筆萹章陵醉尹<lb/>
晴春雪霽夜月滿此樂誰能計畦畛到者如行避世村<lb/>
回首紛紛只堪哂因君歸興不自持安得陵風跨蒼隼<lb/>
<pb n="KR4d0110_WYG_051-9a"/>
　　　兼江祥瑛上人能書自以為未工又能詩而求<lb/>
　　　予詩甚勤予以為非所當病也為賦一首勉之<lb/>
　　　使進于道云<lb/>
得句如得仙悟筆如悟禅弹丸流轉即輕舉龍蛇飛動<lb/>
真超然禅瑛迺醉我顧慙道𤣥戲將字畫當杖拂與子<lb/>
憑軾相周旋筆若運矛矟手如致禆偏眼能援桴鼓心<lb/>
為制中權棄捐尺度廢䋲削似曲還直非方圓適當庖<lb/>
丁善刀後但見滿紙銀鈎連心眼手筆俱不用擬向底<lb/>
<pb n="KR4d0110_WYG_051-9b"/>
處觀其全思量不可到此地無中邊政似觀瀾亭上夜<lb/>
深後滿空白月孤光懸<hi>祥瑛侍者書置之魯直巻中畧无辨異惜其未常愽觀羲献顔</hi>
<hi>桞遺蹟也右軍帖家家有之然後世遂不復有右軍至近世人書下手便欲逼真古今相絶如此瑛其勉旃</hi>
　<lb/>
　<lb/>
　<lb/>
　<lb/>
　姑溪居士後集巻一<lb/>
</p>
<p>
</p>
  </div>
<div>
<head>姑溪居士後集巻二</head> <lb/>
    <p>
<pb n="KR4d0110_WYG_052-1a"/>
欽定四庫全書<lb/>
　姑溪居士後集巻二<lb/>
　　　　　　　　　　　　宋　李之儀　撰<lb/>
　　古詩<hi>七言</hi>
　　　次韻王性之見寄佳句<lb/>
文質相乗徒野史㧞山塞海終軍死早時妄作不朽計<lb/>
掇拾餘䟽自綱紀跳梁甃缺固無有白首何堪堕牛李<lb/>
冥行觸柱猶欲前布襪青鞋從兹始春風罾頭問時魚<lb/>
<pb n="KR4d0110_WYG_052-1b"/>
莫雨洲中吟白芷尔來蹭蹬十二年尚向牛角驚闘蟻<lb/>
亭亭日没見初月宛是角中逢綺里萬頃烟波渺天末<lb/>
十丈霜松騰澗底幾從窈窕泛斗槎終愧婆娑參珮蘂<lb/>
晩來鵲話頗不凡俄報翩翩航一葦元龍豪氣不少除<lb/>
樓臥超然遽思起問途直指三峯去盤馬樓前萬人喜<lb/>
亟發徤句壓欲到似不見容已無齒便期脱㡌灑風腴<lb/>
豫宿寒舂絜雲子定應一笑非等閒更想筆端如㵼水<lb/>
　　　唐公兄惠顧海上既行輒有詩奉送<lb/>
<pb n="KR4d0110_WYG_052-2a"/>
憶乍扁舟下京口六月江頭浪如吼一笑還尋浮玉叟<lb/>
山半飛雲似招手月明上舩縈宿酒倒摘沈星疑犯斗<lb/>
夜深歸夢徹東吳覺來落月穿踈牖山僧流連强終日<lb/>
黄昏歸鳥凌風疾玉骨蕭森病枕餘一語才交復相失<lb/>
先生高節如古人薄宦淹面行路塵海城寄食不自給<lb/>
暫喜持盃同探春春風花草來踆踆㣲紅淡緑意旋新<lb/>
相從白髪情未壓底事促别聲悲辛淮陵欲到嗟無因<lb/>
想見蔓草縈龍鱗浦光亭南拍隄水冉冉落日低孤坟<lb/>
<pb n="KR4d0110_WYG_052-2b"/>
到時春色應已遲滿樹黄鸝初囀時憑將一曲原頭淚<lb/>
為洒南坟松樹枝<lb/>
　　　阮公嘯臺次韻辛正叔<lb/>
有口莫飲盜泉水有手莫探驪龍珠秋風冷落千古意<lb/>
追風絶足誰能拘白雲青山避世樂擊鼓撞鐘廊廟居<lb/>
等閒舒巻四海為之動豈惮一一從吹竽君㸔事事絶<lb/>
天險阿房宫在空荒墟野人不識貴者帝直欲炙背同<lb/>
向茅簷隅由來土苴漫優劣亹亹傳習隨有無當時一<lb/>
<pb n="KR4d0110_WYG_052-3a"/>
嘯亦偶尓至今登覽煩嗟歔吾人妙質素所畏感嘆陳<lb/>
迹追盈虚涇清渭濁固可辨未應到海君能殊<lb/>
　　　王為道東軒梅花小桃相次㺯色置酒見邀出<lb/>
　　　瑠璃盆浸花貯酒半移即花既辭留名壁間<lb/>
搔髪滿爪垢撲衣滿襟塵百年信幾時吾生苦紛紜黄<lb/>
河源從天上流忽然河底為沙丘張良身不滿三尺從<lb/>
使沛公君列侯淮隂小兒亦何者俛首無辭出胯下晨<lb/>
炊蓐食為得計一飯千金豈無價相君之背貴莫言前<lb/>
<pb n="KR4d0110_WYG_052-3b"/>
趋鼎鑊何等閒使為故主已梟首奏事猶如冕旒前軹<lb/>
深井里有屠者荆歌壯士不復還伯樂相馬只相骨咄<lb/>
咄常情迷賈鞭春來萬事不欲語惟願沽酒不著錢大<lb/>
鐺長杓酌還引日日如此過百年相家新有檢正官謂<lb/>
我落魄早見憐東軒小桃間梅蘂清香秀色能相先下<lb/>
將貴勢略雅舊脱巾取酒容流連瑠璃盆深花透過愛<lb/>
花移向花邉坐時時飄蕋落盆中冉冉天仙空裏墜<lb/>
醉後草書疑有神墻間怒角拿飛雲掃禿千毫興未盡<lb/>
<pb n="KR4d0110_WYG_052-4a"/>
惆悵粉壁何時新盆空不記上馬去曉來但見衣巾汚<lb/>
古人名節堆故紙多少沉埋不知數明朝花落在須臾<lb/>
莫遣高門無入路<lb/>
　　　次韻參寥杜孝錫<lb/>
君不見深山窮谷千丈潭懸崖絶壁倒挂松雷霆雨電<lb/>
有時一洒遍八極繁霜雪霽能邀夜月來高穹又不見<lb/>
江頭龜手洴澼絖裂地得侯終有逢長安大雪幾千尺<lb/>
高臥不愧衣玲瓏揖人而相若反掌登天有路非難通<lb/>
<pb n="KR4d0110_WYG_052-4b"/>
天之可上勢或便得相乃在須㬰中朝冠貂蝉暮徽纆<lb/>
曲肱何在三千鍾方東遽北安足究豈異海舶隨狂風<lb/>
舞雩而詠吾與㸃坐中客滿誰知融屹屹杜夫子靈芝<lb/>
翳深叢百年轉盼皆腐朽且將逸駕聊與同我慙圭觚<lb/>
刺人眼空向霜天望飛鴻<lb/>
　　　送李仲益及第調濠州司户還錢塘<lb/>
憶昨西湖㺯烟月玉面少年搔紺髪六月正午斷人行<lb/>
坐上無風不覺熱長安塵沙五月尾汗透纎絺甚懸水<lb/>
<pb n="KR4d0110_WYG_052-5a"/>
相逢惝怳秋已深氷骨令人冷如洗吾家謫仙應已朽<lb/>
采石風流誰可後却恐騎鯨下紫霄斯人豈是人間有<lb/>
春風標名冠禮部睥睨英豪皆培塿三月飛花試集英<lb/>
筆下光芒射斗牛共説唱名須第一人事天時良可必<lb/>
大任先當益未能何謂揚雄老終吃滄溟洶湧百怪見<lb/>
鯨鬛虯髯豈難辨莫謂卑飛遽自陵功曺曾是將軍願<lb/>
集賢學士文章舊平日追隨今太守到日應須倒屣迎<lb/>
還聞下榻南昌秀濠上觀魚魚正躍携手何人知此樂<lb/>
<pb n="KR4d0110_WYG_052-5b"/>
妙處期君向上求可笑蜗牛爭兩角<lb/>
　　　為道見還詩因次其韻兼簡孝錫<lb/>
反衣狐裘矜緑裏月落宵行易淪委﨑嶇身世等秋蓬<lb/>
皎皎吾心淡如水青雲有路誰引目肯學荒踈輟洗髓<lb/>
經營一飽困南北未易功名輸故紙尔來投迹間諸彦<lb/>
白雪每容參下里何殊溺者得尺素聊謝箕翁徒洗耳<lb/>
大官供飽事鉛槧時引古人同凈几枉老王郎特我賢<lb/>
華衮相先慙溢美清風冷落勞悵望誰謂雲間見黄綺<lb/>
<pb n="KR4d0110_WYG_052-6a"/>
因收倦緒聊紡織半是棄餘安足喜一片簫韶送下天<lb/>
逰遍華胥如喚起從此修途可問津豈復龍頭却虵尾<lb/>
　　　送陳瑩中及第歸洪州<lb/>
七月江南秋已到江水如天魚尾掉處處團橘欲黄時<lb/>
家家門前艤歸棹西山佳氣徹青雲潘郎門巷如深春<lb/>
陳家有兒新及第新着恩袍歸見親為報行人洗眼㸔<lb/>
飬兒如此誰不羡願兒不要重科第事業功名他日見<lb/>
　　　古東門行<lb/>
<pb n="KR4d0110_WYG_052-6b"/>
元鼎元年東有兵未央催班不待明龍驤虎步擁旄出<lb/>
蟻蟻部曲隨鳴鉦三千珠履皆上客囊中有錐誰為發<lb/>
莫歌雌兎眼迷離長城可倚知在誰千羊不如一狐腋<lb/>
草底寒蟲漫啾唧兩口四目未必智天下奇才余星墜<lb/>
舟中指可掬冀北馬羣空漆身吞炭為國士射足接處<lb/>
謀已同義感丹誠虹貫日壇上成功方頃刻縱有明珠<lb/>
千丈長安能保得頭長黒<lb/>
　　　春日同梁十四醼李公昭朝霞閣侍兒舞梁州<lb/>
<pb n="KR4d0110_WYG_052-7a"/>
　　　曲徹客有以潤羅為贈公昭命玉杯滿酌酬之<lb/>
　　　又以金鍾邀兒相属既釂出烏絲欄索詩<lb/>
都城春風吹落花都城九陌無塵沙貂裘公子醼何處<lb/>
䦨千百尺陵朝霞鳯筝新調玉指軟黄金捍撥當胸遮<lb/>
紫檀屢碎翻成拍紅茸毯襯鵶頭襪回旋誰許綵雲輕<lb/>
欲斷還催猶未徹新鶯㺯雛乳燕飛一曲凉州春日遲<lb/>
百疋纒頭隨玉盃咿啞一閧爭扶持公子笑不已下客<lb/>
懽正濃更邀婭姹持金鍾一釂直欲滄溟空從他海若<lb/>
<pb n="KR4d0110_WYG_052-7b"/>
在平地明珠墮淚愁蛟龍珊瑚突兀撑高峰便疑巴姬<lb/>
御來風月漸滿銀河低歸路促街鼓稀何時冄到紅茸<lb/>
地更倩游絲惹住衣<hi>此篇與前集白鈐轄席上聴琶琶歌數句畧同姑兩存之</hi>
　　　盧泉之水次韻眺堯民贈張隠人<lb/>
盧泉之水名河長裂臍不到空莽蒼讀君詩句心已凉<lb/>
便覺滿耳清浪浪彼方逐臭如竊香肝膈素飽神鷹揚<lb/>
有客飰水衣朝陽脾腉不語中何傷過從徳君想更樂<lb/>
直欲造化窮微茫何當相從老此水桀跖夷齊均是死<lb/>
<pb n="KR4d0110_WYG_052-8a"/>
　　　飲散留别希仲自江州倅罷歸壁間掛廬山圖<lb/>
　　　約為象戯終席不果又約明日而纔徹余遂行<lb/>
宻雨着地三四尺斑駁雲開日已西坐來指㸃經行處<lb/>
問我何年别虎溪十分酒到一舉盡笑我强飲如登梯<lb/>
燈火熒熒夜未艾回首但覺娥眉低今朝未食先破趙<lb/>
明日憑熊欲下齊門外馬嘶獨未起據鞍纔許趨鷄啼<lb/>
　<lb/>
　<lb/>
<pb n="KR4d0110_WYG_052-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士後集巻二<lb/>
</p>
<p>
</p>
  </div>
<div>
<head>姑溪居士後集巻三</head> <lb/>
    <p>
<pb n="KR4d0110_WYG_053-1a"/>
欽定四庫全書<lb/>
　姑溪居士後集巻三<lb/>
　　　　　　　　　　　宋　李之儀　撰<lb/>
　　古詩<hi>七言</hi>
　　　和張文潛喜東坡過嶺<lb/>
紛紛擾擾何為哉一身之餘皆儻來當前荆棘誰所樹<lb/>
到了醯酸蚋方聚公歸斯文乃有主公去妖淫幾人誤<lb/>
狐狸罷嘷蛟龍衆户外何嫌常滿屨<lb/>
<pb n="KR4d0110_WYG_053-1b"/>
　　　合流遇潘子真出斯文相示因置酒子真黄九<lb/>
　　　門人<lb/>
山谷老子夭不見豫章詩人何許來章江未覺清徹骨<lb/>
西山一帶寒煙開文章明鏡現諸相句律蟄户驚春雷<lb/>
紅爐勸坐且一醉為我更賦揚州梅<lb/>
　　　撚須寄傳子淵<lb/>
一日幾回撚白鬚我本于世非葭莩奈何寸沬長自濡<lb/>
起倒不供須人扶眼前擾擾嘈笙竽況于得失隨有無<lb/>
<pb n="KR4d0110_WYG_053-2a"/>
鼠壤狼籍多棄餘史雲空悲釡生魚抓搔世垢清肌膚<lb/>
愈下愈拙真挈壺愛極并愛屋上烏古詩有之今輒如<lb/>
不願百尺騰龜趺不願去為在涇鳬只願卒嵗眼長淤<lb/>
百無所見常踟蹰出門擿埴尋君居萬里付於千里駒<lb/>
　　　送保定錢弼違且約相見後行<lb/>
平生不願與物迕所向未始值坑谷濁斯濯足清濁纓<lb/>
世間此理固纎曲朱顔見君一笑可兩眼照人光煜煜<lb/>
深沉不可犯毫髪遲暮已許同松竹去年相逢儼如昨<lb/>
<pb n="KR4d0110_WYG_053-2b"/>
歎我何殊侵曉燭衰殘壯盛等復虚且可清樽對聲䔩<lb/>
軍興百邑不可遏與期縱横猶沸粥念君去替無幾日<lb/>
頗復驅馳隨檢束君方撫掌笑我迂物理循環同一局<lb/>
有來則受去莫追忍㸔紛紛自魚肉我愧君言但首肯<lb/>
明朝君去追奔軸臨行春色已無有勉强歌呼趨紅緑<lb/>
思君不見一長吁忽得書來親愈篤約我歸來叙離别<lb/>
滿紙抑揚疑諭蜀豈知重門鎻白首迹雖伏櫪心麋鹿<lb/>
寄聲少作旬浹計莫便雲間叅去鵠乖離㑹合杳難量<lb/>
<pb n="KR4d0110_WYG_053-3a"/>
君能規規如世俗<lb/>
　　　得璉老莊僧書所報周悉且速東歸既愧其勤<lb/>
　　　因述書語為謝仍約官滿就見<lb/>
故人書報新種畦東臯豆麥稻水西更添莊屋成兩脱<lb/>
築出湧路排沙泥桞挿千本竹萬个雞豚母子羣相携<lb/>
又倚前岡闢場圃更下南泊來鳬鷖兩年課役已似此<lb/>
數嵗漸可如山溪吾師報地適我與胸中瑩徹真琉璃<lb/>
一錢不敢力為盡只得一飯仍鷄棲我慙汩没落䧟穽<lb/>
<pb n="KR4d0110_WYG_053-3b"/>
眼前差路知幾蹊緬懐吾邦歸未得書來未讀先酸悽<lb/>
本無去來强縶縛亦非顛倒隨傾擠萬衆過眼即他物<lb/>
列鼎既飽均朝虀明年定作一村老非施委曲誰刀圭<lb/>
　　　内侍劉有方畜名畫乃内虢國夫人夜逰圖最<lb/>
　　　為絶筆東坡館北客都亭馹有方敢䟦其後既<lb/>
　　　作詩以相示時欲和而偶未暇今閲集得詩遂<lb/>
　　　次其韻以申前志<lb/>
天街雨過花滿忩萬人壁立驚游龍飄飄衣袂欲仙去<lb/>
<pb n="KR4d0110_WYG_053-4a"/>
寳鞭遥指蓬萊宫真人睡起春纔桞誰眷琵琶最先手<lb/>
合懽堂裡謝使人暗香猶帶天階塵宛然相對若可語<lb/>
筆墨頓失當時㾗開眼成今合眼古回頭自有來時路<lb/>
長風破浪真快哉快處須防倒騎虎<lb/>
　　　常愛東坡去年花落在徐州對月酣歌美清夜<lb/>
　　　今夜黄州見落花小院閉門風露下二詩因即<lb/>
　　　其韻聊寄目前<lb/>
老來不慣離家乆獨臥一庵今八夜抵搔十爪垢已滿<lb/>
<pb n="KR4d0110_WYG_053-4b"/>
降伏千魔心未下熒熒病眼日更昏皎皎孤懷誰與㵼<lb/>
恨無鸞帳與誰俱獨有笻枝伴身亞華嚴性海偶深味<lb/>
兠率陁天聊復借平生好書陋顔柳近日作詩幾沈謝<lb/>
百年旅夢行將覺萬里家園猶未舍妄縁儻或未嘗膽<lb/>
佳境安得如食蔗從來少味燕偏知早已忘機鼠休怕<lb/>
行當遂作重屏圖闒茸凡材任譏罵<hi>世圖白老謂之重屏圖</hi>
良霄明月為誰好記得初來正合夜城頭火客喏不斷<lb/>
花上鵲棲驚欲下更深未覺单衣怯風細只疑清露㵼<lb/>
<pb n="KR4d0110_WYG_053-5a"/>
漂流南北心已老綿歴間闗身自亞傷心黄巻不相契<lb/>
過眼青春難更借那知交臂輒深扄驟學問囚誰與謝<lb/>
家書杳邈隔重嶺客飯酸醎真傳舍慇勤兒女置隻鯉<lb/>
璀璨盤蔬勝术蔗定知何日遂能歸却憶今朝真可怕<lb/>
解衣就枕已多三喘咄多言翻自罵<lb/>
　　　初夜有雨意欲曉風大作<lb/>
昨夜雪深疑有雨五更還作掃雲風我于此地雖無責<lb/>
傷時失事心則同起來悵望一吁歔又覺裂日侵堦紅<lb/>
<pb n="KR4d0110_WYG_053-5b"/>
隔墻鼓吹去何許入户哀怨號無蹤尋花戀蘂尔自樂<lb/>
啼夫哭子情無窮平生感慨垂老别異時獨與新豐翁<lb/>
邇來眼力不解事彷彿推墮此境中天公豈肯違一物<lb/>
尔且莫嘆杼柚空無心致禱禱必應㑹見一雨半年豐<lb/>
　　　送慕容若禔公幹環慶邠寧<lb/>
四月邊城氣如煑問龍乞水將致雨起我獨有泛蓮人<lb/>
相與授誠香一縷腹枵不擬謝僧䟽愁對焦枯無告語<lb/>
君時捧檄不我捨意欲同分神所怒此誠未契我輒罷<lb/>
<pb n="KR4d0110_WYG_053-6a"/>
想望絶疑隔烟霧一朝報我檄難留明日清晨離此去<lb/>
我慙君住本為我君行我乃不得祖固知身世不相期<lb/>
戚戚安能效兒女君還我亦脱韁鎻聞道荆醅如潑乳<lb/>
使君況是我軰人便約臨高目東注經由苐一莫遲回<lb/>
尤物須知原有主<lb/>
　　　冄次韻并寄寧州孫子發<lb/>
顧我從來奈烹煮況復顛風并怪雨出門未必趂鴻鵠<lb/>
閉門何曾下縿縷比來重作坐禪僧日與虛空相晤語<lb/>
<pb n="KR4d0110_WYG_053-6b"/>
初非小智肯自私終謂大國不可怒倦途傾葢得吾人<lb/>
獨喜山行逢豹霧僅愧衣融累嵗留猶勝投閎經宿去<lb/>
東州勝事乆欲講老滕元將效懐祖<hi>初欲到邠接小兒</hi>豈知敏<lb/>
手驟輸君使君方詠羅敷女願侍一笑作先容試覺醍<lb/>
醐分酪乳寧州别乗吾所畏屹然萬弩不得注寄聲到<lb/>
眼不須論畢竟生涯誰能主<lb/>
　　　喜雨用前韻<lb/>
凋瘵尫殘不勝煑欲救鑊湯須是雨天公愛人甚赤子<lb/>
<pb n="KR4d0110_WYG_053-7a"/>
忍將性命輕毛縷使君屹起石門城歸路壺漿喧笑語<lb/>
定知此雨必隨來何用與龍爭喜怒初疑㸃㸃洒醍醐<lb/>
漸次濛濛縈瑞霧一滴入地須一尺萬室焦枯如洗去<lb/>
我慙無力助精䖍獨致㣲誠祈佛祖深扄不得陪賀燕<lb/>
坐䟦歌姝參舞女近傳一斛出六斗盞面浮蛆泛牛乳<lb/>
煩君説與猿臂翁留得滂沱猛如注醉中寄我慶豐謡<lb/>
想見今朝賓與主<lb/>
　　　謝慕容若禔惠橘皮湯用前韻<lb/>
<pb n="KR4d0110_WYG_053-7b"/>
有幻色身同一煑誰振楊枝洒甘雨一息不御百虐隨<lb/>
邪正交差窮脉縷昔人有術我得早自約初到必與語<lb/>
日來靜坐不能遣痞嗌忽作河豚怒腹膓迤邐吼雷霆<lb/>
嘔啞繽紛雜珠霧吾僚恩勤漫馳告果為新留陳輒去<lb/>
君臣辨正叅苦良物物經營本農祖一杯狼籍走三彭<lb/>
再啜逡巡失魔女恍疑身在清凉國無異金堂逢石乳<lb/>
便當竄入經騐法何用忉忉增補注多慙世語必見臨<lb/>
不㑹作客勞煩主<lb/>
<pb n="KR4d0110_WYG_053-8a"/>
　　　謝傅子淵惠虀醋<lb/>
一<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>㶑灔香馥郁刻意傳來敵珠玉畫屏當袢世俗珍<lb/>
獨喜小甲隨冝粟老翁病起踈匕箸頓覺加餐不勞祝<lb/>
喜輿頗訝併日食庖有力疲憂斷續舌根有相未須遮<lb/>
定應雙笋没春芽只愁此法不能録歸去尋思空自嗟<lb/>
天酥辟易醍醐釅且從樂處為生涯他人若問真消息<lb/>
請向原州覔傅家<lb/>
　　　築城詞效張籍體<lb/>
<pb n="KR4d0110_WYG_053-8b"/>
齊眉去朝天回一聲號千聲催土匀纔布一摶許試錐<lb/>
只恐錐鋒摧萬仭連雲絶川路胡騎回還不敢覷但云<lb/>
本是漢家地如此携家渡河去渡河去莫回頭漢家人<lb/>
人要首級渭州門外籖尔喉<lb/>
　　　寄耀州畢九<lb/>
造物于我終何功寓形宇宙一粟同由粟而形則可物<lb/>
自形而我如飄風我初與子未束髪長我一嵗今皆翁<lb/>
間關世故憂愁集悔不相向但盲聾邇來夢寐亦驚噩<lb/>
<pb n="KR4d0110_WYG_053-9a"/>
無異舩鼓撾鼕鼕建塲作戯固聊尔隨縁應責疇能充<lb/>
邊城氛埃蔽天赤春物豈暇尋青紅頗知别乗甚相得<lb/>
共玩雙翠臨雕籠酒䦨起舞屢脱㡌笑指落月如懸銅<lb/>
何當容我作鼎足未易歸馬催匆匆<lb/>
　　　壁間所掛山水圖<lb/>
老驥無能空在閒苜蓿既飽思行山誰知尺幅分向背<lb/>
恍如百里隨躋攀雲煙濛濛心共逺草樹隂隂日將晩<lb/>
一聲幽鳥隔前溪萬古回春來叠巘凉風彷彿飛清霜<lb/>
<pb n="KR4d0110_WYG_053-9b"/>
奉身九折忍王陽嗟我胡為不自愛逐物顛倒輕餘光<lb/>
爪䍦活計知何日相對無言搔短髪芒鞋竹杖清自在<lb/>
皎皎吾心真匪石<lb/>
　　　送郎祖仁罷九江税省親仙源<lb/>
石磴縈紆行一髪不見滄溟湧初月不應佳氣無所歸<lb/>
十載聲名藹吳越香爐峰下新解官疋馬又過桑麻間<lb/>
知有秦人篆宇否不妨高處小塵寰<lb/>
　姑溪居士後集巻三<lb/>
</p>
<p>
</p>
  </div>
<div>
<head>姑溪居士後集巻四</head> <lb/>
    <p>
<pb n="KR4d0110_WYG_054-1a"/>
欽定四庫全書<lb/>
　姑溪居士後集巻四<lb/>
　　　　　　　　　　　宋　李之儀　撰<lb/>
　　古詩<hi>七言</hi>
　　　四時詞擬徐陵用今體次東坡舊韻<lb/>
　　　春<lb/>
紅緑枝頭自開落薄日低雲天一幕可堪困緒尚眠蠶<lb/>
未擬歡心隨破蕚寳環半脱畏侵肌百刻縈香竟属誰<lb/>
<pb n="KR4d0110_WYG_054-1b"/>
旋製稱衣宫様窄慵㸔架上去年衣<lb/>
　　　夏<lb/>
蜀葵易過紅榴永鱗鱗瑩角波紋冷水光汙透玉枕凉<lb/>
扇影風揺深院靜無言一向幾回顰品盡么絃竟不匀<lb/>
空被梁間偷眼燕黄蜂元是竊香人<lb/>
　　　秋<lb/>
畫圖展盡瀟湘緑窈窕新詞冩啼竹薄衾笑拂又經年<lb/>
已報莎雞入重屋漸施簾幙作深扄時㸔明河步廣庭<lb/>
<pb n="KR4d0110_WYG_054-2a"/>
旋索羅衣防露下隔墻聞呌侍兒聲<lb/>
　　　冬<lb/>
休願車輪生四角莫向金樽嫌酒薄門外風號鴈陣低<lb/>
擁衾同㸔殘燈落轆轤敲凍驚棲鵶睡紅笑引燕脂霞<lb/>
未擬雕籠問鸚鵡先投宿酒敵霜花<lb/>
　　　次韻東城所畫郭功甫家壁竹木怪石詩<lb/>
大枝憑陵力爭出小幹縈紆穿瘦石一盃未釂筆已濡<lb/>
此理分明來面壁我嘗傍觀不見畫只見佛祖遭呵罵<lb/>
<pb n="KR4d0110_WYG_054-2b"/>
人知見畫不見人紛紛豈是知公者汗流几案慘無光<lb/>
忽然到眼如鋒鋩急將兩耳掩雙手河海振動電電吼<lb/>
　　　荅吳子友見寄昔與子友同書局以此韻往來<lb/>
　　　各人十二篇今子友仍用元韻遂復次之各十<lb/>
　　　三篇矣<lb/>
憶昔榱題雜梁棟懷璧握珠容抱甕大宛天馬本不羈<lb/>
㩎耳轅駒援就控撈蝦摸蟹力易盡搏虎擒蛟殺方痛<lb/>
君時正射晁董䇿直把黄金變鉛汞顧我衰遲特相子<lb/>
<pb n="KR4d0110_WYG_054-3a"/>
許我過比儀韶鳯回頭已數云端午幾向夢中自占夢<lb/>
邇來欲述䧟膚語豈謂書詞情愈重琅琅楚虞奏未缺<lb/>
杳杳燕鴻目頻送壯君已赴宣室召老來未棄蠖螟動<lb/>
詩成新月半侵簾更聴樓頭角初㺯<lb/>
　　　荅成都侍其純父用其韻<lb/>
鹿頭闗下花深處竹馬曾尋綵衣路雖知梨栗是生涯<lb/>
人道風煙如鄠杜四十年來若斷橋問津無計冷瀟瀟<lb/>
一聞此語心先醉似向江邊笋自燒羡君材器森諸有<lb/>
<pb n="KR4d0110_WYG_054-3b"/>
寳帶垂腰今一叟未説常開壇上旗且須冄遣雲中守<lb/>
從來别駕不謀身欲作蛾眉㑹裡人本是文殊親接引<lb/>
定應見處必逢君<lb/>
　　　蘇子瞻因膠西趙明叔賦薄薄酒杜孝錫晁堯<lb/>
　　　民黄魯直從而有作孝錫復以属予意則同也<lb/>
　　　聊以廣之<lb/>
薄薄酒勝茶湯刳麝臍為有香斷尾山雞避文章直木<lb/>
先伐甘井竭誰將列鼎移黄粱揚雄草𤣥反嘲白麯蘖<lb/>
<pb n="KR4d0110_WYG_054-4a"/>
寧非井丹食却念牛衣兒女心王郎漫致回天力五湖<lb/>
歸去㺯煙月伏劔成名空玉雪飲薄酒醉後紛紛示何<lb/>
有<lb/>
莫厭薄酒薄莫悪醜婦醜君不見王尋百萬驅虎豹千<lb/>
金掃蕩同拉朽又不見高堂笙歌午夜飲明日哭聲喧<lb/>
正寢莫厭薄酒薄到頭一醉亦足樂莫惡醜婦醜携子<lb/>
㺯孫同白首高飛逺走固亦樂莫捄眼前忘時後<lb/>
　　　過雨飲臨潁何希仲家䝉督詩即席為贈<lb/>
<pb n="KR4d0110_WYG_054-4b"/>
君不見張子房素書未授抵逰俠又不見蕭望之不能<lb/>
碌碌反抱闗漢業已成赤松去殺吾賢傅終感嘆乗時<lb/>
致用固不免要須繒繳無由攀八十釣渭濵揮旌仗鉞<lb/>
興艱難臂鷹上蔡市復得不可空多言周傾秦得漢亦<lb/>
起虎噬鯨吞羝觸藩一興一廢竟誰有要之有數歸元<lb/>
元元元亦何為與君論子細須將劇孟作敵國未信葉<lb/>
公真勇士竊借聲名人自歎白公梟首方為是乾旋坤<lb/>
轉只等閒收放僅在毫端耳何郎目如電奮髯兒童驚<lb/>
<pb n="KR4d0110_WYG_054-5a"/>
眼光在酒裏一飲黄河傾不作么麽貴公子横行欲得<lb/>
十萬兵吾語何郎少卑之犀有角兮麝有臍果知有累<lb/>
不早計抑揚畢竟何所之滿酌勸君飲吾語無文章鞭<lb/>
笞六龍駕扶桑上朝元君陪紫皇霞衣玉簡鬚如霜俯<lb/>
仰八極何茫茫方時與君俱此舉如何煩君蹔起舞舞<lb/>
徹聴我歌我歌端為我輩作蠢蠢方類隨江河肯同兒<lb/>
女戰蝸角酒酣雨淚揮滂沱<lb/>
　　　正旦日大雪過秀州城外聞樂神踏歌打鼔<lb/>
<pb n="KR4d0110_WYG_054-5b"/>
嵗除夜雪一寸許便覺新年喜氣多大觀元年第一日<lb/>
一畨勝事信可歌歌不已鼓聲起漫壟連村如市裡更<lb/>
願雪深一尺餘收了去年三尺水<lb/>
　　　問傅子淵求冷淘醋<lb/>
君不見東林木魚催萬指巾鉢紛紛似流水銀絲百遍<lb/>
連夜具大解行虀如酒醴又不見親賢宅中午睡足花<lb/>
簇春羔衍紅緑一窩隨首髪猶麄妖冶均調笑相續他<lb/>
日何人叅智海研乳磨薑搗椒薤便覺廬山落眼中誰<lb/>
<pb n="KR4d0110_WYG_054-6a"/>
為窮邊輒相㑹往還斷絶惟緘黙蹔逺葷羶味薝蔔親<lb/>
賢勝事不可尋且向箇中求一則<lb/>
　　　賀李方叔得眉山玉堂賜馬公自書劵<lb/>
帝閑萬馬皆天寵一一盡是真龍種欲知志氣吞萬里<lb/>
駿意向人耳雙竦翰林下直出玉堂狨鞍寳轡聲琅琅<lb/>
傳呼一聲驚里閈新向庭中賜驌驦明年乞得東南守<lb/>
畫舸西河臥載酒免令此馬老江山故用贈君良獨厚<lb/>
憐君從來家若貧坐冷儒士喜意新自書劵字甚雄偉<lb/>
<pb n="KR4d0110_WYG_054-6b"/>
作書逺報江河人翰林好士裴丞相知君亦負玉堂望<lb/>
願君寳此<hi>下文闕</hi>
　五言<lb/>
　　　雨中自𤓰步謁寳覺遂約遊黄杜寳覺遽有儀<lb/>
　　　真之行雨後獨往夜分方到泥滑路巇乗步相<lb/>
　　　半<lb/>
夢寢東南遊金山居第一泊舩𤓰州口風雨繫黒日冒<lb/>
雨訪老胡翛然出蘿蓽壁間十弟子云是王維筆生者<lb/>
<pb n="KR4d0110_WYG_054-7a"/>
今何在别有一丈室相期同過之佳思乆披拂差池成<lb/>
獨往敢憚泥没膝投鞭望横參露重衣如濕方諸湛漏<lb/>
魄指顧盡纎息目眩神為清壺氷蕩肝膈亹亹相問勞<lb/>
軟語皆中律頗怪不預知有似驚暴客杈牙荐爐紅柔<lb/>
脆脩林茁老浪感陸生明<graphic n="KR1083" url="https://raw.githubusercontent.com/kanripo/KR-Gaiji/master/images/KR1083.png" mimeType="image/png"/>皎霜橘木魚動曉堂永味<lb/>
固南畢百年驚枯槁平日膠在漆幅巾行此時嵗暮悲<lb/>
蟋蟀<lb/>
　　　金山寄懐秦太虛用建除體<lb/>
<pb n="KR4d0110_WYG_054-7b"/>
建古求亡子寓意一何疎除道聲出師老將定胡盧滿<lb/>
座語更發誰是囊中珠平生不少貸鮮不相謂迂定分<lb/>
固有來跛鱉叅乗駒執别纔幾日眷眷瞻雲衢破碎物<lb/>
役爾此理君何如危步上傑觀疇昔相携扶成兹塵外<lb/>
趨感慨反不舒收我漏盡景課君種樹書開山一百里<lb/>
玉粒隨香葅閉口不復語早晩同歸與<lb/>
　　　毗陵西城樓感懐<lb/>
平臯已春風昨夜猶繁霜倦客驚節物遊子思故鄉樓<lb/>
<pb n="KR4d0110_WYG_054-8a"/>
髙白日促逺目空悲凉願言平生歡各在天一方遡逰<lb/>
不可従山川阻且長安得一樽酒咿啞去深堂孤懐昔<lb/>
蕭屑壮志猶激昻無階際𤣥䕶尚期夢池塘飢鷹在千<lb/>
里怒鬛存三湘寒鴉似相求依依度斜陽<lb/>
　　　秦太虚寄書云想君在毘陵廣坐中白眼望青<lb/>
　　　天也因録此語為寄兼簡諸君<lb/>
白眼望青天我乃厭多酒秦郎才語新髙低秀蜀栁春<lb/>
風昨夜来傳書自江口固為愁水光物物慙我醜歸程<lb/>
<pb n="KR4d0110_WYG_054-8b"/>
無日多僧窻不驚帚投懐二三子自許口不朽笑言忌<lb/>
有累醆斚来所有莫問夜如何為君専一斗<lb/>
　　　維揚㑹張曼老陳瑩中分韻得栁字<lb/>
我生固有地物物皆可口身行半天下荐飢無不有讀<lb/>
書恨未博每索多掣肘一逢可意人似對靈和栁老来<lb/>
益落寞永日類中酒北舟得二妙洗盡平生垢㕘軍欲<lb/>
陵春記室寒掛斗雍容送落日百衲為抖擻﨑嶇等外<lb/>
驚瞥眼自姸醜真樂極胡越誰可論不朽昔人固欣慕<lb/>
<pb n="KR4d0110_WYG_054-9a"/>
僅欲操箕帚堂皇幾千仞未易窺户牖逡巡即千里轉<lb/>
盼百年久一笑且低囬朱顔今皓首<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_054-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士後集巻四<lb/>
</p>
<p>
</p>
  </div>
<div>
<head>姑溪居士後集巻五</head> <lb/>
    <p>
<pb n="KR4d0110_WYG_055-1a"/>
欽定四庫全書<lb/>
　姑溪居士後集巻五<lb/>
　　　　　　　　　　　　宋　李之儀　撰<lb/>
　　古詩<hi>五言</hi>
　　　次韻魯直留别<lb/>
南北二十年短褐足塵垢九仭未及泉竭心恚地厚積<lb/>
翳開前山月在山之顔目斷兩黄鵠夢寐長躋攀我飯<lb/>
苦多噎見君遽出氣定有囊中藥痿人果知起枯稿洗<lb/>
<pb n="KR4d0110_WYG_055-1b"/>
朝露咀嚼玉壺氷蔓草豈自得香發須高陵齚舌真有<lb/>
味辨口空齒落頓悟孺子歌㑹當濯其濁允蹈固未見<lb/>
能言人亦難得㣲可齊語引置莊嶽間大路平如掌仁<lb/>
者貴安宅直絃為君彈萬里等尋尺何年紀渻子相向<lb/>
猶木雞肝肺已自鏤土苴非所知<lb/>
　　　鮮于子駿用魯直見寄韻因以為謝<lb/>
雲間彼上人處汙能見垢咄咄向風雅入國知温厚别<lb/>
來仰高山霜風刮衰顔新詩解人頥調古不可攀練練<lb/>
<pb n="KR4d0110_WYG_055-2a"/>
瑚璉姿森森棟梁氣願學固有歸黯然由此起世味淡<lb/>
于蠟孤懐冷如氷十年問歸路歌舞懐西陵嵗晏感飄<lb/>
蓬老去委瓠落豈無杖頭錢斗酒不問濁尚平累愈重<lb/>
欲去亦良難安得厠木鴈才與不才間遇君本有地悵<lb/>
我將焉宅引領遡家山一望幾千尺何須驚墮葉㑹當<lb/>
鍳攘雞風來北忩下此況誰為知<lb/>
　　　次韻子瞻古風詩二首<lb/>
無兒晩讀書得之兩河場何待少陵詩閃閃已生光深<lb/>
<pb n="KR4d0110_WYG_055-2b"/>
山秀蘭芽無人方自香未央鎻千門可知曼修廊俯仰<lb/>
要自得犠樽浪青黄悪木熱亦䕃盜泉渴須嘗果能奪<lb/>
固有利害置兩傍匪我亦匪人用托寧見傷<lb/>
紅爐一勺水湧沸如雷聲徳君戒終南為君歌采苓水<lb/>
盡焰仍烈﨑嶇閲修齡由來外一重疇非君死生風物<lb/>
托兹世異種聊並蒂榮謝等春秋何勞騖多計眷眷後<lb/>
世雄惟君有以似<lb/>
　　　子瞻參寥太虚同逰恵山用王武陵竇郡朱宿<lb/>
<pb n="KR4d0110_WYG_055-3a"/>
　　　三詩韻各有所賦參寥録以相示余將逰焉用<lb/>
　　　次其韻<lb/>
曾為惠山客心已寄蒼茫知今幾何時常在山間堂淹<lb/>
留情莫蟄悵望身疑翔聮翩得秀句古殿逢燈光耳冷<lb/>
徹孤韻神幽拂清香買舟行有期此興安能忘<lb/>
三子骨已朽來者非一人簫聲起孤鳯抑按皆清新松<lb/>
隂貯老月蘚暈涵蒼磷崎嶇固有属千載無纎塵物物<lb/>
吾已矣今昔是可均何當事一㕓顧水終為鄰<lb/>
<pb n="KR4d0110_WYG_055-3b"/>
膏肓有前人老意繫叢樾差池紛鬢霜味蠟火已絶一<lb/>
啜風潄液幽思起復滅詎慚數及七緬予在明月踈更<lb/>
蹇修途景耿重激發冷然儻可御千古同一轍<lb/>
　　　再登斗野亭路舊韻寄太虛<lb/>
北舟攬黄氏楚楚不自平故步聊低回新月㣲風清蛙<lb/>
聲語莫下泡湧浮修甍何在超世游翳路情難傾西堂<lb/>
夢不到春草還復生長年浸枯枿有時懐層城適從吳<lb/>
兒炊又作淮人烹皇皇徧諸侯吾人愧安行獨抱照乗<lb/>
<pb n="KR4d0110_WYG_055-4a"/>
姿花枝似相明拂衣歸待旦南州逢顧榮<lb/>
　　　秦太虚出魯直所寄詩因次其韻<lb/>
别子又春杪幽懐誰與讙返復事逺途繚繞如理綿家<lb/>
山雖入眼尚疑隔晨煙破悶得子詩鳴雞還到舩追隨<lb/>
日苦短容易悲長年猶能共一轍植足臨天旋下澤政<lb/>
有味萬户自我捐唯有不捨心常如俯奔川<lb/>
　　　次韻家室送别<lb/>
㡬年保新阡託身斗一方問語得野人禾黍共登塲遷<lb/>
<pb n="KR4d0110_WYG_055-4b"/>
踈儻可老持鬚時抑揚顧非馬上才猶懐䄂中剛西風<lb/>
蕩㣲氣仰視明星光叩齒咏真主白眉誰最良師門守<lb/>
邊鑰表表南方强逋誅百年㓂敢謂莫我當牝雞乆司<lb/>
晨羣吠移當陽葷羶固難律誰可無宫商堂堂發天機<lb/>
右鉞左仗黄一旦念風雲果知籌䇿長洗滌盡餘滓方<lb/>
翼爭回翔能無出囊穎及顧箕子傍平生慣草衣豈堪<lb/>
事戎行强歌出塞曲夭矯叅龍章蝇因逸驥速馬為奏<lb/>
瑟昻尚期騖鼓操奮力起病牀賀蘭奪故穴安西還舊<lb/>
<pb n="KR4d0110_WYG_055-5a"/>
疆歸上千萬夀重賡庶事康<lb/>
　　　和參寥過敝廬留宿因見寄之韻為謝<lb/>
及此仲春月頗欲謝逺步世味乆已踈何憚魚生釡青<lb/>
隂合廣除似失北門路端知雞在塒未媿豹隱霧飄蕭<lb/>
方外遊繾綣慰遲暮共侍青光來軟語坐良樹呼風破<lb/>
炎蒸扣齒却忘慮逡巡棲鳥驚不記衣上露臨分期屢<lb/>
來此樂復誰與<lb/>
　　　送孫叔靜<lb/>
<pb n="KR4d0110_WYG_055-5b"/>
浮雲無定着乍合還分離廓開萬里天好是無雲時我<lb/>
懐若蕭屑多感不自拾奈何情所親容易成南飛秦人<lb/>
雖受寳睨柱誰瑕疵空能九賓賞終負連城歸此道固<lb/>
有命如君應未遲且從淮上游霜濃蟹螯肥載取一樽<lb/>
酒里門相扶携笑語欲難背古人良可期開編若對面<lb/>
謔浪尤相冝皎皎澄漢月森森瓊樹枝燕地重郭隗吳<lb/>
兒輕陸機曉來猶薄露㑹見高風披<lb/>
　　　次韻黄魯直晁堯民游馬頰歸<lb/>
<pb n="KR4d0110_WYG_055-6a"/>
洋洋引天津湍悍誰為冩謀臧神所勞穹築限修野緬<lb/>
懐二三子感物寓土苴邜飲束貂裘指顧來其下霜風<lb/>
面欲黎踉蹌倚羸馬一笑等飛雲吾生竟何者<lb/>
　　　次韻晁堯民黄魯直蘇子瞻同賦丰粲字韻十<lb/>
　　　往返而不倦者<lb/>
耿耿萬里心振衣常夜半明星當户高仰首每自嘆是<lb/>
身固虚空殆將等閒玩永懐一寸光有之詎能散南山<lb/>
冨蕨薇采采寧待伴不媿郢中曲誰報青玉案千載北<lb/>
<pb n="KR4d0110_WYG_055-6b"/>
忩風鄭聲何可亂子職若﨑嶇垢指寧與盥我慙老更<lb/>
拙欲和知良難但能襲餘塵未易窺重闗路年與君俱<lb/>
纔此意少寛奈何捨我去鴻鵠隨鶱摶岑樓起膚寸方<lb/>
仭始一拳知君未易量願君更加飡親髮日益白何以<lb/>
為親懽以義不以時吾君正求賢只欠明光宫峩峩望<lb/>
君冠<lb/>
　　　寄范七平凉有一優者頗相似每見即與從容<lb/>
　　　聊遣吾思之不能已也<lb/>
<pb n="KR4d0110_WYG_055-7a"/>
吾友范君誼宛似丘遲詩㸃綴花映草草長鶯亂飛詠<lb/>
詩知吾人因人想其詩不知胸中寛西域方鞭笞昔為<lb/>
守禦䇿堅壁不容錐今作進討計萬里入鼓鼙相從惜<lb/>
日短既别恨見遲雖無老成人彷彿頰赬兒每見挽手<lb/>
語問我將何為我非濁子者我友實似之典刑不可見<lb/>
況復堂上奇邊城氣候晩四月猶夾衣青燈照冷坐素<lb/>
目披重惟孤懐苦蕭屑人事終難期何當命典刑一笑<lb/>
相淋漓<lb/>
<pb n="KR4d0110_WYG_055-7b"/>
　　　浴<lb/>
靜坐已十日聊復資一浴我髪不滿梳安得别置沐浴<lb/>
暖連頭澆快哉如出谷我生本離垢妄念即桎梏外物<lb/>
强扶持何異雨中竹亦不無雨愧亦不有雨足森森自<lb/>
然往無榮亦無辱振衣步空庭又見黄粱熟進退葵何<lb/>
從晨羞詎冝緩叩齒感莧史虚心豈魚貫乃知抱闗者<lb/>
俯首固非懦烈日下嚴霜盃水沃熾炭物理自回旋何<lb/>
方即吾館年來老頓逼四月未覺煖勉力更無念已矣<lb/>
<pb n="KR4d0110_WYG_055-8a"/>
見此粲<lb/>
　　　第六郭将求詩乆未暇今以寄之<lb/>
烏延一揮手嵗月如奔流誰知頭半白重見須雙虬面<lb/>
冷龎一鉄氣雄吞九州門庭外雖設毫髪終無留此時<lb/>
可見者如君實難求人固不易親而我獨見酧半年話<lb/>
疇昔論極非謬悠但云置是事可質為冥幽功名本何<lb/>
為入手如上鈎我每壯其言心肯屢回頭别來已七月<lb/>
恨望逾三秋近聞復來此只尺不相投元戎奉天討知<lb/>
<pb n="KR4d0110_WYG_055-8b"/>
與造化謀化城兩馳突直控咽與喉义斬萬餘級少快<lb/>
姑蹔休此鋭且就飬彼生豈容偷君謂乃吾射含笑纒<lb/>
臂鞲今秋取天祁明年入興州遂復都䕶府再見萬里<lb/>
遊汾陽異世勲子政如綴旒未或便相襲且作仲升侯<lb/>
　　　送靈臺尉徐舜舉<lb/>
靈臺右鶉首南北兩山間我來春未幾紅葉繞斑斑與<lb/>
君早相求携手問兩山折花飲清泉共此一日閒君才<lb/>
真健敏詩句如芝蘭娟好秀且靜馥郁若可餐<lb/>
<pb n="KR4d0110_WYG_055-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_055-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士後集巻五<lb/>
</p>
<p>
</p>
  </div>
<div>
<head>姑溪居士後集卷六</head> <lb/>
    <p>
<pb n="KR4d0110_WYG_056-1a"/>
欽定四庫全書<lb/>
　姑溪居士後集卷六<lb/>
　　　　　　　　　　　　宋　李之儀　撰<lb/>
　　古詩<hi>五言</hi>
　　　赦到後雨遂大作<lb/>
昨夜聞有赦今朝遂得雨天澤隨君恩一灑遍寰宇彼<lb/>
玩尚逋誅吾土乆未還皇靈實神謀剪復笑談間崢嶸<lb/>
若化城掃蕩如破竹開田一百里得土千萬族不雨三<lb/>
<pb n="KR4d0110_WYG_056-1b"/>
四月壠畆猶燒畬禱祈畧無應居哭行嘆嗟豈知有此<lb/>
待城就師振旅上不輟板築下不妨野處秋種葢未晩<lb/>
及此壯者歸懽呼各著業賣刀買耕犂山頭夜叱牛山<lb/>
下婦亦斸老稚旦出耘勤勞莫歸宿待我土盡墾俟爾<lb/>
日有餘歸來笑相向共樂生無虞又聞赦書中逋欠皆<lb/>
除免更放一年租其細及移變天公因愛我吾君豈違<lb/>
天乃知父子間事事必闗連野人語可書使我喜不寐<lb/>
誰謂彼無知况欲迷向背我歌本民言未愧中興詩聞<lb/>
<pb n="KR4d0110_WYG_056-2a"/>
者足以戒可是轍趋時<lb/>
　　　端午睡起和韻<lb/>
豈復記佳節飽食睡亭午雖不負此身倦聴亦良苦念<lb/>
初入此門只作十日數那知如忍炎倐爾到角黍本非<lb/>
來質秦葢異行怨楚端為城旦拘獨與縲紲語深坑偶<lb/>
未埋大鑊僅逃煑净持諸願力妙地叩初祖㑹當縱奔<lb/>
鹿遂與搏猛虎蹇余愧平生何適非齟齬<lb/>
　　　大雨<lb/>
<pb n="KR4d0110_WYG_056-2b"/>
向晩雲驟合雨㸃如車輪入夜勢轉暴對面語不聞初<lb/>
疑坤軸裂漸覺河海翻傾注恣豪放溝瀆莫吐吞平地<lb/>
忽五尺呼呌均四隣下堰上輙隙東塞西遽奔一身應<lb/>
百給坐臥不得申旦自秉鍤刀彳亍意已昏念兹嗷嗷<lb/>
農拱手過一春入夏又將半寸苖無宿根祈禱備衆伎<lb/>
杳杳天九閽飢殍漫狼籍極目無煙村及此滂沛澤一<lb/>
洗瘡痍㾗勞我敢有詞故喜氣已温置酒㑹賔客耕輟<lb/>
翁語孫爾年非可期我責亦粗伸欲赴固踴躍感慨扄<lb/>
<pb n="KR4d0110_WYG_056-3a"/>
重門<lb/>
　　　睡起<lb/>
數日不吟語已覺舌本强熟處自難忘是乃真苦相簾<lb/>
空睡起足物我兩俱䘮舉頭見南山依舊秃相向解衣<lb/>
遶屋行未巾已踉蹌翻書試遮眼一抺如白浪目足身<lb/>
所先二者輒相抗生理從可知何用更惆悵獨有梁上<lb/>
燕憐我本癡惷時時作好語似欲致勸奨見爾初銜泥<lb/>
生子已頡頏而我猶未歸兹事固難諒安用苦烟塵<lb/>
<pb n="KR4d0110_WYG_056-3b"/>
無勞獨悽愴俯仰即陳跡未易煩度量一樽試有求傳<lb/>
來如鵲盎頓味毒酒酷猛釂投晩餉倦懐豈復有舌爛<lb/>
腹斗漲抱薪救烈火自取將誰讓夜分方半生劣過逃<lb/>
属纊<lb/>
　　　試郭底泉和韻<lb/>
午睡不覺乆起坐獨捫腹眊矂相苦魔眩瞀遂為族永<lb/>
懐建溪春偶爾得藏畜品第雖非貂猶勝狗尾續虚堂<lb/>
無纎塵百轉紛擊筑破碾頓愕眙屑紛隨輪蹙被褐而<lb/>
<pb n="KR4d0110_WYG_056-4a"/>
懐璧凡眼真䙝凟聊資定碗黒豈待無托緑乆聞城西<lb/>
角有泉湛寒玉名因所居傳亷惠纔可僕殷勤持小罌<lb/>
甘瑩來一掬蟹眼方轉旋色味相芬馥邇來棘荆生未<lb/>
易梨栗熟一啜便超騰庾愁空萬斛<lb/>
　　　晩起和韻<lb/>
今日起差晚持課幾到午飢飽雖難醫葷酒且入務脱<lb/>
粟快一飯白眼視寰宇固知等浮沉要在極纎縷聒耳<lb/>
林鳩嘷舉頭梁燕乳我亦盡輪回何必高下數緬懐故<lb/>
<pb n="KR4d0110_WYG_056-4b"/>
山中泉石潄深塢萬壑響松風千巖澄月露胡為不歸<lb/>
去乃與朱墨侣只記入門時未有還家路我生詎應爾<lb/>
炳炳莫我顧彼心豈易同吾首莫易俯<lb/>
　　　讀淵明詩效其體十首<lb/>
嵗月忽云徂人事只如此胡不及此時斗酒勞隣里有<lb/>
田半荒蕪有屋亦傾圮强顔賓客後畢竟如何爾<lb/>
淵明棄官歸議者見各别去就須有名豈獨為卑䙝折<lb/>
腰分當爾柴米豈無説舍彼而處此亦不茍自潔<lb/>
<pb n="KR4d0110_WYG_056-5a"/>
扶踈草木長兹時豈無情未論身得去想像心已清童<lb/>
山乆不雨湯熟氣欝蒸遣懐一開巻便覺凉風生<lb/>
操檄烏延府已復十五年年當三十餘事事隨精堅非<lb/>
惟㑹興靈兼欲還幽燕誰知今白首獄吏輒差肩<lb/>
晩來風稍回漸見布隂雲乗時得尺雨吾農實難勤不<lb/>
願生邊地報施豈無因我雖不在事未能忘戚欣<lb/>
用舍繫臨時金玉與蒿萊塵埃混瓦礫燔燎參樽罍何<lb/>
云長興公陳迹獨歸來一跌竟不起念之有餘哀<lb/>
<pb n="KR4d0110_WYG_056-5b"/>
我聞瘴癘地去者無生還吾凡三十口歸來盡頽顔死<lb/>
生非人能得䘮亦非天張毅與单豹要之皆偶然<lb/>
朝從空儋出莫逐赬顔歸既謝爨無烟此外將何為堂<lb/>
堂十六年子孫反無依莫作如是見隨遇聊差池<lb/>
吾亦愛吾廬此亦未為得死即瘞路傍要是不免或隨<lb/>
流認得性有念乃吾賊是以方丈間千偈終一黙<lb/>
吾友傅子淵每見常熈熈人固莫我高我固不人低問<lb/>
其何因爾我葢不自知孰為苐一義只此是菩提<lb/>
<pb n="KR4d0110_WYG_056-6a"/>
　　　烏牙義禪師退居金陵與予有都城之舊能詩<lb/>
　　　喜説修飬年七十餘貌類三四十許人以詩道<lb/>
　　　舊因次韻報之<lb/>
幻化如空花建立等修竹四海不離身一笑長滿掬相<lb/>
逢亦何有展轉猶所獨攀縁過九上圓頓繫一宿嵗月<lb/>
屈身臂到此非問卜心清聞妙香老句俱三復何當㑹<lb/>
實際超然發吾覆未爾且逡巡更待梨早熟<lb/>
　　　五雲觀<lb/>
<pb n="KR4d0110_WYG_056-6b"/>
五雲㑹中天衆山如朝宗相臣夙有約標神期此宫傍<lb/>
有洞天接面直積金峰常言五百間斯地將修崇廢興<lb/>
果冥符變化如雲龍緬懐祥符後天意固莫窮一言不<lb/>
可復此興猶未終知國如知𦵏尤難邀此翁<lb/>
　　　崇夀宫梁昭明太子修行之地<lb/>
鴻禧已不凡崇夀氣尤古經始天監謀餘力保大舉十<lb/>
圍人何在烏鵲尚如覩井泉翳荆棘像設半塵土視今<lb/>
猶視昔一笑纔仰俯有媿所坐峯安得參鶴羽<lb/>
<pb n="KR4d0110_WYG_056-7a"/>
　　　喜客泉<lb/>
取逕輒林莽得地三尺餘名曰喜客泉客至如湧珠初<lb/>
驚一穗起逡巡周四隅酌之甘勝醖瀹茗尤敷腴物理<lb/>
不可詰感歎常躊躇于焉知福地未易世眼拘<lb/>
　　　撫掌泉<lb/>
泓渟宿寒藻正占山一曲平時常湛然撫掌珠可掬喜<lb/>
怒去千里氣類若相属如何輒示異乃爾分遲速霜風<lb/>
鼓槖籥巖樹響絲竹語出若有荅路轉疑絶續幽㝷力<lb/>
<pb n="KR4d0110_WYG_056-7b"/>
恨短博採日苦促便擬寄無餘捨䇿遂留宿<lb/>
　　　白鶴觀<lb/>
白鶴不復見荒臺煨燼餘昔時三茅君鶴駕常相於一<lb/>
嵗許一㑹此地幾其廬倐然自一境歴攬莫與俱兄弟<lb/>
兩羽人玉骨太古鬚燒丹云未暇彈琴聊自娛日佇駕<lb/>
鶴來夤縁叅玉虚身世乆已忘況復話里閭<lb/>
　　　九錫庵<lb/>
强臣欲竊命九錫乃所僣奈何得道人亦復有此念是<lb/>
<pb n="KR4d0110_WYG_056-8a"/>
非固不同等欲示其漸石地鑿龍趺穹載極該贍漫滅<lb/>
半可讀以足表龜監名存物何在遺製不少欠帝意豈<lb/>
無謂人事徒妄占何適非偶然隨遇始弛擔<lb/>
　　　華陽洞天<lb/>
洞天名此山于此實第八東將秦嶽連西與岷峨軋磴<lb/>
道端可通足亦若相戞我欲踵其武苔徑特見滑屢試<lb/>
輒復却宛似物初遏周行半天下是等三四閲有無終<lb/>
可疑雷同慙小黠退之固頡頑桃源葢强説卒謂武陵<lb/>
<pb n="KR4d0110_WYG_056-8b"/>
傳何殊眼着楔孔子亦獵較此理信難輟<lb/>
　　　玉簫庵今名天聖庵<lb/>
白髮不我貸青山亦世情斧斤借羡力遂易當時名吹<lb/>
簫人可想有念應難平從兹定相忘那更隨戲成松門<lb/>
挿天半竹逕梳晶熒所期茅茨永丹碧豈願營含悽振<lb/>
落日拊事悲頺齡吾生儻與歸境界滋光明<lb/>
　　　陶隐居書堂<lb/>
山雲自往來人事乆蕭索誰為挿小松記此常棲泊坡<lb/>
<pb n="KR4d0110_WYG_056-9a"/>
陀披淺麓窈窕帶逺壑著書方呻吟誰與㑹所樂鸞凰<lb/>
耿莫追嵗月儼如昨隐約玉簫聲憔悴金匕藥風來萬<lb/>
籟奏一笑竟難約尚友徒此心相期在寥廓<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_056-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士後集巻六<lb/>
</p>
<p>
</p>
  </div>
<div>
<head>姑溪居士後集巻七</head> <lb/>
    <p>
<pb n="KR4d0110_WYG_057-1a"/>
欽定四庫全書<lb/>
　姑溪居士後集巻七<lb/>
　　　　　　　　　　　　宋　李之儀　撰<lb/>
　　古詩<hi>五言</hi>
　　　比部文承制移竹贈初秀才堯民有詩因次其<lb/>
　　　韻<lb/>
古人偏愛竹種不虚一席相將共忘年敢憚培且植君<lb/>
家占何方容易來秀色薙草出明軒翛然聳修碧剪梢<lb/>
<pb n="KR4d0110_WYG_057-1b"/>
畏風摧留葉期鳳食從兹兩蠒足閉户忘所適<lb/>
增築貴堅厚抨䋲避欹側朝灌暮復壓深虞枯易得勁<lb/>
節既能主百蠧遂為客風微吟疎簧日永齒客屐此況<lb/>
倘可期吾甘事潜黙晉人知自完皎皎良未息不材謝<lb/>
紛紜斯言愧安國<lb/>
　　　離潁昌張聖行獨出城相送<lb/>
黄昬促征鞍别酒已沾醉風威危破臘雪意欲着地超<lb/>
然氣類人送我奄獨至懸知必如此恐終欲弗類平生<lb/>
<pb n="KR4d0110_WYG_057-2a"/>
昧歸宿恍若得所詣胡床十餘語彷彿京口例此言固<lb/>
近俳要之不無謂覺夢猶在馬解鞍定何地百年誰見<lb/>
宰一已乃許事繾綣兒女情回首端自愧<lb/>
　　　夜投臨潁陸周仲館待甚悉<lb/>
冥行眼忽明乃是到臨潁倦馬倚風嘶凍僕望門逞初<lb/>
非敢此期勢逼豈容傾是身雖無難從者固當省主人<lb/>
頗料理燈燭分炯炯熾炭解噤頥重帷䕶寒領招魂幾<lb/>
剪紙感惠非尚褧粲然一笑開那復嗟斷梗我生且莫<lb/>
<pb n="KR4d0110_WYG_057-2b"/>
落隨遇輙自警轉盼已歸空區區徒畫餅<lb/>
　　　明日阻雪不得行葢冬至前一日也<lb/>
纔冬即欲雪醖釀非不乆旅館黄昏風半夜忽如晝天<lb/>
公時謔戲不在我先後兒心見期心咫尺弗得就宻洒<lb/>
良未已兀坐幾忍灸遂令相逢心感慨若奔輳紅爐慘<lb/>
無光短氣猶發餾況兹嚴報本供衞何所售風威果能<lb/>
神排斥勿宿留非獨寸草榮萬里同錦繡<lb/>
　　　三家店主人勸飲<lb/>
<pb n="KR4d0110_WYG_057-3a"/>
早飲欲過午感此去路遥解衣酒家牀主人喜相招逡<lb/>
巡出餖飣勸我飲一瓢舉手謝慇懃宿酲猶未消報言<lb/>
雪滿野征轡相無聊何如酩酊去更可忘今朝年來頗<lb/>
解官徑欲隨所邀端愧五漿期未覺羣心揺偷薄日益<lb/>
窘妙論輕鴻毛何當受一㕓醉倒同漁樵<lb/>
　　　得常州感慈邦長老書求詩兼寄鄰老<lb/>
清晨得君書逺意來吳中開緘一見面頓覺百慮空書<lb/>
詞若蕭屑怪我情不通我豈逐物者君亦如冥鴻便當<lb/>
<pb n="KR4d0110_WYG_057-3b"/>
永相忘何計騧與騘聞君奮鈐槌喝下分華戎晩魚㑹<lb/>
千指一一麻中蓬朝叅月破牖暮請燈在籠坐令萬折<lb/>
異沛然俱向東縁契乃如此想見圭璧叢胡為特垂手<lb/>
千里尋龎公龎公無伎倆只這是家風復如多聞師亦<lb/>
在兠率宫人間最勝處何必顔如童㑹當謝朝謁爛漫<lb/>
游無窮<lb/>
　　　寄何徳固<lb/>
元豐初得君賜袍色可摘雍容戎馬間爽氣凌秀色十<lb/>
<pb n="KR4d0110_WYG_057-4a"/>
年不相逢頷鬚已有白京塵化人衣嵗月動阻隔夏屋<lb/>
如深山排日許連席坐中多可人一笑每墮幘人皆指<lb/>
為誇我輩日所惜于今已三見爽氣若初得同言胡乃<lb/>
爾前致作嬌客邊城乆不雨旱氣幾爍石俯仰數刻間<lb/>
咫尺便南北寄聲不敢輒問訊莫我獲但問深閉門䲭<lb/>
坐較定力雙林舊家風龎老真消息莫作分别想認子<lb/>
却為賊造門㑹有日聊復銛戈㦸凖擬詰朝見無或但<lb/>
堅壁<lb/>
<pb n="KR4d0110_WYG_057-4b"/>
　　　燕子和韻<lb/>
依依梁間燕終日宻相對本不欲爾期何為尚此㑹得<lb/>
非縁所遭又恐意有在飛來復飛來好語如湍瀬我亦<lb/>
强維縶爾豈知向背萬事杳靄間一笑沉吟外𤣥妙第<lb/>
一義為爾降障礙巻簾見天下始信物有大<lb/>
　　　次韻方叔晩過湖上時積雨新霽夜色如晝傳<lb/>
　　　聞余有興元之命<lb/>
釃水投過日佳思生襟裳緬懐江上笛相游共胡牀星<lb/>
<pb n="KR4d0110_WYG_057-5a"/>
月㺯疎明草木來逺香所得亦餉爾端能謝炎凉<lb/>
　　　方叔并用前韻復繼之<lb/>
蕭然傲環堵心性嬾衣裳匝坐定何許井井書滿牀我<lb/>
每不欲去鼻觀無盡香未始有寒暑彼哉自炎凉<lb/>
　　　句容澄上人羣玉軒求詩<lb/>
日日不離山愛山終不厭因地端有來及此若尚欠當<lb/>
軒出巑岏昏膜遽効砭枝撐簷楹窄明滅煙雲蹔幽禽<lb/>
時一鳴隱約隔天塹早聞羣玉峰世境未易占却應三<lb/>
<pb n="KR4d0110_WYG_057-5b"/>
昧力易致兹可騐便擬絶高深兩足恐不贍幻化浪攀<lb/>
縁膠擾窘囊檻㑹須揖清風方暑對枕簟<lb/>
　　　送忠禪老詣徑山請普覺住天寧萬夀新刹<lb/>
我初遊叢林得人如滿月細披雲霧間桂影若可掇旋<lb/>
轉二十年相半分㑹别暮途喜可掬妙語等氷雪告我<lb/>
第一義光艶忽振發老魔俱辟易善類隨擊拂是真萬<lb/>
里足一舉安能輟徑山光蹔韜夜氣尤昭徹異時摩聊<lb/>
老薦藉意甚切子果識至人指顧石必裂出我連城珍<lb/>
<pb n="KR4d0110_WYG_057-6a"/>
郊廟冠前列無令刖足翁二獻文為拙<lb/>
　　　因服藥飲酒一盞<lb/>
東坡在黄州飲酒只飲濕我今又過之釃漿如虀汁平<lb/>
生不喜酒興來且莫縶長虹偶爾放因復投一吸入口<lb/>
舌欲脱下咽蟲爭泣熇熇腹將裂窣窣淚莫裛頑涎雜<lb/>
血唾心悸如鼓集卓爾無一事荆棘强自入主人固好<lb/>
飲宿興亦素緝如何似見毒使我臥復立彷徨日欲落<lb/>
稍寛困眼澁夢覺天未明齒頰猶習習是邦居不非奈<lb/>
<pb n="KR4d0110_WYG_057-6b"/>
此掩弗及昔聞禁酒國今見毒酒邑作歌寄一笑倦悶<lb/>
聊救急<lb/>
　　　老杜槐葉冷淘句凡十人以君王納凉晩此味<lb/>
　　　亦時須得須字<lb/>
百年觀不足一日樂有餘況兹夏日長而與君子俱號<lb/>
呶謝呼笑談論皆詩書門外方爍石坐上如氷壺仰懐<lb/>
㝠㝠鴻俯愧戢戢魚我老百不堪嗜好終蒲葅殷勤相<lb/>
得心黄昏尚躊躇追隨自此始莫厭頻招呼何必得美<lb/>
<pb n="KR4d0110_WYG_057-7a"/>
酒然後可將須<lb/>
　　　張聖行解官入京僚友餞别分韻勸酒得醇字<lb/>
宻雪不着地朔風煖如春天公豈無心慰此東歸人吾<lb/>
人晩相投每見每更親踰年稻粱俱未覺旦暮頻欲識<lb/>
分淺深蕩蕩風中雲問其美如何表裏無緇磷深湛子<lb/>
雲黙高廣太丘真汲汲惜日短奄兹奉離樽莫辭十分<lb/>
斟酒薄情則醇庶幾一舉盡涇渭從此分萬里自咫尺<lb/>
百嵗均埃塵行人定向識他年期問津<lb/>
<pb n="KR4d0110_WYG_057-7b"/>
　　　常州感慈邦老相遇甚欵聊復申叙<lb/>
十年不相見一見情愈親執手語半塞但覺頻沾巾别<lb/>
來事多矣未易咫尺論感君冒雨歸知君意彌敦邀我<lb/>
過其廬燈火如春深金碧炫境界怳然驚一新為我時<lb/>
置浴仍為加柈飱止我腹中飢振我衣上塵何勞强剪<lb/>
紙已復收斷魂添爐接䣛坐軟語尤殷勤閔我憂患餘<lb/>
漂泊纔此身勸我𦵏且居生死相與鄰清晨陟高座四<lb/>
衆如雲屯展轉叙契濶博辨河海翻句句不妄發信矣<lb/>
<pb n="KR4d0110_WYG_057-8a"/>
靈巖孫嵗暮能幾何繾綣誰我温非君美無度涇渭那<lb/>
更分相期在來日擊節徒諄諄<lb/>
　　　子重相率遊任園<lb/>
蹈雪入窈窕蓊蔚如深春左右無佳色老緑不改新小<lb/>
愒茅茨下園翁叙慇懃主人謂此翁好事絶等倫飬生<lb/>
惟飬花種種皆躬親毎到二三月爛漫如錦茵問翁何<lb/>
所有品目如何分翁云世間本搜採無遺根牡丹三萬<lb/>
株兼取洛與陳芍藥揚州來宻宻攙魚鱗雜花極目是<lb/>
<pb n="KR4d0110_WYG_057-8b"/>
浩不知涯津四序更代謝顔色常相因我適來非時猶<lb/>
得聊逡巡約翁待花開許我論主賓<lb/>
　　　獨坐有懐張聖行王成伯偶讀摩詰詩因借其<lb/>
　　　韻<lb/>
老鶴志千里候蟲戒三秋此理定如何宛在水中洲我<lb/>
師南榮去生從知北游嵗暮良鮮歡不如狐首丘寒燈<lb/>
伴岑寂河漢忩間流緬懐雙白璧路斷水悠悠摩詰頗<lb/>
解事好語供我求坐令不可遣奄然隨遇收歸程只旦<lb/>
<pb n="KR4d0110_WYG_057-9a"/>
暮妙義思賡酬君謂我輩人吾匪斯人儔且將有限力<lb/>
相與窮深幽<lb/>
　　　乆旱湫舍殆不可遣免一夕雷雨忽作<lb/>
半夜一濯雨斷夢失炎蒸汗甑不復鼓蚊雷為之停逡<lb/>
巡萬竅號破忩風如傾絺帷强主宰庭砌已滿盈極䕶<lb/>
老稚奔懽呼閭里情但覺萬里返浩蕩隨滄溟掠眼纔<lb/>
閃爍劈耳俄掀轟豈暇計飄溺且䕶嬰兒驚小休月在<lb/>
户却視斗挂甍唧唧與啾啾次第先秋鳴粤從臘雪後<lb/>
<pb n="KR4d0110_WYG_057-9b"/>
旱魃苦自明焦枯病三農芽田不滋榮隴畆半折裂几<lb/>
席饒蠅䖟端若一大難眊焉猶宿酲㸃我讀書燈凉宵<lb/>
聊與征庶几簡牘中暫寓蠻觸爭<lb/>
　<lb/>
　<lb/>
　<lb/>
　<lb/>
　姑溪居士後集巻七<lb/>
</p>
<p>
</p>
  </div>
<div>
<head>姑溪居士後集巻八</head> <lb/>
    <p>
<pb n="KR4d0110_WYG_058-1a"/>
欽定四庫全書<lb/>
　姑溪居士後集巻八<lb/>
　　　　　　　　　　　　宋　李之儀　撰<lb/>
　　律詩<hi>七言</hi>
　　　讀東坡詩<lb/>
邊州守禦謝沈機獨喜身閒是道師獄吏難堪非素料<lb/>
病懐無計復何辭空慙南郡三家學頼有東坡一集詩<lb/>
永日風埃惟惬睡到頭不比在家時<lb/>
<pb n="KR4d0110_WYG_058-1b"/>
　　　次韻見寄<lb/>
矩不成方圓不規倦途誰與相多儀門深不擬睡教熟<lb/>
舌强猶防語或知無事且尋黄面老闗心休問碧雲姿<lb/>
此身未必終如此長日猶吟十首詩<lb/>
東坡流落坐多言我欲無言亦未全好辨懸知非獲已<lb/>
力行到底信為賢抱琴有味無彭澤沽酒何妨問玉川<lb/>
只擬飲呼出門去强麋置網豈當然<lb/>
　　　罷官後旋營居舍寄贈存之<lb/>
<pb n="KR4d0110_WYG_058-2a"/>
常恨官居如傳舍愛君池館葺初成偶同罪垢歸無計<lb/>
聊喜私巢得蹔營闢户開忩留晩日栽花引水趁心情<lb/>
此身何處不可老況有吾人似弟兄<lb/>
　　　次韻見問<lb/>
東西南北為誰忙蔡澤噤吟舊笑唐路斷不妨頻打睡<lb/>
心清何必更燒香尋思有似黄州味潦倒休嗟白髪郎<lb/>
近免竹筒拘月費主人時亦破慳囊<lb/>
　　　五月旦日<lb/>
<pb n="KR4d0110_WYG_058-2b"/>
睡餘落莫肘難支節物依然我自衰已悟龍蛇終不爽<lb/>
何須龜筴强稽疑孤懐佛語雖能遣歸路佳人已歎遲<lb/>
共弔沉湘無數日却嗟輕負習家池<lb/>
　　　晚雨寄涇州劉晦叔<lb/>
晩來又有數㸃雨聲入鄉人拭淚中漸喜濃雲初蔽日<lb/>
只愁深夜却回風閔憐焦槁非無意祈禱精䖍信有功<lb/>
聞不茹葷幾兩月使君憂樂與民同<lb/>
　　　端午<lb/>
<pb n="KR4d0110_WYG_058-3a"/>
綵絲百縷紉為佩艾葉千窠結作人散誕何妨兒女戲<lb/>
漂流不覺嵗時新清歌尚記書裙帶舊恨安能弔放臣<lb/>
角黍粉團矜節物一樽聊與寄逡巡<lb/>
曾約佳人端午歸又期僚友面南池誰知猶阻重門鎻<lb/>
未擬輕為故國悲九節菖蒲應好在十圍樗木正相冝<lb/>
㣲行細約寧忘我却話今朝㑹有期<lb/>
　　　傅子昌歸興州<lb/>
嘉陵江水接天流州據江流最上游憶昔練衣隨䟦馬<lb/>
<pb n="KR4d0110_WYG_058-3b"/>
而今白髪任虚舟慶門譽望聞來乆塞路殷勤得暫酬<lb/>
見説明朝却西去長亭揮手恨無由<lb/>
　　　余入院二十日相知往往寄聲相勞獨何徳固<lb/>
　　　寂然無聞<lb/>
何郎本是風塵外平日仍同般若因有底新來便如此<lb/>
定縁無事不相親薫蕕何得同薝蔔簡潔安能别孟津<lb/>
㑹借天河三級浪終須流出舊精神<lb/>
　　　留别子淵<lb/>
<pb n="KR4d0110_WYG_058-4a"/>
等閒相見即相親冉冉風流一段春未論典刑思舊徳<lb/>
便知材業是當仁他年雞黍情無限此日詞章筆有神<lb/>
落盡節旄氊未壓疾風勁草定何人<lb/>
　　　送馮子荘赴秦州將官述其督詩之語以廣篇<lb/>
　　　首<lb/>
我詩易得君休嘆君節難攀我自知問㑹但嗟歸有日<lb/>
奏功方㸔獨先時簫笳部曲催驕馬綿繡山川入綵旗<lb/>
莫訝黄金偏滿手平生<hi>闕</hi>　是男兒<lb/>
<pb n="KR4d0110_WYG_058-4b"/>
　　　重治寢榻更衣蔬食<lb/>
五月相將又下旬依前深院度黄昏頻㸔嶺路占家信<lb/>
旋兀簾旌作燕門抖擻衾禂防垢穢湔除蚤虱斷兒孫<lb/>
不因肉食脾難磨且欲從今習菜根<lb/>
　　　周臣約過景裕第㑹飲先寄此詩卒章因以投<lb/>
　　　誠也<lb/>
懸知昨過鄰家館更挽明璫間玉釵雖喜黄姑論隔嵗<lb/>
偶陪摩詰事長齋嘯歌未闋雲間接鶯燕難逃席上猜<lb/>
<pb n="KR4d0110_WYG_058-5a"/>
預悵醒醒獨回馬何如為賦酒如淮<lb/>
　　　次韻題隱居巖<lb/>
隱居何必在山巖境界全歸指顧間能把軒裳為外物<lb/>
便應風月勝酡顔地連紫禁千重䆳石繞清泉五色斑<lb/>
從此夢魂猶可到定知衰廢不容攀<lb/>
　　　次韻見懐<lb/>
林泉廢疾固難除杳杳觚稜寄夢餘已到東山知不免<lb/>
須由北海本來疎功名漫笑乗軒鶴事業終歸種樹書<lb/>
<pb n="KR4d0110_WYG_058-5b"/>
聞道江樓巢已穏未應長鋏歎無魚<lb/>
　　　次韻病起<lb/>
天時人事不相尋遽食蒸豚廢古吟誰感親顔前約短<lb/>
常知聖日後縁深風雲亹亹天邊路霜露愔愔壁上琴<lb/>
我亦臨風頻拭目㸔懸金印到山林<lb/>
　　　次韻子椿見寄<lb/>
一逢佳節一消魂青徹江山緑滿園又把鋤犂聊自遣<lb/>
却嗟身世獨難論三鍾切幸資三徑九奏時猶夢九門<lb/>
<pb n="KR4d0110_WYG_058-6a"/>
勝處何能偏見憶便應佳思襲香蓀<lb/>
　　　次韻子椿同關聖源吳師道贈董無求有懐米<lb/>
　　　元章<lb/>
海嶽仙人不我期碧雲幽恨獨心知坐間優孟已難别<lb/>
筆下羊欣更出竒自是人才空立異當知臣叔本非癡<lb/>
重輕到了存公議揮扇何勞强執葵<lb/>
　　　次韻師道子椿題仲强樗亭<lb/>
王門平昔早相求幾向樗亭得趣幽從别風光應似舊<lb/>
<pb n="KR4d0110_WYG_058-6b"/>
每懐勝麗只搔頭麈毛抗論傾終日玉指挼花泛晩秋<lb/>
老盡鄒陽還憶否宻移空自感藏舟<lb/>
　　　次韻子椿九日登高見懐兼呈君俞相約尋春<lb/>
重陽曽記客京埃江國相逢又七回感舊只如春夢斷<lb/>
登高未許壮心摧方嗟陳迹何時見底事新詩到眼來<lb/>
便好扶擕披節物猶勝落木對空罍<lb/>
　　　次韻闗聖源送董無求<lb/>
何勞楚些為招魂是處春風似僻園可復京塵難共樂<lb/>
<pb n="KR4d0110_WYG_058-7a"/>
却應江月要深論燈花昨夜占行館鵲語今朝報里門<lb/>
想見慈顔問行李一樽浮蟻侑芳蓀<lb/>
　　　次韻聖源無求兼懐元章<lb/>
羡門不見見安期流水高山獨我知門徑踏穿行復爾<lb/>
靈丹捄活信能竒換雖得辨纔三紙借恐終還是兩癡<lb/>
不用艱難成發塜紅樓親共賦烹葵<lb/>
　　　次韻師道送董無求兼寄師道<lb/>
骯髒從來不易儔低徊身世亦悠悠離羣㫁鴈雖難偶<lb/>
<pb n="KR4d0110_WYG_058-7b"/>
得兩明珠豈待求强挹餘塵時琢句問㝷陳迹自經丘<lb/>
清時醉尉知何在似是人多識故侯<lb/>
　　　和人臘日<lb/>
又聼村村臘鼓鳴年豐物阜慶清平星霜陡覺歲華晚<lb/>
時序祇傷今古情裝景雪花飛㸃㸃催詩雲葉亂英英<lb/>
自慚伏臘尤多誤和語煩公子細評<lb/>
　　　題夀椿軒<lb/>
江左風流不乏人能將佳思洗埃塵坐中煒燁當時士<lb/>
<pb n="KR4d0110_WYG_058-8a"/>
庭下扶疎上古椿日永清隂怒鵬翼月明翠影閙龍鱗<lb/>
雲泥路絶無由到猶欲乗槎一問津<lb/>
　　　次韻米元章<lb/>
蹭蹬生涯可否間强扶衰緒欲觀瀾蓬生雖託麻方直<lb/>
器就寧嗟木是蟠晩寄鄉閭端有謂時容雞黍共論歡<lb/>
連城未薦難為璞莫與堅珉一眼㸔<lb/>
　　　仲春季澤逺來相訪感往念今悵然有懐<lb/>
異鄉流落十三年老日從誰寄往還乆歎斷蓬飄世外<lb/>
<pb n="KR4d0110_WYG_058-8b"/>
忽驚連璧下雲間生涯已約同他日詞筆端能慰蹔顔<lb/>
凖擬新秋便相見為君終日倚柴闗<lb/>
　　　書王子重閒軒壁<lb/>
經年問疾漫持想今日登軒念自空不能碌碌遽如許<lb/>
定應剪剪將無同人喧渡口似𤓰步木落沙頭疑渚宫<lb/>
莫辭眼力徧沙界回首臘盡還春風<lb/>
　　　同子重望長蘆寺<lb/>
窣堵波寒對水東坐來初報夕陽鐘回環桑柘疑無際<lb/>
<pb n="KR4d0110_WYG_058-9a"/>
咫尺雲煙隔幾重聴講有心陪寂寞杖藜何日許從容<lb/>
主人境界諸縁盡應笑規規着畫龍<lb/>
　　　陪子重游長蘆寺<lb/>
行來思住覺城東粥飯隨縁早晩鐘安得心田荒萬有<lb/>
便驚眼界失千重笑談喜接真摩詰衰病休嗟老曼容<lb/>
餿飲殘羮應不惜聊分水墨為成龍<lb/>
　　　徳山方老退院索詩送行即席口占<lb/>
應供都城今幾春屢陪香火是前因偶來清瀵堤邊住<lb/>
<pb n="KR4d0110_WYG_058-9b"/>
重見東林社裏人青眼畧容談近事白頭同喜得閒身<lb/>
自言此去尋思大便好乗時繼後塵<lb/>
　　　朱伯宣才英昆仲見過曲相慰藉因留飲得花<lb/>
　　　字<lb/>
新春窮巷幾傷嗟聯璧俄來照蔀家意厚旋傾新釀酒<lb/>
眼明初見未開花百尋自是松難老什襲終慙玉有瑕<lb/>
便覺賦成無用處漫勞憔悴歎長沙<lb/>
　　　題僧道符天游齋<lb/>
<pb n="KR4d0110_WYG_058-10a"/>
六鑿相攘不蹔休超然誰復與天遊醯雞甕裡自歌舞<lb/>
野馬牎間空贅疣妙境果從拈處得生涯須向箇中求<lb/>
逢塲作戲由來事可笑區區問髑髏<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_058-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士後集卷八<lb/>
</p>
<p>
</p>
  </div>
<div>
<head>姑溪居士後集巻九</head> <lb/>
    <p>
<pb n="KR4d0110_WYG_059-1a"/>
欽定四庫全書<lb/>
　姑溪居士後集巻九<lb/>
　　　　　　　　　　　　宋　李之儀　撰<lb/>
　　律詩<hi>七言</hi>
　　　除夜寄王性之<lb/>
老戀窮年怯五更可堪爆竹響新聲但驚燈火如殘夢<lb/>
豈有心情敵後生餳競膠牙空對白酒期分嵗獨憐清<lb/>
賜袍應有天香在想見明朝奉九成<lb/>
<pb n="KR4d0110_WYG_059-1b"/>
　　　又寄性之二首<lb/>
霜髯雪鬢十分侵舉盞常思蘸甲深雖約依劉同漢上<lb/>
猶虚訪戴似山隂文章歆向傳家日事業韋平奕世心<lb/>
氷玉相輝方自表何妨佳思屢追㝷<lb/>
平日鵷鸞接武中汪汪毎歎不能窮蹔煩朱轂圖遺愛<lb/>
方信清時是至公千載難期人物盛一時休歎馬羣空<lb/>
何妨坐歗追陳迹應有新詩襲素風<lb/>
　　　聴惠師琴<lb/>
<pb n="KR4d0110_WYG_059-2a"/>
牛鬬淹時兩耳昏偶陪沈祝共僧軒數聲抑按披香霧<lb/>
雙屨分明在曉原物節不堪催我老賞心聊復為誰論<lb/>
初年記得山隂舊又見夷中幾世孫<lb/>
　　　春日<lb/>
芊芊芳草望中迷傳火樓臺麗日西飛絮輕翻遮桞陌<lb/>
落花亂㸃暗桃溪琉璃波凈沈魚藻玳瑁簾疎阻燕泥<lb/>
百五良辰最葱蒨綠隂行馬過鶯啼<lb/>
　　　覺老求詩<lb/>
<pb n="KR4d0110_WYG_059-2b"/>
江南江北乆相望常負靈山一炷香㑹上拈花雖未笑<lb/>
坐中持鉢頓生光投針技倆空諸有彈指莊嚴自一方<lb/>
何必湯池能離垢入門心地已清凉<lb/>
　　　覺老見和復次韻報之時雨行未得<lb/>
去隴回岡翼兩傍舊縁來繼鶴林香隨時解致留客雨<lb/>
涉世圓能出定光運用投機疑有象縱横垂手固無方<lb/>
倦遊累接通宵語時覺楊枝灑面凉<lb/>
　　　真師約過寄老菴雨不止兩日不得往小霽輒<lb/>
<pb n="KR4d0110_WYG_059-3a"/>
　　　涉淖以契前約次其所示韻菴壁有孫莘老秦<lb/>
　　　少游劉貢父諸君詩<lb/>
一接深言一㸃頭離騷致處未為幽不嫌壞路容連步<lb/>
且欲他年作舊游翰墨抑揚雖已晚林泉棲止㑹終收<lb/>
孤雲祗恐元無定候我歸來共此丘<lb/>
　　　次韻陳致君題硃砂湯<lb/>
造化工夫豈偶然一池如沸自澄鮮論功但可資沐浴<lb/>
有理不須深䆒研流落未妨供凈社升沉何用較温泉<lb/>
<pb n="KR4d0110_WYG_059-3b"/>
更宜場稼猶能就凡占餘波盡美田<lb/>
　　　同祖燈過陳氏書齋主人留飯遂求詩<lb/>
一牛吼地得林坰邂逅經行眼暫明挾策讀書雖未暇<lb/>
殺雞炊黍喜相迎依依高桞來棲鵲炯炯黄花㺯晚晴<lb/>
自是主人能好事非關秋日解多情<lb/>
　　　石磧朱希仲館榖甚勤因題壁間<lb/>
主人好客乆聞名曽約江魚對酒烹邂逅相逢同一笑<lb/>
逡巡不覺到三更屠龍手段元非䇿畫虎工夫浪有聲<lb/>
<pb n="KR4d0110_WYG_059-4a"/>
便欲與君論卒嵗却憂舟子報潮平<lb/>
　　　清凉寺覺海召飯出數帖相示覽之愴然求詩<lb/>
　　　為記<lb/>
潮去潮來知幾年依然城郭帶山川連虚玉骨元如虎<lb/>
布地金沙舊種蓮垂手鼎開香積供傳家仍是乳峯禪<lb/>
珠庭月角人何在頼有遺蹤契宿縁<lb/>
　　　崇寧求詩時正初老住為初祖<lb/>
烏衣人物已成空窣堵纔能記寳公請祝驟開新福地<lb/>
<pb n="KR4d0110_WYG_059-4b"/>
全提還振舊家風千巖日上春初到萬里雲收月正中<lb/>
欲識投機無意盡江流入海幾時窮<lb/>
　　　范倅置酒雨花臺<lb/>
流傳勝致有無間投老方能一倚欄千里江山來極目<lb/>
萬家烟雨鎻初寒姦雄幾許埋蓁莽笑語何妨擁蕙蘭<lb/>
便覺寸隂真可惜須將酒户為君寛<lb/>
　　　寄趙仰之<lb/>
傾葢逢君亦偶然塤篪今日似當年仙風宛是金華舊<lb/>
<pb n="KR4d0110_WYG_059-5a"/>
詩句分明歴水傳故國江山聊徙倚深燈歌笑屢遷延<lb/>
相思果許重相見豫約嚴裝報此縁<lb/>
　　　次韻邦老見貺<lb/>
高風疇昔在煙霞末路芝蘭屬當家一句轉身元的確<lb/>
千條差路任紛華才疎意廣雖難契語欵情真特見嘉<lb/>
只恐平明便分手相㸔更待月西斜<lb/>
　　　宿無錫夀聖院贈明祖禪老<lb/>
靈山相别已多年重把圓光信有縁愧我天涯真斷梗<lb/>
<pb n="KR4d0110_WYG_059-5b"/>
喜君居處似諸天元無浮世多般事只説我家一味禪<lb/>
軟語綢繆霜夜永停燈温火共留連<lb/>
　　　元白拏舟相訪出紙求書因書此以歸其紙<lb/>
小篷不卸逺相尋頓喜忘年得㫁金便覺雨華隨脱麈<lb/>
更能操筆問來禽投懐方寄朱弦直摻袂還驚白髪深<lb/>
獨幸南遊慰真賞他年㑹見好叢林<lb/>
　　　同熈績姪登有美堂<lb/>
雪晴時節臘窮天湖海光浮萬井煙勝槩尚能驚老眼<lb/>
<pb n="KR4d0110_WYG_059-6a"/>
曠懐無復似當年難堪塞鴈終聫翼頼有龍駒特象賢<lb/>
已約一㕓須卜築不妨當此共遷延<lb/>
　　　錢塘教授宅飯眠齋次其韻<lb/>
饑時囓飯困特眠任運騰騰信自然豈謂故人投此況<lb/>
先來佳處作閒仙寓懐何必開三徑得句勝如食萬錢<lb/>
只恐里門驚内史不容同占好山川<lb/>
　　　次韻錢塘節士見寄<lb/>
平日刳心欲致君異時擕手但論文興來只有歸田賦<lb/>
<pb n="KR4d0110_WYG_059-6b"/>
老去何如背水軍占勝已驚無不盡卜鄰應許鎮相温<lb/>
形容豈敢輕酬酢謝傅風流自出羣<lb/>
　　　阿濫堆<hi>二首</hi>
鐡作驕幢不易摧望林誰免渴趋梅院門報鑰人初斷<lb/>
天氣纔隂日又開倦路已先衰鬢雪思家難遣寸心灰<lb/>
衝風正起還飛下何物元非阿濫堆<lb/>
年來未覺壯心摧昨夜偏傷三㺯梅不貫離家遽如許<lb/>
自然昬眼亦慵開蕭條寂寞思樗䕃細繹華嚴謝刼灰<lb/>
<pb n="KR4d0110_WYG_059-7a"/>
少味童山莫分别直須真峭比離堆<lb/>
　　　食牛炙<lb/>
西來誰為炙牛心惜事拘之不敢尋豈謂鄰邦無百里<lb/>
驟令饞口得千金登臺未論前人比捫腹翻驚用思深<lb/>
從此耒陽休弔古便思白酒與同斟<lb/>
　　　元祐末宿秋試院曽和王敏父四詩是時以疾<lb/>
　　　先出院方欲出而未得況味有類今日追用前<lb/>
　　　韻冄賦四首<lb/>
<pb n="KR4d0110_WYG_059-7b"/>
堦除又見日將斜若此奔馳尚可誇敢覬隂功踵定國<lb/>
未應和藥困王嘉門前禱雨頻催鼓眼底無人但見花<lb/>
不比貢闈當日鎻病來有許便還家<lb/>
兼材莫作尹翁歸自鬻﨑嶇不畏非妄役土龍寧得雨<lb/>
可堪芻狗强䝉衣移文不報如沉井行路皆疑鎮掩扉<lb/>
早悟垂頭供立仗好隨四牡去騑騑<lb/>
沉沉深鎻出無涯白盡于思豈復華凖擬歸期叩端午<lb/>
那知此地見葵花幽憂未論如隂府倐忽翻驚走電車<lb/>
<pb n="KR4d0110_WYG_059-8a"/>
乆病元來最欺眼蠅頭只覺似棲鴉<lb/>
十年三拜東門敕長是尋燈濯汙裾贏得平安題報厯<lb/>
不妨朋友校殘書<hi>未引試前與敏父相對校書</hi>歌傳鵲䑕非行路詠<lb/>
入烏狐愧大車物物背馳將老矣定知身世欲何如<lb/>
　　　若禔告行再寄二詩<lb/>
前日報君明日行强憑詩句冩離情懸知北海經旬别<lb/>
須滯韶山半日程環席已甘攙上首餘罍應不負同傾<lb/>
預期一笑東門外剰記樽前醉裏聲<lb/>
<pb n="KR4d0110_WYG_059-8b"/>
　　　又<lb/>
醉裏新聲解記無祗應琴意似相如近來公道偏難得<lb/>
從此佳期敢妄圖玉室金堂有阻隔兔葵燕麥恨扶疎<lb/>
冥鴻不比㝷常鴈試覔蕭娘一紙書<hi>卒章代子直意</hi>
　　　陽翟道中有懐存之二首<lb/>
頑隂將臘襲衣褠倦轡臨風愧白頭一事無成還嵗晩<lb/>
百年過半尚人謀天邊漫鑄黄金印月下何時紫綺裘<lb/>
擬借東鄰分一徑未應人物謝羊求<lb/>
<pb n="KR4d0110_WYG_059-9a"/>
　　　又<lb/>
夕陽風裏得君心常約清香帶月㝷紅蕚似披經幾嗅<lb/>
緑條如㺯已難禁野狂不慣娉婷醉蓬鬢偏宜蓓蕾侵<lb/>
凖擬歸時更浮動瓊樽寧謝十分斟<lb/>
　　　次韻梅花<lb/>
送臘迎春亦是常獨高梅蘂報年芳風來髣髴逢荀令<lb/>
月下分明見壽陽開徧漫誇千種韻天然别是一般香<lb/>
從今漏泄東君意直到霜前菊蘂黄<lb/>
<pb n="KR4d0110_WYG_059-9b"/>
嶺上纔分一寸光羣花次第促來粧絶勝羣玉山頭見<lb/>
須信昭儀體自香妙賞不逢徒老去佳期難得為誰芳<lb/>
定應癢處無人㑹空怨相邀客姓王<lb/>
　　　智臣相過成小詩<hi>智臣善談命</hi>
紺髪朱顔氣吐虹崢嶸頭角振家風千金自晦鄒王後<lb/>
一笑時游管郭中老子已應終汩没諸兒聊為指窮通<lb/>
他年朱紫相輝地莫惜高軒訪此翁<lb/>
　　　瑛侍者欲冄游方作此勉之<lb/>
<pb n="KR4d0110_WYG_059-10a"/>
精神秀發真獅子聳壑昻霄似出林擊竹有聲先了悟<lb/>
拈花微笑已知音新詩富健疑披錦妙字清竒不換金<lb/>
往往秋高又飛錫白雲來去本無心<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_059-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士後集巻九<lb/>
</p>
<p>
</p>
  </div>
<div>
<head>姑溪居士後集巻十</head> <lb/>
    <p>
<pb n="KR4d0110_WYG_060-1a"/>
欽定四庫全書<lb/>
　姑溪居士後集巻十<lb/>
　　　　　　　　　　　　宋　李之儀　撰<lb/>
　　律詩<hi>七言</hi>
　　　有送梅花者而彦行適在君俞來<lb/>
來時㸃滴纔髣髴今日爛漫將飛揚春事不知尚多少<lb/>
客懐空自成悲傷新名侯喜足詩思舊病維摩難藥方<lb/>
共飲節食冷相對少須陳子同飛觴<lb/>
<pb n="KR4d0110_WYG_060-1b"/>
　　　失題九首<lb/>
結束輕裝趁曉風崎嶇行李偶難同他年誰謂雙成老<lb/>
今日翻為無是公秪恐穰侯遲見事固應原憲本非窮<lb/>
洛陽煙靄因縁在雞黍相期定不空<lb/>
上畨新梢與舊齊啄殘紅腐半成泥畫船似覺去已晚<lb/>
麗句猶堪手自題氣候相催雖迅速笑歌贏得暫招携<lb/>
紅舒緑巻分前後全勝當年白集西<lb/>
君方陵愈我慙郊大瓠為舟浪自要老矣獨期雲駃便<lb/>
<pb n="KR4d0110_WYG_060-2a"/>
歸與長負桂叢招崢嶸紅橘迎風宻㸃滴安榴掠望燒<lb/>
多謝<hi>闕</hi>萌滋味永便思飛步到楊寥<lb/>
佳禽百囀不驚風午日濛濛睡眼中幾片猶飛殘臘白<lb/>
數枝初見出墻紅低回節物憐遷客漂泊生涯難老翁<lb/>
多謝春光相擊拂一樽傾倒許誰同<lb/>
窺豹曽容見一斑孤高凜凜固難攀早應㧞宅朝元去<lb/>
猶有遺踪在世間舒歗欵談雖可想賞風吟月未終閒<lb/>
諸郎莫為功名老須信移文下北山<lb/>
<pb n="KR4d0110_WYG_060-2b"/>
映月臨燈萬蕚披喜隨賓客宴芳菲諸姨隊合驪山曉<lb/>
獵騎夜從雲夢歸須把玉觴酬勝麗徒勞彩筆强依稀<lb/>
回頭便見飄紅雨莫惜頻歌金縷衣<lb/>
映月西湖漾鴨頭墮紅飄碧正飛浮逢師來自日邊路<lb/>
如我遂歸江上州嵩嶺異花開未遍洛川新燕語方柔<lb/>
經行須作半年計歸去當知難再求<lb/>
薄雲疎雨灑雕籠槎拂銀潢月上弓紅淚半殘歌後燭<lb/>
翠濤低湧夢回風淬餘劔鍔雖為利解盡犀稜未見通<lb/>
<pb n="KR4d0110_WYG_060-3a"/>
杳杳芝田定何許斷魂無計脱驚鴻<lb/>
華榱曾記孔鸞棲斷夢還來拂舊題妙悟從誰識無射<lb/>
賞心空自感雌霓干雲寳氣層霄外埋玉孤墳落照西<lb/>
千載相逢定何許嘐嘐風雨獨鳴雞<lb/>
　　　聞𦵏者<lb/>
鐃鈸高低與哭聲同㝷此路不相驚年來自是多傷感<lb/>
簾外何須問晦明未返耕桑真拙計長縈韁鎻奈虚名<lb/>
無名可戀何貪着缾罄須休莫强傾<lb/>
<pb n="KR4d0110_WYG_060-3b"/>
　　律詩<hi>五言</hi>
　　　過蒲地寺謁田承居<lb/>
蕭寺經行舊騷人趣尚幽從來不妄許相見若為愁税<lb/>
駕終何地乗桴可共舟感君詩有味老去復誰求<lb/>
　　　子重見過夜話<lb/>
坐乆日將落忩前雲欲平倦遊淹嵗月旅悶等坻京已<lb/>
謝長楊賦猶懐古劍行擁爐雖有味琢句苦難成一笑<lb/>
逢吾友諸方舊著名景山慙絶臏擊節愧深耕奥妙窮<lb/>
<pb n="KR4d0110_WYG_060-4a"/>
三際堅剛敵萬兵誰知俯冬杪頓覺得春榮繾綣桑榆<lb/>
恨間闗兒女情金箆何足道闇室斗光明<lb/>
　　　三家店早飲主人似喜余至而庭下殘花猶在<lb/>
　　　也酒客輒見避余固止之因得攬其醉態<lb/>
再過三家店還投舊酒壚重攀紅躑躅爭認白髭鬚所<lb/>
惜自拘束無因同拍扶他年遂卜築終為伴歌呼<lb/>
醉人休見避我恨未如君到了輸他樂何須强自分稻<lb/>
粱姑取足雞鶩漫離羣上馬衝寒去回頭愧壟雲<lb/>
<pb n="KR4d0110_WYG_060-4b"/>
　　　次韻真師移植新竹<lb/>
錦棚方有托粉面轉相疑漸露凌雲節㣲分㺯月枝高<lb/>
僧開檻賞野客帶砧移只恐成龍去空來欵此時<lb/>
　　　宿湯泉示真師二首<lb/>
睡美不覺曉蜕然猶戀牀未能忘夜旦已自懶衣裳供<lb/>
佛添新水持經續舊香不知門外路何事有歸艎<lb/>
粥後復就枕夢中還在家老身知自妄病厭事如麻漸<lb/>
覺同芻狗終當悟寳車何妨驀直去細啜趙州茶<lb/>
<pb n="KR4d0110_WYG_060-5a"/>
　　　朱希仲設榻温宻與直師榻相對明日雨止送<lb/>
　　　過金陵<lb/>
居士留我宿虚堂照一燈如逢永平夢仍對竹蘭僧髣<lb/>
髴三無愠間闗百不能平明失簷溜飲喜話金陵<lb/>
　　　真師自湯泉相送至石磧遂歸索詩為别<lb/>
流落不我棄如君能幾人寧辭迂驛路且喜慰情親蹭<lb/>
蹬還逢雨因循懶問津尤慙逺相送誰謂白頭新<lb/>
　　　石磧阻雨夜分睡覺枕上<lb/>
<pb n="KR4d0110_WYG_060-5b"/>
一夜雨不止渡江還不能誰知未歸客獨自對孤燈禄<lb/>
食强作主生涯端是僧都來如一夢隨處且騰騰<lb/>
　　　遊石磧寺寺僧以牌求詩<lb/>
花石鎻風烟軒楹半是山門連虎溪路橋接趙州闗屈<lb/>
曲深疑歩高低屢解顔却應多是夢不伴此身閒<lb/>
　　　茅山道中抵莫投一客邸甚素雅主人喜客乃<lb/>
　　　一善士為待至厚既别留此致謝<lb/>
客緒如繰繭山行似踏車方疑武陵宿宛是徳公家傾<lb/>
<pb n="KR4d0110_WYG_060-6a"/>
葢君何厚論心我可嗟秪應從此别去路隔雲霞<lb/>
　　　除夜小舟中雨不止而作雪寄徳麟<lb/>
醉侣今何在寒燈倍黯然却應聴雨夢猶是散花天老<lb/>
境不自得客程誰我憐曉鐘催去路明日又新年<lb/>
　　　腰痛醫者饋藥以酒為使命酒對燈欲飲不能<lb/>
我固不善酒醉中常獨顛不詞譏濩落秪恐負妖妍迹<lb/>
類懐沙悴心馳濁世翩空樽聊口誑繼晷漫膏然未分<lb/>
窮投魏長思夜别燕蛇驚元有影蟻慕本無羶兀坐疑<lb/>
<pb n="KR4d0110_WYG_060-6b"/>
癡鶴忘形已蜕蟬滄溟雖可徑何意逐鯨鱣<lb/>
　　　燈下試婺源楊生筆和韻<lb/>
跼蹐數椽内回旋嬾步中艱生乃至此吾道得非窮詢<lb/>
鞠元無術行移底是功可堪追兎䑕强學注魚蟲未厭<lb/>
朝虀綠生憎夜燭紅呻吟慙杜老感慨謝終童奏剡何<lb/>
時發微連幾日通親知遥悵望應是轉衰翁<lb/>
　　　江上獨坐<lb/>
春至猶飄雪江寒未有魚無人慰青眼盡日對紅爐瑟<lb/>
<pb n="KR4d0110_WYG_060-7a"/>
瑟忩頻響愔愔鳥强呼澘然不自覺豈待到窮途<lb/>
　　　書崇寧觀黄道士火櫃壁<lb/>
地肺聞名乆崇寧請祝初仙家豈興廢物理自乗除羽<lb/>
客論歡舊紅爐勸坐俱斯須竟何有聊復慰窮途<lb/>
　　　同趙徳麟宿長河堰僧房徳麟適相送至此且<lb/>
　　　約明春再相㑹有詩見及次其韻<lb/>
涔涔一夜雨皎皎百年心嵗路無多日僧牀有剰衾長<lb/>
卿空滌器季子漫多金頼有綈袍舊春風定可尋<lb/>
<pb n="KR4d0110_WYG_060-7b"/>
　　　大觀四年二月二日自采石過藏雲取路回逺<lb/>
　　　少憩已入夜遂留宿明日聦師相邀登覽偶見<lb/>
　　　西偏地真一方之勝也余方營𦵏庶幾得之以<lb/>
　　　託妙縁既去因留此詩<lb/>
挑菜逢今日藏雲訪近山路紆知書永心逺覺身閒未<lb/>
信塵埃隔猶疑夢寐間佳城更何卜便好輟孱顔<lb/>
　　　書長干僧房二首<lb/>
赤手能搏虎青氊不與偷真知外物重未放此縁休平<lb/>
<pb n="KR4d0110_WYG_060-8a"/>
地見山嶽排空回斗牛何須待塵刼才許證前秋<lb/>
問訊無尺寸順風留嵗時傳聞萬金積未嘆一生疲突<lb/>
兀端可想高明還此期他年問初祖却是寧馨兒<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_060-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士後集巻十<lb/>
</p>
<p>
</p>
  </div>
<div>
<head>姑溪居士後集巻十一</head> <lb/>
    <p>
<pb n="KR4d0110_WYG_061-1a"/>
欽定四庫全書<lb/>
　姑溪居士後集巻十一<lb/>
　　　　　　　　　　　宋　李之儀　撰<lb/>
　　絶句<hi>七言</hi>
　　　和東坡贈嶺上老人<lb/>
過眼﨑嶇等刼灰到頭榮悴本誰裁須知此老心如鐵<lb/>
看盡行人㡬徃囘<lb/>
　　　大觀四年春夏之交閒居無事觸緒成咏得絶<lb/>
<pb n="KR4d0110_WYG_061-1b"/>
　　　句五首<lb/>
簷間百囀已鶯聲枕上千山尚未明老去只知難得睡<lb/>
兒童何用報陰晴<lb/>
身世低囘不自期個中消息更誰知江邊折盡青青栁<lb/>
才見雲頭月畫眉<lb/>
楸花落盡楝花繁門巷人稀半是村好事憑誰消濕熱<lb/>
一簾踈雨下黄昏<lb/>
庭前日轉樹交陰坐上風來境自深度曲已嗟千里客<lb/>
<pb n="KR4d0110_WYG_061-2a"/>
聽蟬已寄兩頭心<lb/>
江南塞北遍曽逰一飯何方不可留快筯舊嘗便蠻耳<lb/>
垂涎安得飫饘頭<lb/>
　　　題栁氏園<lb/>
昔年車馬遶芳叢倒盡金缸卧醉紅可惜穠華俱掃地<lb/>
兔葵燕麥自春風<lb/>
　　　書真公軒<lb/>
松陰苔徑曲盤盤古佛殘燈古殿間却羨老僧無個事<lb/>
<pb n="KR4d0110_WYG_061-2b"/>
一生長伴白雲閒<lb/>
　　　偶題<lb/>
新荷㸃水麥花齊一抹殘陽露淺暉囘首西山歸未得<lb/>
片心還逐暮雲飛<lb/>
　　　首夏<lb/>
嬌紅掃盡緑陰成便覺庭虚暑氣生旋拂藤床方竹枕<lb/>
不妨鼻息作雷鳴<lb/>
　　　晦迹<lb/>
<pb n="KR4d0110_WYG_061-3a"/>
晦迹丘園敢自圖幸逢泉石作幽居明忩隠几有餘樂<lb/>
一炷清香卧勘書<lb/>
　　　餉茶不容少待二絶<lb/>
玉骨冰肌體自輕非闗茗飲覺神清無端墮落紅塵裡<lb/>
碾就雲腴不許烹<lb/>
厭厭酒病結春隂鄰笛傳來恨更深擬借春風聨袂去<lb/>
遏雲佳處託知音<lb/>
　　　罷官後稍謝賓客十絶<lb/>
<pb n="KR4d0110_WYG_061-3b"/>
過從頓謝懶尤添倦卧終朝不捲簾晚飯都無官米氣<lb/>
始知身已是蒼黔<lb/>
獨展離騷弔逐臣尚存殘角報重闉時節自新人易老<lb/>
未應閒處似他人<lb/>
憶逢新火客秦川繡嶺歸來浴暖泉從古盛衰如反掌<lb/>
纍纍何地不新阡<lb/>
旋營香火拂塵埃市井聲傳隠隠雷頓覺林泉歸已晚<lb/>
姑從閒處看花開<lb/>
<pb n="KR4d0110_WYG_061-4a"/>
貪着﨑嶇信可羞悞將鬼錄作天遊東山自是力不足<lb/>
細論前途有底憂<lb/>
春風浩蕩思無涯老病縈仍苦戀家推枕不知真早晚<lb/>
小窻披雨一庭花<lb/>
極目<hi>一作洗眼</hi>湖光徹骨清無風猶覺尚堅冰心安處處皆<lb/>
堪樂未必西南是得朋<lb/>
十仞驚湍拂面寒恐人如在百勝竿飛雲舞鶴形容處<lb/>
英爽端疑共此看<hi>飛雲舞鶴東坡咏懸冰語参寥方誦於禊日前因借為句</hi>
<pb n="KR4d0110_WYG_061-4b"/>
求田問舍本無期廢棄衰年適此時未擬沃州那舊隠<lb/>
且從新托試維持<lb/>
何須歎世鹿皮翁得句真能發笑容誰謂祖風無與寄<lb/>
寸莛終愧觸洪鐘<hi>再堅参寥經營杭第故卒章及之</hi>
　　　次韻李方叔宋鎮立秋五絶<lb/>
渡口人歸月上鈎蕭蕭風葉荻花秋因君指出詩人語<lb/>
便向庭前欲買舟<lb/>
雨闇煙昏蔚不開時時白鳥去還來相逢都是江湖上<lb/>
<pb n="KR4d0110_WYG_061-5a"/>
莫為人聲却自猜<lb/>
秋熱春寒花不老雲濃日薄雨頻收共言今嵗魚偏熟<lb/>
舊網須教展一籌<lb/>
撈蝦摸蜆㡬囘來斗笠蓑衣安在哉將謂此生縁已斷<lb/>
登臨不覺眼重開<lb/>
南北區區浪自催不妨隨過且徘徊鱸魚白酒何須得<lb/>
一醉端從好句來<lb/>
　　　與晉卿相别忽復春深得書見邀<lb/>
<pb n="KR4d0110_WYG_061-5b"/>
留陶淵眀把酒椀送陸修静過虎溪胷次九流清似鏡<lb/>
人間萬事醉如泥<lb/>
　　　水僊花二絶<lb/>
得水能僊天與竒寒香寂寞動冰肌仙風道骨今誰有<lb/>
淡掃蛾眉篸一枝<lb/>
借水開花亦自竒冰沈為骨玉為肌寒香自壓酴醿倒<lb/>
只比江梅無好枝<lb/>
　　　初得馬騎<hi>余有二西馬寄他處</hi>
<pb n="KR4d0110_WYG_061-6a"/>
有兩龍駒慰陸沈四年河海毎闗心今朝欵段聊乗興<lb/>
矍鑠猶堪寄好音<lb/>
　　　題朱砂湯<lb/>
憶同德曜渉歊蒸欲濯湯池竟輟行憔悴獨來琴瑟變<lb/>
滿懷誰識淚縱横<lb/>
　　　石蟹<lb/>
泉泓石蟹如烏頭一種為類太微生此地逢君宜見假<lb/>
纔方入手便横行<lb/>
<pb n="KR4d0110_WYG_061-6b"/>
　　　再次韻致君<hi>地名平疴鎮昔有兩美人來浴異香累日不散</hi>
華清賜浴記當年偶託荒山結勝緣未必興衰異今昔<lb/>
曽經天女卸金鈿<lb/>
　　　得延之書書尾戯答<lb/>
齒豁童頭老可憎艱難相值歴何曽吹蕭問渡愧未達<lb/>
終有心頭一㸃蠅<lb/>
　　　卞忠烈公墓<lb/>
叢篁灌木麗霜晴忠孝巖巖父子名舉扇西風雖自潔<lb/>
<pb n="KR4d0110_WYG_061-7a"/>
受遺不至亦何情<lb/>
　　　冶城<lb/>
冶城昔是王公宅鵲噪烏啼異昔時不見犢車催麈尾<lb/>
莫年惆悵蔡家兒<lb/>
　　　宿天禧因書壁間<lb/>
月墮風林夜已深寒衾展轉不能禁一畨過眼知何處<lb/>
惟有孤燈識此心<lb/>
　　　正上人求書<lb/>
<pb n="KR4d0110_WYG_061-7b"/>
火滅窻晴冷似冰隨時活計自脩行客來若問真消息<lb/>
只有觀音自證明<lb/>
　　　書吳江垂虹亭壁<lb/>
三十年驚一世人衣巾空有淚痕深他年不為鱸魚膾<lb/>
聊欲江干卜近鄰<lb/>
　　　書張君書齋窻上次其韻<lb/>
眼力無窮面面窻知君心不在西涼聊將浮世兩蠒足<lb/>
共借明朝一線長<hi>時冬至前一日晩</hi>
<pb n="KR4d0110_WYG_061-8a"/>
　　　次韻牡丹四絶<lb/>
朝陽爍爍欲爭流已過羣紅盍自脩發盡妖妍猶未歇<lb/>
天機終待㡬時休<lb/>
雲低雨細靜無風似著精神染異紅駐輦慈恩賞佳句<lb/>
若論今日定誰工<lb/>
蓬萊宫闕有神僊觧釋春風欲鬭妍不是殊狂曽迕物<lb/>
肻將飛燕謂當前<lb/>
我老迂疎合灌園强來乘障負初暄多情似識伊川舊<lb/>
<pb n="KR4d0110_WYG_061-8b"/>
宛是韓公第一根<lb/>
　　　試陳瞻墨十絶<lb/>
陽闗纔㫁一聲歌已覺離愁萬斛多誰信郵亭檻車際<lb/>
便驚風露隔闗河<lb/>
疎簾弄影不驚塵百億恒沙認此身轉盼囘頭已陳迹<lb/>
那知猶作未歸人<lb/>
門無闗鎖何由出案有詩書敢自期尋到古人留意處<lb/>
絶勝把酒聽歌時<lb/>
<pb n="KR4d0110_WYG_061-9a"/>
大患于吾為有身縱横顛倒竟誰神祗應靜處天真在<lb/>
且作斯須自在人<lb/>
雉堞囘環半倚山泉聲風順響潺潺從來省事惟便靜<lb/>
他日端能憶此間<lb/>
春來多病聖頻中歌曲雙青笑拂紅今日閉門常靜坐<lb/>
始知身世已衰翁<lb/>
萬口彌陀未飯前西方境界毎依然何須更學王文度<lb/>
那處元非極樂天<lb/>
<pb n="KR4d0110_WYG_061-9b"/>
今年四月未聞雷赤地從何問宿灰劒㦸埋身均是死<lb/>
生増逋欠踏門催<lb/>
十年不去有如何得少何須較失多大是駒奴必千里<lb/>
功名他日莫渠魔<lb/>
卧聴風聲坐見山此生長寄有無間等閒撇起能知病<lb/>
莫厭蕭蕭雪滿顔<lb/>
　　　偶書<lb/>
風吹蘇小門前栁雨暗羅敷陌上桑遙想九江春色晚<lb/>
<pb n="KR4d0110_WYG_061-10a"/>
被花惱得少陵狂<lb/>
　　　過阮邊亭再見吉先之<lb/>
姑熟溪頭近請違阮邊亭上再相期留連話舊忘塵慮<lb/>
把盞枰碁得自怡<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_061-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士後集巻十一<lb/>
</p>
<p>
</p>
  </div>
<div>
<head>姑溪居士後集巻十二</head> <lb/>
    <p>
<pb n="KR4d0110_WYG_062-1a"/>
欽定四庫全書<lb/>
　姑溪居士後集巻十二<lb/>
　　　　　　　　　　　　宋　李之儀　撰<lb/>
　　絶句<hi>七言</hi>
　　　杏花白鷴<lb/>
朝來雨過發妖妍向日枝頭雪作團縞練長拖輕洒墨<lb/>
不須將作兩般看<lb/>
　　　竹鶴<lb/>
<pb n="KR4d0110_WYG_062-1b"/>
瘦玉蕭疎觸處宜仙風一霎散霜威未應舞罷排雲去<lb/>
更看丹砂理雪衣<lb/>
　　　黄精鹿<lb/>
緑遍前峰到後峰靈苗壓地㡬千重勾班養就無人見<lb/>
多少狂心欲採茸<lb/>
　　　荷葉龜<lb/>
翠盖相扶兩不欹多情獨許見陽窺千年自有逃形處<lb/>
聊與清香暫約時<lb/>
<pb n="KR4d0110_WYG_062-2a"/>
　　　恵崇扇面小景二絶<lb/>
耳冷無人唱竹枝歸心惟有夢魂知楊花撲地烟波濶<lb/>
猶記征帆欲卸時<lb/>
風髙雨暗不成羣欲下還飛似畏人已是却尋歸去路<lb/>
江南休笑水如春<lb/>
　　　讀華嚴經三絶<lb/>
紛紛作客不歸來樹本無根何處栽彈指未應超十地<lb/>
重重樓閣一時開<lb/>
<pb n="KR4d0110_WYG_062-2b"/>
老境侵尋上砌苔自然生意不應裁便應烈日鱗潛去<lb/>
能得愁懷㡬度開<lb/>
法令端如萬仞陂後來無法只趨時早知興廢無非命<lb/>
可笑穰侯見事遲<lb/>
　　　學書十絶<lb/>
雨後堦庭物物新睡餘欹枕悄無聞只疑日脚隨人意<lb/>
百刻香纔過一分<lb/>
簾波不動地無塵久與相親燕雀馴似怪衰翁長靜坐<lb/>
<pb n="KR4d0110_WYG_062-3a"/>
時時囘眼輙疑人<lb/>
未逢四祖且堆堆纔見龍潭眼便開龍去潭空人自老<lb/>
銜花百鳥漫飛來<lb/>
閉門不語信深沉豈可譏時作酒箴料得門前無好事<lb/>
解嘲聊復寄初心<lb/>
不堪細字眼猶花熟睡分明暫到家何獨能収小兒淚<lb/>
客中時可當乘槎<lb/>
玉壺試叫鴛鴦語為問仙家似此無養就丹砂早歸去<lb/>
<pb n="KR4d0110_WYG_062-3b"/>
不妨閒處作工夫<lb/>
大人相好一百種㡬劫修來得到今不獨普賢能演說<lb/>
淘沙個個得精金<lb/>
萬里無雲天一色單衣不試似初春鴿鴒習習逰絲墜<lb/>
未必他時得此身<lb/>
歌詞漫與収狂念詩句聊將代欠伸鈎棘徒勞刳胃腎<lb/>
筆頭纔住已成塵<lb/>
心非可見舌能陳隨語成章自有神用作功名終底事<lb/>
<pb n="KR4d0110_WYG_062-4a"/>
區區雕琢定痴人<lb/>
　　　故人李世南畫秋山林木平逺三首和韻<lb/>
晩煙拂拂聚無痕痩骨稜稜見徹根細路縈紆飢馬疾<lb/>
舉頭新月是前村<lb/>
曽經嵗月㡬華夷雨貌風顔茂晚姿自是雪霜心共老<lb/>
筆頭聊復戯孫枝<lb/>
霜清木落見沙洲洲上人家半在舟射㕍歸來魚滿笱<lb/>
甕中先見問扶頭<lb/>
<pb n="KR4d0110_WYG_062-4b"/>
　　　出院有期<lb/>
親舊相逢似隔時從今無復念歸期莫同更寫留連恨<lb/>
只擬添成百首詩<lb/>
　　　再和觀畫三首<lb/>
掃除不盡自無痕底事狂縁尚有根㡬日<hi>缺</hi>　圖畫裏<lb/>
祇縁歸思在江村<lb/>
何時船上載鴟夷海道聊尋一問姿不為丹青生着相<lb/>
從來巻曲是吾枝<lb/>
<pb n="KR4d0110_WYG_062-5a"/>
欲問船師覔寶洲須將大瓠作腰舟掀天白浪蛟龍吼<lb/>
纔得隨流一㸃頭<lb/>
　　　路西田舍示虞孫小詩二十四首<lb/>
霅上歸來過了春枝頭杏子可嘗新旋追老酒醫佳况<lb/>
更謝提壺解勸人<lb/>
一春霖雨不曽休雪雹驚人四月頭初製單衣方待着<lb/>
却添爐火換重裘<lb/>
夢囘簷滴不聞聲殘月披窻分外明投老逢春能㡬許<lb/>
<pb n="KR4d0110_WYG_062-5b"/>
不堪催去與誰爭<lb/>
扶老相邀到隴頭麥苗如洗未全抽願天不雨只一月<lb/>
聊慰艱辛望半収<lb/>
栽桑挿栁展溝塍共趁清明力倍増分得這般窮伎倆<lb/>
却應苦行過于僧<lb/>
修車浸種一畨忙肚熱鄰家見早秧飽飰未驚心已飽<lb/>
方知坐計要商量<lb/>
一生着得㡬䩫屐一飽消得㡬多糧怕雨望晴心不歇<lb/>
<pb n="KR4d0110_WYG_062-6a"/>
白頭搔盡眼望羊<lb/>
須知官職為他人老去何妨可問津賓客歡娯童僕飽<lb/>
到頭活計定誰親<lb/>
從來人說水晶宫投老方能到眼中未必吾生便休去<lb/>
溪山隠去再相同<lb/>
鵝兒成隊草成茵來徃馴鵶喜趁人却恐城中無此况<lb/>
莫辭辛苦且逡巡<lb/>
亹亹柔條動懿筐森森初穂弄微黄引雛飛去蒙朝雨<lb/>
<pb n="KR4d0110_WYG_062-6b"/>
帶犢歸來卧夕陽<lb/>
東囤掃場方蹔歇插秧車水又相催衰年樂得身强健<lb/>
常願南山到眼來<lb/>
蘆已藏人水鳥喧草堪留坐午風寒從來偏得田家趣<lb/>
折莫催歸興已闌<lb/>
雨後西風日日顛重裘猶自覺輕單春寒秋熱江南候<lb/>
四月如何尚有寒<lb/>
轉午風休陡覺來綿衣脫盡旋開軒乍寒乍熱難調御<lb/>
<pb n="KR4d0110_WYG_062-7a"/>
厚薄隨時體自安<lb/>
見事遲來五十年何須投老念艱難暖衣飽食無過此<lb/>
誰是鮎魚上竹竿<lb/>
飯舂羅擔鴈行來任是囷㕓亦易推一嵗艱難方有味<lb/>
較量猶勝上燕臺<lb/>
朝衣行市頭顱落六印垂腰手足分旋煮河豚加鮆膾<lb/>
爭如閒處醉醺醺<lb/>
荷錢貼水蠶如蟻稻似針芒椹未丹牛角叩殘歌轉急<lb/>
<pb n="KR4d0110_WYG_062-7b"/>
請看平地有波瀾<lb/>
百事無能一老夫十年江上把犂鋤西莊南畝時來徃<lb/>
常得青山在坐隅<lb/>
青山於我豈無因到處擡頭便見親時更一班逢好句<lb/>
𤣥暉端恐是前身<lb/>
坐嘯宣城迹已賖青山今日屬寒家多情賓客門如市<lb/>
不獨風流解染花<lb/>
數畝田荒積漸耕常憂壩損害垂成傳聞趙魏推盟主<lb/>
<pb n="KR4d0110_WYG_062-8a"/>
便覺如雲照眼明<lb/>
水已平隄栁已線洞房猶記鎖嬋娟彩雲易散春常在<lb/>
啼鳥留人尚可憐<lb/>
　　余既觸罪罟遂與時忌求所以寄其餘生者無如<lb/>
　　躬耕為可樂適有田數頃分兩處或舟或車徃來<lb/>
　　其間随時抑揚以寓其所樂而地薄農拙種種輙<lb/>
　　身履之然天時一不相契則其力至于數倍雖終<lb/>
　　歸於有數要是營求完補㡬頃刻不得暇旁視若不<lb/>
<pb n="KR4d0110_WYG_062-8b"/>
　　余堪而我之樂常在也比自湖州歸邂逅所值者<lb/>
　　如此因以其勞苦之餘發為呻吟隨得隨緝得二<lb/>
　　十四篇與田夫踏歌無異要乃借以自舒則其流<lb/>
　　皆爾也虞孫逺来相顧以此軸見邀作草字字非<lb/>
　　所工又無以充之遂寫以塞責庶㡬余所樂者從<lb/>
　　而可見異時相㩦於其間當知無一字虚設政和<lb/>
　　五年五月十七日<lb/>
　　　蒙寵恵朋樽深佩眷意聊奉一噱<lb/>
<pb n="KR4d0110_WYG_062-9a"/>
萬國衣冠拱醉容鈞天夢㫁失雲龍多情尚寄當時約<lb/>
宛似闍黎飰後鐘<lb/>
　　　伯成已歸尚阻雨㑹聚聊申短唱容易一笑<lb/>
髯友新從塞上囘中元樽阻未能開更堪庭竹添幽思<lb/>
只欠清風玉雨來<lb/>
　　　試筆柬趙德麟二絶<lb/>
河朔初辭㸑析骸都城還許謝煩埃日長窮巷春歸後<lb/>
萬緑隂隂鎖吹臺<lb/>
<pb n="KR4d0110_WYG_062-9b"/>
窻間多病委枯骸陌上初収雨後埃公子風流過京兆<lb/>
正堪眉嫵傍粧臺<lb/>
　<lb/>
　<lb/>
　<lb/>
　<lb/>
　<lb/>
　姑溪居士後集巻十二<lb/>
</p>
<p>
</p>
  </div>
<div>
<head>姑溪居士後集巻十三</head> <lb/>
    <p>
<pb n="KR4d0110_WYG_063-1a"/>
欽定四庫全書<lb/>
　姑溪居士後集巻十三<lb/>
　　　　　　　　　　　宋　李之儀　撰<lb/>
　　絶句<hi>七言</hi>
　　　次韻見寄兩絶<lb/>
江湖流落久相依每嘆朱顔戯彩衣何事淚痕書上見<lb/>
他年千隴約同歸<lb/>
七分年紀十分愁物理乗除不自由死葬生逰今得地<lb/>
<pb n="KR4d0110_WYG_063-1b"/>
却嗟無計共遲留<lb/>
　　　贈人<lb/>
雙雙小葉襯花房只鬭花房不鬭雙拾得不教同伴見<lb/>
袖中拈出一齊降<lb/>
　　　再和仇粹夫<lb/>
曽寄冰綃十幅開竹間紅蕊燕銜來黄筌已去風流盡<lb/>
忽見詩翁筆下催<lb/>
面面軒楹壓水開暑天端恐雪飛來冰肌玉骨元無汗<lb/>
<pb n="KR4d0110_WYG_063-2a"/>
更倩殷勤執板催<lb/>
　　　祈澤寺龍池<lb/>
池方一尋深寸許泉脈涓涓縈砌臺聞道旱天能作雨<lb/>
定應變化自何來<lb/>
　　　題虞氏外孫扇<lb/>
處已莫辭三徑陋讀書須及五車多成吾宅相非吾志<lb/>
直欲丘門備四科<lb/>
　　　失題二絶<lb/>
<pb n="KR4d0110_WYG_063-2b"/>
投老還家髀肉消霜天何處換金貂一樽帝所歡猶在<lb/>
翻恐醒來尚寂寥<lb/>
楚國曽聞照乗珠間因齊盜取為娯人亡人得何須計<lb/>
端有龜腸恨晚厨<hi>蕭世誠軍發日而糧道不繼軍中號曰軍厨過午不開定非龜腸蟬腹可</hi>
<hi>㑭一戰乎遂潰去</hi>
　　　次韻子椿五首<lb/>
㑹次定多古語筆端無復時流骯髒若非投分﨑嶇肯<lb/>
共經丘<lb/>
<pb n="KR4d0110_WYG_063-3a"/>
昨夜中秋好月今朝類試終場遙想客窻對酒未知野<lb/>
飯同堂<lb/>
踏碎瓊瑤聊歩行陪笑語多時一段難逢佳事五篇消<lb/>
得新詩<lb/>
龍欲興雲致雨虎能墮地成斑端是便騎賜馬不須深<lb/>
戀家山<lb/>
附見誰為鄒湛奬成無復山濤豈敢遽名此地不如且<lb/>
醉歸舠<lb/>
<pb n="KR4d0110_WYG_063-3b"/>
　　　又次韻三絶<lb/>
欵歩昔陪下澤劇談今愧髙流又喜秋來相見暫同南<lb/>
陌東丘<lb/>
華屋暫離星斗滄江歸弄波濤可得遽通來信便知却<lb/>
整還舠<lb/>
早日能詩傳信新來投筆從班身世且依魏闕煙雲休<lb/>
戀鐘山<lb/>
　　挽詞<lb/>
<pb n="KR4d0110_WYG_063-4a"/>
　　　旌德王承議挽詞<lb/>
彭蠡湖邉一笑初緑衣相見論葭莩四千里外空搔首<lb/>
三十年來屢攬鬚方卜他時共蘭若豈知今日奠生芻<lb/>
窮途只有思君淚無復吟君屋上烏<lb/>
　　　錢君倚夫人仙源郡君挽詞<lb/>
春生復秋落物物猶帝力哀哉劬勞恩甘藟至誠實棘<lb/>
心詠詩人常恐一旦失何乃不我報皎皎如白日痛哉<lb/>
胡為生每念氣填臆仰君猶長庚華髮萃衆德嵗時捧<lb/>
<pb n="KR4d0110_WYG_063-4b"/>
金樽門户㡬萬石常云我有子未易先尺璧伯仁非碌<lb/>
碌到此輙自惑庶㡬徳有相睥睨莫我逼頗聞君有言<lb/>
既跌不見謫李杜茍齊名死且不足惜孰不斯言愧謂<lb/>
君夀無極豈知屬纊書何為在吾側堂堂古益友千載<lb/>
同此室撼鐸倘能参我淚不虚滴<lb/>
　　　俞清老挽詞二首<lb/>
生涯真㫁梗身世委虚舟直欲超千刼都將付一漚縱<lb/>
横無滯礙逰戯任沉浮報盡隨緣去聊從一笑休<lb/>
<pb n="KR4d0110_WYG_063-5a"/>
寒食相披拂方時欲適然君應尋故約我亦赴新阡但<lb/>
怪沉來鴈那知已逝川風流有千里未愧昔人賢<lb/>
　　　陳氏母夫人挽詞二首<lb/>
白首嚴冰雪清風逼里閭空殘貝葉偈不見錦囊書表<lb/>
表名終在詵詵慶有餘㑹如華夏約他日看髙車<lb/>
子令人空毁孫賢我故欽成家信如玉傳世果非金不<lb/>
作尋常去方知積累深天花長滿祴應悟本來心<lb/>
　　　雜挽詩四首<lb/>
<pb n="KR4d0110_WYG_063-5b"/>
報地三千籙年光八十春却尋來處路重接社中人杖<lb/>
履空平日幢幡想去塵蓮開布金底又見一畨新<lb/>
方報先同穴俄聞改葬期祇應偕老約不擬異他時已<lb/>
矣如何憾賢哉有剰悲㑹看松柏路賜篆聳豐碑<lb/>
漢室傳經後唐朝舊族家柔明惟典則専靜輟紛華得<lb/>
配同髙夀流光固未涯定應知去路門外列三車<lb/>
子令欽平昔多慙接俊逰升堂稱有志執奠嘆無由逝<lb/>
水空歸壑春風忽變秋簫聲到原盡千載想風流<lb/>
<pb n="KR4d0110_WYG_063-6a"/>
　　詞<lb/>
　　　次韻子瞻追和歸去來<lb/>
歸去來兮吾其老矣何時歸悟鳬鶴之長短鑒㫁續之<lb/>
哀悲悵野馬之過隙雖絶足而寧追予行年五十有五<lb/>
盖知五十四年之非須前因以命駕豈大寒而方衣兹<lb/>
物理之必至又何資于發微吾家不逺可跂可奔解我<lb/>
簪紱即吾蓬門里閈雖異室廬具存稱所有以取給尚<lb/>
奚擇於瓶樽課童僕以供役玩幼稚而開顔將有限以<lb/>
<pb n="KR4d0110_WYG_063-6b"/>
加節異無適而不安從賓客之款户任風雨之當闗足<lb/>
可及而必到目可盡而必觀非梁燕與庭鵲孰朝徃而<lb/>
暮還寄終日以冗冗絶妄心之桓桓歸去來兮聊隨緣<lb/>
以遨逰何吾鄉之必歸姑稍足而無求等天地於逆旅<lb/>
曷此樂而彼憂有客過門而問予何不返乎先疇羊腸<lb/>
縱轡夜壑移舟空㫁梗之因風昧死狐之首丘但俯仰<lb/>
以托物徒上下以通流予既謝夫不敏願進言而少休<lb/>
已矣乎候蟲以其能知時禍生有胎神豈留羨其可久<lb/>
<pb n="KR4d0110_WYG_063-7a"/>
將安之焉用必歸去自修乃其期想荒蕪之六鑿時載<lb/>
耨而載耔幸灑然而無着遂寓懷於此詩豈前人之敢<lb/>
及庶知予自信而不疑<lb/>
　　　朝中指<hi>望新開湖有懷少㳺用樊良道中韻</hi>
新開湖水浸遙天風葉響珊珊記得昔逰情味浩歌不<lb/>
怕朝寒　故人一去髙名萬古長對孱顔惟有落霞孤<lb/>
鶩晩來依舊爭還<lb/>
　　　又<hi>樊良道中</hi>
<pb n="KR4d0110_WYG_063-7b"/>
敗荷枯葦夕陽天時節漸闌珊獨泛扁舟歸去老來不<lb/>
耐霜寒　平生志氣消磨盡也留得蒼顔寄語山中麋<lb/>
鹿㫁雲相次徃還<lb/>
　　　臨江仙<hi>江東人得早梅見約探題且訪梅所在因攜牋管就賦花下</hi>
初破曉寒無限思融融臘意全迷春工從此被人知不<lb/>
隨蜂蝶長伴玉蟾低　縹緲雲間應好在盈盈淚濕征<lb/>
衣背人偷抝向東枝清香滿袖猶記畫堂西<lb/>
　　　又<hi>病中存之以長短句見調因次其韻</hi>
<pb n="KR4d0110_WYG_063-8a"/>
病裏不知春早晚驚心緑暗紅稀起來初試薄羅衣多<lb/>
情海燕還傍舊梁飛　痩損休文誰記得空將銷臂頻<lb/>
圍眼前都是去年時不堪追想魂㫁畫樓西<lb/>
　　　蝶戀花<hi>席上代人送客因載其語</hi>
簾外飛花湖上語不恨花飛只恨人難駐多謝雨來留<lb/>
得住看看却恐時催去　寸寸離腸須㑹取今日寧寧<lb/>
明日從誰訴怎得此身如去路迢迢長在君行處<lb/>
　<lb/>
<pb n="KR4d0110_WYG_063-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士後集巻十三<lb/>
</p>
<p>
</p>
  </div>
<div>
<head>姑溪居士後集巻十四</head> <lb/>
    <p>
<pb n="KR4d0110_WYG_064-1a"/>
欽定四庫全書<lb/>
　姑溪居士後集巻十四<lb/>
　　　　　　　　　　　　宋　李之儀　撰<lb/>
　　贊<lb/>
　　　觀世音贊<lb/>
大慈大悲大威德補陀落山住孤絶三界輪迴苦熱惱<lb/>
一聞我名便清涼名雖可聞見不得随所建立即如見<lb/>
施者受者不退心常如心在光明裏<lb/>
<pb n="KR4d0110_WYG_064-1b"/>
　　　維摩居士贊<lb/>
毗耶離城此去㡬許一覩慈光如到其所八萬四千翻<lb/>
風駕雨枯者即榮墮者斯舉周徧恒沙了無一語<lb/>
　　　慧嚴永長老贊<lb/>
我昔同登法雲地道場不異耆闇山指出後身自在通<lb/>
當日曽聞新受記秀眉眀目瓌色衣誰其寫成比丘相<lb/>
只這便是紫金容在在處處咸恭敬<lb/>
　　　西庵琳老真贊<lb/>
<pb n="KR4d0110_WYG_064-2a"/>
西庵老人誰不贊嘆東轍西蹊路頭坐㫁維三昧力化<lb/>
身千百北雨南雲青天霹靂豈待形容何處不見須知<lb/>
閙市裏便是百草頭薦<lb/>
　　　常州薦福琄老真贊<hi>院有梅甚古</hi>
無形而襲人之鼻者香不謀而同人之舌者名名因香<lb/>
而及逺香因名而有聲然則紅梅老子固如是乎投闇<lb/>
即闇投明即明隨波逐浪應物觀形夫是之謂驢手佛<lb/>
脚而真得無學於保寧者也<lb/>
<pb n="KR4d0110_WYG_064-2b"/>
　　　雲門大師真贊<lb/>
織得蒲鞋無脚著大雪漫山却伸脚嬲人枉了三則語<lb/>
傳家只用一字錯至今兒孫滿天下伸頭縮頭如鸛鶴<lb/>
捩轉嘴面有商量學得馬騎被驢撲<lb/>
　　　雪峰真贊<lb/>
衮毬輸了一隻脚荅語失了一隻眼却將兩隻殺人手<lb/>
不妨撈蝦只摸蜆踏翻松子月是誰撞破烟樓如掣電<lb/>
樹倒藤枯笑呵呵春光更覺家家遍<lb/>
<pb n="KR4d0110_WYG_064-3a"/>
　　　晦堂寶覺真贊<lb/>
不勉而中不思而得從容中道是為極則胡來胡現漢<lb/>
來漢現隨所運用莫非方便在邇求逺知深昧淺頭上<lb/>
安頭以口為眼以相而現略無異同一有所叩則猶撞<lb/>
鐘緣不我契漫爾形容稽首導師如日方中<lb/>
　　　李太白贊<lb/>
龍不可收虎不可縛矯矯世路彼自清濁醉遣脫鞾孰<lb/>
貴孰賤弄月滄波萬頃一線圖畫如好雖曰糟粕對之<lb/>
<pb n="KR4d0110_WYG_064-3b"/>
超然鯨尾欲捉<lb/>
　　　姑溪自贊<lb/>
蒿目以遊千世鐵心以踐其志有時端委以即事忽爾<lb/>
賣針而買醉豈所謂逆行順行莫測者歟盖得之自是<lb/>
不得是以聴天命而已<lb/>
　　　又<lb/>
偶乗扁舟一日千里若遇勝境終年不移故能屈御手<lb/>
調羮而親餉命力士脫鞾而不疑予私淑諸人也故欲<lb/>
<pb n="KR4d0110_WYG_064-4a"/>
與之同歸鴉然于腮而不售羊然遶領而猶癡人固欲<lb/>
其售爾謂之癡也予方逰戯以隨時<lb/>
　　　李伯時畫姑溪濯足圖贊<lb/>
濯余足兮寒泉振余衣兮古丘洞胸中之滯礙眇雲散<lb/>
而水流識此行之非禍乃造物之予休<lb/>
　　　董曼老畫姑溪贊<lb/>
野老形容公子刷研謂俗則數珠掛于臂上謂僧則髭<lb/>
鬚滿于頷下以我為牛則為之牛以我為馬則為之馬<lb/>
<pb n="KR4d0110_WYG_064-4b"/>
不妨隨俗流通何必分真辨假<lb/>
　　　李伯時畫馬贊<lb/>
飲不以鼻投不以趾雖夢亦然理自應爾吾師東坡嘗<lb/>
有是語天機所同惟伯時父東坡形容伯時位置曹韓<lb/>
少陵俱落第二吾私淑諸恨隔九泉筆頭落處㡬至澘<lb/>
然<lb/>
　　銘<lb/>
　　　歙硯銘<lb/>
<pb n="KR4d0110_WYG_064-5a"/>
琢玉得月惟㸃之珍洞路下求匪人能因謂物必致有<lb/>
燥有潤一槩之墨其質始信彬彬惟覺用發其藏文心<lb/>
繡口波瀾焜煌無窘方習無衂所長物與人俱靈璧之<lb/>
張<lb/>
　　　當塗硯銘<lb/>
青山之英采石之靈上淩汗漫下為堅青磨礲八極色<lb/>
容四溟爛若星日隠然雷霆揮灑之餘沾丐後生永寶<lb/>
用之尺璧可輕<lb/>
<pb n="KR4d0110_WYG_064-5b"/>
　　　丁希韓圓硯銘<lb/>
潤如玉圓如盤水以鼎足貯之孔安爾書鍾王爾文揚<lb/>
韓濡毫其間弗盖爾顔<lb/>
　　　寧先凝福院鐘銘<lb/>
於皇惟覺務施之博肆及大聲以時而作靡昏不驚無<lb/>
隠不擢一聞其舉振滌踴躍猶闇逢燈如病得藥下徹<lb/>
幽㝠旁周廣莫濬哲吾君乃眷忠恪薦之焚條爰命槖<lb/>
籥肇自尚方表以傑閣念徃既深圖今尤卓去識弗昧<lb/>
<pb n="KR4d0110_WYG_064-6a"/>
孝思永托普暨有情同資利樂<lb/>
　　　廬山承天羅漢院第九代南禪師塔銘<lb/>
師一日晚沐浴次日早更衣升座白衆既歸方丈即跏<lb/>
趺而逝其語有倒騎鐵馬逆上須彌踏破虛空不留朕<lb/>
迹之句實紹聖元年三月二十四日也時氣候早熱居<lb/>
五日乃就木儼如平時傳聞四方為宗門希有之事異<lb/>
時師友人上饒子章過余于京師與之逰久且相好也<lb/>
有間出其所述師出處經行大略示余余讀而壯之兹<lb/>
<pb n="KR4d0110_WYG_064-6b"/>
恨師不得而見也已而從余求銘將刻之石以詔未來<lb/>
之日嗚呼師既不得而見矣其示寂之際能結信心者<lb/>
如此其住世抑揚者又如此余銘其可辭耶師諱系南<lb/>
汀州長汀人姓張氏甫十嵗告其親願從學佛者逰久<lb/>
之方得請既去凡三年不歸其親思之因攜酒饌就見<lb/>
命其師同饗師怒亟請徹去曰汙衊伽藍罪入無間親<lb/>
與其師皆有愧色其後偶庭下初植栢秀茂可愛師以<lb/>
一頌示其師師始異之遂不復以世諦事累師尋得度<lb/>
<pb n="KR4d0110_WYG_064-7a"/>
受具戒嘗與其屬海評營所事忽流涕語評曰吾佛有<lb/>
出世玅法而我與若反局促于名相間不求自利利他<lb/>
以遶究竟斯有負于一報身矣乃相與偏㕘善知識初<lb/>
見開元潭又見隆慶間仰山偉三人者一時之所臻凑<lb/>
皆謂法師器也雖降意延挹而師終不契獨于開元賦<lb/>
中秋月頌㑹中有百餘衆悉為之歛袵晚逰湖湘入道<lb/>
林元祐之室然得密符心印自是不復逺矣祐遷羅漢<lb/>
師超據第一座祐命立僧就學者日盛祐退席師遂繼<lb/>
<pb n="KR4d0110_WYG_064-7b"/>
之時年三十有九<hi>缺</hi>　年學者至頃東南又以其餘力<lb/>
揀<hi>缺</hi>　陋若未及者皆一新之夀四十有五僧臘二十<lb/>
<hi>缺</hi>　奉金身建塔于院之西昔師與海評<hi>缺</hi>　逰歴同<lb/>
院恵深者夢二大蛇一角黒章長各數丈遶院三匝騰<lb/>
躍而去黎明師與評别深以所夢告且屬之曰二子善<lb/>
護持他日吾門龍象也後評住開元與師相鄰俱得名<lb/>
叢林間號廬山二龍云<lb/>
銘曰作如是因得如是果只如是行成如是事于大摠<lb/>
<pb n="KR4d0110_WYG_064-8a"/>
持證如是義不漏絲毫不落第二亘古亘今普天匝地<lb/>
若乃動作不雜紛碎所以倒騎鐵馬逆上須彌踏破虚<lb/>
空不留朕迹嗚呼如是如是<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_064-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士後集巻十四<lb/>
</p>
<p>
</p>
  </div>
<div>
<head>姑溪居士後集巻十五</head> <lb/>
    <p>
<pb n="KR4d0110_WYG_065-1a"/>
欽定四庫全書<lb/>
　姑溪居士後集巻十五<lb/>
　　　　　　　　　　　　宋　李之儀　撰<lb/>
　　序<lb/>
　　　歐陽文忠公别集後序<lb/>
蜀人梅贄公儀為滑州得殘稿數紙文義粲然而不知<lb/>
其所自以類訪之得于人者又數十紙問諸所自亦莫<lb/>
知持歸以質於公公曰此我通判滑州時學書偶至於<lb/>
<pb n="KR4d0110_WYG_065-1b"/>
盈紙不意流落猶在也文章猶日月之在天莫不冒其<lb/>
照臨在地則猶水決也萬物必資焉以給其可一日而<lb/>
無耶故其隨得隨散天地不能蔵匿而在在處處必為<lb/>
神物護持公嘗語人曰筆研我輩假以寓其趣凡有所<lb/>
當寓當隨其所命意紬繹展轉而見于筆下不獨學書<lb/>
因而可以増益其所未到處久之斯可樂也盖公之自<lb/>
樂者如此故毎見于翰墨者皆抑揚頓挫可以為學者<lb/>
師法信所謂矢口而成言肆筆而成書也汝陰王樂道<lb/>
<pb n="KR4d0110_WYG_065-2a"/>
與其子性之皆博極羣書手未嘗釋巻得公家集所不<lb/>
載者集為二十巻余幸得而觀之遂以嘗聞人所誦公<lb/>
之言以記于後亦足以告夫學者而為之勸也政和四<lb/>
年三月十三日趙郡李之儀書<lb/>
　　　仇池翁南浮集後序<lb/>
元祐末予從辟中山實東坡先生幕府後先生到官先<lb/>
生謂予曰子近離京城時事如何予對曰必有所更張<lb/>
先生曰有所聞乎予曰無所聞以意得之爾先生曰何<lb/>
<pb n="KR4d0110_WYG_065-2b"/>
以得之予曰是固不難得盖平日未有為先生言者先<lb/>
生曰人有言我未嘗不聴我豈拒人者哉予曰先生固<lb/>
不拒人而人自難言爾又曰願為我言之予曰斯言近<lb/>
述而不免謂之有二心挾二心以幸其術之必售是可<lb/>
陳於先生長者之前耶此人所以難言而先生所以無<lb/>
從而有聞也且垂簾共政八年于此主上未嘗可否一<lb/>
事諸公奏行特太母之令太母權為正而正固在位也<lb/>
其未嘗可否者退托而有所符也方其政之政在我也<lb/>
<pb n="KR4d0110_WYG_065-3a"/>
豈無捨其舊而求同於我或有所不納既不得同必退<lb/>
而為異日之謀今日乃其所謀之時也以八年之所待<lb/>
則聖志固以定矣一旦羣然而進如所定者十有八九<lb/>
欲不信渠可得乎先生曰太母受先帝顧托保佑聖躬<lb/>
主上孝養不匱承順盡道共成先帝之志以圖至治故<lb/>
八年之間朝廷清明天下無事惟恐不與其事者或有<lb/>
所不知爾又况人各有心其可得而同耶予曰先生父<lb/>
子兄弟超自窮逺文舉業論流布四方莫非據古而切<lb/>
<pb n="KR4d0110_WYG_065-3b"/>
于比立朝遂將力行其所言雖見險猶不止也今日之<lb/>
事已可知矣然而君子消息盈虚與時偕行盍居易以<lb/>
俟之先生曰子之言是也又曰自是與子相從之日益<lb/>
難<hi>缺</hi>
<pb n="KR4d0110_WYG_065-4a"/>
　　　　　　形器中可得而議也其緒餘土苴則縱<lb/>
横造次落筆皆為人所取所到之處人人得而有之海<lb/>
熟而珠富山輝而玉出凡所採擇並皆滿足而去是以<lb/>
殘章㫁簡片文隻字侈如前日之家有其蔵也蔡君家<lb/>
世輦轂之下軒輊無所系而能以退為進父子之間自<lb/>
為知己獨于先生南遷已後所見于抑揚者博訪兼収所<lb/>
較他日之得為備吾友汝陰王性之實與討論仍為手<lb/>
自抄錄總若干篇集成若干巻性之將適宣城道太平<lb/>
<pb n="KR4d0110_WYG_065-4b"/>
蔡君以書并其總目出性之以相示邀予為之序先生<lb/>
即世十餘年矣門人之在者無㡬方其南遷予適在左<lb/>
右而又疇昔相期盖有獨得之重者乎雖老且病矣而<lb/>
承顔接辭表裏相盡凡在今日固莫予若也因以予所<lb/>
遇本末并論次之乃世所未知者是亦先生之志也<lb/>
　　題跋<lb/>
　　　跋東坡諸公追和淵眀歸去來引後<lb/>
歐陽文忠公謂詩非能窮人殆窮而後工人知誦此語<lb/>
<pb n="KR4d0110_WYG_065-5a"/>
而不知工果何在也及觀淵眀之賦也其窮可知皦皦<lb/>
數百年間如孤雲之逰太清見者莫不引睇將欲與追<lb/>
逐先後豈復可得東坡平日自謂淵眀後身且將盡和<lb/>
其詩乃已自知杭州以後時時如所約然此語未嘗載<lb/>
之筆下予在潁昌一日從容黄門公遂出東坡所和不<lb/>
獨見知為幸而于其卒章始載其後身盡和平日談笑<lb/>
間所及公又曰家兄近寄此作令約諸君同賦而南方<lb/>
已與魯直少㳺相期矣二君之作未到也居數日黄門<lb/>
<pb n="KR4d0110_WYG_065-5b"/>
公出其所賦而輙與牽强後又得少㳺者而魯直作與<lb/>
不作未可知竟未見也張文潛晁无咎李方叔亦相繼<lb/>
而作三人者雖未及見其賦之則久矣異日當盡見之<lb/>
以是知窮而後工者不為虚發藏雲秋日周智臣以此<lb/>
紙見邀云必滿軸乃已因尋繹所得者次第書之而不<lb/>
腆之作遂托其後真所謂淘之汰之者也政和元年八<lb/>
月二十日<lb/>
　　　雜題跋<lb/>
<pb n="KR4d0110_WYG_065-6a"/>
作詩要字字有來處但將老杜詩細考之方見其工若<lb/>
無來處即謂之亂道亦可也王舒王解字云詩字從言<lb/>
從寺寺者法度之所在也可不信哉近得蔡天啓句法<lb/>
頗得其趣嘗記其一聨云草長蝴蝶狂深見興盡黄蜂<lb/>
欲退飛乃穿花蛺蝶深深見與六鷁退飛過宋都也然<lb/>
用之惟在不覺若覺則不工矣<lb/>
　　　又<lb/>
晉右將軍王逸少善草書為古今之魁嘗為越州内史<lb/>
<pb n="KR4d0110_WYG_065-6b"/>
永和九年三月上已日仝子姪輩遊山陰之蘭亭脩禊<lb/>
事也各賦詩為樂遂製蘭亭叙辭翰精絶為世之寶後<lb/>
唐太宗洎玉華大漸語髙宗曰吾有事語汝汝必從之<lb/>
髙宗涕泣引耳而聴曰吾身後得蘭亭陪𦵏吾無恨矣<lb/>
唐末亂離賊發諸陵惟取其金玉而書畫復落於人間<lb/>
皆摹刻失真逺甚惟長安薛真極為清絶<lb/>
　　　偶述<lb/>
胡文恭公知蘇州蔣公希魯致政歸文恭昔為諸生嘗<lb/>
<pb n="KR4d0110_WYG_065-7a"/>
學于蔣公因即其居第表之為難老坊蔣公見之慨然<lb/>
曰俚俗歆豔内不足而假之人以為夸者非所望於故<lb/>
人也願即徹去文恭愧謝欲如其請則營繕已嚴乃資<lb/>
其嘗獲芝草之瑞改為靈芝文恭退而語人曰識必得<lb/>
而後達蔣公之德盖所畏而其識如是固無足疑其如<lb/>
非吾所及也范忠宣公薨朝廷賜其墓碑之額為世濟<lb/>
忠直時唐公君益知潁昌為表其居為忠直坊忠宣之<lb/>
子子夷子黙告君益曰公意則誠厚矣此朝廷所賜施<lb/>
<pb n="KR4d0110_WYG_065-7b"/>
金石掲于墓隧假寵于范氏子孫之傳則可若道途廣<lb/>
陌泛為徃來之觀才聳動流俗耳事體不同君益曰此<lb/>
官司之事也君家何與子夷子黙曰先祖先父功在朝<lb/>
廷名聞四夷何待此而後顯且十室之邑必有忠信流<lb/>
俗所尚識者所當恥異時不獨吾家取笑於人于公亦<lb/>
不免指議流傳從久不知意之所命則是非混為一區<lb/>
故不得不力請予適官其地亦以蔣公之語告君益遂<lb/>
撤去子夷子黙輙相謝曰荷公為助復笑謂予曰凡以<lb/>
<pb n="KR4d0110_WYG_065-8a"/>
後能物貨自營圖授于人則多曰元本某家至于假供<lb/>
御供使土州為名者殆與<hi>缺</hi>
　　　　　巷一簞食一瓢飲人不堪其憂而不改其<lb/>
樂故與禹稷同道當時未聞表其巷為何坊今在處以<lb/>
私恩相濡間亦有之然槩之以理義則㢘恥之蠧况自<lb/>
營土木取之在事者一時言端句末竊以為名而使在<lb/>
事者不得而從之者乎<lb/>
　　　書樂府長短句後<lb/>
<pb n="KR4d0110_WYG_065-8b"/>
器之上人好事不立畦畛所到人多喜之喜収予書雖<lb/>
造次必錄無擇藏雲嵗杪夜長燈暗輙以此軸見邀如<lb/>
醉夢中隨智臣口占隨得隨書不覺軸盡又以嵗月與<lb/>
其㑹人及其他見邀云將為異日之觀時大觀四年十<lb/>
二月十日夜釋寶之周智臣葛大川釋子長樊聖可并<lb/>
器之與予也入雲際院東房火積中記<lb/>
　<lb/>
　姑溪居士後集巻十五<lb/>
</p>
<p>
</p>
  </div>
<div>
<head>姑溪居士後集巻十六</head> <lb/>
    <p>
<pb n="KR4d0110_WYG_066-1a"/>
欽定四庫全書<lb/>
　姑溪居士後集巻十六<lb/>
　　　　　　　　　　　　宋　李之儀　撰<lb/>
　　手簡<lb/>
　　　與王樂道工部<lb/>
皇恐上啓樂道知府鈐轄工部盛暑恭惟鈴閣燕休尊<lb/>
體動止萬福流落衰緒竊借光明苟安氣類之末尚窘<lb/>
異地未有親依之幸眷言欣慕實在疇昔而强毅篤實<lb/>
<pb n="KR4d0110_WYG_066-1b"/>
上極墳典旁綜該載如探肘後物亹亹符契以達于論<lb/>
辨参決之際雖劉向揚雄號為深博度長絜大其在下<lb/>
風亦久矣顧所期之如是乃一識面猶不可得則蹇薄<lb/>
何堪分同腐草以死興言至此悵然不知門第越在數<lb/>
千里之外也何時竟席鄙志向徃尤不能已<lb/>
　　　又<lb/>
自獲通問記室遂欲接武申叙時冀参承之慰家難之<lb/>
際養生所資萃于一力而待哺之急舉在太平奔走飢<lb/>
<pb n="KR4d0110_WYG_066-2a"/>
寒之水火不知風濤鞍馬之勞者累年於兹用是素計<lb/>
不復少振漸復所期但深愧訟専介戾止恭被翰墨之<lb/>
賜惇厚深密真有意于推挽殆將于進交逰之後感復<lb/>
繾綣但有其愧而未知所負荷也庶㡬附驥尾託騰驤<lb/>
之便萬世之下不失附見之幸臨筆倍劇傾溯<lb/>
　　　又<lb/>
碌碌既不得申記府之問日幸遷召舟行便道獲承欵<lb/>
席伏讀來誨乃審受代不晚徑由陸裝以趨陛對此志<lb/>
<pb n="KR4d0110_WYG_066-2b"/>
又阻其懷可知婆娑魚鳥之鄉今已老矣杳未有参見<lb/>
之涯歸之報地尤劇喟咏然物育必至亦有時而不可<lb/>
已則安知君子之庭無不肖之迹耶向風罔然病者之<lb/>
側語其次復修染簡率之甚千萬加亮<lb/>
　　　又<lb/>
積釁蒙罰禍延長子老境孤露尤覺其酷日者聞其補<lb/>
吏節下不獨驅䇿是依而動容周旋得所矜式求之昔<lb/>
人不待易地而劇被至教其幸遇豈易得哉旁暨衰晚<lb/>
<pb n="KR4d0110_WYG_066-3a"/>
資其寓禄之便欽承旦暮則歸頌見畀之徳日有羽翰<lb/>
不傳之望一旦失之其味當不待講而後喻行閱嵗矣<lb/>
至今一念及之不覺酸鼻而天性之感乃其一也伏蒙<lb/>
哀惻别紙慰藉仰銜勤欵哀毒滋甚孤遺逼嵗方歸碎<lb/>
小滿前生意不絶如綫七八日來又次孫得疾甚危上<lb/>
報殊不逮意可量愧歎<lb/>
　　　又<lb/>
伏承目疾頗為梗乃平日討閱之過中年已後理自應<lb/>
<pb n="KR4d0110_WYG_066-3b"/>
爾然最難藥而北人嗜麵食江上卑濕下得如是老拙<lb/>
比苦之固無平日之過特憂患悲惱所乘僅分三四分<lb/>
物日虞其非也若稍近比當差勝椒與附子青鹽三物<lb/>
尤佳嘗試之否又巴㦸枸杞菊花亦古法也想已得之<lb/>
　　　又<lb/>
久庇後塵尚未得一從披寫抑揚之奉然炳如星日常<lb/>
在歸仰而滄溟之所納山岳之所容一介之微獲與棲<lb/>
托亦不在衆人之後也翦焉異地日咄咄見逼則相期<lb/>
<pb n="KR4d0110_WYG_066-4a"/>
之素定有周旋之遇巳否將來自是圖遂委於後緣所<lb/>
害也悵然此懷何以為况春寒未解日來燕居尊履何<lb/>
似造物者固有付予所得者自有定分而君子出處乃<lb/>
系于一時之低昂要皆不在人爾竊計裕處有經日有<lb/>
美况何時一笑以了也徃未求之事向風可量依邑<lb/>
　　　又<lb/>
自承歸闕遂還舊物屢欲修馳匆匆不逮乆之聞倫<lb/>
類中有所同異以至動握翻覆卒至投抒之疑初不<lb/>
<pb n="KR4d0110_WYG_066-4b"/>
謂然既而果不我誑輙為之失聲愕眙罔然無以為言<lb/>
也逮性之相見乃審超視廓容略不以毫髮經意薄禄<lb/>
里居擁書自娯凜焉一方之所矜式欽慕有來于是尤<lb/>
劇向徃擾擾目前有亹亹黄巻中事要之是非曲直在<lb/>
我則不妨稽念取舍使千萬世之後㫁於一致而因以<lb/>
垂不朽之勸沮渠不樂哉未有擊節承教之幸執筆増<lb/>
吝<lb/>
　　　又<lb/>
<pb n="KR4d0110_WYG_066-5a"/>
去夏意外驟來以至他州就對閲嵗不得安居固自<lb/>
貽然其說亦甚長一觸吏議不無流傳震駭嗟惋閔笑<lb/>
之及其于門下則玷况多矣本不作竊禄計今遂一意<lb/>
田畝間依稀優悠卒嵗之適錙銖上下愈覺命輕而恩<lb/>
重也但参侍益不可期其念宜何如哉尚冀糟粕形容<lb/>
不間郵馹髙明頗謂然否<lb/>
　　　又<lb/>
比遂髙志想只安汝陰舊居或謂將徙安<hi>缺</hi>　墓之寄<lb/>
<pb n="KR4d0110_WYG_066-5b"/>
即吾家也要之首丘之義終不可忘爾文周翰蹔相從<lb/>
必甚欵趙徳麟亦聞生事稍不如舊復有出仕意審能<lb/>
否苐恐未易出也叔弼止此叩天何及盛徳之後乃爾<lb/>
其竟有所負耶當在其後人也彦立明君爽蔚有典型<lb/>
不相見十六年必甚進更在閭里先達君子勉成之爾<lb/>
自餘故家風範固不乏每思相見其勝也<lb/>
　　　又<lb/>
性之徳愈修學愈進詞筆其緒餘而自可與前輩並驅<lb/>
<pb n="KR4d0110_WYG_066-6a"/>
爭先矣鍾慶所貽與夫徳履相踐固無可議特為髙山<lb/>
流水下倍増仰而萬里必知其窮盡者也過此一相見<lb/>
遂約為宣城遊臘前已為之具行而輙為日前一事見<lb/>
止聞侍下蹔欲其歸將復來此亦決為宣城居日幸其<lb/>
相欵也侍下固不乏人然水土相輝更能掇慰公衮之<lb/>
同亦自不惡而淑私拳拳于是為重<lb/>
　　　又<lb/>
得罪固荷寛典亦無足道者特介于一二非類適在居<lb/>
<pb n="KR4d0110_WYG_066-6b"/>
處之地用是或與醖釀或接便觀望以徼其陋初不謂<lb/>
人中乃有是等輩耶後福何可得而輙乗勢以逞非我<lb/>
厄㑹與同未應至此見力圖他徙以避其穢度性之必<lb/>
能詳悉佩服情炤因寄一歎<lb/>
　　　與王性之<lb/>
六年南北聲問雖不乏于耳然志同氣合亦不待旦莫<lb/>
諄諄乃能詳悉其如人各有所懷非促膝握手是非可<lb/>
否之徃來則渠激勵増益相投于莫逆之遇耶以故邑<lb/>
<pb n="KR4d0110_WYG_066-7a"/>
邑常在左右常若有所負不圖便道遽叨少欵計所願<lb/>
得於别後者固未能自慰但一見豁然如決積水于千<lb/>
仞之上而注之廣莫野殆將何人以遏之則其為欣幸<lb/>
可勝道哉既别則遂欲作書事至輙新勢不免改觀以<lb/>
對適爾未及盖非獲已専介被問恭審日來起居佳勝<lb/>
欽佩繾綣未易咫尺形容疇昔之所期者徒有愧于難<lb/>
堪也引詠拳拳臨筆倍深約結<lb/>
　　　又<lb/>
<pb n="KR4d0110_WYG_066-7b"/>
罪垢自汙有玷逰舊恩典過厚獲老丘園餘生㡬何未<lb/>
易負荷也但適有值一方之任事者早不測其着意一<lb/>
旦借此以逞㡬破我家固彼不類既有意又平日一嚬<lb/>
笑皆在他人則爾後不得不慮其勢殆不容一日安此<lb/>
徙居之心正如烈火順風而來逼又况冰玉欣慕之素<lb/>
耶雖委一親戚至之初甚慨然比再遣人果決有報若<lb/>
猶豫止候粗得一蔽風雨處即命途矣願親之切以日<lb/>
為嵗<lb/>
<pb n="KR4d0110_WYG_066-8a"/>
　　　又<lb/>
改嵗已兩月尚未及一通問不惟踈怠可愧而蹭蹬自<lb/>
窘不應於左右如是向徃之私兹劇繾綣雨甚加寒日<lb/>
來恭惟動履清勝日前事尤如蝟毛然一力支持惟知<lb/>
勉强以對而参承之計以故差池深有負于眷遇之素<lb/>
也其諸非㑹晤不展臨紙倍増引詠<lb/>
　　　又<lb/>
比奉問已三四日尚未知果得塵控巳否專介遽被手<lb/>
<pb n="KR4d0110_WYG_066-8b"/>
筆委論勤欵如接更僕衰<graphic n="KR1727" url="https://raw.githubusercontent.com/kanripo/KR-Gaiji/master/images/KR1727.png" mimeType="image/png"/>何堪晚得陪勝遊遂蒙相<lb/>
期若昔之投分始終不渝猶金石交而毎謂不足以負<lb/>
荷乃于是真若他心通者得非誠意密契㝠㝠自有以<lb/>
符之也佩服之深滋畏山壓繼而増鹽米亦聞公衮近<lb/>
信髙明行李既獲豫如而公衮亦旦夕可以相見喜慰<lb/>
固不能勝而策之甚疎亦不為愧也<lb/>
　　　又<lb/>
自有遷居之意宣城勝麗夢寐不捨尤盡見樽爼談笑<lb/>
<pb n="KR4d0110_WYG_066-9a"/>
揮毫淩鑠朝夕雲煙杳藹之間而又人物相先後不減<lb/>
東晋盛時未論得見之為榮遇而一念所及怳如仙去<lb/>
方且力自䇿勉冀得於一兩月中不圖髙明驟有行色<lb/>
豈衰蹇不類造物者固不與之全耶良自感歎<lb/>
　　　又<lb/>
比得之公衮乃審促歸甚至堅確雖妄意必從此來而<lb/>
所聞程約近在半月日間公衮亦云此月十二三日可<lb/>
復過此日夕企佇杳不得耗竊謂宜興金陵别有捷徑<lb/>
<pb n="KR4d0110_WYG_066-9b"/>
恐公衮由之以歸而性之亦從此徃矣亟作書并上尊<lb/>
府書將專遣人持達邂逅涇縣有歸便頗的即以委之<lb/>
定能不沈墜否拳拳系吝之私兹可量已<lb/>
　　　又<lb/>
伏蒙寵示近詩開緘已如闇室得燈已而紬繹諷咏端<lb/>
若驟出沸鼎中而清風四來醍醐甘露相繼沾沃也欽<lb/>
承有自來至此尤覺逸駕愈逺而髙步岌岌雲霄之上<lb/>
矣追逐瞻望其何能及擊節之餘益歎勝流周旋妙悟<lb/>
<pb n="KR4d0110_WYG_066-10a"/>
日有相契景向研味尤不能巳此亦以俗諦撥置不遣<lb/>
輙時時自投僶俛方呻吟時似有可意處迨錄出則反<lb/>
令人作惡固願求教匠手特以老倦勝染極艱徒有愧<lb/>
于憂忘也<lb/>
　　　又<lb/>
叔弼云亡固當致吊而彦立平日尤厚徳麟雅好亦願<lb/>
詳細作書周翰中間得一書未答蔡致君父子不止當<lb/>
作書亦作答數書須積情意鋪叙力輙不逮更俟乘行<lb/>
<pb n="KR4d0110_WYG_066-10b"/>
李未到間試勉强也<lb/>
　　　又<lb/>
不作書咨候巳復踰月日計命途遂参武周旋之勝竟<lb/>
為猥瑣憑淩而其勢無異拔山行止非吾所能及良自<lb/>
喟嘆公衮莫夜過門如夢寐間青都紫府羽衣玉簡之<lb/>
接所謂得纔數十語亹亹淪肌浹髓靡不使人心醉亦<lb/>
無異寶笈珠囊中所紀而斗覺雲烟蓊蔚而來擁老境<lb/>
何堪是殆一報緣地鼎焉遽有所期遇也侵尋所自來<lb/>
<pb n="KR4d0110_WYG_066-11a"/>
固無功行可資特吾性之極力挽引乃兹玅契其為感<lb/>
幸但深未易負荷之愧耳以故尤恨杖履囘旋几爼雍<lb/>
容可與同而輙自窘也春物爛發故都登攬是時桓謝<lb/>
風流沈杜雅致参次先後以奉吟笑日來為况當復何<lb/>
似或聞朝夕遂還侍下得是信罔然㡬不知所遣既而<lb/>
又聞渉秋復來則収之桑榆猶有後緣之托尚冀行李<lb/>
順途庶諧一面之慰<lb/>
　<lb/>
<pb n="KR4d0110_WYG_066-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士後集巻十六<lb/>
</p>
<p>
</p>
  </div>
<div>
<head>姑溪居士後集巻十七</head> <lb/>
    <p>
<pb n="KR4d0110_WYG_067-1a"/>
欽定四庫全書<lb/>
　姑溪居士後集巻十七<lb/>
　　　　　　　　　　　宋　李之儀　撰<lb/>
　　手簡<lb/>
　　　又與王性之<lb/>
卜居初荷委曲勢須身到乃契高義比既差池姑俟及<lb/>
門方能披冩遂日幸一日亦不虞蹭蹬至是也公衮來<lb/>
一事間十之三四在是事繾綣紬繹無不飽足人意使<lb/>
<pb n="KR4d0110_WYG_067-1b"/>
其自履之亦未必能爾扵是又知先為之容非咫尺可<lb/>
以喻感月終或出月度可以成行是時行李必已逺矣<lb/>
緒餘參期豫深留滯之嘆既歸侍下渉暑未必能遽還<lb/>
定無揺落之初必有近耗或遂過此猶及面叙<lb/>
　　　又<lb/>
去臘巳問途為路西田訟特見及遂遭挽縶迄今未見<lb/>
其歸非身與之對則不無噬臍之慮是乃如㧞山者爾<lb/>
詠懐登高臨逺晦明杳藹之與俱而窮探力取秘奥幽<lb/>
<pb n="KR4d0110_WYG_067-2a"/>
深之必索又復人物所同莫非氣類之勝付畀薄厚固<lb/>
系扵人似是一毫髮不容妄得也毎念及之但嗟惜自<lb/>
悼而已其傾倒追逐已成一方極則之事異時猶擊節<lb/>
以乘其後或能僶俛次第以副都人流傳之託是老境<lb/>
之幸也如何<lb/>
　　　又<lb/>
日者稅鞅適幸宻邇舍館曲記不遺屡枉存顧薰然相<lb/>
予之意歡若平生虛徃實歸所得扵抑揚間亦靈矣少<lb/>
<pb n="KR4d0110_WYG_067-2b"/>
别遽復改嵗江上晚寒不審日來侍奉起居何似盛義<lb/>
不可忘特未有旦暮參承之地瞻望門庭倍深馳遡<lb/>
　　　又<lb/>
傾向門下非一朝夕衰頽不類分從所無聞以老瞻詠<lb/>
一時人物如隔世外君子何縁得之乃先存顧周旋禮<lb/>
意之厚遂欲收之以託氣類感遇固無以自名其如應<lb/>
接不暇無異放舟剡溪一何崷崪透䆳千里萬路之多<lb/>
耶愈叩愈無盡庻幾桑榆終在末軌<lb/>
<pb n="KR4d0110_WYG_067-3a"/>
　　　又<lb/>
頃得高文幾至成誦常謂德與俱進毎嘆奔鞅絶塵不<lb/>
可得而企及矣儻辱未忘盡畀副本使得諦咏矜式其<lb/>
眷契成就之賜雖老矣猶知興起也自到江上筆研幾<lb/>
廢縱有之不足凂匠手姑俟編録以投至鍳庻蒙不屑<lb/>
教誨或有以上副也<lb/>
　　　又<lb/>
向自當塗歸道逢令兄方知行李留滯東陽尋欲專遣<lb/>
<pb n="KR4d0110_WYG_067-3b"/>
人咨候閒中無得力竟爾鈕鋙遂約少回歸軒且復不<lb/>
契念之殊不自堪蔣山清老歸來猶未得一見然聞前<lb/>
日酌客賦詩累日甚恨矣此况扵今猶誦之近著想已<lb/>
滿箧固未敢率易有請萬一流傳一二使得咀嚼以滌<lb/>
沉滓似未峻阻也老倦下筆徃往不復如昔雖伎止扵<lb/>
此終當謄出以幸指教曽詩亦未檢得併須别營專使<lb/>
次見亮見亮<lb/>
　　　又<lb/>
<pb n="KR4d0110_WYG_067-4a"/>
比幸披展適以秋成急扵寇盗之至曽未得博採力索<lb/>
少慰欽慕别來㒺然復追訟何及車馬留東陽幾時先<lb/>
約王元均父子俟歸途之便一報當遣人屈致以幸莊<lb/>
居累日之疑竟不相副良自感嘆村落間了目前事尤<lb/>
不少輟欲作書咨候不止無便亦無斯須好况竟辱枉<lb/>
教而不腆弊志遂落苐二其愧何以為控稠重十餘幅<lb/>
字字皆警䇿不謂晩節有此勝遇但無以仰對滋不遑<lb/>
爾乍歸又當改嵗人事如蝟毛然未果詳悉具報續當<lb/>
<pb n="KR4d0110_WYG_067-4b"/>
馳謝次<lb/>
　　　又<lb/>
日俟私故少休一尋訪戴之興因以識荆州之面春晚<lb/>
可期未應有是幸會已否金陵無名廢日尤非老境所<lb/>
堪但遲莫可虞求田問舍不無荏苒為妨欿然此懐一<lb/>
念及之不覺汗下恭惟定省之餘圖史環擁從容古人<lb/>
感慨之際旁揖勝麗以終永佳趣雖江山不足以契雅<lb/>
懐然上㳺之據皆當日名流登覧之餘陳迹班班可紀<lb/>
<pb n="KR4d0110_WYG_067-5a"/>
者按籍與俱其味冝如何哉尚阻追隨臨筆倍深依向<lb/>
　　　又<lb/>
乆不通書固非得已當舟車㑹通之地乃藐然情不接<lb/>
扵上下以不接之一身而應日生無窮之事變加之衰<lb/>
疲憂患之餘其得一出入息為可休安而樂者耶坐跂<lb/>
勝晤但時時擊節賞嘆而宣心冩妙不能回於筆下此<lb/>
非常情之所及僅自知而嘆感爾髙明渠得而諒哉忽<lb/>
披手示累幅恩勤方營醫奪死號噭哀祈之際申紙一<lb/>
<pb n="KR4d0110_WYG_067-5b"/>
閲灑然不知烈日流汗窘蹙之在我也紬繹所命愧不<lb/>
自容其降意俯求固知虛以受其來若谷若不足皆未<lb/>
易况之而施之非據祗劇慙衂大暑不審日來定省講<lb/>
習之餘起居何似病者偶不死今猶在袵蓆間太平舉<lb/>
𦵏只尺用工又復秋收是時非身履之皆不能濟行李<lb/>
在問念一到其地無復修馳之暇草畧申叙仰兾矜炤<lb/>
執筆不覺氣長一丈<lb/>
　　　又<lb/>
<pb n="KR4d0110_WYG_067-6a"/>
伏䝉寵示所集六一翁遺文并蔡君書與其編次東坡<lb/>
老南遷後詩文縂目且俾附名其後及序其前皆巨題<lb/>
也固當以不敏求免然二公不可忘也毎得其緒餘之<lb/>
傳無異自天而下况探索詳論超出物表非豪杰之勇<lb/>
疇克爾爾輙勉強索課録呈左右為用則不可但此遇<lb/>
不易得其高明之貺其可虛耶所留背軸素紙適兹紛<lb/>
擾未敢下筆俟至宣城或能乘興亦恐斤斧不棄未為<lb/>
定稿也别集三冊縂目冊背軸一巻同元帕䕶附來介<lb/>
<pb n="KR4d0110_WYG_067-6b"/>
持納幸祝至<lb/>
　　　又<lb/>
投分高明毎作書即欲巨細布之以故尤不得間於搶<lb/>
攘之地仰佩見賜倍深愧嘆詩軸日置几案間不自得<lb/>
則必一一歴目擿其成誦者呻吟以自寛非特為我矜<lb/>
式實一時之良藥也比來撰述必已充牣箧櫝以超軼<lb/>
絶塵之資而當賢父兄之間一舉足便有数千萬之逹<lb/>
况山水之勝天下卓絶之境適為朝夕之助耶早時妄<lb/>
<pb n="KR4d0110_WYG_067-7a"/>
意亡児之養獲奉周旋雖癃疲已廢尙意因見而悟如<lb/>
有借扵豐草長林或少振於躋攀騰躍之便爾適兹見<lb/>
嗇毎念及之但深蔚結似非人力所能致也何時一靣<lb/>
向風耿耿<lb/>
　　　又<lb/>
適方修記左右耑使被問垂諭周渥感刻未易借况伏<lb/>
審雨寒起居佳勝衰廢乆矣分同腐草一旦頓回生意<lb/>
則退之所以推譽侯喜之語兹復得之其佩服尤非所<lb/>
<pb n="KR4d0110_WYG_067-7b"/>
據少頃欽佇降屈尊嚴以快占叙<lb/>
　　　又<lb/>
天氣未定扵渡江<hi>闕</hi>　　　里此固不可不避就而私<lb/>
淑之懐似物理有以見憐故適投雅意所命也慰幸慰<lb/>
幸見徴拙語實畏巨題又諸作者截斷路口殆寸歩不<lb/>
容進更俟牽課然亦未敢自必於可以拈出爾惶悚惶<lb/>
悚<lb/>
　　　又<lb/>
<pb n="KR4d0110_WYG_067-8a"/>
累枉教翰愧不自堪不獨光明頓回蔀屋而組繢綵錯<lb/>
縱横照爛寒鄊未始有此也慰幸何已少間恭惟起居<lb/>
佳勝見徴拙陋属思幾不聫接重惟推借之重不退避<lb/>
輙牽課上呈殆奉一笑不必留也餘容面致<lb/>
　　　又<lb/>
早來欲作記恐遂行姑遣人闖問已而知尚遷延亟且<lb/>
繾綣必未獲凂徹遽被翰墨委誨諄宻尤畏俯求之重<lb/>
而衰苶未易為據也雨勢未已道路艱梗恐人力有所<lb/>
<pb n="KR4d0110_WYG_067-8b"/>
不能勝更須留宿以俟也然黄山亦自虛曠早來伏惟<lb/>
體况清適方圖僦所有與以奉佳趣庻接臨分少欵以<lb/>
慰不能遣忽報田間所積微米水上危被衝注窮餓之<lb/>
水火不免輟以赴之厄㑹凡皆類此似是造物者必欲<lb/>
見求渠可力勝耶向風不覺氣長一丈<lb/>
　　　又<lb/>
破甑敝箒疇復見録委曲終不忘則定將何施可以為<lb/>
報家間至於重復豫計是行似厄㑹已極矣不然安得<lb/>
<pb n="KR4d0110_WYG_067-9a"/>
平生所願一時際遇併得之如是也墳山石刻打未足<lb/>
方欲理之止有三本并羅氏表同浼哲匠餘者續附呈<lb/>
次遣叙非所工正頼詆訶不妨筆次有以不及也欽企<lb/>
欽企<lb/>
　　　又<lb/>
向以見徴䟦尾倉卒以奉來貺不謂刻石為寵又煩背<lb/>
軸見及展玩愧悚尤佩勤眷郡首守記前已得之該載<lb/>
詳盡實一方之幸紫烟之作真大手筆也父子翰墨相<lb/>
<pb n="KR4d0110_WYG_067-9b"/>
先異日想見丰采豈小補哉然題名正患如吏文石處<lb/>
不免俗韵劉貢父太學直講記以為脱洒今日又高一<lb/>
著可勝嗟咏<lb/>
　　　又<lb/>
衰遲乆欲為門下客差池不契竟兹淹晚不謂愛下之<lb/>
餘遽叨賞遇雖桑榆何堪猶幸依起之光竊借以老也<lb/>
日者遷徙所擇實主於幸義為多尚爾牽制葢未始頃<lb/>
刻輙忘於懐艱生固已弗類而厄會見乘初不計物理<lb/>
<pb n="KR4d0110_WYG_067-10a"/>
慿陵乃至於是於其或者饑餓空乏使平日妄迷之誤<lb/>
澡雪殆盡而遂將旦莫親依變瓦礫為黄金則未定<hi>闕</hi>
　定能不愧器就之賜否耶願見之懐日以為感<lb/>
　　　與韋深道<lb/>
辱書借米雖李侯之義不减昔人而魯公之拙則亦久<lb/>
矣方時艱食逺近所同非若藩鎮廪餼之餘得借已出<lb/>
望外兼蒙專遣津置尤佩厚意共審漸暄日來體力佳<lb/>
健獨力酧對其來如雨雹其理如蝟毛湏少就序即在<lb/>
<pb n="KR4d0110_WYG_067-10b"/>
左右葢無時不奉思也<lb/>
　　　與趙彦強<lb/>
相别逾年初不知行李所稅不得数具問至深傾馳忽<lb/>
辱垂頋尤愧不逮然遂獲奉晤語有足慰者晩來履况<lb/>
何似切承蹔寓客邸無縁抵造想蒙加察未行因出入<lb/>
無吝見訪耳<lb/>
　　　又<lb/>
方作書披手示周盡無復遺意而語妙句秀欽嘆不能<lb/>
<pb n="KR4d0110_WYG_067-11a"/>
已其感慰不待言也湖隂佳處人物尤勝三年欲一投<lb/>
足竟未可得比來無一毫髪系念徑思問道輙為病留<lb/>
良可嘆者聞仲權仲常兄弟館置甚厚彦強可人處固<lb/>
多甚不惡也力疾修附未暇詳悉幸加察<lb/>
　　　又<lb/>
别後日覬軒葢遲回所期不忘傾遡自四月末即病奄<lb/>
奄如九泉下人欲作一書亦復不果然亦未嘗辱寄聲<lb/>
出處既異雖在只尺葢與数千里不少間也念之尤不<lb/>
<pb n="KR4d0110_WYG_067-11b"/>
能已大暑不審日來起居何似或謂已成久居計隨遇<lb/>
即安要是樂處為不易得所以去閭里近墳墓不屑羈<lb/>
旅儻在此耶何時遂獲周旋向風耿耿<lb/>
　<lb/>
　<lb/>
　<lb/>
　<lb/>
　姑溪居士後集巻十七<lb/>
</p>
<p>
</p>
  </div>
<div>
<head>姑溪居士後集巻十八</head> <lb/>
    <p>
<pb n="KR4d0110_WYG_068-1a"/>
欽定四庫全書<lb/>
　姑溪居士後集巻十八<lb/>
　　　　　　　　　　　　宋　李之儀　撰<lb/>
　　手簡<lb/>
　　　與石端若兄弟<lb/>
淪落不類下士莫與之比而卓然儀容乃獨收録遂得<lb/>
從容教飭得者皆言意之表佩服榮幸固不待縷縷葢<lb/>
已期於必相亮久矣於是方圖申慶愧無以藉手而大<lb/>
<pb n="KR4d0110_WYG_068-1b"/>
軸雄文遽兹俯暨禮意之隆巳不勝其荷戴而属詞典<lb/>
麗盛哉久不見此體制真燕許緒餘常楊而降以至楊<lb/>
劉晏宋皆不足道也得我矜式滋有衰老後時之嘆更<lb/>
當紬繹以逰十駕<lb/>
　　　又<lb/>
乆聞謁告歸跂首而望何啻以日為嵗忽承捨舟無異<lb/>
自天而下亟圖就展以渉冬徂春奔走乍還家又一番<lb/>
目前事倥偬輙未暇及作書申叙亦索於紛擾之際曽<lb/>
<pb n="KR4d0110_WYG_068-2a"/>
未獲詳細差池未蒙委報向徃之深於是不覺猶豫方<lb/>
周旋嵗計酬對逺近横來之問欲欵門第與冄具書皆<lb/>
復不逮惟是拳拳滋不能已忽枉專教恭審日來體力<lb/>
佳健偶亡孫小祥津置骨肉徃金陵作佛事修布殊不<lb/>
適意仰覬加亮<lb/>
　　　又<lb/>
比者觀光稍欵方禮成樂作之際想得於古人著意命<lb/>
駕處為多博我未聞方切跂詠而乃牽制如此可勝悵<lb/>
<pb n="KR4d0110_WYG_068-2b"/>
仰間審已具舟特如親膝遂復相逺我勞如何衰遲止<lb/>
候月初家人軰歸即左右矣兼願致於筆下者筆下亦<lb/>
安能彷彿<lb/>
　　　又<lb/>
不相問未始許乆目前易成因循不獨髙明然也其如<lb/>
老病杜門無時不奉恩以奉恩故筆次不得無望望來<lb/>
問遽貽如獲欵近特逹出於盛意資畏責已反輕約也<lb/>
伏審日來動履清勝或云不晚赴燕設若在田間必相<lb/>
<pb n="KR4d0110_WYG_068-3a"/>
失如在月末當幸迎候<lb/>
　　　又<lb/>
適奉先所枉書教罪戾叨復為冒昧然迹猶在赭衣中<lb/>
而儷句褒予過甚伏讀汗下雖朋友之義以知心為善<lb/>
其如苶焉何堪未易負荷謹留以永家傳續當奉課上<lb/>
報次不愚禮意隆厚非君子推借逾重疇克爾爾併圖<lb/>
為謝有愧倚馬輙先布其畧<lb/>
　　　又<lb/>
<pb n="KR4d0110_WYG_068-3b"/>
大軸賁耀似一旦躋我於雲霄之外矣末路有此幸遇<lb/>
豈造物者憐其困躓之甚故特有以振之耶至於親寓<lb/>
美翰濟以異國精楮古数優渥倍深慙衂别容僶俛紬<lb/>
繹惟其不能故復見於此<lb/>
　　　又<lb/>
晚暑起居何似習儀罷必無事比孫銘督迫亦幸得扵<lb/>
玉趾之便輙徃望那工夫一閲恐有不稳處幸一一見<lb/>
教無相踈薄也更有一事請益先大門舉制䇿在何年<lb/>
<pb n="KR4d0110_WYG_068-4a"/>
是時先進所業用舉者否然國史中則天聖七年特下<lb/>
詔用舉者先進䇿論各二十五篇命從官考定而後召<lb/>
試又記得曽讀先大門集中已有進䇿論此間無文字<lb/>
可檢所見止是閣試六論并御試䇿爾無惜開晚明出<lb/>
必早幸過此早飯而去亦貴少欵也閱畢并周詩見及<lb/>
　　　又<lb/>
昨者承示佳紙便當奉命為家中几案更移未有筆下<lb/>
處又惡字不相對不免為物所奪欲少待修造定叠作<lb/>
<pb n="KR4d0110_WYG_068-4b"/>
之自使人送去也必不敢蹭蹬兼欲作書謝不遇爾幸<lb/>
察孫銘而蒙斤斧望貶付欲遣其僕也亦待換了人頭<lb/>
處如何如何見教見教曽門是真廟苐一次䇿試只不<lb/>
記得甚年也錢子高謝制舉啟云章聖臨軒先臣首中<lb/>
睿明出震季氏登科兩朝之間相繼者父子一門之内<lb/>
並進者兄弟以此可見爾得先誌可考也<lb/>
　　　又<lb/>
今日得乆若書并置到海物書中不説歸早晚定來但<lb/>
<pb n="KR4d0110_WYG_068-5a"/>
聞已請長假則遂不復再至都下恐是少躁未應如是<lb/>
必有家書到左右專人何日回切令至取報柯山銘獨<lb/>
樂也記偶作得皆不滿意然不敢拈出方欲附去而從<lb/>
者適來謹上呈敢望斤斧付還也恐湏全篇不入用尤<lb/>
幸諒告則可以别作求教乃見益也至祝至祝<lb/>
　　　又<lb/>
眷聚萬福親庭必常得書乆若尚在京何多日矣若虛<lb/>
遂權作安主亦佳何必去住自縛也佳篇警䇿但愧糠<lb/>
<pb n="KR4d0110_WYG_068-5b"/>
粃之在前亦續再和奉呈次盧居悚感便望與籌度施<lb/>
子良約月末到亦不出宣城湖隂也日來金陵人連有<lb/>
專人相挽方猶豫豈可失吾友哉次第宣城不成周王<lb/>
二居到遂為湖隂老矣但恐居成而昆仲超在顯途頓<lb/>
失依附僦直宜酌中葢未修築間日月尚乆盍圖其難<lb/>
繼也<lb/>
　　　又<lb/>
少間聲問伏惟起居佳勝衰陋叨蒙過辱見慶形容諄<lb/>
<pb n="KR4d0110_WYG_068-6a"/>
實祗佩増畏輙忘其鄙而圖效管窺之報遽叨過委愈<lb/>
重不腆之負悚息滋甚職務薄遽上阻披承系詠尤不<lb/>
能已後日投箸便可行且何惜頃刻也<lb/>
　　　又<lb/>
今日偶食新姜發動小腸氣適方小間遂方得答不愚<lb/>
書託人粘紙作圓封未竟間辱手示感愧不已又獲和<lb/>
萹押韵至此古人未知能到已否東坡毎於此尤留意<lb/>
恨其人不得擊節驚嘆也更俟莊間聊作青唇一笑明<lb/>
<pb n="KR4d0110_WYG_068-6b"/>
日千萬訪及喫飯了去<lb/>
　　　與友人徃還<lb/>
衰陋過目延予不然之灰乃有亘天之焰殆非人力所<lb/>
能致也亂道漫冩出時自為笑豈足凂凟更荷諸作者<lb/>
拂拭皇恐皇恐自非吾人未易至是近到莊上亦有十<lb/>
來首隨遇隨應之語未曽録上深恐㪚失遺忘亂道冊<lb/>
子不敢不納便告付還候録畢再求諸君子指教也孫<lb/>
銘亦在其数元稿再上呈其專人已行報不愚書更欲<lb/>
<pb n="KR4d0110_WYG_068-7a"/>
入一小紙望速付及腹痛未全止殊草草不愚詩未暇<lb/>
讀續奉納也册子與二巻並領只未收周詩爾得在箧<lb/>
中他日可請也<lb/>
　　　又<lb/>
雨意未已輙有寒色適非其令但嗜睡爾美况從可知<lb/>
也尺牘遂臨如接超然之袂豈夢寐中來耶欣激可知<lb/>
矣伏審已視職事晩來起居佳勝早晚可以瞻奉馳情<lb/>
兹不能控介還草率展布既謝先辱且及不豫知之愧<lb/>
<pb n="KR4d0110_WYG_068-7b"/>
　　　又<lb/>
早來承手示修以佳句如淮隂用兵多多益善至其背<lb/>
水而陣則真所謂變化若神忽然雷轟雹霰章邯之軍<lb/>
不足破也欽嘆欽嘆方爾牽課偶一病獲告殂不免申<lb/>
官檢責適方小休和詩遂成倚閭晚來體况何似早晚<lb/>
得以瞻奉傾企傾企<lb/>
　　　又<lb/>
晚來起居佳勝今早幾似寒潮所薄急作燥劑進方少<lb/>
<pb n="KR4d0110_WYG_068-8a"/>
許遽奉來誨慰感無已詩句殊不類累和之後自是停<lb/>
畜有餘用之不匱爾却刼追逐多見其不知量也必多<lb/>
近著不妨開發衰困企向企向白醪甚契欣仰初不知<lb/>
有法如此方患元白似用数果録以為况何幸如之更<lb/>
先沾溉尤不惡頓爾垂涎早晚可道也一笑<lb/>
　　　又<lb/>
天氣殊可畏如物縈罩毎承遺貺真發吾覆欣佩可知<lb/>
伏審晚來起居佳勝來韵益工未易擊節鼯技亦窮矣<lb/>
<pb n="KR4d0110_WYG_068-8b"/>
遂欲稍歸地分也一笑一笑欲蹈海縱帆亦將有去將<lb/>
何之之嘆如何白醪欽荷定應蕪湖去此逺近恨縮地<lb/>
無術也客去方能作答愧不時遣<lb/>
　　　又<lb/>
雨意未觧履况何以連日為児女畏佈不欲輙去千萬<lb/>
保愛<lb/>
　　　又與悟長者<lb/>
霜寒伏惟動履清勝自承愛請固知必由州中乃行伺<lb/>
<pb n="KR4d0110_WYG_068-9a"/>
候既到即通問遽先垂頋感愧無已行李定能幾日上<lb/>
道無縁謁詣但深依向潁昌境界純熟風範與南方絶<lb/>
不同正是一行道為人處也勉旃永為一方作福之主<lb/>
與諸上人相㑹幸一一致聲作書不及矣來春夏間或<lb/>
得瞻禮<lb/>
　　　與崇因長老<lb/>
屏處不多與人徃還唯是世外高流不廢欽揖况大善<lb/>
知識為一時前軰者常恨不能一一作禮不圖幸遇象<lb/>
<pb n="KR4d0110_WYG_068-9b"/>
駕聫歩至於十三人之盛而老師實為上首未諳得名<lb/>
之應其巍巍堂堂真所謂星中之月也别來蹭蹬未果<lb/>
申叙繾綣遽勤專委特枉翰墨諭意甚稠豈勝感戴信<lb/>
後復不審體况何似前履新正更祈法夀遐逺永為四<lb/>
衆饒益適作数處報書未暇詳悉别所觧免遂命僧持<lb/>
誦為禱且致厭勝以祛其惑連得二篇發藥多矣牽課<lb/>
艱拙又爾搶攘湏至作隔年還債之計也呵呵來篇益<lb/>
玅欽降不已<lb/>
<pb n="KR4d0110_WYG_068-10a"/>
　　　與承天長老<lb/>
早時属望固知在處必得相逢累兹見契自是因地有<lb/>
自來殆非衆人所到也既深慰幸亦以修信行不為無<lb/>
力爾别便當作書申叙初則偶為事奪次則家難遽及<lb/>
蹭蹬眷縁繾綣倍劇叙系眷晚日來不審接物利生體<lb/>
况何似門如市心如水此是古人境界後來亦有拈者<lb/>
要是真能如此不知誰肯承當已否稽首光明可量歸<lb/>
向<lb/>
<pb n="KR4d0110_WYG_068-10b"/>
　　　又<lb/>
伏承惠頋特以專介墜問長牋短幅似於三門外見我<lb/>
定奪是何心行也諦味周旋且淤乎方廣之内既愧且<lb/>
深感激貶所固無足道但煩惱遽來無力量可以負荷<lb/>
徒有慊於道照爾尚兾因風不忘發藥漸暄門隨分擾<lb/>
擾甚攀企也回禄遽神於我軰家似非其地然不至踈<lb/>
失驚恐否方薄用祓除誦經呪以慰安之早晚少休當<lb/>
期欵奉不一<lb/>
<pb n="KR4d0110_WYG_068-11a"/>
　　　又<lb/>
稍踈相問馳系可知晚來起居佳勝昨日蒙枉佳句方<lb/>
作報老革云少故急歸不相待尋遣一借兵持拙語并<lb/>
簡徒手而回云傳語謝簡更不答固深疑之自早其人<lb/>
不來因宿留至今不先咨叩得報果前所陳不逹今輙<lb/>
再録上呈過蒙委諭惶悚惶悚<lb/>
　　　又<lb/>
適來附所遣持簡并押昨日通問者去對㑹沉失方愧<lb/>
<pb n="KR4d0110_WYG_068-11b"/>
紛擾亟沐垂諭并枉和篇皆青都紫府之語尤愧非據<lb/>
寄顔無所伏審晚來起居佳勝㓜稚軰一起一倒極無<lb/>
况其謝踈畧想蒙深照<lb/>
　　　又<lb/>
晩來為况佳適㓜穉軰恐佈追念縁疑相染殆不知圖<lb/>
上記次<lb/>
　<lb/>
　姑溪居士後集巻十八<lb/>
</p>
<p>
</p>
  </div>
<div>
<head>姑溪居士後集巻十九</head> <lb/>
    <p>
<pb n="KR4d0110_WYG_069-1a"/>
欽定四庫全書<lb/>
　姑溪居士後集巻十九<lb/>
　　　　　　　　　　　宋　李之儀　撰<lb/>
　　行状<lb/>
　　　　故朝請郎直秘閣淮南江淛荆湖制置發運<lb/>
　　　　副使贈徽猷閣待制胡公行状<lb/>
　　　　本貫常州晋陵縣<lb/>
　　　　曽祖㝝故贈太師沂國公<lb/>
<pb n="KR4d0110_WYG_069-1b"/>
　　　　曽祖妣沂國太夫人李氏<lb/>
　　　　祖宿故任樞宻副使贈太師魏國公諡文恭<lb/>
　　　　祖妣蜀國太夫人呉氏<lb/>
　　　　祖妣魏國太夫人何氏<lb/>
　　　　父宗盾故贈少師<lb/>
　　　　妣平原郡太夫人施氏<lb/>
大觀元年妖人張懐素謀叛蜀人范寥詣闕上其事有<lb/>
詔置獄既伏誅乃迹其昔所經行之地以賞以罰而得<lb/>
<pb n="KR4d0110_WYG_069-2a"/>
其常寓蘓州通判吕淵家寓時能以其術自晦而莫之<lb/>
誰何獨兩浙運判胡公察知其事状將取以付獄既覺<lb/>
即轉徙他州公命劾期捕獲素邂逅得罪去輙已以故<lb/>
就起公為提舉兩淛常平等事俄還公舊物或謂舊物<lb/>
不足以勸功又進公一階貼直秘閣遷轉運使先是公<lb/>
措置两浙鹽事有勞復南東嵗計方有所因革而縂其<lb/>
事者乆難其人朝廷知公為可任遂以公縂六路為制<lb/>
置發運副使而虚其所共事者不除意若責成於公而<lb/>
<pb n="KR4d0110_WYG_069-2b"/>
不欲分其權續又命公兼六路茶鹽事公固強敏至是<lb/>
愈感慨砥礪㑹两浙轉運提㸃刑獄提舉學事提舉常<lb/>
平提舉市舶提舉澳閘等同知杭州事皆闕官詔以公<lb/>
權杭州仍兼領諸司其地常天下舟車之所聚又復上<lb/>
方營繕凡数局泛遣須索接武而至冠葢旁午賔客滿<lb/>
門詞訴參萃四方人物情偽多岐證逮㪚漫門階陛席<lb/>
駢肩累足率待命於公而公耳受目應口酬手畫無不<lb/>
滿足而去纔一頃久而其迹如掃早時狴犴充斥至有<lb/>
<pb n="KR4d0110_WYG_069-3a"/>
累数年不能予奪者公一語而决未幾三院諸邑獄遂<lb/>
空比公去無一囚之繫風聞諸路不畏則恐文移㑹應<lb/>
交馳扵道毫髪不敢隐亦不敢踰晷刻於是六路事巨<lb/>
細無不舉而東南所至如公實臨之朝廷益知公才而<lb/>
上亦屡對輔臣稱奬已而公去呉越東南事非公所當<lb/>
領者多特㫖委公公奔走祗命兼晝夜惟恐有所不及<lb/>
寢食幾廢而不知有寒暑風雨之避俄得疾遂請致仕<lb/>
未報而卒享年五十一大觀二年八月九日也上聞報<lb/>
<pb n="KR4d0110_WYG_069-3b"/>
為之嘆悼廟堂尤以東南之計未知所託而嗟惜之贈<lb/>
徽猷閣待制常賻外加賜三百匹勅所𦵏州具㐮事諸<lb/>
孤以大觀三年四月十七日𦵏公於常州宜興縣善繼<lb/>
鄉金鐘之原公諱奕脩字叔㣲平原君夢異人降其室<lb/>
而生右股有黒痣秀眉明目表表羣兒中能自警㧞文<lb/>
恭曰是必能世吾家因命名以訓其意既就學尤激昻<lb/>
奮勉文恭毎退朝延諸孫列下坐命誦所授書而親為<lb/>
䇿試間摘其義以問精而不失對者設特榻置酒相與<lb/>
<pb n="KR4d0110_WYG_069-4a"/>
勸酬如賔客用以為别公多在所别胡氏中表遂不敢<lb/>
以常兒待公以文恭恩授將作監主簿官制行換承務<lb/>
郎十遷而至朝請起家監秀州税務姻黨有為部使者<lb/>
䋲州縣甚急既到公迎見曰州守固長者然務寛大任<lb/>
僚属皆得其所長以舉職事願使君少留不憚毛数而<lb/>
髪擢之有一不如理請以欺㒺受責使者曰少年得無<lb/>
以姻契故紿我乎公曰度使君必不暇徧及即具曺目<lb/>
邀其<hi>闕</hi>而按之使者笑指税務曰姑以是觀君之能亦<lb/>
<pb n="KR4d0110_WYG_069-4b"/>
吕騐君之説又曰苐前徃行且至矣公曰幸得從使君<lb/>
以徃庻幾知我不取具於臨時也比按視得自公到官<lb/>
後嵗課生増三倍簿書纎悉如律使者歎息乆之固勞<lb/>
其守而行監洛南稲田務未行改太府寺勾當公事管<lb/>
勾出賣樞宻院封樁物帛就差剗刷两浙大禮上供錢<lb/>
帛先是朝廷毎有事於郊廟則有司預選官分遣多因<lb/>
其人以私之姑取文具以復命至有冐請給至踰年不<lb/>
報者公在太府封樁局遷就貿易屡奏成效上信其能<lb/>
<pb n="KR4d0110_WYG_069-5a"/>
下不為擾乃以命之公據籍詰索無一毫得隐徐為區<lb/>
處取其所餘而不奪其常計欣然得其要領遂先諸路<lb/>
以歸而所得之数輙倍之河失故道議者謂其流或東<lb/>
或北<hi>闕</hi>　以利害相乗亦交相興役務勝其説其費不<lb/>
貲而至累年不能㑹朝廷欲知数而㑹者未知所命僉<lb/>
謂非公不可即命公以徃不踰時而上其實監城南炭<lb/>
埸公因請出外執政曰不欲君稍逺姑以是為命之地<lb/>
爾苐少安之儀鸞公帳之藉名存寔亡後故闇不足以<lb/>
<pb n="KR4d0110_WYG_069-5b"/>
備行在乃以公兼領公曰積弊殆不容鈎考少騐之則<lb/>
主於役者皆當坐重辟願捨其舊而新是圖請自今日<lb/>
為之正既報可纔两月蔵貯有地出入有經近以顔色<lb/>
増浣而燦然無一物不類創造者下卸之役常不給而<lb/>
雇募夫力以足其数朝廷患其費而不能革其弊又命<lb/>
公兼領仍兼京東排岸司閲籍得得以賄免者数千人<lb/>
寘吏於法而自是不復雇募排岸獄繫一舟兵至二年<lb/>
睍睍械間且死矣公見之惻然渉其案葢已三㑹赦矣<lb/>
<pb n="KR4d0110_WYG_069-6a"/>
但官未嘗省而吏不以聞故如是急命釋之遷司農寺<lb/>
丞執政不悦公者改公監進奏院又以公通判延安府<lb/>
然終以公議不敢出公於外而留公措置開封府界京<lb/>
西上供柴炭異時白波輦還司以所漕舟應他用漫不<lb/>
收還亦不能增置以登其額省曺吏譁五日一催而不<lb/>
責其報上至禁廷從京邸髙價旋市以應用内外相持<lb/>
久之莫之察公上其弊收散補壊罷冗占兵三之一於<lb/>
是舳艫銜尾而嵗計沛然有餘矣崇寜初上意以謂先<lb/>
<pb n="KR4d0110_WYG_069-6b"/>
帝政事屡變更致祖述憲章之志鈕於異同之論乃相<lb/>
今太師而置講議司討論潤色簡寘僚属首以公為檢<lb/>
討文字以公練逹鹽事而東南為重呉越之地利尤為<lb/>
重乃以公提舉措置两浙鹽事公以法壊之久非家至<lb/>
而户曉之則無以逹上意輙身自履之山行水涉雖人<lb/>
迹罕到之地亦不捨乃嚴封宇謹出納歛散以時火伏<lb/>
以限賈販不得而私而亡命皆轉為良民矣山谷間有<lb/>
至老不得鹽食者亦皆沾足嵗中羡課以緡計得数百<lb/>
<pb n="KR4d0110_WYG_069-7a"/>
萬捕私販賞至不支一錢杭州已停配軍顔巽元祐中<lb/>
為州校主秋倉輸租專攬輸户米為代輸一日監官以<lb/>
其米惡甚不為輸巽怒集不逞数百軰即所輸地歐之<lb/>
前為守者㸃𨽻他州御史希宰相㫖論守為不法詔釋<lb/>
之自爾益無忌憚廣收請鹽抄以藥塗之而用既毁抹<lb/>
賄主者洗去藥而再用雖老於其事者亦不能辨積累<lb/>
年其欺数至不可計人或知之而終不敢發公因㑹已<lb/>
毁抹数得其姦而上之特㫖㸃嶺外盡沒其家財以償<lb/>
<pb n="KR4d0110_WYG_069-7b"/>
所欺有司苐課以公為諸路冠就遷轉運判官仍兼鹽<lb/>
事睦州遂安縣胥造大宅豪佔民地民屡訴州縣憚其<lb/>
豪不為之直公命拆屋遷其地蘇州呉江令操下嚴而<lb/>
察胥徒病之求所以去令之䇿不可得有楊姓者偽作<lb/>
書留别其家人云令遣我造舟怒不倍功而楚毒偹至<lb/>
我江死矣其子訴扵州州以聞部使者展轉上徹一路<lb/>
喧傳運司具奏牘請公連書而上公曰茍欲就死必不<lb/>
告人且死其屍渠何掩耶遂以是罪令則姦得以售而<lb/>
<pb n="KR4d0110_WYG_069-8a"/>
官與吏將抗矣檄其縣多至購賞以捕之果得扵他處<lb/>
公以職事當見上以禀詔促公入覲忌公者乗間起事<lb/>
脅言路交章公腹背受敵力不能觧遂坐廢於家中揚<lb/>
州杜門絶賔客幾二年或曰公胡不自直使朝廷知為<lb/>
仇人所醖造况曲折如立五指不待数而後知也公笑<lb/>
而不答俄有詔起公感激稱謝曰非陛下因事加察則<lb/>
草木蝼蟻之㣲豈得至此地况親承顧問披眷奬之重<lb/>
耶具言懐素軰不足以况狐鼠但乆在江淮間知我無<lb/>
<pb n="KR4d0110_WYG_069-8b"/>
彼故爾狂率遂陳天下承平乆但留意西北而不復偹<lb/>
東南山川屈折風濤出没歗聚得以為險當知因修為<lb/>
害其大也上又曰東南習俗獧狡因縁為吏而又家世<lb/>
相資在官者何以制之吏強官弱非痛懲之則法令在<lb/>
其股掌間矣方且圖之卿宜審察此患後有詔開帥府<lb/>
置望堠修完城壁教習水戰公寔有助焉既又盡逐監<lb/>
司州縣胥募等第人户充而公亦入境首取蘇州二吏<lb/>
素為懐素吕淵囊槖者奏黥之以𨽻逺惡處昔之號為<lb/>
<pb n="KR4d0110_WYG_069-9a"/>
強狡者多謝所事以去至有更門戸以避者朝廷以懐<lb/>
素事初有㫖申男女結社念經不茹葷之禁不覺察者<lb/>
增其罪名州縣畏或累已凡持数珠偶同坐者悉逮捕<lb/>
呉越雅相習至洶洶不相保公令必夜聚曉散十人以<lb/>
上逾旬不罷者先告而後執下遂安有恃䕃暴横閭巷<lb/>
間目之而不敢校者適至廷下公號之曰爾非伏路虎<lb/>
耶吾在此正欲得爾以肅衆人茍能更心退悔不害為<lb/>
善良不然必不㠯常法寘爾後公過其家呼出果自聞<lb/>
<pb n="KR4d0110_WYG_069-9b"/>
令悛省刻約不敢輙出配軍因思郷而歸隣人毎恃之<lb/>
以取貨又欲強娶其女方猶豫中遽毆之反誣以殺已<lb/>
邏者執與俱公得其情貸配軍而杖誣者兄弟争田縣<lb/>
不能决而訟於公公呼使前而告之曰吾君方以八行<lb/>
旌誘而乃奪天倫之戚犯聖時之教不期賞勸而務快<lb/>
私忿是何意耶即相持揮涕羅拜而去富人三兄弟其<lb/>
季已死二兄欲併其資産誣季婦以義絶罪而出之累<lb/>
訴不得理公喻其父使訴而還之即分所有為三命探<lb/>
<pb n="KR4d0110_WYG_069-10a"/>
於庭下婦果得所欲者聞者以手加額曰隂其可欺耶<lb/>
特煩我公生之爾獄囚有連逮至百餘人以情未明故<lb/>
掩乆而痩死過半矣在者亦僅存視息公促具獄有司<lb/>
執以為不可公叱曰推数年而不行尚何待耶即出以<lb/>
待之請於朝俄報可方時禁小黄錢如束至濕至有投<lb/>
隙伏之以誣奪人物者猖狂日熾行旅幾絶迹而北關<lb/>
為甚公捕其魁黥𨽻千里外餘皆籍為軍道路乃通羣<lb/>
盗白晝公取人物相夸為能號白日鬼人不得安居公<lb/>
<pb n="KR4d0110_WYG_069-10b"/>
召至庭下命與邏者結為保任令曰一有竊發并坐爾<lb/>
曺而先簿其資儲償失物主而後責其同捕賊用是屏<lb/>
息居人至外戸不閉無頼軰以賭博為名誘陷良家子<lb/>
徃徃至破産俗呼松子量鮮衣美食自相為曺在處有<lb/>
之而杭繁盛故特甚入其中者初不自覺計所得隨手<lb/>
分散以鈐衆口而把持之號分子錢公張榜於市立賞<lb/>
許告犯者給例物招刺為軍由是遂絶昔被誘陷者與<lb/>
其父兄出拜於道間以謝公徳錢塘有善水者結為私<lb/>
<pb n="KR4d0110_WYG_069-11a"/>
渡所載可取則至江中故為覆溺而取其物嵗以水死<lb/>
者甚衆公増置官渡而絶之青龍之大姓陳晊故司農<lb/>
卿倩之子有官不出仕慿所持畜兇悍軰為厮僕結連<lb/>
上下廣放私錢以取厚息茍失期㑹則追呼執繫峻於<lb/>
官府至虚立劵契没其貲産甚則并取其妻女間分遺<lb/>
所親厚逺至廣南福建至死不得脱公請於上詔取晊<lb/>
編管湖外而黥諸僕以配惡弱之地又索其所遺雖逺<lb/>
必致移所在因使人䕶之以歸狂人趙天啟隂刺人長<lb/>
<pb n="KR4d0110_WYG_069-11b"/>
短造為飛語以幸中傷人以是入官亦以是所至事之<lb/>
如權要又隨其處題冩忩壁動揺譏訕天下皆惡之而<lb/>
無與對者公宻疎以聞詔竄廣西杭人既德公甚相率<lb/>
擊登聞鼓請公即真亘浙東西多畵公像於浮圖而立<lb/>
祠之或香火於其家毎食必祭其去也扶携涕泗或遮<lb/>
道或挽其車不得出公紿為暫出廵按當復來乃得登<lb/>
舟而又争其舟不得發至半夜開關方能出所過壺漿<lb/>
花紅夾两㟁老者執手爐少者頂柈香烟相隨不間㫁<lb/>
<pb n="KR4d0110_WYG_069-12a"/>
呼曰願公無乆於外卒為我父母也公治杭其政日有<lb/>
可紀而其著者如此大抵不為姑息不立畦畛不邀聲<lb/>
譽一切以身任之而只知有是事而已雖家世榮顯履<lb/>
踐如寒士自少喜周人急聞人有難處之事必委曲營<lb/>
度而期必於濟胷中無留物人有不及未嘗不忠告或<lb/>
䕶前文飾則靣折之雖取怒不已其歸葢主於愛人之<lb/>
深而惟恐其不返以蹈悔咎也事親孝篤於兄弟朋友<lb/>
凡宗族郷黨一以誠意接之方其盛時遇之或有間及<lb/>
<pb n="KR4d0110_WYG_069-12b"/>
其淪落倉卒之間際則周旋所之無不盡力不營生事<lb/>
不侈長物在杭尤謹日給飲食外錙銖不及有托於公<lb/>
者亦以是謝絶視其外若甚封殖而家人僅免飢寒兄<lb/>
弟有無相通後舉公𦵏諸孤力不足而兄弟皆出力以<lb/>
相之從叔父修簡公欲以恩例及公公推與其長兄平<lb/>
居遇盛冬雨雪里巷間告饑則必計供家外盡散以給<lb/>
之所活前後無慮萬人里人朱思之子死無以歛公為<lb/>
買棺仍𦵏之思之死後如之包孝肅公子綬與公進奏<lb/>
<pb n="KR4d0110_WYG_069-13a"/>
為代後以罪去貧不能舉皆取給與公所善曹百禮寓<lb/>
京師欲赴官而妻病且方就蓐至衣食不繼公日過其<lb/>
家物物應之而又助其行辟召徽問李儼為鹽香司属<lb/>
官徽問夫婦相繼卒子㓜方病公力辦其後事仍資其<lb/>
子而遣儼病幾廢公兼其職事苐使食其俸而儼固未<lb/>
嘗去袵席其卒於揚也公時在遷謫中亦為之買棺具<lb/>
舟貴人子以非嫡出役於一庸僧且殍矣公為收養如<lb/>
子女奴既售知其家世且猶處也呼其父母捐所置而<lb/>
<pb n="KR4d0110_WYG_069-13b"/>
厚遺使嫁人鹽法既新前日般載脚乗之費責償於主<lb/>
枚舉其家所有猶不足於償累然相系出入官府而無<lb/>
可免之期公為奏而免之再過其州聚千餘老㓜婦女<lb/>
相雜夾道焚香迎公以謝公在朝廷改當五錢為當三<lb/>
以制私鑄市肆盡閉民間幾至絶食公曰良法而不能<lb/>
奉行恨我不在其事也適有米斛盡出以救之井市交<lb/>
易如初杭之公帑費倍他處責賣醋之息尤甚故事繞<lb/>
以数十羸老之卒廵門就市日額不登則治之甚酷至<lb/>
<pb n="KR4d0110_WYG_069-14a"/>
賣妻女以足之公曰錢塘酒課嵗以三十六萬為数人<lb/>
食醋多於飲酒而區區近取給於有限之力又復強所<lb/>
不能徒使之坐困而無以取盈若募人買樸則所得何<lb/>
翅此数即具以聞村落聞追呼多州縣承帖家人三五<lb/>
為曹被酒夜叩人門驅曵呌呼民不能堪公曰募役之<lb/>
法盖朝廷之美意人不得以横議者特節外害之而不<lb/>
知禁也公命立賞擒捕而請䟽為令二議皆未報而公<lb/>
捐館舍後無繼請者人皆恨之發運司藏百餘艘以偹<lb/>
<pb n="KR4d0110_WYG_069-14b"/>
奏計毎出則延衺数里不絶平時兵坐食所至為困而<lb/>
所遇無異螟蝗入境縣鎮之類倉庫幾至一空公計合<lb/>
用数外終取十餘艘而已朝廷以轉般過繞命轉運司<lb/>
直逹而上計所用舟多不足公前期刷諸路積處錢盡<lb/>
以造舟得千艇公濟其乏江寕界接真州江面充濶而<lb/>
多暗石風濤一作無可避之地前人開李家漾為偹而<lb/>
嵗乆淤汩雖魚舟亦不能進公首命浚治不十日而巨<lb/>
艦可藏到者無不感嘆公曰先見之明晚方進用常若<lb/>
<pb n="KR4d0110_WYG_069-15a"/>
惜分隂以濟所事間語人曰知無不為臣子之分守也<lb/>
既委質而仕則身非我有若天假吾年庻幾不愧所遇<lb/>
不謂公隨地抑揚大小施設卓然一時之所難者纔見<lb/>
於杭州数月之政此上自人主所以嘆息不已而贈恤<lb/>
至於絶儷也疾已革猶若語人曰王事雖暑毒豈敢憚<lb/>
勞聞者皆為之出涕訃聞錢塘人相與即僧舍發哀受<lb/>
吊於生祠地仍集衆力度僧以薦㝠福嵗以為常瀕海<lb/>
鹽戸有為之服䘮者娶鄭氏封仁夀郡君尙書右丞雍<lb/>
<pb n="KR4d0110_WYG_069-15b"/>
之子有賢行四子績緯紳維公為篤信因果平生未嘗<lb/>
殺活物在杭時因其人善食鮮多細碎水類日不下千<lb/>
萬公諄諄誘勸食者遂絶而業者為改喜建立叢林請<lb/>
有名行僧住持呉越號六伽藍主之者多公所命大通<lb/>
禪師遷化公以私力致供邀其僚属即其虚焚香作祀<lb/>
戒諸禪刹次第荐嚴特表其素詔加諡號賜塔名嵗度<lb/>
一僧以專洒掃少嘗得一疾醫不能效日以為虞黙有<lb/>
所禱期遇人以收其功忽於通衢中逢一窶者鬻紙撚<lb/>
<pb n="KR4d0110_WYG_069-16a"/>
人争市之而不與偶見公獨授之比開乃公姓氏年甲<lb/>
公異之遂約同過酒肆追其歩相去纔一尺許逾時不<lb/>
可及既飲告公曰汝有病吾為汝治之必效出丹一粒<lb/>
公服之立愈酒䦨又語公曰此去二十年當再相見非<lb/>
申年得申姓人不可説果至申年得申姓人公始與語<lb/>
而遂傳比疾革實二十年矣又嘗夢有所授既得疾有<lb/>
二衣如童子状侍公左右時有見之者後因追荐家人<lb/>
具黄籙醮於所結生天堂上得甘露数斗鄉人多取而<lb/>
<pb n="KR4d0110_WYG_069-16b"/>
食之嗚呼非自信不欺積累深逺其報也可復如是耶<lb/>
胡氏自文恭以清德懿學奮身遇主方在位時以一物<lb/>
不得其所為已憂每推以教人曰必以是為本故其子<lb/>
孫若多能行其所聞則其隂功在人者可知矣至公又<lb/>
能格以至誠不茍雖不得年不得極其用而四子端静<lb/>
敏克森然平相發揮則其所鍾固可表見矣亦足以為<lb/>
學士大夫之勸也謹状大觀四年三月十五日趙郡李<lb/>
之儀状<lb/>
<pb n="KR4d0110_WYG_069-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0110_WYG_069-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士後集巻十九<lb/>
</p>
<p>
</p>
  </div>
<div>
<head>姑溪居士後集巻二十</head> <lb/>
    <p>
<pb n="KR4d0110_WYG_070-1a"/>
欽定四庫全書<lb/>
　姑溪居士後集巻二十<lb/>
　　　　　　　　　　　宋　李之儀　撰<lb/>
　　墓誌銘<lb/>
　　　　淮慶軍節度蔡州營内觀察處置等使持節<lb/>
　　　　蔡州諸軍事蔡州刺史涇原路經略安撫使<lb/>
　　　　兼馬歩軍都搃管兼知渭州軍州事兼管内<lb/>
　　　　勸農使西河郡國侯食邑一千四百戸食實<lb/>
<pb n="KR4d0110_WYG_070-1b"/>
　　　　封四百户上柱國折公墓誌銘<lb/>
夏人自元昊以來服叛不常雖朝廷務為優容然疆埸<lb/>
未嘗弛偹熈寕初出師鄜延方時公年十六七已能從<lb/>
軍斬獲至四十餘年無一日不在兵間每戰必克屡立<lb/>
竒功恩威並行諸將無復居其右故能被遇上主秉旄<lb/>
仗鉞專制一路既去復來迄終於位兵民懐之如父母<lb/>
朝廷倚之如長城信一時之豪也公諱可適字遵正其<lb/>
先與後魏道武俱起雲中世以材武長雄一方遂為代<lb/>
<pb n="KR4d0110_WYG_070-2a"/>
北著姓後徙河西有號太山公者因其所居人争附之<lb/>
李克用為晋王知太山公可付以事收𨽻帳下凡力所<lb/>
不能制者悉命統之而能輯睦招聚横捍西北二虜封<lb/>
上柱國以其地為府谷鎮又以為縣為州為節鎮更五<lb/>
代皆許之相傳襲其世次至御卿入本朝尤為太祖皇<lb/>
帝所信任数下詔書奬慰賜賚不貲是生鄭國公從阮<lb/>
生禮賓副使德源德源生諱惟譲贈左清道率府副率<lb/>
則公之曽祖也祖諱繼長内殿承制閣門祗候左千牛<lb/>
<pb n="KR4d0110_WYG_070-2b"/>
衛上將軍考諱克儁文思副使贈左領軍衛上將軍公<lb/>
生数嵗尤羸弱幾不能勝衣獨千牛識之曰竒兒也後<lb/>
未易量已而果聳㧞絶類沈厚有智略敏决而㫁以功<lb/>
名為巳任馳射超軼殆不習而能郭逵師鄜延見公而<lb/>
嘆曰真將種也遂薦之試其藝於廷中補披帯班殿侍<lb/>
就充鄜延路經畧司准偹差使從仲諤出塞遇敵於馬<lb/>
戸川賊有以年易公者公索與鬭即斬其首獲其所乗<lb/>
馬追葭蘆川輙大俘獲遂有名行陣間朝廷既城綏德<lb/>
<pb n="KR4d0110_WYG_070-3a"/>
夏人遣其親信楊已良者分畫地界經畧同命領軍就<lb/>
收其要領而以公從行公語其間其反復屡折之已良<lb/>
至不敢仰視立界堠築中山堡而歸即以領軍治綏德<lb/>
而留公為之助新造之區營置多目地壓賊境所舉非<lb/>
一朝一夕事凡巨細公必叅議而後定至今不能改易<lb/>
領軍捐館舍乃出仕為烏波川堡把截舊用漢畨捉生<lb/>
戸更戍然有力者家居而自便貧乏者長上而無粮公<lb/>
曰弊難遽革姑令居者月輸以餉上者两以為便辟安<lb/>
<pb n="KR4d0110_WYG_070-3b"/>
南安撫司竒兵隊將勒所部過谿洞肅然秋毫不敢犯<lb/>
以便親求為滋州永寕關元豐五年鄜延追討辟副軍<lb/>
期為五隊將戰三角嶺收復米脂城獲級為多間自安<lb/>
定堡摺運粮草以赴軍前賊邀我於蒲桃山公獨出擊<lb/>
敗之東兵久不得食数千人於盧堤門或曰掩殺可有<lb/>
功公曰飢不任役而茍為迯避者非叛也單馬就詰輙<lb/>
彀鐙相向公曰爾軰何為而至是得不為父母妻子念<lb/>
而甘心於異域之鬼耶遽回所向而喏或至流涕曰得<lb/>
<pb n="KR4d0110_WYG_070-4a"/>
公一言遂有生矣公各遣歸所𨽻遷苐一部將從討金<lb/>
塲白豹戰六掌平下葭蘆入義合皆先登斬級辟環州<lb/>
洪德塞主權第二副將破訛子野鷄塞先是平逺塞畨<lb/>
兵多迯匿及已勝兵而未係籍公鈎索而籍之得八百<lb/>
餘人騎自是無敢蔽隐遷第三將破曲律六掌平又破<lb/>
安州川改第七將夏人將併兵入寇公先得其守烽人<lb/>
姓名乃給為界外黙烽首領就以所得姓名呼出而盡<lb/>
斬之烽不傳因巻甲倍道大破尾丁磑斬獲萬計回過<lb/>
<pb n="KR4d0110_WYG_070-4b"/>
檉楊溝遽下令第三溝下營皆曰日方午刻漢界猶三<lb/>
百里不即歸可無後慮耶公笑而不答復廵兵臨溝持<lb/>
滿又分勁騎據山西賊果躡吾後與選兵遇而西山騎<lb/>
乗之腹背受敵遂殱之賊既衂乃大舉而來公所提兵<lb/>
纔八千自啟楼舖逢逰騎轉戰至馬嶺公度賊未能深<lb/>
入乃取他路趋洪德邀其歸路分遣二千騎屯肅逺入<lb/>
洪德川公設伏以待伏發賊前軍亂後兵為肅逺所制<lb/>
幾匹馬隻輪不得返偽國母踰山而遁衆相蹂踐赴崖<lb/>
<pb n="KR4d0110_WYG_070-5a"/>
洞死者不可勝計輜重盡棄雖帷帳首飾之類我皆得<lb/>
之夏人之敗莫此為甚進環慶路兵馬都監時元祐六<lb/>
年也移涇原第三將擢知寕州改岷州兼安撫又改鎮<lb/>
戎軍與帥臣議不合朝廷是公初到而未偹也亟屯羅<lb/>
山以覘我兵以麾下兵大破之由是累前後實功積官<lb/>
至皇城使成州防禦使復知鎮戎軍紹聖二年以公知<lb/>
簡州兼安撫時已未冬詔促公行湏河未凍到官將委<lb/>
公以事未幾章楶帥涇源請築石石門硤好水川而謂<lb/>
<pb n="KR4d0110_WYG_070-5b"/>
其地當鎮戎之衝非公不能佐巳以成其事乃請公鎮<lb/>
戎章再上而後可詔以熈河秦鳯環慶三路兵㑹涇源<lb/>
之師無慮三十萬而聼命于楶近時出師之盛未有其<lb/>
比楶以縂管玉文振為統制而以公為前軍而副之令<lb/>
曰追賊不得踰一百里又曰事或警急勢難禀議聼行<lb/>
而後報前軍伏路頭重而求援於公公即禀於文振文<lb/>
振曰好又恐一軍不足以蓄其鋭再約文振發熈河兵<lb/>
熈河兵驕而貪功主將不能制即報曰已發二千矣偶<lb/>
<pb n="KR4d0110_WYG_070-6a"/>
失道盡赴坑谷死文振懼為自全計輙諱其好而劾公<lb/>
以擅興違節制楶得所劾即下公吏奏到宰相亦懼具<lb/>
惜熈河之失乃歸罪於公而請行軍法上曰彼方治俟<lb/>
案到未晩也案上而公追賊纔四十里餘又得報而後<lb/>
行宰相恚曰誕也請從京師遣官以治上難之争不已<lb/>
即以審覆為名實則再治也既而不移前治猶卒降公<lb/>
十三官而罷楶請留公以收後効力以公權第十三將<lb/>
守盪羌寨賊兵出没葫蘆川公曰此至在平夏城也日<lb/>
<pb n="KR4d0110_WYG_070-6b"/>
作樂享將士使之不疑夜出勁兵撓之凡十餘日賊遁<lb/>
去時賊中號統軍寛名阿理及監軍昧勤都逋皆西界<lb/>
用事桀黠首領也朝廷宻詔公圖之邂逅以牧放為名<lb/>
㑹境上其意則瞰我乗間也公既知即請出兵以所部<lb/>
兵分两路衘枚以趋用夜半叩其巢穴圍匝二酋始大<lb/>
驚曰天兵何自而來又問曰將之者誰曰折安撫曰我<lb/>
父也幸免我死公即以上恩慰諭俘其家属族部凡三<lb/>
千餘人皆許以不死簿所得約千萬餘計哲宗特御前<lb/>
<pb n="KR4d0110_WYG_070-7a"/>
受俘百官稱賀即日遣中使賜公袍帯兵器及以内庫<lb/>
白銀衣幣為籍拜公西上閣門使洺州防禦使涇原路<lb/>
兵馬鈐轄繼以賞不稱功再遷東上閣門使其所得地<lb/>
即天都山也有詔就委公經理公以接連一帯秋葦為<lb/>
川南牟㑹地適熈河秦鳯形勝相控制皆賊牧養要害<lb/>
處若不乗利勢據之異時不能無患遂以秋葦為寨南<lb/>
牟為州詔以寨名臨羌州名南安而以公知州事兼安<lb/>
撫使在治七年止以所得部族丁壯為用人人皆效死<lb/>
<pb n="KR4d0110_WYG_070-7b"/>
力以捍邉面累遷引進客省使正為和州防禦使進明<lb/>
州觀察使為涇原路副使都搃管崇寕三年鍾傳將師<lb/>
涇原以萬人出廵賊出平夏州圍鎮戎分兵掠山外傳<lb/>
不得歸公以輕騎尋朱龍勝界隨賊所向而先奪其險<lb/>
賊意初欲扼石佛峽以制官軍而縱兵大掠聞公之出<lb/>
也乃不復逞既而至銀冶關而公適頓兵瓦亭寨遂一<lb/>
夕而遁適上以傳奏不通宻以手詔問公而命公訪傳<lb/>
所在仍許便宜從事詔到而賊已遁公條上其畧上奏<lb/>
<pb n="KR4d0110_WYG_070-8a"/>
覧嗟賞傳又請以本路兵直據靈州徐堡寨以接聲援<lb/>
上召公入親將面議未行而環慶請乗西賊無功而歸<lb/>
氣沮疲乏之餘際尾擊之詔以涇原之師㑹於靈州川<lb/>
帥司委選萬騎以徃然後報到後時公取㨗徑由葫蘆<lb/>
川廣獨孤瀾漫抵岱嶺掠靈州川賊携老㓜趋靈州時<lb/>
已半夜火明如晝門不得閉城内外大擾徃徃墮濠塹<lb/>
相枕籍而死明日俘獲甚衆牛馬槖駞蔽川而下環慶<lb/>
失約我軍勢孤不可以留命禆將當前公以精騎為殿<lb/>
<pb n="KR4d0110_WYG_070-8b"/>
而還賊果見襲公令少憩食而後行分兵迎戰賊又以<lb/>
数百騎𢷬我於两脇間以邀中軍公親率兵出其不意<lb/>
賊果不利將依山自保官軍掩其後得脱者纔数十騎<lb/>
俘斬幾千人而首領居三分之一上即詔公入覲既見<lb/>
上慰諭甚欵乃以傳所請質於公公曰傳知其一不知<lb/>
其二得之雖易守之則難若不先削其地弱其勢藩籬<lb/>
完固饋運可以相接而後圖之未見其可上曰卿之言<lb/>
是也遂遷公武安軍節度觀察留後為歩軍都虞候賜<lb/>
<pb n="KR4d0110_WYG_070-9a"/>
賚有加他日再力陳開墾廣土進築要害之利上皆嘉<lb/>
納俄促公還以搃其事尋有㫖先城蕭關既與傳議不<lb/>
同而凡所報應無不鉏鋙夏人知之稍㸃集為備傳又<lb/>
申前議而同㑹未可築公執不可傳遣其辟客数輩強<lb/>
公公曰國事也帥司將佐義均一本茍情不通則不無<lb/>
膠柱頃自冒矢石是等事皆在所志其如勢有先後設<lb/>
不審計則噬臍何及必欲如帥司所議未見其便傳知<lb/>
公不可回乃從蕭關之役終快反覆而諸將皆觀望傳<lb/>
<pb n="KR4d0110_WYG_070-9b"/>
亟云賊且至不可不擊帥司檄公曰不管不擊意將冒<lb/>
此以伸其靈武之請徑以他將統兵兼盡夜出界賊覺<lb/>
遽襲其後所得不補其失傳惧反劾公為專輙故敗我<lb/>
事乃罷公管軍仍令條具以報公以所得傳節制状上<lb/>
之朝廷悟即還公舊物而上益知公為可委寄也乃以<lb/>
公為涇原路經畧安撫使馬歩軍都搃管知渭州公謂<lb/>
减泊口磨移隘朱龍烏雞三公减井子皆藩籬之要也<lb/>
遂築五寨以控之自是邉面雖濶逺而如在一堂之上<lb/>
<pb n="KR4d0110_WYG_070-10a"/>
矣又展西安州増置定戎寨廣平夏城為懐德安興定<lb/>
戎鹽池嵗得鹽七十萬石從始事至成功未嘗調發而<lb/>
民間不知其役輙更歎駭曰是何神耶两被手詔褒諭<lb/>
有更期無擾用副予懐之語在鎮二年拜淮康軍節度<lb/>
使又二年公以守邊分事已就序將求解罷少休與安<lb/>
逸未及請而轉運使有以邊面既開拓報餉不能無欽<lb/>
絶請于平夏道峽鎮戎西安四處分置五百萬粮草倉<lb/>
埸公以所費大難之曰如不得已止可用舊舍屋為用<lb/>
<pb n="KR4d0110_WYG_070-10b"/>
而平夏通峽相距無二十里可省其一俄有詔罷轉運<lb/>
使又借帥司孫籍車户為運又欲以十萬斛助熈河之<lb/>
計而以涇原隨軍中驢槖駞致之公不從叠是数端故<lb/>
造為可慮之謗以中公於是召公還朝除佑神觀使既<lb/>
而所造皆誣上疑遂觧尋命公對拊諭委曲公泣曰臣<lb/>
老以守邊無状致煩物議以惑上聼頼陛下終始保全<lb/>
萬死何以報上無一語自辨特賜錢叁百萬為京師居<lb/>
第之費俄以其子煥文除少府監丞少日請歸省坟墓<lb/>
<pb n="KR4d0110_WYG_070-11a"/>
有詔許其行明年召還復以公帥涇原比入對上尤敦<lb/>
勉公力辭不可得即以少府丞煥貼直秘閣書冩機宜<lb/>
文字到鎮四月感痰遂告老未報而以十月二十九日<lb/>
薨享年六十一乃大觀四年也後数日御寳批所奏不<lb/>
許公去位賜靈寳丹二十粒勉以自衛報到上嗟愴不<lb/>
已命本路走馬承受問其家安𦵏之地及遺表陳乞恩<lb/>
例等公弟皇城使可通知岢嵐軍應副𦵏事即以致和<lb/>
元年二月七日𦵏公軍之北安仁鄉道生谷武家㑹領<lb/>
<pb n="KR4d0110_WYG_070-11b"/>
軍墓之西公夫人趙氏繼室王氏梁氏皆先公卒両男<lb/>
子彦野西梁院使秦鳯路第一副將次彦質朝請郎乃<lb/>
直閣君也三女左班殿直朱挺李保内殿崇班郭浩其<lb/>
婿也孫男宗丞三班奉職两女尚幼公平生不妄笑望<lb/>
之若不可得而親而即之彌温好學樂善喜讀書雖醫<lb/>
藥占卜無不通貫論議滚滚愈叩愈無窮其忠義仁恕<lb/>
不苟而自信盖大得也為文長於叙事作詩有唐人風<lb/>
俗事親孝友愛兄弟宗族間一以恩意周旋惟恐失其<lb/>
<pb n="KR4d0110_WYG_070-12a"/>
歡丁内外艱皆以邊制不許終䘮而請之毎至三四事<lb/>
間即請持餘服亦不報安南班師遂歸營阡隴蔬食廬<lb/>
於墓次永樂之變太夫人初不知公徑歸先見其弟乃<lb/>
相與寕親仲父早世繼有六䘮皆在殯悉舉以𦵏又官<lb/>
其從弟嫁其二女雖顯貴奉飬不少加不昵聲色不飾<lb/>
厨傳以邀虚譽歸鄉里與親舅握手相盡出入才以四<lb/>
人肩舁遇軰行間長者必下輕財好施所得賜予必先<lb/>
族人隨親踈緩急以次而均其尤不能自存者分俸以<lb/>
<pb n="KR4d0110_WYG_070-12b"/>
給保徳陽沔有世遺産諸父既離析而推所得分及公<lb/>
公悉均入諸分置别業於長安以賙孤遺又置義莊於<lb/>
岢嵐以贍近親而為松楸洒掃之奉自始即戎未嘗妄<lb/>
戮一人接物遇下一以誠意所與逰淡以長而所去必<lb/>
見思其罷鎮戎而待命於原州也昔為將而駐扎又嘗<lb/>
攝州事聞公之來扶携出迎不逺数千里至巷無居人<lb/>
夜則望公所舍焚香膜拜其所履歴之地皆家畵公像<lb/>
而生祠之有至每食必禱者不事權貴不為勢利所奪<lb/>
<pb n="KR4d0110_WYG_070-13a"/>
不自矜伐有言必踐利害或不同雖在人主前亦必展<lb/>
轉開陳期感悟奏報徃來情不逹已靈武之議鍾傳至<lb/>
出政府私書示公而以語撼公曰奈何捨節鉞而就竄<lb/>
逐邪更不從當以報政府公曰所繫甚大非敢有所吝<lb/>
也尋已言其宻奏曰臣只知以忠義事陛下今政府不<lb/>
知臣為帥臣又務邀近功堅持所見臣迹不安願罷臣<lb/>
邉任上遣中使報公曰我自主張夏人舉國以城為練<lb/>
泉詔公以一路兵破之公曰衆寡不敵難以奉詔又促<lb/>
<pb n="KR4d0110_WYG_070-13b"/>
公曰若不行當行軍法將佐亦勉公如詔㫖公曰我之<lb/>
首領不足惜一有不虞辱國為重亦以是報上曰惟陛<lb/>
下幸察尋詔公曰覧卿所奏誠如是言又界外聚材植<lb/>
將立保障或詔公可引兵撲滅公宻遣人焚其所聚彼<lb/>
但見烟焰属天而不知其所自嘗與人同領兵討蕩已<lb/>
回軍而共事者方至即推其功為先與同僚約為婚姻<lb/>
未定而同僚死公徃哭之呼出其子而定婚每行軍與<lb/>
士卒同甘苦雖深入賊境露宿不開壕深逹性命之理<lb/>
<pb n="KR4d0110_WYG_070-14a"/>
視在官如傳舍於死生祸福略不少芥蔕語子弟及戒<lb/>
將士必曰無貪賞生事妄開邊隙重貽朝廷之憂又嘗<lb/>
語其子曰三世為將道家所忌况家世為之耶爾曺當<lb/>
以業加自勉無以箕裘為累有文集十巻奏議三十巻<lb/>
晚著邊議十篇未及上而終嗚呼天都又腹心之地也<lb/>
據險隘而地寛平水草豐美粮餉饒聚所以邊地不敢<lb/>
中國抗者益在於此元豐中之儀在鄜延幕下親覩詔<lb/>
㫖觀先帝所以規畫必取之意可謂深矣俄而輟者當<lb/>
<pb n="KR4d0110_WYG_070-14b"/>
時不副上意所在曽不知上與天道留遺聖嗣故公既<lb/>
奉行天討不血刄而取之又復能隨所控扼且城且耕<lb/>
使之略不得内向而侵尋未歸之地追窺玉關以還都<lb/>
䕶之舊矣以是求當日之中輟難乃在今日也而公上<lb/>
成先志増重國威天人合符君臣相濟照映今古於是<lb/>
為盛<lb/>
銘曰天之降材豈無所謂若文若武以時而至乃聖乃<lb/>
神有命承之誰作規則風后雲師憬彼殘羌逰魂未除<lb/>
<pb n="KR4d0110_WYG_070-15a"/>
尚竊吾第間輙睢盱奮天之威時哉折公推陷恢拓所<lb/>
向必功天子曰咨予肘予臂公曰忠臣捨帝何恃髙牙<lb/>
大纛拊有全師孰去孰來天子之知河西朔方暨安西<lb/>
府郡縣可期公胡弗頋軫帝之懐漢蕃是悼維其不亡<lb/>
勒銘有詔<lb/>
　<lb/>
　<lb/>
　<lb/>
<pb n="KR4d0110_WYG_070-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑溪居士後集巻二十<lb/>
</p>
<p>
</p>
  </div>
        </body>
</text>\m</TEI>
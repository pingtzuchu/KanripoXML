<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0058_SBCK_008-1a"/>
孟東野詩集卷第八<lb/>
　　山南西道節度參謀試大理評事平昌孟郊<lb/>
　送别下<lb/>
　　　感别送從叔校書簡再登科東歸<lb/>
長安車馬道髙槐<hi>柳一作</hi>結浮隂下有名利人一<lb/>
人千萬心黄鵠多逺勢滄溟無近潯怡怡静退<lb/>
姿泠泠思歸吟菱唱忽生聽芸書迴望深清風<lb/>
散言笑餘花綴衣襟獨恨魚鳥别一飛將一沉<lb/>
　　　送玄亮師<lb/>
蘭泉滌我襟杉月棲我心茗啜<hi>味一作</hi>緑淨花經<lb/>
<pb n="KR4c0058_SBCK_008-1b"/>
誦清柔音何處笑爲别淡情愁不侵<lb/>
　　　送李尊師玄<lb/>
口誦碧簡文身是青霞君頭冠兩片月肩<hi>身一作</hi>
披一條雲松骨輕自飛鶴心髙不羣<lb/>
　　　同晝上人送郭<hi>邵一作</hi>秀才江南尋兄弟<lb/>
地<hi>池一作</hi>上春色生眼前詩彩明手擕片寳月言<lb/>
是髙僧名溪轉萬曲心<hi>石一作</hi>水流千里聲飛鳴<lb/>
向誰去江鴻弟與兄<lb/>
　　　春日同韋郎中使君送鄒儒立少府扶<lb/>
　　　侍赴雲陽<lb/>
<pb n="KR4c0058_SBCK_008-2a"/>
離思着百草緜緜生無窮側聞畿甸秀三振詞<lb/>
䇿雄太守不韻俗諸生皆變風郡齋敞西清楚<lb/>
瑟驚南鴻海畔帝<hi>高一作</hi>城望雲陽天色中酒酣<lb/>
正芳景詩綴新碧叢服綵老萊並侍車江革同<lb/>
過隋栁顦顇入洛花蒙籠髙步詎留足前程在<lb/>
層空獨慙病鶴羽飛送力難崇<lb/>
　　　送從叔校書簡南歸<hi>東㳺一作</hi>
長安别離道宛在東城隅寒草根未死愁人心<lb/>
已枯促促水上景遥遥天際途生隨昏曉中皆<lb/>
被日月驅北騎達<hi>驥達一作</hi>山岳南帆指江湖髙蹤<lb/>
<pb n="KR4c0058_SBCK_008-2b"/>
一超越千里在須臾<lb/>
　　　送韓愈從軍<lb/>
志士感㤙起變衣非變性親賔攺舊觀僮僕生<lb/>
新敬坐作羣書吟行爲孤劒詠始知出處心不<lb/>
失平生正淒淒天地秋凜凜軍馬令驛塵時一<lb/>
飛物色極四靜王師既不戰廟略在無競王粲<lb/>
有所依元瑜初應命一章喻檄明百萬心氣定<lb/>
今朝旌鼓前笑别丈夫盛<lb/>
　　　同茅郎中使君送河南裴文學<lb/>
河南有歸客江風繞行襟送君無塵聽舞鶴清<lb/>
<pb n="KR4c0058_SBCK_008-3a"/>
瑟音菱蔓綴楚棹日華正嵩岑如何謝文學還<lb/>
起㑹雲<hi>長一作</hi>吟<lb/>
　　　送李翺習之<lb/>
習之勢翩翩東南去遥遥贈<hi>寄一作</hi>君雙履足一<lb/>
爲上臯橋臯橋路逶迤碧水清風飄新秋折藕<lb/>
花應對呉語嬌千巷分渌波四門生早潮湖榜<lb/>
輕褭褭酒旗髙寥寥小時履齒痕有處應未銷<lb/>
舊憶如霧星怳見扵夢消言之燒人心事去不<lb/>
可招獨孤宅前曲箜茯醉中謡壯年俱悠悠逮<lb/>
兹各焦焦執手復執手唯道無枯凋<lb/>
<pb n="KR4c0058_SBCK_008-3b"/>
　　　送丹霞子阮芳顔上人歸山<lb/>
松色不肯秋玉性不可柔登山湏正路飲水須<lb/>
直流倩鶴附書信索雲作衣裘仙村莫道逺枉<lb/>
䇿招交遊<lb/>
　　　送從舅端適楚地<lb/>
歸情似泛空飄蕩楚波中羽扇掃輕汗布㠶篩<lb/>
細風江花折菡蓞岸影泊梧桐元舅唱離别賤<lb/>
生愁不窮<lb/>
　　　送盧汀侍御歸天徳幕<lb/>
仲宣領騎射結束皆少年匹馬黄河岸射鵰清<lb/>
<pb n="KR4c0058_SBCK_008-4a"/>
霜天旌旗防日北道路上雲巔古雪無銷鑠新<lb/>
冰有堆填清溪徒聳誚白壁自招賢豈比重思<lb/>
者閉門方獨全<lb/>
　　　送草書獻上人歸廬山<lb/>
狂僧不爲酒狂筆自通天將書雲霞片直至清<lb/>
明巔手中飛黒電象外㵼玄泉萬物隨指顧三<lb/>
光爲迴旋驟書雲霮䨴洗硯山晴鮮忽怒畫虵<lb/>
虺噴然生風煙江人願停筆驚浪恐傾船<lb/>
　　　和薛先輩送獨孤秀才上都赴嘉㑹<hi>字得青</hi>
秦雲攀窈窕楚桂搴芳馨五色豈徒爾萬枝皆<lb/>
<pb n="KR4c0058_SBCK_008-4b"/>
有靈仙謡天上貴林詠雪中青持此一爲贈送<lb/>
君翔杳冥<lb/>
　　　送崔爽之湖南<lb/>
江與湖相通一水洗髙空定知一日帆使得<hi>作一</hi>
<hi>竭</hi>千里風雪唱與誰和俗情多不通何當逸翮<lb/>
縱<hi>鶴迹一作逸</hi>飛起泥沙中<lb/>
　　　送超上人歸天台<lb/>
天台山最髙動躡赤<hi>仙一作</hi>城霞何以靜雙目掃<lb/>
山除妄花何以潔其性<hi>形影一作鑒</hi>濾泉去泥沙靈<lb/>
境物皆直萬松無一斜月中見心近雲外將世<lb/>
<pb n="KR4c0058_SBCK_008-5a"/>
賖山獸䕶方丈山猿捧袈裟遺身獨得身笑我<lb/>
牽名華<lb/>
　　　同李益崔放送王鍊師還樓觀兼爲羣<lb/>
　　　公先營山居<lb/>
十<hi>千一作</hi>年白雲士一卷紫芝書來結崆峒侣還<lb/>
期縹緲居霞冠遺彩翠月<hi>丹一作</hi>帔上空虚寄謝<lb/>
泉壽水清泠閑有餘<lb/>
　　　張徐州席送岑秀才<lb/>
振振芝蘭步昇自君子堂泠泠松桂吟生自楚<lb/>
客腸羇鳥無定棲驚蓬在它鄉去兹門館閑即<lb/>
<pb n="KR4c0058_SBCK_008-5b"/>
彼道路長雨餘山川淨麥熟草木涼楚淚滴章<lb/>
句京塵染衣裳贈君無餘它久要不可忘<lb/>
　　　送黄構擢第後歸江南<lb/>
澹澹滄海氣結成黄香才㓜齡思奮飛弱冠逰<lb/>
靈臺一鶚顧喬木衆禽不敢猜一驥騁長衢衆<lb/>
獸不敢陪遂得㑹風雨感通如雲雷至矣小宗<lb/>
伯確乎心不回能令幽静人聲實喧九垓却憶<lb/>
江南道祖筵花裏開春風不能别别罷空徘徊<lb/>
　　　送道士<lb/>
十年山上行山上無遺蹤一日人間㳺六合人<lb/>
<pb n="KR4c0058_SBCK_008-6a"/>
皆逢自有意中侣白寒徒相從<lb/>
　　　送孟寂赴舉<lb/>
烈士不憂身爲君吟苦辛男兒乆失意寳劒亦<lb/>
生塵浮俗官是貴君子道所珍況是聖明立豈<lb/>
乏證玉臣濁水無白日清流鑒蒼旻賢愚皎然<lb/>
别結交當有因<lb/>
　　　同溧陽宰送孫秀才<lb/>
廢瑟難爲絃南風難爲歌幽幽拙疾中怱怱浮<lb/>
夢多清韻始嘯侣雅言相與和訟閑毎徃招祖<lb/>
送奈若何牽苦強爲贈邦邑光峩峩<lb/>
<pb n="KR4c0058_SBCK_008-6b"/>
　　　溧陽唐興寺觀薔薇花同諸公餞陳明府<lb/>
忽驚紅琉璃千艶萬艶開佛火不燒物淨香空<lb/>
徘徊花下印文字林間詠觴盃羣官餞宰官此<lb/>
地車馬來<lb/>
　　　送栁淳<lb/>
青山臨黄河下有長安道世上名利人相逢不<lb/>
知老<lb/>
　　　送殷秀才南逰<lb/>
詩句臨<hi>一作</hi>離袂酒花薫别顔水程千里外岸<lb/>
泊㡬宵間風葉亂辭木雪猿清叫山南中多<hi>作一</hi>
<pb n="KR4c0058_SBCK_008-7a"/>
<hi>高</hi>古事詠遍始應還<lb/>
　　　送青陽上人逰越<lb/>
秋風吹白髮㣲宦自蕭索江僧何用歎溪縣饒<lb/>
寂寞楚思物皆清越山勝非薄時看鏡中月獨<lb/>
向衣上落多謝入冥鴻笑予在籠鶴<lb/>
　　　奉同朝賢送新羅使<lb/>
淼淼望逺國一萍秋海中恩傳日月外夢在波<lb/>
濤東浪興豁胷臆泛程舟虚空既兹吟仗信亦<lb/>
以難私躬實怪賞不足異鮮悦多叢安危所繫<lb/>
重征役誰能窮彼俗媚文史聖朝冨才雄送行<lb/>
<pb n="KR4c0058_SBCK_008-7b"/>
數百首各以鏗竒工冗隷竊抽韻孤屬思將同<lb/>
　　　留弟郢不得送之江南<lb/>
剛有下水船白日留不得老人獨自歸苦淚滿<lb/>
眼黒<lb/>
　　　送陸暢歸湖州因憑題<hi>吊一作</hi>故人皎然<lb/>
　　　塔陸羽墳<lb/>
渺渺霅寺前白蘋多清風昔㳺詩㑹滿今游詩<lb/>
㑹空孤詠玉淒惻逺思景䝉籠杼山塼塔禪竟<lb/>
陵廣<hi>擴一作</hi>宵翁饒彼草木聲髣髴聞餘聦因君<lb/>
寄數句遍爲書其藂追吟當時說來者實不窮<lb/>
<pb n="KR4c0058_SBCK_008-8a"/>
江調難再得京塵徒滿躬送君溪鴛鴦彩色雙<lb/>
飛東東多髙静鄉芳宅冬亦崇手自擷甘㫖供<lb/>
養歡冲融待我遂前心收拾使有終不然洛岸<lb/>
亭歸死爲大同<lb/>
　　　送淡公十二首<lb/>
燕本冰雪骨<hi>雪操一作冰</hi>越淡蓮花風五言雙寳刀<lb/>
聨響髙飛鴻翰苑錢舎人詩韻鏗雷公識本末<lb/>
識淡仰詠嗟無窮清恨生物表朗玉傾夢中常<lb/>
扵泠竹坐相語道意冲嵩洛興不薄稽江事難<lb/>
同明年若不來我作黄蒿翁何以兀其心爲君<lb/>
<pb n="KR4c0058_SBCK_008-8b"/>
學虚空<lb/>
坐愛青草上意含滄海濵渺渺獨見水悠悠不<lb/>
問人鏡浪洗手緑剡花入心春雖然防外觸無<lb/>
奈饒衣新行當譯文字慰此吟殷勤<lb/>
銅斗飲江酒手拍銅斗歌儂是拍浪兒飲則拜<lb/>
浪婆脚踏小船頭獨速舞短蓑笑伊漁陽操空<lb/>
恃文章多閑倚青竹竿白日奈我何<lb/>
短簑不怕雨白鷺相爭飛短楫畫菰蒲鬭作豪<lb/>
横歸笑伊水健兒浪戰求光輝不如竹枝弓射<lb/>
鴨無是非<lb/>
<pb n="KR4c0058_SBCK_008-9a"/>
射鴨復射鴨鴨驚菰蒲頭鴛鴦亦零落彩色難<lb/>
相求儂是清浪兒毎踏清浪㳺笑伊鄉貢郎踏<lb/>
土稱風流如何丱角翁至死不裹頭<lb/>
師得天文章所以相知懐數年伊雒同一旦江<lb/>
湖乖江湖有故莊小女啼喈喈我憂未相識乳<lb/>
養難和諧幸以片佛衣誘之令看齋齋中百福<lb/>
言催促西歸來<lb/>
伊洛氣味薄江湖文章多坐縁江湖岸意識<hi>作一</hi>
<hi>織</hi>鮮明波銅斗短簑行新章其奈何兹焉激切<lb/>
句非是等閑歌製<hi>掣一作</hi>之附驛迴勿使餘風訛<lb/>
<pb n="KR4c0058_SBCK_008-9b"/>
都城第一寺昭成屹嵯峨爲師書廣壁仰詠時<lb/>
經過徘徊相思心老淚雙滂沲<lb/>
江南寺中邑<hi>邑古一作</hi>■平地生勝山開元呉語僧<lb/>
律韻髙且閑妙樂溪岸平桂榜復徃<hi>徃復一作</hi>還樹<lb/>
石相鬭生紅緑各異顔風味我遥憶新竒師獨<lb/>
攀<lb/>
報恩兼報徳寺與山爭鮮<hi>先一作</hi>橙橘金蓋檻竹<lb/>
蕉緑凝禪經童音韻細風磬清泠翩離腸繞師<lb/>
足舊憶隨路延不知㡬千尺至死方綿綿<lb/>
鄉在越鏡中分明見歸心鏡芳步步緑鏡水日<lb/>
<pb n="KR4c0058_SBCK_008-10a"/>
日深異刹碧天上古香清桂岑朗約徒在昔章<lb/>
句忽盈今幸因西飛葉書作東風吟落我病枕<lb/>
上慰此浮恨侵<lb/>
牽師袈裟别師㫁袈裟歸問師何苦去感吃言<lb/>
語稀意恐被詩餓欲住將底依盧殷劉言史餓<lb/>
死君已噫不忍見别君哭君他是非<lb/>
詩人苦爲詩不如脱空飛一生空鷕氣非諫復<lb/>
非譏脫枯掛寒枝葉如一唾㣲一步一步乞半<lb/>
片半片衣倚詩爲活計從古多無肥詩飢老不<lb/>
怨勞師淚霏霏<lb/>
<pb n="KR4c0058_SBCK_008-10b"/>
　　　送魏端公入朝<lb/>
東洛尚淹翫西京足芳妍大賔威儀肅上客冠<lb/>
劒鮮豈惟空戀闕亦以將朝天局促塵末吏幽<lb/>
老病中絃徒懐青雲價忽至白髮年何當補風<lb/>
敎爲薦三百篇<lb/>
　　　送盧郎中汀<lb/>
洛水春渡濶别離心悠悠一生空吟詩不覺成<lb/>
白頭向事毎計較與山實綢繆太華天上開其<lb/>
下車轍流縣街無塵土過客多淹留坐飲孤驛<lb/>
酒行思獨山逰逸關嵐氣明照渭空漪浮玉珂<lb/>
<pb n="KR4c0058_SBCK_008-11a"/>
擺新歡聲與鸞鳯儔朝謁大家事唯余去無由<lb/>
　　　送鄭僕射出節山南<hi>元僕射招一作酬鄭興</hi>
國老出爲將紅旗入青山再招門下生結束餘<lb/>
病孱自笑騎馬醜強從驅馳間顧顧<hi>傾傾一作</hi>磨天<lb/>
路褭褭鏡下顔文魄旣飛越宦情唯等閑羡他<lb/>
白面少多是清朝班惜命非所報慎行誠獨艱<lb/>
悠悠去住心兩説何能刪<lb/>
　　　别妻家<lb/>
芙蓉濕曉露秋别南浦中鴛鴦卷<hi>有一作</hi>新贈遥<lb/>
戀東牀空碧水不息浪清溪易生風參差坐<hi>作一</hi>
<pb n="KR4c0058_SBCK_008-11b"/>
<hi>路</hi>成阻飄颻去<hi>恨一作</hi>無窮孤雲目雖㫁明月心<lb/>
相通私情詎銷鑠積芳在春藂<lb/>
　　　贈姚怤别<lb/>
美人廢琴瑟不是無巧彈聞君郢中唱始覺知<lb/>
音難驚蓬無還根馳水多分瀾倦客猒出門疲<lb/>
馬思解鞍何以冩此心贈君握中丹<lb/>
　　　贈竟陵盧使君䖍别<lb/>
赤日千里火火中行子心孰不苦焦灼所行爲<lb/>
貧侵山木豈無凉猛獸蹲清隂歸人憶<hi>懷一作</hi>平<lb/>
坦别路多嶇嶔賴得竟陵守時聞建安吟贈别<lb/>
<pb n="KR4c0058_SBCK_008-12a"/>
折楚芳楚芳<hi>芳色一作</hi>摇衣襟<lb/>
　　　與韓愈李翺張籍話别<lb/>
朱絃奏離别華燈少光輝物色豈知異人心故<lb/>
將違客程殊未已嵗華忽然<hi>巳一作</hi>㣲秋桐故葉<lb/>
下寒露新鴈飛逺逰起重恨送人念先歸夜集<lb/>
類飢鳥晨光失相依馬跡遶川水鴈書還<hi>妻泣一作</hi>
<hi>守</hi>閨闈常恐親朋阻獨行知慮非<lb/>
　　　監察十五叔東齋招李益端公㑹别<lb/>
欲知惜别離㵼水還清池此地有君子芳蘭步<lb/>
葳蕤手掇<hi>綴一作</hi>雜英<hi>彩/一作</hi>珮意摇春夜<hi>夢一作</hi>思<lb/>
<pb n="KR4c0058_SBCK_008-12b"/>
莫作遶山雲循環無定期<lb/>
　　　汴州别韓愈<lb/>
不飲濁水瀾空滯此汴河坐見遶岸冰<hi>水一作</hi>盡<lb/>
爲還海波四時不在家弊服㫁線多逺客獨顦<lb/>
顇春英落<hi>各一作</hi>婆娑汴水饒曲流野桑無直柯<lb/>
但爲君子心歎息<hi>飲之一作</hi>終匪他<lb/>
　　　贈别殷山人説易後歸幽墅<lb/>
夫子説天地若與靈龜言幽幽人不知一一予<lb/>
所敦秋月吐白夜涼風韻清源旁通忽已逺神<lb/>
感寂不喧一悟祛萬結夕懷傾朝煩旅輈無停<lb/>
<pb n="KR4c0058_SBCK_008-13a"/>
波别馬嘶去轅殷勤荒草士㑹有知己論<lb/>
　　　壽安西渡奉别鄭相公二首<lb/>
洛河向西道石波横磷磷清風送君子車逺無<lb/>
還塵春别亦蕭索況兹冰霜晨零落景易入鬱<lb/>
抑抱難申百宵華燈宴一旦星散人歳去絃吐<lb/>
箭憂來蠶抽綸綿綿無窮事各各馳遶身徘徊<lb/>
黄縹緲倐忽春霜賔相爲物表物永謝區中姻<lb/>
日嗟來教士仰望無由親<lb/>
東都清風減君子西歸朝獨抱嵗晏恨泗吟不<lb/>
成謡貴逰意多味賤别情易消迴鴈憶前叫浪<lb/>
<pb n="KR4c0058_SBCK_008-13b"/>
鳬念後漂悠悠孤飛景聳聳銜霜條昧趣多滯<lb/>
澀<hi>趾一作</hi>懶朋寡新僚病深理方晤悔至心自燒<lb/>
寂靜道何在憂勤學空饒乃知减聞見始遂情<lb/>
逍遥文字徒營織聲華諒疑驕顧慙耕稼士朴<lb/>
略氣韻調善士有餘食佳畦冬生苗養人在養<lb/>
身此㫖清如韶願貢髙古言敢望錫類招<lb/>
孟東野詩集卷第八<lb/>
</p>
<p>
</p>
  </div>
</body>
</text>
</TEI>
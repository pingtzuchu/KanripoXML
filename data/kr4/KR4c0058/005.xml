<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0058_SBCK_005-1a"/>
孟東野詩集卷第五<lb/>
　　　山南西道節度參謀試大理評事平昌孟　郊<lb/>
　遊適下<lb/>
　　　汝州南潭陪陸中丞公燕<lb/>
一雨百泉漲南潭夜來深分明碧沙底寫出青<lb/>
天心逺客洞庭至因兹滌煩襟既登飛<hi>青一作</hi>雲<lb/>
舫願奏清風琴髙岸立旗㦸潜蛟失<hi>互一作</hi>浮沉<lb/>
威稜護斯浸魍魎逃所侵山態變初霽水聲流<lb/>
新音耳目極眺聽潺湲與嶔岑誰言柳太守空<lb/>
有白蘋吟<lb/>
<pb n="KR4c0058_SBCK_005-1b"/>
　　　汝州陸中丞席喜張從事至同賦十韻<lb/>
汝水無濁波汝山饒竒石大賢爲此郡佳士來<lb/>
如積有客乗白駒奉義愜所適清風蕩華館雅<lb/>
瑟泛瑶席芳醑静無喧金樽光有滌縱情孰慮<lb/>
損聽論自招益願折若木枝却彼曜靈夕貴賤<lb/>
一相接<hi>憂一作</hi>憂<hi>情一作</hi>悰忽轉易㑹合勿言輕别<lb/>
離古來惜請君駐征車良遇難再覿<lb/>
　　　夜集汝州郡齋聴陸僧辯彈琴<lb/>
康樂寵詞客清宵意無窮徴文北山<hi>䆫一作</hi>外借<lb/>
月南樓中千里愁併盡一樽歡暫同胡爲戞楚<lb/>
<pb n="KR4c0058_SBCK_005-2a"/>
琴<hi>瑟一作</hi>淅瀝起寒風<lb/>
　　　同年春燕<lb/>
少年三十士嘉㑹良在兹髙歌揺春風醉舞摧<lb/>
花枝意蕩晼晚景喜凝芳菲時馬跡攅騕裊樂<lb/>
聲韻參差視聽改舊趣物象含新姿紅雨花上<lb/>
滴緑煙柳際垂淹中講精義南皮獻清詞前賢<lb/>
與今人千載爲一期明鑒有皎潔澄玉無磷緇<lb/>
永與沙泥别各整雲漢儀盛氣自中積英名日<lb/>
四馳塞鴻絶儔匹海月難等夷鬱折忽已盡親<lb/>
朋樂無涯幽蘅發空曲芳杜綿所思浮跡自聚<lb/>
<pb n="KR4c0058_SBCK_005-2b"/>
散壯心誰别離願保金石志無令有奪移<lb/>
　　　羅氏花下奉招陳侍御<lb/>
眼在枝上春落地成埃塵不是風流者誰爲攀<lb/>
折人寧辭波浪闊莫道徃來頻拾紫豈宜晚掇<lb/>
芳須及晨勞收賈生淚强起屈平身花下本無<lb/>
俗酒中别有神遊蜂不飲故戯蝶亦爭新萬物<lb/>
盡如此過時非所珍<lb/>
　　　遊石龍渦<hi>四壁千仭散泉如雨</hi>
石龍不見形石雨如散星山下晴皎皎山中隂<lb/>
泠泠水飛林木杪珠綴莓苔屏蓄異物皆别當<lb/>
<pb n="KR4c0058_SBCK_005-3a"/>
晨景𣣔暝泉芳春氣碧松月寒色青險力<hi>隂力一作</hi>
此獨壯猛獸亦不停日暮且迴去浮心恨<hi>尚一作</hi>
未寧<lb/>
　　　浮石亭<lb/>
曽是風雨力崔嵬漂來時落星夜皎潔近榜朝<lb/>
逶迤翠瀲逓明滅清潨㵼欹危況逢蓬島仙㑹<lb/>
合良在兹<lb/>
　　　看花五首<lb/>
家家有<hi>如一作</hi>芍藥不妨至温柔溫柔一同女紅<lb/>
笑笑不休月娥雙雙下楚艷枝枝浮洞裏逢仙<lb/>
<pb n="KR4c0058_SBCK_005-3b"/>
人<hi>仙人立一作幸逢</hi>綽約青<hi>清一作</hi>宵遊<lb/>
芍藥誰爲壻人人不敢來唯應待詩老日日殷<lb/>
勤開玉立無氣力春凝且徘徊將何謝青春痛<lb/>
飲一百盃<lb/>
芍藥吹欲盡無奈曉風何餘花欲誰待唯待諫<lb/>
郎過諫郎不事俗黄金買髙歌髙歌夜更清花<lb/>
意晚更多<lb/>
飲之不見底醉倒深紅波紅波蕩諫心諫心終<lb/>
無它獨遊終難醉挈榼徒經過閑花不觧語勸<lb/>
得酒無多<lb/>
<pb n="KR4c0058_SBCK_005-4a"/>
三年此村落春色入心悲料得一孀婦經<hi>它一作</hi>
時獨淚垂<lb/>
　　　濟源春<lb/>
太行横偃脊百里芳崔嵬濟濵花異顔杤口雲<lb/>
如裁新畫彩色濕上界光影來深紅縷草木淺<lb/>
碧珩泝洄千家門前飲一道傳禊盃玉鱗吞金<lb/>
鈎仙璇琉璃開朴童茂言語善俗無驚猜狂吹<lb/>
寢恒宴曉清夢先迴治生鮮墯夫積學多深材<lb/>
再遊詎癲戅一洗驚塵埃<lb/>
　　　濟源寒食七首<lb/>
<pb n="KR4c0058_SBCK_005-4b"/>
風巢嫋嫋春鵶鵶無子老人仰面嗟柳弓葦箭<lb/>
<hi>蒿矢一作</hi>覷不見髙紅逺緑勞相遮<lb/>
女嬋<hi>蟬一作</hi>童子黄短短耳中聞人惜春晚逃蜂<lb/>
匿蝶踏地來抛却齋麋一瓷椀<lb/>
一日踏春一百迴朝朝没脚走芳埃饑童餓馬<lb/>
掃花餵向晚飲溪三兩盃<lb/>
莓苔井上空相憶轆轤索斷無消息酒人皆倚<lb/>
春髪緑病叟獨藏秋髮白<lb/>
長安落花飛上天南風引至三殿前可憐春物<lb/>
亦朝謁唯我孤<hi>獨一作</hi>吟渭水邉<lb/>
<pb n="KR4c0058_SBCK_005-5a"/>
枋口花間掣手歸嵩陽<hi>山一作</hi>爲我留<hi>駐一作</hi>紅暉<lb/>
可憐躑躅千萬尺柱地柱天疑<hi>今一作</hi>欲飛<lb/>
蜜蜂爲主各磨牙咬盡村中萬木花君家甕甕<lb/>
今應滿五色冬籠甚可誇<lb/>
　　　遊枋口二首<lb/>
一步復一步出行<hi>行路一作</hi>千里幽爲取山水意故<lb/>
作寂寞遊太行青巔髙枋口碧照浮明明無底<lb/>
鏡泛泛忘機鷗老逸不自限病狂不可周恣閑<lb/>
饒淡薄怠玩多淹留芳物競晼晚緑梢挂新柔<lb/>
和友鸎相遶言語亦以稠<hi>逺飛鷹亦以稠一作和友鶻相</hi>始知<lb/>
<pb n="KR4c0058_SBCK_005-5b"/>
萬類然静躁難相求<lb/>
聳我殘病骨健如一仙人鏡中照千里鏡浪洞<lb/>
百神此神日月華不作尋常春三十夜皆明四<lb/>
時晝恒新鳥聲盡依依獸心亦忻忻澄幽出所<lb/>
怪閃異坐微絪可來復可來此地靈相親<lb/>
　　　與王二十一員外涯遊枋口柳溪<lb/>
萬株古柳根挐此磷磷溪野榜多屈曲仙潯無<lb/>
端倪春桃散紅煙寒竹含晚淒曉聽忽以異芳<lb/>
樹安能齊共疑落鏡中坐泛紅景低水意酒易<lb/>
醒浪情事非迷小儒峭章句大賢嘉提携潛竇<lb/>
<pb n="KR4c0058_SBCK_005-6a"/>
韻靈瑟翠崖鳴玉珪主人稷卨翁徳茂芝木畦<lb/>
鑿出幽隠端氣象皆昇躋曽是清樂抱逮兹幾<lb/>
省溪宴位席蘭草濫觴驚鳬鷖靈味薦魴瓣金<lb/>
花屑橙韲江調擺衰俗洛風逺塵泥徒言奏狂<lb/>
狷詎敢忘筌蹄<lb/>
　　　與王二十一員外涯遊昭成寺<lb/>
洛友寂寂約省騎霏霏塵遊僧步晚磬話茗含<lb/>
芳春■<hi>作</hi>瑶䇿氷入手粉壁畫瑩神頳廊芙蓉<lb/>
霽碧殿琉璃津<hi>勻一作</hi>玄講島<hi>海一作</hi>岳盡淵詠文<lb/>
字新屢笑寒竹讌況接青雲賔顧慙餘眷下衰<lb/>
<pb n="KR4c0058_SBCK_005-6b"/>
瘵嬰殘身<lb/>
　　　嵩少<lb/>
沙彌舞袈裟走向躑躅飛閑步亦惺惺芳援相<lb/>
依依噎塞春咽喉蜂蝶事光輝群嬉且已晚孤<lb/>
引將何歸流艷去不息朝英亦踈㣲<lb/>
　　　旅次洛城東水亭<lb/>
水竹色相洗碧花動軒楹自然逍遥風蕩滌浮<lb/>
競情霜落葉聲燥景寒人語清我來招隠亭衣<lb/>
上塵暫輕<lb/>
　　　洛橋晚望<lb/>
<pb n="KR4c0058_SBCK_005-7a"/>
天津橋下冰初結洛陽陌上人行絶榆桞蕭踈<lb/>
樓閣閑月明直見嵩山雪<lb/>
　居處<lb/>
　　　北郭貧居<lb/>
進乏廣莫力退爲䝉瀧<hi>籠一作</hi>居三年失意歸四<lb/>
向相識踈地僻草木壯荒條扶我廬夜貧燈燭<lb/>
絶明月照吾書欲識貞静操秋蟬飲清虚<lb/>
　　　題陸鴻漸上饒新開山舍<lb/>
驚彼武陵狀移歸此巖邉開亭擬貯雲鑿石先<lb/>
得泉嘯竹引清吹吟花成<hi>討一作</hi>新篇乃知髙潔<lb/>
<pb n="KR4c0058_SBCK_005-7b"/>
情擺落區中縁<lb/>
　　　題韋承緫吳王故城下幽居<hi>門子孫韋生相</hi>
才飽身自貴巷荒門豈貧韋生堪繼相孟子願<lb/>
依隣夜思琴<hi>酒一作</hi>語切晝情茶味新霜枝留過<lb/>
鵲<hi>鶴一作</hi>風竹掃䝉塵郢唱一聲發呉花千片春<lb/>
對君何所得歸去覺情眞<lb/>
　　　蘇州崑山惠聚寺僧房<lb/>
昨日到上方片雲掛<hi>封一作</hi>石牀錫杖莓苔青袈<lb/>
裟松栢香晴磬無短韻古燈含永光有時乞鶴<lb/>
歸還訪<hi>放一作</hi>逍遥場<lb/>
<pb n="KR4c0058_SBCK_005-8a"/>
　　　題從叔述靈巖山壁<lb/>
換却世上心獨起山中情露衣凉且鮮雲䇿髙<lb/>
復輕喜見夏日來變爲松景清每將逍遥聴不<lb/>
猒颼飀聲逺念塵末宗未踈俗間名桂枝<hi>科一作</hi>
妄舉手<hi>意一作</hi>萍路空勞生仰謝開淨絃相招時<lb/>
一鳴<lb/>
　　　題林校書花嚴寺書䆫<lb/>
隠詠不誇俗問禪徒淨居翻將白雲字<hi>寺一作</hi>寄<lb/>
向青蓮書擬古投松坐就明開紙䟽昭昭<hi>綿綿一作</hi>
南山景獨與心相如<lb/>
<pb n="KR4c0058_SBCK_005-8b"/>
　　　藍溪元居士草堂<lb/>
市井不容義義歸山谷中夫君宅松桂招我樓<lb/>
䝉籠人朴情慮肅境閑視聽空清溪宛轉水脩<lb/>
竹徘徊風木倦採樵子土勞稼穡翁讀書業雖<lb/>
異敦本志亦同藍岸青漠漠藍峯碧崇崇日昏<lb/>
各命酒<hi>返一作</hi>寒蛩鳴蕙叢<hi>鳴荒叢一作寒鹿</hi>
　　　新卜青羅幽居奉獻陸大夫<lb/>
黔婁住何處仁邑無餒<hi>飢一作</hi>寒豈誤舊覊旅變<lb/>
爲新閑安二頃有餘食三農行可觀籠禽得髙<lb/>
巢轍鮒還曾瀾翳翳桑柘墟紛紛田里歡兵戈<lb/>
<pb n="KR4c0058_SBCK_005-9a"/>
忽消散耦耕非艱難嘉木偶良酌芳隂庇清彈<lb/>
力農雖一事趣世徒萬端静覺本相厚動爲末<lb/>
所殘此外有餘暇鋤荒出幽蘭<lb/>
　　　酬孟十二新居見寄　陸長源<lb/>
大道本夷曠髙情亦冲虚因隨白雲意偶逐青<lb/>
羅居青羅分䝉宻四序無慘舒餘清濯子衿散<lb/>
彩還吾廬去嵗登美第榮名在公車將必繼管<lb/>
蕭豈唯躡應徐首夏尚清和殘芳遍丘墟褰幃<lb/>
䕃䆫柳汲井滋園𬞞達者貴知心古人不顯餘<lb/>
愛君蔣生逕且著茂陵書<lb/>
<pb n="KR4c0058_SBCK_005-9b"/>
　　　題韋少保静恭宅藏書洞<lb/>
髙意合天製自然狀無窮仙華凝四時玉蘚生<lb/>
數峯書祕漆文字匣藏金蛟龍閑爲氣候肅開<lb/>
作雲雨濃洞隠諒非乆巖夢誠必通將綴文士<lb/>
集貫就眞珠叢<lb/>
　　　生生亭<lb/>
灘閙不妨語跨溪仍<hi>冝一作</hi>置亭置亭嵽嵲頭開<lb/>
䆫納遥青遥青新畫出三十六扇屏褭褭立平<lb/>
地稜稜浮髙冥一日數開扉仙閃目不停徒誇<lb/>
逺方岫曷若中峯靈拔意千餘丈浩言永堪銘<lb/>
<pb n="KR4c0058_SBCK_005-10a"/>
浩言無愧同愧同忍醜醒致之未有力力在君<lb/>
子聽<lb/>
　　　寒溪九首<lb/>
霜<hi>路一作</hi>洗水色盡寒溪見纎鱗幸臨虚空鏡照<lb/>
此殘悴身潛滑不自隠露底瑩更新豁如君子<lb/>
懷曽是危陷人始明淺俗心夜結朝已津淨漱<lb/>
一掬碧逺消千慮塵始知泥步泉莫與山源隣<lb/>
洛陽岸邊道孟氏莊前溪舟行素氷拆<hi>行芰荷一作舟</hi>
<hi>折</hi>聲作青瑶嘶緑水結緑玉白波生白珪明明<lb/>
寶鏡中物物天照齊仄步下危曲攀枯聞孀啼<lb/>
<pb n="KR4c0058_SBCK_005-10b"/>
霜芬<hi>宿雰一作</hi>稍消<hi>蕭索一作</hi>歇凝景微茫齊癡坐直視<lb/>
聴戅行失蹤蹊岸童斸棘勞語言多悲悽<lb/>
曉飲一盃酒踏雪過清溪波瀾凍爲刀剸割鳬<lb/>
與鷖宿羽皆翦棄血聲沉沙泥獨立欲何語黙<lb/>
念心酸嘶凍血莫作春作春生不齊凍血莫作<lb/>
花作花發孀啼幽幽棘針村凍死難耕犂<lb/>
篙工磓玉星一路隨迸螢朔凍哀徹底獠饞咏<lb/>
潛鯹氷齒相磨嚙風音酸鐸鈴清悲不可逃洗<lb/>
出纎悉聽碧瀲卷已盡彩縷飛飄零下躡滑不<lb/>
定上棲折難停哮嘐呷喢寃仰訴何時寧<lb/>
<pb n="KR4c0058_SBCK_005-11a"/>
一曲一直水白龍何鱗鱗凍飈雜碎號韲音坈<lb/>
谷辛柧椾吃無力飛走更相仁猛弓一折絃餘<lb/>
喘争來賔大嚴　立小殺不復陳皎皎何皎<lb/>
皎氲氲復氲氲瑞晴刷日月髙碧開星辰獨立<lb/>
兩脚雪孤吟千慮新天讒徒昭昭箕舌虚齗齗<lb/>
堯聖不聴汝孔微亦有臣諫書竟成章古義終<lb/>
難陳<lb/>
因凍死得食殺風仍不休以兵爲仁義仁義生<lb/>
刀頭刀頭仁義腥君子不可求波瀾抽劒氷相<lb/>
劈如仇讎尖雪入魚心魚心明愀愀怳如罔兩<lb/>
<pb n="KR4c0058_SBCK_005-11b"/>
説似訴割切由誰使異方氣入此中土流翦盡<lb/>
一月春閉爲百谷幽仰懷新霽光下照疑憂愁<lb/>
溪老哭甚寒涕泗氷珊珊飛死走死形雪裂紛<lb/>
心肝劒刃凍不割弓絃彊難彈常聞君子武不<lb/>
食天殺殘斸玉掩骼胔吊瓊哀䦨干<lb/>
溪風擺餘凍溪景銜明春玉消花滴滴虬解光<lb/>
鱗鱗懸步下清曲消期濯芳津千里氷裂處一<lb/>
勺暖亦仁凝精㸦相洗漪漣競將新忽如劒瘡<lb/>
盡初起百戰<lb/>
　　　立徳新居十首<lb/>
<pb n="KR4c0058_SBCK_005-12a"/>
立徳何亭亭西南聳髙隅陽崖洩春意井圃留<lb/>
冬蕪勝引即紆道幽行豈通衢碧峯逺相揖清<lb/>
思誰言孤寺秩雖未貴家醪良可哺<lb/>
聳城架霄漢挈宅涵絪緼開門洛北岸時鎻嵩<lb/>
陽雲夜髙星辰大晝長天地分厚韻屬踈語薄<lb/>
名謝囂聞兹焉有殊隔永矣難及羣<lb/>
賔秩已覺厚私儲常恐多清貧聊自爾素責將<lb/>
如何儉教先勉力修襟無餘它良棲一枝木靈<lb/>
巢片葉荷仰笑鵾鵬輩委身拂天波<lb/>
踈門不掩水洛色寒更髙曉碧流視聴夕清濯<lb/>
<pb n="KR4c0058_SBCK_005-12b"/>
衣袍爲扵仁義得未覺登陟勞逺岸雪難暮勁<lb/>
枝風易號霜禽各嘯侣吾亦愛吾曹<lb/>
﨑嶇有懸步委曲饒荒尋逺樹足良木踈巢無<lb/>
爭禽素魄銜夕岸緑水生曉潯空曠伊洛視髣<lb/>
髴瀟湘心何必尚逺異憂勞滿行襟<lb/>
懸途多仄足﨑圃無脩畦霜蘭與宿艾手擷心<lb/>
不迷品子懶讀書轅駒難服犂虚食日相投夸<lb/>
腸詎能低恥従新學遊願將古農齊<lb/>
都城多聳秀愛此髙縣居伊雒遶街巷鴛鴦飛<lb/>
閻閭翠景何的礫霜颸飄空虚突出萬家表獨<lb/>
<pb n="KR4c0058_SBCK_005-13a"/>
治二畆𬞞<hi>餘一作</hi>一旬一手版十日九手鋤<lb/>
手鋤良自朂激勸亦已饒畏彼梨栗兒空資玩<lb/>
弄驕夜景卧難盡晝光坐易消治舊得新義耕<lb/>
荒生嘉苖鋤治苟愜適心形俱逍遥<lb/>
玉蹄裂鳴水金綬忽照門拂拭貧士席拜候丞<lb/>
相軒徳踈未爲髙禮至方覺尊豈惟耀兹日可<lb/>
以榮逺孫如何一陽朝獨荷衆瑞繁<lb/>
東南富水木寂寥蔽光輝此地足文字及時隘<lb/>
驂騑仄雪踏爲平澀行變如飛令畦生氣色嘉<lb/>
緑新霏微天意資厚養賢人肯相違<hi>至日鄭相末二章冬</hi>
<pb n="KR4c0058_SBCK_005-13b"/>
<hi>意在焉至門以屬</hi>
孟東野詩集卷第五<lb/>
<pb n="KR4c0058_SBCK_005-14a"/>
</p>
<p>
</p>
  </div>
</body>
</text>
</TEI>
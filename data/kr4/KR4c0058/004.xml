<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0058_SBCK_004-1a"/>
孟東野詩集卷第四<lb/>
　　　山南西道莭度參謀試大理評事平昌孟　郊<lb/>
　詠懷下<lb/>
　　　　秋懷十五首<lb/>
孤骨夜難卧吟蟲相唧唧老泣無涕洟秋露爲<lb/>
滴瀝去壯暫如翦來衰紛似織觸緒無新心叢<lb/>
悲有餘憶詎忍逐南帆江山踐徃昔<lb/>
秋月顔色冰<hi>聲去</hi>老客志氣單冷露滴夢破峭風<lb/>
梳骨寒席上印病文腸中轉愁盤疑懷無所憑<lb/>
虚聽多無端梧桐枯崢嶸聲響如哀彈<lb/>
<pb n="KR4c0058_SBCK_004-1b"/>
一尺月透戸仡栗如劒飛老骨坐亦驚病力所<lb/>
尚微蠱苦貪<hi>含一作</hi>剪色鳥危巢焚輝孀娥理故<lb/>
絲<hi>煩緒一作</hi>孤哭<hi>坐一作</hi>抽餘意浮年不可追衰步多<lb/>
夕歸<lb/>
秋至老更貧破屋無門扉一片月落牀四壁風<lb/>
入衣踈夢不復逺弱心良易歸商葩將去<hi>老一作</hi>
緑繚繞爭餘輝野步踏事少病謀向物違幽幽<lb/>
草根蟲生意與我微<lb/>
竹風相戞語幽閨暗中聞鬼神滿衰聽恍惚難<lb/>
自分商葉隨乾雨秋衣卧單雲病骨可剸物酸<lb/>
<pb n="KR4c0058_SBCK_004-2a"/>
呻亦成文瘦攅如此枯壯落隨西曛裊裊一線<lb/>
命徒言繫絪緼<lb/>
老骨懼秋月秋月力劒稜纎輝不可干冷䰟坐<lb/>
自凝羇雌巢空鏡仙飈蕩浮氷驚步恐自翻病<lb/>
大不敢凌單床寤皎皎瘦卧心兢兢洗河不見<lb/>
水透濁爲清澄詩壯昔空説詩衰今何憑<lb/>
老病多異慮朝夕非一心商蟲哭衰運繁響不<lb/>
可尋秋草瘦如髪貞芳綴踈金晚鮮詎幾時馳<lb/>
景還易隂弱習徒自恥暮知欲何任露才一見<lb/>
讒潜智早已深防深不防露此意古所箴<lb/>
<pb n="KR4c0058_SBCK_004-2b"/>
嵗暮景氣乾秋風兵甲聲織織勞無衣喓喓<lb/>
自鳴商聲聳中夜蹇支廢前行青髪如秋園一<lb/>
翦不復生少年如餓花瞥見不復明君子山岳<lb/>
定小人絲毫爭多爭多無壽天道戒其盈<lb/>
冷露多瘁索枯風饒吹嘘秋深月清苦蟲老聲<lb/>
麤踈頳珠枝纍纍芳金蔓舒舒草木亦趣時寒<lb/>
榮似春餘自悲<hi>悲彼一作</hi>零落生與我心何如<lb/>
老人朝夕異生死每日中坐隨一啜安卧與萬<lb/>
景空視短不到門聽澀詎逐風還如刻削形免<lb/>
有纎悉聦浪浪謝初始皎皎幸歸終孤隔文章<lb/>
<pb n="KR4c0058_SBCK_004-3a"/>
友親宻蒿萊翁歳緑閔以黄秋節迸已<hi>又一作</hi>窮<lb/>
四時既相迫萬慮自然叢南逸浩淼際北貧磽<lb/>
确中曩懷沉遙江衰思結秋嵩鋤食難滿腹葉<lb/>
衣多醜躬塵縷不自整古吟將誰通幽竹嘯鬼<lb/>
神楚鐵生虬龍志生多異感運鬱由邪衷常思<lb/>
書破衣至死敎初童習樂莫習聲習聲多頑聾<lb/>
明明胷中言願寫爲髙崇<lb/>
幽苦日日甚老力步步微常恐暫下床至門不<lb/>
復歸飢者重一食寒者重一衣泛廣豈無涘恣<lb/>
行亦有隨<hi>隨時一作</hi>語中失次第身外生瘡痍桂蠧<lb/>
<pb n="KR4c0058_SBCK_004-3b"/>
既潜汚<hi>扝一作</hi>桂花損貞姿詈言一失香千古聞<lb/>
臭詞將死始前悔前悔不可追哀哉輕薄行終<lb/>
日與駟馳<hi>馳一作欲</hi>
流運閃欲盡枯折皆相號棘枝風哭酸桐葉霜<lb/>
顔髙老蟲乾鐵鳴驚獸孤玉咆商氣洗<hi>病一作</hi>聲<lb/>
瘦晚隂驅景勞集耳不可遏噎神不可逃蹇行<lb/>
散餘鬱幽坐誰與曹抽壯無一線剪懷盈千刀<lb/>
清詩既名眺<hi>既名郊一作詩清</hi>金菊亦姓陶收拾昔所<lb/>
棄咨嗟今比毛幽幽歳晏言零落不可操<lb/>
霜氣入病骨老人身生氷衰毛暗相刺冷痛不<lb/>
<pb n="KR4c0058_SBCK_004-4a"/>
可勝鷕鷕伸至明强强攬所憑瘦坐形欲折腹<lb/>
飢心將崩勸藥左右愚言語如見憎聳耳噎神<lb/>
開<hi>神氣開一作聳嚥</hi>始知功用<hi>者一作</hi>能日中視餘瘡暗<lb/>
鏁<hi>隙一作</hi>聞繩<hi>細一作</hi>蠅彼齅一何酷此味半㸃凝<lb/>
潜毒爾無猒餘生我堪矜凍飛幸不逺冬令反<lb/>
心懲出沒各有時寒熱苦<hi>莫一作</hi>相凌仰謝調運<lb/>
翁請命願有徴<lb/>
黄河倒上天衆水有却來人心不及水一直去<lb/>
不迴一直亦有巧不肯至蓬萊一直不知疲唯<lb/>
聞至省臺忍古不失古失古志易摧失古劒亦<lb/>
<pb n="KR4c0058_SBCK_004-4b"/>
折失古琴亦哀夫子失古淚當時落漼漼詩老<lb/>
失古心至今寒皚皚古骨無濁肉古衣如蘚苔<lb/>
勸君勉忍古忍古銷塵埃<lb/>
詈言<hi>署劒一作</hi>不見血殺人何紛紛聲如窮家犬吠<lb/>
竇何誾誾詈痛幽鬼哭詈侵黄金貧言詞豈用<lb/>
多憔悴在一聞古詈舌不死至今書云云今人<lb/>
詠古書善惡冝自分秦火不爇舌秦火空爇文<lb/>
所以詈更生至今横絪緼<lb/>
　　　靖安寄居<lb/>
寄静不寄華愛兹嵽嵲居渇飲濁清泉饑食無<lb/>
<pb n="KR4c0058_SBCK_004-5a"/>
名𬞞敗菜<hi>葉一作</hi>不敢火補衣亦寫書古云儉成<lb/>
徳今乃寔起予戅叟戅不足賢人賢有餘役生<lb/>
皆促促心竟誰舒舒萬馬踏風衢衆塵隨奔車<lb/>
髙賔盡不見大道夜方虚卧有洞庭夢坐無長<lb/>
安儲英髦空駭耳煙火獨微如厚念恐傷性薄<lb/>
田憶親鋤承<hi>忙一作</hi>世不出力冬竹肯抽𦵔外物<lb/>
莫相誘約心誓從初碧芳既似水日日詠歸歟<lb/>
　　　雪<lb/>
忽然太行雪昨夜飛入來崚嶒墮庭中嚴白何<lb/>
皚皚奴婢曉開戸四支凍徘徊咽言詞不成告<lb/>
<pb n="KR4c0058_SBCK_004-5b"/>
訴情狀摧官給未入門家人盡以灰意勸莫笑<lb/>
雪笑雪貧爲災將暖此殘疾典賣爭致盃敎令<lb/>
再舉手誇曜餘生才强起吐巧詞委曲多新裁<lb/>
爲爾作非夫忍恥轟暍雷書之與君子庻免生<lb/>
嫌猜<lb/>
　　　春愁<lb/>
春物與愁客遇時各有違故花辤新枝新淚落<lb/>
故衣日暮兩寂寞飄然亦同歸<lb/>
　　　懊惱<lb/>
惡詩皆得官好詩空抱山抱山冷　終日悲<lb/>
<pb n="KR4c0058_SBCK_004-6a"/>
顔顔好詩更相嫉劒㦸生牙關前賢死已乆猶<lb/>
在咀嚼間以我殘抄身清峭養髙閑求閑未得<lb/>
閑衆誚瞋虤虤<lb/>
　遊適上<lb/>
　　　遊城南韓氏莊<lb/>
初凝瀟湘水鏁在朱門中時見水底月動摇池<lb/>
上風<hi>山一/動摇池上風作有時池底</hi>清氣潤竹木白光連虚空<lb/>
浪簇霄漢羽岸芳金碧叢何言數畆間環泛路<lb/>
不窮願逐<hi>常慕一作</hi>神仙侣飄然<hi>從兹一作</hi>汗漫通<lb/>
　　　與二三友秋霄㑹話清上人院<lb/>
<pb n="KR4c0058_SBCK_004-6b"/>
何處山不幽此中情又别一僧敲一磬七子吟<lb/>
秋月激石泉韻清寄枝風嘯咽冷然諸境静頓<lb/>
覺浮累滅扣寂兼探眞通霄詎能輟<lb/>
　　　夜集<lb/>
好鳥無雜棲華堂有嘉携琴樽互傾奏歌賦相<lb/>
和諧但嘉魚水合莫令雲雨乖一爲鴡雞彈再<lb/>
鼓壯士懷初景待誰曉新春逐<hi>還一作</hi>君來願言<lb/>
良友㑹髙駕不知迴<lb/>
　　　招文士飲<lb/>
曹劉不免死誰敢負年華文士莫辭酒詩人命<lb/>
<pb n="KR4c0058_SBCK_004-7a"/>
屬花退之如放逐李白自矜夸萬古忽將似一<lb/>
朝同嘆嗟何言天道正獨使地形斜南士愁多<lb/>
病北人悲去家梅芳已流管柳色未藏鵶相勸<lb/>
罷吟雪相從愁飲霞醒時不可過愁海浩無涯<lb/>
　　　陪侍御叔遊城南山墅<lb/>
夜坐擁腫亭晝登崔嵬岑日窺萬峯首月見雙<lb/>
泉心松氣清耳目竹氛碧衣襟佇想<hi>仰悲一作</hi>琅玕<lb/>
字數聽枯槁吟<lb/>
　　　登華嚴寺楼望終南山贈林校書兄弟<lb/>
地脊亞爲崖聳出冥冥中樓根挿逈雲殿翼翔<lb/>
<pb n="KR4c0058_SBCK_004-7b"/>
危空前山胎元氣靈異生不窮勢吞萬象髙秀<lb/>
奪五岳雄一望俗慮醒再登仙願崇青蓮三居<lb/>
士晝景眞賞同<lb/>
　　　遊終南山<lb/>
南山塞天地日月石上生髙峯夜留景<hi>西黄昏太白峯</hi>
<hi>餘日後見</hi>深谷晝未明山中人自正路險心亦平長<lb/>
風驅松栢聲拂萬壑清到此悔讀書朝朝近浮<lb/>
名<lb/>
　　　遊終南龍池寺<lb/>
飛鳥不到處僧房終南巔龍在水長碧雨開山<lb/>
<pb n="KR4c0058_SBCK_004-8a"/>
更鮮步出白日上坐依清溪邊地寒松桂短石<lb/>
險道路<hi>苔磴一作</hi>偏晚磬送歸客數聲落遥天<lb/>
　　　南陽公請東櫻桃亭子春讌<lb/>
萬木皆未秀一林先含春此地獨何力我公布<lb/>
深仁霜葉日舒卷風枝逺埃塵初英濯紫霞飛<lb/>
雨流清津賞異出囂雜折芳積歡忻文心兹焉<lb/>
重俗尚安能珍碧玉糚粉比飛瓊穠艷均鴛鴦<lb/>
七十二花態併相新常恐遺秀志迨兹廣讌陳<lb/>
芳菲爭勝引歌詠竟良辰方知戯馬㑹永謝登<lb/>
龍賔<lb/>
<pb n="KR4c0058_SBCK_004-8b"/>
　　　逰華山雲臺觀<lb/>
華嶽獨靈異草木恒新鮮山盡五色石水無一<lb/>
色泉仙酒不醉人仙芝皆延年夜聞明星館時<lb/>
韻女蘿絃敬兹不能寐焚栢吟道篇<lb/>
　　　喜與長文上人宿李秀才小山池亭<lb/>
燈盡語不盡主人庭砌幽柳枝星影曙蘭葉露<lb/>
華浮塊嶺笑羣岫片池輕衆流更聞清淨子逸<lb/>
唱頗難儔<lb/>
　　　邀花伴<hi>時在朔方</hi>
邊地春不足十里見一花及時須遨遊日暮饒<lb/>
<pb n="KR4c0058_SBCK_004-9a"/>
風沙<lb/>
　　　石淙十首<lb/>
巖谷不自勝水木幽竒多朔風入空曲涇<hi>徑一作</hi>
流無大波迢逓逗難盡參差勢相羅雪霜有時<lb/>
洗塵土無由和潔冷誠未厭晚步將如何<lb/>
出曲水未斷入山深更重泠泠若仙語皎皎多<lb/>
異容萬響不相雜四時皆自濃日月牙分照雲<lb/>
霞各生峯乆迷向方理逮兹聳前蹤<lb/>
荒䇿每恣逺戅步難自迴已抱苔蘚疾<hi>疲一作</hi>尚<lb/>
凌潺湲隈驛驥苦銜勒籠禽恨摧頽實力苟未<lb/>
<pb n="KR4c0058_SBCK_004-9b"/>
足浮誇信悠㢤顧惟非時用靜言還自咍<lb/>
朔水刀劒利秋石瓊瑶鮮魚龍氣不腥潭洞狀<lb/>
更妍磴雪入呀谷掬星洒遥天聲忙<hi>迫一作</hi>不及<lb/>
韻勢疾多斷漣輸去雖有恨躁氣<hi>翻一作</hi>一何顛<lb/>
蜿蜒相纒掣犖确亦迴旋黑草濯鐵髮白苔浮<lb/>
冰錢具<hi>其一作</hi>生此云遥非徳不可甄何況被犀<lb/>
士制之空以權始知静剛猛文教從來先<lb/>
空谷聳視聽幽湍澤心靈疾流脫鱗甲疊岸衝<lb/>
風霆丹瓛墯瓌景霽波灼<hi>閃一作</hi>虚形淙淙豗厚<lb/>
軸稜稜攅髙冥弱棧跨旋碧危梯倚凝青飄飄<lb/>
<pb n="KR4c0058_SBCK_004-10a"/>
鶴骨仙飛動鼇背庭<hi>亭一作</hi>常聞誇大言下顧皆<lb/>
細萍<lb/>
百尺明鏡流千曲寒星飛爲君洗故物有色如<lb/>
新衣不飲泥土汚但飲雪霜飢石稜玉纎纎草<lb/>
色瓊霏霏谷磑有餘力溪舂亦多機從來一智<lb/>
萌能使衆利歸因之山水中喧然論是非<lb/>
入深得竒趣昇險爲良隮搜勝有聞見逃俗無<lb/>
蹤蹊宂流恣迴轉竅景忘東西戅獸鮮猜懼羅<lb/>
人巧罝罤幽馳異處所忍慮多端倪虚獲我何<lb/>
飽實歸彼非迷斯文浪云潔此㫖誰得齊<lb/>
<pb n="KR4c0058_SBCK_004-10b"/>
屑珠瀉潺湲裂玉何威瓌若調千瑟絃未果一<lb/>
曲諧古駭毛髪慄險驚視聽乖二<hi>士一作</hi>老皆勁<lb/>
骨風趨縁欹崖地逺有餘<hi>遺一作</hi>羙我遊採棄<hi>作一</hi>
<hi>竒</hi>懷乗時幸勤鍳前恨多幽霾弱力謝剛健蹇<lb/>
䇿貴安排始知隨事静何必當夕齋<lb/>
昔浮南渡飈今攀朔山景物色多瘦削吟笑還<lb/>
孤永日日凍有稜雪霜空無影玉噴不生冰瑶<lb/>
渦旋成井潛角時聳光隠鱗乍漂冏再吟獲新<lb/>
勝返步失前省愜懷雖已多惕慮未能整頽陽<lb/>
落何䖏昇魄銜踈嶺<lb/>
<pb n="KR4c0058_SBCK_004-11a"/>
聖朝搜巖谷此地多遺玩怠墯成逺遊頑踈恣<lb/>
靈<hi>虚一作</hi>觀勁飈刷幽視怒水懾餘湍<hi>惴一作</hi>曽是<lb/>
結芳<hi>茅一作</hi>誠逺兹勉流倦冰條聳危慮霜翠瑩<lb/>
遐盼物誘信多端荒尋諒難遍去矣朔之隅翛<lb/>
然楚之甸<lb/>
　　　遊韋七洞庭别業<lb/>
洞庭如瀟湘疊翠蕩浮碧松桂無赤日風物饒<lb/>
清激逍遥展幽韻參差逗良覿道勝不知疲冥<lb/>
搜自無斁曠然青霞抱永矣白雲適崆峒非凡<lb/>
鄉蓬瀛在仙籍無言從逺尚還思君子識<hi>兹焉一作</hi>
<pb n="KR4c0058_SBCK_004-11b"/>
<hi>敵與之</hi>波濤潄古岸鏗鏘辨竒石靈響非外求殊<lb/>
音自中積人皆走煩濁君能致虚寂何以袪擾<lb/>
擾叩調清淅淅既懼豪華損誓從詩書益一舉<lb/>
獨徃姿再揺飛遁迹山深有變異意愜無驚惕<lb/>
采翠奪日月照耀迷晝夕松齋何用掃蘿院自<lb/>
然滌業峻謝煩蕪文髙追古昔暫遥朱門戀終<lb/>
立青史績物表易淹留人間重離析難隨洞庭<lb/>
酌且醉横塘席<lb/>
　　　越中山水<lb/>
日<hi>動一作</hi>覺耳目勝我來山水州蓬瀛若髣髴田<lb/>
<pb n="KR4c0058_SBCK_004-12a"/>
<hi>四一作</hi>野如泛浮碧嶂幾千遶清泉<hi>源一作</hi>萬餘流<lb/>
莫窮合沓步孰盡派别遊越水淨難汚越天隂<lb/>
易收氣鮮無隠物目視逺更周舉俗<hi>族一作</hi>媚葱<lb/>
蒨連冬擷芳柔菱湖有餘翠茗圃無荒疇賞異<lb/>
忽已逺探竒誠淹留永言終南色去矣銷人憂<lb/>
　　　春集越州皇甫秀才山亭<lb/>
嘉賔<hi>又作善友一作嘉誘</hi>在何處置亭春山巔顧余寂寞<lb/>
者謬厠芳菲筵視聴日澄澈聲光坐連綿晴湖<lb/>
瀉峯嶂翠浪多萍蘚何以逞髙志爲君吟秋天<lb/>
<hi>秋篇一作</hi>
<pb n="KR4c0058_SBCK_004-12b"/>
　　　和皇甫判官遊琅瑘溪<lb/>
山中琉璃境物外琅瑘溪房廊逐巖壑道路隨<lb/>
髙低碧瀨漱白石翠煙含青蜺客來暫遊踐意<lb/>
欲忘簪珪樹杪燈火夕雲端鐘梵齊時同雖可<lb/>
仰跡異難相携唯當清宵夢髣髴願<hi>期一作</hi>攀躋<lb/>
孟東野詩集卷第四<lb/>
</p>
<p>
</p>
  </div>
</body>
</text>
</TEI>
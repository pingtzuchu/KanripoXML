<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>南邨詩集巻一</head>
    <p>
<pb n="KR4e0049_WYG_001-1a"/>
欽定四庫全書<lb/>
　南邨詩集巻一　　　　　明　陶宗儀　撰<lb/>
　　永思堂詩為董仲資作<lb/>
子之於親思無不至生育恩深與天地嫓一别千古終<lb/>
養莫遂永言孝思思曷有既爰陟我屺爰陟我岵瞻望<lb/>
莫及心焉如燬露雨降濡秋春收履悽愴怵惕感時撫<lb/>
已居處笑語志意樂耆書册桮棬手口澤氣食而羮只<lb/>
居而墻只如將見之愛慤並致我身之存親為不死豈<lb/>
<pb n="KR4e0049_WYG_001-1b"/>
敢一日忘迺所自思繼其志思述其事思貽令名作則<lb/>
錫類奕奕髙堂奐乎百世名堂者誰繄仲資氏子孫繩<lb/>
繩衍休委祉方來之思有引勿替<lb/>
　　鐃歌鼓吹曲二章<lb/>
　　　至正丙午夏秋之交彌月不雨民以菑告錢塘<lb/>
　　　張野賔者得法於靜樂君禱輙有應時留松江<lb/>
　　　郡父老請建壇城北門翼日乃雨士大夫作為<lb/>
　　　文章歌咏以美之因製漢鐃歌鼓吹曲二首云<lb/>
<pb n="KR4e0049_WYG_001-2a"/>
　　　屢豐年上帝閔農也帝徳好生易菑為祥焉<lb/>
屢豐年羣生熙瘨我旱寧怨咨星火烈螟螽滋苗而不<lb/>
秀歳且薦饑精誠格天聽允惟念之命幽靈擊妖魑龍<lb/>
膺捷疾先後馳金精流光淫虹糜四溟靉靆甘雨時積<lb/>
水彌九野稔而可期不殄禋祀上帝是祈<lb/>
　　　旱既甚張君闡化也君積功累行有禱而天應<lb/>
　　　之<lb/>
旱既甚金石流苗恙槁民煩憂疇能祈天致天雨曰惟<lb/>
<pb n="KR4e0049_WYG_001-2b"/>
張君驗之屢雩壇長跪恭進詞黑札𤣥文啟雷祖閇陽<lb/>
縱陰理則然叱電鞭霆一何武暘烏鬱光祝融奔淵龍<lb/>
起蟄商羊舞甘澤及我私田里長驩娱擊壌歌至正厥<lb/>
功匪君誰<lb/>
　　擬古用陸國隱韻<lb/>
古人重節義出處葢弗茍而我何為者南北事奔走惻<lb/>
惻懐故里去去成老醜富貴不可期聊以酌我酒<lb/>
　　其二<lb/>
<pb n="KR4e0049_WYG_001-3a"/>
浮雲蔽頹陽凉飇謝繁緑氣化相尋繹百嵗一何速達<lb/>
人意有在豈復傷局促且持盃中物對此籬下菊<lb/>
　　其三<lb/>
王風萎衰周人紀壞狂秦大樸變哇淫雕蟲蠧天真迢<lb/>
迢百世下禮樂就沈淪尼父不復作聖道詎能新<lb/>
　　郊居次韻張善初<lb/>
南邨有遺逸白首軫黎元平生厭趨競甘分老丘園未<lb/>
知軒冕貴但識綱常尊匪敢異流俗亦云道所存縱酒<lb/>
<pb n="KR4e0049_WYG_001-3b"/>
破愁壘煮茶資詩魂仰見衝霄鳥剡剡脱塵樊俯憐縱<lb/>
壑魚戢戢含愁寃懐哉鹿門龎以安遺子孫茍可脱世<lb/>
慮何辭農事繁深衷誓無渝持此與誰論<lb/>
　　憫鶴次韻顧語谿<lb/>
豪家闢池館千金買猿鶴青衣職□糧雕籠塗粉雘客<lb/>
有芝田生飛佩風前落清類春水鷗奮若秋天鶚偶觸<lb/>
虞羅機遂失雲松樂翻懐丁令威流睇青山郭不乗衞<lb/>
公軒詎中唐帝繳滄海幾揚塵丘陵或為壑主翁載馳<lb/>
<pb n="KR4e0049_WYG_001-4a"/>
驅髙情漸衰薄俄然憂患來難以談笑卻玉帛奚足云<lb/>
繁華頓成昨宗族永參商妻孥苦凌虐出獄擕敝裘徙<lb/>
邊無逺槖而汝混芻豢編名從寄泊鎩翮并州刀驚夢<lb/>
周廬柝長鳴聊自悲俛啄亦云作雖愁蕙帳空莫厭雞<lb/>
羣惡念彼逺行人視此更離索淚落返哺烏愁對青城<lb/>
雀安能招汝游吹笙上寥廓<lb/>
　　洪武癸丑八月二日與諸暨趙用賔黄漢章趙自<lb/>
　　　立江陰孫大雅大年丘宗岱程傳可同遊鍾山<lb/>
<pb n="KR4e0049_WYG_001-4b"/>
　　　分韻得落字<lb/>
鍾山毓靈秀寳坊炫丹雘王氣接闉闍冷飇洒巖壑泉<lb/>
球石罅鏘松籟空中落吐詞極名理摛藻騁竒作嘉㑹<lb/>
難重期斯游諒云樂矢言謝囂煩永志在寥廓<lb/>
　　游查山分韻得日字<lb/>
雪後天象清維時月初吉三老山中居杖藜乗興出總<lb/>
訝神仙流衣冠兼散逸叩我東家門造我讀書室主人<lb/>
重留連開尊叙真率傾寫間别懐氣誼等膠漆送别河<lb/>
<pb n="KR4e0049_WYG_001-5a"/>
梁上悵然若有失快行莫遲遲猛虎嘷落日<lb/>
　　戊寅正月四日紀實<lb/>
臘月廿八日風起東南方嵗行在丁丑氣候異尋常和<lb/>
煦過於春入夜風怒狂廿九日禺中螮蝀粲龍章或雨<lb/>
而或晴至晚天昧茫隱隱雷發聲<graphic n="KR1433" url="https://raw.githubusercontent.com/kanripo/KR-Gaiji/master/images/KR1433.png" mimeType="image/png"/>
                    <graphic n="KR1433" url="https://raw.githubusercontent.com/kanripo/KR-Gaiji/master/images/KR1433.png" mimeType="image/png"/>電流光狂風轉<lb/>
西北徹夜吐寒鋩除夕猶未息地凍萬木僵正旦興啟<lb/>
扃雪積二寸强三冬未曾覿對之神肅爽九朝方是春<lb/>
亦可紀嘉祥老農乃見謂夏秋旱相望二日三日來風<lb/>
<pb n="KR4e0049_WYG_001-5b"/>
力轉披猖四日值壬子晴朗開孟陽嘗讀通政經冬雷<lb/>
未為臧十旬要陰晦民庶有菑殃載憶變異録尤覺熱<lb/>
中腸禾稼不稔熟喪亡起饑荒華亭連二<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>旱澇苦莫<lb/>
當口食不暇給奔走營餽饟上帝必閔念爾農勿憂惶<lb/>
雨風順以調萬姓保安康<lb/>
　　已卯人日<lb/>
元日至人日未有不陰時甫也昔所云屢驗信弗疑今<lb/>
嵗異常嵗萬口稱稀竒一晴連七朝春氣即盎而輕烟<lb/>
<pb n="KR4e0049_WYG_001-6a"/>
散微暄麗日流祥暉谿山逞徳色草木帶光輝羊猪狗<lb/>
雞利馬牛被郊畿民物鮮疵癘禾稼其蕃滋天子居大<lb/>
寳念民日孜孜上帝昭聖心報錫以雍熙水旱不為虐<lb/>
雨風常適宜四方習禮樂八表厎清夷古道曾弗泯薄<lb/>
俗還可移贓貪强黠徒㢘正當自持慈愛撫㓜小孝弟<lb/>
奉期頤斯理乃必然蠢爾葢未知我生頭雪白何幸身<lb/>
見之但願飽喫飯百嵗逺為期<lb/>
　　聽輔師彈南薰<lb/>
<pb n="KR4e0049_WYG_001-6b"/>
深邨隔疎雨一塵飛不到輔師抱古琴叩門忽逺造解<lb/>
囊理氷絲下指即髙妙涓涓流水心楚楚南風操聲希<lb/>
意自足味淡趣自奥别去殊可人谿頭送清嘯<lb/>
　　紀行<lb/>
弭櫂中和橋僦舍千步廊報名謁鴻臚㑹朝造鵷行國<lb/>
安四方靜君明六卿良聖徳湛汪濊慶祚衍靈長退率<lb/>
二三子躋彼容臺堂應試式中考青衿解趨蹌寢處不<lb/>
暇逸倏爾十日强賞謝既已竟迺遂戒趣裝挈書别居<lb/>
<pb n="KR4e0049_WYG_001-7a"/>
停驗符來正陽門籍甚昭著門吏更審詳左入而右出<lb/>
御道在中央張拱謹步驟寧敢相頡頏俄然豁塵眸紅<lb/>
杏映緑楊琳宫閟神樂寳殿祠玉皇<hi>闕</hi>　　　　　馴<lb/>
馭有房周覽日未曛放船漫翔洋有客留且住燒燭羅<lb/>
酒漿語笑忘夜分月白露氣凉晨興未果别叩闗過上<lb/>
方上方距方山駐望路渺茫沙河走其下水淺可濫觴<lb/>
行行莫能前恨弗凌雲翔展轉烏鵲矼滯礙了不妨迤<lb/>
邐廣通鎮長流浩湯湯長風力健順舟子意激昻畵鷁<lb/>
<pb n="KR4e0049_WYG_001-7b"/>
噴巨浪輕帆挂危檣筐篋緘賜金照耀發寵光槖嚢貯<lb/>
齎糧往返迪吉康茲行非浪游素願誠我償計程七百<lb/>
里便可還寓鄉兒女出門迎童稚列兩傍膝下問起居<lb/>
歡樂諒非常<lb/>
　　秋懷次戴景仁韻<lb/>
商飇解殘暑南邨生早凉弄琴理書帙雅思一何長衰<lb/>
蓮送餘馥叢桂吐幽芳泉清茶鼎潔簟細石牀方人生<lb/>
能有幾孰可駐流光顔鬢漸衰改事業終荒唐既無俗<lb/>
<pb n="KR4e0049_WYG_001-8a"/>
累縈所喜心凱康眠早起常晚肻與世匆忙春來喧鳥<lb/>
雀秋至響蛩螿萬化相尋繹寒暑去堂堂非是總不營<lb/>
有酒即舉觴日夕歡一醉身世兩都忘<lb/>
　　雜詩<lb/>
顛倒持太阿乃以柄授人人或有怨惡寧不傷吾身喟<lb/>
彼秦二世委政託姦臣指鹿以為馬非是孰敢云願言<lb/>
把劍者名器宜自珍<lb/>
　　酷暑謠<hi>庚辰六月十日至廿三日酷暑可畏</hi>
<pb n="KR4e0049_WYG_001-8b"/>
火雲崒嵂火龍劣火星熒煌火光泄田疇龜坼土鱗皴<lb/>
海波鼎沸泉脈竭直疑天地作紅爐黄金可銷石可裂<lb/>
年年三伏暑固隆未有今番如此熱兀坐渾如墮甑中<lb/>
又類餘酲共羈絏支惰放肆倦舉舒舌呿莫持嬾言説<lb/>
霑賜誰能玉井氷消煩欲踏蓬婆雪農夫農婦有死者<lb/>
道上行人多病暍邊庭將士其奈何銕甲銅盔汗流血<lb/>
願祈甘雨洗炎歊普為民心蠲蘊結<lb/>
　　折楊柳送夏西疇謫居大梁<lb/>
<pb n="KR4e0049_WYG_001-9a"/>
折楊柳贈君别楊柳未折心已折丈夫落落志四方到<lb/>
此誰能不嗚咽江南九月天雨霜雁聲墮地秋風長出<lb/>
門行行幾千里寒烟落日增離傷令嚴獨許擕家室藤<lb/>
笈編花載書帙可憐身上千金裘阿㜷手縫鍼線宻吾<lb/>
聞中原百戰餘民物鮮少城邑虚君去結廬得幽勝便<lb/>
可小擬西疇居荆蓁塞路猛虎伏髑髏如山冤鬼哭願<lb/>
言緩轡毋疾驅疾驅恐防傷馬足折楊柳歌苦詞呼酒<lb/>
酌君君莫辭黄河之水東南馳人生㑹合還有時<lb/>
<pb n="KR4e0049_WYG_001-9b"/>
　　莫春謠奉和正齋承旨韻<lb/>
風颾颾雨蕭蕭東皇促駕車載膏墮紅殘萼芳草深嫣<lb/>
香壓地膩不消繡屏寒逗熏沈腦愁重燕支倦梳掃玉<lb/>
闗萬里人未歸風雨一番春又老<lb/>
　　題趙魏公秋林曉行圖<lb/>
疎林慘淡月欲墮嫋嫋哀猿啼一箇橋危霜重白於銀<lb/>
蹇驢行澀輕蹹破魏公人品世莫儔平生快意居庸游<lb/>
戲將丹青寫八法西風黄葉江南秋功名到手辭未得<lb/>
<pb n="KR4e0049_WYG_001-10a"/>
玉帶金魚疲峻陟他秊解印賦歸來濯纓亭下鷗波碧<lb/>
　　風<hi>蘇湖嘉興松江毘陵諸處皆然後聞湖廣江西亦同浙柬尤甚</hi>
洪武丁卯閏月終暴風忽從鬼戸作故人不來君子藏<lb/>
巽二踴躍蜚廉惡或嘘或嘯或怒號匪雄匪剛匪羊角<lb/>
倒掀渤澥鼔雷霆簸蕩堪輿撼山岳萬頃嘉禾盡偃如<lb/>
十圍古樹猶拔却墖輪震墮聲鏗鍧屋瓦亂飛勢揮霍<lb/>
鳥雀驚仆渾已僵虎豺戰慄如可縛萬民失色一翁云<lb/>
八十七年無此若小齋斗大容老夫斜雨敲窗打牀脚<lb/>
<pb n="KR4e0049_WYG_001-10b"/>
徑侵衣被及琴書毒甚巻茅欺我弱何不廣莫掃兵塵<lb/>
何不仲夏驅炎熇尚憶當年歌漢皇普天率土皆安樂<lb/>
　　題李州銘所藏毛澤民山水<lb/>
竹雪子能畵山醉來解衣盤礴羸筆力甚似荆與闗版<lb/>
凳橋西懵懂樹灰堆峰前鴨嘴灘夕霏翳壑氣晻靄春<lb/>
瀑出澗聲潺湲逺岫離離斷復連湘娥綰結風前鬟若<lb/>
非子真谷口宅定有太一𤣥都壇竹雪子玉筍班面帶<lb/>
河朔氣態度美且嫺鳥跡印沙文錯落蝸涎行壁勢回<lb/>
<pb n="KR4e0049_WYG_001-11a"/>
環物物本然具畵理妙處豈在鐫琢間脱畧畦町掃邊<lb/>
幅八法黙契烏絲闌寸楮片縑亦可愛令人咫尺思躋<lb/>
攀此圖忽落李君手時復把看多歡顔老余撫景感真<lb/>
游清盥題詩巻送還<lb/>
　　題江山萬里圖<lb/>
滾滾長江出全蜀一派波濤瀉寒玉天設巨塹鴻濛先<lb/>
厥徳靈長紀南服濫觴岷松畧巴梁分源崌崍走豫章<lb/>
吐吞沅澧引沱澨包括洞庭納鄱陽玉壘蛾眉兩旁礴<lb/>
<pb n="KR4e0049_WYG_001-11b"/>
石鏡武擔連劍閣合江西頭萬里橋漢使入呉曾駐泊<lb/>
丈人拔地髙青城翠浪起伏勢東傾雪山去此知幾許<lb/>
一覽如隔芙蓉坪丞相祠前森老柏支機石在君平宅<lb/>
浣花溪碧草堂幽越王宫殿成狼籍中岩林泉嘉處多<lb/>
相傳嘗栖諾詎那慈姥老龍亦共止岩阿小寺埋薜蘿<lb/>
渡瀘亭對諸夷路尚疑果從何處渡魚復浦中八陣圖<lb/>
前後縱横經緯布灔澦撒髮怒莫嬰黑石獰惡荼槽并<lb/>
巫峽之險復愈此凝真觀前如震驚十二峰巒羅翥鳳<lb/>
<pb n="KR4e0049_WYG_001-12a"/>
船過神鴉管迎送吒灘直接歸州灘自昔號為人鮓瓮<lb/>
黄牛廟睇黄鶴樓雲夢澤通鸚鵡洲赤壁臨皐纔尺咫<lb/>
琵琶亭下蘆花秋匡廬雄尊五老立大孤小孤遙旅揖<lb/>
彭浪磯前即馬當九華采石青戢戢鍾阜龍蟠奠九州<lb/>
石頭虎踞當長流北固紆徐銕瓮堅金焦兩㸃浮漚猶<lb/>
春申墓陰鵝鼻嘴角力狂瀾障厓趾烟水瀰漫豁海門<lb/>
亘古朝宗從此始彼美畵師儒林英天機所到雙眼明<lb/>
拂拭素繭掃𤣥瀋閉戸不聞風雨聲老夫平生山水癖<lb/>
<pb n="KR4e0049_WYG_001-12b"/>
白首臥游還歴歴客持巻軸請我觀題詩聊復識疇昔<lb/>
　　送李孝廉至剛之京<lb/>
鄜州同知我鄉友氣誼不啻金蘭如異縣交游四十載<lb/>
汗血復見名家駒雄姿逸態乃若是濯濯春風一端綺<lb/>
六籍諸史蟠心胸自分身名巳千里至尊在御日萬幾<lb/>
宵衣旰食憂羣黎宣集耆農至闕下能者受任否者歸<lb/>
歸給尺簡録諭語方正賢良聽推舉邑邨爭以名姓聞<lb/>
生丁昌運天玉女唳鶴灘頭江水秋雞鳴起柁逐前儔<lb/>
<pb n="KR4e0049_WYG_001-13a"/>
霄漢縱髙從此上林泉雖好莫能留朝廷禮士邁古昔<lb/>
除擢那能限資格涓埃報效盍忠純慎勿貪欺傾厥職<lb/>
廉能總稱先府君聲華軌範有持循補袞當師仲山甫<lb/>
作霖期嗣商巖人銀河斜墮月欲入晨光熹微候蟲急<lb/>
雙瓶酒盡惜暌離衫袖斒斕淚花溼<lb/>
　　中秋不見月歌<lb/>
青桐蕭索逗疎雨河漢雲流繭抽緒岩桂古香吹不起<lb/>
絡緯亂啼蛩語語曾軒四敞谿前頭犀押簾箔齊上鈎<lb/>
<pb n="KR4e0049_WYG_001-13b"/>
纎阿御輖如走馬一年轉矚又中秋銅壺水滴聲聲度<lb/>
嬋娟苦被頑陰妒寳匳慵啟氷鑑韜玉宇璚樓隔寒素<lb/>
升沈圓缺恒有時今夕何夕乃若斯欲接清輝徒悵怏<lb/>
相看動是隔嵗期疇能掃之鸞尾帚白兔擣藥銀蟾守<lb/>
老子婆娑興未闌蠟光髙張照尊酒<lb/>
　　聽琴行<lb/>
樂經焚滅樂律亡樂器不純樂師瞽獨有羲農所制琴<lb/>
位置森嚴尚存古體修三尺六寸竒負陰抱陽函四時<lb/>
<pb n="KR4e0049_WYG_001-14a"/>
上圓下方法天地前廣後殺明尊卑沈檀岳尾犀象足<lb/>
徽鑄黄金軫雕玉繭絲素絃抽鳳筋髹漆斷紋剝蛇腹<lb/>
有時漫鼔一再行泠泉出澗氷崢嶸清鬆脆滑五調協<lb/>
和樂適怨憂傷并岐山峩峩周所起帝眷拘幽商不祀<lb/>
兒寒兒飢兒履霜殘形占夢巫咸死狄水弗涉行將歸<lb/>
時不我遘蘭猗猗龜之大兮魯之奄越裳來庭徳孔施<lb/>
南熏化被民財阜杏壇教流渾未朽春江滾滾禹門遙<lb/>
巴蜀雪消緑於酒凌虚御風飛仙猶廣寒宫闕三郎游<lb/>
<pb n="KR4e0049_WYG_001-14b"/>
霓裳羽衣天上譜陽春白雪還能詶明妃出塞辭漢主<lb/>
獨抱琵琶淚如雨文姬心事果紛紜拍拍胡笳兒女語<lb/>
白雉朝飛挾兩雌老烏夜啼傷逺離嗟哉無傳廣陵散<lb/>
别鵠未作妻苦悲長清短清彈一過長側短側要安挫<lb/>
三弄梅花畵角哀鶴鳴九臯其子和栩栩蘧蘧蝶夢闌<lb/>
起讀離騷身佩蘭大雅不作哇淫滋隱徳忘機鷗共閒<lb/>
漁翁汎汎滄浪艇瀟湘水雲千萬頃何似山居吟嘯日<lb/>
樵歌響荅烟霞暝短帽輕衫美丈夫觀光上國車騎都<lb/>
<pb n="KR4e0049_WYG_001-15a"/>
風雷震盪比豪俠酒酣擊劍歌嗚嗚改絃别奏清商曲<lb/>
秋鴻飛雲聲斷續悲風颯颯皎月流欵乃悠揚疑擊筑<lb/>
修真理性反天真淳古淡泊孰可倫起伏抑揚符至理<lb/>
情閒手敏妙入神焚香靜聽出塵表昔焉搏拊今衰老<lb/>
江南巨擘似公無髙山流水知音少<lb/>
　　曹氏園池行<lb/>
浙右園池不多數曹氏經營最云古我昔避兵貞谿頭<lb/>
杖屨尋常造園所炳也欵語愔從容其先來自溫許峰<lb/>
<pb n="KR4e0049_WYG_001-15b"/>
裕埀系𦙍二百載發于迺祖雲西翁翁之交游皆吉士<lb/>
趙鄧虞黄陳杜李<hi>趙文敏鄧文肅虞文靖黄文獻陳監丞杜待制李文簡李昭文</hi>或銘<lb/>
或記或篆顔華構翬飛耀閭里中堂曰厚徳茂存翼室<lb/>
且可栖琴尊聿求雅志尚貞白玉照彷彿南湖濆<hi>厚且求志</hi>
<hi>玉照皆堂名</hi>右齋先世手所結祖徳有光増古節日長清靜<lb/>
講𤣥虚淡然自立止於潔<hi>右古節長清靜𤣥虚淡然自立止皆齋名</hi>素軒瀟<lb/>
灑綠陰腴揮麈劇談捫蝨如𤣥裳長鳴宵警夢玉靈藏<lb/>
六晝尸居<hi>素捫蝨皆軒名警夢尸居室名</hi>紅杏作花錦千樹簾巻髙樓<lb/>
<pb n="KR4e0049_WYG_001-16a"/>
聽春雨層臺甃近小蓬萊正是雪月最佳處<hi>聽春雨樓名雪月最</hi>
<hi>佳處臺名</hi>曲折映帶總幽亭潔芳頃步連窪盈忘形絶念閉<lb/>
息影繙書寫經開遂生索笑石矼水清淺灼灼疏梅封<lb/>
碧蘚有時怡曠倚闌干九㸃晚山清且逺<hi>潔芳窪盈息影遂生清淺</hi>
<hi>怡懭清逺亭名石矼橋名</hi>洞房塗塈雪色新瑩可受采無纎塵溫火<lb/>
試香扃畵閣亂雲靄靄中藏春<hi>受采雪洞名雲中春閣名</hi>溝渠流月<lb/>
金瑣碎緩踏修梁曳環佩露影晶熒夜色澄怳若霞川<lb/>
躡虹背<hi>流月霞川躡虹橋名</hi>長歌楚誦聲珊珊后皇嘉樹霜丸丹<lb/>
<pb n="KR4e0049_WYG_001-16b"/>
煖風細香懷晉逸一身眷戀花竹間<hi>楚誦煖香晉逸花竹間皆亭名</hi>花<lb/>
卉紛芳四時好竹木幾般栽未了牡丹富貴芍藥竒薝<lb/>
蔔婆娑木樨老蒼松百尺上衝天幽蘭猗猗被深淵菡<lb/>
萏解語淨如拭芙蓉弄態嬌以妍孤峰危立當月竇厚<lb/>
重不遷仁者壽先知稼穡用能勤别敞遺安閲耕耨<hi>月竇</hi>
<hi>仁夀橋名遺安堂名</hi>賔朋滿坐冠峩冠投壺散帙罄交歡桂酒椒<lb/>
漿麋鹿脯璚觴翠釡琉璃盤運去式微遘菑變聞望功<lb/>
勛等飛電地脈衰疲草樹焦頹垣斷址低昻見廿年汨<lb/>
<pb n="KR4e0049_WYG_001-17a"/>
沒軍旅中王事馳驅西復東賢郎告代喜賦歸問里尋<lb/>
隣夢寐同百感傷心淚横臆復新基搆難為力行嚢㸃<lb/>
檢得舊題時時展讀聊自適老余艤櫂訪曾經狐兎窟<lb/>
宅鵂鶹鳴獨立斜陽三嘆息泚筆吟就園池行<lb/>
　　過太湖<lb/>
揚州巨浸曰震潨厥功厎定存禹跡世傳三萬六千頃<lb/>
周五百里渺無極誰散羣峰亂碧流七十二㸃青螺浮<lb/>
吐吞中吳者八九勢燄直與東溟侔魚市微茫漁屋小<lb/>
<pb n="KR4e0049_WYG_001-17b"/>
酒旗搖曵楓林老岸花汀草晚離離雲氣嵐光春悄悄<lb/>
吳越英雄今幾年鴟夷長往終不還龍虎戰爭歸一統<lb/>
蛟鼉掀舞藏深淵南風破浪船頭響王事有期誠鞅掌<lb/>
問程已過馬跡山落帆轉入沙掌港萬雉金城路尚遙<lb/>
篙師宵征寧憚勞後月朔旦無多日玉筍聨班要早朝<lb/>
　　過臙脂河<lb/>
臙脂山頭平劈破一道長谿此中過匠人十萬斧鑿功<lb/>
疑是六丁天所課危橋挂空若生成石壁千仞開錦屛<lb/>
<pb n="KR4e0049_WYG_001-18a"/>
兩邊羅列八九里呉艎蜀艑西東征四方職貢紛聨絡<lb/>
揚子大江風浪惡九重宵旰勞聖心特敇有司亟興作<lb/>
左通銀墅右沙河滔滔湛湛皆恩波可憐伊昔六代時<lb/>
無有及斯竟若何老臣挾書朝帝所拭目竒觀喜欲舞<lb/>
稽首作歌頌神武磨厓鐫刻昭萬古<lb/>
　　雲莊畊樂三十韻為升遠賦<lb/>
海㝢封疆近朝廷事業昌千官行政教萬姓務耕桑有<lb/>
美張文學端然世表章亢宗恢雅量卜地搆新莊東面<lb/>
<pb n="KR4e0049_WYG_001-18b"/>
波通泖南頭澤滙洋九山魚米處一曲水雲鄉氛靄翔<lb/>
鸞鵠峰岑舞鳳皇田疇平若桉畎澮浚如隍徑窄黏蒼<lb/>
蘚橋低蔭緑楊雞豚歸落照鵝鴨戲方塘投老栖身穩<lb/>
終年引興長程期稽七月候序驗農祥菑播加勤懇芸<lb/>
培敢怠遑飯休催荷鍤鐘動課移秧襏襫居常織汙邪<lb/>
戒勿荒螟螣遺種絶秔秫瑞葩香犬吠姿雄猛牛馴力<lb/>
盛强蠶眠絲吐白麥秀浪翻黄花霧琴尊潤林霏枕席<lb/>
凉漫浮蓮渚櫂爛醉菊籬觴夜雨防衝岸秋風趂築塲<lb/>
<pb n="KR4e0049_WYG_001-19a"/>
䑔舂窮蚤莫歛穫富倉箱覆載恩深感征輸嵗謹將艱<lb/>
難天所鑒報稱理之常里社邀皆去時豐喜欲狂綵衣<lb/>
娯阿母縹帙教諸郎别墅矜裴相平泉鄙賛皇百花唐<lb/>
入詠五柳晉流芳昭代能求逸髙懐孰可量吾將結隣<lb/>
並晚節共徜徉<lb/>
　　題沈繼先東林小隱<lb/>
緑楊深處路縈迂此是東林隱者居古屋數楹苕涘若<lb/>
清溪一曲輞川如風前竹疃能頻灑雨後蔬畦或自鉏<lb/>
<pb n="KR4e0049_WYG_001-19b"/>
岫色浮空排闥近波光漾日上簾虚擕琴訪友行觀稼<lb/>
展席呼兒坐釣魚逸興每邀明月飲雅懐常共白雲舒<lb/>
種花有譜晴多好擢桂無心夢久疎濡筆漫修髙士傳<lb/>
焚香徧讀古人書未辭活計同鳩拙故喜形骸類鶴臞<lb/>
亦欲放舟尋舊約相期當在早凉初<lb/>
　　題霅上張元之溪居巻<lb/>
清溪流水白雲闗處士髙標玉筍班虚館數楹愚剡似<lb/>
好山十里畵圖間風前髙柳株株弱沙上羣鷗箇箇閒<lb/>
<pb n="KR4e0049_WYG_001-20a"/>
煮茗汲清童子小引雛哺果鳥聲蠻斫魚自可開尊爼<lb/>
肅客何妨響佩環避世武陵同絶境濯纓還許散襟顔<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0049_WYG_001-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南邨詩集巻一<lb/>
</p>
<p>
</p>
  </div>
<div>
                <head>南邨詩集巻二</head>
    <p>
<pb n="KR4e0049_WYG_002-1a"/>
欽定四庫全書<lb/>
　南邨詩集巻二　　　　　明　陶宗儀　撰<lb/>
　　南邨雜賦十首<lb/>
平生耽逸趣久矣謝浮榮計左真鳩拙形臞類鶴清晚<lb/>
風谿艇釣春雨石田畊此日容衰老徜徉樂太平<lb/>
屋小長林束邨深四水通睡因閒處熟愁向醉時空鵝<lb/>
鴨春波綠牛羊晚照紅嵗輸公賦足泚筆紀田功<lb/>
門對山殊逺谿回路覺賒入城因買藥租地為栽花草<lb/>
<pb n="KR4e0049_WYG_002-1b"/>
草杯盤數悠悠興緒嘉今年官税急月下響繰車<lb/>
編圖從入甲養子慮添丁閣筆焚三策攜鉏帶一經語<lb/>
多隣叟醉妖勝里巫霛俗薄何須較柴門盡日扃<lb/>
徑㣲深草沒橋仄亂雲藏簷角聨漁屋籬根繫野航雨<lb/>
餘晴溜碧天逈晚山蒼回首關河隔并州是故鄉<lb/>
家貧田亦瘦身惰禮全疎嚢錦新吟藳篋藤舊著書小<lb/>
童能理櫂稚子學將車何幸無榮辱長年此逸居<lb/>
客分疎雨去人帶斷煙畊地曠乾坤大心閒景物清藥<lb/>
<pb n="KR4e0049_WYG_002-2a"/>
材書劵貰琴直典衣更嵗嵗西疇秫深憑送此生<lb/>
池塘纔半畆浦漵走三江斷壟春煙犢疎籬夜雪厖逍<lb/>
遥浮晚艇寄傲倚南窗采藥鹿門逺誰能逐漢龎<lb/>
遥岑浮碧漢長泖䕶青林地僻人家少泥融虎跡深關<lb/>
河南北夢風雨短長吟覽鏡憐遲莫鬅鬙雪一簪<lb/>
徑竹霏香細籬花鬬色多捲簾黄犢雨把釣白鷗波清<lb/>
士攜琴訪諸生載酒過有時香一篆髙枕到南柯<lb/>
　　南邨後雜賦十首<lb/>
<pb n="KR4e0049_WYG_002-2b"/>
路直華亭谷林藏處士家葵菘浮雨甲秔秫吐晴葩塒<lb/>
羽肥堪縛谿鱗巨易义客來留共酌濁酒不須賒<lb/>
甲第多荒址茅茨獨老翁杖藜山逺近舟檝泖西東草<lb/>
色蒹葭外秋聲絡緯中郊居端不惡此趣許誰同<lb/>
槿樹成籬落松脂化茯苓閒開籠鶴柵時過狎鷗亭汗<lb/>
簡修書史持杯閲酒經塵纓終不縛何愧草堂靈<lb/>
谷口蘭宜佩庭前草不薅畨田栽薯蕷縛架引葡萄杜<lb/>
甫十分瘦元龍一世豪賣書買農具作業豈辭勞<lb/>
<pb n="KR4e0049_WYG_002-3a"/>
道陿循墟曲橋低與岸平風前松子落雨後竹姑生向<lb/>
此得閒趣自來無宦情烏巾方竹杖林下一田更<lb/>
江海謀生拙園田引興長徑分黄菊本池種白魚秧瘞<lb/>
筆營山竁横琴布石牀俗氛飛不到一曲水雲鄉<lb/>
草徑牛羊熟雲林鳥雀馴九峰三可攬一室四無隣世<lb/>
治方為樂身安豈厭貧涼風北窗下未讓葛天民<lb/>
農事年年在家常頓頓謀拾樵驅赤脚舂粟課蒼頭屋<lb/>
破何曾補人生本自浮賦歸歸未得長夜夢台州<lb/>
<pb n="KR4e0049_WYG_002-3b"/>
雨社來巢燕晴衙散蜜蜂螙書魚繭實透墨麝香濃幽<lb/>
夢回髙枕新詩入短笻一經今白首自怪此生慵<lb/>
僻壌居偏樂幽懐老自添鍊丹溫候火丸藥捲風簾雨<lb/>
過魚蝦美春來筍蕨甜長年無一事治世等黄炎<lb/>
　　元日試筆次張泉民讀書莊雜興八首<lb/>
素履安吾分深居去俗嫌襟懐髙莫儗材力老逾添翰<lb/>
古兼行楷經明法謹嚴鶴書還赴隴光耀起幽潛<lb/>
自將茨覆屋逺勝樹為巢徑曲菭花匝谿回浪影交柳<lb/>
<pb n="KR4e0049_WYG_002-4a"/>
隂維釣艇竹裏搆行庖我欲頻相訪談詞愧草茅<lb/>
道在寧謀食時清不慮貧弟兄三俊彦天地一閒人攬<lb/>
鏡菱花曉開尊竹葉春文成五色錦采采濯芳津<lb/>
松樹曾巢鶴溪流可浣花步鳴蒼玉佩閒鍊紫金沙揮<lb/>
麈懐王衍横琴仰瓠巴有時因客到沽酒向西家<lb/>
生平甘淡泊質稟甚清通經史沉潛裏溪山笑傲中夢<lb/>
游天禄閣詩寄蘂珠宫自是神仙骨塵凡迥不同<lb/>
嬾騎金匼匝喜弄玉參差宇宙清寧日山林老耄時處<lb/>
<pb n="KR4e0049_WYG_002-4b"/>
中知守節履正在觀頥白髮磻溪釣飛騰未可期<lb/>
鄉里陳留逺才名二十餘文章宗太史詩法嫓黄初避<lb/>
地僑淞水誅茅結草廬功名諸弟貴問候列華裾<lb/>
搆室延虛白臨書擣硬黄但祈年大有安問世炎凉苜<lb/>
蓿堪羞饌芙蓉可集裳壽齡過八十無夢到鵷行<lb/>
　　次姚憲僉原禮韻簡明上人古鏡六首<lb/>
雲棲常自寂蠖屈豈求伸翠竹真如理青山妙色身滌<lb/>
除三毒火清淨六根塵出定寒宵永明蟾挂碧旻<lb/>
<pb n="KR4e0049_WYG_002-5a"/>
接流晴灌菊陟巘晝捫蘿地僻經行少心閒興趣多瘦<lb/>
笻縣樹底壊衲曬岩阿清盥無餘事因箋證道歌<lb/>
九山多勝槩此地一叢林石路循清澗茅堂枕碧岑野<lb/>
狐來聽法游衲問安心虎樹髙千尺師寧不嗣音<lb/>
林日遲遲靜溪雲淰淰輕雜花閒自落幽草細無名慨<lb/>
我朱顔老傷情白髮明何繇湔垢累問道立前榮<lb/>
清寂山中景逍遥物外身好茶留客煮香茝課童紉欲<lb/>
識空為了還知嬾是真釋門推老宿佛法在彌綸<lb/>
<pb n="KR4e0049_WYG_002-5b"/>
乾坤容隱逸寒暑互遷推獻果猿殊熟銜花鹿不疑食<lb/>
餘隨洗鉢梵放輟談詩送客長松下東頭月上時<lb/>
　　曹雪林夜宿草堂有詩因次韻<lb/>
杖屨來相訪柴門倒屣迎好春尊螘綠清夜燭花明每<lb/>
苦連旬别相踰半日程如今宜盡醉足以慰平生<lb/>
　　對雨<lb/>
立春將一月積雨已兼旬潦水邨邨白愁雲旦旦新世<lb/>
方期樂嵗天豈厭斯民便好驅陰沴陽和被廣輪<lb/>
<pb n="KR4e0049_WYG_002-6a"/>
　　元宵<lb/>
總説春來好春來尚寂寥江山緘媚景風雨過元宵室<lb/>
白燈光燦罏紅火力饒杯盤兒女進嬾赴北隣招<lb/>
　　游查山<hi>山上有查仙鍊丹井東眺黄耳冢西秦山</hi>
四面黄茅合南頭粉堞髙丹泉生石甃山趾帶平橋犬<lb/>
寄華亭信蛇吞戰國豪登臨增感慨落日在林臯<lb/>
　　役役<lb/>
弟妹分離久家鄉信息遲賣書人閷直穫稻雨愆期髮<lb/>
<pb n="KR4e0049_WYG_002-6b"/>
向愁中白顔從病後衰終年常役役何日是歸時<lb/>
　　次郁鈍之韻<lb/>
多病誰分藥窮愁只著書青郊春雨稼緑樹野人居天<lb/>
地身將老朋游日漸疎寄來詩句好功業復何如<lb/>
　　夢游華頂峰題詩于壁<lb/>
松徑曉停驂朋游只兩三鳥啼烟作障僧坐石為龕訪<lb/>
古人何在探幽我尚堪杏花風日美春色滿江南<lb/>
　　詠佳人效香奩<lb/>
<pb n="KR4e0049_WYG_002-7a"/>
衣皺霞千疊鞵彎玉兩弓色酣眉黛緑香膩口脂紅密<lb/>
約心還怯多情意未通黄昬頭嬾卸繡被象牀空<lb/>
　　著雍執徐之嵗三月望後一日率僮僕抵鍾賈山<lb/>
　　　采薪供㸑至四月朔歸每日陰雨<lb/>
繫船溪水頭山中成久留半月總值雨一身都是愁哺<lb/>
雛敗簷雀逐婦深樹鳩薪采輟夫役摘蔬薦晨羞<lb/>
　　寄夏原舟時從軍瀋陽<lb/>
分離忽兩春役役幾艱辛兵籍何時落鄉書此日真乾<lb/>
<pb n="KR4e0049_WYG_002-7b"/>
坤同是客風雨正愁人望斷渾河逺蕭蕭白髮新<lb/>
　　寄題性源上人清影軒<lb/>
勝地昔曾行雲扉夜不扃長林籠碧瓦明月照朱櫺世<lb/>
比龍門寺經繙貝葉青開秋敷石榻遲我一揚舲<lb/>
　　丙子元日<lb/>
朔紀庚申始風從甲艮來隂霾低不散天意邈難猜香<lb/>
縷縈銀燭椒花浸玉醅賔朋交致賀獨我老衰頹<lb/>
　　中夜不見月<lb/>
<pb n="KR4e0049_WYG_002-8a"/>
延桂敞南樓更傳第幾籌玉城衝雨立銀漢拔雲流曲<lb/>
度霜娥怨談停老子愁相看須隔嵗虛過此中秋<lb/>
　　十六夜翫月次韻<lb/>
中秋風雨隔二八正圓時天上清虛府人間太液池飛<lb/>
騰蟾皎潔翫賞客權竒偏照南村老蕭蕭兩鬢絲<lb/>
　　中秋夜陰<lb/>
自小看明月看來已白頭年年栖逆旅草草過中秋銀<lb/>
漢金波歛氷匳玉鑑收凄然向今夕嘯咏想南樓<lb/>
<pb n="KR4e0049_WYG_002-8b"/>
　　十六夜獨酌<lb/>
今夕非凡夕璚樓影尚彌纔經一日隔未覺半分虧再<lb/>
索新篘酒還賡昨賦詩舉杯邀對酌真足暢幽期<lb/>
　　十七夜傷感<lb/>
四十二年前今宵最可憐明蟾徒自好愛子竟長捐父<lb/>
母情懐苦乾坤造化偏老來頭雪白不斷夢縈牽<lb/>
　　過蕭塘市<lb/>
不到蕭塘市流光十五朞岸傾街甃裂寺廢梵幢欹第<lb/>
<pb n="KR4e0049_WYG_002-9a"/>
宅留荒址垣墉易敗籬相知無一在遺跡動傷悲<lb/>
　　閲畊<lb/>
上國曾辭聘南邨且閲畊心安閒自適肌瘦老逾淸趣<lb/>
向琴中得詩從枕上成平生隨造物多幸見升平<lb/>
　　龍鍾<lb/>
吳楚躬親歴關河事熟諳客居淞水上鄉夢越山南豹<lb/>
變知無及龍鍾愧不堪有時扶短策去就老農談<lb/>
　　濯足<lb/>
<pb n="KR4e0049_WYG_002-9b"/>
濯足咏滄浪南邨住草堂風簷縣襏襫煙艇帶笭箵總<lb/>
羨畊漁好渾忘嵗月長建文開泰運聖徳嫓軒黄<hi>笭箵元結</hi>
<hi>自釋音郎當葢竹籠也</hi>
　　歸途徐邨阻風<lb/>
徐家邨疃靜桺下泊舟航故國南游逺東風晚更狂歸<lb/>
心如箭急流水似人忙明日宜興縣長橋酹一觴<lb/>
　　簡顧秀才<lb/>
地偏春自勝市逺客尤稀草閣開清晝谿航載落暉雜<lb/>
<pb n="KR4e0049_WYG_002-10a"/>
花晴簌簌輕燕晚飛飛問訊東隣老還容覓釣磯<lb/>
　　西湖紀興<lb/>
浩浩春波闊㝠㝠夜雨縣笙歌傳别館燈火隔疎煙作<lb/>
客頻遷次傷時更可憐明朝晴未卜還是醉湖船<lb/>
　　五里塘<lb/>
破屋三家市扁舟五里塘亂波浮落照飢雀聚枯桑氛<lb/>
祲乾坤戚兵戈道路長漂流無倚著何日定歸鄉<lb/>
　　南邨對雨<lb/>
<pb n="KR4e0049_WYG_002-10b"/>
雨氣連邨白溪流觸岸渾餘寒欺鳥雀清潤溼琴尊修<lb/>
竹明如洗長楊翠作屯草堂初睡起曵履掩柴門<lb/>
　　和鄭南榮韻<lb/>
煮茶燒落葉掃徑動閒雲水涸溪痕見林疎岫色分齋<lb/>
居長自掩麋鹿動成羣短屐相過數惟應鄭廣文<lb/>
　　癸亥元日<lb/>
通夕零寒雨開晨吼朔風人惟憂樂異節自古今同故<lb/>
國丹丘外浮生白髮中力田憂水旱端策問凶豐<lb/>
<pb n="KR4e0049_WYG_002-11a"/>
　　元夕<lb/>
珂里傳柑日金吾放仗時樓臺燈火淡風雨管絃悲術<lb/>
眩明皇幸儀尊太乙祠千年成古蹟兀坐漫齎咨<lb/>
　　過顧城湖<lb/>
昨行三塔崦今過顧城湖帆正風猶順程遥日漸晡礙<lb/>
船防斷陼收港認浮圖同往皆良友羈情喜不孤<lb/>
　　己卯中秋<lb/>
移榻近前榮良時引興清雨從晡後散月向夜深明靈<lb/>
<pb n="KR4e0049_WYG_002-11b"/>
兎曾無恙孀娥若有情舉杯邀對酌隔嵗好尋盟<lb/>
　　中秋<lb/>
今夕知何夕南軒景趣幽露溥蟾影耀風靜桂氛浮移<lb/>
榻催鋪席褰簾快上鈎年年催老去又見一中秋<lb/>
　　辛已中秋<lb/>
海㝢樂昇平中秋景象清秪緣人意好轉覺月華明今<lb/>
嵗僉愚戅比隣異死生聽來惟是哭孰更不傷情<hi>兵部遣使</hi>
<hi>至府府命兩縣僉㸃身長力壯民丁應充謂之曰愚戅不下五千餘人</hi>
<pb n="KR4e0049_WYG_002-12a"/>
　　九月朔日庭前白菊開花<lb/>
尋常重九日難得菊花開今嵗困添閏孤芳亦借魁翠<lb/>
裘雲掩冉鶴羽雪毰毸三嗅秋香立吟哦待酒來<lb/>
　　丙寅中秋<lb/>
雲開天宇潔玉露滴琪林靜對中秋月偏傷故國心半<lb/>
生常作客此夕一霑襟弟妹書難得窮愁老轉深<lb/>
　　十二月望後一日輸粟金山衞<lb/>
渤海金山小坡陀草路危城池連斥鹵部伍雜華夷比<lb/>
<pb n="KR4e0049_WYG_002-12b"/>
屋屠牛肆髙竿賣酒旗一旬愁裏過雨雪滯歸期<lb/>
　　十月十一日夜夢中賦詩一首既覺忘前四句枕<lb/>
　　　上足成之<lb/>
桺風輕娜娜竹雨淨娟娟有只書千帙無多屋數椽邨<lb/>
深居自好心逺老相便載酒谿翁羨桃源小洞天<lb/>
　　十月廿六日喜雪分韻得同字<lb/>
今年方見雪懽喜萬人同觥巨醅浮緑窗明燭耀紅煎<lb/>
茶移石鼎理櫂命谿童黄竹何須賦休祥兆嵗豐<lb/>
<pb n="KR4e0049_WYG_002-13a"/>
　　庚辰元日<lb/>
授厯紀庚辰開元值丙寅五更㣲見雪兩日便迎春頭<lb/>
戴銀旛巧門題彩帖新屠蘇循故事殿飲老年人<lb/>
　　九月四日遣愁<lb/>
塵鎖斷絃琴悠悠嵗月深遺言仍在耳惡日倍傷心路<lb/>
隔重泉窅墳封宰木陰臨風耿無語老淚一霑襟<hi>惡去聲忌</hi>
<hi>日也</hi>
　　哭王黄鶴<hi>乙丑九月初十日卒于秋官獄</hi>
<pb n="KR4e0049_WYG_002-13b"/>
人物三珠樹才華五鳳樓世稱唐北苑我謂漢南州大<lb/>
夢麒麐化驚魂狴犴愁平生衰老淚端為故人流<lb/>
　　乙丑十月廿八日得鄉人林序班公輔寄聲報舍<lb/>
　　　弟夢臣沒於道未知月日地所二首<lb/>
白下相逢日于今十二年江湖俱老矣風雨獨凄然哀<lb/>
訃從人得殘軀為國捐生兒多不育身後竟誰傳<lb/>
弟兄惟我在骨肉永睽離王事勤勞日關河夢斷時水<lb/>
深風浪惡夜靜鼓笳悲號慟嗟何及傷心老益衰<lb/>
<pb n="KR4e0049_WYG_002-14a"/>
　　哭馬平主簿夏原威<hi>丁卯臘月十三日卒</hi>
詩書承善慶簪組沐恩榮賦命分修短詳刑服重輕平<lb/>
生師友義終古别離情盡掬寒淞水難前淚眼清<lb/>
　　挽陸北岩教諭<hi>辛已十月廿九日卒</hi>
北岩今已矣命也復何仇形影長相弔文章不自謀夢<lb/>
殘蕭寺夕魂返故山秋多少傷心事哀猿哭未休<lb/>
　　挽趙雲居先生二首<hi>辛已九月十八日卒</hi>
故國王孫後先生德望隆相將年九十出處浙西東學<lb/>
<pb n="KR4e0049_WYG_002-14b"/>
本趨庭教醫存濟世功俄然棄榮養哀慟起秋風<lb/>
呉淞今共客台婺逺相連去國二千里論心四十年故<lb/>
人將盡矣老淚重潸然修得遺賢傳儲輸太史編<lb/>
　　送何伯溫還鳳陽<lb/>
索居濠水曲嵗月共悠悠㑹面忽今日憐君已白頭關<lb/>
山來去路風雨别離愁谿上船催發寒潮沒逺洲<lb/>
　　開罏日有感是日始見霜<lb/>
陽月日云初新霜萬瓦鋪具羞供墓祀熾炭煖寒爐望<lb/>
<pb n="KR4e0049_WYG_002-15a"/>
望鄉關遠栖栖旅思孤形骸看漸老節序不停徂<lb/>
　　挽張雲莊宗禮三首<lb/>
客邸病縈紆驚憂鬱未舒紫桫函蜕骨白下返靈輿故<lb/>
里千年别浮生一夢如莫雲莊上些山雨竹樓虚<lb/>
嫁殃遭太守簿録降將軍短景燈餘燄繁華水上雲賢<lb/>
愚誰復辨玉石竟俱焚次第修言行他時表墓文<lb/>
嗚呼吾友汲相望去程遙遺恨孤慈侍清魂入大招諸<lb/>
兒銅鼓衞一穴鳳山椒淚灑西風裏交情永寂寥<lb/>
<pb n="KR4e0049_WYG_002-15b"/>
　　洪武癸酉正旦雨明日雨中夜雷電又明日雨四<lb/>
　　　日陰曀嚴寒西北風大作口號<lb/>
迎春半月先寂歴過新年雞狗羊猪忌風雷電雨全𤣥<lb/>
㝠雖代謝陽徳未昭宣有待隂霾散乾坤始泰然<lb/>
　　九日雨<lb/>
三年元日雨今雨欲經旬洋海開塗者金山餽粟人體<lb/>
寒衣綻裂腹餒食艱辛上帝埀慈憫晴暄振困貧<lb/>
　　二月六日雪<lb/>
<pb n="KR4e0049_WYG_002-16a"/>
春半三番雪田更誦里謠一年防暴水九月定盲飇色<lb/>
妒梅枝瑩花黏蜨翅消暫時成凜冽玉燭自能調<hi>田家五行</hi>
<hi>云二百五日主有風潮</hi>
　　庚午七月三日大風雨視丁卯嵗為尤甚獨松江<lb/>
　　　若此他郡無有也<lb/>
雨從朝起驟風到夜深狂仆屋搖坤軸漫江徧海鄉喜<lb/>
無秋旱暵未卜嵗豐荒較彼前三載而今勢益强<lb/>
　　六月廿九日喜雨<lb/>
<pb n="KR4e0049_WYG_002-16b"/>
六月三旬旱炎威酷吏猶廿年無此熱一雨近初秋田<lb/>
畝塵隨伏禾苗病向瘳豐登還可望生計尚堪謀<hi>一</hi>
　　二月朔夜中雷始發聲三日寒載嚴雪大作<lb/>
前夜起雷聲寒威刃發硎積陰春黯慘密雪晝飄零香<lb/>
褪梅腮白愁緘柳眼青擁罏頻熾火不似肉為屏<lb/>
　　七月三十日雨<lb/>
半月值秋晴凉生枕簟清嘉禾方孕秀甘雨又滋榮造<lb/>
物功難報斯民樂有生輸租庚責了倉庾定充盈<lb/>
<pb n="KR4e0049_WYG_002-17a"/>
　　洪武丁卯臘月癸亥雪<lb/>
六花凝瑞白已見臘前三寒色清逾烈羈懐老不堪窮<lb/>
隂連漠朔豐稔在江南驢背谿橋客煎茶恐未諳<lb/>
　　臘月初二夜雪<lb/>
吼樹朔風雄寒欺繡被重地浮銀渤澥山吐玉芙蓉瑞<lb/>
象標初臘歡懐慰老農嵗登端可卜百穀徧提封<lb/>
　　十二月十三夜雪<lb/>
滕六夜停驂乾坤玉氣涵樹膚寒擁腫松髮白䰐鬖驢<lb/>
<pb n="KR4e0049_WYG_002-17b"/>
背吟何苦壚頭飲正酣隔牆農父語喜見臘前三<lb/>
　　正月十二日雪<lb/>
立春纔二日撩亂雪花飛隂晦雲同色嚴凝曉肆威擁<lb/>
爐頻熾火對酒趣添衣徳澤終當布斯民莫歎欷<lb/>
　　至日聽雨<lb/>
至日聽寒雨今宵憶向曾漏催銅史箭花灺木奴鐙愁<lb/>
壘堅難破騷壇峻可登苦吟無好語白髮已鬅鬙<lb/>
　　甲子又晴<lb/>
<pb n="KR4e0049_WYG_002-18a"/>
田家春甲子分外要清明水旱因從卜休祥亦可旌明<lb/>
年期大稔今日喜長晴為報西疇老知時好力畊<lb/>
　　元宵雨<lb/>
三五元宵節連年氣候同漫天來暮雨吼地起南風燈<lb/>
火樓臺寂笙歌巷陌空金吾徒弛禁清坐愜深衷<lb/>
　　連日積雪醸寒曉起見雪臘月十一日也<lb/>
四野話豐年三番見臘前意從多日厚色瑩六葩妍谿<lb/>
艇因思汎鐺茶趂埽煎老翁無此興擁火醉陶然<lb/>
<pb n="KR4e0049_WYG_002-18b"/>
　　九月廿七日<lb/>
九月三旬裏渾無幾日晴軒墀簷雀浴農室竈蛙鳴㸃<lb/>
滴疑天漏汪洋覺地平烟蓑樵水稻此去若為生<lb/>
　　和董良史憲僉西郊草堂雜興八首<lb/>
杏花春雨映谿堂不異當年碎錦坊重碧破除千萬事<lb/>
硬黄臨寫十三行枌榆夾道陰連屋魚鳥親人水滿塘<lb/>
覓句有時成久立草茵藉坐槿籬傍<lb/>
西郊闢地搆名堂絶勝南邨小柳莊得意四時從嘯咏<lb/>
<pb n="KR4e0049_WYG_002-19a"/>
讀書萬巻保行藏雕胡米滑甘於粟萵苣苗肥綠似秧<lb/>
野飯菜羮皆適口一真滋味靜中長<lb/>
清谿脈脈抱虛堂新竹娟娟過短牆問桺尋花春事晚<lb/>
投壺散帙午隂凉時將芳糗充魚餌嵗㑹香秔備鶴糧<lb/>
如此閒情真自適可無幽夢入鵷行<lb/>
老來嵗月去堂堂夙佩君恩不敢忘炎漢辭官容廣受<lb/>
聖朝立極過軒唐秫田春雨租牛種茗盌凉風對鶴嘗<lb/>
清興有時吟不了天邊羅立九山蒼<lb/>
<pb n="KR4e0049_WYG_002-19b"/>
日長雙燕語深堂樹木參天枕簟凉龍徳光明今宇宙<lb/>
犬牙相制古封疆人龎俗厚宜栖止嵗泰時康匪禬禳<lb/>
我亦有家歸未得浙江東去路微茫<lb/>
吟成池草坐西堂胸次悠然隘八荒靜悟游魚投餌急<lb/>
閒看飛燕葺巢忙采山釣水唐人愿長子生孫漢吏倉<lb/>
髙尚循良同一致要令身世保平康<lb/>
蕭蕭落木䕶秋堂白版為扉掩夕陽塵垢不沾頻灑埽<lb/>
稻粱巳熟漸收藏攝生未用芝和术具饍能無芥與薑<lb/>
<pb n="KR4e0049_WYG_002-20a"/>
一榻清風渺千古看他奔走為人忙<lb/>
執經弟子早升堂客至何妨卧下牀家世澤流遺牒在<lb/>
御爐烟染賜衣香錦嚢縹帙新增集玉軸牙籖舊補亡<lb/>
鄰舍相邀長是醉此身終老白雲鄉<lb/>
　　次韻寧熙中上人姑蘇紀游十首<lb/>
　　　華山阻雨<lb/>
東南風急布帆輕長泖西來第一程此日忽逢春莫雨<lb/>
何人不望客中晴烟巒朶朶鬟凝碧石溜濺濺玉奏聲<lb/>
<pb n="KR4e0049_WYG_002-20b"/>
且向華山谿口泊推篷滌研寫幽情<lb/>
　　　喜晴<lb/>
澹霧㝠濛日晏升攬衣遙見闔閭城十分天氣依然好<lb/>
一色波光逺近明紫燕將雛花上語錦鳩呼婦樹頭鳴<lb/>
道傍農父交相慶菜麥青青喜快晴<lb/>
　　　山行偶興<lb/>
鬼䕶神呵兩怪松晚晴長阪緑陰濃泉聲噴壑谿東走<lb/>
嵐氣涵空日下舂毫楮出奩題好句杖藜到處發竒蹤<lb/>
<pb n="KR4e0049_WYG_002-21a"/>
近來蠟得登山屐擬約重游意未慵<lb/>
　　　遊天池<lb/>
雨餘弭櫂釣磯頭一錫翩翩縱逺眸翠壁石蹲形似虎<lb/>
龍淵雲墮氣如牛人間幻出三千界天上移來十二樓<lb/>
更陟層顛窮睇盼只疑咫尺是瀛洲<lb/>
　　　遊靈岩<lb/>
靈岩拔起拱諸峰林壑深幽與昔同誰念夫差罷敝後<lb/>
莫逃范蠡計謀中彈琴石老菭花紫響屧廊空夕照紅<lb/>
<pb n="KR4e0049_WYG_002-21b"/>
里叟不諳亡國恨至今猶説館娃宫<lb/>
　　　遊天平<lb/>
樹木沈沈翠作堆瘦笻緩步首頻回天平山水真佳矣<lb/>
文正祠堂亦壯哉碧落髙寒超下界白雲清煖隔浮埃<lb/>
長懐往事成悽斷為讀殘碑剔蘚苔<lb/>
　　　遊南峰寺<lb/>
昔遊曾記與諸賢藉草髙談雪滿顛白鶴青驄開士逝<lb/>
丹厓碧岫野花然虎丘東去無多地龍脈西通第二泉<lb/>
<pb n="KR4e0049_WYG_002-22a"/>
長欲攜書此中住自隨春雨種山田<lb/>
　　　沈一菴山居<lb/>
嬾性生憎世累縈功名從此不相能堂成自可同蘭若<lb/>
客至何妨話葛藤儀宇如如瑤圃月心懷炯炯玉壺氷<lb/>
扁舟早晚相尋去湖上羣峰取次登<lb/>
　　　宿觀音寺<lb/>
錫杖尋幽四月交山中地位總清髙一庭蘿月縣金鑑<lb/>
萬壑松風響翠濤雲臥已知隨處好浪游無愧此生豪<lb/>
<pb n="KR4e0049_WYG_002-22b"/>
上方夢覺清如洗況是鶴鳴從九臯<lb/>
　　　尋僧不遇<lb/>
肩輿伊軋度嶔岑義重宗乘故逺尋澗雨收時花作陣<lb/>
岩扉掩處筍成林蒲龕香歇閒清晝石鼎煙銷鎖緑陰<lb/>
那得相逢話疇昔嗟哉時序百年心<lb/>
　　張建寧賦詩見寄次韻四首<lb/>
移家住近府城東簾捲埀楊燕子風幽夢時驚棊局外<lb/>
好懷日付酒杯中喜於靜室觀虚白倦向通途踏軟紅<lb/>
<pb n="KR4e0049_WYG_002-23a"/>
老我無能甘寂寞谿山還欲與君同<lb/>
十年仕宦厭馳驅隨例歸休始定居門巷每來君子履<lb/>
杖藜閒過野人廬錦心繡口三都賦玉軸牙籖萬巻書<lb/>
别有髙情真自適或時孤櫂或巾車<lb/>
文采風流果謫仙乾坤汗漫興飄然銀章朱紱承殊渥<lb/>
檜楫蘭舟濟巨川兄弟喜看三薛在古今誰似二疏賢<lb/>
朋游散落曾無幾童稚情親到莫年<lb/>
赤霄丹鳳邈難儔鷗鷺為朋只浪游田里清淳依谷水<lb/>
<pb n="KR4e0049_WYG_002-23b"/>
闗河迢遞隔台州西風采采黄花晚落日離離碧樹秋<lb/>
白髮催人傷老大少年聲價落責樓<lb/>
　　次韻答張林泉五首<lb/>
憶昔交游各少年君年八十愈昻然幅巾短杖林和靖<lb/>
斗酒長篇李謫仙修竹簷前香細細落花風外影蹮蹮<lb/>
有時飯罷無餘事展席科頭自在眠<lb/>
繪像耆英古有堂先生鬢髮已蒼浪寫書簡竹枯鮮碧<lb/>
臨帖牋藤擣硬黄潮汐去來谿一曲垣墉周匝樹千章<lb/>
<pb n="KR4e0049_WYG_002-24a"/>
執經弟子皆循飭道統真傳遡紫陽<lb/>
倦草淮南大小山此身長與白雲閒南鄰北舍相歡洽<lb/>
西陌東阡自往還筆勢縱横驚雨驟文詞竒古發天慳<lb/>
幾時共剪西窗燭尊酒髙談一破顔<lb/>
百年孤抱嵗寒心不覺頭顱雪滿簪梧陌鼎烟時瀹茗<lb/>
石牀衣露夜横琴水雲深處成真賞風月良辰動苦吟<lb/>
欲訪郊居曾有約桃花浪煖一篙深<lb/>
枕流漱石豁煩襟日月容光實照臨御筆曾題田氏宅<lb/>
<pb n="KR4e0049_WYG_002-24b"/>
王門莫聽戴逵琴明經教子傳家學買宅租田罄槖金<lb/>
壽格期頤能有幾垂垂白髮送光陰<lb/>
　　次韻答陳祠部景祺三首<lb/>
傳家謹䕶一氊青膝下兒孫嵗嵗増松頂雲開晴放鶴<lb/>
谿頭潮落晚移罾堂臨緑野從行樂路直青霄定立登<lb/>
幾欲拏舟尋舊約望窮煙樹碧瀾層<lb/>
碧海雙金逺送青對之詩思晚逾增庭前洗竹閒留鍤<lb/>
池上义魚不用罾錦里角巾唐杜甫蘇門長嘯晉孫登<lb/>
<pb n="KR4e0049_WYG_002-25a"/>
羨渠伯仲幽栖處又隔風塵幾百層<hi>海中有大金小金二山</hi>
錦樹離離海氣青嵗年大稔粟加增僕夫緯篠修魚箔<lb/>
童子紉絲結蟹罾北舍南鄰相往復東臯西疃自臨登<lb/>
香浮缸面新醅熟膾切鱸肥玉作層<lb/>
　　新春風雨次陸北岩韻三首<lb/>
博山沉水裊輕烟嵗旦常儀總粲然笠屐賔朋來雨外<lb/>
盤觴兒女列堂前梅驚朔次朝猶落柳怯春寒晝未眠<lb/>
盥手正襟端策問今年還可種圭田<lb/>
<pb n="KR4e0049_WYG_002-25b"/>
江南風雨見何曾十日都無一日晴曉起暫看新嵗厯<lb/>
老來偏動故鄉情良辰美景須花柳妙舞清歌待燕鶯<lb/>
喜有山林容我輩共將詩酒樂文明<lb/>
鳥車載鬼過遙天白雨淋浪雜翠煙喜咏乆無工部老<lb/>
禱祈未用玉堂仙世情簡淡非今日春色凄迷似去年<lb/>
風景不殊鄉邑逺夢歸夜夜浙江船<lb/>
　　次韻答山泉上人曦<lb/>
緑谿野徑僻通邨百尺梧桐翠長孫海色曙凝生白室<lb/>
<pb n="KR4e0049_WYG_002-26a"/>
香雲晴䕶牧閒園額輝郡乗招提古名重鄉評行業尊<lb/>
近掣藏函翻般若何當聨席與精論<hi>海曙軒香雲室牧閒園皆上人扁名</hi>
　　次陸北岩韻二首<lb/>
廬外圭田二畝强鄉隣傭力為移秧百年岡壟衣冠閟<lb/>
一徑楸梧雨露涼天地無情身老大山林有分髮蒼浪<lb/>
急流勇退人爭羨喜見春風日載陽<lb/>
畎畝髙低絡翠徑樹林茂密列雲屛水邨沙路迢迢白<lb/>
茅屋炊烟處處青谷口樵歌西日暝岩頭虎嘯晚風腥<lb/>
<pb n="KR4e0049_WYG_002-26b"/>
先生歸也山居靜童子篝燈月半扃<lb/>
　　嚴寒次粟隱徳上人韻二首<lb/>
雪留十日未都消畵閤娛情遣寂寥茶敵睡魔浮玉乳<lb/>
酒烘吟臉暈紅潮雕盤異饌明妝捧寳鼎沉香烈火燒<lb/>
應有窮途飢凍者一般風景不同條<lb/>
匡牀燕坐坎離交氷綴霜髭口欲膠煖老正宜絲作毯<lb/>
逸居那敢樹為巢飢禽戰羽時僵仆猛虎摩牙夜噭哮<lb/>
造物屈伸端有數醉歌自把唾壺敲<lb/>
<pb n="KR4e0049_WYG_002-27a"/>
　　登千山次林泉徵士韻二首<lb/>
水作巴蛇走澱湖山蟠天馬載浮圖重重桑柘平原近<lb/>
閃閃烏鴉落照晡林廟幡鐙祠岱岳江城雉堞帶東吳<lb/>
歸心自是愁如織只怕游人唱鷓鴣<hi>干山一名天馬山下有平原邨</hi>
欲學當年乞鑑湖鵬程九萬阻南圖望窮海上天無際<lb/>
倚徧闌干日未晡一代衣冠成二老百年藜杖寄三吳<lb/>
南邨亦有林泉趣春雨聲聲聽鵓鴣<lb/>
　　周萬竹知紹興府日其家梅花盛開西賔張林泉<lb/>
<pb n="KR4e0049_WYG_002-27b"/>
　　　作詩寄之及簡越上諸友因次韻二首<lb/>
南枝向煖競先開何處人間有玉臺氷艶雪臞渾好在<lb/>
月香水影入詩來逋翁湖上清魂返仙子羅浮小仗回<lb/>
寄逺慎毋多折却使君調鼎待鹽梅<lb/>
麐經家學保青氊文采風流藝且賢池草西堂生夢裏<lb/>
官梅東閣到吟邊㑹稽望去無多路朋舊别來今幾年<lb/>
見説蘭亭只如昔勝游須在莫春天<lb/>
　　次胡安州韻<lb/>
<pb n="KR4e0049_WYG_002-28a"/>
宦成歸老有餘暉吟苦從教帶減圍卜搆北山欣地僻<lb/>
閲畊南畝慮年饑雲霄孤鶴盤旋過野水閒鷗自在飛<lb/>
炎暑困人多病暍寄言莫怪往來稀<lb/>
　　萬山遺叟以所作中秋重九二詩見示諸公和之<lb/>
　　　已多勉强效顰二首<lb/>
髙碾長空玉一輪娟娟零露洗浮塵良宵又值中秋節<lb/>
老我堪憐百嵗身對酒漫忘誰是主賦詩那有語驚人<lb/>
據牀談咏還多興沈浸清光景思新<lb/>
<pb n="KR4e0049_WYG_002-28b"/>
重陽佳節無風雨倦客他鄉憶水丘采采黄花人送酒<lb/>
迢迢碧漢鴈横秋喜無敗興催租者自有循谿蕩楫舟<lb/>
底用登髙方是樂嘉賔三兩醉還休<lb/>
　　五月菊<lb/>
老圃乗凉起歎嗟孤標底事便開花石榴明處朝同采<lb/>
紅藕香巾酒漫賖畫舫沅湘懐屈子薰風庭館屬陶家<lb/>
也知不為趨炎出莫忘清秋興緒嘉<lb/>
　　次夏西疇韻<lb/>
<pb n="KR4e0049_WYG_002-29a"/>
亂餘及見太平年聖主龍飛地幅員父子戍邊歸未得<lb/>
公疾下士禮彌䖍中天孤月應同照尺素雙魚孰為傳<lb/>
昨夜釭花頻送喜好風吹墮白雲篇<lb/>
　　題徳如海上人聽松軒<lb/>
定起忽聞風雨生危枝只恐鶴巢傾蒼虬鼓鬛嘘天籟<lb/>
翠浪掀空送海聲一派笙簧秋淅瀝千官環珮玉琮琤<lb/>
我家亦有閒庭院不及山窗分外清<lb/>
　　寄題陳孟文叢碧軒<lb/>
<pb n="KR4e0049_WYG_002-29b"/>
一室蕭閒竹裏安緑波洗出萬琅玕雲深競舞青鸞瘦<lb/>
簷曲長霏翠雨寒三徑清風人楚楚五車汗簡墨珊珊<lb/>
何當直造談𤣥處展席凉隂搗月團<lb/>
　　小游仙詞雪後一日甲子作<lb/>
瑤池謫降小真仙只在人間二八年長日沈沈緘秘緒<lb/>
浮生草草厭塵緣一函遺蜕寒璚隕五夜清魂顥氣縣<lb/>
鸞鶴啟途幢節擁碧霄如洗月嬋娟<lb/>
　　借韻答清谿邵先生<lb/>
<pb n="KR4e0049_WYG_002-30a"/>
西泖移家住北邨謝庭蘭玉見𤣥孫門前料理桑麻圃<lb/>
雨後栽培杞菊園象齒篆籤書列庋松花釀蜜酒盈尊<lb/>
平生不飲惟留客翰墨詞章熟考論<lb/>
　　借韻荅宗髙王架閣<lb/>
蕭然一室數家邨籍甚三槐幾葉孫詩句驚人師杜甫<lb/>
妍詞落簡客梁園承恩出牧年方妙謝事歸休道益尊<lb/>
不覺數年成闊别老懐耿耿與誰論<lb/>
　　借韻荅牧菴上人謙暨無心野人<lb/>
<pb n="KR4e0049_WYG_002-30b"/>
南邨差似浣花邨慚愧山巾宰相孫獨抱遺經畊壟畝<lb/>
病辭束幣老丘園此生空忝諸公後舉世何如見佛尊<lb/>
翠竹黄花真妙理清風明月不須論<lb/>
　　七夕次萬山韻<lb/>
瓜果中庭漏㸃深露花零亂滿琪林曝書偶忘今朝是<lb/>
乞巧欣逢此夕臨雲馭瑤池靈剡剡星梁銀漢影沈沈<lb/>
人間天上同欣樂只有悲蛩語不禁<lb/>
　　登超果寺一覽樓次林泉民韻<lb/>
<pb n="KR4e0049_WYG_002-31a"/>
層樓明敞奠松闗萬里蒼茫指顧間地絡泖茸羅梵塔<lb/>
天低溟渤獻神仙寳陀像設金千鎰瑞井光涵玉一環<lb/>
倚徧闌干吟未了伽陵風細韻緜蠻<hi>宋治平初錢武肅王所奉觀世音像</hi>
<hi>至淞江禮塔匯光爥于超果寺之金鰻井繇是迎像至焉井今名曰瑞光</hi>
　　次韻荅邵青谿先生<lb/>
藜杖烏紗過百年童顔鶴髮氣泠然窩尊安樂元通譜<lb/>
壺隱虛閒别有天課稼春行黄犢外尋盟時到白鷗前<lb/>
青谿一曲春如許二頃何須負郭田<lb/>
<pb n="KR4e0049_WYG_002-31b"/>
　　雪次陸靜菴韻<lb/>
剪剪寒風勢轉嚴六花撲簌綴髙檐螘醅銀瓮人微醉<lb/>
獸炭金爐妾慣添大地一方調玉燭遙山九㸃詫形鹽<lb/>
明朝擬向西園賞四敞罘罳巻毳簾<lb/>
　　胡萬山脚氣陸北岩遺詩問訊因次其韻<lb/>
見説新秋仍病痺南州土溼暑熏蒸耳邊愁聽三江雨<lb/>
胸次清涵萬壑氷臥起東山今謝傅嘯聞半嶺昔孫登<lb/>
北岩老子題詩寄愧我才疎闕剡藤<lb/>
<pb n="KR4e0049_WYG_002-32a"/>
　　感懷次韻<lb/>
數椽茅屋稱幽居環堵蕭然日著書隣曲往還忘主客<lb/>
林泉映帶樂禽魚一經闡教韋丞相三策成名董仲舒<lb/>
自愧無能空白首子孫便好問畊鉏<lb/>
　　中秋翫月次胡萬山韻<lb/>
東頭湧出爛銀盤簾巻南榮仔細看秋氣平分宵寂寂<lb/>
凉輝十倍露漙漙阿㕙藥臼敲清杵素女霓裳跨白鸞<lb/>
欲折丹葩向髙處璚樓玉宇不勝寒<lb/>
<pb n="KR4e0049_WYG_002-32b"/>
　　次張林泉韻<lb/>
潛化芝蘭四十春多君文采玉為人青燈風雨思還共<lb/>
白髮江湖老更親東漢獨髙嚴瀨客西疇自擬葛天民<lb/>
滄江今日同畊釣竊景前賢託此身<lb/>
　　次韻荅胡别駕<lb/>
避地僑居泖水濵相看白髮與時新好山登眺無多處<lb/>
榮宦歸來有幾人雞黍㑹多談笑數芝蘭氣合性情真<lb/>
莫年我輩須行樂莫遣蹉跎過一春<lb/>
<pb n="KR4e0049_WYG_002-33a"/>
　　正月二十有六日余與邵青谿張林泉㑹胡萬山<lb/>
　　　夏雪蓑俞山月髙彦武張賔暘于佘北踰嶺而<lb/>
　　　南訪陳孟剛席上分韻得船字<lb/>
桃源只在人間世三老相逢莫問年清晝喜陪多士集<lb/>
紫霄只恐徳星躔香蒸雲液行璚斝花簇珍羞飣綺筵<lb/>
一櫂歸來潮正落谿頭好似米家船<lb/>
　　題張惟徳清逸軒詩巻<lb/>
結廬自愛南邨好盡日蕭閒遣興長一榻松風茶在鼎<lb/>
<pb n="KR4e0049_WYG_002-33b"/>
半簾谿雨酒盈觴遙岑爽氣朝來致小徑黄花晚節香<lb/>
聞道層軒清且逸我將過汝共徜徉<lb/>
　　過沈汝舟故居次范宏逺韻<lb/>
不見幽人左太沖鶴歸遼海蕙帷空敗垣躑躅春酣日<lb/>
老樹鵂鶹夜嘯風怪事書空千載一長干作客幾人同<lb/>
可憐滿眼凄凉淚都付詩篇感慨中<lb/>
　　次萬山韻<lb/>
風雨江湖雪滿頭斗南名士總交游山林已自無多在<lb/>
<pb n="KR4e0049_WYG_002-34a"/>
我輩真成第一流折簡招邀春醸熟策笻來往野情幽<lb/>
年年無事長相見底用尋盟到白鷗<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0049_WYG_002-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南邨詩集巻二<lb/>
</p>
<p>
</p>
  </div>
<div>
                <head>南邨詩集巻三</head>
    <p>
<pb n="KR4e0049_WYG_003-1a"/>
欽定四庫全書<lb/>
　南邨詩集巻三　　　　　明　陶宗儀　撰<lb/>
　　曉起<lb/>
豆苗引蔓上疏籬桐樹吹花落釣磯老我田園閒處好<lb/>
故人書札近來稀挂巾蘿薜看雲起沐髮滄浪待日晞<lb/>
只怪平生詩癖在形骸消瘦不勝衣<lb/>
　　題王筠菴水邨山居二首<lb/>
埀楊舊種成籬落小徑初開近石矼夜雨漁舟添箇箇<lb/>
<pb n="KR4e0049_WYG_003-1b"/>
晴沙鷗鳥下雙雙夢魂不到鳴珂里卜築何須濯錦江<lb/>
沽酒鱠魚從野老髙僧招隱壓新腔<lb/>
松杉束屋青天小猿鶴當階白晝閒木客揖人騎虎下<lb/>
谿童采藥貿琴還玉笙聲斷雲連席丹竈光沉月滿闗<lb/>
我欲排楹與隣並掬泉洗耳聽潺湲<lb/>
　　録宋宫人語<lb/>
雲䕶春陰凝薄凍煙銷鑪篆帶餘馨殘花滿院鶯聲澀<lb/>
細雨吹簾草色青丹鳳不來天浩浩玉簫吹徹淚㝠㝠<lb/>
<pb n="KR4e0049_WYG_003-2a"/>
腰肢瘦損真無幾寧使清心混濁涇<lb/>
　　對月<lb/>
客子每看湖上月秋聲漸近竹邊窗流螢綴衣夜數箇<lb/>
白鶴聽琴時一雙甘旨未能娯綵服旅愁長是對寒缸<lb/>
飯牛屠狗誠無媿附鳳攀龍志未降<lb/>
　　熟食日有懷<lb/>
去秊今日天台路布襪青鞋捫薜蘿山鳥亂飛疎雨至<lb/>
人家閉戸落花多孤燈客鬢愁中改千里鄉闗夢裏過<lb/>
<pb n="KR4e0049_WYG_003-2b"/>
江漢悠悠為客淚先塋回首倍滂沱<lb/>
　　西湖晚步題湖山堂<lb/>
短策輕衫徐步穩平堤落日莫光遲郎君馬上敲金鐙<lb/>
官妓船頭唱竹枝老鶴不歸和靖墓長林還䕶鄂王祠<lb/>
吁嗟人事朝朝異山色湖光似昔時<lb/>
　　長安市<lb/>
長安市上多青樓樓下美人嬌以羞千金買笑復何惜<lb/>
萬里作客還自愁勲業未成慙寳鑑英雄何限看吳鈎<lb/>
<pb n="KR4e0049_WYG_003-3a"/>
百年世事如雲雨老大徒傷易白頭<lb/>
　　九日<lb/>
江城黤慘傷秋莫人事艱難感恨長正苦兵戈依遠道<lb/>
不堪風雨過重陽鬢毛垂領蕭蕭短菊蕋盈枝細細香<lb/>
妖氣天光兩㝠漠將軍何日定荆㐮<lb/>
　　獨坐簡趙彦徵<lb/>
豺狼猛噬據荆徐烽火連雲照玉除世上小兒皆習戰<lb/>
江南何地可安居諸侯控制兵機冗濫吏誅求國政疎<lb/>
<pb n="KR4e0049_WYG_003-3b"/>
獨坐小窗情思惡秋風嫋嫋正愁予<lb/>
　　曉發松江<lb/>
客裏東風促去程沙棠舟小布帆輕衝人鷗鳥雙雙起<lb/>
近水桃花樹樹明故喜呉淞堪寄食不愁江漢尚屯兵<lb/>
經綸事業成虚擲一寸葵心向日傾<lb/>
　　次邵冠軍客中見寄韻<lb/>
重關列㦸遲行舟小雨吹煙凝不流時迓檄書傳帥命<lb/>
數呼官酒破詩愁江城已擊扶搖上海宇還期汗漫游<lb/>
<pb n="KR4e0049_WYG_003-4a"/>
春樹重重雲莫合懷人多在驛西樓<lb/>
　　皆夢軒為陳汝嘉賦<lb/>
北窗髙臥羲皇上不比南柯太守衙塵世蕉陰方覆鹿<lb/>
山童竹裏自敲茶黄粱旅邸空仙枕春草池塘即謝家<lb/>
萬事轉頭同一幻怪來筠管忽生花<lb/>
　　偶成簡錢曲江<hi>字惟善</hi>
坐看凉月上谿樓桐葉晶熒露氣浮戀闕近瞻天北極<lb/>
懐親遙隔海東頭寓形宇内一身老濯足滄浪萬里流<lb/>
<pb n="KR4e0049_WYG_003-4b"/>
安得神飇駕輕轂白雲直下即丹丘<lb/>
　　寄贈葉子澂<hi>名以清京口人避兵華亭遂家焉貧而尚節義</hi>
平生不受官長罵結屋乃在深郊居田無二頃每種秫<lb/>
日有百錢惟買書養親上堂具甘旨留客煮飯挑嘉蔬<lb/>
憐君行義有如此名譽豈肻終閻閭<lb/>
　　次謝士英韻<lb/>
郊原十里非凡境屋宇無多似瀼西新竹長來吟徑小<lb/>
綠楊缺處畫橋低茶浮石鼎兒新煮詩滿雲箋手自題<lb/>
<pb n="KR4e0049_WYG_003-5a"/>
乗興看山出林麓短笻一箇影清谿<lb/>
　　春雨初晴沈野亭見訪<lb/>
九十日春渾有幾相將一半雨兼風草堂晴旭生虚白<lb/>
花徑兒童掃落紅漫喜故人來泗北更期後夜宿山中<lb/>
青鞋布襪須吾輩百遍相過意未窮<lb/>
　　次夏士良戸矦韻<lb/>
竹裏茅茨白板扉興來隨意卧牛衣天籠平野前山遠<lb/>
水拍危橋過客稀釣罷得魚沽酒去雨餘種豆荷鉏歸<lb/>
<pb n="KR4e0049_WYG_003-5b"/>
故人卻在城南住日日清觴四坐飛<lb/>
　　秋懐次夏停雲韻<lb/>
妖氛澒洞逼京華將畧時無李左車休唱貞元供奉曲<lb/>
似聞商女後庭花職方未復江南貢使者空乗海上槎<lb/>
自古和邊真拙計却令紅粉泣琵琶<lb/>
　　送陳平仲<lb/>
我居巷南子巷北同是挈家來避兵故園荆榛已能理<lb/>
逺道虎豺那可行老懐作惡輙數日寒谿送别傷離情<lb/>
<pb n="KR4e0049_WYG_003-6a"/>
未知後㑹更誰好斫鱸且醉雙銀罌<lb/>
　　讀史次謝元素韻<lb/>
長時讀史白雲西往事評來手自題亮也已亡誰相漢<lb/>
單云多智國存齊百川行地終歸海五緯經天未聚奎<lb/>
堪嘆洛陽宫外路銅駝荆棘夜烏啼<lb/>
　　樂靜草堂為衞叔靜賦<lb/>
屋繞芙蓉九疊屛日長客去掩閒庭岩花煖傍疎簾落<lb/>
階草晴分汗簡青溫火試香删舊譜汲泉煮茗續遺經<lb/>
<pb n="KR4e0049_WYG_003-6b"/>
江南定有徵賢詔太史方占處士星<lb/>
　　次韻荅楊廉夫先生<lb/>
移家正在小斜川新買黄牛學種田奏賦不騎沙苑馬<lb/>
懐歸長夢浙江船窗浮爽氣青山近書染凉陰緑樹圓<lb/>
樂嵗未教缾有粟全資芋栗應賔筵<lb/>
　　夜坐<lb/>
披衣散髮坐南榮漏㸃遲遲欲二更風約沼萍雲影淡<lb/>
月栖徑竹露華明石牀凉意浮珍簟寳鼎沈烟噴玉笙<lb/>
<pb n="KR4e0049_WYG_003-7a"/>
世慮不闗心似洗此身只覺在蓬瀛<lb/>
　　梅花隖<lb/>
谿北谿南十萬枝洞門深鎖幾人知月香水影無多語<lb/>
姑射羅浮自一竒千里喜傳春信早孤笻偏愛夕陽遲<lb/>
殷勤更入坡仙詠共補辛夷别墅詩<lb/>
　　守嵗次謝髙潔韻<lb/>
明日五更纔是春坐深不覺漏聲頻風塵澒洞向今夕<lb/>
燈火團欒能幾人老去清霜吹鬢髮愁來雙淚落衣巾<lb/>
<pb n="KR4e0049_WYG_003-7b"/>
乾坤擾擾皆兵甲何處谿山著此身<lb/>
　　機山懷古次趙廷采韻<lb/>
昭矦功業在人間二俊文章若可攀西洛竟從王冏辟<lb/>
秋風不遂季鷹還平原邨迥家山靜華表雲深鶴夢閒<lb/>
有客艤舟來弔古空林落葉雨澘澘<lb/>
　　長至日林泉偕雪林踰鳳岡訪友聨句次其韻<lb/>
鳳皇飛舞結青山九曲雲林第一闗輕櫂每從谿口去<lb/>
短蓑長自嶺頭還初陽消息升沈裏二老襟懐嘯咏間<lb/>
<pb n="KR4e0049_WYG_003-8a"/>
此地正堪頥莫景采芝厎用躡商顔<lb/>
　　催梅為雪林作<lb/>
的皪孤標隔水湄我家庭館見何遲喜迎春信無多日<lb/>
英負東風第一枝湖曲老逋魂定返羅浮仙子夢曾期<lb/>
短笻立待黄昏月嗅得寒香便賦詩<lb/>
　　代梅荅<lb/>
向煖南枝趂早開譲渠獨占百花魁與時無競緘春在<lb/>
感子相思索笑來吹笛且休明月厎煮茶宜傍白雲隈<lb/>
<pb n="KR4e0049_WYG_003-8b"/>
老予不比桃和杏直要鼕鼕羯鼔催<lb/>
　　次景訥菴韻送廷采<lb/>
傳家留得舊青氊旅食西州五十年老去秪知懐故國<lb/>
曉來生怕送歸船九山影落三江口丹杏花開二月天<lb/>
最是東風雙語燕留人飛過酒尊前<lb/>
　　先照樓為玉無瑕上人題<lb/>
若木枝頭耀燭龍寅賔先與最髙峰光明徧照三千界<lb/>
樓閣宏開第一重舉目心徵香水海至誠膜禮紫金容<lb/>
<pb n="KR4e0049_WYG_003-9a"/>
五時説法如親聽向上圓機不露鋒<hi>華嚴經云如日初出先照髙山</hi>
　　聽雪為孫以貞賦<lb/>
瑤池阿母教飛璚細搗氷花擁佩旌郭索行沙林竹偃<lb/>
呉蠶食葉紙窗明短編清夜誰家讀柔櫓寒谿逺處聲<lb/>
閉戸先生俄側耳松濤沸起煮茶鐺<lb/>
　　八月十五夜玩月次韻<lb/>
髙捲湘簾看明月一年今夜十分嘉露華清灑玉毫兔<lb/>
林影還浮金背蟇太液池臺當更好廣寒城府望非賖<lb/>
<pb n="KR4e0049_WYG_003-9b"/>
據牀老子婆娑在嘯咏歡娛孰有涯<lb/>
　　次胡别駕韻寄李儀曹至剛<lb/>
皇帝徵除賛禮曹御爐烟染越羅袍太微埀象郎星近<lb/>
仙步趨朝地位髙夙夜寅清宗秩祀儀文開朗列英髦<lb/>
嗟余白髪懷思日孤鶴長鳴在九皋<lb/>
　　小園即事次胡廣文若思韻<lb/>
日長童僕理蔬畦官舍如同隱者栖新水方塘魚在藻<lb/>
落花小雨燕銜泥杯盤留客兒能奉琴册娯心手自攜<lb/>
<pb n="KR4e0049_WYG_003-10a"/>
滿紙文章新灑翰人人爭道外孫虀<lb/>
　　緋桃次韻同前<lb/>
凝脂近水騁芳姿劉阮從來見事遲血寫妖猩衣燦爛<lb/>
<hi>用紅衣人事</hi>燄融烈火錦昌披<hi>用石曼卿事</hi>夀同西母還丹日笑<lb/>
倚東風醉酒時絶勝渡江顔色淺英名乆入彦謙詩<lb/>
　　萬竹林為鶴砂于廷立賦<lb/>
渭川壌地栽千畞海上雲林長萬竿晉室一時人曠達<lb/>
爾家三徑日平安琅玕響激秋聲早翡翠陰團雨氣寒<lb/>
<pb n="KR4e0049_WYG_003-10b"/>
裹茗敲門容借看清風吟嘯對檀欒<lb/>
　　九日次韻<lb/>
今年九日還為客朋舊壺觴興趣同雁影江頭清淺處<lb/>
龍山天際有無中黄花細吐香堪采白髪髙歌氣不充<lb/>
醉把茱萸懐弟妹異鄉飄泊已成翁<lb/>
　　張林泉九日寄詩次韻荅之<lb/>
畊田鑿井水南郊嬾性從來謝拔茅草檄未能行虎落<lb/>
濡毫敢望立螭㘭菊萸並進重陽節萍水相親逺道交<lb/>
<pb n="KR4e0049_WYG_003-11a"/>
嵗嵗兹辰動懷想若為對飲共山肴<lb/>
　　新寒寫懷次韻<lb/>
世故漫漫混渭涇九山髙枕臥雲屏攤書霧拂雙眸瑩<lb/>
攬鏡霜欺兩鬢青歸燕凄凉誰復顧吟蛩哀怨不堪聽<lb/>
秋風落木茅茨破坐右髙縣陋室銘<lb/>
　　壬申十二月廿九日林泉抱拙伯仲萬山别駕同<lb/>
　　　宿三味軒得何字<lb/>
嵗晏髙朋忽我過諸生尊爼罄歡歌老來短鬢因愁改<lb/>
<pb n="KR4e0049_WYG_003-11b"/>
醉後衰顔為酒酡燈影未隨雲影淡漏聲不似雨聲多<lb/>
明朝約共尋梅去屐齒泥深可奈何<lb/>
　　立春次韻<lb/>
厯降靈臺一嵗新氣調玉燭萬方春候灰浮動輕於雪<lb/>
臘酒傾來白似銀花勝亂簪人鬬巧菜盤新簇齒生津<lb/>
尋芳早晚如相約便整肩輿繼後塵<lb/>
　　雨窗㑹飲分韻得雞字<lb/>
南畞躬畊水一犂夜來風雨正凄迷華筵盛集書相拉<lb/>
<pb n="KR4e0049_WYG_003-12a"/>
白絹斜封手自題賔客不分牀上下杯盤盡出玉東西<lb/>
太平深野宜歡樂還憶都門曉聽雞<lb/>
　　和琴清萬山五日雨窓酌酒賦詩韻<lb/>
睡餘閒把離騷讀白髪星然一老身五采誰纒長命縷<lb/>
赤符不上小烏巾蘭湯滑凝芳華冽丹臼香融藥草新<lb/>
簾巻琴清軒外雨蒲觴酌客更情親<lb/>
　　夏原舟寄詩求譔其先子墓銘次韻荅之<lb/>
男兒不必嘆流離治世麒麟可繫羈好句自堪横槊賦<lb/>
<pb n="KR4e0049_WYG_003-12b"/>
壯懐莫為聽琴悲迢迢逺道江南夢念念雙親壟上碑<lb/>
此日勒銘當不愧行藏顛末我曾知<lb/>
　　贈良介菴上人<lb/>
開士傳來竺國燈驀然悟道在聞聲鯨音寳梵岩花落<lb/>
罏篆蒲團海月生靜掃六塵無染著要觀一性本圓明<lb/>
何時借我袈裟地試把宗乗與細評<lb/>
　　化城寺悟本心上人有軒修竹中今寺與軒幻為<lb/>
　　　刼灰瓶錫游方自號竹軒志不忘也<lb/>
<pb n="KR4e0049_WYG_003-13a"/>
此君勁節保平安壞衲幽居寄嬾殘一榻清風敷具坐<lb/>
四窗凉雨巻簾看梵餘瑟瑟笙簫荅定起沈沈翡翠寒<lb/>
長作化城安隱想眼前隨處碧琅玕<lb/>
　　送潘貢士魯璵<lb/>
東風拂曙泮林春行李觀光上國賔嵗貢成材雖有格<lb/>
旦評雅望妙無倫帆浮翠縠江波灔馬控青絲柳色新<lb/>
此去辟雍天咫尺早持鈞軸見經綸<lb/>
　　送人才殷惟中<lb/>
<pb n="KR4e0049_WYG_003-13b"/>
春水緑波春草碧春風一櫂發江城到京便入人才選<lb/>
薦剡連排父老名朋舊稱揚多義舉衣冠惜别重交情<lb/>
此行喜遂平生志簪紱榮身感聖明<lb/>
　　甲戌元日次韻<lb/>
守嵗罏邊燭尚明家家簫鼓雜鐘聲紫霄散彩晨光發<lb/>
元日開祥淑氣生萬丈赤城懷復眺千絲白髪喜還驚<lb/>
老來但博身强健詩酒朋游慰客情<lb/>
　　送吕仲徵知縣之官武平<lb/>
<pb n="KR4e0049_WYG_003-14a"/>
明經擢第下金鑾題賜宫羅墨未乾早嵗喜詶尊主學<lb/>
長才先試牧民官銀章朱紱三千里白舫青簾五百灘<lb/>
<hi>在汀州</hi>一縣花開琴調古佇聽趣召入朝端<lb/>
　　題顔近仁清風巻<hi>近仁先朝進士能寫竹</hi>
髙棟曽軒頫澗阿此君挺挺翠駢羅寫真縑素襟期合<lb/>
相與氷霜節操多鸞牡遄歸周甫誦蓬萊何處玉川歌<lb/>
門前應用開三徑自有故人時一過<lb/>
　　題朱文儀松軒清賞巻<lb/>
<pb n="KR4e0049_WYG_003-14b"/>
五鬛離離翠作行四簷奕奕住中央籖裁象齒尊經史<lb/>
帖䕶芸暉寳晉唐㸃易研朱朝滴露題詩握管晝焚香<lb/>
開庭亦有風來處不及君家意味長<lb/>
　　贈樂安居士張彦載<lb/>
治世優游賦考槃葛衣藜杖筍皮冠清谿一曲居常樂<lb/>
紅日三竿睡正安花外雨窗篘螘醞竹間風鼎瀹龍團<lb/>
到頭渾是清閒福笑引兒孫種合歡<lb/>
　　題王孟京先生采芝生巻<lb/>
<pb n="KR4e0049_WYG_003-15a"/>
髙風千古仰商顔自喜幽栖近九山短鍤每從層巘陟<lb/>
頃筐長帶亂雲還晴霞煖䕶金莖紫曉露香融玉朶殷<lb/>
辟穀延年端藉此飄然行簉列仙班<lb/>
　　賞牡丹次蕭古齋韻<lb/>
萬卉千葩推第一天然國色謝鉛華沈香亭對殊堪匹<lb/>
金帶圍成未足誇宿露煖風滋綘蠟曲闌輕幄障晴霞<lb/>
尊罍燕賞加題品格調清新是作家<lb/>
　　次韻送張處善歸楓谿<lb/>
<pb n="KR4e0049_WYG_003-15b"/>
慨世浮名散若烟喜君浩氣直如弦兵戈避地三江曲<lb/>
湖海論交廿載前夜雨漫懐揚子宅早潮催發米家船<lb/>
楓林渺渺晴雲外此去添予别緒牽<lb/>
　　代賦借鶴<lb/>
香靄瑤壇恭蕆事帝真幢節控神飇朱陵紫府傳丹檢<lb/>
白鶴青鸞下碧霄翅影亂隨旛影颺吭音渾與玉音調<lb/>
衆眸瞻睹同稱讃孰謂仙禽不可招<lb/>
　　中秋對月有感<lb/>
<pb n="KR4e0049_WYG_003-16a"/>
我室曽煩月照幃今年此夕認清輝芳時一去無繇返<lb/>
皓首同歸與願違譙漏聲傳人寂歴胡牀影矗露霏微<lb/>
碧霄如水連銀漢好洗浮生萬事非<lb/>
　　又次氷雪翁韻<lb/>
碧空湛湛露華清萬籟沈沈一鑑明節序俄驚今夕是<lb/>
光陰只使老懷驚桮盤小酌雙瓶盡賔主髙談四坐傾<lb/>
童子煮茶來報説蓮花漏刻已三更<lb/>
　　送萬用謙歸豫章<lb/>
<pb n="KR4e0049_WYG_003-16b"/>
阿兄司臬莅松城令弟辭家賦逺行吳楚相望縈别恨<lb/>
塤篪迭奏藹親情山頭曉月長亭小江上秋風一舸輕<lb/>
楊柳條疎不堪折頻頻勸酒待潮生<lb/>
　　題翟景泉空空室<hi>名䝉</hi>
都門此日寄髙蹤僦屋通衢豈諱窮四壁蕭然無長物<lb/>
八窗豁處有清風居安養拙蘧廬若絶念忘形幻泡同<lb/>
方寸虚靈元不昧漫從釋部話空空<lb/>
　　雪中偶成次書莊叟韻<lb/>
<pb n="KR4e0049_WYG_003-17a"/>
瑤池阿母試鸞刀剪碎馮夷白戰袍琪樹千林清可攬<lb/>
玉厓萬丈勢彌髙越箋題句披蟬翼建盞行茶沃兔毫<lb/>
却笑堆成獅子様街頭便可怖兒曹<lb/>
　　和山翁寒夜竹所宴集韻<lb/>
西湖雪裏喚相宜欲約重游未可期嵗月匆匆多契濶<lb/>
杯盤草草足委蛇金荷燒燭光逾粲石鼎聨詩句益竒<lb/>
老子婆娑嗟莫預買花載酒不為遲<hi>相宜船名</hi>
　　立春次韻<lb/>
<pb n="KR4e0049_WYG_003-17b"/>
迎春餞臘此辰兼暢飲何愁酒價添春菜青青敷甲拆<lb/>
枯荄短短綻包尖銀旛鬬巧應須賜玉燭調和不用占<lb/>
晴日煖風春信早千紅萬紫競穠纎<lb/>
　　除夜次韻<lb/>
嵗律纔圓已戒程滿家守餞歴深更驅儺隊列籸盆艶<lb/>
爆竹聲揚玉漏清粻糗車船窮鬼事杯盤燈火異鄉情<lb/>
徘徊不覺東方白簫鼓喧闐到處鳴<lb/>
　　丙子元日次韻<lb/>
<pb n="KR4e0049_WYG_003-18a"/>
帝車揭柄夜司寅鳳厯頒秊氣象新元日舒長開正始<lb/>
東風扇煖逗陽春剡桃作版神如在列炬為城迹已陳<lb/>
笑把屠蘇隨後飲南邨我是老天民<lb/>
　　莫春分韻得青字<lb/>
輕寒輕煖夜來晴鴶鵴催畊語不停清沼滿浮春水碧<lb/>
緑陰濃帶逺山青無雙美醖玻璃盌第一名花翡翠屏<lb/>
欲駐芳輪無上策匆匆離思短長亭<lb/>
　　水西畊隱為林彦祥賦<lb/>
<pb n="KR4e0049_WYG_003-18b"/>
西疇膴膴水泠泠小結茅茨也自清白蠧簡編風外讀<lb/>
烏犍蓑笠雨中畊休官彭澤惟陶令行義安豐有董生<lb/>
九月築場禾稼熟獻羔祭韭樂昇平<lb/>
　　次韻自述<lb/>
飄零江海半生多年少疎狂老益磨柳拂簷牙兒手種<lb/>
苔黏屐齒客來過雨窗吟苦償詩債茗盌香清遣睡魔<lb/>
亦欲躬耕南畝上飯牛閒暇織農蓑<lb/>
　　九日次韻<lb/>
<pb n="KR4e0049_WYG_003-19a"/>
重陽佳節古今同老我凄凉思不窮兩浙東西淹嵗月<lb/>
一身南北類萍蓬登龍人在銷沈外戲馬臺荒感慨中<lb/>
醉把茱萸懐弟妹不知烏帽落西風<lb/>
　　平湖為山陰鏡上人賦<lb/>
萬頃平湖枕越城短篷如在畫圖行波浮霜鑑金輝瑩<lb/>
山擁氷壺玉氣清翡翠蘭苕酣淨緑天光雲影照空明<lb/>
知章一曲應分得用作沙門字與名<lb/>
　　次曹雪林見寄韻<lb/>
<pb n="KR4e0049_WYG_003-19b"/>
告老歸來鬢已秋山中廬墓境深幽田園已遂陶彭澤<lb/>
鄉里爭稱馬少游戲彩庭前思逺道解纓風外濯清流<lb/>
新詩題寄渾難和筆力髙於五鳳樓<lb/>
　　干山訪曹雪林劉深雲周雲隖看菊花雲莊有詩<lb/>
　　　次其韻<lb/>
干山盤曲帶諸峰與客尋幽向此中谿色秋同天色淨<lb/>
籬花曉裛露花濃雲林泉石清深處人物衣冠太古風<lb/>
酌酒賦詩忘路遠放船歸晚意無窮<lb/>
<pb n="KR4e0049_WYG_003-20a"/>
　　並頭鶴頂紅菊次雲樵韻<lb/>
翩蹮籬下合歡叢駢首昂昂沁淺紅湘浦淚沾仙羽若<lb/>
喬家醉嗅晚香同秋宵併作繁蕐夢春色勻光隱逸風<lb/>
自昔栽培無此本丹鉛圖寫待良工<lb/>
　　黄白二色菊<lb/>
一本花敷二様芳試稽别譜異尋常東籬夜結金銀氣<lb/>
彭澤神游坤兑方正色半隨霜露改晚香渾似蝶蜂忙<lb/>
蠟葩月朶爭輝潔漁隱詩篇久播揚<hi>周清真詞蝶粉蜂黄苕溪漁隱有黄</hi>
<pb n="KR4e0049_WYG_003-20b"/>
<hi>白菊詩</hi>
　　次林泉韻簡雲莊<lb/>
慈親堂上笑開顔畵舫歸來落照間一劄分疏投柏府<lb/>
諸郎迎候出林闗風塵涉世情當適鷗鳥忘機意自閒<lb/>
開嵗元宵無幾日入城好約看燈山<lb/>
　　丁丑元日分韻得生字<lb/>
土牛餞臘三元正玉燭調和四海清老眼細看新嵗厯<lb/>
白頭偏動故鄉情人家競寫宜春帖宰相寧無列火城<lb/>
<pb n="KR4e0049_WYG_003-21a"/>
圖軸髙縣鍾進士怪精也復可憐生<lb/>
　　謁貞烈廟<hi>元封英義武恵正應王</hi>
義興縣裏長橋外祠宇巍峩枕碧虚華袞端居英義像<lb/>
穹碑深刻右軍書斬蛟射虎傳今昔盡孝全忠耀里閭<lb/>
一櫂經過來致謁石香爐畔整冠裾<lb/>
　　過石臼湖<lb/>
四圍漲塞中流淺一日風帆百里程勢敵洞庭天所設<lb/>
形侔石臼古來名烏犍黒豕千羣亂碧草黄沙萬頃平<lb/>
<pb n="KR4e0049_WYG_003-21b"/>
幾處空林皆可畫扣舷吟咏豁髙情<lb/>
　　三月朔日入都門<lb/>
欣欣灌木衞圜丘滾滾長江控上游虎踞龍蟠真聖主<lb/>
天開地設古神州五雲宫殿參差起萬國梯航逺近柔<lb/>
何幸布衣膺寵命擬隨仙仗覲前旒<lb/>
　　二日早朝<lb/>
雞人三唱送殘更禁鼓鼕鼕日未升白玉搆橋聨五仗<lb/>
黄金題榜耀觚稜班傳臚句朝儀肅樂奏簫韶旦氣澄<lb/>
<pb n="KR4e0049_WYG_003-22a"/>
黼坐正中天咫尺叩頭丹陛益凌兢<lb/>
　　到家<lb/>
頭白衰年一病身輕裝來往倏三旬五城街市經行遍<lb/>
數畞田園入望頻芳草落花呉苑夕短帆輕槳澱湖春<lb/>
到家菊茂秧田緑老作皇明治世民<lb/>
　　過鳳山錦溪橋<lb/>
錦溪橋下水平谿楊柳條長拂岸齊參政<hi>張瑄</hi>寳坊歸幻<lb/>
刼右丞<hi>徐義</hi>先壟可悲悽漁船檜楫雙雙短酒店茅簷處<lb/>
<pb n="KR4e0049_WYG_003-22b"/>
處低市井荒涼風景異老鴉啼過亂雲西<lb/>
　　白醉樓為范文鉉賦<lb/>
目眩金鑼<hi>唐髙素逍遙館冬日初出銘云墮指折膠夢想曝背金鑼騰空映簷白醉</hi>日出初<lb/>
簷闌凛冽氣全蘇心情酣樂非因酌體骨融和似欲扶<lb/>
西閣吟成唐杜老<hi>詩集有西閣曝背篇</hi>寒時作息宋田夫<hi>負暄事見列子</hi>
幕天席地從吾意兀兀陶陶一念無<lb/>
　　送王思廣還常徳衞<hi>名𢎞</hi>
玉立長身意氣多相逢忽在鳳山阿晉朝人物王文度<lb/>
<pb n="KR4e0049_WYG_003-23a"/>
漢代將軍馬伏波銕甲枕戈曾報效錦衣傳檄謾婆娑<lb/>
東風二月桃源路歸騎翩翩奈爾何<lb/>
　　蓮月軒在華亭東林寺為矩菴方上人賦<lb/>
鑿沼栽蓮半畞强開軒敷席坐端相從來水月真靈境<lb/>
化出匡廬古道場兔影淡籠銀槖淨氷輪清碾玉簪香<lb/>
要知影色皆為妄本性圓明意味長<hi>寺正殿奉觀音大士</hi>
　　寒碧軒為玉岩璉上人賦<lb/>
花惟薝蔔樹旃檀地位清髙眼界寛雲彩半分氷鑑碧<lb/>
<pb n="KR4e0049_WYG_003-23b"/>
天光倒浸露壺寒靜凭曲檻湔凡趣宴坐曾軒習止觀<lb/>
本性空明猶湛水未教風外起波瀾<lb/>
　　洪武三十一年閏五月初十日亥時大行皇帝崩<lb/>
　　　十六日皇太孫即位十八日大赦天下改明年<lb/>
　　　為建文感而恭賦<lb/>
先帝逍遥游碧落神孫端拱坐明堂九重統握乾坤大<lb/>
萬國恩沾雨露香動植飛潛滋徳色都俞吁咈慶明良<lb/>
老臣舞抃南邨底笑對兒孫兩鬢蒼<lb/>
<pb n="KR4e0049_WYG_003-24a"/>
　　閲畊<hi>陳處士號也</hi>
小築瑤谿水北莊閲畊杖屨日徜徉父菑子播知無逸<lb/>
妻饁夫耘敬有常好雨三時禾毓秀凉風七月稻吹香<lb/>
相逢田畯談農事西陌東阡幾夕陽<lb/>
　　中秋夜對月<lb/>
八月平分秋正中飄香桂子落長空十分圓魄年年好<lb/>
一道寒光處處同清唳忽來蓬島鶴亂吟不斷露莎蟲<lb/>
南邨未醸南樓在治世琴尊屬老翁<lb/>
<pb n="KR4e0049_WYG_003-24b"/>
　　乙卯元日<lb/>
鳳厯新頒紀建文初元正旦上晴暾一人聖德敷皇極<lb/>
萬物光輝沐湛恩家世傳來書滿案賔朋致賀酒盈尊<lb/>
太平如此誠難值只願年年子又孫<lb/>
　　題唐涿州横雲草堂<lb/>
三泖移居屋幾楹青山一帶與雲横翠芬落几琴聲潤<lb/>
玉氣浮階鶴夢清剖竹專城施政教縣車故里養尊榮<lb/>
杖藜莫厭相過數好付兒郎管送迎<lb/>
<pb n="KR4e0049_WYG_003-25a"/>
　　城市山林為孫子華賦<lb/>
我家住近古城陰隨分生涯豈用心佳菊移栽秋粲粲<lb/>
修篁羅植晝森森溝池環匝泉源活門巷幽閒徑術深<lb/>
祗為長年躭野趣旁人都道是山林<lb/>
　　送上海知縣司公守道赴召<lb/>
妙揀憲臣來作宰文星天上照雲間薦賢名奏麒麟殿<lb/>
戀闕心馳虎豹關駐轂邑門留犢去借船浦口載書還<lb/>
東南賦税民罷病荅問應知動聖顔<lb/>
<pb n="KR4e0049_WYG_003-25b"/>
　　送人才何公遠<lb/>
朝端奉旨舉賢才使者馳書海上來琴冊緘封榮組紱<lb/>
衣冠飲餞列尊罍五城樓閣雲烟繞萬國山河錦繡開<lb/>
聖主臨軒求治切奏陳利病莫遲回<lb/>
　　題靖州衞陳指揮凌雲堂<lb/>
指麾訓練渠陽衞奕奕名堂結搆全五彩翬飛昭武烈<lb/>
八窗洞啟樹機權抛書草檄風生席握槊談兵月滿天<lb/>
他日論功須第一凌雲發軔上凌烟<lb/>
<pb n="KR4e0049_WYG_003-26a"/>
　　次胡萬山韻荅陳祠部<lb/>
坐樹疏梅試一吟紛紛霽雪落長林㪺泉石鼎烹山茗<lb/>
溫火金鳧爇水沈幽意漫隨寒日淡故人遙住白雲深<lb/>
試看題寄新詩句珠玉篇篇有賞音<lb/>
　　題沈宗文竹梧軒<lb/>
竹梧竝植近軒墀一榻清風日自怡玉立娟娟氷雪操<lb/>
翠融挺挺鳳皇枝昌黎喻勒王孫誌工部吟題省署詩<lb/>
琴瑟斵成笙管截明廷九奏致雍熙<lb/>
<pb n="KR4e0049_WYG_003-26b"/>
　　送俞知縣嘉言之魯山<lb/>
皇朝進士聲華重藩邸清曹正列班有旨召除分宰出<lb/>
叩頭請告送親還疏章切嫓長沙傅組紱行之古魯山<lb/>
百里塗謠稱善治傳家定達五雲間<lb/>
　　送友之官<lb/>
握手河梁酒一巵若為㑹合在何時前旌剡剡催行邁<lb/>
疏桺蕭蕭綰别離明月圓虧千里共尺書往復半年期<lb/>
願言清慎修吾職早晚髙遷侍玉墀<lb/>
<pb n="KR4e0049_WYG_003-27a"/>
　　送李給事中行恕服闋之京師<hi>名敬</hi>
給事先皇内六曹緝熙九法獨稱勞凷<hi>音塊</hi>苫堊室終縗<lb/>
制旌斾蘭舟試錦袍玉筍聨班黄道直宫花簇仗紫垣<lb/>
髙清朝事業光千古黼黻鋪張屬俊髦<lb/>
　　五日次萬山韻<lb/>
奪標競渡快輕狂憶昔游觀力尚强艾顆離離供巧製<lb/>
榴花朶朶殿羣芳辟兵人佩靈符小弔古江沈角黍香<lb/>
曉起畵梁雙語燕似知節序説興亡<lb/>
<pb n="KR4e0049_WYG_003-27b"/>
　　景辰張先生校文福建歸林公崇髙畫閩溪放櫂<lb/>
　　　圖賦詩其上以餞因次韻就題<lb/>
一櫂閩溪下瀨船千巖萬壑路勾連榕陰處處浮嵐外<lb/>
杜宇聲聲落照邊考試來臨多士上宦游向在十年前<lb/>
故人分手難為别寫得雲山上蜀牋<lb/>
　　松齋為玉峰秀上人賦<lb/>
上人逺自海東來為愛青松到處栽花落石牀閒不掃<lb/>
聲和天籟定初回折將席上為談柄<hi>大明法師事</hi>留向山中<lb/>
<pb n="KR4e0049_WYG_003-28a"/>
具法材幾欲裹茶林下煮髙齋賦咏亦幽哉<lb/>
　　銕簫為張以道散人賦<lb/>
冶師百鍊昆吾刀範出錚錚七竅簫把弄豈侔龍躍琯<lb/>
奏成好列鳳儀韶清風赤壁三千頃明月揚州廿四橋<lb/>
海上散人攜作伴較渠思致我猶饒<lb/>
　　題許彦清松鶴軒<lb/>
奕奕髙軒結搆成種松養鶴遂閒情翠濤翻處鳴逾逺<lb/>
金粉飛時步覺輕衣溼長防清露滴枝蟠不怕舊巢傾<lb/>
<pb n="KR4e0049_WYG_003-28b"/>
葳蕤五粒真堪啖相與長年已訂盟<lb/>
　　臘月廿七日雪<lb/>
立春三日雪花稠作陣隨風卒未休屋宇髙低銀葢覆<lb/>
郊原逺近玉雕鎪將軍好問平吳策髙士誰乗訪戴舟<lb/>
九萬車夫多凍餒定應未到濟寧州<hi>十一月松江府起差民丁九萬名赴</hi>
<hi>濟寧陸運糧米九萬石至徳州軍前</hi>
　　送教諭沙允恭赴禮部試易經<lb/>
袖行薦剡謁南宫白鶴長鳴蕙帳空花氣春濃薰錦斾<lb/>
<pb n="KR4e0049_WYG_003-29a"/>
桺絲風軟拂青驄世承雨露詩書澤筆補陰陽造化功<lb/>
應試歸來須一月離筵勸酒莫匆匆<lb/>
　　送夏西疇還寧夏<lb/>
歸來已是十年過行李蕭蕭兩鬢皤紫塞氷霜還部曲<lb/>
清秋風雨去闗河潮浮短棹征途逺酒盡離觴别恨多<lb/>
從此音書應更少斷腸分手淚滂沱<lb/>
　　送道士葉道心游武當<lb/>
均陽雄鎮武當山金闕宏開縹緲間龍虎風雲環紫極<lb/>
<pb n="KR4e0049_WYG_003-29b"/>
龜蛇水火閟𤣥關杖藜逺道秋行役幢節層壇曉綴班<lb/>
此地逍遥酬夙願丹成九轉未知還<lb/>
　　送陳子章赴王家瀼館所<lb/>
多士留連醉别觴琴書一棹水花凉郊原不異東西瀼<lb/>
主客何分上下牀白髪埀埀勞授業青衿濟濟快升堂<lb/>
弦歌聲輟閒情好定有新詩為我將<lb/>
　　送戴叔溫赴京<lb/>
堂堂廷尉重詳刑幕下賢郎案牘清奔訃宅憂喪有制<lb/>
<pb n="KR4e0049_WYG_003-30a"/>
釋衰還吉禮無傾船從三泖湖頭發路向丹陽郭裏行<lb/>
此去功名渾好在秋風買酒敘離情<lb/>
　　送廷采還黄鶴山中三首<lb/>
　　　廷采宋宗室諸孫世家越之姚江從外舅氏黄<lb/>
　　　鶴翁讀書武林山中其為人趣操髙尚進止雍<lb/>
　　　閒博涉書傳外喜吟咏尤善畵山水竹石擅一<lb/>
　　　時之美大抵胸中所養不凡見諸筆下者自然<lb/>
　　　超絶今年春復游淞江得相與往復兩月許忽<lb/>
<pb n="KR4e0049_WYG_003-30b"/>
　　　懷故山猿鶴翩然賦歸日抵莫來告别燈下書<lb/>
　　　此以餞兩眼昏花殊愧草率<lb/>
木葉蕭蕭小雨零西風鼓櫂晚潮生江山形勝歸圖寫<lb/>
今古詩篇付品評乗興漫窮登眺樂懷人不盡别離情<lb/>
蕙帷黄鶴應無恙此日歸來思益清<lb/>
黄鶴山中夙著聲丹青文學有師承前身直是王摩詰<lb/>
佳句還宗杜少陵溪上曉來烟似幄江南春盡雨如澠<lb/>
扁舟催發輕離别作惡情懷老不勝<lb/>
<pb n="KR4e0049_WYG_003-31a"/>
霜落松江水氣清風前一舸白鷗輕十年已是三番别<lb/>
兩地都來幾日程鬢髮蕭蕭憐我老杯盤故故惜親情<lb/>
開春有約重攜手不在吳山定越城<lb/>
　　送邵升遠應聘之京<lb/>
朝廷嵗嵗徵遺逸奉詔蒐羅在有司深巷窮經端可樂<lb/>
諸矦勸駕不容辭天威咫尺黄金闕虎拜三千白玉墀<lb/>
清問從容及民瘼東南黎庶洽雍熙<lb/>
　　送張有秩御史制闋如京師<lb/>
<pb n="KR4e0049_WYG_003-31b"/>
五采沖霄見羽儀龍蛇研影快清時報親讀禮三年畢<lb/>
事主揚名四海知獬廌班中曾抗疏鳳皇臺上好題詩<lb/>
滄江畫鷁潮催發不盡離愁酒一卮<lb/>
　　送錢敬叔嵗貢赴禮部<hi>名譲</hi>
隴頭不待鶴書招勸駕賔筵禮數饒芹泮泳游才孔儁<lb/>
鵬程鶱翥氣彌髙九山霽色浮江渚十日春風拂柳條<lb/>
一曲驪駒頻喚酒離愁楚楚正難消<lb/>
　　送薛應翔人才之京<lb/>
<pb n="KR4e0049_WYG_003-32a"/>
持牒喜從鄉老薦畫船搥鼔發江城馬空冀北標雄逸<lb/>
鳳起河東仰聖明萬國朝天黄道直五雲擁日㤗階平<lb/>
旌旗研影三千字朱紱銀章被寵榮<lb/>
　　送徐思勉應聘書誥敇<lb/>
寒谿鼓櫂赴弓招雪㸃輕裝錦作袍日侍殿庭沾聖渥<lb/>
職書綸綍簉清曹鸞回鳳舞金花軸銕畫銀鈎玉兔毫<lb/>
九萬鵬程從此始登瀛視草步彌髙<lb/>
　　送曹士望應聘書誥敇<lb/>
<pb n="KR4e0049_WYG_003-32b"/>
丹詔徵賢上玉京草堂動采樂文明一經夙繼春秋學<lb/>
三事難忘仕宦情佶曲聱牙周誥古森嚴開朗晉書精<lb/>
八鑾臨幸西清日奏對鋪張屬俊英<lb/>
　　送貢士蔣時俊之京<hi>名彦英</hi>
聖世崇文治教隆嵗徵多士赴南宫賢關上舍髙升日<lb/>
泮水西齋靜學功夜雨寄懐三徑竹春風得意五花驄<lb/>
臨岐握手難為别尊酒何時笑語同<lb/>
　　送張宗武<lb/>
<pb n="KR4e0049_WYG_003-33a"/>
　　　宗武應聘入京余以師生之義偕親友四五人<lb/>
　　　送至姑蘇别洪武已已正月四日晚解纜明日<lb/>
　　　大雪深二尺許又明日雪霽過澱山湖賦此以<lb/>
　　　簡同舟之能賦者<lb/>
小舟衝雪向來曾如此湖山喜快晴萬頃淵淳雲浩渺<lb/>
一峰危立玉崢嶸寒生毳褐清尊益色映烏紗白髪明<lb/>
只怕閶門明日到春風惱亂别離情<lb/>
　　贈龜卜金谷祥<lb/>
<pb n="KR4e0049_WYG_003-33b"/>
周官太卜寳神龜旦旦粱黄<hi>黄絹裹粱卯以祓龜</hi>澡祓之造<hi>竈</hi>灼<lb/>
鑽研恭按式謀為杌隉用稽疑一人能了三人識諸兆<lb/>
還從四兆推獨有谷祥金處士傳家術業邃於斯<lb/>
　　志喜<lb/>
　　　洪武庚午五月至六月彌月不雨松江命方士<lb/>
　　　陸雲澗建法壇仙鶴觀禱焉余所居長泖上去<lb/>
　　　城北三十餘里地勢髙亢河流涸禾稼悴民惶<lb/>
　　　惶無所措十四日未申之交雷電以風急雨隨<lb/>
<pb n="KR4e0049_WYG_003-34a"/>
　　　至十八日又雨潮汐復大作涸者溢悴者榮因<lb/>
　　　以志喜問城中人雖涓滴無有也<lb/>
翹首甘霖久不霑火雲赤日勢如惔桔橰聲斷川流竭<lb/>
䆉稏苗枯暑氣炎迅電掣霆誅厲魃蒼龍飲海抉飛廉<lb/>
四郊滿慰三農意從此豐年可預占<lb/>
　　次天淵韻二首<lb/>
辭親祝髪已真休孰肻將心憶故丘禪榻熏爐從早夜<lb/>
雲笻雨笠幾春秋朝廷制下催歸籍羅刹江横去買舟<lb/>
<pb n="KR4e0049_WYG_003-34b"/>
公案參餘千七百明年試罷復來游<lb/>
風采飄飄若貫休相逢猶憶在丹丘多師妙闡三乗法<lb/>
老我愁添兩鬢秋薝蔔清芬浮雅製鳳皇空翠落歸舟<lb/>
到鄞應是無多月又向金陵賦遠游<hi>上人寄吳淞之昭慶寺寺有繙經室</hi>
<hi>曰薝蔔林鳳皇山在寺之東北隅</hi>
　　邵𢎞逺用陳祠部韻賦詩見寄和以荅之<lb/>
故鄉遙隔一谿青眼底湖山興趣增菊本賸栽多按譜<lb/>
魚秧新種未容罾舊藏書富縣籖庋重慶堂髙衣采登<lb/>
<pb n="KR4e0049_WYG_003-35a"/>
未卜何時能往訪懷人長望泖雲層<lb/>
青出於藍分外青承傳世學喜加增濟川舟具帆檣柁<lb/>
漁海人資網罟罾豹管一斑慙淺見天門八翼㑹髙登<lb/>
老余待盡南邨裏屋上添茅嵗嵗層<lb/>
　　送鄉貢進士錢宗善餘慶吳時緯仲文吳克潛綱<lb/>
　　　赴京㑹試<lb/>
一從鼓篋見竒才髙步蟾宫折桂來聖世設科羅俊彦<lb/>
春闈較藝奪髙魁柳陰繫馬深杯勸江上揚帆急鼓催<lb/>
<pb n="KR4e0049_WYG_003-35b"/>
此去定知逢慶㑹奎光昨日燭三台<lb/>
新水生時一櫂輕吳淞江上雨初晴㑹知富貴能相逼<lb/>
决取科名在此行龍虎榜髙濃淡墨鳳皇臺近古今情<lb/>
璚林宴後還登覽萬國山河共帝京<lb/>
東風攬轡過長干楊柳青絲拂繡鞍場屋競誇攀桂手<lb/>
文章深契主司官泥金寫帖緘書寄燒尾開筵共客歡<lb/>
玉陛臚傳當第一班催鵷鷺立朝端<lb/>
　　和張賔暘西疇汎舟韻二首<lb/>
<pb n="KR4e0049_WYG_003-36a"/>
平疇積水欲成湖未有良工寫作圖晴日曈曨收宿靄<lb/>
暖風和暢拂春蕪緑楊紅杏韶華麗白舫青簾主客娛<lb/>
老子放懷成痛飲醉循歸路日西晡<lb/>
潦水茫茫接澱湖人家如在輞川圖日明練色涵青嶂<lb/>
風細鱗紋漾緑蕪打鼓踏車農事冗放船攜酒客情娯<lb/>
飲闌同叩鄰姬戸啜茗聽謳直至晡<lb/>
　　故社士姚文實輓詩<lb/>
啟祠抱主鄰炎熄刲股煎糜父病痊一代衣冠今社士<lb/>
<pb n="KR4e0049_WYG_003-36b"/>
百年詩酒古神仙髙風雅入名人傳孝行宜登太史編<lb/>
欲訪清游已陳迹空山短日思凄然<hi>朝廷賜爵社士年七十三卒國子學</hi>
<hi>録錢鼒作傳</hi>
　　哭趙廷采儼<lb/>
餘姚江上故王孫黄鶴山中講世昏氷玉聲華過衞樂<lb/>
丹青事業在乾坤半途忍棄妻兒面一念應懐父母恩<lb/>
泚筆為修潛徳傳無多老淚只銷魂<lb/>
　　悼周通𤣥鍊師<lb/>
<pb n="KR4e0049_WYG_003-37a"/>
史君延致禱雩壇電掣霆流起劍端祕訣曾傳蒼玉檢<lb/>
長生未服紫金丹月升海嶠猿啼切露溼松巢鶴夢寒<lb/>
雲屋秋扃風落木似聞環珮尚珊珊<hi>因祈雨勞神得疾迤邐而亡洪武丁</hi>
<hi>卯九月十六日</hi>
　　臘月癸亥立春喜晴三首<lb/>
一冬霪雨動彌旬今日初晴值立春八表蕩除陰沴盡<lb/>
萬民瞻睹太陽新土牛綵仗寒猶沍蔬甲雕盤緑未勻<lb/>
林下老翁增夀紀宫花不上小烏巾<lb/>
<pb n="KR4e0049_WYG_003-37b"/>
開嵗三元尚一旬東城簫鼔已迎春辛盤切出絲絲細<lb/>
花勝簪來朶朶新柳眼蹙金猶淺嫩梅腮傅粉已輕勻<lb/>
臘醅缸面浮香螘不負吾家漉酒巾<lb/>
霖潦相仍幾浹旬和風麗日逗香春龍精戒旦陽交泰<lb/>
天子崇文厯換新檻外柳髙金縷弱庭前草短翠茸勻<lb/>
老夫還怕餘寒在煖耳難除白㲲巾<lb/>
　　已已七夕立秋次胡萬山韻<lb/>
頭童齒豁鬢毛衰老大徒添宋玉悲天上雙星應有約<lb/>
<pb n="KR4e0049_WYG_003-38a"/>
人間一葉似知時綵樓香滿凉生早銀漢橋横夜度遲<lb/>
此日報秋端罕遇呼兒捉筆和新詩<lb/>
　　白露日桂花開次張一髙韻<lb/>
池上曾軒日夜開天埀銀漢洗浮埃岩花初見丹英吐<lb/>
節候新交白露來細細古香吹小榻瀼瀼清氣落深盃<lb/>
蟾宫此夕知何夕老子神游不用猜<lb/>
　　洪武庚午正月七日雪<lb/>
東皇在御未班春滕六呈祥景物新一夜花明寒栗冽<lb/>
<pb n="KR4e0049_WYG_003-38b"/>
九山玉潔曉精神清浮剡曲懷思櫂淨洗邊疆戰伐塵<lb/>
百榖有秋端可望草堂紀詠屬詩人<lb/>
　　十日喜晴<lb/>
九日春霖曉忽晴鵓鴣喚婦鳥和鳴麥畦水漫人疏濬<lb/>
梅驛泥融客問程景象從今還好在江山依舊可憐生<lb/>
待看三五燒燈夜簫鼔聲中樂太平<lb/>
　　七月廿四日喜雨口號<lb/>
鑠石流金暑肆威槔聲響荅稻將疲天濡霈澤三時久<lb/>
<pb n="KR4e0049_WYG_003-39a"/>
水漫枯疇二寸奇雨玉雨珠那可濟維糜維芑實堪期<lb/>
黄童白叟爭稱道太守䖍誠為我祈<lb/>
　　八月初二日喜雨次林秉彝韻<lb/>
水涸田枯若漏瓢桔槔聲動出層霄滂沱雨澤驅炎熇<lb/>
泱漭潢汙混海潮今嵗定期秋稔熟前邨已救稻枯焦<lb/>
農人鼔腹齊歡躍管有糧儲奉聖朝<lb/>
　　十一月廿七日雪賦禁體詩一首明日小寒<lb/>
九㝠裁剪密還稀驢背旗亭索酒時剡水懐人乗逸興<lb/>
<pb n="KR4e0049_WYG_003-39b"/>
梁園授簡騁妍詞小寒紀節欣相遇瑞兆占年定可期<lb/>
莫塑獅兒供一笑埽來煮茗快幽思<lb/>
　　七月十四日書事<lb/>
雲靄㝠迷風暴烈雷霆擊薄雨滂沱十圍大樹相隨壓<lb/>
百丈神龍競逐過潢潦驟增疑漫海溪流直立似縣河<lb/>
天威未霽誠當懼冠服兢兢念靡它<lb/>
　<lb/>
　南邨詩集巻三<lb/>
</p>
<p>
</p>
  </div>
<div>
                <head>南邨詩集巻四</head>
    <p>
<pb n="KR4e0049_WYG_004-1a"/>
欽定四庫全書<lb/>
　南邨詩集巻四　　　　　明　陶宗儀　撰<lb/>
　　題墨竹<lb/>
把燭倩官奴娟娟入畫圖秋聲風雨外照見碧珊瑚<lb/>
蒼梧帝子游蕭瑟倚清秋一握氷紈裏長縣翡翠鈎<lb/>
　　題紈扇折枝竹<lb/>
翦來青鸞尾挂向珊瑚鈎明月照清影一握湘江秋<lb/>
　　題畫菜<lb/>
<pb n="KR4e0049_WYG_004-1b"/>
曉起畦丁送長齋思益清平生耽此味厭説五矦鯖<lb/>
　　題飛鳴宿食百雁圖<lb/>
碧漢斜書草草清宵衆語雝雝莫向蘆花深處江南稻<lb/>
熟秋風<lb/>
　　題林亭髙士圖<lb/>
岩壑衣冠逸士松篁琴酒閒亭坐看雲生逺岫一江春<lb/>
水泠泠<lb/>
　　題落花游魚<lb/>
<pb n="KR4e0049_WYG_004-2a"/>
蒲抽翡翠茸茸花落臙脂片片曉來戲唼游魚雨霽緑<lb/>
波如練<lb/>
　　題王黄鶴竹石便面<lb/>
貌得篔簹墨未乾蕭蕭離立萬琅玕此君心事堅如石<lb/>
一握清風拂面寒<lb/>
　　趙海寧長松髙士圖<lb/>
春雷喚起蒼龍蟄鱗甲蜿蜒雲氣溼道人長鑱劚茯苓<lb/>
半天風雨山精泣<lb/>
<pb n="KR4e0049_WYG_004-2b"/>
　　莫春雜興次顧君舉韻<lb/>
漁父鯉魚長尺半提攜不受人家喚當壚解縛換酒歸<lb/>
爛醉滄江杏花畔<lb/>
　　趙待制山水<lb/>
山外溪平不肻流山前喬木易知秋水晶宫裏清幽地<lb/>
不信無人著釣舟<lb/>
　　矦仲冶風雨歸莊圖<lb/>
黑雨横江天漠漠饞蛟怒吼驚濤作扁舟冒險且歸來<lb/>
<pb n="KR4e0049_WYG_004-3a"/>
正恐明朝風更惡<lb/>
　　清曉過南屏<lb/>
漏盡銅虬夜未闌曙星炯炯碧雲端馬頭籠燭衝寒去<lb/>
直過南山第二關<lb/>
　　宫詞三首題王叔明士女<lb/>
閤門傳詔宴龍池宫漏穿花月上遲凖擬承恩供奉處<lb/>
鏤金團扇乞新詩<lb/>
大家妝著鬬時宜等候君王看月嬉三十六宫清夜永<lb/>
<pb n="KR4e0049_WYG_004-3b"/>
幽情不許外人知<lb/>
水晶别殿十分凉金碧平橋近建章直罷歸來成小立<lb/>
花深驚起宿鴛鴦<lb/>
　　題張渥湘妃鼔瑟圖<lb/>
朱絃促柱鼔湘靈霧鬢風鬟下紫㝠萬頃碧波明月裏<lb/>
曲終惟見數峰青<lb/>
　　題實相海上人滄江一葉詩巻<lb/>
刳刻輕於脱瓣蓮飄飄一葉寄栖禪風休月白波濤靜<lb/>
<pb n="KR4e0049_WYG_004-4a"/>
覺海重乗大願船<lb/>
　　次韻曦講師南仲牧閒園雜詠十首<lb/>
樹林鬱茂即祗園種藥栽蔬要剪繁甘菊醫方能療目<lb/>
頻分野老瀹曈昏<lb/>
蒿藜非類便須鉏菜甲青青小雨初更待明年春筍出<lb/>
就林燒熟味如酥<lb/>
曲徑傍邊薝蔔林蕋頭朶朶綴璚簪經餘未把袈裟解<lb/>
靜嗅清香坐樹陰<lb/>
<pb n="KR4e0049_WYG_004-4b"/>
日涉名園引興長緑陰多處石牀凉花時那似今番好<lb/>
翠篠娟娟過粉墻<lb/>
幽草疎花靜裏看桐陰穿膝坐蒲團頓除妄念機緣息<lb/>
方寸無縈眼界寛<lb/>
萵苣青青早芥紅引流分灌露華叢園丁采掇供香積<lb/>
日日攜筐向此中<lb/>
小築垣墉繚四陲前頭即是梵王祠沼花新吐芬陀利<lb/>
石鉢溪泉獻一枝<lb/>
<pb n="KR4e0049_WYG_004-5a"/>
新添野圃四無隣埽徑時時欵逸民展席松陰談妙覺<lb/>
我來借榻或經旬<lb/>
芳草池塘蛙亂啼青松未長鶴巢低坡陀誰種閒桃李<lb/>
玉立修篁箇箇齊<lb/>
牧閒不與世爭能雲䕶柴關玉作層客到莫嫌無供養<lb/>
鑿池栽藕種茭菱<lb/>
　　題畵二首<lb/>
　　　抱琴髙士<lb/>
<pb n="KR4e0049_WYG_004-5b"/>
重重緑樹䕶清溪欲覓知音路轉迷布襪青鞋吟未了<lb/>
又隨野色過橋西<lb/>
　　　停舟髙士<lb/>
落落長林水一灣緑陰多處白鷗閒畏途塵滿無心踏<lb/>
獨坐船頭看晚山<lb/>
　　次韻題柳燕<lb/>
溶溶煖緑漾芳堤一握柔絲剪未齊簾巻東風疎雨歇<lb/>
落花香染定巢泥<lb/>
<pb n="KR4e0049_WYG_004-6a"/>
　　題楊士賢山水<lb/>
　　　風雨歸舟<lb/>
山雨溪風晚未休蕭蕭落葉滿汀洲漁船罷釣歸何處<lb/>
眼厎狂瀾正可愁<lb/>
　　　雪林行旅<lb/>
積雪寒凝晝不消璚林琪樹聳孤標寄言逆旅休辭倦<lb/>
西崦人家路尚遙<lb/>
　　題馬遠竹溪吟奕圖<lb/>
<pb n="KR4e0049_WYG_004-6b"/>
好詩應向過橋成逸興還從對局爭此日山林無一事<lb/>
竹香細細晚風清<lb/>
　　為謝居士題畵册<lb/>
　　　山中隱居<lb/>
小小茅茨住碧山柴門無客晝長關移家更入雲深處<lb/>
城市終年不往還<lb/>
　　　竹深避暑<lb/>
萬竹林中草縛菴溪聲隱隱隔雲嵐日長客去收經巻<lb/>
<pb n="KR4e0049_WYG_004-7a"/>
一枕清風睡正酣<lb/>
　　題本原上人悟雪巻<lb/>
雪滿千山初定起璚林玉樹總如如湛然常寂心無染<lb/>
清靜圓明等太虛<lb/>
　　題袁安臥雪圖<lb/>
玉琢芙蓉朶朶開乾坤清氣費詩裁先生一榻髙千古<lb/>
不管門前縣令來<lb/>
　　題緑竹蒼石圖為萬竹山人壽<lb/>
<pb n="KR4e0049_WYG_004-7b"/>
粉香翠影碧琅玕丹鳳林中第一竿雨露恩濃磐石固<lb/>
清風日日報平安<lb/>
　　題畵梅<lb/>
梨雲落莫錦雲低誰冩氷魂上赫蹏玉骨從來無此色<lb/>
想應新浴武陵溪<lb/>
　　　右紅梅<lb/>
明月孤山處士家湖光寒浸玉横斜似將篆籀縱横筆<lb/>
銕線圈成箇箇花<lb/>
<pb n="KR4e0049_WYG_004-8a"/>
　　　右墨梅<lb/>
　　題墨芙蓉<lb/>
西風采采媚秋光絳節朱顔翡翠裳只恐夜深青女妒<lb/>
洗妝研沼墨痕香<lb/>
　　題和靖觀梅圖<lb/>
小朶遙岑隔翠漪背籠衣袖立多時暗香浮處催詩句<lb/>
落葉昏黄分外竒<lb/>
　　題趙廷采溪亭讀書圖<lb/>
<pb n="KR4e0049_WYG_004-8b"/>
溪山佳處搆茅亭四面芙蓉朶朶青新水夜來添一尺<lb/>
湘簾髙捲晝横經<lb/>
　　題雲莊畊隱圖<lb/>
亂雲深處水回環南畝無多屋數間曉起一犁春雨足<lb/>
夕陽牛角挂書還<lb/>
　　題觀瀑圖<lb/>
千峰紫翠挿芙蓉上界招提有路通更向石橋觀瀑布<lb/>
玉虹萬丈挂晴空<lb/>
<pb n="KR4e0049_WYG_004-9a"/>
　　題雙松獨釣圖<lb/>
雙松偃蹇水挼藍幾疊遙山送碧嵐一葉釣舟輕似葦<lb/>
短蓑烟雨老江南<lb/>
　　題張叔清采蒓圖<lb/>
秋風江上紫蒓肥童子攜筐采掇時獨有東曹能命駕<lb/>
至今此味少人知<lb/>
　　題夏士良修篁芙蓉<lb/>
故人一别兩年過寫寄相思恨轉多欲采芙蓉隔秋水<lb/>
<pb n="KR4e0049_WYG_004-9b"/>
只聞江上竹枝歌<lb/>
　　題畵菜<lb/>
蘆菔生兒菜有孫露芽雨甲媚盤飱自知肉食非吾相<lb/>
抱瓮何辭日灌園<lb/>
繞屋蔬畦稱食貧雨餘齊茁翠苗新山庖頓頓殊風致<lb/>
天上酥酡未足珍<lb/>
　　題梅鶴髙士圖<lb/>
月明孤鶴唳前汀一樹寒梅䕶石屏香篆已消童子倦<lb/>
<pb n="KR4e0049_WYG_004-10a"/>
道人猶對蕋珠經<lb/>
　　客窗聽雨四絶句次南山韻<lb/>
十年歸夢剡溪船眼底江山若箇邊春事寂寥人意嬾<lb/>
一天風雨共愁眠<lb/>
蕭然一室小於船那得心情到酒邊只怕今年無菜麥<lb/>
悶來抛巻曲肱眠<lb/>
處世真猶上瀬船紛紛人事浩無邊就中亦有清閒者<lb/>
醉即髙歌倦即眠<lb/>
<pb n="KR4e0049_WYG_004-10b"/>
新種埀楊可繫船尋盟日日到鷗邊當年曽向巴江泊<lb/>
政似如今聽雨眠<lb/>
　　題詩意圖<lb/>
杖藜訪友趂蕭閒采藥山深待未還流水石橋松影合<lb/>
溪童指㸃亂雲間<lb/>
　　題倪雲林枯木竹石小景<lb/>
蒼玉庚庚翠袖扶墨池洗出碧珊瑚倪顛老去風流盡<lb/>
只有雲林小畵圖<lb/>
<pb n="KR4e0049_WYG_004-11a"/>
　　題墨梅<lb/>
花光三昧幻氷魂滿紙春風帶墨痕好似孤山亭子上<lb/>
一枝斜映月黄昏<lb/>
　　開泖口號四首<lb/>
縣民應役開長泖兩岸髙低菜麥空程限不嚴功力怠<lb/>
監官酣酒舞裙紅<lb/>
四十里長横泖路㑹工都用六千人開挑兩月無成績<lb/>
主典汙慵欠拊循<lb/>
<pb n="KR4e0049_WYG_004-11b"/>
溝渠堰塞為開河河未開通雨轉多水浸麥根渾爛却<lb/>
今年生理竟如何<lb/>
萬農蹙額籲蒼旻莫把春霖困下民種得稻禾供餽餉<lb/>
全資二麥濟飢貧<lb/>
　　題鷓鴣<lb/>
湘江岸口黄陵廟苦竹叢低雨氣昏相喚相呼泥滑滑<lb/>
長途多少客銷魂<lb/>
　　題金華趙彦如所藏畫軸<lb/>
<pb n="KR4e0049_WYG_004-12a"/>
婺女光芒地<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>靈天潢倒影湛清泠眼前不盡登臨意<lb/>
都在溪山一草亭<lb/>
　　題和靖擁爐覓句圖<lb/>
一童一鶴住西湖千古髙風識畫圖水影月香成絶唱<lb/>
苦吟猶自擁寒爐<lb/>
　　題黄葵<lb/>
西蜀孤芳分外清嫩黄新染越羅輕自從承却金莖露<lb/>
向日檀心一寸傾<lb/>
<pb n="KR4e0049_WYG_004-12b"/>
　　題雪景山水<lb/>
碎剪銀河片片零芙蓉開徧玉崚嶒八窗洞啟虚生白<lb/>
好似蓬婆最上層<lb/>
　　題葵花雉雞<lb/>
向日傾心矯不移援琴閒操雉朝飛仙人掌上金莖露<lb/>
滴著娟娟五彩衣<lb/>
　　題人物山水<lb/>
古賦裁成學遂初山童研墨且徐徐石頭几上溪藤滑<lb/>
<pb n="KR4e0049_WYG_004-13a"/>
旋拂松花對客書<lb/>
　　為許𤣥伯題畫<lb/>
　　　黄菊<lb/>
道人小葺柳邊莊三徑西風逗晚香按譜秋葩班異品<lb/>
堂堂正色御袍黄<lb/>
　　　緋桃<lb/>
學㑹徐熙筆法奇濃磨翠屑襯胭脂武陵溪上神游熟<lb/>
寫得春風小折枝<lb/>
<pb n="KR4e0049_WYG_004-13b"/>
　　題黄葵聚蝶圖<lb/>
亭亭花蕚媚秋光露滿金杯蝶翅凉二月好春渾忘却<lb/>
亂飛爭戀御羅黄<lb/>
　　題清暑觀瀑圖<lb/>
隔岸林泉照眼清玉虹千尺挂空青松風謖謖凉如洗<lb/>
一段匡廬九疊屏<lb/>
　　題倪元鎮雲岫溪亭圖<lb/>
扁舟昔日惠山前裹茗來烹第二泉清閟老仙呼鶴處<lb/>
<pb n="KR4e0049_WYG_004-14a"/>
岡頭亭子尚依然<lb/>
　　題林子山畵次韻<hi>子山乃松雪外孫余家有其畵名休承</hi>
一箇青松覆小亭香浮菡萏遠逾清日長無事抛書坐<lb/>
靜聽文楸落子聲<lb/>
　　題荔枝<lb/>
大唐置驛貢遐方火齊虬珠裹蔗漿博得玉環纔一笑<lb/>
教坊曲奏荔枝香<lb/>
　　題曹雲西雙松圖<lb/>
<pb n="KR4e0049_WYG_004-14b"/>
泖雲西畔一詩翁畫法營丘理趣融四十年前經此地<lb/>
雙松無恙草堂空<lb/>
　　題萬玉圖<lb/>
踏雪尋梅訪老逋西泠橋外小山孤疎疎密密花爭發<lb/>
好似傳來萬玉圖<lb/>
　　題王若水戴勝<lb/>
桑樹柔條葉已空晚來獨立語東風織紝自是閨房事<lb/>
喜得頻催早獻功<lb/>
<pb n="KR4e0049_WYG_004-15a"/>
片片疎翎列頂旗娟娟文羽攬春輝邊庭大將能知汝<lb/>
獻捷封矦戴勝歸<lb/>
　　慈雲十詠<lb/>
　　　靈峰古刹<lb/>
衆山羅立小為尊一朶靈峰啟法門氣聚風藏龍脈逺<lb/>
元符寳殿尚孤存<lb/>
　　　慶雲禪關<lb/>
慶雲五色照清溪郁郁紛紛望逺迷第一禪關從此入<lb/>
<pb n="KR4e0049_WYG_004-15b"/>
西頭即是古招提<lb/>
　　　𡺸師全身塔<lb/>
一定千年與世忘當時起塔謹安藏如今試啟雲龕鑰<lb/>
爪髪還應幾許長<lb/>
　　　竺師覺花堂<lb/>
繽紛天雨寳優曇聽法升堂總戒嚴頓悟此心成一笑<lb/>
阿師不待覺尊拈<lb/>
　　　運師芥子室<lb/>
<pb n="KR4e0049_WYG_004-16a"/>
維摩方丈未為竒我室呼如芥顆宜三萬二千師子坐<lb/>
著來尚可踢須彌<lb/>
　　　薝蔔林<lb/>
薝蔔花開玉朶攢清香滿室似旃檀五千餘巻都披卻<lb/>
四十二章寧浪看<lb/>
　　　松閣看雲<lb/>
長松落落逺塵寰重閣陰陰奠碧山盡日跏趺自怡悦<lb/>
禪心已共白雲閒<lb/>
<pb n="KR4e0049_WYG_004-16b"/>
　　　蓮池翫月<lb/>
沼中浄植芬陀利天上髙縣白玉盤香逺光清宵更寂<lb/>
梵餘徙倚石闌干<lb/>
　　　層巒拱翠<lb/>
雲屏九疊自天開龍象森嚴震法雷莫怪山靈無供養<lb/>
六時朝禮送青來<lb/>
　　　雙溪環碧<lb/>
流水縈紆逺接天一支分入寺門前且教聽講蒼龍蟄<lb/>
<pb n="KR4e0049_WYG_004-17a"/>
菩薩來乗大願船<lb/>
　　庚午十二月十八日雪<lb/>
滿載寒花玉氣浮野航一箇小於甌曉來試上城頭望<lb/>
碧海金山兩白鷗<lb/>
　　辛未八月廿三日大風雨口號<lb/>
大風怒吼雨如麻入得更深勢轉加曉起忽聞墻外語<lb/>
今年只損木綿花<lb/>
　　辛未子月廿三日<lb/>
<pb n="KR4e0049_WYG_004-17b"/>
朔風顛號樹木枯層氷積雪凍糢糊三冬酷冷無今日<lb/>
獸炭頻燒醉玉壺<lb/>
　　癸酉五日六日陰七日雨<lb/>
兩日寒陰人日雨不堪吼地北方癡馬牛畊戰人供億<lb/>
百穀豐凶未可知<lb/>
　　穀日雨<lb/>
寒風翦翦雨㝠㝠水白雲黄菜麥青聽得老農墻外語<lb/>
今年不得看參<hi>倉含切</hi>星<lb/>
<pb n="KR4e0049_WYG_004-18a"/>
　　九日雨<lb/>
終日霖霪不肻晴晚來片片雪花零竹爐熾火驅寒氣<lb/>
缸面分醅入夜缾<lb/>
　　赤脚雪<lb/>
雪停五日未全消雲淨天清氣泬寥故老相傳名赤脚<lb/>
來年山岳要枯焦<lb/>
　　十二月初一初六兩日聞雷<lb/>
今年臘月兩聞雷虩虩聲從何處來陽不閉藏先出地<lb/>
<pb n="KR4e0049_WYG_004-18b"/>
下民修省可禳菑<lb/>
　　丙子五日甲子雨<lb/>
正月上旬逢甲子試稽農厯定豐年奈何終日風兼雨<lb/>
又恐乗船入市廛<lb/>
　　三日率諸生赴禮部考試<lb/>
應試南宫聽考研諸生背讀瀉鳴泉清曹儀制耑分領<lb/>
次第編名奏奉天<lb/>
　　十日給賞<lb/>
<pb n="KR4e0049_WYG_004-19a"/>
講明三誥闡王言億萬師生沐湛恩曉起内廷催給賞<lb/>
謹持寳楮出端門<lb/>
　　十一日謝恩<lb/>
四更來簉紫宸班恭謝皇恩仰聖顔五拜禮嚴三叩首<lb/>
春風兩袖趣東還<lb/>
　　八月六日白露<lb/>
今朝白露亥時交小雨霏微向日捎野老為言無過慮<lb/>
嵗豐天意已先教<lb/>
<pb n="KR4e0049_WYG_004-19b"/>
　　廿三日<lb/>
打窗風霰五更頭寒沍重陰晝不收積水淼漫天一色<lb/>
望窮只益老農憂<lb/>
　　二月六日日出二竿許松江府城為黑氣䝉蔽若<lb/>
　　　重霧然人對面莫辨誰某一飯頃乃散附城五<lb/>
　　　七里間亦如是較之城中則稍輕耳此時處處<lb/>
　　　鄉邨風日妍麗<lb/>
黑氣㝠濛壓府城路人交臂只聞聲須臾消散清如埽<lb/>
<pb n="KR4e0049_WYG_004-20a"/>
未卜將來作麽生<lb/>
　　臘月五日早霜<lb/>
鴛鴦萬瓦玉參差青女横陳肆臘威曉起推窗疑是雪<lb/>
稜稜還向太陽晞<lb/>
　　月九日<lb/>
穀日宜晴翻作雨明朝西北大風狂聖人在御民安樂<lb/>
未必天心降不祥<lb/>
　　廿八日雪<lb/>
<pb n="KR4e0049_WYG_004-20b"/>
杏蕋嬌紅柳眼青東風陣陣雪花明春光已是三之一<lb/>
厎是嚴寒砭骨清<lb/>
　　十一月朔大雪節早見雪<lb/>
狂風昨夜吼稜稜寒壓重衾若覆氷節氣今朝逢大雪<lb/>
清晨瓦上雪微凝<lb/>
　　臘月乙卯日已卯時雷從西北方起<lb/>
連朝氣候若春溫曉日曈曨忽慘昏一道金光飛閃電<lb/>
雷聲虩虩震天門<lb/>
<pb n="KR4e0049_WYG_004-21a"/>
　　正月十七日<lb/>
上元次夕月華明雪霰繽紛欲二更曉起作花飛向日<lb/>
苦寒砭骨勢崢嶸<lb/>
　　正月廿二日夜三更雷始鳴<lb/>
風狂雨急夜三更隱隱春雷已作聲節候數來先十日<lb/>
多應羣蟄未全驚<lb/>
　　南浦<lb/>
　　　㑹波邨在松江城北三十里其西九山離立若<lb/>
<pb n="KR4e0049_WYG_004-21b"/>
　　　幽人冠帶拱揖狀一水兼九山南過邨外以入<lb/>
　　　于海而溝塍畎澮隱翳竹樹間春時桃花盛開<lb/>
　　　雞犬之聲相聞殊有武陵風槩隱者停雲子居<lb/>
　　　焉一舟曰水光山色時放乎中流或投竿或彈<lb/>
　　　琴或呼酒獨酌或哦咏陶謝韋柳詩殆將與功<lb/>
　　　名相忘嘗坐余舟中作茗供襟抱清曠不覺度<lb/>
　　　成此曲主人即譜入中吕調命洞簫吹之與童<lb/>
　　　子櫂歌相荅極鷗波縹緲之思云<lb/>
<pb n="KR4e0049_WYG_004-22a"/>
如此好溪山羨雲屏九疊波影涵素暖翠隔紅塵空明<lb/>
裏著我扁舟容與髙歌鼔枻鷗邊長是尋盟去頭白江<lb/>
南看不了何況幾番風雨　畵圖依約天開蕩清暉别<lb/>
有越中真趣孤嘯柘篷窗幽情逺都在酒瓢茶具水葓<lb/>
茫搖晚月明一笛潮生浦欲問漁郎無恙否回首武陵<lb/>
何許<lb/>
　　一萼紅<lb/>
　　　賦紅梅次郭南湖韻<lb/>
<pb n="KR4e0049_WYG_004-22b"/>
水雲鄉又南枝逗煖綽約漢宫妝春艶穠分朱鉛淺試<lb/>
翠袖獨倚修篁想應道東風料峭剪霞彩零亂補綃裳<lb/>
勾漏尋真丹丘授訣傲睨氷霜畢竟孤標還在縱夭<lb/>
桃繁杏難侣寒香瑪瑙坡頭珊瑚樹底江南别是風光<lb/>
且莫倚髙樓玉管怕輕盈飛處誤劉郎依舊小窗疎影<lb/>
淡月昏黄<lb/>
　　露華<lb/>
　　　賦碧桃用南湖韻<lb/>
<pb n="KR4e0049_WYG_004-23a"/>
武陵夜寂記露影璇空一笑曾識素臉暈鉛巧把黛螺<lb/>
輕羃莫是歌渡烟江浣却舊家顔色還又訝深宫紺袖<lb/>
唾花猶溼　問他阿母消息甚落莫梨雲青鳥難覓不<lb/>
比錦紅輕薄容易狼藉嫩緑䕶出溪頭誰顧采香仙客<lb/>
春晚也頻溫玉笙是得<lb/>
　　念奴嬌<lb/>
　　　九日有感次友人韻<lb/>
黄花白髮又匆匆佳節感今懷昔雨覆雲翻無限態故<lb/>
<pb n="KR4e0049_WYG_004-23b"/>
國寒烟榛棘杜老漂零沈郎瘦損此意天應識劃然長<lb/>
嘯不知身是孤客　呼酒漫祓清愁玉奴頻勸兩臉添<lb/>
春色眼底平生空四海倦拂紅塵風幘戲馬臺荒登龍<lb/>
人老往事休追惜山林無恙也須容我髙屐<lb/>
　　木蘭花慢<lb/>
　　　次胡筆峰遷居韻<lb/>
占中山一隩雲晻靄水縈紆便小理蔬畦深鉏菊圃細<lb/>
甃花衢平生幾畨卜隱到而今方稱列仙臞問字溪翁<lb/>
<pb n="KR4e0049_WYG_004-24a"/>
載酒執經弟子將車　猗歟心迹混樵漁安用絶交書<lb/>
向石上圍棋松陰搗藥樂意偏殊當年輞川圖畵有林<lb/>
泉如此更何如旋買良田種秫只知吾愛吾廬<lb/>
　　月下笛<lb/>
　　　賦落梅<lb/>
東閣詩慳西湖夢淺好音難託香消玉削早孤標頓非<lb/>
昨阿誰底事頻横笛不道是江南搖落向空階閒砌天<lb/>
寒日草病鶴輕啄　情薄東風惡試快覓飛璚共翔寥<lb/>
<pb n="KR4e0049_WYG_004-24b"/>
廓氷魂漠漠謾憐金谷離索有時巧綴雙蛾緑天做就<lb/>
宫妝綽約待一㸃脆圓成須信和羮問却<lb/>
　<lb/>
　<lb/>
　<lb/>
　<lb/>
　<lb/>
　南邨詩集巻四<lb/>
</p>
<p>
</p>
  </div></body>
</text>\m</TEI>
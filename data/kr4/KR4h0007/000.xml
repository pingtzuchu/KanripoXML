<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>髙氏三宴詩集</head>
    <p>
<pb n="KR4h0007_WYG_000-1a"/>
欽定四庫全書　　　　　集部八<lb/>
　髙氏三宴詩集　　　　　總集類<lb/>
　　提要<lb/>
　　　　<hi>臣</hi>等謹案髙氏三宴詩集三巻附香山九老<lb/>
　　　　詩一巻唐髙正臣輯所載皆同人會宴之詩<lb/>
　　　　以誌一時之盛詩分三巻巻各有序一為陳<lb/>
　　　　子昻一為周彦暉一為長孫正隠三宴皆于<lb/>
　　　　髙氏與宴者凡二十一人考之新唐書有列<lb/>
<pb n="KR4h0007_WYG_000-1b"/>
　　　　傳者三人則陳子昻郎餘令解琬也附見他<lb/>
　　　　傳者一人則周思鈞也見于本紀及世系表<lb/>
　　　　一人則張錫也僅見于世系表者五人則髙<lb/>
　　　　正臣髙瑾王茂時髙紹髙嶠也餘皆不詳顛<lb/>
　　　　末按世系表正臣曾為襄州刺史不云衞尉<lb/>
　　　　卿今詩後叙正臣及周思鈞事獨詳所云連<lb/>
　　　　姻帝室寓居洛陽皆與諸序語合似非無據<lb/>
　　　　然必係後人所加矣末又附香山九老㑹詩<lb/>
<pb n="KR4h0007_WYG_000-2a"/>
　　　　一巻巻尾有夷白堂重雕字樣考宋鮑慎田<lb/>
　　　　欽止元祐六年進士著有夷白堂集所刋書<lb/>
　　　　籍甚夥葢髙氏三宴與香山九老俱係唐人<lb/>
　　　　又俱在洛陽故並為之開雕宋人珍重古書<lb/>
　　　　往往如此九老會詩已附見白香山詩集而<lb/>
　　　　三宴詩之名目史志缺如則此誠秘本矣第<lb/>
　　　　當時就宋本傳抄其中不無訛處如以髙嶠<lb/>
　　　　為司府郎中唐百官志無司府郎中之名應<lb/>
<pb n="KR4h0007_WYG_000-2b"/>
　　　　從世系表改為司門郎中又張錫于武后久<lb/>
　　　　視元年拜同平章事貝州東武城人詩中誤<lb/>
　　　　以錫東為名殊屬錯謬又弓嗣初髙瑾周彦<lb/>
　　　　暉並曰咸寧進士唐無咸寧年號髙宗曾改<lb/>
　　　　元咸亨寧字定係亨字之誤兹並為改正云<lb/>
　　　　乾隆四十六年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>乾坤清氣巻十一</head> <lb/>
    <p>
<pb n="KR4h0092_WYG_011-1a"/>
欽定四庫全書<lb/>
　乾坤清氣巻十一<lb/>
　　　　　　　　　　　　　明　偶桓　編<lb/>
　　五言絶句<lb/>
　　　錄汴梁宫人語　　　　　　楊奐煥然<lb/>
一入深宫裏經今十五年長因批帖子呼到御床前<lb/>
嵗嵗逢元夜金蛾閙簇巾見人心自怯終是女兒身<lb/>
殿前輪直罷偷去賭金釵怕見黄昏月殷勤上玉堦<lb/>
<pb n="KR4h0092_WYG_011-1b"/>
翠翹珠䘿臂小殿夜藏鈎驀地羊車至低頭笑不休<lb/>
人間多棗栗不到九重天長被黄衫吏花攤月賜錢<lb/>
　　　宣和墨竹寒雀　　　　　　虞集伯生<lb/>
洒墨寫琅玕深宫春晝閒蕭條數枝雪不似紇干山<lb/>
　　　上馬<lb/>
眼昏身手鈍上馬怕風沙秖好扶藜杖循籬看菊花<lb/>
　　　黄筌畫紅蕉十二紅　　　柯九思敬仲<lb/>
故國三千里名禽十二紅白頭供奉在揮淚濕東風<lb/>
<pb n="KR4h0092_WYG_011-2a"/>
　　　題汲水美人圖<lb/>
汲水立銀床照見紅妝影王孫殊未歸寶釧霜花冷<lb/>
　　　題緑竹<lb/>
江南撥鐙法寂寞冷天涯阿誰春雨後貌得翠蛾眉<lb/>
　　　題王節婦巻　　　　　　　王沂師魯<lb/>
夫亡姑已塟二子幸成人甚日歸泉下還夫薄命身<lb/>
　　　題扇上著色竹　　　　　　陳旅衆仲<lb/>
江上竹枝歌為君顰兩蛾秋風團扇底零落黛㾗多<lb/>
<pb n="KR4h0092_WYG_011-2b"/>
　　　倪元鎮雨竹<lb/>
落日楚江深鷓鴣啼逺林相思不可見池上冩春隂<lb/>
　　　題顧周道濯足圖　　　　　潘純子素<lb/>
脫屨白石上濯足清泉中悠然天際想木末生微風<lb/>
　　　飲酒　　　　　　　　　　丁復仲容<lb/>
北闕諸公貴東門幾客還撇來缸靣酒擕上屋頭山<lb/>
　　　贈孟通<lb/>
孟通朔方彦領薦過昇州花發瓊林苑題詩向石<lb/>
<pb n="KR4h0092_WYG_011-3a"/>
頭<lb/>
　　　杏花鵝　　　　　　　　　郭翼羲仲<lb/>
溪上好鵝賔相呼雪一羣栁根春水煖來泛杏花<lb/>
雲<lb/>
　　　秋風濯足圖<lb/>
荆棘銅駞陌桑田碧海波秋風歌濯足歸去白雲<lb/>
多<lb/>
　　　絶句<lb/>
<pb n="KR4h0092_WYG_011-3b"/>
山根秋水落江樹與舡清遮莫歸來晚東頭月未<lb/>
生<lb/>
　　　陽春曲<lb/>
栁色青堪把櫻花雪未乾宫中裁白苧猶怯剪刀<lb/>
寒<lb/>
　　　　松下釣魚圖　　　　　　　鄭東季明<lb/>
皎皎月在樹泠泠風滿衣欲問三江口長歌遂不<lb/>
歸<lb/>
<pb n="KR4h0092_WYG_011-4a"/>
　　五言律詩<lb/>
　　　恒山樓　　　　　　　　　劉因夢吉<lb/>
萬嶺尊恒岳遺臺枕後潭仰髙慚對坐哭險負竒探影<lb/>
落滄溟北雲開斗柄南山靈怜野客今夕費烟嵐<lb/>
　　　登武陽城<lb/>
朝遊樊子館晚上武陽城潮接滄溟近山連碣石生斷<lb/>
虹雲淡白返照雨疎明日暮悲吟處樵歌巳慘情<lb/>
　　　趙氏南庄　　　　　　　　許衡仲平<lb/>
<pb n="KR4h0092_WYG_011-4b"/>
晚起北窗凉清談戢羽觴入簾花影重落地燕泥香夢<lb/>
裏青山好吟邉白日長秋風載書籍相對築茅堂<lb/>
　　　輿病髙崖道中作　　　　　姚燧端甫<lb/>
役役乾坤逺栖栖道路頻五年三入蜀十夢九歸秦瘧<lb/>
鬼偏凌客山英定笑人無勞問前渡祇覺白頭新<lb/>
　　　舟達黄溪<lb/>
草木隨寒暑殊方榮悴同葦花兼露白檉葉未霜紅日<lb/>
月雙飛鳥江湖一病翁晚來沙嶼上愁坐獨書空<lb/>
<pb n="KR4h0092_WYG_011-5a"/>
　　　發舟青神縣<lb/>
青神開百文江岸轉荒凉薜荔懸松起蒹葭竝竹長深<lb/>
披豺虎徑毒犯虺蛇鄉何莫非王事牽夫可惋傷<lb/>
　　　婺源縣齋書事　　　　　　盧摯處道<lb/>
竹樹映清曉坐聞山鳥鳴瓶花香病骨簷雨挾詩聲客<lb/>
亦非餘子春無負此生明朝予問俗吟罷却須晴<lb/>
　　　書梓山寺經室<lb/>
問俗來山谷擕春到竹溪花香破禪寂林樾受鶯啼欲<lb/>
<pb n="KR4h0092_WYG_011-5b"/>
和觀音偈聊乗醉墨題閒雲若留客不肯為余栖<lb/>
　　　青華觀西軒<lb/>
琳宇夏天曉官曹今日閒深松欲無路疎竹不遮山静<lb/>
對黄冠語時㸔白鳥還平生林壑趣聊復此窗閒<lb/>
　　　少林寺贈達禪師<lb/>
古刹東風裏逢僧一解顔收經出深竹披衲下空山未<lb/>
要天花墜聊㸔石影閒何妨病居士明日到田間<lb/>
　　　岳陽樓待渡　　　　　　高克恭彦敬<lb/>
<pb n="KR4h0092_WYG_011-6a"/>
楚水凝千里湘雲隔萬層城髙秋浦月星雜夜船燈旅<lb/>
况天誰管年光雁可憑殷勤淡山色相送過巴陵<lb/>
　　　泊舟湘岸<lb/>
長沙今在眼青草舊知名二月風檣疾三湘雪浪平藤<lb/>
深帝子廟花發定王城莫艤江南岸啼鵑處處聲<lb/>
　　　贈永清曹縣尹　　　　　趙孟頫子昻<lb/>
赤縣郎官宰清朝學士班雲端雙履冷花裏一琴閒鴻<lb/>
鵠宜天路麒麟近帝闗會當從此召豈待及瓜還<lb/>
<pb n="KR4h0092_WYG_011-6b"/>
　　　送李清甫御史出按四川<lb/>
蜀道青天上繡衣驄馬行霜威御史府春色錦官城萬<lb/>
里平安報三年菽水清相逢一杯酒似為别離情<lb/>
　　　次袁學士上都集韻<lb/>
金城雨露邉河漢歴中天玉殿散青靄瓊樓飄紫烟闗<lb/>
山誠險固宗社自綿延世祖龍飛地皇綱億萬年<lb/>
曉日夾雲樹春風吹雪山飛鷹𤣥兔磧飲馬白狼灣寶<lb/>
帶呉鈎逈金矛漢節閑將軍萬里外不怕二毛斑<lb/>
<pb n="KR4h0092_WYG_011-7a"/>
　　　贈黄秋江處士　　　　　　李孟道復<lb/>
君釣秋江月我畊秋谷雲逃名君笑我伴食我慙君老<lb/>
我素多病壯君髙出羣何時各歸去雲月兩平分<lb/>
　　　偶成<lb/>
日午山中道停驂進步難鹻侵苔徑滑風入毳袍寒匡<lb/>
國終無補全身尚未安一尊茅店酒强飲不成歡<lb/>
　　　寄東宫<lb/>
艱危勤扈從俯仰盡周旋小試屠龍技翻成抱虎眠脫<lb/>
<pb n="KR4h0092_WYG_011-7b"/>
鈎魚縱壑漏網鳥冲天萬事從今始灰心未死前<lb/>
十年陪顧問一旦決安危自合成功去應慚識事遲長<lb/>
城徒自壞孤注莫相疑辟穀求仙者髙名百世師<lb/>
　　　送張尚德　　　　　　　　虞集伯生<lb/>
六月初聞雨官河潦水生江南歸宋玉樓下謝荀卿鵰<lb/>
鴞青霄逈兼葭白露盈都留詩興在來聽上林鶯<lb/>
　　　明皇按樂圖<lb/>
新度霓裳曲三年敎有成驚鴻渾不下飛燕若為輕芍<lb/>
<pb n="KR4h0092_WYG_011-8a"/>
藥春亭莫芙蓉野水生梨園多白髮吹笛到天明<lb/>
　　　送長沙守<lb/>
白髮長沙守循良又好文近辭金馬去逺有玉魚分對<lb/>
竹聽湘雨開簾㸔岳雲漢廷思賈誼一飯莫忘君<lb/>
　　　贈楊友直<lb/>
雒陽楊友直字擬漢中郎畫若錐穿石垂如雨溜墻舞<lb/>
花羞女美醉草笑僧狂昨日鴻都學煩君冩數行<lb/>
　　　錢舜舉畫<lb/>
<pb n="KR4h0092_WYG_011-8b"/>
一樹花如雪清明客未歸坐㸔黄鳥竝夢作綵雲飛翠<lb/>
袖寒猶薄羊車過絶稀相如能作賦月下巻春衣<lb/>
　　　寄段惟德竈副<lb/>
持節雙溪上寒梅照鬂華臨風懷鳳閣見月憶龍沙夜<lb/>
訪山隂竹晨飡海上瓜自嗟留滯久欲斷使君車<lb/>
　　　畫檜<lb/>
茅山多古樹此檜更長生鸛鶴栖來稳蛟龍化得成雲<lb/>
深還近户月落似聞笙千載如相見蒼然故舊情<lb/>
<pb n="KR4h0092_WYG_011-9a"/>
　　　八月八日有感書視草堂壁<lb/>
載筆趍芸閣探囊索緼袍坐銷秋日静心折夜風髙識<lb/>
字頭先白謀生計轉勞文園多病渴常想賜葡萄<lb/>
　　　汪道士草亭<lb/>
飛白妙娉婷新題照草亭仙遺相鶴法客借換鵝經霧<lb/>
雨歸縣黍風雲䕶茯苓遥知春晝永深坐讀黄庭<lb/>
　　　送魯子翬亷使之漢中<lb/>
封上頌臺禮輕車入漢中節毛吹渭雨木葉動秦風把<lb/>
<pb n="KR4h0092_WYG_011-9b"/>
酒臺基古馳書嵗事豐朝回倚西閣日日數歸鴻<lb/>
　　　送朱潛虚之廣東照磨<lb/>
聖主多清暇臨池愛日長天章垂鳳彩雲氣動龍香進<lb/>
諌慙簮筆争書敢近床承恩君最早服玉向炎方<lb/>
　　　寄薩天鍚進士<lb/>
江上新詩好亦知公事閒投壺深竹裏繫馬古松間夜<lb/>
月多臨海秋風或在山玉堂蕭爽地思爾珮珊珊<lb/>
　　　答榮存初參議秋夜見寄<lb/>
<pb n="KR4h0092_WYG_011-10a"/>
寄館城門夕髙秋雨露開天垂華蓋近月轉紫垣來疎<lb/>
闊思良㑹淹留到不才深期謝安石揮麈散風埃<lb/>
　　　晚過孔奉章舍下　　　　　范梈德機<lb/>
滄江一萬里書信近如何向暮客懷薄及秋鄉夢多故<lb/>
人相慰藉竝舍數經過但願長無事彤庭接珮珂<lb/>
　　　哀文集賢時奉使南海道卒<lb/>
瘴海距天闗道踰千萬山空傳靈雨送不見使星還旌<lb/>
斾青楓暗樓臺白水閒郡人唯我最逺客淚潺潺<lb/>
<pb n="KR4h0092_WYG_011-10b"/>
　　　京下思歸<lb/>
黄落薊門秋飄飄在逺遊不眠聞戍鼓多病憶歸舟甘<lb/>
雨從昏過繁星達曙流鄉無徐孺子萬口薄南州<lb/>
　　　貴州<lb/>
離思久不愜幽情晚更添天宜明月獨山與客雲兼蛩<lb/>
語通支柱蛛絲映捲簾若無光霽在何以破朱炎<lb/>
　　　通潮閣<lb/>
候館駐征騎西風獨夜清閉門聞葉落倚杖㸔潮生有<lb/>
<pb n="KR4h0092_WYG_011-11a"/>
禮齊蠻俗無歌學楚聲凄凉蘇季子行處足髙名<lb/>
　　　送鄧慶長從宦吳中<lb/>
聞說吳中郡青山萬疊開雲霞通井邑水木映樓臺子<lb/>
去嗟何恨吾生念却迥辛勤官下養書寄合頻來<lb/>
　　　答李宗明<lb/>
采江莫采蘋思食莫思蓴間嵗曽為客經時獨夢人林<lb/>
園花動夕帷帳草留春萬里燕山路空懷涕泗頻<lb/>
客居惟所適不是逺時人聞喜池臺僻來依第宅新月<lb/>
<pb n="KR4h0092_WYG_011-11b"/>
涵鍾警夕風引釀生春頗得過從樂相㸔莫厭頻<lb/>
　　　酬王繼學大參<lb/>
久客嵗云暮悠悠念異鄉病因詩暫愈愁為酒先降屋<lb/>
隠疎篁半城依老樹雙晨朝有好鳥命我隔東窗<lb/>
　　　寄邵允文　　　　　　　馬祖常伯庸<lb/>
故友經年别如今髮白無清秋江鷺浴長夏野猿呼客<lb/>
舍栖書冊齋厨具筍蒲知賢不能薦羞澀望東吳<lb/>
　　　南征<lb/>
<pb n="KR4h0092_WYG_011-12a"/>
乆雨闗河濕今朝日始晴浮舡下夜瀬覔酒近春城鵝<lb/>
鴨將雛出牛羊傍母行獨怜無侣客萬里又南征<lb/>
　　　石田山居<lb/>
甲子人愁雨河田麥巳丹嵗㐫捐瘠衆天逺禱祠難賈<lb/>
客還沽酒王孫自飽飡更怜䵩面黑征戍出桑乾<lb/>
四月淮天雨清林䕃碧池筍香隣甕酒禽聽客窗棋田<lb/>
鼓春迎社鄉巫夜賽祠漸知飄泊久自覺是農師<lb/>
　　　郎中蘇公哀挽<lb/>
<pb n="KR4h0092_WYG_011-12b"/>
墓門翁仲泣秋草九原深身世書盈屋鄉園樹滿林故<lb/>
人多執紼令子早冠簮曽作陽闗曲今成薤露吟<lb/>
　　　羅學士奉㫖南祀海岳繇鍾陵相别聞尚宿留<lb/>
　　　會稽有懷奉寄　　　　　掲傒斯曼碩<lb/>
鍾陵一分手幾日過錢塘五月山隂路千峰海上凉烟<lb/>
霞含景氣草木識天香夙昔經行處風流轉不忘<lb/>
　　　題祝道士龍虎山先天觀圖<lb/>
聞說先天觀重重絶壁環鳥啼青澗裏花落白雲間樵<lb/>
<pb n="KR4h0092_WYG_011-13a"/>
子能長嘯居人識大還洞門無處認唯有水潺湲<lb/>
　　　黄尊師髙軒觀鵝因留宿<lb/>
開軒南岳下世事未曽聞落葉常疑雨方池半是雲偶<lb/>
尋騎鶴侣來此㸔鵝羣一夜潺湲裏秋光得細分<lb/>
　　　送人之淮東<lb/>
扁舟何處客此去飽經過彭蠡江聲合揚州月色多天<lb/>
低知近海地濶欲横河自是吾生拙如君定若何<lb/>
　　　廬阜聞鐘<lb/>
<pb n="KR4h0092_WYG_011-13b"/>
廬山三百寺何處扣層雲宿鳥月中起歸人湖上聞入<lb/>
空應更逈近瀑正難分遥想諸僧定香爐上夕熏<lb/>
　　　送蘇尊師歸茅山<lb/>
華陽隠居者聞復有蘇仙時向梅花下髙枕石頭眠劒<lb/>
匣出飛電琴心流暗泉閒來京闕下夜夜夢雲邉<lb/>
　　　送張漢英之廣西憲幕<lb/>
候雁幾時到送君今逺遊三湘秋欲老五嶺瘴全收隨<lb/>
俗調眠食乗時力進脩賢侯開幕府萬一子能留<lb/>
<pb n="KR4h0092_WYG_011-14a"/>
　　　懷沆姪<lb/>
蔌蔌黄桑葉蒼蒼白竹峰居人争野碓歸客背林鐘路<lb/>
暗縁溪濕山寒著霧濃阿咸收稻未辛苦缺相從<lb/>
　　　象石　　　　　　　　　王士熈繼學<lb/>
老石何年有江頭閲嵗華蜿蜒龍吸水突兀象蹲沙地<lb/>
軸資神禹天工付女媧歸來銀漢客好與共空槎<lb/>
　　　寄友人劉師魯　　　　　　楊載仲𢎞<lb/>
聞君遊宦處正値洞庭湖落日波濤壯晴天島嶼孤舟<lb/>
<pb n="KR4h0092_WYG_011-14b"/>
帆通漢沔風物覧衡巫天下文章弊非公孰起予<lb/>
　　　渡江寄俞仲連<lb/>
舟濟大江濆中流日欲曛鹵翻沙際雪潮落渡頭雲鯨<lb/>
躍常知候鴻飛不亂羣頗思論勝槩把酒莫如君<lb/>
　　　和孟東野題崑山寺<lb/>
蘭若負崑崗鑿崖安佛床梯雲石磴滑入厨泉水香旦<lb/>
寒鳥相聚月黑龍放光舟行苦局促幸憇殊勝塲<lb/>
　　　酬子行初秋風颶之變<lb/>
<pb n="KR4h0092_WYG_011-15a"/>
暮夜風濤變崩騰怒不休魚龍皆失穴江海欲同流竝<lb/>
岸漂千舍連檣覆萬艘隂陽知有沴惻愴動深憂<lb/>
　　　奉題伯父雙峰樵隠<lb/>
山出雙峰秀溪流一沠清土風存禮讓人事省將迎路<lb/>
逐髙低過田隨早晚耕家林有如此南望每闗情<lb/>
童穉離桑梓猶能憶故山雲峯垂白脚蘚石露蒼顔插<lb/>
架詩書富應門禮義閒緑林遺我恨回首涙䦨珊<lb/>
石樹盤根瘦沙溪激浪清竹間㸔犢卧木末見人行穡<lb/>
<pb n="KR4h0092_WYG_011-15b"/>
事常分力樵歌輒和聲從來擕杖處不礙白雲生<lb/>
山曲兩三家相過路不賒對門開竹徑臨水種梅花酒<lb/>
熟留人醉詩成任客誇時時談舊事相㸔鬢垂華<lb/>
　　　蠧簡<lb/>
往古韋編在何年始汗青蠧蟲深卜宅蝌蚪不成形泯<lb/>
滅沾秦火搜羅出漢廷斯文天未䘮不敢望全經<lb/>
　　　敗裘<lb/>
寂寞牛衣子能無敝緼袍塵埃須浣濯蟣虱費爬搔意<lb/>
<pb n="KR4h0092_WYG_011-16a"/>
味存鷄肋寒凉視馬毛千金既銷鑠猶聽朔風號<lb/>
　　　送葉彦中之官行臺<lb/>
范滂將攬轡周景巳題輿九扈名兼美三鱣兆豈虚都<lb/>
門愁摻袂江徼喜沿書重有斑衣奉南州摠不如<lb/>
　　　送張宣撫使嶺南<lb/>
奉使入蠻烟終軍始妙年抗旌辭朔野擊節渡湘川翠<lb/>
竹侵岩際黄茅盡海邉狼荒非善地為戒莫留連<lb/>
　　　送孫大方歸朝元宫<lb/>
<pb n="KR4h0092_WYG_011-16b"/>
飛構上凌空依稀想故宫金盤凝曉露玉珮振秋風溟<lb/>
涬那違俗支離更飬䝉大還何日就變化入無窮<lb/>
　　　送胡汲古之吳中<lb/>
有客佩蒼精居然得此生山開栖越跡水泝入呉程佚<lb/>
老悠悠計傷離戀戀情食菲方未巳應不為魚羮<lb/>
　　　送王元禮歸平城<lb/>
牧羊怜馬援投筆困班生侯印終兼綰窮愁實飽更大<lb/>
材當用世小拙亦知名快飲桑乾酒能澆氣不平<lb/>
<pb n="KR4h0092_WYG_011-17a"/>
　　　酬張宣撫<lb/>
瀛海無消息冥冥道路長巳驚雙鬢短更待兩瞳方落<lb/>
日依平嶂洪河入大荒憂來那可得揮涕欲沾裳<lb/>
　　　和袁集賢上都雜詠　　　　栁貫道傳<lb/>
出塞行瞻日趨朝喜近天離宫開苑囿馳道絶風烟瑤<lb/>
水巡非逺峒山厯更綿甘泉多法從獻賦憶當年<lb/>
雨水漸衣黑雲沙際目黄烟開纔黯淡日出已蒼凉徇<lb/>
俗髙簷帽清心小篆香端居萬里念蕙草惜微芳<lb/>
<pb n="KR4h0092_WYG_011-17b"/>
謠俗隨方異溝途隔舍迷醺人唯馬湩勸客有駞蹄殿<lb/>
角孤花靚城隅雜樹低天涯中夜舞如意昔曽擕<lb/>
天潢猶白白雲幙故青青積潦摧車軸髙風堕箭翎宫<lb/>
塗丹赭堊殿户紫金釘女樂蓬萊秘哀簫動杳𠖇<lb/>
幄殿層雲陣轅門積雪峰竒鷹皆戴角御馬盡飛龍瀚<lb/>
海將臨幸云亭望陟封青丘大羽獵有事待𤣥冬<lb/>
　<lb/>
　乾坤清氣巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>乾坤清氣巻十四</head> <lb/>
    <p>
<pb n="KR4h0092_WYG_014-1a"/>
欽定四庫全書<lb/>
　乾坤清氣巻十四<lb/>
　　　　　　　　　　　　　明　偶桓　編<lb/>
　　五言長律<lb/>
　　　元日朝賀　　　　　　　趙孟頫子昻<lb/>
閶闔曙光生觚稜瑞氣横治朝春有象嚴蹕物無聲簮<lb/>
笏千官列簫韶九奏成彤墀簇仙仗翠樹拂霓旌絶域<lb/>
梯航至遐方玉帛盈皇圖天逺大聖德日髙明兵息知<lb/>
<pb n="KR4h0092_WYG_014-1b"/>
仁布民熈見化行耄倪齊鼓舞率土共昇平<lb/>
　　　正月十一日朝回即事　　　虞集伯生<lb/>
宫樹春隂合霓旌拂曙來天光臨閣道雲氣轉蓬萊晝<lb/>
漏沈沈鼓晨尊灔灔盃香霏簾底霧樂殷殿前雷祥瑞<lb/>
儀曹奏珍淳尚食催舞庭分鷺序効獻過龍媒融雪微<lb/>
生草輕風不動埃老人南極至王母上方回玉色何多<lb/>
喜金華得重陪裁詩賀新雨西閣待門開<lb/>
　　　送南宫舍人趙子期宣詔交趾<lb/>
<pb n="KR4h0092_WYG_014-2a"/>
三年頒正朔五月向南交將命方離闕陪臣巳在郊衣<lb/>
裳鴻羽漸干戚虎皮包瘴霧衝風散瀧湍急雨捎朱鳶<lb/>
窺土室白雉下橧巢夜浦鮫停織陽岡荔拆苞初筵紛<lb/>
㲲罽後騎列笳鐃諏日修王貢兼時眡客庖方言書仄<lb/>
理海錯藉菁茅漢柱苔侵篆秦林樹拂旓括囊無薏苡<lb/>
當户有蟏蛸即見還英節毋煩筮六爻<lb/>
　　贈李兄提舉之官豫章　　　　范梈德機<lb/>
公孫閣下士多似魯諸生昨者聞高誼茲行起盛名文<lb/>
<pb n="KR4h0092_WYG_014-2b"/>
亭南斗近征斾北風輕余亦懷鄉郡今猶滯帝城關河<lb/>
驚半面霰雪念孤征芳宴絲簧咽新詩錦繡成長途心<lb/>
果怯令節眼增明渺渺飢鷹度嗸嗸旅鸛鳴露凝秋浦<lb/>
白雲散夕堂清是物關流動何堦計合并㑹須縈桂楫<lb/>
相共啜蓴羮徐孺亭前水因之幸寄聲<lb/>
　　　贈翰林宅山水圖<lb/>
敏絶丹青手驅馳翰墨塲力能移地軸藝直破天荒素<lb/>
壁清風起蒼厓旭日光喬林支混沌巨石偃滄浪鶴背<lb/>
<pb n="KR4h0092_WYG_014-3a"/>
芙蓉影牛頭薜荔香參差殊不謬奔峭亦非常仙去遺<lb/>
真館人來倚釣航向知萬里近不費一生忙擬乞丹砂<lb/>
洞長尋碧草鄉松喬如可及結友更何方<lb/>
　　　題桃源圖龍虎山南者　　　掲徯斯曼碩<lb/>
桃源非一處龍虎畫難同内外關踰鉄高低石作叢黄<lb/>
幡青劒北紫蓋白雲東蟾影當霄逈蛾眉抱月弓千重<lb/>
藏曲折四面削虚空地户吟風黑天池浴日紅雪霜翻濺<lb/>
瀑雷雨㵼崩洪暗識猿啼遠晴聞鳥語工危龕三井秘絶<lb/>
<pb n="KR4h0092_WYG_014-3b"/>
澗九橋通江合仙岩怒山連鬼谷雄劉王開闢後秦晉<lb/>
有無中時見㸔桃侣頻逢採藥翁丹臺寒漠漠琳宇氣<lb/>
熊熊濟勝非無具緣源恐莫窮烟霞俄變滅草樹杳蘢<lb/>
䓗四序何勞誌羣愚倘擊蒙誰言武陵近十里上清宫<lb/>
　　　贈周景遠學士　　　　　　楊載仲𢎞<lb/>
朔易回元氣人才起俊流聲華當翰苑文彩冠中州振<lb/>
佩趨臺閣抽毫侍冕旒人傳鸚鵡賦家有鷫鸘裘式覩<lb/>
黌宫立恭惟祀典修一朝虞或缺六器俾旁求爼豆俄<lb/>
<pb n="KR4h0092_WYG_014-4a"/>
成列蘋蘩遂可羞中朝方有道下士實同休已及歸鴻<lb/>
候姑為食蟹謀朋簮多繾綣使節少淹留曉日花間酒<lb/>
春風栁下舟篇章微品藻山水愧清幽鄭璞曾先辱隋<lb/>
珠不暗投考槃雖自引闚觀亦吾憂簡册銷長日蓬蒿<lb/>
憚凜秋論高非縱誕興遠托賡酬尚憶駒千里胡能貉<lb/>
一丘何當把君袂相逐馭風遊<lb/>
　　　寄王繼學二十韻<lb/>
聖主敷皇極元臣建上台虚心求俊乂削跡去奸回拜命<lb/>
<pb n="KR4h0092_WYG_014-4b"/>
超凡品知君秉大才淳風隨日播公道應時開負鼎資烹飪<lb/>
操刀貴剸裁銛鋒行肯綮異味合鹽梅廟議常參决朝班復<lb/>
共陪艱難須佽助豁達遠嫌猜遺佚聞風起英雄接踵來<lb/>
經綸非董賈詞藻亦鄒枚在野思羅致盈庭想轂推既將<lb/>
龍作友惡假鴆為媒走也今留此公乎可念哉執竿猶海<lb/>
上扶耒即岩隈自守幽人意寧虞俗子咍舊遊辭玉府故<lb/>
事憶金臺落魄江湖阻蒼茫嵗月催丹心徒耿介素髮巳<lb/>
毰毸勿謂交如水能忘恥及罍飛黄當駕馭猶足異駑駘<lb/>
<pb n="KR4h0092_WYG_014-5a"/>
　　　贈黄伯中從臨川吳先生卒業因之奉簡<lb/>
　　　　　　　　　　　　　　　　栁貫道傳<lb/>
天子祠垣舊巴山闕里門具瞻誰可竝友愛益宜尊往<lb/>
卒諸生業行穿百谷村亂流黄濁湧迎宿錄隂繁想到<lb/>
趨函丈承聞服緒言心將經義洽理竝聖詮存藻繢終<lb/>
迷質條枝實自根須無遵近輓㑹有企前轅伊闕如堪<lb/>
攬河汾欲併呑道初由巳致舌豈要人捫正要薫陶學<lb/>
全希笑色温歸裝當捆載館饋且盤飱羨爾方朝旭慙<lb/>
<pb n="KR4h0092_WYG_014-5b"/>
予未夕昏仰懷駒皎皎深感兔爰爰搖席今承問緘辭莫憚<lb/>
煩庶幾薦鳳觜兼得嗜熊蹯鯁膳何勞祝因茲寄不諼<lb/>
　　　上執政四十韻　　　　　　雅勒呼正卿<lb/>
聖主飛龍日求賢似拾珍典謨皆故老登用必元臣日<lb/>
月當黄道風雲擁紫宸華封歸帝力夀域囿吾民旭旭<lb/>
時將旦熙熙物自春唐虞風未遠鄒魯俗還淳往者三<lb/>
靈墜扶持賴有人斬鯨清海沸煉石補天迍工鯀趨刑<lb/>
辟臯䕫起隠淪明公辭政久首詔趣裝頻渴慰蒼生望<lb/>
<pb n="KR4h0092_WYG_014-6a"/>
饑怜赤子貧朝陽先覩鳳春籟正書麟總代天成化俱<lb/>
為政入神五朝居輔弼三世掌經綸皇眷恩波濶𤣥功<lb/>
德澤均房謀兼杜斷蕭律繼曹遵厯法羲經秘書文頡<lb/>
篆新山河由秉筆社稷在垂紳衆水宗南渤諸星拱北<lb/>
辰濟為舟楫重任託股肱親玉燭調元氣金樞運大鈞<lb/>
都俞聞密賛諌論喜重陳聲教流沙外謳歌碣石濵烏<lb/>
臺分繡斧鳳沼繼華茵練達時無匹公忠世絶倫棟梁<lb/>
支大厦柱石表重闉天下皆桃李人間盡棘榛中台方<lb/>
<pb n="KR4h0092_WYG_014-6b"/>
正席東閣又延賔有客懷吾道無媒致此身窮經甘寂<lb/>
寞抱拙忍酸辛虎榜叨前列鴛墀接後塵郎潛嗟咄咄<lb/>
吏隠嘆逡逡十口長為旅三年屢卜隣稻粱猶不足抱<lb/>
負豈能伸養母留甘㫖居官守誨諄正言期董賈枉道<lb/>
恥儀秦草芥難終棄蒭蕘尚可詢修途多駿足沍轍有<lb/>
潛鱗未遂風雲信猶沾雨露仁天瓢能一滴咫尺是通<lb/>
津<lb/>
　　　寄李冉　　　　　　　　　黃溍晉卿<lb/>
<pb n="KR4h0092_WYG_014-7a"/>
有美維仙李孤標見碧梧髙雲留雨露短褐混泥塗姿<lb/>
悍寧為小機深或類愚洗心須貝葉游藝及摴蒱政爾<lb/>
難蔵頴幡然獨<hi>缺</hi>竽從容觀近效黽勉事難趨稍廢琴<lb/>
心曲能操犢背書誰將窮罔象莫使避珊瑚他日逢何<lb/>
暮清談動至晡醉醒勞問我喜怒得今渠契濶江湖逈<lb/>
飄零嵗月徂青雲悲㨗徑白日仰亨衢秋社枌榆外南<lb/>
包橘柚初飛騰如借順能勿哭蟾蜍<lb/>
　　　題趙子昻詩巻三十韻　　柯九思敬仲<lb/>
<pb n="KR4h0092_WYG_014-7b"/>
江漢龍舡下東南王氣收求賢垂睿畧為治訪嘉猷使<lb/>
者班纁幣王孫覲冕旒未央凝掌露東序薦天球顥氣<lb/>
凌風上祥光近日浮㸔花陪雉尾視草近螭頭清曉還<lb/>
聞履嚴寒或賜裘宋公周有客項伯漢諸侯人仰文章<lb/>
貴身承禮數優五朝通内籍九命擅清流昔滯京都久<lb/>
時從几杖遊通家怜我慧對酒慰羈愁妙墨時相贈新<lb/>
篇不厭酬風流追鮑謝文彩駕枚鄒心慕歸來好官因<lb/>
老欲休倚闌秋待月擕客煖經丘歌罷聞啼鳥機忘玩<lb/>
<pb n="KR4h0092_WYG_014-8a"/>
狎鷗苕溪今寂寂松雪自悠悠馬鬛遺封在龍驤待詔<lb/>
不斷縑人共賞隻字世争售揮翰能兼美評量此莫儔<lb/>
調髙鏘玉管筆健映銀鉤江海蒼烟暮湖山碧樹秋賈<lb/>
充能誤國王粲謾登樓花落渾無賴春歸不自由蜀牋<lb/>
臨别墅英頴勝他州揮洒真成癖吟哦可解憂鍾王多<lb/>
韵度李杜極深幽入室能攀踐趍隅恨阻修錦標連玉<lb/>
軸把巻共綢繆<lb/>
　　　寄王祕書　　　　　　　　王沂師魯<lb/>
<pb n="KR4h0092_WYG_014-8b"/>
佳士欣相識吾宗不乏賢齋房芝曄曄太液鵠翩翩得<lb/>
意同濠上論文到漢前偶因諧陸鐸直欲斸龍泉我巳<lb/>
輕平子君何念伏䖍未成臨鍜竈且復寄漁舡跡忝乗<lb/>
槎客心疑化鶴仙長歌洞簫賦好寄角弓篇丘壑終忘<lb/>
返泥塗肯自怜别來南菊再信斷北魚傳豹隠千峰雨<lb/>
鴻飛一握天吳江元自白燕月㡬回圓阮籍能忘飯揚<lb/>
雄解草𤣥風標勞夢想秋色正澄鮮欲問支機石空畊<lb/>
種玉田遙遙望銀浦應與鳳城連<lb/>
<pb n="KR4h0092_WYG_014-9a"/>
　　　翰苑薦為應奉文字二十韻謝大司徒并呈諸<lb/>
　　　學士<lb/>
天上金鑾客人間第一流贄名唐内相禹拜漢光侯鯤<lb/>
海三千水龜峯十二樓月寒紅燭夜風淡紫微秋鳳誥<lb/>
窺姚姒麟篇振魯鄒珮隨宫漏逺衣染御烟浮淑氣騰<lb/>
奎壁祥光射斗牛焜煌青𤨏闥縹緲紫霞洲瑪瑙濡堯<lb/>
瓮珊瑚耀漢鉤駞蹄中禁釡豹尾尚方騶僕夲師黄巻<lb/>
生惟伴白鷗親庭雙鶴髮家事一漁舟偶預天官選来<lb/>
<pb n="KR4h0092_WYG_014-9b"/>
為帝里遊緑章蒙獨薦青史許同修故郡驚王勃新豐<lb/>
異馬周隊隨魚圉圉角喜鹿呦呦勢似飛三鳳功如挽<lb/>
萬牛桑榆終有望葑菲未為愁國士恩難報書生志未<lb/>
酬誓堅冰雪操五色賛皇猷<lb/>
　　　送葉天根南還　　　　　　陳旅衆仲<lb/>
我識天根子于今二十年吹簫來翠嶺鼓櫂入丹淵日<lb/>
出扶桑底雲生建木顚人間方夜半海上得春先老我<lb/>
江湖逈徵官嵗月遷荒泉流竹里冷雨浸芝田髮短何<lb/>
<pb n="KR4h0092_WYG_014-10a"/>
為者君歸重惘然飛霞浮夕景定在石林邊<lb/>
　　　南山詩<lb/>
　　　　山在龍虎山南張宗師藏劒之地曰丹丘有<lb/>
　　　　小洞門玉津澗月橋天鑑池金沙井躍雪泉<lb/>
　　　　潄雲亭山雲閣丹桂塢桃花源云<lb/>
江左羣山囿仙丘倚太霞上清分亢爽南谷抱谽谺臺<lb/>
觀黄瓊宅林巒赤虎家天池開寶鑑日井射金沙桂霣<lb/>
秋岩粟桃烘曉岸葩泉香通美竹雲液潄靈芽俯澗松<lb/>
<pb n="KR4h0092_WYG_014-10b"/>
偏潤縁崖徑自斜幽亭宜水遶晴閣喜嵐遮神舄丹扄<lb/>
秘𤣥闗紫氣賒石橋留月色銀浦渺星華願解延陵劒<lb/>
終乗博望槎臨風一邂逅食我棗如瓜<lb/>
　　　陪幸西湖　　　　　　台哈布哈兼善<lb/>
北都冠蓋地西郭水雲鄉珠樹三花放鸞旗五色翔雞<lb/>
翹翬鳳渚豹尾殿龍驤駕擁千官仗帆開百尺檣屬車<lb/>
陪後乗清道肅前行河漢元通海湖山遠勝杭經綸屬<lb/>
姚宋制作從班揚瑞繞金根動聲搖玉珮鏘春隂飛土<lb/>
<pb n="KR4h0092_WYG_014-11a"/>
雨曉露挹天漿御栁枝枝緑仙葩處處香葵傾惟日向<lb/>
荷偃借風張寶馬鳴沙路華舟逈石塘金吾分禁籞武<lb/>
衛四屯箱小大濡深澤仁明發正陽皇皇星斗濶落落<lb/>
股肱良朝野崇無逸邦家重有光賜租寛下國傳詔出<lb/>
中堂布政親巡省觀民或怠荒麥禾連野逈桑柘出林<lb/>
長樂嵗天顔喜回鑾月下廊<lb/>
　　　送達兼善典僉　　　　　傅若金與礪<lb/>
聖治尊儒術賢才翼帝躬立朝防觸豸行路避乘驄復<lb/>
<pb n="KR4h0092_WYG_014-11b"/>
道河南去先愁冀北空激揚元自任出處豈謀同地遠<lb/>
㸔持節天長惜轉蓬繡衣今日把尺素㡬時通别酒花<lb/>
開裏征帆木落中薊門懸夜月梁苑度秋風古縣藤蘿<lb/>
碧霜林菓蓏紅咨詢行每徧閒暇賦能工白日明髙岳<lb/>
黄河繞故宫登臨興何限題寄北飛鴻<lb/>
　　　題索士岩詩巻　　　　　薩都拉天錫<lb/>
憶昔登天府文章萃帝鄉俊才魚貫列多士鴈成行寶<lb/>
鑑懸秋水驪珠耿夜光三塲如拾芥一箭已穿楊上策<lb/>
<pb n="KR4h0092_WYG_014-12a"/>
師周孔蜚聲陋漢唐鳳池開御宴虎榜出宫墻賜笏丘<lb/>
山重恩袍雨露香天花皆剪翠法酒盡封黄冠蓋遊三<lb/>
日聲名滿四方歴堦趍宰輔捧表謝君王第甲分三級<lb/>
名碑勒上庠曲江嘉宴㑹合席盡才良契誼同昆弟比<lb/>
和鼓瑟簧誓辭猶在耳離思各驚腸弟出丹陽郡君登<lb/>
白玉堂雄文超賈董直筆走班揚臺閣需才器儒林作<lb/>
棟梁超遷烏府掾輝映繡衣郎廹宴封機事平明出奏<lb/>
章日披文典舊時念簿書忙檢討趨經幄論思近御床<lb/>
<pb n="KR4h0092_WYG_014-12b"/>
聖朝稽古道日昃下迴廊羈旅燃薪桂長吟出錦坊弱<lb/>
妻貧且病羸馬瘦仍僵窮巷迴車轍空厨乏酒漿故人<lb/>
傳奏日請使促行裝皇極三臺重燕南各道張承恩辭<lb/>
魏闕攬轡入衡陽曉幕芙蓉露秋空栢樹霜諸司循直<lb/>
矢羣吏肅宏綱漢水浮神馬岐山出鳳凰行須冠獬豸<lb/>
巳見走豺狼慚愧蓬蒿翼乗風亦下翔<lb/>
　　　上京大宴和樊時中韵　　貢師泰泰甫<lb/>
一元開大統四海會時髦畿甸包幽薊天門啟應臯羣<lb/>
<pb n="KR4h0092_WYG_014-13a"/>
黎皆屬望百辟盡勤勞蕃國來琛獻邉陲絶驛騷劒韜<lb/>
龍尾匣弓屬虎皮櫜列聖尊皇極元臣異節旄宗盟存<lb/>
帶礪世胄出英豪嵗駕嚴先蹕居人望左纛平沙班詐<lb/>
馬别殿燕宗毛鳳簇珍珠帽龍盤錦繡袍扇分雲母薄<lb/>
屛晃水晶髙馬湩浮犀碗駝峯落寶刀暖茵攅芍藥涼<lb/>
甕酌蒲萄舞轉星河影歌騰陸海濤齊聲纔起和頓足<lb/>
復分曹急管催瑤席繁絃壓紫槽明良真曠遇熙洽喜<lb/>
重遭化類工成冶聲同士赴鼛隆㤙雖欵洽醉舞敢呼<lb/>
<pb n="KR4h0092_WYG_014-13b"/>
號拜命榮三錫論功恥二桃重華躋舜禹盛業繼䕫咎<lb/>
燕饗存寅畏游畋戒逸遨乾坤春拍拍宇宙樂陶陶争<lb/>
獻公車頌光榮勝衮襃<lb/>
　　　元日靈臺官以初四日巳酉時享遂以嵗除日<lb/>
　　　受誓于中書免朝紀詩八韻　張翥仲舉<lb/>
清廟當春享彤庭放早朝扈鳴更厯正龍集轉寅杓瑞<lb/>
日開黄道卿雲映絳霄八方周象譯九奏舜簫韶爐煖<lb/>
香生术杯紅酒泛椒新符鬱壘換候琯女夷調有待寛<lb/>
<pb n="KR4h0092_WYG_014-14a"/>
書下行㸔戰甲銷衰年今可引歸老故山樵<lb/>
　　　送廉公亮僉事江西　　　　李孝光季和<lb/>
除書下北闕使牡指南州暫輟紫霄顧遙瞻畫閣秋官<lb/>
清持玉節天近見珠旒報政民安作聞謠雨不愁梅花<lb/>
當路發月影入江流定有登高賦應將勝日酬<lb/>
　　　吳山清暉亭與坦之仲舉聯句<lb/>
　　　　　　　　　　　　　　　張天雨伯雨<lb/>
吳山秋色裏<hi>坦</hi>倚石望滄江日脚霞侵户濤頭雪濺窗<hi>雨</hi>浪<lb/>
<pb n="KR4h0092_WYG_014-14b"/>
奔沙岸叠<hi>翥</hi>山夾海門雙<hi>坦/</hi>有客愁新隠<hi>雨/</hi>于兹感舊邦<hi>坦</hi>
憑高乘險絶懷古黜紛龎<hi>翥</hi>雜㳫書連屋淋漓酒滿缸<hi>雨</hi>聨<lb/>
詩搜月窟<hi>坦</hi>擘阮瀉嵒淙<hi>翥/</hi>龜殻冠將墮<hi>雨</hi>龍文鼎可扛頗<lb/>
諧幽事熟<hi>坦</hi>未覺壯心降<hi>翥/</hi>滿月孤金柱<hi>雨/</hi>叢筠亂碧幢<hi>坦</hi>
晴峯俄黙黙夕磬巳摐摐<hi>翥</hi>歸路風塵表酬歌不用腔<hi>雨</hi>
　　　送鎦文美知事赴燕南　　釋大訢笑隠<lb/>
江陵初扈蹕忠義可回天代邸朱虛重南陽鄧禹賢揮<lb/>
毫當白日舞劒動華筵宫錦紅雲暖金盤玉露圓古來<lb/>
<pb n="KR4h0092_WYG_014-15a"/>
三語掾今代孝廉舡無薄燕南幕相期日九遷<lb/>
　　　金陵奉餞趙公子去疾理問侍平章魯公世延<lb/>
　　　入蜀歸秦次龍翔大中韻　　丁復仲容<lb/>
平章向三峽公子奉雙親祖帳聫裾盛官舩發棹新屋<lb/>
墩誰較謝宫井自餘陳劒閣當西極刀州逺北辰魯公<lb/>
加上爵趙氏洊名臣死節褒賢嗣生榮溢老身渚風開<lb/>
鷁尾江日湧龍鱗夾岸觀如堵中流望若神埋金陵樹<lb/>
遠濯錦水花勻前纛仍踰蜀先墳宛在秦布帆知到日<lb/>
<pb n="KR4h0092_WYG_014-15b"/>
繡斧拜新春亦有羅貔虎無非聚鳳麟川將天作限山<lb/>
入海為濵從騎遥通棧安車緩度輪晨調珍翠釜夕侍<lb/>
妥文茵雛弄娯依坐鷄鳴服伺隣所期長夀考莫或後<lb/>
嘉賔倘有星回使惟應日問人<lb/>
　　　和許集賢春夜寓直　　　　陳肅伯將<lb/>
通籍趨香署分曹𨽻𤨏闈金泥疏奏簡珠檢藴朝衣竹<lb/>
静憐鐘迥花深覺漏微絳河低綺綴紺斗入羅帷薄夢<lb/>
先鷄發閒情信馬歸幸因披艷藻謬用接清輝<lb/>
<pb n="KR4h0092_WYG_014-16a"/>
　　　送董副樞鎮益都<lb/>
推轂選才雄分符寄摠戎鐃簫驚海上旌節耀山東百<lb/>
將乗黄道三軍出絳宫營開知偃月陣轉識偏風龍躍<lb/>
蓮花劒烏號棘竹弓旄頭天苑斃鑿齒地隅空奏凱青<lb/>
春外飛書白晝中誰當采金石願紀太平功<lb/>
　　　送户部員外郎張君師允銓選于立彦成<lb/>
聖主當陽宁文星冠甲科經綸彌宇宙帶礪誓山河荆<lb/>
楚藩屛大番禺職貢多銓衡須遴選郎署得逶迤夙拜<lb/>
<pb n="KR4h0092_WYG_014-16b"/>
天書寵俄聞使節過後塵雲擁騎前隊鼓鳴鼉五領初<lb/>
消瘴三江漸息波柴桑訪遺逸廬阜入吟哦地逺雲雙<lb/>
翼天空海一蠡庭闈情最切鼎鼐味應和還直青綾被<lb/>
重鳴白玉珂歸來宣室夜前席問如何<lb/>
　　六言<lb/>
　　　黄清夫秋江釣月圖　　　趙孟頫子昻<lb/>
塵土染人衣袂烟波著我船窗為問行歌都市何如釣<lb/>
月秋江<lb/>
<pb n="KR4h0092_WYG_014-17a"/>
　　　孤山放鶴圖<lb/>
昔年曾到孤山蒼藤古木髙寒想見先生風致畫圖留<lb/>
與人㸔<lb/>
　　　題王子慶所藏大年墨鴈<lb/>
鴻鴈棲棲遵渚黄蘆索索鳴秋羡殺承平公子筆端萬<lb/>
里滄洲<lb/>
　　　題江山烟雨圖　　　　　　虞集伯生<lb/>
千村春水方生萬里歸帆如羽不知誰在層樓卧㸔江<lb/>
<pb n="KR4h0092_WYG_014-17b"/>
南烟雨<lb/>
　　　柯博士竹樹古石<lb/>
江潭木葉盡落巫峽竹枝更長剪取微風疎雨横吹殘<lb/>
月清霜<lb/>
石帶苔而蒼翠竹垂雨以珠璣藉玉五紋之組析旌六<lb/>
羽之翬<lb/>
　　　趙承㫖蘭石温日觀葡萄<lb/>
天人潄凍芳潤野老沉吟屈蟠南國烟生玉煖西凉酒<lb/>
<pb n="KR4h0092_WYG_014-18a"/>
熟霜寒<lb/>
　　　趙承㫖畫松<lb/>
洒霏烟之餘馨見蒼龍之一體森紫髯之如㦸激清風<lb/>
而直指<lb/>
　　　題聶空山畫扇<lb/>
客來山雨鳴澗客去山翁醉眠花外春雲藹藹竹邊秋<lb/>
月娟娟<lb/>
　　　題王孤雲界畫山水　　　柯九思敬仲<lb/>
<pb n="KR4h0092_WYG_014-18b"/>
滿地山河如繡迴巖樓閣淩風㡬度春花秋雨不知秦<lb/>
苑呉宫<lb/>
　　　過何得之先生故居　　　掲徯斯曼碩<lb/>
可憐古井門外依舊鐘樓屋西何處髙吟痛飲黄花翠<lb/>
竹都迷<lb/>
心事巢由以上文章陶阮之間千古髙墳保下白雲明<lb/>
月青山<lb/>
頭上烏紗分贈篋中縞楮相酬不道别時長别誰知愁<lb/>
<pb n="KR4h0092_WYG_014-19a"/>
是眞愁<lb/>
屋上青天未老門前白日常新他日咎夔稷卨安知不<lb/>
是斯人<lb/>
　　　題雲林畫　　　　　　　張天雨伯雨<lb/>
歴歴溪山欲暝離離草樹長春風雨緑蓑歸去苔磯一<lb/>
向無人<lb/>
　　　雜咏三首　　　　　　　郭翼羲仲<lb/>
一巻北窗周易五絃南風舜琴自是無心富貴從教遁<lb/>
<pb n="KR4h0092_WYG_014-19b"/>
跡山林<lb/>
仙人杏花滿樹處士楊栁當門白髮烏紗棊局緑水青<lb/>
山酒尊<lb/>
朝汲橘泉丹井莫耕蕙圃芝田肘後長生有訣一笑曾<lb/>
許相傳<lb/>
　　　鸚鵡　　　　　　　　　　　瀛國公<lb/>
毛羽自然可數仙禽不受凡籠銜得梧桐一葉中含無<lb/>
限秋風<lb/>
<pb n="KR4h0092_WYG_014-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0092_WYG_014-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　乾坤清氣巻十四<lb/>
</p>
<p>
</p>
  </div>
</body>
</text>
</TEI>
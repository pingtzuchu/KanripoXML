<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>乾坤清氣巻九</head> <lb/>
    <p>
<pb n="KR4h0092_WYG_009-1a"/>
欽定四庫全書<lb/>
　乾坤清氣巻九<lb/>
　　　　　　　　　　　　　明　偶桓　編<lb/>
　　古樂府<lb/>
　　　送别曲　　　　　　　　　察伋士安<lb/>
曈曨出扶桑照見大黒洋直升中天上萬國蒙清光三<lb/>
山樓閣蓬萊東丹霞翠壁金芙蓉鴻濛凝結古元氣我<lb/>
欲往遊從赤松剡郎朝玉京船開南風生海頭撾鼔人<lb/>
<pb n="KR4h0092_WYG_009-1b"/>
起舞椎牛釃酒祈神明逺寄平安書十日到直沽阿翁<lb/>
髮半白莫醉黄公壚<lb/>
　　　履霜操<hi>并序</hi>　　　　　　楊維楨廉夫<lb/>
　　　　琴操有履霜謂尹吉甫子伯竒為後母譖而<lb/>
　　　　見逐自傷而作也其詞曰朝履霜兮采晨寒<lb/>
　　　　考不明其心兮信讒言何辜皇天兮遭斯愆<lb/>
　　　　痛殁不同兮恩有偏誰說碩兮知此寃使是<lb/>
　　　　詞果其出伯竒則伯竒不得希於舜矣<lb/>
<pb n="KR4h0092_WYG_009-2a"/>
霜鮮鮮兮草戔戔兒獨履兮兒宿野田荷之葉兮葉易<lb/>
穿采楟花以為食兮食不下咽嗟兒天父兮天胡有偏<lb/>
我不父順兮父寧不兒憐履晨霜兮泣吾天<lb/>
　　　鴻門㑹<lb/>
天迷闗地迷户東龍白日西龍雨撞鐘飲酒愁海翻碧<lb/>
火吹巢雙猰㺄<hi>范增項莊</hi>照天萬古無二烏殘星破月來天<lb/>
隅座中有客天子氣左股七十二子連明珠軍聲十萬<lb/>
振屋瓦拔劍當人面如赭將軍下馬力排山氣巻黄河<lb/>
<pb n="KR4h0092_WYG_009-2b"/>
酒中㵼劒光上天寒彗殘明朝畫地分河山將軍呼龍<lb/>
將客走石破青天撞玉斗<lb/>
　　　蕭杖歌<hi>為永嘉璣天則道人賦</hi>
空心勁草琅玕節瘦如筆枝赤如鐡壺公手中曾擲之<lb/>
黄公石上飛星裂璣天道人雙眼青見之不减九節藤<lb/>
神丁未窺混沌竅中有萬壑銅龍聲道人親鑿崆峒玉<lb/>
九漏玲瓏尺度足黑蛇飛來膝上横道人髯中嘯鸞鵠<lb/>
自言竒音不敢作寒星墮地風折嶽去年臺山解虎鬭<lb/>
<pb n="KR4h0092_WYG_009-3a"/>
今年狼山敲豸角鐡崖相見洞庭東腰間笛佩蒼精龍<lb/>
湘江雨脚吹雌風相呼道人木上座杖陂水拔鬚睂峯<lb/>
　　　蹋踘篇二首<hi>為劉娘賦</hi>
江南女兒花娟娟五花繡出葵花圓蹋花上下雙文鴛<lb/>
雙文鴛玉連𤨏髻斜斜馬初堕<lb/>
金鞭齊停馬上郎落花旋風掃毬塲繡輪擲過東家墻<lb/>
東家墻噪雙燕平頭奴揺便面<lb/>
　　　苦雨謠<lb/>
<pb n="KR4h0092_WYG_009-3b"/>
去年雨坍鹻土今年雨没竈釜竈釜三月青無烟官家<lb/>
火程不問雨胥靡移來坐監主旬申虧官走揷户<lb/>
　　　大風謠<lb/>
大風起不終朝如何三日夜日日夜夜旋扶搖巻水覆<lb/>
我舟巻土覆我窕嗚呼太平玉琯將誰調五日一風不<lb/>
鳴條<lb/>
　　　五禽言<lb/>
喚起喚起東方明門前巳如市上林有鳥解司晨苦殺<lb/>
<pb n="KR4h0092_WYG_009-4a"/>
蕭娘睡方美<lb/>
提胡盧提胡盧沽酒何處沽烏程與若下美酒髙無價<lb/>
小姑典金釵勸郎醉即罷君不見城中官長胡盧提十<lb/>
日九日醉如泥<lb/>
姑惡姑惡姑不惡妾命苦姑有孝女姑為慈母妾亦甘<lb/>
為東海婦<lb/>
子規子規子不歸白頭阿㜷慈且悲子弗歸待何時君<lb/>
不見西江處士章九華十年去赴丘園科母死妻啼未<lb/>
<pb n="KR4h0092_WYG_009-4b"/>
還家<lb/>
行不得哥哥我不行奈我何西山有豺虎西江有風波<lb/>
風波尚可壺豺虎尚可羅弩兒闗平地多行不得哥哥<lb/>
　　　地震謠<lb/>
　　　　至正壬午七月朔地震如雷民屋㐳□上出<lb/>
　　　　毛如白絲紀詩一章章十三句<lb/>
四月一日南省火七月一日南地震地積大塊作方載<lb/>
豈有壞崩憂杞人如何一震白毛茁泰山動搖海水洩<lb/>
<pb n="KR4h0092_WYG_009-5a"/>
便恐崑崙八柱折赤子啾啾憂地裂唐堯天子居上頭<lb/>
賢相柱天如不周保國如甌馭民如舟吁嗟赤子爾何<lb/>
憂<lb/>
　　　金溪孝女歌<lb/>
　　　　唐敬宗時撫之金溪有金銀塲銀戸葛佑者<lb/>
　　　　輸銀不足監官黄慷榜佑垂死佑二女投銀<lb/>
　　　　冶中化銀二錠事聞遂罷銀塲金溪與二女<lb/>
　　　　立廟至今血食危太樸有巻求余詩為賦孝<lb/>
<pb n="KR4h0092_WYG_009-5b"/>
　　　　女歌云<lb/>
金溪石石生銀鑿石石有盡銀令無時磷昨夜銀官下<lb/>
山頭㸃銀户葛家父無丁惟二女葛家父苦楚苦椘與死<lb/>
鄰二女痛父闗一身駢首跳冶烈焰闇烈焰焚二女不<lb/>
焚二女心天慘慘神森森化作雙白金雙白金盛龍錦<lb/>
願作萬壽巵以奉天子飲一飲銀鬼泣再飲銀令寢<lb/>
　　　箕山操為許生作　　　　　李孝光季和<lb/>
箕之塚兮白雲幽幽箕之陽兮其木樛樛夫世之人兮<lb/>
<pb n="KR4h0092_WYG_009-6a"/>
孰能遺我以憂雖欲從兮其路無繇朝有人兮來飯其<lb/>
牛<lb/>
　　　采蓮曲為魯子翬作<lb/>
采蓮復采蓮蓮生隔江水不愁無舟楫但恐風浪起<lb/>
采蓮復采蓮水深不得歸兒饑須母哺當令阿誰飴<lb/>
　　　茅山謠送證上人<lb/>
道人兩髩青如蓮大醉上山捫青天青天蕩蕩玉盤出<lb/>
引手舉盤天上懸銀河顚倒挂桂影長風吹香落丹井<lb/>
<pb n="KR4h0092_WYG_009-6b"/>
地上小兒沾賸馥玉兎急𢷬𤣥霜熟仙家十二白玉樓<lb/>
夜半起㸔踆烏浴手招茅君呌列仙帯劒上立紅雲前<lb/>
茅君騎虎上天去道士乞我明霞篇<lb/>
　　　吳趨曲送薩天錫<lb/>
四座竝清聽聽我歌狹邪狹邪不可聽聽我為爾歌吳<lb/>
趨美人珠衱貂諸于美人寳釵有九雛美人投我明月<lb/>
珠<lb/>
　　　采蓮曲送王伯循<lb/>
<pb n="KR4h0092_WYG_009-7a"/>
采蓮江之南采蓮江之北采蓮何所有但采蓮中薏早<lb/>
聞别離苦當爾不願從前作相識縱令别離不復相憶<lb/>
　　　長干行<lb/>
秋風從西來吹我庭前樹聞歡在揚州却向姑蘇住估<lb/>
客離長干敎儂寄書去<lb/>
　　　太乙眞人歌題蓮舟圖<lb/>
銀河跨西海秋至天為白一片玉芙蓉洗出明月魄太<lb/>
乙眞人挾兩龍脫巾大笑眠其中鳳麟洲西與天通扶<lb/>
<pb n="KR4h0092_WYG_009-7b"/>
桑乃在碧海東手把緑雲有兩童掣嬲二鳥開金籠<lb/>
　　　歙硯歌<lb/>
渴龍夜飲天池水六丁揮戈斷其尾黑風吹落歙山深<lb/>
化作𤣥精石中髓山深夜夜飛神光良工盜發天所藏<lb/>
鑿開蒼崖斸寒玉磨礲秋水歸文房元氣淋漓翠光濕<lb/>
松花香碎蟾蜍泣醉掃郇公五色雲倒鳳顚鸞秋瑟瑟<lb/>
誰能持此歸玉堂經天緯地成文章月中老兔吹寒芒<lb/>
與君同上青雲鄉<lb/>
<pb n="KR4h0092_WYG_009-8a"/>
　　　浣紗曲　　　　　　　　張天英南渠<lb/>
溪頭浣紗女素足弄清波緑窗費纎手鳴機不停梭織<lb/>
成絺與綌貴之如綺羅持此寄逺客思君心緒多<lb/>
　　　烏夜啼<lb/>
城頭烏夜啼月白薊門時朝陽借光彩翺翔鳯凰池春<lb/>
風黄金樹結巢在髙枝中心懷返哺還向故山飛<lb/>
　　　貞女吟<lb/>
嘗聞漢宫人恩深妬還重自憐冰雪姿肯戀金屛寵春<lb/>
<pb n="KR4h0092_WYG_009-8b"/>
風吹倒山妾心初不動羞死王昭君玉顔没青塚<lb/>
　　　久别離送韶之西安<lb/>
久别離長相思溪頭楊栁樹十見黄金枝枝長花飛如<lb/>
白雪心期暗結東風知東風吹花化為萍一夜浮游滿<lb/>
溪水滿溪水到天池萍亦因之幾千里何時萍實成與<lb/>
君乗舟泛蓬瀛<lb/>
　　　胡波斯引為丹陽氏作　　查居廣廣居<lb/>
紫鳳檀瓢剖鳴玉□斒鏡面蚺蛇腹銀絲四索挂寒冰<lb/>
<pb n="KR4h0092_WYG_009-9a"/>
中有驪珠三萬斛丹陽老人今樂師當筵一曲胡波斯<lb/>
太宰新聲變哈失曹綱縮手昭君悲捩軸抽絃彈曳樂<lb/>
歴亂金盤撒飛雹貝宫月冷泣雌蛟瑤漢秋清呌孤鷟<lb/>
玉壺水咽銅龍哀繞指忽作盤空雪劒光迸火玉斗碎<lb/>
馬蹄飛蹴河冰裂洪牙促羽調聲轉壯士氣酣毛髮立<lb/>
蹋歌起舞勸一觴不惜花袍酒淋濕老人波斯技絶倫出<lb/>
入侯門三十春銀鸞半臂紫貂㡌光動主翁筵上人繁<lb/>
華轉眼成今古獨技波斯向誰鼓歸來醉卧錦氍毺髙<lb/>
<pb n="KR4h0092_WYG_009-9b"/>
樓一夜梨花雨<lb/>
　　　夜寒怨　　　　　　　　　張天雨伯雨<lb/>
　　　　貞白眞人擬古樂府夜寒怨山學弟子用末<lb/>
　　　　語擬一解<lb/>
夜寒生羣獸驚寂兮寥兮栖遁情隂宫漫漫落葉平岡<lb/>
頭霜月耿微明寒漏澁寒絃𦂳愁腸斷愁語盡人生異<lb/>
木石思來誰能忍<lb/>
　　　奔月巵歌<lb/>
<pb n="KR4h0092_WYG_009-10a"/>
甓社明珠奔入月脫殻政似風蟬潔漁䋞出之不敢視<lb/>
滌盡含沙光不滅文昌四星呑在腹一一金晶大如菽<lb/>
蜃物還來作飲器日夜雄虹亘茅屋一扇桃核寛有餘<lb/>
半葉蕉心卷未舒飲非其人躍入水怪雨盲風生座隅<lb/>
置之天上白玉盤斗柄挹酒長闌干李白跳下鯨魚背<lb/>
持勸我飲相交歡幽宫馮夷為予泣酌盡海水百怪立<lb/>
還我平生老蚌胎許君醉卧鮫人室<lb/>
　　　玉笙謠<hi>為鐵門笙伶周竒賦</hi>
<pb n="KR4h0092_WYG_009-10b"/>
我有紫霞想愛聞白玉笙懸匏比竹無靈氣昆丘采此<lb/>
十二莖鳳咮銜明珠鳳翼排素翎金華周郎妙宫徴子<lb/>
晉仙人初教成月下吹參差羣雛亦和鳴緱氏山頭白<lb/>
雲起七月七日來相迎長謝世人一揮手飄下滿空鸞<lb/>
鶴聲<lb/>
　　　月氐王頭飲器歌　　　　釋大訢笑隠<lb/>
呼韓欵塞稱藩臣已知絶漠無王庭馳突猶誇漢使者<lb/>
縱馬夜出居延城我有飲器非飲酒開函視之萬鬼走<lb/>
<pb n="KR4h0092_WYG_009-11a"/>
世世無忘冒頓功月氐强王頭在手帳下朔風吹酒寒<lb/>
凝酥㸃雪紅斕斑想見長纓繫馬上髑髏濺血如奔湍<lb/>
手揮欲回斗柄轉河決昆侖注尊滿酒酣劒吼浮雲悲<lb/>
使者辭歡歸就舘古稱尊俎備獻酬孰知盟誓生戈矛<lb/>
斬取樓蘭懸漢闕功臣猶數義陽侯<lb/>
　　　明鏡詞贈傅秀才　　　　　楊鑄季子<lb/>
亭亭青銅鏡似月雲端缺無復照花顔輝光暗消歇憂<lb/>
來不欲近坐恐生白髮<hi>時傅方悼亡</hi>
<pb n="KR4h0092_WYG_009-11b"/>
　　　木綿花歌　　　　　　　　胡<hi>缺</hi>艾山<lb/>
吳姫織綾雙鳳花越女製綺五色霞烟熏麝染臙粉氣<lb/>
落落不到山人家蜀江橦老鵠銜子種我南園趂春雨<lb/>
淺金花細亞黄葵濃緑苞微壓青李吐成秋繭不用繰<lb/>
回頭春箔眞徒勞烏鏐笴滑脫茸核角弓絃𦂳翻雲濤<lb/>
挼挲玉筋光奪雪紡絡冰絲細如髮津津貧女得野蠶<lb/>
軋軋寒梭緯霜月布成不異白㲲氊價重唾取青銅錢<lb/>
不須坐卧壚火上便覺挾纊春風前衣無美惡煖則一<lb/>
<pb n="KR4h0092_WYG_009-12a"/>
木綿裘敵天孫織飲散金山弄玉簫風流未遜揚州客<lb/>
　　　鴻門宴　　　　　　　　　周權衡之<lb/>
項王髙宴鴻門北風雲奔走天為黑椎牛刺豹酒三行<lb/>
談笑戈矛生頃刻豈知天命非人謀玉玦三提事何益<lb/>
興亡楚漢兩干將開闔乾坤雙白璧喑嗚謾說萬人敵<lb/>
隆準天人竟誰識玉斗聲中霸業空烏江江水還流東<lb/>
　　　明妃曲<lb/>
逝水無逥波去箭無返筈十載昭陽春萬里龍荒月塵<lb/>
<pb n="KR4h0092_WYG_009-12b"/>
沙滿宫衣慘淡餘香歇哀絃濕絲淚淚盡絃亦絶寄語<lb/>
漢飛將此計誠太拙蛾眉豈長好不久為枯骨<lb/>
　　　長相思<lb/>
髙堂炯菱花鑑貌不鑑心何以寫貞素調彼緑綺琴初<lb/>
成别鶴操再作離鸞吟悵然邈佳期桃李青春深<lb/>
　　　湘中吟<lb/>
離思溢冲抱遊子感年嵗長洲藹芳杜湘雨濕行斾青<lb/>
林動江色杳杳白鳥逝歌騷佇髙風誰與奠椒桂<lb/>
<pb n="KR4h0092_WYG_009-13a"/>
　　　輕薄篇　　　　　　　　　陳肅伯將<lb/>
華駒細犢小香車城南陌上問倡家倡家窈窕可憐妾<lb/>
石榴帬裾飛蛺蝶零陵酒熟正宜嘗嬌歌一曲雙斷腸<lb/>
斂笑含顰背花燭眼意拂君君暫宿<lb/>
　　　相逢行<lb/>
吳王城上啼春鴉吳王宫前多落花粉翠三千掩佳麗<lb/>
珠貂十萬歇豪奢昔余好遊錢塘里亦復結客來吳市<lb/>
炙魚揷匕嗟盜雄下馬投金想公子浩歌長嘯出閶門<lb/>
<pb n="KR4h0092_WYG_009-13b"/>
逢君意氣在一言解余芙蓉之寶劒勸君葡萄之玉尊<lb/>
余從山東入燕趙身歴河陽抵豐鎬當時然諾激肺肝<lb/>
今日還過盡懷抱風塵澒洞生干戈世上英雄本不多<lb/>
男兒愼勿憂富貴富貴逼人將奈何<lb/>
　　　夜闌曲　　　　　　　　　陳樵君采<lb/>
碧宇星回夜漫漫靈蕪烟煖重薫薦冷翠香銷青桂枝<lb/>
冰荷蓋光光繞帷花樓艶舞金萎㽔呉羮蜀酒精瓊糜<lb/>
酒闌半解龍綃衣春朝曲渚聞鵾鷄<lb/>
<pb n="KR4h0092_WYG_009-14a"/>
　　　七夕宫詞<lb/>
内人拜月金鋪户鳳宿梧枝秋葉下露華入袂玉階寒<lb/>
織署錦工催祭杼月下金鈿照骨明同心絲繪紅生縷<lb/>
素瓜碧實上華樓夜闌飈馭下銀州<lb/>
　　　海人謠<lb/>
海南蠻奴髮垂身朝朝采寶丹崖裏夜光盈尺出飛魚<lb/>
柏葉收珠寒蕋蕋幽箔連錢生緑花切玉蠻刀如切水<lb/>
九譯來朝萬里天北風不動琅玕死<lb/>
<pb n="KR4h0092_WYG_009-14b"/>
　　　出塞曲<hi>為戍潼關李總管賦</hi>
鐲鏤夜啼光屬地將軍一出欃槍死行塵不動人歸市<lb/>
帶甲如雲自天至取君甲兵為君洗分明袖有銀河水<lb/>
手中遺下泥一丸不封函谷封泰山<lb/>
　　　長安有狹斜行<lb/>
長安有狹斜方駕秦中客云自牛丞相來自薄家宅薄<lb/>
家萬户侯朱門暎椒壁長楸車馬來賔客御瑤席金屋<lb/>
貯尹邢阿嬌淚沾臆燕燕慵束妝繁華照春色轉蕙光<lb/>
<pb n="KR4h0092_WYG_009-15a"/>
風翻趙帶徘徊月到班姫牀班姬輟芳翰紈扇從風揚<lb/>
明妃鬭百草玉環御雲裝向來溫柔地盡入白雲鄉何<lb/>
以慰王孫琵琶隨驌驦何以奉燕燕罷舞歌慨慷何以<lb/>
奉明主緑珠奏清商嫫母挾無鹽搔首愛宫粧<lb/>
　　　公莫舞　　　　　　　　　項炯可立<lb/>
龍蟠錦帳金奕奕虎旗無際人馬立肉林垂<graphic n="KR0954" url="https://raw.githubusercontent.com/kanripo/KR-Gaiji/master/images/KR0954.png" mimeType="image/png"/>陵阜赤<lb/>
萬甕行酒晴虹濕大蛇中斷狂魄滅重瞳無光射寶玦<lb/>
雷憤風愁三尺鐡河山未必如瓜裂老荒捽珥語公莫<lb/>
<pb n="KR4h0092_WYG_009-15b"/>
頭上青天懸日月<lb/>
　　　吳宫怨<lb/>
繡楣洒黄粉椒壁漲紅青倚檐樹如鬼深草虵夜鳴髑<lb/>
髏巳無淚古恨埋石扄<lb/>
　　　鶴臯辭贈張鍊師　　　　呉克恭寅夫<lb/>
吹笙王子晉鍊鼎茅初成清秋金穴遊白羽雲中行五<lb/>
烟隨露掌太霞乗火精髙歌落渺茫逸氣凌紫清時飲<lb/>
玉池水朝餐珠樹英追隨神雀舞低昻威鳳鳴如何九<lb/>
<pb n="KR4h0092_WYG_009-16a"/>
臯上託子以脩名<lb/>
　　　楚人弓　　　　　　　　陸居仁宅之<lb/>
楚人弓懸兩石五十萬矢陷强敵綘人弓箭三隻長歌<lb/>
入闗成偉績多箭不如少箭力制敵若在弓矢間鳴條<lb/>
牧野髙如山<lb/>
　　　春華蛺蝶謠　　　　　　鄭元祐明德<lb/>
花魂迷春招不歸夣騎胡蝶江南飛碧㽔粉香飛不起<lb/>
卧帖芳茵唾鉛水痴娥眼嬌錯驚顧解裙撲蝶濕寒露<lb/>
<pb n="KR4h0092_WYG_009-16b"/>
折釵搔首笑相語何人芳心共栩栩頽雲流光空影寒<lb/>
冰絃結恨啼闌干<lb/>
　　　鬻石篇　　　　　　　　　張簡仲簡<lb/>
山中學仙人斷穀自有方泌水生石精鬻之以為糧候<lb/>
火中夜起松林襲馨香切以昆吾刀間以瓊華漿長生<lb/>
尚服食玉體生光芒一朝凡骨換白日淩風翔<lb/>
　　　周郎玉笙謠<lb/>
我嘗躡輕鴻浮雲度瑤闕醉㸔碧桃花吹笙弄明月仙<lb/>
<pb n="KR4h0092_WYG_009-17a"/>
人王喬董雙成為作春水流花聲昆侖十三鳳飛舞相<lb/>
和鳴曲終飄然上鶴去逸韻散落天風清自從失脚堕<lb/>
塵世飛夢尚繞芙蓉城浮丘公今不見白玉龜臺走雷<lb/>
電雲和妙曲杳無閒萬壑松風洗清怨<lb/>
　　　鴻門歌　　　　　　　　　夏溥大志<lb/>
大風揚兮赤雲屯楚人望氣皆龍文當時吾甚笑亞父<lb/>
幸至彭城疽背死誰云沐猴竟遭烹汝乃盛怒咍孺子<lb/>
嗟㢤㧞山之力不可得扶義而西取天下者以三尺君<lb/>
<pb n="KR4h0092_WYG_009-17b"/>
㸔項王重瞳舜重瞳天命乃在隆準公<lb/>
　　　呉山謠和亷夫<lb/>
中興過江笑諸人二十三表哀老臣倡和國事可斬檜<lb/>
馬上青衣竟何在采石未靖瓜州驚戰功今乃歸儒生<lb/>
第一峰前誰立馬夜箭射血來帳下<lb/>
　　　妾薄命　　　　　　　　　宋无子虛<lb/>
雲母屏琢春冰鮫女織綃蟬翼輕比妾妾薄命比君君<lb/>
薄情紅綿拭鏡照膽明還疑妾貌非傾城傾城從來有<lb/>
<pb n="KR4h0092_WYG_009-18a"/>
人妬况復君心不如故故人心尚峰九疑新妾那能無<lb/>
故時補天天髙塡海海深不食蓮菂不知妾心<lb/>
　　　古硯歌<lb/>
神媧踏雲補天去遺下一團蒼黑天千年萬年乾不得<lb/>
長帯盤古青紫烟玉工割天天化石石内星精有餘魄<lb/>
琱光發炯成禹璧海王川后輸𤣥液帝青呵霧坤倪濕<lb/>
匣月不開太隂泣破天殘缺無人補一穴繰絲漏春雨<lb/>
空藏老石磨古今補天何時興天語<lb/>
<pb n="KR4h0092_WYG_009-18b"/>
　　　櫻桃詞　　　　　　　　　　失　名<lb/>
江南四月春歸早紅紫千枝迹如掃枝頭新綴纓絡珠<lb/>
一樹櫻桃爛晴昊菱花照見白家娘一顆胭脂相鬪好<lb/>
青樓逺客迷芳草三食櫻桃送春老鳳凰在何方銜將<lb/>
飛逺道<lb/>
　<lb/>
　<lb/>
　乾坤清氣巻九<lb/>
</p>
<p>
</p>
  </div>
</body>
</text>
</TEI>
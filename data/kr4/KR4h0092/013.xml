<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0092_WYG_013-1a"/>
欽定四庫全書<lb/>
乾坤清氣巻十三<lb/>
　　　　　　　　　　　　　明　偶桓　編<lb/>
　　五言律詩<lb/>
　　　過山居　　　　　　　　　　周權衡之<lb/>
數里榕隂合迢迢過客稀烟溪桑子熟山雨藥苗肥窗<lb/>
冷雲侵座琴清月在扉怡然無俗子我巳早忘機<lb/>
　　　送楊友直赴刑部主事　　　　丁復仲容<lb/>
<pb n="KR4h0092_WYG_013-1b"/>
少昊煩司幕先生自此升九重趨玉陛一騎發金陵邉<lb/>
静龍堆月河清馬頰冰徒慙太平日江海老無能<lb/>
　　　蘭堂上人之金陵因寄憲府張使君<lb/>
初平牧羊處白石及秋登挂錫月中到禪房雲上曾使<lb/>
君持玉節老客望金陵想見雙溪水先霜早已冰<lb/>
　　　送賈西伯<lb/>
西風苜蓿花南客又移家此道寧無用吾生未有涯峰<lb/>
青宜霧日潮白逆江沙猶憶南樓夜吹簫度嵗華<lb/>
<pb n="KR4h0092_WYG_013-2a"/>
　　　送王伯庸赴石埭校官<lb/>
先生官已冷地僻冷於官座席嵐歸潤琴壇月過寒竒<lb/>
峰花作朶幽瀨玉為湍所喜無迎送髙吟倚碧瀾<lb/>
　　　郭生生子<lb/>
歌愛誇頭玉怜應過掌珠河東眞小鳳冀北定名駒英<lb/>
物須啼㸔先生要醉扶老夫無重大折簡便當呼<lb/>
　　　東華門觀百寮待朝　　　　陳肅伯將<lb/>
重城流月影飛闕動霞光度栁分龍隊穿花列鴈行珮<lb/>
<pb n="KR4h0092_WYG_013-2b"/>
連都尉粉衣染令君香忽聽傳呼永催班入建章<lb/>
　　　恩制寒食賜百僚宴罷遂幸長公主宅<lb/>
桃花明玉澗栁葉暗金堤緑錦呈調馬朱絲表鬭鷄筵<lb/>
開同日永樂奏與雲齊更問平陽第還過小苑西<lb/>
　　　答張翰林扈駕還京<lb/>
羽林環紫蓋𤣥武颯黄旗大校長楊獵重修好畤祠雲<lb/>
生三秀草風動萬年枝想得張供奉還多應詔詩<lb/>
　　　聞康給事禁中寓直因寄<lb/>
<pb n="KR4h0092_WYG_013-3a"/>
重慚長樂注曲館建章通户裛金仙露窗含玉女風濃<lb/>
香千緒蠒華燭五文虹顧此清宵興遙怜誰與同<lb/>
　　　送浦御史往荆南<lb/>
悵望荆南道飄然忽去羣雲隨驄馬色花學繡衣紋過<lb/>
峽思神女逢灘問使君王程歸有限應未落春分<lb/>
　　　寄上元韓少府<lb/>
借問為仙吏幽懷定若何江聲雲外急山色雨餘多小<lb/>
市金陵酒遺宫玉樹歌好乗巴馬子閒踏落花過<lb/>
<pb n="KR4h0092_WYG_013-3b"/>
　　　寄柯博士　　　　　　　呉克恭寅夫<lb/>
柯侯五雲吏自號丹丘生先皇御宸極髙閣詠文明羽<lb/>
蓋橋山集彩舟江上行蘇州韋刺史那獨擅才名<lb/>
　　　三月十日與薩天錫録事遊京口城南小寺忽<lb/>
　　　虞伯生祕監寄薩詩用韵呈席上<lb/>
不見祕書久憶公清且閒㸔詩野殿側把酒春林間因<lb/>
送碧鵝使相過黄鶴山遙怜西閣侍文采映珊珊<lb/>
　　　寄薩天錫時居福建憲幕<lb/>
<pb n="KR4h0092_WYG_013-4a"/>
春日江南郡懷人杜若生烏啼建業樹客在福州城桂<lb/>
酒銀壺重華裾玉珮清題詩幕中罷應得動髙情<lb/>
　　　寄題剪韭亭<lb/>
園有幽亭趣題之剪韭名老夫無長物上客總髙情脆<lb/>
碧含風斷輕黄帶雨烹相過乳餅白還愛酒壺清<lb/>
　　　題李伯時畫馬　　　　　柯九思敬仲<lb/>
聞說龍眠畫曽師十二閑桃花晴泛水苜蓿曉連山蹴<lb/>
月馳周道嘶雲入楚闗驍騰萬里志顧影落人間<lb/>
<pb n="KR4h0092_WYG_013-4b"/>
　　　送秘書掾李道濟之峽州知事<lb/>
館閣論交久都門出餞遲同為遊宦客忍賦送行詩蜀<lb/>
道傳鸚鵡江亭呌子規地偏公事少峽外㸔舟移<lb/>
　　　送峽州學正　　　　　　鄭元祐明德<lb/>
夜雨西陵樹春風至喜亭學宫資裁正士類仰儀刑天<lb/>
際開三峽人心繫六經哀猿月中嘯莫作異鄉聽<lb/>
　　　送張飬晦　　　　　　　　潘純子素<lb/>
寂寞麒麟閣浮沉雁鶩行巳聞書上考應不負前王古<lb/>
<pb n="KR4h0092_WYG_013-5a"/>
井宫槐冷空山海檜長歸心似潮水日日問錢塘<lb/>
　　　題劉髙州國初運粮文巻後<lb/>
帝室經營始髙州積運多猶存數紙在巳是百年過勲<lb/>
業麒麟閣英雄勑勒歌漢廷功第一只合數蕭何<lb/>
　　　送杜元甫赴南臺掾<lb/>
故國江山在行臺北望優顧瞻烏亦好却憶鳳曾遊寺<lb/>
影清河曉蟬聲玉樹秋郎官多古意莫上最髙樓<lb/>
　　　山行即事<lb/>
<pb n="KR4h0092_WYG_013-5b"/>
石子路三义居人八九家緑分隣寺竹紅出短籬花野<lb/>
老能娛客山泉自煮茶茜裙誰氏女赤脚髻雙了<lb/>
　　　題豫章楊季子水北山房<lb/>
舊聞楊季子水北在山房竹色長年緑松隂六月凉雨<lb/>
絲深釣渚風帙亂書床亦欲相從去江波不可航<lb/>
　　　寄王仲叔　　　　　　　　陳方子貞<lb/>
陌上誰家子行春竝騎來揮鞭不相問回顧復疑猜二<lb/>
月初消雪東風尚落梅更尋禪寂地石上翫蒼苔<lb/>
<pb n="KR4h0092_WYG_013-6a"/>
　　　次許廷佐喜見寺樓詩　　　張憲思亷<lb/>
髙樓名喜見逺客獨傷心鞍馬思劉備衣冠惜華歆曙<lb/>
光浮海闊秋色到江深送目闌干久𠖇鴻入窅沈<lb/>
　　　雪　　　　　　　　　　　郭翼羲仲<lb/>
漠漠年華晚霏霏夜色分江明非借月樹重或兼雲始<lb/>
訝花驚陣翻愁鶴失羣梁園詞賦客飄泊獨懷君<lb/>
　　　和東禪悅堂遣興韵<lb/>
讀經香滿室燕坐自朝曛鳥啄生臺飯龍呑洗鉢雲心<lb/>
<pb n="KR4h0092_WYG_013-6b"/>
花幽處現天籟静中聞汩汩紅塵海虚空念不分<lb/>
　　　寒林<lb/>
雪落黄泥坂江空采石磯老龍寒卧蟄栖鵲夜驚飛笙<lb/>
籟無時息漁樵落日稀明年春色裏還此㸔林霏<lb/>
　　　合溪别業和顧玉山韵<lb/>
鷄犬秦人宅迢迢隔戰氛桃花浮釣艇草閣散鷗羣碧<lb/>
樹重溪合斜陽逺笛聞吟詩雲半席遙想與誰分<lb/>
　　　寄雙徑主者<lb/>
<pb n="KR4h0092_WYG_013-7a"/>
問信維摩詰山中一錫歸遙瞻雙逕月長照五銖衣寶<lb/>
樹交珠網香雲䕶碧扉虎溪溪上路來往且忘機<lb/>
　　　新雁<lb/>
江上聞新雁秋風第一聲㡬行雲接塞昨夜月臨城萬<lb/>
里驚烽火羣飛憶弟兄闗山書未寄愁感異鄉情<lb/>
　　　寄郭羲仲　　　　　　　　鄭東季明<lb/>
憶君持酒别初月出東城溪艇幾時到春潮日夜生白<lb/>
沙眠翡翠青竹下鵁鶄遙想汪徴士題詩慰逸情<lb/>
<pb n="KR4h0092_WYG_013-7b"/>
　　　題余生山居<lb/>
野水流花澗春雲暎草亭地連桐柏觀人識少微星養<lb/>
鶴還知相煎茶亦著經卜隣應未晚休勒北山銘<lb/>
　　　贈吕一相者<lb/>
男子始堕地百年那可量買臣歸作郡顔駟老為郎得<lb/>
路青雲裏垂綸野水傍持盃勸君飲吾意正茫茫<lb/>
　　　谷口　　　　　　　　　　郯韶九成<lb/>
谷口大星稀蒼茫夜景微草驚知鹿過潭響覺龍歸楚<lb/>
<pb n="KR4h0092_WYG_013-8a"/>
舞時相狎商歌自攬衣鹿門應有待莫遣壯心違<lb/>
　　　病起書事<lb/>
病起秋水上拂衣塵土間鷄鳴帶星出月黑騎馬還旌<lb/>
節黄龍塞羽書青草灣征人在萬里風雪髩毛斑<lb/>
　　　寄楊團練君濟　　　　　　楊基孟載<lb/>
海嶼通村險邉城去敵遙旗燈秋寨雨鈴柝夜溝潮士<lb/>
飽争投石農閒教舞箾無令廢收穫隴上有枯苖<lb/>
　　　夏夜有懷二首<lb/>
<pb n="KR4h0092_WYG_013-8b"/>
重露澄秋色輕風生夜凉碧㸔湖草亂紅愛渚蓮香有<lb/>
弟徒相憶何人不異鄉悲笳在城上雙淚落衣裳<lb/>
西月離東井黄雲近紫微秦州今日亂漢使幾時回故<lb/>
舊皆朱紱風塵只素衣流螢念孤寂相照入踈幃<lb/>
　　　召命因母老夜宿嘉禾　　　孫華元實<lb/>
嵗晚離家客更深上水舡犬鳴營柝外漁唱驛燈前逺<lb/>
役闗慈母孤忠仗老天極知朱紱貴無奈彩衣妍<lb/>
漢使徴求急潘輿定省貧小人猶有母率土莫非臣嵗<lb/>
<pb n="KR4h0092_WYG_013-9a"/>
儉盤炊玉家貧酒泛銀自憂縁白髮豈敢逆龍鱗<lb/>
　　　送李徴君訪王司丞　　　　倪瓚元鎮<lb/>
何處尋狂客故人王子猷花落庭前樹風吹溪上舟紫<lb/>
笋生春雨緑蘋滿芳洲心隨酒舡發悵望不能休<lb/>
　　　贈義興墨生<lb/>
生住荆溪上桐花收夕烟墨成羣玉秘囊售百金傳孰<lb/>
謂奚珪勝徒稱潘谷仙老松端愧汝桐法更精研<lb/>
　　　張心逺訪郯九成因書以寄<lb/>
<pb n="KR4h0092_WYG_013-9b"/>
州府今為掾風埃多厚顔香芹渾滿澗去鶴未巢山思<lb/>
逐春雲亂心隨野水閒張君應話我樗散碧岩間<lb/>
　　　宴聽雪齋分韻得飛字　　　于立彦成<lb/>
暮雪宻成圍寒侵酒力微度窗聞暗響投隙見斜飛漸<lb/>
覺明書幌時來近舞衣酣歌過午夜香靄正霏霏<lb/>
　　　簡報國寺僧清逺　　　　邵思文文彦<lb/>
聞說招提境空山紫翠中法王新象馭天子舊龍宫愛<lb/>
酒慙陶令能詩憶逺公欲尋方丈室相續晉賢風<lb/>
<pb n="KR4h0092_WYG_013-10a"/>
　　　浙江亭<lb/>
極目錢塘上千峰列畫屛雨晴江樹碧潮落海門青對<lb/>
景悲王𨗳移家憶管寧臨風一惆悵沽酒慰飄零<lb/>
　　　和韵送于彦成歸越　　　瞿榮智惠夫<lb/>
匡山于外史上越有歸舟久負江湖客寧為嵗月留瓊<lb/>
書天上鶴渌水鏡中鷗一曲真幽絶當追賀老遊<lb/>
　　　輓穆爾古蘇　　　　　　　董章士明<lb/>
丈夫寧制敵元帥豈容文白髮難忘母丹心只為君虎<lb/>
<pb n="KR4h0092_WYG_013-10b"/>
狼千里戰吳越半江分落日孤城在忠良死後聞<lb/>
　　　次友人韻<lb/>
唐室何多難詩愁杜拾遺皇天終厭亂聖德本無虧自<lb/>
比當年事空懷故國悲一般思弟妺不在漢鍾離<lb/>
　　　秋興<lb/>
憂國三千里思家五七年白雲南去越黄道北歸燕志<lb/>
士懷經濟生靈若倒懸邉廷今日將誰畫上凌烟<lb/>
　　　送丁希元侍母舅北上　　　屠彜彦德<lb/>
<pb n="KR4h0092_WYG_013-11a"/>
白璧連城價明珠照乗光才名推舅氏文采見諸郎栁<lb/>
色迷長樂鶯聲滿建章知君能獻賦官硯發天香<lb/>
　　　暢上人文溪别業<lb/>
文暢青蓮客回溪别業開南山當驃騎東海極蓬萊空<lb/>
境思懸錫中流且度盃相尋多法侣冉冉下天台<lb/>
　　　仇仁父解秩建康有新文曰金淵集<lb/>
老去陶元亮歸來向子平鄉闗成久别故舊喜相迎卜<lb/>
宅來江燕移尊笑海鯨新傳浣花句未怪作金聲<lb/>
<pb n="KR4h0092_WYG_013-11b"/>
　　　憶舊遊　　　　　　　　　王逄原吉<lb/>
醉酒髙陽里題詩左氏莊碧雲垂草帶紅旭散花房流<lb/>
水循除活飛絲拂髩長座中誰潦倒遺却紫香囊<lb/>
　　　簡任子良縣尹<lb/>
儒雅南陵尹歸吳賦遂初畫傳韓幹馬羮煮季鷹魚栁<lb/>
暗凝香閣花交織翠裾能令兩童子為我𨗳行車<lb/>
　　　仙茅塢<lb/>
夜宿仙茅塢金鰲湧亂山天風來海外烟火落人間白<lb/>
<pb n="KR4h0092_WYG_013-12a"/>
石思同煮青蘿喜獨攀絺衣弄華月公子亦忘還<lb/>
　　　韓蘄王墓<lb/>
道過韓王墓停驂淚滿巾中興無輔相恢復有勲臣碑<lb/>
冷靈岩月山還古寺春雲礽尚詩禮時薦碧溪蘋<lb/>
　　　題畢天池道士太霞樓<lb/>
畢卓太霞樓霜晴錦樹稠天光開日觀海色動昆丘織<lb/>
女機横夜仙人座對秋時將玉尺八醉擁翠雲裘<lb/>
　<lb/>
<pb n="KR4h0092_WYG_013-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　乾坤清氣巻十三<lb/>
</p>
<p>
</p>
  </div>
</body>
</text>
</TEI>
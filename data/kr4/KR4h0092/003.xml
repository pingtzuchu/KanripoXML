<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>乾坤清氣巻三</head> <lb/>
    <p>
<pb n="KR4h0092_WYG_003-1a"/>
欽定四庫全書<lb/>
　乾坤清氣巻三<lb/>
　　　　　　　　　　　　　明　偶桓　編<lb/>
　　七言古詩<lb/>
　　　鄧州城樓　　　　　　　元好問裕之<lb/>
鄧州城下湍水流鄧州城隅多古丘隆中布衣不復見<lb/>
浮雲西北空悠悠長鯨駕空海波立老鶴呌月蒼煙愁<lb/>
自古江山感遊子今人誰觧賦登樓<lb/>
<pb n="KR4h0092_WYG_003-1b"/>
　　　金太子允恭墨竹　　　　　劉因夢吉<lb/>
黒龍江頭氣鬱蔥武皇射龍江水中江聲怒號久不瀉<lb/>
破墨揮洒餘神功天人與竹皆真龍墨竹以來凡馬空<lb/>
人間只有墨君堂何曽夢到瓊華宫瑶光樓前月如練<lb/>
倒影自有河山雄金源大定始全盛時以漢文當世宗<lb/>
興陵為父明昌子樂事孰與東宫同文采不隨焦土盡<lb/>
風節直與幽蘭崇百年圖籍有蕭相一代英雄惟蔡公<lb/>
䇿書紛紛少顔色空山夜哭遺山翁我亦飄零感白髪<lb/>
<pb n="KR4h0092_WYG_003-2a"/>
哀歌對此吟雙蓬秋聲蕭蕭來晚風極目海角天無窮<lb/>
　　　宋理宗書宫扇<lb/>
　　　　杭州宫扇二好事者得之燕市一畫雪夜泛<lb/>
　　　　舟一畫二色菊理宗題其背有興盡為期及<lb/>
　　　　晚節寒香之句諸公賦詩予亦同作<lb/>
天津月明啼杜鵑梁園春色凝寒煙傷心莫説靖康前<lb/>
吳山又到繁華年繁華幾時春已換千秋萬古合歡扇<lb/>
銅雀香消見墨痕秋去秋來幾恩怨一聲白鴈更西風<lb/>
<pb n="KR4h0092_WYG_003-2b"/>
冠葢散為煙霧空百錢襪錦天留在禍胎更鑑驪山宫<lb/>
當時夢裏金銀闕百子樓前無六月瓊枝秀發後庭春<lb/>
珠簾晴巻天門雪棹歌一曲白雲秋不覺金人淚暗流<lb/>
乾坤幾度青城月扇影無情也觧愁五雲回首燕山北<lb/>
燕山雪花大如席雪花漫漫氷峩峩大風起兮奈爾何<lb/>
　　　西山<lb/>
西山龍蟠幾千里力盡西風吹不起夜來赤脚踏蒼鱗<lb/>
一著神鞭上箕尾天風泠泠清入肌醉抱明月人閒歸<lb/>
<pb n="KR4h0092_WYG_003-3a"/>
嫦娥洒淚不敢語銀河鼓浪霑人衣寄謝君平莫饒舌<lb/>
袖中此物無人知<lb/>
　　　觀雷溪<lb/>
飛狐天下脊老氣盤互回三江瀉天怒合為一水東南<lb/>
來此勢不殺令人愁石門喜見西山開未補青天裂誰<lb/>
鑿混沌胎竒聲猛狀萬萬古山根幾許猶崔巍兩山倒<lb/>
傾瀾百文逢顛崖先聲動毛髪餘爽開襟懐初疑萬壑<lb/>
轉奔石意像彷彿地軸摧又疑鼓角鳴地中百歩未到<lb/>
<pb n="KR4h0092_WYG_003-3b"/>
仍徘徊荒祠下石磴駭目何雄哉春風不到太古雪今<lb/>
日乃得胸中雷穿石誰能窮窟宅流沬勢欲浮蓬萊平<lb/>
生芥蔕今寒灰兩耳到骨無纎埃酈元筆頭天下水石<lb/>
頭之竒猶見推乃知兹游亦竒絶快弄素霓噴瓊瑰東<lb/>
崖一片石坐拂千年苔為招郎山君共巻長鯨杯江妃<lb/>
為撾靈鼓催赤鯶躍出銀山堆先生醉來泉洒靣狂歌<lb/>
一和湍聲哀<lb/>
　　　遊郎山<lb/>
<pb n="KR4h0092_WYG_003-4a"/>
昨日山東州馬耳索御凌風嘶今日軍市中不覺已落<lb/>
山之西山之靣背一無異不待風煙變化神已迷危闗<lb/>
度雪嶺亂石通荒蹊林間小草不識風日自太古我行<lb/>
終日仰羡木杪幽禽啼但見雨色來雲物颯以凄忽然<lb/>
長嘯得石頂痛快如御駿馬蹄萬里來長風五色開晴<lb/>
霓長劍倚天立皎潔瑩鷿鵜平地拔起不傾側物外想<lb/>
有神物提詩家舊品嵩少同畫圖省見巫山低誰令九<lb/>
華名獨與八柱齊千態萬狀天不知敢以兩目窮端倪<lb/>
<pb n="KR4h0092_WYG_003-4b"/>
騫騰誰避若飛隼側瞰何屈如怒猊千年落窮邊煙草<lb/>
寒萋萋若非酈亭書生此鄉國物色誰省曽分題乾坤<lb/>
至寳㑹有待豈有江山如此不著幽人棲頗聞山中人<lb/>
雲間時聞犬與鷄只疑名山别有靈境在不許塵世窮<lb/>
攀躋不是先生南游有成約徑欲共把白雲犁九疑窺<lb/>
衡湘禹穴探㑹稽玉井爛賞金芙蕖日觀倒巻青玻璃<lb/>
風煙回首莫瀟洒南㳺凖擬相招擕<lb/>
　　　書李伯時九歌圖後　　　　吳澄㓜清<lb/>
<pb n="KR4h0092_WYG_003-5a"/>
李家畫手入神品楚賢流風清凛凛誰遣巫陽呌帝閽<lb/>
為招江上歸來魂音紛紛音紛紛柱高辰逺聰不聞扶<lb/>
桑初暾海横雲司命播物泥在鈞洪纎厚薄無齊雲公<lb/>
無渡公無渡衝風起螭黿怒夜猿啾啾天欲雨天欲雨<lb/>
迷歸路歲晏山中采蘭杜靈修顧顧復去莫怨瑶臺神<lb/>
女妬坎坎鼓進芳醑耻作蠻巫小腰舞千年往事今如<lb/>
新摩挲舊畫空愴神騰身輕舉一回首楚天萬里江湖<lb/>
春<lb/>
<pb n="KR4h0092_WYG_003-5b"/>
　　　送孟仲則游荆湖兼往襄漢　趙孟頫子昂<lb/>
行路方難子何往瀟湘洞庭天一方長江風來浪如雪<lb/>
荆門木落天雨霜千金養客不復見萬里訪舊庸何傷<lb/>
子才有用未得試牛刀愛惜藏鋒芒似聞逺遊未渠央<lb/>
更欲攬轡趨襄陽昔年戰鬭且休息白骨已瘞愁雲黄<lb/>
伏龍鳯雛在何處鹿門山色還蒼蒼登高弔古一長嘯<lb/>
萬事慘淡悲衷腸人生聚散安可常為君起舞君舉觴<lb/>
明朝帆影拂浮玉寄言客居思故鄉<lb/>
<pb n="KR4h0092_WYG_003-6a"/>
　　　小孤山阻風　　　　　　　梁曽貢父<lb/>
江上青山一劍孤氣虹夜貫斗牛墟寒藤古祠神所居<lb/>
謾説彭郎迎小姑此言不經聴者愚舉世孰謂明言誣<lb/>
山下長江通蜀吳飛亷怒鎖千軸艫乾坤變色慘不舒<lb/>
竿摧櫓折愁萬夫初疑破虜遇老狐又訝伏波留賈胡<lb/>
陽侯負弩雄前驅馮夷擊鼓嚴後車六鰲掣釣軒蓬壺<lb/>
八駿按轡鞭龍魚神靈怪駭千萬殊縱有健筆難窮書<lb/>
一官長沙賦歸歟三年卧病南陽廬故交新貴一字無<lb/>
<pb n="KR4h0092_WYG_003-6b"/>
扁舟薄泛松江鱸行或止之不可虞呼童取酒聊自娛<lb/>
短歌激烈驚樵漁掀髯一笑誰和予隣商去住依祝巫<lb/>
盤飡拜飼檣上烏百錢之利從所趨浪走不待晨鷄呼<lb/>
進鋭退速中乗除未要冐險争前途江山政自不我疎<lb/>
我亦樂與江山俱安得匹素百尺餘他年寫與東游圗<lb/>
　　　岳陽樓　　　　　　　　　張經徳常<lb/>
洞庭一水七百里煙朝月夕皆經過豈知斜陽萬里更<lb/>
有一佳處君山十二盤青螺乾坤有此樓萬古高嵯峨<lb/>
<pb n="KR4h0092_WYG_003-7a"/>
憶昨長江咫尺限南北風煙畫本一日千摩挲今朝快<lb/>
一登恍若驅沉疴生平所羡鑑湖請乃今更覺君恩多<lb/>
湘靈也似知我至時令白鳥來婆娑銕笛紫荆曲春草<lb/>
黄陵歌江山一醉謾不省悲風落日生白波愛山愛水<lb/>
亦非癖奈此日月如飛梭彭蠡銀山堆碧海青銅磨武<lb/>
昌雲間歎黄鶴采石天外愁青蛾詩家割據幾今古元<lb/>
氣發泄天不訶扁舟歸來月一蓑仙槎已候三山阿吾<lb/>
欲乘興觀銀河<lb/>
<pb n="KR4h0092_WYG_003-7b"/>
　　　金人出塞圖　　　　　　　虞集伯生<lb/>
海風吹沙如巻濤高為陁磧深為壕築壘其上嚴周遭<lb/>
名王専居氣振豪肉食湩飲田為遨八月草白風颼颾<lb/>
馬食草實輕骨毛加弦試弓復置櫜今日不樂心慅慅<lb/>
什什伍伍呼其曹銀黄兔鶻明繡袍鷓鴣小管隨鳴鞉<lb/>
背孤向虚出北臯海東之鷙王不驕錦鞲金鏃紅絨絛<lb/>
按習久蓄思一超是時皛清天翳絶鴐鵞東來雲帖帖<lb/>
去地萬仞天一瞥離婁屬望目力竭微如聞音鷙一掣<lb/>
<pb n="KR4h0092_WYG_003-8a"/>
束身直上不回折遂使孤飛一片雪頃刻平蕪洒毛血<lb/>
争誇得雋頓足悦挂兔縣狼何足説旌旗先歸向城闕<lb/>
落日悲風起蕭屑煙塵滿城鼓微咽大豪要王具甘歠<lb/>
王亦欣然沃焦熱閼支出迎騎小銕琵琶兩姬紅顴頬<lb/>
舞歌迭進醉燭㓕穹廬斜轉氍毹月<lb/>
　　　三鳯行贈海東之下第南歸<lb/>
海東之兄弟三人如鳯皇胷臆羽翮皆文章九年三入<lb/>
天門翔仲沖天季驚人一日四海皆知名東之之文五<lb/>
<pb n="KR4h0092_WYG_003-8b"/>
色雲見者眩晃生眵昏三進三已之了若耳不聞二人<lb/>
得之喜未足云東之不愠乃可尊束書江上歸見親君<lb/>
子之樂樂最真君不見匡廬之山<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒而嵯峨左界乎<lb/>
豫章諸川匯為蠡番其隂千源浩浩尊岷經潜沱山氣<lb/>
東鬱不得去上衝為紫盖直與天相摩為雲覆八極為<lb/>
雨漲九河海東之子能觀山以成徳其進盖未易量也<lb/>
偶爾小詘奈爾何偶爾小詘奈爾何<lb/>
　　　送戴真人歸越<lb/>
<pb n="KR4h0092_WYG_003-9a"/>
戴先生日飲五斗醉不得再飲一石不肯眠昨從桃源<lb/>
來兩袖擕風煙長安市上小兒女拍手攔道呼神仙馬<lb/>
如游龍花如雨蹴蹋春秋作朝莫東方不作牕間戲上<lb/>
帝還令海邊去海邊玉虹夜不收貝宫珠闕皆蛟虬芝<lb/>
田玉樹久相待天上老仙那許留戴先生鑑湖之水三<lb/>
千丈不可以鑑可以釀明朝亦脱錦袍去與爾酣歌釣<lb/>
船上<lb/>
　　　家兄孟修父輸賦京師南還<lb/>
<pb n="KR4h0092_WYG_003-9b"/>
大兄五月來作客十年不見頭搃白五人兄弟四人在<lb/>
每憶中郎淚沾臆我家蜀西忠孝門無田無宅惟書存<lb/>
兄雖管庫寔父䕃弟竊微禄承君恩文章不如仲氏好<lb/>
叔氏最少今亦老五郎十歲未知學嗟我胡為長逺道<lb/>
諸兒讀書苦不多又不力耕將奈何憂來每得二三友<lb/>
㸔花把酒臨風歌蜀山嵯峨歸未得盤盤先壠臨川側<lb/>
碧梧翠竹手自移應與青松各千尺南風吹雪河始氷<lb/>
兄歸烏㡌何煢煢明年乞身向天子共讀父書歌太平<lb/>
<pb n="KR4h0092_WYG_003-10a"/>
　　　題張令鹿門圖<lb/>
張侯襄陽人深知襄陽樂十年宦學懷襄陽故託豪縑<lb/>
寫山郭老我不樂思蜀郡人言嵩陽好隠居三十六峯<lb/>
常對靣水竹田廬還可圖欲往不能心懆懆忽見新圖<lb/>
被山惱沙禽浦樹俱可人金澗石床為誰好向來耆舊<lb/>
皆英雄駕言從之道焉從㺯珠夜冷識游女沉劍潭深<lb/>
知卧龍八月霜晴水清淺聞道扁舟足回轉何時古寺<lb/>
傍檀溪幾度殘碑在江峴呼鷹臺高秋草多飬魚池中<lb/>
<pb n="KR4h0092_WYG_003-10b"/>
蓮芡波蜀嵩未必不如此我今不游奈老何張侯張侯<lb/>
早結屋莫待史詹為君卜要看壟上課兒畊好在魚梁<lb/>
白沙曲<lb/>
　　　題楊友直檢校所藏李營丘枯木圖<lb/>
老龍出海蒼髯鬚營丘枯木天下無回枝屈銕墮厓雪<lb/>
澗底應拾青珊瑚明堂清廟要梁棟朔風吹沙澤腹凍<lb/>
老身不用歎衰遲按圖來求萬鈞重<lb/>
　　　已未行　　　　　　　　　范梈徳機<lb/>
<pb n="KR4h0092_WYG_003-11a"/>
二年六月已未朔京城五更大地作卧者顛衣起若吹<lb/>
起者環庭眩相愕室宇無波上下揺乾坤有位東西却<lb/>
自我南來覩再震初震依微不今若昨朝展席坐堂上<lb/>
躭翫圖書静無覺堂下羣兒又驚報方饌饔人喪盃勺<lb/>
櫛者倉皇下床榻門屋鏗鏘震鈴鐸祗今猶自騰妖譌<lb/>
旦莫殊言共郛郭大家夜卧張廬穹小家露坐瞻星落<lb/>
焉知怪變不可屢安巢盡有南飛鵲昔聞上帝憂瀛洲<lb/>
親勅巨鰲十二頭特為羣臣舉首戴萬古不與水東流<lb/>
<pb n="KR4h0092_WYG_003-11b"/>
豈其九州亦類此此事或誕或有由上帝甚神吾甚愚<lb/>
戴者勿動心優游<lb/>
　　　孟先生<lb/>
孟先生愛青山㸔山累月出不還蹇驢長笑天地間杖<lb/>
頭酒壺時取酌身雖飢病多容顔往時佳句動明主富<lb/>
有聲名無比數先生遇之亦不驚去卧南山紫蘿雨嗟<lb/>
吾豈是先生徒朝朝飽飯謁禁廬莫歸却向衡門趨刻<lb/>
畫造化論錙銖但有千載名衆人不知而已獨信非其<lb/>
<pb n="KR4h0092_WYG_003-12a"/>
愚未知吾師先生先生師吾孔子不師周公吾亦聊自<lb/>
以娛嗟哉先生獨不得相與于同世雲龍上下游八區<lb/>
　　　題先天觀圖<lb/>
學仙之人與仙為徒住在匡廬之奥湖江之區張公煉<lb/>
丹作龍虎丹成御氣游六虚後來出者絶代無何不學<lb/>
仙住𤣥都𤣥都之壇角井孤上摩萬里之黄鵠下伏千<lb/>
尺之飢鼯隂森檜筠自太古斬種力與開闢俱扶桑朝<lb/>
日挂絶壁坐見樓觀青糢糊擘崖控石瀉哀湍春秋雲<lb/>
<pb n="KR4h0092_WYG_003-12b"/>
露芝田腴我亦人間山澤癯偶陪䕫龍賓唐虞有時一<lb/>
醉黄公壚震風三日撼不蘇折花未得渡弱水揮手始<lb/>
識仙凡殊玉堂學士元與吳遺我兹山之畫圖尋牕數<lb/>
户久嘆息無因致我雙摴蒱獨行幽人不受呼掃葉青<lb/>
澗聴啼烏日暮蘿徑相縈紆相縈紆向何處明朝為借<lb/>
麻姑鵬我亦騎之上天去<lb/>
　　　奉和翰林侍講學士鄧善之韻<lb/>
曩承持節江之東騎鯨再上蓬萊宫蓬萊仙人歌白鶴<lb/>
<pb n="KR4h0092_WYG_003-13a"/>
聲落五湖煙雨中世間爵禄不易致何獨去就如飄風<lb/>
朝廷禮樂須制作六經隠義資發䝉論思廟堂集耆碩<lb/>
啟沃寧讓前諸公閉門讀書古都市四輦冠盖方隆隆<lb/>
我生生長在空谷那有文字争人雄謬䝉引譽百寮上<lb/>
負禄府署慚無功一别十年還又五昔者少壯今成翁<lb/>
誰知復客七閩下隔二千里來詩筒羸軀頓醒瘴癘惡<lb/>
頼此以慰心忡忡越王城南浪自白越王城西花正紅<lb/>
　　　搗練圖<lb/>
<pb n="KR4h0092_WYG_003-13b"/>
深宫佳人白日長夜感蟋蟀鳴中堂起視河漢心回徨<lb/>
雲鬢籠鬆分作行清水如天收素練翠娥帶月杵𤣥霜<lb/>
轆轤無繩金井悄邊頭不見梧桐黄裁縫熨帖坐在床<lb/>
載𤣥載黄公子裳製成不逺煩寄將但見寒暑凋三光<lb/>
身體甚適時平康君不見古來邊庭士雪壓闗河征戰<lb/>
多折盡衣裘淚如水<lb/>
　　　夏五月武昌舟中觸目　　掲傒斯曼碩<lb/>
兩髯背立鳴雙櫓短蓑開合滄江雨青山如龍入雲去<lb/>
<pb n="KR4h0092_WYG_003-14a"/>
白髪何人並沙語船頭放歌船尾和篷上雨鳴篷下坐<lb/>
推篷不省是何鄉但見雙雙白鷗過<lb/>
　　　送趙履道虞叔常還江左<lb/>
趙子我同里虞郎我同年手折武昌栁送上西江船買<lb/>
魚沽酒燒荻鞭夜下西塞寒山前西塞山碧如苔君今<lb/>
去幾時來東風花開春水漲待君黄鶴磯頭望君庾公<lb/>
樓上<lb/>
　　　夢兩雛<lb/>
<pb n="KR4h0092_WYG_003-14b"/>
阿英十二能辟纑阿牛五歲貪讀書辟纑成縷無人織<lb/>
讀書有志令人惜汝父飄零汝母休吾親雖健俱白頭<lb/>
雨聲斷道風驚屋阿婆獨抱諸孫哭<lb/>
　　　大信晚泊呈舟中諸公<lb/>
千家楊栁江當門東梁西梁兩岸蹲連檣大船集日昏<lb/>
摐金伐鼓海上聞小江更出采石後前人立功後人守<lb/>
大信花采石酒陌上相逄莫回首<lb/>
　　　題陳所翁雙龍圖<lb/>
<pb n="KR4h0092_WYG_003-15a"/>
愛龍畫擘𤣥淵開萬物顛倒隨雲雷龍公被髮向空下<lb/>
身是真龍非畫者銕作鬚鬛玉作鱗電出兩目雲繞身<lb/>
偶然㑹合此何處仰靣向天天不嗔世間眩轉空形影<lb/>
倐然變化那能省高僧説法夜來聴誰道相逢非夢境<lb/>
斗牛蒼蒼風雨莫泉阿豈識延平路當時縱無雷煥與<lb/>
張華未必終藏不飛去<lb/>
　　　題捕魚圖　　　　　　　歐陽𤣥元功<lb/>
太湖三萬六千頃靈槎倒壓青天影大魚吹浪高如山<lb/>
<pb n="KR4h0092_WYG_003-15b"/>
小魚巻鬛為龍盤羣漁聫艘伐桴鼓勢同三軍戰彊虜<lb/>
長網大罟三百尺欄截中流若環堵吳王宫中宴未䦨<lb/>
銀絲斫膾飛龍鸞大官八珍奉公子猩猩頳唇鯉魚尾<lb/>
洞庭木落天南秋黄蘆滿天飛白鷗江頭吹笛喚漁舟<lb/>
與君大醉岳陽樓<lb/>
　　　送時中兄入京　　　　　　楊載仲𢎞<lb/>
先生意氣非常流有如鵰鶚厲九秋讀書不肯守章句<lb/>
經濟可許斯人儔懐抱利器將逺游直往上國交公侯<lb/>
<pb n="KR4h0092_WYG_003-16a"/>
王侯位高不下士如以蛟龍視螻蟻為君莫獻光範書<lb/>
以氣撼揺差可耳功名倘來不足為丈夫須作逺大期<lb/>
君不見麒麟閣上圖英俊當時或自閭閻奮<lb/>
　　　次韻虞彦高游陽明洞<lb/>
憶昔神禹奠九州兹山㑹計功始休諸侯玉帛渺何許<lb/>
但見萬水從東流衣冠永閉陽明洞夜聞鬼哭巖之幽<lb/>
珠宫貝闕號龍瑞天造地設非人謀义牙怪樹凍不死<lb/>
化作千丈蒼玉虬丹洞呀然仙掌裂翠峯巧笑蛾眉修<lb/>
<pb n="KR4h0092_WYG_003-16b"/>
梅梁飛去銕鎖斷往往雷雨生靈湫軒轅候神極秘怪<lb/>
海上笙鶴時相投平生閉門讀史記子乃探穴先吾游<lb/>
明當挾子期汗漫題詩更上最上頭不妨山水樂吾樂<lb/>
豈有飢渴憂民憂故家喬木尚可求有子有孫百世留<lb/>
卧横玉簫泛歸舟吹散萬斛江南愁<lb/>
　　　吳真人古劍歌<lb/>
閒閒真人藏古劒敬之如神不敢忽賓客時來求一觀<lb/>
輒有悲風起倉卒人言此是金鐵精良工煅煉久始成<lb/>
<pb n="KR4h0092_WYG_003-17a"/>
動揺天地含變化摩蕩日月含光精昔年有蛟起江中<lb/>
口吐烈熖燒長空下民昏溺上帝怒雷電往擊皆無功<lb/>
常持此劒斬蛟首流血滔滔侵廬阜傳記傳聞時既久<lb/>
不意世間今尚有吾過下里多惡氛魍魎魑魅能食人<lb/>
請君為我絶此怪一洗宇宙長清新<lb/>
　　　題華岳江城圖<lb/>
華岳能詩世有名學畫丹青亦豪放此圖似寫安慶城<lb/>
雉堞樓臺儼相向北風將至江靣黑千艘萬艘争避匿<lb/>
<pb n="KR4h0092_WYG_003-17b"/>
滄溟湧溢水倒流南岳動揺天柱側蛟龍戲落秋潭底<lb/>
素練平鋪八千里時清好作釣魚翁閒弄輕舟煙霧裏<lb/>
　　　過黄陵廟　　　　　　　　李材子構<lb/>
黄陵廟前湘水緑天寒漁郎唱巴曲沙棠舟上月蒼蒼<lb/>
翠蛟白蜃江茫茫似聞清怨五十柱萬里鴻飛楓葉暮<lb/>
神雅翻舞洞門開珠裳玉袖霑莓苔𤣥猿晝啼薜蘿影<lb/>
赤鱗夜去芙蓉冷北渚淚痕斑竹紋南風哀思蒼梧雲<lb/>
山頭古桂秋露碧山下江流豈終極荒凉掲車雜杜蘅<lb/>
<pb n="KR4h0092_WYG_003-18a"/>
靈風自吹煙霧旌輕帆晚向芳洲泊聊薦蘋羞奠蘭酌<lb/>
沅有汜兮湘有沱洞庭木落生層波徘徊獨詠騷人歌<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0092_WYG_003-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　乾坤清氣巻三<lb/>
</p>
<p>
</p>
  </div>
</body>
</text>
</TEI>
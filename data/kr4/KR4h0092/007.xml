<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>乾坤清氣巻七</head> <lb/>
    <p>
<pb n="KR4h0092_WYG_007-1a"/>
欽定四庫全書<lb/>
　乾坤清氣巻七<lb/>
　　　　　　　　　　　　　明　偶桓　編<lb/>
　　古樂府<lb/>
　　　西樓曲　　　　　　　　元好問裕之<lb/>
遊絲落絮春漫漫西樓曉晴花作團樓中少婦弄瑤瑟<lb/>
一曲未終坐長歎去年與郎西入關春風浩蕩隨金鞍<lb/>
今年匹馬妾東還零落芙蓉秋水寒幷刀不剪東流水<lb/>
<pb n="KR4h0092_WYG_007-1b"/>
湘竹年年露㾗紫海枯石爛兩鴛鴦只合雙飛便雙死<lb/>
重城車馬紅塵起乾鵲無端為誰喜鏡中獨語人不知<lb/>
欲插花枝淚如洗<lb/>
　　　結楊栁怨<lb/>
長樂坡前一盃酒鄭重行人結楊栁可憐楊栁千萬枝<lb/>
㸔㸔盡入行人手輕烟細雨緑相和惱亂春風態度多<lb/>
路人愛此風流樹無奈朝攀暮折何朝攀暮折何時了<lb/>
不道行人暗中老素衣今日洛陽塵白髮明朝塞城草<lb/>
<pb n="KR4h0092_WYG_007-2a"/>
栁色年年嵗嵗青關人何事管離情春風誰向叮寧道<lb/>
折盡柔條莫再生<lb/>
　　　留春曲　　　　　　　　　劉祁京叔<lb/>
絮飛冷屑龍蟠玉花殞香摧鳳銜燭批頰深林叫新緑<lb/>
倚䦨人唱留春曲春光欲去如死灰明朝煖風吹又來<lb/>
何如日日長相守典衣共醉花前盃殷勤留春春不住<lb/>
白日西馳水東去鏡中絲髮奈老何君當持盃我欲歌<lb/>
　　　征婦詞<lb/>
<pb n="KR4h0092_WYG_007-2b"/>
青燈熒熒照空壁綺窗月上莎雞泣良人塞上遠從軍<lb/>
獨妾深閨長太息憶初癡小嫁君時謂君早晚擁旌麾<lb/>
如何十載尚輿𨽻東屯西戍長奔馳秋風戎馬臨關路<lb/>
千里持矛關上去公家事急傳令嚴兒女私情那得顧<lb/>
恨妾不為金鞴靫在君腰下隨風埃恨妾不為龍泉劒<lb/>
在君手内飛光燄慕君不得逐君行翠袖斕斒空血染<lb/>
君不見重瞳鳳駕遊九嶷蒼梧望斷猶未歸况今沙塲<lb/>
征戰地千人同去㡬人回君回不回俱未見妾心如石<lb/>
<pb n="KR4h0092_WYG_007-3a"/>
那可轉<lb/>
　　　題子陵釣臺　　　　　　　盧摰處道<lb/>
雲山蒼蒼兮烟木稠石灘潺潺兮江水流故人兮冕旒<lb/>
先生兮羊裘使人皆先生兮誰其伊周使人不先生兮<lb/>
誰其巢由可仕止久速兮舍聖人將焉求清風一絲兮<lb/>
豈為名鈎蕉黄荔丹兮香火千秋岸下㡬篙兮榮辱之<lb/>
舟先生一笑兮白雲收<lb/>
　　　秋夜曲　　　　　　　　趙孟頫子昻<lb/>
<pb n="KR4h0092_WYG_007-3b"/>
雨聲滴夜清漏長朱簾金幕浮新凉閨中美人動裁剪<lb/>
故羅衣袂生秋香東鄰剥棗西鄰穫旅館無人念飄泊<lb/>
餘不潦盡㴠清輝芙蓉壓隄怨不歸墻根草緑隂蛾飛<lb/>
葡萄架空墮殷玉遙夜露寒生體粟暗蛩棲草鳴不平<lb/>
無絲絡緯空勞促夢魂苦短道苦長萬山深處非吾鄕<lb/>
玉蟲搖缸螢入屋去鴈來魚應可卜醒眼熒熒愁萬斛<lb/>
　　　杏葉黄　　　　　　　　　范梈德機<lb/>
杏葉黄天雨霜穹窿擕日照八荒回光照見白玉堂堂<lb/>
<pb n="KR4h0092_WYG_007-4a"/>
中美人雙鳴璫中宵抱被直西廂忠君愛親兩不忘奈<lb/>
何零露沾衣裳清曉樓頭見征鴈不如謝官歸故鄉<lb/>
　　　轆轤怨<lb/>
門前水揚聲似雨幽人當窗碧絃語東里征夫去不歸<lb/>
一雙蛾睂鏡中舞年年井上攀轆轤勞心只恐秋葵枯<lb/>
他年種得長生草梅花落盡青青好<lb/>
　　　掘塚歌<lb/>
昨日舊塚掘今朝新塚成塚前兩翁仲送舊還迎新舊<lb/>
<pb n="KR4h0092_WYG_007-4b"/>
魂未出新魂入舊魂還對新魂泣舊魂叮嚀語新魂好<lb/>
地不用多子孫子孫綿綿如不絶曾孫不掘𤣥孫掘我<lb/>
今掘矣良可悲不知君掘又何時<lb/>
　　　楊栁青謠　　　　　　　掲徯斯曼碩<lb/>
楊栁青青河水黄河流兩岸葦籬長河東女嫁河西郎<lb/>
河西燒燭河東光日日相迎葦簷下朝朝相送葦籬傍<lb/>
河邉病叟長回首送兒北去還南走昨日臨清賣葦回<lb/>
今朝販魚桃花口連年水旱更無蠶丁力夫徭百不堪<lb/>
<pb n="KR4h0092_WYG_007-5a"/>
惟有河邉守墳墓數株髙樹曉相參<lb/>
　　　長風沙夜泊<lb/>
長風沙風沙不斷行人嗟行人嗟奈君何南風正髙北<lb/>
風起大船初灣小船喜移船更近大船頭不獨風沙夜<lb/>
可憂但祝行人好心事長河何處是安流茅屋參差數<lb/>
株栁時平尚置官軍守青裙老嫗詫鮮魚白髮殘兵賣<lb/>
私酒魚賤可買酒可沽他人心事知何如<lb/>
　　　漁父辭<lb/>
<pb n="KR4h0092_WYG_007-5b"/>
夫前撒網如飛輪婦後搖櫓青衣裙全家托命烟波裏<lb/>
扁舟為屋鷗為鄰生男已解安貧賤生女巳得供炊爨<lb/>
天生網罟作田園不教衣食㸔人面男大還娶漁家女<lb/>
女大還作漁家婦朝朝骨肉在眼前年年生計大江邉<lb/>
但願官司減征賦有錢沽酒醉中眠雖無餘羨無不足<lb/>
何用世上千鍾禄<lb/>
　　　馬上郎<lb/>
馬上郎沙撥浪織金出袖齊膝長花靴蹴踏銀鐙光紅<lb/>
<pb n="KR4h0092_WYG_007-6a"/>
纓白帽紫絲韁三三兩兩雙鳴璫朝飲吳臺雪夜宿秦<lb/>
樓月酒酣却抱琵琶撥嬌歌刺刺隨手拍此聲此曲世<lb/>
罕聞只今天下無南北<lb/>
　　　車中女<lb/>
車中女紅罟罛珍珠寶結間珊瑚茜裙盤蹙金鳳雛繡<lb/>
簾低坐青氍毹十十五五聫鳴駒大姨封吳越小姨贈<lb/>
秦虢瑤池錫宴日西側紗籠照道髙聲喝君王不愛畫<lb/>
蛾睂未數昭君好顔色<lb/>
<pb n="KR4h0092_WYG_007-6b"/>
　　　漢陽郎官湖歌　　　　　　李泂溉之<lb/>
山翁薄暮醉酒歸杖藜迷却髙陽池清風吹花緑隂倒<lb/>
我笑謂是秋雲移還乗貫月槎夜過郎官湖峥嶸星斗<lb/>
入江漢蕩漾槎影如鯨魚九華之真人邀我倒玉壺麒<lb/>
麟擘脯供行厨依稀仙樂在空際碧山四映寒蟾孤舉<lb/>
酒酌寒蟾明月下飲嫦娥俱霓裳拂雲錦萬荷㵼露瓊<lb/>
瑤珠麾<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>晻靄羅烟空乃有玉皇所授之玉童風前飄<lb/>
飄曳廣帶對立十二秋芙蓉清香九曲銀河通真人緑<lb/>
<pb n="KR4h0092_WYG_007-7a"/>
髮披天風錦袍玉雪照天地口說姓字安南公是公多<lb/>
逸氣畧與古昔賢豪同時能掃月色延我石室烟蘿中<lb/>
又言昔同張謂所遊地長嘯一覆丹霞鍾風吹仙樂度<lb/>
溪去我已醉卧香爐峯<lb/>
　　　舞姬脫鞋吟應制作<lb/>
吳蠶八繭鴛鴦綺繡擁彩鸞金鳳尾惜時夢斷曉妝慵<lb/>
滿眼春嬌扶不起侍兒解帶羅韈鬆玉纎微露生春紅<lb/>
翩翩白練半舒巻筍籜初抽弓様軟三尺春雲入手輕<lb/>
<pb n="KR4h0092_WYG_007-7b"/>
一彎新月凌波淺象牀舞罷嬌無力鴈沙踏破參差迹<lb/>
金蓮窄小不堪行自倚東風玉階立<lb/>
　　　裴公亭吟<lb/>
朝遊鴻濛津莫出天壇東手把天符書笑逐黄睂翁翁<lb/>
行宛若飛空龍倐爍萬里生星虹翻然為我一揮霍樓<lb/>
觀盡入青冥中是中泉石秋玲瓏泉下禹穴滄溟通長<lb/>
林月色散輕霧潭影下燭玻瓈宫坐來况值青春暮一<lb/>
日千娥獻歌舞水殿風繙鳳髓香濃緑迢迢出廊廡宫<lb/>
<pb n="KR4h0092_WYG_007-8a"/>
牆亦有裴公亭溪毛映水連錢青飲酣起舞岸巾嘯太<lb/>
行落日春𠖇𠖇太行西來幾千里我自南來浙江水浙<lb/>
江潮回不寄君只憶横空紫烟起岸烟起空氤氲不煩<lb/>
擊石呼將軍我行慷慨謝公去更欲長揖南溟君會稽<lb/>
山上落花裏扶擕醉入千峯雲<lb/>
　　　君莫舞　　　　　　　　王士熈繼學<lb/>
獸環魚鑰開九門長刀閃月如雲屯軍中置酒毛髮立<lb/>
楚漢瞋目争乾坤楯上切肉衫血涴白璧入手玉斗破<lb/>
<pb n="KR4h0092_WYG_007-8b"/>
悲風烈日吹秦聲赤龍將飛沭猴卧項莊項莊君莫舞<lb/>
以力取人天不與明珠美女棄若遺誰遣驪山作焦土<lb/>
戰旗髙髙日向曛天空雲散猶待君漢王夜走灞上路<lb/>
紀信成灰范增去<lb/>
　　　行路難<lb/>
請君莫縱珊瑚鞭山髙泥滑馬不前請君莫駕木蘭船<lb/>
長江大浪髙觸天瞿塘之口鐡鎻絡石棧縈紆木排閣<lb/>
朝朝日日有人行歇棹停韉驚險惡饑虎坐嘯哀猿啼<lb/>
<pb n="KR4h0092_WYG_007-9a"/>
林深霧重風又淒罥衣絆足竹刺短潛形射影沙蟲低<lb/>
昨夜雲月暗今朝烟霧迷青天蕩蕩紅日逺王孫遊兮<lb/>
草萋萋行路難歸去來振衣滌塵轉淮海故山之雲莫<lb/>
相猜行路難古猶今翻手覆手由人心江空月落長短<lb/>
吟<lb/>
轔轔之車渡黄河汎汎之舟江上波漢使叱馭九折坂<lb/>
將軍横旗下牂牁君不見長江大道人如蟻漏盡鐘鳴<lb/>
行不已又不見吳江八月人戯潮赤脚蹴踏潮愈髙男<lb/>
<pb n="KR4h0092_WYG_007-9b"/>
兒有志在四方憂思坎軻纏風霜不及江南豪富兒一<lb/>
生足不下中堂烹龍膏薦麟髓千金一笑如花美忽然<lb/>
對面九疑峯送君千里復萬里生鐡無光劒花紫薄霜<lb/>
碎碎月在水鷄鳴函谷雲縱横志士長歌中夜起<lb/>
　　　古意<lb/>
彈琴罷離聲置酒喜合并奉君藍田之玉巵凉州葡萄<lb/>
新釀成君醉不肯飲月華為誰明羅襦起舞錦茵動花<lb/>
落簾前驚乳鳳五更上馬雲滿天馬蹄却厭鳴珂重不<lb/>
<pb n="KR4h0092_WYG_007-10a"/>
向章臺學鬪雞為通名姓入金閨銅壺滴滴宫漏晚鴛<lb/>
鴦飛來池水滿<lb/>
　　　白翎雀歌　　　　　　　　虞集伯生<lb/>
烏桓城下白翎雀雌䧺相呼以為樂平沙無樹托營巢<lb/>
八月雪深黄草薄君不見舊時飛燕在昭陽沈沈宫殿<lb/>
鎻鴛鴦芙蓉露冷秋宵永芍藥風暄春晝長<lb/>
　　　吳中女子畫花鳥歌<lb/>
吳中女兒顔色好洗面㸔花花為悄調朱弄粉不自施<lb/>
<pb n="KR4h0092_WYG_007-10b"/>
寫作花間雪衣鳥緑窗沈沈春晝遲半生心事花鳥知<lb/>
花殘鳥去人不歸細雨梅酸愁畫睂<lb/>
　　　秦淮謠　　　　　　　　雅勒呼正卿<lb/>
天險淮南紀猶隔秦淮水水上石頭城城頭更戍兵如<lb/>
何愛歌舞坐待韓擒虎璧月委瓊枝歡娛能㡬時<lb/>
　　　大堤曲<lb/>
郎家大堤上妾住横塘曲年少結新歡離别豈所欲日<lb/>
日望郎歸門前春草緑嫁時雙明珠繫妾紅羅襦纂製<lb/>
<pb n="KR4h0092_WYG_007-11a"/>
逺遊屐願諧比目魚路長不可致搔首空踟蹰<lb/>
　　　賦得月漉漉送方叔高作尉江南<lb/>
月漉漉泥在水送君歸㡬千里泥在水月不明執君别<lb/>
難為情漉漉見月水深泥多飄飄遊子嵗莫如何洞庭<lb/>
露下木落無波白雲在望鼓枻謳歌念子之來擕書一<lb/>
束兹焉言歸榮飬以禄雄劒在匣弨弓在箙馳騁千里<lb/>
毋爾局蹙<lb/>
　　　烏夜啼　　　　　　　　柯九思敬仲<lb/>
<pb n="KR4h0092_WYG_007-11b"/>
故宫芳草春日低髙林漠漠烏夜啼烏啼不斷愁深閨<lb/>
萬里封侯何足道玉顔如花夢中老東方欲曙烏飛去<lb/>
門外落花紅不掃<lb/>
　　　將進酒送方叔髙之鄔子洲巡檢<lb/>
君不見瀟湘之浦蒼梧山虞帝南巡去不還當時揖讓<lb/>
稱大聖但餘湘竹秋㾗斑又不見汨羅江頭深碧玉屈<lb/>
原憔悴江頭哭皇天何髙地何厚忠而被讒空放逐將<lb/>
進酒君莫辭聖賢亦塵土不飲當何為桃花水煖歌聲<lb/>
<pb n="KR4h0092_WYG_007-12a"/>
度楊栁風輕舞袖垂况是驪駒促行役美人惜别低蛾<lb/>
睂有肉如陵有酒如海今日盡醉極歡娛莫待重來髩<lb/>
絲改黄金束寶帶白玉飾雕弓將軍馬上意氣雄賦詩<lb/>
横槊踰江東<lb/>
　　　趙孝子歌<lb/>
愁漠漠歌嗚嗚哀鳴背雪聲相呼中原無書嵗復晏有<lb/>
父萬里身羈孤兒欲從之重回首闈中有母母有姑側<lb/>
立乾坤去復住浩浩落日明江湖憶昔方保抱阿爺辭<lb/>
<pb n="KR4h0092_WYG_007-12b"/>
家去倐忽三十年兒今壯已娶一朝祖母死揮淚青山<lb/>
濕却辭老母遡江湖風沙何處收親骨燕市逢先友迢<lb/>
迢指濵州濵州東去二千里城南亂塚那可求號天頓<lb/>
地淚成血天地為之色慘烈結髮誓死不去此髮解塚<lb/>
開還見碣兒能褁骨反如慕妻能守志終同穴君不見<lb/>
泣林冬出筍卧冰寒得魚古來純孝動天地長歌紀事<lb/>
誠非虚璽書旦暮旌其閭<lb/>
　　　和東坡四時詞　　　　　　劉詵桂翁<lb/>
<pb n="KR4h0092_WYG_007-13a"/>
燕子輕寒生院落佳人自捲猩紅幙樓頭風細墮楊花<lb/>
簾下日長添繡蕚纈紋酒暈透瓊肌雙陸初贏笑問誰<lb/>
閒綰同心當戸立不知花影滿春衣<lb/>
幙波微皺迴廊永酒闌手枕珊瑚冷槐影横堦午簟凉<lb/>
榴花滿地風簾静梅酸未試意先顰倦拂琵琶撥未勻<lb/>
紈扇半閒冰椀凍翠禽兩兩下窺人<lb/>
甁浸雙頭蓮顆緑畫闌閒却青奴竹微凉半下水晶簾<lb/>
坐㸔飛螢度髙屋夜静樓風時動扄隔墻一葉落虚庭<lb/>
<pb n="KR4h0092_WYG_007-13b"/>
血色鴛羅裁未就月明處處起砧聲<lb/>
燭暗睡消聞畫角玉盆脂水紅冰薄深戸無風繡幄垂<lb/>
小瓶一片梅花落轆轤隔屋聲咿啞雲母香猊暈宿霞<lb/>
報道捲簾寒霧重午妝纔試翠鈿花<lb/>
　　　曉寒曲　　　　　　　　　趙橚茂先<lb/>
曲闌廉繊杏花雨博山烟飛裊晴縷夢回錦帳春融融<lb/>
鸚鵡驚寒隔窗語美人曉妝雲滿梳栁風吹香入氍毹<lb/>
翠鬟裊裊綰不斷寶釵壓髩紅珊瑚丫鬟捲簾采桃葉<lb/>
<pb n="KR4h0092_WYG_007-14a"/>
驚起一雙黄蛺蝶<lb/>
　　　錢塘歌　　　　　　　　　楊<hi>缺</hi>子承<lb/>
錢塘女兒十四五鴉髻垂肩學歌舞黛睂染得吳山青<lb/>
争把琵琶按新譜婚期全不遵禮經典與豪家侑尊俎<lb/>
數年限滿無相離兒女相逢不相覩妖嬈再入豪家去<lb/>
臉色論財充阿堵飯抄雲子魚作羮髙捲珠簾鬪睂嫵<lb/>
色衰嫁作良人妻不事耕蠶願生女徒聞禮樂百年興<lb/>
吳越之風難復古吳越之風難復古<lb/>
<pb n="KR4h0092_WYG_007-14b"/>
　　　去妾辭　　　　　　　　　孫<hi>缺</hi>伯善<lb/>
妾昔紅顔鮮抱裯十五年阿母云亡主中饋安排翁續<lb/>
鸞膠絃新歸主婦情未密陡然兩意生荆棘推將怨隙<lb/>
在妾身教妾彷徨留不得翁今愛妾空有心妾亦知君<lb/>
愛妾深自古亡家為顔色妾身不當千黄金回頭向翁<lb/>
語遺子留自乳浮雲有散時人生豈長聚妾去婦肯留<lb/>
妾留婦應去但願主翁琴瑟調妾身不恨無歸處<lb/>
　　　銅雀妓　　　　　　　　周霆震亨逺<lb/>
<pb n="KR4h0092_WYG_007-15a"/>
鄴城臺髙餘夕照陵草萋萋心尚少生前破賊嗔為奴<lb/>
却視閨門巳傳笑虞淵那得日更東賤妾飲恨何時窮<lb/>
月朝望罷又十五不堪回首臨新宫宫中日日選歌舞<lb/>
先帝舊恩金屋貯凄凉銅雀閱年華羞見西陵陵下土<lb/>
　　　餅師婦<lb/>
妾生不識分離怨餠師朝暮長相見宫中豈少貌如花<lb/>
何事王心在微賤洞房清夜懸明珠夢魂睊睊繞故廬<lb/>
餅師召入雙淚雨放妾偕老歡如初種花道傍貴雙蔕<lb/>
<pb n="KR4h0092_WYG_007-15b"/>
庸奴包羞輕伉儷王心不惜恩海深一旦翻然悔初意<lb/>
春風落花香有無明月入水泥不汙歸來鄰媪笑相問<lb/>
世間亦有秦羅敷<lb/>
　　　畫角辭　　　　　　　　　何<hi>缺</hi>麟瑞<lb/>
莫吹角吹得梅花片片落朝吹暮吹吹不了盤古不知<lb/>
坐成老童男童女求蓬山何如此器束之髙閣間金盤<lb/>
擎露仙人掌何如敇斷此聲勿用響不知今日復明日<lb/>
兩髩常常黑如漆莫吹角天寒嵗晚情更惡<lb/>
<pb n="KR4h0092_WYG_007-16a"/>
　　　天馬歌<lb/>
崑崙髙哉二千五百餘里日月相隠避黄河發源下有<lb/>
渥洼水大宛羣馬飲其澨天馬下與羣馬戯産駒一日<lb/>
可千里滴汗化作燕支水國人縳藁為人置水際久與<lb/>
馬習不經意一朝却被人馽繫張騫使還報天子天子<lb/>
不惜金珠與重幣期以此馬可上致大宛使人欺漢使<lb/>
致煩浞野樓蘭七百騎攻虜其王馬始至此馬初入天<lb/>
廐時一十二閑無敢嘶萬乗臨觀動一笑盛氣從此無<lb/>
<pb n="KR4h0092_WYG_007-16b"/>
四夷君王神武不世出天産神物相追隨髙皇手提三<lb/>
尺劒蹙秦誅項一指麾天下馬上得不聞取馬外國為<lb/>
龍如可豢龍亦物馬果龍種豈受羈徒令物故過半不<lb/>
補失輪臺一詔悔已遲此詩欲學旅獒可光武一牛亦<lb/>
足嘘漢火<lb/>
　　　後天馬歌<lb/>
建元天子不世出天相神武産異物有馬出在月氐窟<lb/>
寶劒之精乾龍之靈足如奔電目如耀星汗血雨洒駿<lb/>
<pb n="KR4h0092_WYG_007-17a"/>
肉飇輕渴吻一飲黄河塵生昻首一鳴天雷收聲曾為<lb/>
伏羲出河負八卦曾隨穆王逺與西母會鸞旂屬車相<lb/>
後先龍盾虎䩨八寶韉萬乗親臨拜甘泉穩䭾玉輅壇<lb/>
壝前元鼎勒兵十八萬天子自將孰敢戰駿氣横出立<lb/>
陣前百萬聞嘶股俱顫天<hi>缺</hi>此馬神哉沛西極龍媒望<lb/>
風退天子作歌暢皇明四夷竭蹙咸來庭天馬來帝作<lb/>
歌漢時此馬今更多<lb/>
　　　月氐王頭飲器歌　　　　　祝蕃直清<lb/>
<pb n="KR4h0092_WYG_007-17b"/>
單于寶刀寒映雪月氐髑髏飲寃血泥丸真人辭綘宫<lb/>
麯生時能醉其骨閼氏夜帳葡萄香拍拍春霞艷秋月<lb/>
賢王起舞谷蠡歌傳呼歡笑兩耳熱燈前人影半闌殘<lb/>
燈後青燐已明滅持盃為爾澆嶙峋胡為對此傷精魂<lb/>
弓蛇猶能致惑疾智瑤豈是無心人頭顱如此當速朽<lb/>
生擒誤入仇家手忍將鳴鏑射頭曼吁嗟降王爾何有<lb/>
後來漢使渃水東猶待留犂撓盟酒<lb/>
　　　碎甆盆歌　　　　　　　　甘<hi>缺</hi>茂實<lb/>
<pb n="KR4h0092_WYG_007-18a"/>
河伯捲土歸河水相甆窑没神工廢此盆貢入蓬萊宫<lb/>
監官篆記開元字中和外澤潔且明滿腹文章徧身碎<lb/>
初疑明月墜秋波白兔翻身<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>寒毳又疑花底斷蛛絲<lb/>
蟬翼蜂鬚巧相綴秀山獨抱荆山輝温姿欲吐藍田氣<lb/>
當時載酒沈香亭海棠絶艷生精神玉環微醉三郎醒<lb/>
暖風吹散棃園春白頭拾遺浣花老蹇驢破帽東西村<lb/>
却羨田家歌老瓦茅簷醉倒卧竹根富貴賤貧同逆旅<lb/>
地老天荒盆解語茅簷土屋化瓊樓花落𤣥都成菜圃<lb/>
<pb n="KR4h0092_WYG_007-18b"/>
大家奴僕封公侯蓋世英雄散墟墓銅彞寶鼎不復出<lb/>
翠釜冰盤竟何去自憐夀考自珍竒玩弄乾坤逃刼數<lb/>
可以浮醴泉猶勝許由瓢挂樹可以盛羔豚猶勝金銅<lb/>
人捧露我觀古器思古人古人巳矣難招魂千載興亡<lb/>
又今日人不識寶天應惜通𤣥道人聞見多君家舊物<lb/>
重相過後五百年且莫問急呼斗酒為㿽歌<lb/>
　　　莫養虎　　　　　　　　　彭<hi>缺</hi>子翔<lb/>
莫養虎飽則喜兮饑則怒莫養鷹飢則附人飽颺去鷹<lb/>
<pb n="KR4h0092_WYG_007-19a"/>
去但亡恩虎怒將為寃不如團飯養雞狗狗能吠盜雞<lb/>
戒曉嗚呼世事反覆不可知狗或反噬雞亂啼<lb/>
　　　野鷹來　　　　　　　　　胡<hi>缺</hi>尊生<lb/>
野鷹來霜風髙山寒鳥死狡<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>逃我有鮮肉肥爾膏軟<lb/>
皮為韝絲為絛山中忍飢良獨勞野鷹來髙髙臺側翅<lb/>
側立何為哉當途猛虎闞我室赤筋細骨皆凡材野鷹<lb/>
來沔之水昔年種栁今如此巢危雛弱將奈何野鷹歸<lb/>
來吾望爾<lb/>
<pb n="KR4h0092_WYG_007-19b"/>
　　　瓊花上天歌　　　　　　　趙文儀可<lb/>
朔風吹沙堆浪白二十四橋沈冷月顚風夜半撼蕪城<lb/>
雪蕚瓊絲破空碧金瓶嵗嵗獻君王玉<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>泛酒蓮花香<lb/>
明光殿暗沙漠逺人自無情花斷腸落蘂飛天識天路<lb/>
何如拔樹飛昇去唐昌遊女再歸來城中只賣瓊花露<lb/>
江南俘客吟如叫想像裁辭不成調天宫夜半按霓裳<lb/>
玉女擎花紫皇笑<lb/>
　　　明妃曲　　　　　　　　　譚<hi>缺</hi>見心<lb/>
<pb n="KR4h0092_WYG_007-20a"/>
䕫江水千古萬古流漢宫三千畫圖裏䕫江有女何曾<lb/>
愁邏逤檀槽雙鳳侣彈得孤鴻漢言語妾身薄命蛾睂<lb/>
誤萬里將軍夜城苦氈車似雪雪似沙淚洒胭脂成塞<lb/>
花君王見妾辭玉殿不曾見妾訴琵琶絃聲欲斷心相<lb/>
續自古有愁無此曲世人傳曲不傳心秋草年年漢墳<lb/>
緑<lb/>
　<lb/>
　<lb/>
<pb n="KR4h0092_WYG_007-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　乾坤清氣巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>乾坤清氣巻八</head> <lb/>
    <p>
<pb n="KR4h0092_WYG_008-1a"/>
欽定四庫全書<lb/>
　乾坤清氣巻八<lb/>
　　　　　　　　　　　　　明　偶桓　編<lb/>
　　古樂府<lb/>
　　　漢使謠　　　　　　　　　陳泰所安<lb/>
海昬昬雲瑟瑟漢家歸使雲中發千騶萬騎歘如雷蛇<lb/>
子蛇孫鎻金軛天狼一墮天門開羲和走馬從西來<lb/>
　　　燕山雪<lb/>
<pb n="KR4h0092_WYG_008-1b"/>
漢家將軍愁失道燕支半夜雙蛾老祁連千丈酸風髙<lb/>
日日氈車翻海濤誰憐中郎齒如㦸誰憐明妃髮如漆<lb/>
　　　秦淮月<lb/>
沙頭薄暮生林樾烟水茫茫沙雪白女墻夜静潮無聲<lb/>
惟有中天一片月年年故宫照禾黍年年商舡照歌舞<lb/>
　　　春愁曲　　　　　　　　　王沂師魯<lb/>
花房泣露珠滴紅繡屛金鴨香濛濛鸚鵡喚遲梳洗晚<lb/>
遊絲撲蝶飛燕嬾蕋粉染黄塗額好赤心莫擘庭前棗<lb/>
<pb n="KR4h0092_WYG_008-2a"/>
虬鬚公子射麋歸望覺雄心醉中老别起髙樓連苑東<lb/>
鸞絃鳳竹㡬春風一自驊騮思故櫪門前芳草年年碧<lb/>
　　　送春詞<lb/>
黄金臺下東西道紫燕矜誇銀勒好長溝漾晴晴不盡<lb/>
碧草迷人人易老樓上迎春又送春邯鄲女兒嬌翠顰<lb/>
一聲鶗鴂鳳城曙滿眼芳洲生白蘋柔桑繞舍麥如尾<lb/>
錦雉將雛梅結子為問歸耕海上田何如但索長安米<lb/>
　　　陽春曲<lb/>
<pb n="KR4h0092_WYG_008-2b"/>
楊花濛濛海波白十里香風飄紫陌流蘇寶網金陸離<lb/>
漢家帝子朝天歸葡萄美酒新勅賜蓬萊宫中緑衣使<lb/>
道傍縮首觀且避蹀躞玉鞭光照地大堤緑樹啼嬌鴉<lb/>
知是平陽公主家回首畫橋芳草暮蝴蝶不隨春色去<lb/>
　　　禽言<lb/>
婆餅焦徒爾鳴黄雲茫茫與天平去年麥熟苦梅雨東<lb/>
疇西隴飛蛾生今年麥熟不得割去學精衛填滄溟婆<lb/>
餅焦無樂聲<lb/>
<pb n="KR4h0092_WYG_008-3a"/>
蠶筐八隻脚新繭已上箔新繭上箔且莫喜門前催租<lb/>
吏如鬼小姑繰絲手不停夜畏碩鼠朝畏蠅織成匹素<lb/>
不中式姑嫂相㸔機杼泣<lb/>
提葫蘆聲相呼去年賣犢出賦租江村酒賤無錢沽無<lb/>
錢沽酒莫作惡不到縣門身即樂<lb/>
泥滑滑江頭路路上行人一回顧古云燮理真謾語却<lb/>
是山禽管晴雨<lb/>
　　　李將軍行<lb/>
<pb n="KR4h0092_WYG_008-3b"/>
隴西將軍年少時雕弓錦帶生光輝捲旗夜斫樓蘭帳<lb/>
赤鞍晝截雙雕飛曾經百餘戰屢出九重圍横行遼水<lb/>
上殺敵榆關歸戍樓霧暗烽火滅沙塲雪深救兵絶人<lb/>
渴斧氷飲馬寒抱鞍歇漢月凍欲死北風利如切魚腸<lb/>
寶刀斷燕尾蝥孤裂歸來藍田空白首鉄衣換飲新豐<lb/>
酒酒酣射石没金鏃夢裏鳴笳雜刁斗昔時偏裨皆奏<lb/>
功侯印佩出甘泉宫客來問著塞垣事時時撚箭送飛<lb/>
鴻西方太白光墮地中夜悲歌增意氣漢家定起李輕<lb/>
<pb n="KR4h0092_WYG_008-4a"/>
車未用先誅㶚陵尉<lb/>
　　　小城南吟　　　　　　　　陳孚剛中<lb/>
城南三月花亂開花間羯鼓聲如雷蟬衫麟帶誰家子<lb/>
笑騎白馬穿花來美人如花映碧水榴裙吹舞金鵲尾<lb/>
手折楊枝擲水中腰裊如弓送窮鬼人言此是上河梁<lb/>
滿川羅綺春風香年年窮鬼送不去波心驚起雙鴛鴦<lb/>
蓮莖一寸緑芒短老盡碧桃春不管遊人醉歸夜迢迢<lb/>
十二天街御烟煖<lb/>
<pb n="KR4h0092_WYG_008-4b"/>
　　　吳宫子夜歌<lb/>
紫貝樓闕鬱金香煖雲七十紅鴛鴦玉蟬笑擁霞綃裳<lb/>
星河不墮宫漏長緑尊灔灔麟髓泣露重花寒秋不濕<lb/>
歈歌一聲起雪濤海龍夾陛如人立誰知淺顰蛾半掃<lb/>
中有殘螢滿秋沼越兵曉踏西風來碧波一夜芙蓉老<lb/>
　　　東歸歌送鄭子經　　　　　陳旅衆仲<lb/>
北風吹山蕉葉黄長亭野日寒荒荒驅車送子歸故鄉<lb/>
人生此處堪斷腸舊遊回首秋山下醉帽簮花同走馬<lb/>
<pb n="KR4h0092_WYG_008-5a"/>
歡娯如此離别何華月芳年不堪把子今去矣來何時<lb/>
翠壺雲深那可知向來亦有燕山期子今去矣來何時<lb/>
　　　分題得車遙遙送方叔髙作官江南<lb/>
車遙遙薊門路髙麗驕馬不受鞭方郎得官上車去薊<lb/>
門南頭盧水流燕姬十五居酒樓彈筝唱歌折楊栁落<lb/>
日車前勸郎酒南陌行人往復來㡬人得官似郎回郎<lb/>
車勿驅傷馬足車中本載連城玉車遙遙鄔子洲賣車<lb/>
買舡載旗鼓晴湖風輕聞棹謳<lb/>
<pb n="KR4h0092_WYG_008-5b"/>
　　　三笋吟<lb/>
　　　　子經家藏三笋圖予作三笋吟以誌之<lb/>
蜀妓椎蠒如截肪鮫宫夜織青犀裳翰林待詔擅花竹<lb/>
硯屛春透宫雲香鑱根蔫鮮玉生汗南風入林翠胎綻<lb/>
牙根寃血㸃㸃紅三鳳聲沈九秋晏太官金錡陳淳熬<lb/>
㸔圖未必葅爾曹饞夫煮簀政未熟見此豪奪君其弢<lb/>
　　　海獸蒲萄鏡歌<lb/>
　　　　予友莆田鄭君子經家藏漢海獸蒲桃鏡乃<lb/>
<pb n="KR4h0092_WYG_008-6a"/>
　　　　夾漈公故物也予為賦此<lb/>
尚方老冶收精銅金膏玉水開曈曨未央曉日低青桐<lb/>
六宫秋井生芙蓉當塗妖鬼弄神器銅人登車數行淚<lb/>
寶奩偶落長安市來與人間照珠翠凝隂空祭江心龍<lb/>
海雨夜入閩王宫胡僧合掌西溪翁屋上綘氣吹晴虹<lb/>
貝丘紫露堪作酒中有騊駼活欲走青絲結鼻莫去手<lb/>
龍女鮫童俟之久<lb/>
　　　秋婦詞贈王秀才　　　　　方積叔高<lb/>
<pb n="KR4h0092_WYG_008-6b"/>
蟋蟀蟋蟀啼我幃明月皎皎當兩扉昨日雙星㑹河渚<lb/>
今朝秦郎當遠歸郎歸不與妾念彼去時身上衣身上<lb/>
衣慈母線常恐秋風吹秋風吹楊栁妾但辛勤養慈母<lb/>
　　　七夕詞<lb/>
織女女有夫牛郎郎有妻可惜不相守夜夜河東望河<lb/>
西一嵗纔一會會合一何稀吾聞河西有田郎可犁雲<lb/>
中織錦女有機胡不一耕一織長相隨長相隨無别離<lb/>
　　　吳山髙題畫<lb/>
<pb n="KR4h0092_WYG_008-7a"/>
吳山髙吳水深吳人住宅在山隂吳僧更愛山頂好别<lb/>
掃白雲種瑤草吳山髙何迢迢吳門日夜出春潮吳兒<lb/>
作舡住舡裏日日吳門弄潮水<lb/>
　　　桐花烟為吳國良賦　　台哈布哈兼善<lb/>
吳郎骨相非食肉朝采桐花洞庭曲洞庭三月桐始花<lb/>
千枝萬朶搖江緑吳郎采采盈頃筐寶之不啻瓊膏粟<lb/>
真珠龍腦吹香霧夜夜山房𢷬𤣥玉墨成誰共進蓬萊<lb/>
天顔一笑金門開河伯噴香飛木葉太守嘘氣成樓臺<lb/>
<pb n="KR4h0092_WYG_008-7b"/>
龍賔十二吾何有不意龍文入吾手芙蓉粉煖玻瓈匣<lb/>
雲藍色映彤墀栁玉堂退食春晝長桃花紙透冰油光<lb/>
筠管時時濡秀石銀鈎歴歴凝𤣥霜君不聞易水仙人<lb/>
號奇絶落紙三年光不滅又不聞唐生烏玉玦坡老當<lb/>
年書柿葉惜哉唐李不復見吳郎善保千金訣嗚呼吳<lb/>
郎善保千金訣<lb/>
　　　衛將軍玉印歌<lb/>
武皇䧺畧呑八荒將軍分道出朔方甘泉論功誰第一<lb/>
<pb n="KR4h0092_WYG_008-8a"/>
將軍金印照白日尚方寳玉將作匠别刻姓名示殊賞<lb/>
蟠螭交紐古篆文太常鐘鼎旌竒勲君不見祁連山下<lb/>
戰骨深中原父老淚滿襟衛后廢殂太子死茂陵落日<lb/>
秋風起天荒地老故物存摩挲斷文弔英魂<lb/>
　　　分得城上烏送張兵曹　　　甘立允従<lb/>
月落城上樓烏啼樓上頭一啼海色動再啼朝景浮馬<lb/>
鳴黄金勒霜滿翠羽裘烏啼在何處人生多去留<lb/>
　　　歸來三曲送李建中　　　傅若金與礪<lb/>
<pb n="KR4h0092_WYG_008-8b"/>
月皎皎兮河漢長黄鵠在天兮招我以翺翔天氣涼兮<lb/>
夜未央援鳴琴兮託宫商商聲作兮風摵摵歸來兮天<lb/>
路杳渺不可以終極<lb/>
月皎皎兮夜既寒白露下兮衣裳單南風一去兮何時<lb/>
還援鳴琴兮曲再彈曲再彈兮天地為秋歸來兮清都<lb/>
之上不可以久留<lb/>
月皎皎兮寒風作猿啾啾兮怨鳴鶴常恐秋遂為冬兮<lb/>
羣物以蕭索援鳴琴兮忽不樂忽不樂兮思吾土歸來<lb/>
<pb n="KR4h0092_WYG_008-9a"/>
兮山中之人不可以無父<lb/>
　　　琵琶怨<lb/>
美人揮哀絃上客嘆蛾睂急響多悲思孰知心所悲感<lb/>
昔奉綢繆不言生别離誓將桃李顔結君長相思如何<lb/>
雙栖鳳中路忽乖暌不怨歡會難但恐恩愛虧含情冀<lb/>
回顧中曲多苦辭君子茍不聽賤妾亦奚為<lb/>
　　　白苧詞<lb/>
白苧白白如霜美人玉手親自浣製作春衣宜短長春<lb/>
<pb n="KR4h0092_WYG_008-9b"/>
衣成有時逺行歸無期願君著衣重愛惜風塵變白能<lb/>
為黑<lb/>
　　　秋夜長送方叔髙<lb/>
秋夜長長如嵗長如嵗尚可夜涼薄人不能寐羣鴈各<lb/>
南翔一鳬向北飛團團素明月流光照我衣當歌正激<lb/>
烈慷慨送將歸丈夫成名微亦足烏能終夜悲刺促<lb/>
秋月皎皎夜何長念君客遊思故鄉當壚美人惜年芳<lb/>
長夜起舞歌清商歌清商送急管為君酌美酒請君勿<lb/>
<pb n="KR4h0092_WYG_008-10a"/>
辭滿夜長迢迢漏未終離思比之何時斷離思長夜猶<lb/>
短<lb/>
　　　秋夜曲<lb/>
草木搖落鴈南飛文窗皎潔承月輝凄風入房露沾扉<lb/>
紅顔含彩垂佩幃簮金鳴玉揚舞衣蘭缸對耀照君帷<lb/>
逺行胡為未言歸<lb/>
　　　廣西謠<lb/>
廣西謠一何悲水泠泠山淒淒寧逢猺賊過莫逢官軍<lb/>
<pb n="KR4h0092_WYG_008-10b"/>
來猺賊尚可死官軍掠我妻與子<lb/>
　　　楊花曲　　　　　　　　薩都拉天錫<lb/>
燕京女兒十六七顔如花紅眼如漆蘭香滿路馬如飛<lb/>
翠袖籠鞭嬌滴滴春風淡蕩搖春心錦笙銀燭髙堂深<lb/>
繡衾不煖鴛鴦夢紫烟紅霧天沈沈芳年可惜去如水<lb/>
春困著人倦梳洗夜來小雨潤天階滿院楊花飛不起<lb/>
　　　秋夜長<lb/>
秋夜長青燈半灺玉漏未央雲葉颺影露華凝光老樹<lb/>
<pb n="KR4h0092_WYG_008-11a"/>
驚鵲枯莎怨螿幽人對景耿不寐西風一叠神凄凉我<lb/>
欲渡河無梁我欲濟津無航扳鱗附翼愧凡骨化金㸃<lb/>
石無仙方腰犀秉象兮我貌不揚剸蛟縛虎兮我機弗<lb/>
張有劒徒爾射斗牛有弓何由挂扶桑夜光明月孰辨<lb/>
昔鄒子黄河太華誰是今歐陽天髙地大若無礙無處<lb/>
可著詩人狂西風再叠兮形無爾傷黄鵠可跨兮蒼虬<lb/>
可驤南箕可播兮北斗可漿庶不可以智力而致者惟<lb/>
命之常何聖賢亦不能免于厄者或毁于臧或畏于匡<lb/>
<pb n="KR4h0092_WYG_008-11b"/>
然大人虎變有不可得而測者豈非尋常之中有築巖<lb/>
之傅釣磻之吕卧廬之亮納履之良者耶西風三叠兮<lb/>
聲始洋洋黄金滿地岩花香呼童重洗琥珀觴籬菊已<lb/>
露螯已霜樂天知命兮吾亦從此逝矣相與忘形于無<lb/>
何有之鄉也歌欲斷夜將半拔劒起舞無人伴却對姮<lb/>
娥影淩亂君不見芙蓉曉夢晚花酣有人却恨春宵短<lb/>
　　　芙蓉曲<lb/>
秋江渺渺芙蓉芳秋江女兒將斷腸絳袍春淺䕶雲暖<lb/>
<pb n="KR4h0092_WYG_008-12a"/>
翠袖日暮迎風凉鯨魚吹浪江波白霜落洞庭飛木葉<lb/>
盪舟何處采蓮人愛惜芙蓉好顔色<lb/>
　　　如夢曲哀燕將軍<lb/>
芙蓉花為誰好洞房昨夜將軍老將軍老去空鐡衣漆<lb/>
燈照室人不歸<lb/>
海子頭誰家樓繡簾半捲風悠悠行人謂是將軍府將<lb/>
軍不來罷歌舞<lb/>
將軍容丹砂紅威風凜凜蓋世雄出門千騎塞行路今<lb/>
<pb n="KR4h0092_WYG_008-12b"/>
日蕭蕭去何處<lb/>
將軍功世莫比皇都甲第連雲起將軍一去空鎻門上<lb/>
馬臺邊無一人<lb/>
　　　折楊栁送方叔髙　　　　　趙頤子期<lb/>
楊栁青青春水生借問行人行未行雕弓在弢馬騰櫪<lb/>
家住湓江江上城柔條好拂江頭路千縷萬縷牽情緒<lb/>
馬上郎君新得官阿誰解使留春住留春住春欲歸江<lb/>
南江北栁花飛栁花飛渡江水遮莫東風吹不起<lb/>
<pb n="KR4h0092_WYG_008-13a"/>
　　　楊白花　　　　　　　　貢師泰泰甫<lb/>
楊白花無定止昨日宫中飛今朝渡江水江水茫茫千<lb/>
萬里綿輕雪薄春旖旎把臂踏歌歌未巳石頭城邉風<lb/>
亂起楊花白無定止<lb/>
　　　采菱女<lb/>
落日照淮甸中流蕩回光窈窕誰家女采菱在横塘風<lb/>
吹荷葉低忽見紅粉粧紅粧背人去驚起雙鴛鴦鴛鴦<lb/>
去復來烟水空茫茫<lb/>
<pb n="KR4h0092_WYG_008-13b"/>
　　　段節婦吟<lb/>
河可塞山可移志不可奪義不可虧妾為段家婦年紀<lb/>
方及筓上堂奉翁姑入室擕兩兒兒死夫亦死此生將<lb/>
何為昔如雙鴛鴦今日為孤雌昔如三春花今日成枯<lb/>
枝寒風吹短髮明月照空帷百年在世能㡬何父兮母<lb/>
兮不我知青天在上將誰欺<lb/>
　　　㓜輿折齒歌　　　　　　　羅<hi>缺</hi>澗谷<lb/>
秋衫未成錦機語棠梨半花鳳一羽象床雪綜小龍梭<lb/>
<pb n="KR4h0092_WYG_008-14a"/>
細穴銀光吐冰縷西鄰郎君東海歸芙蓉半白杏雨肥<lb/>
十二闌邉說幽怨勸織南浦鴛鴦飛匿蘭含蕙無消息<lb/>
春醒丹霞漾玉色小龍呵出風雨聲奔騰觸裂雙白石<lb/>
白石國城三十六女子軍來兩城覆鸞歌猿嘯强激昻<lb/>
百戸風來如箭簇章臺公子真豪縱復以微言相感動<lb/>
郎君切莫更痴心忍作甘心可人痛<lb/>
　　　海樹歌　　　　　　　　　林<hi>缺</hi>羲元<lb/>
江海之東龍君所都火精夜浴海波煖鬼仙催種紅珊<lb/>
<pb n="KR4h0092_WYG_008-14b"/>
瑚珊瑚枝老愁天呉中有海人長一尺别種雲根烏玉<lb/>
色卑枝交羅屈生鐡樹寒水鴉栖不得白龍魚服枝上<lb/>
嬉漁父舉網幷得之動搖光怪龍女知鮫人泣血勞相<lb/>
思漁家入手不敢㸔沙頭棄之光撩亂老禪<hi>缺</hi>之挂苔<lb/>
壁三月坐㸔忘眠食蛾睂鐡樹琪林枝此樹一出空羣<lb/>
姿驚濤千里漬蒼潤龍筋不受秋風吹禪僧愛客勝愛<lb/>
樹持以贈客翻得睡青玉案明月璫不如報子露華章<lb/>
愁來思樹撫石床髙歌一曲雲滿房天台鴈蕩長相望<lb/>
<pb n="KR4h0092_WYG_008-15a"/>
　　　聽琴歌　　　　　　　　　楊夀景熈<lb/>
十八年少誰家女綽約容儀衣楚楚秋波瀲灔映春山<lb/>
暫駐空刀裁白苧輕移蓮歩出重幃玉繊閑理焦桐絲<lb/>
琳琅婺女不足數前身疑是蔡文姬一鼓天風生再鼓<lb/>
山月明蒼龍夜啼老蛟泣孤鸞别鶴不敢鳴一絃宫牛<lb/>
鳴古盎應黄鍾二絃商梧桐葉落𫾣銀床三絃角野猿<lb/>
暮嘯岩花落四絃徵百囀黄鸝綠隂裏五絃羽洞庭蕭<lb/>
蕭落寒雨大宫小宫錯雜彈一堂魚水情交懽我聞此<lb/>
<pb n="KR4h0092_WYG_008-15b"/>
聲重歎息歴代聖賢能作述杏壇千古有遺音何須更<lb/>
聽湘妃瑟<lb/>
　　　杏葉黄　　　　　　　　　張翥仲舉<lb/>
杏葉黄杏葉黄蝴蝶雙飛來飛來東家墻東家女兒繡<lb/>
衣裳可憐蝴蝶惜流芳粧髩無心蘇合香起彈牀上筝<lb/>
自歌杏葉黄杏葉青時君去鄉坐見黄落思斷腸安得<lb/>
致之在我傍君不來天繁霜<lb/>
　　　寒漏明次韻王子常<lb/>
<pb n="KR4h0092_WYG_008-16a"/>
寒漏明時一聆夜長不能寐月色明階庭西風落葉争<lb/>
秋聲鷄啼未啼霜滿城城中有思婦正促征衣成東家<lb/>
西家砧杵急使我起坐時時驚歸心如廢弓屢折不可<lb/>
檠寒漏明時一聆<lb/>
　　　嵗云暮矣三首送李五峯之溫州<lb/>
嵗云暮矣子將焉之江南木落鴻鴈飛娟娟美人淮水<lb/>
湄淮水去不止相思日千里<lb/>
嵗云暮矣子將焉往燕山雪片大如掌娟娟美人淮水<lb/>
<pb n="KR4h0092_WYG_008-16b"/>
上淮水日夜流相思人白頭<lb/>
嵗云暮矣子將焉行江空木落天雨霜娟娟美人淮水<lb/>
旁淮水不回頭行人上蘭舟<lb/>
　　　青青水中蒲<lb/>
青青水中蒲水落蒲根見無車可裹輪且織乗牛薦種<lb/>
蒲水中央夜雨生秋漲青青蒲根萍却居蒲葉上<lb/>
　<lb/>
　乾坤清氣巻八<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>東洲初稿巻一</head> <lb/>
    <p>
<pb n="KR4e0170_WYG_001-1a"/>
欽定四庫全書<lb/>
　東洲初稿巻一<lb/>
　　　　　　　　　　　　明　夏良勝　撰<lb/>
　　雜著<lb/>
　　　砥柱賦<lb/>
稽古先生方與中州君論砥柱為天下竒勝東觀子西<lb/>
遊子挾所見而造焉稽古先生謂中州君曰夫二子以<lb/>
遊觀名何大觀乎何逺遊乎試叩其素於砥柱何如東<lb/>
<pb n="KR4e0170_WYG_001-1b"/>
觀子曰予嘗慕渤海之勝也而往觀之刳桂為舟剡蘭<lb/>
為楫放乎中流與風疾徐隨波上下惟適所如四顧無<lb/>
垠萬象入目水蒸釀魄天光倒浸蛟妖蜃怪鰲側鯨駭<lb/>
為洞為崖為樓為臺若鈞天王都宛然在眉睫而不可<lb/>
以階雖膽掉神瘅瞑目尸坐中望隠隠蟻浮盃停梗泛<lb/>
槎休一楫可到是曰三島方丈瀛洲蓬萊未掃曰井曰<lb/>
竈丹汞未老琪樹交花䠞爾瑶草有鹿斯迎有猿斯導<lb/>
玉簫寳瑟惟鳴所好童服清爽鵠侍有道鬚髮如畫顔<lb/>
<pb n="KR4e0170_WYG_001-2a"/>
渥如赭羽衣霓裳燕越黛冶鳬舄鳳騎雲車鶴駕安期<lb/>
羡門王喬赤松不約而來錯雜廡下於是知神仙果出<lb/>
於塵想而秦皇漢武所以慕而求之也西遊子曰子之<lb/>
觀其盡是也蹈危犯險以究荒忽茫昧吾弗為者而敢<lb/>
望於砥柱也耶吾嘗以山自西來天地有判恣一蹇之<lb/>
力一僕之幹是陟大華而俯視於長安終南為表牛首<lb/>
在冠控桃林扼藍田漆經于東沮纒于西千里沃野陸<lb/>
海奚疑周卜恊吉鎬都曰宜歴秦與漢自唐及隋相禪<lb/>
<pb n="KR4e0170_WYG_001-2b"/>
于兹獸壙鳥棲惟智攸塈狂或舍之廟曰既黍社曰既<lb/>
屋揺揺逺思動罔不觸而遺構故築遺風餘俗紛華競<lb/>
奢猶有存者有蘭其臯有椒其丘披香蕙草噴氣芷洲<lb/>
明庭深宫别殿離寢翼亭崇堦楩柟其材丹堊其顔紋<lb/>
縠䟽綺金玉其班曲閣迴廊飛甍雕闌周遭其間絶壁<lb/>
粉光殘流膩香荷屋葯房繚以芬芳朝可遏日夕可延<lb/>
明冬毳爾温夏浴其氷因人之勝而奪天之靈彼甘泉<lb/>
建章長樂未央翠㣲大明阿房華清與夫石渠金馬天<lb/>
<pb n="KR4e0170_WYG_001-3a"/>
祿麒麟之名入煙光而麗繁星每怪夫班生未辯張子<lb/>
短才相如杜牧不足以盡上林之竒哉吾思得周遊其<lb/>
間將置海島於度外矣中州君曰神仙有無愚者惑焉<lb/>
富貴餘粕知者不道二子將不能上下矣顧予不翺遊<lb/>
不騁觀舉目而望真意在䫙是砥柱之壯將吞二子所<lb/>
見於胷中而不妄二子曰有是哉中州君曰藐躬之降<lb/>
在洛之陽天地所㑹隂陽所藏嵩丘隆居伊纒中貫百<lb/>
爾鳩孕莫之具狀試舉巨麗之殊絶者而與子講夫柱<lb/>
<pb n="KR4e0170_WYG_001-3b"/>
之在中流也廣非逾渤高不逮華以為金耶火不可冶<lb/>
以為石耶溜不可瀉惟孤撑於寰穹而混碧於長空想<lb/>
像其巔摩天之連繽錯其趾奠河之底岍岐犄之太行<lb/>
比之雷首壺口析城王屋以輔以翼以引以縮若振業<lb/>
驅馳御主於僕逺應近瞻頥氣使虜可怒可訾而莫違<lb/>
其所至若揮雲遯雨擥霧㭕霞宿月落星風飈號下晴<lb/>
空濛濛帷幕可架朝隮未㫁削出嵯岈欺雪山𦕈氷谷<lb/>
下視巫峽之非險而鐵崖之在陸其所足多尤據黄河<lb/>
<pb n="KR4e0170_WYG_001-4a"/>
駕山轟豗翻海蕩波躍躍金璧澄澄綺羅擊射撼震齦<lb/>
嚙伊那欲究其源之出也亦不知其幾何吐蕃有泉殆<lb/>
百餘泓火敦腦兒水母乃生是星宿海自天而受隴西<lb/>
出塞弱不負芥悶磨黎屺崑崙突起中高四下東北潰<lb/>
邐而與積石相比葱嶺于闐菖蒲海徙潛行地中濁流<lb/>
伊始龍門湮淪流沙孟津華隂洛汭涇渭並濟九河分<lb/>
合綿亘萬億而柱之屹然適要其㑹亦有巖崖傾欹磵<lb/>
硲逶迤崚<graphic n="KR1828" url="https://raw.githubusercontent.com/kanripo/KR-Gaiji/master/images/KR1828.png" mimeType="image/png"/>呀欱隨所附麗然而望之不可登濟之不<lb/>
<pb n="KR4e0170_WYG_001-4b"/>
可繫故禽獸是厇萬翼千蹄射彈奚驚而畢羅不至又<lb/>
安得供三豆而獮薙以至浮鷗浴鷸濯鵁吐鸕落鴈漂<lb/>
鳬輸芒有蠏孕珠有蠃文身跛足毒螭靈鼉鱮鰥<graphic n="KR2087" url="https://raw.githubusercontent.com/kanripo/KR-Gaiji/master/images/KR2087.png" mimeType="image/png"/>魴<lb/>
鮪鱧鱔蝦之類一有負固則若水府所畜天呉所妬大<lb/>
罟絶網麗罣鈎鉺亦何所措釣徒榜人垂涎朶頥安能<lb/>
致之膏舄鹵就臠切而厭飫於口脂若夫夏木蔽光殆<lb/>
不可章茍命以延若倚若眠若犇若騫根絞枝壓若龍<lb/>
虎之鬬風霆之顛帝王屈力匠氏黜巧終不得以斧斤<lb/>
<pb n="KR4e0170_WYG_001-5a"/>
而尋焉是所託也猶然固宜厯古今窮造化無尺寸之<lb/>
推遷是故大人君子忠臣義士振爾頽波奮激陳義不<lb/>
知刀鋸鼎鑊之在前而任天下之重足以扶危而持顛<lb/>
將舉是而名旃爾二子之所見者視此為何如焉稽古<lb/>
先生喟然嘆曰予東西南北人也固知中州君探禹宂<lb/>
者言大而非夸夫二子真不逮也耶嗚呼噫嘻流俗滔<lb/>
滔莫知所裁擬斯柱者幾何人哉中州君無較也無較<lb/>
也益以傷予之懷<lb/>
<pb n="KR4e0170_WYG_001-5b"/>
　　　求放心論<lb/>
或曰心之放也欲誘之於外也放而求之也理存於内<lb/>
也其然乎曰皆内也盖其放也未見其出也而求之也<lb/>
未見其入也非無出也馳千里以彌六合皆其外也非<lb/>
無入也斂一掬以至毫髮之不可破皆其内也出而無<lb/>
外非可見之外也入而無内非可見之内也凡可見者<lb/>
内亦外也而不可見者外亦内也欲也理也皆不得而<lb/>
見之也故心之放也與求之也皆内也如視也聴也言<lb/>
<pb n="KR4e0170_WYG_001-6a"/>
也動也外也而所以視所以聴所以言所以動者内也<lb/>
視聴言動一於欲焉心之放也非視聴言動之有欲也<lb/>
以心之欲加之於彼也因其欲而易以理焉求吾心也<lb/>
則固非視聴言動之理加於我也是理也欲也出入之<lb/>
無時内外之無迹也如其迹焉一器也槌鑿之失不缺<lb/>
則裂心之放也猶缺裂也反而求之則固若初為完器<lb/>
矣故是心也亘古今而獨存者也放為剥剥之極而碩<lb/>
果之生未息也求之而復復其見天地之心乎天地之<lb/>
<pb n="KR4e0170_WYG_001-6b"/>
心人心也聖賢之心也學之道為聖賢以配天地而已<lb/>
皆人心也然而心之求也自敬始敬豈在外也哉<lb/>
　　　講官論<lb/>
粹夫何先生以講官出倅開州良勝過而唁之相語懽<lb/>
如也粹夫曰子知吾有樂於去乎吾無樂乎講官樂講<lb/>
之有道也吾今而後知講道也失官以得道得既多矣<lb/>
樂烏可已乎良勝曰講之道何如曰講之儀也恭其辭<lb/>
也融顧吾貌之癯吾鬢之芃吾面之垢吾目之若朦吾<lb/>
<pb n="KR4e0170_WYG_001-7a"/>
冠之若岸吾衣之若敝吾聲之若咭又吾於詞也質而<lb/>
弗遂直而有縁故習以深文隠義中含諷切志於示後<lb/>
而未必宜於今皆非講之道也吾今而後知也曰儀之<lb/>
無飭履其素也何害於道曰無飭以為已而盡飭以事<lb/>
君曽參子貢固嘗脩容以動魯君也過位而色勃足躩<lb/>
豈必以素為道乎此吾所以非也然則詞以納忠伊川<lb/>
之講賢哉回也亦不可歟曰伊川之可迺吾之不可也<lb/>
且如與友居知其有未盡處正言以相責猶或受也若<lb/>
<pb n="KR4e0170_WYG_001-7b"/>
以譏議動之則此心已不相孚自非上知不以為訕則<lb/>
以為辱見之日且疏矣欲相益以成得乎在友不可而<lb/>
况於君乎竊意伊川之講博矣而聞者止此其詞曰顔<lb/>
回王佐之才而簞食瓢飲季氏魯國之蠧也而富於周<lb/>
公魯君用舎如此非後世之鑒乎斯言也初若於神宗<lb/>
無預而入之深聴之不厭矣若吾則必云陛下用舎如<lb/>
何此吾所以非也又况講官之職輔養君徳而已輔若<lb/>
有所依也養則無所拂也使吾儀之恭知有可觀敬之<lb/>
<pb n="KR4e0170_WYG_001-8a"/>
心形焉言之融知有可聴愛之心形焉知吾賢士大夫<lb/>
之可親親而樂與之近任之心生焉然後講之説得以<lb/>
日進焉今日進一説明日進一説聖賢語意真切簡當<lb/>
心術治道各有攸寓不必别立一段議論而薰陶漸漬<lb/>
入乎此必出乎彼逸欲邪僻之念潛消而黙奪之若其<lb/>
有違臺諫之職固可舉也且人君講學豈必欲博古今<lb/>
明性命但知學之必講知講官之可與居自有相得處<lb/>
而後治可言矣此吾所以益知吾之非也伊川晩年語<lb/>
<pb n="KR4e0170_WYG_001-8b"/>
宰執曰范純夫宜在講筵謂其色温而氣和也是或所<lb/>
見亦異於前時矣吾之非也何疑焉曰粹夫於講道誠<lb/>
得矣得而去豈但已乎同志君子皆得焉則固粹夫之<lb/>
講也是知粹夫樂於去也曰吾子何樂之有曰藥石逺<lb/>
矣憂未歇也然以粹夫之去而知講道之行也君徳之<lb/>
成吾其有大樂乎粹夫起曰臣罪當誅兮天王聖明政<lb/>
吾所以樂也而吾子發之<lb/>
　　　議淮贈王水部汝直<lb/>
<pb n="KR4e0170_WYG_001-9a"/>
凡經理天下曰賦與兵議者必倚江淮為重而淮又江<lb/>
之蔽也自少室宗望至桐栢蜿蜒厯巢湖接射陽老鸛<lb/>
京口彭城互有腹背廣陵𤓰步淝水潁泗與河會流經<lb/>
其壖而為之表也壯哉英雄用武之地南北之限輕重<lb/>
係之矣古初帝王代興西北淮漢以南若羈縻外服舜<lb/>
肇十二州淮北居九周公九州居七漢十三部如舜時<lb/>
晉武平呉籍户才五十萬隋文平陳如晉時李唐一家<lb/>
淮南漸盛宋置十三路而淮南遂當其八天下户止千<lb/>
<pb n="KR4e0170_WYG_001-9b"/>
有六百五十萬而淮南千有百餘萬勝國起沙漠中國<lb/>
之地如宋時然漢以前兵争止於隣壤淮無恙也貢道<lb/>
則自禹始入渭亂河輸幣九貢趨於冀粟止四百里米<lb/>
五百里總百里銍秸服二三百里周畿千里故無逺賦<lb/>
漢運巴蜀取足敖倉時漕山東數十萬鄭莊始議漕渠<lb/>
尚未及淮而武帝徙灌夫淮陽則曰天下勁兵處也後<lb/>
用兵者迺以淮為意魏與呉晉與符堅宋齊梁與拓㧞<lb/>
戰争尺寸謝安祖逖諸豪亦每毎恃為要害淮是以兵<lb/>
<pb n="KR4e0170_WYG_001-10a"/>
為虛莫之賦也唐鎮不預度支而漕賦始辦於江淮劉<lb/>
晏輩轉運自江入淮自淮入汴入河入渭各以便習成<lb/>
國計而憲宗中興惟裴度淮蔡之績可紀宋漕四路自<lb/>
三門白波自惠民河自廣濟河而大農仰給惟江淮六<lb/>
百萬石末造棄淮北世忠死戰卒不能遏戎馬以重江<lb/>
之險我祖宗開基淮甸以一區宇北都既奠民賦給中<lb/>
都官而漕粟之重於江淮如唐宋時江以南運於淮淮<lb/>
以南於徐於清河以北於平原於潞以達都㑹漕卒更<lb/>
<pb n="KR4e0170_WYG_001-10b"/>
番支兌計道里式師禹意特不以五百里為限耳制因<lb/>
時利與晏相出入而文武重臣總其成户曹郎以董正<lb/>
刑曹郎以治獄工曹郎以視河渠以疏泉以職提舉事<lb/>
漕渠著令未止如鄭莊時而弛張法吏獨詳於淮則以<lb/>
淮南之盛視古數倍而成賦之會不特為勁兵處也日<lb/>
者大農嵗計京師無纍積而漕粟至者恒不及初南北<lb/>
兵荒之故亦多矣負經世之志者重有責也而况當其<lb/>
事者乎又况居其地而悼三國六朝且以吊望祖謝裴<lb/>
<pb n="KR4e0170_WYG_001-11a"/>
韓之靈而増感慨者乎嗚呼淮重鎮也有事則倚以重<lb/>
兵無事則倚以重賦信也吾友王君汝直筮仕水部之<lb/>
淮莅提舉事人曰散秩吾曰劇司人曰樂所吾曰非安<lb/>
流也人曰具賦吾曰兵之本也汝直知乎哉汝直知乎<lb/>
哉<lb/>
　　　原友<lb/>
此有人焉取而友之其所有者予弗若也人謂予友益<lb/>
者也予亦曰益也彼有人焉取而友之其所有者弗予<lb/>
<pb n="KR4e0170_WYG_001-11b"/>
若也予曰損友也人亦曰損也友非損予也予以其弗<lb/>
若予也易天下之人皆弗若予也予自損也使友也以<lb/>
予友之視弗若予也意天下之人皆予也而思以友之<lb/>
也予之損也非友之益乎然則益亦非友益也予以弗<lb/>
若之也意天下之人皆予弗若也益自我也使友以予<lb/>
弗若之也易天下之人皆予也不足友也友之損亦多<lb/>
也而何以益予乎予之益也人之損也予之損也人之<lb/>
益也友在人者也予益益也因以損人亦損予也予弗<lb/>
<pb n="KR4e0170_WYG_001-12a"/>
損弗損也因以益人亦益予也友在我者也友也者以<lb/>
成徳也徳以成已亦成人也皆在我者也故曰雖有絲<lb/>
麻無棄蒯菅何人而不可友也又曰他山之石可以攻<lb/>
玊何友而無益也雖然絲以桑可帛也麻以草可布也<lb/>
初亦蒯菅類也玊則石之出也石亦可器者也族之同<lb/>
而用之須也故有取友也而有所益也下此而糞壤俱<lb/>
是不幸而遇惡必曰毋庸將自屏矣環觀某所有者無<lb/>
一若人也毎為人取而友也亦毎不自避而不為人取<lb/>
<pb n="KR4e0170_WYG_001-12b"/>
也其取也果以某為蒯耶菅耶石耶顧某果不可棄為<lb/>
糞壤者耶某不知也作原友以問<lb/>
　　　原譽上<lb/>
古之士譽於天下也曰道徳曰功名皆盛譽也今之士<lb/>
則亦有然者也若之何未之聞也有譽若人於人人曰<lb/>
是志於道徳人也志於功名人也駭而疑者參之一也<lb/>
反唇而訾之曰欺世曰矯俗者過半焉確然信之而和<lb/>
之者殆無矣又其甚焉者道徳自負鄙功名曰詭隨為<lb/>
<pb n="KR4e0170_WYG_001-13a"/>
通耳功名自立目道徳曰迂曲為固耳是故道徳功名<lb/>
之士不有聞於今也雖然古之所謂道徳云者可施之<lb/>
功名也非今所謂道徳者也所謂功名云者必本之道<lb/>
徳也非今所謂功名者也古之士也一今之士也二二<lb/>
則角一則貞貞者譽之來也角者議之招也是宜道徳<lb/>
功名之士不有聞於今也而譽獨盛於古也嗚呼欲今<lb/>
之士有譽於天下如古者耶則亦當何修而擬於古也<lb/>
耶惟不咎於今之世而師於古之人其可也若曰違道<lb/>
<pb n="KR4e0170_WYG_001-13b"/>
以干百姓之譽在君人者猶可戒也在君人者猶可戒<lb/>
也而况為之下者乎<lb/>
　　　原譽下<lb/>
譽可有乎曰可有也譽可無乎曰可無也可必有乎曰<lb/>
不必有也可必無乎曰不必無也是何也譽者過實之<lb/>
名也虛之近也進於真而趨於偽也惟其人耳故譽初<lb/>
加於人也有曰是過情也是過情也吾耻焉知事事而<lb/>
已有曰我未能是而稱者迺如是猶可為也思所以如<lb/>
<pb n="KR4e0170_WYG_001-14a"/>
是而後已何愧焉有曰惟我有之是以譽之喜沾沾自<lb/>
足矣復何為哉夫譽一也而譽之人有三焉上焉者無<lb/>
名者也次焉者好名而成之者也矜其名而敗者斯下<lb/>
矣無名者謙以益也譽何能有無也好名者成也譽其<lb/>
可必無乎矜名者敗也譽其可必有乎噫無名者吾不<lb/>
得而見之矣得見好名者斯可矣秪恐矜名者日有也<lb/>
彼譽人也其欲成人而進於真也耶抑欲敗人而趨於<lb/>
偽也耶亦惟其人也耶<lb/>
<pb n="KR4e0170_WYG_001-14b"/>
　初作原譽指令譽盖原毁之反也同志謂過情為譽<lb/>
　予思未及也然譽亦有二義兼之乃備惜無子厚筆<lb/>
　力不改作也更補未盡為原譽下云<lb/>
　　　石淙私志<lb/>
良勝弗類獲事石淙翁逾二稔矣迺辱示以石淙集皆<lb/>
名家為翁言石淙也何言乎石淙翁石淙人也故寓則<lb/>
以名名固宜有言也言有志志自作者良勝雅不能言<lb/>
言之亦未可載集也故逆作者之志私志之云徵名者<lb/>
<pb n="KR4e0170_WYG_001-15a"/>
曰東山曰濓溪曰東萊以地也曰東坡曰武夷以人也<lb/>
尚象者確而止清洌而鳴徳也業也又翁之㣲也是言<lb/>
石淙迺言翁也謂若謝之雅而曠進之蘇則文矣吕似<lb/>
聞道周啟其秘而朱要其成也然而藏諸徳顯諸業體<lb/>
用惟一又若匪淙石罔以滋匪石淙罔以聲固非石與<lb/>
淙自能為勝也夫然後兼數子而以孔氏為歸也孔氏<lb/>
封先人墓而曰吾東西南北人也不可以弗識也夫墓<lb/>
猶慮有弗主也而何愛於廬是非弗樂所自生四方之<lb/>
<pb n="KR4e0170_WYG_001-15b"/>
志非魯封千里能専而有之也翁師孔氏者非石淙所<lb/>
得有翁亦安得據石淙而有之也石淙不有翁天下有<lb/>
翁矣翁不有石淙天下有石淙矣獨巴陵京口云哉若<lb/>
曰孔氏慮忘之而卒老翁也固有之而弗終則亦莫知<lb/>
為誰有矣是盖臣子之義母以有已孔氏之訓也翁之<lb/>
志也詩曰他人有心予忖度之其此之謂耶<lb/>
　　　演邃<lb/>
有邃之為邃者矣有弗邃之為邃者矣然則君子何居<lb/>
<pb n="KR4e0170_WYG_001-16a"/>
乎曰居乎弗邃者也邃之釋文為深逺為窮隠之類也<lb/>
費而隠曰道徒隠不足以言道君子非居邃也居道也<lb/>
是故非弗邃之邃弗居也今夫天地道之宗也孰不見<lb/>
其有是日月寒暑山川草木之數若隂陽斡運形色化<lb/>
生之妙則不可窮已六經載道不類深文曲義而幽𤣥<lb/>
要玅探之愈力而即之愈逺百揆亮采伊吕去就狄公<lb/>
周旋其間若無意國事而顯設拳衡㣲婉意向皆所以<lb/>
行道也若是而曰邃也是故難乎其人也而見乎翁也<lb/>
<pb n="KR4e0170_WYG_001-16b"/>
翁以童子被薦登甲科厯今太宰進兼師保或出或入<lb/>
或仆或起或右以文或填以武或司禮樂錢榖進退人<lb/>
物以均四海舉從彛彛迺奮庸言從惠惠迺底蹟而恢<lb/>
張永麗於世其隂翊潛孚功在社稷沈幾逺慮威在夷<lb/>
庭追古名臣而先後之若發六經之緒為文章疏議矢<lb/>
口如注頃刻可萬言覆視之不易幾字皆光明正雅畢<lb/>
見底藴然欲繼之雖數十易稿毎似一人作者窮而變<lb/>
變而通莫䆒其所以終也嗚呼翁故天地之邃者也弗<lb/>
<pb n="KR4e0170_WYG_001-17a"/>
邃之邃居思肖之矣不然翁之庵猶在非果為邃也而<lb/>
何以邃名於人人也<lb/>
　　　立齋先生像贊<lb/>
冠則巍曷佩委如貌則癯有内而腴噫翁為誰經之師<lb/>
與人之師與<lb/>
　　　養素庵贊<lb/>
嗚呼五方之物水火木土而金最利也利故易四者而<lb/>
有餘五物之色青黄赤黑而白最樸也樸故施四者而<lb/>
<pb n="KR4e0170_WYG_001-17b"/>
無迹利則鋭鋭必養而後威樸則受受必養而後大養<lb/>
金以礪養白以涅大致然也素白之素也白金之質也<lb/>
子以養素自名必處吉凶悔吝而一者也亦知命之士<lb/>
耶<hi>北人善星學故云</hi>
　　　月堂像贊<lb/>
此真寫月堂者名墨也居墨也官與服亦墨也若其心<lb/>
儒也行儒也詩與畫又儒也墨可寫也儒不可寫也嗚<lb/>
呼月堂墨而儒者耶儒而墨者耶<lb/>
<pb n="KR4e0170_WYG_001-18a"/>
　　　清白流芳圗贊<lb/>
贊曰太平之仁丹穴之智大䝉之信空桐之武地之為<lb/>
域何限人於今於古鄭刀宋斤魯削呉劍氣則使然互<lb/>
而遷之莫適為善清白之吏為世之彦昔也關西今則<lb/>
東陲計階以升於縣於州於郡於燕於晉於吳楚之旴<lb/>
易爾易於爾於果以地而限諸遷之而罔不善與川澤<lb/>
訐訏是之取象於魚噫魚化物也將附風雲於天之衢<lb/>
沛爾澤尚思餘潤於茇止之墟<lb/>
<pb n="KR4e0170_WYG_001-18b"/>
　　　沐齋道人小傳<lb/>
沐齋道人汝川饒惠徵也汝旴之下流為密邇邑故予<lb/>
聞道人之故甚熟孤子佐請余傳其事不能以不知辭<lb/>
道人諱溥其先有以童子起家為文人故族右於汝為<lb/>
最父石泉翁號有學士道人少席其教頗欲向理道中<lb/>
以閔凶學不克卒業亦能通曉典故以饒智畧嘗曰計<lb/>
然之策吾弗能效於國亦足以治吾家擇人任時嬴得<lb/>
過瘉於<graphic n="KR1021" url="https://raw.githubusercontent.com/kanripo/KR-Gaiji/master/images/KR1021.png" mimeType="image/png"/>嗇童畝牧樹䆮與封君埒舊居塘坑地無遺<lb/>
<pb n="KR4e0170_WYG_001-19a"/>
力䙴大源迺利為依依漸至數百户恒尊事之若鄉有<lb/>
秩鄉人亦待以舉火嵗屢儉貸者若取諸寄無抱劵返<lb/>
者然亦以可恃而生而又可繼無敢逸去而折劵者孔<lb/>
道每置所行旅至亦優主之士夫或税駕館榖數日迺<lb/>
得去公府勸貸舉廢拯乏輒先徃無幾㣲難色故咸見<lb/>
禮重𢎞治壬子詔下賑恤輸粟授千户正徳戊辰詔下<lb/>
備邊輸粟授指揮使是亦急義非徒以賈譽且榮也作<lb/>
祠堂再修譜牒雅知重本而芘之教諸子孫以經義於<lb/>
<pb n="KR4e0170_WYG_001-19b"/>
京師作待舉所期以竟成詳李少傅徐宗伯張栢崖羅<lb/>
圭峯諸公有譔次可傳信也然而氣足於體貌任其心<lb/>
頗以魁岸雄桀號於時沐齋自命亦晩年洗濯幾以老<lb/>
而不倦惜乎尋以病卒云<lb/>
贊曰夫子之家事治所以為政也富怨之賈也亦所以<lb/>
周其義者也允矣伯玉年五十而知四十九年之非所<lb/>
以為君子沐齋亦知所向徃而未巳也與<lb/>
　　　郭公甎<lb/>
<pb n="KR4e0170_WYG_001-20a"/>
郭公甎世傳為郭公窽墓石也故名予始見於好事家<lb/>
異而珍之顧視不已乃驗其迹面廣尺有贏背似之旁<lb/>
博尺之半首似之引五於面而十於旁四方一之外文<lb/>
而理焉中虚而硿焉投之而通焉受之而容焉擊之而<lb/>
有聲焉拊之若應焉乗以几焉薦以䄄而覆之以罽焉<lb/>
謂主人曰竒石也琴之友也請歸而試之置静室焚香<lb/>
黙坐理絲修翎援琴而操其上氷玊瑲琅風雪灑淅鶴<lb/>
鳴鴈唳清越雋永脱然忘累飄然出塵凌虛厲空真有<lb/>
<pb n="KR4e0170_WYG_001-20b"/>
神思隣之聞者皆為易聴扶服走吾室問曰易故琴乎<lb/>
藝益精乎指而示之予素不嗜玩於兹亦不减愛隣乃<lb/>
助予易之曰洗爾心而清吾耳也惻然有感謂吾隣曰<lb/>
一陶也一坯也一水與火也他則塊然形樸然重以之<lb/>
墉以之堞以之甃以之衢以之溷蹂躪之而已馳驟之<lb/>
而已穢汚之而已皆賤用也雖斷缺毁裂十百千萬無<lb/>
失聲者磈焉礧焉錯雜堂廡下僮必糞除焉恐後惟兹<lb/>
得以友琴琴雅樂也上而帝王下而卿相文學清修之<lb/>
<pb n="KR4e0170_WYG_001-21a"/>
士咸珍之珍琴者未有不珍兹甎者也甎匪琴不友則<lb/>
匪帝王卿相文學清修之士不近惟近於帝王卿相文<lb/>
學清修之士則恨不能多致於堂飾為美觀直雖萬倍<lb/>
於賤用者不惜也脱有毁坼其不頩然怒者乎隣人曰<lb/>
果造物之有怪耶予曰不然其廣其慱其隠其質也皆<lb/>
可為也外之文猶可為也惟中之虚虛則容容則通而<lb/>
以聲應於琴者妙焉工之巧也巧固工之業主之巧者<lb/>
何如人㢤兹甎之工予不得而知也主之者必郭公也<lb/>
<pb n="KR4e0170_WYG_001-21b"/>
郭公墓志在古梁邇齊魯必齊桓問其何故亡者亡人<lb/>
之墓宜其窟而也然聞其上下伏羲文王墓尚在隆然<lb/>
如厦廊然而堂鬛然如封守衛嚴焉祀事明焉而郭公<lb/>
墓石已為人用用之如求其故是一戒石也豈徒示人<lb/>
以妙而已哉隣人謖足以進曰聞命矣移之政可乎曰<lb/>
可古之令有以琴治者也今邑侯楊君師獻肖之外文<lb/>
而中虚士夫樂與之近政通未稔而民就和大琴友也<lb/>
而妙自天成又非工與主者能為之秪恐懸重價以思<lb/>
<pb n="KR4e0170_WYG_001-22a"/>
易之者其亟奪予與子有乎侯啟行述職遂書以贈而<lb/>
題其目曰郭公甎傳<lb/>
　　　一樂堂銘<hi>有序</hi>
從兄文瑞差榖旦即新宅廟則翼翼厦則渠渠寢則孔<lb/>
安時太儒人耄康於堂甫希順母氏李斑白䕫䕫執子<lb/>
婦禮兄文蔚弟某相次稱觴展慶燕譽之際自以一樂<lb/>
名堂盖取孟氏所謂父母俱存兄弟無故為樂之義而<lb/>
兄則有祖母在樂尤宜也名尤宜也孤方斬然在疚不<lb/>
<pb n="KR4e0170_WYG_001-22b"/>
敢預事而亦預聞自恨凉徳罹酷罰獨不能得此於天<lb/>
而族中美事亟欲成之於人也故銘之曰<lb/>
人以父母俱存為樂也天也然亦有不相見者天也至<lb/>
於父子争國虎狼有不為者則世固有不樂此者乎天<lb/>
耶人耶人以兄弟無故為樂也天也然亦有離散者天<lb/>
也至於兄弟䦧墻葛藟之不如者則世固有不樂此者<lb/>
乎天耶人耶是則以父母為樂君子則爾小人則否有<lb/>
此樂者天而以慈孝樂此樂者人也以兄弟為樂君子<lb/>
<pb n="KR4e0170_WYG_001-23a"/>
則爾小人則否有此樂者天而以友恭樂此樂者人也<lb/>
陟降斯堂紬繹斯義其以得於天者自頌乎抑以全於<lb/>
人者自䂓乎<lb/>
　　　鴝鵒硯銘<lb/>
嗚呼爾硯鑿質以樸而逃名以頑胡假以一目而増重<lb/>
於兩間惟爾輔徳亦爾文奸爾莫知擇而事也負斯目<lb/>
也何顔<lb/>
　　　一舫齋詩集後䟦<lb/>
<pb n="KR4e0170_WYG_001-23b"/>
水陸二也齋於陸迺以舫名舫水具也本以利濟使藏<lb/>
於陸而濟之具固在也齋以居而倦水遊者恒思陸有<lb/>
齋焉斯適之矣名齋居者巖溪先生懷濟具而未忘者<lb/>
也欲發其義而粹以集者仲子天錫方大有濟而不溺<lb/>
於浮沉侍齋之教在耳也將不持思適而已然則仕與<lb/>
隠亦二也孰謂隠者無仕之心乎仕者無隠之心乎吾<lb/>
於斯集也知王氏父子一之矣<lb/>
　　　平海録後䟦<lb/>
<pb n="KR4e0170_WYG_001-24a"/>
先君伏枕至革無亂言但慷慨誦詩曰抱璞孤忠還悟<lb/>
楚先鋒鋭氣竟平呉聲色俱厲烈如臨敵乃瞑目嗚呼<lb/>
痛哉此先君倅蘇郡時平海作也比孤方寸既亂不能<lb/>
多思纍纍在疚迨今歸骨于壙追思徃事裂潰心腑盖<lb/>
平海一節先君平生精神心術所寓而榮辱進退繫焉<lb/>
故終事之訣更不及他而責於孤者有在乃搜篋中遺<lb/>
稿幸存自叙功次本末頗詳展誦之餘如見親厯百艱<lb/>
挫辱之狀哀毁絶聲蘇而自言曰先君可以不死而孤<lb/>
<pb n="KR4e0170_WYG_001-24b"/>
之責亦可塞矣遂繕寫成帙以士夫之言閭巷之謡公<lb/>
移成案畧舉其切要者徵之若孤書狀暨鄉哲銘誄比<lb/>
次而附亦其迹相關而事定後之言可備攷也統作平<lb/>
海録嗚呼忠魂釁皷義氣膏鋒使非燕然峴首之勒誰<lb/>
則知之先君全勝之功建於腹心之地視戰克以弭邊<lb/>
陲肘腋之患大有烈焉惜紀其成者亦匠石之工之論<lb/>
也故兹録藏以示後之人庶不敢忘先人之艱難若夫<lb/>
野史君子則非孤之敢俟<lb/>
<pb n="KR4e0170_WYG_001-25a"/>
　　　緝籬説<lb/>
夏子居東洲規洲之隟為圃衍曠可蔬果自給旦具接<lb/>
賔者以濵於水不可堵雉乃籬之或因其故或革而新<lb/>
榦之以木横之以竹編之以棘攟縳之以藤而䝉之以<lb/>
蔓自為密矣踰旬月而蕘牧童日耗之或欹焉或缺焉<lb/>
或穴焉或踣焉馬牛得而場焉徃來得而蹊焉㝠行者<lb/>
得而代燎焉舉火者得而代薪焉未終嵗而更治者三<lb/>
圃人以病告夏子怫然曰惡用是耶勞吾慮費吾貲鞠<lb/>
<pb n="KR4e0170_WYG_001-25b"/>
茂草具財用適資馬牛與路人吾將通撤之而不圃焉<lb/>
若我何有僮跪而進曰誠費矣然朝夕而饔飱堂奥而<lb/>
賔友蔬果必有其直計嵗出幾何殆恐費甚也壞而修<lb/>
之功亦過半而撤之則天地不盡利而蓄吾僮者何為<lb/>
請再治之保無慮也夏子曰唯僮乃窮日併力以治榦<lb/>
則益以深横則益以髙棘則益以厚而藤蔓周遭若其<lb/>
素植視昔甚密鈎衣破面人不得而近也刮毛掛角馬<lb/>
牛不得而衝也置析木以警蕘牧童不得入而居行者<lb/>
<pb n="KR4e0170_WYG_001-26a"/>
不得取也既旬而定圃人得以利矣夏子徃觀之進僮<lb/>
而勞之曰誠爾治之密也爾志之定也人思藩衛其身<lb/>
心者顧不若僮於圃也哉僮有言亦可受也哉<lb/>
　　　觀騎射説<lb/>
中州豪俠士來佐隣邑曰鄭璟氏盖先君平海時禆將<lb/>
也官既失以此復之故有善騎射名徃來於余且稔恐<lb/>
其忘皮之虎也迺試之偕登於曠苑授之馬與策弓與<lb/>
矢定氣審顧䘏勿之莝秣之視其纕且密絡且壯吻且<lb/>
<pb n="KR4e0170_WYG_001-26b"/>
堅左指决右指拾既佌連弭箙據鞍上馬得所馭欲騁<lb/>
逸且按轡徐行三五匝服習故道振策一奮方瞳如懸<lb/>
肉鬛如封鐡蹄連錢真白羲綠耳之逐奔星先飄風挽<lb/>
弓彀率發一矢中的而遂休藂觀者能之請繼焉曰技<lb/>
止此耳歸而與之語曰子真善騎射也耶馬之性未馴<lb/>
氣未定飭未備卒然而馳則外强中乾馬之病也折肱<lb/>
傷胷人之災也一發一中巧也繼之屢發而否則其巧<lb/>
者適也子之不疾驅不矜能善不獨可騎射也嗚呼世<lb/>
<pb n="KR4e0170_WYG_001-27a"/>
有輕儇驟進必盡其技以取髙位卒以壞天下而自損<lb/>
者使得登塲而觀子之騎與射也亦當重有感也夫<lb/>
　　　求贈孫大叅文引<lb/>
孫君名燧字徳成浙之姚江人其先自秦漢間濟美聞<lb/>
人至宋號燭湖先生者舉淳熈進士以道學與晦翁善<lb/>
光聲奕簡宗益衍以亢迨徳成曽大夫曰原彛教諭山<lb/>
隂祖兄泓舉永樂進士稱才御史祖溥耆逸成化間受<lb/>
詔冠帶以老督弟珩學應貢為太倉教授父新暨弟彬<lb/>
<pb n="KR4e0170_WYG_001-27b"/>
初業舉子數竒弗值而徳成方弱冠岐嶷可畏迺曰吾<lb/>
以長任家惟力視養惟弟時懋惟吾兒時望後彬卒業<lb/>
成均典輝學教徳成邃易學嶄然頭角為行輩推重時<lb/>
鄉之選而逹者若木齋謝公海日王公咸器之曰孫氏<lb/>
之仕者弗稱能隠者必種徳宜有後後其昌昌惟徳成亦<lb/>
以光吾邦𢎞治壬子果以所學魁浙省士明年癸丑舉<lb/>
進士例得歸省素宗其學者强委業時出為名士越三<lb/>
年丙辰授官刑部貴州司主事司職考屬最殿大司冦<lb/>
<pb n="KR4e0170_WYG_001-28a"/>
白公率命列其繇稱量銖縷不遺隠曲又三年陞陜西<lb/>
司員外郎大司冦閔公尤異其精覈入竱章奏凡三年<lb/>
言惠可績無上下累陞郎中明允益勵而濟以恕故刑<lb/>
罔得貸亦罔怨廷中無噬膚腊之議今天子改元年録<lb/>
天下獄時以江右每為當事者先意刻成厖黠難為辨<lb/>
必徳成是克服命以行弭節即按令曰今日之事於法<lb/>
於情以秪承生意匪構爾是匪矜予能故多平反積案<lb/>
如蝟倉卒數語析之若洗湔可脱去雖狹愎自護俟隟<lb/>
<pb n="KR4e0170_WYG_001-28b"/>
以肆辨而遂其執者卒降心嘆服曰老法家也其可宥<lb/>
可贖可肆赦者具疏周詳麗恩典以出意見行為天下<lb/>
使者式計江右得全釋者千計天下可知也時少司冦<lb/>
白洲李公在告家食每有聞必賞曰不茹不吐不辱吾<lb/>
法吏文以華之明年竣事方擬超擢尋以外艱赴及歸<lb/>
既免喪入闕仍官於湖廣司是為辛未嵗同列論事輒<lb/>
先輸氣條格素為頥者質之矢口如按字也今司冦張<lb/>
公每與决疑議目迎而送之邇者冦滋東土蔓於甸議<lb/>
<pb n="KR4e0170_WYG_001-29a"/>
按守臣之弗詰者簡部郎偕給舎徃張公特進徳成而<lb/>
諭屬曰法之練也惟汝賢事之理而期無圮也惟汝賢<lb/>
徃哉疏名以應詔僉曰人哉會以翦雪未殄請緩期而<lb/>
選部按籍資望㣲上之者擢以閩藩參政使督賦事同<lb/>
官猶謂不副所期而徳成曰非所望也懼弗任於所厚<lb/>
善必諮之曰天下之政厥刑與賦以弊民然刑而驅以<lb/>
窮且盗者什一賦以驅之者什九也矧職賦者益上下<lb/>
惟其咨益下上惟其訧今窮與盗遍天下豈有全閩也<lb/>
<pb n="KR4e0170_WYG_001-29b"/>
哉刑嘗有事願以處諸君獨燧籍於浙素不預司徒事<lb/>
凡則壤以正庶土實未之聞也諸君其禆予職贈斯言<lb/>
也哉嗚呼徳成之欲言者非獨閩也將以為天下也天<lb/>
下之言必信於天下者言之而後信也今先生以言信<lb/>
天下久矣徳成又在所㧞士類必先意言之俾歸道其<lb/>
鄉以質於王謝二公俟閩賦之成於中邦又必有耆舊<lb/>
如白洲者言之必以徳成不負先生之言為稱徳成將<lb/>
持以信天下及後世是先生之言亦非為徳成為天下<lb/>
<pb n="KR4e0170_WYG_001-30a"/>
後世言也若夫草草交遊贈行之作夫豈敢瀆耶良勝<lb/>
又徳成所知布衣士也幸官同采得教伊邇且以少供<lb/>
長役序其履厯以俟采焉<lb/>
　　　雲根九節詩引<lb/>
天下之頑物人之所喻必曰石天下之弱物人之所喻<lb/>
必曰蒲然石山也雲出焉膚寸之合天下之澤物也蒲<lb/>
附石以生秋其零也其本固在有上品焉天下之藥物<lb/>
也曰雲根九節蒲石之喻也曰蒲石人之喻也人獨喻<lb/>
<pb n="KR4e0170_WYG_001-30b"/>
於物已哉凡物之頑必鈍鈍弗鋭弗鋭弗動弗動斯静<lb/>
矣弱必柔柔維順維順維存維存斯永矣唐子西云静<lb/>
者壽昌黎謂醫師以昌陽引年若其然善於觀物者矣<lb/>
推而進之愚思明柔思强有中道焉斯無疆也老友呉<lb/>
懷英氏好生術居常以蒲石自喻兹屆夀也同好為作<lb/>
雲根九節詩祝之予懼其溺於術而思示以道也故為<lb/>
之引語如此<lb/>
　　　仁壽軒解<lb/>
<pb n="KR4e0170_WYG_001-31a"/>
刑部小吏夏良勝以次提督獄事時在盛夏宴休於堂<lb/>
之背曰仁壽軒仰思名義若不喻其意者既而若聞其<lb/>
槩而未竟也積思以浹旬躍然而見未必以為有也因<lb/>
作解曰獄者古之圜土以居刑也其死其不人疾不盡<lb/>
降年之數亦多矣奚以仁亦奚以夀然仁理也刑亦理<lb/>
之也喜怒乗焉好惡參焉偏聴獨任焉疑焉滯焉沽不<lb/>
省焉有其一理之病也刑為仁病去是而明以允則無<lb/>
刑之刑理也仁弗病死惟是生亦惟是生者吾良也良<lb/>
<pb n="KR4e0170_WYG_001-31b"/>
者夀弗良而夭死益以夀良也哉是固乗除於數而足<lb/>
之名軒之義懿矣然獄非聴所奚取而名於是凡刑會<lb/>
於是也務之劇而聞益博責之深而思益廣思之熟義<lb/>
斯得矣得之而有之仁在左右舉之而聴於刑夀良必<lb/>
矣其行逺乎哉使假以煦濡而徼天之報以茍年斯惑<lb/>
也然則仁以刑迺濟以愛夀於民奚必於身况刑以天<lb/>
討君之仁也良之壽國之壽也専之不可假之而可乎<lb/>
若夫明允以承無刑之仁亦將諉曰不専與假也則非<lb/>
<pb n="KR4e0170_WYG_001-32a"/>
矣<lb/>
　　　刑戒贈汝信推寧國<lb/>
若曰嗟邦士爾來聴余曰念厥初余與爾生均天子師<lb/>
兹余蒞爾實天子明命惟牧爾司生爾戮爾惟䦧實爾<lb/>
詞爾稼穡余食爾桑余衣余弗宅爾若余嗣爾亦有咨<lb/>
天子勅罰余何辭惟皇天降才於余匪通迺亦有衷罔<lb/>
怠罔忽罔威罔貨罔反罔來爾惟無盖庶麗於中嗚呼<lb/>
戒哉爾邦士咸受厥中有淪胥以兇訟鞶非祐惟府庶<lb/>
<pb n="KR4e0170_WYG_001-32b"/>
訧爾貌弗匿于聴爾詞弗匿於稽爾故弗故爾親弗親<lb/>
余實相爾孚輸上備疇克爾私嗚呼戒哉惟刑若火爾<lb/>
克避若水爾溺爾尚率自迪予弗敢易易復於天子曰<lb/>
余罔有績嗚呼戒哉戒哉<lb/>
　　　循良私籍<lb/>
郡置而守以易侯今之守古之侯也古侯以瑞輯今籍<lb/>
代之自方岳朝儀不舉而中丞繡衣使者代巡轍嵗一<lb/>
叅酌監司籍列郡郡籍屬邑統而上之吏部加臧否核<lb/>
<pb n="KR4e0170_WYG_001-33a"/>
實俟出入展覲餘而黜陟幽明攸繫也若吾郡侯華亭<lb/>
宋公其循良偉績果籍之能盡乎籍自侯置而撝謙風<lb/>
味又知其不自盡也按籍者不能盡自籍者不肯盡盡<lb/>
所未盡匪邦人之責何居良勝無似識侯自布衣時尤<lb/>
宜盡也侯來吾郡方二稔贏其於學校興舉幾何師弟<lb/>
子所承也訟獄剖决幾何案牘吏所執也倉庫儲峙幾<lb/>
何攢典輩所司也户口之増收養之密供億之便戎伍<lb/>
之清又分帖貳車委責丞佐得而紀之也所謂籍者籍<lb/>
<pb n="KR4e0170_WYG_001-33b"/>
乎是侯豈盡是也哉兹故得而私籍之也必欲盡侯須<lb/>
苞并旁午搜揚剪截成書傳又非所能特疏其大且竒<lb/>
者侯初以郡𨽻藩封連案輒經嵗月守名益大而民亦<lb/>
告勞故謹事賢王謙處左右事相犯輒關白各繩以法<lb/>
輯之而已侯之和也籍之去年春夏交旱魃藴隆十室<lb/>
九虛張口待餔羣聚村市剸敚褫刼相魚肉枕籍盈途<lb/>
侯則治以重典貸以公粟禱於方社探激龍穴祁祁如<lb/>
注豕白蹢矣不廢秋事今年再旱再禱如之侯之仁也<lb/>
<pb n="KR4e0170_WYG_001-34a"/>
籍之邇以屬邑廣昌地脰閩粤嘯聚蛇豕枹皷震驚衆<lb/>
若攸攸恤恤侯視事如故戰守之具亦不弛隠然雅歌<lb/>
投壺風度果幕有烏不敢深犯盖其胷中成算無遺侯<lb/>
之知也籍之嗚呼所謂守者守吾民也惟侯以和以仁<lb/>
以智而吾民不敢攘臂當轍則狐狸螻螾之不膢臘也<lb/>
侯濟之者博矣陳守之職此其大且竒者而侯之籍有<lb/>
是哉然亦侯每自抑不欲為谹谹聲價故邦人不得以<lb/>
上聞而監司不及知如知之則必上之使者而奬之旌<lb/>
<pb n="KR4e0170_WYG_001-34b"/>
之亦得而籍之何以私為哉夫大羮𤣥酒體節之薦味<lb/>
之至者而雜進以竒異小蟲水草辛酸苦醎雖蜇吻縮<lb/>
舌人有篤好之者亦其情也侯兹行若登天厨上供其<lb/>
得兼味者耶則旗常之下尚有執孫呉之筆者在欲有<lb/>
所徵而後兹籍也不為私矣<lb/>
　　　讀洪範<lb/>
洪範謂帝錫九疇於禹而震怒不畀於鯀歸於治水成<lb/>
敗之績嗚呼聖賢傳道之際其授受㣲矣若謂天所以<lb/>
<pb n="KR4e0170_WYG_001-35a"/>
畀所以不畀其然哉夫道初無也以有天地而有有於<lb/>
天地天地則付於物物以呈文而道益著聖人成而應<lb/>
之矣其著與㣲固有其時而著必有其人也盖有有其<lb/>
人而不遇其時者未有有其時而無人以應之者也故<lb/>
先天而天弗違道在人而應之天也後天而奉天時道<lb/>
在天而應之人也應以天者惟其人應以人者惟其時<lb/>
彼龍馬負圖八卦迺畫是道寓於圖伏羲生當其時以<lb/>
應之然非伏羲不足以應也故曰圖為伏羲出也然為<lb/>
<pb n="KR4e0170_WYG_001-35b"/>
八卦而出雖曰不為伏羲而出亦可也至於韶作而鳳<lb/>
儀春秋成而麟至則道在人而著於韶與春秋故天應<lb/>
之以瑞以昭其道也鳳與麟固非道也然則龜負文而<lb/>
九疇叙亦龍負圖而八卦畫謂禹當其時足以應之而<lb/>
敘彛倫則固也謂其専應治水功成而出某不知何如<lb/>
也又謂以鯀績弗成而震怒不畀某益不知為何如也<lb/>
夫功以人成道以時顯若鯀誠足震怒然當其時有堯<lb/>
在矣有舜在矣天果為震怒鯀而不畀獨不錫堯舜而<lb/>
<pb n="KR4e0170_WYG_001-36a"/>
畀之乎是知道以物而著者故自有其時當其時必有<lb/>
人也故某曰龜書為九疇而出非為禹也非為禹而出<lb/>
則固非為怒鯀而不出矣况夫天本無心而有象若謂<lb/>
怒是人而不畀錫是人而畀之是亦市井小丈夫任情<lb/>
而予奪者之所為殆恐天不若是之小也是道之所係<lb/>
固自有理數又不若感應災祥之論也傳曰治水功成<lb/>
洛龜呈瑞龜水族也固以類應之則河圖為伏羲何功<lb/>
而出者乎然則箕子何為云爾允執厥中堯之道傳於<lb/>
<pb n="KR4e0170_WYG_001-36b"/>
舜必曰四海困窮天禄永終是君臣之間其授受之際<lb/>
警戒如是禮樂為邦孔子之道傳之顔淵必曰鄭聲滛<lb/>
佞人殆是師弟子之間授受之際警戒如是若箕子武<lb/>
王之授受後堯舜而先孔顔者雖箕子不得而臣而武<lb/>
王盖以道之所在訪之若弟子矣故其云爾者亦警戒<lb/>
之意也惟鯀匪人則不畀惟禹其人則畀之是天之意<lb/>
也箕子惟其人故得道之傳武王惟其人故箕子以道<lb/>
傳之也亦天之意也然則道之所在天之所在非其人<lb/>
<pb n="KR4e0170_WYG_001-37a"/>
而傳則為逆天惟其人而不傳亦為逆天逆天者廢道<lb/>
也此箕子所以不死所以不臣而必傳其道而不避者<lb/>
亦天也則武王所以得傳其道於箕子亦天也其所以<lb/>
示付託之重而欲武王承天之意有在矣然則箕子何<lb/>
若是隠也當其時君臣之名未正而師弟子之分亦未<lb/>
安也故不得如堯舜孔顔之名言警戒迺托天之付畀<lb/>
㣲示其意如此也故曰聖賢傳道之際其授受㣲也若<lb/>
夫聖賢之言固非淺陋所能窺亦非敢有所致疑於其<lb/>
<pb n="KR4e0170_WYG_001-37b"/>
間也<lb/>
　　　讀康齋日録有感<lb/>
細玩此册康齋自是見道分明的人多於處困上做工<lb/>
夫漸漸有進盡其志則以顔子貧而樂者自任但顔子<lb/>
當時只有樂人知其貧而顔子不知也若康齋不免數<lb/>
數以貧為言是未能真忘貧者也<lb/>
　　　紀行<lb/>
正徳七年三月九日皇帝遣官時祀陵下良勝以刑部<lb/>
<pb n="KR4e0170_WYG_001-38a"/>
小吏法得從出郊行里許土崖若削甕延亘無紀元氏<lb/>
故城也適野耕者方舉耜與耦有老有壯有童子老嫗<lb/>
徃飼載耜耦以牛以驢或代以馬畮中有表木者叢塜<lb/>
累累子若婦孫若族屬藴崇宿莽而培之有哭有笑祝<lb/>
畢迺享雜以妓侑嘆敝俗久之按轡索詩得五言律五<lb/>
首同行者至雜話遂已至二十餘里曰沙河河故有魚<lb/>
人競為名味時方涸未見也又十里至𤣥福觀下馬少<lb/>
息一道士迎入甚禮言亦文供茶㗖數糗及脯而去十<lb/>
<pb n="KR4e0170_WYG_001-38b"/>
里至清河村市輳集石橋五甕有碑樹其旁曰安濟岸<lb/>
石半亂去年為澤水所激未葺又數里橋四甕曰朝宗<lb/>
橋下水流如帶自玊泉黄花口出抵通州合潞而入海<lb/>
意即郭守敬欲嵗省僦車錢六萬緡而開者薄晩至昌<lb/>
平縣城卒甚嚴警入館榖於范姓者問竇氏宅曰今墟<lb/>
矣裔亦弱焉詣劉蕡祠拜之申夙懷也夜舉燭與同館<lb/>
三四人劇談古今人事勞且困就卧甚適次日起靧食<lb/>
行數里近見山趾影影黄屋耀日光知陵在矣近神道<lb/>
<pb n="KR4e0170_WYG_001-39a"/>
交䕃松栢夾植而序及門門三甕不時闢至者必下馬<lb/>
從垣左耳門以入更不敢就道避尊也又里許亭翼入<lb/>
雲四面虛禁以朱闌可登級不可入内立文皇功徳碑<lb/>
髙仰近首字細密不能讀又里許至櫺星門門六棖璧<lb/>
以琉璃砌門之前樹石柱二髙與門並天柱也門之後<lb/>
道左右列石獅子麒麟角端象馬驝駝伏立各一對毳<lb/>
徤齒鬛峯肉如生武將文臣各四對服飭器具如朝儀<lb/>
復限以門三甕如常制又里許至七甕橋又里許至五<lb/>
<pb n="KR4e0170_WYG_001-39b"/>
甕橋河非故流以洩潦水久無雨可通人馬行故自橋<lb/>
下登岸及小坡横袤如伏城抱入下則樹壓在道馬背<lb/>
伏過尚欲鈎衣㡌又數里復上下小坡如前延望若數<lb/>
十里即山麓西見垣屋一區曰回龍殿梓宫待日所也<lb/>
東一區曰神功監凡營造肆也又一區曰東朝房處有<lb/>
事者西如之至則少憩命僕從備膳訖與同官呉子敬<lb/>
夫孫子世其張子振之輩步履望中隴而上是為長陵<lb/>
規制獨偉示有尊也縁衢而登有臺而砥有道如矢左<lb/>
<pb n="KR4e0170_WYG_001-40a"/>
屋一區治牲所也右一區文皇省工坐其處志寓也臺<lb/>
之旁有怪松一葉密可蔽雨枝欲墜扶以他木上為門<lb/>
三甕惟祀則闢以迎神耳門二通守視者掌鑰甚固自<lb/>
隙窺之殿陛如朝制少殺以上為明樓樓聳絶額以金<lb/>
字可望而識之又内為靈所閟亦土封也然環以城可<lb/>
仰不可近循城而登欲窮其岵而陡峻不可攀視其土<lb/>
脉隆隆融融蜿蜒磅礴王氣所鍾信也左曰景陵右曰<lb/>
獻陵裕陵茂陵泰陵各據一手足而拱䕶又東陵一西<lb/>
<pb n="KR4e0170_WYG_001-40b"/>
陵一貴人所藏分列旁隴示有别也凡山川之名勝可<lb/>
志可按因周視而模其形與勢若扆可負而立若座可<lb/>
據而安若案可對而食若裀若褥可偃然而卧其上也<lb/>
千峯萬巒矗砌如城如郭如環如玦撐突崩騫嵯岈欹<lb/>
傾若虎豹之蹲熊貙之馴幽怪瑰琦雜然而陳者且無<lb/>
名也紓徐衍夷若鳶鶴之棲鸞鳳之儀淵魚泳游而鈎<lb/>
餌不擾其適也其源流畢會于于沄沄蒸而為雲瀉而<lb/>
為瀑濺而為湲組練䭿越波潏洞射若雪厓氷谷之積<lb/>
<pb n="KR4e0170_WYG_001-41a"/>
來莫知去去莫知來進止起伏舉若同舟遇風而胡越<lb/>
之並濟至若草木依麗竒態怪狀不以斤斧牛羊損其<lb/>
真性皆非恒見者信其得所托而然也於山川之勝亦<lb/>
良有益也哉日色既薄不能逺究具冠服坐樹下待夜<lb/>
欲分趨班而入畢祀事月影在地歸騎如雲若不得其<lb/>
所出因嘆曰今而後可以已吾之觀矣是觀也自生未<lb/>
有也竒也大也他尚何觀焉朱子曰冀州有大風水此<lb/>
其類耶次日歸而紀之是為十有一日<lb/>
<pb n="KR4e0170_WYG_001-41b"/>
　　　擇𦵏<lb/>
擇𦵏何術有二家説巒頭主五行天星合四垣金而窩<lb/>
木而節水而垣曲火而觜土而角胥爾形勢則扶輿蜿<lb/>
蜒<graphic n="KR3934" url="https://raw.githubusercontent.com/kanripo/KR-Gaiji/master/images/KR3934.png" mimeType="image/png"/>激呀欱而盖粘倚撞穴之壬亥直紫㣲艮丙直天<lb/>
市兌丁直少㣲巽辛直太㣲二主定脉審氣而納干配<lb/>
卦䫙耳腰臍受之就其異而會於一天行𨽻地静極取<lb/>
其動動極取其静地氣應天乾坤坎离為亢極震兑艮<lb/>
巽為中正本乎隂陽生氣而乗其機畢竟歸吾儒避五<lb/>
<pb n="KR4e0170_WYG_001-42a"/>
患之説也惜夫各業其一不通如枘鑿呌嗷詆訾不能<lb/>
容室而處食予為解之天星書最古多奫窈幽𦕈匪<lb/>
人不行巒頭術簡便惟慿眼力人可為也譬之易筮聖<lb/>
賢大道理大議論莫窮其際驗之事亦或不副其占如<lb/>
今之知易者幾至如梅花枝數稍知字義亦能推測一<lb/>
二知數之多初不可以病易而數固原於易天星易也<lb/>
巒頭數也二家本相善而不相能者業者罪也非術罪<lb/>
也噫天下本無術予非為術者辨術之行顧非顓顓於<lb/>
<pb n="KR4e0170_WYG_001-42b"/>
寓知巧博衣食而於名教無闗係世有齪齪人於父母<lb/>
或小故間隙相視秦越沒而營𦵏則美棺卜兆延術更<lb/>
嵗月不厭不吝其志固以徼福而先人死骨亦妥而䕃<lb/>
借使㣲此術有委溝壑而不睨者第其間妄意希天必<lb/>
期淫福暴櫬浹旬紀而未能就土又大可哀也是作人<lb/>
子之孝者此術累人子之孝者此術予安得無辨人亦<lb/>
安得不擇雖然惟學有術惟學擇之泥於術必非學者<lb/>
而今之術者問其書則句讀未了析何有於義理驗其<lb/>
<pb n="KR4e0170_WYG_001-43a"/>
扞法亦或可觀猶市兒不識丁字而登塲傀儡詼諧百<lb/>
様歌曲按調嘲謔竒中有儒生未能者是可怪也尤當<lb/>
慎所擇也李生逹貫以世術通儒家故逺致為先君卜<lb/>
城與其知學而欲兼術也作擇𦵏歸之以廣其志云<lb/>
　　　祈雨告文<lb/>
正徳十二年夏四月廿五日良勝謹齋沐具疏躬告於<lb/>
名山大川暨英烈正神曰盖聞古者肇州必封山濬川<lb/>
山曰鎮謂可依而安也川曰浸謂其畜而澤也率職效<lb/>
<pb n="KR4e0170_WYG_001-43b"/>
靈是用康乂以歆常事屬者旱魃作祟禱請益驕雲合<lb/>
飈迴雨鳴虹止良勝實不徳不能導帥宗黨祇行以媚<lb/>
於上下致奸和氣又不能贊翊吏治蠲㓗以格於神明<lb/>
迺速盈罰仰企山川鳩靈徒生無藉手以相見是懼是<lb/>
辱噤不能詞伏竊計之地荒穢不治士之辱也山童澤<lb/>
涸國之憂也又冀天地至仁終無絶物父母於逆子雖<lb/>
怒詬而可回也神斯聴之今兹旱傷未止千里絶流斷<lb/>
渠瘠焚膏坼吏徧羣祀禮詞告䖍民空四郊跣匐滋病<lb/>
<pb n="KR4e0170_WYG_001-44a"/>
用敢齋祓致詞歸誠徼惠幸神顧而哀之宥愆納悃沛<lb/>
而甘澤以大休命若繼今以徃五日不雨枯槁之苖既<lb/>
死粒食之望必虛民無以為生吏何以致理若良勝者<lb/>
雖百死不足惜也但晏子有云山以石為身草木為髮<lb/>
天茍不雨髮焦身然河神以水為國以魚鱉為民天茍<lb/>
不雨國亡而民㓕矣神果無意於吏若民也將不圖所<lb/>
以自庇乎又聞名山多烈神闔闢造化雨暘攸柄迺餘<lb/>
事耳又多靈湫神龍居之有巫沈鐡臭其宫隨獲㴻足<lb/>
<pb n="KR4e0170_WYG_001-44b"/>
竊謂或然而不敢施者龍果神其威靈與其奮而刼於<lb/>
術孰若順而應於人并兹請命以俟應響百爾司靈果<lb/>
終棄絶亦念聖祖定國報祀有章山川暨英烈正神各<lb/>
食於土亦以維神加貺以奠外服世世享祀昭荅在兹<lb/>
而天子致郊百神受職若兹澤既不流安無足恃神職<lb/>
云負大禮嗣行神執何詞以徃幽明黜陟當為一理幸<lb/>
神諭之庶其沃澤以綏吏若民以篤承天子之休良勝<lb/>
亟黷叢愆惟屏罄室以需殛命謹告<lb/>
<pb n="KR4e0170_WYG_001-45a"/>
　　　謝雨文<lb/>
惟天隂隲下民當旱暵而賜之雨祁祁入土以徐而裕<lb/>
豕白蹢矣桑栖于距我疆我里既耒既耜偃者可樹秀<lb/>
者可耔秋成之望庶其可預小人釋憂君子燕處隂陽<lb/>
停蓄化機迺爾惟澤通氣惟山出雲惟忠烈奮其英蛟<lb/>
龍神其羣爰集厥靈以啟𤣥㝠江南一夜富莫與京矧<lb/>
兹沃澤功何能名貪天之功刑曰無上詎云禱祀格於<lb/>
肹蠁雖然有誠斯神祭則受福昭訓具在敢不祇肅良<lb/>
<pb n="KR4e0170_WYG_001-45b"/>
勝方陳齋次情鬱弗措夢械梏人比膝而訴攬衣迺興<lb/>
漢流繁星呼我同人罔憂以驚夢語瀆告協應嘉榖是<lb/>
謂咸陟毋問大卜迺登崇岡迺臨淵谷羞文告哀待命<lb/>
越宿屠獪觸禁囊頭乞貲宛然夢時逡巡避辭曰是在<lb/>
有司惻我心思霡霂以滋豈神致期示若以私顧孤弱<lb/>
菲薄㝠頑罔覺神遐不遺囿于大廓矧若守吏烝民精<lb/>
白師穆罔術弗施罔力弗戮天惟忱斯契感在夙神若<lb/>
江河羣飲自足豈以焦沃而云我獨祈則有報勿暴勿<lb/>
<pb n="KR4e0170_WYG_001-46a"/>
浩龡豳雅頌田畯以勞而方息斯老刲羊擊鮮終祈弗<lb/>
愆昭荅神休永惠萬年<lb/>
　　　乞收誥勅事畧奉贄南屏先生<lb/>
先大夫諱泉席父兄之訓以能文飭行為鄉人先比舉<lb/>
有司春秋經義第一試南宫不利者五勉就選次通判<lb/>
蘇州府事廉而惠毅而有忠因革宜於上下者以時敘<lb/>
直海孽弗靖守臣請命治之曰撫曰捕贊决惟畢所見<lb/>
卒之取必帥臣董竒兵秘策夜厯海澨縛渠魁而人莫<lb/>
<pb n="KR4e0170_WYG_001-46b"/>
之知也議者以擬入蔡之功時尚功者欲就屠之迺抗<lb/>
言脅從罔治得以活者萬餘人暨功上方議賞格而請<lb/>
老疏下太宰許公主奏剡謂積日未及考而㨗書有録<lb/>
者三且曰引疾求退恬静可尚為請進階奉訓大夫加<lb/>
五品服以章有功誠異數也歸則日伍山水為樂逾年<lb/>
而卒先母王有懿行治家以儉約二宗女師之而大夫<lb/>
罔内顧故能肆力事事年二十四卒良勝方二嵗大夫<lb/>
以未及一日同公食為痛甚繼母王類如吾母若字良<lb/>
<pb n="KR4e0170_WYG_001-47a"/>
勝輩則不知吾母也先大夫數月而卒先妻趙足嗣二<lb/>
母音良勝蹇劣弗肖大夫多矣方資以助而客殯於邸<lb/>
尤可痛也繼妻黄柔順亦可備箕箒良勝茍祿且三年<lb/>
幸避殿罰得請<lb/>
　<lb/>
　<lb/>
　<lb/>
　<lb/>
<pb n="KR4e0170_WYG_001-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東洲初稿巻一<lb/>
</p>
<p>
</p>
  </div>
<div>
<head>東洲初稿巻二</head> <lb/>
    <p>
<pb n="KR4e0170_WYG_002-1a"/>
欽定四庫全書<lb/>
　東洲初稿巻二<lb/>
　　　　　　　　　　　　明　夏良勝　撰<lb/>
　　序<lb/>
　　　公餘文會序<lb/>
王吏以劇名惟西曹最今年秋七月予選曹之湖廣署<lb/>
主事自意投入吏俗而鉛槧已束閣時鄉之選若歐陽<lb/>
君子重在浙江署萬君仕鳴在四川署俱員外郎吏事<lb/>
<pb n="KR4e0170_WYG_002-1b"/>
充充輒徃諮矢口足解頤而圖書左右猶舉子也且相<lb/>
謂曰於中無為吏窘久自習此縁飾具也越一月王君<lb/>
質夫亦授官如予子重仕鳴偕予諗之相語如昔比肩<lb/>
供職契誼藹藹雅有文會而大行歐陽君崇道進士萬<lb/>
君汝信贊成而參會之二君與質夫及余同舉於鄉而<lb/>
子重仕鳴之舉也亦然質夫同汝信舉進士而子重崇<lb/>
道及余之舉也亦然仕鳴與質夫同署視汝信猶予也<lb/>
其齒之先後皆一二嵗而未及壯予則過之方愧不足<lb/>
<pb n="KR4e0170_WYG_002-2a"/>
與齒而顧以長見讓使定條約余以不可數亦不可畧<lb/>
故月之會三會之文一詩一書一篇而舉觴以導和式<lb/>
豆以崇儉觴以人數而旅酬一節之以禮也子重曰是<lb/>
未備以次出所見必貫穿必精覈無忌無滯無諱無侈<lb/>
而後可於是質夫定讀書法謂文必本經余業春秋仕<lb/>
鳴汝信業禮子重崇道與若俱業易向所獵者可互而<lb/>
通兹由書而詩崇政也仕鳴論文法挫之欲斷擊之欲<lb/>
鳴飭之欲采味之欲和文也崇道論詩法如風林如雪<lb/>
<pb n="KR4e0170_WYG_002-2b"/>
滴如月波上下如琳如琅如黄鍾在簴而不窕槬詩也<lb/>
汝信避尊仕鳴但曰諸君效官官有常守猶學也幸辱<lb/>
隨後願母間毋忘庶可官也噫諸君之言如是諸君之<lb/>
會必如是誠非一朝好也然匪志於道莫有會匪一於<lb/>
心莫能會會而道與心一推之政天下無劇吏矣固宜<lb/>
公益餘而會益數也諸君翕然期無負約使予括前言<lb/>
為序<lb/>
　　　賞菊詩序<lb/>
<pb n="KR4e0170_WYG_002-3a"/>
歐陽子子重過其寮之長趙子從之有菊約同官賞之<lb/>
分韻賦詩各示所與屬而和之成巻子重及予予弗能<lb/>
詩也應以序或謂菊逸品也逸人宜之故有因以名焉<lb/>
若靖節者非逹為法從人宜也非所宜則不足有而况<lb/>
賞而詩耶予曰不然天之生物庶也初無品以人之品<lb/>
品之而後品形假使牡丹初為貧賤人有亦貧賤也蓮<lb/>
為小人所愛亦小人也靖節逸也可為菊限而不入逹<lb/>
人之觀也耶然而觀則玩玩物則情肆惟其似之是以<lb/>
<pb n="KR4e0170_WYG_002-3b"/>
宜之宜而玩玩之劇而賞音發侈歌之終非肆也而逹<lb/>
人之似莫菊逾也方其陳根之畜而藴勾焉萌焉叢叢<lb/>
芃芃未辨其為菊也條逹可盈把分而植植而立之倚<lb/>
籬附徑未辨其為何如菊也及既花也若黄若白若紫<lb/>
若紅又出其竒若盖與線若臺與毬窮其變若玉之吐<lb/>
霞火之煉金美人妃子之醉至園吏亦莫之辨獨怪其<lb/>
手之可㧞爪之可敗風雨之可拜而傲霜獨秀得以孤<lb/>
芳清節名爾若逹人淬礪爾成未卜為舉子也為進士<lb/>
<pb n="KR4e0170_WYG_002-4a"/>
也為舉子進士未卜其為館為閣為諫為臺為部寺之<lb/>
屬之長為學若縣若州若府若司進退榮辱係人者不<lb/>
知幾何而不預知也彼主者亦不知也惟不逐時好而<lb/>
險夷一節則褎然為世重信也吾不知逹人之似菊亦<lb/>
菊之似逹人也是之似似其全也如逸逹人一節也靖<lb/>
節亦逹人晋不能立則遯而逸托而逃焉者也逸不足<lb/>
以盡靖節而菊可専以逸名耶兹而後以子重輩之賞<lb/>
而詩也靖節之逹也菊亦花之逹者也<lb/>
<pb n="KR4e0170_WYG_002-4b"/>
　　　擬東征凱旋序<lb/>
世有論者謂儒必言兵而用之或莫辨是特儒未真耳<lb/>
真儒無敵徒言者偽也古之儒至曰周孔次曰韓范管<lb/>
蔡之征郈費之墮西賊以先聲相戒勿犯孰曰非儒之<lb/>
兵哉今年春夏交附甸頑民倡孽而拳勇持麾召號蹂<lb/>
躙燕趙齊魯曹滕郯莒之墟亦云孔棘惟天子隠憂元<lb/>
元之咨於是耆武允議儒臣董厥徂征惜負荷弗力卒<lb/>
罔功時為儒病朝議方<graphic n="KR1594" url="https://raw.githubusercontent.com/kanripo/KR-Gaiji/master/images/KR1594.png" mimeType="image/png"/>侯維虎臣而綸音渙下尤儒<lb/>
<pb n="KR4e0170_WYG_002-5a"/>
是簡司馬陸公以壯猶徃乂之臣工踊躍預為襄夷慶<lb/>
公素以身任國計拜陛受鉞剛日提禁旅以行而邊臣<lb/>
許君太自宣府郤君永張君縉自延綏饒君隆自遼以<lb/>
次率士調至天子屬公統之然不欲重煩公命户曹郎<lb/>
以具饋工曹郎以具械給舎御史郎以視師而奸慝糾<lb/>
公惟一意制節或兩於前或伍於後或専為右角或參<lb/>
為左角或犄之或踣之厯厯如預習軍中藂談偶語曰<lb/>
老將不如得所馭願為齊致力露布所及幕既烏矣倍<lb/>
<pb n="KR4e0170_WYG_002-5b"/>
日追奔而得雋必曰將校之勞若已無與於算㨗日奏<lb/>
手勅亦日下旌公功必慰將校勞然以奔逸百狡而都<lb/>
御史彭公帥將士自中州分克而協戮厯湖湘江淮上<lb/>
下至狼山迺殱惡醜凡戰經數十合折首數萬級公未<lb/>
嘗快意曰赤子也無知罹此耳故凱歌之旋棄訊與馘<lb/>
而以全師報天子慰勞議錫命以公上爵公傴僂而避<lb/>
曰是惟廟惟社惟祖宗之靈惟天子之威而諸執事之<lb/>
勞也何敢貪天功而冐賞乎辭弗遂時論益髙之朝列<lb/>
<pb n="KR4e0170_WYG_002-6a"/>
胥徃慶公公殊有黯黯色未揚言也某門下士逆公志<lb/>
弗敢慶亦弗能頌但進而言曰公之名在天下師周孔<lb/>
而匹休韓范真儒者之兵也使後之論者不以言兵目<lb/>
儒矣公雖不有功然祖宗養儒之深天子任儒之専至<lb/>
是咸底于績必有史氏爰紀其成以昭示永永功也公<lb/>
安得終不有乎公曰吾職也非吾幸也天子之徳也亦<lb/>
非天子之意也<lb/>
　　　重刋鄒忠公文集序<lb/>
<pb n="KR4e0170_WYG_002-6b"/>
吾邦鄒忠公有文若干巻李忠定公序而傳之舊矣某<lb/>
後生也素慕公益喜誦公文必盡帙迺能休休且致思<lb/>
焉想見其風槩志節若仰視斷崖絶壁煙雲入象與日<lb/>
月相追逐而不可即若大將秉鉞臨戎而羅卒衛士不<lb/>
能出氣語若金石交奏鍧然鏘然而飛蟲蟋蟀之聲不<lb/>
入耳也試匿公名摘示名文者輒辨之曰忠臣之文也<lb/>
盖文者心之徵也豐美稱者有中和之氣温潤稱者有<lb/>
孝弟之行皆然也公之文不有忠直之心者乎公在宋<lb/>
<pb n="KR4e0170_WYG_002-7a"/>
元符間劾章惇繼論劉賢妃事忤㫖惇詆之竄新州宣<lb/>
和召入蔡京忌之再竄韶州賫志以卒意公忠讜蹇諤<lb/>
有未克盡者一於文是徵思而不貳直而剴邇不偪儉<lb/>
而可行又非若羇旅委𤨏卑愁怨戾意象故誦公文者<lb/>
益信公之心而慕公之心者益重公之文也凡文之傳<lb/>
者逺亦離心之傳者邇亦惇公其以心傳也獨文也哉<lb/>
彼奸人初志將謂嶺海足以死公公死矣而遺文在木<lb/>
流布天下而傳之今嗚呼是豈奸人之能死公也哉嘗<lb/>
<pb n="KR4e0170_WYG_002-7b"/>
嘅古之忠直為奸人死者自大家外鮮克以文傳必有<lb/>
以也公之文使非李公同志而亟傳之亦未知至今何<lb/>
如也然則匪公之文罔有李公之序匪李公之序亦罔<lb/>
有公之文二忠莫有軒輊胥克以傳式重吾邦邦人與<lb/>
有光也一有泯墜惟邦人是咎而况為之後者乎兹公<lb/>
五世孫某等懼公文刻久且勞日就刓逸謀重刻之某<lb/>
故奬而成焉且序于末簡<lb/>
　　　弭節夀親叙<lb/>
<pb n="KR4e0170_WYG_002-8a"/>
天子在位之七年夏五月六日遣官莅蜀國典禮大行<lb/>
人歐陽子崇道將命以徃不及宿也時同年友在朝者<lb/>
謝子立升郭子正學賀子朝卿毛子汝厲王子質夫費<lb/>
子子和萬子汝信鄒子謙之暨良勝代祖於都門外意<lb/>
蜀道險固時冦弗靖崇道或重是行也圖以慰贈然而<lb/>
色甚喜若不能風翼而颺去譁然笑曰異哉崇道樂是<lb/>
行也崇道曰使職也弗類茍禄且五稔吾父母割愛弗<lb/>
忍今年三月十日父六十夀又弗克展禮念及則涕交<lb/>
<pb n="KR4e0170_WYG_002-8b"/>
頥矣故不能聞於君子請頌兹行便道歸得追夀省視<lb/>
天子方新孝理不是禁蜀道雖險且艱胡不樂爾立升<lb/>
主醵遂昌言曰樂哉父以鳴臯先生稱于鄉衆父也將<lb/>
寄以頌倅不能作然今日有此契誼以業經為時需爾<lb/>
也各舉舊聞可乎衆曰唯唯汝厲子和讀高宗彤日曰<lb/>
降年有永不永則夀民惟天典厥義子歸將曰惟大人<lb/>
允義承天之休朝卿質夫講易之頥曰夀必期期以頥<lb/>
頥惟龜息以養子歸將曰兹大人方夀之基視養以宜<lb/>
<pb n="KR4e0170_WYG_002-9a"/>
立升汝信考王制曰六十不親學鄉可杖也謂不備弟<lb/>
子禮非廢學也子歸將曰大人素學存秩有望而何限<lb/>
於鄉謙之論春秋傳云不朽曰立徳曰立言曰立功惟<lb/>
是之充乃有終子歸將曰集兹不朽于大人之躬夀安<lb/>
有窮正學誦四牡之三章四章曰彼使也使也不遑將<lb/>
父母也子歸將曰兹獲展慶大人君之私也胥以無忘<lb/>
良勝執爵而贊之曰夫書行也易静也禮逸也傳久也<lb/>
詩正也行以基之静以居之逸以休之積久以致之守<lb/>
<pb n="KR4e0170_WYG_002-9b"/>
正以俟之皆夀之道也予何言哉特多崇道以親故險<lb/>
且難不避也冀其移以事君亦如是哉崇道既釂免席<lb/>
拜是衆嘉裒而書之以歸<lb/>
　　　送鄧宜舉歸新城叙<lb/>
自學政立而弟子非貢舉不克自向徃故有四方之志<lb/>
者或老且鈍新城鄧子宜舉素憤是適議下聴諸生補<lb/>
國計迺毅然輸鍰而來鋭其志者也業太學先後凡二<lb/>
年以率教聞厯事夏官卿又一年以勤敏聞兹注選籍<lb/>
<pb n="KR4e0170_WYG_002-10a"/>
於天官待格未及而歸且行來别予聴其言若志弗舒<lb/>
也且冀有以張之也予曰吾子御史公之裔也雖㣲子<lb/>
志猶將張之以尚賢也予何辭顧予與子友行也有規<lb/>
之責焉宜舉曰願有聞乃言曰子素業者易乎成天下<lb/>
之務莫加也試摘一二與子商之子之歸也豈但已耶<lb/>
且必為文人文其在小畜密雲不雨自我西郊畜之不<lb/>
極而施未逺懿於文也宜友可成焉友取於兑兩澤相<lb/>
麗而講習之罔不有資資匪徒文也將以見於身其觀<lb/>
<pb n="KR4e0170_WYG_002-10b"/>
於䝉果於行育於徳而養之以正則童䝉惟子之吉身<lb/>
之刑于家人也嗃嗃嘻嘻悔而厲且吝子戒之罔不在<lb/>
初家道成富且豐矣則闚其户闃其無人凶之甚也子<lb/>
懼之惟不見是圖若有慶譽子其承之以謙謙以涉川<lb/>
何徃不濟子泰之漸也㧞茅彚征子欲賔于王而國之<lb/>
光也斯大觀乎觀子之生可晉以錫命也將有臨民之<lb/>
責甘臨其有憂乎子如不鄙予肉食者言其吉務滋而<lb/>
咎務是去思其復也四方之志可行也臨民以上之事<lb/>
<pb n="KR4e0170_WYG_002-11a"/>
又將探索而嗣規也予固多賢者之後亶乎足以自張<lb/>
也其懋哉其懋哉宜舉謝曰君惟惠徼先人甚善教也<lb/>
㣲而要核而可據且以藩吾身殖吾宗也敢不唯命顧<lb/>
弱不足事事願服以歸而思以變其初於是酌以信之<lb/>
楫而别去<lb/>
　　　送青厓王給舎視蜀師序<lb/>
士恒移習也俊傑而下諱言時務有諭及而揺目附耳<lb/>
語欲不遂言者有俛不荅者有趨以避而去者聞人之<lb/>
<pb n="KR4e0170_WYG_002-11b"/>
言於私若是欲其自言難矣而况公言之乎至有言於<lb/>
公者不曰侵官則曰賣直不曰賈禍則曰生變詆人之<lb/>
公言若是欲其自言尤難矣而况行其言乎然吾江右<lb/>
之士楚習也每以曼言為世齟齬是亦負氣之偏而時<lb/>
論或假以不移於習故輒自信朝會族立角論侃侃有<lb/>
目指者曰是江右人江右人至於鄉曲宴私亦世故料<lb/>
量而劇談之無左右顧有所論建雖忤時觸禁不忌也<lb/>
若吾青厓王子又習於是矣青厓二十舉進士選入讀<lb/>
<pb n="KR4e0170_WYG_002-12a"/>
中秘書授給事中學優而氣鋭又得以言為職故在刑<lb/>
科言刑行矣今復兵科言兵又行矣謇諤之聲動中外<lb/>
與弟東石日有論著皆匡時之志不作俗文字以某與<lb/>
三厓歐子南漚王子補齋萬子振齋歐子立齋萬子可<lb/>
與言者示而商之斬斬可愛可信愧不能有所贊而咸<lb/>
樂有言如是也今天子以西征久敝欲底成績青厓將<lb/>
命徃視師又預計便宜條言之乃行時三厓請告南還<lb/>
振齋使蜀國吾四人者在朝竊喜而徃贈以言曰青厓<lb/>
<pb n="KR4e0170_WYG_002-12b"/>
今而後可以行其言矣天下之盗自蜀起而燕趙齊魯<lb/>
之墟江之西淮之上下河之南北湖湘之中延及江左<lb/>
連呉徑越擾劃半為盗區蜀不靖羣盗之殱夷末也雖<lb/>
其犄角未有聨屬而盛衰聲援之勢不可謂無所倚者<lb/>
是私言猶在耳也今當其事將副統馭以正以竒惟機<lb/>
進止昔言兵者行焉有不恭命得折簡而刑之昔言刑<lb/>
者行焉惟言之行而預計者又多中則蜀盗之平也有<lb/>
日蜀平天下之盗以次就息必如所言矣異時歸命敷<lb/>
<pb n="KR4e0170_WYG_002-13a"/>
奏瑲瑲使人亦目指之曰是江右人江右人三厓振齋<lb/>
當已復列與吾四人又必大喜而言曰吾江右人非徒<lb/>
言也言官得行其言也士習貴於有言也聞者將亦樂矣<lb/>
而何有詆於青厓者乎<lb/>
　　　蘖庵陳先生輓册叙<lb/>
輓歌作於古也有二義斥苦虞殯挽車者以相力也薤<lb/>
露蒿里挽首者以禁哭而寓哀也今之作者固非有不<lb/>
得哭亦未必執紼人也若古義何良勝嘗思易此義而<lb/>
<pb n="KR4e0170_WYG_002-13b"/>
未敢也因讀蘖庵輓册竊有發焉夫車行而扼之曰輓<lb/>
是去而欲留之義人死而輓之顧非欲其不死也哉不<lb/>
死之道四爵禄不與焉教足以立師政足以飭吏仁足<lb/>
以御家義足以益友有其一亦不死也蘖庵其兼之矣<lb/>
初以鄉進士署南城學事曰豫曰時曰孫曰摩共乃職<lb/>
士樂以有成其教以立師者歟才識稱上檄以董邑治<lb/>
因革惟宜厥庶胥懷以畏其政以飭吏者歟寢疾京旅<lb/>
尚虞族之有喪弗舉者其仁以御家者歟大病而途殯<lb/>
<pb n="KR4e0170_WYG_002-14a"/>
知者咸慟之視斂臨棺慰其孤者如織操筆作誄凡數<lb/>
十家其義以益友者歟夫義也仁也政也教也皆不死<lb/>
也惜乎爵不滿若能禄不充若志使仁義之行者未究<lb/>
而政教之施不逹也此所以輓蘖庵於不死也若無所<lb/>
行能而徒久於人世則固死之矣死而輓之何為哉然<lb/>
則古之輓者其義二今之輓者其義一古之義也疏以<lb/>
隘今之義也邃以通固有自我作古者豈必昉古而後<lb/>
作歟蘖庵姓陳名義字以方閩之莆田人<lb/>
<pb n="KR4e0170_WYG_002-14b"/>
　　　送通政羅君允恕省親序<lb/>
通政羅君允恕以尊翁國子先生在鄉耉老累疏乞終<lb/>
養重違其志乃易以省詞特㫖報可鄉士夫曽子元之<lb/>
郭子正學私於夏子曰羅君之行也子喻之乎曰羅君<lb/>
將益翁之夀而永其禄也二子曰子知然者天道乎抑<lb/>
以人也曰史也瞽也未嘗學也天道何知近在選部讀<lb/>
君之疏矣其始也直而不犯其再也曲而不迂其三也<lb/>
懇而不激其終也盡而不窮不犯則非陵不迂則非冐<lb/>
<pb n="KR4e0170_WYG_002-15a"/>
不激則非怨不窮則非詖皆善言也言之善而成文文<lb/>
生於氣氣役於心文之成氣之和也氣之和心之平也<lb/>
能文則可以得天也孰不知羅君之然也曽子曰若以<lb/>
言也亦有聞矣君嘗語曰吾伯也司業國子時草疏矣<lb/>
移書告之曰天子方敦教胄子敬寛在躬今貳秩宗禋<lb/>
享是代左右罔有間吾仲也參議浙藩亦有志矣又告<lb/>
之曰天子軫念溝壑惟奔奏恃活朝夕不怠某也冗食<lb/>
受成又幸同采君子共事有恪故歸養是任且因以省<lb/>
<pb n="KR4e0170_WYG_002-15b"/>
伯與仲也郭子曰予抑有聞焉君嘗私予視伯也仲<lb/>
也年與資弗若也望固下矣而禄於其上吾以為泰也<lb/>
思吾弗若而下者不獨吾伯仲也而下吾之禄者又不<lb/>
獨吾伯仲也况舉必以次次又及吾固不欲上人而因<lb/>
以避也夏子曰信也益知羅君之然也夫某之見者文<lb/>
也曽子之聞忠也郭子之聞謙也心以帥氣氣以昌言<lb/>
言以成文文以感人忠以制事謙以刑善徳之成也成<lb/>
徳天之胙也薄而後禄太誓曰民之所欲天必從之况<lb/>
<pb n="KR4e0170_WYG_002-16a"/>
天子之侈卿乎又况天子之徳卿乎羅君之欲有大於<lb/>
益親之夀者乎親益夀禄未有涯也二子曰子之言羅<lb/>
君欲聞也因書以贈可乎<lb/>
　　　贈允昭黄先生分教義興序<lb/>
閩學之興于今人必曰自泉之蔡虚齋虚齋學本性命於<lb/>
事物必通其曲演朱子之緒而風士教吾江右之學亦<lb/>
云爾者虚齋董學政士固黜乃心而丕變也良勝最不<lb/>
善變幸與之進未能領會要妙而虚齋不可作矣夫有<lb/>
<pb n="KR4e0170_WYG_002-16b"/>
所啟未竟所受益所慕莫知所從故思見閩之士猶虚<lb/>
齋也而况泉之士乎泉之士盡虚齋也况親炙而友之<lb/>
者乎然亦難於遇也去年秋初官刑曹親黄子希仁莊<lb/>
而雅黙而有容以為虚齋矣希仁曰子末見吾兄子應<lb/>
期乎今年秋調官選部獲侍應期左右惟所適温而文<lb/>
博而毅以為虚齋矣應期曰子未見吾大叔允昭乎友<lb/>
虚齋最久樹惇而栗無逸言笑吾同輩事而憚之曰焦<lb/>
先生近以貢來矣亟造希仁之館而省之迺知應期示<lb/>
<pb n="KR4e0170_WYG_002-17a"/>
以虚齋也方意必得所從虚齋之教可以竟受而允昭<lb/>
拜命分教義興遂悵然别去嗚呼天何假良勝於竒遇<lb/>
而迺致私怨於亟去耶其以良勝之遇希仁應期已足<lb/>
為虚齋者耶又欲成彼之為希仁應期者使遇天下如<lb/>
良勝者耶義興之士固有欲為希仁應期者耶亦有亟<lb/>
欲一遇如良勝者耶又况焦伯强隣治之遺風有宜於<lb/>
允昭者耶朱子謂商老開性命道徳之指而義興士知<lb/>
所學虚齋之學其所也孰謂今有異於昔耶然則允昭<lb/>
<pb n="KR4e0170_WYG_002-17b"/>
之去行虚齋之學也虚齋之學朱子之學古之學也古<lb/>
學之行使人曰天下之學興自泉之蔡虚齋也是希仁<lb/>
應期之志也亦良勝之志也尚敢致私怨於允昭之去<lb/>
也哉<lb/>
　　　修篁舞鶴圖序<lb/>
人而有所可狀則擬之於象象而有所不足則發於詞<lb/>
詞焉者詩之謂也象者比於物物非必其真繪而圖之<lb/>
亦象也故象以擬人者也詩以昭象者也此修篁舞鶴<lb/>
<pb n="KR4e0170_WYG_002-18a"/>
圖詩同年君子作以壽黎君乾性母也或者曰篁以象<lb/>
母之節而壽鶴以象乾性之清而貴也予曰若是夫篁<lb/>
與鶴有遺象而乾性母子有遺狀矣彼篁也翛然依巨<lb/>
石而立若得所倚其柔順以承夫君者乎垂枝而俯其<lb/>
若為樛木所容而安命於宵征者乎比㦸而叢玉異籜<lb/>
同本其善視諸子如離裏者乎鶴則幽然若聴露之鳴<lb/>
其將和在隂之聲而期以孚其類乎昻然欲騫而騰其<lb/>
思羽以為儀乎不啄不睨而聳以立其有難進易退之<lb/>
<pb n="KR4e0170_WYG_002-18b"/>
志而以乗軒為辱者乎夫頌人者必表其㣲而愛人者<lb/>
思進於善黎母善狀若是㣲而張矣而君子所以愛乾<lb/>
性者若是無已母之壽獨以年乎哉乾性之力於善非<lb/>
所以壽母乎哉噫予恐詩限於詞而非化工之妙有不<lb/>
能盡狀者也<lb/>
　　　贈阮君惟一僉憲陜西序<lb/>
古衛阮君惟一拜命陜西僉事予寮友張君元承同門<lb/>
世講好也踵顔季之義而圖以贈行既自言之又約素<lb/>
<pb n="KR4e0170_WYG_002-19a"/>
善者言之以末巻役余余胡為言也追惟顔季贈處數<lb/>
言而足兹言之不足情之無已也予與元承兄弟也元<lb/>
承之友予友也獨無情乎是故有以言矣顧於惟一初<lb/>
未能悉元承為悉之曰惟一以進士為御史按治陜西<lb/>
風力右衆上下人才之忤拳奸不以貨免落職為成安<lb/>
令上下人唁而寃之而惟一樂以徃循循於下吏事兹<lb/>
以免喪而來上章下部吾邃翁先生直之故請于朝遂<lb/>
兹超拜上下人宜之於世事稱一大快也惟一輒曰具<lb/>
<pb n="KR4e0170_WYG_002-19b"/>
疏以白心迹而已敢望及哉予矍然起敬迺悉惟一如<lb/>
斯人也如斯人也贈之言何以他求夫自御史出為縣<lb/>
令亦竒禍也使非惟一人固有幸而樂者矣其不然者<lb/>
必以為枉之也以縣令而拜僉事非常格也使非惟一<lb/>
人亦有駭而異者矣其不然者必以如是而後直之也<lb/>
昔之退今之進昔之枉今之直人心之公惟一可自念<lb/>
也持是以徃則舉錯幾何視吾進退何如也剖决幾何<lb/>
視吾枉直何如也若是而舉於職無抑才無寃獄矣推<lb/>
<pb n="KR4e0170_WYG_002-20a"/>
之天下恢恢乎有餘也哉元承韙予言將以告惟一可<lb/>
以抗手别矣<lb/>
　　　壽丁君仕玊七十序<lb/>
山谷之民壽城市之民夭非其受氣爾殊也山谷之俗<lb/>
野野則樸樸則不鑿生氣日完而壽然未必皆壽而壽<lb/>
者恒多於夭城市之俗澆澆則離離則浸薄生氣日索<lb/>
而夭亦未必皆夭而夭者亦恒多於壽今予所見則又<lb/>
異是京師天下之城市也丁君仕玊居之其伯也仕隆<lb/>
<pb n="KR4e0170_WYG_002-20b"/>
享年七十有竒仲也仕元享年八十仕玊今又七十而<lb/>
貌也腴步也隅鬚髮澤膩雙瞳碧光烱烱頥和茹實强<lb/>
徤欲下壯夫而伏之見者識者咸背指面卜以成數之<lb/>
壽其及也嗚呼丁氏居京師獨非城市民乎而兄弟克<lb/>
享有壽予固知其非城市民也丁氏吾南城人其故廬<lb/>
在水南南城南條之盡脉天下之山谷也水南又南城<lb/>
之山谷也巖崖崟巇原野夷曠湍瀑廉利林居土屋之<lb/>
下童叟姁姁垢靣跣行尚有不能通越境人言者仕玉<lb/>
<pb n="KR4e0170_WYG_002-21a"/>
兄弟或生於斯或長於斯亦嘗耕於斯採於斯饘粥於<lb/>
斯友族屬於斯連姻婭於斯雖伍寓京師數十年而以<lb/>
雄貲商販不絶道路無三嵗不展廬焉父母死亦歸塟<lb/>
焉子女之好尚求鄉人焉而鄉大夫宦游京師者招致<lb/>
而主焉仕玊又徃來燕冀齊魯呉越以極交廣閩粤之<lb/>
幽竒勝絶皆致遊思焉其心未嘗不在山谷也可以城<lb/>
市之居累之哉是故有仕玉之心焉徃而不壽也不然<lb/>
吾南城之民固有夭者矣京師寧無壽民已乎固知有<lb/>
<pb n="KR4e0170_WYG_002-21b"/>
山谷之心無山谷之民有城市之心無城市之民若夀<lb/>
與夭初不限於所居居亦移其氣也仕玉且老有定力<lb/>
矣保無移也哉<lb/>
　　　贈郭君逹誠守寧波序<lb/>
刑部郎郭君逹誠禄未及次天官卿才之請于上以守<lb/>
寧波郡盖異選也同鄉諸君子徃慶且諗之良勝與焉<lb/>
逹誠懼而請曰灌夫人也不自意異亦不敢為異人曰<lb/>
兹異選也何以及每思處其恒人恒視之處其異人異<lb/>
<pb n="KR4e0170_WYG_002-22a"/>
視之恒視者卒副而異視者罔克自全幾何以任良勝<lb/>
應之曰夫異人者果其異乎亦其恒乎異視之者果以<lb/>
其恒乎亦以其異乎逹誠守郡曰寧波以濵海故名有<lb/>
㣲義也請以為喻波者海之餘也海者水之委也水静<lb/>
物也波則動動之極則激激亦有所害是以思静也故<lb/>
欲寧寧則静之極矣動静見天地之心是天地之理也<lb/>
識動静為天下其可也而况郡乎故曰張而不弛文武<lb/>
不能也弛而不張文武不為也張弛動静之謂也或張<lb/>
<pb n="KR4e0170_WYG_002-22b"/>
而弛之或弛而張之固非所以為異也而人顧不以恒<lb/>
視之耶且聞先守是者曰張君廣漢曰林君守仁皆名<lb/>
守也張君八面受敵才也令若流水民便之人曰賢林<lb/>
君日不足而月有餘也民亦安之人亦曰賢是固有以<lb/>
張弛而不異者也賈生曰不善為吏視已成事予視二<lb/>
君豫席之矣而繼之而張弛之恒焉而已矣逹誠曰繼<lb/>
善者難此懼而又懼也諸君子曰懼者進善之門規者<lb/>
與善之心以逹誠之懼而有是規也寧波之守復曰張<lb/>
<pb n="KR4e0170_WYG_002-23a"/>
與林也其何日之有<lb/>
　　　菊庵太守毛公輓册序<lb/>
通天下與古今曰情情無與於人也而亦有與於人也<lb/>
惟其稱焉耳矣人之情一也而愛惡哀樂有異焉者聨<lb/>
階比舎至憎怨若以不及相見為快身後論定又恨不<lb/>
及生與之白而崇文吊古見於豪傑憤慨者亦多矣劇<lb/>
樂叢歡意得者歸向隅有泣將不能引之道遇衰衣頽<lb/>
乎其順頎乎其至其能逆笑語以荅之者非人也是惡<lb/>
<pb n="KR4e0170_WYG_002-23b"/>
之不若愛之之逖也樂之不若哀之之盡也愛之斯録<lb/>
之矣哀之斯傷之矣此輓歌之作情與於人也而君子<lb/>
有不廢焉者稱其情也菊庵太守毛公與劉安人俱以<lb/>
考終外則官臣其惠也流内振家法其化也行行道之<lb/>
人知愛之當其身已然也嗣子榮能棄官以養喪之哀<lb/>
可沾也公赴及京師榮子伯温官御史臺有言職不得<lb/>
奔去廢業為位而税充充而窮皇皇如求弗得於相吊<lb/>
也為公來者為榮來者為伯温來者哭盡哀不能廓然<lb/>
<pb n="KR4e0170_WYG_002-24a"/>
而出户又知劉安人赴及時伯温為紹興司理如是也<lb/>
是故録之不能盡其詞而傷之不限於不及見也而同鄉<lb/>
而同年而同官又世講如良勝情若無與於人者懼弗<lb/>
稱焉而已也程子曰禮者因人情也人情之所宜則義<lb/>
也發乎情止乎禮義又詩之本也君子是非所由定禮<lb/>
義所由出夫安得不有菊庵之愛也夫安得不有菊庵<lb/>
之哀也<lb/>
　　　贈王躍之還建昌序<lb/>
<pb n="KR4e0170_WYG_002-24b"/>
文武一也後世而二焉今欲其一難矣兵農一也後世<lb/>
而二焉今欲其一難矣此經世者之恒言也然有易而<lb/>
一之者何哉每聞章縫談兵法指畫勍敵如在目中譽<lb/>
之者曰文武才也介胄之士稍稍事筆墨約束衣帶類<lb/>
寒士人亦異視之兵制襲壞坐食以困農尺籍半虚調<lb/>
發不足按籍刺丁壯威貨迺訖猝有警備又驅以先之<lb/>
冀傷敗可以避法求其故則曰是以賦出兵之意嗚呼<lb/>
若是而為文武兵農一也是何其易易也歐陽子謂困<lb/>
<pb n="KR4e0170_WYG_002-25a"/>
天下以養亂者虚矣而武士征行若棄於市書生制敵<lb/>
一試而敗獨劉秩也哉是古之文也以資武今之武也<lb/>
以冐文古之農也以寓兵今之兵也以厲農故今之文<lb/>
武之一也余欲為昔之二不可得已今之兵農之一也<lb/>
余欲為昔之二不可得已然而習尚非可以旦夕移規<lb/>
制非可以草率議變而通之存乎其人則懷天下之憂<lb/>
者於一方君長寧無有厚望者乎千户侯王君躍之余<lb/>
少以文字友者也兹歸守禦吾邦其於武事固當深講<lb/>
<pb n="KR4e0170_WYG_002-25b"/>
者而邦伯韓君又將家子躍之夫亦有所遇矣志相成<lb/>
而類有所感則樹兵以衛吾農者可幾也且為謝曰余<lb/>
亦談兵者而今則已矣然亦豈但已乎盖思所以一之<lb/>
者而未得其説也<lb/>
　　　雪峯歸隠序<lb/>
隠之義藏也必有所有而藏故名之隠周官三百六十<lb/>
屬其仕以道以術致仕而藏者有道有術江雪峯官以<lb/>
隂陽正術名兹致其事則藏其有者術也古以術仕曰<lb/>
<pb n="KR4e0170_WYG_002-26a"/>
馮相曰眡祲曰保章其掌則十二嵗十二月十二辰十<lb/>
日二十八宿之次而鳥火虛昴以會天位冬夏致日春<lb/>
秋致月窮周天三百六十五度二十五分之數以天徤<lb/>
行過一度日剛一周月不及日一十三度積為氣朔盈<lb/>
虚而置閏以成嵗與厯厯紀其時十煇之法以觀祲象<lb/>
䥴監闇瞢彌敘隮想而妖祥吉凶以辯至守其變以動<lb/>
以野以相以雲以風詔救政訪序事上擬羲氏和氏職<lb/>
亦難而術非淺淺者聖朝昉古立官内置欽天監外置<lb/>
<pb n="KR4e0170_WYG_002-26b"/>
隂陽學學以精於術者主之而訓於後雪峯儒其術以<lb/>
仕其行者果以此術隠而藏者果有此術仕足重隠亦<lb/>
足重若以時議目為閑役而混於鬻例則兹勇退髙蹈<lb/>
尤足重也况致仕之故以老而術仕多以延世雪峰齒猶<lb/>
壯官幾再紀未坐嘉石入圜土乃超然有見不欲貽於<lb/>
後尊翁西園先生以廌繡投老林下弟商濟諸子應乾<lb/>
應奎應瑞林林璧立行將以道仕盖有不得子者雪峯<lb/>
預為肥遯以子職娯老為命而黽於進退如此亦孝隠<lb/>
<pb n="KR4e0170_WYG_002-27a"/>
也哉雪峯名梅西園命也隠而有號亦西園命也梅本<lb/>
清素淡薄有處士風固非列紛華之植雪而後神矣推<lb/>
是義也固知雪峯之仕非西園意也雪峯之隠西園意<lb/>
也<lb/>
　　　縉紳慶壽詩序<lb/>
予館人周天徳浙之山隂人也自為國子生旅食京邸<lb/>
幾越稔資僕兩貞故投刺縉紳之門若習貴者兹以業<lb/>
不愆素例得歸且以夀其母徐乞縉紳工為之言方而<lb/>
<pb n="KR4e0170_WYG_002-27b"/>
為册引而為巻又縣而為軸真珠玉爛然光奪人目予<lb/>
得括而繹之且驚且愕疏其比名而列書者有槐閣之<lb/>
老而春坊史館又其貳者也有棘位之卿而列署分寺<lb/>
又其屬者也有臺諫有皇華有中舎而諸進士又皆嗣<lb/>
為之者也是凡内階清要為縉紳望者無虚銜因叩其<lb/>
所以曰凡人脱俗累者孰不欲借縉紳之言為重然而<lb/>
假門第托知舊通幣具狀走謁經嵗月而縑素架髙閣<lb/>
竟不成帙而忞忞鬱去者何紀盖名為縉紳皆非茍於<lb/>
<pb n="KR4e0170_WYG_002-28a"/>
言者言之不茍則人知重之而難於得之也宜也天徳<lb/>
何修而得此也耶天徳曰褘實不類然以先兄天兆甞<lb/>
為翰林檢討弟天承今為刑曹員外郎母視之猶子也<lb/>
主事徐君大章又母之弟而褘之舅氏也在諸公言者<lb/>
非門生故吏則莫逆世講屋烏之愛而推挽之力居多<lb/>
幸頼此為地獲禮受知卒不敢以慢心承之謖足而進<lb/>
屏氣而語將事益䖍存問益密得請而喜滿容月一造<lb/>
焉日一造焉或閽人致辭無遽言無變色退而自休休<lb/>
<pb n="KR4e0170_WYG_002-28b"/>
而復徃焉又不敢以怠心繼之諸公或凉褘之如是若<lb/>
不為吝予躍然而慶之曰不慢則敬不怠則勤勤敬徳<lb/>
之輿也培養其地而為夀之基也今諸公稱述而母之<lb/>
徳大率根於天性而敬以成夫之義勤以克夫之家者<lb/>
也今天徳知以此得縉紳之言必知而母以此得壽矣<lb/>
何庸予祝<lb/>
　　　栢巖宦蹟録敘<lb/>
凡録録實也亦可録也實斯録録斯傳矣史之遺也予<lb/>
<pb n="KR4e0170_WYG_002-29a"/>
讀栢巖宦蹟録終巻撫然曰録兹其可傳耶稽夫類矣<lb/>
若窶人抗裂膚之寒進之室而挾之纊也温乎形予愛<lb/>
焉若清秋之夜飲露酌泉猶意其或滓也介乎勵予守<lb/>
焉若踈竹老松瑲琅偃蹇孤立世外莫之能倚也予恍<lb/>
然不知樂且慕焉盖栢巖初以鄉進士守州子民職也<lb/>
在和在髙郵有惠政形予愛信其為循吏也繼遷河東<lb/>
鹽運司賄地也迺克操持勵予守信其為廉吏也方登<lb/>
薦剡而超然勇退使予樂且慕恨不能生與之俱而從<lb/>
<pb n="KR4e0170_WYG_002-29b"/>
之又信其為隠吏也予顓䝉甚感若斯感若斯上予者<lb/>
感且深矣感之而儀之其為吏也多循矣廉矣隠矣朘<lb/>
削者墨者迷不復者日省矣天下其日康矣兹其可録<lb/>
者可傳也然予未知栢巖者也以其録之有感焉耳但<lb/>
旌舉八疏奬勸六檄而張之誥命煌煌也録之實可沾<lb/>
也史職固嚴將不能遺之而慮其或遺子之心也故有<lb/>
録也栢巖姓程氏名憲字廷章世為饒之浮梁人子名<lb/>
逺成録者也<lb/>
<pb n="KR4e0170_WYG_002-30a"/>
　　　品士亭翫竹詩序<lb/>
品士亭翫竹之什提學李君獻吉懷泉齋先生作也和<lb/>
以荅者先生也屬而和者吾江右門人也先生初官許<lb/>
州作品士亭獻吉率先在游名亭之義先生記之矣去<lb/>
許十年提學江右亭因遺構復名之環竹脩如也今官<lb/>
司徒去是又十年獻吉徃紹厥徽時休哦其間憶許亭<lb/>
之游二十餘年矣故見而感感而懷懷而有作先生得<lb/>
而和焉門人布中外聞而和者將日益就一時在朝而<lb/>
<pb n="KR4e0170_WYG_002-30b"/>
和者此也巻成適先生累疏得告歸省咸願以是歌于<lb/>
行之日先生可之亦樂以示後也命良勝序之夫良勝<lb/>
得立斯亭爾已見斯竹爾已聞之先生爾已竹之宜于<lb/>
亭也似士亦似教也植而固知其可以立也其虛知其<lb/>
有所受也比而倚而不亂知其相與有成而不黨也勁<lb/>
以直將以勵夫曲也靚以疎將以通其執也翳以密將<lb/>
以閟之静也少者籜老者特將進之未已而作其氣以<lb/>
不衰也士之似也教行焉固有道徳功名而不以富貴<lb/>
<pb n="KR4e0170_WYG_002-31a"/>
為也迺品士也是則獻吉之所感者多於許矣懷而作<lb/>
作而和者非竹也夫懷情也而感則心也見於竹不若<lb/>
於容也感則無與深也見則無與親也殆非詩所盡也<lb/>
然而獻吉之感將以教士良勝等夙負士教重有感夫<lb/>
獻吉者况先生之行也哉<lb/>
　　　送驛宰鄧景昇之蜆江序<lb/>
日者鄉人鄧景昇以從事選新會蜆江驛丞盛冠服來<lb/>
謁夏子夏子曰偉哉丞也若習於丞矣爾無卑丞矣乎<lb/>
<pb n="KR4e0170_WYG_002-31b"/>
景昇曰資也何敢卑敢請所以丞者曰知之矣昔在學<lb/>
有師譚公新會人也甞為言之於今未忘廣州會府𨽻<lb/>
州一縣十南海最大新會次之州縣所𨽻水驛十有一<lb/>
馬驛五惟新會𨽻水馬驛二蜆江其一是必當水陸孔<lb/>
道也道孔而驛任勞縣大而辦亦劇馬卒舟人行資居<lb/>
費委積於郊野衡鹿於山林薪蒸於藪澤塩蜃於祈望<lb/>
日填於驛巡比而出入専之者丞也使臨賔寓而節迎<lb/>
郊勞授館供帳致餐獻餼展車陳芻至者如歸歸之丞<lb/>
<pb n="KR4e0170_WYG_002-32a"/>
也蜆江且岸海聖化薄内外海國在服若暹羅浡泥占<lb/>
城真蠟蘇門荅剌𤓰洼之屬嵗時朝貢候風潮而來者<lb/>
日集番舶胡賈交市竒物帖而人激而犬羊雖疎簡節<lb/>
目而必制之丞亦與有責也夫辦劇則勾稽富彊易其<lb/>
賄者有矣爾不貨也益以守丞乎道孔則迎送煩鞅掌<lb/>
其愉者有矣爾不沽也濟以幹丞乎古以候覘隣者矧<lb/>
兹夷夏爾修能布常有藝不採藜藿也於國事有禆無<lb/>
壞丞乎惟職匪小曠匪大景昇無卑丞矣乎景昇曰丞<lb/>
<pb n="KR4e0170_WYG_002-32b"/>
亦有是哉何敢卑也甞獲事費相公三載無敗言乃序<lb/>
秩少為羅宰府所可得省辟幸服名言又何敢負曰范<lb/>
冠蟬則緌也蠶績蠏則匡也古之喻夫人也矧若景昇<lb/>
其丞也哉吾師尚徤景昇徃矣丞與否也將有聞矣<lb/>
　　　新城最賞敘<lb/>
古今肇置郡邑必有名名以義制者也或以山川或以<lb/>
物産或以人事或以瑞應或以封域或以道途或易其<lb/>
故或反其初若吾建昌郡隣於建封域名者也郡𨽻邑<lb/>
<pb n="KR4e0170_WYG_002-33a"/>
曰新城者吾再過之無尺堞焉制以義弗副考之志弗<lb/>
宣强附數者而弗受因隠度飛鳶<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲與日山東巖相<lb/>
邐迤水循麓九曲洞潏作鳴聲屐遊曳踵凌競不敢附<lb/>
仰視雨潦至涉弗利也故厯兹年數猶完城然或曰邑<lb/>
多君子足以攸塈令時出賢者若陳公員韜段公敏民<lb/>
用以阜阜則思義義可使而固又大於城然雖然未之<lb/>
安也吾承乏刑曹時聞徐令繡上工築狀矍然曰有是<lb/>
哉役其興也兆於命名時耶吾調選部聞徐令以憂去<lb/>
<pb n="KR4e0170_WYG_002-33b"/>
懼其隳也代者得黄君瑞卿寮長鷗溪子曰若署吾州<lb/>
學也其教行吾應之曰其校文於吾省也為得人披籍<lb/>
而索之巡院之旌揚者再撫治之旌揚者一於是預卜<lb/>
城之成也無難矣無何吾郡守缺又得韓公韓公有賢<lb/>
名者又知相與以成者不獨城也今年某月城果告成<lb/>
韓公狀于監司于按于撫咸下覆實瑞卿受功賞焉於<lb/>
是益信韓公之亟於為民而容其下瑞卿之情信于上<lb/>
而安於民薄尉而下不敢有其功而祈吾言以張之又<lb/>
<pb n="KR4e0170_WYG_002-34a"/>
知事之成同而敗異之不誣也噫一城役耳而有數百<lb/>
年之兆合數人之賢就數年之役又不知幾何之財幾<lb/>
何之力迺遂其成若此其艱矣乎而顧不思所以守之<lb/>
者乎然而成之者令以為民而守之者民以為令令弗<lb/>
愛委而去者有矣民弗固潰而逃者有矣獨城足恃哉<lb/>
使異時有登城嘆者曰新城新城不負名也殆與山川<lb/>
争險勝慿城而生者思吾瑞卿猶陳段也邑之君子志<lb/>
載之賞斯上已乎<lb/>
<pb n="KR4e0170_WYG_002-34b"/>
　　　贈何侯考績上京叙<lb/>
何侯倅旴郡事既三年法書初考關白于郡之長郡之<lb/>
長具治狀于監司于觀風使者咸曰貳職迺修惠可績<lb/>
迺宜課曰最侯迺介功狀上天官卿下功部就覈參以<lb/>
要會以獻於天子余方専席在疚褎若罔知郡士夫以<lb/>
余甞從事天官郎私諗之曰黜陟幽明子所事事子弗<lb/>
曰在家弗知余免席應之曰何敢爾何敢爾但侯之政<lb/>
明矣以其最也余於其殿得焉侯之資當遷矣余欲祈<lb/>
<pb n="KR4e0170_WYG_002-35a"/>
以次之也侯甞代執覲禮入京師余承乏選部部禁維<lb/>
密維嚴稔侯之賢弗以嫌避侯亦弗余鄙一過余刻燭<lb/>
讌語顓顓於理戎事畢出意見咨余以可否余亟賞之<lb/>
曰官臣也言不渝於職因與執論先是議者重於足兵<lb/>
請命専憲職責以成勞限之格盈什之三者書其稱故<lb/>
吏以市兒補亡為右職以按紙紀録徼能名然問其丁<lb/>
壯幾何莫得而知也籍削幾何莫得而知也不知所補<lb/>
所録者何自而有也月給于甲嵗于乙斂以配益之以<lb/>
<pb n="KR4e0170_WYG_002-35b"/>
貲逓食更衣道亡而牒匿及易吏而訊之則曰前吏所<lb/>
補者逸録者斃矣不然每吏而益什之三更三吏而倍<lb/>
於初何積數十年之擾擾而尺籍之虚猶夫籍也哉侯<lb/>
不竟余言心動而視流迺抗聲曰課寧以殿毋以病吾<lb/>
民罰寧以黜毋以迋吾君侯歸逾年言若在耳余竊要<lb/>
其成侯之政如其言余之言迺侯之心也余即是以知<lb/>
侯之職也欲專謀也欲博治心也欲下充其量也欲有<lb/>
所受是非取舎又欲出於恒情好惡之外者也嗚呼有<lb/>
<pb n="KR4e0170_WYG_002-36a"/>
侯如此而忍其去吾民也哉第恐情有不能以必副法<lb/>
有不敢以强通侯之心安於殿矣而人最之余欲祈以<lb/>
次侯寧無祈遷侯而有之者乎况夫陟明天下之公又<lb/>
非一人一郡之私所能勝之者也郡士夫曰民有欲天<lb/>
必從之子毋以廢業辭第書之以壯侯之徃而亟其還<lb/>
也吾民之望庶幾其慰也已<lb/>
　　　叙别台峯御史<lb/>
台峯熊君尚弼以足病請告得長休暇良勝徃喻之曰<lb/>
<pb n="KR4e0170_WYG_002-36b"/>
足之病也不可行耶不能行耶抑不良于行耶尚弼曰<lb/>
亦難於行爾逌然並笑若有所得良勝曰尚弼為士也<lb/>
以學名為令也以政名為御史也以能言名應時而舉<lb/>
志與職若取諸懷而視之行於尚弼豈其難哉况行其<lb/>
可人之可不可弗知也行其能人之能不能弗知也行<lb/>
之而良後之良不良弗知也行在尚弼又何難焉尚弼<lb/>
曰相聞車之行者澤之杼刀以割塗也山之侔摶以行<lb/>
石也故塗不附輪敝而不甐於鑿人惟見其行於難而<lb/>
<pb n="KR4e0170_WYG_002-37a"/>
行之無難也不知圜之以規匡之以萭均之以水直之<lb/>
以縣適之以拳同之以量國工之攻其行者難矣故人<lb/>
或可之吾未見其可也人自為能吾不敢為能也人以<lb/>
為良吾弗良之也是以為難也於是命酌引滿舉白噱<lb/>
嚼盡歡尚弼躍躍而喜距且踊不知其足之病矣嗚呼<lb/>
尚弼難於行者非以行之為難也人惟有所難而後無<lb/>
難焉他日登車皇路如砥國工之難迺行人之易也尚<lb/>
弼無忘之哉<lb/>
<pb n="KR4e0170_WYG_002-37b"/>
　　　别陳惟濬<lb/>
陳子惟濬少負資翁益知教而慎得師故游予友饒徳<lb/>
温氏殖學茂聞方冠舉進士信于甘泉太史之教期以<lb/>
周旋也懇疏乞歸隠然有難仕志予忝鄉舊請有益言<lb/>
時方讀易至䝉矍然有感曰惟濬於是無童心得於内<lb/>
外之養多矣遂演䝉之義傳而告之夫䝉以坎遇艮曰<lb/>
險而止泉出山下象物生之初故曰䝉䝉昧也昧近於<lb/>
明發之者以志應其惟徳温亨以行刑人弗用足以受<lb/>
<pb n="KR4e0170_WYG_002-38a"/>
也修迺來離而不反家可任受斯大矣受將以施從仕<lb/>
也士之仕也猶女之嫁也女不有躬人勿取焉為不順<lb/>
也進不遂進知順於仕者歟順則反其初近實也飲於<lb/>
甘泉和易以思實施溥也其免於困童䝉之吉其教刑<lb/>
也吉之謂何强立而不反真純全矣故曰利於禦冦禦<lb/>
冦天下之難事備矣嗚呼䝉䝉昧未辨之際也養之功<lb/>
用大矣哉<lb/>
　　　贈廣昌令張君景川治最序<lb/>
<pb n="KR4e0170_WYG_002-38b"/>
東洲夏子與天游陳子同官吏曹郎友益善諮焉説以<lb/>
解應而恒有濟也語次及張景川調廣昌令陳子曰景<lb/>
川吾鄉振竒士也吾聞廣昌盗區吾私景川有懼焉夏<lb/>
子曰然哉廣昌郡喉嗌也敝甚須景川令若飲食吾私<lb/>
廣昌有喜焉夫廣昌初治邑也於陸為通之建之廣之<lb/>
䖍章貢而東旴而西隨所之也厥壤沃賦下専業數十<lb/>
家出其餘給于旁郡先是少司馬掲公冡宰何公司冦<lb/>
何公廉訪使賴公羣賢彚征恒得擇吏吏亦恒以治聞<lb/>
<pb n="KR4e0170_WYG_002-39a"/>
奈何氣脉僨發久迺息進士解荒朝不坐地不齒通衢<lb/>
藪澤逋逃是歸厚利腊毒冦偷是資倉卒變殺掠長吏<lb/>
蒸鬱暴莽為厲為疫死傷枕藉編户日就削吏莫有治<lb/>
志曰下之人不以是望予上之人不以是信予積數十<lb/>
年邑莫以治聞耳無何景川以建平功課上考夏子進<lb/>
而與言若陳子景川匃臆開逹信有竒氣英英邁徃矣<lb/>
逾年夏子居廬稱廣昌治者籍甚曰邑完城疑獄平反<lb/>
賦惟正惟時是供矯䖍者部勒而戍大家法細民裕逋<lb/>
<pb n="KR4e0170_WYG_002-39b"/>
復而所瘴毒不害齒日籍冦至諭守弗去哲人用章士<lb/>
彬彬蔚然興文學治於是憲使楊公異之巡院徐公異<lb/>
之精别之劄大書而踵至邑簿某以告夏子亟喜景川<lb/>
出竒以就治思以釋陳子懼且冀張邑治如初也因告<lb/>
同官諸君子曰邑無完敝惟其政事有成敗惟其人將<lb/>
必有異夫景川者天下無難治無遺才矣<lb/>
　　　贈邑侯孫君明甫賦政紀成叙<lb/>
古郡吏得自辟屬韓侯雅師古先否臧惟難惟慎過余<lb/>
<pb n="KR4e0170_WYG_002-40a"/>
言縷縷不絶口余阨塞莫之能應侯速余曰啟事未忘<lb/>
選諸所表其可哉屬先令治理責亦先之於南城而奚<lb/>
若余勉應之曰明甫余知之比余校文禮部得士也知<lb/>
之以文焉耳其詞茂其氣迺懿斯近於厚矣於廣昌而<lb/>
奚若余亦應之曰景川余知之比余副銓吏曹調令也<lb/>
知之以政焉耳其上訧其下弗咨斯近於果矣未幾憲<lb/>
副楊公行部曰廣昌令武備聿修署職曰右余聞之曰<lb/>
果哉固宜以兵顯若是宣使羅公繼至曰南城令供億<lb/>
<pb n="KR4e0170_WYG_002-40b"/>
惟時考課曰上余聞之曰厚哉固宜以賦顯若是夫賦<lb/>
奪民財也譬之水然川則流澤則蓄有蓄斯流令弗厚<lb/>
民阜財亦弗厚賦之成也難矣兵殘民命也譬之火然<lb/>
熾而攻藴而守克攻迺守令弗果民用命亦弗果兵之<lb/>
威也難矣况夫廣昌以盗敝四境尚墟南城以儉劇百<lb/>
需孔棘禦盗莫亟於詰兵裕儉莫亟於平賦邑之政有<lb/>
所先而令之才有所宜豈君相器使有㣲權而造化黙<lb/>
運有適會者歟雖然余聞明甫必善景川景川必善明<lb/>
<pb n="KR4e0170_WYG_002-41a"/>
甫治境相接聲實相通得喪榮辱相形南城有政越日<lb/>
而廣昌聞焉廣昌有政越日而南城聞焉曰善則曰將<lb/>
掖而成之曰未善則曰猶及柅之二邑之政交相師師<lb/>
則逹逹則治理罔不效君相代工精核吏治優異且有<lb/>
待獨兵賦顯名邑治當郡辟已哉余方隠度而明甫僚<lb/>
若屬祈頌言者踵日至余復何言哉有如此意期于成<lb/>
也有如此意期于成也明甫可余言將有聞於景川矣<lb/>
　　　褒功録序<lb/>
<pb n="KR4e0170_WYG_002-41b"/>
韓侯過東洲夏子之廬論兵若旅樽爼可指獲也夏子<lb/>
善之曰兵孰為功曰在將三軍之命也功孰為大曰在<lb/>
邊萬世之防也夏子善之曰侯將種也有所受矣曰惟是<lb/>
先公奮庸轍不敏懼殘厥緒辱隨士夫後惟事文墨隨<lb/>
得有錄曰褒功虚首簡以累吾子夏子作亟稱之曰武<lb/>
哉若考宜食兹報祇哉若嗣真謂能子是故宗伯掌祭<lb/>
法司馬叙太常太史職紀載中丞御史任激揚以疏<lb/>
則達以議則允以覆實則無異詞以譔次則確是謂僉<lb/>
<pb n="KR4e0170_WYG_002-42a"/>
同其曰褒功云者舉重也君子於是有遺善焉其後未<lb/>
可量也侯降拜稽顙曰先公有㣲吾子表之録其行也<lb/>
已<lb/>
　　　送郡侯韓先生入覲序<lb/>
比年予承乏選部逮事宰府實維邦人是私祈兹良牧<lb/>
迺屬韓侯維稔賢聲為邦人預致私慶亦竊念之侯遼<lb/>
人也筮仕盧龍繼遷朔遷絳遷太原郡咸近故土单車<lb/>
就道未挾日而抵治坐於堂集其民人而理之若呼子<lb/>
<pb n="KR4e0170_WYG_002-42b"/>
弟僮僕不出於其家吾邦介在南徼灌莽之區虎豹魚<lb/>
龍之居長江大河斷崖落石之虞贏糧裹藥朝戒夕奔<lb/>
逾時而後至其能釋然矣乎越數月邦人至曰侯至矣<lb/>
殊不以南土之為異吾邦人亦安侯若故吏也匪有政<lb/>
邦不知已易侯矣未幾侯以書抵余繹其意語若邦人<lb/>
言察其㣲若其書之言既而予以憂歸侯不予棄時來<lb/>
徃輒及民事應口而發發中肯綮每速予以啟益侯無<lb/>
所擇披而納之懷也若川澤之汙也其無芥蔕于中也<lb/>
<pb n="KR4e0170_WYG_002-43a"/>
若日林雪滴容而消之也其見於施罷又若鞭風彍霆<lb/>
莫之測識有不俟日之終也余嘆服之然未能隠度侯<lb/>
之所以得此者逾年侯將入覲益振邦治迺以郡書屬<lb/>
余輩時置遷史几上尋繹舊思究遷踪跡懷抱欲寰海<lb/>
内而吞之者八九故搜竒剔怪盡發之於史是故曰良<lb/>
惕然悟曰侯之所以得於政者以此哉次侯所經周覽<lb/>
極騁俯鴨緑江越居庸窺太行望岱恒嵩少以超渤海<lb/>
踰河尋碣石逺近問鴈門雲中上谷之險沿濟瀆出淮<lb/>
<pb n="KR4e0170_WYG_002-43b"/>
泗放于江湖趨呉會入會稽以探禹穴厯洞庭彭蠡之<lb/>
涯以窮吾山澤之國幽竒詭秘之狀髙壯遐邈之觀於<lb/>
遷為稱遷也發為良史侯也發為良吏其不然哉余方<lb/>
得此待有所發而侯僚友處贈役余致詞因以質侯侯<lb/>
以為然否<lb/>
　　　敘别萬汝信<lb/>
萬氏多賢也賢而顯庸于時自太守公始繼有仕時仕<lb/>
鳴太守公子也有汝信太守公之孫仕時子也然予得<lb/>
<pb n="KR4e0170_WYG_002-44a"/>
親萬氏之賢也自汝信始丁卯嵗汝信同舉于鄉齒最<lb/>
少仕時偕來畢薦事予因得識仕時明年戊辰與仕時<lb/>
同舉進士仕鳴以乙丑進士官刑部郎又因得識仕鳴<lb/>
汝信歸余亦有喪制汝信為道主得謁太守公於廬辛<lb/>
未釋禫來京仕時已出為鄞令汝信又舉進士予亦官<lb/>
刑部與仕鳴連署焉嗚呼何萬氏之多賢若是哉余何<lb/>
幸而親之若是哉故凡慕萬氏之賢者咸諮於予或曰<lb/>
知矣而未識或曰識矣而未親或曰親矣而父遺其子<lb/>
<pb n="KR4e0170_WYG_002-44b"/>
弟遺其兄叔遺其姪而孫遺其祖皆缺然也予輒狀以<lb/>
示之曰予見太守公若春谷澄淵莫之瑕纇而和氣之<lb/>
襲人也若方屏端几不事繢飾足以蔽而立者仕時也<lb/>
鶴癯竹瘦清雅鎮俗者仕鳴也敦厖静好茁爾蘭玉而<lb/>
持以介者汝信也聞者益慕而信予之能親也顧蹇劣<lb/>
不足自力資礪方深仕鳴調官吏部汝信又請告别予<lb/>
而南矣嗚呼人生親疏離合何足深惜但賢之而慕之<lb/>
益切親之而去之為難仕鳴汝信亦自有不能已矣而<lb/>
<pb n="KR4e0170_WYG_002-45a"/>
况於予乎兹行便道省覲於仕時為予祝曰願亟來使<lb/>
得親如仕鳴也抵家而趨太守公之庭為予謝曰祭必<lb/>
先河而後海予固非忘其本者也汝信於祖若父益有<lb/>
聞將報仕鳴亦及予矣但事以時異而官亦寄也汝信<lb/>
來時不知予又當在何處<lb/>
　　　别宜學太史<lb/>
昔人有著説難者説誠難於君也一諉之難則曰非吾<lb/>
職其職也則曰吾將有待相胥以黙而已矣有著行難<lb/>
<pb n="KR4e0170_WYG_002-45b"/>
者莫難行於用人也惟難於用或亦逐之逐任用人者<lb/>
猶難也而用於人者逐豈其心哉是故以黙為道則天<lb/>
下無直士以逐為髙則天下無藎臣無直士則氣塞氣<lb/>
塞則不和無藎臣則道敝道敝則不立不和不立而治<lb/>
者㣲矣是故説之難吾懼其難無樂乎為黙者也行之<lb/>
難吾幸其難無憂乎逐者也吾友王君宜學職史氏一<lb/>
年以敢言見逐視饒平傳事攸攸以行尚若繼焉而未<lb/>
已者殆不以黙為道逐為髙識治理者重有望也故相<lb/>
<pb n="KR4e0170_WYG_002-46a"/>
率詩歌樂焉而别<lb/>
　　　贈羅邦鎮還滇南敘<lb/>
吾夏姓受氏自會稽郡羅子邦鎮先為山隂人山隂㑹<lb/>
稽屬也吾先制置君自仁和别業建昌舊為楚國羅氏<lb/>
先補嵩盟籍古滇國也滇國之通中土又自楚臣莊蹻<lb/>
始邦鎮弟江舉進士吾濫主司且同業江司理吾郡郡<lb/>
多賢僚若屬吾與郡士人咸舉宗在編氓初同出也同<lb/>
治也同道也有師生僚友之義也有官民之分也江於<lb/>
<pb n="KR4e0170_WYG_002-46b"/>
邦鎮萬里别也鬱鬱懷抱可無以道之耶道者道其情<lb/>
也人之情也生乎動動則感感則有不能發而鬱鬱則<lb/>
陶陶則有必待發而咏歌作是之謂道邦鎮自去其鄉<lb/>
國厯五溪陟衡嶠浮湘泛洞庭彭蠡而至吾建人曰勞<lb/>
乎曰無也吾弟在也望懷玊趨越縱觀錢塘潮汐探禹<lb/>
穴望鴈蕩信宿山隂人曰遨乎曰非也吾祖在也是邦<lb/>
鎮情也吾知之人能道之兹歸循故道而鳥疾入而鄉<lb/>
國滇池横秋今長安殆百十昆明已乎碧鷄金馬神亦<lb/>
<pb n="KR4e0170_WYG_002-47a"/>
安在而天竺之使未已也半歴中邦知世有諸葛雖孟<lb/>
獲欲何為者國威逺届南服先賔撫盟壇遺迹所以雪<lb/>
百王耻者在斯乎忠文之墓未墟也吊且告曰中朝文<lb/>
學侍從有慕而興者不獨無南顧憂也是吾有寄情焉<lb/>
者邦鎮能道之否也異時次工在頂解櫝禮賔展巻端<lb/>
几上必有知言者曰斯言也有一人情也有一家情也<lb/>
有一國情也有天下古今之情也邦鎮請謝之曰吾固<lb/>
知南之有士也可以見已<lb/>
<pb n="KR4e0170_WYG_002-47b"/>
　　　賀銀溪黄君廷貢六十壽叙<lb/>
廣昌郡之僻縣也銀溪又廣昌之僻鄉也僻則窮窮則<lb/>
隘隘則宜䝉翳灌莽榛枿若無人境卒然號于人人曰<lb/>
某縣曰某鄉若莫知為輻員中域或得其名亦莫究其<lb/>
所以為有然而廣昌自國初即為聞邑何也有聞人也<lb/>
人之聞也二富則稱于鄉也貴則稱于朝也謂之聞也<lb/>
宜富于鄉弗賢焉鄉不齒也貴于朝弗賢焉朝不齒也<lb/>
亦聞也謂之弗聞也亦宜廣昌自憲廟先以貴聞者比<lb/>
<pb n="KR4e0170_WYG_002-48a"/>
肩出余自志載自録籍自文翰制作咸聞焉而最聞者<lb/>
惟何氏最賢聞者亦惟何氏曰東園公曰椒丘公焉富<lb/>
而聞者與貴並然而賢聞余者則自東園椒丘公得銀<lb/>
溪黄氏焉二公不可作余聞何從也自其言聞之也二<lb/>
公立言盈䇿牘並欲不朽余知茍非情也雖肺腑戚好<lb/>
不以一字假也而黄氏有希永希文希古者兄弟也東<lb/>
園公咸有言焉有愈敬愈宣愈明者兄弟也椒丘公咸<lb/>
有言焉或以年頌或以居志或悼志行而銘墜表咸謂<lb/>
<pb n="KR4e0170_WYG_002-48b"/>
其富而賢也余信二公賢者也其所與賢者信其為賢<lb/>
無失也故余於黄氏聞之且日博識其子弟且日衆久<lb/>
定交復遂委禽好焉若廷貢君者㝡初識之頎然長薰<lb/>
然和禮亦甚度渾然直且厚不失其世守者既而聞于<lb/>
郡有識君者曰君凡入郡境蔽匿踪跡未甞中道而趨<lb/>
有侵侮語則疾避之若不欲聞者居然僻縣人也又聞<lb/>
縣之議君者曰衣無求華食無擇味遇僮賃臺輿輩詡<lb/>
詡笑語若俯而與儕居然僻鄉人也今年臘且生六十<lb/>
<pb n="KR4e0170_WYG_002-49a"/>
年矣而强徤若壯夫氣滿色充啖胾飯兼二人為常性<lb/>
不嗜酒瘉不任藥汁夜啜水或至斗冬削瓜如暑時必<lb/>
足迺已故醫卜相史論量之與凡頌之祝之私願之者<lb/>
必曰壽無量也比邑旁郡干余言以壽君者踵相及門<lb/>
余無以應但告君曰君先世多賢若希永愈敬公兄弟<lb/>
輩余生不目其面耳其言取東園椒丘公言讀而思之<lb/>
則若與之摳趨揖遜于堂序而宴好上下其論議無幽<lb/>
明間也則謂諸公至今生可也他日有信余言若余之<lb/>
<pb n="KR4e0170_WYG_002-49b"/>
信東園椒丘公言者則君之壽有涯也哉若曰余非貴<lb/>
而賢者也余私其戚者也將不余信則縣固有若何氏<lb/>
父子者言之否也故余於斯言有所感也而亦重有所<lb/>
警也<lb/>
　　　風木詩引<lb/>
甯子啟道判南城簿亦既再稔政譽蔚若承于上下弗<lb/>
以亟而厲循于下上弗以滯而尤且謙謙引過歸善于<lb/>
令懼或遺焉無負簿也夏子知之重之啟道先屬銓次<lb/>
<pb n="KR4e0170_WYG_002-50a"/>
禮修而惇樹偶端一册于斗湖之几展讀之皆風木之<lb/>
什又初捧簿檄時士友贈言也夏子異之為引語曰夫<lb/>
人生㓜而學壯則以仕仕而筮之重仕也重則將圖所<lb/>
以仕者不曰獲上若何則曰治下若何不曰久次若何<lb/>
則曰超擢若何夫人言也亦夫人情也皆重仕者也啟<lb/>
道今不之然而汲汲皇皇以禄不及養為筮仕重孝思<lb/>
之謂也是可以恒情輕重律之者哉甞聞子路去魯亦<lb/>
將仕也顔氏贈言則曰哭墓而行展墓而入其處也則<lb/>
<pb n="KR4e0170_WYG_002-50b"/>
曰過墓則式夫孔門傳受師友淵源可見之言者何紀<lb/>
皆不之及而顓顓以墓為居行告者亦重孝也重孝則<lb/>
知本知本則永思永思則致敬致敬則崇讓崇讓則師<lb/>
善師善則逹政於仕也何有啟道斯情斯言無亦暗與<lb/>
孫呉合者邪禮曰有孝弟忠順之行而後可以為人可<lb/>
以為人而後可以治人啟道率是以徃獨不負于薄而<lb/>
已哉<lb/>
　東洲初稿巻二<lb/>
</p>
<p>
</p>
  </div>
<div>
<head>東洲初稿巻三</head> <lb/>
    <p>
<pb n="KR4e0170_WYG_003-1a"/>
欽定四庫全書<lb/>
　東洲初稿巻三<lb/>
　　　　　　　　　　　　明　夏良勝　撰<lb/>
　　記<lb/>
　　　宋宗忠簡公祠記<lb/>
正徳四年御史謝君徳温以風裁按南畿輔郡自北入<lb/>
京口首治鎮江郡方摘奸抉蠧而稽逸舉廢聞有宗忠<lb/>
簡墓矍然曰是可日沒於樵硎兔宂者㢤長吏捧故牘<lb/>
<pb n="KR4e0170_WYG_003-1b"/>
入謝不職曰甞奉議廟祀弗果君鋭意再請成之且曰<lb/>
因其墓不奪穡地工以徒庸費以刑贖而制取其備為<lb/>
堂陽面横四楹縱三之而節二之内虚如榭可置豆設<lb/>
齊容對越數席左右夾以室備戒嚴更浴東西翼以廡<lb/>
中露以臺而坎以墠足列從祭諸執事者庖厨瘞燎各<lb/>
有次夷庭髙門合二霤壯雅足稱表揚越數月告成君<lb/>
率從官將祀孔嚴定為嵗格予聞而義之議者或謂宗<lb/>
公宜祀汴建祀非御史所先也迺詰而辨之曰宗公汴<lb/>
<pb n="KR4e0170_WYG_003-2a"/>
留守也間闗戰陣不克還二帝而齎憤以死地誠汴祀<lb/>
也然公神每依帝䝉塵于杭累表請復汴竟為左議者<lb/>
所奪想公謫宦京口時經畧素茹或以金陵重江之險<lb/>
可都也萬一誘衷悔悟汴不復去杭而就是猶可啚也<lb/>
生不能忘死不能去公卒汴而歸塟于斯也神亦戀戀<lb/>
於斯乎祀之以其神也况古者祀以附教天地以教敬<lb/>
宗廟以教愛忠者祀而貪者佞者巧令孔壬者一切邪<lb/>
族望風警去是教之也教之道自法始御史法官斥邪<lb/>
<pb n="KR4e0170_WYG_003-2b"/>
職也此其首舉之意㢤議者伏謝君竣事以記屬予予<lb/>
以昔為辨者告君曰虛石正俟斯言也即以郵至其所<lb/>
刻之<lb/>
　　　重修江西布政司譙樓記<lb/>
譙樓之設以時政也樓之上有䩵人之皷鳬氏之鐘挈<lb/>
壺氏以水火守漏是具五行之用以候四時在晝夜序<lb/>
柝抱籌扶服告于有政者亦足警也凡署宜有而况布<lb/>
政司乎司以布政上之下者宣之府若州縣下而上者<lb/>
<pb n="KR4e0170_WYG_003-3a"/>
亦不能越徑而逹寓官撫於是巡於是提刑於是王吏<lb/>
使事於是庖饔輿皂之屬於是責地主之禮流宥金贖<lb/>
補尺伍者於是歸之籍都司屬衛所稍餼衣械於是勾<lb/>
稽取給凡布政司然也而况吾江西乎江西凡政與浙<lb/>
埒而夷道尤孔自甌至自嶺逾自蜀沿湖湘而來或出<lb/>
浙之上而寧淮益國之封錯置分殿必預闗報度支<lb/>
又浙之無也政是以厖而擾厖則煩擾則滯司之長貳<lb/>
恒慮其時之難也寧無警於兹樓者乎故有之當陽面<lb/>
<pb n="KR4e0170_WYG_003-3b"/>
以負城隅而樓櫓右峙數不利更立左旁昻而伏之浮<lb/>
言胥定嵗久有壊道更不之理若有所呵䕶動罔不凶<lb/>
者予為童納試巻時見之如是厯五試有名入與賔宴<lb/>
見之如是第進士服喪既免法當易檄入闕見其昔時<lb/>
䑕雀所竄之瓦杙楹榱桶之蠧石甓苔蘚之蝕圬墁瀋<lb/>
浥之侵丹堊之剥落者俱整然迎目改觀矣時長則呉<lb/>
郡劉公貳則蜀江任公謂余適覩其成當紀兹樓之禆<lb/>
于政者予不文甞聞古之政修其業令攷其國職省典<lb/>
<pb n="KR4e0170_WYG_003-4a"/>
刑儆百工日之政惟晝夜有在也布徳遂賢斷獄固疆<lb/>
以飭死事嵗之政惟四時有候也惟是不愆不伏而五<lb/>
行之用惟叙則濟五味發五聲民是以和而政以考其<lb/>
成也况修兹樓自二公始驅羣惑而舉數十年之墜迹<lb/>
嗣政者有類長也無惑無墜而政之時而成也益有自<lb/>
矣獨樓也㢤<lb/>
　　　新築劍江堤記<lb/>
豐城治濵于江以雷煥得劍故江以劍名章貢袁吉臨<lb/>
<pb n="KR4e0170_WYG_003-4b"/>
瑞之水必經其壖而後入豫章以瀦彭蠡是江為匯禹<lb/>
迹不及故道無迴折衆流淙潨擊刺着岸迺善崩崩則<lb/>
齦齶之跡削崖剖甕割㕓廬而入江者先後無紀或曰<lb/>
劍雖去而遺光上燭夜干星斗蛟螭潛窟時起而奪其<lb/>
精曜亦能作怪颶妖濤益江之害也令是者咸知宜堤<lb/>
不曰勞甚則曰費甚不曰干時議則曰吾傳舎也卒弗<lb/>
舉某年某來令斬斬有見迺曰前吾令弗為也後吾令<lb/>
又弗為也民其魚矣乎遂屬耆老召匠石而計所以為<lb/>
<pb n="KR4e0170_WYG_003-5a"/>
堤者沿江之民踴躍聴令供役無避丁伐石于山斷材<lb/>
于林畚土于隆岡隠阜無公私之域餱䭪財用既具基<lb/>
址既畧厚薄既揣量其工而命之日趨者孔棘間投沈<lb/>
鐡使蛟螭不近而材者輳以矗石者壁以立畚者實之<lb/>
登登許許逹旦暮弗有咨者越一嵗告成延袤數百丈<lb/>
其崇如雲江流循堤而底定民以殿居者咸徳令曰令<lb/>
居我也方礱石請紀其績令適以事忤上竟坐以堤之<lb/>
費有浮于籍者遂解官去民代辯弗聴懼泯令也請益<lb/>
<pb n="KR4e0170_WYG_003-5b"/>
篤予曰是不可無記也江之害果江耶果蛟螭耶皆天<lb/>
也堤成而害息人勝之也彼令之害人也以一令而已<lb/>
天之害民以一邑之民而不能免人之害令亦天也是<lb/>
所以敗天下愛民之令也然予聞開洪州者有韋公築<lb/>
堤捍江功尤博也迺以笞卒之誣弗及辨而卒以韓公<lb/>
之銘白于後後之思公者曰非公吾屍入海矣故廟祀<lb/>
翼如也豐城洪州部也令去而思以不泯思之未已終<lb/>
必廟也若是而人之勝者大矣可以起天下愛民之令<lb/>
<pb n="KR4e0170_WYG_003-6a"/>
也故不可無記也愧予文鄙非韓記也<lb/>
　　　䖍州劉泰然先生暨配黄氏像墓圖記<lb/>
宗子適逺載主以行禮也介子獨可恝然於親乎是禮<lb/>
文未備義起之可也劉生宗和肖父母像墓以便事且<lb/>
示永懷義起者耶劉在䖍族為右腴畆千計僮指百計<lb/>
宗和父曰泰然先生亢其宗初業舉子伍甲乙塲以終<lb/>
養不克禄仕受銜而卒于京邸配黄氏從行哀毁骨立<lb/>
面炭隨殯于途櫬歸時宗和相兄長宗信宗樂暨弟宗<lb/>
<pb n="KR4e0170_WYG_003-6b"/>
用協志以成塟如制兄弟相繼以疾弗藥栗主之藏翼<lb/>
翼有廟溪毛泂酌之祀宗信子某尸之宗和惟家政是<lb/>
柄同事薦羞若素履無慮及有仕志來游京國就木之<lb/>
地必重有感得通禮家而謀曰已祔之主不遷介子之<lb/>
職不祭載主以行不可脫然無慮而去非所以億人子<lb/>
心也遂繪小像并歸骨之岑潢為圖册而奉以周旋雖<lb/>
𤨏𤨏旅次告面如生凡滫瀡果實貍互泛醍之奉異於<lb/>
鄉有者羅致而品獻之怵惕悽愴有形輒展視若臨灌<lb/>
<pb n="KR4e0170_WYG_003-7a"/>
地居處笑語恒觸所思松楸垂䕃萬里一目固薙蕝而<lb/>
汎掃之若是者幾稔今終事將奉以歸又乞士大夫之<lb/>
能言者志之而質其成於余余未學禮竊聞之載主之<lb/>
制宗法也亦祭法也泯泯於俗士若治絲而棼者宗和<lb/>
此舉謂非主亦主也謂不載猶載也孰不為廟孰不為<lb/>
祭如宗子而非亢守介子而非固於古制重宗與祭之<lb/>
意兩無抵捂是謂以義起禮可繼也亦可傳也孰曰非<lb/>
禮也㢤然禮者訟之聚也必世以顯而徵故郊廟正於<lb/>
<pb n="KR4e0170_WYG_003-7b"/>
𤣥成禪代集於小同以韋孟鄭𤣥為之先者宗和毋謂<lb/>
崛起創見假吾人之言以防訟議余固以泰然伉儷子<lb/>
焉以親而不有其名妻焉以夫而不有其躬是皆身有<lb/>
禮者將不必顯而後可徵也俟宗和之後有如𤣥成小<lb/>
同者則吾人之言出矣故記<lb/>
　　　重建布政分司記<lb/>
郡故有布政分司正徳九年秋七月厄于火猝有庚議<lb/>
逸迺口至再逾月韓侯來典郡紱播告底定即故址新<lb/>
<pb n="KR4e0170_WYG_003-8a"/>
之謀於僚若屬曰惟兹出政使者罔有攸居大懼協守<lb/>
兹土罔克諉于非辜顧時方絀兹舉集于贏公弗出亦<lb/>
勿奪于私越明年<hi>闕</hi>月戒事糾工飭材節縮萃止應時<lb/>
而取而足日相而旬徃視時迺餼餼稱迺勞故巧者争<lb/>
力者紓惰者墨者梗弗順者咸警厥度閲幾月遂告訖<lb/>
工時貳守何君以考績行司理趙君以召去通守張君<lb/>
陳君襄厥竣事南城丞張延芳氏祇奉詢謀謁良勝以<lb/>
紀斯成良勝郡甿也分宜執役力既見復役以言也其<lb/>
<pb n="KR4e0170_WYG_003-8b"/>
何辭然欲悉侯斷度之宜徃而縱觀焉中為堂四楹政<lb/>
所也故亢且麗楹廣筵有半修倍之前阿重簷曲倨而<lb/>
侈吐疾而霤以逺楹廣視堂修殺二之一左右翼以廡<lb/>
胥以牘卒以候者居廡凡二十楹楹修視簷廣殺三之<lb/>
二廡迤南横絶以門門六棖廣兼於廡修殺四之三門<lb/>
之中各一道左右若矩中甬通于臺而臺髙於道盈尺<lb/>
修廣視堂而卑於堂亦盈尺道上跨以儀門修容而出<lb/>
入故盛飭擬於堂非示汰也堂之北聨以蓬屋而弇廣<lb/>
<pb n="KR4e0170_WYG_003-9a"/>
殺堂之二修視之牕几維備退食以思左右蔽以耳屋<lb/>
屋各六楹居從行者欲錮之也故邇於寢室六楹修廣<lb/>
視堂間以圬垣便燕息也室之北為墉墉堞可乗周于<lb/>
門佽之以棘防㣲也偉㢤斯制古之遺也乎自巡守之<lb/>
典弗舉而明堂之制遂湮沒不及致詳羣儒譸張各信<lb/>
所習舊矣今制以布政命官即古方岳布天子之政然<lb/>
長恒居守省會貳轄而下均勞出入分布於郡若邑旬<lb/>
宣分署以示有尊推原建置若古明堂於列國雖青陽<lb/>
<pb n="KR4e0170_WYG_003-9b"/>
總章𤣥堂太室之制不必其備亦不必其似而猶以為<lb/>
遺也噫意之所向信或過之雖得其似猶以為真雖似<lb/>
其一猶以為全雖襲其遺猶反其初夏敦周彛莫之考<lb/>
識一朝而獲漢鼎將不以為重器者乎雖然制之遺者<lb/>
抑末也君子思稱其服矧厥居將有求政之遺者吾侯<lb/>
他日之責今日之望於上之人者也謹記<lb/>
　　　銀溪橋記<lb/>
南條山自粤而閩嶠入吾郡境聳然而崧以大者曰血<lb/>
<pb n="KR4e0170_WYG_003-10a"/>
木嶺嶺據今廣昌縣為最勝横絶東南屹若屏蔽廉利<lb/>
磽确等樹劍㦸百鋒芒寒櫛比立故一名牙梳障土老<lb/>
石頑路蹊盤旋前徃後失壠岡複摩仰壓頫墜鳴壑萬<lb/>
雷喬林億矛時或黯然霧飄然雨跬步拄掌朦若無所<lb/>
於覩故郡名山凡數百十咸以嶺為宗糾靈育氣故老<lb/>
云多寳藏卒無見焉有泉百餘竇循麓出出異他清澈<lb/>
眉鬚可鑑是曰旴源旴從日旦之象也明之喻也離奔<lb/>
坎行斗折數十里勢悍駛或澒洞射擊或組織練帶或<lb/>
<pb n="KR4e0170_WYG_003-10b"/>
擁石而下或束峽飛洒驅潮捲海其聲如響佩環如鳴<lb/>
球大震林谷撼岳如吼虎直下數千仞至桂湖凡七折<lb/>
而燕石横溜渟滀不異離竇時故名白水又名銀溪溪<lb/>
上下舟行失利破沒淪溺恒有之來徃閩粤人每曰陸<lb/>
便宋李居士邦跨溪橋之是大義舉紀其事者凡數家<lb/>
元末橋圮記無傳遂失橋故處𢎞治間掲婺婦樂於汊<lb/>
溪與銀溪會流處作橋廣若干尺修若干尺礱石維密<lb/>
維砥櫽金維實登登聲逹逾年迺成費亦凡數百金鄉<lb/>
<pb n="KR4e0170_WYG_003-11a"/>
人義之沿襲故名亦曰銀溪橋云比余載筆志館黄生<lb/>
選李生宏與焉為余道樂事且速余記余頷之既而免<lb/>
喪訪親問故舊館榖廣昌再信宿探幽索竒道銀溪立<lb/>
馬𨗳從橋上若夷途舒望嶺障竒秀在目睫遂不欲徃<lb/>
步而殊勝納為已有者八九亦良便之而甚樂之二生<lb/>
申請若初余亟諾之曰宜有記也且曰樂先是於學宫<lb/>
作青雲樓費與橋稱近斥資營司馬公墓封倍初焉余<lb/>
益賞之曰有是㢤有是㢤是可謂善用其財者矣余甞<lb/>
<pb n="KR4e0170_WYG_003-11b"/>
謂血木嶺峻而為郡宗風土神氣所會非竒物能獨當<lb/>
而又無見焉必有見于人者而旴源之感實多隂秀是<lb/>
宜有女賢如樂也㢤昔太史公傳巴寡婦謂其能殖余<lb/>
記樂事善其能用樂選賢嗣曰璵祈以傳樂者靡不至<lb/>
橋斯毋壞不然故橋安在㢤獨余記足恃以傳若巴婦<lb/>
云㢤<lb/>
　　　夏氏家廟碑<lb/>
良勝拜手稽首曰嗚呼君子必先重本知祖之為尊迺<lb/>
<pb n="KR4e0170_WYG_003-12a"/>
重重在睦族族自祖出宗為大是故相厥宅肇營于廟<lb/>
廟時厥祖位族胥以祀曰宗子在有弗貴焉有弗賢焉<lb/>
有弗老焉廟秩有文天子七廟諸侯五大夫三士二庶<lb/>
人祭寢曰時若觀徳叙庸凡今之人曷敢匪望幸備天<lb/>
子使令是作元祀良勝曰嗚呼幸㢤吾夏氏多前聞人<lb/>
徳庸迺丕不敢知曰澤其延于兹今稽若制置公貴遭<lb/>
時喪亂允義于王弗底績其在季逺公實有隠忠世濟<lb/>
懿猷咸弗克譽終先民有言不贏其躬遺其後以豐兹<lb/>
<pb n="KR4e0170_WYG_003-12b"/>
惟先公祜集慶鍾畜爾徳時奮于庸食禄五品作廟攸<lb/>
恭厯年不永良勝稽顙曰嗚呼恫㢤恫㢤志賫禮格徳<lb/>
亡否在其忍弗圖爰度于宗爰相于基爰卜于旴黎之<lb/>
壖迺食吉天降厥彛余宗矢棐于成相力越資則經營<lb/>
維嵗丙子越八月迺以庶宗攻工庶宗丕作用書命圖<lb/>
越明年嵗丁丑三月諏吉成位羊一豕一肴修旅陳用<lb/>
毖考祀于先祖先公面稽古若克視功載載祝載嘏載<lb/>
享載燕良勝拜手稽首敢告庶宗曰兹惟我宗比介廟<lb/>
<pb n="KR4e0170_WYG_003-13a"/>
祀卜休恒吉匪余一人是貞惟思前人有以貽厥後迺<lb/>
有祀惟知後人有以克篤承烈迺成祀冀今之人所以<lb/>
貽後若前人糞後之人所以承于先若今日有夏宗祏<lb/>
其永永于世嗚呼本盛其末必茂末芘于本罔不滋庶<lb/>
宗合祝曰懋㢤懋㢤其在兹牲石具麗願有警詞良勝<lb/>
拜手稽首詩曰<lb/>
　夏以國氏　系延于帝　維帝燾王　天成地平<lb/>
　萬世攸塈　有封有陵　塗山會稽　爾植爾裔<lb/>
<pb n="KR4e0170_WYG_003-13b"/>
　敦若本支　曰杞曰陳　夏侯少西　若木其枝<lb/>
　若路其岐　並食帝報　代若新造　值宋之季<lb/>
　古旴是保　迄二百祀　實宏以肆　聲光聿生<lb/>
　徽懿孔嗣　維余先公　文具程章　武畧海邦<lb/>
　潤枯起僵　有奕有光　沿制作廟　遺禄備器<lb/>
　天<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>完美　禆成再世　世克欽承　廟屋翼峙<lb/>
　在旴之涯　在黎之涘　陟降既舒　籩鉶靖嘉<lb/>
　以報以告　曰念爾祖　賁翔而下　作夏疇先<lb/>
<pb n="KR4e0170_WYG_003-14a"/>
　禮重始遷　奪宗異宫　四代自公　分至維奠<lb/>
　祼祔畢獻　似禘似祫　義以起旃　享物維偹<lb/>
　備用有常　曰昉圭田　田積禄餘　迺廪迺庾<lb/>
　曰族多艱　維時之須　詎曰家殿　希文是憲<lb/>
　親以恩聨　宗以義顯　敢告宗人　以繼自今<lb/>
　立家立事　是所是似　曷其奈何　弗䖍于祀<lb/>
　　啟<lb/>
　　　謝益殿下第一啟<lb/>
<pb n="KR4e0170_WYG_003-14b"/>
謹啟為謝恩事今月二十八日伏䝉睿恩憫念在疚特<lb/>
輟珍饌盎齊遣使就廬賜以存問百拜登受感激不勝<lb/>
自念菲才涼徳食浮于人而不耕多穫菑自宜及不即<lb/>
殞㓕延禍先人瘠毁奄奄苫席待盡誤辱加以殊禮抱<lb/>
愧倍於恒情為此具啟稱謝以知<lb/>
　　　謝益殿下第二啟<lb/>
良勝離索疚居哀瘠待盡近涉浮名不棄斥於知舊猥<lb/>
投艱大濫次列於編摩寄跡孤零感時益愴仰荷睿恩<lb/>
<pb n="KR4e0170_WYG_003-15a"/>
禮問垂及心維口頌登薦拜嘉雖盛徳邁河間罔遺一<lb/>
介而病駒厄轅下難任千鈞為此具啟稱謝以知<lb/>
　　　謝益殿下第三啟<lb/>
謹啟為謝恩事正徳十一年十二月十九日伏䝉睿恩<lb/>
賜問草野怖驚圭篳騰耀庭瞻百拜徒貌恭而迹涉虛<lb/>
文簡綴一詞輒心慚而莫形真徳伏念良勝愍凶多疚<lb/>
毁瘠易衰堊室近昉于拄楣繯絰未脱于苫塊趨朝展<lb/>
慶兩莫致尊而上味名醪數推逮賤雖犬馬亦感恩私<lb/>
<pb n="KR4e0170_WYG_003-15b"/>
顧禮法有所拘忌仰惟殿下敬學時敏謙徳日撝景福<lb/>
斂施于一方令譽稱先於列國良勝幸懷一日之安重<lb/>
荷百朋之錫無任感仰之至謹具啟稱謝以知<lb/>
　　　謝益殿下第四啟<lb/>
謹啟為謝恩事盖聞之禮大夫有賜於士則徃拜之今<lb/>
王爵古上公也良勝方為疚人尚不敢齒於士類荷垂<lb/>
禮四及于門實為醲賞當是殊恩然竟不能躬致謝私<lb/>
徒託楮墨以塵睿鑒誠以衰麻弁冕莫成相接之儀而<lb/>
<pb n="KR4e0170_WYG_003-16a"/>
咫尺威顔不盡遥瞻之頌更祈徳宥益仰賢名臨文感<lb/>
愧不知所云為此具啟稱謝以知<lb/>
　　　進書朝見啟<lb/>
謹以録本太平御覽一百巻隨朝進者良勝自結髮從<lb/>
學迎馭清塵之道壯圖入仕瞻顔拱極之庭每思先帝<lb/>
軫念遐方分奠賢王益貞元吉揄揚莫既覆幬若私良<lb/>
勝以血屬喪具凡七舉而先後家居逾六年每拜嘉於<lb/>
晉錫托感謝於虚文兹當釋禫用啚執贄顧惟古鑒於<lb/>
<pb n="KR4e0170_WYG_003-16b"/>
今方册具在而誠將於物珍異無從専圅故典冀助新<lb/>
聞式昭素徳此外更復何求少厪淵思其中或自有益<lb/>
縁是書鈎𤣥探賾多屬内秘之藏而襲謬承訛莫究魯<lb/>
魚之辨闕史自解寡陋可占尚祈睿思特垂鑒正豈獨<lb/>
資討論之便且將禆治化之隆使前王盛制信謂可傳<lb/>
而後學宗師美斯無斁良勝無任懇祈謹具啟隨進以<lb/>
知<lb/>
　　　謝益殿下問安啟<lb/>
<pb n="KR4e0170_WYG_003-17a"/>
謹啟為謝恩事是月朔日夜隣弗戒火延及敝廬不徳<lb/>
良甚宜在譴戾與墜先業者等禮稱焚其先人之宫者<lb/>
三日哭豈謂自亡其貲實以不克世守為懼為辱重荷<lb/>
睿恩垂念感激不勝比以惶惑無狀未能百致稽首今<lb/>
既小蘇力疾具啟稱謝以知<lb/>
　　　謝益殿下賜厯等啟<lb/>
某年<hi>闕</hi>月<hi>闕</hi>日伏䝉睿恩賜以寳厯醫書黄香紫錠下<lb/>
拜登受揣分不堪仰惟殿下隠徳弗耀至仁無名雖成<lb/>
<pb n="KR4e0170_WYG_003-17b"/>
王徳性自繫周室之安而河間禮樂欲補漢廷之盛良<lb/>
勝昔在布衣今居苫次朝慶未舉揚厲何能方虞涼徳<lb/>
見疎遽意厚貺疊至明厯法以節隂陽欲稽邵子玩方<lb/>
書以龜壽夭迨進宣公清香可擬佩蘭金錠似逾面藥<lb/>
大端欲補方寸之無丹逺播第推仁心而有濟俯躬百<lb/>
拜鏤骨終身特以衰服㷀㷀尚治兩襄之政舉故朝班<lb/>
肅肅懸知一拜之難行謹治短箋仰塵睿覽伏願殿下<lb/>
所寳惟善當弗替於始終所愛惟書乃敢資於萬一良<lb/>
<pb n="KR4e0170_WYG_003-18a"/>
勝無任感激謹具啟連書一種隨進以謝以知<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0170_WYG_003-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東洲初稿巻三<lb/>
</p>
<p>
</p>
  </div>
<div>
<head>東洲初稿巻四</head> <lb/>
    <p>
<pb n="KR4e0170_WYG_004-1a"/>
欽定四庫全書<lb/>
　東洲初稿巻四<lb/>
　　　　　　　　　　　　　眀　夏良勝　撰<lb/>
　　書<lb/>
　　　答王時芳給舍論治盜書<lb/>
公移之皆而嚴使有人心宜於是焉變警集之餘戰氣<lb/>
自倍矣奏疏又允於時議其間婉而激懇而不踈最得<lb/>
古人臣告君之體所謂儒者作用自别誠然也但字字<lb/>
<pb n="KR4e0170_WYG_004-1b"/>
敲琢必步先轍容或有意隣於晦而詞弗遂要之别是<lb/>
一家文字眀白簡要而昌大之氣為主相知責備之論<lb/>
當不以洗垢索瘢為訝也幸念幸念盜源之窒更期深<lb/>
究僕亦嘗苦思一二未敢以聞於人以吾兄當事而不以聞<lb/>
則亦胡爾思也今人心之思盜者十之二三而免罪免<lb/>
税之令猶下人孰不曰吾不盜也試為之盜不吾仇也<lb/>
急則來歸焉可必生矣復吾三年官府居隣不得擾吾<lb/>
以安枕也資益殖自非有恒心者未信其不樂於盜也<lb/>
<pb n="KR4e0170_WYG_004-2a"/>
今但二三已乎賞格之行在邊徼三顆一級其恒也覈<lb/>
之者謂甲折之而乙功之則有也其徼外形狀自是可<lb/>
驗保無他矣行於治盜盜亦民也覈之愈嚴飭之愈巧<lb/>
啟人多殺夫民者或坐是也況古者命將不從中復而<lb/>
賞罰上下皆專制之是足以驅人也彼偏禆將卒冐而<lb/>
忍者伺其便而殘取吾民焉積盈其數吾可以籍于上<lb/>
而賞之固有也初若非將為之也故曰重賞之下有勇<lb/>
夫是固將之賞也今若是欲將令之行也難矣夫驅民<lb/>
<pb n="KR4e0170_WYG_004-2b"/>
於盜者若此誘人以殘民者若此而制將之不足以有<lb/>
為又若此盜之平未有日也又況功成而後議賞皆制<lb/>
馭之微權也如開國成家小人勿用雖欲不用小人得<lb/>
乎曹彬不拜使相雖欲不拜得乎王言敷布一有不孚<lb/>
非所以示信於將來若必於信按籍累官不知何所紀<lb/>
極禄食之濫又足以貧吾國國之貧民有裕者乎是又<lb/>
一大盜源也體國之懐不厭覼縷轉移之機尚有可致<lb/>
力者否也深惟吾兄平生舉動在此一着㣲所見則已<lb/>
<pb n="KR4e0170_WYG_004-3a"/>
如有之則當自効不敢諉於愛莫助也幸鑑幸鑑日來<lb/>
憂瑣縈牽文思就荒隨意錄㡬首孤帳中可發一笑破<lb/>
寥落且以慰逺懐庶知同輩尚未日委於吏俗也演之<lb/>
憲副素以知兵能文名家不知在事何如僕向吴中拜<lb/>
風采不能通問者屢年洽論之餘幸一及之并以就質<lb/>
必將有以可否其間又因吾兄以教我也蜀中風氣日<lb/>
異宜加意調攝為朝廷自重知與之私不暇論也<lb/>
　　　答圭峯先生<lb/>
<pb n="KR4e0170_WYG_004-3b"/>
宗社之計方投而鄉國之念又種種司馬主之鵝湖先<lb/>
生翊之成謀必矣真後世之利也承喻歸老最為髙致<lb/>
以某之見或以時未可去亦非可去之人耳古之欲去<lb/>
者必曰知㡬㡬者動之微也今如去也得謂之知㡬云<lb/>
乎其得去者必曰今而後足為淵眀也然淵眀既去文<lb/>
仲之變㡬移晉祚一令之去固無大係輕重也使宰執<lb/>
盡淵眀也如國事何戴頭來者某固知事有窮慼非奮<lb/>
激不足以動聴然而大臣宰相之言自有雍容一堂氣<lb/>
<pb n="KR4e0170_WYG_004-4a"/>
象狄公祔姑於廟非不知廬陵王立而武氏亦無祔廟<lb/>
之宜典錢惟演恨不於黄紙押班何如人也王曽太子<lb/>
安則劉氏安之言或假之為道使二公之所為者盡非<lb/>
也某則不敢云爾也然某亦非欲茍祿而軟美以諧人<lb/>
者但先生舉動天下後世視以為則必天下後世無絲<lb/>
髪可議而後安也某知先生事浮於言者故先意輒効<lb/>
狂直如此<lb/>
　　　奉德洲老先生<lb/>
<pb n="KR4e0170_WYG_004-4b"/>
比年獲禮門下更辱藻飾拙製而額字大書借重足以<lb/>
昭逺感激無任亦不能自喻也嗣是百爾追逐人後負<lb/>
教負望赧於馳報繼以降割孔殷連遭喪事苫居毁瘠<lb/>
外事盡廢又恐心憂種種輒發於詞益瀆長者之聴坐<lb/>
此深罹于咎萬萬也初官西署故步遺矩式昭積案徒<lb/>
能即事興思欲踵一迹而未能前近得調命鼎足故折<lb/>
餗殆覆矣遺辱邦家尚勉以圖湔洗深惟長城倚重荆<lb/>
襄巴蜀不知去後横潰如何臺端獨坐延目以作風紀<lb/>
<pb n="KR4e0170_WYG_004-5a"/>
而鄉人來者恒云欲老西湖之上故久不促裝聞之莫不<lb/>
曲距皆踊不但三百而已蓋聞隨時顯晦固一大議論<lb/>
而愛身存道者君子所予獨不曰屯難之時君子以經<lb/>
綸乎以存道為名為已則然也以經綸為責者為天下<lb/>
也天下之士則固以天下為心也一己利害或不甚計<lb/>
如使梁公憤時先退則廬陵王之演唐祚誰其任之昔<lb/>
召公欲老周公留之有周既受命我不敢知曰厥基永<lb/>
孚于休若天棐忱我不敢知曰其終出于不祥識者<lb/>
<pb n="KR4e0170_WYG_004-5b"/>
曰天命吉㓙之决實主於召公之留不留某亦敢曰主<lb/>
於閣下之來不來也夫古今之為人臣者孰不曰周召<lb/>
云哉是所深望於閣下而宗工師讓攸存又不敢盡疑<lb/>
於夫人也若夫有所師法伊邇則真鄉後進之望不特<lb/>
良勝而已謬言縷覼惟容而采之甚幸甚幸<lb/>
　　　奉圭峯先生<lb/>
逺惟歸席向暖脱世累人自是怡曠垣弟日侍課益光<lb/>
前聞人蘭茁又孫可弄必預知能世其家樂事種種修<lb/>
<pb n="KR4e0170_WYG_004-6a"/>
復磁龜勝槩以俟讀佳製者按圖本索真迹無嗛于懐<lb/>
也向謂瘡痂土炭之嗜其然哉迺珍奇大嚼令垂涎者<lb/>
求故鼎而染指弗得也時事日見就下北敵睜目欲舉<lb/>
雲中鴈門而吞之江右孽種隣封未足為壑而奔潰四<lb/>
溢尚恐舊防無用而棄之蜀盜勢孤弱當日報殱外寧<lb/>
内憂誰復敢昌言之哉先生天下之慮恒耿耿詎曰在<lb/>
家不知乎巡按李道長趨向甚近古最知尊仰相見間<lb/>
可與言也良勝弗類逐逐行隊中茍禄而已家人弗解<lb/>
<pb n="KR4e0170_WYG_004-6b"/>
初志草草就道使歸計欲遂而已奈何奈何追思昔所<lb/>
云者竟付虚談甚愧甚愧敬所先生日侍左右鵝湖先<lb/>
生間一見焉喻以動履之迪為寒温耳併報<lb/>
　　　柬舜弼太史<lb/>
喪禮之廢久矣自吾舜弼迺克復古初孺子哭靣墨不<lb/>
及一外事即奔不限百里吾所見者如是次不離位寡<lb/>
相見歸則倚廬如初喪不作浮屠事吾近所聞又如是<lb/>
故相知往來道吾舜弼事者吾甚樂之夫言喪而樂豈<lb/>
<pb n="KR4e0170_WYG_004-7a"/>
人情也哉哀之極乃生樂也吾每哀夫夫喪也或致則<lb/>
生或致則死嘉容飾事委巷所不為者夫安得不有吾<lb/>
舜弼樂也然亦因是追咎吾喪吾父母也未能若吾舜<lb/>
弼也是樂也亦以生吾哀也祥琴方戒讀禮之外無餘<lb/>
事禮經之失序古今學者每有遺憾是則有望於吾舜<lb/>
弼也其他世故俗累種種有懐非可瀆時也幸鑒幸鑒<lb/>
　　　答吳都憲論邊務書<lb/>
邊警日靖孤帳中尚思理㑹故物示之休暇亦將體宜<lb/>
<pb n="KR4e0170_WYG_004-7b"/>
爾故澶淵飲博而上下恃以無恐非執事素茹經濟安<lb/>
得有是作用昔沛國謂眀道於行師戰陣之法無所不<lb/>
講敵國情狀山川道路之險易邊鄙防戍城寨斥堠控<lb/>
帶之要靡不究知是謂通儒執事素號師程氏學茲特<lb/>
見其末時也邇者承諭兵弱糧匱勢有可憂誠巧婦不<lb/>
能以徒手炊也但勢窮則變變則通雖天地隂陽理數<lb/>
亦必有是機軸而後通可久久之道必使之不倦而人<lb/>
宜之故變而通之存乎其人方今如執事人也疇曰變<lb/>
<pb n="KR4e0170_WYG_004-8a"/>
通非其能事也耶生末學何所容喙然居常論議亦謂<lb/>
天下事無一不當留意執事鄉曲丈人素不鄙夷有忠<lb/>
之責況朝廷方倚重若長城百爾經畧又扼吭拊背心<lb/>
腹之衞也使有寸長可以效忠於執事迺所以忠朝廷<lb/>
也敢不盡乎然為今之説者莫切於強兵兵本土着必<lb/>
募之募之必練練之必養養之資惟芻糧迺峙其裕也<lb/>
轉輸之有度召買之有方耳然聞昔之輸者納之弊非<lb/>
一也昔之買者出之弊非一也狡猾恣髙下之奸權貴<lb/>
<pb n="KR4e0170_WYG_004-8b"/>
擅公私之利積習其訧而效之上下交困由是虚外事<lb/>
内者有焉奪彼與此者有焉節下縮上者有焉僅僅支<lb/>
撑聊且自蔽若懸磬之室坐一窘人不克完衣飫食敢<lb/>
望其波及乎是固養之無具將有募之而不應者孰有<lb/>
斬木益兵而練者乎所幸部落凋殘弗震驚吾師疆吏<lb/>
日安則弛然卧矣淟涊卒嵗旦夕自計累資及代則曰<lb/>
莫予毒也已轉盻事若於已無與是亦我躬不閲遑卹<lb/>
其後也君子以身任國計如是哉如是哉故愚謂失今<lb/>
<pb n="KR4e0170_WYG_004-9a"/>
不為之所他日之憂未歇也是在執事通其變也變者<lb/>
常之反法之初則常也中而弊則變變之極亦常也以<lb/>
其變於常而變之故亦謂之變是變也迺所以為常也<lb/>
常固反其初而是已則謂之通通則人宜之趨之且不<lb/>
倦久之道也兵弱粮匱足為執事憂也哉前輩有論充<lb/>
國逺圖方畧必魏相内主之迺克建立執事之所遭又<lb/>
然也此愚所以厚有望也古制云五大不在邊今不盡<lb/>
然吾君與吾相之憂亦隠矣執事其將有以釋此也哉<lb/>
<pb n="KR4e0170_WYG_004-9b"/>
若夫地里逺近夷險之狀種類強弱之勢其出没之蹤<lb/>
跡鬼秘不能遙度竊願有所聞也執事幸毋曰是非爾<lb/>
書生所知者<lb/>
　　　答李空同書<lb/>
方今以文行名世足為海内人物低昻者秉鈞則若䆳<lb/>
翁在告則若泉齋退休則圭峯其人也圭峯鄉丈人也<lb/>
良勝少侍焉因語次及往年抗疏申救甚切知有空同<lb/>
慕之已已既而罷去旋而復董江右學政為鄉人私慶<lb/>
<pb n="KR4e0170_WYG_004-10a"/>
曰有師嘗以慰圭峯也筮仕刑曹吾師泉齋召入為司<lb/>
徒親教如初出品士亭翫竹之什命同㳺士和之良勝<lb/>
序之又自慶曰得附于空同後時聞若虚之構泉齋矍<lb/>
然失席曰何以有是於吾空同也繼以汝華以獻臣紛<lb/>
釁連禍䆳翁以良勝在屬或進與言曰若官臣也若苦<lb/>
節人也若天下士也何以有是也卒之議者如蝟聞輒<lb/>
異附和之未厭也良勝益懼海内之士疑吾空同於三<lb/>
老也與天秀輩諭及則太息不能人置一喙以辨之可<lb/>
<pb n="KR4e0170_WYG_004-10b"/>
若何㡬欲作書訊爾所以因憶邢潞不通書問謂往來<lb/>
不熟不可先意結納是亦先賢守已一段法度迺已日<lb/>
者自仕鳴惠及洞志并得讀答友朋書劄意空同亦或<lb/>
以良勝可與聞是退而圖以復於事理之顛末曲直較<lb/>
然眀甚可無及也然性不習佞敢以聞於師友者瀆吾<lb/>
空同亦不自知其可空同謂之何哉夫天下士之所以<lb/>
自立曰徳懲忿窒慾徳之修也忿者恨也必不平也若<lb/>
慾豈必是貪欲有不平則忿忿心熾則欲上人忿慾行<lb/>
<pb n="KR4e0170_WYG_004-11a"/>
而徳罔滋美哉空同一念猶未忘乎忿之甚則怒怒如<lb/>
以類焉已亂也故曰君子如怒亂庶遄沮空同怒也或<lb/>
避或囚或棄欲遁去皆廢其官常而角知巧亂其少豸<lb/>
乎曰敢於任怨曰能與御史鬭自夫人言皆難事也自<lb/>
空同言似有英氣在先儒謂英氣害事固不願空同以<lb/>
是右人也若曰憸邪曰假手此政不須辨亦不待辨也<lb/>
假之云者議自正詩始以汝華發之牢未可破久則定<lb/>
憸邪柔媚之尤剛毅如空同誰謂似之傳曰髙者有崩<lb/>
<pb n="KR4e0170_WYG_004-11b"/>
道也是宜空同有是也汝華未有故也得之泉齋謂其<lb/>
下獄時贊畫周司徒有救狀於廣於江右持憲得允名<lb/>
獻臣剛亷犯强禦屢折不回圭峯友之䆳翁論薦之必<lb/>
可人也以若虚故自空同敗名是或以重空同議也獻<lb/>
臣疏至不辨而請去是則所以為空同也不知汝華空<lb/>
同宜何以處之也吾江右守臣重足久矣至是横潰不<lb/>
為之所則人不曰空同直也汝華麗於法也彼有為為<lb/>
之也今而後百易守臣難乎其為立也雖曰汝華積怨<lb/>
<pb n="KR4e0170_WYG_004-12a"/>
觀釁而動者非朝夕故也不意釁迺自空同作今之議<lb/>
謂空同假之祇恐後之議謂有假於空同也是故有望<lb/>
於空同者不淺也道夫勤甫出京時舉相為謀者所見<lb/>
略相似必先得於空同矣信也則何辨也已昔程子在<lb/>
當時不曰惡其奸邪不假詞色乎不曰遍謁貴臣騰口<lb/>
倡亂以償恩讐目為五鬼之魁乎載籍中不知有辨詞<lb/>
否恐寡陋未及見也闗中之學本程氏空同之故步也<lb/>
近與徳温極論謂空同母求是毋求勝惟引咎而已畧<lb/>
<pb n="KR4e0170_WYG_004-12b"/>
小嫌存大節足以崇國體而忤邪心為正士之所歸也<lb/>
徳温曰文璧敢謂勇於受言無若空同者雖在文璧不<lb/>
遺也願以告子實來又曰空同有曰崛强如桂華終身<lb/>
敬之良勝冀桂生之見容故效饒生以有言也斯言也<lb/>
固非與空同異也質之䆳翁曰可俟别錄於圭峯泉齋<lb/>
左右未必以良勝為異於空同也空同以為異也乎<lb/>
　　　答鳴殷掌科<lb/>
别乆地迥慕益真切屢疏在牘時取而縦觀之沃爾心<lb/>
<pb n="KR4e0170_WYG_004-13a"/>
目躍然亦與之俱而游也不類備貟劇曹以踈御繁殊<lb/>
覺冗擾㡬欲裁問竟以是奪辱不夷且咎諭以情實領<lb/>
畧維䖍而當事諸公皆人子也極欲成之然有令兄在<lb/>
故條格限之也大端議者有二今兹之正之厲負直氣<lb/>
者晷漏之不保全之是也留都重地匪一二正氣以先<lb/>
之倫脊之言若罔聞也是故㫁國是者之微意也惟執<lb/>
事念之<lb/>
　　　答胡憲副<lb/>
<pb n="KR4e0170_WYG_004-13b"/>
良勝迂拙自居未獲遂四方之志於天下奇士每以不<lb/>
及多識為歉歉然於執事則心賞而神交久矣比年徳<lb/>
成同署刑曹甚悉心曲忝側銓司而總戎之寄有歸一<lb/>
時同采以得人為慶良勝為鄉土私念若恃防之制水<lb/>
可以無恐也春來饒徳温桂子實共話移夕則尤悉規<lb/>
制動為逺略而恢度進人於善有未之前聞者敬仰無<lb/>
任然卒不敢以牘自通恐干憲度之貞固非敢簡畧以<lb/>
自外也日聞追逐叛民生我邦士茇舍起懐報徳無已<lb/>
<pb n="KR4e0170_WYG_004-14a"/>
適使者至云癙憂以病連椷俱下不能終讀走告䆳翁<lb/>
雅諒髙志重以圭峯决非率意言者但曰一人病何如<lb/>
一路病耶語塞而退要之惜才終欲全之當軸大意但<lb/>
借冦之私良勝與仕鳴鈞有責焉惟執事念之則邦人<lb/>
之澤日以沃矣歸徒亟草草布復不盡欲言<lb/>
　　　與丹徒令桂子實書<lb/>
吏俗擾擾性復簡拙寡相知知亦不獲頻相見見則或<lb/>
開口論事於當意處惜不使吾子實聞也否則曰子實<lb/>
<pb n="KR4e0170_WYG_004-14b"/>
在不若論也子實於吾亦若是否舟次奉歡太孺人尚<lb/>
有餘力子朴徳温難兄益友論議當益精確吏土去二<lb/>
泉先生所且邇舊有師程故於理人術極切當節用愛<lb/>
民四字可以無愧昔時連床夜語鑿鑿行之儒者作用<lb/>
政如是相知責善之心良用慰藉第曰有所聞恐道言<lb/>
不足信據之友道知必言言必盡足信與否不暇計吾<lb/>
敢以是望於子實知子實亦以是望於吾也故就所聞<lb/>
相與論之言者曰事上之亢遇賓之略而已以吾意料<lb/>
<pb n="KR4e0170_WYG_004-15a"/>
子實非亢且畧人也以濓溪吏合州趙公以威臨之至<lb/>
守䖍迺寤執其手曰㡬失君矣知已之難遇信也若王<lb/>
貺受拜及論大畜方欲納拜時謝用休問當受不當受<lb/>
伊川曰分已定不受迺是受不受在君貺更不復言濓<lb/>
溪當拜不當拜必有説也眀道令扶溝巡閲使者虐甚<lb/>
諸邑競華鮮供張眀道獨以青帳備之使青帳亦不備<lb/>
亦或不是眀道意也子實居常論議欲闚周程門戸似<lb/>
此小節目處必嘗理㑹得矣疇曰有是哉然反而思之<lb/>
<pb n="KR4e0170_WYG_004-15b"/>
富文忠何如人也議者謂其處事未免有心慮子實於<lb/>
有心處未能克去兩端交惑憒憒數日尋復折之以理<lb/>
先正有曰言禮必及分言分必及禮易以成天下之務<lb/>
終始是箇時字故縁人情可以興禮樂若賓至而闗尹<lb/>
以告候人為導具徒詰奸積薪監灌展車陳芻賓如歸<lb/>
也故上下莫不懐愛如使周禮秩官之制可廢是周公<lb/>
不足法也以吾寡學不知事素避子實三舍矣持是説<lb/>
未能自信質諸仕鳴仕鳴愛吾猶子實也其欲有言於<lb/>
<pb n="KR4e0170_WYG_004-16a"/>
子實亦猶吾也不知子實然吾言否然之而改之可以<lb/>
相期友道之近古矣若曰持之既久未可率易非吾所<lb/>
望於子實也禮曰可繼也可傳也惟子實味之所聞失<lb/>
真并所論有可商量毋吝往復若吾骯<graphic n="KR1507" url="https://raw.githubusercontent.com/kanripo/KR-Gaiji/master/images/KR1507.png" mimeType="image/png"/>不諧子實當<lb/>
孔道所聞必不止如吾之聞子實者雅不夷吾必有所<lb/>
示真切真切道逈懐多恨不及靣話之是用臨書惘惘<lb/>
　　　柬韓太守<lb/>
良勝稔聞執事以文武才略號于人人每讀薦稿將謂<lb/>
<pb n="KR4e0170_WYG_004-16b"/>
其描畫有未盡也曰者郡章失人䆳翁先生以良勝在<lb/>
屬吏必為邦人祈良牧迺簡授之執事千里寄命其恒<lb/>
也若重罰坐困之民烈熖中思一勺之潤邑無完堞黠<lb/>
盜嵗且至驅馳以虚挈所有如寄鋒鏑之餘暴骨在野<lb/>
百爾癙憂徒抱膝以吁今恃有執事而同采諸君子分<lb/>
職惟恪趙先生清雅而文又必有所濟相與以有成也<lb/>
計視篆未久猾胥豪𨽻必已削迹而善政日舉又繼有<lb/>
聞則將謂邦人自慶矣䆳翁先生亦以有光奏剡為望<lb/>
<pb n="KR4e0170_WYG_004-17a"/>
也故不諒淺深言輒及此亦任重而期之必副不在深<lb/>
罪良勝以簡拙寡諧家人或弗緝于度凡可相益毋吝<lb/>
數示尤感尤感<lb/>
　　　答余徳輝論皇極書<lb/>
辱教始終數例凡十二三十乗之加倍還元一布筭而<lb/>
得誠直截可領畧亦是數家要訣恐有卦理尚費商量<lb/>
夫卦始於乾數始於一乾一變夬再變大有三變大壯<lb/>
四變小畜五變需六變大畜七變泰為元之元卦一乗<lb/>
<pb n="KR4e0170_WYG_004-17b"/>
十二再乗三百六十三乗四千三百二十四乗一十二<lb/>
萬九千六百五乗一百五十五萬五千二百六乗四千<lb/>
六百六十五萬七乗五萬五千九百八十七萬為元之<lb/>
元數乾初變夬是生兑故㑹之元為兑兑初變不自兑<lb/>
變祖乾也故曰履七變至臨而兑之爻變盡運之元曰<lb/>
同人乾之離也七變至眀夷而離之爻盡世之元曰無<lb/>
妄乾之震也至復而震之爻盡嵗之元曰姤乾之巽也<lb/>
至升而巽之爻盡月之元曰訟乾之坎也至師而坎之<lb/>
<pb n="KR4e0170_WYG_004-18a"/>
爻盡日之元曰遯乾之艮也至謙而艮之爻盡辰之元<lb/>
曰否乾之坤也至坤而卦終凡乾七變七變相因又七<lb/>
變故七卦之變皆乾變也此八卦相盪方圎圖所以作<lb/>
若七乗之數又七乗而各自為元故元㑹運世嵗月日<lb/>
辰之元其實不離乎元之元也據所論次若卦自為變<lb/>
數自相乗恐亦未得天地妙處若元之元七變以十二<lb/>
乘大畜得泰至㑹之元為履非履别立一卦頭要皆自<lb/>
泰中來履又該十二乗之中間又脱一三十乘之之數<lb/>
<pb n="KR4e0170_WYG_004-18b"/>
天數三地數兩天乗乎地地乗乎天天地相乘故十二<lb/>
三十反覆相乘缺一不可愚意泰之五萬五千九百八<lb/>
十七萬數仍以三十乗之得一百六十七萬九千六百<lb/>
一十萬為履然後以十二乘履它凡一元放是庶見一<lb/>
元之氣周流天地循環無窮迺盡萬物之數若夫易本<lb/>
隂陽二畫迺布八卦皇極五數却以四成之曰元㑹運<lb/>
世日月星辰之類皆四數也然四加一倍亦為八故既<lb/>
曰元之元又曰元之元之元之元也似此連類未能縷<lb/>
<pb n="KR4e0170_WYG_004-19a"/>
數獨以數起卦若一為乾十二為夬無疑矣至三百六<lb/>
十為大有則自有難㑹意處吾兄覃思之力深矣必有<lb/>
獨得幸毋吝教我<lb/>
　　　再與徳輝書<lb/>
因余子究極數理草草作書復無益萬分於余意亦非<lb/>
書所盡也故有後語知余子必求于是不厭娓瑣人或<lb/>
曰履必自泰數乘之迺足然則㑹之元數却以十二為<lb/>
祖何不於泰履數上更加於無已也余且取譬之卦者<lb/>
<pb n="KR4e0170_WYG_004-19b"/>
天地之氣也數者嵗也嵗盡復有嵗天地豈有㫁處氣<lb/>
一息非天地矣若嵗則去歳名春夏秋冬今嵗亦名春<lb/>
夏秋冬不聞有更名者春夏秋冬以生長收藏萬物而<lb/>
名也所以生長收藏萬物者非嵗也天地之氣也天地<lb/>
之氣亦非以去嵗生長收蔵者能作今嵗用也如人口<lb/>
中吐氣晝夜不息非是已出之氣復入人身來更出為<lb/>
氣也然則何以不息呼吸者氣之元也故天地之氣所<lb/>
以生長收藏亦呼吸之候耳候有節生則不息不息則<lb/>
<pb n="KR4e0170_WYG_004-20a"/>
久若人則呼吸自有失節是故夭折使有呌號盡日不<lb/>
休能浹旬者蔑矣故氣之生長收蔵一卦之吉㓙也氣<lb/>
不能名以嵗之春夏秋冬名之卦不可測以數之筭測<lb/>
之嵗可再運而氣不可再用數可中起而卦不可中㫁<lb/>
也是知數者取卦之芻狗也卦有吉㓙數之吉㓙何如<lb/>
也故邵氏之學主乎卦所以為理也學邵氏者迺主乎<lb/>
數是數而已矣雖然履亦應乎十二數者是十二數一<lb/>
也既於元之元為夬又於㑹之元為履豈一數而二卦<lb/>
<pb n="KR4e0170_WYG_004-20b"/>
乎曰然此正所謂天地交泰處乾初變夬澤在天上一<lb/>
反之而天在澤上為履二卦總只是箇乾兑上下耳故<lb/>
十二數可以得夬亦可以得履也他如三百六十數在<lb/>
乾之變為火天大有在離之變為天火同人雷天大壯<lb/>
即為天雷無妄風天小畜即為天風姤水天需即為天<lb/>
水訟山天大畜即為天山遯地天泰即為天地否數固<lb/>
有相通而不悖焉者也是數可分為八卦須合為一迺<lb/>
見太極道理俗拙無狀偶及輒欲劇論然亦擊缶以待<lb/>
<pb n="KR4e0170_WYG_004-21a"/>
金石之鳴和而成聲耳於髙眀意見有所違戾毋吝往<lb/>
返<lb/>
　　　再答徳輝<lb/>
細讀來教剖析㣲眇使<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>埴人遽可得坦途感甚感甚<lb/>
答云非有髙見一悟至此又云非果有所見而無疑尤<lb/>
是謙益大好意思疑則無疑之地也顧蒯菅弗力于學<lb/>
失親師友於所疑處一莫能辨辨則又生疑也敢曰益<lb/>
之云乎然此等講學友道僅見不可虚負更綴前説以<lb/>
<pb n="KR4e0170_WYG_004-21b"/>
畢取正河圖之数天一地六地二天七天三地八地四<lb/>
天九天五地十天數五地數五五五相成積為五十有<lb/>
五其實只是箇五數洛書戴九履一左三右七二四為<lb/>
肩六八為足八卦定位而虚五居中曰數従中起是固<lb/>
數在卦先然尚隂陽無定位吉㓙無定名使數便有吉<lb/>
㓙則卦亦可以無作故聖人畫卦因圖書有感而象之<lb/>
耳夫卦以數生故可以數測非謂卦可有數可無但欲<lb/>
歸重於卦迺見皇極與易為一也邵子曰一分二二分<lb/>
<pb n="KR4e0170_WYG_004-22a"/>
四四分八八分十六十六分三十二三十二分六十四<lb/>
此正所謂加倍法七變復貫之宗也故云數可分為八<lb/>
卦須合為一泰之下補足三十乘之一數以生履祝氏<lb/>
書太極圖數後亦嘗發此一段説話極取之謂其偶有<lb/>
獨見至此不可以數少之所教判然别有條理而其實<lb/>
未嘗不混然而圎融得之矣主乾之説自方圎圖中来<lb/>
乾兑離震變至坤而順曰已生之卦數往順也坤艮坎<lb/>
巽則為知來而逆非謂自坤逆變之也蓋未生之卦也<lb/>
<pb n="KR4e0170_WYG_004-22b"/>
曰未生而逆則生之固自順也如以乾為卦母左旋自<lb/>
震而止於坤右旋自巽而合於坤巽之生也始乎姤姤<lb/>
依於乾者也圎圖折而方之卦横生者乾位東南隅而<lb/>
東方之卦乾以上曰履曰同人曰无妄曰姤曰訟曰遯<lb/>
曰否聨屬為生卦皆自乾而變者也本義曰一卦可變<lb/>
為六十四卦以定吉㓙則六十四卦可變為四千三百<lb/>
九十六卦故曰元㑹運世嵗月日辰所𨽻六十四卦皆<lb/>
乾一卦之變也是故乾為卦數之本而皇極天數冬至<lb/>
<pb n="KR4e0170_WYG_004-23a"/>
起泰地數驚蟄起泰人數大寒起泰物數春分起泰不<lb/>
起乾而起泰非背乾也尊乾而避之也乾對坤言則曰<lb/>
兩儀配兑離等言則曰八卦而圖書一數乾應之固太<lb/>
極也皇極元㑹運世其卦均也至於推演則置元而不<lb/>
用政亦為是在易之筮謂去一象太極是也乾不用泰<lb/>
亦乾之變何以為數始泰所以生履為兑用交也皇極<lb/>
用交謂天地相配如隂陽交遇父母化生而後育萬物<lb/>
以有吉㓙故立既濟圖謂之天地交泰上交乎下下交<lb/>
<pb n="KR4e0170_WYG_004-23b"/>
乎上故曰交若曰天中地地中天隂中陽陽中隂謂之<lb/>
藏則可謂之交恐未可也彼以無形之理言此以有象<lb/>
之位言地在天上曰天地交此眀徴也不然若兑離震<lb/>
亦有隂爻何均謂之天卦巽坎艮亦有陽爻何均謂之<lb/>
地卦乎至謂邵氏之數以取卦自一至八上下貞悔反<lb/>
覆為用信然矣但朱子又曰其位在乾一兑二離三震<lb/>
四巽五坎六艮七坤八在河圖則乾坤坎離分居四實<lb/>
兊震巽艮分居四虛在洛書則乾坤離坎分居四方兑震<lb/>
<pb n="KR4e0170_WYG_004-24a"/>
巽艮分居四隅則自一至八又若卦次之位非卦之數<lb/>
也是誠有不可知者而云若不用筭數以卦測之雖顔<lb/>
子聰眀亦無下手處此良工苦心之言然皇極未布數<lb/>
之先未聞許多細數春秋戰國間為卜筮瞽史學者亦<lb/>
指可掬豈盡顔子以上人乎祝泌亦云康節之書悟者<lb/>
又於置筭之次易差今附卦在逐年之上不必布筭而<lb/>
得之泌豈有甚大聰眀亦知其要領焉耳觀物吟云上<lb/>
下十二萬九千餘六百其間三十年皆如身所歴邵子<lb/>
<pb n="KR4e0170_WYG_004-24b"/>
亦不須筭到滅没處而後知但推極之有此數名而已<lb/>
然而後之學者論及則苦於數至諉於絶學是亦有自<lb/>
歌曰用卦不用卦須向卦中作及至用卦時用卦還是<lb/>
錯此蓋輕卦重數之原然其本意蓋變卦變爻以取既<lb/>
濟而歸掛一之説非謂卦不可用而役人顓顓於數為<lb/>
也弗類擾擾吏俗殊無定向更乏主静工夫輒摭陳言<lb/>
以塞厚責有罪有罪惟有道君子致力根柢凡有得焉<lb/>
不惜涉筆以須定論良勝何敢云爾<lb/>
<pb n="KR4e0170_WYG_004-25a"/>
　　　别䆳翁老先生致語<lb/>
良勝哀瘠無狀待死而已然以犬馬之心尚未即泯滅<lb/>
敢布數語以報知遇國本定議惟長惟賢不世之功在<lb/>
此一舉縁江諸郡以達留都典兵司牧尚須方嚴統馭<lb/>
之才足以迕邪心也良勝伏避草野首領獲全不勝瞻<lb/>
企祈願之至<lb/>
　　　奉報泉齋先生<lb/>
良勝不肖每有不耕之穫菑自宜及而每延于先人兹<lb/>
<pb n="KR4e0170_WYG_004-25b"/>
聞毋赴扶服奔歸方見星而行而舍非敢進謁尊者期<lb/>
也亦以先生所以教不肖者在是輒敢自信通刺門下<lb/>
而已種種多懐哀楚梗塞不能遂于詞幸左右垂察<lb/>
　　　答圭峯先生<lb/>
良勝才薄食浮望輕責重而任情以速怨與謗惟天降<lb/>
割及于先人而罪躬尚能事饘粥豈云能禮第夙負所<lb/>
教不足稱官常而師程即邇益懼益愧圖稍稍刑家表<lb/>
閭以塞厚責以蔽往愆又以浮言胥動不自審度輕於<lb/>
<pb n="KR4e0170_WYG_004-26a"/>
一出追悔無己巳然不肖初念為知己者死以自眀有<lb/>
之豈敢自愛迺爾哉律以憲度則淺淺夫也昨辱吊言<lb/>
借重可辭感且愧不能再讀矣逺懐如縷旬日後待罪<lb/>
門下悉所私布先具謝啟幸垂鑒亮<lb/>
　　　與田勤甫書<lb/>
比嵗論别行者無葆其力居者無忘其初猶在耳也繼<lb/>
自元承得條教自仲黙得近稿力若機張方愧懐安敗<lb/>
名無藉手以相見者隨坐才不任食天降盈罰遺憂先<lb/>
<pb n="KR4e0170_WYG_004-26b"/>
人赴及即奔奔則見星而行而舍罪躬頑朴不即死及<lb/>
廬尚任衰能事饘粥自分棄絶諸所來往越境訊問一<lb/>
就簡畧草土言尤於公所有宜避忌辱荷髙誼逺致唁<lb/>
語故者不失故登木歌者復見貸哀感何己巳繼以思<lb/>
也勤甫官先迺事肆其餘驅逐藝苑未歇也若學廟記<lb/>
若正經諸銘時取一讀未能與業俱廢而同㳺士得政<lb/>
而言者日至比邑至旁郡亦至因時就事損益以歸于<lb/>
善是有友誼與責固願聞者又未敢以羣立旅行一委<lb/>
<pb n="KR4e0170_WYG_004-27a"/>
之外事弗致思也邇聞自吉回杓將指敝邦堅木就攻<lb/>
期於鐘應又慮禁嚴事孔棘突弗黔而改轍弗敢親親<lb/>
亦弗久故思先致羣疑以俟考辨而家譜方脱稿首簡<lb/>
尚虚敢以為累若於例類大有出入焉者竊意當世士<lb/>
大夫言作譜必曰歐蘇法二公並生于時學相友文相<lb/>
師聞見知識每相濟譜之作不先後出相示而法異焉<lb/>
故歐公曰是不可使獨吾二人為之將天下舉不可無<lb/>
也是二公人自為法未能通于一恐亦未可自信通於<lb/>
<pb n="KR4e0170_WYG_004-27b"/>
天下而況後世乎故敢曰譜無法法其可法者法自我<lb/>
人亦有足法之者亦譜法也惟吾勤甫力追古先眀若<lb/>
觀火百爾商量毋吝往復計相見有日弁語構思梓既<lb/>
具操削者食而待譜成櫝而告諸廟以弗墜何可忘也<lb/>
吾邦士預有慶人惟獲與有道者㳺邦之衞也獨昌其<lb/>
宗已哉是又祈以得教之意也臨文縷覼哀次未能修<lb/>
詞統惟垂察垂察<lb/>
　　　奉巡撫孫先生<lb/>
<pb n="KR4e0170_WYG_004-28a"/>
良勝伴食材館與聞掄次每得真奇輒錄唘事咸喻之<lb/>
曰是隋和也光彩不獨耀前後車人人珍之珍之思得<lb/>
之據為己有有而葆之俾弗能奪迺已顧良勝繯櫝而<lb/>
守者㡬年若食指頻動竟染黿羮之鼎以掌鑰諸公握<lb/>
力如虎其欲據而有之猶人人也臨剡愧恨力薄不能<lb/>
?奪爾已除目每下相與諠慶曰是一路福星何日次<lb/>
舍當吾野耳今亦既然意今掌鑰猶諸公也邸報之及<lb/>
踊距無筭百爾癙憂冀可解歇屬者星軺賁如敝境窮<lb/>
<pb n="KR4e0170_WYG_004-28b"/>
厓洞谷舊荷生成耳熟口滑思扶攜塞道再識相公面<lb/>
為快矧布衣知遇連采承讙教深而别久若良勝者固<lb/>
敢蔽匿不圖為道左輅謁祈以自布也哉然以衰服斬<lb/>
焉自知避忌日所施罷滿副夙懐吾邦侯以更練稱牧<lb/>
司理以英妙祥刑祇承宣達故良勝㷀㷀郊坰犬馬之<lb/>
性未即毁滅益得聞所未聞輟哀心頌尚圖無已先布<lb/>
孚詞無任悚息悚息<lb/>
　　　答孫先生論地方事宜<lb/>
<pb n="KR4e0170_WYG_004-29a"/>
改觀易聽之餘市巷語習習若有生氣自結髮從事聞<lb/>
兒童頌見素公者如是今思駕逸其上矣北望瞻拜造<lb/>
化代工於陋邦若為恵斯溥也顧谿壑之欲補塞無厭<lb/>
而藴蓄之懐宣洩有待雖圖難於易為大於細通儒作<lb/>
用自以序行而强弩之末或堅魯縞將有過慮焉者惟<lb/>
體國之念詢及芻蕘而良勝自計於知己報稱此外復<lb/>
何事事若曰或假以濟私請誓如河墜命踣家有所不<lb/>
避然而懇懇於斯莫敢遺慮亦以士大夫所學為國與<lb/>
<pb n="KR4e0170_WYG_004-29b"/>
民於民或先於鄉土於國豈必於自為方今以地限用<lb/>
人縱使鎮周將無庸力有志之士托之寓言而已言之<lb/>
者期以聞于人而人之遇者亦難矣良勝黙度平生知<lb/>
遇如閣下者㡬脱有之得侍言待問於左右如今日者<lb/>
又㡬於此而不以利害為心越秦肥瘠何忍相視山川<lb/>
炳靈實是虚生愧死無藉手以相見一涉誣誕相負閣<lb/>
下罪又何言罪又何言良勝頓首頓首啓復<lb/>
　　　再謝巡撫為民留守書<lb/>
<pb n="KR4e0170_WYG_004-30a"/>
良勝嘗聞憤世者言人之相與曰勢利交人之任事曰<lb/>
口頭語初謂其然近瞻舉動更讀諭劄益信衞公克勤<lb/>
小物入相基本足有眀徴若貴而下賤直示肺腑出境<lb/>
後驛使致唁語感激之餘重悼言者限人於古今已甚<lb/>
也因締思之凡為禮不數不䟽數則類於謟䟽則類於<lb/>
倨故郊迎導疆不敢與懼數也去益逺思益深又圖以<lb/>
言報亦懼䟽也雖然言敢及私乎為邦人言之也邦人<lb/>
天子之民也良勝何敢私之以其命寄于守守又天子<lb/>
<pb n="KR4e0170_WYG_004-30b"/>
之吏也良勝又何敢私之然而為民得守之難良勝之<lb/>
心獨苦矣初報缺時僚長張元承以擇令告比逮事䆳<lb/>
翁所進而教曰擇人而任恒重進士科亦隘矣某也擇<lb/>
守若而人舉于鄉者也某也擇令若而人國子生也使<lb/>
人曉然知某也當選部自擇其守若令迺爾所以風天<lb/>
下而信之也吾邦之得守也以此其所建立期不相負<lb/>
良勝雖疚居逾年時與來徃然未嘗以私干之故勉副<lb/>
忠告之益亦懼連坐之羞知之故舉之投剡閣下之門<lb/>
<pb n="KR4e0170_WYG_004-31a"/>
不忌也詎意黠吏有兹敗露正本之論守何逃罪若奸<lb/>
蠧在眉目不以告于守以先祛之罪與之均獨怪小人<lb/>
媒勢利若鬼蜮不可測識旁觀者或畧之守當局豐蔀<lb/>
益厚又以病故一以付之居常論議以不邇貨利為守<lb/>
官訣故狐之虎也彼則假之而人畏之者則虎矣閣下<lb/>
摘伏猶神君也復何容辨第日來守坐蒺藜若不安于<lb/>
民上故邦之長老或詣廬言士夫又速與言邦人繯廬<lb/>
倚門而號而逼有言意以守自良勝得亦自良勝久之<lb/>
<pb n="KR4e0170_WYG_004-31b"/>
河内借冦君之遺也欒子曰不可當吾世而失諸侯是<lb/>
則良勝之隠念也冀閣下垂仁而聴之幸甚幸甚<lb/>
　　　答勤甫提學<lb/>
方舟抗流髙懐雅詠故人之遇異時當作一塲好事為<lb/>
道路人口實顧閔㓙人羣立旅行過矣過矣又放情忘<lb/>
返罪何能云平旦氣稍清真性迺見愧不能為别又荷<lb/>
逺致髙作情誼溢詞表清古逼杜家法哦誦數四不敢<lb/>
拈筆追步且讀禮經偶至卜氏除喪和之而不和愧發<lb/>
<pb n="KR4e0170_WYG_004-32a"/>
頸赤益不能檢韻語如何如何譜叙脱稿幸付從父某<lb/>
附歸就刻俾成完牒以光吾門先河後海其能忘乎經<lb/>
世全書已付所司旬日後可到目前先寄二冊内附一<lb/>
得之愚幸潛玩有所批教友道相益之望也叙之年兄<lb/>
乞少轉致几案併副懇祈何幸何幸<lb/>
　　　與田勤甫書<lb/>
情之狎而可責望者莫若友情之迫而可控訴者莫若<lb/>
師師有愛之道存焉友有辨之道存焉愛之莫大於安<lb/>
<pb n="KR4e0170_WYG_004-32b"/>
其心辨之莫先於已其惑諸士子積憂之懐所以必達<lb/>
于臺下而良勝假手以塞厚責能已于言乎夫孔殿之仍<lb/>
佛宫近以震易懐吾水南臨檄數語力衛正道迺克有<lb/>
濟學舍之欲就爽挹秀連類在䟽漸次舉治所司維難<lb/>
維慎時詘爾也隂陽家言少也䝉甚惑之憑髙指畫不<lb/>
但十數往返背墉可乗而衢交焉靣矗矗鱗屋弗整突<lb/>
頂連右臂而擊射之堪輿法大忌一時背項謂可唾手<lb/>
燕雲而吞雲夢八九者嵗無虚訃訃而驚驚而怛怛而<lb/>
<pb n="KR4e0170_WYG_004-33a"/>
惴惴焉懼其及故逐逐隨隊謁達官長者汲汲焉圖遷<lb/>
以冀幸免如脱虎口東萊云中流之遇風波舟中之人<lb/>
未之懼而夾岸之人喪膽矣良勝登岸人也謂舟中人<lb/>
曰吾向之懼惑也今不必然可乎哉且圭峯達者嘗言<lb/>
之兩山繼言之二泉翁與叙之年望先後降觀如出一<lb/>
軌諸執事籌之熟而可之盡謂其惑也可乎哉就謂其<lb/>
惑也盃中蛇影豈能致疾疑斯懼懼斯憂憂斯惑惑固<lb/>
有惑疾使人聞人以是疾也謂之曰去弓影可以已疾<lb/>
<pb n="KR4e0170_WYG_004-33b"/>
或者曰疾不縁是而弗去又可乎哉一舉手之勞而可<lb/>
以已惑疾全其生而安衆心也仁人君子知不惜也何<lb/>
貳守羅推府協恭胥治毅然興文學畧址而不奪于民<lb/>
程物而不浮于素諸士之懇懇亦相時而動之機也知<lb/>
水南之愛士欲盡天下不獨為師時也良勝自惑且甚<lb/>
知不能己友之惑而祈以逭其責焉不知水南之責于<lb/>
良勝者又何如也又何如也<lb/>
　　　與何東軒貳守<lb/>
<pb n="KR4e0170_WYG_004-34a"/>
夜者梓人傳示指揮深情厚愛非木石云胡不咸因顧<lb/>
思之綽楔之舉昉古表閭之義殊典也必在殊才而後<lb/>
云稱若良勝者豈不自知將逃名遁迹尚恐不容於時<lb/>
議顧敢期於自表著乎竊方之比屋然弗飾弗改作隣<lb/>
弗異也路人弗異也逺方而道而寓者弗省其居者為<lb/>
商也工也農圃醫卜也其人之賢之不肖皆弗之問也<lb/>
一朝而棟宇作華掲具其不異而問之者蔑矣起問之<lb/>
者見情實也其於底裏虚實不指摘而議之又蔑矣是<lb/>
<pb n="KR4e0170_WYG_004-34b"/>
良勝所大懼也傳曰服之不衷身之灾也良勝將灾務<lb/>
是去敢冐寵乎在東軒則曰厚施者每於不報良勝亦<lb/>
曰善施者在扵不茍茍施之亦類於比比之匪人東軒<lb/>
知人之眀亦懼其傷也况夫今日在事羨餘之積無有也旁<lb/>
出之令無有也而學校之經營郡書之楮墨懐吾東軒<lb/>
急於為義每節縮約已而應之然亦窘矣復以身謀貽<lb/>
知己累豈情也哉此又良勝之私念也有懐如縷俟靣<lb/>
陳惟亮察<lb/>
<pb n="KR4e0170_WYG_004-35a"/>
　　　奉巡撫孫先生<lb/>
良勝力綿任重若持葦以舉鼎者然蝜蝂傳不能終讀<lb/>
矣焚草閣筆且數四又懼失此則受教終無地淟涊錄<lb/>
成呈上輪囷思就繩削庶不與棄材同腐也不然後之<lb/>
并狀而觀者將謂不肖若而人而閣下有厚之託有賢<lb/>
之與而兩負之知人之眀或大有累若䝉齋先生懿徳<lb/>
當自有名家表著此不足以掩之也第徐凝惡書他日<lb/>
有賴識者投澗泉以洗之良勝之辱云何云何閣下成<lb/>
<pb n="KR4e0170_WYG_004-35b"/>
人素施與其救之於末幸亦藥之於初西望瞻拜懇祈<lb/>
無已無已有以副之萬感萬感近得邸報南贑軍務一<lb/>
勞永逸當在此舉以閣下訏謨鎮重而陽眀先生並美<lb/>
而相濟師和而克必也必也然竊聞之君子除戎器以<lb/>
戒不虞是故取之萃萃者聚也聚以正期假有廟得<lb/>
衆之道也若曰不富以隣侵伐罔不利是故居尊位者<lb/>
用謙與順之恒吉顧方今旱熯為虐雲漢之詩且復作<lb/>
老翁云生百年矣才遇茲變土脈癉息而膏弗動雷不<lb/>
<pb n="KR4e0170_WYG_004-36a"/>
震泉竇亦枯竭早稻以収十之二三為上晩稻稿秸死<lb/>
且盡蝗蠡復生已絶望矣若良勝家中人産也計無終<lb/>
嵗之儲又其下者可知也以敝郡在省稱樂土今且然<lb/>
在旁郡可知也所謂加之以師旅因之以饑饉如之何<lb/>
哉如之何哉至於南贑奔逸建其淵藪又敝郡之最先<lb/>
憂者故議者謂驅民以殄盜之孽固上策也裕民以止<lb/>
盜之從獨非先務可豫定者乎或曰得衆之道在兹也<lb/>
又曰隣之富建其比也如何如何坐視塊物浸有時憂<lb/>
<pb n="KR4e0170_WYG_004-36b"/>
泛言及之多罪莫飾閣下暨諸君子有事坐運成筭狂<lb/>
瞽者幸置之良勝惶恐百拜<lb/>
　　　奉圭峯先生<lb/>
良勝逌逌忨愒釋禫再逾蓂朔然而中心盤桓若繫于<lb/>
柅以往嵗在仕同志聚首已欲賦北門之詠矣復縻素<lb/>
絲委蛇恐委肉于机上無及已且邵子云出處須自謀<lb/>
豈直謂進止由已非所咨敢人者竊恐亦謂當自量度<lb/>
省徳相時云爾菲才自顧若轅下駒蹄漏脊穿食且不<lb/>
<pb n="KR4e0170_WYG_004-37a"/>
飽欲強見才美以荷重載騁躍長途豈獨取敗轅之辱而<lb/>
已哉況夫值數在奇恒得轗軻再遭子戚姪繼夭隣弗戒<lb/>
火延及于廬禮稱焚先人之宫者三日哭哭則情之隠也<lb/>
豈為自喪其貲涼徳致譴實墜先業重以為懼為辱所幸<lb/>
廟存神主未易初之為謀畧逺所居預有斯備愚慮一得<lb/>
在此而已億先作時每隠度之爰紀斯成須賢而有文章<lb/>
者然方今海内孰若公密邇硯席而朝夕得繼請孰若良<lb/>
勝又先大夫獲承交誼數十年然以未獲公一言為闕典<lb/>
<pb n="KR4e0170_WYG_004-37b"/>
斯廟之作大夫志也蓋家世在仕恒不稱才至大夫方離<lb/>
寢祭公或念之則所以發幽光者又在兹也是以始之従<lb/>
謀而今之幸免意有黙相以待公也幽眀協志公幸俯聴<lb/>
之廟制如榭存三廟體禮云大夫奪宗故設主自大夫而<lb/>
上通列四世惟清眀至日會祀則自始祖如廟制若祫祭<lb/>
然實昉冬至祭始祖立春祭先祖之意東西兩序連以屋<lb/>
八楹為義倉皆推大夫之遺以仁于族俟積累以議他<lb/>
復又外為儀門庖湢惟備要之寡學莫有探究師授意<lb/>
<pb n="KR4e0170_WYG_004-38a"/>
㑹義起為多耳宗匠手筆自有化工爭妙聊模具其架<lb/>
構之畧具如此展拜有期先此布悃不具<lb/>
　　　復周汝和書<lb/>
賜教頻頻其間樂於有後而預計速之非人骨肉之愛<lb/>
未逾也感荷感荷又憑折二議甚出意見於是迺幸友<lb/>
道之復古矣但愚意謂主帥之不專制正有激之云也<lb/>
使有如韓范者則何云爾而前日奏功率曰仇曰劉之<lb/>
出死力愚之言又似獲一驗泉議云行於國初而遂格<lb/>
<pb n="KR4e0170_WYG_004-38b"/>
故曰勢之難也大抵勢之順順之者宜其易勢之逆逆<lb/>
之者宜其難必趨其易而苦其難殆亦非救時者之志<lb/>
也凡天下之事極則窮窮必有變變固所以通之也故<lb/>
曰存乎其人雖然今之立言者必以救時之弊救時之<lb/>
言不得已也不得已而言則固有隨事遷就之機括在<lb/>
初不可以經常之論泥之體國在念不厭往復直而勿<lb/>
有則相知質難之素懐也故兹瑣瑣<lb/>
　東洲初稿巻四<lb/>
</p>
<p>
</p>
  </div>
<div>
<head>東洲初稿巻五</head> <lb/>
    <p>
<pb n="KR4e0170_WYG_005-1a"/>
欽定四庫全書<lb/>
　東洲初稿巻五<lb/>
　　　　　　　　　　　　眀　夏良勝　撰<lb/>
　　墓誌<lb/>
　　　眀故坦菴丁公墓誌銘<lb/>
坦菴公諱平字仕元姓丁氏吾南城人曽祖<hi>闕名</hi>祖資<lb/>
一俱有濳徳守家不聞于時父志剛補先尺伍遂籍于<lb/>
京以居積為富人生仕隆及公與仕玉兄弟克幹濟逓<lb/>
<pb n="KR4e0170_WYG_005-1b"/>
逰江湖貲益殖嵗得展故廬墓樂與士夫來往先君在<lb/>
仕往復十數締交乆益密故予家居髫年得識仕隆及<lb/>
壯得識仕玉獨未識公正徳戊辰來應進士科迺識之<lb/>
若有老狀然好論世故延款無倦予丁艱歸至辛未復<lb/>
來就官公已痼疾不能出門户壬申又五月二十有四<lb/>
日公卒年七十有九娶羅氏生子釗俱先公卒繼陳氏<lb/>
生子鏜孫二曰濬釗之子也斬服當室曰清鏜子也女<lb/>
二長適千户李洪次適李標八月一日葬公于八里庒<lb/>
<pb n="KR4e0170_WYG_005-2a"/>
附仕隆墓濬鏜杖跣而來請曰先人疾未革以𦵏事訣<lb/>
曰吾父母則祖可依吾兄𦵏于是吾安歸治命在耳不<lb/>
敢違也爰有顧言銘筆是托嗚呼予何能銘也哉公行<lb/>
可銘法而鄉曲通家之好又何可蔽按狀公最任性骯<lb/>
<graphic n="KR1507" url="https://raw.githubusercontent.com/kanripo/KR-Gaiji/master/images/KR1507.png" mimeType="image/png"/>有氣槩不作俗人事志剛公卒公曰樂所自生必復<lb/>
故土扶柩歸道小孤山風惡舟㡬覆公大慟曰死何足<lb/>
惜親柩無所矣風息幸免得附祖塋封厝一襲古式逆<lb/>
先志而抗難以成禮可以近孝矣仕隆卒公撫孤姪若<lb/>
<pb n="KR4e0170_WYG_005-2b"/>
子而尤字仕玉亦少逺逰日夕以娱分貲累萬不聞有<lb/>
後語可以言友矣鄉人嘗侮公後道遇輒匿意必見復<lb/>
公邀而與之釋且禮之可以語睦矣釗死而斬然門户<lb/>
成釗之婦以全志雖乆卧病日進鏜等義方是訓可以<lb/>
知肅矣居常誦文山誓詞至以資談説因納粟補官語<lb/>
人曰吾豈榮是哉際時有道乃獲贏餘願輸以報而已<lb/>
有告于陳學士者以文揚之可以考義矣鄉哲圭峰學<lb/>
士最慎交亦少許可主公數年公時進新説放口亦成<lb/>
<pb n="KR4e0170_WYG_005-3a"/>
聲韻詞質而意可見圭峯喜之值公七十歌以為夀夀<lb/>
徳徴也可以觀徳矣夫徳以致夀義以華身肅於家睦<lb/>
於鄉友于兄弟孝于親人之行莫大於是予之銘公也<lb/>
亦以是矣銘曰<lb/>
富而莊夀而康惟行之良耿耿有光太史舊文燁而煌<lb/>
閟爾壙遺魄爾藏氣之靈也爾颺欲何之乎故鄉<lb/>
　　　故憲副王公恭人張氏墓誌銘<lb/>
恭人姓張其曽祖仲賢祖穎宣父廷玉世濟厚徳不聞<lb/>
<pb n="KR4e0170_WYG_005-3b"/>
于時乃發恭人方齓有奇氣而都柔順孝譲渾若天成<lb/>
女事精妙頗通書義可笄時字于王公及期而歸王公<lb/>
大父用政母饒氏俱康于堂祖仲敬曽祖文苑而上己<lb/>
在祭列既廟見籩豆之儐臑胾之羞舉如介婦之度王<lb/>
公諱華字廷光少積學不屑家人務故甘清素恭人躬<lb/>
事纑繅調度有無以資故無内顧而得肆力蔚然成文<lb/>
采遂登進士科知某縣事廷光公性甚敏辯文書積案<lb/>
如蝟螗不移時决之發䝉也及退食恭人必舉爵以助<lb/>
<pb n="KR4e0170_WYG_005-4a"/>
神氣從容進問今日所任何事歴與陳論間有參酌若<lb/>
語意稍滯知於情法少盭必起而言曰事亦有忙後錯<lb/>
耶廷光公覺其規諫之意事必加沈静而政聲日奕遂<lb/>
擢刑曹主事轉貟外郎凡所研鞫廷中平之每稱法家<lb/>
尋陞浙江按察司僉事恭人告曰此法所也恐以家人<lb/>
貽君子累遂歸綜理家政惟嚴密興必眀發寢必夜分<lb/>
率以為常族屬而下匑匑畏服如集于木臧獲十數罔<lb/>
敢惡聲各執所事無虚食者故因先人遺業而拓之大<lb/>
<pb n="KR4e0170_WYG_005-4b"/>
裕廷光公在官剸奸祛<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>氷蘖操持得土寸不開之譽<lb/>
銓司推為官臣不限格而有憲副之遷奄爾寢疾恭人<lb/>
奔赴無湯沐之飾無鹽酪之奉頓踊呼號哀籲天地櫬<lb/>
歸故里而髪不勝笄體不勝帶至於服喪𦵏祭必式于<lb/>
禮而經畫節文周詳較一無庸贊翊若其素講而習者<lb/>
制畢撫教所出子二他姬子一曰龍曰䕫曰伊方童冠<lb/>
相繼納婦曰鄧氏胡氏黄氏整飭戒勵有申國之風至<lb/>
於服食恩愛盡若屬毛離裏倉卒人莫能辨故日邁月<lb/>
<pb n="KR4e0170_WYG_005-5a"/>
征爭自磨洗學尋向上補學舍弟子龍既廩食而卒遺<lb/>
孤模在亦能代子禮䕫伊以例入胄監得假歸省而恭<lb/>
人以疾終蓋正徳五年庚午嵗二月之朔日生于戊辰<lb/>
巳歴六十有三嵗卒之嵗終月廿四日卜云其吉諸孤<lb/>
舉柩祔𦵏于廷光公墓之旁壠名燒州原先期請予銘<lb/>
其石嗚呼婦人無外事故莫見徳然丈夫君子之譽亦<lb/>
未必事衣裳酒漿而已故古有因誄以存而策書所載<lb/>
為訓者但婦徳者以從夫為義則以相夫為賢眂婦者<lb/>
<pb n="KR4e0170_WYG_005-5b"/>
眂其夫也廷光公學焉為文人仕焉為亷吏身後之事<lb/>
一有所付托而九原瞑目恭人亦為有力生封死所閟<lb/>
此顯魂而廷光公墓道穹碑未剥屹然山阿路人仰誦<lb/>
功徳而恭人倚之為重同為不朽人矣安用銘然不可<lb/>
虚諸孤之志乃銘之曰<lb/>
伐山之石惟徳可銘坤順恒貞女嬪是刑妻曰孟氏母<lb/>
曰申國維其師之懿于方策若若佩環法官墓所峩峩<lb/>
龜趺有目斯覩夫以婦承婦以夫顯人寰如客爰眎故<lb/>
<pb n="KR4e0170_WYG_005-6a"/>
典<lb/>
　　　亡妻趙氏安人墓誌銘<lb/>
吾妻姓趙氏諱京其先金華人宋之𦙍也國初有眀可<lb/>
公守吾建昌息兵鳩民民忘死不忍公去公亦不忍去<lb/>
吾民遂籍亦不復仕其後曰季剛曰敏善曰懐玉濟徳<lb/>
殖宗至文瑛公以儒醫供事太醫院屢上保和功授御<lb/>
醫亷靜不邇勢利故名公輔樂與之㳺公冡嗣𢎞敷先<lb/>
生振俗能文敦儒行吾先世亦自仁和為勝國洪州博<lb/>
<pb n="KR4e0170_WYG_005-6b"/>
士流寓與眀可公先後里閈載籍相聮比吾祖用理公<lb/>
與文瑛公少好老不及見先生與先大夫有文字交每<lb/>
至以姪號吾索所課有一二字可輒賞之而去時先生<lb/>
未有子也吾妻方毁齒貞慧絶人先生子之嘗曰家世<lb/>
屯膏茲或以光吾門迺許歸吾越二年先生卒孤方在<lb/>
襁吾妻侍母李孺人鞠孤孤克有立及來歸吾年方笄<lb/>
䕫䕫介婦禮度先大夫謂先繼母王宜人曰佳婦也而<lb/>
女字之比壯如初歸時無逸言放笑臧獲不聞叱咤聲<lb/>
<pb n="KR4e0170_WYG_005-7a"/>
宗門戒婦女必表示之至有欲親式而呼以母者嵗時<lb/>
祀事輒以不逮事吾母王宜人為痛吾寡學性習蹇劣<lb/>
試屢北輒勃勃氣項滿赤每慰之曰丈夫事業逺且大<lb/>
居常瞷吾志樂則曰大人不登進士科意猶未平夫人<lb/>
待瞑久矣吾愴然思厲正徳丁卯吾舉鄉試第一眀年<lb/>
戊辰舉同進士是年春王宜人卒先大夫繼室以程宜<lb/>
人冬先大夫病臨訣指吾妻曰此婦可居吾妻事益謹<lb/>
順宜人安之吾與兄弟居喪稍稍欲易俗於内事棄不<lb/>
<pb n="KR4e0170_WYG_005-7b"/>
之顧吾妻亹亹綜理且曰使君子他日無内憂辛未免<lb/>
憂就道館留都買妾為嗣計吾妻樂成之曰須擇好門<lb/>
第可與伍者宗祀君子所重凡服飾酒果魚肉必躬執<lb/>
御待其父母如父母然館嫗異之徐應之曰人女吾女<lb/>
也挈以逺去非示以愛且容能無慮嫗大服其父母果<lb/>
為所感長跪而謝曰女再得母矣吾初官刑部主事以<lb/>
道路所聞見激不自禁冐有所白幸為天子容納吾妻<lb/>
聞之酌以慶曰君子許國愧不可與謀也吾按獄或不<lb/>
<pb n="KR4e0170_WYG_005-8a"/>
麗法歸語之亦似解剖析且能舉一二平恕故事曰是<lb/>
以遺君子後吾出入躬為掌外户鑰誡僮不敢自啟閉<lb/>
女醫嫗賈不識靣吾因得避官謗壬申五月既女進第<lb/>
病死吾哭之甚哀吾妻凡四震醜俗尚巫禱祈禳祓舉<lb/>
不事進第長育已四嵗慧婉是娱而竟夭哀殞不能為<lb/>
生然恐傷吾吾入則強慰而出乃慟遂以欝逆憂悸疾<lb/>
卒嵗八月十二日酉時年三十有二越一日吾有選部<lb/>
之命未得便其私圖越眀年吾兄偕吾妻弟来迺以柩<lb/>
<pb n="KR4e0170_WYG_005-8b"/>
歸𦵏南城官山之兆兆吾卜者背乾靣巽定以<hi>闕</hi>
年<hi>闕</hi>　月<hi>闕</hi>　日安厝嗚呼吾妻隠徳多矣至哀無文<lb/>
不能志也又恐侈婦徳為時羞抑以不信吾妻於後也<lb/>
聊志其可志者如此為之銘曰<lb/>
生而淑朽未可速墓中石實則可録生生天地若信與<lb/>
宿胡然而夀亦胡然而禄豈以吾之有餘為爾之不足<lb/>
百年之後雙璧在谷冀我後之人毋忘遺躅<lb/>
　　　祭夏母匡宜人文<lb/>
<pb n="KR4e0170_WYG_005-9a"/>
嗚呼婦人無非儀閫外之名若無所與也然而亦有名<lb/>
天下如夏宜人者是故非無從也良吏之妻爭臣之母<lb/>
則上焉而為徳下焉而為民凡所以名天下者於其克<lb/>
相於内而成教於家固不能無所助也吾鄉以良吏名<lb/>
天下孰不曰夏臨清者乎悠悠去思桐鄉我祠人之知<lb/>
臨清者孰不知有宜人也以爭臣名天下孰不曰夏司<lb/>
諫者乎蹇蹇匪躬思令于終人之知司諫者孰不知有<lb/>
宜人也客殯方集旅旐斯揚赴及吊哀有䀌其傷禮曰<lb/>
<pb n="KR4e0170_WYG_005-9b"/>
祭必先河而後海河其源也海其委也是故某等友情<lb/>
鄉誼匪言弗宣香帛附奠敢羞几筵有函一方書素告<lb/>
䖍固非涕之無従者也宜人其歆享之謹告<lb/>
　　　女進第壙銘<lb/>
嘗讀韓公女挐壙銘謂非功徳所繫雖弗銘可也然公<lb/>
秋官言佛事得罪在遣挐慧而夭能有所訣草瘞道上<lb/>
越數嵗迺得從母及叔兄歸𦵏則亦銘其情焉耳正徳<lb/>
七年五月三十日吾女進第死才四嵗視挐尤夭已許<lb/>
<pb n="KR4e0170_WYG_005-10a"/>
作鄭氏婦去年姑死能避人而哭時嘆曰佃無主佃夫<lb/>
小字也與母隨吾来官漸知大人事體間出道理語作<lb/>
北人聲認錢髙下市賈了了偶欲讀書數日識百餘字<lb/>
亂帙中能自指且知増減筆法若天為夫出為山之類<lb/>
或誤指焉為馬陣為陳亦不失形象不知挐之慧有此<lb/>
否也吾亦為秋官屬嘗言戎事幸天子包容不在遣迺<lb/>
以提督獄事不得代女中痘瘡且愈而暴卒吾不能如<lb/>
韓公猶及一訣也痛哉越十餘日附柩歸𦵏吾無子弟<lb/>
<pb n="KR4e0170_WYG_005-10b"/>
可遣母尚従吾又不得歸汝如挐也痛哉𦵏之山曰龍<lb/>
池祖塋之下殤位月日以柩至為期非預定也銘曰<lb/>
韓公處變情不失挐吾居其常顧不得盡情於汝也嗟<lb/>
𦵏汝食汝吾有家汝其歸也毋嗟<lb/>
　　　清軒梅君暨配鄧氏合𦵏誌銘<lb/>
清軒姓梅氏諱浩字本澄厥祖厚髙公而上居西湖宗<lb/>
蕃貲懋又姓於地為稱欲専之人號曰西湖梅云集義<lb/>
公徙城北棚尾人又號曰北梅與西梅稱厚髙公耆年<lb/>
<pb n="KR4e0170_WYG_005-11a"/>
樹徳太守謝公欲致賓飲每期至必造廬慇勤致牘迺<lb/>
克赴集義公象賢子也見禮於太守舒公如謝公都憲<lb/>
見素林公按行部旌别善類列最等焉清軒席祖父教<lb/>
寖有其風而毅槩有智畧宗人宗之有慶有弔有婚有<lb/>
冠有構基有分貲有共賦若役不幸而有詬誶閧訟咸<lb/>
之清軒而儀等料量斷制立副所欲若緼畜于懐而有<lb/>
待家以商植任為業商惟權子母勾稽取贏為右清軒<lb/>
嘗曰人急吾居其緩人賤吾涌其貴人巧吾率以直人<lb/>
<pb n="KR4e0170_WYG_005-11b"/>
侈吾示以嗇宗人守為商範雖都㑹要津稱梅氏子必<lb/>
曰良賈牙儈勿敢易販夫抱緡至必曰梅氏物良直弗<lb/>
有上下聞且至懐鏹而待間挾故物為私記恐偽者售<lb/>
焉梅氏以商名江湖間清軒有不欺之教存也商易獲<lb/>
爭趨之長以教幼以學所居閧閧如市處蚤冠少婚不<lb/>
以逺逰為憚家若寄矣宗逺而流益分於行名世次卒<lb/>
然問之或莫舉清軒獨留意支派源委必列其類名若<lb/>
字必謹其諱生娶卒𦵏必得其期人以梅氏有口譜遂<lb/>
<pb n="KR4e0170_WYG_005-12a"/>
錄成之晩益敦事孝友至有施罷罔他顧而赴人之急<lb/>
若飲食然人每賢之或曰厥配鄧孺人良有助也孺人<lb/>
名家子父祿兄建俱以鄉進士為學官善於其職孺人<lb/>
内教有夙成者嵗甲戌五月清軒卒年五十有九嵗乙<lb/>
亥七月孺人卒年五十有八子禄吉足世其家女愛玉<lb/>
為程氏大母孫男二長曰瑞既娶生子曰鏜季曰玠已<lb/>
聘孫女二曰瑢曰幼俱在室年未及夀四世臨棺信有<lb/>
後矣茲卜<hi>闕</hi>嵗十二月<hi>闕</hi>　日合𦵏山塘之陽禄吉杖<lb/>
<pb n="KR4e0170_WYG_005-12b"/>
跣詣予乞銘哭致詞曰遭家不造先君以疫病氣足御之<lb/>
狂勿作經紀喪具襲含殯祭法古家禮顧言在耳大懼<lb/>
弗稱及先母卒未之敢違不肖誠不知可否未敢附狀<lb/>
嗚呼清軒亦達生者而終以禮孺人得所従矣禄吉以<lb/>
禮喪又能子也烏得無銘銘曰<lb/>
利不奪義斯以亢其宗志足御氣斯以正其終噫其配<lb/>
也惟順之共有秘斯宫而樂然以相従<lb/>
　　　進階朝列大夫四川按察司僉事張公墓誌銘<lb/>
<pb n="KR4e0170_WYG_005-13a"/>
正徳乙亥嵗八月<hi>闕</hi>　日四川按察僉事張公卒于順<lb/>
徳烝民里閲三月赴及冡孫廣昌令澯為位哭哀甚連<lb/>
狀乞解官去郡大夫以澯父銏當室義檄起之又二月<lb/>
澯介書狀致銏期不死父詞乞銘于南城夏良勝既而<lb/>
澯至益䖍良勝於澯為相知友禮謂祭先河後海重本<lb/>
也是於銏之情宜有副於公宜有銘也公諱善昭字彦<lb/>
充曲江公裔故曰曲江張氏宋末五世祖子頤遷南海<lb/>
子頥生萬山萬山生徳和徳和遷順徳於公為曽祖祖<lb/>
<pb n="KR4e0170_WYG_005-13b"/>
細帑以貲名生訥庵隠義有略正統間率土著兵成禦<lb/>
冦功使者表所居里曰烝民里章功也娶盧氏女生公<lb/>
有秀質就學懐奇吐芬不逐逐人後年二十七得鄉舉<lb/>
試禮部弗利卒業太學時石淙楊公西充馬公四眀楊<lb/>
公文行伏一世公與之班窮處若公輔望洛陽劉公居<lb/>
翰林接引門下益自信重樹惇飭行天順癸未南宫火<lb/>
執友劉生聰死焉公哭盡哀於積尸中得遺骸歸𦵏同<lb/>
館有生窘且疫病妻躬薪水任戒門為絶公周之而頻<lb/>
<pb n="KR4e0170_WYG_005-14a"/>
視之垂絶叩枕謝曰草木命何敢累君幸自愛公退比<lb/>
再往生已就地撫心腹尚温温有氣迺舉卧之床斟以<lb/>
湯水少蘇越數日愈眀年甲申生舉進士徳公若父終<lb/>
其身公再三試弗利居父喪又三年一時師友知舊典<lb/>
據要階公致書來往無覬望語以母盧老故亟逮養勉<lb/>
就銓次試髙等官兵部司務職清簡得益肆思與學嘗<lb/>
言選法施罷協議然以侵官為臺官忌害部領官恒三<lb/>
考敘遷惟公望日著未及期超拜四川按察僉事料理<lb/>
<pb n="KR4e0170_WYG_005-14b"/>
屯田寖有古遺制臺官縁是劾公徼名希進孝皇方隆<lb/>
言任言重違之公弗辨左遷鳯陽通判公安於職按豪<lb/>
大家獄拂守弗顧忌獄成上下快之守嘆伏執公手曰<lb/>
㡬誤君矣聞母喪闗白即就道巡撫謝公素重公捐俸<lb/>
為賻厚公辭曰是喪為家也移文部下供䕶行役公又<lb/>
辭曰不吏其土而役其民非心也比歸喪制期還古初<lb/>
免喪復判臨江郡繕城隍民不告擾出父子以盜獄繫<lb/>
者因理戎務披籍得為練子寧故逺配八十四人遂不<lb/>
<pb n="KR4e0170_WYG_005-15a"/>
就席寢秉燭草疏上之乞復其家朝野士咸壯之公竟<lb/>
以是齟齬屢疏乞休還公僉事官加奉政大夫致仕今<lb/>
上改元進階朝列大夫居閒僅二十年泉石幽養城府<lb/>
罕留迹勢利闗節一切勘破東山劉公鎮南越最慎與<lb/>
嘗單車詣公公言不及家東山公為留信宿迺去公嘗<lb/>
自傳終身歴履於小宗祠制表夷墓周厚本支急鄉人<lb/>
義而平其爭與凡教行於家於鄉國者並可考見傳成<lb/>
一年而公卒年八十又一嵗娶廖氏先公十二年卒公<lb/>
<pb n="KR4e0170_WYG_005-15b"/>
𦵏之龜峯之原虚壙待盡銏廖出也以公卒之眀年二<lb/>
月舉公柩合封不敢違志且従禮也妾李氏生男曰鍊<lb/>
女子四俱為名門婦孫男五澯居長次漢次淞次沛俱<lb/>
夭次涇尚幼孫女二亦遣嫁曽孫廷柱澯之子有奇骨<lb/>
故公傳曰不喜得相而喜見曽孫為是也已銘曰<lb/>
鼎餗爾傾孰謂其通斗牛爾逢孰謂其窮試而黜維儒<lb/>
是宗仕而蹶維政之共噫嗇于躬貽于後以豐孰譽乎<lb/>
公孰毁乎公<lb/>
<pb n="KR4e0170_WYG_005-16a"/>
　　　眀故李孺人夏氏墓誌銘<lb/>
正徳甲戌冬予官京師李𢎞道以書赴予云是嵗八月<lb/>
二十六日有妻之喪妻姓夏氏奇峯先生子也於予為<lb/>
女兄予製功衰為位哭而涕也甚余從吏異余涕之無<lb/>
從也余隣邸聞余亦異余重有哀也嗚呼余之涕果無<lb/>
從也哉哀則斯重也已余先大夫於奇峰季弟也奇峰<lb/>
愛之教之則若父然余先宜人之歸王父母已捐館大<lb/>
夫之事奇峯若父宜人之事丁孺人若姑也女兄丁孺<lb/>
<pb n="KR4e0170_WYG_005-16b"/>
人出也寔生天順辛巳之十月少宜人二嵗閨壼恩義<lb/>
亦若兄弟然歸𢎞道時方笄丁孺人赴奇峰官所大夫<lb/>
宜人於女兄周視來往亦若匪逺父母者宜人蚤棄余<lb/>
及余稍長知所思於笑語居處多於女兄得焉女兄諭<lb/>
及宜人且甚涕也余少悖劣寡與宗衍以繁甥室殆百<lb/>
人而與於𢎞道為至𢎞道雅讀書知事聲詩雖貿貿市<lb/>
賈中而語止常若依儒素事父文盛公暨母能循循適<lb/>
其意推及于奇峰于丁孺人若子道焉二兄繼亡禮以<lb/>
<pb n="KR4e0170_WYG_005-17a"/>
𦵏推及于女兄之外王母焉字兄之孤嫁與婚無失期<lb/>
推及于女兄舅氏孤焉於是𢎞道隠隠有善譽為從父<lb/>
文耀公擇為後事若所出既而文耀有支子𢎞道即復<lb/>
本支無留意焉是於理道若有聞也於戚屬若有聫也<lb/>
於義利若有辨也於是人知女兄之居内無裏言而𢎞<lb/>
道之居外罔内顧迺有兹也𢎞道之敬愛余且至子侃<lb/>
知讀書則欲師余女瓊玉欲習貞閑又師余先妻安人<lb/>
若女也辛未嵗免先大夫喪頻行之官安人臨瓊玉喪<lb/>
<pb n="KR4e0170_WYG_005-17b"/>
也與女兄哭亦涕甚今安人既亡矣女兄又亡悲感交<lb/>
集十餘年間而余戚屬之喪凡㡬是故重有哀也故兹<lb/>
涕於女兄而非徒也丙子嵗冬十一月壬寅𢎞道以女<lb/>
兄𦵏于<hi>闕</hi>　　幼女晩玉擇配黄倬而未歸侃子<hi>闕</hi>
　　亦可負而臨窆余方家居斬服不任繂碑而𢎞道<lb/>
以銘石為托余因思昔涕之是有情矣有情斯有文矣<lb/>
銘曰<lb/>
生則戚之没則哀之𦵏則銘之百世而下徴予銘詩則<lb/>
<pb n="KR4e0170_WYG_005-18a"/>
又何疑而又何悲<lb/>
　　　眀故毅齋處士丁君克承墓誌銘<lb/>
正徳十一年冬十二月<hi>闕</hi>　日益國司禮官丁燦舉其<lb/>
父克承公柩𦵏于某山之陽先期杖跣乞予銘按狀丁<lb/>
氏居南城者屢葉自公大父文瑛公以貲逰江湖而姓<lb/>
迺著父大榮公居積勾稽子母益裕迺知重學士克承<lb/>
與弟今濱州守克正君咸有學資受業於先伯奇峰先<lb/>
生之門與先大夫與先邵武令胡君秉清朝夕刮劘淬<lb/>
<pb n="KR4e0170_WYG_005-18b"/>
礪日有長益時今少宰圭峰羅公尚家食於奇峰為莫<lb/>
逆好每入館必閲所業莫有軒輊稱之曰四畏友也與<lb/>
交如友焉居無何文瑛公耄倦于家大榮以甘脆養跬<lb/>
步不去側而貲厚不及料理重奪克承志也克承心知<lb/>
之迺曰所學何事其志養已乎吾所學猶在也毅然以<lb/>
家任商行而士志居京師趨搢紳大夫之門若飲食然<lb/>
而縉紳大夫與之進間出離羣辨志語若有學者氣味<lb/>
故其来往數不拒也既而得文瑛公訃哀毁甚猶汲汲<lb/>
<pb n="KR4e0170_WYG_005-19a"/>
以得名言表著為大㐮計時圭峰職史館率先銘之宫<lb/>
保栢厓張公表之大宗伯東谷徐公體齋傅公大司馬<lb/>
泉山林公與凡知與京朝官咸有引紼語而椒丘司冦<lb/>
何公序之完冊迺歸大榮公亦有老態克承謝逺逰志<lb/>
事之惟謹母李氏蚤棄事繼母毛氏如母也居常恒以<lb/>
不及階一命為歉歉故濵州君得鄉薦為濱州守若已<lb/>
有焉子燦為司禮官自已得焉長女適王瓊瓊如燦官<lb/>
仲適庠生徐頤叔適王水部鍭季適大學生黄惟寳於<lb/>
<pb n="KR4e0170_WYG_005-19b"/>
其學其仕長益利鈍咸若自已寘欣戚焉年及夀善念<lb/>
益充嘗以出逰於水濺灘於澳港見病涉者惻然憫之<lb/>
逾月而舟梁具於險要有濟於長民之政有所禆也太<lb/>
守舒公義之舉預賓飲益勸益懋義行可稱述者方將<lb/>
有樂志以享餘齡而遘疾不起正徳十年七月之十四<lb/>
日生於景泰壬申五月八日是生六十有四年妻梅氏<lb/>
先四年卒公卒時澯以免母喪入京師需次在銓而澯<lb/>
子恩亦能代當室禮孫女二長適范秀幼在室比𦵏而<lb/>
<pb n="KR4e0170_WYG_005-20a"/>
曽孫男女已二人公名模毅齋其號云銘曰<lb/>
人嘗患不學有學之志焉斯可已人嘗患不仕有仕之<lb/>
澤焉斯可已是皆足以令聞而永世而何幽壌之云閟<lb/>
耶<lb/>
　　　亡弟夏景望貞士墓志銘<lb/>
正徳辛未夏五月九日季弟偉卒至冬十一月余得訃<lb/>
時守刑曹廢官政者累月傷感熏心涕洟移書取命元<lb/>
兄東山君緩𦵏期冀得臨窆為畢悃臆兄亦移書至云<lb/>
<pb n="KR4e0170_WYG_005-20b"/>
偉亡附身於我必盡圖於爾母悔堪輿慎術嵗時拘忌<lb/>
尚屢更嵗文定迺祥爾抑安止親蚤違有需寵命以賁<lb/>
幽所余是以淟涊茍容逾年而吾女亡吾妻又亡哀瘁<lb/>
且病方移疾請告有選部命義不敢避傴僂服事者又<lb/>
逾年併書初考先大夫先母王宜人繼母王宜人咸被<lb/>
贈命而繼母程宜人訃又至倍曰併行及廬而程宜人<lb/>
喪舉至冬而余妻喪舉余女喪舉又逾年而偉喪舉是<lb/>
為正徳丁丑正月<hi>闕</hi>　日追惟往事痛不可忍天實降<lb/>
<pb n="KR4e0170_WYG_005-21a"/>
禍百殃集門先大夫困厄草野而吾母亡兄方四齡余<lb/>
方二齡繼大夫室王宜人生弟俊暨偉年櫛比立余兄<lb/>
弟四人者同業共方人莫知其異出也偉壯而清出語<lb/>
常欲居人右余每私計之先世隠徳大夫少蹇塞弗稱<lb/>
志判蘇郡又弗稱才而蚤勇退将以裕於後者偉也余<lb/>
最誖劣偶捷秋試而俊亡余不及臨眀年第進士而王<lb/>
宜人亡余亦不及臨余奔歸而目偉又骨柴立背有負<lb/>
狀亟異問之大夫曰比母病時惟偉親偉扶起卧湯藥<lb/>
<pb n="KR4e0170_WYG_005-21b"/>
事事勞癯爾也余益哭而慰之而心重之未㡬俊喪舉<lb/>
大夫尋大病逾年而大夫喪舉王宜人喪舉既禫而余<lb/>
上京師謁選余兄弟執别難甚偉色不華目余咽咽不<lb/>
出語余哭放聲不避道人目余兄弟淒如也柰何别去<lb/>
才㡬閲月而偉訃至計其卒時余尚在道嗚呼偉之難<lb/>
别其永訣乎哉誠知其如此雖乗馹赴㑹可卿相吾不<lb/>
以棄爾而遽行也使在途而有聞余猶可遽返也今不<lb/>
然而竟以虚情隠義負爾為甚余何辭哉余何辭哉又<lb/>
<pb n="KR4e0170_WYG_005-22a"/>
知偉無他感惟舊疾舉發以致奄忽嗚呼豈若偉之孝<lb/>
勞迺爾夭傷而余之逐逐干禄多違親側尚可久於人<lb/>
世哉余通朝籍未十年而血屬之喪凡七舉於二母於<lb/>
二弟皆不及視殮豈天昭余疏越大罪使有不可解者<lb/>
耶余又何久於人世為也爾妻鄒可安厥志子書七嵗<lb/>
已就學女淑弟十嵗許嫁周<hi>闕</hi>余兄弟圖以盡心於爾<lb/>
者賴有此也茲𦵏所曰六祖山兄營兆也余卜而懸窆<lb/>
於初情幸有副焉耳銘曰<lb/>
<pb n="KR4e0170_WYG_005-22b"/>
有若兄迺字若子有墳若此斯其為不死<lb/>
　　　眀俊士東湖黄先生墓誌銘<lb/>
憲廟初吾南城以有文學士為時稱郊之内則今宫保<lb/>
栢崖張公先伯奇峯公郊以外則今少宰圭峰羅公松<lb/>
厓黄公號四賢士栢厓登進士第一初官殿譔奇峰得<lb/>
鄉舉困學官松厓以貢中京闈選圭峯發順天解官翰<lb/>
林與栢厓聮美人咸謂奇峯松厓屈之然而先大夫得<lb/>
省魁松厓子今㕘議東溪君登進士東湖蔚蔚有文望<lb/>
<pb n="KR4e0170_WYG_005-23a"/>
人又曰竒峰有弟松厓有子亦可云副也松厓嚴教東<lb/>
湖敏於學謂將趾美東溪君若旦夕事試輒髙等譽日<lb/>
至藩臬暨諸守郡樂致門下達尊以賓席以淑厥後故<lb/>
每舉必入評品謂取髙第若拾地芥咸曰黄生黄生云<lb/>
余少補郡庠弟子東湖氣充而貌偉名燁燁出人上而<lb/>
其視人亦若莫已上者儕輩避而尊之余望而識之而<lb/>
心慕之然性梗莽亦不帖帖居人下東湖心不夷余忘<lb/>
年而友之也嵗時校藝或上下焉交相慕而伏之至情<lb/>
<pb n="KR4e0170_WYG_005-23b"/>
好休戚有通朝夕訊問日再往不數也今上改元二年<lb/>
丁卯嵗余幸先登諭及東湖必愧慰之曰取第若疊薪<lb/>
然後者上耳又三年余居大夫喪時逆瑾内柄偵臣塞<lb/>
道路以宦行者若據石以坐蒺藜弗免也東溪君以慶<lb/>
禮行機禍待發予訊東湖但負牆立吃吃不能出語徐<lb/>
曰聞今納禍穽者以貨免敢惜家乎予退而私議之東<lb/>
湖急遽言未必中理道於兄弟情亦獨至也瑾誅東溪<lb/>
竟弗就逮壬申嵗余官京師松厓以涪州守謫監河間<lb/>
<pb n="KR4e0170_WYG_005-24a"/>
𣙜務東湖省書至亦及余所松厓以勤事死余致書厚<lb/>
善經紀喪事重惜東湖妨一舉也亡何或報云東湖亦<lb/>
物故矣余慟之究其所以病則曰疾奔松厓公櫬冒暑<lb/>
歴險難恒不有身計歸而母廖氏卒哀毁益甚至瘁不<lb/>
能任衣食寢疾逾年而卒鳴呼哀哉東湖以孝死矣乎<lb/>
丙子嵗十二月<hi>闕</hi>　日厥子惟用暨惟謙惟光將舉柩<lb/>
𦵏于<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>原山麓余方以先宜人喪居惟用以銘石託余<lb/>
哀而諾之曰余知東湖者何辭銘東湖名濟字汝楫生<lb/>
<pb n="KR4e0170_WYG_005-24b"/>
丁亥六月没甲戌十月年四十有八妻王氏潼州節判<lb/>
女有内行妾某氏孫二人曰従簡曰從文銘曰<lb/>
有父之澤有兄之則而一雋之弗得有弟之情有孝之<lb/>
徴雖没世而令名嗚呼善不必年才不必用嵗亦豐儉<lb/>
若穫於種嗚呼東湖既有子矣是謂元祉四尺丘墳斯<lb/>
其安只<lb/>
　　　孫䝉齋先生墓誌銘<lb/>
正徳丁丑秋八月朔日撫治江西大都憲孫公馳使狀<lb/>
<pb n="KR4e0170_WYG_005-25a"/>
命東洲夏良勝銘䝉齋先生之墓良勝辱撫治公知遇<lb/>
厚且久於公屬戚有弗見無弗知也䝉齋公伯氏也次<lb/>
狀諱炤字徳昭先有仕後唐至三司使諱岳自睦而越<lb/>
家姚江燭湖上生而聚卒弗返𦵏今為越人自燭湖顯<lb/>
者諱應時童子登進士官通判招武軍志尚古學為東<lb/>
南士宗晦菴提舉茶鹽定交維好一時道望遂莫之軒<lb/>
輊及卒晦菴題祔于父雪齋公石曰二孫先生墓故越<lb/>
稱世家必曰燭湖孫氏云入國朝亢宗繩武日碩以延<lb/>
<pb n="KR4e0170_WYG_005-25b"/>
人名所居處曰孫家境若古鄭村荀里然以多賢子弟<lb/>
每出入襜如翼如望而識之為孫氏子輒賞曰賢者之<lb/>
胤若此若此先生尤其秀者也先是家祚方殷教諭公<lb/>
自山隂賦歸牧入南山懋修宗誡教澤滋甚雙梅君象<lb/>
賢以隠與伯兄御史君季一愚君並有時望先生方知<lb/>
向學御史君竒視之一愚官楚衛强以逰楚學封某官<lb/>
歸隠君與某孺人咸以子愛弗忍御史君曰是燭湖先<lb/>
生之緒之托也聴之甫冠通禮經要義歸試所司郡邑<lb/>
<pb n="KR4e0170_WYG_005-26a"/>
諸生推頌不敢與齒遇賾隠咸就諮之必滿所欲迺已<lb/>
既而以歸隠君好易先生象志更學易易學日䆳與禮<lb/>
埒勉就時格應舉子選無專經名要其意趣多於纂註<lb/>
為後學圖於學庸論孟取許氏通義圖㕘以程朱精確<lb/>
論議註禮易講義與陳氏集説互有發眀而於胡伯通<lb/>
氏若夙契焉謂不為科舉學所蔽也故其學不輕授受<lb/>
惟撫治公獨得其宗而頡頏上下大夫士以郊祁許與<lb/>
不可選紀逺方志應自公迺獲見退而伏曰是融帳宜<lb/>
<pb n="KR4e0170_WYG_005-26b"/>
有髙業迺導𤣥也先生偕公省試至錢塘舟子傭儈素<lb/>
號狡貪望見趨迎曰孫先生來也相與治任若僕賃無<lb/>
遺物亦無違期同行者呀然笑曰大似眀道於漢州時<lb/>
也公亦曰此正某不到家兄處先生疊試不偶而公連<lb/>
得上嶲為京朝官且二十年在西曹時良勝幸侍硯席<lb/>
沃心之教日有之而受之而不能容之每私感謝公曰<lb/>
䝉齋之教云爾因究先生近所事事公曰日者築小軒<lb/>
扁曰知命期於受正不獨忘利鈍意也順時制隠者服<lb/>
<pb n="KR4e0170_WYG_005-27a"/>
坐軒中校先纂註暨䝉齋文集凡若干巻餘力究岐黄<lb/>
家書急者赴之無遺力以劇病起者嵗千指正家嚴而<lb/>
樹惇七代相望無嗃嗃嘻嘻習齊越蒞祀咸黜心勉敬<lb/>
罔愆儀者有不平愬以大義動之旁引曲喻必不失其<lb/>
情往往失所爭去久之鄉隣赴者亦然席祖父餘裕又<lb/>
欲大所施有待以舉火者良勝曰古之遺愛也恨無以<lb/>
附翼識之及公秉節鉞來鎮江西而良勝方以喪居雖<lb/>
廢業云久耳目覩記未能盡絶故知公於鎮綏舉刺興<lb/>
<pb n="KR4e0170_WYG_005-27b"/>
革咸畢迺力雖㝔巖郡縣使車罕至稱無遺便䝉齋移<lb/>
書公恒若不足而歸宿語曰維艱則吉謙斯有終公奉<lb/>
斯言以周旋對頌人語必以為應嘗行部弔于堊廬語<lb/>
次及之因諗䝉齋無恙尚圖見期也無何訃至公先公<lb/>
授狀凡八日卒先二月又十六日生以景泰甲戌正月<lb/>
凡生六十又四年初娶王氏繼滑氏長子逺先卒次基<lb/>
以椽史從事京師基子始生未及命名以某月日𦵏先<lb/>
生于某所嗚呼九原不作良勝於先生無復執鞭期矣<lb/>
<pb n="KR4e0170_WYG_005-28a"/>
銘幽有石亦寄哀也銘曰<lb/>
世孰無也曰郊曰祁世孰有也曰顥曰頤經師人師人<lb/>
乎可期而天未可知沈馨埋彩惇實斂華有以推其澤<lb/>
有足世其家嗚呼孰謂其畜者厚而施者不遐坎之道<lb/>
其最下水上氣而雨亦足云化山乎山乎有淵泉兮迄<lb/>
晝夜竊餘潤者豈遇險而止且百世而下必有拜先生<lb/>
之墓者而徴斯銘之稱䝉齋者耶<lb/>
　　祭文<lb/>
<pb n="KR4e0170_WYG_005-28b"/>
　　　告亡妻遷柩文<lb/>
嗚呼吾妻事吾十有八年棐忱救愆情誼種種吾何能<lb/>
以言隨吾來官違爾母逺爾兄弟挈爾女去家又㡬萬<lb/>
里冀康于祉以没吾齒以吾積咎為天所棄禍爾女爾<lb/>
慟無已爾婦人也兒女之情吾不能迪爾以理爾竟坐<lb/>
是亦大病矣吾何歸怨降割在帝若茲其淫與熾嗚呼<lb/>
旅魂搖搖歸路且遼吾羈于官尚未能歸爾于故山之<lb/>
腰爾柩在僑吾豈忍薄而寘于兹之泬㵳但喪事即逺<lb/>
<pb n="KR4e0170_WYG_005-29a"/>
有進無退吾於父母已奄然就竁獨於爾焉泥人將謂<lb/>
吾情莫之制而為禮之贅於是訊于友朋斷于衷臆遷<lb/>
爾于郊且以示吾歸爾之志一函骨月寒則澌燼爾靈<lb/>
英英黙相左右則固吾之嬪也吾豈忍義忘情於爾也<lb/>
耶窅然一室爾柩所存先列一具為凃安人安人之夫<lb/>
吾同鄉也同官也有兄弟之義爾與安人亦兄弟也情<lb/>
之同死亦生也爾其安之而精爽惟吾之依近有家音<lb/>
吾兄爾弟俱云來斯兄來為吾弟果為誰欲輔爾棺而<lb/>
<pb n="KR4e0170_WYG_005-29b"/>
吾偕以歸此情此誼庶或無違而異時同穴可質以稽<lb/>
嗚呼吾豈忍義忘情於爾也耶權以宜時禮必以義遣<lb/>
奠未可以先期又無未𦵏而虞之儀爾儒家女又吾之<lb/>
妻生之習染死尚何疑母謂幽眀各秉一機布此制言<lb/>
爾必鑒知<lb/>
　　　本部祭楊夫人文<lb/>
夫焉樹徳以佐天子婦亦有相之功子焉懋學以甲天<lb/>
下母亦有教之功時天作合而奇於逢迺繼于休風生<lb/>
<pb n="KR4e0170_WYG_005-30a"/>
也不徒以榮徳以熙載學以濟艱燾今而傳後夫人亦<lb/>
托不朽於其中没也不可謂夀之慳恩覃未巳史傳有<lb/>
紀榮與夀與莫為之擬旅魂英英亦可以無憾矣但中<lb/>
書請告於論思而厪天子之改容史官輟筆於編摩而<lb/>
毁瘠於堂封仲季㷀㷀皆治才也而深墨以恫則亟起<lb/>
以副倚毗之隆而制節以惜不貲之躬隂誘黙相人將<lb/>
望於夫人者無窮是生也有禆于治没也不忘乎塈俔<lb/>
爾天妹與有世道之寄使人追恨於造物者之多忌也<lb/>
<pb n="KR4e0170_WYG_005-30b"/>
某等叨列天子之吏為天下咸之於無已而哀與之俱<lb/>
至敬羞楮幣之儀未罄酌泉之義祈靈俯鑒歆爾來賁<lb/>
　　　寄奠郭孺人文<lb/>
某等與令子仕相識賓筵知有孺人偕和軒翁老而康<lb/>
也與仕同官京師而仕善於職每聞孺人輔翁教以方<lb/>
也邇者繼翁躋夀而先以仕貴拜貤封仕又致詞某等<lb/>
作榮夀之章也孺人歸矣翁命來赴仕欲隕絶以傷而<lb/>
何以慰翁於堂某等素講兄弟之義允懐母子之良弔<lb/>
<pb n="KR4e0170_WYG_005-31a"/>
止於存哀及於亡頌詞之未竟而誄詞之莫揚仕又棄<lb/>
某等而歸以克襄固知事翁以志而表孺人墓隧於幽<lb/>
光亦可以不忘矣某等離思悲歌零涕濡裳草草寄奠<lb/>
惟仕是將有幣在篚有酤在觴詎曰匪躬靈弗來降<lb/>
　　　奠陶浴之文<lb/>
嗚呼魯泉余少也視之若師壯也親之而友百巧競出<lb/>
覺余穢醜進取多路阨爾云久疊薪箕種後上粃揚據<lb/>
理必無而世則恒有余通朝籍且十年而爾祿學官一<lb/>
<pb n="KR4e0170_WYG_005-31b"/>
日之弗就今則已矣同㳺賫傷無所于咎臨輀遣奠而<lb/>
余文以為侑<lb/>
　　　同部祭方同年母文<lb/>
嗚呼孺人生也而吾人榮之登科有此子死也而吾人<lb/>
哀之蓋棺無此子匪而母為子之哀與榮也固未必如<lb/>
此匪而子知母之生與死也亦未必如此若夫内教之<lb/>
閑恒徳之貞將追錫於朝廷之恩而第書於野閭之史<lb/>
嗚呼洛水氷容日峯煙紫縦予大觀伊誰不死千載龜<lb/>
<pb n="KR4e0170_WYG_005-32a"/>
趺尚見孺人之誄<lb/>
　　　祭河文<lb/>
念良勝絆此浮名匪懐厚祿適張㺄口㡬𦵏魚腹爰眎<lb/>
尺軀蚤已許國<hi>叶谷</hi>天或注睠集堤如木先後流尸殆<lb/>
不忍目胡為幸生恩歸誰渥淮陽唐公忠義所燭涪州<lb/>
程子誠敬自束顧予藐藐望塵遺躅天或警予足用為<lb/>
穀兹告且誓毋敢徼福<lb/>
　　　鄉宦祭歐陽汝璧文<lb/>
<pb n="KR4e0170_WYG_005-32b"/>
嗚呼汝璧臨輀之奠其悲子耶子績于學將有所售子<lb/>
飭于行可期于夀何以夭死而用不待究客境就木慟<lb/>
我鄉曲而兄而弟有懐如<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>孤旐翩翩而登兹大陸然<lb/>
而生之有死若旦與暮正命迺受曷云<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>愬子燭先㡬<lb/>
而去不顧又況乎有名在籍有文在笥子宗自亢子息<lb/>
可字子逰九京其瞑目以俟嗚呼汝璧臨輀之奠又慰<lb/>
子耶<lb/>
　　　　祭洪老夫人文<lb/>
<pb n="KR4e0170_WYG_005-33a"/>
嗚呼夫人夙閑内則某等莫得而知職無外事莫知於<lb/>
某等也宜然而顯允太保足為之逑巖巖具瞻用績迺<lb/>
休伊維相之欲歸之疇卓卓諸兒學仕孔邇其教伊似<lb/>
惟范有此嗚呼斯外之周亦内之周斯子之賢亦母之<lb/>
賢胡寁令儀而不永年方其瞑目太保征西耳有顧言<lb/>
維兒寄之有力如虎靖冦孔武以報天子俾忘西顧維<lb/>
兒識之克率爾常無忝爾父嗚呼斯言不忘其初匪家<lb/>
之昵實國之圖周[婺-矛+牙]魯姜良慰吾徒行徹宸聴錫典有<lb/>
<pb n="KR4e0170_WYG_005-33b"/>
敷禮官致祝虞部董符大筆史氏有刻龜趺庶足以表<lb/>
事君之有婦而立忘難之非夫某等竊食下僚太保是<lb/>
師更辱諸兒麗澤之資師失所助友失所恃害寫我私<lb/>
有雨其涕矧兹懿言允祀之義載彼牲帛酌彼清酤譾<lb/>
譾蕪詞不既𠂻楚靈其有歸詎曰予愬<lb/>
　　　焚黄代兄告先大夫文<lb/>
曰惟先世有令徳發于大夫少值家艱而王父母繼殞<lb/>
厥世大夫忍貧茹痛彊學力行以克自振光有聞於前<lb/>
<pb n="KR4e0170_WYG_005-34a"/>
人登科入仕有逺大規而困頓顛踣則婁矣蚤厭勢利<lb/>
年五十餘棄功賞懇疏乞休休逾年而病卒人曰有知<lb/>
而有餘不盡將以遺吾後之人也顧勝才誖劣又以長<lb/>
任家弗篤迺烈季弟俊偉先後夭折茲仲弟良勝克成<lb/>
大夫之志第進士為天官郎㠯能其官三載考績例得<lb/>
追贈増大夫故秩為奉直大夫錫之誥命龍光賁臨幽<lb/>
宫旁燭此大夫素期於良勝者而今諧矣勝才忝冡嗣<lb/>
職用祭告并錄制詞焚之墓道大夫精爽歆服休嘉隂<lb/>
<pb n="KR4e0170_WYG_005-34b"/>
有芘翼俾良勝弗替于初以圖報塞恩命荐加大夫永<lb/>
有令名而王父母㠯上積累以致有今後世亦有聞之<lb/>
者固大夫之心也謹告<lb/>
　　　代兄告先宜人文<lb/>
曰痛惟宜人之弗母也勝才方四嵗良勝方二嵗衣食<lb/>
未知所宜蚤莫莫之所依呱呱而泣家人視之未必為<lb/>
宜人子也賴先大夫如宜人母之繼母宜人承大夫而<lb/>
子之迺能㠯生今日比為兒時勝才與良勝同業學因<lb/>
<pb n="KR4e0170_WYG_005-35a"/>
念及宜人勝才猶能想象容止若偶至前或牽裳而哭<lb/>
之良勝則否亶相與呼號奮勵期于有立以顯揚令徳<lb/>
勝才以家累弗荷于業從大夫于官而大夫每重悼宜<lb/>
人不及見也今良勝克成初志以進士為刑部郎調吏<lb/>
部郎並有官譽并績考庸䝉天子寵嘉追贈錫誥于宜<lb/>
人視大夫秩靈如有知融融九京必曰於夫與子兩無<lb/>
憾矣勝才亦思勉世其家以無忘罔極但人亦有言父<lb/>
子貴顯而宜人不及一日生而樂之是益哀愴扶服墓<lb/>
<pb n="KR4e0170_WYG_005-35b"/>
次彊不能興不知良勝躬被綸光授使載馳倍哀于樂<lb/>
又當何似宜人念之其終右之謹告<lb/>
　　　代兄告繼母宜人文<lb/>
曰嘗聞先大夫曰爾母修能降命不永病而訣惟曰願<lb/>
擇慈恵㠯子吾子迺作合宜人繼爾母于室嗚呼痛哉<lb/>
使勝才良勝不知有吾母而大夫不知亡吾母吾母瞑<lb/>
目泉下必矣宜人育弟俊偉亦既長有室與良勝就學<lb/>
並欲光大勝才視之亦同母也不幸俊亡宜人哀以病<lb/>
<pb n="KR4e0170_WYG_005-36a"/>
偉扶起卧不去側經旬勞亦致僂竟後宜人而卒是惟<lb/>
母子更相為命以速殞傷勝才寔惟大夫之後是懼而<lb/>
弗敢毁戕良勝宦逰不獲視殮抱恨耿耿勝才三治喪<lb/>
不計累居以圖罔後悔偉幸有子勝才子之每思失母<lb/>
時猶夫子也宜人離裏之屬保無他虞矣良勝志克守<lb/>
官足昭令聞茲屬考稱其職請誥追贈如吾母於宜人<lb/>
初視兄弟之心亦無負也然於兄弟之心詎云能報休<lb/>
命有章謹奉讀告<lb/>
<pb n="KR4e0170_WYG_005-36b"/>
　　　焚黄告先妻文<lb/>
曰良勝少失母爾亦失父爾性慧善習内教歸予時才<lb/>
十四嵗而動有儀則余驕惰罔率教時有眚愆爾交修<lb/>
予亦罔獲大戾余事舉子學爾朂余勞余弗利奮欲失<lb/>
性爾和予志繼余有家汝惟綜治余既官爾政于内弗<lb/>
速余謗比余未聞理道追訟采采匪汝余弗有茲柰何<lb/>
造化靳余而余又積譴移于爾罰汝亦有命没于余手<lb/>
百爾自盡成禮如歸茲余官避殿罰辱天子寵命亦贈<lb/>
<pb n="KR4e0170_WYG_005-37a"/>
爾為安人於爾初心未足云副於余心亦不知何以慰<lb/>
汝於冥漠也第宸翰爾揚懿範孔彰有曰禮義相承方<lb/>
著宜家之譽琴瑟中斷竟違偕老之心載讀至斯泫然<lb/>
涕洟不能出口爾亦知之一婦云亡何以致王言之足<lb/>
傷也爾尚弗棄予予弗敢顛墜爾亦與有令譽汝然乎<lb/>
哉爾然乎哉謹告<lb/>
　　　奠王汝成文<lb/>
嗚呼識汝成以貌者猶異其何以得斯也齒既壯而哀<lb/>
<pb n="KR4e0170_WYG_005-37b"/>
之者無擇人也知汝成以心者必悲其何以止斯也賫<lb/>
若志客死而殯于衢也夫氣之發而暴者易衰志之厚<lb/>
而安者必令於後理有必然而不盡然事亦既然而不<lb/>
識其所以然豈人之勝者有未定而天之定者迺爾不<lb/>
可違耶曰非然也吾黨悲汝成未有已也曰然也吾黨<lb/>
且異之而況於貌汝成者耶嗚呼致奠有俎寄哀有文<lb/>
汝成如有知也享斯聽斯斯可以瞑目矣尚饗<lb/>
　　　家廟告成文<lb/>
<pb n="KR4e0170_WYG_005-38a"/>
曰良勝追惟先君子泉仕終大夫禮得奪宗立廟以祀<lb/>
三世流光觀徳亟用圖之誠以吾宗滋大百年于兹方<lb/>
離寢祭雖日云成若歸怠棄奈何經度方殷遽爾奄逝<lb/>
良勝離哀制祿又且十年而湮欝弗宣罪書莫既苫塊<lb/>
癙憂衷念弗置且知不裘不葛尚當嚴事於恒時而輟<lb/>
哭易衰未敢獨疑於廢祀祠宇聿興更時迺就又值雨<lb/>
露方濡告成于素未遂實枚粗成規制聊啓翼後之思<lb/>
詎曰承先之志敬供常事永慕方新<lb/>
<pb n="KR4e0170_WYG_005-38b"/>
　　　謁何椒丘先生墓文<lb/>
人有越千里而交百世而通者神也氣也非因心之感<lb/>
則迹似之求也良勝於公一何有哉而夢寐見公者屢<lb/>
矣南不夢駝北不夢象非所見也良勝後公生數十年<lb/>
公所居又去數百里稚聞公名長得公文字間思欲見<lb/>
之而公不可作矣是故每異夫夢之無従也雖然公在<lb/>
鄉為賢士在廷為名臣神氣在天下若日星具目者所<lb/>
共見也周官三夢有所觭夢者謂志所向也則天下之<lb/>
<pb n="KR4e0170_WYG_005-39a"/>
夢見公者固多矣況良勝為鄉之後進者哉若夫志於<lb/>
公者則未也嘗讀公答圭峰太史書云獨好名之心未<lb/>
䏸盡忘所好者非爵位之名迺後世之名也是公肝鬲<lb/>
之言圭峯可與道亦信不負所托顧良勝何能為哉公<lb/>
邑有賢令疏公心迹始終贈命荐加登錄公嗣所謂後<lb/>
世之名在公若持劵取物無違期也良勝嘗與聞每於<lb/>
圭峰所致私忭焉獨諡議未下著作未傳後生之責尚<lb/>
有在者香帛藉手展拜墓道公神氣若生幸鑒斯悃<lb/>
<pb n="KR4e0170_WYG_005-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東洲初稿巻五<lb/>
</p>
<p>
</p>
  </div>
<div>
<head>東洲初稿巻六</head> <lb/>
    <p>
<pb n="KR4e0170_WYG_006-1a"/>
欽定四庫全書<lb/>
　東洲初稿巻六<lb/>
　　　　　　　　　　　　眀　夏良勝　撰<lb/>
　　奏狀<lb/>
　　　論用兵十二便宜狀<lb/>
奏為定策剪冦以靖地方事臣聞京師朝廷之心腹也<lb/>
省㑹為肘腋也運道為喉嗌也聮屬一身不容一息之<lb/>
有恙也今天下諸路褎兇鞠頑攻城畧地形諸奏牘而<lb/>
<pb n="KR4e0170_WYG_006-1b"/>
輦轂密邇之地尤為熾烈擁艦斷流國儲多損是猶腹<lb/>
心肘腋奇疾交攻而嗌不容粒縱和緩名流亦或裹嚢<lb/>
而未敢一匕以取效也今廟堂之上回顧却慮上翊神<lb/>
謨而遣將調兵日復煩擾但重臣迭出非可形破斧之<lb/>
詠而邊軍久役或䏸啓空壁之疑居重馭輕之勢縦未<lb/>
倒持而顧彼失此之患亦難逆覩㐮夷期亟奏功籌畫<lb/>
必須預定臣本迂冗下才不通時務然寢食未敢懐安<lb/>
犬馬每慚莫効謹以行軍便宜畧陳條目未能考古證<lb/>
<pb n="KR4e0170_WYG_006-2a"/>
今豈謂隨機應變然天不以惡木而廢發生人主不以<lb/>
世有小人而廢聴納如芻蕘之言無一可采伏望陛下<lb/>
别命多官議處各陳所見昔馬援猶能指示方畧而謂<lb/>
敵在目中堂堂天朝豈敢謂無其人哉臣草率干冒天<lb/>
威不勝戰慄之至為此條陳一十二事謹具奏聞伏候<lb/>
勅㫖<lb/>
一凡軍容厚集其陣以養威重今出京軍為戍卒可也<lb/>
邊軍足為鬭士矣至於奪心之將尚須召募死士若謂<lb/>
<pb n="KR4e0170_WYG_006-2b"/>
賊有潛奸摻入皆上將也發之大早則絶其歸路發之<lb/>
少緩則堕其計中羈縻散處以計戮之亦足剪其羽翼<lb/>
就中審是脅從微有叛意誘以厚利則兵法所謂因間<lb/>
之術可行也其真以死士應募者激以忠義約以爵賞<lb/>
令其三五為侣或作商賈而被虜或號竊盜而合從僅<lb/>
得百人入黨則向導從諜皆吾人也伐謀伐交知彼知<lb/>
已保無虞也若伺其間隙當酣飲肆淫之際而殱彼渠<lb/>
魁脅從當為解體若欲交鋒臣謂此輩皆為立赤幟者矣<lb/>
<pb n="KR4e0170_WYG_006-3a"/>
一凡賊之強盛皆資粮於我不勞賫送坐享肥甘今野<lb/>
無黍稻失馬之資若傳軍令凡賊鋒可及附郭市鎮去<lb/>
處俱不得積頓粮草等物或運或蔵聴其所便臣知奪<lb/>
彼所資而老困之餘或可以成擒也<lb/>
一兵詭道也正勝之戰不聞久矣如今賊攻滄州等處<lb/>
城守不下積以數日彼此坐困上流如徳州下流如天<lb/>
津相機策應分道竊發而夾攻之又發一枝水道艤舟<lb/>
以要其遁或遺一矢城中開門以擊其衝彼之腹背受<lb/>
<pb n="KR4e0170_WYG_006-3b"/>
敵我之犄角以成臣以為制勝一䇿也<lb/>
一戰陣之法識時為上賊之所恃者弓馬之力值兹秋<lb/>
爽誠彼之利必乗雨而攻之如雪夜取元濟可也況賊<lb/>
屢勝而驕肆志寵樂又不必鴈雜更聲而後即邇然機<lb/>
括欲密莫知其來莫知其去如狄青於崑崙闗既勝而<lb/>
不知乃妙筭也臣思天下不患有此賊患無此將畧而已<lb/>
一兵貴拙速不貴巧遲今賊處其逸我當其勞非可以<lb/>
速勝之勢也必求城郭完固之處以安營寨平定練習<lb/>
<pb n="KR4e0170_WYG_006-4a"/>
將知卒卒知將闗隘可以察奸威聲可以震敵數挑而<lb/>
不戰屢約而不合先守後攻縦不勝臣保其必不敗也<lb/>
一軍士所領器械多係積朽鋒刃者或銛鈍而緩急不<lb/>
利於用筋漆者或敗液而強弱不稱其人神鎗銃石伏<lb/>
弩宜於隘口而非平曠所施臣聞先年海冦施天泰作<lb/>
耗従事軍門者新製火藥有名噴筒者用竹一尋如椽<lb/>
大通數節間圍以鐵以火藥與鐵子沙石雀舌和而實<lb/>
之放則火燭一望可移動可持久彼當其蔽我處其明入<lb/>
<pb n="KR4e0170_WYG_006-4b"/>
膚焦髮創見亦難於禦彼海濤山立恃此猶能燬艦成<lb/>
功況兹陸野攻取皆為有用之具也<lb/>
一凡軍法主客不可相應彼左而右彼右而左彼騎而<lb/>
步彼疾而遲皆在隨機以應變也如今北方所恃馬陣<lb/>
也我未成列突焉而馳京軍怯懦収韁促鐙恐堕不暇<lb/>
若列步卒比刃而迎之猶足當鋒邊軍㳺騎分道而馳<lb/>
之乃為有濟臣觀之傳狄人用車戰而荀吳毁車為行<lb/>
伍乘為參伍是以取太原之勝也<lb/>
<pb n="KR4e0170_WYG_006-5a"/>
一凡京操軍士綿軟偷惰盔甲着身若不能任轉項運<lb/>
臂已有難色其能據鞍上馬者鮮矣尚能挽幾石弓執<lb/>
數尋㦸以従事乎況馬雖強壯其所載器械雨具已如<lb/>
二人乗者奔馳百里水草不時損亦良多若素疲瘠又<lb/>
將何如大抵馬上從軍非邊徼素習適為敗奔所恃賊<lb/>
因得之壯為騎而瘠為粮也況經行調度一馬之費可<lb/>
備三卒臣意自邊軍外其餘調用軍士不必給與馬疋<lb/>
非惟奪其逃生之具亦且堅其必死之心古者濟河焚<lb/>
<pb n="KR4e0170_WYG_006-5b"/>
舟與持粮三日之意正謂是也<lb/>
一凡各處行軍俱以重臣總制固是慎重之意然蕞爾<lb/>
小冦迺爾鄭重譬之奕者此為盡着也況爵位已滿於<lb/>
素望精力不逮於初年鞍馬之勞似非所便常觀古之<lb/>
立功名者俱以志氣尚鋭血氣方剛乃能有濟而先聲<lb/>
後實亦在威望素為懾服者耳若曰徳望鎮重古人有<lb/>
曰貪可使也詐可使也陳平吴起何如人哉<lb/>
一軍威以殺為主故曰軍旅之後必有凶年全勝之功<lb/>
<pb n="KR4e0170_WYG_006-6a"/>
古今㡬見賊之令嚴而多殺故進則生而退則必死我<lb/>
屢敗而未戮一將與卒故進則死而退則可生勝敗之<lb/>
異職此之由伏望陛下申令主帥使副屬而下俱得按<lb/>
法行誅如戮荘賈為徇人雖至愚敢不用命勝敵為幸<lb/>
生之計哉<lb/>
一天下運道為賊阻截良多休息無期刼奪有素萬一<lb/>
賊遁南奔適為彼之具餉臣意天下倉塲皆朝廷外府<lb/>
若使督運官軍隨船所在官司倉塲如法収貯仍令各<lb/>
<pb n="KR4e0170_WYG_006-6b"/>
衛所官督集運兵何啻數萬或攻或援調遣隨時必待<lb/>
功成賊定方許通闗繳報緩急當有得力者矣<lb/>
一凡天下被賊地方巡守等官俱被㕘提警集人心然<lb/>
祖宗設官所謂衛者䕶衛城池之意也所謂守禦所者<lb/>
備禦盜賊之意也巡守有司專以治民而已若有警急<lb/>
具餉乃其職也今以軍職習於宴安故不得已而以文<lb/>
官従事戎伍一有差失便見㕘劾揆之情法實有不堪<lb/>
況失事之中亦有等第其玩冦養亂而失者固宜也其<lb/>
<pb n="KR4e0170_WYG_006-7a"/>
衝突戰陣救援不及是亦不幸焉耳況軍主於威臣子<lb/>
假朝廷威者冠帶之榮而已今一切革去是人而冒虎<lb/>
之皮者并其皮而亡之爪牙之利更何所施伏望陛下<lb/>
俯察此情寛假此輩當有黽勉從事以圖死報者矣聖<lb/>
㫖該衙門知道<lb/>
　　　論逆賊入江湖狀<lb/>
近者以守帥奏報云逆賊劉六等自摶風取道拏舟入<lb/>
江湖矣議者或謂智力窮矣失長技矣日就擒矣天下<lb/>
<pb n="KR4e0170_WYG_006-7b"/>
可無事矣良勝曰未也窮則計生技有所待匪人成擒<lb/>
而天下之事可懼也何者自昔英雄豪傑之志皆欲跨<lb/>
有荆益扼脰之機已無全蜀順流以下何所底定今北<lb/>
方荼毒經二年餘公私朘削疲瘠坐困不能資戎馬儲<lb/>
蓄充牣足以備武惟湖湘以南其棄北而趨是已有脱<lb/>
死就生之望矣未可謂其智力盡窮也江湖之中素植<lb/>
無賴各樹黨與挈刼裭奪輕舟便楫風軼鳥舉逆賊名<lb/>
字口耳俱熟恐召號一至而降心焉是同舟遇風胡越<lb/>
<pb n="KR4e0170_WYG_006-8a"/>
相應如左右手長技固在彼矣南人氣餒力綿又懲於<lb/>
北勁而不敵坐死以戰守決非望也惟欲是供則有矣<lb/>
是登岸則所取若嚢中之物駕舟則可安無意外之虞<lb/>
逸待勞靜制動未知孰為失孰為得也且水勢有上下<lb/>
風力有順逆雖老於制勝恃於天者什九人者什一也<lb/>
如此而望賊之就擒者天也非人也若楊么小醜非失<lb/>
謀入港㲼以武穆忠勇非乗風夜渡得天之靈亦未必<lb/>
成敗何如也今天之厭虐亦久矣欲得夜渡江之將如<lb/>
<pb n="KR4e0170_WYG_006-8b"/>
武穆者㡬何人哉況荆㐮中據則河南之盜自光羅山<lb/>
扺麻城而可合也巴蜀之盜由漢中下江陵而可合也江<lb/>
西之盜負匡廬泛湖口泝九江而可合也腹心肘腋根<lb/>
據蔓延勢㑹而威自張日久而謀益便金陵人心將有<lb/>
震揺之隙京口𤓰步采石牛渚素號武地萬一所見偶<lb/>
合前人則東南之商賦不通西北之供億多損矣今邊将<lb/>
各有制馭収拾殘敗未能根株痛斷故未可棄北而南<lb/>
縦南矣而水陣未習雖假以東風之便亦未敢以周郎<lb/>
<pb n="KR4e0170_WYG_006-9a"/>
赤壁之捷自許也雖然此賊一日未殄則邊軍一日未<lb/>
就壘也資費之辦必江南是責責之急急則有激而變<lb/>
者未可知也若兹么麽蹇劣固知無大器畧然河決魚<lb/>
爛脱有奸雄睥睨觀釁而動徐収而包舉之又大可懼<lb/>
也嗚呼端本澄源益於内者未己也虚外事内盜於邊<lb/>
者未卜也此又豈臣子所忍言哉食人之食者則思憂<lb/>
其事憂之切慮斯過矣仰知廟堂之慮過是久矣延訪<lb/>
至計當有畫一而充國全勝之謀自魏相中主而決之<lb/>
<pb n="KR4e0170_WYG_006-9b"/>
耳晩進無狀何足以知然以朴忠所積發而狀其可懼<lb/>
如此亦不自知其過也謹狀<lb/>
　　　代舉遺才狀草<lb/>
題為舉遺才以禆盛治事文選清吏司案呈查得本部<lb/>
自正徳六年以來屢奉眀詔及因科道等官論薦將正<lb/>
徳二年以後被劉瑾挾私廢黜人員查訪年力未衰才<lb/>
識可用如給事中任恵等陸續奏請推陞艾洪等又經<lb/>
題准漸次錄用外但天下人才遺棄尚多亦不專在劉<lb/>
<pb n="KR4e0170_WYG_006-10a"/>
瑾廢黜之例一時查訪未真舉用未悉近又訪得奏乞<lb/>
終養先任廣東按察司提學副使潘府奏回養病先任<lb/>
江西道監察御史盧格户部陜西清吏司主事張詡奏<lb/>
乞致仕先任工部虞衡清吏司貟外郎祝萃俱年力尚<lb/>
強學行可取堪以舉用案呈到部臣等仰惟皇上日新<lb/>
庶政器使羣材比者天下諸司官貟凡在劉瑾廢黜之<lb/>
例者雖一才可取一行可觀節奉眀㫖先後覆奏錄用<lb/>
誠以人才難得追思養成之艱而深惜廢棄之易是即<lb/>
<pb n="KR4e0170_WYG_006-10b"/>
古帝王求賢如不及與人不求備之盛心也臣等祇承<lb/>
不恪是懼是憂第國是多沮於因循而公論或迷於附<lb/>
和故多遺逸之才未入旌揚之典且今之用人多循例<lb/>
簿年資已及輒用敘遷稍有超越動至騰沸故課功覈<lb/>
最雖足以奔走庶官而崇雅奨恬未有以風厲天下銓<lb/>
衡之任竊有愧焉如潘府孝行允修儒風素履學政孚<lb/>
於士類節槩重於鄉評盧格勇退自安力守所見慷慨<lb/>
不諧於時論説或擬於古張詡敦龎博雅綽有古風恬静<lb/>
<pb n="KR4e0170_WYG_006-11a"/>
清修欲忘世累祝萃早厭利機果毅卒成歸志久稽經<lb/>
籍抱負足以有為似此四人學行俱有可稱出處亦無<lb/>
可議使立朝著足鎮雅俗使教一方有禆風化若置閒<lb/>
散之地寔為遺逸之才雖考槃之樂彼固久已甘心而<lb/>
白駒之歌賢者能無遺憾是以博采羣議畢用上陳伏<lb/>
望聖眀俯允容令臣等遇有相應貟缺陸續疏名奏請<lb/>
量才簡用此外尚有遺才再當稽訪得實以次開陳論<lb/>
奏或棄短而収其所長庶拔十可必於得五大要奬恬<lb/>
<pb n="KR4e0170_WYG_006-11b"/>
抑競崇雅厲浮以仰贊聖朝文眀之治而臣等亦得勉<lb/>
供常職圖副委任之重於萬一矣縁係舉遺才以禆盛<lb/>
治事理未敢擅便<lb/>
　　　代覆宰臣辭賞狀草<lb/>
題為乞恩収成命以重賞格事正徳七年九月廿四日<lb/>
該司禮監傳奉聖㫖<hi>云云</hi>欽此欽遵臣等仰窺聖意謂<lb/>
自猾賊扇禍以來其間臣工亦或効謀宣力而宸斷自<lb/>
衷宵旰色憂為生民長慮今茲撲滅暫釋隠懐為宗社<lb/>
<pb n="KR4e0170_WYG_006-12a"/>
慶幸故賞錫之典荐䝉猥及臣等感恩有自負愧不勝<lb/>
蓋聞古者有四夷之功則獻于王而折馘執俘次為條<lb/>
格賞必稱之故曰不濫今直𨽻山東河南等處盜賊雖<lb/>
云搪突犯順虐燄肆行然皆朝廷赤子或以守令失職<lb/>
故以饑寒累心天喪其良遂爾茹毒其督捕多官又不<lb/>
能因時勦處以致猖獗延蔓臣等備列九卿既不能黙<lb/>
調化理以使民之不為盜又不能特出意見以驅盜之<lb/>
復為民心不自安責實有在荷䝉曠蕩優容出於意外<lb/>
<pb n="KR4e0170_WYG_006-12b"/>
卒至重煩聖慮遣邊將調邊兵奔勞再稔糜費無筭鋒<lb/>
鏑所及暴骨横野道路之言入耳傷心至於大憝授首<lb/>
又假天靈不獲生致顯戮雖地方稍靖雞犬漸安則祖<lb/>
宗廟社之慶與神謨黙授之所致也臣等更無分寸之<lb/>
勞濫居錫賚之列雖並蓄兼収曽瀆四聰之聴而循名<lb/>
責實恐貽四海之譏邇聞四川之盜尚多逞於玩愒之<lb/>
餘江西之民未盡免於荼堇之毒賞典之行未有既也<lb/>
且外府之蔵不足兵食之費内帑之積又非豫大之期<lb/>
<pb n="KR4e0170_WYG_006-13a"/>
反側之子難必無憂凋瘵之民尚且有望臣等思念及<lb/>
此且愧且憂亦知聖眀沈㡬燭物先得之心久矣況今<lb/>
日成勞邊將邊兵實出萬死一生之力而臣等坐觀成<lb/>
敗受賞過之縦彼無以為辨要之不厭其心非徒臣等<lb/>
自覺無顔於駕馭雄武激勸人心之道亦或有累矣如<lb/>
䝉聖眀俯察悃愚収回成命更思天下之盜尚有積習<lb/>
之憂府庫之儲尤謹賜予之節則康乂有期而臣等得<lb/>
逃尸素之讓感激之私已逾億萬之賜矣<lb/>
<pb n="KR4e0170_WYG_006-13b"/>
　　　代論累功封伯奏草<lb/>
臣等深惟爵賞者人君與天下共之也故五服五章謂<lb/>
之天命天命有所未允則人心有所未安矣切照直𨽻<lb/>
山東河南等處猾盜剗平之餘節該兵部㑹擬分别將<lb/>
佐等第功過上請内總督太監谷大用監督太監陸誾<lb/>
各䝉嵗加祿米四十八石廕弟姪各一人做錦衣衛世<lb/>
襲指揮使比時二臣具疏懇辭中外咸謂其崇謙守譲<lb/>
猶得履滿知足之意及其先後具奏欲將弟姪谷大亮<lb/>
<pb n="KR4e0170_WYG_006-14a"/>
陸永累功陞受尤意其勉承恩命故不欲以一人之功<lb/>
延二官之祿也且兵部查無累功廕受事例及非一人<lb/>
勦滅一夥與寧夏功次不同欲遵照前㫖將原無官職<lb/>
及官小弟姪各一人承廕其谷大亮陸永照舊供職奏<lb/>
奉眀㫖又集臣等與太師兼太子太師英國公臣張懋<lb/>
等并各府部院司寺及科道等官㑹議得兵部入司政<lb/>
本大盜興戎百責攸萃其議功行賞疑猶從重必能祇<lb/>
承徳意以激勵人心其於谷大亮陸永恩廕事理查處<lb/>
<pb n="KR4e0170_WYG_006-14b"/>
極為周悉更無别議㑹題至再未獲俞允臣等寢食弗<lb/>
遑竟不能測聖意所居近奉綸音進封伯爵朝臣駭愕<lb/>
不知所謂雖皇上軫念二臣奔勞累勩不惜上賞然於<lb/>
二臣辭勉初心恐不相似且祖宗之制軍職階資自鎮<lb/>
撫以至都督可以累功陞受其於公侯伯爵必開疆拓<lb/>
土削平僭亂有大功於宗社迺得特拜今以赤子弄兵<lb/>
之變収拾疲敝之餘適假天靈未諧人論遽以伯爵延<lb/>
及家人非惟將士之心不平亦於祖宗之制有戾況兵<lb/>
<pb n="KR4e0170_WYG_006-15a"/>
部先㑹題准有能勦滅一夥盡絶者照依寧夏事例封<lb/>
拜爵職又皇上之令也如使谷大亮陸永果係躬親戰<lb/>
陣勦除一夥盡絶人員即此大拜臣等亦何可議今以<lb/>
二臣督率之故推及廕叙於皇上初㫖亦難强而附之<lb/>
臣等聞命以來憂疑未己仰思皇上之心必法祖宗皇<lb/>
上之令己布天下今一舉封爵而兩有背馳恐聖慮有<lb/>
未及也又況古者爵人於朝故一命之士必諸大夫國<lb/>
人皆曰可也方其集議之時世臣如張懋等同皇上休<lb/>
<pb n="KR4e0170_WYG_006-15b"/>
戚者也卿佐如臣等備股肱者也科道諸臣又司耳目<lb/>
者也開陳論議無一可者是人心有未安也然皆為皇<lb/>
上守祖宗之法而欲天下信皇上之令也夫二臣者獨<lb/>
非是心哉有是心必且自以為不可矣豈能獨違人心<lb/>
天命安而受之哉臣等昔陪衆議已徹宸聰用敢掇拾<lb/>
輿論披瀝再請如䝉皇上仰式成憲俯恤人言収回封<lb/>
拜之命仍従兵部議處則法立而守賞行而勸足以息<lb/>
衆論之紛紜足以成二臣之休績臣等庶得逭依阿變<lb/>
<pb n="KR4e0170_WYG_006-16a"/>
法之罪以自解於天下後世矣<lb/>
　　　論諸老辭䕃子狀<lb/>
㑹議得仗鉞臨戎固專外閫之責而運籌決勝亦多内<lb/>
閣之勞故充國奏功魏相並美恩固有所特隆賞亦不<lb/>
以為僭但李某等輒形悃臆屢疏懇詞是罔以寵利居<lb/>
成功斯謀斯猷惟我后之徳之意也雖賞延于世聖君<lb/>
恩渥將順為宜然謙尊而光大臣盛徳弼成迺職況威<lb/>
福之柄主于一人而君臣之名難於兩就臣等見本因<lb/>
<pb n="KR4e0170_WYG_006-16b"/>
時學非稽古正居當局之迷未得解維之議伏乞聖裁<lb/>
斯為著令<lb/>
　　　代論優禮耆舊狀草<lb/>
題為優禮耆舊以全君臣大義事文選司案呈查得冠<lb/>
帶閑住少師兼太子太師左柱國吏部尚書華蓋殿大<lb/>
學士劉健少傅兼太子太傅禮部尚書武英殿大學士<lb/>
謝遷俱於正徳元年懇乞致仕已䝉俞允令有司月給<lb/>
食米嵗撥人夫以示優禮耆舊之意正徳三年三月被<lb/>
<pb n="KR4e0170_WYG_006-17a"/>
逆瑾追恨蚤發其奸尋事揑㫖着為民訖正徳五年九<lb/>
月十八日遇䝉詔書為民者冠帶閑住但劉健謝遷俱<lb/>
係顧命大臣屢朝夙望比之齊民並在赦原之列人心<lb/>
物論未能盡諧而前項優禮之典亦未追復及查先該<lb/>
監察御史黄如金奏稱乞要備詢博訪將廟堂大臣去<lb/>
官者細加揀擇起用其謝遷又該巡按浙江監察御史<lb/>
張承仁吏科等科都給事中楊裭等巡按直𨽻監察御<lb/>
史林近龍等交章論薦各奉聖㫖該衙門知道吏部知<lb/>
<pb n="KR4e0170_WYG_006-17b"/>
道欽此欽遵抄出到司案呈到部臣等竊惟君臣之義<lb/>
固有骨肉之情而進退之間必全終始之節使堂陛等<lb/>
威臣節益勵而生死感激君徳益張況劉健謝遷志在<lb/>
匡君才多經國奉身先退實足以忤邪心引咎宜休尚<lb/>
足以惇薄俗臣等屢欲師譲深望進於論思皇上輒憫<lb/>
老衰不欲勞以機務夫二臣知感激之私固已輕鼎淺<lb/>
淵但衆論謂出處之節未足信今傳後若曰業已宥之<lb/>
則臣聞之吕刑曰五刑之疑有赦五罰之疑有赦夫二<lb/>
<pb n="KR4e0170_WYG_006-18a"/>
臣者未聞罪惡可案固於刑罰無疑周官赦宥之法曰<lb/>
不識曰過失曰遺忘二臣者果以是而宥乎曰幼弱曰<lb/>
老耄曰蠢愚二臣者果以是而赦乎況赦者不得已而<lb/>
待小人之具也今以耆徳舊望之臣而混於其列臣等<lb/>
非惟有所不安亦且有所不忍於國是恐亦未平於相<lb/>
職深為有玷且優異之典竟未沾濡朝野之論遂多鼎<lb/>
角如䝉皇上俯採下臣之議逺求先帝之心特降尊寵<lb/>
之綸音追復優禮之故典使天下後世曉然知向之遺<lb/>
<pb n="KR4e0170_WYG_006-18b"/>
棄逆瑾擯斥忠義之奸今之禮遇皇上始終君臣之義<lb/>
臣等忝列股肱而科道又司耳目若非心得之愚甘伏<lb/>
靣欺之罪伏望皇上俯賜俞允縦使二臣無階上答而<lb/>
得保首領展布林泉亦足以歌詠太平之盛而百僚感<lb/>
激亦將代報犬馬之力於無窮也<lb/>
　　　議覆推陞司務狀草<lb/>
題為陳情乞恩復舊典以圖補報事文選清吏司案呈<lb/>
奉本部送吏科抄出户部等衙門司務王璁等奏<hi>云云</hi>
<pb n="KR4e0170_WYG_006-19a"/>
等因奏奉聖㫖吏部知道欽此抄出送司查天順元年<lb/>
九月兵部司務段慎陞本部署員外郎事司務本年九<lb/>
月吏部司務馮顥陞本部員外郎成化元年三月户部<lb/>
司務張佐陞本部貟外郎𢎞治六年禮部司務郝本陞<lb/>
本部署貟外郎司務俱係歴俸五六年之上及查得郝<lb/>
本等奏復舊例及節該本部題奉欽依將兩考稱職司<lb/>
務與中書舍人等官推陞署貟外郎俱與所奏相同又<lb/>
查得正徳五年十一月為開讀事該本部題兩京光禄<lb/>
<pb n="KR4e0170_WYG_006-19b"/>
寺等衙門首領屬官比照兵馬指揮等官陞用一節係<lb/>
新例相應裁革其中書舍人行人司務等官若照𢎞治<lb/>
三年及𢎞治五年題奉孝宗皇帝聖㫖歴俸六年之上<lb/>
推陞署貟外郎但𢎞治十七年又奉孝宗聖㫖今後中<lb/>
書舍人等官无年考滿有缺陞用未敢擅便等因具題<lb/>
奉聖㫖俱依擬改正欽此縁係兩請之詞未䝉聖斷隨<lb/>
該中書舍人黄堂等奏及該本部查議今後中書舍人<lb/>
進士出身歴俸兩考稱職無過者照依𢎞治三年事例<lb/>
<pb n="KR4e0170_WYG_006-20a"/>
推陞署職仍待九年方與實授等因具題奉聖㫖是欽<lb/>
此節經欽遵推用訖令司務王璁等又奏前因相應議<lb/>
處通查案呈到部看得户部等衙門司務王璁等奏比<lb/>
中書舍人查照天順等年推陞署貟外郎一節為照各<lb/>
衙門司務之職凡文移之籍預有衡程出入之防尤兼<lb/>
贊理迹若近於散地勞亦並於分曹本部遇有前項員<lb/>
缺必於舉人内考選其器宇文詞俱有可取方擬除授<lb/>
然以九品制祿尚貽俯仰之憂三考稱官不與錫封之<lb/>
<pb n="KR4e0170_WYG_006-20b"/>
典故方選者或不樂就而久任者尤不自安天順元年<lb/>
以來如段慎等俱各歴俸未及九年該本部仰承列聖<lb/>
之仁節與中書舍人等官一體推用體下縁情救偏逹<lb/>
滯揆之法理似亦適均𢎞治十七年以後因事寢格雖<lb/>
一復舉旋爾報罷遵用既久淹抑弗堪頃者中書舍人<lb/>
黄堂等具奏本部已嘗斟酌議擬具題仰荷聖眀采納<lb/>
克復舊規而司務之例循襲如故究其出身雖若有間<lb/>
論其事體則畧相同況二官之勞逸殊情一例而因革<lb/>
<pb n="KR4e0170_WYG_006-21a"/>
頓異是以王璁等有此論奏臣等仰惟聖眀在上凡内<lb/>
外大小臣工惟才是與遷轉有次固多叙進於年勞激<lb/>
勸有方未敢專持於例簿顧於司務一官必欲限以年<lb/>
格似有累於均平之政亦或沮其向往之心如䝉皇上<lb/>
逺稽著令畢達下情俯從所請合無今後司務歴俸六<lb/>
年以上仍聴臣等咨訪其間果有事體練達操履無<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
者與中書舍人等官一體推陞署員外郎通歴九年方<lb/>
與實授其或因循玩愒不異常流除目未及輒騰覬望<lb/>
<pb n="KR4e0170_WYG_006-21b"/>
仍待九年方與敘用庶使法制歸一勸戒章眀而下僚<lb/>
末職必知感恩圖報於無已矣<lb/>
　　　議覆逺方選法狀草<lb/>
題為陳時政以資治理事文選清吏司案呈奉本部送<lb/>
吏科抄出南京吏部文選清吏司郎中歐陽誥奏<hi>云云</hi>
等因奏奉聖㫖該衙門知道欽此欽遵抄出送司查得<lb/>
南京吏部文選清吏司郎中歐陽誥條陳一十二事除<lb/>
拓武舉以嚴軍政七事係該别部掌行合行移咨逕自<lb/>
<pb n="KR4e0170_WYG_006-22a"/>
查覆其廣推舉以勵賢能等四事俱本部見行事理立案<lb/>
備照外内一件通選法以勸庶官臣惟官有崇卑地有<lb/>
逺近秩崇則祿厚雖逺不勞位卑則祿薄雖近亦艱臣<lb/>
常親見小官有數喪並舉無計還鄉者有一家對泣忍<lb/>
饑異境者臣竊悲之夫小官止有月俸既無柴薪養亷<lb/>
又有逺途重費實難處夫養亷必資民財固難輕議但<lb/>
地方逺近似可通融所謂恵而不費也如四川廣東雲<lb/>
南貴州本境内相距已有三四千里及至别境逺益甚<lb/>
<pb n="KR4e0170_WYG_006-22b"/>
矣如䝉乞勅吏部議處比照廣西事例除親民官貟外<lb/>
其餘卑官責任頗輕乞容量選本境至於别省闊逺有<lb/>
類此者通乞議處其餘該選别省者亦乞止選鄰省無<lb/>
致越過一省然泛論似涉容易當局實有矛盾此又在<lb/>
司選者所當通融裁度也如是則小官得以免其繫累<lb/>
而修其職業等因係干本部選法擬合斟酌議處查得<lb/>
成化二年間本部欽奉詔書内事例將廣西廣東聴選<lb/>
人貟銓選本省鄰近府佐州縣正等官其後地方賊情<lb/>
<pb n="KR4e0170_WYG_006-23a"/>
稍寧仍照舊例銓選又查得正徳七年該巡按廣西監<lb/>
察御史舒晟奏稱廣西地方病故官員多因水土不服<lb/>
瘴癘易侵見任官員氣息奄奄朝不及夕乞要申眀前<lb/>
例選除等因該本部查議今後選授廣西官貟除方靣<lb/>
知府外其餘大小職事將本省府州縣聴選人貟與廣<lb/>
東一省及江西湖廣貴州鄰近府分人員相兼選用等<lb/>
因題奉欽依節經欽遵通行訖今該前因通查案呈到<lb/>
部看得南京吏部文選清吏司郎中歐陽誥奏要將四<lb/>
<pb n="KR4e0170_WYG_006-23b"/>
川廣東雲南貴州比照廣西事例量選本省一節切照<lb/>
臣等仰承國家張官置吏自有成規而因時制宜難拘<lb/>
典要其間審度才力酌量地方未嘗不欲人人得所但<lb/>
風俗美惡道里險易自非親歴亦難周知今本官論奏<lb/>
謂小官有數喪並舉無計還鄉一家對泣忍饑異境容<lb/>
或有之但法制未可一徇人情而易於紛更風土未可<lb/>
一省兼舉而槩為陋惡如四川分據全蜀古稱大藩廣<lb/>
東偏安海島今多樂土雲貴雖稱山林翳密夷獠雜居<lb/>
<pb n="KR4e0170_WYG_006-24a"/>
間有瘴癘亦或不如廣西之甚合無今後本部選除四<lb/>
川合省并廣東廣州韶州南雄恵州肇慶等府官員仍<lb/>
照舊例别無議擬外其廣東雷州亷州髙州瓊州等府<lb/>
及雲南貴州二省官員仍除有司親民官外其教職倉<lb/>
塲驛逓雜職及各土官衙門千户所首領等官量照廣<lb/>
西事例將本省與各省鄰近聴選人員相兼選用庶得<lb/>
人情事體之宜亦有救偏補敝之意而選法誠為有益<lb/>
矣<lb/>
<pb n="KR4e0170_WYG_006-24b"/>
　　　議處軍功咨草<lb/>
為乞憐久在軍前勞苦事文選清吏司案呈奉本部送<lb/>
准欽差總督甘肅等處軍務太子太保都察院左都御<lb/>
史彭某咨據舊役令史管欽呈<hi>云云</hi>等因咨部逓送到<lb/>
司巻查正徳七年十一月奉本部送准兵部咨為錄衆<lb/>
功均恩典以勵人心事節該本部題該監督軍務太監<lb/>
陸誾等都御史等官彭某等將奏帶軍前書辦等項効<lb/>
勞人員疏名奏行兵部議擬具題奉聖㫖各官既奏帶<lb/>
<pb n="KR4e0170_WYG_006-25a"/>
去人員軍前効力有功不必㑹議每人准陞一級欽此<lb/>
備將河南衛輝等府通判等官孟瑜等開咨前來該本<lb/>
部㸔得中間該陞職級或無見缺相應案候或相應添<lb/>
註或相應議處合無將通判等官孟瑜等照依該陞職<lb/>
級候有在外相應貟缺陸續奏請陞授天文生任錦醫<lb/>
士孫英等其本衙門有缺者銓補無缺者添註考中從<lb/>
九品辦事官禇經係正徳四年人數扣該正徳十四年<lb/>
以後方纔行取選用合無將禇經免其省祭照依本等<lb/>
<pb n="KR4e0170_WYG_006-25b"/>
資格就便選用吏典管欽等各量其在内在外着役年<lb/>
分淺深量為免歴免辦免考等第承差孫廷憲等已歴<lb/>
役一年之上起送赴部免其辦事就行選用周棠等辦<lb/>
事二年滿日選用義民吴祥係冠帶無職人貟合無與<lb/>
從九品職銜填註衙門冠帶閒住等因開坐具題奉聖<lb/>
㫖是欽此欽遵已將通判等官孟瑜等案候陸續擬陞<lb/>
陜西延安等府鄜州等州縣知州等官訖内衛經歴安<lb/>
琦丁憂未陞辦事官禇經續又該本院奏帶書辦今已<lb/>
<pb n="KR4e0170_WYG_006-26a"/>
送回収候當該吏許仲信冠帶辦事已滿放回省祭辦<lb/>
事未滿吏典馬容等并未經到部吏典蘇瀾王侃等俱<lb/>
移付驗封清吏司徑自查照施行承差孫廷憲等行取<lb/>
到部已經除授内周棠王泰張瑞馬震劉淮起送到部<lb/>
収辦訖陳經李拱先該本院咨據各役呈稱又䝉奏帶<lb/>
四川軍前聴用要將効勞月日准作在部辦事等因咨<lb/>
部送司案候及查令史管欽等又該本院奏帶軍前書<lb/>
辦未准咨送前來又查得正徳九年十月十七日准兵<lb/>
<pb n="KR4e0170_WYG_006-26b"/>
部咨為乞恩錄用軍中効勞人員事内開看得總制都<lb/>
御史彭等奏稱奉命勦賊廖麻子等一枝各項官舍書<lb/>
辦吏典人等乞要查照河南山東効勞人貟陞級事例<lb/>
陞用一節縁山東河南奏帶㕘隨陞級事例係出一時<lb/>
特恩難以比照但該總制等官具奏前來相應分别等<lb/>
第量加陞賞合無將經歴張華秦尚𢎞各量加俸級各<lb/>
官原奏帶去軍前書辦㕘隨官吏旗舍韓平等九十四<lb/>
員名重加賞犒其在彼處行取軍前應用劉定等七十<lb/>
<pb n="KR4e0170_WYG_006-27a"/>
五員名各量給賞以酬其勞等因題奉聖㫖是這効勞<lb/>
人貟各准擬陞賞欽此欽遵將經歴張華秦尚𢎞咨部<lb/>
行令欽遵支給外今該前因通查案呈到部看得總督<lb/>
軍務都御史彭某節次咨開軍中事宜除兵部有行并<lb/>
有功已陞官員别無議擬外其稱令史管欽較之許仲<lb/>
信書辦年月既深乞要查報及要將承差陳經李拱軍<lb/>
前應用月日准作在部實辦一節為照管欽先該本部<lb/>
議擬免其湊補當該考試照依本等資格與許仲信等<lb/>
<pb n="KR4e0170_WYG_006-27b"/>
冠帶辦事滿日放回省祭陳經李拱亦該議擬免其外<lb/>
歴准令原役衙門起送赴部収辦二年滿日選用俱經<lb/>
題奉欽依備行河南等布政司欽遵施行去後今據咨<lb/>
稱各役仍該本院奏帶軍前効勞月久又恐别有各處<lb/>
斬獲軍功可錄難便定擬為此合行移咨前去行令管<lb/>
欽照依先次題奉欽依事理就彼冠帶與陳經李拱俱<lb/>
聴軍前書辦待候事完之日通錄前後功次覈實㑹議<lb/>
斟酌另行其原本院奏請各處有功官員人等本部陸<lb/>
<pb n="KR4e0170_WYG_006-28a"/>
續擬陞及該兵部擬陞俸級縁由合行備開併咨前去<lb/>
眀白曉示隨征人貟用張激勸以圖後効<lb/>
　　　議處軍功奏狀草<lb/>
題為紀驗功次事文選清吏司案呈奉本部送准兵部<lb/>
咨節該本部題<hi>云云</hi>開咨到部送司查得節年議處軍<lb/>
功事例有司及隂陽醫學等官有相應陞授職事及見<lb/>
缺者照缺陞授無相應職事陞授者加陞俸級無見缺<lb/>
者授以該陞職銜仍舊管事考察黜退冠帶閒住者擬<lb/>
<pb n="KR4e0170_WYG_006-28b"/>
陞職銜行令致仕聴選監生免其守候起送赴部就行<lb/>
考試選用知印或量減年分或役滿陞級選用其省祭<lb/>
官吏典人等近該兵部題准係農民獲功該陞實署一<lb/>
級者免其初考役滿獲功實署一級者免其轉㕘二考<lb/>
役滿獲功實署一級者免其辦事聴撥當該獲功實署<lb/>
一級者免其當該當該役滿獲功實署一級者不准免<lb/>
考省祭俱候臨選之期各照考定資格准陞一級以上<lb/>
各項役内年月不足者須令補滿然後起送省祭獲功<lb/>
<pb n="KR4e0170_WYG_006-29a"/>
實授一級者亦候臨選原係本等者准陞一級雜行者<lb/>
量陞一級若獲従賊至於二級及有名劇賊二級以上<lb/>
者各逓加減免陞授餘功加賞不及數及不願陞者俱<lb/>
照例賞銀今該前因查得隂陽官晏興除授衙門與本<lb/>
部選簿不同承差馮金與先年巡撫都御史髙崇熙差<lb/>
來報捷承差馮金同名黎鳯山與今巡撫都御史馬昊<lb/>
開報陣亡承差黎鳯山同名俱未曽開有貫址行查未<lb/>
報省祭官沈嘉秀李萬林俱雜職出身南京吏部上選<lb/>
<pb n="KR4e0170_WYG_006-29b"/>
令史夏垣正八品出身冠帶辦事滿放回省祭監生張<lb/>
鶴由嵗貢正徳五年十二月上選吏典何仕昻江凱周<lb/>
成中陳煥楊賢朱綬黄徳之母恩李晨許仁周吉周畿<lb/>
張廷紘胡敬陳朋陳喜言楊伯萬何澄王恩李和李茂<lb/>
然張漢劉恂譚茂宗張文華汪洋知印王文選俱各歴<lb/>
役未曽到部潼川州安岳縣縣丞利本堅正徳七年四<lb/>
月該本部推陞順慶府儀隴縣知縣省祭官陳錠吏姚<lb/>
永瓉該四川等處都御史彭澤題該兵部查照題奉欽<lb/>
<pb n="KR4e0170_WYG_006-30a"/>
依移咨前來將陳錠填註四川䕫州府達縣眀通巡檢<lb/>
司姚永瓚順慶府南充縣北津渡巡檢司俱土副巡檢<lb/>
訖又查得驛丞楊服休訓科髙照訓術潘玉除授衙門<lb/>
職名相同俱未入流髙照陞實授二級該正九品查係<lb/>
土官原無俸給及醫學額設官員無正九品職事楊服<lb/>
休潘玉陞實授一級該従九品楊服休與在外州吏目<lb/>
潘玉與在外府隂陽學正術俱品級相等又查得四川<lb/>
重慶府忠州見缺州吏目潘玉該府隂陽學見無正術<lb/>
<pb n="KR4e0170_WYG_006-30b"/>
員缺南川縣訓導陳表查係重慶府儒學訓導正徳九<lb/>
年六月該本部推陞浙江金華府湯溪縣儒學教諭隨<lb/>
該四川勘事郎中陳九疇掲帖開稱避難在逃罷職䕫<lb/>
州府建始縣典史區存仁正徳九年正月准考功清吏<lb/>
司付開不謹黜退又查得各府醫學正科係土官従九<lb/>
品原無俸級成化二年廣西容縣訓科劉政軍功陞俸<lb/>
一級題奉欽依准行訖通查呈乞通行查照議處等因<lb/>
到部看得兵部咨稱要將前項有功官吏人等查照題<lb/>
<pb n="KR4e0170_WYG_006-31a"/>
奉欽依施行一節除縣丞利本堅先已推陞知縣省祭<lb/>
官陳錠吏典姚永瓉各擬授土副巡檢職事俱難再擬<lb/>
陞用隂陽官晏興承差馮金等省祭官沈嘉秀等吏典<lb/>
江凱等俱案候查報并各原役衙門起送到部之日議<lb/>
擬免役陞用外其驛丞楊服休等既查有各項事例相<lb/>
應議處合無將楊服休照缺陞補四川重慶府忠州吏<lb/>
目潘玉陞四川䕫州府隂陽學正術仍管達縣隂陽學<lb/>
訓術事髙照原該擬陞正九品人貟既無相應職銜合<lb/>
<pb n="KR4e0170_WYG_006-31b"/>
無陞授䕫州府醫學正科仍管達縣訓科事其該陞正<lb/>
九品一級准照劉政事例支俸嵗該支米六石各給憑<lb/>
令其到任管事典史區存仁填註廣西都司全州守禦<lb/>
千户所吏目陳表仍依後陞教諭職銜俱行令致仕以<lb/>
酬其勞監生張鶴起送赴部就行考試知印王文選候<lb/>
役滿赴部冠帶辦事滿日於考定資格上加陞一級各<lb/>
選用縁係查照舊例議處軍功陞級事理未敢擅便開<lb/>
坐謹題請㫖<lb/>
<pb n="KR4e0170_WYG_006-32a"/>
　　　議處納銀事例奏草<lb/>
題為措置銀兩接濟工程以便官民等事文選清吏司<lb/>
案呈奉本部送據山西布政司咨呈開稱代府缺典膳<lb/>
正代府和川王缺典膳具結起送納銀聴補良家子弟<lb/>
郭安王洪要行查照選用等因隨據生員喬天錫告稱<lb/>
先於𢎞治十五年遇例納銀候補代府典膳今被郭安<lb/>
不思納銀前後朦朧起送等因到部通送到司查得正<lb/>
徳八年八月内節奏本部送准工部咨開送納銀生貟<lb/>
<pb n="KR4e0170_WYG_006-32b"/>
良家子弟楊翰等到部該本部議處各照原納職銜各<lb/>
告府分見缺者列名在先候缺者列名在後各給引照<lb/>
回原籍查勘各人身家及於見行事例無礙將的確年<lb/>
甲籍貫納銀来歴備造文冊繳送本部聴令在家習學<lb/>
本等藝業候有貟缺本部查照納銀次序量其年分淺<lb/>
深與光祿寺等衙門并王府厨役禮生人等相兼選用<lb/>
續據鎮江府申送納銀生貟梁柱等到部㕘與事例有<lb/>
礙駁回仍行各該司府今後在外上納各王府良醫典<lb/>
<pb n="KR4e0170_WYG_006-33a"/>
膳引禮舍人仍令查照本部及工部節行事例查勘無<lb/>
礙収銀完足就彼給與執照冠帶待後事例停止通類<lb/>
造冊具結備由繳送本部及工部查考不許預先起送<lb/>
致令往復告擾不便俱經題奉欽依通行欽遵去後今<lb/>
查得先該山東等布政司呈開徳府等府各缺良醫引<lb/>
禮舍人各起送納銀宦家子弟胡嗣亷生員陳濟等到<lb/>
部要行查照選用俱經本部駁回訖又查得本部見行<lb/>
事例各王府缺典膳引禮舍人許保本府着役十年以<lb/>
<pb n="KR4e0170_WYG_006-33b"/>
上厨役禮生本部行勘是實具奏除補正徳八年十二<lb/>
月内該湖廣布政司呈開楚府缺引禮舍人起送納銀<lb/>
禮生孟添祥除補隨該楚府奏稱禮生孟添祥持身端<lb/>
謹禮儀閑熟乞要除補引禮舍人續該行據湖廣布政<lb/>
司查照孟添祥委的在府十年以上身家無過又兼遇<lb/>
例具結連人回繳前來本部查係禮生着役年深例該<lb/>
選除人數今又遇例納銀比與生員良家子弟不同已<lb/>
經題准除補訖又查得本部聴選人員内監生遇例納<lb/>
<pb n="KR4e0170_WYG_006-34a"/>
銀到部除坐監歴事外扣其上選吏典納銀除冠帶辦<lb/>
事外給引照回原籍省祭大約十年之上方得行取選<lb/>
用今各該司府又不查照本部題准事例往往起送前<lb/>
項納銀人役在部告擾事屬故違呈乞議處等因通查<lb/>
案呈到部看得前項納銀事例節該本部議擬題准行<lb/>
令各該司府將納銀人貟查勘無礙造冊繳報令其在<lb/>
家習業遇有員缺聴本部與光祿寺厨役并王府厨役<lb/>
禮生人等量其年分相兼選用不許預先起送赴部節<lb/>
<pb n="KR4e0170_WYG_006-34b"/>
經通行去後今各該司府不行遵照原行勘合往往聴<lb/>
其夤縁起送以致告擾所據承行官吏本當㕘究重治<lb/>
但恐日月未久行移未至各該官司不及周知揆之情<lb/>
法尚有可貸且良醫納銀不過百兩典膳引禮不過五<lb/>
七十兩比之監生吏典納銀尚不及半既得冠帶榮身<lb/>
又得影射差役設若聴其援例就行選用不惟名器大<lb/>
輕亦於選法有礙合再通行為此合連送該司仰付驗<lb/>
封清吏司類行浙江等十三布政司并南北直𨽻府州<lb/>
<pb n="KR4e0170_WYG_006-35a"/>
着落當該官吏今後除各王府醫生厨役禮生果係在<lb/>
官着役五年以上遇例曽經納銀候缺許照孟添祥事<lb/>
例起送本部照例查勘眀白具奏除授其納銀生貟并<lb/>
良家子弟人等不分見缺聴缺務照本部原題事例作<lb/>
急造冊申繳以憑㕘酌納銀監生吏典守選事例定擬<lb/>
年分聴本部眀文行取相兼選用不許仍前朦朧起送<lb/>
赴部以致煩擾如有故違起送者先將送到人役送問<lb/>
經該承行官吏㕘奏提問決不輕貸承行官吏具不違<lb/>
<pb n="KR4e0170_WYG_006-35b"/>
依准并奉行日期先行申繳查考俱毋違錯不便仍行<lb/>
各王府長史司一體遵依啟王知㑹施行<lb/>
　　　議處聴選人貟冠帶奏草<lb/>
題為閒住事文選清吏司案呈奉本部送該通政使司<lb/>
連狀送據聴選官張懐告係四川重慶府忠州酆都縣<lb/>
人由吏員𢎞治十二年二月考中二等雜職冠帶給引<lb/>
照回省祭今䝉行取到部思得家貧親老難以出仕告<lb/>
乞填註職銜放回致仁等因送司案照近該四川布政<lb/>
<pb n="KR4e0170_WYG_006-36a"/>
司起送本官前來収候間今該前因查得張懐年甲籍<lb/>
貫并歴役省祭出身資格相同又查得成化十一年十<lb/>
一月初八日節該欽奉詔書内一款冠帶未任聴選官<lb/>
員有家貧親老等項願告致仕者授以應該職名以榮<lb/>
終身原籍官司以禮相待免其雜泛差徭欽此節經欽<lb/>
遵通行訖又驗得見在起送到部省祭人員多有耳目<lb/>
昏瞶精力衰憊不堪任事之人其慮恐揀選礙例假以<lb/>
家貧親老不願出仕告授職名閒住如張懐者往往有<lb/>
<pb n="KR4e0170_WYG_006-36b"/>
之為照在家省親人員前項衰老貧病者尤多縦欲授<lb/>
職閒住必須給文到部往返程途動輒經數千里破家<lb/>
稱貸尤所不堪若不量為區處似有未便查得𢎞治九<lb/>
年本部郎中黄寳奏為䟽通選法事内開冠帶未任聴<lb/>
選官行仰各省撫按㑹同布按二司一體嚴加揀選中<lb/>
間若有年貌已老及患篤疾等項不願出仕者類造文<lb/>
冊送部以憑查例擬奏等因具題節該奉孝宗皇帝聖<lb/>
㫖這本所言有理都准行又查得吏員出身従七品授<lb/>
<pb n="KR4e0170_WYG_006-37a"/>
衞經歴正八品授縣丞衛知事從八品授光祿寺監事<lb/>
鹽運司知事正九品授縣主簿庫大使從九品授所吏<lb/>
目巡檢一等雜職授縣典史二等雜職告願致仕亦填<lb/>
註縣典史職事又查得近該山東登州府寧海州申勘<lb/>
得給假監生劉溥委的已成痼疾欲照例授職該本部<lb/>
查議通行今後遇有依親聴選監生人等年力已衰不<lb/>
願出仕者本府州縣徑自查勘無礙給與冠帶年終造<lb/>
冊繳報以憑擬授應得職銜等因具題奉聖㫖是欽此<lb/>
<pb n="KR4e0170_WYG_006-37b"/>
已經欽遵通行訖今照在家省祭人貟與給假監生人<lb/>
等事體相同似應併行議處通查案呈到部看得聴選<lb/>
官張懐告稱家貧親老不願出仕既查與例相同相應<lb/>
准理合無授以湖廣荆州府石首縣典史送順天府給<lb/>
引照回原籍閒住仍行有司以禮相待免其雜泛差徭<lb/>
其未經起送省祭人員果有衰老不願出仕既與給假<lb/>
監生人等事體相同其造冊類報擬授職銜又係本部<lb/>
先行事理但以㑹官審驗展轉艱難人情未便合再斟<lb/>
<pb n="KR4e0170_WYG_006-38a"/>
酌申眀具奏候命下之日通行浙江等布政司并直𨽻<lb/>
府州衙所屬省祭人員有果係老疾不堪及告稱不願<lb/>
出仕者不必起送前來該府州縣查勘無礙案候年終<lb/>
與同不願出仕監生人等通類造冊查収原給文引一<lb/>
併轉繳本部以憑擬奏授以應得品級職銜給與劄付<lb/>
執照仍行有司照例以禮相待免其雜泛差役如此庶<lb/>
㡬衰老之人得沾恩命仕入之途亦可䟽通而情法於<lb/>
是兩盡矣縁係議處省祭官員事理未敢擅便謹題請<lb/>
<pb n="KR4e0170_WYG_006-38b"/>
㫖<lb/>
　　　議覆旌留憲臣奏草<lb/>
題為乞恩旌留風憲大臣撫安軍民事文選清吏司案<lb/>
呈奉本部送内府抄出鎮守四川并行都司等處地方<lb/>
印綬監太監韋興題竊惟四川地方乃西南極邊密邇<lb/>
番苗巢穴之地種類㕘雜人性弗馴逞強嗜利輕生易死<lb/>
先年流賊之舉實由習染其風加以官司因久承平以<lb/>
一時之不謹致數載之大變正徳九年以來始方克復<lb/>
<pb n="KR4e0170_WYG_006-39a"/>
軍息征疲民歇困運彼該巡撫右副都御史馬昊巡歴<lb/>
賊經地方親發賑濟勸課農桑以時東作西成老稚衣<lb/>
食頗足黎庶鼓舞此非民安則社稷安乎又非地方之<lb/>
得人乎臣觀都御史馬昊自到蜀境奮志剿賊已建大<lb/>
功設法革弊復令倉廩各該州縣邊腹倉粮節年俱被<lb/>
姦人夤縁幹充總部名目將價銀攬収在身就如己財<lb/>
修理房屋置買田莊娶妾討奴朝歡暮樂任意花費全<lb/>
不上納本官親臨大足等縣訪出此弊查追解邊濟用<lb/>
<pb n="KR4e0170_WYG_006-39b"/>
㑹城廣豐廣寧倉前倉後盡是積年攬頭俱各訪實還<lb/>
官迨今豪猾斂跡良善獲安臣目擊耳聞豈敢妄誕若<lb/>
不舉陳恐孤賢能況今松潘疊溪等處邊闗畨蠻喇麻<lb/>
俱稱缺身百計生事巧取犒賞稍有不從輒便阻路架<lb/>
觜攻刼墩堡戍守官軍甚是受害須得巡撫酌處撫剿<lb/>
方保無虞伏望皇上垂憫地方乞勅該部等衙門<lb/>
計議合無將馬昊前項功蹟祈恩加陞職俸留於四川<lb/>
巡撫數年仍乞勅旌異令其盡心整理松潘等處地方<lb/>
<pb n="KR4e0170_WYG_006-40a"/>
以慰蜀人之望以甦戍士之苦則地方幸甚軍民幸甚<lb/>
臣等幸甚等因題奉聖㫖該部㸔了來説欽此欽遵抄<lb/>
出送司案呈到部看得鎮守四川等處地方太監韋興<lb/>
題稱巡撫都御史馬昊奮志剿賊已建大功設法革弊<lb/>
復充倉廩乞要加陞俸職留於四川巡撫以慰蜀人之<lb/>
望一節為照本官先任四川按察司副使當賊勢猖狂<lb/>
之秋屢曽効謀宣力隨事立功所以彼處巡撫貟缺本<lb/>
部㑹同户兵二部徑擬超拜荷䝉俯從後盜賊就平又<lb/>
<pb n="KR4e0170_WYG_006-40b"/>
該兵部題奉欽依加陞今職今太監韋興又復有此奏<lb/>
保必其定衆安民除姦革弊績効顯著足繫人心但本<lb/>
官以方靣起陞都憲重職國家酬勞賞功之典已極隆<lb/>
重況歴任尚淺難再定擬加陞合無行令本官務殫厥<lb/>
心益堅晩節奠安全蜀以寛朝廷西顧之懐待其政績<lb/>
日懋資望日深本部遇有相應貟缺另行擬奏上請定<lb/>
奪縁係乞恩旌留風憲大臣撫安軍民及奉欽依該部<lb/>
看了來説事理未敢擅便謹題請㫖<lb/>
<pb n="KR4e0170_WYG_006-41a"/>
　良勝聞愛者不言兵亷者不言利利以豐殖而刻下<lb/>
　兵以煩黷而勤逺誠非言也然兵敝矣而欲振之利<lb/>
　塞矣而欲通之亦救時者之不能無言也言於公不<lb/>
　得也私議之獨不可乎是故於愛與亷無戻也作師<lb/>
　泉議<lb/>
　　　師議<lb/>
師者不得已而用之用之不得又不得已而議之議者<lb/>
何曰選將曰練卒將卒之命也卒将之威也是安得無<lb/>
<pb n="KR4e0170_WYG_006-41b"/>
議也今山東河南之師邊將選矣曰總督曰提督曰監<lb/>
督皆大將也果選乎邊卒練矣曰京衛曰募士曰奏帶<lb/>
謂官軍也果練乎議者謂將權旁出故機㑹之變而以<lb/>
牽制失之兵雜軟懦適以累敗特令塊守不列戰陣議<lb/>
之誠是也某則以為將之弊當不止此而兵之分又不<lb/>
必如此也蓋古之命將仗鉞臨戎商周以前迺克以儒<lb/>
勝車戰故也斯何時耶將謂勇不如智智不如福一委<lb/>
於福遂以不能挽弓躍馬者當之故決機制勝之時如<lb/>
<pb n="KR4e0170_WYG_006-42a"/>
統萬卒且分擁五千以自衛邊將以五千督戰欲追其<lb/>
前又慮失其後也是五千之力尤不得盡如是而必勝<lb/>
可乎至於兵則無強弱用之惟將如賊之脅從豈皆素<lb/>
練者耶以賊用之即賊也今官軍之不可用者有所恃<lb/>
於將且未見戮以為徇也又從而寘之是欲睡而與以<lb/>
枕席也糜費不足深惜一有小勝彼恃其主而安恬冒<lb/>
以為功邊卒將謂一朝廷卒也勞逸如此賞罰如此固<lb/>
有解體者猶官軍也故愚以為將權一付之邊將不以<lb/>
<pb n="KR4e0170_WYG_006-42b"/>
文士中貴人㕘焉則彼冒矢石如猋風迅雷之來往自<lb/>
適無内護外援之慮蓋不可謂強弩之末不穿魯縞也<lb/>
若曰彊榦弱枝應不如是則一御史視師得以制死生<lb/>
之命焉榦固不彊也哉官軍奪其所恃皆死士也死必<lb/>
圖免附之邊卒以七而夾持其三退者戮焉孰曰非邊<lb/>
卒也是雖不免多殺然軍法養之在仁用之在威不殺<lb/>
不威吾惜一人而不殺致敗而殺者千百人矣是殺一<lb/>
人所以生千百人也若曰難以速變則濟河焚舟之師<lb/>
<pb n="KR4e0170_WYG_006-43a"/>
非三敗之餘卒也耶然則有善將無善兵矣易曰長子<lb/>
帥師弟子輿尸知乎此而後可以與師之議<lb/>
　　　泉議<lb/>
貨以泉名欲不窮亦不滯也二金無議矣權二金之無<lb/>
者曰錢流且滯焉權錢之無者曰鈔則滯久矣茲固在<lb/>
今日所講也錢之弊官鑄者不一二而私鑄者已千萬<lb/>
新以混舊薄以混厚輕以混重鐵錫以混真巧偽日滋<lb/>
雖法有死禁不息利者民之趨也以百錢之銅得五百<lb/>
<pb n="KR4e0170_WYG_006-43b"/>
之數工匠冶模水火之費損三之一猶可得三有奇焉<lb/>
是故不畏死而趨之也鈔則楮幣本虚器也貫重於百<lb/>
倍經數十手則纕爛不可執私不可行而積於公者日<lb/>
滯於無用矣鈔法已不入議而錢法之議紛若也其議<lb/>
曰禁私鑄者然而禁之以死不可復何禁耶彼禁之者<lb/>
將謂其匹夫擅天子之權古之錢法固非與下爭權也<lb/>
天子立制度一天下以防偽耳如闗石和鈞豈必自為<lb/>
而布之耶大要以無而通之有以利民也民且利因所<lb/>
<pb n="KR4e0170_WYG_006-44a"/>
利而利之亦未不可且如民窮日趨於盜者為少錢耳<lb/>
尚欲出内蔵以濟之彼自利者復奪之是與民爭利也<lb/>
爭之而鼓鑄之在官者間一行焉又得一而費十何利<lb/>
乎夫鑄於民尚欲徼利鑄於官迺益害焉法之不立其<lb/>
弊益滋也愚謂欲絶私鑄以収權且利在廣鼓鑄之司<lb/>
而己嘗考漢郡國皆得鼓鑄縣官亦往往即山鑄錢唐<lb/>
置九十九監宋置二十六監準古定制立官必專立法<lb/>
必嚴如鹽運司者召天下之匠便置其所民用其七官<lb/>
<pb n="KR4e0170_WYG_006-44b"/>
附以三禁巧偽者弊焉於是立制行之如新多舊少則<lb/>
六舊四新謂母權子可也舊多新少則六新四舊謂子<lb/>
權母可也至於新舊之别過則以二折一不可也混則<lb/>
以一當二不可也若二金之行亦辨成色銅不可細辨<lb/>
每舊百文折新百五十文亦可也又以銖兩較之舊者<lb/>
百文其重㡬何新者百文如之迺可也若是則巧偽可<lb/>
絶而民利於鑄錢大行矣而公積之鈔亦或錯行十之<lb/>
一其值亦當減舊十之九斯可也雖然法行自近賦於<lb/>
<pb n="KR4e0170_WYG_006-45a"/>
民者如是給於官者如是是而猶有私鑄有隂阻有巧<lb/>
偽相欺者必法于市而親與隣連坐之不惜也若然二<lb/>
法之行或少滯矣或曰事有召禍而法有起奸則今之<lb/>
鹽法亦安保其必無也欲攬權而公私兼利之非如是<lb/>
不可然則法豈容輕議雖聖人立法久亦弊弊而救之<lb/>
耳所謂變而通之存乎其人若謂天下之銅盡為錢將<lb/>
有物重錢輕之弊噫正慮其弊不至此也如使錢多而<lb/>
輕民且裕矣變通又在人耳記曰一弛一張文武之道<lb/>
<pb n="KR4e0170_WYG_006-45b"/>
上之人眀文武之道者其將有取於議<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東洲初稿巻六<lb/>
</p>
<p>
</p>
  </div>
<div>
<head>東洲初稿巻七</head> <lb/>
    <p>
<pb n="KR4e0170_WYG_007-1a"/>
欽定四庫全書<lb/>
　東洲初稿巻七<lb/>
　　　　　　　　　　　　明　夏良勝　撰<lb/>
　　郡志畧<lb/>
　　　建昌府志序<lb/>
正徳丙子歳秋七月建昌郡齋爰事志載越明年冬十<lb/>
月竣事東洲夏良勝實守簡書申以叙曰凢郡書名以<lb/>
志何從古也凢志必擬於史何示有重也周禮曰詔觀<lb/>
<pb n="KR4e0170_WYG_007-1b"/>
事則有志時史雖列官尚未以書名世自乘檮杌國語<lb/>
世本戰國䇿先後春秋而作而史繁矣然以國分至漢<lb/>
遷史上達古初班固繼之斷自漢紀以著代也而志始<lb/>
為史家一目夀曄昉固作紀傳邕意嶠典勃有録法盛<lb/>
有説又演為論為叙為銓為評而率難於志鄭樵謂餘<lb/>
史雖名志而不足以盡爾雅之義爾雅志之宗也近世<lb/>
力追古志作者又欲兼諸史家法是故君子重斯作也<lb/>
有其時弗幾焉不能作也有其度弗稱焉不茍作也建<lb/>
<pb n="KR4e0170_WYG_007-2a"/>
昌故有旴江志經燹不可考見國朝景泰丙子歳東園<lb/>
何公有作流布未逺而毁木録訛竄謬䆮失公本意迄<lb/>
今兹歴運一終時斯可已郡邑大夫韓君轍亟謀於始<lb/>
何君恩力任其終張君縉陳君文經左右維恪羅君江<lb/>
孫君甫又惇雅好朝暮見以應於諮幾斯可已鄉衮栢<lb/>
厓張公圭峯羅公舊職史氏程度具在諸有事並以賢<lb/>
選各思圖稱顧良勝何有哉且當堊室勉應兹辟於時<lb/>
則謂之何而㑹斯適也第聞家禮之輯紫陽在祝令人<lb/>
<pb n="KR4e0170_WYG_007-2b"/>
之戚范公宅憂有宰執論政書禮者身之履也政者身<lb/>
之正也君子不以奪喪廢也議禮莫辨乎爾雅政莫備<lb/>
於周官志其遺也於禮與政有所禆矣夫政不正禮無<lb/>
列士不事民無所歸是謂疵國今而後郡斯免矣秪愳<lb/>
良勝自是以文疵弗免也蘇子曰文之用四事以實之<lb/>
詞以章之道以通之法以檢之稱迺度而敢云爾哉雖<lb/>
然文愳其喪於人也不必有諸已貴用於人也不必為<lb/>
己是則大同之漸也觀者無寜以疵吾身幸思以同吾<lb/>
<pb n="KR4e0170_WYG_007-3a"/>
郡姑視之以志毋曰必兼史以追雅也<lb/>
　　　沿革<lb/>
郡之志志郡也猶國史也國重始封猶郡之得名也吾<lb/>
郡以建昌名名以制義建樹也昌善也盛也昔畢萬受<lb/>
魏卜偃曰萬之後必大謂萬盈數也魏大名也郡僻而<lb/>
安保世以滋大再建王國受名之際天啓之矣然初漢<lb/>
一縣由縣而軍而路而府分列統繫必待考而後知知<lb/>
之必有嘅夫郡縣天下者志沿革<lb/>
<pb n="KR4e0170_WYG_007-3b"/>
　　　災祥<lb/>
天地自相依附形氣包裹故麗次星野災祥類應自重<lb/>
黎命司羲和諧職以星學名世若巫咸慎竈甘石昧臯<lb/>
往往不出保章氏星土之辨所謂五緯入房實啓姬籙<lb/>
長星孛斗迺知宋憂是也建昌屬揚州而呉越之分迄<lb/>
無定見並存者何闕疑也詳於占者何重民事也雖然<lb/>
天道逺人道邇附以儒先之論焉者歸于正也<lb/>
　　　疆域<lb/>
<pb n="KR4e0170_WYG_007-4a"/>
天子經畧諸侯制封古之制也故諸公之地方五百里<lb/>
而食焉者半侯方四百里而食焉者參之一建昌漢南<lb/>
城縣境之半山澤居其半則食焉之地能幾何而庸賦<lb/>
之供視漢何如也白虎通曰列土為疆非為諸侯張官<lb/>
設府非為卿大夫皆為民也上之人於是可以知民隠<lb/>
焉<lb/>
　　　城池<lb/>
天下為公外户不閉城守之説未之聞也旣曰家矣家<lb/>
<pb n="KR4e0170_WYG_007-4b"/>
則私私則敵敵則攻攻則思所以守之矣在易之坎曰<lb/>
王公設險以守其國夫坎陷之名也險思陷故曰習坎<lb/>
斯重險已噫復隍之戒泰之終也君子視之以末務可<lb/>
乎哉<lb/>
　　　形勝<lb/>
昔者周公營洛邑曰我卜河朔黎水我迺卜澗水東瀍<lb/>
水西惟洛食我又卜瀍水東亦惟洛食衞文徙居楚丘<lb/>
而望楚與堂景山與京降觀于桑詩書志載有不廢焉<lb/>
<pb n="KR4e0170_WYG_007-5a"/>
則郡國志於形勝將不特為佳麗大觀而已也<lb/>
　　　山川<lb/>
夫國必依山川山氣之聚也川氣之導也聚不陁崩鍾<lb/>
不沈滯人用是生而財用以阜也故曰古之長民者不<lb/>
墮山不崇藪不防川不竇澤帥象儀軌罔非嘉績此山<lb/>
川之志而有以類附焉者也<lb/>
　　　風俗<lb/>
敘曰凢言俗必曰風者何風物之善入者也是故取之<lb/>
<pb n="KR4e0170_WYG_007-5b"/>
巽巽順也順斯入矣君子之徳似焉吾邦性近輕揚故<lb/>
俗難於儉率而易於奢變物未敝而棄人循舊而訾者<lb/>
亦既有也禮曰國奢示之以儉國儉示之以禮其在君<lb/>
子乎<lb/>
　　　物産<lb/>
建山澤國也墳且壚華離日甚所謂土薄水淺其惡易<lb/>
覯産多疾恒不中軌用雖然沃土之民逸逸則惰瘠土<lb/>
之民勞勞則思義是所産既厚矣<lb/>
<pb n="KR4e0170_WYG_007-6a"/>
　　　圖籍<lb/>
周官比閭族黨州鄉縣遂之法至今存者圖籍是也然<lb/>
周司徒歳獻之王拜受之意重民也重之斯愛之矣任<lb/>
理道者師其法更師其意庶富之效可幾也<lb/>
　　　水利<lb/>
天一生水水者五行之先氣萬物之母也特土糓利哉<lb/>
利之大亦害之大禹嘗治其害者故溝澮之法立書曰<lb/>
地平天成萬世永賴是也自史起溉鄴言水利者數十<lb/>
<pb n="KR4e0170_WYG_007-6b"/>
家皆溝澮之遺也英公亦曰代天施長地力其然哉是<lb/>
民事之不可緩也<lb/>
　　　貢賦<lb/>
昔杜佑作通典首列食貨致詳焉以理道之先在行教<lb/>
化教化之行在足衣食通論也吾郡農作日息而任土<lb/>
之貢則壤之賦無復還古初衣食無遺何以興教噫寛<lb/>
一分民受一分之賜長民者之憂也地廣大荒穢不治<lb/>
士之辱也吾黨何辭焉<lb/>
<pb n="KR4e0170_WYG_007-7a"/>
　　　封建<lb/>
列爵惟五分土惟三古制也漢列二等大王小侯歴代<lb/>
滋多並用世守惟國朝非同姓不生王而爵異姓止於<lb/>
伯班固云親親賢賢褒功表徳闗諸盛衰者也嗚呼懷<lb/>
徳維寜宗子維城毋俾畏矣黄河如帶泰山若厲其永<lb/>
保之哉<lb/>
　　　公署<lb/>
君子息止之地有興思焉甘棠之詩所由作也雖然思<lb/>
<pb n="KR4e0170_WYG_007-7b"/>
者斁之對也可以思也亦可以斁也君子云天下之政<lb/>
二思與斁而已矣既燕既處君子攸芉其將慎所擇乎<lb/>
　　　學校<lb/>
嘗讀詩至青青子衿矍然失席曰學校廢其有刺也夫<lb/>
則興之者固宜有美美斯頌也頌必若克斯善善斯傳<lb/>
矣予何能哉志之有詳焉耳然公署之屬而别志之何<lb/>
也古之政以成教今之教以本政政也教也是故有並<lb/>
隆者也<lb/>
<pb n="KR4e0170_WYG_007-8a"/>
　　　典籍<lb/>
典籍志志文也文志其大者使足徴焉斯可已若夫雕<lb/>
刻小技固有不足致詳者也<lb/>
　　　武備<lb/>
兵者禦暴保民之具也然禦暴以是為暴亦以是保民<lb/>
以是厲民亦以是世固有易言而輕於用者可乎哉易<lb/>
曰除戎器戒不虞是故取之萃萃者聚也王假有廟斯<lb/>
得衆之道也<lb/>
<pb n="KR4e0170_WYG_007-8b"/>
　　　坊鎮<lb/>
坊鎮志志之末者也因末以求本有足以考政者矣有<lb/>
足以問俗者矣有足以知人才之盛衰者矣有足以知<lb/>
財用之豐耗者矣故曰坊鎮志也體國之道存焉<lb/>
　　　津梁<lb/>
天根既見是謂水涸水涸而成梁先王之教也火朝覿<lb/>
川無舟梁君子以是知陳國之憂也津梁之志可以觀<lb/>
政矣<lb/>
<pb n="KR4e0170_WYG_007-9a"/>
　　　賉典<lb/>
賉之云何周其不給之謂輔相之宜也泰之道存焉豈<lb/>
惟政哉隣里鄉黨有周之義連類志之其在斯乎<lb/>
　　　祀典<lb/>
祀國之大事志之有以也曰法施於民曰死勤事曰勞<lb/>
定國曰禦災曰捍患皆有烈於民者也非此族者非祀<lb/>
也胡可志也<lb/>
　　　宫室<lb/>
<pb n="KR4e0170_WYG_007-9b"/>
棟宇以居民而巢窟之制易矣弗易則以陋牆屋以被<lb/>
綉而宫室之制泰矣因泰則以靡夫物之初也恒陋易<lb/>
陋宜於朴朴者泰之漸也泰而弗靡弗已也是故相因<lb/>
而成日趨而敝者可嘅也或者曰洛陽名勝卜天下盛<lb/>
衰而况郡邑乎是宫室宜有志也<lb/>
　　　丘墓<lb/>
墓大夫之職廢而君子衣冠之藏高而隠者多矣丘墓<lb/>
之志有賢賢有貴貴有庸庸表之道存焉故曰死之欲<lb/>
<pb n="KR4e0170_WYG_007-10a"/>
速朽為桓司馬言之也<lb/>
　　　古蹟<lb/>
古蹟者荒墟遺構槁木剝石有可指陳焉者皆是也是<lb/>
故有可以興焉可以觀焉可以慕焉可以繫感慨焉可<lb/>
以仰止而師焉可以永鑒焉黍離之什曰知我者謂我<lb/>
心憂此之謂也<lb/>
　　　秩官<lb/>
秩官志志莅官也歴宦之志何曰撫於是巡於是督學<lb/>
<pb n="KR4e0170_WYG_007-10b"/>
治兵分守巡於是有政焉謂非所莅不可也志從畧者<lb/>
備遺也省志作斯可畧焉也已寓宦逺追於漢者何建<lb/>
本漢南城縣豫章郡屬也歴唐屬臨川郡則守二郡者<lb/>
固嘗專莅何可忘也不忘斯及于逺逺而不能忘者鮮<lb/>
矣故有不必于詳也自南唐建軍專治歴宋至今迺得<lb/>
并其佐屬詳而表之矣於是則知紀宦績者有畧於是<lb/>
名實核矣<lb/>
　　　名宦<lb/>
<pb n="KR4e0170_WYG_007-11a"/>
歴宦之志也例之變也凢國史紀載詳於内而郡縣志<lb/>
每不敢援於上是制巡監司芳名偉績懼有遺焉者矣<lb/>
一統志列於㑹府愚於命官初意有疑焉蘇松志詳夏<lb/>
周諸公然雜於守令又若無所於别也故特立此例志<lb/>
之不敢詳者變之初議之端也議定而志者各有詳焉<lb/>
自當互見足備史氏之遺矣君子幸不以罪僣且諛也<lb/>
　　　選舉<lb/>
叙曰論官得人每於科目為盛志先舉貢者何崇古也<lb/>
<pb n="KR4e0170_WYG_007-11b"/>
古者三物之教行故不出鄉而論定官以其次無隳官<lb/>
也科目漢制舉貢之遺也世之所尚而士趨焉趨而益<lb/>
尚視舉貢而末矣雖然貤封任子勸士之道無擇也例<lb/>
間行焉進用之途思益廣矣嗚呼若是而云不足以盡<lb/>
才不足以復古之治謂之何哉謂之何哉<lb/>
　　　人物<lb/>
蘇子謂史之權與君與天均也信也天以隂陽君以賞<lb/>
罰代之或僣且濫史以是非公之志史類也可不慎哉<lb/>
<pb n="KR4e0170_WYG_007-12a"/>
夫人地産也地固以人重重斯志志匪人焉將有曰若<lb/>
人也已足當地之上産矣不重貽地之辱哉是故斯志<lb/>
也懲之或過近之畧矣質之良史氏曰與其濫也寜畧<lb/>
　　　列女<lb/>
范曅續漢書作列女編搜次才行尤高者不專以一操<lb/>
也史家者流恒宗之志云乎哉然必特志之者示有别<lb/>
也亦專而重之也夫坤道成女厥性惟隂先正云凢隂<lb/>
必柔柔必闇闇則惡之近也而善足稱焉丈夫懷愧色<lb/>
<pb n="KR4e0170_WYG_007-12b"/>
者有矣獨重禆隂訓而已哉<lb/>
　　　外志<lb/>
道内也道其所道非内也故謂之外也外其人并外其<lb/>
居而又何詳焉君子曰詳内而畧外斯志法也<lb/>
　　　沿革敘<lb/>
建昌古揚州域列分荒服春秋為呉周元王四年越句<lb/>
踐滅呉顯王三十五年楚威王熊商敗越殺王無疆明<lb/>
年盡取呉地歴戰國為楚秦始皇二十四年王翦滅楚<lb/>
<pb n="KR4e0170_WYG_007-13a"/>
虜負芻越明年分天下為三十六郡屬九江郡漢高元<lb/>
年項羽立黥布為九江王四年改淮南王屬淮南國六<lb/>
年分淮南置豫章郡領治有南城縣即今郡治後漢永<lb/>
元八年分南城西北境置臨汝縣獻帝興平中孫亮分<lb/>
豫章立臨川郡<hi>晉書地理志云舊志謂三國呉太元二年撫州志又謂太平二年竊意漢統未</hi>
<hi>絶故斷以晉書為是</hi>三國呉太平二年分南城為南豐為東興為<lb/>
永城縣晉元康元年以荆揚十郡置江州臨川為隷郡<lb/>
宋因之齊建元初徙郡治于南城梁末為内史周迪所<lb/>
<pb n="KR4e0170_WYG_007-13b"/>
據隋開皇九年平陳總管楊武通奉使安撫改置撫州<lb/>
屬洪州總管省南豐水城復入南城縣大業三年廢州<lb/>
復臨川郡十二年為林士𢎞所據唐武徳五年平士𢎞<lb/>
復置撫州又分南城復置永城東興縣七年省入邵武<lb/>
隷建州貞觀元年分天下為十道撫州隷江南省宜黄<lb/>
領縣三南城其一景雲二年復置南豐縣二十一年分<lb/>
江南為東西道南城南豐並屬撫州隷西道天寶元年<lb/>
復改臨川郡乾元元年復改撫州元和六年置洪吉都<lb/>
<pb n="KR4e0170_WYG_007-14a"/>
防禦團練觀察處置使咸通六年改鎮南軍乾符元年<lb/>
置江西觀察使南城南豐屬撫州咸在統治時撫為鍾<lb/>
傳所據龍紀元年復置鎮南軍中和二年危全諷起南<lb/>
城據治撫州至五代梁開平三年全諷敗地入偽呉順<lb/>
義元年升昭武軍節度晉天福二年南唐取呉復置撫<lb/>
州開寶二年李煜以南城縣置建武軍宋藝祖開寳八<lb/>
年師下江南得郡十九置撫州軍而南豐在所領治太<lb/>
平興國三年改建武軍為建昌軍淳化元年南豐復為<lb/>
<pb n="KR4e0170_WYG_007-14b"/>
建昌領治紹興八年安撫使李綱轉運使逢汝霖徐霖<lb/>
奏分南城之東為新城縣南豐之南為廣昌縣元改建<lb/>
昌軍曰建昌路陞南豐為州直隷江西行中書省至正<lb/>
十二年壬辰紅巾起據復不常十六年乙未右丞托岱<lb/>
鎮綏方定十九年戊戌偽漢陳友諒陷建昌路令王溥<lb/>
守之二十二年辛丑皇明既定江南王溥歸附是歳二<lb/>
月改肇昌府九月改建昌府領治縣四曰南城曰南豐<lb/>
曰新城曰廣昌因宋制焉郡連建州會于南昌南昌古<lb/>
<pb n="KR4e0170_WYG_007-15a"/>
豫章也故名建昌又以旴水為望故曰旴江郡云<lb/>
南城縣附郭本漢舊縣一統志云以在豫章郡城南故<lb/>
名太平御覽云髙帝六年命灌嬰立洪州分洪州立南<lb/>
城以其地在郡城之南故曰南城所謂郡城者即豫章<lb/>
郡也舊志謂灌嬰循南粤故置縣或曰是古南粤地後<lb/>
漢分西北置臨汝縣三國呉又分置南豐東興永城縣<lb/>
晉改為新南城隋省三縣復入南城屬撫州治至南唐<lb/>
陞建武軍南城為附郭縣宋改建昌軍元改建昌路統<lb/>
<pb n="KR4e0170_WYG_007-15b"/>
屬仍舊國朝因之<lb/>
南豐縣呉太平二年孫亮置南豐縣分南城之南境又<lb/>
以地産嘉禾故名曰南豐至今稱邑名曰嘉禾或曰古<lb/>
徐州有豐縣加南字别之隋廢臨川郡置撫州南豐省<lb/>
入南城唐景雲二年復置縣先天二年省之開元八年<lb/>
又復之南唐陞南城為建武軍以南豐為屬縣宋初置<lb/>
撫州領治南豐及改建武軍為建昌軍又以南豐與南<lb/>
城並為屬縣元至元十九年陞南豐為州直𨽻江西行<lb/>
<pb n="KR4e0170_WYG_007-16a"/>
省國朝復改為縣屬建昌府治<lb/>
新城縣宋紹興八年分南城之東五鄉置新城縣屬建<lb/>
昌軍其鄉曰旌善曰東興曰豐義曰禮教曰徳安故名<lb/>
猶有存者境内有東興永城舊城因名新城其縣治即<lb/>
黎灘市故邑名黎川元改軍為路縣屬仍舊國朝因之<lb/>
廣昌縣宋紹興八年以南豐疆境闊逺分其南天授興<lb/>
城南豐三鄉地置廣昌縣屬建昌軍即掲坊為縣治一<lb/>
統志云以道通二廣而屬建昌軍因名廣昌縣境有平<lb/>
<pb n="KR4e0170_WYG_007-16b"/>
西臺故邑名平西元改軍為路縣屬仍舊國朝因之<lb/>
　　　分野辨<lb/>
謹按諸説建昌星野在斗或曰斗牛之交或曰須女而<lb/>
唐書又以豫章為越分天道遼邈未敢意測竊惟晉史<lb/>
州郡纒次云豫章入斗十度其引語曰陳卓范蠡鬼谷<lb/>
張良諸葛亮譙周京房張衡並云夫陳卓魏太史令去<lb/>
漢未逺范蠡而下多漢人也建昌漢豫章屬邑所入宿<lb/>
度姑從晉史<lb/>
<pb n="KR4e0170_WYG_007-17a"/>
按春秋傳昭王三十二年呉伐越史墨曰越得歳而呉<lb/>
伐之必受其凶註云歳在星紀似又以星紀專在越之<lb/>
星次也博古君子幸有以辨之<lb/>
　　　城池敘<lb/>
建昌府城唐僖宗乾符中汝南公鎮治建昌經畫城築<lb/>
周迴十里廣一丈六尺髙二雉露屋一千一百三十二<lb/>
楹敵樓三十二所東西門八南北二門通衢焉南唐李<lb/>
崇贍制置建武軍事增築制院城一百六十丈制城門<lb/>
<pb n="KR4e0170_WYG_007-17b"/>
四東曰來逺西曰永豐南曰祈仙北曰朝天城之上敵<lb/>
樓二十有四楹髙二丈有竒宋元豐中廖恩竊據邵武<lb/>
太守鄭琰請于朝闢城四隅相爽塏地宜作新城即今<lb/>
治城周迴九里十三武東疊以石江流維悍故也西南<lb/>
北間以甓堅好為稱東門三曰旴江曰合江曰天酒西<lb/>
二曰紅泉曰清軍南四曰祈仙曰膏露曰太平曰安濟<lb/>
北一曰朝天偽漢將王溥歸附國朝因守之章益謙糾<lb/>
敗兵圍城凡五十四日而解溥以西南北地勢卑而城<lb/>
<pb n="KR4e0170_WYG_007-18a"/>
基稍薄幾失守遂并東而改築之因天酒門為東門易<lb/>
名曰武勝紅泉門為西門易名曰儀鳯祈仙門為南門<lb/>
易名曰通㑹朝天門為北門易名曰朝京餘門塞之凡<lb/>
城髙以二丈五尺為度厚丈九尺基廣二丈九尺但自<lb/>
武勝而南延通會厚殺尺許通㑹而西連儀鳯髙殺尺<lb/>
許基殺尺之四儀鳯而北延朝京髙亦殺尺許自朝京<lb/>
而東延武勝基亦殺尺許東濠因江流天造險勝西南<lb/>
北濬濠深丈許廣丈四尺樓櫓䂓制大備前時洪武改<lb/>
<pb n="KR4e0170_WYG_007-18b"/>
元指揮使耿顯忠來鎮作四城樓宏壯改觀又增築西<lb/>
南北甕城以益守禦歴今兹凡牧守繕治不一然亦無<lb/>
大改作正徳八年知府安奎補築東門甕城名曰固本<lb/>
於城之隅改作四樓曰旴江<hi>舊名</hi>曰望仙<hi>舊團的角</hi>曰來薫曰<lb/>
鳳山<hi>舊吉州樓</hi>又以江流嚙岸慮及城基疊石隄之<lb/>
　　　風俗議<lb/>
按圭峯曰天下當無事三縣之民不出封疆而食其土<lb/>
之入以傲乎南城之逐逐於外者雖然南城之商亦傲<lb/>
<pb n="KR4e0170_WYG_007-19a"/>
之曰吾纒數鏹傾困倒廩無後已屬者商虧折閱農困<lb/>
徴輸才脱場圃已忘晨炊終歳勤動而無擔石之餘矣<lb/>
男任勞女事逸習為故常隋志所謂暴面市㕓競分銖<lb/>
以給其夫者無有也供饁餉則有之耘穫車灌率與男<lb/>
子同事者無有也然亦事紡績以衣其夫故有夜浣紗<lb/>
而旦成布者天順景泰以前男子窄簷高帽衣腰中裾<lb/>
幅周身袖曲肱而已婦女平髻衫制古朴婚㑹以長衣<lb/>
<hi>若今女袍</hi>成化間男飾或蓮子㡌桃尖㡌平頂㡌寛衣大袖<lb/>
<pb n="KR4e0170_WYG_007-19b"/>
或腰及于膝或近于胷咸非中制近時稍稍復古而侈<lb/>
婦飾僣擬妃嬪娼優𨽻卒之婦亦有黄金横帶者俗之<lb/>
敝也斯為甚先時燕會果殽用大器多不過五品謂之<lb/>
聚盤後用小盤至數十品謂之簇盤近時仿京師雜陳<lb/>
竒品亦既汰矣噫飲食之變可以觀俗也吉凶多沿俗<lb/>
禮冠不備三加婚不親迎喪事尚佛老尤泥堪輿家學<lb/>
祭禮久廢墓祭之外無聞焉士夫家間行古禮閭里亦<lb/>
多慕之然循習既乆未能悉變也<lb/>
<pb n="KR4e0170_WYG_007-20a"/>
　　田賦議<lb/>
　　　兊軍<lb/>
謹按舊牒兊軍初徴本色交兊成化十六年間督運平<lb/>
江伯陳公過聽指揮徐昇申狀南城暨新城係山溪筏<lb/>
運多致遲延定擬折色每石正耗一兩二錢祈以軍民<lb/>
兩利但折價太重幾倍之矣展轉弊又不可勝言議者<lb/>
謂南豐居南城上流可以舟運本色新城水道不減南<lb/>
豐南城又當㑹流淮安南京倉米百艘並下謂之山溪<lb/>
<pb n="KR4e0170_WYG_007-20b"/>
而獨難於兊運可乎先是郡守舒公崑山縣令毛君騤<lb/>
嘗議白以蘇民隠而上之人重於更議輒報罷今令孫<lb/>
君甫申議如初都御史孫公燧可之尚須議奏乃定格<lb/>
推官羅君江署縣事復議就水次交兊以蘇民困孫公<lb/>
下使司查議施行<lb/>
　　　里甲<lb/>
景泰間都御史韓公雍撫治定額每里歳派銀六兩非<lb/>
全里者殺其半輕重適均而用自給法之善者也後隨<lb/>
<pb n="KR4e0170_WYG_007-21a"/>
事增派至加舊額之半而所司恒以不足聞正徳八年<lb/>
更定仍以近額每里九兩五錢為率查照丁粮通融均<lb/>
派欲别貧富以定畫一之規然究立法初意名為里甲<lb/>
以里取之甲而輸之於官者也若不通論全里十甲丁<lb/>
粮之數而止論里正一户貧富之差則富者所入視舊<lb/>
什九而取之甲者不加貧者所入視舊什一而取之甲<lb/>
者不減丁粮既無定數愚民詎能周知吏胥髙下其手<lb/>
又不能保其必無也大扺法乆而弊弊思變變而益弊<lb/>
<pb n="KR4e0170_WYG_007-21b"/>
不若因其弊而釐之使復初焉其可也又况周禮養民<lb/>
之政曰恤貧必曰安富貧者固貧富者日入於貧豈郡<lb/>
邑利哉敢附論之幸當道者垂采焉<lb/>
　　　鹽粮<lb/>
鹽筴之利實師管氏以資富强然初行海王之國而已<lb/>
歴今而山澤亦在征例難率變也國初計口給鹽歳三<lb/>
斤亦計丁征米歳四升天順七年折徴鈔貫公私均利<lb/>
第征則變版籍以滋民奸解則易楮幣以專國利公私<lb/>
<pb n="KR4e0170_WYG_007-22a"/>
之害日甚矣議者謂隨粮徴解而不别立庫局害迺息<lb/>
長民君子以為然否<lb/>
　　家譜畧<lb/>
　　　旴江夏氏家乘序<lb/>
吾宗譜成易名曰乘乘有載道也夫乘異也任於載同<lb/>
載異也資於乘同乘之成也匪工弗作作而謀人而轍<lb/>
之度同匪御弗行行而謀馬而軌之迹同是所以成乘<lb/>
也而譜有是哉譜若乘之載矣支派異焉親疎異焉世<lb/>
<pb n="KR4e0170_WYG_007-22b"/>
次昭穆異焉嫡庶賢愚貴賤夀夭異焉然而嚴父本始<lb/>
聯族重宗以生孝弟之心是乗之所以成也乃吾之譜又<lb/>
大異焉者自圖譜不以置局而郎令史不以設官林寶<lb/>
氏作元和姓纂後世師之而吾異之繼而歐陽譜作蘇<lb/>
譜作吾先世師之而吾異之吾亦何敢異也林於唐為<lb/>
昌宗寶之作其流也冒吾異冒也歐陽公斷自可見之<lb/>
世其流也畧吾異畧也蘇公詳所自出而尊之其流也<lb/>
隘吾異隘也吾先世譜歐蘇法也吾懼其執也於歐蘇<lb/>
<pb n="KR4e0170_WYG_007-23a"/>
法微有異也非異吾先人也於戲吾豈敢異也哉有大<lb/>
異亦有大同貴而弗貴有君道焉殤而弗殤有子道焉<lb/>
不幾於隠而章者乎亡吾氏其復之易吾世其正之不<lb/>
幾於直而寛者乎重祀而籍畆杜争而聯墓不幾於簡<lb/>
而明者乎妾有得祔有畧妻焉行有可規及婦人焉不<lb/>
幾於微而切者乎是吾所異者譜法也而同者史法也<lb/>
史之法經之遺也故曰晉之乘楚之檮杌魯之春秋其<lb/>
義一也乘也可獨名譜乎哉雖然攻數乘而成國工兼<lb/>
<pb n="KR4e0170_WYG_007-23b"/>
數家而成善譜後吾譜而作者將有異吾之同者乎將<lb/>
有同吾之異者乎<lb/>
　　　修譜凡例<lb/>
一夏姓自禹受夏后氏顓頊後也湯封夏後於杞其非<lb/>
　為後而不得封者以夏為氏歴代因之賢哲輩出簡<lb/>
　冊可稽至宋末三承士猶為仁和人以真州制置使<lb/>
　治淮西軍世擾攘避居南城始遷即為祖亦昉始封<lb/>
　為祖之義故斷自三承士為譜宗不敢逺紹以取遙<lb/>
<pb n="KR4e0170_WYG_007-24a"/>
　遙華胃之議仁和譜牒亦盛先世未通兹亦不備<lb/>
一五世一圖服盡五世故也第二圖仍舉五世者知六<lb/>
　世所自出也第三圖仍舉九世者放此<lb/>
一宗子貴三傳至必達而止又以必順為宗再傳至受<lb/>
　一而殤以受三為宗一傳至興孫而殤興孫無可繼<lb/>
　者復上自必順下次子克讓長子宗堯為宗五傳至<lb/>
　燦而止又以宗堯長子隆生下次子潤為宗今又四<lb/>
　傳矣<lb/>
<pb n="KR4e0170_WYG_007-24b"/>
一庶子為宗自與古大宗不類故譜法亦難於大别世<lb/>
　次圖並以統宗分派為序聮屬相生兄弟行長幼亦<lb/>
　有不能如常敘者但生年行次皆書自可考見<lb/>
一異姓子為後雖已成派今黜之本宗子出為異姓後<lb/>
　雖已易姓猶書之<lb/>
一世次應為後於本生父及繼父下各書之其有以弟<lb/>
　繼兄者一切改正<lb/>
一夏氏世居雍熙街後一遷金斗窠懷徳坊一遷橋東<lb/>
<pb n="KR4e0170_WYG_007-25a"/>
　狀元坊一遷西湖一遷塔埠其散處僦屋居者亦多<lb/>
　然世次未逺尚可統繫故不得遵歐公五世六派之<lb/>
　例<lb/>
一譜以聮族重祖也自作者視之有親若疎自祖視之<lb/>
　一也故行名字號及事跡可詳者一例致詳不能詳<lb/>
　者已是又不敢師蘇公譜吾自作之意<lb/>
一譜無載婦初異姓也然娶者合二姓以為宗廟主天<lb/>
　地配合迺有生成子以繫宗母以廟祭禮稱妾有子<lb/>
<pb n="KR4e0170_WYG_007-25b"/>
　者亦祔祖姑可祔廟或亦可祔譜故以義起娶妻必<lb/>
　書有不書者義絶也妻無子妾有子以承宗者書妻<lb/>
　有子妾雖有子不書妾之子則書仍註庶出以别之<lb/>
　重嫡妾之分也<lb/>
一譜稱號或以官或以行或稱某公初無定格然竊意<lb/>
　自祖宗而下視則宜名自子孫而上視亦可字世逺<lb/>
　族繁名字容或有干諱者故或名或字有所避也但<lb/>
　名則註字字則註名不得其字與名者則書行其官<lb/>
<pb n="KR4e0170_WYG_007-26a"/>
　稱私號備見註下若有官者一以名稱嘗通籍也兄<lb/>
　弟行而下均以名稱壓於所尊也<lb/>
一凡有子者註幾子既娶無子而卒者書止遵歐法也<lb/>
　未娶而卒者書殤殤而有成人行迹可指驗者書蚤<lb/>
　卒二字以旌之禮曰能執干戈以衛社稷雖欲勿殤<lb/>
　也不亦可乎<lb/>
一凡未及六十而卒者書年踰六十者書夀婦不紀年<lb/>
　躋夀者紀之尚齒也<lb/>
<pb n="KR4e0170_WYG_007-26b"/>
一或曰名或曰諱生死之别也别葬書葬從祖書袝示<lb/>
　有尊也<lb/>
一祭田有原祖置者有各位自置者徃時於清明旬日<lb/>
　内各以供墓祭之費但賢愚貧富自有難以齊者故<lb/>
　百年間墟夷其墓者有矣甚可哀也今欲建置祠堂<lb/>
　每歳於清明冬至各設一祭其儀物及掃墓規制俟<lb/>
　定議别載凡我宗人言歸于義其祭田既合于一即<lb/>
　非已有祠堂工訖歳積羨餘義田舊規循可克復其<lb/>
<pb n="KR4e0170_WYG_007-27a"/>
　後宗人立有伏臘考終之後仍入祠堂助祭永為家<lb/>
　式其故違者宗長率宗人以義責之不聽以法治之<lb/>
　凡條段界至粮畆皆須詳載以防後虞仍註各位所<lb/>
　出不没其善也若宗人不縁伏臘醮祭而願有所出<lb/>
　以佐公者特書表之<lb/>
一山圖備載形勢從俗也且使後人易於尋究也仍註<lb/>
　祖置續置及某位下分守俗尚風水世家右族往往<lb/>
　以此大有悖戻圖之者杜争以全義也歴年既久亦<lb/>
<pb n="KR4e0170_WYG_007-27b"/>
　有失其處者凡我宗人多方訪究俟得之後續具圖<lb/>
　載<lb/>
一先世行能俱有可稱其卓然在人口耳足為後人程<lb/>
　法者分條書之為家規輯畧章善也其傅㑹文飾適<lb/>
　為上誣故不敢濫録若考問不及記載未詳俟别有<lb/>
　得又當續紀<lb/>
一先世或有銘誄贈文及宗人所作有闗宗義者附録<lb/>
　于後文獻有徴不敢廢也<lb/>
<pb n="KR4e0170_WYG_007-28a"/>
一譜以卦名為號計六十四冊分收珍襲毎祀事會於<lb/>
　祠堂以防鬻篡之弊其有生娶卒葬每歳一登載之<lb/>
　　　家規輯畧上<lb/>
制置使諱貴按宋史文山先生傳云天祥得至真州城<lb/>
　下守將苖再成迎宿時真州不知京城消息已數月<lb/>
　聞天祥至無不感憤流涕諸將皆謂兩淮兵力足以<lb/>
　興復恨李制置與淮西夏老不能合從得丞相通兩<lb/>
　間脈絡不出一月連兵大舉江南可傳檄而定也又<lb/>
<pb n="KR4e0170_WYG_007-28b"/>
　云天祥喜甚即為書李庭芝夏貴庭芝得書反疑丞<lb/>
　相無得脱理罪真州不當納之贊曰或謂使庭芝不<lb/>
　疑則夏貴可合事未可知豈可謂天下之所廢不可<lb/>
　興者邪良勝曰吾祖不幸而屬庭芝莫克以忠義顯<lb/>
　著何幸而逮謀文山迺附傳而有考於後之人也<lb/>
松雲居士字季逺少遊江湖醝貨以萬計舟泊淮揚間<lb/>
　遇文皇靖難兵同商咸願附應隨擢大官惟公棄舟<lb/>
　而遁但曰有親在未敢許以死抱胡琴給道里費而<lb/>
<pb n="KR4e0170_WYG_007-29a"/>
　歸貧約終身無愠色號松雲居士意以自况里人遂<lb/>
　以為私諡云<lb/>
立誠公與弟立讓立義愈敬立信俱讀書有禮度立讓<lb/>
　卒遺孤顯暨達立義卒遺孤建公字顯愈敬字建立<lb/>
　信字達婚冠分貲若子人莫能辨論者以公長任家<lb/>
　歸美于公焉公性剛正不附倚桂坡左先生目之曰<lb/>
　倔强翁一日對局見驢滚地數匝而鳴桂坡戲言曰<lb/>
　這老驢發顛公即應聲曰此畜左贊右贊犯桂坡姓<lb/>
<pb n="KR4e0170_WYG_007-29b"/>
　名不忌也大笑而罷雖近諧謔亦足以見不為勢所<lb/>
　奪矣餘見墓志<lb/>
秉文公按舊譜註稱為人鯁直不妄言語不茍取予有<lb/>
　古君子之風<lb/>
立讓公少績學有懷疑義者往諮咸得焉人號之曰通<lb/>
　鑑先生<lb/>
司訓公諱忠少負才不能居人下以舉人署延平訓導<lb/>
　事一日隨太守上表故事鋪罽為位公正色曰天威<lb/>
<pb n="KR4e0170_WYG_007-30a"/>
　咫尺敢如是乎竟徹去當事值雨左右為守張盖公<lb/>
　斥下之守銜之後同官中酒暴卒子以喪昏公曰禮<lb/>
　義相先之地不宜有此扃鑰甚固卒弗敢納後守風<lb/>
　使誣公招飲左證公公棄官而歸杜門不復通人間<lb/>
　事匿所親教授童子一日主家隂有刺語奮烈自盡<lb/>
　噫行雖過中亦志士流也<lb/>
愈敬公素敦義女弟因粧次于樓火母氏甘性嚴憾之<lb/>
　匿不敢見公罄貲市材旬日樓成甘迺色喜女弟亦<lb/>
<pb n="KR4e0170_WYG_007-30b"/>
　安晩年因食骨鯁喉吻欲裂浹旬未下微睡忽驚覺<lb/>
　呼婢蓮奴云一對童子穿紅笑舞救我也骨遂下或<lb/>
　云公嘗於鯉湖廣王殿易柱一對故爾事涉荒唐然<lb/>
　亦為善獲報之一驗也<lb/>
立信公好學能古文仲兄司訓公以剛直忤上獲罪公<lb/>
　以義赴難傾貲多計畧司訓公迺免公嘗飲于女兄<lb/>
　家歸薄暮有鬼魅若醉狂狀觸公公奮力搏之落其<lb/>
　首其正氣不惑類若此餘見墓表<lb/>
<pb n="KR4e0170_WYG_007-31a"/>
用理公體貌魁梧而性度優裕每歳杪勾稽子母度不<lb/>
　能償者輒焚其券諸子就學公先教其字畫楷正親<lb/>
　師取友必得時選後仲子雲季子泉相繼以科名顯<lb/>
　人人惜公未及見也季弟用璋公少坎坷最為父母<lb/>
　鍾愛公先意承順益愛之用璋公嘗以官田兊價為<lb/>
　貲公以民田易之俾售得善價父母安焉兹其孝弟<lb/>
　一節也餘見墓志<lb/>
判簿公諱文義嘗為汝寜司獄有軍職乆繫當刑公察<lb/>
<pb n="KR4e0170_WYG_007-31b"/>
　其寃為條析于守出之後改嚴州有富家劉姓者為<lb/>
　勢家隂中坐盗獄公得其情亦白于守遂不成獄故<lb/>
　曰一命之士茍存心于愛物於人必有所濟信然<lb/>
文善公平生無忤人事晩年於子姓臧否亦有辨别季<lb/>
　子瑀少失檢制以欲病亡公撫尸而不哭其嚴又如<lb/>
　此<lb/>
用瓛公幼敏慧好學尤精於綱目通鑑人有索隠僻難<lb/>
　之者不窮屈桂坡左公號博洽每於元宵作燈謎杳<lb/>
<pb n="KR4e0170_WYG_007-32a"/>
　幻莫測曰須夏先生來公至百難俱廢<lb/>
用璋公有口辯能白道詩詞語居家戒子孫每撮成語<lb/>
　曰柔能制剛弱能制强又曰得之易失之易至今猶<lb/>
　可誦之<lb/>
用珽公性嚴宗人讀書者知禮愛之商閩以信聞每新<lb/>
　竒物待公至迺價定後寢疾所來往者延醫視湯藥<lb/>
　若親然疾甚富翁有良木衆度弗售翁曰夏某好人<lb/>
　也吾讓之亦不取厚直其重於人亦如此<lb/>
<pb n="KR4e0170_WYG_007-32b"/>
希肇公信義著于鄉有閧訟不之有司而之公者公咸<lb/>
　喻之義折以是非輒息去性不嗜酒對客時瞑坐以<lb/>
　仲弟雲季弟泉中式立坊牌有司慶飲數十酌尚惺<lb/>
　惺也人以是為公友愛之徴云餘見墓志<lb/>
恭元驛宰警敏有幹濟才事上惟謹為士夫所重其任<lb/>
　劍浦東海翁時號鉅工作詩送之曰延平津頭水拍<lb/>
　天神劍一去今千年送君此去須重問光芒還在斗<lb/>
　牛邊是可驗也<lb/>
<pb n="KR4e0170_WYG_007-33a"/>
時瞻公氣局端重動有儀則婦翁余御史公素剛毅人<lb/>
　少當其意者每以得公門下為慶曰真佳婿也性友<lb/>
　愛二弟力學師友來往膏晷靴韈之類每有資焉<lb/>
竒峯先生為商城學諭時膺聘為浙江考試官有士懷<lb/>
　千金粥舉者暮夜抵舍先生閉門拒之不去幾欲付<lb/>
　之法又有以當道故人書至者亦竟不啓視然終身<lb/>
　不發人姓名亦未嘗對人言也先生善行詳見墓志<lb/>
　兹特其隠者耳<lb/>
<pb n="KR4e0170_WYG_007-33b"/>
希淳公少孤窘甚後以能書重信為鄉人所依漸至豐<lb/>
　裕植立二弟父有遺業悉讓之父女弟為卓氏婦早<lb/>
　寡賙䘏備至比没經紀喪如禮焉<lb/>
良器驛宰最知尚儒雅若木齋謝公海日王公亦器重<lb/>
　之文善公夀倒囊輸粟乞冠帶榮終其身遍求文人<lb/>
　鉅工詩文盈緗帙有足傳者是可謂知事其親者矣<lb/>
允中公嘗與楊隆共貲均利二十餘年竟無後語隆病<lb/>
　幾年視之若兄弟百費惟共隆没公與其子㑹計隆<lb/>
<pb n="KR4e0170_WYG_007-34a"/>
　已多費七金餘公毅然曰與而父交乆忍逼其孤竟<lb/>
　不問兹不可以市道交例之也<lb/>
愚夫先生師仲兄竒峯先生事之以父終其身當試禮<lb/>
　部時得竒峯赴哀毁甚即不欲終事同舍强之方寸<lb/>
　亂竟不成巻後奔宜陽扶柩暨戚屬歸次泗山舟阽<lb/>
　石漏先生籲天痛哭曰吾兄素善未應無葬所也柩<lb/>
　迴流不去呼小舟繫而舉之是精誠所感也兄弟五<lb/>
　人廬舍可四分之先生讓諸兄姪擇便有之但曰父<lb/>
<pb n="KR4e0170_WYG_007-34b"/>
　基弗構比於不孝吾屬㕔事以存名耳别築居之嗚<lb/>
　呼吾親隠徳顯功並見墓志及平海錄兹其逸焉者<lb/>
　也<lb/>
允茂貞士性善知學有志名宗嘗自類族系雖未必中<lb/>
　古矩度然亦有可考者矣<lb/>
希賢貞士幼向學能成文理巧慧絶倫百藝攻之即為<lb/>
　本業者忌知星歴人咸咨之足以應也處宗和以義<lb/>
　無長幼賢不肖愛敬之嘗夜宿婣家有魯男子之行<lb/>
<pb n="KR4e0170_WYG_007-35a"/>
　焉<lb/>
景望有弱病當母王宜人病時湯藥謹視扶起卧踰月<lb/>
　勞益病不衰遂傴僂失故狀人曰是知所以為人子<lb/>
　矣<lb/>
　　　家規輯畧下<lb/>
黄氏孺人宗亮公繼妻有逺識當洪武初家以富號于<lb/>
　人曰夏金銀云孺人深自秘匿公嘗欲買隣人塘地<lb/>
　要約既成孺人止之後果有著令凡民作金銀交易<lb/>
<pb n="KR4e0170_WYG_007-35b"/>
　者勒從軍首軍頭目過里門孺人趨出以金釧投其<lb/>
　車故左右隣若聶姓吳姓皆入尺籍吾宗獨免孺人<lb/>
　之力也<lb/>
甘氏孺人松雲居士妻性嚴正治家勤儉每蚤令小奴<lb/>
　呼于庭曰家貲得過也要牽牛喫水家貲千萬要皮<lb/>
　薄荷也求人故子婦而下無敢及炊而未起者<lb/>
危氏孺人文煥公妻公沒家亦甚窘孺人忍饑績紡不<lb/>
　忍棄夫業比沒遺業如公沒時<lb/>
<pb n="KR4e0170_WYG_007-36a"/>
陳氏孺人用理公妻有丈夫志精巧女工筆管上刀筆<lb/>
　作瀛洲等圖寸許書滕王閣記不省脫㸃畫至今見<lb/>
　者稱絶藝嘗夜績課兒雲泉讀因曰雲爾夫子相後<lb/>
　必為學官泉卑亦作大夫後雲官二十年止教諭泉<lb/>
　通判蘇州進階五品人以方文伯母焉<lb/>
鄧氏孺人用珩公繼妻撫孫謨至不知有父母焉吾宗<lb/>
　繼母以慈愛著稱孺人為最<lb/>
施氏孺人用璋公妻公少使酒難近孺人善調之以是<lb/>
<pb n="KR4e0170_WYG_007-36b"/>
　全恩免禍為多勤績紡雖老眵不廢<lb/>
余氏孺人時瞻公妻公卒時孺人方壯撫孤以節自勵<lb/>
　嘗甘貧苦夜作不肯出下人語年六十迺終<lb/>
王氏宜人愚夫先生妻良勝母也勤于績有業置室間<lb/>
　而亡之越月于隣家機上識之終不發人問其故曰<lb/>
　彼女子也惡名被之終身不滅矣沒之日宗婣無長<lb/>
　幼戚疏咸哀之至今語及尚有欷歔泣下者餘見行<lb/>
　狀及墓表<lb/>
<pb n="KR4e0170_WYG_007-37a"/>
趙氏安人良勝妻也初歸余時尚少已省事荆布十年<lb/>
　列珠翠行無赧色人嘗紿使假于婣家應之曰非已<lb/>
　有而飾之益可愧矣餘行見墓志<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0170_WYG_007-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東洲初稿巻七<lb/>
</p>
<p>
</p>
  </div>
<div>
<head>東洲初稿巻八</head> <lb/>
    <p>
<pb n="KR4e0170_WYG_008-1a"/>
欽定四庫全書<lb/>
　東洲初稿巻八<lb/>
　　　　　　　　　　　　明　夏良勝　撰<lb/>
　　詩<lb/>
　　　墨竹<lb/>
一幅寫真竹依然老嫩莖不驚風雨夢深倚雪霜明有<lb/>
影濃且淡無根枯復榮詩魂偏入格聊寄故人情<lb/>
　　　山遊荅同志<lb/>
<pb n="KR4e0170_WYG_008-1b"/>
散䇿行迂路離離坐石橋柳煙依日睡花雨趂風飄大<lb/>
笑逢開口相期怕折腰深盃馮自酌清韻倩人敲家食<lb/>
本同舍官資擬共寮塵心無地著客氣有氷消風月本<lb/>
人分乾坤定我交若知難重擔何以荅清朝後望須刋<lb/>
竹初心學理苗看雲還絶巘乗月欲通宵臣節千年重<lb/>
君門萬里遙無端發長恨畫角一聲譙<lb/>
　　　晩眺<lb/>
宻雲驅雨過山為送青來犬吠行人住牛奔牧豎囘好<lb/>
<pb n="KR4e0170_WYG_008-2a"/>
句隨涼得芳樽入夜開牀頭無所有幾巻舊書堆<lb/>
　　　偶書<lb/>
有雨梧逾碧無風竹自開小溪深雪注矮屋厚雲堆薜<lb/>
茘牆通徑芝蘭砌少埃柴門春晝掩不見一人來<lb/>
　　　山房夜話<lb/>
丈室清於洗𤣥𤣥正可談放簾分月碎迎户半風含人<lb/>
夀豈無百浮生只有三摶鵬争欲上征雁幾囘南繞砌<lb/>
澆金菊臨軒數玉簮茶精搜句澁酒力助歌酣岐路誰<lb/>
<pb n="KR4e0170_WYG_008-2b"/>
曾泣迷途馬更諳芳心難妥貼短髪易差鬖話到忘憂<lb/>
處行儲欠一擔<lb/>
　　　宿中方寺三首<lb/>
永夜便僧話茶膏一味真破牆通月色空閣接雲親切<lb/>
切笛中雨浮浮甕底春五更清夢曉門放欲來人<lb/>
絶巘馮虛望大江江花似浴白鷗雙自家適意閑藜杖<lb/>
隔㟁愁聲老木梆吊古豈無芻比玉崇文直有筆如杠<lb/>
村深寂寂無人到山月茅簷照睡厖<lb/>
<pb n="KR4e0170_WYG_008-3a"/>
避囂來野寺學静慣㕘禪般若臺風静多羅樹雨連老<lb/>
龍寒劍影孤鶴避茶煙𤣥到無言䖏推窻一枕眠<lb/>
　　　寓松溪寺聮句<hi>東洲少號小坡</hi>
立馬松溪寺長風掃斷橋<hi>小坡</hi>逢僧無故老磨石記前<lb/>
朝<hi>月堂</hi>崖古樹遮目臺荒草沒腰<hi>小坡</hi>坐陪清話乆鄙<lb/>
吝頓然消<hi>月堂</hi>
　　　喜得酒聮句<lb/>
荒村難問市古刹倒芳樽<hi>小坡</hi>强飲開懷抱沈酣罷討<lb/>
<pb n="KR4e0170_WYG_008-3b"/>
論<hi>月堂</hi>欹枕無多夢連牀更幾人<hi>小坡</hi>明朝囘馬首歸<lb/>
路莫逡巡<hi>月堂</hi>
　　　醉中鬬謔聮句<lb/>
吟尖方滑澑醉眼欲摩挲<hi>小坡</hi>總為髙情遣其如逸興<lb/>
何<hi>月堂</hi>儒風便脫落僧話轉多羅<hi>小坡</hi>且莫嘲同異孔<lb/>
門有四科<hi>月堂</hi>
　　　晩眺聮句<lb/>
登高窮暮景雲樹鬱蒼蒼<hi>月堂</hi>牛飽眠煙草鳥歸送夕<lb/>
<pb n="KR4e0170_WYG_008-4a"/>
陽<hi>小坡</hi>漁艇趨前浦僧鐘出上方<hi>月堂</hi>坐深清到耳寒<lb/>
澗落鏗鏘<hi>小坡</hi>
　　　食瓜聮句<lb/>
剖破綠雲房來供天上郎<hi>月堂</hi>白分成片玉清嚼滿池<lb/>
霜<hi>小坡</hi>紅子堆盤燦餘甘潯齒香<hi>月堂</hi>青門隨處是何<lb/>
必問炎涼<hi>小坡</hi>
　　　乗涼聮句<lb/>
披襟納晩涼<hi>小坡</hi>微雨灑迴廊<hi>月堂</hi>松吼虬龍怒稻翻<lb/>
<pb n="KR4e0170_WYG_008-4b"/>
雲霧黄<hi>小坡</hi>新詞稱絶唱爽氣協清商<hi>月堂</hi>更到山城<lb/>
逺簷鈴代擊梆<hi>小坡</hi>
　　　杏林春意<hi>為樊國醫題</hi>
杏壇作孔道杏林鳴僊居儒醫次第業董樊先後車三<lb/>
部脈息㑹一㸃靈臺虚移此藥天下何必論刀圭<lb/>
　　　和荅雲山塔寺小憩<hi>二首</hi>
招提清欲水不許㸃塵侵逕曲履痕薄雲封塔影深佛<lb/>
説幻於古人心巧似今幾多朝市客方寸有山林<lb/>
<pb n="KR4e0170_WYG_008-5a"/>
野寺尋真處凭髙望眼遙天心留勝槩人語在層霄俗<lb/>
氣從前避清歌取次饒明朝南北夢嘉㑹惜寥寥<lb/>
　　　過石門寺次邵二泉先生韻<lb/>
水嚙沙中石聲聲入耳幽忽然疑砥柱何處覔瀛洲野<lb/>
寺偏宜夏溪毛可薦秋棹歌來往發到底不驚鷗<lb/>
　　　洪都和胡副郎赴召二首<lb/>
脚根不避路到處便為家醉過十年夢風摶一望沙閑<lb/>
情詩入畫生意草方芽長者須投轄清清一味茶<lb/>
<pb n="KR4e0170_WYG_008-5b"/>
塵封簮笏厚一拂自今年屯擬經綸濟憂當天下先亭<lb/>
深風月上書飽夜燈前直到亨衢穏披雲見此天<lb/>
　　　次謝家埠用前韻<lb/>
煙草軟十里江雲繞幾家犬靈夜當户鷗懶曉眠沙有<lb/>
緣尋道路無處問根芽兀兀推蓬坐方壺有賸茶<lb/>
去路還歸路今年似昔年坐高三尺浪争著一篙先風<lb/>
急鳥更疾雲移岸欲前不堪囘首處家在一方天<lb/>
　　　舟中夜坐<lb/>
<pb n="KR4e0170_WYG_008-6a"/>
坐入江村夜凄風兩鬢生漁燈忽明滅野渡尚縱橫匣<lb/>
劍嫌光逸囊琴覺調更譙聲不到耳忽過雁歸衡<lb/>
　　　過番陽湖二首<lb/>
宵發龍頭鎮午過番陽湖瀦容百流穢風軼片㠶孤光<lb/>
芒鏡未似畔岸天為模野笛漁舟晩行行鴈落蘆<lb/>
眼眶才落此湖光却嘆身如湖裏航破浪只銷心上穏<lb/>
乗風何必望中洋浹宵飛渡真為䇿泛月歸來不用忙<lb/>
許國有懷如李泌孤城明日是端陽<lb/>
<pb n="KR4e0170_WYG_008-6b"/>
　　　過范光湖遇變自慰<lb/>
岸圻湖光惡天翻萬疊雲真於百死地扶出再生人未<lb/>
構唐公稿幾隨屈子淪馮夷應有意留我獻明君<lb/>
　　　舟中寫懐<lb/>
一舸放此老泛泛江湖遊寄跡真浮梗何心問撞舟路<lb/>
通顔氏瀨詩入米家流有子橫舟在白頭高卧丘<lb/>
　　　對月書懐<lb/>
厭家思作客客久夢還家兩睫抉此月寸心紛似麻虧<lb/>
<pb n="KR4e0170_WYG_008-7a"/>
盈真有度南北更無差岑寂誰驅得開塵放甕霞<lb/>
　　　春雨散衙後用杜公韻寫懷三首<lb/>
春半尚無花出牆一畨疎雨為催芳煖從南去多應早<lb/>
寒到北來真較長金粟陌頭才栁色銀瓶窻外亂梅香<lb/>
何如燕子還相識銜得空泥占屋傍<lb/>
春思苦撩亂啼烏來樹間寒光盡流水雨暝失高山案<lb/>
牘求生意妻孥强笑顔家鄉在萬里長是夢中還<lb/>
何處開懷抱天涯問訊人懶成長似癖酒薄也添春只<lb/>
<pb n="KR4e0170_WYG_008-7b"/>
拚心中苦相看竹上青應門無客報頭秃不須巾<lb/>
　　　春雨二首<lb/>
曉風吹面軟輕帽送寒歸山閣雨聲碎野亭雲氣霏草<lb/>
知催地力青欲上人衣閑數隨來雁今朝似較稀<lb/>
雨涼侵短榻春睡起偏遲鳩拙尋遺構鷹揚耐蚤飢干<lb/>
戈經路滑簫管動鄉悲願和征夫淚吹來鬢上絲<lb/>
　　　春雪<lb/>
雲㸃行人鬢相看盡是翁簷流翻作雨衫薄尚禁風欲<lb/>
<pb n="KR4e0170_WYG_008-8a"/>
混鵝毛白休迷鶴頂紅梅花驚大晩春老北枝空<lb/>
　　　和三厓夀陳封君竹坡先生七十<lb/>
少壯薄宦遊老作隠學士種竹縁江坡清風日來此此<lb/>
心虛且貞對竹顔無泚揚塵落飄飄夜雨頻磨洗老勁<lb/>
掣六鼇渭川不在彼垂垂雪低枝寒梢依日起白髪映<lb/>
綠簪何必論年紀龍孫呈蕭森斷截備國史椽管禿甕<lb/>
多董狐良足儗丹砂天上來緋衣忽加爾<hi>竹亦有變紫者故云</hi>故<lb/>
人重相過無主亦自美引泉務厚滋醉日還移祉威鳯<lb/>
<pb n="KR4e0170_WYG_008-8b"/>
諧笙簧笑歌聞正始再過三十年此坡付兒子<lb/>
　　　對雪二首<lb/>
積雪堆還墮貪心欲占秋橋遲驅蹇䇿江曉打魚舟山<lb/>
向雲中老人如畫裏遊僵眠餓茅屋歌舞亂南樓<lb/>
夜雪宻於晝春寒忽過秋忙搊東郭履不見子猷舟枝<lb/>
壓鳥争啄花濃蝶怕遊望中渾一色何處認瓊樓<lb/>
　　　春郊雜興五首<lb/>
茅屋不知得春來三月深蛛絲過遊目鳥語自傷心謀<lb/>
<pb n="KR4e0170_WYG_008-9a"/>
到野中獲詩隨景上尋何人兼吏隠吾欲再生今<lb/>
社皷村村閙相看又一年好懐因出郭塵肺欲澆泉山<lb/>
恠雲堆惡林疎日影穿笑歌驚落帽無意仰書天<lb/>
髙栁未勻綠小桃初著紅兩家鬭芳媚一任付東風供<lb/>
茗來方士扶犁見老翁杜鵑非吊蜀腸斷莫岑中<lb/>
短牆垂薜茘莖嫩綠眠苔吊古誰能事匡今我不才煙<lb/>
蘿孤隼落泉鏡亂魚開立馬長橋問源頭何處來<lb/>
孤村尋竇氏古廟拜劉生風節乾坤老流光草木榮感<lb/>
<pb n="KR4e0170_WYG_008-9b"/>
時思警䇿屯難厭浮名俯伏山陵下卑陳犬馬情<lb/>
　　　挽李從事母<lb/>
賊來夫就縳賊去婦欲捐贖身尚可百揮金安惜千赤<lb/>
手捍鋒刃死心良可鐫亦有幾男兒魚肉終無傳<lb/>
　　　夀楊玉峯先生八十<lb/>
晴霞絢朝日相對玉峯高白髪明蓬矢青樽送海桃洛<lb/>
中應主社林下已忘騷何處尋司馬斑衣未二毛<hi>二郎憲副</hi>
<hi>青年致仕故云</hi>
<pb n="KR4e0170_WYG_008-10a"/>
　　　聞東征得捷<lb/>
將軍馳露布有喜上龍顔破竹迎鋒下持斨未缺間天<lb/>
地若為大鯨鯢秪自頑論功書傑閣欲擬燕然山<lb/>
　　　冬日言志<lb/>
翛翛此長夜一榻百慮生何如晏眠人日上三兩楹眷<lb/>
彼金石聲雜我砌下鳴心茅日斬刈寒谷遷雙鶯開口<lb/>
笑未得著耳頽垣傾惡風穿鳥户相對獨闗情<lb/>
　　　題四皓<lb/>
<pb n="KR4e0170_WYG_008-10b"/>
泥塗四老翁伏臘商山側不墮留侯機安使漢庭識天<lb/>
子驚且疑夢寐見顔色頽衰挾癡兒隠禍頓銷息一言<lb/>
繫炎鼎表表人臣極非無經國資所志在逃匿㝠鴻奮<lb/>
高秋習習快兩翼豈知覬覦人有恨填胸臆神器匪私<lb/>
授造化良可測白雲方英英紫芝窅無跡<lb/>
　　　哀征夫<lb/>
西風聽鳴鏑馬首云已東征夫詵詵行慘淡塵煙中潢<lb/>
池恣狗鼠崩騫並元戎霜重鐵衣冷奔突驅羣<graphic n="KR2667" url="https://raw.githubusercontent.com/kanripo/KR-Gaiji/master/images/KR2667.png" mimeType="image/png"/>殺氣<lb/>
<pb n="KR4e0170_WYG_008-11a"/>
日未薄豈必三刑同舊鬼烏啄肉新鬼號瑤空寒月照<lb/>
營白暝色霏濛濛豈不念妻兒饑凍垂飛蓬北里傾尊<lb/>
醁南隣燒燭紅歳暮未歸得何當思掛弓<lb/>
　　　春日郊行<lb/>
春來三月好景足四郊中豁豁羈懷放騤騤馬首東林<lb/>
深藏鳥語香逺送花風緩轡真如意當途肯嘆窮逺山<lb/>
青掩靄短草綠䝉茸思入蘭亭妙詩嫌謝老工洗觥錢<lb/>
換酒側帽鬢垂蓬野氣迷坰塢茅簷接大空感時誰可<lb/>
<pb n="KR4e0170_WYG_008-11b"/>
後憂世我當雄百畆全無種春飢未卜豐杜鵑橋上過<lb/>
休遇洛陽翁<lb/>
　　　挽白司㕔表之<lb/>
世為衣冠重文兼道義名夏官思贊理天部寫銘旌夜<lb/>
月秋亭古春風晩棹輕舊遊元是夢寒骨照山明<lb/>
　　　挽陶純甫<lb/>
紛紛入世路生死竟如何兩縣野棠合西曹舊案多濠<lb/>
梁遺好伴薤露踏哀歌蕭索盱眙墓還看宿草麽<lb/>
<pb n="KR4e0170_WYG_008-12a"/>
　　　寫榮恩巻<lb/>
教子祈忠國匡扶願顯親元非博富貴終見荷絲綸烏<lb/>
帽新籠髪霞綃穏稱身焚香開玉軸舉目是楓宸<lb/>
　　　郊行陪祀十首<lb/>
乍出寒郊外分明似壩橋合氷連斷野孤樹入層霄瘦<lb/>
馬還堪䇿飢烏信可招一程兼百里行盡不知遙<lb/>
地曠心逾逺天寒氣更清識時曾似鴈解語不聞鸎公<lb/>
瑾元非酒羊斟却怨羮宦情羈思並悵悵此郊行<lb/>
<pb n="KR4e0170_WYG_008-12b"/>
厚顔思肉食何意數干支葭管愁添線昆明待鑿池奔<lb/>
波三日路滋味幾人知收得閭閻事琅玕向我披<lb/>
獨有乾坤意牆頭欲放花先幾催草木候氣蟄龍蛇塞<lb/>
上翁難識壚邊酒易賖更無人肯問温飽是誰家<lb/>
好日瞢騰過幽懷拍塞開空隨驢上老不見雪中梅和<lb/>
氣因人致風煙逐我來城頭悲皷角寒璧落殘苔<lb/>
不問燕山桂那知玉井泉稚兒方緼草老婦未衣綿夜<lb/>
夢追三窟朝餐費萬錢提兵須幾鎮何獨向西川<lb/>
<pb n="KR4e0170_WYG_008-13a"/>
春祠冬烝夜清清入妙香一班隨進退終歳異温涼冊<lb/>
祝昭禋逺衣冠卜吉藏不須占王氣寒沍樹蒼蒼<lb/>
何處尋雲竇泉凝雪滿池林端懸鯽鱠山麓集江蘺貂<lb/>
帽寒緜卒茅簷哭餓兒為探幽興出畨惹悶相隨<lb/>
松宻堪承露山高不碍雲金湯元有主天地本無文仰<lb/>
賴祖宗徳從教夷夏分若非雄據穏戎馬尚繽紛<lb/>
去路還歸路傷懷更幾何風塵隨處是鬚鬢笑人多衰<lb/>
草牛横笛霜林鳥亂歌無端情思惡掩耳莫相過<lb/>
<pb n="KR4e0170_WYG_008-13b"/>
　　　贈傅生宗㑹歸南城<lb/>
傅生婣家子少獨事一室野氣薄城郭大檏渾不失長<lb/>
途買櫂夫抱難紛如質質之者為誰王子我所宻入口<lb/>
即禹穴雅不伸佔畢忽來告我歸四方志了一居然改<lb/>
大觀逾望已六七為告我故人作器須樹漆我行與王<lb/>
子摩厲方自弼遽曰前人車飛騫杳無匹<lb/>
　　　送朱侍御按蜀<lb/>
劍外行騘日春風為拂鞍相思勞太史知已尚儒冠象<lb/>
<pb n="KR4e0170_WYG_008-14a"/>
馬須忘險瘡痍未劇安無縁起諸葛留與陣圖看<hi>子和為索</hi>
<hi>句故云太史事也</hi>
　　　天夀山三十韻<lb/>
列聖聨賓馭開山閟𤣥靈熊羆儼象魏喉嗌限邊庭文<lb/>
皇主萬國武畧呵六丁南天立斧扆北漠空氊屏詔檄<lb/>
靖氛祲弧矢威麊泠仁宗薄世祚章帝垂遙青文人號<lb/>
宣朗載籍輝繁星英廟駐狩轍䇿士驚羸缾穹廬覆真<lb/>
主臣妾居靡寜回天入纘服傑閣圖渠形兩朝定主鬯<lb/>
<pb n="KR4e0170_WYG_008-14b"/>
多難攜常經外蛇就藩府永巷辭嚴扄殿色日炯炯宫<lb/>
流夜濴濴柴桑犬睡屋荻藻漁翻汀老農問旱魃樂腊<lb/>
功𤣥冥昇平見歌舞賢俊易岧<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>夢覺過百歳垣墉誰<lb/>
一聴風愆布後軌劍舄分遺馨六駕宫車晏八音山谷<lb/>
停木天元有譔鐵筆已忘硎漢原陪翼亮秦祀增光熒<lb/>
謾記鼎湖䜟毋刋狠石銘龍髯攀弰角鳳翥獻翹翎午<lb/>
夜風潛壑霜天月在坰虎丘干象緯驪阜失崤涇賤臣<lb/>
愧肉食閔世隨漂萍分行拜釐祝五雲和露零老馬先<lb/>
<pb n="KR4e0170_WYG_008-15a"/>
主心腐草後秋螢長夜代燭光冷石殊醉醒天地有常<lb/>
主㫁鼇撐北溟<lb/>
　　　贈劉侍御還蜀夀母<lb/>
長安日已逺蜀道胡爾難戀戀佳兒心夜夜夢中還一<lb/>
命得取道萬里誰當闗去時年少行驚見毛髪斑母夀<lb/>
古亦稀兒歸良獨艱菊花釀露魄豸繡明春顔東望拜<lb/>
天子南國方威蠻九阪須叱馭四牡行歌還<lb/>
　　　久雨和荅崇道一首<lb/>
<pb n="KR4e0170_WYG_008-15b"/>
潦雨沒街渠源頭水亦活歸騎驚瀊渦努力睛閃爍入<lb/>
門坐空齋旅思苦索莫豈無居髙堂誰復念蛙窟疎茅<lb/>
濕已穿重絺疑大薄愁添甲子頭望入巫山脚昨夜方<lb/>
酣眠清風動帷幕<lb/>
　　　雨中閑叙荅和崇道二首<lb/>
閉門深寂寂有待為君開書笥元無底酒鄉羞未醅鳴<lb/>
鳩雨不歇驚燕夜方回颯颯清涼足明朝秋氣來<lb/>
交誼論今古知心見子期只縁多病癖深荷寄方竒行<lb/>
<pb n="KR4e0170_WYG_008-16a"/>
蟻竹枝上小車花外移盤餐聊爾共重約抱琴時<lb/>
　　　挽林節婦<hi>刑部郎伯緒之母</hi>
掩袖黄昏淚深閨白髪新不縁身後語能繫未亡人有<lb/>
子承衰謝無家合苦辛君恩還士論贏得對蒼旻<lb/>
　　　除夕和石江韻<lb/>
暫把好懷抱開顔向客邊歳窮還有日醉倒不須錢<hi>時家</hi>
<hi>兄寄麻姑數瓶故云</hi>笳皷兒童市寒酸尺五天不妨論甲子明日<lb/>
又添年<lb/>
<pb n="KR4e0170_WYG_008-16b"/>
客愁連歳積都到夜燈邊家信來三日官銜直幾錢買<lb/>
痴作白眼把酒問青天卧聴曉鐘發翻疑説去年<lb/>
燕歌牆外度高遏彩雲邊袖出降魔劍囊無賣賦錢星<lb/>
躔隨歴次更漏一壺天莫怨宫流水冷冷不繫年<lb/>
守歳翻便睡思兄來夢邊有官非肉食無吏索租錢漉<lb/>
酒問燕市烹魚見楚天相思願相見相共祝長年<lb/>
看看數盡今年歴漫説明年差可立從頭檢㸃一年愁<lb/>
焚香告天在今夕<lb/>
<pb n="KR4e0170_WYG_008-17a"/>
年從此夜盡年從此夜來天日各有度㑹合應無媒燭<lb/>
銷商婦淚杯覆王孫哀逐貧不餓死驅厲徒生猜攬鏡<lb/>
羞蓬鬢壯士胡為哉<lb/>
　　　春郊雜詠七首<lb/>
搖鞭催馬絡莫道看春遲錯認重經處還疑未到時林<lb/>
坰自逺俗村落爾相知最喜杜公子追遊當我期<lb/>
春草不受翦茸茸㺯鮮新好山三月景野渡百年身花<lb/>
雨濕穿逕燕風輕掠人春歸何底急來往小車頻<lb/>
<pb n="KR4e0170_WYG_008-17b"/>
袍笏瞻天近衙籌坐日移偶隨安石屐忘卻習家池野<lb/>
店當壚媪長途弛擔兒淡煙桃杏塢春色有人知<lb/>
溪流迎我白野燒為農菁黎杖不扶老春衫難得成岸<lb/>
栁鶯語滑渚蒲魚浪生無由納佳境抉眦飽山明<lb/>
出門消客恨盃酒力春貧樹立青霄上蝶隨金谷隣四<lb/>
方多事日萬里欲歸人卬首溪橋晩孤舟閣水雲<lb/>
少從南國遊負卻東山卧雲深矮屋封天青孤鳥過索<lb/>
索詩酒縁勞勞簿書課拂衣見高岡頓把春愁破<lb/>
<pb n="KR4e0170_WYG_008-18a"/>
春睡苦不熟何事來相闗淺莎沒深渚白鳥飛青山典<lb/>
紱桑麻主扶犁虎豹間無家釀新酒社日樂風慳<lb/>
　　　題廖節母巻<lb/>
陽剛負乾徳鐵石男子腸云何婦女力能任天地綱剝<lb/>
極復迺生理勝氣自降所以君子心表白工詞揚<lb/>
　　　夀萱<hi>為符良臣賦</hi>
開濟歸才望江湖成倦遊萱花清晝夢堂背暮山秋范<lb/>
嫗支家造蘇郎抱國憂黄花三十度祈伴夀樽謳<lb/>
<pb n="KR4e0170_WYG_008-18b"/>
　　　和孔殷邦憲麻姑勝遊二首<lb/>
料爾年家㑹風談一座秋道形先石履清響震山樓花<lb/>
趂雨争發魚親人自浮信渠兼隠吏相與為時謀<lb/>
誰云冠盖侣也自解忘機高誼悲萍梗官資畧顯微泉<lb/>
從石溜下雲與鶴兼飛落日斜穿徑歸來盡染衣<lb/>
　　　環翠亭巻<lb/>
春風蕩晴江夜雨落梧葉南坡有高人孤亭占清絶看<lb/>
竹孰主賓問月幾圓缺泉池三伏氷花砌五更雪獨抱<lb/>
<pb n="KR4e0170_WYG_008-19a"/>
栽培心造化論工拙<lb/>
　　　挽周文明<lb/>
閩學師先覺楚歌悲後生相思不相見秋雨暮山横<lb/>
　　　挽陶郡幕廷佐<lb/>
青門迴巷月白楊飛岸雲蕭瑟入清夜衣冠疑故人空<lb/>
懸絲五兩悵望劍孤津<hi>君任延平未赴而卒</hi>宰木看看拱秋濤隠<lb/>
淚痕<lb/>
　　　東山營先人兆十詠<lb/>
<pb n="KR4e0170_WYG_008-19b"/>
老樹摩崖風壑秋似添哀思泣松楸一函已了三生事<lb/>
杯土難教萬慮休命鍤且當今日務搖鞭却憶去年遊<lb/>
荒亭展目雲飛處目到雲飛淚已流<lb/>
山延震位鬱巃嵸老父幽堂許我封地脈藏真待人顯<lb/>
天峯列秀為誰供丈夫清骨須移竹處士芳魂欲撫松<lb/>
恨殺九京終不作惺時猶想夢時容<hi>墳有松竹交䕃故云</hi>
五里郊行轉入村何堪拈筆步招魂楚歌薤露知無藝<lb/>
呉愛甘棠幸有存忍廢蓼莪於弟子但傳清白與兒孫<lb/>
<pb n="KR4e0170_WYG_008-20a"/>
戴鼇山立泛鯨海難擬高深一念恩<lb/>
衰服營城越一年纔登山麓淚澘然乾坤異待千金直<lb/>
首領同歸拱璧全馬鬛新封當易合牛眠故道不虛傳<lb/>
許多狐兔冗孤塜安用蘇公負郭田<lb/>
雲竇流泉吸不乾挽將洗我恨應難門前有束生何忝<lb/>
囊裏無金死更安神道千年畱望柱穹碑萬口識休官<lb/>
報恩莫罄身輸國拭淚含悲强一餐<lb/>
望裏山頭雲滿巾麻衫淚漬舊翻新功名未了難為子<lb/>
<pb n="KR4e0170_WYG_008-20b"/>
升斗纔沾不養親公論自能揚朽骨雅懐應不放閑身<lb/>
許多感慨干吾慮短榻長檠夜達晨<lb/>
山從東來壁面西雲侵霄漢岡陵低草露濕履尚浥浥<lb/>
松風拂笛長凄凄三曲九曲流不㫁一峯兩峯青欲迷<lb/>
哀哀舉柩即深壙精靈鑒此無窮悽<lb/>
四尺孤墳未告成竒觀百様一時生祖宗合散枝連榦<lb/>
朝揖分明雨後晴甲位文峯驚崒嵂離宫天馬自縱横<lb/>
王維若染無聲妙可是山靈更有情<lb/>
<pb n="KR4e0170_WYG_008-21a"/>
終天抱痛淚澘澘宰栢青皮半欲斑一息夢翻驚夢覺<lb/>
百年人幾見人間寒烏飛訴無言恨癯鶴歸靈不憶還<lb/>
最是追思舊遊地曽隨翁馬上兹山<lb/>
纔出衡門馬首東一山高處路腰通雲封青塜千年主<lb/>
雨净黄冠數畆宫有玉可輝幽宅夜無金難買墓田豐<lb/>
哀懷耿耿渾無際聖主追恩俟大同<lb/>
　　過中方寺見張元錫與黎廷吉輩倡和聨句珠玉<lb/>
　　盈軸因取歸而和之<lb/>
<pb n="KR4e0170_WYG_008-21b"/>
　　　郊行<lb/>
華軒人幾解閒行春色無情過眼明草濕襯花疑綉地<lb/>
山連䝉靄欲羅城短橋深蘚驚蹄滑嚙岸高枝慣鳥鳴<lb/>
塵慮已忘清入骨不妨窮壑洗淙聲<lb/>
年來習得懶於雲秃筆嚴披肆典墳草屋厚乗忘漏雨<lb/>
紙窻微隙可容曛朝宜論列野宜俗生有穹碑死有文<lb/>
前代鼎彝今具在莫言銘後更無勲<lb/>
　　　輓春二首<lb/>
<pb n="KR4e0170_WYG_008-22a"/>
規將好景輳春華朝士裝成處士家夜雨忽添枝上葉<lb/>
東風猶拂鬢邊花鳥如喚我夢初㫁山似羞人雲半遮<lb/>
却恠此身羈宦轍無多縁分伴煙霞<lb/>
野寺尋芳著屐忙雨花沾袖趂風香從頭撿㸃傷春事<lb/>
撫掌瞢騰過日光黄四娘來迎笑臉杜工部已破愁腸<lb/>
流年去去誰畱住大債如天次第償<lb/>
　　　宿崇梵寺二首<lb/>
纔離城市即山林古刹停驂一解襟我欲静中還有得<lb/>
<pb n="KR4e0170_WYG_008-22b"/>
誰言刪後不須吟茶椀潤枯煙竈濕酒盃銷淚燭痕深<lb/>
相逢盡話浮生夢夢覺浮生只此心<lb/>
誰解揮戈却日光年來年去自家忙世情落落話移榻<lb/>
心緒忉忉笑舉觴聲入北風毛欲樹夢囘南國背多芒<lb/>
不如袖袖無闗係到得浮沈老道塲<lb/>
　　　舟行三首<lb/>
軒冕維身丘壑懷神交萬里故人偕秋風入棹思歸路<lb/>
夜雨連牀憶小齋幾處樵歌驚耳聵一聲漁笛破心霾<lb/>
<pb n="KR4e0170_WYG_008-23a"/>
仙舟却也無前譽折角巾歸笑滿街<lb/>
物色都收上筆尖驚人句法俗人厭雲横水蘸天移棹<lb/>
風泊花飛晝捲簾暫息敢忘黄鳥知浪遊應惹白鷗嫌<lb/>
歸來小坐温殘蠧一夜悠悠過幾籖<lb/>
朝野牢牢兩繫身十年踈更一朝親交遊自古能無别<lb/>
張范于今又有人風力搖搖江上栁晴光漾漾水中蘋<lb/>
相期何處梅花發深夜寒簷再共巡<lb/>
　　　山行<lb/>
<pb n="KR4e0170_WYG_008-23b"/>
古林隂木欲無岡孤稜冉鬱撑穹蒼錚錚萬籟驚殘夢<lb/>
陽烏走曜衣麻桑腔中湛湛無何有川上晴光花間栁<lb/>
老農日日理生涯數口命懸田百畆野雲洞口為誰開<lb/>
青峯箇箇迎人來大顛解我文學㑹一肩穏挈詩囊陪<lb/>
二難四美一時集許多眼界閒收拾却費將軍五萬箋<lb/>
筆鋒掃秃煙猶濕洗觥命酌還自謳山花笑上遊人頭<lb/>
花香簌簌落酒魄嘹嘹野鶴舒青眸春和却也有秋爽<lb/>
不獨蘭亭解心賞浪云今日非古人徳星昨夜禪闗朗<lb/>
<pb n="KR4e0170_WYG_008-24a"/>
　　　郊遊<lb/>
村落空梁新燕泥受風斜影亂東西去年租税門無吏<lb/>
今日逢迎主有鷄春過一畨人坐夢馬延再紀路難迷<lb/>
淳音欲挽囘清廟誰在唐虞敢任䕫<lb/>
笑笑長年過虎溪此囘忘却自家竒三槐器宇步猶緩<lb/>
五栁丰神手欲攜野鳥幾聲人逐北零花萬㸃岸移西<lb/>
無情只似風中蝶都向詩壇借品題<lb/>
處處柴門日舉煙幾人春思不成眠長鋤拄閣山頭雨<lb/>
<pb n="KR4e0170_WYG_008-24b"/>
短笛横吹洞口天芳草聨鑣清得句便松連榻静談𤣥<lb/>
怪來野鶴相親意嘹亮一聲飛過前<lb/>
　　　舟行三首<lb/>
春江擁雪䕶行舟舟上豪人自在流檣尾無籠多去鳥<lb/>
筆頭有刃少全牛楊州㑹裏花呈瑞宋子門前栁更愁<lb/>
顧我闗心名利上何如莎草一眠鷗<lb/>
深篙撑出栁隂船直到蘆根淺水邊刈麥食新生意足<lb/>
賣花擔舊呌聲便釣魚臺上竿成竹載酒堂前草覆田<lb/>
<pb n="KR4e0170_WYG_008-25a"/>
鼓楫放歌歌欲醉問奴有幾杖頭錢<lb/>
小棹悠悠走水光浪翻花片觸殷香好山岑寂添詩瘦<lb/>
細雨廉纎促渡忙壯志未能忘伐木微軀元不出空桑<lb/>
年來識得真滋味老菜餘花匝地黄<lb/>
　　　和邵二泉先生待麻姑泉一首<lb/>
為取深青洗却迂石梁趺坐正剛予匣中寶劍騰還否<lb/>
天上銀河落未如飲雪香分歸洞侣佩環聲碎宴池餘<lb/>
滄桑果是無根説㑹見何人去惡書<lb/>
<pb n="KR4e0170_WYG_008-25b"/>
　　　野寺尋春二首<lb/>
十里春驕碧玉蹄為分清思草堂西風抛魚尺水痕闊<lb/>
雲織鶯梭樹影低芣苡盈筐人自采豕蛇歸穴劍無提<lb/>
太平有象伊周在誰向桃源問五溪<lb/>
深掩柴扄老却春不知花爛已迷濱漫漫野草踏成路<lb/>
潑潑江流空問津最是一年生事急謾勞百舌巧聲新<lb/>
坐餘忽地東風惡舉扇何人要避塵<lb/>
　　　坐亭有感與友清話二首<lb/>
<pb n="KR4e0170_WYG_008-26a"/>
微暑侵涼晴半隂養花天為主人深除教蔓草開三徑<lb/>
恨不松根長百尋東郭梵音鯨入壑西山瀑布練飛岑<lb/>
坐中有客閑評史幾見丹心照古今<lb/>
送歸春事已闌珊雨惹雲衣萬疊巒愧我無詩虛好景<lb/>
多君有力障狂瀾水心亭子論心㑹虛白堂中袖手觀<lb/>
擊缶浩歌箕踞穏自家風味欲無官<lb/>
　　　祈雨有感柬宋郡守<lb/>
誰為吾人購二天馬前萬滴沃公田頓教赤土俱行潦<lb/>
<pb n="KR4e0170_WYG_008-26b"/>
要使黄雲足備饘一念果然囘大造五龍應不譲先賢<lb/>
新亭擬入滁陽事欲代蘇公續一篇<lb/>
　　秋興方髙偕釋月堂作山遊人往返成聨若干首<lb/>
　　聊紀行耳<lb/>
　　　曉行聨句<hi>小坡少時號也</hi>
並馬郊行趂月涼<hi>小坡</hi>渠源十里路岐長<hi>月堂</hi>嶺横雲<lb/>
際衣全濕林抹煙籠影半光<hi>小坡</hi>熠燿數星螢在草豐<lb/>
穰幾處稻登場<hi>月堂</hi>太平可是真無象何事茅簷穏睡<lb/>
<pb n="KR4e0170_WYG_008-27a"/>
厖<hi>小坡</hi>
山畱殘月路穿雲數里模糊認未真<hi>月堂</hi>鳥似喚醒人<lb/>
轉急犬於臨别客還親<hi>小坡</hi>依稀茅屋無扄户寂寞茶<lb/>
煙少並隣<hi>月堂</hi>獨有山花知我意隨風吹入馬蹄塵<hi>月堂</hi>
一騎香風晩稻花淡煙深處有人家<hi>小坡</hi>﨑嶇石磴兩<lb/>
膝屈騰踏野橋雙眼賖<hi>月堂</hi>山黛慣來迎浴日溪聲元<lb/>
不碍流霞<hi>小坡</hi>未閒人作閒遊計誰信浮生别有涯<hi>小坡</hi>
　　　嘆廢寺聨句<lb/>
<pb n="KR4e0170_WYG_008-27b"/>
石田無主半榛荒古刹看看瓦礫場<hi>月堂</hi>山脊垂頭欲<lb/>
賓主泉聲入耳助凄涼<hi>小坡</hi>空堦雨過苔侵壁圮屋春<lb/>
來燕語梁<hi>月堂</hi>恠我征軺破寥落談𤣥坐上月痕光<hi>時晦</hi>
<hi>夜也</hi>
　　　歸途有感聨句<lb/>
昨宵霏雨作秋聲為洗塵途待我行<hi>小坡</hi>水合宮商添<lb/>
節奏山横翠黛轉分明<hi>月堂</hi>風便馬足輕三舍露蘸林<lb/>
梢濕兩肱<hi>小坡</hi>天與逰人送清景<hi>小坡</hi>無端詩思一時<lb/>
<pb n="KR4e0170_WYG_008-28a"/>
生<hi>月堂</hi>
　　　過梓山寺聨句<lb/>
石路磽磽馬足勞偶來山寺訪方袍<hi>月堂</hi>㑹教玉帶换<lb/>
一語不獨金山有二豪<hi>小坡</hi>疎竹半窻移日影長松萬<lb/>
壑響秋濤<hi>月堂</hi>固知方外有餘地野鶴一聲鳴九臯<hi>小坡</hi>
　　　過安福寺聨句<lb/>
古木修篁寺寺幽遣懷隨處暫停騶<hi>月堂</hi>欲留殘照五<lb/>
里落偶有好風雙鬢颼<hi>小坡</hi>林下風流非學晉胷中經<lb/>
<pb n="KR4e0170_WYG_008-28b"/>
緯在匡周<hi>月堂</hi>從今先後為憂樂多少閒思强上樓<hi>小坡</hi>
　　　和二泉先生遊麻姑詩三首<lb/>
秋風吹起逸人心按志仙踪次第尋溪泛桃紅春不㫁<lb/>
洞迷煙綠路方深鶴旋吼樹聲相入鹿轉晴崖影半隂<lb/>
最愛黄花供地主破觥添得幾巡斟<lb/>
平田處處是桑麻燥土曽經煉彩霞白石煮來應有術<lb/>
碧蓮開遍未多誇清饒掬雪三生夢閒倚撩雲半日涯<lb/>
前路險夷渾不碍秪須馳使訪靈槎<lb/>
<pb n="KR4e0170_WYG_008-29a"/>
馬足輕輕絆暮煙山隈便坐自怡然忘歸借使解囘日<lb/>
見道何妨不在川入畫王維真有數畱詩玉井更無前<lb/>
荒壇古木如知覺肯向麻姑學永年<lb/>
　　　與凌伯逺聨句<lb/>
君為山靈壯幾分<hi>夏</hi>倒囊攜酒共穿雲松頭露滴羅衣<lb/>
潤<hi>凌</hi>牆角風醒落帽醺寒澗取青千尺雪<hi>夏</hi>長杠掃盡<lb/>
八千軍西風囘首東南路<hi>凌</hi>觀瀑亭前日已曛<hi>夏</hi>
萬山深處兩吟身<hi>凌</hi>鄙吝都消幸有隣風景因人添却<lb/>
<pb n="KR4e0170_WYG_008-29b"/>
勝<hi>夏</hi>物華隨意看來真壁立詞鋒山鬼泣<hi>凌</hi>源窮經案<lb/>
野猿呻揚塵幾度俱浮夢<hi>夏</hi>誰見桃花洞裏春<hi>凌</hi>
　　　為彭人傑寫扇面小景<lb/>
好景誰將此畫移百年老子一裘披素琴不許閒人聴<lb/>
只有高山流水知<lb/>
　　　題閩蜀掄材巻為司訓王廷表作<lb/>
紫氣入斗肇閩學蘇文趾美眉山童真才一出動天地<lb/>
不知誰任為羅功<lb/>
<pb n="KR4e0170_WYG_008-30a"/>
　　　雲山吟<lb/>
雲浮漠漠山為骨山瘦稜稜雲作衣動静交時方見道<lb/>
更於何處問庖犧<lb/>
　　　送王廷表内補分得細字韻<lb/>
東風吹栁黄金細折枝詞向行人媚來時去時同此氊<lb/>
鄉學國學易其位楊君升蚤孚竒占韓公謫後深膏味<lb/>
長安燕落畫梁泥橋門士啓先生秘<lb/>
　　　題桂南閲秀送陳掌教<lb/>
<pb n="KR4e0170_WYG_008-30b"/>
莆陽十年磨桂斧旴江十年樵桂楚鋒霜落手眼星光<lb/>
桂林一入争先覩莫惜桂林小君用知君借與桂林重<lb/>
狀元峯頭應有人明逺樓中學臧夢君不見張曲江栁<lb/>
愚溪宣城寄跡君須知萬金不愛打碑楮都付來人公<lb/>
是非又不見思駿馬買駿骨許多朽瘠封洼窟孫陽一<lb/>
上黄金臺桃花叱撥驚駑駘明年俊乂紓忠懷隨君儐䇿<lb/>
升堯階<lb/>
　　　郊行五首<lb/>
<pb n="KR4e0170_WYG_008-31a"/>
荒村短笛<hi>闕</hi>
　<lb/>
淡淡晴光倒浸川去年風景似今年何人疋馬郊行急<lb/>
茅屋家家待舉煙<lb/>
惱人春思欲葱芊野寺愁看碧玉椽社散不知誰是醉<lb/>
幾囘搔首晩風前<lb/>
處處柴門小小坡暗香風裏馬蹄過閒人檢㸃春消息<lb/>
細數雨飛花幾多<lb/>
<pb n="KR4e0170_WYG_008-31b"/>
才見遊人著葛巾一場好景一畨新賣花聲過街頭急<lb/>
忙殺洛陽橋上春<lb/>
　　　祈雨有感柬宋郡守<lb/>
共卜朱輪軋軋聲隨來膏雨自分明矢心掬水三年冷<lb/>
障眼飛塵一夜清召伯只争先後著南人不異古今情<lb/>
缶音也學鳴韶濩附尾曽垂不朽名<lb/>
　　　望雨聨句<lb/>
天忘下土秋慳雨<hi>天挺</hi>千里膏田半欲枯<hi>元錫</hi>雲脚怪<lb/>
<pb n="KR4e0170_WYG_008-32a"/>
他山外過<hi>于中</hi>風聲撩我望中孤<hi>揚之</hi>郊亭謾阻歐公<lb/>
興<hi>天挺</hi>方社空遺董子圖<hi>元錫/</hi>野老數驚鳴垤鸛<hi>于中</hi>
一瓢誰倒慰來蘇<hi>揚之</hi>
　　　中方和元錫韻<lb/>
馬便熟路立風嘶野寺雲林綠半垂眼豁不知天更大<lb/>
心焦却怨雨來遲栁殘晴岸翻成趣花發秋江正及時<lb/>
杖屨叨陪消俗慮一囊收得幾聮詩<lb/>
　　　天潢畱輔為葉先生題<lb/>
<pb n="KR4e0170_WYG_008-32b"/>
滿腔渾是染丹青王國専班小傅霖鴻桷人多馳宦志<lb/>
鵜梁誰更動鄉心河間正協匡時制董子元無抱膝吟<lb/>
前席虛懷咨對便一簾風月伴書淫<lb/>
　　　寫菊夀陳桂軒<lb/>
花擇人人愛花天成賓主東籬下淵明一去不復歸彭<lb/>
澤留作一場話南豐逸人學陶者六十年來無定價夀<lb/>
芳偏趂此花清憑我筆端驅造化樓頭皷苑中詩誰云<lb/>
草木盡無知夀君元是此花種寒英歳歳霜高枝<lb/>
<pb n="KR4e0170_WYG_008-33a"/>
　　　挽西園江先生<lb/>
恠底妖氛犯法星薤歌愁㫁路人情憲綱秋色臺中草<lb/>
史筆春官石上銘鶴病故園懷舊主虬蟠丘首護先生<lb/>
西風不減諸郎恨吹落寒烏夜夜聲<lb/>
　　　别方通守<lb/>
使君江上買歸舟載得月明真似秋浹岸栁絲憐老稚<lb/>
滿樓醉色下汀洲宜休未必如前輩易退何妨挽末流<lb/>
公論到頭惟筆在甘棠不獨詠西周<lb/>
<pb n="KR4e0170_WYG_008-33b"/>
　　　題改庵<lb/>
夜雨西窻欲睡時芭蕉聲碎枕邊詩此君果是無閑物<lb/>
好見周公為解頤<lb/>
不把閑身綰半通孔顔都在此腔中小庵移傍靈峯下<lb/>
要使荆公避逺鋒<hi>改庵撫州人居近荆公故宅</hi>
　　　寫貞白凌寒巻<hi>巻畫梅贈節婦</hi>
凍容不減玉顔色疎影横簷却避春雪夜槎牙舒鐵骨<lb/>
最堪圖贈未亡人<lb/>
<pb n="KR4e0170_WYG_008-34a"/>
　　　北行泊昶口<lb/>
船到昶溪溪上泊䕫䕫故老送新茶却將往迹閑敲博<lb/>
誰是當年十萬家<hi>彼舊有姚十萬故云</hi>
　　　寓汝川和高憲伯先生賞牡丹詩<lb/>
自與孤寒别老根洛陽臺上幾争論兩家色様専芳味<lb/>
一陣東風受主恩玉帶也曾占宰相金樽隨處閙王孫<lb/>
誰能拔此揮吟賞多種桑麻補厚坤<lb/>
　　　過康山忠臣祠<lb/>
<pb n="KR4e0170_WYG_008-34b"/>
曽於此處夾龍飛血濺孤岡迹未知反火威靈歸後著<lb/>
得糠符䜟炳先幾函尸僭偽來何暮破膽腥羶遁恐遲<lb/>
真主黙交天地相元功猶自説劉基<lb/>
　　　晩泊都昌<lb/>
官舟薄暮下都昌冒險篙師報日康霞錦一機天自織<lb/>
波文萬頃水成章逺山黛鎖真嫌畫新月眉横恰對缸<lb/>
且盡一尊開拍塞山城寥落夜催梆<lb/>
　　　嘆石崇廢宅<lb/>
<pb n="KR4e0170_WYG_008-35a"/>
石氏富非朝夕得財多元是禍之媒香塵錦帳無名目<lb/>
未必貪夫為朶頤<lb/>
　　　過南康感事<hi>時有冦燔其城</hi>
志多名郡據長江今日翻為一戰場楊賊未燔城盡礫<lb/>
李生應吊筆如杠生靈魚鼈知多少節制貔貅正富强<lb/>
折首幾何驚奏凱更無人似相公沆<lb/>
　　　問白鹿洞<lb/>
貧儒不用買山錢到處開堂坐煖氊白鹿效靈名古洞<lb/>
<pb n="KR4e0170_WYG_008-35b"/>
紫陽衛道闢閒田一湖水面真無恙五老峯頭尚有鐫<lb/>
末學虛懷遭雨惡瓣香遙奠愧崇賢<lb/>
　　　見廬山有懷邵二泉先生三首<lb/>
少年曽誦二泉詩不似廬山未見時蒼翠已從言外得<lb/>
巑岏到使夢中迷歐公履歴能忘險朱子文章足解疑<lb/>
今日維舟訪真迹三君容我𨗳前旗<lb/>
十年馳夢到廬山假道匆匆竟莫攀爐裏有烟疑是霧<lb/>
竈中無火却成丹銀河幾道歸潭底鐵筆千秋寄石顔<lb/>
<pb n="KR4e0170_WYG_008-36a"/>
我固負山山負我一時和雨沒雲間<lb/>
萬仞崚嶒落大江芙蓉一朶鏡中藏官家列鎮雄南服<lb/>
老氏離宫占上方花木不須春自好星辰無碍夜分光<lb/>
饒他勝槩名天下總是吾人作主張<lb/>
　　　午日觀舟<lb/>
處處溪邊皷雜鉦木龍吹浪奪龍精汨羅有䇿追詩債<lb/>
屈子無心作怨聲漢武瓶砂還捕蝎淮南拌豆欲驅蠅<lb/>
剪蒲骨肉頻斟酒江上寒峯為送青<lb/>
<pb n="KR4e0170_WYG_008-36b"/>
　　　過彭澤<lb/>
元亮作官還愛菊好聲嬴得刋於竹彭澤千年畱故名<lb/>
更有何人武芳<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
撚菊接籬酣白酒不因五斗折腰人若教此趣知馮道<lb/>
更有何心事二君<lb/>
　　　為胡全之寫椿萱圖<lb/>
楊契丹畫菽與桑寒足為衣饑為粮鄭廣文畫松與栢<lb/>
鐵骨稜稜雪霜魄何如更畫椿與萱氷綃一幅天根全<lb/>
<pb n="KR4e0170_WYG_008-37a"/>
青柯八百未云老丹花歳歳兒孫聨海波揚塵話長喙<lb/>
垂垂景莫日方曙饑寒無恙雪霜絲孝子有心難得繪<lb/>
　　　過漂母祠<lb/>
亡人奔走霸圖開與塊終為賈禍胎愧殺阿婆輕一飯<lb/>
博將廟食萬年來<lb/>
　　　惜淮隂<lb/>
英雄落落苦沈埋赤手扶炎亦壯哉借使夜亡非相國<lb/>
誰懷斗印上高臺<lb/>
<pb n="KR4e0170_WYG_008-37b"/>
鐘寳深藏悍婦刀縱拳更合罪誰曹若非平勃交讙力<lb/>
漢業真如燎毳毛<lb/>
　　　桃源行<lb/>
家隙司牝或並雄斗粟尺布無弟兄平生握手歡正洽<lb/>
逐兔攫金如路逢壯哉桃源三義士異姓糾結成膚功<lb/>
三物一盤還一㰱詛詞烈烈蜚英風南陽草廬履踏趿<lb/>
虎牢戰氣徒匌蓊死生成敗未足惜泉臺相見無赧容<lb/>
恨不停舟夜深過踣麟反袂悲人窮<lb/>
<pb n="KR4e0170_WYG_008-38a"/>
　　　過灃沛<lb/>
刺船逆水正趨北開窻放山却憶南排排列㦸見崷崒<lb/>
箇箇堆螺披黯參南人與山自為伍北地忽見成癖躭<lb/>
吊古感慨訪故事慣路劇談灃沛間蜿蜒上騰作王氣<lb/>
清淑下結鍾龍顔白晢亭長一劍士胡敢抉睫窺函關<lb/>
秪縁項益嬴氏毒頓教約法能勝殘鴻門示玦過鳥道<lb/>
平城脱馬蹲虎崟遂鹿翼明畫犄角大業立就亡艱難<lb/>
衣錦晝行話鄉曲放歌樹石深深鑱幾欲磨苔認蝌蚪<lb/>
<pb n="KR4e0170_WYG_008-38b"/>
便覺筆底波瀾翻誰里無桑更無梓白頭竟未圖生還<lb/>
白頭竟未圖生還<lb/>
　　　讀仲錫舉祀宋尚書奏議詩以志之<lb/>
一道官河負國儲百年疏鑿失前驅蝟螗故紙墨猶濕<lb/>
華衮人言掃不除建議更非王主事食功那得宋尚書<lb/>
從今人勝天才定兩躍芳聲半簡餘<lb/>
　　　再送程文光<lb/>
懷玉多年不易沽價高留取作人模胷中若使邊生有<lb/>
<pb n="KR4e0170_WYG_008-39a"/>
囊裏何妨鄭子無旴水源源明道派閩山矗矗紫陽徒<lb/>
藍青以次須時用方信鬚眉是丈夫<lb/>
　　　送陳幕府之建寜<lb/>
仕國知君有蕙心青絲五兩拜恩深作賓若愧風開帳<lb/>
案令休猜土化金衙皷鼕鼕公座曉籧腔切切故鄉音<lb/>
行舟落鴈蘆花岸先把官箴次第尋<lb/>
　　　送程文光之閩<lb/>
青衫猶憶去年時風範于今便作師席煖聖賢清入骨<lb/>
<pb n="KR4e0170_WYG_008-39b"/>
吟窮苜蓿苦添髭慣通鄉話如歸鳥更鑿芳心為守雌<lb/>
茘子不能羈客思安排博帶綰青絲<lb/>
　　　送李守愚之上海<lb/>
祿仕從來不揀官清衙嬴得為親歡詩書有味縁多結<lb/>
案牘無闗夢更安江上菰蒲春入棹雲間風味月當壇<lb/>
許多陸子在桃李㑹見長風生兩翰<lb/>
　　　送王質夫迺弟静夫歸安城<lb/>
倚劍男兒易别離壯遊風味許誰知來時荷碧亂翻袖<lb/>
<pb n="KR4e0170_WYG_008-40a"/>
歸去栁青初上眉南調夜懷非楚士北堂春夢似周嫠<lb/>
兩頭消息幾千里莫惜秋江短棹移<lb/>
　　　題鄒汝良榮恩哀輓巻<lb/>
客魂未掃娥眉翠函谷隂隂宰木新黄紙一通風雨夢<lb/>
青緗兩幅畫圖真生封有恨看花子死報毋忘結草人<lb/>
道左穹碑磨蘚日鳥聲泣㫁幾畨春<lb/>
　　　補齋嘲予酒酸和韻荅之<lb/>
謾説春霞醉風力海棠睡倒倚牆梢却知宰輔無滋味<lb/>
<pb n="KR4e0170_WYG_008-40b"/>
釅醋從來是故交<lb/>
　　　贈易生慶親五十<lb/>
人夀百年親共之萬里客子歸未遲秋風一帆趂鵬翮<lb/>
清歌不負黄花期<lb/>
　　　題易生具慶圖夀親七十<lb/>
未信鬚眉夢裏真龍眠老手負高隣夀觴有詠多名筆<lb/>
便作山中不老人<lb/>
　　　挽易内翰妻祖<lb/>
<pb n="KR4e0170_WYG_008-41a"/>
我生與君未識面掉筆難教續楚歌太史有連圖永迹<lb/>
墨痕翻作淚痕多<lb/>
　　　挽饒恵徴<lb/>
富媪銷魂貧失母棺聲驚發汝濱硎助邊卜氏將軍署<lb/>
入郭龎公處士星生死無縁逃大塊文章有幸托思亭<lb/>
<hi>東谷為作思亭記</hi>子規啼夜娟娟月風淚深痕宰樹青<lb/>
　　　夀周天徳母七十<lb/>
好風催煖上梅枝香落佳兒舞袖垂堂上儘堪娛夀母<lb/>
<pb n="KR4e0170_WYG_008-41b"/>
人間元自有瑤池青㝠細斫天台近浴日剛從海屋離<lb/>
歸篋琅琅珠玉富白雲經歳繞峨眉<hi>峨眉山名也</hi>
　　　和品士亭翫竹<lb/>
亭覆春雲竹幾竿未教無主客來看補林藥起儒生俗<lb/>
當户驅囘炎吏難萬巻晝簾清入幌十年夜雨碧餘寒<lb/>
元功可是誰忘得欲作秦簫和去鸞<lb/>
　　　送泉齋先生歸省二首<lb/>
江東歸夢看雲時兩疏陳情總孝思那更鱸魚堪作膾<lb/>
<pb n="KR4e0170_WYG_008-42a"/>
只縁衮職正繅絲孤帆夜落潮聲静五鼎秋移菽水私<lb/>
料得北堂非恤緯手中紉線整朝衣<lb/>
燭痕長照淚痕乾懇疏云歸繫母安萬古綱常元有孝<lb/>
幾人風節肯無官野雲斜度呉江白山雨初深燕曲寒<lb/>
須備廟堂前席問流民蚤入畫中看<hi>先生長民部故云</hi>
　　　送子重侍巽齋先生南還<lb/>
天涯有子侍翁歸深夜焚香草疏時賴有元良新孝理<lb/>
不妨離别惱相知江光夜舫南山夢木榻秋齋北鴈期<lb/>
<pb n="KR4e0170_WYG_008-42b"/>
桑落酒盃團骨肉莫教人説報君遲<lb/>
陌上垂楊枝上風依依似管别兒翁恨無鳴雨迴行馬<lb/>
愁見流雲催去鴻壘遍萬郊須問幕江深五月可瞻楓<lb/>
到家便説陳情事奏草行行是教忠<lb/>
　　　題愛日堂<lb/>
婆娑椿樹碍曦光移向廬陵孝子堂白髮侵尋蠅黍字<lb/>
青山八十主賓觴祝詞須到看桃實益算從教與線長<lb/>
安得老人問消息銘心未肯説存亡<lb/>
<pb n="KR4e0170_WYG_008-43a"/>
　　　送鄧驛宰之新㑹<lb/>
異鄉難作故鄉離握手臨岐更賦詩歸到江頭方酒熟<lb/>
行過嶺表是瓜期青屏野色隨人有白鷺官資未爾羈<lb/>
見説崖山沈輦迹陸公遺事寄相知<lb/>
　　　初寒二首<lb/>
惡風酸鼻釀寒胎敗葉離披半覆臺吟骨稜稜羸馬鈍<lb/>
羈懷瑣瑣道隣開狐狸未取尋常備桑落還須三百來<lb/>
路上絺兒真入畫鄭公知是幾時囘<lb/>
<pb n="KR4e0170_WYG_008-43b"/>
坐聴風鐸減於秋寒到千門信欲畱學士有懐支大厦<lb/>
將軍何意錫重裘氷川幻術誰争浴雪竇吟高我欲讎<lb/>
南北氣無愆伏候莫教人苦説秦周<lb/>
　　　得鄉茶有感<lb/>
摘來采采滿筐雲野味全憑水火勻千片碎分千里月<lb/>
一囊收拾一年春玉川格局字字古雀舌名頭處處新<lb/>
洗手拆封如見面却驚身是異鄉人<lb/>
　　　啜茶<lb/>
<pb n="KR4e0170_WYG_008-44a"/>
故鄉茶葉異鄉烹添得吟腸一味清水鑿氷崖凝碧椀<lb/>
火翻雪浪覆青瓶含鎗謾説呈新品帶脚從今減舊聲<lb/>
愧我相知無諫議也須三椀坐嚴更<lb/>
　　　咏十月十五夜月二首<lb/>
坐深華月冷侵裾秋去人間我自知影射隂陽遭地隔<lb/>
光搖星漢與天垂昨宵未到十分滿後夜却愁些子虧<lb/>
損益由來割昏曉更於何處問元龜<lb/>
碧天流月如秋否依舊山河一鏡移丹葉飄風散雲影<lb/>
<pb n="KR4e0170_WYG_008-44b"/>
青娥慣冷浴氷池殘年兩度光仍好今夜三更睡較遲<lb/>
秪恐分身照閨怨寒衣猶未到邊陲<lb/>
　　　嘆趙烈女<lb/>
殘堞莫雲愁欲㫁幾堆暴骨領鋒餘何如完節只女子<lb/>
到得收名在史書末俗似從澆處革人心真見静中虛<lb/>
不知折箭還存否好付男兒學守雎<hi>女既中箭拔而折之尚執杵擊賊而</hi>
<hi>後斃可敬可敬</hi>
　　　頒歴有作<lb/>
<pb n="KR4e0170_WYG_008-45a"/>
紫殿雲浮日影開傳宣分歴下靈臺蚤縣象魏思周典<lb/>
方信璣衡有帝裁虎拜班中萬國在龍飛天上七年來<lb/>
深山窮髮知春到前度斗杓驚又囘<lb/>
　　　夜别毛汝健集古一絶<lb/>
碧天如洗夜雲輕猶與殷勤唱渭城莫道兩京非逺别<lb/>
不如行路本無情<lb/>
　　　别金谿<lb/>
我家去君百里程憶昔相别今幾春去年幸接同采好<lb/>
<pb n="KR4e0170_WYG_008-45b"/>
不知俱是離鄉人君今欲歸歸便得北堂健母兒循循<lb/>
我欲隨君恨無翼願作江邊飛渡雲<lb/>
　　　敬和堂尊洪先生西征二首<lb/>
將星垂曜燭西南江漢師行慣解驂鳥道層空千里閣<lb/>
旌頭劃破半江嵐雪深淮蔡須成算夜宴賓僚未易參<lb/>
露布馳功報天子脱衣沽酒壯歌酣<lb/>
老健真逾馬據鞍封侯不道丈夫難陣圖石上書千巻<lb/>
釵釧途中菜幾盤壯畧春分江雨㫁雅歌夜逼蜀山寒<lb/>
<pb n="KR4e0170_WYG_008-46a"/>
安排凱樂迎歸節虎拜蜩蟬换豸冠<lb/>
　　　又和憶西湖十絶<lb/>
低枝花蘸水流香未信遊人苦日長見説西湖好風景<lb/>
山川别是一温涼<lb/>
倚牆梅綻雨中肥落彈驚囘燕雀飛見説西湖好風景<lb/>
不知處士幾時歸<lb/>
管絃聲拂栁隄通雙頰微微帶酒紅見説西湖好風景<lb/>
昔年曽認畫圖中<lb/>
<pb n="KR4e0170_WYG_008-46b"/>
鏡痕風静露紋平萬㸃寒山落影清見説西湖好風景<lb/>
杖藜何日傍湖行<lb/>
混元罨畫野屛舒一老煙蓑釣上魚見説西湖好風景<lb/>
盡拈書賣肯移居<lb/>
<hi>闕一首</hi>
　<lb/>
採蓮曲裏採蓮船碧落中浮去更還見説西湖好風景<lb/>
柂樓蚤飯惜花天<lb/>
<pb n="KR4e0170_WYG_008-47a"/>
六橋人賣濁醪香斜帶疎籬花半黄見説西湖好風景<lb/>
不如秋葉過江忙<lb/>
寒潭風雨洗娟娟人上水晶宫裏船見説西湖好風景<lb/>
越中真有小壺天<lb/>
雪峯眼底無巴蜀寒月紛紛鴈蕩來見説西湖好風景<lb/>
山隂舊伴許流杯<lb/>
　　　和平麓秋夜作<lb/>
深夜坐庭華月滿新秋爽氣净炎蒸題詩剔蠧嫌無酒<lb/>
<pb n="KR4e0170_WYG_008-47b"/>
作字如蠅不用燈濕露添涼恬睡鶴西風搖勁起饑鷹<lb/>
只愁井上梧桐葉漸漸離披數未能<lb/>
　　　惜别家兄十二詠<lb/>
忽去忽來如寤寐相違相見已忘言望塵獨倚長亭下<lb/>
勒馬難迴落木邊家信勞兄三載夢官箴費我五更眠<lb/>
浮雲好似憎懐抱明日楚江今日燕<lb/>
憶弟郢船棹更疾送兄冀馬行偏遲異鄉同氣重留戀<lb/>
一日萬里分路岐刀圭吐納還自愛平生温飽恒觀頤<lb/>
<pb n="KR4e0170_WYG_008-48a"/>
觕布大被及蚤制頻頻為卜歸來期<lb/>
孤鴻高騫志在逺雙鳳食竹不長羣裹藥却病思見弟<lb/>
牽衣割愛苦事君抱琴便作思歸引儲錢為買抛青春<lb/>
聞道鄉郊尚多壘厚集戰士方如雲<lb/>
來時葛衣畏杲日别去盡脱輕羅裳喜根天性翻作怨<lb/>
愁向人前却類狂加飡謾説長為客飲水方知不似鄉<lb/>
故園花鳥如相候時有青州來短牆<lb/>
行路莫計幾多日不到家時行未休孤姪拍手迎門笑<lb/>
<pb n="KR4e0170_WYG_008-48b"/>
老母望眼依閭愁開土近山宜樹栗引泉入沼容方舟<lb/>
結交舊有陶與謝相招時作東湖遊<lb/>
還家短日思永日行路無情元有情天涯手足向分袂<lb/>
故國山水寒齊盟不妨深雪壓篷屋秪愁缺月臨孤城<lb/>
谷口子真韓吏部逢人惟説淚交横<lb/>
借樓曽當望雲亭三歳寒宵夢杳㝠蘇子連床成偶合<lb/>
狄公踪跡厭丹青相逢欲話還無語忍别沈酣尚怕醒<lb/>
疋馬郊闗輕萬里為貪西谷煮寒氷<lb/>
<pb n="KR4e0170_WYG_008-49a"/>
十年不作江湖遊今日重來緩我憂女柩才歸土未揜<lb/>
妻骸束縳歳已周官常苦繫甘貧病家禍因仍誰怨尤<lb/>
江南不獨賦庾信搖落更多悲早秋<lb/>
懶心避俗通三昧恩義驅人説二難捩柁風生催郢客<lb/>
出門雲杳入燕山縱横士馬悲途梗慣熟樓臺當旅還<lb/>
舉目烟霄有征鴈幾時書帛寄鄉闗<lb/>
寒郊佳處總堪悲仗劍南行逺我師入路便知歸有日<lb/>
到家翻憶别多時百憂欲洒千行淚兩地難禁半夜思<lb/>
<pb n="KR4e0170_WYG_008-49b"/>
宦學惡懐誰共賦滿床纎管不成詞<lb/>
冷風吹落歸湖鴈霜月照寒啼樹烏山縣且聴更皷響<lb/>
江鄉須避夜燈疎肅清門户逺城郭整理冠裳拜帝都<lb/>
愧我尚為升斗累洛中思見馬君無<lb/>
投檄云歸便放舟大兄真為掩吾羞賈生應悔無長䇿<lb/>
崔氏從前下冗流恬退特書真宰奏告身超格後人收<lb/>
是非不必論今昔深鎖松筠禾黍秋<lb/>
　　　次韻寄王青崖給舍<lb/>
<pb n="KR4e0170_WYG_008-50a"/>
臨椷洒墨便忘馨為愛監軍奮執氷只恁干戈心上戰<lb/>
已拚老瘦見時驚秦闗野樹聞鷄犬巫峽安流慣雨晴<lb/>
羌笛一聲懸榻下蚤從閶闔見文星<lb/>
　　　和待隠園二十詠<lb/>
園亭曲曲似山深有約睢陽著諫林莫道舊筌真忘却<lb/>
愛君元是百年心<lb/>
溟濛酥雨足花臺為報春工次第開自是主翁深避俗<lb/>
不須園吏候人來<lb/>
<pb n="KR4e0170_WYG_008-50b"/>
坐石援琴一曲餘隔牆鳴鶴亂池魚也知識到無聲處<lb/>
綠野堂中恐未知<lb/>
寫却林塘更寫山墨池終日未曽乾非闗有意留踪跡<lb/>
描畫平生與後看<lb/>
才説宜休夢也清杖藜今見幾人行昔年丁夘橋邊事<lb/>
别是乾坤一段情<lb/>
短草蒙茸花半菲開門徙倚對春暉野人不解主翁意<lb/>
谷口年年恨未歸<lb/>
<pb n="KR4e0170_WYG_008-51a"/>
雲隈矮屋壓篔簹風雨時時撼草堂長老相尋談故事<lb/>
武侯坐石已非羊<lb/>
爛菊垂枝傍竹义清芬絶勝弄春花洗觥繞徑酣吟賞<lb/>
為惜西風老歳華<lb/>
嫩葉柔條押障青頓教圖畫失真形老松恠底生崖壑<lb/>
不作人家倚屋屏<lb/>
鑿破寒江活水侵放船隨處是山隂仰天歌罷滄浪曲<lb/>
落日歸鴉已到林<lb/>
<pb n="KR4e0170_WYG_008-51b"/>
木節疎疎葉漸繁果奴千樹沒人看年來不管浮生計<lb/>
睡足東窻日幾竿<lb/>
清風橋頭思古人囊無蘓君金百斤田廬僅僅足老我<lb/>
鳶魚上下逃形真<lb/>
棚花别主自成芳似待詩狂與酒狂未許懸車消息近<lb/>
邊陲烽火日來忙<lb/>
超然臺高秋半時幽香自許幽人知分付西風莫相怨<lb/>
朝來已放出牆枝<lb/>
<pb n="KR4e0170_WYG_008-52a"/>
不讓西園景致多洛中輸我老摩挲秪縁恩重懐憂蚤<lb/>
為倩風篁作浩歌<lb/>
位先八座裴公府家近扁舟范蠡湖見説午橋風骨好<lb/>
夀時曾入畫中無<lb/>
氷添渠水分餘潤風到松林却半回進退有機饒自得<lb/>
更於何處見胚胎<lb/>
招隠山頭第四泉坐來深汲見奫然主人一挽天河力<lb/>
引到方壺已十年<lb/>
<pb n="KR4e0170_WYG_008-52b"/>
南山真見北山移莫怪名家擅兩竒好看畦蔬春雨足<lb/>
許多滋味自家知<lb/>
道源深處在人求分得濂溪别院幽花底酒盃池上釣<lb/>
年來魚鳥不相猷<lb/>
　　　和荅崇道寫懷二十詠<lb/>
幾年移屋入山深曾約煙霞老住林悔却出來歸已晚<lb/>
山靈應笑負初心<lb/>
雲滿秋江月滿臺江南風景夢中開喜心倒極翻悲壯<lb/>
<pb n="KR4e0170_WYG_008-53a"/>
一紙家書萬里來<lb/>
水火都消一念餘盆池風浪足游魚眼前有物皆真境<lb/>
坐到心齋亦自如<lb/>
不為南人便北山白雲飛盡淚痕乾于今誰在中朝隠<lb/>
才著冠裳已厭看<lb/>
雨迴炎毒蚤秋清瘦馬驅馳怯濘行獨見晩山歸路好<lb/>
數聲高鳥似闗情<lb/>
三十年過浪食菲愧無佳句似元暉名園何處追呼賞<lb/>
<pb n="KR4e0170_WYG_008-53b"/>
不見山公倒載歸<lb/>
春深谷口種篔簹莫負坡仙詠雪堂相對若為租税客<lb/>
不須抵掌笑屠羊<lb/>
世路紛紛又幾义一場春夢一畨花經旬溽雨蒸炎毒<lb/>
怪殺潢汙落井華<lb/>
覽鏡翻疑兩鬢青幾人塵世解逃形東風不著閑花栁<lb/>
誰寫天真入翠屏<lb/>
新竹數莖明月侵半窻光影半窻隂巡簷欲共分良夜<lb/>
<pb n="KR4e0170_WYG_008-54a"/>
不學相如賦上林<lb/>
靈椿倚屋緑雲繁潦倒停盃一笑看昨夜秋濤新入枕<lb/>
篷居堪作定風竿<lb/>
遭逢此日還此時一觴一詠誰相知半筵涼月自賓主<lb/>
不管鳴蟬高樹枝<lb/>
于今方信墨磨人島瘦郊寒郢匠斤檢㸃漫成才百首<lb/>
知無一字逼唐真<lb/>
短壑長松老架芳潛移谷狠與山狂孤雲杳杳飛來鶴<lb/>
<pb n="KR4e0170_WYG_008-54b"/>
似為詩人索債忙<lb/>
見説秋來鐵騎多寒分塞月影摩挲多憂懶作征夫怨<lb/>
老將知誰解雅歌<lb/>
氷盤行菜不厭足呼童煮茗撑江湖放簾獨坐亦自好<lb/>
門外故人來有無<lb/>
鱸魚苦繫張公子一葉扁舟江上囘莫向園丁問生理<lb/>
于今老鶴幾畨胎<lb/>
謀國訏籌開布泉涓涓滴滴涴眉然明農若為匡時䇿<lb/>
<pb n="KR4e0170_WYG_008-55a"/>
自把犁鋤望有年<lb/>
榻連午院逐隂移吟得詩成字字竒客邸情懐歸路景<lb/>
幾多心事幾相知<lb/>
青精飽飯更無求丈席相期為探幽愧我果為迂拙累<lb/>
不知何以贊王猷<lb/>
　　　和南墩長官寫懷<lb/>
獨倚寒齋聴漏傳宵殘燭影月紛然老親藥餌相扶久<lb/>
二豎銷磨報可全有子願輸通籍蚤事君須念食租前<lb/>
<pb n="KR4e0170_WYG_008-55b"/>
四方志業還家夢可是湖湘了百年<lb/>
　　　門將軍詞<lb/>
重門深深候人立夜深掩面愁人識機心却笑痴門神<lb/>
白晝彎弧不相射今年守著屠沽兒去歳浪説王謝宅<lb/>
門衰門盛神不知紙上功名殊費力我家破屋無何有<lb/>
美士入門不見醜今年錯把糊上門隣里兒童盡驚走<lb/>
　　　宿公館與舜俞年兄夜話<lb/>
分宴江頭春幾度巡簷笑語此宵中萬家煙火舊城郭<lb/>
<pb n="KR4e0170_WYG_008-56a"/>
百里風光今異同暝隔短牆索花品月移當逕問詩筒<lb/>
明朝别有橋山賦殘角聲悲接曉鐘<lb/>
　　　吊劉諫議二首<lb/>
古木青囘半夜颸為添孤憤泣忠詞事君正始非時様<lb/>
落第于今薄主司汗竹已刋身後史諫垣如見鏡中絲<lb/>
燕山秀異多靈物竇氏諸郎幾建祠<lb/>
肝腸坎坷日紆縈落日嚴祠對古城廷䇿有懐輸蚤見<lb/>
國憂何意幸終成忠從寒士心逾壯人到鄉閭議更清<lb/>
<pb n="KR4e0170_WYG_008-56b"/>
抱愧不能躬展拜過門愁聴夜烏聲<lb/>
　　　當祀遇雨有感<lb/>
山麓春雲覆黄屋雨絲脈脈送衰顔忽來歸鶴坐松滴<lb/>
却换野猿啼莫殷幾處陵原開别殿長留弓劍在人間<lb/>
妙香隠隠祠官祝蕭索微臣掩袖還<lb/>
　　　歸途值雨二首<lb/>
年年慣見清明雨今日恰遭行路中青氊捉襟泣雙脚<lb/>
石燕拂羽迎斜風塚邊處處哭新鬼牆外紛紛飛亂紅<lb/>
<pb n="KR4e0170_WYG_008-57a"/>
瘦馬衝泥逐光景眼中細草碧搖空<lb/>
短蓑破葢風力弱從官歸騎如行雲楚客不厭一宵雨<lb/>
燕市虛過三月春牧笛逺逺牛飯去村鼓逢逢鷄啄羣<lb/>
茅簷野老社公語何日炙背還曛曛<lb/>
　　　題李廷章永感巻<lb/>
蓼莪真為横經廢風木應添客枕愁獨抱鳴哀詩一巻<lb/>
可隨明月上江樓<lb/>
　　　贈王生歸石城<lb/>
<pb n="KR4e0170_WYG_008-57b"/>
多病床頭堆漢史羈愁夢裏入唐詩春風瘦馬䖍州路<lb/>
花鳥相看非舊時<lb/>
　　　夀静軒趙隠君七十詩<lb/>
青鞋白㲲成小隠韋曲杜陵稱舊家京國不來閑裏夢<lb/>
風霜應放鬢邊花朱酡顔駐憑丹藥尺五雲高望玉芽<lb/>
恐過十年非渭老隴梅春信憶天涯<lb/>
　　　彭城哭為萬俊題<lb/>
彭城哭哭列江聲㫁還續父淪淵兒震腹夢魂何處尋<lb/>
<pb n="KR4e0170_WYG_008-58a"/>
遺躅根原只為天君足汨羅江江上行人惄萬家兒萬<lb/>
家兒臨風動我彭城哭<lb/>
　　　吊忠行<lb/>
雲慘慘風蕭蕭虎皮蒙馬尾纒腰黄河赤羽夜半膳層<lb/>
氷疊作千夫橋蹻騰噬賊孤城下狼煙獵獵侵寒霄兩<lb/>
縣四顧無健兒壯哉二令鼓戰頻食盡力窮無奈何義<lb/>
氣奮激衝丹田丈夫有死在得所豈必裹屍歸逺邊肢<lb/>
肉臠喋血如水瞋目抉裂罵不已君不見上蔡人思霍<lb/>
<pb n="KR4e0170_WYG_008-58b"/>
父母誰道包𤓰本無杞百年春雨老耕犁兒童識得王<lb/>
平西愧他奔竄終亦死臭腐自等醯中鷄更無妻子問<lb/>
向死復何恨本為王家生亦為王家卒睢州去何逺張<lb/>
許驚再出莫説死何益莫説生更好生死源頭夢一場<lb/>
秋露泠泠原上草君不見顔杲卿史官有傳名兼收贈<lb/>
官䕃子殊恩録莫作怨鬼丘園啾<hi>二今以死守肢解而罵賊不絶聲真丈夫</hi>
<hi>也聞而吊之</hi>
　　　愛日樓<lb/>
<pb n="KR4e0170_WYG_008-59a"/>
日中樓樓裏日側輪晃朗碍樓低疏綺玲瓏日出入日<lb/>
在天自上下樓倚山雲作高架朝朝暮暮送且迎寸影<lb/>
真逾連璧價此意何所自有親白髪長居此神仙好樓<lb/>
親似仙斑衣不用金與紫日出問授衣日入還侍側未<lb/>
信人生一過客雙瞳炯炯漆似黒日中猶辨絲五色親<lb/>
年老逼少子心憂逐喜去日不可囘來日未可擬層樓<lb/>
尚見元宋遺人過百齡今可幾人子心未可識安得天<lb/>
上人偷與長生籍更註親年應南極樓中有日即有親<lb/>
<pb n="KR4e0170_WYG_008-59b"/>
仰歌長笑楚天碧<lb/>
　　　得陽明先生教歸賦白馬三章章四句<lb/>
白馬之良兮鋈金以為飾兮子觀于都兮予欲為子馭<lb/>
兮<lb/>
白馬之騤兮琢玉以為勒兮子適野兮予欲執子鞭兮<lb/>
白馬之宜兮亦或仰予秣兮子遨遊其何之兮予為子<lb/>
僕其何痡兮<lb/>
　　　劉誠意先生以梁公道學為之師王練忠鯁為<lb/>
<pb n="KR4e0170_WYG_008-60a"/>
　　　之友迺克以名名堂而啓後之不忘也然以不<lb/>
　　　及識為恨故為之賦登堂三章章十句<lb/>
有登斯堂仰美人兮彼美人之情惟意之誠意之誠斯<lb/>
徳之貞是可仰也必有師也必有友也必有後之承也<lb/>
有登斯堂懷美人兮彼美人之降維意之防意之防斯<lb/>
道之藏是可懐也惟其師也惟其友也惟其後之光也<lb/>
有登斯堂慕美人兮彼美人之誠意足以遯世遯於世<lb/>
是以無悔是可慕也何負師也何負友也何後之人可<lb/>
<pb n="KR4e0170_WYG_008-60b"/>
閟也<lb/>
　　　太學生潘子春歸夀其母謁予請頌為之賦采<lb/>
　　　衣三章俾歸以慶焉<lb/>
采衣新兮歸子舞于庭兮母兮母兮夀且貞兮羞子珍<lb/>
兮子之樂也真兮<lb/>
采衣尨兮歸子舞于堂兮母兮母兮夀且康兮進子觴<lb/>
兮子之樂也狂兮<lb/>
采衣且佩兮歸子舞于堂之背兮母兮母兮夀且恵兮<lb/>
<pb n="KR4e0170_WYG_008-61a"/>
宴子諼草之樹兮子之樂也遂兮<lb/>
　　　北堂三章夀梅母也<lb/>
瞻彼北堂采采其諼諼可以忘憂也母之静也専母心<lb/>
有石其可鐫也<lb/>
瞻彼北堂森森其栢栢可以依也母之淵也塞母家有<lb/>
政其可國也<lb/>
瞻彼北堂有松有竹有松有竹母之鬈也綠彼天之夀<lb/>
眷兹平格<hi>叶</hi>彼孝子心永言式穀<lb/>
<pb n="KR4e0170_WYG_008-61b"/>
　　　作室三章為李成章作<lb/>
爰作斯室習卜之吉基之構之以燕以翼君子于居以<lb/>
食以息彼後也賢思弗墜于績<lb/>
爰作斯堂掄木之良曰梓曰柟曰百其章斯工斯臧君<lb/>
子于居咏笑且揚彼後也昌思有緝于光<lb/>
爰作斯門于河之墳有煥其文有岸其棖車也斯屯馬<lb/>
也斯奔君子之徳之存彼後也蕃于公之子于公之孫<lb/>
　　　樂府二首題曽時進雙輓巻<lb/>
<pb n="KR4e0170_WYG_008-62a"/>
五峯高五峯高膚寸雨天下桔橰胡爾勞蕭蕭風木增<lb/>
悲號人生踪跡殊蓬蒿<lb/>
薌溪清薌溪清年光似晝夜一涸復一盈從今霜月烏<lb/>
啼更莫使哀哀孝子聴<lb/>
　　　擬騷贈崇道歸夀鳴臯先生<lb/>
鶴鳴臯兮奚求羽毨兮惟脩衣玉雪兮雲岫濯江波兮<lb/>
月洲有丹渥兮莫售巢老松兮驚髯虬煙蘿風籟兮與<lb/>
<graphic n="KR2316" url="https://raw.githubusercontent.com/kanripo/KR-Gaiji/master/images/KR2316.png" mimeType="image/png"/>高軒乗兮脛之羞青田有子兮方歳週和鳴唳兮九<lb/>
<pb n="KR4e0170_WYG_008-62b"/>
秋連翮干霄兮清都遊絛鏇光兮儀收投餌餅兮不受引<lb/>
吭而嘎兮悲啾<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>身奮翼兮向南州囘翔兮故丘老稚<lb/>
往觀兮夷猶江夏有樓兮棲休飛上下兮天光流露滴<lb/>
兮發蕭幽𤣥圃開而舞鹿兮呦呦仙子跨兮翺遊白而<lb/>
蒼兮斯夀子來兮來兮偕鳳兮鳴周<lb/>
　　　擬騷贈蕭都憲先生還蜀<lb/>
嗟岐路之欹傾兮胡追逐而繽紛舟放楫兮山之岑車<lb/>
錯轂兮江之濆直夫后皇之易化兮蘭萎畹而樹榛躍<lb/>
<pb n="KR4e0170_WYG_008-63a"/>
健馬兮腰垂弸嘅燕趙之慷慨兮不若古生兹毒醜兮<lb/>
熟與衡畎畆戰場兮耒耜兵鼓坎坎兮云征血膩草兮<lb/>
和雨腥沆<graphic n="KR2191" url="https://raw.githubusercontent.com/kanripo/KR-Gaiji/master/images/KR2191.png" mimeType="image/png"/>千里兮無完城羌守臣之引咎兮脫簪組<lb/>
而自絇<hi>叶</hi>刑探飴而思怳愴兮噤咭隔而誰語天子明<lb/>
見兮時艱爾處符匪専握兮囷械迺茹<hi>叶</hi>驅犬羊兮摶<lb/>
翼虎戢若勩兮凖若辜事靡盬兮旋復而所擥涕淚而<lb/>
感曠蕩兮無涯夜耿耿兮不寐思奮報兮帥厲神歘忽<lb/>
兮天之際鐵鏦錚兮馬嘶驚覺兮舞昌被如醉兮如癡<lb/>
<pb n="KR4e0170_WYG_008-63b"/>
日坎廩兮天子知噫是貞堅兮拂所施無抑鬱以斃兮<lb/>
徒傷悲有渙命兮允歸康復泰兮秉機知𦕈負初兮夫<lb/>
奚疑歸分歸兮九秋風瑟瑟兮潦水收木葉下兮寒露<lb/>
綢旋車兮道之周鴈廱廱兮南幽蟋蟀宵征兮啾啾容<lb/>
與兮夷猶心搖搖兮禾黍丘仰象魏兮在袖豈長往兮<lb/>
嘆休巫山高兮雲依峽水清兮星移方有書兮藥有苗<lb/>
師赤松兮友子喬身健便兮擬嫖姚徙倚夷兮逍遙蕙<lb/>
可佩兮芰可衣鶴和鳴兮鷗狎飛毋曰樂憺憺兮將忘<lb/>
<pb n="KR4e0170_WYG_008-64a"/>
機超氛埃兮淑麗貞臣匪放兮省疚瘵之希微髪種種<lb/>
兮颯如其稀心怦怦兮如遺有夢兮不違有坐兮向墀<lb/>
居髙兮體卑哀剝落兮方離披鳥歛翼兮欲安棲綢繆<lb/>
桑土兮胡爾遲恩銜義結兮草木知將感召而來兮天<lb/>
朝羽儀<lb/>
　<lb/>
　<lb/>
　<lb/>
<pb n="KR4e0170_WYG_008-64b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東洲初稿巻八<lb/>
</p>
<p>
</p>
  </div>
<div>
<head>東洲初稿巻九</head> <lb/>
    <p>
<pb n="KR4e0170_WYG_009-1a"/>
欽定四庫全書<lb/>
　東洲初稿巻九<lb/>
　　　　　　　　　　　　明　夏良勝　撰<lb/>
　　　考定皇極指掌圖説<lb/>
皇極之數元於一㑹於三百六十故一元十二㑹為三<lb/>
百六十運一㑹三十運為三百六十世一運十二世為<lb/>
三百六十年一世三十年為三百六十月一年十二月<lb/>
為三百六十日一月三十日為三百六十時一日十二<lb/>
<pb n="KR4e0170_WYG_009-1b"/>
時為三百六十分一時三十分為三百六十杪一杪之<lb/>
餘而為律吕聲音之數不可窮已卦以掛一為序二百<lb/>
五十六卦起於泰終於明夷每卦六爻共得一千五百<lb/>
三十六爻爻以四為用凡一運一世一年一月一日一<lb/>
時皆得四爻則三百六十數得一千四百四十四爻分<lb/>
為二十四氣每氣藏閏四爻而一千五百三十六爻二<lb/>
百五十六卦為一周矣卦之起例先人已有定論運世<lb/>
嵗則起於泰月日時則起於升鄱陽祝氏斷自夏禹八<lb/>
<pb n="KR4e0170_WYG_009-2a"/>
年為七會之始作三千六百年十二月圖録本承訛僣<lb/>
為考定但年圖至聖祖十六年而終運世既遷續圖不<lb/>
可無作月圖三十年一周已成定局竊意時亦三十日<lb/>
一周而十二月十二時相配可以例觀故併為一圖雖<lb/>
月起於寅時起於子初不論也獨日圖未有作者以每<lb/>
節十五日與月時之數不齊故須别立非求異也然此<lb/>
皆因先人成迹撮其簡要以便指陳故曰指掌圖若夫<lb/>
推之之原用之之妙以窮天地人物之數名訓具在摘<lb/>
<pb n="KR4e0170_WYG_009-2b"/>
其歸於一者次録於别帙顧心擾吏俗未能有得也正<lb/>
徳癸酉季夏東洲識<lb/>
<pb n="KR4e0170_WYG_009-3a"/>
</p>
<p>
<pb n="KR4e0170_WYG_009-4a"/>
</p>
<p>
<pb n="KR4e0170_WYG_009-5a"/>
</p>
<p>
<pb n="KR4e0170_WYG_009-6a"/>
</p>
<p>
<pb n="KR4e0170_WYG_009-7a"/>
</p>
<p>
<pb n="KR4e0170_WYG_009-8a"/>
</p>
<p>
<pb n="KR4e0170_WYG_009-9a"/>
</p>
<p>
<pb n="KR4e0170_WYG_009-10a"/>
</p>
<p>
<pb n="KR4e0170_WYG_009-11a"/>
</p>
<p>
<pb n="KR4e0170_WYG_009-12a"/>
</p>
<p>
<pb n="KR4e0170_WYG_009-13a"/>
</p>
<p>
<pb n="KR4e0170_WYG_009-14a"/>
</p>
<p>
<pb n="KR4e0170_WYG_009-15a"/>
</p>
<p>
<pb n="KR4e0170_WYG_009-16a"/>
</p>
<p>
<pb n="KR4e0170_WYG_009-17a"/>
</p>
<p>
<pb n="KR4e0170_WYG_009-18a"/>
</p>
<p>
<pb n="KR4e0170_WYG_009-19a"/>
</p>
<p>
<pb n="KR4e0170_WYG_009-20a"/>
</p>
<p>
<pb n="KR4e0170_WYG_009-21a"/>
</p>
<p>
<pb n="KR4e0170_WYG_009-22a"/>
</p>
<p>
<pb n="KR4e0170_WYG_009-23a"/>
</p>
<p>
<pb n="KR4e0170_WYG_009-24a"/>
</p>
<p>
<pb n="KR4e0170_WYG_009-25a"/>
</p>
<p>
<pb n="KR4e0170_WYG_009-26a"/>
</p>
<p>
<pb n="KR4e0170_WYG_009-27a"/>
</p>
<p>
<pb n="KR4e0170_WYG_009-28a"/>
</p>
<p>
<pb n="KR4e0170_WYG_009-29a"/>
</p>
<p>
<pb n="KR4e0170_WYG_009-30a"/>
</p>
<p>
<pb n="KR4e0170_WYG_009-31a"/>
</p>
<p>
<pb n="KR4e0170_WYG_009-32a"/>
</p>
<p>
<pb n="KR4e0170_WYG_009-33a"/>
</p>
<p>
<pb n="KR4e0170_WYG_009-34a"/>
</p>
<p>
<pb n="KR4e0170_WYG_009-35a"/>
</p>
<p>
<pb n="KR4e0170_WYG_009-36a"/>
</p>
<p>
<pb n="KR4e0170_WYG_009-37a"/>
</p>
<p>
<pb n="KR4e0170_WYG_009-38a"/>
</p>
<p>
<pb n="KR4e0170_WYG_009-39a"/>
</p>
<p>
<pb n="KR4e0170_WYG_009-40a"/>
</p>
<p>
<pb n="KR4e0170_WYG_009-41a"/>
</p>
<p>
<pb n="KR4e0170_WYG_009-42a"/>
</p>
<p>
<pb n="KR4e0170_WYG_009-43a"/>
</p>
<p>
<pb n="KR4e0170_WYG_009-44a"/>
</p>
<p>
<pb n="KR4e0170_WYG_009-45a"/>
</p>
<p>
<pb n="KR4e0170_WYG_009-46a"/>
</p>
<p>
<pb n="KR4e0170_WYG_009-47a"/>
</p>
<p>
<pb n="KR4e0170_WYG_009-48a"/>
</p>
<p>
<pb n="KR4e0170_WYG_009-49a"/>
</p>
<p>
<pb n="KR4e0170_WYG_009-50a"/>
</p>
<p>
<pb n="KR4e0170_WYG_009-51a"/>
　<lb/>
　<lb/>
　<lb/>
　<lb/>
　<lb/>
　<lb/>
　　　日子丑寅夘辰巳午未申酉戌亥<lb/>
凡小運皆起升䝉蠱井故月之十二月時之十二時相<lb/>
<pb n="KR4e0170_WYG_009-51b"/>
配而卦與藏閏皆可一例推之惟日則以十五日為一<lb/>
節氣與十二之數不相配故别立一圖于復<lb/>
　　　考定日卦指掌圖<lb/>
一年三百六十日分二十四節氣每節十五日每日四<lb/>
爻每氣藏閏四爻推驗並以立春為始<lb/>
<pb n="KR4e0170_WYG_009-52a"/>
</p>
<p>
<pb n="KR4e0170_WYG_009-53a"/>
　<lb/>
　<lb/>
　<lb/>
　<lb/>
　<lb/>
　<lb/>
　　　奉月湖先生書<lb/>
恃教愛輒有鄙見不敢自諱如祝氏總括圖有天地卦<lb/>
<pb n="KR4e0170_WYG_009-53b"/>
而後有既濟圖得既濟卦而後入掛一圖今欲省文者<lb/>
恐取用猶有未備也至於本數分數陽卦隂卦彼疊書<lb/>
之此截書之又莫窺意義何所取年卦三千六百嵗圖<lb/>
午㑹起於損祝氏亦未發明其所以起損之秘幸極䆒<lb/>
以昭示來學續編六十年但見運世已遷若年卦雖更<lb/>
厯三千六百嵗尚可仍其舊也若堯即位則合運世入<lb/>
既濟掛一而取師帝賚良弼則取世變之咸卦本吉而<lb/>
㐫則曰當數之窮事本違而泰則曰吉㐫不恊似此連<lb/>
<pb n="KR4e0170_WYG_009-54a"/>
類未敢縷陳不知祝氏因往事而遷就其説以强合於<lb/>
數耶抑别有其妙耶至於動植物數分左右而列隂陽<lb/>
二圖不知世運之合取者何専在陽圖而不用隂圖耶<lb/>
此與太乙嵗計月計専用陽局日計時計分用隂陽二<lb/>
局積疑於人人竟莫知所以辨之也惟高明益推究之<lb/>
舜登庸陟位<lb/>
　運卦同人　䷌　九五陽位得陽爻爻協而乾卦為悔<lb/>
　　　　　　　　而卦不協須變乾為坤坤之六五陰<lb/>
<pb n="KR4e0170_WYG_009-54b"/>
　變卦既濟　䷾　居陽位變陽爻為坎與下離合為水<lb/>
　　　　　　　　火既濟則卦爻俱恊矣<lb/>
　世卦明夷　䷣　初爻陽居陽位變而為陰則不恊坎<lb/>
　　　　　　　　變離為坎坎之初爻為陰不恊郤變<lb/>
　變卦地澤臨䷒　陽爻為澤是為地澤臨<lb/>
　　　　　　䷎　運卦在二爻坎本陰卦而居陽位不<lb/>
　既濟入掛為火地晉　恊變坎為離得純離世卦在初爻坤<lb/>
　　　　　　䷝　為地卦不恊郤變下卦元為艮是地<lb/>
<pb n="KR4e0170_WYG_009-55a"/>
　　　　　　　山謙以離謙二卦横取上二卦是為<lb/>
　　　　　　　火地晉是為明出地上為舜陟位之<lb/>
　　　　　　　象<lb/>
宋太祖登極<lb/>
　運卦暌䷥　　暌之六五陰爻居陽位不恊變為乾<lb/>
　　　　　　　爻恊矣乾與兊合皆為天卦卦不恊<lb/>
　變卦遯䷠　　須變兊為艮而得天山遯<lb/>
　世卦困䷮　　困之九五爻恊變兌為居天卦是不<lb/>
<pb n="KR4e0170_WYG_009-55b"/>
　　　　　　　恊變兊為艮艮則五爻為陰又不恊<lb/>
　變卦豐䷶　　變爻而為巽是風水渙巽與坎俱屬<lb/>
　　　　　　　地卦又不恊却以内卦坎變為離外<lb/>
　　　　　　　卦巽變為震是為雷火豐卦<lb/>
　嵗卦臨䷒　　正月是臨之初九變陰而不恊變兊<lb/>
　　　　　　　為艮艮之初六不恊須變陽爻為離<lb/>
　　　　　　　坤以陰卦居上須變為乾是天火同<lb/>
　變卦師䷆　　人乾離皆天卦無地卦也郤内外皆<lb/>
<pb n="KR4e0170_WYG_009-56a"/>
　　　　　　　　變乾為坤離為坎是地水師<lb/>
　既濟入掛一　䷾合二卦為既濟横取上卦為掛一是<lb/>
　為豫之初六　䷏為雷地豫是宋祖肇基之卦<lb/>
我太祖改元洪武戊申正月<lb/>
　運卦大有九二䷍九二陽爻一變陰爻而協為純離離<lb/>
　　　　　　　　上下皆天卦變下離為坎而協是火<lb/>
　變卦未濟　　䷿水未濟<lb/>
　世卦否之九四䷋九居四陽爻變陰而協為風地觀巽<lb/>
<pb n="KR4e0170_WYG_009-56b"/>
　　　　　　　　坤皆地卦為不恊變巽為震為雷地<lb/>
　變卦豫　䷏豫<lb/>
　年卦正月頤之六四䷚六居四變陽爻不協變艮為兊為純<lb/>
　變卦節䷻兊再變再爻為陰是水澤節䷻以豫<lb/>
　既濟入掛一　　居右節居左横取掛一為雷水解之<lb/>
　　　　　　　䷏九四聖人既解天下之難我於西南<lb/>
　　　　　　　　太平無事當冬復治道為來復天下<lb/>
　　　　　　　　之吉九四謂解去初六陰之在下而<lb/>
<pb n="KR4e0170_WYG_009-57a"/>
　　　　　　　微者則君子之朋來而孚矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0170_WYG_009-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東洲初稿巻九<lb/>
</p>
<p>
</p>
  </div>
<div>
<head>東洲初稿巻十</head> <lb/>
    <p>
<pb n="KR4e0170_WYG_010-1a"/>
欽定四庫全書<lb/>
　東洲初稿巻十<lb/>
　　　　　　　　　　　　明　夏良勝　撰<lb/>
　　　天文便覽叙<lb/>
天地人之道均學者之所當知也而有精粗緩急焉天<lb/>
地之化育烝民之秉彛形而上者也七政羣曜之在天<lb/>
山川草木之在地禮樂文物之在人形而下者也兹不<lb/>
有精粗之别邪儒者之學凡皆所當知語其序必先從<lb/>
<pb n="KR4e0170_WYG_010-1b"/>
事於禮樂文物之間而求明其所秉之彛夫然後始可<lb/>
擬議化育之妙此急彼緩葢有秩乎不可紊者是以聖<lb/>
賢之垂訓也恒諄諄乎其所急而所緩者或畧焉乃如<lb/>
厯象之説固非以為儒者之諱談也孟子曰天之高星<lb/>
辰之逺茍求其故千嵗日至可坐而致謂孟子而不知<lb/>
厯象之事則其所謂故者何也孔子嘗刪定矣月離于<lb/>
畢之雅好風好雨之範至今而並存孔子不以厯象為<lb/>
異端之説可知矣後世之師孔孟者多委是於星官卜<lb/>
<pb n="KR4e0170_WYG_010-2a"/>
史之微伎葢自陸子之時而已然非曰孔孟未嘗明以<lb/>
示人哉論語有之矣多識鳥獸草木之名夫草木鳥獸<lb/>
則其識之也欲多故爾雅不足後儒又從而埤之成象<lb/>
於天者反不如鳥獸草木之有取乎而顧不得比於蟲<lb/>
魚之譜盛行於天下者豈以天道之逺雖専門如禆竈<lb/>
不驗於鄭之復火儒雅若仲舒而卒詒灾異之譏乎是<lb/>
固有然者而卒并其名象忽之則已甚矣故泥其徴應<lb/>
而不務民之義者惑也謂其幽微而遂比諸仇毒者亦<lb/>
<pb n="KR4e0170_WYG_010-2b"/>
惑也講其所當知而不溺於所難知縱不得夫化育之<lb/>
妙獨不足以資多識邪或謂法有所不得為故儒者不<lb/>
語吁豈知立法之意者哉我聖祖患人狃於推步之説<lb/>
有至妄談禍福而憒亂黔首者是以禁之若儒者窮理<lb/>
博物之資而曰亦其所禁則洪範周易不得列於學官<lb/>
而諸史天文之志尤在所宜刋去也率天下之士而趨<lb/>
於淺陋固滯必是説夫栁塘楊先生釐正宋人天文圖<lb/>
鑱石以徧學者吾友東洲居士以有圖有書觀者乃可<lb/>
<pb n="KR4e0170_WYG_010-3a"/>
得其詳於是垣宿以經之名象以緯之貫之以度數㑹<lb/>
辰既不削夫古之分野至每七宿之後復以本朝之地<lb/>
志分而𨽻之且畫土圭之法附于末簡若夫占候之説<lb/>
半辭不錄可謂得是書之體矣學者由栁塘之圖可以<lb/>
見天象之全體由東洲之書可以識二圖之判合窮經<lb/>
之餘晷則俯察於圖書朗霽之良宵則仰觀乎懸象吾<lb/>
見瑤空文物之美聊可粗識而推步之事則有司存焉<lb/>
雖然天下無無理之器子在川上而斯道之體躍如也<lb/>
<pb n="KR4e0170_WYG_010-3b"/>
況萬象昭然天之至教常以示人者由是而契上天之<lb/>
載睿智者自有得於圖書之外至於博雅之助東洲是<lb/>
冊之行夫豈少哉書成寄示俾叙之余不足以知天之<lb/>
文而得其意於三復之後于是乎贅言之其書名天文<lb/>
便覽云正徳庚午除夕之前夕行齋謹叙<lb/>
<pb n="KR4e0170_WYG_010-4a"/>
</p>
<p>
<pb n="KR4e0170_WYG_010-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0170_WYG_010-5b"/>
　右三垣之象紫微居中臨正北而南面故謂之北極并<lb/>
　垣之内外所𨽻一百六十二星其名六十微者八十明<lb/>
　者八十有二太微為上垣位臨東南其垣内外所𨽻七<lb/>
　十六星其名三十微者二十一明者五十有五内少微<lb/>
　雖在西掖但四星不成垣次故為太微之屬天市為下<lb/>
　垣位臨東北其垣内外所𨽻八十八星其名三十有九<lb/>
　微者十明者七十有八三垣共三百二十一星是為天<lb/>
　帝行宫運無方位故亦莫窮其度而不在分野之數也<lb/>
<pb n="KR4e0170_WYG_010-6a"/>
</p>
<p>
<pb n="KR4e0170_WYG_010-7a"/>
</p>
<p>
<pb n="KR4e0170_WYG_010-8a"/>
</p>
<p>
<pb n="KR4e0170_WYG_010-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0170_WYG_010-9b"/>
　右七宿以土圭定其方位自軫十七度至亢三度為<lb/>
　辰亢四度至氐七度為乚氐八度至心一度為夘心<lb/>
　二度至尾八度為甲尾九度至箕六度為寅箕七度<lb/>
　至斗十度為艮故曰東方之宿細分之則角二星十<lb/>
　二度𨽻四十五星其名一十有四亢四星九度𨽻十<lb/>
　有八星其名六氐四星十六度𨽻五十星其名十有<lb/>
　一房四星六度𨽻十七星其名七心三星六度𨽻十<lb/>
　二星其名一尾九星一十九度𨽻十一星其名四箕<lb/>
<pb n="KR4e0170_WYG_010-10a"/>
　四星一十一度𨽻四星其名二是七宿三十星所𨽻<lb/>
　一百五十七星行天七十八度躔次分野備列如左<lb/>
　角亢分<lb/>
　　河南　開封府<hi>禹貢兗豫二州之域</hi>
　角亢氐分<lb/>
　　河南　汝寧府<hi>禹貢豫州</hi>
　房心分<lb/>
　　南直𨽻　徐州<lb/>
<pb n="KR4e0170_WYG_010-10b"/>
　尾分<lb/>
　　北直𨽻　永平府　隆慶府<hi>禹貢冀州為營州</hi>　<hi>虞東北</hi>
　尾箕分<lb/>
　　順天府<hi>禹冀虞幽</hi>保定府　河間府<hi>俱冀州</hi>
<pb n="KR4e0170_WYG_010-11a"/>
</p>
<p>
<pb n="KR4e0170_WYG_010-12a"/>
</p>
<p>
<pb n="KR4e0170_WYG_010-13a"/>
</p>
<p>
<pb n="KR4e0170_WYG_010-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0170_WYG_010-14b"/>
　右七宿以土圭定其方位自斗十一度至牛一度為丑<lb/>
　牛二度至女八度為癸女九度至危五度為子危六度<lb/>
　至室三度為壬室四度至璧三度為亥璧四度至奎八<lb/>
　度為乾故曰北方之宿細分之斗六星二十五度𨽻五<lb/>
　十五星其名九牛六星七度𨽻五十九星其名十女四<lb/>
　星一十一度𨽻五十一星其名十有八虛二星九度少<lb/>
　强𨽻三十一星其名十危三星十六度𨽻五十三星其<lb/>
　名十室二星十七度𨽻二百零七星其名一十有二璧<lb/>
<pb n="KR4e0170_WYG_010-15a"/>
　二星九度𨽻二十六星其名五是七宿二十五星𨽻三<lb/>
　百五十六星行天九十四度少强躔次分野備列如左<lb/>
　斗分<lb/>
　　南直𨽻　應天府　蘇州府　松江府　常州府<lb/>
　　　　　　鎮江府　廬州府　安慶府　太平府<lb/>
　　　　　　寧國府　徽州府　池州府　廣徳州<lb/>
　　　　　　和州　　滁州<lb/>
　　浙江省　杭州府　嘉興府　䖏州府<lb/>
<pb n="KR4e0170_WYG_010-15b"/>
　　江西省　南昌府　饒州府　臨江府　袁州府<lb/>
　　　　　　廣信府　建昌府　撫州府　瑞州府<lb/>
　　　　　　贑州府<hi>已上俱揚州</hi>南康府　吉安府<hi>荆揚二州</hi>
　牽牛分即斗也<lb/>
　　廣東省　潮州府<hi>揚州</hi>
　斗牛分<lb/>
　　南直𨽻　揚州府　淮安府<hi>揚州</hi>
　　浙江省　湖州府<hi>揚州</hi>
<pb n="KR4e0170_WYG_010-16a"/>
　　江西省　九江府<hi>荆揚二州</hi>
　女分<lb/>
　　福建省　建寧府<hi>揚州</hi>
　　廣東省　恵州府<hi>揚州</hi>
　牛女分<lb/>
　　浙江省　嚴州府　金華府　衢州府<lb/>
　　　　　　紹興府　寧波府　台州府<hi>俱揚州</hi>
　　福建省　福州府　泉州府　延平府<lb/>
<pb n="KR4e0170_WYG_010-16b"/>
　　　　　　汀州府　興化府　邵武府<lb/>
　　　　　　漳州府<hi>俱揚州</hi>
　　廣東省　廣州府　韶州府　南雄府<lb/>
　　　　　　肇慶府<hi>已上俱揚州</hi>
　　　　　　高州府<hi>越地</hi>雷州府　瓊州府<hi>粤地</hi>
　　　　　　　<hi>已上三府不入禹貢以星分同而附之</hi>
　斗牛女分<lb/>
　　浙江省　温州府<hi>揚州</hi>
<pb n="KR4e0170_WYG_010-17a"/>
　危分<lb/>
　　山東省　濟南府　登州府　萊州府<hi>俱青州</hi>
　虛危分<lb/>
　　山東省　青州府<hi>青州</hi>
　危室分<lb/>
　　山東省　東昌府<hi>兗州</hi>
　室璧分<lb/>
　　河南省　鄣徳州　衛輝府　懷慶府<hi>冀州</hi>
<pb n="KR4e0170_WYG_010-18a"/>
</p>
<p>
<pb n="KR4e0170_WYG_010-19a"/>
</p>
<p>
<pb n="KR4e0170_WYG_010-20a"/>
</p>
<p>
<pb n="KR4e0170_WYG_010-21a"/>
　右七宿以土圭定其方位奎九度至婁八度為戌婁<lb/>
　九度至胃十一度為辛胃十二度至昴十一度為酉<lb/>
　畢一度至畢十三度為庚畢十四度至井一度為申<lb/>
　故曰西方之宿細分之奎十六星十六度𨽻二十八<lb/>
　星其名九婁三星十二度𨽻三十星其名五胃三星<lb/>
　十五度𨽻三十六星其名六昴七星十一度𨽻四十<lb/>
　星其名八畢八星十七度𨽻九十四星其名十有五<lb/>
　觜三星一度𨽻一十三星其名二參七星十度𨽻一<lb/>
<pb n="KR4e0170_WYG_010-21b"/>
　十八星其名六凡七宿五十星所𨽻二百三十一星<lb/>
　行天八十二度而躔次分野備列如左<lb/>
　奎婁分<lb/>
　　山東省　兗州府<hi>徐兗二州</hi>
　昴分<lb/>
　　北直𨽻　順徳府<hi>冀州</hi>
　昴畢分<lb/>
　　北直𨽻　真定府<hi>冀州</hi>
<pb n="KR4e0170_WYG_010-22a"/>
　　山西省　大同府<hi>禹冀州虞并州</hi>
　觜參分<lb/>
　　山西省　平陽府　澤州<hi>冀州</hi>松潘司<lb/>
　　　　　　疊溪所<lb/>
　參分<lb/>
　　四川東川軍民司<hi>已上俱梁州</hi>
<pb n="KR4e0170_WYG_010-23a"/>
</p>
<p>
<pb n="KR4e0170_WYG_010-24a"/>
</p>
<p>
<pb n="KR4e0170_WYG_010-25a"/>
</p>
<p>
<pb n="KR4e0170_WYG_010-26a"/>
　右七宿以土圭定其方位井二度至十五度為坤坤<lb/>
　十六度至三十度為未三十一度至栁十一度為丁<lb/>
　栁十二度至張八度為午張九度至翼四度為丙翼<lb/>
　五度至軫二度為已軫三度至十八度為巽故曰南<lb/>
　方之宿細分之井八星三十四度𨽻六十二星其名<lb/>
　一十有六鬼四星二度𨽻二十五星其名六栁八星<lb/>
　十四度𨽻三星其名一星七星七度𨽻二十九星其<lb/>
　名八張六星十七度𨽻十四星其名一翼二十二星<lb/>
<pb n="KR4e0170_WYG_010-26b"/>
　一十九度𨽻五星其名一軫四星一十七度𨽻四十<lb/>
　八星其名七凡七宿六十星𨽻一百八十二星行天<lb/>
　一百一十度其躔次分野備列于左<lb/>
　參井分<lb/>
　　山西省　太原府　遼州<hi>冀州并州</hi>
　　四川省　順慶府<hi>梁州</hi>貴州宣慰司<hi>荆梁二州</hi>
　井鬼分<lb/>
　　陜西省　西安府　鳯翔府　平涼府<lb/>
<pb n="KR4e0170_WYG_010-27a"/>
　　　　　　鞏昌府　寧夏衛　洮州衛<lb/>
　　　　　　行都司<hi>俱雍州</hi>　　河州衛<lb/>
　　　　　　靖虜衛<hi>不在星分以野同而附此</hi>
　　四川省　成都府　保寧府　叙州府<lb/>
　　　　　　重慶府　行都司　潼川州<lb/>
　　　　　　睂州　嘉定州　瀘州　雅州<lb/>
　　　　　　烏䝉軍民府　芒部府　播州司<lb/>
　　　　　　永寧司　龍川司　天全司　黎州司<lb/>
<pb n="KR4e0170_WYG_010-27b"/>
　　雲南省　雲南府　大理府　臨安府　楚雄府<lb/>
　　　　　　曲靖軍民府　武定府　麗江府<lb/>
　　貴州省　普安州<hi>已上俱梁州</hi>
　鬼分<lb/>
　　四川省　馬湖府<hi>梁州</hi>
　栁分<lb/>
　　河南省　河南府<hi>豫州</hi>
　星分<lb/>
<pb n="KR4e0170_WYG_010-28a"/>
　　貴州省　銅仁府<hi>荆州</hi>
　張分<lb/>
　　河南省　南陽府<hi>豫州</hi>
　翼分<lb/>
　　施州衛指揮司<hi>荆梁二州</hi>
　軫分<lb/>
　　平荼洞長官司<hi>荆梁二州</hi>
　翼軫分<lb/>
<pb n="KR4e0170_WYG_010-28b"/>
　　湖廣省　武昌府　徳安府　荆州府　岳州府<lb/>
　　　　　　長沙府　寶慶府　衡州府　常徳府<lb/>
　　　　　　辰州府　永州府　沔陽州　安陸州<lb/>
　　　　　　静州　郴州<hi>已上俱荆州</hi>襄陽府<hi>荆豫二州</hi>
　　廣西省　桂林府　平樂府<hi>荆州</hi>南寧府<hi>揚州</hi>
　　貴州省　黎平府<hi>荆州</hi>
　　四川省　䕫州府<hi>荆梁二州</hi>
　　廣東省　廉州府<lb/>
<pb n="KR4e0170_WYG_010-29a"/>
　　廣西省　栁州府　慶逺府　潯州府<hi>俱粤地</hi>
　　　　　　<hi>已上四府不入禹貢以星分同而附之</hi>
　井鬼翼軫分<lb/>
　　陜西省　漢中府<hi>梁雍二州</hi>
　禹貢星躔不載之地<lb/>
　　雲南省　蒙化府　景東府　廣南府　鎮沅府<lb/>
　　　　　　永寧府　順寧府　北勝州　姚州府<lb/>
　　　　　　鶴慶府　尋甸府　元江府　龍馬司<lb/>
<pb n="KR4e0170_WYG_010-29b"/>
　　　　　　者樂司　瀾滄司　騰衝司　車里司<lb/>
　　　　　　木邦司　孟養司　緬勻司　八百甸司<lb/>
　　　　　　老撾甸司孟定司　孟艮府　南甸府<lb/>
　　　　　　干崖司　隴川司　威逺州　灣甸州<lb/>
　　　　　　鎮康州　大候府　鈕兀司　芒市司<lb/>
　　貴州省　思州府　鎮寧州　安順州　金筑司<lb/>
　　　　　　普定司　新添司　干越司　龍里司<lb/>
　　　　　　都匀司　畢節司　威清衛　清平衛<lb/>
<pb n="KR4e0170_WYG_010-30a"/>
　　　　　　平壩衛　安南衛<lb/>
　　廣西省　太平府　田州府　思明府　思恩府<lb/>
　　　　　　鎮安府　洄城州　利州　奉議州<lb/>
　　　　　　向武州　都康州　龍州　江州<lb/>
　　　　　　思陵州　上林司　安隆司<lb/>
　右按一統志如前地不入禹貢故從右在蠻荒部落亦<lb/>
　不入星躔之度愚意以天無不覆特以不係中國重<lb/>
　輕故先哲不暇深究後之作者無所考證故亦不敢<lb/>
<pb n="KR4e0170_WYG_010-30b"/>
　揣摩而附益之也備載篇終以表天朝拓地之盛云<lb/>
　　　天河起沒<hi>按天漢有圖無歌故為補之</hi>
天河一名曰天漢起自東方箕尾間遂乃分為南北道<lb/>
南經傳説入魚淵開籥載弁鳴河鼓北經龜宿貫箕邊<lb/>
次絡斗魁胃左旗又合南道天津湄二道相合西南行<lb/>
分夾瓠𤓰絡人星杵畔造父螣蛇精王良附路閣道平<lb/>
登此太陵從天船直到巻舌又南征五車駕向北河南<lb/>
東井水路入吾驂水位過了東南游次經南道向闗丘<lb/>
<pb n="KR4e0170_WYG_010-31a"/>
天狗天紀與天稷七星南畔天河沒<lb/>
　天河起東方經箕尾之間謂之天河亦謂之漢津乃<lb/>
　分為二道其南經傳説魚籥天弁河鼓其北經龜貫<lb/>
　箕下次絡南斗魁左旗主天津下而合南道乃西南<lb/>
　行又分夾瓠星絡人星杵造父螣蛇王良附路閣道<lb/>
　北經太陵天船巻舌而南行絡五車經北河之南入<lb/>
　東井水位東南行絡南河闗丘天狗天紀天稷在七<lb/>
　星南而沒衡云津漢省金之氣也其本曰水<lb/>
<pb n="KR4e0170_WYG_010-31b"/>
　　　七曜<lb/>
日日循黄道東行一日一夜行一度三百六十五日有<lb/>
竒而周天行東陸謂之春行南陸謂之夏行西陸謂之<lb/>
秋行北陸謂之冬所以成隂陽寒暑之節是故傳云日<lb/>
為太陽之精主生養萬物恩徳人君之象也人君有瑕<lb/>
必露其慝以告示焉王者修徳以禳之<lb/>
月月太隂之精也其形圓其質清日光照之則見其明<lb/>
日光不照則謂之魄故月望之日日月相望人居其間<lb/>
<pb n="KR4e0170_WYG_010-32a"/>
盡覩其明故形圓也二弦之日日照其側人覩其旁故<lb/>
半魄也晦朔之日日照其表人在其裏故不見也其行<lb/>
有遲疾其極遲則一日行十二度强其極速則一日行<lb/>
十四度半强遲則漸疾疾則漸遲二十七日半强而遲<lb/>
疾一終矣又月行之道斜帶黄道十三日有竒在黄道<lb/>
表又十三日有竒在黄道裏表裏去黄道極逺者去黄<lb/>
道六度二十七日有竒陰陽一終衡云對日之衝其大<lb/>
如日日光不照謂之暗虛闇虚逢日則日食值星則星<lb/>
<pb n="KR4e0170_WYG_010-32b"/>
亡今厯家月望行黄道則值闇虚矣值闇虚有表裏淺<lb/>
深故食有南北多少月為太陰之精以之配日女主之<lb/>
象也以之比徳刑罰之義列之朝廷諸侯大臣之象也<lb/>
　謹按丹元子二十八宿及三元之歌所以為美者以<lb/>
　其句中有圖言不見象而不談災祥至行有五篇吟<lb/>
　則反是且五星為緯而行無定體可以筭數推以圖<lb/>
　象求之今五行既無圖象而極論災祥未必丹元子<lb/>
　之作也其言誣濫在所不取<lb/>
<pb n="KR4e0170_WYG_010-33a"/>
木嵗星曰東方春木於人五常仁也五事貌也仁虧貌失<lb/>
逆春令傷木氣則罰見嵗星嵗星盈縮以舍國命又主福<lb/>
主大司農主齊呉主司天下諸侯人君之過主嵗五穀赤<lb/>
而角其國昌赤黄而沈其野大禳張衡云嵗星者東方之<lb/>
精蒼帝之子一名攝提一名重華一名應星一名紀星晉<lb/>
灼曰太嵗在四仲則嵗行三宿太嵗在四孟四季則嵗行<lb/>
二宿二八十六三四十二而行二十八宿十二嵗而周天<lb/>
火熒惑曰南方夏火禮也視也禮虧視失逆夏令傷火氣<lb/>
<pb n="KR4e0170_WYG_010-33b"/>
罰見熒惑熒惑法使行無常各以舍國命為亂為賊為<lb/>
喪為疾為兵為飢又曰熒惑主大鴻臚主死喪主司空<lb/>
又為司馬主楚越以南又司天下羣臣之過司奢驕亡<lb/>
亂妖孽主嵗成敗又為理外為理兵内為理政為天子<lb/>
之理也故曰雖有明天子必視熒惑所在張衡云熒惑<lb/>
為執法之星其精為風伯之師或童兒歌謠嬉戲晉灼<lb/>
曰熒惑常以十月入朝太微受制而出行列宿司無道<lb/>
出入無常也每二嵗而一周天<lb/>
<pb n="KR4e0170_WYG_010-34a"/>
土鎮星中央季夏土信也思心也仁義禮智以信為主<lb/>
貌言視聴以心為政故四星皆失鎮乃為之動一曰填<lb/>
為黄帝之徳女主之象主徳厚安危存亡之機司天下<lb/>
女主之過又曰天子之星也衡云填星者黄帝之子女<lb/>
主之象也一名地候晉灼曰常以甲辰之始建斗之嵗<lb/>
填行一宿二十八嵗而周天<lb/>
金太白曰西方秋金也義言也義虧言失逆秋令傷金<lb/>
氣罰見太白太白進退以候兵高卑遲速静躁見伏用<lb/>
<pb n="KR4e0170_WYG_010-34b"/>
兵皆象之吉又曰太白大臣其號上公也大司馬位謹<lb/>
候此張衡云太白者白帝之子一名火政一名管星一<lb/>
名明堂一名文表一名太皥一名終星一名天相一名<lb/>
天浩一名序星一名梁星一名威星一名大囂一名大<lb/>
足晉灼曰常以正月甲寅與熒惑晨出東方二百四十<lb/>
日而入入四十日又出西方二百四十日而入入三十<lb/>
五日而復出東方出以辰戌入以丑未一嵗而周天<lb/>
水辰星北方冬水智也聴也智虧聴失逆冬令傷水氣<lb/>
<pb n="KR4e0170_WYG_010-35a"/>
罰見辰星見則主刑主廷尉主燕趙又為燕趙代以比<lb/>
宰相之象亦為殺伐之氣戰鬬之象又曰軍於野辰星<lb/>
為偏將之象衡云辰星亦名勾星一名爨星一名伺星<lb/>
晉灼曰常以二月春分見奎婁五月夏至見東井八月<lb/>
秋分見角亢十一月冬至見牽牛出以辰戌入以丑未<lb/>
二旬而入晨候之東方夕候之西方一嵗而一周天<lb/>
　　　十二次度<lb/>
十二次班固取三統厯十二次配十二野其言最詳又<lb/>
<pb n="KR4e0170_WYG_010-35b"/>
有費直説周易蔡邕月令章句所言頗有先後魏太史令<lb/>
陳卓更言郡國所入宿度今附而次之<lb/>
自軫十二度至氐四度為夀星於辰在辰鄭之分野屬<lb/>
兖州費直起軫七度蔡邕起軫六度<lb/>
自氐五度至尾九度為大火於辰在夘宋之分野屬豫<lb/>
州費直起氐十一度蔡邕起亢八度<lb/>
自尾十度至斗十一度為析木於辰在寅燕之分野屬<lb/>
幽州費直起尾九度蔡邕起尾四度<lb/>
<pb n="KR4e0170_WYG_010-36a"/>
自斗十二度至女七度為星紀於辰在丑呉越分野屬<lb/>
揚州費直起斗十度蔡邕起斗六度<lb/>
自女八度至危十五度為𤣥枵於辰在子齊之分野屬<lb/>
青州費直起女六度蔡邕起女二度<lb/>
自危十六度至奎四度為娵訾於辰在亥衛之分野屬<lb/>
并州費直起危十四度蔡邕起危十度<lb/>
自奎五度至胃六度為降婁於辰在戌魯之分野屬徐<lb/>
州費直起奎二度蔡邕起危十度<lb/>
<pb n="KR4e0170_WYG_010-36b"/>
自胃七度至畢十一度為大梁於辰在酉趙之分野屬<lb/>
冀州費直起婁十度蔡邕起胃一度<lb/>
自畢十二度至井十五度為實沈於辰在申魏之分野<lb/>
屬益州費直起畢九度蔡邕起畢六度<lb/>
自井十六度至栁八度為鶉首於辰在未秦之分野屬<lb/>
雍州費直起井十二度蔡邕起井十度<lb/>
自栁九度至張十六度為鶉火於辰在午周之分野屬<lb/>
三河費直起栁五度蔡邕起栁三度<lb/>
<pb n="KR4e0170_WYG_010-37a"/>
自張十七度至軫十一度為鶉尾於辰在已楚之分野<lb/>
屬荆州費直起張十三度蔡邕起張十二度<lb/>
　　　州郡躔次<lb/>
　　陳卓　　范蠡　　鬼谷先生　　張良<lb/>
　　諸葛亮　譙周　　京房　　張衡並云<lb/>
　角亢氐鄭兖州<lb/>
　　東郡入角一度　　東平任城山陰入角六度<lb/>
　　濟陰入氐一度　　濟北陳留入亢五度<lb/>
<pb n="KR4e0170_WYG_010-37b"/>
　　東平入氐七度　　泰山入角十二度<lb/>
　房心宋豫州<lb/>
　　潁川入房一度　　汝南入房三度<lb/>
　　沛郡入房四度　　梁國入房五度<lb/>
　　淮陰入心一度　　魯國入心三度<lb/>
　　楚國入房四度<lb/>
　箕尾燕幽州<lb/>
　　涼州入箕十度　　上谷入箕三度<lb/>
<pb n="KR4e0170_WYG_010-38a"/>
　　漁陽入尾一度　　右北平入尾七度<lb/>
　　西河上郡北地遼西東入尾十度<lb/>
　　涿郡入尾七度　　渤海入箕一度<lb/>
　　樂浪入箕三度　　𤣥菟入箕六度<lb/>
　　廣陽入箕九度<lb/>
　斗牛女呉越揚州<lb/>
　　九江入斗一度　　盧江入斗六度<lb/>
　　豫章入斗十度　　丹陽入斗十六度<lb/>
<pb n="KR4e0170_WYG_010-38b"/>
　　㑹稽入牛一度　　臨淮入牛四度<lb/>
　　廣陵入牛八度　　泗水入女一度<lb/>
　　六安入女六度<lb/>
　虛危齊青州<lb/>
　　齊國入虚六度　　北海入虚九度<lb/>
　　濟南入危一度　　樂安入危四度<lb/>
　　東萊入危九度　　平原入危十一度<lb/>
　　菑川入危十四度<lb/>
<pb n="KR4e0170_WYG_010-39a"/>
　室璧衛并州<lb/>
　　安定入室一度　　天水入室八度<lb/>
　　隴西入室四度　　酒泉入室十一度<lb/>
　　張掖入室十二度　武都入璧二度<lb/>
　　金城入璧四度　　武威入璧六度<lb/>
　　敦煌入璧八度<lb/>
　奎婁胃魯徐州<lb/>
　　東海入奎一度　　琅琊入奎六度<lb/>
<pb n="KR4e0170_WYG_010-39b"/>
　　高宻入婁六度<hi>或作一</hi>城陽入婁九度<lb/>
　　膠東入胃一度<lb/>
　昴畢趙冀州<lb/>
　　魏郡入昴一度　　鉅鹿入昴三度<lb/>
　　恒山入昴三度　　廣平入昴七度<lb/>
　　中山入昴一度　　清河入昴九度<lb/>
　　信都入畢三度　　趙郡入畢八度<lb/>
　　安平入畢四度　　河間入畢十度<lb/>
<pb n="KR4e0170_WYG_010-40a"/>
　　真定入畢十三度<lb/>
　觜參魏益州<lb/>
　　廣漢入觜一度　　越雋入觜三度<lb/>
　　蜀郡入參一度　　犍為入參三度<lb/>
　　牂河入參五度　　巴蜀入參八度<lb/>
　　漢中入參九度　　益州入參七度<lb/>
　井鬼秦雍州<lb/>
　　雲中入井一度　　定襄入井八度<lb/>
<pb n="KR4e0170_WYG_010-40b"/>
　　鴈門入井十六度　代郡入井二十八度<lb/>
　　太原入井二十九度<hi>或作十九</hi>
　　上黨入鬼二度<lb/>
　栁星張周三輔<lb/>
　　𢎞農入栁一度　　河南入星三度<lb/>
　　河東入張一度　　河内入張九度<lb/>
　翼軫楚荆州<lb/>
　　南陽入翼六度　　南郡入翼十度<lb/>
<pb n="KR4e0170_WYG_010-41a"/>
　　江夏入翼十二度　　　零陵入軫十一度<lb/>
　　桂陽入軫六度　　　　武陵入軫十一度<lb/>
　　長沙入軫十六度<lb/>
　　　黄道度數<hi>古今不同今從夾祭所取</hi>
　角<hi>十二度</hi>亢<hi>九度/</hi>氐<hi>十六/度</hi>房<hi>六度/</hi>心<hi>六度/</hi>尾<hi>十九/度</hi>箕<hi>十一度</hi>
　斗<hi>二十五度</hi>牛<hi>七度/</hi>女<hi>十一/度</hi>虚<hi>九度/少强</hi>危<hi>十六/度</hi>室<hi>十七/度</hi>璧<hi>九度</hi>
　奎<hi>十六度</hi>婁<hi>十二/度</hi>胃<hi>十五/度</hi>昴<hi>十六/度</hi>畢<hi>十七/度</hi>觜<hi>一度/</hi>參<hi>十度</hi>
　井<hi>三十四度</hi>鬼<hi>二度/</hi>栁<hi>十四/度</hi>星<hi>七度/</hi>張<hi>十七/度</hi>翼<hi>十九/度</hi>軫<hi>十七度</hi>
<pb n="KR4e0170_WYG_010-41b"/>
　　　十二辰同異<lb/>
　　　太初　費直　蔡邕　皇甫謐　晉志　唐志　熙寧志<lb/>
　子　斗<hi>十三</hi>女<hi>六/</hi>　女<hi>二/</hi>　女<hi>八/</hi>　女<hi>八/</hi>　女<hi>五/</hi>女<hi>七</hi>
　亥危<hi>十六</hi>危<hi>十四/</hi>危<hi>十/</hi>危<hi>十七/</hi>危<hi>十六/</hi>危<hi>十三/</hi>危<hi>十五</hi>
　戌　奎<hi>五</hi>　奎<hi>八/</hi>　璧<hi>八/</hi>奎<hi>五/</hi>　奎<hi>五/</hi>　奎<hi>二/</hi>奎<hi>四</hi>
　酉　胃<hi>七</hi>　婁<hi>一/</hi>　胃<hi>一/</hi>　胃<hi>七/</hi>　胃<hi>四/</hi>　胃<hi>七/</hi>胃<hi>六</hi>
　申畢<hi>十三</hi>畢<hi>九/</hi>　畢<hi>六/</hi>　畢<hi>十二/</hi>　畢<hi>十二/</hi>畢<hi>十/</hi>畢<hi>十一</hi>
　未井<hi>十六</hi>井<hi>十二/</hi>井<hi>十/</hi>井<hi>十六/</hi>井<hi>十六/</hi>井<hi>十二/</hi>井<hi>十五</hi>
<pb n="KR4e0170_WYG_010-42a"/>
　午　栁<hi>九</hi>　栁<hi>五/</hi>栁<hi>三/</hi>　栁<hi>九/</hi>　栁<hi>九/</hi>　栁<hi>七/</hi>栁<hi>八</hi>
　巳　張<hi>十六</hi>張<hi>十三/</hi>張<hi>十二/</hi>張<hi>十八/</hi>張<hi>十七/</hi>張<hi>十五/</hi>張<hi>十六</hi>
　辰　軫<hi>十二</hi>軫<hi>七/</hi>軫<hi>六/</hi>　軫<hi>十二/</hi>軫<hi>十二/</hi>軫<hi>十/</hi>軫<hi>十一</hi>
　夘氐<hi>五</hi>　氐<hi>十一/</hi>氐<hi>八/</hi>　氐<hi>五/</hi>　氐<hi>五/</hi>　氐<hi>二/</hi>　氐<hi>四</hi>
　寅　尾<hi>十</hi>　尾<hi>九/</hi>尾<hi>四/</hi>　尾<hi>十/</hi>尾<hi>十/</hi>　尾<hi>七/</hi>尾<hi>九</hi>
　丑　斗<hi>十二</hi>斗<hi>十/</hi>斗<hi>六/</hi>斗<hi>十一/</hi>斗<hi>十二/</hi>斗<hi>十/</hi>斗<hi>十一</hi>
<pb n="KR4e0170_WYG_010-43a"/>
</p>
<p>
<pb n="KR4e0170_WYG_010-44a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0170_WYG_010-44b"/>
天文便覽一帙地志附焉不以名天至大也地其中物<lb/>
也故古惟難知天者慱雅君子心亦大苦矣孤自知學<lb/>
見栁塘楊先生釐刻天文地理圖跋如衛拱璧時取披<lb/>
閲沈思知其次舍分野有引而不發之意幾欲發之率<lb/>
為舉子業牽制弗遂迨今名幸玷籍而以先人之憂専<lb/>
席在疚乃克蒐校草就其規垣列象宿舍分屬俱出丹<lb/>
元子之步天歌星次時宫度數參以甘石經之天文志<lb/>
青囊經之天官篇而古今地志分野星列則均以一統<lb/>
<pb n="KR4e0170_WYG_010-45a"/>
志為是初不敢有所臆見於其間然亦不過了此罪案<lb/>
非欲持此以長談天者喙天本無體以星為象但西北<lb/>
常傾覆地上而可見者一百八十二度半在地下者如<lb/>
之星周于天北極出地三十六度南極入地亦如之若<lb/>
察其象地上之天可辨也地下之天其無星者乎至于<lb/>
星分𨽻地以十二州十二國麗十二時宫之數而天地<lb/>
齊然亦十萬里幅員之内若出乎濛氾入乎崦嵫皆非<lb/>
内也則茫無際涯於幅員外者四十餘萬里豈皆無天<lb/>
<pb n="KR4e0170_WYG_010-45b"/>
之地乎世有談天者拘拘局分野以神其術僥倖一中<lb/>
而謂天亦可知是小天地天地之罪人也孤不揣陋謬<lb/>
有此作不終其辨又斯人之罪也斯人之罪也正徳己<lb/>
巳之季秋東洲居士謹識<lb/>
　<lb/>
　<lb/>
　<lb/>
　東洲初稿巻十<lb/>
</p>
<p>
</p>
  </div>
<div>
<head>東洲初稿巻十一</head> <lb/>
    <p>
<pb n="KR4e0170_WYG_011-1a"/>
欽定四庫全書<lb/>
　東洲初稿巻十一<lb/>
　　　　　　　　　　　　明　夏良勝　撰<lb/>
　仕止隨録<lb/>
　　北瞻<lb/>
　　　人日啟行<lb/>
栢酒漫將隨意話金花聊爾笑顔㸔丈夫弧矢志應逺<lb/>
廊廟江湖盟未寒庭草無人春自好落梅髙調瑟須彈<lb/>
<pb n="KR4e0170_WYG_011-1b"/>
此身本是無歸定也信人間離别難<lb/>
　　　過二陸祠<lb/>
道源有𣲖開千古動静差池只一間朱學未教非陸學<lb/>
象山況復有梭山法懸竹簡無多事丹在心田見幾還<lb/>
誰為兩家下勍敵筆鋒拄閣共觀瀾<lb/>
　　　登龍虎山<lb/>
振衣初上最髙亭數斷歸鴉萬㸃青龍虎驤騰勝方外<lb/>
羽翰真幻付山靈喧溪濺雪吹魚浪古木當風亂鶴聲<lb/>
<pb n="KR4e0170_WYG_011-2a"/>
西北望窮眠不得坐㸔涼月過閑庭<lb/>
　　　貴溪晩行<lb/>
向晩不停棹春愁近有無山迷狐窟避<hi>汝和有政譽故云</hi>江濶<lb/>
鳥飛孤沾袖聞漁笛開窻㸔牧圖一尊破寥落遮莫亂<lb/>
籌呼<lb/>
　　　弋陽向夕<lb/>
煙樹荒村裏風波笑語中雲開放斜日天畔見髙峯逐<lb/>
漸鄉山逺淺深春色同願將心化燭長夜為君紅<lb/>
<pb n="KR4e0170_WYG_011-2b"/>
　　　鉛山道中<lb/>
宿昔鉛山道蘭橈欵欵移僕先雞黍約毛舉鳳凰池<hi>以費</hi>
<hi>氏諸彦素與善也</hi>犬護柴荆舊烏栖草樹迷東風重回首指點<lb/>
不須疑<lb/>
　　　玉山公署和三厓壁間韵因寄之<lb/>
月光千里共吟榻幾人連未信靈槎使能通織女躔公<lb/>
案持先訓<hi>三厓泗州後也</hi>軍門億晉駢<hi>近得傳訴錄</hi>春風更揺落勁<lb/>
草擬君賢<lb/>
<pb n="KR4e0170_WYG_011-3a"/>
　　　元宵夜侍孫中丞先生宴歸燈月交輝感而賦<lb/>
　　　此<lb/>
輕船疾棹來信州旴江江頭别幾秋厚禄日來分雇直<lb/>
<hi>公每念予貧輙分公餼故云</hi>長緘風便廢登樓<hi>公不鄙予迂冗月必見問訊</hi>習池<lb/>
霞綺樽前共峴首功名竹上收欹側未歸歸便睡月華<lb/>
燈影倍時憂<lb/>
　　　草萍道中<lb/>
天地只一寰誰謂吳楚隔風土亦類家鄉音覺為客官<lb/>
<pb n="KR4e0170_WYG_011-3b"/>
程數漸多旅懷何止百擾擾行路人總為形骸役<lb/>
　　　三衢過趙清獻公祠<lb/>
四望風光冷色侵獨留髙塚卧蕭森庭棲野鶴如相對<lb/>
屋照孤松只自吟若有匡時隨地策誰將深夜告天心<lb/>
西安城外横江雨長與貪夫一洗襟<lb/>
　　　有問<lb/>
去路曾歸路離家便憶家岸楊初足雨汀草半眠沙放<lb/>
眼自廖廓垂頭空嘆嗟郵亭勞驛使長問是京華<lb/>
<pb n="KR4e0170_WYG_011-4a"/>
　　　蘭溪侍楓山先生教賦一首<lb/>
水鷗罝鹿又何疑方寸澄澄便得師千里獨當吾道擔<lb/>
寸心長在中興時鹿門煙霧從前塞禹穴風雲寄後思<lb/>
安石去偏還用得賈生踈宻幾人知<hi>語次及更革制度故云</hi>
　　　懷虞佐道長<lb/>
我憶唐子方永日得長夜念昔歌復詩頓失陶與謝佳<lb/>
兒汗已血老母景逾蔗昆明雨絲絲萬里空悲咤<hi>虞佐按南</hi>
<hi>詔未歸當有不堪其情者也</hi>
<pb n="KR4e0170_WYG_011-4b"/>
　　　嚴州道中<lb/>
曉來雙棹破江煙軋軋聲喧廢晏眠賸有懷迂移屋住<lb/>
應無人索買山錢沉淪老鱣那供饌三兩浮鷗來近船<lb/>
漢業即今竟何有富春耕鏺始知年<lb/>
　　　感舊事一絶<lb/>
春如吾境强登樓山似迎人識舊遊卻憶伶俜十年事<lb/>
好懷須信是虛舟<lb/>
　　　夜泊桐江風雨大作次早復晴賦此志之<lb/>
<pb n="KR4e0170_WYG_011-5a"/>
江號一夜浪拍石風吼萬壑雨翻盆山鷄亂啼錯更鼓<lb/>
村翁蚤起呼兒孫陰晴倐忽自變態上下舟航難共論<lb/>
中流擊楫何所誓報答昇平寛至尊<lb/>
　　　過釣臺<lb/>
長安領得敝裘還渭老風流只一間士節盡教如此重<lb/>
漢庭終古對南山<lb/>
只縁輕與帝王辭煙雨桐江老釣絲立懦亷貪風味在<lb/>
定須清慮拜公祠<lb/>
<pb n="KR4e0170_WYG_011-5b"/>
　　　錢塘即事<lb/>
只有青山無改時十年來往百年思巡籖怕讀奸臣傳<lb/>
刻日來尋武穆祠短鬢湖光羞照我媚人春色急催詩<lb/>
愁來黙數興亡事官燭今宵費幾枝<lb/>
林端好鳥更知時喚起遊人百種思蚤似少林成遁迹<lb/>
誰躭厚禄乞宫祠低回南國全歸數歌舞西湖莫費詩<lb/>
天與懦夫留壯勇箭厓恨不兩三枝<lb/>
漾漾西湖履舄間鏡光無意照愁顔忍聽烏鳥争枯菀<lb/>
<pb n="KR4e0170_WYG_011-6a"/>
朗誦營蠅集棘樊少壯經過今幾度宴遊縁分半生慳<lb/>
雨餘風落林梢淚頻式肩輿當倚䦨<lb/>
未分忠岳與奸秦誤國誰知屬老臣<hi>謂張公浚也</hi>歸路兩宫<lb/>
羝乳約獄詞三字死生人調髙白雪難為和上價黄金<lb/>
莫贖身十二飛牌今在否褒忠曽下幾絲綸<lb/>
　　　淛江驛别毛汝厲年兄<lb/>
富春山麓柁移時消息真傳近友師鷁鳥勁趨知舊路<lb/>
驪駒因壘對新詞鳴榔聲裏愁憎酒魚艇磯頭㸔放絲<lb/>
<pb n="KR4e0170_WYG_011-6b"/>
千里雲泥一江水幾時相見慰相思<lb/>
　　　望江口有懷小川董學士<lb/>
江風清送鴈聲過學士文章不換鵝擬向山陰添故事<lb/>
扁舟數問夜如何<lb/>
東溟日近隨心捧北極雲髙望眼遥須信國謀多野獲<lb/>
草𤣥何意解人嘲<lb/>
　　　别邵思抑年兄<lb/>
船泊西塘日轉陰風生談麈夜凌侵明朝更属東風便<lb/>
<pb n="KR4e0170_WYG_011-7a"/>
千里相思午夢沉<lb/>
腹笥真藏幾萬兵少年誰許果逃名東山信有蒼生念<lb/>
翹首時時望逺旌<lb/>
　　　吳中雜詠<lb/>
入眼驚時地何心續勝遊棲遲行路怨消息問家愁未<lb/>
辦子猷興忽生張翰秋吳歈兼楚語江漢欲東流<lb/>
瞰岸沉沉宇遥瞻周夏宫兒童百年語烝禴四時同江<lb/>
草春生雨舟航夜渡風寸心留國計編簡有遺功<lb/>
<pb n="KR4e0170_WYG_011-7b"/>
嘅古應如昨淘金幾浪沙誰懸伍子目長捍闔閭家越<lb/>
幕棲烏上楚山歸燕斜鴟夷一了事萬戸敢忘奢<lb/>
郢客吳遊自古今傷懷無似此畨深為躭魚飯頻移棹<lb/>
莫放鶯花補樹陰無路可能追紫塞有臺那肯築黄金<lb/>
傾城信是還傾國亂疊愁雲上莫岑<lb/>
　　　錫山作<lb/>
　　　　侍泉齋先生教感而賦此<lb/>
惠泉瀹茗幾貪嘗一碗嚴更百慮忘文墨傳來空眼界<lb/>
<pb n="KR4e0170_WYG_011-8a"/>
道腴真處緒頭長床前甕在還開閣壁上錢荒數探囊<lb/>
桃李春深漸佳境宣公窮索在醫方<lb/>
　　　京口作<lb/>
　　　　邃翁示家集數冊其邃庵石淙待隐詩皆收<lb/>
　　　　鄙作獨介夀集以不及預慶為闕典也命次<lb/>
　　　　涯翁韻一首<lb/>
前朝司馬今應無後生描畫丹青圖九原而作知翁是<lb/>
執鞭我願驅前徒起家名策尚童子憂臞忽見霜毛踈<lb/>
<pb n="KR4e0170_WYG_011-8b"/>
頌聲琅琅奏金石鬼斧鑿破渾沌初擬翁前瞻踵後武<lb/>
有眼如星力如虎吐吞江海隘乾坤卻笑人家設城府<lb/>
手拈文管植範模氣指甲兵迴練組英豪挾世故振奮<lb/>
安係好尚武與文容臺禮樂黼黻新考校入望雲錦塵<lb/>
膚功一奏一駭聽令人追咎造物賦才恒不均隨事建<lb/>
立殊邁倫人生何恨生不辰竒遭見竒事國相追國士<lb/>
小車方識洛中兒花占蚤見揚州寺萬里城方寸地出<lb/>
處何拘更何意邊防不識狼烽煙壯哉鼓吹恒經世少<lb/>
<pb n="KR4e0170_WYG_011-9a"/>
年紀得橫槊詩只今口誦心惟之豈徒咀嚼示休暇大<lb/>
雅一振知音希奸回腹劍還㦸口意筭函尸翁䄂手帝<lb/>
嘉迺績亟還翁望裏春城回北斗大農國計孰主張損<lb/>
上益下疏議首羹牆見堯階夣寐師魯叟流民曽畫鄭<lb/>
卿圖美珠不受王公酒中朝夙望孰逾翁銓衡屬任明<lb/>
且公廟廊巖穴盡拭目黜浮崇雅坐㸔士類回淳風翁<lb/>
名繼麟閣翁心附㝠鴻黄扉一上疏再通若丙與魏異<lb/>
郤同待隱園丁促盟約東山依舊隨耕農翁今年才六<lb/>
<pb n="KR4e0170_WYG_011-9b"/>
十餘五湖蚤畫秋堂中習池梁園信步穏放歌走筆驚<lb/>
蛇蟲嗚呼更於何處尋壺蓬金焦日照江西東秪恐潞<lb/>
公不是丘園老氣求聲應不獨琴鶴堪為從<lb/>
　　　金山寺<lb/>
怒濤鬭山骨撼坼壯心降天地立封界南北此長江<lb/>
　　　妙髙臺<lb/>
窮目幾千里凄涼一上䑓臨安即故國淵聖望中囬<lb/>
　　　善才石<lb/>
<pb n="KR4e0170_WYG_011-10a"/>
水落童石立若䕶心經函江風吹細雨疑是到商巖<lb/>
　　　留雲亭<lb/>
野亭開水寺江静見雲飛沓紲歸來晩丹楓欲上衣<lb/>
　　　吞海亭<lb/>
山削氷波瘦水圍山麓幽海風寒佛骨亭納半江秋<lb/>
　　　仙人洞<lb/>
水霧迷陰洞東明卻對窻鐘聲割昏曉仙子浴晴瀧<lb/>
　　　郭璞墓<lb/>
<pb n="KR4e0170_WYG_011-10b"/>
堪輿亦許大不弇七尺軀空云奪神功委骨江之隅<lb/>
　　　揚州過董子祠<lb/>
欲分王伯源頭路只在毫釐義利間正學千年迷魯道<lb/>
漢儒獨得見南山青芻伏臘薦今古白石嶙峋接孟顔<lb/>
老栢森森蔭新宇江都春鳥咏闗闗<lb/>
　　　文山祠<lb/>
帝輦沉淪海角悲相臣先退豈吾私直須得死方為䇿<lb/>
未信遭時别有師戎醜自仇書大傳艱危隨地合新祠<lb/>
<pb n="KR4e0170_WYG_011-11a"/>
淮西果屬庭芝旅涕淚而今異所思<lb/>
　　　瓊花觀<lb/>
漫櫓低聲唱浪沙餘哀尚寄野人家誰將王業中原地<lb/>
秪換揚州滿樹花<lb/>
　　　謝總運叢老先生啟<lb/>
良勝嘗聞人士恒言士之遇何其難也而知又何其難<lb/>
也及讀韓子謂書再上而志不得通足三及門而閽人<lb/>
辭焉作而嘆曰士惟求遇之易也宜其得遇之難也是<lb/>
<pb n="KR4e0170_WYG_011-11b"/>
以膠志牢守竟不可破自通朝籍十餘年非統屬知舊<lb/>
之門未敢重留履迹豈謂真有所知葢不敢圖難於易<lb/>
云爾若閣下碩徳重望自結髮從學已知傾慕暨逮事<lb/>
材館每預聞論列咸曰閣下一代偉人百僚師讓凡入<lb/>
龍門之選並為不世之遇然而竟不能懷刺一致起居<lb/>
實坐執迷前志敢以簡亢自遂終為君子之門之棄也<lb/>
哉屬者忍死釋禫凡六七逾蓂朔自計力緜於時一莫<lb/>
負荷甘於拙養無復出志以山谷僻處傳聞失真近知<lb/>
<pb n="KR4e0170_WYG_011-12a"/>
巡轍罔攸居臣子義不容茍安故昉奔問官守省視器<lb/>
具之制單舟抗流義不可越徑而徃得遂庭謁迺辱殊<lb/>
遇直欲破畦畛以相示進而與言皆經國逺猷若不以<lb/>
迂曲薄視即夙契然因隠度之使周公在當時吐哺握<lb/>
髮之勤亦如是也及坐聞命醫數語曰毋<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>曰毋貨醫<lb/>
有相道也古大臣休休之度亦如是語次及吾圭峯大<lb/>
節必曰古人古人又窺見好惡之情有出於驪黄牝牡<lb/>
之外者也以是自非徃者迂固為甚若今所謂知而遇<lb/>
<pb n="KR4e0170_WYG_011-12b"/>
也在人為難而良勝為易秪恐自今以失又莫知何從<lb/>
而得也用敢自信自效畢見情實罔有遺慮漫致可否<lb/>
方虞寡學匪識時務任情放論並取斥議重荷優納復<lb/>
見奬許逺致嘉册再拜登受端几縱觀易拔迺卒業仰<lb/>
測大端意向漕運録期以勸忠貽範録足以起孝先儒<lb/>
謂讀出師表而不流涕者必不忠讀陳情表而不流涕<lb/>
者必不孝良勝於二録亦敢云然近世有士大夫為憤<lb/>
世論者每曰今日須一用秦法謂彼若犧尊青黄徒灾<lb/>
<pb n="KR4e0170_WYG_011-13a"/>
於木者忠孝理道萬世不可磨滅凡立言著書有闗于<lb/>
是雖盈箱積帙何病其多固知斯録為必傳者也惟傳<lb/>
之也欲久故議之也欲盡每見他刻凡涉聖製國書必<lb/>
列首簡謂不敢有所先示尊尊也諸制勅若附録然者<lb/>
竊意髙明欲要其成之義也貽範録之後諸銘表義放<lb/>
此但其間亦有數字愚昧未通其義謹用標致附以請<lb/>
教逆知體國至念與善虚懷進于初必容于後垂於逺<lb/>
必謀于終縷覼之詞果無足聽一付之覆瓿而已語曰<lb/>
<pb n="KR4e0170_WYG_011-13b"/>
言及之而不言謂之隠未見顔色而言謂之瞽良勝謭<lb/>
劣無似誠不敢以隠瞽自命閤下矜其志不以躁例之<lb/>
也若然士之知遇信亦有幾而士之相見必通于贄古<lb/>
有以文贄者而舊草多厖詞贅語莫切世用無文等耳<lb/>
議淮一首畧涉大故郡志於貢賦一目時寓鄙見方今<lb/>
東南重寄獨仗威鎮徳濡國脉攸賴而敝郡漕兊藉是<lb/>
以騰几閣則閤下所謂絜矩之政將必以弛張之矣草<lb/>
率有冐昌威不勝悚栗<lb/>
<pb n="KR4e0170_WYG_011-14a"/>
　　　宿遷舟次盧侍御濟川誦花瑞詩索和一律<lb/>
托根何地别孤寒花信牽君重倚欄冶色直饒隨世好<lb/>
赤心應補活民丹詩魔細律縁多瘦酒令催籌報劇乾<lb/>
分付東風還大化好懷留與隔年㸔<lb/>
　　　寓彭城劉東岡僉憲見示為康民部徳充賦來<lb/>
　　　鶴詩强予和之<lb/>
臘殘空有頌客境欲無樓鶴唳驚遲莫鳴聲動逺秋禹<lb/>
封司異貢<hi>康方有事漕司</hi>漢業嘅同遊獨立修然處江淮正合<lb/>
<pb n="KR4e0170_WYG_011-14b"/>
流<lb/>
　　　東岡以前韻見贈和答一首<lb/>
孤舟銷刻燭方駕幾登樓對壘心逾壯驚筵氣薄秋直<lb/>
史來周覽悲歌激浪遊君方力似虎長嘯下中流<lb/>
　　　用前韻别樊太守曰式<lb/>
夢中徐孺榻江上仲宣樓朔漠雲連日彭城春似秋蘓<lb/>
堂添子咏山鳥狎人遊不盡英雄恨歌臺見上流<lb/>
　　　寓沛再寄曰式<lb/>
<pb n="KR4e0170_WYG_011-15a"/>
楚䑓荒戲馬坡律勝黄樓同調時時好殊方夜夜秋朱<lb/>
陳村倀望<hi>古豐沛有朱陳二姓居一村無行役苦故多壽人今然否</hi>牛犢佩行遊晩<lb/>
泊鳴江瀨清樽横濁流<lb/>
　　　寄吕梁陳水部用蘓公寄吕梁仲公韻<lb/>
徑草臺花入夢稀來魚去鴈目雲時羞添髮短臨青鏡<lb/>
笑入眉間見紫芝懸水迅奔三十仞乘墉經畫百年遲<lb/>
<hi>君方築小石城地方便之而前輩未之及故云</hi>彭城舊有逍遥約水部詩人憶<lb/>
子期<hi>王禹偁云古之詩人多求水部</hi>
<pb n="KR4e0170_WYG_011-15b"/>
　　　清明有作<lb/>
春過太半風尚寒細栁揺青拂露冠杜老獨憐花霧逺<lb/>
綿山誰作畫圖㸔酒兵愧我非鵝鸛詩將隨人笑苦酸<lb/>
蜀鳥聲聲自南去不堪揮灑倚江干<lb/>
　　　二懐詩<hi>追次篁墩韻</hi>
　　　　陳恭襄公<lb/>
壯哉淮陽軍十二當雄國聖皇奮飛龍豪傑起明翼氣<lb/>
數亦轉移勁徤恒西北文皇鎮邊陲機務若飲食衛民<lb/>
<pb n="KR4e0170_WYG_011-16a"/>
須有兵傷農頻問穡﨣﨣干城侯煌煌傴僂勅帝曰咨<lb/>
若庸臣哉其爾式永言鞏洛圖大惜東南力諏度遍隠<lb/>
淪安危恃豐嗇轉輸疾故徐牐竇通還塞推心眷迺酬<lb/>
睅目歌初息禹河鑿日長晏運功相億錫圭告成勞士<lb/>
卒倍生色浩渺驚海濤倐忽任蠡測太常不盡書往事<lb/>
重可憶食報有嚴祠務滋應茂植村翁走烝嘗牙纛問<lb/>
典則落日經淮涯好風吹㡌側故老談不休有口真碑<lb/>
刻<lb/>
<pb n="KR4e0170_WYG_011-16b"/>
　　　　周文襄公<lb/>
鄉有公應重國非公已空髙仰淮瀆祠鎮壓馮夷宫結髪<lb/>
問學時平步雲霄中探幽乞禁近識字推元功曹司試<lb/>
吏才盤錯歸遴充畿輔澤日沃叩閽長借功懷恩豈私<lb/>
報樂善來秉𠂻繰絲日杲杲玉燭春融融南土卧席背<lb/>
上計無年㐫一持屏翰心長沽溝壑窮握彼贏縮機莫<lb/>
知闗節通蕭颯鏡中白憂勞泣下紅勲勩上鼎鉉覆幬<lb/>
歸帡幪國儲富萬艘君門達四聰貽謀自訏逺抱節完<lb/>
<pb n="KR4e0170_WYG_011-17a"/>
初終樊間止蠅詩塞上失馬翁連阡苃止桑百嵗鳴條<lb/>
風合抱棄寸朽穎實傷螟螽道傍儌後生懷憤匪約同<lb/>
短棹臨江浦分明涇渭東<lb/>
　　　宿遷午泊阻風<lb/>
黄流滔滔日東注岸嚁風濤繫舟處栢人畏縣驅軍行<lb/>
宿遷慣客留人住諌䑓車盖臨江干<hi>時王給舍盧侍御先辱枉顧</hi>驚<lb/>
走老稚攀頽牆銀河直捲三萬里老樹撼蹶千夫降王<lb/>
公先登盧公坐促饌交觥只兩箇酒酣向晩詩興豪扣<lb/>
<pb n="KR4e0170_WYG_011-17b"/>
舷一倡須三和<lb/>
　　　過下邳<lb/>
官棹如瓠歴泗濵引觴命酌忘主賔㣲軀拚廢連宵睡<lb/>
可有當年圯上人<lb/>
　　　觀吕梁水<lb/>
雲恠擁石立雪消兼浪通孔道只數語<hi>見家語云云</hi>禹圖何<lb/>
萬洪方識刺船手應多火長功舟航日上下到省願天<lb/>
風<lb/>
<pb n="KR4e0170_WYG_011-18a"/>
　　　寓彭城宿曰式刺史公寓登逍遥堂有懐東山<lb/>
　　　伯兄兼謝曰式<lb/>
官程一月到彭城木末有鳥鳴嚶嚶官舟十日留彭城<lb/>
沙頭鴈落參差行誰謂客懷去住慣春心太損春衣綻<lb/>
春夢沉沉好弟兄惺來分散安如鴈樊侯地主薦醑芳<lb/>
河魚細刴春葱長<hi>黄河魚亦佳品也</hi>逍遥堂中發清響惠州香<lb/>
飯供蘓郎求聲如鳥未足擬更箭頻添莫問之直到雞<lb/>
鳴數行下蕭蕭風雨連床詩<hi>二蘓連床風雨之作正此堂也</hi>
<pb n="KR4e0170_WYG_011-18b"/>
　　奉次涯翁詠邃翁園居十絶<lb/>
　　　坐月亭<lb/>
榻破月光白衣沾樹影青小亭人獨坐窻外風冷冷<lb/>
　　　悠然堂<lb/>
南山有佳趣陶令先得之揭堂還笑歌異代逢子期<lb/>
　　　利涉橋<lb/>
斷岸連孤力浮天隔自明雪驢梅一樹今見幾人行<lb/>
　　　活水池<lb/>
<pb n="KR4e0170_WYG_011-19a"/>
乍落堪容月頻添不繫春天光與上下方認道形真<lb/>
　　　運池<lb/>
舒紅照栁岸捲碧開萍池匡廬亦咫尺愛人非愛詞<lb/>
　　　菜畦<lb/>
學圃不種花芳尊可無菜一犁春雨深天工試巧械<lb/>
　　　水竹居<lb/>
地偏屋自幽塘空林補足灑然來清風君子不變俗<lb/>
　　　竹深處<lb/>
<pb n="KR4e0170_WYG_011-19b"/>
斬竹踈更宻誅茅淺亦深主人養竹技夙契養賢心<lb/>
　　　丁夘橋二<lb/>
橋好詩更好古今經幾渾㸔雲入天際叩杖驚天孫<lb/>
五湖堪入畫誰復獻生辰只今丁夘橋有翁如畫人<lb/>
　　　題吳令李文極獻㝡巻<lb/>
上林一躍馬與君相見期東吳叶民風北面陳天墀蕉<lb/>
鹿信夣覺山雉相追隨誰當太史公洞庭今二夔<lb/>
　　政議<lb/>
<pb n="KR4e0170_WYG_011-20a"/>
　余北上舟次于沛聞孝貞太皇后哀詔廢業臨哭如<lb/>
　禮遵制易月服除行且近政因以素所懷疑欲貭諸<lb/>
　友朋而圖以建立者次録于簡曰政議要録<lb/>
　　　議久任<lb/>
凡今言治者必曰久任然在今則有勢不能者先朝官<lb/>
不必備亦惟其人用之不茍去之不輕故尚書有歴三<lb/>
考而上勲侍郎有滿九年而陞俸監司非課績而不代<lb/>
郡縣或再任而并遷内外一致上下相安自逆瑾紛更<lb/>
<pb n="KR4e0170_WYG_011-20b"/>
朝政之後雖經改正而老成耆舊未能悉復其宇浮薄<lb/>
新進亦因自䘮其資常設之員不可久虛逓遷之制不<lb/>
容中止故如䑓閣必自卿佐迺得内簡卿佐必自撫治<lb/>
迺預廷薦科道部屬多自外僚而選補方面郡守半出<lb/>
京職以均勞況夫因事設官員額已逾其故隨地按治<lb/>
考核不待其終欲復久任其可得乎茲欲為便宜之議<lb/>
除在京推選及在外堪補科道部屬方面堪補京堂官<lb/>
照常轉陞外其餘在外方面府州縣等官若其才力風<lb/>
<pb n="KR4e0170_WYG_011-21a"/>
土相宜一切轉遷不出本省既無奔逐之勞亦無荒廢之<lb/>
日送故迎新之費或可以汰其半簿書縁絶之奸或可<lb/>
以警其後茍簡蔽上者雖幸遷而不免敗露貪暴凌下<lb/>
者懼轉移而預有隄防是亦師久任之意而不必師其<lb/>
法庻獲長治之效而卒有要其成<lb/>
　　　議開例<lb/>
天下多故諸司不得已而建救時之䇿或曰預處馬匹<lb/>
或曰接濟工程或曰急缺軍餉或曰賑濟饑荒其間若<lb/>
<pb n="KR4e0170_WYG_011-21b"/>
吏員承差知印及王府等官無大闗係亦各有區别處<lb/>
分獨生員遇例入監一節每當議處在諸司則取給一<lb/>
時以便國計在吏部則計慮久逺恐妨正途先年故事<lb/>
有即時執奏嫌隙竟張近年數舉迺隨地定額奔競肆<lb/>
起開例本非良法裁制更生弊端今南直𨽻浙江江西<lb/>
湖廣福建等處俱被水灾方萬里無有秋之望連數省<lb/>
懷艱食之憂欲請于上而内帑不足以備軍興欲處于<lb/>
官而外府不足以供上用前項事例必復有議行之者<lb/>
<pb n="KR4e0170_WYG_011-22a"/>
既不能禁之不行亦須用蚤為之所竊意今國子監撥<lb/>
歴先該戸部題准舉人監生納粟四六分撥事體最為<lb/>
處置得宜抑且等級自辨若今選簿除先次既定外此<lb/>
後若援例生員上選另作一簿待十餘年以後作撘選<lb/>
事例如每選以十分為率舉人嵗貢作六分舊例納銀<lb/>
等項監生與新例納銀等項監生通作四分入選縱使<lb/>
開例以十年為期以數十萬為率終不能為選法之病<lb/>
仍行各處提學官凡生員考居一等者不許小就此例<lb/>
<pb n="KR4e0170_WYG_011-22b"/>
盖恐兩京解額或有妨碍又不免有紛更之議者<lb/>
　　　議儲畜<lb/>
天下大命在畜積可不重與歴考祖宗成法最為詳宻<lb/>
自江迤北若淮安徐州臨清徳州等倉收積餘米昉古<lb/>
轉運之法其漕運雖當各處非常之灾沿途不虞之變<lb/>
率於各倉凑補四百萬石之數内除三十萬於天津及<lb/>
遮洋薊州收支外其三百七十萬以六分入京倉四分<lb/>
通州倉嵗為常額先朝節省冗食人員時復裁損每嵗<lb/>
<pb n="KR4e0170_WYG_011-23a"/>
通計所出恒餘所入三分之一疊積因陳故議者有欲<lb/>
將四百萬數内裁損折價時戸部尚書楊公鼎以翰林<lb/>
出掌邦計考古郤慮執奏不可雖經劾論持之不變但<lb/>
曰某只能守成法它日或有知者後土木之變少保于<lb/>
公謙聽民取通倉道途米厚數寸京師隠然有所恃議<lb/>
者果伏楊公深識非所及也孝廟時有申前議尚書周<lb/>
公經舉楊公議力罷之逆瑾紛更尚書劉公璣不容抗<lb/>
議而折價之條著以為令冗食之員日有所増每嵗所<lb/>
<pb n="KR4e0170_WYG_011-23b"/>
入將不能供所出矣側聞大倉支數已過正徳九年而<lb/>
正徳十二年䟎運未足通計京通二倉僅二年之積而<lb/>
天子軫念近畿荒歉減價出糶四十萬石其前項存積<lb/>
折銀所存無幾古謂國有九年之積者通民而計也畿<lb/>
内之人食于官者十之一凡民無他作業惟仰給大官<lb/>
通計官民才數月儲耳江南水潦懷襄昬墊而水次倉<lb/>
儲浥爛空虛來嵗之運又不知何以為計有識之士獨<lb/>
寒心而已哉司大計者懇祈聖明節冗費裁冗食上策<lb/>
<pb n="KR4e0170_WYG_011-24a"/>
也罷折價其次也該支人員俱赴通州臨倉水次新舊<lb/>
支兊亦有舊例可行雖逺倉不若近倉之便勞費無多<lb/>
使一嵗如獲二嵗之供畜積有漸又其次也今嵗近畿<lb/>
頗稱有收若將近賣米銀及先年積餘召商平糴又其<lb/>
次也然移文奏牘須以近時平糴濟荒買補額數為説<lb/>
若堂堂天朝而示四方以索亦非所以遷邪心而威逺<lb/>
畧也<lb/>
　　　議吏役<lb/>
<pb n="KR4e0170_WYG_011-24b"/>
諺云吏弊有如䑕穴謂其隨塞隨穿極難料理且如假<lb/>
吏一節其初通同令史或詐為劄付文書初叅偏方下<lb/>
縣或驛遞巡司衙門輒作丁憂事故以待服滿起送改<lb/>
撥即為真吏其有未及迴避遇有清查官員多作縁事<lb/>
患病等項名色以冀幸免又或占恡房分延捱不滿或<lb/>
屢經問革夤縁再充或預印空紙隨便起送是以吏部<lb/>
嚴立條格如暫撥聽候行查重歴為民等例極為周悉<lb/>
但恐防之愈宻而巧避之機肆出疾之太甚而弄法之<lb/>
<pb n="KR4e0170_WYG_011-25a"/>
志彌深茲欲為簡便之制凡廵按出京之時於都察院<lb/>
領給印信劄付各職地方多寡其考中納銀及撥何衙<lb/>
門歴役俱待臨時填註後面空紙分畫方眼令其逐事<lb/>
填註如某年月日收叅何衙門初考某年月日何衙門<lb/>
問擬何罪某年月日丁某憂俱用各經行衙門印記如<lb/>
該轉叅縣吏憑縣正官府吏憑府正官各親筆填註通<lb/>
查無碍應該轉叅如該送部布政司掌印官亦如府縣<lb/>
官填註俱用印記若有洗改字様亦各開註幾字一應<lb/>
<pb n="KR4e0170_WYG_011-25b"/>
勘報結狀俱可省革該吏執此即為告身遇有問革即<lb/>
時追奪庶使文移清簡而奸弊難容推考精詳而典要<lb/>
易守<lb/>
　　　議學政<lb/>
國家以人才為首務故學政所當深講也近年以來提<lb/>
學官徃徃招尤啟謗被論被逮甚於他官斯文大辱推<lb/>
其本原皆因官自為政人自為教未歴地方事宜預定<lb/>
教條名目或以稍更前令而嫌於尚同或欲斷自己出<lb/>
<pb n="KR4e0170_WYG_011-26a"/>
而果於立異委的教出多門士無定守而易書翻刻重<lb/>
費徒勞又非所謂一道同風之意茲欲禮部通行天下<lb/>
提學官將所行學規各呈到部取其於勅諭有所發明<lb/>
補益㑹官公議經久可行者刻板送國子監印行每遇<lb/>
陞除提學官員在京者親領在外者連勅諭齎付一部<lb/>
如給領須知事體若謂隨地所宣又在各官酌量審處<lb/>
今天下文教久敷邉境漸易監規定于國初學士率知<lb/>
遵守使或因時而設教已先限人於匪才若使教統於<lb/>
<pb n="KR4e0170_WYG_011-26b"/>
尊政出於一非惟足昭聖治同文之化亦可預止學徒<lb/>
異議之端<lb/>
　　　和石洲遊西山一律<lb/>
風蹬盤盤更草蹊短笻輕葛破巖棲鳴淙洗眼瞻天表<lb/>
孤嘯憎狂下瀼西白酒碧筒隨意好紫雲黄鳥見飛齊<lb/>
知君有賦追陶謝青竹多留為指迷<lb/>
　　　又和棠陵一首<lb/>
北邸南冠最愛山壯遊無負此君閒馬疲向老路先得<lb/>
<pb n="KR4e0170_WYG_011-27a"/>
人語凌空天一間翦草雨畦茵苒合飛花雪澗錦痕斑<lb/>
丹梯望裏三千丈方駕依依晝夣攀<lb/>
　　　奉月湖先生書<lb/>
良勝聞之愛莫大於哀及其親知莫深於進登於善斯<lb/>
二者恒人之所難遇也在良勝則偶並得於大賢君子<lb/>
者若是將亦莫知其何從也感激無量方在堊室稽顙<lb/>
受椷登薦書方誄詞載誦而櫝之所以永吾親者賴是<lb/>
古謂婦無誄而誄之可傳者自不能廢何幸何幸顧弗<lb/>
<pb n="KR4e0170_WYG_011-27b"/>
類忘哀忍死尚有今日徒勦糟粕為應給人事路頭差<lb/>
郤欲𨽻於韓栁門户尚惧褫魄敢曰超一格直截為濓<lb/>
洛地耶承示定山詩曰才到通書便不同見定學到時<lb/>
句也謹佩服之故郡書當局亦輒欲想像就平和處畢<lb/>
竟筋骨俱露故態爾爾若其間義例大有背馳獨名宦<lb/>
人物昉名臣録則賢人之教廣矣感謝不盡啟<lb/>
　　　代諸同年申救甘同年書<lb/>
人才首務也<graphic n="KR4456" url="https://raw.githubusercontent.com/kanripo/KR-Gaiji/master/images/KR4456.png" mimeType="image/png"/>弛亦在所惜雖淪落猶將援之況視其<lb/>
<pb n="KR4e0170_WYG_011-28a"/>
死者乎死刑重獄也情法有所未麗雖道路猶且言之<lb/>
況在所厚者乎甘生與某等同舉于鄉有兄弟之義方<lb/>
其初識賔筵氣充而貌任才逸而論髙於鄉評政議公<lb/>
然否臧之無忌固壯之重之而親焉者寡也間有論其<lb/>
世者或曰弗循于度故不齒于鄉也既而搆于重獄鄉<lb/>
人閧之士夫信之所司又從而媒蘖之期成罪狀駭人<lb/>
聽聞某等得之逺方猶意其有以來之也是以積有嵗<lb/>
月竟不敢申一喙引一手以相援亦知友朋之情朝廷<lb/>
<pb n="KR4e0170_WYG_011-28b"/>
之法自有輕重終不可以私害公也屬者所聞又若異<lb/>
然使當法者以鬬論則毆于通衢非儒其衣冠者所與<lb/>
也以制縛論據所聞謂傷重而絶其筋骨不知何以畚<lb/>
至公庭至則自合驗治保候又何以寘于獄旬日而後<lb/>
死此皆情法有足矜疑者也信也是若市囂喧<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>耳目<lb/>
於逺而得其似衆論紛挐審決必久而得其平某等於<lb/>
是而猶坐視其斃於情於義亦大薄矣第徳菲言輕未<lb/>
足以取信人殊地逈未可以豫通仰惟先生鄉邦重望<lb/>
<pb n="KR4e0170_WYG_011-29a"/>
公論攸歸凡當有事公案乞轉致一詞必不追其既徃<lb/>
之咎必不主於先入之言虛心平氣必得其情歐陽泗<lb/>
州云每為死者求生而不得則我與死者皆無憾矣是<lb/>
固慎用獄之意也亦惜才之意也某等亦非敢假義任<lb/>
情亂是非之公以壞天下之法也謹啟<lb/>
　　　劉希尹選部宅同僚友賞蓮一首<lb/>
野色開孤思清分引澤癯蒼茫沒菰荇風雨見江湖巻<lb/>
碧氣味古舒紅變態無㝠搜共幽興欹側問歸途<lb/>
<pb n="KR4e0170_WYG_011-29b"/>
　　　復孫撫治先生<lb/>
先是嘗祈便使削牘左右草草寒温語爾近荷逺教奉<lb/>
以周旋古謂生死肉骨有如此者良勝素負梗隘雖未<lb/>
敢無擇而言言而放逸輒有不自暇顧惜者自謹厚視<lb/>
之不曰籧篨則曰戚施良勝亦自計如所喻也閣下披<lb/>
而納之若沙堤以障屋溜是九方臯每索駿於格外者<lb/>
矣周視海内能幾人哉是以天下士諭及則致私慕竊<lb/>
有致憤者謂燭天之炬枉而寘之室使休光覃澤尚専<lb/>
<pb n="KR4e0170_WYG_011-30a"/>
於一方而未亟咸於天下也在江右士則願借寇公於<lb/>
河内不亶嵗以為期也顧惟地方多故凋瘵甚矣元氣<lb/>
内傷風邪乘腠裏待入者旁出無筭去嵗以旱暵憂今<lb/>
年以霪潦虐山澤之兇渠方靖而江湖之蔓禍又延故<lb/>
閣下望重而憂逾深躬勞而心亦瘁有必然者向坐次<lb/>
得與聞寧坐不武為吾留之之判雅信老將登壇動有<lb/>
成筭固知百敵繯侍一籌郤之有遺力矣近者南都奏<lb/>
報青山之警亦非常調江於湖又相連接仰仗居重馭<lb/>
<pb n="KR4e0170_WYG_011-30b"/>
輕嶷然山重尚祈此後使旌弗逺調度適中中朝士夫<lb/>
之議之望無先於此簡孚罪案有要有倫其間破群疑<lb/>
存大體末節從重以遏邪念又得殱厥渠魁意義真盖<lb/>
而自張踈而不漏老漢吏作用自别稱快敬服上下一<lb/>
詞第中復視昔猶難諒已得西巡消息久矣良勝碌碌<lb/>
于次即鹿林中不能舍去義不敢也方持議未決時冐<lb/>
昧陳白孤煢待命席藁經旬所望天王聖明萬一開納<lb/>
是非利害已付度外茲復容貸凢今皆幸生之日也雖<lb/>
<pb n="KR4e0170_WYG_011-31a"/>
然敢以是為報稱云哉百爾思惟尚有不得效於君而<lb/>
期以效于相者若閣下保釐是司古使相也雖在瑣瑣<lb/>
旅次能一念忘邪方今賑濟之䇿人人欲言在在以為<lb/>
急務然恒以不得善而罷罷則寘而弗思不可也思而<lb/>
得秘而不言不可也程子謂天下事盖有不能廢議論<lb/>
者非我為則彼為也請盡言之徃者四方所謂旱潦云<lb/>
者或此甚而彼猶足以自全或早衰而晩僅能以充賦<lb/>
今連數省沉竈産蛙方萬里無寸土有秋之望下之為<lb/>
<pb n="KR4e0170_WYG_011-31b"/>
命上之為供經畧之下必得至計宜於一方而可通於<lb/>
天下者將使天下士復有慶曰若閣下人也職雖制於<lb/>
一方而澤自流於天下雖羈窮落魄才薄知疎裁復餘<lb/>
情不勝欽望欽望<lb/>
　　　題紀徳巻挽郭正學大理母<lb/>
白髮易垂領黄金莫贖身茹丸連棘士當饁起田賔老<lb/>
景新宫錦春毛冷澗蘋啼烏到殘月愁聽見星人<hi>禮云奔喪</hi>
<hi>者見星而行而舍也</hi>
<pb n="KR4e0170_WYG_011-32a"/>
　　　贈鴻臚陸先生之南京<lb/>
衰白遲清署深緋擁坐氊人惟舊自好官到久方遷隣<lb/>
舍更三卜<hi>近方遂隣好而公去矣</hi>朝儀祝萬年蓴鱸近鄉國應有<lb/>
問歸船<lb/>
　　　奉邃翁先生<lb/>
良勝獲侍教言方移寸晷虛徃而實歸至今逾蓂朔者<lb/>
已六七猶在耳也先儒謂終身迷惑一言了悟遂以其<lb/>
話終宵勝讀十年者為淺今而後知信然者矣逺諗道<lb/>
<pb n="KR4e0170_WYG_011-32b"/>
體履順平格壽徵固知以聲迹不及朝廷為盛致然杜<lb/>
正獻公云退居以來家事百不闗心獨未能忘國耳體<lb/>
國名言流布既久天下後生信之望之日以甚已日者<lb/>
西巡消息諒先是閲邸報但中外洶洶色憂意測或謂<lb/>
欲遍歴江南大搜珍竒以實外府為者近又聞邊徼來<lb/>
嗇先期奔匿有若清野為者從行有失初望而言中沮<lb/>
者若然則宗社大幸也有識之士則曰審如是暫假一<lb/>
息以自安耳安得起魏公於江上若所以靖苗劉之變<lb/>
<pb n="KR4e0170_WYG_011-33a"/>
於待發者天不忘天下當必有是是非私言亦非敢有<lb/>
私望也别摺附此請益垂覽萬幸萬幸若冐昧陳白畢<lb/>
所以去志亦匪敢曰是所以為報稱云也是足以藉手<lb/>
見知己云也八月望日良勝頓首啟<lb/>
　　　祭余安人文<hi>仲栗之母</hi>
嗚呼天地定名陰陽翊造曰母有儀曰婦有道夫焉以<lb/>
承子焉以幬詎曰無攸遂之為宜而惟慎哲名之是蹈<lb/>
若安人者政不踰閾賢聞于蚤有逑君子維家之殿有<lb/>
<pb n="KR4e0170_WYG_011-33b"/>
百斯男惟邦之彦是人道嗣徽音足昭王化之原而天<lb/>
年赴中殞益慟人倫之變某等與令子同官相能而善<lb/>
走吊而涕有從致生而俎斯奠貞靈不逺格茲終獻<lb/>
　　　輓鄒淑婦<hi>元承考功之妹也</hi>
連翣蔽阿媛束縛歸狐山百夫悲婣行孤淚傷春顔當<lb/>
壚杳夢幻飛絮推才班季子亦何情掩袖隨東還<lb/>
　　　羅耕隠先生傳<lb/>
夫人亦有異人者乎人之生也幼而壯壯而老老斯澌<lb/>
<pb n="KR4e0170_WYG_011-34a"/>
已然有幼而若壯壯而不老老而死而若生于世世不<lb/>
忘也斯其人亦異也哉東洲生曰余聞長老道邑有羅<lb/>
耕隠者其若人云公國初人生磁龜里有竒質在襁褓<lb/>
喜字書見則欲盤舞等弄具能言出語韻若習聲律時<lb/>
傳言中朝將軍來里貴人洪氏家當籍頃果至老壯驚<lb/>
匿兒絶迹公獨立道左跽以迎將軍示以足鞾大如<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
不色動將軍異之曰無恐兒隨我乎諾以去洪世儒構<lb/>
樓藏書數千巻將軍立樓上散帙下如葉公立樓下若<lb/>
<pb n="KR4e0170_WYG_011-34b"/>
探取狀縮手守不移所將軍曰兒好是乎曰諾指數卒<lb/>
盡舁以歸夫有靈物亦稟異氣出迺不羣類人固有然<lb/>
者公年甫十一父俊傑公司税蘭溪以卒赴公哀甚兄<lb/>
大用既壯矣母孺人以迎喪為用任公迺告徃母難之<lb/>
公告益堅母不能奪授以辭致蘭溪尹曰父初避仕潜<lb/>
漳浦母逮㑹赦父歸母遂釋真主當御父應召就薄禄<lb/>
非茍仕也且冀有憐者公時與舅氏徃至惟公謁尹尹<lb/>
訝之問年以實對路幾何曰千四百里何以来曰驢一且<lb/>
<pb n="KR4e0170_WYG_011-35a"/>
上且下步半之尹大驚曰是非常兒也迺徐致母欲言<lb/>
而逸其憐意尹厚貲以還喪事或曰漆邑女先若君幸<lb/>
免若父公少也明父志迺知擇君茲舉其類似耶非耶<lb/>
公自是屹然樹鄉望鄉亭有繫公必預聽時有他言主<lb/>
亭李某者怙富且長少公曰而具千履追我乎公作色<lb/>
曰直一履耳怒揭坐去益嚴門地環百里人事之擬漢<lb/>
鄉有秩伺門下直視鼻屏息謖足步且郤或令曰歸治<lb/>
爾業或頥使去旁邑或樂公振業徙者丐居復者丐田<lb/>
<pb n="KR4e0170_WYG_011-35b"/>
至如歸也公嘗應年胥在縣勾軍使至坐縣衙虐甚尹<lb/>
苦之公亦奮以族子興拳勇可任與偕入勾軍方杖胥<lb/>
公挺身出褫𨽻杖委之庭捽勾軍下拳擊如杵聲勾軍<lb/>
勢殺縣迺靖事上聞例亦頓解凡縣胥徳公且畏懾公<lb/>
罔有立異釣貨于公里者夫人有知胡弗如葵也葵衛<lb/>
其足公知亦大矣衛其鄉及于比縣況于家乎余追問<lb/>
其家之政氏族秩如也享燕有儀甲賔位丙丁隅乙居<lb/>
甲丙之隅主位迄不移戊巳以下在序偶遣主之偶無<lb/>
<pb n="KR4e0170_WYG_011-36a"/>
遣匪人預必捽下之且令曰母令更參吾氏飲御家衆<lb/>
稍不律詬聲震牆屋於姬媵無假借家事大治既五十<lb/>
率就繩約閉户坐一榻閣諸史几上信指取閲之於人<lb/>
淑慝世興亡頓形喜怒怒則龡洞簫和之識者固知公<lb/>
有史家胸次無所庸也後數十年公仲孫今少宰公某<lb/>
稱良史氏雄文獨行為世珍異公有以遺之也少宰生<lb/>
有娠祥公戒家人俾勿洩世不盡傳公卒用少宰貴贈<lb/>
通議大夫南京吏部右侍郎人猶曰徵未艾也嗚呼草<lb/>
<pb n="KR4e0170_WYG_011-36b"/>
澤之士非有竒迹著于家于鄉邑以光于先而裕于後<lb/>
也亦何以異于人人也哉<lb/>
　　　祭栢厓張老先生文<lb/>
良勝聞之朝家取士在天下以掄魁之選為最君子論<lb/>
人在掄魁以一峯為最一峯不可作已而論者謂栢厓<lb/>
先生繼一峯魁選者也平生聲實斯足為埓制策萬言<lb/>
誠為之地視一峯之正紀綱者異詞而同意宫僚讜論<lb/>
慱野在廬視一峯之於南陽公百慮而一致若進位上<lb/>
<pb n="KR4e0170_WYG_011-37a"/>
卿聨銜保傅令子若孫允文允武壽考令終此又人人<lb/>
所難而栢厓兼之使人遺恨於一峯謂宜必致而中沮<lb/>
也嗚呼栢厓又不作矣邦維典刑存亡莫竟有存若亡<lb/>
有亡若存精感氣孚孰曰幽明而遽異途良勝生而維<lb/>
後有諭一峯若步其踪遺文徃迹翼翼其容況於栢厓<lb/>
同建産也有侍硯席有連婣婭自童而壯式上以下茲<lb/>
者懐禄逺方不獲相繂鞞之力于彼中野瓣香遥臨固<lb/>
鄉舊交承之悲而搦筆志誄幸有得於天下之定論者<lb/>
<pb n="KR4e0170_WYG_011-37b"/>
尚饗<lb/>
　　　諫西征疏<lb/>
謹奏為懇留聖駕事臣聞子之道曰孝臣之道曰忠孝<lb/>
雖盡於克襄而保其身體猶在所重忠固先於法從而<lb/>
諉於疎逖亦所未安伏念臣忍死釋禫自分樗材不宜<lb/>
於用而徬徨就祖傳聞道語多失其真既入京師屢浹<lb/>
旬朔狗馬以近主而多憂論議每因時而過計雖分曹<lb/>
就列秪見昔不異今而朝議野謀漸若朝不及夕即今<lb/>
<pb n="KR4e0170_WYG_011-38a"/>
孝貞太皇太后梓宫方殯抔土未乾而側聞龍馭邁征<lb/>
清塵有日孤卿力有論思䑓諫預陳疏議未䝉報可竟<lb/>
爾留中豈謂託之空言卒莫能回逸志臣㣲且逺志樸<lb/>
近愚冐進謭詞罔知納牖而遇巷容有偶中敢懲舉網<lb/>
而罹鴻稽若齊援未及漢嗣潜危左右莫强長安之行<lb/>
而老跛分骨肉之愛殿廷方陳嫡庶之分而商顔寄羽<lb/>
翼之成臨秤方持於重圍旁觀或得於勝算於事於理<lb/>
亦既有然在古在今詎云有間臣故不敢以逺為安以<lb/>
<pb n="KR4e0170_WYG_011-38b"/>
言為諱亦不敢以髙為論以激為名因時㑹理平物宣<lb/>
情試為陛下言之方今暑氣未消秋陽惟烈近畿多荒<lb/>
盜之餘沿邊又戎莽之地溽雨遺虐熱毒尚殷蒸鬱怨<lb/>
<graphic n="KR1460" url="https://raw.githubusercontent.com/kanripo/KR-Gaiji/master/images/KR1460.png" mimeType="image/png"/>疫癘時作殍屍枕藉良足傷心釵釧流離何能矚目<lb/>
雖一人之慶澤無量而百靈之拱䕶惟䖍起居食息未覺<lb/>
違常困頓驅馳安足長恃況聞先時從行擁衛供給未<lb/>
免於失期郡邑吏民煩費每難於卒辦前驅已無完城<lb/>
後載斃於錯轂威嚴震蕩不敢以役數而懐歸部曲翺<lb/>
<pb n="KR4e0170_WYG_011-39a"/>
翔固多以勞極而思潰且恒居樂所每不堪於離憂久<lb/>
蹈危機幸得歸於安土披堅執銳孰若冠裳之榮眢汲<lb/>
突炊孰若宴羞之備羣趍隊處孰若妻子之娯露宿野<lb/>
行孰若清嚴之第此又恒人之情也而曰彼獨無是哉<lb/>
臣向聞傳奉聖㫖以天時暄熱凡法司罪犯悉從寛免<lb/>
夫天之時不以在京在外而異人之情不以有罪無罪<lb/>
而殊陛下既矜及有罪矣於無罪臣民顧不念之哉既<lb/>
知在京暄熱矣顧肯自輕萬乘而謂在外風氣有異乎<lb/>
<pb n="KR4e0170_WYG_011-39b"/>
哉臣又竊伏思之往者聖駕初出而北征人或謂忘返<lb/>
矣然當郊祀之期而亟歸再出而代邊人或謂懐安矣<lb/>
然聞祖后之喪而奔赴近視山陵人亦未必就殯何期<lb/>
也今臨窆而成禮矣是皆孝敬有得於夙成而行止每<lb/>
由於獨斷屬者祔朝之虞逢天之警震雹交庭方冀成<lb/>
王之感悟燈燎俱燼必増宋室之隠憂仰惟英主轉移<lb/>
恒出人情意料之不及而淵衷惕厲猶幸天心仁愛之<lb/>
未忘向者既萌之孝敬擴之躬行今者無謂之巡遊必<lb/>
<pb n="KR4e0170_WYG_011-40a"/>
旋報罷然而㣲臣必欲冐死一陳誠攄久蓄之孤懷以<lb/>
畢奔問之初志伏望陛下及今若時以保聖躬迺就諒<lb/>
闇以全聖孝既有以順臣民之情迺所以慰朝賢之望<lb/>
包容疎逖使獲果於自效而班行法從迺能有以自安<lb/>
臣不勝殞越待罪之至為此具本親齎謹具奏聞<lb/>
　<lb/>
　<lb/>
　<lb/>
<pb n="KR4e0170_WYG_011-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東洲初稿巻十一<lb/>
</p>
<p>
</p>
  </div>
<div>
<head>東洲初稿巻十二</head> <lb/>
    <p>
<pb n="KR4e0170_WYG_012-1a"/>
欽定四庫全書<lb/>
　東洲初稿巻十二<lb/>
　　　　　　　　　　　　明　夏良勝　撰<lb/>
　仕止随録<lb/>
　　南歸<lb/>
　　　有感五首<lb/>
國士悲難遇憐才既有年懸腰多白玉舉首見青天五<lb/>
位遥當極六龍時待邊秋旻上飛翮誰許附孤騫<lb/>
<pb n="KR4e0170_WYG_012-1b"/>
朔漠收遺鏃宫門懸腐狼君臣元自性富貴詎相望武<lb/>
畧休傳箭文明合正裳髙岡亂鳴鳳應不待朝陽<lb/>
聖明六合御苦樂一人均頻有江淮報難逥天地春親<lb/>
忍死相食望窮生及新至尊憂惻意前席幾廷臣<lb/>
軟草忌先翦孤根甘後凋不將忠悃報真負聖明朝丹<lb/>
極龍旗動千官萬里遥經年欲忘味豈盡為聞韶<lb/>
石虎射羽沒驚鳥落丸疑月氐報何急雲臺功尚遲輯<lb/>
瑞思彝典越裳勞譯詞生全臣子願筮卜見明夷<lb/>
<pb n="KR4e0170_WYG_012-2a"/>
　　　與國裳太史汝信儀曹初議入疏<lb/>
昔年賔宴為兄弟此日鳴珂總帝臣筆舌果囬天地力<lb/>
肝腸初對簡編親夣陪鐡漢無沾背坐宥金人合致身<lb/>
獨使鑾輿隨去住瘠肥安忍視孤秦<lb/>
　　　惟濬太常見訪相期預疏<lb/>
隣郡有佳士朝紳推俊人春風坐嵗月秋水賦形神孤<lb/>
危標節槩開濟抱經綸朽腐何堪仗幽懷憶逺巡<lb/>
　　　草疏有懷<lb/>
<pb n="KR4e0170_WYG_012-2b"/>
郎署年來衰颯多身謀無奈國憂何篝燈細讀治安策<lb/>
擲筆難追正氣歌須信朝廷符泰運未應綱紀付頽波<lb/>
一凾封事千行淚願徹宸旈乙覽過<lb/>
　　　諫南巡疏<lb/>
奏為懇留聖駕事近日臣伏聞傳奉聖㫖將欲南巡内<lb/>
外大小臣工皇惑莫知所措咸謂功每忽於垂成倖不<lb/>
可以再恃陛下往嵗巡邊京師震慴邊境繹騷近幸回<lb/>
鑾稱慶無地今復再議南巡意外之慮有臣子不忍言<lb/>
<pb n="KR4e0170_WYG_012-3a"/>
者是以内閣九卿及科道等官瀝誠攄忠伏闕上疏仰<lb/>
祈聖明必見開納然猶未奉明㫖處分豈以豐屋之下<lb/>
壅不以聞抑以逆耳之言苦於難入臣義均犬馬心益<lb/>
驚疑方今東南之禍不獨江淮西北之憂近在輦轂廟<lb/>
祀之鬯位不可以久虛聖母之孝養不可以恒曠宫壼<lb/>
之孕祥尚可以早圖機務之繁重未可以盡委師臣之<lb/>
號傳聞海内恐生覬覦之階家將之屬納于禁近詎忘<lb/>
鄰敵之患此臣子所以痛心疾首而憂宗社安危在此<lb/>
<pb n="KR4e0170_WYG_012-3b"/>
一舉之意也如䝉皇上端居深念俯納羣議遂輟此行<lb/>
庶足以明彰聖度鎮安人心守祖宗之重器杜姦宄之<lb/>
邪謀若以成命難回巡遊不已臣實不知其死所矣<lb/>
　　　疏入待罪<lb/>
聖明元有度獻納本無司巡幸遲奔駿疎狂泣抱絲中<lb/>
朝多汲孺逺使壯吳咨天網恢恢濶蟲魚安所私<lb/>
　　　闕廷得㫖下獄<lb/>
天王守萬國安忍棄長城偶捩龍鱗怒誰沽骨鯁名世<lb/>
<pb n="KR4e0170_WYG_012-4a"/>
情三語好公議百年清郤憶小冠勝囊頭獨抱經<lb/>
　　　得大理諸公消息<lb/>
犴狴重重荷校徒忽傳天語下金吾東都善類綱常寄<lb/>
北寺官曹法網疎養士功深才末見捐軀義重偶同途<lb/>
誰云世事應如博盡付輸嬴與雉盧<lb/>
　　　伏闕待罪<lb/>
日影朦朧氣尚寒纍纍蓬垢舊裳冠楚人安敢悲歌淚<lb/>
鄭子應須入畫㸔簡册竒踪曽幾見古今人士更多般<lb/>
<pb n="KR4e0170_WYG_012-4b"/>
也知主怒臣當死碧血萋萋草未乾<lb/>
　　　工部三君暨諸大行下獄<lb/>
彤庭冉冉見飛塵列校讙收釁鼔臣皇甫見遺因自疏<lb/>
翠華頻動敢全身衣冠未信有今日顔面何妨見古人<lb/>
共祝聖恩寛似海孤纍他日盡王賔<lb/>
　　　國裳太史得調<lb/>
制科推首選共喜得真儒主聖臣斯直名髙跡自孤周<lb/>
星連疏上忠悃孝情都楚水閩山隔一峯開畏途<lb/>
<pb n="KR4e0170_WYG_012-5a"/>
　　　張選曹得調<lb/>
上書出選部分麾倅晉陽九重共治理千里布麻桑萊<lb/>
子方成綵舍人行促裝禁中頗牧問歸珮更瑲瑲<lb/>
　　　獄中即事十首<lb/>
徃昔玉蒼佩委蛇金水橋詎知牢畫地能遏氣干霄困<lb/>
鹿寧忘挺放豚甘伏招君門才咫尺北望日揺揺<lb/>
有好伴自適無他慮更清夜燈猜息䑕春夣喚遷鶯未<lb/>
信家遺狗何妨魚作羮悲風回首淚老馬指迷行<lb/>
<pb n="KR4e0170_WYG_012-5b"/>
兀兀坐忘繫㸔㸔數遍支敢祈得死所重念放生遲扈<lb/>
從留黄屋犁鋤認紫㣲天門持節使早晩輔臣知<lb/>
椿老雨鳴葉桃殘風逐花孤懷渾為主好信不來家漢<lb/>
獄書方受秦臺鏡已遮滄洲綸釣在隨處有生涯<lb/>
簪笏心逾逺山林跡已開獨醒今日是嚴譴古人來白<lb/>
馬幾成䜟蒼龍覺有媒昨宵雷雨過踏徑見生苔<lb/>
障屋方流雨決渠成引泉塵埃才一净憂惻念多賢獄<lb/>
吏還堪對傳更不廢眠桮盂盡知已相向亦淒然<lb/>
<pb n="KR4e0170_WYG_012-6a"/>
貪睡朝昬易髙談齒頰香過憂移造物深咎付滄浪名<lb/>
士中朝盛狂言記室藏矢書問耆舊天地幾茫茫<lb/>
周[婺-矛+牙]不恤緯趙士歸澠池惠文灰赤心汗竹羞青藜豈<lb/>
欲外死生恐負為男兒嗟哉直士行駢首空踟蹰<lb/>
扄嚴妨對月衣涴似沾雲賈疏方年少韓忠豈掩文觀<lb/>
奕日較徤敲詩夜幾分攬衣更推枕岐路泣紛紛<lb/>
有見只如此無功曽奈何異時知計晩吾榜得人多漢<lb/>
詔應懐草殷都漸止訛南山堪種作牛背白雲歌<lb/>
<pb n="KR4e0170_WYG_012-6b"/>
　　　寄東山家兄<lb/>
不見家兄才一年喜得家兄十數書邇來夣寐生顔色<lb/>
各願異世還同居兄當家政宻綜理弟許國事慚空疎<lb/>
連床有賦恐斷絶重繫莫遣徒嗟吁雞聲濺淚忽起舞<lb/>
肉食愧恧思棄餘兄知慰勞若滂母弟欲訓誡愁無兒<lb/>
皇天無私明主悟烱然聨璧光庭除人道吾家弟兄好<lb/>
異時不别為龍猪<lb/>
　　　鄉友從事金吾數輩勞問頻頻詩以志義兼自<lb/>
<pb n="KR4e0170_WYG_012-7a"/>
　　　慰云<lb/>
此地偶相識有懐如舊遊公庭私案草家問置書郵同<lb/>
難重許可吾鄉多義流追惟京兆尹陰語更何讐<lb/>
　　　示家屬二首<lb/>
倐别已經嵗重來方再旬孤危違耦數禍難見同屯過<lb/>
眼貽長恨捫心薄大倫何當更相守衰瘦各逡巡<lb/>
一年兩疏輕身禍友義君恩為道憂自分擔當丈夫事<lb/>
久嫌謀議婦人流病癯未厭當壚酒薄力還堪理釣舟<lb/>
<pb n="KR4e0170_WYG_012-7b"/>
聞道天恩貸愚直更䦨燭影問淹留<lb/>
　　　喜雨<lb/>
春盡苦不雨夜來牆覆雲燕斜迷舊幕鴉濕坐髙椿百<lb/>
種隨地入萬家饑色分潢流入枕盡明發㸔消痕<lb/>
　　　觀奕感懐<lb/>
象戯古為樂牢愁今暫開寸心紛巧拙對面别形骸國<lb/>
手須忘鵠窮途郤咎騅解圍思謝女腸斷重徘徊<lb/>
　　　觀宣和譜有感<lb/>
<pb n="KR4e0170_WYG_012-8a"/>
漠漠黄塵瘞玉顔尚遺宫具在人間乾坤有意留昭鑒<lb/>
南北中分只等閑朱墨幾斑成劇戯鑾輿萬里憶生還<lb/>
臨塲快賭真孤注誰敢提兵向玉闗<lb/>
　　　髙椿<lb/>
老樹摩空立㸔㸔入眼青摘芽供茗盌當徑失茅亭古<lb/>
井汲分潤新巢鵲布靈何心占㐫吉翻助短長吟<lb/>
　　　贈徐器之以醫諫者<lb/>
拭目云已久恨晩得君竒異流偶同趣乍識為相知工<lb/>
<pb n="KR4e0170_WYG_012-8b"/>
藝古司諌肥瘠今名醫死禍幸生逢秉燭論心期<lb/>
　　　贈張揮使英以死諫者<lb/>
不見安金藏于今幾代年大君從諌聖武士憤時賢折<lb/>
首甘歸獄褁屍猶自邊何人當信史莫讓野夫先<lb/>
　　　追哭劉忠愍公<lb/>
詔獄銷魂折壯心先賢故步若相尋金吾署案承權倖<lb/>
玉輦䝉塵恨古今故事頻來人口角生顔如見夜凌侵<lb/>
不才負譴猶深重後命難占且正襟<lb/>
<pb n="KR4e0170_WYG_012-9a"/>
　　　追哭鍾侍御公<lb/>
安危欲附綺黄流抗疏驚人死便休百杖果從龍子去<lb/>
三朝應見茂陵求<hi>自英宗至孝宗猶恩及妻子故云</hi>崇班終有故人到<lb/>
<hi>謂張儀部</hi>好樣真為鄉曲留自是達觀安義命吾曹端恐愧<lb/>
前修<lb/>
　　　作家書述懷<lb/>
纎管長椷淡墨書半生踪跡此留餘元城豈是無先見<lb/>
田舍何縁悔後誅卓犖大兄宗祏任飄零骨肉死生殊<lb/>
<pb n="KR4e0170_WYG_012-9b"/>
坐堂共惜千金子通籍先捐七尺軀<lb/>
　　　作衣帶語有感<lb/>
早結文山夙世盟偶收遺札十周星<hi>初得舉上京一窘難人持文山處難</hi>
<hi>真筆家問見售竟成䜟云</hi>君威信與雷霆重臣節難通廟社靈箕頴<lb/>
有人忘盛治忠良無我占浮名心詞搆就藏衣帶地下<lb/>
相從質舊情<lb/>
　　　闕下臨刑即事<lb/>
力士如林夾道趨行人灑淚濕襟裾讜言聊慶今多士<lb/>
<pb n="KR4e0170_WYG_012-10a"/>
受諌竒逢古聖徂班尾舊行為死所仗頭新様或生渠<lb/>
腸肝似鐡噤無語骸骨誰收封楚墟<lb/>
　　　幸生<lb/>
杖下孤臣計可全聖君恩重骨頭䥴衰頽斷送机邊肉<lb/>
親舊交期地及泉嬰禍狥名非得策移忠於孝本微權<lb/>
日來有報南巡輟飽飯酣歌未死年<lb/>
　　　謝恩即事一首<lb/>
扶傷駢伏舊班聨歴歴清流事眼前氣息尚存咸主徳<lb/>
<pb n="KR4e0170_WYG_012-10b"/>
髮膚何敢謂天全黄山此後無先轍丹極于今宥往愆<lb/>
下有巢由堯舜治放臣白㲲老江邊<lb/>
　　　病中遣懐十二首<lb/>
近朝蓬屋類村居簮笏羈維得解初裹藥醫瘡日方永<lb/>
奄奄殘喘釡中魚<lb/>
少年夣境即神州飛步元龍百尺樓今日宦情成嚼蠟<lb/>
不禁清淚杞人憂<lb/>
有生何幸登清要得死無妨失首丘昨已裹瘡拜歸命<lb/>
<pb n="KR4e0170_WYG_012-11a"/>
楚江煙雨問𤓰州<lb/>
旋製衣冠彷古踪江湖蕭散正秋風蘆花淺水真堪畫<lb/>
天入孤舟一放翁<lb/>
直弦鈎曲任相非來往憧憧總不疑東部寧無佛骨疏<lb/>
商顔堪聽紫薇詩<lb/>
江南歸興亦悠然短棹長繩放酒船白笋青蒲堪入饌<lb/>
故人為辦買山錢<lb/>
小謝頻驚池草夢大蘇方憶對床吟經旬卧病空皮骨<lb/>
<pb n="KR4e0170_WYG_012-11b"/>
萬里羈栖一片心<lb/>
君王動定付疑丞春雨龍池盡甲兵莫咎才疎先痛哭<lb/>
㑹㸔深夜問蒼生<lb/>
羽獵諫書今寂寞巡遊别殿古長安病深司馬才應澁<lb/>
未信穹碑入史刋<lb/>
代馬依風越鳥枝何人進退獨逶迤聖君恩重親慈念<lb/>
我輩無才恨放遲<lb/>
老郎未必如顔蹇碎首應知似楚非落日扁舟鴈聲過<lb/>
<pb n="KR4e0170_WYG_012-12a"/>
南風江上草離披<lb/>
入官年紀已休官一節于今似茍完許大乾坤男子事<lb/>
風波滿眼路漫漫<lb/>
　　　哭何水部孟循<lb/>
哭有後期痛情因共難深髙名收漢史清淚憶南音空<lb/>
約來孤棹無縁坐茂林許身君足矣猿嘯為哀吟<lb/>
　　　哭陸駕部汝亨年兄二首<lb/>
愧我迂疎見多君慷慨詞十年論契誼並疏許匡時李<lb/>
<pb n="KR4e0170_WYG_012-12b"/>
杜期完節機雲入調詩同愆不同死造化豈愚私<lb/>
伏枕驚奔赴悲啼不裹頭病衰雙鬢短身世一漚浮節<lb/>
槩三生㑹江湖半夜秋鶴山封宿草倚劍莫雲留<lb/>
　　　謝别相知諸友<lb/>
論交因寡更多賢細語髙燈幾膝前夾日飛龍切雲漢<lb/>
乘風孤鴈唳秋天江南活計蓴羮好極北勲名畫閣連<lb/>
禍難情親車盖盛東都圖影未須傳<lb/>
　　　病中故吏候問踵至行時跽送通衢禮出常格<lb/>
<pb n="KR4e0170_WYG_012-13a"/>
　　　有垂涕不忍去余者詩以志之<lb/>
官曹御吏恒威嚴好惡有性非人遷問僕安否匡床前<lb/>
追班跽候周道邊情先親舊輸恭䖍跡駭都市收洏漣<lb/>
愧予徳薄叢謗愆髙若義重殊留連過牆蜂蝶今紛然<lb/>
翟公門下誰為賢<lb/>
　　　通州道中<lb/>
世事每如此吾徒安足嗟殘軀便掬舁歸路較來賒識<lb/>
燕隨飛亂飄鳬倒影斜滄浪吾道在倚玉並蒹葭<hi>國裳汝信</hi>
<pb n="KR4e0170_WYG_012-13b"/>
<hi>同行故云</hi>
　　　午日登舟<lb/>
天涯逐客此行舟細翦新蒲緑酒浮蠶室餘生堪記漢<lb/>
狼胡負謗敢忘周輕鷗幾㸃迎逥棹饑鷺群飛過柁樓<lb/>
望盡白雲家定在一聲漁笛楚江秋<lb/>
　　　河西務遇沈侍御子公辱贈以詩答和一首<lb/>
朽瘠未能忘帝䧏草茅何敢負王臣青山有分常為主<lb/>
黄鳥忘歌百贖身諫草夜焚祈削迹畫龍㸃墨助生神<lb/>
<pb n="KR4e0170_WYG_012-14a"/>
蓬窻坐對寒酸侣林下相從總故人<hi>汝信惟濬家相去才百里又雅好也</hi>
　　　過平原得余伯獻訃痛悼一首<lb/>
性忠盡道等烏𤣥厄㑹争傳新鬼寃病思筆荒追楚些<lb/>
孤帆面指見平原鄉邦更失此前輩道路知君無後言<lb/>
<hi>相傳訣時無他語予又知其在獄無異詞也</hi>我與同年更同難束芻何日到<lb/>
封門<lb/>
　　　訪顔太師遺跡<lb/>
才名歸老守妙畧炳先幾䑛血仇番將戴頭來賊圍九<lb/>
<pb n="KR4e0170_WYG_012-14b"/>
重頻問狀一死果如歸長寄英雄恨寒鴉與落暉<lb/>
　　　訪東方朔像贊碑<lb/>
使節骨能斷筆鋒碑不埋信如唐叔季莫起漢詼諧歕<lb/>
玉能超磧偷桃未委骸輪臺應召尔哀痛慰深懐<lb/>
　　　臨清閻吉士贈詩和答一首<lb/>
俊乂明章㑹泰期癯如山澤正需時暫逃死禍逢君聖<lb/>
未信真休去國遲南服望囬青野合西江作伴白雲宜<lb/>
髙人雪調悲漁父一任紉蘭與佩蘺<lb/>
<pb n="KR4e0170_WYG_012-15a"/>
　　　舟次吳奉常先生惠酒<lb/>
篷箬炎蒸裏奔波變幻中悶從閒更劇詩每醉為工一<lb/>
甕吳兒抱行書長者通入唇先飲徳孤笑海濤風<lb/>
　　　得輟南巡消息志喜一首<lb/>
江南歸興引廊廟去憂長傳得真消息猶疑近𣺌茫選<lb/>
駿今閑冀傷歌已悟康逐臣雲卧穏魂夣到柴桑<lb/>
　　　瀛海道中王侍御補之地主禮為備沈侍御子<lb/>
　　　公贈言而直程侍御時言聨舟招飲欵曲獨至<lb/>
<pb n="KR4e0170_WYG_012-15b"/>
　　　竊自慰吾輩未為君子棄也賦一章<lb/>
放脚窮途未應哭入眼髙士殊憐才遏雲壯節快一覩<lb/>
觀風義聞歸兩䑓<hi>王程北臺沈南臺也故云</hi>酣飲放歌同格調迎來<lb/>
送徃無驚猜山水興髙子期衆伯牙何必為琴災<lb/>
　　　夾溝道中與熊侍御尚弼夜敘并贈以詩和答<lb/>
　　　一首<lb/>
勞生未了非經國逆旅相㸔正憶君飄泊乾坤罷巡幸<lb/>
山林枯槁委華芬憂來細共移床語得去初焚絶命文<lb/>
<pb n="KR4e0170_WYG_012-16a"/>
翦燭拔餘深盞酌滿天風雨暗愁雲<hi>時風雨大作故云</hi>
　　　沛縣追和楊文貞公弔顔令父子死節一首<lb/>
官當百里寄安危危不堪支死便隨克靖縱符真主歴<lb/>
與亡自分守臣知道傍有識悲橋梓地下相逢愧友師<lb/>
<hi>顔令文貞公友也</hi>豈是忠靈昭裔祚平原異傳合同垂<hi>顔又真卿後也</hi>
　　　吕梁觀物亭為陳水部賦<lb/>
行窩故安樂繞砌屯春雲意象動静間淺深時敘分水<lb/>
部留何遜山陰來右軍性靈先典要抉眥空紛紜<lb/>
<pb n="KR4e0170_WYG_012-16b"/>
　　　一鑑亭詩序<hi>詩附</hi>
正徳己夘夏六月四日東洲夏子偕梓溪舒子五谿萬<lb/>
子辰渡淮瀆若安流也因感子方呼酒聽歌景象于今<lb/>
似太幸矣適陳水部頓倉曹比節見訪舟中且强以半<lb/>
晌為醵㑹水部主席行署方開亭池上顔以一鑑倉曹<lb/>
曰吾署有寄寄亭名天下以匏庵之書西涯之詩篁墩<lb/>
之文爾也茲亭之成而三君子至而落之無亦非偶然<lb/>
已乎於是水部具楮墨索律嚴甚各勉承之嗚呼茲亭<lb/>
<pb n="KR4e0170_WYG_012-17a"/>
華構視寄寄何多讓顧疎愚放逐望先輩之涯涘不可<lb/>
得已敢曰相先後為淮瀆清曹兩亭輕重也哉第他日<lb/>
登亭追考先徳有及孤纍徃迹焉則曰時有順逆事有<lb/>
難易士之有榮辱進退感慨或繫之矣<lb/>
開亭放活水野色净無垠㑹我物即理于今地重人落<lb/>
落亦自合寄寄堪為倫静得者誰子分尊許共巡<lb/>
　　　寶應道中喜惟濬太常舟至<lb/>
君病别亦乆我行思正長好風度淮海鄉語接舟航對<lb/>
<pb n="KR4e0170_WYG_012-17b"/>
哭仍王傅悲歌見子方轉篷銷客恨燭影獨煌煌<lb/>
　　　召伯鎮得子重憲副寄詩和答一首<lb/>
十年京國論知已千里椷詩問逐臣蜀道艱闗君叱馭<lb/>
江湖蕭散我容身兵戈喪亂須長策<hi>時蜀方用兵多敗衂故云</hi>爛熳<lb/>
詩篇更有神何處相知夜深語莫悲幽側已多人<lb/>
　　　辛未嵗過范光湖值風變十餘舟俱覆余舟獨<lb/>
　　　全因作數語告湖神即矢許國之義茲又幸生<lb/>
　　　過此風恬浪净瞬息抵岸而風雨又變意者神<lb/>
<pb n="KR4e0170_WYG_012-18a"/>
　　　故有知顯示逆順且旌余之不負初言也詩以<lb/>
　　　志感<lb/>
不將軀殻委蛟鼉天與吾皇耀士多滿紙丹心藏水國<lb/>
一時清議比黄河蕭條行李沉香浦零落衣冠鴻鵠歌<lb/>
迎面波光勝㸔鏡山林風骨未銷磨<lb/>
　　　揚州追問文山楊子灣故事<lb/>
楊子灣頭樹悲風萬感増有君寧易死棄國敢偷生卧<lb/>
糞晨無飯隨樵夜聽更寸心真萬斷愁結海雲横<hi>文山至海</hi>
<pb n="KR4e0170_WYG_012-18b"/>
<hi>州迺能脱禍痛定思痛時也</hi>
　　　過京口家僮至喜得家書<lb/>
忽傳訊問到蓬窻恠爾悲啼更瘦黄聞道江湖盡豺虎<lb/>
已拚生死寄舟航親知見面晝多夢書札論心夜幾行<lb/>
莫異邊方矜阿叚楚歌吳曲轉淒涼<lb/>
　　　露觔廟<lb/>
婉婉淑媛靈一死百代觀無亦陰静資迺爾陽剛完血<lb/>
肉委塵土觔骨呈琅玕彼蚋嘬何毒若婦心空寒人物<lb/>
<pb n="KR4e0170_WYG_012-19a"/>
自異賦善惡形兩端廟貌照湖光樹石中㠝岏<lb/>
　　　淮浦追和唐子方韻<lb/>
瑞世為麟鳳清時入網羅正君歸輔弼去國任奔波風<lb/>
浪喜初息江湖憂亦多漁郎不知姓擊楫幾人歌<lb/>
　　　邃翁遇以殊禮而贈之詩和謝一首<lb/>
五雲深處是君門休戚頻頻繞夢魂鐡甕城髙留故老<lb/>
金山月到伴黄昏似更人世新知已共望天囬稱主恩<lb/>
尊酒能忘操杖屨幾千年事一時論<lb/>
<pb n="KR4e0170_WYG_012-19b"/>
　　　夜過毘陵懐古<lb/>
鬱鬱陰房照燐青舟人指㸃問軍營松圍巡逺雙忠廟<lb/>
柝警睢陽百戰城勝敗豈教能逆覩丈夫何意徼完名<lb/>
只縁共濟艱難日恐負人臣一字盟<lb/>
　　　吳郡學名宦祠謁告先大夫文<lb/>
切惟古之父母斯民者謂愛之如子則子之愛固有先<lb/>
於民者也古之事君資於事父則事君不忠非孝其親<lb/>
者也大夫佐治吳郡者三年去而沒者十餘年吳人徳<lb/>
<pb n="KR4e0170_WYG_012-20a"/>
之思之而祀之若桐鄉之阡是大夫之愛或先於不肖<lb/>
而不肖於大夫固不若吳人然況忠不足以悟主誠不<lb/>
足以格天扶傷救死迺獲請命于斯几筵曰忠曰孝一<lb/>
莫從㫋天髙地厚孰隠于愆此所以愧悔欲死而不敢<lb/>
以成禮見焉嗚呼大夫之子則衆矣大夫之享禮祀則<lb/>
永矣不肖其何圖以不墜大夫之氏又何以稱于天下<lb/>
曰象大夫之賢大夫其愛弗斁于前鑿斯方心而規于<lb/>
圓俾其終老于丘于園亦庶乎大夫之澤之延謹告<lb/>
<pb n="KR4e0170_WYG_012-20b"/>
　　　謁武穆祠<lb/>
丈夫有死丘山重和議才成國步傷紫塞茫茫迷輦迹<lb/>
丹心耿耿落湖光春秋半部惟權變夷夏一家誰紀綱<lb/>
欲起忠魂銷永恨棲霞山雨淚相將<lb/>
　　　謁肅愍祠<lb/>
乾坤自合留竒士廟社云何沒駿功身禍也知天未定<lb/>
國恩追到祀方隆由來寵利戒履滿郤怪英雄幾令終<lb/>
鬱鬱狐丘真對待岳墳蕭瑟樹髙風<lb/>
<pb n="KR4e0170_WYG_012-21a"/>
　　　登中峯和陽明山人二首<lb/>
客裏有懐風土好眼中無障畫圖開一江煙影孤帆過<lb/>
半夜潮聲送月來松閣逥颷自鐘磬竹泉分雨净飛埃<lb/>
山僧也欲窮幽勝踏遍繙經最上䑓<lb/>
暮倚層厓候落曛翩翩歸鳥亂聲聞㡌欹驚見隨濤雪<lb/>
履薄曽穿絶嶠雲坡韻謫來收越勝伍瞳還去㸔吳門<lb/>
須知大義無通塞嘲怨何心郤費文<lb/>
　　　登道山亭<lb/>
<pb n="KR4e0170_WYG_012-21b"/>
髙亭望天際隠見吳山岒氣浮湖海暝坐上風雲深乾<lb/>
坤留異境聖賢存道心舊遊獨傷懐城頭聽暮砧<lb/>
　　　錫山謁二泉先生不遇<lb/>
惠山入雲望縹緲泉翁髙住嗽寒泉肺塵有意分餘滴<lb/>
餐玉無方恨少縁汲涉橫經思見晩門生宦轍得歸先<lb/>
旴江江上柴桑古斜日林丘亦穏眼<lb/>
　　　訪邵思抑月夜論别<lb/>
塘棲水涯有名士野鶴玉立依亭臯㸔花相識過十稔<lb/>
<pb n="KR4e0170_WYG_012-22a"/>
折栁論别今幾遭月露坐深惜光景冠裳未必俱蓬蒿<lb/>
我行歸矣君應出撑持六極需鯨鼇<lb/>
　　　西湖懐古二首<lb/>
山黛倚障立水光浮鏡開菰蓴根有托鷗鷺影俱來歌<lb/>
曲空遺調傾危且覆杯混茫接疏鑿刻畫付詩裁<lb/>
壯遊元有分歸思浩無邊賃屋當佳地撑舟入小天長<lb/>
堤存謫吏孤岫問逋仙擬卜東隣住殘書不值錢<lb/>
　　　桐江二首<lb/>
<pb n="KR4e0170_WYG_012-22b"/>
百谷㑹陰壑長風生海門處士有髙致天子畧常尊煙<lb/>
艇繫旋鳥雲蘿下飲猿歸舟信輕穏晩泊向孤村<lb/>
煌煌炳御座史占客星臨盛世髙臣節㣲時識友心絲<lb/>
引江鄉重人非草木深層臺勝風閣自語對山禽<lb/>
　　　歸矣行<lb/>
君不見雲中鴈啄飲隨陽倐聚散安得似水中鷗鷺忘<lb/>
機幻浪飛翻還泛泛野人空自有心丹百試不效増頽<lb/>
顔攜囊歸去恨不蚤麻姑酒熟山花好<lb/>
<pb n="KR4e0170_WYG_012-23a"/>
　　　屏跡<lb/>
歸路阻更長屏跡病且卧衝暑潞河來乘風越山過獨<lb/>
酌瓶未空飄舄網中墮呼童索紙筆日暮了詩課<lb/>
　　　嚴先生祠二首和東岡僉憲韻<lb/>
斷石封雲開别界桐江落日照髙祠不縁清節鼎堪繫<lb/>
安得名家舟定維才並兩生虚禮樂道宜一世與推移<lb/>
蚤將末契㸔鷗浴心性滄浪為破疑<lb/>
羃谷懸蘿與徳滋誅茅有分寄遐思朝儀南越來黄纛<lb/>
<pb n="KR4e0170_WYG_012-23b"/>
士氣東都見赤旗鳴瀬翻江驚象石廻瀾絶壁見雲堤<lb/>
果然六月驅炎吏㑹有清風生兩涯<lb/>
　　　嚴衢道中苦熱三首<lb/>
乘舸歴吳越氣息如縷無六月全經伏三更少望蘓舊<lb/>
賜篋留扇本懐家近菰甫田憂命吏合樂正交雩<lb/>
煙柱苦不熄障雲時復來江波見白入蠅蜾望青迴陰<lb/>
雪失寒玉颷風蕩殷雷楚䑓何處是徙倚一襟開<lb/>
漢署香初逺江鱸味正新枯腸瀹茗較流汗澣衣頻白<lb/>
<pb n="KR4e0170_WYG_012-24a"/>
屋先容我青門後望人秋來家已近揮羽岸綸巾<lb/>
　　　蘭谿謁楓山老先生<lb/>
今年盡夏去年春兩入楓山納履塵天地有心遺大老<lb/>
經綸得策屬何人拜床風格追先輩荒徑雲深擬後身<lb/>
翹首斗南髙莫並夜燈疎雨對蒼旻<lb/>
　　　江山道中宿王生館以譜牒索題詩以應之<lb/>
艱危固貞旅岩谷見名宗展牒思留櫝瞻槐來逺風有<lb/>
氊存舊物無市問新豐越水連閩嶠孤臣合寄踪<lb/>
<pb n="KR4e0170_WYG_012-24b"/>
　　　過悽惶嶺<lb/>
秋風瑟瑟動閩山天放孤臣取道還定痛固知身謝累<lb/>
幸生空念國方艱愁深今日悽惶嶺迹比前人皇恐灘<lb/>
望斷白雲家幾許可無湘子到藍闗<lb/>
　　　浦城道中宿人和公館見一川孫中丞有詠和<lb/>
　　　而哭之<lb/>
掃壁㸔題字淒涼舊紀行雨林如我淚風澗泣君聲外<lb/>
户驚蛇斃前驅聽鴿鳴路人如有恨莫道本無情<lb/>
<pb n="KR4e0170_WYG_012-25a"/>
誰遣蒼龍使人非白鷺洲乾坤生氣在節槩死芳流孤<lb/>
岫晴嵐碍新秋太白浮海濤如許闊我已辦歸舟<lb/>
　　　清湖七夕<lb/>
踽跡今宵盡越山相將骨肉共危艱團圞信意風欹盖<lb/>
巧拙驚時月掩鬟蟢網漫張書未曝鵲橋何處駕應還<lb/>
方圓齟齬休饒笑明日僊霞曉度闗<lb/>
　　　九牧鋪次黄後峰壁間韻鋪因見素先人而名<lb/>
　　　翠渠大書尚在也<lb/>
<pb n="KR4e0170_WYG_012-25b"/>
地本因人重先應待後名伶俜詫郵卒我亦繼君行<lb/>
　　建陽道中追和晦翁武夷雜詠<lb/>
　　　武夷精舍<lb/>
處處天地寛勞勞真過客望見山上雲欲煑山中石<lb/>
　　　仁智堂<lb/>
拄杖突兀山洗瓢清冷水仁智各有資出門即萬里<lb/>
　　　隠求齋<lb/>
千崖雨澗深萬壑風林響髙卧南牕人黙契此消長<lb/>
<pb n="KR4e0170_WYG_012-26a"/>
　　　止宿寮<lb/>
鑿石開畏途誅茅覆殘宇莫使後來人秋風見禾黍<lb/>
　　　石門塢<lb/>
静學自有得入山憂不深重雲闗石門獨繫遊人心<lb/>
　　　觀善齋<lb/>
一脉道統尊方丈客布席我來廢病餘拾級嗟無力<lb/>
　　　寒栖館<lb/>
勺泉思浣心盂飯更努力兀坐者誰子逐寇須空壁<lb/>
<pb n="KR4e0170_WYG_012-26b"/>
　　　晩對亭<lb/>
我聞廬山岑五老堪獨對杖藜御晩風破此孤亭翠<lb/>
　　　鐡笛亭<lb/>
壯懐隨地好異境逐人開鐡笛誰留在風濤天外來<lb/>
　　　釣磯<lb/>
長把百丈竿舞㺯一江碧終焉變形聲恐為丹青識<lb/>
　　　茶竈<lb/>
溪石上兀兀溪流正泱泱科臼郤自别時分山茗香<lb/>
<pb n="KR4e0170_WYG_012-27a"/>
　　　漁艇<lb/>
礙雲檣更短載嶽棹全輕衣帶限千里停篙聽問聲<lb/>
　　　謁考亭書院<lb/>
宗賢闕里獨相尋望裏雲屏紫翠岑覆屋孤松開曉暝<lb/>
釣溪漁父識南音山川有待為増勝俯仰無慚信爾臨<lb/>
函丈衣冠儼遺像一潭寒碧萬年心<lb/>
　　　邵武道中懐古<lb/>
夏日信可畏行路須遲遲感時方鬱蒸遇變殊増悲刈<lb/>
<pb n="KR4e0170_WYG_012-27b"/>
稻不宿飽荷戈安爾私守臣備方嚴重險先所資我思<lb/>
伯紀公蘋薦終髙祠恢復諒非難戎馬安足窺宋歴既<lb/>
中隕公數胡云竒九京不可作百世為臣師<lb/>
　　斗湖書屋追和雲谷雜言十首<lb/>
　　　登山<lb/>
客路厭崇岡書屋依雲嶺已辦青絲鞋尋山方日永日<lb/>
永更山深卧雲懐耿耿<lb/>
　　　聽風<lb/>
<pb n="KR4e0170_WYG_012-28a"/>
靈籟來何方璆琅振林木風颷起歘忽青盖寒煙覆披<lb/>
豁倚匡床聊以净煩溽<lb/>
　　　對月<lb/>
秋色日以佳秋氣日以肅長空出素月大分私茅屋顧<lb/>
影發清歌舉盃寧我獨<lb/>
　　　謝客<lb/>
佳客愛我來朝㑹散已夕布席方文餘雄辨𣺌何極静<lb/>
黙者誰子相過慰疇昔<lb/>
<pb n="KR4e0170_WYG_012-28b"/>
　　　問農<lb/>
野人業已勤刈穫云何緩值茲秋陽驕十車不一滿安<lb/>
得借天瓢擊缶歌雲漢<lb/>
　　　講學<lb/>
山齋日復静實用開昏㝠探彼伊洛傳勿啟朱陸争擾<lb/>
擾欲何為方寸元清寧<lb/>
　　　懐友<lb/>
愧我無獨見翛然憶同遊論説自亹亹嵗月空悠悠懐<lb/>
<pb n="KR4e0170_WYG_012-29a"/>
人不可見屏跡為藏脩<lb/>
　　　倦遊<lb/>
遥遥萬里道今日歸狐丘眷言謝稽縛一破幽棲愁遊<lb/>
人憶遊人恐對南山羞<lb/>
　　　檢書<lb/>
書籖晝幾過靈扄夜無闗有染丹青子勿厭蟢蠧殘長<lb/>
物賴有此鶴文無移山<lb/>
　　　宴坐<lb/>
<pb n="KR4e0170_WYG_012-29b"/>
世味嘗亦備道腴殊未厭源流各有自愚頑詎無砭秋<lb/>
夜雨空齋令人發深念<lb/>
　<lb/>
　<lb/>
　<lb/>
　<lb/>
　<lb/>
　東洲初稿巻十二<lb/>
</p>
<p>
</p>
  </div>
<div>
<head>東洲初稿巻十三</head> <lb/>
    <p>
<pb n="KR4e0170_WYG_013-1a"/>
欽定四庫全書<lb/>
　東洲初稿巻十三<lb/>
　　　　　　　　　　　　明　夏良勝　撰<lb/>
　仕止隨錄<lb/>
　　　謝益殿下啓<lb/>
謹啓為禮儀事伏念良勝猥以疎愚之質幸列聖治之<lb/>
朝西曹視案素乏明允之聲東部連銜大失否臧之職<lb/>
毎捫心而愧臣節期碎首以答君恩屬者感時觸事拔<lb/>
<pb n="KR4e0170_WYG_013-1b"/>
茹連章迹有渉於狂誣詞或犯於忌諱荷聖明曲宥斧<lb/>
鉞之惟寛首領獲全編氓之次列艱危取道蒸暑兼程<lb/>
攜骨肉以生還遂丘首之死所仰叨庥庇頻致問於先<lb/>
期更辱多儀懼拜恩於後至顧以負譴深重卧病衰憊<lb/>
安敢進列班行尚未能出門户伏枕萬慮勉削牘冀以<lb/>
陳情望庭百拜雖曵𥚑何以塞責有懐縷覼無任懇祈<lb/>
　　　奉陽明先生書<lb/>
良勝少且賤又不肖特辱知遇汲引進之于學使知向<lb/>
<pb n="KR4e0170_WYG_013-2a"/>
徃感恩知己誠亦兼之以坐叔向之嫌僅能一削牘致<lb/>
問左右而於汝信教紙更見齒及然時已在罪脩敬無<lb/>
階嚴衢聞變取道入閩併日及廬期赴大舉尋得駿功<lb/>
報矣計軍門休暇請益有地而狂愚樗散知無庸效尺<lb/>
寸命僕旋止者數四不承顔色真懐古人敢布深衷以<lb/>
祈曲宥而牽連時務幸俯聽焉方其逆賊肆兇偵臣塞<lb/>
道非義檄交馳則觀望進止未可知也君門奔奏未達<lb/>
非以義制命則坐失幾㑹未可知也故曰凡此駿功惟<lb/>
<pb n="KR4e0170_WYG_013-2b"/>
權迺成夫道至於能權斯用大矣非閣下其孰當之然<lb/>
而治亂興壊誠非偶然朱子謂於亂也必生能弭亂之<lb/>
人以擬其後天生之君用之故人望之向閣下有南贑<lb/>
功道次侍楓山翁教謂天其有意於斯乎他鎮或當一<lb/>
面斯則居髙御下而連三省他則或權璫制馭或副屬<lb/>
參焉斯則進退在握懋功方結主知已若逆謀待發豫<lb/>
處在殿以殱之者近歸復謁又謂是在閣下當無過憂<lb/>
因及夏忠靖公在文皇時仁宗在儲同漢府獵公知有<lb/>
<pb n="KR4e0170_WYG_013-3a"/>
不測機矯制召還蓋一僅見用權之難可知也已今去<lb/>
君逺親寵如靖公未可知則在閣下之用權尤所難也<lb/>
今則若易為之矣所謂弭亂之人天亦啓之閣下其能<lb/>
以守謙而先避之與抑惟君用是承人望是副與蓋亂<lb/>
之克治之機也治之本是在儲貳知閣下面有敷陳斯<lb/>
載首簡但聞先時士大夫於此段事極欲標致題目固<lb/>
大議論然竟付虚談而已如宋時賢君既燭先幾並育<lb/>
宫中簡慧亦定如范如司馬相得為深主張國是又何<lb/>
<pb n="KR4e0170_WYG_013-3b"/>
如人立論正名其難若是以今視昔數者相去何如也<lb/>
况夫立草禪詔泫然下涕遽屬太子猶或改容父子間<lb/>
且然固通情也嘗與二三同志漫議及此謂須黙奪潜<lb/>
定意可幸中敢盡布之蓋自逆瑾首亂祖制使司香日<lb/>
侍親王並遣就國强藩謀逆或基於此瑾誅此制竟未<lb/>
議復識者有遺憾焉前幾既失已知閣下當必使後日<lb/>
無今日再失憾也然此亦非欲詭遇為獲且冀長賢與<lb/>
選使彼利於昏㓜者之為隠然自喪無啓亂階長治乆<lb/>
<pb n="KR4e0170_WYG_013-4a"/>
安庶其在此又聞徃者邃翁東川既已成謀而今當柄<lb/>
一二委之於卜謂得鳥焚其巢竟以中沮故又曰凡此<lb/>
隠功惟㫁迺成嗚呼草野罪人何敢僭妄輙及大議亶<lb/>
始以楓山深望而慶閣下以必副天下功也繼以邃翁<lb/>
東川之未為而期閣下以必成萬世功也閣下其亦諒<lb/>
良勝所以圖報知已復何事哉不然則真棄物之先草<lb/>
木甘腐閣下其初知而教者並負之矣雖死何贖大戾<lb/>
干冒昌威無任悚息<lb/>
<pb n="KR4e0170_WYG_013-4b"/>
　　　柬謝士潔道長<lb/>
鄭村荀里地以人名廬陵故名邑而陽明公暨吾兄先<lb/>
後宰治政望蔚然兹又巧值義旅並懋殊勲他日名王<lb/>
謝邑未為不可避罪草莽全郡荷生成雖若子桑歌不<lb/>
任聲求貧我而未得然力疾加額黙有頌謝而已側聞<lb/>
獻俘在即慫慂兼程事闗宗社専制在閫河陽下勞之<lb/>
迹或所當避而六師在道志在罪人彤弓燕饗須囘馭<lb/>
迺成禮節江南百萬隠功視今日為多矣甚願甚願逆<lb/>
<pb n="KR4e0170_WYG_013-5a"/>
賊生致反噬肆言是在不聽昔時曹欽伏誅李文達裹<lb/>
瘡投疏請釋交從人謂有見蓋安反側故事也謀深交<lb/>
廣舉目皆是能一網盡之乎邪正自辨以漸驅逐國體<lb/>
與法或為兩盡况夫功髙難居命使後期從軍罔績忌<lb/>
争相承先備維密成勞在陽明籍勞在吾兄紀驗稽覈<lb/>
其難其慎大段誰實迺是吹彈不破徃者固多張大亦<lb/>
或蔽蓋或濫或冒然以内有同事外無異言彼此相欺<lb/>
塗抹人口今則光明俊偉事業使後人反覆索視更莫<lb/>
<pb n="KR4e0170_WYG_013-5b"/>
得而瑕疵将與𦙍征同䇿以傳光奕波及何限操豚蹄<lb/>
以祝所欲逾奢誠取道人笑亶情愈深者謀愈宻髙明<lb/>
其亮之<lb/>
　　　柬伍汝真道長<lb/>
布衣言好亦多建立宦績可觀若吾兄秉大義奮是駿<lb/>
功殿此鄉國誠不讓鎮周風力則一䕫足矣敬服敬頌<lb/>
罪累深重暑毒兼程入杭聞變攜家數口未敢徑投虎<lb/>
吻取道入閩幸爾及舍忍辱偷生甚懼知已擯斥近叔<lb/>
<pb n="KR4e0170_WYG_013-6a"/>
脩進士極道垂念故不失故有如此者感荷感荷陽明<lb/>
生我邦士百世永賴家主户祀宜也宜也鄙見謂宜少<lb/>
待公車離省而後可峻功重望真世之瑞物凡有血氣<lb/>
莫不保愛愛人以徳此其深念如何如何逆賊所畜不<lb/>
減淮南瘡痍郡邑待哺定痛奏牘轉移以代上供蠲租<lb/>
之令或時請下推恩有序先其近者仁人君子寘念恒<lb/>
切必蚤為之所使北軍至搜括入内竟亦莫見實用如<lb/>
逆瑾所有或不下此今果安在徃事明徴可嘅也已可<lb/>
<pb n="KR4e0170_WYG_013-6b"/>
嘅也已陽明知周天下而不窮者吾兄言之宜無不濟<lb/>
聖眷方隆並疏宜無不允顒望顒望草野待盡雖甘腐<lb/>
木石仰澤汪濊亦生腴潤恃愛漫及幸鑒亮萬萬<lb/>
　　　平江右序<hi>詩附</hi>
皇帝秉剛徳肅将主威既外靖北庭爰議舉狩禮欲内<lb/>
振汛南服敝治幾先炳若有童牛待梏制而未發良勝<lb/>
輩並懵機要輙有論奏帝曰吁是咎浮蹇氏薄苐于誡<lb/>
雖然罔使後有拒臣言尋罷議既而有中令搜逐諸藩<lb/>
<pb n="KR4e0170_WYG_013-7a"/>
使朝議洶甚咸測聖威有遏亂畧告變踵至曰是在寜<lb/>
藩濠故有潛圖朋仇罔悛用底于天罰帝曰嗚呼惟我<lb/>
祖宗本支周厚弗替有隆穆命大吏諭以維新未達變<lb/>
己大作撫治孫公憲副許公義烈處命不渝陽明先生<lb/>
専閫用鉞方取道治閩獄案幾及難變服詭行左次吉<lb/>
臆決倡聲御史謝君伍君按廣還信附和一詞吉守伍<lb/>
君相義方力奏檄上下徴誓屬邦君曰通於天地君臣<lb/>
允義朂哉君子用懋集于大勲濠逆著状天討必誅咸<lb/>
<pb n="KR4e0170_WYG_013-7b"/>
有弗力厥均罪亦弗于貲顧謭弱不足視師惟左右君<lb/>
子事事若治爾私維是曰贑曰臨曰袁咸守擇屬從㑹<lb/>
兵先期赴幕義聲克振申誓曰惟辟迺威何敢義制亶<lb/>
幾有㑹間在絲髪失不復得兹賴迪果毅其登于辟惟<lb/>
天惟帝是憲惟宗社是重曷其有于家于身鼓勇夜薄<lb/>
南昌城城潰步伐止齊咸律克奔罔迓曰建曰信兵至<lb/>
曰専為犄其戍是曰撫曰饒兵至曰兹参而角其戍是<lb/>
麾用先登追賊江湖間諜者至曰賊濠越謀越交越偽<lb/>
<pb n="KR4e0170_WYG_013-8a"/>
官屬敗潰安慶且遁至出數十里迎擊一合擒縳之以<lb/>
専為未盡鋭也克乂南康郡俾復而宇以參為未均勞<lb/>
也徃撫九江郡俾正而部江右大平尋聞帝命六軍交<lb/>
至祇用俘獻藉勞惟備惟慎若聚財論工制器選士政<lb/>
教服習遍知機數之節遌嘬鋒蔡踣剜之利鏺掀撇掇<lb/>
之狀筴<graphic n="KR1868" url="https://raw.githubusercontent.com/kanripo/KR-Gaiji/master/images/KR1868.png" mimeType="image/png"/>披拔之機斬標<graphic n="KR1932" url="https://raw.githubusercontent.com/kanripo/KR-Gaiji/master/images/KR1932.png" mimeType="image/png"/>捁之漸摶力勾卒嬴越之<lb/>
法獨比參伍烈火隊官曲部校禆之制誅畀曹五抽推<lb/>
十一之數裒益畢陳羣能著職明堂御治封錫待及先<lb/>
<pb n="KR4e0170_WYG_013-8b"/>
生方覿文匿武志戢色温若不居焉嗚呼司馬氏以不<lb/>
與登封制作為有遺恨深罪膚詞明庭萬里草野致頌<lb/>
亦云幸矣詩曰帝右區夏奕奕本支武穆文昭其永有<lb/>
祉驕孽弗良敢犯于将天憲祖訓其刑無上主愛克威<lb/>
臣威克愛不返兵刃毅爾敵愾檄以義形命以權制敷<lb/>
奏駿功克讓允濟凡師無善於古則然師善之善于今<lb/>
有焉行時聲律為本為宫味色云雜還質攸同西山峩<lb/>
峩西江有沱深鑱大書隠功則多于夷于襄弗蓋弗張<lb/>
<pb n="KR4e0170_WYG_013-9a"/>
是屏是翰載戢用光明堂賚賜𤣥衮待次願以致之天<lb/>
子之史<lb/>
　　　祭一川孫先生文<lb/>
曰公死而氣生于兹土也義無愧於君臣公生而志死<lb/>
于兹土也恩有深於父子烈士名臣垂傳信史偉績豊<lb/>
報廟食永祀斯為全歸更復何俟但徳公如見仰公維<lb/>
思儀圖實深欲擬公似羣飲自足楚江之涘初公保釐<lb/>
有渥其顔垂及易稔鬂匪其斑心在帝室憂在逆藩郤<lb/>
<pb n="KR4e0170_WYG_013-9b"/>
慮義色彚征于閑汲直云卧有沮于安信畀孔融操亦<lb/>
寢奸剪若所忌眠食于難撤備九江謀夫匪臧公有抗<lb/>
議宵適于航弱僕是将迺達斯章有嗌容梗而水制防<lb/>
客嵗憂疑公生如屍公鎮于都周星不移人惟公恃公<lb/>
握有機書問致私獨壮公為公屢乞休疏詞日増亦有<lb/>
簡書獨發奸萌謂活我恩與生我等斯為何言有出公<lb/>
焉知言者流孔疚癙憂方側功曹與聞覆草帝心簡留<lb/>
鄉國攸燾比公遂歸若水蚤閑公今即爾常山文山就<lb/>
<pb n="KR4e0170_WYG_013-10a"/>
是二者孰重孰輕孰易孰難公亦何擇維耕斯穫翊運<lb/>
為力式昭臣則人固知公慷慨就死是所難為良勝欲<lb/>
表公從容瀕死為不易得也嗚呼公死公生大係斯世<lb/>
有知者人孰不哀致豈以罪累而云義廢東望致椷誄<lb/>
詞從質公神如生其或自謂良慰知已良慰知已<lb/>
　　　再答徳温<lb/>
不見顔色真懐越世端人詩教逺及又厭一望前律謙<lb/>
沖有若無氣象後力行為勝可謂兩字符矣逡巡岐路<lb/>
<pb n="KR4e0170_WYG_013-10b"/>
迺不肖病根直指為藥友道近古此足占之然此兩岐<lb/>
或均以適國借使陸非積學見象山集亦備許多體裁<lb/>
朱非心静或未能燭理剖析幾微如目前事也故敢㫁<lb/>
㫁然曰二者不可偏廢且如為春為夏為秋為冬氣候<lb/>
不同生長収藏為嵗功又不同謂此天也彼非天也可<lb/>
乎哉可乎哉竊意二公在當時已多此一段辨論是以<lb/>
滋後人之惑殆恐辨愈煩則惑滋甚矣山齋懸榻何期<lb/>
為髙士下之面有指陳布席函丈許矣<lb/>
<pb n="KR4e0170_WYG_013-11a"/>
　　　答余子積憲長書<lb/>
讀性書者可以知本矣更資大訓以適於用君子之學<lb/>
之教斯其愽哉曩嵗京師面領諄誨心亦㑹之上下其<lb/>
議猶在耳兹得全本每一展誦有餘師焉固不在相與<lb/>
周旋而後可瞻企也徃者聞陽明論學於大根本上有<lb/>
所見良勝嘗面析其故邵子四片朱子對待若知行體<lb/>
用人己而二之時或參焉陽明則每每欲混為一爾斯<lb/>
於一貫處為省力為大得力若以資談而踐履未到處<lb/>
<pb n="KR4e0170_WYG_013-11b"/>
郤只是一場話説而已勦其説者又欲并闢朱説此大<lb/>
害事非本意也定論之訂聞之矣然此本之篁墩嘗於<lb/>
心經附註見之末簡特其不肯拈出作一冊子便不駭<lb/>
人甚也大段道理儘是廣大極可細認譬若京師四方<lb/>
八路俱可到但其主意要到而後已若入蹊徑終嵗悠<lb/>
悠不可到斯害已青田亦無陸子静建安亦無朱晦翁<lb/>
是則二公定論後語自覺穏稱而宏大若必欲執一説<lb/>
為不可易者恐是紫陽先生於萬世道理豈能一切説<lb/>
<pb n="KR4e0170_WYG_013-12a"/>
盡程氏作易傳紫陽先生作本義固不以背其師説為<lb/>
議也若必以定論與朱為仇恐讀性書者又將以程為<lb/>
敵己吏俗擾擾奉謝言不既惟便不吝教㫖萬幸萬幸<lb/>
　　　再奉陽明先生書<lb/>
日者不自分量謬有所陳荷休休與善不以為大不可<lb/>
自吾邦君得面命也已既而汝信儀部使至惟濬太常<lb/>
使至教亦云然顧蹇劣莫似何脩至此山谷云心親而<lb/>
千里晤語大幸大幸廣昌令介拙稿一首信羣飲于河<lb/>
<pb n="KR4e0170_WYG_013-12b"/>
各止于量欲名言而莫罄也塊守山齋偶聞諸帥抵省<lb/>
作威駭聽雖未必盡然而鴟張矯䖍機械畢露挾主威<lb/>
以争能期必得而後已隠度閣下功髙天下守之以謙<lb/>
而濬渾艾㑹之隙必有隠然消阻儒家作用所謂潜孚<lb/>
者若此但俘獲在道進止維谷必遂初志是本敵愾獻<lb/>
功常典也既云龍馭度江而西莫有所歸尼而旋歸迹<lb/>
渉拘忌左右惟其適意先幾定見必有處之裕如而癙<lb/>
憂過計竊亦思以自效而未敢蓋天下之寳當為天下<lb/>
<pb n="KR4e0170_WYG_013-13a"/>
惜之况嘗側足先後乘而被其餘照者哉故與邦君商<lb/>
畧盡瘁直達記室不識以為可否初舉義時宗社大計<lb/>
専制閫外意也今既有命帥而閣下得撫治固守臣也<lb/>
始可矯制以興師兹必得請而離任大抵權之一字固<lb/>
人臣之盛美亦人臣之大忌當變則可不得已也亂既<lb/>
靖斯守經時矣戒嚴屬從待于境上以避河陽坐致之<lb/>
迹理道宜然六師左途還而歸之若既越境自開化自<lb/>
嚴取道自徽州皆可至省形迹俱泯獻俘紀績俱屬軍<lb/>
<pb n="KR4e0170_WYG_013-13b"/>
門事體憲節暫守信州且以撫循為常職俟巡轍且至<lb/>
迎覲如右方岳之禮使天下復見唐虞盛典别有一段<lb/>
開物成務意象古今冠絶事也彤弓宴錫其何之哉是<lb/>
謂不矜莫與爭能閤下雅量然也公論昭灼萬世炳然<lb/>
但彼席威以厭谿壑之欲荼戮之慘或未可知嘗聞閣<lb/>
下有云甘九族之誅救一方之命不肖耿耿之懐誠亦<lb/>
在此若稽覈功次諸統兵官獲送審單具在勿與成籍<lb/>
維實迺是窺測不破更復何事東望拜椷無任懇惻悚<lb/>
<pb n="KR4e0170_WYG_013-14a"/>
懼悚懼<lb/>
　　　謝益殿下第二啓<lb/>
啓為謝恩事是月十日重荷睿慈特隆眷問顧以草衣<lb/>
木食僅存喘息之餘而仰徳懐恩並借鼎彛之重百拜<lb/>
登受方寸維兢珍味用薦于先清貺襲藏于後載觀未<lb/>
已致贊無詞磨蘚認文心畫既端於古跡賚弼惟肖丹<lb/>
青分妙于化工於聖世真不可謂無全人在賢明誠足<lb/>
慶為有令子良勝待罪草野莫遂禮儀遙望清光不勝<lb/>
<pb n="KR4e0170_WYG_013-14b"/>
瞻戀<lb/>
　　　祭許年兄汝登文<lb/>
嗚呼同年之誼易世講之則當其身而有不繫之情者<lb/>
非誼也是以有進退焉憂樂係之有榮辱焉好惡繫之<lb/>
又不幸而有死喪焉則哀傷繫之情之同誼之正也然<lb/>
而亦有弗及知者有知而弗能致哀者迺若吾許君汝<lb/>
登之死則無弗知者矣無弗致哀者矣汝登為社稷死<lb/>
為綱常死死於一時而生於萬世則夫知而哀者不特<lb/>
<pb n="KR4e0170_WYG_013-15a"/>
在當時同年之好己也先是一月同年有陸君汝亨者<lb/>
以直諫死其知而哀者猶汝登也一時清議以吾同年<lb/>
得人為重載閲年録凡三百又五十人今僅一紀進退<lb/>
榮辱不知幾何而死喪者近十人而二先汝亨汝登而<lb/>
以城守死者惟郁君亮之則求所謂若而人者百人而<lb/>
一耳嗚呼若是乎正氣之難回而正人之不易得也若<lb/>
是乎養士之功深而得人之難為盛也是故人有死焉<lb/>
斯哀之矣哀而樂焉有不死者也人有生焉斯樂之矣<lb/>
<pb n="KR4e0170_WYG_013-15b"/>
樂而哀焉不得其死者也夫有異事亦有異情吾殆同<lb/>
汝亨之死而幸生者故於汝登之奠也重有樂也亦重<lb/>
有哀也誼之變也又不獨以同年之情而已也尚饗<lb/>
　　　少岷東軒以公務至省詩以叙别<lb/>
趨省應兼舍離憂動幾秋蒹葭方恊律風浪任虚舟李<lb/>
郭驅豪聖賓僚信好仇柴荆江草夢歸訊勿淹留<lb/>
　　　名兒菊生<lb/>
頑軀才脱死副館見兒生籬菊故遲放清寒稱晩名驚<lb/>
<pb n="KR4e0170_WYG_013-16a"/>
人朋友望食我野夫情紙筆陶仍重惷愚坡未輕顛危<lb/>
痛亦定潦倒醉方成家笥無文選基堂莫爾傾<lb/>
　　　祭圭峯先生文<lb/>
君子所以不朽于死者出於言為文章見於行為氣節<lb/>
然而兼之者罕矣文而可傳有正焉有奇焉各名其家<lb/>
者為難而兼之者又罕矣節而可仰有甘焉有苦焉各<lb/>
持其末者為難而兼之者又罕矣世之論圭峯以文者<lb/>
有曰是其可知者有曰不能句讀者焉是蓋所畜者懿<lb/>
<pb n="KR4e0170_WYG_013-16b"/>
而奇正並行者也以節者有曰是其可繼有曰不能測<lb/>
識者焉是則所遇不同而甘苦時出者也嗚呼此世之<lb/>
所以多一節自全而全人之所以難免於今之世也雖<lb/>
然疊石為嵓非不崛然奇也疏泉為池非不瑩然潔也<lb/>
然而有山焉莫不有也雖惡木無擇焉而不害其為髙<lb/>
有海焉莫不委也雖汙流不拒焉而不害其為深此圭<lb/>
峯所以曠一世而以文章氣節名者信其能兼之而不<lb/>
朽也於死又何憾焉顧天子将待以為賢輔相而莫究<lb/>
<pb n="KR4e0170_WYG_013-17a"/>
于用縉紳倚為善類而僅足以自全海内以為名儒而<lb/>
未淪于教鄉曲後進經師人師奉遺言以周旋而莫知<lb/>
所之也是則憾之憾者也<lb/>
　　　别孫明甫<lb/>
江城春意動童叟擁君行水鏡推先得桑麻慰後生船<lb/>
迎青入好鉶發劍爭鳴佳麗雄今古應諧吏隠盟<lb/>
　　　萱堂祝夀巻夀懐英母八十<lb/>
夀母安輿坐擁籃菊泉新釀舞兒甘百年五分今過四<lb/>
<pb n="KR4e0170_WYG_013-17b"/>
一念終從信有三南國汎舟風自逺北堂樹草夢方酣<lb/>
祝詞嵗嵗追流輩婺女星髙雪滿簮<lb/>
　　　明處士樂芸方先生墓誌銘<lb/>
歙之方為黟侯裔姓由東鄉徙潜口凡十一世有樂芸<lb/>
處士處士諱思憲字廷儀大父怡庵公仕官至湖廣按<lb/>
察僉事進階亞中大夫曽大父永進公以怡庵貴贈如<lb/>
其秩父中和公承志任家遺二弟以逸趾美在仕處士<lb/>
業舉子且成又欲任中和公勞公難之然而服賈行止<lb/>
<pb n="KR4e0170_WYG_013-18a"/>
與之俱諸勞無避遊吳越厯青齊徐魯入廣經粤必挾<lb/>
冊以隨旅次瑣瑣不廢業物與景㑹時發詠歌有詞人<lb/>
風致染濡益深出語言必根據章章可聽履道擇地端<lb/>
雅道人翼翼起敬移𥚹性日就平曠倜儻檢束冠裳類<lb/>
儒素依彷古義事必力為之不遺也若嘗為主家兒盜<lb/>
金二百餘亡主不自容處士慰諭之兒獲費已十二不<lb/>
復究遇貧有喪則施施亦不苟去居里許甃石橋以利<lb/>
病渉人徳之題於楣曰種徳里里中有張睢陽祠處士<lb/>
<pb n="KR4e0170_WYG_013-18b"/>
以為是稱祭法範金為爐以示崇祀於道得遺必待亡<lb/>
者至一少婦也歸之婦哭謝曰非公則恐致私人疑為<lb/>
姑棄必死公生妾也無以報籲天而祝曰願君之後如<lb/>
君之先處士娶歙之許惟嗣孔艱娶濟之李連館並育<lb/>
許生紀通紀迪李生紀齡為通長紀達為迪㓜孫男四<lb/>
曰復登復升復庸復<hi>闕</hi>孫女三詵詵荐祉未艾也紀齡<lb/>
輩克任子職處士安于家築樓儲書以樂芸自命示不<lb/>
忘于初紀達能終斯志登丁丑舒芬榜進士凡誨他兒<lb/>
<pb n="KR4e0170_WYG_013-19a"/>
輩曰惟勤惟儉惟世斯家吾席先君之遺終以義勝不<lb/>
克有餘獲僅僅淡泊自足而已紀達初官南豐令命之<lb/>
曰慎爾官惟承先大夫休紀達周旋惟謹蒞官三月政<lb/>
成民頌之以聞公赴解官去余卧病山中介狀至祈以<lb/>
銘石余方以鄰邑得治為喜而遽以奪去為憂哀惻不<lb/>
已次狀如前云者則知南豐之政有所受處士誠讀書<lb/>
者志斯有徴也烏可辭公生正統辛酉八月九日没正<lb/>
徳己夘冬十二月六日享年七十有九嵗塟于<hi>闕</hi>所是<lb/>
<pb n="KR4e0170_WYG_013-19b"/>
為某年月日銘曰人曰讀書或不識字芸齋膏馥句句<lb/>
是事莫匪克學而匪克仕售不主獲義爾孔肆如琳如<lb/>
琅在簴在笥琢而璞而惟適所自有待封君有徴處士<lb/>
亨之弗盡以貽于嗣<lb/>
　　　五谿訪余山中用朱陸鵝湖韻識别一首<lb/>
野袍翻起路人欽㑹處慇懃别處心景入彀中休杖舄<lb/>
道存眼底見雲岑榻懸齋閣蛛蟢合舟並滄浪鷗鷺沉<lb/>
謾説鵝湖成竗境直留踪跡到于今<lb/>
<pb n="KR4e0170_WYG_013-20a"/>
　　　用前韻柬竹亭一首<lb/>
入山髙仰若為欽觀物眼眶求道心未信青藜真到海<lb/>
直㸔黄鳥止于岑白生虚室月仍好霜落寒江水漸沉<lb/>
契誼十年三日别孤村烟雨似非今<lb/>
　　　五無隠巖巻<lb/>
人生一氣化役物俱紛紜胸中故大虚過者如浮雲既<lb/>
隠亦既夀終焉蔚聲聞巖髙溪流深獨甘溪上芹<lb/>
　　　奉和陽明别詠一首<lb/>
<pb n="KR4e0170_WYG_013-20b"/>
孔孟已不作障柱迴波翻遺簡秘魯殿搦筆窺文園老<lb/>
虚天竺寂訓詁紛多門韓歐伎倆資佔畢濂洛尊下學<lb/>
莫有擇漓俗何由敦大哉孰嫡傳小子無前聞愚頑亦<lb/>
稟性天地匪喪文縁蕝攀華巔㫁港窮河源汨没二十<lb/>
載刈葵傷迺根潰忞恍有覺易簡思避繁陽明闡道教<lb/>
心慕足已奔馬黄厯塊影舟葉兼朝昏展拜臯比温直<lb/>
是洙泗原與人無棄瑕衛道若守藩格物開衆訬良知<lb/>
翕獨存大同異自息魚躍鳶斯騫度内亦廖廓眼底忘<lb/>
<pb n="KR4e0170_WYG_013-21a"/>
輊軒來遲莫自咎去亟莫自云得師更得友立徳斯立<lb/>
言矢心循周行蹐駒無僨轅登舟順逆風居行如共論<lb/>
　　　南郊<lb/>
十日再出郭秋清風氣凉逺山凝帽碧晩稻拂衣香謝<lb/>
病留蟢裹閒遊問蠧囊野人幽惻乆來徃意蒼茫<lb/>
　　　望軍峯<lb/>
軍峯峯髙旴江鎮天立封界南豐州此時開幕迎相識<lb/>
他日㸔雲恨懶遊四度經行今放蕩百年吾道幾滄洲<lb/>
<pb n="KR4e0170_WYG_013-21b"/>
垂隂積雪秋空暮白鶴飛來最上頭<lb/>
　　　夜懐少岷<lb/>
明府幾殊衆如公絶代人梧髙入標格眼孔隔風塵籍<lb/>
占科名並年來道義親劍光共清夢悲壮任吾真<lb/>
　　　懐汸泉<lb/>
少府論才輩風枝上出林連驂瞻日近細話幾更深逺<lb/>
道知全力荒村得好音浪尋安樂地未信打乖吟<lb/>
　　　南豐喜遇朱少府<lb/>
<pb n="KR4e0170_WYG_013-22a"/>
别駕留參郡權符百里勞詩豪如水部賢館適江臯致<lb/>
治須君輩閑行任我曹歸來尋舊約走馬没蓬蒿<lb/>
　　　過平西謝余宗器<lb/>
跨邑三百里兼程兩日行瘴氛晨起靖更漏夜分明戚<lb/>
里隨兒稚交游問友生何當賢令尹披豁幾多情<lb/>
　　　夜至寜都<lb/>
天空鴈影過逺遊信所之﨑嶇厯世路乆近成交期封<lb/>
井亦萬家越境迺於兹導從似嚴警列炬焚髙脂蔚豹<lb/>
<pb n="KR4e0170_WYG_013-22b"/>
幾經變招鷹如待飢放轍適所徃痛哭庸何追懐人坐<lb/>
雲涯且寘盈筐思反側不成寐翻引兒曹嗤<lb/>
　　　問十八灘<lb/>
千金戒垂堂胡為冐險絶葦航抗急流深黒渡沉鐵横江露<lb/>
齒齦破谷驚坼裂前招與後掉迎風度層雪漢封亦丘<lb/>
荒韓王峙岡列豪傑古則然壮心胡為折天弧信可彎<lb/>
旄頭近㣲滅莫問皇恐灘掩淚肝腸熱<lb/>
　　　至䖍見陽明先生<lb/>
<pb n="KR4e0170_WYG_013-23a"/>
道教推先覺朋簮半舊知經營心在帝俎豆化行兒懸<lb/>
鏡分秦士醇醪醉習池根蟠只方寸生意萬千枝<lb/>
　　　喜見東郭太史<lb/>
逺别意每惻應知㑹面難㝠鴻脩翮徤書札墨㾗乾朝<lb/>
籍我初謝山盟君未寒道門推老将何意並登壇<lb/>
　　　喜竹亭同館<lb/>
短榻懸頻下柴荆信有光摘蔬供小案沽酒過低牆入<lb/>
眼饒秋色填胸賦雪堂道腴津液滿分潤到枯腸<lb/>
<pb n="KR4e0170_WYG_013-23b"/>
　　　懐五谿<lb/>
孤節人爭識髙名世不羣也知舒醉眼猶自愛溪雲對<lb/>
月真千里今秋又一分書郵隨地得客枕鴈聲聞<lb/>
　　　謁濂溪祠<lb/>
營道巖通月䖍州夜告天相知惟乆好鑒識至今傳遺<lb/>
像欝孤嶺中分章貢泉何當賣書籍移屋住東邊<lb/>
　　　登清獻堂<lb/>
聞道西安老知君不有家官衙惟飲水世事等摶沙保<lb/>
<pb n="KR4e0170_WYG_013-24a"/>
愛留棠樹侯王學種𤓰雙江流不盡空拜浪頭花<lb/>
　　　登欝孤山<lb/>
摩頂瞻天碧穿鞋没草繁崑崙接雲氣几席認河源煙<lb/>
屋家家火風林處處村買山錢辦未許放小蓬門<lb/>
　　　謁江東祠<lb/>
幽人欲灑泣何地著新亭石氏江東古文山天外青樽前<lb/>
師奏凱<hi>王總戎主席故云</hi>史占徳門星行路毎如此閑雲髙卧坰<lb/>
　　　登通天巖<lb/>
<pb n="KR4e0170_WYG_013-24b"/>
誰持天斧使破此杳㝠間安得六丁士移當萬里闗霞<lb/>
飡頻到足雲卧懶知還借我蒲團地心齋見孔顔<lb/>
　　　坐忘歸巖<lb/>
人寰亦可闥適意每忘歸許大開胷次艱闗入翠微林<lb/>
霏風雨暝石磧馬牛稀為問桃源奕何人是解圍<lb/>
　　　問欝孤臺<lb/>
臺前遺構古臺上零草多地與撑孤柱天分鎮兩河碑<lb/>
文春蘚蝕酒甕晩煙駝<hi>對酒甕山故云</hi>恠我瞢騰眼衰遲亦浪<lb/>
<pb n="KR4e0170_WYG_013-25a"/>
過<lb/>
　　　東郭夜宴言别<lb/>
斯遊非草草吾道正寥寥惜别歸何處留連似此宵春<lb/>
風壇潤雨野色水分橋夢裏山隂興文江信未遙<lb/>
　　　别宴投壺<lb/>
宴射古為樂還輸老将家劍垂腰欲重花揷帽初斜枉<lb/>
哨謙謙語觥籌處處譁忽傳南過鴈蕭瑟淚胡笳<lb/>
　　　坐臨江寺<lb/>
<pb n="KR4e0170_WYG_013-25b"/>
徙倚方亭午那知是别時山花迎坐咲江鳥喚船遲物<lb/>
色元無主鑪錘信有私掃開荒寺壁待我為留詩<lb/>
　　　少岷令兄還瀘江作岷峨行贈之<lb/>
吾聞古梁州岷峨天下壯險阨絶未奇丹青詎能状磅<lb/>
礴斡運無常期更迭霸氣誰爭王磈礧異物未足當殊<lb/>
才輩出神迺<graphic n="KR1113" url="https://raw.githubusercontent.com/kanripo/KR-Gaiji/master/images/KR1113.png" mimeType="image/png"/>峨眉秀發嘉州雄蘇門趾美萬夫望老<lb/>
翁秃筆如杠長小者近質大者放文章氣節蓋世稱峩<lb/>
山童童岷山抗氣化有疾徐鈞陶自消長岷山故號青<lb/>
<pb n="KR4e0170_WYG_013-26a"/>
城山神仙窟宅迷罔兩曽君兄弟岷山人填胷拍塞岷<lb/>
山上少岷長安同㸔花我以罪廢君麾仗大岷南來幾<lb/>
月許醇醪一醉迂疎喪歸寜老翁瀘江濱翁亦放歌驚<lb/>
佚蕩老泉軾轍信足方岷山峨山適背項近聞峩山又<lb/>
蔚葱氣蒸迺發胡爾誑安子清雅識面蚤程子敏達光<lb/>
吾榜徐子抱節迹偶似三髙堂肖三峨象山川有僻契<lb/>
誼深便當附君尋火長青城山幾萬丈仙人今有亡踪<lb/>
跡亦恍恍慿君借取飛空杖大張眼目開溟䝉莫問岷<lb/>
<pb n="KR4e0170_WYG_013-26b"/>
峨更童莽<lb/>
　　　九日以園橘薦少岷少岷遺以栢釀侑以詩歌<lb/>
　　　和而答之<lb/>
丹入楓初下青傳橘蚤來蘇家奴更長楚客頌幽懐供<lb/>
給酸辛共勻圓刀尺裁野人芹意乆先到習池隈<lb/>
　　　又青橘行<lb/>
荒郊風氣日瑟瑟長有青梧短有橘梧子落落威鳳來<lb/>
剖橘欲擬天台窟天台仙子鋤青㝠題封鳥獸難為匹<lb/>
<pb n="KR4e0170_WYG_013-27a"/>
牽𥚑濡露穿絲鞋不辭筋力供盤實使君清格出郊島<lb/>
騰驤每縱追風逸洛中未信獨樂名笋青蔗白還堪劈<lb/>
襄陽霞綺添秋容禽鳥得意何啾唧也知老圃不足學<lb/>
獨守黄花莫相失願分滴潤起枯槁花外來車有餘苾<lb/>
　　　題南山巷<lb/>
達人幽意足何處大觀分秋色樓頭好南山朝暮雲<lb/>
　　　名二兒蓮生<lb/>
青青池中蓮既花亦既實芳時嫡冢生喜走狂落筆文<lb/>
<pb n="KR4e0170_WYG_013-27b"/>
山名道佛䐁犬安足匹神骨豈無種抱送那有術陶令<lb/>
且嗤五汾陽應顯七我亦何所遺篋書園芋栗登堂試<lb/>
兒啼云是家英物<lb/>
　　　饒行齋訪余斗湖再宿而别有詩和以贈之<lb/>
君乆欲忘世我行方晦時已能絶矰繳附翮㝠鴻飛種<lb/>
秫亦可釀幸赴同襟期山隂罕公事胡爾薄兒癡<lb/>
　　　費子和太史寓臨川望南城有所思以詩見問<lb/>
　　　和答一首<lb/>
<pb n="KR4e0170_WYG_013-28a"/>
好鳥拂髙樹野鹿便林埛走鋌失阻險食蒿維故坪巡<lb/>
狩古則然黄澤道已清𦕈余顓䝉資輔和口舌騰南風<lb/>
吹江蘋北斗依春城保兹首領歸安避骯<graphic n="KR1507" url="https://raw.githubusercontent.com/kanripo/KR-Gaiji/master/images/KR1507.png" mimeType="image/png"/>名故人不<lb/>
遐遺伐木懐同聲眷言夙好敦别意春花㝠日暮望天<lb/>
際雲影蒼蒼生<lb/>
　　　五老蟠桃圖詩叙<lb/>
正徳庚辰陽月九日吾友陶子沔暨清率從子相明輩<lb/>
為母太孺人八十夀先是有遺五老蟠桃圖者兹展于<lb/>
<pb n="KR4e0170_WYG_013-28b"/>
堂而縣之宗黨若隣若婣若友若門下士若諸所來徃<lb/>
咸登拜夀母既旅以陳載笑以觴善禱以頌有歌者曰<lb/>
惟天生人有欲斯窒惟人葆靈夀斯無易若斯五老蟠<lb/>
斯渥斯瞳烱以碧人而僊而世兹多厯聖善如母嗣之<lb/>
無斁又曰粤海有桃有爛其霞孰懐其核孰見其華既<lb/>
實爾蕡式薦式祉樂綏以無涯聖善如毋樹斯于家於<lb/>
是倚而和者未已也東洲子發焉後至聞之繼以文曰<lb/>
夫有異數亦有異徴其是也夫吾聞廬山之陽有五老<lb/>
<pb n="KR4e0170_WYG_013-29a"/>
峯者山也兹則肖之人已又聞瑤池之上致蟠桃者王<lb/>
母也兹則移之老己夫山夀物也髙岸陵卑岸谷也人<lb/>
亦先天之始後天終焉山乎若斯夀歟桃僊實也陽木<lb/>
之精也制斯隂姣其遇老乎從類也嗚呼若是哉固以<lb/>
夀男徴也而夀母焉故或以為異也而非也母亦有丈<lb/>
夫若陶孺人者乎方大理公守官時相無瑕公綜家政<lb/>
外有承志無瑕視諸季如己或避嬴也内不聞逆言教<lb/>
諸子克學沂官訓導不及禄而蚤以文名洙没而遺詩<lb/>
<pb n="KR4e0170_WYG_013-29b"/>
可誦沔以靖恭滋殖而懋清負竒器期取上第待所適<lb/>
而用也婦而孝而順嫠而善教是可繼而傳者丈夫懐<lb/>
内愧也容肅髮僅垂領齒自固味嗜酸苦夜能紉針綴<lb/>
日勞紡絡有壯婦不任而安安也重禆隂訓稟陽剛也<lb/>
有敬姜之遺教己乎敬姜方績文伯退朝請逸而戒之<lb/>
曰朝夕處事猶恐忘先人之業是以保祀家之夀也推<lb/>
而大夫朝以考職晝以講政夕以序業國之夀也諸侯<lb/>
朝脩業命晝考國職夕省典刑天下之夀也夀母之庭<lb/>
<pb n="KR4e0170_WYG_013-30a"/>
有邁文伯之志者敬姜之教其行逺乎哉斯之為夀山<lb/>
若耶斯老若耶見斯桃之花實已耶兹圖固有未盡言<lb/>
也兹言固有未盡意也或曰陽徳方亨之徴也嗚呼陶<lb/>
子其将有所遇乎所以夀母者又在斯乎<lb/>
　　　明故舒野江先生墓志銘<lb/>
正徳十五年己夘冬十月良勝執友舒殿譔芬使從䖍<lb/>
整迎尊翁野江先生就養于今官福建市舶蓋謫居也<lb/>
道次旴江滸良勝謁于舟强致館穀欵語温温而容肅<lb/>
<pb n="KR4e0170_WYG_013-30b"/>
止循而幅尺良勝輩與殿譔偕以言罪則手額曰慶朝<lb/>
家有若而臣吾家不意復以芬為子也式壯兹履以考<lb/>
于祥則曰生乙亥三月二十有一日齒與先大夫若䀌<lb/>
然涕下一似重有戚也先生留崇朝去去益顧思與殿<lb/>
譔官京師每有資勵則欲推本而宗先河後海而今斯<lb/>
慰矣殿譔汲汲以忠直遂于天下利于友而不有于家<lb/>
于身必曰嚴君之教則然而今斯徴矣明年庚辰冬十<lb/>
月殿譔見星而奔舍則聞先生以又八月十二日終矣<lb/>
<pb n="KR4e0170_WYG_013-31a"/>
良勝弔于行慟夫涕之有從也殿譔哀不任聲跽指狀<lb/>
授則稽制以十一月<hi>闕</hi>日葬于某所志之役也嗚呼禮<lb/>
有微情未之能也以故興物則有與焉其能己乎先生<lb/>
世胄華而逺國以為姓隋唐間自東陽四遷而居今進<lb/>
賢梓谿之壖凡三世有聞士曰澹然翁生梅坡學名通<lb/>
儒不易仕生東臯治經明農屹樹鄉望生霜筠孝節著<lb/>
稱而施溥先生霜筠子也席世風教浚之蠲潔以葆于<lb/>
懿植之茂朴以脩若能搜逖探抉離龎導滯宿工老師<lb/>
<pb n="KR4e0170_WYG_013-31b"/>
下氣㑹事私有易名咸稱曰野江云然自蔚勿施而盡<lb/>
於殿譔焉是授以迪以厲時逸而維字畫攻苦動罔非<lb/>
彛克敷于受出其緒與良勝同丁夘舉丁丑擢進士第<lb/>
一官翰林脩譔忠鯁駿發明年諫北征極陳天理人欲<lb/>
之辨良勝方釋禫至諭及者猶懍懍危之暨西征良勝<lb/>
諫之繯守待罪浹旬不報又明年南巡有詔清道殿譔<lb/>
與良勝輩爰度㑹諫疏渉激犯機禍不測約以後死者<lb/>
傳殿譔因出先生手書拜且誦則首曰身許于國不必<lb/>
<pb n="KR4e0170_WYG_013-32a"/>
念家嗚呼訓言藥石聽者忘痗荷聖明曲宥殿譔調提<lb/>
舉福建市舶良勝除名並舟而南濟值姦變途梗殿譔<lb/>
不獲省視匿跡之官踰時難靖迺獲迎先生就旬日禄<lb/>
養良勝瀕死家食獲侍教以寸晷詢問來徃咸以為越<lb/>
世事俛仰幾何遽罹斯戚戚斯痛痛莫為詞愛斯録録<lb/>
舉其要若兹以徳世家惟孝之終况以遺於後無已事<lb/>
君維忠之難况不有其子故凡喪而有備祭而有敬宗<lb/>
仁而有叙孝之推也急于病讓于夷圖人而忘已衆和<lb/>
<pb n="KR4e0170_WYG_013-32b"/>
而辨友信而益順而服役以無負上忠之餘也穆宣連<lb/>
類允憲于時渉筆應銘法所逸多矣先生名法字本制<lb/>
配聶氏内則稱理生子芬生長女適何珍次適李浙舉<lb/>
庚辰進士芬子泰質亦不凡而學聘王氏孫女二長適<lb/>
徐曰敬次許樊某銘曰粤也無鎛人則為鎛秦也無廬<lb/>
人則為盧七世之𦙍可以觀舒徳而華胄有與無與壯<lb/>
哉斯邑爰名進賢受魏其大兆斯名焉邑而責實舒氏<lb/>
以旃𤣥成小同議禮于紛再世其逢並為徳門齊侯嗜<lb/>
<pb n="KR4e0170_WYG_013-33a"/>
味易子迺至吳亦有鈎兒靈絶技委子事君曷如野江<lb/>
隠忠之至曷如野江生于世世<lb/>
　　　明故吳立齋先生墓表<lb/>
撫之隠君吳立齋先生以正徳己夘七月朔日卒于莪<lb/>
原里居逾月孤子漢淳輩塟于里之楊公塘循士制也<lb/>
逾年庚辰冬十一月南城夏某迺克脩詞以表于墓誠<lb/>
後期已某少事先生是何敢後顧嘗讀先生垂絶作志<lb/>
氣格若壯夫當盛時語厯厯素履不出幾百言曲中節<lb/>
<pb n="KR4e0170_WYG_013-33b"/>
度蓋美而自張任勞而若晦歉歉以孝弟大節未厭于<lb/>
心約為銘詞嗚呼孝弟堯舜之道也聖賢之所以為學<lb/>
為教在是自天子以至公卿大夫所以為治本在是中<lb/>
國人類與夷狄禽獸别者在是先生所以師表于鄉而<lb/>
某所以圖表先生之墓者舍是何以哉是故有難言也<lb/>
言之難得無後乎雖然天下不可一日無若而人則不<lb/>
可一日無若而言也惟其不可無固有欲専而有者執<lb/>
塗之人而議之曰非孝人也非弟人也其不咈然去以<lb/>
<pb n="KR4e0170_WYG_013-34a"/>
怒者幾人也對家之人而譽之曰若孝人也若弟人也<lb/>
其不懽然受以順者幾人也是孝弟要道又顯名也獨<lb/>
避而不居人之性端使然哉先生之學必有以深知極<lb/>
驗夫性分之真盡人力之能為而終不以為天倫之絶<lb/>
徳是以恒不滿假氣微澌盡而耿耿未忘有如是者或<lb/>
曰先生素任師道閔夫䝉養弗端彛倫攸斁故考終之<lb/>
名自居不<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>将以屍教如史魚之意歟若然則先生非<lb/>
獨一世師也将有若成人之衰於子臯者知所以學而<lb/>
<pb n="KR4e0170_WYG_013-34b"/>
教也中國居人倫叙堯舜之治其有望乎故曰䝉以養<lb/>
正聖功也先生之墓不有思弔望而表之者乎雖越世<lb/>
猶今也而何以後云<lb/>
　　　擬遊青原山詩和惕庵用陽明韻<lb/>
軀殻亦云重疇能委飛埃少壮走絶險一日還幾迴昔<lb/>
聞青原山髙宿寒雲隈没跡蓁蕪合異境菲林開扶輿<lb/>
衍淑氣森蔚多名材鍾物亦㝠合造化良餘哀懐人志<lb/>
丘壑整履凌岑崖披豁如有私騰突縁無階穹窿樹棟<lb/>
<pb n="KR4e0170_WYG_013-35a"/>
極収拾次桶榱杖屨虚丈席老大悲沉埋霜寒肅孔道<lb/>
清風來逺垓穏抱麋鹿資勿啓猿鶴猜馬頭分滴潤枯<lb/>
槁回根荄生涯厭谿谷足願供盂杯衰頽即荷鍤汝爾<lb/>
無分骸草弱忌先翦栢勁知難摧山隂不盡興雪舫終<lb/>
相陪矢心華衮衣輔頰空喧豗嚴君故近瀨於陵安足<lb/>
畦每勞綈袍念而與前人偕山犬不吠聲曲徑無人來<lb/>
酒債未可了文逋真避催雲樹日杳杳撫膺更徘徊<lb/>
　　　秋興八首和惕庵用少陵韻<lb/>
<pb n="KR4e0170_WYG_013-35b"/>
朱夏才驅羽扇功綸巾髙岸此窩中枕移竹外疎零雨<lb/>
步向江邊御好風天入釣蓑來並去地開蓉悵白連紅<lb/>
窮簷匹馬勞知舊何處鹿門尋老翁<lb/>
鳳鶱時下覽清暉多病衰遲氣息微滿屋月光人未見<lb/>
入雲髙樹鳥驚飛杯乾鄰近還堪借菊落籬荒肯暫違<lb/>
過眼勲名試㸔鏡一人柴骨幾人肥<lb/>
踈影依稀獨自斜敢云野服亦多華閑行収拾惟青史<lb/>
逺眺依稀見使槎悵望燕臺連北極也知蔡女弄胡笳<lb/>
<pb n="KR4e0170_WYG_013-36a"/>
于今茅屋堪供老細雨疎林晩戴花<lb/>
鐃兒隨地是長林壯士分髯倒㦸森拔劍舞筵饒索笑<lb/>
荷鋤澆菜補層隂水洲痩薄才収粟鷗鷺浮沉忌有心<lb/>
擬欲破愁愁又積一聲殘角幾聲砧<lb/>
曲中人在畫中山千里丰神杳夢間平路幾何知退步<lb/>
畏途應笑問艱闗若教神物能移檄相對溪山自厚顔<lb/>
採藥問童何處路莫疑曽鑷鬢初斑<lb/>
失着從前是局棊倒奩國手轉増悲征鼙未厭瓊花觀<lb/>
<pb n="KR4e0170_WYG_013-36b"/>
仙仗初旋止輦時去國路長歸欲蚤懐居懶僻起多遲<lb/>
何當小坐巡簷笑半夜月明千古思<lb/>
茅庵移傍瀼西頭梧葉先機動蚤秋為活賣文長乞米<lb/>
不須登閣逈生愁徑開草色喧眠犬地到泉聲盡起鷗<lb/>
蕭瑟鄰家吹笛恨錯傳丹極是揚州<lb/>
獨上山城更逶迤曽驚風浪入山陂四郊青燐隂房火<lb/>
九月黄花故國枝絺薄耐風思蚤換床低對月好頻移<lb/>
邯鄲忽見連城返方信迴谿趐未垂<lb/>
<pb n="KR4e0170_WYG_013-37a"/>
　　　蓮峯林居詩和答惕庵并寄蓮峯<lb/>
買山欲峩峩乞湖清淺波村深過客避林下故人多秋<lb/>
嘯月盈把寒憎雨透簑有時尋舊約相對一髙歌<lb/>
浮朴山居静真焚學士魚石開斜雨逕藤蓋負暄廬扶<lb/>
病須慿藥安貧却富書閉門風味别脩吉正威如<lb/>
慣狎稚兒語而聞長老風摘蔬供夜客掃葉破煙籠望<lb/>
重斗之北力迴川又東柴荆圖乆住物色已非儂<lb/>
僻地開幽勝荒郊逺鼓鼙霧深知豹隠氷薄認狐疑調<lb/>
<pb n="KR4e0170_WYG_013-37b"/>
合時聞曲窮來更拙詩所交無賦客不待好風吹<lb/>
拂衣頻掃石處處為留雲舊結蓮峯社移名鄭子村夜<lb/>
深還對案日午未開門何處山隂舫搖搖破夢魂<lb/>
神聖真當御車書統一家狂奴憂未歇田父欲逾賖白<lb/>
石煑縻爛桃源流飯麻市兒驚帽折爭送挿簷花<lb/>
易拔深更燭開椷逺使詩兒童聞候語顔色慰相知鶴<lb/>
病能隨主鷄殘可畏犧長安消息好局面幾畨棊<lb/>
　　　廣昌縣城記<lb/>
<pb n="KR4e0170_WYG_013-38a"/>
建治郡也所𨽻廣昌則巖邑也邑巖而民負保力而汰<lb/>
施客作日繁奇技業如趨市盜之誨也童子時聞廣昌<lb/>
令死于盜建守以累謫去及壮聞盜縳令質而要利以<lb/>
歸既仕而聞盜嵗再至或再嵗至凡七嵗六至如歸也<lb/>
令或遁或敗衂或憤怖死輙寢報為常官民居蕩析斯<lb/>
燼掠藏如囊破囚械蹂躪故案籍盡燔之是故民旦夕<lb/>
毋忘備至失寢處羈僕于隘若烽堠然賃舟輿艤息岸<lb/>
谷諜有警則舉屬梱載翩而下已盜故驅而墟也民咸<lb/>
<pb n="KR4e0170_WYG_013-38b"/>
胥怨莫適居故凡令受符則邇盜區懐紱不離寢瑣瑣<lb/>
迹若寄旅不終日去郡亦視他屬少解督令巡閲使者<lb/>
每寘之外境十不一至若為安之而矯䖍用滋朘削甚<lb/>
民用以困輕徙以避役鬻業如恐不售貸倍子母甘之<lb/>
若是而謂廣昌於建為難治邑可也皇帝御天下之七<lb/>
年副使胡公永清専符靖盜迺蒞治爰咨士庶以兹故<lb/>
咸曰邑莫城非守資也日碟民于市嵗易令有固志哉<lb/>
鋭志城之郡選于倅之良曰趙子鴻逵董治勸相期集<lb/>
<pb n="KR4e0170_WYG_013-39a"/>
而竣亟雨潦至壊道孔殷崩陊罕完雉順徳張子景川<lb/>
調至恃民固故弗治盜窺而動警嚴景川以家徇民不<lb/>
易守盜果弗至民有曰是弗勞勞亦安止婺源余子宗<lb/>
器繼之政既通民有孚若巡堞而惻迺曰因敝以葺費<lb/>
省且半恃民乆懼亦有玩請于撫治暨諸路復完城之<lb/>
盜斯息民用是輯保于業以尺寸計持貸券者愧不能<lb/>
出手逋而乞歸者幾百户有曰若忘勞勞以逸只君子<lb/>
曰先民有言令若流水以喻順也民初城勞疲矣繼督<lb/>
<pb n="KR4e0170_WYG_013-39b"/>
而治懼弗堪也故若景川弗城也曰良民稍裕依而固<lb/>
矣因之而城克有濟也故若宗器城之曰良是若鄭國<lb/>
以寛曰治以猛曰治順故也聖人作易重門擊柝有取<lb/>
諸豫豫順以動也天地如之况城邑乎是完城之謂也<lb/>
王公設險守國有取諸坎殘邑之守非重險乎是初城<lb/>
之謂也易有贊卦凡十一時義首豫時用首坎皆曰大<lb/>
矣哉則廣昌之城而圮圮而完自七年經始厯今十有<lb/>
五年工迺訖工非細故也馬學諭光具功状介黄生選<lb/>
<pb n="KR4e0170_WYG_013-40a"/>
揭生琛走謁東洲夏子記之賛之遺也亦曰廣昌繼今<lb/>
而民益裕盜益逺翕然稱治邑吾建斯為全治郡矣<lb/>
　　　賀饒君克明五十嘉慶序<lb/>
夏子曰年非君子所尚也而有不容易視者焉君子斯<lb/>
尚之已言非君子所重也而有不容易立者焉君子斯<lb/>
重之已故夫栁氏子跖舉藏如毛以夀稱也五朝更事<lb/>
榮名備焉長樂馮生老矣猶夫盜也若是永年斯蔓戾<lb/>
也而盡謂其年足尚乎談天如衍雕龍如奭炙轂輠如<lb/>
<pb n="KR4e0170_WYG_013-40b"/>
髠若是夫游言斯禍賈也而盡謂其言足重乎然則君<lb/>
子之年而奚若孔氏有訓曰志學曰立曰不惑曰知天<lb/>
命曰耳順曰從欲不踰矩視諸履者詣諸理也曰㓜學<lb/>
曰弱冠曰壮有室曰强而仕曰艾服官政曰耆指使曰<lb/>
老而傳曰耄曰悼曰期頥辨於識者御于氣也然必以<lb/>
十年為節考于大成也夫如是而年有不尚者乎君子<lb/>
之言而奚若曰若臧孫氏之言立上以徳徳維其懋次<lb/>
以功功維其豐視諸為陶唐氏御龍氏豕韋氏唐杜氏<lb/>
<pb n="KR4e0170_WYG_013-41a"/>
以保姓守祊者為不朽已夫如是而言有不重者乎吾<lb/>
友饒君克明聞孔氏之訓舊矣年五十而蔚然有聞鄉<lb/>
之彦而名立言者若兩山張子言之曰季也擇而隣而<lb/>
婣也徴其愛也曰允哉惇乎信可依已依以立國而况<lb/>
家乎白忩鄭子繼言之曰其先方伯公有嘉政流其澤<lb/>
也曰美哉渢渢乎有所本也本厚而滋其益有植乎石<lb/>
泉陶子又言之其外氏有所知其内有所相其子有所<lb/>
承也曰思深哉善斯備矣不贏于躬貽其後以豐未可<lb/>
<pb n="KR4e0170_WYG_013-41b"/>
量也吾復何言哉惟曰三子重言者也克明其因以考<lb/>
于成也哉聞益逺矣其在並生而識者将祝之曰天憗<lb/>
遺老成式是典刑其永有生未及識者将於言是徴想<lb/>
見斯人若将施揖遜於班荆者矣因同以不朽也嗚呼<lb/>
若克明之年斯其可言也夫斯其可尚也夫<lb/>
　　　贈廣昌令余君宗器考㝡叙<lb/>
鄉先正南豐先生謂今之守令有道而聞四方者不過<lb/>
數人過此數人有千里者相接而無一賢守有百里者<lb/>
<pb n="KR4e0170_WYG_013-42a"/>
相繯而無一賢令豈惟古之世為然哉余邦守以賢祠<lb/>
者自國初厯今纔四人列邑多賢令而有道以聞見名<lb/>
人著稱者於椒丘得南豐令衡君岳於一峯得新城令<lb/>
陳君員韜而已若是乎天下得人之為難而君子知人<lb/>
之欲盡也若是乎守令近民易知而難能也况夫守賢<lb/>
矣而令之相承者不相直也令賢矣而守之相成者不<lb/>
相直也幸而直之而名人言立而信以傳者不相直也<lb/>
是故澤有滯而不究守以為病志有壅而不行令以為<lb/>
<pb n="KR4e0170_WYG_013-42b"/>
病言有嗇晦而近誣知人得人恒以為病而守令以有<lb/>
道聞者益罕也余每有憾于是而近則私致慶焉邦守<lb/>
少岷曽公以有道聞者也蒞郡凡三年而列邑之令以<lb/>
賢而相承並濟于成若廣昌令余君宗器其可徴也已<lb/>
居常於民事有所可否少岷輙稱之曰無尚同焉及與<lb/>
之恊襄大憝無所於避少岷又稱之曰無鈞異焉兹已<lb/>
及考期例以最書少岷櫽括賛與若不能盡詞殆欲引<lb/>
而同歸焉是以監司信之宣使信之撫巡院又信之功<lb/>
<pb n="KR4e0170_WYG_013-43a"/>
状上天官可必信之宗器翕然有聞于四方也已嗚呼<lb/>
維蠶有績蠏亦有匡維范有冠蟬亦有緌維守則賢而<lb/>
令多有聞宗器于是信有真也顧余言未足信傳若椒<lb/>
丘一峯者人将有惜夫宗器猶未真也雖然方今儒雅<lb/>
彚征思以得人知人将無若南豐者乎數人之列其可<lb/>
居也宗器之真者有在也四方相聞而興則守令之能<lb/>
於官而知者益衆余之言自宗器立斯其慶獨私於郡<lb/>
邑乎哉<lb/>
<pb n="KR4e0170_WYG_013-43b"/>
　　　建昌府儒學明倫堂記<lb/>
先帝御極五年分殿益封卜惟建食周廣如制府儒學<lb/>
在縣内于時孔殿遷佛宫明倫堂遺構樹于殿西先撫<lb/>
治見素林公提學二泉邵公嘗降觀而嘅息曰使堂于<lb/>
東於西為勝以工頻重弗果庚正徳乙亥殿以震壊新<lb/>
之越三年戊寅貳守何君先推官羅君繼請于撫治一<lb/>
川孫公提學水南田公新作明倫堂如徃哲議郡守曽<lb/>
君至雅重文學時萃士舊堂以講因以易名通守陳君<lb/>
<pb n="KR4e0170_WYG_013-44a"/>
朱君推官危君並相于堂暨齋序以次成面峙鱗屋齒<lb/>
齒且近購地數武廣基而髙屏之是為庚辰十月南城<lb/>
夏良勝舊學士也與觀厥成堂負阜窿然而髙若扆斬<lb/>
椔燔翳嘉樹蔚發若有異氣隂而相之前以布翼以俯<lb/>
居則以奥視曠如也端屏屹立無傾無仰若蔽履舄撓<lb/>
棟敗垣冗雜遁去列坐而縱目羣峯畢至而前引類相<lb/>
向廣大髙明足以象夫士之所欲造焉迺進博士弟子<lb/>
役良勝載以訓詞夫建山水勝郡也郡之勝斯又最與<lb/>
<pb n="KR4e0170_WYG_013-44b"/>
然而山水依天地有也天靡有秘地靡有移人靡有所<lb/>
避而沉埋於佛氏徒灌莽蔬畦迨幾百年幸而學宫當<lb/>
之又以倉卒弗審莫要其㑹興念經營而寢阨者又十<lb/>
餘年震以易殿遂庚斯堂堂成又再逾年而後屏删刈<lb/>
尨欹疣贅諸忌而㑹于勝是固天有所啓地有所待人<lb/>
有所法而足遺豈偶然哉楊子謂通於天地人之道曰<lb/>
儒堂以居儒也三才㑹貞善學者必有直之况夫勝出<lb/>
于佛入于孔學之闢邪崇正其如是者于東則勝西則<lb/>
<pb n="KR4e0170_WYG_013-45a"/>
否學之去惡遷善其如是者勝而累弗有也屏斯全已<lb/>
學之汰雜而歸純其如是者嗚呼道參三才而一也一<lb/>
則純純則善善則正正則王王則孔氏之道也否則雜<lb/>
雜則伯伯則邪邪則惡惡則佛氏之道也故學之始也<lb/>
離而二於堂得之斯可已學之終也歸于一于屏得之<lb/>
斯可已君子之教躍如也善學而直斯㑹者知所從已<lb/>
則吾邦先儒徃轍可追夫豈逺乎哉<lb/>
　　　辛巳嵗首謝益殿下啓<lb/>
<pb n="KR4e0170_WYG_013-45b"/>
為禮儀事竊惟嵗事聿新元氣更始仰聖徳深厚曲賜<lb/>
生全荷宗正仁賢特殊賚錫良勝譴重有徴報稱無地<lb/>
質方蒲栁自今更衰一年靈望海山效祝再呼千嵗<hi>是日</hi>
<hi>為千秋節故云</hi>為此具啓稱謝以知<lb/>
　　和巽厓記遊詩十首<lb/>
　　　送梓谿舒太史同宿舟次<lb/>
信宿占星史浮槎替午橋夜深三昧語人在幾層霄去<lb/>
住元無繫漁樵信有招侵晨南北路送眼去遙遙<lb/>
<pb n="KR4e0170_WYG_013-46a"/>
　　　石門别梓溪<lb/>
野寺懸厓古行舟過鴈清見時真夢蝶别恨欲調鸎錫<lb/>
類能忘我思君可輟羮滄州何許路蚤晩有人行<lb/>
　　　拜金潭墓<lb/>
擔重道且逺多君足自支璧完奮垂翅龍卧近天池乘<lb/>
雪興復淺置芻人自知潭深月色静孤釣短簑披<lb/>
　　　留宿巽厓<lb/>
迂徑碧迴澗髙楓丹雨花吾廬非抵鵲君袖認青蛇白<lb/>
<pb n="KR4e0170_WYG_013-46b"/>
雪調應合畦蔬味自賖兒童識衣帽驚笑惱田家<lb/>
　　　楊源卜築<lb/>
楊子一世士談經半畆開籬荒初爛菊牆缺可舒梅佳<lb/>
兆習初卜髙軒此後來命童頻掃石深勒破殘苔<lb/>
　　　登潭山<lb/>
大觀凌絶嶠起敬酌芳泉毛骨爭奇異扶輿自亘緜重<lb/>
登疑白眼萬選入青錢淳朴真吾適孤懐别在川<lb/>
　　　宿西林寺<lb/>
<pb n="KR4e0170_WYG_013-47a"/>
跡異便孤嶼心閑入妙香村深雲與宿月小夜分涼名<lb/>
姓愁多識文章覬後藏坐闌相對語誰與問穹蒼<lb/>
　　　自女冠山麓過福源<lb/>
大麓經重嶺長溪通曲池青鞋扶短杖白㲲稱疎籬村<lb/>
落農談老牛羊牧笛兒只縁幽興逺相向欲追隨<lb/>
　　　宿郭仙峯<lb/>
磴滑長疑雨山髙不礙雲破愁桑落酒重念鶴移文短<lb/>
燭話方細賡詩夜已分羽流矜重錫天語尚紛紛<lb/>
<pb n="KR4e0170_WYG_013-47b"/>
　　　坐七星泉<lb/>
石竇飛泉雨星光問夜何山靈愁我到異境逐人多竹<lb/>
月隨留迹松風起浩歌洗心應更約一嵗幾相過<lb/>
　　　訪梓溪太史夜叙出埜江巻見石江歐陽太守<lb/>
　　　之作次韻二首<lb/>
江迥遲孤棹天涯問故人榻先髙士夢門候小僮親㑹<lb/>
面真㸔鏡論心幾岸巾抱琴重訂約莫厭徃來頻<lb/>
花雨欲迷逕溪雲爭逐人分尊千里約坐竹十年親雪<lb/>
<pb n="KR4e0170_WYG_013-48a"/>
調髙瑤瑟風儀並角巾沉沉春漏下燭跋已更頻<lb/>
　　　登西山桃花嶺謁埜江先生墓次明水韻一首<lb/>
我昔佩名劍于今髙掛墳白牛千古夢青草一丘雲眼<lb/>
底江山異尊前主客分賣書移屋住猿鶴省移文<lb/>
　　　歸訪五谿宿台峯書屋志别三首<lb/>
坐我台峯下時登㑹景樓春深即吾境雨暝失虚舟餖<lb/>
飣諧初約追隨識舊遊山隂有餘興風雪未教休<lb/>
　　　别台峯憲副<lb/>
<pb n="KR4e0170_WYG_013-48b"/>
玅選南金士留當北塞闗霜笳懐簡在月笛老騘閑兵<lb/>
甲龍圖少烽煙朔漠間一行鳴鴈唳詩共故人刪<lb/>
　　　别林二山僉憲<lb/>
江奔隨夜漲山壁倚秋晴老稚迎車雨交親候法星宦<lb/>
情忘馬耳劍氣逼豐城㑹面頻書札滄洲虚草亭<lb/>
　　　贈何少府獻最詩<lb/>
聖朝優吏治少府次名流綜覈才歸漢棠梨已蔽周雲<lb/>
舍江湖夢<hi>汸泉母夫人垂白于堂得便省之</hi>月巖琴鶴遊<hi>巖在道元公居之元公佐</hi>
<pb n="KR4e0170_WYG_013-49a"/>
<hi>清獻于䖍晩益相孚汸泉闕得無興於少岷郡公亦有然者歸游邇斯巖      思已乎</hi>望中丹極<lb/>
近風荻入行舟<lb/>
　　　楊氏緝義序<lb/>
夏子以罪歸斗湖每有道黎川楊自謙氏繼其先樵拙<lb/>
君為義事者昉社倉之遺度存鄉學之名也夏子每信<lb/>
之義之或曰矯也夏子曰夫矯非俗也矯以厚俗其可<lb/>
也或曰専也夏子曰専非義也専以成義其可也繼而<lb/>
吾友巽厓子手一巻為自謙作者於制為詳於言為益<lb/>
<pb n="KR4e0170_WYG_013-49b"/>
信也夏子矍然曰夫黎自其鄉有所謂楊氏倉者無窮<lb/>
餓以居者已自其鄉有所謂楊氏學者無怫戾以迷者<lb/>
已使郡邑盡夫黎也使夫人而盡欲為楊氏也則天下<lb/>
無弗養者已無弗教者已政化之成之漸也自謙其圗<lb/>
以終之而又期于後以永其先也故併題其端曰緝義<lb/>
云<lb/>
　　　陳蘭坡先生墓志銘<lb/>
正徳丁丑五月十有六日新城陳蘭坡先生卒于廬時<lb/>
<pb n="KR4e0170_WYG_013-50a"/>
在迺翁梅軒府君憂次繯絰未嘗釋也邑之人至易肆<lb/>
㑹弔之檢其畜僅僅為歛具以某年月日塟于仙居劍<lb/>
閣後山之麓亦從儉制時東洲夏子當郡書館特筆書<lb/>
之曰孝廉吏也每哭之然不及臨之為歉于懐也戊寅<lb/>
復官京師己夘以言罪罷歸當寜藩逆變取道閩嶠次<lb/>
新城警方嚴望墓而拜之弗成弔也嗣子楠杖跣以趨<lb/>
跽以請先人幽石尚虚亦有遺言必立言如君子迺知<lb/>
知而言以信倉卒可之然未有以應也又再逾年楠請<lb/>
<pb n="KR4e0170_WYG_013-50b"/>
不已夏子亦自愧念於先生為知且乆斯其言亦後已<lb/>
而可隠乎先生諱衮字廷章生天順辛巳二月八日至<lb/>
成化丙午與先大夫同舉時年尚少而器局若老大動<lb/>
必以古道律令大夫亟許而契之形聲相倚若出一人<lb/>
南北來徃輙與俱同大學試亦徃徃聨名上等厯事内<lb/>
庫中官有欲延賓塾不就大夫是之屢厄于部試進業<lb/>
不休至危疾不易志壬戌嵗上選部考拜天台令清泊<lb/>
自甘政務省費息民台故僻以驛雇直恊濟寜海今台<lb/>
<pb n="KR4e0170_WYG_013-51a"/>
日通孔道輸若故奏請省嵗幾千斛嵗饑則緩賦以粥<lb/>
飼無告者俗賤女生輙不舉以将迎侈故痛治之得以<lb/>
禮制俗漸易里胥籍記女活千餘咸曰陳母生也楊氏<lb/>
婦節行乆逸則表之追祀宋令鄭公有遺惠示吏師也<lb/>
當道以才可繁薦調青田縣治故弊公理如發䝉然民<lb/>
有號陳一刻喻敏才也幾閲月以母王宜人憂去再起<lb/>
定海定濱海田日廣鹵率民治之以阜利俗火塟則置<lb/>
義塜先之治行益著擢知儋州儋淪夷也先生一以禮<lb/>
<pb n="KR4e0170_WYG_013-51b"/>
教為治先立社學擇師儒聚鄉子弟而教之維敕維篤<lb/>
新文廟立東坡祠風以動焉出俸餘贖戍卒鬻婦償公<lb/>
廩者夷亦感革漸知有方因展覲成禮懇乞以解官終<lb/>
養銓司重違之㑹以望擢汀州府同知得便省為安職<lb/>
恒為當道選治他郡邑汀之民每恨不得専而有也所<lb/>
治獄牒如蝟其大者汀有窮饑衆發富民粟官以盜論<lb/>
先生曰彼饑迫爾豈真盜乎出之漳有訴婦以毆姑當<lb/>
大逆承劄訊獨疑之廉姑有中篝辱忌婦不能同者状<lb/>
<pb n="KR4e0170_WYG_013-52a"/>
卒辨之人方期先生嚮用以享生人愛人者報竟以梅<lb/>
軒喪毁而弗起已新城令蕭兩湖惇古吏治動必度考<lb/>
志載収于成績以先亡者又酌民言歸士議請于巡院<lb/>
以鄉賢祀之是則先生所以終也先生曽祖文義以鄉<lb/>
行髙人謚曰廉静於今云稱祖木齋與梅軒俱隠徳若<lb/>
祖父配余氏内則維恪生子楠楠生煥以某年月日納<lb/>
銘于墓銘曰士有文也行或違焉者矣行也政或滯焉<lb/>
者矣政也終或異焉者矣終也乆或泯焉者矣先生於<lb/>
<pb n="KR4e0170_WYG_013-52b"/>
是其亦有所遇矣其亦有所本矣<lb/>
　　　聚徳堂記<lb/>
同年執友曽君少岷奉尊翁朴夫先生暨太夫人于合<lb/>
江故廬以奥為安安斯樂樂自生也壮而遊宦四方而<lb/>
親之思日以遐遐斯逸逸斯遊遊斯曠已曠惟瀘之汶<lb/>
水西壖為適然不當欲以其所也㑹少岷以京朝官領<lb/>
吾建昌郡寄懇疏便省因得徙居而新作之中為堂名<lb/>
曰聚徳是謂承志孝之上焉養固下矣左右序以居昆<lb/>
<pb n="KR4e0170_WYG_013-53a"/>
弟無異宫也以居羣子姓有同業也以㑹友朋日以磨<lb/>
厲以輔于未逮也堂以後為閣以讀以燕休也東洲夏<lb/>
子曰君子居也成其身以成其親不過乎其物也君子<lb/>
居也求弗固弗固於午情則微矣作弗累弗累於矯情<lb/>
則微矣名弗外弗外於過情則微矣且聞瀘之無方民<lb/>
曰欲居我而親歡心焉可以興孝也欲居我而昆弟翕<lb/>
焉可以興弟也欲居我而子姓仁焉可以興慈也欲居<lb/>
我而朋來以麗澤焉可以興學也學則聚之所也聚則<lb/>
<pb n="KR4e0170_WYG_013-53b"/>
類之歸也易曰物相遇而聚故受之以萃於是有方士<lb/>
者彚至咸曰人亦有言惟萃爾徳達于政将以身人之<lb/>
身親人之親長人之長㓜人之㓜友人之友也夏子建<lb/>
人也諗少岷之政於建有然者愾乎天下可沾也是故<lb/>
孝者徳之本也政所以達教之所生也相在爾居式昭<lb/>
于則彼懸衡而奚若欺以輕重者為難陳繩墨而奚若<lb/>
枉以曲直者為難設規矩而奚若汨以方員者為難君<lb/>
子審徳而聚誣以色莊者為難固有登堂而教可知也<lb/>
<pb n="KR4e0170_WYG_013-54a"/>
詩曰孝子不匱永錫爾類此之謂與<lb/>
　　　尤溪縣儒學田記<lb/>
石江歐陽子守延平郡逾年郡無遺便部院才之奏調<lb/>
福州郡東洲夏子觀善友也每於所善入閩則欲聞石<lb/>
江所以政者善於石江自閩出則必能致所欲聞者或<lb/>
曰家并植治於賦平已或曰爾官爾反爾内爾來弗疵<lb/>
也於獄良已或曰鴟義矯奸今以其師於戎法已或曰<lb/>
翼嚴祭法淫則毁於祀正己或曰生生以庸無牿牛馬<lb/>
<pb n="KR4e0170_WYG_013-54b"/>
於野殷已或曰闢塗以𨗳氣折閲寖損於市和已政之<lb/>
凡也既而尤溪令曽確甫列疏徴詞祈以表石江建置<lb/>
為學田若干畆他邑稱是郡學倍焉其議則上于巡使<lb/>
下咨令其出則汰諸佛徒之羨之良其䂓畫度支則義<lb/>
田之遺制也夏子曰有是哉立教也政之本也而議者<lb/>
恒弗及也夫政者正也教者效也效於天地而同於山<lb/>
川而異於人情而易從也守令勸學而益公餼以田亦<lb/>
本之人情已乎延平於閩壤為衍而尤溪為沃壤沃則<lb/>
<pb n="KR4e0170_WYG_013-55a"/>
多産多産則厚殖厚殖則居逸居逸則教弛教弛則學<lb/>
落落而歛歛而畜畜而乆乆而復華故君子當其㑹乘<lb/>
其氣振其動而有所教也殖于公将以奪其所私從于<lb/>
欲将以反而求理貨惡其非所入也不必出于已澤欲<lb/>
其流于逺也不徒徼于近學欲其因心而感也不責以<lb/>
易其能是故君子之政猶家也定賦以為之端折獄以<lb/>
為之柄治戎以為之紀脩祀以為之器治農以為之徒<lb/>
通商以為之畜然必立教以為之田也故曰人情者聖<lb/>
<pb n="KR4e0170_WYG_013-55b"/>
王之田也獨郡邑稱治云哉<lb/>
　　　元年二月之望余北舟次龍山梓谿太史方舟<lb/>
　　　叙别厯鄔子晚泊牛山理屐登之各賦一律用<lb/>
　　　昉古人處贈之義<lb/>
晚飫湖山望夜連詩畫船風隨客子便月共故人圓煑<lb/>
茗真忘味<hi>梓谿出鄔子茶亦名品也</hi>開尊欲尚𤣥<hi>余亦出姑泉也</hi>㑹難愁别<lb/>
易來徃鴈聲傳<lb/>
　　　再辱梓谿贈言和答一首<lb/>
<pb n="KR4e0170_WYG_013-56a"/>
君南我北此江干兩鷁開頭只恁難出處無心時破格<lb/>
經綸有仗㑹當闗魚羮乆負非温飽鳳竹虚垣直夜寒<lb/>
屈指于今一年强長安生菜共盤飡<hi>計明年此際梓谿亦當就道故云</hi>
　　　舟行晚興<lb/>
風景春來好晴江深自流放船鷗戀狎過眼霧全収疎<lb/>
懶長家僻行藏付道周村醪添醉臉愁對晚山羞<lb/>
　　　過餘干送陳伯度僉憲之任廣右<lb/>
南嶺宜人地相傳只桂林雲髙萬里外雪下幾分深<hi>嶺南</hi>
<pb n="KR4e0170_WYG_013-56b"/>
<hi>少雪獨桂林有觀雪樓</hi>江路尚羣醜朝家望好音春明門自近未<lb/>
信白頭吟<lb/>
　　　安仁道中<lb/>
暝色依依暮長溪舟自行草汀迎迥碧桃岸照殘明散<lb/>
帙忘吾事題囊仗此生北山如在望春夢更多情<lb/>
　　　弋陽道中寄謝玉巖僉憲<lb/>
聖詔還遺直君應最選人澄清舊標格道路拜風塵詩<lb/>
律窮添細心期逺自親柴扄勞訊約孤劍倚春晴<lb/>
<pb n="KR4e0170_WYG_013-57a"/>
　　　桃花灘<lb/>
午上桃花灘不見桃花瓣春藏塢轉深波惡石交濺削<lb/>
岸恐隨流倚壁當垂練畏途傳好聲倦鳥安枝戀<lb/>
　　　名三兒桂生乆未有作弋陽舟中式汪氏諸賢<lb/>
　　　之廬因有所感補書之<lb/>
山齋移桂來才髙三尺强九月涼風深金粟爛秋爽入<lb/>
門驚異香物瑞誇里黨三郎生及時竒骨漸以長吳生<lb/>
已畜刃斫桂手須放故物未足多聊以慰時望有子更<lb/>
<pb n="KR4e0170_WYG_013-57b"/>
多賢懐抱終為暢<lb/>
　　　登叫巖寺<lb/>
天斧為誰琢骨奇故教靈秘待明時巖花向我憎饒笑<lb/>
何處登髙浪賦詩<lb/>
　　　又次甯庵韻一首<lb/>
野寺饒春江閣迥鶴驚飛錫總人間天遺好境若為主<lb/>
地借時名可是山丹極頻煩歸老相白雲留住付僧閒<lb/>
小駒也信非空谷何日懸車更徃還<lb/>
<pb n="KR4e0170_WYG_013-58a"/>
　　　惜花<lb/>
何事愁翻蝶垂牆萬朶花東皇開翠幄仙女試丹霞縱<lb/>
酒探深甕行邉問小車擔頭挑未盡春色亦搏沙<lb/>
　　　傷栁<lb/>
去家十日許㸔栁幾分新别惜懐居好傷多逆旅春病<lb/>
貧妨召命棲迹敢全身惆悵官河上殘枝蚤送人<lb/>
　　　草坪驛次後峯壁間韻<lb/>
破帷疲馬冒風塵山色依然不世情郵卒殷勤供館穀<lb/>
<pb n="KR4e0170_WYG_013-58b"/>
只縁曽識幾番人<lb/>
　　　又次一川孫中丞一首<lb/>
年來舞䄂任郎當萬頃波濤一葉航豈謂色絲忘衮闕<lb/>
秪應狂態笑人忙也知拱日窮朝暮何處遊雲辨白蒼<lb/>
前輩風流今未逺是誰籩豆許同堂<hi>一川以節死廟食于江右故云</hi>
　　　黄鵠山同薛尚謙論學<lb/>
殊方何地着幽思黄鵠山堂習静資石壁相輪還説㙮<lb/>
栁枝春蠒各名絲論心有幾逢髙士舉目應知自得師<lb/>
<pb n="KR4e0170_WYG_013-59a"/>
更上層樓迎送目鳶魚飛躍本無私<lb/>
　　　己夘秋余以罪罷歸又聞逆變途梗與筠溪黄<lb/>
　　　子執别三衢悵如也兹余赴召命而黄子方視<lb/>
　　　學相見歡甚感賦一律聊以寓情<lb/>
昔年此地别今日此地逢君教及委巷我行如轉篷寄<lb/>
迹本為異論心何大同幾别更幾逢相向驚老翁<lb/>
　　　蘭谿同筠溪拜楓山老先生之柩歸而哭之<lb/>
旄頭嵗晚犯奎星可是斯文失法程瀔水徃年尋杖屨<lb/>
<pb n="KR4e0170_WYG_013-59b"/>
楓山今日拜銘旌<lb/>
朝廷有典方隆道天地於儒豈妬名幾尺衣兒藏稿未<lb/>
桐江煙雨見湘衡<lb/>
　　　筠溪文學贈詩和答一首<lb/>
别逺道路長無由見尺素殊方各孤迹一地為再晤<hi>始别</hi>
<hi>於衢今㑹扵衢也</hi>絶學追聖賢㝠搜入典故人生愁别離轉轂<lb/>
成朝暮吾皇坐明堂登韶下武䕶胷中抱幽奇前席何<lb/>
時吐<lb/>
<pb n="KR4e0170_WYG_013-60a"/>
　　　錫山追和二泉先生見贈詩韻<lb/>
才脱朝簮旋製巾不須折角也驚人一朝風采當全盛<lb/>
萬乘驅馳敢惜身山水有懐應借重滄洲吾道本來真<lb/>
衢尊江使通吳楚分到麻姑一味春<lb/>
　　潤州丁卯橋庄<lb/>
　　　善養樓<lb/>
細雨潤山閣浮煙隠古城江湖自憂樂俯仰答承明尺<lb/>
五須先輩丹青付後生白雲留不住蚤晩赤霄行<lb/>
<pb n="KR4e0170_WYG_013-60b"/>
　　　見山<lb/>
避俗陶翁好門深逐逕斜青山如隠岫當户入人家幔<lb/>
巻風移栁籬疎霜戴花夜深嵩祝望北斗是京華<lb/>
　　　㸔竹<lb/>
問訊渭濱竹移來旋補林吟風清痩詠欺雪本虚心得<lb/>
養遺時宰頻過見逸賓傳經亦心事餘幌度流螢<lb/>
　　　迎暉<lb/>
户牖通暘谷時來炙背暄朴忠歸尚赤大老隠逾尊風<lb/>
<pb n="KR4e0170_WYG_013-61a"/>
落潮聲盡月孤燈影存歡顔動寒士處處有陽春<lb/>
　　　觀稼<lb/>
豳風歌晷漏王業幾艱難大命符真主先農對穆顔江<lb/>
南春雨足省北畫圖班鰕菜忘歸老羮醪㸔藥闌<lb/>
　　　䆳翁拜存問之恩志感有作即席和之<lb/>
舊相新恩雪半顛主懐投老亦多年江南物色歸時望<lb/>
極北勲名正尚賢帝顧草廬應紀後人知司馬更無前<lb/>
丁寜節使還歸命百拜登嘉咫尺天<lb/>
<pb n="KR4e0170_WYG_013-61b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東洲初稿巻十三<lb/>
</p>
<p>
</p>
  </div>
<div>
<head>東洲初稿巻十四</head> <lb/>
    <p>
<pb n="KR4e0170_WYG_014-1a"/>
欽定四庫全書<lb/>
　東洲初稿巻十四<lb/>
　　　　　　　　　　　　明　夏良勝　撰<lb/>
　仕止隨錄<lb/>
　　　題易外别傳辭<lb/>
夫易變易之義也惟變則通是以無窮故未可以盡言<lb/>
而亦可以隨所言而有得也自商瞿受易於孔子凡五<lb/>
傳而至田何秦火易以卜筮書學不在禁漢興何授丁<lb/>
<pb n="KR4e0170_WYG_014-1b"/>
寛各有所傳凡九人至馬荀鄭陸輩傳緯興而王註孔<lb/>
疏各售其師之説宋程子作易傳以發精微以㑹于一<lb/>
朱子本義而附益之雙峯胡氏有翼傅而石澗俞氏掇<lb/>
取其似者祖參同契為别外傳其説在方外視以養生<lb/>
在吾人亦以養心與氣也是雖未可以言易而謂非易<lb/>
之流不可也嗚呼觀日月於容光之隙則知其有本觀<lb/>
易於外别傳亦足以見易道之無窮已<lb/>
　　　聖節議禮奏狀<lb/>
<pb n="KR4e0170_WYG_014-2a"/>
奏為博議禮儀以定典章事臣聞禮者先王以承天之<lb/>
道治人之情之本也故本於天殽於地列於鬼神達於<lb/>
喪祭朝聘而天下國家可正也故聖人在天子之位而<lb/>
後可以議禮然而禮有飾情者有徑情者有稱情者有<lb/>
微情者或直之而行或曲之而殺或推之而進或放之<lb/>
而文故曰㑹通以觀其典禮禮豈易言者哉近者伏見<lb/>
禮部議奏萬夀聖節禮儀以當日遇孝慈髙皇后忌辰<lb/>
故先一日一應慶賀禮儀俱從降省是欲殺至隆之禮<lb/>
<pb n="KR4e0170_WYG_014-2b"/>
抑至樂之情以弼成皇上追逺之孝凡在臣工孰不将<lb/>
順臣竊思之萬夀之節不可易者也髙皇后之忌亦不<lb/>
可易者也斯禮一行率為典要又不可易者也是皇上<lb/>
誕育叶祥為九廟之主為萬國之君終無當日成禮之<lb/>
慶則中外臣工何以盡其水木本源之義而四方酋長<lb/>
何以輸其賓貢向慕之誠臣故以為斯禮也以之飾情<lb/>
則可矣謂之稱情則未也謂之徑情則有矣律以微情<lb/>
則未也以慶易日是直而行也臣竊謂於忌亦可有曲<lb/>
<pb n="KR4e0170_WYG_014-3a"/>
而殺者乎以忌殺禮是推而進也臣竊謂於慶亦宜有<lb/>
放而文者乎顧以質最庸下學匪貫通展轉思維不得<lb/>
其説然少讀禮文有曰君子有終身之喪忌日之謂也<lb/>
是忌日謂父母也至我朝列聖以孝道隆教善反其初<lb/>
故凡先代忌日率如父母禮是謂禮以義起道隆則從<lb/>
而隆莫之或易也然而服盡則情盡天經地義有必然<lb/>
者是亦不可不究思也曽子問曰諸侯旅見天子入門<lb/>
不得終禮廢者幾孔子曰四大廟火日食后之喪雨霑<lb/>
<pb n="KR4e0170_WYG_014-3b"/>
衣失容而已今凡忌皆不廢朝儀獨於衣帶不忍從吉<lb/>
以示未能忘哀之意則輕重之辨亦有可稱量者也至<lb/>
於喪事即逺有進而無退宫廟即逺有毁而無立忌固<lb/>
喪之末者也今欲以服盡之忌辰而廢萬年之慶禮臣<lb/>
實未之能安也恐凡為皇上之臣者俱未之能安也方<lb/>
今禮官通經學古近時如覆議經筵事理月可三行者<lb/>
也尚不欲以忌廢之萬夀節嵗一舉爾而更欲簡廢若<lb/>
此皇上於是當有以求其故矣意者以武宗皇帝之喪<lb/>
<pb n="KR4e0170_WYG_014-4a"/>
未及大祥故凡議吉禮並有匿情隠義而不能盡言心<lb/>
勞力瘁而不能以直遂者故如今日之事徑以喪制未<lb/>
終為言則皇上巳弗喪之矣是以從吉如常慶禮則臣<lb/>
下之心有未安從喪而廢慶禮則皇上之情或未稱故<lb/>
不得已而兼舉忌辰為重權議殺禮為調停之節不然<lb/>
既易日矣自可舉宣奏之詞儼冠服之盛形舞蹈之歡<lb/>
效嵩呼之祝以成禮也又何為悉從降省如是也哉故<lb/>
臣愚以為在禮官以将順為恭在皇上則以典章為據<lb/>
<pb n="KR4e0170_WYG_014-4b"/>
専以先帝喪制為詞則除喪之後慶禮自可議行禮曰<lb/>
忌日不樂故古有縣樂而不作亦足以示不樂之情廟<lb/>
祭於隂時取諸幽之義也后主隂徳亦忌當陽故臣愚<lb/>
以為俟喪制告終仍於本日夙興行慶禮於殿陛足紓<lb/>
萬國之忠午後舉忌禮於宫中自隆一本之孝並行而<lb/>
不相悖庶乎於忌則曲而殺於慶則放而文於君臣之<lb/>
情為兩稱於忠孝之情亦表微矣伏念臣素迂拙在先<lb/>
朝以言罪廢棄學益荒落詎云淺陋之枝詞有禆廟堂<lb/>
<pb n="KR4e0170_WYG_014-5a"/>
之末議特以幸遇聖明得與更始糜禄守官莫知圖報<lb/>
是以冒昧上陳未擇可否乞下廷臣集議各盡所見以<lb/>
求至當况宰執大臣夙負重望彚征在朝而百執事之<lb/>
臣亦多磨勵以期自效必有以仰承休徳輔理鋪張以<lb/>
賛成至禮之治喪祭朝慶疏節自裁皇上議禮以承天<lb/>
之道治人之情而天下國家之正參天地質鬼神引而<lb/>
伸觸類以長尚有大啓淵衷更定萬世之典禮者在臣<lb/>
不勝祈願之至<lb/>
<pb n="KR4e0170_WYG_014-5b"/>
　　　奉三江先生論禮書<lb/>
良勝向以罪重責輕閒居屏跡祗奉明詔湔洗可圖雖<lb/>
哀痛慘惻攀號莫及而私念隠度諸所更化誠為善治<lb/>
又計積徳維乆而明良契遇實應昌期直清令聞如執<lb/>
事者又當邦禮之寄故知天下将有興禮之治不獨法<lb/>
制脩明而已也是以趨命就禄於職百未一舉而汲汲<lb/>
皇皇謬以議禮為第一義者孔子曰能以禮讓為國乎<lb/>
何有亦謂禮失而求之於野将有獲焉者也况慶萬夀<lb/>
<pb n="KR4e0170_WYG_014-6a"/>
聖節人臣所以事君之禮莫大焉而以忌易日誠禮經<lb/>
有所未備而當代典章所創見者是故識淺未免於懐<lb/>
疑而思苦未能以自得執事謂有所未悉是誠然也蓋<lb/>
良勝强學書生所服者古訓也忝側人臣所守者今制<lb/>
也是宜有未能悉也顧以其事大其説斯長乃敢并布<lb/>
所聞以陳左右亦取正有道因所未悉而求以盡悉之<lb/>
也執事其俯聽之竊意我朝以萬夀聖節元旦冬至為<lb/>
三大慶禮俱上表賀元旦冬至南京并在外各衙門止<lb/>
<pb n="KR4e0170_WYG_014-6b"/>
遣首領官類進惟萬夀聖節親王方鎮例不擅離襲封<lb/>
衍聖公與南京守備官堂上官天下都司布政司按察<lb/>
司方面官直𨽻府衛州所等衙門俱佐貳官及朝鮮諸<lb/>
國使臣各於是日齎進是禮儀隆備較之元旦冬至尤<lb/>
為重大上有祝於君釐下有安於臣節大有通於天下<lb/>
逺有及於四夷悠乆以行於萬年而傳於萬世故曰人<lb/>
臣事君之禮莫大焉此也或謂言渉謬妄是則宜然良<lb/>
勝初亦未敢自以為是亦乞下廷臣集議各盡所見以<lb/>
<pb n="KR4e0170_WYG_014-7a"/>
求至當但謬妄云者亦在别白何者為曲證訓典何者<lb/>
為鑿空臆説何者於理道有違何者於章程有碍而後<lb/>
可自省也傳曰議禮如訟固有未能合一者然必貫通<lb/>
於情義而後可常行必博求於古今而後為定論况疑<lb/>
事毋質直而勿有如銓選吏部職也京堂則九卿㑹推<lb/>
刑獄法司守也疑獄則多官議決大禮疑義恐未可視<lb/>
以為末事専以為家事膠定於一人之見懸㫁於倉卒<lb/>
之際遽以為定禮而不容有異議者也良勝故謂斯禮<lb/>
<pb n="KR4e0170_WYG_014-7b"/>
也朝廷之禮也凡在朝廷之臣子得而議也通行於天<lb/>
下天下得而議也事闗鄰國鄰國得而議也書之史冊<lb/>
以垂萬世萬世得而議也獨自愧學不足以充其心詞<lb/>
不足以達其意爾然所引據忌日之謂父母忌日不樂<lb/>
即逺有終與曽子問答皆禮經之文本無疑者或者迺<lb/>
曰旅見廢禮蓋適然事與議成禮者不類然大廟火后<lb/>
之喪雨失容謂之適然可也至於日食則日月之行有<lb/>
常度精厯算者所能考也縱官失之分秒度數容有不<lb/>
<pb n="KR4e0170_WYG_014-8a"/>
同未聞并日而差者也至於指摘詞語謂或非禮經全<lb/>
文或易原文一字則孔孟之㫁章取義與文字家之㑹<lb/>
文切理皆非也每一事而必附數義為備禮有三千三<lb/>
百之目雖充棟禮文不足以盡而先儒謂易以每爻但<lb/>
該一事則易止三百八十四事而已也司馬公謂欺天<lb/>
下不通文義者良勝初非較文之志是則不敢深論也<lb/>
比擬經筵事理迺近時廟堂之議輔養君徳誠為重典<lb/>
而所執論者亦謂服緋衣與宴飲視聖節禮儀舉行疏<lb/>
<pb n="KR4e0170_WYG_014-8b"/>
宻闗係重輕亦足相當君不以忌而簡禮於臣臣欲以<lb/>
忌而廢禮於君彼此相形恐非可繼可傳之義祭取諸<lb/>
幽古有明訓今太廟時享孟春孟夏孟冬皆於午後行<lb/>
禮孟秋則以時方入伏暑氣鬰蒸至午而牲牢色變因<lb/>
改蚤祭沿襲而行非初制也故謂忌祭可移於午後者<lb/>
實昉於此况禮有據經而守正亦有適變以從權湯崩<lb/>
初喪也伊尹以冕服奉嗣王祗見厥祖成王崩未葬也<lb/>
召公畢公率諸侯入覲康王君臣皆冕服羣公聽命而<lb/>
<pb n="KR4e0170_WYG_014-9a"/>
王釋冕反喪服君薨而世子生太祝禆冕奠幣告于神<lb/>
仁宗章獻幸慈孝寺大臣魯宗道請後太安輿謂母有<lb/>
從子之義事闗大禮在父母間猶然也而况服盡親盡<lb/>
之忌乎國初忌辰典章無所於考自奉先殿立而後致<lb/>
祭宫中太宗文皇帝於髙皇后忌辰先期貳日極致哀<lb/>
思以生母也亦謂孝道當自盡其誠𢎞治十四年奉孝<lb/>
宗皇帝㫖今後遇忌辰朝參官不許穿紵絲紗羅衣服<lb/>
則臣下以忌辰易服迺始於此然正月初三日宣宗章<lb/>
<pb n="KR4e0170_WYG_014-9b"/>
皇帝之忌辰如遇奉祭祀許穿紅衣服奉有明詔孝成<lb/>
太皇后之忌朔日不廢陞殿百官四品以上俱用大紅<lb/>
公服至於親王薨逝及有名徳大臣之喪則輟朝不鳴<lb/>
鐘鼓忌日既鳴鐘鼓朝儀如常止易衣帶比論數端視<lb/>
萬嵗聖節禮儀輕重懸絶不待智者而自辨或者曰髙<lb/>
皇后不祧之廟與父母等然廟之不祧以髙皇帝功徳<lb/>
在萬世也凡后皆為祔廟之主未聞以后徳隆盛而不<lb/>
祧者也今曰同時輔相之勞不知視淳皇后篤生聖祖<lb/>
<pb n="KR4e0170_WYG_014-10a"/>
之功果孰為大前者不以淳皇后之忌而易日經筵兹<lb/>
者以髙皇后之忌而易日聖節良勝益有所未悉也或<lb/>
曰生日不樂古之英君有行之者是則出於主上之至<lb/>
孝念及劬勞宣示中外通免表賀而後為稱非臣下所<lb/>
可取必於上而行之者也夫以聖皇厯服嗣統重忌以<lb/>
成其孝避慶以成其謙真盛徳事故今日儀禮誠有難<lb/>
於獨㫁者是在臣子所以自盡也夫臣之事君猶子之<lb/>
事親也今中外臣工有於父母之夀而以先代之忌慘<lb/>
<pb n="KR4e0170_WYG_014-10b"/>
然以素服侍之縱曰得禮不知可以安其親之心否也<lb/>
此良勝所謂未之能安者也是以昨者頓易衣帶果出<lb/>
臣下不謀而同則在廷議必有不能安者也主上亦有<lb/>
未能安者也人心之安天理之正也禮者天理之節文<lb/>
也則議禮之疑者不於是取衷也哉所可惜者慶不成<lb/>
於禮忌不盡於情益有所未能安者也仰惟執事開誠<lb/>
心布公道集衆思廣忠益固論思之本懐也所㫁度者<lb/>
不泥於常情審於誼所考據者不檢於故案求諸經所<lb/>
<pb n="KR4e0170_WYG_014-11a"/>
聽納者不限於名位析諸理堂堂天朝豪俊滿庭而<lb/>
謂無足與議者乎宋史載徳明請糧羣議不決而王<lb/>
旦謂具於京師令其自取遂使逺人愧服謂朝廷有<lb/>
人今之議者朝廷一代典禮又不特請糧事也良勝<lb/>
徃嵗侍校文於南宫則同事也執案於銓曹又故吏<lb/>
也同而不果於自異故而何敢以自疎故不得已而<lb/>
有瀆啓也亦圖所以自盡其心也非敢必求其説之<lb/>
勝也謹啓<lb/>
<pb n="KR4e0170_WYG_014-11b"/>
　　　覆議考察拾遺奏狀<lb/>
㸔得吏科給事中周瑯奏要将近日糾劾官員再加<lb/>
訪察或盡行罷黜或去其太甚一節為照今年考察<lb/>
黜退官員比之徃嵗頗有不同蓋當聖明釐革之初<lb/>
共成綜核勵精之治臣等㑹同都察院多方詢訪參<lb/>
據撫按等官考語定擬黜調於五品以上官員尤加<lb/>
嚴慎顧以人心之邪正不能盡知而臣等之見聞未<lb/>
免有限是以兩京科道官先後論列中間評品搜羅<lb/>
<pb n="KR4e0170_WYG_014-12a"/>
已無毛垢之遺臣等參酌去留少存愛惜之意今本<lb/>
官復以為言無非欲盡言官耳目之公用廣朝廷聰<lb/>
明之徳臣等心力徒勞誠為有愧而知識不逮亦籍<lb/>
匡扶但查厯年黜汰之嚴於今為至人才難得從古<lb/>
亦然太甚固所當去而小過不可不容况是非或出<lb/>
於傳聞毁譽易生於愛惡故夫兩可執議安能茍徇<lb/>
人言縱使一網無遺恐未盡諧物論且内外諸司官<lb/>
員年資深淺遇有員缺遷就補除數易之論漸興茍<lb/>
<pb n="KR4e0170_WYG_014-12b"/>
簡之弊立見使去者必求其備而代者未必皆賢非<lb/>
惟送徃迎來徒為煩費益恐人心不固吏治愈荒即<lb/>
今天下方面知府官員大約黜調将及三分之一實<lb/>
平時諮諏訪論多出科道庶職之公而言者未究其<lb/>
詳輒滯於迹每以去留多寡為較殊不知人之見聞<lb/>
大略相同而言之先後事體自别使北京科道論劾<lb/>
於前安知所欲去者之不盡同使南京科道拾遺於<lb/>
後又安知所可留者終於無異言者不以先後為優<lb/>
<pb n="KR4e0170_WYG_014-13a"/>
劣聽者不以從違為重輕本以至公求之至當初曷<lb/>
嘗以同異多寡容心於其間也臣等㕘詳周瑯所奏<lb/>
存留各官數内如江西㕘政邢珣徐璉初考之時亦<lb/>
在黜列特以軍功未録暫擬存留終難推用合無俯<lb/>
從其議加授原擬該陞布政使職銜行令致仕以塞<lb/>
公議至如應天府府丞冦天叙素惇士行乆恊官評<lb/>
順天府治中王槐又係京府官員節該題奉明㫖不<lb/>
在外官考察之例廣東副使余本文學氣節俱有可<lb/>
<pb n="KR4e0170_WYG_014-13b"/>
取祗以亢執寡諧似難遽為擯棄湖廣布政使王<lb/>
鑾山西副使田登山東副使熊相雲南僉事潘棠<lb/>
科道劾疏互有不同是其所見未能盡合其浙江<lb/>
布政使張恩等九員指瑕摘疵皆有可議而取長<lb/>
舍短各有攸宜已經題奉欽依留用所據各官應<lb/>
否罷黜臣等擅難定擬均乞聖裁具題奉聖㫖是<lb/>
邢珣徐璉陞右布政職銜致仕其餘俱留着辦事<lb/>
欽此<lb/>
<pb n="KR4e0170_WYG_014-14a"/>
　　　冠禮議<lb/>
嘉靖元年九月之既卜筮并吉今上舉大昬禮禮官有<lb/>
議冠禮從畧者良勝曰冠者始乎禮義以成人以著代<lb/>
為國本也而可不敬且重乎或曰儀禮有士冠禮大夫<lb/>
則畧焉又曰今天子無賓衮冕御已則孰致醮與加乎<lb/>
又曰責以成人之禮而君臨天下者逾年成人之道備<lb/>
矣殊不知禮者終身之所履也是所以為人而别乎禽<lb/>
獸者也為凡人為士不可不敬且重也而况天子乎人<lb/>
<pb n="KR4e0170_WYG_014-14b"/>
臣事君將以為堯舜為聖人也是億兆之人也則於成<lb/>
人之禮也又可不敬且重乎夫冠禮備於士大夫畧焉<lb/>
者古者五十命為大夫則冠與娶皆為士時也大夫何<lb/>
冠禮之有自世官之制行而命爵或不限年於五十孔<lb/>
穎達曰大夫雖冠用士禮也諸侯世國以上則有冠禮<lb/>
故天子諸侯十五而冠以娶必先冠春秋傳曰公冠用<lb/>
祼享之禮行之金石之樂節之其加則四加而有𤣥冕<lb/>
也大戴禮曰公冠四加諸侯尚四加則天子亦當五加<lb/>
<pb n="KR4e0170_WYG_014-15a"/>
衮冕也士冠於廟註謂禰廟冠義謂尊先祖士一廟祖<lb/>
禰共廟故也諸侯則冠于太祖之廟左氏傳曰先君之<lb/>
祧以處之聘禮不腆先君之祧鄭康成注以為始祖之<lb/>
廟則天子當冠於始祖廟也冠於廟則祖命之尸以代<lb/>
祖則賛以致詞其可也冕服御則盡乎冠然未束髪終<lb/>
未成乎冠也古有朝委裘者周公負成王以朝諸侯未<lb/>
必其無所服也而成王之冠禮不廢也成人之道至君<lb/>
天下而盡固若無所於責之者凡命為人出襁褓則為<lb/>
<pb n="KR4e0170_WYG_014-15b"/>
人子為人弟為人少初命為士亦為人臣冠而責成人<lb/>
之禮曰将責為人子為人弟為人臣為人少者之行焉<lb/>
士二十迺冠冠而列丈夫恐未可云未冠之先無與是<lb/>
禮者也固知雖為君而所以成人之禮亦成君之道也<lb/>
况夫為男女夫婦之道自兹始為父母之道自兹始禮<lb/>
曰男女有别而後夫婦有義夫婦有義而後父子有親<lb/>
父子有親而後君臣有正則謂既為君而於成人之道<lb/>
無責焉者恐未然也禮家者曰天子十五而冠上初臨<lb/>
<pb n="KR4e0170_WYG_014-16a"/>
御適冠時已以喪而未及舉爾嗚呼禮有喪冠而冠者<lb/>
士不以喪廢冠而况天子乎是蓋未之考也失行於徃<lb/>
而追行之於今何為而不可也故又曰先帝十五而嗣<lb/>
位以喪而未之行也英廟九齡而嗣位除喪而未之行<lb/>
也獨不曰集禮所定髙皇帝之垂訓也㑹典所載及於<lb/>
諸王世子也不知遵用古今之成禮而每每欲襲簡畧<lb/>
之常情未知其何以為可也嗚呼凡人而弗為禮也者<lb/>
弗成乎為人也君而弗為禮也者弗成乎為君也英廟<lb/>
<pb n="KR4e0170_WYG_014-16b"/>
北狩幾於辱國先帝南征卒以殞身兹人臣之不忍言<lb/>
者而可以為訓乎而可以望今日欲為堯舜之君者乎<lb/>
君子曰與其廢也寜有舉也故曰亡於禮者之禮也<lb/>
　　　祭後峯先生文<lb/>
嗚呼後峯生於山海之隅未三十而登仕仕亦枘鑿而<lb/>
粲殊僅階五品逾四十而没人亦謂之全歸而天下學<lb/>
士大夫未聞有問之者曰後峯為誰斯其人可知也已<lb/>
究其力學體認天理為聖賢可追其發於文於詩歌若<lb/>
<pb n="KR4e0170_WYG_014-17a"/>
不足為立朝大節為廉為毅為直為忠将隨適所就而<lb/>
含章以愚彼以抗章激論發奸機禍而一節槩其全致<lb/>
終有不可禦遏如玉山之輝也嗚呼後峯生不為身死<lb/>
寜為名特以在朝則失正人在鄉則失善士在吾黨則<lb/>
失良友在弟子則失師程無盡之哀又安能已於不能<lb/>
盡之鳴耶是則後峯可以無憾也顧以樂所自生而客<lb/>
殯於兹善必有嗣而吾人方以立後是圖此恒情之所<lb/>
以極悲大痛而後峯灑然長逝竟不為昵語以恫惟具<lb/>
<pb n="KR4e0170_WYG_014-17b"/>
冠脩容曰且以辭陛尚欲罄其所衷嗚呼後峯之志可<lb/>
以是知矣後峯之學可以是驗矣使其先是一嵗没于<lb/>
鄉貧莫具殮其安必鄉之賢復有若素翁者為之周旋<lb/>
必盡如今日者耶使其先是二月卒於官南都多賢亦<lb/>
有所知所厚所師如某等朝夕能佐診視治具成禮㑹<lb/>
哭如真骨肉者耶其所不足于後峯者正所以興天下<lb/>
後世之悲而後於後峯者斯永永也嗚呼醴泉不流靈<lb/>
芝不蔓天地之竒氣非世乆有而常生物也後峯必有<lb/>
<pb n="KR4e0170_WYG_014-18a"/>
以自知之矣尚饗<lb/>
　　　書杏荘巻<lb/>
董生名仁而業醫醫仁術也生之心勝術故字曰心甫<lb/>
或謂於古董仙為裔嗣襲而命之曰杏荘云先皇帝十<lb/>
四年已夘春夏交方議南巡朝士以言并發彬等逆状<lb/>
杖道下近二百人先後死者近二十人凡致董生治者<lb/>
得不死亦數十人生自余致迺致後峯最危而易效再<lb/>
致五谿明水幾殆而劇安僅再旬後峯跨驢從間道于<lb/>
<pb n="KR4e0170_WYG_014-18b"/>
濟余出潞河亦能騎上下似非術所能也不知古之所<lb/>
謂董杏林者所活若而人能幾也余輩雅不易言而為<lb/>
生言杏莊者不置不知當時夫人植杏蔚而為林視今<lb/>
所得於君子之言其輕重又何如也方余在獄時夢一<lb/>
士以金葉覆余股心異之及杖餘獨能步歸路人大異<lb/>
之知厚迎醫集於寓凡六七人予强欲言其所以治皆<lb/>
咈之生自余從吏獨後至出所製膏數紙色亦黄潤余<lb/>
心知之亟傅之而痛定宛然夢中也嗚呼余秘斯言也<lb/>
<pb n="KR4e0170_WYG_014-19a"/>
亦乆矣固當待生而發之豈偶然哉<lb/>
　　　贈吳環谿先生還旴江序<lb/>
環谿子家旴江上游席世以裕又南坡翁暨孺人偕老<lb/>
以康每每輕物力施與惟義是視祈於濟詘弗怠也環<lb/>
谿善事先意承之日娛而嬉坡陀别業亭榭錯置臺沼<lb/>
互映泳魚伏鹿易奪時叙景象若化工在掌中幻出百<lb/>
巧翁時亟徃而忘歸名人鉅工韻響文墨與古今雜出<lb/>
圖畫全縑片紙畢呈珍趣觀者便欲與上下追逐几案<lb/>
<pb n="KR4e0170_WYG_014-19b"/>
周旋而不舍懐幽抱獨能㑹真境發清嘯班而老負劍<lb/>
而㓜華軒而顯貴超脱塵慮而過賓居士日造而将迎<lb/>
之凡以為樂翁具者無弗具也翁日樂而環谿仕志日<lb/>
以寢翁或進于庭曰烱而年及仕已需次逾期已而徃<lb/>
乎曰唯唯他日又曰吾耄未衰也而子可杖也而徃乎<lb/>
曰唯唯他日又曰吾大宗吳賢者𦙍也中以戚冒雷姓<lb/>
吾弗安也吾籍易是在有司吾辦已而籍已通朝復亦<lb/>
朝請而後可而亟徃乎曰唯唯環谿志弗移翁時速友<lb/>
<pb n="KR4e0170_WYG_014-20a"/>
善與婣好者勸駕焉曰怡情以居孝乎從欲以行孝乎<lb/>
懐而安敗名也贈而處承志也欲何擇乎環谿迺悟受<lb/>
命戒行具且肅蓋若去未決而歸先期者至京師諸所<lb/>
來徃皆名世士必豫擬之曰吾子行業日脩其最於選<lb/>
曰未也體頎而碩其克有任曰未也知而遇其伸必達<lb/>
曰未也無何不謀於人而輒疏復吳姓易註銓籍遂乞<lb/>
補逺地卑官人爭詫之環谿曰來之志親為之歸之志<lb/>
烱為之也吾向也娛於親而安也居弗能安之吾而得<lb/>
<pb n="KR4e0170_WYG_014-20b"/>
美官且近地親有命如初焉則他日之奪吾而去也猶<lb/>
夫今之奪吾而來也今而後親或矜吾之弗可居也而<lb/>
居之斯安已親或知吾之弗能行也而行之斯免已吾<lb/>
仕之志也卑微休已而娛吾親以老焉而已夏子曰孝<lb/>
哉其用廣矣仕而有為其親者也而志有從之以必欲<lb/>
隠而有為其親者也而情有强之以必從是故順之而<lb/>
孝者人得而知也强之而不失為孝者人不得而知也<lb/>
君子謂環谿於是有隠孝焉推而以之事君則恭命以<lb/>
<pb n="KR4e0170_WYG_014-21a"/>
忠而畜君以無尤以之取友則觀善以孫而責善以為<lb/>
益率是道也環谿持是以歸可以慰其親已未可謂非<lb/>
所仕也嗚呼不嬴其躬遺其後以豐環谿諸子将有奮<lb/>
於學而仕者已翁及見之未必非環谿之仕也翁之樂<lb/>
又何如哉<lb/>
　　　祭費老夫人文<lb/>
某等於令子寀為同年猶兄弟也則於夫人猶世叔母<lb/>
也於寀之進退休戚有増感慨則於夫人之懿徳隠教<lb/>
<pb n="KR4e0170_WYG_014-21b"/>
固有以得其槩也夫人方壮而寡有三男子某某克家<lb/>
任而獨不以累寀者知其非家食人也果舉進士官翰<lb/>
林妻亡而哀臨夫人不哭而涕于寢慰而命曰失婦賢<lb/>
吾兒禍本絶矣蓋婦於濠之妃兄弟也每飭使僕迎就<lb/>
邸養反命者曰兒尚未定居而安徃乎既而寀若黙受<lb/>
時發姦状竟坐危中譴歸家養而孝慈曲當及濠以亂<lb/>
誅凡内外連屬逮治夷廢而費宗無幾微累人之言曰<lb/>
夫人而不累於濠者為難已費氏以親則内也以家則<lb/>
<pb n="KR4e0170_WYG_014-22a"/>
近也以釁則張也於勢則易及於情則易合於迹則易<lb/>
凂而能皭然自白於天下後世公論歸之今天子賢之<lb/>
還其官而寀溺於處志夫人亟命曰聖主斯作萬物且<lb/>
覩吾老向病毋貽爾阻尚偕陟於岵以承藉休祜未逾<lb/>
年㑹推宫恩晉錫封命再越月而大病嗚呼惟漢史氏<lb/>
載若列女纎尾不棄而陵母知興嬰母知廢每於他傳<lb/>
以發其秘是不可以尋常女行例也若夫人於身之生<lb/>
死家之盛衰國之存亡天下之治亂皆若有以識其機<lb/>
<pb n="KR4e0170_WYG_014-22b"/>
而豫為之所後之評史者謂合陵嬰之母斯足以為之<lb/>
伍也豈不居然達識丈夫也哉嗚呼古婦不誄謂不外<lb/>
美若婦而有文夫行者是汪童而不為殤之擬也故夫<lb/>
人之誄自公卿以至途人達也况某等故若子姓者邪<lb/>
至行不擇至誄不揚奠以聲哀伏祈歆饗<lb/>
　　　禮部尚書羅文肅公行状<lb/>
南城羅圭峯先生初名紀後易玘字景鳴曽大父以薦<lb/>
任蘭谿司税大父耕隠公與父西荘公隠徳而亢於鄉<lb/>
<pb n="KR4e0170_WYG_014-23a"/>
以先生貴贈南京吏部左侍郎娶王氏繼蕭氏贈封淑<lb/>
人先生生正統丁夘嵗母淑人傳夜夢紅光燭天有物<lb/>
輪囷若牛旋五色雲而下膜拜呼天熊天態云娠動三<lb/>
日迺生稍長負異質竒氣奮發出語作事恒欲上行輩<lb/>
初視書涉獵不經意數行而下惟務解其㫖不事記憶<lb/>
隨羣兒走道上遇遺金他兒爭趨且攫且擲之竟不視<lb/>
去西莊遣入學初謁尹尹以少易之試以偶句曰蟋蟀<lb/>
入床下應聲曰麒麟出郊坰人以是期之逺大長樂謝<lb/>
<pb n="KR4e0170_WYG_014-23b"/>
公士元守郡選校學士文髙等者優品之輟尚書以詩<lb/>
經卒業講下不逾嵗而通曲義然以文格力追古作家<lb/>
徃徃逸程度經五六試科竟不利成化乙巳闗中大饑<lb/>
例得入粟補上舍季弟景逺挾貲代輸得度支牒誤書<lb/>
今名玘衆喧議須易之先生因憶徃嵗以母病禱大華<lb/>
山有異夢與王者坐指其掌解繡裳授之於今名義為<lb/>
恊遂承其誤安之歸行疫發同舟死者六七人一一殮<lb/>
視不疑染深而病甚沉迷不復辨人事至大姑山目瞑<lb/>
<pb n="KR4e0170_WYG_014-24a"/>
恍若仙馭降有呼者曰羅生羅生助爾一帆風也病若<lb/>
脱去入京師祭酒丘文莊公主議以南北人分𨽻兩監<lb/>
上下莫敢抗議先生獨援楊公鼎北人告就南監以師<lb/>
陳先生為詞三朴之而志不移文莊公異之且詬曰若<lb/>
能識幾字先生亦甚憤激大聲曰秘禁書不能讀也姑<lb/>
留之而署識其名於庭柱越數日堂試數百人衆方搆<lb/>
思先生不屬稿援筆而就文荘公驚嘆曰若之不偶誠<lb/>
有司過也更試以長安賦公以為可步兩都時䄂入朝<lb/>
<pb n="KR4e0170_WYG_014-24b"/>
遇知厚輙與賛賞之丙午入試李文正公得巻大喜曰<lb/>
真才也以冠解額時議翕然以為得人明年舉進士選<lb/>
庶吉士授翰林編脩益工古文名重中外仰之師之文<lb/>
體因之一變然不茍作亦不易作每注意便闔門數日<lb/>
謝人事苦思廢起食㑹得意命筆渾成不易幾字有礙<lb/>
處起句數十易不工不休也立朝風節大致欲似元城<lb/>
每道其謂人臣進言忌於迫蹙關閉故論救龎給事泮<lb/>
李主事夢陽輩諫用兵漸奪交黨俱屬勢危事棼人莫<lb/>
<pb n="KR4e0170_WYG_014-25a"/>
可措手而難言者疏詞抑揚引喻曲至且有戒鄭崇之<lb/>
救寛饒懼激犯以禍也故徃徃能潜移堅意孝宗皇帝<lb/>
信向文學多俯納之嘗欲超用有忌害者而寢先生亦<lb/>
遜避以侍讀陞南京太常少卿時守備怙寵作威勢先<lb/>
生獨違衆分庭與抗禮而厲聲論事不為退巽狀叱其<lb/>
閽馭不忌也移檄復太常侵地正統屬郤羨利以新庫<lb/>
閣復謝𤣥廟作吏廨舍皆恒情安於習而卒放於度諸<lb/>
所愬急情事鬱弗理輙為直之平之不遺力也人咸徳<lb/>
<pb n="KR4e0170_WYG_014-25b"/>
而畏之凡豪右從僕誇侈騎於道遇輙引匿市行叢沓<lb/>
前呵聲及整立或跪列道左時聞先皇帝起居或失節<lb/>
宣連疏請建儲位為大計疏詞懇惻竟留不下厯太常<lb/>
卿轉吏部侍郎循例入考道上請老疏多以身喻時事<lb/>
有所傷忤中㫖允之歸山中絶意城府事膂幹精强躡<lb/>
蹬嶠反䄂手上下輕捷如壮夫逆濠素忌然亦知所重<lb/>
加禮籠致襲衣兼數鋌及門而徒避使者不獲見<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>恧<lb/>
而去濠亂公已在疾奮欲强起恨不能荷戈以從戎列<lb/>
<pb n="KR4e0170_WYG_014-26a"/>
時所司令下詞涉疑貳懼惑衆志力疾作書持徃速以<lb/>
大義再越日而卒是為正徳己夘<hi>闕</hi>月<hi>闕</hi>　日年七十<lb/>
有三嵗今天子入嗣大統起諸舊望臺官不知先生已<lb/>
物故薦疏交上既而所司上履厯文行應謚法特嘉允<lb/>
之賜謚文肅贈禮部尚書營塟遣祭并録廕其一子即<lb/>
垣也人咸榮之為異數云嗚呼先生鍾竒氣而生者也<lb/>
故終身履厯所至必見奇績海内識與不識咸能論先<lb/>
生如及門事之者所知與又多宗工大家發潛闡幽别<lb/>
<pb n="KR4e0170_WYG_014-26b"/>
有論著至其居鄉行義事西莊公惟順而亦不茍從其<lb/>
命友兄弟睦宗必以律度事師取友逼近古道鄉曲惟<lb/>
厚而正視義所在力之能為雖詘已徇人不避也若此<lb/>
族也有不勝書者良勝當有所私傳以備遺逸兹状其<lb/>
可言於人人者如此<lb/>
　　　慶宫保大司馬菊莊先生夀叙稿<lb/>
嘉靖三年四月望日宫保菊莊先生生於晉者七十有<lb/>
六年矣晉人士仕於朝者無少長顯晦識不識廣坐讌<lb/>
<pb n="KR4e0170_WYG_014-27a"/>
語及鄉衮以家範著必曰先生以鄉行稱必曰先生以<lb/>
官常顯亦必曰先生云先生鄉之典刑也視逺而益邇<lb/>
違乆而若近迹疎而自親頌者祝者以先生降命有永<lb/>
為邦人胥慶故事惟夀年當旬者則有慶今於先生創<lb/>
為嵗一祝之不以旬先期為數亦不以過期為後也先<lb/>
生何以得此於人人哉而人人之所以夀於先生者又<lb/>
不特以永年爾也夀之道亦多端矣太上於其體而徳<lb/>
成也其次於其用而名成也又其次於其末而文成也<lb/>
<pb n="KR4e0170_WYG_014-27b"/>
三者有一焉夀也而兼之者又何如也其兼者生一日<lb/>
為夀也而復永年者又何如也視先生之履而考於祥<lb/>
殆所謂兼之而永年者與方其弱冠即以舉業鳴當世<lb/>
領鄉書薦名第一閲十年登進士科造詣藴畜益閎以<lb/>
肆放而為詞大篇短章不作脂韋語兹不謂蔚然有文<lb/>
者乎筮官刑曹僉憲陜右廉訪使於福建進兩京刑侍<lb/>
祥刑用清明而克允有立教焉布政浙江遷福建調山<lb/>
東執憲都臺撫治於河之南北先後理漕政拜户書再<lb/>
<pb n="KR4e0170_WYG_014-28a"/>
拜工書賦成虞若疏附奔奏有厚生焉飭兵固原巡視<lb/>
於浙犄角以平江右劇盜終兵書總南京留務進宫保<lb/>
而歸止戈除戎戢若近火弗徼功焉兹不謂卓然有名<lb/>
者乎平生操履堅樸無外飭出處乆速不先有適意惟<lb/>
進焉必重十數薦而後起退焉必輕十數請而必遂夷<lb/>
之不肆險之不沮廉而不矯以貧慎而不隣以畏著於<lb/>
朝者無奇名𨗳於鄉者無異迹賤者事之不知其為貴<lb/>
卑者即之不知其為尊愚不肖者近之思與同歸於賢<lb/>
<pb n="KR4e0170_WYG_014-28b"/>
而智也兹不謂渾然成徳者乎嗚呼公之夀其在斯也<lb/>
其在斯也永年之徴又復無艾國之典刑有在也獨鄉<lb/>
人私之而已哉余於先生景行惟深芳踪未逮輙一興<lb/>
念人鑒具存方圖謝事追隨後武以登大行度汾曲近<lb/>
菊荘以待老登堂賛祝且有日矣兹代鄉人之言亦為<lb/>
之先聲云爾<lb/>
　　　山海㑹氣圖序<lb/>
天地之道曰生生於人也曰氣與理然而古今謂聖賢<lb/>
<pb n="KR4e0170_WYG_014-29a"/>
名臣人士必曰完氣曰正氣曰間氣曰奇氣理不與焉<lb/>
理所同也氣所獨也然則方今天下稱名儒者必曰䆳<lb/>
翁曰賢宰相者又必曰䆳翁今嵗之臘年且七十天於<lb/>
平格降命有永惟世典刑不有得於山海之㑹氣者乎<lb/>
翁之祖自滇南而翁生巴陵卜潤州濱東海而居也則<lb/>
山海之氣含精毓靈謂翁當其㑹而發也則宜夫天地<lb/>
間一氣爾氣有翕聚而突發莫山若也山本同而末異<lb/>
其演溢而渟蓄莫水若也水本異而末同故山以南為<lb/>
<pb n="KR4e0170_WYG_014-29b"/>
上而海以東為下翁先世居石淙者滇之南也西亘于<lb/>
闐而接吐蕃望崑崙為山之宗自滇而南為岷以南為<lb/>
衡岳而盡九江之西又南而東度桂嶺包湘沅經袁潭<lb/>
盡於廬阜又南而横絶庾嶺縁彭蠡盡於建康又東而<lb/>
迴越北盡㑹稽而南以盡閩及粤皆岷之支也岷之水<lb/>
又為江之源而漢之源發於嶓冡河之源發於崑崙以<lb/>
西曰星宿海流伏亂滙必委於海而止則所謂山之南<lb/>
海之東氣之混淪磅礴聚而畜者何如也一有所寓而<lb/>
<pb n="KR4e0170_WYG_014-30a"/>
發物必異以名焉竒環清淑而鍾於人不可禦已况若<lb/>
翁之有以當其㑹者哉是故言翁之文必曰光明俊逸<lb/>
竒崛要𦕈韶鈞萬舞竝作中度而卒澤於理者也言翁<lb/>
之政必曰居常應變或正或竒開闔順逆範驅而必獲<lb/>
一忠於主者也擬翁之倫必曰古之大賢名輔藴之徳<lb/>
行發之事業可大可乆知進知退使與濂洛大儒韓范<lb/>
諸老竝生其間人将莫得而擇其從違者也凡是類也<lb/>
蓋欲吐吞山海八九於胸中良勝輩執牘逮事撰杖屨<lb/>
<pb n="KR4e0170_WYG_014-30b"/>
厯有年數而未能盡状者也嗚呼濂洛迹微韓范不作<lb/>
尚論其世幾何時已而誦其言思其政肅然端拱若将<lb/>
拜下風於丈席則謂至今猶生人可也翁固若而人也<lb/>
則山海之㑹於翁者氣也古今生于人者理也亦天地<lb/>
生生之道也翁之夀其可量哉其可量哉<lb/>
　　　贈少保大司馬幸菴先生致政序稿<lb/>
惟聖天子繼統興治敷心耇造徳惟降竝迪于禄事允<lb/>
宅牧允宅凖亦允宅賢卜恊從有若幸菴彭公首起西<lb/>
<pb n="KR4e0170_WYG_014-31a"/>
土宥典兵樞九峯孫公起湖湘受若民數見素林公起<lb/>
閩諧若虞繼慎庶獄徽命方殷又以重奪休志介受璽<lb/>
書及門以迎循牆俾罔避聨軺以至續簉趨朝士望偉<lb/>
然天惟純命則廷實百職用乂若卜筮其孚天子敬徳<lb/>
是耦亶于乘率惟敉功是期余否徳方司留務繼忝側<lb/>
召命用正宰治亦惟義徳罔有替容徳罔違若游大川<lb/>
視三公以徃其允濟暨今方再越嵗林公累疏曰耄已<lb/>
其歸也天子重違其志允之進宫保秩給驛就第既而<lb/>
<pb n="KR4e0170_WYG_014-31b"/>
孫公累疏曰病已其歸也天子重保其躬允之如林公<lb/>
禮行之日更錫朝宴今彭公又累疏曰階崇於二公盛<lb/>
已其知止也天子成其勞謙允之如二公禮進少保焉<lb/>
嗚呼三公之才之徳之望其出處進退之際率止禮義<lb/>
人將以卜世道升降固莫得而先後之者然而出也彭<lb/>
公則獨先歸也彭公則獨後天子恩數又若有隆朝大<lb/>
夫於其去也又若永孚於休之責尚繫焉者其以公之<lb/>
年未及林公已乎公之病未若孫公已乎徃事先朝冒<lb/>
<pb n="KR4e0170_WYG_014-32a"/>
厯險艱北鎮未幾而提兵中原汛掃梗塞旋爾西征報<lb/>
凱臺席方温邉務經理竟罹禍阱至於禠職窮居而不<lb/>
易於志匪躬為勞膚功為著險難為危是則彭公視林<lb/>
公為備嘗而幸孫公之所未遇國恩士論所以尤眷眷<lb/>
者固亦非偶然也况夫天子方若成王嗣恭明徳以立<lb/>
政立事輔理承化克迪前人之光休兹知恤誠亦弗解<lb/>
灼知厥若惟三克俊位相爾受民若孫公則違已和爾<lb/>
庶獄若林公則違已詰爾戎兵以陟禹迹海表咸服若<lb/>
<pb n="KR4e0170_WYG_014-32b"/>
彭公又思用違思其故也獨以一人之出處進退有所<lb/>
輕重而已哉是故君子謂彭公之迹亦若召公親遭大<lb/>
變破斧缺斨之時心勞力瘁非平時大臣可比成王親<lb/>
政浩然思歸固亦情也比以周公惠若多誥用閔於天<lb/>
越民敬用以治終相成王又相康王再世未釋于政有<lb/>
味於周公之言爾也今之日獨無若周公者乎余愧非<lb/>
其倫也弗克留公公亦終弗留而去也安得已於言乎<lb/>
冀公味之雖歸矣萬有遏佚于前人光亦安得謂在家<lb/>
<pb n="KR4e0170_WYG_014-33a"/>
不知己乎<lb/>
　　　雷南坡像贊<lb/>
嗚呼斯之謂南坡翁者其似者邪其真者邪翁有仕之<lb/>
政而終隠也今之貌而古心也仕薦夀章而隠徳弗揚<lb/>
貌則惟肖而心不可象是知有形而似終還於造化無<lb/>
形而真蓋有超然獨存于百世之上也<lb/>
　　　叙别涇野東郭二太史<lb/>
東洲夏子曰凡士先志官先事是之謂學學于師若友<lb/>
<pb n="KR4e0170_WYG_014-33b"/>
迺益其惟經乎亦惟人乎然而自少且壯從事於經弗<lb/>
得也於人尤弗得也既而以明經舉于鄉同舉有若東<lb/>
郭鄒子廣而文温而自栗親之將有以裕於隘焉竊自<lb/>
慰曰方求師古之程伯子而不得若人而友斯其類已<lb/>
舉進士隨涇野吕子之後雅而儉正而以忠親之將有<lb/>
以淳于漓焉竊自慰曰方求師古之司馬公而不得若<lb/>
人而友斯其類已二子官翰林志不易仕引病索居凡<lb/>
十餘年良勝厯曹郎以憂解任以罪停勤亦十餘年聲<lb/>
<pb n="KR4e0170_WYG_014-34a"/>
迹每相違而心相慕固若相為謀也聖天子繼統鋭登<lb/>
良士昌于治理二子應時以出講筵史局欽若攸司夏<lb/>
子亦忝召命謬屬典銓先于事休用滋于學學惟二子<lb/>
是益若麗於澤交以飭曰正君莫先養徳善治莫要用<lb/>
人吾曹幸有所事毋遺癉力期不負兹遇與師友所以<lb/>
為學其庶己二子正議典禮卓然程氏司馬公之懿謫<lb/>
判州理信無負也夏子典案隨公卿後僅僅幸免然視<lb/>
二子之去賛救弗力職是用負他何足云或者曰天下<lb/>
<pb n="KR4e0170_WYG_014-34b"/>
之隘且漓者不獨夏子學而教習坎以亨扵士而専民<lb/>
而咸也吾君之意良亦有在二子其謂然哉其謂然哉<lb/>
　　　贈少保白巖老先生致政叙<lb/>
正徳甲戌嵗白巖先生以南曹宗伯獻最績於廷時涯<lb/>
翁先生既謝政䆳翁先生方正宰府素敦道義而淵源<lb/>
舊學益紬新得無日無㑹無㑹無飲亦無飲無詩䆳翁<lb/>
間以機務冗遽更吏代郵分題命句聨什旁午積有巻<lb/>
帙萃書為先生南行贈良勝時以選部主事逮事䆳翁<lb/>
<pb n="KR4e0170_WYG_014-35a"/>
所厭飫聞見餘馥尚在固將淑以自潤也都人士相傳<lb/>
以為盛逓逓録本至涌紙價而師友冠絶一世名實行<lb/>
業位望相先後莫之軒輊者既而涯翁不作䆳翁登黄<lb/>
閣抗疏忤權倖歸老於江之上先生養晦留務值逆藩<lb/>
干紀屹然鎮定秘謀顯設時出機要動中于㑹先麾驍<lb/>
將守安慶折奪鋒鋭潰且遁倐爾薙獮畿輔若恃巨坊<lb/>
之制水卒以無恐時議以首功論先生每不自居而今<lb/>
天子在邸簡知尤篤繼統初命使亟召乘驛以赴用正<lb/>
<pb n="KR4e0170_WYG_014-35b"/>
宰治凡修舉政務於朝廷大典禮天下大利害人才進<lb/>
退大有係於風教罔有遺慮遺力良勝起廢辱誤知承<lb/>
乏郎署聞之人人曰巖翁今之䆳翁也而雅度髙致於<lb/>
詩於文於書法日肆藝以休暇又聞之人人曰今之日<lb/>
思於涯翁而不得於巖翁而得之矣兹以直道正議不<lb/>
茍徇時先幾炳若懇疏得請而歸又聞之人人曰巖翁<lb/>
進退從容有餘與涯翁䆳翁真迥然出一型範也是嵗<lb/>
在甲申去甲戌才十年爾而人才顯晦世道升降師友<lb/>
<pb n="KR4e0170_WYG_014-36a"/>
情誼出處聚散可繫感慨者何紀若夫天人相與糾靈<lb/>
毓氣鍾於君子為天下銷厄運以際大來之慶又足以<lb/>
當一㑹也故涯翁在相潜奪禍本而黨豎日以銷燼䆳<lb/>
翁在鎮黙授成算而奸閹束手伏誅先生乆滯南服捍<lb/>
于大艱今上龍飛無幾微旁顧皆夭所以生成布置若<lb/>
有豫待於其間而所以奉天者信可謂之不違也已嘗<lb/>
聞宋臣有曰王文正謂之大雅冦忠愍謂之大忠為之<lb/>
友者其賢可知先生居於涯翁䆳翁之間時人亦謂之<lb/>
<pb n="KR4e0170_WYG_014-36b"/>
然良勝何私頌哉顧以先生瀕行縉紳機禍未測人方<lb/>
謂完名至樂而體國素懐必将重有感者縱有若涯翁<lb/>
䆳翁者欲如曩時雅歌清宴知所未可良勝南去亦欲<lb/>
從此逝矣将以志斯感也能已乎哉<lb/>
　　　書王堯卿薄命詞後<lb/>
堯卿司諫朝官夕疏有不得即引去固知其非愛官人<lb/>
也林居輯古今節義士曰天地正氣又知其必愛死人<lb/>
也夫不愛官則他無所利告變之心可諒已必愛死則<lb/>
<pb n="KR4e0170_WYG_014-37a"/>
知所擇罪累之死可慟已近與其季舜卿同以罪放舟<lb/>
次示斯作他日必有大家得之以續屈騷者獨以詞之<lb/>
近古而已哉<lb/>
　　　祭邵老夫人文<lb/>
嗚呼内則之教王化之基二南張文武盛治而美及后<lb/>
妃建邦啓土姜嫄隆祀蓋亦有以則夫有婦行為宗祏<lb/>
祥者誠足為家之紀若吾師少孤而母夫人蚤寡勢遇<lb/>
所難命相為倚習坎迺亨是膺元祉婦孝而順母慈而<lb/>
<pb n="KR4e0170_WYG_014-37b"/>
忠衆善之㑹雖百女士莫之與嫓况夫方今天下稱儒<lb/>
業者恒以吾師為之宗㫖才者達之謂之文徳者成之<lb/>
謂之行仕者從之謂之政日親而不知者若羣飲止足<lb/>
而莫為之涯殆謂夫人其河之源而吾師海之委也嗚<lb/>
呼先河後海祭重本始吾師解官顧養而夫人以夀考<lb/>
終則天下士於吾師而義有弔者固宜於夫人而哀之<lb/>
無已也良勝謫逐荒途束帛薦几誄莫成文涕從之矣<lb/>
　　　賀梅雲莊婣家五十叙<lb/>
<pb n="KR4e0170_WYG_014-38a"/>
嘉靖甲申嵗臘月四日梅君必安懸弧厯三百甲子五<lb/>
十年矣東洲子時以罪謫長沙便歸斗湖之上伯兄東<lb/>
山扵必安舊私而新連也致幣為慶命侑以文夫必安<lb/>
世業服商善貲雄于江湖間子純長且肖克任其勞故<lb/>
養髙雲荘以待老而游于旴人士間去商之習逺矣余<lb/>
聞商士之不相謀也士而謀義也商而謀利也義之動<lb/>
為恒為廉為信為裕為溥為退以藏所施不同皆謂之<lb/>
義可也利之動為異為黷為欺為嗇為聚歛為侈且蕩<lb/>
<pb n="KR4e0170_WYG_014-38b"/>
所志不同皆謂之利可也是故士名於朝亦名於鄉商<lb/>
名於行亦名於居朝夕制化不見異物而遷父兄教焉<lb/>
肅而成之子弟學焉勞而能之各専其業而安所有其<lb/>
不相入猶水火也然而士或利焉有矣是累扵商而莫<lb/>
之救也商或義焉有矣是進於士莫之禦也余又悼夫<lb/>
士教衰而末業競士而商者則有商而士者不易見也<lb/>
或謂必安其殆商而近扵士者與必安嘗為商言曰若<lb/>
貴異物吾惟用物也若通賤賈吾取貴賈也若尚竒贏<lb/>
<pb n="KR4e0170_WYG_014-39a"/>
吾寧節縮也若瘉<graphic n="KR1021" url="https://raw.githubusercontent.com/kanripo/KR-Gaiji/master/images/KR1021.png" mimeType="image/png"/>嗇吾任時以待也若頫拾卭取吾<lb/>
擇人以事也若矜乆賈轉轂而家不入吾嵗必歸也以<lb/>
是居也非善賈弗畜必如期而委行也非善賈弗售或<lb/>
先期而待販夫狡獪辨私識無擇物焉雖僮至無滯物<lb/>
焉是之商也異而易之以恒黷而易之以廉欺而易之<lb/>
以信嗇而易之以裕歛而易之以溥蕩侈而易之退藏<lb/>
若虚故曰利者義之和也孰謂商也而微士之道乎哉<lb/>
嗚呼士而商士弗齒也商而士士斯善之矣善之斯録<lb/>
<pb n="KR4e0170_WYG_014-39b"/>
之録之斯愛之愛之則欲其生生而令聞長世則厲世<lb/>
益大以乆将見求士扵商而舉於市者有矣必安之年<lb/>
才五十而士人愛之祝之咸欲其生以繼自今更五十<lb/>
年以期斯慰已乎<lb/>
　　　贈别毛東塘右丞<lb/>
郎符百憂集使節萬里歸負荷弗我任調笑幾從渠山<lb/>
生水鏡乏伯氏琴聲希後夜㸔明月悵望空庭除<lb/>
谷風下鳴葉江雨上孤岑路長日漸短興淺盃逾深柴<lb/>
<pb n="KR4e0170_WYG_014-40a"/>
荆草色寒猿鶴幽盟尋倒囊出真物山翁驚治音<lb/>
九日不見菊翛然客慮生敲詩追上将攜酒過西隣問<lb/>
訊勞僮僕相逢慰梗萍歌岐南北袂猶帶鴈來聲<lb/>
　　　秋夜懐白忩别駕一首<lb/>
地分清兼俗官常密尚疑寒温兒女怨門巷故人稀極<lb/>
北辰星望海南風土宜長更燒短燭歸鴈度雲遲<lb/>
　　　寄陶劍州一首<lb/>
薊北樹雲合川南山雪深鼓鼙清劍外竹馬候翁臨愧<lb/>
<pb n="KR4e0170_WYG_014-40b"/>
我懸方鏡聞君理素琴揮刀猶記夢聊慰十年心<lb/>
　　　贈劉彦亮歸省葵齋先生一首<lb/>
兒逺親貽念親年兒獨知有心方向日無夢不依葵衛<lb/>
足那堪刈承顔可暫違求生經幾案如對泗洲書<lb/>
　　　題蕭景貴聨慶巻<lb/>
隔年愁倦客繫日駐明顔夢裡雲中舍尊前江上山百<lb/>
齡雙璧潤<hi>父母兼五十故云</hi>萬里一舟還亦有登樓賦歌連舞<lb/>
袖班<lb/>
<pb n="KR4e0170_WYG_014-41a"/>
　　　贈别江瑞石大㕘二首<lb/>
省郎推玅選東土寄司釐河潤宜桑沃風飊撲棗離賦<lb/>
成家範永<hi>瑞石大父嘗居是官故云</hi>官重漢廷儀路近豳詩逺吹嘘<lb/>
上玉墀<lb/>
長安秋氣肅鄒魯道腴深望海風煙異登山今古心近<lb/>
聞豺虎避垂見野棠隂亦有郵籖報春聲對語禽<lb/>
　　　和素翁哭後峯二首<lb/>
介死何疑尚啓棺奸權易犯此為難賜環僅見中興日<lb/>
<pb n="KR4e0170_WYG_014-41b"/>
散帙𡨕搜徃事觀空憶戴船三月夢<hi>余以壬午暮春赴召擬訪後峯于留</hi>
<hi>都不果後峯亦介書淮揚以候情誼有同情者</hi>忍留徐劍百年㸔平生孤調知<lb/>
音少客淚蕭蕭梧雨寒<lb/>
共穿越嶠楚雲横先後相期墓傳旌<hi>徃嵗罷歸余與後峯自浙及閩踪跡</hi>
<hi>相及共道獄中語也</hi>遽訣幽明今隔路顧慚李杜偶齊名無家合<lb/>
禴鄉連社有典優忠死亦生弔哭聲哀慘行路旐翻江<lb/>
月朔雲輕<hi>素翁率相知祖于長安而䆳翁為文祭于京口後峯所感者多矣</hi>
　　　江商濟進士歸南城詩以贈之拜寄相知諸友<lb/>
<pb n="KR4e0170_WYG_014-42a"/>
　　　也<lb/>
客厭遊思薄行遲歸夢安愁蛩鳴入夜去鴈候先寒故<lb/>
國江山在迎門骨肉㸔題書報知舊霜鬢易侵官<lb/>
　　　夀陸元静尊翁浩齋先生<lb/>
東越友佳士相沿頌若翁祀嚴河海序夀擬岳山同抱<lb/>
璞辭刓鑿疏泉養正䝉夜來鄒魯夢孟氏有遺風<lb/>
　　　和西原為鹿門賦新竹一首<lb/>
宿雲長䕶竹舒日尚氤氲病俗寜忘我懐賢可似文坐<lb/>
<pb n="KR4e0170_WYG_014-42b"/>
隂須主竝解籜立孫羣風雨霏縑净蕭森正對君<lb/>
　　　初夏直考功公署賞花喜雨分韻得夜字<lb/>
名華厭濃春好雨占深夜官衙省簿書林丘到臺榭能<lb/>
詩竝曹劉蹇足追軌駕埜望更何期秋風見禾稼<lb/>
　　　奉和素翁致政留别二首<lb/>
頓忘岐泣與絲悲可是經綸薄濟時為約谿山長作主<lb/>
恐教猿鶴漫相疑孤懐西部新敷奏攜手北門舊賦詩<lb/>
何日堯階㸔獸舞綸音逺問定先䕫<lb/>
<pb n="KR4e0170_WYG_014-43a"/>
霜重冠纓雪透簑時哉進退若公何朝廷舊徳方増重<lb/>
林壑閒人又漸多一舫秋風思夜永百年丹訣是天和<lb/>
壺山改色迎歸節到處雲庄著邵窩<lb/>
　　　贈别劉孟齋諫議二首<lb/>
身退名逾重臣行主漸移舞衣慈母戀魚飯故鄉宜鐡<lb/>
漢追先武金人啓後疑春明延佇日誰謂隔天涯<lb/>
愁多因許國别逺敢全身囊裡無遺草<hi>焚之故也</hi>行邉有舊<lb/>
隣<hi>東塘諸君子素以徳同者</hi>心丹君大赤頭白我如新飄泊秋風葉<lb/>
<pb n="KR4e0170_WYG_014-43b"/>
分尊對岸巾<lb/>
　　　九日微醺巡簷獨步憶吾明水使節省親歸興悠<lb/>
　　　然樂何如也作别歌數章走筆録去計與東　方<lb/>
　　　酣白戰亦當倚和以師處贈之義工拙非所計也<lb/>
還鄉人更好倦客最先知可負清秋夢應添月影疑放<lb/>
歌僮亦健細話榻頻移道氣隨君長丘園未穏棲<lb/>
英玅宦情薄老潦吏才疎出處共謀道去留真愧吾廷<lb/>
闈繫日逺鴻鴈退風孤百里元方在牽裾見二雛<lb/>
<pb n="KR4e0170_WYG_014-44a"/>
有淚滴波酒無端愁屋雲隠身迷宦海客路别鄉人禮<lb/>
樂㝠搜任安危列館分明光虗夜席舊草仗更新<lb/>
君行近老親我居逺良友秋雲薄世情江山閲人乆鵲<lb/>
喧聨舞衣門髙舊栽栁亦復念衰遲肉食漸株守<lb/>
　　　南郊即事次函山韻五首<lb/>
春入晴郊曉清分玉宇沉精禋逢有聖昭格本無心匡<lb/>
榻驚孤調華裾憶上林共知淵黙地震鬯若相臨<lb/>
　　　右齋居<lb/>
<pb n="KR4e0170_WYG_014-44b"/>
法從移丹極祥雲集介釐風鈴搖殿閣星曜巻旄旗龍<lb/>
馭垂端拱鴻逵見羽儀小臣魚鴈次露立正䕫䕫<lb/>
　　　右候駕<lb/>
聖顔瞻咫尺天語讃傳齊賈傅懐宣室閭閻達糗藜指<lb/>
占非異味口實飫同圭主徳盤飱外青蒲聽曉雞<lb/>
　　　右賜饌<lb/>
栗牲非備物享配徳惟馨煙燎初騰漢雲霞正繞廷羣<lb/>
宗應受職五緯適孚靈<hi>是夜五星聚營室</hi>陟降歡呼下台躔燭<lb/>
<pb n="KR4e0170_WYG_014-45a"/>
上星<lb/>
　　　右對越<lb/>
六龍來海駕萬乘逐雲開晉錫先登胙儲祥可祀媒<hi>郊後</hi>
<hi>祀髙媒以廣嗣也</hi>清塵道上雨慶讃殿中雷冠舄分清切安危<lb/>
仗有才<lb/>
　　　右扈從<lb/>
　　　入侍慶成宴次鶴坡韻一首<lb/>
閶闔排纎翳春霞覆綺筵穆雍瞻座近鎬宴錫詩傳星<lb/>
<pb n="KR4e0170_WYG_014-45b"/>
佩千官委雲韶九奏前蓬萊涓滴醉歡舞祝豐年<lb/>
　　　慶成宴擬應制一首<lb/>
帝徳運熈載采采神化生清河恊寳厯<hi>今上生之嵗黄河清</hi>億萬<lb/>
光吾明禮樂備三祀底績諧九成圓丘載克類宴錫分<lb/>
彤廷浹紀廢迺興至樂無與京湛露未絶簡河汾收續<lb/>
經駝峯登豆鮮澠醪羃樽清有踐接旦父命賦歸長卿<lb/>
雲霞覆堯堦丹刻卑桓楹重茵絺綌裳列鼎閭閻烹感<lb/>
念俞咈交楫濟鹽梅羮沉煙鬱縹緲拊擊調鏞笙鳯威<lb/>
<pb n="KR4e0170_WYG_014-46a"/>
舞獸馴伏息鶯燕鳴思皇抱世才而多簮紱榮俯仰今<lb/>
昔懐泥途委長纓榛蕪一披徑周道直以平皇天右鴻<lb/>
圖山海無寒盟虎拜祝萬夀想見明良賡<lb/>
　　　嵗暮懐義成一首<lb/>
雪風徹夜寒客嵗聊爾守更長鄉夢多起祝君王夀栢<lb/>
枝傲枯林爭春發穹秀可人滯城隈忍别拂衣䄂惡哉<lb/>
身後名覆此椒花酒<lb/>
　　　贈别義城一首<lb/>
<pb n="KR4e0170_WYG_014-46b"/>
憶君共難時詎望有來日與君同檄時誰知有今日人<lb/>
生㑹别多去住何須惜觀海氣浩壮史才良中律懐安<lb/>
愧我曹贈處言盈帙仰㸔天日清萬里文山出<lb/>
　　　栢林<hi>為吳太僕迺翁作</hi>
手栽稚栢數尺强汝水童童翳洞深落日風煙烏旋集<lb/>
清秋鐘磬鶴鳴隂槐庭食報符先卜棘寺重封耐老臨<lb/>
鄉里衣冠韋杜曲式車何日問雲岑<lb/>
　　　别五谿職方<lb/>
<pb n="KR4e0170_WYG_014-47a"/>
結髮寡交好與君如弟兄出處相與謀有無時可通徃<lb/>
年連疏時初服得返同起落拜賜環郎署均顯融裹瘡<lb/>
君卧床竄斥吾當鋒惆悵强為别踽涼将安從廣陽路<lb/>
如天春明杳登龍一掛秋風㠶木葉紛霏紅海天月正<lb/>
滿居行為銷容弹鋏有餘壮何悲途路窮<lb/>
　　　别梓谿太史<lb/>
兩客最苦别况在秋深時風聲遺欬永月影隨行遲醫<lb/>
瘡床褥間薄竄湖湘支氣息通萬里莫隔為天涯<lb/>
<pb n="KR4e0170_WYG_014-47b"/>
　　　舟次懐涇野東郭<lb/>
涇野四方人東郭一世士翰林輟供奉名州佐撫字𦕈<lb/>
余孤踪懐謫籍漫相次長沙放賈生痛哭亦何事衡山<lb/>
雲幾開岳麓本洙泗過鴈秋風髙求聲永相似<lb/>
　　　舟中對月柬安公石掌科<lb/>
順流下輕舠推篷延素月雲濤銷幾痕江花驚亂發豪<lb/>
雋滯行旅吐吞氣陵轢倒樽諱獨醒數兔忘過察願化<lb/>
君王心秦臺懸鏡闕<lb/>
<pb n="KR4e0170_WYG_014-48a"/>
　　　哭王改齋太史<lb/>
斯人不可作若輩胡為生一語故呐呐寸鐡真錚錚長<lb/>
女扶櫬歸老姑問孫曽<hi>老母乏嗣女長而未有歸痛矣痛矣</hi>向語非石人<lb/>
涕淚應交横<lb/>
　　　紀事贈仲栗<lb/>
誰謂西山髙莫厭丈夫節誰謂南海深莫没丈夫舌千<lb/>
官抗疏一夕同重閽痛下萬行血天子震怒示薄懲生<lb/>
者遭逢死不滅道路人傳紀載繁臺司豫奏台星折丈<lb/>
<pb n="KR4e0170_WYG_014-48b"/>
夫獨立天地間重擔長途足未歇<lb/>
　　　倒屋歎<lb/>
春旱種不入秋潦稼不收天禍若未悔民病何當瘳太<lb/>
隂浸淫亦過虐海潮失候河流濁乘風濤捲氷山横坐<lb/>
㸔陸地藏舟壑去年田家作茅屋晝夜勞勞淘不足今<lb/>
年蕩析没雉堵竈沉井塞青蛙窟老婦啼㓜兒哭疲農<lb/>
束手還空腹盡日輸傭可一哺樹食薪衣霜露宿沮洳<lb/>
未可脱溝塍未可辨棄妻賣兒幸有存他生未卜今生<lb/>
<pb n="KR4e0170_WYG_014-49a"/>
見<lb/>
　　　滄州道中阻風<lb/>
南風盡日吹北棹未可捷郤思南棹時曽病北風渉人<lb/>
南人北天不知終有不足令人非我行遲速信所徃天<lb/>
風順逆夫何疑<lb/>
　　　徳州道中喜遇用脩舜卿二太史<lb/>
望望平原路臨風拜使君銜舟追太史擊楫訪湮淪更<lb/>
燭元非夢匡牀重倚雲莫疑顔色好深谷有私春<lb/>
<pb n="KR4e0170_WYG_014-49b"/>
　　　宿武城純甫叙别<lb/>
萍跡十年夢今宵一臂通若為輕别恨曽似未相逢破<lb/>
屋貧堪忍操舟道欲從無端南北路怨殺五更風<lb/>
　　　清源旅興<lb/>
輕舟舊路水波平細檢行藏負半生二九年光渾大夢<lb/>
尋常作用總虚名省曹肉食再逾考喪罪宵奔四度行<lb/>
<hi>自入仕兩以喪歸兩以罪歸</hi>可信滄州吾道在秋雲漠漠本無情<lb/>
　　　南望分水<lb/>
<pb n="KR4e0170_WYG_014-50a"/>
伏濟出流汶分岡坼轉瀾日浮湖射白秋薄栁欹寒北<lb/>
極本來近東山不厭㸔漁歌才到耳欲和未應難<lb/>
　　　九日過東郡<lb/>
九日淹東郡何方把菊枝幽懐増旅思好景向人移骨<lb/>
肉驚殊候團欒笑共巵雲深孤鴈没風信正南飛<lb/>
　　　偶聞大同捷報<lb/>
為問雲中使馳書捷報歸君恩寛解網師吉慎虞機反<lb/>
側初眠席邉陲舊作威才聞布醲賞惆悵誦緇衣<lb/>
<pb n="KR4e0170_WYG_014-50b"/>
　　　濟州夜泊書懐<lb/>
寒知湖短草秋思客長舟不盡乾坤恨空嗟日月流文<lb/>
名慚舊負官謗逐時休欲把晴江釣飄飄對浴鷗<lb/>
　　　三韻偶成<lb/>
畜馬必禁蠶蠶盛馬弗息驤騰壯且貞莫敵絲緜力物<lb/>
理偶亦然成敗何須惜<lb/>
每見人缺齒不聞人㫁舌稟受氣則均柔存剛故折剛<lb/>
柔各有施何事論工拙<lb/>
<pb n="KR4e0170_WYG_014-51a"/>
蘭室亦窅寂鮑肆争喧填氣味固有别好惡由人遷倒<lb/>
置任是非種蘭方自妍<lb/>
　　　豐沛觀水<lb/>
平生悲惻懐秋風颯扁舟夙昔絶溝潢變作江湖游隂<lb/>
沴苦為虐懐襄故陵丘髙黍没短穗古樹騰蛟虬開㠶<lb/>
過鳥下放楫奔天流村落絶煙炊郊野無尨訧賑貸豈<lb/>
長活罌甒荒餘秋畫圖獻天子野謀亦先憂<lb/>
　　　秋江雜詠寄謝趙體仁憲副<lb/>
<pb n="KR4e0170_WYG_014-51b"/>
候鴈低欲下澄江秋正深飄颻行旅思蕭索宦遊心重<lb/>
碧拈時味真丹静裏尋憧憧日遲暮向意是山林<lb/>
拂鏡猜蓬鬢霜痕較去年安危海内士迂拙井中泉棹<lb/>
郤迎濤急林疎落葉穿細探生理昧齚齶任書天<lb/>
鷺立晴波白鴉隨落葉紅帽欹非着雨絺薄更嫌風墮<lb/>
淚鮫居使生涯魚飯翁清淮酒如許歌擊破缶空<lb/>
平岡屋架草髙樹水衣苔是處蛟黿窟方須撫馭才<hi>謂體</hi>
<hi>仁也</hi>煙塵一道静㠶影半湖開秋盡柴荆逺姑山入夢來<lb/>
<pb n="KR4e0170_WYG_014-52a"/>
禮樂隆三代丘園繫兩生誰䝉稽古力深負冠時榮再<lb/>
出何妨直寸心非近名兒童走閭巷先識欲歸情<lb/>
　　　偶書<lb/>
誰復為國士髙築黄金臺天閑斥神駿康荘䇿駑駘轉<lb/>
圜在君心無勞傷壮懐<lb/>
直弦未必死曲鈎未必侯曲直本自我榮辱匪人謀君<lb/>
㸔草莽中尺土封骷髏<lb/>
蠶食桐必死熏桐蠶迺浴玉逢石必傷有石堪攻玉邪<lb/>
<pb n="KR4e0170_WYG_014-52b"/>
正不相能君子聊自足<lb/>
夜深扣人門門深主睡熟拾塊代手力剥啄聲自續門<lb/>
開主相迎擲塊當衢陸<lb/>
舟左柁必右舟前楫反後順逆本利濟㠶舉為風受彼<lb/>
哉胡越心相應亦如手<lb/>
春風扇和曛抽蘭蔓鈎棘秋風肅寒鋩棘刈蘭猶昔識<lb/>
此造化心隂陽自消息<lb/>
松栢干雲霄藤蘿障煙霧相比莫相容特立形攀附善<lb/>
<pb n="KR4e0170_WYG_014-53a"/>
惡果不移良亦由所賦<lb/>
麟趾不踐蟲破鏡必食父物性固有然而情何好惡令<lb/>
人咎化工白晝虎當路<lb/>
清流日滔滔濁河時怒號誰云總為水清濁爭分毫盃<lb/>
盂試澄濾勉旃在吾曹<lb/>
　　　錢塘懐古柬張文林大㕘<lb/>
忍㸔宫闕地盡屬草萊家百頃西湖曲幾行南樹斜亭<lb/>
臯倚天畔邊騎亂風笳帝子知何在陵原曉度鴉<lb/>
<pb n="KR4e0170_WYG_014-53b"/>
宿霧隠山幕隂風破海紋英雄淚幾下經畧事前聞夢<lb/>
裏飛秦獄囊中蘇白文謀身亦儒術逋老慣眠雲<lb/>
　　　過嘉興懐宣公祠<lb/>
清淚何能忍懐賢空白頭匡時大義疏靖難主恩浮江<lb/>
漢離憂日羮醪屬薦秋還㸔蘇子表諸葛正安劉<lb/>
脩容遙式拜清夜月明船哀痛㸔遺詔方書信異傳官<lb/>
資𤓰果並國祚古今憐我亦南遷客雙龍宿草阡<lb/>
　　　桐江釣臺寄謝韓大之道長<lb/>
<pb n="KR4e0170_WYG_014-54a"/>
丹樹哀鳴瀨蒼雲擁敝裘衣冠三代後人物四翁流爵<lb/>
命終辭漢河山更幾劉只今煙釣地纁帛日徴求<lb/>
越碑孤嶂絶如待逐臣㸔范老先憂國嚴君乆薄官髙<lb/>
祠斜日裏衰草向冬寒世務牽雙鬂年來又小冠<lb/>
素練净江色遊絲牽㫁涯征途吟葉樹野望宿鷗沙寥<lb/>
落賓臣主清髙處士家維舟重瞻仰一拜一興嗟<lb/>
　　　過鶴山祠<lb/>
一疏人如在百年懐正深鈎弦成異數燥濕自遺音道<lb/>
<pb n="KR4e0170_WYG_014-54b"/>
路浮生計鄉閭祀典心相知若箇事何比萬南金<lb/>
　　　拜清獻墓寄謝寒谷太守<lb/>
蕭森宻煙霧爽氣日深楸黄鳥天邉下青山江上流盟<lb/>
心先静夜執手後䖍州鶴老琴聲古清風猶故丘<lb/>
　　　再哭楓山先生寄方棠陵<lb/>
節為甘貧苦名多蚤退全死生真晝夜心事對青天入<lb/>
望江山舊能忘杖屨前相逢問驥子猶解守遺編<lb/>
　　　嘉興道中喜遇東郭明水<lb/>
<pb n="KR4e0170_WYG_014-55a"/>
客睡不就枕寒燈剔更花同心下日脚聚首向天涯饌<lb/>
實形分鼎<hi>三舟各出行厨對酌</hi>舟虛道一家喜逢翻怨别殘堞暮<lb/>
悲笳<lb/>
　　　常山公署見明水留題用韻并懐東郭<lb/>
去國莫教先若水<hi>明水年最少</hi>移家未許借荆溪<hi>東郭謫居相近</hi>度<lb/>
雲最愛秋山近<hi>過此即江西</hi>滴露曽分曉樹低㡬泛雪舟天<lb/>
入畫<hi>二公近訪陽明</hi>重過煙洞月開籬平生仰仗知何事可信<lb/>
門無鳳字題<lb/>
<pb n="KR4e0170_WYG_014-55b"/>
　　　廣信道中一首柬費鐘石江茂穀<lb/>
暫時問道人浮梗湖海江淮山又溪明發漸聞鄉語近<lb/>
耿懐應有故人知夜長月落烏皮几雨薄霜寒白接䍦<lb/>
何地相逢重相許鳳池鷗渚總忘機<lb/>
　<lb/>
　<lb/>
　<lb/>
　東洲初稿巻十四<lb/>
</p>
<p>
</p>
  </div>
<div>
<head>東洲初稿</head> <lb/>
    <p>
<pb n="KR4e0170_WYG_015-1a"/>
欽定四庫全書<lb/>
　東洲初稿<lb/>
　　附録<lb/>
　　　與夏于中夜話感而有作<lb/>
　　　　　　　　　　　　石淙病叟楊一清<lb/>
幾月蓬頭不出門故人相見忽驚魂夜燈深語飜疑夣<lb/>
病眼慵開轉更昏萬古乾坤還正氣百年宗廟自深恩<lb/>
亦知人衆天終勝得失窮通未足論<lb/>
<pb n="KR4e0170_WYG_015-1b"/>
釋褐年方壯憂時志未償西江四君子北闕幾封章山<lb/>
館繁新暑扁舟繫夕陽定知為别後魂夣亦飛揚<lb/>
楚雨淒風次第經此身如葉任飄零西江文獻真無忝<lb/>
髙廟神祗合有靈秪恐憂時頭易白郤逢同調眼須青<lb/>
敢言聖世多麟鳳不使三閭詫㒔惺<lb/>
　　　夏吏部于中以諫除名方巾士服訪予里第予<lb/>
　　　避暑山中弗克㑹也聞而賦此他日將寄之<lb/>
　　　　　　　　　　　　　　　二泉邵寶<lb/>
<pb n="KR4e0170_WYG_015-2a"/>
南歸吏部戴方巾冉水東頭訪病人萬里孤槎浮海夣<lb/>
片言九死報君身風從逺道來應好暑向深山避却真<lb/>
我欲贈君無可贈兩山泉脉一般春<lb/>
　　　鄙言録上東洲先生契兄聊寄遐思<lb/>
　　　　　　　　　　　　　　　白浦朱節<lb/>
昔聞淵明歸黄花滿三徑東籬見南山悠然有餘興饑<lb/>
餐秋菊英腴養亦何正先生淵明流清臞非俗病濯纓<lb/>
還旴江稽顙拜休命嗟余掩枕席林泉約斯訂動静㴠<lb/>
<pb n="KR4e0170_WYG_015-2b"/>
至機君今登妙境世運如轉圜窮達皆云幸<lb/>
　　　敘曰東洲子上書獲罪罷官南歸㑹江畬子自<lb/>
　　　外至撫時感事有漆室之憂焉爰賦小詩奉宣<lb/>
　　　雅操　　　　　　　　　　京口唐鵬<lb/>
聖主憂勤降輦輿小臣慚負此冠裾孤忠耿耿雙垂涕<lb/>
<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>立皇皇十上書每以起居懐<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御故將生死等籧廬<lb/>
臨岐莫惜豐城劍即委江湖氣有餘<lb/>
長安風日暗塵埃閶闔沉沉晝不開秪為懐柔朝岱岳<lb/>
<pb n="KR4e0170_WYG_015-3a"/>
非縁封禪訪蓬萊諸公未解皇王畧萬死惟祈日月逥<lb/>
歸去敢言山色好五雲回首有餘哀<lb/>
　　　奉送天官夏先生南行草率請教　沈霽<lb/>
諫垣自古多忠義郎署于今有直臣撻死不回三寸舌<lb/>
舍生無愧百年身巡遊消息驚黎庶貶謫精誠動鬼神<lb/>
誰向上方還借劍殿前重斬獻諛人<lb/>
　　　東洲初約駕長船與余偕行卒尋訪不得見迯<lb/>
　　　名也沈侍御謂見之河西務且有作用韻寄聲<lb/>
<pb n="KR4e0170_WYG_015-3b"/>
　　　兼簡舒萬二執事以為然否　　歐陽重<lb/>
上疏只因期報主讀書元自學為臣九重日射汚輪血<lb/>
萬死天留去國身謾説海翁還易慮可憐漁父亦傷神<lb/>
江行好是埋名姓莫道識聲無故人<lb/>
　　　　　　　　　　　　　　　　　閻閎<lb/>
禮嚴聖主勒封期疏抗孤臣碎首時萬里生還猶是福<lb/>
一朝諫納敢言遲雲深鳳闕春光别雨沃山田穡事宜<lb/>
松徑定知有人候閒居肯與賦江蘺<lb/>
<pb n="KR4e0170_WYG_015-4a"/>
　　　　　　　　　　　　　　　　　熊相<lb/>
西南山水旴江秀前有圭峰後有君豈獨聲名追徃哲<lb/>
尚教鄉曲嗅餘芬松篁又見嵗寒節臺閣久傳官樣文<lb/>
天意定為斯世計野心未許付閑雲<lb/>
　　　憶昔一章奉和鄭繼之贈别黄伯固贈别東州<lb/>
　　　夏年兄先生歸麻姑山　　　　　方豪<lb/>
憶昔初笄日容華射鏡臺自嫌空名處遥指上宫來寂<lb/>
寞闗雎響招揺舞燕材久能甘斥逐寧復怨塵埃白髮<lb/>
<pb n="KR4e0170_WYG_015-4b"/>
難移志紅顔合受灾麻姑㩦手日歌罷嶺猿哀<lb/>
　　　鄙詩一章固知不足以辱行囊聊以見意而已<lb/>
　　　　　　　　　　　　　　　　汪應軫<lb/>
大庭言路有人居何事通才亦我疎去國尚焚新諫草<lb/>
歸家只掃舊門閭朱雲檻在腸先斷阮籍車回哭未餘<lb/>
感極君恩賜骸骨無心投賦弔江魚<lb/>
　　　　　　　　　　　　　　　貴溪夏言<lb/>
奔走傷心萬里天北來消息每驚傳百年此日逢多難<lb/>
<pb n="KR4e0170_WYG_015-5a"/>
千古吾鄉有四賢賈誼才名均行輩劉蕡科第我同年<lb/>
獨慚不與東都籍短疏何時玉陛前<lb/>
　　　昨㑹後情不自已賦得胡説一首録上見意<lb/>
　　　　　　　　　　　　　　　　　王顔<lb/>
彩鳳煢然向日鳴孤忠耿耿滿朝驚敢言底事千金重去<lb/>
國空囊一葉輕身換綸巾歸故里功收汗簡著芳聲直<lb/>
令真氣充寰宇未必皇天誤此生<lb/>
　　　先生非言官也而能言人之所不敢言且其言<lb/>
<pb n="KR4e0170_WYG_015-5b"/>
　　　一皆至誠惻怛之所不能自已者非但隨聲附<lb/>
　　　和而已也非所謂鳳鳴朝陽者乎杞聞之竦踴<lb/>
　　　欣慶故不媿謭陋作鳴鳳篇少模寫先生憂世<lb/>
　　　之志非敢謂揄揚也　　　　　　　鄧杞<lb/>
威鳳能瑞世所貴在一鳴不鳴豈不逸奈此心怦怦岐山<lb/>
鳴自然茲焉鳴不平不平豈為躬鑾輿多意行東巡復西<lb/>
狩詎肯安華清天家非細故所繫萬鈞輕嫠婦尚有憂<lb/>
而況朝之英夫子有諫疏忠義何觥觥辭氣真激烈有<lb/>
<pb n="KR4e0170_WYG_015-6a"/>
如葵藿傾回天信有機終然萬里城屹屹鞏皇圖天聽<lb/>
時鏗鍧幸哉得輕貶誰謂非聖明吾道信有光吾旴與<lb/>
有榮乃知夏夫子四海心京京<lb/>
　　　　　　　　　　　　　　　　　雷昱<lb/>
暫解朝衣未許閒徵書指日下天闗資身厚禄輕如芥<lb/>
憂國嘉猷重若山堪嘆君遭韓子貶緬惟漢召賈生還<lb/>
共稱直道竒男子抗疏宸廷敢犯顔<lb/>
　　　　　　　　　　　　　　　金谿曽漢<lb/>
<pb n="KR4e0170_WYG_015-6b"/>
京洛何多士鄉江更幾人排雲來苦口對日勇忘身人<lb/>
事無終極君恩有屈伸巳聞歸八駿端拱在楓宸<lb/>
　　　竊讀諫章感賦録乞垂鑒　　　　李崇<lb/>
輕身重義振綱維未信媸妍鏡有私消變首祈袪彗孛<lb/>
奕棋傍視繫安危出須穴鳳來儀日處暫潜龍勿用時<lb/>
四海蒼生霖雨待仰資聖治並唐虞<lb/>
　　　天官夏東洲先生以言事得罪寔與有宋胡忠<lb/>
　　　簡謫嶺表王簡卿歸天台同一機軸生非敢比<lb/>
<pb n="KR4e0170_WYG_015-7a"/>
　　　王瀘溪劉龍洲輩然效顰西子之意不能不形<lb/>
　　　扵筆翰之間故凑和王槐軒押因以見古今之<lb/>
　　　竒偉焉　　　　　　　　　豐城黎順<lb/>
觸諱披鱗試一鳴並遊英俊總心驚從違實繫時通塞<lb/>
去就應為國重輕綵鳳獨呈希世瑞黄鐘不是等閑聲<lb/>
漢皇欲守無疆業長策安能外董生<lb/>
　　　久違清誨梅渇殊甚小詩奉覽見企仰之意而<lb/>
　　　巳　　　　　　　　　　　　　金章<lb/>
<pb n="KR4e0170_WYG_015-7b"/>
讜論陳來愧素餐馬蹄三宿出長安一天夙霧回瞻逺<lb/>
萬頃狂瀾獨障難但使乘輿留闕下不妨簮屨去江干<lb/>
東洲劄子南陽表千古人將伯仲㸔<lb/>
欽差提督撫治鄖陽等處地方右副都御史王縝謹題<lb/>
為陳言激切事臣聞自古人君納諌則聖拒諫則狂納<lb/>
諫則興拒諫則危納諫則治拒諫則亂歴歴明騐具在<lb/>
方册然人臣之於君猶子之於父也子諫父不納遂不<lb/>
復諫是忘父也臣諫君不納諫遂不復諫是忘君也臣<lb/>
<pb n="KR4e0170_WYG_015-8a"/>
自讀書素懐忠義豈敢負陛下而忘厚恩徒靦顔以充<lb/>
位為哉臣近聞兵部等部郎中等官黄鞏夏良勝張衍<lb/>
瑞等巡按陜西御史張文明翰林院修撰等官舒芬等<lb/>
各盡所見陳言勸諫陛下巡狩之事其言樸直多有忤<lb/>
觸致䝉震怒將黄鞏等或為民降級或監禁痛責臣寢<lb/>
食不寧晝夜憂惕不意聖朝亦有此事外亦傳聞人心<lb/>
驚駭以為黄鞏夏良勝張文明舒芬等言有不當其心<lb/>
不過忠愛陛下耳且言者正直乃所以彰陛下之聖明<lb/>
<pb n="KR4e0170_WYG_015-8b"/>
也正宜褒容以大開諫諍之路以永保豐泰之治豈可<lb/>
加以罪謫而取譏於後世乎伏望陛下念上天眷命之<lb/>
至重思祖宗創業之至艱明目逹聦體舜之好察邇言<lb/>
檢心責巳法湯之改過不吝詔布天下與日俱新將黄<lb/>
鞏等勑行該部通查録用將直𨽻山東等處伺候人夫<lb/>
馬匹盡行放回耕種以示再無巡狩之舉仍將中外所<lb/>
切齒罪惡顯著者拿問究治以慰祖宗在天之靈以慰<lb/>
天下仰望之心則臣死無憾矣今日之事猶有大而急<lb/>
<pb n="KR4e0170_WYG_015-9a"/>
者乞勅府部勲戚大臣及科道等官公同㑹議推選相<lb/>
應宗室教養于宫以待前星光啟然後遣還本國或㑹<lb/>
查國朝事例日取親王以備司香之典以同報本以親<lb/>
血屬祖宗不勝幸甚如臣者欺罔合加重治以謝天下<lb/>
臣叨大臣之末甘為陛下一死不忍宗社之將危也是<lb/>
以披肝瀝血上言臣無任犬馬激切之至縁係陳言事<lb/>
理未敢擅便為此具本差承差親齎謹題請㫖<lb/>
巡按直𨽻監察御史臣葉忠謹題為宥言事以培士氣<lb/>
<pb n="KR4e0170_WYG_015-9b"/>
以昭聖政事臣聞蘓軾告其君曰為國者平居必嘗有<lb/>
亡軀犯顔之士則臨難庶幾有狥義守死之臣若平居<lb/>
尚不能一言則臨難何以責其死節此可見士氣不可<lb/>
以不預養也又曰彈劾積威之後雖庸人亦可以奮揚<lb/>
丰采消委之餘雖豪傑不能以振起此可見士氣係於<lb/>
上之所養何如也是以聖人制世御俗獨化於陶釣之<lb/>
上初未嘗挾其難犯之威以輕加於易制之士惟養其<lb/>
精華果鋭之氣使之真足以應吾紛然不齊之求凡天<lb/>
<pb n="KR4e0170_WYG_015-10a"/>
下伏藏之禍未發之機人所不敢言者亦將不顧利害<lb/>
生死而陳之於吾前而隠然有虎豹在山之勢斯足以<lb/>
昭聖明之政而意外之虞無自發焉茍徒取其委靡茸<lb/>
瑣之人而縶其手足於規矩繩墨之内曰茲固可以保<lb/>
其禄位者則士氣日以銷鑠雖其職所當言分所當為<lb/>
亦將蓄縮自顧以全其寵也又安望其出位敢言以陰<lb/>
沮姦宄未發之機哉他日又安望其仗節守死以當患<lb/>
難之衝哉我朝自祖宗以來培養士氣逺過前代近年<lb/>
<pb n="KR4e0170_WYG_015-10b"/>
為逆瑾所沮幾至掃地伏遇皇上獨奮乾剛明正瑾罪<lb/>
以謝天下四方之士庶幾少吐生氣莫不争自淬礪以<lb/>
求無負於清議一旦遇有可言之事亦莫不争進其説<lb/>
以求無負於朝廷雖其間所言或有過當致犯逆鱗之<lb/>
諱而一時精華果鋭之氣猶足以嫓美前人垂譽後世<lb/>
者凡此皆我聖天子之仁慈有以振作培養天下之士<lb/>
之氣也近日恭遇陛下將有南巡之舉科道等官伏闕<lb/>
待罪巳奉溫㫖而吏部等衙門郎中等官張衍瑞黄鞏<lb/>
<pb n="KR4e0170_WYG_015-11a"/>
夏良勝舒芬等復出位僭言致冐天威凡一時言事皆<lb/>
置之獄或至死者繼而又有斥逐貶謫之命焉夫張衍<lb/>
瑞等所言與科道等官所言同一事也陛下顧容於此<lb/>
而獨罪於彼者豈非以張衍瑞等出位僭言之罪法所<lb/>
不貸者哉臣聞官有大小愛君之心則一況事有闗於<lb/>
君身宗社之大者又非可拘以常職隠忍而不之言也<lb/>
何以言之彼寧王謀為不軌之心路人皆知之平居士<lb/>
大夫相與語於朝庶民相與語於道而獨不以告陛下<lb/>
<pb n="KR4e0170_WYG_015-11b"/>
者何哉盖以寧王乃宗室之親在祖訓有風聞之禁欲<lb/>
求其事伏而未發而寧王方且竊弄陛下之威權以箝<lb/>
制天下之口如副使胡世寧稍與齟齬即托以他事誣<lb/>
以重罪凡陛下培養之士之氣為彼所銷鑠者多矣然<lb/>
君臣大義無所逃於天地之間而一時激烈之氣又有<lb/>
賁育所不能奪者故張衍瑞等聞陛下將有南巡之舉<lb/>
恐彼因得逞其姦謀固不敢明言以激其變而又不忍<lb/>
不言以防其姦雖至醫士武弁之流亦昌言於朝而越<lb/>
<pb n="KR4e0170_WYG_015-12a"/>
職之罪不暇計也夫屠人驅牛羊而戮之市猶宛轉跳<lb/>
梁不即就死而況人為萬物之靈顧不知自愛其身哉<lb/>
今張衍瑞等冐死敢言畧無所顧忌者由忠愛於陛下<lb/>
者有甚於愛其身而陛下拾肆年養士之功至是果獲<lb/>
其明效也陛下又何忍寘之法而不鑒其心以全其氣<lb/>
哉臣觀自古人君如漢武帝唐太宗之賢每遇汲黯魏<lb/>
徵之直諫雖勉强優容而卒莫能盡行其説盖優容於<lb/>
一時者世主之所可勉而盡行其説者在明君猶難之<lb/>
<pb n="KR4e0170_WYG_015-12b"/>
也今陛下遇張衍瑞等有言雖厪切責若無所容而南<lb/>
巡之命徑亦中止且因此漸以覺悟一遇寧王賢孝之<lb/>
請遂燭其姦若親履其地目擊其事者則張衍瑞等進<lb/>
言之意固得伸於聖明而斥逐貶謫之命乃堅不可回<lb/>
焉豈陛下能為明君之所難勉而反不能容世主之所<lb/>
能容哉臣有以仰窺陛下切責之令特出於一時觸忌<lb/>
之餘而悔悟之真則漸萌於俯察之後張衍瑞等至今<lb/>
不䝉矜宥者豈拘於成命歟抑有所待歟大抵人君之<lb/>
<pb n="KR4e0170_WYG_015-13a"/>
渙頒命令惟其是而巳茍有所不安雖拾易之不為過<lb/>
一日更之不為速陛下豈以是為計哉或者萬幾之擾<lb/>
未暇念及而臣等有言責者方以言為諱而徒以將順<lb/>
其美臣之罪可勝誅哉夫李惠等幸荷聖明得察其心<lb/>
而行其言彼雖死亦瞑目矣況其間僥倖於不死者又<lb/>
豈以斥逐貶謫為憾哉臣猶進是言者竊念士氣之養<lb/>
與否係社稷之安危且恐謀為不軌者縁是得以借口<lb/>
以逞其私也故冐死為陛下言之伏望聖明擴天地之<lb/>
<pb n="KR4e0170_WYG_015-13b"/>
量霽雷霆之威以全人才精華果鋭之氣如䝉乞勑該部<lb/>
將前項言事官員早加議處如死者則贈其官并蔭<lb/>
其子至凢斥逐貶謫及為寧王素所誣䧟者均賜召還<lb/>
以復其位使天下聞之皆曰前者斥逐貶謫之譴由張<lb/>
衍瑞等出位僣言之故自取之辱也今者襃嘉欽恤之<lb/>
典乃聖主棄瑕録善之誠非常之恩也庶士氣賴以復<lb/>
振皆將出死以取辨於多事之時而明良之遇播在史<lb/>
册傳諸方來豈不足以昭聖政於千萬世之逺哉臣以至<lb/>
<pb n="KR4e0170_WYG_015-14a"/>
愚極陋不知忌諱抵冐至此惟陛下寛其斧鑕留神採<lb/>
納臣無任震慴待罪之至為此具本順差舍人王芹親<lb/>
齎謹題請㫖<lb/>
山西等道監察御史臣熊相等謹題為表直臣以彰聖<lb/>
徳事臣聞君徳莫大於仁明臣道莫先於忠直君有機<lb/>
禍不測而臣不陳之非忠直也臣之心迹既明而君不<lb/>
恕之非仁明也先年宸濠陰謀不軌之時大學士費宏<lb/>
翰林院編修費宷每發其惡於朝竟為宸濠所忌誣以<lb/>
<pb n="KR4e0170_WYG_015-14b"/>
罪而謗之尚賴陛下之仁明得以致事家居及上年乘<lb/>
輿之欲南巡也今謫官為民原任翰林修撰舒芬郎中<lb/>
張衍瑞等員外夏良勝等主事萬潮等大理寺寺正周<lb/>
敘評事姚汝臯等行人巴思明等固知陛下之天威無<lb/>
所不征無所不克也況此逆藩之么麽乎但慮其奸人<lb/>
刺客布在長途恐六師野次而一旦蹈其機伏則未免<lb/>
毒蜂入懐賁育失色之悔徒以反謀雖得於風聞野迹<lb/>
未徵於耳目且親王也地親位重不敢易言之故託事<lb/>
<pb n="KR4e0170_WYG_015-15a"/>
以留行焉不顧出位之罪争致狂戅之詞非陛下之仁<lb/>
明曲為生全之豈不皆至如陸震孟陽何遵劉校詹軾<lb/>
劉槩李惠余廷瓚林公輔等之死於道路乎今宸濠果<lb/>
反矣逺勞聖駕然後掃平則費宏等之先見舒芬等之<lb/>
赤忠亦既昭昭矣以陛下之仁明忍終棄之乎昔宋仁<lb/>
宗始怒范仲淹歐陽脩之伏閣也俱命逺貶未幾悟其<lb/>
忠直不次大用之千古稱賢君焉陛下聖明豈仁宗可<lb/>
比顧肯以此一事讓之耶如䝉伏乞勅吏部查議將各<lb/>
<pb n="KR4e0170_WYG_015-15b"/>
官生者召還或量為陞用死者加贈或録其子孫則陛<lb/>
下之喜怒真無固必臣子之肝膽争相披瀝矣奉聖㫖<lb/>
該部知道<lb/>
吏部為開讀事該本部題文選清吏司案呈照得正徳<lb/>
拾陸年肆月貳拾貳日欽奉詔書内一欵正徳拾肆年<lb/>
文武官員人等為因諫止巡遊跪門責打降級改除為<lb/>
民充軍等項該部具奏起取復職酌量陞用被打死者<lb/>
情尤可憐各追贈諭祭仍廕其一子入監讀書内有充<lb/>
<pb n="KR4e0170_WYG_015-16a"/>
軍故絶者一體追贈諭祭查訪親屬量與優養欽此欽<lb/>
遵查得正徳拾肆年肆月初二日該錦衣衛親軍指揮<lb/>
使司題為守衛事節該奉大行皇帝聖㫖孫鳳等一百<lb/>
七名這厮每不務本等辦事却乃朋出妄言多方訕謗<lb/>
好生無理每人去衣打三十孫鳳陸俸張衍瑞姜龍舒<lb/>
芬俱調外任不許夤縁起用京職亦不許該部并科道<lb/>
及撫按等官朦朧推舉録用其餘的各罰俸陸箇月再<lb/>
有違犯的都重治不饒該部知道欽此本月十七日又<lb/>
<pb n="KR4e0170_WYG_015-16b"/>
准錦衣衛鎮撫司手本為傳奏事該本司題節該奉大<lb/>
行皇帝聖㫖這厮每不務本等職業假託言事奏擾黄<lb/>
鞏陸震夏良勝萬潮陳九川每人打五十都降去為民<lb/>
不許夤縁起用如該部并科道及撫按等官朦朧推舉<lb/>
的重治不饒徐鏊打五十發煙瘴地面永逺充軍家小<lb/>
隨住欽此又准該司手本該本司題節該奉大行皇帝<lb/>
聖㫖這各犯不思官守執事出位妄言林大輅余廷瓚<lb/>
打五十降三級俱調出外任但不許夤縁起用京職如<lb/>
<pb n="KR4e0170_WYG_015-17a"/>
該部并科道及撫按等官朦朧推舉的都重治不饒其<lb/>
餘的每人打四十降二級欽此又准該司手本該本司<lb/>
題節該奉大行皇帝聖㫖周敘這厮不以平刑為職輕<lb/>
躁奏擾打五十降三級調出外任但不許夤縁起用京<lb/>
職如該部并科道及撫按等官朦朧推舉的都重治不<lb/>
饒其餘的每人打四十降二級欽此欽遵俱連人發送<lb/>
到司除罰俸官員行令欽遵徐鏊拘連當房妻小押發<lb/>
貴州都司烏撒衛充軍黄鞏夏良勝萬潮陳九川送順<lb/>
<pb n="KR4e0170_WYG_015-17b"/>
天府給引照囬原籍為民外查得數内兵部車駕清吏<lb/>
司員外郎陸震工部營繕清吏司主事何遵刑部山西<lb/>
清吏司主事劉校照磨劉珏大理寺左評事林公黼行<lb/>
人司左司副余廷瓚行人詹軾劉㮣孟陽李紹賢李惠<lb/>
各被打因傷身故兵部武選清吏司等衙門郎中等官<lb/>
孫鳳等節該本部遵照前㫖題奉欽依兵部武選清吏<lb/>
司郎中孫鳳調湖廣徳安府刑部浙江清吏司郎中陸<lb/>
俸調江西撫州府吏部文選清吏司郎中張衍瑞調山<lb/>
<pb n="KR4e0170_WYG_015-18a"/>
西平陽府禮部儀制清吏司郎中姜龍調福建建寧府<lb/>
俱同知翰林院修撰舒芬調福建市舶提舉司副提舉<lb/>
大理寺左寺署左寺正事右寺副周敘䧏浙江温州府<lb/>
永嘉縣縣丞右寺右寺正金罍降太常寺典簿㕔典簿<lb/>
右寺署右寺副事左評事郭五常降通政使司經歴司<lb/>
知事左寺署左寺副事左評事孟廷柯降戸部署左寺<lb/>
副事右評事郝鳳升降都察院右寺署右寺副事右評<lb/>
事張仕鎬降南京刑部左寺左評事傅尚文降南京戸<lb/>
<pb n="KR4e0170_WYG_015-18b"/>
部右寺右評事蔡時降南京都察院右評事姚汝臯降<lb/>
刑部俱照磨所照磨工部營繕清吏司主事林大輅降<lb/>
湖廣夷陵州判官都水清吏司主事蔣山卿降南京前<lb/>
軍都督府經歴司都事行人司行人陶滋巴思明李錫<lb/>
顧可久鄧顯麒黄國用王瀚熊榮楊泰王懋李儼潘鋭<lb/>
劉黻張岳俱降南京國子監學正本年九月又該華盖<lb/>
殿大學士楊等題為作養人材事正徳十四年九月内<lb/>
該翰林院開送庶吉士汪佃等到部除授該本部擬將<lb/>
<pb n="KR4e0170_WYG_015-19a"/>
數内江暉馬汝驥擬授翰林院編修王廷陳吏科汪應<lb/>
軫戸科俱給事中曹嘉浙江道御史等因節該奉大行<lb/>
皇帝聖㫖江暉馬汝驥王廷陳汪應軫曹嘉出位妄言<lb/>
罰俸俱除外任欽此該本部題奉欽依將庶吉士江暉<lb/>
除授直𨽻廣徳州馬汝驥山西澤州王廷陳河南裕州<lb/>
汪應軫直𨽻鳳陽府泗州俱知州曹嘉除授直𨽻大名<lb/>
府推官訖又查得正徳十五年九等月節該大常寺典<lb/>
簿金罍奏稱親老乞要終養都察院照磨郝鳳升通政<lb/>
<pb n="KR4e0170_WYG_015-19b"/>
使司知事郭五常國子監學正顧可久各奏稱有疾乞<lb/>
要回籍調理等因節該本部題奉欽依准放回還侍養<lb/>
及調理去訖又查得學正鄧顯麒於本年六月王懋本<lb/>
年八月副提舉舒芬正徳十六年正月各丁憂回籍守<lb/>
制去訖及又查得知州王廷陳近因縁事擬降雜職學<lb/>
正王翰近巳病故通查案呈到部㸔得郎中等官黄鞏<lb/>
等冠帶醫士徐鏊各因具疏諫止巡遊黜調改降充軍<lb/>
員外郎等官陸震等一十一員因傷身故今奉明詔合<lb/>
<pb n="KR4e0170_WYG_015-20a"/>
無將郎中黄鞏孫鳳陸俸張衍瑞姜龍署員外郎主事<lb/>
夏良勝主事萬潮林大輅蔣山卿署左寺正周敘署左<lb/>
寺副孟廷柯署右寺副張仕鎬左評事傅尚文右評事<lb/>
蔡時姚汝臯查有相應員缺各復原職如無原缺添註<lb/>
其年資巳深者查照陞用侍親右寺正金罍養病署左<lb/>
寺副郝鳳升署右寺副郭五常行人顧可久丁憂行人<lb/>
鄧顯麒王懋修撰舒芬七員候親終病痊起復之日各<lb/>
除原職博士陳九川行人陶滋巴思明李錫黄國用熊<lb/>
<pb n="KR4e0170_WYG_015-20b"/>
榮楊泰李儼潘鋭劉黻張岳俱復原職南京者行取赴<lb/>
京及起復病痊行人遇科道員缺照例選補近故王翰<lb/>
亦應復其舊官量加䘏典庶吉士江暉馬汝驥汪應軫<lb/>
曹嘉合照本部原擬江暉馬汝驥復除編修汪應軫給<lb/>
事中曹嘉監察御史王廷陳近因後任縁事擬降雜職<lb/>
候到部之日另行定奪充軍醫士徐鏊量擬太醫院官<lb/>
職銜其身故員外郎陸震主事何遵劉校照磨劉珏評<lb/>
事林公黼司副余廷瓚行人詹軾劉槩孟陽李紹賢李<lb/>
<pb n="KR4e0170_WYG_015-21a"/>
惠十一員俱各量贈一官遣官諭祭仍行令各官原籍<lb/>
官司各起送一子赴部轉送國子監讀書無子者廕其<lb/>
弟姪庶使忠義有所表彰而存歿均沾恩典縁係開讀<lb/>
事理未敢擅便正徳十六年五月初一日本部右侍郎<lb/>
羅等具題次日奉聖㫖是這各官跪門獻忠責打身死<lb/>
其情可憫陸震贈太常寺少卿何遵劉校尚寶司卿劉<lb/>
珏刑部主事林公黼徐廷瓚太常寺寺丞詹軾劉槩孟<lb/>
陽李紹賢李惠俱監察御史仍各與祭一壇依擬廕録<lb/>
<pb n="KR4e0170_WYG_015-21b"/>
王翰也贈監察御史其餘降調等項的名准復職陞用<lb/>
欽此欽遵擬合通行為此除外合劄本官照依本部題<lb/>
奉欽依内事理欽遵施行<lb/>
　<lb/>
　<lb/>
　<lb/>
　<lb/>
　東洲初稿附録<lb/>
</p>
<p>
</p>
  </div></body>
</text>\m</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>莊靖集巻一</head>
    <p>
<pb n="KR4d0419_WYG_001-1a"/>
欽定四庫全書<lb/>
　莊靖集巻一　　　　　　金　李俊民　撰<lb/>
　　古賦<lb/>
　　　醉梨賦<lb/>
花殘葉疎鳥勸提壺春回雨淚之容香滿白雪之膚得<lb/>
之霜而顔始紅見其日而頭欲扶夫天之酒星不在於<lb/>
天化為巢飲之徒煦甘嫗㫖嚅膏嚌腴張公之裔遊無<lb/>
何之鄉哀家之胄入步兵之㕑笑君子之交淡閔大夫<lb/>
<pb n="KR4d0419_WYG_001-1b"/>
之色枯其未醉也磊磊落落髙世之傑趨之者衆甚於<lb/>
成蹊之李其既醉也昏昏漠漠保身之哲趨之者寡比<lb/>
於不材之樗凌寒傲暑舞空蹈虚兀然將頽之叔夜塊<lb/>
然獨留之淳于其醉於心者心朋心友也如郭奕之見<lb/>
阮咸其醉於面者面朋面友也若程普之遇周瑜小二<lb/>
豪之在側悼一夫之泣隅當是時也以日月為過客以<lb/>
天地為蘧廬猶笑夫獨醒之子不肯醨糟之餟餔乃有<lb/>
心如渴烏勿燥未濡夢三江而吞五湖然後乃得䝉其<lb/>
<pb n="KR4d0419_WYG_001-2a"/>
齒録䇿一醉之勲也莫不愜魏梅之望快湯稼之蘇是<lb/>
所謂以醉醒醉者邪梨之為物也秋而後成屬西方之<lb/>
金其花皎而白金之色也其實甘而冽金之味也皆得<lb/>
天地之義氣介然特立確乎不移此性之常也然今之<lb/>
所謂醉者乃其性之變者歟故今日之放乃向日之拘<lb/>
向日之潔乃今日之汙隨俗俛仰因時巻舒彼常而不<lb/>
知變者未免乎憔悴而守其株者也嗚呼噫嘻以舉世<lb/>
為桔橰邪則漢隂之甕不以用拙而不抱以舉世為鴟<lb/>
<pb n="KR4d0419_WYG_001-2b"/>
夷邪則井眉之瓶不以迎危而不居盖可及者智不可<lb/>
及者愚然則是梨之醉也其中有趣雖父不能傳之子<lb/>
宜其楂之不如<lb/>
　　　馴鹿賦<lb/>
有足而跂有角而枝處山而適食野而肥一旦為雉兔<lb/>
者所獲遂見縶於籓籬不纒而縛不械而羈覩常如崖<lb/>
異履平如險巇野哉之性何異夫由也之見仲尼鄭人<lb/>
之夢鄭人之疑秦人之指秦人之欺母而歸未能如西<lb/>
<pb n="KR4d0419_WYG_001-3a"/>
巴之麑與犬而嬉慎勿效臨江之麋鹿兮鹿兮汝生我<lb/>
依我恩汝知不見夫人之子食其肉而寢其皮<lb/>
　　四言古詩<lb/>
　　　蕭權府三害圖<lb/>
長橋之蛟南山之虎在彼州曲父老所苦豈獨苦此亦<lb/>
有周處周乃慨然恥聞斯語薄險投深踊躍健武爾蛟<lb/>
既除爾虎既去周乃自勵履規蹈矩卒以將種效忠典<lb/>
午按劍平西貞節克舉瑕以瑜掩過以功補身雖云亡<lb/>
<pb n="KR4d0419_WYG_001-3b"/>
名播千古<lb/>
　　　止姚亞之刲羊<lb/>
養生之鞭隴種之苗欲魯去朔在齊聞韶咄嗟老饕腹<lb/>
如瓠枵踏破菜園合喫藤條<lb/>
　　　焦天禄野叟聽音圖<lb/>
梨園弟子天寳之後誰其知音百嵗遺叟曲終悵然淚<lb/>
迸林藪時清眼明萬事緘口<lb/>
　　　唐叔王韋生卧虎圖<lb/>
<pb n="KR4d0419_WYG_001-4a"/>
梁鴦之養或失其時曹公之肉不救其饑羊質而皮狐<lb/>
假而威誰能於此辯是與非<lb/>
　　　學中史正之㑹客<lb/>
有懐伊人在泮飲酒我客戾止其嘗㫖否未見君子我<lb/>
心孔疚惠然肯來小大稽首<lb/>
　　　烟江絶島圖<lb/>
江風不波峭壁森立㝠㝠飛鴻翔而後集<lb/>
　　　雙松古渡圖<lb/>
<pb n="KR4d0419_WYG_001-4b"/>
傾盖相逢堂堂兩公寂寥渡口以濟不通<lb/>
　　　古栢寒泉圖<lb/>
冬夏長青晝夜不捨拔本塞源豈知量者<lb/>
　　　紙扇<lb/>
竹疏而骨楮剥而膚權以行巽風乎坐隅<lb/>
　　　㯶扇<lb/>
直節貫中怒髪衝上朝蠅暮蚊畏風長往<lb/>
　　五言古詩<lb/>
<pb n="KR4d0419_WYG_001-5a"/>
　　　成之夜談省庭新事<lb/>
偉哉青雲器底藴莫能見開口論利害坐客服雄辯汪<lb/>
汪江海量氣不許黄憲從來布衣願一擲輕百萬投𤓰<lb/>
必報瓊豈望在焚劵雖承雨露恩慷慨輒自獻與其便<lb/>
於已孰若於國便盖嘗推此心天下欲兼善儒家惟有<lb/>
孟日夜講不倦儻以利為利請看貨殖傳<lb/>
　　　復和<lb/>
驅馳戎馬間太平不復見往往談雋永寧許齊士辯有<lb/>
<pb n="KR4d0419_WYG_001-5b"/>
田宜早歸奪恐遭竇憲再三欲買鄰愧我無千萬難倩<lb/>
沽酒奴待立便了劵籌堂天下士風度邁羲獻别後曳<lb/>
裾人造門恨無便握手再相逢虚左待益善平生身口<lb/>
累老大折腰倦莫訝陶先生自作五栁傳<lb/>
　　　鎮山堂<lb/>
峥嶸屋下城突兀城上屋初看頗驚眼再見堪捧腹能<lb/>
無鬼神笑可奈瘡痍俗不哀梁間叟欲竭南山木<lb/>
　　　嵇康淬劒石<lb/>
<pb n="KR4d0419_WYG_001-6a"/>
尋常論養生未得養生說擬從林下遊一書交盡絶既<lb/>
無當世志安用三尺鐡頻頻石上磨神光浸秋月可憐<lb/>
粗疎甚自謀何太拙危絃發哀彈幽憤終莫洩死留身<lb/>
後名有愧侍中血<lb/>
　　　樊噲戲石<lb/>
丈夫氣慷慨隠迹在東市或逢逐鹿人乃棄屠狗事壯<lb/>
哉鼓刀勇旁若舞劒地遂摧拔山力自嘆時不利至今<lb/>
空山石傳是將軍戲能興夘金運頗與黄石類不期兩<lb/>
<pb n="KR4d0419_WYG_001-6b"/>
都後復有三國志過客對春風徒灑山陽淚<lb/>
　　　寄籌堂<lb/>
老為人所憐貧恨友獨寡等閒門外車盡入宰肉社欲<lb/>
隨射虎將争奈無疋馬安得化為雲四方逐東野大庇<lb/>
天下士擬作萬間厦顧我盖頭茅寧肯助一把非無問<lb/>
舎心或恐卧牀下縱有願留人有館不能假還因索居<lb/>
乆往往罪商也須待舎館定然後見長者<lb/>
　　　毛晉卿肖山堂<lb/>
<pb n="KR4d0419_WYG_001-7a"/>
悠然林下客世事頗能料閒中意自適身外名肯釣卜<lb/>
居山之陽初為識者笑勢將凌岱華氣欲吞嵩少方尋<lb/>
愿谷隠稍近孫臺嘯微茫數烟岫巉絶對雲嶠為我增<lb/>
雙明未必在逺眺始雖如面友乆乃得心照恐隨有力<lb/>
去或被移文誚已見成膏肓百計莫可療一時烟霞語<lb/>
慎勿駭廊廟咄哉肖山堂所以警不肖<lb/>
　　　廟學落成<lb/>
斯文天未喪吾道有時厄方嗟鳳兮衰遽嘆麟也獲繼<lb/>
<pb n="KR4d0419_WYG_001-7b"/>
遭秦焚書又被魯壊宅邇來天下事多自馬上得不修<lb/>
下車禮不獻在泮馘不授羽林經不講博士席旁若沒<lb/>
字碑肯見一達掖偶因長樂老盡挾兔園冊及見中選<lb/>
人始知為學益學者如牛毛自古數濩澤連年取青紫<lb/>
易於地芥拾争將逸駕攀遂向塞路闢揮之無倚門從<lb/>
者皆入室肅肅俎豆風洋洋絃歌邑㡬時復論秀四海<lb/>
望偃伯術能嚮者誰世無秋風客<lb/>
　　　德老栽花成竹<hi>芍藥花</hi>
<pb n="KR4d0419_WYG_001-8a"/>
物性隨所移嵗晩氣自變失却本來身還於身外見得<lb/>
叅玉版禪如對菩薩面叢林一花祖派入香嚴傳<lb/>
　　　劉漢臣堂甫北歸<lb/>
哀哉同隊魚盡在枯池裏縱免鼎中烹將見渴欲死造<lb/>
物何不仁豈獨困二子我雖江湖心恨無斗升水<lb/>
　　　母應之餉黍<lb/>
憶昔周室衰周人詠黍離君今餉我黍為賦黍離詩厥<lb/>
初蓺黍時飯牛使牛肥八月黍未穫畨兒驅牛歸畨兒<lb/>
<pb n="KR4d0419_WYG_001-8b"/>
不滿欲我民還買犢今秋犢未大又被畨兒逐畨兒皆<lb/>
飽肉我民食不足食不足尚可鬻子輸官粟<lb/>
　　　遊碧落<lb/>
　　　　壬寅重午日陪郡侯段正卿暨王用亨劉漢<lb/>
　　　　臣濟之君祥仲寛姚子昂張唐臣禄卿平陽<lb/>
　　　　趙君玉王潤之同行<lb/>
浮雲翳炎景長夏愜幽事相陪林下友共造金碧地清<lb/>
流潄寒玉老樹聳蒼翠何人開山祖妙處發天秘悠悠<lb/>
<pb n="KR4d0419_WYG_001-9a"/>
嵗月深剥落磨崖字遨頭興不淺有酒留客醉幽鳥背<lb/>
人飛不慣聞鼓吹抵暮出山門溪風送歸騎<lb/>
　　　史遂良索詩<lb/>
立身有道邦誰似直哉史流傳百世後各各異行止許<lb/>
史有何厚在漢勢如彼安史有何薄在唐亂如此人之<lb/>
賢與愚皆為類所使近從儕輩中偶得一狂士未能通<lb/>
一經謂可拾青紫時時出俚句技癢不自已只恐落調<lb/>
歌難入知音耳縱横言世事不顧刺舌恥焉知阮嗣宗<lb/>
<pb n="KR4d0419_WYG_001-9b"/>
口不挂臧否年髙鬢如雪鄉曲所不齒試與阿戎談咄<lb/>
哉犁之子<hi>男牛兒</hi>
　　　留别李㢲之<hi>癸夘三月十七日癸巳</hi>
嗟嗟平生交所恨不耐乆㡬年戎馬間大半正丘首憶<lb/>
初識君面同門皆小友倐忽五十春相見成老叟淹淹<lb/>
泉下人樹拱骨已朽﨑嶇見在身何幸得此夀感慨嵗<lb/>
云晩哀淚迸林藪古今均一夢萬事付杯酒<lb/>
　　七言古詩<lb/>
<pb n="KR4d0419_WYG_001-10a"/>
　　　司諫許道真徵復圖<lb/>
君不見退休緑野平淮相靈臺不許丹青狀又不見五<lb/>
湖歸去鴟夷槳越人争鑄黄金像功成身退天之道道<lb/>
直天憐去官早鹽梅須借築巖人羽翼重來採芝老袖<lb/>
中諫草力回天害除利興車載懸何憂不識荆州面圖<lb/>
畫如今處處傳<lb/>
　　　郭顯道美人圖<lb/>
君不見昭陽殿裏蓬萊人終惹漁陽胡馬塵又不見吳<lb/>
<pb n="KR4d0419_WYG_001-10b"/>
宫夜夜烏棲曲竟使姑蘇走麋鹿移人大抵物之尤喪<lb/>
亂未免天公愁雖然丹青不解語冷眼指作鄉温柔試<lb/>
問人間何處有畫師恐是傾國手却憐當日毛延夀故<lb/>
寫巫山女麄醜<lb/>
　　杜詩誰道巫山女麄醜何得此有昭君村<lb/>
　　　宣差射虎<hi>十二月初九日</hi>
北原風勁霜草枯草間出沒藏於莵耽耽來此被誰驅<lb/>
不防邂逅馮婦車將軍膽氣勇有餘手中笑撚金僕姑<lb/>
<pb n="KR4d0419_WYG_001-11a"/>
等閒如射兎與狐兩眼錯莫精光無深山大澤失所居<lb/>
或撩汝頭編汝鬚可憐肉食無逺圖伎倆不及黔之驢<lb/>
　　　羣䑕為耗而猫不捕<lb/>
欺人䑕輩争出頭夜行如市晝不休渴時欲竭滿河飲<lb/>
饑後共覔太倉偷有時憑社竊所貴亦為忌器不忍投<lb/>
某氏終貽子神禍祐甫恨不猫職修受畜於人惡除害<lb/>
祭有八蜡禮頗優近憐銜蟬在我側何故肉食無逺謀<lb/>
耽耽雄相猛於虎不肯捕捉分人憂縱令同乳不同氣<lb/>
<pb n="KR4d0419_WYG_001-11b"/>
一旦反目恩為讎君不見唐家拔宅雞犬上昇去彼䑕<lb/>
獨墮天不收<lb/>
　　仙傳唐公昉師李八百得其神母遂舉家昇天雞<lb/>
　　犬皆去唯䑕空中自墮腸出一月三易其腸今山<lb/>
　　下有拖腸䑕束廣微所謂唐䑕<lb/>
　　　掃晴婦<lb/>
　　　　世俗為掃晴婦者盖假燮理之手導隂陽之<lb/>
　　　　和使民間免乾溢之患也感其事而賦之<lb/>
<pb n="KR4d0419_WYG_001-12a"/>
巻袖褰裳手持帚挂向隂空便搖手前推後却不辭勞<lb/>
欲動不動誰掣肘偶人相對木與土神女但誇朝復暮<lb/>
龍公不作本分事中間多少閒雲雨見説周人憂旱母<lb/>
寧知東海無寃婦慇懃更倩封家姨一時斷送龍回首<lb/>
　　　雨雹<lb/>
　　　　庚子年四月二十八日壬戌大雨雹五月七<lb/>
　　　　日八日又雹按左傳昭公四年魯大夫申豐<lb/>
　　　　曰聖人在上無雹雖有不為災以古者藏氷<lb/>
<pb n="KR4d0419_WYG_001-12b"/>
　　　　為禦雹之道祭寒而藏之獻羔而啓之今棄<lb/>
　　　　而不用雹之為災誰能禦之由是言之禦災<lb/>
　　　　其在人乎感而賦詩傷今之不如古也<lb/>
　　　　按月令仲夏行冬令則雹凍傷榖注子之氣<lb/>
　　　　乗之也陽為雨隂起脅之凝為雹<lb/>
雲龍失守元氣乖隠隠愁聽狂車雷須㬰飄驟不成雨<lb/>
一天風雹從何來交横散落星石隕紛霍迸擊氷山摧<lb/>
㘭平忽訝坑谷滿垤起俄作丘陵堆驚忙飛走殘殀夭<lb/>
<pb n="KR4d0419_WYG_001-13a"/>
斵喪枝葉枯根荄穿忩入戸彈相射填街溢巷把莫推<lb/>
恢恢難補天網漏凛凛欲壓坤軸頺一方生理遭殄瘁<lb/>
造物不恤空自哀是時仲夏行冬令誰把四序顛倒催<lb/>
雖有舜絃愠不解孰謂鄒律春能回陽雖位降乾道在<lb/>
一隂纔進力可排履霜之漸此其始司寒挾黨結禍胎<lb/>
春秋大小百餘國獨向魯地三為灾<hi>左傳僖公二十九年昭三年昭四年</hi>
<hi>大雨雹</hi>世間萬事豈不見那用區區書觀臺我思天變豈<lb/>
徒爾以象告人當自裁<lb/>
<pb n="KR4d0419_WYG_001-13b"/>
　　五行志占雹有眼天罰戒民過也<lb/>
　　　鼎齋<lb/>
　　　　司馬景仁因病瘧而得腹疾鼎齋療之而愈<lb/>
　　　　因索詩為賦<lb/>
茂陵千載文園客流傳耳孫猶病渴引飲自嫌江海窄<lb/>
家無麴藭奈腹疾水帝之魂成水厄女丁婦壬不相得<lb/>
始圖一溉滋湯旱卒見九河歸禹畫嘗聞秋夫曾療鬼<lb/>
大勝扁鵲能起虢君不見上醫可醫國異哉鼎齋堪鼎<lb/>
<pb n="KR4d0419_WYG_001-14a"/>
食<lb/>
　　　姚子昂畫馬<lb/>
雄姿卓立開天骨騰踏萬里如神速可憐不遇九方臯<lb/>
空使時人指為鹿自從大奴守天育無由更騁追風足<lb/>
中原一戰收乾坤白髪將軍髀生肉<lb/>
　　　苴履<lb/>
待詔門前東郭趾藍闗路上仙人迹雪花紛披盖地白<lb/>
東家不借借不得雖然近市屨亦無以故為新即有餘<lb/>
<pb n="KR4d0419_WYG_001-14b"/>
同行留我木上座補過仰渠金十奴一生能著屐㡬兩<lb/>
用心猶在阮孚上不須更覔下邳侯山林此計成長往<lb/>
<hi>時守下邳</hi>
　　　兒輩剡木作匙<lb/>
一震之威乃如此坐間或失將軍匕不能便染公子指<lb/>
有意欲割崑奴耳小兒造物窮物理斗柄之揭如其尾<lb/>
雖然劍頭有炊米又愁遇著捩手鬼<lb/>
　　　聞蔡州破<hi>甲午年正月十日己酉</hi>
<pb n="KR4d0419_WYG_001-15a"/>
不周力摧天柱折隂山怨徹青冢骨方將一擲賭乾坤<lb/>
誰謂四面無日月石馬汗滴昭陵血銅人淚泣秋風客<lb/>
君不見周家美化八百年遺恨黍離詩一篇<lb/>
　　　籌堂尋梅<lb/>
蕭疎籬落誰家圃尋芳信逐游蜂去眼前荆棘少人行<lb/>
馬蹄直到香來處怕愁貪睡獨開遲瘦損春寒鶴膝枝<lb/>
可是東君苦留客斜風細雨不堪詩<lb/>
　　　和秦彦容韻<hi>五首</hi>
<pb n="KR4d0419_WYG_001-15b"/>
　　　　彦容寄詩有先生髙見真吾師速營莬裘猶<lb/>
　　　　恨遲牕明炕暖十笏地松風蕭蕭和陶詩<lb/>
　　　　山野巳尋雲外路直入天壇最深處踏開<lb/>
　　　　李愿舊游蹤請君自草盤谷序之句故依<lb/>
　　　　韻和之<lb/>
養賢列鼎手自烹燮調元化和如羮馬蹄一蹙燕地裂<lb/>
氊裘尚拂隂山雪將軍表請願出師壯士戈揮惟恐遲<lb/>
武成纔試二三策黍離巳見閔周詩縱横門外豺狼路<lb/>
<pb n="KR4d0419_WYG_001-16a"/>
我老此身無著處君不見平淮十萬兵猶向襄陽守朱<lb/>
序<hi>見征淮漢</hi>
君不見子㓜自勞羔日烹何如命駕季鷹吳中煮蓴羮<lb/>
又不見姜侯設鱠鑿氷裂何如徒步拾遺長鑱黄獨雪<lb/>
幸遇南來董鍊師説似壺天日月遲謫仙之游乃非謫<lb/>
長安市上斗酒百篇詩蒲輪休指商山路得到白雲採<lb/>
芝處諸生待揖隆準翁馬上未遑事庠序<lb/>
獵犬巳為兔死烹猶向漢俎分杯羮脚靴手板凍欲裂<lb/>
<pb n="KR4d0419_WYG_001-16b"/>
尚立唐堦沒膝雪三寸舌為帝者師終比赤松見事遲<lb/>
相看一笑在目擊何用左思招隠詩出門便是天壇路<lb/>
雲間指㸃巢仙處不辭杖屨從子遊王者之後養老在<lb/>
西序<hi>時寄王子榮西齋</hi>
榖因辟後厭鼎烹那在丘嫂轑釡羮冠未挂前巳先裂<lb/>
一簮却上山頭雪我雖無師心我師速修何恨下手遲<lb/>
論中自得養生理筆底盡是游仙詩休向回車問前路<lb/>
終須有箇安排處晴忩㸃檢白雲篇不知誰為作者序<lb/>
<pb n="KR4d0419_WYG_001-17a"/>
不嫌瓠葉日猶烹不羡公子染指争黿羮不把荷衣等<lb/>
閒裂不羡曹人共服麻如雪愛身肻似賤場師凡骨只<lb/>
愁輕舉遲北山未出移休勒東老雖貧樂有詩望中雲<lb/>
海蓬萊路誰道樂天無歸處一千年鶴再來時行鴈難<lb/>
將弟兄序<lb/>
　　　暴雨<lb/>
　　　　秋夜暴雨上漏下濕終夕不寐因得鄙句奉<lb/>
　　　　呈<lb/>
<pb n="KR4d0419_WYG_001-17b"/>
疾雷破山雲暗天雨脚不斷如麻懸淋浪一室無乾處<lb/>
何異露坐乗漏船䑕牙便是潰隄蟻牆有百道飛來泉<lb/>
狂客豈因狂藥使眼花如落井底眠採石江頭弄明月<lb/>
一夕去作騎鯨仙我雖忘我亦可憐但恐不免蛟龍涎<lb/>
苦無根源笑潢潦可能朝宗東注覔海道君不見來陽<lb/>
禹力所不到至今難尋杜陵老<lb/>
　　　綵樓<lb/>
　　　　髙平縣綵樓聞之舊矣今始親見議者猶謂<lb/>
<pb n="KR4d0419_WYG_001-18a"/>
　　　　髙下侈麗不及向者三分之一因感而賦之<lb/>
層層華構髙且崇萬綵糾結填青紅何人下手奪天巧<lb/>
都入意匠經營中書契以來未省見異事驚倒百嵗翁<lb/>
郢斤般斧莫敢近却立屏息慙無功寒忩戛戛鳴機婦<lb/>
積年杼柚一日空山川謂可錦繡裹塵土盡皆羅綺封<lb/>
前者攀轅後者挽奔車徑欲趨靈宫三年送迎禮雖舊<lb/>
人事不與天時同方當炎屬行夏令權勢大抵歸祝融<lb/>
神之於人無厚薄盖以至誠能感通豚蹄豆酒道旁祝<lb/>
<pb n="KR4d0419_WYG_001-18b"/>
所獲神賜亦巳豐閭閻疾苦還知否我為大夫歌大東<lb/>
<hi>享炎帝閏年</hi>
　　　上九里谷與濟之君祥仲寛李德方朱夀之姚<lb/>
　　　　子昂<lb/>
太行巍巍形勢尊造物設險雄中原巨靈一朝擘石裂<lb/>
連峯忽斷開山門侵雲直上㡬千尺挂壁一徑愁攀援<lb/>
十步回頭五步坐慄慄汗出如漿飜清風掖至最髙頂<lb/>
下視寰海塵埃昏天壇咫尺若有待顧我不往慙食言<lb/>
<pb n="KR4d0419_WYG_001-19a"/>
世間好處豈不愛脚力雖盡心長存為君試寫逺遊興<lb/>
夜半月出清吟魂<hi>與祁定之約遊天壇不果</hi>
　　　剥蓮蓬<lb/>
相將去採秋江蓮青房戢戢飽且圓倒靫收菂亦可喜<lb/>
春筍未剥空流涎玉井有花開十丈至今依舊藕如船<lb/>
試索綠莖不尋藕與誰共此從巢仙<lb/>
　　　遼漆水郡王降虎<hi>陳仲和之逺祖</hi>
秋風漸髙秋草衰空山校獵千騎圍突然有物勢<hi>闕</hi>猛<lb/>
<pb n="KR4d0419_WYG_001-19b"/>
萬里侯相食肉肥横行妥尾不畏逐挾<hi>闕</hi>似有百步威<lb/>
當時扈從懦於䑕雖欲下車人其非將軍一奮躍身出<lb/>
氣雄志勇㨗若飛攘臂搏虎虎負去須㬰<hi>闕</hi>皮擒虎歸<lb/>
北方銳兒皆好武無愧疋馬及短衣聲名赫赫耀前古<lb/>
却笑馮婦膽力微胙田命氏報恩異至今漆水生光輝<lb/>
君不見射石李廣一箭亦可喜死不封侯知者希<lb/>
　　　遺善堂<lb/>
　　　　雪嚴老人欲其子孫之善何如是諄諄也哉<lb/>
<pb n="KR4d0419_WYG_001-20a"/>
　　　　有子仲賢以其遺命書之於堂訂曰遺善遵<lb/>
　　　　而行之朝夕於是其命之使行者不敢不行<lb/>
　　　　其所行者皆善事也命之使不行者不敢行<lb/>
　　　　其所不行者皆不善事也非惟不失士君子<lb/>
　　　　之行其孝子之心何時而巳耶噫處世兵革<lb/>
　　　　之間不忘於善亦所未聞故喜而為之詩<lb/>
君不見遺子韋侯只一經相門出相那在金滿籯又不<lb/>
見燕山教子以義方靈椿老去五枝丹桂芳破散錢堆<lb/>
<pb n="KR4d0419_WYG_001-20b"/>
一百屋紫微不願有子如窟郎陷為天下輕薄子伏波<lb/>
不願有子學季良身前身後事茫茫我恤我躬猶未遑<lb/>
長把賢愚挂懐抱請看積善之家遺善堂<lb/>
　　　贈出家張翔卿<lb/>
　　　　翔卿河内人也籌堂毁其簮冠使復儒業昔<lb/>
　　　　唐李素拜河南少尹吕氏子炅棄其妻著道<lb/>
　　　　士衣冠謝母曰當學仙王屋山去數月復出<lb/>
　　　　間詣公公立之府門外使吏卒脱道士冠給<lb/>
<pb n="KR4d0419_WYG_001-21a"/>
　　　　冠帶送付其母事類翔卿故書<lb/>
大袖斜襟麄布袍髻丫撑似彌明髙滑稽自謂世可玩<lb/>
清浄不守形徒勞百年光景巳强半容易便把青春抛<lb/>
欲向蓬壺尋福地奈何龍伯釣後負山無海鼇欲駕天<lb/>
風朝帝闕奈何巫陽去後九虎守闗牢養生未獲一溉<lb/>
力那忍遽絶平生交但今造物哀正直豈肯屈曲從仙<lb/>
巢留侯學道欲輕舉尚且强食扶金刀安期當年本䇿<lb/>
士意氣直謁扛鼎豪平地作仙亦不惡或恐上界官府<lb/>
<pb n="KR4d0419_WYG_001-21b"/>
名難逃<lb/>
　　後山詩話昔之黠者滑稽以玩世蒯通初善齊人<lb/>
　　安期生安期生嘗干項羽羽不能用其䇿而項羽<lb/>
　　欲封此兩人兩人卒不肯受<lb/>
君不見醉吟居士不歸海上山又不見昌黎先生屈曲<lb/>
自世間况非出塵風骨羽化難夜义白日守天闗黄庭<lb/>
正恐坐誤讀鉄鎖縱垂那可攀我笑學仙王屋著道冠<lb/>
只待河南李侯脱去然後還<lb/>
<pb n="KR4d0419_WYG_001-22a"/>
　　　籌堂燕<lb/>
　　　　籌堂梁上巢燕將雛㡬墮䑕計飛鳴哀訴者<lb/>
　　　　乆之主人得其情而䕶焉卒無所害夫䑛犢<lb/>
　　　　之愛物物皆爾感而為之賦且以戲克紹<lb/>
隂隂池館落花泥出入通家獨見知曾遭江上淘河嚇<lb/>
又被巢邊野雀欺且欺且嚇亦不惡奈有䑕輩窺其兒<lb/>
兒方在卵卵何危哀鳴若訴奚勝悲主人能得腹中事<lb/>
百計䕶持彼毒無所施羽毛養就刀剪齊雄雌相隨引<lb/>
<pb n="KR4d0419_WYG_001-22b"/>
雛飛尋常百姓家汝巢非汝宜春兮來秋兮歸莫忘烏<lb/>
衣巷裏時<lb/>
　　　趙倅司馬山謝雨<lb/>
　　　　乙未嵗旱自春徂夏五月丙申澤倅趙公唐<lb/>
　　　　齋沐潔誠就司馬山祈禱八日庚子大雨年<lb/>
　　　　榖遂登民物安逸累獲嘉應次年丁酉孟夏<lb/>
　　　　巳丑公與本郡僚屬父老人等具牲幣酒醪<lb/>
　　　　簫鼓之禮仰答神休仍求嗣嵗祭畢聊識嵗<lb/>
<pb n="KR4d0419_WYG_001-23a"/>
　　　　月云爾<lb/>
去嵗不雨民憂深愆陽亢甚多伏隂㝠㝠造物豈難料<lb/>
感以至誠神所歆我公黙禱若響應出岫誰謂雲無心<lb/>
天瓢疑是池中水三日以往皆為霖淋漓元氣滿人望<lb/>
解愠何止薫風琴家家豚酒樂豐嵗空山鼎沸簫鼔音<lb/>
春祈秋報有常典仰荷靈貺如桑林<lb/>
　　　四舍人生日<lb/>
驥之子鳳之雛精彩丰容美且都年至十二三頭角已<lb/>
<pb n="KR4d0419_WYG_001-23b"/>
異同隊魚積善之家慶有餘掌中幸得雙明珠定知他<lb/>
日必充閭不妨更讀古人書絳帳先生當合之範模步<lb/>
亦步趨亦趨執經北面預先講唐虞明主何嘗不用儒<lb/>
相門出相文可無豈獨手撚金僕姑能騎生馬駒然後<lb/>
稱為大丈夫<lb/>
　　　贈儒醫卜養正<lb/>
孰親如身在所慎一病能惱安樂性囊中探丸起九死<lb/>
以其病病人不病豈獨和扁號神聖能於鬼手奪人命<lb/>
<pb n="KR4d0419_WYG_001-24a"/>
嘗聞上醫可醫國何不使權造物柄<lb/>
　　　游濟源<lb/>
　　　　庚子春季與劉濟之君祥仲寬仲美姚子昂<lb/>
　　　　秦懿夫馬子温李德方深之伯英朱夀之下<lb/>
　　　　太行抵覃懐望方口臨沇水二十三日丁亥<lb/>
　　　　郡侯段正卿因西山鎮遏回自析城來赴期<lb/>
　　　　值雨留宿奉仙觀翌日巳丑天霽具牲酒幣<lb/>
　　　　帛謁清源王廟禮畢㑹友人郭伯玊李慶之<lb/>
<pb n="KR4d0419_WYG_001-24b"/>
　　　　王天盆史德秀王輔卿紇石烈仲傑完顔夀<lb/>
　　　　之方外士祁定之郭道正元明道部將段玉<lb/>
　　　　等大飲於裴公亭用麾下鼓吹以樂賔薄暮<lb/>
　　　　極歡而罷故賦之紀一時之勝游也<lb/>
元戎小隊閒登臨悠悠旌斾穿山林太行南下路澰澁<lb/>
不憚著脚窮幽尋清源祭秩世所重喬木掩映靈宫深<lb/>
是時方口雨初過天風破曉開微隂入門為問廟見禮<lb/>
白髪黄冠通古今且言享誠非享物郡在與俗占浮沈<lb/>
<pb n="KR4d0419_WYG_001-25a"/>
鞠躬執簡黙有禱脯酒縱薄神所歆㡬年願違莫能遂<lb/>
至此始得償初心㸃檢圖經歎禹迹山青水綠無知音<lb/>
竹根醉倒客星散夜聽波底蛟龍吟<lb/>
　　　樊氏昆仲懶窠<lb/>
君不見讀書邊孝先謂師可嘲何典記又不見梁州隂<lb/>
子春足不肯洗恐敗事何須向人説道理養得疎慵性<lb/>
如此擺手便行誰家子嵩洛之間兩居士未嘗㸃檢形<lb/>
骸外挂角羚羊心巳死問之非漁亦非樵人言似癡還<lb/>
<pb n="KR4d0419_WYG_001-25b"/>
似髙叔夜自知不堪匕以書遂絶平生交一官從此束<lb/>
髙閣賴是天教閒處著時人争賦懶窠詩我羡懶窠詩<lb/>
不作<lb/>
　　　壬申嵗旱官為設食以濟饑民<lb/>
千里地赤澤未霑驕陽為沴烈火炎就中秦頭晉尾旱<lb/>
魃所棲托十室九室突不黔撐腸一飽豈易得咀嚼草<lb/>
木如薺甜山川課雲職不舉無乃風伯號令嚴民是天<lb/>
民天自恤何時霹靂起龍潜<lb/>
<pb n="KR4d0419_WYG_001-26a"/>
　　　男揚洗兒<hi>十九嵗</hi>
自慚無德為兒父今朝把酒為兒夀為兒今賦洗兒詩<lb/>
願兒他日於兒厚我猶不恤况我後委蛻自天汝非有<lb/>
速宜修德大吾門無復童心年十九<lb/>
　　　兒歸來<hi>禽名</hi>
兒歸來兒歸來百年郎罷恨何日寧馨回東去但除嚴<lb/>
母墓望思空築茂陵臺兒歸來兒歸來一聲未盡一聲<lb/>
哀<lb/>
<pb n="KR4d0419_WYG_001-26b"/>
　　　贈郭顯道醫<lb/>
惡石聚散元氣撲本草搜剔造化窟俱收並蓄籠中物<lb/>
山精水怪藏不得休言魄為天所奪入其手者命可活<lb/>
須防姮娥去奔月大勝扁鵲能起虢君不見錢子飛藥<lb/>
不敢施為鬼脅<lb/>
　　　和答董用之<lb/>
將軍死戰血染衣空山白骨鬼夜啼洗兵政要及時雨<lb/>
天禍未悔無雲霓卧龍不起主張漢獵犬待烹僥倖齊<lb/>
<pb n="KR4d0419_WYG_001-27a"/>
就中儒冠身多誤如坐矮屋頭常低敢將龍鍾哀造物<lb/>
但幸老大能扶犁咄哉董生三寸舌善謔不思為虐兮<lb/>
人間回首憂患始去之不速將噬臍<lb/>
　　　再和秦彦容韻<lb/>
扊扅歌後伏雌烹箸猶未下愁覆羮布衾多年踏裏裂<lb/>
夜半寒忩灑風雪待與重尋痛飲師東山杲杲日出遲<lb/>
撑腸拄腹文字五千巻一字不入髙人詩㡬年不踏紅<lb/>
塵路直入白雲最深處君不見洛陽城下未歸魂一夢<lb/>
<pb n="KR4d0419_WYG_001-27b"/>
思鄉歎温序<lb/>
　　後漢温序次房行部至襄武為隗囂將荀宇所執<lb/>
　　欲降之序不聽伏劒而死光武命送喪到洛陽為塜<lb/>
　　地長子夀為鄒平侯相夢序告之曰乆客思鄉里<lb/>
　　夀即棄官上書乞骸骨歸𦵏帝許之乃反舊塋焉<lb/>
　<lb/>
　<lb/>
　莊靖集巻一<lb/>
</p>
<p>
</p>
  </div>
<div>
                <head>莊靖集巻二</head>
    <p>
<pb n="KR4d0419_WYG_002-1a"/>
欽定四庫全書<lb/>
　莊靖集巻二　　　　　　金　李俊民　撰<lb/>
　　五言律詩<lb/>
　　　答祁定之韻<lb/>
黄菊催秋暮青山勸客歸事隨時漸改人與物皆非爽<lb/>
氣收殘暑閒雲送落暉平生㑹心侣别後往來稀<lb/>
　　　游太平泉<lb/>
稍有林泉興相陪杖屨游百年人易老千種事堪愁是<lb/>
<pb n="KR4d0419_WYG_002-1b"/>
處花無主誰家酒可篘芳時好行樂春去不能留<lb/>
　　　宿夾谷彦實菴<lb/>
挂名仙籍上晦跡茂林間門外丹河永牆頭明月山境<lb/>
隨心自遠人與話俱閒應笑紅塵客區區謾往還<lb/>
　　　河橋成<lb/>
　　　　橋成有日必有佳句寫河上逍遙之興贈子<lb/>
　　　　榮及督後楊成之<lb/>
預積他山木重新兩岸隄龍依天上卧虹傍水心低不<lb/>
<pb n="KR4d0419_WYG_002-2a"/>
假鞭秦石何勞立蜀犀落成應有日誰向柱先題<lb/>
　　　又<lb/>
河廣思同濟天寒怕涉冬氷雖將自合船尚不宜從柱<lb/>
引來歸鶴淵蔵未躍龍一編圮上叟千載願相逢<lb/>
　　　又<lb/>
勢截長河浪横陳百步梁經營方斷手過涉不褰裳漫<lb/>
惜千金瓠休誇一葦航西風簫鼔咽奠酒水仙堂<lb/>
　　　癸巳冬至<lb/>
<pb n="KR4d0419_WYG_002-2b"/>
共愁天紀亂依舊日南時氣本自然應䇿令誰可推每<lb/>
懐添線女還意覆杯兒偃蹇無歸計天涯兩鬢絲<lb/>
　　　又<lb/>
嵗以四時成氣自一陽始雖然廢羲職那可亂軒紀人<lb/>
生㡬寒暑天道頻甲子徒嗟潦倒身汲汲百年裏<lb/>
　　　乙未冬至<lb/>
巳應黄宫律初生復卦陽道隨天在北愁與日俱長節<lb/>
物驚時換年光有底忙浮雲多變態試與問何祥<lb/>
<pb n="KR4d0419_WYG_002-3a"/>
　　　任仲山弄璋<lb/>
奕世多隂德傳家得寧馨人間熊有夢天上昴無星喜<lb/>
洽犀錢座光生玉樹庭鍾情笑盧老白髪望添丁<lb/>
　　　五哥生日<lb/>
落落青雲器天然骨骼竒自從懐橘後每恨學書遲同<lb/>
樂憐荆樹相煎笑豆萁氣豪常自許躍馬自男兒<lb/>
　　　代四哥贈<lb/>
相戒南陔養長看花蕚輝義深姜季被恩重老萊衣隊<lb/>
<pb n="KR4d0419_WYG_002-3b"/>
似魚同戲行如鴈共飛讀書當自勉繼取錦堂歸<lb/>
　　　元夜有感<lb/>
春城行欲遍百感到愁邊市冷猶燈火人稀尚管絃梅<lb/>
從今夜落柑憶舊時傳歸去西窓月無情照不眠<lb/>
　　　四哥生日<lb/>
秀出三株樹芳聨五桂枝杜家憐驥子徐氏重麟兒巳<lb/>
有髙門望方當志學時一杯添夀酒滿酌不須辭<lb/>
　　　寒食<lb/>
<pb n="KR4d0419_WYG_002-4a"/>
為戀風光好那堪節物催事隨浮世往花佀去年開莫<lb/>
洒無家淚須傾有限杯詩人多少興都向醉中來<lb/>
　　　九日下山<lb/>
宰肉陳平社折腰元亮鄉車無門外轍菊與徑皆荒所<lb/>
恨國難守若為家不亡天威寒氣逼急急下山陽<lb/>
　　　王生夀日<lb/>
㡬度縣弧節當年琢玉郎徐行知禮讓幼學愛文章莫<lb/>
厭魚同隊休隨燕入堂眉間色多喜禁臠近東牀<lb/>
<pb n="KR4d0419_WYG_002-4b"/>
　　　游青蓮<lb/>
閒攜方外友同謁梵王宫山吐三更月松搖萬壑風流<lb/>
年飛鳥過浮世落花空不有歸來興何能見逺公<lb/>
　　　又<lb/>
行處春風惡山中勝槩藏漸佳如蔗尾薄險似羊腸翠<lb/>
揖雙峰角清臨一水堂夜長僧睡少為我話興亡<lb/>
　　　過雲中<lb/>
把酒不成醉出門行路難客愁千里破歸夢五更殘三<lb/>
<pb n="KR4d0419_WYG_002-5a"/>
仕有何喜一生常鮮歡恨無南去鴈為我報平安<lb/>
　　　宿海㑹寺<lb/>
　　　　同孫講師明上人趙叔寳劉巨濟夜酌<lb/>
佛堂光未放桑下喚難回是處皆堪歇何山不可開泉<lb/>
因龍吐出經自兔銜來徑向黄沙過尋僧問刼灰<lb/>
　　　又<lb/>
青山雲水窟杖錫㡬時來竹待香嚴擊松經道者栽西<lb/>
江無水吸震旦忽花開三笑圖中友同傾破戒杯<lb/>
<pb n="KR4d0419_WYG_002-5b"/>
　　　遊碧落<lb/>
　　　　乙亥仲夏十有九日平水曹漢卿楊子方本<lb/>
　　　　郡李鑑臣劉濟之君祥姚子昻史遂良同謁<lb/>
　　　　治平院與上人和霽月煮茗道話抵暮而歸<lb/>
寂厯松間寺臨流勝槩藏斷雲開石壁横吹爽溪堂謾<lb/>
與詩情在留連道話長行人貪弔古歸路半斜陽<lb/>
　　　九里谷<lb/>
九曲羊腸路千層劒㦸山行鉤藤蔓刺坐印石花斑樹<lb/>
<pb n="KR4d0419_WYG_002-6a"/>
發三春暮雲歸萬壑閒相陪林下屐雖倦不知還<lb/>
　　　食芡<lb/>
池底休鋪錦雞頭自有栽柔中皆水性剛外乃天才精<lb/>
彩惟魚目珠圓出蚌胎坐間咄嗟致不似茘枝來<lb/>
　　　穎陽元道人虚白菴<lb/>
有山心可筭有水耳堪洗飄飄元逸人寓意在山水勘<lb/>
破人間世不聽心與耳一室虚生白自得吉祥止<lb/>
　　　八日登山同謁吳王祠<hi>四月</hi>
<pb n="KR4d0419_WYG_002-6b"/>
老樹凋殘盡靈祠寂厯中古今時易改幽顯意能通嵗<lb/>
享屢登樂俗追三讓風送迎人散後日落亂山空<lb/>
　　　陽城懐舊<hi>呈陽敬之燕子和李文卿</hi>
路梗傷時事春歸感物華風波千萬丈烟火兩三家樹<lb/>
杪失巢燕牆根無主花當年人不見何處是生涯<lb/>
　　　又<lb/>
道途行處惡故舊别來稀澗口分流水林稍挂落暉好<lb/>
山留客住幽鳥背人飛門外秋光老征鞍尚不歸<lb/>
<pb n="KR4d0419_WYG_002-7a"/>
　　　上長平寄楊成之<lb/>
衰遲長在外矍鑠愧征鞍世路驚心惡天風刮面寒迢<lb/>
迢人漸逺冉冉嵗將殘今夜梅梢月同誰共倚欄<lb/>
　　　獨坐<lb/>
地偏無俗客日在掩柴扉暑退閒蒲扇凉生換葛衣風<lb/>
髙雲散影露下月揚輝獨據胡牀坐心清即道機<lb/>
　　　乙亥過河<lb/>
一身長道路四海尚風塵昔作依劉客今為去魯人渡<lb/>
<pb n="KR4d0419_WYG_002-7b"/>
河年在亥乞酒嵗非申别後山中友相逢話又新<lb/>
　　　河陽呈苗簡叔<lb/>
妖氣長斗北殺氣尚河東人物不如古地圖祗自雄三<lb/>
城環野水二麥卧天風多少逃亡屋荒涼晩照中<lb/>
　　　即事<lb/>
炎涼愁裏過陵谷暗中遷素拙生生計尋耕下下田為<lb/>
嫌頻告糴却恨不逢年門外催租吏長妨對聖賢<lb/>
　　　中秋對月<lb/>
<pb n="KR4d0419_WYG_002-8a"/>
雲山懐素隠秋興暫來歸月與人同醉星隨客漸稀入<lb/>
河蟾不沒遶樹鵲何依浩氣凝光界瑤臺夢欲飛<lb/>
　　　山中寄張漢臣李廣之<lb/>
枳棘非所棲繫匏焉不食未黔墨子突又奪伯氏邑一<lb/>
年三褫服半嵗兩塗敕歸去來山中無喪亦無得<lb/>
　　　經童<lb/>
盈門修鄭校同隊執韋經蘇子應千里徐兒向九齡鴈<lb/>
行成次序鶯語太丁寧堪笑西城老朝朝酷教刑<lb/>
<pb n="KR4d0419_WYG_002-8b"/>
　　　自遣<lb/>
居閒聊自適造物果何如生理年年拙交情日日疎吠<lb/>
猶聞跖犬技可笑黔驢誰識徘徊意西山有舊廬<lb/>
　　　過星軺<lb/>
古道開天險危峯拔地形連營南北戍過客短長亭野<lb/>
燒驚山鬼胡雲掩將星何人弄羌管哀怨不堪聽<lb/>
　　七言律詩<lb/>
　　　小旱雲而不雨<lb/>
<pb n="KR4d0419_WYG_002-9a"/>
阿香誰使送雷聲敢望天瓢一滴分恨魃長為周地虐<lb/>
閔尫㡬被魯人焚風吹海立垂垂雨澤與山通處處雲<lb/>
何事卧龍猶不起得微往見葛陂君<lb/>
　注山谷得微往從董父餐寧當罪繫葛陂淵<lb/>
　　　復用韻<lb/>
區區布榖不停聲安得銀河水半分湯稼未應枯後溉<lb/>
周川豈獨旱如焚是誰主當知時雨有底商量出岫雲<lb/>
造物不為天下計只將花事了東君<lb/>
<pb n="KR4d0419_WYG_002-9b"/>
　　　十六日雨<lb/>
平地俄驚霹靂聲老龍功過此應分不知東海因誰祭<lb/>
却笑西華欲自焚四面蔽虧無日月百神奔走㑹風雲<lb/>
時人那識天公事一溉惟知有巨君<lb/>
　注鄭𢎞字巨君行春天旱隨車致雨<lb/>
　注後戴卦為四華令縣旱積薪以自焚火起而大雨<lb/>
　　　王子榮過家上冡<lb/>
暫領元戎小隊行盡驅春色入山城葱葱佳氣隨軒盖<lb/>
<pb n="KR4d0419_WYG_002-10a"/>
嫋嫋髙風巻斾旌題柱橋邊男子志散金閭里故人情<lb/>
貴游前後知多少不使堂虚晝錦名<hi>州有晝錦堂</hi>
　　　用趙之美留别韻<hi>五首</hi>
把酒離筵且莫辭坐中𤓰葛暫相依花從識後常含笑<lb/>
鳥自還時想倦飛往事微茫春夢斷故人牢落曉星稀<lb/>
天涯白髮禁愁得好在西山不早歸<lb/>
長短亭中送别時問君東去復何依今宵明月三人共<lb/>
來日紅塵一騎飛傾盖莫嫌相見晩斷絃惟恨賞音稀<lb/>
<pb n="KR4d0419_WYG_002-10b"/>
天涯盡道還家好笑我雖歸似不歸<lb/>
為君不惜送行詩但恨蒹葭失所依流水盡朝東海去<lb/>
孤雲只向太行飛仕途氷炭收心早客路參商見面稀<lb/>
一曲陽闗歌未徹聲聲頭上聽催歸<lb/>
遙指東山去恨遲争如蓮幕早來依須知宋鷁猶能退<lb/>
有底齊禽尚不飛洛下書生憐我少燕南壯士似君稀<lb/>
主人好客懨懨醉正要髠留肯放歸<lb/>
平生藏器待何時除卻荆州不可依預報行人應鵲噪<lb/>
<pb n="KR4d0419_WYG_002-11a"/>
相將送客有花飛鴈從去後弟兄少鸎未來時朋友稀<lb/>
不盡赤心今日話東山無以我公歸<lb/>
　　　赴山陽<hi>寄君祥濟之仲寛子昻</hi>
立馬西風不忍行往回只是片時程一年又作半年客<lb/>
百里有如千里情落日寒林山下路淡烟疎竹水邊城<lb/>
願君把酒休惆悵四海由來皆弟兄<lb/>
　　　白文舉王百一索句送行<lb/>
世事紛紛亂似麻不堪愁裏度年華傷心城郭來家鶴<lb/>
<pb n="KR4d0419_WYG_002-11b"/>
過眼光隂赴壑蛇彈鋏歌中成老境班荆話後各天涯<lb/>
何時造物歸真宰卻覩人間第一花<lb/>
　　　承二公寵和復用元韻<hi>二首</hi>
脱却朝衫著紵麻殘年猶復夢京華世情共指鹿為馬<lb/>
天意反教龍作蛇白髪不公人易老青山有素恨無涯<lb/>
那禁送别東郊外滿目離離濺淚花<lb/>
有客衡從説蓺麻要教身後見西華若為養得能言鴨<lb/>
未解除他引睡蛇歸去稍知閒氣味荒唐猶種老生涯<lb/>
<pb n="KR4d0419_WYG_002-12a"/>
眼前浮世慿誰問獨倚東風看落花<lb/>
　　　重午偶題<lb/>
龍鍾歎我百年身㡬見山城節物新水荇長如牽翠帶<lb/>
石榴半似蹙紅巾可憐今日依劉客便是當時弔屈人<lb/>
誰道南來風解愠試從比屋問吾民<lb/>
　　　春日<lb/>
白頭不奈隙駒催慣飲屠酥最後杯百嵗無多偏晝短<lb/>
一年將盡又春來東君得地權終在北斗隨天柄巳回<lb/>
<pb n="KR4d0419_WYG_002-12b"/>
造物却還真宰手衆人今後試登臺<lb/>
　　　和叅謀李舜舉<hi>二</hi>
平步青雲感遇初試看傾盖氣何如橘皮應笑陳人牓<lb/>
雋永争談辯士書夢鹿果能誰得鹿知魚未必子非魚<lb/>
青山馬上多詩句北斗以南名不虚<lb/>
一怒王師弔伐初堂堂人物古誰如劒頭何患無炊米<lb/>
楯鼻多應有檄書盡道公孫能躍馬應憐學士獨焚魚<lb/>
旌旗未度長河水千騎元戎已擣虚<lb/>
<pb n="KR4d0419_WYG_002-13a"/>
　　　和東菴孔安道韻<hi>二</hi>
擬結閒中一草堂此心安處即吾鄉須知見在身為患<lb/>
見説長生藥有方老去看書徒引睡愁來得句不成章<lb/>
從前習氣都除盡待與髙人論坐忘<lb/>
淡泊生涯共一堂杖藜踏遍水雲鄉不妨廬結在人境<lb/>
應念客來從逺方三笑可無陶靖節八仙宜得賀知章<lb/>
袖中時出烟霞語習氣師兄亦未忘<lb/>
　　　和子榮<lb/>
<pb n="KR4d0419_WYG_002-13b"/>
暫使彭宣到後堂安昌只以醉為鄉浮雲世事日千變<lb/>
流水生涯天一方老子興雖如庾亮故人恩不減蘇章<lb/>
能消㡬兩尋山屐回首孤邱本未忘<lb/>
　　　五舍人生朝<lb/>
積德高門慶有餘隔年記得掌中珠清新月窟兩枝桂<lb/>
俊逸渥洼千里駒戲自老成看蠟鳳志從小異見樗蒲<lb/>
一朝騰踏青雲上快覩徐卿第二雛<lb/>
　　　籌堂夀日<lb/>
<pb n="KR4d0419_WYG_002-14a"/>
此生但覺醉鄉寬<hi>王績</hi>誰謂螭猶北海蟠<hi>王猛</hi>處處相<lb/>
迎皆倒屣<hi>王粲</hi>人人共喜欲彈冠<hi>王陽</hi>州應向日懸刀<lb/>
夢<hi>王濬</hi>山試今朝挂笏看<hi>王子猷</hi>仙馭未來緱氏鶴月<lb/>
明吹徹玉笙寒<hi>王喬</hi>
烏衣厯厯是名家人物于今比晉多俗論不侵揮麈話<lb/>
<hi>王衍</hi>壯懐都付缺壺歌<hi>王大將軍/</hi>雖無金埒堪調馬<hi>王</hi>
<hi>濟</hi>賴有黄庭可換鵞<hi>王羲之/</hi>見説長江欲飛渡<hi>王濬</hi>那<lb/>
須氷合望滹沱<hi>王霸</hi>
<pb n="KR4d0419_WYG_002-14b"/>
　　　和子搢中秋<lb/>
最後賔來舉白浮要須同賞桂花秋蛾郎應恨燈無焰<lb/>
孌女能教月再修分外髙寒天上闕就中明徹水邊樓<lb/>
姮娥不我為生客休把光芒取次收<lb/>
　　　和子搢九日謾興<lb/>
此身到處賈胡留細雨斜風冷淡秋佳節又從愁裏過<lb/>
故鄉不似舊時游試拈紅葉題詩句强摘黄花泛酒甌<lb/>
落帽龍山㡬人在雲沈鳥沒恨悠悠<lb/>
<pb n="KR4d0419_WYG_002-15a"/>
節物催人分外愁干戈眼底未能休丹楓落處吳江泠<lb/>
黄菊開時壩岸秋可是涼風添寂寞更堪缺月照綢繆<lb/>
悠悠今古何須問淚洒牛山亦過憂<lb/>
　　　沁園懐古<lb/>
風波平地難開眼劒㦸羣山欲割腸冠盖隨時成物故<lb/>
園林何日破天荒摩挲碑石空懐古㸃檢圖經為補亡<lb/>
誰是熙熙堂上客近來老子也和光<lb/>
　　　和即事<lb/>
<pb n="KR4d0419_WYG_002-15b"/>
擬將唾手取封侯世事那禁種種愁未可搏他馮婦虎<lb/>
終須享此景升牛但知勿翦甘棠在莫為難圖蔓草憂<lb/>
自古貴人天所予定教名字到金甌<lb/>
　　　和新秋<lb/>
簾捲兩山雨乍停自知時節候蟲聲新涼邂逅如佳客<lb/>
殘暑留連似宿酲可見韓檠燈下志且憐班扇篋中情<lb/>
若為解得吾民愠更鼓南風一再行<lb/>
　　　寄史正之<lb/>
<pb n="KR4d0419_WYG_002-16a"/>
往來門下亦風流分得籌堂㡬許憂剛甚養他横槊馬<lb/>
何如了取濟川舟人還忌器休投䑕誰為蹊田欲奪牛<lb/>
聞早抽身閒處著不妨仍帶醉鄊侯<lb/>
　　　聞㨗音招王德華吳天章等出山<lb/>
紅塵一騎報平安知是元戎小隊還且喜好音來汴水<lb/>
仍將舊事問潼闗横雲自䕶車箱澗落日空銜箭筈山<lb/>
只恐膏肓歸不得早隨春色到人間<lb/>
　　　用子榮河橋送别韻<lb/>
<pb n="KR4d0419_WYG_002-16b"/>
河橋把酒不成歡正是離人去住間公道㡬時饒白髪<lb/>
世情今日見青山娟娟明月無家對慘慘孤雲待我還<lb/>
慙愧慇懃花裏鳥一聲聲送出陽闗<lb/>
　　　承徐子賢賈仲常張伯英寵和復用韻<lb/>
天涯杯酒强追歡白髪光隂轉首間獨夜夢魂千里月<lb/>
暮年心事數重山回腸都為愁將斷行脚猶疑債未還<lb/>
儻得一㕓休老地柴門今後定牢闗<lb/>
　　　宿村舎<hi>四首</hi>
<pb n="KR4d0419_WYG_002-17a"/>
别後曾無一日歡風光都在落花間眼青羞對門前栁<lb/>
頭白相驚雪裏山華表鶴來猶是客烏衣燕去不知還<lb/>
森森庭院荒荆棘虎豹窺人夜撼闗<lb/>
握手親情有底歡疎籬茅舎兩三間尚憐作者千年調<lb/>
那肯分人一半山安得意如張翰適慿誰放取浩然還<lb/>
得君斗酒須防客不怕重門更著闗<lb/>
　　坡云重門著闗不為君政恐惡客來仇餉<lb/>
懐抱何曾得少歡春愁飛上兩眉間一瓢謾酌獨清水<lb/>
<pb n="KR4d0419_WYG_002-17b"/>
㡬屐能窮無盡山見説酒兵長日備<hi>江諮議酒猶兵也可千日不用不可</hi>
<hi>一日不備酒可千日不飲不可一飲不醉</hi>未知詩債㡬時還須防别後將軍<lb/>
槊不待尋盟輒斬闗<lb/>
三兩殘杯不盡歡强陪年少貴游間客中未必常為客<lb/>
山上那堪復有山鶴髪都從愁裏變貂裘直待醉時還<lb/>
一朝却入龎公市驚倒城門老抱闗<lb/>
　　坡云城門抱闗卒怪我此重游<lb/>
　　　閔董用之<lb/>
<pb n="KR4d0419_WYG_002-18a"/>
怪底年來懶下帷似嫌牓尾姓名題一枝自謂鳥難借<lb/>
百里誰知鳳肻棲頗訝生前徒强項未應老後不然臍<lb/>
試將㸃檢平時友大半佳城在馬蹄<lb/>
　　　用之次韻復答<lb/>
小齋飄雨注風帷門外青山困品題足躡盡知齊是假<lb/>
膽嘗争奈越猶棲任教别後書盈篋嬴得年來氣暖臍<lb/>
聊與老農歌帝力一缸村酒薦豚蹄<lb/>
　　　夜雨<lb/>
<pb n="KR4d0419_WYG_002-18b"/>
　　　　五月十八日夜雨濟之君祥正之顯之漢卿<lb/>
　　　　子昂燈下酌酒相賀喜而為之書<lb/>
元氣淋漓徹九垓那消掩耳一聲雷雨雖不解知時節<lb/>
雲豈無心出岫來所恨龍潜猶未起大都天意卒難回<lb/>
等閒莫話為霖事且對簷花盡此杯<lb/>
夜半天公號令催即時驚起阿香雷須知稼穡艱難甚<lb/>
誰把隂陽燮理來不使魃為周地虐定應龍自葛陂回<lb/>
鄰家酒熟留連客聊與愁人共一杯<lb/>
<pb n="KR4d0419_WYG_002-19a"/>
化工寧許著詩催平地俄驚失筯雷行雨夢從巫峽斷<lb/>
為霖人自傅巖來老農學稼無多力太史書年有㡬回<lb/>
愛酒陶家纔種秫何如共此即時杯<lb/>
　　　用之請還府用韻拒之<lb/>
殄冦將軍力自宜幕中議論可回天氣吞驕虜鞭先著<lb/>
威定并門檄罷傳正恐一隅防飲酒<hi>張漢臣馬武有同醉堂</hi>休從<lb/>
百尺笑求田揚雄禄位誰能動姑為侯芭草太𤣥<lb/>
　　　弔劉伯祥<lb/>
<pb n="KR4d0419_WYG_002-19b"/>
記曾林下見臞仙惆悵紅塵未斷緣不憚廣文寒處坐<lb/>
屢逢元亮醉時眠難逃辰巳賢人嵗有負虀鹽太學年<lb/>
落落天才無地用卻還英氣與山川<lb/>
　　　伊闕鸂䳵堂<hi>二</hi>
　　　　同王德華子正善卿澤之焦彦昭唐俊卿張<lb/>
　　　　伯宜史正之李文長姚子昂男李楊杜浩然<lb/>
　　　　書壁<lb/>
千年古道入荒城破屋頽垣一聚塵天地如何收險阻<lb/>
<pb n="KR4d0419_WYG_002-20a"/>
山川猶覺露精神餘波禹貢朝宗水習俗周南既醉人<lb/>
把酒西風無限興黄花時節對佳賔<lb/>
一日灘流淺自分灘頭鸂䳵似通神大都鸞棘無多地<lb/>
畢竟烏臺得㡬人浮世堂堂春易去隨時局局事皆新<lb/>
當年靈翼今何在滿目西風動白蘋<lb/>
　　　亂後寄兄<hi>二</hi>
長劒何人倚太行氊裘入市似驅羊怒降白起不仁趙<lb/>
死守裴侯無負唐可奈崑炎焚玉石更堪蜀險化豺狼<lb/>
<pb n="KR4d0419_WYG_002-20b"/>
紫荆猶是堦前樹風雨何時復對牀<lb/>
萬井中原瞩汴梁縱横大劒與長槍晝烽夜火豈虚日<lb/>
左觸右蠻皆戰塲丁鶴未歸遼巳冢杜鵑猶在蜀堪王<lb/>
此生不識連昌樂目送孤鴻空斷腸<lb/>
　　　送趙慶之赴邠州<lb/>
且莫怱怱數去程一壺别酒為君傾三年簿領妨行樂<lb/>
十里溪山管送迎湓浦蘆花風裏恨渭城栁色雨中情<lb/>
三峯無復同州看休著新詩笑不平<lb/>
<pb n="KR4d0419_WYG_002-21a"/>
　　　别郃陽申伯福昆仲<lb/>
百里相望邂逅遲如今始得話心期情深堂上留髠夜<lb/>
興盡山隂訪戴時客舎故人那用送異鄉游子不勝悲<lb/>
烟村水驛秦川路來往郵筒好寄詩<lb/>
　　　和子搢來韻<lb/>
新年桃李似無情回首繁華一夢驚㸃檢青氊非故物<lb/>
等閒傾盖昧平生雨中燕子還留客風裏楊花欲送行<lb/>
試聽東流橋下水向人時作斷腸聲<lb/>
<pb n="KR4d0419_WYG_002-21b"/>
　　　郭仲山夀日<lb/>
乗興游山也自賢千金奚羡築臺燕誰為洛下同舟友<lb/>
人道江頭弄月仙欲向漳源歸舊隠便從莞谷種閒田<lb/>
槖馳樹得長生理不解如君養性天<lb/>
　　　和河上修橋<hi>四</hi>
故里風光衣錦遊賦詩誰與共臨流相逢依舊山青眼<lb/>
也有何愁浪白頭官渡方當横槊日合肥正是著鞭秋<lb/>
坐間有客誇雄辯不念題橋志未酬<lb/>
<pb n="KR4d0419_WYG_002-22a"/>
日日相陪杖屨遊往來林下亦風流雲間隠隠堆螺髻<lb/>
雨後鱗鱗漲鴨頭休恨臨津<hi>臨津河</hi>經始晩且看利涉<hi>河橋</hi>
<hi>名</hi>落成秋尋常公事閒中了詩債如何尚不酬<lb/>
眼底闗山憶舊遊滔滔河漢自東流星槎不覺來天上<lb/>
鐵鎖那能䕶石頭顧我巳嫌題柱晩喜君正是濟川秋<lb/>
酒間豪氣誰堪共一醉千金價不酬<lb/>
落魄天涯頗倦遊片㠶歸去得安流㡬年無事誇犀首<lb/>
一旦封侯看虎頭飛將正當南渡日拾遺還是北征秋<lb/>
<pb n="KR4d0419_WYG_002-22b"/>
龍鍾不稱凌烟像只有山林志可酬<lb/>
　　　壬寅九日同史正之劉濟之君祥仲寬姚子昂<lb/>
　　　　東城小酌寄錦堂王君玉<lb/>
長天一色鴈行斜雨過南山氣勢加懶後不冠羞白髪<lb/>
興來無酒負黄花何人見憶閒陶令有客徒嘲老孟嘉<lb/>
秋景滿前宜共賞未應種種屬詩家<lb/>
興來落筆任横斜坐上朋尊續續加貌似葉紅皆被酒<lb/>
頭如雪白也簮花金風漸急秋將暮玊樹相依客盡嘉<lb/>
<pb n="KR4d0419_WYG_002-23a"/>
酩酊入城扶不去臨街下馬是誰家<lb/>
　　　隨州長官張鵬舉暨壻陳振文見過<lb/>
寂寥秋思梗吟懐㡬度柴門鵲噪開一話勝看江表傳<lb/>
百書不及隴頭梅馬催行色日邊去鴈送歸程天際來<lb/>
萬里龍庭莫辭逺中原事業望人才<lb/>
　　　和子榮悼恒山韻<lb/>
功名人比漢淮隂猛虎俄因犬輩擒星落旄頭兵似火<lb/>
雲屯細栁士如林豈期虞虢乖唇齒謾倚良平作腹心<lb/>
<pb n="KR4d0419_WYG_002-23b"/>
洒盡英雄憂國淚變風那得不傷今<lb/>
消盡羣陽道長隂將軍何患敵難擒唐家外望歸藩鎮<lb/>
漢室中興仰羽林忽墮曹吳分鼎計方知胡越濟舟心<lb/>
依然錦繡山川在一旦浮雲變古今<lb/>
　　　剛忠公<lb/>
未除妖氣斗牛間一夜長星落將壇天意欲將全節畀<lb/>
人心無奈此時寒斷頭那肯降朱泚血指誰思滅賀蘭<lb/>
立盡犬行山上召我公忠烈不容刋<lb/>
<pb n="KR4d0419_WYG_002-24a"/>
　　　同濟之遊百家巖懐郭延年有感<hi>三月</hi>
雨晴閒向百巖遊今古都成一段愁老衲解回山下虎<lb/>
<hi>稠禪師</hi>真人跨入洞中牛<hi>陸真子</hi>水流花落三春暮鳥沒雲<lb/>
沈萬事休有道碑前空墮淚往來誰復共仙舟<lb/>
　　　辛丑中秋夜與用亨漢臣濟之君祥子昂仲寛<lb/>
　　　　及諸同志聚飲於學宫隂不見月<hi>二</hi>
節物相催近覺頻勝遊攜酒意何勤㡬人白髪對明月<lb/>
萬里青天愁片雲嫋嫋風髙秋巳半厭厭客醉夜將分<lb/>
<pb n="KR4d0419_WYG_002-24b"/>
督郵氣味從來惡今日尊前也獻芹<hi>戲遂良酒</hi>
莫嫌勝日燕遊頻且慰寒窓力學勤白也停杯將問月<lb/>
退之利劒欲開雲清光難此秋三夜痛飲何辭酒百分<lb/>
况在泮宫思樂地與君共采水中芹<lb/>
　　　送别曹漢卿<lb/>
馬上功名奈老何出門無地不風波慿誰試著回天力<lb/>
有客空揮卻日戈青眼乍驚行處少赤心常笑話中多<lb/>
愁人近亦無腸斷又聽離筵送别歌<lb/>
<pb n="KR4d0419_WYG_002-25a"/>
　　　九日濟之君祥仲寛子昂攜酒於漢臣書齋小<lb/>
　　　　酌巳而乗興與衆老人㑹於城西馬氏東籬<lb/>
　　　　談笑盡醉抵暮而歸為賦此以紀一時之勝<lb/>
　　　　事<lb/>
相扶醉袖出西城翠展秋山一望晴坐上孟嘉嘲未解<lb/>
籬邊陶令話多情酒猶强飲狂時藥菊莫尋餐落後英<lb/>
興盡歸來天色暮老人星散月還生<lb/>
　　　暮春和端甫韻<lb/>
<pb n="KR4d0419_WYG_002-25b"/>
　　　　暮春索詩且以不能陪郊外之遊為恨<lb/>
雨夕風朝樂事妨老來猶自為花忙春光一嵗只三月<lb/>
尊酒百年能㡬塲辛苦衙蜂輸蜜課等閒巢燕得泥香<lb/>
如何復共遨頭醉待把銀瓶指㸃嘗<lb/>
　　　承和復用韻<lb/>
草草杯盤興不妨一年一度送春忙我無酒量難投社<lb/>
君有詩情合擅塲衣錦堂前冠盖貴落花徑裏綺羅香<lb/>
暫時忘却愁滋味驀上心來似膽嘗<lb/>
<pb n="KR4d0419_WYG_002-26a"/>
　　　答趙之美見和<lb/>
不堪春事等閒妨汲汲光隂過隙忙青眼乆懸髙士榻<lb/>
白頭羞入少年塲風從定後花猶落月自修來桂復香<lb/>
休向兵㕑問消息且教下馬客先嘗<hi>之美有深鎮兵厨未許嘗之句</hi>
　　　李子搢約同上山督之<lb/>
踏青時節醉何妨一掬歸心想見忙杖履不須從捷徑<lb/>
觥籌且莫戀歡塲明山秀水家家景野草閒花處處香<lb/>
休訝登臨無脚力世間險阻備曾嘗<lb/>
<pb n="KR4d0419_WYG_002-26b"/>
　　　答史正之<lb/>
　　　　正之至連日清話限不能文字飲也時三月<lb/>
　　　　晦日<lb/>
草堂深處百無妨却為髙岑對屬忙<hi>髙適岑參杜遙知對屬忙</hi>啼鳥<lb/>
送春歸閬苑妖星亂世跼文塲閒花空怨緣衣使煮酒<lb/>
不隨青杏香見説麴生風味少尚堪留與老饕嘗<lb/>
　　　陽城題北臺觀壁<lb/>
㡬年空負北山移今日方知見事遲猶憶王鳬初去後<lb/>
<pb n="KR4d0419_WYG_002-27a"/>
忽驚下鶴暫來時雖無壁上題名記頗愧棠隂聽訟詩<lb/>
指似荒城舊遊處西風搖落菊花期<lb/>
　　　客中寒食<lb/>
斷篷蹤跡寄天涯劒㦸林中閲嵗華又值禁烟焦舉節<lb/>
<hi>焦亦作周</hi>奈無對月少陵家驚心咄咄催歸鳥觸目㝠㝠濺<lb/>
淚花老後愁懐誰遣得未應端的酒勝茶<lb/>
　　　和徐子賢西行留别<lb/>
便從傾盖話詩情風雨端能落筆驚金馬謾誇三學士<lb/>
<pb n="KR4d0419_WYG_002-27b"/>
碧油曾見一書生竹溪花圃留連醉水郭烟村取次行<lb/>
自恨年來懐抱惡與君相别但吞聲<lb/>
　　　調祁定之<lb/>
風埃滿面髪蓬垂欲學喬松乆逺期浮世㡬塲漂杵血<lb/>
流年一局爛柯碁不須玉女引巢父那在神官邀退之<lb/>
果待吹嘘送天上人間事了未為遲<lb/>
　　　姪謙甫鞏縣寄魚<lb/>
掣三牽兩得沈腥顧我庖厨逺未能㡬度敲針無處釣<lb/>
<pb n="KR4d0419_WYG_002-28a"/>
一朝醒酒不須氷居官止合如羊續命駕何須學季鷹<lb/>
當念家風本寒素莫從今後爇饞燈<lb/>
　　　母師聖醉中落水用郭進之韻<lb/>
無人橋上醉婆娑脚力危時可奈何賀監未應真落井<lb/>
屈平到底也隨波浮雲世事黄粱夢斜日秋風薤露歌<lb/>
㸃檢交情能有㡬柴門今後雀堪羅<lb/>
　　　下鼇背<lb/>
浮雲蹤跡去留難谷謗巖嘲勒我還畢竟一身無著處<lb/>
<pb n="KR4d0419_WYG_002-28b"/>
大都百計不如閒無多伎倆三休外是亦風流二老間<lb/>
昨日主人今日客回頭山色若為顔<lb/>
　　　許司諫歸來圖<lb/>
社稷憂深志未舒陸渾山下賦閒居㡬年不復朝雞夢<lb/>
一旦飜隨壠鶴書<hi>闕</hi>　朱雲徒折檻寵踰疎<hi>闕</hi>　懸車<lb/>
商巖了却和羮事方信旁求象不虛<lb/>
　　　寄伊陽令周文之括户<lb/>
㡬年客裏厭馳驅故向伊川好處居剛受一㕓同許子<lb/>
<pb n="KR4d0419_WYG_002-29a"/>
誰知四壁過相如厥田不稱中中賦此事真堪咄咄書<lb/>
疲俗脂膏今巳盡看看鞭筭及舟車<lb/>
　　　和子搢秋晩出郭<lb/>
陶寫詩人得句忙舊游能復憶嵩陽山頭雲霽雨聲歇<lb/>
水面風來花信香今日事雖非向日故鄉景自勝他鄉<lb/>
杖藜忘却尋歸路獨立河橋詠晩涼<lb/>
　　　和述懐<hi>二</hi>
簮履三千氣壓齊寒林那羡一枝棲坐中有客鵬將賦<lb/>
<pb n="KR4d0419_WYG_002-29b"/>
門外何人鳳欲題沽酒未嘗防惡犬著鞭寜復待荒雞<lb/>
夕陽休凭欄干望今日長安不在西<lb/>
擬將齊物物難齊惟有山林跡可棲身望鳳池慙不到<lb/>
名登鴈塔愧先題未能忘舊歸家鶴長是思鳴失且雞<lb/>
天為東周道垂喪肯生夫子在闗西<lb/>
　　　戲嘲<lb/>
江西社裏㡬詩流詠月嘲風未肯休得句不能當競病<lb/>
措辭那敢向春秋笑飜王氏三珠樹驚倒張家五鳳樓<lb/>
<pb n="KR4d0419_WYG_002-30a"/>
帶繫雪詩三十韻勝如騎鶴上揚州<lb/>
　　　答子榮<lb/>
行藏事拙且乗流游徧人間老即休多汗愈膚三伏暑<lb/>
漸衰潘鬢一時秋風髙勢欲欺茅屋雨急聲疑在竹樓<lb/>
今世宦情何處好但憂無蠏有監州<lb/>
　　　送史邦直入洛<lb/>
肉山南去汗如流了取公家事便休征棹不霑𤓰蔓水<lb/>
歸裝莫待菊花秋忙中暫過平嵩閣别後頻登望省樓<lb/>
<pb n="KR4d0419_WYG_002-30b"/>
若問鶴鳴近消息翅翎飛不到揚州<lb/>
　　　即事<lb/>
鐡馬長驅汗血流眼前戈甲㡬時休誰能宰似陳平社<lb/>
那免悲如宋玉秋漠漠微涼風裏殿蕭蕭殘夜水邊樓<lb/>
千村萬落荒荆棘何止山東二百州<lb/>
　　　寛張文玘<lb/>
怪來乆不造龍門依舊相逢一笑温任把錦囊嘲李賀<lb/>
休將布皷詫王尊事隨勢過心猶駭言與時違舌可吞<lb/>
<pb n="KR4d0419_WYG_002-31a"/>
誰為書生肯推轂綈袍且念故人恩<lb/>
　　　和竇君瑞<lb/>
勒石燕山後世名<hi>憲</hi>子孫蟬蛻起風塵<hi>融</hi>誰憐喜鵲飛<lb/>
來意<hi>由</hi>自歎靈椿老大身<hi>禹鈞/</hi>愁見灌夫杯酒過<hi>嬰</hi>夢<lb/>
驚蘇蕙錦書新<hi>滔</hi>㡬年客裏無情話一笑相逢姓麥人<lb/>
　　　竇子温宅為有力者所奪<lb/>
謾勞買宅著千萬此又卜居何適從得把茅來頭可盖<lb/>
但教窓下膝能容尚憐相賀巢邊燕知為誰甜花底蜂<lb/>
<pb n="KR4d0419_WYG_002-31b"/>
速向元龍問閒舍暫將一榻過今冬<lb/>
　　　子榮途中見憶有先生在世人中龍三十年前<lb/>
　　　　到月宫之句依韻謝答<lb/>
髙樓日日望元龍禾黍離離閔故宫兩地謾看千里月<lb/>
五湖能借半㠶風囊錐穎脱何難出名紙毛生未肯通<lb/>
好在沁陽山色裏一㕓寧許寄揚雄<lb/>
　　　弔曹慶之<lb/>
杯酒中間氣沓拖從教千丈起風波絲棼世事無一可<lb/>
<pb n="KR4d0419_WYG_002-32a"/>
花落人生得㡬何休向棘林長夜哭試聽蒿里送行歌<lb/>
豈容身後鍾君在阿騖如今嫁者多<lb/>
　　　弔王德華<lb/>
衰鬢愁添鏡裏絲流年恰及夢中蓍可憐白日佳城地<lb/>
正值黄楊厄閏時<hi>丁亥閏十一月</hi>撫柩恨深元伯母負薪清慘<lb/>
叔敖兒髑髏不識生前樂枉却招魂費楚辭<lb/>
　　　贈醫郭顯道<lb/>
小隠嵩陽種德時智能博物物皆歸籠中無愧狄仁傑<lb/>
<pb n="KR4d0419_WYG_002-32b"/>
山下常逢臺孝威子細論來生可養斬新卦得遯之肥<lb/>
麄疎誰似嵇中散幽憤詩成憶采薇<lb/>
　　　焦彦昭失中子<lb/>
相逢地下果何如自謂情鍾亦太愚未必珠能空老蚌<lb/>
豈期𤣥不與童烏且憐商也無三罪尚喜徐卿有二雛<lb/>
萬事盡歸天予奪速宜收淚謝𤣥夫<lb/>
　　　讀五代史<lb/>
破却千金築一臺折衝閫外望人才中原山嶽河分斷<lb/>
<pb n="KR4d0419_WYG_002-33a"/>
塞上牛羊草引來西海正驚天狗墮北人忽擁帝羓回<lb/>
猶憐仙掌英靈在能把潼闗閉不開<lb/>
　　　春温軒<lb/>
三尺枯桐膝上横一彈洗盡綺羅塵芙蓉城裏誰為主<lb/>
姑射山前别有人雲雨不侵行處夢丹青難寫醉時真<lb/>
早尋林下乗鸞侣莫遣春温過却春<lb/>
　　　索和長平諸詩友送行韻信筆奉呈君玊閏之<lb/>
　　　　資客中一笑<hi>四</hi>
<pb n="KR4d0419_WYG_002-33b"/>
漢厦非無論道氊自慙老去鬢皤然閒愁似海藏皮裏<lb/>
往事如風過耳邊㡬度班荆誰與話一朝傾盖自相憐<lb/>
柴門近日多來客火速移牀待孝先<lb/>
青春人物正當時咫尺雲天快樂披相見便如膠漆宻<lb/>
此行還似筈弦離方傳細栁將軍令或賦甘棠召伯詩<lb/>
待得一朝公事了聯鑣西去未為遲<lb/>
此身莫輒犯針毡只合浮沈委自然乆墮風波人海裏<lb/>
暫依雲漢使星邊斗升乞活真堪笑青紫歸耕亦可憐<lb/>
<pb n="KR4d0419_WYG_002-34a"/>
早晩皇家重名器著鞭當在祖生先<lb/>
老覺麄疎過往時赤心今始為君披交情大抵無新舊<lb/>
人事從來有合離見說片辭能折獄未嘗一話不言詩<lb/>
河東自古文明地可惜儒冠感遇遲<lb/>
　　　昨晩䝉降臨無以為待早赴院謝聞巳長往何<lb/>
　　　　行之速也因去人寄達少慰客中未伸之志<lb/>
　　　　耳<hi>二</hi>
縱横入市盡裘氊一旦衣冠氣索然豈信魯連歸海上<lb/>
<pb n="KR4d0419_WYG_002-34b"/>
頗哀屈子老江邊汗流石馬誰堪恨草沒銅駝世所憐<lb/>
莫憚區區困刀筆論功終讓指蹤先<lb/>
書生掉舌豈其時手底青編亦倦披鐡鎖尚沈江漠漠<lb/>
銅駝又沒草離離隂山路上明妃曲天寶年中杜甫詩<lb/>
古往今來㡬興廢白頭恨見太平遲<lb/>
　　　任仲山談西府事<lb/>
德音到處下情通喜動山城百嵗翁和氣挽回中國化<lb/>
威聲振起外臺風少酬漢使澄清志不愧周官燮理功<lb/>
<pb n="KR4d0419_WYG_002-35a"/>
南北封疆歸一統太平立法自河東<lb/>
　　　唐臣滿月洗兒索詩故賦<hi>兩滿月</hi>
白頭休恨夢熊遲却是人間乆逺期有客巳為摩頂記<lb/>
為君復草弄璋詩一從老蚌生珠後再值姮娥月滿時<lb/>
咫尺昻霄看英物不須女子作門楣<hi>有二女</hi>
　　　留題靳載之園亭<lb/>
幽徑疎籬竹外村淡煙斜日水邊城地形占氣辨南北<lb/>
風俗以人分重輕坐上有山圍似畫樽中得酒論如兵<lb/>
<pb n="KR4d0419_WYG_002-35b"/>
青春將種多才調拂袖林泉恐不情<hi>載之靳千户之子</hi>
　　　送郡侯段正卿北行<hi>二</hi>
征途萬里朔風寒過盡隂山復有山嵗既在於辰已後<lb/>
星多客向斗牛間漫漫積雪無冬夏刼刼飛鴻自往還<lb/>
若到龍庭試回首太行一片白雲閒<lb/>
獵獵霜風墮指寒一鞭行色抵天山馬嘶衰草孤烟外<lb/>
鴈沒長空落照間入塞盡穿氊帳過去鄉須待錦衣還<lb/>
功名大抵黄粱夢薄有田園便好閒<lb/>
<pb n="KR4d0419_WYG_002-36a"/>
　　　送叅謀劉君祥<hi>二</hi>
寂厯書齋獨坐寒白頭羞見雪中山虚名得失蝸争外<lb/>
浮世榮枯蟻夢間半夜朔風催客起㡬時新月望君還<lb/>
鶴鳴林下無人共何處烟霞不可閒<lb/>
馬首風花拂面寒十年兩度過隂山浮雲暮暮朝朝裏<lb/>
行鴈兄兄弟弟間大抵故鄉生處樂莫教明主放時還<lb/>
如今造物尤難料枉使身心不得閒<lb/>
　　　杜門<lb/>
<pb n="KR4d0419_WYG_002-36b"/>
近來人事頗相乖獨坐何曾得好懐犬吠為連沽酒市<lb/>
雞鳴長傍讀書齋門終待學張家塞闥恐難當噲等排<lb/>
惡客就中多氣岸時時下馬繫堂堦<lb/>
　　　中秋<hi>二</hi>
露下天街一氣涼月明不復被雲妨正當金帝行秋令<lb/>
疑是銀河洗夜光蛟室影寒珠有淚蟾宫風散桂飄香<lb/>
席間醉客忙歸去獨共三人盡此觴<lb/>
共對青天好舉觴從前三五是尋常一年佳節秋將半<lb/>
<pb n="KR4d0419_WYG_002-37a"/>
萬里清輝夜未央纔向缺時舒窈窕欲從盈後斂光芒<lb/>
姮娥曾得長生藥我欲停杯問此方<lb/>
　　　和喬舜臣韻<hi>六月十四日二</hi>
畫圖懸箇老人星一炷香烟禱處靈見説蟠桃將結子<lb/>
不知槁木巳忘形倚空山色青排闥掃地槐隂綠滿庭<lb/>
凡骨恨無輕舉便且求强徤保殘齡<lb/>
㡬年鬂髪已垂星豈是長生藥不靈席上精神歡伯力<lb/>
塵中面目偶人形來歸徒訝荒陶徑學退還思過鯉庭<lb/>
<pb n="KR4d0419_WYG_002-37b"/>
鄭重世情相愛甚一杯酒勸望延齡<lb/>
　　　郎子雲酒熟同李茂卿史正之豪取不許<lb/>
愛錢措大眼孔小病酒先生舌本乾債是尋常誰不有<lb/>
囊嫌羞澁且留看三人未必一人損豪氣難忘習氣酸<lb/>
眊矂相逢欲空去從來如此四并難<lb/>
　　　再赴陽城用前韻别茂卿子雲正之<lb/>
誰使腰間印欲懸不知面上唾纔乾先生敢以督郵去<lb/>
坐客莫將官長看祖席又成攜手别離杯何苦上眉酸<lb/>
<pb n="KR4d0419_WYG_002-38a"/>
且休凋落髙陽社來往雙鳬也不難<lb/>
　　　代樂仲和張温甫處督米<lb/>
未必書生氣盡寒食常不足為居閒清於孺子滄浪水<lb/>
瘦似詩人飯顆山欲向田文彈鋏去恐因邱嫂頡羮還<lb/>
聞君自有江湖量肯為枯魚少破慳<lb/>
　　　清明席上同史正之姚君寳子昻<lb/>
浮雲雨後自縱横不待風收放曉晴百計花期成謾興<lb/>
一年春色過清明誰家鑚燧罷藏火何處吹簫猶賣餳<lb/>
<pb n="KR4d0419_WYG_002-38b"/>
回首故園魂欲斷鳥飛只是片時程<lb/>
　　　悼亡<lb/>
須信人生足别離别離不待白頭時因憐曩日在縲紲<lb/>
豈憚今朝炊扊扅中道奈何奔月去此情惟有落花知<lb/>
眼前活計無聊甚空對當年紙局棊<lb/>
　　　段侯行春顯聖觀喜雨<lb/>
　　　　癸夘季春小旱清明後七日段侯正卿行縣<lb/>
　　　　回㑹名流勝士五十餘人於仙翁山下之顯<lb/>
<pb n="KR4d0419_WYG_002-39a"/>
　　　　聖觀須㬰雨作自未至亥而止大滿人望酌<lb/>
　　　　酒相賀莫不盡酣適之興張種德有詩因和<lb/>
　　　　韻以紀其勝元帥申甫段玊使姚昇書於壁<lb/>
行春冠盖暫躊躇誰信東山面目疎興盡奚勞風送客<lb/>
氣和不覺雨隨車移民雖恨梁加少腐粟猶誇漢有餘<lb/>
獨嘆吾儒有何貴自今牛角莫横書<hi>傷儒人種田事</hi>
　　　寄答趙公定<lb/>
他人共折依依栁居士但飲薄薄酒豈其必取齊之姜<lb/>
<pb n="KR4d0419_WYG_002-39b"/>
又恐不為白也母雖然客或許敦龎慙愧我無白璧雙<lb/>
更向稠桑老人卜準備買紅纒酒缸<lb/>
　　　姚子昻夀日<hi>二月初三日</hi>
門外風光二月初衣冠把酒慶懸弧一生接物無腸蟹<lb/>
萬事隨緣短脛鳬坐上書空窺草聖醉中疥壁笑詩奴<lb/>
年來世事俱嘗遍只合千金養客軀<lb/>
　　　又用濟之韻贈子昻<lb/>
綿綿宗派自何時借問吳興第㡬支書愛換鵝功不到<lb/>
<pb n="KR4d0419_WYG_002-40a"/>
獄因劾䑕法先知為秦徙木思無地在漢髙門福有基<lb/>
此去鄉閭結仁愛請君聽取忍齋詩<hi>有仁人巳結鄉閭愛之句</hi>
　　　為劉益之營中上王懐州<hi>二</hi>
自分毛錐不入時如今尤恨掃門遲徒勞魏氏貪鷄肋<lb/>
却笑虞人望羖皮未有赤心相待處奈何白髪是歸期<lb/>
儻令扶病還桑梓横草難忘報所知<lb/>
氊帳連雲逐日移胡笳月底不勝悲中原為患有驕子<lb/>
造物戲人如小兒馮鋏縱彈無便去晏驂未解有誰知<lb/>
<pb n="KR4d0419_WYG_002-40b"/>
天涯回首消魂處故國霜前鴈過時<lb/>
　　　錦堂碧落夀席<hi>年五十一</hi>
年光過隙一何忙知命年來百念忘公事了時隂德大<lb/>
塵縁斷後道心涼未償勇退求閒志先得長生不老方<lb/>
共勸十分添夀酒莫辭酩酊醉山堂<lb/>
　　　答張文玘見戲<lb/>
邂逅騷人興愈多不知賜也許同科君猶老去詩魔在<lb/>
我奈新來技癢何但幸近無阿買寫慿誰付與雪兒歌<lb/>
<pb n="KR4d0419_WYG_002-41a"/>
一從探得驪珠後驚倒中洲蚌與蠡<lb/>
　　　和王李文襄陽變後<hi>二</hi>
逐鹿中原未識真指蹤元自有謀臣虞全不念唇亡國<lb/>
楚恐難當舌在人拔劒挽回牛斗氣舉鞭蹙起漢江塵<lb/>
相逢空灑英雄淚誰是荆州一角麟<lb/>
天命須分偽與真衙蜂戰蟻盡君臣蛟龍不是池中物<lb/>
燕雀休嗤壠上人衣不能勝嵇紹血扇無可奈庾公塵<lb/>
自從絶筆春秋後誰復傷時為泣麟<lb/>
<pb n="KR4d0419_WYG_002-41b"/>
　　　僧奴<hi>劉氏甥十一月二十一日生籌堂子</hi>
白髪因縁短犢車可憐小德外家無蚌生珠後何嫌老<lb/>
鳳有毛時亦自殊㑹看伯仁興絡秀不妨節信論潛夫<lb/>
劉生誰謂難成事將相從來有種乎<lb/>
　注劉牢之甥酷似其舅共舉大事誰謂無成<lb/>
喜事相尋種種來豈期天意一朝回璋從弄後熊無夢<lb/>
月到圓時蚌有胎便可字教阿買識那消錢為窟郎堆<lb/>
賢愚懐抱俱休挂且盡前尊露頂杯<lb/>
<pb n="KR4d0419_WYG_002-42a"/>
　　　和楊之美韻<lb/>
光華異域伏全才銜命怱怱出吹臺物外英標傾水鏡<lb/>
坐中妙語落瓊瑰節回北闕旋如斗名振西陲聽若雷<lb/>
不踏賀蘭山下石國風未合入詩來<lb/>
　　　和李唐傑韻<hi>二</hi>
翰墨塲中第一人而今委翅在雞羣縱横詩律凌徐庾<lb/>
浩汗詞源嫓典墳兵氣横流存此老天心未欲喪斯文<lb/>
年來草就歸田賦嘯傲南山卧白雲<lb/>
<pb n="KR4d0419_WYG_002-42b"/>
郵筒寄後憶詩人落落英才逈出羣試問槐花忙㡬舉<lb/>
可憐桂子落誰墳浮沈且與陪中立喜愠何嘗見子文<lb/>
傾破葵心望天表龍庭不日㑹風雲<hi>大朝再試</hi>
　　　悼籌堂<lb/>
霞鞍金轡紫絲絛玉帶紅靴織翠袍赳赳少年真手臂<lb/>
津津玊氣見眉毫不愁造化功難補可惜秋山勢自髙<lb/>
那免牛車身後患一塲春夢亦徒勞<lb/>
　　　和秦克容來韻<lb/>
<pb n="KR4d0419_WYG_002-43a"/>
白頭羞入利名塲得得歸來自逺方何日詩豪離上黨<lb/>
去年道話憶山陽可憐杜宇訴亡國還笑沐猴思故鄉<lb/>
不意閒中春色早黄鸝啼破謝家庒<lb/>
　　　癸酉榜後寄姪謹甫<hi>第一科</hi>
萬軸牙籖未是多十年辛苦短檠歌敢忘奕世箕裘業<lb/>
忽玷清朝甲乙科我巳夢君三舉後君如輸我一籌何<lb/>
二疏此去人方識名字先應報大羅<lb/>
　塵忝後夢一人云王道衡李撝更三舉二人亦髙第<lb/>
<pb n="KR4d0419_WYG_002-43b"/>
　癸酉省試王道衡第二御試撝第二道衡第十一隅<lb/>
　三舉也本壬申舉塲為兵事移至次年<lb/>
　　　和安齋見寄調祁定之<lb/>
麻衣補破紙為絛不羡仙人宫錦袍天地老於雙轉轂<lb/>
山河渺似一秋毫煉深寳鼎丹砂就瑩徹靈臺夜月髙<lb/>
上界而今官府足暫游塵世莫辭勞<lb/>
　<lb/>
　莊靖集巻二<lb/>
</p>
<p>
</p>
  </div>
<div>
                <head>莊靖集巻三</head>
    <p>
<pb n="KR4d0419_WYG_003-1a"/>
欽定四庫全書<lb/>
　莊靖集巻三　　　　　　金　李俊民撰<lb/>
　　五言絶句<lb/>
　　　一字百題示商君祥<lb/>
　　　　余年三十有九遭甲戌之變乙亥秋七月南<lb/>
　　　　邁時姪謙甫主河南福昌簿迎至西山僑居<lb/>
　　　　㕔事之東齋小學師商君祥投詩索和頃刻<lb/>
　　　　間往回數十紙謙甫曰一鼓作氣未可敵姑<lb/>
<pb n="KR4d0419_WYG_003-1b"/>
　　　　堅壘以待姪壻郭鴻漸曰可以單師挫其銳<lb/>
　　　　乃出百字題請賦以酬之遂信筆而書殊無<lb/>
　　　　意義付其徒孫男樂山示之三日不報謙甫<lb/>
　　　　笑曰五言長城不復敢攻也君祥於是攜酒<lb/>
　　　　來乞盟大㑹所友極歡而罷<lb/>
　　　風<lb/>
汝未聞天籟簸揚箕有神能清常侍暑不動庾公塵<lb/>
　　　月<lb/>
<pb n="KR4d0419_WYG_003-2a"/>
過圓旁死魄過缺哉生明髙賴玉斧手再脩然後成<lb/>
　　　雲<lb/>
旱魃將為虐從龍便出山人間三尺雨命駕早知還<lb/>
　　　雨<lb/>
晩有來蘇意憂深望嵗人一犁雖美滿猶恨不當春<lb/>
　　　雪<lb/>
細看花是雨將見麥宜秋度臘無三白梁園誰與游<lb/>
　　　山<lb/>
<pb n="KR4d0419_WYG_003-2b"/>
功名雙鬂雪心事數重山山下人家好終朝爽氣間<lb/>
　　　泉<lb/>
滚滚勢長往冷冷味自清擬將修水記何况有詩情<lb/>
　　　塵<lb/>
不憂懸榻室可奈汙人風踏破青鞋底猶疑是軟紅<lb/>
　　　春<lb/>
來莫怨春遲去莫怨春忙春不隨人老誰教汝斷膓<lb/>
　　　暑<lb/>
<pb n="KR4d0419_WYG_003-3a"/>
人間三伏暑海内一薫風獨詠微涼句公權似不公<lb/>
　　　寒<lb/>
廣廈千萬間吾廬敝獨寒猶將折絃琴欲和薫風彈<lb/>
　　　晝<lb/>
冬之日何速夏之日何遲山中無厯日遲速兩不知<lb/>
　　　夜<lb/>
令乎日之夕政乎日之朝一尊待君子風雨㑹良宵<lb/>
　　　晴<lb/>
<pb n="KR4d0419_WYG_003-3b"/>
展盡舒長景銷殘片段雲區區負暄子炙背不忘君<lb/>
　　　隂<lb/>
朝見白雲縱暮見白雲横不作及時雨何為㸃太清<lb/>
　　　花<lb/>
惜花不論命看花須努力能得㡬時好狂風妬春國<lb/>
　　　蓮<lb/>
碧因圓更展紅向老猶粧鏡裏風流在人言似六郎<lb/>
　　　菊<lb/>
<pb n="KR4d0419_WYG_003-4a"/>
色笑秋光淡香嫌酒力慳東籬在何處客裏見南山<lb/>
　　　梅<lb/>
未報江南信先開雪裏村要看花上月立馬待黄昏<lb/>
　　　松<lb/>
鬱鬱愁無地青青獨有心疑從大夫後傾盖到如今<lb/>
　　　竹<lb/>
瀟洒能醫俗檀欒看上番我寧負此腹忍使籜龍寃<lb/>
　　　草<lb/>
<pb n="KR4d0419_WYG_003-4b"/>
日沒露易濕日出露易晞人生大都㡬王孫胡不歸<lb/>
　　　燕<lb/>
社後來何暮梁間話頗多巢泥愁未稳無面見淘河<lb/>
　　　鴈<lb/>
俄見天邊字徒銷客裏魂一書言不盡為我叙寒温<lb/>
　　　鷗<lb/>
江静烟籠雪天晴水浴衣漁歌驚不起物外兩忘機<lb/>
　　　鶴<lb/>
<pb n="KR4d0419_WYG_003-5a"/>
去家丁令威化身徐佐卿不戀乗軒寵九皋堪一鳴<lb/>
　　　蜂<lb/>
弄晴沾落絮帶雨䕶園花有課常輸蜜無春不到衙<lb/>
　　　蝶<lb/>
元從生處樂肯向死前休花底人間世如何不夢周<lb/>
　　　龜<lb/>
汝殼將自遮汝腸還自刳可憐一底板雖智不如愚<lb/>
　　　魚<lb/>
<pb n="KR4d0419_WYG_003-5b"/>
華亭載月船長安遮日手一網腥城市吾於爾何有<lb/>
　　　蟹<lb/>
食必視本草貴在精物理蔡侯何鹵莽㡬為勤學死<lb/>
　　　儒<lb/>
秦坑秦即孤魯戲魯尋削伊誰蹈前軌可謂來髙閣<lb/>
　　　僧<lb/>
貌與松俱瘦心將絮共沾一菴空寂地香火讀楞嚴<lb/>
　　　道<lb/>
<pb n="KR4d0419_WYG_003-6a"/>
自知身是患常謂道無名欲作閒中友隨縁論養生<lb/>
　　　仙<lb/>
千載遼東鶴雙飛葉縣鳬應憐塵世裏無地著臞儒<lb/>
　　　禪<lb/>
見桃渾不悟對栢未嘗叅虎嘯龍吟子風雷振一龕<lb/>
　　　醫<lb/>
愈風陳有檄止瘧杜能詩雖然醫者意何意亦何醫<lb/>
　　　卜<lb/>
<pb n="KR4d0419_WYG_003-6b"/>
棄置復棄置其然豈其然百錢聊為我更看小行年<lb/>
　　　漁<lb/>
一聲歌欵乃萬頃國烟波鼇蟹中間醉蓑衣拜浪婆<lb/>
　　　樵<lb/>
雲外山將遍人間日易斜不知棊換世柯爛未還家<lb/>
　　　客<lb/>
渺渺亡羊路悠悠化鶴身人間同逆旅誰主復誰賓<lb/>
　　　農<lb/>
<pb n="KR4d0419_WYG_003-7a"/>
賣劒田園計温家種樹書新年無罪嵗事事有乗除<lb/>
　　　牧<lb/>
蓑底因縁曲腰間觳觫鞭月明歸去晩想見葛洪川<lb/>
　　　射<lb/>
手撚金僕姑身出矍相圃不穿百步楊志在南山虎<lb/>
　　　獵<lb/>
終日無獲禽古人獵在德非德為禽荒獵食吾不食<lb/>
　　　詩<lb/>
<pb n="KR4d0419_WYG_003-7b"/>
裁作牛腰束愁於飯顆山近覺故步窘十債九不還<lb/>
　　　書<lb/>
入室五千巻挿架三萬軸何似曬書人坦此便便腹<lb/>
　　　筆<lb/>
不見中書君不聞老成人為君作佳傳繼者皆尖新<lb/>
　　　墨<lb/>
松間老潘谷何處得𤣥圭速置薔薇露詩仙醉欲題<lb/>
　　　紙<lb/>
<pb n="KR4d0419_WYG_003-8a"/>
慇懃翰林主揮掃驚風雨滴滴是𤣥珠㸃破先生楮<lb/>
　　　硯<lb/>
端溪温潤石價重百車渠一滴𤣥潭水蠅頭萬巻書<lb/>
　　　畫<lb/>
有意皆堪譜無言總是詩潭潭居相府此譽不妨馳<lb/>
　　　琴<lb/>
隂壑鳴松籟空巖響石泉此聲并此意誰得寄徽絃<lb/>
　　　棋<lb/>
<pb n="KR4d0419_WYG_003-8b"/>
縱横連井地明暗列星圖兩角觸蠻戰一家瓜葛無<lb/>
　　　劒<lb/>
帶牛移漢俗匣刃出酆城安得治復古器農不器兵<lb/>
　　　香<lb/>
小炷博山鼎半殘心字灰游蜂何處客應為百花來<lb/>
　　　茶<lb/>
人多愁水厄若箇有詩情靈草還知我平生事不平<lb/>
　　　師<lb/>
<pb n="KR4d0419_WYG_003-9a"/>
絳帳風流逺青衿禮貌驕定須防射羿何必問嘲韶<lb/>
　　　學<lb/>
邑化絃歌地鄰漸俎豆風二三言志子六七詠歸童<lb/>
　　　仕<lb/>
雖有乗桴意能忘出晝情一官百僚底是亦道之行<lb/>
　　　富<lb/>
狼籍胡椒斛破散堆錢屋不見貧者愚求榮是求辱<lb/>
　　　貴<lb/>
<pb n="KR4d0419_WYG_003-9b"/>
鴟得腐䑕嚇犬笑狡兎死唾手功名塲不知憂患始<lb/>
　　　貧<lb/>
書生禄有籍造物費亦省顔回一簞食不得盡晩景<lb/>
　　　隠<lb/>
孔負二宜去嵇知七不堪青山休老地佳處是終南<lb/>
　　　智<lb/>
樂在知㡬早憂因見道遲遙憐鮑莊子人笑不如葵<lb/>
　　　愚<lb/>
<pb n="KR4d0419_WYG_003-10a"/>
膏以明自煎薫以香自薪善哉栁侯意一字辱溪神<lb/>
　　　夀<lb/>
灰如戀闕心雪似窮經首問年今㡬何看飲屠酥酒<lb/>
　　　老<lb/>
尊年鄉飲禮擊壤太平歌甲子君休問光隂得最多<lb/>
　　　名<lb/>
求為天下士所望不亦厚得少失有餘何况在身後<lb/>
　　　友<lb/>
<pb n="KR4d0419_WYG_003-10b"/>
偶因勢貴賤乃見朋得喪嵗寒山隂雪獨有戴可訪<lb/>
　　　身<lb/>
黄巻平生志青山見在縁百年今巳半只合鬬尊前<lb/>
　　　影<lb/>
相對鏡中真相隨月下人我今未忘我身外還見身<lb/>
　　　行<lb/>
水笑杯猶渡山驚錫尚飛垂垂瓶鉢老何處未來歸<lb/>
　　　住<lb/>
<pb n="KR4d0419_WYG_003-11a"/>
俗尚家靈運誰堪社逺公空山雲不出愁殺渡溪風<lb/>
　　　坐<lb/>
一軒容膝安半世行脚債龎家老居士舉似無生話<lb/>
　　　卧<lb/>
一室散天花一榻颺茶烟家風嗣阿誰殘月曉風禪<lb/>
　　　笑<lb/>
和氣須懽伯開顔只孔方世情如苦海件件可鬨堂<lb/>
　　　吟<lb/>
<pb n="KR4d0419_WYG_003-11b"/>
㝠捜腸亦苦隻字得之難作者有六義惜哉坐一寒<lb/>
　　　醉<lb/>
愛此真珠滴能於大道通與君同舉白憐我獨潮紅<lb/>
　　　醒<lb/>
暫出陶陶境那禁種種愁舉觴邀明月却帶醉鄉侯<lb/>
　　　飲<lb/>
竹葉杯中醁金釵坐上春淺斟低唱境猶道是麄人<lb/>
　　　舞<lb/>
<pb n="KR4d0419_WYG_003-12a"/>
野鶴聞琴態孤鸞覽鏡妍為君小垂手無地可回旋<lb/>
　　　睡<lb/>
客隨陶令遣齋甚太常嚴儻或非黄嬭那知此黒甜<lb/>
　　　夢<lb/>
物外日月忙人間憂患長休談夢中夢萬古一黄粱<lb/>
　　　歌<lb/>
大音聲自希賞音人亦寡寧可逆汝耳不可廢作者<lb/>
　　　嘯<lb/>
<pb n="KR4d0419_WYG_003-12b"/>
成瑨風生坐孫登月滿臺東臯今寂寞元亮早歸來<lb/>
　　　傲<lb/>
王公輕以道富貴驕以志我見髙尚人盖有髙尚事<lb/>
　　　閒<lb/>
太傅懸車里仙家避世壺老妻為紙局坐隠是功夫<lb/>
　　　懶<lb/>
交有書堪絶師何記可嘲不僧亦不俗似癡還似髙<lb/>
　　　話<lb/>
<pb n="KR4d0419_WYG_003-13a"/>
萬事就庾談一心對芝宇不思炊作麋但見風生麈<lb/>
　　　浴<lb/>
子春恐事敗佟之坐水滛二者過不及何如我洗心<lb/>
　　　歸<lb/>
世路雖多梗吾生豈繫匏西風倦飛翼樂在一枝巢<lb/>
　　　别<lb/>
更盡一杯酒出門行路難送君過南浦忍淚凭欄干<lb/>
　　　愁<lb/>
<pb n="KR4d0419_WYG_003-13b"/>
解使回膓斷能催兩鬂秋天涯未歸客容易上眉頭<lb/>
　　　忍<lb/>
氣留臍可煖唾使面自乾無怨亦無惡此腹如此寬<lb/>
　　　蠶<lb/>
蠶月始條桑怱怱婦姑忙天寒授衣節婦姑無完裳<lb/>
　　　織<lb/>
泛槎驚誤客折齒笑狂隣不作迴文字愁嫌愁殺人<lb/>
　　　舂<lb/>
<pb n="KR4d0419_WYG_003-14a"/>
斷木纔脱粟濕薪空爆竹朝餐動及午奈此雷鳴腹<lb/>
　　　炊<lb/>
旅食寄天涯愁如桂玊何莫忘生處樂聽取扊扅歌<lb/>
　　　砧<lb/>
對影無情石闗心寄逺衣天涯鎮長客鴈後不懐歸<lb/>
　　　琴<hi>此以下四首和籌堂</hi>
山水有清音琅然出枯木若教俗耳聽絲竹不如肉<lb/>
　　　棊<lb/>
<pb n="KR4d0419_WYG_003-14b"/>
森森戈戰心盡在皮裏著傍有爛柯人㸃破都是錯<lb/>
　　　書<lb/>
一坑科斗灰難破祖龍惑三兩挾䇿人今誰席肯側<lb/>
　　　畫<lb/>
手與心相應妙處在咫尺筆尖多少鋒揮掃天地窄<lb/>
　　　東郊行<lb/>
四海尚干戈㡬人知稼穡青青原上麥忍放征馬食<lb/>
　　　書壁<lb/>
<pb n="KR4d0419_WYG_003-15a"/>
世事紛紛變人生種種愁行年三十九得嵗又平頭<lb/>
　　　避亂<lb/>
雪巖依日煖霜樹弄風悲山似王維畫人如杜甫詩<lb/>
　　　資聖寺壁<lb/>
是誰將壁疥盡可著紗籠今代無詩史何時入國風<lb/>
　　　别陳之綱李得之南子榮<hi>時在宋</hi>
巳兆池魚禍尚多風鷁過寄與遠遊人莫待贐行貨<lb/>
　　　戲髙廣之<lb/>
<pb n="KR4d0419_WYG_003-15b"/>
一飲遇伶婦一飯值邱嫂徒教乞米僧時時送盧老<lb/>
　　　雨後<lb/>
新秋積雨霽涼風吹我衣嵗月不知老乾坤何處歸<lb/>
　　　九日答朱夀之<lb/>
與客登髙處節物傷遲暮不見白衣來三復秋風句<lb/>
　　　竹林<lb/>
初見錦綳脱氣巳傲霜雪天寒十萬夫未聞一死節<lb/>
　　　栢徑<lb/>
<pb n="KR4d0419_WYG_003-16a"/>
嵗晩節自抱足見有心哉遊人從何處帶得春風來<lb/>
　　　槐亭<lb/>
蟻穴功名重或作封侯夢主人心巳閒不為黄花動<lb/>
　　　稻塍<lb/>
一水自縱横厥田無上下居民不佩犢嵗事在秧馬<lb/>
　　　儒<lb/>
世治其術重世亂其術輕太平然後用用然後太平<lb/>
　　　蝶<lb/>
<pb n="KR4d0419_WYG_003-16b"/>
轉首一塲夢驚心三月春揚揚枝上蝶不見惜花人<lb/>
　　　熊白<lb/>
所居無禹廟有官升典籖掌亦我所欲二者不可兼<lb/>
　　　十六日夜戲書<lb/>
貪作梅花夢都忘栁絮禪可憐人與月不似夜來圓<hi>作臧</hi>
<hi>祚切</hi>
　　六言絶句<lb/>
　　　雪菴題錢過庭梅花圖<lb/>
<pb n="KR4d0419_WYG_003-17a"/>
巳把傳神盡譜又看格在詩評月落難尋清夢雲空乃<lb/>
見髙情<lb/>
　　　示姪輩<lb/>
諸阮以富相誇二疏恐財為病濟叔不羡金埒勣兄曾<lb/>
有撾命<lb/>
　　　淵明歸去來圖<lb/>
先生從來寄傲肯向小兒鞠躬笑指田園歸去門前五<lb/>
栁春風<lb/>
<pb n="KR4d0419_WYG_003-17b"/>
　　　中秋<lb/>
三百六旬歳周一十二度月圓試問姮娥甲子和閏到<lb/>
今㡬年<lb/>
　　　郎文炳心逺齋<lb/>
竊笑濫巾北岳那能補衲中條自有胸中邱壑不妨隠<lb/>
向市朝<lb/>
　　　伯德仲植張長史帖<lb/>
莫就嚴陵買菜無勞逸少換鵝但得雲烟一紙那在鄴<lb/>
<pb n="KR4d0419_WYG_003-18a"/>
侯書多<lb/>
　　　戲沂公巨川<lb/>
八仙詩裏蘓晉三笑圖中逺公選甚逃禪破戒我師自<lb/>
有家風<lb/>
　　　戲武夫韓公<hi>二</hi>
論功終是獵犬見事不如擒虎我願一識荆州人道莫<lb/>
逢玊汝<lb/>
結栁未送窮車敝衣先入歌院雖得蕭何指蹤難與老<lb/>
<pb n="KR4d0419_WYG_003-18b"/>
子同傳<lb/>
　　　老杜醉歸圖<hi>二</hi>
尋常行處酒債每日江頭醉歸薄暮斜風細雨長安一<lb/>
片花飛<lb/>
百錢街頭酒價蹇驢醉裏風光莫傍鄭公門去恐猶恨<lb/>
在登牀<lb/>
　　　史遂良酒債<hi>四</hi>
都因焚劵家貧親與當爐人賣問得街頭酒價索取江<lb/>
<pb n="KR4d0419_WYG_003-19a"/>
頭酒債<lb/>
酒誥一篇既出離騷亦可不作愧我家無阿堵笑他人<lb/>
飲狂藥<lb/>
滌器不辭親酌過門無奈客惡未嘗解下金龜必能畫<lb/>
得黄鶴<lb/>
從來歡伯氣和何故督郵味惡陶令無錢但賖潘子著<lb/>
水不錯<lb/>
　　　竇子温江山圖<lb/>
<pb n="KR4d0419_WYG_003-19b"/>
醉裏扁舟烟浪望中㡬屐雲山長天秋水一色明月清<lb/>
風兩閒<lb/>
　　　猫犬圖<lb/>
狡兔空有三穴首䑕漫持兩端我輩天生徤武從渠股<lb/>
慄心寒<lb/>
　　　北忩髙卧圖<lb/>
問字不得兀兀借書不得陶陶誰遣人來送酒枕邊正<lb/>
讀離騷<lb/>
<pb n="KR4d0419_WYG_003-20a"/>
　　　雪谷早行圖<lb/>
積素茫茫縞夜流光耿耿揚輝行人抵死貪路何處家<lb/>
山未歸<lb/>
　　　史正之喪子買得<lb/>
陸郎初見懐橘阿買頗解識字或恐西河喪明忙為東<lb/>
野收淚<lb/>
　　　靈照女<lb/>
留下一重公案有女誰似龎家不試提籃手段若為㸃<lb/>
<pb n="KR4d0419_WYG_003-20b"/>
破丹霞<lb/>
　　錦堂四景圖<lb/>
　　　春水滿四澤<lb/>
淼淼舒如羅帶鱗鱗皺似縠紋誰道卧龍不起須㬰變<lb/>
化風雲<lb/>
　　　夏雲多竒峰<lb/>
幸得從龍變態尚何出岫無心正苦人間畏日不思天<lb/>
上為霖<lb/>
<pb n="KR4d0419_WYG_003-21a"/>
　　　秋月揚明輝<lb/>
清光一片如洗西去姮娥耐秋可惜廣寒人老誰將玊<lb/>
斧再修<lb/>
　　　冬嶺秀孤松<lb/>
山前傾盖獨倚雪裏盤根嵗深千年老鶴相伴誰似蒼<lb/>
髯有心<lb/>
　<lb/>
　<lb/>
<pb n="KR4d0419_WYG_003-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　莊靖集巻三<lb/>
</p>
<p>
</p>
  </div>
<div>
                <head>莊靖集巻四</head>
    <p>
<pb n="KR4d0419_WYG_004-1a"/>
欽定四庫全書<lb/>
　莊靖集巻四　　　　　　金　李俊民　撰<lb/>
　　七言絶句<lb/>
　　　謁秦吳二王廟<lb/>
　　　　三月十八日與馬子温郭謙甫楊茂之叔姪<lb/>
　　　　劉濟之君祥仲寛姚子昂邢文炳同行<lb/>
頽垣陊殿夕陽中血食雖同事不同揖讓干戈兩陳迹<lb/>
酧觴抛與落花風<lb/>
<pb n="KR4d0419_WYG_004-1b"/>
杖藜行處記曾過草草杯盤野興多舉目山川縱如舊<lb/>
一塲夢抵㡬南柯<lb/>
　　　卜居<lb/>
東鄰西舍兩三家簌簌牆頭落棗花慙愧畫梁雙燕子<lb/>
笑人今日又天涯<lb/>
　　　中秋夜夢<lb/>
　　　　中秋前一夕夢入僧寺往來人物有送别意<lb/>
　　　　須㬰有一麗人於槖中出一春衫再四整疊<lb/>
<pb n="KR4d0419_WYG_004-2a"/>
　　　　欲相贈間而雨作趨避漏室中其人行歌而<lb/>
　　　　至雨止聽之歌未終而覺故為紀之<lb/>
征衣不用贈春羅試聽尊前一曲歌為問從來雲雨事<lb/>
如何偏向夢中多<lb/>
　　　讀項羽傳<lb/>
鴻溝時暫割山河楚國山河一半多欲去故鄉誇富貴<lb/>
不知沛有大風歌<lb/>
　　　糟筍<lb/>
<pb n="KR4d0419_WYG_004-2b"/>
甕中有地可藏真子子孫孫麴糵醺誰是聖之清者後<lb/>
此君應負此君君<hi>伯夷孤竹君之子</hi>
　　　新様團茶<lb/>
春風傾倒在靈芽纔到江南百草花未試人間小團月<lb/>
異香先入玉川家<lb/>
　　　重午偶題<lb/>
只為離騷話獨清至今猶恨楚君臣魂招不得歸何處<lb/>
閒氣都留與艾人<lb/>
<pb n="KR4d0419_WYG_004-3a"/>
　　　子猷訪戴圖<lb/>
雪後山隂本乗興似非特為故人來縱能一見戴安道<lb/>
船未回時心巳回<lb/>
　　　和籌堂途中即事<lb/>
晩風吹雨過山堂燈火秋涼好對牀却被荒雞笑人懶<lb/>
一聲催起著鞭忙<lb/>
悠悠旌斾出山城世事驚心㡬變更水郭烟村誰是伴<lb/>
老夫矍鑠尚堪行<lb/>
<pb n="KR4d0419_WYG_004-3b"/>
斗酒中間詩百篇錦囊新句落誰邊無窮山水吟難盡<lb/>
説似畫師僧巨然<hi>指楊舅彦明</hi>
　　　船子和尚圖<lb/>
千尺絲綸在手中月明歸去滿船空寒江豈是魚難釣<lb/>
釣得還將不釣同<lb/>
　　　和河樓閒望<hi>孟州</hi>
去去來來不繫舟至今師渡㡬時休洗兵豈是天無雨<lb/>
盡逐黄河入海流<lb/>
<pb n="KR4d0419_WYG_004-4a"/>
一夜長空落將星不知誰抱越人氷中原可惜衣冠地<lb/>
自古以來多廢興<lb/>
　　　用籌堂韻<lb/>
清尊莫惜再三開别後何曾得好懐為向綠衣花使道<lb/>
杖藜不是等閒來<lb/>
　　　答滿法師<lb/>
此身分付水雲間不見髙人得句難待學江西立公案<lb/>
便宜築箇小詩壇<lb/>
<pb n="KR4d0419_WYG_004-4b"/>
　　　和泰禪<lb/>
淡泊生涯分自甘十年霜葉碎青衫忽從問道山前過<lb/>
牧馬之兒是指南<lb/>
　　　橙數珠<lb/>
　　　　水月禪師有橙數珠竹如意恨不見作者之<lb/>
　　　　句鑿空道其髣髴<lb/>
典刑釀出洞庭霜只取青圓不待黄凡俗盡從千佛轉<lb/>
忘言老宿但拈香<lb/>
<pb n="KR4d0419_WYG_004-5a"/>
從頭細轉梵王經一串秋香得洞庭為報重甦當自惜<lb/>
莫教落入念珠㕔<hi>重甦即水月也</hi>
　　　竹如意<lb/>
曾為彈琴指甲傷有時曝背竹書光不須爬癢倩仙爪<lb/>
忍待一朝春筍長<lb/>
即時叅得指頭禪説似家風玉版傳一日佛堂光自放<lb/>
我師歇在古靈前<lb/>
　　　雪菴二梅圖<lb/>
<pb n="KR4d0419_WYG_004-5b"/>
老對風光百不堪畫圖彷彿見江南為君試草花間賦<lb/>
未必心膓似雪菴<lb/>
　　　贈碧落和講主<lb/>
蕭蕭古寺掩松闗雨後無人草木閒掃地家風誰舉似<lb/>
我師特特為開山<lb/>
　　　跋竇子温江山圖<lb/>
淼淼澄江欲拍天參差烟樹老江邊舉頭不見長安日<lb/>
一棹秋風載酒船<lb/>
<pb n="KR4d0419_WYG_004-6a"/>
　　　過雲臺<lb/>
夜半風吹霽色開曉乗殘月過雲臺連山斷處瞰平野<lb/>
一線黄流掌上來<lb/>
　　　濟源龍潭<lb/>
塵世悠悠不識真一潭春碧養潛鱗可憐無故驚雷起<lb/>
誤却山前失筯人<lb/>
　　　裴公亭<lb/>
青山如畫水如藍自笑平生性僻躭尊前留連妨逸興<lb/>
<pb n="KR4d0419_WYG_004-6b"/>
不能一到侍中菴<lb/>
　　　與奉仙觀道士元明道<lb/>
野鶴飄飄性自髙徘徊塵世豈難抛棲真舊隠無多地<lb/>
何處仙山不可巢<lb/>
　　　富公草堂<lb/>
青山萬疊水縈回山水中間㡬往來風物不殊人世段<lb/>
中州何處是崑臺<lb/>
　　　謝楊成之<lb/>
<pb n="KR4d0419_WYG_004-7a"/>
與客西從濟上回明朝扶杖到雲臺一尊相送休頻勸<lb/>
留作山行軟脚杯<lb/>
　　　雨後<lb/>
春空靄靄暮雲低飛過山前雨一犁明日却尋歸去路<lb/>
馬蹄猶踏落花泥<lb/>
　　　阻風<lb/>
東風作惡㡬時休况值春光欲盡頭誰謂閒人無箇事<lb/>
一年長是為花愁<lb/>
<pb n="KR4d0419_WYG_004-7b"/>
　　　答籌堂見招<lb/>
須信人生足别離相看能得㡬多時浮雲一片無根蒂<lb/>
去去來來自不知<lb/>
日日相陪鶴髪翁烏紗白葛道家風火雲堆向山南去<lb/>
暑氣蒸人似甑中<lb/>
俯仰随人亦自欺精神無復似當時年來世事俱嘗遍<lb/>
只有閒中味不知<lb/>
冠世聲名盖世功尋常杯酒坐生風區區問舍求田客<lb/>
<pb n="KR4d0419_WYG_004-8a"/>
盡在元龍一笑中<lb/>
日日言歸未得歸白頭纔是入山時依前却趂逍遙出<lb/>
慙愧山靈我不知<lb/>
誰謂長河不可通只消送客一㠶風故人别後情偏重<lb/>
猶恐相逢是夢中<lb/>
　　　史遂良夀日<lb/>
任他白髪不相饒兩頰春紅醉裏潮今夜鳳凰臺上<hi>闕</hi>
未知誰可共吹簫<lb/>
<pb n="KR4d0419_WYG_004-8b"/>
　　　和王李文襄陽變後<lb/>
將軍横槊面潮紅一舉淮南掃地空堪笑楚人無伎倆<lb/>
至今猶説馬牛風<lb/>
　　　張翔卿出家<lb/>
絳帕䝉頭讀道書孫郎見後肯容無休將僥倖<hi>闕</hi>名教<lb/>
天上臞仙即是儒<lb/>
　　　鼇背元夜<lb/>
山市家家秉燭遊風簷齊挂月燈毬不須更用閒粧㸃<lb/>
<pb n="KR4d0419_WYG_004-9a"/>
人在鼇峰最上頭<lb/>
　　　許司諫醉吟圖<lb/>
席地風光引興來不辭白髪被春催眼前有句貪拈掇<lb/>
閒却梨花樹下杯<lb/>
　　　明皇擊梧圖<lb/>
不使梨園弟子知太平音在鳳凰枝一朝野鹿銜花去<lb/>
長恨秋風落葉時<lb/>
　　　秋江斷鴈圖<lb/>
<pb n="KR4d0419_WYG_004-9b"/>
不堪愁裏見秋光江北江南木葉黄誰信朔風猶跋扈<lb/>
天涯吹斷弟兄行<lb/>
　　　游石堂山<lb/>
　　　　與史正之王廷秀姚子昂郭顯道李廣之同<lb/>
　　　　行<lb/>
雨後青山盡不如筭心人去有誰居紫雲空鎖神清洞<lb/>
不見丹崖四字書<hi>邢和璞筭心處歐陽文忠公神清之洞</hi>
　　　句龍廟<lb/>
<pb n="KR4d0419_WYG_004-10a"/>
溪行十里氣如蒸危檻慿虚不厭登咫尺仙山在塵世<lb/>
杖藜來往㡬人曾<lb/>
　　　陽闗圖<lb/>
一杯送别古陽闗闗外千重萬疊山試問青青渭城栁<lb/>
不知眼見㡬人還<lb/>
　　　烟江疊嶂圖<lb/>
揮毫落紙生雲烟江北江南水墨天愛畫主人胸次别<lb/>
卧遊不用買山錢<lb/>
<pb n="KR4d0419_WYG_004-10b"/>
　　　千里江山圖<lb/>
曾把雲山爛熳酬杖藜隨處賈胡留如今脚力那千里<lb/>
水墨中間只卧浮<lb/>
筆下江山取意成一峯未盡一峯生慿誰試向行人問<lb/>
水郭烟村第㡬程<lb/>
　　　答祁定之<lb/>
歸袖迎風拂面埃青山望處白雲埋如何千載離家鶴<lb/>
學得仙時不便來<lb/>
<pb n="KR4d0419_WYG_004-11a"/>
　　　戲贈<lb/>
布袍襤褸化風埃是處青山骨可埋三笑家風<hi>闕</hi>時了<lb/>
我師容易去還來<lb/>
　　　雪中寄<lb/>
秋空一洗絶纎埃著脚街頭雪半埋試問希真門下客<lb/>
衣蓑曾有葛三來<lb/>
　　　不寐<lb/>
露下中庭鶴睡驚娟娟缺月照忩明夜深讀罷牀頭易<lb/>
<pb n="KR4d0419_WYG_004-11b"/>
紙帳梅花夢不成<lb/>
　　　西山問羊<lb/>
淡泊不禁頻皛飯尋常無以致氊根西山繭耳多於石<lb/>
肯與書生踏菜園<lb/>
　　　暮秋有感<lb/>
慈鴉無數噪寒林林下風吹落葉深惟有黄花枝上露<lb/>
向人猶似泣殘金<lb/>
　　　即事<lb/>
<pb n="KR4d0419_WYG_004-12a"/>
將軍下馬氣如虹書生折腰曲如弓好山無限歸未得<lb/>
白雲慙愧渡溪風<lb/>
　　　即席<lb/>
秋色南山氣勢髙坐間牛酒話麄豪自憐萍梗天涯客<lb/>
俯仰隨人似桔橰<lb/>
　　　陸渾佛髻山<lb/>
十步都無一步平往來人似畫圖行可憐一派温泉水<lb/>
不與荒山洗惡名<lb/>
<pb n="KR4d0419_WYG_004-12b"/>
　　　湯下寺壁<lb/>
滚滚龍泉自吐吞誰能箇裏混光塵再三遶壁尋題句<lb/>
饒舌山禽不避人<lb/>
　　　跋背面彌勒<lb/>
萬水千山特特來謾勞皮袋走塵埃横擔拄杖明州去<lb/>
世上誰能喚得回<lb/>
　　　題斷碑<lb/>
節角摧殘卧夕陽豈無神物䕶文章一從薦福雷轟後<lb/>
<pb n="KR4d0419_WYG_004-13a"/>
片石猶争日月光<lb/>
　　　游青蓮浦值巨川彦廣二上人出<lb/>
寂寂荒庭落葉堆與誰重上遠公臺青山不解留人住<lb/>
立盡秋風曦未來<lb/>
　　　戲曹漢臣<lb/>
一見髙僧話亦髙醉中往往愛禪逃爾曹自謂曹溪後<lb/>
不怕曹溪笑爾曹<lb/>
移得花將碧落栽一枝開後百枝開今生也有狂時運<lb/>
<pb n="KR4d0419_WYG_004-13b"/>
待入東林社裏來<lb/>
　　　碧落院松<lb/>
霜幹亭亭聳碧空㡬年春雨養髯龍也能説得菩提法<lb/>
何處人間有萬松<lb/>
　　　雪後送寳泉之碧落<lb/>
酒面輕風不作寒天花散落滿人間慇懃行脚休辭遠<lb/>
出得城門是雪山<lb/>
　　　陶學士烹茶圖<lb/>
<pb n="KR4d0419_WYG_004-14a"/>
<hi>闕</hi>　天寒對酪奴竹間雪鼎與風爐書生事業真堪<hi>闕</hi>
莫謂粗人此景無<lb/>
　　　修武騫林觀<lb/>
　　　　道經天上有玊京山騫林觀<lb/>
<hi>闕</hi>　帶雨阻登臨往事看碑或可尋不是青牛洞中<hi>闕</hi>
人間何處有騫林<lb/>
　　　射虎<lb/>
逐鹿中原鹿巳無功名那在一於莵分明射中南山虎<lb/>
<pb n="KR4d0419_WYG_004-14b"/>
李廣元來不丈夫<lb/>
　　　答籌堂<lb/>
　　　　寄詩有青燈佳話正當時之句見其戀戀之<lb/>
　　　　至也用來韻答<lb/>
休嫌堂上聚星遲<hi>懐宫有聚星堂</hi>邂逅人生似有時雞黍恐忘<lb/>
今後約預先報與巨卿知<lb/>
秋涼急急授衣遲便是霜林葉落時夜聽寒砧動離思<lb/>
恨無針線小蠻知<lb/>
<pb n="KR4d0419_WYG_004-15a"/>
　　　叅謀王君玉魏文侯冒雨出獵圖<lb/>
終朝冒雨入山林畢竟馳驅獲㡬禽自是魏侯言不負<lb/>
當時只合獻虞箴<lb/>
　　　抱樹石<lb/>
火餘介子身猶在槁立鮑焦心愈堅欲向前村問遺叟<lb/>
石荒樹老不知年<lb/>
　　　和王成之梅韻<lb/>
踏雪尋芳路帶沙南枝初放兩三花髙樓寄語休吹笛<lb/>
<pb n="KR4d0419_WYG_004-15b"/>
留取春風與大家<lb/>
朝來一雪羃晴沙行到前村始見花驛使便將春色去<lb/>
暗香今夜落誰家<lb/>
　　　狂風<lb/>
春光著物酒如濃白白紅紅眼界中又是一塲蝴蝶夢<lb/>
能禁㡬度落花風<lb/>
　　　游錦堂後園<lb/>
　　　　與濟之君祥仲寛子昂共<lb/>
<pb n="KR4d0419_WYG_004-16a"/>
粧㸃園林次第新野花無數不知名即時喚起閒中興<lb/>
慙愧陶家趣未成<lb/>
　　　袁景先東歸喪馬<lb/>
汗血奔馳死即休東郊骨骼有誰收舉鞭遙指前山路<lb/>
野草閒花滿地愁<lb/>
長鞦短轡慣騎驢人日徒行為的顱得失從來等閒事<lb/>
未知愁得塞翁無<lb/>
　　　玊李花<lb/>
<pb n="KR4d0419_WYG_004-16b"/>
盤根春後㡬枝分似比樹頭花更新落月試將顔色照<lb/>
便如傳得謫仙神<lb/>
　　　半丈紅<lb/>
艷冷香清是就中等閒不肯媚春風東君也恨無顔色<lb/>
染出枝頭㸃㸃紅<lb/>
　　　溪竹<lb/>
﨑嶇一徑逐溪斜泛泛溪流帶落花為問風前雙燕子<lb/>
銜泥飛去入誰家<lb/>
<pb n="KR4d0419_WYG_004-17a"/>
　　　吳神<lb/>
山頭多少往來人香火争將瓦鼎焚簫鼓下山人漸遠<lb/>
晩風吹起一溪雲<lb/>
　　　過古寨<lb/>
繫馬垂楊日半斜荒村籬落兩三家可憐華屋生存處<lb/>
瓦礫堆中㡬樹花<lb/>
　　　大陽與諸友話舊<lb/>
尋芳來入杏花村見客人人有典刑不用看碑問前事<lb/>
<pb n="KR4d0419_WYG_004-17b"/>
坐中一話即圖經<lb/>
　　　聽樂<hi>時錦堂小疾</hi>
聞韶還似在齊時三月猶然味不知若要得他安樂法<lb/>
請君聽取四休詩<lb/>
　　　郜氏院看花<lb/>
誰道花枝不耐寒就中姚魏欲開難賞心未愜空歸去<lb/>
更待明朝爛熳看<lb/>
　　　長平懐古<lb/>
<pb n="KR4d0419_WYG_004-18a"/>
趙括雖能讀父書長平一舉見規模縱横戰國俱陳迹<lb/>
只有青山似畫圖<lb/>
　　　枯松<lb/>
為嫌紅紫汙家風故向春來學種松秪恐等閒兒女輩<lb/>
輙將斤斧損髯龍<lb/>
　　　勸行<lb/>
衣錦山前往復來莫教酒興盡時回前村見説無深巷<lb/>
留向谿堂把一杯<lb/>
<pb n="KR4d0419_WYG_004-18b"/>
　　　留别<lb/>
耳畔頻頻杜宇聲馬頭山色翠相迎一杯不盡留連意<lb/>
送客風來便好行<lb/>
　　　送毋受益之洛陽<lb/>
有心待種洛陽田早趂西風送客船借問梅花堂上月<lb/>
不知别後㡬回圓<lb/>
　　　寄大師孫仲遠講道經<lb/>
鶴骨仙人别後臞無由得近嘯臺居我師不了孫家事<lb/>
<pb n="KR4d0419_WYG_004-19a"/>
綘帕䝉頭説道書<lb/>
　　　下太行<lb/>
山中日日伴雲閒不見閒雲只見山君去試從山下望<lb/>
青山却在白雲間<lb/>
　　　德老瑞竹<lb/>
主人本望鳳來棲遂把孤根特地移不念平安猶未報<lb/>
誰教節外强生枝<lb/>
籜龍日日斧斤間可惜孤根托處難待得上番成竹後<lb/>
<pb n="KR4d0419_WYG_004-19b"/>
一枝還作兩枝看<lb/>
　　　山前偶得<lb/>
白頭來往話難親琴酒重尋别後雲縱使山英不相棄<lb/>
奈無面目見移文<lb/>
　　　為徒單雲甫作<lb/>
萬里相將鶴髪親倉惶永拂綵衣塵眼中滴盡孤寒淚<lb/>
誰是同門請粟人<lb/>
男兒糊口在四方聚蚊成雷不可當孝哉潁叔豈無恥<lb/>
<pb n="KR4d0419_WYG_004-20a"/>
恐君之羮猶未嘗<lb/>
　　　過碧落寺<lb/>
流水溪邊一徑通參差殿閣倚晴空東林少箇開山祖<lb/>
何處人間有遠公<lb/>
古寺荒涼不記年庭松相對欲叅天入門不見溪堂主<lb/>
秪恐蒼髯是老禪<lb/>
　　　趙<lb/>
欲慿從約抗強秦完璧那能係重輕兩虎共圖全國計<lb/>
<pb n="KR4d0419_WYG_004-20b"/>
豈無一術救長平<lb/>
紛紛列國事縱横誰似邯鄲得地形㑹罷澠池方氣勝<lb/>
不思嫁禍有馮亭<lb/>
　　　觀射栁<lb/>
羽箭星飛霹靂聲追風馬上一枝横平生百中將軍手<lb/>
不意今朝見栁營<lb/>
　　　戒酒<lb/>
誰肯收心醉六經只言酒是在天星若能讀得離騷後<lb/>
<pb n="KR4d0419_WYG_004-21a"/>
學取先生半日醒<lb/>
　　　游青蓮分韻得春字<lb/>
　　　　己亥暮春十有八日劉巨川濟之瀛漢臣王<lb/>
　　　　特升用亨郭甫仲山姚昇子昂史顯忠遂良<lb/>
　　　　同游福嚴禪院與巨川彦廣二山主道舊兵<lb/>
　　　　革之餘不勝感嘆仍以春山多勝事為韻賦<lb/>
　　　　詩以紀其來<lb/>
四面山圍故故青茶烟榻畔坐忘身與師貪論安心法<lb/>
<pb n="KR4d0419_WYG_004-21b"/>
門外飛花送却春<lb/>
　　　慈氏閣<lb/>
金碧相輝跨杳㝠慿髙佇目記吾曾勸君試倚欄干望<lb/>
愧我今無脚力登<lb/>
　　　出山<lb/>
興盡東山命駕忙斷雲似與雨商量出門巻地顛風起<lb/>
送客何須爾許狂<lb/>
東林景物畫中詩老恨因循著脚遲背了青山却歸去<lb/>
<pb n="KR4d0419_WYG_004-22a"/>
頭灰面上任風吹<lb/>
　　　水簾<lb/>
倒傾蛟室瀉瓊瑰派落空巖雪浪堆巻地封姨收不起<lb/>
素娥垂下玉鈎來<lb/>
　　　栁<lb/>
一年春色到溪頭展盡眉間㡬㸃愁纔得東君暫時意<lb/>
笑他張緒不風流<lb/>
千絲萬縷弄風柔為愛春隂盡日留杖屨重來有佳處<lb/>
<pb n="KR4d0419_WYG_004-22b"/>
道人鑿石沼清流<lb/>
　　　臨清臺<lb/>
　　　　與諸友憇於臺上須㬰四面雲合垂垂欲雨<lb/>
忽驚平地一聲雷爍爍驕陽氣欲回安得霶𩃱片時雨<lb/>
臨清臺是望雲臺<lb/>
登山興盡早宜歸况是東風送客時只有臨清臺下水<lb/>
怪人來此不留詩<lb/>
　　　懐舊<lb/>
<pb n="KR4d0419_WYG_004-23a"/>
杖藜重到古招提硤石雲深一徑迷不見同來舊時伴<lb/>
怕看雙翠壁間題<lb/>
　　　新安<lb/>
芳華原頭一望空村南村北落花風可憐當日堆錢屋<lb/>
寂寂無人晩照中<lb/>
　　　過二聖王氏故居感戰死者<lb/>
數仞牆圍石作基㡬年風雨長苔衣英雄地迫難為計<lb/>
血汗遊魂不得歸<lb/>
<pb n="KR4d0419_WYG_004-23b"/>
　　　東山道中<lb/>
採遍山城草木芽百年老樹盡枯查眼前多少閒田地<lb/>
雨後春耕有㡬家<lb/>
　　　擲筆臺<lb/>
空山老却湼槃師擲筆臺前旦過稀雉子豈知身後事<lb/>
至今猶傍法堂飛<lb/>
　　　太平泉<lb/>
試從澗底覔根源剔蘚剜苔得舊泉人事盡隨流水去<lb/>
<pb n="KR4d0419_WYG_004-24a"/>
㡬時復見太平年<lb/>
水邊堪賦濯纓歌來往遊人分外多為問太平何處是<lb/>
等閒不識起風波<lb/>
　　　子榮過家上冡<lb/>
班超萬里歸無期張翰雖歸如不歸君看晝錦堂中相<lb/>
十五年前一布衣<lb/>
名遂功成不肯閒故鄉曾見㡬人還百年扶杖華顛老<lb/>
争看錢家錦繡山<lb/>
<pb n="KR4d0419_WYG_004-24b"/>
　　　十七日送行<lb/>
怱怱又别故園春花落猶隨馬後塵相對離筵莫惆悵<lb/>
送行人是欲行人<lb/>
　　　勉和籌堂來韻<lb/>
往古來今秋復春嬴顛劉蹶總成塵蝸牛角上争閒氣<lb/>
笑倒南華夢蝶人<lb/>
氣似陽和處處春但隨流俗混光塵須知舌在為身累<lb/>
非是是非何等人<lb/>
<pb n="KR4d0419_WYG_004-25a"/>
四海男兒得志時歸來一段話新竒野人不管興亡事<lb/>
飲恨閒看老杜詩<lb/>
漢祖龍興自有時未應六出計皆竒採芝人向山中老<lb/>
不見功名一首詩<lb/>
　　　送穎陽史正之之鄧州<lb/>
風俗相鄰鴂舌蠻杖藜南去早宜還年今巳近强而仕<lb/>
㨗徑休離少室山<lb/>
　　　贈陳仲和<lb/>
<pb n="KR4d0419_WYG_004-25b"/>
　　　　吾友仲和故遼降虎太師之後以廕補官累<lb/>
　　　　階三品喪亂之際相㑹於山陽年六十有二<lb/>
　　　　神閒而意適手持數珠日誦佛書不輟真髪<lb/>
　　　　僧也因誦飽諳世事慵開口㑹盡人情只㸃<lb/>
　　　　頭之句以此意索詩因書以示之<lb/>
百年浮世落花風漆水榮華一夢空拈起數珠都忘却<lb/>
大千沙界入圓融<lb/>
　　　和秦彦容韻<lb/>
<pb n="KR4d0419_WYG_004-26a"/>
花信風傳閬苑杳騰空鶴駕望仙郎當年誰為看爐鼎<lb/>
曾得丹砂入藥囊<lb/>
　　　碧落途中遇雪<lb/>
出郭山行十里餘據鞍擁鼻一臞儒飛花落在吟肩上<lb/>
便是藍闗遇雪圖<lb/>
　　　大陽值雪<lb/>
掃地隂雲撥不開北風吹落豆楷灰相逢父老應相笑<lb/>
直待山頭白後來<lb/>
<pb n="KR4d0419_WYG_004-26b"/>
　　　呈濟之<lb/>
朝醒暮醉㡬時休雞黍人家見客留聞道麴生行處有<lb/>
西村明日趁扶頭<lb/>
　　　留别<lb/>
故人不寄一枝梅親到前村雪裏來興未盡時還又去<lb/>
為君更覔暖寒杯<lb/>
　　　留别草堂諸友<lb/>
青山莫厭往來頻野鶴孤雲自在身客路傍春風色好<lb/>
<pb n="KR4d0419_WYG_004-27a"/>
明朝便是逺行人<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0419_WYG_004-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　莊靖集巻四<lb/>
</p>
<p>
</p>
  </div>
<div>
                <head>莊靖集巻五</head>
    <p>
<pb n="KR4d0419_WYG_005-1a"/>
欽定四庫全書<lb/>
　莊靖集巻五　　　　　　金　李俊民　撰<lb/>
　　七言絶句<lb/>
　　　和籌堂送别韻<lb/>
山城望斷首重回猶勸春風馬上杯有似衛軒當日鶴<lb/>
羽毛養就却歸来<lb/>
白髪相逢得幾回離亭苦勸送行杯元龍不識求田意<lb/>
徒使青山笑往来<lb/>
<pb n="KR4d0419_WYG_005-1b"/>
　　　和河上送行韻<lb/>
沁南幕客盡詩豪斧月斤雲得句髙吏部文章笑東野<lb/>
若為自比倚松蒿<hi>有芝蘭元肯伴蓬蒿之句</hi>
　　　寄别<lb/>
馬蹄踏破亂山青送客風回酒半醒歸路莫將雲外指<lb/>
大都一十五長亭<lb/>
　　　蟻戰圖<lb/>
聲勢何勞鬬似牛看看一雨到山頭大家不肯勤王去<lb/>
<pb n="KR4d0419_WYG_005-2a"/>
只待槐宫壞即休<lb/>
膠膠擾擾戰爭多嵗月循環得幾何樹下老人觀物化<lb/>
梦魂應不到南柯<lb/>
　　　畫鶴<lb/>
兩翅如輪骨已仙昂昂只合在林泉且休相逐乗軒去<lb/>
自有人謀二頃田<hi>二頃田應為鶴謀</hi>
　　　海棠露<lb/>
輕風嫋嫋泛崇光長恨司花不與香春睡一聲鸎喚起<lb/>
<pb n="KR4d0419_WYG_005-2b"/>
却教老眼見啼粧<lb/>
　　　張氏肯堂<hi>張文定公後</hi>
百年蘭玉水邊村萬軸牙籖席上珍同隊魚中見頭角<lb/>
一朝富貴異於人<lb/>
　　　孟浩然圖<lb/>
却因明主放還山破㡌騎驢骨相寒詩句眼前吟不盡<lb/>
北風吹雪滿長安<lb/>
蹇驢却指舊山歸可笑先生五字詩仕為不求明主棄<lb/>
<pb n="KR4d0419_WYG_005-3a"/>
此行安得怨王維<lb/>
　　　上陶固嶺<lb/>
怱怱出郭曉風寒一片雲收爽氣山上盡坡陀試回首<lb/>
人家住在翠微間<lb/>
　　　野菊<lb/>
風露叢中取次芳愁邊過却幾重陽秋光到處多無主<lb/>
不是閑花不肯香<lb/>
　　　席次<lb/>
<pb n="KR4d0419_WYG_005-3b"/>
不到西山二十春風光别後一畨新再三㸃檢尊前客<lb/>
白髪相看有幾人<lb/>
　　　驢為人盜去<lb/>
磨嫌居士謀生拙碑恨詩人下道看好在隔花臨水處<lb/>
為誰信轡逐金鞍<lb/>
長街愁殺鄭昌圖便是徒行魯大夫縱復東家借還許<lb/>
不知泥滑敢騎無<hi>杜詩束家蹇驢許我借泥滑不敢騎朝天</hi>
　　　淵明歸来圖<lb/>
<pb n="KR4d0419_WYG_005-4a"/>
一旦倉惶馬後牛衣冠從此折腰羞先生不是歸来早<lb/>
束帶人前幾督郵<lb/>
　　　席上戱李巽之<lb/>
薰風原上麥連雲簫鼓家家樂社神半醉尊前喧語笑<lb/>
老夫愁獨淚沾巾<lb/>
　　　和史邦直橋上韻<lb/>
規模杜預見成功横截長流跨彩虹亭長莫邀来往客<lb/>
須防中有奪牛公<hi>韓伯林奪牛公</hi>
<pb n="KR4d0419_WYG_005-4b"/>
　　　過龍門<lb/>
流水潺潺潄石根又還懐古過龍門行人但禮龕中像<lb/>
誰識當年禹作㾗<lb/>
　　　夜夢月下與數仙子酌酒仍各賦詩<lb/>
天風一掃暮雲開收拾羣仙共酒杯但指今宵是新月<lb/>
不知曾照古人来<lb/>
　　　七夕<lb/>
雲漢雙星聚散頻一年一度事還新民間送巧渾閑事<lb/>
<pb n="KR4d0419_WYG_005-5a"/>
不見長生殿裡人<lb/>
　　　姪謙甫任長安回<lb/>
歸去連昌憶舊游長安回望使人愁只誇楊氏錦繡谷<lb/>
曾上李家花蕚樓<lb/>
枝連葉附本同氣骨親肉踈今幾家但留濟叔易一巻<lb/>
與送蔣兄麻兩車<lb/>
　　　母師聖醉歸夜溺伊河抱橋柱而死<lb/>
日日貪杯醉不醒待將風味學劉伶可憐王子龕前水<lb/>
<pb n="KR4d0419_WYG_005-5b"/>
夜半寒光落酒星<lb/>
　　　和張文玘<lb/>
　　　　来詩有匠手今逢老作家之句因用韻和<lb/>
景物秋来件件佳江山都助與詩家我憐五鬼俱難送<lb/>
先為文窮結柳車<lb/>
白髪詩人喜誕誇詞源傾倒少陵家問君讀後書多少<lb/>
得滿當年恵子車<lb/>
書生幢下布衣多盡是嘲風詠月家若使烏臺不彈後<lb/>
<pb n="KR4d0419_WYG_005-6a"/>
看看欲載十牛車<hi>山谷文章六經来汗漫十牛車</hi>
數間茆舎老生涯籬落相依四五家不見近来門外轍<lb/>
故人應駕角輪車<lb/>
　　　和籌堂送迎偶得<lb/>
懐抱秋来强自寛相逢賴有舊青山郊原雨後堪圖畫<lb/>
勾引詩人興不閑<lb/>
出門天地望中寛馬首濃迎著色山詩句滿前無可道<lb/>
恨今不復見閑閑<lb/>
<pb n="KR4d0419_WYG_005-6b"/>
畫手從来說范寛何如著眼看真山天公不欲山無主<lb/>
分付籌堂好處閑<lb/>
詩愁誰道酒能寛得句多於飯顆山莫使移文誚長往<lb/>
工夫那取片時閑<lb/>
　　　和平太行路韻<lb/>
六丁驅役鬼神奔一夜開山掌様平多少往来車馬客<lb/>
尚憂行路澁難行<lb/>
鑿開險阻若天成暫使時間眼界平却羨長安西去路<lb/>
<pb n="KR4d0419_WYG_005-7a"/>
青山不管送人行<lb/>
千年古道跨山城可笑人心自不平容易莫將天險壊<lb/>
須防閑客此閑行<lb/>
自古太行天下險縱令禹鑿不能平尋常著脚無安處<lb/>
何況羊腸路上行<lb/>
　　　和君瑞月下聞砧<lb/>
夜涼枕上夢頻驚有底秋天不肯明老眼近来閑淚少<lb/>
那禁月下擣衣聲<lb/>
<pb n="KR4d0419_WYG_005-7b"/>
　　　和籌堂述懐<lb/>
長恨周人詠黍離不期親到閔周時一朝小雅廢將盡<lb/>
何處如今更有詩<lb/>
白頭相見話存亡可惜漫漫夜轉長煩惱盡無安脚處<lb/>
出門十步九羊腸<lb/>
　　　訪徳老<lb/>
　　　　月下與君瑞邦直從籌堂擕酒訪徳老既而<lb/>
　　　　有詩見示因用韻和<lb/>
<pb n="KR4d0419_WYG_005-8a"/>
夜投破戒逺公家醉墨成章㸃不加堪笑穎師無手叚<lb/>
聽琴人似聽琵琶<lb/>
一朝不飲柰愁何月下敲門載酒過佳句曉風楊柳岸<lb/>
醉時吟了醒時哦<lb/>
　　　老杜醉歸圖<lb/>
花下騎驢不踏泥花間醉後復何之慇懃驥子扶歸去<lb/>
明日重来别有詩<lb/>
　按王内翰注宗武生日宗武小名驥子曾有詩驥子<lb/>
<pb n="KR4d0419_WYG_005-8b"/>
　好男兒又曰驥子最憐渠<lb/>
　　　保漢公廟<lb/>
倉惶劉氏未能安䟦扈將軍力拔山若使楚人如郤子<lb/>
肯教義士不生還<lb/>
　按左傳丑父令齊侯如華泉取飲齊頃公與晉戰為<lb/>
　晉所敗退而奔走丑父為御晉帥追之將及丑父請<lb/>
　君潛服而去自著君之飾坐於車上而待晉師晉師<lb/>
　獲丑父知非頃公而欲殺之丑父嘆曰自今以後若<lb/>
<pb n="KR4d0419_WYG_005-9a"/>
　有身代君者皆當如我今受戮晉大夫郤獻子義之<lb/>
　歎曰臣不難死而免其君殺之不祥也宜赦其罪以<lb/>
　成其節丑父遂免死而還齊臣逢丑父也<lb/>
　　　戯呈節使王子告<lb/>
喚取佳人舞繡筵醉中往往愛逃禪我無紅䄂堪娛夜<lb/>
翠被薰香獨自眠<lb/>
　　　戱北臺孫講師仲逺<lb/>
何處閑田不可耕山頭烽火水邉營道人髙卧雲千頃<lb/>
<pb n="KR4d0419_WYG_005-9b"/>
留取南臺與鶴鳴<lb/>
　　　香梅<lb/>
　　　　鄧妓之小字匠手有詩邊仲寧索和因用其<lb/>
　　　　韻<lb/>
便敢承當入格梅為經詩老品題来如何偏得東君意<lb/>
占了百花頭上開<lb/>
近將風度學官梅底事何郎興未来休道司花無妬忌<lb/>
又從昨夜一枝開<lb/>
<pb n="KR4d0419_WYG_005-10a"/>
被誰說破夢中梅應有羅浮倒挂来秪為怕愁貪睡後<lb/>
返魂纔向北枝開<lb/>
歌拍從誇大小梅典刑難入箇中来洗粧不使風塵涴<lb/>
冷眼詩人莫倦開<lb/>
為憐種性透塵香收拾閑愁共一觴向道坐間能賦客<lb/>
莫教容易見心腸<lb/>
不知誰使姓名香珍重詩人幾詠觴也學西湖林處士<lb/>
為花著莫惱枯腸<lb/>
<pb n="KR4d0419_WYG_005-10b"/>
一枝瀟洒隴頭香分付新愁竹葉觴紙帳不須尋短夢<lb/>
天涯倦客巳無腸<lb/>
自是尋常不肯香與花同夀百年觴黄昏樓上誰家笛<lb/>
吹斷愁人寸寸腸<lb/>
　　　悼蜀<lb/>
劒閣誰知累卵危厭厭賔主醉無時蜀人不識忠臣淚<lb/>
剛道嘉王是酒悲<lb/>
　　　元夜與泰禪洛陽觀燈<lb/>
<pb n="KR4d0419_WYG_005-11a"/>
行歌聲裏落梅風爍爍華燈萬盞紅何似吾師方寸地<lb/>
一輪明月小參中<lb/>
　　　厯陽侯<hi>范亞父</hi>
韓生去世冠軍廢獨望楚强心亦勞謾向鴻門撞玉斗<lb/>
豈知鹿死在金刀<lb/>
　　　酈食其<lb/>
多少中原逐鹿人獨憑片舌下齊城淮陰不喜書生事<lb/>
能免他年獵犬烹<lb/>
<pb n="KR4d0419_WYG_005-11b"/>
　　　四皓奕棋圗<lb/>
坐看咸陽王氣收豈無人傑自安劉都縁鴻鵠心猶在<lb/>
一局閑棋不到頭<hi>鴻鵠髙飛一舉千里羽翼已就横絶四海</hi>
　　　魏徵<lb/>
立朝讜議盡良規誰使君王死後疑一旦鑾輿渡遼水<lb/>
即時扶起墓前碑<lb/>
　　　王季文南邁怏怏不得意書此以緩之<lb/>
大家都待倚欄干摘索幽花草棘間方便春風無不到<lb/>
<pb n="KR4d0419_WYG_005-12a"/>
忍教雪裏一枝寒<lb/>
　　　代别呼延路鈐<lb/>
森森戈㦸亂如麻剛把毛錐傍史家彈鋏去年門下客<lb/>
白頭今日又天涯<hi>襄陽守史嵩</hi>
　　　梅花堂小酌與河南府馬師共<lb/>
往来不絶鄭崇門清濁那分北海尊今夜梅花堂上月<lb/>
與人作箇好黄昏<lb/>
　　　過濟源<lb/>
<pb n="KR4d0419_WYG_005-12b"/>
幾年不到竹梅間天際歸来兩鬂斑一片白雲風掃盡<lb/>
雙明喜見舊青山<lb/>
　　　壬寅九日和君玉来韻<lb/>
山城與客醉陶然日日相陪費萬錢馬上行人幾時去<lb/>
一杯我欲助離筵<lb/>
書生紙裏亦枵然欲去街頭恰百錢寄語西風莫相笑<lb/>
一杯便是菊花筵<lb/>
　　　和叚正卿韻<hi>出入格</hi>
<pb n="KR4d0419_WYG_005-13a"/>
悠然相對酒杯閑忽有新詩落坐間喚起東籬無限興<lb/>
黄花須待與君看<lb/>
百計尋閑不得閑功夫那取片時間誰知九日龍山客<lb/>
却被秋光冷眼看<lb/>
　　　秋日有感<lb/>
節氣先凋一葉桐人間何處不秋風梁園勝事随流水<lb/>
滿目愁雲鎻故宫<lb/>
　　　賈佐之以進士充軍被撻<lb/>
<pb n="KR4d0419_WYG_005-13b"/>
便從甯越立威名可信王尼長作兵著甚不談軍旅事<lb/>
碧油幢下盡書生<lb/>
　　　孤村<lb/>
舎南舎北地多荒三兩<hi>闕</hi>　　　　　士盡歸箕歛手<lb/>
未應醫得眼前瘡<lb/>
　　　解嘲<lb/>
尊前共醉潑醅香下馬誰家白面郎見說千金能買笑<lb/>
老夫那得一錢囊<lb/>
<pb n="KR4d0419_WYG_005-14a"/>
　　　王徳華黙軒<lb/>
春秋豈敢措一字賔主不須談兩都萬事盡皆皮裏著<lb/>
為君終日鼓嚨胡<lb/>
　　　對棋<lb/>
到頭不可託安危那用搜尋局上機縱出吳宫陣圗外<lb/>
陰山未免嫁明妃<lb/>
　　　送苗世顯歸上黨<lb/>
故人千里寄書来長恨天涯喚不回行路難行澁如棘<lb/>
<pb n="KR4d0419_WYG_005-14b"/>
歸裝莫待北風催<hi>時河北防秋</hi>
　　　䟦魯直帖<lb/>
雞毛不擇三錢筆蠆尾揮成一幅書莫使觀江神㑹得<lb/>
因風奪去錦囊虛<lb/>
　　　許道真醉吟圖<lb/>
斷蓬踪跡寄天涯老去情鍾戀物華回首錦江春寂寞<lb/>
一杯愁裏賦梨花<hi>道真號錦江漁隠</hi>
　　　探官<lb/>
<pb n="KR4d0419_WYG_005-15a"/>
版圖填冩百官志楮劵類排千字文堪笑吾儒多伎倆<lb/>
一時鬻爵僣吾君<lb/>
　　　䟦馮應之許司諫豉羊帖<lb/>
還思冩論付官奴想見臨池興有餘莫把家雞等閑厭<lb/>
恐教人笑換羊書<lb/>
　　　王庭秀悠然軒<lb/>
小軒開後快雙明峭拔南山立翠屏好是晚来新雨過<lb/>
白雲堆裏露尖青<lb/>
<pb n="KR4d0419_WYG_005-15b"/>
　　　同申元帥逰司馬山<lb/>
千年古廟映崇岡寂寂空庭草樹荒見說旱時求得雨<lb/>
一池由有老龍藏<lb/>
　　　留别<lb/>
主人把酒再三留送客風髙勢未休更聽愁眉歌一曲<lb/>
尊前膓斷小温柔<lb/>
　　　寒食戯書<lb/>
驀見花間弄藥回同心髻綰緑雲堆多情更有墻東月<lb/>
<pb n="KR4d0419_WYG_005-16a"/>
送得秋千影過来<lb/>
　　　戯楊成之<lb/>
客路風霜頗倦游出門又是一畨愁行人立馬無情甚<lb/>
扶上征鞍不自由<lb/>
　　　李晉王墳<lb/>
雄名凜凜振沙陀為國功深柰老何多少三垂岡上恨<lb/>
伶人都進百年歌<lb/>
　　　游沁園<lb/>
<pb n="KR4d0419_WYG_005-16b"/>
多少庭臺堕劫灰勝游踪跡幾殘碑風流人物今誰在<lb/>
水綠山青似舊時<lb/>
　　　申元帥四隠圗<lb/>
　　　　嚴子陵<lb/>
羊裘隠迹喚難回曾犯當年帝座来京洛江湖樂天性<lb/>
釣魚臺不羨雲臺<lb/>
　　　　陶淵明<lb/>
迎門兒女笑牽衣回首人間萬事非自是田園有真樂<lb/>
<pb n="KR4d0419_WYG_005-17a"/>
督郵那解遣君歸<lb/>
　　　　孟浩然<lb/>
平生只有住山縁北闕歸来也自賢破帽蹇驢風雪裏<lb/>
新詩句句總堪傳<lb/>
　　　　李太白<lb/>
謫在人間凡幾年詩中豪傑酒中仙不因采石江頭月<lb/>
那得騎鯨去上天<lb/>
　　　大顛圗<hi>二</hi>
<pb n="KR4d0419_WYG_005-17b"/>
星斗文章世所傳狂瀾回在禹功前先生不踏潮陽路<lb/>
震旦花開幾大顛<lb/>
一夕投荒萬里行增光日月更誰能相逢盡說空門話<lb/>
多少人間有髪僧<lb/>
　　　三害圗<hi>二</hi>
慷慨平西氣不衰勇於三害欲除時流芳巳入忠臣傳<lb/>
何處人間更有詩<lb/>
挾矢操弓短後衣揚揚意氣似男兒欲憑一怒除民害<lb/>
<pb n="KR4d0419_WYG_005-18a"/>
可惜為人自不知<lb/>
　　平水八詠<lb/>
　　　陶唐春色<lb/>
　　　　府西南三里有陶唐廟每至春月傾城出游<lb/>
　　　　祭享<lb/>
松栢森森䕶帝宫至今和氣在河東詩人不盡當時事<lb/>
八景圗中見國風<lb/>
　　　廣勝晴嵐<lb/>
<pb n="KR4d0419_WYG_005-18b"/>
　　　　府北七十里有寺曰廣勝霍山之陽寺下有<lb/>
　　　　海曰大郎<lb/>
等閑過了萬千峰偃蹇相看意不濃洗出青山真面目<lb/>
秪疑海底有天龍<lb/>
　　　平湖飛絮<lb/>
　　　　府西五里有泊曰平湖姑山之東汾水之西<lb/>
　　　　四面皆楊栁如幄三月上巳居民袚褉於此<lb/>
三月湖邊袚褉亭依依楊栁雨中青晚来風起花如雪<lb/>
<pb n="KR4d0419_WYG_005-19a"/>
春色都歸水上萍<lb/>
　　　錦灘落花<lb/>
　　　　府西門外有汾水退灘南北二十餘里皆樹<lb/>
　　　　桃焉<lb/>
春風桃葉復桃根相妬封姨似少恩無限亂紅随水去<lb/>
人間何處覔仙源<lb/>
　　　汾水孤㠶<lb/>
　　　　府西二三里有渡口<lb/>
<pb n="KR4d0419_WYG_005-19b"/>
古渡無人鳥跡多眼前厯厯舊山河片帆不是秋風客<lb/>
誰向中流發棹歌<lb/>
　　　姑山晚照<lb/>
　　　　府西五十里有姑射山神人居焉<lb/>
物外神仙自一家等閑不許占烟霞只今氷雪人何處<lb/>
惆悵山前日易斜<lb/>
　　　晉橋梅月<lb/>
　　　　府西南二十五里有縣曰襄陵北門外有橋<lb/>
<pb n="KR4d0419_WYG_005-20a"/>
　　　　如虹左右皆梅圃<lb/>
嫩寒籬落似江村雪裏精神月下魂橋北橋南路分處<lb/>
行人立馬待黄昏<lb/>
　　　西藍夜雨<lb/>
　　　　府北五十五里洪洞縣之西有寺曰西藍近<lb/>
　　　　汾水一二里遶寺多花竹有水杯池<lb/>
暮雲深鎻梵王家樓閣崢嶸閱嵗華香火半殘僧入定<lb/>
卧聽窓外落簷花<lb/>
<pb n="KR4d0419_WYG_005-20b"/>
　　錦堂四詠<lb/>
　　　春水滿四澤<lb/>
一畨雨過緑生肥正是桃花欲浪時掠地風来吹不皺<lb/>
細看面面盡玻瓈<lb/>
　　　夏雲多竒峰<lb/>
初見雲從山裏出須臾雲結勢如山一聲霹靂催時雨<lb/>
雲不能閑山自閑<lb/>
　　　秋月揚明輝<lb/>
<pb n="KR4d0419_WYG_005-21a"/>
誰為天公洗眸子試將把酒問姮娥清光一片巳如許<lb/>
斫却桂時應更多<lb/>
　　　冬嶺秀孤松<lb/>
凜凜蒼髯晚節孤雪中傾盖若旁無一經元亮盤桓後<lb/>
氣壓秦時五大夫<lb/>
　　沁園十二詠<lb/>
　　　熙熙堂<lb/>
眼前草木强爭春往日繁華一聚塵山水中間賞心在<lb/>
<pb n="KR4d0419_WYG_005-21b"/>
不知誰是肯堂人<lb/>
　　　翠蘭亭<lb/>
蓬艾叢深特地藏游蜂何處覔幽芳楚人大叚無分别<lb/>
不識離騷傳裏香<lb/>
　　　暗香亭<lb/>
三兩横斜鶴膝枝一朝須有返魂時試看今後黄昏月<lb/>
得似西湖七字詩<lb/>
　　　七賢臺<lb/>
<pb n="KR4d0419_WYG_005-22a"/>
放跡山陽志尚同至今林下仰髙風欲將人物圗中看<lb/>
恐過生前李衛公<hi>李衛公焚七賢圗</hi>
　　　潄玉池<lb/>
古人觀水必觀瀾一滴涓流一滴寒放取黄陂千萬頃<lb/>
莫教龍口吐吞難<lb/>
　　　江源亭<hi>有流杯</hi>
羽觴到處不容停爭看中流落酒星彼此一時修褉事<lb/>
未應人物愧蘭亭<lb/>
<pb n="KR4d0419_WYG_005-22b"/>
　　　屏俗庵<hi>子猷别墅</hi>
世上無人可立談眼前只有此君堪當年借得誰家宅<lb/>
疑是今来屏俗庵<lb/>
　　　清暉亭<lb/>
髙山森似劒鋩立流水平如羅帶舒人在水光山色裏<lb/>
笑渠潘閬倒騎驢<lb/>
　　　富覽亭<lb/>
天於萬物豈私我領略風光天不嗔自古山陽景佳處<lb/>
<pb n="KR4d0419_WYG_005-23a"/>
盡都分付與閑人<lb/>
　　　桃園<lb/>
一時得意笑春風不見春風滿樹空老去惜花心尚在<lb/>
為君留眼看蒸紅<lb/>
　　　意在亭<lb/>
綠水古今流不盡好山前後勢相連適来荷蕢者誰子<lb/>
應笑有心哉此賢<lb/>
　　　涌珠泉<lb/>
<pb n="KR4d0419_WYG_005-23b"/>
淵底睡龍徒有頷沙中老蚌恐無胎疾雷驚裂蒼苔地<lb/>
迸出鮫人淚顆来<lb/>
　　碧落四景<lb/>
　　　横峰卧雲<lb/>
蟄龍起後願相從便有人間潤物功一片青山是歸處<lb/>
無心更逐渡溪風<hi>白雲無心逐風渡溪耳</hi>
　　　陰壑積雪<lb/>
漠漠山陰雪擁門何時天道變寒暄雖然不是回光地<lb/>
<pb n="KR4d0419_WYG_005-24a"/>
銷得陽和幾許㤙<lb/>
　　　寒泉潄玉<lb/>
瀝瀝山泉枕畔鳴六根先得一根清從来只向琴中聽<lb/>
不識徽絃意外聲<lb/>
　　　枯松挂月<lb/>
門前老樹數難推獨有栽松道者知夜半風催山月上<lb/>
政當鶴睡覺来時<lb/>
　　周昉内人圖<lb/>
<pb n="KR4d0419_WYG_005-24b"/>
　　　吹笙<lb/>
舊曲聞来似斂眉料應秪恨賞音遲梨園傳得新翻譜<lb/>
著意參差竹裏吹<lb/>
　　　汲泉<lb/>
非闗古井不波瀾秪恨銀瓶一掬慳欲助長流御溝水<lb/>
再教紅葉到人間<lb/>
　　　倦繡<lb/>
心情猶在未收時却顧花間影漸移不道春来添幾線<lb/>
<pb n="KR4d0419_WYG_005-25a"/>
日長只與睡相宜<lb/>
　　　擣衣<lb/>
一夕秋風鴈過聲鐵衣辛苦向邊城將軍不用和戎計<lb/>
雙杵休辭月下鳴<lb/>
　　　剪爪<lb/>
袖裏纎纎只合存如何春筍不嫌髠金釵墜後無因見<lb/>
藏得開元一捻㾗<lb/>
　　　彈琴<lb/>
<pb n="KR4d0419_WYG_005-25b"/>
休言三尺是枯桐大抵聲音與政通曾得王君意中事<lb/>
便從絃上和薰風<lb/>
　　　學書<lb/>
數幅雲牋自巻舒試教落筆看何如休將彤管題閑句<lb/>
正要班姬續漢書<lb/>
　　　按樂<lb/>
倚風無力見温柔初下喧天羯鼓樓猶向花隂理新曲<lb/>
君王不惜錦纏頭<lb/>
<pb n="KR4d0419_WYG_005-26a"/>
　　　覽鏡<lb/>
不教朱粉汙天真長對菱花顧影頻但把蛾眉掃来淡<lb/>
尚嫌不似虢夫人<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0419_WYG_005-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　莊靖集巻五<lb/>
</p>
<p>
</p>
  </div>
<div>
                <head>莊靖集巻六</head>
    <p>
<pb n="KR4d0419_WYG_006-1a"/>
欽定四庫全書<lb/>
　莊靖集巻六　　　　　　金　李俊民　撰<lb/>
　　七言絶句<lb/>
　　　襄陽　　闕<lb/>
　　　南峴山　闕<lb/>
　　　中峴山　闕<lb/>
　　　萬山　　闕<lb/>
　　　江漢　　闕<lb/>
<pb n="KR4d0419_WYG_006-1b"/>
　　　古隄<lb/>
　　　　年平地溢四丈五尺魏太守胡烈補缺隄以<lb/>
　　　　利民至唐盧鈞為山南節度因烈之舊而增<lb/>
　　　　培之俗謂附城北者為金鎖隄南曰白銅隄<lb/>
一決江源水自東長隄隠隠卧如虹不因傳得襄陽操<lb/>
人世何由見禹功<lb/>
　注張參議詩未雨還須徹桑土白沙湖上水湯湯元<lb/>
　祐二年邢恕守襄詔以漢有決溢之患其畫經制乆<lb/>
<pb n="KR4d0419_WYG_006-2a"/>
　逺之策公来訪被水之地得之東南隅當漢水之衝<lb/>
　土雜白沙水至輙䧟民號白沙湖隄之内其勢平一<lb/>
　決則兩城相望三十里瀦為汙澤近郊之民趨西山<lb/>
　甚至登木杪<lb/>
　　　白沙湖<lb/>
聞道沙隄水䧟時茫茫無處覔完隄當時禹跡依然在<lb/>
以壑為隣笑白圭<lb/>
　　　戍邏墾田<lb/>
<pb n="KR4d0419_WYG_006-2b"/>
　　　　羊公鎭襄陽吳人罷守石城戍邏減半分以<lb/>
　　　　墾田八百餘頃公之始至無百日之糧及季<lb/>
　　　　年有十年之積<lb/>
屯徹南陽井井田劒牛刀犢兩功全石城驚落吳兒膽<lb/>
野宿貔貅萬竈烟<lb/>
　　　樊城<lb/>
　　　　在襄陽北漢江之湄張參議昔年山甫興周<lb/>
　　　　地想見曹仁覇魏功昔仲山甫封於樊城曹<lb/>
<pb n="KR4d0419_WYG_006-3a"/>
　　　　公使曹仁守樊闗侯攻之不能破<lb/>
暫来朱序秦還守初入曹仁漢復攻顛倒江山今幾主<lb/>
樊侯依舊襲周封<lb/>
　　　漢髙廟<lb/>
　　　　在襄陽縣西南鍾山<lb/>
垓下未聞歌散楚澤中巳見哭亡秦乾坤到底歸真主<lb/>
愁殺鴻門碎斗人<lb/>
　　　光武廟<lb/>
<pb n="KR4d0419_WYG_006-3b"/>
　　　　在襄陽東四十五里光武南陽棗陽人今棗<lb/>
　　　　陽縣是也舂陵在棗陽東望氣者蘇伯阿至<lb/>
　　　　南陽遥見舂陵曰氣佳哉鬱鬰葱葱光武始<lb/>
　　　　起兵還舂陵望舎南火光燭天今棗縣在襄<lb/>
　　　　陽東界六十里<lb/>
海内英雄待一呼雲龍際會入東都季龍不識真人事<lb/>
徼倖中原欲並驅<lb/>
　　　楚昭王廟<lb/>
<pb n="KR4d0419_WYG_006-4a"/>
　　　　在宜城東北唐韓愈作宜城記言之甚詳愈<lb/>
　　　　又有昭王廟詩丘墳滿目衣冠盡城闕連雲<lb/>
　　　　草樹荒猶有國人懐舊徳一間茅屋祀昭王<lb/>
一間茅屋暗塵埃香火凄涼幾奠杯故國到今如傳舎<lb/>
後人復使後人哀<lb/>
　　　宋玉宅<lb/>
　　　　在宜城縣<lb/>
離騷經裏見文章水綠山青是楚鄉往事一塲巫峽夢<lb/>
<pb n="KR4d0419_WYG_006-4b"/>
秋風揺落在東墻<lb/>
　　　保漢公廟<lb/>
　　　　在襄陽子城南世傳紀信忠義祠今為州之<lb/>
　　　　城隍<lb/>
將將提兵氣自揚一朝翻為沐猴忙得從虎口抽身去<lb/>
不必雷霆怒假王<lb/>
　　　鄼城<lb/>
　　　　蕭何初封在谷城縣西漢功臣表髙祖六年<lb/>
<pb n="KR4d0419_WYG_006-5a"/>
　　　　十二月甲申封曹參以正月甲午封張良最<lb/>
　　　　後封蕭何<lb/>
誰是興劉第一功我侯只合最先封當時獵犬猶爭甚<lb/>
得鹿權都在指蹤<lb/>
　　　三顧門<lb/>
　　　　世傳襄陽水西門為三顧門先主自此三往<lb/>
　　　　見武侯張參議水西門外公来處<lb/>
將軍命駕出門西想見門從向日題山下卧龍誰說破<lb/>
<pb n="KR4d0419_WYG_006-5b"/>
賞音元直在檀溪<lb/>
　注徐庶宅在檀溪之陽檀溪在襄陽西四里<lb/>
　　　隆中<lb/>
　　　　諸葛亮宅在襄陽縣西二十里<lb/>
一朝師出震闗東料敵曹吳幾日功未畢將軍天下計<lb/>
乾坤容易老英雄<lb/>
　　　闗將軍廟<lb/>
　　　　在襄陽南九里鳳林闗<lb/>
<pb n="KR4d0419_WYG_006-6a"/>
鼎足相吞勢未分誰能傾盖得將軍曹吳不是中原手<lb/>
天下英雄有使君<lb/>
　　　鹿門山<lb/>
　　　　有龎徳公宅在襄陽東南三十二里杜贈别<lb/>
　　　　鄭鍊赴襄陽為於耆舊内試覔姓龎人<lb/>
百年巢穴子孫安十日長聞九日閑說破姓名人不識<lb/>
鹿門山是徳公山<lb/>
　注杜詩昔者龎徳公未曾入州府襄陽耆舊間處士節<lb/>
<pb n="KR4d0419_WYG_006-6b"/>
　獨苦<lb/>
　　　龎士元宅<lb/>
　　　　在襄陽<lb/>
鷹自養来飢肯去龍從卧後顧須頻到頭驥足非難展<lb/>
祇在當時駕馭人<lb/>
　　　徐庶宅<lb/>
　　　　在檀溪之陽習鑿齒與謝安書云游目檀溪<lb/>
　　　　念崔徐之交<lb/>
<pb n="KR4d0419_WYG_006-7a"/>
誰知方寸去留初盡把功名付葛廬舉目檀溪人不見<lb/>
空傳谷隠念交書<lb/>
　注先主率其衆南行諸葛亮徐庶並從曹公追獲庶<lb/>
　母庶辭先主曰方寸亂矣請從此别<lb/>
　　　劉表祠<lb/>
　　　　祠前有墓在府城東門内<lb/>
天運端能卧可收江山形勢數荆州當時若聽韓嵩策<lb/>
那得曹瞞享士牛<lb/>
<pb n="KR4d0419_WYG_006-7b"/>
　注曹操與袁紹相持於官渡韓嵩說表起乗其弊不<lb/>
　然則以州附曹公今曹公先舉袁紹然後稱兵以向<lb/>
　江漢將軍必不能禦表不從操征表表病死表之子<lb/>
　琮竟以荆州降<lb/>
　　　谷隠山<lb/>
衮斧留心漢晉間豈期谷隠避名難一人有半隨秦去<lb/>
不得相離釋道安<lb/>
　注是時桓温覬覦非望習鑿齒著漢晉春秋以裁正<lb/>
<pb n="KR4d0419_WYG_006-8a"/>
　之後以脚疾廢於里巷襄陽䧟於苻堅堅素聞其名<lb/>
　與道安堅俱輿而致焉與諸鎮書昔晉平吳得二陸<lb/>
　今獲士才一人有半耳俄以疾歸襄陽<lb/>
　　　龎公祠<lb/>
　　　　唐龎藴也祠在鹿門山本自衡山得馬大師<lb/>
　　　　法来隠張參議家池龍種去無蹤珍重龎公<lb/>
　　　　似徳公龎徳公宅在鹿門山<lb/>
踏破衡山急急回鳳林盡是漉籬材大家了得無生著<lb/>
<pb n="KR4d0419_WYG_006-8b"/>
傾出團圞話裏来<lb/>
　注張參議擺盡世縁空所有誰知佛法異還同丹霞<lb/>
　不用傳心印靈照端能繼父風<lb/>
　　　鳳林<lb/>
　　　　孟浩然故居在襄陽縣南十里<lb/>
天寶詩人去却回果曾北闕上書来若為耆舊無新語<lb/>
明主何曾棄不才<lb/>
　注張參議有朝宗强欲相牽率豈識先生玩世心<lb/>
<pb n="KR4d0419_WYG_006-9a"/>
　　　斬蛟渚<lb/>
　　　　晉鄧遐為太守襄陽城北沔水中有蛟常為<lb/>
　　　　人害遐拔劒入水斬之而去<lb/>
乆憤汗干投水俗近憂泉室泣珠人到頭不是池中物<lb/>
血濺驚波劒有神<lb/>
　　　夫人城<lb/>
　　　　在今襄陽西北一里苻丕之攻朱序也其母<lb/>
　　　　韓深識兵勢自登城履行謂西北角當先受<lb/>
<pb n="KR4d0419_WYG_006-9b"/>
　　　　弊遂領百餘婢并城中女丁於其角斜築城<lb/>
　　　　二十餘丈冦力攻西北角果挫衂而退襄陽<lb/>
　　　　號曰夫人城<lb/>
見說韓門素識兵故知西北勢先傾未應有子如豚犬<lb/>
何在夫人自築城<lb/>
　注張參議五申下令吳姬肅三遂無譁魯築城<lb/>
　　　誡虎碑<lb/>
　　　　宋傳僎字子成為襄陽令有善政縣多虎僎<lb/>
<pb n="KR4d0419_WYG_006-10a"/>
　　　　常追虎入城誡勵虎去不復為害邑人為立<lb/>
　　　　碑<lb/>
未除不必煩周處欲刺何須待卞莊入市如羊聽命去<lb/>
至今無害到襄陽<lb/>
　注張參議應無白額煩周處解使於菟字子文<lb/>
　　　杜甫故里<lb/>
　　　　杜易簡預之逺裔有從弟曰審言生子閑閑<lb/>
　　　　生甫世居襄陽甫徙家鞏縣<lb/>
<pb n="KR4d0419_WYG_006-10b"/>
不知故隠幾時離天寶年間處處詩過客不須尋世譜<lb/>
萬山山下㸔沈碑<lb/>
　按杜詩吾家碑不昧王氏井依然注杜預沈碑峴山<lb/>
　之下<lb/>
　　　尹氏一門四闕<lb/>
　　　　在襄陽縣東南三里唐尹怦有父曰嗣宗居<lb/>
　　　　喪逾禮貞觀中旌表怦年十三竭力就養父<lb/>
　　　　卒負土成墳紫芝産墓側天子下詔稱揚龍<lb/>
<pb n="KR4d0419_WYG_006-11a"/>
　　　　朔中刺史改其閭曰南陔里子慕先孫仁恕<lb/>
　　　　皆著孝行萬嵗通天中繼被寵褒一門四闕<lb/>
　　　　張柬之張九齡為之記贊歐陽文忠公集古<lb/>
　　　　録言之甚詳<lb/>
萱堂猶是忘憂地烏屋相傳反哺恩一叚家風誰出自<lb/>
千年鼻祖守闗門<lb/>
　注東坡尹可元詩千年鼻祖守闗門<lb/>
　　　武安君廟<lb/>
<pb n="KR4d0419_WYG_006-11b"/>
　　　　祠白起在南漳縣<lb/>
歸去咸陽是老頭如何此地肯重游分明祀典無交渉<lb/>
只合英靈在杜郵<lb/>
　　　修褉亭<lb/>
　　　　在峴山半王子年拾遺記云江漢之人思周<lb/>
　　　　昭王至春上巳袚褉集王祠下如屈原故事<lb/>
相喚相呼上巳游國人無日不思周近来烽火遭三月<lb/>
那得閑杯逐水流<lb/>
<pb n="KR4d0419_WYG_006-12a"/>
　　　漢隂臺<lb/>
　　　　在宜城西三十步莊子子貢過漢隂見一丈<lb/>
　　　　人方將為圃鑿隧而入井抱甕而出灌用力<lb/>
　　　　甚多而見功寡子貢曰有械於此夫子不欲<lb/>
　　　　乎鑿木為機後重前輕挈水若抽其名為橰<lb/>
　　　　為圃者笑曰有機械者必有機事有機事者<lb/>
　　　　必有機心機心存於胸中則純白不傋神生<lb/>
　　　　不定吾非不知羞而不為也<lb/>
<pb n="KR4d0419_WYG_006-12b"/>
怪来賜也多言甚笑倒忘機老漢陰巧拙大都歸一溉<lb/>
寧教勞力莫勞心<lb/>
　　　善謔驛<lb/>
　　　　在宜城縣驛前有淳于髠墓<lb/>
皆因盂酒與豚腣致使他鄉笑滑稽無限驛亭来往客<lb/>
獨言齊贅不歸齊<lb/>
　　　滄浪歌<lb/>
　　　　屈原既放游于江潭漁父見之鼓枻而歌曰<lb/>
<pb n="KR4d0419_WYG_006-13a"/>
　　　　滄浪之水清兮可以濯我纓<lb/>
江上揚揚一棹波衆中清濁笑懐沙不知歌後滄浪曲<lb/>
却入騷人屈宋衙<lb/>
　　　競渡<lb/>
　　　　屈原以五月五日赴汨羅土人追至洞庭湖<lb/>
　　　　大舟小莫得濟者乃歌曰何由得渡湖自此<lb/>
　　　　習以相傳為之戯<lb/>
憔悴沉湘楚大夫魂招魚腹肯来無至今江上漁歌在<lb/>
<pb n="KR4d0419_WYG_006-13b"/>
尚問何由得渡湖<lb/>
　　　抱玉巖<lb/>
　　　　在南漳縣卞和得玉於此以進楚王王以為<lb/>
　　　　詐刖其足乃抱璞泣於荆山<lb/>
特特来從抵鵲山一心都在獻芹間非闗楚國真難辨<lb/>
舉世人皆厭等閑<lb/>
　　　習家池<lb/>
　　　　即髙陽池也在峴山南百歩水經云沔水東<lb/>
<pb n="KR4d0419_WYG_006-14a"/>
　　　　入襄陽習郁池内郁依范蠡養魚法作大陂<lb/>
　　　　列植竹木游燕之名處也<lb/>
日日山公載酒過醒時常少醉時多兒童拍手闌街笑<lb/>
驚破滄浪一曲歌<lb/>
　　　的顱溪<lb/>
　　　　本名檀溪在襄陽西四里劉表因㑹取劉備<lb/>
　　　　備潛遁所乗馬名的顱走堕檀溪中備急曰<lb/>
　　　　的顱可努力的顱一踊三丈渡中流而追者<lb/>
<pb n="KR4d0419_WYG_006-14b"/>
　　　　至<lb/>
得雨蛟龍未易圗枉勞木禺用機謨死生畢竟誰堪託<lb/>
今日纔方見的顱<lb/>
　按東漢劉表本傳云表欲卧收天運其猶木禺之於<lb/>
　人也注云如刻木為人無所知也前書有木禺龍音<lb/>
　義云禺寄也寄形於木元具反張參議云垓下衆傾<lb/>
　騅不逝合肥橋徹騎能飛孫權征合肥為張遼所襲<lb/>
　權乗駿馬上津橋橋巳徹板着鞭超渡至今合肥名<lb/>
<pb n="KR4d0419_WYG_006-15a"/>
　曰飛騎橋<lb/>
　　　作樂山<lb/>
　　　　酈道元注云昔諸葛亮好為梁父吟每所登<lb/>
　　　　㳺俗以作樂山名之今在襄陽西北二十里<lb/>
悠悠曾不倦登臨眼底何人為賞音白雪一歌猶掩耳<lb/>
安知梁父是龍吟<lb/>
　　　冠盖里<lb/>
　　　　漢靈帝時宜城太山廟有四郡守七都尉二<lb/>
<pb n="KR4d0419_WYG_006-15b"/>
　　　　卿五侍中一黄門侍郎三尚書六刺史朱軒<lb/>
　　　　髙盖同日會於山下荆州刺史劉表行部見<lb/>
　　　　之甚歡歎其豪盛乃題道口亭為冠盖里刻<lb/>
　　　　石銘之<lb/>
道口亭前多貴游一時来往亦風流若能共畫安劉計<lb/>
豈獨英雄記裏收<lb/>
　　　呼鷹臺<lb/>
　　　　在襄陽縣東七里髙三丈表性好鷹常登此<lb/>
<pb n="KR4d0419_WYG_006-16a"/>
　　　　臺歌野鷹来曲臺之側有司馬徽龎統二宅<lb/>
英豪並起望人才底事將軍謾築臺倘使曹公肉能飽<lb/>
如何喚得野鷹来<lb/>
　注曹公曰養士如養鷹飢即為人用飽則揚去<lb/>
　　　仲宣井<lb/>
　　　　在萬山王仲宣故宅郭帥果移井欄於戎司<lb/>
　　　　其後破碎埋沒李帥奕收拾補甃置之便坐<lb/>
　　　　側稽考古今嵗月為之記<lb/>
<pb n="KR4d0419_WYG_006-16b"/>
試㸔汲古幾何深猶有餘波慰渴心誰把石欄移便坐<lb/>
並鄰又得一繁欽<lb/>
　按耆舊傳王粲與繁欽並鄰同井杜甫詩云應同王<lb/>
　粲宅留井峴山前張云繁欽有識還歆羨<lb/>
　　　兹樓<lb/>
　　　　王粲樓按襄陽雜詠題曰兹樓盖取粲登樓<lb/>
　　　　賦所謂登兹樓以四望兮襄陽志亦因之而<lb/>
　　　　樓不存<lb/>
<pb n="KR4d0419_WYG_006-17a"/>
見說襄陽有古風可憐耆舊老無功當年漢主龍興地<lb/>
盡在登樓四望中<lb/>
　　　墮淚碑<lb/>
　　　　在南峴山上<lb/>
憤深藉舘年年祭痛切夷陵嵗嵗祠不見征南遺愛地<lb/>
至今淚墮峴山碑<lb/>
　注伍員破楚鞭尸藉舘郢中立廟今自湖北至淮西<lb/>
　故楚之地處處有祠白起伐楚燒先王墓夷陵宜城<lb/>
<pb n="KR4d0419_WYG_006-17b"/>
　有白起堰灌城中死者流東陂臭聞逺近號曰臭陂<lb/>
　　　沈碑<lb/>
　　　　在萬山下杜元凱刻石為二碑紀其勲績一<lb/>
　　　　沈萬山之下一立峴山之上<lb/>
中原人物老書生塞破乾坤萬古名俗子不知碑尚在<lb/>
一朝南渡愧荒傖<lb/>
　　　晉栢<lb/>
　　　　在南峴山上即晉人所植下有小石題刻柯<lb/>
<pb n="KR4d0419_WYG_006-18a"/>
　　　　榦如鐵<lb/>
亭亭霜榦上參天色黛皮蒼老更堅當日不知誰手植<lb/>
到今人與樹千年<lb/>
　　　文選樓<lb/>
　　　　在子城南門按祥符圗經云梁昭明太子於<lb/>
　　　　此樓撰文選聚才人賢士劉孝威等一十餘<lb/>
　　　　人資給豐厚日設珍饌諸才子號曰髙齊學<lb/>
　　　　士又云世傳文選成樓下所棄書與樓齊<lb/>
<pb n="KR4d0419_WYG_006-18b"/>
朝朝暮暮蠧書魚選盡人間得意書常恐不能精此理<lb/>
秪縁老杜近樓居<lb/>
　注杜詩熟精文選理又眼前文字積如山想見中間<lb/>
　筆削難一自登樓開巻後滿天依舊斗星寒<lb/>
　　　解佩渚<lb/>
　　　　在襄陽西十里北臨沔水有曲隄按郡國志<lb/>
　　　　鄭交甫至漢臯臺下遇二女佩二大珠交甫<lb/>
　　　　求之二女解佩行數里二女及珠俱失<lb/>
<pb n="KR4d0419_WYG_006-19a"/>
相遇江臯事頗竒一雙佩解去還遺未能南國無㳺女<lb/>
詠取周人漢廣詩<lb/>
　　　弄珠灘<lb/>
　　　　楚俗以嬉游為事襄沔記嵗以正月二十一<lb/>
　　　　日二十二日謂之天地穿日移市於城北津<lb/>
　　　　弄珠灘按南都賦云游女弄珠於漢臯之曲<lb/>
江沙一日蚌胎虚㳺女爭誇掌上珠美化不將風俗禁<lb/>
他年恐作媚川都<lb/>
<pb n="KR4d0419_WYG_006-19b"/>
　注襄陽志云楚女於弄珠灘尋水竅石穿簮於釵上<lb/>
　帶歸又云楚俗三月㳺南山諸寺移市於山夀寺四<lb/>
　月八日罷㳺謂之辭山<lb/>
　　　金沙泉<lb/>
　　　　在宜城縣東一里造酒絶美世謂宜城春又<lb/>
　　　　云竹葉杯<lb/>
何處山泉味最佳從来獨說有金沙楚人遍地宜城酒<lb/>
莫著淄澠誑易牙<lb/>
<pb n="KR4d0419_WYG_006-20a"/>
　　　涌月亭<lb/>
　　　　在南峴山<lb/>
徘徊亭下晚相宜月與髙人本有期不比尋常三五夜<lb/>
十分圓後是来時<lb/>
　　七言絶句集古<lb/>
　　　南㳺<lb/>
一片歸心白羽輕<hi>髙蟾</hi>　　一塲春夢不分明<hi>張泌</hi>
東風二月淮隂郡<hi>劉商</hi>　　總是闗山離别情<hi>王昌齡</hi>
<pb n="KR4d0419_WYG_006-20b"/>
　　　自遣<lb/>
南路蹉跎客未囬<hi>樊晃</hi>　　山桃野杏兩三裁<hi>雍陶</hi>
逢春漸覺飄蓬苦<hi>才調集</hi>　更向花前把一杯<hi>嚴憚</hi>
　　　雨後出郊<lb/>
柳塘煙起日西斜<hi>鮑溶</hi>　　馬踏春泥半是花<hi>竇鞏</hi>
何處最傷游客思<hi>武元衡</hi>　緑陰相間兩三家<hi>司空圖</hi>
　　　寒食<lb/>
閑身行止屬年華<hi>薛能</hi>　　故國春歸未有涯<hi>司空圖</hi>
<pb n="KR4d0419_WYG_006-21a"/>
一樹梨花一溪月<hi>才調集</hi>　不知墻外是誰家<hi>郎士元</hi>
　　　寒食席次<lb/>
鞦韆打困解羅裙<hi>韓偓</hi>　　把酒相看日又曛<hi>韋莊</hi>
處士不知巫峽夢<hi>蓮花妓</hi>　春来猶見伴行雲<hi>韋氏子</hi>
　　　郭外<lb/>
寒食悲看郭外春<hi>雲表</hi>　　數聲鴉噪日將曛<hi>潘閬</hi>
山中舊宅無人住<hi>戴叔倫</hi>　一樹繁花傍古墳<hi>盧綸</hi>
　　　小桃<lb/>
<pb n="KR4d0419_WYG_006-21b"/>
桃花依舊笑春風<hi>崔䕶</hi>　　悵望無人此醉同<hi>趙嘏</hi>
應是夢中飛作蝶<hi>吕温</hi>　　樹頭樹底覔殘紅<hi>王建</hi>
　　　看花<lb/>
兩岸山花似雪開<hi>劉禹錫</hi>　開時莫放豔陽回<hi>李商隠</hi>
明朝擕酒猶堪賞<hi>李涉</hi>　　雨漲春流隔往来<hi>劉商</hi>
　　　感花<lb/>
無人不道看花回<hi>劉禹錫</hi>　猶憶紅螺一兩杯<hi>陸龜䝉</hi>
曾是管絃同醉伴<hi>趙嘏</hi>　　来時歡笑去時哀<hi>韋氷</hi>
<pb n="KR4d0419_WYG_006-22a"/>
　　　惜花<lb/>
花樹流鶯日過遲<hi>武元衡</hi>　少年爭惜最紅枝<hi>崔塗</hi>
何人盡得天生態<hi>薛能</hi>　　為報東風且莫吹<hi>李涉</hi>
　　　又<lb/>
繡軛香韉夜不歸<hi>崔塗</hi>　　看花只恐看来遲<hi>韓偓</hi>
今朝幾許風吹落<hi>楊巨源</hi>　多在青苔少在枝<hi>崔櫓</hi>
　　　暮春<lb/>
一年春色負歸期<hi>韓偓</hi>　　緑葉成陰子滿枝<hi>杜牧</hi>
<pb n="KR4d0419_WYG_006-22b"/>
公子王孫莫来好<hi>韓琮</hi>　　如今不似洛陽時<hi>崔櫓</hi>
　　　送春<lb/>
可憐寥落送春心<hi>髙駢</hi>　　負郭依山一徑深<hi>李涉</hi>
燕子不歸花著雨<hi>韓偓</hi>　　小溪猶憶去年尋<hi>山谷</hi>
　　　又<lb/>
二月已破三月来<hi>杜子美</hi>　常嗟物候暗相催<hi>樊晃</hi>
幾時心緒渾無事<hi>李商隠</hi>　終日傳杯不放杯<hi>山谷</hi>
　　　遣興<lb/>
<pb n="KR4d0419_WYG_006-23a"/>
讀徹閑書弄水回<hi>趙嘏</hi>　　綠楊移傍小庭栽<hi>成文</hi>
閉門盡日無人到<hi>韋莊</hi>　　便有春光四面来<hi>邵謁</hi>
　　　下樓<lb/>
繡簾珠戸未曾開<hi>東坡</hi>　　却向春風領恨回<hi>李山甫</hi>
行到中庭數花朶<hi>劉禹錫</hi>　遥聞語笑自空来<hi>李端</hi>
　　　招飲<lb/>
當時朝士已無多<hi>劉禹錫</hi>　故里心期柰别何<hi>羊士諤</hi>
不用凭欄苦回首<hi>杜牧</hi>　　且来花裏聽笙歌<hi>東坡</hi>
<pb n="KR4d0419_WYG_006-23b"/>
　　　春感<lb/>
嵗嵗無如老去何<hi>劉長卿</hi>　東城南陌强經過<hi>謝皎然</hi>
不知誰唱歸春曲<hi>曹唐</hi>　　斷得人膓不在多<hi>王建</hi>
　　　春怨<lb/>
己恨東風不展眉<hi>段成式</hi>　落花惆悵滿塵衣<hi>趙渭南</hi>
與君試向江邊覔<hi>東坡</hi>　　贏得悽涼索漠歸<hi>吳融</hi>
　　　約同歸<lb/>
故國煙花想已殘<hi>盧弼</hi>　　浮生各自繫悲歡<hi>司空圖</hi>
<pb n="KR4d0419_WYG_006-24a"/>
青山一道同雲雨<hi>王昌齡</hi>　步步相㩦不覺難<hi>劉禹錫</hi>
　　　江村<lb/>
夜添山雨作江聲<hi>羊士諤</hi>　綠暗紅藏江上村<hi>韋莊</hi>
何處人間似仙境<hi>劉禹錫</hi>　寥寥一犬吠桃源<hi>劉長卿</hi>
　　　送客之江陵<lb/>
獨上江樓思渺然<hi>趙渭南</hi>　故人去後絶朱絃<hi>山谷</hi>
西南一望和雲水<hi>竇鞏</hi>　　入郭登橋出郭舩<hi>羅隠</hi>
　　　贈别<lb/>
<pb n="KR4d0419_WYG_006-24b"/>
蕭蕭落葉送殘秋<hi>權徳輿</hi>　樓上黄昏欲望休<hi>李商隠</hi>
滿目暮雲風捲盡<hi>陸龜䝉</hi>　亭亭孤月照行舟<hi>盖嘉運</hi>
　　　又<lb/>
洞庭風軟荻花秋<hi>鄭徳璘</hi>　客散江亭雨未休<hi>岑參</hi>
南去北来人自老<hi>杜牧</hi>　　此中離恨兩難收<hi>魏野</hi>
　　　又<lb/>
誰家紅袖倚江樓<hi>杜牧</hi>　　白祫行人又逺游<hi>陸龜䝉</hi>
今夜不知何處泊<hi>權徳輿</hi>　青山萬里一孤舟<hi>劉長卿</hi>
<pb n="KR4d0419_WYG_006-25a"/>
　　　秋懐<lb/>
八月霜飛柳遍黄<hi>盧弼</hi>　　鳥鳴山舘客思鄉<hi>薛逢</hi>
十年馬足知多少<hi>雍陶</hi>　　地角天涯不是長<hi>張建封妾</hi>
　　　洛中<lb/>
洛陽猶自有殘春<hi>劉禹錫</hi>　水北原南草色新<hi>張籍</hi>
山酒一巵歌一曲<hi>許渾</hi>　　不能回避看花塵<hi>趙渭南</hi>
　　　洛中感舊<lb/>
千里江山一夢回<hi>盧中</hi>　　悔縁名利入塵埃<hi>雍陶</hi>
<pb n="KR4d0419_WYG_006-25b"/>
年光到處皆堪賞<hi>令狐楚</hi>　誰與愁眉唱一杯<hi>山谷</hi>
　　　席上<lb/>
春風寂寞斾旌回<hi>武元衡</hi>　兩度天涯地角来<hi>雍陶</hi>
重到笙歌分散地<hi>杜牧</hi>　　與人頭上拂塵埃<hi>李山甫</hi>
　　　憶昔<lb/>
憶昔爭游曲水濵<hi>王駕</hi>　　當軒下馬入錦茵<hi>杜子美</hi>
如今不似時平日<hi>王建</hi>　　風起楊花愁殺人<hi>李益</hi>
　　　送客之荆南<lb/>
<pb n="KR4d0419_WYG_006-26a"/>
千山紅樹萬山雲<hi>韋莊</hi>　　山鳥江楓得雨新<hi>雍陶</hi>
我自飄零是羇旅<hi>東坡</hi>　　不堪仍送故鄉人<hi>顧非熊</hi>
　　　南征<lb/>
兩行旌斾接揚州<hi>李涉</hi>　　烽火城西百尺樓<hi>王昌齡</hi>
九姓如今盡臣妾<hi>趙嘏</hi>　　青天猶列舊旄頭<hi>汪遵</hi>
　　　老將<lb/>
蓬根吹斷鴈南翔<hi>盧弼</hi>　　曉鼓鐘中兩鬂霜<hi>趙嘏</hi>
獨倚闗亭還把酒<hi>杜牧</hi>　　不堪秋氣入金瘡<hi>盧綸</hi>
<pb n="KR4d0419_WYG_006-26b"/>
　　　又<lb/>
憐君一見一悲歌<hi>劉長卿</hi>　破虜曾輕馬伏波<hi>趙嘏</hi>
今日寶刀無殺氣<hi>朱沖和</hi>　太平功業在山河<hi>吳融</hi>
　　　又<lb/>
門前不改舊山河<hi>趙渭南</hi>　淚落燈前一曲歌<hi>李羣玉</hi>
更把玉鞭雲外指<hi>韋莊</hi>　　只縁君處受恩多<hi>朱沖和</hi>
　　　感征夫家<lb/>
臂上彫弓百戰勲<hi>王維</hi>　　居延城外又移軍<hi>令狐楚</hi>
<pb n="KR4d0419_WYG_006-27a"/>
不知萬里沙塲苦<hi>髙駢</hi>　　猶自笙歌徹曉聞<hi>王建</hi>
　　　從軍<lb/>
萬里還鄉未到鄉<hi>盧綸</hi>　　受降城外月如霜<hi>李益</hi>
誰家營裡吹羌笛<hi>盖嘉運</hi>　不是愁人也斷膓<hi>戴叔倫</hi>
　　　聞角<lb/>
鐵馬狐裘出漢營<hi>常建</hi>　　瘴雲深處守孤城<hi>劉禹錫</hi>
無端遇著傷心事<hi>吳融</hi>　　鳴軋江樓角一聲<hi>杜牧</hi>
　　　聞笛<lb/>
<pb n="KR4d0419_WYG_006-27b"/>
山頭烽火水邊營<hi>来鵠</hi>　　祗有牛羊與馬羣<hi>盖嘉運</hi>
羌笛何須怨楊柳<hi>王之渙</hi>　忍教嗚咽夜長聞<hi>趙嘏</hi>
　　　漢女<lb/>
大邊物色更無春<hi>盖嘉運</hi>　碧玉芳年事冠軍<hi>楊巨源</hi>
人世死前惟有别<hi>李商隠</hi>　陽臺去作不歸雲<hi>趙渭南</hi>
　　　有别<lb/>
長對春風拂淚㾗<hi>才調集</hi>　殷紅馬上石榴裙<hi>張諤</hi>
無端更唱闗山曲<hi>王表</hi>　　哀怨教人不忍聞<hi>盖嘉運</hi>
<pb n="KR4d0419_WYG_006-28a"/>
　　　怨别<lb/>
書来未報幾時還<hi>竇鞏</hi>　　終日昏昏醉夢間<hi>李涉</hi>
别易㑹難長自歎<hi>韓偓</hi>　　不堪重過望夫山<hi>真氏</hi>
　　　寄逺<lb/>
桃李年年上國新<hi>李益</hi>　　單于鼓角隔山聞<hi>馬逢</hi>
一行書信千行淚<hi>王駕</hi>　　不是思君是恨君<hi>武元衡</hi>
　　　恨别<lb/>
悽悽長是别離情<hi>韋莊</hi>　　氷簟銀牀夢不成<hi>温庭筠</hi>
<pb n="KR4d0419_WYG_006-28b"/>
昨夜秋風今夜雨<hi>盧綸</hi>　　篝燈愁泣到天明<hi>韓偓</hi>
　　　又<lb/>
君問歸期未有期<hi>李益</hi>　　邇来中酒起常遲<hi>韋莊</hi>
山長水逺無消息<hi>李涉</hi>　　指㸃庭花又過時<hi>韓偓</hi>
　　　感舊<lb/>
流鸎驚起不成棲<hi>陸龜䝉</hi>　入到繁華夢覺時<hi>崔塗</hi>
人面只今何處在<hi>崔䕶</hi>　　魏公懐舊嫁文姬<hi>舒元</hi>
　　　又<lb/>
<pb n="KR4d0419_WYG_006-29a"/>
碧欄干外繡簾垂<hi>韓偓</hi>　曾識雲仙至小時<hi>李涉</hi>
見我佯羞頻照影<hi>李商隠</hi>　滿頭猶自挿花枝<hi>劉徳</hi>
　　　又<lb/>
九陌初晴處處春<hi>趙渭南</hi>　日髙深院斷無人<hi>李商隠</hi>
尊前花下長相見<hi>劉夢得</hi>　宋玉東家是舊隣<hi>王碩</hi>
　　　代送别<lb/>
隴上流泉隴下分<hi>崔涯</hi>　　自隨征鴈過寒雲<hi>李渉</hi>
人生適意無南北<hi>王介甫</hi>　莫向陽臺夢使君<hi>戎昱</hi>
<pb n="KR4d0419_WYG_006-29b"/>
　　　悼征婦<lb/>
萬里行人尚未還<hi>儲嗣宇</hi>　百年多在别離間<hi>盧綸</hi>
當時驚覺髙唐夢<hi>李涉</hi>　為雨為雲過别山<hi>李㺯玉</hi>
　　　春夜<lb/>
春風二月落花時<hi>武元衡</hi>　憶得前年君寄詩<hi>崔道</hi>
共道人家惆悵事<hi>牛僧孺</hi>　向燈彎盡一雙眉<hi>韓偓</hi>
　　　睡起<lb/>
萬轉千回懶下床<hi>崔氏</hi>　　不辭鶗鴂妬年芳<hi>李商隠</hi>
<pb n="KR4d0419_WYG_006-30a"/>
酷憐一覺平明睡<hi>羅隠</hi>　　枕破施朱隔宿粧<hi>薛能</hi>
　　　無睡<lb/>
江南江北望烟波<hi>劉禹錫</hi>　顰黛低紅别怨多<hi>李羣玉</hi>
盡日傷心人不見<hi>許渾</hi>　　卧来無睡欲如何<hi>李商隠</hi>
　　　謾書<lb/>
巳共紅塵跡漸踈<hi>李九齡</hi>　畫簷愁見燕歸初<hi>徐凝</hi>
無端有寄閑消息<hi>杜牧之</hi>　腸斷蕭娘一紙書<hi>崔氏</hi>
　　　寄情<lb/>
<pb n="KR4d0419_WYG_006-30b"/>
年光空感疾如流<hi>吳商誥</hi>　同向春風各自愁<hi>李商隠</hi>
有境牽懐人不㑹<hi>齊已</hi>　　落花深處指髙樓<hi>權徳輿</hi>
　　　又<lb/>
曾留宋玉舊衣裳<hi>李羣玉</hi>　雲雨巫山枉斷腸<hi>李太白</hi>
不為傍人羞不起<hi>西廂崔</hi>　夜来新惹桂枝香<hi>裴思謙</hi>
　　　又<lb/>
寂寥滿地落花紅<hi>京兆女子</hi>　獨倚欄干花露中<hi>趙嘏</hi>
征客未来音信斷<hi>張汯</hi>　　年年回首泣春風<hi>王條</hi>
<pb n="KR4d0419_WYG_006-31a"/>
　　　秋夜<lb/>
擲却風光憶少年<hi>顧況</hi>　　多情信有短因縁<hi>鮑生妾</hi>
欲知此恨無窮處<hi>羅蚪</hi>　　星落銀河月半天<hi>趙象</hi>
　　　有感<lb/>
風輕簾幙燕爭飛<hi>才調集</hi>　到處煙花恨别離<hi>韋莊</hi>
倚柱尋思倍惆悵<hi>張泌</hi>　　映人勻却淚胭脂<hi>韓偓</hi>
　　　戯答<lb/>
公子王孫逐後塵<hi>崔郊</hi>　　近来方解惜青春<hi>鄭谷</hi>
<pb n="KR4d0419_WYG_006-31b"/>
春心不愜空歸去<hi>滕傅嗣</hi>　長伴吹簫别有人<hi>劉禹錫</hi>
　　　戯遣<lb/>
雨散雲收一餉間<hi>真氏</hi>　　不知何處入空山<hi>盧綸</hi>
慇懃好取襄王意<hi>戎昱</hi>　　下蔡城危莫破顔<hi>李商隠</hi>
　　　又<lb/>
枉破陽城十萬家<hi>李商隠</hi>　門前初下七香車<hi>王維</hi>
自縁今日人心别<hi>鄭都官</hi>　隔坐剛抛荳蔲花<hi>軍倅</hi>
　　　偶見<lb/>
<pb n="KR4d0419_WYG_006-32a"/>
莫愁還自有愁時<hi>李商隠</hi>　眉斂春山知為誰<hi>東坡</hi>
含淚向人羞不語<hi>崔涯</hi>　　芙蓉頭上綰青絲<hi>李涉</hi>
　　　又<lb/>
滿身花影倩人扶<hi>陸龜䝉</hi>　清潤潘郎玉不如<hi>楊巨源</hi>
畢竟多情何處好<hi>韋莊</hi>　　庾樓明月堕雲初<hi>趙渭南</hi>
　　　又<lb/>
雲髻朝来不欲梳<hi>徐凝</hi>　　娉娉嫋嫋十三餘<hi>杜牧之</hi>
分明記得曾行處<hi>方干</hi>　　看遍花枝盡不如<hi>趙嘏</hi>
<pb n="KR4d0419_WYG_006-32b"/>
　　　聽歌<lb/>
清歌空得隔花聞<hi>楊巨源</hi>　寂寞堂前日又曛<hi>趙嘏</hi>
共待夜深聽一曲<hi>戴叔倫</hi>　女兒絃管弄參軍<hi>薛能</hi>
　　　寄懐<lb/>
愁雲漠漠草離離<hi>竇庠</hi>　　去國還家一望時<hi>韓琮</hi>
幾度相思不相見<hi>武元衡</hi>　雪中梅下與誰期<hi>李商隠</hi>
　　　秋怨<lb/>
且將團扇暫徘徊<hi>王昌齡</hi>　淚滴閑堦長緑苔<hi>鄭谷</hi>
<pb n="KR4d0419_WYG_006-33a"/>
春色似憐歌舞地<hi>姚合</hi>　　不論時節遣花開<hi>東坡</hi>
　　　悲故宫人<lb/>
雲惨煙愁苑路斜<hi>孟遲</hi>　　宫鸎衘出上陽花<hi>雍陶</hi>
朱鈆滴盡無心語<hi>張祐</hi>　　生死深恩不到家<hi>竇鞏</hi>
　　　懐古<lb/>
暮雲宫闕古今情<hi>韓琮</hi>　　芳草長含玉輦塵<hi>韓偓</hi>
春意自知無主惜<hi>崔櫓</hi>　　落花猶似堕樓人<hi>杜牧</hi>
　　　舊游<lb/>
<pb n="KR4d0419_WYG_006-33b"/>
山南山北雨濛濛<hi>韋莊</hi>　　十載長安似夢中<hi>李涉</hi>
今日獨來張樂地<hi>劉禹錫</hi>　故人墳樹五秋風<hi>杜牧</hi>
　　　闗中<lb/>
嶽北秋空渭北川<hi>司空圖</hi>　一村桑柘一村煙<hi>韓偓</hi>
行人莫訝頻回首<hi>貫休</hi>　　記得春深欲種田<hi>薛能</hi>
　　　過梅溪舊居<lb/>
逺到音書轉寂寥<hi>徐凝</hi>　　青山隠隠水迢迢<hi>杜牧之</hi>
村園門巷多相似<hi>雍陶</hi>　　花落梅溪雪未消<hi>靈澈</hi>
<pb n="KR4d0419_WYG_006-34a"/>
　　　登山陽郡樓<lb/>
將軍一去泣空營<hi>乾符童謠</hi>　槐柳蕭疎遶郡城<hi>羊士諤</hi>
試上髙樓望春色<hi>李涉</hi>　　落花流水嘆浮生<hi>温庭筠</hi>
　　　王公樓上㑹飲<lb/>
詩酒能消一半春<hi>趙嘏</hi>　　紫㣲才調復知兵<hi>崔道融</hi>
黄河九曲今歸漢<hi>薛逢</hi>　　獨上髙樓故國情<hi>羊士諤</hi>
　　　送客之南宫<lb/>
蕭蕭風竹夜窓寒<hi>武元衡</hi>　書劒催人不暫閑<hi>杜巖</hi>
<pb n="KR4d0419_WYG_006-34b"/>
對酒已成千里客<hi>盧綸</hi>　　斷腸聲裡唱陽闗<hi>李商隠</hi>
　　　答籌堂<lb/>
一夕秋風白髪生<hi>才調集</hi>　相思迢逓隔重城<hi>李商隠</hi>
前歡徃恨分明在<hi>韓偓</hi>　　贏得青樓薄倖名<hi>杜牧</hi>
　　　夜集<lb/>
金鳯羅衣濕麝薰<hi>韋莊</hi>　裝成掩泣欲行雲<hi>戎昱</hi>
傍人未必知心事<hi>劉卓</hi>　　一曲狂歌酒百分<hi>髙駢</hi>
　　　戯書<lb/>
<pb n="KR4d0419_WYG_006-35a"/>
春風何處有佳期<hi>武元衡</hi>　花滿西園月滿池<hi>髙駢</hi>
料得也應憐宋玉<hi>李商隠</hi>　東隣墻短不曾窺<hi>段成式</hi>
　　　重九<lb/>
事去人亡跡自留<hi>劉長卿</hi>　白雲猶似漢時秋<hi>岑參</hi>
如今暫寄尊前笑<hi>劉禹錫</hi>　明日黄花蝶也愁<hi>東坡</hi>
　　　十日遣興<lb/>
露葉如啼欲恨誰<hi>劉禹錫</hi>　曉庭空遶折殘枝<hi>鄭谷</hi>
芳尊有酒無人共<hi>趙嘏</hi>　　卧看南山改舊詩<hi>韋莊</hi>
<pb n="KR4d0419_WYG_006-35b"/>
　　　古城<lb/>
東風漸急夕陽斜<hi>朱鵠</hi>　　馬上懐中盡落花<hi>薛能</hi>
腸斷入城芳草路<hi>韋莊</hi>　　孤煙起處是人家<hi>東坡</hi>
　　　送行<lb/>
天涯方歎異鄉身<hi>韋莊</hi>　　雲别青山馬踏塵<hi>趙渭南</hi>
欲問孤鴻向何處<hi>李商隠</hi>　依依還似北歸人<hi>東坡</hi>
　　　宫柳<lb/>
寒食東風御栁斜<hi>韓卻</hi>　　輕盈嫋娜占年華<hi>劉禹錫</hi>
<pb n="KR4d0419_WYG_006-36a"/>
試看三月春殘後<hi>李山甫</hi>　不見人煙空見花<hi>韓偓</hi>
　　　對花<lb/>
盡是劉郎去後栽<hi>劉禹錫</hi>　為誰零落為誰開<hi>嚴憚</hi>
風流才子多春思<hi>戴叔倫</hi>　半醉閑吟獨自来<hi>髙駢</hi>
　　　宿横望<lb/>
逺上寒山石徑斜<hi>杜牧之</hi>　月臨荒戍起啼鴉<hi>髙蟾</hi>
故鄉今夜思千里<hi>髙適</hi>　　每到花時不在家<hi>張祜</hi>
　　　妓為尼<lb/>
<pb n="KR4d0419_WYG_006-36b"/>
無地無媒只一身<hi>趙渭南</hi>　蛾眉畫出月爭新<hi>髙駢</hi>
春来削髪芙蓉寺<hi>楊巨源</hi>　從此蕭郎是路人<hi>崔郊</hi>
　　　新居<lb/>
每憶雲山養短才<hi>雍陶</hi>　　蓬門今始為君開<hi>杜子美</hi>
落花寂寂黄昏雨<hi>韋莊</hi>　　依舊去年雙燕来<hi>趙渭南</hi>
　　　寒食野外<lb/>
浮雲飛盡日西頺<hi>韋檢</hi>　　莫向花前泣酒杯<hi>趙嘏</hi>
獨上郊原人不見<hi>成文幹</hi>　野風吹起紙錢灰<hi>吳融</hi>
<pb n="KR4d0419_WYG_006-37a"/>
　　　贈别<lb/>
綠柳纔黄半未勻<hi>楊巨源</hi>　㶚橋攀折一何頻<hi>皇甫冉</hi>
相逢且莫推辭酒<hi>白樂天</hi>　明日忽為千里人<hi>劉禹錫</hi>
　　　柳<lb/>
還到春時别恨生<hi>張泌</hi>　　渭城朝雨浥輕塵<hi>王維</hi>
自家飛絮猶無定<hi>羅隠</hi>　　不解迎人只送人<hi>皇甫冉</hi>
　　　惜春<lb/>
自有林亭不得閑<hi>温庭筠</hi>　長安豪貴惜春殘<hi>東坡</hi>
<pb n="KR4d0419_WYG_006-37b"/>
晚来風起花如雪<hi>劉禹錫</hi>　為問無情嵗月看<hi>髙蟾</hi>
　　　春望<lb/>
半似羞人半忍寒<hi>韓偓</hi>　　風和時拂玉欄干<hi>段成式</hi>
門前不見歸軒跡<hi>錢起</hi>　　强把花枝冷笑看<hi>張祜</hi>
　　　寒食夜雨<lb/>
風景依稀似去年<hi>趙渭南</hi>　鳥啼花發柳含烟<hi>顧況</hi>
夜深斜搭鞦韆索<hi>韓偓</hi>　　獨向簷牀看雨眠<hi>雍陶</hi>
　　　早行<lb/>
<pb n="KR4d0419_WYG_006-38a"/>
一聲歌盡各東西<hi>趙渭南</hi>　花外煙濛月漸低<hi>陸龜䝉</hi>
馬上政吟歸去好<hi>韋莊</hi>　　山山樹裏鷓鴣啼<hi>張籍</hi>
　　　過友人别墅<lb/>
少㳺京洛共紅塵<hi>李益</hi>　　依舊瓊林照映人<hi>山谷</hi>
且向白雲求一醉<hi>戴叔倫</hi>　麻衣草坐亦終身<hi>靈澈</hi>
　　　不遇<lb/>
来往風塵共白頭<hi>戴叔倫</hi>　誰人肯向死前休<hi>韓退之</hi>
直教桂子落墳上<hi>賈島</hi>　　富貴何嘗潤髑髏<hi>山谷</hi>
<pb n="KR4d0419_WYG_006-38b"/>
　　　又<lb/>
豈有文章動聖君<hi>丁謂</hi>　　欲將書劒學從軍<hi>温庭筠</hi>
平生名利闗身計<hi>翁綬</hi>　　執㦸官資笑子雲<hi>孫僅</hi>
　　　隠居<lb/>
此去秦闗路幾多<hi>李商隠</hi>　中原無鹿海無波<hi>吳融</hi>
荷蓑不是人間事<hi>李涉</hi>　　造物小兒如子何<hi>東坡</hi>
　　　訪隠者不遇<lb/>
忽聞春盡强登山<hi>李涉</hi>　却笑孤雲未是閑<hi>施肩吾</hi>
<pb n="KR4d0419_WYG_006-39a"/>
惆悵仙翁何處去<hi>髙駢</hi>　　尋真不見又空還<hi>韋應物</hi>
　　　懐韓居士<lb/>
烏巾年少歸何處<hi>姚合</hi>　　陵谷依然世自移<hi>李涉</hi>
上天下地鶴一隻<hi>髙駢</hi>　　還在人間人不知<hi>東坡</hi>
　　　古道人<lb/>
鶴骨飄飄紫府仙<hi>東坡</hi>　　香風引到大羅天<hi>牛僧孺</hi>
無人寂寂春山路<hi>李羣玉</hi>　洞在清溪何處邊<hi>張顛</hi>
　　　遊仙<lb/>
<pb n="KR4d0419_WYG_006-39b"/>
霧為襟袖玉為冠<hi>韓偓</hi>　　委佩低簮彩仗間<hi>劉禹錫</hi>
上界真人足官府<hi>韓退之</hi>　不如歸去舊青山<hi>東坡</hi>
　　　李道者<lb/>
麻衣年少雪為顔<hi>施肩吾</hi>　聞說經旬不啟闗<hi>韓偓</hi>
弄玉已歸蕭史去<hi>趙嘏</hi>　　洞門深鎻碧窓寒<hi>髙駢</hi>
　　　仙廟<lb/>
桂冷松香十里間<hi>康求</hi>　　水晶如意玉連環<hi>李商隠</hi>
年年笑伴皆歸去<hi>盧綸</hi>　　門對寒流雪滿山<hi>韋應物</hi>
<pb n="KR4d0419_WYG_006-40a"/>
　　　又<lb/>
殿臺渾不似人寰<hi>唐永</hi>　　花態嬌羞月思閑<hi>李渉</hi>
髙坐寂寥塵漠漠<hi>劉禹錫</hi>　秋風落葉滿空山<hi>謝皎然</hi>
　　　女仙臺<lb/>
上青真子玉童顔<hi>李涉</hi>　　石座苔花自古班<hi>王禹偁</hi>
雲雨今歸何處去<hi>竇庠</hi>　　受人祭享占人山<hi>郭震</hi>
　　　聽琴<lb/>
蟬鬢慵梳倚帳門<hi>劉卓</hi>　　抱琴花夜不勝春<hi>趙渭南</hi>
<pb n="KR4d0419_WYG_006-40b"/>
不應更學文君去<hi>李昌鄴</hi>　擬作梁園坐右人<hi>劉禹錫</hi>
　　　重九日<lb/>
二十餘年别帝京<hi>劉禹錫</hi>　可能朝市汙髙情<hi>韓偓</hi>
秋光何處堪消日<hi>李汯</hi>　　漫遶東籬嗅落英<hi>東坡</hi>
　　　九日戯幕賔<lb/>
一任斜陽送客愁<hi>沈彬</hi>　　邊鴻不到水南流<hi>劉禹錫</hi>
自從身逐征西府<hi>張祜</hi>　　破㡌多情却戀頭<hi>東坡</hi>
　　　晚菊<lb/>
<pb n="KR4d0419_WYG_006-41a"/>
白露寒花自遶籬<hi>羊士諤</hi>　從他桃李笑開遲<hi>冉宗敏</hi>
一年秋色吟中過<hi>沈彬</hi>　　門外重陽過不知<hi>齊已</hi>
　　　十日對菊<lb/>
籬菊香寒晚吹笙<hi>孫僅</hi>　　可憐榮落在朝昏<hi>李商隠</hi>
浮生也共花無别<hi>杜光庭</hi>　不受陽和一㸃恩<hi>李山甫</hi>
　　　梅<lb/>
我今移爾滿庭栽<hi>韋莊</hi>　　不向東風怨未開<hi>雍陶</hi>
回首看花花欲盡<hi>髙駢</hi>　　北人初識越人梅<hi>東坡</hi>
<pb n="KR4d0419_WYG_006-41b"/>
　　　落梅<lb/>
每到花時把酒杯<hi>韓偓</hi>　　暮天何處笛聲哀<hi>趙渭南</hi>
縱然一夜風吹去<hi>司空文明</hi>　不恨凋零却恨開<hi>杜牧之</hi>
　　　塞上<lb/>
古溝芳草起寒雲<hi>許渾</hi>　　斷續鴻聲到曉聞<hi>令狐楚</hi>
萬里江山今不閉<hi>李益</hi>　　死生同恨舊將軍<hi>髙駢</hi>
　　　登樓<lb/>
東池送客醉年華<hi>吕温</hi>　　獨倚危樓四望賖<hi>李九齡</hi>
<pb n="KR4d0419_WYG_006-42a"/>
日暮鳥啼人散盡<hi>吳融</hi>　　輕風細雨落殘花<hi>武元衡</hi>
　　　花期不赴<lb/>
雲泥豈合得相親<hi>戎昱</hi>　　還把閑吟慰病身<hi>丁謂</hi>
一種是春長富貴<hi>杜子美</hi>　有愁人有不愁人<hi>来鵬</hi>
　　　醉眠<lb/>
糝逕楊花鋪白毡<hi>杜子美</hi>　日西鋪在古苔邊<hi>王建</hi>
滿山明月東風夜<hi>韓偓</hi>　　留與逰人一醉眠<hi>鄭谷</hi>
　　　山中偶得<lb/>
<pb n="KR4d0419_WYG_006-42b"/>
棄擲功名脫履間<hi>孫僅</hi>　　東風吹雨過青山<hi>盧綸</hi>
行人莫話金章貴<hi>鄭谷</hi>　　乆許孤雲作往還<hi>義先</hi>
　　　夜飲<lb/>
虛榻吟牕更待誰<hi>王禹偁</hi>　酒無多少醉為期<hi>東坡</hi>
明朝騎馬揺鞭去<hi>楊憑</hi>　　㑹有求閑不得時<hi>王建</hi>
　<lb/>
　<lb/>
　莊靖集巻六<lb/>
</p>
<p>
</p>
  </div>
<div>
                <head>莊靖集巻七</head>
    <p>
<pb n="KR4d0419_WYG_007-1a"/>
欽定四庫全書<lb/>
　莊靖集巻七　　　　　　金　李俊民　撰<lb/>
　　樂府<lb/>
　　　洞仙歌<hi>謝楊成之寄梅</hi>
隴頭瀟灑辜負尋芳眼浪蘂浮花問名懶縱看看驛使<lb/>
帶得春来祗恐怕綠葉成隂子滿暗香無恙否月落參<lb/>
横惆悵羅浮夢䰟短賴故人情重不减西湖花上月分<lb/>
我黄昏一半更選甚南枝與北枝是一種春風待爭寒<lb/>
<pb n="KR4d0419_WYG_007-1b"/>
煖<lb/>
　　　又<hi>汴梁與計道真郭伯誠劉光甫同賦</hi>
百年富貴一覺邯鄲夢識破中流退應勇縱生前身後<lb/>
得箇虚名褒貶處一字由他南董故園歸去好還肯同<lb/>
歸大厦如今有梁棟對青天咫尺列宿森然君莫恠不<lb/>
見少㣲星動且拂袖林泉作詩人盡明月清風笑人嘲<lb/>
弄<lb/>
　　　又<hi>中秋</hi>
<pb n="KR4d0419_WYG_007-2a"/>
秋光海底湧出銀盤爛只怕㣲雲淡河漢料姮娥應笑<lb/>
醉舞仙人今夜裏空恁樽前撩亂尋常三五夜也有團<lb/>
圓爭柰人心未能滿記當初破鏡飛上天時雙照影留<lb/>
得人間一半待仗他玉斧再修成問明月明年共誰同<lb/>
看<lb/>
　　　瑞鶴仙<hi>細君夀日</hi>
蕭然林下秀笑簷外梅花似人清瘦東風在垂栁筭幾<lb/>
時吹散眉間春皺興来搔首問今朝何處有酒怕一塲<lb/>
<pb n="KR4d0419_WYG_007-2b"/>
醉後漁歌樵唱大家拍手知否眼前合計無辱無榮地<lb/>
乆天長不須肘後望懸他金印如斗待一朝隨我騎鯨<lb/>
去後共尋天上王母把碧桃花底流霞為君添夀<lb/>
　　　又<hi>夀李經畧生朝</hi>
曉窓寒氣悄問小槽滴後真珠多少愽山夀烟裊向百<lb/>
花頭上梅花開了金樽頻倒甚坐間猶恨盃小記去年<lb/>
今日大家同慶太平佳兆堪笑浮雲世事流水生涯南<lb/>
柯夢覺風光正好欲退時何似聞早把俗縁抛盡逍遙<lb/>
<pb n="KR4d0419_WYG_007-3a"/>
林下青松長伴難老與鶴鳴立箇家風作千年調<lb/>
　　　又<lb/>
綿綿仙種李有大道家風逍遙活計長庾見苗裔問如<lb/>
何謫在落花浮世麴生風味為喚回席上和氣被誰人<lb/>
說破黄糧夢裡一塲富貴何濟不如歸去樂取閑身登<lb/>
山臨水衆人皆醉笑獨醒澤畔憔悴但從今管甚雲翻<lb/>
雨覆暫教心上無事且一杯盡後一杯滿百千嵗<lb/>
　　　又<hi>沁南守劉巨源誕節十月十五</hi>
<pb n="KR4d0419_WYG_007-3b"/>
人生為郡樂推拯俗仁懐濟時英畧和風散蓮幕把功<lb/>
名一事暫宜髙閣興来自酌要酒澆胸次磊落比月中<lb/>
玉兔别有長生安心是藥休錯早還識破一夢南柯宦<lb/>
情漸薄北山素約試回首千岩萬壑況竹林當日七賢<lb/>
遊處物外驂鸞駕鶴在爛柯局畔樵人看君下著<lb/>
　　　又<hi>錦堂夀日壬寅十一月十五</hi>
河東賢太守使草木生光太行增秀功名落誰後醉歸<lb/>
来馬上氣衝牛斗一陽應候看春風先到細柳笑座中<lb/>
<pb n="KR4d0419_WYG_007-4a"/>
有客侯輕萬户詩誇千首依舊桂花盈處蓂葉圓時為<lb/>
君添夀滿堂飲酒盡平生傾盖素友對水雲鄉裡真山<lb/>
面目錢家誇甚錦繡但年年嵗嵗相逢似人耐乆<lb/>
　　　酹江月<hi>壬午中秋與楊外郎仲朋姪壻郭仲進姪謙甫福昌待月</hi>
中庭待月正催詩雨過暮山横碧别後連昌秋幾度一<lb/>
話團圞今夕萬里清風<hi>闕</hi>中為我掃盡雲踪跡泠光不<lb/>
似尋常些小窺隙應憐白髪功名倚樓看鏡惟酒澆愁<lb/>
得且鬬樽前身見在亹亹風生談席洛下仙舟<hi>闕</hi>間星<lb/>
<pb n="KR4d0419_WYG_007-4b"/>
使邂逅非生客天涯雙桂廣寒誰念幽寂<lb/>
　　　又<hi>六月十四日感舊先生誕日</hi>
臞仙風格暫天教作箇人間浮客白髪光隂催老境誰<lb/>
見摩挲銅狄揮劒成河曳戈却日著盡回天力黄粱夢<lb/>
覺轉頭一段陳跡休問花謝花開春蘭秋菊總被風欺<lb/>
得華表鶴来人換世惟有眼前山色偎徑栽松傍門插<lb/>
柳笑比陶彭澤晚涼月下一樽聊永今夕<lb/>
　　　又<hi>承濟之和復用元韻</hi>
<pb n="KR4d0419_WYG_007-5a"/>
脫巾挂壁向雀羅門外幾回迎客縱有一樽陶寫後不<lb/>
遇當年儀狄未著祖鞭先投班筆老恨無才力天涯地<lb/>
角斷蓬流落蹤跡歸去作箇閑人錦囊詩句都向閑中<lb/>
得謾說他鄉光景好多少世情風色損友違三益朋近<lb/>
五易卦占山澤人間星聚不知天上何夕<lb/>
　　　又<hi>王懐州夀日丁酉年</hi>
堂堂玉立看坐間揮塵風生談席相對竹林三四友氣<lb/>
壓蘭亭豪逸招隠詩中登樓賦内此恨無人識缺壺歌<lb/>
<pb n="KR4d0419_WYG_007-5b"/>
後佩刀還向誰得何用三窟謀身醉鄉一笑與元規塵<lb/>
隔好在朝川堪畫處寫出髙人椽筆雲外舄鳬月邊笙<lb/>
鶴邂逅騎鯨白蟠桃㑹上不為王母生客<lb/>
　　　摸魚兒<hi>送姪謙甫出山</hi>
這光景能消幾度大都數十寒暑結廬人在山深處萬<lb/>
壑千巖風雨朝復暮甚不管堂堂背我青春去髙情自<lb/>
許似野鶴孤雲江鷗逺水此興有誰阻功名事休歎儒<lb/>
冠多誤韓顛彭蹶無數一溪隔斷桃源路只有人家雞<lb/>
<pb n="KR4d0419_WYG_007-6a"/>
黍歌且舞更不住醉中時出烟霞語暫来樵斧貪看兩<lb/>
爭棊人間不道俯仰成今古<lb/>
　　　謁金門<hi>贈教授李勉之</hi>
初雨歇槐夏綠陰時節萬里無雲天紺滑一輪光皎潔<lb/>
好怕暫髙還殁好怕暫圓還缺同是廣寒宫裡客相逢<lb/>
無話說<lb/>
　　　又和邦直<lb/>
烟雨曉夢斷池塘春草坐上麴生風味好銀杯休厭小<lb/>
<pb n="KR4d0419_WYG_007-6b"/>
剛要玉山醉倒社甕釀成㣲笑人世閑愁都占了有情<lb/>
天也老<lb/>
昏又曉蝶夢不棲芳草照映瓊林人物好薰香荀令小<lb/>
不怕醉時徤倒恐怕醒時花笑潘髩都因愁白了老人<lb/>
心未老<lb/>
　　　西齋得梅數枝色香可愛一日為澤倅崔仲明<lb/>
　　　　所竊去感歎不巳因賦謁金門十二章以寫<lb/>
　　　　其悵望之懐<lb/>
<pb n="KR4d0419_WYG_007-7a"/>
　　　寄梅<lb/>
開未徹先把一枝偷拆看取黄昏今後别暗香浮動月<lb/>
誰為尋芳時節誤了前村踏雪為問花間能賦客如何<lb/>
心似鐵<lb/>
　　　探梅<lb/>
誰便道昨夜雪中開了次第不將消息報探芳人草草<lb/>
宜在嫩寒清曉興比孤山更好籬落逢花須醉倒惜花<lb/>
人易老<lb/>
<pb n="KR4d0419_WYG_007-7b"/>
　　　賦梅<lb/>
金的爍猶帶枝頭寒色休道北人渾未識自然梅有格<lb/>
初見花時摘索再見花時狼籍詩句眼前拈不出惱人<lb/>
樓上笛<lb/>
　　　歎梅<lb/>
頻㸃檢依舊雪肌清減似恨海東花使濫不教么鳳探<lb/>
休笑詩人冷淡道盡影踈香暗桃杏雖然無藻鑑承當<lb/>
應不敢<lb/>
<pb n="KR4d0419_WYG_007-8a"/>
　　　慰梅<lb/>
誇獨秀動把春光泄漏誰道江南無所有一枝先入手<lb/>
須是日就月將那在風飄雨驟直待豆稭灰落後初嘗<lb/>
山店酒<lb/>
　　　賞梅<lb/>
全不讓占了百花頭上殁箇知音人共賞陶潛無處望<lb/>
也有江湖酒量也有風騷詩將休道花前無伎倆踈狂<lb/>
些子放<lb/>
<pb n="KR4d0419_WYG_007-8b"/>
　　　畫梅<lb/>
偷造化秀出含章簷下為問花中誰可嫁海棠開巳罷<lb/>
占了十分閑雅占了十分瀟灑若使畫工能此畫九方<lb/>
臯相馬<lb/>
　　　戴梅<lb/>
花譜内莫作等閑看待鬬草吳王無可對有他西子在<lb/>
好在一枝竹外影也教人堪愛未免世間兒女態折来<lb/>
頭上戴<lb/>
<pb n="KR4d0419_WYG_007-9a"/>
　　　别梅<lb/>
懐抱惡猶被暗香著莫想在隴頭誰領畧一枝分付錯<lb/>
今夜雲窓霧閣明夜烟村水郭紙帳天寒人寂寞夢回<lb/>
聞雪落<lb/>
　　　望梅<lb/>
春一半留與大家同看覔箇温柔林下伴北枝猶未煖<lb/>
縱有姮娥照管可惜羅浮夢短斷嶺不能遮望眼幾時<lb/>
魂却返<lb/>
<pb n="KR4d0419_WYG_007-9b"/>
　　　憶梅<lb/>
多少恨不見舊時風韻浪蘂浮花都懶問江頭春有信<lb/>
誇甚夀陽粧鏡說甚揚州詩興雲破月来堪弄影世間<lb/>
無此景<lb/>
　　　夢梅<lb/>
隨徤步巳過市橋江路費盡西湖多少句暗香留不住<lb/>
銷得黄昏幾度又是天寒日暮枕上吟魂無著處化為<lb/>
蝴蝶去<lb/>
<pb n="KR4d0419_WYG_007-10a"/>
　　　又<hi>再和邦直</hi>
人未曉古錦囊中詩草抺月批風滋味好氣吞雲夢小<lb/>
要把鳳棲驚倒不學烏臺嘲笑多少閑愁陶寫了數篇<lb/>
吟可老<lb/>
　　　又<hi>河南府同知髙誠之夀</hi>
風漸力水剪飛花狼籍鼎沸笙歌催舉白玉堂金馬客<lb/>
歡動周人頌徳喚起洛陽春色況值日南天道北老人<lb/>
星拱極<lb/>
<pb n="KR4d0419_WYG_007-10b"/>
　　　水龍吟<hi>翟端甫夀日十月一日</hi>
勝逰漫說山陰筭来不及山陽好七賢林下一時人物<lb/>
何如安道況有竒才縱横筆陣千軍獨掃向碧油幢底<lb/>
真儒事業倚馬看檄書草誰識平居隠操<hi>翟湯</hi>遇江州十<lb/>
分禮貌世情交態雀羅門外幾人曾到且鬬樽前等閑<lb/>
休問髙山白早頼姮娥留得一枝丹桂伴靈椿老<hi>為男</hi>
<hi>孫哥在</hi>
　　　又<hi>籌堂夀日</hi>
<pb n="KR4d0419_WYG_007-11a"/>
一朝衣錦歸来髙門不負于公望恍然如舊黄流萬里<lb/>
大行千丈只此當時添些氣勢減些風浪記采薇戍罷<lb/>
分茅議定凱歌動聲悲壯元自山西出將却從他山東<lb/>
入相兠鍪須待貂蟬換了凌烟畫像且把功名暫都分<lb/>
付淺斟低唱但年年看取三台長在老人頭上<lb/>
　　　阮郎歸<hi>戲李子搢</hi>
江南江北水連雲江山憔悴人華簮猶拂洛陽塵離筵<lb/>
何太頻歌近耳酒盈樽樽前見在身昨朝罵坐灌將軍<lb/>
<pb n="KR4d0419_WYG_007-11b"/>
近前丞相嗔<lb/>
　　　又<hi>楊彦明夀日籌堂之甥</hi>
年来宅相有誰承人誇似舅甥帶牛佩犢盡春耕莬裘<lb/>
了一生閑事業寄丹青筆端如有神試看自冩鏡中真<lb/>
老人南極星<lb/>
　　　又<hi>郭延年誕日</hi>
斷蓬蹤跡去依劉試登王粲樓此心安處即莬裘尚何<lb/>
来往求詩遣興酒消愁竹林多勝逰與君何日共仙舟<lb/>
<pb n="KR4d0419_WYG_007-12a"/>
相看應白頭<lb/>
　　　感皇恩<hi>楊成之生朝四月初三日</hi>
啼鳥怨春歸一聲聲切蓂莢初生兩三葉征鞍何處撩<lb/>
亂楊花如雪鵲聲頭上喜来時節香篆半銷夀波重酌<lb/>
玉帶金魚坐中客幕天席地便是仙家日月試從今後<lb/>
數蟠桃結<lb/>
　　　又<hi>李子搢夀日戊申年甲乙科第</hi>
甲乙占科名同根仙李富貴南柯夢相似天涯雙桂慙<lb/>
<pb n="KR4d0419_WYG_007-12b"/>
愧廣寒宫裡怱怱歸去覔佳山水休話升沉休形愠喜<lb/>
且論南華養生理問君甲子少我行年一紀須知鄉黨<lb/>
禮莫如齒<lb/>
　　　又<hi>出京門有感</hi>
忍淚出門来楊花如雪惆悵天涯人離别碧雲西畔舉<lb/>
目亂山重疊據鞍歸去也情悽切一日三秋寸腸千結<lb/>
敢向青天問明月算應無恨安用暫圓還缺願人長似<lb/>
月圓時節<lb/>
<pb n="KR4d0419_WYG_007-13a"/>
　　　滿江紅<hi>孟洲長馮巨川誕日</hi>
解愠風来天氣爽緑隂庭院多少話暫都分付畫梁雙<lb/>
燕明月欲隨人意滿十分未愜姮娥願但一年一度夀<lb/>
觴時身長徤玲瓏曲低低唱玻璃盞深深勸任春紅吹<lb/>
上桃花人面簪履盡居彈鋏下烟嵐休恨平嵩逺待試<lb/>
看南極老人星今朝見<lb/>
　　　又<hi>和張文玘</hi>
宿酒纔醒聽喚起一聲春曉無限恨滿城風絮一川烟<lb/>
<pb n="KR4d0419_WYG_007-13b"/>
草年少抛人容易去萬紅千紫都開了試但教頭上插<lb/>
花枝花應笑狂言在人絶倒狂藥盡愁難掃待叮嚀囑<lb/>
付再来青鳥團扇不堪題往事斷絃惟恨知音少但時<lb/>
時頻把鏡来看人將老<lb/>
　　　又<lb/>
名利塲中愁過了幾多昏曉試看取江鷗逺水野麋豐<lb/>
草世事浮雲翻覆盡此生造物安排了但芒鞋竹杖任<lb/>
蹉跎狂吟笑樽有酒同誰倒花滿徑無人掃念紅塵来<lb/>
<pb n="KR4d0419_WYG_007-14a"/>
往倦如飛鳥懶後天教閑處著坐間人比年時少向太<lb/>
行山下覔莬裘吾將老<lb/>
　　　又<hi>李孝先夀日四月八日</hi>
小雨初晴風揺蕩綠隂清晝見說道長庚復向人間鍾<lb/>
秀又對上畨成竹笋能忘贈别垂條栁看將来三五月<lb/>
圓時人如舊<hi>時東平取前妻</hi>浮世事君知否春夢斷空回首笑<lb/>
平生豪邁氣沖牛斗幽鳥自歌無譜曲飛花故送長生<lb/>
酒待騎鯨海上再相逢為君夀<lb/>
<pb n="KR4d0419_WYG_007-14b"/>
　　　又<hi>詠雪</hi>
漠漠愁隂銀界曉浩然一色誰剪水就中撩亂燕山如<lb/>
席天若有情天也老髙山底事頭先白甚教人錯恨五<lb/>
更風花狼籍寒欲退劉义筆深欲殁韋郎膝問何如江<lb/>
上孤舟簑笠君不見過門多惡客等閑踏破瓊瑶迹便<lb/>
麄豪下馬坐人牀尋歡伯<lb/>
　　　婆羅門引<hi>重陽與元帥竇子温暨衆友東城賞菊即席賦</hi>
浮空霽色江㴠秋影鴈初飛相逢共遶東籬㸃檢樽前<lb/>
<pb n="KR4d0419_WYG_007-15a"/>
見在人似曉星稀對滿山紅樹葉葉堪題大家露頂任<lb/>
短髪被風吹只恐黄花人貌不似年時盃添野水更何<lb/>
用頻頻望白衣沉醉後㩦手方歸<lb/>
　　　清平樂<hi>壬申嵗六月十四日</hi>
滿斟綠醑勸我千金夀不住光隂催老醜三十七年回<lb/>
首鏡中白髪無多缺壺安用長歌有志封侯萬里列仙<lb/>
不柰臞何<lb/>
　　　又<hi>錦堂夀</hi>
<pb n="KR4d0419_WYG_007-15b"/>
青雲得路休嘆功名誤好在輞川堪畫處聞早抽身歸<lb/>
去任他千丈風波光隂著酒消磨識破落花浮世笑看<lb/>
金狄摩挲<hi>本作抄</hi>
　　　又<hi>閏重九宋翔卿席</hi>
黄花今後纔是秋光暮依舊滿城風又雨勾引錦囊詩<lb/>
句東籬尚可重逰羨君来往風流莫惜樽前徤倒這回<lb/>
節去蜂愁<lb/>
　　　又<hi>戲贈</hi>
<pb n="KR4d0419_WYG_007-16a"/>
城南歸路信馬隨車去家在白雲樓下住簾幙深沉庭<lb/>
戸不論天上人間到頭此債須還一枕行雲夢覺小樓<lb/>
却似巫山<lb/>
　　　南鄉子<hi>李克紹生朝</hi>
来往亦風流曾伴仙翁衣錦逰聞道長平朱紫地西樓<lb/>
依舊人人說故侯能得幾春秋未必靈椿老便休自有<lb/>
枝枝丹桂在何憂寶月忙催玉斧修<lb/>
　　　又<hi>上夫人夀日</hi>
<pb n="KR4d0419_WYG_007-16b"/>
香靄愽山爐羅綺森森奉燕居晝錦歸来冠盖里當時<lb/>
曾拜金花大國書一旦得雙珠阿大中郎喜有餘見說<lb/>
上天雖富貴爭如平地仙家碧玉壺<lb/>
　　　又<hi>錦堂夀日</hi>
弓劒不離身唾手功名馬上成見說人生為郡樂班春<lb/>
政事如棋局局新熊夢慶佳辰喜動山城擊壤民晝錦<lb/>
堂前爭獻夀留賔盡是蟠桃㑹上人<lb/>
　　　又<hi>錦堂碧落夀席</hi>
<pb n="KR4d0419_WYG_007-17a"/>
爽氣逼人家相對溪堂雪後山賴有忘年林下友盤桓<lb/>
都把功名付等閑盡道好休官況在黄柑紫蠏間天意<lb/>
不随人意改平安愁莫能侵鏡裏顔<lb/>
　　　太常引<hi>崔齊明生日</hi>
太行千里政<hi>闕</hi>　問何處是黄堂遺愛幾時忘試聽取<lb/>
人歌召棠烏衣年少插花躍馬休負好風光三萬六千<lb/>
塲但暮暮朝朝醉鄉<lb/>
　　　又<hi>竇君瑞夀日</hi>
<pb n="KR4d0419_WYG_007-17b"/>
燕山勲烈有餘光問丹桂幾枝芳隂徳後来昌但教子<lb/>
應須義方功名看破黄冠野服林下道家裝何處是仙<lb/>
鄉這日月閑中最長<lb/>
　　　又<hi>劉君祥夀二月十五日</hi>
區區州縣肯徒勞誰得似卯金刀一笑醉蟠桃問何處<lb/>
仙山可巢兩朝人物積年陰徳心力過蕭曹門户便須<lb/>
髙看今後君家鳳毛<lb/>
　　　西江月<hi>籌堂夀</hi>
<pb n="KR4d0419_WYG_007-18a"/>
落落瓊林人物飄飄鶴氅仙風渡江已後見英雄那在<lb/>
懸刀一夢霧恰山中隠豹雲還天上從龍太行直枕大<lb/>
河東猶比聲名不重<lb/>
　　　又<hi>裴節使夀字懐誠</hi>
薦疏李誇精鑒<hi>垍</hi>壻佳韋得賢侯<hi>寛</hi>手如霹靂在同州<lb/>
<hi>琰之</hi>不讓當時談藪<hi>頠/</hi>但可稱為勁草<hi>諝</hi>莫教指作清<lb/>
流<hi>樞</hi>歸来緑野任沉浮<hi>度/</hi>這箇家風耐乆<hi>炎</hi>
　　　又<hi>張堂臣夀日</hi>
<pb n="KR4d0419_WYG_007-18b"/>
人比當年楊柳六郎元似蓮花漁經獵史是生涯那羨<lb/>
章臺走馬鱸膾未歸夙駕斗牛尚客星槎直教三戰過<lb/>
崔家伴取赤松林下<lb/>
　　　又<hi>答亞之</hi>
漠漠烟生碧樹溶溶水滿芳溪東風吹濕落花泥忙殺<lb/>
營巢燕子百字詩慙我寄一壺酒望君㩦休將閑事等<lb/>
閑題且把眉頭放起<lb/>
　　　鵲橋仙<hi>段侯夀日</hi>
<pb n="KR4d0419_WYG_007-19a"/>
題橋志氣沉碑勲業不在著鞭人後浮雲富貴轉頭空<lb/>
似一夢南柯太守輞川别墅平泉小隠此計地長天乆<lb/>
金章還肯換簑衣買陂塘旋栽楊栁<lb/>
　　　又<hi>劉君祥夀癸夘二月十五日</hi>
嵗方值卯斗方指卯卯月月圓時候大家来把卯時盃<lb/>
共與箇卯金為夀一盃夀酒一盃貴酒更有一盃富酒<lb/>
一盃留待賀添丁見積善之家有後<lb/>
　　　㸃絳唇<hi>重陽菊間小酌同申元帥等</hi>
<pb n="KR4d0419_WYG_007-19b"/>
秋樹風髙可憐憔悴門前柳白衣去後閑却持盃手一<lb/>
笑相逢落帽年時友君知否南山如舊人比黄花瘦<lb/>
　　　又<hi>錦堂夀日</hi>
馬上功名射鵰誰似將軍手一朝肘後金印懸如斗錦<lb/>
繡山川何似人長乆閑中友為君添夀共勸忘懐酒<lb/>
　　　又<hi>王懐州夀日戊戌十月一日</hi>
横矟將軍是他馬上男兒事河山表裏養就英雄氣衣<lb/>
錦歸来占盡人間貴功名遂神仙平地學取留侯計<lb/>
<pb n="KR4d0419_WYG_007-20a"/>
　　　又<hi>馮巨川南齋牡丹</hi>
花恨開遲為花遲後為花惱問花開了却恨花開早人<lb/>
貌年年不似花長好還知道年年人貌却笑花先老<lb/>
　　　又<hi>酒贈車元帥</hi>
著甚乾忙人生只合糟丘老一盃軟飽從事齊能到不<lb/>
讀離騷恐怕愁難掃春光好醉時便倒何處無芳草<lb/>
　　　鷓鴣天<hi>弔李克修</hi>
須信人生足别離此情惟有落花知方憂躍馬明年事<lb/>
<pb n="KR4d0419_WYG_007-20b"/>
<hi>年四十二亡</hi>忽至黄楊厄閏期<hi>乙未七月二十六日閏</hi>
<hi>前</hi>生有限去何疑騎鯨公子賦成時得從上界真官府<lb/>
百計招魂不肯歸<lb/>
　<lb/>
　<lb/>
　<lb/>
　<lb/>
　荘靖集巻七<lb/>
</p>
<p>
</p>
  </div>
<div>
                <head>莊靖集巻八</head>
    <p>
<pb n="KR4d0419_WYG_008-1a"/>
欽定四庫全書<lb/>
　莊靖集巻八　　　　　　金　李俊民　撰<lb/>
　　序<lb/>
　　　無名老人天游集序<lb/>
元陽子一日㩦無名老人天游集見囑曰守一自簪冠<lb/>
以来岀入𤣥門中皆老人引度也不敢忘其徳今將平<lb/>
日遺稿命工刋行使傳於後庶不負平昔諄諄之意願<lb/>
題其端且為老人光華老人姓陶農家子平水襄陵人<lb/>
<pb n="KR4d0419_WYG_008-1b"/>
父珍母賈氏初母夢青童金盤中獻一大果如𤓰半黄<lb/>
半紅言上仙賜汝無名果也因而娠十三月而生皇統<lb/>
壬戌十一月十三日也性沉静寡欲舉動與羣兒異正<lb/>
隆年間全家避役陜州靈寶縣時年方壯有勇力喜談<lb/>
道雖不讀書便解義補縣弓箭手縣令許子靜與語竒<lb/>
之時贈以詩不以常人待也大定壬辰八月十三日隨<lb/>
舟陽馬祖師過闗服勤三年祖師曰此非干汝修行事<lb/>
汝自修行去於是浩然長往隨方乞化與若志趙公為<lb/>
<pb n="KR4d0419_WYG_008-2a"/>
侣每歸二人背坐相倚不言不笑人莫能測凡七年忽<lb/>
覺體中屈者伸窒者通神與氣非故吾也游戯人世三<lb/>
十餘年行步如風一日讀太上西昇經豁然有省謂同<lb/>
行曰我今還鄉去也年前有韶州岳家㳂王氏請住庵<lb/>
我巳許諾不可食言巳而王氏果至迎歸所指處到庵<lb/>
索湯沐浴畢振衣入静位留辭世頌儼然而逝春秋八<lb/>
十有六葬於永寧縣西時正大丁亥三月初七日也無<lb/>
名之號以其夢歟集中詩頌一百八十三長短句九十<lb/>
<pb n="KR4d0419_WYG_008-2b"/>
一信手拈得如萬斛泉源不擇地而出皆仙家日用事<lb/>
也七言有造化逺離生死外機闗超過有無中古木開<lb/>
花春寂寂寒潭浸月夜澄澄但言造化都歸妄畢竟陰<lb/>
陽總屬私千里暮霞烹絳雪半林明月搗𤣥霜汞死鉛<lb/>
乾天地静龍吟虎嘯鬼神藏有作有為俱妄想無名無<lb/>
字是真常願君早悟𤣥中趣學我優游物外修五言有<lb/>
對客談黄巻呼童烹紫芝性似山猿獨心如野鶴孤頥<lb/>
神春寂寂調息夜綿綿俯仰長春景遨遊不夜鄉若此<lb/>
<pb n="KR4d0419_WYG_008-3a"/>
等句頭頭見道無一字閑非烟火食人所能道也中間<lb/>
舛錯講師祁定之校正觀者無憾焉辛丑年七月望日<lb/>
序<lb/>
　　　大方集序<lb/>
淨然子者濟南人姓郎名志清幼而頴悟舉止作髙尚<lb/>
事年十二灑落有塵外想求出家父母肯之十四遇一<lb/>
道者見而竒之曰是兒有仙分安得在此語以真理釋<lb/>
然有所得自後稍加精進一日忽見重陽真人繪像駭<lb/>
<pb n="KR4d0419_WYG_008-3b"/>
然曰此乃前者所遇之師也㝠契相投豈偶然哉於是<lb/>
絶嗜慾屏紛華刻意於道學弱冠僑居澶淵三十一還<lb/>
濟上主者諉以玉霄觀圓客大師咈然不受遂之益都<lb/>
從者雲集師不恱乃渡河逃名於南陽山中去圭角混<lb/>
光塵舎者與之爭席矣逍遥雲水間其對景述懐託物<lb/>
見情片言隻字沾丐者多簡而古峻而潔邃而深無一<lb/>
㸃俗氣盖𤣥門之星斗歟庚寅嵗冬復歸澶淵返寂於<lb/>
通真觀年五十一師所畜馬哀鳴廐下弟子劉志源見<lb/>
<pb n="KR4d0419_WYG_008-4a"/>
而嘆曰師已仙矣尚留何為不如淮南之雞犬乎言訖<lb/>
乃仰而吁俯而黙眼光落地不復芻豆矣聞者異之𦵏<lb/>
於先師靈兆之側襄事後志源等鳩集生前遺稿刋之<lb/>
於木元湯子紇石烈守一索余序之前後作者贊述詳<lb/>
矣言之則贅姑道其大畧云辛丑嵗七月朔日序<lb/>
　　　錦堂賦詩序<lb/>
士大夫詠情性冩物狀不託之詩則託之畫故詩中有<lb/>
畫畫中有詩得之心應之口可以奪造化寓髙興也侯<lb/>
<pb n="KR4d0419_WYG_008-4b"/>
之别墅葺一室曰錦堂時時班春往来於此合親友而<lb/>
燕之因命畫史以春水夏雲秋月冬松繪之於壁盖取<lb/>
陶靖節之句也四時之景叢於目前滌煩慮暢幽懐超<lb/>
然與造物者㳺坐上之興溢矣侯乃語客曰今夕之賔<lb/>
樂乎但恨對景無言敢請逐題而賦之客曰古人之詩<lb/>
今人之畫二者盡矣言之則贅然景與時遇人與景㑹<lb/>
不嫌冷淡可停杯而待侯乃口占而首唱之時壬寅十<lb/>
一月望日序<lb/>
<pb n="KR4d0419_WYG_008-5a"/>
　　傳<lb/>
　　　孟氏家傳<hi>孟駕之</hi>
髙祖唐牧字堯臣雲中人也幼業儒術擢進士第仕遼<lb/>
為太子洗馬牛令公見而異之以女妻焉生子彦甫字<lb/>
仲山金運革命廕補品子後以明法中選知西北路招<lb/>
討司事時有疑獄獄成當棄市公拒不受命雖怒而迫<lb/>
之莫能奪也後三日得實免死者百餘人招討公執手<lb/>
而謂之曰子之隂徳如此其能無報乎可勉之徙宣徳<lb/>
<pb n="KR4d0419_WYG_008-5b"/>
州司候登州軍事判官享年八十而終二子曰龜曰鶴<lb/>
龜早世鶴字夀父幼聰敏好學手不釋巻同進士第出<lb/>
身主汾州西河簿宰宣寧縣進階儒林郎致仕六子曰<lb/>
仁曰義曰禮曰智曰信曰楫女曰㽔曰賔太師張公之<lb/>
甥也仁更名澤民字安宅性敦厚愽雅不喜撿局與人<lb/>
交豁如也事王父母孝居喪過哀友愛同氣鄉黨稱焉<lb/>
父亡母病與妻張氏奉侍温凊頃刻不離命醫視藥必<lb/>
親嘗之以人肉治羸割左臂肉雜羮中而進之母自是<lb/>
<pb n="KR4d0419_WYG_008-6a"/>
善飲食勿藥孝感然也郡守知之欲聞於朝廷母恐孝<lb/>
子之傷生力勸止之年逾三十不就資廕折節讀書母<lb/>
罄囊金聚經史以成其志工屬文頗為進取計有聲於<lb/>
場屋學者從之如林崇慶元年秋魁大同府選辛巳登<lb/>
進士第調河南福昌簿以㢘能稱中外交辟不就世亂<lb/>
避地於陸渾南山以詩酒自適號雲巖老人有著述聞<lb/>
於世壬辰秋九月一日卒於槐林平伊陽令周文炳察<lb/>
判盧某備禮權厝焉累官朝列大夫妻清河縣君二子<lb/>
<pb n="KR4d0419_WYG_008-6b"/>
曰琦曰璘女月娥歸白登郭文振琦字伯玉㳺學齊魯<lb/>
間貞祐之亂莫知所從璘易名攀鱗字駕之因夢故也<lb/>
自束髪從父訓不經他師指授十三薦名於京師庚寅<lb/>
擢進士第任陜州州判辟舉靈臺令入補省掾壬辰京<lb/>
師失守隨回軍渡北僑居河津癸巳抵平陽行臺胡公<lb/>
異禮待之每事諮議焉内省委管司印造經籍事巳亥<lb/>
朝廷以近来文風不振分三科諸路選試精業儒人監<lb/>
試劉中以贍於才學皆優其等充本府議事官權宜之<lb/>
<pb n="KR4d0419_WYG_008-7a"/>
職也妻韓氏濮王之後繼母韓氏之姪女也二子曰史<lb/>
噲曰桂哥皆幼孟氏姬姓魯公族孟孫之後保姓受氏<lb/>
於今不絶其間賁之勇舎之約軻之儒光映百世凜然<lb/>
如生裔孫攀鱗駕之亡其世系自髙祖而下得其傳焉<lb/>
又懼其湮没以前後事畧託所友而紀之意者欲文之<lb/>
碑而誌於墓歟或録其實於太史世其家歟狀其行於<lb/>
太常議其諡歟將施於蒸彛鼎如古之所謂銘者自成<lb/>
其名歟審如是其志逺且大矣其自敘者備矣尚何言<lb/>
<pb n="KR4d0419_WYG_008-7b"/>
哉然有美而不聞於世友之過也故不敢不書以俟来<lb/>
者<lb/>
　　譜<lb/>
　　　李氏家譜<lb/>
按大唐天潢玉牒顓帝之後生大業大業生媧媧娶有<lb/>
喬氏之女感月光貫昴而生咎繇咎繇生伯翳伯翳之<lb/>
後世為士師至里成避桀之亂遯居伊侯之墟食李實<lb/>
乃改為李氏此言咎繇之後以理獄為功遂姓理氏其<lb/>
<pb n="KR4d0419_WYG_008-8a"/>
後子孫或改里氏至伊侯之墟避難遂改里為李也成<lb/>
生利正當商湯之時利正生昌祖昌祖仕陳為大夫因<lb/>
居若縣昌祖生明明為陳相𦵏瀬鄉之北立廟因有相<lb/>
城明生慶賔慶賔生靈飛一名䖍㑹所言陳國乃古之<lb/>
陳國非周時所封胡公滿之國也自李成至䖍㑹五世<lb/>
相承年代相類當此之時太皥之後已為陳國及周封<lb/>
舜後當是此陳既滅乃封胡公而王其地也靈飛之妻<lb/>
真妙玉女感日精之夢而生老君此一說也又按本記<lb/>
<pb n="KR4d0419_WYG_008-8b"/>
云老君生而能言指李木曰此我姓也隋内史舎人薜<lb/>
道衡老君祠庭碑云感日載誕莫測受氣之由指李為<lb/>
姓未詳吹律之本是也又樓觀光師傳云老君因聖母<lb/>
攀李木而生謂曰此汝姓也三家之說經傳備載今並<lb/>
明之以彰聖人之宗緒矣至紂王時居岐山之陽西伯<lb/>
命為守藏史武王克商召為柱下史其子名宗仕魏為<lb/>
將軍有功封於段干宗之子注注之子宫宫之逺孫假<lb/>
假仕漢孝文帝假之子解解為膠西王卭太傅因家於<lb/>
<pb n="KR4d0419_WYG_008-9a"/>
齊風俗通云李伯陽之後出隴西趙郡頓丘渤海中山<lb/>
襄城江夏梓潼范陽廣漢梁國南陽十二望唐髙祖淵<lb/>
二十二子其韓王元嘉守澤州武氏盜國宗室潛謀恢<lb/>
復事露皆被害妃房𤣥齡女妃亡四子於碧落聖佛谷<lb/>
追薦母氏黄公譔善篆磨崖碑存焉其後裔孫因家於<lb/>
澤或隠或仕宋初李植字彦材熙寧間中武舉科隨范<lb/>
文正公西征官至右侍禁墓誌云𦵏於澤州晉城縣五<lb/>
門鄉從先塋也三子持搆授髙祖李憲之忘其所出生<lb/>
<pb n="KR4d0419_WYG_008-9b"/>
曾祖猷猷生祖行可行可二子長之邵次之才之邵一<lb/>
子曰楫楫子六人長儀<hi>闕</hi>應進士舉恩榜二子亡有女<lb/>
在北弟馬興男閏郎在餘亡之才三子長植次構次俊<lb/>
民字用章植三子曰挺曰撝曰振挺男世英渭南馬鋪<lb/>
監没於王事撝謙甫進士第一科孟津機察男世寧監<lb/>
福昌酒構洛陽茹店商酒監男鉄塊女蓬仙在北俊民<lb/>
男揚伊闕商酒監揚一子道兒甲戍兵火值甲午二十<lb/>
餘年間皆物故矣獨閏郎在楫之孫也二子皆幼為李<lb/>
<pb n="KR4d0419_WYG_008-10a"/>
氏之𦙍癸卯年四月初一日丁未譜<lb/>
　　記<lb/>
　　　睡鶴記<lb/>
人之情有所甚好有所甚好而不得則必見似之者而<lb/>
喜非徒好之盖感而有所得焉濠梁之魚得之樂山隂<lb/>
之鵞得之書支道林之鷹與馬得之神俊不有所得夫<lb/>
何好焉鶴鳴之好鶴亦猶是也鶴也者物之生於天而<lb/>
異者也其性潔而介其聲亮而清潔而介則寡所合亮<lb/>
<pb n="KR4d0419_WYG_008-10b"/>
而清則寡所和獨以孤髙自處飛鳴於霄漢之上豈求<lb/>
其異也哉盖天之所賦者異也夫才髙則無親勢孤則<lb/>
失衆鶴奚恤焉若或矯情自凂下同於頻頻之黨變常<lb/>
而喪其真非鶴之徳也非鶴鳴之所好也叔世道衰天<lb/>
物暴天思其所好而不得逮丙申嵗於新居之側有蹲<lb/>
石曰睡鶴昔人取其似而名之鶴鳴見其似而喜之事<lb/>
與心㑹豈偶然哉三復觀之其骨聳而竒其背瘠而僂<lb/>
其頸宛其喙箝若無意飛鳴者雖沉潛靜黙有飄然物<lb/>
<pb n="KR4d0419_WYG_008-11a"/>
外之想疑其孤髙之過為衆所棄而自晦歟抑衛人之<lb/>
軒不足乗歟烏程之樹不足棲歟將遺世逺舉羽化而<lb/>
仙此特其化身歟不然何為不飛不鳴日㳺於睡鄉者<lb/>
乎謂其果不能鳴則陳倉之雞胡為而鳴耶謂其果不<lb/>
能飛則零陵之燕胡為而飛耶吁是時也以飛鳴而望<lb/>
於鶴不可望於石尤不可姑以其似而又有所得故感<lb/>
而為之記云<lb/>
　　　劉濟之忍齋記<lb/>
<pb n="KR4d0419_WYG_008-11b"/>
彭城劉君巨川治别室之西偏訂曰忍齋卜日會諸同<lb/>
志落之鶴鳴怪而問焉劉君曰凡有血氣者皆有爭心<lb/>
在人則尤甚焉人情甚不美小有不恊至於按劒相怒<lb/>
沒齒而恨不解是何耶血氣之所役也忍之之意非敢<lb/>
望於人盖將以自警耳孔子語門弟子曰小不忍則亂<lb/>
大謀成王命君陳亦曰必有忍其乃有濟聖賢以忍之<lb/>
一字諄諄而告人者於血氣方剛之時而戒之也昔之<lb/>
人有能之者如張公藝之忍於家朱將軍之忍於敵耳<lb/>
<pb n="KR4d0419_WYG_008-12a"/>
餘為功名而忍王謝為性命而忍元載以鼎餗之譏忍<lb/>
於笑翁恩以狥曲之辱忍於醉師徳之忍於唾懐祖之<lb/>
忍於罵是皆不以一忿而動其氣其得聖賢之心乎吾<lb/>
名吾齋亦猶是也鶴鳴喟而嘆曰異哉未有無事而忍<lb/>
者若子之言所以自處者得之恐非所以處人者得之<lb/>
於己失之於人可乎夫情深則怨匿理到則心服與其<lb/>
匿怨孰若服心我以情怒彼以理屈則門外負荆者踵<lb/>
接矣莫不釋然開怡然暢廓然通無一毫芥蔕於胸臆<lb/>
<pb n="KR4d0419_WYG_008-12b"/>
初以自警卒能警於人過此以往足之所履皆君子之<lb/>
忍齋也獨戚戚於一室之内何其自狹也劉君於是矍<lb/>
然而起拱手而謝曰厚矣子之托吾境也請刋其說於<lb/>
石以廣其傳<lb/>
　　　嵗寒堂記<lb/>
節婦樂氏澤郡南闗宣銳巷樂㺹女也幼亡父母依於<lb/>
外族外王父李榮鞠養之年十五適本闗劉璋泰和五<lb/>
年乙丑夫亡二十一嵗守志長子禎五嵗次禮十七日<lb/>
<pb n="KR4d0419_WYG_008-13a"/>
也從吉外氏豪俠欲奪而嫁之堅誓不許苦節自勵事<lb/>
王母舅姑小心敬順盡為婦之道<hi>闕</hi>　　黨同焉而不<lb/>
違於禮婉焉而不失其正舅姑<hi>闕</hi>以治家嚴恪潔勤躬<lb/>
操井臼無一日而少懈上下畏愛焉主中饋助祭祀怵<lb/>
惕之義表儀宗門值貞祐亂離往往骨肉不收樂氏俯<lb/>
育二子流散他方遑遑涕慕抱終身之戚丙戌復歸寧<lb/>
故里子禎娶東林隠君子母俊卿之孫女生二女長適<lb/>
秦茂才次許嫁本州趙次官姪男餘慶禮娶楊氏生三<lb/>
<pb n="KR4d0419_WYG_008-13b"/>
男一女長犍兒定婚樂家社王氏次伴犍婚東蜀村李<lb/>
氏次堅童女許嫁下町張氏夫之兄益弟儀偉俁仁妹<lb/>
適梁氏偉娶徐氏二男一女長福妻谷下栗氏次祐妻<lb/>
本州王氏女嫁<hi>闕</hi>氏祐二男長丑兒次顯兒中外族姻<lb/>
無不周恤者禎字君祥參謀本州宣差所事嶷嶷特立<lb/>
篤於孝友念無以報劬勞之徳因所友而榜其堂曰嵗<lb/>
寒堂冀母氏之名節有光於後噫幼而孤長而寡老而<lb/>
其福厚厯憂患五十餘年始終不易凜凜有松柏之操<lb/>
<pb n="KR4d0419_WYG_008-14a"/>
名其稱矣當是時也不能安其室如七子之母者十常<lb/>
八九有不登是堂而愧者乎癸卯三月辛巳書復繼之<lb/>
以詩<lb/>
家貧子幼如月魄煩惱林中世途惡荒墳木拱淚不乾<lb/>
野店天寒孤莫託歸来扶杖雪滿梳山頭化石猶望夫<lb/>
萱堂忘憂忘亦得孝哉一雙反哺烏<lb/>
　　　重修悟真觀記<lb/>
髙平縣南二仙廟者在張莊李門之間唐曰真澤宋曰<lb/>
<pb n="KR4d0419_WYG_008-14b"/>
沖恵沖淑真人為居民祈報之所無禱不應一方之休<lb/>
戚係焉大金真祐甲戌嵗國家以征賦不給道士李處<lb/>
静徳方納粟於官勅賜二仙廟作悟真觀俾其徒司見<lb/>
真主之額之後有慊於心為其名位之乖也其意若曰<lb/>
以廟為觀則是無廟矣以觀為廟則是無觀矣不亦誣<lb/>
於神違於人乎惴惴然不安積有日矣於是市廟東之<lb/>
隙地為三清殿為道院蠲庖湢表壇埒外力所施田以<lb/>
資工役其修齋行道拜章啟𤣥步虚華夏儀鸞而引鳳<lb/>
<pb n="KR4d0419_WYG_008-15a"/>
者於此焉觀之西曰廟棟宇宏麗像容粹穆䆳以重門<lb/>
翼之兩廡旁列諸靈之位其時和嵗豐民無疾厲龡豳<lb/>
擊鼓婆娑而樂其神者於此焉各事其事互不相雜名<lb/>
與位判然矣識者韙之按禮云凡祭有其廢之莫敢舉<lb/>
也有其舉之莫敢廢也盖禮所重者祭或舉或廢不可<lb/>
得而私即廟而觀既觀而廟是未嘗敢舉亦未嘗敢廢<lb/>
豈私也哉兩得而不兩失神人俱恱無遺恨矣此重修<lb/>
之意也徳方請以其事書之於石余用其意而筆之徳<lb/>
<pb n="KR4d0419_WYG_008-15b"/>
方陵川人年二十出家明昌三年壬子禮本州神霄宫<lb/>
郭大寧為師泰和丙寅奉祠部牒披戴登壇為大法師<lb/>
後七年貞祐改元賜紫號達妙充澤州管内威儀偶值<lb/>
喪亂晦迹不出大朝丁酉嵗遣使馬珍考試天下隨路<lb/>
僧道等共止取一千人徳方乃中澤潞二州選第一是<lb/>
嵗八月於燕京受戒回請以白鶴王志道知神霄宫事<lb/>
郡長段公從之俾遂其髙懐乃於宫西别院為鶴鳴堂<lb/>
三間日與方外友彈琴話道焚香煮茗誦周易黄庭老<lb/>
<pb n="KR4d0419_WYG_008-16a"/>
子書究諸家窮理盡性之說與悟真相去五十里時時<lb/>
往来適游衍之興不以傲為髙不以誕為異簡而和婉<lb/>
而通行必合於義動不悖於禮其肯誣於神違於人慊<lb/>
於心亂名改作者乎<lb/>
　　　重修浮山女媧廟記<lb/>
澤之為郡在太行之頂其四面亂山環列東向望之突<lb/>
然而起孤髙峻絶不與衆峰相連者曰浮山也山之腹<lb/>
有巖穴中有二像廟而祭之傳者以為翁婆神居民之<lb/>
<pb n="KR4d0419_WYG_008-16b"/>
為嗣續計者往往禱於是焉按圖經翁婆神在郡東南<lb/>
二十五里浮山北坡上宋元祐六年建計屋八間共二<lb/>
十二椽周圍七十五步又紹聖三年丙子李旦亦言此<lb/>
廟自元祐六年及觀至和二年郭寶碑已重修矣圖經<lb/>
所云元祐六年建亦重建也究其原莫知所從来或曰<lb/>
女媧廟並無所據按淮南子云女媧氏鍊五色石以補<lb/>
蒼天斷鰲足以立四極殺黑龍以濟冀州積蘆灰以止<lb/>
滛水蒼天補四極正滛水涸冀州平此皆有功烈於民<lb/>
<pb n="KR4d0419_WYG_008-17a"/>
者也民追而祀之其以此耶傳者通謂之浮山神大定<lb/>
二十六年郭道珙等增舊制而新之盖五載工始畢值<lb/>
貞祐甲戍兵火復毁逮大朝庚子本郡次官趙唐以其<lb/>
男山兒幼亡不能忘情因謁是廟慨然有起廢之心遂<lb/>
命耆老張珏輩庀工計費又令總領景用與提控許堅<lb/>
督其役斧斤者瓦甓者版築者不召而從不鳩而集富<lb/>
者輸其財貧者竭其力不日而告成自是公得男女三<lb/>
人又從而起敬焉辛丑嵗三月十八日㑹郡人而落之<lb/>
<pb n="KR4d0419_WYG_008-17b"/>
索余紀其事將刻之石姑以前人所聞而書之噫人而<lb/>
無後為不孝之大然人生於天地之間果由人乎哉或<lb/>
得之於卜如成季者生而有文在其手曰友或得之於<lb/>
夢如唐叔者生而有文在其手曰虞周之翰皆嵩嶽之<lb/>
神魯之儒乃尼山之秀是山也果能以英靈之氣賦予<lb/>
於人者乎求而得之者有之不求而得者神何與焉天<lb/>
地萬物父母也物莫靈於人天地之委蛻也豈私於人<lb/>
哉夫臧孫逹之有後也以徳其所求者異於人辛丑年<lb/>
<pb n="KR4d0419_WYG_008-18a"/>
三月十五日記<lb/>
　　　陽城縣重修聖王廟記<lb/>
按圖經陽城盖漢之濩澤縣也屬河東郡今縣西三十<lb/>
里故城是也晉𨽻平陽郡後魏文成興安二年癸巳自<lb/>
故城移於今治隋屬長平郡唐武徳元年於此置澤州<lb/>
𤣥宗天寶元年改為陽城縣又云殷湯廟在縣西南七<lb/>
十五里析城山上宋熙寧九年河東路旱委通判王伾<lb/>
親詣析城山祈禱即獲休應十年五月某日牒封析城<lb/>
<pb n="KR4d0419_WYG_008-18b"/>
山神為誠應侯政和六年三月二十九日析城山殷湯<lb/>
廟可特賜廣淵之廟為額誠應侯可特封嘉潤公宣和<lb/>
七年重修廟記云本路漕司給係省錢命官增飾廟像<lb/>
及廣其庭壇髙其垣墉列東西二廡齋厨廐庫客次靡<lb/>
不畢備華榱彩桷上下相煥以稱前代帝王之居而致<lb/>
崇極之意以其餘材完嘉潤公祠合二廟凡二百有餘<lb/>
楹大金革命廟止存九間共六十椽大朝壬寅年春因<lb/>
野火所延存者亦廢民間往往即行宫而祭之本縣行<lb/>
<pb n="KR4d0419_WYG_008-19a"/>
宫在郭内東西街北右去城門五十餘步左距縣衙一<lb/>
里强至大金壬<hi>闕</hi>年厯一百二十八年而毁邑人王元武<lb/>
全王昇張義王<hi>闕</hi>王漢等雖在擾攘之際相與鳩工復<lb/>
起正殿三間元帥延陵珍補盖西廡嵗有水旱疾疫禱<lb/>
無不應民之戴商厥惟舊哉噫神依於人廟食百世亦<lb/>
豈有昇沉時耶抑成壊之數幽顯莫能逃耶何天禍未<lb/>
悔如此之酷耶僕重過是邑王元等託友人燕子和求<lb/>
識其始末故書以示之時壬寅十月庚戍朔<lb/>
<pb n="KR4d0419_WYG_008-19b"/>
　　　重修佛堂記<lb/>
吳道子畫酆都宫畏罪者衆韓吏部題木居士求福者<lb/>
多世之人莫不知罪之為可畏福之為可求然信賞有<lb/>
所不能勸必罰有所不能懲而覩道子之畫吏部之題<lb/>
竦然有動於心不待賞而勸不待罰而懲何耶豈正率<lb/>
者難從幻化者易感歟兵興以来俗狃於惡以强陵弱<lb/>
以衆暴寡以勇苦怯怙終自若當是時也未有不嗜殺<lb/>
人者夫佛教自殺者不復得人身況於他人乎宣差察<lb/>
<pb n="KR4d0419_WYG_008-20a"/>
之鎮是邦也因謁㕔事後之佛祠閔其為風雨所壞遂<lb/>
命工起廢缺者補之汚者墁之壁繪像飾為之一新乃<lb/>
與其妻孫氏時時敬禮倍堅回向益勵齋嚴其見於臨<lb/>
事寛而不苛仁而不虐皆如来慈悲之心下之人亦復<lb/>
歸依見善則樂而為之見不善則憚而不為不陵弱不<lb/>
暴寡不苦怯皆如来慈悲之化夫以易感之化易難從<lb/>
之俗亦救時之一助也若夫化流天下使人有士君子<lb/>
之行如周家太平之時其待木鐸之政乎<lb/>
<pb n="KR4d0419_WYG_008-20b"/>
　　　重建修真觀聖堂記<lb/>
按圖經修真觀在東門内街南宋大觀戊子陳遷孟新<lb/>
堂之故基也值大金貞祐甲戍兵火而毁煨燼之餘瓦<lb/>
礫堆積二十八年間無一人刮目者女冠張守㣲與弟<lb/>
徳忠因逃難四方俱獲生還欣然有起廢之念乃求訪<lb/>
本觀遺跡道士李君浄厯厯而告之曰此殿堂也此道<lb/>
院也此客舎也此堵而環也此圃而蔬也此井而飲也<lb/>
既得其詳於是首建聖堂三間為修敬之地復夷荒壤<lb/>
<pb n="KR4d0419_WYG_008-21a"/>
刜惡草出墻根而築之仍為後圖是堂也經始於辛丑<lb/>
十月甲子次年三月丙戌工畢始終其事者郡侯段公<lb/>
暨夫人衛氏守㣲晉城縣髙都管樂南中社人㓜婦趙<lb/>
氏夫亡正大甲申五月捨俗出家禮太原榆次縣專井<lb/>
村玉真菴洞妙散人楊守𤣥為師師乃長春真人門下<lb/>
寧神子所引度者也傳授有源故其信道也篤守志也<lb/>
確肅而莊强而敏新故而潔汚蕭爽峻逸雖在城市有<lb/>
林下風異時天上定歸王母之家今日人間獲覩飛瓊<lb/>
<pb n="KR4d0419_WYG_008-21b"/>
之室弟徳忠及妻王禮善益加歸向皆生無上道心男<lb/>
留住女梅兒慶仙宜哥滿惜告成之後伏願免離五苦<lb/>
延納百祥中外存亡同證妙果壬寅年五月初一日記<lb/>
之堂上以警来者<lb/>
　　　題登科記後<lb/>
承安五年庚申四月十二日經義榜<lb/>
　李俊民字用章年二十五澤州晉城<lb/>
　郭伯英字伯誠年三十潞州上黨<lb/>
<pb n="KR4d0419_WYG_008-22a"/>
　劉從謙字光甫年二十五解州安邑<lb/>
　張孺卿字介甫年二十七大興府左廵院<lb/>
　王知進字崇禮年三十一東平府平隂<lb/>
　孫璵字子玉年二十七大名府夏津<lb/>
　彭恱字子升年二十三真定府録事司<lb/>
　舒穆嚕世勣字景畧年二十八咸平卓齊特千戸所<lb/>
　李適字適之年二十九大定府長興<lb/>
　晁李中字寶臣年四十一通州三河<lb/>
<pb n="KR4d0419_WYG_008-22b"/>
　朱煥字文伯年四十四開封府警巡院<lb/>
　伯徳維字公理年四十一中都哈勒琿千户所<lb/>
　趙楠字庭幹年二十四澤州髙平<lb/>
　王元字善之年三十三解州司候司<lb/>
　糜元振字彦升年二十八磁州司候司<lb/>
　祁午字子善年四十一解州聞喜<lb/>
　潘希孟字仲明年二十八磁州司候司<lb/>
　孔天昭字天安年三十大興府左巡院<lb/>
<pb n="KR4d0419_WYG_008-23a"/>
　王毅字知剛年二十八大興府左巡院<lb/>
　侯尚字世卿年三十太原府平晉<lb/>
　髙應字大中年三十二磁州邯鄲<lb/>
　趙銖字敬之年二十五大興府左巡院<lb/>
　晉蕃字天佐年二十五奉聖州礬山<lb/>
　鈕赫希奭字仲傑年三十五博索路𤓰爾佳下<lb/>
　郝鈞字國器年三十五大名府舘陶<lb/>
　鮑元字善長年四十四潞州長子<lb/>
<pb n="KR4d0419_WYG_008-23b"/>
　康鼎字晉卿年二十五傅州髙唐<lb/>
　閻詠字子秀年三十七兖州磁陽<lb/>
　鄧浩字君猷年二十六平陽府録事司<lb/>
　宋克俊字英叔年二十七河中府録事司<lb/>
　趙宇字八定年二十八澤州陵川<lb/>
　劉磻字溪叟年七十四濟南府章丘<lb/>
　杜實才字克彦年四十四南京巡院<lb/>
　　余閱承安庚申登科記三十三人革命後獨與髙<lb/>
<pb n="KR4d0419_WYG_008-24a"/>
　　平趙楠庭幹二人在一日邂逅於鄉邑哽咽道舊<lb/>
　　壬寅嵗五月初吉庭幹復挈家之燕京感慨忍淚<lb/>
　　書五十六字寄之試將小録問同年風采依稀墮<lb/>
　　目前三十一人今鬼録與君雖在各華顛君還㩦<lb/>
　　幼去燕然我向荒山學種田千里暮鴻行斷處碧<lb/>
　　雲容易作愁天癸卯春<lb/>
　　　大陽資聖寺記<lb/>
晉城縣漢之髙都縣也屬上黨郡晉因之後魏改屬建<lb/>
<pb n="KR4d0419_WYG_008-24b"/>
興郡明帝移建興於髙都城孝莊帝復改建興郡為髙<lb/>
都郡縣屬焉北齊置長平髙都二郡後周又以長平安<lb/>
平二郡併入為髙都郡隋開皇初郡廢為澤州十八年<lb/>
改髙都縣為丹川縣因縣北丹水為名屬長平郡唐武<lb/>
徳元年移於源漳水北三年析丹川於古髙都城置晉<lb/>
城縣屬建州六年州廢縣屬盖州六年省丹川縣盖州<lb/>
入晉城貞觀元年盖州廢為澤州縣亦屬焉宋及大金<lb/>
因之不改本縣境内寺院二十一區大金貞祐甲戌至<lb/>
<pb n="KR4d0419_WYG_008-25a"/>
甲午存者十之三四資聖寺在縣北四十里大陽社北<lb/>
齊文宣天保四年癸酉梁元帝承聖二年也號永建寺<lb/>
至武成河清二年癸未建石塔二級後唐明宗長興四<lb/>
年癸巳立尊勝幢宋真宗天禧四年唐申改賜資聖寺<lb/>
周圍二百六十三步屋宇二十八間共一百二十椽與<lb/>
碧落治平院澤州浴室院皆法眷也本寺素乏常住且<lb/>
過者稀貞祐兵火後居民蕩析鄉井荆棘寺幾於廢里<lb/>
人王簡等亦流落四方艱苦萬狀黙有所禱異日平安<lb/>
<pb n="KR4d0419_WYG_008-25b"/>
到家當捨所有以荅佛力既歸乃以所居之正堂五間<lb/>
與本寺修香積位其殿宇寮舎缺者完之弊者新之靡<lb/>
不用心焉且語耆老曰本社宋阿李生前為無後將本<lb/>
户下地土一頃五十餘畆施與本寺充常住見今荒閒<lb/>
有無借衆力開耕給贍本寺為修飾潤色之費仍與住<lb/>
持僧添鉢不負我輩報恩之願衆忻然諾之命本寺僧<lb/>
行廣主其事行廣俗姓李本社人純慤謹愿可託故令<lb/>
專之自齊文宣天保四年至今癸卯七百五十一年其<lb/>
<pb n="KR4d0419_WYG_008-26a"/>
間升沉興廢者屢矣虐熖之酷未有甚於此時者頼有<lb/>
其人家風不墜不幸中之幸者也劉巨川濟之欲傳於<lb/>
乆逺求碑以實之故書癸夘年四月初六日壬子記<lb/>
　　　澤州圖記<lb/>
禹貢冀州厥土惟白壤厥賦惟上上錯厥田惟中中九<lb/>
州之中為第五周禮職方氏掌天下之地圖河内曰冀<lb/>
州漢地理志曰河東河内得魏地觜觿參之分野其地<lb/>
帝尭夏禹所都之域詩唐國風此晉也而謂之唐本其<lb/>
<pb n="KR4d0419_WYG_008-26b"/>
風俗憂深思逺儉而用禮乃有尭之遺風焉三晉屬韓<lb/>
周赧王五十三年秦武安君白起代韓抜野王上黨路<lb/>
絶上黨守馮亭以上黨歸趙趙使平原君受地五十五<lb/>
年秦攻上黨拔之上黨民走趙趙軍於長平以按據上<lb/>
黨民秦因伐趙四十萬人降白起秦并兼四海分天下<lb/>
為郡縣漢興因之先王之迹既逺地名又多隨時改易<lb/>
不同漢地理志河東郡秦置濩澤端氏二縣𨽻焉上黨<lb/>
郡秦置髙都泫氏二縣𨽻焉河内郡髙帝元年為殷國<lb/>
<pb n="KR4d0419_WYG_008-27a"/>
二年更名沁水𨽻焉按澤州圗經屬禹貢冀州之域後<lb/>
魏置建興長平安平三郡明帝移建興郡於髙都城孝<lb/>
莊帝復改建興郡為髙都郡後周又以長平安平二郡<lb/>
併入改為髙平郡隋初廢郡為澤州按晉城圗經本漢<lb/>
髙都縣也屬上黨郡晉因之後魏改屬建興郡至孝莊<lb/>
帝改屬髙都郡北齊置長平髙都二郡後周併為髙平<lb/>
郡隋開皇初郡廢十八年改丹川縣因縣北丹水為名<lb/>
屬長平郡唐武徳初移於源漳水北三年析丹川於古<lb/>
<pb n="KR4d0419_WYG_008-27b"/>
髙都城置晉城縣屬建州六年州廢縣屬盖州是年省<lb/>
丹川縣盖州入晉城貞觀元年州廢屬澤州按陽城縣<lb/>
本漢濩澤縣屬河東郡今縣西三十里故城是也晉屬<lb/>
平陽郡後魏興安二年自故城移於今後隋屬長平郡<lb/>
唐武徳元年於此置澤州八年移州端氏縣天寶元年<lb/>
改為陽城縣按端氏本漢縣屬河東郡史記趙成侯十<lb/>
六年與韓魏分晉封晉君以端氏今縣是其地也其故<lb/>
城在縣西北三十里郡漢治也晉屬平陽郡後魏置安<lb/>
<pb n="KR4d0419_WYG_008-28a"/>
平郡縣𨽻焉真君七年省太和八年復置隋開皇三年<lb/>
郡廢十八年自故城移於今治屬長平郡唐武徳八年<lb/>
移澤州於此治貞觀元年又徙州治晉城按髙平縣漢<lb/>
泫氏縣屬上黨郡後魏於古髙平城置唐志云漢泫氏<lb/>
縣地因以名之屬長平郡隋因之又併泫氏入焉唐武<lb/>
徳初於縣置盖州貞觀初州廢按陵川縣在漢屬泫氏<lb/>
縣地隋開皇十六年以户口滋息山川修阻遂割長平<lb/>
郡二縣户析置為中縣至唐武徳元年改長平郡為盖<lb/>
<pb n="KR4d0419_WYG_008-28b"/>
州縣亦屬焉六年移盖州於晉城縣貞觀元年改盖州<lb/>
為澤州縣屬澤州按沁水縣漢縣屬河内郡晉因之元<lb/>
魏為永安縣後於此置廣寧郡後齊郡廢改縣曰永寧<lb/>
隋開皇十八年復改為沁水縣屬長平郡唐屬澤州五<lb/>
代後因而不改皇統三年程先生左輔國碑云澤之為<lb/>
州盖以境内有濩澤名焉州之治晉城盖以其地故晉<lb/>
封名焉夫晉者尭所居之墟舜所耕耘之地二帝遺風<lb/>
至今猶存自開皇三年為州迄今五百六十一載盖開<lb/>
<pb n="KR4d0419_WYG_008-29a"/>
皇三年癸卯至皇統三年癸亥也宋張商英題桃固嶺<lb/>
云大舜耕耘地斯民聚落居昔人皆以舜澤名之舜耕<lb/>
於厯山鄭𤣥曰在河東漁於雷澤鄭𤣥曰雷夏兖州澤<lb/>
今屬濟隂圖經引墨子云舜漁於濩澤墨子本云漁于<lb/>
雷澤不同舜澤取舜耕處名之也厯山河東之境近之<lb/>
必有辯者州四至東至衛州界二百里以孤松樹為界<lb/>
自界至衛州一百六十里西至絳州界一百九十里以<lb/>
烏嶺堠為界自界至絳州一百四十五里南至懐州界<lb/>
<pb n="KR4d0419_WYG_008-29b"/>
四十五里以土堠為界自界至懐州六十五里北至潞<lb/>
州界一百里以山口村為界自界至潞州六十五里東<lb/>
南至懐州界七十五里以枯冢為界自界至懐州六十<lb/>
里西南至孟州界六十里分水嶺為界自界至孟州一<lb/>
百二十里東北至相州界二百里以城嶺為界自界至<lb/>
相州一百六十里西北至晉州界一百六十里以長城<lb/>
嶺為界自界至晉州一百七十里至南京四百六十二<lb/>
里河南府二百二十五里係大定年前里堠也隋開皇<lb/>
<pb n="KR4d0419_WYG_008-30a"/>
三年至天興甲午六百五十二年厯唐五代宋金易十<lb/>
二姓或興或廢有如傳舎金國自大安之變元兵入中<lb/>
原北風所向無不摧滅者貞祐甲戍二月初一日丙申<lb/>
郡城失守虐熖燎空雉堞毁圯室廬掃地市井成墟千<lb/>
里蕭條閴其無人後二十年大兵渡河甲午正月初十<lb/>
日己酉蔡州城䧟金運遂絶大朝始張官署吏乙未遣<lb/>
使詣諸路料民本州司縣共得九百七十三户司候司<lb/>
六十八户晉城二百五十五髙平二百九十陵州六十<lb/>
<pb n="KR4d0419_WYG_008-30b"/>
五陽城一百四十八端氏一百一十七沁水三十至壬<lb/>
寅續括漏籍通前實在一千八百一十三户以鄉觀鄉<lb/>
以國觀國以天下觀天下其可知也噫生斯世者何不<lb/>
幸邪百六之數莫能逃邪死者巳矣生者倒縣何時而<lb/>
已邪上天之禍如此其酷尚未悔邪泫然記之庶幾父<lb/>
母瘡痍之民者生怵惕之心<lb/>
　<lb/>
　莊靖集巻八<lb/>
</p>
<p>
</p>
  </div>
<div>
                <head>莊靖集巻九</head>
    <p>
<pb n="KR4d0419_WYG_009-1a"/>
欽定四庫全書<lb/>
　莊靖集巻九　　　　　　金　李俊民　撰<lb/>
　　碑銘<lb/>
　　　重修真澤廟碑<lb/>
柳子厚書南嶽大明寺律和尚碑隂昔者公室禮得用<lb/>
碑以𦵏其後子孫不去遂銘徳行用圖乆於世及秦刻<lb/>
山石號其功徳亦謂之碑而其用遂行自是所在營建<lb/>
者莫不用焉大朝龍集庚子九月十五日丙子悟真觀<lb/>
<pb n="KR4d0419_WYG_009-1b"/>
樹落成之碑冠盖雲集酌酒相慶循故事也或者謂碑<lb/>
之所云異其名也名雖異人心未嘗異也所慊者材不<lb/>
中度不足以壯福地此處自有石豈無知者乃相率而<lb/>
求之於荒榛間㣲露節角出土而得之真良璞也徳方<lb/>
以易卦筮之得臨之節有大而可觀之象於是命工加<lb/>
磨礲焉無毫髪恨父老愕然相視曰夫神所依者人其<lb/>
有所待邪或廢或興亦其數邪事與時㑹豈偶然邪是<lb/>
廟也自唐天祐迄今三百餘年庇庥一方實受其福水<lb/>
<pb n="KR4d0419_WYG_009-2a"/>
旱疾疫禱無不應貞祐甲戌烽火以来殘毁殆盡幸而<lb/>
存者前後二殿神且不安人其安乎由是感激奮厲踊<lb/>
躍就役斧斤者陶甓者版築者圬墁者不募而来不勸<lb/>
而從缺者完之仆者起之繪事之墁漶者色之不日而<lb/>
新無愧於初父老請以其事實之碑徳方笑而諾之就<lb/>
用其石慰人心也其使之敬鬼神向𤣥化振仙風徳方<lb/>
有力焉因索予為文以刻之其詳具於前後之作者言<lb/>
之則幾於贅姑頌之以詩以告其成云<lb/>
<pb n="KR4d0419_WYG_009-2b"/>
　　川原自秋色　爽塏變荒土　騰空仙馭逺<lb/>
　　閱嵗遺廟古　頹基埋草莽　敗壁剥風雨<lb/>
　　枯松噪寒鴉　老瓦竄飢䑕　煌煌星各位<lb/>
　　耿耿月獨苦　鞠躬香火民　黙與杯珓語<lb/>
　　真游厭塵雜　非類敢狎侮　豈惟奪時享<lb/>
　　乃又虐神主　曾無一震威　蕩滌還淨宇<lb/>
　　黄冠得仙李　起廢心已許　聞聲應如響<lb/>
　　爭地築環堵　圖全出衆力　能事在一舉<lb/>
<pb n="KR4d0419_WYG_009-3a"/>
　　周旋禮俗中　百福神所予　刻石示將来<lb/>
　　不朽邁石鼓<lb/>
　　　重修王屋山陽臺宫碑<lb/>
王屋山者在底柱析城之東仙家謂之清虚小有洞天<lb/>
三十六洞天之一也壇之南十六里曰陽臺觀者小有<lb/>
洞天之一也其靡然而逝隆然而起似近而逺欲斷而<lb/>
連隠隠乎山之陽者九龍戯珠嶺也東向二百歩許溢<lb/>
天一之水白而不濁甘而不壊為九鼎金丹之祖者洗<lb/>
<pb n="KR4d0419_WYG_009-3b"/>
參泉也巖竅其腹廓然有容嘘吸元氣與山澤通者西<lb/>
北白雲洞也位髙而自抑勢仰而還俯如竦如懼如趨<lb/>
如附北面而朝壇者華盖峯也亂峯之間邃而深幽而<lb/>
往窈窕而入延袤而上者紫陽谷也樹林叢翳虎豹郤<lb/>
走蕭爽森肅鬼神䕶守者上方院也自是出避秦溝陟<lb/>
瘦龍嶺躡仙橋欵天門然後登壇而朝玉頂淩風汗漫<lb/>
披雲杳㝠其去天闕猶咫尺爾時天界諸天悉以天衆<lb/>
見於每嵗朝山之會宜其為洞天之冠也大唐中中巖<lb/>
<pb n="KR4d0419_WYG_009-4a"/>
道士司馬鍊師始奏置陽臺觀道塲立像而嚴奉之並<lb/>
御書額壁畫神仙龍鶴雲氣等升降輦節羽儀金彩輝<lb/>
光滿宇遣監齋韋元伯齎圗畫事跡題目奏聞時開元<lb/>
二十三年六月十二日也𤣥祖之教繇此而振山林學<lb/>
者皆生無上道心不退轉志宜其為福地之冠也又按<lb/>
司馬别記曰余届王屋清虚洞側獲真篆仙經二品一<lb/>
曰元精一曰丹華又覩玉皇寶籙乃知上古丹寶並傳<lb/>
而莫不遐年自夏禹後遂止亡有繼者余不敢嫚泄復<lb/>
<pb n="KR4d0419_WYG_009-4b"/>
藏於名山以俟其人開元十七年仲秋十五日記以是<lb/>
考之陽臺觀之成也在司馬鍊師藏丹寶後之六年開<lb/>
元二十三年乙亥也下值大金貞祐二年甲戌凡四百<lb/>
八十年兵火而毁觀改曰宫隨世沿革崇其名爾嗚呼<lb/>
玉笈秘文流運道氣猶有昇沉之時況巍峩華構豈無<lb/>
成壊邪累代重規一夕焦土草木色歛烟霞氣沮方外<lb/>
之逰未嘗過而問焉正大四年丁亥林州先生王志祐<lb/>
由平水抵王屋周覽勝區感嘆陳迹慨然有動於心邑<lb/>
<pb n="KR4d0419_WYG_009-5a"/>
令及司氏昆仲挽留住持養道餘暇以起廢為事不募<lb/>
而役集不鳩而材具變汚以潔易故而新宏大殿堂修<lb/>
直廊廡復靈官之位列齋厨之次接遇則有賔舘招納<lb/>
則有道院其用簡其功速旋天闗回地軸華日月而平<lb/>
北斗其為力也大哉廢始於戌終於戌興始於亥終於<lb/>
亥一紀而廢一紀而興疑其有數存乎其間爾先生少<lb/>
業儒術長慕𤣥理年髙行積境滅心休幽人逸士望風<lb/>
稟受號曰棲神子一日與余邂逅於山前頗得其所長<lb/>
<pb n="KR4d0419_WYG_009-5b"/>
盖以静為基以慈為寶慤而愿厲而温有竹林髙致不<lb/>
嘯傲升平有盤谷雅尚不輕欺富貴味老子五千言不<lb/>
讀非聖書悟廣成長生說不作矯俗事龍伯釣後長愁<lb/>
海上之鼇子晉歸時難駐雲間之鶴大朝巳亥嵗三月<lb/>
二十二日壬辰登真於嶽雲觀春秋八十有八其徒曰<lb/>
定曰忠曰祥曰𤣥曰温索余文其碑故欣然書之以示<lb/>
来者其辭曰<lb/>
　太行肆几　連亘王屋　天設之險　神竒所畜<lb/>
<pb n="KR4d0419_WYG_009-6a"/>
　烟蘿眇然　若化若遷　誰其主者　小有之天<lb/>
　天台錬師　即宫于兹　奕奕榮觀　百世之基<lb/>
　中原繹騷　刼火莫逃　虐熖毒燎　毁仙所巢<lb/>
　猗歟王公　復此故宫　彼徒者清　始終厥功<lb/>
　事舉其墜　風振其頹　濫觴𤣥源　實實枚枚<lb/>
　欲去者留　既往者来　雲軒羽盖　肅焉徘徊<lb/>
　突峰秀巒　光凝翠寒　乍隠乍見　聳如髻鬟<lb/>
　泉涌流決　巖回岸薄　或抑或揚　響如珮玦<lb/>
<pb n="KR4d0419_WYG_009-6b"/>
　栢茂松悅　芝芬桂芳　可糗可粻　既夀且康<lb/>
　鶴翥龍矯　鸞翔鳳鳴　可駕可軿　游乎太清<lb/>
　朝烟暮霞　我仙所家　坐閱人世　浮如落花<lb/>
　大哉道域　悠乆不息　何以誌之　他山之石<lb/>
　　　縣令崔仲通神霄宫祭孤魂碑<lb/>
人之生或幼而殤或壯而夭或幸而不殤不夭獲考終<lb/>
命者則㷀而獨或不幸而遭天之變人之禍邦之憲身<lb/>
没而名滅者宗亦覆吁幸不幸皆命也其視世其家碑<lb/>
<pb n="KR4d0419_WYG_009-7a"/>
其墓廟其貌而配饗不絶者異矣夫不幸之中又有幸<lb/>
不幸者焉人死曰鬼鬼者歸也故鄭子産有言曰鬼有<lb/>
所歸乃不為厲吾所以歸之政謂此也道否以来刄政<lb/>
交惡玉石俱焚寃魂無依哭聲相聞哀於泰山之虎猛<lb/>
悲於桓山之鳥别其無所歸幾何不憑於人而為厲者<lb/>
哉當是時也生且不遑恤況夫死者乎獨晉城縣令愽<lb/>
陵崔公逹惻然有動於心乃於野外拾遺骸而瘞之又<lb/>
與前上清宫提㸃大師孫景𤣥道正李處静十月十五<lb/>
<pb n="KR4d0419_WYG_009-7b"/>
日就本州神霄宫設黄籙大醮為壇位而祭焉其幼而<lb/>
殤壯而夭者在此位幸而不殤不夭考終命而㷀獨者<lb/>
在此位不幸身没名滅覆其宗而無配饗者在此位師<lb/>
乃於𤣥科之外以幽明之故始終之說施報之理因果<lb/>
之事發揚呈露豁人心而駭鬼聽公乃吉蠲從事其迎<lb/>
来也有餘敬其送往也有餘哀欲其慘而来舒而往新<lb/>
大故小皆適其歸嗚呼恤人之所不遑恤使不為厲合<lb/>
於子産之言識者以為知禮其可以無辭乎銘曰<lb/>
<pb n="KR4d0419_WYG_009-8a"/>
　雅廢國屯　四海揚塵　魂兮来兮　天地廓清<lb/>
　虐熖方沃　蠆蜂揺毒　魂兮来兮　䲔鯢被戮<lb/>
　干戈厥躬　腹背勍敵　魂兮来兮　靈臺偃伯<lb/>
　骨肉不收　離居蕩析　魂兮来兮　宜爾室家<lb/>
　不周之粟　不虞之臘　魂兮来兮　今薦馨徳<lb/>
　不屋而號　不宫而弔　魂兮来兮　今有寢廟<lb/>
　忠肝義膽　不辱不屈　魂兮来兮　此乃血食<lb/>
　暴露風日　沙場草白　魂兮来兮　此乃掩骼<lb/>
<pb n="KR4d0419_WYG_009-8b"/>
　洋洋如在　曵曵而出　公之豐潔　是享是格<lb/>
　如歆而類　如祀而族　公之信孚　宜介之福<lb/>
　　　郡侯段正卿祭孤魂碑<lb/>
無戰之國民多夀好戰之國民多夭夫戰危事也民之<lb/>
夀夭係焉春秋二百四十二年間書戰者二十三内戰<lb/>
敗績六外戰敗十二豈惟戰哉其侵伐襲討潰滅殱獲<lb/>
等例書者不絶故其民夀者少而夭者多豈唯民哉死<lb/>
而不得其所者何可勝紀或見於新城之巫或啼於貝<lb/>
<pb n="KR4d0419_WYG_009-9a"/>
丘之豕或踊搏於寢丘之夢或呌登於昆吾之墟或如<lb/>
若敖之餒於楚或如伯有之懼於鄭或與獻子而相訟<lb/>
或同實沈而為祟皆不得其所而又無所歸可哀也哉<lb/>
聞内史過之言者則以物享之用鄭子産之事者則撫<lb/>
之乃止由是鬼有所歸無復為厲故筆之以為春秋法<lb/>
自中國雅廢以来天道在北日尋干戈無異於春秋之<lb/>
時糜爛之餘百怪争見無異於春秋之民吁是時也孰<lb/>
能以春秋之法享而止之哉澤州長段直念常在此欲<lb/>
<pb n="KR4d0419_WYG_009-9b"/>
為之而未暇也嵗在鶉火毅然力行之應於郊野暴露<lb/>
之骸歛而裒之卜𦵏於馬英得鳳凰之兆且其繇曰鬼<lb/>
宿騰芒積尸在傍月建之下可以伏藏正月十一日壬<lb/>
午隨所指而窆焉乃以信士劉巨川檢舉典常嚴修祀<lb/>
事外内戒飭以洽百禮建立壇塲設無上黄籙浄醮三<lb/>
晝夜位分三百六十不以逺近無主孤魂并投壇附薦<lb/>
亡靈等衆一切召請而祭之十五日丑時解席告畢以<lb/>
清虚大師前提㸃上清宫太上昇𤣥内教秘籙弟子賜<lb/>
<pb n="KR4d0419_WYG_009-10a"/>
紫孫景𤣥妙逹大師前管内威儀太上正一三五都功<lb/>
賜紫李處静奉行法事暨法籙道士程徳元等四十餘<lb/>
人三時行道華夏步虚備演三洞靈章敷露五方真文<lb/>
拜表啟𤣥散花賦水恵風與薌燎清塵壁月共燈輝縞<lb/>
夜無碍筵前至者相憐昇仙橋畔度者争先聽元始符<lb/>
命受九真之戒佩昇天寶劵出五苦之獄悔深吝消行<lb/>
髙障滅逈脫𡨕津咸躋道域嗚呼死生之說果如何哉<lb/>
夫死者生之盡物之變者也其有知乎其無知乎豈蕩<lb/>
<pb n="KR4d0419_WYG_009-10b"/>
為大空與化無窮乎將與木俱腐乎豈精爽在天結為<lb/>
光輝以助臨照乎將復乎還名山大川返其英靈之氣<lb/>
乎豈奮為明神廟食人世福善禍滛乎將厭人間之勞<lb/>
貪南面王之樂乎是未可知雖聖人亦所不言然而於<lb/>
死者之禮尤盡其詳者盖欲盡其事死如生示民之不<lb/>
忘也以春秋之事考之則見矣謹屬辭而為之銘曰<lb/>
　懐沙楚騷　江沈浪漂　不有巫陽　孰與之招<lb/>
　横縱戰場　地塗肝腦　不有李華　孰與之弔<lb/>
<pb n="KR4d0419_WYG_009-11a"/>
　豺狼路荒　羈鬼相望　咸殄厥祀　君子攸傷<lb/>
　悠悠返魂　我公所賔　享之吉蠲　靡踈靡親<lb/>
　肅肅靈壇　我公所建　誠之感格　靡近靡逺<lb/>
　盍簮星㑹　恪居精思　不倦於勤　用相其事<lb/>
　歛彼棄骸　𦵏筮之地　告以兆語　於艮之位<lb/>
　暨啟冡土　其日壬午　入此穴處　靈其鼓舞<lb/>
　送之而往　迎之而来　来迎往送　且敬且哀<lb/>
　靡神不舉　無虐神主　以禮始終　宜福是與<lb/>
<pb n="KR4d0419_WYG_009-11b"/>
　亡者可矜　存者可恤　存亡之民　係公休戚<lb/>
　　　故王公輔之墓誌銘<lb/>
世傳王氏周靈王太子晉之後以其是王家太子其子<lb/>
孫遂稱王氏有二十一望各以分封食采而立史記秦<lb/>
有王翦漢有王陵最為顯姓太原琅邪二望為尤著今<lb/>
按王姓非獨出於子晉之後又非分封食采而得出太<lb/>
原琅邪者子晉之後後漢逸民霸司徒允魏司空昶晉<lb/>
司徒渾後魏龍驤將軍慧龍梁太尉僧辯唐侍中珪並<lb/>
<pb n="KR4d0419_WYG_009-12a"/>
出太原漢諌議大夫吉晉司空祥及宋齊梁朝王氏盛<lb/>
於江右者唐宰相方慶皆出琅邪王子比干之後以王<lb/>
為姓者出河東天水六國齊王田建子孫以王為氏者<lb/>
出北海陳留魏公子信陵君無忌子孫以王為氏者出<lb/>
髙平京兆公諱翼字輔之其先河中人疑王子比干之<lb/>
後世逺不得其傳祖明避靖康之亂徙家濩澤晉城之<lb/>
王城里父徳遷於星軺鎮生翼驚姜之後不聞啼聲者<lb/>
數旬王父以為癡及能言與他兒小異性頴悟稍勤於<lb/>
<pb n="KR4d0419_WYG_009-12b"/>
學七嵗常從師行有誦杜牧之華清宫詩後師舉似厯<lb/>
厯能道之師頗竒焉八嵗能屬文既長日記千言應進<lb/>
士舉因感疾遂留意於醫與名輩<hi>闕</hi>全道趙子華友講<lb/>
究難素及本草物性藥證病源以拯濟為務貞祐甲戌<lb/>
郡檄諉以巡檢南山土冦一日破葛萬賦性不嗜殺遂<lb/>
辭職晦迹月院山耽味經史百家之說每有疑事書之<lb/>
别巻疑釋塗去之尤精於易占無不應與人交尚義重<lb/>
然諾友愛同氣分財取衆房之所不取武城張氏數口<lb/>
<pb n="KR4d0419_WYG_009-13a"/>
遇盜不知所適公一日因採藥偶得張遺橐及書契瘞<lb/>
於巖下後其孤還給之寡婦李氏有少年安姓者强娶<lb/>
之不從力斃之棄屍古冢繼而婦活公乃誘其父兄訴<lb/>
之官安服其辜人皆義之丁先生女以父亡值艱食凡<lb/>
鬻與豪民焦氏焦婦疾篤命公視之曰若差從公所欲<lb/>
報之公曰但得丁女可矣焦諾之婦安擕女而歸長嫁<lb/>
於汝陽庾氏醫不取利衆醫讓之曰予所重者人命奚<lb/>
以利為利心一萌何異紾臂奪食乎咸愧其言薄㳺河<lb/>
<pb n="KR4d0419_WYG_009-13b"/>
南從者如市謂其徒曰汝輩若依得論語知之為知之<lb/>
不知為不知此兩句便可行醫如孫思邈者亦有所不<lb/>
知若不知為知雖思邈亦不足敬盧氏劉氏各遣子學<lb/>
醫亦令二子說論語人或有疾醫不克痊公至問所服<lb/>
藥曰是也但病深藥未效爾及愈謝之曰非獨此藥亦<lb/>
向者服藥之功也常謂其子從儉曰人與汝有隙病而<lb/>
求治何以處之從儉徐應曰若羊叔子豈酖人者邪公<lb/>
首肯之致仕阿不罕特進在汝州忽暴風疾不語公曰<lb/>
<pb n="KR4d0419_WYG_009-14a"/>
服此藥三日愈十月又病公曰宜吐之後服𤣥明粉半<lb/>
月愈恐来年十月病必復次年如期而病公曰此不須<lb/>
藥過後月十六日寅時無恙上遣太醫庾公来視疾服<lb/>
藥輙斃公曰藥勢太急正不勝邪故也日晡當復甦其<lb/>
二子哀泣求藥不許曰藥能起生人不能起死人翼日<lb/>
寅時特進公斃十一月十六日也河内崔氏子年三十<lb/>
餘病不救將就斂公至曰此已不能藥當針之猶可活<lb/>
其父不信公三針而體温明旦再針而目開七日如故<lb/>
<pb n="KR4d0419_WYG_009-14b"/>
梁縣尉范某傷寒不起公曰六日汗解請藥曰善攻不<lb/>
如善守過五日昏眩左右手無<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>妻子泣謝公熟視之<lb/>
徐笑曰勿驚汗將出矣頃刻汗而愈防禦完顔公問易<lb/>
曰當先理㑹心又問曰以静以誠如水動則濁濁則不<lb/>
能照物王彦明問讀<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>經皆能誦之然臨證切<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>多感<lb/>
何也曰汝但口誦而心不悟譬猶按圗求馬果得馬乎<lb/>
時吉仲器在傍曰學者尚如此況不學者乎於秀老徳<lb/>
老二人處悟禪理太原公處精術數誦古今才人詩得<lb/>
<pb n="KR4d0419_WYG_009-15a"/>
句法平生著述有素問注疑難二十卷本草傷寒歌括<lb/>
各一巻筭術一巻古律詩三百餘篇長短句二百首雜<lb/>
文四十篇辛卯至日召子從儉謂曰早来望氣不祥我<lb/>
數將盡汝勉之過次年二月初八日酉時可免壬辰正<lb/>
月入汝陽山避天兵所臨過㳺騎俘至營中被害皆如<lb/>
所占臨終語妻李氏我平日别無大過惡惟破葛萬賊<lb/>
不能無寃此其遺恨爾死於兵與死於病相去幾何古<lb/>
人視死如歸我死無憾男從儉必在可往求之李氏以<lb/>
<pb n="KR4d0419_WYG_009-15b"/>
遺命入山見從儉曰我豈是要活為汝父所囑今既見<lb/>
汝死無恨矣終於玳瑁寨公始娶山陽張氏生三子長<lb/>
曰從約業進士次早卒季曰從儉再娶馬氏無子再娶<lb/>
李氏一子夭從儉有父風業儒大朝委劉中試諸路精<lb/>
業儒人從儉中平陽選癸卯春將以某月日𦵏狀其父<lb/>
行託所友徳老李子搢求誌諸墓故哀而銘之曰<lb/>
　家世儒業　靡忘厥初　尤所長者　活人之書<lb/>
　葛萬之賊　一掃滅迹　不忍於殺　乃退厥職<lb/>
<pb n="KR4d0419_WYG_009-16a"/>
　遭時之變　潛居月院　左經右史　好學不倦<lb/>
　周流河外　聲震汝海　向風而從　無小無大<lb/>
　有疾則視　得<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>於指　囊中探丸　起人之死<lb/>
　神妙不測　莫善於易　擬議而動　與時消息<lb/>
　恤人之寡　箠撻之下　贖人之孤　備禮而嫁<lb/>
　徳如叔㣲　藥如宋清　宜其有後　不墜家聲<lb/>
　淺土之喪　客於他方　有子克孝　䕶還其鄉<lb/>
　委骨原野　其誰與藏　魂□獨歸　閟此𤣥堂<lb/>
<pb n="KR4d0419_WYG_009-16b"/>
　　　姚子昂宜休齋銘<lb/>
物極則反器滿則覆居安慮危身寵思辱金然眉塢之<lb/>
臍玉刖荆山之足室髙為鬼瞰貨積為盜蓄名不可貪<lb/>
利不可逐宜休宜休以小人之心為君子之腹<lb/>
　　贊<lb/>
　　　中書君贊<lb/>
心乎其畫腹乎其藳雲烟落紙龍蛇揮掃汲冡孔壁殷<lb/>
盤周誥嗟乎孤秦欲窮吾道黔首未愚彼惡先老嗚呼<lb/>
<pb n="KR4d0419_WYG_009-17a"/>
噫嘻天之將喪斯文也吾不得而知之天之未喪斯文<lb/>
也何屑屑乎使中書君而枯槁<lb/>
　　啟<lb/>
　　　郡守段正卿上中書啟<lb/>
某啟伏念職在分符有忝承流之寄權歸造物共推論<lb/>
道之公凡預奬提奚勝慶抃欽惟中書相公經邦偉器<lb/>
佐命元勲自有典刑盖是相門之相一變風雅或覩詩<lb/>
人之詩宰天下思天下之均遇國士以國士而待豈謂<lb/>
<pb n="KR4d0419_WYG_009-17b"/>
吹等之末亦䝉推轂之私然鳬脛續之則憂念雞肋棄<lb/>
之可惜猥辱衮褒之字願為穎脫之錐光耀鄭鄉春回<lb/>
鄒谷某敢不勉所未至求為可知白首效勤不憚執鞭<lb/>
之事赤心圗報寧無結草之功謹奉啟事躬詣台屏陳<lb/>
獻伏惟鈞慈俯賜照察<lb/>
　　　上行省中書啟<lb/>
某啟伏以任尊百揆盖優佐命之勲望峻三台咸仰調<lb/>
元之化逺依大庇倍積歡悰欽惟行省中書相公治世<lb/>
<pb n="KR4d0419_WYG_009-18a"/>
棟梁清時羽翼唐資房杜遂開田口之基漢任良平竞<lb/>
啟卯金之運位常虚左志在圗南方當師渡之朝遽播<lb/>
公歸之詠以申伯之功文武是憲宜鄭武之職父子並<lb/>
為不吐不茹激古人之風無党無偏公天下之選致令<lb/>
庸瑣亦預甄收某暫脫戎行獲膺民寄忝荷璽書之賜<lb/>
重加衮字之褒承乏力州增輝梓里某敢不益堅素守<lb/>
少效㣲勤待用無遺物幸充於狄籠見知則說恩難報<lb/>
於蘇天<lb/>
<pb n="KR4d0419_WYG_009-18b"/>
　　榜<lb/>
　　　段正卿祭孤魂榜<lb/>
易為㳺魂遂著返終之說傳因化魄乃明為厲之由未<lb/>
有所依是誠可恤雖卒歸於㝠漠猶不昧於英靈勿伏<lb/>
道慈曷超幽域願殫欵素冀有感通謹擇某月某日命<lb/>
前上清宫提㸃大師孫景𤣥就某處設黄籙大醮三百<lb/>
六十分位祭一切無主孤魂并各家投壇追薦逺亡近<lb/>
化姻親及收斂暴露骸骨正月十一日安𦵏裒集誦念<lb/>
<pb n="KR4d0419_WYG_009-19a"/>
經文来春正月一日會疏將興法事預戒前期因豈無<lb/>
因有佀樹花之落死猶不死還隨月魄而生尚賴同心<lb/>
共成善果<lb/>
　　　崔仲通祭孤魂榜<lb/>
伏念無可奈何者命歟終歸於盡不得其所而死者奚<lb/>
禍之深義有當為祭而非謟況乃龍蛇嵗在螻蟻生輕<lb/>
或因師旅饑饉之加或在桎梏巖墻之下以棘林為長<lb/>
夜以薪野為佳城京觀非楚子則誰封戰塲無李華而<lb/>
<pb n="KR4d0419_WYG_009-19b"/>
誰弔通願傾誠懇庸蕆浄筵所望上格神休下開𡨕路<lb/>
聞而起起如從夢裏之呼樂且融融皆自隧中而出今<lb/>
請到講三洞寶經提㸃大師孫景𤣥擬於十月下元日<lb/>
就本州神霄宫設黄籙大醮一坐計陳一百二十分位<lb/>
祭河東南路無主孤魂并投壇追薦各家逺年近代姻<lb/>
親同登道岸富如王氏宜輸請命之錢貧似杜家可翦<lb/>
招魂之紙敢希勝侣同結善縁<lb/>
　　　髙平縣瑞雲觀祭孤魂榜<hi>王希及道淵</hi>
<pb n="KR4d0419_WYG_009-20a"/>
伏念縱横血刄之兵毒痡安忍暴露衣薪之野精爽奚<lb/>
歸其生也不辰其死也無地徒有青蝇之弔奚勝黄鳥<lb/>
之哀形可復乎亦莫能於司命魂兮来些或有頼於巫<lb/>
陽所依者人得請於帝豈特融融之樂偏及黄泉抑令<lb/>
鬰鬰之居重見白日尚希善衆同啟䖍心<lb/>
　　　孫講師約束亡靈榜<lb/>
當壇謹按太上法籙修設無上黄籙浄醮薦拔孤魂亡<lb/>
靈等衆夤奉髙真祈求拯濟除巳依科闗奏外誠恐亡<lb/>
<pb n="KR4d0419_WYG_009-20b"/>
人從来未知壇内威儀誤有干犯重遭隂責須至出榜<lb/>
者<lb/>
右具如前今出榜曉示亡靈等衆即聽次第呼召昭與<lb/>
昭齒穆與穆齒無引非族無雜非類其間孝子順孫義<lb/>
夫節婦有新有故有長有幼無相棄背如在左右不臘<lb/>
之虞薦未必馨殺牛之鄰福未必受無求人祀無奪人<lb/>
享無嘯於梁無見於堂善有餘慶惡有餘殃天之施報<lb/>
無異存亡固當率相教戒敬心歸仰領受功徳速求超<lb/>
<pb n="KR4d0419_WYG_009-21a"/>
度無致别有違犯故兹告示各使通知<lb/>
　　　孫講師約束孤魂榜<hi>式同前</hi>
右具如前今出榜曉示孤魂等衆即聽呼召男有男位<lb/>
女有女位無亂人倫無參異類無託物為妖無憑人為<lb/>
祟無逞私憾無尋寃對無呌天無辜無請罰有罪其有<lb/>
强弱相欺貴賤相侮棄義陵上背恩憎主或號或呼或<lb/>
泣或訴或攘或奪或貪或妬輕躁跳梁笑傲狂舞前過<lb/>
未除重犯靈怒永繫幽囚難尋生路固宜率相教戒敬<lb/>
<pb n="KR4d0419_WYG_009-21b"/>
心歸仰欽受符戒速求超度無致别有違犯故兹告示<lb/>
各使通知<lb/>
　　　開元寺重修經閣榜<lb/>
本州開元寺經閣近遭壞刼幸有遺基雖存起廢之心<lb/>
尚賴贊成之力今則度材計費鳩役募工冀我同誠畢<lb/>
兹能事且平地為山尚有往者豈道傍築室獨無成乎<lb/>
髙下隨宜共敞黄金之地廢興有數復来白馬之經徳<lb/>
不妄施福從實受暨善知識結大因縁<lb/>
<pb n="KR4d0419_WYG_009-22a"/>
　　　碧落治平院祝夀榜<lb/>
竊以叢林標準法海津梁開諸佛方便之門證無上菩<lb/>
提之路雖云𢎞教所重報恩今請到因公和尚本院開<lb/>
演圓覺静講為國祈福祝皇帝萬嵗伏願寶厯無疆洪<lb/>
基永固四海享太平之樂百僚崇相讓之風一切有情<lb/>
同登覺岸<lb/>
　　　結冬開講榜<lb/>
伏念海㑹福田忽躍啣經之兔藏隂淨域尋来聽法之<lb/>
<pb n="KR4d0419_WYG_009-22b"/>
雞物尚結縁人何背境本州碧落治平院者近將就毁<lb/>
今復增新欲開重悟之門庸閳大乗之教今請到裕州<lb/>
寶泉山因公和尚結冬開演圓覺静講一百日為國焚<lb/>
修祝延聖夀者勿謂一花五葉止掉葛籐要從萬水千<lb/>
山盡来瓶鉢庶幾善衆咸仰宗風<lb/>
　　　化供榜<lb/>
伏以衲衣雲集共依彌勒之龕魚木雷鳴咸仰如來之<lb/>
粥顧兹香積頼我檀那但學雪峯住山莫訝趙州貪食<lb/>
<pb n="KR4d0419_WYG_009-23a"/>
常念助縁之力敢忘惜福之心幸免負牛頭之糧少望<lb/>
送南臺之米稍能添鉢無愧上堂<lb/>
　　　請益榜<lb/>
竊以鐘鼓聲邊盡入雨花之界鉗鎚手底未施㸃鐵之<lb/>
功不有發明難成頓覺伏惟講主因公和尚維持宗教<lb/>
模範叢林孤如嶺表之雲瑩若波心之月雖長空過鴈<lb/>
不立文字然枯木龍吟無離語言身後茫然莫舉三生<lb/>
之話指箇歇處願揚百丈之風傾落妙音發䝉太衆曲<lb/>
<pb n="KR4d0419_WYG_009-23b"/>
垂慈憫無吝奬提<lb/>
　　　茶榜<lb/>
詩人多識遂留茶苦之名文士滑稽乃立葉嘉之傳豈<lb/>
謂詩情之重或成水厄之憂驛徒致衛公之泉喫不得<lb/>
盧仝之椀今兹團月别其典刑與其强浮泛而體輕孰<lb/>
若自快活而心省甘易回頰枯免搜腸但歸愛惜之家<lb/>
以待合嘗之客<lb/>
　　　設粥榜<lb/>
<pb n="KR4d0419_WYG_009-24a"/>
人方著土舉聞賣劒而買牛嵗雖在申不應乞漿而得<lb/>
酒豈君子之不周急況居者之有積倉轉壑之民之四<lb/>
方者幾矣滿堂之樂如一夫之泣何宜損有餘以補不<lb/>
足<lb/>
　　青詞<lb/>
　　　段正卿祭孤魂青詞<lb/>
民不聊生豈亦自求之禍天無私應盖由所感之誠爰<lb/>
瀝丹悰仰干洪造臣誠惶誠恐頓首頓首伏念臣某立<lb/>
<pb n="KR4d0419_WYG_009-24b"/>
身艱險涉世憂危偶叨五馬之榮承乏三刀之寄欲使<lb/>
化霑逺邇恵及存亡可堪暴露之餘猶在照臨之下念<lb/>
就死之地以無罪而隠焉恐不善之殃所由来者漸矣<lb/>
冀悉宿愆之殄必須大道之依是用精建靈壇䖍修法<lb/>
供肅延羽侣妙繹真科伏望上聖降臨衆真孚佑曲加<lb/>
哀眷開濟𡨕塗出彼黄泉咸賦融融之樂見夫白日罷<lb/>
形鬱鬱之嗟<lb/>
　　　崔仲通祭孤魂青詞<lb/>
<pb n="KR4d0419_WYG_009-25a"/>
民雖易虐寧無就死之寃天豈私親盖有感誠之應輙<lb/>
披丹懇仰瀆𤣥穹伏念臣某遭世艱危脫身荼苦幸延<lb/>
殘喘念及非辜然命之短修皆莫逃其數爾而理有施<lb/>
報何如此其酷邪庶招𡨕漠之魂宜腆馨香之薦謹差<lb/>
榖旦爰敞淨筵萃羽裾之清流繹琳科之祕㫖伏望上<lb/>
真垂佑列聖降臨鑒是哀𠂻錫之嘉貺人生有限卒隨<lb/>
宿草之陳物化無涯妙證落花之果<lb/>
　　　馬子華百日子九成追薦青詞<lb/>
<pb n="KR4d0419_WYG_009-25b"/>
靡瞻匪父奚勝痛割之情不反者時尤切孝思之感輙<lb/>
傾丹欵上瀆𤣥穹伏念臣父命不其延身莫能代向者<lb/>
劬勞之徳今而𡨕漠之靈冀拯迷塗須憑法廕謹因卒<lb/>
哭肅建清壇萃琳宇之勝流演瓊科之祕㫖伏望上真<lb/>
昭格列聖降臨亮是哀𠂻錫之休應多生積釁潛消𤣥<lb/>
籍之書未㧞幽魂並造朱陵之境<lb/>
　　　劉濟之禳烖青詞<lb/>
生不可輕幸遂求安之請應由所感誓殫圖報之誠爰<lb/>
<pb n="KR4d0419_WYG_009-26a"/>
瀝丹悰仰酬洪造伏念臣某内守或戾外邪所侵盖不<lb/>
善於養和敢遽期於勿藥心因黙禱身即小康願惟無<lb/>
妄之烖恐亦自招之咎不依大道曷洗宿愆是用祗建<lb/>
靈場精修法事肅延淨侣妙繹冲科伏冀上聖垂慈衆<lb/>
真孚佑蠲除過責殄息憂虞周濟存亡保寧外内將安<lb/>
將樂不罹六極之凶難終難穹宻賚一門之慶<lb/>
　　　郡守郭彦卿禳蝗青詞<lb/>
民猶艱食幸逢多稼之秋物或為妖欲作穉田之害敢<lb/>
<pb n="KR4d0419_WYG_009-26b"/>
披丹欵仰叩洪私臣某誠惶誠恐頓首頓首伏念時雨<lb/>
既霑嘉苗未實慮失垂成之望夙堅懇禱之誠爰建靈<lb/>
壇䖍修法醮伏冀聖慈眷佑𤣥鑒照臨亮是精𠂻錫之<lb/>
休應遺殃悉殄並無入境之憂和氣潛回永納降康之<lb/>
佑臣無任祈天請聖激切屏營之至謹詞<lb/>
　　　馮裕之析城山祈水設醮青詞<lb/>
民服其業式堅望嵗之心神享者誠聿獲降康之佑肆<lb/>
彼懇欵仰叩明靈臣伏念巖邑遺黎下田薄産切慮隂<lb/>
<pb n="KR4d0419_WYG_009-27a"/>
陽之沴或成乾溢之烖爰即祠宫精修法事仰祈沖佑<lb/>
垂鑒䖍衷雲上於天常沐既霑之澤稼豐於野屢書大<lb/>
有之年<lb/>
　　　裴懐誠禳蝗青詞<lb/>
臣某言民初務本恒深傷稼之憂物或為烖益儆畏天<lb/>
之戒爰輸丹欵預荅洪私臣某伏念攝領郡符疚懐民<lb/>
事雖秋成之在邇柰田害之未除非誠則無以動於神<lb/>
而妖固不足勝夫徳慮嘗在此為之惕然故有事於靈<lb/>
<pb n="KR4d0419_WYG_009-27b"/>
場冀潛垂於嘉應餘殃悉殄並無入境之虞和氣頓回<lb/>
不失有年之望<lb/>
　　　段正卿新居謝荅年豐青詞<lb/>
物其多矣頗酬望嵗之心天實佑之以篤降康之祜肆<lb/>
傾丹欵少荅洪恩伏念臣脫迹戎行分司郡寄所願公<lb/>
私之給仍求中外之安衛公子之居亦既完矣漢良吏<lb/>
之職果能稱乎貴恐難逃憂未嘗歇欲立於無過之地<lb/>
必依夫衆妙之門是用肅命清流䖍修法事仰祈靈鑒<lb/>
<pb n="KR4d0419_WYG_009-28a"/>
俯亮精衷福錫厥民普浹三刀之境慶鍾於後光增萬<lb/>
石之家<lb/>
　　　楊榮追薦母及姪男青詞<lb/>
無母何恃奚勝終慕之懐謂天盖髙未獲孝思之感爰<lb/>
披欵素仰瀆圓靈伏念臣涉世多艱遭家不幸方痛虞<lb/>
丘之樹或憂謝氏之蘭慼恐自貽應如此酷冀悉罪根<lb/>
之洗敢忘道廕之依是用延集羽流肅陳法供仰祈昭<lb/>
鑒俯荅哀悰長夜幽魂早遂往生之果合門殘喘潛消<lb/>
<pb n="KR4d0419_WYG_009-28b"/>
旡妄之烖<lb/>
　　　齋文附<lb/>
事親為大匪母何依徒深瞻望之悲未盡劬勞之報爰<lb/>
陳法醮周濟㝠靈<lb/>
　　　崔時可舉子醮謝青詞<lb/>
皇矣盖髙必以至誠而感居然生子允符吉夢之占爰<lb/>
罄丹悰仰酬洪造伏念臣某幼違慈訓長慕貞<hi>闕</hi>稔經<lb/>
二紀之艱危逺頼一家之餘慶方篤奉先之孝俄膺錫<lb/>
<pb n="KR4d0419_WYG_009-29a"/>
𦙍之祥續莫大焉望不到此難稱生前之報預圖身後<lb/>
之修是用精建靈壇肅陳法供命琳宫之淨侣演瓊笈<lb/>
之沖科仰頼聖慈曲垂嘉祐豈惟見在潛消無妄之烖<lb/>
亦冀未来獲享自求之福<lb/>
　　　秦贅孟贇追薦婦翁青詞<lb/>
業由所履遂分善惡之塗情未能忘故有死生之說輙<lb/>
輸危懇仰叩圓靈臣某系自孟孫出為秦贅緹縈父喪<lb/>
巳修過去之縁衛友母存豫證未来之果謹因誕月肅<lb/>
<pb n="KR4d0419_WYG_009-29b"/>
建靈塲命琳宇之清流繹蘂章之祕㫖伏望上真孚佑<lb/>
列聖降臨俯鑒愚誠式垂嘉貺敬終敬始益堅報徳之<lb/>
心身後身前悉荷降祥之祉<lb/>
　　　孫徳為弟男設醮青詞<lb/>
家道或乖念其親之難保天鑒不逺諒所欲之必從乃<lb/>
罄䖍祈庸償夙願臣某艱危兹乆聚屬不收方懐急難<lb/>
之原仍建求亡之皷居嘗慮此為之泫然俯憐無告之<lb/>
民仰冒盖髙之聽緬惟靈鑒亮是哀衷既夀且康永介<lb/>
<pb n="KR4d0419_WYG_009-30a"/>
一門之慶由中及外均䝉百福之崇<lb/>
　　　郭彦卿謝雨青詞<lb/>
臣某言和氣未回徒切三農之望至誠所感遽霑一溉<lb/>
之恩爰瀝精衷仰酬靈貺臣某叨膺民寄承乏州麾顧<lb/>
多稼之在田柰宻雲而不雨恐因亢沴或害秋成肆伸<lb/>
懇禱之悰即獲休祥之應神之所賜天且不違有開必<lb/>
先式表年登之瑞無徳不報難忘祀典之常<lb/>
　　　崔仲通中元醮青詞<lb/>
<pb n="KR4d0419_WYG_009-30b"/>
天所親者無私惟徳是輔人之應也以實有感必通肆<lb/>
蠲克享之誠仰瀆盖髙之聽伏念臣某幼違真教長昧<lb/>
𤣥風屬百年喪亂之餘當四海毒痡之後艱苦萬狀保<lb/>
存一家上以慰陟屺之恩下以全䑛犢之愛夫何修而<lb/>
致此實莫大之幸焉尚慮過未能亡悔猶可及庶幾獲<lb/>
其終吉敢不為之敬威冀滌罪根依須道廕是用謹差<lb/>
榖旦肅藏浄筵萃羽裾之清流繹琳科之秘㫖伏望上<lb/>
真孚佑列聖降臨荅是精衷錫之嘉貺爰念恢恢之網<lb/>
<pb n="KR4d0419_WYG_009-31a"/>
不失之疎益堅翼翼之心聿懐兹福<lb/>
　　　郭彦卿追薦夫人青詞<lb/>
時往不返恒深逝者之嗟道窮必乖尤切慨然之感肆<lb/>
伸丹悃仰叩𤣥穹伏念臣官以恪居室靡遑處遂致起<lb/>
家之配俄成彌月之栽憂喜相尋禍福莫測事寧免於<lb/>
一失義不容於兩全數實難逃孽恐自作冀悉餘殃之<lb/>
殄敢忘大道之依是用肅建靈壇䖍修法供集琳宫之<lb/>
羽侣繹蘂笈之沖科周濟存亡普安中外伏望上真降<lb/>
<pb n="KR4d0419_WYG_009-31b"/>
鑒列聖垂臨荅是精衷錫之休貺克蕃厥後已符夣姞<lb/>
之徵不及其泉早賦出姜之樂<lb/>
　　　秦氏得子後報謝青詞<lb/>
責已也周猶有求亡之恨應天以實庶幾所欲之從伏<lb/>
念某識昧𤣥風動違真教虞丘蚤嵗遽纒風樹之悲謝<lb/>
氏晚年方覩庭蘭之瑞念常在此為之惕然嗟窮而無<lb/>
告獨四者之民恐積者不善非一朝之故痛自懲而悔<lb/>
過若不及以檢身恩滌罪根仰依道廕謹因榖旦即事<lb/>
<pb n="KR4d0419_WYG_009-32a"/>
靈壇萃羽服之清流繹琳科之祕㫖伏望上真垂祐列<lb/>
聖降慈荅是精誠錫之多祜無後為大免貽不孝之譏<lb/>
由漸而来獲保有餘之慶<lb/>
　　　裴懐誠禳蝗青詞<lb/>
膏澤既濡已有順成之望嘉苗方秀或憂飛孽之烖爰罄<lb/>
丹悰仰干𤣥造臣伏念民服其業稼多於田在三務垂<lb/>
成之功皆八政所先者食慮因貪類有害豐年肆堅懇<lb/>
禱之衷冀速餘殃之殄緬惟靈鑒庸示休徵<lb/>
<pb n="KR4d0419_WYG_009-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　莊靖集巻九<lb/>
</p>
<p>
</p>
  </div>
<div>
                <head>莊靖集巻十</head>
    <p>
<pb n="KR4d0419_WYG_010-1a"/>
欽定四庫全書<lb/>
　莊靖集巻十　　　　　　金　李俊民　撰<lb/>
　　祭文<lb/>
　　　郭彦卿祭蝗文<lb/>
三日為霖巳沐溉枯之渥八月其穫尚虞飛孽之烖方<lb/>
致䖍祈遽䝉嘉應盖以至誠而神感遂使大田之稼多<lb/>
無害有秋敢忘昭報肅陳菲薦仰荅靈休<lb/>
　　　又秋報祝文<lb/>
<pb n="KR4d0419_WYG_010-1b"/>
旱蝗為虐年榖未登肆殫懇禱之誠即獲休徵之應不<lb/>
妨穡事有恤民勞屬大田多稼之秋皆上帝諸神之賜<lb/>
勝妖以徳易儉為豐祗薦菲儀仰酬景貺<lb/>
　　　又湯廟祈雨文<lb/>
亢陽為沴時雨乆愆徒深稼穡之憂未荅雲霓之望神<lb/>
或不祐民何所依肆堅懇禱之誠冀獲休徵之應仰希<lb/>
靈鑒俯亮精衷普垂一溉之恩庸示三登之兆速回和<lb/>
氣宻贊生成尚饗<lb/>
<pb n="KR4d0419_WYG_010-2a"/>
　　　史沖霄祭清源王文<lb/>
導流既東書備明乎禹績祭壇而北禮詳著於周官昔<lb/>
者封侯今而王爵善利於物克長厥靈驅雷叱電以張<lb/>
天之威騰雲致雨以澤地之産不愛其寶故時時而效<lb/>
珍所享者誠宜翼翼而懐福肅陳菲薦仰瀆明靈冀有<lb/>
感通曲垂眷佑<lb/>
　　　設醮祭亡靈文<lb/>
嗟嗟汝靈生非汝有寄此浮世薤露易晞風花易墜倐<lb/>
<pb n="KR4d0419_WYG_010-2b"/>
然而来忽然而逝賀者未巳弔者隨至亡者之魂存者<lb/>
之淚傷心哉隂徳之門或子或孫蘭刈之後有時而生<lb/>
急難之原或弟或兄荆枯之後有時而榮投江為父孝<lb/>
感者女化石為夫思深者婦悲樹之風念親而哀望思<lb/>
之臺欲子之来顔死相繼一家忠義袁死相告一門忠<lb/>
孝嗚呼人之生世如夢一覺其間利害竟亦何校生非<lb/>
所惡死非所好伊誰不然在順其道日月之行慼其来<lb/>
往霜露之降助其悽愴雖在幽𡨕不昧英爽潔我庶羞<lb/>
<pb n="KR4d0419_WYG_010-3a"/>
宜其来享<lb/>
　　　設醮祭孤魂文<lb/>
嗟嗟汝魂生何不辰罹此多難道喪生輕時危命賦夀<lb/>
夭所係將軍一戰同為枯骨㳺魂之變可哀可矜可弔<lb/>
可喭蚯蚓鑽額烏鳶啄面月苦霜白風悲露泫傷心哉<lb/>
時邪命邪何不幸邪蜂蠆之毒邪䲔鯢之戮邪彼氣之<lb/>
竭旗之靡邪彼血之流戈之倒邪泰山之哭虎之猛邪<lb/>
桓山之悲鳥之别邪愛人之官鬼之朴邪為人之役鬼<lb/>
<pb n="KR4d0419_WYG_010-3b"/>
之倀邪枕者之尸誰其封邪㸑者之骸誰其掩邪嗚呼<lb/>
天地之間人為過客能夀幾何各反真宅何者為休何<lb/>
者為戚雖皆人禍亦乃天厄所棲者魄有兆有域所享<lb/>
者徳有黍有稷魂兮不昧宜其来格<lb/>
　　　齋文附<lb/>
擾攘兹乆奚堪血祚之戈暴露者多長嘆衣薪之野今<lb/>
則遺骸既掩旁魄未招欲通幽爽之靈庸致薦修之欵<lb/>
肅陳淨醮周濟𡨕塗<lb/>
<pb n="KR4d0419_WYG_010-4a"/>
　　　崔仲通祭孤魂齋文<lb/>
佳城馬過益增鬱鬱之嗟華表鶴来徒切纍纍之恨諒<lb/>
惟𡨕漠不昧英靈肆陳黄籙之筵為指未陵之路<lb/>
　　疏<lb/>
　　　趙子容之河州贈行紏疏<lb/>
適齊而請難為繼富之周在宋者辭宜有逺行之贐且<lb/>
聞大夫之無者貸豈惟君子則贈以言矧夫易足之亷<lb/>
望有肯來之恵<lb/>
<pb n="KR4d0419_WYG_010-4b"/>
　　　顯真觀重修三門疏<lb/>
昔年樓觀之居幾成而壊今日烟霞之侶既往復来相<lb/>
與合謀共圗起廢今則度材計費鳩役募工尚虞經始<lb/>
之難須借贊成之力敢希信士同結勝縁<lb/>
　　　請楊仲顯同住神霄宫疏<hi>李徳方</hi>
伏念白首鵝經頗媿山隂之士青雲鶴駕望来華表之<lb/>
仙某夙業琳宫近經灰刼所欠煙霞伴侣風月閑人共<lb/>
堅𢎞道之心庸敞棲真之地伏惟先生主張宗教壯觀<lb/>
<pb n="KR4d0419_WYG_010-5a"/>
𤣥門雖所樂者巖居亦何妨於市隠當如修静暫辭蓮<lb/>
社而来那在李真更乞鏡湖之賜幸無固拒曲示光臨<lb/>
　　　請寶泉因長老碧落開講疏<lb/>
一把盖茅便是開山之祖九年面壁豈無立雪之人不<lb/>
舉話頭曷傳心印伏惟堂頭和尚花開震旦雷震叢林<lb/>
每笑古靈放光不許豐于饒舌宜示諄諄提耳之誨以<lb/>
破昏昏無眼之禪行處道塲誰非法器寶泉巖下拈起<lb/>
拄杖便行碧落雲間放下鉢囊且住宜無多讓少振家<lb/>
<pb n="KR4d0419_WYG_010-5b"/>
風<lb/>
　　　留請因老住持碧落治平院疏<lb/>
五葉開時不昧栽松之境一庵破後忽来結草之人但<lb/>
恐縁疎豈求旦過隙光難挽講席易終方惓惓乎法中<lb/>
之王何屑屑乎桑下之戀當須摩頂授記何在擺手便<lb/>
行發藥叢林復萃鉢瓶之衆主張教閾載揚鍾鼓之音<lb/>
少屈髙懐俯從衆望<lb/>
　　　請雲老開堂疏<lb/>
<pb n="KR4d0419_WYG_010-6a"/>
竊以團圞坐上共話無生煩惱林中便覔重悟方悵逹<lb/>
摩去後卻嫌彌勒生遲試拈一瓣之香為闡三乗之教<lb/>
伏惟雲公長老機鋒峻㨗戒行孤髙曾向維摩問禪不<lb/>
許丹霞下著以一則語振祖師將墜之風於萬斯年祝<lb/>
聖主無疆之夀早陞法席佇聽潮音<lb/>
　　　開元寺重修經閣疏<lb/>
刼火騰空忽碎雨花之界業風蕩地漸摧龍藏之基不<lb/>
救其危將歸於盡欲復翬飛之勢必須鳩僝之工見義<lb/>
<pb n="KR4d0419_WYG_010-6b"/>
則為當仁不讓量財助役施雖毛髪之輕隨喜結縁行<lb/>
若丘山之積敢希善衆共啟誠心樂贊其成有光於後<lb/>
　　　張村寺為佛寂滅設齋疏<lb/>
十方蘭若乆為灰刼之塵六祖叢林未覩花開之兆逹<lb/>
摩歸去後彌勒下生遲雖鐵石人皆有向道心於瓦礫<lb/>
中誰是說法者因縁佛事舉似家風暮鼓晨鐘驚破龍<lb/>
蛇之地千山萬水喚回瓶鉢之流<lb/>
　　　史正之酒疏<lb/>
<pb n="KR4d0419_WYG_010-7a"/>
伏念君子有酒既多且㫖衆人皆醉奈何獨醒可以忘<lb/>
憂速宜就飲聊共孔文舉之客坐莫聽劉伯倫之婦言<lb/>
恵然肯来永以為好<lb/>
　　　燕子和重修陽城縣廟學疏<lb/>
能修泮宫魯美僖公之化不毁鄉校鄭髙子産之風天<lb/>
未喪文人能𢎞道本縣文宣王廟梁木將壊仞墻未窺<lb/>
牧兒為薪刈之塲童子無詠歸之地思與衆共期於一<lb/>
新是皆好事者為之未見有力不足者當仁莫讓同氣<lb/>
<pb n="KR4d0419_WYG_010-7b"/>
相求庠序未遑乆仰詩書之治絃歌不絶復還禮義之<lb/>
鄉<lb/>
　　　陵川縣重修廟學疏<hi>郭子昭張仲徳盧仁美</hi>
大成教立共尊百世之師釋奠禮行敢怠二丁之享今<lb/>
則仞墻就毁廟貌無依雖漢之庠序未遑在魯則絃歌<lb/>
不絶大凡被三遷之教者有能用一日之力乎得助者<lb/>
多圖成也易梁其壊矣第形安仰之嗟學果廢邪能免<lb/>
不修之刺儻䝉許可請恵好音<lb/>
<pb n="KR4d0419_WYG_010-8a"/>
　　　本州廟學築墻疏<lb/>
學乆不修幾廢大成之教廟雖如故悉摧萬仞之基時<lb/>
然後興文斯未䘮自行束修以上者豈無一簣之往焉<lb/>
所助者多其成也速敢希同志共力鳩功<lb/>
　　　段正卿西學請劉漢臣疏<lb/>
鄭校不修舉是在城之子鄒舘既假悉為受業之人須<lb/>
鳴其待問之鍾方鼓此入學之篋漢臣殿元先生吾黨<lb/>
領袖士林範模凡一巻而立之師不三年而至於榖行<lb/>
<pb n="KR4d0419_WYG_010-8b"/>
束脩以上者就有道而正焉春暮風雩未遂詠歸之志<lb/>
秋涼燈火㑹看同隊之親無倦發䝉當請主善<lb/>
　　　李君卿藥局㑹疏<lb/>
秦緩未来罕悟膏肓之疾孟孫猶在復何藥石之憂生<lb/>
不可輕命由所飬固嘗媿扁鵲之先見豈徒望叔微之<lb/>
隂功細詳肘後之方共濟籠中之物用雖一粒重若萬<lb/>
金知伯休之價乎守之不貳受康子之饋者達則敢嘗<lb/>
　　　張伯宜藥局疏<lb/>
<pb n="KR4d0419_WYG_010-9a"/>
未精所業猥叨三世之醫欲濟於人賴有萬金之藥豈<lb/>
云小補非敢自私<lb/>
　　　李徳方畫十王糾疏<lb/>
善惡兩途難逃隂責幽明一致各有司存生而上柱國<lb/>
之榮死則南面王之貴不冩尊嚴之像曷伸夤奉之誠<lb/>
尚賴同心共求妙手<lb/>
　　　𦵏枯骨疏<lb/>
禮備後人奚取衣薪之𦵏序迎春孟正宜掩骼之時況<lb/>
<pb n="KR4d0419_WYG_010-9b"/>
乆慘於毒痡尤不堪其暴露可為矜恤當共瘞埋庶為<lb/>
亡魂一同薦拔<lb/>
　　　又<lb/>
禮詳月令具垂掩骼之文辭按離騷尤重招魂之句盖<lb/>
所哀者民命其可後於天時爰收暴露之遺俾反措安<lb/>
之兆且希同志共贊隂功<lb/>
　　　抄簡疏<lb/>
浩浩𤣥穹宻運資生之化㝠㝠長夜良多不返之魂未<lb/>
<pb n="KR4d0419_WYG_010-10a"/>
知所依是誠可憫爰軫薦修之念但無幽贊之人與我<lb/>
同誠畢兹能事<lb/>
　　　抄紙疏<lb/>
焚紙錢而祭唐之遺事用紙衣而𦵏周之儉風習以為<lb/>
常俗莫能易然念鬼神之感豈求享祭之豐不腆㝠財<lb/>
曷伸哀欵庶能周恤須賴勸縁<lb/>
　　　抄經疏<lb/>
譯而為經作者為聖豈惟貫道之器是亦升天之階將<lb/>
<pb n="KR4d0419_WYG_010-10b"/>
有事於靈壇可不資於精業仍希善衆共積隂功<lb/>
　　　陽城縣楊敬之重修太清觀四聖閣疏<lb/>
奕奕靈宫爰敞棲真之地巍巍重構忽揺經始之基不<lb/>
救其危將歸於壊本觀四聖閣者光揚道域威䕶法門<lb/>
厯嵗月而漸深困風雨而就毁欲復翬飛之勢方圖鳩<lb/>
僝之功莫不聞風而恱之多見得道之助者宜堅信向<lb/>
同結勝因香火縁中載肅太清之境鼓鐘聲裏一新華<lb/>
夏之音<lb/>
<pb n="KR4d0419_WYG_010-11a"/>
　　　段正卿請講師孫仲逺疏<lb/>
初罹多故長昧大方雖存恥過之心未有投誠之地不<lb/>
依法廕曷薦愚衷伏惟提㸃大師洞貫𤣥機表儀羽衆<lb/>
謂此道善於利物況其力可以回天咸仰登壇無辭枉<lb/>
駕儻垂恵肯何幸如之<lb/>
　　　喬舜臣酒疏<lb/>
百年能得幾時斗酒可以自勞好向幕天席地縱意所<lb/>
如免使明月清風笑人不飲況值麴蘖事了何妨指㸃<lb/>
<pb n="KR4d0419_WYG_010-11b"/>
索嘗肯令坐上之尊空不比街頭之價貴一時勝友共<lb/>
醉新醅<lb/>
　　　頴陽鎮修宣聖廟疏<lb/>
欲復漢庠雖在未遑之際當思鄭校常存不毁之心念<lb/>
道實在於人𢎞文豈由乎天喪今兹頴士不負孔門舞<lb/>
雩雖有詠歸之風在城尚多挑達之子欲擇采芹之地<lb/>
重修釋菜之儀備禮執經得從兹而北面連年取第庶<lb/>
不減於西城<lb/>
<pb n="KR4d0419_WYG_010-12a"/>
　　表<lb/>
　　　丘和叔析城山祈請聖水表<lb/>
東作西成方著舜耕之土春祈秋報必因禹奠之山盖<lb/>
以享者克誠豈有求而不應臣伏念本境土兼冀壤儉<lb/>
襲晉風小人知稼穡之艱大旱有雲霓之望神或不祐<lb/>
嵗何以登肆堅懇禱之悰冀速休徴之應緬惟靈鑒荅<lb/>
是精衷雨不失時以畢三農之務祀有常典仰酬一溉<lb/>
之恩<lb/>
<pb n="KR4d0419_WYG_010-12b"/>
　　　馮裕之析城山祈請聖水表<lb/>
三代以還咸仰配天之澤百世而下猶多戴舊之民凡<lb/>
致䖍祈必䝉嘉祐伏念臣某職專奉上志切憂時室家<lb/>
襲晉儉之風稼穡闢舜耕之壤慮因旱虐有害秋成是<lb/>
用謹請靈宮肅伸懇禱仰希昭鑒俯荅精衷應若桑林<lb/>
咸沐溉枯之渥祀如那首敢忘降福之私<lb/>
　　上梁文<lb/>
　　　髙平縣宣聖廟上梁文<lb/>
<pb n="KR4d0419_WYG_010-13a"/>
百世大成之教將喪於天二丁釋奠之儀欲行無地庶<lb/>
幾見聖須頼有功況河東人物之豪在長平朱紫者半<lb/>
憫其梁木易壊仞墻未闚悉存起廢之心方屬未遑之<lb/>
際而乃度材計費鳩役募工於時則咸謂之迂而為之<lb/>
猶賢乎已㸃因言志必期春暮之風符欲讀書奚待秋<lb/>
涼之雨所望入其門見宗廟之美升其堂聞絲竹之音<lb/>
今則畚鍤具陳斧斤告畢謹差榖旦爰舉虹梁因採歡<lb/>
謡式揚善頌<lb/>
<pb n="KR4d0419_WYG_010-13b"/>
　抛梁東比屋衣冠似魯中二十餘年荆棘地一朝刮<lb/>
　目見華風<lb/>
　抛梁西水漫城根欲斷時不見向来挑逹子盡為市<lb/>
　上買書兒<lb/>
　抛梁南謾說中牟異政三何似此開㳺學路流為萬<lb/>
　古作名談<lb/>
　抛梁北路從闢後無楊墨琴堂美化及民新吏事方<lb/>
　知有儒術<lb/>
<pb n="KR4d0419_WYG_010-14a"/>
　抛梁上吾道隨時有消長邇来門户爭相髙要取人<lb/>
　間卿與相<lb/>
　抛梁下往日蔬園今學舎不遇當年董仲舒誰為後<lb/>
　世修書者<lb/>
伏願上梁之後家家爼豆處處絃歌政誇令尹之新人<lb/>
有君子之行不獨文翁之郡學亦能興抑令子産之鄉<lb/>
校無敢毁<lb/>
　　　湯廟上梁文<lb/>
<pb n="KR4d0419_WYG_010-14b"/>
禮莫重於祭神所依者人享以克誠思戴商者乆矣放<lb/>
而不祀肯與葛為鄰哉肆堅肅敬之心爰敞奉安之地<lb/>
五丁為之戮力百鬼為之駿奔奕奕而新巍巍乎大庸<lb/>
俟斧斤之畢具修俎豆之容不日而成盖天所佑今則<lb/>
謹涓榖旦肇舉虹梁因採民謡式揚善頌<lb/>
　抛梁東人物熙熙樂土中了郤公田無箇事豚蹄豆<lb/>
　酒慶年豐<lb/>
　抛梁西人事天時一旦回佇聽春雷起驚蟄世間翹<lb/>
<pb n="KR4d0419_WYG_010-15a"/>
　首望雲霓<lb/>
　抛梁南四面山光滴翠嵐惟有新城嘉潤地休功美<lb/>
　利與天參<lb/>
　抛梁北宅土芒芒咸仰徳慘舒一氣兩儀間無物不<lb/>
　資神妙力<lb/>
　抛梁上峻宇淩空雄且壯春祈秋報有常時靈貺應<lb/>
　人如影響<lb/>
　抛梁下吹簫擊鼓農桑社百靈受職風雨時萬頃連<lb/>
<pb n="KR4d0419_WYG_010-15b"/>
　雲看多稼<lb/>
伏願上梁之後俗化衣冠人離塗炭澤被九圍之逺禮<lb/>
還三代之初精意感通慄慄桑林之事歡聲歌誦洋洋<lb/>
那首之詩<lb/>
　　　神霄宫上梁文<lb/>
金碧朝真之地刼火所焚斧斤起廢之人家風猶在方<lb/>
圗鳩僝俄覩翬飛莫不聞風而喜之未見有力不足者<lb/>
告成有日當落霞孤鶩之秋㑹集如雲盡佩玉鳴鸞之<lb/>
<pb n="KR4d0419_WYG_010-16a"/>
侣謹涓榖旦爰舉虹梁因採歡謡式揚善訟<lb/>
　抛梁東萬象咸歸道域中靈宇巋然還舊觀共為鼻<lb/>
　祖立𤣥風<lb/>
　抛梁西成壊須知自有時技癢逰人休疥壁留為君<lb/>
　子㸔花題<lb/>
　抛梁南輦玉夷荒共結庵絳帕䝉頭多少衆從今剔<lb/>
　耳聽𤣥談<lb/>
　抛梁北清髙地位仙凡隔天風吹散步虚聲化鶴時<lb/>
<pb n="KR4d0419_WYG_010-16b"/>
　来千嵗客<lb/>
　抛梁上冠劒登壇環珮響門外黄塵不見山致身福<lb/>
　地何蕭爽<lb/>
　抛梁下人物山隂隨所化不須更覔換鵝書手内黄<lb/>
　庭皆自冩<lb/>
伏願上梁之後地天交泰神鬼䕶持徐甲復来不憚掃<lb/>
除之役可元再出一新香火之縁<lb/>
　　　錦堂上梁文<lb/>
<pb n="KR4d0419_WYG_010-17a"/>
徳邁于公素有髙門之望賢如晏子欲更近市之居此<lb/>
心所安乃卜既吉爰即鳴珂之里以新衣錦之堂為天<lb/>
下士欲得萬間在大丈夫安事一室象盖取諸大壯歌<lb/>
載播于斯干巳許王翰為鄰將見許伯入第謹涓吉日<lb/>
肇舉修梁因採歡謡式揚善頌<lb/>
　抛梁東崇構巍巍聳碧空天際浮雲風捲盡放教逺<lb/>
　岫列窓中<lb/>
　抛梁西落霞孤鶩與齊飛扶揺萬里垂天翼肯向枝<lb/>
<pb n="KR4d0419_WYG_010-17b"/>
　巢借一棲<lb/>
　抛梁南百屋堆錢不可貪何如養取閑中趣漸漸佳<lb/>
　如食蔗甘<lb/>
　抛梁北歸意濃於山有色故鄉曾見幾人還多少朱<lb/>
　門鎖空宅<lb/>
　抛梁上子子孫孫枝葉壯不知更有貴甥誰能與外<lb/>
　家成宅相<lb/>
　抛梁下壁上尤堪三絶畫更將黄巻教兒童學取鄴<lb/>
<pb n="KR4d0419_WYG_010-18a"/>
　侯書滿架<lb/>
伏願上梁以後門闌多喜家道克昌鬼神為之䕶持民<lb/>
物於此安逸豈止梁間之燕咸賀其成抑令屋上之烏<lb/>
皆知所止<lb/>
　　　崇安寺重修三門上梁文<hi>僧圓勝</hi>
嵗月既遷乆曠莊嚴之境家風不墜大開方便之門結<lb/>
十方隨喜縁種三生無量福恃者衆力期於一新使檀<lb/>
越如此用心欲衲子有箇歇處謹㳙吉日肇舉修梁因<lb/>
<pb n="KR4d0419_WYG_010-18b"/>
採歡謠式形美頌<lb/>
　抛梁東一旦精藍掃地空誰似崇安能起廢聖人門<lb/>
　戸見重重<lb/>
　抛梁西横峯側嶺䕶招提卻還舊觀淩霄漢氣厭龍<lb/>
　門一望低<lb/>
　抛梁南瓶鉢生涯共一龕試問龍蛇今幾種前三三<lb/>
　與後三三<lb/>
　抛梁北色即是空空即色有時天女散天花莫認毗<lb/>
<pb n="KR4d0419_WYG_010-19a"/>
　耶居士室<lb/>
　抛梁上一榻茶煙小方丈幾年面壁少林師肯向人<lb/>
　前呈伎倆<lb/>
　抛梁下山林所在皆蓮社此心安處便宜休銷得盖<lb/>
　頭茅一把<lb/>
伏願上梁已後永光法界不墮刼灰看取佛堂放光且<lb/>
為道塲起本金得長者之布日日而興衣自祖師而傳<lb/>
源源不絶<lb/>
<pb n="KR4d0419_WYG_010-19b"/>
　　　髙平顯真觀三門上梁文<hi>郜志淵</hi>
瓦礫積年未敞棲真之地斧斤一旦共為起廢之人時<lb/>
然後興應者如響同力莫不相濟下手惟嫌太遲得助<lb/>
者多能事將畢謹差榖旦爰舉虹梁因採歡謠式形善<lb/>
頌<lb/>
　抛梁東壯觀𤣥門似有功幽事不妨清淨念便從林<lb/>
　下立家風<lb/>
　抛梁西看破棲霞不肯棲别為道塲重起本紅塵背<lb/>
<pb n="KR4d0419_WYG_010-20a"/>
　鏡笑人迷<lb/>
　抛梁南杖屨山林處處庵但結卧龍岡下伴不須海<lb/>
　上覔仙龕<lb/>
　抛梁北地位清髙風雨隔一朝白日上青天得道旌<lb/>
　陽人不識<lb/>
　抛梁上有作有為俱是妄問君何處是真逰試向仙<lb/>
　翁山下望<lb/>
　抛梁下蕭爽殘年香火社姓名今已籍丹臺空界時<lb/>
<pb n="KR4d0419_WYG_010-20b"/>
　来鸞鶴駕<lb/>
伏願上梁巳後羽衣雲集宗教日崇不羨陶家隠居如<lb/>
在壺公謫處靈宫載肅盖多星斗之臨厯刼長存自有<lb/>
鬼神之䕶<lb/>
　　雜著<lb/>
　　　龜鏡山人陳時發屏風<lb/>
道尊孔氏妙窺三絶之編市隠君平坐閱百錢之肆在<lb/>
憂患而作者其精㣲之教乎儻學者加以數年則愚者<lb/>
<pb n="KR4d0419_WYG_010-21a"/>
必有一得龜鏡角折五鹿閣束九師以變者為占其應<lb/>
也如響滕公之室屈子之居晉隗昭之索金漢張伯之<lb/>
懐璧知来者逆情見乎辭筮而不從動則有悔莫靈如<lb/>
卦定因三畫之吞或泄此書未免六丁之取盖有聖人<lb/>
之道以斷天下之疑秦鏡雖亡幸斯文之未喪楚龜巳<lb/>
朽頼其䇿之無遺問而以言瀆則不告<lb/>
　　　副元帥討亂臣諭將士<lb/>
伊慼自貽乆露滔天之惡帝徳乃大尚寛棄市之刑儻<lb/>
<pb n="KR4d0419_WYG_010-21b"/>
滋蔓而不除將噬臍其難悔某官某誘竊戎柄包藏禍<lb/>
心飛書構亂華之夷詭計為奔軍之將幸免崇山之外<lb/>
放敢兆蕭墻之内憂衆叛親離人怨神怒雖欲不忌器<lb/>
而投䑕或恐以蹊田而奪牛若執小嫌有傷大義忠於<lb/>
為國奮不顧身少正兩觀之誅彼自取爾趙盾一字之<lb/>
貶我其免乎無為彼先勉出乃力<lb/>
　　　道藏經後<lb/>
洪惟𤣥祖逺振宗風垂三洞之靈文演一真之妙理要<lb/>
<pb n="KR4d0419_WYG_010-22a"/>
使學仙之子咸與道俱尚憂誤讀之人或遭隂責宜新<lb/>
刋正用廣流傳<lb/>
　　　劾張唐臣酒過<lb/>
欲解憂於杜康佳期難遇俄立威於甯越和氣有傷民<lb/>
自速辜酒以為禮序㸃揚觶而語杜蕢厯階而升罰以<lb/>
兕觥脅以童羖被醉不臧縱意所如受爵不讓多言數<lb/>
窮登牀而忤鄭公脫靴而忿力士鴟夷過左阿君之家<lb/>
沐猴舞平恩侯之第自以為適不知敗徳自以為真不<lb/>
<pb n="KR4d0419_WYG_010-22b"/>
知喪身至有汝陽涎流公孫腹溢賀監眼花夷吾舌出<lb/>
未歌驪駒先賦相䑕犯朱虚之令激灌夫之怒拳安劉<lb/>
伶之肋㡌脫張旭之頂曵墮地之遐罵到官之鄭不聞<lb/>
南康之納狂客不見後閣之遣窮賔在側雖有二豪所<lb/>
指豈惟十手醉猶未醒死而復甦初逐武坐之蝇便可<lb/>
去矣誰謂宋門之犬如此惡邪仰天而呼烏烏向空而<lb/>
書咄咄幾年程普方思公瑾之交一旦楚元罷設穆生<lb/>
之醴宜加薄責用儆非彛盍省前愆勿貽後患<lb/>
<pb n="KR4d0419_WYG_010-23a"/>
　　　酒檄<hi>山堂酒不至戯檄以督之</hi>
人生貴在意適我輩況復情鍾念樂事之難并須同欲<lb/>
之相濟山堂主人作真率會鬬見在身掉船尋賀老於<lb/>
稽山齎具邀淵明於栗里盜甕而飲者醉指瓶而索者<lb/>
嘗伶婦無言宋犬不吠乃有忘形爾汝痛讀離騷了一<lb/>
生於蟹螯視二豪如蜾蠃以其無公田而種秫故不待<lb/>
酉嵗而乞漿莫謂寧逢惡賔亦可便稱名士獨不與李<lb/>
將軍為地方且共江諮議論兵徒使汝陽涎流想見子<lb/>
<pb n="KR4d0419_WYG_010-23b"/>
幼耳熱酲猶未解釀可速傾得到於齊請鑒青州之事<lb/>
或薄如魯未免邯鄲之圍恵而不傷吝則有悔余言不<lb/>
食衆怒難犯<lb/>
　　　焚問舎劵<lb/>
髙堂主人好客不倦肇開東閣大闢南舘坐上簪盍户<lb/>
外屨滿客有趑趄而不獲進者乃持問舎之劵而見焉<lb/>
其文曰百尺樓前問舎萬人海裏藏身誰念入室相如<lb/>
四壁徒立自笑移居東野一物全無略敘幽懐勿嫌多<lb/>
<pb n="KR4d0419_WYG_010-24a"/>
事不欲起樓背山借宅種竹當門蓺蘭開徑訪菊不欲<lb/>
犬吠於門梟鳴於木鬼嘯於梁鼠穿於屋所望取友必<lb/>
端序賔以賢屣為粲倒席因賈前鄒不可不迎枚不可<lb/>
不延醴如楚設榻似陳懸無使籍恥臣蔣雲羞吏宣諤<lb/>
諤者去唯唯者来紆餘者恱卓犖者哀豈樂正子後長<lb/>
者而不見而燕昭能自隗始而築黄金之臺乎主人讀<lb/>
畢怒而投之地客懐歸以語鶴鳴鶴鳴曰吁夫心契則<lb/>
言入目擊則道存豈不見鳥能擇木木豈能擇鳥哉子<lb/>
<pb n="KR4d0419_WYG_010-24b"/>
欲以垂雲之翼投覆卵之巢其可邪乃取其劵而焚之<lb/>
客於是浩然長往不數日主人及於禍而客免焉<lb/>
　　　求田<lb/>
願為聖人氓但得一㕓田大庇天下士安用萬間屋我<lb/>
館既定我鄰既卜人夀幾何生理易足約以自處能者<lb/>
養福非敢望設醴楚元指囷魯肅馮驩食魚子思餽肉<lb/>
乃有鄭相葫蘆薛公苜蓿隂將軍之葱葉麥飯石季倫<lb/>
之萍虀豆粥吏部公之藜莧天隨生之杞菊商山隠士<lb/>
<pb n="KR4d0419_WYG_010-25a"/>
之紫芝少陵野老之黄獨請學為圃中有樊遲之禄至<lb/>
於華元羊羮庾恱鴞炙監州螃蠏典籖熊白雖不至於<lb/>
嗟来而客不可以不速盖在人者己所不為在己者人<lb/>
所不欲以小人之心為君子之腹是則釜不須轑鼎不<lb/>
須覆犬不須吠蝇不須逐無事而食有靦面目噫忘其<lb/>
朶頤之凶以養吾之老饕何其耐辱<lb/>
　　　悼犬<lb/>
　　　　家有畜犬始善終惡衆勸烹之姑息間其惡<lb/>
<pb n="KR4d0419_WYG_010-25b"/>
　　　　彌甚戊戍秋烹以饗衆衆意頗快獨惻然悼<lb/>
　　　　之<lb/>
非土性而畜常戒於書祖陽氣而烹敢違於禮生豈不<lb/>
好禍皆自求爾心則獸心食者人食其志不如槃瓠其<lb/>
力不及韓盧盜如在齊吠如在桀楚人之井為汝溺宋<lb/>
人之酒為汝酸孝子為之去妻里媪為之逐婦徐勉不<lb/>
敢以還宅楊布不敢以易衣饑則乞憐飽則反噬不敬<lb/>
而養雖猛何為稍能聽指跟於蕭何自可得終老於栢<lb/>
<pb n="KR4d0419_WYG_010-26a"/>
直孔門弟子寧無弊盖之思噲等少年爭効鼓刀之勇<lb/>
有此行者其能免乎盖與衆而棄之豈無故而殺者雖<lb/>
然逐兔難忘上蔡之情可柰嗾獒終速桃園之禍<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0419_WYG_010-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　莊靖集巻十<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲溪居士集巻十一</head>
    <p>
<pb n="KR4d0108_WYG_011-1a"/>
欽定四庫全書<lb/>
　雲溪居士集巻十一　　　　宋　華鎮　撰<lb/>
　　今體詩<hi>五言排律十二首</hi>
　　　元夕<lb/>
節物隨時好元宵興味多常年苦風雨今夕偶晴和天<lb/>
宇消氛翳星華浸月波六街紛合遝兩觀迥嵳峩平昔<lb/>
財多裕歡心慮靡他深沈閉閬苑窈窕引巫娥百斛澄<lb/>
瑶碧千枝列芰荷珠咽激清脆霓袖競婆娑頡頏將雛<lb/>
<pb n="KR4d0108_WYG_011-1b"/>
態緜蠻命友歌涓涓催急箭殷殷尚鳴鼉縹緲飛華幰<lb/>
丁東振寳珂東西歴登覽南北遞經過不惜雲罍罄祗<lb/>
看牛影俄恨無夸父足擬擲魯陽戈出入心忘計晨昬<lb/>
用有那佳時徒共樂歡事不同科牽率調絃管安排具<lb/>
綺羅有虞虗腹餒那作醉顔<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>不見三千履難逢十二<lb/>
梭寂寥塵陌上誰問夜如何<lb/>
　　　贈越倅胡郎中<lb/>
天上元宵後中階瑞氣豪乾坤扶睿哲山嶽孕英髦識<lb/>
<pb n="KR4d0108_WYG_011-2a"/>
量東溟闊才華北斗髙序遷登半刺清選陟諸曹慶旦<lb/>
回新律邦人薦壽醪椿齡祈永固榮應吕䖍刀<lb/>
　　　寄焦公澤<lb/>
身世旋蓬轉年華激矢忙漂流輕楚越契濶昜參商竊<lb/>
預三千日行幾二十霜金聲留逸響玉潤有餘光仕路<lb/>
雖叨踐心蹊未敢荒軒昂遺俗物感激企前芳燕雀驚<lb/>
鴻鵠鴟鳶嚇鳯凰傾都無孟子通國毁匡章曽席雖云<lb/>
逺韓門未見忘鑠金頻減價投杼幾循牆素履㣲難任<lb/>
<pb n="KR4d0108_WYG_011-2b"/>
流言衆覺强箴言曽展轉攻鼓或相將睠想周賔裔來<lb/>
居禹計鄉一門如旅燕三世寄飛梁何地逢遺秉誰垣<lb/>
有樹桑釡魚時肖范儲石毎矜揚儒術資斑見鄉評假<lb/>
寸長芹藜經伏臘蘋藻備烝嘗紵絮虧冬褐丹鉛薄曉<lb/>
粧晚蟬無重翼瀌雪有驕陽唐彀虗曽入齊飛宛未翔<lb/>
十年勞俛仰三釡足凄凉懐刺終思重車塵舊恥望有<lb/>
慙猗頓富徒效老萊裝曲表求端影奔車倚怒螳力㣲<lb/>
甘黽勉道拙分摧藏好惡鄉人僻風波世路常棘薪今<lb/>
<pb n="KR4d0108_WYG_011-3a"/>
合重𤓰蔓昔還傷頰舌知無補絲桐或可量未教輕割<lb/>
席庶復許升堂<lb/>
　　　送湖南運判張朝散<lb/>
豳野葽含秀周朝麥薦新秪園纔浴像嵩嶽復凝神鵲<lb/>
印天休裔書林世貴人江山分秀氣珪璧粉天真三篋<lb/>
傳遺緒前籌起逸塵人間欣得瑞席上藹為珍平歩㳺<lb/>
英彀長驅歴要津星軺聊按指元鼎佇經綸熊夢祥占<lb/>
日斑衣色養辰雲鵬方萬里海鶴本千春<lb/>
<pb n="KR4d0108_WYG_011-3b"/>
　　　壽蔡大資<lb/>
徳緒先流慶髙門早誕賢星杓方歴次羲馭欲周天博<lb/>
大天殊禀髙明道有傳逢原從左右中禮在周旋網轄<lb/>
提攜早樞機委寄專先猷重有作廟筭逺無前避寵辭<lb/>
帷幄分華出澗瀍條流圖外事談笑握中權吏膽銷精<lb/>
宻民心適静便斾閒清洛日牙聳碧嵩烟世路觀無跡<lb/>
神機體善淵絃歌隨絳帳筆削起韋編已覺留司乆彌<lb/>
増注想堅鈞衡終所倚衮繡佇來還今日知祈禱靈椿<lb/>
<pb n="KR4d0108_WYG_011-4a"/>
比大年<lb/>
　　　水壁<lb/>
　　　　江南曹生畫壁在髙郵禪居寺三壁為澄瀾<lb/>
　　　　輕波二壁為驚駭之勢<lb/>
畫手聞曹覇伊人豈裔孫窮神邈江海遺迹在牆垣發<lb/>
地驚濤起扶椽疊浪翻來非自胥怒去不為鯨吞咫尺<lb/>
重淵險尋常萬里犇氣疑烝宇宙勢欲浸乾坤但見揮<lb/>
長筆誰能測巨源汪洋須駭矚窪突幾驚捫湛湛將澄<lb/>
<pb n="KR4d0108_WYG_011-4b"/>
處悠悠疊細痕輕颸掠伊洛濶岸漫湘沅怒勢功尤壯<lb/>
飛瀾地欲掀滄溟擁神島窮髪運㳺鵾槃礴應無顧安<lb/>
排自有門夙成參造化無用契胚渾歳乆人雖逺塵侵<lb/>
墨未昏依稀逢海若髣髴吊湘魂倦客縈多累乘桴特<lb/>
未援時來觀浩蕩聊用滌塵煩莫使蝸涎蠧常令墨妙<lb/>
存不勞浮渤澥已似陟崑崙<lb/>
　　　送新廣西提刑曹司勲<lb/>
勲業平陽重才華子建先髙風延世濟大筆得家傳事<lb/>
<pb n="KR4d0108_WYG_011-5a"/>
至皆㳺刃辭新盡應弦從容登桂籍慷慨躐英躔不下<lb/>
文彌蔚曽磨質更堅鵷鴻傾義路旒扆賞辭編善誘恢<lb/>
師範良圖<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>幕蓮雄鳴聲濶逹髙舉勢騰騫中外資裁<lb/>
制交遊喜薦延入趨蘭省祕出擁繡衣鮮封域三苗舊<lb/>
江山五嶺連楚風輕有素蠻俗混難銓飛輓歸豐羨經<lb/>
營出静便霜威嚴不試鏡照朗無前玉石胷中判龍虵<lb/>
度外捐㝠心投至理寓興起新篇不羡懐沙潔羞稱賦<lb/>
鵩賢團茆方息駕隱几欲忘筌杯水澄朝彩爐香炷乆<lb/>
<pb n="KR4d0108_WYG_011-5b"/>
烟有餘論墨妙無問及筳篿華實湖湘外聲名日月邉<lb/>
泥封俄迅激竹律未周旋畏景明流石薫飈穆汛絃星<lb/>
車躔嶺徼虎節起湘川雨露恩無外乾坤施不偏逺民<lb/>
傷側陋天子重生全桂水秦開郡琁璣舜繼年平反須<lb/>
利器跋履屈華韉賤子曽昻首清途想側肩希聲元寂<lb/>
寞坦履素蹁躚世路誰為偶臺僚竊備員機心寜及俗<lb/>
直道尚侔天宜幞為郎被難加出將鞭神棲南郭隱心<lb/>
醉北窓眠大匠㣲無棄幽芳早見搴斵輪慙妙手傾盖<lb/>
<pb n="KR4d0108_WYG_011-6a"/>
勝華顛莫叱王遵馭空矜郭泰船雲移難就䕃蟻慕漫<lb/>
求羶越嶠暄凉異周班旦莫聨行看踐槐棘應紀紉蘭<lb/>
荃<lb/>
　　　魚戯動新荷<lb/>
風日向清和㳺魚水面多逶迤浮巨壑揺漾動新荷宻<lb/>
倚纎茄<hi>按茄爾雅釋草荷芙蕖其莖茄原本作葭誤</hi>轉輕翻緑影俄參差吹<lb/>
弱藻㶑灧起㣲波躍躍同盈沼洋洋類舞河因知濠上<lb/>
意不羨越溪歌<lb/>
<pb n="KR4d0108_WYG_011-6b"/>
　　　嶧陽孤桐<lb/>
大樂潛生氣徐方暗結融嶧陽鍾異物山木得孤桐特<lb/>
榦千尋聳清隂十畆豐夜聲通渤澥午影到崆峒雨露<lb/>
偏垂徳隂陽曲致工和音來象外懿質孕區中不羨樗<lb/>
無用常卑桂有叢人期瞻舜日自信逹堯聰動植奚難<lb/>
感神明庶可通鏗鏘雖固有翦拂未曽蒙合梓纔知美<lb/>
絃絲乃見功名嘗叨禹紀材實待䕫攻埋沒如邕爨栽<lb/>
培異楚宫山禽曽不識丹鳯毎來同沆瀣凝朝氣滄凉<lb/>
<pb n="KR4d0108_WYG_011-7a"/>
汎曉曈發揚羞谷黍疎散愧江楓誓與簫韶並寜隨厯<lb/>
草空儻教承搏拊焉敢避磨礲功用施清廟聲華發大<lb/>
東知音何以報願為奏南風<lb/>
　　　送越州僉判徐狀元赴闕<lb/>
彼美司刑士言辭越幕賔斑衣登彩舫羅袖擁雕輪重<lb/>
過千年㑹輕捐萬壑春拂檣風習習汎楫水鱗鱗仰念<lb/>
當朝律髙還治古淳嘉猷皆建置弊法不因循食餅無<lb/>
容畫觀龍必貴真進賢非積累懐寳免湮淪徒歩升黄<lb/>
<pb n="KR4d0108_WYG_011-7b"/>
閣元台出渭濵昔年書舊史今日在嚴宸志士休歌鳳<lb/>
鴻儒罷泣麟不愁長待價祗恐未能仁盛世當千士明<lb/>
公第一人詞場無大敵桂苑絶前塵雅譽多材藝雄居<lb/>
要路津規為真大器薦擢昜常倫紺髪年方壯清光日<lb/>
向親横飛朝鼎鼐跬歩職絲綸學問功無愧經綸志必<lb/>
伸善將兼海内澤可下天民既得風雲便應為柱石臣<lb/>
已知材似杞惟貴夀如椿猥似卑凡質同居晏粲辰問<lb/>
年雖魯衛語士迺齊秦敢謂苗堪揠惟知竹有筠毛公<lb/>
<pb n="KR4d0108_WYG_011-8a"/>
方喜檄原憲不憂貧春至寜栽柳秋來未憶蓴况逢春<lb/>
眼見何慮白頭新戮力尊賢軌虗懐慕徳鄰願言登左<lb/>
右無或棄輪囷<lb/>
　　　送越倅胡郎中入京<lb/>
雄鎮揚州域前聞越絶靈天文直牛女地勢壓滄溟覇<lb/>
業雖陳迹王圖乃舊經遺風終樸素彌世慎儀刑紆綬<lb/>
皆英彀乘軒盡徳馨迄今無僭濫自古底安寜碩徳居<lb/>
華旦清資應列星司城新進秩<hi>原注時初改職方郎中</hi>别乘舊揚<lb/>
<pb n="KR4d0108_WYG_011-8b"/>
軨<hi>原注公前任秦州通判</hi>妙譽髙藩翰嘉名藹闕廷自堪剖符竹<lb/>
猶此駕簈篂裨替無遺恨平反得所聽威儀嚴肅穆文<lb/>
雅焕青熒裁决真穿縞經綸甚建瓴屬城嘗乏守茂績<lb/>
可書屏<hi>原注公兩權潤州一至湖州皆有政聲</hi>完士終何感丹心獨願銘<lb/>
淪理脱呉阪知賞謬柯亭<hi>原注公前秋監試鎮幸中選遂即塵忝</hi>述業知<lb/>
睎驥多聞媿識鼮成風非匠石合舞謝庖丁濫擬窺場<lb/>
藿叨曽食野苹禹門俄暴鬛陶夢輒摧翎捧檄終堪喜<lb/>
彈冠詎可停未能餐沆瀣安敢卧清泠山藪容樗櫟川<lb/>
<pb n="KR4d0108_WYG_011-9a"/>
河納渭涇不教長在澗還許預充庭破竹期迎刃提刀<lb/>
更發硎有縁重奮迅何慮復伶俜穏歩封崤底長驅過<lb/>
井陘旋瞻丹闕鳯宻覯寳階蓂先哲猶嘲白㣲才乃拾<lb/>
青既霑新籍桂無負故囊螢寒谷逢陽律幽姿得震霆<lb/>
心誠期秉石蹤跡免如萍矩範茲親覿徽音此竊聆執<lb/>
鞭欣有自整駕恨難扃杯水遮琱轡壺漿擁彩舲鳴鉦<lb/>
發蘭沚疊鼓起蘋汀龐驥雖云展黄陂未昜形䖍刀方<lb/>
電發孔榻任塵㝠佇見宵人仗行觀病者醒馳心逐旌<lb/>
<pb n="KR4d0108_WYG_011-9b"/>
斾引領矚郊坰<lb/>
　　　送湖南提舉梁朝散<lb/>
公族流芳逺侯門積慶長玉田收地寳蘭畹毓天香岐<lb/>
嶷英姿妙魁梧徳宇强嶽靈分秀氣昴宿注祥光世濟<lb/>
居彌厚官成動有章題輿髙右陜持節重西湘二九朝<lb/>
陽永中秋夕月凉誕彌迎節至嘉慶肆筵芳檀篆金為<lb/>
鼎榴花玉作觴願言齊鶴夀平歩冠鵷行<lb/>
</p>
<p>
</p>
  </div>
</body>
</text>
</TEI>
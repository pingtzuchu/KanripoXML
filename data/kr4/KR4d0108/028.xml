<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲溪居士集巻二十八</head>
    <p>
<pb n="KR4d0108_WYG_028-1a"/>
欽定四庫全書<lb/>
　雲溪居士集巻二十八　　　宋　華鎮　撰<lb/>
　　記<hi>七首</hi>
　　　杭州西湖李氏果育齋記<lb/>
夫流而為江河蒸而為雲雨經乎中國放乎四海者水<lb/>
之為物也方其出於懸崖仄石之下則乘航之力韜乎<lb/>
濫觴之小不測之勢藏乎一勺之多雖魚蝦萍藻未或<lb/>
有所容焉又況生蛟龍殖貨財者乎非其材之㣲而不<lb/>
<pb n="KR4d0108_WYG_028-1b"/>
能與於此也沉涵韜晦所以養其源而已葢其源大則<lb/>
其流廣乃若未能盈科而驟以行險者適足以喪其源<lb/>
也人之成性也如是故昜以山下出泉之象謂之䝉而<lb/>
繫以辭曰君子以果行育徳葢以䝉果行則行無不周<lb/>
以䝉育徳則徳無不崇徳成於内而行成於外者巻而<lb/>
懐之以獨善其身孔孟之疇也發為事業以致君澤民<lb/>
禹稷之徒也舒巻在我而觀時察變以應之而已何所<lb/>
施而不可哉亦猶原泉渾渾可東可西可曲可直而卒<lb/>
<pb n="KR4d0108_WYG_028-2a"/>
不失其至於海也吾友季重家西湖之上依山結廬石<lb/>
崖如壁屹當書館寒泉一脈旁出其下昔人命之曰䝉<lb/>
泉余因登其門酌泉味其所以命之之㫖進而目其室<lb/>
為果育齋庶幾居者仰以視其牓俯以鑒其淵而朝夕<lb/>
之間以是存其心而養其性亦以成昔人之志也<lb/>
　　　廣利侯廟記<lb/>
廣利侯自東漢時發跡於㑹稽郡之上虞縣蘓旱救澇<lb/>
祈福穰災徳施於人久矣雖以時祭祀而邑人報施之<lb/>
<pb n="KR4d0108_WYG_028-2b"/>
心猶有未慊皇宋熙寧七年十一月天子郊見上帝澤<lb/>
覃幽明有善必旌無文咸秩邑人沈文亮等廼論列侯<lb/>
之功徳上告於縣本縣尉權縣事張某遂聞於郡郡守<lb/>
張某乃薦之朝廷粤明年七月勅封今號邑人沈稟等<lb/>
詣郡請記其事郡守大資政趙公遂為之文知縣事方<lb/>
某并以其勅刋於石主簿施某書丹市昜闗某題額工<lb/>
石之費則本州都知兵馬使黄謐因衆心而募成之以<lb/>
今年七月十二日建於廟庭謹書其始末以詔於後時<lb/>
<pb n="KR4d0108_WYG_028-3a"/>
元豐元年五月望日㑹稽華某題<lb/>
　　　温州永嘉鹽場頥軒記<lb/>
余元祐丙寅五月來監永嘉郡之鹽場秋海風大至發<lb/>
倉庾館舎二年三月始得請於郡俾繕完之因以其餘<lb/>
治㕔事之南舊屋三楹為小軒既成名之曰頥用昜頥<lb/>
養之義也其屋南向背接虚室卑不至於下濕而塈茨<lb/>
足以待風雨門闈洞達疏牕虚明夏多好風冬有愛日<lb/>
有以養其天和左挾巨海羣山西來帶以飛泉縈以磴<lb/>
<pb n="KR4d0108_WYG_028-3b"/>
道翠光紫霧潮汐之聲日在觀聴有以養其徳性官無<lb/>
二事而復一嵗出納不過五六萬僻在閑泠賓客罕至<lb/>
居暇日得優游於方䇿攷前世治亂興亡之本觀先民<lb/>
出處去就之㮣察鬼神變化之妙稽禮樂法度之制有<lb/>
以養其道術月給之秩日給之廪仰充甘脆俯庇妻子<lb/>
随所多寡有以養其家人環蒔芳樹間以怪石因坎而<lb/>
為池菱蓮生焉春華秋英赤白遞發綠篠媚水碧蘆繞<lb/>
藩鳴鳩晴呼倉庚曉語清籟四起時如竽笙有以養其<lb/>
<pb n="KR4d0108_WYG_028-4a"/>
耳目鱻鱗香稻濁醪黄鷄無待城市山木之實水草之<lb/>
滋終嵗不乏有以養其口體懐才抱術須時而行者此<lb/>
焉可以整轡放情雲壑不辭小官者此焉可以自適世<lb/>
路多竒資禄以生者此焉可以糊口力困浩穰斷斷自<lb/>
守者此焉可以卒嵗彼致養之實雖殊而為名則一故<lb/>
掲其名而題之若其實則居者隨所取而得矣暇日設<lb/>
平榻其中列琴書於左右開黄巻接聖賢之雅言叩朱<lb/>
絃得太古之淳音倦則起而徘徊於庭散髮曳履濶視<lb/>
<pb n="KR4d0108_WYG_028-4b"/>
廣聴挹山海之勝酌風月之秀攬朝華之流芳弄漪漣<lb/>
之游鱗杳然自放於埃壒之外曽不知嵗月云邁齒髮<lb/>
將改跡與世疏情與世濶因述為名之意并以其所值<lb/>
書之斯言也雖不可陳於經世之君子前傃乎野人俯<lb/>
仰之問疑若未有所愧元祐丁夘中元日雲溪山客記<lb/>
　　　道州録事㕔適齋記<lb/>
元祐壬申嵗余來為營道郡督郵越明年冬十月葺<lb/>
舎館之西頽廡設户牖以為室既成目之為適齋客有<lb/>
<pb n="KR4d0108_WYG_028-5a"/>
過而疑之曰吾聞適當也物有當於心而無迕於意為<lb/>
適若夫資雅材抱道術以遊乎可用之世行既久而歩<lb/>
不進日向晚而道則逺主郡簿書於放逐傲人之地俛<lb/>
眉髙拱與衆進退庭下㨗歩不異胥史組綬不足以為<lb/>
六尺之華廪稍不足以飽數口之腹續短禆簿鬬搆榱<lb/>
桷方有風雨飄濡之慮曽何物之有當而無迕也而謂<lb/>
之適耶余起而應之曰客聞求亷氏之二子乎昔求氏<lb/>
與亷氏同里閈也求氏家富而宦達日患失其所有而<lb/>
<pb n="KR4d0108_WYG_028-5b"/>
務得無已終年戚戚以憂亷氏農圃也食其力僅免其<lb/>
凍餒不羨涯分之外終年熙熙以遊若吾子之所謂則<lb/>
髙位厚禄金珠華屋為可適而卑官薄廪蓽圭之門青<lb/>
緑之品為不可適已吾恐特未定也吾之所謂適者適<lb/>
於已之謂也非適人之所適也人之所適者物也物不<lb/>
足則有時而不適已之所適者道也道無往而不在則<lb/>
已無入而不適世之道不足者視名位禄養車服室宇<lb/>
之麗切切然以為已之所宜保而不得去兹其樂也乃<lb/>
<pb n="KR4d0108_WYG_028-6a"/>
所以為苦歟人之所惡夫犴獄牢繫者謂其錮縶而不<lb/>
可去也今貴富之人無道以處之而累於物則髙位厚<lb/>
禄華服美宇曽何異犴獄牢繫錮縶之地耶至於欣捧<lb/>
一檄折腰斗升所養在中浩然自得者曽不知卑飛之<lb/>
為勞數粒之為薄搶榆控地時止時行則其憂也乃所<lb/>
以為樂歟物之所貴乎春臺太牢者謂其賞心饜腹也<lb/>
今㣲賤之士有道以自居而忘於其所貴則卑官薄廪<lb/>
圭蓽之門青綠之品曽何異於春臺太牢饜賞之所耶<lb/>
<pb n="KR4d0108_WYG_028-6b"/>
若然則世之所謂適者果在已不在物而吾之為適齋<lb/>
不妄言畢客慚而退<lb/>
　　　髙郵縣尉㕔芭蕉軒記<lb/>
昔有東南野叟旅寓於大江之陽長淮之隂居室户南<lb/>
北方數歩治平如砥一物不載惟植芭蕉柔芳藂生清<lb/>
隂宻合或朝陽未升夕照俄景啜菽既飫塵紛不起時<lb/>
則䇿杖曳履逍遥乎其下伊洛豪士過而見之踵門而<lb/>
告野叟曰噫嘻乎叟之為人何鄙陋褊迫之甚耶且人<lb/>
<pb n="KR4d0108_WYG_028-7a"/>
生而耳好和聲目恱美色口甘珍味體便安佚天之性<lb/>
也今叟既不構沉水之材列山藻之飾塗丹於楹粉椒<lb/>
於壁以為廣居便其四支又不能水窮海物陸搜山珍<lb/>
前列方丈庖遺萬金以為飲食養其氣體嶰谷昭華雲<lb/>
和緑綺綿駒韓娥回波激楚不在左右娛樂其耳今有<lb/>
隙地數步何不取百金於洛浦遷餘容於溱洧培以膏<lb/>
壤甃以翠珉繚以丹楹覆以紺綸青陽欲暮煦日遲遲<lb/>
栁綿盡而緑隂重黄鳥囀而巧言㣲於是時也竒萼間<lb/>
<pb n="KR4d0108_WYG_028-7b"/>
出異色雜呈粲若錦繡焕若明星輝映戸牖凌厲雲月<lb/>
豈不恱目而明視乎何獨植此野卉嘈雜翳薈費天地<lb/>
長養之氣虚雨露沾濡之澤叟乃挹豪士而應之曰子<lb/>
獨不聞夫鏤簋朱紘乎施於天子以為美管氏服之君<lb/>
子不取非其稱也僕非伐氷無垂紫之位禄不過代耕<lb/>
居不過環堵若乃强亡以為有恥約而慕泰竭一朝之<lb/>
養以資奢麗之玩何異乎抱甕灌畦假修太古穿穴渾<lb/>
混强生聰明無乃取笑於達觀之士乎子特見夫芭蕉<lb/>
<pb n="KR4d0108_WYG_028-8a"/>
蕃生人間所至皆有無美色以回少年之目無甘實以<lb/>
恱俗人之口故心輕而目不視焉殆未聞其善歟請試<lb/>
道之夫秋露初冷霜華未零百物猶長先收其英則有<lb/>
似乎大雅所云明哲見幾而辨早也層氷結海密雪封<lb/>
屋庶草朽憊其心不死則有似乎常徳之君子困而不<lb/>
失其所亨也嶺梅纔芳江栁未黄靈苖緒抽先物而出<lb/>
則有似乎機神圓邁復徳不逺而居比在先者也雷霆<lb/>
鼓物他無可覩一遇震驚此獨頓茂則有似乎好善之<lb/>
<pb n="KR4d0108_WYG_028-8b"/>
士從善如流而漸摩昜入也理疎而柔若不能立而修<lb/>
榦特起髙出牆屋葉廣而薄宜昜以敝而夏日流金扶<lb/>
疎自若花凝甘露味超楚醴體溢芳津稠於蘭膏可以<lb/>
鑠癰疣之釁益如雲之鬒淮夷象齒膩滋而色漬隋侯<lb/>
夜光塵凝而彩晦得其津而澤則潔素晶熒若蚌胎新<lb/>
剖象齦初脫齊紈魯縞吳越之綾膚受而不潔焚其苖<lb/>
而滌之則色邁春雲光亂秋月猶始離於杼軸則芭蕉<lb/>
之為物非特本支昻昻出乎其類而且有善可述材適<lb/>
<pb n="KR4d0108_WYG_028-9a"/>
於用又況蕃枝旁午緑影重疊秋陽晝時如翠帟髙張<lb/>
不漏可畏之色凱風䬃至則動揺上下若青鸞聞韶曳<lb/>
尾而鼓舞自春徂秋數月之間僕有其得而自適焉至<lb/>
乎嵗律將改墐户而室處此則退藏於厚地不蔽我愛<lb/>
日負暄無礙計其所長與子之春花逺無十日之觀近<lb/>
無一介之用其可同日而語乎子其黙矣無汩吾聴豪<lb/>
士聞之舌閣於齒而不得下涎流於頤而不得收赭然色<lb/>
䘮惕然氣奪逡巡而退余小齋之前先植芭蕉數本得<lb/>
<pb n="KR4d0108_WYG_028-9b"/>
斯言而說之因目其齋為芭蕉軒記其言於壁云<lb/>
　　　越州修住宅靈籖記<lb/>
予卜居㑹稽山隂之秉均里九年當紹聖戊寅嵗西鄰<lb/>
嚴氏弗安其居來貿於予家五月二十有七日除闢牆<lb/>
垣合以為一工有鋤者得竹簡於始斸之下漆塗如新<lb/>
筆畫無缺就而閱之則道家施真君第七籖其詞曰鬱<lb/>
爾紫雲興便來覆我家勿憂門不盛致之五馬車籖雖<lb/>
人為非俗居所有世所崇奉不應置之土中適在始事<lb/>
<pb n="KR4d0108_WYG_028-10a"/>
之地一發而得之殆非偶然疑出神貺永惟詞㫖禀曰<lb/>
吉祥及兹營繕之初告以方來之慶顧在涼淺曷以感<lb/>
格惟祖惟父惟我先世徳善累積功利隂崇澤流子孫<lb/>
施於苖裔庶幾由兹克振其緒逺踵前武以闡厥户惟<lb/>
華氏其先葢出於㣲子開國於宋更八世至戴公考父<lb/>
食采於華子孫以邑為氏世為宋卿士周衰散於四方<lb/>
寄在北以舎人從髙祖起薛封朝陽侯無害在南為越<lb/>
將從髙祖入漢封絳陽侯孝宣世龍以文章與王褒之<lb/>
<pb n="KR4d0108_WYG_028-10b"/>
徒備侍從曹魏承漢歆位相國安樂鄉侯子孫相承更<lb/>
兩晉為世家其後或仕或隠數百年間未有達者豈物<lb/>
不終否窮則變通隂隲有符期㑹斯在歟何靈真之誥<lb/>
㫖與事契明切若此之甚也謹囊以紫綃襲以重綿閟<lb/>
諸鈿匣寘於神所夙夜薫燭祗奉靈貺於戯惟天無親<lb/>
惟善是祐禍福靡常其來象徳若子若孫逮於後昆勤<lb/>
之敬之無怠為善以成天顯無忽為不善以辱神休時<lb/>
皇宋七葉元符紀元嵗在己夘孟冬之月十有九日宣<lb/>
<pb n="KR4d0108_WYG_028-11a"/>
徳郎知通州海門縣管勾勸農公事兼兵馬監押華某<lb/>
記<lb/>
　　　新安縣威顯靈霈公受命廟記<lb/>
皇帝御㝢格于神天動植䝉體百靈受職無善不録有<lb/>
功必知明洽萬邦覃及幽晦四年癸未詔天下州縣長<lb/>
吏山川鬼神在典秩者飾完廟貌潔嚴祀事若禱祈有<lb/>
感方筞無文者悉以名上將加爵號徳施甚厚河南府<lb/>
新安縣隋上柱國韓莊公墳祠久列典祀丕有休應福<lb/>
<pb n="KR4d0108_WYG_028-11b"/>
兹邦人多歴年所是嵗春暘為沴農圃望雲奉議郎知<lb/>
縣事吕希復親禱祠下應如所期嵗用登稔上之留府<lb/>
祈達於朝庶沾王靈以答神貺方剡奏牘㑹逢詔書封<lb/>
章既聞遂獲兪㫖太常初以顯應進擬特沐綸言更錫<lb/>
兹號鴻名懿實當而無遺六年乙酉自正月不雨至於<lb/>
三月承議郎知縣事華某周視境内靡不致䖍惟饗公<lb/>
之旦悠然四作焚幣之際如絲載霏凝隂不舒三日而<lb/>
雨霑足之貺敏於影響見者聞者起敬起愛罔不思報<lb/>
<pb n="KR4d0108_WYG_028-12a"/>
爰列事狀請加旌封留府計臺閱實以上廼頒綸綍廼<lb/>
錫茒土數極九命位冠五等綾牋錦襮金華貝軸致嚴<lb/>
盡飾寵備時制命下之日通邑驩呼實七年丙戌仲春<lb/>
旬有四日翌日備威儀奉引具三酌之禮告獻廟庭遂<lb/>
襲以重藻扄以文函藏於縣宇於戯山川勝地二崤鄰<lb/>
封南望㣲山北據青要東聨九坂西峙闕門澗穀流其<lb/>
前龍淵躍其左紫翠環合清光交飛龍犇而虎馳金鳴<lb/>
而玉潄佳麗之㑹靈明攸依是宜神遊遐方千里來饗<lb/>
<pb n="KR4d0108_WYG_028-12b"/>
福厚故國晨夕薦馨歴年滋多施澤益茂爰及明世薦<lb/>
沐優恩俾竹素増華流芳彌逺偉矣邑人來請願刋翠<lb/>
珉贊述龍光昭示萬世用既其實以慰厥心崇寧五年<lb/>
嵗在丙戌九月二十有五日承議郎知河南府新安縣<lb/>
管勾學事管勾勸農公事兼管勾竹園司賜緋魚袋㑹<lb/>
稽華某記<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲溪居士集巻十二</head>
    <p>
<pb n="KR4d0108_WYG_012-1a"/>
欽定四庫全書<lb/>
　雲溪居士集巻十二　　　　宋　華鎮　撰<lb/>
　　今體詩<hi>七言排律七首</hi>
　　　和通州李判官<hi>并序</hi>
　　　　晉伯判官年契按行下邑垂示新詩粉飾過<lb/>
　　　　稱固非單淺之所敢當仰服意厚難以虗辱<lb/>
　　　　謹次來韻上謝<lb/>
憶昔元豐第二春叨陪逸駕預官論頻煩州縣徒勞職<lb/>
<pb n="KR4d0108_WYG_012-1b"/>
未報君親㒺極恩居與莞蒲依海角出隨鴈鶩走江村<lb/>
閑心祗合尋三徑倦翼寜堪憩九門羊棗幸占如養志<lb/>
萊衣欣有喚翁孫他時未免煩陶鑄只就同年匄漆園<lb/>
　　　送越帥程給事赴詔<lb/>
清華仙殿圖書府<hi>原注公職集賢殿修撰</hi>貴近東臺侍從郎寵被<lb/>
買臣榮遇紱來臨安石宴遊鄉下車建設先條教暖席<lb/>
施為盡紀綱鑑物浄明齊上水臨機鋒鋭踰干將威稜<lb/>
直為摧姦宄徳惠隂知佑善良意匠經營真有趣軸機<lb/>
<pb n="KR4d0108_WYG_012-2a"/>
裁處動非常謹嚴庭訟情無失<hi>原注公遷都㕔于府内西樓下以舊所近外獄</hi>
<hi>情多泄</hi>檢察民輸弊已亡<hi>原注公創和買夏税場於府門左右以絶往日之弊</hi>坐使<lb/>
姦胥難用巧黙令雅俗盡知方淳和只有興廉遜肅治<lb/>
應無敢㓂攘蓮幕終朝閒筆削圜扉經嵗絶桁楊精藍<lb/>
振起都城美<hi>原注公重建寳林寺寺為城中勝槩</hi>新館増延使者光<hi>原注公築</hi>
<hi>館以待往來使者目為皇華館</hi>翦拂散材充大匠吹噓寒谷變春陽<hi>原注</hi>
<hi>鎮自公薦送即遂塵忝</hi>三年治最騰歌頌千里聲和協雨暘<hi>原注時累</hi>
<hi>年風雨時若</hi>何但編氓稱五袴已令比屋有千箱<hi>原注時年榖屢登</hi>
<pb n="KR4d0108_WYG_012-2b"/>
風流自得篇章樂<hi>原注公當世詩匠在越尤多唱和</hi>閒暇人驚日月長<lb/>
彩舫有時羅綺繡朱轓到處擁絲簧尋窮萬壑幽深趣<lb/>
踏徧千巖紫翠芳<hi>原注公政成多暇雲門蘭亭常得遊從</hi>絶唱未饒元相<lb/>
國<hi>原注元㣲之在越與副使竇鞏賡和號蘭亭絶唱公與僚屬實繼之</hi>遺風獨揖賀知章<lb/>
<hi>原注賀公故宅頽毁已久公命緝之</hi>香山圖畫知嘗預<hi>原注公與致政少師致政少保二趙</hi>
<hi>公繪為三老圖</hi>魏闕心誠想未忘下國可能留近侍雄材自合<lb/>
在巖廊祥光一夜生台座優詔平明出未央漢殿果深<lb/>
思董賈越人那乆得龔黄丹書東下隨秋鴈畫鷁西征<lb/>
<pb n="KR4d0108_WYG_012-3a"/>
拂曉霜不獨飛章留去轍<hi>原注時監司交章乞公再任</hi>况多扶老擁<lb/>
歸艎已知子翼終難借猶擬曹侯且緩裝送目未能㸔<lb/>
竹馬傾思惟只詠甘棠既當帝闕鹽梅望可戀呉門繡<lb/>
畫堂<hi>原注公姑蘇方成新第</hi>前席虗心方注想據鞍壯氣正康强<lb/>
七城異績雖云逺<hi>原注㑹稽經總浙東七州</hi>萬室蒼生佇有望蹇步<lb/>
有心隨軌轍夢魂終夜倚門墻<lb/>
　　　次韻酬桂陽石知監懐鄉見寄<lb/>
南北周旋事屢更剖符纔喜慰蒼生米鹽無滯綱條密<lb/>
<pb n="KR4d0108_WYG_012-3b"/>
雀䑕難欺獄訟平樽俎有餘今北海篇章多暇古宣城<lb/>
桃源善慶時難擬金谷風流世有名榮擁雙旌忘自得<lb/>
永懐三徑念同情鄉閭分義千鈞重筆墨才華一座傾<lb/>
官異㣲之慚未稱報殊平子愧非精折腰寂寞將何遣<lb/>
稔聴龔黄布政聲<lb/>
　　　湖南運使柯少卿壽<lb/>
星杓旋指始回寅遲日烘天欲再旬安寢熊羆通吉夢<lb/>
髙門弧矢見成人江山孕美寛為量奎壁騰芒秀入神<lb/>
<pb n="KR4d0108_WYG_012-4a"/>
學苑逺窮三篋富辭林榮占一枝春分麾閩越閒餘刃<lb/>
賜筆中臺播逸塵棘寺入陪鵷列乆湘源來著繡衣新<lb/>
笑談已集金糧最眄睞無遺玉石真不憚髙才親逺使<lb/>
更將和氣裕斯民華資分合歸無已眉壽隂須付有仁<lb/>
幕下晚生欣庇徳强歌精意指靈椿<lb/>
　　　用石桂陽韻謝左判官陳司理見寄<lb/>
曽挹清談僕屢更解頤聊足慰平生共觀雲物懐虞帝<lb/>
為引漁翁問屈平一逐曉風分客路兩逢春雨暗山城<lb/>
<pb n="KR4d0108_WYG_012-4b"/>
寒林不見遷鶯語古壁多逢逐客名懐寄逺隨賢守句<lb/>
愛忘深識故人情參軍筆力湘山峭幕府辭源峽水傾<lb/>
刻燭賦詩曽有意臨池掃帚未能精强將西缶臨風擊<lb/>
終遜玲瓏戛玉聲<lb/>
　　　挽宗嶽張尊師<lb/>
神仙去住本無家此日人間漫歎嗟華表舊傳歸白鶴<lb/>
洞庭誰見袖青蛇道山兩拂談經麈滄海頻乘犯斗槎<lb/>
雙玉佩沾天上露五銖衣識洞中霞林泉投老心猶壯<lb/>
<pb n="KR4d0108_WYG_012-5a"/>
京國歸來鬢未華短製從今牽薛荔雜耕依舊種胡麻<lb/>
風生謝傅團團扇花隠堯夫小小車逸興逍遥舟不繫<lb/>
新詩妙絶玉無瑕松邊對酒依盤石竹裏分泉洗落花<lb/>
一自青冥餐沆瀣更誰黄犢侣麏麚丹初封鼎雲猶濕<lb/>
棋未收秤日已斜每過竹軒深有恨獨憐溪閣静無譁<lb/>
匣中不見龍三尺畫裏空餘雪兩髽回首方蓬歸路逺<lb/>
五雲愁殺樹交加<lb/>
　　　宫使蔡太師夀詩<lb/>
<pb n="KR4d0108_WYG_012-5b"/>
天貽真宰贊重熙何日來符命世期五夜燕遊元夕後<lb/>
三陽交泰上春時維師事業前無吕先覺心靈世有伊<lb/>
首斡化機熙帝載暫休祠館動民思和羮終付鹽梅手<lb/>
仗節難稽柱石姿華屋早開丞相第衮衣新賦我公詩<lb/>
緗桃滿院光風轉素李成蹊淑景遲鼎席具瞻何所願<lb/>
祝公眉壽等蓮龜<lb/>
</p>
<p>
</p>
  </div>
</body>
</text>
</TEI>
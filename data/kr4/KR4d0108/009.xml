<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲溪居士集巻九</head>
    <p>
<pb n="KR4d0108_WYG_009-1a"/>
欽定四庫全書<lb/>
　雲溪居士集巻九　　　　　宋　華鎮　撰<lb/>
　　今體詩<hi>七言律三十九首</hi>
　　　梅花一首<hi>并序</hi>
　　　　余於花卉間尤愛梅花毎遇於園林中徘徊<lb/>
　　　　觀覽而不忍去意欲列植成林構屋其間朝<lb/>
　　　　夕見之而後慊然貧而未能為此也至其敷<lb/>
　　　　榮之日則置數枝於研席聊以慰其所好情<lb/>
<pb n="KR4d0108_WYG_009-1b"/>
　　　　未能已載形於言<lb/>
生來幽意酷憐梅醉眼愁眉見即開案上欲教終日在<lb/>
林梢令折數枝來輕勻素色欺魚網瀟灑清香壓麝煤<lb/>
一嗅一觀情一倍熙熙不啻上春臺<lb/>
　　　近日<lb/>
近日英雄涉世踈休言彈鋏便乗輿晝操板艇穿溝徑<lb/>
夜爇蘆薪閱簿書似此小心紆若綬何如濶步曵長裾<lb/>
江南若有扁舟便不待秋風始憶魚<lb/>
<pb n="KR4d0108_WYG_009-2a"/>
　　　列子觀<lb/>
日日雞聲馬上聞鑑中不是少年身倦從客路長揺轡<lb/>
喜得真祠暫拂塵仙馭不歸風自好遺編長誦意彌親<lb/>
隋珠輕用彈黄雀愧汝當年辭粟人<lb/>
　　　紫薇花<lb/>
雨餘庭下紫薇芳簾幙風清發早凉細葉宻攅紅縠皺<lb/>
纎枝交曵彩霞長清都舊許分星號西掖曾容對省郎<lb/>
悵望日邊承露掌何時相與照秋光<lb/>
<pb n="KR4d0108_WYG_009-2b"/>
　　　野岸白蓮<lb/>
越溪深處楚江湄玉刻冰裁一兩枝天借明蟾滋秀色<lb/>
雲垂清露潤豐肌解知潔素風神逺始覺紅鮮品格卑<lb/>
何日曲池亭檻上細看朝暮弄輕颸<lb/>
　　　髙麗扇<lb/>
排筠貼楮綴南金舒巻乘時巧思深何必月團裁尺素<lb/>
自多清爽滌煩襟揮來振鷺全開羽疊去栟櫚未展心<lb/>
利用已宜勤賞重更堪精製出雞林<lb/>
<pb n="KR4d0108_WYG_009-3a"/>
　　　病起酬廷老傅十三丈<lb/>
既有吾身似老𥅆却無道術類蘇耽隂陽授氣還非壯<lb/>
濕燥因時豈昜堪動戒荒嬉情謾切坐膺消渇理宜甘<lb/>
見貽藥石誠多愧鄉黨無徵只自慙<lb/>
　　　元祐三年八月初六日得報已有代者歸期可<lb/>
　　　數喜動於中載形歌詠<lb/>
郡符朝下報新官不覺津津喜見顔但怪鵲聲連日好<lb/>
誰知鴻翼過年還心游象魏三秋後歩入庭闈數月間<lb/>
<pb n="KR4d0108_WYG_009-3b"/>
别去祗憐風月夜不聞山溜響潺潺<lb/>
　　　送邦彦赴闕<lb/>
士林休復歎棲鸞已向青雲刷羽翰漢殿舊聞稱錦繡<lb/>
燕堂當見擢芝蘭張帆正值霜風勁策馬何辭曉月寒<lb/>
解道此行須特達傾囊却愧乏琅玕<lb/>
　　　和李子約户曹四紀權室<lb/>
主人才術照幾先虚室端居宰利權誰覺市征非徃日<lb/>
自知嵗課埒當年髙梧六月生秋色修竹三冬起紫煙<lb/>
<pb n="KR4d0108_WYG_009-4a"/>
平日紛紛譏識地不妨澄寂事經禪<lb/>
　　　和楊中行朝散引試日院中即事<lb/>
多士分袍日造庭談經議法與論兵不辭寒夜程文冗<lb/>
喜見明時道化行此日人懷平旦氣他時中有少年卿<lb/>
鳯毛已飽籯金術佇聽傳家振大名<lb/>
　　　試院中聞初平别頭預上舍選作詩二章以貽<lb/>
　　　之<lb/>
拂曉文闈報㨗音傳家始見勝籯金不隨門户炎凉異<lb/>
<pb n="KR4d0108_WYG_009-4b"/>
須識膠庠德澤深日月光華今際㑹嵗時風物莫侵尋<lb/>
欲知報稱君親處惟有忠嘉一片心<lb/>
龍頭本是我青氊寂寞風流數百年素業久慙吾未振<lb/>
遺芳今喜汝能傳九光瑞日纔披霧千里修途要著鞭<lb/>
竹素紀名男子事莫令風味愧吾先<lb/>
　　　出院有日用前韻與諸公叙别<lb/>
頻年承乏選賢關自惜生居黍谷寒讐盡加三難自暇<lb/>
聽殘敲五敢求安䝉恩邂逅真多樂已事分飛亦足歡<lb/>
<pb n="KR4d0108_WYG_009-5a"/>
從此塵勞能脫否待尋蜀客試占看<lb/>
　　　和林安聖承議别試所即事<lb/>
驟阻文闈宻宻關不堪霖雨作新寒暫違塵鞅閒還好<lb/>
喜得朋簮静可安樽爼不陳無過舉笑談相酢有餘歡<lb/>
共知佳節行相近須把程文繼日看<lb/>
　　　再和<lb/>
陶家門户本常關澤室肌膚雅耐寒不惜春秋參貢舉<lb/>
<hi>原注余今年正月被差前往南廟八月又預别試所</hi>况聞早晚報平安欵陪盛集<lb/>
<pb n="KR4d0108_WYG_009-5b"/>
無窮樂細閱雄文有益歡未必重陽虚過了黄花十日<lb/>
尚堪看<lb/>
　　　歐陽叔向見余試院中詩巻作詩見譽次韻酬<lb/>
　　　之<lb/>
未厯藩籬見少陵索塗擿埴愧𡨕行滿懷驟獲連城貺<lb/>
溢耳惟聞中律鳴思巧本慙彫禇手心雄方怯棄繻生<lb/>
十年世路師良賈今日纔驚利有贏<lb/>
　　　再酬叔向見謝<lb/>
<pb n="KR4d0108_WYG_009-6a"/>
詞鋒筆力勢憑凌髙共飛雲天上行清夜幾通康樂夢<lb/>
嘉時還嗣孟郊鳴人間雅道時無喪海内才流世有生<lb/>
欲識篇章精宻處搜竒抉隱語無贏<lb/>
　　　次韻酬叔向<lb/>
卞玉塵多氣已低可能符采壓虹霓晉人自識三都麗<lb/>
襄野誰教七聖迷謾說違時清似水且謀終日醉如泥<lb/>
秦關自昔稱天府何事雄誇十二齊<lb/>
　　　夀潭帥李金部二首<lb/>
<pb n="KR4d0108_WYG_009-6b"/>
慶緒緜緜嗣伯陽何時熊夢契嘉祥月低蓂莢光猶滿<lb/>
風入林鍾景正長出去懷金參九列歸來畫繡得三湘<lb/>
遥知當日瞻佳氣還似兹辰賭夀香<lb/>
汎汎薰風入舜絃西樓晚月十分圓懸弧門下占祥日<lb/>
仗節湘南出帥年善誦詠歌盈玉葉夀觴頻舉倒金蓮<lb/>
紫泥褒詔知非晚行看雙旌上日邊<lb/>
　　　漸堂<lb/>
君家仲季樂天長書史優㳺共一堂鴈序此時詳進止<lb/>
<pb n="KR4d0108_WYG_009-7a"/>
鴒原異日竟軒昂階前蘭菊幽香逺座上塤篪逸韻長<lb/>
肅穆清風在華榜可令進躁坐銷亡<lb/>
　　　舂陵聞鴈<lb/>
　　　　余為舂陵糾曹夜聞鴈聲因憶歐陽文忠公<lb/>
　　　　有送道州太守詩云身行南鴈不到處之句<lb/>
　　　　葢衡有回鴈亭<lb/>
擁衾欹枕未成眠厯厯鴻聲到枕前十月髙風方永夜<lb/>
三更疎雨欲寒天衡陽亭榭真虚爾穎水篇章是偶然<lb/>
<pb n="KR4d0108_WYG_009-7b"/>
萬里天南共為客北書從此喜須傳<lb/>
　　　和純翁聞新鴈<lb/>
出門無緒看飛蓬入夜還驚度早鴻塞外長蘆應已斷<lb/>
天涯尺素竟難通青熒疎幌遮寒燼悉窣髙梧弄夕風<lb/>
今夜只應欹枕後夢魂隨汝到江東<lb/>
　　　和都城臘日雪<lb/>
同雲為瑞上圓清臘日飛花落帝城雙闕漸迷鴛瓦碧<lb/>
九街勻罩麴塵輕戴溪有月舟方逺袁巷無人路自平<lb/>
<pb n="KR4d0108_WYG_009-8a"/>
却愛馬卿詞賦好梁園一座盡知傾<lb/>
　　　和髙郵監稅李光道承務<lb/>
論交未必須白頭邂逅相逢轄屢投識似方諸能鑒物<lb/>
言非蘐草自忘憂詩書已見勤追琢筦庫何妨暫滯留<lb/>
但喜荒齋得佳詠清風和氣日休休<lb/>
蘭玉才華夙有芳撝謙髙韻慕循墻風流自與迂疎厚<lb/>
澹泊應須氣味長屢見清談能破的行看素業驟成章<lb/>
日生鞅掌雖無盡投隙當來語大方<lb/>
<pb n="KR4d0108_WYG_009-8b"/>
　　　落帽山<lb/>
落帽山頭雨脚長消愁還是感河陽勞歌不解凄凉意<lb/>
小飲難投酩酊鄉共恨今秋辜綵菊相期來嵗沃霞觴<lb/>
須知四美人間少一笑千金未昜償<lb/>
　　　夀蔡大資<lb/>
巖巖巨鎮瞻維嶽落落喬松棟榦姿物外風神時逺鶴<lb/>
幾先識斷世元龜還逢周寢占熊旦恰是商巖肖象時<lb/>
願醖東溟為夀酒一年一獻一瑶巵<lb/>
<pb n="KR4d0108_WYG_009-9a"/>
　　　項王廟<lb/>
劉氏功名未足多謾將帶礪指山河楚宫一夜雖虚壘<lb/>
漢殿百年還藝禾今日祠堂皆寂寞當時江水自逶迤<lb/>
有靈若憶生前事應悔初為葢世歌<lb/>
　　　用韻贈陳縣丞<lb/>
明明真理與時紛曽把清心仔細論百慮已知歸妙道<lb/>
一塵無復寄靈根時來或可紆藍綬興盡還思杜席門<lb/>
異日儻能追逸駕相忘不必近林園<lb/>
<pb n="KR4d0108_WYG_009-9b"/>
　　　湖南運使程大卿夀<lb/>
時來嘉㑹一陽新慶屬髙門誕哲人杞梓挺材周世用<lb/>
珪璋含德足天純酒熏愛日凝和氣香觸寒梅發早春<lb/>
宻運隂功方寸地黙増遐算有明神<lb/>
　　　崇寧元年五月十六日天漢橋月下閒步<lb/>
閒來歩月上銀潢天宇無塵夜色凉雙闕髙尋佳氣聳<lb/>
三街平襯綠槐長沈沈琳館東西迥褭褭珠樓左右光<lb/>
歸去不須尋蜀客莫教知到斗牛傍<lb/>
<pb n="KR4d0108_WYG_009-10a"/>
　　　髙郵張生出所得詩畫一軸求余作詩因書<lb/>
千巖秀處有扁舟不駕樵風欲五秋金咮未應甘腐䑕<lb/>
霜翎時自下崑邱塵埃漠漠長扄户雲月漫漫獨倚樓<lb/>
好事古來常恨少碧霄清思為君捜<lb/>
　　　宿西禪寺詩<lb/>
湖湘䟦涉今猶近淮海漂流昔早曾擾擾未能逃鞅掌<lb/>
星星秪見變鬅鬙驅車曠野猶飛雪稅駕閒窓已上燈<lb/>
瓶錫不移縁累息須知人世盡輸僧<lb/>
<pb n="KR4d0108_WYG_009-10b"/>
　　　送道守董朝散<lb/>
香穗氤氲雜瑞烟條風新轉早春天桑蓬慶集侯門日<lb/>
銅竹榮居郡閤年清曉十分圓玉兔寒宵萬斛照金蓮<lb/>
祝詩聊致官曹意上古靈椿自八千<lb/>
　　　錢秀才索詩用韻酬之<lb/>
新詩字字脱埃塵幾效中郎歎受辛他日合為仙桂客<lb/>
此時何愧布衣身更無狐貉原非恥直有簞瓢不是貧<lb/>
霧豹南山飢不下未慙尺蠖解求伸<lb/>
<pb n="KR4d0108_WYG_009-11a"/>
　　　次韻和潭州尹節推陪同年運使大卿知府安<lb/>
　　　撫少卿知郡大夫飲㑹<lb/>
一聲渾化未來宫當日聨飛真乘龍策足津途趨要切<lb/>
掞庭華藻稱纎穠青雲榮貫誰同得白首朋樽此幸逢<lb/>
樂事晚生曽未識强賡佳句想形容<lb/>
　　　題朱中老宣德墓亭<lb/>
不矜鄉版早為賔不歎恩綸晚及身物識儻來忘世累<lb/>
學随所遇澤吾民鴻㝠輕舉閒刀刃舟壑潛移冷隙塵<lb/>
<pb n="KR4d0108_WYG_009-11b"/>
今日户庭皆似舊共知君有克家人<lb/>
</p>
<p>
</p>
  </div>
</body>
</text>
</TEI>
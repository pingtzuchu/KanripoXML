<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲溪居士集巻十六</head>
    <p>
<pb n="KR4d0108_WYG_016-1a"/>
欽定四庫全書<lb/>
　雲溪居士集巻十六　　　　宋　華鎮　撰<lb/>
　　論<hi>六首</hi>
　　　蠧論一<lb/>
聖王所以阜安生民善美風俗濟平治之功者進賢退<lb/>
不肖振遺革弊以正官人以善政事而已後世亦嘗進<lb/>
賢退不肖振遺革弊矣然而官人不加正政事不加美<lb/>
平治之功未云獲者則志之所趣有不同也人各有志<lb/>
<pb n="KR4d0108_WYG_016-1b"/>
志之所趣有公有私公私相反如氷炭方圓不可得兼<lb/>
狥公則忘私營私則背公夫志於公者惟君民之念茍<lb/>
益於君而便於民則為之不以恩怨踈戚好惡利害之<lb/>
情自貳謂可進者必仁賢也謂可退者必邪枉也謂可<lb/>
振者必衆之所欲也謂可革者必人之所厭也故仁賢<lb/>
在位衆職咸舉邪枉見黜而庻官無曠良法必用而上<lb/>
無遺善宿弊必去而民無受其患者故官人正而政事<lb/>
脩平治之功起也志於私者則不然計其身不惟其君<lb/>
<pb n="KR4d0108_WYG_016-2a"/>
顧其家不思其國茍利於己雖負君而賊民為之不疑<lb/>
謂賢而進之者非厚親戚則善故舊也非報恩徳則媚<lb/>
貴勢也謂不肖而退之者非復仇怨則傾素望也非嫉<lb/>
違戾則茹寡弱也謂遺而振之者非趨世之所向則茍<lb/>
異前人之事也非謀己之私利則徇私智之所好也謂<lb/>
弊而更之者非嫉前人之功則迎時事之變也非避巳<lb/>
之害則持偏見之所惡也故賢者未必進不肖者未必<lb/>
退振而起之者未必利革而去之者未必弊故官人不<lb/>
<pb n="KR4d0108_WYG_016-2b"/>
加正政事不加脩而平治之功未云獲也夫進賢退不<lb/>
肖者沮勸之所在人主操之以馭多士振遺更弊者利<lb/>
害之所繋人主審之以定理亂士有進者天下咸知以<lb/>
親戚故舊恩徳貴勢援而見進也未必賢也士有退者<lb/>
天下咸知以仇怨譛愬違戾寡弱毀而見退也未必不<lb/>
肖也事有興者則以媚時茍異謀己私好之人獻計而<lb/>
興之也未必利也事有廢者則以嫉善迎時避害私惡<lb/>
之人自謀而廢之也未必弊也若是則所進退者尚足<lb/>
<pb n="KR4d0108_WYG_016-3a"/>
以立沮勸之權而廢興者尚足以定利害之㡬乎非惟<lb/>
汩利害之㡬敗沮勸之權而已貴者為之賤者斯效之<lb/>
矣大臣行之小臣斯從之矣有諸内必形諸外發於近<lb/>
必逹於逺貴賤小大内外逺近人人背公家而營私利<lb/>
蠧莫大矣昔蕭相國與曹參不平至何且死所推賢惟<lb/>
參參代何舉事無所變更一遵何之約束齊桓<hi>案原本作威係避諱</hi>
公還管仲於魯取之桎梏之下位於髙國之上鮑叔之<lb/>
力也管仲病桓公欲用鮑叔管仲以為不可而舉隰朋<lb/>
<pb n="KR4d0108_WYG_016-3b"/>
漢昭帝時宫中嘗夜驚擾霍光疑有變就郎索符璽不<lb/>
與將奪之郎按劔曰頭可㫁璽不可得明日光薦郎詔<lb/>
増秩二等郭子儀與李光弼同在朔方雅不相善及子<lb/>
儀為使有詔光弼中分其兵光弼匿詔不敢言入要之<lb/>
以死子儀下堂執其手曰今非公不能東伐豈懷私忿<lb/>
時邪遂分兵遣之勉以忠義執手相别至於泣涕天下<lb/>
之士言必稱姬孔視蕭曹管霍汾陽臨淮猶碔砆爾至<lb/>
好惡予奪之際或有媿於二三子者何哉豈書所謂知<lb/>
<pb n="KR4d0108_WYG_016-4a"/>
之非艱行之惟艱者乎<lb/>
　　　蠧論二<lb/>
世俗之言曰甚矣法令之難善而天下之不昜治也濟<lb/>
寛以猛則弊於刻核而其害與寛同不可以為治救猛<lb/>
以寛則弊於縱弛而其害亦無異於猛不可以為治甚<lb/>
矣法令之難善而天下之不昜治也天下果難治而世<lb/>
之法令果未皆善歟殆或不然天下甚昜治世之法令<lb/>
非未善也然而治效不見而弊隨以至有可疑者則亦<lb/>
<pb n="KR4d0108_WYG_016-4b"/>
未聞持衡之說也果聞持衡之説則法令之未善世治<lb/>
之難成不足多怪矣何謂持衡之說夫持衡者心手相<lb/>
得則權之所厝動與物鈞而衡平心知輕重而指無凖<lb/>
繩則終日進退而不得其正雖銖兩之物莫能權矣何<lb/>
則夫前仰者心知其輕則引其權而進之進之已甚仰<lb/>
斯俯矣前俯者心知其重則抑其權而退之退之已甚<lb/>
俯復為仰一俯一仰皆非平也故終日進退而銖兩之<lb/>
物不能權矯枉革弊圖新治功者必有法以成其政然<lb/>
<pb n="KR4d0108_WYG_016-5a"/>
制法在上而推行在下人主雖知弊之所在而寛猛時<lb/>
用各有攸趣矣推行之吏意或不然近臣希望風㫖逺<lb/>
方迎合朝廷郡縣趣向監司上下風靡彌甚勑法則洗<lb/>
垢索瘢慎罰則輕釋有罪理財則錐刀必取厚下則國<lb/>
用不慮問其縱弛則曰朝廷方尚寛厚不得不爾也問<lb/>
其刻核則曰朝廷方務謹嚴不得不爾也不知謹嚴不<lb/>
在於刻核寛厚不在於縱弛刻核縱弛則過於已甚而<lb/>
害治失寛厚謹嚴之意矣忘公徇私不顧忠義之責者<lb/>
<pb n="KR4d0108_WYG_016-5b"/>
早夜思念自以為不若是則不足以容身固位希進茍<lb/>
得持其說甚牢行其志甚篤坦然自以為善謀而得計<lb/>
不可或異特立之士不徇流俗守常徳以從事無俯仰<lb/>
將迎之意者不見惡於等夷必見怒於上官甚者或沿<lb/>
以擯斥矣朝廷雖有良法美意無與推明而奉行之皆<lb/>
轉而為弊故下不得受其賜上不得收其效上下之勢<lb/>
果有異於持衡之人指不應心者乎由是言之經世者<lb/>
未可謂法令難善而天下不昜治也亦務去蠧政之人<lb/>
<pb n="KR4d0108_WYG_016-6a"/>
革承望之風而已<lb/>
　　　蠧論三<lb/>
昔者聖王不作道術散天下之言不歸於楊則歸於墨<lb/>
當是時也儒有孟子者負命世之才傳聖人之學懼邪<lb/>
説之蕪民悼王道之不昭於是騁仁義之辯以正人心<lb/>
息邪説距詖行放滛辭謂揚墨之害侔於洚水滔天蠻<lb/>
夷猾夏猛獸禍物亂臣賊子距之所以承禹周公仲尼<lb/>
三聖人之業也蓋楊子以為我而無君墨子以兼愛而<lb/>
<pb n="KR4d0108_WYG_016-6b"/>
無父夫君臣父子人道之大倫治安之綱紀也立言設<lb/>
教而率天下之人滅大倫亂綱紀同於禽獸之非類矣<lb/>
是冝君子力距痛詆而㓕息之也故子雲曰古者楊墨<lb/>
塞路孟子辭而闢之廓如也釋氏以理性之說倡道天<lb/>
下謂至妙之理本無名物善惡空有悉從妄起人之靈<lb/>
性此理皆具惟五官接於外七情感於内心之思慮道<lb/>
不足而引於物故靈性彫䘮而至理逺矣惟為佛者乃<lb/>
能外覺萬有之為妄内覺一性之為真真妄已分則契<lb/>
<pb n="KR4d0108_WYG_016-7a"/>
至理為佛之法去妻子之屬棄父母之養絶祖宗之緒<lb/>
捨君主之事兼忘則視形骸如糞壌兼愛則視草芥如<lb/>
君親以楊墨之道觀之其為絶滅綱紀廢亂大倫甚矣<lb/>
天下之言皆曰三者之教本乎一道至於盡理性之說<lb/>
則儒不如老老不如釋至謂小民不畏刑誅而畏報應<lb/>
之說刑誅不足以懲惡報應人懼而不敢犯是為有補<lb/>
於王道此亦未之思也夫小民所以不畏刑誅而畏報<lb/>
應者為刑誅僣濫而報應不可僥倖也使世之刑誅如<lb/>
<pb n="KR4d0108_WYG_016-7b"/>
報應之說無僣濫而不可僥倖則小人知畏而無待於<lb/>
報應之說矣不知正法以為治而恃無形莫考之說以<lb/>
冀萬一智者弗為也舉天下之言不及仁義忠信而惟<lb/>
理性之說不稱堯舜姬孔而惟釋氏之誦先王之道不<lb/>
著西域之教流行使孟子復起不識在所取乎將在所<lb/>
距乎如在所取則吾不知也果在所距則天下之風靡<lb/>
然惟理性之尚者不可不革夫鮮衣美食溺妻愛子耽<lb/>
黷玩好奔走勢利茲數事者釋氏之所先去者也天下<lb/>
<pb n="KR4d0108_WYG_016-8a"/>
之人未能忘此而喋喋然曰理性哉理性哉此釋氏之<lb/>
罪人遵其戒律盡其宗㫖如其書之所謂佛者本不足<lb/>
以經世又況未免為其罪人者惡足以濟王道乎徒捨<lb/>
仁義之學而論理性捐名教之習而談清淨使志意隤<lb/>
惰辭氣爛漫至於尊主庇民忠義名節之際徃徃逡巡<lb/>
而不肯為所至之地庠序不顧兵刑未省聫鑣方駕慇<lb/>
懃塔廟與一二緇流促膝劇談側影移晷而不知倦俯<lb/>
仰如意片言適情則過譽借聲便同佛祖徒使無知小<lb/>
<pb n="KR4d0108_WYG_016-8b"/>
民觀望承效競先奔走破家廢業黜妻親毀形骸捐性<lb/>
命者多矣蠧弊風俗其有大於此乎夫楊子取為我其<lb/>
義失於無君非捨君也墨子兼愛其情失於無父非棄<lb/>
父也然昔人距之甚力釋氏棄君親滅忠義過於楊墨<lb/>
逺甚天下之士恬不以為怪方且譽之不暇尚距絶之<lb/>
何有哉昔兩晉之風所以不競者當時士大夫非無竒<lb/>
偉磊落之才經世濟功之術徒以承漢末之流風習曹<lb/>
魏之逸韻祖述柱史宗師園吏尚清談貴名理窅然慕<lb/>
<pb n="KR4d0108_WYG_016-9a"/>
林下之風氣以禮法為桎梏視政事為塵垢士有不由<lb/>
此者天下共指而笑之謂之拘儒俗吏及風俗旣靡而<lb/>
禮法壞敗政事頹弛於是魚爛氷釋不可支維鑒晉人<lb/>
之流蕩視清談之敗俗理性之漸殆不可長<lb/>
　　　蠧論四<lb/>
仁義禮智孝弟忠順為之在人求之可得者謂之性死<lb/>
生壽夭貴冨賤貧制之在天求之不可致者謂之命性<lb/>
有正有否命有吉有㓙正者吉否者㓙天人之理報施<lb/>
<pb n="KR4d0108_WYG_016-9b"/>
之常也然正者未必吉不幸而㓙者有矣否者未必㓙<lb/>
幸而吉者有矣修性而不失其正以順受吉可以無媿<lb/>
以不幸而或㓙可以無憾性之不修而失其正者以順<lb/>
受㓙自取之也能無憾乎幸而或吉非所宜也能無媿<lb/>
乎故君子修性而不言命命之在天者聽之而已商王<lb/>
受曰我生不有命在天則祖伊述之以為戒武王數之<lb/>
以為罪天命之說微矣故孔子罕言而子貢不得聞古<lb/>
之善言天命者莫詳於孟子孟子曰莫之為而為者天<lb/>
<pb n="KR4d0108_WYG_016-10a"/>
也莫之致而至者命也言天命之所制非人之所能為<lb/>
也如此則知天命可聽而不可圖可圖而為之者修已<lb/>
而已又曰存其心養其性所以事天也殀壽不貳修身<lb/>
以俟之所以立命也言不以天命貳其心敬修其可願<lb/>
也知此則知天命不在人事之先已又曰莫非命也順<lb/>
受其正是故知命者不立於巖牆之下盡其道而死者<lb/>
正命也桎梏死者非正命也言人事盡然後可以言天<lb/>
命人事未修自貽伊戚未可言命也如此則在我者君<lb/>
<pb n="KR4d0108_WYG_016-10b"/>
子之所當盡也又曰哭死而哀非為生者也經徳不回<lb/>
非以干祿也言語必信非以正行也君子行法以俟命<lb/>
而已言盡其在我者而不度其在天者也如此則知物<lb/>
之在外者雖出於性君子不敢殉理之在内者雖制于<lb/>
天君子不敢怠又曰口之於味也目之於色也耳之於<lb/>
聲也鼻之於臭也四肢之於安佚也性也有命焉君子<lb/>
不謂性也仁之於父子也義之於君臣也禮之於賓主<lb/>
也智之於賢者也聖人之於天道也命也有性焉君子<lb/>
<pb n="KR4d0108_WYG_016-11a"/>
不謂命也言外物在所忘而徳性在所善也如此則知<lb/>
求此而不求彼已又曰求則得之舎則失之是求有益<lb/>
於得也求在我者也求之有道得之有命是求無益於<lb/>
得也求在外者也言物不可必得而善昜致也如此則<lb/>
知志於道而不惑於物巳志於道者其為善也安不惑<lb/>
於物者其所遇也自得此窮理盡性而逹乎天命之極<lb/>
致者也盡性命之說則冨貴不能滛貧賤不能移故舜<lb/>
受堯之天下不以為泰顔回簟食瓢飲而不改其樂内<lb/>
<pb n="KR4d0108_WYG_016-11b"/>
外之分素定榮辱之境素辨故也古之人所以貴知天<lb/>
命者貴其能與此也天下之人亦貴知天命矣然不合<lb/>
於古之人天下之言命也考時推日約消息滿虚以求<lb/>
吉㓙禍福之期計死生夭壽之數也謂有其期者積日<lb/>
累月時至必應賢者無所補不肖者亦無所失有其數<lb/>
者脩短疾徐物無僣差仁者無所益不仁者亦無所損<lb/>
以功見賞以仁致壽則曰時命然也非才力徳善之所<lb/>
預以罪見罰以鄙致夭亦曰時命然也非愚暗過惡之<lb/>
<pb n="KR4d0108_WYG_016-12a"/>
所召夫賢者貴不賢者賤仁者壽不仁者亡聖人之訓<lb/>
也有功者賞無功者廢有罪者誅無罪者置帝王之法<lb/>
也此兩者相資以為用人主操之以勸善懲惡礪世磨<lb/>
鈍濟功業而杜暴亂者也舉天下之人皆曰有期有數<lb/>
則是賢才不足尚事業不足為徳善不足勉罪惡不足<lb/>
避爵賞刑誅委為虚器而沮勸之權不行矣人主何以<lb/>
誘善良禁姦宄濟功業止暴亂乎天下媮脫茍簡陵厲<lb/>
恣肆不以修飾篤懋敦厚畏敬為意其弊起於命說勝<lb/>
<pb n="KR4d0108_WYG_016-12b"/>
而人事輕命說之為蠧亦已甚矣王者將大有為命說<lb/>
之蠧不可不去<lb/>
　　　論事<hi>闕</hi>
　　　本末論<lb/>
今有人曰我能已疾疢膚湊之間攻以砭艾心腹之内<lb/>
滌以湯劑善矣然俗醫知之有曰我能胗脈理視顔色<lb/>
聽聲音審趣舍知隂陽虚實淺深緩急之變而識其疾<lb/>
之所在益善矣然良醫能之有曰我能少私寡慾節情<lb/>
<pb n="KR4d0108_WYG_016-13a"/>
養性飲食有度起居以時俾血氣不亂於内而衆邪莫<lb/>
入固和平之真素而疾疢不作則善莫加矣然非有道<lb/>
之士不能為之蓋識砭艾湯劑之宜者未能知疾疢之<lb/>
所在故俗醫不若良醫知疾病之所在者不能使之無<lb/>
疾故良醫不若有道之士善養生者必從有道之士而<lb/>
舎良醫之術良醫之術猶在所舎而況於俗醫乎養民<lb/>
者猶養生也刑姦誅暴稱情定罪上下輕重不失其中<lb/>
㫁獄之能也有司守之察言觀色參伍以事情偽無爽<lb/>
<pb n="KR4d0108_WYG_016-13b"/>
曲直必明聽訟之賢也師尹任之和之以樂節之以禮<lb/>
漸摩仁義之術使民陶陶然日遷善逺罪教化之善也<lb/>
王者尚之故聖人道徳齊禮不先政刑道之有弗從齊<lb/>
之有弗一迭相陵犯或失其平至於獄訟然後師尹聽<lb/>
之以要其情有司明辟以治其罪㫁獄聽訟既非聖人<lb/>
之軄又非聖人之意不得已而用之者也故孔子曰聽<lb/>
訟吾猶人也必也使無訟乎使無訟者禮樂教化之功<lb/>
非法律聽㫁之所能與然則善㫁獄者識砭艾湯劑之<lb/>
<pb n="KR4d0108_WYG_016-14a"/>
宜者也善聽訟者知疾病之所在者也善教化者能使<lb/>
之無疾者也養身則慕有道之士養民則用有司之術<lb/>
是所用以養民者或未盡矣律令之書有㫁獄之具也<lb/>
士學律令而得利禄與經術之人俱進吏通律令而見<lb/>
優擢與勲徳之士並升上之所求下之所向今之所學<lb/>
後之所用以律令之選取律令之人任以養民不謂之<lb/>
以有司㫁獄之術養民乎善斯術者不過於張湯趙禹<lb/>
聖人之治豈直使一世之士為張湯趙禹哉豈直以湯<lb/>
<pb n="KR4d0108_WYG_016-14b"/>
禹之術養斯民哉何士而無徳何世而無才顧上所以<lb/>
求而取之者如何爾汲水者以杯則滿杯以罌則滿罌<lb/>
臨鑑者在西子則美形在嫫母則醜見世之才如鑑而<lb/>
士之徳如水以伊吕之事求而取之則士學伊吕而伊<lb/>
吕之士出矣以申商之術求而取之則士亦惟申商之<lb/>
學而申商之士出矣律令申商之遺術也申商之術安<lb/>
足以美聖人之政者也<lb/>
　　　官論<lb/>
<pb n="KR4d0108_WYG_016-15a"/>
事非官不治功非事不立設官以治事立事以濟功三<lb/>
五所以成帝王之業也後世官冗而事不治無以濟功<lb/>
適以為蠧其勢必有異於先王而為弊者不可不察設<lb/>
官不欲多多則冗省而不善其事亦未免為冗官任事<lb/>
必惟其人非其人則事不舉置官而不因事亦無補於<lb/>
治功故官有四冗事有二不治庸堕邪枉不與焉不知<lb/>
去四冗二不治而務并官省吏復古之名以要成效其<lb/>
為術亦已踈矣并官省吏不審則事有闕復古之名名<lb/>
<pb n="KR4d0108_WYG_016-15b"/>
同而實不至故踈而不切人主清心寡慾不務興造則<lb/>
事簡而不冗隨時建置趣於無缺則員少而不冗為官<lb/>
擇人不求備員則當賢而不冗官必任事不以假所好<lb/>
則有功而不冗如是而四冗去矣當賢則事治有功則<lb/>
事治如是而二不治去矣四冗去而吏無蠧二不治去<lb/>
而功業可濟三五帝王之隆其庻㡬乎昔太皥氏以來<lb/>
紀官以瑞物故有龍火雲鳥之號髙陽氏而後不復逺<lb/>
紀命以民事而帝王之道殊途同歸然則官不在名書<lb/>
<pb n="KR4d0108_WYG_016-16a"/>
稱唐虞稽古建官惟百夏商亦克用乂成康之盛四十<lb/>
餘年天下無一人之獄刑罰厝而不用頌聲交作有以<lb/>
告於神明帝王之功業何異哉然則官不在多寡漢世<lb/>
因循簡昜兼用秦官不聞有二世之弊宇文氏盡復成<lb/>
周之制炳然可述不聞有成康之效張洪靖并省官吏<lb/>
時多缺事天下洶洶李泌行之利歸縣官士論無恨然<lb/>
時亦不加治此皆前世已然之事也其為術何如哉智<lb/>
者可得而察矣　先王馭吏之大權有四曰官爵禄賞<lb/>
<pb n="KR4d0108_WYG_016-16b"/>
旌以車服厚以金繒所以勸有功也故賞以功加國君<lb/>
兼十卿之奉大夫倍上士之秩所以稱其官也故祿以<lb/>
官制列五等以辨王侯之分建六等以異諸臣之名所<lb/>
以彰其徳也故爵以徳進明水土者使為司空善播殖<lb/>
者使為后稷所以因其能也故官以能授以能授者才<lb/>
有所善則命之徳雖未純無害於以能善其事也茍非<lb/>
其能雖有甚盛之徳不强之以其所短以徳進才雖不<lb/>
完無害於以徳受其名也茍非其徳雖有髙世之才不<lb/>
<pb n="KR4d0108_WYG_016-17a"/>
假之以其所無以官制者居其官則食之功雖未立無<lb/>
害於以官受其秩也茍非其官雖有可賞之功不給以<lb/>
常廪以功加者功有可旌則與之雖能非所官徳非所<lb/>
爵無害於以功受其賜也茍非其功雖有尊爵髙位不<lb/>
益之以濫賞爵號旌勸之虛名禄賞役使之實利虚名<lb/>
人貴而不懷實利人懷而不貴先王以是四者相權而<lb/>
用之故賢者致其心能者竭其力百官以治庻功以成<lb/>
後世沿革有散官有勲官有職事官有爵有禄有賞散<lb/>
<pb n="KR4d0108_WYG_016-17b"/>
官尚名猶爵也勲官尚功猶賞也其所以分職釐事立<lb/>
中外之政者職事官一官而已此則古之所為官也夫<lb/>
唐虞建官惟百夏商倍之以治事以時異官以事設名<lb/>
稱不同則職業相逺矣仲尼之門淵騫二冉以徳行稱<lb/>
宰我子貢以言語顯冉有季路以政事逹子游子夏以<lb/>
文章名一人之才不足以兼善天下之事也久矣黄覇<lb/>
優㳺於結課而寂寥於論道者通近務而昧逺圖也管<lb/>
仲謀鮑則鮑困相齊而齊覇者拙於用小而巧於用大<lb/>
<pb n="KR4d0108_WYG_016-18a"/>
也故麗於天者不可使潜於淵翔於夜者不可使奮於<lb/>
晝班倕妙絶於械器使之調絲竹則曽不若鄭衛之伶<lb/>
官曠冕致察乎韶濩使之辨五色則曽不若三尺之童<lb/>
子故曰尺有所短寸有所長長者用之不勤短者强之<lb/>
不能粤人巧於為鎛胡人巧於為車使越人為車胡人<lb/>
為鎛久於其事必有能者然不若因其所善而用之敏<lb/>
且工也故唐虞之世五臣分職終身居之不昜其事夫<lb/>
禹臯陶之徒皆資聖哲之才負該明之術然猶官有常<lb/>
<pb n="KR4d0108_WYG_016-18b"/>
職不能相代況後世之士乎故選任必因其能得能必<lb/>
常其任然後百工稱職而庻事咸舉矣若夫有功見賞<lb/>
假以顯要有好見寵置之清切才不過於中人而職兼<lb/>
數官居未閱於歲月而驟以遷陟者謂之為人擇官可<lb/>
也如曰代天理物緝熙庻事則其效逺矣成王曰明王<lb/>
立政不惟其官惟其人設官分職臨蒞天下者無違成<lb/>
王之言然後可<lb/>
　　　人材論<hi>闕</hi>
</p>
<p>
</p>
  </div>
</body>
</text>
</TEI>
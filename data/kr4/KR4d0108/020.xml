<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲溪居士集巻二十</head>
    <p>
<pb n="KR4d0108_WYG_020-1a"/>
欽定四庫全書<lb/>
　雲溪居士集巻二十　　　　宋　華鎮　撰<lb/>
　　論<hi>十一首</hi>
　　　三國論<lb/>
小言可以喻大鏡象可以見形明目者果知道術之方<lb/>
則視所遇而得其藴瓦甓糞壌之間惡乎而不在古之<lb/>
人有言曰盗亦有道乎三國之雄乗昬投棼縁義飾詐<lb/>
借忠營私公攘而陰奪皆穿窬之類也觀其曉見時㑹<lb/>
<pb n="KR4d0108_WYG_020-1b"/>
審識物形并脆避堅操强控隘都勝勢以圖帝王之時<lb/>
相軋以力相靡以謀抗衡數年無克為一卒鼎峙之業<lb/>
者蓋亦所謂有道者也試粗論之漢末凶醜弄兵豪傑<lb/>
蜂起怙亂徼寵者壁壘相望鉦鼔之音相聞當是時曹<lb/>
公以一郡之資鷹揚虎視風號霆激而大者夷滅小者<lb/>
受事挾天子以令中夏盛矣曹公操作新書以指授諸<lb/>
將由之則有功違之則敗績雖司馬懿之才不能過也<lb/>
孫郎殘破之日呉人微緒不絶如線仲謀招懐撫納輯<lb/>
<pb n="KR4d0108_WYG_020-2a"/>
睦士民披荆榛驅麋鹿而定社稷遂包楚越之地魏人<lb/>
嘗以百戰之師數十萬之衆輕車樓船水陸相輔因銳<lb/>
氣鼔餘勇順流乗勢東下而壓其境有飲馬長淵蹀血<lb/>
武昌之意吳之廷臣色沮氣奪不知策之所從出思毁<lb/>
基以委質而聽命者多矣權獨知先聲之不實後隙之<lb/>
可投奮然釋衆疑屛羣議挈偏師以授周瑜於是乎得<lb/>
雋於赤壁申威於曹公吳之基圖遂以磐固當是時通<lb/>
照情勢謀無異言者公瑾一人而已此皆以雄材自奮<lb/>
<pb n="KR4d0108_WYG_020-2b"/>
創成業以貽子孫者也蜀之先主殆或不然曹氏嘗與<lb/>
論天下事揚搉羣雄之材汎言及備備臨食自失䘮其<lb/>
匕筯氣不足以敵曹公矣憑宗室之望據専城之勢數<lb/>
年與諸公周旋卒無一民之衆尺地之富流離轉徙無<lb/>
所歸宿其才不足以擬仲謀矣至其西趨巴蜀舉梁益<lb/>
之境如俯拾地芥制諸蠻之命而役其力與孫曹二公<lb/>
東面而折天下莫之能圉社稷既定師旅已和於是北<lb/>
窺關輔東畧荆衡雖功用弗成有并吞神州混一文軌<lb/>
<pb n="KR4d0108_WYG_020-3a"/>
之氣與曩日竄身寓食之勢不可同年而語矣又何雄<lb/>
耶非時有否泰智有昬明用有工拙勢有威約先愚而<lb/>
後賢昔怯而今勇也蓋晚得天下之才以為輔耳使先<lb/>
主聞孔明而弗舉舉而弗用用而弗誠將其身之不保<lb/>
尚何蜀漢之有哉觀其忘勢屈身披露肝膽君臣之際<lb/>
有可言者雖湯武伊吕之相與弗是過也使天假之年<lb/>
其成殆未可量耶然則魏呉之臣不及其君故操亡而<lb/>
魏微權没而呉不振武侯之才雄於先主故備死而蜀<lb/>
<pb n="KR4d0108_WYG_020-3b"/>
自若亮死而禪不克守蓋臣主俱賢明良相輔則道濟<lb/>
四海格於皇天或主徳弗競克任哲輔臣用雖微攀附<lb/>
大人上下相資亦克有就故曰不有人焉其能國乎蓋<lb/>
人之所存道之所在道得於此則功業歸之此三國之<lb/>
所以立也<lb/>
　　　唐論<lb/>
藥而瞑眩劇於所病者有矣人不以瞑眩廢藥而養疾<lb/>
知疾不可養而治疾者必資於藥也食而致疾因藥以<lb/>
<pb n="KR4d0108_WYG_020-4a"/>
安者有矣人不以食或致疾藥能安之廢食而嗜藥知<lb/>
藥不可嗜而養身者必資於食也世有戒瞑眩之毒而<lb/>
縱腹心之患舎粱肉之味而嗜苦口之滋者天下必共<lb/>
指為倒置之人而笑之何則愚夫愚婦知其為不可然<lb/>
也唐徳宗遭涇師之變而懲戒用兵姑息方鎮創白志<lb/>
正之失而委兵閽寺棄逺正人曽無異於畏藥而養病<lb/>
舎食而嗜藥者也徳宗雖中智之主顧不賢於愚夫愚<lb/>
婦哉顧恬然出於此而不知其非者何也逺於身而利<lb/>
<pb n="KR4d0108_WYG_020-4b"/>
害之情晦也夫察其近不忽於逺照於顯不蔽於晦利<lb/>
之所在雖大必覩害之所倚雖微必知惟賢者能之此<lb/>
古人之所以殷勤反覆致論於大邑美錦者也徳宗之<lb/>
智不能與於此則亦何以振隆祖武貽裕方來故貞元<lb/>
之際事失其猷後世雖有英雄武毅如元和之君武宣之<lb/>
畧終不能剗夷宿弊收攬權綱而復興王業矣夫人主<lb/>
操利器以誅鋤天下翦落枝葉封殖本根殺不掉之勢<lb/>
奮陵夷之緒經國之逹道也建中初承肅宗豢養之後<lb/>
<pb n="KR4d0108_WYG_020-5a"/>
王室㣲弱紀綱弗振强藩悍將犯分陵制負固違命者<lb/>
往往而是徳宗赫然奮怒命將出師討有罪而威弗庭<lb/>
當矣然興事太劇要功太速乏萬全之慮而徼倖一切<lb/>
至於虗環衛以濟師剥民力以足用故涇師因之攘臂<lb/>
犯闕是豈用兵之過哉制置之術乖也不知審料事勢<lb/>
擇術而用師申前志而濟成功自梁洋還懲艾前日之<lb/>
變終其身以兵為戒藩臣陸梁一切不問是戒瞑眩之<lb/>
毒而縱腹心之患者也人臣忘公徇私賈販所職以射<lb/>
<pb n="KR4d0108_WYG_020-5b"/>
利乏國家之事貽君親之憂誅夷之罪人也白志正當<lb/>
徳宗經營之日典司禁旅受金自封以市人備軍籍涇<lb/>
師為變咸畏匿而不得使倉卒之際六軍無人賴宦官<lb/>
竇文塲以左右扈從冒犯艱阻僅免於難是豈用士之<lb/>
過哉選任之術乖也不知慎簡忠賢得人而後用收腹心<lb/>
以本兵柄禍難既夷因謂士不可任舉神䇿之兵悉委<lb/>
腐夫小人而不疑是舎粱肉之味而嗜苦口之滋者也<lb/>
其弊亦甚矣昔文皇所以底貞觀之平紹周漢之盛者<lb/>
<pb n="KR4d0108_WYG_020-6a"/>
善兵農之制也制農以永業而民有常産不困於上制<lb/>
兵以府衛而君有神武不陵於下故能内修仁政成風<lb/>
俗之厚外昭威稜折强鬩之衝其後彍騎立而府衛之<lb/>
法亡兩稅修而租庸之制改格人通士知貞觀之盛不<lb/>
可復見而太宗之烈微矣雖然非唐之所以亡也僖昭<lb/>
之釁覆李氏之業者乃在乎方鎮割據宦官擅制而已<lb/>
方鎮之患肇於大歴宦官之寵啓於開元代宗承大盜<lb/>
之後兵革方弭藩臣罪惡多所含宥然未有僭竊陵犯<lb/>
<pb n="KR4d0108_WYG_020-6b"/>
如朱滔田悅者也明皇安於無患輕用爵賞寺人巷伯<lb/>
襲朱紫而叅外庭然未有握持兵權如竇文塲霍仙鳴<lb/>
者也貞元之後假借方鎮則擅帝制者弗討委信閽寺<lb/>
則付利器而不疑使姦臣賊子輕冒犯律無所顧忌刑<lb/>
餘腐夫竊弄威柄不可復取明君哲輔勞於征討莫克<lb/>
驟夷庸主愚相指為故常無翦除之意憚强明之資則<lb/>
搆禍不測乗昬弱之隙則肆慾無藝由是外陵内奪至<lb/>
以天子之尊而威命不行於國門之外俯首惕息受制<lb/>
<pb n="KR4d0108_WYG_020-7a"/>
於家奴使胡越起於邦圻而羗夷滿側此皆徳宗之過<lb/>
也噫智不及於逺者大者昧吉凶禍福之㡬投成業於<lb/>
亂亡而不知真人主之大戒也<lb/>
　　　勲勞論<lb/>
犬馬有帷蓋之施布衣重一飯之徳物之有功匹夫之<lb/>
義猶貴終始况人主資賢能以共功業安可以忘勲勞<lb/>
之士哉非有大故不可棄也故古之人生歆寵榮死與<lb/>
享祀紀諸旂常銘載彛器不使讒間搆纎芥而汚蔑之<lb/>
<pb n="KR4d0108_WYG_020-7b"/>
是以君子懐徳小人歆寵而思奮唐侯君集自䧟於叛<lb/>
逆文皇不忍使對吏而自訊雖寘於法不絶其嗣念其<lb/>
嘗有功也中世以後憂患方起則用英傑以弭亂中外<lb/>
無警憸人間之則曽不省察甚者至於徙死勳徳顯著<lb/>
如郭汾陽猶或不免况其他歟劉巨容曰朝家多負人<lb/>
有危難不愛惜官賞事平即忘不如留賊為富貴作地<lb/>
當是時巨容力能制巢賊之命特是縱賊禍及二京此<lb/>
人主不慎聽用而輕待士之過也方無事時去一士固<lb/>
<pb n="KR4d0108_WYG_020-8a"/>
未見其害急難之際人情顧望悔不可追矣蓋感義自<lb/>
奮施而不求其報惟君子能之人主所與共天下之事<lb/>
者豈能盡得斯人而用之哉是不可不慎也<lb/>
　　　主帥論<lb/>
海内之理可以力致夷狄之心不可常保昔之人以三<lb/>
代禦戎不及上䇿謂其猶用兵也然舜舞干羽有苗來<lb/>
格至於命九官勅臯陶必曰蠻夷猾夏則是盛徳之世<lb/>
未嘗保其無犯兵武之備不可暫去今北制强胡西撫<lb/>
<pb n="KR4d0108_WYG_020-8b"/>
羌虜南懐蠻獠東接島夷要害之地扼控之㑹守郡宰<lb/>
邑之官非特承宣詔條撫養吏民而已又當經設方畧<lb/>
完畜兵戎謹關徼之守禦侵軼之變壁壘誠堅器械誠<lb/>
利士卒誠訓威信誠著則逺人殊俗聞聲震讋懐徳之<lb/>
心固而干紀之意銷矣士無有弗勇亦無有弗怯兵無<lb/>
有弗銳亦無有弗鈍地無有弗險亦無有弗昜時無有<lb/>
弗利亦無有弗否顧其用之者如何耳上下一心三軍<lb/>
同力則士無弗勇士卒鼔勇則兵無弗銳士勇兵銳以<lb/>
<pb n="KR4d0108_WYG_020-9a"/>
守則固是地無弗險也以戰則克是時無弗利也不然<lb/>
則其效亦異矣此四者誰其制之制之者將也樂毅用<lb/>
燕勝强齊所未滅者二城而已騎刼代之一敗塗地李<lb/>
牧用趙北逐單于南支韓魏東滅襜林西抗强秦顔聚<lb/>
代之不能自守二國之地利未昜也天時未逺也士卒<lb/>
器械皆其舊一用之以强一用之以亡則是勝負之勢<lb/>
不因天時不以地利不在士卒不自器械皆主將之所<lb/>
制矣今邊境之上誠得樂毅李牧之徒統帥一方經畧<lb/>
<pb n="KR4d0108_WYG_020-9b"/>
屬郡將羇制二虜受命下吏豈徒固邊防禦侵軼而已<lb/>
若夫完城池礪器械訓士卒儲財用四者之事皆非邊<lb/>
境之先務朝廷之所宜留意者也師守之吏誠得良士<lb/>
則是四者之事不待朝廷之經制而畢舉矣苟非其人<lb/>
雖經制之四事無缺不足與有功昔者吳起守西河秦<lb/>
人不敢東向而侵魏不聞魏人有良術也惟起而已矣<lb/>
近世韋皋守劍南内撫八國外挫吐蕃二十餘年無西<lb/>
顧之憂不聞唐人有長策也任皋而已矣委任責成古<lb/>
<pb n="KR4d0108_WYG_020-10a"/>
今之效若合一契故知邊境之務莫先於選主帥主帥<lb/>
得而百事修矣<lb/>
　　　世卿閽寺論<lb/>
甚哉世卿之害國而閽寺之不可使也何則世胄之才<lb/>
不必盡美心志困於富足筋骨惰於無患徳禮不由而<lb/>
殉物甚篤思慮不足以周逺忠義不足以自將保身承<lb/>
家猶或有缺况於秉執鈞軸荷鼎鼐之重而均調天下<lb/>
乎因乗祖父之資溢涯量而竊有威柄門生故吏徧於<lb/>
<pb n="KR4d0108_WYG_020-10b"/>
海内周親締交蟠錯權要根幹强大枝葉猥茂顧天下<lb/>
之事在已而無所畏忌緩則盜弄威福急則起而為變<lb/>
矣刑餘腐夫大質已虧苟得無顧甘言令色善營視聽<lb/>
曲謹小謀時有可喜狎侍左右習而不戒猶懼為患况<lb/>
於收攫噬之才付以事任而參預功業乎效一朝之力<lb/>
以自結於上世主之心甘嗜其餌國之威靈落其掌股<lb/>
則殫凶慝以濟姦利矣故自書傳所記未有世卿擅政<lb/>
閽寺用權而無凶國害家者也昔東漢世祖以雄武之<lb/>
<pb n="KR4d0108_WYG_020-11a"/>
畧驅䇿英豪左威右徳兼尚權數乗餘澤投機㑹闊視<lb/>
髙步經營大業披荆棘而平王路振墜緒以續休命數<lb/>
年之間天下靖謐於是息偃矛甲陳列籩豆剗夷壁壘<lb/>
闡闢黌序介胄之士雍容弦歌戢威武暢文徳而平治<lb/>
之功成矣顯宗明照情偽至誠自强慧而服勤百度具<lb/>
舉振權綱以隆主道備文物以飾治具政刑清肅而禮<lb/>
樂興矣孝章知明察慧人謂其猛本寛仁之術推忠厚<lb/>
以濟之於是政平人和協氣條暢珍符靈貺雜然並出<lb/>
<pb n="KR4d0108_WYG_020-11b"/>
帝王之徳楙矣若光武之立綱陳紀維持王業明帝之<lb/>
敬慎緣飾増光先猷肅宗之寛仁愛人寵綏四海皆足<lb/>
以固結民心垂芘後世保元命貽大業於無疆者也然<lb/>
而至於順帝輕用國命世寵梁氏成逆冀之禍孝桓臨<lb/>
事鮮謀任使匪人起五邪之姦凶醜見賢賤𨽻乗貴反<lb/>
昜綱紀竊舞威柄淫刑濫罰横及勳舊憸巧姦囘是爵<lb/>
是賞廢錮時望刻剥生齒施及靈帝之時天下不勝其<lb/>
憤袁董投隙奮臂而無劉氏矣是豈建武永平之澤未<lb/>
<pb n="KR4d0108_WYG_020-12a"/>
優而天下忘漢之速哉使逆冀無世及之寵則夷戮之<lb/>
罪不盈五邪無誅冀之功閽寺之寵弗啓雖有靈獻之<lb/>
主亦可以䝉舊業因餘澤而保無患矣嗚呼漢之亂亡<lb/>
成於袁董袁董之釁萌於閽寺閽寺之寵由誅冀而啓<lb/>
之𠞰髙帝之明命覆世祖之成業開建安之隙以誘曹<lb/>
氏者順之尤也世卿閽寺之患可不戒哉<lb/>
　　　隱者論<lb/>
唐史言古之隱者有三槩上焉者身藏而徳不晦故自<lb/>
<pb n="KR4d0108_WYG_020-12b"/>
放草野而名從之其次挈治世具弗得伸或持峭行不<lb/>
可屈於俗末焉者資槁薄樂山林内審其才終不可以<lb/>
當世取舎以為唐世見於隱逸傳者皆出於下槩其說<lb/>
似有可疑試粗論之夫古之人未嘗無意於世時或逺<lb/>
引自放於隱淪者皆有為為之也或全身逺害如箕子<lb/>
接輿或須時待價如伊尹吕望或抗節伸志如伯夷叔<lb/>
齊此隱之大者也若放情虛寂不以世故自攖如廣成<lb/>
巢許之徒持其一曲不達理義之分如申徒狄陳仲子<lb/>
<pb n="KR4d0108_WYG_020-13a"/>
之介則與夫資槁薄樂山林者又何尺寸之間彼以挈<lb/>
治具弗得伸者為次則是身隱而徳不晦者乃廣成巢<lb/>
許之徒歟上廣成巢許之風而以伊吕箕子之節為次<lb/>
是驅天下之人髙蹈逺引遺世絶物而獨善其身也人<lb/>
人持獨善之操則天下之事其誰任之廢大義亂大倫<lb/>
傷敗名教孰烈於此唐之隱者如武攸緒豈誠資槁薄<lb/>
樂山林終不可以當世取舎哉直以不幸生於武后之<lb/>
族明智通達逺周前後知禍敗之必至豫為防慮以保<lb/>
<pb n="KR4d0108_WYG_020-13b"/>
其身耳夫膏粱之室紈絝之胄生所見長所聞惟聲色<lb/>
勢利而能割情違俗長往而不顧安於寒素之所難者<lb/>
則攸緒之操加人數等矣非大雅之君子安能與於此<lb/>
哉乃以與王績之徒同出於下槩可謂脫矣<lb/>
　　　復讎論上<lb/>
復讎之議疑生於亂世而不起於治朝夫治朝上有明<lb/>
天子下有賢有司雖陵弱犯怯而殺人者必得而寘於<lb/>
法無所逃罪尚何臣子兄弟復讎之有哉然殺人者國<lb/>
<pb n="KR4d0108_WYG_020-14a"/>
法之義不至伏誅而臣子兄弟之義不可不讎者治世<lb/>
之所有也故周官有復讎之制焉調人之職曰凡殺人<lb/>
而義者不同國令勿讎鄉士曰凡執仇讎者書於士殺<lb/>
之無罪禮曰父母之讎弗與共戴天兄弟之讎不反兵<lb/>
交游之讎不同國公羊曰父不受誅子復讎可也父受<lb/>
誅子復讎推刃之道也復讎不除害此書傳之所與也<lb/>
後之斷是獄者多矣或殺或赦隨時予奪靡有定制明<lb/>
君達士徇其所執往往立言而唐史尤詳唐明皇謂孝<lb/>
<pb n="KR4d0108_WYG_020-14b"/>
子義不顧命殺之可成其志赦之則虧其律人子孰不<lb/>
願孝轉相讎殺遂無已時陳子昂謂仁而無利與亂同<lb/>
誅是曰能刑未可以訓義其節而弗誅則廢刑也釋罪<lb/>
利生是奪其徳虧其義非殺身成仁全死忘生之節宜<lb/>
正國之典寘之以刑然後旌閭墓可也柳宗元謂誅其<lb/>
可旌兹謂濫黷刑甚矣旌其可誅兹謂僭壊禮甚矣黷<lb/>
刑壊禮其不可以為典明矣唐憲宗詔曰禮父讎不同<lb/>
天而法殺人必死禮法王教大端也二說異焉韓愈曰<lb/>
<pb n="KR4d0108_WYG_020-15a"/>
子復父讐見於春秋禮記周官子若史不可勝數未有<lb/>
非而罪之者最宜詳於律而律無條非闕文也蓋以為<lb/>
不許復讎恐傷孝子之心許復讎則人將倚法顓殺無<lb/>
以禁止丁寧其義於經而深没其文於律者將使一斷<lb/>
於法而經術之士得引經以議也復讎之名雖同而其<lb/>
事各異或百姓相讎如周官所稱可議於今或為官吏<lb/>
所誅如公羊所稱不可行於今周官所稱將復讎先告<lb/>
於士若孤稚羸弱抱微志而伺敵人之便恐不能自言<lb/>
<pb n="KR4d0108_WYG_020-15b"/>
未可以為斷於今殺之與赦不可一宜定其制曰有復<lb/>
父讎者事發具其事下尚書省集議以聞酌情處之明<lb/>
皇憲宗形於詔陳子昂柳宗元韓愈之徒咸著文議則<lb/>
經無失指矣子昂之議旌誅並行壊禮黷刑宗元駁之<lb/>
明矣不復叙言也其餘辯議雖詳未暢禮法之意有足<lb/>
論者夫所謂讎者非謂彼殺而我殺之也謂君父兄弟<lb/>
見殺於人不以其罪而國法不加焉臣子兄弟之心義<lb/>
不與戴天同國也故復讎專殺而情不失義事不越法<lb/>
<pb n="KR4d0108_WYG_020-16a"/>
聖人不以為罪是故禮經無共天之義周官有執殺之<lb/>
法父不受誅子復讎之春秋之所可也後世不知原聖<lb/>
人之意遵經傳之㫖以斷斯獄據法律之闕文因汎引<lb/>
殺人之例以自疑貳及設施齟齬情理不安遂至旌誅<lb/>
並行瀆亂彛典禮法不明一至於此豈不悞哉夫禮與<lb/>
刑相為表裏也入刑者必失禮失禮者斯入刑未有刑<lb/>
之所誅禮之所與者也復讎而死則是與於禮而誅於<lb/>
刑矣何其戾歟法之所謂殺人必死者非謂人不可殺<lb/>
<pb n="KR4d0108_WYG_020-16b"/>
殺則死之謂人之無罪與有罪而不至於死者人或殺<lb/>
之者也若以讎為無罪則既嘗殺人之父兄不得為無<lb/>
罪矣讎而復之不免於刑是殺無罪者不用必死之法<lb/>
而殺有罪者用之非法之意矣若曰人不可以專殺專<lb/>
殺者必死且專殺之人法有所容若律曰夜無故入人<lb/>
家主人登時殺者勿論是殺人者法不必皆死也夫夜<lb/>
無故入人家者未必皆侵害於人主人可以登時殺之<lb/>
者有侵害於人之理也有侵害於人之理者殺之無罪<lb/>
<pb n="KR4d0108_WYG_020-17a"/>
既侵害於人之親者讎之有誅此又非用法之意矣論<lb/>
殺人必死之法則讎者先在所誅而讎之者益為無罪<lb/>
憲宗謂禮法之說有異張九齡不知論禮法之意明其<lb/>
無罪徒稱孝烈之為可貸故不能勝裴耀卿之徒卒使<lb/>
不辜濫被誅戮何則孝烈之行發於人情人情之發有<lb/>
義有不義合於義則為孝烈不合義則迹似孝烈而實<lb/>
為桀驁法之誅釋亦因此以制之耳父兄之死果不以<lb/>
其罪子弟之所可讎也讎其所可讎讎之合於義者言<lb/>
<pb n="KR4d0108_WYG_020-17b"/>
其行則孝烈也論其法則無罪也無罪之人自非法之<lb/>
所治不待舉孝烈之善然後可貸其死也父兄之死果<lb/>
以其罪子弟之所不可讎也讎其所不可讎讎之不合<lb/>
義者言其行則桀驁也論其法則有罪也有罪法之所<lb/>
必誅不可以其似孝烈而屈法也如以孝烈而已矣則<lb/>
春秋之所謂推刃者亦孝烈也苟貸之死豈不違聖人<lb/>
之意屈公議之法長暴亂之風乎夫公私異情上下殊<lb/>
事法者天下之公議上之所操以為一世之平者也志<lb/>
<pb n="KR4d0108_WYG_020-18a"/>
者一人之私心下之所守以制終身之操者也知方之<lb/>
士行其志不知其他志之所為則為之志之所止則止<lb/>
之不以旌誅貳其心知道之君公其法不計其私法之<lb/>
所釋則釋之法之所誅則誅之不以人情昜其制復讎<lb/>
者未嘗顧公法之可否而徑行其志則議復讎之獄者<lb/>
奚必計私心之所至而輕重其法乎明皇謂殺之可以<lb/>
成其志子昂曰利其生是奪其徳此皆私心以議公法<lb/>
者也失議法之體矣雖愚夫愚婦出於一介奮不顧身<lb/>
<pb n="KR4d0108_WYG_020-18b"/>
以死為得者人主猶當宥之以正法又况聞義知方之<lb/>
士内激忠孝志在報復以快寃憤之心耶罪人既得寃<lb/>
憤之氣銷則其志成矣初無意於徳義之名必死必生<lb/>
之事者又焉可以黷刑而濫殺乎韓愈謂殺之與赦不<lb/>
可一宜集議以聞而酌處之是亦不明禮法之意故欲<lb/>
取裁於世主也愈言周官將復讎先告於士者未可以<lb/>
為斷於今時也至言百姓相讎如周官所稱可議於今<lb/>
為官吏所誅如公羊所稱不可行於今則脫矣何者公<lb/>
<pb n="KR4d0108_WYG_020-19a"/>
羊之所謂父受誅者即周官之所謂殺人而義者也<lb/>
其所謂不受誅者則周官之所許復讎者也徒以其辭<lb/>
因伍奢而發故謂之誅誅者上施下之名也誅之與殺<lb/>
其實一而已矣上之誅下苟以其義下之所當受不以<lb/>
其義則亦所當讎不許讎之則為人上者將依勢作威<lb/>
倚法以削不可制矣亂之大者莫甚於此在百姓則許<lb/>
之復讎在官吏則不許是法行於百姓而不行於官吏<lb/>
非聖人用禮法之意矣焉知周官之所言不兼於官吏<lb/>
<pb n="KR4d0108_WYG_020-19b"/>
公羊之所言不兼於百姓乎又曰律無條非闕文也以<lb/>
為不許則傷孝子之心許則人將倚法專殺不可禁止<lb/>
夫不許而傷孝子之心則是許之而人將倚法專殺則<lb/>
非何者讎之合於義專殺不為亂讎之不合於義專殺<lb/>
有常刑不為亂者釋之有常刑者誅之尚何無禁止之<lb/>
有哉由此觀之愈不達於禮法明矣宜其無所折衷也<lb/>
故曰其餘辯論雖詳皆未暢禮法之意苟明乎禮法之<lb/>
意則復讎者可以無罪矣<lb/>
<pb n="KR4d0108_WYG_020-20a"/>
　　　復讎論下<lb/>
唐自貞觀以來復讎者甚衆或殺或貸罔有定制惟柳<lb/>
子厚韓退之之議達而近於理至柳不設懲禁之科韓<lb/>
謂公羊之說不可施於今者未能無憾若張曲江徒知<lb/>
孝烈之可貸而不能陳禮法之義為政之體以發明時<lb/>
君卒使横議見售無辜被刑黷濫典章傷敗風教是為<lb/>
可恨夫禮法者先王之所以禁暴止亂使人不失其平<lb/>
者也禮有所不能制則待之以法故失禮然後入刑安<lb/>
<pb n="KR4d0108_WYG_020-20b"/>
有禮之所善法之所誅法之所存禮之所去者哉夫人<lb/>
有可殺之罪而人殺之周官所謂殺之而義者也為人<lb/>
子者不問其父之罪徒以人殺其父從而殺之則是不<lb/>
達義不畏法桀驁暴横肆為屠戮之人也若是者豈得<lb/>
謂孝烈而合於禮者哉此禮之所去而法之所誅者也<lb/>
若人無可殺之罪而殺之周官所謂仇讎者也國法不<lb/>
加罪人幸免死生存亡之心不得其平為人子者從而<lb/>
殺之則是内能致其孝而外能伸公家之法使强暴之人<lb/>
<pb n="KR4d0108_WYG_020-21a"/>
不得逞矣如是者其善甚大不獨宜貸其死又當旌賞<lb/>
以激風俗若曰殺人皆死而加之以刑則是恃强以殺<lb/>
無罪者見容而殉義以殺有罪者償死汩陳禮法黷濫<lb/>
刑誅孰甚於此哉苟殉周官之制而責其專殺則人有<lb/>
伺便投㑹勢不及告者自當録大遺細以善補過未宜<lb/>
以不告而致之於死也明皇知孝子不顧命殺之可以<lb/>
成其志而不知議法者當計其罪而不當用其志知赦<lb/>
之為虧律而不知殺之乃甚虧於律知為人子者孰不<lb/>
<pb n="KR4d0108_WYG_020-21b"/>
願孝轉相讎殺遂無已時而不知立法以柅其弊使復<lb/>
讎而義者既從原貸讎人之子復讎者死自不至於轉<lb/>
相讎殺遂無已時矣使九齡持此以爭之則禮法之義<lb/>
著為政之體顯而人主有所發明矣徒謂其孝烈可貸<lb/>
而不言其所以安能折拘文者之論哉子厚駁子昂之<lb/>
議辨旌誅之分其言至矣而未能盡於禁暴止亂之術<lb/>
退之探法律之深意析經㫖之微文其說詳矣而不知<lb/>
官吏所誅不當於罪者與百姓相殘無異夫百姓相殘<lb/>
<pb n="KR4d0108_WYG_020-22a"/>
故為過失得罪不同官吏所誅不當罪者亦有故失之<lb/>
辨為官吏者故以公法殺戮無罪則亦法之所誅矣法<lb/>
之所誅者人子讎之何罪之有公羊之說行於今日不<lb/>
見其悖此所謂未能無憾者也若陳子昂者曽未識禮<lb/>
法之㫖刑賞之體妄肆胷臆以亂大義所謂未可與言<lb/>
者也<lb/>
　　　蕭曹論<lb/>
古之至公者以天下為己任視國之存亡猶其家之隆<lb/>
<pb n="KR4d0108_WYG_020-22b"/>
替軫君之休戚猶其身之安危進當事任不知以為榮<lb/>
退之散地不知以為悴顧可以利國家幸天下則為之<lb/>
名位功實其在己如在於人出於人如自其巳不私竊<lb/>
以為利不苟辭以為廉故能楙建丕績光輔王室載休<lb/>
聲於無窮曹參之事漢其志有在於此故代蕭何以為<lb/>
國遵其約束無所請事雖衆人疑之天子問之而所守<lb/>
彌固此參致公之義而賢於漢之庭臣者也議者或謂<lb/>
何之法令非若周公之制作曲盡其美不可或改參知<lb/>
<pb n="KR4d0108_WYG_020-23a"/>
惠帝之材弗迨髙帝則宜有以輔成之知巳之賢不及<lb/>
蕭何則宜自引逺以避能者惡得久居其位持循靜黙<lb/>
而費日乎使漢之功烈不及先王之隆者參之過也愚<lb/>
竊以為未然夫益損昔人之制作必賢於昔人而後能<lb/>
智均而術相似者未足以有為也參之賢弗迨於何固<lb/>
無以異何之術矣求其人代參而為之則必得賢於何<lb/>
者然後可當其時果有其人歟抑亦未有其人歟有其<lb/>
人而參蔽之參之過矣未見可以代巳者而不自引逺<lb/>
<pb n="KR4d0108_WYG_020-23b"/>
乃其所以賢於衆人者也豈得指以為過哉何則漢承<lb/>
秦項之後人厭塗炭而思息肩呻吟顦顇之餘可以撫<lb/>
養而未可以用也何之約束雖無伊周之美經綸藻飾<lb/>
明備王道至於簡昜寛厚滋牧生齒深有宜於時者得<lb/>
伊尹周公之才因乗而潤色之固可以極制作而致太<lb/>
平苟非其人徒紛更前人之成事豈惟無補於治或召<lb/>
禍而速亂矣觀髙帝之語吕后蕭公之對孝惠與參之<lb/>
聞何死而自度必入相則當時之士未有賢於參者又<lb/>
<pb n="KR4d0108_WYG_020-24a"/>
焉得賢於蕭公而可以上比伊尹周公者哉參於是時<lb/>
自謂不能而輒引逺退避則是忘其君而全其身殉小<lb/>
廉而委大計顧視名實屑屑然有彼巳之辨非公天下<lb/>
者之所存心也參與髙帝起布衣成王業尊為相國位<lb/>
冠羣侯存亡休戚天下之重己之所當任顧其身而不<lb/>
思其君殉小廉而輕委大計非劉氏之所望於參非參<lb/>
之所以事劉氏者也故奮然以天下為己任違至尊屏<lb/>
羣議而不疑參之大節蓋出於此進退之際尚惡得而<lb/>
<pb n="KR4d0108_WYG_020-24b"/>
議哉<lb/>
　　　李勣論<lb/>
史官咎王重榮不殺朱全忠以書考之未足多罪方全<lb/>
忠以同州歸一降虜耳未有跋扈之漸顧天下多事惜<lb/>
其材之可用而活之非知其必叛留以為己資也苐不<lb/>
若王夷甫張曲江之前知耳安足多咎若李勣之不爭<lb/>
立武后是為可誅太宗託勣以髙宗之重使髙宗惟勣<lb/>
之聴勣曰不可則髙宗之意定矣乃逭禍要福求固恩<lb/>
<pb n="KR4d0108_WYG_020-25a"/>
寵為自安計卒使孽后得志流毒社稷罪莫大焉然身<lb/>
以幸免釁鍾子孫覆其宗祀勣之負唐誠深而天之報<lb/>
勣亦稱矣<lb/>
　　　鄭綮論<lb/>
昭宗以鄭綮為相綮曰歇後鄭五為宰相事可知矣三<lb/>
月而去之若曰天下多事非綮所能辦則當時賢於綮<lb/>
者相繼在位亦安能勝其亂唐之季世禍稔運遷人知<lb/>
其不可支矣雖有賢俊末如之何使綮竊冒權利苟嵗<lb/>
<pb n="KR4d0108_WYG_020-25b"/>
月之寵未必即至於敗顧才與望雅不逮此邂逅而至<lb/>
内知自愧而不居與夫不度其力饕嗜聲勢自貽覆餗<lb/>
之羞者逺矣人之所受固有長短苦不自知以至於僨<lb/>
乏綮之明既足以反照而勇又能行之公才公望雖不<lb/>
髙於時其識慮之芬芳有足歆者<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲溪居士集巻十四</head>
    <p>
<pb n="KR4d0108_WYG_014-1a"/>
欽定四庫全書<lb/>
　雲溪居士集巻十四　　　　宋　華鎮　撰<lb/>
　　論<hi>七首</hi>
　　　論志<hi>按論志一篇總敘著論之㫖為目三十有四篇四十今綴輯編次得三十一篇而佚</hi>
　　　<hi>去論相論事論人材論科舉論教化論財用論兵論邉事論言等凡九篇</hi>
昔孟子言士之尙友者論古之人頌其詩以觀志之所<lb/>
趣讀其書以察事之所行論其世以稽合是非而辨其<lb/>
得失志趣於事變行適於物宜聖賢之士也斯可以為<lb/>
<pb n="KR4d0108_WYG_014-1b"/>
友矣志之所趣則悖其變事之所行則失其宜是亦踈<lb/>
妄之人已又何足尙哉故論古之人者如此盖古之有<lb/>
道之士志不虚適事無茍為心之所之必有以振一世<lb/>
之弊行之所從必有以致一世之利昔者舜積盛徳禹<lb/>
成大功聖神相因雍容揖遜而在上者以征誅應順為<lb/>
慙徳巢許不屈伯成退耕隨光之流深潜逺引在下者<lb/>
以髙蹈不返為洪義虐政如虎生民塗炭莫肯顧恤故<lb/>
伊尹起而任天下之重説湯以伐夏救民武王援成湯<lb/>
<pb n="KR4d0108_WYG_014-2a"/>
之義以拯世太公申伊尹之志以濟物天下之士知進<lb/>
而不知退故伯夷起而殉潔清之節采薇首陽之下至<lb/>
死而不顧夷齊之風既振静退之俗浸長碩大寛博之<lb/>
人温純如玉之士考槃在澗䇿駒空谷者多矣故栁下恵<lb/>
起而尙聖人之和直道事君三黜不去潔身亂倫者既<lb/>
失君子之通義隘與不恭者又非其人之全徳故孔子<lb/>
起而以時制行茍合於義無所不可茍非其義無所可<lb/>
也然轍環天下歴聘列國危行言遜畏敬大人後世邦<lb/>
<pb n="KR4d0108_WYG_014-2b"/>
君莫知尊徳樂道魯繆友士齊宣召賢恃富倚爵驕輕<lb/>
仁義者比比皆是故孟子起而以道為任危言辨説藐<lb/>
視巍巍上稽唐虞下斥楊墨此皆適時之變而得其宜<lb/>
者也故其志可尊其事可述其言可傳於後世士無振<lb/>
弊之志興利之事而馳騖英華捃摭枝葉為無用之空<lb/>
言難以言智矣鎮退不敢安飽食之佚受無文之耻進<lb/>
不敢忘文采之美為無用之辭乃著論以述素志而商<lb/>
畧行事庶明心有所用言不茍為或有禆於世道之萬<lb/>
<pb n="KR4d0108_WYG_014-3a"/>
一言君者一十六言官事者一十有三言民事者四言<lb/>
國事者五序事屬辭之所及發心志之攸趣者二凡四<lb/>
十篇道有王覇失其所從則事業卑淺不可不先知也<lb/>
其初曰論道治有純疵純而無疵始盡善矣其次曰論<lb/>
治勢有强弱制在人主而不在事其次曰論國勢天下<lb/>
之本心心正而逺近一出于正矣其次曰論本道有常<lb/>
而無弊知常然後道存其次曰論常法有變而無常知變<lb/>
然後法立其次曰論變濟功業者必資于人人之正邪<lb/>
<pb n="KR4d0108_WYG_014-3b"/>
未昜知也其次曰論知人帝王之功起於一相其次曰<lb/>
論相四海之治本于郡縣其次曰論守令去風俗之蠧<lb/>
弊革羣心之邪僻則美意無異而良法有行志公殉私<lb/>
依違承和理性異道時命邪説皆蠧弊之甚者也其次<lb/>
曰論蠧弊事有緩急序有先後不可昧也其次曰論事<lb/>
仁義王道之本也法令政事之末也末不可以勝本乆<lb/>
矣其次曰論本末代天理物緝熈庶事莫尙于建官其<lb/>
次曰論官分曹設官職用斯異人材無備各有所宜不<lb/>
<pb n="KR4d0108_WYG_014-4a"/>
可不因其次曰論人材摠閲多士分任庶官銓擇有方<lb/>
然後材徳無僭其次曰論銓選任賢舉能君子之通義<lb/>
懲姦責實宜有常典其次曰論任舉百官有成庶士乃<lb/>
治㑹計詳謹則事無敢惰其次曰論考績功罪必分淑<lb/>
慝異處威徳並建而賢不肖可馭其次曰論賞罰疑貳<lb/>
失士苛宻生奸濶達大度推誠待物帝王之髙致也其<lb/>
次曰論法令監統刺舉所以維制天下侵官専事過軼<lb/>
弗糾失其職矣其次曰論監司人主慎聴納而審用舍<lb/>
<pb n="KR4d0108_WYG_014-4b"/>
逹見正邪之情消朋釋黨則小人弗用而君子安矣其<lb/>
次曰論朋黨豪傑之士不待文王而後興者常少教養<lb/>
成造實賴王政其次曰論養士寸長片善咸有所施蒐<lb/>
采之道廣則羣才畢用其次曰論科舉設非常之選待<lb/>
非常之人宜畧小道求以逺到其次曰論制舉旱亁水<lb/>
溢神實尸之嚴奉之道不可不盡其次曰論事神堯舜<lb/>
行徳則民人夀湯武撥亂身及治平民無淳疵由帝王<lb/>
之陶冶其次曰論教化名分之際治亂所起失之雖㣲<lb/>
<pb n="KR4d0108_WYG_014-5a"/>
其流甚大不可不慎其次曰論法禁民之力役休戚所<lb/>
繫法有利害宜詳求而損益之其次曰論役法食貨財<lb/>
用王道之本世變不通經理斯異其次曰論財用兵以<lb/>
遏亂亦以起亂制置蓄養其術宜慎其次曰論兵夷狄<lb/>
異心聖人不保其信義疆埸無虞則中夏靖謐其次曰<lb/>
論邉事懷柔以徳震强以威文武交暢外患斯弭其次<lb/>
曰論禦戎帝王之職必疆理天下而奉禹功始勤終逸<lb/>
文武所以定大勲也其次曰論事業利害不明言則踈<lb/>
<pb n="KR4d0108_WYG_014-5b"/>
妄踈妄之言不足以經世士之所不可為君子所不可<lb/>
用者也其終曰論言物變無窮識思有際弊事遺利敢<lb/>
謂盡于此哉亦識夫聞見之所知志意之所及爾古之<lb/>
人六合之外存而不論六合之内論而不議經世之事<lb/>
議而不辯茲論也亦經世之事也然位卑官㣲職司非<lb/>
已安敢竊預其議哉析是非之理以論之而已析之精<lb/>
㣲議亦斯在<lb/>
　　　道論<lb/>
<pb n="KR4d0108_WYG_014-6a"/>
人主不能成王道不足以紹周後徳愧二帝法慙文武<lb/>
不足以成王道成王道者有六昜曰仁曰材曰志曰識<lb/>
曰勤曰粹六者成王道之昜者也六昜不明則有六難<lb/>
曰薄曰弱曰卑曰蔽曰怠曰駁六者成王道之難者也<lb/>
仁以存厚厚以博愛愛以恤民有恤民之心然後有致<lb/>
道之質材以達心心以趨善善以成徳有成徳之資然<lb/>
後有濟道之具志以立誠誠以致逺逺以圖大有圖大<lb/>
之謀然後有向道之慮識以通理理以辨物物以知方<lb/>
<pb n="KR4d0108_WYG_014-6b"/>
有知方之明然後有見道之得勤以從實粹以盡美美<lb/>
以致一一以為精有精一之功然後有備道之善由是六者<lb/>
而圖王昜矣薄者仁之反也薄而趨惡忠厚忘矣弱者材<lb/>
之反也弱而不武善難濟矣卑者尊之反也志不及大逺<lb/>
業晦矣蔽者識之反也明以蔽䝉是非瞀矣怠者勤之<lb/>
反也為之弗敏實斯逺矣駁者粹之反也駁雜之政純<lb/>
徳䘮矣由是六者而圖王則難矣昔孝文帝恭儉自克<lb/>
徳厚與人輕租除刑息兵慎罰使天下飲徳生民允懐<lb/>
<pb n="KR4d0108_WYG_014-7a"/>
四百年間謳吟稱漢可謂有其仁矣中宗賞罰必信循<lb/>
名責實吏稱其職民安其業武昭之後㣲而復隆可謂<lb/>
有其材矣世宗表章六經欽崇道術興學養士設科選<lb/>
賢改正朔定厯數講修禮物百度咸舉號令文章煥焉<lb/>
可述可謂有其志而勤於從事矣使太宗抗髙眀之志<lb/>
臨功名而有勇孝武守絶世之業見侈大而不惑孝宣<lb/>
帝逹覇王之政脱習俗而無蔽則二帝之絶徳文武之<lb/>
典章盡在是矣惜乎卑以自棄雜而敗猷蔽于因循莫<lb/>
<pb n="KR4d0108_WYG_014-7b"/>
盡其美故文協成康武資雄大宣侔武丁皆三代令王<lb/>
之比然而漢之聲猷不足以争騖商周齊光虞夏亦三<lb/>
主之過已前史知歎息恭儉于武帝而不知論謙揖雜<lb/>
覇于文宣其于言殆亦有所缺歟<lb/>
　　　治論上<lb/>
凡民養之則庶厚之則富教之則善去患害興功利與<lb/>
之㕓里室廬以居之鑿井耕田以食之無殺罰以傷其<lb/>
生無勞役以撓其安男女不失其時老幼得以相保盜<lb/>
<pb n="KR4d0108_WYG_014-8a"/>
賊不作水旱有備勞來安集撫循長養至於鰥寡孤獨<lb/>
無不得其所則民庶矣付之田疇教之種息桑麻以為<lb/>
衣鷄豚以為食山林川澤時入而無禁勤者勸之惰者<lb/>
督之時使輕役不奪其時賦歛以度不盡其財衣服食<lb/>
用吉㓙之費為之節文使無侈靡則民富矣進禮樂之<lb/>
教退刑法之政暢醇厚之風懲刻薄之俗示之以君臣<lb/>
父子之倫風之以孝悌忠順之義循理者旌異之不率<lb/>
者放弃之則民善矣夏商之季民嘗彫耗匱乏姦宄暴<lb/>
<pb n="KR4d0108_WYG_014-8b"/>
亂矣湯武革之及身而治成康之世户口蕃衍人民忠<lb/>
厚至于四十餘年天下無一人之獄昔者秦人虐用其<lb/>
民壯者殱于征役老弱轉於溝壑疾耕力織不足以供<lb/>
賦道之以刑名刼之以功利天下之人不聞徳義之教<lb/>
至于父借耰鋤慮有徳色母取箕箒立而誶語民物耗<lb/>
竭風俗薄惡未有甚於此時也劉氏革之與民休息十<lb/>
有餘年天下阜安文景之時衣食給足興亷舉孝斷獄<lb/>
數百幾致刑措隋煬帝外事夷虜内縱侈心窮生齒之<lb/>
<pb n="KR4d0108_WYG_014-9a"/>
力竭天下之財以奉其欲民不堪命盜賊並起唐太宗<lb/>
因之以有天下大業既定與房魏之徒論平治之術務<lb/>
以仁義之道牧養天下數年之後人民蕃息公私富贍<lb/>
至于外户不閉行旅不賫糧一嵗之中斷死罪者二十<lb/>
九人三百年間惟貞觀為盛庻幾成康之隆由是言之<lb/>
何世不可以致治何民不可與為善治亂之時善否之<lb/>
俗何常之有顧人君經制之如何耳若曰古之民也淳<lb/>
今之民也薄淳薄之性不同古治之效難致則夏之末<lb/>
<pb n="KR4d0108_WYG_014-9b"/>
年商之季世秦隋之民甞姦暴滛虐淪於不類矣湯武<lb/>
因之卒為善俗漢唐之道亦底淳厚何獨至于今而疑<lb/>
之董生曰今之天下亦古之天下古之天下亦今之天<lb/>
下共是天下則明帝王之術逹治亂之道者必不以古<lb/>
今為異論亦計其措置施設之方而已措置施設之方<lb/>
誠合乎時宜達乎道術足以庶之富之教訓之調齊之<lb/>
則文武之功唐虞之徳復見於今日奚獨文景貞觀之<lb/>
事業哉措置施設之方誠不合乎時宜不衷乎道術則<lb/>
<pb n="KR4d0108_WYG_014-10a"/>
庶者耗矣冨者貧矣淳厚者變而為彫薄矣循良者化<lb/>
而為强暴矣雖有成康之緒業將不足以乆其治安况<lb/>
其次者哉周穆王繼成康之後至乎末年耄荒姦宄不<lb/>
勝而訓夏贖刑周之頌聲於是熄矣漢武帝乘文景之<lb/>
資内外興事費用百出其後户口减半盜賊蜂起幾至<lb/>
於亂唐髙宗纘貞觀之業永徽之後浸㣲浸昬終以陵<lb/>
遲此皆前世已然之效後來之商監也<lb/>
　　　治論中<lb/>
<pb n="KR4d0108_WYG_014-10b"/>
治者何事有條理而使民各得其所之謂也仲虺曰惟<lb/>
天生民有欲無主乃亂惟天生聰明時乂乂者治也傅<lb/>
説曰眀王奉若天道建邦設都立后王君公承以大夫<lb/>
師長不惟逸豫惟以亂民亂者治也非特是二人之言<lb/>
為然凡昔之言治者皆以民為本治以民為本則人君<lb/>
有能使其民滋息而繁庶衣足而無寒食充而無飢老<lb/>
有以養㓜有以長鰥寡孤獨廢疾者皆不失其性閨門<lb/>
之内父慈子孝兄友弟悌夫義婦順男女有别鄉黨之<lb/>
<pb n="KR4d0108_WYG_014-11a"/>
間長㓜有序朋友有信朝廷之上君君臣臣尊卑有倫<lb/>
智愚賢不肖各當其分為善者必見録為惡者必有誅<lb/>
强不陵弱衆不暴寡智不詐愚勇不欺怯人有禮節之<lb/>
文知榮辱之所在輕率仁義重干有司盜賊不興禍亂<lb/>
不作刑罰措而弗用夷狄之人畏威懐徳慕義來享邊<lb/>
境無虞兵革不試斯可以播之歌頌薦之郊廟為至治<lb/>
之世矣二帝之隆三王之盛如斯而已耳豈必井牧其<lb/>
田野什伍其人民封建萬國肉刑三千然後為帝王之<lb/>
<pb n="KR4d0108_WYG_014-11b"/>
事哉昔者三皇以道莅天下其法甚略其事甚簡而世<lb/>
不亂五帝以徳其法加詳矣事加多矣而物亦理三王<lb/>
以功或損或益事為之制物為之防威儀節奏曲盡其<lb/>
文而人不厭適時之冝而簡者無不足詳者無有餘也<lb/>
盖為商周之文於伏犧神農之時則贅矣用三皇之法<lb/>
於湯武周公之世則脱矣皇王之迹如圓方氷炭不可<lb/>
以相通而為用然後世言治者必以為稱首不敢有優<lb/>
劣異辭知其事雖殊而功相似也帝皇之事異于成周<lb/>
<pb n="KR4d0108_WYG_014-12a"/>
今以功同而同謂之治則後世聖人不襲成周之迹而<lb/>
有其功者奚獨不可以謂之治乎今去成周千有餘嵗<lb/>
矣亦猶成周之時視五帝之世也其應變致治之宜必<lb/>
有異乎當年者將狥其虗文而遺其實效乎將收其實<lb/>
效而遺其空文乎善致治者必將為今日之可為以要<lb/>
其實效與帝王相望於千載之間而並隆矣不知出此<lb/>
必將修往聖之法而用之何異推舟於陸駕車於川雖<lb/>
使奡挽維繂造父執轡弗能濟矣<lb/>
<pb n="KR4d0108_WYG_014-12b"/>
　　　治論下<lb/>
昔貞觀中民康物阜盜賊衰熄人知自愛而不犯法至<lb/>
於户闔不閉行者不賫糧天下斷死刑二十九人幾至<lb/>
刑措盛矣當是時也魏公建言乃有不克終之漸十非<lb/>
惟在唐為然也兩漢盛時亦有之孝文帝時海内繁富<lb/>
興於禮義斷獄數百世稱其仁賈生上書有可為痛哭<lb/>
流涕長太息者九永平之治號居前代十二後世言事<lb/>
者多稱之鍾離意宋均亦有察慧之譏夫孝文明帝與<lb/>
<pb n="KR4d0108_WYG_014-13a"/>
唐文皇皆中智之君非有上聖之才甚盛之徳志慮卑<lb/>
淺未能盡美嗜好偏倚不必無過天下之勢初成茍安<lb/>
徳業乆大宏謨偉烈擬跡治古容有所憾通達政體明<lb/>
於世務略小效而圖大功者所冝激切而糾繩之也三<lb/>
代之盛帝王之純徳異於是矣然而良臣哲輔未甞無<lb/>
指擿之事正救之言者何哉周武以聖徳而受天命成<lb/>
大勲而濟王業太保有旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>之戒武丁振衰替之緒朝<lb/>
諸侯而有天下祖已作豐昵之訓成湯因次國之地一<lb/>
<pb n="KR4d0108_WYG_014-13b"/>
征而得九有仲虺陳自滿之誥大禹建平成之功天人<lb/>
並與而當厯數伯益賛至諴之感有虞氏起側陋之地<lb/>
以盛徳而踐帝位功業善美至於百獸率舞鳯凰來儀<lb/>
而臯陶詠叢脞之歌盖治者物得其平事得其理小大<lb/>
終始曲折纎悉無所不治之謂也一民之不善一事之<lb/>
不序一物之失所一日之乖戾皆不可以為治惡一事<lb/>
之不序故武王之受<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>在所戒武丁之豐昵在所訓大<lb/>
禹之至諴在所賛懼一日之乖理故成湯之自滿在所<lb/>
<pb n="KR4d0108_WYG_014-14a"/>
歌訓之戒之於一過而百度無復過矣誥之歌之於未<lb/>
然而終世無復然矣故三王四代純治之功無有遺恨<lb/>
使二三大臣意不及此而武王髙宗大禹遂其過事成<lb/>
湯帝舜一日有缺其成功盛徳雖未即虧蔽然不得為<lb/>
純治之時矣由是觀之賈生魏公宋均鍾離意之徒可<lb/>
得無言於漢唐之世乎是故人主貴知治之説知治之<lb/>
説則其志髙其術逺其事慎其心誠志髙則無卑趣術<lb/>
逺則無近効事慎則無過舉心誠則無怠荒不知治之説<lb/>
<pb n="KR4d0108_WYG_014-14b"/>
者異此可不念哉夫孝文世宗宣帝明皇漢唐之賢君<lb/>
近世甚好治之主也然而孝文自卑無髙志也宣帝雜<lb/>
覇無逺術也世宗侈大無慎事也明皇亂終無誠心也<lb/>
此四者皆有過人之聰明不世之大略小者蔽於茍簡<lb/>
甚者幾於䘮亂何也則亦不知治之説也使四君者知<lb/>
治之説帝王之功成矣<lb/>
　　　國勢論<lb/>
世或謂周以封建而天下强其弊也凌奪秦以郡縣而<lb/>
<pb n="KR4d0108_WYG_014-15a"/>
天下弱其弊也土崩漢封同姓矯枉過正數十年間七<lb/>
國内向孝武分析侯國削弱已甚强臣無憚坐移龜鼎<lb/>
唐重方鎮浸以强大乆而不變至於滅亡因謂法有必<lb/>
弊國有定勢法弊而勢偏不知矯革數十年之後則患<lb/>
不可支矣是果然乎夫漢初列國過制孝文盛時賈生<lb/>
已患之矣厥後諸侯㣲弱不與政事武宣之間已與哀<lb/>
平時類矣唐世方鎮强大天寳末年范陽干紀不在數世<lb/>
之後彼制置之失者禍亂之機其初皆已暴見第未有<lb/>
<pb n="KR4d0108_WYG_014-15b"/>
强者發之爾茍有强者則如范陽之起於天寳矣此賈<lb/>
傅所謂火未及然者也是豈百年之形勢哉不足引以<lb/>
為論至於周室封建秦人郡邑亦非所以制國勢之强<lb/>
弱定修短之期數者也試粗言之周建萬國親賢並任<lb/>
列爵惟五分土惟三大者無不掉之勢小者有自全之<lb/>
方維之以法統之以道率職有功則慶賞必至犯分凌<lb/>
制則刑誅隨之方其盛時如指臂之附支體莫見凌奪<lb/>
之漸也後世浸强不可制役者由天子失道王法不行<lb/>
<pb n="KR4d0108_WYG_014-16a"/>
征伐自専并吞無禁縱之使大也使穆王無耄荒之政<lb/>
夷王無下堂之失厲王無板蕩之風幽王無滛昬之行<lb/>
守文武之成法無所失墜雖萬世如成康之隆可矣何<lb/>
陵奪之有哉若曰封建之勢必至於强不可制厲王之<lb/>
時諸侯已强大矣宣王將不能復㑹於東都因其力以<lb/>
南征北伐復文武之業矣秦置郡邑守令分治漢家因<lb/>
之與侯國並建文景而上諸侯强大僣亂不軌無屏翰<lb/>
之益孝武而下列國㣲弱等于郡邑無磐石之勢東京<lb/>
<pb n="KR4d0108_WYG_014-16b"/>
郡國輕重相若不足以維持然而兩漢用之四百餘年<lb/>
天下安寜不見土崩之弊秦人所以二世而亡者頻征<lb/>
逺戍厚賦重役人不見徳而為繁苛慘切之痛以失天<lb/>
下之心也由始皇二世之道而為政雖建萬國親諸侯<lb/>
殆無救於亂亡若曰郡縣之勢必至於孤弱而土崩文<lb/>
景武宣世祖明章之時將不能康民阜物講道息刑比<lb/>
隆成周之盛矣由是言之天下有道封建郡邑皆足以<lb/>
底平治而保無患天下無道封建則陵奪郡邑則土崩<lb/>
<pb n="KR4d0108_WYG_014-17a"/>
制國之勢果在建侯乎在郡縣乎人主務隆道而已主<lb/>
道世隆則天下世治俯而師二漢文景明章之主也仰<lb/>
而遵商周湯武成康之君也尙何土崩陵奪之有哉禹<lb/>
之法非不善也傳之二世至太康而失其國成湯之法<lb/>
非不善也傳之五世至小甲而商道衰文武之法非不<lb/>
善也傳之四世至昭王而王室弱西漢之法不羙于三<lb/>
代也傳之七世至宣帝而愈盛東漢之法不劣於西京<lb/>
也傳之四世至和帝而㣲唐之法亦二漢之比也至中<lb/>
<pb n="KR4d0108_WYG_014-17b"/>
宗而䘮其寳聖賢不世主道弗隆則禹湯文武之法不<lb/>
過一再傳而衰中智之君繼世有為振隆主道則髙祖<lb/>
孝文之法行六七世而愈盛盖安其位而忘危者天下<lb/>
雖甚安而危常及之保其存而忘亡者天下雖甚固而<lb/>
亡常及之有其治而忘亂者天下雖甚治而亂常及之<lb/>
夏商之君保有成業而不知懼輕為逸豫而重為興造<lb/>
輕為逸豫則多過失重為興造則鮮功徳夫功徳不見<lb/>
而過失日加危亂䘮亡之所由至也西漢之主不忘危<lb/>
<pb n="KR4d0108_WYG_014-18a"/>
亂而自知勉輕為興造則重為逸豫輕為興造則有功<lb/>
徳重為逸豫則無過失過失不作而功徳日増治安存<lb/>
固之所由至也國家藝祖以成湯之勇智周武之聖徳<lb/>
受天休命戡定大業身及太平綱紀法度經置施設之<lb/>
方所以垂裕詒謀者固已跨絶漢唐簡雜之術兼該四<lb/>
代乆大之美矣太宗平晉征燕王業大定敦崇文教光<lb/>
濟丕烈真宗總文武之兩端合威徳以並用震疊殊俗<lb/>
協和中夏禮樂既偹然後告成岱宗祈榖后土垂拱乎<lb/>
<pb n="KR4d0108_WYG_014-18b"/>
法宫之中明堂之上味廣成之訓師黄帝之治以清静<lb/>
無為涵養天下仁宗檢身以儉撫民以慈敬賞慎罰視<lb/>
之如赤子生而不傷厚而不困扶而不危節而不盡舉<lb/>
三王之善政以寵天下四十餘年生靈熈熈如在春臺<lb/>
之上英宗挺睿哲之資知人間利病即位之日振權綱<lb/>
修法度慨然有興造之意雖享國未乆而規模宏逺矣<lb/>
神宗繼文考之志述文考之事宵衣旰食厲精庶政發<lb/>
明道術講修武備制作日新典章咸舉表餙紹興奮揚<lb/>
<pb n="KR4d0108_WYG_014-19a"/>
聲采炳炳然三代之文物凛凛然中夏之威稜帝王事<lb/>
業益可觀矣今慈母與陛下復以仁恕忠厚之徳濟之<lb/>
神聖相承兢兢業業視已治如未治視已安如未安克<lb/>
艱克勤世有興作故百三十餘嵗而主道益隆天下益<lb/>
治三代之治未之有矣考之以古凖之以今國之强弱<lb/>
盛衰本無形勢之可定顧人主之徳何如耳人主務明<lb/>
徳以隆道道隆而盛大之業固矣區區形勢之論何足<lb/>
道哉<lb/>
<pb n="KR4d0108_WYG_014-19b"/>
　　　本論<lb/>
安治尊榮人主之所同好危亂卑辱人主之所同惡然<lb/>
得其所好者常少溺其所惡者常多此兩者非天時非<lb/>
地利人事之修否而已修者得所好否者致所惡修否<lb/>
之道較然並列如途路之在左右由左而左由右而右<lb/>
知之無難昜為之無勞逸然時而好惡同而所由異道<lb/>
者則心有不同故也夫醉者狂逸而走赴水火蹈崖壑<lb/>
曽不知避父母妻子隨而告之往往攘臂大呼瞋目而<lb/>
<pb n="KR4d0108_WYG_014-20a"/>
視不可復止焦没顛墜而已彼豈惡生好死與人異意<lb/>
哉徒以酒亂之也物之亂人者有甚於酒不可不察惟<lb/>
誠正心乃能無蔽心茍正焉不蔽于物惟善是與賢才<lb/>
可得而用政事可得而成安治之功至而危亂之禍消<lb/>
矣昔管仲奉公子糾與桓公争入齊親射桓公中其帶<lb/>
鉤讐也厥後相之惟管仲之言是用使桓公不相管仲<lb/>
亦足以有齊國忘其讐而相之九合諸侯一正天下為<lb/>
五覇長其心明也王子比干箕子微子與商王受非諸<lb/>
<pb n="KR4d0108_WYG_014-20b"/>
父則兄弟親也聴其言則生不聴且死受卒不聴而殺<lb/>
比干囚箕子去㣲子以失天下其心亂也夫心明則捨<lb/>
讐而圖功亂者至於忘親戚而不避死是何異于任酒<lb/>
之人臨水火崖壑而惡父母妻子之言乎是故人主貴<lb/>
知本本者何養心是也<lb/>
</p>
<p>
</p>
  </div>
</body>
</text>
</TEI>
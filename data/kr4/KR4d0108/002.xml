<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲溪居士集巻二</head>
    <p>
<pb n="KR4d0108_WYG_002-1a"/>
欽定四庫全書<lb/>
　雲溪居士集巻二　　　　宋　華鎮　撰<lb/>
　　古體詩<hi>四言二十五首</hi>
　　　神功盛徳詩<lb/>
　　　　神州推美也藝祖太宗宣祖之子太平之業<lb/>
　　　　創於二后故推以歸美焉<lb/>
茫茫神州有疆有理殱殄豺虎翦夷荆杞人可以羣神<lb/>
獲其祀惟宣祖是畀<lb/>
<pb n="KR4d0108_WYG_002-1b"/>
道有倫極克建克叙不喪厥猷物有其紀既汙者隆何<lb/>
千萬年施于孫子惟宣祖所畀<lb/>
其畀惟何篤生真人作之孔武敏則有神廼聖嗣徳益<lb/>
之以文慶既令矣克成厥勲<lb/>
　　　　　神州三章一章七句二章章八句<lb/>
　　　　於皇受命也藝祖以神武受天休命開太平<lb/>
　　　　之基焉<lb/>
於皇武王帝錫其猷克奮神武應天之求維睠乃顧申<lb/>
<pb n="KR4d0108_WYG_002-2a"/>
命用休獄訟謳歌旁來不謀髙視虞夏嗣于有周<lb/>
蠢爾小腆昧天之靈弗念厥顯首干我經龍旂東指淮<lb/>
海惟清西狩三城澤路以平皇皇天聲如雷如霆罔不<lb/>
震驚<lb/>
偏師四指露檄旁招負固銜璧知幾造朝凌江絶嶺曽<lb/>
不崇朝蜀道失險闗烽聿銷<lb/>
恢恢皇綱周漢之後唐嗣不武實弛其紐自我維之律<lb/>
此羣醜式相上帝以奠九有<lb/>
<pb n="KR4d0108_WYG_002-2b"/>
　　　　　於皇四章一章十句一章十一句二章章<lb/>
　　　　　八句<lb/>
　　　　亨龍定功也太宗佐佑藝祖應天順人盛徳<lb/>
　　　　升聞復受厥命克成帝王之功焉<lb/>
瞻彼亨龍應時而作維雲維雷以引以翼大人有徽音<lb/>
物被其澤徳馨孔昭休命爰錫<lb/>
蕞爾汾晉穢我王路天誅久稽爰赫斯怒大明繼昭晞<lb/>
彼朝露文軌攸同平平天步<lb/>
<pb n="KR4d0108_WYG_002-3a"/>
朱干琱戈包以虎皮脱劍解胄敦説書詩鍾皷喤喤爼<lb/>
豆儀儀相我斯成以永丕基<lb/>
　　　　　亨龍三章章八句<lb/>
　　　　猗歟體道也章聖莅天下無為而成體至道<lb/>
　　　　之用焉<lb/>
猗歟道真厥心希㣲我則道之萬物紛錯我攝之以無<lb/>
為股肱良矣心膂則竒蕩蕩妙用民莫之知既綏寰中<lb/>
亦静四夷承休埀裕維君維師<lb/>
<pb n="KR4d0108_WYG_002-3b"/>
雍雍和聲召彼協氣散為豐年凝為嘉瑞三脊之茅四<lb/>
海之美惟帝王是致<lb/>
巖巖太山升于天中鸞輿戾止玉檢金封汾脽千里親<lb/>
飛六龍上下昭報神明以通<lb/>
在昔圖書出于河洛有龍有龜前聖之作惟天無親徳<lb/>
侔斯格我躬受之寳符神筴<lb/>
　　　　　猗歟四章一章十三句一章七句二章章<lb/>
　　　　　八句<lb/>
<pb n="KR4d0108_WYG_002-4a"/>
　　　　惟天保民也仁祖有盛徳協于上帝能保恵<lb/>
　　　　于庶民増大先人之功焉<lb/>
上天之載引之惟逸原民之生天子之職我安其止弗<lb/>
擾弗刻厥徳罔愆宜符帝則<lb/>
我征既寛我役不煩息我干矛審爾刑寃井飲田食日<lb/>
舒以閑鴻化何為淳風載還<lb/>
俾爾息而庶俾爾厚而富黄髪稚齒既仁且夀帝歆其<lb/>
馨介我純祐<lb/>
<pb n="KR4d0108_WYG_002-4b"/>
其祐維何如商之戊天地其行既長且久寵綏下民克<lb/>
念厥後取我元良錫之九有不失其傳益羨三后惟堯<lb/>
舜為難惟我則不<lb/>
　　　　　惟天四章二章章八句一章六句一章十<lb/>
　　　　　二句<lb/>
　　　　徳淵有慶也英皇起維城之地毓明徳而陟<lb/>
　　　　寳位見世積之慶焉<lb/>
世徳之淵慶流瀰瀰篤生哲后在宗之子其積彌新有<lb/>
<pb n="KR4d0108_WYG_002-5a"/>
聞不已文考受之以肖以似人之攸歸天命爰止<lb/>
天命靡常惟徳惟功神聖有作厯數在躬正位東朝遂<lb/>
成大宗協和萬邦萬邦以雍<lb/>
沈沈神機其動其時和柔以剛克愛以威肅之振之俾<lb/>
無或隳功則未既思有宏規<lb/>
　　　　　徳淵三章一章十句二章章八句<lb/>
　　　　皇猷復古也神考體非常之畧篤見古道能<lb/>
　　　　底不世之功焉<lb/>
<pb n="KR4d0108_WYG_002-5b"/>
皇有大猷其成落落文武不世千載無作聖人勃興積<lb/>
厚施博作之新之以底逺畧<lb/>
既發我明既達我聰合變體經神化無窮長毓儒雅蓄<lb/>
礪兵戎無思不服物有其容夙夜不怠濟我豐功<lb/>
濟濟朝廷有名有實多士在服百工勵翼禮樂興矣刑<lb/>
政既達郁乎有文紹周之則<lb/>
緜綿句麗<hi>按通典髙麗本名句麗以髙為氏後漢書作髙句驪魏志唐書皆作髙句麗</hi>莽莽<lb/>
河湟絶彼東海逸于西疆或翦或懐徳威孔揚列我郡<lb/>
<pb n="KR4d0108_WYG_002-6a"/>
縣襲我衣裳于前人有光<lb/>
　　　　　皇猷四章二章章八句一章十句一章九<lb/>
　　　　　句<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲溪居士集巻十七</head>
    <p>
<pb n="KR4d0108_WYG_017-1a"/>
欽定四庫全書<lb/>
　雲溪居士集巻十七　　　　宋　華鎮　撰<lb/>
　　論<hi>八首</hi>
　　　銓選論<lb/>
士貴多得多而非賢不如其少而賢也取之不慎則賢<lb/>
不肖必並進雖格以流品限以資序終與賢者並官官<lb/>
有大小若代天工治民事則舉相似耳一以賢者任之<lb/>
一以不肖者為之民之幸不幸何相遼哉仕進之門不<lb/>
<pb n="KR4d0108_WYG_017-1b"/>
欲雜夫承學之士雖機悟敏慧超絶倫類必十年觀書<lb/>
及史講明道義考合古今漸摩師友之訓涵泳庠序之<lb/>
教然後能應有司之程中科第之選閥閱子孫雖生而<lb/>
見任必既冠然後蒞官聆父祖之話言視先生之行事<lb/>
漸漬名教之益由有知以來亦十有餘年矣此兩者猶<lb/>
或愚不達事佚而敗度彼誦經而不知㫖論法而不見<lb/>
德刀筆憸巧之人奴𨽻奔走之徒農桑百工輸納金粟<lb/>
者其人可勝言耶果無異於承學之人世胄之子則流<lb/>
<pb n="KR4d0108_WYG_017-2a"/>
品可去而資序不必用流品資序賤彼貴此則是道有<lb/>
所在而才有不足任者使有道之士與不足任之人並<lb/>
流交騖更用迭舍三人守一官六載一任事何哉新造<lb/>
之世人材未富務博選以集事如彼等者或在所録然<lb/>
猶審較短長因能任使承平既久多士濟濟奈何舍有<lb/>
道可用之人俾闒茸不足使之徒積勞循格指日任事<lb/>
而奪之治乎此弊之大者也夫官尚選任選而不盡其<lb/>
才無以異於不選聽言語則有言者不必有德昜言者<lb/>
<pb n="KR4d0108_WYG_017-2b"/>
常以敗功觀容止則禹行舜趨無顔閔之賢巧言令色<lb/>
非仁者之器等勞効則積資累日可以得常人繩墨委<lb/>
曲不足以致竒士省過失則庸夫以循嘿自守憸人以<lb/>
機巧僥倖此皆不足以盡人才故選任之法欲精漢世<lb/>
之士為善於家然後召於郡邑著名郡邑然後辟於公<lb/>
府因鄉里之選而察舉之其後也士無三代之才非選<lb/>
任之法未周所以教養之者異也李氏專委吏部以四<lb/>
事選士事同者差以才德勞効其弊也士無雨漢之人<lb/>
<pb n="KR4d0108_WYG_017-3a"/>
非人才之不同所以擇之者異也舜之稱堯曰咸若時<lb/>
惟帝其難之故憂驩兠畏巧言令色孔壬臯陶之戒舜<lb/>
曰亦行有九德亦言其人有德乃言曰載采采夫堯舜<lb/>
聖之至也以舜之濬哲不能以貌言知士必因事考行<lb/>
以行觀德智愚賢不肖果身言書判之所能察乎以堯<lb/>
之聰明不敢以知人為昜而憂畏凶人千萬人之心果<lb/>
一吏部之所能知乎李氏之術固已疎矣若夫視拜起<lb/>
觀書禮問年齒其法不過察手足耳目之有無疾痛而<lb/>
<pb n="KR4d0108_WYG_017-3b"/>
已凡無疾痛者皆在所用曽不少問其才否視李氏之<lb/>
四事又何如哉觀人之術觀之者衆而所觀者寡則審<lb/>
而無遺久與其人游則心術可得故先王之建官也慎<lb/>
選其長而已若其屬則使官長自擇取焉朝廷之所選<lb/>
者庶官之長官長之所擇者一官之屬則觀之者衆而<lb/>
所觀者寡將命之以為長取之以為屬非久與之游而<lb/>
得其心莫敢或用故世無遺才而官無匪人先王盛時<lb/>
教養致詳人才致美選任之法猶精慎而不敢昜後世<lb/>
<pb n="KR4d0108_WYG_017-4a"/>
教養人才不迨先王逺甚而吏部之官至則擬授為之<lb/>
銓選其術亦異矣<lb/>
　　　任舉論<lb/>
世之治亂生於事之修否官得其人則事修而治非其<lb/>
人則官曠而亂由之以生今取士不由鄉黨黜陟不由<lb/>
考比外官委郡守監司保任之内官則本司長官保任<lb/>
之吏部據其所任而受用其人任以為令則因以為令<lb/>
任以為幕職則因以為幕職任以為京官則因以為京<lb/>
<pb n="KR4d0108_WYG_017-4b"/>
官其人茍無大過皆得序進至其賢否吏部一不可得<lb/>
而知也則吏部第為出納之地若銓擇審察之權則舉<lb/>
在於郡守監司與在京諸司之官長矣執銓擇審察之<lb/>
權者果聰明足以識别賢否於取舍無所蔽盡心公家<lb/>
唯才是任不以寒素貴勢親疎德怨貳其間則嵗舉之<lb/>
數誠亦足以得天下之賢才矣一有不然而嵗舉之數<lb/>
不可損則賢者未必被舉舉者未必皆賢雖才如屈宋<lb/>
行如曽史或不契其所好或裔出於寒素或無一日之<lb/>
<pb n="KR4d0108_WYG_017-5a"/>
雅或有纎芥之怨則必擯弃而不顧貪汙之徒冗末之<lb/>
類茍有所挾將冒薦論與賢者同升於上矣況斷斷自<lb/>
守者哉然知人之妙堯舜所難賞識之間鮮或無蔽又<lb/>
髙貴勢下寒素厚親薄疎録德匿怨者常多是焉足以<lb/>
盡天下之賢才乎雖朝廷約束舉非其人者有從坐之<lb/>
責然乗權藉勢挾親怙舊者儻有過惡例相為隱茍至<lb/>
貫盈罪不可掩則舉者得以首原故人不慎所舉而僥<lb/>
倖之徒得以公事營私也今天下清夷多士並用郡守<lb/>
<pb n="KR4d0108_WYG_017-5b"/>
監司與諸司官長皆一時髙選然習以為常其來有素<lb/>
弱者撓於權勢慾者溺於私計非見善明用心剛者未<lb/>
能不混於流俗今膏粱子弟資考未盈薦者數倍寒素<lb/>
之士周旋勤勞鮮或登格豈賢才皆出於彼而此無一<lb/>
介可賞之善哉誠所居之地不同耳今嵗舉有限而選<lb/>
格三五為約及格之外乃為虚器忍遺寒素之可舉以<lb/>
益貴勢之無用則在彼何優而在此何劣今則制科條<lb/>
俾舉職令者不得過四人舉京官者不得過六人已及<lb/>
<pb n="KR4d0108_WYG_017-6a"/>
格而闕者聽舉及格而止任其終身有累不得以首原<lb/>
則人知慎其所舉而朝廷盡得天下之士矣<lb/>
　　　考績論<lb/>
庶績咸熙而帝道成兆民阜成而王業固卿大夫盡瘁<lb/>
於内五侯九伯效職於外内外庶官人人治業赴功不<lb/>
為趨競故庶績咸熙兆民阜成道格上下德施方外帝<lb/>
王之事業備矣夫登三邁五比隆前聖者世主所願得<lb/>
於身者也治業赴功不為趨競者世主所願得於人者<lb/>
<pb n="KR4d0108_WYG_017-6b"/>
也自漢興以來千有餘嵗欲治之主可為之時多矣人<lb/>
主未嘗不以此為意議臣未嘗不以此為説所以講求<lb/>
之意甚篤然而趨競之風浸盛赴功之俗愈逺庶績無<lb/>
咸熙之效兆民無阜成之利帝王功業未足以擬唐虞<lb/>
成周之盛者豈無説乎試粗言之夫天傾西北而七政<lb/>
無左旋之象地缺東南而百川無西傾之流非天地之<lb/>
類有殊則勢使然也由漢以來人臣急趨競而緩事功<lb/>
不及唐虞成周之士者豈皆人材行義之不逮乎亦驅<lb/>
<pb n="KR4d0108_WYG_017-7a"/>
導之勢異也故人主法制施設用舍之際不可不慎夫<lb/>
唐虞之際黜陟幽明本於考績成周之隆廢置誅賞詔<lb/>
以㑹計漢興以來考績之法不行㑹計之術不復黜陟<lb/>
幽明廢置誅賞一出刺舉資序矣由考績㑹計而無刺<lb/>
舉資序則有功者見進而知勸無功者見退而知沮沮<lb/>
勸之典必行積累之資不用進退兩端取之自已不制<lb/>
於人無事請託故唐虞成周之士知赴功而不知趨競<lb/>
由任舉資序而廢考績㑹計則進不待功而無勸勉退<lb/>
<pb n="KR4d0108_WYG_017-7b"/>
不以罪而無畏忌劬勞職業者毫髪不獲積日累月者<lb/>
寸進有序馳騖躁進者薦拔常及恬淡亷退者譴怒是<lb/>
慮故漢興以來人知趨競而不知赴功由是觀之果人<lb/>
才行義之不逮乎亦所以驅導之勢異乎今吏部授官<lb/>
有給以印紙者釐務朞嵗則所屬以一嵗之功罪書之<lb/>
謂之課績代日持紙赴部攷其所書然後擬授謂之判<lb/>
成有意乎考績之術矣然所書不能盡所攷不以詔廢<lb/>
置進官增秩者皆資序任舉合格之人殆亦未足以要<lb/>
<pb n="KR4d0108_WYG_017-8a"/>
唐虞成周之效誠恐不復考績功實不可致不去資序<lb/>
媮脱不可變不廢任舉趨競不可息古之導人者如彼<lb/>
後之導人者如此而望治業赴功不為趨競如古之人<lb/>
亦異矣<lb/>
　　　賞罰論<lb/>
士有由義而行者動則出於義非見利而為之不待賞<lb/>
而後勸不汙於不義非見害而避之不待罰而後懲賞<lb/>
罰之典可以厝而弗用然斯人也世所希有萬國之廣<lb/>
<pb n="KR4d0108_WYG_017-8b"/>
百執事之衆惡能盡得斯人而用之亦選賢任能材德<lb/>
並建振長䇿以馭之而已中人之性見所好則勸勵而<lb/>
赴功見所惡則懲戒而逺罪人人務赴功而知逺罪天<lb/>
下之官治矣聖人建中道以為民極寵錫之利雖非所<lb/>
志有功實者未嘗辭賞所以俯已而立經制也故雖堯<lb/>
舜之聖不能去賞罰以為政而況後世乎書曰三載考<lb/>
績三考黜陟幽明賞罰之謂也賞罰之權經世之砥礪<lb/>
不可不用設之不當猶不用也夫有賞無罰則緩而縱<lb/>
<pb n="KR4d0108_WYG_017-9a"/>
姦有罰無賞則薄而遺善賞不以善則民惑而弗慕罰<lb/>
不以罪則下疑而弗威功浮於賞則确而少恩罰輕於<lb/>
惡則懦而不勝以上賞而加小善則費資而難繼以重<lb/>
罰而責㣲罪則失士而乏才此數者皆設之不當者也<lb/>
不當則沮勸之法不行賞罰用而沮勸之法不行何異<lb/>
於不用人主所用以為賞罰沮勸者非名器廩秩廢置<lb/>
予奪乎後世官吏積日累久自下升髙名器之尊榮廩<lb/>
秩之饒厚不待功善而後得人人可以馴致庸惰邪枉<lb/>
<pb n="KR4d0108_WYG_017-9b"/>
之人茍過惡敗缺僥倖不暴於外非惟不見廢奪亦得<lb/>
與賢能之士交騖而並進夫名器廩秩所以為賞得以<lb/>
馴致不必有功庸惰邪枉所宜加罰得以僥倖又從而<lb/>
序進之茍非盛德之士而有待乎賞罰沮勸驅䇿者孰<lb/>
不務媮脱而緩事功忘畏忌而輕義乎若然者不可以<lb/>
為設之當也嗚呼建官吏以圖事而官吏之情若是難<lb/>
言治矣<lb/>
　　　法令論<lb/>
<pb n="KR4d0108_WYG_017-10a"/>
禁姦宄防詐偽使人心一出於中正誠實者莫尚於法<lb/>
令法令先王之所用也前史言漢世法出而姦生令下<lb/>
而詐起者漢之法令不美於先王耶漢之人心機巧而<lb/>
不可以制耶何效用之異也夫先王之法令不美於漢<lb/>
之法令先王之人心不淳於漢之人心其用與漢異效<lb/>
者先王之治不本於法令而漢本之也先王之人不發<lb/>
其巧心而漢發之也何則人主正心誠意率德而用道<lb/>
以臨蒞天下輔之以庠序之教申之以孝悌之義敦禮<lb/>
<pb n="KR4d0108_WYG_017-10b"/>
樂以導和睦示好惡以明避就則中林之逺兎罝之賤<lb/>
皆知好德而有賢者之美又況在位多士豪傑美材莫<lb/>
不興起而為士君子之行矣人有士君子之行則法令<lb/>
可以無用故先王之法令大為之防不勝德教人無所<lb/>
用其巧而機變之心不發漢之德義不足以風動流俗<lb/>
又無善教以振發多士之性而輔成其美及其弊也忘<lb/>
公徇私違義死黨依勢倚法蔑棄亷恥風靡波蕩日趨<lb/>
於罪戾矣務正德以治其本乃滋益綱目稹緻科條專<lb/>
<pb n="KR4d0108_WYG_017-11a"/>
以法令籠之不知法令有限而智變無窮故防禁愈㣲<lb/>
而機巧愈出卒之姦詐不勝而法令為虚器然則駕馭<lb/>
豪傑臨蒞士君子德義教化而已非法令防禁之所與<lb/>
能也德義明而教化行則君子益其德能者増其才蔽<lb/>
愚不肖之人有以發明善心而變昜志慮法令多而防<lb/>
禁宻則義士恥於見疑而不為用智者迫於繩墨而不<lb/>
得為小人投隙伺便騁其巧而莫之能禦是教化行而<lb/>
善否兼得防禁宻而君子小人並棄也夫善否兼得與<lb/>
<pb n="KR4d0108_WYG_017-11b"/>
君子小人並棄其效逺矣為政之術可弗慎乎天下名<lb/>
川三百而江河為大江無一夫之役塊土之費而自昔<lb/>
無患者得其性也河防之用嵗以億萬計髙厚如丘陵<lb/>
堅强如鑄金然而決溢時報其未決者惴惴然不能以<lb/>
一日為安失其性也夫水有東傾就下之性順之則行<lb/>
逆之則決得其性者雖無隄防之備水行而不為患失<lb/>
其性雖隄防隆固水決而不可遏天下之性猶水也法<lb/>
令之禁猶隄防也知江河之性知為政之術矣<lb/>
<pb n="KR4d0108_WYG_017-12a"/>
　　　監司論<lb/>
記言三王之制天子使其大夫為三監監於方伯之國<lb/>
國三人周官載成周之法小行人以五物書邦國之事<lb/>
而反命於王以周知天下之故監統刺舉之術三王四<lb/>
代之所用也夫四海之内九服諸侯地方五千里錫土<lb/>
數千國大者制一州之廣小者亦五十餘里近則王圻<lb/>
之外逺則荒忽之表逆順敬慢能否淑慝何所不有王<lb/>
者有所弗知而誅賞廢置之政弗加焉則紀綱法度將<lb/>
<pb n="KR4d0108_WYG_017-12b"/>
遂凌遲天下不可得而有矣故雖盛世監統刺舉之術<lb/>
不敢忽也漢制侯守雜治則丞相遣吏分部按刺唐悉<lb/>
天下為郡縣則十道置使巡省觀察此皆廣覽逺馭防<lb/>
姦杜㣲憲章先王圖久安長治之業者也跡前世制置<lb/>
施設之方雖名位不同政事殊用因時適變各有攸趣<lb/>
要之皆刺惡舉善録功記過察㣲伺姦陳利明害領畧<lb/>
維綱振舉法度而已未嘗與邦國之事奪守令之治繁<lb/>
苛細碎牽制肘腋使賢才不得為而事功以廢也今州<lb/>
<pb n="KR4d0108_WYG_017-13a"/>
郡有觀察鈐轄之名而無監統刺舉之實監統刺舉之<lb/>
實一切委之憲漕兩司兩司之任總一路而監統刺舉<lb/>
之由郡守而達名位雖異於商周漢唐而職守則三監<lb/>
行人刺史巡察之使而已其可缺乎誠使監統刺舉如<lb/>
三監行人刺史巡察之官不為苛細不與郡邑之事而<lb/>
奪其治則所以幸天下者甚厚夫人柔亦不茹剛亦不<lb/>
吐不侮鰥寡不畏强禦如仲山氏者常少柔弱之地茍<lb/>
在所茹而事見侵奪剛强之徒雖有罪惡畏而吐之不<lb/>
<pb n="KR4d0108_WYG_017-13b"/>
敢繩糾是曽無補於天下而適所以擾之也朝廷尊其<lb/>
位命厚其禄秩崇其車服重其權寄期有以補於世非<lb/>
期擾之也然事行而與朝廷之意異者豈制置之術有<lb/>
以使之歟抑選任之官未得其人歟亦在所宜察也<lb/>
　　　朋黨論<lb/>
昔之言朋黨者多矣陳司敗曰吾聞君子不黨則是小<lb/>
人然後有黨也孔子曰吾黨之直者則是君子亦有之<lb/>
盖黨類也人之德志萬殊要其大致兩端而已不出於<lb/>
<pb n="KR4d0108_WYG_017-14a"/>
義則出於不義出於義則義者之類君子之黨也出於<lb/>
不義則不義者之類小人之黨也君子有黨而無比故<lb/>
無適無莫惟義之從而不害物小人有黨則比周故忘<lb/>
公徇私惟利之得而惡直醜正是故正邪不可並進而<lb/>
朋黨在所察也雖然膏壤不能無稂莠山林不能無樗<lb/>
櫟治世不能無姦憸要之增收倍穫之田良苖無稂莠<lb/>
之害明堂路寢之材杞梓無樗櫟之雜光明盛大之世<lb/>
君子無朋黨之患何則良農早辨而不使滋蔓大匠精<lb/>
<pb n="KR4d0108_WYG_017-14b"/>
别而不使㕘錯明主照知而不使封殖故也驩兠嘗舍<lb/>
舜禹而引共工矣堯識其是非而小人之數不售管蔡<lb/>
嘗比霍叔而謗周公矣成王悟其姦妄而君子之道不<lb/>
消上官父子亦嘗與燕盖桑羊為朋而傾霍光矣昭帝<lb/>
察其情狀而妖燄自息惟李德裕與牛僧孺李宗閔挾<lb/>
世隙之私立黨相軋文宗聽之不明擇之不審斷之不<lb/>
果執之不固而使德裕進則去宗閔之所善宗閔用則<lb/>
去德裕之所進四十年間為搢紳憂觀文宗叱宗閔之<lb/>
<pb n="KR4d0108_WYG_017-15a"/>
辨楊虞卿拒黎埴之論李德裕非不知黨人之所在賢<lb/>
否之所歸卒使二人更為用舍而進退朝士大夫未嘗<lb/>
少問其當否功罪也二三人者片言援之則寵以爵位<lb/>
單辭却之則加以竄逐至於熒惑舛誤而不自得乃謂<lb/>
去此難於河北之盜為之慨然歎息是不明不審不斷<lb/>
不固之甚也由驩兠管蔡上官牛李之事觀之明主能<lb/>
消朋黨而已不能使小人不為也小人能為朋黨而已<lb/>
不能使朋黨必立也為之在下立之在上人主進退予<lb/>
<pb n="KR4d0108_WYG_017-15b"/>
奪之權不為小人竊取以援已之類而去異已者則朋<lb/>
黨無自而立矣然君子以公義相與猶小人以私愛相<lb/>
暱跡似而情不同禹稷臯陶相先以官蕭何曹參相許<lb/>
以政汲黯言事常先公孫房喬決疑必引如晦此君子<lb/>
之跡似為黨者也小人欲售其姦者必託君子之事以<lb/>
熒惑世主君子進必引君子而退小人小人進必引小<lb/>
人而退君子故君子小人之間不可不察君子小人之<lb/>
辨雖㣲然察之則得以文宗之不睿猶足以知宗閔深<lb/>
<pb n="KR4d0108_WYG_017-16a"/>
巧之情而況明哲之君乎是以人主貴察之明既明矣<lb/>
貴擇之審既審矣貴斷之果既果矣貴執之固明則君<lb/>
子小人辨矣審則取舍不失其所矣果則所取必用而<lb/>
所舍必去矣固則用者必終而去者不復取矣四者備<lb/>
而進退予奪之權不見竊於小人矣下之為黨者雖重<lb/>
信如虞卿之厚魏齊赴急如朱家之與季布死交如齊<lb/>
楚魏之四豪慕義如甘陵之南北部亦將彫落潰散而<lb/>
無所聚其類又況俯仰聲勢趨競錐刀佻巧輕脆之人<lb/>
<pb n="KR4d0108_WYG_017-16b"/>
又安得膠漆之約金石之信堅不可破牢不可拔之勢<lb/>
而為國患哉人主務明察以謹操而已操柄不失而朋<lb/>
黨消矣<lb/>
　　　養士論<lb/>
天下道術不明文章誕漫士行彫薄人材無取議者必<lb/>
曰庠序未興師儒未立教養未善謂州郡雖有學校文<lb/>
具者多講教者少學校雖有師儒時聚時散例無久計<lb/>
教養之具不敦經術而先聲偶近嵗京師廣太學設祭<lb/>
<pb n="KR4d0108_WYG_017-17a"/>
酒司業博士總閲分授聚而講肄仰食縣官者以千數<lb/>
通國大都特建教官專領學事中下之郡亦以州官兼<lb/>
之經置諭説分徒傳授去聲偶之小技專經術之本業<lb/>
議者之説所欲興造者悉施行之矣所欲釐革者悉芟<lb/>
夷之矣行之幾二十年亦可謂久矣宜乎道術隆顯文<lb/>
章温雅士行修潔人才衆多曳裾春官應書郡邑者以<lb/>
千萬計士不為少矣然識量髙爽身名兼全有如郭泰<lb/>
者乎見義明用心剛不畏禍患不淫利慾有如何蕃者<lb/>
<pb n="KR4d0108_WYG_017-17b"/>
乎繙經論議則揉雜釋老道術散亂而愈晦綴緝辭句<lb/>
則競為繆悠文章誕怪而無紀輕浮蕩佚憸巧汙下之<lb/>
行為之無媿事佻薄為俊邁指禮法為迂疎流風既彫<lb/>
碩德甚鮮故浮淺之弊未異曩日至其漫不可考則又<lb/>
過之使議者復思聲偶之習昔仲尼以布衣之賤養教<lb/>
衰世之士門人髙弟名科德行者大可以為邦小可以<lb/>
南面游夏之徒文學之士亦足以為萬乗師身所存亡<lb/>
繫國輕重以明天子之盛德表章經術養平世之人幾<lb/>
<pb n="KR4d0108_WYG_017-18a"/>
二十年而不得郭泰何蕃之比者何哉徃年胡瑗侍講<lb/>
之居吳興吳逕遺逸之在㑹稽也非有天子之命名位<lb/>
之重以震疊人心張設綱紀皆衡蓽之勢韋布之人講<lb/>
修夷等之中偃息鄉閭之内徒以行義髙潔學術該徧<lb/>
取重於士類見知於公侯故卑辭重禮延置庠黌鼓篋<lb/>
摳衣匍匐函丈至於千里之外贏糧褁足雲集麏至一<lb/>
郡之學常數百人片善可稱雖後學晚生一旦延譽升<lb/>
之多士之上人情厭伏不以為過雖悍夫豪士擯斥摧<lb/>
<pb n="KR4d0108_WYG_017-18b"/>
沮不齒諸生之列咸自知咎無或敢怨約束條教後來<lb/>
資之以為法令升堂入室之人隱然為國名臣者多矣<lb/>
今以殊科俊人任舉名士奉朝廷之命操法令之權典<lb/>
學聚徒分經教育而庠序不尊生徒離散多者百餘人<lb/>
少者數十人而已修潔之士不盡趨向預籍之人類多<lb/>
悠悠緩則偃足而違教急則讙噪而不遜訓導不行綱<lb/>
紀頹弛而人才無益者何哉其弊盖亦有所在矣昔孟<lb/>
子有言中心悦而誠服者如七十子之服孔子七十子<lb/>
<pb n="KR4d0108_WYG_017-19a"/>
之服孔子也服其德非服其力服以心非服以勢故學<lb/>
如顔淵學之不能罷勇如仲由畏之不敢迕辨如子貢<lb/>
譽之不如已文如子夏辭有不能措者故道尊而教行<lb/>
教行而人材成胡侍講吳遺逸之風猷雖未可以比隆<lb/>
孔子而文學行義特立一時卓絶倫類亦有以使人中<lb/>
心悦而誠服者故為世宗師庶幾洙泗又有州郡尊禮<lb/>
之者故令行禁止而教訓有輔今誠得天下之士為祭<lb/>
酒司業一國之士主郡邑學校刺史縣令尊禮師儒相<lb/>
<pb n="KR4d0108_WYG_017-19b"/>
為表裏殆可以革天下之弊唐制國子監尚書省補祭<lb/>
酒統之郡縣之學官長補長史主之制置之方似為近<lb/>
者<lb/>
　　　科舉論<hi>闕</hi>
</p>
<p>
</p>
  </div>
</body>
</text>
</TEI>
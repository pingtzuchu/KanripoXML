<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲溪居士集巻八</head>
    <p>
<pb n="KR4d0108_WYG_008-1a"/>
欽定四庫全書<lb/>
　雲溪居士集巻八　　　　　宋　華鎮　撰<lb/>
　　今體詩<hi>七言律四十五首</hi>
　　　和光道元日書事二首<lb/>
蕪城池苑盡荒殘春到長思競秀山谷口風和鸎已出<lb/>
天南日轉鴈初還千家簾幕峯巒上百里笙歌水竹間<lb/>
記得當年行樂事韶光不放片時閒<lb/>
急管妖絃朝暮聞翠帘下應當壚君叫呼梟盧一百萬<lb/>
<pb n="KR4d0108_WYG_008-1b"/>
砍削兕脯三千斤孔座嘉客毎日滿楊園細草何須耘<lb/>
夜長秉燭可為樂春色三分未一分<lb/>
　　　元豐六年正月二十九日季壬生徐元立以詩<lb/>
　　　來賀用韻酬之<lb/>
芳荆堂下兩枝長一本朝來産此旁敢謂他年當似驥<lb/>
且期今日得如岡顧余已免重占虺聞子還思待弄璋<lb/>
多謝見貽真錦繡歸時應得衒吾鄉<lb/>
　　　石筍<lb/>
<pb n="KR4d0108_WYG_008-2a"/>
小牕西下碧溪隅片石干雲一筍麤蒼蘚長時斑㸃露<lb/>
老藤蟠處節痕紆不須凡木装佳色自有靈花入畵圖<lb/>
為美又應勝竹箭堅髙元與衆材殊<lb/>
　　　養竹詩<lb/>
莫笑青青一兩莖春來次第滿林生露凝節目猶含粉<lb/>
風過枝梢已有聲拂拭且看霜雪榦剪裁當見鳯凰鳴<lb/>
繁枝去盡生微逕幾為清隂特地行<lb/>
　　　和光道春日雨寒<lb/>
<pb n="KR4d0108_WYG_008-2b"/>
細風宻雨冷相添天右餘寒勢未殱漠漠亂絲凝曠野<lb/>
涓涓碎玉下重簷凌晨預約陽光發入夜先聞霰雪兼<lb/>
<hi>原注世言久雨得雪則晴霽</hi>蝶夢未成欹寳枕銅壺聲咽凍孤蟾<lb/>
　　　元豐六年二月檢田凌塘中馬上口占因簡德<lb/>
　　　器主簿<lb/>
强半春光未足看花心柳眼尚盤桓景陽不放融怡色<lb/>
<hi>按原本融怡作蝸恬二字不可曉孔武仲詩云春色着人寒料峭日光生野暖融怡是宋人常以料峭對融怡</hi>
<hi>作蝸為誤</hi>宻雨猶矜料峭寒借問董工湮沮洳何如騎馬按<lb/>
<pb n="KR4d0108_WYG_008-3a"/>
岡巒幾番回首自惆悵可借江南一釣竿<lb/>
　　　和陳尉見貽二首<lb/>
畫棟塵驚燕子來芳郊時雨斂輕埃須憐好景分明在<lb/>
為把愁顔勉强開仙客有情深賞物新詩勸我且持杯<lb/>
更言留得花王住忍放韶光取次回<lb/>
燕語鸎啼次第新栁棉花錦曲江濵且將邂逅天涯客<lb/>
共看芳妍海角春須愛日添隨日線莫教花笑對花人<lb/>
一杯隨分休辭訴况有清歌激絳脣<lb/>
<pb n="KR4d0108_WYG_008-3b"/>
　　　食櫻桃思越中風俗<lb/>
荅荅驅禽欲曉天筠籠輕摘薦芳筵檀唇深注胭脂紫<lb/>
琪樹勻排火齊圓醇蜜冷和甘益重小梅青近色増鮮<lb/>
花時南國豪華甚得爾杯盤更可憐<lb/>
　　　和陸彦則郊外初夏送客<lb/>
紅英落盡紫荷長野岸隂隂暗綠楊過眼芳菲渾似夢<lb/>
感時情緒直如狂江臯有客懷雙佩淮上逢人賦乗黄<lb/>
顧我越吟方自苦可堪别曲念江鄉<lb/>
<pb n="KR4d0108_WYG_008-4a"/>
　　　槿籬<lb/>
移栽野槿宻參差來束乗時作短籬樹立已教存大本<lb/>
彌縫不使去纎枝春殘葉暗青雲合秋至花繁錦障垂<lb/>
家似長卿惟壁立不憂䑕竊夜潛窺<lb/>
　　　題共亭<lb/>
駕鶴峯前山氣佳煉丹泉上石如排髙低簷宇依叢竹<lb/>
屈曲梯橋跨斷厓仙客肯教人世得賢侯還與郡民偕<lb/>
春風日落歌聲散蘚徑時時有墜釵<lb/>
<pb n="KR4d0108_WYG_008-4b"/>
　　　元老十二丈教授就館西城因以寄之<lb/>
誰教蹇步躡丹梯曾是先生振所迷始喜草廬依郡北<lb/>
旋聆絳帳出城西儀韶久合為虞鳯伏鵠猶勞似魯雞<lb/>
却愛春風嘉樹下依然還見舊成蹊<lb/>
　　　和光道喜和叔得雨兼呈和叔知縣鄉兄<lb/>
精誠一念格明神時雨經宵即效珍政屬士龍真有譽<lb/>
頌成吉甫更無倫千疇土脉三冬起百里根荄一日春<lb/>
自古移風由美化善良從此在吾民<lb/>
<pb n="KR4d0108_WYG_008-5a"/>
　　　送左司董郎中出知汾州三首<lb/>
策足年來據要津漸分符竹寄兵民雙旌巻霧輝霜日<lb/>
駟馬驕風蹀路塵魏晉河山元險固陶唐風俗本深淳<lb/>
銛鋒爽鑒清夷旦報政應須笑魯人<lb/>
少壯同看桂苑春白頭相顧等天倫素風凛凛驚頽俗<lb/>
髙義翛翛嫓古人邂逅論情槐棘地慇懃分袂雪霜晨<lb/>
剖符自是諸侯貴不學河梁話苦辛<lb/>
養狙有感誰非是塞馬無因自去來人見終軍持漢節<lb/>
<pb n="KR4d0108_WYG_008-5b"/>
世聞郭隗上燕臺九門天上雲泥隔三徑山隂夢想開<lb/>
青瑣黄扉嚴宻地待看旌斾應時回<lb/>
　　　和李判官<lb/>
衛玉清標未及門先知和氣襲人温言髙自有精醇味<lb/>
手敏曽無洗削痕一捧絲綸來幕府兩迂舟楫過江村<lb/>
已慙無取叨交契更辱新詩仔細論<lb/>
　　　襍詠三首<lb/>
相逢邂逅典文場人世機心一笑忘麗藻滿籝堆錦繡<lb/>
<pb n="KR4d0108_WYG_008-6a"/>
清談終坐擊琳瑯衣裘不羨公西勝才術當知賈傅長<lb/>
今日故園聊躑躅他年要路看騰驤<lb/>
風過依稀聽歩虚穿林度水得清都地靈自有煙霞勝<lb/>
嵗久何妨粉墨蕪雙鶴未歸晴晝永片山長在白雲孤<lb/>
無端塹斷靈源地王氣寧知屬後湖<lb/>
日曝山頭土欲焦全家冐日走岧嶤石泉絶澗階千級<lb/>
嶺路穿雲線一條借問裹糧朝厯險何如坦腹夜吹簫<lb/>
<hi>原注下逸</hi>
<pb n="KR4d0108_WYG_008-6b"/>
　　　鳯凰臺<lb/>
昔吟太白鳯凰詩此日登臨認故墟丹穴好音今寂寞<lb/>
碧梧秋葉晚蕭疎訪尋池苑無陳迹指顧江山似舊書<lb/>
流影逝波何足恨且聽天籟響虚徐<lb/>
　　　陪潭倅張朝散江皋觀魚<lb/>
通守陳魚許縱觀旋開芳宴俯江干合圍緩覺波心逺<lb/>
數獲豐知網目寛何必姬姜當脆板自多魴鯉薦琱盤<lb/>
歸舟清興知何限湘水無風夕月寒<lb/>
<pb n="KR4d0108_WYG_008-7a"/>
　　　送史道源往宛丘<lb/>
與君身世本西東一席虚齋邂逅同張尉寛衷無巧詆<lb/>
陶唐遺俗有淳風座中未閣紅瑶麈門外還嘶白玉驄<lb/>
來嵗金科新榜上當看名字冠諸公<lb/>
　　　和陳承事喜雨應祈見賀<lb/>
空階昨夜響淋漓正是東臯渴雨時螻蟻未應能有感<lb/>
乾坤自是本無私已知協氣通三壤想見嘉禾秀兩岐<lb/>
更待秋冬髙廩後與君同賦譽堯詩<lb/>
<pb n="KR4d0108_WYG_008-7b"/>
　　　送湖南提刑安學士<lb/>
洞庭六月暑風長使者征帆挂短檣汲引津途多肉食<lb/>
追隨行路有壺漿南洲自戀涵濡德北闕方思獻納良<lb/>
更識髙門延慶事綵衣新有桂枝香<lb/>
節遇中秋挾日餘哲人來契夢熊時神澄曉露珠凝彩<lb/>
氣爽秋風桂有枝歌袴始喧清贛曲使星還照碧湘西<lb/>
太平天子方求舊但指松椿祝夀祺<lb/>
　　　龍窟寺<lb/>
<pb n="KR4d0108_WYG_008-8a"/>
籃輿薄暮下禪扃貪看松蘿氣象清未與老僧張榻坐<lb/>
且攜稚子繞廊行小堂煙重鐙生暈逺壑風髙水有聲<lb/>
寂寞卧龍無處問數聲山鳥自飛鳴<lb/>
　　　和純翁新秋夜雨<lb/>
西風吹雨下天涯還見蕭疎八月期筠簟驚秋初冷後<lb/>
蘭缸凝暈未吹時誰人擊節悲秋夜幾處停針念所思<lb/>
此景多情吟不盡何郎底事最先知<lb/>
　　　秋日登戒珠寺<lb/>
<pb n="KR4d0108_WYG_008-8b"/>
幽尋蘭若已多歡更踏崇山望逺山髙閣路餘心未惬<lb/>
秀巖目盡興初還隴雲凝素晴猶濶籬菊分金暖尚慳<lb/>
飛葢不須容昜去且偷閒暇笑談間<lb/>
　　　重過髙郵丁志髙道路<hi>并序</hi>
　　　　予元豐中初官髙郵出入丁志髙道路首尾<lb/>
　　　　三年今日重過見其居民增多人物蕃膴昔<lb/>
　　　　之茆茨甕牖往徃皆髙堂大厦矣惟兩隄槐<lb/>
　　　　栁依然如舊<lb/>
<pb n="KR4d0108_WYG_008-9a"/>
扁舟平日此東西屈指于今二十朞村落平田添棟宇<lb/>
人家碧瓦焕茒茨經過自覺風煙好來往誰知嵗月移<lb/>
宻栁髙槐都似舊行人雙鬢漸成絲<lb/>
　　　夀顧侍郎<lb/>
應鐘司序兩旬時台座光凝照水湄善慶逺歸三俊後<lb/>
哲人來副半千期澄波渺渺韜洪量喬嶽稜稜挺異姿<lb/>
早晚鈞衡調燮去鳯池當見老蓮龜<lb/>
　　　送敏修赴官鉅鹿<lb/>
<pb n="KR4d0108_WYG_008-9b"/>
蜩鷽悠悠秪可憐搶榆控地已飄然早聞達識無諸蔽<lb/>
晚挹清風勝所傳㑹面已欣渾似舊開懷還肯便忘年<lb/>
渌波碧草芳春日忍詠江生送别篇<lb/>
　　　題王氏清軒<lb/>
開亭後圃號清軒非逐豪華効兔園入座馨香惟蕙草<lb/>
照窓清淺只池源暫來自怪塵埃逺竟日原無鳥雀喧<lb/>
况是繞垣多翠竹春風次第長龍孫<lb/>
　　　題明軒<lb/>
<pb n="KR4d0108_WYG_008-10a"/>
兩楹開處面純離題作明軒得事宜計利巳居人㑹地<lb/>
征商還是日中時平持刀尺無心用髙倚權衡莫我欺<lb/>
達識主人元有大誰知細故亦無遺<lb/>
　　　題海鶴<lb/>
仙禽西過萬年枝人道飛鳴是路岐幾向静中陪振鷺<lb/>
也曽髙處見長離共知天上聞聲韻直羨風前刷羽儀<lb/>
好與便隨行綴去舞韶應自有嘉時<lb/>
　　　題西成軒<lb/>
<pb n="KR4d0108_WYG_008-10b"/>
華軒聞在了溪東軒號西成學老農碧玉千峯終日好<lb/>
黄雲萬頃幾香濃天低毎接金仙語夜迴時聞紫府鐘<lb/>
祗恐主人為吏去春來三徑緑苔封<lb/>
　　　用韻謝越帥程給事<lb/>
大屛元侯重薦論自慚蹇淺匪多聞已當壯齒逢清世<lb/>
敢向南山戀白雲宴以笙簧終永日寵將珠玉焕新文<lb/>
願憑陶鑄冲天去黄閤門前拜使君<lb/>
　　　戲呈程民老<lb/>
<pb n="KR4d0108_WYG_008-11a"/>
多才是處走華鑣問栁尋花九十朝春去光隂祗恨晚<lb/>
興來行路莫知遥謝安攜妓情雖逺崔烈為公臭不消<lb/>
應是醉魂傷駘蕩大歌楚些為君招<lb/>
　　　䝉雲叟司户寵示佳篇若將以功名相勉者再<lb/>
　　　用韻以呈<lb/>
來時春半忽驚秋思慮關心欲破頭符竹徒勞乗絶障<lb/>
輿圖那忍望神州未酬素志終難已欲問皇天肯斷休<lb/>
樽酒且須澆壘塊不須更作畔牢愁<lb/>
<pb n="KR4d0108_WYG_008-11b"/>
直須富貴在何時到手杯行且莫辭未放沈酣千日醉<lb/>
何妨酬唱百篇詩喜看小雨生新潤要使閒愁破兩眉<lb/>
景物秋來盡佳句濡毫㑹看墨成池<lb/>
　　　和都城春雪<lb/>
六花飛壓九街塵應訝人間未覺春天上樓臺銀作屋<lb/>
雲中車輅玉為輪三秋狼戾盈倉兆萬國歡呼擊壤辰<lb/>
寂寞袁門煙火冷未知誰是扣關人<lb/>
　　　病中聞梅已放就隣人求之<lb/>
<pb n="KR4d0108_WYG_008-12a"/>
屈指新春只月餘園梅聞道已盈枝暗香便欲朝三嗅<lb/>
寒笛愁聞夜一吹病眼未能臨翠薄幽懷還恐失霜枝<lb/>
從君覔取春消息莫使空吟寄驛詩<lb/>
　　　次韻和道守曽大夫堂前早梅花<lb/>
畫堂深處臘前開應笑孤根庾嶺隈不比一枝隨驛至<lb/>
肯愁三弄逐風來華繁素逼窓紗月香重寒銷印篆灰<lb/>
賢守吟看多麗句清新未羨宛陵梅<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雲溪居士集巻十五</head>
    <p>
<pb n="KR4d0108_WYG_015-1a"/>
欽定四庫全書<lb/>
　雲溪居士集巻十五　　　宋　華鎮　撰<lb/>
　　論<hi>五首</hi>
　　　常法論<lb/>
昔三國之雄運深機挾利器鴟張虎視伺巇投隙以相<lb/>
噬皆有并包宇縣剪仆敵讎混合車書莅中國而撫四<lb/>
夷之意當是時又有荀彧張昭孔明龎統之竒為之腹<lb/>
心而定其謀仲達公瑾闗張之才為之爪牙而致其力<lb/>
<pb n="KR4d0108_WYG_015-1b"/>
甞以大漢威命舉百萬之師乘勝而東征三川精鋭屯<lb/>
據渭曲北掠闗輔全吳選士制勝於赤壁得雋於馬鞍<lb/>
卒之迭為雄雌一彼一此終不能芟夷梁益啟闢河冀<lb/>
跨制江峽陟禹之跡而一天下至于司馬文王慿世禄<lb/>
之資得曹氏之政挾計數以駕馭豪傑經營四方然後<lb/>
西戡成都東睨江介魏之龜鼎雖未見移而天時人事<lb/>
已盡在於晉矣文王既沒武帝因之不下堂席而有神<lb/>
器大業既定毅然與羊祜張華之徒協策定謀屏羣議<lb/>
<pb n="KR4d0108_WYG_015-2a"/>
而奮神武於是蕩滌江湖奄有吳㑹號令正朔東極嵎<lb/>
夷西被流沙北至幽都南通交廣土宇人民名聲位號<lb/>
㕘夏商而紹周漢晉之基業可謂盛矣吳蜀之君俛首<lb/>
在列無仲康燕昭之謀其臣改心受事無豫子漸離之<lb/>
憤雖未成成康之太平文景之刑措天下之勢亦粗安<lb/>
矣身死之日四方晏寜枝葉扶踈實未有害至於虐后<lb/>
内恣八王力争誅鋤老成翦棄俊乂戈矛交于禁闥鈇<lb/>
鑕用于骨肉朝為伊周翼亮之權夕為莾卓夷滅之罪<lb/>
<pb n="KR4d0108_WYG_015-2b"/>
爭㺯凶器自揺本根忠良既殘黎庶塗炭神祗醜怒人<lb/>
心怨離大隙一開羣盜蜂起劉石凶醜踐蹂中原衣冠<lb/>
世族播遷江外天下大潰而南北斷隔矣兩河唐虞之<lb/>
舊封商亳成湯之故地豐鎬文武之名都成周定鼎之<lb/>
樂國西京東漢三輔河洛之郊分為十六合為元魏髙<lb/>
齊宇文東并西據使義禮之鄉襟帶之俗三百餘年被<lb/>
髪左衽不聞先王之訓自生民以來未有中國弗競蠻<lb/>
夷内侮猾亂華夏如晉之甚者也孟子曰天之所廢必<lb/>
<pb n="KR4d0108_WYG_015-3a"/>
若桀紂恵懐雖昬未有桀紂之不善何天厭晉徳而廢<lb/>
之速耶盖創業之主所以垂裕詒謀者有未盡也昔禹<lb/>
有天下修典則以經濟大業成湯得之纉其舊服率由<lb/>
典訓武王克商天下大定反商政由其舊漢髙帝既誅<lb/>
西楚南面而朝諸侯則引陸賈以論詩書委叔孫以定<lb/>
儀禮光武大盜既克彛倫方叙於是退功臣進文吏息<lb/>
兵偃武講道勸農以保成功而固基業是故三王兩漢<lb/>
多歴年所夏啟仲康太戊武丁成宣文景明章之君得<lb/>
<pb n="KR4d0108_WYG_015-3b"/>
之則益以隆平光于祖考太康雍已幽厲元成桓靈之<lb/>
君繼之亦足以扶持全安未遽以敗晉武亦有經營乆<lb/>
大保固無疆之畧如禹湯文武髙帝世祖之所為乎何<lb/>
曽曰吾毎晏見未甞聞經國逺圖惟説平生常事非詒<lb/>
厥孫謀之兆也及身而已後嗣其殆乎由是言之恵懐<lb/>
之亂武帝之失也使武帝眀照事物之先慮周數世之<lb/>
後則付畀神器當在元良選納后妃必取淑令經制蕃<lb/>
翰有磐石之固無相蹂之勢而釁隙不生矣豈至如暴<lb/>
<pb n="KR4d0108_WYG_015-4a"/>
秦之季魚潰土崩二世而亡乎賈生有言曰立綱陳紀<lb/>
輕重同得然後可以為萬世法程雖有愚㓜不肖之嗣<lb/>
猶得䝉業而安至明也誠哉<lb/>
　　　變論<lb/>
漢興以來千有餘嵗有為之君得志之士莫不以唐虞<lb/>
成周之治為己任然而未云獲者有稽古之心而無稽<lb/>
古之道也何則建功業者有名有實有跡有心名以物<lb/>
成跡以事立世殊則事異時變則物遷古之人因時制<lb/>
<pb n="KR4d0108_WYG_015-4b"/>
物所以成實也物有名而實不在焉隨世立事所以達<lb/>
心也事有跡而心不在焉稽古者得其名不獲其實循<lb/>
其跡不見其心實以名喪而心以跡遺此唐虞成周之<lb/>
治所以未云獲也夫農人春以耒耕夏以鎛芸秋以銍<lb/>
刈冬以廪藏事物不同名跡殊異然生之長之斂之藏<lb/>
之皆所以為稼而足食要其心等其實一而已矣世變<lb/>
之異猶四時也因時之物猶耒鎛也隨世之事猶刈藏<lb/>
也經世之心圖治之實猶為稼而足食也知此則知稽<lb/>
<pb n="KR4d0108_WYG_015-5a"/>
古之道矣夫代結繩以書契昜穴居以棟宇者三皇之<lb/>
事也更雲鳥之名紀民事之目捨三墳之大用常行之<lb/>
道者五帝之事也去與賢而尚世及變揖遜而用征誅<lb/>
者三王之事也夏商官倍唐虞成周屬建三百昜貢為<lb/>
助増助為徹至於文質循環繁簡迭用無所不有古之<lb/>
稽古者若彼後之稽古者柰何欲盡復唐虞成周之法<lb/>
乎拘儒曲士慮不及此謂井牧九州封建萬國三雍四<lb/>
學肉辟五刑然後可復古治之隆不知二三大法未昜<lb/>
<pb n="KR4d0108_WYG_015-5b"/>
修復徒使世主惑於難用之名跡雖慨然有復古意徘<lb/>
徊退避而不肯為并與其心實俱喪之矣此王道所以<lb/>
不興也若漢宣帝持雜覇之説非宣帝之過激於拘儒<lb/>
不通之論然也使得通儒之論成周之政則宣帝知覇<lb/>
術不足任而王道興矣昔齊宣王好世俗之樂孟子謂<lb/>
之今猶古也夫鄭衛之音與雅頌之音逺矣孟子引而<lb/>
同之豈為侫乎急其本而緩其末也夫與民同樂者樂<lb/>
之本聲容節奏者樂之末使孟子進雅頌而退俗樂則<lb/>
<pb n="KR4d0108_WYG_015-6a"/>
雅頌未必見售而與民同樂之樂不得明引而同之則<lb/>
宣王遂好之矣遂好之而道之與百姓同樂其本舉雖<lb/>
得古人之名跡而樂民之心與樂民之實已無愧於古<lb/>
之人以善稽古者也漢髙帝之初朝廷鄙野無綱紀武<lb/>
夫健將至於斫柱争功安危之機朝不及夕安得百年<lb/>
之餘暇而積徳哉髙帝患之使叔孫制禮儀取諸生於<lb/>
魯魯之二生尙持以為不可嗟乎學古所以傳道拘文<lb/>
曲説使其言可棄而道不興古之聖人何所望於後世<lb/>
<pb n="KR4d0108_WYG_015-6b"/>
之士是故君子貴通變通變者黄帝堯舜之所以使民<lb/>
不倦者也士之制行不詭于黄帝堯舜亦足矣<lb/>
　　　知人論<lb/>
書言堯畏壬人而以知人為難壬人共工也共工静則<lb/>
能言用則違之言則甚巧行則甚拙色則淑令心則匪<lb/>
臧夫有言而實不至善外而𠂻不稱視之似君子察之<lb/>
為憸人苗莠亂真朱紫奪色人物之難知而聖哲之所<lb/>
不敢昜者也然聴言而觀行行既形而真妄之言辨視<lb/>
<pb n="KR4d0108_WYG_015-7a"/>
色而察心心已得而情偽之色分静言庸違象共滔天<lb/>
者尙可以表裏參察而無失也至有静則無言用則成<lb/>
效言則非巧行則可觀色則未令心則甚善視其初真<lb/>
忠臣良士也無纎芥之可疑至其終或腹心不可保而<lb/>
違負顧托背忘徳義以敗大事者人之難知一至於此<lb/>
可不慎哉昔徐世勣保黎陽之富據李宻之地西界於<lb/>
汝北抵魏郡東濟於海南臨大江人衆土宇足以為功<lb/>
矣世勣不自以為功而使李宻獻之終始之際有可觀<lb/>
<pb n="KR4d0108_WYG_015-7b"/>
者及平建徳俘世充破延陀降突厥所至盡力動有成<lb/>
效又非行與言違心與貌異者也故文皇謂之忠力可<lb/>
託大事至於斷鬚和藥以治其疾所以待之者至矣文<lb/>
皇既沒髙宗即位寵以三事之任委以宗社之計隠然<lb/>
以元功重徳為國老成人君恭已視其所左右以為輕<lb/>
重於斯時也當挺然特立與社稷存亡臨大節而有不<lb/>
可奪者捐軀碎首無所顧恡至立武氏髙宗迫衆議而<lb/>
未决視其言以定可否利害之幾大矣乃忘公徇私圖<lb/>
<pb n="KR4d0108_WYG_015-8a"/>
寵避難不肯正救至謂為天子家事無忌遂良見誣至<lb/>
死無一言論列低徊循嘿與義府敬宗之徒相為表裏<lb/>
與李宻何厚忘文皇何速歟盖世勣非本忠義而能厚<lb/>
李宻善觀形勢以要可喜之名者也以神堯之興運文<lb/>
皇馳騁而經營之宻之驍雄猶為降虜人衆土宇豈勣<lb/>
之所能保哉知其不可有也由已上之賞不加厚而負<lb/>
掠美之名歸之於宻義不㤀舊而無失賞之患文皇見<lb/>
其一不見其二視其外不察其内未甞少加意而㕘校<lb/>
<pb n="KR4d0108_WYG_015-8b"/>
利害審觀情勢按其跡以為忠義而信之誤矣人之難<lb/>
知也如此夫利小則捨利而為義利大則去義而徇利<lb/>
包藏隠匿相時而動奸憸之尤者常出於此不可不知<lb/>
也故人主貴知人夫人之難知雖堯舜不敢以為昜然<lb/>
人主知堯舜之不敢以為昜則人可知矣天下事常失<lb/>
於慢昜而得於艱難慢昜則簡畧簡畧者白黒在前有<lb/>
所不見鐘鼔在側有所不聞而况深厚之情貌乎艱難<lb/>
則審詳審詳者體物相形長短必見志趣左右真偽斯<lb/>
<pb n="KR4d0108_WYG_015-9a"/>
得㕘考疑似雖情貌之深厚無所藏其㣲人之所難者<lb/>
終亦可以無難矣昔髙祖論平勃之才世宗託金霍之<lb/>
重卒賴其用以安社稷言若符契無有僣差嗟乎髙祖<lb/>
世宗之智未優於文皇然而所知異效者則亦有難昜<lb/>
詳畧之辨也<lb/>
　　　相論<hi>闕</hi>
　　　守令論上<lb/>
覆載之間有一物不得其所則聖人以為耻而况于民<lb/>
<pb n="KR4d0108_WYG_015-9b"/>
乎故施徳布政有先後之倫若恵澤之所浸被則内外<lb/>
逺近一而已矣天下方知萬里元元之民散乎山林川<lb/>
谷中異趣殊尚情狀萬態然而利害之端雖在數千里<lb/>
之外必聞於上良法美意雖出於九重之深嚴必逹於<lb/>
下者郡邑之官有其人也人情之所難通徳澤之不昜<lb/>
及常在逺不在近在小不在大逺小之官尤人主之所<lb/>
宜慎近治而逺弗洽内見徳而外有受其弊者未可以<lb/>
言功業之成也千里之命制于一守百里之事聴於一<lb/>
<pb n="KR4d0108_WYG_015-10a"/>
令善郡邑之官者亦善其守令而已守令善則天下之<lb/>
民受其賜矣守令之官得賢者而為之則善否則曠而<lb/>
不治人主昜其事而弗慎汎然與人而不加擇則賢不<lb/>
肖並進而莫能盡善積資累任人人可以循致世之所<lb/>
謂豪傑茂異之士取而聚之于中有不稱者乃以補外<lb/>
未可以言慎而有擇也一郡之大一邑之小當有弊事<lb/>
遺利使賢者為之必將更張興造去其所病而建經乆<lb/>
之業上下牽制而不得有為雖有善者無所騁其才無<lb/>
<pb n="KR4d0108_WYG_015-10b"/>
以異於不賢者也操成法以從事進退之權制於上官<lb/>
宜於民者或戾於法闗於法者或弗當於上官之意後<lb/>
時而失利者十常八九未可以言不牽制而得騁也事<lb/>
有速成而功淺利溥而效遲者賢者之所為寜遲而不<lb/>
欲速慕博而踐事淺數更昜而不得乆於其事則事淺<lb/>
者或成而慕博者不效守令之官逺者不過三嵗近者<lb/>
一再朞而巳未可以言乆於其事也人情勸賞懲罰誘<lb/>
之以所好則賢者盡心而能者盡力隨之以所惡則姦<lb/>
<pb n="KR4d0108_WYG_015-11a"/>
憸昜慮而偷墮抗志勤弗見異曠者無害誰不解體公<lb/>
卿有闕取之臺省近侍不及乎二千石之賢者賢牧良<lb/>
宰與斷斷自守之人同條共貫踈怯愚墮憸巧姦欺弗<lb/>
見黜罰未可以言懲勸也任人以事得其心篤於所務<lb/>
則堅致而有成心不得則啙窳偷脱無所不至去來有<lb/>
時進不待公人誰盡心守令之官未得者計日而望得<lb/>
既得者計日而思去譬如行人之更逆旅傳舍爾非志<lb/>
意之所止未可以言得其心也五者之弊有一於此不<lb/>
<pb n="KR4d0108_WYG_015-11b"/>
足以駕馭豪傑經世而濟功而况兼有之哉故法不可<lb/>
不慎昔之人以侍從之賢九卿之貴牧養逺民郎官髙<lb/>
第外吏積功乃得為邑知不可以非其人也子賤去掣<lb/>
肘之法龔遂奉便宜之詔知不可以有所牽制也漢宣<lb/>
之時守令有勞則增秩賜金璽書勞問未嘗輙遷徙知<lb/>
不可以數更昜也刺史課最天下則入為三公令長政<lb/>
績尤異則升為刺史髙者或以治三輔否則放棄斥逐<lb/>
不復顧視知不可以無懲勸也守令之官非以功遷非<lb/>
<pb n="KR4d0108_WYG_015-12a"/>
以罪廢無輙去之理不以序進之法誘之知不可以引<lb/>
其心也龔黄卓魯非有大過人之才際㑹以成其名爾<lb/>
後世豈無其人哉所以駕馭之法異也輈之良者馬力<lb/>
雖盡輈猶能一取焉法之於人無異輈之於馬操良法<lb/>
以馭竒士所就非直龔黄卓魯而已當有可觀者焉不<lb/>
可不勉也　古王朝之官尊者止於八命及其出封皆<lb/>
加一等所以重諸侯也重諸侯者為其與天子牧養下<lb/>
民也後世與天子牧養下民如古諸侯者守令也守令<lb/>
<pb n="KR4d0108_WYG_015-12b"/>
之官亦宜在所尊重乎夫督税租配力役聴詞訴决刑<lb/>
獄不足以盡牧養之道盡牧養之道者必有宫室户牖<lb/>
以居之米糓鷄豚以食之蠶桑麻枲以衣之百貨器用<lb/>
以利之教化訓道以善之好惡禮法以制之使民無凍<lb/>
餒之患而漸仁義之訓入有父子兄弟之恩出有君臣<lb/>
上下之義不冐憲禁而有耻且格然後及於租税力役<lb/>
詞訴獄訟乃牧養之功也然守令不見尊重則牧養之<lb/>
功不立何則不尊者其勢卑不重者其勢輕守令之官<lb/>
<pb n="KR4d0108_WYG_015-13a"/>
卑而輕之則吏民不訓不尊者人弗榮不重者人弗懐<lb/>
為守令者弗榮而懐之則賢不盡才以不盡之才臨不<lb/>
訓之民牧養之功無時而立矣又况非其才者乎故守<lb/>
令之官貴尊重若計任舉以為令積資考以為守長才<lb/>
雅望擢任臺閣列為監司循黙之徒分處郡邑依資補<lb/>
授守令髙第未嘗褒進清要不稱出為外官或執政大臣<lb/>
盤淵進退者悉典上郡為小邑者既以踈淺而廢功業<lb/>
據名都者自謂流落而不事事中下之郡上中之邑因<lb/>
<pb n="KR4d0108_WYG_015-13b"/>
資馴致者茍簡嵗月指日待去不以吏民為心有肯為<lb/>
者或牽制上官逼迫遷代謀不得遂制置如彼風俗若<lb/>
此皆非所以尊重之也夫執政大臣重勞以事者留之<lb/>
京師奉朝請可清要之官有不稱者置之散地示沮勸<lb/>
可也何必剖符分竹寄以民事乎郡邑長吏宜一切選<lb/>
才去資考任舉之格稱職者使乆於其事展盡底藴監<lb/>
司上官董領大略勿為苛細如漢刺史六條之制使得<lb/>
馳騁略小節旌片善令長髙第擢補守倅郡守尤異入<lb/>
<pb n="KR4d0108_WYG_015-14a"/>
為公卿則守令尊重而牧養之功立矣兹數事者皆世<lb/>
之可行者也不知變守令之法以圖治皇皇然求天下<lb/>
之平難以言智矣夫公輸子工之巧者也無規矩斧斤<lb/>
則雖有楩柟豫章不能成器械無目力臂指則雖有規<lb/>
矩斧斤不能致其巧天下者人君之楩柟豫章也良法<lb/>
善政天下之規矩斧斤也不得良吏奉承而頒宣之何<lb/>
異公輸子而無目力臂指乎今之郡守縣令人主之目<lb/>
力臂指矣成周之時以六官之屬分治鄉遂中郡之吏<lb/>
<pb n="KR4d0108_WYG_015-14b"/>
猶足以訓導千里今宫城之外則尹之職也國門之外<lb/>
則令之任也人主豈直正朝廷之上釐百司之事而已<lb/>
哉必將協和萬邦使黎民於變時雍也天下方制萬里<lb/>
州郡以百數縣邑以千計星陳棊布徧于海内逺去京<lb/>
師數千里近者亦百餘里川谷異制風俗異宜雖堯舜<lb/>
為君不能家至户曉而道其善伊周為相不能身為人<lb/>
給而致其恵亦選賢任能黜陟幽明振其綱領要其成<lb/>
效而已千里之命制於一守百里之俗宰於一令使賢<lb/>
<pb n="KR4d0108_WYG_015-15a"/>
者為之則誠心正意盡公屏私不以位卑而弗勤不以<lb/>
地逺而弗敬識慮明達周知利害情偽事至必斷動無<lb/>
過舉姦黠僉佞不能營惑術業贍富政事淹練足以長<lb/>
善懲惡宣明教化勸相勞來撫循吏民朝廷有善政良<lb/>
法則悉心盡力達之於下雖山谷僻陋之地海隅荒忽<lb/>
之俗必使受其賜有不便者請之於朝不以撓民敬君<lb/>
之事如父之令愛君之民若保赤子茍利於國茍便於<lb/>
民雖觸忌諱冐威怒不敢顧望徇私忘公以求便安如<lb/>
<pb n="KR4d0108_WYG_015-15b"/>
是則户口滋息財用贍足率禮訓徳而有耻且格矣使<lb/>
不肖之人為之不肖之人猥瑣䝉蔽淺陋輕脱已不足<lb/>
以周物之利害照人之情偽立政立事勝殘去殺矣加<lb/>
以無向公之心挾徇私之意不量材不度徳惟利是嗜<lb/>
茍得無耻思慮經營不及所職朝廷雖有良法美意不<lb/>
能推明宣布於下具為虚文使民不被其賜有不便者<lb/>
民雖甚病顧望畏避不以上聞専務以趨和為事時務<lb/>
辯治則肆為慘毒殘剥生齒而不顧濟以寛厚則法之<lb/>
<pb n="KR4d0108_WYG_015-16a"/>
所禁者一切縱弛敗壊綱紀而不問以謂不如是則不<lb/>
足以奉朝廷之意趨時變之冝彼其心非通知治道之<lb/>
理真有意乎奉朝廷之法也直奉迎時事干譽慕進以<lb/>
成其私耳所使承流而宣化者若是而欲使天下之民<lb/>
冨庶以善底于平治其可得乎唐元紫芝為魯山令明<lb/>
皇大酺召郡縣聲伎捋較勝負時守令人人争飾倡優<lb/>
為瑰麗之玩紫芝獨將樂工數十人而歌于蒍李徳裕<lb/>
觀察浙西敬宗命造脂盝粧具索盤絛繚綾千匹諌而<lb/>
<pb n="KR4d0108_WYG_015-16b"/>
弗進陽城守道州嵗貢矮奴奏而罷之此皆近世守令<lb/>
之賢者無顧望趨和之心者也故當時頼其徳前史載<lb/>
其美使為守令者忠于國愛其民皆若是三人何慮不<lb/>
治魯國之政未及於善子賤為宰單父之民彈琴而化<lb/>
漢宣之治不為無術龔遂未用渤海盜賊彌嵗不解故<lb/>
知人主之吏惟守令為急守令善而郡縣治郡縣治則<lb/>
天下無事矣　世或有謂兩漢多循吏者去古未逺世<lb/>
質民淳故俗昜訓而政昜成此殆不然試粗論之夫民<lb/>
<pb n="KR4d0108_WYG_015-17a"/>
猶水也水之為物䟽髙以注下則隤崇崖轉巨石無所<lb/>
不至瀦之以為淵則湛然澄寂寄遺籜汎脱羽而不運<lb/>
是豈水之不同哉驅制之勢異也故紂桀在上百姓鄙<lb/>
夭湯武因之躋于仁夀若曰古則淳龎歴世既逺浸以<lb/>
彫䘮自有生民以來迄至于茲不識幾千嵗矣天下之<lb/>
人當為魑為魅詭譎變怪不可復治何今日之好惡趨<lb/>
舍曽不少異於古之人是知民無有不善亦無有不惡<lb/>
世無有不厚亦無有不薄視訓道者何如耳太上示之<lb/>
<pb n="KR4d0108_WYG_015-17b"/>
以徳故淳厚之風立季末牖之以刑故佻薄之俗成使<lb/>
今以商周之政治民雖使為商周之民可也何但兩漢<lb/>
而已哉循良之績盛于二京後世守令鮮或可擬有自<lb/>
來矣昔秦人以煩苛宻察吏民罷瘵䘮其大寶劉氏得<lb/>
之以秦為鍳矯枉便民道崇寛大政尚簡昜故雖建守<lb/>
令以分治郡邑而駕馭維制之方不異于古分符竹者<lb/>
擅一郡之政綰銅墨者専百里之權賢能之士得舉以<lb/>
自輔姦猾之黨得誅以正法乆於其任民吏服習雖丞<lb/>
<pb n="KR4d0108_WYG_015-18a"/>
相遣吏分部按刺所問止於六條糾其大過而已法既<lb/>
美矣加以閎規夷曠禁綱踈闊期㑹簿書目不煩數郎<lb/>
吏賢者始得補令郡守髙第入備三公兩漢之盛其制<lb/>
若此故龔黄抗清塵于前卓魯振髙風於後其餘英猷<lb/>
茂績應時而造者不可勝紀咸足以光華帝載表著方<lb/>
來夫魯邑為政先虞掣肘渤海勝殘終以便宜郡邑之<lb/>
勢古今之情未之或異後世馭縣以兩漢之術則兩漢<lb/>
之吏出矣不由其術而冀其效何異指燕然而馳轅庶<lb/>
<pb n="KR4d0108_WYG_015-18b"/>
㳺目於七澤乎<lb/>
　　　守令論下<lb/>
心不靈者神志瞀亂腹不寜者血氣滛衍目不見者不<lb/>
識日月耳不聞者不知雷震鼻不通者羶香不分口喑<lb/>
嗚者疾痛不言手不遂者食飲不執足跛躄者跬足不<lb/>
前五官四體心腹六臟皆得其類不失故常則生理足<lb/>
而無憾一物有一疾一事委廢雖未遂殂殞不得為康<lb/>
寜完具之全人生生之意無聊矣故君子内外並愛而<lb/>
<pb n="KR4d0108_WYG_015-19a"/>
小大兼養然則世言手足之病可緩而心腹之疾不可<lb/>
不養者非歟曰存性保命運臟榮氣以立生理涵精養<lb/>
神發揮思慮以役手足者心腹也此身之本也經營往<lb/>
來傳心腹之意逹於事物秉執踐履采物滋之美以養<lb/>
心腹者手足也此身之末也心腹手足不幸而皆病勢<lb/>
不可以兼治則先心腹而後手足急其本也若心腹和<lb/>
寜靡有疵癘手足之末或失其平又惡可緩而弗治乎<lb/>
此養生之大畧也古之人觀養身以養天下斯可以言<lb/>
<pb n="KR4d0108_WYG_015-19b"/>
養天下之術乎夫朝廷天下之腹心也郡縣天下之手<lb/>
足也腹心安而手足病者不得為完人則朝廷正而郡<lb/>
縣有不洽於理者未可以為純治之世郡縣之本繋于<lb/>
守令守令之才何代不生弱魯之㣲而有宓子童子之<lb/>
智而有子竒龔黄趙張卓茂魯恭之徒皆非有大過人<lb/>
者而名實之美後世若不可及何哉今畎壠之上圭蓽<lb/>
之人有一畆之園環堵之室必索綯乗屋築理藩垣育<lb/>
雞豚殖桑麻雖勤而不舍者已之有也非此則無所歸<lb/>
<pb n="KR4d0108_WYG_015-20a"/>
也乗軒服冕之使籯金懐璧之賈更傳舍過逆旅視其<lb/>
室宇之頺落垣墉之圮毁器用之敝乏草木之荒萎如<lb/>
目不見雖昜而莫肯為者暫託宿之地也曉則舍此而<lb/>
進於彼也此豈人心之不類哉物使之爾故驅道之勢<lb/>
君子慎之使為守令者視郡邑如野人之視一畆之園<lb/>
環堵之室無若使者之更傳舍商賈之過逆旅託宿於<lb/>
此而希進于彼將見宓賤子竒龔黄張趙卓茂魯恭之<lb/>
才續續而出矣不獨稱於齊魯二漢之世矣<lb/>
</p>
<p>
</p>
  </div>
</body>
</text>
</TEI>
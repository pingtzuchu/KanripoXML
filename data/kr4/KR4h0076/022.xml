<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天下同文集巻二十二</head>
    <p>
<pb n="KR4h0076_WYG_022-1a"/>
欽定四庫全書<lb/>
　天下同文集巻二十二　　元　周南瑞編<lb/>
　　啓<lb/>
　　　謝翰林徐承㫖啓　　　　　滕　斌<lb/>
青雲薦牘深慚國士之知白首文盟敬致門生之謝心<lb/>
難詞粲骨已恩縻恭惟某官東道主人南州高士清時<lb/>
事業固當仲伊傅而伯䕫龍上古文章真可僕曹劉而<lb/>
奴屈宋四海想聞其風采羣公傾動于儀刑生平無不<lb/>
<pb n="KR4h0076_WYG_022-1b"/>
讀之書行成矩矱胸次皆可傳之學道貫淵㣲敡歴兩<lb/>
朝雍容一節是以首居東閣蔚昭年徳之高清極北扉<lb/>
獨受絲綸之密泰山黄河其器量光風霽月其襟期國<lb/>
學諸公環侍文公之館下當代名士願歸狄相之籠中<lb/>
真能公吾道之權衡不啻司人才之命脉斌階庭舊物<lb/>
塵土餘生賈誼方肆於文才諸老或忌其少阮生稍寛<lb/>
於禮法衆人已謂之狂念艱難險阻之備嘗乃﨑嶇歴<lb/>
落之可笑中逢刮目曲見盛心如切如磋乃師友起子<lb/>
<pb n="KR4h0076_WYG_022-2a"/>
必躬必親而父兄教我既見未既見已不忍其傍門户<lb/>
之栖栖特書不一書直欲使之逐臺省之衮衮雖内翰<lb/>
之愛方叔未收一日之成然相國之舉淮隂終致累月<lb/>
之達漫尋仕版方倚都門遄乗褒鶚之章遽得重馬之<lb/>
價秉銓者拘牽於常調當軸者確信於公言遂玷儒林<lb/>
獲登吏選倍十顔面之甲非所宜䝉再三肺腑之盟敢<lb/>
忘所自斌敢不勉修士業益勵身修下不負所學上不<lb/>
負所知或可扶斯文之幟窮則觀其交達則觀其主期<lb/>
<pb n="KR4h0076_WYG_022-2b"/>
無辱先生之門<lb/>
　　　謝有山黄提舉啓　　　　　　劉辰翁<lb/>
公卿久不下士可謂輕先才能不逮中人顧堪聞上獨<lb/>
安取此亦使知之公求士甚於士求公上援下不以下<lb/>
援上何汗而為之先耳何嫌而至於絶交彼將不屑以<lb/>
為名我且無言而不報但存交際亦是風流如某者枯<lb/>
木朽株死灰復溺文好文景好老已不如人公不公孔<lb/>
不丘又何有我同年四海足下家君相結淺而相知深<lb/>
<pb n="KR4h0076_WYG_022-3a"/>
其身死而其言立父為九州伯兒為五湖長光逺有他<lb/>
上有百尺絲下有千載苓夤縁無路建臺三四月薦出<lb/>
第一人豈曰秦無特從隗始棲輪生角固知推挽之不<lb/>
前繫帯還珠愈覺綢繆之無益兹盖伏遇某官英才妙<lb/>
選雅望高情不倒屣於雁門守而倒屣於王潛夫激揚<lb/>
甚逺未下車則荀慈明既下車則孔文舉講貫已多肆<lb/>
先鶚表之翔又重鶴書之墮然而近觀所主稱非其人<lb/>
雖大夫薦不聞與之大夫自無過慮國士遇則當報以<lb/>
<pb n="KR4h0076_WYG_022-3b"/>
國士未知所為<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天下同文集巻二十二<lb/>
</p>
<p>
</p>
  </div>
</body>
</text>
</TEI>
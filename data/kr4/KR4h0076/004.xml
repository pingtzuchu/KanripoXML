<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天下同文集巻四</head>
    <p>
<pb n="KR4h0076_WYG_004-1a"/>
欽定四庫全書<lb/>
　天下同文集巻四　　　　元　周南瑞　編<lb/>
　　歌頌<lb/>
　　　正元祝贊詩　　　　　　　　釋希陵<lb/>
皇帝即位之明年改元元貞海宇乂寧萬邦欣戴罔敢<lb/>
違順太平之兆見於斯矣臣幸逢元日詣闕祝贊序立<lb/>
殿陛之左親瞻穆穆之光而又獲覩禮樂之盛混一氣<lb/>
象之雄私竊踴躍作誦稱咏聖德炳同日月之麗天用<lb/>
<pb n="KR4h0076_WYG_004-1b"/>
垂萬世無斁其詩曰皇帝踐祚聖同堯禹纂承丕基光<lb/>
顯宗祖載洪𢎞烈繼離照午昭德惟新民物咸覩明視<lb/>
達聰通今博古登能用賢左右規矩克剪姦兇靡遺細<lb/>
鉅服德畏威跼蹐伏俯海夷畢臣罔敢違拒天錫皇元<lb/>
混一寰宇綏厥黎庶德滂仁煦島壤蠻陬無遠弗溥元<lb/>
貞元日百典具舉龍㦸鸞旂排執行伍百辟蹌蹌拜笏<lb/>
蹈舞衆樂奏和鳯翼應拊地産百祥天降百祜貢璧獻<lb/>
琛摩肩踵武天錫皇元作萬邦主如日之升下照九土<lb/>
<pb n="KR4h0076_WYG_004-2a"/>
箙矢櫜弓式偃兵旅國旣阜豐民亦無窶永願萬年惟<lb/>
馨德輔祚與天齊無墜厥緒臣作歌詩播諸樂府<lb/>
　　祝聖樂章　　　　　　　　　盧　摰<lb/>
　　　春從天上來<lb/>
　　　　至元二十九年八月二十八日<lb/>
姑射乘龍與少皥行秋佳氣葱葱天上萬歲聲中想見<lb/>
玉立神崧更川妃微步便似户外昭容建章宫正雞人<lb/>
唱曉鳳吹騰空　流風太平禮樂是鼓腹康衢白叟黃<lb/>
<pb n="KR4h0076_WYG_004-2b"/>
童說向周公聲容文物歌舞帝力神功幸天公不禁人<lb/>
間酒醉得西風此心同有黄河為帶江漢朝宗<lb/>
　　　清平樂<lb/>
　　　　元貞元旦<lb/>
元貞更號日月開黄道試看韶華何處好擊壤康衢父<lb/>
老相將竹馬兒童崧高萬歲聲中雒浦梅花香裏人間<lb/>
第一春風<lb/>
　　　鷓鴣天<lb/>
<pb n="KR4h0076_WYG_004-3a"/>
　　　　元貞元年九月初五日<lb/>
青女飛來汗漫逰素娥相賞玉為舟三千年也蟠桃熟<lb/>
萬歲山高錦樹秋　開夀域望神州日華雲影思悠悠<lb/>
願將江漢清風頌鐫向崧厓最上頭<lb/>
　　　木蘭花慢<lb/>
　　　　大德六年正旦<lb/>
問東風何似早<hi>去聲</hi>吹緑洞庭波要催起江頭梅粧的皪<lb/>
柳態婆娑遙知玉墀鵷鷺對青陽紫禁鬱嵯峨懽動雲<lb/>
<pb n="KR4h0076_WYG_004-3b"/>
間閶闔應收雪外蓬婆　誰將瑤瑟托湘娥郢客播絃<lb/>
歌向執法森然夀星明處陡頓春多衡君也能三呼<hi>去聲</hi>
更雙成度<hi>入聲</hi>曲奏雲和如許升平文物仍逢混一山河<lb/>
　　　迎佛㑹歌<lb/>
皇帝繼天位而丕顯洪猷𢎞聖教而幽通𤣥理德被遐<lb/>
深功濟周微者矣元貞元年二月八日詔迎佛於京師<lb/>
大鎮國寺遵舊典也是日春熙風微路不揚塵太后太<lb/>
妃出駕於郊施賞金帛歡沃衆心百辟卿士揚鞭於道<lb/>
<pb n="KR4h0076_WYG_004-4a"/>
約其不齊咸蹈儀軌士女扶老攜幼軒車接武聳瞻如<lb/>
林鸞聲揚於覺輦象歩由於梵衢旌葢幡幢交羅嶷嶷<lb/>
鐃鼓簫管噭噪淫淫紫貝之寶流精明月之珍奪目妙<lb/>
花天雨於靈域瑞光智湧於金儀邈乎象教之𤣥風載<lb/>
興於聖世也觀者踴躍滌瑕蕩垢啓謬暢誠向風趨善<lb/>
滂流萬邦化亦洽矣臣幸觀盛美無以形容乃稽首而<lb/>
作歌曰於昭有元赫矣其昌洪休載揚敷明德以王幽<lb/>
抽教鑰密紐釋綱澤流彌萬世惟法之光覩金儀勝天<lb/>
<pb n="KR4h0076_WYG_004-4b"/>
人來引乘駕龍十二頭五雲流慶天開地闢日月正韶<lb/>
奏鳯儀和之應萬邦稽首稱天子聖<lb/>
　<lb/>
　<lb/>
　<lb/>
　<lb/>
　<lb/>
　天下同文集巻四<lb/>
</p>
<p>
</p>
  </div>
</body>
</text>
</TEI>
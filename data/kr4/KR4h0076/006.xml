<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天下同文集巻六</head>
    <p>
<pb n="KR4h0076_WYG_006-1a"/>
欽定四庫全書<lb/>
　天下同文集巻六　　　　元　周南瑞　編<lb/>
　　記<lb/>
　　　新修滕王閣記　　　　　　　姚　燧<lb/>
龍興即唐之洪都宋之隆興世祖賜今名以封裕皇者<lb/>
也故闢省于是其治所及北始於江而南際於海三千<lb/>
里其俯而聽命者龍興南康江撫建昌袁瑞吉贑南安<lb/>
臨江南䧺韶廣潮惠連封肇慶德慶為總管府二十英<lb/>
<pb n="KR4h0076_WYG_006-1b"/>
德南豐寧富南恩循梅新為州八凡二十有八城又封<lb/>
裕皇母弟於吉北安王於臨江贑俾茅土相錯教令相<lb/>
及所以強本固磐石也故龍興為大藩於天下其基城<lb/>
為閣乃唐滕王元嬰所為王𢎞中觀察江西已一葺之<lb/>
韓文公記其上終唐歴五代宋不廢大抵非唐屋矣省<lb/>
臣見今風雨凌瘁榱桷腐落曰不治將傾乃請皇太后<lb/>
出隆福宫錢五千緡始為重屋大其故制三霤七楹飛<lb/>
枅題節𢎞五筵崇七尋其勢則山出而雲飛矣落成之<lb/>
<pb n="KR4h0076_WYG_006-2a"/>
日省之三公與尹是府者各偕其屬攜燧登望江山數<lb/>
百里官寺民廬才萬區皆列之軒户一觴相屬曰壯哉<lb/>
是觀皇太后之賜也今始落之而子適至宜為記之燧<lb/>
曰𢎞中之後不知其㡬葺矣莫有記者葢不敢韓亞也<lb/>
燧何為者乃勇為數百年人所不為者乎然惜公不生<lb/>
是時也五帝三王以降能一天下者秦漢晉隋唐與宋<lb/>
六家其疆理惟唐為大今世祖天戈所加正朔所頒南<lb/>
極於闍婆東至於倭奴西被於日入之西澨而北盡於<lb/>
<pb n="KR4h0076_WYG_006-2b"/>
人跡所不可踐者纔三分有一地不足並也滕王為高<lb/>
祖支子而視裕王為世祖元適今天子皇考其位與聖<lb/>
又不足並也觀察非有是省之尊所觀察地止於八州<lb/>
亦無有是二十八城之遠之衆葺者𢎞中特易所故敗<lb/>
非若今出錢隆福宫一瓦一木不階其舊悉毁而新之<lb/>
如是不變其名猶曰滕王閣者葢不欲求勝於前人又<lb/>
以見皇太后之仁也於戲得公記之其侈甚矣當何如<lb/>
哉當何如哉今記者之遇閣之不遇也雖然事有可知<lb/>
<pb n="KR4h0076_WYG_006-3a"/>
有不可知由可知言龍興南去兩都數千里塗非乘輿<lb/>
所出尹府之臣圖閣上之亦必一經聖覽或者裕皇后<lb/>
在天從先王風馬雲車遐狩八極過而一息者人則不<lb/>
得而知也<lb/>
至元三十一年十月旣朢前翰林學士奉政大夫知制<lb/>
誥同修國史姚燧謹記<lb/>
　　　龍興府學奎章閣記　　　　　姚　燧<lb/>
臣嘗官外每聞詔下唯諭行省院臺宣慰廉訪轉運三<lb/>
<pb n="KR4h0076_WYG_006-3b"/>
司與職軍民之官讀已則還之中書或掌於行省院臺<lb/>
廉訪轉運而宣慰與職民者省治之職軍者院臨之故<lb/>
受其成文以行無有所掌三司中宣慰班最諭所及者<lb/>
猶無所掌況提舉學校五品居職軍民官下受其成文<lb/>
以行無惑也然其治必居宣慰廉訪所治府州教官聽<lb/>
其約束者其地與二司等此實世祖建元復故事也二<lb/>
十有五年始分降詔復江淮多士力役俾一提學自掌<lb/>
其一由是師生鼓舞相語以為平日諭所不及一旦與<lb/>
<pb n="KR4h0076_WYG_006-4a"/>
行省院臺廉訪轉運者同有是掌卑於名而尊其實其<lb/>
職反若居宣慰職軍民者上自十三年平宋後所無北<lb/>
方人士聞之曰是豈獨無於平宋之後列聖兹降所無<lb/>
實興起斯文萬世之成規也今皇帝當宁首致意於學<lb/>
校焉分降詔如世祖而加密焉其宏綱曰聖人之道垂<lb/>
憲萬世其目則還貢庄學田為釋奠養老完廟與師生<lb/>
之廩俾有司舉其才德亦一提學自掌其一江西道儒<lb/>
學提舉臣黄謙亨龍興路儒學士友等相與謀曰至矣<lb/>
<pb n="KR4h0076_WYG_006-4b"/>
聖祖神孫之惠縫掖也復其力役旣富之還正學田以<lb/>
廩師生又教之俾有司舉其才德又庸之士生斯時何<lb/>
其幸哉觀今掌詔者多隨印所歸秘之私家其完是六<lb/>
經閣表曰奎章鏤櫝而丹髹之錦韜而金鐍之職教之<lb/>
官日夕番直其下庶以遠䙝而致崇亦小臣報上萬分<lb/>
之一也請諸省臣省臣曰宜令臣為記臣聞虞夏商周<lb/>
四代之書曰典也謨也訓誥與誓與命也為體者六詔<lb/>
有其五焉曰尚書所請近於謨誕告多方鈞乎誥為法<lb/>
<pb n="KR4h0076_WYG_006-5a"/>
於來兹則訓俾職教官恪以持則命先儒說典文曰冊<lb/>
在丌上尊閣之也今是重屋上以除風雨下以遠坌濕<lb/>
旣翼翼矣今其上豈不逾尊於丌孰曰非典也耶表曰<lb/>
奎章所以侈兩聖作之君作之師宜其風勵是道方千<lb/>
里之士使人人自飭責成德達才於其躬<lb/>
至元三十有一年記<lb/>
　<lb/>
　<lb/>
<pb n="KR4h0076_WYG_006-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天下同文集巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天下同文集巻二十一</head>
    <p>
<pb n="KR4h0076_WYG_021-1a"/>
欽定四庫全書<lb/>
　天下同文集巻二十一　　元　周南瑞　編<lb/>
　　書<lb/>
　　　答劉英伯書　　　　　　　劉辰翁<lb/>
辱贄書巻巻自清溪陳君來自是每見清溪輒愧愧不<lb/>
能報於是踰年又二月矣非獨藥冗客冗顧亦欲致君<lb/>
一來或勝報書云云耳而聞諭教興國恐諭久不復可<lb/>
望清溪歸亟草草圖之英伯高才妙年又雅致絶俗嗜<lb/>
<pb n="KR4h0076_WYG_021-1b"/>
好不倦不惟文古字又古盖得書三過讀讀罷急欲識<lb/>
英伯極談而異邑相望懐抱如塞非甚相愛則不敢言<lb/>
凡文必成章自孟子莊子皆成章之文也故其辨博反<lb/>
覆必自極其意不極亦不容釋然每章累千百而止而<lb/>
力常有餘若大篇江河雜以風波起伏竭人情之所欲<lb/>
言窮事勢之所必至則秦漢與諸名家合辨賦而為一<lb/>
人又非區區於辭令應對叙述間比也如此而又不達<lb/>
則不達矣今人高韓文亦其自稱道特甚在唐人衆多<lb/>
<pb n="KR4h0076_WYG_021-2a"/>
中最甚達若循其意之所欲言言適盡意亦不過如時<lb/>
文止耳間有數字數句費人講說及得其用意槩不得<lb/>
不爾又非如子雲輩數數可厭為遁辭為蔽意終亦不<lb/>
得為竒耳然亦未得如歐蘇歐蘇坦然如肺肝相示其<lb/>
極無不可誦囘思宋初時用意為古文者與同時負學<lb/>
問自為家者欲一篇想像不可得近耳如葉水心洪容<lb/>
齋愈榛塞矣文猶樂也若累句换字讀之如斷弦失譜<lb/>
或急不暇舂容或緩不復收拾胸中常有咽咽不自宣<lb/>
<pb n="KR4h0076_WYG_021-2b"/>
者何為聽之哉栁子厚黄魯直說文最工行文最澁三<lb/>
百篇情性皆得之容易如駕言出遊以寫我憂知我如<lb/>
此不如無生道之云逺曷云能來雖婦人自道亦能此<lb/>
而不朽亦以此若皆如懰兮憭兮實所未喻況首尾聨<lb/>
複不自厭如左傳所謂艱難其心而有名章徹豈不悲<lb/>
哉願英伯從是一掃削去若百行中有十行是能自喻<lb/>
處快讀一過亦足以不負白日矣曩在塲屋時欲令考<lb/>
官憒憒中警發況千載而下求其文者知其心非明白<lb/>
<pb n="KR4h0076_WYG_021-3a"/>
痛快何以哉此自英伯所易直過之耳尚有一恨恨英<lb/>
伯好竒字六經自劉歆傳寫外無一難字豈可謂無竒<lb/>
哉舊見魏鶴山取篆字施之行書常笑其自苦無益近<lb/>
年如楊慈湖畫心字文本心畫雲字在邯鄲匍匐中曲<lb/>
折愈不相似自學書以來鍾王眉目可喜何嘗顛倒横<lb/>
竪自不可及若如彼所自為於字體則謬於經傳則乖<lb/>
不知何所取也三十前見文宋瑞取古文集墓誌行状<lb/>
當時雖不能讀心甚異之後見石經本方悟何物杜撰<lb/>
<pb n="KR4h0076_WYG_021-3b"/>
而晁公武輩不知也必欲字字為異亦難必欲字字篆<lb/>
就亦難放篆文作今體為古書易不易于不于竹簡乎<lb/>
科斗乎秦隸人無識不至此也盖世有狂道人喜為左<lb/>
字彼見篆體一二如秌如咊遂欲壹施之使見者駭以<lb/>
為異甚可笑也聞北方䝉古寫通鑑儻識之乎即用此<lb/>
古六經何不可者作文作字皆一種意見亮好古甚以<lb/>
為賢於不好者然不若不好也豈有英伯記問洋溢竒<lb/>
字填胸顧能彼不能此每有來者皆俗子得清溪又得<lb/>
<pb n="KR4h0076_WYG_021-4a"/>
英伯誠所願以老者故謹復出此欲言豈此而止短紙<lb/>
行筆素不喜作小字牽强殊未顛倒便舟過我作數日<lb/>
客并進所聞唐突見絶未可知惟巻巻如此不宣備<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0076_WYG_021-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天下同文集巻二十一<lb/>
</p>
<p>
</p>
  </div>
</body>
</text>
</TEI>
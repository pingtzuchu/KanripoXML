<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天下同文集巻三十九</head>
    <p>
<pb n="KR4h0076_WYG_039-1a"/>
欽定四庫全書<lb/>
　天下同文集巻三十九　　元　周南瑞　編<lb/>
　　墓誌<lb/>
　　　陳禮部墓誌銘　　　　　　　劉辰翁<lb/>
寳祐丙辰之䇿士也既日昃駕臨軒有少年首上對輒<lb/>
親覽巻首有臨御以來如日正中語及唱第進呈次第<lb/>
七上首擢易首唱第七既又不滿寘首唱第四第四則<lb/>
三山陳俞也於是寳慶三十又三年矣特諱言久前别<lb/>
<pb n="KR4h0076_WYG_039-1b"/>
院命賦題久於其道以忤聞故草茅附㑹如再中然前徹<lb/>
覽後易寘皆命也而俞䇿亦實有及霅丘者舜卿嘗語<lb/>
予考官不能使俞第一天子不能使俞第七其自信無<lb/>
怨如此而亦從是退飛矣初君授靖江軍節度推官開<lb/>
慶與吉州推兩易故君以已未東至廬陵辦守禦明年<lb/>
江上清軍閒得予詩於他許疑不屬子為舉子美丸藥<lb/>
流鶯囀君矍然曰是在俞術中而不悟自是莫逆於心<lb/>
每坐尚友齋倚梧竹極談世事成壊即使長急召不顧<lb/>
<pb n="KR4h0076_WYG_039-2a"/>
募辦粲然無所囘屈其辭可著為令李肯齋芾健吏事<lb/>
稱不及不及去之日有誓心録三巻取歐公夷陵語也<lb/>
人民至今徳之而媢者謗者為不少矣有以科斗竹書<lb/>
獻當國者喜且驚曰彼白屋安得此必平國公家物也<lb/>
詎止此獻者懼詭曰我出陳推官後矣語由是喧不辯<lb/>
遲嵗年得書庫稍遷大學録咸淳除博士竟坐前語逐<lb/>
不辯他日謝丞相啓云人之云云謂盜周公之寳玉其<lb/>
蕭然坦迤玩世無悶如此而亦從是老矣又四年而差<lb/>
<pb n="KR4h0076_WYG_039-2b"/>
充福建帥幹闕至閩以鄉嫌改添差不釐務久之又改<lb/>
添差福建運幹待次於是咸淳八年矣復除大博十月<lb/>
免廼徳祐前予湖州别駕徳祐改建寧於是國事非矣<lb/>
肯齋李公之為湖南也强起君君亦浩然以身許之㑹<lb/>
文丞相脫身渡淮歸行都建督景炎以大著除君督機<lb/>
君請據汀搖贑出江西毋緩君本赴湖南至是哭湖南<lb/>
嵗盡以所部福安軍發谷口道病至汀卒有趙同舍文<lb/>
自君歸能言巷居人夢絳紗籠甚盛迎陳禮部去旦果<lb/>
<pb n="KR4h0076_WYG_039-3a"/>
然文公哭之慟葬之伏虎山題曰草亭先生之墓君年<lb/>
二十九出文榜至是四十九又明年文公北日門人林<lb/>
達可始以塘記來請銘則死十九年矣其言正羽檄徵<lb/>
兵時君丁蕭夫人憂苫塊寱語於用武之無地最後作蒼<lb/>
雪林辭二疊不可忍聞李公期君以管葛之事君亦贊<lb/>
文公以張李之功其反覆䇿軍事謀國基語如史驗如<lb/>
卜當未行夢丞相予黑筆視黑籍如軍書少焉登一舟<lb/>
若之貶所風月凄冷殆非人世境也吾死已夫親朋共<lb/>
<pb n="KR4h0076_WYG_039-3b"/>
留其行不可曰平生故人與我握右手左乃右之穽士<lb/>
為知已死茍利社稷何恨吾登草亭望風雨欲一人共<lb/>
死不可得嗚呼我知舜卿使朝坐燕與誼肯棄老母弱<lb/>
子遯荒在人間哉星言赴難縞素為資得君軍師尚其<lb/>
旗不甚敗臨河救溺不卜命之短長每誦郭元瑜此語<lb/>
悲之其乗飛至屋天也傷哉吾友生不得志於前死無<lb/>
知已於後其心之所樂直文字耳而文史亦絶嗚呼吾<lb/>
欲觀乎九京也其有恨乎無恨乎以君自言其死為不<lb/>
<pb n="KR4h0076_WYG_039-4a"/>
恨則知如予者不死而恨也悲夫景定末余留建君留<lb/>
京君作隆中雷澤二圖寄余題曰甲子上元日并贊每<lb/>
展圖誦贊後死何為自吾所知所厚周旋離合何限求<lb/>
仙才與靈氣惟舜卿惟舜卿古心江公嘗薦君館職不<lb/>
合黄華甫國云臺中日月論公容添一客耶十五年間<lb/>
夷溷跖廉衣冠道盡君不惟少合亦少可閒居日長奪<lb/>
虎豅起草亭俯晴晦其在下種梅數百長歌入室俗子<lb/>
無足還顧頽然自愛韻度乃出蘇子美上為文達大家<lb/>
<pb n="KR4h0076_WYG_039-4b"/>
數四六尤高宕詩本荆公而每見每進雖在怨誹有栁<lb/>
州南澗之風初學六一公帖卒自為體如閒花異草風<lb/>
日清美皆余所不及嘗手寫楞嚴圓覺金剛三經去廬<lb/>
陵日棄之先死七年葬其妻鄭氏般若山面草亭中為<lb/>
夀藏君死子弱不克歸葬每嵗寒食馳僕裹飯灑伏虎<lb/>
山而已既十五年辛夘乃啓而合諸鄭宜人之兆陳氏<lb/>
長樂世次見石室翁碑二子瑒環環為族父企後君兄<lb/>
㑹弟龠皆同舍㑹先二年卒龠後六年卒瑒謀銘於達<lb/>
<pb n="KR4h0076_WYG_039-5a"/>
可達可曰有先生之友孟顧道逺日廹請刻之墓上其<lb/>
可由是林君之請勤矣林君之誼高矣吾銘成則葬後<lb/>
之五年乙未四月也君著述多壙誌傳之矣此不載銘<lb/>
曰<lb/>
長歌兮莽蒼青松闗兮白玉堂奄塵昏兮夕陽我不起<lb/>
兮不如彼童汪君墨縗兮何壯操余彗兮彗霣光忽反<lb/>
顧兮魁淪降君不歸兮猶葬湖山兮朝行蘭萎蕙絶兮<lb/>
諂子浪浪信終古兮誰芳君余銘兮墓上泣麟兮不祥<lb/>
<pb n="KR4h0076_WYG_039-5b"/>
行倀倀兮不得四方蹇思君兮天望君為龍兮奚傷<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天下同文集巻三十九<lb/>
</p>
<p>
</p>
  </div>
</body>
</text>
</TEI>
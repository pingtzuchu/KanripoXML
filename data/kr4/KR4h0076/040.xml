<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天下同文集巻四十</head>
    <p>
<pb n="KR4h0076_WYG_040-1a"/>
欽定四庫全書<lb/>
　天下同文集巻四十　　　元　周南瑞　編<lb/>
　　墓誌<lb/>
　　　元故翰林侍讀學士國信使郝公神道碑銘<lb/>
　　　　　　　　　　　　　　　　盧　摰<lb/>
公諱經字伯常郝氏自潞徙澤之陵川始公八世祖祚<lb/>
曽祖昇祖天挺父温既沒其徒相與號静直處士有三<lb/>
男公其長子也八世祖而下皆同居業儒不仕以淑其<lb/>
<pb n="KR4h0076_WYG_040-1b"/>
里堨休滀慶乃發於公壬辰之變静直君流寓燕趙間<lb/>
公年十餘嵗沉塞静重狀貌瓌竒精敏有志趣盡力子<lb/>
職及其為學晝或忘餔通昔詰旦衣冠危坐諷誦不輟<lb/>
劬勞如此凡五六年剞劂捖摩磊呵而直廉㮚而輝涵<lb/>
積揉累日殊月異擷芳雋腴充而足之泝源洙泗比肩<lb/>
周程雷風斯文陶冶當世慨然以為已任山峙川決天<lb/>
遊神遇屹乎莫移浩乎莫禦變化不可測矣既冠順天<lb/>
道左副元帥賈公輔一見待以國士萬户張蔡公柔館公<lb/>
<pb n="KR4h0076_WYG_040-2a"/>
帥府張賈子弟皆從質學海内諸侯聞伯常之風者莫<lb/>
不飭使介走書幣庶㡬屈為賓友公一一謝絶世祖在<lb/>
潛邸羅致異雋挹其聞遣使者一再起公既奉清問上<lb/>
稽唐虞下逮湯武所以仁義天下者緩頰以談粲若所<lb/>
陳也帝喜踰所聞凝聽忘倦且俾書所欲言者條數十<lb/>
餘事皆援據古義劘切時病及踐祚更化用公之言居<lb/>
多嵗已未憲皇自將伐宋建益上流世祖總東師跨荆<lb/>
鄂公建議大槩以謂彼無釁可乗未見其利惟修徳以<lb/>
<pb n="KR4h0076_WYG_040-2b"/>
應天心發政以慰民望簡賢以尊將相惇族以壯基圖<lb/>
撫殊俗制列鎮以防窺竊結盟保境興文治飭武事育<lb/>
英才恤罷氓以培植元氣藏器於身待時而動則宋可<lb/>
圖矣帝偉所論以為江淮荆湖南北等路宣撫副使然<lb/>
勢不中止遂絶江圍鄂守將賈似道駴遽請和屬憲廟<lb/>
升遐王師言還世祖即皇帝位詔公以翰林侍讀學士<lb/>
使宋號使曰國信錫金虎符公方踰淮邊將李璮輒潛<lb/>
師侵宋兩淮制置使李庭芝寓書於公衊以欵兵館留<lb/>
<pb n="KR4h0076_WYG_040-3a"/>
真州為口實公答書弭兵息民通好兩國實出聖衷日<lb/>
諭邊將戢戍守圉以契和議衆所聞知今啓釁自璮一<lb/>
旦律以違詔將無所逃罪此何與使人事也公復上書<lb/>
宋主移文其執政論辨古今南北戰和利害甚悉皆不<lb/>
報顧窮極變詐以撼公之志知其終不可怵於恑數也<lb/>
揵鐍館所塹垣薦棘驛吏訶閽夜士鳴柝防閑挫抑獄<lb/>
犴之嚴不啻如此介佐而下久於囚羈戚嗟尤怨無復<lb/>
生意公語之曰卿顧望不前將命之責一入宋境死生<lb/>
<pb n="KR4h0076_WYG_040-3b"/>
進退聽其在彼守節不屈盡其在我者豈能不忠不義<lb/>
以辱中州大夫士乎但公等不幸須忍死以待揆之天<lb/>
時人事宋祚殆不逺矣衆服其言亦皆振勵至元十一<lb/>
年右丞相伯顔奉辭南伐江漢名城望風向附世祖命<lb/>
禮部尚書詰宋執行人之故遂以禮歸公聞嬰疾在途<lb/>
醫問絡繹既至錫燕路朝以張異睠隠其瘁於厪事也<lb/>
詔治疾於家病遂殆不起以聞天子悼焉官其子采麟<lb/>
奉訓大夫起家知林州初公之使宋也内則時相王文<lb/>
<pb n="KR4h0076_WYG_040-4a"/>
統忌公重望排置異國隂屬邊將違詔侵宋沮撓使事<lb/>
欲以欵兵假手害公外則宋權臣似道竊却敵為功取<lb/>
宰相畏公露其匄盟幸免之跡遂主羈留舉國皆知其<lb/>
非似道不恤也公拘直館十有六年去國未㡬而文統<lb/>
伏誅甫歸國宋探誤國之罪似道殛宋隨以滅然則懐<lb/>
奸怙寵傾陷善良雖暫若得計機發禍敗曽不旋踵抑<lb/>
宋有亡徵公與阨㑹其患難不渝始終名節僒一時而<lb/>
穹百世者初非不幸也公歸以十二年四月卒以是年<lb/>
<pb n="KR4h0076_WYG_040-4b"/>
七月乙酉春秋五十有三是月丁酉權厝保定府西静<lb/>
直君墓次公幼至孝撫諸弟極厚待宗族疏近如一篤<lb/>
友樂施徳於已者雖細惠必報然偉特方嚴風岸峭立<lb/>
衆不可攀薫良蕕奸題帖無貸故用世之志適際可為<lb/>
已墮竒擯既處幽所日以立言載道為務撰續漢書絀<lb/>
丕輩權還統章武以正夀史之失著春秋外傳太極演<lb/>
原古録通鑑書法王衡貞觀删注三子一王雅行人<lb/>
志各數十巻公於辭以理為主雄渾有氣文集若干巻<lb/>
<pb n="KR4h0076_WYG_040-5a"/>
傳於世嗚呼公娶張氏淑明祗修嫓徳君子後公卒子<lb/>
男三人二蚤卒一采麟也以文學行治擢寘侍從今為<lb/>
集賢院直學士朝請大夫女子二人皆已嫁孫二人皆<lb/>
幼其孤采麟謀徙公之兆厝孟州河陽縣某鄉某里卜<lb/>
協則次公生平事來謂某曰先子葬有日墓隧之碑宜<lb/>
得銘得銘非信後遺逺者銘猶無刻也夫子宜銘某惟<lb/>
侍讀公以宗儒文雅有勞烈於國叙徳鼎庸莫詳史氏<lb/>
其堅毅忠壯抱負不可揜者名聲昭徹雖走卒牧豎深<lb/>
<pb n="KR4h0076_WYG_040-5b"/>
閨婦人皆能道公姓字與沒世無聞者異信後遺逺何<lb/>
待墓刻然固不可無銘也銘曰<lb/>
鍾氣之竒惟志是持緒道之㣲而才可為振轂鄒魯驂<lb/>
乗濓伊獵徳游藝載馳載驅孰濬其瀦孰植其滋孰芬<lb/>
其敷孰喣孰吹有實其居賓吾能戲聖潛於藩髦選無<lb/>
遺裾曳冠巍憲言祁祁淵躍天飛鱗公雲逵廼眷南顧<lb/>
廼休王師廼命鴻碩柔逺淮夷夷速其巔公凜乎危削<lb/>
槧操觚榮觀幽羈删述臚分名義昭垂薄言還歸昔壯<lb/>
<pb n="KR4h0076_WYG_040-6a"/>
今耆胡不康寧胡不期頤胡不三事為國蓍龜清廟宗<lb/>
彝不既厥施<hi>闕</hi>　　　輿論嗟嘻蒸蒸嗣慶圖永孝思<lb/>
刻文墓碑以詩顯之<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0076_WYG_040-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天下同文集卷四十<lb/>
</p>
<p>
</p>
  </div>
</body>
</text>
</TEI>
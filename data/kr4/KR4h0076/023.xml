<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天下同文集巻二十三</head>
    <p>
<pb n="KR4h0076_WYG_023-1a"/>
欽定四庫全書<lb/>
　天下同文集巻二十三　　元　周南瑞編<lb/>
　　牒<lb/>
　　　移嶺北湖南道肅政廉訪司乞致仕牒<lb/>
　　　　　　　　　　　　　　　盧　摰<lb/>
當職伏自去嵗到任未㡬感觸風寒宿疾發動病態叢<lb/>
集實慮難勝職任具呈江南諸道御史行臺及移文貴<lb/>
司備申憲臺以求醫歸田為請者屢矣亦巳叠奉臺檄<lb/>
<pb n="KR4h0076_WYG_023-1b"/>
不䝉准申自惟㢲愞闒茸重以疾病支離猥荷睠存揣<lb/>
已揆分何以得此慚悚之餘徒有䇿勵疲駑黽勉朝夕<lb/>
顧雖涓流塵坌無益崇深而庶㡬圖報萬分之一者似<lb/>
亦不可棲遲㝠黙寂然遂已也自爾以來力疾治事又<lb/>
經八九月終是大病之後精力難於平復飲啖無味不<lb/>
食自飽皮膚踆慢不能充實兀坐少頃已復昏睡今方<lb/>
首夏尚未炎熱腠理不密動輒自汗南土氣候不常時<lb/>
或風雨稍覺涼冷衆皆絺綌已獨衣裌衆皆衣裌已獨<lb/>
<pb n="KR4h0076_WYG_023-2a"/>
挾纊但遇隂晦腿膝注膇歩履蹣跚目視昏近兩耳重<lb/>
聽心思憒憒事多遺忘當職年雖未及六十其衰悴癃<lb/>
老之狀雖年踰七十者未必至此欲望憲臺許准致仕<lb/>
養疴山藪别選賢能以代其處公私之間俱為便益雖<lb/>
古大夫七十致政却縁禮經所載四十始仕摯在稚幼<lb/>
特䝉世祖皇帝天地大造教育作成年及弱冠疵賤姓<lb/>
名已登仕版今上皇帝嗣登寳位圖任賢人以摯遭際<lb/>
先朝服勤帷幄多歴年所擢置侍從居無㡬何選任方<lb/>
<pb n="KR4h0076_WYG_023-2b"/>
岳敡歴中外垂四十年儒者之榮至是極矣由是而言<lb/>
較之古者四十始仕七十致仕者從政之年過於禮經<lb/>
所云者已數年矣又近代熙豐間范蜀公鎮年六十四<lb/>
遂致仕而歸援以為例彼以論事不合而歸摯以謝病<lb/>
得請而歸酌古凖今何不可者雖摯於范鎮無能為役<lb/>
欽惟主上聖神文武逺追勲華尚何區區宋代熙豐之<lb/>
君所敢擬倫而豈可使宋獨有六十四致仕之鎮而吾<lb/>
堂堂聖元獨無五十餘致仕之摯也又縁御史肅政俱<lb/>
<pb n="KR4h0076_WYG_023-3a"/>
為風憲之司肅清風俗條格具在即允所請其為風俗<lb/>
之助誠於大體有所闗係當職陳乞之言即非好竒矯<lb/>
俗盖古有以退為進飾讓釣名者當職渉閱載籍即有<lb/>
此類每撫巻嗤笑以為可恥今兹移文求醫致仕既無<lb/>
規避又有故常欲望憲臺鑒其悃欵雖未及年因病有<lb/>
請縣車之典得從摯始實為榮幸<lb/>
　<lb/>
　<lb/>
<pb n="KR4h0076_WYG_023-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天下同文集巻二十三<lb/>
</p>
<p>
</p>
  </div>
</body>
</text>
</TEI>
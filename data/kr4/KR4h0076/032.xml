<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天下同文集巻三十二</head>
    <p>
<pb n="KR4h0076_WYG_032-1a"/>
欽定四庫全書<lb/>
　天下同文集巻三十二　　元　周南瑞　編<lb/>
　　銘<lb/>
　　　新儀銘　　　　　　　　　　姚　燧<lb/>
舊儀昆侖六合包外經緯縱横天常斜帯三辰内旋黄<lb/>
赤道交其中四游俯仰鈞簫凡今改為皆析而異取其<lb/>
疏明無窒于眎四游兩軸二極是當南軸下貫赤道天<lb/>
常天常不搖則乾安静上鏤百刻及時初正赤道上載<lb/>
<pb n="KR4h0076_WYG_032-1b"/>
周列經星三百六十五度竒贏紫㣲安知北極攸載穹<lb/>
然突出狀同倚盖别置立運下履地平錯勒于隅十二<lb/>
子名五環挈周文有八尺紫㣲等之<hi>闕</hi>三在一五環之<lb/>
安三負衡旋衡綴闚距隨捩流遷欲知出地究兹立運<lb/>
去極幾何即游是問赤道重衡四弦末張上弦北軸移<lb/>
影相望筴日用一推星兼二定距入宿兩候齊眎巍巍<lb/>
其高漠漠其遙蕩蕩其大赫赫其昭孰曰無形而艱賾<lb/>
考明乎制器運掌有道法簡而中用密不窮歴較古法<lb/>
<pb n="KR4h0076_WYG_032-2a"/>
未與侔工猗歟皇元發帝之藴畀厥羲和萬世其訓<lb/>
　　　釡儀銘<lb/>
不可體形莫天大也無競維人仰釡載也六尺為深廣<lb/>
自倍也兼深廣倍挈釡兊也環鑿為沼凖以溉也辨方<lb/>
正位日子卦也衡縮度中平斜再也斜起南極平釡鐓<lb/>
也小大必周入地畫也始周寖斷寖極外也極入地深<lb/>
四十大也北九十一赤道齘也列刻五十六時配也衡<lb/>
竿加卦坤直内也以負縮竿子午對也首旋機板窽納<lb/>
<pb n="KR4h0076_WYG_032-2b"/>
芥也上下懸直與鐓㑹也視日漏光何度在也暘谷朝<lb/>
賓夕饑昩也寒暑發歛驗進退也薄蝕終起鑒生殺也<lb/>
以避赫曦奪目害也南北之偏亦可槩也極淺十七林<lb/>
邑界也黄道夏高人所載也夏永冬短猶少差也深五<lb/>
十竒鐵勒塞也黄道寖平冬盡晦也夏則不暮永短最<lb/>
也安渾宜夜昕窮盖也六夭之書言殊話也一儀之揆<lb/>
孰善悖也以指為告無煩喙也闇資以明疑者沛也智<lb/>
者是之膠者怪也古今巧厯不億輩也非讓不為思不<lb/>
<pb n="KR4h0076_WYG_032-3a"/>
逮也將闚天朕造物愛也其有俟然昭聖代也泰山礪<lb/>
兮河如帯也黄金不磨悠久賴也鬼神禁訶勿銘壊也<lb/>
　　　座右銘　　　　　　　　　　臧夢解<lb/>
　　　　硬著脊梁<lb/>
這脊梁鐵鑄成廣平骨汲黯身曽强項批頷鱗肯折腰<lb/>
揖貴人臺中評謂我傾我自我卿自卿<lb/>
　　　　浄洗眼睛<lb/>
這眼睛照膽鏡見誰家窮百姓取嗔誰姦貪佞看不差<lb/>
<pb n="KR4h0076_WYG_032-3b"/>
定定定江月明秋水瑩本無垢洗更浄<lb/>
　　　　牢踏脚跟<lb/>
這脚跟如山立立得牢踏得實直道中拔不出倖門裏<lb/>
拽不入持一正禦萬術不退轉堅固力<lb/>
　　　　𦂳縛肚皮<lb/>
這肚皮忍得饑衆肥甘我糠糜將軍腹寛十圍貪取敗<lb/>
脂燃臍平生事百瓮齏咬菜根事可為<lb/>
　　　古愚銘<lb/>
<pb n="KR4h0076_WYG_032-4a"/>
　　　　高安姚雲謂廬陵劉辰翁曰雲之先人之藏<lb/>
　　　　于修也曰古愚請書之曰諾又請曰銘之銘<lb/>
　　　　曰<lb/>
世道交䘮謂古人愚首陽事拙金谷名俱離黍何求懐<lb/>
沙惑志自傷為傅以至憔悴結纓而進執簡為三程嬰<lb/>
誰報黑子誰慚哀哉古人寧不見與其戅其惷孰通孰<lb/>
魯九京可作我則誰歸逺矣姚公于訓有遺凡今之人<lb/>
曰詐而已色莊吐訥形垢交泚咨爾後嗣毋愧前人欲<lb/>
<pb n="KR4h0076_WYG_032-4b"/>
知生直尤貴慎真如愚不愚不愚何罪毋以其如而示<lb/>
其外<lb/>
　<lb/>
　<lb/>
　<lb/>
　<lb/>
　<lb/>
　天下同文集巻三十二<lb/>
</p>
<p>
</p>
  </div>
</body>
</text>
</TEI>
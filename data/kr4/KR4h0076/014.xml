<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天下同文集巻十四</head>
    <p>
<pb n="KR4h0076_WYG_014-1a"/>
欽定四庫全書<lb/>
　天下同文集巻十四　　　元　周南瑞　編<lb/>
　　序<lb/>
　　　送郭肅政安道序　　　　　　姚　燧<lb/>
書有道有體有勢謂為大耶周官則班之六藝謂為細<lb/>
耶次之禮樂射御難耶舉天下之人孰不為之易耶則<lb/>
曠一代能名世者不數人若是者亦未可以細視易言<lb/>
之也斯其道也其體則有篆隸草三等本而上之草出<lb/>
<pb n="KR4h0076_WYG_014-1b"/>
隸隸出篆則篆者書之源或曰隸而下有正走則曰唐<lb/>
湖刺楊漢公跋干禄字書以顔魯公隷書為盡鍾繇之<lb/>
精能則正者實隸也其勢則有拘有放篆譬則弁冕端<lb/>
委之人將執事於郊廟于于其趨縮縮其循周旋則至<lb/>
圎不能加規折旋則至方不能過矩隸則常服燕居不<lb/>
可以多拘家人視以為嚴君而亦不可少放草則雄勇<lb/>
武夫纓曼胡而衣短後挺矛運鈹進踴退躍横入旁出<lb/>
頓挫起抑揮霍斫拂極其放而惟吾意之所至焉然為<lb/>
<pb n="KR4h0076_WYG_014-2a"/>
是者雖出乎手而心為之師心拘亦拘心放亦放未有<lb/>
心放而能篆心拘而能草勢必至理必然者也走嘗觀<lb/>
今為篆者無枚舉其誰求一蹴而可臻古人之閫戺者<lb/>
則郭肅政安道一人焉耳夫曰為是拘藝則心存而不<lb/>
放豈不㡬於克念作聖者耶視走之惟事乎草心放而<lb/>
不知拘者逺相萬也安道號西埜好學而善文無乎是<lb/>
則書不能獨振耀今之世矣將别而糾郡於岳叙以問<lb/>
之<lb/>
<pb n="KR4h0076_WYG_014-2b"/>
　　　送易數梁生序<hi>并詩</hi>　　　　　李謹思<lb/>
易堂梁氏丁挾數以遨求詩若文歸華其堂屢質於予<lb/>
予曰嘻乎而將歸乎而誰與歸歸有方乘焉有鄉先生<lb/>
焉習其讀問其傳不知其人可乎某也漢上某也梁溪<lb/>
其於易也醉心焉平生脫稿神為護持硯池筆塚靈氣<lb/>
浮動至於今不死公宜避堂以舍之潔齋十旬四無人<lb/>
聲函弦吾詩亂以商徴其趣虚而一其音清越以長若<lb/>
恍若惚若或感通從而端拜俟命焉若或夢兩翁鑿其<lb/>
<pb n="KR4h0076_WYG_014-3a"/>
方心納以神䇿厥惟休符厥學當大進詩曰<lb/>
羲皇去我久無地供冥搜妙言聊云云遐瞻莽悠悠晨<lb/>
薌展瑤匣夕炬横牙籌為言古龜龍不隔風馬牛向来<lb/>
實地人亦企空中樓居然神界敞倐爾飛先遒寥寥北<lb/>
學餘奕奕東家儔叢書擁西洛挾䇿行南陬芟荒出邃<lb/>
景決湘延清流事當艱虞初功與經濟侔靈蹤逓蚴蟉<lb/>
逸響遙飇颼何當夜半期強作三日留三熏奉談塵再<lb/>
拜停歸騮盤礴了卓濶抉擿窮微幽為天補閏餘與世<lb/>
<pb n="KR4h0076_WYG_014-3b"/>
懸春秋時傾付墮甑運值仍虛舟不聆車馬喧賴有逍<lb/>
遙逰千歲我几傍兩翁公屋頭城古鶴方還山深虹更<lb/>
浮物化難重尋客行將小休筳篿擬吉旦椒桂隨嘉羞<lb/>
遺子送迎詞非翁誰諒謀<lb/>
　<lb/>
　<lb/>
　<lb/>
　天下同文集巻十四<lb/>
</p>
<p>
</p>
  </div>
</body>
</text>
</TEI>
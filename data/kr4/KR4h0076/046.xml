<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天下同文集巻四十六</head>
    <p>
<pb n="KR4h0076_WYG_046-1a"/>
欽定四庫全書<lb/>
　天下同文集巻四十六　　元　周南瑞　編<lb/>
　　詩<lb/>
　　　歩月　　　　　　　　　　　鄧光薦<lb/>
皓月流華光㣲霄曖虚碧空庭四無人及此美<hi>闕</hi>夕霏<lb/>
㣲弄香霧淡蕩舒玉色離離花影斜梢梢蘭露滴頽然<lb/>
意忘倦欲起還自惜春情諒難得後夜空相憶<lb/>
　　　又<lb/>
<pb n="KR4h0076_WYG_046-1b"/>
盈盈當春月含情隔幽櫺好懐不自制起坐可一庭娟<lb/>
娟吐㣲雲迢迢映華星不寢歩芳隂裴囘惜娉娉百蟲<lb/>
未敢怨卉木正葱青餘光散草露乃復似秋螢<lb/>
　　　曉逕<lb/>
曉風吹衆緑中含露氣清振袂起行散逍遙覺身輕愛<lb/>
彼薝蔔香淡然無世情依稀龎家女提籃映籬行雖無<lb/>
膏沐意皓質玉雪明相看味禪恱何必話無生<lb/>
　　　暑夕<lb/>
<pb n="KR4h0076_WYG_046-2a"/>
暑夕不能寐起坐林間亭齧䑕欺黑月流螢亂飛星星<lb/>
河光淡泊不辨草樹青泥泥凉露下稍稍殘夢醒幽蟲<lb/>
故兒女私語如相譍鄰鐘自何來迢迢入孤聽<lb/>
　　　夜聞風聲歸思浩然<lb/>
西風響高樹鄉夢去帆前稚子衡門下先塋亂葉邊老<lb/>
來多一出歸去恰經年海燕巢何晚秋期落爾先<lb/>
　　　礱山<lb/>
斜陽客如畫路轉叢薄間驚禽忽衝起似石投前山<lb/>
<pb n="KR4h0076_WYG_046-2b"/>
　　　午坐後亭<lb/>
隔簾遲日午風㣲社燕驚寒未肯歸讀了丹經成黙坐<lb/>
時時一片杏花飛<lb/>
　　　望夫山<lb/>
朝望夫暮望夫一夕化作山石枯潮水去却囘行人來<lb/>
不來<lb/>
　　　題節婦胡氏殺虎圖　　　　　楊學文<lb/>
　　　　并州渤海縣兵籍劉平之妻胡氏與平同戍<lb/>
<pb n="KR4h0076_WYG_046-3a"/>
　　　　棗陽夜宿沙河平為虎齧胡奮身掣虎足呼<lb/>
　　　　稚子取寸刀剖虎腹平幸脫爪牙而一臂已<lb/>
　　　　傷三日而斃徐大常作詩記實好事者圖之<lb/>
　　　　以旌其義余賦長歌閔之<lb/>
酸風動地天怒號黑雲撲面烏輪韜豺狼當道魑魅舞<lb/>
弱肉强食隨其遭當時征戍寧辭苦倡隨誓與同生死<lb/>
暮沙叢葦起咆哮居然肉血歸塵土呼天呌地投林去<lb/>
夫君不有吾何懼英英義膽鬼神驚一刀兒手天為助<lb/>
<pb n="KR4h0076_WYG_046-3b"/>
百靈呵斥虎自傾不然何能與虎争當熊委身差可擬<lb/>
射雉始笑何足倫紅牕綉線香風動蟠螭卧虎金麟鳯<lb/>
此圖價可百倍高江梅不入梨花夢蛾眉巧倩肌凝雪<lb/>
可能此婦孤衷烈百年義重一身輕茫茫宇宙悲豪英<lb/>
　　　梅花<lb/>
朔風凍雲低雪意光林杪北枝寒無聲南枝香獨早縹<lb/>
緲羽衣明的皪椒房小中有浩蕩春笑傲烟塵表美人<lb/>
山店夜玉光破寒曉孤潔豈欲高羣芳自枯槁悠悠嵗<lb/>
<pb n="KR4h0076_WYG_046-4a"/>
寒心不為東風惱乾坤萬壑冰一花已不老<lb/>
　　　月夜<lb/>
明蟾破雨欲流冰一碧涵空萬籟沉和夢起來猶是蝶<lb/>
滿襟花氣露痕深<lb/>
　　　觀郊禮<lb/>
帝闕開嵯峨衣冠捧赭袍金飈動龍斾玉露裛鸞鑣禮<lb/>
樂出大國衮旒拜南郊天儀瞻穆穆日彩見熛熛卣瓚<lb/>
分秬鬯鳯凰來簫韶於昭帝徳廣陟配昊天高乾健育<lb/>
<pb n="KR4h0076_WYG_046-4b"/>
萬物離明位六爻堯風清海宇弓矢盡鞬櫜<lb/>
　　　送友人歸山中歌<lb/>
青山兮欲歸不可得兮褰衣駕𤣥豹兮驂赤貍雲㝠㝠<lb/>
兮風飛飛獨偃蹇兮世路寧容與兮溪湄泉涓涓兮石<lb/>
齒君不歸兮何為<lb/>
　　　湘江曲<lb/>
二妃淚灑湘竹斑湘江沉沉凝曉烟月照古祠江水邊<lb/>
商船來往燒紙錢桂花滴露江雲寒竹間一聲啼斷猿<lb/>
<pb n="KR4h0076_WYG_046-5a"/>
　　　秋夜長<lb/>
秋蟲嘖嘖寒莎底城頭秋月白如水二十五㸃秋夜長<lb/>
㸃㸃滴斷離人腸萬里一身風露凉家家秋砧搗衣忙<lb/>
　　　山中<lb/>
心多於世背獨未與詩忘得句忽自喜從人道我狂溪<lb/>
光和月白露氣滿山凉自笑甘清苦年來髪已蒼<lb/>
　　　送海南僧<lb/>
師住在南邊到鄉須隔年寺鄰天竺國鐘落海蠻船盡<lb/>
<pb n="KR4h0076_WYG_046-5b"/>
日斷火食經冬坐夜禪銅瓶休取水恐攪毒龍眠<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天下同文集巻四十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天下同文集巻四十八</head>
    <p>
<pb n="KR4h0076_WYG_048-1a"/>
欽定四庫全書<lb/>
　天下同文集巻四十八　　元　周南瑞　編<lb/>
　　詞<lb/>
　　　六州歌頭　　　　　　　　　盧　摰<lb/>
　　　　題萬里江山圖<lb/>
詩成雪嶺畫裏見岷峨浮錦水歴灔澦滅陂陀滙江沱<lb/>
喚醒髙唐殘夢動竒思聞巴唱觀楚舞邀宋玉訪巫娥<lb/>
擬賦招魂九辨空目斷雲樹烟蘿渺湘靈不見木落洞<lb/>
<pb n="KR4h0076_WYG_048-1b"/>
庭波撫巻長哦重摩娑　問南樓月癡老子興不淺夜<lb/>
如何千載後多少恨付漁蓑醉時歌日暮天門逺愁欲<lb/>
滴兩青螺曽一舸竒絶處半經過萬古金焦偉觀鯨鼇<lb/>
背儘意婆娑更乗槎欲就織女看飛梭直到銀河<lb/>
　　　梅花引<lb/>
　　　　和趙平逺催梅<lb/>
緑華縹緲玉無痕托清塵擬招魂放著籃輿懶倦到前<lb/>
邨笑撫髙齋新樹子晚粧未悠悠學夢雲　竟日含<lb/>
<pb n="KR4h0076_WYG_048-2a"/>
情何所似似佳人望夫君寒香細月空江上㑹有春溫<lb/>
羞澀冰㽔寂寞掩重門交下横枝消息動肯虚負風流<lb/>
竹外尊<lb/>
　　　蝶戀花<lb/>
　　　　鄱江舟夜有懐餘干諸士兼寄熊東采甫<lb/>
越水涵秋光似鏡泛我扁舟照我綸巾影野鶴閒雲<lb/>
知此興無人説與沙鷗省　囘首天涯江路永逺樹<lb/>
孤村數㸃青山暝夢過煮茶巖下聴石泉嗚咽松<lb/>
<pb n="KR4h0076_WYG_048-2b"/>
風冷<lb/>
　　　菩薩蠻<lb/>
　　　　寄江西米理問信父<lb/>
市橋烟栁春如畫小樓明月吳山下把酒聴君歌可人<lb/>
良夜何舊遊新夢斷月落西江逺江上數峯青寄<lb/>
聲徐孺亭<lb/>
　　　清平樂<lb/>
　　　　送張都事子敬秩滿北歸<lb/>
<pb n="KR4h0076_WYG_048-3a"/>
朱絃三歎寳瑟凝塵滿更奈芙蓉秋思晚湘浦離歌欲<lb/>
斷往年樽俎風流憶君送客江樓此日江樓送客忘<lb/>
懐賴有沙鷗<lb/>
　　　清平樂<lb/>
　　　　行郡歙城寒食日傷逝有作<lb/>
年時寒食直到清明日草草杯盤聊自適不管家徒四<lb/>
壁　今年寒食無家東風恨滿天涯早是海棠睡去莫<lb/>
教醉了梨花<lb/>
<pb n="KR4h0076_WYG_048-3b"/>
　　　清平樂<lb/>
　　　　歙郡清明<lb/>
海棠凝絶忙甚都開徹不是蕪菁花上蝶誰為清明作<lb/>
節　溪山今日無塵繡衣却待禁春莫遣鳴騶多事<lb/>
老夫也是遊人<lb/>
　<lb/>
　<lb/>
　天下同文集巻四十八<lb/>
</p>
<p>
</p>
  </div>
</body>
</text>
</TEI>
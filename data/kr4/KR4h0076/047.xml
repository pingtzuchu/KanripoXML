<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天下同文集巻四十七</head>
    <p>
<pb n="KR4h0076_WYG_047-1a"/>
欽定四庫全書<lb/>
　天下同文集巻四十七　　元　周南瑞　編<lb/>
　　詩<lb/>
　　　初秋夜坐　　　　　　　　　楊學李<lb/>
清燈伴㣲吟煩暑猶蒸炊風聲如山雷怒落牕西籬砌<lb/>
蛩泣藂莎老樹鳴高枝桂魄忽嬋娟夜氣侵凉絺蓴羮<lb/>
豈不懐未了<hi>闕</hi>載癡依依遊子情堂萱重馳思祗將冰<lb/>
雪心或可慰母慈<hi>闕</hi>　為家箴夫豈世俗知南來秋復<lb/>
<pb n="KR4h0076_WYG_047-1b"/>
秋賸喜𤓰及期娯親已可望須記思親時<lb/>
　　　西郊晚歩<lb/>
江城五月風雨餘嶺南地僻少馳驅政餘長日無與俱<lb/>
尋幽歩屧城西隅地平山逺迷緑蕪垂楊深處聞鷓鴣<lb/>
縈紆小徑通浮屠松風夾道如笙竽清池冷浸秋水菰<lb/>
如有露氣侵庭梧桃笙院静横竹奴栩栩清夢遊冰壺<lb/>
覺來殘照不可呼更待好月同歸途<lb/>
　　　望雲樓<lb/>
<pb n="KR4h0076_WYG_047-2a"/>
　　　　樓在賀州治之東北紹興間太守黄尚賢所<lb/>
　　　　建高壓城壘下瞰江山是為一郡之竒觀年<lb/>
　　　　深頽圮大德癸夘余命工葺而新之獨以未<lb/>
　　　　經前賢題咏為斯樓欠事暇日輒一登臨為<lb/>
　　　　之神怡心曠因成十二韻以紀其勝<lb/>
樓前山色青如鬟樓高夜映星斗寒推牕縱目納吟思<lb/>
倚檻爽氣生眉端荒烟宿靄迷野甸古岸怪石横驚湍<lb/>
城孤下瞰天蘸碧日永坐聽風鳴鑾登臨獨慨城郭是<lb/>
<pb n="KR4h0076_WYG_047-2b"/>
把酒一酹還三嘆雖未如元龍高卧之百尺已不減庾<lb/>
公歩月之遊觀又何須黄鶴霄漢之浩浩亦可想岳陽<lb/>
烟水之瀰漫巋然獨立賀江滸已矣樓中沸歌舞勝景<lb/>
無詩亦可羞謾自簷楹庇風雨望中人逺迹生塵祇有<lb/>
江流自今古<lb/>
　　　感遇　　　　　　　　　　　譚楚翁<lb/>
越客拊絲桐元音合韶武挾以遊燕趙又以適齊魯國<lb/>
中習笙簧相倩侑謳舞懸之價千金賢庶不一睹飄零<lb/>
<pb n="KR4h0076_WYG_047-3a"/>
萬里道聲形涴塵土嵗深弦柱裂腕爪弗堪鼔萋萋<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>
複歸誰睠往來苦尚想有田連持存欲易譜<lb/>
　　　又<lb/>
素無𤣥豹姿雄期與心違霜風不解事偏透遊子衣葉<lb/>
落知天寒羣雁亦南歸澗湖藴藻沕汩汩魚無依朝來<lb/>
烹射雁偶獲故鄉書書中一一言鄰非昔人居<lb/>
　　　又<lb/>
秋深林木變年邁容髪改雲南聽夜雨酸風寒鐵鎧慆<lb/>
<pb n="KR4h0076_WYG_047-3b"/>
慆餽餉人羈留生凍餒茅閭與綺羅倚門日長待誰歌<lb/>
東山詩以潰此疽瘣<lb/>
　　　又<lb/>
喧喧林雀散哀哀鴻雁離愁雲翳薄日慘慘添傷悲行<lb/>
行行復止邊塞相綏綏壯夫心鬱結深閨淚暗垂茫茫<lb/>
辰沅道漠漠雲南崥夜月照營壘千里同相思願言嘉<lb/>
靖時暮秋以為期<lb/>
　　　又<lb/>
<pb n="KR4h0076_WYG_047-4a"/>
幽居昔啙窳時日如轉丸況乃金天夕蕭瑟響琅玕獨<lb/>
宿夜為長蛬吟穴垝垣攬衣出中庭明月可與言織女<lb/>
不秉機兎絲滿故園燕麥若堪食難與蔓草蕃濟㑹亮<lb/>
能固人情無寒暄<lb/>
　　　宿浮丘<lb/>
停驂逸鞦轡夕㸑乞石火仙人浮丘翁詒誚事大夥行<lb/>
止信不訾出處諒非我片楮可市酒聊醉覺慵惰高眠<lb/>
茅店月絶慮夢無禍<lb/>
<pb n="KR4h0076_WYG_047-4b"/>
　　　過湘江<lb/>
烈風動原野花栁奄離披天呉増憤怒蕩潏無寧期匈<lb/>
匈黄帽郎怦怦心傷悲輕舟欲宵遁逺此湘之湄津隘<lb/>
禁令嚴去去懐驚疑餉餽亦良苦軍士惄調饑于以賦<lb/>
祈父憂恤悔何追于以歌鴻雁嗷嗷水中坻<lb/>
　　　常徳府　　　　　　　　　　劉一飛<lb/>
南渡潛龍府嘉名記止戈地休秦洞稅人慣鼎州歌夜<lb/>
月丹砂井秋風玉帯河春申珠履迹遊客至今多<lb/>
<pb n="KR4h0076_WYG_047-5a"/>
　　　招屈亭<hi>徳山新城</hi>
勝地㡬千載凭高豁醉眸沙寒枉渚月樹老徳山秋遺<lb/>
恨從天問孤忠寄逺遊荒祠重囘首又聽竹枝愁<lb/>
　　　蟲歎<lb/>
促織鳴懶婦驚心驚不為寒良人役苦辛安得化作萬<lb/>
機杼為辦上供婦應喜<lb/>
熠熠丹良照夜光柝禁兮有嚴宵行兮何忙昏昏自照<lb/>
欲何去莫向灞陵逢醉尉<lb/>
<pb n="KR4h0076_WYG_047-5b"/>
鳯子車栩栩飛人生夢是邪非忽忽相遇知為誰唐宫<lb/>
金粉已流落閒逐兒女張羅衣<lb/>
　　　花下獨酌<lb/>
兒時手種植感此嵗月深嵗月不復返但見高高林嫣<lb/>
然枝上花旦暮成古今所以溪山客翛然脫塵襟花自<lb/>
為我舞鳥自為我吟有時倦復坐酒醒時更斟一笑開<lb/>
落中静見天地心<lb/>
　　　重遊<lb/>
<pb n="KR4h0076_WYG_047-6a"/>
石如人立對斜暉偶共閒僧此息機止水無風看月度<lb/>
高山有鶴伴雲歸詩留去後桃千樹人到重來栁十圍<lb/>
燈影長明青一㸃靈光還是昔時非<lb/>
　　　偶題<lb/>
小桃别後到荼䕷瘦損春容費盡詩燕子不來消息斷<lb/>
東風獨自倚欄時<lb/>
　　　雁過<lb/>
人立西風慘淡餘荻花搖曳晚晴初雁聲不向樓前落<lb/>
<pb n="KR4h0076_WYG_047-6b"/>
又是一番無寄書<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天下同文集巻四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天下同文集巻五</head>
    <p>
<pb n="KR4h0076_WYG_005-1a"/>
欽定四庫全書<lb/>
　天下同文集巻五　　　　元　周南瑞　編<lb/>
　　記<lb/>
　　　皇帝遣使代祀中嶽記　　　　盧　摰<lb/>
皇貞厥符誕荷詒謀寅恭萬㡬人神具依曰若稽古以<lb/>
遣使者於是近侍臣布哷齊臣雅爾哈奉白金錦旛禮器<lb/>
香幣以至元三十一年五月十九日傳遽自京師至祝<lb/>
涓吉致嘏得翌日己巳奠於中嶽中天大寧崇聖帝諭<lb/>
<pb n="KR4h0076_WYG_005-1b"/>
旨少中大夫河南府路總管臣摯等上咸秩山川昭事<lb/>
神祗之意甚勅其思所以副稱臣摯等謹百拜稽首承<lb/>
詔旣謂摯汝文人今以守臣在列其為祝詞其辭曰朕<lb/>
仰承祖考付託之重俯從輿議推戴之情夏四月十四<lb/>
日即皇帝位深惟繼述先皇帝所以事神保民尤為守<lb/>
成大事臨御翌日制詔天下矣維神駿極卓偉嶽兹中<lb/>
土載籍以来禎祥光烈焯示萬世者不可殫記是用敬<lb/>
遣使者代朕詣祠惟神願歆景貺昭答鎮衛社稷阜康<lb/>
<pb n="KR4h0076_WYG_005-2a"/>
民物以鞏固我丕丕基亦惟肅恭苾芬以永永事神也<lb/>
明年改元元貞三月十八日壬戌近侍臣諾海奉議大<lb/>
夫前功德使司副使臣荅理禡尅敵至如初禮二年二<lb/>
月十三日辛亥中奉大夫給事中兼修起居注臣瑪努勒<lb/>
冲素崇道法師臣吳全節至如元年禮知事臣張中攝<lb/>
土臣旣事臣全節謀之臣買奴謂摯曰上蒐文揆典三<lb/>
遣使者走儀幣供祀事踐祚以及元年秩於駿岳公皆<lb/>
與焉今滿代寓是邑而給事全節輩寔來將刻石以賁<lb/>
<pb n="KR4h0076_WYG_005-2b"/>
盛禮當有紀也摯拜稽首曰上聿繩祖武皇建有極致<lb/>
嚴祀典凡所以斂福錫民者方昭假于天于嶽鍾竒藴<lb/>
粹畀靈臣鄰柔嘉惠直伯仲甫申式百辟明邦國將肅<lb/>
命以賦政四方于蕃于宣以翰帝室天子萬年令聞不<lb/>
已臣摯固雖蔑焉孔碩穆如之風尚當踶跂林野強勉<lb/>
蕪陋蟲吟雀躍形於篇牘聲諸金石以自附雅音之末<lb/>
況摯身親目覩者固宜特書俾有紀焉獲托名以耀永<lb/>
久使者之言不唯大神之所歆艶輿人之所觀感其在<lb/>
<pb n="KR4h0076_WYG_005-3a"/>
臣摯尤為幸際也<lb/>
　　　代祀南嶽記　　　　　　　　盧　摰<lb/>
大德二年春正月中書舉世祖詔言禋祗古巡狩事甚<lb/>
重遣使代祀甚選誠意多儀以獲景貺甚答帝曰俞咨<lb/>
三公今揆典當秩海嶽河伯遣使者宜如中書言二月<lb/>
詔近侍阿都齊集賢學士大中大夫盧摰乘十乘傳走<lb/>
望中嶽淮南嶽南海崧桐柏竣事三月丙申至衡翌日<lb/>
丁酉奠於南嶽司天大化昭聖帝如元年禮加幣焉上<lb/>
<pb n="KR4h0076_WYG_005-3b"/>
臨御五載聖治日躋嗣厯之初守文熙績民阜歲穰是皆<lb/>
戢兵祥刑輕徭薄賦所致其為格神之休不旣大矣乎<lb/>
臣摯敢以聖天子事神保民誠敬之志金石玉衡以永<lb/>
南土戴履高厚之心或以雲風雨暘一時適然為奠岳<lb/>
之瑞者摯皆不書是日臣摯拜手稽首為之記<lb/>
　<lb/>
　<lb/>
　天下同文集巻五<lb/>
</p>
<p>
</p>
  </div>
</body>
</text>
</TEI>
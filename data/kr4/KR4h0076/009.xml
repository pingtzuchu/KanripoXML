<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天下同文集巻九</head>
    <p>
<pb n="KR4h0076_WYG_009-1a"/>
欽定四庫全書<lb/>
　天下同文集巻九　　　　元　周南瑞　編<lb/>
　　碑<lb/>
　　　聖元重建南泉山大慈化禪寺碑銘<lb/>
　　　　　　　　　　　　　　　　姚　燧<lb/>
皇慶之元普蓮宗主明照慧覺大師慈昱書遣弟子嗣<lb/>
瑞嗣泌叙南泉山大慈化寺為臨濟十三世孫普菴印<lb/>
肅所基以勝國乾道己丑示化旣累諡矣至皇元大德<lb/>
<pb n="KR4h0076_WYG_009-1b"/>
庚子實百三十一年昱再為之請諡於朝成廟制可即<lb/>
以其年大德者加舊諡寂感妙濟真覺昭貺之上其褒<lb/>
其德無以侔大視昔八字猶爝火之當皎日黯不輝矣<lb/>
又叙寺火於至元壬辰之春主僧去之府縣且僚合諸<lb/>
山高德請南源山廣利萬安正叟禪師紹中經理其費<lb/>
後四年乙未昱始繼席修復完矣當是加諡之歲再火<lb/>
再繕治之逾紀乃成且録劉必大為國博應奉翰林文<lb/>
字翰林修撰提舉湖廣儒學所撰加贈大德禪師萬佛<lb/>
<pb n="KR4h0076_WYG_009-2a"/>
寶閣圎堂普蓮堂普度橋袁士趙璧之橋墩吉士宋處<lb/>
仁之昭烈廟與主仰山太平興國寺佛鑒大師希陵之<lb/>
夀山慈化寺與主南康開先寺了萬之天竺圎通殿及<lb/>
昱自為高麗金字經諸記丐燧曰以是為迹銘之寺碑<lb/>
為讀盡巻漫不知位置何地乃詢瑞輩俾圖示之而統<lb/>
其要寺葢距州百二十里蓮蕩横前三門之内對峙二<lb/>
塔儲金字經左右鼓鐘二樓中拱二殿相沓前曰普光<lb/>
明以事佛後曰定光以覆普菴塔次萬佛寶閣雨華堂<lb/>
<pb n="KR4h0076_WYG_009-2b"/>
達本堂圎堂樓下祠武安忠靖兩王武安之為關侯者<lb/>
世則知之忠靖為五季漢周張翼佐南岳者世則莫聞<lb/>
廡以周之門左右則東西藏殿儲經三藏自餘齋閣方<lb/>
丈香林書院月臺仍普菴之舊為大圎堂諸小殿僧寮<lb/>
賓館倉庫庖湢再廡周之凡三重中兩廡皆重屋凡千<lb/>
四百楹南泉之山環其外盤盤如城天竺圎通與昭烈<lb/>
皆在西北黄圃市香山之間昭烈則忠靖原廟普蓮堂<lb/>
與橋則在洲中堂有亭閣廊門橋堂隆興吉瑞鄂潭東<lb/>
<pb n="KR4h0076_WYG_009-3a"/>
西南北通塗石墩十四跨江中貫而梁其上有佛閣鐘<lb/>
鼓樓與普蓮各五十楹亦大役也役大則不出已力之<lb/>
獨其攻金攻木攻石陶冶髹漆綵繪百工無一可後又<lb/>
衣食其徒多至千人若是其衆也衆則用奢而寺無寸<lb/>
田以自業惟恃昱之言出化行鼓舞作興於江湖西南<lb/>
方三千里地之民最歲施入多至中統楮泉千以計者<lb/>
百萬有竒而佐力操畚鍤具薪爨者猶不與存何修而<lb/>
臻此哉謂普菴澤歟何前乎此學佛之人不能振舉至<lb/>
<pb n="KR4h0076_WYG_009-3b"/>
昱為人心服而勸趨於事者非直其才致然亦有道也<lb/>
且人之情能勉志專力於一燬之後再燬則弛而怠焉<lb/>
昱不加退規制益侈輪奐益媺易曰神而明之存乎其<lb/>
人豈不信哉雖然猶當上求其所自西方之教行中土<lb/>
也漢唐而下正朔所及有遠踰海國若今日者乎星羅<lb/>
棊錯小而鄉縣大而府州為佛宫者何啻萬區為其言<lb/>
而遁跡空門者其徒又亡慮百有餘萬列聖為制不雜<lb/>
民版又屢降璽書禁人無侵覬其産驛傳不宿官物不<lb/>
<pb n="KR4h0076_WYG_009-4a"/>
儲飲食燕樂不聽肆筵囂雜於中其崇禮而保佑之已<lb/>
至矣皇上又以司是僧為正録者衣食百需取足諸山<lb/>
虞日繭絲使就困削為罷黜之歲一再誦經五千四十<lb/>
八巻天下何啻千藏集披緇之徒散幣饋食果茗膏燭<lb/>
之微一出公帑人又别加賜焉是舉天下為徒百有餘<lb/>
萬霑浹恩波無有一人或遺也於戱昱所以能就事功<lb/>
與人之風行草靡樂推與者豈不亦乘是機偶是時哉<lb/>
予儒者也文乃儒之一事言之不文則行之不逺昱其<lb/>
<pb n="KR4h0076_WYG_009-4b"/>
有見乎此逺以求予予惟浮屠之書㫖歸奥妙其徒自<lb/>
非警頴童而習之白首不知其原矧予平生未踐其域<lb/>
不嚌其味者茍剽而強為之知終亦膚近而多所謬失<lb/>
適為自欺且欺人以速專門者所訾韓子嘗曰如欲聞<lb/>
浮屠之說當自就其師而問之何故謁吾徒而來請予<lb/>
知守此故不敢效必大之博洽為浮屠說探其懷以與<lb/>
之祗屢書其善興而教日夕祝釐上酬帝力下昭祖德<lb/>
者而詩之其詞曰<lb/>
<pb n="KR4h0076_WYG_009-5a"/>
普菴肅公僧中之雄由篤其道為世所崇遇有潦熯為<lb/>
民祈禴曰雨曰暘罔不時若衆向其化為新攸居日月<lb/>
幾何雲屋渠渠尋復示寂其在勝國八言用褒節惠巳<lb/>
<hi>闕</hi>去世攸逺傳之昱孫猶以哀榮上敷帝閽於皇成廟<lb/>
閔其克孝不斥異代加諡有詔維兹大徳表厯紀年不<lb/>
惜<hi>闕</hi>之其仁普天肅由是名充塞普率雖昱於藍未敢<lb/>
曰出作室燼餘田無菑畬人以賄來如取如攜伐材赬<lb/>
山鑱楚窮石百工鼎鼎孰後爾職杵之騰騰斧之矜矜<lb/>
<pb n="KR4h0076_WYG_009-5b"/>
眎址相方其直引繩楹以負棟寔千四百丹漆之塗如<lb/>
翬斯赫嘗觀有司鉅室責為有書以徵有罰以隨人將<lb/>
趨事憚貽已勩巧為避逃猶幸不至於何浮屠無罰與<lb/>
書視所欲為諾不待呼功成不有歸之其祖於橋殿堂<lb/>
必字以普倡其徒千釋言日宣於以祝釐天子萬年天<lb/>
子萬年期昱孫子有來原原世受其祉<lb/>
　<lb/>
　天下同文集巻九<lb/>
</p>
<p>
</p>
  </div>
</body>
</text>
</TEI>
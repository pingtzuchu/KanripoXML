<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天下同文集巻一</head>
    <p>
<pb n="KR4h0076_WYG_001-1a"/>
欽定四庫全書<lb/>
　天下同文集巻一　　　　元　周南瑞　編<lb/>
　　制誥<lb/>
　　　建國號制<lb/>
上天眷命皇帝聖旨誕膺景命奄四海以宅尊必有美<lb/>
名紹百王而紀統肇從隆古匪獨我家且唐之為言蕩<lb/>
也堯以之而著稱虞之為言樂也舜因之而作號馴至<lb/>
禹興而湯造爰名夏大以殷中世降以還事殊非古雖<lb/>
<pb n="KR4h0076_WYG_001-1b"/>
乘時而有國不因義而制稱為秦為漢者葢從初起之<lb/>
地名曰隋曰唐者又即始封之爵邑皆徇百姓見聞之<lb/>
狃習要一時經制之權宜槩以至公得無少貶我太祖<lb/>
聖武皇帝握乾符而起朔土以神武而膺帝圖四振天<lb/>
聲大恢土宇輿圖之廣歴古所無頃者耆宿詣庭奏章<lb/>
申請謂旣成于大業宜早定于鴻名在古制以當然於<lb/>
朕心乎何有可建國號曰大元葢取易經乾元之義兹<lb/>
大冶流形于庶品孰名資始之功予一人底寧於萬邦<lb/>
<pb n="KR4h0076_WYG_001-2a"/>
尤切體仁之要事從因革道協天人於戲稱義而名固<lb/>
匪為之溢美孚休惟永尚不負于投艱嘉與敷天共隆<lb/>
大號咨爾有衆體予至懷故兹詔示想宜知悉至元八<lb/>
年十一月<lb/>
　　　大成加封制<lb/>
上天眷命皇帝聖旨葢聞先孔子而聖者非孔子無以<lb/>
明後孔子而聖者非孔子無以法所謂祖述堯舜憲章<lb/>
文武儀範百王師表萬世者也朕纂承丕緒敬仰休風<lb/>
<pb n="KR4h0076_WYG_001-2b"/>
循治古之良規舉追封之盛典加號大成至聖文宣王<lb/>
遣使闕里祀以太牢於戲父子之親君臣之義永惟聖<lb/>
教之尊天地之大日月之明奚罄名言之妙尚資神化<lb/>
祚我皇元主者施行<lb/>
　　　資善大夫中書左丞集賢大學士兼國子祭酒<lb/>
　　　教領大使院事許衡贈榮禄大夫司徒諡文正<lb/>
　　　公制<lb/>
上天眷命皇帝聖旨維昔聖祖圖任相臣思與真儒共<lb/>
<pb n="KR4h0076_WYG_001-3a"/>
成治效故資善大夫中書左丞集賢大學士兼國子祭<lb/>
酒教領大使院事許衡以天民之先覺膺巖石之具瞻<lb/>
聖學方湮惟洙泗之源是泝嘉謨入告非堯舜之道不<lb/>
陳斥姦志靖于熙朝辭禄不忘于耕野迎推日䇿明厯<lb/>
象以授人時樂育英才居成均而教胄子迺睠鈞樞之<lb/>
列益昭模範之功永惟裕考之師賓恭被慈皇之渥命<lb/>
爰申䘏典用賁𤣥扃道德博洽斯謂文中立不倚斯謂<lb/>
正旣嘉名之載易仍公秩之榮頒尚其有知服兹無斁<lb/>
<pb n="KR4h0076_WYG_001-3b"/>
可贈榮禄大夫司徒諡文正公主者施行<lb/>
　　　資善大夫中書左丞集賢大學士兼國子祭酒<lb/>
　　　教領大使院事許衡妻敬氏追封髙陽郡夫人<lb/>
　　　制<lb/>
上天眷命皇帝聖旨家人位乎内易存中饋之辭婦爵<lb/>
從其夫傳著小君之號故資善大夫中書左丞集賢大<lb/>
學士兼國子祭酒教領大使院事許衡妻敬氏儒宗作<lb/>
儷儉德是躬由畎畝而踐台司不易如賓之敬建蕃維<lb/>
<pb n="KR4h0076_WYG_001-4a"/>
而榮世禄式彰教子之儀門風已歴於清華閨範罔愆<lb/>
於平素眷芳猷之未泯宜䘏典之同加其疏列郡之封<lb/>
爰示九泉之賁可追封髙陽郡夫人主者施行<lb/>
　　　翰林院學士承旨資德大夫知制誥兼修國史<lb/>
　　　領集賢院事致仕王磐贈榮禄大夫少保諡文<lb/>
　　　忠公制<lb/>
上天眷命皇帝聖旨崇德報功恩靡忘於先正易名節<lb/>
惠禮具載於彞章故翰林學士承旨資德大夫知制誥<lb/>
<pb n="KR4h0076_WYG_001-4b"/>
兼修國史領集賢院事致仕王磐志大以剛識明而逺<lb/>
惟根本培植於内者確乎不拔故英華發越於外者煥<lb/>
乎有文出處無愧於心窮達不易其守潛知逆黨星言<lb/>
發青社之謀明斥權姦露奏重紫薇之柄出于蕃則用<lb/>
蘇民氣入視草則允契宸衷贊大議於朝堂播清芬於<lb/>
簡策諫止東伐奮不顧身請復外臺毅然抗疏是以皇<lb/>
祖篤褒嘉之眷昭考垂寵賜之勤政有待於乞言何屢<lb/>
陳於謝事榮歸梓里庶衍椿齡朕方嗣服於丕基天不<lb/>
<pb n="KR4h0076_WYG_001-5a"/>
憖遺於一老追惟往行惕用興懷俾超進於孤卿仍具<lb/>
頒於寵數於戲千古淵源之學蔑以踰修一生忠孝之<lb/>
心諒無愧色顧二賢已膺於美諡而兩字宜嫓於前休<lb/>
精爽如存欽承不昧可贈榮禄大夫少保諡文忠公主<lb/>
者施行<lb/>
　　　翰林學士承旨資德大夫知制誥兼修國史領<lb/>
　　　集賢院事致仕王磐妻髙氏追封太原郡夫人<lb/>
　　　制<lb/>
<pb n="KR4h0076_WYG_001-5b"/>
上天眷命皇帝聖旨殷周命婦之官禮均夫秩春秋小<lb/>
君之號體並公尊眷我舊臣為時宿德旣厚褒崇之典<lb/>
宜加伉儷之稱故翰林學士承旨資德大夫知制誥兼<lb/>
修國史領集賢院事致仕王磐妻髙氏淑善其身柔嘉<lb/>
惟則藹若出詩書之習蕭然形荆布之風服曹氏之訓<lb/>
而勉勵芳猷處齊城之難而益堅素守朝夕有相成之<lb/>
道始終全偕老之榮宜沛新恩式昭潛懿可追封太原<lb/>
郡夫人主者施行<lb/>
<pb n="KR4h0076_WYG_001-6a"/>
　　　昭文館大學士正議大夫竇黙贈榮禄大夫司<lb/>
　　　徒諡文正公制<lb/>
上天眷命皇帝聖旨傳經明道旣輔立太平之基崇德<lb/>
報功烏可後非常之典故桓傅致臨雍之敬而甘盤勤<lb/>
懷舊之思古今雖殊典秩不異故昭文館大學士正議<lb/>
大夫竇黙業尊周孔學際天人詢治體以綱常為先論<lb/>
人臣以功利為末侍謀帝幄剴切多文貞之風論相中<lb/>
書慷慨有陽城之烈而又三代建國明倫是先惟西池<lb/>
<pb n="KR4h0076_WYG_001-6b"/>
儼籥羽之儀故東序擴文人之化風移俗易一變虛文<lb/>
地闢天開載明正學迺睠西朝之耆德寔為先禰之宫<lb/>
師稽考規模夢寐風采是用榮分三事光融邦教之階<lb/>
恩賁九泉瀟洒玉堂之契有来英爽服我寵靈可贈榮<lb/>
禄大夫司徒諡文正公主者施行<lb/>
　　　昭文館大學士正議大夫竇黙妻賈氏封扶風<lb/>
　　　郡夫人制<lb/>
上天眷命皇帝聖旨天人之際若弗可知禎祥之来各<lb/>
<pb n="KR4h0076_WYG_001-7a"/>
以類應凡祖宗父母尊榮夀考未有不以善而致者故<lb/>
昭文館大學士正議大夫竇黙妻賈氏婉從清望嬪我<lb/>
儒宗恭儉以相其夫勤恪以訓其子珩璜中節藻薦多<lb/>
儀清白傳家管彤有煒宜爾從夫之貴寵膺華郡之封<lb/>
鸞誥副珈服我休命可封扶風郡夫人主者施行<lb/>
　　　翰林學士承旨中奉大夫詳定禮儀事姚樞贈<lb/>
　　　榮禄大夫少師諡文獻公制<lb/>
上天眷命皇帝聖旨皇祖膺千齡之運為有元立萬世<lb/>
<pb n="KR4h0076_WYG_001-7b"/>
之基崇英逸偉之兼收品式儀章之具舉誰其盡瘁朕<lb/>
竊興懷故翰林學士承旨中奉大夫詳定禮儀事姚樞<lb/>
才贍而通學醇而正從容中理有鎮浮靜躁之風懇欵<lb/>
敷陳皆經國撫民之䇿粲若掌中之分域凜然堂上之<lb/>
竒兵謂帝德莫大於好生而王政必先於務本江淮不<lb/>
殺開九州混一之端關陜興農兆率土富安之象建侯<lb/>
置牧分立等威酌古斟今總裁條制功獨髙於佐命治<lb/>
儼格於昇平顧將来垂統之規皆前日用儒之效儲端<lb/>
<pb n="KR4h0076_WYG_001-8a"/>
首建亦惟裕考之賓師恩數宜加恭被慈皇之明訓是<lb/>
用申其命秩正乃鈞垣賁錫殊稱益彰褒序於戲温詔<lb/>
再三存問示眷每特異焉同心一二老成于今不復見<lb/>
矣尚其英爽歆此寵靈可贈榮禄大夫少師諡文獻公<lb/>
主者施行<lb/>
　　　翰林學士承旨中奉大夫詳定禮儀事姚樞妻<lb/>
　　　宋氏追封吳興郡夫人制<lb/>
上天眷命皇帝聖旨昔宋文宣君傳其父學桓少君躬<lb/>
<pb n="KR4h0076_WYG_001-8b"/>
行婦道皆足為萬世法故翰林學士承旨中奉大夫詳<lb/>
定禮儀事姚樞妻宋氏稟厚賢明早習家訓與文宣君<lb/>
同宗執饋中堂始終以禮儗之少君則無愧乃夫以耆<lb/>
德雅望為先皇潛邸之佐昭考舊學之賓勲業在國史<lb/>
德澤在人心又非鮑宣可比朕圖所以勵羣工而為内<lb/>
則者惟爾家兼有之追錫殊稱用光来裔可追封吳興<lb/>
郡夫人主者施行<lb/>
　天下同文集巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天下同文集巻十</head>
    <p>
<pb n="KR4h0076_WYG_010-1a"/>
欽定四庫全書<lb/>
　天下同文集巻十　　　　元　周南瑞　編<lb/>
　　碑<lb/>
　　　湖廣廉訪使題名碑　　　　　劉辰翁<lb/>
春正月而歲新人情改飭修潔必無肯復仍其舊者重<lb/>
天道也故湖南肅政廉訪司之題名始此肅政廉訪司<lb/>
者至元二十有八年以按察司玩廢更其名首選當世<lb/>
人望有風力者為之觀聽竦然如霆行空必將有所滌<lb/>
<pb n="KR4h0076_WYG_010-1b"/>
蕩震勵至之日列城肅然湖南帶嶺嶠隔江漢地大去<lb/>
天遠地大故難治去天遠故不盡聞今其民安俗便不<lb/>
待愬而救貪夫逺利知恥雖欲假一二以徇而厥罪無<lb/>
由又如秋之為令行於草木巳而惟見天髙而氣清潦<lb/>
霧俱盡自亦不知其所以然者於是廉使之建逾年矣<lb/>
伻求文於廬陵以為之記重新制也按春秋未筆削之<lb/>
前楚有檮杌專記人之惡夫子以春秋易之而義著於<lb/>
春秋湖南故楚貪利之地昔也如檮杌而諸君子之肅<lb/>
<pb n="KR4h0076_WYG_010-2a"/>
也亦如夫子之為春秋恭惟聖天子之命則有辭矣且<lb/>
按察猶廉訪也而必易之而肇揆之曰肅如加冠彌尊<lb/>
豈貴名哉顧諟之矣按察者日求人之過而肅政者先<lb/>
正已而已矣漢萬石君家不言而令行小不釋意子弟<lb/>
至無所容措況立乎百官庶民之上不見其形視其影<lb/>
所謂不怒而民威於鈇鉞者豈可以旦暮致哉意必有<lb/>
出於擊斷斬伐之外矣方諸君子之來也湖南之人相<lb/>
與聞而喜曰是嘗為某官者在事之諸賢又必有聞而<lb/>
<pb n="KR4h0076_WYG_010-2b"/>
興者曰是嘗以玉雪稱者則亦不待褰帷正色攬轡揚<lb/>
聲而不仁者遠矣此其想見丰采隠然而在題名之先<lb/>
者也他日之奏事而歸也都人士聚而觀者不又曰是<lb/>
嘗為湖南廉訪者夫使天下移風易俗囘心而嚮道者<lb/>
其在斯人乎此其屬饜厚望藹然而在題名之後者也<lb/>
吾江西人也昔者得之徐公子方焉曰是嘗為湖南按<lb/>
察者是嘗為湖南按察而肅者是碑之立鏘然如子方<lb/>
前後聯裾叠佩鳴玉相應不知其亦萬一有能為江西<lb/>
<pb n="KR4h0076_WYG_010-3a"/>
来者乎獨後我乎葢願言不獲如見其人<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0076_WYG_010-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天下同文集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天下同文集巻二十</head>
    <p>
<pb n="KR4h0076_WYG_020-1a"/>
欽定四庫全書<lb/>
　天下同文集巻二十　　　元　周南瑞　編<lb/>
　　書<lb/>
　　　答疎齋書　　　　　　　　姚　雲<lb/>
雲承手諭教督切至文義爾雅曠若復面不異結駟過<lb/>
門耳提之也焜燿側陋之望拜命之辱然不肖承賢責<lb/>
義有隠於懐者用竭誠欵竊自通於左右惟長沙望衡<lb/>
浸湘秀毓異産士涵呴儒澤為碩人元夫服忠信殉節<lb/>
<pb n="KR4h0076_WYG_020-1b"/>
義者具如史上稽古右文柔逺明公勞使從而使之既<lb/>
讀命奉職慨然懐古良吏庶㡬往欽禮教華逺之指乃<lb/>
筮吉皮弁祭菜以禮敬諸生奔走擯相得未嘗有甚盛<lb/>
甚休又謂教民由學必立之師固宜旅耆俊植經師如<lb/>
常于閩詹韓于潮徳王于鄞醇始稱尊異今勤行禮譔<lb/>
書具幣渉江越楚獨先一篠蕢之叟得毋譁嘲怪玷初<lb/>
筵乎往年鄭華子之使傾盖須臾語耳其壅蔽樸愚已<lb/>
不自揜是年冬得篤疾日口血不乾如是三月不死亟<lb/>
<pb n="KR4h0076_WYG_020-2a"/>
絶人事屏書册收召營魄而神明異於昔矣及今見壺<lb/>
子者未必不返走也搢紳先生思其盛壯猶以為可教<lb/>
重席束帛而求之期以往哲講學之益甚矣君子之樂<lb/>
善而成美也畫龍市駿感厲隠約自有當其招而往者<lb/>
而僕非其人也況師道廢而名不可居也久矣有若代<lb/>
席致辱鄒輿任道䝉患況季世鯫生之鮮聞者乎絳帳<lb/>
之謂尤重其循牆揜耳而不敢唯唯也昔魏侯致隠士<lb/>
禄萬國人歌其恭敬猶有踰牆而避者屈穀獻瓠嘲居<lb/>
<pb n="KR4h0076_WYG_020-2b"/>
士之厚不可割堅不可盛徒仰人而食盖有用之為無<lb/>
用名浮而實不隨者君子諱之愚瞽冒而弗忘不可也<lb/>
若明公逆其㣲詞婉讓又甚不然矣然僕徘徊而未忍<lb/>
自絶者亦復思惟海内知己如明公者㡬見撰屨贏糧<lb/>
不逺千里疏達凝滯固素所蓄積也今英蕩之光七百<lb/>
里之近無遡洄渉阻之艱人生㡬何㑹合彌重寧以老<lb/>
病疏乎劉夢得嘗言蘇味道為綉衣使者宋廣平投梅<lb/>
花賦由是延譽為聞人先後進相須理也或疑廣平大<lb/>
<pb n="KR4h0076_WYG_020-3a"/>
雅不應至此石處士得書幣不告妻子朋友速於就道<lb/>
韓子譏之二賢所行皆非僕所敢從者亦非明公之所<lb/>
以望我者也丈夫感知已一諾必償於再於三敢以煩<lb/>
執事哉伏惟明公以耆儒真學士居孔融李膺之任誕<lb/>
敷文教使南服知孔道與王化逺邇聞風而興不待期<lb/>
月可也奚取於朽敝之器來教侈於褒寵厚於望待恐<lb/>
翔而舞者滋去人逺也然盛意敢不拜竊有近比昔元<lb/>
晦自閩入湘訪欽夫談辨踰月今尚在長老之耳僕視<lb/>
<pb n="KR4h0076_WYG_020-3b"/>
前修猶泰山一垤無足比數而明公文學師表當代則<lb/>
或踰於欽夫者矣此猶願密邇攻擊者也春服既成其<lb/>
自詣龍門之期乎既見君子樂且有儀王倪之不答盧<lb/>
敖之舉臂孫阮之交嘯皆道也未既於言者副墨具之<lb/>
惟執事亮察而已<lb/>
　　　答潭學教授書　　　　　　　姚　雲<lb/>
教授徵君足下惟近世箋記鱗幅而異列所以交於貴<lb/>
且長者非野人宜䝉於時賢者也以簡居敬用復於左<lb/>
<pb n="KR4h0076_WYG_020-4a"/>
右幸執事察之南國价藩惟長沙定陶之孝討逆之義<lb/>
譙愍之節炳然殺青巍巍然融廩峙其專門道義之緒<lb/>
盟府敵愾之勲又融廩不得當其竒也豪傑無文猶興<lb/>
部使者宣布上指察俗宏化烝其髦士於博士文學執<lb/>
事諸賢特膺斯選夫以成均之宿彦獻宣之象賢淵源<lb/>
敷於教思薰而化者可暏已唐宋五百載岳麓甲四書<lb/>
院為孔教權輿今文化陶海内深被始湘無疑聲教覃<lb/>
流氣類興起四方孫篋吾哀獨後耳不謂謙光逺貽手<lb/>
<pb n="KR4h0076_WYG_020-4b"/>
畢專士儼幣申之好辭若不翅覿敬者豈使者嘗欺之<lb/>
耶主臣主臣始僕由科舉玷科目既墮乗徼學殖益落<lb/>
年來湛伏農牧消削白日應俗云云類廹而後應或嗜<lb/>
其鄙拙因謂近古何可使子布見之憲使先生身通文<lb/>
獻之統獻納禁近諮詢原隰汲汲得賢明道之寄胸八<lb/>
九雲夢不蔕芥猶不遺葑菲者良梓收癭木富賈居燕<lb/>
石使名附家集如杜醇焦千之軰耳豈謂其誠有絶人<lb/>
者哉諸公信郭許之鑒略嫫瘤之醜即欲引而進之前<lb/>
<pb n="KR4h0076_WYG_020-5a"/>
哲之道若庶㡬粗有益於講習者豈自附於問襄從郯<lb/>
不厭不倦之義乎何陳誼之高也味其言愈益恫於懐<lb/>
者五季幅裂人文厖舛穆吕蘇尹數子取古文於蠧篋<lb/>
而補葺壊爛歐陽復大倡之晦蝕始明盖出乎其類者<lb/>
也或人以儗長公猶正色誚其失言乃喻於蘇合與蜣<lb/>
丸乎方今舒翹侍從之臣辭命絢㝢縣爾雅一代之典<lb/>
彼草趯露歌何裨風霆哉況立師之名雖壓以孟韓大<lb/>
賢猶懼不能服議者之口進瑣尾於龍門不暴腮折鬐<lb/>
<pb n="KR4h0076_WYG_020-5b"/>
者寡矣豈可㮣世無知言者哉此僕所以芒負汗凂而<lb/>
不敢承者也雖然少讀朱張酬倡之作慊然想見衡湘<lb/>
之秀以不得及淹中稷下之門也幸部使者不忘逺謂<lb/>
之進而不進是䙝命也岳君湘靈竒秀廹目而不見是<lb/>
自蔽也自蔽陋也䙝命奸也敢徼二過拜命之辱束帛<lb/>
扉屨資則疑於無處之餽古人一雞黍期千里豈必行<lb/>
贐僕於踈翁神交久矣不忍一牛車耶肅使介以幣返<lb/>
士者曰吾師之命我有辭矣若心却之是委貺於野肆<lb/>
<pb n="KR4h0076_WYG_020-6a"/>
也其何辭復於公所頓首固請反復惟念乃竊取受飱<lb/>
返錦之義而受貺焉其幣金視諸故府惟大賢察其誠<lb/>
欵使得從容辭受之中則走也受賜多矣是亦君子愛<lb/>
人以徳之意也意逺詞偏惟執事亮之<lb/>
　<lb/>
　<lb/>
　<lb/>
　<lb/>
<pb n="KR4h0076_WYG_020-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天下同文集巻二十<lb/>
</p>
<p>
</p>
  </div>
</body>
</text>
</TEI>
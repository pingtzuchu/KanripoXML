<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天下同文集巻十一</head>
    <p>
<pb n="KR4h0076_WYG_011-1a"/>
欽定四庫全書<lb/>
　天下同文集巻十一　　　元　周南瑞　編<lb/>
　　碑<lb/>
　　　華隂清華觀碑銘　　　　　　盧　摰<lb/>
大華維嶽頫崧瞰岱培塿天下山山多嵌巖峻峰恑石<lb/>
水多飛瀑駛湍樹多柏松栝檜杉櫧土田上腴與九貢<lb/>
雍合種宜良麰嘉穀其草木知方術志服食者能采掇<lb/>
以供靈餌竒品其民好老氏言有漢文景相國何參涵<lb/>
<pb n="KR4h0076_WYG_011-1b"/>
靡餘俗其巔明星玉女諸峰古列仙之所徃來故其下<lb/>
多黄冠居中峰之麓曰雲臺宫址東峰而觀者曰清華<lb/>
巋厦屋於灌木叢薄間仰高為適必之雲臺清華規制<lb/>
殺隆雲臺蜿蟺紆餘而擅登望之勝鄉予自秦移洛懼<lb/>
暗劣不任郡寄宿留於華容渭南壖隠者郝氏凡在月<lb/>
時道介主舍生徜徉雲臺覽略天寧欵白雲紫微之扃<lb/>
過華岳觀酌醴泉醊玉女以造真常之宇窮探幽討得<lb/>
清華焉予遨清華屢矣每之焉必自郝氏遵行畎澮徑<lb/>
<pb n="KR4h0076_WYG_011-2a"/>
通衢而南陂陁起伏樹林㝠迷雜英野蔓轇轕聯綴雞<lb/>
犬之音喔嘐狺嚨邐迤墟曲旄耋稚乳痀僂提攜於荆<lb/>
扉棘楚之間始則熙然以喜復敞然疑得無山靈善幻<lb/>
斷武陵仇池挈之華以境於清華也耶旣盤壑陟阜而<lb/>
至則徘徊徙倚縱目八極渭流騖東入于河中條欲西<lb/>
馳馮翊沙苑之野平蕪㸃樹𣺌漠無際叢祠㽎㽎樓觀<lb/>
切雲霄俯接邑聚阡陌㕓井如畫蒼龍騰空仙掌下招<lb/>
飄飄然有乘虛御風之想高嘯孤咏磅礴宇宙不覺日<lb/>
<pb n="KR4h0076_WYG_011-2b"/>
之夕也主是觀者鍊師張姓名曰志希其字望之其術<lb/>
得之養素養素得之無礙無礙得之丹陽丹陽得之重<lb/>
陽重陽得之象罔無礙田姓元普名子和字無礙號也<lb/>
幼服道士服入秦躭悅山藪恬夷朴素氣拔倫類旣遇<lb/>
至人以全其貞丹陽之歸海上無礙侍行留菴於華承<lb/>
師訓也逰方所得取友必端於是王姓居中名者晦迹<lb/>
業履號稱有道煦濡求聲蘭襲玉琢切乎其相資薰乎<lb/>
其相成居中之蜕田復東邁遵海以印術丹陽參契劉<lb/>
<pb n="KR4h0076_WYG_011-3a"/>
長生神山而還無礙之道標望關中矣弟子殆千餘指<lb/>
以居隘不足受衆南其居里所里曰小堡墅曰王墅土<lb/>
膏墳埴地勢敞爽其主王氏以無礙之樂之也歸以其<lb/>
地叢力徙築其興歘焉崇構睟象旣翼孔嚴列徒之序<lb/>
休賓之舍庖庾庫廏圃畦之類井然有條無一不具謂<lb/>
之南菴留跡未㡬上征及期夫綿用谷神先後天地奚<lb/>
贅於儼冠履敷言筌而詒其徒神委形以慫世然真粹<lb/>
之精見諸物化者亦靈異哉元命維新仁物尚𤣥即無<lb/>
<pb n="KR4h0076_WYG_011-3b"/>
礙之號冠以慧照追贈真人田逝金季菴燬於兵養素<lb/>
復之踵武前模無替其舊閱紀而後有成昔之囿蓬藋<lb/>
址蕢礫者翬題節絢丹艧矣宅狐兎場樵牧者環簮裾<lb/>
鏜鐘鼓矣清和尹君名菴曰清華後因名匾觀其菴者<lb/>
貞常李君養素姓毛氏道行大槩與夫清華肇基再造<lb/>
之緒儕素之厪者凡八人記刻詳焉素終希嗣清整肅<lb/>
括幹力裕然益崇增睟斥廣田疇豐積饒蓄倍蓰先業<lb/>
趙尊師者志堅其名號曰通真與咸希績趙姓敬信名<lb/>
<pb n="KR4h0076_WYG_011-4a"/>
者實左右之葢予見聞清華者如此元貞丙申予滿河<lb/>
南即移家登封崧亦多隠人羽客之所栖托間仍其徒<lb/>
經丘縁崖周章跌宕抵掌言論極海内名山水之區未<lb/>
嘗不西望悠然亹亹清華時也歲云暮矣志希敬信犯<lb/>
慄冽跋嶇嶔發潼華出崤澠往返千有餘里東抵洛汭<lb/>
又東踰轘轅訪予於山中曰昔公寓華不陋清華不野<lb/>
希輩頻枉後乘以寵丘壑旣貞公之詩於鐫惟是清華<lb/>
田渠毛彠日登其隆庸次於希藐焉希也觀水無術負<lb/>
<pb n="KR4h0076_WYG_011-4b"/>
薪有靦顧於前人經營敕藏之謹期待畀予之重夙夜<lb/>
憂惶圖維副稱徒玩歲愒日竟不能一髮又嗒焉兀坐<lb/>
不求之昭代篤古修辭善言德行不移流俗者揭兩師<lb/>
之懿將遂沈冺無聞希咎責逾不可逭倘夫子不靳貽<lb/>
之文亂以聲章裁葛天氏之謠頌諧軒轅之律吕希則<lb/>
持以歸醮靈皇𤣥祖奠師真也擇善歩虛者歌以格神<lb/>
然後樹碑無為之庭式耀今古豈惟鍰希之愆清華慧<lb/>
照而亦相與不朽矣予惟今之老其流全真其學者㡬<lb/>
<pb n="KR4h0076_WYG_011-5a"/>
人能退伏沖漠守雌用晦下後其高先果於師說以合<lb/>
乎吾子顔子實虚有無者誰歟能矣能尚文悦古道不<lb/>
眩庸骩俗者誰歟求如之人也久矣望之望之詩不云<lb/>
乎彼美人兮西方之人兮又曰惟其有之是以似之望<lb/>
之望之鍾者然耶<hi>闕</hi>所得耶雖然予非其人也子無以<lb/>
應其求也予有激於中也予不獲辭也旣述其事復凖<lb/>
楚人詞太乙司命諸神者繫之辭俾後擬騷學仙者交<lb/>
有稽焉無礙趙城人養素平陽人志希秦人記清華者<lb/>
<pb n="KR4h0076_WYG_011-5b"/>
奉天陽煥然今文其碑者涿郡盧摰其詞曰<lb/>
曩恭皇之渥命兮返周原于載驅將稅駕于洛汭兮迺<lb/>
東遵乎少皞之墟旣儃徊以翺翔兮賾貞人之所廬澡<lb/>
蘭湯之芳潔兮饇沆瀣之𤣥餔被虹霓之竒服兮英雲<lb/>
連蜷以承車騑蒼螭駟素虬之蠖略蚴蟉兮鸞鳯翽翽<lb/>
其翼予挾關尹于岩之阿兮求柱史之焉如羡門肅以<lb/>
摛言兮趨王喬之飛鳬摶扶搖而上九萬兮羌六月之<lb/>
一息彼蜩與鸒鳩兮搶榆枋于丈尺夫微心于大空兮<lb/>
<pb n="KR4h0076_WYG_011-6a"/>
即無礙之貞宅麗其所以棲神兮亦猶抱一者之營魄<lb/>
火昆岡于曠塵兮孰職牉乎玉石化榛莽而金碧兮叠<lb/>
嗣𤣥之孔力擊鐘兮考鼓靈皇皇兮來下豐隆導前兮<lb/>
從蜚廉戒羲和為之御瑤席兮琱俎蕙肴兮桂醑邀廣<lb/>
成兮崆峒来浮丘兮縣圃驅厲鬼兮四裔遂嘉生兮九<lb/>
土民欣欣兮阜康紛穰穰兮靈之祜穹堂兮邃宇華之<lb/>
祗兮訶護夀吾皇輿兮終古<lb/>
　<lb/>
<pb n="KR4h0076_WYG_011-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天下同文集巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天下同文集巻四十四</head>
    <p>
<pb n="KR4h0076_WYG_044-1a"/>
欽定四庫全書<lb/>
　天下同文集巻四十四　　元　周南瑞　編<lb/>
　　詩<lb/>
　　　古樂府　　　　　　　　　　趙　文<lb/>
　　　　上之囘<lb/>
　　　　　武帝元封初因之雍遂通囘中道後數臨<lb/>
　　　　　幸焉<lb/>
動皇輿囘中道龍為驅虎為導樂蕃釐祠雍後息甘棠<lb/>
<pb n="KR4h0076_WYG_044-1b"/>
飫天酒淡穆清氷熱惱四裔服咸稽首臣三祝皇萬夀<lb/>
　　　　有所思<lb/>
　　　　　古樂府有所思後半篇殊不可解畧改正<lb/>
　　　　　之<lb/>
有所思乃在大海南何用贈遺君雙珠瑇瑁簮聞君有<lb/>
他心當風燒之揚其灰從今已往勿復相思勿相思又<lb/>
相思秋風動薄帷心思君兮君不知<lb/>
　　　　公無渡河<lb/>
<pb n="KR4h0076_WYG_044-2a"/>
　　　　　公無渡河或作箜篌引朝鮮津卒霍里子<lb/>
　　　　　高妻麗玉所作也高晨起刺船有白首狂<lb/>
　　　　　夫被髪提壺亂河流而渡其妻隨止之不<lb/>
　　　　　及遂墮河水死於是援箜篌而鼓之作公<lb/>
　　　　　無渡河之曲聲甚悽愴曲終自投河而死<lb/>
　　　　　子高還以其聲語妻麗玉傷之乃引箜篌<lb/>
　　　　　而寫其聲聞者莫不墮淚飲泣焉<lb/>
河之水深復深舟以濟猶難諶被髪之叟狂不可箴豈<lb/>
<pb n="KR4h0076_WYG_044-2b"/>
無一壺水力難任與公同匡牀恨不挽公襟亂流而渡<lb/>
直下千尋我泣眼為枯我哭聲為瘖投身以從公豈不<lb/>
畏胥沉同歸尚可忍獨生亦難禁公死狂妾死心蛟龍<lb/>
食骨有時盡惟有妾心無古今河之水深復深<lb/>
　　　　團扇歌<lb/>
　　　　　晉王珉與嫂婢有情好嫂鞭撻過苦婢素<lb/>
　　　　　善歌而珉好持白團扇故云團扇復團扇<lb/>
　　　　　許持自遮面憔悴無復理羞與郎相見<lb/>
<pb n="KR4h0076_WYG_044-3a"/>
私衣必見汚葛屨必遭踐生世不為男托身況㣲賤悲<lb/>
痛只在心憔悴更障面出入懐袖中羡郎白團扇<lb/>
　　　　丁督䕶<lb/>
　　　　　宋高祖女夫徐逵之為魯軌所殺高祖使<lb/>
　　　　　督䕶丁旴收殯之逵之妻呼旴至閣下自<lb/>
　　　　　問斂送事每問輒歎息曰丁督䕶其聲哀<lb/>
　　　　　切後人因其聲廣而為歌焉<lb/>
丁督䕶為我行去時馬上郎今作野外殤男兒肯斷頭<lb/>
<pb n="KR4h0076_WYG_044-3b"/>
閨兒空斷腸丁督䕶聽我語欲從君臂不羽嫁時所結<lb/>
髪剪之隨君去丁督䕶念我苦未亡人殤鬼婦古若無<lb/>
銜寃乾坤無風雨<lb/>
　　　　上陵<lb/>
　　　　　上陵漢章帝元和三年自作為上陵食舉<lb/>
上古陵古陵無可上苔雨綉澀草烟悽愴鴟鴞號荒林<lb/>
狐狸穴空壙豐碑去梁何處津堲周作竈誰家煬不如<lb/>
東鄰一抔土樵牧侵陵白官府<lb/>
<pb n="KR4h0076_WYG_044-4a"/>
　　　　銅雀臺<lb/>
　　　　　魏武帝遺令婕妤美人皆著銅雀臺上施<lb/>
　　　　　八尺牀繐帳日晡上酒脯月朝十五向帳<lb/>
　　　　　作伎汝等時時登臺望吾西陵墓田後人<lb/>
　　　　　悲其意而為之詠魏志云建安十五年太<lb/>
　　　　　祖作臺於鄴鑄銅為雀置于臺上因以名<lb/>
　　　　　焉<lb/>
朝望西陵墓夕望西陵墓望望不復歸月朝又十五月<lb/>
<pb n="KR4h0076_WYG_044-4b"/>
朝十五可奈何更對空幃作歌舞銅雀昻然飛不去當<lb/>
時美人髪垂素我生不如陵上樹年年樹根穿入土<lb/>
　　　　法夀樂歌<lb/>
　　　　　古詩未始道佛事梁武帝即位後更造新<lb/>
　　　　　聲帝自為之辭帝既篤敬佛法又制善哉<lb/>
　　　　　天樂天勸天道仙道神王龍王滅過惡除<lb/>
　　　　　愛水斷苦輪等十篇名為正樂皆述佛法又<lb/>
　　　　　有法樂童子伎童子倚歌梵唄今所謂舍<lb/>
<pb n="KR4h0076_WYG_044-5a"/>
　　　　　利佛法夀樂歌皆所自出也<lb/>
西雲垂天飛流黄寳鬘百萬隨風揚帝居摩醯首羅鄉<lb/>
采女如花侍帝傍珠啼玉唾天花香淡然神情無世妝<lb/>
下視邢尹紛酲狂梵唄琅琅出清吭天庖供饌薦豆觴<lb/>
帝飲食之夀以康恒沙世界俱來王天王神聖臣忠良<lb/>
春風萬里酣耕桑雨滴可數海可量無有能知法夀長<lb/>
願梵天釋帝萬億嵗嵗嵗夀杯天下醉<lb/>
　<lb/>
<pb n="KR4h0076_WYG_044-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天下同文集巻四十四<lb/>
</p>
<p>
</p>
  </div>
</body>
</text>
</TEI>
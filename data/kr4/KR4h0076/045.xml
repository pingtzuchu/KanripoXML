<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天下同文集巻四十五</head>
    <p>
<pb n="KR4h0076_WYG_045-1a"/>
欽定四庫全書<lb/>
　天下同文集巻四十五　　元　周南瑞　編<lb/>
　　詩<lb/>
　　　林慮山　　　　　　　　　　許　衡<lb/>
我愛林慮山不處要路津兹焉㡬千古絶彼朝市塵我<lb/>
來成素交淡淡日益親形骸兩相忘誰主復誰賓充然<lb/>
樂我饑怡然棲我神朝光連暮色佳意含餘春心境一<lb/>
融㑹世味殊未真奕奕草木光熙熙禽鳥馴衆物欣有<lb/>
<pb n="KR4h0076_WYG_045-1b"/>
托吾廬行亦新詩書詠而歸況有耆徳鄰<lb/>
　　　姚敬齋同遊黄華<lb/>
我生愛林泉俗事常鞅掌十年苦煩劇一念愈傾仰峯<lb/>
巒看畫圖雲烟入想像久成心上癖欲忍不可强荷有<lb/>
敬齋公恒以善相長攜我遊黄華一洗塵慮爽行行嘆<lb/>
竒絶舉目皆勝賞鏡臺聳百險瀑布落千丈石苔積重<lb/>
痕溪風動幽響使我躁競息使我心志廣恍如夢中身<lb/>
翶翔千古上囘首聲利場誰能脫塵網我老得仁人動<lb/>
<pb n="KR4h0076_WYG_045-2a"/>
作皆可象還家擬鄰居求田冀接壤便許樸鈍姿於此<lb/>
静中養<lb/>
　　　送竇清叔<lb/>
初來識君面此行見君心匡時有長䇿慮逺憂且深俗<lb/>
情取近效雅意入幽沉人生貴所依所依貴知音知音<lb/>
得展布身將比黄金我本貧賤士多思委相尋未能辦<lb/>
一飯胡為遽分襟征鴻出逺塞西風動踈林去去𣺌萬<lb/>
里何年酒同斟含情望無極白雲障孤岑<lb/>
<pb n="KR4h0076_WYG_045-2b"/>
　　　歸興<lb/>
歸興不可遏歸程待何時悠悠故鄉心一夕千里馳西<lb/>
風動霄漢慘慘令人悲況我多病身天涯久棲遲交遊<lb/>
義難忘豈忍輕别離重念丘隴逺嬌兒正愚癡因循死<lb/>
異邑後世將何遺所願經營日及此未全衰樹桑牆以<lb/>
下開畦水之湄既得舒困難且可為鎡基幼無孝弟稱<lb/>
老無恩澤施惟有近先塋一死乃其宜諸君苦留連雅<lb/>
意金蘭期我自無遐福形骸變焦痿生平尚求友得友<lb/>
<pb n="KR4h0076_WYG_045-3a"/>
還差池中懐起愁歎欲别難為辭試問將吾廬何日當<lb/>
西之緩急有擬議行止更無疑作詩叙懇欵為報吾友<lb/>
知<lb/>
　　　七月望日思親<lb/>
思却千思與萬思音容無復見當時草牕夜静燈前教<lb/>
蔬圃春深膝下嬉將謂百年供色養豈期一日變生離太<lb/>
山為礪終磨盡此恨緜緜未易衰<lb/>
　　　病中有感<lb/>
<pb n="KR4h0076_WYG_045-3b"/>
十載天涯客寄身今年憔悴不堪論病來與死傳消息<lb/>
老去無家遺子孫故里歡遊頻入夢春城凝眺獨消魂<lb/>
如何藉我知音力五畝歸耕沁北村<lb/>
　　　别友人<lb/>
永懐不得遂偃卧惜分隂沁北田園計山東故舊心<lb/>
　　　永州黄溪遇雪　　　　　　　宋　渤<lb/>
黄溪永竒山近在百里内豐林與長壑嶮峭蔽鬱薈奈<lb/>
何不遙迢乃敢中睚眦坐令清勝境横遭蹂伐害我留<lb/>
<pb n="KR4h0076_WYG_045-4a"/>
大㝠川十日隂雪晦分卒搜洞穴徑造厲戈祋日暮效<lb/>
醜馘山氓喜且拜啁嘐語莫曉大要意稱快楚俗本悍<lb/>
獷狃亂恃荒怪撫循誰失方惸獨化無賴山畬舊阡陌<lb/>
畎澮八九廢春陽入渚澤土膏行可耒為語里長者農<lb/>
事幸相戒努力為汝生使者知汝瘵<lb/>
　　　舟過浯溪<lb/>
三年承乏湖外官再嵗舟楫瀟湘灘大㝠小㝠十日雪<lb/>
黄溪復訴羣盜盤淡巖竒絶永所最居且兩月不遂觀<lb/>
<pb n="KR4h0076_WYG_045-4b"/>
舟經浯溪適津檥幸可弭節登巑岏元郎宅廢僧寺出<lb/>
唐頌字剝石溜漫境清事勝欲久留日暮雨甚江流湍<lb/>
鴟鴞號鳴不畏人磔磔響振青林端昔賢誇稱臨賞地<lb/>
此日草竊常餔餐湘中剽刦連越俗邇來比屋為傷殘<lb/>
於乎安得二千石前以龔遂後劉寛時其飲食衣其寒<lb/>
　　　丙戌冬至衡陽食柑<lb/>
衡陽冬猶温長至似春日朝盤富笋蔬夜砌響蟋蟀白<lb/>
酒如玉膏黄柑飽霜實更䦨裌衣坐燈火不欲即三年<lb/>
<pb n="KR4h0076_WYG_045-5a"/>
江之南光景去如失匆匆節序時無嵗寧家室宗祏香<lb/>
火寒醴牢誰致潔三雛隔兩地不得遂顧恤勞生分有<lb/>
數敢但念安逸不虞與求全世或不可必官事未易了<lb/>
應止筋力率漳東二頃田亦粗給秔秫<lb/>
　　　衡陽村院得杖材寄容齋<lb/>
放舟清湘波繫舟湘水曲落日紅霧生蔽映兩崖緑衲<lb/>
衣何處僧揖客看修竹攀縁入幽深松桂薦芬馥輕飈<lb/>
振裳衣餘韵久囘復亭亭小梅花却立野人屋蕭然方<lb/>
<pb n="KR4h0076_WYG_045-5b"/>
出林碧玉萬竿矗敢攀籜新龍請乞老枝蹙詩翁淡古<lb/>
思與汝交不瀆往登讀書堂清修配佳菊<lb/>
　　　早起　　　　　　　　　　　顔　奎<lb/>
曙禽何喧喧早起身自健曾嗜曉枕凉更眠秖成倦道<lb/>
路記風燈馳驅共村店自笑七尺軀可貴亦可賤<lb/>
　　　又<lb/>
缺月留樹西簷虚凉風集夜來不聞雨庭露空翠濕菖<lb/>
蒲水氣上一葉珠一滴幽蘭有憔悴古井手自汲<lb/>
<pb n="KR4h0076_WYG_045-6a"/>
　　　長林<lb/>
雨瀟瀟風颯颯紫扃閉青烟發濕雅投暝如破山驚起<lb/>
林塘未收鴨光搖逺影誰氏樓日日换度人間愁倦客<lb/>
西來老風雨明朝又過長林路<lb/>
　　　宿西溪<lb/>
欵段經行路暗知殘燈破屋又西溪清霜欲下雁初過<lb/>
新月未高烏正啼氣到金莖天影濕峯垂紫盖斗痕低<lb/>
隔窻有客寒無寐說到更闌聞馬嘶<lb/>
<pb n="KR4h0076_WYG_045-6b"/>
　　　晚渡<lb/>
家近歸可晚悠然待渡心寺鐘縈樹盡漁火入江深偶<lb/>
立生新感㣲吟極逺尋柴門新月上種樹喜成隂<lb/>
　　　暮春同王静得<lb/>
土花滿徑行清曉芳草欲烟生逺愁鳥愛緑隂吟細細<lb/>
蝶追紅影去悠悠夜來葉底一番雨春到江南第㡬州<lb/>
隔屋嶙峋青更好薰風萬籜化蒼虯<lb/>
　　　和劉辰翁<lb/>
<pb n="KR4h0076_WYG_045-7a"/>
如此别易久詩來知勝遊故園春又晚昨夜雨如秋雲<lb/>
外有黄鶴人間無白鷗闗山明去眼誰倚仲宣樓<lb/>
　　　晚望<lb/>
悠悠天影下平蕪村落依㣲竹樹踈斷雁不知秋意老<lb/>
西風獨在晚晴初一篷烟火漁歌起萬里雲帆客影孤<lb/>
隔世有情歸暗合不逃摩詰畫成圖<lb/>
　　　自述　　　　　　　　　　　甘　泳<lb/>
總角希聞道殘生乃付詩未曽前輩識敢辱近人知飄<lb/>
<pb n="KR4h0076_WYG_045-7b"/>
泊身餘健蕭閒鬢欲衰一簾書四壁寒日在清池<lb/>
　　　過南湖<lb/>
忽有一事礙胸次擺脫不去呼酒來溟溟濛濛混沌在<lb/>
坦坦蕩蕩虚空開精神一生留筆墨形骸昨夜為尊罍<lb/>
年年看梅今白髪晴日江路行莓苔<lb/>
　　　與危見心同和完顔御史沂聨歩踏月韻<lb/>
明月送人歸明月照人宿月落夢醒時清霜壓寒屋<lb/>
　　　晚立黄洲<lb/>
<pb n="KR4h0076_WYG_045-8a"/>
今度䦨干倚蒼茫入暮天碧溪分市井華屋亂雲烟鐘<lb/>
隔春來樹燈流夜去船惜哉題柱壯琴動鳯凰絃<lb/>
　　　小絶<lb/>
一夜睡不著小牕天忽明林塘寒鳥聚聽得最初聲<lb/>
　　　陪完顔御史行金石臺分韻得丞字<lb/>
勝景踰千載吾人得共登五峯交地勢一水合沙稜荆<lb/>
國成何事浮丘無異能山頭有田父未必識中丞<lb/>
　　　歸來<lb/>
<pb n="KR4h0076_WYG_045-8b"/>
謂我猶羈旅歸與已的然風霜高枕外江海小詩邊達<lb/>
摩移華夏莊周侮聖賢向來知此事未敢棄予年<lb/>
　　　秋風詞<lb/>
昨夜西風來人間雨如海山搖搖秋灑灑早起<hi>闕</hi>　輪<lb/>
老紅竟何在惟有殘雲漠漠弄凉態千林萬葉淅瀝作<lb/>
聲豈無緑色奈何凋零四時更變化宋玉胡為愁直須<lb/>
痛飲千斛酒亦不知有春亦不知有秋鴻濛適我汗漫<lb/>
遊絶憐九辨大蕭索争與蟲聲起籬落東溪子今夕呼<lb/>
<pb n="KR4h0076_WYG_045-9a"/>
月當中天看我大醉西風前便令秋滿八千嵗我醉依<lb/>
然月下眠<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0076_WYG_045-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天下同文集巻四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天下同文集巻三十三</head>
    <p>
<pb n="KR4h0076_WYG_033-1a"/>
欽定四庫全書<lb/>
　天下同文集巻三十三　　元　周南瑞　編<lb/>
　　題䟦<lb/>
　　　䟦宋徽宗書　　　　　　　　徐　琰<lb/>
徽宗書畫皆過於人惟其克長克君之道有愧於其祖<lb/>
宗以致失國故收藏之家頗不以為貴重此帖端莊嚴<lb/>
麗首尾如一似非末年盤遊無度之日之所作劉彦明<lb/>
得於錢塘攜至長沙出示子曰帝王翰墨當時得見甚<lb/>
<pb n="KR4h0076_WYG_033-1b"/>
難況後世散亡之餘乎茍真不偽吾將蓄之使後人觀<lb/>
焉見其善於此則知其不善於彼獨不可為有國有家<lb/>
者之鑒哉如齊人刺魯莊公云頎而長兮美目揚兮巧<lb/>
趨蹌兮射則臧兮終篇美之而不言其惡千載而下讀<lb/>
之則莊公之所不足者隠然見於言外吾意亦猶是也<lb/>
請䟦之子復之曰䟦已竟矣奚煩他議至元戊子九月<lb/>
下弦日<lb/>
　　　䟦張夢卿所藏紫陽楊先生墨蹟<lb/>
<pb n="KR4h0076_WYG_033-2a"/>
　　　　　　　　　　　　　　　　姚　燧<lb/>
此先婦翁紫陽辭翰也嘗聞自幼孩時文已竒猶歌白<lb/>
水滿長干紫陽閣底清風細後遂號紫陽初名煥後由<lb/>
上金季主河朔中興頌季主壯之置紅篋中黄龍戰北<lb/>
紅篋為我元所獲恐踪跡物色姓名獲戾乃避更為奐<lb/>
及後受我太宗簡文制誤奐為英遂不敢私更始就名<lb/>
英其平生於書差喜米南宫故筆法時時似之其卒以<lb/>
乙夘時燧已聞公遺命托二事於我先世父一遺文二<lb/>
<pb n="KR4h0076_WYG_033-2b"/>
以先妻見配時燧未婚也其嵗上距今二十四年當至<lb/>
元戊子張總管夢卿持來求題夢卿嗜古博雅該洽之<lb/>
士慮其未得平生之槩故歛襟書此其年二月子婿姚<lb/>
燧觀於穰城寓舍<lb/>
　<lb/>
　<lb/>
　<lb/>
　天下同文集巻三十三<lb/>
</p>
<p>
</p>
  </div>
</body>
</text>
</TEI>
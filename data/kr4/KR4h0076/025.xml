<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天下同文集巻二十五</head>
    <p>
<pb n="KR4h0076_WYG_025-1a"/>
欽定四庫全書<lb/>
　天下同文集巻二十五　　元　周南瑞編<lb/>
　　議<lb/>
　　　社稷壇議<hi>至元二十五年八月</hi>　王<hi>闕名</hi>
社稷起於上古祀共工氏之子句龍為社厲山氏之子<lb/>
柱為稷至商湯因旱遷柱以周棄代之成周之制天子<lb/>
立五社諸侯三社皆以句龍配社周棄配稷社壇在東<lb/>
稷壇在西天子用太牢諸侯用少牢皆黝色幣用黑日<lb/>
<pb n="KR4h0076_WYG_025-1b"/>
用甲王服絺冕樂用太蔟歌應鍾舞咸池用三獻後漢<lb/>
建武立大社稷二月八月及臘日一嵗三祠皆用太牢<lb/>
郡縣置社稷太守令長侍祠魏立二社一稷梁以二十<lb/>
五家為社春秋祠水旱禱祈祠隋開皇初用戊日至唐<lb/>
社以句龍配稷以后土配亡宋因唐舊制社壇廣五尺<lb/>
高四尺以五色土為之稷壇在西如社之制社以石為<lb/>
主形如鐘長五尺方二尺剡其上象天方其下象地埋<lb/>
其半於地其垣飾以方色屋用三門四十㦸其中植槐<lb/>
<pb n="KR4h0076_WYG_025-2a"/>
元符二年郡縣社稷壇社方二丈五尺高三尺四出陛<lb/>
主長二尺五寸方一尺餘如舊制一壝二十五歩紹興<lb/>
式社以后土句龍氏配稷以后稷氏配先儒之說謂社<lb/>
稷皆土祗有生育之功句龍周棄能平水土故用為后<lb/>
土及田正之神又曰社為土地之神稷為五穀之神故<lb/>
報而祭之祭法當依漢唐制郡縣各用羊一豕一先瘞<lb/>
血首餘以骨體薦黑幣二樽二籩豆各八簠簋各一俎<lb/>
八每嵗仲春秋戊日黎明郡縣官三獻以公服行事執<lb/>
<pb n="KR4h0076_WYG_025-2b"/>
事者無所考舊以吏佐討論如此打畫圖壝行禮節次<lb/>
抄連在前請更為參究合宜行下郡縣依上施行<lb/>
　<lb/>
　<lb/>
　<lb/>
　<lb/>
　<lb/>
　天下同文集巻二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天下同文集巻五十</head>
    <p>
<pb n="KR4h0076_WYG_050-1a"/>
欽定四庫全書<lb/>
　天下同文集巻五十　　　元　周南瑞　編<lb/>
　　詞<lb/>
　　　金人捧露盤　　　　　　　羅志仁<lb/>
　　　　丙戌過錢塘<lb/>
濕苔青妖血碧壊垣紅怕精靈來往相逢荒烟瓦礫寳<lb/>
釵零亂隠鸞龍呉峯越巘翠顰鎖若為誰容　浮屠换<lb/>
朝陽殿僧磬改景陽鐘興亡事淚老金銅驪山廢盡更<lb/>
<pb n="KR4h0076_WYG_050-1b"/>
無宫女說𤣥宗海濤落月角聲起滿眼秋風<lb/>
　　　霓裳中序<lb/>
　　　　四聖觀<lb/>
來鴻又去燕看罷江潮收畫扇湖曲雕䦨倚倦正船過<lb/>
西陵快篙如箭凌波不見但陌花遺曲凄怨孤山路晚<lb/>
蒲病栁澹緑鎻幽院　離恨五雲宫殿記舊日曽遊翠<lb/>
輦青紅如寫便面下鵠池荒放鶴人逺粉牆隨岸轉漏<lb/>
碧瓦殘陽一線蓬萊夢人間那信坐看海濤淺<lb/>
<pb n="KR4h0076_WYG_050-2a"/>
　　　揚州慢<lb/>
危榭摧紅斷磚埋緑定王臺下園林聽檣竿燕子訴别<lb/>
後驚心儘江上青峰好在可憐曽是野燒痕深付瀟湘<lb/>
漁笛吹殘今古銷沉　妙奴不見縱秦郎誰更知音正<lb/>
雁妾悲歌鵰奚醉舞繡户停砧花碧舊愁何處魂歸些<lb/>
晚日隂隂𣺌雲平鐵嶺凄凉天也沾襟<lb/>
　　　齊天樂　　　　　　　　　　詹　玉<lb/>
　　　　贈童甕天兵後歸杭<lb/>
<pb n="KR4h0076_WYG_050-2b"/>
相逢喚醒京華夢呉塵暗斑吟髪倚擔評花認旗沽酒<lb/>
歴歴行歌竒迹吹香弄碧有坡栁風情逋梅月色畫鼔<lb/>
紅船滿湖春水斷橋客　當年何限俊侣甚花天月地<lb/>
人被雲隔却載蒼烟更招白鷺一醉西門又别今囘記<lb/>
得再折栁穿魚賞花催雪如此湖山忍教人更說<lb/>
　　　桂枝香<lb/>
　　　　紫極宫寫韻軒<lb/>
紫薇花露飄灑作凉雲㸃宫勾羽字字飛仙下筆一簾<lb/>
<pb n="KR4h0076_WYG_050-3a"/>
風雨江亭月觀今如許有飄零墨香千古夕陽芳草落<lb/>
花流水依然南浦　甚兩兩凌風駕虎凭天孫標致月<lb/>
娥眉嫵一笑生春不比世間兒女筆牀硯滴曽窺處有<lb/>
西山青眼如故翠箋寄與玉簫吹徹鳯吟鸞舞<lb/>
　　　木蘭花慢　　　　　　　　李　琳<lb/>
　　　　汴京<lb/>
蘂珠仙馭逺横羽葆簇霓旌甚鸞月流輝鳯雲布彩翠<lb/>
遶蓬瀛舞衣怯環珮冷問梨園㡬度沸歌聲夢裏芝田<lb/>
<pb n="KR4h0076_WYG_050-3b"/>
八駿禁中花漏三更　繁華一瞬化飛塵輦路刼灰平<lb/>
悵碧滅烟綃紅凋露粉寂寞秋城興亡事空陳迹秪青<lb/>
山淡淡夕陽明懶向沙鷗說得栁風吹上旗亭<lb/>
　　　六么令<lb/>
　　　　京中清明<lb/>
淡烟疎雨香逕𣺌鶗鴂新晴畫簾閒巻燕外寒猶力依<lb/>
約天涯芳草染得春風碧人間陳迹斜陽今古㡬縷遊<lb/>
絲趂飛蝶　誰向尊前起舞又覺春如客翠袖折取蔫<lb/>
<pb n="KR4h0076_WYG_050-4a"/>
紅笑與簪華髪囘首青山一㸃檐外寒雲疊梨花著雨<lb/>
栁花飛絮夢遶䦨干滿園雪<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0076_WYG_050-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天下同文集巻五十<lb/>
</p>
<p>
</p>
  </div>
</body>
</text>
</TEI>
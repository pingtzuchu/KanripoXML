<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天下同文集巻二十六</head>
    <p>
<pb n="KR4h0076_WYG_026-1a"/>
欽定四庫全書<lb/>
　天下同文集巻二十六　　　元　周南瑞　編<lb/>
　　說<lb/>
　　　角觝說<lb/>
　　　　至元十七年作寄崔左丞　　王徳淵<lb/>
余幼從先大夫寓居磁州磁有崔府君祠嵗以十月十<lb/>
日社四方樂藝畢來獻其能而以角觝之戲殿角觝中<lb/>
復擇其勇且黠者殿號曰首對當時衆人指在東者一<lb/>
<pb n="KR4h0076_WYG_026-1b"/>
人相語曰此人前年獲勝於泰安廟下去年獲勝於曲<lb/>
陽廟下今日又將勝矣乎有老者曰不然夫在東者恃<lb/>
其不資於人孤立無儔在西者自知不敵徧賂於同場<lb/>
百執事衆方嫉在東者之能甘在西者之賂聚為議論<lb/>
矣今日勝負未可涯也已而臂攘手交東者進則衆比<lb/>
而止之退則衆喜而待之西者進則衆和而應之退則衆<lb/>
操而救之離而復合者五六竟中分購財而罷噫在東<lb/>
者雖稱勇黠其能勝在西者衆人之議論衆人之救應<lb/>
<pb n="KR4h0076_WYG_026-2a"/>
乎傳曰常勝之家難與料敵諺曰狼獰不若犬衆余時<lb/>
旁觀握汗甚為孤立者凜凜也暇日偶然記之作角觝<lb/>
說<lb/>
　　　魯盜說<lb/>
　　　　至元二十二年作時盧右丞初執政<lb/>
　　　　　　　　　　　　　　　　王徳淵<lb/>
魯有盜方其姓者工穴垣脫赦更名遷居于曹僦賈肆<lb/>
而業怡聲傴體口不二價一日懸楮幣二千於門曰何<lb/>
<pb n="KR4h0076_WYG_026-2b"/>
人所遺吾拾之於路待主求訪而還之耳如是月餘而<lb/>
主不至乃易為畸零散之丐者曹人初不識而皆賢之<lb/>
魯人聞而議之曰殆將改過遷善已乎君子曰不然改<lb/>
過遷善者平行而達不求人知今乃驟為要譽不近人<lb/>
情之事以自標異於前是必作手法於後久之官庫失<lb/>
物蹤及其門尉執之城中往保者近百人以為必無是<lb/>
事既而羅掘得贓衆遂駭散王子曰此洴澼纊者小盜<lb/>
欺一城猶有欺天下之大盜焉宇文融拜相獻括田富<lb/>
<pb n="KR4h0076_WYG_026-3a"/>
國之說以結主知李訓拜相首薦裴度令狐楚鄭覃以<lb/>
收士大夫之望王莽拜相建言褒宗室給致仕官禄三<lb/>
分之一施恩鰥寡以收人心當時天下望致太平終之<lb/>
奸計得施荼毒四海處女脫兎莫救已然如魯盜者復<lb/>
何怪哉<lb/>
　<lb/>
　<lb/>
　<lb/>
<pb n="KR4h0076_WYG_026-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天下同文集巻二十六<lb/>
</p>
<p>
</p>
  </div>
</body>
</text>
</TEI>
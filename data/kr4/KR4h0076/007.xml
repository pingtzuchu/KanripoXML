<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>天下同文集巻七</head>
    <p>
<pb n="KR4h0076_WYG_007-1a"/>
欽定四庫全書<lb/>
　天下同文集巻七　　　　元　周南瑞　編<lb/>
　　記<lb/>
　　　江浙行中書省新署記　　　　閻　復<lb/>
至元二十九年夏五月江浙行中書省新署成明年夏<lb/>
五月復逰杭省府㑹宴政事堂請記興造之蹟於石謹<lb/>
按中書漢官名魏晉以來始改秘書省為中書省唐置<lb/>
三省中書其一也地位尊崇列尚書門下之右國初政<lb/>
<pb n="KR4h0076_WYG_007-1b"/>
尚簡古有中書之名而僚屬未備中統建元更定官制<lb/>
乃置中書總握機務尚書六曹隸焉又酌近代之典立<lb/>
行中書省分鎮方國荒服諸郡隸焉葢古方伯連帥之<lb/>
任也王師渡江詔命巴延丞相行省軍中江南旣平遂<lb/>
置數道行中書省撫綏鎮遏之惟兩浙東南上游襟江<lb/>
帶湖控扼海外諸番貿遷有市舶之饒歲入有蘇湖之<lb/>
熟𣙜貨有酒鹽之利節制凡百餘城出納以億萬計實<lb/>
江南根本之地葢兩浙安則江南安江南安則朝廷無<lb/>
<pb n="KR4h0076_WYG_007-2a"/>
南顧之憂膺是責者非股肱大臣威望素著鮮克稱任<lb/>
粤自政化更張今榮禄大夫平章政事烏瑪喇首拜兹<lb/>
命榮禄大夫平章政事阿喇卜丹資善大夫左丞趙仁<lb/>
榮中奉大夫參知政事特穆爾嘉議大夫簽行中書省<lb/>
事郭筠前後接武同寅協恭若夫内給弓兵外通海漕<lb/>
理財以經國勤政以綏民以至築圍田以備水平糴價<lb/>
以賑飢盜賊止息人安田里以布宣皇澤唯謹先是省<lb/>
署居亡宋之秘閣屬有囘禄之變今福建行中書省平<lb/>
<pb n="KR4h0076_WYG_007-2b"/>
章政事史弼時為右丞共議作而新之杭州路達嚕噶<lb/>
齊斡齊爾理問官栁澤寔董其役度材於官傭力於民規<lb/>
制有經工用有節閱數月而後畢前逮政事堂為發號<lb/>
施令之所後為便閣以居八座左右二㕔為郎幕東西<lb/>
二廡為掾吏舍旁起兩公廨一為理問所一為鎮守萬<lb/>
戸府中堂有甓棨㦸有門宏敞壯麗視舊有加焉愚聞<lb/>
古者堂室座右皆有銘所以陳箴規示儆戒也省府以<lb/>
台鼎之重統治三吳生民之休戚係焉中外之供億賴<lb/>
<pb n="KR4h0076_WYG_007-3a"/>
焉東南之安危寄焉勿謂兹庭距京師遠甚慶賞刑罰<lb/>
得以專之洪惟聖天子明見萬里之外愚願居是任者<lb/>
入門踧踖如趨文陛之下踵堂祗肅如侍丹扆之側威<lb/>
顔咫尺如天日之在目玉音諄誨如雷霆之在耳相與<lb/>
兢兢業業正已以率天下安靜以致治功協和以熙庶<lb/>
績一善未宏思務舉之一才未進思務與之一弊未除<lb/>
思務去之俾三吳百郡之民以至海隅遐陬咸被維新<lb/>
之化歲樂豐登域躋仁夀異時述職天朝褒德賞勲薦<lb/>
<pb n="KR4h0076_WYG_007-3b"/>
膺寵渥新之又新煥然宜自作省新署始先民有言詢<lb/>
于芻蕘勿以老生常談而棄日新之功也<lb/>
　　　高麗國大藏移安記　　　　　閔　清<lb/>
昔甘蔗氏初成正覺普觀一切衆生具有如来智慧德<lb/>
相但以妄想執著而不證得因起大悲欲以佛之知見<lb/>
開示悟入然機根萬差不可以一法而度故出廣長舌<lb/>
演種種法四十九年無說之說洋溢乎大千無非應病<lb/>
之妙藥也於是有經有律或顯或密分則為五教合則<lb/>
<pb n="KR4h0076_WYG_007-4a"/>
為一法及乎佛日旣没諸聖繼作發揮奥義文而成論<lb/>
如是三藏自漢明已來波及於東夏者并諸傳記無慮<lb/>
六千餘軸是所謂大藏也若比龍宫所藏則須彌一塵<lb/>
大海一滴耳然法無不具願無不遂凡人天富貴大小<lb/>
湼槃莫不由斯而出則三界中所謂大寶者能有過於<lb/>
是乎惟我國家專慿法力創業垂統歴代嗣王莫不克<lb/>
遵前典式至於今休由是大藏寫成者有金字銀字墨<lb/>
字印成者有遼本宋本鄉本鄉本則現有流行之板故<lb/>
<pb n="KR4h0076_WYG_007-4b"/>
内外名刹靡不有焉南嶽鐵山和尚稔聞海東山水之<lb/>
勝欲一觀覽而本國道俗想望其高風者有年越大德<lb/>
八年甲辰秋因受諸公之請浮杯而至閤國尊崇如見<lb/>
佛日瓶錫所止四乘如雲隨根適器咸䝉兹澤若非古<lb/>
佛權現疇克爾耶師因㳺化到江華普門社見藏經三<lb/>
本問其來由曰二本乃往古君臣所安一是今奉翊大<lb/>
夫知密直司事軍簿判書上護軍許評同瑞原郡夫人<lb/>
廉氏了因所營也師喟然嘆曰往者志不可奪今者意<lb/>
<pb n="KR4h0076_WYG_007-5a"/>
或可遷也譬如鑿百尺之井者牢閉而不肯惠人則井<lb/>
有何功哉得如意之珠者深藏而不令<hi>闕</hi>　則珠有何<lb/>
德哉今此藏經雖或披轉似不能及<hi>闕</hi>何異閉井藏珠<lb/>
者乎彼江西宜春之大仰開山祖師曰小釋迦粤有梵<lb/>
僧禮祖曰我來東土禮文殊却見小釋迦由是得名祖<lb/>
嘗記云住此山一紀者是吾再来而雪巖欽公住餘一<lb/>
紀果符慧記予曾以己事參叩嘗䝉啓迪且示以偈曰<lb/>
拈起集雪峰上月人前抛作百花毬今雖為古人想之<lb/>
<pb n="KR4h0076_WYG_007-5b"/>
如在現住者亦欽公之子也地靈境勝代不乏人但以<lb/>
寺經囘禄法寶有缺耳倘減一於此補彼之缺則豈非<lb/>
開井於八達之衢置珠於輪王之手乎許公聞之喜若<lb/>
發䝉尅日將付歸舟欲事之與彼山不朽請清為記予<lb/>
辭以非才且病繼有和尚請書辭意懇欵清於師戒香<lb/>
亦有一日之熏不能獲已忍病操毫聊識其事於戲普<lb/>
門在大虛中一微塵耳而所藏法寶大千經巻也若非<lb/>
慧眼明見破塵出經則許公之九仞功山未免一簣之<lb/>
<pb n="KR4h0076_WYG_007-6a"/>
虧矣况彼仰山號為釋迦再來之地亦中夏之靈山也<lb/>
我和尚雪巖嫡嗣亦釋迦之長子也因其言使斯經傳<lb/>
於斯地則靈山一㑹復囘今日其所饒益可量哉則許<lb/>
公之獲勝功徳又可量哉雖在見聞亦可為慶者與<lb/>
大徳十年丙午九月日記<lb/>
　　　安福州學新鑄祭器記　　　劉　坦<lb/>
大徳甲辰秋七月安福州學新鑄祭器成教官率諸生<lb/>
觀於堂上既乃藏諸禮庫設掌器一員慎其出入凡為<lb/>
<pb n="KR4h0076_WYG_007-6b"/>
簠若簋各十爵十有五坫如之六樽惟犧象各一杓如<lb/>
樽之數餘四樽各一併罍洗爐缾為七十一皆銅也鈔<lb/>
費伍伯有竒盖自開禧丙寅遷學迨今百年物乆而敝<lb/>
莫有諮省春秋舍奠隨時繕補知禮者以為詬蘇侯既<lb/>
宅牧視頖宫加重未幾王侯來贊郡治首相與言曰器<lb/>
皿不備不可以祭矧非求舊惟新議克合亟召冶鑄氏<lb/>
按圖考古盡發養士餘財以充其費不足則於二侯取<lb/>
具焉逾月釁成行且有事於廟滌濯告潔先聖先師洋<lb/>
<pb n="KR4h0076_WYG_007-7a"/>
洋臨之在上或曰古器有用玉者禮之玊爵是也有用角<lb/>
者記之角散是也簠簋字皆從竹笵金為質何居余嘗<lb/>
觀集古録不但龔伯之彛伯庶之敦亦有叔髙父之簋<lb/>
則器之用金三代時巳然矣於今夫何疑惟是事也二<lb/>
侯協成之職教者與有力焉坦舊諸生俾記厥始不敢<lb/>
以耄辭<lb/>
　<lb/>
　<lb/>
<pb n="KR4h0076_WYG_007-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天下同文集巻七<lb/>
</p>
<p>
</p>
  </div>
</body>
</text>
</TEI>
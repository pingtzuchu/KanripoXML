<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0037_WYG_002-1a"/>
欽定四庫全書<lb/>
湛園集巻二<lb/>
　　　　　　　　　翰林院編修姜宸英撰<lb/>
　序<lb/>
　送王少詹使祀南海序<lb/>
嶽鎮海瀆之有定祀皆本於唐開元禮百川之水惟海<lb/>
為太而南海居委輸之極從廣州城南受三江之水分<lb/>
東西二道東南直抵甌關西南抵駱越以及東西洋以<lb/>
<pb n="KR4f0037_WYG_002-1b"/>
往諸國無所不到於四海之中號為尤大稱天池焉故<lb/>
祀典獨重南海在周頌般之樂章序謂廵狩祭四嶽河<lb/>
海而作則巡狩之祀海其來久矣今康熙二十三年削<lb/>
平巨孽中外無事<lb/>
皇帝將以時巡天下爰考古禮分遣諸朝臣告事山川<lb/>
而以詹事府少詹阮亭王公往祀南海惟<lb/>
國家撫有疆宇大海之中鯨呿鼇擲憑妖鼔怒於波濤<lb/>
之内山河為之簸掀日月為之霾曀如是者幾四十年<lb/>
<pb n="KR4f0037_WYG_002-2a"/>
一旦風恬浪霽纎塵不驚依島之國占風而至瀕海百<lb/>
姓含哺嬉遊使吾<lb/>
皇之徳化洋溢無垠神之功亦偉矣南海之神既大而<lb/>
靈以黙佑我<lb/>
國家其功尤偉<lb/>
天子特以使事付公豈無意哉按廣州志廟在州城南<lb/>
八十里本非島嶼而陸行山徑﨑嶇不若一㠶之便昔<lb/>
韓退之作廟碑於孔戣之親祀至誇為僅事亦以往時<lb/>
<pb n="KR4f0037_WYG_002-2b"/>
刺史怠職不䖍多委事於副而戣獨能稍稍自異為可<lb/>
述耳今<lb/>
天子既下南巡之<lb/>
詔惟嶺南地以僻逺不得至度公之往布宣<lb/>
上徳諭所以憂民疾苦之意至備吾知五嶺荒徼俚人<lb/>
蜑户必將如望屬車之清塵趨走恐後者民氣歡悦神<lb/>
嗜飲食由是言之則海南萬里清晏呈祥効珍用協贊<lb/>
我無疆之<lb/>
<pb n="KR4f0037_WYG_002-3a"/>
景運豈有極哉一祀事之躬親誠無足道是役也<lb/>
天子不以屬諸他人而必以公行其果非無意也已<lb/>
　　送鄭庶常假省序<lb/>
龎公隠峴山之南答劉表問曰世人於子孫皆遺之以<lb/>
危吾獨遺之以安遂擕其妻子隠鹿門山採藥不返此<lb/>
處亂世之道宜然若生逢有道而令子孫無失其家學<lb/>
澤及生民乃所謂遺之以安也王霸隠居見令狐氏子<lb/>
來容服甚光舉措有適顧視其兒曹蓬髪歴齒未知禮<lb/>
<pb n="KR4f0037_WYG_002-3b"/>
則客去愧卧終日不起是時當建武重興聖作物覩之<lb/>
㑹人爭以文學自奮生子不才叱牛傭耕正可恥耳其<lb/>
婦䕶前飾辭解釋真兒女子之見也而范氏侈之為美<lb/>
談過矣吾邑平之鄭先生醇徳舊學推重鄉里自以前<lb/>
代遺老不營人事屏跡杜門日以讀書養性為事屢空<lb/>
晏如也余友禹梅其長君本經術為文章務追古人致<lb/>
之實用數上公車不第今年始以其經魁南宫列館選<lb/>
遇<lb/>
<pb n="KR4f0037_WYG_002-4a"/>
覃恩封其兩尊人告假歸省行有日矣為禹梅賀者且<lb/>
疑為先生所不喜是惡足以知先生哉先生懐竒襲珍<lb/>
義不苟就度其心未嘗一日忘蒼生者舉平生未竟之<lb/>
志付之禹梅兹其所以為適也已余視戊辰一榜具慶<lb/>
者無慮數十人然皆少年速化無足深羨禹梅春秋且<lb/>
逾艾先生暨夫人偕老鹿車徜徉於鸛浦之濱早起宴<lb/>
息視聴益聰明飲食倍進此豈人力之所能為哉今禹<lb/>
梅歸不一年且散館復來自斯以往或乞歸終養或娛<lb/>
<pb n="KR4f0037_WYG_002-4b"/>
侍京師出則荷組黻之榮入則遂綵衣之奉事君事親<lb/>
兩無所欠余自維樗散放廢禄不逮養為禹梅述此譬<lb/>
如渴者之談酸津流被頰無濟實用徒自傷恨而已若<lb/>
夫鄭氏之樂豈有既哉<lb/>
　　送王白民南歸序<lb/>
禮聞來學不聞往教古之大夫士之致仕居其鄉者為<lb/>
父師少師儀禮鄉飲酒與鄉射禮所謂先生是也以教<lb/>
其子弟皆不出其里閭蓋古者師弟子授受以道道在<lb/>
<pb n="KR4f0037_WYG_002-5a"/>
故來學道尊故無往教夫子自行束脩以上未嘗無誨<lb/>
而不往教是鄉先生之義也自後周衰道喪師教益廢<lb/>
漢得遺經於秦火之餘諸儒人自為説國家有大議則<lb/>
必問以經義云何弟子講説必問其何所師受一大師<lb/>
門學徒嘗多至數千人御史大夫張忠辟孫寶為屬除<lb/>
舍欲令授子經寶自劾去引禮不往教之義忠不敢強<lb/>
蓋是時道雖不明於天下而人知尊經經非師不傳故<lb/>
其所以自待與人所以待之者俱不得以或輕凡以經<lb/>
<pb n="KR4f0037_WYG_002-5b"/>
學之重而然也古者尊道其次尊經皆不廢師其後科<lb/>
舉學盛則經學愈替國家取士不必通經士以専經取<lb/>
之不必問其家學所自於是士之抱經以處者慼慼靡<lb/>
騁田舍翁積十斛米得折柬而召之矣北魏元欽性鄙<lb/>
恡嘗託髙僧夀為子求師師至未幾逃去以讓僧壽僧<lb/>
夀性滑稽謂欽曰凡人絶粒七日乃死始經五朝便爾<lb/>
逃遁誠非去食就信之義欽乃大慙蓋當時之風俗已<lb/>
如此今世孤儒窶生常不逺數千里負笈以求為人之<lb/>
<pb n="KR4f0037_WYG_002-6a"/>
師猶不可必得幸而得之自非數習禮教舊家善族其<lb/>
視遇其師不啻厮養譏呵出入窘餓拘囚賓親不得通<lb/>
臧婢相侮笑至有流離顛踣無所於歸者師道之不立<lb/>
非一日之故也友人王子白民治經有法恬於進取特<lb/>
以詩稱江湖間久近且為童子師於京師七八年齒髮<lb/>
衰脱落拓塵市囊不蓄一錢今晨來别余告歸余曰行<lb/>
哉亟作詩送之又為之序其所以王子任真樂易無骯<lb/>
髒失意之色於去就間余為之序不悲王子之不遇徒<lb/>
<pb n="KR4f0037_WYG_002-6b"/>
以歎夫道廢經絀而時之不古若焉<lb/>
　　送陳紫馭遊永康序<lb/>
陳子以九月戒途遊永康余送而謂之曰子之是行以<lb/>
為知已報乎抑將因以有求於彼乎顧視子貌若有所<lb/>
不屑而强就之者然豈其亦有所慨於中乎余前年遇<lb/>
知於有司與子同已而失意又同計子交遊中知子宜<lb/>
無余若者以余之卑賤久羇於此所嘗人情險巇百端<lb/>
每悒悒不樂日思買田種萟杜門讀書鼔琴以自娛猶<lb/>
<pb n="KR4f0037_WYG_002-7a"/>
不能舍此而遽去而知子之必有慨於中者以予信之<lb/>
也子姑慎其所往哉婺州山水豐厚人物敦樸當宋南<lb/>
渡後衣冠避地多出其境宋元之際朱呂學延蔓於八<lb/>
邑至今猶有傳者子負才藝修仁義立然諾持是以往<lb/>
安在其無遇也永康之學剏於陳同甫同甫要為粗豪<lb/>
然朱子深愛其材與之往復辨難數萬言卒欲歸之醇<lb/>
正其緒言餘蹟亦垂至今子遊其鄉蓋亦虚往而實歸<lb/>
矣子之師為賢令於彼潔然仁以清無亦以吾言叩之<lb/>
<pb n="KR4f0037_WYG_002-7b"/>
人不學道老至奄忽遇不遇何足論哉<lb/>
　　送馮孟勉西遊序<lb/>
維嵗之春予友秦君别予而西未數日也馮子孟勉亦<lb/>
來别予將西適吳㑹放大江觀於洞庭匡廬之勝而税<lb/>
駕焉二君者皆今之賢君子也予非二子之與遊則不<lb/>
能一朝而樂而相繼以去予則予之悲可知也去年馮<lb/>
子客呉中寄予葛嶼十咏馮子曰葛嶼去吳江縣東五<lb/>
十餘里其地有禽魚葦蒲之樂灌溉之饒居人之環而<lb/>
<pb n="KR4f0037_WYG_002-8a"/>
食其利者百餘家中有唐隠士張志和祠蓋志和浮家<lb/>
泛宅往來苕霅中意此其經遊之處而後人因而祠之<lb/>
也宜馮子之有樂乎此也然予讀馮子詩自傷其親戚<lb/>
之違離朋友之失處憤悱哀怨若不知有文字之足樂<lb/>
與賢人逸士之蹟遺風餘韻之可愛而可傳者必其無<lb/>
所樂於中可知也即秦子之言亦猶是也予既悲二子<lb/>
之别二子亦復自悲其别然則二子之屢役於西方也<lb/>
其亦有不得已者乎余非能不為别也勢不得别耳别<lb/>
<pb n="KR4f0037_WYG_002-8b"/>
與處奚擇哉方秦子之歸也客有授其琴數引者為予<lb/>
奏之鏗然以和醳然其志油油然其自放焉蓋有得於<lb/>
中則忘其外其所得愈重則其於外逾輕矣馮子之往<lb/>
而復以詩貽予也予固知其不以悲而以懌也<lb/>
　　述世徳為魏南鄭贈行序<lb/>
余嘗聞友人沈太史芷岸稱其同年友魏君之賢不置<lb/>
也君自舉進士即歸里終養十年間先後為兩母持服<lb/>
盡禮極哀鄉黨稱之今來謁選得縣南鄭君不鄙其僻<lb/>
<pb n="KR4f0037_WYG_002-9a"/>
逺其議論常在濟物謙靜㢘儉無時俗媕阿態以此服<lb/>
太史之知人而私以得交於賢者為幸也八月君暫南<lb/>
歸謀完葬事趨任出其祖父兩世行述請余傳其梗概<lb/>
余覽之嘆曰宜哉魏氏之有後也蓋其積累逺矣魏久<lb/>
家繁昌自君曽祖光禄公再世同居官旌其廬所謂世<lb/>
徳是也祖諱之翹字楚材少與兄孝㢘君齊名入國子<lb/>
學日讀書好行善若不足孝㢘殁撫其子猶子卒以成<lb/>
立族人有以腴産來鬻者既悔之而力不能贖公立還<lb/>
<pb n="KR4f0037_WYG_002-9b"/>
其劵不取值夀七十二終嘗曰吾家種隂徳過百年子<lb/>
孫必有逹者惜吾不及見矣子待贈君一公公諱極君<lb/>
一其字也崇禎壬午覃恩選拔貢生試禮部上巻人以<lb/>
公才宜得上第已而遭亂棄去從酒人遊晩年結㥥亭<lb/>
偃息其中與道侶詩客往還賦詩口不言時事益躭經<lb/>
論結齋飯僧日以清談為樂然篤於孝友楚材公捐館<lb/>
年艾矣毁至骨立從弟中翰罹禍危甚脱身破産救之<lb/>
僅而免粥餓槥骼設漿以飲道渴者家幾匱不輟亦不<lb/>
<pb n="KR4f0037_WYG_002-10a"/>
以聞於人也徐孺人有賢行早置側室視㥥亭如已生<lb/>
子㥥亭者南鄭君所自號示不忘其先也公歿年纔五<lb/>
十七云自楚材公下兩世單傳繼嗣不絶如綫南鄭君<lb/>
年二十一連舉五子今為名進士作吏巖疆當西南倡<lb/>
亂時全蜀陷賊漢中為全蜀咽喉王師苦戰其地民膏<lb/>
血漬鋒鏑産力疲餽餉今十餘年木復也<lb/>
天子優詔重賉累選太史之才有守者作收其土用寛<lb/>
西顧憂君以經術起家視事首縣必能體吾<lb/>
<pb n="KR4f0037_WYG_002-10b"/>
君仁惠遺黎之意多方撫輯為諸邑帥且因以大發其<lb/>
家世積徳而完其祖父鬱而未竟之施則君之功業所<lb/>
至豈可量哉惟君之舊則既有徴矣曰萬盈數也魏大<lb/>
名也又曰公侯之後必復其始勉矣南鄭其在兹行乎<lb/>
　　贈翁同知之任黄州序<lb/>
黄在春秋時為戰爭之國至三國時為西陵重鎮其地<lb/>
外連大江南通雲夢宋承平無事時王元之蘇子瞻之<lb/>
徒愛其江山之勝始相繼為文詠流傳於後而至今宦<lb/>
<pb n="KR4f0037_WYG_002-11a"/>
遊者猶聞其遺風而樂之自湖南用兵以來三楚之間<lb/>
烽烟相接民卒流亡道路守土之吏供億繁騷朝不謀<lb/>
夕而仕於黄者無片甲之擾得以從容几案為<lb/>
天子牧養小民丞職當漢都尉之任才健者居之其力<lb/>
常出郡太守上至近時選授尤稱便所掌兵防巡徼而<lb/>
已催科案獄之繁一不以累其心不踰年報最則安坐<lb/>
而二千石矣余友杭州翁子武原謁選得此所知者皆<lb/>
為詩相稱賀翁子亦若色喜者而告余曰此吾得少展<lb/>
<pb n="KR4f0037_WYG_002-11b"/>
其志之日也雖然必得子之言以行惟余固有所進於<lb/>
翁子也今夫丞之職雖若無事然所以佐守而表率其<lb/>
屬吏者其職尤重表率之道無過于㢘士大夫㢘潔自<lb/>
好本非分外之事但言此於今日似見為迂濶無用者<lb/>
然余輩出身為民使不稍為其迂濶者則誰當為之人<lb/>
相率而不為則斯民之受困何時巳耶王蘇兩公之居<lb/>
黄皆以謫至其中有憂讒畏譏之意度不能盡發抒其<lb/>
所欲為然猶皆為民所愛慕至於久不忘孰如君之以<lb/>
<pb n="KR4f0037_WYG_002-12a"/>
選擢而得此其庸可忘也<lb/>
　　族姪華林陞平陽郡丞序<lb/>
余家舊籍淄川族姓繁衍散處他郡余浪遊河北每見<lb/>
山東諸同姓輒訊知其俗𣲖與之往還所見文雅雄雋<lb/>
之士不少其所心契而期以逺大能張吾宗者莫如今<lb/>
平陽郡司馬華林其人華林之先亦由淄川分居萊陽<lb/>
今附籍奉天推世系以叔事余余不辭而與之遊相暱<lb/>
如親從然也當丁卯嵗<lb/>
<pb n="KR4f0037_WYG_002-12b"/>
天子大比八旗之待選者而臨軒試之人持盈尺紙伏<lb/>
階墀下風掀日炙筆乾不得下人方窘促君就坐席展<lb/>
巻疾書成七言詩一章音調鏗鍧辭㫖蔚茂<lb/>
天子見之稱異破常格以其名付吏部選得樂陵令去<lb/>
樂陵故疲邑前政骩骳已甚君至則奮然振刷不為缿<lb/>
筩小數每夜身從數騎巡徼盜發輒得百里間震其威名<lb/>
無犬吠警潔已奉職聴斷明允朔望釋奠學宫與士子<lb/>
講論經義以季考其業而上下其等第士益自興起於<lb/>
<pb n="KR4f0037_WYG_002-13a"/>
文事遇佳客至設席談笑吟咏間作退食蕭然閉閤誦<lb/>
讀而已六年之中薦牘交上今年春遂以卓異遷平陽<lb/>
郡司馬方就道而邑人遮道留不得于是京師士大夫<lb/>
聞之莫不為樂陵惜而為平陽之百姓慶也夏四月值<lb/>
平陽四邑有地震之警<lb/>
當宁聞報驚怛勘災之使朝聞夕往疆場大吏猶以不<lb/>
敏被譴諸有事地方莫不惴惴從事而夙聞君之精勤<lb/>
練達則日望其至相與共事以無貽<lb/>
<pb n="KR4f0037_WYG_002-13b"/>
聖天子西顧憂君前仕粤有政聲繼治樂陵丰采益著<lb/>
而適當今日盤錯之任蒲州去郡城六百里而遥天幸<lb/>
全此一方以待君之設施也君之是行其可緩哉比者<lb/>
朝廷鼔舞吏治常不次用人自郡縣拔擢不一二年而<lb/>
輒超藩臬督撫者有之吾之期君以逺到者此其時也<lb/>
然<lb/>
朝廷方藉君之才以經營四方而吾徒區區欲私為一<lb/>
家之光寵者蓋親愛之無已也吾之序為君而作也豈<lb/>
<pb n="KR4f0037_WYG_002-14a"/>
無他人不如我同姓行哉行哉吾又將執筆而書君之<lb/>
最矣<lb/>
　　陳六謙之任安邑詩集<lb/>
戊午冬予友海寧陳子六謙謁選得安邑丞以去致贈<lb/>
詩至數十篇或謂陳子才地宜得膴仕不宜沿牒為州<lb/>
縣小吏予讀諸君之詩知其所期於陳子者或不在是<lb/>
也安邑故漢淮隂侯韓信所為漢首立功地信之事為<lb/>
君子所不道然其志實有過人者方其未立功時本與<lb/>
<pb n="KR4f0037_WYG_002-14b"/>
世之碌碌者無以異其始居淮隂也一市之中皆笑其<lb/>
怯至與趙戰背水而陣趙人皆大笑與楚戰濰水之上<lb/>
楚大將龍且曰吾生平知韓信為人易與耳又曰吾固<lb/>
知信怯也夫市中兒為怯宜也至使敵國之將聞之亦<lb/>
輕之而不為備然卒以此成大功則夫信之所以得此<lb/>
名於市中者豈一日之故哉士之志道徳者固無慕於<lb/>
功名者也其志乎功名者非其識之沈力之堅而急於<lb/>
自見者往必敗而無急於人之知者必得之若信是矣<lb/>
<pb n="KR4f0037_WYG_002-15a"/>
且天下之公侯將相其不為市中兒之見者幾何而汲<lb/>
汲焉欲其知之也不已過乎陳子抱盛才來遊於京師<lb/>
適當<lb/>
朝廷下詔求士之日孫陽之顧一衒鬻可得人方營營<lb/>
君棄不取曰丞吾樂也余微觀陳子本非無意於功名<lb/>
者今其言若是殆與營營者異趨乎則其中之所存豈<lb/>
可意量哉安邑故儉俗易治新令周君其同鄉又賢用<lb/>
陳子之才佐賢令以治易治之民政之成也可待鳴琴<lb/>
<pb n="KR4f0037_WYG_002-15b"/>
之暇相與登魏豹故城蹤跡其所從夏陽以木甖缻渡<lb/>
軍處然後執是巻而歌之當必有快然自得其志於千<lb/>
載以上者此非俗人之所知而諸作者之意亦容有所<lb/>
不欲盡也則予安得以無述乎<lb/>
　　贈翁祭酒遷少詹事序<lb/>
記曰行一事而三善備者唯世子而已其齒於學之謂<lb/>
也古者大司成教世子及士以舞干戚語説命乞言皆<lb/>
大樂正授之以篇章之數然後大司成坐於東序而論<lb/>
<pb n="KR4f0037_WYG_002-16a"/>
説之是凡教大學正徒授數而不論説論説者大司成<lb/>
也然大司成之職在論説猶不離於口耳之功先王之<lb/>
教世子以為口耳之功未足以成徳而尊教也于是乎<lb/>
立之太傅少傅以養之於父子君臣之道然後可以濳移<lb/>
黙化其志氣使之馴習於善而不自知故曰太傅審父<lb/>
子君臣之道以示之少傅奉世子以觀太傅之徳行而<lb/>
審喻之此其序也又曰樂正司業父師司成司成成就<lb/>
徳行尊為父師則必不僅主論説責效於口耳之間可<lb/>
<pb n="KR4f0037_WYG_002-16b"/>
知也夫其能博喻然後能為師彼為之太傅少傅者又<lb/>
豈與夫樸魯少學者泛而論父子君臣之道如木偶之<lb/>
拜起然哉故愚以為兩傅之職非司成樂正其人莫足<lb/>
當之古者天子師傅多兼官况世子與考古所謂太傅<lb/>
者畧近今詹事之制而所謂少傅者則今少詹事之職<lb/>
也然則今祭酒猶古之司成乎曰古者司成得教世子<lb/>
後世齒胄禮廢而今之祭酒所教者僅國之俊造而已<lb/>
宜其與古異矣前年<lb/>
<pb n="KR4f0037_WYG_002-17a"/>
皇上命東宫出閣講學<lb/>
文華殿特<lb/>
召歸徳湯先生於江南<lb/>
命以禮部尚書管詹事府事重徳行也逾年蘇州翁先<lb/>
生亦自國子祭酒擢為少詹事先生表帥六館盡去監<lb/>
中夙弊所條奏諸教育法凖於古制時議惜不盡用今<lb/>
而知<lb/>
朝廷之用先生其意良厚而其職則以古司成而行少<lb/>
<pb n="KR4f0037_WYG_002-17b"/>
傅之事無以異也據今之職則先生之論説方有事耳<lb/>
循古之制則審喻以太傅之徳行而使湯先生之道為<lb/>
不孤者先生得無意與嗚呼自秦漢以來二帝三王之<lb/>
遺跡盡矣今<lb/>
聖天子獨稽古禮文肇舉盛典擇人而畀之而先生適<lb/>
逢其㑹此余之所以親見之而尤幸而尤樂其與湯先<lb/>
生相與以有成也<lb/>
　　别葉編修序<lb/>
<pb n="KR4f0037_WYG_002-18a"/>
昔鮑叔既脱管仲於囚且進之桓公而以身下之其恩<lb/>
大矣然而管子既貴未嘗舉以為言其所言者乃在貧<lb/>
時與鮑叔商賈逐什一分財利與夫浮沈卑冗而卒伍<lb/>
厮養之事豈誠一時之感激有甚於生死而貴賤者與<lb/>
蓋嘗論之夫士固有蹈白刃輕千乗而不顧者矣仲雖<lb/>
伯佐抑其自待者重以為生死貴賤危相扶而安相擕<lb/>
者乃朋友之常道唯其平時知已有隠喻於形跡之外<lb/>
而不可以告人者此其不能以頃刻忘也故曰生我者<lb/>
<pb n="KR4f0037_WYG_002-18b"/>
父母知我者鮑子也其謂我嘗為鮑叔謀事多困而鮑<lb/>
叔不以我為愚知時有利不利也嘗三仕三已鮑叔不<lb/>
以我為不肖知其不遭時也余每反復此言竊怪以管<lb/>
子之智計如神舉齊國而用之唯所欲為何獨暗於小<lb/>
事而拙於謀身至此既思得其故則又不禁欷歔以起<lb/>
蓋嘗讀詩綿蠻之首章曰綿蠻黄鳥止于丘隅道之云<lb/>
逺我勞如何飲之食之教之誨之命彼後車謂之載之<lb/>
此微賤勞苦而求援者之所為作也賢者失志至一飲<lb/>
<pb n="KR4f0037_WYG_002-19a"/>
食之微不能自具而望給于人此其昏迷顛沛之狀必<lb/>
有可憐者矣然而自古豪傑之士如此者往往而有故<lb/>
人知我愚人得我失人愛我憎及其甚也舉目投足無<lb/>
一而可殆所謂行拂亂其所為者而管子之才之賢其<lb/>
猶不免于是歟當此之時有能飲食教誨之者幸也即<lb/>
不然而詆侮訕笑之隨其後甚且非意加之極之其所<lb/>
往人非甚堅忍鮮不喪其所守矣愚嘗以是求之古人<lb/>
而欲如鮑叔之于管仲者何不數數也幸而有之是可<lb/>
<pb n="KR4f0037_WYG_002-19b"/>
不為之流連而三嘆已乎以予之得遇君于此也今之<lb/>
去也不能以無感故書管子之事以見志焉<lb/>
　　誥贈中憲大夫沈公崇祀鄉賢詩序<lb/>
先是松江府學諸生某等以故贈中憲大夫按察司副<lb/>
使沈公宜崇祀狀上之府太守以上于督學使者既得<lb/>
請遂置主卜吉迎祀之如禮于是鄉之薦紳先生及四<lb/>
方賢士爭為歌詩以紀其盛且以悲公之遇慶公之没<lb/>
而得顯而以慰憲副公之孝思於無窮也屬某為之序<lb/>
<pb n="KR4f0037_WYG_002-20a"/>
某竊按公生當前代太平之後懐瑋蓄竒藴而不揚其<lb/>
死於崇禎之十四年豈復自意其今日也歟然當公死<lb/>
時天下亦大亂矣且以漢永平播遷之後下第寒士裹<lb/>
衣牽裳之徒猶弛負擔而位郎署者四十六人唐昭宗<lb/>
天復之二年皇輿初定則詔取耆宿五人與於禮部試<lb/>
者遽授之官時人謂之五老榜蓋古人于坎軻失志之<lb/>
餘其遭逢之竒又有如此者公生亂世不遇以夭命也<lb/>
然古者瑣尾零落若此者蓋不勝記即其低首受書飢<lb/>
<pb n="KR4f0037_WYG_002-20b"/>
寒勞苦之不恤思一發抒其胸中所聞見而及其顛踣<lb/>
不偶久之而無所成也則㤞憏鬰悒以死而其魂魄之<lb/>
寄所託之隂風曀雨松柏之哀號猿猱虎豹木魅山鬼<lb/>
之所俯仰蹢躅而悲嘯者又不知其幾也然而生既屯<lb/>
蹷于前没又無聞於後者此非夫人子孫之責而誰責<lb/>
耶爰自憲副公始長即手父遺書飲泣而讀之既起家<lb/>
甲第上玉壺歴清禁持節於嵩少大河之間聲譽赫濯<lb/>
猶時時痛父不置以鼎養之不及也對客則慘悽増欷<lb/>
<pb n="KR4f0037_WYG_002-21a"/>
會<lb/>
朝廷亦軫念賢勞不忘其所自特贈公如子官今又爼<lb/>
豆之于鄉以春秋奠侑而饗祀之然後贈公之賢與憲<lb/>
副公之孝始焜燿在人耳目矣此與側身荆棘龍鍾一<lb/>
第者其于命又孰得孰失耶或謂公孝第聞于家行誼<lb/>
著于鄉鄉之淑其徳者相望也此謂合于古有功徳則<lb/>
祀者歟愚謂正不必以此例也夫公非有所瑰行絶竒<lb/>
以震炫於世也但使經公之祠者見其終身阨塞而今<lb/>
<pb n="KR4f0037_WYG_002-21b"/>
獲遂顯榮如此則人誰不思力善教家以得名於身後<lb/>
見憲副公之賢辛苦以列其親之名於天下則誰非人<lb/>
子又誰不思黽勉繼志期無忝於所生於以發仁人孝<lb/>
子之思彰<lb/>
聖天子風勵天下之盛皆于是乎在此諸君子相為咏<lb/>
歌之志也愚不敏敬述具所以<lb/>
　　鄒君針灸書序<lb/>
古之髙蹈者流若伐檀之君子稼穡狩獵以為業而詩<lb/>
<pb n="KR4f0037_WYG_002-22a"/>
人美之以為不素餐此豈僅謂其能自食其力而已哉<lb/>
蓋即其堅忍之操刻苦之志以知其必能待時而有為<lb/>
以不至自廢於無用之人故曰不素餐宜也天之生人<lb/>
無論出處貴賤而皆望之以共相生養之道也如謂髙<lb/>
尚其志即可放蕩流佚聽人之自生自死于天地之間<lb/>
如秦越人之相視然則亦謂之素餐而已矣予在京師<lb/>
識鄒君時稱述其尊甫聞望君蓋隠君子也予去年病<lb/>
困客言用艾可愈延醫治之鄒君從旁指穴數處時有<lb/>
<pb n="KR4f0037_WYG_002-22b"/>
所駁難醫者不能違也予因叩其從來歴言隠君故讀<lb/>
書既自放棄則學醫尤工針灸挾此技數十年能立起<lb/>
沈痼實不取人一錢故術雖工而其家之貧益甚後予<lb/>
啓視其篋衍則手訂書針灸藥脉各二巻在焉其意以<lb/>
無資鋟行其書使吾父利益之道久鬰不廣求予一言<lb/>
以告于當世之有力者予嘗嘆後世事日趨便而古意<lb/>
浸微醫其一也即如靈素諸經所言針石之法必與方<lb/>
診藥齊緩急並用而後有效而病在腠理者尤以針石<lb/>
<pb n="KR4f0037_WYG_002-23a"/>
為宜然在漢時砭石法已不傳僅得者針耳今醫家所<lb/>
用惟五苦六辛草木之滋味其於人也末矣而視針灸<lb/>
特自為一門習醫者反視為旁家外道而不之數則其<lb/>
為術安得不疎余故不諳醫未暇讀隠君書輒欲依太<lb/>
史公之傳淳于意及近世元遺山序李杲明宋景濂贈<lb/>
周漢卿例件繫其已試之效於巻端使人知其術之竒<lb/>
中如此則此書之行活人當不可數計隠君者雖隤然<lb/>
自廢何害哉漢郭玉有云腠理至微隨氣用巧針石之<lb/>
<pb n="KR4f0037_WYG_002-23b"/>
間毫芒即乖神存於心手之際可得解而不可得言也<lb/>
輪扁之對桓公曰臣不能以傳之臣之子臣之子不能<lb/>
以之受臣鄒君本以善奕遊京師然而其于父之學也<lb/>
則固已得之於心手之際矣<lb/>
　　跋家藏唐石蘭亭序<lb/>
此石背面刻蘭亭叙二種前一面比後刻較低一字明<lb/>
嘉靖間吳門黄君者工畫人物偶得此知是唐摹石因<lb/>
贋為宋人清明上河圖并榻如舊本獻之一貴人其人<lb/>
<pb n="KR4f0037_WYG_002-24a"/>
以遺分宜相後潢匠索賂不得發其事貴人以此見忤<lb/>
而黄亦坐是窮死其子名景星字平泉跛足知書亦善<lb/>
繪事與余家有連因擕其石至慈老焉此石向藏余三<lb/>
叔祖家叔祖没後余尋得之舂碓間石廣二尺長尺二<lb/>
寸厚一寸許質光潤可鑒字體多類聖教序蓋唐僧懐<lb/>
仁所集本也近見武塘錢孝㢘栴摹帖其叔相國跋云<lb/>
得善本於京師前有趙文敏蕭翼辨才圖遂摹刻之余<lb/>
締視正與此前一面刻低一字本同而神氣去之逺矣<lb/>
<pb n="KR4f0037_WYG_002-24b"/>
自後又得髙麗揆文庫收藏本中有宣和御璽則文敏<lb/>
圖在焉玩其紙墨良是宋榻與背刻髙一字本又毫髮<lb/>
無異只髙麗本盛字上成字鈎微起而此逕帶下放字<lb/>
彼楷此行靜字右脚低於左青而此微縮為不同及視<lb/>
石則三字已損即用前完本嵌補紙上補痕猶隠隠可<lb/>
見然後知此石之流傳真千餘年物也吾子孫當善藏<lb/>
之勿令俗工妄榻損其真氣康熙已已年九月朔書於<lb/>
京師之停舟書屋<lb/>
<pb n="KR4f0037_WYG_002-25a"/>
　　許君印譜序<lb/>
余久聞許君黙公名於士大夫間恨未接其緒論即其<lb/>
所為谷園印譜亦未及寓目也昔歐陽公終身惟一印<lb/>
記名近文董諸公書畫徧宇宙鈐尾圖章亦未見有絶<lb/>
勝者蓋圭璋特達無取繅藉以余之泥塗姓氏而欲附<lb/>
之琬琰以不朽非其宜與余嘗為新安程君穆倩鐘鼎<lb/>
刻説謂今人耳目當稍令近古極言俗學詆譏之為非是<lb/>
聞君嘗問竒於程君則所謂谷園印譜者余固不待見<lb/>
<pb n="KR4f0037_WYG_002-25b"/>
而其源流之合亦不俟余之贅辭矣<lb/>
　　已卯順天鄉試録序<lb/>
皇上以今年二月南巡狩<lb/>
車駕所過惠澤旁敷尤以人才為致理根本慮有懐竒<lb/>
抱徳伏處山林者必殷殷延訪及章縫秀士有挾所著<lb/>
書與詩文來獻者輒停<lb/>
輦霽容受之叩其底藴詢及素履思得真才而儲之以<lb/>
為天下國家之用意甚盛也<lb/>
<pb n="KR4f0037_WYG_002-26a"/>
回鑾之後逾月適届順天大比期禮臣列典試官名上<lb/>
皇上特命<hi>臣宸英</hi>入貳闈事<hi>臣</hi>才識謭薄聞<lb/>
命惶悚屏營累日竊念<hi>臣</hi>曩以布衣被薦䝉<lb/>
恩食俸史館厠編纂之末者迄今垂十八年丁丑獲舉<lb/>
南宮對策<lb/>
闕下<hi>臣</hi>名列第七<lb/>
皇上親閲<hi>臣</hi>巻拔置鼎甲<hi>臣</hi>才謝平津白首被舉凡海<lb/>
内淹滯耆宿聞<hi>臣</hi>遭際無不濯磨思奮喜遇<lb/>
<pb n="KR4f0037_WYG_002-26b"/>
明時而在<hi>臣</hi>私心感激所思捐糜以圖報萬一者又當<lb/>
何如也兹幸得以賔興大典忝與司衡於以少副我<lb/>
皇上求賢若渴之意此<hi>臣</hi>素所蓄積特自以賦性庸拙<lb/>
兼年齒衰暮精力刓敝持三寸之管而噐人於糊名易<lb/>
書之下又安必其能拔十得五也顧<hi>臣</hi>之所硜硜自信<lb/>
者惟有一誠而已<hi>臣</hi>偕修撰<hi>臣蟠</hi>始入鎻院即與十六<lb/>
房同考官設誓神前凛以國法惕以鬼誅此<hi>臣</hi>自為諸<lb/>
生時所夙夜自矢鏤心刻骨而即以質之於明神即以<lb/>
<pb n="KR4f0037_WYG_002-27a"/>
是白之於我<lb/>
皇上者<hi>臣</hi>既自盡其誠則凡<hi>臣</hi>心力之所未逮目力之<lb/>
所未周同事諸臣必有能殫精竭思以協成一科之盛<lb/>
典盖<hi>臣</hi>之以誠自矢而知諸臣之有不期而同然者其<lb/>
於人臣以人事君之誼一也雖然夫取人於文字之間<lb/>
安在其人之才識品量足以當天下國家之用而謂可<lb/>
以仰副<lb/>
皇上求賢若渴之至意乎不知文章雖末事而用人途<lb/>
<pb n="KR4f0037_WYG_002-27b"/>
轍終不外是昔人有言求之賢良方正則賢良方正即<lb/>
此人也求之孝弟力田則孝弟力田即此人也聞有能<lb/>
文而行不克副者矣若舍文而别求所以取士之法與<lb/>
舍八股而别求所以取文之方<hi>臣</hi>固知其不能又不必<lb/>
也我<lb/>
皇上聖學淵宏斟經酌史闡天人之微妙萃道徳之精<lb/>
華菁莪雅化沾被斯人而京師首善之地人才淵藪其<lb/>
沐浴于教澤也尤深故能以風簷寸晷畧盡所長使<hi>臣</hi>
<pb n="KR4f0037_WYG_002-28a"/>
等得藉手入告兾稍免於罪戾者皆幸生夀考作人之<lb/>
世而然<hi>臣</hi>既颺言巻末并語諸士其尤不可不知所自<lb/>
也翰林編修<hi>臣姜宸英</hi>謹序<lb/>
　　夀宋牧仲僉憲序<lb/>
今年丁卯孟春月僉憲宋公初度其屬州司馬陳君偕<lb/>
同僚數人圖所以為夀者公固不許則相與謀曰盍走<lb/>
京師乞言於姜君乎公聞而色喜伻來請文余謝不<lb/>
敏而以公辱與文字遊且久不能辭也遂徇其請而為<lb/>
<pb n="KR4f0037_WYG_002-28b"/>
之序曰世之䜿功立業草野崛起之士以能自見者不<lb/>
乏而春秋以前名卿大夫都由世族至如西漢之韋平<lb/>
金張東京之黄王袁揚諸名族父子祖孫相繼秉政流<lb/>
光史冊降及魏晉南北朝尤以門第相尚宋歐陽公修<lb/>
唐書如為宰相世系表其言唐宰相才子孫數世而屢<lb/>
顯唐終世不絶迹其所以盛衰者雖在功徳厚薄不在<lb/>
其子孫然而其子孫之賢乃前業之所藉以不墜豈不<lb/>
尤重哉余於唐史中獨嘉李文饒以名公子恥從白衣<lb/>
<pb n="KR4f0037_WYG_002-29a"/>
舉遭際雄主文章事業卓然聳出於唐一代名臣之上<lb/>
而唐之社稷幾衰而復振誠所稱豪傑之士而後世鮮<lb/>
及者間黙數<lb/>
本朝相業於歸德太保宋公首頓一指公當<lb/>
世祖初政用前朝舊徳參預密勿天下方想望其丰采<lb/>
會不久拂衣大業未竟時僉憲公方年少耳風貌清整<lb/>
學殖該富其時見者無不相欽挹以為能為公家文饒<lb/>
者非是而誰未幾起家通守黄州吏事精敏居然有當<lb/>
<pb n="KR4f0037_WYG_002-29b"/>
官聲及郎官比部讞决精明每奏疑獄援據律令傅以<lb/>
經典多從矜恕上官恒屈意從之而吏不得因緣為奸<lb/>
自公在事所全活以無數用是<lb/>
天子異其才特命監司持節通永盖處之三輔股肱郡<lb/>
以觀其所設施而將以大用之也公至則威徳並敷請<lb/>
屬杜絶屬吏望塵逐影竦息帖服雈苻匿跡闔境大治<lb/>
於時公餘閉閤垂頭讀書手執鉛槧口事呻畢乗興遊<lb/>
覧把酒角句主客狎進清言獻酬盖當時所謂雪園文<lb/>
<pb n="KR4f0037_WYG_002-30a"/>
社者零落盡矣公獨振其頽響於簿領倥匆左支右掣<lb/>
之際士類且靡然從風此可謂精力之過人而文章事<lb/>
業兼而有之者也公春秋方富屬當令序開衙召客計<lb/>
爾時之分曹授簡歌九如而效三祝者方鏗耳炫目而<lb/>
余獨以君之濡染家學為能施於有政彷彿於古世家<lb/>
之風故樂從諸君之後為之誦説他日有系公於宰相<lb/>
之表稱為<lb/>
本朝盛事者必有驗於余言也<lb/>
<pb n="KR4f0037_WYG_002-30b"/>
　　夀冢宰陳公五十序<lb/>
古之大臣佐天子出治其功績隆宇宙聲施溢古今宜<lb/>
無不可釋於天下之望矣而一士之不逹則引以為已<lb/>
憂此一士者亦以為我寧抱道坎坷終身於貧賤吾心<lb/>
安焉彼誠賢公卿耶而不吾知吾之恥也誠知之吾之<lb/>
幸也故有遺棄萬鍾塵埃軒冕而獨感激於一言之知<lb/>
至於窮老而不悔非獨公卿之能知士而然也彼士之<lb/>
所以信之者其亦有素矣如此而猶有遇不遇之異者<lb/>
<pb n="KR4f0037_WYG_002-31a"/>
誠係於其命焉君子之於人也視其人之足以知我與<lb/>
否耳遇不遇之説不以存於其中也某辛酉冬來京師<lb/>
東海兩徐先生曰盍往見澤州公乎當今名公卿能以<lb/>
其學復文章於先秦兩漢之盛者莫踰公矣某心折焉<lb/>
固願聞名於執事然初見公聳峙山嶽邈乎其難企也<lb/>
及厠史局日領謦欬公覧某所為傳志而悦後凡得某<lb/>
之文輒拊掌稱善竊垂老不自量間隨俗為時文尤為<lb/>
公所賞識嘗置某文懐袖間逢人必出與共讀迴環雒<lb/>
<pb n="KR4f0037_WYG_002-31b"/>
誦及某佹得復失業自委命無何每見公相對必扼腕<lb/>
太息輒凄然復起淪落之感而公之於某深矣公今為<lb/>
尚書吏部稽之於古則天官冢宰職也足以進退百僚<lb/>
而今自黄綬以上循階拾級吏部不能以其意為伸縮<lb/>
况得開口薦一士耶然而中外共以公輔之業歸公無<lb/>
異詞者以公不忍於一士之不達而引以為已憂真古<lb/>
宰之用心也昔孔子之人管仲第舉伯氏没齒無怨一<lb/>
事司馬遷傳晏嬰止載其能拔越石父而晉叔向之得<lb/>
<pb n="KR4f0037_WYG_002-32a"/>
為君子亦以能感於堂收噐之一言則夫一士之微雖<lb/>
若無係於天下而觀古相業者必因之如之何其可忽<lb/>
也公太公封都憲公今年稱八十夀某曽為文鋪揚盛<lb/>
事而公亦於今年冬為五十初度自此黄髮台背弼成<lb/>
聖天子鴻業豈有涯哉某謹自述感恩之私以代擪絲<lb/>
吹竹而藉手侑觴於庭亦承公知已之意不敢以浮詞<lb/>
溷也詩曰神之聴之終和且平某匹士之言也邀神之<lb/>
聴意者其在是與<lb/>
<pb n="KR4f0037_WYG_002-32b"/>
　　閻徴君六十一初度序<lb/>
徒為詞章之學而已聖人之道不存焉聖人之大指在<lb/>
六經能有功於經學者是道之所重也韓退之曰每逢<lb/>
學士真儒歎息踧踖愧生於中顔變於外不復自比於<lb/>
人以退之之才而心屈於儒者如此則經學豈易言乎<lb/>
漢承秦火諸老儒口傳壁匿斯文得以無墜是時伏生<lb/>
傳尚書年九十餘中培轅固傳詩培八十固九十餘胡<lb/>
母生為博士傳公羊歸老於家度年亦當在八九十間<lb/>
<pb n="KR4f0037_WYG_002-33a"/>
張蒼傳春秋年過百嵗獨樂失其傳文帝時得魏文侯<lb/>
樂工竇公一百八十嵗獻樂章即周官大司樂篇也然<lb/>
則經學之不亡者徒以諸老儒在耳天既厄之於秦而<lb/>
又以其傳分寄之於諸儒以黙相而安全之使不夭閼<lb/>
於危亂之世及乎真主出而文學興其所係豈微也哉<lb/>
國家之興五十年矣功令非六經四子之書不以進然<lb/>
士子荒經蔑古於今為甚其陋者抱殘守缺期足應舉<lb/>
而已而一二狡者穿穴破碎聖人之微言以誑誘承學<lb/>
<pb n="KR4f0037_WYG_002-33b"/>
之徒而規取厚利為名髙患將不知所止獨友人太原<lb/>
徴君閻先生為諸生時即能脱落舉子業閉門治經亦<lb/>
不喜聚徒講學日抱遺經校讐傳註得失其辨古文尚<lb/>
書之非真所引據書出入經史百家讀人文喜指摘其<lb/>
利病人服其博而畏其辨卒莫能難也先生於諸經亦<lb/>
無不淹貫然不能拘分刌度繩墨為世俗文字與世詞<lb/>
章之士異趨用此矻矻至老今年六十有一先是一年<lb/>
先生嘗為文告其所知曰先君六十生日以余母之喪<lb/>
<pb n="KR4f0037_WYG_002-34a"/>
未及禫除不忍奪子之服以稱觴遂展期一年而余不<lb/>
可以無遵也適長君復申孝㢘在都至是謀歸為夀徴<lb/>
文於余余特援古儒先以為先生祝謂經術之係於先<lb/>
生甚鉅其夀當逺視古人不難也余行告歸道淮隂將<lb/>
訪先生於其廬平生讀經宿疑積滯無慮數十兾少留<lb/>
相從剖决曹孟徳曰老而好學者惟孤與袁伯業耳余<lb/>
竊自附斯言先生其必有以益我也<lb/>
　　封君陳公八十夀序<lb/>
<pb n="KR4f0037_WYG_002-34b"/>
前年<lb/>
天子覃恩海内嘉與士大夫於是今大司農陳公得再<lb/>
封其太公為都御史比今年三月<lb/>
制下門下士之在都者皆舉手加頞稱慶而公顧若有<lb/>
所深念者良久曰吾䝉<lb/>
恩遭際至此入侍<lb/>
禁闥備承<lb/>
清問出掌度支與謀<lb/>
<pb n="KR4f0037_WYG_002-35a"/>
國計惟是夙夜匪懈以圖所報稱於萬一者而未得其<lb/>
方乃我親於今年七月稱八十觴矣我兄弟五人中外<lb/>
子女數十輩羅拜堂下顧吾以長子而不得奉沃盥承<lb/>
色笑於其旁也子以為我心能樂否耶某等進曰此乃<lb/>
夫子之所以為孝也經不云乎孝始於立身中於事親<lb/>
終於事君豈非以其得君而仕推其所以行已者於天<lb/>
下使無一夫不被吾君之澤而因以揚親之令名於無<lb/>
窮乎盖仲尼之望曽子以卿大夫之孝者如此若夫屏<lb/>
<pb n="KR4f0037_WYG_002-35b"/>
居子舍朝夕定省以謹修夫菽水之養是則所謂士庶<lb/>
人者而巳以士庶人之孝孝其親夫子必不為孰謂太<lb/>
公而願夫子之為之乎且某側聞太公之為人也少慕<lb/>
漢田子泰之風磊落負濟世志初事舉子業見伯兄侍<lb/>
御公起家成進士慨然曰我可以無事於此矣退綜家<lb/>
務雖好施急病而生業日饒值明季横流寇盜充斥乃<lb/>
出聚家資率親黨築土堡保聚賊往來不敢犯後遂擴<lb/>
其堡為小城而適當<lb/>
<pb n="KR4f0037_WYG_002-36a"/>
國初叛帥反據大同聞太公名必欲招致之公則手裂<lb/>
其書抵其禮幣於地賊怒益師來攻登陴固守數十日<lb/>
得救圍解一村數千家不終陷于不義者太公一人之<lb/>
力也此與田子泰之堅辭袁氏辟命聚衆徐無山中盟<lb/>
誓約束歸命中朝者何異及乎功成身完褐衣蔬食自<lb/>
溷閭井則子泰之不欲賣盧龍以易賞禄之義也然太<lb/>
公濟物之志常存胸臆雖老矣猶亹亹論天下事利病<lb/>
不休既夫子連舉進士官中秘受<lb/>
<pb n="KR4f0037_WYG_002-36b"/>
兩朝不次之遇復慨然曰吾果可以無事於此矣遂摧<lb/>
機息幢於十畝之間訓課子弟務為明理達用期以所<lb/>
學上報君父而甲子之役次公某登賢書諸象賢復蒸<lb/>
蒸起矣<lb/>
聖天子嗣大歴服無疆惟休亦惟是一二耆耇曰篤不<lb/>
忘在昔唐楊於陵僕射入覲其子嗣復方知貢舉率兩<lb/>
榜門生郊迎宴新昌里第嗣復引門生列兩序元白諸<lb/>
名士俱在坐賦詩以為榮異時夫子翊贊元化躋世仁<lb/>
<pb n="KR4f0037_WYG_002-37a"/>
夀而太公安車至止膺憲乞之典某等門下士二百人<lb/>
次第上夀邸中意必有如元白其人者倡為歌詩播之<lb/>
樂府斯乃太平之嘉瑞<lb/>
國家之盛事非獨稱艷於一時一家已也司農公於是<lb/>
欣然而笑曰有是哉是吾父之所願聞也遂命書其辭<lb/>
以歸而侑觴焉<lb/>
　　大司農陳公壽讌序<lb/>
甲戌春大司農員缺<lb/>
<pb n="KR4f0037_WYG_002-37b"/>
天子以度支重任非得有學識持重大臣付之不可時<lb/>
澤州陳公讀禮家居三年矣先是公嘗長是部及吏部<lb/>
以應陞姓名疏聞<lb/>
天子持司農印特造六里中付之有司敦趣上道公至<lb/>
陛見<lb/>
天顔歡霽慰問寵渥中朝士大夫皆慶君臣相得之盛<lb/>
而知<lb/>
上之所以倚毗公者未有涯也公既莅任一年釐剔夙<lb/>
<pb n="KR4f0037_WYG_002-38a"/>
弊告誡司屬以約束吏胥舉天下會稽之録中外出納<lb/>
之數繩貫絲聨一一時其盈縮而次第布之然其大意<lb/>
無非仰體<lb/>
聖天子恭儉慈惠之徳務以省費節用藏富於民而為<lb/>
國家千萬年根本之計盖周禮天官冢宰所與其屬日<lb/>
成月要嵗㑹以周知四國之治者正古者宰相之職掌<lb/>
故自漢以來居是官者咸謂之計相而<lb/>
本朝以是入政府者亦多有其人公以老成寛大再居<lb/>
<pb n="KR4f0037_WYG_002-38b"/>
厥職<lb/>
天子賴之十四司拱手受成庶績咸理皆感公之賜而<lb/>
不知所以報也于是季冬下浣值公初度辰相與謀舉<lb/>
觴稱祝階下又謂不可無文以先之也以余為知公深<lb/>
者則羣請致一辭焉余謂諸君子曰公等以今日之獲<lb/>
庇於司農公為徳也亦知公平時學問陶鎔涵養所以<lb/>
發輝光大而見之於事業者乎公自志學即以聖賢自<lb/>
期得心法於其鄉薛文清公讀書録比通籍受知<lb/>
<pb n="KR4f0037_WYG_002-39a"/>
兩朝官<lb/>
禁近凡入講幄開陳王道攘斥異端詳端竟委必期積<lb/>
誠感格而後止一總憲綱五長部曹諸所條列動著功<lb/>
令即意所不可侃侃持論絶不為利害小有顧却盖其<lb/>
歴官事業卓有根本者如此至其所著尊聞集詩重風<lb/>
骨文尚體要惟其涵茹古今而出之粹然一禀於正有<lb/>
古人所不得與者故一時知者不敢以文人目之而皆<lb/>
以為有徳之言也今<lb/>
<pb n="KR4f0037_WYG_002-39b"/>
上春秋鼎盛公以魁壘耆碩託寄心膂行將待公從容<lb/>
論道輔致太平而不復煩以政事余幸得厠同列庶幾<lb/>
備聞緒論不致隕越是懼則今日之拱手受成為諸君<lb/>
子之幸者余又竊以自幸也已爰是不辭而為之序<lb/>
　　李少司空夀序<lb/>
初今年仲春<lb/>
大駕將征漠北既諏日類告乃遣才望重臣分行天下<lb/>
祭告嶽瀆及前代帝王陵寢于是今少司空昭陽李公<lb/>
<pb n="KR4f0037_WYG_002-40a"/>
奉南嶽之<lb/>
命以往甫逾月四月上旬為公五十初度其門下士仕<lb/>
于<lb/>
朝者皆謂公體<lb/>
聖天子重神至意必能恪恭齋祓妥厥祀事受胙獲福<lb/>
于神之靈惟是朱陵之臺赤帝攸館金簡玉文神禹所<lb/>
受數千年以及<lb/>
本朝威命遐暢盛徳洪敷<lb/>
<pb n="KR4f0037_WYG_002-40b"/>
皇上親駕六龍於大漠之庭飈馳霆擊維嶽之神必將<lb/>
奔走趨命之不暇其去來風雨享祀飲食既醉既飽所<lb/>
以保翼我<lb/>
皇躬而蕩滌羣氛奠安區夏者及今凱旋之日肹蠁既<lb/>
著矣先是公未至衡時湖海間旱魃為虐禾未下種千<lb/>
里若焦農夫釋耒以唏守令蒿目坐嘆公下車莅祀祝<lb/>
冊昭告甫畢隂雲來凑水氣上騰曽不崇朝布濩徧野<lb/>
蠻氓歡舞合辭同聲以告於守土大臣謂<lb/>
<pb n="KR4f0037_WYG_002-41a"/>
聖天子明徳惟馨幽明協應而公之精䖍孚感亦宜受<lb/>
祐于天督撫具疏其事旋䝉<lb/>
温㫖識者已知寇不足平矣比公還道過維揚拜太夫<lb/>
人於庭下被褕翟之華奉鼎烹之養親族歡飲上夀閭<lb/>
里瞻嘆以今月吉日入都門適當<lb/>
回鑾飲至之時而公以祀事有成復<lb/>
命拜<lb/>
賜喜可知也公家累世台司當前朝穆宗初年文定公<lb/>
<pb n="KR4f0037_WYG_002-41b"/>
實首揆席與新鄭同心合謀决封貢之策百年狂猘帖<lb/>
首受縻從此邊烽永息中國享無事之福者五十年洎<lb/>
謝事歸里入子舍修温凊禮猶黑頭宰相也東南至今<lb/>
傳為盛事公胚胎家學噐宇宏碩由侍從參機禁襄贊<lb/>
良多轉佐冬官聲望彌起是役也師武臣迪果毅侍從<lb/>
者執鞭弭公亦以明禋奉使翌成大功祖孫遭際前後<lb/>
同轍時議謂<lb/>
上眷注方殷不久當以鈞軸相處一如文定當年詩江<lb/>
<pb n="KR4f0037_WYG_002-42a"/>
漢不云乎虎拜稽首對揚王休作召公考天子萬夀盖<lb/>
腎臣能開敏其先世大功則天子且敬舉萬年之觴其<lb/>
身受多祉無疑也某誼託譜末值公歸舉夀讌而待余<lb/>
一言以侑樽也因即公今日使事而推本其先烈并敷<lb/>
揚<lb/>
國家盛美使奏之賔筵比于聲歌殆不止為公一家之<lb/>
慶云爾<lb/>
　　京兆吳公夀序<lb/>
<pb n="KR4f0037_WYG_002-42b"/>
國家設翰林院以儲公輔之選其期之甚重而待之甚<lb/>
優每三年一選士教習之然至三年散館之際則例有<lb/>
所去留以出為臺省郎官者相望也至及第三人則無<lb/>
所致問常優游侍從之班不十餘年而踐台鼎斷國是<lb/>
矣然從容養資不經世務論者或以為屈于實用故前<lb/>
朝建議屢有内外互調之説<lb/>
本朝順治間遂遴揀才望出補方面其弊也一出而不<lb/>
復入而向之以才望稱者且沈淪州郡不免有積薪之<lb/>
<pb n="KR4f0037_WYG_002-43a"/>
嘆矣我<lb/>
皇上鋭精圖治尤加意儒臣三十一年<lb/>
親擇宫僚十人改任京朝官使之練習故事親職理政<lb/>
至有所<lb/>
游幸及賜宴賦詩則十人者常珥筆扈從均禮如初盖<lb/>
使人各盡其實用而不至有内外升沈之感至良法也<lb/>
是時語水匪菴吳公以司業得通叅旋擢京兆丞京兆<lb/>
號為天下繁劇丞之職于是無所不領居是官者多自<lb/>
<pb n="KR4f0037_WYG_002-43b"/>
貴重不事事以為常公獨親攬簿書一切案牘以時行<lb/>
下民間訟牒至庭即與斷理一一慰遣之民皆得願以<lb/>
去而吏竦畏之若神畿輔學校丞専掌也每試鏁門圍<lb/>
棘請謁無所通用經術程課而考之以行誼振幽發錮<lb/>
才雋畢達自其前為司成時已然所採録四方名下士<lb/>
無數相繼登鄉榜取髙第去一時負竒抱偉之士無不<lb/>
稱述詩書砥礪名教號為吴公弟子也于時九月上旬<lb/>
值公五十初度辰相與約為詞以祝而問言于余余唯<lb/>
<pb n="KR4f0037_WYG_002-44a"/>
古之為大臣者必魁壘耆艾碩儒公當登第日既以學<lb/>
業聞望推重海内今雖年力强壯容貌豐偉不異於往<lb/>
年而士大夫中相與推老成宿望已無不歸重于公矣<lb/>
以<lb/>
天子素所眷注之從臣貫串古今通達治體又試之以<lb/>
繁劇之任所處無不當而滋謂其可以大用也經曰五<lb/>
十曰艾服官政又曰五十而爵盖天下引領以望公之<lb/>
設施也久矣而章甫縫掖之秀罄折序立階下捧觴以<lb/>
<pb n="KR4f0037_WYG_002-44b"/>
為公夀考之祈者豈獨其私心之愛慕已哉無亦仰體<lb/>
聖天子企望之殷而欲以其身及見明良之際遇意甚<lb/>
盛也余承乏政府自愧報稱無路唯是以人事君之誼<lb/>
不敢有忘喜公之道之將大啓而其年適及乎此時也<lb/>
故不辭諸君子之請而為之序<lb/>
　　郡侯張公夀序<lb/>
夀之有文起于近世以為養老而設然余觀詩書所載<lb/>
其君臣上下之間動以夀考相期有不待其年之已及<lb/>
<pb n="KR4f0037_WYG_002-45a"/>
而始致其頌禱之意者盖其風俗之淳厚忠愛纒結於<lb/>
心而形于語言言之不足又為辭以文之固其宜也今<lb/>
年春郡大夫張公初度吾邑侯方侯偕其五邑之僚屬<lb/>
請余文以祝之侯見余文而嘆賞以為有當于古之作<lb/>
者而惜世人之不盡知因為座客歴指文章離合反正<lb/>
起伏轉換映帶之法洞中肯綮以是知其究心斯事者<lb/>
已久其能以文章為政事而使吾邑之人民被其徳澤<lb/>
而沾其教化者豈偶然侯春秋尚未及彊仕今三月日<lb/>
<pb n="KR4f0037_WYG_002-45b"/>
為其懸弧矢之辰邑之父老喜而交祝以夀考者一如<lb/>
古詩書所稱而又謂不可無以文之也遂以屬余維侯<lb/>
所生里乃朱蔡諸先生講學地侯與其尊甫沛令某公<lb/>
同舉于鄉比謁選而南纔下車問民疾苦雨潤日暄一<lb/>
當聴斷雷電交發官署肅清㒺干以私以故邑比嵗不<lb/>
登至是大稔民咸以為公徳余嘗慨前朝士大夫之議<lb/>
論苦守令者一拘于資格而才傑之士無所得奮其用<lb/>
今世則不然吏道雜而多端邑令長間得一經明行修<lb/>
<pb n="KR4f0037_WYG_002-46a"/>
之士民望之不啻景慶而其人又有不同者詩丘中有<lb/>
麻曰彼留子嗟言其居下親民所在見理也繼之曰彼<lb/>
留子國美其子本於其父也史稱傅琰父子為令並著<lb/>
竒績時謂其家有理縣譜彼果何術以致此哉無過於<lb/>
以經學相傳授而已漢尹賞誡子以吏殘賊見廢後思<lb/>
必復用薛宣過子彭城令署不教誡以吏職且謂吏能<lb/>
不可學此直佐史故習非儒者所貴公既生長理學之<lb/>
鄉其家庭討論而饜飫於仁義道徳之㫖者匪朝伊夕<lb/>
<pb n="KR4f0037_WYG_002-46b"/>
矣以是小試之於一邑其為吾民之幸宜有過于單門<lb/>
倔起聞見淺狹者萬萬也余聞之長老往吾邑有治縣<lb/>
去而為公卿于朝者宦成里居其縣之百姓相要饋問<lb/>
於其家歴年不絶也吾邑風俗淳厚待公之施澤既久<lb/>
敭歴中朝鬰為耆碩他日黄華白鶴之間有扶擕而羅<lb/>
拜於堂下者必吾慈之人也請以今日徵之已<lb/>
　　黄昆瞻先生壽序<lb/>
予從事兩館間行十年所得交編修硯之黄先生相與<lb/>
<pb n="KR4f0037_WYG_002-47a"/>
商畧舊聞多所剏獲其為人年少靜氣不以才地自矜<lb/>
炫獨其心所嚮往乃在古忠孝廉節之行講學取友之<lb/>
事故以余之衰老失業人所厭棄而君獨能䁥就之如<lb/>
素交今年春余奉<lb/>
命同總裁東海公還南纂修一統志有同館挽其請行<lb/>
者編修私謂余曰吾亦亟思歸耳顧吾父逺宦塞外吾<lb/>
在此息耗日聞衣食什物所須續往不匱是我處京師<lb/>
猶膝下也吾不可以復南言訖凄然若不勝孺慕之色<lb/>
<pb n="KR4f0037_WYG_002-47b"/>
余益心服其純孝既問之廣平公蒞官行已甚詳則以<lb/>
為編修君之賢其得之家學者有素余于是復思從廣<lb/>
寧公游而不可得編修曰吾父以今年十一月下旬稱<lb/>
六十觴矣公盍以文序吾父生平畧道吾所不得侍養<lb/>
之意而致君相慕之誠其可也余唯唯盖公自戊戌通<lb/>
籍歴今三十年矣初節推劇郡壯年鋭意辦職沈寃滯<lb/>
獄一訊立遣人以其間代守令教養之具聲譽卓然自<lb/>
許功名可立致已緣他郡案牽連鐫級他郡守即公鄉<lb/>
<pb n="KR4f0037_WYG_002-48a"/>
試舉主也是時上官多勸公辨復者公義不以一官易<lb/>
所天之誼從此淪落浮沈幕僚所經黔筑萬里蠻烟獠<lb/>
瘴殆非人境已而南下洞庭東騖遼海計人間危險地<lb/>
巳身歴其大半然所守不踰一令所至動必奏績今在<lb/>
遼數年日以邊邑蕭條居人愁困欲稍為經理之然未<lb/>
盡得展布所蒿目撫心見之歌詩者識者比之元道州<lb/>
舂陵之咏皆知其有憂天下之志矣公宿儒舊望人譽<lb/>
所歸列卿臺省舉足可到方今賢公卿滿廷必有起而<lb/>
<pb n="KR4f0037_WYG_002-48b"/>
為公任斯事者父子接武中朝流光史冊誠甚盛事或<lb/>
謂公懐遂初之志久矣太邱一長公卿再世即江夏父<lb/>
子間名位相懸亦公家故事徳髙位絀于道何損意者<lb/>
行公之志而杖策歸里闔門私第擷商山之紫芝飲南<lb/>
陽之菊水嘘吸沖和頤神養性從容以待<lb/>
聖天子蒲輪之召可乎編修君其亟持吾言以往必有<lb/>
以博公之開口而一笑也<lb/>
　　大司寇徐健菴先生夀讌序<lb/>
<pb n="KR4f0037_WYG_002-49a"/>
戊辰冬十一月大司寇東海徐公初度之辰其南宫所<lb/>
得士居翰林者三十有七人共謀所以稱觴者於予且<lb/>
曰公所好者子之文也子無固辭雖然夫公之知余則<lb/>
豈徒以其文之謂哉盍即余所知於公者言之余識公<lb/>
二十餘年矣當其為孝廉時即毅然以身任天下之重<lb/>
自後洊登髙第踐歴三事所經渉事變益熟而胸中所<lb/>
貯書益多其入而以孝弟仁義淑其身也如嗜慾之惟<lb/>
恐不得所求其出而宏奬人倫扶植善類也如飲食疾<lb/>
<pb n="KR4f0037_WYG_002-49b"/>
疾之在已其作而謀天下之事也上求可信于君而下<lb/>
求無不可告于人此余知公立身之大端也及其游覽<lb/>
百氏根據六義而發之文章則必其實可以立誠居業<lb/>
救弊起偏而不為一切譎詭浮漫無當之説所惑此余<lb/>
所以知公立言之大端也然又有余所深知而世之所<lb/>
號為知公者或未盡焉則以公之于是其心實有所歉<lb/>
然而未足者也公自遭際分直<lb/>
内廷綜理部務在公少暇日暮歸第坐客請問以數十<lb/>
<pb n="KR4f0037_WYG_002-50a"/>
輩論文晰疑酬酢盡意乃止則精力刓弊對食欠伸微<lb/>
視兩髩垂垂白矣然日以為常不厭也今年春自惟直<lb/>
道忤時拜疏求退<lb/>
天子念其誠欵<lb/>
詔許解職總裁諸館事留直如故公于是閉閤謝客日<lb/>
取周張二程先生及朱子遺書熟讀而精思之俟其反<lb/>
復推尋融釋脱落而久之乃得其所為灑然者比余再<lb/>
三訪之則見其氣益加靜而貌加粹體加充矣記曰君<lb/>
<pb n="KR4f0037_WYG_002-50b"/>
子莊敬日強明道曰人不學則老而衰君子之所謂强<lb/>
者乃在道徳之充盈而不在乎氣血之壯盛也君子之<lb/>
所謂衰者乃在不殖而將落而不在乎年齒之逾邁也<lb/>
夫文章小道也功業外至也朱子曰人常有以自樂則<lb/>
用舍行藏之間隨所遇而安之此公向之所歉然而不<lb/>
自足者余今乃自信其知之獨深也今<lb/>
朝廷勤求化理方待公以鈞軸之任而公亦宜不得懐<lb/>
道匿徳恝然自釋于天下之重然古之君子身處巖廊<lb/>
<pb n="KR4f0037_WYG_002-51a"/>
之上而其心浩然與天地萬物者游彼誠不以富貴移<lb/>
其心也循公之志或者功成于未老之日退而倡明斯<lb/>
道辨統緒之毫釐晰㣲顯之一致其深造也必窮理盡<lb/>
性以至於命而後命自我立其兼成也必理學與事功<lb/>
相配而後體用不至于偏則予請從諸君子之後勉而<lb/>
卒業焉斯為之夀不亦大乎請即以此言進之<lb/>
　　定海薛五玉四十壽序<lb/>
有士於此不役役于聲利不雷同于世之是非取舍恬<lb/>
<pb n="KR4f0037_WYG_002-51b"/>
澹寡欲而遊于世斯可以交與予固非此弗以友也而<lb/>
少聞薛君之名已而東至海上以隂求其所謂恬澹寡<lb/>
欲不役役于聲利不雷同於是非取舎者既於數十百<lb/>
人之中得其所願交而如恐不得交者兹於薛君遇之<lb/>
焉聞君少時倜儻善議論所至傾一坐中與之登山而<lb/>
臨水雖終日極困不厭意必慷慨自喜之士而惜乎余<lb/>
未之見也葢君今年乙未冬已四十矣或曰君少不得<lb/>
意於有司今適合古强而仕之時雖不遇未晩也予竊<lb/>
<pb n="KR4f0037_WYG_002-52a"/>
以為不然夫古者八嵗出就外傅至十五則凡民間之<lb/>
俊秀皆入庠序王公卿大夫士之適子皆入國學教之<lb/>
窮理正心以修乎身推之於天下國家將無所不備焉<lb/>
既乃升于太學爵命之葢其時日之講貫服習章程之<lb/>
精細詳密有不待二十五年矣四十而仕者極之中人<lb/>
以下也孔子弟子列傳載樊須公西赤年皆極少及孔<lb/>
子時仕度其年皆不滿四十又非必顔淵子竒而後然<lb/>
即令如是士之有才而無命泯滅者不可勝記矣數年<lb/>
<pb n="KR4f0037_WYG_002-52b"/>
間天下競於兵爭災祲疾疫盜賊之患日夜不絶而民<lb/>
之轉死相望矣此宜仁人君子之惻怛於心席不暇煖<lb/>
救之猶恐不及而君子以無事而至四十豈不可惜與<lb/>
使君之堅其才老其識恬澹寡欲以集事其為世利益<lb/>
滋甚而予之為是言者亦欲使世之知有薛子者惜其<lb/>
少年英鋭之氣無使英雄有遇不及時之嘆乗其及今<lb/>
强壯之可用而使天下少享仁人君子數十年之利則<lb/>
凡余所願交而如恐不得之人無事以至于四十者其<lb/>
<pb n="KR4f0037_WYG_002-53a"/>
亦庶乎其鮮矣<lb/>
　　馮宗一壽序<lb/>
余家縣東巷與馮氏隔水居世相好也自余舞象執經<lb/>
於馮先生之門先生有子曰孟勉曰宗一孟勉與余同<lb/>
庚生幼同學長益相善當甲申乙酉之際經涉横流抛<lb/>
荒舊業而余與孟勉從播遷之餘終日扺掌談縱横王<lb/>
霸之畧無復當世意又以其間商確經史旁及詩賦每<lb/>
侵晨出外舍一榻坐對至夜分始各歸寢明則復然如<lb/>
<pb n="KR4f0037_WYG_002-53b"/>
此者僅十載已而兩家生事漸促余先出遊孟勉繼之<lb/>
三十年中計聚首時或隔嵗不得一見見輒復别去及<lb/>
余旅寓京師孟勉辭余為廣徳之行未幾而元伯見夢<lb/>
生殁異路矣其後宗一數數至京師未嘗不過余余對<lb/>
之便執手於邑常嘆以馮先生之盛徳宜有後而孟勉<lb/>
所就止此疑天道幾不可問又私意謂宗一淳蓄深厚<lb/>
意先生之鍾報將在於是今年余歸里其仲子進謁跪<lb/>
而有請問其所以則宗一已於今年壬申春夀開六十<lb/>
<pb n="KR4f0037_WYG_002-54a"/>
矣曰吾父方客濟上吾兄弟曠焉定省庶幾齎先生之<lb/>
文往而介壽于前一開老人之懐抱余謂宗一神氣充<lb/>
實志畧方壯出其緒餘足以完父兄未竟之業今僅年<lb/>
杖國似不足為侈者然余所以不辭其請者既悲孟勉<lb/>
之不幸又喜宗一之足以幹家于是言之不足又深致<lb/>
其祝辭以將之者葢兩家世好之情親愛之誼有不容<lb/>
已者也<lb/>
　　侍讀徐公嵇夫人雙壽序<hi>代</hi>
<pb n="KR4f0037_WYG_002-54b"/>
前年癸酉初冬為吳興侍讀徐公七十初度時公元配<lb/>
嵇夫人年六十餘華髮相莊宫諭君偕其令嗣暨諸孫<lb/>
鞠<graphic n="KR0957" url="https://raw.githubusercontent.com/kanripo/KR-Gaiji/master/images/KR0957.png" mimeType="image/png"/>上壽禮成燕飲雍穆之風縉紳稱嘆未幾公謀拂<lb/>
衣歸山夫人亦以有子侍從足以上報<lb/>
國恩願偕遂鹿門之隠相與棹舟而還疏池藝圃徜徉<lb/>
杖履苕霅之間多古髙人竒蹟稚川丹竈桑苧茶經王<lb/>
右軍陸魯望之徒所觴咏而嘆張志和之所浮家泛宅<lb/>
而游者公藍輿至止未嘗不流連日夕及入而與夫人<lb/>
<pb n="KR4f0037_WYG_002-55a"/>
相對則欣然遂忘其貧以時與子弟坐家塾誦説經史<lb/>
道先賢故老舊事夫人則抱孫含飴分燈課織其旁若<lb/>
無軒冕之在身而禕翟之耀體者其視世之奔遂勢利<lb/>
刓精神勞苦而不知止者何如也今年孟夏夫人始夀<lb/>
開七十同鄉親串莫不嘖嘖夫人之賢而見侍讀公之<lb/>
以老成碩徳與之偕享五福之盛則又爭慨慕之不已<lb/>
㑹宫諭君以逺在京師令嗣任可在家稱祝請予一言<lb/>
將郵致之以侑觴蓋予聞夫人為名孝㢘女素嫺姆訓<lb/>
<pb n="KR4f0037_WYG_002-55b"/>
自盥饋以往侍奉周旋動循禮則某太夫人病困夫人<lb/>
調侍湯劑至兩月不解帶以是妯娌化之一堂聚順迹<lb/>
其閫教古列女不能過也而其佐侍讀公以成名尤為<lb/>
世所難能者公少貧績學名重士林所締交皆海内才<lb/>
儁中更憂患家道轉落然席門窮巷户屨常滿負笈請<lb/>
業者所至成市夫人悉庇具修潔黽勉有無以應之而<lb/>
公不知也壬癸間公既連取髙第列從臣矣夫人彌自<lb/>
謙抑自中外親黨以及村嫗竈婦待之各盡禮意絶不<lb/>
<pb n="KR4f0037_WYG_002-56a"/>
見其貴倨之色所與公相鷄鳴交誡者惟是夙夜在公<lb/>
之誼為惓惓故公在史館凡所撰述進呈<lb/>
天子見之無不稱善所造就成均學者及京兆大比所<lb/>
得士皆矩步詳雅學有家法望而知其為南州弟子侍<lb/>
讀公之樹立偉矣抑亦夫人相助之力居多也自公之<lb/>
歸今三年宫諭君聲望益隆<lb/>
宸眷優渥將以大展公生平未竟之業而君顧思戀庭<lb/>
幃南望於邑本欲因介夀之期歸而承歡于其側也夫<lb/>
<pb n="KR4f0037_WYG_002-56b"/>
人則寓書教戒當<lb/>
國家多事之際臣子驅馳効力正在此時慎勿以吾兩<lb/>
老人為念余與公先後同官氣誼最篤兩舍弟又與公<lb/>
家稱同年兄弟交在紀羣間故每見宫諭君必舉公家<lb/>
庭所教戒者以解其離憂而釋其獨勞之感又為述所<lb/>
聞於其鄉人者備頌美之辭致之賓筵以為難老之祝<lb/>
今<lb/>
主上倚宫諭君甚厚顧惟舊徳必復致公左右潤色鴻<lb/>
<pb n="KR4f0037_WYG_002-57a"/>
業而夫人亦將起居六宫為命婦班行之首此時再奉<lb/>
養京師從容上壽吾知士大夫觀感興嘆者必益倍于<lb/>
公七十時而宫諭君又何必眷眷於白雲之慕乎遂次<lb/>
第其語為壽讌序<lb/>
　　錢太君七十夀序<lb/>
鄞邑東南有地曰甲村其山由四明發脉迤邐東下迴<lb/>
抱前後水自金峨分派兩流滙合而王氏聚族其間千<lb/>
餘家某有學業至性人也寓京常過予言吾宗望出太<lb/>
<pb n="KR4f0037_WYG_002-57b"/>
原自宋南渡至今詩禮之傳不替不獨其子孫濟美亦<lb/>
代有賢婦人焉髙祖總憲定齋公為正嘉名臣其母金<lb/>
太淑人身教至嚴所遺詩文蘭莊集數巻皆班誡七篇<lb/>
之類也吾子孫世守之先君遭亂棄舉業不治生計蕭<lb/>
條吾母錢太孺人蓄㫖代匱室無交謫先君以是益忘<lb/>
其貧不幸中年捐館愚兄弟三人尚幼也吾母弱婦搘<lb/>
門足不踰閫限内外整整挾筴課子帥以禮訓某兄弟<lb/>
粗識文義以不自墮於昏愚不得罪于鄉黨朋友者惟<lb/>
<pb n="KR4f0037_WYG_002-58a"/>
吾母之教是賴某今恭遇新令幸邀安人<lb/>
封誥上榮膝下將藉此以進稱七十之觴顧非得先生<lb/>
一言不足為鄉閭光寵予聞而善之謂太君之賢可無<lb/>
愧于蘭莊之風也自惟浪遊多載今老矣家鄉名勝屐<lb/>
齒多所未到明春决計請告冀以殘年徧遊浙竒山水<lb/>
先取道金峨雪竇杖策四明二百八十峯中訪其所謂<lb/>
過雲石窗之勝出而艤棹甲村拜壽母于堂就君信宿<lb/>
談話桑麻周行阡陌太夫人其必能減茅容之饌以食<lb/>
<pb n="KR4f0037_WYG_002-58b"/>
我也<lb/>
　　張母何太夫人夀讌序<hi>代</hi>
蒸民之詩尹吉甫之所以頌仲山甫也其第四章曰夙<lb/>
夜匪懈以事一人明乎山甫之生保兹天子也然孔子<lb/>
作孝經至引之以明卿大夫之孝何哉予以是知山甫<lb/>
之為忠臣抑以其孝子也葢卿大夫之孝非必其晨脩<lb/>
夕膳之是急也如詩所謂王躬是保出納王命敷政四<lb/>
方似與門内之行無涉然必如此乃稱所謂夙夜匪懈<lb/>
<pb n="KR4f0037_WYG_002-59a"/>
者而忠孝之道盡是矣今年八月某日為今京江相國<lb/>
母何太夫人八十誕辰太夫人時在里相國既喜其親<lb/>
享無疆之夀又以身不得歸而洗腆于其側也則屬其<lb/>
數人者各為一言以叙已所以在公而不得即歸之意<lb/>
因而稱述太夫人之徳以資賔筵之一笑亦庶幾乎詩<lb/>
人之義也太夫人之始嬪吏部公儒素耳黽勉有無不<lb/>
自言瘁既而吏部公冠冕南國洊登上第文章聲價翕<lb/>
然増重海内則皆太夫燈火佐讀之餘也及乎内總銓<lb/>
<pb n="KR4f0037_WYG_002-59b"/>
司裁量人物外持文柄樂育人才遂以治行徵為天下<lb/>
第一<lb/>
朝命方新遽返初服此則吏部公之髙風曠致而太夫<lb/>
人能贊成之且又為之潔庭除庀肴醴相與從容舉案<lb/>
有終焉之志是時長公編修君已對策<lb/>
大廷魁天下矣相國與祠曹民部弟兄先後起家甲科<lb/>
今諸孫天門復捷南宫選入中秘詩書之澤相望也自<lb/>
吏部公殁後幾十年而門户鼎盛日甚于曩時此孰非<lb/>
<pb n="KR4f0037_WYG_002-60a"/>
太夫人内徳之所成就也者而一不自矜每見有所遷<lb/>
陟彌加抑損朂子孫以無忘先公之遺誡相國偕其兩<lb/>
弟謹守家訓清白自將用以上當<lb/>
帝心綏和有夏則今日海宇之羣帡幪于相國燮理之<lb/>
徳者又何一非太夫人之賜也耶太夫人雖夀八秩筋<lb/>
力不啻如盛年時嘗綵輿畫舫就養南北間屬今初度<lb/>
之辰三黨姻親雜沓上壽里閭子弟踵門稱慶而京師<lb/>
縉紳及四方知名士亦無不躡相國之階效華封之祝<lb/>
<pb n="KR4f0037_WYG_002-60b"/>
者吾聞之昔三代之盛鄉飲酒禮燕禮皆堂上鼔瑟歌<lb/>
鹿鳴四牡皇皇者華是為工歌三終明君臣之相得也<lb/>
既歌而笙奏南陔白華華黍是為笙入三終見家庭之<lb/>
和樂也外盡君臣之誼内洽家庭之歡所謂夙夜匪懈<lb/>
以事一人為卿大夫之孝者于今日張氏之堂見之矣<lb/>
今<lb/>
聖天子方孝養<lb/>
長信宫盡愛盡敬徳教洋溢而相國適當此時亦得致<lb/>
<pb n="KR4f0037_WYG_002-61a"/>
其不匱之意於所生雖其隔在數千里之外其與朝問<lb/>
膳而夕視寢者何以異也余不敏備官卿貳幸從稱觴<lb/>
之末而樂觀其盛是為序<lb/>
　　送姚子南歸為其母夫人夀序<lb/>
今<lb/>
國家定制仕宦無兄弟者得歸終養而凡仕于京朝之<lb/>
官歴俸六年例得請告歸省此制初不見于三代之世<lb/>
葢三代仕者舉不出父母之邦茍非行役在外則朝温<lb/>
<pb n="KR4f0037_WYG_002-61b"/>
而暮凊日可無廢故終養之典不著然其君之所以體<lb/>
恤乎下下之所以仰望乎上者猶惟以將父將母為惓<lb/>
惓一不得則君懼無以使臣而臣亦不免哀怨以思以<lb/>
懼其不能盡心于所職如北山之歌陟岵之感是已况<lb/>
于後世背離膝下踰越數千里以事君而東西南北之<lb/>
唯所命夫至是而不思所以審處而曲慰之者有國家<lb/>
者之過也至于例許得歸而不歸吾未知其何説矣余<lb/>
在京師久所見公卿間多以官為家其位益峻禄益厚<lb/>
<pb n="KR4f0037_WYG_002-62a"/>
則决去益難有未葬不除服數十年而襲紫衣朱自若<lb/>
也葢縉紳之清議不立久矣大臣如此則下何觀焉以<lb/>
故風俗日偷而<lb/>
盛朝光明駿偉之烈不炳燿于世甚非所以稱<lb/>
聖天子以孝治天下之意一日友人姚子歴初過余辭<lb/>
行問其奚往姚子曰吾母以明年正月屆七十夀行歸<lb/>
省欲得子文以佐觴耳余曰今仕宦于京朝者絶不聞<lb/>
以母子相依為人生可樂事子以寠客思親急裝出國<lb/>
<pb n="KR4f0037_WYG_002-62b"/>
門意不返顧天下名教獨身任之固當既又曰夫子之<lb/>
親亦幸子之不為士大夫耳不然子亦且如諸公者以<lb/>
身許國之不暇雖欲返歸衡茅烹鷄炊黍召㑹鄰里上<lb/>
壽於老人之側得哉子姑行矣勉之然姚子積時求養<lb/>
於外一旦以親故垂槖而還不以介諸懐其志趣過人<lb/>
甚逺使異時得遂其禄養意其樹立必不出古人下風<lb/>
俗之變而清議之立吾不于姚子有厚望乎姚子尊甫<lb/>
文學公為先君執友余垂髫數過其塾太夫人輒飲食<lb/>
<pb n="KR4f0037_WYG_002-63a"/>
余視余如親子弟以故諗知其閫徳甚詳既稱未亡人<lb/>
治家内外整整收祀參議府君而上失祔之主數世疏<lb/>
數有序魚菽之薦必潔以誠其大者如是則其他所及<lb/>
以貽為歴初兄弟無疆之休者可知矣余客居無狀先<lb/>
太孺人厚終之事忽忽未舉者有年每拊膺旁皇中夜<lb/>
不知所出而樂稱姚氏母子之間如此者豈敢以望於<lb/>
人亦因以志吾之愧而已<lb/>
　　送申學憲赴任過里為茅太夫人壽序<lb/>
<pb n="KR4f0037_WYG_002-63b"/>
今僉憲申君任禮部郎至京未久也太夫人在里春秋<lb/>
髙矣每思念不置會粤西督學使缺<lb/>
廷議擇可者乃越次以授君君一不自喜而以益逺太<lb/>
夫人有愀然之色又念是役也當過家省覲而行適値<lb/>
某月之初太夫人八十初度則求于能言之士為詩文<lb/>
進之以冀太夫人之一笑也以慰其離憂之思而請某<lb/>
為之序愚維古之君子其未仕也有為養以求仕者矣<lb/>
及其既仕也有以不得遂其養為憂者矣故方其憂不<lb/>
<pb n="KR4f0037_WYG_002-64a"/>
及養則惟恐其仕之不早及其羈絆于王事馳驅於道<lb/>
路而汲汲然憂不得遂其養之志則其視一官之為累<lb/>
也又惟恐其去之不速此二者皆過也夫親之不可以<lb/>
無養固也若夫仕不仕天也而豈吾之所可預必其間<lb/>
者哉惟有道者不然時不吾與蓬蓽而行粟水而奉非<lb/>
儉也時已遇矣道已行矣而内顧吾私有不可以兼遂<lb/>
者則資于事父鞠躬盡瘁而初亦無害于吾之為孝葢<lb/>
事親誠則能使親忘其貧事君忠則能使親之不樂私<lb/>
<pb n="KR4f0037_WYG_002-64b"/>
其子使親忘其貧者士庶人之孝也并能使親之不樂<lb/>
私其子者此可謂卿大夫之孝也此古之君子所以推<lb/>
心任運無入而不自得者也曽何有于二者之足患乎<lb/>
吾聞太夫人故吳興副使鹿門公孫女及歸為相國文<lb/>
定公諸孫婦佐先大夫成名而以盛徳稱中外閫範者<lb/>
數十年彼其於君臣父子之義講之有素則于僉憲君<lb/>
之是行必有欣然願其去而樂其志之得行者也君以<lb/>
此思之宜其中亦無不可灑然者粤西當用兵之餘<lb/>
<pb n="KR4f0037_WYG_002-65a"/>
王化再沾人文日起計僉憲君報政在三年大比之後<lb/>
復取道里門北上而是時太夫人方健飯于是隨計偕<lb/>
諸生執經逡巡磬折階下後先而上夀亦人事之可喜<lb/>
者也僉憲君益可無憾于是行<lb/>
　　王母申太孺人夀序<lb/>
康熙二十五年蘇州府縣學諸生以王母申太孺人守<lb/>
節狀請旌自縣以次達之撫院旋以事聞奉<lb/>
㫖給銀建坊如制鄉里莫不謂榮再歴年而太孺人春<lb/>
<pb n="KR4f0037_WYG_002-65b"/>
秋稱六十矣于時嗣子東發方以才選載筆史館暫假<lb/>
歸省其同年生二十九人謀所以稱觴者以余之同事<lb/>
館局且知其兩家世澤甚詳遂請一言附東發之行而<lb/>
往夀焉余觀太孺人之苦節及東發之能以才顯揚其<lb/>
親使卒有聞于載述而益嘆文恪公之遺徳逺也當明<lb/>
宏正之際八奄亂政大臣相繼斥逐宗社阽危公甫入<lb/>
政府苦心調劑嘗論逆黨以士大夫之可殺不可辱所<lb/>
保全善類為多然終于不合潔身逺遁當時大臣之能<lb/>
<pb n="KR4f0037_WYG_002-66a"/>
明于去就不罹清議者惟公一人而已其自贊曰貴戚<lb/>
赫奕不能附麗權璫狂猘不能媕阿一有違言超然不<lb/>
辱葢實録也自後子孫承藉先徳咸能以名節自砥至<lb/>
於閨門肅穆家法之嚴整尤為吳門士大夫家稱首若<lb/>
太孺人之艱難守死其尤著者也太夫人曽王父曰文<lb/>
定公事在國史植根華閥夙嫺姆教嬪于先府君織絍<lb/>
佐讀宛然寒素也甫年二十四而遭變時即欲以身殉<lb/>
姑涕泣曰吾不忍見婦與子一時畢命即如此藐諸孤<lb/>
<pb n="KR4f0037_WYG_002-66b"/>
將誰託太孺人感之勉進飲食既而朝夕所以奉養其<lb/>
姑者益䖍無懈殁而殮送之如禮時節薦享之必竭其<lb/>
誠宗戚内外皆以先府君為未亡而喜見東發之成立<lb/>
者至叩其學問蓄積又以為非得嚴父之教何以至此<lb/>
葢太孺人之于王氏始終稱無負矣今聞其女嫁松陵<lb/>
沈氏者亦早失所天勵節如母氏以此服太孺人之身<lb/>
教不獨能成就其孤而且有以化其女子葢文恪公之<lb/>
流風遺澤逺矣彼其沾溉於數世者如此其盛此所係<lb/>
<pb n="KR4f0037_WYG_002-67a"/>
于人心世道非獨侈為一家之僅事而已也余聞之禮<lb/>
云寡婦之子非有見焉則勿與友此非以戒其友葢所<lb/>
以深責備于其子者也非有見焉則勿友矣苟有見焉<lb/>
斯友之矣東發少遊京師發聲太學最久服官禄養為<lb/>
二十九人者譽之無異辭且欲自同猶子以介夀於賢<lb/>
母之側惟恐不得其歡心此其家庭朋友之間皆有可<lb/>
重者也余故樂敘其事而傳之<lb/>
　　贈董子為其母夫人壽序<lb/>
<pb n="KR4f0037_WYG_002-67b"/>
往年晤董子吳仲湖上時余未識董子董子亦不余識<lb/>
也接其容藹乎其可親與之坐久之雖儔人廣衆之中<lb/>
有以知其為董子無疑也董子尊君孝㢘公母范孺人皆<lb/>
長余兩大人年三四嵗兄弟四人皆讀書修行足繼其<lb/>
家聲每家庭侍寢膳議論古今事成敗雜以鄉閭耆舊<lb/>
事迹可傳述者輒人出一見持不能决請之尊先生然<lb/>
後得定其一家師友自足娛樂如此而余兄弟三人無<lb/>
他技能足以稱家大人㫖又時時扁舟逆旅動輒數年<lb/>
<pb n="KR4f0037_WYG_002-68a"/>
或逺間三四千里外一遇佳節時至衆歡獨酌之際則<lb/>
對食悲愁以思雖居者亦泫然不知其為樂也以此不<lb/>
及君兄弟逺甚然董子之言曰菽水吾大人所甘也吾<lb/>
力尚不能具今人間言養親者則曰孝在志養奚必甘<lb/>
㫖哉是竊取好名自予而極其志至於以天下儉其親<lb/>
不顧也吾不忍為之故與其兄三人日夜攻苦不絶庻<lb/>
幾少得所欲則築廬于山水之濵具車輿几杖弋于野<lb/>
而釣于淵奉我親以老焉吾豈有求于彼哉而其志適<lb/>
<pb n="KR4f0037_WYG_002-68b"/>
有與予類者今年秋為其太夫人五十初度問予一言<lb/>
為夀予謝不敏而贈董子以言使其歸即為予跪進之<lb/>
可也<lb/>
　　顔母朱太宜人夀讌序<lb/>
唐李文公翺自稱其序髙愍女楊烈婦為不在班孟堅<lb/>
蔡伯喈下其言以遷固敘述之工故讀者詳而事迹愈<lb/>
著而嘆後作者之不盡然此固然矣余以為古忠臣烈<lb/>
婦之不欺其志義炳日月雖其文之不工于傳無害况<lb/>
<pb n="KR4f0037_WYG_002-69a"/>
其原無待于傳耶惟其勢窮運極瀕于阽危矣乃事會<lb/>
之逢適有天幸名完而身亦不虧以至富貴顯榮享有<lb/>
夀考此豈非人生之至願而古所稱吉祥善事者耶則<lb/>
雖其心之無待于傳而因事咏歌頌述之以風厲于天<lb/>
下宜其聞而興起之者多矣余自少聞客談闕里顔太<lb/>
宜人壬午殉節事至烈私謂所嘗見古所傳烈女間有<lb/>
其人晩近世决無此事然貯之胸中已三十餘年今居<lb/>
京師與編修考功兩君遊始知兩君皆太宜人所生而<lb/>
<pb n="KR4f0037_WYG_002-69b"/>
與奉直公所親教督而長成之者葢太宜人今年已屆<lb/>
七十夀余向所疑古烈女傳僅有其人者今果得親見<lb/>
之謂古今人何遽不相及又見其富貴顯榮夀考為天<lb/>
之報施善人而嘆古人之身名俱泰所謂吉祥善事如<lb/>
此類者何不數數見又疑今人遭際逺勝于古也盖太<lb/>
宜人為故奉國將軍某公愛女以天潢貴冑作嬪于奉<lb/>
直公大賢世裔嫺于禮教者素矣方其出與奉直公同<lb/>
難也倉卒被驅邏卒詈不絶口卒擊折其左臂將加刃<lb/>
<pb n="KR4f0037_WYG_002-70a"/>
焉散髮披頸不殊僵踣道左積日始甦以指自刺指强<lb/>
不得入則取隣女所擕刀自頸人不入時沍寒夢神人䝉<lb/>
以絮而明日小婢來伏其旁呼之忽醒有遺奉直公以<lb/>
金創藥者傅之得無恙夫節義之報不疾而速如此此<lb/>
所以更三四十年後綿慶延祉益繩繩未艾葢有神相<lb/>
之者然也今<lb/>
朝廷恩數重疊自初封孺人累三封至太宜人京師士<lb/>
大夫多編修考功及季子孝廉年家故舊稱詩上夀以<lb/>
<pb n="KR4f0037_WYG_002-70b"/>
百數余愧不文無能敷揚盛蹟勒金石而播管絃也異<lb/>
時太宜人年益髙<lb/>
國家太平益愈久嵗時置酒髙㑹戚里抱曽元膝上絮<lb/>
述年少亂離百死一生之狀歴歴如在目前于是相傳<lb/>
為承平世家盛事必有班蔡之倫載筆而紀其烈如李<lb/>
文公所云者矣當是時也殆亦有徵于余言也歟<lb/>
　　徐母李孺人夀序<lb/>
今年辛酉夏為徐子亦沆元配李孺人五十初度孺人<lb/>
<pb n="KR4f0037_WYG_002-71a"/>
父某公于吾母為中表其祖大理公之館甥于吾外家<lb/>
孫氏也與先君子為忘分交孺人之母葉也婺居苦節<lb/>
嘗隨其姑歸迎車廐里第與吾母居止情意甚欵時孺<lb/>
人纔數嵗然已能盥櫛衿纓隨母定省姆傳授内則女<lb/>
誡畧能上口舉止如成人矣後歸亦沆吾母嘗嘆曰徐<lb/>
氏有婦矣以大理公之盛徳而無後天其或者鍾報于<lb/>
是女耶當是時吾鄉承兵燹後巨宗勢族日就零替大<lb/>
理公之舊業已不可問即亦沆先人侍御公瓢笠入山<lb/>
<pb n="KR4f0037_WYG_002-71b"/>
溷迹緇衲亦沆竄身荆棘中數從其尊甫風飡雨宿暇<lb/>
則膏筒鉛槧摘次呻吟不問家人産孺人于時孑然季<lb/>
女也搘拄中外租籍市券手籌筆疏各有條理上恤姻<lb/>
黨下撫婢僕恩意周到無不人厭其心以故亦沆得一<lb/>
意學殖名譽日起又能以其餘力佐夫子課三嗣君成<lb/>
立今皆補學宫子弟籍有聲矣向微夫人則亦沆之艱<lb/>
難固當百倍意天之憫李氏而鍾之報者適所以為徐<lb/>
氏之福耶今春予寓郡二子澤泳謁余而請曰吾母天<lb/>
<pb n="KR4f0037_WYG_002-72a"/>
性孝友念外大父母蒸嘗逺隔則設像于别業以祀之<lb/>
嵗時擕諸甥上塜酌奠而去歔欷竟日自恨終鮮兄弟<lb/>
而以公之逺托於中表也能縷述其家事故嘗冀聞公<lb/>
之言以為喜今誠得公文以侑觴庶其足慰母心乎余<lb/>
自罹家難神思耗潰絕未嘗為人作文字然每見母黨<lb/>
輒憶吾母生平不置故能為孺人夀者誠莫如予宜孺<lb/>
人年纔半百偕亦沆從容舉案三子雍睦諸孫五六人<lb/>
奉觴而進之鄉里傳歎以為盛事故知天之鍾報於其<lb/>
<pb n="KR4f0037_WYG_002-72b"/>
身者信未有艾也微二子請余其能已於言乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　湛園集巻二<lb/>
</p>
<p>
</p>
  </div>
</body>
</text>
</TEI>
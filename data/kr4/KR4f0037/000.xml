<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>湛園集</head>
    <p>
<pb n="KR4f0037_WYG_000-1a"/>
欽定四庫全書　　　　集部七<lb/>
　湛園集　　　　　　　　别集類六　<hi>國朝</hi>
　　提要<lb/>
　　　　<hi>臣</hi>等謹案湛園集八巻<lb/>
　　　國朝姜宸英撰宸英號西溟慈谿人康熙丁丑<lb/>
　　　　進士官翰林院編修初自編其文為湛園未<lb/>
　　　　定稿秦松齡韓菼皆為之序此本為黄叔琳<lb/>
　　　　所重編凡古文八巻又湛園札記二巻宸英<lb/>
<pb n="KR4f0037_WYG_000-1b"/>
　　　　少習古文年七十始得第績學勤苦用力頗<lb/>
　　　　深集中有與洪虞鄰書論選兩浙十家古文<lb/>
　　　　事謂兩浙自洪永以來三百餘年不過王子<lb/>
　　　　充宋景濂方希哲王陽明三四人其餘謝方<lb/>
　　　　石茅鹿門徐文長等尚具體而未醇不應浙<lb/>
　　　　東西一水之間一時至十人之多不欲以身<lb/>
　　　　厠九人之列盖能不涉標榜之習以求一時<lb/>
　　　　之名者故其文閎肆雅健往往有北宋人意<lb/>
<pb n="KR4f0037_WYG_000-2a"/>
　　　　亦有以也是集前二巻皆應酬之作去取之<lb/>
　　　　間未必得宸英本意然梗槩亦略具於斯矣<lb/>
　　　　集末札記二巻據鄭羽逵所作宸英小傳本<lb/>
　　　　自單行今亦别著於録不入是集焉乾隆四<lb/>
　　　　十六年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR4f0037_WYG_000-3a"/>
湛園集序<lb/>
余友慈谿姜子西溟負耿介之氣介潔自將與世寡偶<lb/>
獨好觀古人書每比次其行事而論其是非成敗得失<lb/>
必準諸理辭盡而意沛若有餘其他所為文字俱不苟<lb/>
隨人髙下近世作者未有能或過之者也西溟少精舉<lb/>
子業屢躓有司愈不喜詭隨弋獲前年己有以其名上<lb/>
聞者會格於例旋報罷故余嘗謂西溟嗜古近癖而不<lb/>
能與時文定其榮辱之數名達九重而不能與流軰争<lb/>
<pb n="KR4f0037_WYG_000-3b"/>
其一日之遇西溟聞之殊不以介懷也日就余言古今<lb/>
文字有一定之的雖銖毫分寸不可踰越若學者則務<lb/>
與年俱進與時俱變耳終其身無得止法也以是益發<lb/>
憤欲盡屏人事并力以從事此道會奉有纂修之命治<lb/>
裝北上裒其前後著為一集而中所芟汰者不下十之<lb/>
三四集成將挈之以行余視其才力雄富而一規於法<lb/>
擬古作者分量恢恢有餘地然猶自署為未定藁即其<lb/>
志可知矣無錫秦松齡序<lb/>
<pb n="KR4f0037_WYG_000-4a"/>
湛園集序<lb/>
余識西溟先生三十餘年矣固未能盡知海内之賢豪<lb/>
黙數所及見以為不可及無如先生者而所如之窮窮<lb/>
且久久益自疆益不售亦無如先生盖三十年間人事<lb/>
之變化多矣姑勿論貴逰子弟挾其聲勢氣力弋取功<lb/>
名意滿以去即窮老失志覊孤侘傺不平之士屢躓乆<lb/>
困塲屋中晩乃終得一當以不負其豪於平生者比比<lb/>
也而先生乃獨如故夫窮亦何病然至斯極矣先生負<lb/>
<pb n="KR4f0037_WYG_000-4b"/>
氣至髙不肯浮湛俛仰豈亦有嫉而擠之者與廼輙相<lb/>
左如此可異也方徴博學鴻儒時廷臣得舉所知余亟<lb/>
欲以先生薦院長葉文敏公約同署名會公宣入禁中<lb/>
待之兩月及余獨呈吏部己不及期矣睢州湯先生後<lb/>
主試浙中歎息語同事暗中好摸索勿誤失姜君竟亦<lb/>
不能得也自是之後每榜發諸公無不以失先生為恨至<lb/>
乃名徹<lb/>
聖主之知而㝠㝠之中卒或尼之與夫誦南山之句傲<lb/>
<pb n="KR4f0037_WYG_000-5a"/>
逆旅之中者其不遇更奇而深足悲也然先生一不以<lb/>
介意益肆力於詩古文辭挾其髙潔軼塵之骨韻而出<lb/>
入斟酌於古大家一句字之未安不輕出也久之自定<lb/>
其古文若干首猶名之曰未定稿問序於余余竊喟夫<lb/>
恃才睥睨意輕一切者多也衙官北面大兒老兵詎長<lb/>
風流徒資儇薄丁敬禮有云後世誰相知定吾文者王<lb/>
文憲嘗出所作屬任彦昇改定曰後世誰知子定吾文<lb/>
文章於道未為不尊知之寸心俟諸來者豈易言定乎<lb/>
<pb n="KR4f0037_WYG_000-5b"/>
先生盖孤詣入微而用心益細也其意直追古作者上<lb/>
下惟恐有毫釐缺漏未滿之處其取精可謂奢而亦己<lb/>
貪矣造物之所予不能兩有而於才名尤靳焉成此虧<lb/>
彼其窮故宜即使遇亦未必不窮古之取上第為朝官<lb/>
而以文章自名者其顛頓狼狽豈少哉嗟夫窮達何足<lb/>
言正悔不讀書耳如先生者足以樂而㤀老矣長洲韓<lb/>
菼序<lb/>
</p>
<p>
</p>
  </div>
</body>
</text>
</TEI>
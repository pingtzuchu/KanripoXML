<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>湛園集巻七</head> <lb/>
    <p>
<pb n="KR4f0037_WYG_007-1a"/>
欽定四庫全書<lb/>
　湛園集巻七<lb/>
　　　　　　　　　翰林院編修姜宸英撰<lb/>
　題辭<lb/>
　書嵇叔夜傳後<lb/>
鍾㑹言于司馬昭曰嵇叔夜卧龍也不可起公無憂天<lb/>
下但以康為慮耳叔夜性烈而才儁急逺而思疎幽棲<lb/>
養性似無足當天下之慮者然當時典午之勢已成中<lb/>
<pb n="KR4f0037_WYG_007-1b"/>
外任事之人莫非其黨獨叔夜土木形骸不自藻飾而<lb/>
人以為龍章鳳姿昂然有不可羈束之氣此司馬之所<lb/>
大懼也王莽先殺鮑宣而後西漢以亡曹操先殺孔文<lb/>
舉而後東漢以亡司馬昭先殺嵇叔夜而後魏亡此三<lb/>
人皆忠正豪邁瑰傑之士也故必三人去而後天下隨<lb/>
之㑹之誣康以通母邱儉則康之不附晉明矣或謂數<lb/>
人雖在其如莽操懿之奸何不知數人之力雖不足以<lb/>
止奸而有以懾奸人之魄而折其謀者氣也猛虎在山藜<lb/>
<pb n="KR4f0037_WYG_007-2a"/>
藿為之不採况乎國之有賢者哉不然張禹孔光楊彪<lb/>
何曽之徒彼固儼然處三公之位非不尊顯也而奸人<lb/>
者方頤指而氣使之不啻若奴𨽻然其先靡耳阮籍受<lb/>
司馬之保䕶至為其勸進之文而康以疑被殺籍敗壊<lb/>
名教為禮法之士所深嫉而康終身無言行之失故嵇<lb/>
阮並稱而阮不及嵇逺矣<lb/>
　　書儒林傳後<lb/>
申公轅固可謂之能明經學而不可謂之能守先王之<lb/>
<pb n="KR4f0037_WYG_007-2b"/>
道者申公前事楚王戊知其荒淫不法年已八十餘猶<lb/>
應詔起帝已不悅其言猶受大中大夫職幾不免於臧<lb/>
綰之禍殆哉轅生不欲為黄老家言是矣隨下刺彘何<lb/>
其卑也萬一帝不與利兵刺彘一不隨手中生其不為<lb/>
彘死乎使生此時以正辭折太后曰臣官博士太后以<lb/>
禮使臣雖赴湯火其敢逃死若輿𨽻畜臣而命之鼓刀<lb/>
以從宰夫之後是使臣廢先王之道而棄其官守也臣<lb/>
死不敢奉詔如此太后必愧而謝生帝亦必益重生漢<lb/>
<pb n="KR4f0037_WYG_007-3a"/>
興㡬六七十年儒者與異端之教乍勝而乍詘訖於武<lb/>
昭未知所定亦諸生之區區講說無有以守死善道者<lb/>
動之也<lb/>
　　書左雄察舉議後<lb/>
按古者大司徒以鄉三物教萬民六徳六行之外必益<lb/>
之以六藝而族閭之師與黨正書之州長攷之及其在<lb/>
學也則又有中年比年考校之法當此之時固無徳行<lb/>
之民而目不知書者矣故止於司馬辨論可無事於語<lb/>
<pb n="KR4f0037_WYG_007-3b"/>
言文字之間也後世師儒之教不明雖行聞族黨不學<lb/>
牆面者徃徃而是以如是之人一旦舉以臨民授之以<lb/>
政即欲不以文墨試之得乎盖自選舉與學校不復相<lb/>
為首尾而一切闗防刻薄之事起雖明知法益煩弊益<lb/>
生士風亦日益壊然其勢頓有不得不極於此者魏黄<lb/>
初中三輔議舉孝亷不復限以試經司徒華歆憂其學<lb/>
業從此而廢至唐貞觀時汴鄜諸州所舉孝亷問以皇<lb/>
王政術曽參並不能答宋太祖開寳九年濮州薦孝悌<lb/>
<pb n="KR4f0037_WYG_007-4a"/>
者二百七十人召問於講武殿率不如詔猶稱素能習<lb/>
武試以騎射則顛仆失次太祖欲使𨽻兵籍皆號告求<lb/>
免不試而舉弊遂至此故後世無論賢良文學孝悌力<lb/>
田諸科一概試之以文墨之事亦其勢然也及其甚也<lb/>
則巍科厚秩皆取决於方寸之紙而竟不復問其立身<lb/>
之本末矣是其末流之弊愈失而愈逺以至於無可如<lb/>
何者也夫有志於斯世者其必復古族閭州黨之法而<lb/>
後可以行鄉舉里選之事歟<lb/>
<pb n="KR4f0037_WYG_007-4b"/>
　　書郭元振傳後<lb/>
張燕公行狀云太平公主竇懐貞潛結兇黨謀廢皇帝<lb/>
睿宗猶豫不决諸相皆阿諛順㫖唯公庭爭不受詔及<lb/>
舉兵誅懐貞等宫城大亂睿宗步肅章門觀變諸相皆<lb/>
竄外省公獨登奉天門樓躬侍睿宗聞東宫兵至將欲<lb/>
投於樓下公親扶聖躬敦勸乃止此則聞變不去保全<lb/>
聖躬為元振之功而其不從廢立之詔尤其大節之不<lb/>
可泯沒者也本傳僅云𤣥宗誅太平公主也睿宗御承<lb/>
<pb n="KR4f0037_WYG_007-5a"/>
天門諸宰相走伏外省獨元振總兵扈從宿中書省十<lb/>
四日乃休不著其廷爭不受詔之事失史家紀載體獨<lb/>
杜子美云定策神龍後宫中翕清廓俄頃辨尊親指揮<lb/>
存頋託羣臣有慚色王室無削弱盖極著其翊戴之功<lb/>
而後元振之盛業大節洗發無遺矣此所以謂之詩史<lb/>
也舊註因神龍年號謂平韋庶人之亂元振亦有功其<lb/>
間而史失之後之註杜者知其附㑹又謂太平安樂二<lb/>
公主用事俱在神龍二年故曰神龍後不思神龍時相<lb/>
<pb n="KR4f0037_WYG_007-5b"/>
王猶未立此後中宗尚有景龍建元子美豈得追數其<lb/>
始亂之時而遽以七年以後定策之功許之乎神龍當<lb/>
為先天之悮無足疑者<lb/>
　　書史記衛霍傳後<lb/>
漢良將衛霍論者多左霍而右衛余熟觀太史公之傳<lb/>
所謂兩人㸃次處則左衛也其於霍也多㣲辭矣傳敘<lb/>
衛戰功摹寫惟恐不盡至驃騎戰功三次皆於天子詔<lb/>
辭見之而太史公覈實一曰出隴西有功一曰捕首鹵<lb/>
<pb n="KR4f0037_WYG_007-6a"/>
甚多一曰兵所斬捕功已多而已豈非以天子之詔特<lb/>
據幕府所上功次其辭多鋪張失實而天子方深信之<lb/>
則姑存此以為傳疑之案乎觀大將軍七出擊匈奴斬<lb/>
捕首鹵纔五萬餘級而驃騎三出詔書三敘已不啻十<lb/>
一萬餘首級其虛偽可見此良史言外褒貶法也又曰<lb/>
諸宿將所將士馬兵亦不如驃騎驃騎所將常選然亦<lb/>
敢深入常與壯騎先其大將軍軍亦有天幸未嘗困絶<lb/>
也又云少而侍中貴不省士此數言者驃騎之將畧已<lb/>
<pb n="KR4f0037_WYG_007-6b"/>
盡於此矣<lb/>
　　書張耒邴吉論<lb/>
張耒之責邴吉不薦馭吏為沒人之善曰龔遂因王生<lb/>
一言天子以為長者遂不敢以為已出曰此乃臣議曹<lb/>
教臣夫遂之能歸功於君其善㣲而不冒人之善其徳<lb/>
厚矣方天子讓御史吉如曰臣與御史等耳臣之僕有<lb/>
先白臣者臣是以知之此其為能豈獨憂職思邊而已<lb/>
哉吉脫先帝於死能絶口不道必不貪一馭吏之功此<lb/>
<pb n="KR4f0037_WYG_007-7a"/>
不思之過也然耒之責吉亦可謂之不思矣按史此馭<lb/>
吏邊郡人習知邊塞發奔命警備事嘗出適見驛騎持<lb/>
赤白囊邊郡發奔命書馳来至馭吏隨驛騎至公車刺<lb/>
取知冦入雲中代郡遽歸府見吉白狀云云軍情至重<lb/>
至公車刺取大姦利事使聞於天子天子必震怒馭吏<lb/>
重得罪而公車令屬且以漏洩受法矣即吉亦豈得為<lb/>
無罪耶况此馭吏無他能因生長邊郡見持赤白囊馳<lb/>
来者知其為發奔命書隨探取之歸報而已非諳熟邊<lb/>
<pb n="KR4f0037_WYG_007-7b"/>
事者比何足以汙宰相之口頰哉凡論古人物非深觀<lb/>
其終始本末不可輕為訾議况於其賢者如世所謂翻<lb/>
案者尤不可也近見有小儒責狄梁公不當事周論至<lb/>
深刻此人坐不讀梁公傳耳觀梁公之處羣小間忘身<lb/>
直道屢陷死地活人無數而不知悔雖無最後一事不<lb/>
害其為大賢也嗚呼豈易言哉<lb/>
　　書王倫傳後<lb/>
向讀樓公鑰節愍神道碑載其奉使屢請用兵不頋身<lb/>
<pb n="KR4f0037_WYG_007-8a"/>
禍及逼之官而不屈從容南向稽首就死以為倫豪俠<lb/>
不羈之士而能以名節晩盖者胡淡菴許惇之疏特力<lb/>
攻和議不知其末後一著耳金史云倫被羈久困無聊<lb/>
乃倡為和議求歸至金遣還朱弁張邵洪皓强倫以平<lb/>
州路轉運已受命復辭曰此反覆之人也遂殺之賛曰<lb/>
王倫紈袴之子市井為徒此豈必有恥專使不辱者耶<lb/>
其言與碑辭正相反倫剏和議於韓岳用兵之際使宋<lb/>
主忘不共之讐而甘心為之稱臣是誠不得為無罪樓<lb/>
<pb n="KR4f0037_WYG_007-8b"/>
公自言謹摭行狀參以槐庭濟美集中興小厯遺史王<lb/>
銍父子御劍銘序揮麈録網羅舊聞以就此碑要非飾<lb/>
辭以諛墓者三史作於元世其於抑揚南北之間多所<lb/>
失實如倫未嘗仕金傳本不當入金史又不當附之叛<lb/>
臣若世宗所言反覆之人又别有謂盖是時撻懶宗磐<lb/>
宗雋三人合謀以河南陜西地與宋而倫依此三人以<lb/>
定和議者也及三人以謀反被誅倫奉使適至金主責<lb/>
問倫曰汝但知有元帥豈知有上國耶因獨留倫不遣<lb/>
<pb n="KR4f0037_WYG_007-9a"/>
此正所謂反覆者也使臣因縁遘㑹以就國大計此其<lb/>
常事史官據此以定褒貶何足以服倫之心耶傳云倫<lb/>
王旦弟王勉元孫按旦弟名旭非勉又衍一王字俱宜<lb/>
刋正<lb/>
　　書吕氏春秋<lb/>
作此者其墨之徒與者多引用墨者之言常以孔墨並<lb/>
舉其言墨者鉅子孟勝善荆之城陽君弟子徐弱止勝<lb/>
死城陽君之難曰無益也而絶墨者於世勝曰不死求<lb/>
<pb n="KR4f0037_WYG_007-9b"/>
嚴師賢友良臣必不於墨者死之所以行墨者之義而<lb/>
繼其業也孟勝死弟子從之者百八十三人而終屬鉅<lb/>
子於田襄子墨以不亡觀此知墨氏師弟之間所以固<lb/>
守其家學頗有似於後世講學者之營立門户而道徳<lb/>
之為天下裂久矣墨氏之葬以薄為道余讀其節喪安<lb/>
死二篇自古及今未有不亡之國無不亡之國是無不<lb/>
掘之墓也若親覩驪山之事而言之者又蕩兵篇古之<lb/>
聖王有義兵而無偃兵因用兵喪國而愝其是猶因噎<lb/>
<pb n="KR4f0037_WYG_007-10a"/>
而廢食因溺而廢舟慎勢篇觀於上世封建衆者其福<lb/>
長其名彰至他所議論固多戰國餘習然為書既富先<lb/>
王之格言善制猶往往及焉而始皇行事無一不與之<lb/>
相反諸儒之相驅而就坑以盡也亦其宜矣<lb/>
　　書春秋列國指掌圗<lb/>
稅氏與權為春秋指掌圗得國一百有七余間憶記覽<lb/>
所及隨録之復得數國有疑似之當辨者如黄在汾州<lb/>
為晉所滅非江黄之黄之近楚者按國策犀首伐黄過<lb/>
<pb n="KR4f0037_WYG_007-10b"/>
衛使人謂衛君曰黄城將下矣將移兵造大國之城下<lb/>
犀首魏官則為晉所滅者此是也若史記所稱黄帝末<lb/>
孫陸終之子封於黄其後為楚滅者國在今羅山縣西<lb/>
十二里楚子革對靈王曰陳蔡不羮此四國者專足畏<lb/>
也杜註兩不羮酈元謂汝水東南流西不羮城南是不<lb/>
羮有東西之稱矣酈氏又任城縣有詩亭即春秋詩國<lb/>
按詩與邿同魯以襄十二年取邿即其地俗訛邿為詩<lb/>
耳隠二年經曰莒人入向杜預注向小國譙南龍亢縣<lb/>
<pb n="KR4f0037_WYG_007-11a"/>
東南有向城又軹縣西地名向上者亦曰向傳所云蘇<lb/>
忿生之田及經曰盟向求成於鄭此向則邑名也自有<lb/>
封建以来其傳世久逺可攷者尚衆自昔楚始大而為<lb/>
其并滅之國五十有三故曰漢陽諸姬楚實盡之至秦<lb/>
為郡縣掃除盡矣然而江淮以南神明之裔淪在蠻夷<lb/>
種類散處者以百數迨後山東兵起而閩粤王無諸東<lb/>
海王搖等猶能起兵從諸侯共亡秦傳國建號久之乃<lb/>
絶古聖君賢相功徳之食報豈不逺哉故曰積厚者流<lb/>
<pb n="KR4f0037_WYG_007-11b"/>
光自然之勢也<lb/>
　　書宋潛溪謝皋羽傳後<lb/>
謝皋羽傳鄧牧任士林皆有述鄧錢塘人自言與翺最<lb/>
善翺服其為文病且篤懐以詩曰謝豹花開桑葉齊戴<lb/>
勝羽生藥草肥九鎻山人歸未歸然翺宋末義士而牧<lb/>
傳中無所述第曰繇役繁興不堪迫辱委務出遊過嚴<lb/>
陵故舊館焉其地與婺接故常往来兩州間所居産薪<lb/>
炭率嵗暮載至杭易米自給又自言為翺死友然翺之<lb/>
<pb n="KR4f0037_WYG_007-12a"/>
沒遺命惟託方韶卿鳳吴子善思齊及方幼學方燾馮<lb/>
桂芳翁登兄弟而牧亦未嘗聞訃其葬也牧自誇於翺<lb/>
為文嘗自出於胸臆罕讀古人著述此豈其真不讀書<lb/>
者哉又牧云翺於軍伍中購得一子相與竭力生産任<lb/>
傳中不載采云無子翺之臨沒屬及其無子當信豈前<lb/>
已購得而後復失之耶任傳詞㫖隠約以屈原比翺是<lb/>
為得之吴思齊墓誌亦可觀宋因任吴本特加潤色淋<lb/>
漓盡態讀之令人感歎不已盖遭勝國之後無所避諱<lb/>
<pb n="KR4f0037_WYG_007-12b"/>
而能然也國家破亡神器淪沒有權位者不必徇而草<lb/>
野失志之子有孤憤鬱悒而不知其然者豈不由於其<lb/>
性哉然不幸無傳之者傳之而失其志以此湮沒於後<lb/>
世者多矣愚觀漢新莽之亂士至有偽失明見其子墮<lb/>
井妻與人私而不頋者其堅苦如是末世好名滋甚憑<lb/>
藉權勢踵接侯王之門入則短後曼纓出則幅巾草服<lb/>
搖筆著書忠義奮發流播逺近邁迹巢許幸而其書不<lb/>
傳也不然又孰知盜跖之與曽史哉<lb/>
<pb n="KR4f0037_WYG_007-13a"/>
　　讀孔子世家<lb/>
太史公於孔子何為而世家哉余觀其自序每一國則<lb/>
必挈其事之至重者而著其所以作述之意如於晉則<lb/>
曰嘉文公錫圭鬯作晉世家第九於越則曰嘉勾踐滅<lb/>
强吴以尊周室作越勾踐世家第十一於鄭曰嘉厲公<lb/>
納惠王於趙曰嘉鞅討周亂於韓曰嘉厥輔晉匡周於<lb/>
陳曰嘉威宣能撥濁世而尊周然後知其世家乎孔子<lb/>
者同之於列國之諸侯也其同之諸侯奈何曰以其同<lb/>
<pb n="KR4f0037_WYG_007-13b"/>
尊周也遷序孔子曰周室既衰諸侯恣行仲尼悼禮廢<lb/>
樂崩追修經述以達王道匡亂世反之於正云云作孔<lb/>
子世家第十七其意以諸侯之得世其家者以其知有<lb/>
天子而能匡亂反正以天子之權歸之於周者莫如孔<lb/>
子之功最大故附孔子於世家者非尊孔子也推孔子<lb/>
之心以明其始終為周之意曰春秋非孔則周道㡬乎<lb/>
熄矣以孔子為尊周而尊周者諸侯之事也故上不得<lb/>
比乎本紀而下亦不得夷為列傳也或謂稱世家為尊<lb/>
<pb n="KR4f0037_WYG_007-14a"/>
孔而兩失者是未識遷之意者也<lb/>
　　困學紀題辭<lb/>
世有真道學然後有真節義道學晦而節義微節義不<lb/>
植則其於道學也亦偽而已矣黎眉先生歸田後著困<lb/>
學記自言余日間行事每至臨寢必端心危坐仰天而<lb/>
質之如是者十年纔覺違心之事日漸減少又曰學道<lb/>
須破名利關頭若乃周孔其口商賈其心弋名於道徳<lb/>
之林漁利於仁義之域是則謂之傭販聖賢負罪名教<lb/>
<pb n="KR4f0037_WYG_007-14b"/>
不小故自滄桑之餘絶跡遐荒至老不復見雖妻子不<lb/>
知其所向世皆疑其仙去而其家亦詭曰有之然孰知<lb/>
其為篤信好學守死善道之儒者歟余生也晩不及奉<lb/>
先生几杖其季子自天讀書安國禪院時相過從流涕<lb/>
而道其先人則詞音嗚咽至性迸發其交於某也禮恭<lb/>
而意彌篤然後知先生之學非徒以得正而斃耳而其<lb/>
修之身以為子弟法者又如此其至也余嘗讀兩晉南<lb/>
北朝史嘆其君臣之際侮慢猜忌無恩義可紀至士大<lb/>
<pb n="KR4f0037_WYG_007-15a"/>
夫家居孝友竒節疊書絫見驚心動魄如宏農楊氏一<lb/>
家實西漢萬石所未及以此其時無故國而有世家輒<lb/>
思倣古别録南北朝孝友一編貯於家塾乃先生所為<lb/>
三十二巻者已犂然明備余又知先生之學其植基深<lb/>
厚尤在於此而自天之能善繼其先志者亦能知其本<lb/>
之所在従身焉無失故也孝弟不立本實先撥而競為<lb/>
道學節義云者皆妄也人有言今有能世其家如史氏<lb/>
所紀者余謂必自郭氏始矣<lb/>
<pb n="KR4f0037_WYG_007-15b"/>
　　題傳經堂集後<lb/>
往余晤亮菴於武林胡氏之米山堂向疑其宿學輩行<lb/>
去余逺甚問之纔長余數嵗未及訂交而别常耿耿胸<lb/>
次也比於都中見其仲君明經次厚知亮菴里居閉闗<lb/>
㡬三十年無復當世意今年初夏次厚遊太學亮菴偕<lb/>
之来訪其故人既至假館僧廬倦卧不出於是公卿輿<lb/>
馬填塞街巷坐門問安喧鬨都下以至四方宦學名流<lb/>
帬屐子弟懐刺到門皆願得識面為快亮菴愈不自得<lb/>
<pb n="KR4f0037_WYG_007-16a"/>
急促裝南返余與之語頃即執手言别則其耿耿比前<lb/>
愈甚可知也臨行出示余傳經堂集連綴海内古文辭<lb/>
數百篇所以稱美卓氏之家學甚備余亦久謀歸擬築<lb/>
室於湖上陳經而讀之是時去亮菴居當不逺數舎艤<lb/>
舟水次造所謂傳經堂者瞻謁三先生祠啟其遺書従<lb/>
亮菴決疑發滯其必有益於余聞<lb/>
　　題程子卷後<lb/>
客嵗淮南逆旅中偶讀韓嬰詩傳至孔子遇道哭者甚<lb/>
<pb n="KR4f0037_WYG_007-16b"/>
哀而自言其始所以宦學而失養之故以至悔而立稿<lb/>
也而是時孔子弟子之請歸養者十有三人余既以前<lb/>
年拜違其親奔走於江之南北是日有感遂決南歸之<lb/>
志既抵吴門程君爚来手一巻形縦縦而過余余既喜<lb/>
交程君視其所攜皆曩所求於海内之賢者所為其母<lb/>
徐孺人傳志者也而程君之所自傷其貧賤不得養者<lb/>
則并見之於言焉時余歸志甚鋭君則為余買舟葑門<lb/>
之外共邀至家拜其尊君於堂與其仲父杓石咸儒雅<lb/>
<pb n="KR4f0037_WYG_007-17a"/>
藴籍衣冠狀貌質樸類古人風留數日始去去而復牽<lb/>
留之視其家之僮僕雞犬皆依依有向客狀若不忍其<lb/>
遽别者其好客出於天性可敬也今天下文士大率皆<lb/>
以家自累耳雖其間意氣自喜欲以廣致天下豪傑而<lb/>
奪於室中之反唇交謫者有之則其行之不成又非必<lb/>
盡出於懈弛而後然今程君家産纔不及中人自其母<lb/>
在時固已父子力學聲藉甚諸公間及其殁也庭除楚<lb/>
楚果蔬之行列巾履之位置無不整潔可喜男誦女織<lb/>
<pb n="KR4f0037_WYG_007-17b"/>
之聲燈火交出林落客之登其堂者鮮不為流連忘反<lb/>
樂其父子之賢而相忘於貧賤之累而又思其所以致<lb/>
此者則益悽然相對不樂盖程君之言曰吾父子何自<lb/>
而能然吾家之所以得與君燕飲於此者皆母之遺也<lb/>
雖其父之言亦如此若孺人者可不謂之賢矣哉欲知<lb/>
孺人之行於其夫與子可以得之余既有感於中又不<lb/>
忍爚請因書所見者歸之<lb/>
　　歸太僕未刻藁題辭<lb/>
<pb n="KR4f0037_WYG_007-18a"/>
太僕未刻藁其曽孫莊元恭所輯外吏牘申詳文<lb/>
移諸雜文字當另存其家不足録除此共得八十<lb/>
三篇太僕集一刻於崑山門人一刻於常熟蔣氏然余<lb/>
從元恭借觀其未刻諸篇多隨俗應酬造次之作故<lb/>
可存者尤少余輒為㸃定芟其蕪蔓殆十之七焉當<lb/>
明之有天下二百七十餘年作者林立惟太僕之文<lb/>
為能獨溯太史公以來得其風神而合之唐宋諸<lb/>
家體格粹然一出於正可謂豪傑之士矣惜其晩始<lb/>
<pb n="KR4f0037_WYG_007-18b"/>
得第為當時盛名者所摧壓而其所為碑銘序讃之類<lb/>
多不出鹿城數百里之間外家戚黨田夫餉婦并見疊<lb/>
出以與夫名臣碩儒爭名於翰墨之下抑末矣此歸安<lb/>
茅氏所謂入富人之家而所見唯陶埴菽粟者豈其才<lb/>
之不逮乎余之及此盖以歎夫士之好古而不遇者也<lb/>
　　求志軒集題辭<lb/>
韓退之為毛頴傳時人傳笑以為怪獨栁子厚深善之<lb/>
以為弛焉而不為虐息焉游焉而不為縦然此猶淺之<lb/>
<pb n="KR4f0037_WYG_007-19a"/>
乎知韓也凡古人文字不輕下筆雖一時游戲滑稽之<lb/>
文其中必有含諷譏切闗於比興惟其稱物小而寓意<lb/>
大屬辭近而取㫖逺故足傳也讀錢子文若諸詞賦可<lb/>
得其概矣文若為吾里耆宿隠居山中著書滿屋然不<lb/>
自表襮吾頭白歸里始一識其面邑子浮薄黨相揶揄<lb/>
或未聆其姓氏無足怪矣其詩於洸洋恣肆中不沒其<lb/>
家數皆所謂不輕下筆者也<lb/>
　　題蔣君長短句<lb/>
<pb n="KR4f0037_WYG_007-19b"/>
記壬戌燈夕與陽羨陳其年梁溪嚴蓀友顧華峯嘉禾<lb/>
朱錫鬯松陵吴漢槎數君同飲花間草堂中席主人指<lb/>
紗燈圗繪古跡請各賦臨江仙一闋余與漢槎賦裁半<lb/>
主人摘某字於聲未諧某句調未合余謂漢槎曰此事<lb/>
終非吾勝塲盍姑聴客之所為乎漢槎亦笑起而閣筆<lb/>
然數君之於詞亦有不同梁溪圓美清淡以北宋為宗<lb/>
陳則濫觴于稼軒朱則煎洗于白石譬之韶夏異奏同<lb/>
歸悅耳一時詞學之盛度越前古矣七八年来數君者<lb/>
<pb n="KR4f0037_WYG_007-20a"/>
存殁殊路南北方散處久矣夫余之不託於音也頃得<lb/>
蔣君度臣此卷按拍而歌之酒酣以往慷當以慨盖蔣<lb/>
君才豪而氣雄抒寫胸臆時時快所欲吐至其含宫咀<lb/>
商所冷然㑹心以自適於數君之外者亦復與作者之<lb/>
意何異宜余之既老且衰而復為之閣筆於此也家季<lb/>
孝俞為余言度臣多讀書詩歌古文辭累數百篇每落<lb/>
紙雲涌川恣詭變百出行為余盡發其藏則余之驚怖<lb/>
思閣筆於蔣君者何時已耶<lb/>
<pb n="KR4f0037_WYG_007-20b"/>
　　碧山堂元夕鬬酒詩跋後<lb/>
丁夘元夕今總憲徐公碧山堂之讌出所儲酒三十種<lb/>
飲客命客為鬬酒詩明日相繼以詩来者若干人而前<lb/>
總憲公先得絶句三十首手書小幀示某某謹受而讀<lb/>
之其體物精切寄託深逺至於聲調之諧美按之皆可<lb/>
歌也是夕某預末坐所嘗酒雖殊方異製大抵南北香<lb/>
味自相類嘗考漢書以上尊酒賜侍臣注糯米為上尊<lb/>
稷為中尊粟為下尊糯者今酒之南也而稷與粟者今<lb/>
<pb n="KR4f0037_WYG_007-21a"/>
酒之北也師古非之謂酒當以醇醨分上中下名非以<lb/>
米也且稷粟同物不可為二然酒性得糯乃益醇月令<lb/>
仲冬命大酋秫稻必齊而不及黍稷則古人之重稻可<lb/>
知注所謂粟當是梁之誤耳時座中皆南人多右南而<lb/>
左北公自序曰昔人稱北酒南茶北亦未可少也此言<lb/>
雖為酒調人然以三十種者較之實未易定其優劣矣<lb/>
自古譜酒者王無功焦革而下數十家至宋張能臣之<lb/>
記酒名元宋伯仁之為酒小史徵類以百數然鮮能徧<lb/>
<pb n="KR4f0037_WYG_007-21b"/>
致之以娱客者是席所列自内造法醖及坊務麯材逺<lb/>
而閩海粤嶠暹羅琉球荷蘭花實之釀蠟封藤繘梯航<lb/>
而至者皆得品量於一堂之上亦云盛矣使咏歌之弗<lb/>
稱則孰知夫今日者天下一家而輦下士大夫得乗其<lb/>
位暇流連觴咏以相賞於花晨月夕之為可也某屬病<lb/>
未能追和故合公詩為一巻以序而歸之<lb/>
　　題馮節母巻<lb/>
秦始皇上㑹稽山刻石其文有曰飾省宣義有子而嫁<lb/>
<pb n="KR4f0037_WYG_007-22a"/>
倍死不貞防隔内外禁止淫佚男女絜誠夫為寄豭殺<lb/>
之無罪男秉義程妻為逃嫁子不得母咸化亷清一與<lb/>
之齊終身不改者婦道也然改嫁之法禮制許之而秦<lb/>
獨名之為倍死丁寧其意於刻石之文者豈周末教衰<lb/>
其風尤熾而越俗猶未免歟然彼以帝王之尊而母子<lb/>
之間多所不幸夫亦有所感激云爾也若今山隂平母<lb/>
馮太孺人隨夫沿牒攜親歸里嫠面毁服辛苦以待其<lb/>
子之成立如是者豈不曠世而一見者哉子逺幸得為<lb/>
<pb n="KR4f0037_WYG_007-22b"/>
節婦子不以烏頭綽楔為母光寵而徧求賢人君子之<lb/>
文詞記述以當懐清之臺使採風者録之越絶一隅嫓<lb/>
美江漢矣其母子之間皆可敬也<lb/>
　　題南齊華孝子小像後<lb/>
孝子諱寳父豪晉義熈末戍長安時孝子年八嵗臨别<lb/>
謂曰須我還當為汝上頭既長安陷孝子七十不婚冠<lb/>
有問者輒號慟彌日按史劉裕以義熈十三年秋八月<lb/>
至潼關命王鎮惡大破姚丕軍遂入長安其年十二月<lb/>
<pb n="KR4f0037_WYG_007-23a"/>
裕將東還三秦父老留之不得以弱子義真都督雍涼<lb/>
秦州軍事留鎮之豪戍長安當以此時既而沈田子以<lb/>
掩殺王鎮惡伏誅長史王修被䜛死羣情解體夏王勃<lb/>
勃遂進據咸陽走義真積人頭為京觀號髑髏臺此十<lb/>
四年十一月事也豪豈以此時陷沒而不得還也従此<lb/>
中原分裂生靈塗炭於戰爭又百餘年然後合而為一<lb/>
其遺禍烈矣劉裕之罪可勝誅乎而孝子之所痛者特<lb/>
其父也夫自古簒竊之臣若王莽懿操父子俱未嘗親<lb/>
<pb n="KR4f0037_WYG_007-23b"/>
殺其故主也至陵零賊殺自後禪授之際習以為常裕<lb/>
之子孫亦嘗身羅其毒而君臣之道苦矣獨孝子終身<lb/>
思父不婚冠此其所闗於人倫甚大盖與晉徴士同人<lb/>
類之所以不滅頋失之上而得之於下豈不尤可貴重<lb/>
歟南齊時同郡有薛天生劉懐𦙍兄弟皆以孝行旌然<lb/>
余獨以孝子之所遇有足感者故疏其事於像左且繫<lb/>
之以詩<lb/>
平朔門前萬馬迴長安歡聲動疾雷羌酋反接渡江来<lb/>
<pb n="KR4f0037_WYG_007-24a"/>
南朝太尉作事乖心圗九錫苦欲囘十三兒子何為哉<lb/>
兩雄攫挐鬭不開忠臣斷頸起禍胚赫連潰師山崩摧<lb/>
參軍馬背䭾嬰孩草間求活真駑才人頭作山髙崔嵬<lb/>
三軍同時横暴腮傷心極望髑髏臺髑髏臺上悠悠魂<lb/>
七十無家難具論一朝旌旂忽南巻百年星日當晝昏<lb/>
小人憶父心煩寃父老哭君聲暗吞白頭舉事何紛紜<lb/>
沖年陵畔啼夜鵑君親大義死不泯赫哉孝子誰等倫<lb/>
東籬之外五栁門宋齊轉眼俱埃塵忠孝厯刼無沈淪<lb/>
<pb n="KR4f0037_WYG_007-24b"/>
君不見此圗戃怳正氣存<lb/>
　　題汪烈女傳後<lb/>
女子已字未行奔夫之喪而誓以死守或身殉之者歸<lb/>
氏震川嘗駁其非正以為亷恥之道存焉耳其立論最<lb/>
精然女之未嫁猶男子之未仕也古若薛方逢萌之于<lb/>
新莽費貽任永馮信之于公孫述謝翺方鳳諸人之于<lb/>
宋元之際皆未嘗委贄為吏卒之死不屈後人皆傳之<lb/>
獨行未聞以為非也而公卿大僚俛首乞憐于異姓之<lb/>
<pb n="KR4f0037_WYG_007-25a"/>
廷者百世而下猶將指其名而唾之其為人賢不肖何<lb/>
如也孔子思狂者過之彼雖蹈義之過苟可以風世而<lb/>
善俗斯取之已矣春秋于宋共姬備書其卒葬示予也<lb/>
君子曰伯姬女而不婦女而不婦過也猶為春秋所予<lb/>
然則未同牢而殉之死是婦而不女也婦而不女與女<lb/>
而不婦皆過也有不皆見予于孔子者乎婺源汪生敔<lb/>
姪女宫蘭許字同邑江某聞江訃求不得臨不得伺其<lb/>
母歸寧倉皇自沈于河生以其事徧白于在京士大夫<lb/>
<pb n="KR4f0037_WYG_007-25b"/>
論者猶齗齗未定也余特折衷歸氏之言正也余之言<lb/>
權于義而亦歸于正也嗚呼死生亦大矣而淟顔忍恥<lb/>
以游于世者何多乎然則吾之說其終不可廢乎其亦<lb/>
有不得已者乎<lb/>
　說<lb/>
　　程處士篆刻說<lb/>
新安程先生穆倩善識古文竒字其所篆刻人爭購之<lb/>
或守之厯年不可得及其得意為之贈人無徳色非之<lb/>
<pb n="KR4f0037_WYG_007-26a"/>
者曰凡物之可貴者以適時而已今為篆刻舎秦漢而<lb/>
必曰三代鐘鼎之文此固為好竒而已於用奚當余謂<lb/>
此言過也夫自有書契以来文字代變于是有倉頡之<lb/>
書有史籕之書有斯髙程邈之書變而至于今之行草<lb/>
書極矣如欲趨時者則今之真行草書為已足斯髙之<lb/>
書且在所不取而况乎商周鐘鼎蟲魚詰屈之文宜其<lb/>
無所用於世也然余攷之周宣王時史籕始著大篆十<lb/>
五篇後秦李斯作倉頡篇趙髙爰厯篇胡母敬博學篇<lb/>
<pb n="KR4f0037_WYG_007-26b"/>
皆取之籕篆文省改之以為符印幡信題署之用則秦<lb/>
漢所用篆書頗與周不異而史籕之書或與古同與古<lb/>
異其體製亦不一也是則鐘鼎之書秦漢之時兼用之施<lb/>
于符印明矣大畧今人耳目當畧使近古昔有人欲盡<lb/>
削禇大所補史記者王元美曰漢人言所存于今㡬何<lb/>
而忍去之乎余當嘆息此言故嘗為之說曰古文之用<lb/>
協韻詩歌行之入樂府五言近體之入選體言草書之<lb/>
兼章草真書之間出八分雖無老成人尚有典型然今<lb/>
<pb n="KR4f0037_WYG_007-27a"/>
世破觚為圜日久而忽覩此書於俗學流便之中無怪<lb/>
乎惑之者衆也先生為詩光怪溢出似與書爭竒其為<lb/>
人朴貌厚衷年既老矣鬚眉皓素醉後瀾翻縦論西京<lb/>
天寳間遺事多人所不聞余謂天留此人於今日使後<lb/>
生末學猶得習其丰采而想見前世先生長者之遺其<lb/>
可重不獨在書也<lb/>
　　菊隠說<lb/>
草木之族唯菊種至多治之者有䕶芽分種接幹去蠧<lb/>
<pb n="KR4f0037_WYG_007-27b"/>
防風避雨之法積勞終嵗而取玩於一時故藝之比他<lb/>
種猶難按本草菊黄者味甘世稱陶公好菊亦其味甘<lb/>
叢生於籬落間者耳然余聞之種菊者曰凡塒菊不獨<lb/>
其花時可喜雖其萌芽藏荄凝露受霜隨時按候而驗<lb/>
其消息亦莫不有天地自然之生趣由其嗜好專一則<lb/>
雖用力之煩且久而亦不知其疲也有隠君子陸君翼<lb/>
王少事舉子業中遭感憤廢輟窮研于六經無虛日夜<lb/>
各成疏義十餘巻其自號菊隠余視其庭中無一菊者<lb/>
<pb n="KR4f0037_WYG_007-28a"/>
竊疑其所稱非實抑思菊之為性掩葩于艷陽之日挺<lb/>
節于嚴霜之候是屈子之所欲餐而陶公之所嘗采者<lb/>
也今以君之慕乎古也耽其精英擷其茂實至于窮厯<lb/>
年嵗塵視軒冕窅然若不知天地之為大而萬物之為<lb/>
衆以視乎種菊者之專一其所好而不移也則君之所<lb/>
自寓舎是其奚取焉<lb/>
　　錢黄兩家合葬說<lb/>
無錫黄君子某聘錢氏女未婚男女皆沒兩家父母謀<lb/>
<pb n="KR4f0037_WYG_007-28b"/>
而合葬焉邑人士與四方之客遊于兩家者為詩以詠<lb/>
歌其事而請余為之說余按禮男子年十九死猶謂之<lb/>
上殤不得立後而祀之終其父母之世女子既嫁未三<lb/>
月廟見而卒則歸葬于其父母之黨袝亦如之未婚而<lb/>
沒禮文不載盖不必載也周禮媒氏禁遷葬者與嫁殤<lb/>
者遷葬以死而求婦嫁殤以死而求夫皆非禮之正是<lb/>
以禁之以其未成乎夫婦之道也唯魏武帝愛子倉舒<lb/>
明帝愛女淑卒皆取他姓子女死者為之合葬史譏其<lb/>
<pb n="KR4f0037_WYG_007-29a"/>
違情背典至唐家人禮始有㝠婚之制此君子所不道<lb/>
也今既合葬必當袝廟夫婦袝廟必當立後使果為此<lb/>
此與曹氏之蔑棄典禮何異兩家父兄皆守道君子宜<lb/>
安所出或謂禮縁人情情生于人之所不自已今兩家<lb/>
各哀其所生至不惜越禮而為之其友又思助其哀而<lb/>
作為歌詩以相慰勉見睦婣之意皆本于其所不自已<lb/>
者也傳曰禮失求之野噫其野也其諸亡乎禮者之禮<lb/>
與<lb/>
<pb n="KR4f0037_WYG_007-29b"/>
　　友說贈計子甫草<lb/>
古者士有諍友荀卿曰庸衆駑散則刼之以師友友者<lb/>
所以濟師之道之所不及也中庸論達道五頋言朋友<lb/>
不及師弟盖君臣父子夫婦兄弟人生之於四者固有<lb/>
難言者矣夫師者其為分甚尊而其為勢則甚疎言人<lb/>
之所難言者甚尊之與甚疎皆有所不可者也然則孰<lb/>
為其綢繆之使無失彌縫之使無間耶此朋友之事也<lb/>
古之取友有以勢利相膠漆者有取其緩急相賙恤者<lb/>
<pb n="KR4f0037_WYG_007-30a"/>
有誓生死患難不相背負者勢利之交無論已緩急相<lb/>
賙恤生死患難不背負此謂意氣之感激則有之差異<lb/>
于世之面嫗煦而背[言*翕]訿者耳以語于道義之交未也<lb/>
古道義之交以贈言不以財賄以性命不以然諾以過<lb/>
相規箴不以名相標榜衆之所賤吾貴焉不以形迹嫌<lb/>
也衆之所棄吾取焉不以獨行疑也要之期攀依以同<lb/>
至于道斯已矣夫攀依以同至于道者非吾友其誰望<lb/>
耶昔者仲尼沒而七十子之徒自以其聞于師者相友<lb/>
<pb n="KR4f0037_WYG_007-30b"/>
教曽子數子夏三失卜子投杖謝過子貢乗軒而過原<lb/>
憲聞貧病之譏則逡巡失色以退若論語戴記家語中<lb/>
所雜載弟子辨難語大抵皆足以發明聖人徴言大義<lb/>
至今學者人知尊君親上以不至蔑禮犯分毁詩書滅<lb/>
仁義彛倫不至盡斁清議不至盡泯者此雖聖人之教<lb/>
以然亦其徒相與提攜之力也由是觀之則師之道得<lb/>
友而益彰信矣今世小生俗學甫離褓姆違其父兄之<lb/>
教則以奔逐聲勢為交遊以背公向私為任使以一唱<lb/>
<pb n="KR4f0037_WYG_007-31a"/>
百和無所可否為同志合道指道學為迂濶薄亷潔為<lb/>
無用士苟習是數者世俗皆謂之曰能而自君子觀之<lb/>
乃所謂市道交也市交之日聞古道之不作則業孰與<lb/>
進徳孰與講業無與進則邪者比徳無與講則過益積<lb/>
鹵莽於君父之間恣睢於禮法之外然且率天下而爭<lb/>
騖於是則人類㡬何其不盡滅矣僕藏此意久顧無足<lb/>
發者計子甫草善為文與僕交最厚其逺出乎流俗而<lb/>
不底乎道義不止也今天下無不籍籍計子名乃不以<lb/>
<pb n="KR4f0037_WYG_007-31b"/>
僕之拙訥顛蹶為可鄙而特以為今之人無志於古人<lb/>
者能志於古人者必其能為古人之文者也故每一文<lb/>
成則必俯以示僕僕時有所指擿疵類輒喜發於頰即<lb/>
力稱善無所短長則必愠曰是得毋徇我乎夫文章小<lb/>
技易為也計子之於文可謂成矣然猶不敢自是惟不<lb/>
得聞其失是懼况事固有大於此者其肯以苟且従事<lb/>
乎吾知計子之取於友者為異乎今之所取於友者矣<lb/>
雖然計子則何有於是焉夫惟君之自視也重故其望<lb/>
<pb n="KR4f0037_WYG_007-32a"/>
於友也益切其望於友也切則其施於人也有勿然者<lb/>
乎若僕固所謂庸衆駑散而文與行之無足採者也辱<lb/>
君之交冀以有成君盍以其自為之餘為僕謀所以勉<lb/>
進於道者作友說以贈<lb/>
　書<lb/>
　　與子姪論讀書<lb/>
讀書不須務多但嚴立課程勿使作輟則日累月積所<lb/>
蓄自富且可不致遺忘歐陽公言孝經論語孟子易尚<lb/>
<pb n="KR4f0037_WYG_007-32b"/>
書詩禮周禮春秋左傳准以中人之資日讀三百字不<lb/>
過四年半可畢稍鈍者減中人之半亦九年可必今計<lb/>
九年可畢則日讀百五十字也東方朔上書自稱年十<lb/>
三學書三冬文史足用十五學擊劍十六學詩書誦二<lb/>
十二萬言十九學孫吴兵法戰陳之具鉦鼔之教亦誦<lb/>
二十二萬言凡臣朔固已誦四十四萬言此時朔年正<lb/>
二十二自十六學詩書至十八而畢又自十九學兵法<lb/>
至二十一而畢皆作三年課程三年誦二十二萬言毎<lb/>
<pb n="KR4f0037_WYG_007-33a"/>
年正得七萬三千三百餘言以一年三百六十日成數<lb/>
筭之則一日所誦纔得二百零三言耳盖中人稍下之<lb/>
課也夏侯氏東方先生像讃經目而誦於口過耳而諸<lb/>
於心其敏給如此今其所自誇大不過中人稍下之課<lb/>
可見古人讀書不苟非獨恐其務多易忘大抵古人讀<lb/>
一書必思得此一書之用至於終身守之不失如此雖<lb/>
欲多不得也<lb/>
　贊<lb/>
<pb n="KR4f0037_WYG_007-33b"/>
　　石齋黄公墨寫魁星贊<lb/>
英年十五酷愛文公既得黄子<hi>公官稿</hi>想見其人公沒而<lb/>
升靈為星辰為世樞杓以建冬春為文璣衡輕重唯均<lb/>
洒墨染紙自圗其真平原之書忠義輪囷瞻仰生敬于<lb/>
斯亦云誰其將者水部左君厥兆文明奕世其珍<lb/>
　　漢夀亭侯闗公遺像贊<hi>并序</hi>
公之忠義著於當時而神靈顯於後世其祠在當陽者<lb/>
始於陳光大中唐貞元十八年荆南重修玉泉寺遺廟<lb/>
<pb n="KR4f0037_WYG_007-34a"/>
董侹記之相傳為其寺伽籃則因縁智者大師傳而元<lb/>
虞集廣鑄禪師塔銘所為述其事者也其在解州者為<lb/>
宋大中祥符時建然此二廟特其生沒之地猶未及他<lb/>
處也自宋南渡及元而賜號稱王廟祀益盛明嘉靖間<lb/>
賊徐海就擒著有靈異督師明立廟常州唐順之記謂<lb/>
侯廟盛于北而江南諸郡立廟自此始然則當嘉靖前<lb/>
大江以南尚未有祀公者矣今聞東南日本琉球諸國<lb/>
西北口外無不轉相崇奉極土木之麗而其像設之雕<lb/>
<pb n="KR4f0037_WYG_007-34b"/>
塑圗繪如世俗所傳脩髯而美視者瀰滿兩戒如出一<lb/>
手含識之倫上自王公大人至閭巷士女强獷之將哮<lb/>
狠之賊無不絀其尊嚴戢其兇暴而瞻禮之恐後是其<lb/>
震悚乎人心者豈其靈爽有以獨異乎人哉亦其生時<lb/>
忠義討曹則功不終吞吴則志未遂憤懣偪塞之氣旁<lb/>
觸横牴發洩無所故久而後大溢于時而人不知其所<lb/>
以然也然予謂自古之善狀公者終莫如諸葛武侯侯<lb/>
之言曰未如髯之超軼絶羣盖并其形神肖之矣此畫<lb/>
<pb n="KR4f0037_WYG_007-35a"/>
不知于當時何如厯考記傳所載于公之威神度十已<lb/>
得八九因為贊曰<lb/>
操鬼也其臣魅魑孫為叢社纚維之赫赫劉宗張炎<lb/>
威公斮獝狂軒委蛇人不鬼防殄其師曹孫澌滅無留<lb/>
遺公之精靈星日垂凡百慙鬼公所治有臣不忠子孝<lb/>
虧瞻此俯伏其赧而<lb/>
　　方先生像贊<lb/>
古設賢良孝秀之科行修於身旌帛是加不聞有士厄<lb/>
<pb n="KR4f0037_WYG_007-35b"/>
窮而嗟其後不然變為浮誇錙銖程能誰辨鏌鋣所以<lb/>
先生終老於家有美先生秩秩其徳忠諫遺裔慈湖正<lb/>
脉服勞侍養帶不弛夕日短之懼誼同令伯峩冠裒衣<lb/>
經人兩師設席延明作我門楣念我先子實唯都講沐<lb/>
道薫徳溯流絶港曽不去口而師云云一經家傳弗悖<lb/>
所聞孰紹箕裘徴吾斯文垂之琬琰公有令孫<lb/>
　賦<lb/>
　　帝城積雪賦<lb/>
<pb n="KR4f0037_WYG_007-36a"/>
凜凜嚴冬星迴次窮泉凝碧澗沍結丹楓乗坎布徳潤<lb/>
物施功亦集維霰有来自空時則陽烏斂彩曜娥隠暉<lb/>
屯隂疊嶺連氛重闈始悠悠而颺颺旋屑屑而霏霏資<lb/>
清於太虛之表儲潔於重隂之涯聴之無聲望之有儀<lb/>
覽之無迹挹之有輝包括宇宙布濩王畿爾其為態也<lb/>
屢遷其為質也多妍若夫纎條絶響萬籟澄寂徹宇無<lb/>
塵連天一色瀌瀌徐逝緜緜交積若將散而復整乍欲<lb/>
分而還結方舞蝶兮更輕擬飛絮兮尤密南陽之鉛澤<lb/>
<pb n="KR4f0037_WYG_007-36b"/>
辭鮮西崑之玉枝慙潔至夫朔風鼔厲轉騰増勢合沓<lb/>
彯撇雜糅膠戾狀似三軍之行士馬俶擾而騰裝又似<lb/>
繒<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>之纒羽毛颮紛而蔽地動銀鋪與玉璫拂文㮰及<lb/>
彤砌啟建陽而猶寒墐北戸而増悸爾乃冪通谷捎林<lb/>
莽棲鳥静號獸聚九市迷塲三條惑路填坎坷於危途<lb/>
息塵埃於窘步綺寮都䕶之堂青槐丞相之府吹簫帝<lb/>
子之樓挾彈王孫之塢莫不縁檐入隙掩映階廡炙笙<lb/>
簧兮㑹嘉賔羽觴陳兮日欲暮西山峨峨列樹駢羅呈<lb/>
<pb n="KR4f0037_WYG_007-37a"/>
縞分巘結素同柯巖封而翠屏時掩瀑凍而匹練長拖<lb/>
恍惚兮失脩眉之逺黛艷朗兮生極目之㣲波俯瞰上<lb/>
林遙亘長樂萬户千門飄飄爭薄雲雀踶甍而却依蟠<lb/>
螭承楣而瑟縮金仙炫晃於層楹玉女掩嫮於重桷簌<lb/>
簌寒威河冰去来盧龍舊壘駿馬荒臺望紫塞兮何處<lb/>
鬱黄金兮未開蕭條兮處士之扉彳亍兮先生之屨漏<lb/>
正長兮天漫漫途已窮兮徒延佇於是<lb/>
天子御重茵之座襲翠鳳之裘詔公卿及庶尹諮萬方<lb/>
<pb n="KR4f0037_WYG_007-37b"/>
於九州延隠逸燭巖幽皇仁浹沛澤流従獵者挾纊負<lb/>
薪者忘憂炊家家而相接穫年年而有秋姑射之仙人<lb/>
自下洛邑之河伯同遊命太史而紀瑞屬従臣而賦詩<lb/>
瑞自同雲之慶詩仍白雪之辭辭曰筵桂椒兮白玉盤<lb/>
歌愔愔兮清夜闌恭承嘉祉兮不敢忘念吾人兮衣裳<lb/>
單歌既闋羣臣出開端門事朝日<lb/>
　　玉河春栁賦<lb/>
望京邑之翼翼縦緩步於郊坰和風宛其入懐林鳥嚶<lb/>
<pb n="KR4f0037_WYG_007-38a"/>
其相鳴爾迺春日遲遲春路逶迤流泉曲折列樹參差<lb/>
則有上苑移根灞橋遷植行行臨水枝枝踠地蔽北陸<lb/>
而成闗種西門而映肆騰氛霧而霏㣲冪平皋而薆薱<lb/>
千株萬株婀娜紛敷或交綺陌或傍金渠故夫玉河之<lb/>
為水也宛宛澶澶来自西山瀦而為湖滙而為淵踰乎<lb/>
髙梁之曲入乎芙蓉之園森漫蓬池經乎上蘭彌望直<lb/>
視鬱乎芊芊何地無栁何栁不妍鏡清流而黛濃如洗<lb/>
倚列雉而腰細堪憐於時條風始扇日和景良草抽書<lb/>
<pb n="KR4f0037_WYG_007-38b"/>
帶鳥弄笙簧柔稊乍吐弱蔓初揚招要舞態演漾波光<lb/>
竦纎軀而不定曳翠帶之何長若矜妝以競冶間桃李<lb/>
之紛芳馳青烟於平樂遞餘暖於昭陽曹子建曽攀折<lb/>
而不忍桓元子雖對之而奚傷若其連逵積素荏苒百<lb/>
五裁閣輕隂㣲停細雨林立兮姑射之仙人襹褷兮甘<lb/>
泉之玉樹緬芳姿兮濯濯宛深情兮縷縷黄鸎啼兮濕<lb/>
不飛羌管吹兮悲自語於是金張戚里趙李豪家佩舒<lb/>
連萼綬帶桃花俱將皓腕並按紅芽飛盖於青門之側<lb/>
<pb n="KR4f0037_WYG_007-39a"/>
張帷於緑水之涯枝低繫馬岸曲停車絮墮結而猶起<lb/>
影移尊而尚遮亦有西京大夫南國上士仙鷁同遊斑<lb/>
騅並轡問先生而得廬訪隠淪而過市玩絲隂之不已<lb/>
俯帶影於遙潯花輕似笑葉動如吟共憐碧玉并字青<lb/>
琴展慇懃於遐矚恐幽思之難任至若王命夙臨指車<lb/>
萬里貧士失職孤蓬自起祖帳東門唯吾與子眺碣石<lb/>
之遺宫歌蕭蕭於易水凄其夕照怊悵東風折一枝兮<lb/>
岐路結相思兮萬重况乎巖棲澗築河陽杜曲當衢瑣<lb/>
<pb n="KR4f0037_WYG_007-39b"/>
第連房珠箔莫不愛此妍華樹之芳陸拂塵於宛轉之<lb/>
橋送客於逍遙之谷羲馭曈曨春明漢宫斜鋪網綴半<lb/>
入簾櫳羅衫染薄玉簟飄重襯衣塵軟藉草泥融分標<lb/>
射葉别隊追風靈和則想風流於張緒長楊則研子墨<lb/>
於揚雄時則有萍蹤逺客来遊上國風翮經摧霜蹄屢<lb/>
蹴刺滅於懐經荒於腹撫劍無侣駕言出郭對開元之<lb/>
一株撫上林之三眠攀條執枝久而泫然張平子以四<lb/>
愁成賦梁伯鸞則五噫名篇盖有懐者物易感失志者<lb/>
<pb n="KR4f0037_WYG_007-40a"/>
袂易霑自古羈旅坎壈之子亦孰不歎依依於今昔而<lb/>
愴搖落於江潭<lb/>
　文<lb/>
　　數賊文<lb/>
主靜先生夜讀書既倦退而就寢殘燼滅羣動閴撫枕<lb/>
輾轉交動胸臆其始也若檻泉之伏流泌泌瀄瀄其既<lb/>
也如遊絲之裊空不可㫁絶忽焉奔肆萬馬騰籍怔營<lb/>
怦悸僨亂血脈脅不得安睫不能閉屈起俛聴頻移漏<lb/>
<pb n="KR4f0037_WYG_007-40b"/>
刻然後瞿然驚覺收照屏息徐而跡之乃得一賊是賊<lb/>
也非處窔奥不穴墉垣其来無影其去無端善司者莫<lb/>
窺其踪跡善推者莫測其機闗潛入牢藏靈府是蟠錐<lb/>
鑿百竅鑽剔五官糺結榮絡洞厯肺肝𤣥扃暗啟業火<lb/>
自然抉清淨之秘閫闚恬淡之徳園竊嘉名於五徳紛<lb/>
晝夜以往還先生既得而數之曰賊来前賊来前自爾<lb/>
之掩處於吾身者㡬何年矣而吾不知詭譎瞀亂唯汝<lb/>
之為我今告汝以汝險巇汝其諦聴去而他之吾年八<lb/>
<pb n="KR4f0037_WYG_007-41a"/>
九蓄殖未固藩籬道徳苑囿典故一往志盛弦橋的赴<lb/>
㑹不汝防倐来穿槖自是之後汝跡益稠吾坐讀書七<lb/>
畧九流左次右摘瞬不停留汝竊吾視去而神遊終巻<lb/>
茫然昧厥端由勝賔雜座縦論幽討妙言解紛清談絶<lb/>
倒汝竊吾聴經營象表口酬客難目送飛鳥劖斵為辭<lb/>
正正竒竒經緯聈㝠與神相追汝竊吾意不見端倪易<lb/>
之氛濁嗟寒戚飢有時習静垂簾半趺南國隠几㗳然<lb/>
喪吾汝即跧伏匿跡陜輸藏舟於壑負之而趨羈旅逺<lb/>
<pb n="KR4f0037_WYG_007-41b"/>
客取歡酒杯故人乍爾笑口一開汝来施施挈朋與儕<lb/>
萬緒千端併集於懐燈青黯黯予孤易感汝不知其慘<lb/>
風雨沸號其境蕭條汝反呼其曹蟻穿壤潰蟲蠧木壊<lb/>
㣲纎不絶害豈在大吾何牽連少習於汝汝豈無家乃<lb/>
不舎予凡吾今之智識刋落記七遺八非汝之為祟而<lb/>
孰使予學殖之寡薄吾髪之鬒者變而為星目之瞭者<lb/>
變而為䁝非汝之予攖而孰使予終日之營營于是執<lb/>
之以訴於天鈞曰庶其懲而逺徙天鈞囅然而笑曰子<lb/>
<pb n="KR4f0037_WYG_007-42a"/>
知彼之所起不知彼之所止起其所以止止其所由起<lb/>
一起一止莫非子之以子不見夫水乎水聚成漚漚復<lb/>
為水子胡不澄其源而澈其委子潔而宫虛而庭以葆<lb/>
子之真彼將不生子充而内無炫於其外彼將為子之<lb/>
守以益子之所貴曽不是慮唯彼之去彼来何従去歸<lb/>
何所盍子之示以無有而彼今將安處先生於是蹶爾<lb/>
神動逡巡却立歸而毁樊撤籬解緘發鐍坐三日不言<lb/>
杳然若喪其身焉起而視賊失之忽不知其所出<lb/>
<pb n="KR4f0037_WYG_007-42b"/>
　銘<lb/>
　　冬睡銘<lb/>
暖床密室低枕厚衾側身屈足閉目閉心渾渾沌沌如<lb/>
龍蟄隂氤氳一氣升降浮沈其覺徐徐其息深深悠哉<lb/>
睡鄉斯樂難任<lb/>
　　硯銘<lb/>
予拙汝鈍宜汝之近<lb/>
　　又<lb/>
<pb n="KR4f0037_WYG_007-43a"/>
紫間焦白遍地水藻烟霏霧蒸下巖之寳其縦八寸廣<lb/>
半厚二直方以大習無不利汝質至堅吾筆至銳力能<lb/>
汝穿豈不吾畏<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0037_WYG_007-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　湛園集巻七<lb/>
</p>
<p>
</p>
  </div>
</body>
</text>
</TEI>
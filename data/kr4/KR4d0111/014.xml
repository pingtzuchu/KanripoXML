<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潏水集巻十四</head>
    <p>
<pb n="KR4d0111_WYG_014-1a"/>
欽定四庫全書<lb/>
　潏水集巻十四　　　　　宋　李復　撰<lb/>
　　七言律詩<lb/>
　　　垂拱殿賜對䝉恩入省<lb/>
黼座親瞻咫尺威恭承天語慰衰遲錦書殿陛初傳賜<lb/>
白髪郎潜且漫為九日重分畨直夜<hi>刑部先郎官八人予到為九人重分</hi>
<hi>寓直</hi>六參便赴早朝時自知麋鹿難馴習深媿鵷鸞接羽<lb/>
儀<lb/>
<pb n="KR4d0111_WYG_014-1b"/>
　　　雪中早朝<lb/>
正衙冠劒拱星齊清曉天花舞御墀玉殿影深分扇早<lb/>
金爐煙濕散香遲雲低含潤侵珠絡風亂飛花拂羽旗<lb/>
班退便疑凡骨變自驚身得到瑶池<lb/>
　　　㑹聖宫朝謁<lb/>
七葉丹成不可攀蘂珠宫殿翠微間千年空怨龍髯斷<lb/>
億世曽聞寳筴還宫女祠歸朝路静嶽神綦退曉風閒<lb/>
五雲高宴蟠桃罷鶴馭時應㑹此山<lb/>
<pb n="KR4d0111_WYG_014-2a"/>
　　　省中寓直次劉巨濟職方韻兼示祠部張臺卿<lb/>
銀鐺司鑰禁門重寓直高秋此夜同樓外歸雲迎霽月<lb/>
宫中傳漏帯䟽風衰迂豈合參新論俊少何堪接野翁<lb/>
華省分曹占列宿經時飽食愧無功<lb/>
　　　再任提㸃雲臺觀<lb/>
天光垂碧抱瓊臺蘂殿珠宫對嶽開峽口巴猿初别去<lb/>
海東遼鶴又飛來三生難轉靈源静六歳空驚迅景催<lb/>
欲挹蓮花峯頂水普將甘冽淨浮埃<lb/>
<pb n="KR4d0111_WYG_014-2b"/>
　　　守鄭易陳方及境改信都過大名書呈吕太尉<lb/>
淮陽閉閤欲偷閒新捧除書墨未乾五日御風方假翼<lb/>
兩河試郡别移官生縁有定隨流易世事無端用力難<lb/>
今日得陪門下客一枝容息便心安<lb/>
　　　京西初歸作<lb/>
少年輕喜欲慿虛誤落塵中二紀餘生事蕭條寒葉散<lb/>
故人寥落曉星踈殘骸已脫風波晚清枕方囬醉夢初<lb/>
却覔漁蓑尋舊釣一溪煙雨伴春鋤<lb/>
<pb n="KR4d0111_WYG_014-3a"/>
　　　乞罷未報承延晉秦慶皆惠書<lb/>
東西南北閱光隂邊意蕭條老境侵四府飛書慚過譽<lb/>
數疇廢壌媿初心傾懷敢望時情合論事須思後計深<lb/>
髀肉久消筋力倦但能操筆謝知音<lb/>
　　　九月十三日夜偶書<lb/>
林葉紛紛已半凋隂雲不放眼周遭稍知風逐青娥動<lb/>
更覺天騰北海高萬里無心思假翼百年多事喜持螯<lb/>
山前沙井通幽圃待得春深弄桔橰<lb/>
<pb n="KR4d0111_WYG_014-3b"/>
　　　熈州再乞罷<lb/>
末途潦倒媿知音幕府重來歳月侵狂見請纓憎徃策<lb/>
禮容著帽感虛襟白頭久厭戎衣窄黧面空嗟寒色深<lb/>
東望故山今有約清秋應得訪雲林<lb/>
　　　乙夘七月十六日忽報罷任<lb/>
掩闗忽報被刑書自笑無堪渉世踈白晝曽聞驚市虎<lb/>
殘灰今見禍池魚莫嗟静影逢沙矢猶恐餘猜及鼠蔬<lb/>
逆境自觀還自喜片心無礙一舟虛<lb/>
<pb n="KR4d0111_WYG_014-4a"/>
　　　上延帥沈内翰<hi>名括字存中</hi>
昔年圖史守巗幽毎仰高文動斗牛千里來登徐孺榻<lb/>
一時如上李膺舟激昻囊穎思先出慰藉泥塗欲晚收<lb/>
曽咲王筠無事業但題草木作風流<lb/>
榮路囬翔簡帝衷坐煩談笑静西戎金鑾學士承新詔<lb/>
烏壘將軍有古風闗塞星烽葱嶺逺塵沙毳幕賀蘭空<lb/>
平時未便知頗牧今日親逢出禁中<lb/>
　　　答䕫州舊僚被召見寄<lb/>
<pb n="KR4d0111_WYG_014-4b"/>
聖恩優厚得西還又向雲臺作地仙顧我全生如苦李<lb/>
喜君頻酌似甘泉一篙已占南溪水二頃初無負郭田<lb/>
他日題詩如欲寄為尋茅屋白雲邉<lb/>
　　　搗藥岩世傳昔人煉丹得道今隠於此山下土<lb/>
　　　中時得丹粒服之愈疾<lb/>
超世猶存救世心深山相遇不知名巖前時得丹砂粒<lb/>
雲裏嘗聞玉杵聲汩汩流光愁易促𠖇𠖇濁刼苦難清<lb/>
如何為我開靈鼎徧使蒼生病骨輕<lb/>
<pb n="KR4d0111_WYG_014-5a"/>
　　　登北原望京城有作<lb/>
五季兵銷帝業新霏煙雙闕照夷門地盤王氣千齡㑹<lb/>
勢據中天萬國尊劒佩輝光新日月風雷鼓舞變寒温<lb/>
開先神發隨人意轤軸於今轉海垠<lb/>
　　　登美原縣樓<lb/>
三月春光入眼稀試尋高處㸔芳菲影行平野孤雲過<lb/>
㸃破青山白鳥飛秦甸氣回驚緑滿渭川勢穏競東歸<lb/>
慿虛便欲乗凌去清吹飄飄已拂衣<lb/>
<pb n="KR4d0111_WYG_014-5b"/>
　　　登䕫州城樓<lb/>
䕫州城高樓崔嵬浮空繞檻雲徘徊百川東㑹大江出<lb/>
羣山中斷三峽開闗塞最與荆楚近舟㠶逺自吳越來<lb/>
雄心乗險争割據功業俯仰歸塵埃<lb/>
　　　䕫州制勝樓<lb/>
野蜑荒獠南北羣西接庸蜀東荆門高城獨控江山險<lb/>
勝筭争先日月昏散火燒畬連近㟁歸雲帯雨過孤村<lb/>
二儀開闢雖重阻須引流波及後昆<lb/>
<pb n="KR4d0111_WYG_014-6a"/>
　　　自京之椘州<lb/>
隋栁橋邉一問津便將行止付舟人土風入眼鄉閭異<lb/>
客路闗心童僕親淮水煙開漁市曉龜山雲動佛香春<lb/>
共傳米價年來賤取次東逰不畏貧<lb/>
　　　過黄牛峽<lb/>
轉首黄牛百里西便風不斷滿歸旗青山随客豈辭逺<lb/>
白浪催船常恐遲多米漸聞荆渚近故宫欲問楚人知<lb/>
今朝共話平安喜更得長魚伴晚炊<lb/>
<pb n="KR4d0111_WYG_014-6b"/>
　　　大江<lb/>
西南水㑹大江出萬里奔激瞿塘開神宫龍府雲霧暗<lb/>
渦轉峽盤天地囬岷山發源四瀆長廬峰白浪九道來<lb/>
刳舟濟渉萬世賴積金覆舟吁可哀<lb/>
　　　荆門軍䝉泉<lb/>
逺山分脉發巗陬六月虛堂客意秋無限寒雲噴不去<lb/>
有多鳴玉碎無休清涵錦石斑斑麗秀吐金蓮熠熠幽<lb/>
美潤散分周下澤餘波還入楚江流<lb/>
<pb n="KR4d0111_WYG_014-7a"/>
　　　過葉縣<lb/>
南對黄山百里峰雙溪夾路碧溶溶難追舊事飛仙舄<lb/>
但有餘風喜畫龍栁際秋晴分䆉稏亭隂晚色見芙蓉<lb/>
襄城已逺方城近圖誌分疆入楚封<lb/>
　　　移官慶陽過定平縣<lb/>
春郊二月浴蠶時傍㟁溪流可染衣谷轉城深驚栁暗<lb/>
地寒春早見花稀三年厭應西烽急千里重隨北鳥飛<lb/>
若問前籌慚潦倒欲辭虎帳訪漁磯<lb/>
<pb n="KR4d0111_WYG_014-7b"/>
　　　過天門闗<lb/>
龍鍾雙袖馬駸駸來徃榆闗日向深多病出門愁逺道<lb/>
早寒平野苦層隂泉流危棧新氷滑風入長林暮葉吟<lb/>
觸目凄然何所補高枝巢穏感歸禽<lb/>
　　　峽山阻風<lb/>
黄牛白馬渡驚灘兩目盲飈更險艱天地容身惟一榻<lb/>
江湖駭浪動千山豪商競利能争㨗隂鬼多私故作慳<lb/>
歎息隣家田舍穏柴門深掩日高閒<lb/>
<pb n="KR4d0111_WYG_014-8a"/>
　　　定昆池<lb/>
風煙當日競豪華故里猶傳貴主家何處可尋楼下水<lb/>
平南不見面前花隂機鬼伏天沉海危禍波翻骨委沙<lb/>
遊客乘秋興永嘆高林不覺見棲鴉<lb/>
　　　分按洛西諸邑登山出永寜西望晚宿韶山寺<lb/>
雙旌明滅轉委蛇行徧秋山意若何暗谷路窮平野濶<lb/>
囬巒石斷亂泉多崤陵東盡開周邑熊耳中分放洛河<lb/>
欲舉因縁尋隻履夜深随雨到巖阿<lb/>
<pb n="KR4d0111_WYG_014-8b"/>
　　　胡義修推官再招彦桓與予同遊龍泉寺<lb/>
江曲花開惱醉翁經旬出飲獨床空芳羮間筯溪毛碧<lb/>
異果堆盤海藥紅盡晚莫辭千日酒餘春已怨幾畨風<lb/>
主人清韻家聲在伯始源流到眼中<lb/>
　　　彦桓奉檄將行同飯素於龍泉寺<lb/>
西江吸水試龎翁再訪祇園問色空古殿香寒消宿篆<lb/>
晴林葉暗退殘紅衰年再乞千家飯逸馭初乗五日風<lb/>
曉去清明邉檄急前旌髙下亂山中<lb/>
<pb n="KR4d0111_WYG_014-9a"/>
　　　過香積寺<lb/>
迂轍來尋昔歳題恍然前世意猶迷荒庭老樹半空腹<lb/>
壊塔野禽争暮棲晚學盡驚新使節殘僧時認舊沙彌<lb/>
松房自出成何事二十餘年東復西<lb/>
　　　遊山寺<lb/>
山後山前紺宇開閒携藜杖結青鞋霜欺泉澀羣流淺<lb/>
風勁林彫萬壑哀到處每逢清衆出有時偶伴野人來<lb/>
裴公㸔盡因縁在百塔龕前首重回<lb/>
<pb n="KR4d0111_WYG_014-9b"/>
　　　寒泉亭<lb/>
孤亭結架開巖扄山深氣偏冬常侵驚浪一溪噴飛雪<lb/>
隂簷五月垂堅氷長風不斷響空峽崩石欲落纒巨藤<lb/>
三伏火雲愁病暍投鞭知有幾人登<lb/>
　　　題大圓庵<lb/>
星郎歩履在清禪雅結新庵賦大圓譬喻河沙終未盡<lb/>
含𢎞法界外無邉渾成獨轉離諸相不立中間絶兩偏<lb/>
聞説毗耶在方丈衆人欲問却茫然<lb/>
<pb n="KR4d0111_WYG_014-10a"/>
焚香置榻拂氍毹困倚蒲團坐結趺丈室曽瞻一居士<lb/>
臺山豈有兩文殊信心自得超三界明眼何嘗滯四隅<lb/>
伯雪相逢能目擊電機已笑渉泥塗<lb/>
　　　題武侯廟<lb/>
梁甫高吟一幅巾聨翩衆盗肯同羣久蟠丘壑雖龍卧<lb/>
黙計江山已鼎分庸蜀欲開來日月隆中先見㑹風雲<lb/>
雜耕初動明星落千古英雄泣渭濵<lb/>
天厭炎靈暗不開欲吹餘燼發寒灰强因徐庶南陽起<lb/>
<pb n="KR4d0111_WYG_014-10b"/>
能枉周瑜赤壁來常見英風吹草木尚存精魄動雲雷<lb/>
西南遺愛無時歇不逐長江去不回<lb/>
　　　女几山女仙廟<lb/>
絳節高翔不可攀尚留遺几在空山月明曽有芳簫過<lb/>
松老時㸔舊鶴還巖下春歸花寂寂壁間雲暗蘚斑斑<lb/>
開元已逺霓裳絶野草青青輦路閒<lb/>
　　　和林次中秘閣題五龍廟<lb/>
頭角蟠潛歳月沉腥風不散古祠深曽聞驚電開巗壁<lb/>
<pb n="KR4d0111_WYG_014-11a"/>
常見屯雲宿殿隂蒼蜴吐氷藏暗穴彩虹收雨出長林<lb/>
荒碑磨滅無遺事猶冠龜跗壓翠岑<lb/>
　　　屈原廟<lb/>
古廟荒山暗水雲歳時歌舞感鄉民幾傷讒口方離國<lb/>
欲悟君心豈愛身慘慘飛魂號帝闕𠖇冥齎志託江神<lb/>
千年自有遺文在光焰長如日月新<lb/>
　　　題觧梁驛舍<lb/>
三年去國苦飄零滿面風沙漫度春白日驅車無住客<lb/>
<pb n="KR4d0111_WYG_014-11b"/>
青山當路亦為塵東經鹵澤初迎雪西出蒲關欲問津<lb/>
何日投鞭尋舊隠雲間深訪牧牛人<lb/>
　　　過沔池驛<lb/>
崤陵臯墓幾摧輪秋暮重過白髪新小雨廉纎能滑徑<lb/>
亂山逥互欲迷人客心苦厭孤程晚驛舍頻來舊吏親<lb/>
明日問途知更逺又須呼僕待初晨<lb/>
　　　過襄陽<lb/>
表裏山川舊楚畿築關乘險事皆非槎頭魚盡無新語<lb/>
<pb n="KR4d0111_WYG_014-12a"/>
峴首人亡失隠扉雲外煮茶僧室静江邉酤酒客帆歸<lb/>
我來駐節無言久為愛春流可染衣<lb/>
　　　初至鄭州<lb/>
二年青海困征鞍歸望天威咫尺間雨露忽頒西輔印<lb/>
鴛鸞阻綴紫宸班往來擾擾無虛日應接紛紛祗强顔<lb/>
吏責無窮人事拙夢魂時到舊家山<lb/>
　　　過臨晉縣適調發<lb/>
半夜驚呼府有符河堧荒邑應軍須氷生垂血辭鄉淚<lb/>
<pb n="KR4d0111_WYG_014-12b"/>
風漲飛塵出塞車千里饋糧人未返百丁團甲户無餘<lb/>
天邉旁午流星使更見河橋急羽書<lb/>
　　　韓退之舊業<lb/>
城南舊業訪韓符門掩荒榛老木踈隂洞尚寒難駐客<lb/>
短茅初葺未成居崩崖亂竹從欹倒糝逕飛花不掃除<lb/>
舊集逺年今散逸蒼碑但刻馬鳴書<lb/>
　　　八月十六日後池上<lb/>
竹户深扄滿逕苔芙蓉落盡曉池開數畨雨勢随風去<lb/>
<pb n="KR4d0111_WYG_014-13a"/>
一片秋光入座來已老林蝉餘韻斷將歸簷燕强飛回<lb/>
沙鷗時下知人意近岸相親眼不猜<lb/>
　　　种說山居<lb/>
隠君奕葉為清門誅茅卜築歳已深池影青蒼山堕地<lb/>
松枝夭矯龍出林六月取冰自鑿谷百壺進酒不論金<lb/>
阮生熟醉無臧否今愛遺風杜曲隂<lb/>
客來稚子出譍門㓗灑虛庭屢汲深西澤千塍連别岸<lb/>
南山一帯是家林泉清野果浮蒼玉燈散靈峰見紫金<lb/>
<pb n="KR4d0111_WYG_014-13b"/>
晚日已收凉氣動客歸相送歩松隂<hi>是日南峰聖燈現</hi>
　　　抱甕軒<lb/>
擾擾誰知巧喪生惟君智巧不關心為能懸觧如莊叟<lb/>
㑹識真風在漢隂閒笑重輕爭俯仰静忘身世任浮沉<lb/>
堪嗟混沌亡來久今獨憐君踵息深<lb/>
　　　郊居<lb/>
閒原渺渺散䟽襟風舞淵潛自樂生春到雲山惟杖履<lb/>
日長天地獨柴荆百年雖健猶親藥一飯無多嬾問耕<lb/>
<pb n="KR4d0111_WYG_014-14a"/>
常羡子喬仙馭逺笑悲滄海世人情<lb/>
　　　三月二十八日園中作<lb/>
決決清溪漱遶堂興來隨意轉藜床畏人野鳥疑花動<lb/>
收蜜山蜂誤酒香杏子帯鬚紅半抱藥苖退甲緑新長<lb/>
風光須是閒時見身世今欣已兩忘<lb/>
　　　和夏日園中即事<lb/>
雨過深園暑氣清拂雲松竹映重閽預期節物移承露<lb/>
自驗方書採合昏片影有縁聊暫寄寸心無事得閒論<lb/>
<pb n="KR4d0111_WYG_014-14b"/>
風光未信随流轉猶見飛花落酒尊<lb/>
　　　園中獨坐<lb/>
高樹風輕葉影齊新荷破巻緑猶低日長松下少人到<lb/>
坐久竹間聞鳥啼萬里驚波逢寳筏百年病膜快金箆<lb/>
雖知赤水遺珠在問路襄城舉世迷<lb/>
　　　李氏園<lb/>
城近斜臨南郭路地寛分得奉誠園垂竿引水穿囘徑<lb/>
種竹成隂補壊垣曉露不收荷已敗新霜將落柿初繁<lb/>
<pb n="KR4d0111_WYG_014-15a"/>
天晴野曠秋風厲借榻虛堂負午暄<lb/>
　　　過李氏園<lb/>
伊川北首始知春問路停驂僕候門垂栁萬顰梅一笑<lb/>
蒼松四出石雙蹲髙人舊隠家風逺祥兆開先國邑尊<lb/>
<hi>地名大宋川</hi>昔歳徃來曽駐蹕從臣遺刻在雲根<lb/>
　　　陸渾王秀才園<lb/>
兩歳伊川擁傳行往來屢喜訪雲扄四時溪水喧巖石<lb/>
六月山隂滿户庭每到似開雙眼翳久居應滌百骸醒<lb/>
<pb n="KR4d0111_WYG_014-15b"/>
露香浮座供賔餉凉葉生風野草青<lb/>
　　　和題屈氏園<lb/>
宻樹煙深緑映門入門清絶隔囂塵須知澤畔行吟客<lb/>
便是林間散髪人山色滿楼何處盡花香過酒逐畨新<lb/>
東風時引閒雲到留作輕隂欲駐春<lb/>
　　　杜城陳文惠公園<hi>有桂林亭</hi>
杜曲西遊訪物華門前潏水渌涵沙南城天近無雙譽<lb/>
北斗魁前第一家當日不知龍臥久今朝空羡桂交花<lb/>
<pb n="KR4d0111_WYG_014-16a"/>
高文遺墨皆漫滅林下祠堂春日斜<lb/>
　　　和范君武出郊<lb/>
九月天高客喜晴籃輿因興度溪行身逢樂歳留漳浦<lb/>
心逐秋風入渭京日暖登塲多稼熟桑隂具餉野盤盈<lb/>
豐年社後多餘酒處處神林簫鼔聲<lb/>
　　　和人遊千金公主園池<lb/>
溪流古堞帯林高林下行通小水橋但有春風催載酒<lb/>
更無仙鳯伴吹簫花間鳥散驚藜杖沼際波囘轉桂舠<lb/>
<pb n="KR4d0111_WYG_014-16b"/>
塵迹尋餘思一弔楚魂飛盡不能招<lb/>
　　　後園小池<lb/>
鑿地開方斷石根潤通草樹亦欣欣築基偏傍孤亭濶<lb/>
引水初從曲徑分風約落花囘近㟁露垂欹竹滴圓紋<lb/>
春晴山鳥常來浴淺處喧喧故作羣<lb/>
城陬荒僻自開鋤野性難忘水竹居㟁側星機榰錦石<lb/>
波心仙仗立紅蕖閒中有客唯來鶴静去無竿不釣魚<lb/>
八卦神靈今可問𤣥夫時出御輜車<lb/>
<pb n="KR4d0111_WYG_014-17a"/>
　　　和韓丞相玉汝登見山閣<lb/>
丹青岌嶪冠鼇丘地闢天開洗百憂萬竅倚空號一噫<lb/>
八川盤野㑹千流浮雲晚日悲餘翠廢苑荒陵怨暮秋<lb/>
自昔登臨思善賦高吟豈向世間求<lb/>
　　　遊柏谷寺寄范君武<lb/>
絶塞初歸喜澣休東城送客偶成逰山前欲訪青蘭若<lb/>
林下初聞黄鷅鶹雙屨髙窮溪水出一身輕共野雲浮<lb/>
寄聲德操還能否炊黍吾過為少留<lb/>
</p>
<p>
</p>
  </div>
</body>
</text>
</TEI>
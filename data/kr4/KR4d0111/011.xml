<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潏水集巻十一</head>
    <p>
<pb n="KR4d0111_WYG_011-1a"/>
欽定四庫全書<lb/>
　潏水集巻十一　　　　　　宋　李復　撰<lb/>
　　七言古詩<lb/>
　　　秋夜曲<hi>客出古劍示座中</hi>
玉刻麒麟煙縷直生色屏風龜甲碧青娥無聲滿空白<lb/>
兎影西流轉斜隙仙人蓮花殷葉開當心吐光照愁魄<lb/>
縵纓短後易水客氣動燕山驕子泣挽下天河倚渇傾<lb/>
崑崙流㫁無五色銅匣新開北斗髙電光驚飛走空壁<lb/>
<pb n="KR4d0111_WYG_011-1b"/>
鯨魚鬭死海水紅欃槍西出屯雲黑酒酣揮舞七星寒<lb/>
金精圯下留素䇿<lb/>
　　　出城<lb/>
今日何日我心傷出門下馬走東岡東岡路髙人迹斷<lb/>
獨立矯首望八荒長空澹澹地莽莽停雲黯淡山淒蒼<lb/>
回薄浩刼何渺茫㝠黙銷沉寂無光矜䧺挟詐爭强梁<lb/>
百年在世如風狂變化俯仰旋銷亡一丘已有萬骨<lb/>
殭舊骨未朽新骨藏丘壠纍纍爭相望萬事意欲一槩<lb/>
<pb n="KR4d0111_WYG_011-2a"/>
量齎志憤死世更長九月窮秋天欲霜悲風烈烈吹我<lb/>
裳哀鴻求羣鳴且翔原野具腓草木黄百川東馳但湯<lb/>
湯安得曦車挂扶桑髙持北斗㪺酒漿美人對坐舉瑤<lb/>
觴與我笑歌憂弭忘<lb/>
　　　流泉引<lb/>
泉㳙㳙兮出重山回抱山麓兮入於蒼淵流来孔多兮<lb/>
自溢于林間出始一勺兮下合成川塍有稻兮壠有黍<lb/>
聚以時兮令以皷削高増卑兮釃渠絡縷人不愛力兮<lb/>
<pb n="KR4d0111_WYG_011-2b"/>
揮奮如雨川流濬兮来無窮泥五斗兮水一鍾旱暵則<lb/>
引兮淫潦則通自今以徃兮樂我良農禮有經兮嵗有<lb/>
蜡羊豕盈牢兮農舞於社椒香桂緑兮雲車滿野敬謝<lb/>
有功兮冝奠於泉下吾之將歸兮星律回秋告邦人兮<lb/>
導畎澮之常流欲泉利之專兮先耘耨之不偷無忘吾<lb/>
語兮若吾嵗之来逰<lb/>
　　　惜花謠<lb/>
揺揺墻頭花淺深爭灼灼容冶不自持飄揚成輕薄只<lb/>
<pb n="KR4d0111_WYG_011-3a"/>
知朝為春風開不知暮為春風落人心愛春見花喜看<lb/>
花却嫌花結子别愁常亂空中絮年光付與東流水今<lb/>
朝還是見花開明日清隂滿緑苔寂寞流鶯歸去後忍<lb/>
看落日上髙臺<lb/>
　　　别鶴曲<hi>寄李成季</hi>
碧海漫漫煙霧低三山風驚别鶴飛千年華表㑹能歸<lb/>
不及雙烏乗夜棲烏来相喜啞啞啼寒月影移庭樹枝<lb/>
枝上營巢庭下食追隨應笑塵中客人生聚散羡雙烏<lb/>
<pb n="KR4d0111_WYG_011-3b"/>
烏若别離頭已白光隂百嵗共有幾空有相思淚如水<lb/>
因君試冩别鶴吟拂絃欲動悲風起<lb/>
　　　湖水歎<hi>晚至西湖物意秋凄若有怨思遂作</hi>
岷山中斷洮水来分入西湖浸城址一落城隂不復回<lb/>
餘波日轉臯蘭尾隂風凄冽寒氣早愁霧慘澹邉思起<lb/>
誰言秋水澹無情黙觀意亦有悲喜天軒地闢滄溟開<lb/>
百川東奔如激矢龜龍受職日夜趨萬折必東效臣子<lb/>
發源本願盈科進築防豈期因坎止日升不及浴雲龍<lb/>
<pb n="KR4d0111_WYG_011-4a"/>
泥潤空能養萑葦停波寂寞雖無語物情得失應如此<lb/>
淮隂野外乞餘食留侯圯下收墮履當年或失龍凖翁<lb/>
冷落功名千古耻我欲鳩工聚長鍤齊平决堤如决紙<lb/>
直看驚湍萬里潮免嗟窮涸千山底<lb/>
　　　䕫州旱<lb/>
䕫人耕山灰作土散火滿山龜卜雨春日不知秋有飢<lb/>
下種計粒手中數七月八月旱天紅日脚散血龍似鼠<lb/>
汙邪甌寠髙下荒草根木皮何甘苦蠻商姦利乗人急<lb/>
<pb n="KR4d0111_WYG_011-4b"/>
縁江轉米貿兒女已身死重别離輕歸州州南神有靈<lb/>
歸人刲羊求山神驅風灑潤應香火飛㸃不到巫山村<lb/>
巫山縣南也伐皷不告歸神告神女江心黑氣巻江流<lb/>
雷車載鬼雲中語太守身作勸農官子粒今朝多貸汝<lb/>
春種須作三年計上滿隆原下水滸他時更勉後来人<lb/>
老去子孫無莽鹵<lb/>
　　　兵餽行<lb/>
調丁團甲差民兵一路一十五萬人鳴金伐鼓别旗幟<lb/>
<pb n="KR4d0111_WYG_011-5a"/>
持刀帯甲如官軍兒妻牽衣父抱哭淚出流泉血滿身<lb/>
前去不知路逺近刻日要渡黄河津人負六斗兼蓑笠<lb/>
米供兩兵更自食髙卑日槩給二升六斗纔可供十日<lb/>
大軍夜泊須擇地地非安行有程驛更逺不過三十里<lb/>
或有攻圍或鏖擊十日未便行十程所負一空無可索<lb/>
丁夫南運軍北行相去愈逺不接跡敵聞兵侵退散隠<lb/>
狡筭極深不可測師老凍餓無鬭心精銳方出来戰敵<lb/>
古師逺行不裹糧因糧於敵吾必得不知何人畫此計<lb/>
<pb n="KR4d0111_WYG_011-5b"/>
徒困生靈甚非策但願身在得還家死生向前須努力<lb/>
征人白骨浸河水水聲嗚咽傷人耳来時一十五萬人<lb/>
彫没經時存者幾運糧懼恐乏軍興再符差㸃催餽軍<lb/>
比户追索丁口絶縣官不敢言無人盡將婦妻作男子<lb/>
數少更及羸老身尫殘病疾不堪役室中長女將問親<lb/>
暴吏入門便驅去脫爾恐為官怒嗔紐麻纒腰袍印字<lb/>
兩脛束布頭裹巾𠖇𠖇東西不能辨被驅不異犬豕羣<lb/>
到官未定已催發哭聲不出心酸辛負米出門時相語<lb/>
<pb n="KR4d0111_WYG_011-6a"/>
妻求見夫女見父在家孤苦恨竛竮軍前死生或同處<lb/>
氷雪皸瘃徧兩脚懸淚尋親望沙漠將軍帳下鼓無聲<lb/>
婦人在軍軍氣弱星使奔問来幾時下令倉黄皆遣歸<lb/>
聞歸南欲奔漢界中途又為西賊窺悽惻自歎生意促<lb/>
不見父夫不得哭一身去住兩茫然欲向南歸却望北<lb/>
　　　唐秘書省書目石刻<lb/>
蓬莱髙閣凌浮雲天上圖書奎壁明榮河温洛龜龍呈<lb/>
魯壁汲冢科斗行森羅萬目分緯經大官供烹集羣英<lb/>
<pb n="KR4d0111_WYG_011-6b"/>
魯魚亥豕校讎精垂籖甲乙刻堅珉懐素無量元崇名<lb/>
唐興百年人文成大盜一炬甚秦坑碑落人間如碎星<lb/>
埋沒草莽荆棘平刋刻欲傳千萬齡毁滅今與糞壤并<lb/>
牧童敲擊㸔火生鏗然清圓猶磬聲<lb/>
　　　玉泉寺<lb/>
道人東立海上山錫飛西落大江北雙屨還乗海雲起<lb/>
西過當陽駐山曲倚巖引錫神泉湧一道明虹出幽谷<lb/>
兀然孤𠖇踞盤石清夜鬼神禮白足化城自化非人謀<lb/>
<pb n="KR4d0111_WYG_011-7a"/>
七日煥然一何速雄樓傑閣鬱相望擁路十里長松緑<lb/>
鳴鐘擊鼓四百年法席巍巍傾楚蜀堂上提印雲門孫<lb/>
聞我足音下山麓門銜大路久慣入客館蕭蕭䕃寒竹<lb/>
春茶自造始開嘗色味甘新氣芬馥更窮上方縱登覽<lb/>
峯嶂四環森萬木投老經過得少留明發飛塵暗征轂<lb/>
　　　過興徳寺<hi>用韓昌黎山石韻</hi>
行雨忽過漸細微冉冉傍馬殘雲飛亂溪爭流經屢渡<lb/>
近水短畦菘葉肥躋欹到寺石磴滑紅葉擁門人迹稀<lb/>
<pb n="KR4d0111_WYG_011-7b"/>
升堂坐定聞魚鼓亦傳齋盋慰我飢久隂忽開日色薄<lb/>
初見竹影揺牕扉開山寳塔真相在瞻拜入爐香霏霏<lb/>
塔前蒼松盡手植到今百尺森相圍登覽未盡夜氣冷<lb/>
拂榻置枕舒寢衣明星耿耿東方白僕夫結束馬已鞿<lb/>
老僧送客有勤意靜境幸到何遽歸<lb/>
　　　下元日朝謁回與李秉文冒雪過承天寺因題<lb/>
　　　二詩於僧壁<lb/>
北風吹空天欲破急雪如簁塞空堕焚香初自蘂宫歸<lb/>
<pb n="KR4d0111_WYG_011-8a"/>
投鞭来就僧廬坐乾坤一色飛鳥絶市井無聲百賈餓<lb/>
貧粟未給貧民啼空屋漏穿不可過<lb/>
僧爐有令禁觸火袖手指直凍欲墮缾暖㣲聞蚯蚓鳴<lb/>
客寒對作橐駞坐叩鐘擊魚呼衆起持鉢分糜救晨餓<lb/>
一㕘木佛古因縁試舉丹霞有何過<lb/>
　　　督運宿明堂川<hi>在夏州北</hi>
督運晚宿明堂川鑿氷飲馬沙岡窟風沙正面立不得<lb/>
驍騎輕兵忽馳突宻雪擁渡無定河河帶血流浸人骨<lb/>
<pb n="KR4d0111_WYG_011-8b"/>
帳中令下星騎来半夜促行更倉猝<lb/>
　　　鯀廟<lb/>
治水弗績鯀當殛逃入羽淵為黄能韓山東北有荒廟<lb/>
豕象冕服吁怪哉鄉社養牲禁畜豕恐觸神怒風雷災<lb/>
秦漢以來不讀禮祝尸鼎俎如優俳魂魄久與魑魅雜<lb/>
野妖隂怪憑草萊髙山南北二千里谽豁鑿斷龍門開<lb/>
昆侖長河走出海神禹功大不可偕後王書稱嗣天子<lb/>
永為萬世嚴祠齋為崇王像備冠舄寢廡敞侈完傾摧<lb/>
<pb n="KR4d0111_WYG_011-9a"/>
明飭有司正祀典春秋致祭吾自来<lb/>
　　　過髙平縣<hi>古長平也</hi>
蚩尤食昴乗鬼車韓國為窟秦為虵韓人畏虵渡河走<lb/>
殺氣吹斷邯山斜秦鼓一擊趙括死四十萬人坑黄沙<lb/>
白日忽落天地黑鴞銜碧火来人家至今野土盡血色<lb/>
古鏃漬血生銅花髑髏銜恨骨不朽千嵗開口生齒牙<lb/>
秦怒垂涎急飢腹孱趙輕搏嬰其毒折㦸沉槍鐡半消<lb/>
洗磨赤璺曽封肉寃氣不絶起凄風滿眼山川無草木<lb/>
<pb n="KR4d0111_WYG_011-9b"/>
晝隂夜慘少行人愁雨荒煙聞鬼哭秦兵掃蕩六國塵<lb/>
兵禍弗戢須焚身博浪金椎擊不死亡秦終是韓國人<lb/>
　　　過澶州感事<lb/>
孫村黄河决北流北使年年過澶州澶州兩城戰格盡<lb/>
七十餘年廢不修昔嵗契丹傾國起欲投馬箠渡河水<lb/>
烽火夜夜照前殿殿前羣臣色如死心憂社稷輸至忠<lb/>
殿上只有冦相公黙使敵計墮吾計獨屈黄屋親臨戎<lb/>
敵驚潰奔虎北門從此願講兄弟親平時危冠盡肉食<lb/>
<pb n="KR4d0111_WYG_011-10a"/>
一旦倉猝方見人<lb/>
　　　和逰趙韓王園<lb/>
剥剥啄啄初叩扄主人立門雙眼青籃輿遽下屏徒御<lb/>
脫帽解帶風泠泠倦思經時一日縱乍離涸轍逰滄溟<lb/>
靚深曲折任吾向度橋繞徑足不停芍藥晚花猶泫露<lb/>
櫻桃滿樹垂繁星萬竹森嚴擁幢葢蒼松夭矯呼風霆<lb/>
空嘆春時不得到枯香落蒂今飄零徙倚歴覽意稍滿<lb/>
自具野飯追渌醽却呼主人坐對酌脯醢間錯魚鰕腥<lb/>
<pb n="KR4d0111_WYG_011-10b"/>
共歎羈韁鮮休暇一餉聊爾消沉𡨕病餘量隘不禁醉<lb/>
騎馬歸舎猶未醒解衣拂榻欲假寐傳呼有客来造庭<lb/>
　　　蒲城道中<lb/>
羣虎鎻頸鷄連羣弓刀後先路暗塵刼錢殺人棄屍去<lb/>
近山白晝無行人格捕死鬭血狼籍觧衣黄金猶在身<lb/>
傍云縱惡壊官法自来赴愬官中嗔<lb/>
　　　伊川道中<lb/>
溪流氷盡揺日光夾岸弱栁千縷長野鳥深藏但聞語<lb/>
<pb n="KR4d0111_WYG_011-11a"/>
山花半開初有香今朝伊川首西路昔年潏水過南塘<lb/>
安得春風生兩腋從教吹到故山傍<lb/>
　　　過平泉舗<lb/>
去家十日九有雨林間怒鳩猶逐婦村店泥深晝閉門<lb/>
繫馬臨河自炊黍生桑煙重不過爨麤糲如沙聊把筯<lb/>
推盤急起却問程黄昏更望山巔戍<lb/>
　　　下鐵礓嶺望秦川晚宿九谷<lb/>
六月登壠如登天騰夷鐵礓須判年<hi>騰夷亦山坂名</hi>過險欲涉<lb/>
<pb n="KR4d0111_WYG_011-11b"/>
渭水渡快眼喜見秦州川溪塍青秧下白鷺驛亭秀木<lb/>
含疎煙投鞭清盥且展簟明日去酌北流泉<lb/>
　　　題步生所居<lb/>
君今移居澗水東澗水暴漲侵近路盡取澗石成垣墻<lb/>
生鑿岸栁作橋柱結茅構屋十數間取次面勢分幾處<lb/>
看山看水督耕耨隨意自在不計步到處或坐或偃息<lb/>
盡有室廬庇風雨土床竹簟雖草草已足自適奉寒暑<lb/>
忩下瓦榼漆生光貫酒提攜老無數客来安更問誰何<lb/>
<pb n="KR4d0111_WYG_011-12a"/>
漉魚拾蟹共烹煮青黄錯雜出木盤野䔩山蔬四時具<lb/>
久厭輕動踏市塵未嘗開口論世故究竟得意此最多<lb/>
向老尤要知其趣一生遇事皆任真仰首髙風繼巢許<lb/>
　　　和沈潜誠崔氏園九尾龜<lb/>
天生神物非偶然此龜不知今幾年世傳一尾直百嵗<lb/>
計應生在晋魏前長江不掛豫且網得来佳處逰林泉<lb/>
穹然蒼甲大如屋欲負三山翔羣仙竒宫偶卦天地位<lb/>
爻畫夐出大易先惟昔寧王重為寳閟藏欲永萬世傳<lb/>
<pb n="KR4d0111_WYG_011-12b"/>
今兹此寳世莫識但愛金字毛緑鮮仰視朝陽俯引氣<lb/>
一閉千息常綿綿黙然無言觀物化壽比彭籛猶更賢<lb/>
隂陽靈變固莫測時或輕舉来巢蓮<lb/>
　　　督糧宿鹽州東<lb/>
怒風吹雪急鞭馬匪兕匪虎率曠野䕶糧將軍夜不来<lb/>
敦然獨宿在車下夏人驕狃敢予侮王師問罪在一舉<lb/>
半嵗力盡竟無功哀哀生人命如土<lb/>
　　　西洨晚歸<lb/>
<pb n="KR4d0111_WYG_011-13a"/>
今日雨晴雲出溪踈林荒僻色愀悽杖藜出步洨水曲<lb/>
白沙細草浄無泥漁人截流張巨網擊水驚魚魚更迷<lb/>
兒童喜見魚網重得魚貫栁畢提攜林竹翛翛久不到<lb/>
夏笋迸籬生不齊或蓑或笠荷尺箠牛羊羣過喬木西<lb/>
野曠衣潤露已下回尋歸徑登故畦吾茅遥見隱暝靄<lb/>
到門隣舎雞亦棲<lb/>
　　　村歩<lb/>
東阡南陌常經過臘破已覺春氣和出門仰視天宇靜<lb/>
<pb n="KR4d0111_WYG_011-13b"/>
暄暖自聞人語多青青短麥徧原隰耿耿殘雪明陵阿<lb/>
身閒心適欲追酒惜無佳客来當歌<lb/>
　　　和李夷行逰西溪醉歸<lb/>
輕輿共登大堤路左手持螯不問數風回驚怨落紅飛<lb/>
把酒臨溪倚花樹杯中神物換凡骨直欲呼雲上天去<lb/>
茂陵劉郎老更癡夜守銅盤飲寒露<lb/>
　　　雪中觀梅花<lb/>
破萼江梅爭初吐漢宫妙香聞百步耐寒蛺蝶何自來<lb/>
<pb n="KR4d0111_WYG_011-14a"/>
繞花翩翩那忍去幽芳不載蔚宗譜絶俗韻高吾最許<lb/>
直疑滕王百幅圖淡墨濡毫添老樹冷蘂踈枝整復斜<lb/>
倚杖時時暗香度惜無璧月懸中天令渠交光暎當户<lb/>
莫作桓伊一笛風要看氷姿嬌挾曙<lb/>
　　　種桃<lb/>
西郊移桃園散植東風一吹髙數尺開花滿樹亂蔫綿<lb/>
結實壓枝雜紅碧初年採摘不知幾三年花稀實少得<lb/>
隂蟲食根膠自流今嵗春餘愁寂歴須知花多必易朽<lb/>
<pb n="KR4d0111_WYG_011-14b"/>
人間顏色安能乆寒松森嚴少媚嫵回視衆木爾何有<lb/>
不作羣花十日紅欲獻主人千嵗壽<lb/>
　　　李花<lb/>
桃花爭紅色空深李花淺白開自好前日含青意澁縮<lb/>
今晨碎玉亂髙杪暖風借助開更多餘隂鬰芘花還少<lb/>
天晴不愁不爛漫後花開時先已老<lb/>
　　　牧童曲<lb/>
牧童喜晴卧溪曲羣牛互鬭殘我竹驚起旁行不肯來<lb/>
<pb n="KR4d0111_WYG_011-15a"/>
聞呼却走如生鹿園夫奮詈辱其翁老翁操箠自驅逐<lb/>
牛奔衝狂亂壊籬補籬更剪溪邉木<lb/>
　　　書飲客言<lb/>
御史在前執法後先生飲酒不濡口脫巾露頂兩脚赤<lb/>
先生飲酒不論石試問先生飲何如舉手指腹此誰測<lb/>
東家閉門强偪仄刻骨膠筋束形跡一生寂寞養聲光<lb/>
誰肯囬頭顧枯魄南隣矜誇尚馳騖平明跨馬朝天去<lb/>
車從導騎如雲屯謗辱丘山盈後路賜銅鑄錢終餓死<lb/>
<pb n="KR4d0111_WYG_011-15b"/>
深居巷内還逢虎髙天蒼蒼地茫茫與君舉首望八荒<lb/>
人生優㳺本無事自置氷炭毒肺腸鵬飛鷃躍何髙卑<lb/>
菌短椿壽何彭殤百年倐忽不再得爭奪紛紛世界仄<lb/>
渾沌不鑿人不死但知飲酒志願畢東方明星髙西山<lb/>
江水流明星却回江不斷與君常醉消白頭<lb/>
</p>
<p>
</p>
  </div>
</body>
</text>
</TEI>
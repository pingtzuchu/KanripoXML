<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潏水集巻三</head>
    <p>
<pb n="KR4d0111_WYG_003-1a"/>
欽定四庫全書<lb/>
　潏水集巻三　　　　　　宋　李復　撰<lb/>
　　書牘<lb/>
　　　上章丞相言邊事書<lb/>
復頓首再拜復愚踈無識然屢陳鄙見仰荷鈞造不惟<lb/>
不罪狂妄亦蒙採納感服無已諒惟髙明知其盡心於<lb/>
門下然爾復近見尚書省樞院劄子下經略司皆立畫<lb/>
一措置邊事經畧司一一遵依施行復竊深思有未然<lb/>
<pb n="KR4d0111_WYG_003-1b"/>
者如朝廷必欲歸於上令邊臣一聽指揮則可矣然於<lb/>
邊情事機恐難悉盡葢乗機應變間不容髪事有萬端<lb/>
而决䇿於廟堂之上定計於千里之外茍違令則廢命<lb/>
從令則或有不可廢命則後來之命雖嚴人敢故違從<lb/>
其不可則目前之敗莫救葢傳聞與親見遥度與臨機有<lb/>
異廢命則肆情玩法之弊起失事則邊情遂揺雖亦行<lb/>
罰人亦不服今之獻䇿者甚多可取者百無一二皆謀<lb/>
身之計多徵引舊事如漢文帝時匈奴大入蕭闗今夏<lb/>
<pb n="KR4d0111_WYG_003-2a"/>
賊所用之兵及首領與夫犯邊之䇿盡如漢文時匈奴<lb/>
事體否此皆空言而不可用也且今經畧司遣統領官<lb/>
出塞亦姑授其大畧洎出塞凡百盡在統領官矣其密<lb/>
邇尚且如此况又其逺者乎若只責其無敗事使在外<lb/>
不能窺測朝廷之意邊臣上下不敢茍簡亦不敢便安<lb/>
自營如此則在上者簡而有要朝廷之體益重復瞽謬<lb/>
不識事機惟相公裁擇復頓首再拜<lb/>
　　　上户部范侍郎書<lb/>
<pb n="KR4d0111_WYG_003-2b"/>
某頓首再拜户部侍郎春氣暄和伏惟尊候萬福前者<lb/>
人還蒙賜教答上荷謙眷不勝感戴某昨承問役法今<lb/>
具管見布聽近降指揮役事令安撫司與漕憲同議但<lb/>
不無觀望故未知利害之情實向日田役税出亦畧循<lb/>
唐楊炎兩税之法今之役錢乃向之差役舊税沿納錢<lb/>
内有鹽鞋麻布牛皮等錢十餘色昨因方田盡隠其名<lb/>
並只稱雜錢今麴引别行出賣牛死納官昔時計口受<lb/>
鹽春中俵㪚至夏隨税納錢近日穆衍奏請更不俵鹽<lb/>
<pb n="KR4d0111_WYG_003-3a"/>
乾令納錢又啓此無名之源非惟無名而又隨税支移<lb/>
折變抑又甚矣民丁巳充保甲更要差役一户兩丁盡<lb/>
應官事恐亦難行若論丁口人數則有保甲正丁餘丁<lb/>
簿照㑹若家業等第自行免役後來非如向日的實今<lb/>
若重别檢校升降必須大擾終不能盡又一縣之間三<lb/>
等已上户有差役不及兩畨者州郡衙前不以管下縣<lb/>
之户口多寡等第髙下分差因此遂及下户下户與上<lb/>
户均承重役安能久行似此非一監司怙勢抑令州縣<lb/>
<pb n="KR4d0111_WYG_003-3b"/>
奉行偏見是致紛紛久未能定縁一路於天下一州一<lb/>
縣事體各有不同廟堂之上不能周見茍遽欲改更决<lb/>
有窒礙莫須熟講非立談可判也畧此不及詳細幸恕<lb/>
察<lb/>
　　　又上章丞相書<lb/>
某頓首再拜僕射門下相公春氣漸暄即日伏惟機政<lb/>
清暇台候動止萬福青唐事已白張漕一一上覆縁轄<lb/>
沁本婁齊勒部族董戩取其母收而嬖之轄沁隨母入<lb/>
<pb n="KR4d0111_WYG_003-4a"/>
董戩家董戩久病不能出入與諸首領不相見凡措置<lb/>
國事傳逓語言皆命轄沁與之久而轄沁擅權因董戩<lb/>
死果荘助而立之非誠使之立也姑立有待而簒爾果<lb/>
荘死無助國人隂有欲逐之意轄沁微知之每朝廷遣<lb/>
使至青唐大夸於其國以謂有朝廷之助自前歲以來<lb/>
専寵夏國偽公主從其所好修寺造塔科配國中出金<lb/>
國人大怨今結斡綽克乃果荘之子星摩沁戩乃董戩在<lb/>
日用事之人各有簒心各欲因國人怨而起事但兩酋<lb/>
<pb n="KR4d0111_WYG_003-4b"/>
未敢先動轄沁已不能立欲與其黨盡出歸漢近兩遣<lb/>
酋首嘉木燦及且依結將蕃字來要兵馬迎接前月經畧<lb/>
司遣蕃僧徃青唐及喬家族上下體訪事實昨日回方<lb/>
言結斡綽克星摩沁戩各聚集部族今却不敢作事已<lb/>
同遣兵馬徃上喬家族唤溪巴烏縁溪巴烏是董戩堂<lb/>
弟青唐人須是貴種立作王子方肯信服今聞溪巴烏<lb/>
不肯來爲溪巴烏長子布賛已被果荘欲立轄沁時殺<lb/>
之有布賛弟隆賛年十八九嵗却肯來未見起發時日<lb/>
<pb n="KR4d0111_WYG_003-5a"/>
今國中既别立王子即轄沁畏禍并其黨首領决然出<lb/>
漢不敢去投夏國爲舊日累曽與夏國讐賽此事甚的<lb/>
昨准朝㫖措置招納及須要收復青唐近者經畧司已<lb/>
具畫一奏請但轄沁既來待之須優首領髙下須有等<lb/>
級其餘部族未給田之際或無田可給並要日支口食<lb/>
此甚有所費又彼人初到青唐未能主事首領心不齊<lb/>
一乗機取之甚易只是既取事初須得重兵鎮守聞青<lb/>
唐苦無糧儲道路艱澀難於般運自河州至邈川四程<lb/>
<pb n="KR4d0111_WYG_003-5b"/>
邈川至青唐約四程過三隘路此最可慮葢守地必以<lb/>
城守城必以兵聚兵必以錢糧一日無糧城不能守也<lb/>
仍更慮别有緩急凡此相公皆必已熟計之矣其餘事<lb/>
之節目備於奏状及張漕書中某續亦别具拜覆次不<lb/>
宣某頓首再拜<lb/>
　　　又上章丞相書<lb/>
某頓首上啓某蒙賜台問前日不取幹珠爾城事機的是<lb/>
如何本路昨自七月初四日後來探報得夏國大段㸃<lb/>
<pb n="KR4d0111_WYG_003-6a"/>
集人馬又每日得涇原闗報夏賊决来侵犯平夏城一<lb/>
帶及稱國母夏國主兩人自統領傾國人馬前來又稱<lb/>
前後諸處探報並同請依朝㫖出兵牽制及准尚書省<lb/>
樞宻院劄子並坐涇原所奏令本路出兵牽制及指揮<lb/>
令破蕩西涼府已來一帶部族家計不得徒爲文具本<lb/>
路經畧司率總管王愍統領雷秀王贍李澄康謂及諸<lb/>
將人馬并將帶日近招到夏國僞御史中丞屈成及屈<lb/>
成親舅前去縁屈成是夏國右廂統軍星多貝中親姪<lb/>
<pb n="KR4d0111_WYG_003-6b"/>
貝中部族並在西涼府一帶左右其西涼人馬見攻圍<lb/>
平夏城故使屈成爲之鄉導某當時親在軍中既統領<lb/>
人馬過河以大軍前去恐幹珠爾城乗虚出兵却來侵犯<lb/>
西闗及金城闗遂令康謂分帶軍兵四千餘人徃幹珠爾<lb/>
城作攻城次第牽制賊計有王贍李澄纔入蕃界見蕃<lb/>
騎三十餘人只要取此遊騎不肯前來王贍本邊人弓<lb/>
箭手之子妄作士人舉止李澄乃賊李三李定之子並<lb/>
無所能王愍遂留此兩人及量留步人只令在濟沙谷<lb/>
<pb n="KR4d0111_WYG_003-7a"/>
内盤泊與雷秀統領其餘諸將人馬過實勒頗卜朗徃西<lb/>
北過雪山及炳靈寺又西北令雷秀分統人馬兩路入<lb/>
却㑹各有斬獲到彼見山上火起問之已報軍前次第<lb/>
右廂人馬一兩日却回來到乃收聚兵將却歸遂解涇<lb/>
原之圍及遣騎至報康謂令歸自來體問得幹珠爾城中<lb/>
守禦常有千人已上器械防城之具甚備城壁堅完非<lb/>
五萬人已上未可輕攻縁攻城須作畨次又須别整齊<lb/>
軍馬隄備外援俟城上矢石欲盡方能併力下手今量<lb/>
<pb n="KR4d0111_WYG_003-7b"/>
分四千餘人並不曽畧施攻具豈有得城之理王愍前<lb/>
去四日三夜雪中徃來走七八百里斬獲二千八百餘<lb/>
級驅畧到生口八百餘人内有夏國僞公主及近上首<lb/>
領王贍以已不敢去恐王愍申舉又妬王愍成功妄有<lb/>
媒孽某體訪前後諸路出師牽制只是纔出漢界一二<lb/>
十里盤泊却歸未有似今日實爲鄰路解圍獲功如此<lb/>
王愍忠勇老練雷秀遇敵果敢本路諸將皆無及者此<lb/>
相公必素知之今蒙垂問不敢不具實拜覆伏乞詳察<lb/>
<pb n="KR4d0111_WYG_003-8a"/>
某頓首上啟<lb/>
　　　與張横渠書<lb/>
某蒙誨諭宗子之法若以差等言之則自天子下至公<lb/>
卿大夫士庶人其法各不同每遷之逺必須有異諸侯<lb/>
每一君各爲一大宗而小宗又應不一五世之間其衆<lb/>
亦滋而同繼其祖同繼其祖則同謂之繼曽祖同繼曽<lb/>
祖之小宗而於大宗如何而公子之宗至於親盡則各<lb/>
立其宗若大宗中絶則當誰繼以春秋考之魯之考公<lb/>
<pb n="KR4d0111_WYG_003-8b"/>
煬公幽公魏公獻公武公孝公皆弟也不可以爲宗子之<lb/>
法又傳云同姓從宗子之族屬其法亦不見今若爲之<lb/>
說恐非周禮此制久廢若得其説禮可行也<lb/>
　　　回歐陽學士書<lb/>
某蒙問煙波子徃年於長安雷氏曽見圖象亦於小説<lb/>
中見名志和字子同張其姓也常漁於洞庭顔魯公在<lb/>
呉興愛其髙逸以漁歌五首贈之志和乃摘句配景自<lb/>
畫成幅人禽草木風雨煙雲雅盡其妙後人多模傚而<lb/>
<pb n="KR4d0111_WYG_003-9a"/>
傳之今所示畫得非祖述否近世有傳漁父詞此音舊<lb/>
矣恐非始於煙波子不審於他書中曽見否<lb/>
　　　與李學士昭玘書<lb/>
某承諭顔魯公墓碑某昔閱舊史唐德宗興元元年<lb/>
八月三日李希烈使閹奴與賊將辛景臻縊魯公其年<lb/>
五月李晟已收復京師六月幽州軍士韓旻斬朱泚於<lb/>
彭原興元二年改貞元貞元二年李希烈爲牙將陳仙<lb/>
竒所酖并誅其妻子以淮南歸順乃䕶送魯公䘮歸葬<lb/>
<pb n="KR4d0111_WYG_003-9b"/>
京師其忠烈如此當時䘮葬必不草草但舊史不書不<lb/>
知其爲立碑也長安洛陽圖志昨赴官不曽帶行未得<lb/>
討閱向有小説言魯公葬後其家僕遇之於洛水北狀<lb/>
貎如平生付白金令濟其家記之不詳俟再尋閱也<lb/>
　　　答李忱承議書<lb/>
某再拜逓中逺蒙貺伏審燕居超逸體履増勝無任感<lb/>
慰之深承聞恬養自得不廢著述益知賢者之樂異於<lb/>
衆人仰服無已辱諭修地理書此某素志願爲之久矣<lb/>
<pb n="KR4d0111_WYG_003-10a"/>
然累思之此非私居位下者所能集前世作者其紀類<lb/>
條目在天必考星辰所臨以别野在地則以禹貢所分<lb/>
以定區域其間郡邑山川物産風俗與夫故事遺迹舊<lb/>
書所載無不闕畧亦多訛謬葢有得於傳聞或田夫野<lb/>
老之語或好怪誕僻之言無所證據本末又多不完且<lb/>
如盛𢎞之荆州記晉太康記虞喜地林三輔决録鄴中<lb/>
記辛氏三秦記括地志寰宇記述征記水經似此等書<lb/>
不啻百餘家茍盡能得之廣聚其言博爲採擇又詢於<lb/>
<pb n="KR4d0111_WYG_003-10b"/>
知者及得好事者共成之待以歲月或有可就之理葢<lb/>
此等書非一人之家盡備雖知有藏者無力可得又編<lb/>
冩非三五人之工可了所謂非私居位下者可集也如<lb/>
唐鄭餘慶四蕃十道志元和郡國志秖是官司文字甚<lb/>
爲可採某居長安已二十年闗中自周秦漢晉南北分<lb/>
裂後魏後周隋唐已來事迹諸家所紀百不載一二嘗<lb/>
與親舊於前人碑刻詩賦小説間見其遺事因暇遊覽<lb/>
方見其實時亦得聞潜德幽隠之髙行名卿賢臣之事<lb/>
<pb n="KR4d0111_WYG_003-11a"/>
業明君聖王之美蹟今書史不傳徒慨然也某再拜<lb/>
此書若欲其山川人物風俗物産郡邑興廢諸事一一<lb/>
盡載及今古小說詩賦碑刻故事遺迹皆詳備須數千<lb/>
巻方能了此非一人之工所能集若有同志人多共成<lb/>
雖未一一全備猶勝已前者又有一事凡數説者且皆<lb/>
存之<lb/>
　　　回王漕書<lb/>
某啓梁洋及其東西乃岐雍之南屏舊有驛路自岐雍<lb/>
<pb n="KR4d0111_WYG_003-11b"/>
可以直出而至昔曹孟德伐蜀先取漢中不能守而歸<lb/>
孔明欲圖中原亦自漢中出師葢壤地相錯也當秦惠<lb/>
王時先取漢而入蜀後光武使呉漢伐公孫述魏司馬<lb/>
宣王使鄧艾取劉禪晉穆帝使朱齡石伐譙縱梁武帝<lb/>
使鄧元起伐劉季述周太祖使尉遲迥平蕭紀隋文帝<lb/>
使梁睿平王謙唐憲宗命髙崇文平劉闢自秦至唐元<lb/>
和九次伐蜀四爲水軍泝江而上秦與鄧艾尉遲迥梁<lb/>
睿髙崇文皆在斜谷及駱谷出師南討德宗自奉天趨<lb/>
<pb n="KR4d0111_WYG_003-12a"/>
興元亦從斜谷去五代後唐莊宗取王衍本朝取孟昶<lb/>
亦自此路入蜀今商販亦自長安之南子午谷直趨洋<lb/>
州自洋南至達州若兩路漕司差官㑹議於境上畫圖<lb/>
以閱舊迹可見但山路須有登陟徃日曽爲驛程今雖<lb/>
廢壞興工想亦不難矣惟裁度某啓上<lb/>
　　　與王漕欽臣書<lb/>
某再拜蒙問驪山華清名宫之意此因左思賦有溫泉<lb/>
毖湧而自浪華清蕩邪而却老又後周王襃作溫泉碑<lb/>
<pb n="KR4d0111_WYG_003-12b"/>
用左思魏都賦語有華清駐老之辭唐明皇每歲多幸<lb/>
驪山又其初甚有清静好道長生之意唐人必因此以<lb/>
命宫名故宫中之殿名之曰長生殿所養鹿號曰長生<lb/>
鹿後人以鹿居山乃禄山之䜟長生殿基今尚存王襃<lb/>
碑某少年曽見之後不復見全本候得暇記録上呈<lb/>
　　　又<lb/>
某蒙問王襃溫泉碑今録所記者上呈原夫二儀開闢<lb/>
雷風以之通響五材運行水火因而並用炎上作苦既<lb/>
<pb n="KR4d0111_WYG_003-13a"/>
麗純陽之德潤下作鹹且協凝隂之度至於遷陵熟溪<lb/>
沉魚沸浪炎洲烘地火䑕含煙火井飛泉垂天逺扇焦<lb/>
原涌水衝浪迸集甘泉浴日跳波邁椒丘之野湯谷揚<lb/>
濤激水疾龍門之箭故以地伏流黃神泉愈疾銘曰挺<lb/>
此溫谷驪山之隂白礬上徹丹砂下沉華清駐老飛流<lb/>
瑩心谷神不死川德愈深其脫謬不能知也<lb/>
　　　又<lb/>
某承問王巖碑乃耀州美原縣學碑也王巖唐美原縣令其<lb/>
<pb n="KR4d0111_WYG_003-13b"/>
碑書撰皆巖自為碑今尚在歐陽永叔亦取之不知在耀邑<lb/>
　　　回汪衍承議書<lb/>
某啓昨知出徃河外徃回計須月餘故未敢馳問今聞<lb/>
還斾暑途登涉德履何如接事必盡得要領素未諳者<lb/>
無不駭愕知底裏則發笑而憤矣承借徐季海書墨跡<lb/>
新秋雨霽展玩累日遂忘飲食能生人喜氣如此季海<lb/>
晩年書也季海書碑刻甚多若其父嶠之墓碑董孝子<lb/>
碣開河碑龍潭寺般若寺三洞弟子鰻井詩嵩山題經<lb/>
<pb n="KR4d0111_WYG_003-14a"/>
不空三藏碑此石刻尋常屢見粗能記者其書法不一少<lb/>
時學其父書筆畫方勁多露芒角晩乃收拾藏鋒歴觀<lb/>
前人能書者亦多如此非惟所用之筆時有不同亦别<lb/>
有新意顔魯公爲醴泉尉時書畫纎勁清麗後爲武部<lb/>
員外郎書千福寺碑方實茂宻晚節骨力遒勁方正嚴重<lb/>
季海少時題千佛寺碑額作八分書筆勢圓媚可愛老<lb/>
而筆力雄彊肉中有骨司空表聖云如怒猊抉石渴驥<lb/>
奔泉信佳論也禄山作亂顔魯公與季海同在河朔舉<lb/>
<pb n="KR4d0111_WYG_003-14b"/>
兵相應以禦禄山晩爲嶺南節度使唐史所載甚畧蒙<lb/>
諭跋其後漫識之不宣某再拜<lb/>
　　　回蔡太丞書<lb/>
某啓近者𨽻從取道得遂覯止殊慰夙昔景仰之勤比<lb/>
違方深馳向忽辱翰承已奉朝請動止清福感慰感慰<lb/>
蒙問趙襄子智伯事乃太原故城是也當日分晉水爲<lb/>
二流一引而灌城今遺蹟不可究公孫杵臼程嬰墓昔<lb/>
年畧曽究之在邯鄲縣西一十二里有趙簡子墓又其<lb/>
<pb n="KR4d0111_WYG_003-15a"/>
西有石子岡二人墓皆在其側趙簡子墓如硯自古傳<lb/>
爲硯子冢石虎曽令人發之初得炭深一丈得木板次<lb/>
有泉水作絞車以皮囊汲之一月不絶而止今亦不見<lb/>
其穿鑿處杵臼與嬰實存趙氏當今宜奉廟食聞此向<lb/>
已有人曽言不知其時曽行否今或下絳州亦訪之恐<lb/>
非是須是在趙可得其實不宣某再拜<lb/>
　　　答晉城令張翼書<lb/>
某辱問赤伏事所出昔年見琴操魯哀公十四年西狩<lb/>
<pb n="KR4d0111_WYG_003-15b"/>
薪者獲麟擊之傷其左足將以示孔子孔子見俛而泣<lb/>
抱麟而言曰爾孰爲來哉反袂拭面仰視其人龍顔日<lb/>
角孔子奉麟之口久而吐三巻圖一曰赤伏劉季興爲<lb/>
主二曰周滅夫子將終三曰爲漢制造孝經夫子謂子<lb/>
夏曰新主將出如獲麟者至漢將興髙祖斬白蛇素靈<lb/>
夜哭曰白帝滅赤帝興自古推厯數者言五行之運以<lb/>
相生者繼之周以木德王天下以秦爲閏不當繼周木<lb/>
生火漢當承周漢爲火德故曰赤伏焉此出於緯書也<lb/>
<pb n="KR4d0111_WYG_003-16a"/>
六經謂之經經常道也經必有緯緯言其變也多言災<lb/>
祥世數聖人不敢以此爲法恐失先王之大道也䜟者<lb/>
騐也言有其兆必有其騐桓譚不讀䜟非不知䜟欲其<lb/>
君知道也䜟書不曽見於書史中畧見之梵書中亦有<lb/>
知之曰西天有修多羅䜟言釋氏之教興廢則䜟書其<lb/>
來逺矣某啓上<lb/>
　　　與范鉞朝請書<lb/>
某承借觀唐人畫邢和璞房琯及西河篆字此事某常<lb/>
<pb n="KR4d0111_WYG_003-16b"/>
於小説見之然與西河所書小異小説所載邢事甚衆<lb/>
謂是得道之士能役鬼神向觀潁陽隠書粗見其術今<lb/>
此畫言邢知房次律乃智永禪師後身鑿地取前世所蔵<lb/>
之書使房廓然發悟亦甚異也畫筆法意象不甚髙古<lb/>
而近世畫者不能及謹令還納惟檢入<lb/>
　　　回周沚法曹書<lb/>
承諭滕王閣記此不足稱也唐初文章沿江左餘風氣<lb/>
格卑弱殊無古意庾信作馬射賦云落霞與芝葢齊飛<lb/>
<pb n="KR4d0111_WYG_003-17a"/>
楊柳共春旗一色後人愛而效之武德二年巢刺王建<lb/>
舍利塔於懷州作記云白雲與嶺松張葢明月共巖桂<lb/>
分叢如此者甚多當時好尚勃狃於習俗故一時稱之<lb/>
凡爲文須是理勝若庾肩吾與其子信徐摛與其子陵<lb/>
皆有辭筆江左末盛稱之此皆不足法舊史言爲文之<lb/>
罪人故唐之後來無人作此等語<lb/>
　　　回知隰州劉季孫左藏書<lb/>
某再拜承示佳什詞意爽拔不勝降歎樂天筆迹徃年<lb/>
<pb n="KR4d0111_WYG_003-17b"/>
於長安蕭隨中舍處見之與此少異恐起草不甚用意<lb/>
然其放逸自在尤可追想其風槩方牛李相傾朝廷道<lb/>
路皆不敢以目而樂天出入於二黨之間在彼無惡在<lb/>
此無斁非賢者安能如是觀其書論其人此筆迹尤可<lb/>
貴也王摩詰畫竹亦嘗見於岐下僧舍此筆尤老而勁<lb/>
又極自然非尋常所能到得觀甚幸謹還納惟檢入<lb/>
承問李侯所藏王子敬帖亦常見之此乃唐人臨<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>者<lb/>
極易辨一軸凡四帖分寄三人而紙用兩幅安有帖寄<lb/>
<pb n="KR4d0111_WYG_003-18a"/>
兩人紙用一幅乎始收者不能辨印記題跋甚秘後來<lb/>
但見貴人所寳故歴代傳以爲真也二王書迹東晉之<lb/>
盛上下已皆愛重又父子皆不惜筆畫宜其傳者甚多<lb/>
但累經䘮亂今遂無有昔後周承聖末遣于謹襲江陵<lb/>
梁元帝將降乃聚古今圖書十四萬巻并大小二王書<lb/>
迹命後閣舍人髙善寳焚之歴代所藏盡爲灰燼唐太<lb/>
宗好書人間所藏求之殆盡藏於内府髙宗以後或賜<lb/>
予或盜竊又㪚落人間宗楚客中宗時爲中書令奏事<lb/>
<pb n="KR4d0111_WYG_003-18b"/>
承恩乃乞大小二王真迹勅賜二十巻大小各十軸楚<lb/>
客裝作屏風王涯作相專求法書盡以金帛官職致之<lb/>
涯既被害人但取裝飾金玉書畫皆焚棄經五代故無<lb/>
孑遺今書學不競用筆之法絶而不傳雖臨<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>之本舉<lb/>
世畧無一二亦使人時爲慨然也<lb/>
　　　回盧教授書<lb/>
某啓兩辱惠書不勝感荷春寒伏惟優游庠序體候清<lb/>
和良深慰忭承稱譽過當甚非所望某管見謏聞㓜少<lb/>
<pb n="KR4d0111_WYG_003-19a"/>
勉於記誦葢欲博極前言徃行既長究觀前人之言行<lb/>
或乗其時或因其人或應其當日之事至孔子之與門<lb/>
弟子應答及其餘來問者率是如此乃事之一端未盡<lb/>
其道之大槩學者當深造求得其原得其原則左右從<lb/>
容無不可矣此某之所學未敢自謂已至於此也子貢<lb/>
曰夫子之文章可得而聞也性與天道不可得而聞也<lb/>
此乃知子貢不妄自謂有得也子曰吾道一以貫之此<lb/>
聖人言道大體也曽子以所見而言曰忠恕而已此未<lb/>
<pb n="KR4d0111_WYG_003-19b"/>
盡孔子之言也夫道無不在也不可増也不可損也不<lb/>
可撓也不可澄也欲外之而不能外也欲去之而不可<lb/>
去也欲强親之亦非也欲强踈之亦非也人日用而不<lb/>
知也不求其本尋文摘句是入海算沙也心之所自得<lb/>
雖因聞見若脱然自悟聞見乃筌蹄矣請思之不宣某<lb/>
再拜<lb/>
　　　又<lb/>
某頓首啓洊辱華翰仰服眷勤伏承履茲春和静作佳<lb/>
<pb n="KR4d0111_WYG_003-20a"/>
福感慰叵量某局事少暇不得安静勉力應接皆不得<lb/>
已亦須時役思慮但夙夜且爲之推遣䝉諭著書此非<lb/>
某所能亦非某所敢議也聖人之道不傳也久矣後之<lb/>
爲書失其本根而求其枝葉就其枝葉又爲蔓辭不知<lb/>
言之愈多去道愈逺又務漁獵近似之語欲自成一家<lb/>
此皆中無所有茍求虚名也是皆君子之罪人也學者<lb/>
求爲君子矣前人之言切於事者無如論語與孟子不<lb/>
能於此二書窮講其趣安知入德之路捨此而欲求新<lb/>
<pb n="KR4d0111_WYG_003-20b"/>
竒之言非所謂善學也今人之於善未嘗講究又未嘗<lb/>
分明作得一事至於沒齒不知果如何謂之善但隨人<lb/>
南北茫茫然醉生夢死孟子言行之而不著習矣而不<lb/>
察終身由之而不知其道正謂是也某此意居常不敢<lb/>
妄言於人恐取尤悔累承見問故畧拜聞某頓首<lb/>
　　　回謝教授書<lb/>
承問樂昔戰國時所謂古樂已非盡是先王之樂自周<lb/>
衰樂工分㪚適秦漢齊楚古樂安得全在箜篌有小説<lb/>
<pb n="KR4d0111_WYG_003-21a"/>
謂師延作始於桑間濮上人傳之師涓嘗爲晉文公皷<lb/>
之後鄭衛分其地故以鄭衛之音爲滛聲又風俗通曰<lb/>
漢武帝禮泰山太一后土令樂人侯調依琴作坎侯言<lb/>
其音坎坎應節侯者以其姓也故亦曰坎侯笛風俗通<lb/>
曰武帝時丘中所作也笛滌也滌除邪穢也長尺有四<lb/>
寸七孔後有羌笛馬融賦之笛者古之籥也後世損益<lb/>
而異也今之長簫乃洞簫也非簫韶之簫也霓裳開元<lb/>
時曲劉禹錫詩云三鄉陌上望仙山歸作霓裳羽衣曲<lb/>
<pb n="KR4d0111_WYG_003-21b"/>
又唐人詩曰聽松聽水作霓裳又小説明皇與術士葉<lb/>
静能遊月宫歸作霓裳舞此某㓜小聞其説如此<lb/>
　　　答党綸教授書<lb/>
承示新論詞氣甚壯足以發人之意但魯肅非可以擬<lb/>
武侯孫權據有江東事勢已成但未僭位魯肅使之僭<lb/>
耳劉𤣥德無一旅之衆武侯與之開國定霸甚相逺也<lb/>
二人之事見於本志可檢見之武侯戮馬謖蔣琬非之<lb/>
後人從而議焉當時馬謖若違武侯節度能爲成功武<lb/>
<pb n="KR4d0111_WYG_003-22a"/>
侯智計不至則武侯可議既違果致街亭之敗安得不<lb/>
行法令若取蔣琬之言貶武侯之大體甚未可也<lb/>
　　　與嚴灝司理書<lb/>
某啓辱簡欣承春和體中佳粹權文公集久留甚愧鼎<lb/>
鏡恐非舊物製作殊無雅思唐時午日揚州江心鑄鏡<lb/>
供進又𤣥宗千秋節外進方鏡某家昔收得一面乃是<lb/>
方鏡背鼻有篆文五日字面徑八寸重五十兩與此甚<lb/>
異鼎銘云開耀四年此非也髙宗永隆二年改開耀開<lb/>
<pb n="KR4d0111_WYG_003-22b"/>
耀二年二月已改永淳矣今並還納請檢入盛露囊千<lb/>
秋節戚里皆進華山記云𢎞農鄧紹八月曉入華山見<lb/>
童子執五綵囊盛柏露飲之又荆楚風土記以五綵結<lb/>
眼明囊相傳赤松子以囊盛柏露飲之而長生皆八月<lb/>
中事爲之乃祝夀之意某啓上<lb/>
</p>
<p>
</p>
  </div>
</body>
</text>
</TEI>
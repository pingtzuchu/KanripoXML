<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潏水集巻十五</head>
    <p>
<pb n="KR4d0111_WYG_015-1a"/>
欽定四庫全書<lb/>
　潏水集巻十五　　　　　宋　李復　撰<lb/>
　　七言律詩<lb/>
　　　賦杜子美劉夢得遺事<lb/>
壁間石刻圗經在瀼外祠堂繪像真秋去書懐傳北客<lb/>
歸時遺曲祀蠻神十年口語投荒謫千里兵戈下峡身<lb/>
嗟我南来心跡似臨風把酒寄情親<hi>杜在䕫有秋日書懐寄鄭審秘監李</hi>
<hi>之芳尚書詩百韻劉有别䕫詩云惟有九歌詞數首歸時留與賽蠻神</hi>
<pb n="KR4d0111_WYG_015-1b"/>
　　　王榖節推畫草蟲花竹求詩<lb/>
細羽争飛翠蔓長忩間留影㸃綃光寕知臂朽専蜩翼<lb/>
但見心精妙楮芒詩學蟲魚增舊譜藥圗草木騐仙方<lb/>
請君放筆開髙臆縱意雲龍五色章<lb/>
　　　王氏園置燭觀梅<lb/>
堂前梅樹花初徧露坐㸔花對夕風苦恨夜收春色去<lb/>
故移燈入素光中亂争短髪愁邉白清映衰顔酒後紅<lb/>
醉眼却来尋不見只疑林月碎玲瓏<lb/>
<pb n="KR4d0111_WYG_015-2a"/>
　　　依韻和秦倅陳無逸觀梅<lb/>
渭水氷消意始回肌膚玉雪本仙材江南氣暖常先見<lb/>
隴坻山寒不易開二月莫傷春色晚一枝豈待嶺邉来<lb/>
風光切莫輕流轉未放悲雲畵角哀<lb/>
　　　觀梅<lb/>
轥藉霜威欲斷肌傲霜挺挺發南枝微風披拂香来去<lb/>
皎月勾添光陸離已入鸞臺弄粧手猶存谷口出塵姿<lb/>
苦無踈影横斜句深愧林逋處士詩<lb/>
<pb n="KR4d0111_WYG_015-2b"/>
　　　陳再有詩誚梅開晚戯酬<lb/>
漠漠飛香散不收無言對客似含羞雖非雪裏孤根暖<lb/>
却免黄時細雨愁争意競先多淺俗髙情持重自風流<lb/>
一株又見垂垂發肯學江邉取次休<lb/>
　　　和林次中五鬛松<lb/>
僊人五色鼎中丹丹養松根葉不添雲散細風梳碧縷<lb/>
龍離逺嶠奮蒼髯雨衣鐵澀封霜甲露㸃珠明滴翠纎<lb/>
採醸春醪能愈疾欲求方法檢書籖<lb/>
<pb n="KR4d0111_WYG_015-3a"/>
　　　詠槐<lb/>
當年夹路綠參差曾擁金輿拂羽旗得地偶逃斤斧幸<lb/>
聞風非與雪霜期猶殘臘火燔空腹時有驚雷起蠧枝<lb/>
想見妖靈占上象龜山獵罷舊都移<lb/>
古槐踈惨倚頽牆病葉先秋已半黄封植不知何歲月<lb/>
彫零今困㡬風霜老根傍出人供爨蠧腹多穿馬繫韁<lb/>
嘆惜他年承愛賞清陰曾借暑天涼<lb/>
　　　和進櫻桃上宣諭近臣洛中今年進櫻桃甚大<lb/>
<pb n="KR4d0111_WYG_015-3b"/>
　　　當日分賜<lb/>
四月櫻桃始爛紅拜章馳驛歲常同留都舊事修邦貢<lb/>
薦廟清朝廣孝風翠籠摘從西後苑彩奩進入大明宫<lb/>
近臣曾見天顔喜清曉分頒到省中<lb/>
　　　和人汰竹<lb/>
與世論交獨厭數此君多冗豈無煩欲期虚静延清影<lb/>
莫懶芟除去惡根漸見逺山開晻靄更無繁鳥亂黄昏<lb/>
直須放手留閒地别待春雷見子孫<lb/>
<pb n="KR4d0111_WYG_015-4a"/>
　　　和人筍詩<lb/>
葛陂龍去已千年毎見遺孫出是間未遇嚴霜懐節乆<lb/>
因生平地立身難長崖氣潤雲藏角暗谷叢深霧養斑<lb/>
春晚向空重籜盡却驚髙意不能攀<lb/>
　　　和周湜雪<lb/>
雲表争飛鏤玉花衝烟照水弄光華徧粧庭樹能多巧<lb/>
亂入風簾不奈斜漠漠楊花迷客徑紛紛蝴蝶滿人家<lb/>
寒簷向晚凝清滴乳洞春硝長馬牙<lb/>
<pb n="KR4d0111_WYG_015-4b"/>
六合天人競散花坐驚門地亦清華川原霽後龍鱗出<lb/>
島嶼平時鳥篆斜秀發園林春萬里寒生樓觀月千家<lb/>
待㸔陽律還暄早破潤乗凌見翠牙<lb/>
暮飈作氣動長林渇意經時恨未深亂學飛花穿竹户<lb/>
散揺清影落池心生憎拂面輕難改更覺衝風薄未任<lb/>
狡兔但從開㡬穴韓盧㑹逐曉蹤尋<lb/>
毰毸亂舞出烟林落乆臨階試淺深平盡髙低寛眼界<lb/>
放開虚白見天心狂傾月窟愁将竭厚壓坤輿恐未任<lb/>
<pb n="KR4d0111_WYG_015-5a"/>
潤澤功成本無迹便回春意欲同尋<lb/>
　　　和朱給事上元早雪<lb/>
玉花清曉作餘寒雲暗重城晻靄間初逐細風飛寂寂<lb/>
旋随小雨潤斑斑萬家燈火方行樂九陌輪蹄肯放閒<lb/>
向晚霽開斜照在門前栁色未藏山<lb/>
　　　和孫俣朝奉立春<lb/>
閏餘随臘報迎春便覺勾芒令有神流轉光陰頻著物<lb/>
峥嶸歲序苦驚人花装寳蠟餘枝弱菜㸃彫盤小綠勻<lb/>
<pb n="KR4d0111_WYG_015-5b"/>
從此試聴枝上鳥漸傳芳信語言新<lb/>
　　　梁元彬招池上府㑹辭之以詩<lb/>
東郊日日喚春催得意晴天浩蕩来病客強因寒食起<lb/>
新花不為老人開塵埃邉叟抛書卧鼔吹山翁倒載回<lb/>
欲問湖光㡬時淨試容扶杖獨徘徊<lb/>
　　　和郭户部中秋月<lb/>
重雲宿靄風收盡千丈銀毫吐海涯露氣洗開青玉闕<lb/>
龍宫浮出白蓮華寒驚棲鵲翻庭樹陰引靈珠耀浦沙<lb/>
<pb n="KR4d0111_WYG_015-6a"/>
我是襆巾修月手玉皇應許上仙槎<lb/>
　　　潞守歐陽叔弼召登鼎軒暑飲<lb/>
崇軒寫物體模分爽拔風擕顥氣升王粲消憂思眺聴<lb/>
本初持飲滌煩蒸金烏不轉銅壺箭碧盌時分玉井氷<lb/>
毎見喜公如玉雪更因執熱服吾膺<lb/>
　　　再和叔弼暑飲<lb/>
古製雖存事一新竒峰時作火雲升慿風髙棟能虚爽<lb/>
欲雨炎天故鬱蒸適意浮沉多野果熱中咀嚼喜清氷<lb/>
<pb n="KR4d0111_WYG_015-6b"/>
别裁偽體親風雅若比陰鏗豈敢膺<lb/>
　　　答晦叔求飲<lb/>
墨客髙吟動碧雲蕢桴輕笑鼔雷閽千尋自分遺樗散<lb/>
百和何堪借棗昏按劍夜光驚暗擲揮絃流水喜新論<lb/>
乆聞逸興須酣發願㸔長虹出淥尊<lb/>
　　　和江晦叔喜雨<lb/>
千里人懐閔旱心輕将歲事叩天閽驟傾江海繁聲合<lb/>
盡滌山川沴氣昏官責時豐聊共喜歸休興動欲誰論<lb/>
<pb n="KR4d0111_WYG_015-7a"/>
更思田父相邀樂歩屧春風倒社尊<lb/>
　　　和朱公掞給事喜雨<lb/>
喜雨髙吟夜不眠飄飄秀句選青錢已推覆斗占穰歲<lb/>
誰事操豚祝下田滿澤新秧初放溜連雲髙樹欲生煙<lb/>
未知美價堪多少洗盡人間苦暍天<lb/>
　　　中秋客至不赴郡㑹次范君武韻<lb/>
經歲相期盡賞心虚堂有客阻趨塵登樓君似庾老子<lb/>
挟䇿我為臧丈人清據胡床興不淺来尋竒字夜相親<lb/>
<pb n="KR4d0111_WYG_015-7b"/>
莫言糟粕無佳味未許桓公媿斵輪<lb/>
　　　和李獻甫守歲<lb/>
枯鰕乾栗排野盤擁爐酌酒兒女筵却愁詰朝秖明日<lb/>
便數今宵為去年瞻星惟恐斗柄落續膏更願燈花燃<lb/>
小癡老怯坐自笑無補漫廢通夕眠<lb/>
　　　次韻鮮于之武逰南谷<hi>字彦桓</hi>
山光娱客古城東雲散春陰望處空畏影戯魚依藻綠<lb/>
避人飛鳥動巗紅林間野坐分溪石岸曲晴行喜水風<lb/>
<pb n="KR4d0111_WYG_015-8a"/>
舊事共髙文字飲新逰盡寄語言中<lb/>
　　　芸叟召杜城晚飯遂宿於東軒欲同逰五臺寺<lb/>
　　　有詩因和其韻<lb/>
第五橋東潏水濱山紅澷澷綠紛紛溪邉童子風雩舞<lb/>
林外先生植杖耘髙論但談雙樹法勝逰将歩五峰雲<lb/>
東軒夜乆清無寐山雨初從葉上聞<lb/>
　　　次馬承議韻<lb/>
浮雲飄忽竟多姿蒼狗須㬰化白衣對客莫思捫蝨語<lb/>
<pb n="KR4d0111_WYG_015-8b"/>
乗風且共跨鯨歸巖巖清壁三千仭鬱鬱寒松四十圍<lb/>
君㸔時光易流轉新霜髙葉又朝稀<lb/>
　　　依韻答俞承議<lb/>
南北相望已十年白頭相見喜留連風埃異國君多感<lb/>
朱墨勞心我自憐事可寸心能有㡬生無百歲澷憂千<lb/>
一聞新賦思歸去韋杜溪邉訪舊田<lb/>
　　　次韻李忱承議所恵詩<hi>字天輔</hi>
人生飄蕩若浮雲邂逅乗風忽聚羣嗟我淹留今倦宦<lb/>
<pb n="KR4d0111_WYG_015-9a"/>
喜君傾倒細論文揚舲覺海宗提印授鉞詩壇勇冠軍<lb/>
荒學澷勞無所得鼻端聊假一揮斤<lb/>
　　　和胡漕鬬茶分藥<lb/>
萬里飛香入晉山髙真秘籙露談端春雷發地巗驚綠<lb/>
夜鶴飛壇鼎轉丹仙桂清風生兩腋玉壺五色抱神丸<lb/>
虚談論罷無塵事林外姢娟月半殘<lb/>
　　　和成季<lb/>
芸閣磨鉛勘舊經昔聞同舍此同升九楹置榻從頽偃<lb/>
<pb n="KR4d0111_WYG_015-9b"/>
百尺浮空逺濕蒸玉鱠堆盤魚勝雪綠荷傾飲酒凝氷<lb/>
家風牢落承推奨深愧龍門昔有膺<lb/>
　　　依韻和南子強<lb/>
雲路天門白日開豈無松桂出蒿莱於斯未信誠可矣<lb/>
如或知爾何以哉鏗然舍瑟有異撰豈必讀書無取裁<lb/>
業廣惟勤今汝畫覆簣不止須崔嵬<lb/>
　　　和劉丈招與康集同逰韋杜<lb/>
潏水橋邉縱客車去天尺五訪尋初按圗韋杜風烟在<lb/>
<pb n="KR4d0111_WYG_015-10a"/>
遺址隋唐錦繡餘雨後晚花寒寂歴霜前老樹半彫踈<lb/>
松間有酒来招我逺約相依造隠廬<hi>時李支使隠居在杜曲以詩見招</hi>
　　　和尹宗閔書記四月二日候客溪上潞守李獻<lb/>
　　　甫具飯有詩<lb/>
溪園經歲不曾開逸興何妨候客回春色堂堂辭我去<lb/>
暑風咄咄逼人来追凉故繞池邉樹分坐時侵石上苔<lb/>
皂盖歸城魚鳥樂更延虚静獨徘徊<lb/>
　　　酬汾守鄭大夫<lb/>
<pb n="KR4d0111_WYG_015-10b"/>
鄭公賦政鬢如絲符竹新分晉水湄招客逺郊常置驛<lb/>
論文古訓舊箋詩漢庭行曳尚書履涇谷曾刊隠士碑<lb/>
今日湖亭共逰汎追懐子美昔同時<hi>李之芳與杜子美同於鄭審秘監湖</hi>
<hi>亭汎舟</hi>
　　　暑中即事<lb/>
掛壁清羸金粟像映牕性相净名經門前野水流繞舍<lb/>
雨後綠槐陰滿庭凉簟醒心須稍健好風吹鬢欲重青<lb/>
此間真境誰宜到更有珍茶一種靈<lb/>
<pb n="KR4d0111_WYG_015-11a"/>
　　　静坐<lb/>
一室蕭然不受塵簾垂踈竹映深門擁衾調氣煩呼吸<lb/>
據案翻書費討論南郭子綦初喪我毗耶摩詰已忘言<lb/>
盡傳息慮何須息竅鑿無傷混沌存<lb/>
　　　和劉君俞逰華嚴寺謁文禪師<lb/>
華嚴法界出諸天帝網重重絶世縁昔有髙僧開寳刹<lb/>
今留飛閣聳瓊田身逰色相無窮境心悟虚空不住禪<lb/>
碧眼胡人香一炷分来今欲對師燃<lb/>
<pb n="KR4d0111_WYG_015-11b"/>
靈山勝致古今同下種開花一線通峴首道安酬鑿齒<lb/>
江西馬祖對龎翁㘣珠逈耀千淵黒滴乳微傾六斛空<lb/>
我有宿縁香火念閒来相與論幡風<lb/>
　　　暑退病起沐罷倦卧得芸叟詩招為草堂紫閣<lb/>
　　　之逰酬以来韻<lb/>
八月秋髙肺病蘇深居吾亦愛吾廬晚風剡剡初衣裌<lb/>
白髪蕭蕭不滿梳困著藜床眠北牖逺飛蝶夢訪清都<lb/>
覺来聞有雲山興親寫新詩欲起予<lb/>
<pb n="KR4d0111_WYG_015-12a"/>
　　　酬晉倅徐發承議<lb/>
黙黙窮年逐衆行杯坳浮芥竟何成交逰似夢逢還去<lb/>
世事如塵掃更生未訪故溪舟一葉空嗟短髪雪千莖<lb/>
病衰易感傷揺落一夜西風枕上驚<lb/>
　　　天輔歸休再用前韻并其弟恪子勉所和詩見<lb/>
　　　寄再酬之<lb/>
西北秋風動碧雲經年忽忽慘離羣去辭北闕投新綬<lb/>
歸老東山綴舊文詩遇恵連須長價書從阿買可張軍<lb/>
<pb n="KR4d0111_WYG_015-12b"/>
平生勝理思懸解糟粕徒觀愧運斤<lb/>
　　　同君俞自牛頭寺至興教院又㑹文師<lb/>
杜曲樊川舊化城東西相峙兩牛鳴巖前寳塔藏遺燼<lb/>
殿裏長燈續舊明萬法分流皆有相一心息妄自無生<lb/>
叢林是處經行徧㑹向東山記姓名<lb/>
　　　贈楷長老<lb/>
靈源獨耀脱根塵豈論空身與色身若論有無寕見法<lb/>
須知開悟不因人病瘖得味難形語走餓還家忽忘貧<lb/>
<pb n="KR4d0111_WYG_015-13a"/>
薪火相交多少險煩師與衆指迷津<lb/>
　　　天竺僧金總持<lb/>
金輪風火轉無涯震旦觀光渡海沙八萬言詮歸貝葉<lb/>
三千世界聚蓮花有縁禽鳥来波第随喜天人盡木义<lb/>
今古少林風月在閉門常御白牛車<lb/>
　　　蔡元度話其子能言前世事江晦叔有詩次韻<lb/>
應感随縁各有因一源真寂自無塵須知此物非他物<lb/>
能悟前身是後身叔子探環喬木在房公發石舊書新<lb/>
<pb n="KR4d0111_WYG_015-13b"/>
區中誰是王文度證印曾逢竺上人<lb/>
徃来積習㡬生身石上精魂世共聞北澗水通南澗水<lb/>
南山雲繞北山雲光含衆色珠常静影入千溪月不分<lb/>
試向道人談實相神竒腐臭但紛紛<lb/>
　　　次韻錢穆父内翰題劉掾詩集<lb/>
朱絃曾聞三歎曲青松自長千歲枝意来是有我輩語<lb/>
佳處只應能者知舊心洗盡萬斛水新愁誰争半額眉<lb/>
清興飄飄仙奕奕欲逰天外戯雲螭<lb/>
<pb n="KR4d0111_WYG_015-14a"/>
　　　依韻酬張公燮<lb/>
城下清溪照病容溪邉開席豆籩豐故應舉酒殷勤處<lb/>
欲慰踈花索莫中短髪蕭蕭羞帽側強顔咄咄學書空<lb/>
青山行卜他年樂深結茅廬訪徳公<lb/>
　　　次韻李信叔<lb/>
不見吟翁近十年驛亭相遇兩欣然旋臨野岸烹河鯉<lb/>
賸向鄰家送酒錢對雨張燈留夜榻傍籬繫栁泊歸船<lb/>
此生自斷君休問早晚須芸杜曲田<lb/>
<pb n="KR4d0111_WYG_015-14b"/>
　　　和徐發承議懐歸<lb/>
駸駸長路倦羸驂搔首飛塵苦戰酣猿過故山驚曉帳<lb/>
苔生舊釣暗秋潭土風膏潤田耕熟物意清幽井汲甘<lb/>
一别㡬年勞客夢㑹擕藜杖破晴嵐<lb/>
　　　和胡吏部醇夫<lb/>
妙語飄飄慰旅窮自憐飢味得甘豐朱絃恨廢髙山乆<lb/>
明月驚投按劔中垂翅為逢勍敵勇傾嚢但媿鄙夫空<lb/>
相從知便忘形跡一鶚先曾玷至公<lb/>
<pb n="KR4d0111_WYG_015-15a"/>
　　　依韻酧蔡陽叔赴永倅留别<lb/>
朱紱翩翩别乗行候人楚語喜秋晴君山木落洞庭濶<lb/>
帝子魂歸湘水清曾嘆選官稱一字舊聞世譽重三明<lb/>
餟醨若訪垂綸客葦岸夷猶鼔枻聲<lb/>
　　　次韻吕元鈞給事嘉川驛来詩<lb/>
相逢莫厭重留連邂逅浮雲只偶然前日一樽窮樂事<lb/>
今朝千里感流年塵侵遺跡留漳水風入髙吟動蜀鞭<lb/>
錦鯉徃来出江浦應傳秀句滿嘉川<lb/>
<pb n="KR4d0111_WYG_015-15b"/>
　　　送客至西湖<lb/>
湖亭獨徃客初歸春去春来盡不知新竹出梢纔放籜<lb/>
斷蒲經雨别生枝山寒藏雪添雲濕風送飛鷗過水遲<lb/>
却笑偷閒得忙事自尋鄰叟問鈎絲<lb/>
　　　吴安老罷制舉赴安吉任<lb/>
南北飛鴻迹影孤青衫相見十年餘中銓簡士歸繩墨<lb/>
小邑沉才謹簿書㳺刄屠龍傳世學飛章薦鶚待公車<lb/>
太平藻繪須文彩今日何人誦子虚<lb/>
<pb n="KR4d0111_WYG_015-16a"/>
　　　送衛奕之西河任<lb/>
藹藹長空春已歸東風猶在綠楊枝故人錯莫送行處<lb/>
流水蒼茫無住時汾上先生能理曲河濱退老喜論詩<lb/>
聞君此去追髙躅應忘青衫簿領卑<lb/>
　　　送孫甥<hi>名永字祖修</hi>
痩馬駸駸渡洛行東風莫著褐衣輕為嫌愁夢能催老<lb/>
故懶題封去問程千仭㑹㳺懸水急五漿須信客心驚<lb/>
明朝我向壺闗路待約歸纓共濯清<lb/>
<pb n="KR4d0111_WYG_015-16b"/>
　　　送張景純<lb/>
我居杜陵君淮東平生南北馬牛風雲山一日邂逅見<lb/>
草木千里臭味同今朝歸心逐社燕他日付書随春鴻<lb/>
不堪立馬向日暮索莫酒散秋堂空<lb/>
　　　送趙侗承議致仕歸<lb/>
聊為五斗陶元亮却愛三龍邴㬅容蕙帳曉空驚怨鶴<lb/>
客衣夜薄感寒蛩江邉朝露半紅葉天際晚晴多碧峰<lb/>
漠漠長空何處盡雙鳬飛去曉雲重<lb/>
<pb n="KR4d0111_WYG_015-17a"/>
　　　送董億朝奉<lb/>
北㳺汗澷遺𤣥珠烟愁霧泣啼芙蕖興来便脱上方屐<lb/>
歸去重修繁露書一夢百年依幻宅五湖千里御風輿<lb/>
家山芋栗應常熟坐㸔朝三戯衆狙<lb/>
　　　送陽孝章户曹<lb/>
前生問學仰前修親髪星星祿始謀千里束書来北闕<lb/>
一朝懐牒走南州荷衣未改斑衣戯斗米聊寛負米求<lb/>
想見江神能世態開㠶風滿送歸舟<lb/>
</p>
<p>
</p>
  </div>
</body>
</text>
</TEI>
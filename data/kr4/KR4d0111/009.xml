<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潏水集巻九</head>
    <p>
<pb n="KR4d0111_WYG_009-1a"/>
欽定四庫全書<lb/>
　潏水集巻九　　　　　　　宋　李復　撰<lb/>
　　五言古詩<lb/>
　　　雜詩<lb/>
猗蘭生幽林秀葉凝緑滋含芬靜不發黙與清風期美<lb/>
人閑婉孌遺世從雲螭袖中雙珠明照人氷玉姿羣動<lb/>
溺憂患閟光無同嘻寂寥歲將晩獨往歌紫芝<lb/>
應龍出重淵矯矯昇天行奮迅彌宇宙雨施品物形收<lb/>
<pb n="KR4d0111_WYG_009-1b"/>
藏入無間脗合元氣冥神變不可測乃知至陽精聖人<lb/>
錬隂魄調御元功成乘時萬類覩廓然日月明體用符<lb/>
龍變潜躍惟時亨顔伏徳方求舜見位已升<lb/>
霜葉下髙枝紛紛擁寒根驚風度虗庭槭槭愁飛飜草<lb/>
木雖無知養本亦足論人生感元化道貴窮性原滋口<lb/>
芬羶亂悦耳聲音繁衆攻日外戰目暗天地昏不問昆<lb/>
侖清但愛長波渾神馳正氣潰白日鬼瞰門<lb/>
春鳩啄晴屋露蟬吟髙枝羣物感氣動飛鳴不自知冥<lb/>
<pb n="KR4d0111_WYG_009-2a"/>
心觀物化浩刼宻推移欲從扶桑翁雲間玩陽曦<lb/>
珍圖出榮河八卦開奥秘聖人重因襲已極露隐細大<lb/>
衍四十九周流通一氣隂陽窮必變往反無終始元化<lb/>
宻推移消長先黙契鬼神無遁情垂詔億萬世如何揚<lb/>
子雲求名誇譎詭藻繪太初厯設畫隨啟閉盈縮無常<lb/>
運踦贏謾擬議安得宇宙間别更有天地文字但艱苦<lb/>
白首困心志侯芭何所知枝指徒為贅<lb/>
陽剛形發輝隂凝體受照金魄遡火烏進退見朒朓氣<lb/>
<pb n="KR4d0111_WYG_009-2b"/>
引潮海壯象推介蟲小南北應坎離東西正昏曉<lb/>
萬物忘我難聖人出同憂女媧斷鼇足軒轅殛蚩尤禹<lb/>
命洪水乂稷播百穀修元徳與天通珍符告帝休起皆<lb/>
不得已本非功業謀應龍潜深淵睢盱寒水秋乘時御<lb/>
風雷雨施化形流體異靈氣同黙契神變求<lb/>
隂陽體合氣氛氲極無際卦氣交孕毓旁滋六爻備聖<lb/>
人繫爻辭鈎賾推母子觀應以知來隨方推象類靈龜<lb/>
通火志黄牛革得地復應乾龍潜兊乗履虎尾周流紛<lb/>
<pb n="KR4d0111_WYG_009-3a"/>
参錯往來精妙義懵懵妄穿鑿執一千百廢孰能訪太<lb/>
極與遊兩儀外<lb/>
衆輻共一轂利用本在無制法應世變欲返民心愚巧<lb/>
智起頽波但逐末流趨鳥亂畢弋多真風日更踈<lb/>
一氣偶暫聚靈府含虗明至人遺世氛妙靜無將迎索<lb/>
珠迷㒺象皷琴有虧成淼淼千海波全潮浮漚輕<lb/>
杯水入滄溟浩浩通無際原心方寸間混合周天地后<lb/>
稷勤稼穡顔淵甘簞食行已在一時流芳播萬世至道<lb/>
<pb n="KR4d0111_WYG_009-3b"/>
不逺人安行近且易<lb/>
髙松懐正氣挺特入空碧短棘無直枝千鉤未成尺松<lb/>
生倚雲岡棘散傍道側道側侵行人牽衣去不得絲蔓<lb/>
亂附託狐貍喜偃息美惡類相感庸詎分知識秋風葉<lb/>
落時礙眼如矛㦸斤斧不得施悵然空歎息<lb/>
翩翩雲間鳥翠羽光葳蕤結巢占逺林意與深静期盲<lb/>
飇忽號怒萬木無停枝欹揺不容息簸蕩孤巢危遐睇<lb/>
昆崙岡玉樹蔚仙姿溟海皆震蕩秀立影不移空懐髙<lb/>
<pb n="KR4d0111_WYG_009-4a"/>
舉心感歎鼓翼遲<lb/>
晨炊未登盤飢腸已戚戚欲問堂上人先聞發歎息茍<lb/>
念一餉飢况艱終嵗食茫茫九州間幾人悲罄室吾欲<lb/>
呼天工驅雷駕雲龍十日一風雨五榖年常豐佩刀化<lb/>
為農孫哺百歳翁完助隂陽功不顧吾盤空<lb/>
沙虗路傍泉江通石上井泉挹淺沙黄井汲深江冷六<lb/>
月火雲生旱烏炎午影煩心欲清滌呼兒問修綆<lb/>
黄河走東溟不知幾萬里奔騰鼓風雷勢欲巻厚地百<lb/>
<pb n="KR4d0111_WYG_009-4b"/>
川隨呼吸渾渾失氣類正徳不可亂横絶見清濟詭士<lb/>
富縱横機辯回天地觀其投説時揣摩探人意髙論未<lb/>
能窺茫然何所試髣髴一隙開洶湧驚濤起隂闔拒其<lb/>
惡陽開示其喜危冠揖時君擔簦擅國勢六印黄金多<lb/>
雙璧連城貴嵗晚客子來傾變心若死<lb/>
權利為禍根茍合非純士嗟哉憑軾生行見烹齊市晴<lb/>
鳩不逐婦猛虎不食子魏國將樂羊齊人疑呉起凶險<lb/>
甚鳥獸妻子自烹死嗚呼天壤間親無骨肉比殘毒就<lb/>
<pb n="KR4d0111_WYG_009-5a"/>
功名于君安可恃中山昔置相甞取放麑翁異類猶有<lb/>
恩事君必致忠<lb/>
經界廢已乆王者無尺土强力喜饕吞含血不肯吐孱<lb/>
弱困道傍性命輕毫縷為政須務本析薪何匪斧<lb/>
浚泉少汲水汲多泉水汙力穡莫揠苖揠苖苖必枯心<lb/>
清事自簡氣和體必舒古人有至言治民如烹魚<lb/>
先王急民事分吏察壠畝田荒宅無毛置法責粟布壤<lb/>
壤一嵗勤暴暴三年聚農政乆不條幾家有禾黍<lb/>
<pb n="KR4d0111_WYG_009-5b"/>
當路莫張機張機不可行潜深巢髙杪魚鳥知愛生立<lb/>
義禁為非意欲求無刑刻核茍太至視死心亦輕<lb/>
善學必探本知本貴善養種木既得地柯葉日滋長紛<lb/>
紛綺語工汩汩良心䘮多聞竟無益不如雞犬放<lb/>
姬旦相孺子不為召公知洛陽賈年少豈免絳灌疑論<lb/>
逺必為迂舉髙遂有危更無反禾風但起弔湘悲<lb/>
　　　讀陶淵明詩<lb/>
淵明才力髙詩語最蕭散矯首捐末事濶步探幽逺初<lb/>
<pb n="KR4d0111_WYG_009-6a"/>
若不相屬再味意方見曠然閑寂中竒趣髙蹇嵼衆辭<lb/>
肆滂葩姦恠露舒惨彫刻雖云工真風在平澹距今幾<lb/>
百年有作皆媿赧予甞跂清塵忽忽氣相感安得起從<lb/>
遊絶頂與同覽<lb/>
　　　明月入我牖<lb/>
明月入我牖姢姢滿衣裳驚風飄疎竹凌亂舞清光静<lb/>
坐不能眠稍知秋夜長却思古人書探編開縹囊一讀<lb/>
三四反人逺心茫茫投編出庭宇回步影徜徉長空散<lb/>
<pb n="KR4d0111_WYG_009-6b"/>
白露暗落㸃青黄肅肅晨氣動滿地自為霜<lb/>
　　　山中有桂樹<hi>㑹上分得題得緑字</hi>
山中有桂樹樛虬散巖曲髙枝動秋風霜凝不改緑美<lb/>
人與世逺嘯歌樂幽獨揮手弄浮雲寒光滿空谷忽忽<lb/>
自搔首神馳逐清躅何時山下泉一濯飛塵足<lb/>
　　　和人子夜四時歌<lb/>
井上梧桐樹花黄落㸃衣夜深花裏鳥相並不相離美<lb/>
人朝汲水驚起却雙飛<lb/>
<pb n="KR4d0111_WYG_009-7a"/>
繰絲絲縷長當忩織流黄纎纎弄龍杼不作舞衣裳裁<lb/>
縫付邉使豈待見秋霜<lb/>
蕭蕭庭下柳曽學舞腰支秋風吹暮夜半落小蛾眉人<lb/>
生自無定空歎葉辭枝<lb/>
窈窕月華來對月理瑶箏將心託絃語幾弄未成聲非<lb/>
闗霜氣澁不忍苦分明<lb/>
　　　有客山中來<lb/>
有客山中來遺我雙雲松身雖咫尺長勢有百丈容空<lb/>
<pb n="KR4d0111_WYG_009-7b"/>
庭土花碧不種夭桃紅春悲香魄盡秋怨緑枝空喜見<lb/>
石上根移從最髙峯愛植朝暮勤待㸔凌霜風何時舊<lb/>
山雲出隨淵中龍沛然灑好雨助我栽培功<lb/>
　　　翠碧<lb/>
翠碧曵長啼翩然上庭樹花枝揺未定驚顧却飛去豈<lb/>
不愛芳隂自憐好毛羽苦為艷粧求刻鏤㸃金素五陵<lb/>
遊俠兒挾彈馳長路華狨毛垂金豐豹文濯霧懐珠蚌<lb/>
必剖戴角犀多忤志士無懐璧懐璧出逢怒<lb/>
<pb n="KR4d0111_WYG_009-8a"/>
　　　病目<lb/>
昔年勤細書廣博求多益謂經手一抄可勝讀數百矻<lb/>
矻三十年嘗廢寢與食磨墨見硯穿敗筆如丘積髙編<lb/>
連大軸不知幾萬億當時氣血盛未覺損目力今年四<lb/>
十六百病乘其隙雙瞳舊勞甚凝血聚成脉虗炎更上<lb/>
攻常若包芒棘逺視但䀮䀮浮空亂花黑少功跂前修<lb/>
鑽仰極窺測志欲繼絶學九萬希鵬翼求於形器外脱<lb/>
然有所得上友千古魂神遇展良覿年來老且病筋骸<lb/>
<pb n="KR4d0111_WYG_009-8b"/>
當少息六物已熬成昏氣須清滌<lb/>
　　　物我<lb/>
萬物生芸芸與我本同氣氤氲隨所感形體偶然異丘<lb/>
嶽孰為髙塵粒孰為細忘物亦忘我優游何所覬<lb/>
　　　自省<lb/>
理容本求妍造次遽成醜兢兢早夜思猶或失於偶放<lb/>
而不知察美種雜稂莠吾居日三省參也吾所友<lb/>
　　　自訟<lb/>
<pb n="KR4d0111_WYG_009-9a"/>
前善後隨非失於任私意短長莫可欺明者未免蔽改<lb/>
過心毎憚責人夫何易芸苖捨已田無獲亦蹈厲<lb/>
　　　自暴<lb/>
交際知其心莫良占辭氣聲音施施然已拒弗肯至忿<lb/>
戾無少容安能喻美意人懼有失言恝爾絶于世<lb/>
　　　白日<lb/>
白日懸虗空春秋變寒暄但流地上影不照地下魂慘<lb/>
慘暗陋巷炎炎曜蓽門浮生蕩無根萬古悲黄昏<lb/>
<pb n="KR4d0111_WYG_009-9b"/>
　　　感春<lb/>
新槐未成隂藤花如紫雲䝉羃出髙杪花葉不可分雙<lb/>
鳩接翼飛揺蕩花紛紛曦車不肯留感嘆愁夕曛<lb/>
三月無餘旬此日足可惜桃李不自由相期偶相失黄<lb/>
黄蕪菁花青青陵陂麥林間晚蝶飛翩翩竟何益前晨<lb/>
遊百花夭艷鬬顔色柳枝弱而細閑垂亦自得今日偶<lb/>
再來羣枝空寂寂<lb/>
桐花開最晚香泛已羃羃髙榆散枯錢狼藉走荒陌聞<lb/>
<pb n="KR4d0111_WYG_009-10a"/>
歌情亦倦對酒意不懌非傷春遽回苐覺老相逼願訴<lb/>
東皇君撫轡㽞歸迹百年雖無多亦稍緩偪側<lb/>
　　　早起<lb/>
羣鳩啄屋鳴亂雀翻簷噪喜呼怒爭逐往來競酣閙陽<lb/>
氣動飛潜得意相陵暴曉枕不能眠開門適情好酌泉<lb/>
供清盥短髪巾野帽中心曠無事焚香誦真誥人生襲<lb/>
元精含和百神抱失足落隂界乆困羣邪耗漂溺孰能<lb/>
回浩刧沉波潦玉鏡動悲雲慈航引清櫂惟予乆冥寞<lb/>
<pb n="KR4d0111_WYG_009-10b"/>
區區謝初少三疊舞胎僊八景駐霞翿稽首躡祖風中<lb/>
天延羲照<lb/>
　　　登上黨郡樓<lb/>
羣山合沓來回抱東林缺紫翠不可解環城如玉玦龍<lb/>
飛晉水清天轉旄頭滅蕭蕭古戰塲春耕擁殘雪<lb/>
　　　正月五日遊曲江<lb/>
今日意何適出遊曲江湄野睛天澄穆風柔物閒熙淺<lb/>
岸氷已盡長原麥含滋躍鱗向日光浴羽侵水嬉悠悠<lb/>
<pb n="KR4d0111_WYG_009-11a"/>
南山雲浮空乆不移斕斑壠東雉鳴呼聲喔咿春序茲<lb/>
方交春物已若斯眷予同來者酌酒衣淋漓莫學少陵<lb/>
翁淚㸃吞聲垂且效陶淵明為題斜川詩<lb/>
　　　樂遊原<lb/>
重岡帶南山起伏波濤驚古原枕隑洲森爽東西横隂<lb/>
宿忽自開秦川一半明莫動興廢悲惟喜禾黍晴<lb/>
　　　過彈箏峽<lb/>
悠悠薄洛水東出彈箏峽昔人感秋聲舞躍中音節我<lb/>
<pb n="KR4d0111_WYG_009-11b"/>
來跨官馬屢渡隨曲折水寒石齒澁鳴調苦悲咽應有<lb/>
征人淚泠然灑清血含恨變舊音冷照闗山月衮衮東<lb/>
入海餘情流未歇掩耳不能聴揮鞭急超越穿雲望前<lb/>
壘晩路山雨滑去逺猶自聞回腸危欲絶<lb/>
　　　曲江<lb/>
唐址莽荆榛安知秦宫殿常因秋雨多時有㣲泉泫菰<lb/>
蒲春自生鳬鶩秋猶戀千古蔽一言物極理必變<lb/>
　　　𤣥都觀<lb/>
<pb n="KR4d0111_WYG_009-12a"/>
龜刻露蘚暗石壇霜草黄斷瓦出耕土猶有金碧光甘<lb/>
泉分逺脉來自恵山長桃花乆不開空餘葵麥荒<lb/>
　　　清明渠<lb/>
清明三十里疏鑿髙下通西南引潏水北入太極宫居<lb/>
民昔為利舊跡今可窮時見斷石甃龍盤戯雲風<lb/>
　　　登髙丘望逺海<lb/>
登髙望逺海冥冥濕天際百川趨東南奔騰巻厚地自<lb/>
從開闢來溶渟不可計浩浩無増虧周流在一氣怒風<lb/>
<pb n="KR4d0111_WYG_009-12b"/>
駕髙浪雪山寒贔屭飛火掣電光神怪時出戯却疑蓬<lb/>
萊峯只是鮫人髻㑹當見清淺乘月弄蘭枻去問蟠桃<lb/>
花結根幾千嵗<lb/>
　　　江行至黄牛廟山特竒秀晚檥舟廟下留詩於<lb/>
　　　壁<lb/>
層峯浮雲空亭亭出衆嶠芬敷如青蓮飛光亂寒照霜<lb/>
楓雜丹碧瀑布垂窈窕秀色紛異狀爭竒動奔峭歘失<lb/>
畏嶮心頗愜賞幽好舟行不暇徐粗得領其要隨風轉<lb/>
<pb n="KR4d0111_WYG_009-13a"/>
隈曲晚泊黄牛廟杖䇿登東岑周睇萬山奥臨岸理晚<lb/>
餉問客賣早稻明朝走夷陵便入襄陽道從此步平陸<lb/>
歸程已可料<lb/>
　　　峽山遇雨<lb/>
侵曉登楚山山峻苦難陟半山忽隂晦舉手不可識躋<lb/>
攀穿雲過赫然見日出俯視雲氣中洶湧浩無極滉瀁<lb/>
雪海飜兀硉寒氷立蛟龍見或没鬐鬛火旆赤風雷恣<lb/>
訇磕萬車無轍迹神君互麾訶衆怪爭跳躑變異從何<lb/>
<pb n="KR4d0111_WYG_009-13b"/>
來萬態不可測峯頂日精明下方驚雨急倐爾寂無聲<lb/>
昬翳豁開釋返照光景新巖岫翠欲滴瀑泉縞帶垂稻<lb/>
塍清流溢髙路静無泥牽挽望前驛世俗信耳目天地<lb/>
度以臆安知視聴外竒駭可窮索孰知滄溟寛但見蹄<lb/>
涔窄茲事非傳聞吾行所自覿<lb/>
　　　西湖寺<lb/>
舊聞宣律師戒行極精苦眉毫出寳珠錫杖解鬬虎登<lb/>
壇三十年布薩度緇侣故物今餘何石像暴風雨<lb/>
<pb n="KR4d0111_WYG_009-14a"/>
　　　周巨寺<lb/>
長楊夾通津修竹帶北岡尋行不知逺時聞芝术香渡<lb/>
溪陟翠巘松柏髙蒼蒼木杪見櫨簷塔廟居上方盤步<lb/>
曲折峻入門庭宇荒道人貎清羸趺坐臨朝陽手持天<lb/>
竺書貝葉飜金光爐殘柏子燒龕續明燈長見我黙不<lb/>
語舉杖鳴匡牀以示清靜觀妙出轉徙鄉我從絶塞來<lb/>
塵侵兩鬢霜形骸乆顛頓思逐歸鳥藏偶來叩禪扃夐<lb/>
與人世忘金箆刮病膜清氷沃煩腸鐵牛耕石田海底<lb/>
<pb n="KR4d0111_WYG_009-14b"/>
種扶桑超然越初地青蓮泥中芳<lb/>
　　　陽華夫人祠<lb/>
陽華少夫人飛香度青㝠輕明弄餘妍疎雲含曉星粲<lb/>
然啟玉齒流電交回熒立乆忽飄去暮山風泠泠<lb/>
　　　因何常徳招逰西塔有詩遂和<lb/>
支提壓西城境絶天香集招邀乘逸興步駛追隨急到<lb/>
門病眼明曉逐秋雲入浮屠喜躋攀萬象在拱揖古洞<lb/>
積隂靄暗澹龕像濕登茲翻百憂履危非我習南山西<lb/>
<pb n="KR4d0111_WYG_009-15a"/>
出秦迤邐序等級北渭東赴海洶湧動都邑林梢見新<lb/>
月整歸尚依鬱興來莫重辭時節不可及<lb/>
　　　觀西華摧<lb/>
髙山何時摧谽谺作空谷擁土起重岡斷石大如屋洑<lb/>
泉盡涌發散漫流新渌南淵勢最廣百畝亭澳曲龍威<lb/>
儼睢盱神靈不敢觸茲舊多園囿修篁帶喬木今忽掀<lb/>
阜亂髙下眩人目惟羡勢雄尊作鎮屹西服嚴威物所<lb/>
仰宜滋萬生福胡不静歸根震蕩屢翻覆天地域中大<lb/>
<pb n="KR4d0111_WYG_009-15b"/>
奔馳猶未足世事百年間反衍如轉轂開闢浩刦來攬<lb/>
之不盈掬紛紛秖如此於予幸乞獨歸來拂虗榻孤坐<lb/>
但冥黙<lb/>
　　　美原縣北軒<lb/>
淵明昔遯世北忩朝脱巾清風一披拂自謂羲皇人冥<lb/>
冥孤鴻姿真與浮雲親寂寞千載後遐躅空遺塵嗟予<lb/>
敢言勇斗禄徒為貧形骸强包束種種秋毛新朅來渭<lb/>
水隂訟簡民風淳因喜縱懶僻鑿牖開星辰吏散鳥下<lb/>
<pb n="KR4d0111_WYG_009-16a"/>
階清談可娯賔歸去終亦賦聊此蟠窮鱗<lb/>
　　　西崦人家<lb/>
處隂體生痾居髙地多風結廬西崦間温凊適炎冬長<lb/>
楊帶疎籬緑畦分西東門前澗水流繫柳横橋通汲淺<lb/>
泉更甘種沃年長豐生理左右足家有百嵗翁乃知淳<lb/>
朴全能完造化功何必濟渌河晏寢𤣥華宫<lb/>
　　　晚出西郊<lb/>
晚日登西原勁風飄我衣蕭蕭班馬鳴野曠行人稀撫<lb/>
<pb n="KR4d0111_WYG_009-16b"/>
轡無與語目送新鴻飛俗塵嘆乆艱故山多蕨薇<lb/>
　　　同劉君俞城西寺避暑<lb/>
節欲春秋交寒暑爭愈悍故知隂陽氣盛極暑方變七<lb/>
月庚伏末困弱但流汗天地一大爐造物虐相玩早衰<lb/>
虛實反舉動多顛眩安得甘露漿鑿頂沃清灌招提古<lb/>
浮圖巋壯壓西甸烈風無時休寂隂却炎暵幾有籃輿<lb/>
興客來發我願共遊不暇徐到寺日未旦童兒青芒屩<lb/>
潔洒花雨散斌駮溪石枕凝滑水紋簟張置相對卧境<lb/>
<pb n="KR4d0111_WYG_009-17a"/>
閑心不亂有時聞妙香忽來傳静飯飽起摩腹行㸔盡<lb/>
長廊徧却呼竹忩僧汲泉具茗椀道在語嘿間淺深隨<lb/>
所見同將煩惱蠲盡洗清凉觀兹游豈無益欲繼慎莫<lb/>
緩<lb/>
　　　陳元常醉眠菴<lb/>
淵明喜閒放自號葛天民我眠君且去人謂此語真無<lb/>
機物莫猜鷗鳥猶狎馴欲眠何遣客一念已生塵豈如<lb/>
龎徳公相對忘主賔陳生性嗜酒大白舉浮身衆中時<lb/>
<pb n="KR4d0111_WYG_009-17b"/>
酣卧常貯滿腹春澒洞更何物知容幾輩人<lb/>
</p>
<p>
</p>
  </div>
</body>
</text>
</TEI>
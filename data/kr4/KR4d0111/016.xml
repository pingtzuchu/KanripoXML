<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潏水集巻十六</head>
    <p>
<pb n="KR4d0111_WYG_016-1a"/>
欽定四庫全書<lb/>
　潏水集巻十六　　　　　宋　李復　撰<lb/>
　　七言律詩<lb/>
　　　送人從辟<lb/>
秋風蕭索塞雲黄白髪青衫應辟章曾説穰侯常畏客<lb/>
今觀毛遂欲投嚢鴈門舊障雲松盡離石新城壠榖荒<lb/>
想有髙談開玉帳尊前妍論灑珠光<lb/>
　　　李無玷自左正言出守永州召爲吏曹外郎尚<lb/>
<pb n="KR4d0111_WYG_016-1b"/>
　　　阻叙舊先貽此詩<lb/>
初伏青蒲拜皂囊忽驅五馬下瀟湘入承上閤尚書牒<lb/>
分掌中銓吏部郎焚藁舊垣猶寂寞拱樞列宿頓輝光<lb/>
聞歸未便能傾倒五日朝班得綴行<lb/>
　　　用周作韻送范忱夫舉歸<lb/>
白日髙懸照九垓天門欲上却飛囬雖聞西蜀題橋去<lb/>
未放東都走馬來豐劒有神須會合荆珉藴璞且徘徊<lb/>
明年八翮乘風起一振鵬程九萬開<lb/>
<pb n="KR4d0111_WYG_016-2a"/>
　　　贈張萬户征閩凱還<lb/>
瘴雨蠻烟逺蔽空只將談笑蕩羣凶旌旗夜捲妖星殞<lb/>
鼓角秋髙殺氣雄已喜張良還㶚上更須龔遂守閩中<lb/>
凱歌聲動天顔喜金虎三珠擬報功<lb/>
　　　寄吏部王侍郎<lb/>
國門一别四經秋新命恭承自冕旒碧落神仙來禁闥<lb/>
青天雲霧隔皇州孔鸞筆下鶱光翠涇渭胷中有品流<lb/>
聞説絲綸推世譽佩聲好聴上鰲頭<lb/>
<pb n="KR4d0111_WYG_016-2b"/>
　　　荅董天隱推官<lb/>
日月沄沄不可追神竒腐臭略無遺一丘一壑能誰過<lb/>
相喣相濡莫我知强聒睢盱何所補雄誇凌厲亦奚爲<lb/>
秋來春去尋常事安得乾坤獨爾私<lb/>
　　　答潞城令谷大同<lb/>
蕭條寒邑古風深應嘆光隂恨陸沉莫厭荒山輕廩粟<lb/>
須思美政慰民心門連露草常封印吏散秋堂靜試琴<lb/>
欲約仙鳬終未得東城何日聽車音<lb/>
<pb n="KR4d0111_WYG_016-3a"/>
　　　酧張法掾翼求侍養歸<lb/>
少輕紈綺襲箕裘力學從容與我謀擇友卜商能勝賜<lb/>
舞風曾㸃自殊由去乘汴水春舟疾行過龜山楚客留<lb/>
千里有聲如寄我須尋臨潏舊林丘<lb/>
　　　謁冷朝奉路逢王才元舍人同徃<lb/>
曉路髯翁已我先清時有味獨君偏栁深門掩徑未掃<lb/>
花落鳥啼人尚眠顛倒著衣驚應客咄嗟解榻遽張筵<lb/>
雲開日影斜閶闔悵望歸程急馬鞭<lb/>
<pb n="KR4d0111_WYG_016-3b"/>
　　　答李成季賀授直秘閣<lb/>
絶域經秋自乞還粉闈春得綴星班詔趨龍幄登文陛<lb/>
恩捧芝函入道山曲學豈知新説美蒼顔難伴後生閒<lb/>
聞君此地淹徊久悵望當年未及攀<lb/>
　　　酬李公寅留别<lb/>
歸風何急動征車幾夕相逢意有餘緑暗河橋氷泮後<lb/>
雲藏山徑雪晴初登門曽上千重峻㳺刃將驚萬<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>虛<lb/>
他日再來寜可約北鴻時付一行書<lb/>
<pb n="KR4d0111_WYG_016-4a"/>
　　　别䕫州衆官<lb/>
半年漁浦巴城守兩任雲臺太華宫豈欲背時聊免俗<lb/>
但能省事略成風玉泉古刹須留客峽水安流好向東<lb/>
祖帳聯翩催棹急臨溪洒涙落丹楓<lb/>
　　　衛奕其兄被劾得雪惠書及詩<lb/>
去歲書傳歎鶺鴒新詩甚喜字縱横龜雖有智猶罹網<lb/>
鴈爲能鳴得免烹須信箧中多謗語莫矜堂上有竒兵<lb/>
滔滔天下常如此無慕功名取次行<lb/>
<pb n="KR4d0111_WYG_016-4b"/>
　　　寄朱約之<lb/>
子墨文章不自珍連編大軸棄如塵久收幽履安巗谷<lb/>
但見髙名出搢紳欲寄逺書尋素舸今逢佳士得朱輪<lb/>
放談可講平生學新傳行觀盡獲麟<lb/>
　　　寄舊同遊<lb/>
去鄉甲子四十二歸路山川九百三長河無鯉來東北<lb/>
逺夢隨月轉西南簷花雨落春獨酌牕竹燈寒夜對談<lb/>
石上精魂能閲世欲尋前事興方酣<lb/>
<pb n="KR4d0111_WYG_016-5a"/>
　　　吕司空夀<lb/>
飄飄仙馭出蓬萊時節新陽動琯灰慶閥拱魁三象近<lb/>
祥源引𣲖九天囬磻溪龍虎家璜在申國風雲舊嶽開<lb/>
聞説清臺占異事弧南星步入中台<lb/>
　　　贈吳德秀隱士用來韻<lb/>
不計無成與有成但能償足百年心喜營美醸多栽秫<lb/>
廣蓄竒書盡散金三代遺文鐘鼎古五湖秋意畫圖深<lb/>
超然真趣誰能識目送孤鴻撫素琴<lb/>
<pb n="KR4d0111_WYG_016-5b"/>
　　　答人見贈<lb/>
形影何嘗問主賓真風滿户養頽齡不從田父迷迴駕<lb/>
但有漁人笑獨醒閑攝髙雲遊沆瀣静收浮氣借光靈<lb/>
出門無事誰相喜只對秋山滿眼青<lb/>
　　　答范軻<lb/>
綏城古語刻兠鞬何事求犀近水燃鄉里後生輕宿學<lb/>
朝廷新詔急遺賢風囬夜月開重暈驪睡神珠出九淵<lb/>
今日秋臯聞鶴唳茂先方議斸龍泉<lb/>
<pb n="KR4d0111_WYG_016-6a"/>
　　　答李成季<lb/>
山川錯莫不逢春京洛空多滿馬塵李渤請歸聊見志<lb/>
魯褒著論久知神懷沙曽愧垂綸客擊磬興嗟荷蕢人<lb/>
向老愈憐筋力弱空傷涸轍泣窮鱗<lb/>
　　　答李公藴<lb/>
臘前曽約走新春春到無端絶塞行戍卒催完燈下甲<lb/>
急烽連入雪中城萬夫擾擾争分餉一飯匆匆豈暇羮<lb/>
自嘆東西求斗禄兵戈已過十年生<lb/>
<pb n="KR4d0111_WYG_016-6b"/>
　　　答彭同年勸應賢科<lb/>
早歳逢予嘆陸沉東風還更枉華音五蹄一角必殊相<lb/>
八跪二螯多躁心衆惜伏轅傷駿骨自慚躍冶匪祥金<lb/>
搏風敢效垂天翼但樂孤巢寄舊林<lb/>
　　　答李晝宣德示詩巻<lb/>
志學長年患小成五言今喜繼家聲因君筆墨多新語<lb/>
滿路雲山得美名才業未堪髙卧顯篇章自欲以文鳴<lb/>
歸時正是春風好擁轡應教取次行<lb/>
<pb n="KR4d0111_WYG_016-7a"/>
　　　哀秦金部<lb/>
少年書巻是生涯白屋清朝自起家數上封章思有補<lb/>
一生悃愊靜無華初瞻玉節星軺下俄見銘旌粉篆斜<lb/>
天理㝠㝠誰可度但傷零落掩淮沙<lb/>
　　　王夫人輓詞<lb/>
家聲昔冠秦中望婦學今傳潁上風百歳流光方過半<lb/>
新春逝水忽馳東丹山鳯泣歸巢冷寒月烏啼反哺空<lb/>
他日拂絃悲舊曲應將哀恨寄孤桐<lb/>
<pb n="KR4d0111_WYG_016-7b"/>
欝欝佳城潁水涯素旌今見出重扉不逢玉鼎仙丹轉<lb/>
忍見春風畫翣歸馬鬛起封占鶴表錦書賜邑得烏衣<lb/>
須知千古芳魂在漠漠孤雲嶺上飛<lb/>
　　　弔朱給事<lb/>
筮仕西州佐邑時髙才不厭簿書卑清修與衆初難合<lb/>
真節當朝晩始知諫苑塵埃多舊藁佛宫粉繪有生祠<lb/>
與君家世重重契祖奠靈車涕滿頥<lb/>
　　　棣華齋<lb/>
<pb n="KR4d0111_WYG_016-8a"/>
真長世譽賢兄弟棠棣名齋爲學詩華厦何妨因舊址<lb/>
春風不老是仙枝攀條漸見傳芳逺和氣先從近本知<lb/>
顧我彫零長弔影感今徒益鬢如絲<lb/>
　　　託人求田<lb/>
緑遶隨城潏水流百年那免問菟裘泉甘易汲能蠲疾<lb/>
土沃飜耕每報秋欲託髙人論地劵共期他日老漁舟<lb/>
歸身未到心先到得此餘無一事求<lb/>
　　　殘編<lb/>
<pb n="KR4d0111_WYG_016-8b"/>
殘編斷簡事寥寥購輯成書匪一朝韋述投山蔵舊史<lb/>
肩吾去國失宫謡須知孔壁遺文在豈逐秦燔烈焰銷<lb/>
博學多聞予所仰喜君擕笈過衡茅<lb/>
　　　青布道人<lb/>
逸意閒雲野鶴孤藥苖山葉綴衣裾新蒸石卵將留飯<lb/>
戱酌銅盤便得魚療疾但分庵畔草吐言不出世間書<lb/>
五年宻宻求真訣始露三元御氣車<lb/>
　　　道士李得柔行太乙法曽傳御容<lb/>
<pb n="KR4d0111_WYG_016-9a"/>
處世能求出世心石壇深夜禮星辰徧遊五岳求真訣<lb/>
獨向三清有主人妙筆曽開天日曉懸壺常鎖洞山春<lb/>
不知何事飛符動又見荒林聚鬼神<lb/>
　　　予昔爲河東漕屬吏部郎中呂得和出總漕計<lb/>
　　　與予情均兄弟後開府荆渚惠書有人生難得<lb/>
　　　相知之語予後官守鎮京兆聞吕之訃因發篋<lb/>
　　　得舊詩感而作此<lb/>
三年發箧墨猶新蹤跡雖踈意更親雲霧渚宫迷逺夢<lb/>
<pb n="KR4d0111_WYG_016-9b"/>
兵戈青海困飛塵<hi>時方收青唐</hi>飄零劍外㕘謀客<hi>杜甫爲劍外叅謀送</hi>
<hi>韋班詩云飄零爲客久衰老羡君還</hi>愴惻山陽感舊人<hi>向秀思舊賦濟黄河以泛舟兮經山</hi>
<hi>陽之舊居顔延年作向常侍詩流連河東遊愴惻山陽賦</hi>今古交情如覆水爲君涕<lb/>
淚灑新春<lb/>
　　　李毅師載出塞歸熟食日邀客湖上有詩求和<lb/>
　　　遂用其韻<lb/>
新知劍外朱兼阮舊侣江邊白與張去國杜翁爲客久<lb/>
傳詩韓老遇春忙一年喜競清明日千里歸從戰伐塲<lb/>
<pb n="KR4d0111_WYG_016-10a"/>
山寺雪消雲已暖湖亭氷盡水生光半生幾見逄三雅<lb/>
此舉無辭畧百觴莫負髙名興苦歎静中閲盡喜難忘<lb/>
　　五言絶句<lb/>
　　　宿興德寺<lb/>
東峰霽月出林叢寒露明夜久風漸息深院無人聲<lb/>
　　七言絶句<lb/>
　　　登後峽寨北山<lb/>
薄落山前菊未開鬱孤水畔獨登臺明朝匹馬衝霜去<lb/>
<pb n="KR4d0111_WYG_016-10b"/>
直到鳴沙北始回<lb/>
　　　予徃來秦熈汧隴間不啻十數年時聞下里之<lb/>
　　　歌逺近相繼和髙下掩抑所謂其聲嗚嗚也皆<lb/>
　　　含思宛轉而有餘意其辭甚陋因其調寫道路<lb/>
　　　所聞見猶昔人竹枝紇羅之曲以補秦之樂府<lb/>
　　　云<lb/>
柔桑葉菀暗東岡山下亂石如羣羊舊沙漸髙行路斷<lb/>
馬蹄踏散飛星光<lb/>
<pb n="KR4d0111_WYG_016-11a"/>
繰絲宛轉聽車聲車聲忽斷心暗驚舊機虛張未滿幅<lb/>
新絲更短織不成<lb/>
東來健兒身手長不隨伍籍習弓鎗何須官廪請租税<lb/>
白晝衣食出道傍<lb/>
短衫窄袖上馬輕空手常喜烟塵行論功何須問弓劒<lb/>
自有主將知姓名<lb/>
牛車欲住更催行官要刻日到新城軍有嚴期各努力<lb/>
秋田無種何須畊<lb/>
<pb n="KR4d0111_WYG_016-11b"/>
蕃兵入市争賣田漢人要田蕃無錢有田賣盡走蕃去<lb/>
却引生羌來冦邊<lb/>
白羌紛紛急攻城羌酋却走殺漢民漢民當前死不惜<lb/>
甌脫更有殺來人<lb/>
隴山連峯入無際天畫封疆限華裔如何谽谺忽中裂<lb/>
西通風来動邊氣<lb/>
鳴鳯山西五里坂未渡汧河山漸淺東來行人漸長嘆<lb/>
已覺秦川不在眼<lb/>
<pb n="KR4d0111_WYG_016-12a"/>
垂白東西幾田父林間偶坐忘巾履共説乾餱付逺人<lb/>
六月長丁猶築戍<lb/>
　　　予㓜侍先人作邑夏陽元豐五年來攝是邑過<lb/>
　　　瀵泉題其亭壁<lb/>
井邑依然舊物華行穿溪樹踏溪沙路傍故老遥驚認<lb/>
十七年前縣令家<lb/>
　　　再授雲臺觀過華隂題此<lb/>
脫身西去度函關踏雪重過阿對泉又作蓮花峯上客<lb/>
<pb n="KR4d0111_WYG_016-12b"/>
祥飈髙御紫虛天<lb/>
　　　過方山驛<lb/>
驚塵拂面三千里走馬東西不識春忽見長堤新栁色<lb/>
一時聊慰倦行人<lb/>
　　　飛泉<lb/>
銀河一道下天來蒼壁衝雲萬仞開白浪駕風千石轉<lb/>
四時不斷響驚雷<lb/>
　　　卧龍院<lb/>
<pb n="KR4d0111_WYG_016-13a"/>
杲日珠光照舊都試從雞足躡蓮趺横身何用論明暗<lb/>
果是能揮寳劍無<lb/>
　　　留題北禪院<lb/>
偶到叢林訪可休南山依舊滿晴樓垂鈎漫有深潭興<lb/>
徧滿乾坤是即收<lb/>
　　　隴州神泉鋪後池<lb/>
山腰緑映女郎祠祠下泉通竹下池時有游鯈自來去<lb/>
祗應曽見理鈎絲<lb/>
<pb n="KR4d0111_WYG_016-13b"/>
　　　題甘茂祠<lb/>
奮身孤旅相秦王欲去憂䜛論樂羊不有私金助公賞<lb/>
可能明日㧞宜陽<lb/>
　　　王導<lb/>
鄒人羞比管夷吾可復中原盡羯胡郊壘連雲困衣食<lb/>
縱髙練布得充無<lb/>
　　　曹參廟<lb/>
百戰皆收第一功幾回旁嘆泣良弓白頭始識人間事<lb/>
<pb n="KR4d0111_WYG_016-14a"/>
歸向東州問蓋公<lb/>
　　　王翦<lb/>
少李輕兵去不回荆人勝氣鼔如雷將軍料敵元非怯<lb/>
能使君王促駕來<lb/>
　　　孟嘉<lb/>
不將得失供談笑此語宜爲盛德人千里同風皆黙契<lb/>
禇裒故識坐中身<lb/>
　　　陶淵明<lb/>
<pb n="KR4d0111_WYG_016-14b"/>
接輿歌鳯溺沮耕獨徃何堪與世親投紱歸來眠北牖<lb/>
髙風自是葛天民<lb/>
　　　二月五日柳溪遇風<lb/>
狂風擺撼未肯休直須枯枿生新柔老松倚雲不關意<lb/>
開落曽閲幾春秋<lb/>
　　　秋庭夜閒歩<lb/>
髙秋夜氣聲驚竹寒月徘徊影趂人此境靜觀如啖蔗<lb/>
後來細嚼味尤真<lb/>
<pb n="KR4d0111_WYG_016-15a"/>
　　　答安陽叔兩絶<hi>集唐人句</hi>
春風吹園雜花開漸老逢春能幾回不嫌野外無供給<lb/>
一杯一杯復一杯<lb/>
兩人對酌山花開青天露坐始此囬嗟我與君皆老矣<lb/>
且盡尊前有限杯<lb/>
　　　謁詩僧慧益不遇<lb/>
晝公昔在雲門寺曽笑陳丘久不歸草坐麻衣今不見<lb/>
獨來林下釣寒磯<hi>唐僧靈徹寄陳丘二侍郎詩云身老心閑無外事麻衣草坐亦容身相逢</hi>
<pb n="KR4d0111_WYG_016-15b"/>
<hi>盡道休官去林下何曽見一人</hi>
　　　和崔珙望子嶺觀梅<lb/>
髙枝踈淡小花頭開向殘春破客愁㸃墨空山慰寒晩<lb/>
却如何遜在揚州<lb/>
　　　崔珙推官話王園再如昔年爲梅下之㑹并示<lb/>
　　　絶句和來韻<lb/>
王家梅樹春常早露坐曽侵月影來聞道去年還得意<lb/>
新花還似舊時開<lb/>
<pb n="KR4d0111_WYG_016-16a"/>
　　　閻先復朝議園牡丹一夲四月始開予與李成<lb/>
　　　季同徃觀閻求詩遂書絶句於其壁<lb/>
淺蘂凡葩不自持紛紛競鬭早春時髙情獨負無人識<lb/>
落盡羣花晚始知<lb/>
　　　戱書德公軒後桃花<lb/>
百葉仙桃倚故臺劉郎去後幾時栽紅塵拂面人來看<lb/>
只有靈雲放眼開<lb/>
花發雙林七寳臺出門是草不須栽東風一夜都收去<lb/>
<pb n="KR4d0111_WYG_016-16b"/>
爲問仙桃甚處開<lb/>
　　　和張總管菊<lb/>
雲裏霓裳閑儼雅霜前黄鵠獨軒昻不從春意裝褫巧<lb/>
却被秋風漏泄香<lb/>
開落紛紛不自知春秋莫較後先期清霜滿地凋零急<lb/>
正是黄花得意時<lb/>
　　　和呂吏部觀延慶院李唐畫山水<lb/>
道人曽去禮清凉幻出臺山翠壁光聞説幻師能幻幻<lb/>
<pb n="KR4d0111_WYG_016-17a"/>
烟雲草樹攝他方<lb/>
遊戱仙人出道塲寳山珠樹發神光坐間舉手分天界<lb/>
移入毗耶一室方<lb/>
深蒨雲嵐逺意蒼寳伽猶帶海波光須知應感神通力<lb/>
舉步相隨徧十方<lb/>
　　　題畫馬圗<lb/>
龍種天駒産渥洼五雲毛色散成花瑶池一去無消息<lb/>
只許丹青紙上誇<lb/>
<pb n="KR4d0111_WYG_016-17b"/>
　　　題嚴賢良東山集<lb/>
謝公髙志渺浮雲對奕從容静世紛坐客偶然談小草<lb/>
無言徒媿郝叅軍<lb/>
　　　項城主簿趙岍求書惹雲亭爲系二絶<lb/>
東西飄忽本無心留礙危簷便不禁向晩前山風力薄<lb/>
等閒相引作輕隂<lb/>
白雲曽與閒人約爲怪貪忙久不來飛過孤亭訪消息<lb/>
也還遮莫未能回<lb/>
<pb n="KR4d0111_WYG_016-18a"/>
　　　和人觀木戱<lb/>
百尺髙竿巧捷身竿頭立定鬬尖新更呈失脚翻身様<lb/>
平地旁觀亦損神<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潏水集巻十二</head>
    <p>
<pb n="KR4d0111_WYG_012-1a"/>
欽定四庫全書<lb/>
　潏水集巻十二　　　　　宋　李復　撰<lb/>
　　七言古詩<lb/>
　　　温泉行<lb/>
驪山鴻濛凝白煙山根隂火煮玉泉隂靈炎炎燃礜石<lb/>
石焰不滅何千年珠閣縹緲飛鳳来素衣仙人坐髙臺<lb/>
臺前香引流水出白玉蓮花九葉開泓渟分去浮輕碧<lb/>
中有純陽無限力四時獨不放春歸散向人間消百疾<lb/>
<pb n="KR4d0111_WYG_012-1b"/>
瓊樹他年日月新霓裳舞動蜀山塵寒雲怨鎖遺宫冷<lb/>
林葉巖花秋復春靈泉有靈天降福山神嚴呵不可觸<lb/>
祖龍心穢慢神天毛髪流腥身被毒<lb/>
　　　孤鶩<lb/>
孤鶩何時失舊羣空郊迥立如長人疾風拂地忽驚顧<lb/>
欲起不起低昂頻遼東八月霜氣早萬里旅飛来南賓<lb/>
雲間翩翩羽相接沙上雝雝情更親空江誤駭虛絃響<lb/>
飄亂哀驚爭愛身倉皇離散意奔翥形迹漂零心苦辛<lb/>
<pb n="KR4d0111_WYG_012-2a"/>
拳曲悲鳴求遺穗稻粱收盡原野貧暮天蕭條侣影過<lb/>
側頭仰望空傷神想能髙鶱投别伴思故未忍重求新<lb/>
㑹向北歸却相見當看刷翮向前春<lb/>
　　　襄州大悲像<lb/>
寳伽如来出海山隱身自畫如来像三日開門孤鶴飛<lb/>
滿壁晬容現殊相一首千臂眼在手一一手執各異狀<lb/>
日月山嶽星宿明鐘鼔磬鐸琴筑響矛㦸戈劍利兵鋒<lb/>
缾盋螺巾寳錫杖左右上下滿大千應機妙用不可量<lb/>
<pb n="KR4d0111_WYG_012-2b"/>
金光宛轉徧沙界億萬人天盡回向昔聞如来發洪誓<lb/>
慧目無邉破諸妄我今祝願果初心銷滅含生多刼障<lb/>
　　　論交<lb/>
市井茍喜毫釐親莭義動以肝膽許餘耳兆亂在交初<lb/>
管鮑論財偶多與情偽安能盡一言是非必欲期千古<lb/>
尼父已逺不得復夢寐恍惚與神遇<lb/>
　　　元日<lb/>
元日擁户如盤蝸門前轣轆多行車擁門喧呼客投刺<lb/>
<pb n="KR4d0111_WYG_012-3a"/>
驚風舞雪飜飛沙幽室置火引就坐持杯暖腹客氣華<lb/>
三杯油然衆客去庭樹瑟縮蹲山鴉<lb/>
　　　上已成季召㑹于西溪㑹上賦詩須多韻仍用<lb/>
　　　故事或舊詩十事已上未終席而成違者浮以<lb/>
　　　三大白罰者四人予與成季免焉<lb/>
華林園中千金堤銅龍吐水天泉池<hi>出鄴中記</hi>八公山下劉<lb/>
安臺城郭周圍雜花開<hi>宋劉裕上已逰劉安臺</hi>流金寳劍為秦出<lb/>
綵鷁羽觴浮洛来著處祓除務是日西關千人萬人出<lb/>
<pb n="KR4d0111_WYG_012-3b"/>
脩脩美竹帶林高激湍逺照崇山碧主人濟南舊詞伯<lb/>
芸閣鈆丹事書册載酒展席俯長流一飯未嘗畱俗客<lb/>
拂地低回舞袖飜簫管哀吟動魂魄天晴初暖雲自嬌<lb/>
風柔徐動花無力氣酣傾倒不自惜屢顧空尊有愁色<lb/>
豈學飛蚊一餉樂論文清心聴鳴鏑詩壇誓衆軍令嚴<lb/>
立表下漏不容刻神意惨淡諠謔寂疊簡揺毫辭舉白<lb/>
欲徴故事入新語摯虞追歎慚束晢山隂衣冠交履舄<lb/>
千載風流傳不息蠒紙墨妙龍鳳飛逺近家雞皆斂翼<lb/>
<pb n="KR4d0111_WYG_012-4a"/>
明年此㑹恐難得俯仰之間已陳迹来者興歎感斯文<lb/>
後之視今今視昔<lb/>
　　　夏旱<lb/>
浮雲蔽空旱日熾日酷燒雲雲散裂雲怒漏穿未肯去<lb/>
日光迸射千道血蔽天頑狠鬭不歇天工默默無與决<lb/>
乗時爭勝更苦熱魚龍戢戢愁海竭<lb/>
　　　七夕和韻<lb/>
東方牽牛西織女飲犢弄機隔河渚西風忽起怨夜長<lb/>
<pb n="KR4d0111_WYG_012-4b"/>
相望盈盈不得語走投上帝貸金錢五雲飛来結香軿<lb/>
曳裾拂露天榆冷照影回身桂葉偏銀潢七月秋浪髙<lb/>
黄昏欲渡未成橋却向人間借烏鵲銜石欲半河已落<lb/>
碧霧為帳霞為裳絳節欲盡兩旂張燦然一星中耀芒<lb/>
前瞻漢曲喜色長飈輪儼雅靈龍翔相迎交贈雙明璫<lb/>
臨席舉袖開雕扇故人有似新相見共持深願祝天工<lb/>
海底烏沉參不轉世間共傳牛女喜綺樓百尺排空起<lb/>
垂綏挿竹動雲隂玉豆珠盤羅餈餌壺開緑酒淨於空<lb/>
<pb n="KR4d0111_WYG_012-5a"/>
秋滿虚庭氣如水兒童不眠看星㑹白光奕奕揺飛旆<lb/>
整衣低首祝深心未祝焚香先再拜曈曨曉動斗車移<lb/>
小雨班班怨别離天上還應分鳳軫人間又喜見蛛絲<lb/>
空堂野老頭如雪不解祈巧但祈拙<lb/>
　　　重陽日獨居洨水君俞出逰杜曲惠詩詶以来<lb/>
　　　韻<lb/>
衆人有錢競沽酒嗟我獨醒坐搔首荒徑蓬蒿深映門<lb/>
茅舎三間傍疎栁南山奔騰呼欲来雲散山容一笑開<lb/>
<pb n="KR4d0111_WYG_012-5b"/>
何似齊山江上客菊花須挿滿頭回<lb/>
　　　和李教授攄逰溪阻風<lb/>
去年春盡送春歸溪邉曽與春風期共期今嵗春風到<lb/>
却話去年相别時二月天回斗杓轉沙際春風猶未知<lb/>
咄咄向空但書怪常有孤愁来兩眉南巷佳人佩蘭客<lb/>
去年把葉同題詩能傳芳信慰枯槁問我溪邉来何遲<lb/>
明發招邀出城去欲傍垂楊舉酒巵盲飈東来忽作惡<lb/>
掀簸地軸揺天維坐客隔手不相見縮頸盡如藏殻龜<lb/>
<pb n="KR4d0111_WYG_012-6a"/>
昬沙欲定日更黑浩浩崩奔隂雲垂蒼茫催人雨勢急<lb/>
促轡競路爭先馳歸途邂逅過蕭寺投鞭思奕雲房棋<lb/>
道人呼童拂廣榻笑我塵土兩目眵漫展紋楸苐袖手<lb/>
瞑依團蒲神意疲朝来共尋一餉樂齟齬似為神物欺<lb/>
况乎人生百年間世事萬里多嶮巇紛紛智巧日夜鬭<lb/>
一身浪苦寧非癡試向道人問實相指我自求無言師<lb/>
　　　和朱公掞禱雨五龍廟<lb/>
太師占嵗驗律管氣来姑洗聲猶短野人告病三月餘<lb/>
<pb n="KR4d0111_WYG_012-6b"/>
公堂嚴齋五日滿相招禱雨陟南山出城鞭馬追飛繖<lb/>
林鳩怒鳴競逐婦穴蟻移居自銜卵迎路商羊舞若飛<lb/>
隨車少女風不斷隂昇陽交兆已見神意感通知憫旱<lb/>
焚香瀝酒灑枯地草根清流忽盈盌兹事舊傳或未信<lb/>
誠禱靈答知非誕祠亭豐碑髙突兀嵗紀神䴥魏所纂<lb/>
道武開國始南征矯首據鞍思勝筭雲間仰見黑龍来<lb/>
翔戯下山五為伴考卜推為受命符將拜帝休先沐澣<lb/>
前瞻雷電塞空山築宫岧嶤敢辭懶鬼神填委煥丹青<lb/>
<pb n="KR4d0111_WYG_012-7a"/>
草木森嚴無冗散登山層級繞巖巒趣門一徑極平坦<lb/>
簫鼔于今幾百年暘雨無愆雩禜罕今朝霡霂千里蘇<lb/>
太守憂民罄誠欵四郊宿麥逺青青土膏脉潤天已暖<lb/>
明朝牲幣躬脩報豈憚陟降歩巘窽魯無禾麥書春秋<lb/>
須知民事不可緩<lb/>
　　　依韻酬朱公掞給事<lb/>
滄溟酌蠡天窺管龜兆何長筮何短什百倍蓰情不齊<lb/>
斛龠釡鍾難槩滿東西地缺如斷玦西北天傾猶倚繖<lb/>
<pb n="KR4d0111_WYG_012-7b"/>
山䍽何由蔚豹班荆雞豈解伏鵠卵雖許駑駘可累馳<lb/>
所貴鏌鋣能立斷東陵𤓰地久已荒南山豆苗嵗常旱<lb/>
日隨羣影塵滿衣愧竊太倉米盈盌默嗟世事意難期<lb/>
却怪古書語多誕徃来迅景急川流悵惘無聞歸鬼纂<lb/>
今年短髪颯驚秋餘日駸駸豈容筭逸驥空勤足未舒<lb/>
寒燈靜弔影為伴數朝忽喜挹高風煩心執熱逢清澣<lb/>
仰觀眉睫意可見已許交臂心無嬾飄零鎩翮感鸞悲<lb/>
繩墨呈材媿樗散須思汲古得修綆却歩歸愚識夷坦<lb/>
<pb n="KR4d0111_WYG_012-8a"/>
惟君早嵗嘆淹回白雪調髙和宜罕諫垣密疏藁常焚<lb/>
𤨏闥舊風筆不欵雲間遽與鴛鷺分邑里新歌襦袴暖<lb/>
與我晤語若合契鋤去陵谷無隙窽因君相見慰蹉跎<lb/>
再激平生嗟已緩<lb/>
　　　酬邢先生疊前韻<lb/>
道人海南㳺五管野服褷䙰鶴羽短飛符分藥濟炎州<lb/>
隂功早約三千滿細葺柔蔓作重茵密綴圓荷為翠繖<lb/>
丹回七返已成珠寳養三田如抱卵一身天畔若雲浮<lb/>
<pb n="KR4d0111_WYG_012-8b"/>
萬事世間皆刃斷行山書篆虎逃穴臨水呼風龍救旱<lb/>
弄琴得趣或忘絃遇酒無辭任傾盌試持舊說叩真詮<lb/>
深笑浮言多詭誕須知至道甚無煩豈若俗書務集纂<lb/>
向走天下四十年利口妄談何可筭引枝逐葉盡無根<lb/>
神與形離不相伴超然自得方自知天下一新如澡澣<lb/>
生平聞風已黙契今者相從敢縱嬾事来酬酢外須應<lb/>
心不將迎意自散喜予雙眼爛熒熒知予靈臺常坦坦<lb/>
寳身好事求雖多誠言出口識還罕赤水遺珠若為求<lb/>
<pb n="KR4d0111_WYG_012-9a"/>
五雲瑤闕何時欵凌空未便御風行跨馬先覺雙鐙暖<lb/>
輪扁運斤棄繩墨庖丁解牛逰綮窽太清吾祖遺真風<lb/>
欲逐青牛媿駑緩<lb/>
　　　按視沙苑<lb/>
南瀕清渭北洛水寒沙東西横百里中條太華塞秦闗<lb/>
衆川無歸皆瀦此地維忽斷兩山高帝罰罔功五丁死<lb/>
波飛浪激走東溟積雪回汀擁都鄙坡陀起伏接城門<lb/>
薦草甘泉國馬屯雲昏霧暗天駟下星宫夜失房宿尊<lb/>
<pb n="KR4d0111_WYG_012-9b"/>
驊騮騏驥種各有一一六印官字存開元籍馬七十萬<lb/>
監苑舊政宜討論過都歴塊汗流血朝刷幽并暮楚越<lb/>
天邉不從鑾輅行嵗久空老狐狟窟去年駒生風雨腥<lb/>
戴角肉鬛自有鱗廏人見怪棄於野騰入渭水方知神<lb/>
　　　與任鯤同按沙苑<lb/>
寒空暗澹風滿衣縈回林薄相追隨野花班班隱亂草<lb/>
暮葉翩翩辭高枝渭水無烟但聞哭延州築城猶出師<lb/>
四顧乾坤莽回互濺濺洛水東南馳<lb/>
<pb n="KR4d0111_WYG_012-10a"/>
　　　送人赴雅州任<lb/>
去年送君走邉州今年送君入蜀道上官南北不自知<lb/>
風巻孤雲離海嶠場屋爭飛二十年垂翼空歸嘆潦倒<lb/>
緑衣晚出外家来一命初忻慰枯槁憶昨當途數論薦<lb/>
謂君逸足須騰趠故為羈縶尚淹蟠區區課額量登耗<lb/>
辭尊有義不辭卑屈身斗禄貧親老蒙峯正在岷山西<lb/>
新月殘時行始到連江地暖春無雪天際春来氣常早<lb/>
君今此去春已盡江山緑滿花枝少人生離别難為情<lb/>
<pb n="KR4d0111_WYG_012-10b"/>
莫戀異鄉風景好杜鵑忽傍耳邉啼回首秦川淚斑草<lb/>
　　　晉州㑹上送衞伯紹休官南歸<lb/>
叔寳風流喜髙簡非意相干以理遣勝日一言能造㣲<lb/>
衆許冲情去人逺班班氣韻見諸孫秋水神清驚俗眼<lb/>
追風逸驥自龍来照夜靈珠須海產結髪讀書棄人事<lb/>
南上衡廬宿雲巘窮源欲探崑崙深導河猶恨積石淺<lb/>
十年業白出石壁錯落青錢宜萬選長衢驤首向雲嘶<lb/>
千里霜蹄思一展辛勤久未脫羈銜蹀足蟻封嗟踠踠<lb/>
<pb n="KR4d0111_WYG_012-11a"/>
去冬懐綬到并州投鞭三月春風滿溪邉行聴踏踏歌<lb/>
草露忽驚人世短地下枯骨不沽名便棄華簮獨恨晚<lb/>
尋山髙頂白綸巾寄食但乞青精飯醮壇龍虎夜星寒<lb/>
海嶠雲霞春洞暖憶昔相逢洛水橋偶来促坐襄陵宴<lb/>
半生契濶一日逢互嘆參差不相見新鬢早驚蒲栁衰<lb/>
舊事重論風雨散我今漸歎暮駸駸長卿多病嵇康懶<lb/>
肯强塵沙立暝途逆流理檝厭牽挽待君植杖武夷山<lb/>
南去尋君任雙趼<lb/>
<pb n="KR4d0111_WYG_012-11b"/>
　　　趙㠓惠二詩酬以来韻<lb/>
廣漢諸孫用心苦亹亹姸譚殊可數江南春意滿芳洲<lb/>
長襲幽香佩蘭杜世縁嚼蠟久無情喜聞叔起有新聲<lb/>
著書半百懸罄乆躡屩一日雙璧明顧予畫脂已心朽<lb/>
看君著鞭方力生他時負雲縱六翮上摶扶揺逰太清<lb/>
　　　戯酬楊次公<lb/>
法雲說法元非法六月洪爐舞飛雪寳香一瓣下天来<lb/>
須彌座上金光發三界風雨動雷音八部人天歸象設<lb/>
<pb n="KR4d0111_WYG_012-12a"/>
昔年關西舊夫子今日淮南大檀越揚眉師利傾千偈<lb/>
隱几維摩無一說試開門户立家風頓超初地無生滅<lb/>
百川萬折必朝宗東南到海無分别紫陌紅塵拂面来<lb/>
鐡壁不容通水泄衆形畢現明鏡靜浮雲飛葢秋空澈<lb/>
眼見億萬歸弹指境落毫釐差永刼野犴不是師子兒<lb/>
磨了觜頭三尺鐵全湖巨浸一浮漚結果開花今幾葉<lb/>
昔人巻簾仰天笑得道固應由慧業一言可盡千語迷<lb/>
不如靜看水中月<lb/>
<pb n="KR4d0111_WYG_012-12b"/>
　　　答郎渙<lb/>
蕭生陸沉自信篤白首抱關羞碌碌爾期速售恥干時<lb/>
行為徒渉慚濡足鴻飛㝠㝠凌髙秋南来亦有稻粱謀<lb/>
無言盡戀江湖樂未肯相隨腐鼠求<lb/>
　　　依韻戯答胡沙汲<lb/>
去年聞君到漳浦庭樹鵲鳴簾燕舞今年聞君入戰場<lb/>
眉間黄氣如蒸霧風霜徃回太行道空解寄聲託飛鳥<lb/>
南城百里不著鞭輕逐歸雲髙縹緲知君苦吟尚如舊<lb/>
<pb n="KR4d0111_WYG_012-13a"/>
他日相逢更驚痩明年射策對明光曽聴人歌扊扅否<lb/>
　　　依韻答胡直孺<lb/>
東蒙野老工何拙刻楮三年不成葉迂途獨徃自名愚<lb/>
舉足常嫌投險捷忽然開口向時人機士笑驚多脫頬<lb/>
半生長餓首慵回厭見糟醨能腐脅惟與孤雲靜徃還<lb/>
胎仙戯舞琴三疊江南墨客貌雖癯戰勝當前輕勇俠<lb/>
潤身不貯世間珍别有驪珠光滿箧北㳺一見潜魄動<lb/>
雙目爛爛巖光曄新詩幾幅起秋風使我靜觀但嚅囁<lb/>
<pb n="KR4d0111_WYG_012-13b"/>
相逢便欲苦死留恐跨飛鯨動歸鬛<lb/>
　　　答李師載<lb/>
早嵗賢關初闖首五色長虹出君手孤坐傲兀若老羆<lb/>
滿場輸伏丼居後巨榜清曉掲宫墻名姓喧傳天下口<lb/>
天子未見已先知雲路風生看馳驟一官纔得墜驚波<lb/>
顛頓衝風嗟莫救㝠㝠隂禍鬼發機羅網恢恢疎不漏<lb/>
幽囚束縳落空山蟬腹龜腸餓荒藪黄雛乳鷇飛刺天<lb/>
病翼傷垂自看醜男兒性命絶可憐萬事填臆難出口<lb/>
<pb n="KR4d0111_WYG_012-14a"/>
天髙地逺無消息日月回環嵗閏九情之所鍾正在我<lb/>
幾度寄音藏客袖辟書抆拭召從軍寒出綈袍憐范叟<lb/>
孤童匹馬渡盟津白髪青衫亦何有相逢握手話契濶<lb/>
懐昔感今嗟嘆乆巨幹堅姿老不衰霜雪蒼松性依舊<lb/>
騏驥不合駕鼓車鏌鎁鬱鬱猶衝斗惟君與我同襟期<lb/>
為君掃榻開東牖相對惆悵懐抱惡聊且撥置共尊酒<lb/>
天地氤氲何事無白雲須臾變蒼狗㝠心委順觀我生<lb/>
任有垂楊生左肘<lb/>
<pb n="KR4d0111_WYG_012-14b"/>
　　　依来韻答謝教授敞還鄙藁語<lb/>
老便收氣自暖腹厭見先漿動人目乗間縈思似秋蟲<lb/>
終日牽絲不成幅廣文嗜好背時利妙律開雲發孤竹<lb/>
已驚垂蚓得鯨歸更愧並貂持狗續可嗟按劍夜投珠<lb/>
何異剖巖朝泣玉昨宵月暗風淒淒燈隂神物来聴讀<lb/>
　　　調李教授<lb/>
君不見屈平放逐南辭楚顦顇行吟並江浦一聞鼓枻<lb/>
笑獨醒搔首低回愧漁父又不見淵明彭澤投簮纓退<lb/>
<pb n="KR4d0111_WYG_012-15a"/>
隱衡門依五栁凝塵滿匣不鳴絃頭上接䍦親漉酒爾<lb/>
後寥寥幾百年醉鄉途路隔雲烟空看青鑑悲毛髪不<lb/>
向芳尊問聖賢天邉酒星歎寂寞太白相逢發嘲謔悲<lb/>
風苦霧動星愁欲惱寒蟾對杯酌舞袖低回雙鶂退曽<lb/>
憶婆娑拂仙桂雲間月下兩茫然牢落江山無勝氣星<lb/>
星今古夢中身巧力爭求身後名衞鶴莫矜軒冕貴魯<lb/>
鶋曽見鼓鐘驚園林昨夜春風滿待得花開春已半流<lb/>
鶯才怨曉紅飛布穀已催秋種晚藻間養子碧魚肥石<lb/>
<pb n="KR4d0111_WYG_012-15b"/>
上拳牙紫蕨齊栁下驚逢金騕褭花深聞唱白銅鞮須<lb/>
知向眼光隂好忍困飢腸守枯槁明年雖見舊花開却<lb/>
恐花枝笑人老終南紫翠倚天髙渭水東流入海潮水<lb/>
去不回山不改茫茫曽歴幾昏朝君看曠達是劉伶寵<lb/>
辱𠖇心過一生枕麴潄醪方自得任從耳畔發雷霆<lb/>
　　　戲謝漕食豆粥<lb/>
石泉清甘出山麓瓦釡貯泉烹豆粥太行苦霧朝塞門<lb/>
相與持杯煖寒腹集仙學士著繡衣瑞節前驅光照玉<lb/>
<pb n="KR4d0111_WYG_012-16a"/>
入境風生三十州髙廩臨邉溢紅粟公臺深靜兵衛嚴<lb/>
部吏趨承冠履肅剪毛胡羊小耳肥列甕釀香浮螘緑<lb/>
盡嫌豪侈徹豐俎坐刻黳煤温凍足擁爐招客學僧禪<lb/>
爭聴敲魚醒睡目太師論詩歌蟋蟀千載遺音流晉曲<lb/>
何曽方丈裂餅多武子琉璃蒸乳熟只知齒頬快芳羶<lb/>
豈料年齡愁嗜欲但能舉鉢厭饑膓便覺古風親土俗<lb/>
君不見錦帳匝地石季倫又不見氷澌渡河劉文叔竈<lb/>
間燎濕困滹沱席上爭先出金谷豈惟暫飽濟艱難猶<lb/>
<pb n="KR4d0111_WYG_012-16b"/>
貴速成勝珠玉昔人不願五侯鯖今我何知九鼎肉杜<lb/>
陵春晚把鋤歸常喜朝盤堆苜蓿莫嗟粗糲百年飱且<lb/>
免禍盈鬼瞰屋<lb/>
　　　題謝子高易義<lb/>
東風吹園未曽出隱几潜心讀大易低頭不知客入門<lb/>
但見開編時㸃筆天開地闢日月明四時變化萬物成<lb/>
伏羲畫卦混沌死紛紛智巧彫元精<lb/>
　　　梁山<lb/>
<pb n="KR4d0111_WYG_012-17a"/>
梁山蒼蒼寒日低武皇昔年留羽旂層宫突兀天上出<lb/>
舉手欲引仙人衣仙人不来怨空老索莫時從東海歸<lb/>
銅盤千里渡漳水茂陵草荒秋螢飛<lb/>
　　　野蠺<lb/>
野蠶縁桑自成繭羣兒採繭殘桑枝明年家蠺黒蟻出<lb/>
田中桑死蠺忍飢野繭更採不滿筥家蟻嵗生無盡時<lb/>
翁乎驅兒無殘桑葉長蠺成長有絲<lb/>
　　　酬愍長老退院作<lb/>
<pb n="KR4d0111_WYG_012-17b"/>
掣電機鋒不容擬已逐驚飈落千里人生萬事孰為大<lb/>
世上百年能有幾餘蔬殘肉豈能飽包束乾坤歸一指<lb/>
今朝齋鉢掛空墻山前山後松風起<lb/>
　　　山寺禪者<lb/>
敗屋數間叢萬笴虎豹到庭門下鏁自種石田一飯足<lb/>
與語略能言璨可天昏霏霏小雪墮拾薪吹爐勸親火<lb/>
葉藏巨栗大如拳撥灰炮栗来饋我<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>存研樓文集巻十五</head> <lb/>
    <p>
<pb n="KR4f0046_WYG_015-1a"/>
欽定四庫全書<lb/>
　存研樓文集巻十五<lb/>
　　　　　　　　　　　　　編修儲大文撰<lb/>
　　碑銘表誌　祭告文　誄　哀辭　辭<lb/>
　　　光祿大夫兵部尚書范公神道碑<lb/>
國家恭膺乾命統御海㝢武尅文洽喆彥響臻時則有<lb/>
若太傅秘書院大學士范文肅公叶契風雲經綸雷雨<lb/>
太祖高皇帝肇遼陽三岔西平廣寕之烈實扈行營<lb/>
<pb n="KR4f0046_WYG_015-1b"/>
太宗文皇帝廓潘家馬蘭三屯馬攔大安之圖實參幕<lb/>
幄爰乃扼長山下雲從江華受琛兀蘇頒律以暨决䇿<lb/>
署檄時乘京師收圖籍釐賦式實克光弼<lb/>
世祖章皇帝之丕基顯祚而為一代宗臣<lb/>
今上運隆下武克翦三叛時則有若福建總督范忠貞<lb/>
公抵虐刃覊隘室感慨殉義光日月而炳春秋世濟其<lb/>
羙襲休衍慶廼復紀於兵部尚書光祿公公諱承勲字<lb/>
蘇公系出宋文正公文肅公諱文程之叔子而忠貞公<lb/>
<pb n="KR4f0046_WYG_015-2a"/>
諱承謨之弟也高祖明兵部尚書鏓曾祖瀋陽衞指揮<lb/>
同知沈祖楠胥<lb/>
贈如文肅公官母金氏<lb/>
贈一品太夫人公少而修整講覈經世之畫康熈紀元<lb/>
恩延世臣甲辰銓工部都水司員外郎改屯田旋遷刑<lb/>
部湖廣司三品郎中改山東詳讞十載廷署稱平丁巳<lb/>
改都察院監察御史廵西城旋掌江南道協理河南道<lb/>
事嘗以山東江淮饑潦䟽請緩徴又請廉慈吏詿誤革<lb/>
<pb n="KR4f0046_WYG_015-2b"/>
職偕降調官胥題畱㑹地震求言請寛風聞處分而聼<lb/>
京官三品以上條陳又請時<lb/>
賜京官對飭章䟽蔓詞班行胥歎識要體當是時閩海<lb/>
㡳平忠貞公以節殉滇黔亦寖平而川東譚宏復叛公<lb/>
伯兄都統公嘗鎮襄樊以遏金房庚申<lb/>
詔繇虎牙鎮重慶公改吏部郎中䕶<lb/>
禁旅徃㑹討而都統卒於師公泣治含歛以行旋<lb/>
命駐彜陵轉餉八萬石帑銀二十四萬兩師獲濟而宏<lb/>
<pb n="KR4f0046_WYG_015-3a"/>
訖殱又<lb/>
命監鎮安將軍噶爾漢軍繇永寕督滇餉公考次隋開<lb/>
皇闢石門鎮唐天寳下兵南溪明繇藺州入赤水畢節<lb/>
道胥輓四十日糧諭諸土舎輸麥菽别檄截黔餉和買<lb/>
米粟儲邸閣而滇圍始合訖克成功比還改文選司㩁<lb/>
崇文門稅九卿合舉清勤<lb/>
上雅知公才擢内閣學士坐漢班批紅本乙丑春以副<lb/>
都御史廵撫廣西時剩軍興糧累萬部議九府折徴公<lb/>
<pb n="KR4f0046_WYG_015-3b"/>
酌駐兵逺近貯糧多寡本折胥宜民便之又請蠲容鬰<lb/>
藤賀十州縣䧟賊放失銀米獲允檄修興安秦靈渠石<lb/>
隄復唐斗門且蘄胥繼余㐮公韓㐮毅公之經畫而丙<lb/>
寅夏晋兵部左侍郎總督雲貴首禁攤買軍餉予直俾<lb/>
自市飭鹺價無敢騰掲承買藩莊部價而明沐氏勲莊<lb/>
田之撥給而後籍有司者始獲除莊租且省民溢價二<lb/>
十一萬兩有竒又以滇屯賦十倍民田贍尺籍四萬餘<lb/>
人之什七科徴時用軍法户多棄業遁乃請裁大理等<lb/>
<pb n="KR4f0046_WYG_015-4a"/>
六衞楊林等五所歸州縣且除九户鈞賞之令凡開墾<lb/>
者無敢争并力請蠲七年通獲允民始蘇公勤料軍實<lb/>
而馭番尤善操縱魯魁山環新㠄䝉元景諸番時出掠<lb/>
號野客嵗索軍民貨號保頭錢而楊宗周普為善李尚<lb/>
義方從化為之渠率公騰檄諭之乃籍目丁口隘以降<lb/>
蔑著弑主魯姐黨渠阿所隸蜀部戕姜州汛弁而賂協<lb/>
將為抵匿比事聞例勘復竄湯郎箐㑹里州間公遣將<lb/>
渡直勒脅東川土舍縳之力持辟奚議而賄協亦論如<lb/>
<pb n="KR4f0046_WYG_015-4b"/>
律後尚義復出掠檄鎮協繇宻白箐入奪叢隘尚義自<lb/>
剄為善面縳而宗周實為鄉導宗周魯魁奚所號勒昻<lb/>
者也公又䟽免解姚安高奣映辠籍婦佽北勝高賛熈<lb/>
俾復業土舍胥悅附公事無淹思洞中竅要而應變機<lb/>
尤敏偽包起發覈實二弁肆賄嚇公請撤之而胥數千<lb/>
人免解獲允滇餉例給銀時鑄錢至四十八冶予銀七<lb/>
錢三公宻請停鼔鑄給全銀戊辰夏楚兵譁伍多耦語<lb/>
乃亟合省僚宴而隂偵之秋七月十六日夜援勦左協<lb/>
<pb n="KR4f0046_WYG_015-5a"/>
營噪尋甸飛檄扼平彜交水走黔趨楚道二十日夕㑹<lb/>
城復約三更訖掠庫乃潜令監麗譙率擊二更逹曙掩<lb/>
訊首惡夜未既以次就縳立辟十三人亦㑹偽標無一<lb/>
人應者事旋定而尋甸噪兵果直檄堵交水兵而敗縳<lb/>
辟渠八人餘勒歸伍<lb/>
上褒諭有加并允給銀奏公又請預協餉而滇黔無禁<lb/>
鳥鎗咨功加弁無停用兩迤胥帖公雅覈形勝涖滇移<lb/>
右協羅平以控黔之木窄闗馬尾籠粤之安隆峒而遞<lb/>
<pb n="KR4f0046_WYG_015-5b"/>
移廣羅協廣西以扼特磨邕管之道尚義平復移新㠄<lb/>
營新平縣而汎諸箐隘及其䟽巡金沙也定㩁塲於江<lb/>
北之木彆灣而請蠲麗江失地賦俾守寳山巨津通安<lb/>
蘭州籍地無敢却撤雲龍州暨橋後沙溪瀰沙浪汛以<lb/>
實劍川之拖枝樹苖工江三汛復北勝直隸布政司以<lb/>
壯瀾滄衞而升永北協為鎮俾刺次和瓦魯之革甸香<lb/>
羅流土互守營制大定它若䕶松花垻畫昆陽海口工<lb/>
恢鎮逺偏橋逹滇道築雲南東北甕城又改昆明學祠<lb/>
<pb n="KR4f0046_WYG_015-6a"/>
王忠文吳忠烈楊忠介纂滇志夫且文武具舉懾蒲緬馴<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而克綜大禮長和羅甸之所啓闢坦綽布燮之所督<lb/>
算犀革銅盾鐸鞘鬰刃之所淬練朱波栢城産里水尾鐵<lb/>
橋劍賧格孤魯昌之所環匝都雲銅人爐山落䝉之所貫<lb/>
絡咸陽黔寕鎮逺之所彈壓劉宣撫王靖逺李長垣朱山<lb/>
隂之所制置而胥措注而幹運之也洎癸酉<lb/>
陛見復奏馭番减糧六事<lb/>
温諭畱閤比甲戍旋署而拜都察院左都御史之<lb/>
<pb n="KR4f0046_WYG_015-6b"/>
命矣蓋涖雲貴凡九年秋復<lb/>
命總督江南江西而公再請<lb/>
陛見奏吳賦重請如夏稅秋糧例六月開徴又江西民<lb/>
輸漕兌賦貼官運水次號脚耗後附全書支給而漕臣<lb/>
題編正項并追徴支給銀米累萬宜蠲又宜復宣樓二<lb/>
船嵗修例<lb/>
上胥詘部議允之公嘗憫接徴官輙挂初叅例調斥請<lb/>
改降級畱任而以續完數為差請捐積榖糶三存七請<lb/>
<pb n="KR4f0046_WYG_015-7a"/>
蘇屬安屬之五州縣胥析年徴逋又請南米竢秋徴而<lb/>
先撥支駐防營糧并貯十萬石㑹城以慮儉嵗胥允洎<lb/>
丙子黄淮湖溢乃胥發捐積米貯㑹城又假畱漕鳯倉<lb/>
麥凡九十三萬石有竒以賑淮揚徐泗饑且請胥蠲常<lb/>
賦獲允公以世肄經學文肅公嘗主順治丙戍丁亥己<lb/>
丑㑹試雅意人才而江南萬八千餘人試於鄉財中式<lb/>
六十三請廣解額獲允三之二公又新江寕學季課江<lb/>
南北江西士奬激尤慤公雅覈河渠始涖任㑹勘震澤<lb/>
<pb n="KR4f0046_WYG_015-7b"/>
水道吳淞口石閘黄淮溢又勘黄運隄堰口閘議䟽胥<lb/>
核要比去江南一年嘗治華家口運河祛怪物塞龍口<lb/>
隄王家渡距大垻千六百䞨截澑垻一又一年復涖修<lb/>
高堰固周橋六垻以限汜光白馬諸湖疏引河於陶莊<lb/>
閘立束水垻一以導黄環清口而東而江以南耋稚忭<lb/>
躍日走候埽䃮夫且乆而見思埒滇崇祀而實克綜徐<lb/>
豫南徐豫揚江之州部武寕淮南宣歙鎮海鎮南之節<lb/>
纛贍軍畱州經制月樁版帳辨額之支移减放支運兌<lb/>
<pb n="KR4f0046_WYG_015-8a"/>
運改兌之規則淮忠武河南武定程文運憲之行省乘<lb/>
傳周吉水王餘姚夏湘隂潘烏程之撫疲羸而扞澒浲<lb/>
以胥躋之保釐蕃宣之烈也公涖兩江五年以金太夫<lb/>
人憂去己夘冬晋兵部尚書是時昭木多鄂爾多斯<lb/>
王師霆掃公筦本兵五年飈歛塵偃間出勘連州徭號<lb/>
恕允坐曹肅然若無事而屯戍斥候士馬糧械不竢案<lb/>
瑣而自辦實克繼硖石貴鄉暨近世鈞陽華容蒲坂威<lb/>
望而以前後二十餘載之經畫邉腹也雖<lb/>
<pb n="KR4f0046_WYG_015-8b"/>
天子彌降樞筦寄神用亦寖耗矣甲申亟以疾乞身獲<lb/>
褒允公修文肅東臯别墅營生壙宻雲縣之青甸築清<lb/>
溪莊五十三年春疾劇<lb/>
賜醫二月一日卒年七十四<lb/>
賜祭𦵏如彜典爰以乙未秋八月二十二日𦵏於青甸<lb/>
之壙禮也公娶穆竒覺羅氏<lb/>
贈一品夫人繼沈氏<lb/>
封淑人繼趙氏<lb/>
<pb n="KR4f0046_WYG_015-9a"/>
封一品夫人胥有婦徳子一時繹鑲黄旗佐領公嘗兼<lb/>
轄而以致仕<lb/>
特賜襲今用才望顯女三孫五宏賔官廕生宏定宏宗<lb/>
宏寅宏寳公少侍文肅公終日立無敢欹手培金太夫<lb/>
人塋以前山頽蛾眉號眉山它日植松九别號九松事<lb/>
都統忠貞謹友愛弟精竒尼哈番公食塲公兼山公尤<lb/>
篤撫猶子今大司馬公寕鎮公胥克成立為名臣雅嗜<lb/>
拯人之急嗜讀書倣鍾王米書尤工方丈字文章雅蘄<lb/>
<pb n="KR4f0046_WYG_015-9b"/>
經世務集如干巻又奏議如干卷涖職自員外郎至尚<lb/>
書未嘗獲譴階自資徳大夫晋光禄又增級五<lb/>
恩寵斐叠不可勝記督滇黔䝉<lb/>
上賜書左氏傳世濟其羙四字癸巳<lb/>
萬夀燕國老又手尊顧公<lb/>
諭諸王是父兄嘗有大勲乃<lb/>
賜飲沐深恩而叨異數一字加榮九原可作然則麗牲有<lb/>
碑樂石有辭豈直高平盛事譜義莊而纉廡祀哉蓋寔<lb/>
<pb n="KR4f0046_WYG_015-10a"/>
詳肄文肅忠貞暨公制巖疆枋中樞異日史臣紀載之<lb/>
掌故以稱<lb/>
聖天子篤念宗臣褒崇勞舊之指而光昭<lb/>
太祖<lb/>
太宗<lb/>
世祖之聖徳神功於億萬禩也先君子入翰林寔忠貞<lb/>
公教習士而某編齊氓景徽烈爰諾佐領君之請次公<lb/>
行事如右而系之以銘曰<lb/>
<pb n="KR4f0046_WYG_015-10b"/>
嗚呼是為<lb/>
興朝功宗臣范文肅公喆嗣兵部尚書光禄公之阡蓋<lb/>
先憂後樂寔祖文正恕人責己寔宗忠宣滇黔紀多勒<lb/>
於彜鼎兩江敷頌被諸筦弦北斗喉舌之任西省樞機<lb/>
之權今佳城兮永閉維崇閥兮載綿後有考者且胥瞻<lb/>
鳯山之嵯峨聼清溪之潺湲而慨然太息於世臣之流<lb/>
光鍚羡以徴丹篆而耀緗編<lb/>
　　　陶子師先生墓表<lb/>
<pb n="KR4f0046_WYG_015-11a"/>
康熈壬子後文治顯融公卿大臣多喜賔禮士望實雅<lb/>
稱輙俾得所宜得以去而議擇置尤者於甲科侍從之<lb/>
班繇是京師號多士丙辰常熟子師陶先生棄提舉試<lb/>
慨然北遊一日而名動省院邑司冦翁公崑山司寇徐<lb/>
公殿學徐公尤重之都人士争屬目先生而先生雅剛<lb/>
挺多所齟齬及舉博學鴻詞或列其名以上固稱疾不<lb/>
就甲子吾郡侍讀秦公主順天試中式第七戊辰㑹試<lb/>
主者定第一䇿疏㑹推之弊語侵執政用此名少後然<lb/>
<pb n="KR4f0046_WYG_015-11b"/>
海内士胥曰陶君臚句甲選也而貴要亦有欲為先生<lb/>
地者遣人鈎致之先生不應是時殿學監修明史蘄畱<lb/>
佐編纂勸少貶徃復三日夜卒不應殿學太息而止及<lb/>
殿試奮筆條畫中及蘇松田賦曰願减浮額之糧罷無<lb/>
益之費讀巻臣僚胥壯其志而以言之少戅也置二甲<lb/>
既而𨽻吏部銓海内惜之先生雅不屑意䇿騎歸越二<lb/>
年兩徐公亦先後出國門禮士者寖怠而司衡大率鹵<lb/>
莽矣嗚呼先生名元淳其先繇崑山徙常熟祖士竒父<lb/>
<pb n="KR4f0046_WYG_015-12a"/>
世澤贈文林郎母葉氏封太孺人先生少儁敏工制義<lb/>
而嗜古志蘄經世洞見史傳理亂機要其議論雄闢而<lb/>
歸於崇本覈實其就銓也掣廣東瓊州之昌化甲戌夏<lb/>
六月涖任首得浮糧六百兩有竒嘗以水患詔臨高代<lb/>
撥而籍亡於苻南蛇陳武之亂者牘上請豁輙格乃定<lb/>
賦役均糧以畝均役以糧罷徭差革襍征自坊里供帳<lb/>
始予墾荆榛者牛種不責其租或課藝藍蔗闢市通商<lb/>
榔椰諸稅胥蠲之而遇黎尤有恩掲牓山峝俾得自詣<lb/>
<pb n="KR4f0046_WYG_015-12b"/>
邑訴理土舍弊始絶同權量度市始莫之欺繇是氓黎<lb/>
寖蘇流亡歸者趾相錯而先生牘論浮糧不己勾稽蝕<lb/>
簿搜缺碑譔昌化浮糧考上之又嘗議徙治小豸嶺藝<lb/>
簕竹為城返英徳戍置營小神山嶺又宻上儋州白沙<lb/>
營之變既而計降其渠請釋之以招支黨又請州縣兼<lb/>
轄操軍雖不盡用而巡撫髙公才之他郡疑獄多下昌<lb/>
化又令署崖州篆再署感恩嘗語僚屬曰此日市束韭<lb/>
縣令也慎無索餉遺高公故與崑山隙嘗厲色竢先生<lb/>
<pb n="KR4f0046_WYG_015-13a"/>
者也按察劉公僉雷瓊事成公亦亟稱之先生理崖感<lb/>
恩胥視昌化而崖州禦驕弁尤力嘗牘列㳺擊不法㳺<lb/>
擊啟總督下瓊總兵平之先生申牘曰私掲不應發審<lb/>
鎮臣不應侵官卒不徃按守備支解人獄甲士百餘佩<lb/>
刀突入左右皆驚走先生叱令無動直視曰守備反邪<lb/>
奈何用甲士刼持訊鞠自若守備遽麾去獄卒决先生<lb/>
至瓊總兵輙牓牙門曰無生事蓋先生之涖瓊南也煦<lb/>
嫗瘠弱暇與諸生講說環坐嘗滿而挫弁卒之悍<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>暨<lb/>
<pb n="KR4f0046_WYG_015-13b"/>
胥役之操上官符檄而縱者不少縮懾制府以下多不<lb/>
悅卒用名高雖亟乞身得無去及代撫蕭公褒慰甚厚<lb/>
最後布政魯公許釐正浮糧且與蕭公議列薦奏行上<lb/>
矣而先生嘗禱雨峻靈山雨立降遂得寒泄疾勞勩寖<lb/>
劇戊寅秋九月十三日卒於瓊之儋州巷年五十三先<lb/>
生制義與長洲宗伯韓公翁公胥為學者宗古文詞英<lb/>
剴不規撫節奏而自合集二巻又南崖集一巻嘗與殿<lb/>
學徐公揚㩁明史蘄單行一書而不克蕆譔列傳三十<lb/>
<pb n="KR4f0046_WYG_015-14a"/>
餘篇司㓂徐公總裁一統志分志廣東六巻嗚呼以先<lb/>
生之才諸公之雅鑒而當朝議士望若應桴鼔之時其<lb/>
於要職華資暨世所詫甲科及第疑可操劵而得而卒<lb/>
莫之得也昔宋乾道八年䇿進士奏陳君舉第一不果<lb/>
用及紹熈中擢陳同甫第一遂甲古今諸及第者而光<lb/>
宗亦大喜曰朕果不謬覽先生雅志經世類君舉同甫<lb/>
顧殿試不類同甫類君舉而又不如君舉之卒階舘閤<lb/>
雅不厭海内望既無以厲士之自重且重啟異時公卿<lb/>
<pb n="KR4f0046_WYG_015-14b"/>
衡士黒白錯置之弊俾騃稚荒傖胥駕才之秀偉絶出<lb/>
者而闗其口而其餘之雅宜得而不得者且日以滋甚<lb/>
此可為之深惜而累唏也及其從常調覊吏職復得儋<lb/>
崖萬里獸駭鯨豗之地而忌嫉者且滋衆及政行海外<lb/>
中朝閤部省大吏既雅知之矣蕭公今又在日月之際<lb/>
而先生不幸復罹癘濕以卒訖不克展其志故辛巳之<lb/>
列𦵏文林塋也秦公既譔誌銘予今復删次其畧叅考<lb/>
家狀暨先生文而表諸大河之阡先生娶鮑氏封孺人<lb/>
<pb n="KR4f0046_WYG_015-15a"/>
子二貞一翰林院編修貞靖國子生蓋𦵏之十有三年而<lb/>
覃恩贈先生翰林院庻吉士且以例加一級繇文林郎<lb/>
晉階承徳云<lb/>
　　　書澱洋先生之墓<lb/>
澱洋先生姓牛氏名兆㨗字月三澱洋其號也澤州高<lb/>
平縣市王里人世系詳先生自譔家傳先生骯髒負偉<lb/>
節少學於里頡雲畢先生博觀史籍制義雄一代古文<lb/>
辭尤鷙削齊鑣畢氏西北文間㩁論海内士惟嗜雪苑<lb/>
<pb n="KR4f0046_WYG_015-15b"/>
朝宗侯氏餘子不屑也先生之學以經世務為宗尤研<lb/>
精宋永康陳氏之說孝宗四書文公成公諸徃復文翰<lb/>
日唫誦不輟善推闡三代暨漢唐宋明國勢濤湧霆轟<lb/>
視中興酌古論惟肖康熈乙夘以禮經魁承宣司試出<lb/>
先君子清源公門墨藝飈馳海寓名籍甚陽曲傅公他<lb/>
先生蔚州魏敏果公一見輙器為國士澤州陳文正公<lb/>
嘗歎曰吾鄉第一才也己未雋禮部試出鄞介眉陳先<lb/>
生門用贈公疾罷對䇿亟歸先生喜論事嘗走臺司條<lb/>
<pb n="KR4f0046_WYG_015-16a"/>
列㑹城南鬻鹺價宜大訾省豪賈齮齕之幾獲禍不少<lb/>
悔鹺價訖減乙丑䇿試成進士辛未銓注知廣西灌陽<lb/>
縣克勤其官以廉著讞訊立剖猺獞懾服湘灕間承學<lb/>
士如文解唐時楩軰數十人胥就學獲聞明先正决科<lb/>
指粤大吏才之甲戌檄署全州事夏五月歸灌陽觸熱<lb/>
卒距生前癸未年裁五十有二歸𦵏市王背嶺之隂武<lb/>
夫人祔陳文正公實譔誌銘而墓碑不克建先生子三<lb/>
伯道宏偕叔道肅胥高才生仲道逺雍正癸夘舉於鄉<lb/>
<pb n="KR4f0046_WYG_015-16b"/>
澤潞望士也孫曾孫多籍庠校先生歿且四十年為嵗<lb/>
癸丑而肄業江南荆溪儲大文于役長平肅拜墓次茂<lb/>
才考廉君胥屬曰書碑子任也爰不敢辭而先生名俾<lb/>
兒履涵書之且竊附唐李翺皇甫湜李漢之義叙先生<lb/>
瑰行䆳學概略而系之以論曰<lb/>
先君子解江南試以䇿論伏一世涖梗陽焯著廉能聲<lb/>
而其它海内士工古文辭而又雅克經世務者南昌躬<lb/>
菴彭先生有大略為西江人士冠寕都氷叔魏先生尤<lb/>
<pb n="KR4f0046_WYG_015-17a"/>
工古文雅類宋眉山蘇編禮頡雲畢先生文㩁管子匪<lb/>
偽房梁公注比餘姚梨洲黄先生克緒宋元金華之學<lb/>
崑山亭林顧先生諳歴代掌故鄞季野萬先生尤諳明<lb/>
掌故檢討富平天生李先生詩文壯嘅知長子縣蜀鑄<lb/>
萬唐先生善言兵之變孝廉燕崑䋲王先生南豐質人<lb/>
梁先生胥學於氷叔先生善言兵質人先生尤諳西陲<lb/>
事知昌化縣常熟子師陶先生討論明史録尤嗜江陵<lb/>
張文忠公集而澱洋先生學於頡雲先生又聞先君子<lb/>
<pb n="KR4f0046_WYG_015-17b"/>
之緒論上下古今千百年得失理亂洞見原本抉擿宋<lb/>
明所繇削雅類燭照數計此十數君子者藝苑胥有赫<lb/>
赫名而其學又克適於用所謂千人之英曰俊萬人之<lb/>
英曰傑者非耶而其它于一平叔西溟諸君子裁用文<lb/>
字著者不論也夫今之為古文辭者視明為正而明代<lb/>
工文士繇陽明握宻機荆川講經世業浚谷鹿門談兵<lb/>
外它亦尠洞解樞要者此以徴川呈岳貢之才之雅克<lb/>
尤盛也然諸君子中惟頡雲先生位至藩伯要亦裁托<lb/>
<pb n="KR4f0046_WYG_015-18a"/>
文字以自娱其他雖如澱洋先生成進士籍南曹蘄當<lb/>
世人士之無裁以柔翰功名品之者蓋亦尠矣夫䄂不<lb/>
克長奚繇善舞嗚呼惜哉<lb/>
　　　麟洲沈君墓表<lb/>
自唐蕭李後而枋藝苑者格彌峻宋穆栁培文壘黄陳<lb/>
楊蕭畫詩鵠至明而吳北郭之十子閩之十子二元輩<lb/>
輙曰我家詩英景時之十子雖以金粟公子不敵海涯<lb/>
二布衣其尤盛而為考武時之十子又為七子永陵時<lb/>
<pb n="KR4f0046_WYG_015-18b"/>
之前八子後七子而弇州藁又有前五子後五子廣五<lb/>
子續五子末五子又逺近游從四十詠號為藝林中極<lb/>
盛奔走㝢内且突過靈濟講席五千人晩而為雲間之<lb/>
十一子又為六子金精之十子又變續而為雪苑之前<lb/>
後六子數十年來人文益茂山陬海澨士多來逰扵京自<lb/>
庚辛間之十有九人宿儒元老胥列而英游滋甚予嘗<lb/>
舉姚文毅公語以㩁之曰芬華綺麗之中隐寓鐵幹氷<lb/>
稜之氣其克符此者裁得數人如海寕麟洲沈君其一<lb/>
<pb n="KR4f0046_WYG_015-19a"/>
也君名元滄字麟洲號東隅海寕人祖家錢塘少穎異<lb/>
好學於經得之應嗣寅萬充宗二先生於綜贍唫詠得<lb/>
之西河毛公竹垞朱公暨葯園丁公於制義得之從祖<lb/>
昭嗣公而於書法得之外舅少詹事聲山查公少詹公<lb/>
以從臣供奉且不翅内相而君為李南陽之程克勤岳<lb/>
漷縣之李賔之董㑹稽之陳約之名日以起康熈乙酉<lb/>
北遊副雋府丞試座主東川汪公重惜焉丙戌試教習<lb/>
樹峰孫公雅激賞其文時少詹公分纂佩文韻府命門<lb/>
<pb n="KR4f0046_WYG_015-19b"/>
下士蒐採君薈萃而排比之進呈輙稱<lb/>
㫖丁亥冬公不禄君翼䘮南還蓋裵徊澹逺堂而時識<lb/>
西州之痛也比復遊扵京<lb/>
命入武英殿書局蕆韻府工復分纂韻府拾遺鳥獸蟲<lb/>
魚疏月令輯要諸書克勤其職雅望籍甚先是部院館<lb/>
閣多蘄擇士士亦争以才顯君尤為醒齋李公寒溪周<lb/>
公西崖湯公他山查公暨族祖心齋公所知其從容讌<lb/>
詠日揚㩁文史則萬九沙黄主一盧六以林吉人方文<lb/>
<pb n="KR4f0046_WYG_015-20a"/>
輈諸公分承書籍則約齋張公而總裁陳恪勤公尤器<lb/>
之曰博學精勤沈子為最書彚成不少更昜恪勤公性<lb/>
擴裕尤喜下交寒素士雖小集魯酒罔不與而君在書<lb/>
局昕晡尠晷刻暇然間聞雅集雖薄暮輙疾走輿至語<lb/>
不繁而指胥勤懇旋以金吾禁顰蹙歸蓋蘄纉雲間雪<lb/>
苑以彌振海涯布衣之逸軌而匪溷趙張朱原之徒奔<lb/>
逐形勢又若選舉志科名記所附書太平御覽所載覔<lb/>
蘇張見王竇殫隂施陽設之變態裁博一朱衣吏堂前<lb/>
<pb n="KR4f0046_WYG_015-20b"/>
跡為榮又或求交七録竊附國儀始而走婁江西塞之<lb/>
遥途而終則禁名袁公客又其甚者則曉聚石鼔宵隐<lb/>
浴堂而己此君之與友朋讌集所以尤拳拳也丁酉復<lb/>
副雋府丞試座主張清恪公重惜焉辛丑書胥蕆叙勞<lb/>
命知文昌縣君過淮謁恪勤公乃涖任本經術為吏治<lb/>
吏而名籍校者懲之婢而錮者禁之建倉十有九楹貯<lb/>
粟條行宋崇安社倉法萃秀民月試甲乙精覈蘄振文<lb/>
昌明三倫氏峻科之緒士民徳之號曰召父又攝㑹同<lb/>
<pb n="KR4f0046_WYG_015-21a"/>
縣治如文昌而不善事上官又嘗與㑹同官隙遂被搆<lb/>
劾豈鐵幹氷稜之氣裁宜寓諸友朋讌集間於仕宦雅<lb/>
不宜邪而苐恐欵語移日者之業以貎比而神暌也君<lb/>
生湖山氷玉地嘗泛澉浦陟鷹窠絶壁争雄華頂處捧<lb/>
檄渡海蓋蘇端明所詠茲遊竒絶冠平生者晩羈棲寕<lb/>
夏而賀蘭千嶂宿嵬鎮逺之形勝尤雄遊覽日富交日<lb/>
廣其所更世故盈虚消息之變亦日以析且宻故譔述<lb/>
帙日益而於詩之㳂波討源暨劉後村所謂難於問性<lb/>
<pb n="KR4f0046_WYG_015-21b"/>
天者自得尤深著滋蘭堂詩集二十巻文集六巻闡應<lb/>
萬禮學著禮記類編二十巻又雲旅詞念舊録竒姓編<lb/>
充安齋雜著今雨軒詩話杜詩𥙷注彚若干巻其渡海<lb/>
而南而營畫於瓊臺五指之間也又著黎岐雜記平黎<lb/>
議若干巻君晩尤䆳易自號晩聞翁癸丑春正月竟卒<lb/>
於寕夏將軍傅公佽賻之䘮乃克還以某年月日𦵏於<lb/>
某之阡子廷槐心胥籍於校廷芳籍六舘校勘一統志<lb/>
以試博學宏詞授翰林院庻吉士又授編修胥<lb/>
<pb n="KR4f0046_WYG_015-22a"/>
贈君暨查孺人如彜典予爰表君墓抑以訖君東山復<lb/>
作之思也至於氏系之詳行誼政治之實暨君之所以<lb/>
膺異數而啟舄奕滋衍之祚者則編修君述君行為尤<lb/>
覈雅云<lb/>
　　　贈翰林院檢討伯安萬公墓誌銘<lb/>
列子叙九坊歅相馬索之牝牡驪黄之外而世多索之<lb/>
牝牡驪黄無惑乎駑蹇且盈廐而寖疑八駿之雅不如<lb/>
駑蹇也康熈辛酉予年十有七入㑹城見茂才伯安萬<lb/>
<pb n="KR4f0046_WYG_015-22b"/>
君手虎頭猿臂表辭輙竒之既而伯安貢成均旅京輦<lb/>
駢語韻語蜚聲藝苑江南曲海棠賦尤楮貴鄞季野萬<lb/>
先生有人倫鑒時指語座客曰此予宗千里駒也晩而<lb/>
遊金城平西頌辭出秦隴人士駭未曾有巡撫石公亟<lb/>
幣聘命子肅師之此真駿軼士匪牝牡驪黄埒也伯安<lb/>
為司訓古齋先生之六世孫大宗伯文恭公之五世孫<lb/>
茂才野亭公之伯子華閥素少標映江左今書其雅克<lb/>
勵行檢者曰事野亭公暨母吳孺人罔少諐禮也曰俾<lb/>
<pb n="KR4f0046_WYG_015-23a"/>
弟茂才君有後也曰肇造三世祖耕隐公祠也曰造古<lb/>
齋先生城西専祠也曰修文恭公書院也曰殫力營畫<lb/>
野亭公祠於宅東一吟軒之前且旁植蓮卉也曰蘄建<lb/>
始祖黙菴公寢室也曰蘄復建文恭公黌宫前綽楔也<lb/>
曰蘄復祖顧菴公城西宅也曰宗女卒於畏而堅却其<lb/>
夫家朱提百兩也曰力全從姪茂才君妻蔣節也曰肅<lb/>
誨子暨孫且俾讀文選漢魏古文辭也此黨邑所胥挹<lb/>
而未可以為牝牡驪黄而輙渺之也公孫龍子曰堅白<lb/>
<pb n="KR4f0046_WYG_015-23b"/>
石三可乎曰無堅得白其舉也二無白得堅其舉也二<lb/>
而之石也匪三也夫堅且白者心也心其真也石則其<lb/>
迹也乃世不蘄其果克堅且白者而好執匪三之石以<lb/>
律人於是乎贋士滋熾而其舉二之克真者反用此摧<lb/>
挫黭黯而不復振伯安試塲屋十有一胥報罷巳夘府<lb/>
尹試毘陵黄功錢君力薦之慈溪西溟姜先生激賞不<lb/>
置定中式上巻洎書牓為偕典司者潜易去伯安感西<lb/>
溟先生知已日省視其艱阨不少倦而科舉文業亦繇<lb/>
<pb n="KR4f0046_WYG_015-24a"/>
此寢輟矣洎齒七十復走數千里作臯蘭可寒遊以武<lb/>
徐文長吳子魚阮太冲諸名彦荒徼孤堠清吟叢編之<lb/>
學殖人且重用為天道疑廼飈譽四馳祉祐亦寖集而<lb/>
伯安君克勵行檢暨其才峭出而不諧附於稠衆者之<lb/>
涯畧遂日以融朗此所謂天定者勝人也伯安子三先<lb/>
卒者景僑國子監生其長也次松齡出嗣弟雍正巳酉<lb/>
中府尹式第四乾隆丁己考<lb/>
授内閣中書舍人試博學宏辭第一即<lb/>
<pb n="KR4f0046_WYG_015-24b"/>
授翰林院檢討供奉<lb/>
武英殿校勘經史才譽焯著又次椿齡上舍生孫三秋<lb/>
期汝馨汝飶秋期上舍生校釐三禮例竢銓叙曾孫二<lb/>
之鼎之環女三長倩尹必逹籍校次潘輔龍比卒嘗籍<lb/>
於校篤學工文士也次史鷺序孫女五伯安卒於雍正<lb/>
四年癸丑夏四月十有八日年七十有七卒後四年<lb/>
覃恩例得<lb/>
貤贈如松齡官松齡等将以某年月日竁於項豆之阡<lb/>
<pb n="KR4f0046_WYG_015-25a"/>
來蘄誌銘予爰譔誌以徴士之雅克堅且白者訖非牝牡<lb/>
驪黄所獲掩若夫世系暨配冢介婦暨孫女字某氏之<lb/>
詳載松齡行狀不繁列銘曰<lb/>
魏公子牟醳辭云無意則心同無指則皆至又云髮引<lb/>
千鈞勢至等也而後知伯安君之尤嗜文藝克啓厥緒<lb/>
者蓋匪一縷之垂而直千鈞之繫此之謂駿軼磊犖士也<lb/>
　　　陽曲醇行振公張先生墓誌銘<lb/>
予客晋陽曲張子耀先簡請曰先君子性醇實雅不事<lb/>
<pb n="KR4f0046_WYG_015-25b"/>
華譽歿而蘄名非先君子志也惟是隧道勒銘晋宋以<lb/>
後儀有之洎唐宋而髙文焜耀寔與史傳相經緯若不<lb/>
懼陵谷變遷而并千百禩望族之家儀賢喆之紀録胥<lb/>
俾闕如人子之心奚以少慊曩承先君子命肄業於夫<lb/>
子也敬朂不孝曰此而終身重幸慎毌須臾緩間問所<lb/>
聞於圅丈者輙俾書諸籍今籍記亹疊而先君子曾不<lb/>
獲見不孝學殖之少進而遽棄寢除矣此九旬以来不<lb/>
孝所以亟欲跽請而痛不成辭也惟夫子哀念之予誦<lb/>
<pb n="KR4f0046_WYG_015-26a"/>
訖戚然良有慨於中既又誦其行略義綜史籍匪茍焉<lb/>
而為之者廼亟藏弆而鐍之篋以歸時蓋雍正十年冬<lb/>
十有一月也洎十二年春正月耀先簡再至廼發篋而<lb/>
少删益其辭以誌陽曲醇行振公張先生墓先生名䎙<lb/>
字振翎晩易振公其先濠州人明初天福以武勲授晋<lb/>
府指揮使䕶恭王至晋遂籍陽曲子禄官晋府紀善繇<lb/>
紀善而下凡六世為先生曾祖文英娶李生紳我<lb/>
朝拓謐晋疆籍於庠娶劉生志逺餼於庠再世以宿望稱<lb/>
<pb n="KR4f0046_WYG_015-26b"/>
邑里虞庠公娶王孺人子二次殤長即先生也張氏繇<lb/>
始遷祖而下嗣世系者胥長子洎先生裁系一人昌黎<lb/>
韓氏所謂形單影隻而又不逮其兩世之一身者也先<lb/>
生少習科舉業甫試以王孺人病輟時祖衰髦虞庠公<lb/>
出授經遂代綜家枋蘄曲叶祖意因輟試而性寔嗜書<lb/>
暇輙繙校雅通經史大義工楷書雖匆遽中不妄抹一<lb/>
筆又以母病乆不瘳尤習河間東垣丹溪書復自立藥<lb/>
室其後論人疾率克中然不以醫名嘗曰此事差之毫<lb/>
<pb n="KR4f0046_WYG_015-27a"/>
釐謬以千里奈何以人為嘗試乎諺曰學書費紙學醫<lb/>
廢人先生工醫而不業醫而楷書雅工其妙克味諺辭<lb/>
哉先生事祖父暨母謹王孺人疾發輙憂泣日檢覈葠<lb/>
藥侍疾凡十餘年始卒毁甚而䘮具率曲叶祖父意服<lb/>
闋祖卒不數朞虞庠公復卒毁而䘮具率備禮或曰貧<lb/>
宜從儉輙泣曰惡可以一日之儉貽終身悔也先生甫<lb/>
綜家枋叔暨姑卒尋弟妹復卒𦵏率如禮而悼弟妹歴<lb/>
乆不少輟其後女婦暨二孫卒或曰無子者殤者不宜<lb/>
<pb n="KR4f0046_WYG_015-27b"/>
祔祖塋先生曰禮有正𦵏有殤𦵏奈何以譌言隳倫紀<lb/>
乎訖準禮𦵏之此宜載風俗傳家儀諸書者也先生性<lb/>
尠營競好周戚友急不疑人欺亟遘訌侮而胥以和縝<lb/>
措注之虞庠公嘗寄貲於戚某比卒某懼償貲隂搆釁<lb/>
先生請代司䘮紀若不知有寄貲事者某復駕言物價<lb/>
未償復稱貸償之釁廼寢此先生置曩事不言而它戚<lb/>
友間泄之者也鄰右某利先生宅㑹虞庠公貸銀百四<lb/>
十四銖某乆置不問比虞庠公卒迫索之先生因質宅<lb/>
<pb n="KR4f0046_WYG_015-28a"/>
前闤屋若雅非巳有者比某歿廼贖之計息且二千四<lb/>
百銖矣先生嘗間語耀先曰吾非不知早為理論恐事<lb/>
出意外耳而宜深悉此意先生藥室業差盛某計攘鄰<lb/>
右復搆之亦竟棄置不復較先生卒前數日嘗手摹長<lb/>
畏二鉅字越一日復書聫句示耀先曰聰明藏於渾厚<lb/>
中正出自和平此胥可編劉文饒陳仲弓傳廼先生禔<lb/>
躬馭物之槩略也先生雅善戚恕菴侯公侯知餘杭延<lb/>
至署先生多所匡拂然不為事覊間遊洞霄韜光西溪<lb/>
<pb n="KR4f0046_WYG_015-28b"/>
諸勝後侯疾為言醫藥乖誤復勸解官為身計遂力辭<lb/>
歸或曰若脯資何先生笑曰予之來淛以錢塘名勝甲<lb/>
天下非為脯資也挈嚢輙行後言胥騐侯氏子姓雅感<lb/>
情厚而太原人士亦胥歎其識量焉先生晩而産日落<lb/>
長子復旅外或謂耀先宜徙業先生笑曰是子惟讀書<lb/>
可耳且貧富有命雅不闗讀書事時出先世庋藏書俾<lb/>
展誦聞佳書必力為購之嘗語家人曰吾少尠懽趣今<lb/>
老矣惟此子克纉先世緒勤讀書差慰懐爾耀先𥙷博<lb/>
<pb n="KR4f0046_WYG_015-29a"/>
士弟子號髙才生嘗分纉晋志三晋人士胥推該洽翳<lb/>
先生之訓也先生於近世醇儒尤尊壯其顔氏搢臣史<lb/>
氏書日事繙玩輯有師善録暨張氏集騐方如干巻雍<lb/>
正壬子夏閠五月先生獲疾十四日晨語耀先以家事<lb/>
之要索水潄浴逾午歩庭中危坐而瞑距生康熈甲辰<lb/>
十一月四日年六十有九矣先生配張孺人有孝行子<lb/>
二長效先娶賈次即耀先也娶柯繼某女二適韓悳章<lb/>
紹良胥邑里世族孫仁安殤孫女一字柯氏耀先卜阡<lb/>
<pb n="KR4f0046_WYG_015-29b"/>
於邑東十里之六龍山蘄以雍正乙夘春某月日安𦵏<lb/>
予既書行略辭訖肅然而歎曰嗚呼此陽曲醇行振公<lb/>
張先生之墓也復系以銘曰<lb/>
龍山之阡岡廻川長永綏後嗣克鞏克昌<lb/>
　　　節烈劉母蕭孺人墓表<lb/>
漢中壘校尉劉氏之列女傳也魏晋後皇甫氏綦母氏<lb/>
劉氏之續傳也項氏暨唐魏氏之後傳也此胥𨽻於嘉<lb/>
則四庫之書錄者也而比者武岡劉母蕭孺人實宜續<lb/>
<pb n="KR4f0046_WYG_015-30a"/>
書焉孺人茂才萬選公之女四高才生之女兄碩徳春<lb/>
臺公之冢婦選士近安公之徳配文學允悦允周之母<lb/>
而國子上舎生凝一之大母也孺人生十有八年而歸<lb/>
選士君生子允悦又生允周年二十有六而選士君卒<lb/>
允悦才六嵗允周四嵗孺人蘄死而不克死既而明栁<lb/>
樹澗賊破武岡春臺公從兄子静甫公以援勦秩攻州<lb/>
城爇死譙樓賊議盡殱武岡人兵且至孺人自經再而<lb/>
不克死自刵其耳自劓其鼻又不克死而不翅死而春<lb/>
<pb n="KR4f0046_WYG_015-30b"/>
臺公廼獲殫其貲以克拯武岡數萬户於死而允悦允<lb/>
周亦幸獲偕不死也既而海㝢靖謐孺人少綜畫故業<lb/>
允悦娶於朱生子三女二孺人時撫而泣曰吾夫庻其<lb/>
不死蓋閲三十年而滇賊作孺人偕家人暨武岡城桑<lb/>
園人萬口有竒胥避匿銅鼓巖暨洞口袤六七里之山<lb/>
峒蘄無死而賊用火爇萬口有竒者八九死允周死允<lb/>
悦子女胥死朱孺人死獨孺人獲家人潜峒外者力拯<lb/>
武允悦出峒而死而徐焉獲無死而母子孑對之不翅<lb/>
<pb n="KR4f0046_WYG_015-31a"/>
死也既而事平允悦復娶於夏氏生上舍君凝一孺人<lb/>
時時泣曰吾舅吾夫今誠不死矣蓋凝一生二十有四<lb/>
年而孺人疾卒繇是環溪峒婦穉暨永之東邵之南容<lb/>
融宜之北梅之東傳語岷州風烈者胥太息泣下曰是<lb/>
宜書古列女傳而烏頭綽楔之典之褒旌楚南女士也<lb/>
爰亟尊孺人焉凝一游吳越京口冠伯張子手孺人墓<lb/>
誌銘視予曰是宜續中壘傳予爰表其墓以掲於大雲<lb/>
楓門之介而并掲示容融宜之又南梅之又西俾知彜<lb/>
<pb n="KR4f0046_WYG_015-31b"/>
典之所以導岷獠者滋㨗而逺也謹表<lb/>
　　　孫孺人墓表<lb/>
嗚呼此歙卉溪南吳氏孫孺人之墓也孺人以雍正二<lb/>
年十一月二十有六日卒二年二月某日𦵏某原予謹<lb/>
表於阡曰孺人歙巖鎮孫公克明女溪南司訓吳公繼<lb/>
室前孫孺人卒稟文林公命禮聘焉年十九而來歸吳<lb/>
氏自唐左臺公世望宣歙道至明户部侍郎贈尚書公<lb/>
為定陵名臣雅傳素業圗書四壁司訓公尤以文雄於<lb/>
<pb n="KR4f0046_WYG_015-32a"/>
歙孺人歸而公時授經容山孺人事舅克養厥志肅烝<lb/>
祭睦姒媦䘏[婺-矛+牙]雅胥無諐禮司訓公嘗歎曰是善佽佐<lb/>
我洎序貢於庭竢銓司訓益縱游它郡邑自號寄菴嵗<lb/>
壬申卒時子佐康業籍海州學昌仁庸儒慶甫冠煒裁<lb/>
八嵗孺人晝哭之餘敕専肄誦洎昌籍徽郡學復命挈<lb/>
煒暨佐康子苞孫越溪闗詣予邑誡曰爾家世業儒尚<lb/>
蘄益從賢師友游用擴襟識乎吾雅甘疏糲仁庸自能<lb/>
營辦爾曹無憂也繇是佐康昌師先叔祖在陸先生而<lb/>
<pb n="KR4f0046_WYG_015-32b"/>
煒苞孫從予游時偕肄業者司訓群從侍御篁邨先生<lb/>
巖鎮今知滎澤縣牧庭汪君暨予兄弟輩也後佐康昌<lb/>
胥餼於學標望江南北佐康復暨仁庸儒慶籍國子學<lb/>
胥為良士而煒寄籍淛仁和學苞孫籍杭郡學儒慶子<lb/>
華孫亦越江詣白沙師予暨在陸先生孫曰虞年十一<lb/>
籍徽郡學十三食餼庚子煒中淛江試式時主試今撫<lb/>
西粤閣學臨川李公紳彦銓鑑倫紀模楷而副貳者今<lb/>
侍御檢討睢州湯公同試者知華亭縣慎菴張君胥海<lb/>
<pb n="KR4f0046_WYG_015-33a"/>
㝢雅望也迅足至孺人泣語煒曰爾父未爾見而客客<lb/>
八年而爾孤今寖三十年爾甫雋恨爾父不克見也又<lb/>
曰士罔滯志學罔停機爾曹尚益勉之昌煒等胥泣受<lb/>
命壬寅郡邑㧞貢華孫冠選時提督江南學為今湖北<lb/>
承宣侯官鄭公雅著清望者也煒華孫嗣入都才望焯<lb/>
耀煒獲挑知縣事選而竢注銓缺偕華孫驅蹇歸蘄討<lb/>
索其所未逮它孫曾亦多穎慤蘄緒世學然則左臺之<lb/>
系其益袤衍尚書卉溪之里第其行益閎闢乎而孺人<lb/>
<pb n="KR4f0046_WYG_015-33b"/>
佽賛警誨以克庸於吳氏者抑可謂鉅矣昌女字章岐<lb/>
汪氏未行而汪氏子卒正守二十年縣府司院胥允<lb/>
題旌然則孺人之教蓋匪直被諸子若孫而聲必柔服<lb/>
必整爰以勤宣女誡者其型肅於矩矱而其應符於桴<lb/>
鼔也孺人雅重祠墓節序上冡祀三参公祠必潔必恪<lb/>
蓋六十年有奇而訖帥厥初副室方生子殤命子仁庸<lb/>
金生仔莊撫視尤篤孫氏後産落迎父暨兄以歸以養<lb/>
以殯嫁弟女畢氏而復命仔莊子芮孫娶其女此又蘋<lb/>
<pb n="KR4f0046_WYG_015-34a"/>
藻之職業樛木葛覃之義指也孺人性嗜善温如煦<lb/>
如待臧獲胥有恩意而雅不喜浮屠氏言迹不履禪寺<lb/>
洎末疾棘醫来診起坐正容曰氣聚必散夭也且吾年<lb/>
業八十有四焉用醫又敕曰我幸無大過不須懴悔爾<lb/>
曹宜遵禮無以鈸唄溷我遂卒然則孺人明識逺越閨<lb/>
幃雖儒林之篤信守道者度無以尚豈直生封石窌沒<lb/>
祔南城俾中壼外姻忭秩髙而榮典縟云爾哉孺人子<lb/>
六佐康先卒昌出後世父司理公仁庸仔莊儒慶煒孫<lb/>
<pb n="KR4f0046_WYG_015-34b"/>
八苞孫蓮孫芝孫萬孫芮孫華孫藻孫菼孫曾孫四待<lb/>
詔奉詔御詔元詔女四孫女七胥歸士族唯字章岐汪<lb/>
氏暨㓜者在室曾孫女二嗚呼昔在陸先生以尚書百<lb/>
年世譜且佐康昌之敦請也爰譔司訓公傳今孺人卒<lb/>
煒苞孫華孫持昌哀述亟請而予尤懼無以慰佐康於<lb/>
九原爰不得讓敬表其墓以附漢大家秦宣文傳後俾<lb/>
過者胥式云<lb/>
　　　鳴周葉子墓誌銘<lb/>
<pb n="KR4f0046_WYG_015-35a"/>
葉生翥鳯字鳴周少而穎異年十四𥙷博士弟子員後<lb/>
從予遊宣州南沙比予纂晋志鳴周來佽佐其成又入<lb/>
中丞石公署授經甚肅㑹<lb/>
詔舉博學宏詞中丞蘄用鳴周應<lb/>
詔尼之者以非晋人止鳴周尋遊京師而京師士胥挹<lb/>
避少司徒臨川李公激奬尤至曰此真綜史編而克具<lb/>
精識者中丞聞之卒用鳴周應<lb/>
詔而鳴周遽疾卒於邸舍時乾隆丙辰之秋八月二日<lb/>
<pb n="KR4f0046_WYG_015-35b"/>
也蓋不惟不克試博學宏詞而并不克試府尹京師士<lb/>
暨邑里親知胥悲之予不獲已而強解曰鳴周年裁三<lb/>
十有五父老妻未克舉子嗚呼噫嘻奚以死哉予邑繇<lb/>
檢討陳公後膠校士詞望一二遽烜赫於制撫重臣暨<lb/>
海内鉅公名再三簡<lb/>
帝聼京輦振動未有逮鳴周者也是雖不克試而業己<lb/>
中雋也爰書此以紓其父暨妻之悲銘復掲曰<lb/>
予所以誨士雅不止此而鳴周業寖得其槩庻克<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>一<lb/>
<pb n="KR4f0046_WYG_015-36a"/>
科而釐二十二史嗚呼噫嘻今其死矣雖窀穸之不時<lb/>
而不可以莫之紀次也曰此古之陽羡篤志乙部史編<lb/>
士也<lb/>
　　祭告文<lb/>
　　　祭何義門文<lb/>
嗚呼先生其學至博而約以守之非縱横技術之所能<lb/>
雜其鑒至慤而精以運之非名例科律之所能程無所<lb/>
不納而時拒之而翕納渭濟之𣲖無所不茹而時吐之<lb/>
<pb n="KR4f0046_WYG_015-36b"/>
而微茹蕙蘜之英詩格三唐字畫兩晋而綜厥槩略旁<lb/>
暨𤨏末胥克祛俗而正雅裁偽而崇經嗚呼先生昔者<lb/>
楊學士之早結主知劉侍讀之驟屈廷議當時宿老宗<lb/>
工且咨嗟動色而先生<lb/>
賜第贈秩終始褒榮三代之直道彌耀九域之公論常<lb/>
平至若屈信互倚得失交横屬在友朋從容燕坐蓋嘗<lb/>
以趙餘干之寄語於僧寺董藁城之畱語於邸舎者相<lb/>
與曲喻而旁徴先生亦慨然太息指數今古凡孔英片<lb/>
<pb n="KR4f0046_WYG_015-37a"/>
辭伯璲列牘未嘗不稽其易按之迹而發其難顯之情<lb/>
迨至巒峙潦清事勢錯出而先生言卒多驗則夫以拒<lb/>
為納以吐為茹夫固用之於隆册厚帙羣信之而不疑<lb/>
者其神業不可謂不克察而用之於注式選格羣争之<lb/>
而不讓者其識抑不可不謂克貞也嗚呼先生百年閃<lb/>
忽千載峥嶸翕熱之態既非高明之所雅喜而恢廓之<lb/>
器又非駑鈍之所終勝惟是晨繙宵校矻矻循循而凡<lb/>
籍末學祇清誨所謂我老將休付子斯文者抑何以緒<lb/>
<pb n="KR4f0046_WYG_015-37b"/>
洞山之燈衍崑崙之葉而迄俾吾道之考鼉而鏗鯨也<lb/>
嗚呼先生維水也潔維玉也晶爰薦辭兮無愧儼昭格<lb/>
兮有聲<lb/>
　　　祭吳霖蒼文<hi>代</hi>
嗚呼自前又壬午先侍御公偕君先司徒公胥舉於鄉<lb/>
而肇啓兩家之好越百有十年為嵗甲戌而君偕伯兄<lb/>
茂才諮臣君暨侍御篁邨先生滎澤汪君來肄業於先<lb/>
在陸先生君季弟覲揚茂才君子又臯亦肄業於大文<lb/>
<pb n="KR4f0046_WYG_015-38a"/>
君之辱臨予邑也實假館城西南天藜閣閣面荆南山<lb/>
右俯荆溪地差蕭曠芝時偕君一室學大文在文暨伯<lb/>
兄素田季弟汜雲時時登閣縱論古賢喆詣業藝文源<lb/>
流利弊而君尤號凝肅不輕發一語吾黨雅欽金之丙<lb/>
子侍御先生雋於鄉君偕滎澤君試輙前其曹君遂餼<lb/>
於庠廼延在陸先生館廣陵東郊外之存園水木森碧<lb/>
學殖日新某暨在文實侍焉癸未侍御先生成進士遂<lb/>
陟蘭省丁亥在陸先生夢奠兩楹君來弔相向而哭滋<lb/>
<pb n="KR4f0046_WYG_015-38b"/>
端木植楷之慨戊子滎澤君雋於鄉己丑聨雋侍御先<lb/>
生遂陟南臺辛夘侍御嗣孝廉君復雋於鄉某時授徒<lb/>
邨塾大文在文亟北轅不獲時與君相見丁酉君館廣<lb/>
陵大文館白沙君弟司馬君子冠山亦來肄業君時時<lb/>
拏舟過訪獲究極其議論大率君之學本於鄉雲峰師<lb/>
山諸先正而以刻苦諳世務屈首諸生乆文彌䆳行彌<lb/>
修望亦彌尊嗣茂才君任家督綜畫審宻誨子姓尤肅<lb/>
喆嗣沈篤嗜學女克正守節尤高大文嘗譔新安溪辭<lb/>
<pb n="KR4f0046_WYG_015-39a"/>
以頌之庚子覲揚雋於淛壬寅冠山選貢成均丙午獲<lb/>
雋於京兆海㝢人士望君胥謂漢時公府州牧舉唯君<lb/>
克膺兹選在文嘗一再過訪丁未秋大文特訪君於廣<lb/>
陵孫氏館而君先十日歸類相避顧不圖君之終不穫<lb/>
見也古詩曰風流雲散一别如雨茂才君姿最英忼年<lb/>
不逮五十最先卒侍御先生注病籍歸歸而病不克愈<lb/>
辛丑秋卒同時登天藜閣者汜雲年最少乙已春遽病<lb/>
卒於京邸素田亦相繼卒茂才君子又臯肄業時裁勝<lb/>
<pb n="KR4f0046_WYG_015-39b"/>
衣餘二尺丙午亦遽以諸生卒滎澤君不慊厥志獲膺<lb/>
祉祐吾黨亟蘄君克恢衍在陸之學而君年不逮六十<lb/>
今嵗復疾卒廣陵館時唯芝之子掌文撫匶一號芝老<lb/>
且病忘同時講學校文之士半化為異物其復登在陸<lb/>
草堂暨參翔天藜閣存園者率髪種種白而大文在文<lb/>
胥尫然薾病追數曩游惋慨何極此所謂誦古詩而澘<lb/>
焉以泣者也語曰閲人成世詩又曰去者日以踈蓋自<lb/>
甲戌以來三十有五年裁逾一世而人世倐幻死生聚<lb/>
<pb n="KR4f0046_WYG_015-40a"/>
散之不可究詰若此又况窈窈茫茫且亘穹壌而莫之<lb/>
有極耶此吾黨所以指數甲戌迄今三十五年紀游之<lb/>
雅暨前又壬午迄今百五十年之世譜而涕且綆縻而<lb/>
不獲收止也嗚呼不腆束芻之奠祇薦靈筵其謹侑之<lb/>
也不敢貎言而質言<lb/>
　　　祭吳岕亭文<lb/>
嗚呼昔乙夘丙辰間伯兄寕徳府君實克偕公肄業於<lb/>
先叔祖在陸先生而始啟兩家之好是時中丞潘公上<lb/>
<pb n="KR4f0046_WYG_015-40b"/>
舍陳君偕公胥以文名邑里而大文在文齒尚䝉稚公<lb/>
幸不鄙棄實折輩行以交之丁已伯兄舉京兆試戊午<lb/>
公亦以尚書舉承宣使試行巻程文颷馳海㝢而伯兄<lb/>
偕公胥乆淹於計軺公益嗜古工詩古文辭講肄經世<lb/>
諸編不少輟丁亥伯兄銓注京山公亦次注陜西之韓<lb/>
城秦吳濶越不獲時通音訊惟聞公涖政循聲𢡟著寖<lb/>
與桐鄉宻縣埒操逾氷蘖尤有懸魚畱犢之風未嘗不<lb/>
重為吾道喜而歎在陸先生之教之克行於及門也既<lb/>
<pb n="KR4f0046_WYG_015-41a"/>
而在文客逰京師大文繼之癸己伯兄以卓異至擢知<lb/>
州事旋入閩乙未公亦膺行取格至<lb/>
天語褒嘉額外特授主事旋正户部浙江司銜一時賑<lb/>
梁城蠲淛賦綜畫審宻讜議侃侃南省西臺諸公胥謂<lb/>
公才可大用班行多屬目在文縁邑里雅故尤勤造邸<lb/>
舎遂申之以婚姻而大文郁文暨季弟汜雲亦時獲過<lb/>
從追數昔游則業忽忽四十有餘年矣癸夘公以精力<lb/>
差耗力注病籍歸伯兄暨大文在文亦先後還里閈每<lb/>
<pb n="KR4f0046_WYG_015-41b"/>
風日清美公時招集室右此君軒摩竹玩卉間㩁談在<lb/>
陸藝業而太息於中丞上舎之不可復作去嵗秋伯兄<lb/>
不禄卒卒尠懽廼裁逾浹朞而公復以噎疾繼之嗚呼<lb/>
今而後大文在文復歩軒前雖欲不誦車過腹痛語何<lb/>
可得也公年七十有二不為不夀位列大夫不為不貴<lb/>
喆嗣少尹暨文孫上舎諸君才譽紛綸且益振文肅武<lb/>
城吏部之緒而大文等顧瞻邑里耆望凋落輙為之澘<lb/>
然雪涕而不能已抑匪止以親知之雅夙敦而聚散之<lb/>
<pb n="KR4f0046_WYG_015-42a"/>
迹亟變也嗚呼陳詞有既結思靡涯惟精爽兮如存儻<lb/>
陟降兮時格<lb/>
　　　題三弟禮執神主告文<lb/>
嗚呼昔弟之陟三山也穹䆳為知巳奚翅胥一世之士<lb/>
而頫屈之而訖不能以其身一日少安於羣玉東璧之<lb/>
上此所謂士不幸而才雖蘄處才不才之間以逭於世<lb/>
之雕刻訖不可得而天實誘之亦越輯厥志底厥正幸<lb/>
而青黄犧象之訖無或逮雖有工雕刻者於此不得概<lb/>
<pb n="KR4f0046_WYG_015-42b"/>
挫曰不才此則肄經講義之力繇古紀之而才者之雅<lb/>
不為滋戾也今書神主爰以棲神而窀穸亦行卜矣是<lb/>
格是安以利後人雍正巳酉十二月二十有九日己巳<lb/>
謹告<lb/>
　　　題董孺人神主告文<lb/>
嗚呼昔丙午三月二十有一日孺人疾卒而窀穸今尚<lb/>
不克卜予嗜質昔不敢述孺人行而今畧書之孺人卧<lb/>
左右向輙竟夕不少動予嘗恐其氣脈之轖滯而孺人<lb/>
<pb n="KR4f0046_WYG_015-43a"/>
訖不動夕聞雷必側卧雷竟夕訖不動紙有稻莩甲必<lb/>
掇訖乃敢用生於南少從外舅中憲公居秦之三原晋<lb/>
之沁水玉林寖十年長而嫁於南而雅樂居北地曰北<lb/>
人直始理家時費一錢輙度一日居予家四十有七年<lb/>
而身訖無完裠𥜗比予成名而飢寒滋甚其餘不能槩<lb/>
書也嗚呼今百所思先作神主以俟窀穸之克蕆以無<lb/>
俾終淹而紓於暴露之諐其責滋亟嗚呼孺人棲神於<lb/>
斯凝神於斯尚克永安止尚克永延止昔曰我其克成<lb/>
<pb n="KR4f0046_WYG_015-43b"/>
室家又曰其汔有成自今尚克肇端止雍正巳酉十二<lb/>
月二十有九日己巳謹告<lb/>
　　誄<lb/>
　　　湯學士誄<lb/>
康熈六十有一年春正月二十有六日<lb/>
皇清經筵講官翰林院掌院學士兼禮部侍郎教習庻<lb/>
吉士西涯湯公卒廷逸羽儀士亡模楷楹奠飈集巷泣<lb/>
雨灑嗚呼哀哉按鄭司農注周官誄積累生時徳行也<lb/>
<pb n="KR4f0046_WYG_015-44a"/>
而禮記注亦曰列其實行謂之誄漢列侯薨所司奏誄<lb/>
䇿應劭曰賜哀䇿誄文也蔡邕獨斷又謂以䇿書誄其<lb/>
行而賜之近世臣僚䘮禮尠用哀䇿而誄自春秋逹於<lb/>
士凡雅相識者胥得譔誄况公以學士兼右銓班秩華<lb/>
貴尤匪魏王侍中晋夏侯常侍埒又重之以淵識峻望<lb/>
尚宜積累生時列其徳行而用以逹善之實乎楊子雲<lb/>
曰注諸旒旍曹子建曰表之素旗薶幽壙而覈之為誌<lb/>
為銘闢神道而掲之為碣為碑其易名也為太常考功<lb/>
<pb n="KR4f0046_WYG_015-44b"/>
之議其褒鍚也為舎人制誥之辭誄曰<lb/>
肇始露門聿衍承㫖時維湯公任専學士肇始小宰聿<lb/>
衍文昌時維湯公任貼侍郎公任東觀經華史雋公任<lb/>
左掖律彚例辨洎任列卿省月象河洎任納言糾蠧振<lb/>
瘥曩任提舉竇絶緡楮奚衿匪才奚餼匪諝比任審官<lb/>
徑絶痕瘢奚品匪单奚秩匪寒維兹吉士四<lb/>
命教習鑑儗渭分資均泉挹蓋公經業系吕𣲖朱蓋公<lb/>
詩律翕白闢蘇萃是衆羙宜躋三夀是抑奚否譽抑奚<lb/>
<pb n="KR4f0046_WYG_015-45a"/>
咎始昕奚曛炎旭奚氛奚表宛若而音莫聞晋髙汧督<lb/>
慷慨猶視宋美徵士雅極思致維公奚憾維誄奚哀書<lb/>
以志頌謚䇿嗣開<lb/>
　　哀辭<lb/>
　　　哀惱來山辭<lb/>
唐天祐二年春二月巳酉𦵏聖穆景文孝皇帝於和陵<lb/>
廟號昭宗和陵在河南緱氏縣惱來山是年更名天平<lb/>
山後世儒者知哀崖山而不知哀惱來山爰著辭以哀<lb/>
<pb n="KR4f0046_WYG_015-45b"/>
之曰<lb/>
嗚呼自長水之謀不臧平西之議虚發金鑾息對白馬<lb/>
流災其御朝也匪含元殿而貞觀殿矣其入閣也匪紫<lb/>
宸殿而崇勲殿矣其出令也匪宣政門而光啟門矣其<lb/>
内宴也匪積翠亭延喜樓而積善宫矣擊毬供奉小兒<lb/>
裁餘二百且並易置而宣徽九使復胥寢罷矣然則昭<lb/>
儀内夫人之訖及難也又奚怪哉甚而襄宗之廟號恭<lb/>
靈莊愍之謚起居郎至握郊壇枋而和陵抔土遂與曹<lb/>
<pb n="KR4f0046_WYG_015-46a"/>
州之叢廟而胥傳也哀哉哀哉竊嘗謂古今人主無可<lb/>
以失天下之諐而不幸而失之者有三主焉曰梁簡文<lb/>
帝曰唐昭宗曰金哀宗其可哀涕也蓋猶在漢平明恵<lb/>
上<lb/>
　　　陳生啟芸哀辭<lb/>
華州陳生啟芸字芳潤分守蒼梧參議斌如之孫中書<lb/>
舎人恪之子丱而嗜學年十有四試順天七藝完整監<lb/>
試貝子竒之亟賜珍餌甲辰年十有八試中式牓掲二<lb/>
<pb n="KR4f0046_WYG_015-46b"/>
十餘日而病病而蘄學不克學而病彌劇乙已春正月<lb/>
十有二日卒噫可哀也才頴者不必顯顯者不必才頴<lb/>
醇慤者不必夀夀者不必醇慤而生且可以顯而卒卒<lb/>
不竢顯可以無夭而訖夭也何邪蘭芬不浹旬芝秀不<lb/>
崇朝而毒河源之樹髙千餘尺垂隂數頃鸞鳯隕影孔<lb/>
翠失彩而梟鳴帳中反謂六博得梟者勝又何邪故曰<lb/>
理有所不可詰數有所不可窺崇道者専守焉以完其<lb/>
性惇倫者旁參焉以紓其哀予爰草辭用遺洲若王子<lb/>
<pb n="KR4f0046_WYG_015-47a"/>
而轉遺舎人君辭曰<lb/>
辭以紓哀也而予行草辭既抑且不勝苦哀也噫予其<lb/>
如生何生其如命何<lb/>
　　　范生觀水哀辭<lb/>
范生瀾字觀水荆溪雙橋人嗜讀書尤工制義能㧞奇<lb/>
於西安西江嘉魚之外而氣特忼邁補郡博士弟子旋<lb/>
食餼望甲常郡九學業文者胥尊企之七試有司而訖<lb/>
落丁未閏三月病卒邑里胥掩涕曰亡一才士矣嗚呼<lb/>
<pb n="KR4f0046_WYG_015-47b"/>
大鈞旋氣坱軋錯揉干隐奚以不第勃賀奚以夭邪廌<lb/>
奚拙於賦揚覯奚艱於箋孟邪如明用制義衡士士率<lb/>
頫首而焦神憔慮於此而天池徐氏瞻廻尤氏房仲王<lb/>
氏席之管氏大復張氏太質繆氏思曠徐氏眉生沈氏<lb/>
吉士錢氏子常楊氏奚以宜第而訖不第秋水莫氏即<lb/>
山沈氏勒卣周氏又奚以不宜夭而夭邪夫君子亦㩁<lb/>
其可知者而己若不可知者雖聖人不能知也而予又<lb/>
奚自知之姑辭以志哀而抑以少紓其父母之哀辭曰<lb/>
<pb n="KR4f0046_WYG_015-48a"/>
行不譎闇兮于友載章文不汨縟兮于古載光今且奚<lb/>
歸兮歸于無何有之鄉昌黎韓氏有言嗚呼哀哉兮是<lb/>
亦難忘予知生之目且凝視曰父兮母兮尚其成忘兒<lb/>
宜亡兮不亡<lb/>
　　　吕静文哀辭<lb/>
梁人㩁明孝若山賔曰儒衍該通志用稽古溫厚淳和<lb/>
倫雅洪篤又曰不謂長徃𦕈成曩日追憶談緒皆為悲<lb/>
端㩁劉孝陵遵曰内含玉潤外表瀾清又曰惟與善人<lb/>
<pb n="KR4f0046_WYG_015-48b"/>
此為虚説哀哉蓋静文吕子之謂也哀哉予邑鳴周葉<lb/>
子嘗遊旌川客嵗舉博學宏辭名籍甚公卿間而仲秋<lb/>
先歿於京邸爰聨舉梁書曰談對如昨音言在耳零落<lb/>
相仍皆成異物每一念至何時可言天下之寳理當惻<lb/>
愴<lb/>
　　辭<lb/>
　　　新安溪辭頌吳貞女<hi>并序</hi>
　貞女歙溪南吳君霖蒼女也字章岐汪氏子晋紹晋<lb/>
<pb n="KR4f0046_WYG_015-49a"/>
　紹卒貞女年十五訃聞不食誓志貞守今十有九年<lb/>
　矣吳君世以學著女復克書古列女傳予謹賦新安<lb/>
　溪辭爰頌清芬式佽雅化<lb/>
潭不掩鱗千丈見底新安之溪清載圖史猗與貞叔延<lb/>
陵氏女㓜而壯黙罔諐於禮嵗十有五夫亡死矢行二<lb/>
十禩不少瑳齒載苴載素載杼載庋舅姑虞筵嗣子烝<lb/>
几何以况之清如溪水維貞女山黟鄣峛崺邱陵陸阿<lb/>
學山不已爰頌以掲聨閭比里縰總以上處室之子當<lb/>
<pb n="KR4f0046_WYG_015-49b"/>
學兹溪淵瑩瀬泚慎旃慎旃湜湜其沚濯纓濯足聖謨<lb/>
自取抑鑒水者盍申厥指茹溪漏石荆駕雅旨冉溪鏘<lb/>
鳴栁辭竊擬貢甘伊尤附要伊恥鈞是清也苦節異軌<lb/>
闋以啟之尚克鑒止<lb/>
　<lb/>
　<lb/>
　<lb/>
　存研樓文集巻十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>存研樓文集</head>
    <p>
<pb n="KR4f0046_WYG_000-1a"/>
欽定四庫全書　　　　　集部七<lb/>
　存研樓文集　　　　　　别集類六<hi>國朝</hi>
　　提要<lb/>
　　　　<hi>臣</hi>等謹案存研樓文集十六巻<lb/>
　　　國朝儲大文撰大文字六雅宜興人康熙辛丑<lb/>
　　　　進士官翰林院編修大文初以制藝名歸田<lb/>
　　　　後乃?心古學尤究心於地理故全集十六<lb/>
　　　　巻而論形勢者居七巻凡山川阻隘邊關阨<lb/>
<pb n="KR4f0046_WYG_000-1b"/>
　　　　塞靡不詳究如荆州論至十一篇襄陽論至<lb/>
　　　　七篇廣陵西城一篇推求古今城郭異地山<lb/>
　　　　川異名援據史籍如繪圖聚米當年進退攻<lb/>
　　　　守之要成敗得失之由皆口講而指畫之他<lb/>
　　　　家作史論者多約畧大概以談兵作地志者<lb/>
　　　　多憑藉今名而論古<lb/>
　　　國朝百有餘年惟閻若璩明於沿革大文詳於<lb/>
　　　　險易若顧祖禹方輿紀要考証史文雖極博<lb/>
<pb n="KR4f0046_WYG_000-2a"/>
　　　　洽往往以兩軍趨戰中途相遇之地即指為<lb/>
　　　　兵家所必争不及二人之精核也惟邊塞以<lb/>
　　　　外如西域諸部蜀徼各畨驗之往往不合盖<lb/>
　　　　當時道路未通異域傳聞圖經不備不能及<lb/>
　　　　今日<lb/>
　　天威耆定得諸目睹之真勢使之然固不足怪耳<lb/>
　　　　其他雜文間有隸事太繁之失而徴引典博<lb/>
　　　　終勝空疎但取其所長可矣乾隆四十五年<lb/>
<pb n="KR4f0046_WYG_000-2b"/>
　　　　十二月恭校上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>存硏樓文集巻五</head> <lb/>
    <p>
<pb n="KR4f0046_WYG_005-1a"/>
欽定四庫全書<lb/>
　存硏樓文集巻五<lb/>
　　　　　　　　　　　　　編修儲大文撰<lb/>
　　雜著<lb/>
　　　廣陵西城<lb/>
天台胡氏曰楊行密軍於揚子葢並廣陵之西山以逼<lb/>
廣陵城又曰攻守之勢地有所必爭楊行密之攻廣陵<lb/>
也寨於城西蔡人之攻行密又據其故寨葢爭形勝者<lb/>
<pb n="KR4f0046_WYG_005-1b"/>
惟以地圖也當光啓三年夏四月畢師鐸之名討吕用<lb/>
之張守一諸葛殷而兵奄至廣陵城下也壬子用之引<lb/>
麾下勁兵出城力戰師鐸兵少却乃得斷橋塞門為守<lb/>
備師鐸退屯城北山光寺乞師於宣州秦彦㑹館客畢<lb/>
慕顔城中逸出言城不日當潰而越九日辛酉秦彦遣<lb/>
秦稠將兵三千詣揚子矣壬子宣州軍攻南門不克葢<lb/>
不審並西山之策而高駢畏黄巢嘗引淮水繞廣陵城<lb/>
以自固故稠繇揚子橋近攻南門而不克也癸亥又攻<lb/>
<pb n="KR4f0046_WYG_005-2a"/>
羅城東南隅城幾陷者數四葢揚州古城在蜀岡之上<lb/>
北連雷塘宋時城乃周世宗所徙故蕃釐觀后土廟唐<lb/>
隸江陽縣猶在廣陵城外則城東南隅既逺西山其距<lb/>
淮水又差逺也甲子羅城西南隅守者焚戰格以應師<lb/>
鐸師鐸毁其城以内其衆用之帥千人力戰三橋北師<lb/>
鐸垂敗㑹髙駢從子傑以牢城兵自子城出欲擒用之<lb/>
用之乃開參佐門北走駢召舊將梁纉以招義兵百餘<lb/>
人保子城而翼日乙丑駢訖不得已徹備見師鐸延和<lb/>
<pb n="KR4f0046_WYG_005-2b"/>
閣矣葢明嘉靖時以倭冦擾築今揚州新城揚州古城<lb/>
西南隅適在今新舊城之迤界距西山勢既差逺而三<lb/>
橋淮水又逺而易涸則雖力戰亡益也當是時左莫邪<lb/>
都虞候徐州申及説駢亟選元從三千人夜自教塲門<lb/>
出駢猶豫不聴師鐸果分兵守諸門遂有東第南第道<lb/>
院之困宣軍且盡焚進奉西樓師鐸視留後事殺用之<lb/>
親黨誅諸葛殷而廬州楊行密用廬江袁襲策五月亟<lb/>
將廬和兵至天長高郵張神劍海陵髙霸曲溪人劉金<lb/>
<pb n="KR4f0046_WYG_005-3a"/>
盱眙人賈令威悉以衆屬之且合兵至萬七千人矣而<lb/>
秦彦將宣歙兵三萬餘丙申强半直入廣陵矣而越二<lb/>
日戊戌行密復帥諸軍抵廣陵城下矣楊行密之軍揚<lb/>
子也為八寨以守之其尤繫樞要者扼蜀岡俯西城而<lb/>
秦彦初亦閉城自守越二十日戊午遣畢師鐸秦稠將<lb/>
兵八千出城西擊行密稠敗死士卒死者什七八城中<lb/>
乏食樵採路絶宣州軍始食人秋七月癸未淮南將吳<lb/>
苖復帥八千人踰城降行密當是時張雄自海泝江屯<lb/>
<pb n="KR4f0046_WYG_005-3b"/>
東塘且四月秦彦授雄僕射馮宏禮等尚書告身廣陵<lb/>
人競詣雄軍貿食通天犀一得米五升錦衾一得糠五<lb/>
升雄軍既富不復肯戰尋復助行密丁夘彦悉出城中<lb/>
兵萬三千人遣畢師鐸鄭漢章將之陣於城西延袤數<lb/>
里軍勢甚盛行密安卧帳中曰賊近告我牙將李宗禮<lb/>
曰衆寡不敵宜堅壁自守徐圖還師趙州李濤怒曰吾<lb/>
以順討逆何論衆寡大軍至此去將安歸濤願將所部<lb/>
為前鋒保為公破之行密乃積金帛麰米於一寨使羸<lb/>
<pb n="KR4f0046_WYG_005-4a"/>
弱守之多伏精兵於寨旁自將千餘人衝其陣兵始交<lb/>
陽不勝走廣陵兵追之入空寨爭取金帛麰米伏兵四<lb/>
起廣陵衆亂行密縱兵擊之俘斬殆盡積尸十里溝瀆<lb/>
皆滿師鐸漢章單騎僅免自是彦不復言出師而疑髙<lb/>
駢為厭勝外圍益急恐駢黨内應八月甲戍乃殺駢而<lb/>
乙亥行密軍且向城大哭三日矣葢所謂出城西暨陣<lb/>
於城西者行密既並西山以為寨旁可多伏精兵而揚<lb/>
州古城又在蜀岡上然則師鐸漢章兵直陣蜀岡外之<lb/>
<pb n="KR4f0046_WYG_005-4b"/>
壙原與平川淺草不殊雖延袤十里不能竟蜀岡四十<lb/>
里而追入行密並西山寨又爭取麰米則行密八寨胥<lb/>
應伏兵且四面起是行密無險而知守險又能用險彦<lb/>
有險而守險不能固無惑乎壙原中溝瀆積尸皆滿而<lb/>
不得謂揚州西城之不善審勢也冬十月秦彦復遣鄭<lb/>
漢章將步騎五千出擊張神劍髙霸寨破之神劍奔髙<lb/>
郵霸奔海陵葢二將胥屯别寨也行密圍揚州城且半<lb/>
年彦師鐸大小數十戰多不利城中米斗值錢五十緡<lb/>
<pb n="KR4f0046_WYG_005-5a"/>
餓死大半宣軍掠人詣肆賣之屠刲如羊豕彦師鐸唯<lb/>
竟日抱膝行密亦以城堅久不能下欲引還而已已夜<lb/>
大風雨天地震動吕用之部將張審威帥麾下士三百<lb/>
晨伏於西濠俟守者易代潜登城啓關納其衆守者皆<lb/>
不闘而潰彦師鐸乃自開化門出奔東塘而行密遂帥<lb/>
諸軍合萬五千人入城矣葢濠在蜀岡下城據西山寨<lb/>
又並西山冬日通濠淮水盡涸軍士時徃來濠畔伏甲<lb/>
易隠蔽又易以伺守者之隙而登城啓關第可謂城易<lb/>
<pb n="KR4f0046_WYG_005-5b"/>
固守而無人以守之終不得謂揚州古城之難守也當<lb/>
是時城中遺民裁數百家飢羸無人狀行密輦西寨米<lb/>
以賑之乃自稱淮南留後而蔡州秦宗權遣秦宗衡孫<lb/>
儒與行密爭揚州越二月十一日辛未復抵廣陵城西<lb/>
據行密故寨此胡氏所謂地有所必爭者也凡行宻輜<lb/>
重未入城者皆為蔡人有而彦師鐸為東塘張雄所拒<lb/>
亦引兵與宗衡合矣孫儒尋殺宗衡且未攻廣陵而掠<lb/>
鄰州以益其兵衆至數萬以廣陵城下乏食乃北屠高<lb/>
<pb n="KR4f0046_WYG_005-6a"/>
郵行密殺張神劍髙霸誅吕用之張守一宣武遣留後<lb/>
李璠亦不敢來而袁襲復説曰廣陵飢疲已甚蔡賊復<lb/>
來不如避之乃歸和州兵遣輜重數千兩還廬州文徳<lb/>
元年春儒殺秦彦畢師鐸鄭漢章夏四月襲揚州克之<lb/>
行密出走將奔海陵袁襲勸復歸廬州再圖進取葢知<lb/>
儒之不能久於揚州也儒亟爭常潤行密繇廬據宣州<lb/>
大順二年春正月儒遂盡舉淮蔡兵濟江自潤州轉戰<lb/>
而南寨望亭無錫黄池廣徳間而得滁和不能守比再<lb/>
<pb n="KR4f0046_WYG_005-6b"/>
入揚州秋七月遂悉焚揚州廬舎盡驅丁壯及婦女渡<lb/>
江殺老弱以充食行密將西華李得誠及張訓潜入揚<lb/>
州城滅餘火得榖數十萬斛以賑飢民而淮南地寖復<lb/>
矣夫儒遷延故寨卒襲揚州徳誠訓潜入城則古城未<lb/>
嘗不堅也儒雖擁衆五十萬地迤蘇湖廬壽顧安吉之<lb/>
糧道一絶五十餘寨胥破景福元年六月訖敗死宛溪<lb/>
行密既復淮南北以自廣又先用廬州戴友規策盡遣<lb/>
淮南從渡江衆復歸理故業七月丁酉繇宣還揚秋七<lb/>
<pb n="KR4f0046_WYG_005-7a"/>
月丙辰至廣陵綜畫數年公私富庶幾復承平楊一益<lb/>
二之舊而楊氏且建號東都矣此西城西壕西寨之形<lb/>
勝規址所以宜詳考也夫周世宗嘗蒸土築開封城而<lb/>
必徙揚州城是猶宋武之毁廣固城隋之夷臺城宋太<lb/>
宗之改并州十字街為丁字也當李全攻揚州張葢平<lb/>
山堂時殆猶襲世宗之舊地比季年擴之包平山而瞰<lb/>
雷塘其規制與古城差同故江南北州縣胥亡姜才猶<lb/>
堅守不可下而眀初之削城殆矇也今試考南唐馮延<lb/>
<pb n="KR4f0046_WYG_005-7b"/>
魯之留守東都城必待襲宋李重進之據揚州而即敗<lb/>
其城易破與否葢無竢閱三四昕暮而業瞭然判矣宋<lb/>
徳祐炎興姜才與明建文崇剛抑又判矣而嘉靖時之<lb/>
専䕶鹽筴而築城者滋矇也曰新城築業難復古城暨<lb/>
宋季城矣而今新舊城之尤繫樞要者何也曰其城西<lb/>
北隅乎當周韓令坤之襲城也唐陸孟俊繇泰州屯蜀<lb/>
岡令坤棄城走天台胡氏曰蜀岡在揚州城西揚州城<lb/>
在蜀岡東南城之東南北皆平地溝澮交貫惟蜀岡諸<lb/>
<pb n="KR4f0046_WYG_005-8a"/>
山西接廬滁凡北兵南冦揚州率循山而来據髙<lb/>
為壘以臨之今陸孟俊據蜀岡以斷周兵援揚<lb/>
州韓令坤懼而走此専為援兵言也及張永徳援<lb/>
兵至令坤旋復入城而克敗唐兵於城東擒孟俊<lb/>
者城猶可據也而非明嘉靖後之實憑髙以臨下<lb/>
也<lb/>
　　碻磝城<lb/>
宋東平太守申纂屯無鹽并州刺史房崇吉屯升<lb/>
<pb n="KR4f0046_WYG_005-8b"/>
城魏皇興初征南大將軍慕容白曜屯碻磝為諸<lb/>
軍後斷遂攻纂於無鹽城㧞其東郭囘攻升城又<lb/>
襲麋溝擊垣苖威震齊土顯祖詔曰旬日之内克<lb/>
㧞四城韓白之功何以加此雖升城戍將房崇吉<lb/>
守迷不順危亡已形潰在旦夕宜勉崇威畧務存<lb/>
長轡此碻磝後斷之功所以屹可峙而東阿為南<lb/>
北要地也髙祖幸徐州將汎泗入河泝流還洛軍<lb/>
次碻磝時居庸成季文淹主舟楫以黄河浚急上<lb/>
<pb n="KR4f0046_WYG_005-9a"/>
疎諫髙祖勅淹曰朕以恒代無運漕之路故京邑民<lb/>
貧今移都伊洛通運四方而黄河浚急人皆難涉<lb/>
我因有此行必須乗流所以開百姓之心知卿至誠而<lb/>
今者不得相納然則碻磝之險葢偕滑臺石濟胥限河<lb/>
為固與今裁限清河勢差殊也<lb/>
　　　角城<lb/>
梁武帝時角城戍主柴慶宗以城附魏魏征虜將軍徐<lb/>
州刺史武昌王鑒遣淮陽太守吳秦生率兵千餘赴之<lb/>
<pb n="KR4f0046_WYG_005-9b"/>
梁淮隂援軍已來斷路秦生屢戰破之乗勝而進遂尅<lb/>
角城世宗詔鑒曰知摧角城威謀展稱良以欣然此城<lb/>
襟帶淮滸川路衝要自昔經筭未能尅之蟻固積紀每<lb/>
成邉害將軍淵規潜運妙略克宣闢境尅城功著不日<lb/>
據要扼喉津徑勢阻可謂勲高三捷朕甚嘉焉守禦諸<lb/>
宜善以量度矜慰之使尋當别遣杜氏通典梁魏界角<lb/>
城地在宿豫此邳山駱馬湖之間所以為自古戰塲也<lb/>
角城北下邳晉後號要鎮邳山雖孤立差可恃魏都督<lb/>
<pb n="KR4f0046_WYG_005-10a"/>
鎮南大將軍尉元破宋將張永於徐州既而沈攸之吳<lb/>
憘公繇沂清進援下邳元遣城陽公孔伯恭又大破之<lb/>
宋徐州刺史王元載委下邳夜走宿豫淮陽胥棄城而<lb/>
遁文成帝詔曰水陸邀絶應時摧殄自淮以北蕩然清<lb/>
靜皆是元帥經畧將士効力之所致也而沂清道當繇<lb/>
角城當武昌王鑒之克角城也時梁侵軼徐兖緣邉鎮<lb/>
戍繼陷沒梁將蕭及先陷固城魯顯文相文玉等屯孤<lb/>
山角念等擾龜䝉安東將軍都督邢巒遣樊魯等各擊<lb/>
<pb n="KR4f0046_WYG_005-10b"/>
破之兖州平乃進圍宿豫尅之世宗賜璽書曰賊衍此<lb/>
舉實為傾國宿豫陷沒淮陽嬰城凶狡侜張規抗王旅<lb/>
將軍電動岱隂風掃沂嶧遂令逋誅之冦一朝殱夷又<lb/>
詔曰淮陽宿豫雖已清復梁城之賊猶敢聚結事宜乗<lb/>
勝并勢摧殄可率二萬之衆度淮與征南犄角以圖進<lb/>
取之計洎梁城敵走中山王英乗勝攻鍾離詔巒帥衆<lb/>
㑹之巒表畜力待時世宗又累詔促之巒累求還而英<lb/>
果敗退時人服其識畧此宜與武昌王鑒偕奬賚也<lb/>
<pb n="KR4f0046_WYG_005-11a"/>
　　　襄城<lb/>
西魏王思政援俟景初領兵襄城後欲於頴川為行臺<lb/>
治所遣使魏仲啓陳并致書安平崔宣猷論將移之意<lb/>
猷復書曰夫兵者務在先聲而後實故能百戰百勝以<lb/>
弱為强也但襄城控帶京洛實當今之要地如有動靜<lb/>
易相應接潁川既鄰冦境又無山川之固賊若充斥徑<lb/>
至城下輒以愚情權其利害莫若頓兵襄城為行臺治<lb/>
所潁川置州遣郭賢鎮守則表裡膠固人心易安縱有<lb/>
<pb n="KR4f0046_WYG_005-11b"/>
不虞豈能為患神武從猷策思政重啓固請神武以思<lb/>
政既親其事遂許之及潁川沒後深追悔焉<lb/>
　　　洛陽<lb/>
宋宣和七年十二月二十八日時欽宗受禪五日矣李<lb/>
忠定猶為太常少卿召對延和殿進呈論禦敵用兵二<lb/>
十事其第十二事曰一國家四京惟西京城壁不備宻<lb/>
邇陵寢理宜修備以嚴拱衛之勢當詔守臣用見兵及<lb/>
募人修備責以近限乗此農隙可以集事此最不可緩<lb/>
<pb n="KR4f0046_WYG_005-12a"/>
之策及建炎元年五月除尚書右僕射進呈十事其議<lb/>
巡幸曰當建關中為西都襄陽為南都建康為東都以<lb/>
備巡幸俟境土復後據河洛而都之然則忠定之指畫<lb/>
在都洛陽也此與范文正同識<lb/>
　　　太谷南口<lb/>
北齊世宗枋政洛州刺史破六韓常啓曰常自鎮河陽<lb/>
以來頻出關口太谷二道北制已北洛州已南所有要<lb/>
害頗已知悉而太谷南口去荆路逾一百經赤土坂是<lb/>
<pb n="KR4f0046_WYG_005-12b"/>
賊徃還東西大道中間曠絶一百五十里賊之糧饟惟<lb/>
經此路愚謂於彼選形勝之處營築城戍安置士馬截<lb/>
其逺還自然不能更有行送世宗納其計遣大司馬斛<lb/>
律金等築楊志百家呼延三鎮焉此鴉路之所以宜嚴<lb/>
防也<lb/>
　　　薄骨律<lb/>
魏太平真君五年以饒安刁淑仲雍為平南將軍薄骨<lb/>
律鎮將雍請作溉田大渠詔曰卿憂國愛民知欲更引<lb/>
<pb n="KR4f0046_WYG_005-13a"/>
河水勸課大田宜便興立以克就為功何必限其日數<lb/>
也有可以便國利民者動靜以聞七年又表請造船運<lb/>
榖赴沃野鎮以供軍糧詔答曰知欲造船運穀一冬即<lb/>
成大省民力既不廢牛又不廢田甚善非但一運自可<lb/>
永以為式今别下統萬鎮出兵運榖卿鎮可出百兵為<lb/>
船工豈可専廢千人雖遣船匠猶須卿指授未可専任<lb/>
也諸有益國利民如此者續復以聞雍又奏請城鎮所<lb/>
綰河西十年二月城訖詔曰卿深思逺慮憂勤盡忠知<lb/>
<pb n="KR4f0046_WYG_005-13b"/>
城已周訖邉境無不虞之憂千載有永安之固朕甚嘉<lb/>
焉即名此城為刁公城以旌卿功也此宜備載寜夏志<lb/>
　　　駱谷<lb/>
魏漁陽皮豹子鎮仇池號有威信髙祖拜豹子子喜侍<lb/>
中都督開府仇池鎮將夷酋多歸附置廣業固道二郡<lb/>
居之徴南部尚書又討斬齊葭蘆戍主楊文度㧞之因<lb/>
詔於駱谷築城喜表待來年詔責曰卿受命専征薄伐<lb/>
邉冦軍威所及即皆平蕩復仇池之舊鎮破葭蘆之新<lb/>
<pb n="KR4f0046_WYG_005-14a"/>
邦梟擒首逆尅翦凶黨勲庸之美朕無間然仇池國之<lb/>
要蕃防守事宜尤須完實從前以來駱谷置鎮是以奸<lb/>
賊息闚𨵦之心邉城無危敗之禍近繇徒就建安致有<lb/>
徃年之役前勅卿等部率兵將駱谷築城雖有一時之<lb/>
勤終致永延之固而卿等不祗詔命至於今日徒使兵<lb/>
人稽頓無事閑停方復曲辭表求罷下豈是良將忘身<lb/>
憂國盡忠之謂也諸州之兵已復一嵗宜暫戮力成此<lb/>
要功卿等表求來年築城豈不更勞兵將孰若因今兵<lb/>
<pb n="KR4f0046_WYG_005-14b"/>
勢即令就之一勞永逸事不再舉也今更給軍糧一月<lb/>
速於駱谷築城使四月盡必令成就若不時營築及築<lb/>
而不成成而不固以軍法從事是駱谷之城必不可不<lb/>
築而尤克蕃捍仇池則漢之陽平關宋之仙人關尤不<lb/>
可不嚴為之防也先是高宗時仇池氐羗反逼駱谷秦<lb/>
益二州刺史幽州吕羅漢帥步騎掩擊大破之賊胥奔<lb/>
逸髙宗詔慰焉而秦益阻逺南連仇池西接赤水諸羗<lb/>
恃險數叛及髙祖時羅漢復涖秦益撫以威惠土境帖<lb/>
<pb n="KR4f0046_WYG_005-15a"/>
然詔褒曰赤水諸羗地居邉土非卿善誘何以招輯卿<lb/>
所得口馬表求貢奉朕嘉乃誠便勅領納其馬即付都<lb/>
牧口以賜卿此駱谷繫成州安危并繫秦州重輕之明<lb/>
騐也<lb/>
　　　饒風關<lb/>
關中關志曰饒風關在石泉縣西五十里宋吳玠拒金<lb/>
兵於此按石泉縣在金州西二百五十里漢隂縣在州<lb/>
西一百五十里而金州在興元府東南六百四十里唐<lb/>
<pb n="KR4f0046_WYG_005-15b"/>
宋金州今興安州也關中紀要曰饒風嶺在洋縣東一<lb/>
百八十里一作饒峯嶺嶺出水為饒峯水水利號沃衍<lb/>
關亦一作饒峯關今洋縣在漢中府東南一百二十里<lb/>
葢石泉洋縣山形糾錯也而陜志又日饒風嶺在西鄉<lb/>
縣東一百八十里宋史吳玠傳曰紹興二年金久窺蜀<lb/>
以玠弟璘駐兵和尚原扼其衝不得逞將出竒取之和<lb/>
尚原今寶雞縣西南四十里連雲棧口大散關東原是<lb/>
也又曰時玠在河池金人用叛將李彦琪駐秦州睨仙<lb/>
<pb n="KR4f0046_WYG_005-16a"/>
人關以綴玠唐河池郡今徽州仙人關今鳯縣西一百<lb/>
里秦徽二州東隘是也又曰復令游騎出熙河以綴關<lb/>
師古熙今臨洮府河今河州也而遂叙其出竒畫者曰<lb/>
薩里罕自商於直擣上津三年正月取金州二月長驅<lb/>
趨洋漢周商於今商州鄖西縣廢上津縣西北繇山陽<lb/>
縣距商州二百八十里縣界西距興安州二百七十里<lb/>
距漢中府九百十里宋洋州今洋縣也又曰興元守臣<lb/>
劉子羽急命田晟守饒風關以驛書招玠入援玠自河<lb/>
<pb n="KR4f0046_WYG_005-16b"/>
池日夜馳三百里以黄柑遺敵曰大軍逺來聊用止渇<lb/>
薩里罕大驚以杖擊地曰爾來何速耶今繇徽州東經<lb/>
簸箕山達兩當縣八十里繇兩當南二十里故道山又<lb/>
經南九十里畧陽縣界鐡爐山達縣百又九十里繇畧<lb/>
陽經百八渡水三岔山飛仙嶺南入陽平關一百三十<lb/>
里繇闗東南循立石山雲霧山褒谷七盤嶺天生橋達<lb/>
褒城縣一百八十里又四十五里達漢中府城又東少<lb/>
南達饒風嶺三百里是不竢訖三日夜而業達關址也<lb/>
<pb n="KR4f0046_WYG_005-17a"/>
又曰遂大戰饒風關金人被重鎧登山仰攻一人先登<lb/>
則二人擁後先者既死後者代攻玠軍弓弩亂發大石<lb/>
摧壓如是者六晝夜死者山積而敵不退是關雖終潰<lb/>
而關雅為險要又曰募敢死士人千銀得士五千將夾<lb/>
攻是關勢匪裁克自守也而後叙曰㑹玠小校有得罪<lb/>
奔金者導以祖溪間路出關背乗高以闞饒風諸軍不<lb/>
支遂潰是守饒風者又宜詳畫祖溪嶺間路暨饒風關<lb/>
背之高嶺也又曰玠退保西縣即今西鄉東至石泉縣<lb/>
<pb n="KR4f0046_WYG_005-17b"/>
界㑹溪嶺一百二十里東北至漢江茶溪渡鎮九十里通<lb/>
石泉縣界西北至子午鎮一百五十里西接洋縣東接<lb/>
石泉又曰敵入興元劉子羽退保三泉築潭毒山以自<lb/>
固玠走三泉㑹之今沔縣西八十五里潭毒山東江瀕<lb/>
石上三泉是也而倐叙曰未幾金人北歸志歸之易也<lb/>
又曰玠急遣兵邀於武休關掩擊其後軍墮澗死者以<lb/>
千數盡棄輜重去志去之艱也武休關址在褒城北百<lb/>
四十里武關驛在槐樹關北槐樹關在洋縣東北六十<lb/>
<pb n="KR4f0046_WYG_005-18a"/>
里葢元兵破武休關南趨饒風嶺即玠邀擊之故道也<lb/>
而復綜其顛末曰金人始謀本謂玠在西邉故道險東<lb/>
來不虞玠馳至雖入三郡而失不償得葢特書玠疾馳<lb/>
至關之勞績也而漢江在石泉縣南五十步鄠縣界五<lb/>
郎關在縣北盩厔縣界秦嶺在縣北葢一百二十里漢<lb/>
隂縣界分水嶺在縣東五十里西鄉縣界府子坪在縣<lb/>
西南九十里五攢嶺在縣北三十里五峯攢聚馬嶺在<lb/>
縣東四十五里亘二十里有竒徑尤﨑嶇日出耀行人<lb/>
<pb n="KR4f0046_WYG_005-18b"/>
如在天際皂軍山在西鄉縣南五十里蜀張飛屯軍地<lb/>
巴山在縣西南一百五十里通巴州界洋水在縣東二<lb/>
十里子午水在縣東北一百五十里子午谷在洋縣東<lb/>
一百六十里龍亭新子午谷道在縣東三十里儻谷在<lb/>
縣北三十五里興勢山在縣北四十三里胥宜附考若<lb/>
夫偕饒風列志者為漢隂縣西三十二里之方山關陜<lb/>
志曰唐貞觀二年置北阻方山南臨漢水當東西驛路<lb/>
又曰横山在縣西北五十里右截群山其險要差可概<lb/>
<pb n="KR4f0046_WYG_005-19a"/>
見雖然克列志不克競雄也是故元兵欲攻金倐入武<lb/>
休關潜行宋境巴䕫山谷中至均州而始耀精騎以北<lb/>
渡漢江遂成三峰之捷夫武休間道實饒風間道也是<lb/>
武休且不克偕饒風競雄也<lb/>
　　　仙人關<lb/>
關中關志曰仙人關在鳯縣西一百里其路左自成州<lb/>
經天水出皂郊堡抵秦州右自兩當趨鳯縣出鳯翔大<lb/>
散關至和尚原登壇必究曰仙人關在鳯縣境路陜志<lb/>
<pb n="KR4f0046_WYG_005-19b"/>
曰虞關仙人關在徽州宋程大昌關要志曰秦亦有三<lb/>
關大散關仙人關箭筈關是也宋史吳玠傳曰玠謂和<lb/>
尚原地去蜀逺命弟璘棄之經營仙人關右殺金平創<lb/>
築一壘移原兵守之又曰紹興二年玠在河池金人用<lb/>
叛將李彦琪駐秦州睨仙人關以綴玠又曰四年二月<lb/>
敵復大入攻仙人關自鐡山鑿崖開道循嶺東下玠以<lb/>
萬人當其衝璘率輕兵由七方關倍道而至與金兵轉<lb/>
戰七晝夜始得與玠合敵首攻玠營玠擊走之又以雲<lb/>
<pb n="KR4f0046_WYG_005-20a"/>
梯攻壘壁楊政以撞竿碎其梯以長矛刺之璘㧞刀畫<lb/>
地謂諸將曰死則死此退者斬金分軍為二烏珠陣於<lb/>
東韓常陣於西璘率鋭卒介其間左縈右繞隨機而發<lb/>
戰久璘軍少憊急屯第二隘金生兵踵至人被重鎧鐡<lb/>
鈎相連魚貫而上璘以駐隊矢迭射矢下如雨死者層<lb/>
積敵踐而登薩里罕駐馬四視曰吾得之矣翼日命攻<lb/>
西北樓姚仲登樓酣戰樓傾以帛為繩挽之復正金人<lb/>
用火攻樓以酒缶撲滅之玠急遣兵以長刀大斧左右<lb/>
<pb n="KR4f0046_WYG_005-20b"/>
擊明炬四山震皷動地明日大出兵統領王喜王武等<lb/>
率鋭士分紫白旗入金營金陣亂奮擊射韓常中左目<lb/>
金人始宵遁玠遣統制官張彦刼横山寨王俊伏河池<lb/>
扼歸路又敗之又曰九年玠卒於仙人關吳璘傳曰紹<lb/>
興三年玠敗於祖溪嶺時璘猶在和尚原玠命棄原别<lb/>
營仙人關以防金人深入又曰四年烏珠薩里罕果以<lb/>
大兵十萬至關下璘自武階路入援先以書抵玠謂殺<lb/>
金平地濶逺前陣散漫須後陣阻隘然後可以必勝玠<lb/>
<pb n="KR4f0046_WYG_005-21a"/>
從之急修第二隘璘冐圍轉戰㑹於仙人關敵果極力<lb/>
攻第二隘諸將有請别擇形勝以守者璘奮曰兵方交<lb/>
而退是不戰而走也吾度此敵去不久矣諸君第忍之<lb/>
震鼓易幟血戰連日金兵大敗二人自是不敢窺蜀者<lb/>
數年抑玠傳又曰玠卒四川置制使胡世將問玠所以<lb/>
制勝者璘曰璘從先兄有事西夏每戰不過一進却之<lb/>
頃勝負輒分至金人則更進迭退忍耐堅久令酷而下<lb/>
必死每戰非累日不決勝不遽追敗不至亂葢自昔用<lb/>
<pb n="KR4f0046_WYG_005-21b"/>
兵所未嘗見與之角逐滋久乃得其情葢金人弓矢不<lb/>
若中國之勁利中國士卒不及金人之堅耐吾常以長<lb/>
技洞重甲於數百步外則其衝突固不能相及於是選<lb/>
據形便出鋭卒更迭撓之與之為無窮使不得休暇以<lb/>
沮其堅忍之勢至決機於兩陣之間則璘有不能言者<lb/>
又按關要志曰略陽縣西北有殺金嶺吳璘於此築壘<lb/>
其旁地名殺金平夫仙人關暨第二隘所謂形便之地<lb/>
也殺金平所謂關隘形便之地也關之險也天隘之險<lb/>
<pb n="KR4f0046_WYG_005-22a"/>
也人而天選而據之而又選據關暨第二隘之形便然<lb/>
後可以弓矢長技洞重甲於數百步之外且可以左縈<lb/>
右繞左右分擊隨機而四應之若夫鐡山在徽州東南<lb/>
四十里形似巾一名巾子山縣崖萬仞上多雲雨循嶺<lb/>
東下且不翅百六七十里七方關古在鳯縣武休關東<lb/>
石頂關北繇七方轉戰七晝夜而始得合兵於關以暨<lb/>
四山之明炬東西之列陣横山寨之旁擊河池郡木皮<lb/>
嶺之邀擊此胥宜詳畫者也當金人之歸河南陜西地<lb/>
<pb n="KR4f0046_WYG_005-22b"/>
也朝議欲廢仙人關世將時權宣撫司事得璘議抗奏<lb/>
謂今日分兵當使陜蜀相接近兵官賀仔諜知薩里罕<lb/>
密謀曰要入蜀不難棄陜西不顧三五嵗南兵必來主<lb/>
之道路吾已熟知一發取蜀必矣敵情如是則我當為<lb/>
伐謀之備仙人關未宜遽廢魚關倉亦宜積糧於是璘<lb/>
僅以牙校三隊赴秦州留大軍守階成山砦古志紀璘<lb/>
守秦州軍壘財在西一里天靖山階州北百里楊家崖<lb/>
又為璘保蜀屯守地而璘傳又曰紹興三十一年喀齊<lb/>
<pb n="KR4f0046_WYG_005-23a"/>
喀扼大散關遊騎攻黄牛堡璘即肩輿上殺金平駐軍<lb/>
青野原調内郡兵分道而進及以病還興州總領王之<lb/>
望馳五書告執政未報璘已力疾復上仙人關至其呼<lb/>
幕客草遺表猶曰願毋棄四川則夫璘之告世將而熟<lb/>
慮川口關隘不葺糧運斷絶也可謂執議不囘者矣而<lb/>
魚關一書虞關亦宜偕關隘參畫者也抑玠傳又申紀<lb/>
仙人關之役曰是役也金自元帥以下皆擕孥來劉䕫<lb/>
乃豫之腹心本謂蜀可圖既不得逞度玠終不可犯則<lb/>
<pb n="KR4f0046_WYG_005-23b"/>
還據鳯翔授甲士田為久留計自是不妄動又綜叙之<lb/>
曰方富平之敗秦鳯皆陷金人一意睨蜀東南之勢亦<lb/>
棘微玠身當其衝無蜀久矣故西人至今思之謚武安<lb/>
作廟於仙人關號忠烈此尤可以見關之為蜀漢輕重<lb/>
<hi>宋寶慶後漢沔繼破制置司參議官髙稼告制置使趙彦呐曰漢中蕩無藩籬宜經理仙人原以為緩急視師</hi>
<hi>地彦呐委稼稼至原繕營壘峙芻糧比器甲開泉源守禦之規岡不備具此其功亦宜附吳涪信二王後</hi>而<lb/>
馬嶺關亦在鳯縣西三十里宜附考<lb/>
　　　雞頭關<lb/>
<pb n="KR4f0046_WYG_005-24a"/>
關中關志曰褒城縣在漢中府西北四十五里雞頭關<lb/>
在縣北八里宋程大昌函潼關要志曰關口有巨石形<lb/>
似雞頭入連雲棧繇此登壇必究曰在縣北八里關口<lb/>
此連雲棧之所宜詳考也漢中府志曰七盤嶺在褒城<lb/>
縣北十三里雞頭關下自北南上盤迴七轉至頂尤險<lb/>
峻繇此北入連雲棧又曰天生橋在七盤山下大石横<lb/>
亘江中咫尺可渡天然生成不假人力最為竒險又曰<lb/>
黑龍江在褒城縣東門外源發太白山自東北合褒水<lb/>
<pb n="KR4f0046_WYG_005-24b"/>
東南入於漢此雞頭關之所宜詳考也褒城縣志曰連<lb/>
城山在縣北六里十二峯相連屬如城下瞰黒龍江上<lb/>
有連城池廣一畝冬夏不涸相傳漢王練兵地一名漢<lb/>
王山又曰雞翁山在縣北即連城後山又曰同鼎山在<lb/>
縣東北十五里與雞翁鼎峙崖半有洞異人劍斃翼虎<lb/>
於此又曰箕山在縣北十五里山有秦王獵池丙穴及<lb/>
道人谷蜀諸葛亮遣趙雲鄧芝等據箕谷即此又曰箕<lb/>
谷在縣西南二十五里箕山下即鄭子真隠居地此七<lb/>
<pb n="KR4f0046_WYG_005-25a"/>
盤嶺黒龍江之所宜備考也而褒城縣又有漢陽關陜<lb/>
志曰在縣西北二十里漢置昭烈嘗破夏侯惇於此又<lb/>
曰陽平關在縣西一百八十里漢置關中紀要曰在縣<lb/>
西北一百八十里登壇必究曰虎頭關在縣北二百里<lb/>
紀要曰松梁關在縣南一百三十里費邱關在縣西北<lb/>
一百三十里陜志又曰孤雲山在縣南百二十里連兩<lb/>
角山褒谷斜谷在縣東北袤四百七十里同為一谷褒<lb/>
水所經流也胥宜附考<lb/>
<pb n="KR4f0046_WYG_005-25b"/>
　　　剡家灣<lb/>
關中紀要曰剡家灣南至秦州六十里北至秦安縣三<lb/>
十里所謂剡家舗八里灣也陜志曰渭水在秦州北二<lb/>
十五里三陽川在州北三十里宋五朝志曰秦州三陽<lb/>
砦領渭濱武安上蝸牛下蝸牛聞喜伏歸峽口照川上<lb/>
門四顧平戎赤崖湫西清逺近湫十四堡而三陽川北<lb/>
延秦安縣長山山又延百餘里三陽砦迤東北乃剡家<lb/>
灣也宋史吳璘傳曰紹興十一年與金統軍和珍戰剡<lb/>
<pb n="KR4f0046_WYG_005-26a"/>
家灣敗之復秦州及陜右諸郡初和珍與沙卜珠合軍<lb/>
五萬屯劉家圏璘請討之宣撫胡世將問策安出璘曰<lb/>
有新立疊陣法每戰以長槍居前坐不得起次最强弓<lb/>
次强弩跪膝以俟次神臂弓約敵相摶至百步内則神<lb/>
臂先發七十步强弓併發次陣如之凡陣以拒馬為限<lb/>
鐡鈎相連俟其傷則更代之遇更代則以鼔為節騎兩<lb/>
翼以蔽於前陣成而騎退為之疊陣諸將始猶竊議曰<lb/>
吾軍其殱於此乎璘曰此古束伍令也軍法有之諸君<lb/>
<pb n="KR4f0046_WYG_005-26b"/>
不識爾得車戰餘意無出於此戰士心定則能特滿敵雖<lb/>
銳不能當也及與二將遇遂用之二將老於兵據險自<lb/>
固前臨峻嶺後控臘家城謂我必不敢輕犯先一日璘<lb/>
㑹諸將問所以攻姚仲曰戰於山上則勝山下則敗璘<lb/>
以為然乃告敵請戰敵笑之璘夜半遣仲及王彦啣枚<lb/>
截坡約二將上嶺而後發火二將至嶺寂無人聲軍已<lb/>
畢列萬炬齊發敵駭愕曰吾事敗矣沙卜珠善謀和珍<lb/>
善戰敵帥異議璘先以兵挑之和珍果出鏖戰璘以疊<lb/>
<pb n="KR4f0046_WYG_005-27a"/>
陣法更休迭戰輕裘駐馬亟麾之士殊死鬪金人大敗<lb/>
降者萬人和珍走保臘家城璘圍而攻之城垂破朝以<lb/>
驛書詔璘班師世將浩歎而已夫疊陣法即所謂以長<lb/>
技洞重甲於數百步外又出鋭卒更迭撓之與為無窮<lb/>
使不得休暇而實繇駐隊矢而擴變之者也<hi>高宗嘗問勝敵之術</hi>
<hi>璘曰弱者出戰强者繼之高宗曰此孫臏三駟之法一敗而二勝矣長槍坐不得起而强弓强弩神臂弓疊發</hi>
<hi>亦是從强者繼之一着悟出</hi>璘嘗著兵法二篇大畧謂金人有四長<lb/>
我有四短當反我之短制彼之長四長曰騎兵曰堅忍<lb/>
<pb n="KR4f0046_WYG_005-27b"/>
曰重甲曰弓矢吾集蕃漢所長兼收而並用之以分隊<lb/>
制其騎兵以番休疊戰制其堅忍制其重甲以勁弓强<lb/>
弩制其弓矢則以逺尅近以强制弱布陣之法則以步<lb/>
軍為陣心左右翼以馬軍為左右肋拒馬布兩肋之間<lb/>
至帖撥増損之不同則繫乎臨機知兵者取焉夫步軍<lb/>
坐且跪所謂分隊也疊陣更代所謂番休疊戰也强弓<lb/>
强弩神臂弓所謂强弓勁弩也神臂先發强弓併發所<lb/>
謂以逺尅近以强制弱也拒馬鐡鈎更代翼蔽所謂因<lb/>
<pb n="KR4f0046_WYG_005-28a"/>
陣心運左右肋也葢璘所以保蜀而制金者胥不越此<lb/>
非剡家灣臘家城一戰所専用而今繇其用法最先者<lb/>
書之<lb/>
　　　和尚原<lb/>
陜志曰和尚原在寶雞縣西南四十里東益門鎮西大<lb/>
散嶺名曰原而地實阸陿匪寶雞西二十里八角原東<lb/>
北十五里西平原東南三十里八魚原比也宋史吳玠<lb/>
傳曰紹興四年九月富平潰五路皆陷巴蜀大震玠收<lb/>
<pb n="KR4f0046_WYG_005-28b"/>
散卒保散關東和尚原積粟繕兵列柵為死守計或謂<lb/>
玠宜退屯漢中扼蜀口以安人心玠曰我保此敵決不<lb/>
敢越我而進堅壁臨之彼懼吾躡其後是所以保蜀也<lb/>
又曰紹興元年金將摩哩自鳯翔别將烏嚕扎哈自階<lb/>
成出散關約日㑹和尚原烏嚕扎哈先期至陣北山索<lb/>
戰玠㑹諸將堅陣待之更戰迭休山谷路狹多石馬不<lb/>
能行金人舎馬步戰大敗移砦黄牛㑹大風雨雹遂遁<lb/>
去摩哩方攻箭筈關玠復遣將擊退之兩軍終不得合<lb/>
<pb n="KR4f0046_WYG_005-29a"/>
箭筈嶺在汧陽縣南十里蜀將陳彦成嘗敗李茂貞兵<lb/>
於此其地可資戰守黄牛舗在寶雞縣西南一百三十<lb/>
里乃鳯縣界也又曰金人自起海角狃常勝及與玠戰<lb/>
輒北憤甚謀必取玠烏珠㑹諸道兵十餘萬造浮梁跨<lb/>
渭自寶雞結連珠營壘石為城夾澗與官軍拒十月攻<lb/>
和尚原玠命諸將選勁弓强弩分番迭射號駐隊矢連<lb/>
發不絶繁如雨注敵稍却則以竒兵旁擊絶其糧道度<lb/>
其困且走設伏於神岔以待金兵至伏發衆大亂縱兵<lb/>
<pb n="KR4f0046_WYG_005-29b"/>
夜擊大敗之烏珠中流矢僅以身免夫摩哩猶東自箭<lb/>
筈嶺烏嚕扎哈猶西自階成出大散嶺而烏珠乃直繇<lb/>
寶雞南履浮梁越渭又不審磵谷确石之不可以輓糧<lb/>
也宜其有神坌之敗也吳璘傳曰箭筈關之戰斷摩哩<lb/>
與烏嚕扎哈兵使不得合金人遁璘功居多超遷統制<lb/>
和尚原軍馬於是玠駐師河池璘専守原及鳥珠大入<lb/>
璘兄弟以死守之敵陣分合三十餘璘隨機而應至神<lb/>
坌伏發金兵大敗烏珠中流矢遁玠傳又曰金久窺蜀<lb/>
<pb n="KR4f0046_WYG_005-30a"/>
以璘駐兵和尚原扼其衝不得逞此玠兄弟守原戰多<lb/>
之略也玠傳又曰璘在和尚原餉饋不繼玠又謂其地<lb/>
去蜀逺命璘棄之經營仙人關右殺金平創築一壘移<lb/>
原兵守之璘傳又曰紹興三年玠敗於祖溪嶺時璘猶<lb/>
在和尚原玠命璘棄原别營仙人關以防金人深入又<lb/>
曰十二年竞割和尚原以與敵撤戍割地皆秦檜主之<lb/>
然則自紹興三年棄原移原兵至此業十年金人亦不<lb/>
能有而必宋人自割之而後為金有也此棄原之略也<lb/>
<pb n="KR4f0046_WYG_005-30b"/>
葢自是扼蜀口之説遂為保蜀長策玠既不能堅守其<lb/>
初議而璘之經營於青野原石壁砦也亦惟川口是急<lb/>
矣<hi>隆興二年金人再入關議割和尚原以畀之楊存中入對曰和尚原隴右之藩要也敵得之則可以睥睨</hi>
<hi>漢川我得之則可以下兵秦雍曩議予金人吳璘力爭不從今璘在逺不及知臣若不言非特負陛下亦有愧</hi>
<hi>於璘近者王師盡鋭而後得願毋棄</hi>
　　　麥子山<lb/>
明巡道張儉麥子山議曰䕫州府麥子山崇巖複嶺陡<lb/>
澗深箐非惟山勢惡險抑且地連湖廣素為盜賊淵藪<lb/>
<pb n="KR4f0046_WYG_005-31a"/>
如先年鄢藍嘯聚於此釀成大患又曰山勢延袤數百<lb/>
餘里東連湖廣當陽房山暨四川寜昌諸縣北鄰陜西<lb/>
平利暨四川東太諸縣西南二面與四川奉節雲開萬<lb/>
諸縣連界内紅線巖篩羅垻栗子砦雙古墳四地有古<lb/>
砦基可容百萬人有竒壁立萬仞四面胥懸巖止一綫<lb/>
路可通上有平田古井足贍衣食山腰天成石門一若<lb/>
扼守無别徑可登真所謂一夫當關萬夫莫敵者也况<lb/>
北連萬頃柴山流民萬人有竒伐柴以供大寜鹽井用<lb/>
<pb n="KR4f0046_WYG_005-31b"/>
飢輒入山據險流刼山中居民乞於石門雙古墳篩羅<lb/>
垻等地通賊要道設立關堡編夫甲輪守今宜選千夫<lb/>
長一名百夫長五名給粉牌管束四川志曰雖今昔時<lb/>
勢不盡同籌邉苦心不容湮汲<lb/>
　　　釣魚山<lb/>
合州釣魚城記曰城在州治之東北渡江十里至其下<lb/>
山髙千仞東南北三面據江皆峭壁懸巖修城後鑿山<lb/>
通道路曲之次方可登臨其西南山稍低於此築城高<lb/>
<pb n="KR4f0046_WYG_005-32a"/>
一十仞城之門有八曰䕶國青華正西東新出竒竒勝<lb/>
小東始關其山脚周迴四十餘里又曰城之外突起一<lb/>
臺曰釣魚臺其上平正可坐十餘人有巨人足跡此臺<lb/>
乃在山之巔俯視大江踰千仞又曰山三面據宕渠嘉<lb/>
陵二江自西北而來衝山之西流至合州城下與涪江<lb/>
㑹同環繞山足而東下又曰宋髙宗時彭大雅奉命入<lb/>
蜀令郡縣圖險保民太尉甘閏至州觀此山形勢可以<lb/>
據守故城之郡牧王堅發郡所屬石照銅梁巴川漢初<lb/>
<pb n="KR4f0046_WYG_005-32b"/>
赤水五縣之民計户口八萬丁一十七萬以完其城西<lb/>
門之内因溝為池週迴一百餘步名曰天池泉水汪洋<lb/>
旱亦不涸池中魚鼈可掉舟舉網又開小池十有二所<lb/>
井九十二眼又曰東有溝曰天澗溝東北有山曰天澗<lb/>
嶺龜山與魚山對峙城上呼語相聞元憲宗以此駐驆<lb/>
又曰已未嵗大旱自春至秋無雨元兵圍逼其城意城<lb/>
中乏水急攻之一旦至西門外築臺建橋樓樓上接桅<lb/>
欲觀城内之水有無安撫張珏知其計置炮於其所次<lb/>
<pb n="KR4f0046_WYG_005-33a"/>
日憲宗親率兵於下珏命城中取魚二尾重二十斤<lb/>
蒸麵餅百數俟縁桅者至其竿木方欲舉首發炮擊<lb/>
之果將上桅人逺擲身殞百步之外即遺鮮活之魚<lb/>
及餅以贈遺以書曰爾北兵可烹鮮食餅再守十年<lb/>
亦不可得也北兵退遂有愁軍山金劍山温湯峽之<lb/>
役又曰元世祖初總元帥䝉古軍於州雲門虎頭渠<lb/>
口魚村富峪石子山等地攻圍甚急而城中設竒制<lb/>
勝擊却掩襲斬獲屢捷是後不敢久留城下春去秋<lb/>
<pb n="KR4f0046_WYG_005-33b"/>
來出沒不常者十有餘年及安撫王立代取果州之<lb/>
青居城復潼遂州境土攻鐡爐城堡至元丁丑元兵<lb/>
攻圍甚急宋國命不通三年矣戊寅春正月渝城破<lb/>
制置張珏被俘而魚城孤而無援立乃納欵降次日<lb/>
元兵欲登城而門閉壁堅而不能入又次日李徳輝<lb/>
乘舟至城下乃降徳輝令城中民悉力䧟城築門旬<lb/>
日仍徙其民復治舊所此宜與宋史余玠傳互觀迺<lb/>
得肯綮<lb/>
<pb n="KR4f0046_WYG_005-34a"/>
　　　文縣<lb/>
明文縣守禦軍民千户所東至四川龍州青州千户所<lb/>
界二百里南至上丹堡生番界五十里西至扶州生番<lb/>
界百里北至階州界百五十里漢開西南夷置隂平道<lb/>
𨽻廣漢郡則巴蜀之勢業固矣唐乾元以後文州之𨽻<lb/>
隴右道也不獲已也宋建炎以後𨽻利州路而訖理宗<lb/>
端平時四蜀守復完元𨽻鞏昌路措畫雅不經意明洪<lb/>
武四年之以文縣𨽻階州也猶元人之措畫也矧省入<lb/>
<pb n="KR4f0046_WYG_005-34b"/>
階州哉洎二十八年建文縣守禦軍民千户所而仍𨽻<lb/>
陜西都司此與漢中府𨽻陜西布政司失勢維鈞文縣<lb/>
所城北百二十里有臨江寨西八十里有隂平寨又西<lb/>
有銀羗寨少西北有隂南垻寨南四十里有鐡爐寨而<lb/>
東百二十里有玉壘關白水江所經也故漢大將軍姜<lb/>
維表後主請急䕶隂平橋頭黄皓輩漫不省鄧艾即乗<lb/>
其間繇東二十里之鄧至山急趨玉壘關置橋以渡而<lb/>
入山而潛襲之而元明之踵皓覆轍者且相尋也若何<lb/>
<pb n="KR4f0046_WYG_005-35a"/>
　　　海道<lb/>
盧循廣州守兵不防海道宋公劉裕遣永興孫季髙處<lb/>
乗海奄至焚賊舟艦屠其城議者咸以海道艱逺必至<lb/>
為難且分徹見力二三非要宋公不從勅處曰大軍十<lb/>
二月之交必破妖虜卿今時當至廣州傾其巢窟令賊<lb/>
奔走之日無所歸投處受命而行如期尅捷又嘗與沛<lb/>
朱伯兒齡石密謀取蜀曰劉敬宣徃年出黄虎無功而<lb/>
還今以大衆自外水取成都疑兵出内水此制敵之竒<lb/>
<pb n="KR4f0046_WYG_005-35b"/>
也因遣齡石為元帥率寜朔將軍臧熹龍驤將軍朱林<lb/>
等發自江陵别有函書全封齡石署函邉曰至白帝乃<lb/>
開諸軍至白帝發書曰衆軍悉從外水取成都臧熹朱<lb/>
林於中水取廣漢使羸弱乗髙艦十餘由内水向黄虎<lb/>
諸軍倍道兼行譙縱備内水以重兵戍涪城屯彭模夾<lb/>
水為城齡石大破之譙縱奔於涪城而蜀平胥神機也<lb/>
　　　海道<lb/>
宋紹興二年臣僚言邕欽㢘三州與交趾海道相連亡<lb/>
<pb n="KR4f0046_WYG_005-36a"/>
賴之徒掠賣人口販入其國貿易金香以小平錢為約<lb/>
詔監司巡捕覺察此議交趾者所宜考也四年移廣司<lb/>
買馬司於邕管嵗捐金帛倍酬其直則交趾互市又無<lb/>
庸取海道矣<hi>凡舶舟之來最大者為獨檣舶能載一千婆蘭蠻人謂三百斤為一婆蘭也次曰牛</hi>
<hi>頭舶比獨檣得三之一次三木舶次料河舶逓得三之一也附録</hi>
　　　威茂<lb/>
宋紹興四年詔川陜即永康軍威茂州置博易場嵗捐<lb/>
金帛酬馬直通考凡蠻人將以春二月市馬必先遣數<lb/>
<pb n="KR4f0046_WYG_005-36b"/>
十騎至寨謂之小隊如先失其心則馬不至矣此市馬<lb/>
者所宜知也二十四年復詔四川茶馬置黎州在城及<lb/>
雅州碉門靈門兩寨博易場<lb/>
　<lb/>
　<lb/>
　<lb/>
　<lb/>
　存研樓文集卷五<lb/>
</p>
<p>
</p>
  </div>
</body>
</text>
</TEI>
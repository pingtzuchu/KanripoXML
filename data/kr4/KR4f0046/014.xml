<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>存研樓文集卷十四</head> <lb/>
    <p>
<pb n="KR4f0046_WYG_014-1a"/>
欽定四庫全書<lb/>
　存研樓文集卷十四<lb/>
　　　　　　　　　　　　　編修儲大文撰<lb/>
　　書後　書<lb/>
　　　書宣示帖後<lb/>
予家貧尠法書墨蹟年十一嵗先君出示鍾太傅尚書<lb/>
宣示帖知書者多嗜觀之梁武帝云逸少不及元常猶<lb/>
子敬不及逸少陶隠居云江東無鍾迹今流傳書惟宣<lb/>
<pb n="KR4f0046_WYG_014-1b"/>
示帖差繁勝於還示帖墓田丙舍帖黄伯思法帖刋誤<lb/>
曰尚書宣示帖鍾書真蹟本在王丞相導家導過江時<lb/>
藏衣帶中以遺逸少逸少以遺王濛子修修死其母以<lb/>
修平昔所寳并入棺真蹟遂絶此本右軍所臨者蓋偕<lb/>
右軍臨墓田帖右軍早嵗臨長風帖而未克變鍾體者<lb/>
并大令臨白騎遂帖胥為二王臨鍾帖然王丞相藏弆<lb/>
之其寳貴如此則家鷄野鶩之功當専用於宣示帖非<lb/>
王世將裁傳鍾體李充母衞夫人雅善鍾法比雖謂真<lb/>
<pb n="KR4f0046_WYG_014-2a"/>
蹟尚存可也予家帖乃淳熈續帖閣善本三月二十九<lb/>
日先君忌辰也書之以志哀感又米元章書史云關杞<lb/>
嘗謂予曰昔越州一寺修佛殿於梁拱内藏一函古模<lb/>
數十本所可記者王右軍十七帖虞世南枕卧等帖皆<lb/>
有儲氏圖書印此并宜附書以備予宗故事<lb/>
　　　書重立瘞鶴銘碑記後<lb/>
右滄洲陳先生重立瘞鶴銘碑記瘞鶴銘顛末暨先生<lb/>
重立銘石顛末鎮江府丹徒縣三山焦山諸志暨海内<lb/>
<pb n="KR4f0046_WYG_014-2b"/>
工言士譔述畧具先是先生守蘇命特理藩篆清望籍<lb/>
甚㑹有齮齕者竢命鎮江盈再期壬辰冬事解間遊焦<lb/>
適江水大落俛眎銘石縱横欹峙慨然者久之訖克募傭<lb/>
用蕆兹役起七八百年之顛墜於荒江削壁之間而俾嗜<lb/>
古士無病其摹搨之艱視歐陽趙集錄尤逸也是以賦<lb/>
者滋衆以侈石之遭且胥頌先生曠識馬或曰石沉而<lb/>
復顯其為先生祥乎或曰夫豈直石也庚桑子洞顯於<lb/>
周仇池顯於晉雁蕩顯於晩唐天下名區奧境仙靈之<lb/>
<pb n="KR4f0046_WYG_014-3a"/>
所棲息多伏而不出重有類於才人志士之沉淪頓躓<lb/>
而號為嗜竒者多不克縋深燭幽無以極其所至或有<lb/>
可以振之之力卒坐視而莫之振雖山水字畫之與世<lb/>
無爭胥不獲免也憶嵗辛巳壬午嘗讀書山寺日晡輙<lb/>
出坐沙中盤石竢日落訖乃返而角觝石尤數嘗記曰<lb/>
磨崖題識率在山以前策屨稠襍之地而挿江諸石自<lb/>
瘞鶴巖外殊少鑱勒然則焦之廣裁餘二里而嗜竒而<lb/>
極其所至者蓋尠也矧天地之内杳㝠幻化而不可推<lb/>
<pb n="KR4f0046_WYG_014-3b"/>
詰且越兹山萬萬哉或曰易曰敦臨之吉志在内也孟<lb/>
子以齊宣王見牛為仁術山殊竒削銘尤古先生振之<lb/>
於不易振以無俾卒陷蛟魚黿鼉喧豗排突之窟而星<lb/>
日曜之此仁也抑豈直區區搜剔遐怪㸃綴蒼碧云爾<lb/>
哉今先生復直編纂局望且日峻予雅無所用於世行<lb/>
謀南歸復游兹山於浮屠氏摩挲銘石間述海内清議<lb/>
歎山椒水涘之有以自夀而光顯而工齮齕者不竢淹<lb/>
久輙易磨滅抑亦少備是正金石文字之助云<lb/>
<pb n="KR4f0046_WYG_014-4a"/>
　　　書柳宗元傳後<lb/>
或曰唐宋八家中韓吏部蘇端明殁為神宜矣觀吏部<lb/>
羅池廟碑子厚沒亦為神何也曰宋有翼嚴氏序子厚<lb/>
文云王叔文工言治道順宗在東宮頗信重之及踐阼<lb/>
方欲有所施為然與俱文珍韋臯等相忤内外讒譖交<lb/>
口詆誣一時在朝例遭竄逐而八司馬之號紛然出矣<lb/>
作史者不復審訂其是非以一時成敗論人故黨人之<lb/>
名不可湔洗子厚亦可謂大不幸矣尚賴本朝文正范<lb/>
<pb n="KR4f0046_WYG_014-4b"/>
公之推明之也曰劉禹錫柳宗元呂温坐王叔文黨貶<lb/>
廢不用覽數君子之述作體意精密渉道非淺如叔文<lb/>
狂甚義必不交叔文以藝進東宮人望素輕然傳稱知<lb/>
書好論理道為太子所信順宗即位遂見用引禹錫等<lb/>
决事禁中及議罷中人兵權牾俱文珍軰又絶韋臯私<lb/>
請欲斬劉闢其意非忠乎臯啣之㑹順宗病篤臯揣太<lb/>
子意請監國而誅叔文憲宗納臯之謀而行内禪故當<lb/>
朝左右謂之黨人者豈復見雪唐書蕪駮因其成敗而<lb/>
<pb n="KR4f0046_WYG_014-5a"/>
書之無所裁正孟子曰盡信書不如無書吾聞夫子褒<lb/>
貶不以一毫而廢人之業也文正公之論人可謂明且<lb/>
恕矣然則柳州交王叔丈丈正公大賢業已雪之而宋<lb/>
祁之書視劉昫尤鑿不足據也韓碑成於穆宗長慶三<lb/>
年在譔順宗實録之後越一年吏部亦殁其識尤為慤<lb/>
覈又考龍城録則子厚之為神㝠㝠中業已定之故宋<lb/>
元祐中柳州民乞加封爵或賜廟額勅賜靈文之廟崇<lb/>
寧三年又封文惠侯告辭曰生而昭爽後且不亡而今<lb/>
<pb n="KR4f0046_WYG_014-5b"/>
蒲州虞鄉縣有子厚上馬石天將雨輙瑩潤亦具靈徴<lb/>
云<lb/>
　　　書皮光業見聞録後<lb/>
皮光業見聞録曰張郁潤州小將也鎮海節度使周寳<lb/>
差郁押兵士三百人戍於海次因光啟二年春正月正<lb/>
旦<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>酒殺使府安慰軍將度不免禍遂作亂潤州差拓<lb/>
㧞從領兵討之郁自常熟縣取江隂而入常州刺史劉<lb/>
革到任方一日親執牌印於㦸門而降又曰潤州兵至<lb/>
<pb n="KR4f0046_WYG_014-6a"/>
郁奔髙霸於海陵此陽舍巫門黄山黄田秦望鄭瀆孟<lb/>
瀆庾塘之戍所以不可罷也光業日休子新唐書資治<lb/>
通鑑黄巢以太常博士皮日休為翰林學士而陸游老<lb/>
學庵筆記曰該聞録言皮日休陷黄巢為翰林學士巢<lb/>
敗被誅今唐書取其事按尹師魯作大理寺丞皮子良<lb/>
墓誌稱曾祖日休避廣明之難徙籍㑹稽依錢氏官太<lb/>
常博士贈禮部尚書祖光業為吳越丞相父璨為元帥<lb/>
府判官三世皆以文雄江東據此則日休未嘗陷黄巢<lb/>
<pb n="KR4f0046_WYG_014-6b"/>
為其翰林學士被誅也小說謬妄無所不有師魯文章<lb/>
傳世且剛正有守非欺後世者此可正唐書譌舛并可<lb/>
正明季勸進表早下江南䇿之譌謬<lb/>
　　　書宋贈焦光明應公敕後<lb/>
右宋贈焦光明應公敕硬黄紙冩前有慶元中觀文殿<lb/>
學士陳騤書御書之寳四大字後别行云祥符六年二<lb/>
月四日下加寳焉寳左微闕敕亦間闕三數字要為朗<lb/>
畫可閱誦凡焦先焦光異同及宋托夢神仙以續天書<lb/>
<pb n="KR4f0046_WYG_014-7a"/>
之妄前軰辨之詳矣不具論顧予獨有感也自宋祥符<lb/>
厯二百餘年而至慶元又五百餘年而至今中間兵燹<lb/>
不可勝數其彰灼者若兀术之再渡明之興劉六劉七<lb/>
之擾鄭鴻逵之奔以及王師之渡江海冦之亂或傍山<lb/>
或否要其搶攘固已久矣而元阿珠至親登南岸石公<lb/>
山指揮諸軍又遣將登焦山南麓遂與宋沿制置使趙<lb/>
溍樞密都承㫖張世傑知秦州孫虎臣大戰於山之北<lb/>
明人書碑後所謂南北兵舡門首交戰者也當時寺院<lb/>
<pb n="KR4f0046_WYG_014-7b"/>
碑石焚掃無遺矧其他哉又自宋訖明磨崖諸刻其堅<lb/>
且确不啻萬倍敇焉今無不泐蝕難辨者而敇獨至今<lb/>
不毁又不甚漫漶幸哉寺僧其尚永寳藏之無斁<lb/>
　　　書武夷集後<lb/>
宋翰林學士楊文公大年今傳武夷集康熈戊戍己亥<lb/>
間予録為四册歐陽文忠公嘗曰楊大年真文豪也蘇<lb/>
文忠公曰近世文章華靡莫如楊億予謂大年才在歐<lb/>
陽蘇之下劉侍讀曾舍人蘇編禮之上其詞極豐贍而<lb/>
<pb n="KR4f0046_WYG_014-8a"/>
不敢指為肥腯體者以氣决之也考史大年建州浦城<lb/>
人天性穎悟年十一舉神童自幼及終不離翰墨博覧<lb/>
彊記又長典章制度性耿介尚名節一時學者翕然宗<lb/>
之又考史景徳元年冬十月己酉以大年判史館㑹修<lb/>
冊府元龜偕王欽若總其事序次體製皆大年所定羣<lb/>
僚分撰篇序詔經大年竄定方用之十一月從幸澶淵<lb/>
冦凖傳所謂留居北城與知制誥楊億飲博歌謔歡呼<lb/>
者也洎三年夏四月迺為翰林學士同修國史凡變例<lb/>
<pb n="KR4f0046_WYG_014-8b"/>
多出大年手真宗尤眷顧之洎大中祥符五年冬十二<lb/>
月將立徳妃劉氏為后使丁謂諭大年草制大年難之<lb/>
謂曰勉為此不憂不富貴大年曰如此富貴亦非所願<lb/>
也迺命他學士草之大年性寡合在書局人多怨謗王<lb/>
欽若驟貴大年素薄其人欽若銜之陳彭年方以文史<lb/>
售進忌大年名出其右相與毁訾一日直院上忽夜召<lb/>
見於禁中小閤賜茶從容者久之出文藁數篋以示曰<lb/>
卿識朕書蹟乎皆朕自起草未嘗命臣下代作也大年<lb/>
<pb n="KR4f0046_WYG_014-9a"/>
煌恐不知所對頓首再拜而出乃知必為人所譖矣後<lb/>
天禧四年秋九月真宗疾愈冬十月戊午召近臣於龍<lb/>
圖閣觀御製文詞曰朕聽覽之暇以翰墨自娛雖不足<lb/>
垂範亦平生游心於此因内出七百二十二卷付宰臣<lb/>
然則翰墨固真宗之所深嗜臣下代作固其所深忌而<lb/>
當景徳大中祥符間大年眷顧有加之時欽若彭年諸<lb/>
宵小力圖以乗間而譖之者也大年知不容於院直亟<lb/>
歸楊翟别墅與其弟偉飬母以疾求解職而臺臣有不<lb/>
<pb n="KR4f0046_WYG_014-9b"/>
俟命而去之劾迺授太常少卿分司西京養疾是大年<lb/>
之在翰林且寖七載也真宗嘗語王旦曰楊億好謗時<lb/>
政旦曰億㓜荷國恩知所自立若諧謔過當則恐有之<lb/>
至於謗訕臣保其不為也㑹大年啟朝中親友曰介推<lb/>
母子願歸綿上之田伯夷弟兄甘受首陽之餓希㫖言<lb/>
事者又攻之不已因復啟親友曰已擠溝壑猶下石而<lb/>
未休方困蒺藜尚彎弓而相射盖深知其不容於世也决<lb/>
矣間著君可思諸賦詠以自遣而真宗雖恩禮寖衰意<lb/>
<pb n="KR4f0046_WYG_014-10a"/>
亦未嘗不屬也洎七年春正月起知汝州㑹幸亳州加<lb/>
上玊皇聖號表求陪預即代還以為參詳儀制副使知<lb/>
禮儀院判秘閣天禧二年冬十月為工部侍郎三年三<lb/>
月丙寅坐知貢舉復有丕休哉之謗偕錢惟演降一官<lb/>
洎四年夏四月乙酉乃復入翰林為學士受詔注釋御<lb/>
集又兼史館修撰判館事蓋去院直凡六年是時彭年<lb/>
以形神過療卒欽若亦去中書始釋臣下代作之疑矣<lb/>
而越二月寇準密令草表請監國準遽貶大年亦以是<lb/>
<pb n="KR4f0046_WYG_014-10b"/>
歳十月卒其距真宗幸龍圖閣裁越旬日也范文正公<lb/>
嘗贊大年畫像曰公以命世之才其位不充故天下知<lb/>
公之文而未知公之道也昔王文正公居宰府僅二十<lb/>
年未嘗見愛惡之迹天下謂之大雅萊公當國真宗有<lb/>
澶淵之幸而能左右天子如山不動却契丹保宗社天<lb/>
下謂之大忠樞密扶風馬公慷慨立朝有犯無隠天下<lb/>
謂之大直此三君子者一代之偉人也公與三君子深<lb/>
相交許情如金石則公之道其正可知矣予録武夷集<lb/>
<pb n="KR4f0046_WYG_014-11a"/>
匪直以文實以氣也故嘗謂宋有三翰林焉曰知蘄州<lb/>
王公元之曰提舉玊局蘇公子瞻曰翰林學士楊公大<lb/>
年<lb/>
　　　書胡宗愈剳子後<lb/>
宋元祐中胡宗愈請令帶職人赴三館供職曰臣愚竊<lb/>
謂士不知朝廷之治體則不足以立朝不習國家之故<lb/>
事則不足以應務唐李徳裕謂用寒士不如公卿之世<lb/>
議者以為偏論臣乃謂之知言蓋公卿之世耳目習朝<lb/>
<pb n="KR4f0046_WYG_014-11b"/>
廷之治體練熟國家之故事逺方寒士有不知其始末<lb/>
者徳裕之言未為過論太宗皇帝深達此意始置崇文<lb/>
院建秘閣集四庫書選天下名能文學之士以為校讐<lb/>
官給以見俸食於太官優其資秩自選人京官入者始<lb/>
除館閣校勘或崇文院校書及升朝籍乃為秘閣集賢<lb/>
校理或優之則為直館直院直閣其始入而官位卑者<lb/>
未得主判且令在館供職改京官升朝籍方得主判登<lb/>
聞鼔檢院同知禮院之類資任漸髙則為吏部南曹羣<lb/>
<pb n="KR4f0046_WYG_014-12a"/>
牧判官又髙則為省府推判官或出知藩鎮轉運提刑<lb/>
又擇其久任者或遷知諌院預講讀或擢為左右史遂<lb/>
典詞誥或待制内閣繇此而為公卿執政以躋台輔逺<lb/>
器大節方重深厚事業磊落載在史冊者前後相望外<lb/>
至於守土奉使藹然皆有風績可觀間有不才闒茸者<lb/>
叨預於其間則指目鄙笑不容於清議故累朝得人方<lb/>
古為盛此實太宗皇帝憂深慮逺養育之功也熈寧執<lb/>
政務欲速援親黨假此以為進人之階浮躁狂妄者爭<lb/>
<pb n="KR4f0046_WYG_014-12b"/>
趨之故有朝除校理而夕拜詞掖夕為直院而朝作輔<lb/>
臣館閣涵養之風遂至掃地士人亷恥之節靡有孑遺<lb/>
既無素養之才悉為苟合之士臨時選用或非其人左<lb/>
右史才間用俗吏以致朝廷厭薄館閣遽行寢罷陛下<lb/>
即位以來招賢樂善追復太宗皇帝之政繼承列聖之<lb/>
業俾復三館職名又詔執政大臣各舉所知召試以充<lb/>
其選獨不許其供職臣愚莫知其意竊計議者必謂昔<lb/>
之崇文院已改為秘書省已有官屬則帶館閣職名者<lb/>
<pb n="KR4f0046_WYG_014-13a"/>
不可供職臣愚以謂崇文院之名雖改而秘閣集賢昭<lb/>
文館四庫之書猶存既選英才除職名而不令供職不<lb/>
法太宗皇帝養才育士之深意而徒以虛名為士大夫<lb/>
進取之階不惟義理未安兼亦於事無補臣愚望朝廷<lb/>
稽考祖宗館閣之制選人京官除者且授秘省正字校<lb/>
書以比昔日之校勘選人已有改官并供職四年改校<lb/>
理指揮外有自京官除者亦自校書郎二年方授校理<lb/>
已升朝者得兼寺監職事以比昔日之主判繇此漸進<lb/>
<pb n="KR4f0046_WYG_014-13b"/>
以厯省府與舊帶職之人並令入館供職依舊食於大<lb/>
官磨以嵗月使多士知陛下育才之意庶幾優游議論<lb/>
漸知朝廷之治體羣居講習以議國家之故事亷恥清<lb/>
議去而復還館閣素風墜而復振朝廷自後用人不乏<lb/>
實才將以成太平之業臣愚以為自此為始惓惓之意<lb/>
惟陛下採擇臣愚不勝幸甚宗愈此剳於有宋館閣制<lb/>
頗為詳覈其論太宗養育人才之意亦與明制相符然<lb/>
首援李徳裕語要為附㑹蓋徳裕父吉甫嘗同平章事<lb/>
<pb n="KR4f0046_WYG_014-14a"/>
宗愈父宿亦嘗副樞密故假此以張世胄仕進之幟非<lb/>
公議也且太宗選天下名能文學之士未嘗選世胄而<lb/>
此剳牽連及之是誣太宗也昔仙遊蔡氏鄞史氏館閣<lb/>
奕業烜赫曾不聞補宋政萬分之一而胥為害於民生<lb/>
國是明三代翰林雅詡眉州萬氏而臣安之署書兵侍<lb/>
翰編之繼殁姬妾至抱金寳四逸而無主以為歸至今<lb/>
猶鄙之南充陳氏再世綸扉明紀録胥譏循黙以張文<lb/>
忠之機畧而翰撰翰編曾不能救家人眷屬門闔而無<lb/>
<pb n="KR4f0046_WYG_014-14b"/>
計逸出之慘蓋非直尹厯城焦泌陽愚騃子貽誚而已<lb/>
然則德裕所謂寒士不如公卿之世者其然乎其不然<lb/>
乎若夫執政欲速援親黨朝除校理而夕拜詞掖夕為<lb/>
直院而朝作輔臣則仙遊蔡氏尤甚牢籠天下士入館<lb/>
閣如徐霖化人心思之說則鄞史氏尤甚至推及於館<lb/>
閣涵養士人亷恥載稽宋明允為篤論要以元余忠宣<lb/>
公唱名第二謂翰林無可表樹乃力請外而訖以大節<lb/>
震江皖其視虞掲袁馬諸公終身詞苑者固不啻風斯<lb/>
<pb n="KR4f0046_WYG_014-15a"/>
在下矣此則繇唐開元迄明館閣諸賢之定斷也<lb/>
　　　書何承矩傳後<lb/>
李忠定備邊禦敵剳子曰一河北塘濼東距海西抵廣<lb/>
信安肅深不可渉淺不可以行舟所以限隔敵騎為險<lb/>
固之地而比年以來淤澱淺涸不復開浚官司利於稻<lb/>
田徃徃洩去積水隄防弛壊又自安肅廣信以抵西山<lb/>
地形低下處可益增廣其髙仰處即開乾壕及陷馬坑<lb/>
之類宜専遣使以督治之又乞修塘濼剳子曰契勘安<lb/>
<pb n="KR4f0046_WYG_014-15b"/>
肅廣信平凉等軍東有塘濼西抵太行中間坦塗不過<lb/>
三百餘里塘濼既可增廣其他地勢雖頗髙仰亦可因<lb/>
髙就下限以長堤瀦畜水櫃以為阻固如水櫃不及之<lb/>
處自宜修築城堡屯兵控扼或設塹穽以虞奔衝兹事<lb/>
體大非藉能臣未易辦集竊見樞密副都承㫖李邈累<lb/>
任河北邊郡風績素著深究邊防利害欲乞特建一司<lb/>
以邈充使専切措置塘濼城堡水櫃等仍乞朝廷多方<lb/>
應副庶幾克成大功以為永逺之利而乞修邊備剳亦<lb/>
<pb n="KR4f0046_WYG_014-16a"/>
曰八曰增城壁九曰增塘濼十曰置堡塞至靖康傳信<lb/>
録則曰雖委㳂邊增修塘濼城池而輔郡畿邑已降指<lb/>
揮旋即罷止蓋八事中嘗請四輔郡諸畿邑皆築城創<lb/>
置樓櫓也近京築城置樓櫓且罷止而㳂邊塘濼指揮<lb/>
其墻壁倚之也可知矣及其宣撫河北河東也又乞修<lb/>
復塘濼舊制曰臣契勘塘濼深不可舟淺不可渉限隔<lb/>
賊馬實為國家永逺之利縁塘濼有蒲魚稻田自來係<lb/>
屯田司拘管以修治隄防為名其實以充私用徃徃放<lb/>
<pb n="KR4f0046_WYG_014-16b"/>
洩塘水營利自豐漸令塘濼湮廢不足限隔深失祖宗<lb/>
之意今來新開塘濼皆係民田伏望聖慈特降睿㫖下<lb/>
河北路轉運司相度㑹計一嵗所修隄防之費量自轉<lb/>
運司及朝廷應副不許種植稻田其蒲魚之利許小民<lb/>
採取庶幾塘濼漸復舊制而㳂邊貧民䝉陛下德澤實<lb/>
為大惠取進止御批雖依奏且曰卿一靣作聖㫖行下<lb/>
訖奏而塘濼之所以限戎馬者欽宗實未之克稔也<lb/>
　　　書劉屏山代寳學泉州論時事剳子後<lb/>
<pb n="KR4f0046_WYG_014-17a"/>
剳子論江北曰自古倚長江之險者屯兵據要雖在江<lb/>
南而挫敵取勝多在江北故呂䝉築濡須塢而朱威以<lb/>
偏將却曹仁之全師諸葛恪修東關堤可奉以兵三千<lb/>
破胡遵之七萬轉弱為强形勢然也今日淮甸雖置守<lb/>
帥而無堅壁無聚糧或營一師之市或聚烏合之徒敵<lb/>
人一至則氷消瓦解千里蕩然長江之險舟楫之利固<lb/>
以與敵共之虛聲所摇人情騷動此由江北藩衞之不<lb/>
立也臣欲乞將淮甸郡縣不必盡守故城各隨所在擇<lb/>
<pb n="KR4f0046_WYG_014-17b"/>
險據要營置寨柵守以偏將敵來仰攻固非其利若欲<lb/>
長驅深入則我綴其後二三大將浮江上下為之聲援<lb/>
敵之進退墮落吾計中矣朱威可奉之勲固可圖也江<lb/>
北藩衞既立陛下移蹕建康觀時待釁以定中原此萬<lb/>
全之䇿也論荆襄曰荆襄西通秦蜀東連吳㑹北據漢<lb/>
沔昔人以為用武之地故三國戰爭皆出於此得之者<lb/>
强失之者弱自䘮亂以來棄為盗區國家多事未遑經<lb/>
理亦幸敵人棄而不顧殆天以資我也今千里丘墟固<lb/>
<pb n="KR4f0046_WYG_014-18a"/>
難卒守臣謂宜將荆襄合為一路增重帥權暫治公安<lb/>
益兵聚糧為戰守計分遣别將渡江據險置柵募民耕<lb/>
種積以嵗月更為後圖一者貫通秦蜀無斷絶之虞二<lb/>
者控扼上流如首尾相應三者窺闞中原有席捲之勢<lb/>
是一舉而獲三利也今不早圖萬一敵人先之則主客<lb/>
不侔利害易轍復欲爭之固已難矣欲望陛下沉機獨<lb/>
斷亟詔大臣講論措置先事慮事以强立國之勢論吳<lb/>
蜀曰昔三國鼎峙吳蜀為異邦然當時所以謀困曹魏<lb/>
<pb n="KR4f0046_WYG_014-18b"/>
者常萬里尅期表裏相應况今二方一統力不應分竊<lb/>
見荆襄金房境壤相望乃西南之交吳蜀之㑹也若敵<lb/>
廹近江淮陜蜀之兵當稍循金房而南若窺全蜀則上<lb/>
流之兵當稍循荆襄而北批吭擣虛互為聲援以分敵<lb/>
勢此胥合南渡機宜而復論守江曰六朝守國皆輕戍<lb/>
江北重戌江南因險而守因守而戰内彊根本外鎮邊<lb/>
陲敵來則出驍將合銳兵先事而逆擊未便則清野鄙<lb/>
據要害伺間而後動故北兵遷延乏絶畏首畏尾徃徃<lb/>
<pb n="KR4f0046_WYG_014-19a"/>
狼狽亡遁大約皆此謀也昔陶侃不成邾其說謂設險<lb/>
禦冦政以長江隔江而城非三萬人不守引敵致禍實<lb/>
此之由若敵有可乗之㑹又非所資侃非失形勢也緩<lb/>
小利以全大利也蔡謨諌止諸鎮北移其說謂時有否<lb/>
泰道有屈伸須養威待時敵若送死制之有餘棄江逺<lb/>
進亦我所短謨非畏怯也知用其所長也何承天論守<lb/>
邊之計謂斥候之交非耕牧之地曹孫相持江淮之間<lb/>
不居各數百里宜堅壁繕兵以待敵來承天非泥古也<lb/>
<pb n="KR4f0046_WYG_014-19b"/>
事有可法也侃之練事謨之見逺承天之燭機審利害<lb/>
於當時垂龜鑑於後世今日形勢時宜畧與古同願詔<lb/>
帷幄之臣稽六朝重戍之謀考三子慎守之䇿此亦江<lb/>
防所宜考<lb/>
　　　書明一統志後<lb/>
明一統志義陽城在孝感縣北一百里梁置西魏廢按<lb/>
西魏於平氏縣置義陽郡蓋古申國地今信陽州是也<lb/>
又按梁天監三年魏陷司州詔以南義陽置司州是時<lb/>
<pb n="KR4f0046_WYG_014-20a"/>
有義陽郡又有西義陽郡南義陽郡西義陽在今隨州<lb/>
境而南義陽故址一統志謂梁以宋安郡為北司州黄<lb/>
陂縣為南司州楚志謂南義陽郡似當在黄陂今云在<lb/>
孝感縣北一百里與羅山應山近豈初置於孝昌境而<lb/>
黄陂之南司州後乃徙置耶予謂覽者詳覈此彌可以<lb/>
審義陽之形勝而五代時僑置諸郡縣胥無容鑿也<lb/>
一統志又曰新市在孝感縣後漢王常起兵即此又曰<lb/>
新市城在京山縣南三十里漢光武起兵討王莽嘗聚<lb/>
<pb n="KR4f0046_WYG_014-20b"/>
於此後置縣曰南新市西魏因改富水楚志曰按後漢<lb/>
書南新市侯國屬江夏郡宋書荆州江夏郡亦有新市<lb/>
縣唐杜佑通典郢州富水縣注云後漢新市縣故城在<lb/>
縣東北宋淳熈丙午富水縣令張實修縣志雖辨柝新<lb/>
市而未嘗援及孝感故孝感新市之名不彰竊謂前漢<lb/>
地理志江夏郡無新市縣而王常起兵則在前漢之季<lb/>
是王常起兵之新市乃安陸縣鄉市之名非縣名也蓋<lb/>
在孝感之北境今新店是已其後光武起於舂陵招致<lb/>
<pb n="KR4f0046_WYG_014-21a"/>
新市兵後漢地理志始有南新市侯國唐元和郡國志<lb/>
宋元豐九域志俱云後漢於安陸立新市是南新市縣<lb/>
置於後漢蓋在今京山之南境富水之新市故城是已<lb/>
豈可以後漢之南新市即為前漢王常起兵之新市哉<lb/>
又晉書竟陵郡有南新市酈道元水經注云新市縣在<lb/>
雲杜城屬竟陵郡葢今之應城京山竟陵皆晉時雲杜<lb/>
縣之域也乂齊書郢州江夏郡新平左郡司州安陸郡<lb/>
皆有新市縣其郢州東牂牁郡又有西新市南新市東<lb/>
<pb n="KR4f0046_WYG_014-21b"/>
新市縣或者即以東西市為孝感蓋不知齊之郡縣多<lb/>
僑置耳烏足憑乎夫新市之名不一而孝感新市實與<lb/>
隨之平林為近土人相傳為王常起兵處故一統志存<lb/>
之予謂孝感北境京山南境地胥巖險胥可起兵故明<lb/>
一統志兩存其說楚志覈矣而實未盡也<lb/>
　　　題王允寧孝烈皇后挽歌後<lb/>
允寧歌曰扶天有駿功又曰聖念為當熊陳兵垣選明<lb/>
詩謂指曹妃宮婢之變而明詩諸選本仍之蓋孝烈竟<lb/>
<pb n="KR4f0046_WYG_014-22a"/>
以定内難故得先世宗越典祔七廟允寧雖未及見而<lb/>
孝烈彌留日天子感戀悽惻之指廷臣多能與聞者此<lb/>
所以間發微詞也當時曹妃最被世宗寵遇宮婢之變<lb/>
實不與知後同陥極刑或疑宮監受孝烈指搆之京山<lb/>
王太僕汝化嘗咏漢宮人曰秋入披香玊露濃晩粧初<lb/>
罷鳯樓鐘恃恩醉却昭陽酒誤把紅繩戯睡龍此亦指<lb/>
宮掖間事似并疑内外獄辭為文過深者人臣無將變<lb/>
出曹妃寢宮室觀後日梃擊紅丸之案妃死固無辭然<lb/>
<pb n="KR4f0046_WYG_014-22b"/>
繼后遂用此至令天子上犯宗廟定典司國政者雖緩<lb/>
詞以沮而竟不能如先朝大臣伏閣之爭此絶可痛也<lb/>
宋章聖親率宮人定衞士之難當時臺諌内結温成者<lb/>
尚䟽變出后簾前請究主名假令帝意囘惑安知不以<lb/>
世宗之所以罪曹妃者為温成正位地乎竊懼後世宮<lb/>
掖隂妬讒嫉變械萬端至求人族滅事以為容恱而世<lb/>
主之無以察之也間因閱明人詩題此<lb/>
　　　書何元朗語後<lb/>
<pb n="KR4f0046_WYG_014-23a"/>
何元朗曰衡山先生在翰林大為姚明山楊方城所窘<lb/>
時昌言於衆曰我衙門不是畫院迺容畫匠處此惟黄<lb/>
泰泉馬西元陳石亭與相得酬唱甚歡二人只㑹中狀<lb/>
元更無餘物衡山數公長在天地間今世豈更有道著<lb/>
姚淶楊維聰者耶程松圓曰快哉斯言百世而後猶可<lb/>
以興起也近日汪苕文亦嘗書之予按元遺山中州集<lb/>
撰李長源傳謂當時亦有不直雷李者其識正同予曩<lb/>
送禮執入都一律云藤已成霜管又丹上車不落進賢<lb/>
<pb n="KR4f0046_WYG_014-23b"/>
冠隨肩莫信朝叅易結舌繇來史館難雷李清班輕駿<lb/>
足姚楊下士笑漁竿非窮非逹皆絲淚贏得離樽㸃半<lb/>
殘嵗辛丑臨川少司馬李公亟問雷李姚楊典實予繙<lb/>
公案頭書指眎之迺囅然一笑<lb/>
　　　書壯悔堂集後<lb/>
康熈丁巳予年十三侍先君梗陽授經長平牛澱洋先<lb/>
生先生先君乙卯所取士也夏四月歸長平時予愚騃<lb/>
甚畧無所覩又不多作制藝先生亦久之遲不至獨几<lb/>
<pb n="KR4f0046_WYG_014-24a"/>
上存雪苑侯朝宗壯悔堂集一部間取覽之用資嬉戱<lb/>
雖未能習熟曲折而大意殊了了如遺阮光禄吳駿公<lb/>
諸書絶喜吟諷之也是年冬先生復就館明年予歸不<lb/>
獲卒業壯悔堂集亦久不取閱視先君嘗曰明三百年<lb/>
無古文詞獨侯朝宗耳蓋朝宗文雖間近淺薄如近日<lb/>
諸公指摘者而飛動之氣自然横絶故應凌晉江崑山<lb/>
上也又朝宗文雖用氣勝而度態絶流佚蓋近五陵河<lb/>
朔之風而非止喑啞叱咤見武也予少時之喜吟諷之<lb/>
<pb n="KR4f0046_WYG_014-24b"/>
之者以此今年夏樓居無事復得别本讀之開巻展視<lb/>
字畫如故而先君棄諸孤遽十三年先生前二三年縣<lb/>
令粤西今久絶音問未審無恙與否然則死生聚散之<lb/>
感既無忍復道而予忽忽二十年以忝父師之誨者亦<lb/>
畧於兹編見之援筆書此未嘗不浪然雪涕也<lb/>
　　　書百三名家後并䟦諸子詩<lb/>
孟春之十有三日集於南園者古文辭目曰郭泰論曰<lb/>
書百三名家後詩目曰國山碑歌而截句則晩明淑慧<lb/>
<pb n="KR4f0046_WYG_014-25a"/>
八人也昔天如張先生㓜嗜學書必手鈔鈔訖朗誦輙<lb/>
焚之復鈔如是者六七始輟右手握管指成繭數日輙<lb/>
刮去沍寒手皸數沃湯後名其齋曰七録偕同學受先<lb/>
張先生名振輦轂比詔徴遺書有司進三千巻有竒胥<lb/>
留乙覽而百三名家最研覈雅非同時艾千子曾弗人<lb/>
所克逮蓋海内慤於讀書者胥尊之今諸君子成吟互<lb/>
標鋒頴業已秀玊潭而雋龍湫矣又蘄倣七録之遺彌<lb/>
進於懋實則雖西漢名家以暨陳徐僕射周庾開府隋<lb/>
<pb n="KR4f0046_WYG_014-25b"/>
盧黄門薛司隸可復振也豈直虞仲於陵宿𣲖已哉予<lb/>
援書百三名家後并䟦諸君子之詩至期而未集者俟<lb/>
續編<lb/>
　　　書鶴漊詩集後<lb/>
宋台海張平叔先生道家所録南宗也好譔詩歌世傳<lb/>
悟真篇偕道徳南華參同契雅相伯仲而以亟於愛物<lb/>
時時語大道司命忌之遇配且至再三然則善故不可<lb/>
為邪伯安萬君世居荆溪西自其六世祖明司訓古齋<lb/>
<pb n="KR4f0046_WYG_014-26a"/>
先生偕宋二程夫子門少監唐公王文成公門道通周<lb/>
公號予邑三賢崇建專祠至大宗伯文恭公為世穆神<lb/>
三朝名臣事詳明人諸史稿君少頴發稱高才生亟薦<lb/>
不克售晩而嗜學彌篤嵗甲辰齒業七十春夏杪猶日<lb/>
手丹墨㸃勘唐李延壽南北史周且蘄復始清修士胥<lb/>
歎企之性雅剛鯁賑乏植孀義甚髙而比且卒卒凌寒<lb/>
行豈其類平叔之時語大道而愛物殊亟者故應有諐<lb/>
耶君雅工儷語樂府尤喜賦詩今觀鶴漊集暨甲辰孟<lb/>
<pb n="KR4f0046_WYG_014-26b"/>
秋後諸詩藻逸融渾迺唐㑹昌大中以前諸家境詣匪<lb/>
宋崑體後格宜其前修精鍳如葦間姜先生季野萬先<lb/>
生胥極推挹之而比且髙視藝林混埃壒而格莫之少<lb/>
挫然則兹集之流傳雖伯仲平叔悟真篇焉可也平叔<lb/>
遇岐山石先生事旋釋而遂開道廣翠虛海瓊之宗然<lb/>
則司命者當此殆不偶然而士君子有志於道抑匪以<lb/>
顛躓艱厄而少怠也世之為岐山石先生者殊不尠矣<lb/>
今而後君亦日誦未逮㸃勘書勤勤彌嗜義焉以祗述<lb/>
<pb n="KR4f0046_WYG_014-27a"/>
古齋先生文恭公之學斯已矣夫何患乙已秋九月二<lb/>
十有二日書<lb/>
　　　書畫山樓圖後<lb/>
李滄溟先生序酬李東昌冩寄白雪樓圖詩曰樓在濟<lb/>
南郡東二十里鮑城前望太麓西北眺華不注諸山大<lb/>
河清河交絡其下左瞰長白平陵之野海氣所際每一<lb/>
登臨鬱為勝觀東昌李使君子朱以讀白雪樓集於廣<lb/>
川馬中丞家咄然壯之歸為圖以寄而攀龍贈焉如此<lb/>
<pb n="KR4f0046_WYG_014-27b"/>
詩曰詩名東郡沈隠侯那復擅竒顧虎頭江湖槃薄有<lb/>
能事畫我山中白雪樓推毫已驚海色至無乃兼驅蛟<lb/>
蜃遊湏㬰百里岱隂合咫尺疑聞清河流華不注山得<lb/>
非雨平陵以西胡獨秋松風似欲巻綃起良久㸔雲失<lb/>
去留丹青快意癡如此丘壑過人老即休使君實解郢<lb/>
中調為爾深知宋玊愁此雅可髣髴白雪樓之勝觀矣<lb/>
宛陵沈先生圖予家畫山樓而吳興王子立夫為致之<lb/>
殆無其勝而虛辱虎頭之筆者邪抑邱壑過人感慨率<lb/>
<pb n="KR4f0046_WYG_014-28a"/>
類此邪予不見立夫八九載展圖輙觸爰復書滄溟律<lb/>
曰繇他不淺山隂興逺道無因報子猷<lb/>
　　　書閬仙故宅<lb/>
志乗傳房山縣南十里土埠為唐賈島墓明𢎞治中御<lb/>
史盧訪獲於石樓村徴仆斷碑迺植碑闢地三畆大學<lb/>
士茶陵李文正公復植碑記焉按唐姚合過賈島故居<lb/>
律曰新墓松三尺杜荀鶴賈島墓曰山根三尺墓而不<lb/>
晰指其地李頻曰干山隔旅墳李洞曰旅葬新墳小魂<lb/>
<pb n="KR4f0046_WYG_014-28b"/>
歸故國遥又過賈島舊地曰遥天何益抱墳青釋可止<lb/>
哭賈島曰燕生松雪地蜀死葬山根則其為旅葬於蜀<lb/>
也審矣而李文正公律亦曰葬來詩骨青山瘦望盡荒<lb/>
原白草平無地椒盤供廟祀有人驄馬問村名詩注曰<lb/>
時盧侍御修復其墓辭胥含而不露至涿州頓銳過賈<lb/>
島墓曰桐鄉逺在今西蜀梓里遥憐古北平又過賈島<lb/>
故宅曰故巢留梓里瘦骨寄桐鄉其辭彌顯而景物畧<lb/>
於房山縣終書賈島墓蓋不敢㸃破畿輔之古蹟也若<lb/>
<pb n="KR4f0046_WYG_014-29a"/>
閬仙初祝髪雲蓋寺一曰法善寺隸瀛州城南景州西<lb/>
南五十里有賈島村一曰賈島峪而房山亦有石菴曰<lb/>
賈島菴此庸可徴覈予以釋可止律曰燕生松雪地李<lb/>
洞亦曰境搜松雪仙人島爰書曰松雪而後書故宅而<lb/>
不書墓以存闕疑之指<lb/>
　　　書仲舅户部公像<lb/>
明殿閣學士少師贈太師者凡十有七人其非殿閣而<lb/>
秩贈者不與焉洑溪徐文靖公景泰甲戌第二人及第<lb/>
<pb n="KR4f0046_WYG_014-29b"/>
晉膺援立崇陟首輔變眉州博野之轍導祥符茶陵之<lb/>
先相業詳明史六傳而至成都公天啟壬戌進士墨義<lb/>
圓敏以亷謹聞郎署問外祖儒林公理繁撥劇事至立<lb/>
辦郡邑胥尊之伯舅莊烈癸未進士行卷贍警偕宗王<lb/>
駿公石霞茂逺胥播藝林今茂逺傳稿癸未同門譜手<lb/>
定也晩年尤精詩律黄錫余顧修逺諸公雅重之伯舅<lb/>
當長垣南日前銓注知山隂縣晉司南曹事詳閩起紀<lb/>
乗仲舅户部公文埒伯舅年十有七偕伯舅胥雋壬午<lb/>
<pb n="KR4f0046_WYG_014-30a"/>
府尹試年二十四中己丑成進士銓注知雒南縣朱陽<lb/>
關蘭草川以西金嶺以東民胥徳之政績詳秦志制撫<lb/>
按亟書上考擢主計部事遽卒年裁三十有二而伯舅<lb/>
亦年裁四十有二惜哉仲舅配蔣安人早卒繼周安人<lb/>
胥有婦徳周安人年二十有八而貞守五十有七卒竢<lb/>
旌予邑自伯舅仲舅用年少取髙科其後大文伯兄素<lb/>
田亦年十有九雋府丞試式殆所謂酷似其舅者也漢<lb/>
書曰遺子黄金滿籝不如一經汱溪台輔里第中構一<lb/>
<pb n="KR4f0046_WYG_014-30b"/>
經堂楷書遒勁大文髫時日注覽焉蓋扉院曹司之遺<lb/>
澤其勝黄金滿籝也逺矣大文不克逮事仲舅髫時侍<lb/>
儒林公側嘗賜以卑椅輙喜日危坐其上今忽忽且七<lb/>
十餘年而先宜人之墓木則業已拱矣為泫然者久之<lb/>
户部公偕周安人像嵗久漫漶公曾孫公宇慤守遺經<lb/>
復加装潢爰敬書概畧以叙今昔渭陽之思并附宰相<lb/>
世系表後<lb/>
　　　書張孺人孝行三則<lb/>
<pb n="KR4f0046_WYG_014-31a"/>
張孺人陽曲文學君執公長女母冦孺人勤誨之省問<lb/>
洒掃諸役俾臧獲無得代年十六歸同邑振公張先生<lb/>
善事先生祖茂才公父虞庠公而尤曲叶姑王孺人意<lb/>
王孺人獲痿疾日侍湯藥唯謹踰年疾日劇至不能自<lb/>
運水火始差可負登厠後亦輟櫛沐輾轉胥俟人飲飼<lb/>
尤艱唯孺人能任之雖先生亦不克代也時二姑㓜先<lb/>
生祖父胥羸耗力又無以畜臧獲胥孺人竭蹶營之而<lb/>
事罔缺廢凢日昧爽起櫛沐訖即趨王孺人寢問夜安<lb/>
<pb n="KR4f0046_WYG_014-31b"/>
否敬洒掃室内已即為王孺人盥洗櫛沐訖復為二姑<lb/>
櫛沐間治它務無少爽凢昧爽起調藥餌率先意察飲<lb/>
食所嗜治必潔進必時以匕飼之後匕多所齟齬則代<lb/>
以匙如是者日且十無少爽王孺人夜尠寐孺人侍榻<lb/>
側按摩或衾席埃垢懼帚多拂盭恒用手微熨之其附<lb/>
體也俾無少埃折迺止閒談舊事暨家務率至丙夜王<lb/>
孺人欲寢命退迺退或語次王孺人不應就視業熟寢<lb/>
矣迺敢退後王孺人病彌劇肢體措注少不愜輙沉痛<lb/>
<pb n="KR4f0046_WYG_014-32a"/>
孺人以意製方圓大小枕十枚有竒從肩臂膂脡所宜<lb/>
髙下者而支砥之間日輙偕衾褥澣濯易以潔者間日<lb/>
復澣濯之復以意創衣衵製謹具領䄂或前襟而後缺<lb/>
諸戚黨來視疾雅不知王孺人病極劇雖王孺人亦殆<lb/>
忘沉痾之附體也時先生産寖落孺人日質簪珥簪珥<lb/>
暨衣罄佽以鍼縷厪克濟而孺人或沍寒衣尠纊或踰<lb/>
午未克朝饔澹如也自王孺人始疾遂不克歸寧間思<lb/>
寇儒人甚第傳語幸託侯疾間來就視寇孺人恒歎曰<lb/>
<pb n="KR4f0046_WYG_014-32b"/>
此予曩不聽臧獲代役之力也王孺人中表嫂錢節婦<lb/>
也戚黨胥以嚴見憚一日禮㑹伻固請孺人不至節婦<lb/>
倐問客戚黨誰最有福衆對訖節婦曰此胥不足為福<lb/>
有福者惟張氏三姑耳三姑謂王孺人也衆問三姑貧<lb/>
且病劇尚奚福節婦曰他人痿病不一二年輙沒尠踰<lb/>
三年者今三姑幸獲孝婦匪直忘貧且克忘病者累年<lb/>
矣其為福孰大於是衆胥肅然節婦後見孺人必執手<lb/>
泣歎大原詩禮族胥傳誦之自王孺人始疾暨劇凡十<lb/>
<pb n="KR4f0046_WYG_014-33a"/>
有一年迺卒孺人毁甚洎今寖四十年遇王孺人所嗜<lb/>
必肅而薦之蓋聞吏有案醫有案今張孺人孝行此亦<lb/>
婦事姑之案當偕唐華原桞氏述崔山南祖母唐夫人<lb/>
事胥編小學者也<hi>凡侍疾者宜凖此</hi>王孺人卒長姑前獲疾孺<lb/>
人事之如王孺人尋卒次姑右臂復以瘍廢醫暨戚黨<lb/>
胥言不克濟孺人日為櫛沐洗視勤易善藥者復六年<lb/>
竟瘳為備奩具禮嫁之嫁後踰年瘍復發姑之衣履諸<lb/>
務胥代縫濯之終其身<hi>此所以慊王孺人志也故入孝行</hi>虞庠公晩而<lb/>
<pb n="KR4f0046_WYG_014-33b"/>
性差煩食輙數炊孺人雅察所嗜進食訖輙屏立側聽<lb/>
復畜他食以竢更進有所欲言聞即辦虞庠公夜繙書<lb/>
漏率下二十刻有竒後夜進食如晝者復三四虞庠公<lb/>
雅安之<hi>此婦事舅之禮</hi>右張孺人孝行三則敬書以備三晉孝<lb/>
行録藁本<lb/>
　　　書燕堂奉母圖<lb/>
燕堂奉母圖圖祁門橘園馬君曰楚奉其所後之母汪<lb/>
孺人也當孺人在室有隻燕亟止於庭頡頏牖前不去<lb/>
<pb n="KR4f0046_WYG_014-34a"/>
家人以為咎徴既而橘園所後父訃至孺人歎曰天定<lb/>
之矣訖歸馬氏以序定嗣橘園竒愛之常肅誨曰汝奚<lb/>
以事我讀書敦行為尤要橘園克祗厥誨左右就養無<lb/>
少違凡三十年有竒孺人棄養橘園亦尋以毁卒弟秋<lb/>
玊君曰琯佩分君曰璐悼念其世母暨兄甚業建專祠<lb/>
復請工畫者作燕堂奉母圖大吏聞於<lb/>
朝獲旌盖從士大夫之言而代之請也雙韭山謝山全君<lb/>
譔文記實援檀弓汪錡事以比洪州字兆萬君吳興玉<lb/>
<pb n="KR4f0046_WYG_014-34b"/>
裁姚子復申演之其它狀表志傳暨橘園傳綦詳矣予<lb/>
竊謂室女奔䘮未成為婦之疑義未廟見之例比洎近<lb/>
世熈甫歸氏說尤乖刺而汪氏魯公族國有急錡庸當<lb/>
力戰以殉迺若身不絓名位而史冊焯著如漢㓜安管<lb/>
氏名初不越邴原華歆右比棄家浮海幅巾終老雖讓<lb/>
以三公而不顧此所謂漢處士管寧卒也唐昭諌羅氏<lb/>
嘗賦應舉詩曰早知世事長如此自是孤寒不合來又<lb/>
曰交親益相薄知己恩潛替又嘗賦曰靜憐貴族謀身<lb/>
<pb n="KR4f0046_WYG_014-35a"/>
易危惜文皇創業難而尤重慨於不將不侯比離亂南<lb/>
歸嘗上書錢武肅親提十萬旅北蕩朱梁巢穴此雖一<lb/>
時韓偓張格軰為唐世臣未克建議而抑匪身都將相<lb/>
并首黄河荒驛中者之所克逮也元雲林倪氏蕭閑泉<lb/>
石裁埒顧潘曹趙軰比棄貲産遁匿衰柳敗莊問訖完<lb/>
菰蘆異香之節其視一時詩人所謂南州孺子為民在<lb/>
愧忝黄瓊太尉知者志識抑復逈絶矣它若東湖樵夫<lb/>
金川門卒燕山衞卒史冊中不可勝數其事胥在熈甫<lb/>
<pb n="KR4f0046_WYG_014-35b"/>
以前若必如所云是金匱石室之記載胥可焚棄而檀<lb/>
弓并不宜列諸經也予家當元際二室女被紅巾掠急<lb/>
奮身投臧林之深渡化為雙鳩用釋母哀事載郡邑志<lb/>
予謂其義有與燕堂相符者并書之以復申雙鳩之㫖<lb/>
秋王君嗜書盡收辟疆園顧氏延令樹園季氏藏弆之<lb/>
經籍而克武西齋尤氏菉竹堂天乙閣諸録佩兮君嘗<lb/>
舉博學宏詞科胥整雅士附書<lb/>
　存研樓文集巻十四<lb/>
</p>
<p>
</p>
  </div>
</body>
</text>
</TEI>
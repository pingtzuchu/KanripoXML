<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>存研樓文集卷一</head> <lb/>
    <p>
<pb n="KR4f0046_WYG_001-1a"/>
欽定四庫全書<lb/>
　存研樓文集卷一<lb/>
　　　　　　　　　　　　　編修儲大文撰<lb/>
　　頌　表<lb/>
聖壽無疆頌<hi>謹序</hi>
　詩大序曰頌者美盛徳之形容以告成功者也蓋六<lb/>
　義奥指于斯為盛自漢以降始與箴銘贊辭並列雜<lb/>
　文限於古律而不能騁者又多倣序議格去詩㫖浸<lb/>
<pb n="KR4f0046_WYG_001-1b"/>
　逺其義亦日以放失獨黄門郎揚雄議郎蔡邕奉勅<lb/>
　頌功臣最為斟酌於古自漢季文弊六朝沿習俳語<lb/>
　尤喜著頌至唐吏部侍郎韓愈禮部員外郎柳宗元<lb/>
　始用古文辭振之然古者形容盛徳之㫖遂以希濶<lb/>
　寥簡而愈宗元諸雜文要不為不深於詩者有宋士<lb/>
　大夫不深考其源流一以曉暢事理為宗於是古文<lb/>
　詞與詩畫然為二而周漢金石筦絃鏗鏘鼔舞之遺<lb/>
　蓋畧盡矣然則六朝之於詞宋之於義要為得失參<lb/>
<pb n="KR4f0046_WYG_001-2a"/>
　半至明而詞義胥失焉豈惟揚厲之㫖闕而不講此<lb/>
　亦有事於經者之所宜拳拳也臣竊不自揆嘗撰平<lb/>
　北頌畧發斯㫖今伏聞<lb/>
皇帝陛下駐蹕吳中適㑹萬壽節雖山農野老皆得躬<lb/>
　面<lb/>
天顔奉觴上壽無任懽忭謹復譔頌一首并先述其源<lb/>
　流如右以俟宗工傑儒通經而深於知言者决擇可<lb/>
　否且以寓臣區區忠愛之誠焉其辭曰<lb/>
<pb n="KR4f0046_WYG_001-2b"/>
大哉皇矣受天之册爰撫萬邦海外是一恭惟我<lb/>
皇聿紀四葉於萬斯年以秩天厯天厯維何嵗越在昔<lb/>
其耦維午其竒維甲木直火炎季春之月桐華萍生陽<lb/>
氣發泄勾者畢出萌者畢達維天降監望越三日恭惟<lb/>
我<lb/>
皇乗震而出乃聖乃神允睿允哲越在冲齡昭哉嗣服<lb/>
二<lb/>
祖一<lb/>
<pb n="KR4f0046_WYG_001-3a"/>
宗于京對越以咨文武以平征役以洽神人以靖邦國<lb/>
阻深闇汶殊黨遼絶以罔不貢以罔不恪蕩蕩巍巍兢<lb/>
兢業業日慎一日不自暇逸亦越保傅厥壽平格亦越<lb/>
法從厥班耆碩守令増秩倉庾譜族亦越閭黨深山大<lb/>
澤扶杖而觀期頥耄耋四隩九州八荒六合以罔不臻<lb/>
仁壽之域人亦有言丸丸松柏厥或承之爰兆其蘖恭<lb/>
惟我<lb/>
皇厥祀千億既植既萌厥受天錫天錫維何重休襲吉<lb/>
<pb n="KR4f0046_WYG_001-3b"/>
越在紀年三十有八聿廵南服自江暨淛溺者胥宅飢<lb/>
者胥活逋者胥蠲纍者胥釋士奮庠校商歌衡軛人亦<lb/>
有言曰攸好徳神用錫之其祉繹繹矧徳廣運胥屆胥<lb/>
徹天其申錫服休無斁申錫維何辰柄載揭維旦丁亥<lb/>
旭日有赫厥鼔載考厥球載擊不戒而孚有來朅朅黄<lb/>
耉台背拜手陳說臣生庚子犬馬齒百<lb/>
國家開創覩記所及<lb/>
列聖相承休養生殖民不知兵土地墾闢臣長孫曽臣<lb/>
<pb n="KR4f0046_WYG_001-4a"/>
老而佚亦有子衿皤皤黄髪上言<lb/>
國家樂育敎育以迄今日斐然文學<lb/>
帝曰俞哉曰有别勅所司設珍棗栗飴蜜捧手拜言今<lb/>
萬壽節<lb/>
聖壽無疆臣謹聞訖是日四方聞之大悅走相告語匪<lb/>
天淵黙爰聽民耳爰視民目請書此語以象符尺恭惟<lb/>
我<lb/>
皇永世克協衡隨璽信凖平䋲直微臣作頌爰贊嵗筞<lb/>
<pb n="KR4f0046_WYG_001-4b"/>
願自今往日中至昃彌億萬年行健不息以昭永永與<lb/>
天無極<lb/>
平北頌<hi>謹序</hi>
　<hi>臣</hi>聞殷伐荆楚高宗罙入周伐淮徐嘗再命將往宣<lb/>
　王卒自將平之而是時詩人爰著殷武常武之章以<lb/>
　揚厲偉績然後二代之業炳耀鏗鏘永永無極漢京<lb/>
　繼建文頌聿興而封禪典引詞雖工而道不叶若乃<lb/>
　嗣殷周之軌總雅歌之文事覈㫖慤模楷百代者獨<lb/>
<pb n="KR4f0046_WYG_001-5a"/>
　唐右庶子韓愈平淮西碑一章雖不名頌而義實宗<lb/>
　之然鑱石未久卒用言者剗去蓋文章之振難矣宋<lb/>
　室百年古文再振然自中書舍人曽鞏外詩人之義<lb/>
　胥無聞焉明逮成宏鐃歌廟樂士大夫間能擬作然<lb/>
　多襲漢魏之遺響而不折衷於道蓋文章寖衰而功<lb/>
　烈之不競亦以甚矣伏惟<lb/>
皇帝陛下繼天體物聖神文武自即位以來平三孽建<lb/>
　臺灣屬國賔服六合清謐而頃以厄魯特噶爾旦之<lb/>
<pb n="KR4f0046_WYG_001-5b"/>
　躪我邊氓也怙惡不悛然後決意<lb/>
親征六飛三駕犂其庭俘其子曽不煩寸鏃之遺斗糧<lb/>
　之費而噶爾旦望風溘裁族屬頓首請命此雖黄帝<lb/>
　征涿鹿帝舜格有苗何以尚焉如殷武常武之所歌<lb/>
　恐不足以望清光仰末塵而况自漢以下泯泯紛紛<lb/>
　無得而紀者哉蓋昔詩人著頌而姬尹史閔皆以公<lb/>
　卿大夫勒簡比絃今文學之臣上則宰輔侍從下則<lb/>
　宿儒傑師瑰瑋相望其能作為文章深醕典質以軼<lb/>
<pb n="KR4f0046_WYG_001-6a"/>
　兩京元和嘉祐之詞而復今之横吹凱奏於殷周之<lb/>
　隆雖更僕數之未易殫竭<hi>臣</hi>山野末學不諳<lb/>
朝廷典故凡山川阨塞兵畧進止之宜舉無能與聞然<lb/>
　猶得與時鳥候蟲同鳴太平竊見<lb/>
國家文洽武尅度越千古無任踴躍謹著平北頌一篇<lb/>
　繕寫<lb/>
上進雖自知蕪陋摹畫<lb/>
天功罪難擢髪而卒無敢自止以斟酌前代庶幾於詩<lb/>
<pb n="KR4f0046_WYG_001-6b"/>
　人揚厲之義此則臣之尤惓惓者也其辭曰<lb/>
聖清受命爰撫萬邦<lb/>
太祖<lb/>
太宗我武載揚恭惟<lb/>
世祖普天是疆我<lb/>
皇配之休有烈光恭惟我<lb/>
皇登三咸五靡有一物不得其所允聖允神允文允武<lb/>
平閩平粤平滇暨楚爰平臺灣平俄羅斯維喀爾喀爰<lb/>
<pb n="KR4f0046_WYG_001-7a"/>
偃七旗舍曰荒絶載須格思舍曰疏末載胥籍思廼噶<lb/>
爾旦匪靖匪茹刈我屬國蹂我近鄙<lb/>
帝曰吁哉朕用戒汝越汝生口匪遑啟處彼渠罔聞邉<lb/>
氓載號<lb/>
帝曰吁哉朕敢憚勞以順殄逆矧不崇朝有煒彤弓勿<lb/>
載勿櫜赫赫我<lb/>
皇師出以律自東自西實整實宻維此五月爰先士卒<lb/>
自克魯倫我旅載截我馬載驤我士載歌彼渠其遁于昭<lb/>
<pb n="KR4f0046_WYG_001-7b"/>
木多西師躍出載奔載瘥猗與我旅折首則那赫赫我<lb/>
皇無弛明略其畧維何兩軍命率其率維何揚古受鉞<lb/>
暨濟南達林隆思克爰駐兩軍喀倫蘭州爰遏其援爰<lb/>
來爰柔我<lb/>
皇凱旋匪豫匪絿維此冬月濟河之洲我<lb/>
皇至止鄂爾多斯彼渠來掠薄言撝之彼俘來附薄言<lb/>
綏之既育既懌薄言宜之彼渠曰歸渠實不信爰駐大<lb/>
師古雲中境維此二月禁旅三令維此塞堡<lb/>
<pb n="KR4f0046_WYG_001-8a"/>
車駕三幸維狼居胥龍旗聿開亦越屬國曰哈宻囘曰受<lb/>
國恩謹師北竢噶爾旦子謹俘以來亦越諦巴頓首載<lb/>
竦亦越濟農奉琛載貢亦越彼渠部族親從載伏載欵<lb/>
載戁載聳維噶爾旦罔悔罔悛維厄魯特是尤是諐于<lb/>
以討之維三閱邉于以滅之維期浹年厄魯特平爰實<lb/>
書䇿維閏三月十有三日維噶爾旦仰藥自殺爰以尸<lb/>
來維丹濟喇厄魯特平以莫不處維此邉氓于時載語<lb/>
維彼不順聿俘子女維昔孔震維今孔豫厄魯特平以<lb/>
<pb n="KR4f0046_WYG_001-8b"/>
莫不榖維此屬國于時載告維丹濟喇聿暨部族維昔<lb/>
孔驁維今孔蹙無曰窮漠莫予克圖維噶爾旦載檻載<lb/>
罟無曰荒服莫予克纍維噶爾旦載紲載覊無曰勍旅<lb/>
莫予克縛維噶爾旦載揉載握恭維我<lb/>
皇獨斷而克維明克融維威克鑠恭維我<lb/>
皇克廣厥仁爰奮厥怒以祉生民武節是戢懿徳是陳<lb/>
秩秩辟廱式振金聲<lb/>
　　　三泉頌<hi>謹序</hi>
<pb n="KR4f0046_WYG_001-9a"/>
　塞外行師掘井<lb/>
聖謨也廼巴爾幾烏瀾和碩哨口地在喀倫外氷雪時<lb/>
　又未釋甘泉倐涌師行以濟㙮爾竒喇地尤逺出泉<lb/>
　亦類巴爾幾烏瀾巴顔土庫烈圖起扢陵距克魯倫<lb/>
　河一舍衆憂乏水而山岡泉盛涌此照磨多之祥也<lb/>
　謹頌曰<lb/>
天符地苞醴源觱沸養而不窮收而勿棄其視井也奚<lb/>
啻倍蓰訃而實逺則歐徳近則鄂羅多斯掘井百之淵<lb/>
<pb n="KR4f0046_WYG_001-9b"/>
算密機所積感而潛致也曰其斯以為舜乎夫濬喆文<lb/>
明舜也大智<lb/>
　　　豫爾呼頌<lb/>
蓋克魯倫河左右壤駝馬牛羊胥宜食豫爾呼蓋尠産<lb/>
者有年矣而<lb/>
六飛載駕而凢阿思哈圖山也巴顔烏闌也土喇河西<lb/>
阿喇克山也孟納爾山也拖陵訥山也㙮爾吉爾即山<lb/>
也西巴爾台也察罕布喇克也忒布喇克也拖陵布喇<lb/>
<pb n="KR4f0046_WYG_001-10a"/>
克也郭爾羅思也額爾徳尼拖洛海克魯倫布隆也克<lb/>
魯倫布隆也扎克塞也克勒和朔布爾車克也㙮爾渾<lb/>
柴達木也顧圖爾布喇克也交轡接軫盈盼匝望胥豫<lb/>
爾呼芃芃哉豫爾呼幪幪哉豫爾呼<lb/>
頒六十年時憲書賀表<hi>康熈五十九年</hi>
聖徳同天御極綿長為古今未有之盛孟冬朔旦頒六<lb/>
十年時憲書普天同慶羣<hi>臣</hi>奉表恭<lb/>
賀者伏以<lb/>
<pb n="KR4f0046_WYG_001-10b"/>
帝徳統三才首叶履端之紀<lb/>
皇圖綿萬禩長宣欽昊之文數窮時刻分秒而無差璿<lb/>
璣符運厯衍章蔀紀元而彌永鴻寳垂休稽成憲以寅<lb/>
清當令時而辰告歡騰匝地瑞應司天臣等誠懽誠忭<lb/>
稽首頓首上言竊惟日之行天也三百六十五度而惟<lb/>
辟崇效其軌天之去地也九萬一千餘里而惟聖仰協<lb/>
其籌輪轉北而物遽生輪轉南而物匪遽謝晷極長而<lb/>
時迎暑晷極短而時復迎寒是以曜璿蕚於霞莊載占<lb/>
<pb n="KR4f0046_WYG_001-11a"/>
玉斗湛珠衡於月館聿騐紫樞維人皇踐祚之尤長亦<lb/>
太昊膺期之浸久他如覲成東嶽尚際衢室之觀以逮<lb/>
用享西岐未合鈞臺之運始系天君系人大系地釋詁<lb/>
備析其文寅統人丑統地子統天居正迭昭其義星既<lb/>
傳於甘石術亦辨於魯秦太初本黄鍾八十一分以甲<lb/>
為陽以子為隂以夜半為吹葭之候大衍用靈蓍四十<lb/>
九數以卦當嵗以爻當月以刻漏當揲䇿之全年法日<lb/>
法遞増小餘大餘咸析未有時逢泰長八方昭大有之<lb/>
<pb n="KR4f0046_WYG_001-11b"/>
和命洽巽申六合啟同人之㑹如今日者也兹蓋伏遇<lb/>
皇帝陛下動符行健静體永貞洊水含元水湛千年之<lb/>
色兼山配極山呼萬嵗之聲鶻莽城邊直開重峽雀離<lb/>
關北早渡雙河西方獻益地之圖豈止貢於蒼水南極<lb/>
奉延年之籙亦奚假於金庭當六十嵗之初週正億萬<lb/>
齡之甫肇黄雲夜朗青氣日扶滋甘露於朱英萃清風<lb/>
於翠<graphic n="KR1739" url="https://raw.githubusercontent.com/kanripo/KR-Gaiji/master/images/KR1739.png" mimeType="image/png"/>固己殊祥疊至伯益不能紀其名嘉瑞駢臻大<lb/>
撓不能研其數而况<lb/>
<pb n="KR4f0046_WYG_001-12a"/>
國家之明備尤擅厯法之精微晷列日星晝有測而夜<lb/>
有測球分天地仰可窺而俯可窺太始索幾何之原太<lb/>
虚探宗動之表圜斯類線直亦成弧推八變以來器象<lb/>
獨用乾元之九遡六家而上干支直符皇極之三於是<lb/>
月值祈年旦惟布政乃用頒乎遐邇爰胥洽乎士民周<lb/>
天則全算差縮周嵗則全算差贏業無所施於贏縮難<lb/>
加之數上推則百年減一下推則百年増一抑奚所庸<lb/>
於増減莫定之幾户展瓊編詎必銀繩玉簡家藏瑶帙<lb/>
<pb n="KR4f0046_WYG_001-12b"/>
不啻金䇿寳符臣等生際授時業慚靈憲位乗五運乗<lb/>
五王曹之圖籙未尋年紀千嵗紀千孔許之厯書莫考<lb/>
在虚在斗謹察日行惟畢惟箕幸諧星好向介邱而展<lb/>
事雖多謝於祥鶼望魏闕以馳誠思攀榮於賀雀伏願<lb/>
一中凝命六氣調元華葢十八庫樓二十九爭環寳座<lb/>
南斗廿五東井三十四競拱紫垣拂菻右旋不出黄圖<lb/>
之域扶桑左轉載遵赤縣之封迓純嘏則如日斯升躋<lb/>
大年則後天不老而作訛成易時雍永列乎堯民寒燠<lb/>
<pb n="KR4f0046_WYG_001-13a"/>
雨暘時若恒占乎箕範矣<hi>臣</hi>等無任踴躍懽忭之至<lb/>
　　　黄河澄清謝表<hi>雍正七年</hi>
聖徳覃敷運當清宴黄河數千里澄清羣<hi>臣</hi>恭奉表稱<lb/>
謝者伏以<lb/>
帝徳協平成四瀆著澄清之象<lb/>
神功垂格被萬川彰鑑澈之幾行由地中偕坤輿而奠<lb/>
定來從天上法穹昊以昭明頌滿波臣歡騰澤國<hi>臣</hi>等<lb/>
誠惶誠恐稽首頓首上言竊惟百川以海為宗六合惟<lb/>
<pb n="KR4f0046_WYG_001-13b"/>
河最逺派探星宿始東達於崑崙流滙赤賔復北趨於<lb/>
積石熈蘭岸束長聞百里之噌吰豐勝峽開直作萬雷<lb/>
之噴怒雪隨山轉龍門接乎三門雲逐波移大伾沿乎<lb/>
大陸九曲之渡何可復尋百泓之源固以彌逺雖曰道<lb/>
元註水南有清河而北有清河無如賈讓規隄東則距<lb/>
齊而西則距魏一石而泥數斗其視濁涇濁漳也殆有<lb/>
甚焉千丈而清見底其擬浙溪湘溪也不亦逺乎繇是<lb/>
津畱白馬山誌黒羊一片淮南還愁海若或疑江上當<lb/>
<pb n="KR4f0046_WYG_001-14a"/>
祀馮夷未有究瑶籙之殊休具琅凾之珍貺如今日者<lb/>
也兹葢伏遇<lb/>
皇帝陛下得一以清吹萬咸協瑶枝結慶卿雲垂華蓋<lb/>
之文瓊液浮甘寳露綴金莖之色黄麰紫穗萃仙穎於<lb/>
中逵翠萐丹蓂樹靈株於上序既重輝之合璧復五緯<lb/>
之連珠而累譯同歸殊徽狎至東郭擢穎不足以供瑞<lb/>
牒之雲毫南溟運鵬不足以殫惠颷之風力<lb/>
恩稱天覆符應河清下達徐邳若木千枝之界上通潼<lb/>
<pb n="KR4f0046_WYG_001-14b"/>
渭玉蓮十丈之方莫不光比漢機桂榆歴歴照同秦鑑<lb/>
瑶碧森森彼獨孤及之章曽未詳其曲折雖鮑明逺之<lb/>
頌亦難罄其形容從此績軼宣房勲隆浚澮相濟州相<lb/>
歸徳笑賈成議異中書主六㙮主孫村輕文富識慚元<lb/>
老粟飛陽武衛河寧必紀汲郡之書稻輓瑯琊水道何<lb/>
事考膠萊之蹟誠寰中所罕遘抑載籍所希傳<hi>臣</hi>等功<lb/>
昧祭川識非觀海河平碑勒學難妄兾於圭齋溝洫志<lb/>
成才益遜長於班氏當崇階之遍錫飲泉竊勵官箴况<lb/>
<pb n="KR4f0046_WYG_001-15a"/>
謳頌之頻聞監水尤思治象伏願化周禹甸祉普堯天<lb/>
西清侍從之班氷壺長映秋月南國省臺之任玉琯胥<lb/>
協春風則農紀祥炎行將濯蘭纓於鳳水軒圖瑞矞不<lb/>
但泛花綬於雞林而太史之河五色寳光若鏡天孫之<lb/>
石七襄異采成裳矣臣等無任激切屏營之至<lb/>
　　　擬唐命殷仲容摹延陵十字碑進表<hi>開元</hi>
伏以道纉大成一畫申頒巽命蹟畱小學六書重耀離<lb/>
明稽古以崇賢分職集賢之院披文以象徳馳神嘉徳<lb/>
<pb n="KR4f0046_WYG_001-15b"/>
之門曹司矧備冬官卷帙敢忘夕考祇陳<graphic n="KR2451" url="https://raw.githubusercontent.com/kanripo/KR-Gaiji/master/images/KR2451.png" mimeType="image/png"/>陋少効涓<lb/>
埃臣仲容誠惶誠恐稽首頓首上言竊惟生人以來莫<lb/>
盛於洙泗南方之學實始於延陵近軼子臧遥承泰伯<lb/>
出使而樂聞六代遂開龍角之文明將兵而年躋百齡<lb/>
不數水犀之雄武行獲詳於禮記譽復顯於春秋蓋大<lb/>
江而南豪傑之士齊言偃故踰淮而北哀誄之詞出孔<lb/>
門書其字而不書其名紀其國而并紀其邑永作千秋<lb/>
之範標為十字之碑地望平墟圖經入覽湖連射貴越<lb/>
<pb n="KR4f0046_WYG_001-16a"/>
絶成編組山之車馬已非遺聞宛在昌里之園池難問<lb/>
殘刻巋然彼夫頡造黄墳禹垂蒼夏帖傳癸己何殊高<lb/>
晏之觴文誌景申不辨大蒐之鼔汲冡則體存魏䇿嶧<lb/>
陽則刼轉秦灰比諸鄭風其細巳甚擬之檜國以下無<lb/>
譏惟兹光燭麟符映壁間之漆簡寧至形訛鳥篆疑甕<lb/>
内之丹書但今古制殊耿球盛傳於鉅鹿恐高卑勢變<lb/>
杜預莫保於漢濱聿俟熙朝式昭法物兹蓋伏遇皇帝<lb/>
陛下功臻知化識兆見微内難削平定禮而肇行通祀<lb/>
<pb n="KR4f0046_WYG_001-16b"/>
外虞靜謐秩祭而覃及前賢正文字之原不但孝經集<lb/>
註韻列英之部豈徒六典分官鳥跡由是開天象胥於<lb/>
焉協地乃猶思深追蠡嗜篤罍彛謂至聖僅存此書奚<lb/>
啻夀夢之鼎若衆人莫欽其寳將類比干之盤既妙畫<lb/>
之沉淪亦英標之零落臺邊掛劍空憶徐君境上獻衣<lb/>
誰為鄭相事以流傳而日逺物因拂拭而彌新爰有藉<lb/>
於臨摹宜博求於耆碩在昔昭陵訪購法書則秘監署<lb/>
名迄夫麗正遷藏官本則侍臣檢校手追羲獻真行莫<lb/>
<pb n="KR4f0046_WYG_001-17a"/>
定痩肥目注王徐紙筆尚煩坐臥况杜林絶學久廢訓<lb/>
詁而曹憲古文時亡指授豈期制㫖下屬庸虚臣仲容<lb/>
陳郡陋儒長平寒胄坐移宫漏不逮永興之論書題滿<lb/>
禁門初非越國之工𨽻然敢雕鏤日月刻畫雲雷寔以<lb/>
代襲素風家傳舊業談追正始典午中軍孝格神明有<lb/>
媯給事博物推於五總比年價定賀韋契友堅於八人<lb/>
此日望高蕭李清時羣從共披賢喆之真圖皓首餘生<lb/>
期著貞臣之行牒幸聖神御宇誤采虚名當儒學司權<lb/>
<pb n="KR4f0046_WYG_001-17b"/>
適符雅志游藝情同於加諡釋文義切於畱祠闕下推<lb/>
尋或似蔡邕之貌尼山髣髴庶幾有若之言雖規正必<lb/>
待珠英抑箴戒無忘金鑑伏願午衙徐展乙帳常披闕<lb/>
里幸臨旋紐察壇前之檜晉陵職貢清芬踰峯頂之茶<lb/>
則音曲不度夫伊凉而聲敎自通於䝉詔矣臣仲容無<lb/>
任瞻天仰聖激切屏營之至謹奉表恭進以聞<lb/>
　<lb/>
　存研樓文集巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>存研樓文集卷十三</head> <lb/>
    <p>
<pb n="KR4f0046_WYG_013-1a"/>
欽定四庫全書<lb/>
　存研樓文集卷十三<lb/>
　　　　　　　　　　　　　編修儲大文撰<lb/>
　　傳<lb/>
　　　沮授傳<lb/>
沮授廣平人少有大志多權畧仕州别駕舉茂才厯二<lb/>
縣令又為韓馥别駕表拜騎都尉獻帝初平二年秋七<lb/>
月馥避位讓袁紹紹領冀州牧辟授從事授說紹曰將<lb/>
<pb n="KR4f0046_WYG_013-1b"/>
軍忠義奮發董卓懐怖濟河而北渤海稽首今振一郡<lb/>
之卒撮冀州之衆威振河朔名播海内若舉軍東向則<lb/>
青州可定還討黒山則張燕可滅囘衆北首則公孫必<lb/>
䘮震脅戎狄則匈奴必從横大河之北合四州之地收<lb/>
英雄之才擁百萬之衆迎大駕於西京復宗廟於洛邑<lb/>
號令天下以討未服比及數年大功可立紹喜曰此吾<lb/>
心也即表為監軍奮威將軍紹與呂布破張燕與曹操<lb/>
東擊髙唐平原發干破昭烈帝單經陶謙走青州刺史<lb/>
<pb n="KR4f0046_WYG_013-2a"/>
田楷遂大破公孫瓚於界橋斬瓚所署冀州刺史嚴綱<lb/>
又破斬黒山賊于毒及長安所署冀州牧壺壽擊斬左<lb/>
髪丈八等屠劉石青牛角黄龍左校郭大賢李大目于<lb/>
氐根等屯壁遂定屯鄴授監統内外董督軍府胥有力<lb/>
焉興平二年獻帝東遷幸安邑授說紹曰將軍累葉輔<lb/>
弼世濟忠義今州城粗定宜迎大駕安宮鄴都挾天子<lb/>
而令諸侯畜士馬以討不庭誰能禦之郭圖淳于瓊曰<lb/>
漢室久衰今欲興之不亦難乎且迎天子以自近動輙<lb/>
<pb n="KR4f0046_WYG_013-2b"/>
表聞從之則權輕違之則拒命非計之善者也授曰今<lb/>
迎朝廷大義也又於時宜大計也若不早圖恐為人所<lb/>
先夫權不失機功在速㨗將軍其圖之紹弗能用既而<lb/>
曹操遣兵西迎帝建安元年還洛陽九月遷都許操收<lb/>
河南地關中皆附紹悔欲令操徙帝都鄄城以自密近<lb/>
操拒之四年紹擊破瓚於易京并其衆盡有冀幽并青<lb/>
之地時遼西烏丸蹋頓助紹破瓚紹承制拜烏丸蹋頓<lb/>
難樓峭王汗魯王皆為單于收其精騎以益軍用訖如<lb/>
<pb n="KR4f0046_WYG_013-3a"/>
授䇿紹欲爭天下令諸子各據一州出長子譚為青州<lb/>
授諫曰世稱一兎走衢萬人逐之一人獲之貪者悉止<lb/>
分定故也願上惟先代成敗之戒下思逐兎分定之義<lb/>
紹不聽授出曰禍其始此乎是時曹操東擒呂布破斬<lb/>
眭固降河内還軍敖倉阻河為固以拒紹秋八月進軍<lb/>
黎陽冬張繡降十二月軍官渡紹既忿操挾帝都許又<lb/>
狃易京之勝乃簡精卒十萬騎萬匹將攻許授與田豐<lb/>
諌曰師出厯年百姓疲弊宜先遣使獻㨗天子務農逸<lb/>
<pb n="KR4f0046_WYG_013-3b"/>
民若不得通乃表曹氏隔我王路然後進屯黎陽漸營<lb/>
河南益作舟船善治器械分遣精騎鈔其邊鄙令彼不<lb/>
得安我取其逸三年之中事可坐定也審配郭圖曰以<lb/>
明公之神武跨河朔之强衆徃伐曹氏譬若覆手也授<lb/>
曰恃衆憑强謂之驕兵兵驕者滅曹氏迎天子安宮許<lb/>
都今舉師南向於勢不順且勝負之機不在彊弱曹氏<lb/>
法令既行士卒精練非公孫瓚坐受圍者也今棄萬安<lb/>
之術而倖難成之功竊為公懼之圖等曰天與弗取反<lb/>
<pb n="KR4f0046_WYG_013-4a"/>
受其咎監軍之計計在持牢而非見時知機之變也紹<lb/>
從之圖等因譖授曰授威震三軍若其浸盛何以制之<lb/>
且御衆於外不宜知内紹性忌聞而疑之乃分監軍為<lb/>
三都督使授及郭圖淳于瓊各典一軍五年春正月操<lb/>
東破昭烈帝於沛還官渡二月紹合三都督之軍而南<lb/>
臨發授㑹其宗族散資財與之歎曰夫勢在則威無不<lb/>
加勢亡則不保一身哀哉其弟宗曰曹氏士馬不敵兄<lb/>
何懼焉授曰以曹兖州之明畧又挾天子以為資我雖<lb/>
<pb n="KR4f0046_WYG_013-4b"/>
克公孫衆實疲弊而將驕忲敗亡可待楊雄有言六國<lb/>
蚩蚩為嬴苦姬此之謂也紹進軍黎陽遣郭圖淳于瓊<lb/>
顔良攻劉延於白馬授諌曰良性促狹雖驍勇不可獨<lb/>
任紹不聽夏四月操北救白馬良果敗死紹將渡河追<lb/>
操授又諌曰勝負變化不可不詳今宜留屯延津分兵<lb/>
官渡若其克獲還迎不晩設其有難衆弗可還紹又弗<lb/>
從臨濟授歎曰上盈其志下務其功悠悠黄河吾不返<lb/>
乎遂以疾辭紹恨之乃省其所部兵屬郭圖進壁延津<lb/>
<pb n="KR4f0046_WYG_013-5a"/>
南使文醜挑戰醜又敗死操還官渡授又說紹曰北兵<lb/>
數衆而果勁不及南南榖虛少而貨財不及北南利在<lb/>
於急戰北利在於緩搏宜徐遲久曠以日月紹終不從<lb/>
進屯陽武秋八月逼官渡操拒之又襲破紹運車冬十<lb/>
月紹遣淳于瓊等北迎運車授說紹曰宜遣蔣竒别為<lb/>
支軍於表以斷操之鈔紹復不從操果濳徃鈔運車於<lb/>
故市烏巢屯破斬瓊等紹衆大潰紹與譚單騎退渡河<lb/>
授不及渡為人所執詣操大呼曰授不降也操與授有<lb/>
<pb n="KR4f0046_WYG_013-5b"/>
舊逆勞之曰本初無謀不用君計今國家未定當相與<lb/>
圖之授曰叔父母弟懸命袁氏若䝉公靈速死為福操<lb/>
歎曰孤早相得天下不足慮也厚待之後謀還袁氏見殺<lb/>
紹自軍敗發病歐血七年夏五月死少子尙代立果與譚<lb/>
舉兵相攻授子鵠為尙將守邯鄲九年夏四月操攻㧞之<lb/>
八月鄴破審配死十年春正月南皮破斬郭圖袁氏遂滅<lb/>
論曰白馬之役紹遣郭圖淳于瓊顔良是時授尙典軍<lb/>
而不及授然則兵雖未屬圖而紹之棄授也久矣荀彧<lb/>
<pb n="KR4f0046_WYG_013-6a"/>
䇿紹諸臣曰田豐剛而犯上許攸貪而不治審配專而<lb/>
無謀逢紀果而自用不及授孔融亦不問授蓋敵國久<lb/>
伺紹疑授而尚未聞豐之械繋也授䇿畧類豐而無犯<lb/>
上之嫌主敗身執鬱咽就死嗚呼真忠智士哉<lb/>
　　　長孫全緒傳<lb/>
長孫全緒太尉無忌七世孫父守貞鴻臚卿長緒代宗<lb/>
初為右金吾衞大將軍史朝義據洛陽帝將以河東朔<lb/>
方囘紇兵十餘萬東討召南北軍諸將問計開府儀同<lb/>
<pb n="KR4f0046_WYG_013-6b"/>
三司管崇嗣曰我得囘紇無不勝帝曰未也左金吾大<lb/>
將軍薛景仙曰我若不勝請以勇士二萬摧鋒死賊帝<lb/>
曰壯哉全緒進曰賊若背城戰破之必矣若閉城留死<lb/>
未可取也且囘紇短於攻城持久勢且沮我若休士張<lb/>
勢以綴賊使李光弼取陳留李抱玉擣河北先斷其手<lb/>
足然後縱間賊中脅從羣疑則㓕可待帝曰善乃命潼<lb/>
關陜戒嚴拜雍王元帥為中軍僕固懐㤙囘紇左殺為<lb/>
先鋒魚朝㤙郭英乂殿入自澠池抱玊薄河陽光弼徑<lb/>
<pb n="KR4f0046_WYG_013-7a"/>
陳留合兵次洛陽馳兵下懐州大敗朝義精騎十萬於<lb/>
横水又敗之石榴園老子祠朝義東奔汴訖㓕繇全緒<lb/>
謀也遷羽林將軍吐蕃陷京師副元帥郭子儀至商州<lb/>
募探賊勢全緒請行以二百騎隸之遣從六軍將張知<lb/>
節為前鋒營韓公堆擊鼔讙山張旗幟夜叢萬炬以疑<lb/>
敵敵訖遁遷容管經畧使時容陷於梁牽屯寄治藤梧<lb/>
全緒官終寧州刺史子燧慥孫凝刑部尚書<lb/>
論曰使懐㤙頓兵東都城其不為相州之潰者幾希觀<lb/>
<pb n="KR4f0046_WYG_013-7b"/>
朝義走莫州僕固瑒㑹囘紇諸節度兵追圍四旬不能<lb/>
㧞朝義猶閱精兵欲決死非田承嗣譎還幽州因李懐<lb/>
仙兵還戰則朝義且閉城堅守而恒州刺史張忠志趙<lb/>
盧俶定程元勝徐劉如伶相節度使薛嵩暨懐仙承嗣<lb/>
等同惡翻覆未可知也然則全緒之謀可謂工於審勢<lb/>
矣而惜其載諸史者尠故著之<lb/>
　　　太僕張公傳<lb/>
唐宋重進士科至明憲孝後而銓格彌以畸重議者謂<lb/>
<pb n="KR4f0046_WYG_013-8a"/>
科目之不足盡天下才也思欲變通之是故莊烈庚辰<lb/>
特用至二百六十有三人胥授部寺司屬推官知縣號<lb/>
庚辰特用而禮部試殿試其制亦差變是嵗石屏太僕<lb/>
張公嘗以丙子雋承宣試至是中禮部試式比殿試莊<lb/>
烈親降金肩輿按視竒公名既而召四十八人於文華<lb/>
殿問今日内外交訌何以禦敵雪恥公策對尤稱㫖牓<lb/>
懸國門注二甲第二此所謂白日君王問姓名也時胥<lb/>
竒公遇然而不遂為通州者則異龍三島地逺萬里而<lb/>
<pb n="KR4f0046_WYG_013-8b"/>
宰執韓城黄縣滑縣時又以棘寺爰立祥特重部臺寺<lb/>
也銓注公禮部儀制主事晉精膳員外郎又晉郎中克<lb/>
勤其官聲振曹司當是時朝臣植黨報復賄賂彌巧密<lb/>
流寇蔓延秦晉豫楚江北獻賊繇湖南入蜀是故銓樞<lb/>
最急邊才而兵巡之寄特重㑹叙馬瀘缺兵備道迺命<lb/>
公以副使徃公<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>政恕而明革南溪賦役積年弊里耆<lb/>
頌更生雪張當寃獄事詳解網紀畧公勤訓練士繕戎<lb/>
備度形要流寇入界計擒之合江妖寇發設竒計立殄<lb/>
<pb n="KR4f0046_WYG_013-9a"/>
之事詳殄妖䟽藁比公去而寇衍馬應試余朝宗楊展<lb/>
所以訖復叙侯天爵髙明佐所以訖復瀘遂為督師總<lb/>
督㑹駐地馬湖改流郡亦差帖獻賊再攻川南盡遣悍<lb/>
將相持犍為叙州間不能下訖沉金銀火宮室北走閬<lb/>
而重慶遵義暨十六營之故壘猶武四鎮十三鎮而錯<lb/>
峙者實公練卒殄寇遺烈也公特晉太僕寺卿督四川<lb/>
學兼陜西道監察御史上孤臣逺出戀闕情深䟽陳慎<lb/>
名器覃實授存大體戒浮言杜異教五事胥允行是時<lb/>
<pb n="KR4f0046_WYG_013-9b"/>
蜀地什八九亡洪雅獨以反正功團兵董學公奬進士<lb/>
類激發忠義俾諸生盡法𫝊元修洪其仁二公以少支<lb/>
厲於龍鸛山小關山鷄棲嶺青衣江之間蓋川南北二<lb/>
撫實重倚之而公之憂勩則視金戈鐵鏃彌甚矣越半<lb/>
載竟卒年裁五十有二洪雅一片土雖謂公渭濱栗里<lb/>
焉可也時諭祭二壇贈大理寺卿廕一子知州胥如彜<lb/>
典公少竒慧綜洽四庫書號髙才生丙庚行卷嘗鑱古<lb/>
栢山房藁公尤工詩晩年逺顧冀代近顧播藺恒宵分<lb/>
<pb n="KR4f0046_WYG_013-10a"/>
雪泣而滇海吾沙踵亂楚雄軼寇石屏邨聚盡焚掠公<lb/>
才不克展其愴時悼國之志一發之於詩嘗鑱止園集<lb/>
胥傳世公名一甲此䇿試時之所特問也字退叔號菉<lb/>
君晩號寧拙其先世籍巴縣元明威將軍均徳明初徙<lb/>
石屏州祖汝橋鄉飲賔一堂五世父煜然分宜訓導以<lb/>
文行著胥贈如公秩母王淑人子良伍南寧訓導拒偽<lb/>
命以節著良品良右胥髙才生曾孫名漢癸巳進士繇<lb/>
檢討知河南府再雋博學宏詞秩檢討此海内所尊月<lb/>
<pb n="KR4f0046_WYG_013-10b"/>
槎先生也它胥籍吏禮部𤣥孫中熊雋承宣試它胥工<lb/>
文<lb/>
贊曰張公才望埒楊永寧嚴左衞傳昆明若李中丞胡<lb/>
承宣王少宰尚應退避而惜其才之訖不克大展也公<lb/>
䇿試號竒遇檢討公武之異龍雅埒滇洱而三島英秀<lb/>
倘有越於㸃倉鷄足格孤老君之表者乎永寧鴻才冠<lb/>
輔臣左衞清裁冠冢宰尚庸有竢哉<lb/>
　　　吳其靁傳<lb/>
<pb n="KR4f0046_WYG_013-11a"/>
吳其靁字清聞少工文英游士肄藝號荆溪十一子學<lb/>
僉吳貞啟偕其靁最焉以選士間關楚粤授柱下史之<lb/>
治書晉知雜務從永明藩繇栁之梧遂入肇慶是時從<lb/>
李成楝至者曹亦耿獻忠軰氣凌朝士而班列分吳楚<lb/>
黨楚黨袁彭年劉湘客丁時魁䝉正發金堡内主成楝<lb/>
子元印勢張甚人目為五虎其靁偕邑堵吳二文忠嚴<lb/>
起恒朱天麟張孝起晏清洪士彭雷得復尹三聘許兆<lb/>
進等力詆曹耿又偕郭之竒萬翺程源力佽佐吳文忠<lb/>
<pb n="KR4f0046_WYG_013-11b"/>
觝五虎五虎偕成楝父子訖敗而南寧廣南安籠復亟<lb/>
茇涉矣後卒於滇不踐跣盟緬廟禍<lb/>
贊曰陳檢討迦陵截句曰傳聞陽羡吳文學老作天南<lb/>
句町侯爰書概畧以竢博聞<lb/>
　　　李文襄公傳<lb/>
李文襄公之芳號鄴園武定州人順治丁亥進士銓注<lb/>
金華府推官<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>職五年擢刑部主事晉郎中時六部裁<lb/>
啟心郎總理十四司覆奏事戊戌遴監察御史乙亥巡<lb/>
<pb n="KR4f0046_WYG_013-12a"/>
按山西再浹季康熈初巡兩浙鹽之芳<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>臺凡十年有<lb/>
竒封事如慎重票擬甄别督撫嚴覈郡守其要者也庚<lb/>
戌八月内陞支四品俸仍掌河南道事壬子超擢左副<lb/>
都御史䟽陳文法太密等於束濕緝盗無術累及失主<lb/>
吏治民生胥病識者韙之冬擢吏部侍郎癸丑夏<lb/>
命以兵部侍郎總督浙江軍務<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>職裁二月而滇變作<lb/>
甲寅春請亟增額兵資勦禦匝月閩告變亟檄諸路將<lb/>
卒分守要害遣副將王廷梅薛受益力堵仙霞關又請<lb/>
<pb n="KR4f0046_WYG_013-12b"/>
調江南滿漢官兵駐界且發江西重兵守鉛山玊山以<lb/>
壯聲援因㑹䟽懇給官兵行糧獲允是時賊銳卒聚湖<lb/>
清口五月偕平南將軍賴塔帥滿兵千緑旗兵二千暨<lb/>
募健勇五百亟繇杭趨衢七月賊兵數萬攻衢之芳進<lb/>
擊於坑西飛礟聲震地流丸如雨左右請少避之芳曰<lb/>
令日之事兵勝吾生兵敗吾死將卒迺前奮擊賊始却<lb/>
是時溫處金嚴隸邑胥煽亂之芳招降偽將韓斌王得<lb/>
功擒賊首汪磐繆國英隸郡邑少戢乙卯夏議直搗仙<lb/>
<pb n="KR4f0046_WYG_013-13a"/>
霞關為摧堅制勝之䇿議政議令條上進取機宜之芳<lb/>
言進取之路不在金處而在三衢今逆賊勁卒悉萃於<lb/>
此此賊一破則諸賊必皆駭亂迸散雖偽將馬九玊朱<lb/>
懐徳等抗拒河西大溪灘而江山常山間有間道可襲<lb/>
我軍進擊使賊首尾受敵河西孤壘奚能獨完故謂擊<lb/>
之便時和碩康親王師駐金華力請<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>衢八月合師克<lb/>
大溪灘復江山縣馬九玊蘄别取道奪仙霞關而諸營<lb/>
業受之芳檄亟據關口夾擊賊將金應虎勢蹙迎降<lb/>
<pb n="KR4f0046_WYG_013-13b"/>
王師始獲入閩閩平而山谷多餘孽復請江南江西恊<lb/>
勦浹嵗淛以東暨徽饒廣信諸郡胥獲底定晉秩兵部<lb/>
尙書加正一品之芳復䟽言金衢嚴溫處五郡被賊蹂<lb/>
躪非亟予蠲豁則舊逋既缺新逋復積雖日黜一官奚<lb/>
益請豁十六年以前額賦獲允詄糜賑飢民冊書一百<lb/>
二十二萬有竒而陷賊來歸者胥力區畫之流移寖復<lb/>
之芳以文臣躬擐甲胄大小一百四十戰有竒招降文<lb/>
武偽官六千二百有竒賊兵一十六萬五千五百有竒<lb/>
<pb n="KR4f0046_WYG_013-14a"/>
叙録裁加三級乆之追論温州擒斬逆賊暨大溪灘曹<lb/>
平關破賊功迺授拖沙喇哈番襲一次壬戌秋還駐杭<lb/>
冬召為兵部尙書甲子晉吏部時議胥停捐例注職之<lb/>
芳曰其若大信何議遂定丙寅秋<lb/>
命以吏部尙書入為文華殿大學士辦機務丁卯春致<lb/>
政歸甲戌冬十一月二日疾卒年七十有三謚文襄<lb/>
論曰<lb/>
國朝閣臣獲謚文襄者繇洪南安後至之芳而再見其<lb/>
<pb n="KR4f0046_WYG_013-14b"/>
視明楊桂髙諸公勲猷爛著且當度越之矣<lb/>
　　　中丞潘公傳<lb/>
中丞潘公名宗洛字書原號巢雲别號垠谷曾祖守正<lb/>
明萬厯己丑進士工部虞衡司郎中崇祀名宦鄉賢祖<lb/>
紹顯銓注台州通府父廷選髙才生胥贈如公官崇祀<lb/>
鄉賢母吳太淑人潘氏為宋元樞鄭武惠王系望彭莊<lb/>
析支吳區號江左甲族公少警慧肄業王谷任先生予<lb/>
叔祖在陸先生偕計部吳公岕亭上舍陳君次山暨予<lb/>
<pb n="KR4f0046_WYG_013-15a"/>
伯兄素田胥號邑英雋而公尤穎出嘗讀史記浹月制<lb/>
義篇章句胥史記同業士驚異雅嗜青浦大樽陳公文<lb/>
謂河朔少年風流自賞唯大樽先生克當之既而盡繙<lb/>
有明先正文昕展夕㩁雖横逆洊加不少輟而公手搦<lb/>
管亦雅不屑位置第二流嘗試於句曲振案曰此王守<lb/>
溪文也曹試士胥驚挹之甲子中承宣司試第一座主<lb/>
冢宰徐公給諌楊公曰小講扼信好元識也戊辰中禮<lb/>
部試座主大學士王公大司冦徐公尤器之<lb/>
<pb n="KR4f0046_WYG_013-15b"/>
簡翰林院庶吉士肄<lb/>
國書辛未二月入見<lb/>
乾清宮<lb/>
特命翻清於<lb/>
保和殿列一等授檢討甲戌請假省母乙亥冬還院丙子<lb/>
命為陜西正主考盡釐宿弊得雷公御天以下五十有<lb/>
三人胥秦隴工文士丁丑閏三月奔吳太淑人䘮辛巳<lb/>
還院是時大宗伯掌院學士韓公總裁<lb/>
<pb n="KR4f0046_WYG_013-16a"/>
政治典訓公與分校昕夕纂輯韓公謂深得史法壬午<lb/>
賜御書臨米元章帖十一月七日侍直<lb/>
南書房凡十人<lb/>
命試蠲甘肅四十二年錢糧上諭公文曉暢懇婉獨當<lb/>
上指定第一又<lb/>
命作大書立書㳟頌<lb/>
聖學詩旋<lb/>
召對西煖閣垂問世系厯官年齒廷臣胥驚企之十二<lb/>
<pb n="KR4f0046_WYG_013-16b"/>
月十八日<lb/>
命九卿保舉學臣十九日又<lb/>
命凡㑹保八人而韓公特保公<lb/>
命提督湖廣學政二十三日<lb/>
召學臣入南書房<lb/>
御試夫子循循然節經義恭和<lb/>
御製考試歎詩公復第一翼日内侍首宣公<lb/>
特賜御書朱子六言詩一幅而其它以次<lb/>
<pb n="KR4f0046_WYG_013-17a"/>
賜者胥朱子五言詩且五言裁咏一時而六言彚咏四<lb/>
時也癸未正月朔復獲<lb/>
賜松花江石硯遂以夏四月涖武昌任蓋實埒於撤<lb/>
御前燭書玊堂署之盛事而滎陽潘氏繇左丞騎省太<lb/>
常後其視宋中書舍人良貴元學士昻霄明太常少卿<lb/>
辰雅以文章顯禁掖者才暨遇且胥不翅度越也顧公<lb/>
雖繇詞苑起家而丰裁特稜峭首鈎勒<lb/>
御製考試歎詩於武昌府學以風勵學宮而附鑱恭和<lb/>
<pb n="KR4f0046_WYG_013-17b"/>
詩曰惟知感君父寧敢徇私情又著自警箴曰寧破情<lb/>
面不負朝廷凡竿牘苞苴概屏絶䟽劾光化教諭艾某<lb/>
以警其餘繇是湖南北文武隸學籍數千人無敢以貲<lb/>
進者楚人士謂百年來所未有雖山陬湖澨胥尊憚之<lb/>
楚學政滋弊名不揭案而潛附冊者曰附案名沿宿案<lb/>
而人或至八九易者曰鬼接頭撥它郡邑以就厚貲者<lb/>
曰飛過海公胥禁絶楚風為一變公覈搉文藝漏率强<lb/>
半雅以李懐麓胡二泉郭明龍郝楚望吳曲蘿李湘洲<lb/>
<pb n="KR4f0046_WYG_013-18a"/>
愚公石季常鍾退谷譚友夏金子駿曹石霞諸先正為宗<lb/>
國朝尤尊劉克猶熊鍾陵二先生<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>試里塾輒驚傳曰<lb/>
某某今果第一矣或又曰曩楚人謂董尙書思白葛太<lb/>
常屺瞻號極明公實過之武公者率無敢易甲乙而嵗<lb/>
癸巳常熟嚴公寳臣主楚試癸卯長洲惠公仲孺主試<lb/>
公所鑱楚牘標新集中式幾盡此尤以徴黒白蒼素經<lb/>
義自分而老於文者之所見畧同也公雅善待士漢陽<lb/>
勞君必逹許君之楨黄岡靖君道謨衡陽王君敔宋君<lb/>
<pb n="KR4f0046_WYG_013-18b"/>
薊齡邵陽景君籗興國成君斌邁嘗入分校胥用賔<lb/>
主禮邵陽王君元復車君無咎寧鄉張君成善化李君<lb/>
震胥力延致孝感陳君陛謨才最髙而早卒尤痛惜之<lb/>
而公㧞擢士如大學士彭公太常少卿張公等數百人<lb/>
胥克為當世用公勤䕶士類不少憚懾黔陽令疊杖士<lb/>
牒制撫曰儒學非臨民之地公堂非辱士之區如以為<lb/>
民則不應又有明倫堂之扑責如以為士則不應先有<lb/>
縣治之扑責令詞屈旋以酷黷黜桂陽郭君逺試弁其<lb/>
<pb n="KR4f0046_WYG_013-19a"/>
曹者十令憾迂戅假它獄請禠讞之公力持㑹巡撫趙<lb/>
公亦聞其名迺免而逺亦後舉辛卯試楚人士所尊郭<lb/>
來倩先生也公雅惜天門孝感黄岡武陵諸名邑童子<lb/>
試或至六七千人員限於額嘗題改黄梅中學為大學<lb/>
雲夢桂陽小學為中學比再<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>楚又題改安鄉中學為<lb/>
大學而公識畫尤經逺嘗䟽請曰近日大兵所至以亘<lb/>
古未服之紅苗畏威懐德咸願歸誠臣謝遣䕶卒人役<lb/>
不持寸鐵而未嘗聞犬吠之警有以信<lb/>
<pb n="KR4f0046_WYG_013-19b"/>
聖世之徳威遐暢而亦有以知苗人之非性惡而不可<lb/>
化也惟是永逺綏懐之䇿既行奮武於前宜即揆文於<lb/>
後請敬陳之大抵生苗之蠢動繇熟苗之勾引為奸而<lb/>
熟苗之不馴繇漢民之膜外異視是故撫苗之法當先<lb/>
施於熟苖必使熟苗之性漸馴而後熟苗可化為民必<lb/>
使熟苗漸化為民而後生苗可化為熟今<lb/>
皇上視六合如一家蒼生皆赤子奚有漢苖之分生熟<lb/>
之别而事有尚須酌定者即如考試靖州之通道縣分<lb/>
<pb n="KR4f0046_WYG_013-20a"/>
編伍里一漢四苗各輸租賦而應試者止有漢民壹里<lb/>
夫以歸化百年之久而尚有漢苖之分應試不應試之<lb/>
别漢民指而目之曰苗則苗亦不得不自以為苗此則<lb/>
通道之熟苗可為矜憫者也臣查湖南新化安化兩縣<lb/>
在宋時名為梅山尚係生苗巢穴一歸版圖人文漸盛<lb/>
中進士舉人者每不乏人人不知其為苗彼亦忘乎其<lb/>
為苗矣以彼絜此新化安化之苗何其幸而通道之苗<lb/>
何其不幸其餘各府所𨽻州縣有熟苗讀書童生因例<lb/>
<pb n="KR4f0046_WYG_013-20b"/>
不送考徃徃向臣陳訴是則可為矜憫者又不獨一通<lb/>
道也臣愚謂熟苗之歸化有已厯三十餘年者如願改<lb/>
入漢里即應許以民籍應試漢里生員童生不得阻抑<lb/>
其取額不必加増其巻面不必分别要使漢苗無殊以<lb/>
宏<lb/>
皇仁無外之義行之既久文教誕敷則熟苗可化為民<lb/>
而生苗可化為熟未必非南楚久安長治之一䇿也䟽<lb/>
上獲<lb/>
<pb n="KR4f0046_WYG_013-21a"/>
褒㫖這本説得是該部確議具奏部議應如學臣請復獲<lb/>
俞㫖而楚苗繇是彌帖伏矣此又公之綜緯荒遐洞貫<lb/>
樞要匪直以文章競雄也初公<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>楚盡汰部科費亟議<lb/>
鐫調輒不允最後復以字畫譌錯擿之而<lb/>
㫖仍留故任丙戌入都迎<lb/>
駕於三山廟䝉<lb/>
垂問來期公行十步復遣侍衞走騎來視公乘馬訖<lb/>
迺返翼日入謝<lb/>
<pb n="KR4f0046_WYG_013-21b"/>
上語内侍曰此即曩草蠲甘肅錢糧諭㫖翰林也丁亥選書<lb/>
淵鑒類涵又編纂<lb/>
御定子史精華<lb/>
賜松花江石硯公至是凡獲三賜焉戊子充<lb/>
日講官起居注四月十五日<lb/>
御試侍郎以下百六十有三人於澹寧居而題則五畆<lb/>
之宅十有三句經義也二十一日宣<lb/>
㫖公名復第一是秋<lb/>
<pb n="KR4f0046_WYG_013-22a"/>
特簡順天正主考釐弊尤峻得朱公綸以下百九十有<lb/>
九人胥<lb/>
京輦畿輔才士公凡三司文衡胥號精鍳而是科繇九<lb/>
門提督鄂公禮部右侍郎鄧公下百餘人胥克為時宣<lb/>
力焉己丑三月<lb/>
特擢詹事府少詹事尋擢内閣學士兼禮部侍郎充<lb/>
殿試讀巻官庚寅充<lb/>
經筵講官又總裁<lb/>
<pb n="KR4f0046_WYG_013-22b"/>
政治典訓掌翰林院掌院學士印公昕夕㩁譯蕆典訓<lb/>
初集百巻又恪遵子史精華<lb/>
聖諭逐部歸類每類編事一類中繇子而史而胥蘄衷<lb/>
於精詳典雅蕆藁二百巻先晉天文部四卷復薦文解<lb/>
常熟陶公貞一海寧查公雲標以校勘之此尤儒臣文<lb/>
章報<lb/>
國恩之盛事而徐騎省英華楊學士冊府諸書胥匪倫<lb/>
擬也顧公才暨器識雅可大用而聖主知之尤深辛卯<lb/>
<pb n="KR4f0046_WYG_013-23a"/>
三月復擢巡撫偏沅等處地方提督軍務兼理糧餉都<lb/>
察院右副都御史二十六日<lb/>
陛辭<lb/>
上諭居官安靜操守寛和暨紅苖軍實諸事二十九日復<lb/>
賜天閑鞍馬公遂以夏五月<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>長沙任先是巡撫趙公<lb/>
首釐秕政而間不克根株斷之署篆又亟易賦繇經制<lb/>
式外耗滋益什之二三又有餽節稱觴贄見芹敬諸儀<lb/>
謝篆謝計諸特獻公胥禁絶而承宣司之加平倉使之<lb/>
<pb n="KR4f0046_WYG_013-23b"/>
贈耗郡守之季規亦檄准此州縣裁存趙公例耗一分<lb/>
它胥禁復嚴禁豪右占固牙行利州縣株連訊讞暨里<lb/>
閈起滅訟者民寖少蘇㑹商王綱明黨請給開採牌六<lb/>
月公亟䟽題封禁曰户部咨商人王綱明等稱鉛山不<lb/>
禁不獨鉛觔易得而鼔鑄亦不遲悞應令其開採臣亦<lb/>
何容置喙但臣受<lb/>
恩最厚理應知無不言言無不盡况前受<lb/>
訓㫖首及安静誠為至言大抵興一利則必生一弊故<lb/>
<pb n="KR4f0046_WYG_013-24a"/>
治民之道擾之不如安之動之不如靜之也今部議開<lb/>
採有大不便者請詳陳之臣前任學政時考試湖南親<lb/>
身徧厯確見衡郴等處産鉛地方山深谷䆳境通黔粤<lb/>
人雜苗猺惟宜安靜不宜擾動今臣復檢查開採禁止<lb/>
根繇蓋自康熈十九年聽民開採彼時輿情皆言貽害<lb/>
非淺督撫乃次第封禁然而奸貪之徒尚有赴部請開<lb/>
者移查屢覆案巻炳存幸賴<lb/>
聖明洞照於四十二年奉<lb/>
<pb n="KR4f0046_WYG_013-24b"/>
㫖聞開礦事情甚無益於地方嗣後有請開採者概不<lb/>
准行然後奸徒絶想地方寜謐者於今八年皆賴我<lb/>
皇上特㫖之所賜非督撫諸臣之力所能為也今户部<lb/>
頓忘<lb/>
明㫖創為聽其開採之說臣不解何故道路喧傳以為<lb/>
商人浪費庫帑虧欠難完所以矇混户部借名採取白<lb/>
鉛以資鼔鑄其實希圖偷竊黑鉛銀礦以飽囊槖夫愚<lb/>
民何知利之所在身命不顧彼見雇募工價勝於力耕<lb/>
<pb n="KR4f0046_WYG_013-25a"/>
必將爭趨競赴田畆抛荒正賦漸缺其不便者一山中<lb/>
多一夫即田中少一農生之者寡食之者衆米價立見<lb/>
騰貴貧民立見乏食無論湖南之米不能下濟江浙而<lb/>
境内先不足以自贍倘致失業流離必湏多方救濟則<lb/>
雖商人之虧欠補清終屬得不償失其不便者二深山<lb/>
封禁有年不無居民廬墓遷徙損傷情殊可憫其不便<lb/>
者三苗猺生性好利若見土人開採必行刼奪彼此格<lb/>
鬭必有殺傷文武官弁私貪陋規隠諱重案必釀禍階<lb/>
<pb n="KR4f0046_WYG_013-25b"/>
其不便者四且開採一節竟有挖未深而砂已盡者如<lb/>
此則必商人之虧欠愈多自顧不暇其招集之衆易聚<lb/>
難散或起盗心或竄苗穴地方自此多事萬一至於興<lb/>
師動衆則軍需糧餉商人能任之乎其不便者五臣沗<lb/>
任封疆若畏首畏尾不敢早言異日一起事端乃為焦<lb/>
頭爛額之舉則身受譴責不足蔽辜誠不得不為未然<lb/>
之過慮也是以不避仇怨密䟽入<lb/>
告伏乞<lb/>
<pb n="KR4f0046_WYG_013-26a"/>
勅部永行封禁則湖南億萬生靈俱享太平無事之福<lb/>
而臣區區愚忠愚孝之心亦得少安矣蓋山澤之産至<lb/>
宋紹興而已大竭明左都御史軒公輗清操號軒耿提<lb/>
刑浙江請停温處銀塲額課中外胥撓之遂召鄧茂七<lb/>
之亂公清類軒公以卿貳監司守令暨猾胥豪魁所競<lb/>
騖之金穴獨敢觝拄計部且不少憚懾中傷抗䟽力爭<lb/>
而中外訖欲撓之而不得此以徴<lb/>
國家之仁逮榛箐蹊徼而公言業以行雅可亡憾也衡<lb/>
<pb n="KR4f0046_WYG_013-26b"/>
陽安仁水衝失額田九十三頃有竒公請豁部駁例三<lb/>
分免一公復䟽水旱災傷例應開明分數原以禾稼被<lb/>
災而田地旋可種植故照被災分數按數蠲免今衡陽<lb/>
安仁田地塘畆實係沙磊崩塌衝決失額田既驟難墾<lb/>
復賦稅從何措辦似不可與田地無損者例論也迺獲<lb/>
豁臨湘水衝田四頃九十畆有竒亦力請豁之又請免<lb/>
墾荒之期俾民益滋墾闢請禁楚民鬻産入川㩁議捐<lb/>
俸積榖减糶法裁郵逓規例而嚴毁郭氏溺女碑族罰<lb/>
<pb n="KR4f0046_WYG_013-27a"/>
昆弟競産者蓋至祈於衡嶽而毒草絶禱於湖而輒雨<lb/>
嵗屢豐稔民大和㑹故湘潭河道陳公嘗㩁論曰潘公<lb/>
清而和衡陽王君桂陽郭君亦時時稱說之而如以廬<lb/>
陵之代合肥為口實則又與於陽譽隂搆之甚者也公<lb/>
周覽湖湘嘗特䟽曰臣前任學政查湖北府縣衞學六<lb/>
十有九額取九百一十四名湖南府州縣衞學七十有<lb/>
七額取九百九十五名總計湖南進學額數較湖北更<lb/>
多湖南能文之士較湖北相等祗因中隔洞庭每遇鄉試<lb/>
<pb n="KR4f0046_WYG_013-27b"/>
正值秋水汪洋之侯貧士拮据資斧行至湖濵一遇風<lb/>
濤險阻守候悞期有志之士或至痛哭而返甚有科塲<lb/>
期廹念切功名揚帆冐險瞬息而遭覆溺者以致多士<lb/>
畏慮裹足不前其能至武昌入塲者十無二三每科中<lb/>
式舉人不及湖北四分之一諸生咸向臣泣訴求請分<lb/>
闈分額臣以江南陜西例却之及任巡撫辛卯鄉試臣<lb/>
亦如前拒絶今<lb/>
特恩開科士情踴躍咸有上進之心彌切望洋之慮情<lb/>
<pb n="KR4f0046_WYG_013-28a"/>
願自捐廩糧等項蓋造貢院懇求代題臣思湖南隔越<lb/>
洞庭實與江南陜西水陸無阻者不同倘憐其䟦涉之<lb/>
艱難鍳其愛戴之真切<lb/>
特恩破格另差正副考官二員至長沙考試分中楚省<lb/>
舉人額數之半則不特湖南士子感激髙厚而土司紅<lb/>
苗亦快覩文明矣蓋至後十年而公創議訖行遂與宋<lb/>
時湘賦埒其識慮之經久而不易者若此公經緯兼肄<lb/>
勤練標兵覈月饟嘗<lb/>
<pb n="KR4f0046_WYG_013-28b"/>
詔偕提督勘邊繇鎮筸司城北行二十里至朝陽營出<lb/>
垣入苗地紆折五十里返徳勝營翼日輕騎馳四十里<lb/>
陟毛都唐山頂府瞰黠苗吳老鐵寨麾從騎張左右翼<lb/>
而遣百户寨長徃諭之遂輸誠又巡乾州出入苗界二<lb/>
百里凡上至亭子關下至喜鵲營移營汛邊垣外者一<lb/>
十有八羣苗底定合奏厥功爰碑平苗以永鎮之此又<lb/>
潘金華司馬惠州浰頭婺源制院思恩山陽僉院青<lb/>
羊山之曩烈也顧公潔已首公盡汰部院費都察院尋<lb/>
<pb n="KR4f0046_WYG_013-29a"/>
以矜可减等議鐫調賴<lb/>
聖鍳不允而公<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>職自如且公在湖湘一日則黑鉛終<lb/>
不可得而服取也繇是媒蘖者滋衆而公亦尋以癸巳<lb/>
歸矣乙未復搆偽劵案事尋白而公之所自陳不避讐<lb/>
怨者誠确也丙申冬請墉工假歸十二月卒年六十公<lb/>
事親孝通議公暨吳淑人䘮胥致毁事兄樵溪公悌慈<lb/>
兄子承楝如子遇族戚胥有恩意事在陸先生暨知舊<lb/>
游從克以敬信肄業如長洲徐公葆光泰興朱公青選<lb/>
<pb n="KR4f0046_WYG_013-29b"/>
陶公查公暨予弟在文等清茗談藝不少勌公嘗獲<lb/>
賜御製詩集古文淵鍳諸書古文辭上宗史記詩繇玊<lb/>
溪詣少陵集二十巻而大文今繇其關於館閣臺院之<lb/>
業者書之它不具著淑人蔣氏曾祖允儀明光熹時任<lb/>
御史咸寧㸃將録所謂八驃騎之一也後拜撫治鄖陽<lb/>
右僉都御史祖善源籍六館父和鳴籍校母徐孺人淑<lb/>
人有婦徳事吳太淑人尤恪克枋其家用俾公無内顧<lb/>
憂先公卒年五十有九公誄行曰吾所以能堅絶苞苴<lb/>
<pb n="KR4f0046_WYG_013-30a"/>
無患得失者繇淑人治家之力衣食麤贏雅無藉以一<lb/>
官為賈販也此尤與曾文定公列女傳序義指符爰附<lb/>
書子二伯承柱籍六館以勤勩卒於墉工蕝仲承權知<lb/>
山東東平直𨽻州有政聲孫文照文勲胥蘄克緒彭莊<lb/>
業者也<lb/>
謹贊曰公入楚峻陟衡嵾巔遐眺賦詩蓋太史公浮游<lb/>
名山巨川之竒氣也其形體清羸而䟽事陳義致極壯<lb/>
礉逢辰奮庸族談動色紀臣蹟者將不口呿手畫標指<lb/>
<pb n="KR4f0046_WYG_013-30b"/>
為一代偉人乎哉<lb/>
　　　太學吳公家傳<lb/>
吳太學公尚選字公擇歙人明南京户部侍郎總督糧<lb/>
儲左海公叔子少警敏日誦數千言賔席酬唱未嘗操<lb/>
紙筆口對響應見者爭器之左海公洊厯中外為名臣<lb/>
公不以貴公子自驕束僮奴唯謹嘗遊田間有誤擠公<lb/>
仆者僮欲毆之公起曰我自躓爾若何與徐整巾服去<lb/>
明神宗後士大夫最名衍樂歙又璣翠貝布之凑黄山<lb/>
<pb n="KR4f0046_WYG_013-31a"/>
齊雲皆在封内公故居篁墩南前相湖後卉山日擕飲<lb/>
酒具召賔徒坐嘯其間尤嗜景純相地法追逐窈絶公<lb/>
飲酒數斗不亂嘗造觴政引滿曰冐鼔覆樽曰懸磬不<lb/>
如率罰無貸坐客不勝任多仆者公飲酒自若炯如也<lb/>
公好音家蓄法部指摘疵誤不爽累黍遇興至則自和<lb/>
之性又儻蕩嘗夜博輸數千金立盡指囷中米積曰是<lb/>
可博乎其風致如此然公内行修族黨無間言遇人不<lb/>
以貴賤必謹延塾師課羣從若子必擇有名徳者授館<lb/>
<pb n="KR4f0046_WYG_013-31b"/>
必忠以恪雖古人避舍避㸑之風不讓也公不喜事家<lb/>
人生産業寖落<lb/>
王師下江南歙以金文毅公聲襲據故兵燹尤甚公暇<lb/>
輒摩挲山水間及老矣飲酒不輟竟卒公子五玊選士<lb/>
授司理植舉甲午鄉試正海州學豐玊弟子員文玊年<lb/>
例入太學孫侯度舉戊午鄉試皆以文世其家<lb/>
儲子曰公孫昌字寧蒼好文學今嵗肄業予邑與予遊<lb/>
予因得次公行事公夫人洪氏奉常桂渚公女雅嗜讀<lb/>
<pb n="KR4f0046_WYG_013-32a"/>
書嘗夜燃官燭㸃茗與公對把巻盡一帙乃寢至今歙<lb/>
人傳者以為道山廣都間人也蓋承平勝事盡矣然如<lb/>
公風㫖又何其翛逺也公女聘王氏刲股愈姑病女孫<lb/>
雲湘凌忠烈公冢婦死夫死事尤烈曾女孫字汪氏以<lb/>
貞孝聞别傳不載具<lb/>
　　　太學洪公傳<lb/>
洪嗣憲字子繇歙桂林人父文衡明太常寺卿神光熹<lb/>
三朝名臣嗣憲少工文補博士弟子七試鎻院不得志<lb/>
<pb n="KR4f0046_WYG_013-32b"/>
乃應舊例籍胄學而研覈經籍彌力嗣憲性質直不設<lb/>
城府好施姻黨艱厄解槖佽佐至傾貲不少恡歙人士<lb/>
談長者下拇指輒曰子繇先生歙南磨盤山逹淛昌化<lb/>
地界葉村老竹嶺多伏莽嗣憲亭其巔亭後菴之曰關<lb/>
橋施田三百六十弓擇僧司其入俾行者寒而湯暑而<lb/>
茗早暮而輿擔奔輳至今杭嚴諸郡之有事於歙者止<lb/>
亭輒談子繇先生曰是於我有徳嗣憲祭必謹殯必戚<lb/>
過祠觀精藍必入肅拜過必下抑抑如也理諸務廩廪<lb/>
<pb n="KR4f0046_WYG_013-33a"/>
如也曾祖福祖豪胥贈太常寺卿建坊桂林書曰三代<lb/>
奉常志典也及年五十屏制舉業間繙徑山雲棲諸錄<lb/>
愛巖龍洞嘗止洞之石室者匝朞暇則濯湯池搜龍唐<lb/>
禪師蹟蓋足不履郊郭逵術者十有七年年六十六卒<lb/>
子中恱中愫中恪孫正治敏治胥注州長史曾孫肇懋<lb/>
籍真學肇模籍揚學<lb/>
儲子曰昔漢魏間陳氏望於潁州繇實暨紀羣官益貴<lb/>
而時人語曰公慚卿卿慚長桂林洪氏歙望也嗣憲巢<lb/>
<pb n="KR4f0046_WYG_013-33b"/>
居巖龍洞嗚呼可以無慚卿矣予傳其畧書而授肇懋<lb/>
肇模曰予言止此時也而尚考東林黨議癸巳辛亥京<lb/>
察諸顛末暨崇建玊芝宮顛末<lb/>
　　　野亭萬君傳<lb/>
萬迅字叔翰世家邑九里髙祖吉明桐廬訓導學者稱<lb/>
古齋先生曾祖士和嘉靖辛丑進士禮部尚書卒贈太<lb/>
子太保謚文恭再世以理學著祖曾父徳㦂胥髙才生<lb/>
迅生而篤孝徳㦂卒奉母王居城東漕倉之浜昕暮出<lb/>
<pb n="KR4f0046_WYG_013-34a"/>
入必告必面日侍寒燠飽飢唯謹王疾羣醫斂手泣劑<lb/>
方以進立愈戚黨異之迅事兄姊謹撫弟嗣恭恪尤有<lb/>
恩意嗣㳟厄於怨家亟殫貲營䕶體雅豐晳輒至黧瘠<lb/>
家人胥泣下久而嗣㳟之寃訖白恪序最㓜假貸為買<lb/>
屋一區母王時詣視忻如也奉二舅尤篤伯舅闔室來<lb/>
止蓋竢以舉㸑燎者且四十年迅内行修遇人謹甚不<lb/>
少置辭辨而性雅騫朗賔友時來過從輒信宿留或淹<lb/>
至浹嵗懇欵彌甚西山楊先生燕侯邑髙節士也耄而<lb/>
<pb n="KR4f0046_WYG_013-34b"/>
息乏嗣亟歸婢先生獲弄孫焉迅幹局恢密經畫祠墓<lb/>
不少佚晷建祖禰祠尤凖禮嗜義勤施然諾不少爽家<lb/>
不逮中人産逋質劵山積而雅不冐沒人一錢婦孺胥<lb/>
尊信之伯兄兄子繼卒嫂病且棘三孫㓜籍貲以屬綜<lb/>
畫十餘年孤胥立而後返籍寸絲顆粟無漏焉戚屬某<lb/>
嗜博妻鬰邑且卒封鑰奩具直累金數百屬迅室吳以<lb/>
屬曰雅知公長者吾女幸長手畀之後數嵗某聞亟來<lb/>
索出篋笥封識具存迺愧拜謝去而訖不克守也洎卒<lb/>
<pb n="KR4f0046_WYG_013-35a"/>
復為綜畫輸逋賦某子獲免纆縶戚黨大義之迅晩歸<lb/>
九里文恭公書室也前卒一日拏舟往拜文恭祠卒之<lb/>
日起居如平時晡倐命僕往市歛具僕愕貽却立怒掌<lb/>
其頰復命嫗滌簀爇香訖少偃卧家人竊視業卒齒六<lb/>
十有九子䕫輔嵗貢工詞翰臯元邑庠生先迅卒胥<lb/>
贈翰林院檢討孫松齡試博學鴻辭第一入詞垣名譽焯著<lb/>
椿齡入國子學克業迅業曾孫秋期籍監三禮館校書亦工文<lb/>
儲子曰文恭公雅號端挺歴忤分宜華亭新鄭江陵諸<lb/>
<pb n="KR4f0046_WYG_013-35b"/>
相至其督留都糧儲也嘗疏江西左參議黄正色立法<lb/>
詳密糧無升合欠且平易近民宜徑擢參政再任又府<lb/>
軍衛右衛後衛金吾後衛神䇿衛龍驤衛八倉宜省留<lb/>
烏龍潭諸近水倉二十七而水兊耗米三斗宜量减五<lb/>
升高砌灘場囤基二尺築垣建厫屋以便堆積此胥考<lb/>
索經籍之明騐世有訾姚江學為空寂荆川學為無成<lb/>
者妄也迅少不蘄應舉晩號野亭唯師古齋先生惇實<lb/>
砥行用永延文恭世澤奕葉罔艾允克家良士哉<lb/>
<pb n="KR4f0046_WYG_013-36a"/>
　　　望京朱君傳<lb/>
自徽國朱文公之教被於饒池歙以暨江左宋元詳載<lb/>
儒學傳宋史又有孝義元史又有孝友傳迄初明而浦<lb/>
江鄭氏彭城權氏尤著鄭氏自太和氏文融仲徳氏濓<lb/>
主義門家範它如元僉浙西道廉訪事深禮部郎濤明<lb/>
福建左參議湜春坊左庶子濟禮部尚書沂蜀府長史<lb/>
楷御史幹檢討棠大理少卿煁胥號顯秩而權仲常氏<lb/>
謹拜文華殿大學士謹子文解倫倫子宇三世胥以孝<lb/>
<pb n="KR4f0046_WYG_013-36b"/>
旌<lb/>
熈朝薄海同風士多淳行其克守鄭氏權氏之教而行<lb/>
陟漢蘭陵王氏唐南山崔氏之資望者予嘗稔得於文<lb/>
素朱君君名鎬字文素望京其號也其先籍歙之浯村<lb/>
祖瑞石公徙予邑宜興父承徳公拱夀母方太安人君<lb/>
事親孝少窶而膳必腆父母固止之不少變父晩病消<lb/>
渇食暨飲日胥數十君夜不闔睫凡六旬有竒而父卒<lb/>
毁甚歛奠虞祔胥守司馬文正公家儀徽國文公家禮<lb/>
<pb n="KR4f0046_WYG_013-37a"/>
而屏浮屠法不用昔權仲常氏母年九十而終躬負土<lb/>
封樹廬墓三年闕廷出其事狀以示百僚君母亦年九<lb/>
十有二君業踰六十省侍必凖禮比母卒而哀號遂以<lb/>
終其身忌日尤不忍聞此君克孝之實傳述於通逵委<lb/>
巷者也朱氏繇浯村徙邑西門傳故宅君特建宗祠而<lb/>
制産以贍祀事雍正三年又命長君侍御世勲歸歙繕<lb/>
浯村祖祠袝奕代主而胥鑱碑於冢以識此又君闡祖<lb/>
禰孝享之思倣唐人家廟禮而彌焜耀而昭垂之也君<lb/>
<pb n="KR4f0046_WYG_013-37b"/>
伯兄綜紀家枋資君讀書仲兄逋劵山積君胥克佽佐<lb/>
之比二兄歿而命伯兄子入六館試承宣司分仲兄子<lb/>
田廬胥克有立伯姊寡撫其二子如己子季叔二嗣胥<lb/>
冺為擇嗣婚且贍生業而復制産以贍其祀事君於邑<lb/>
西門歙浯村族胥為長收族肅祀胥協情禮族人待以<lb/>
㸑且晉而籍南曹陟清要者數十年比君年八十有八<lb/>
卒復遺命入朱提三百兩以西門祠以贍族之不克斂<lb/>
殯娶嫁者蓋其敦友睦焉若此君少師予從祖在陸先<lb/>
<pb n="KR4f0046_WYG_013-38a"/>
生工文藝偕主計部政吳公撫偏沅潘公上舍陳君予<lb/>
從叔少白孟為二公暨伯兄素田胥號草堂髙弟後吳<lb/>
潘二公予伯兄隸仕籍而君裁用明經老晩而手不停<lb/>
鈔小楷尤精整古文詞經義胥成帙嘗萃邑英彦於西<lb/>
關里第月試義後多獲雋此又君闡草堂之教而其克<lb/>
忠且敬者滋著也君外祖方公嗣久冺君慎擇方氏子<lb/>
棠嗣婚且贍生胥如二叔外舅徐公系名族而窶且肓<lb/>
君時膳之後徐公孫泰工文早卒公嘗以朱提二十兩<lb/>
<pb n="KR4f0046_WYG_013-38b"/>
屬予家轉予泰子迺克婚故予稔得其克婣者為詳君<lb/>
越壯嵗而業差振洎侍御君成進士繇計部入南臺適<lb/>
孫桓復秩編修而君彌自斂飭當塗罕識其面端居簡<lb/>
出唯邑有利濟惠賑公務輒蹶然起首占捐貲籍康熈<lb/>
四十六年暨明年邑推君監賑故事散糜繇辰訖午君<lb/>
出囷米鬻糜俾飢氓獲彌日就食雍正十二年甲寅監<lb/>
南社厰厰地犬牙錯溧陽金壇例不賑鄰邑君復多鬻<lb/>
糜活附南社邨聚氓邑北門外三里有巨橋綰三邑漕<lb/>
<pb n="KR4f0046_WYG_013-39a"/>
艘道西門古有福徳橋綰西北鄉水陸道時胥圯君鳩<lb/>
工增市堅牢石造之而二橋胥還舊觀君嗜施張氏售<lb/>
資字田四十畝尋殁子窶甚君憐而折其劵或詐售田<lb/>
多至百畝有竒後寖露乞以屋暨子女償君檢還其劵<lb/>
葢任恤事雅多類此乙夘秋九月以編修君入館獲與<lb/>
覃㤙貤封翰林院庶吉士君望<lb/>
闕肅拜受<lb/>
命而又以父之不獲列彜典也是夕夣父而雨泣尋以<lb/>
<pb n="KR4f0046_WYG_013-39b"/>
侍御君終養<lb/>
特㤙貤贈父承徳郎戶部主事母太安人異數洊膺爰<lb/>
克蕆君少時勤肄書史之志而仲君世燾叔君世熙胥<lb/>
銓注司馬偕侍御次君上舎綬胥工文諸孫曾孫胥號<lb/>
慧敏然則鄭氏之世列清秩權氏之峻擢綸扉克守其<lb/>
教而行陟漢蘭陵王氏唐南山崔氏之資望以書於晉<lb/>
紀暨徽國文公小學篇者予知歙浯邨邑西門之族姓<lb/>
且彌朂之矣<lb/>
<pb n="KR4f0046_WYG_013-40a"/>
贊曰昔鄭文融著家範三巻凡五十八則子欽增七十<lb/>
則從子鉉又增九十二則至仲舒氏濤與從弟泳澳湜<lb/>
啟兄濂源互相損益定為一百六十八則刋行焉而家<lb/>
範彌備予爰譔朱君傳附於鄭氏家範之後朱氏之始<lb/>
遷邑也世居福徳橋西堶君又嘗殫力新是橋葢會符<lb/>
千百禩嘉名云<lb/>
　　　蔣平川傳<lb/>
平川先生系蔣氏名錫震字豈潛自號平川漁者故世<lb/>
<pb n="KR4f0046_WYG_013-40b"/>
稱平川先生蔣氏繇陳左衛將軍來亟載諸史後析支<lb/>
邑西南之澗橋故先生又號澗上丈人祖農師公父某<lb/>
公母萬孺人先生年六嵗嬉於門見它兒謁師輒歸索<lb/>
衣冠亟欲徃家人憐其弱止之不可農師公訖從之後<lb/>
游他塾見他兒誦綫装書輒固請擕歸竊誦之尋益誦<lb/>
莊騷文選間譔詩古文辭族祖韋人先生亟激賞之韋<lb/>
人先生以詩雄一世者也晩號南山老樵先生嘗賦截<lb/>
句曰太息吾家一老樵獨裁清識挂詩瓢泠泠秀骨春<lb/>
<pb n="KR4f0046_WYG_013-41a"/>
蕪裏遙禮青山久寂寥手訂詩編千首有竒蘄鑱版而<lb/>
惜其工之不克蕆也先生後逰予從祖在陸先生門在<lb/>
陸手書曰垂老得一良友又不越鄉幸甚又曰意有所<lb/>
到作為文章前後共得如干首吾子其次第編校定為<lb/>
幾巻後先生賦詩曰太息侯芭成白首尚能長誦解嘲<lb/>
篇自注曰時記及在陸師以遺文見屬事故及之今在<lb/>
陸手書具在也先生性剛飲酒酣喜論事嘗語人曰人<lb/>
多訾予狂妄惟九峰樓諸先生暨潘魯觀郁峻升曹恊<lb/>
<pb n="KR4f0046_WYG_013-41b"/>
華儲從彥諸先生初為布衣交訖無間葢先生嘗讀書<lb/>
予家九峰樓前後凡五六年而業彌進此其種學績文<lb/>
聲振藝林之概畧也先生年三十有四籍於校出遂寧<lb/>
張公門三十有八雋承宣司試出韓城張公門四十有<lb/>
八雋禮部試成進士出安溪李公暨韓城張公門嘗游<lb/>
齊燕豫楚章江淮陰賦詩盈行槖歲戊戌年五十有七<lb/>
銓注知直隸之慶雲縣夏六月十有一日受事時苦旱<lb/>
十有二日遂大雨有喜雨呈僚友詩己亥六月飛蝗入<lb/>
<pb n="KR4f0046_WYG_013-42a"/>
界輒殱有捕蝗謠庚子四月復旱禱雨輒應喜而有詩<lb/>
時盬司議浚無棣河檄亟下它邑莫敢言先生亟牒詳<lb/>
曰遵查古河淤塞年月無可考縣志曰無棣河與鬲津<lb/>
河合流經海豐境達於海唐刺史薛大鼎浚治之通魚<lb/>
鹽之利繇此推之則古河淤塞其自宋元來黄河南徙<lb/>
之時乎職單騎親勘縣境其地勢西南高而東北窪下<lb/>
西南縮而東北袤土壤疏惡民無葢藏若挑浚古河上<lb/>
受樂陵之水則今日之按畆行糧者大半皆為澤國且<lb/>
<pb n="KR4f0046_WYG_013-42b"/>
必平墳墓壊廬舎盡奪園㕓利而日使之負土荷鍤非<lb/>
計之便也且河起自樂陵下繇鹽山海豐而達於海計<lb/>
地凡二百餘里當役民夫數十萬其費金錢當亦不翅<lb/>
十萬此地既絶非孔道又適迫輸輓何暇損數十萬金<lb/>
事此不急之務也語云利不十不變法今誠親見其害<lb/>
未見其利此前明楊旦張問達諸人屢上議而輒止者<lb/>
誠以形格勢禁而知其功之必不可成也事乃寢瀕海<lb/>
民始獲安枕然則薛刺史浚河雖載唐書而繇宋熈寧<lb/>
<pb n="KR4f0046_WYG_013-43a"/>
河決曹村後地勢頓改雖明建安涇陽二冢宰殊不逮<lb/>
先生詳議之懇慤也先生<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>縣雅崇文亟禮工文士檄<lb/>
修城東南隅文星臺魁星樓庚子落成題日星雲漢四<lb/>
字額是秋雋者四人爰舉古守令行鹿鳴宴禮書事以<lb/>
贈曰中天瑞氣紫烟浮管領斯文擁上游才子乘閒來<lb/>
作賦明星靜處獨當樓登臺想像河流轉坐嘯遙看海<lb/>
色秋傳語諸君須記憶繇來此地是瀛洲邑工詩者競<lb/>
和之選士馮雲生有蘓李風流人倚樓射雕寳馬亂嘶<lb/>
<pb n="KR4f0046_WYG_013-43b"/>
秋句時傳勝事又修名宦祠手書木主鑱石表古延陵<lb/>
臺書碑側曰慶雲縣西南八里許土阜巋然可徑畆俗<lb/>
名高墓臺按郡志云慶雲有古延陵臺葢慶雲之東為<lb/>
嬴西為博此所謂嬴博之間也夫季子之始封廣輪揜<lb/>
坎其高可隠而今乃巋然若是無亦後之慕季子者歲<lb/>
時增築以逮此與然春秋迄今凡二千一百年有竒雖<lb/>
臺址尚存而鄉民已别搆玉皇廟於其上自茲以往嵗<lb/>
月遷流或再經建置臺遂湮沒即後有好古君子孰從<lb/>
<pb n="KR4f0046_WYG_013-44a"/>
而求之爰是伐石表署以貽千百禩之同志君子此亦<lb/>
導民禮讓之曠舉也先生政懲頽廢俗好演劇嚴禁之<lb/>
焚碧霞祠劇本事傳河朔條教多寓鉏强扶弱指而特<lb/>
設慎刑簿書杖數以時觀省先生政恒最諸邑而雅不<lb/>
善事上官尤與守不相中事多受箝束鬱鬱不得志賦<lb/>
詩曰舊與高人約耦耕乍嬰塵網負初盟只今脫幘須<lb/>
投地倔强安能更屈卿迺以壬寅秋七月歸里嘗書曰<lb/>
三年縣令清慎自勵訟簡政平不趨勢利君子未必怒<lb/>
<pb n="KR4f0046_WYG_013-44b"/>
小人未必喜無徳可當歌有過還須記流泉自波虚舟<lb/>
不繋卑官薄宦如斯而已歸而成澗橋八咏工詩者多<lb/>
和之裒為一集此其<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>官之概畧也先生少孤憤克成<lb/>
農師公志歸譔小宗譜三巻特設宗幹執爵而侑諸祠<lb/>
賦詩曰今朝一尊酒敬為祖宗斟聨宗耆五老㑹月一<lb/>
舉尊命子汝誠賦詩曰若比睢陽成故事澗橋也作畫<lb/>
圖傳樂安宗多和之先生性質儉嘗著六簋銘曰東坡<lb/>
有言儉以養福早晩所需一爵一肉客至則三意謂已<lb/>
<pb n="KR4f0046_WYG_013-45a"/>
足倘曰豪舉匪饕口腹廣迺倍之聊以適俗竒圜圍三<lb/>
偶二則六止而不過以節嗜慾銘諸座隅用代更僕雅<lb/>
素士多遵用之先生既擅詩宗尤嗜揚㩁時偕逺近文<lb/>
士劇談予季弟汜雲黄君隆吉謝君皆人周子東標號<lb/>
詩友善誨後進業多成如予族弟僉粤西馹鹽事于賔<lb/>
承宣乙榜戴君其輔其雋者也先生詩嗜劉賔客夢得<lb/>
元左司裕之探其奥窔非捫揣籥燭者比文多竒氣嘗<lb/>
鑱青溪詩十巻青溪文藁一巻登嶽謡一卷大蘆寺源<lb/>
<pb n="KR4f0046_WYG_013-45b"/>
流考一巻先生歸田十有八載詩古文詞滋倍又易說<lb/>
一巻中州志一巻韋絃録論書偶鈔詩話雜録暑牕雜<lb/>
録見聞日記困學自得鈔㑹心剳記胥竢鑱先生配濮<lb/>
孺人繼周孺人生汝誠予前銘所謂一子橘者也繼呉<lb/>
孺人汝誠國子監生庭誨嚴而有法孫慶業慧業廣業<lb/>
大業先生有弄孫戯作諸詩歳己未年七十有八秋九<lb/>
月十有九日羣從夀覽揆辰賦詩曰菊秀蘭衰鴻雁哀<lb/>
杜陵絺綌且悠哉虛言徃日充閭慶多事諸公載酒來<lb/>
<pb n="KR4f0046_WYG_013-46a"/>
生我勞勞成逝水百年踽踽怯登臺醉餘笑把花枝問<lb/>
爾後逢迎得幾回越冬十月初寢疾八日微𠻳酒而卒<lb/>
葢汝誠狀行畧者若此而先生嘗自傳平川漁者曰平<lb/>
川漁者長於農家生不治漁事而嬉以自目從所好也<lb/>
方受書時質甚魯十數過不能成誦父師厭苦之然畧<lb/>
能强記又意殊自好負氣不能下人早嵗孤露家居村<lb/>
僻無學者聞見狹陋漁者心薄俗師訓詁迺猖狂恣睢<lb/>
博採子史莊騷及方外無生之說意甚樂之遂參洞宗<lb/>
<pb n="KR4f0046_WYG_013-46b"/>
呼崖和尚於儒晩師在陸先生間為詩歌古文意有所<lb/>
寓引腕從之時亦作詼嘲溷謾語然於詩歌古文於道<lb/>
皆無所得也性忼爽喜劇飲縱論徃徃抵掌天下事然<lb/>
疎脫又苦卞急每廣座中言語襍亂意有所不可者即<lb/>
拍肩相向若不已即以他事謾罵之或遽自引去一時<lb/>
羣譟以為狂或指為妄甚者造作言語目為恠民然皆<lb/>
不得其實也漁者既與俗不相中自雅遊數子外則喜<lb/>
獨逰春秋佳日每獨徃數里盤桓水石間日暮忘返嘗<lb/>
<pb n="KR4f0046_WYG_013-47a"/>
獨經董山下聞其上有孫皓囤碑時日已沒景秋風振<lb/>
林木攝衣步山椒而觀焉用夜半抵舎則馳二十里矣<lb/>
年四十餘困於貧賤棲破屋數椽食常不充然偉貌修<lb/>
榦衣縕敝昂然掉臂落落徃來人間人熟視之若無覩<lb/>
也漁者不以屑意後忽憤惋若中風狂走狀人莫喻其<lb/>
意者或問之不答而漁者亦自此困矣悲夫是固其所<lb/>
少哉抑其中真有不自克者邪平居喜飲酒然不能過<lb/>
二升後益頓减其獨醉無聊即高吟古漁父詞曰湘中<lb/>
<pb n="KR4f0046_WYG_013-47b"/>
老人讀黄老手挼紫藟坐碧草春至不知湘水深日暮<lb/>
忘却巴陵道吟已輒大笑此壬午病中懟鬰瑰怪之辭<lb/>
故䟦曰異日需吾橘兒之成而示之其清狂實不至此<lb/>
然其文則水田月生不能越也嵗乙夘卜吉於安山之<lb/>
南翔迴山復自譔平川漁者墓誌且系以銘此又陶淵<lb/>
明王無功司空表聖戃慌遼夐之跡而志之以武文冡<lb/>
銘者也<lb/>
贊曰當先生遊章江時予賦詩曰直北軍書裁木葉征<lb/>
<pb n="KR4f0046_WYG_013-48a"/>
南幕府亦荷花人談劉表劉琨久我愛山濤山簡家葢<lb/>
蘄建參省僉院勲以武明前後七子之階秩也而才訖<lb/>
不克展惜哉先生愛舎南小邱名青邱有獨逰青邱詩<lb/>
邱側小園名南園有南園春興詩青邱近古無棣而先<lb/>
生抑未始不熟蘓之南園考杭之南園記也晩歸農師<lb/>
公遺屋不羨一弓地而築悠然棲五楹葢志淵明悠然<lb/>
見南山句也今九子䝉芙蓉盈望而先生不可見矣予<lb/>
他日尚一陟樓望之<lb/>
<pb n="KR4f0046_WYG_013-48b"/>
　　　文學呉伊蒿傳<lb/>
伊蒿呉君名宗字企儒高祖光祿寺署丞達徳曾祖乙<lb/>
夘文解鄖襄兵備僉事正已祖丙子文解司溧陽諭邃<lb/>
父茂才清原母予從祖在陸先生女弟也呉氏江左名<lb/>
族世以文行著予嘗偕企儒兄右丞沖扶肄業於在陸<lb/>
先生冲扶才最高視萬物藐然無足當其意談辯如決<lb/>
河右丞亦刻意西江大士而企儒時來省兄雅敦黙客<lb/>
與之言時不對予從叔孟為公嘗㩁中表諸賢或曰冲<lb/>
<pb n="KR4f0046_WYG_013-49a"/>
扶傲甚公獨曰企儒傲者也既而邑顯者腆貲者企儒<lb/>
齒寖長經嵗不少趾其門然則企儒誠傲者也企儒事<lb/>
茂才公暨予祖姑尤克養志茂才公晩而目眚企儒帥<lb/>
昆季六賔主環叠祖姑亦時出醴餌賜之樂飲浹旬有<lb/>
竒者嵗凡六七舉茂才公嗜卉石尤嗜延建蘭卉發時<lb/>
時召學胥邵至賢清歌俾僮俞仲和之至於裵徊離褷<lb/>
之際未嘗不叩几稱善而遂以忘其目之眚也比嗣丁<lb/>
内外艱企儒痛甚而自署其號曰伊蒿非蒿也夫不翅<lb/>
<pb n="KR4f0046_WYG_013-49b"/>
莪也吾聞愛親者因以及人之親而并以及人之長然<lb/>
則企儒雅非傲者也企儒性謇直嗜施析産獨主其羸<lb/>
瘠繕小宗祠首佽佐朱提廼克蕆羣從繫夏一葛而質<lb/>
之迺解既而聞市女而戶纔一僮而亟市之也女迺克<lb/>
歸其室既而復有市女者亦如之友假璣珥而遺質劵<lb/>
曰是奚害宗叔寒而解衣衣之曰某偕四子均服也畜<lb/>
保母子之瞽者而訖浹八旬也宗嗣舉宗正而朱提以<lb/>
兩計者至羡三十有竒建議曰祠田序司之不如其公<lb/>
<pb n="KR4f0046_WYG_013-50a"/>
司之也而祠遂以滋飭曲直率立剖雖克軒輊人者不<lb/>
少避或籠公利以肥其槖建議公司之至涉訟獲直迺<lb/>
止宗女字匪人將汚之女不從訟之亟辯之彊而女亦<lb/>
訖克歸其室僕訟主而以厚賂搒笞之犇訴外臺浹二<lb/>
載訖克底僕理而僕遂疲於奔命以死也夫企儒之夬<lb/>
決焉以必信其志者繇有氣岸以激之也葢傲析二義<lb/>
驕則徳凶簡則格峻書曰簡而無傲企儒簡者也非傲<lb/>
者也而予并謂維傲奚傷惟冲扶克傲此則傲客傲吏<lb/>
<pb n="KR4f0046_WYG_013-50b"/>
之說也企儒好讀書尤熟濓洛遺書擊壤集少工經義<lb/>
在陸先生嘗㩁曰簡而克藴古質籍於校補增廣生卒<lb/>
年七十有五子一鳯其濤之碩一鵠振鷺一鳯其濤籍<lb/>
於校<lb/>
贊曰顧端文公有言君子須常常吃虧纔做得高忠憲<lb/>
公著吃虧吟企儒合而䟦之以代遺訓焉夫臨潼廷議<lb/>
端文公嘗遺葉福清孫富平書西江彭躬菴先生序祝<lb/>
工科奏疏識論又别葢敦行撝謙受益之義而克殫之<lb/>
<pb n="KR4f0046_WYG_013-51a"/>
者如此其難也企儒淹高才生而風裁峻整業見梗概<lb/>
然實繇吃虧一語基之矣<lb/>
　　　湛斯曹子傳<lb/>
琅玕曹子在豐字湛斯五世祖明南京工部尚書三暘<lb/>
高祖福建布政司使司勲曾祖太常寺典簿福孫祖高<lb/>
才生茂勤朝宗侯氏所銘曹秀才者也父<lb/>
國朝貢舉竢銓司訓亮武其年陳氏嘗昕夕駢吟而文<lb/>
友董氏遺書極論文史儀象者也湛斯少沈黙不逐曹<lb/>
<pb n="KR4f0046_WYG_013-51b"/>
軰嬉逰日坐杲亭作行草暨題署大字葢百年來書法<lb/>
尊陽曲青主傅氏為第一江南北則高江上笪氏義門<lb/>
何氏青主先生風節逾古高士江上按西江嘗忤執政<lb/>
義門亦亟書一為文人語此栁誠懸心正筆正所以為<lb/>
不可澌滅之論湛斯書獨嗜森瘦端勁蘄上宗漢扶風<lb/>
曹世叔曰必如此迺為有骨而其他姿媚肥腯暨黄魯<lb/>
直所誚弄筆旋繞自稱草書者雅不屑也湛斯家差饒<lb/>
洎年寖長而業什八九落整宗祠釐譜系其居邑里也<lb/>
<pb n="KR4f0046_WYG_013-52a"/>
振殍収嬰瘞骸涵卵胥殫力經畫之至年七十有六不<lb/>
少倦葢澠池月川先生夜行燭安邑真予先生㑹講諸<lb/>
規則號近世曹氏純儒湛斯實克敦行之而越嶲梓潼<lb/>
之隂隲豫章旌陽之淨明抑匪類崇奉道術者之清齋<lb/>
謐靖潔貌而溷中也乾隆元年<lb/>
詔舉賢良邑里書湛斯行上之庠校庠校上之邑邑上<lb/>
之郡郡上之承宣司承宣司上之制撫胥覈允竢予冠<lb/>
帶而湛斯遽卒然異乎世之尠其實而被此名以賈榮<lb/>
<pb n="KR4f0046_WYG_013-52b"/>
者逺矣湛斯嘗籍六館銓注州同知其舉賢良節孝也<lb/>
以乾隆二年子澤咸壬子舉於鄉淳咸胥克世其範<lb/>
　　　孔節婦傳<lb/>
漢光祿大夫劉向序古列女傳曰宋人女嫁於蔡而夫<lb/>
有惡疾其母將改嫁之女曰禮一與之醮終身不改且<lb/>
芣苢草雖惡猶始捋采之終懐襭之况夫婦乎乃賦芣<lb/>
苢詩而訖不去高淳孔節婦者溧水沈氏通判守墨之<lb/>
女孫也孔氏闕里系漆橋秀山析支路西四川行都司<lb/>
<pb n="KR4f0046_WYG_013-53a"/>
使經厯貞言重守墨族望為孫衍岳蕆禮聘而衍岳股<lb/>
折孔氏辭婚節婦屹不可保姆暨家人胥勸之艴然變<lb/>
色曰我死終作孔氏鬼若何得妄言守墨重違其志年<lb/>
二十有五歸衍岳婦道甚備産一女而衍岳疾劇葢嫁<lb/>
之又二年年二十有七而衍岳卒訖稱孔氏未亡人者<lb/>
五十有九年年八十有五康熈二十有一年三月無疾<lb/>
而卒此其視芣苢之女既嫁而夫惡疾訖不聽母勸去<lb/>
歸者志尤犖确也傳曰陳寡孝婦夫卒養姑不衰恒紡<lb/>
<pb n="KR4f0046_WYG_013-53b"/>
績以為業其家哀而將嫁之孝婦曰妾離襁褓受嚴命<lb/>
而事夫夫不幸先死不得盡為人子之禮今又使妾去<lb/>
莫養夫老母是棄夫託而著妾之不孝也訖養姑二十<lb/>
有八年姑卒葬祭具當衍岳之疾劇而卒也祖貞言年<lb/>
六十有七嘗四娶史王徐汪而汪孺人侍父尚來母史<lb/>
孺人羸疾環泣節婦哀慟寖絶二孺人泣挽而目乳保<lb/>
手㓜女曰若死四老人胥不得生且若呱呱者何節婦<lb/>
聞之復慟絶少甦强釐喪紀間治醴茗晉堂上貞言為<lb/>
<pb n="KR4f0046_WYG_013-54a"/>
加一餐節婦枋家手紡績日掃隕葉益薪煮野蔬雜澹<lb/>
糜噉之而供膳必腆必潔無何尚來卒二孺人嗣卒貞<lb/>
言年八十訖前丁丑卒治四喪胥無諐禮松楸列植而<lb/>
守墨暨妻復卒歸佽窀穸如禮迄今高淳溧水人士過<lb/>
兩家墓道輒指歎曰參閫孔公賴有孫婦既而曰不寧<lb/>
唯是葢别駕沈公實克有女孫也其為二邑崇企若此<lb/>
此其視陳寡孝婦之養姑不衰而不克逮舅暨夫祖若<lb/>
祖母者其艱易倍蓰何如也傳載魯寡陶嬰紡績為産<lb/>
<pb n="KR4f0046_WYG_013-54b"/>
養㓜孤而頌圖亦曰陶嬰少寡紡績養子傳載梁寡高<lb/>
行援鏡對梁相妾所以不死者不忍㓜弱之重孤也又<lb/>
曰魏芒慈母率導八子咸為魏大夫卿士成於禮義當<lb/>
節婦之慟寖絶也聲息裁屬亟語續祀貞言命嗣衍岳<lb/>
從弟子興曾竒愛之旋殤又嗣衍岳從兄子興贊勤撫<lb/>
婉誨長為娶趙氏婦旋疾天族姻胥懲恇無敢議予嗣<lb/>
事久之迺擇毓慶嗣興贊榦畧開敏闢路西聚落節婦<lb/>
受養十餘年而卒毓慶年亦至八十復擇嗣今學錄傳<lb/>
<pb n="KR4f0046_WYG_013-55a"/>
煜識鑒彌焯生繼先繼光繼允胥工文標春明金馬之<lb/>
望繼先今籍於校初節婦産女歸知州邢振嵒嘗就養<lb/>
陽曲署數年而歸甥某雋選貢然則節婦之紡績為産<lb/>
雅類魯陶嬰陳孝婦以克蕆梁高行不忍㓜弱重孤之<lb/>
指而路西緒業訖偕漆橋秀山埓又克推其餘以暨婿<lb/>
若甥則雖魏芒慈母之八子卿大夫士於魏者不翅也<lb/>
葢陳寡孝婦淮陽太守以行聞漢孝文高其義貴其信<lb/>
使使者賜黄金四十斤復終身號曰孝婦梁高行亦復<lb/>
<pb n="KR4f0046_WYG_013-55b"/>
終身而它若母師女宗義繼母義姑姊之屬率多賜金<lb/>
錫號節婦苦節業書高淳縣志雍正元年<lb/>
恩詔覃訪節孝庠校士暨族鄰上之縣若學縣上之府<lb/>
府上之承宣司以上制撫學三院彚題獲<lb/>
允旌給銀三十兩建坊傳煜鳩工琢山石崇閎絢碧艾<lb/>
稚環觀胥泣下又嵗春秋列祀節孝祠媺行殊典焜耀<lb/>
閭里且不啻書漢劉向序傳予少識邢君而肄業史崧<lb/>
今授繼先繼光經述節婦行差覈感概譔傳以續續列<lb/>
<pb n="KR4f0046_WYG_013-56a"/>
女傳後<lb/>
頌曰維孔節婦言生瀨水聞夫廢疾肅誦芣苢于歸夫<lb/>
卒貞守殁齒是用序鑒寰海女子<lb/>
　　　史節婦傳<lb/>
節婦蔣氏邑西餘文學如紞女年十有九歸義莊史可<lb/>
端産子福馨財七月可端疾卒時節婦年二十有八慟<lb/>
絶始蘓營斂剪髪寘諸匶代殉也既而舅復卒殯胥如<lb/>
禮西餘義莊號世族婣戚多饒貲而節婦夫暨舅疊喪<lb/>
<pb n="KR4f0046_WYG_013-56b"/>
無以為生或勸盍改圖峻拒之㑹有惡少年偕族戚髦<lb/>
䝉者蘄用術鈎致聚譟毁屋節婦慟曰是脇我賣身也<lb/>
吾頸可斷身決不可賣避旁草舎昕夕懐淬刃綴衣匝<lb/>
百結者浹月既而父復來勸且曰守有五難節婦泣曰<lb/>
兒決守奚問難易且人胥為其易誰當任其難兒志業<lb/>
決縱有什伯倍苦難於此者兒且不避父語塞衆喙迺<lb/>
息節婦雅嗜勤勩率用十指易升合米針紉無虚晷㸑<lb/>
或淹再宿嘗暴水烈日中竢其熱迺沃諸釜舎旁隙地<lb/>
<pb n="KR4f0046_WYG_013-57a"/>
贏畆瓦礫山積躬闢之指亟裂不輟壤出樹桑植麻瓠<lb/>
又藝菽可端墓側贏半畆日徃芸治洎福馨長擇室食<lb/>
粗給而逋賦亦寖以無擾焉節婦性介挺義有不可必<lb/>
達其意嘗乏食或饋米贏斗峻却之嵗大水飢甚會里<lb/>
人獲鵞羣呼衆徃食亟叱福馨無敢徃後失鵞者來怒<lb/>
詈衆迺愧服鄰女遺釵匝再時間檢獲遽命福馨還之<lb/>
曰道不拾遺士節也節婦壼誨尤肅福馨學業寖有聞<lb/>
補博士弟子號高才生康熈癸酉郡邑舉節烈丙子巡<lb/>
<pb n="KR4f0046_WYG_013-57b"/>
撫商邱宋公提督學政遂寧張文端公彚題<lb/>
旌表丁丑十有二月二十日<lb/>
詔給銀三十兩建坊邑里聚觀胥歎企苦節泣多數行<lb/>
直下焉節婦歸史氏葢稱未亡人者五十有二年年七<lb/>
十有九疾亟整衣强起夕迺寢有蘄啟手暨足診視者<lb/>
堅不許旋卒其始終秉禮飭躬嚴厲若此<lb/>
儲子曰福馨營建坊訖閲一載疾卒節婦復慟絶始蘓<lb/>
既而曰曩遺七月兒今遺十嵗孫是未亡人終不了史<lb/>
<pb n="KR4f0046_WYG_013-58a"/>
氏家事也迺復强治凌襍務勤誨孤孫正貽而正貽亦<lb/>
訖克有立聞者尤歎企之當商丘遂寧兩公之彚題也<lb/>
闔郡首海烈婦次節婦夫烈婦慷慨而節婦從容嗚呼<lb/>
胥宜書古列女傳哉<lb/>
　　　江氏節婦汪太安人傳<lb/>
節婦汪氏歙文學汪文葵女母方孺人節婦少善事父<lb/>
母年十六歸封儒林郎江澂江村族望海内澂曾祖光<lb/>
祿署丞應全祖尚寳卿日照徙儀真父几萬籍胄學澂<lb/>
<pb n="KR4f0046_WYG_013-58b"/>
少警敏與弟闓胥以文名江淮間節婦事舅暨姑黄孺<lb/>
人謹甚佐澂以禮進止必恪生一女四嵗而澂疾卒慟<lb/>
且擗蘄以死殉時年二十有七矣先是澂叔九臯卒叔<lb/>
母程守一室雅善節婦來勸曰而今幸有身若産得男<lb/>
是而夫不死也吾室殊肅謐而願與吾偕處乎姒媪勉<lb/>
如程指姑復泣諭之節婦慟受命遷止程室越月娩程<lb/>
遽問曰男邪媪徐曰女也節婦涕淚直下程曰無庸媪<lb/>
善視兒媪不言既而曰死矣節婦慟絶久之蘓肅程藁<lb/>
<pb n="KR4f0046_WYG_013-59a"/>
席前曰婦逺父母幸母事姑暨叔姑而天不降祐夫業<lb/>
亡産不男而又不育曾不如叔姑有子可竢婦今自此<lb/>
訣不復能事叔姑矣乃手女屬程曰是未知異日幸卒<lb/>
能成長否惟叔姑善視之程曰而夫之兄幸有子而舅<lb/>
姑行議嗣是而無子而有子也且而女殊慧奚忍委之<lb/>
偕姑暨媪婢譬說萬端節婦慟而止肅告舅姑嗣澂兄<lb/>
源子世楝勤䕶之課肄有節旦夕理絲枲誨女女工笄<lb/>
歸瑞州守程塤世楝工文多長者遊籍邑校义以勞銓<lb/>
<pb n="KR4f0046_WYG_013-59b"/>
注州長史節婦封太安人偕程受<lb/>
詔旌給銀建坊世所傳江氐雙節同止一室二十年者<lb/>
也孫昕旻晅山永普昱恂胥好學旻舉於鄉晅山永昱<lb/>
恂籍郡邑校曾孫四節婦年八十八卒葢稱江氏未亡<lb/>
人者六十有二年<lb/>
儲子曰予讀雙節錄贈言殊富今掇其大指著於篇黄<lb/>
岡杜氏謂忠臣節婦胥有成事死事之分華陰王氏謂<lb/>
下宮之難杵臼為烈而存孤卒賴程嬰三原孫氏詩亦<lb/>
<pb n="KR4f0046_WYG_013-60a"/>
曰寧難勿為易予謂死事成事異轍同揆節婦之成世<lb/>
楝也類嬰其蘄以死殉而不復弱女是恤也葢類杵臼<lb/>
或曰節婦不止程室且決為杵臼而不為嬰是程亦節<lb/>
婦之嬰也<lb/>
　　　楊氏金烈婦傳<lb/>
藝文志女訓類其傳列女者劉氏皇甫氏尤焯著綦母<lb/>
氏劉氏次之項氏又有後傳魏氏又有傳畧而出於閨<lb/>
閤者趙母有七巻垂拱時有百巻其為之注釋暨頌讚<lb/>
<pb n="KR4f0046_WYG_013-60b"/>
者劉子駿曹子建胥有頌而出於閨閤者曹大家有劉<lb/>
向傳注孫夫人有序讚一巻若其列編史籍而不名傳<lb/>
者自諸葛孔明貞潔記杜元凱列女記外竹素尤繁至<lb/>
女誡内訓諸書暨出於崇文總目尤氏書目後者殆不<lb/>
可殫紀也葢其叙節烈綦詳矣然而書不食卒者差尠<lb/>
其啗土飲水終日不食者或不必書卒而不食旬日卒<lb/>
不食三日卒者又或有所棖激而為之此有以徵慷慨<lb/>
殺身從容就義之難易雅相逕庭也休寧烈婦金孺人<lb/>
<pb n="KR4f0046_WYG_013-61a"/>
汪溪世族父正侃字亦衡雅敦耆宿望母江孺人嫻禮<lb/>
則孺人少事父母孝事兄恪<hi>啟曰擬敬姊以敬兄</hi>族黨胥賢之雍<lb/>
正二年甲辰年十有八歸芳溪楊氏子恂恂字某少嗜<lb/>
學夜誦漏率下二十刻有竒孺人用牙刀玉尺伴之<hi>呈曰</hi>
<hi>牙刀玉尺深宵佐讀</hi>甫六月恂蘄繇九峯三<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>間彌擴所聞迺擔<lb/>
簦遊松江府而遽以疾卒於邸舎孺人聞之慟寖絶少<lb/>
蘓水漿不入口者累日<hi>行實云爾</hi>恂祖母某孺人暨舅某姑<lb/>
某孺人力敦勸不少易復請孺人母江孺人至芳溪偕<lb/>
<pb n="KR4f0046_WYG_013-61b"/>
敦勸迺少進粥一溢米起恪供婦職而支骨且羸削如<lb/>
綫矣江孺人懼其志之訖不可少易也迺挈歸汪溪寢<lb/>
食必偕比恂匶歸芳溪孺人望見慟復寖絶而以恂窀<lb/>
穸之有事於卜且嗣子議不克定也復起視舅姑膳<hi>啟曰</hi>
<hi>露棺迢逓靡穴與同瓊樹飄零無枝克紹又曰祗載晨昏用觀後事呈曰脫簪珥而孝養靡荒此胥善言賢婦</hi>
<hi>學識曰或曰婦人奚學儲子曰雖  未學吾必謂之學矣</hi>比蕆恂葬舅定嗣子議孺<lb/>
人少間雍正六年戊申夏五月江孺人疾卒孺人慟曰<lb/>
未亡人宜早殞今母復不祿尚奚戀是月秒遂不食肅<lb/>
<pb n="KR4f0046_WYG_013-62a"/>
衣袂拜堂下曰婦不克訖侍養永獲罪諐矣舅某姑某<lb/>
孺人泣止之家人胥環泣而孺人訖不食粒米五日卒<lb/>
年裁二十有二時盖六月三日也環芳溪數十里荒巒<lb/>
迅湍廬聚蹊渡胥驚傳楊烈婦焉噫夫婦之事夫猶臣<lb/>
事君繄邃古以來惟孤竹公允公達氏以餓書於經正<lb/>
平屈氏號極忠嘗著辭曰朝飲木蘭之墜露夕餐秋菊<lb/>
之落英可謂至潔而其擬象上征暨覽四荒也距投汨<lb/>
羅一間且猶抽瓊枝為饈瓊靡為粻之思今芳溪金孺<lb/>
<pb n="KR4f0046_WYG_013-62b"/>
人迺克履公允公達氏遺風而了無掁觸其從容就義<lb/>
若此此則彌有光於列女傳而抑以喟宋景氏招魂大<lb/>
招枚氏七發暨近世食譜諸編之胥可泯闕也芳溪族<lb/>
黨暨休寧膠校士聞於縣府司院入彚題或疑例不符<lb/>
而國家敦勵風化獲<lb/>
特俞旌給銀三十兩建坊并崇祀節烈祠環芳溪數十<lb/>
里髫男鬟女來觀烏頭綽楔制胥泣下焉<lb/>
賛曰從容就義實本慷慨孟子論舎生取義而以魚熊<lb/>
<pb n="KR4f0046_WYG_013-63a"/>
掌喻之夫舎生則慷慨之指也漢邠卿趙氏注曰熊掌<lb/>
以喻義魚以喻生宋孫待制疏曰魚在水熊蹯在山二<lb/>
者不可兼得然則金孺人之五日决不食而徑以死報<lb/>
楊氏子也葢芳溪汪溪且胥得熊掌矣鰷鱨鰋鯉奚為<lb/>
哉<lb/>
　　　余烈婦黄氏傳<lb/>
繇劉中壘後傳列女者衆矣繇陳思王後頌列女者滋<lb/>
衆矣迺若之死矢靡他而為節婦又或實克之死而為<lb/>
<pb n="KR4f0046_WYG_013-63b"/>
烈婦則青陵臺華山畿迄今猶競傳之是故建祠表里<lb/>
奕代彛典不得用刲股例比以銷善萌而即歸熈甫之<lb/>
論烈女亦所謂仁義之甫爾蘖芽而逆鏟之也吾比于<lb/>
邑得烈婦一人焉曰余紫山妻黄氏烈婦父文顯母汪<lb/>
氏家邑北門外姓貞靜居姑姊側無哆口語無露齦笑<lb/>
孝父母日侍母晝刺繡夜紡布績縷率以為常父卒慟<lb/>
毁誓茹素沒齒以報迄嫁不少變余氏江左儒素族聞<lb/>
助甫登原之風而興烈婦笄歸紫山紫山肄業尤勤勩<lb/>
<pb n="KR4f0046_WYG_013-64a"/>
烈婦遂盡斥金翠操井臼率夜分不寢紫山讀書勌輒<lb/>
調茗餌進之嵗乙卯遊學于杭杭余氏祖籍也時學政<lb/>
帥公<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>試招覆名第一㑹廪膳索賄不獲力攻之用冒<lb/>
籍黜後帥公稔其顛末怒詈廪膳業不逮而紫山繇此<lb/>
寖病矣余氏江左儒素族也紫山歸讀書彌勤庚申八<lb/>
月寖病浹旬劇手藥甌泣語烈婦曰吾死矣偕若無嗣<lb/>
輒咽不克語烈婦淚直下亦咽而不克以語也直誓曰<lb/>
皆死紫山重頷之九月病革復申前誓已訣十有一日<lb/>
<pb n="KR4f0046_WYG_013-64b"/>
紫山卒烈婦慟絶復少甦尸舉業加襚猶竢含復慟申<lb/>
前誓乃受含焉殮訖烈婦肅拜姑曰媳有當死者三夫<lb/>
死無子一也舅姑有宗子宗婦諸子諸婦奚患侍養缺<lb/>
人媳祗以未亡之身貽大人憂二也夫存日嘗有遺言<lb/>
今遽忘之恐長逝者魂魄啣恨無窮三也姑泣慰止之<lb/>
母力勸且密䕶焉烈婦廼强進一餐俾不疑而潛理筐<lb/>
篋刀尺胥有紀冬十月八日母歸潛易浣衣加麻縗絰<lb/>
闔户自經卒時年三十有正面如生里黨婦穉兢傳之<lb/>
<pb n="KR4f0046_WYG_013-65a"/>
胥為泣下<lb/>
贊曰黄烈婦暨余紫山獨解大義非所謂纒綿病訣絶<lb/>
書也夫由范氏後漢書後奕代胥有紀載明實録郡邑<lb/>
志所書且萬人有竒而蘄如烈婦之峻絶崖壁從容徇<lb/>
義者尠矣予爰為之傳以垂邑乘且以正刲股例比之<lb/>
說<lb/>
　　　韓室王孺人傳<lb/>
不見長洲續古韓子十有三年矣戊午秋杪拏舟謁予<lb/>
<pb n="KR4f0046_WYG_013-65b"/>
畫山樓寒暄語訖手悼亡詩九章且書王孺人行畧曰<lb/>
孺人大興榮禄大夫海州遊擊王公女孫榆林參議公<lb/>
女母海鹽陳恭人少静慤六嵗陳恭人卒號慟不少輟<lb/>
事祖母李太恭人繼母顧恭人胥婉恪顧恭人亦鞠愛<lb/>
如腹出女也雅嗜書兄精膳主事君貽荃少肄經史弟<lb/>
州同知貽蕙入家塾斂容拱聽肅如也先君子紫微公<lb/>
緒大宗伯公家學而參議公亦肄業於常熟之蘇苞九<lb/>
先生稔知才望廼命曾嵗庚寅婚孺人於淮陽之署復<lb/>
<pb n="KR4f0046_WYG_013-66a"/>
移常熟糧使者署過謁紫微公先母王安人家人甚宜<lb/>
之既而曾偕孺人侍李太恭人旋北而聞祖母李夫人<lb/>
不祿孺人雨泣以素衣訖厥䘮參議公尋北旋而窶己<lb/>
亥顧恭人卒孺人號慟如䘮陳恭人癸卯曽偕孺人南<lb/>
歸而遽聞參議公卒孺人號慟不少輟以素服訖厥䘮<lb/>
設參議公陳顧二恭人神位於寢室朔望輒泣拜丙午<lb/>
曾幸雋承宣司式孺人恨參議公之不及見也紫微公<lb/>
王安人寢衰疾孺人夜率不閉睫乙酉紫微公不禄再<lb/>
<pb n="KR4f0046_WYG_013-66b"/>
浹月王安人既不禄孺人胥號慟不少輟奠殯虞祥胥<lb/>
襄曾長嫂衷諸禮洎嵗乙卯聞李太恭人卒孺人號慟<lb/>
不少輟增設神位於寢室而泣歎久病不克愈不識復<lb/>
獲拜幾時也迨今嵗五月十有三日紫微公忌孺人拜<lb/>
訖喀血不復止八月二十有七日王安人忌孺人力疾<lb/>
拜訖彌劇而病遂以大轉也精膳君州司馬君在逺孺<lb/>
人感憶不輟一再南遊獲展喜甚而别輒泣不輟今嵗<lb/>
九月二十有九日孺人病業革家人<graphic n="KR3760" url="https://raw.githubusercontent.com/kanripo/KR-Gaiji/master/images/KR3760.png" mimeType="image/png"/>侍問有何言裁<lb/>
<pb n="KR4f0046_WYG_013-67a"/>
微聲曰兄弟逺而目遂以瞑也距生癸酉蓋年四十有<lb/>
六矣孺人誨子尤肅長佩祥增廣生次習祥皆祥胥嗜<lb/>
學長女日誨歸張啟元籍於六館巳酉文解師良君子<lb/>
也次女㓜女胥就傅次女字慕某宮保公天顔曾孫也<lb/>
孺人斥釋氏尤力蓋男子中之難得者其行畧如此而<lb/>
悼亡詩又曰補成一色天然巧十指酸時幾斷腸又曰<lb/>
整束舊藏亡散帙繕完膭馥蠧餘英此尤足以徴女工<lb/>
縫綴之勤而嗜典籍尤摯勩不翅冠紳士也爰書其語<lb/>
<pb n="KR4f0046_WYG_013-67b"/>
而譔傳焉榮祿公名乾參議公名英謀大宗伯公名菼<lb/>
紫微公名孝嗣胥有聞於海内者也<lb/>
　<lb/>
　<lb/>
　<lb/>
　<lb/>
　<lb/>
　存研樓文集巻十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>存研樓文集巻十</head> <lb/>
    <p>
<pb n="KR4f0046_WYG_010-1a"/>
欽定四庫全書<lb/>
　存研樓文集巻十<lb/>
　　　　　　　　　　　　　編修儲大文撰<lb/>
　　雜著<lb/>
　　　大人容物愛物論<lb/>
大人之容物愛物也廣言之則更僕未易數約言之又<lb/>
懼無以副勤勤懇懇之㫖嘗論士之仕宜師古賢宰相<lb/>
而易占在田之利見孟子所謂格君心正己正物者亦<lb/>
<pb n="KR4f0046_WYG_010-1b"/>
指臣道而言故敢以培䕶人才薦延士類為容物愛物<lb/>
之本又不暇逺引請引宋明以來諸宰執証之人物莫<lb/>
盛於宋宰相之賢亦莫盛於宋然嘗謂宋有宰執三人<lb/>
焉冦忠愍范文正歐陽文忠而己忠愍澶淵之役何承<lb/>
矩曹燦荆嗣馬全節之宿將而用張齊賢雷有終之大<lb/>
臣有威望也而用田敏楊延昭之竒鷙也而用盧琰宋<lb/>
搏謝濤之文吏也而用不寧唯是楊億之文也而用向<lb/>
敏中張詠之逺藩也而亦用雖丁謂亦不以李沆故而<lb/>
<pb n="KR4f0046_WYG_010-2a"/>
不用之鎮撫夾河也文正知陜西三州及參大政孫復<lb/>
胡瑗石介之學行也而用李師中滕宗諒孫沔蔡挺之<lb/>
恢廓縱軼也而用种世衡狄青郭逵之將略也而用尹<lb/>
洙蘇舜欽之文也而用王益柔之文而縱軼也而用不<lb/>
寧唯是雖李覯徐復亦不以沈淪困躓而不用也文忠<lb/>
知嘉祐貢舉曾鞏蘇軾蘇轍之文也而中張載程顥之<lb/>
理學也而中而其他薦延者雖王安石常秩亦薦吕恵<lb/>
卿亦薦雖聞邵雍之名而不薦而不啻薦也是故無所<lb/>
<pb n="KR4f0046_WYG_010-2b"/>
不容以愛天下之才以相天子者忠愍文正文忠是也<lb/>
富韓司馬皆號名相而嘉祐治平極盛之世不能不變<lb/>
而為熈豐元祐不能不變而為紹聖人才用舎蓋猶有<lb/>
憾焉彼李沆與王曽亦宋之名宰相也然以張齊賢之<lb/>
才又同位東府而沆卒擠之而去以張詠之才又承帝<lb/>
問而曾不能力舉以自代則非大臣之道也天地生才<lb/>
磅礴鬱積遲之又乆而得一人焉而是人之生且為世<lb/>
訕笑排斥之不暇幸而有以自振至為天子用而世亦<lb/>
<pb n="KR4f0046_WYG_010-3a"/>
不以不才而疑之如齊賢詠者且不免湮塞之歎而况<lb/>
名位資貫萬不及齊賢詠者哉明季諸相皆齪齪無逺<lb/>
略時引用一二親黨卒不可以為天子之大臣惟江陵<lb/>
當國於戚繼光李成梁諸將知之而用用之而盡蓋猶<lb/>
有忠愍文正遺略焉而如用他事概斥之則夫華亭新<lb/>
鄭以上之機鈐互相傾奪呉縣太倉以下之衣鉢密相<lb/>
付授其觝排士類而唯恐人起而軋之則一也而江陵<lb/>
善馭天下之才功固逺矣然而誅賞混淆蒼素易色故<lb/>
<pb n="KR4f0046_WYG_010-3b"/>
予嘗謂蒲坂之罪不在分宜下非激也夫亦歎息痛恨<lb/>
於世之有才而不能容者也然則如忠愍文正文忠者<lb/>
其容與愛有差乎曰生犢破車必致千里夫容之所以<lb/>
愛之也而其用則為容物愛物而己矣然則如三公者<lb/>
果可為大人乎曰昔回鶻擊唐占者言當見一大人後<lb/>
郭子儀免胄見之而朱子釋經謂子儀雖未盡道是即<lb/>
當時之大人也然則如忠愍文正文忠者夫亦有宋以<lb/>
來宰執中之大人而己矣<lb/>
<pb n="KR4f0046_WYG_010-4a"/>
　　　臣術論<lb/>
姦臣情狀自厯代史暨古今喆人直士論議詳矣獨劉<lb/>
向說苑臣術篇述人臣之行有六邪其三曰中實頗險<lb/>
外容貌小謹巧言令色又心嫉賢所欲進則明其美而<lb/>
隱其惡所欲退則明其過而匿其美使主妄行過任賞<lb/>
罰不當號令不行如此者姦臣也夫容貌小謹巧言令<lb/>
色世且疑為謹慎而頗險嫉賢其罪遂浮於具臣諛臣<lb/>
而與䜛臣賊臣亡國之臣埒嗚呼向之言可謂尤切中<lb/>
<pb n="KR4f0046_WYG_010-4b"/>
矣彼有𨽻臣籍而適符說苑所述者識微之士且以為<lb/>
何如人也<lb/>
　　　名士論<lb/>
禮月令季春聘名士至後漢而品目特著太學生三萬<lb/>
餘人危言深論公卿屣履到門有坐門問疾不得見者<lb/>
海内希風之流標榜名士為之稱號其姓氏尤舛襍今<lb/>
考漢末名士録蓋亦强半比附而諸葛孔明嘗號漢南<lb/>
名士曽不聞中郎將督三郡丞相録尚書牧益州類伊<lb/>
<pb n="KR4f0046_WYG_010-5a"/>
摯縁鵠飾玉之訾也建安政移曹氏張天網掩八紘雖<lb/>
孔文舉之髙氣邁志且頫而埒七子之班典論曰七子<lb/>
於學無所遺於詞無所假蓋介變而通士遂畸用詞學<lb/>
名而中平以降二十年飈駭霧涌之戰鋒亦寖以戢謐<lb/>
文舉寛容少忌多所薦達孟徳嘗縁郗慮搆遺書曰孤<lb/>
破浮華交㑹之徒力有餘矣路粹枉狀奏其罪又謂融<lb/>
與白衣禰衡更相賛揚夫浮華交㑹之徒破而朝班清<lb/>
議亦且寖絶而無所牴牾此曹氏之深利而郗慮路粹<lb/>
<pb n="KR4f0046_WYG_010-5b"/>
之深籌也王仲宣陳孔璋諸子雖不克埒文舉而一蘭<lb/>
九蕙當門則除樹圃則溉抑且胥藉其藻采以焜耀於<lb/>
呉蜀士望張虞秦李之上魚豢曰譬之朱漆雖無楨幹<lb/>
其光澤亦壯觀也夫有仲宣孔璋而不用是不知朱漆<lb/>
之畸受光澤也有文舉而不用是不知朱漆之參列楨<lb/>
幹也孔明嘗言來敏亂羣過於孔文舉蓋秋霜明玉文<lb/>
舉故介峙曹伍而以經國之章緯經國之識拳拳惟社<lb/>
稷是利介而非以上人通而非以專己而海内胥宗雅<lb/>
<pb n="KR4f0046_WYG_010-6a"/>
望焉斯則楨幹光澤二者兼之而抑亦可以無訾於亂<lb/>
羣之諐矣故曰諸葛君真名士也自王何祖尚虚誕匪<lb/>
通匪介而魏晉髙名之士又一變嘉平正元大芟異已<lb/>
名士少有全者當時遂謂名士減半而百姓安之不知<lb/>
名士減而太傅大將軍勢贏海㝢矣然則百姓之混然<lb/>
而嬉逐也無乃類齊之陳成子迎公子陽生於魯國人<lb/>
胥知其至而不言乎晉經國不逺比世闇弱而楊準猶<lb/>
以名士不責官事胡母輔之諸名士共操羊酒飲王尼<lb/>
<pb n="KR4f0046_WYG_010-6b"/>
於馬廏䕶軍大警名士斂錢婚阮修慕之者求入不得<lb/>
洎王承衛玠為渡江名士第一温嶠庾亮阮放桓彞羊<lb/>
曼並為中興名士而王導復以顧榮紀瞻賀循周玘南<lb/>
土之秀請盡賓禮之繇是衆望翕然定而東晉復代祀<lb/>
宣元矣名士著於後漢延於魏晉其齮齕之者黄門宦<lb/>
寺不足道蓋能用網羅海内士之智以破浮華交㑹莫<lb/>
如曹氏能假煦嫗氓𨽻之術以翦刈異已莫如司馬氏<lb/>
而當時之利於漢魏何如也晉宋後士大抵以詞學名<lb/>
<pb n="KR4f0046_WYG_010-7a"/>
矣不具論<lb/>
　　　二陸<lb/>
呉選曹尚書呉郡暨子休豔盛明臧否差斷三署頗揚<lb/>
人闇昧之失以顯其讁選曹尚書陸子璋瑁與豔書曰<lb/>
夫聖人嘉善矜愚忘過記功以成美化加今王業始建<lb/>
將一大統此漢髙棄瑕録用之時也若令善惡異流貴<lb/>
汝潁月旦之評誠可以厲俗明教然恐未易行也宜逺<lb/>
模仲尼之汎愛近則郭泰之容濟近有益於大道也豔<lb/>
<pb n="KR4f0046_WYG_010-7b"/>
不能行卒有張温之禍此諸葛孔明所以竊歎於温之<lb/>
涇渭太分也又荆揚州牧諸葛元遜恪初屯柴桑與丞<lb/>
相陸伯言遜書曰楊敬叔傳述清論以為方今人物彫<lb/>
盡守徳業者不能復幾宜相左右更為輔車上熈國事<lb/>
下相珍惜又疾世俗好相謗毁使已成之器中有損累<lb/>
將進之徒意不歡笑聞此喟然誠獨擊節是伯言子璋<lb/>
兄弟標論一軌也而恪知遜以此嫌己亦廣其理而賛<lb/>
其指曰苟令性不邪惡志在陳力便可奬就騁其所任<lb/>
<pb n="KR4f0046_WYG_010-8a"/>
若於小小私行皆宜濶略不足縷責復推述汝潁月旦<lb/>
之評以闡明其禍曰自漢末以來中國士大夫如許子<lb/>
將輩所以更相謗訕或至於禍原其本起非為大讐惟<lb/>
坐克已不能盡如禮而責人専以正義夫己不如禮則<lb/>
人不服責人以正義則人不堪内不服其行外不堪其<lb/>
責則不得不相怨相怨一生則小人得容其間而三至<lb/>
之言浸潤之譖紛錯交至雖使至明至親者處之猶難<lb/>
以自定况己為隙且未能明者乎是以張陳至於血刃<lb/>
<pb n="KR4f0046_WYG_010-8b"/>
蕭朱不終其好本由於此而己夫不舍小過纎微相責<lb/>
乆乃至於家户為怨一國無復全行之士也蓋諸葛氏<lb/>
漢南名士故其遺論如此此孔明之所以獨拜許靖牀<lb/>
下而入告先主深陳靖之虛聲流播海内者其意要繇<lb/>
汝潁月旦之評而寛嚴互用以彌推闡之而善全之也<lb/>
王朗與許靖書曰曩者隨軍到荆州見鄧子孝桓元將<lb/>
粗聞足下動静是時侍宿武皇帝於江陵劉景升聴事<lb/>
之上共道足下於通夜拳拳飢渴誠無己也自天子在<lb/>
<pb n="KR4f0046_WYG_010-9a"/>
東宫及即位之後每㑹羣賢論天下髦儁之見在者豈<lb/>
獨人盡易為英士鮮易取最故乃猥以原壤之朽質感<lb/>
夫子之清聽每叙足下以為謀首鍾繇答太子書曰臣<lb/>
同郡故司空荀爽言人當遺情愛我者一何可愛憎我<lb/>
者一何可憎顧念孫權了更娬媚而太子答之曰得報<lb/>
知喜南方至於荀公之清談孫權之娬媚執書嗢噱不<lb/>
能離手若權復黠當折以汝南許劭月旦之評權優游<lb/>
二國俯仰荀許亦己足矣是汝南風軌雖敵國搶攘亦<lb/>
<pb n="KR4f0046_WYG_010-9b"/>
不能不心屈而頫首以響附之也武帝雖欲破浮華交<lb/>
㑹之徒明帝雖詔吏部尚書盧毓選舉莫取有名名如<lb/>
畫地作餅不可啖也司馬氏雖戡剪浮華而夏侯嵇吕<lb/>
其習尚在然則涇渭終不可不鑒而暨豔亦訖非魏諷<lb/>
曹偉之流則鑒涇渭者尤不可不覈也是故吾不黜二<lb/>
陸而訖尊元禮文舉<lb/>
　　　鬻熊<lb/>
鬻熊博懐道徳善謀政事幽綜造化逺則不遺明暢神<lb/>
<pb n="KR4f0046_WYG_010-10a"/>
理静守以正年九十見周文王王曰耄矣鬻熊曰使臣<lb/>
捕獸逐麋則耄矣坐䇿國事猶未也文王問君子職於<lb/>
民何曰君子將入而旭旭者義先聞也既入而暯暯者<lb/>
民保其福也既去而闇闇者民失其教也武王問守攻<lb/>
戰曰由和而可也政平於人謂之文政禮恭於人謂之<lb/>
文禮治入於人謂之文治夫治陳於刑而仁行焉由此<lb/>
守而不存攻而不得戰而不勝未之有也成王問興國<lb/>
之道曰思善則行之立教而常行信而長為天下福謂<lb/>
<pb n="KR4f0046_WYG_010-10b"/>
之道上下相親謂之和民不求而得所欲謂之信除天<lb/>
下之害謂之仁仁與信和與道帝王之器也蓋鬻子二<lb/>
十二篇今存十四篇賈誼新書止述七篇云夫鬻熊之<lb/>
明暢善謀實與太公埒太公鷹揚而鬻熊静守以正裁<lb/>
坐䇿國事是故齊侯而楚子其功烈雖殊其道揆則鈞<lb/>
也<lb/>
　　　劉懐珍<lb/>
宋明帝泰始初除劉懐珍寧朔將軍東安東莞二郡太<lb/>
<pb n="KR4f0046_WYG_010-11a"/>
守率龍驤將軍王敬則姜産步騎五千攻夀陽時廬江<lb/>
太守王仲子南奔子勛遣劉道蔚守廬江引五千人頓<lb/>
建武澗築三城懐珍遣軍主段僧愛等馬歩三百餘人<lb/>
掩擊斬之時當直指夀陽矣乃引軍南至晉熈子勛太<lb/>
守閻湛拒守復遣將王仲虯步卒萬人救之懐珍遣馬<lb/>
步三千人襲擊仲虯大破之於莫邪山然後進夀陽又<lb/>
遣王敬則破殷琰將劉從等四壘於横塘死虎乃乗勝<lb/>
北頓夀陽長邏門夫湛據晉熈不知守北峽關以扼廬<lb/>
<pb n="KR4f0046_WYG_010-11b"/>
江晉熈之衝而令懐珍直至城下袁顗劉胡不知乗廬<lb/>
江東關横江之虛而頓兵濃湖與建安王休仁乆相持<lb/>
乃遣仲虯庸將往救晉熈又不參用步騎而畸用步令<lb/>
懐珍易輕軍襲擊皆不得為知兵而懐珍亟乗其機而<lb/>
反用之此之謂工於審勢<lb/>
　　　符彦卿<lb/>
同光以後政弛兵驕籓鎮不戢有桀黠而反者安重榮<lb/>
安從進李金全是也有疑懼而反者王景崇慕容彦超<lb/>
<pb n="KR4f0046_WYG_010-12a"/>
是也有亡賴剽略而反者皇甫暉趙思綰是也此三者<lb/>
皆不足深憂惟大臣専偪潛蓄奸謀成則為唐明宗廢<lb/>
帝晉髙祖周太祖不成則為范延光楊光逺杜重威李<lb/>
守貞此國家大戚也周世宗崩恭帝幼而又當五代之<lb/>
季豈能無變哉張永徳之罷都㸃檢也世宗之深慮也<lb/>
且又安知韋囊中木非李重進輩隂置之也邪而淮南<lb/>
復繼忠武而出天也慕容延釗韓令坤握强兵河北而<lb/>
名位未極惟符彦卿累世王家一門二后威名聞四夷<lb/>
<pb n="KR4f0046_WYG_010-12b"/>
而帥魏博乆不代當是時彦卿不有天下即太祖耳此<lb/>
所以太祖付之兵權而趙中令力止之也太宗夫人親<lb/>
彦卿女太祖曰彦卿不負朕夫太祖非果信彦卿也亦<lb/>
思從珂敬塘於唐室何如人哉且令太祖不受禪又安<lb/>
知不早有楊堅者襲周武帝後而代之也邪彦卿既俯<lb/>
首弭服而周之信臣宿將成徳郭崇徙平盧晉州楊廷<lb/>
璋徙邠陜州袁彦束手監軍西京向拱治園池聲伎永<lb/>
徳治丹藥王景王仁鎬輩非甚耄老即鞭箠使之而無<lb/>
<pb n="KR4f0046_WYG_010-13a"/>
敢辭而彦卿亦委政牙校漫不事事矣嗚呼李重進李<lb/>
筠之不為尉遲逈而為沈攸之王琳而死也固也然而<lb/>
彦卿之不争於筠重進起兵之時者何也不為延光光<lb/>
逺此彦卿之智也意當時太宗必有所以調和之者而<lb/>
亦韓信終不奪我齊之意與其後諸帥迭徙惟彦卿與<lb/>
拱留鎮者復十年拱守陪京固無能為而彦卿豈拱比<lb/>
哉及開寳二年楚蜀削平國勢大定武行徳王彦超等<lb/>
皆入環衛乃始乗征太原之威徙鎮鳳翔則宋之所以<lb/>
<pb n="KR4f0046_WYG_010-13b"/>
擾狎而防制之者槩可知己不然豈其糧料瑣屑至使<lb/>
王祐伺動静而更煩祐以百口保之也邪故吾嘗謂中<lb/>
令有大功二不取北漢不付彦卿兵權是也<lb/>
　　　張齊賢<lb/>
太平興國二年舉進士太宗賜一榜甲科及第初調者<lb/>
授京官通判非為張齊賢也太宗習文學曉科舉人恩<lb/>
怨謂我所得士異日必感恩効死若甲科外槩遲之常<lb/>
調且三二十年不得其力而齊賢親先帝付託又幸而<lb/>
<pb n="KR4f0046_WYG_010-14a"/>
與是舉此帝之假以為名而盡賜之也其後訖至道終<lb/>
二十一年之間多被峻擢以及咸平景徳新進鵲起而<lb/>
枋國本兵者前後相望甲科第一吕䝉正三相齊賢再<lb/>
相李至王沔温仲舒陳恕王化基至㕘知政事張宏夏<lb/>
侯嶠至樞密副使大概不十年或十數年輙致身兩府<lb/>
曽是開寳以前之甲科恩例與咸平以後之龍飛第一<lb/>
人恩例而有是乎哉其餘侍從卿監如吕祐之許驤臧<lb/>
丙徐休復韓國華輩度不可勝數而太宗且以為是我<lb/>
<pb n="KR4f0046_WYG_010-14b"/>
之私人也而胥决意用之豈獨一齊賢哉趙中令薦齊<lb/>
賢於太宗未用中令述河南縣吏暨太子少師李肅事<lb/>
且謂陛下用齊賢齊賢異日感恩必甚於此太宗大恱<lb/>
乃大用夫苟以太祖之命而至恩濫及一牓而用之也<lb/>
又何俟中令薦矧薦之而未用哉嗚呼如中令者可謂<lb/>
善薦士者也<lb/>
　　　冦準論上<lb/>
澶淵之役三路部署王超屯四十萬兵于定李繼隆東<lb/>
<pb n="KR4f0046_WYG_010-15a"/>
面排陳使石保吉西面排陳使周瑩部署貝冀葛霸部<lb/>
署邢洺王繼英馮拯陳堯叟在樞密而髙瓊輩扈從是<lb/>
皆足與辦契丹乎夫超之逗撓也前一歲嘗敗於望都<lb/>
者也繼隆之不任大將也嘗敗於君子館遁於靈環者<lb/>
也保吉輩皆庸人而欲以當傾國之敵且是時所恃者<lb/>
超超與桑賛皆頓兵不進而冦準曽不少慮何也曰契<lb/>
丹掠深祁輙去攻威虜順安定又輙去而遂大窺貝魏<lb/>
是避四十萬衆也冬十月乙未詔超等赴行在十一月<lb/>
<pb n="KR4f0046_WYG_010-15b"/>
丙子帝至澶南城衆欲駐蹕準曰超屯勁兵中山扼其<lb/>
吭繼隆保吉分大陣扼其左右肘何疑而不進則是超<lb/>
尚未至也而駕渡河矣夫中山者是澶淵之虚聲也然<lb/>
則契丹而卒不和準遂决一戰乎曰車駕野戰是髙梁<lb/>
之役也冬極寒而戰是君子館之役也數千騎至法宜<lb/>
稍迎擊之度大舉必不為而契丹又利於速戰準之算<lb/>
曰出竒以撓其謀堅守以老其師夫張凝田敏魏能楊<lb/>
延昭者是澶淵之竒兵也超請兼䕶四將而朝議以牽<lb/>
<pb n="KR4f0046_WYG_010-16a"/>
制不許凝敏抵易敏俘獲萬計延昭破遼古城知府州<lb/>
折惟昌亦破狼水砦而幽朔内擾矣此所謂敵兵合而<lb/>
使分欲戰而禁之使不敢戰者也然而徳清破京東河<lb/>
北擾準之堅守者如之何曰曹璨鈐轄三路李允則都<lb/>
監白守素鈐轄鎮定屯静戎敏屯北平能屯威虜凝屯<lb/>
保李繼宣屯邢趙劉用知邢馬知節知鎮耿全斌知肅<lb/>
安石普知莫屯馬村延昭部署寧邊屯静安孫全昭副<lb/>
王欽若部署天雄王嶼知冀李延渥知瀛荆嗣知滄丁<lb/>
<pb n="KR4f0046_WYG_010-16b"/>
謂知鄆兼安撫鄆齊濮張齊賢知青兼安撫青淄濰謝<lb/>
濤知曹劉綜盧琰轉運河北王能城祈而知澶者何承<lb/>
矩也此所以守三路京東也然而别將且繇雲應而入<lb/>
也則如之何曰雷有終部署并代髙繼勲鈐轄宋摶鄭<lb/>
文寳轉運此所以守河東也有終自土門赴鎮嗣自淄<lb/>
齊轉冀赴行在琰自定先赴行在將士用命列城堅壘<lb/>
旗鼓千里不絶而東西陳分扼之貝冀邢洺又分扼之<lb/>
契丹攻北平威虜順安敗攻定敗别將攻岢嵐又敗攻<lb/>
<pb n="KR4f0046_WYG_010-17a"/>
瀛大敗遁攻冀又遁進不得乗河氷退則鈔掠皆在馬<lb/>
上師老氣竭雖撻懶無死豈能南向發一矢哉是故準<lb/>
之功不在决䇿親征而在為不可勝以竢敵之坐屈也<lb/>
然而準相財五月而成功者何也曰恩使人懐威使人<lb/>
懼多許人官以為恩一也用人不以次二也所薦多智<lb/>
略士雖雷孝先丁謂不遺三也此三者皆宋之大臣之<lb/>
所深避而準毅然為之李沆曰如謂者可使之在人上<lb/>
乎然沆卒準相而謂輙鎮撫夾河是沆不能用謂平蠻<lb/>
<pb n="KR4f0046_WYG_010-17b"/>
才以禦西北而準用之也枋國者出欽若易用謂難謂<lb/>
輩任奔走而繼隆保吉胥銘却敵勲矣然而譖者曰孤<lb/>
注而卒不得與沆繼隆同配享何也嗚呼此忠臣志士<lb/>
之所為氣結填膺者也<lb/>
　　　冦準論下<lb/>
璨允則諸將非槩繇準識擢準未相帝為戰說繪圖曰<lb/>
契丹越定南侵能延昭敏合勢入北界邀其輜重非準<lb/>
畫也曰諸將才者任之不才若違其才者易置之楊嗣<lb/>
<pb n="KR4f0046_WYG_010-18a"/>
部署鎮以耄命凝代張秉知澶以尠將略徙滑命承矩<lb/>
代全照代瑩天雄凝能敏代超屯定凝延昭全照迭代<lb/>
而敏延渥不代也戰無常形陣無常勢諸將執之而敗<lb/>
崔翰變之而勝帝得其麤以䕶邊準得其精以撓敵凝<lb/>
兵六千敏五千延昭益兵萬繼宣等遮蔽西山而延昭<lb/>
同普扞東道凝敏抵易詔先還而延昭深入是故準之<lb/>
置將也審其機執其要而已請詳之曰承矩知澶一也<lb/>
延昭益兵二也敏北平三也有終詔出土門四也謂兼<lb/>
<pb n="KR4f0046_WYG_010-18b"/>
安撫濮五也然則外此者曷任曰劉師道三司周起芻<lb/>
糧齊馬應昌濮張晟暨秉鑿河凌王榮巡檢南岸許均<lb/>
捕澶濮盜夏守贇巡檢駕前杜彦鈞䕶月城夏守恩張<lb/>
旻張思均許懐徳等往來指使而守弩者張環也秦翰<lb/>
浚城溝李神祐壕砦閻承翰鈐轄排陳鄧守恩巡檢澶<lb/>
濮韓守英同抵朔而衛紹欽扼澶浮橋行宫使扼橋要<lb/>
機一也罷北面齎御劍内臣要機二也然則徳清曷為<lb/>
破曰張旦力戰死所以守徳清也延昭敏戰幽易所以<lb/>
<pb n="KR4f0046_WYG_010-19a"/>
守北平寧邊也帝戰澶所以守東京也然而趙徳明乗<lb/>
虚而入而王均輩且叛也則如之何曰趙賀髙覿八人<lb/>
安撫向敏中知永興張詠知益然則謂輩曷賴曰謂可<lb/>
邊劇不可省臺周起任布可漕刑不可樞輔準嘗薦錢<lb/>
若水友王禹偁張詠楊億而善曹瑋使準相詠樞密億<lb/>
㕘政承矩延昭瑋三路部署雖無靖康禍可也<lb/>
　　　書冦準論後<lb/>
歲癸未予嘗譔冦忠愍公論析上下篇以力破孤注之<lb/>
<pb n="KR4f0046_WYG_010-19b"/>
說兹復録忠愍論澶淵事宜曰臣伏奉聖㫖擘畫河北<lb/>
邊事及將來駕起與不起至何處者臣伏覩邊奏契丹<lb/>
游騎已至深祁以東竊縁三路大軍見在定州魏能張<lb/>
凝楊延朗田敏等又在威鹵軍等處東路深趙貝冀滄<lb/>
徳等州别無大軍駐泊必慮敵騎近東南下寨輕騎打<lb/>
刼不惟老小驚駭兼使他盜團聚直至天雄軍以來人<lb/>
户驚移若不早張軍勢必恐轉啓戎心臣欲乞先那起<lb/>
天雄軍兵馬一萬人往貝州駐泊令周瑩杜彦鈞孫全<lb/>
<pb n="KR4f0046_WYG_010-20a"/>
照部轄若是敵騎在近即仰近城覔便掩殺兼令間道<lb/>
將文字與石普閻承翰照㑹掩殺合擊近召募强壯入<lb/>
賊界燒蕩鄉村刼殺人口仍乞照管南北道路多差人<lb/>
探報合擊次第聞奏及報天雄軍一則貴安人心二則<lb/>
張得軍勢以疑敵人之謀三則石普閻承翰等聞王師<lb/>
北來壯得軍威四則與邢洺地里不遙張得犄角之勢<lb/>
一隨駕兵士衛扈宸居固不可與敵人交鋒原野以争<lb/>
勝負天雄軍至貝州兵馬大駕未起己前不過三萬人<lb/>
<pb n="KR4f0046_WYG_010-20b"/>
萬一敵人至貝州已南下寨游騎漸更南來即須那起<lb/>
定州兵馬二萬以上人騎令桑賛等結陣南來鎮州及<lb/>
令河東雷有終手下兵士出土門路與定州兵馬㑹合<lb/>
相度事勢𦂳慢那至洺州以東方可聖駕順動假萬乗<lb/>
之天聲合數路之兵勢更令王超等在定州近城排布<lb/>
照應魏能張凝楊延朗田敏等處兵馬令作㑹合次第<lb/>
及前來累降指揮牽拽候抽移得定州河東兵馬附近<lb/>
始得幸大名或恐萬一定州兵馬被敵人於鎮定間下<lb/>
<pb n="KR4f0046_WYG_010-21a"/>
寨抽那不起邢洺之北游騎侵掠天雄軍東北縣分老<lb/>
小大段驚移須是分定州三路精兵差在彼將帥等㑹<lb/>
合及分魏能張凝楊延朗田敏等兵馬漸那向東傍城<lb/>
寨牽拽如此則敵人必有後顧之患亦未敢輕議懸軍<lb/>
深入若是車駕不起轉恐因之殘害生靈或是鑾輅親<lb/>
征即須過大河郎且幸澶淵就近易為制置㑹合兵馬<lb/>
兼控扼津梁右臣叨列宰司素無竒略即承清問合罄<lb/>
鄙誠伏覩皇帝陛下睿知淵深聖猷宏逺固己坐籌而<lb/>
<pb n="KR4f0046_WYG_010-21b"/>
决勝尚猶虚己以詢謀兼彼逺來賴乏糧糗惟兹嘯聚<lb/>
之衆必懐首尾之憂豈敢不顧大軍但圖深入然亦慮<lb/>
其凶狡須至過有防虞煩瀆天聰伏増戰懼此較宋史<lb/>
尤為詳審蓋其所妙運者全是漸那之法匪直河東定<lb/>
州威鹵邢洺天雄軍兵馬以微機運之而即渡大河駐<lb/>
澶淵亦所以為㑹合士馬控扼津梁可前可却左顧右<lb/>
顧之樞要也爰附載于二論後俾千百禩之猝臨大事<lb/>
好謀而蘄圖有成者克逖鑒前喆經畫焉<lb/>
<pb n="KR4f0046_WYG_010-22a"/>
　　　宋髙宗上<lb/>
建炎元年五月戊午後通問使相繼曰以二帝也紹興<lb/>
七年二月庚子後奉迎使相繼曰以梓宫淵聖太后也<lb/>
紹興十二年四月丁夘皇太后偕梓宫發五國城而淵<lb/>
聖不歸帝猶可辭乎曰無辭曰十六年九月甲戍何鑄<lb/>
祈請國族二十一年二月壬戌巫伋祈請淵聖及皇族<lb/>
三十一年五月辛夘淵聖訃聞甲午詔斬衰三年夫帝<lb/>
曷忘淵聖曰斬衰偽也雖祈請亦偽也請繇八年數之<lb/>
<pb n="KR4f0046_WYG_010-22b"/>
十二月丁丑詔金還梓宫母兄親族張燾胡銓述和議<lb/>
亦曰淵聖可歸而九年正月丙戌王倫充奉䕶梓宫迎<lb/>
請皇太后交割地界使不及淵聖一也十年正月丙戌<lb/>
莫將充迎䕶梓宫奉迎兩宫使又不及淵聖二也十一<lb/>
年十一月金蕭毅來帝曰今立誓當明言歸我大后不<lb/>
然朕不憚用兵故何鑄進誓表首請歸后是緩徽宗梓<lb/>
宫也奚有淵聖三也十二年四月甲子朔孟忠厚迎䕶<lb/>
梓宫使王次翁奉迎兩宫使是時五國城未發也而淵<lb/>
<pb n="KR4f0046_WYG_010-23a"/>
聖不歸朗如燭照四也曰庸知兩宫非淵聖曰懿節后<lb/>
九年六月崩是月辛巳訃至而命使先十有六日懿節<lb/>
梓宫又同太后歸其非淵聖可知也奉迎禮儀使若此<lb/>
奉迎使可知也是年八月梓宫太后至越四年而後泛<lb/>
請國族又五年而後請淵聖是特八年詔乆而不讐而<lb/>
姑假此為名耳至伋果請與否未可知也何鑄名請國<lb/>
族而使事秘不傳庸知非淵聖蘄歸逆閉之塗邪五也<lb/>
伋請淵聖兼請増加帝號且一請不許輙止六也廖剛<lb/>
<pb n="KR4f0046_WYG_010-23b"/>
一言罷朔望遥拜而正朔侈行大朝㑹禮且諸吉禮胥<lb/>
舉七也三十一年六月戊辰徐嚞賀金遷都不請淵聖<lb/>
梓宫不問諱日八也曰是時帝懼甚賀遷可請梓宫邪<lb/>
曰三十二年四月戊子洪邁賀金主即位時用敵國禮<lb/>
矣又不請何邪且邁可請河南地獨不可請梓宫邪九<lb/>
也不知朱后何時崩淵聖太子諶北地又生子訓帝無<lb/>
子不議迎歸奉永祐陵一盂飯十也曰祈請可乎曰議<lb/>
和非也議和而不祈請淵聖皇族益非也故帝大罪三<lb/>
<pb n="KR4f0046_WYG_010-24a"/>
曰淵聖崩于金臣金殺少保萬夀觀使岳飛<lb/>
　　　宋髙宗下<lb/>
帝忌淵聖歸信乎曰信苖傅叛言帝不當即大位淵聖<lb/>
來歸何以處之旋降帝皇太弟皇太子旉皇太姪一也<lb/>
范夀憾孟忠厚誣與隆祐太后密養淵聖子夫太后擁<lb/>
䕶功度越古今母后夀小臣非窺帝㫖何敢輙及此夀<lb/>
編管湖州踰月太后崩而淵聖子本末不竟也二也金<lb/>
廢劉豫揚言閭巷間請女舊主少帝來此論者曰是欲<lb/>
<pb n="KR4f0046_WYG_010-24b"/>
復立淵聖也按豫求哀撻懶曰趙氏少帝出號哭聲聞<lb/>
逺邇女何不自責而歸三京陜西議實撻懶主之秦檜<lb/>
歸自撻懶軍故七年十一月豫廢八年三月壬辰亟復<lb/>
檜右僕射稱臣乞和三也帝再使金淵聖進封帝母韋<lb/>
賢妃以慰之是太后不樂帝行也太后嘗難普安郡王<lb/>
之立庸知不阻淵聖歸四也别史載太后歸淵聖乞太<lb/>
乙宫使雖不必信然曹勛嘗達徽宗御衣領中書季微<lb/>
達太后書和議後南北信使相望而淵聖詔不一達是<lb/>
<pb n="KR4f0046_WYG_010-25a"/>
帝惡五國城信也五也諸王陷北無一人還者信王榛<lb/>
亡匿五馬山呰舉兵乞援帝密令馬擴幾察榛且詔擇<lb/>
日還京以伐其謀夫還京之詔不出於宗澤三表而出<lb/>
於沮榛遂使榛無援戰敗不知所終其於淵聖可知也<lb/>
六也金取趙彬等孥洪皓言宜告金俟淵聖及皇族歸<lb/>
乃遣張邵言金有歸淵聖及諸王后妃意皆謫外邵雖<lb/>
頌檜忠不免七也三十一年金主亮命髙景山王全曰<lb/>
辱宋宋必不敢殺女全見大言曰趙桓死矣不即斬且<lb/>
<pb n="KR4f0046_WYG_010-25b"/>
欲俟金使去發喪蓋帝重愧于金而金輙用是制之八<lb/>
也故曰帝之忌淵聖也信<lb/>
　　　秦檜<lb/>
秦檜通金曷證曰何㮚等同拘而檜獨歸且偕妻王氏<lb/>
也歸俘議合金使也曰請廣之曰兀术通檜書謂不殺<lb/>
岳飛不克和一也曰檜必不泄兀术書書曷證曰粘罕<lb/>
至淮上檜為草檄室撚見之後語洪皓寄聲檜夫檄可<lb/>
草書獨不可通邪二也莫將韓恕拘於涿紹興十一年<lb/>
<pb n="KR4f0046_WYG_010-26a"/>
六月兀术求和縱之歸夫將姦人也嘗附和議賜第躐<lb/>
起居郎庸知不附兀术書而檜始决意越月輙罷飛樞<lb/>
密邪三也十月乙亥劉光逺等還戊寅輙下飛獄四也<lb/>
十一月壬子金審議使蕭毅入見乙夘何鑄報謝鑄嘗<lb/>
争飛獄命鑄且决殺飛是毅審殺飛議也五也趙立鎮<lb/>
撫楚泗漣俘獲輙磔建炎四年金乆攻楚九月戊辰楚<lb/>
破十月辛未檜始歸漣水軍是懼立也六也檜歸自撻<lb/>
懶軍劉豫亦主撻懶檜親黨鄭億年事豫後歸朝擢資<lb/>
<pb n="KR4f0046_WYG_010-26b"/>
政殿學士是殆豫歸俘議而懼其泄也且豫僭號後二<lb/>
十四日檜始歸何邪七也檜受學汪伯彦伯彦子召錫<lb/>
檜死黨嘗執於金得還蓋伯彦使人贖之庸知非即檜<lb/>
邪八也建炎三年十一月戊午金陷洪州撫袁州守臣<lb/>
王仲山仲嶷皆降仲山檜妻父也且檜既至淮上黄州<lb/>
淮西郡庸知檜及妻不隨金軍趨洪約仲山等降而後<lb/>
偕縱之歸邪九也曰是年九月丙辰張邵使金邵遇檜<lb/>
於濰十月辛丑金人自黄渡江檜能遽至黄邪曰度急<lb/>
<pb n="KR4f0046_WYG_010-27a"/>
騎可至不然書可達又不然後一月兀术犯建康破溧<lb/>
水尋繇廣徳軍破臨安且溧水在建康南馬家渡師未<lb/>
敗而縣先破臨安不取平江道而徑廣徳軍檜家溧水<lb/>
廣徳間庸知不作鄉導而飛時六戰皆捷又庸知檜不<lb/>
用此讐之也<lb/>
　　　趙元昊<lb/>
賀令圖康保裔之沒靈州之陷王則之叛儂智髙之入<lb/>
邕史皆書日惟蔣偕死不日書是月而趙元昊反自三<lb/>
<pb n="KR4f0046_WYG_010-27b"/>
大敗以及塞門三川豐州之陷麟府之侵皆不日雖任<lb/>
福白豹之克亦不日是史不詳日也其不詳奈何邊帥<lb/>
掩覆一也朝野禁忌二也史官隠諱三也而禁忌弊尤<lb/>
甚明開封之圍也周王血疏至張清恵請急䕶中原同<lb/>
年相曰已痛哭密揭矣君何事既而審之則妄也清恵<lb/>
感憤死昌平破通州相有門生私問者大怒曰賊已遁<lb/>
矣若新進小臣何與此俄而賊大至宋自景徳以來酣<lb/>
豢驕惰惡言兵革仁宗雖恭儉而寳元康定間宰執張<lb/>
<pb n="KR4f0046_WYG_010-28a"/>
士遜章得象宋庠皆尠經國略樞密自王徳用罷夏守<lb/>
贇王鬷輩尤號庸懦偷旦夕安而懼機務之泄也牢閉<lb/>
密拒使天下不得聞不知聞者之捷於枹鼓也夏首領<lb/>
二人降富弼言補借奉職賞薄宰相初不知也弼歎曰<lb/>
此豈小事而宰相不知耶是時吕文穆三相且若此而<lb/>
况智不及文穆位不任三府者哉密院編修送史館皆<lb/>
除授常務兵即大敗史館安得詳知日知之安得書此<lb/>
追修者所以胥不日也或曰清逺之陷不日楊業之沒<lb/>
<pb n="KR4f0046_WYG_010-28b"/>
日而不核猶不日也曰不日史失也六年概不日非史<lb/>
失也元昊納欵日稱臣日郭恩沒日夫史何嘗失哉然<lb/>
則白豹之克不日張亢柏子兔毛之勝并不書何也曰<lb/>
小勝亦不使人聞此宋之大臣之尤重機務而其懼愈<lb/>
甚也懼愈甚則敗愈亟而一日不和而不得當是時使<lb/>
主非仁宗平夏財力有餘而范韓龎張不捍邊嗚呼其<lb/>
亦殆矣然則鎮静非與曰鎮靜而備不至是鎮靜者禍<lb/>
之門也元昊契丹戰河外范仲淹請發兵杜衍富弼言<lb/>
<pb n="KR4f0046_WYG_010-29a"/>
契丹必不來自今言之衍弼得而仲淹失然使游騎猝<lb/>
至何以禦之是故仲淹有任鄜延救涇原之勇始議發<lb/>
兵而衍弼鎮靜與宋庠請修潼關均失也睦師起燕山<lb/>
陷其始也天子亦不聞靖康元年十一月丙辰雖欲令<lb/>
史官無書得乎此十九日之事之尤可悲涕者也<lb/>
　　　覈真<lb/>
晉書趙至字景真代郡人論議清辨有縱横才與太子<lb/>
舍人嵇茂齊蕃友善及孟元基辟為遼東從事念將逺<lb/>
<pb n="KR4f0046_WYG_010-29b"/>
適與蕃書叙離并陳其志今書載文選晉書嵇茂齊康<lb/>
兄子也康子延祖紹家集趙景真從兄茂齊同年相親<lb/>
州辟至遼東從事始詣遼東時作此書與茂齊時人誤<lb/>
謂吕仲悌與先君書然則此書之出吕仲悌安手魏晉<lb/>
間人業已胥傳矣按嵇中散集與吕長悌絶交書康白<lb/>
昔與足下年時相比以故數面相親足下篤意遂成大<lb/>
好繇是許足下以至交雖出處殊塗而歡愛不衰也及<lb/>
中間少知阿都志力開悟每喜足下家復有此弟而阿<lb/>
<pb n="KR4f0046_WYG_010-30a"/>
都去年向我有言誠忿足下意欲發舉吾深抑之亦自<lb/>
恃每謂足下不足迫之故從吾言間令足下因其順親<lb/>
蓋惜足下門户欲令彼此無恙也又足下許吾終不繫<lb/>
都以子父六人為誓吾乃慨然感足下重言慰解都都<lb/>
遂釋然不復興意足下隂自阻疑密表繫都先首服誣<lb/>
都此為都故信吾又無言何意足下包藏禍心邪都之<lb/>
含忍足下實繇吾言今都獲罪吾為負之吾之負都繇<lb/>
足下之負吾也悵然失圖復何言哉若此無心復與足<lb/>
<pb n="KR4f0046_WYG_010-30b"/>
下交矣古之君子絶交不出醜言從此别矣臨别恨恨<lb/>
嵇康白阿都者嵇康集録吕安字仲悌小字阿都康與<lb/>
山濤絶交書所謂前年從河東還顯宗阿都說足下議<lb/>
以吾自代者也蓋吕巽字長悌東平人為相國掾有寵<lb/>
於司馬昭康與巽及安親巽淫安妻徐氏安欲告巽遣<lb/>
妻以咨康康諭而抑之巽内不自安告安撾母表求徙<lb/>
邊安當徙自理辭引康康義不負心保明其事與巽書<lb/>
告絶安亦至烈有濟世志力鍾㑹勸大將軍昭因此除<lb/>
<pb n="KR4f0046_WYG_010-31a"/>
之此昭之所以訖易魏為晉而康之所以似夏侯泰初<lb/>
也然而微繹書義則安之烈志又度越於康此康所以<lb/>
每一相思千里命駕而世傳嵇吕陶陶永夕也晉干寳<lb/>
晉紀太祖逐吕安逺郡在路作書與康晉臧榮緒晉書<lb/>
安妻甚美兄巽報之内慙誣安不孝啓太祖徙安逺郡<lb/>
即路與康書太祖見而惡之收安付廷尉與康俱死然<lb/>
則此書之屬仲悌晉紀晉書業已先唐貞觀時御製晉<lb/>
書而朗次之矣李善文選註二說不同故題云景真而<lb/>
<pb n="KR4f0046_WYG_010-31b"/>
書曰安白李周翰曰晉紀國史實有所慿紹之家集未<lb/>
足可據時紹以太祖惡安之書又安與康同誅懼時所<lb/>
疾故移此書於景真考其始末是安所作故以安為定<lb/>
此前賢覈真之指也而或謂榮曜艶色諸語擬康差不<lb/>
倫夫康娶魏宗女而列籍中散大夫又力能奔走太學<lb/>
諸生故安辭及之且以激其踈慵而所謂大丈夫之憂<lb/>
樂者不存也鍾㑹語司馬文王昭曰嵇康卧龍也公但<lb/>
憂康無憂天下也又母邱儉諸葛誕再舉兵康實與聞<lb/>
<pb n="KR4f0046_WYG_010-32a"/>
之康不死魏不必遽亡而能佽佐康者惟安故有大丈<lb/>
夫憂樂之說吾嘗謂康安有魏忠臣當與泰初同傳非<lb/>
阮籍劉伶向秀輩之所可倫比而世傳嵇阮猖狂者此<lb/>
未克覈真也即安撾母暨妻淫康書謂巽先首服誣安<lb/>
則亦非其真而猶明之鐵鉉二女鄭鄤杖母也是故阮<lb/>
籍宜入晉書嵇康吕安宜入魏志爰用漢丞相晉處士<lb/>
唐監軍之義例以貞厥變而特書焉<lb/>
　　　申貞<lb/>
<pb n="KR4f0046_WYG_010-32b"/>
長平殷深源浩累辟不起屏居墓所寖十年當時擬之<lb/>
管葛曰深源不起其如蒼生何蓋先謝安石而有斯語<lb/>
也及拜中軍將軍揚州刺史力抗桓氏而以山桑之敗<lb/>
邑邑歿東陽或謂處士純盜虚聲而亟當事任既不得<lb/>
同於樊英或謂陳濤斜類山桑而譽流王佐又不克比<lb/>
於房琯迄今千四五百年而尠誦書而好豎議者猶謂<lb/>
與終身佚樂之王夷甫為伍而辭又甚焉貞臣乆而受<lb/>
抑未有如深源之甚者也深源為揚州收召名儁當王<lb/>
<pb n="KR4f0046_WYG_010-33a"/>
羲之之徵䕶國將軍也遺書曰悠悠者以足下出處足<lb/>
觀政之隆替如吾等亦謂為然至如足下出處正與隆<lb/>
替對豈可以一世之存亡必從足下從容之適幸徐求<lb/>
衆心卿不時起復何以求美政不若豁然開懐當知萬<lb/>
物之情也羲之報書曰吾素自無廟廊直王丞相時果<lb/>
欲内吾誓不許之手跡猶存繇來尚矣不於足下㕘政<lb/>
而方進退俟兒婚女嫁便懐尚子平之志數與親知言<lb/>
之非一日也若䝉驅使關隴巴蜀皆所不辭吾雖無專<lb/>
<pb n="KR4f0046_WYG_010-33b"/>
對之能直謹守時命宣國家威徳固當不同於凡使必<lb/>
令逺近咸知朝廷留心於無外此所益殊不同居䕶軍<lb/>
也漢未使太傅馬日磾慰撫闗東若不以吾輕微無所<lb/>
為疑宜及冬初以行吾惟恭以俟命其事訖不行而深<lb/>
源之降心於羲之則已至矣鎮西將軍謝尚為劉惔求<lb/>
㑹稽深源答書曰真長標同伐異俠之大者常謂使君<lb/>
降階為甚乃復為之驅馳邪此偕咄咄書空誤達空函<lb/>
胥自其専固之性不可岐轍視而空函之達抑未必庸<lb/>
<pb n="KR4f0046_WYG_010-34a"/>
爾誤也深源參綜朝權與桓温不協羲之以國家之安<lb/>
在於内外和遺書誡之深源固不從及將北伐而安西<lb/>
將軍謝尚為督統兵業以敗績羲之復遺深源書曰知<lb/>
安西敗喪公私惋怛不能須臾去懐以區區江左所營<lb/>
綜如此天下寒心固以乆矣而加之敗喪此可熟念往<lb/>
事豈可追願思𢎞將來令天下寄命有所自隆中興之<lb/>
業政以道勝寛和為本力爭武功作非所當因循所長<lb/>
以固大業想識其繇來也自冦亂以來處外内之任者<lb/>
<pb n="KR4f0046_WYG_010-34b"/>
未有深謀逺慮括囊至計而疲竭根本各從所志竟無<lb/>
一功可論一事可紀忠言嘉謀棄而莫用遂令天下將<lb/>
有土崩之勢何能不痛心悲慨也任其事者豈得辭四<lb/>
海之責追咎往事亦何所復及宜更虚已求賢當與有<lb/>
識共之不可復令忠允之言常屈於當權今軍破於外<lb/>
資竭於内保淮之志非復所及莫過還保長江都督將<lb/>
各還舊鎮自長江以外羈縻而已任國鈞者引咎責躬<lb/>
深自貶降以謝百姓更與朝賢思布平正除其煩苛省<lb/>
<pb n="KR4f0046_WYG_010-35a"/>
其賦役與百姓更始庶可以允塞羣望救倒懸之急使<lb/>
君起於布衣任天下之重尚徳之舉未能事事允稱當<lb/>
董統之任而喪敗至此恐闔朝羣賢未有與人分其謗<lb/>
者今亟修徳補闕廣延羣賢與之分任尚未知獲濟所<lb/>
期若猶以前事為未工故復求之於分外宇宙雖廣自<lb/>
容何所知言不必用或取怨執政然當情慨所在正自<lb/>
不能不盡懐極言若必親征未達此㫖果行者愚智所<lb/>
不解也願復與衆共之復被州符増運千石徴役兼至<lb/>
<pb n="KR4f0046_WYG_010-35b"/>
皆以軍期對之喪氣罔知所厝自頃年割剥遺黎刑徒<lb/>
竟路殆同秦政惟未加慘夷之刑耳恐勝廣之憂無復<lb/>
日矣深源遂行至圖山桑再舉而訖不復振此北堂書<lb/>
鈔載羲之書下官勸令畫亷藺於屏風者也羲之時又<lb/>
牋㑹稽王曰古人恥其君不為堯舜北面之道豈不願<lb/>
尊其所事比隆往代况遇千載一時之運顧智力屈於<lb/>
當年何得不權輕重而處之也今雖有可欣之㑹内求<lb/>
諸已而所憂乃重於所欣傳云自非聖人外寧必有内<lb/>
<pb n="KR4f0046_WYG_010-36a"/>
憂今外不寧内憂已深古之𢎞大業者或不謀於衆傾<lb/>
國以濟一時之功者亦往往而有之誠獨運之明足以<lb/>
邁衆蹔勞之弊終獲永逸者可也求之於今可得擬議<lb/>
乎夫廟算决勝必宜審量彼我萬全而後動功就之日<lb/>
便當因其衆而即其實今功未可期而遺黎殱盡萬不<lb/>
餘一且千里饋糧自古為難况今轉運供繼西輸許洛<lb/>
北入黄河雖秦政之弊未至於此而十室之憂便以交<lb/>
至今運無還期徴求日重以區區呉越經緯天下十分<lb/>
<pb n="KR4f0046_WYG_010-36b"/>
之九不亡何待而不度徳量力不弊不已此封内所痛<lb/>
心歎惜而莫敢吐誠往者不可諫來者猶可追願殿下<lb/>
更垂三思解而更張令殷浩荀羨還據合肥廣陵許昌<lb/>
譙郡梁彭城諸軍皆還保淮為不可勝之基須根立勢<lb/>
舉謀之未晩此實當今䇿之上者若不行此社稷之憂<lb/>
可計日而待安危之機易於反掌考之虛實著於目前<lb/>
願運獨斷之明定之於一朝也地淺而言深豈不知其<lb/>
未易然古人處閭閻行陣之間尚或干時謀國評裁者<lb/>
<pb n="KR4f0046_WYG_010-37a"/>
不以為譏况厠大臣未行豈可黙而不言哉存亡所繫<lb/>
决在行之不可復遲疑後機不定之於此後欲悔之亦<lb/>
無及也殿下徳冠宇内以公室輔朝最可直道行之致<lb/>
隆當年而不允物望受殊遇者所以寤寐長歎實為殿<lb/>
下惜之國家之慮深矣常恐伍員之憂不獨在昔麋鹿<lb/>
之游將不止林藪而已願殿下蹔廢虛逺之懐以救倒<lb/>
懸之急可謂以亡為存轉禍為福則宗廟之慶四海有<lb/>
賴矣此尤為北伐勤懇言之増運帖曰今便極言於相<lb/>
<pb n="KR4f0046_WYG_010-37b"/>
并與殷謝書又帖吾書未被答得桓䕶軍書云口米増<lb/>
運皆當停為善自胥是軍國逺謨友朋忠告而不得謂<lb/>
大江以北竟不宜綜畫至使淮隂屯田夀春重鎮恒類<lb/>
王丞相出督時譙郡厯陽南沙危迫勢而無以為異日<lb/>
三阿八公山戰勝攻取之基且夫長淮不守則大江之<lb/>
險與冦共之此亦古今戍江北固淮南之通議而千里<lb/>
饋糧抑又自古行師之所宜綜畫不得以石門渦口為<lb/>
陳跡而遂棄之不議也深源為揚州朝廷恒崇樹之以<lb/>
<pb n="KR4f0046_WYG_010-38a"/>
抗桓氏温深不平又引接荒人蘄立功於豫洛尚書左<lb/>
丞孔彭祖嚴嘗為揚州别駕遺書曰當今時事艱難可<lb/>
謂百六之運使君屈已應務屬當其㑹聖懐所以日昃<lb/>
匪懈臨朝斤斤每欲深根固本静邊寧國耳亦豈至私<lb/>
哉而處任者所至不同所見各異人口云云無所不至<lb/>
頃來天時人情良可寒心古人為政防民之口甚於防<lb/>
川間日侍坐亦已粗申所懐不審竟當何以鎮之老子<lb/>
云夫惟不爭則萬物不能與之爭此言不可不察也愚<lb/>
<pb n="KR4f0046_WYG_010-38b"/>
意故謂朝廷宜更明授任之方韓彭可專征伐蕭曹可<lb/>
守筦籥内外之任各有攸司深思亷藺屈申之道平勃<lb/>
相和之義令婉然通順人無間言然後乃可保大定功<lb/>
平濟天下也又觀頃日降附之徒皆反覆不常貪而無<lb/>
親難以感義而聚著都邑雜處人間使君常疲聖體以<lb/>
接之虛府庫以拯之足以疑惑視聽耳深源深納之而<lb/>
疲聖體虚府庫此抑足徴時事之難而綜畫之未始不<lb/>
閎勩至若荒餘降附直可謂宜接之而加審未可謂宜<lb/>
<pb n="KR4f0046_WYG_010-39a"/>
拒之而不接也深源初屏居墓所都督荆益六州庾翼<lb/>
請為司馬及軍司且遺書曰當今江東社稷安危内委<lb/>
何褚諸君外託庾桓數族恐不得百年無憂亦朝夕而<lb/>
弊足下少標令名十餘年間位經内外而欲潛居利貞<lb/>
斯理難全且夫濟一時之務須一時之勝何必徳均古<lb/>
人韻齊先達邪王夷甫先朝風流士也然吾薄其立名<lb/>
非真而始終莫取若以道非虞夏自當超然獨往而不<lb/>
能謀始大合聲譽極致名位正當抑揚名教以靜亂源<lb/>
<pb n="KR4f0046_WYG_010-39b"/>
而乃髙談莊老説空終日雖云談道實長華競及其末<lb/>
年人望猶存思安懼亂寄命推務而甫自申述徇小好<lb/>
名既身困胡虜棄言非所凡明徳君子遇㑹處際寧可<lb/>
如是而世皆然之益知名實之未定弊風之未革也深<lb/>
源猶固辭不赴則亦未欲以庾氏為宗也翼嘗稱劉道<lb/>
生恢於桓温曰惟此與君共濟艱不則司馬軍司故是<lb/>
束之髙閣之旁徑雖嘗以殷洪喬羨事遺兄督江揚二<lb/>
州氷書曰殷君始往雖多驕豪實有風力之益亦似繇<lb/>
<pb n="KR4f0046_WYG_010-40a"/>
有佳兒又曰既雅敬洪逺又與浩親善其父兄得失豈<lb/>
以小小計之而軍府樹置訖有定屬蓋桓氏之專朝庾<lb/>
氏寔啓之王氏謝氏養成之而深源故不幸而以孤根<lb/>
當巨斧者也及後安帝時順陽范長文𢎞之為太學博<lb/>
士議諡謝石襄墨又議深源宜加増諡時謝族方顯桓<lb/>
宗猶盛僕射王珣雅附温三怨交集乃出宏之為餘杭<lb/>
令宏之牋㑹稽王道子曰與浩年時邈絶世不相及無<lb/>
復藉聞故老語其遺事耳於下官之身有何痛癢而當<lb/>
<pb n="KR4f0046_WYG_010-40b"/>
為之犯時干主邪又曰桓温事跡布在天朝逆順之情<lb/>
暴之四海在三省臣子情豈或異凡厥黔首誰獨無心<lb/>
舉朝嘿嘿未有唱言者是以頓筆按氣不敢多云王珣<lb/>
以下官議殷浩諡不宜暴揚桓温之惡珣感其提拔之<lb/>
恩懐其入幕之遇又與珣書曰殷侯忠貞居正心貫人<lb/>
神加與先帝隆布衣之好著莫逆之契契闊艱難夷嶮<lb/>
以之雖受屈姦雄心達千載此忠貞之徒所以義干其<lb/>
心不獲以已者也既當時貞烈之徒所究見亦後生所<lb/>
<pb n="KR4f0046_WYG_010-41a"/>
備聞吾亦何敢苟避狂狡以欺聖明足下不推居正之<lb/>
大致而懐知已之小恵欲以幙府之輕節奪名教之重<lb/>
義於君臣之際既已虧矣尊大君以殷侯協契忠規同<lb/>
戴王室志厲秋霜誠貫一時殷侯所以得宣其義聲寔<lb/>
尊大君協賛之力也足下不能光大君此之直志乃感<lb/>
温小顧懐其曲澤公在聖世欺罔天下使丞相之徳不<lb/>
及三葉領軍之基一構而傾此忠臣所以解心孝子所<lb/>
以喪氣父子之道固若是乎又曰昔子政以五世純臣<lb/>
<pb n="KR4f0046_WYG_010-41b"/>
子駿以下委質王氏先典既已正其逆順後人亦已鑒<lb/>
其成敗每讀其事未嘗不臨文痛歎憤愾交集以今况<lb/>
古乃知一揆耳辭雖亮直以桓謝故訖不調而史臣曰<lb/>
宏之立論不避朝權貶石抵温斯為當矣乃千百禩後<lb/>
持論者猶復云云是為桓温桓元報仇也蔡司徒道明<lb/>
謨嘗議尚書令刁協曰自頃員外散騎尚得追贈况刁<lb/>
令位亞三司若先自夀終不失員外散騎之例也就不<lb/>
䝉贈不失以本官殯葬也此為一人之身夀終則䝉贈<lb/>
<pb n="KR4f0046_WYG_010-42a"/>
死難則見絶豈所以明事君之道厲為臣之節乎假令<lb/>
深源雍容令監不失作王懐祖何次道而以桓氏貽千<lb/>
百禩訾議是為附權豪則逸樂終其身且有令名抗權<lb/>
豪則終身窮躓羸瘁而姦黨且匝四海亘厯禩密排曲<lb/>
詆不少釋無感乎頌功徳者盈朝野而守貞之士之杳<lb/>
不槩見於天下也抑深源嘗道謝萬石萬曰文理轉遒<lb/>
成殊不易萬善自衒耀致有時譽及監司豫冀并四州<lb/>
軍事羲之亦嘗遺書誡之曰以君邁往不屑之韻而俯<lb/>
<pb n="KR4f0046_WYG_010-42b"/>
同羣辟誠難為意也然所謂通識正自當隨事行藏乃<lb/>
為逺耳願君每與士之下者同則盡善矣食不二味居<lb/>
不重席此復何有而古人以為美談濟否所繇寔在積<lb/>
小以致髙大君其存之此大指與誡深源同即庾翼大<lb/>
合聲譽之說而其牋桓温也曰謝萬才流經通處廊廟<lb/>
參諷議故是後來一器而今屈其邁往之氣以俯順荒<lb/>
餘近是違才易務矣亦與温論深源朝廷用違其才之<lb/>
指前後符合然而深源雖不得希風管葛要其所綜畫<lb/>
<pb n="KR4f0046_WYG_010-43a"/>
猶當在謝安石之上非萬輩擬埓而吾所尤憫者抗桓<lb/>
氏之大節也夫宏之故嘗曰殷浩忠貞宜䝉顯贈<lb/>
論深源而詳書逸少書則深源之得失具矣予嘗謂深<lb/>
源確逸少通負荷海㝢逸少要不逮深源謝萬初為吏<lb/>
部郎嘗與書曰古之辭世者或被髪佯狂或汚身穢跡<lb/>
可謂艱矣今僕坐而獲免遂其宿心其為慶幸豈非天<lb/>
賜違天不祥頃東遊還修植桑果今盛敷榮率諸子抱<lb/>
弱孫游觀其間有一味之甘割而分之以娯目前雖植<lb/>
<pb n="KR4f0046_WYG_010-43b"/>
徳無殊邈猶欲教養子孫以敦厚退讓戒以輕薄庶令<lb/>
舉䇿數馬彷彿萬石之風君謂此何如比當與安石東<lb/>
游山海并行田視地利頥養閑曠衣食之餘欲與親知<lb/>
時共歡讌雖不能興言髙詠銜杯引滿語田里所行故<lb/>
以為撫掌之資其為得意可勝言邪嘗依陸賈班嗣揚<lb/>
王孫之處世甚欲希風數子老夫志願盡於此矣蓋時<lb/>
適免懐祖檢校也不為深源之咄咄則為逸少之撫掌<lb/>
其志於斯世一也容齋隨筆逸少蓋温太真蔡謨謝安<lb/>
<pb n="KR4f0046_WYG_010-44a"/>
石一等人也直以抗懐物外不為人役故功名成就無<lb/>
一可言其操履識見議論閎卓當世亦少其比而為書<lb/>
名所蓋後世但以翰墨稱藝之為累大哉而不及書空<lb/>
者之亦復不為人役也<lb/>
逸少殷侯帖二其一曰昨送諸書令示卿想見之恐殷<lb/>
侯必行義望雖宜爾然今此集信為未易卿若便西者<lb/>
良不可言其二曰昨得殷侯答書今寫示君承無怒意<lb/>
既而意謂速思順從或有怨理大小宜盤桓或至嫌也<lb/>
<pb n="KR4f0046_WYG_010-44b"/>
想復深思此二帖胥宜考又帖曰得孔彭祖十七日具<lb/>
問為慰云襄逕還蠡是反善之誠也於殷必得速還無<lb/>
復道路之憂比者尚懸悒得其去月書省之悲慨也蓋<lb/>
孔彭祖嚴殷深源臨揚州嘗請為别駕深源為中軍將<lb/>
軍北伐時羌帥姚襄降深源以龍驤將軍劉啓守譙遷<lb/>
襄於梁襄遂反深源退保譙城器械軍儲皆為襄所掠<lb/>
此似指其事也又帖得豫章書為慰想以具問昨得都<lb/>
十七日書賊逕還蠡臺不攻譙是其反善之誠也但殷<lb/>
<pb n="KR4f0046_WYG_010-45a"/>
生得過此者猶令人憂期諸處分猶未定羊參軍旦夕<lb/>
至也遲一一此殆同前書又帖殷廢責事便行也令人<lb/>
歎悵無已此殆似指徙東陽事前云處分猶未定此云<lb/>
廢責事便行是本可以不廢責也又帖云殷生得快罔<lb/>
大事數謝生書但有藥耳云彦仁或缺宣城甚佳情事<lb/>
實宜今有云想深復征許也又帖與殷侯彼此格卿取<lb/>
又帖與殷侯物示當爾不可不卿定之勿疑此胥載張<lb/>
彦逺法書要録又宰相安和帖宰相安和殷生無恙時<lb/>
<pb n="KR4f0046_WYG_010-45b"/>
面兄當宣兄懐黄長睿曰宰相安和帖乃郗愔書宰相<lb/>
者簡文作相王時殷生者殷浩也然此或是書郗愔帖<lb/>
語而結字實近世偽作附考<lb/>
　　　魯仲連賛<lb/>
一見而田巴屈夫駒之不受韈也片辭而聊城下何矢<lb/>
之不倦飛也排難解紛輕世肆志維彼耿耿者聊以發<lb/>
中之憤懣而瑣瑣者又焉盡心之精微邪若乃長平外<lb/>
破邯鄲内圍孤者未壯羸者苦饑而泰以累百餘年之<lb/>
<pb n="KR4f0046_WYG_010-46a"/>
武乗坑四十萬之銳如河斯决如華斯摧夫且僕妾大<lb/>
臣烹醢梁王矧圍城之不旦夕下者幾希此晉鄙止壁<lb/>
垣衍帝秦所為熟於事而嫻於律工於計而審於機也<lb/>
而是時先生適遊趙不避險不怵威公子匪賢梁客安<lb/>
在曰吾請責而歸談者不敢囁嚅主者不敢依違遂使<lb/>
秦軍却者五十里周祚續者三十載天地昏而再旦日<lb/>
月晻而重暉然則東海之蹈西山之餓意庶幾乎夫豈<lb/>
赧獻户口樛杞郊畿乃忍食犬豕之食衣虎狼之衣而<lb/>
<pb n="KR4f0046_WYG_010-46b"/>
世以鮑焦為無從頌而死者皆非也<lb/>
　　　信陵君賛<lb/>
念不獨生乃令趙亡是心也可以却秦軍可以謝魏王<lb/>
可以全活邯鄲可以安危大梁可以奔走侯朱毛薛可<lb/>
以横絶黄吕原嘗是心也晉鄙洞錐而不能怨如姬効<lb/>
死而不能忘黄河迅决而不能徙函谷牢閉而不能當<lb/>
婦人不伐性醇酒不腐腸暴秦夷廟不加損炎漢守冢<lb/>
不加張是心也宰六合亘八荒薄兩儀昭三光豈直公<lb/>
<pb n="KR4f0046_WYG_010-47a"/>
子也彼約車數十乘夫皆抱關之後勁賣漿博徒之前<lb/>
行可以續李同啟唐雎激荆軻而笑舞陽者也<lb/>
　　　平原君賛<lb/>
謹書范雎傳兩言繡之綺紈揭諸衢術曰夫魏齊者勝<lb/>
之友也在固不出也<lb/>
　　　孔北海賛<lb/>
先生文士不以康成訓詁而不宗也先生志士不以伯<lb/>
喈戮辱而不恭也先生澹蕩士不以正平太放而不殺<lb/>
<pb n="KR4f0046_WYG_010-47b"/>
其鋒也先生髙潔士不以根矩太孤而不回其蹤也若<lb/>
乃憫孝章之不永爭伯皮之不容客儉也而斧躓禮慈<lb/>
也而矛鏦北則王劉後進也而不憚折年輩南則張虞<lb/>
逺地也而不忘寫憂悰其拯患也匪直簡札夫且鐵楯<lb/>
而金墉其好士也匪直口舌夫且鼉鼓而鯨鐘其豪塏<lb/>
也夫殆不盈樽之鄭泰而其奔走也夫又不入獄之何<lb/>
顒蓋聞之工媚者工懻善柔者善恚夫惟中多所憐而<lb/>
不為苟異夫乃外有所激而不為苟從太傅日磾不可<lb/>
<pb n="KR4f0046_WYG_010-48a"/>
封也大夫郗慮不可逢也蘭可焚而鬱烈玉可碎而琤<lb/>
琮而義不可不誅奸國不可不鉏凶也此光明俊偉賛<lb/>
先生者曰如龍而嶔崎磊落擬先生者曰如松也且夫<lb/>
昭烈皇帝之牧徐州也尊爵廣地强兵勁騎而袁術踞<lb/>
夀春曰不聞世有劉備嗚呼何其肆也當其相平原也<lb/>
沈淪困躓附託候伺而帝望北海曰乃知世有劉備嗚<lb/>
呼何其媿也此先生之所以為駿雄而術之所以為妄<lb/>
庸也<lb/>
<pb n="KR4f0046_WYG_010-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　存研樓文集巻十<lb/>
</p>
<p>
</p>
  </div>
</body>
</text>
</TEI>
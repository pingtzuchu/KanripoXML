<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>存研樓文集卷六</head> <lb/>
    <p>
<pb n="KR4f0046_WYG_006-1a"/>
欽定四庫全書<lb/>
　存研樓文集卷六<lb/>
　　　　　　　　　　　　　編修儲大文撰<lb/>
　　雜著<lb/>
　　　獨石長城形制<lb/>
自葛峪堡併青邉羊房趙川堡併大小白陽則夫今之<lb/>
趙川堡猶昔之大白陽趙川小白陽三堡也趙川六臺<lb/>
子新墩南為香爐石壩口又南為蝦䗫口蝦䗫口東為<lb/>
<pb n="KR4f0046_WYG_006-1b"/>
獨石路龍門關南北墩又東為龍門關明宣徳五年置<lb/>
龍門衛於龍門縣築關暨䕶關殊閎壯繇關北入衛城<lb/>
南至良鄉西北八十里天津關凢十五口而龍門口號<lb/>
大龍門關葢獨石路龍門山在雲州堡東北五里兩山<lb/>
對峙如門獨石紅山二水出其下又名龍門峽而川亦<lb/>
名龍門川繇峽迤南至石壁在舊龍門縣遼地理志龍<lb/>
門縣有石壁如門徼外諸河繇此趨海又龍門嵯在龍<lb/>
門所西北八里嵯峨嶻嶭六月雲出輒大雨一名龍磨<lb/>
<pb n="KR4f0046_WYG_006-2a"/>
嵯長安嶺堡長安嶺一名桑乾嶺一名槍竿嶺有石植<lb/>
立似槍竿介懐來龍門之間為全燕北障史籍多書龍<lb/>
門嶺遼地理志亦曰奉聖州有龍門山明金文靖公幼<lb/>
孜嘗序灤京百詠曰南行百折入淙流峽望應昌而至<lb/>
灤河又西行過烏桓經李陵臺趨獨石涉龍門出李老<lb/>
谷迤邐紆徐度槍竿嶺遵懐來而歸元虞文靖公集又<lb/>
嘗題灤陽胡氏雪溪卷曰予與侍御史馬公同被召出<lb/>
居庸未盡東折入馬家瓮望縉山度龍門百折之水登<lb/>
<pb n="KR4f0046_WYG_006-2b"/>
色澤嶺過黑谷至於沙嶺乃還周左丞伯琦紀行詩䟦<lb/>
亦曰過居庸關而北遂自東路至瓮山明日至車坊在<lb/>
縉山縣之東又明日入黒谷過色澤嶺髙峻曲折凢十<lb/>
八盤遂歴龍門及黒石頭過黄土嶺至程子頭又過磨<lb/>
兒嶺至頡家營歴白塔兒至沙嶺自車坊黒谷至此凡<lb/>
三百一十里皆深林複谷邨塢僻處山路將盡兩山高<lb/>
聳如洞門尤多巨材近沙嶺惟土山連亘地皆白沙深<lb/>
没馬足過此則朔漠平川如掌天氣陡凉風物大不同<lb/>
<pb n="KR4f0046_WYG_006-3a"/>
矣其十八盤嶺詩曰車坊尚平地近嶺晝生寒㧞地數<lb/>
千丈凌空十八盤而袁文清公誦詩亦曰桑乾嶺上十<lb/>
八盤曰有嶺名槍竿其上若棧閣左丞龍門詩曰千巖<lb/>
竒互献萬壑勢爭趨而馬文貞公祖常詩亦曰萬壑奔<lb/>
流一峽開迺編修賢詩曰聨岡疑路斷峭壁忽中裂注<lb/>
元統間知樞密院事都哷特穆爾過峽中見二羊鬪山<lb/>
椒樹間頃刻大雨水溢姬妾輜重胥漂溺云今獨石東<lb/>
南為龍門所西南為龍門衛而關亦名龍門關<hi>一書隆門關當</hi>
<pb n="KR4f0046_WYG_006-3b"/>
<hi>以龍門為正</hi>繇關北龍門衛分鎮二墩長城復折而西北又<lb/>
北為黒山墩乃全折而北墩東直垣内楊家衝墩又北<lb/>
為永安墩上建敵樓以瞭逺又北為楊家衝墩又北為<lb/>
鎮邉墩東直龍門衛城城方四里髙三仞厚二仭闢門<lb/>
二門樓四乃明宣徳六年所築也又北為鎮西墩又北<lb/>
為車頭溝墩墩前垣微凸而西墩東直許家衝墩有老<lb/>
王溝繇墩東暗牆入墩南亦建瞭樓明嘉靖三年敵嘗<lb/>
繇許家衝入龍門守備馬驥以兵少不敢戰度敵必繇<lb/>
<pb n="KR4f0046_WYG_006-4a"/>
舊道出乃斷兩山間道濬濠深二丈敵大驚以精甲拒<lb/>
後䋲牽蟻渡而去土人曰是時得官軍一營至則敵可<lb/>
殱也又北為鶯窩新墩又北為東髙山墩東直髙山又<lb/>
北為鎮魯墩垣凸而西垣外有環塹又北為安邊二墩<lb/>
垣内建雙望墩又北為䭾腰墩又北為鎮靜二墩剪子<lb/>
峪繇此始又北為鎮靜新墩垣微凹而東垣外又有䕶<lb/>
垣凸而西又北為鎮靜一墩東直三岔口又北為平頂<lb/>
墩東直金家莊堡明𢎞治十四年所築以守剪子峪也<lb/>
<pb n="KR4f0046_WYG_006-4b"/>
又北為平梁墩剪子峪至此止又北為靜逺溝墩垣内<lb/>
有總照墩又北為人頭草墩垣微凸而西又北為制勝<lb/>
墩東直鎮寜堡明𢎞治十一年所築也又北為威鎮墩<lb/>
垣微凸而西又北為盤道墩垣又微凸而西乃龍門衛<lb/>
界首也繇分鎮二墩至此凢為垣四十九里而剪子峪<lb/>
外衛東五里有紅石山産紅石西十五里有雙塔山兩<lb/>
峯胥建浮圖又名㙮溝山北二十里有雙峯山山亦兩<lb/>
峯四十里有大松山古松似葢明成祖嘗駐蹕於此又<lb/>
<pb n="KR4f0046_WYG_006-5a"/>
有娘子山泉涼水泉清水河此其可附記者也龍門衛<lb/>
北赤城堡南有關關北為赤城松林墩明趙恭襄公炳<lb/>
然秋防疏敵若近邊副總兵統領竒兵暫駐赤城北控<lb/>
獨石馬營雲州之險東拒雕鶚所南下隆永之路以其<lb/>
為獨石適中地也松林北為長嶺垣斜凸而西又北為<lb/>
平頂墩又北為水窊又北為寜朔墩小關關内建鎮逺<lb/>
墩又北為鎮夷墩垣凸而西塹又環垣而西又北為靜<lb/>
新墩垣凹而東垣内建閆家墩又北為玉石溝墩垣凸<lb/>
<pb n="KR4f0046_WYG_006-5b"/>
而西垣内建葦梁墩墩東又有溝徑左右塹又北為紅<lb/>
石嵯墩垣凹而東又北為紅石嵯二墩野雞山二墩垣<lb/>
凸而西東直赤城堡城方三里髙三仞厚二仞闢門暨<lb/>
門樓二明宣徳五年鎮朔大將軍陽武侯薛禄之所城<lb/>
也嘉靖二十五年敵嘗入赤城守備戴綸却之又北為<lb/>
野雞山墩垣凹而東又北為千兒梁墩繇紅石嵯南至<lb/>
千兒梁北垣外胥有塹又北為野雞山新墩垣斜凸而<lb/>
西又北為鎮冦墩墩北有小關南直石家梁墩又北為<lb/>
<pb n="KR4f0046_WYG_006-6a"/>
野雞山尖平尖峰有墩又北為小石嵯圓尖峯有小石<lb/>
嵯三墩又北為偏頭山偏尖峰有墩又北為擒狐二墩<lb/>
墩北有連垣小關二又北為擒狐一墩又北為寜界墩<lb/>
乃赤城堡界首也繇松林墩至此為垣三十九里而野<lb/>
雞山在西北七十里多産雉墩裁據山之半赤城山在<lb/>
堡東五里山石多赤迤西為紅石嵯玉石溝又有玉溝<lb/>
山偏頭又自為山上谷舊志赤城又有大領浩舋青羊<lb/>
劉不老山堡東東河繇獨石雲州東南流經古北口為<lb/>
<pb n="KR4f0046_WYG_006-6b"/>
通州白河上源堡西西河滙温泉東流一入城一經城<lb/>
左滙東河堡西南十五里温泉穴徑六尺熱似沸湯浴<lb/>
者疾輙愈而附側小泉甚清冷遼志亦曰奉聖州有兩<lb/>
河㑹温泉舊志亦曰赤城有湯泉此其可附記者也赤<lb/>
城堡北馬營堡南有連垣小關關北有溝又北為馬營<lb/>
磨臺嵯墩又北為磨臺嵯垣凹而東東直松樹堡明嘉<lb/>
靖二十五年總督翁襄毅公萬達之所築也又北為總<lb/>
望墩垣晉而西又北為鎮永墩垣彌晉而西又北為連<lb/>
<pb n="KR4f0046_WYG_006-7a"/>
垣敵樓四小關一關南直馬營堡城城方六里髙四仞<lb/>
厚三仞闢門暨門樓四乃明宣徳七年議置哨馬營於<lb/>
雲州之北元猫兒峪地而即營城之者也關北連垣又<lb/>
有水關一水繇關入暗牆經馬營城北東流小關水關<lb/>
垣外為西寜墩關又北為四望墩長城復折而東長城<lb/>
垣亦凸而北又東為鎮口墩垣復凹而南又東為馬蘭<lb/>
頂墩垣復凸而北又東為中髙墩垣微凸而北馬蘭頂<lb/>
中髙二峯間北直十四臺墩又東為天太墩南直君子<lb/>
<pb n="KR4f0046_WYG_006-7b"/>
堡亦明嘉靖二十五年所築也先是馬營西有松樹堡<lb/>
東有君子堡胥在兩山之間南通馬營土極平饒而以<lb/>
多警棄不守總督翟鵬嘗議脩復至萬達乃城之兵部<lb/>
尚書楊襄毅公博又於上哨建司家溝口李樹溝口羊<lb/>
奶子溝口二隊溝口四墩以達君子堡下哨建馮家科<lb/>
小嶺兒二墩以達松樹堡而迤南羊房堡叚家衝迤西<lb/>
九窠窖衝口亦胥建墩馬營之守始固中髙天太間北<lb/>
又建瞭逺墩天太墩又少東北直威逺門此萬達所謂<lb/>
<pb n="KR4f0046_WYG_006-8a"/>
宣府西路黒山臺直望馬營威逺墩不百三十里而尹<lb/>
僉事耕之所謂接威逺墩塞於黑山墩者也又東為鎮<lb/>
寜關連垣敵樓四垣内有總鎮墩總鎮東有鎮寜墩北<lb/>
直小尖山鎮寜南又有望關墩東有公廨又東為三岔<lb/>
口墩乃馬營堡界首也繇磨臺嵯墩至此為垣一百一<lb/>
十一里而城東五十里雷山祠址雨雪輒融嵗春則祀<lb/>
之以祈省風霾南二十五里蒼巖古有飛泉又名蒼崕<lb/>
北五十里樺嶺古産樺木東北二里鶴山古多植松檜<lb/>
<pb n="KR4f0046_WYG_006-8b"/>
以棲鶴舊志又曰馬營有官㡌山紅石山東山明宣德<lb/>
四年嘗命開平百户楊洪以精騎二百巡徼塞上繼命<lb/>
城西猫兒峪留兵以戍遇敵紅山轉戰敗之紅石一名<lb/>
紅下有紅泉東滙龍門峽城北又有神泉池方一里浴<lb/>
之亦輒愈疾此其可附記者也抑按獨石路八城堡馬<lb/>
營最邊西北明正統已已衛喇特之役堡亦最先陷故葉<lb/>
文莊公盛協贊理軍務首陳八事曰獨石馬營孤懸口<lb/>
外第一要衝又曰獨石馬營特出境外若有北邊聲息<lb/>
<pb n="KR4f0046_WYG_006-9a"/>
必當先知而去宣府二百里山路險峻又隔龍門衛關<lb/>
緩急易至誤事若有𦂳關邊報宜與宣府並行遣時貢<lb/>
使繇馬營分道入又力言馬營所收弓箭宜送至宣府<lb/>
大道交割而都督董斌亦言獨石馬營城守嚴固則腹<lb/>
裏自然無虞少保于謙團營疏又言夜不收徃獨石哨<lb/>
探稱哨馬營一帶俱有兵其勢浩大西猫兒峪守備周<lb/>
賢又呈敵騎犯邊俱從大小石門樺皮嶺入樺皮嶺即<lb/>
樺嶺小石門即鎮口大石門即磨臺嵯薊遼總督楊襄<lb/>
<pb n="KR4f0046_WYG_006-9b"/>
毅公博又言哨探在獨石叅將薊鎮但得其情獨石則<lb/>
得其形嘉靖九年六月敵嘗以三萬騎入圍叅將赤城<lb/>
守備劉傅聞傳砲即率所部百數十騎往援中途摶戰<lb/>
令士下馬步鬪射其酋斃之敵咬指引去而傅亦中矢<lb/>
如蝟毛創卒此又宜與已已之役類記者也自明永樂<lb/>
二十二年成祖幸獨石宣徳四年詔嵗運糧四萬石立<lb/>
十一堡堡屯軍千名胥具牛車轉運以六十日達獨石<lb/>
又繇獨石達開平五年二月陽武侯薛禄始城獨石遂<lb/>
<pb n="KR4f0046_WYG_006-10a"/>
移開平衛於城而棄元上都之地葢三百餘里故文莊<lb/>
嘗疏論其事曰寜棄開平専守獨石至正統十四年已<lb/>
已秋七月衛喇特入守備楊俊先遁與馬營偕陷雲州繼<lb/>
陷諸堡亦胥驚潰棄倉糧九十九萬石有竒景泰元年<lb/>
少保于忠肅公謙請遣鎮朔大將軍昌平侯楊洪行障<lb/>
塞洪言獨石八城胥宜修復乃詔都督董斌提督獨石<lb/>
馬營雲州鵰鶚赤城龍門長安嶺李家莊諸城工禮部<lb/>
尚書楊寜難之謙抗疏曰我退一尺則賊進一尺我失<lb/>
<pb n="KR4f0046_WYG_006-10b"/>
一寸則賊得一寸不宜自蹙土地且守備各城自用原<lb/>
有兵馬而非那移他處官軍以理勢論之必當修復整<lb/>
理其議乃決三年夏五月又詔山西參政葉盛贊理獨<lb/>
石軍務盛乃上興革事宜八條行之即所謂首陳八事<lb/>
也軍民繇是有固志盛復立社學以教子弟置醫藥以<lb/>
濟疾病立義塜以瘞死亡設煖鋪以便行旅均蔬圃以<lb/>
給將士制度品式纎瑣胥備少保謙亦議發謫戍於八<lb/>
城堡又運糧八萬石至獨石盛又益請獨石廣積倉馬<lb/>
<pb n="KR4f0046_WYG_006-11a"/>
營廣盈倉雲州堡倉赤城廣備倉龍門廣盈倉龍門倉<lb/>
鵰鶚堡倉長安嶺倉胥廣募儹運五年置分守北路叅<lb/>
將駐獨石轄口外八城堡而開平衛遂復為雄鎮後又<lb/>
増轄滴水崖青泉鎮安鎮寜金家牧馬諸堡至成化二<lb/>
十一年余肅敏公子俊修宣大長城又言宣府以獨石<lb/>
為首以柴溝為尾而垣工亦寖列九塞之冠矣今繇馬<lb/>
營獨石溝霍家莊東北為獨石馬營溝孔家莊又東北<lb/>
為胡家莊又東北為獨右路開平衛城而繇馬營三岔<lb/>
<pb n="KR4f0046_WYG_006-11b"/>
口墩長城東為獨石南兎兒墩又東為連垣有鎮西關<lb/>
關外建鎮西墩連垣又東有水繇暗牆入又東為望嵯<lb/>
墩垣凸而北又東為昭慶墩北直寜塞梁又東為境安<lb/>
墩東有水繇山溝入滙鎮西墩東水又東為寜塞墩境<lb/>
安寜塞間北為兩山間保安柵子重垣柵内有墩柵外<lb/>
北直窰子頭所以控寜塞梁之阨也又東為西兎兒墩<lb/>
垣凹而南又東為鎮安墩垣寖晉而北又東為得勝墩<lb/>
北對滅虎墩寜塞梁阨至此止得勝又東為碾子衝連<lb/>
<pb n="KR4f0046_WYG_006-12a"/>
垣垣有水關水繇關入重牆東流滙獨石城東水水關<lb/>
東又有小關關東南建墩又東為東安墩垣寖晉而北<lb/>
又東為鎮寨墩墩南建寨寨南建總鎮墩又東為北柵<lb/>
子連垣垣建附牆敵臺二垣南建北柵子墩西臺北建<lb/>
舊莊墩東臺北建四望墩東臺東有水繇暗牆入南流<lb/>
經獨石城西又東為寜朔墩又東為山泉墩南直北路<lb/>
開平衛獨石城衛建城北西南距宣府鎮三百里城方<lb/>
五里髙四仞厚三仞闢門樓三即薛禄所城也城北東<lb/>
<pb n="KR4f0046_WYG_006-12b"/>
有永安墩又東有磚墩又東有鎮衝墩三墩外長城垣<lb/>
北直大沙窊即古鴛鴦泊東界也垣又東為白塔兒墩<lb/>
又東為連垣垣内有䕶衝墩北直白㙮又北直赤把都<lb/>
城址䕶衝垣東有水繇垣暗牆入南流經鎮衝墩東石<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>左右限縈獨石城西垣又東為青山山尖有墩又東<lb/>
為連垣又東為平山尖平彜墩北直小沙窊即古察罕<lb/>
腦兒西界也又東為連垣北直雙㙮又東為連垣北直<lb/>
孤㙮又東為總髙山墩墩北有二水縈孤㙮之左右而<lb/>
<pb n="KR4f0046_WYG_006-13a"/>
滙於墩前又東為連垣又東為團山平尖建墩北直馬<lb/>
梁繇獨石團山兒墩西至馬營四望墩胥東西垣也又<lb/>
東為馬梁墩山與垣胥<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>凸而東北長城復折而南又<lb/>
南為兩山間連垣總髙墩北水經馬梁山折而東南入<lb/>
牆又入垣暗牆而南流經雲州城西以入龍門峽者也<lb/>
又南為鎮寜墩山突凸而東又南為連垣東直叢巒又<lb/>
南為隆昌墩山復凸而東又南為鎮塞墩山暨垣彌凸<lb/>
而東又南為連垣有水繇垣暗牆入南流滙馬梁山水<lb/>
<pb n="KR4f0046_WYG_006-13b"/>
入兩山間重牆以縈青泉堡之東者也又南為䕶安墩<lb/>
山暨垣彌凸而東又南為崇寜墩乃獨石路開平衛界<lb/>
首也繇南兎兒墩至此凢為垣一百二十一里而總髙<lb/>
山在衛東北十里可瞭遼海簪纓山在東三十里土亦<lb/>
有墩可瞭三百里一名東望山星山在南一里平地石<lb/>
屹起明宣府巡撫張佳尹獨石行曰獨石城南一片石<lb/>
突兀霜空削如壁又一名丈夫石崆峒山在南十里太<lb/>
保峪在西南十五里中有古墓又明一統志獨石山牛<lb/>
<pb n="KR4f0046_WYG_006-14a"/>
心山亦在衛獨石者星山也獨石泉又别在衛東北冽<lb/>
而甘盈而不溢香河兎泉箕泉亦在衛様田河又源獨<lb/>
石口外明嘉靖二十八年二月塞外人又語墩卒曰台<lb/>
吉馬首已東將趨明沙灘矣明沙灘者獨石垣北地也<lb/>
此其可附記者也抑白㙮北直赤巴圖城赤巴圖城東<lb/>
少北直舊開平城城東有東石柱城西有西石柱明為<lb/>
舊開平衛而元為上都路開平府元憲宗欲建都太保<lb/>
劉秉忠曰桓水東灤水北維龍岡寔吉六年乃詔營開<lb/>
<pb n="KR4f0046_WYG_006-14b"/>
平府中統四年夏五月又加號上都詔以達嚕噶齊烏<lb/>
拉齊為上都路達嚕噶齊總管董銓為上都路總管兼<lb/>
開平府尹又詔嵗巡幸總管行留守司事而開平遂與<lb/>
大都對建東五十里有涼亭西百五十里又有涼亭自<lb/>
大都幸上都東出為巴納十有八西還為巴納二十有<lb/>
四至明而成祖北駕徃來胥由此東路有凉亭沈河寨<lb/>
峯黄崖四驛接大寜以達遼東西路有桓州威魯明安<lb/>
隘寜四驛接獨石以達興和它若城北三里有卧龍山<lb/>
<pb n="KR4f0046_WYG_006-15a"/>
為元上都北枕龍岡地北四十里有偏嶺山南四十里<lb/>
有南帡山西北八里有氊㡌川川有氊㡌山<hi>元編修納延金臺集</hi>
<hi>國朝皇后太子陵皆在氊帽山</hi>明洪武十四年四月指揮使丁忠嘗敗<lb/>
敵於氊㡌山二十三年二月潁國公傅友徳又出塞擒<lb/>
鼐爾布哈扵伊都山宣徳五年二月陽武侯薛禄又敗<lb/>
之於竒黄山洪武四年八月叅政華雲龍又嘗命禆將<lb/>
趙端等追擊僧嘉努至開平大石崖分攻劉學士諸寨<lb/>
克之而灤河源炭山經古桓州南流入開平界又南流<lb/>
<pb n="KR4f0046_WYG_006-15b"/>
入遷安寨以至樂亭入於海香河簸箕河閭河胥源開<lb/>
平東北松林以滙灤河舊志又有樂陽水此胥宜與東<lb/>
西答林子海青驛類記者也獨石崇寜墩南為雲州堡<lb/>
鎮堡墩又南為鎮彜墩垣凸而東西直棋盤柵子墩墩<lb/>
北兩山間即馬梁水所經重牆也又南為打鑼墩南直<lb/>
青泉堡明景泰四年所築也又南為䭾腰墩垣平凹而<lb/>
西又南為常勝墩山暨垣晉而東又南為遇狐墩又南<lb/>
為鎮邊墩有二水滙於墩前又南為孫樺墩垣寖迤而<lb/>
<pb n="KR4f0046_WYG_006-16a"/>
西又南為鎮狐墩又南為永安墩兩山之凹也又南為<lb/>
定虜墩又南為永勝墩又南有連垣水關鎮邊墩前水<lb/>
繇關入南流經盤道嶺峽而縈於鎮安堡之前即龍門<lb/>
峽上口也又南為擒虜墩尖山倐凸而東又南為平魯<lb/>
墩又南為新尖山墩又南為尖山墩尖山之凹也垣内<lb/>
水西北有平狐墩南有雙䕶墩垣又南為大定墩又南<lb/>
為擒狐墩二垣内水西有雙寜墩垣又南為定逺墩西<lb/>
直雲州城城方三里髙三仞厚二仞闢門樓二角樓四<lb/>
<pb n="KR4f0046_WYG_006-16b"/>
明宣徳五年所築也又南為得勝墩垣凸而東垣内有<lb/>
鎮口墩墩西南有水繇兩山間暗牆入又南為鎮嶺墩<lb/>
又南凹垣内水西有盤道嶺墩又南為新安墩嶺暨垣<lb/>
迤而東又南為安寜墩西直盤道峽暗牆又南為接口<lb/>
墩又南為大莊窩墩又南為靖寜墩又南為葦子溝墩<lb/>
葦靖墩二墩胥以溝名又南為總鎮墩嶺迤而西西直<lb/>
鎮安堡明成化八年之所築也又南為巖梁墩兩山之<lb/>
凹雲州城界首也繇鎮堡墩至此凡為垣四十里而城<lb/>
<pb n="KR4f0046_WYG_006-17a"/>
北四里拂雲堆堆少東即龍門峽西南十五里金閣山<lb/>
前有逰仙峪為元上都崇真宫之貳東北四十里棋盤<lb/>
山巒峻尠克陟仙人方石棋局今存楊襄毅公又嘗建<lb/>
墩於夜不收嶺明一統志又有望國崖舊志又有東猫<lb/>
兒峪北六十里有灤京灤河寶濟鄉有暖湯穴七十又二<lb/>
明一統志又有濼河舊志又有瓊泉龍門川外有望雲<lb/>
川遼望雲縣治元自縉山至望雲嘗置海青驛東北又<lb/>
有金蓮川金薛王府掾梁襄疏曰金蓮川在重山之北<lb/>
<pb n="KR4f0046_WYG_006-17b"/>
地極隂冷五糓不生中夏降霜一日間寒暑交至元世<lb/>
祖嘗以太弟開府金蓮川紀行詩䟦又曰過沙嶺歴黒<lb/>
觜兒至實巴爾圖地多泥淖又名牛羣頭驛路至此相<lb/>
合無樹木徧生地椒野茴香蔥韮芳氣襲人草多異花<lb/>
有名金蓮花者似荷而黄此亦可備土風地産記者也<lb/>
抑明置開平衛之明年春二月叅政華雲龍率廖美孫<lb/>
恭攻雲州萬户譚濟出居庸夾擊克其城獲元平章和<lb/>
爾哈逹右丞噶海又明年八月元平章僧嘉努北牙頭<lb/>
<pb n="KR4f0046_WYG_006-18a"/>
入雲州雲龍偵知之潛以精兵襲其營禽僧嘉努并獲<lb/>
駝馬四百復追破國公律爾軍至二十五年都督劉真<lb/>
指揮使李彬行障塞増設隘口洪熙元年薛禄又擊敗<lb/>
之於東北大松嶺而衛喇特之入雲州也永寜守備孫剛<lb/>
谷春來援戰不利死之死義者凢九十餘人嘉靖二十<lb/>
五年八月敵繇青泉堡入雲州守備易綱以家丁數十<lb/>
騎馳至永鎮堡據險對射敵疑有伏不進督府督陣官<lb/>
趙昇呼延綏游擊陳言曰彼不通大舉者恃山險也少<lb/>
<pb n="KR4f0046_WYG_006-18b"/>
緩之出險矣言介而馳寇少却綱馳入言軍同進戰數<lb/>
合即胥北偕戴綸追出塞始還葢綸亦嘗以家丁數十<lb/>
騎奪囘赤城人口牲畜云先是北路號巖險又李家莊<lb/>
塞外諸部雅不與大營連合故北路尠警比李家莊部<lb/>
殱遂有二十五年雲州之役彼不得志去復謀曰北路<lb/>
險逺即入不戰而罷矣不若繇北路左右腋窺隆永二<lb/>
十七年九月遂犯鎮安堡總督翁萬達檄總兵趙卿曰<lb/>
鎮安險可據也扼鎮安彼不能入矣時卿駐兵雲州去<lb/>
<pb n="KR4f0046_WYG_006-19a"/>
鎮安裁三十里㑹獨石報警卿悉軍走獨石而敵遂繇<lb/>
鎮安斜坡嶺入萬達聞卿棄鎮安驚曰敵入矣復檄卿<lb/>
曰敵入鎮安必繇長安嶺長安嶺死地也分遣精鋭間<lb/>
道截擊鵰鶚合河黄家白草之間我可以一當百而卿<lb/>
欲匿形縱之南俾無犯天壽於是敵遂掠隆永比萬達<lb/>
師至乃退繇滴水崖出葢烏梁海諾延太寜福餘三衛<lb/>
實為鄉導云雲州所南龍門所北鎮靜墩二所之界也<lb/>
又南為龍門所北髙山墩山復迤而東又南為三十九<lb/>
<pb n="KR4f0046_WYG_006-19b"/>
號永寜三十八號滅狐三十七號五墩又南為連垣垣<lb/>
内有雙牛墩又南為撫寜墩望川墩墩據尖山又南為<lb/>
擒狐關關外有擒狐墩又南垣折而西又南垣復折而<lb/>
南又南為永平墩又南為擒望墩墩據迤山又南為連<lb/>
垣西直牧馬堡明𢎞治十年所築也又南為窰子衝墩<lb/>
垣凸而東又南為平安三墩東直晾馬臺又南為威逺<lb/>
墩垣斜凸而東又南為連垣又南為平鎮墩總鎮墩又<lb/>
南為後溝梁墩石窰墩垣内有窰子口墩又南為連垣<lb/>
<pb n="KR4f0046_WYG_006-20a"/>
西直墩南水暗牆二又南為青逺青安青塞三墩垣微<lb/>
凸而東垣内有雲川墩雲川西有西髙墩垣又南為連<lb/>
垣垣内有青平墩青平南有鎮川墩墩南有水縈龍門<lb/>
所城西又南為滅魯關子嶺偏嵯三墩嶺暨垣凸而東<lb/>
西直䕶城墩又南為接邊垣内外墩西直龍門所城城<lb/>
方四里髙三仞厚二仭闢門樓二明景泰元年都督董<lb/>
斌築李家莊而後易為所者也又南為望關墩宣威墩<lb/>
垣内有水溝梁墩梁南北有溝又南為連垣垣内有鶯<lb/>
<pb n="KR4f0046_WYG_006-20b"/>
窩望鎮二墩又南為望關寜靖二墩垣迤而東垣内有<lb/>
韓家衝墩又南為沙溝嶺沙溝口二墩又南為石山金<lb/>
山墩垣胥迤晉而東堂子嶺之巔也又南為鎮門拒敵<lb/>
堂子嶺墩垣迤縮而西又南為堂子口墩兩山之凹也<lb/>
又折東而為新安墩墩外有塹又迤東而為孤石梁安<lb/>
靖墩垣内北有髙鎮墩南有大寜墩又南為雙望墩又<lb/>
迤南而東為寜川雙鎮墩垣内有大安墩又南為連垣<lb/>
又南為盤道口墩盤道墩垣盤而東又南為常勝墩西<lb/>
<pb n="KR4f0046_WYG_006-21a"/>
直盤道石限又南為張千户嶺接嶺鎮嶺墩平嶺也又<lb/>
南為鎮魯墩又南為紅石崖墩永定墩崖迤凸而東南<lb/>
又南為缺崖垣又南為鎮戒墩水泉墩崖差平又南復<lb/>
為缺崖垣又南為陳家梁墩鎮澗墩東直水窊又南為<lb/>
添鎮墩鎮泉墩垣迤晉而東又南為接安墩垣彌晉而<lb/>
東又南為得勝接嵯防禦三墩又南為分嶺墩長城復<lb/>
折而西繇西復折而迤北為接口墩又迤北為太平墩<lb/>
關山墩又迤西為安靖墩長城復削山垣折而西山垣<lb/>
<pb n="KR4f0046_WYG_006-21b"/>
内有總望墩長城又折而南又南為平狐墩垣迤晉而<lb/>
東又南為洞山靖嵯虎山三墩垣内有鎮嵯墩又南為<lb/>
安寜靖平偏牆三墩垣内有新嶺墩又南為尖嵯接盤<lb/>
靖盤二四墩垣胥彌迤晉而東又南為靖邊墩墩外有<lb/>
䕶墩龍門所界首也繇北髙山墩至此凡為垣九十七<lb/>
里而所自龍門嵯西髙山外西北十五里聚陽山巖有<lb/>
孔洞眀雲出似龍門嵯元時嘗開冶於此南十里黑峪<lb/>
有仙鶴洞鶴嘗棲此又有燕窩山石形似窩東四十里<lb/>
<pb n="KR4f0046_WYG_006-22a"/>
有獅子石石形似獅子舊志又有紅石七峯鷹窩鷹嘴<lb/>
孔竉筆架東北髙山有獨石南流様田河凉泉温泉龍<lb/>
池又黒峪迤南為黒谷關可經三箇嶺以達隆懐北有<lb/>
近道可轉運獨石此又宜與望雲驛互記者也先是李<lb/>
家莊外有部夷六七百善盜塞亦能盜大營敵馬寇覺<lb/>
追之山深險無可如何號為萬塔黄崖明都御史趙時<lb/>
春紀畧曰大營敵恒自獨石嶺折而東北行千六七百<lb/>
里始過太行山麓繇黄榆溝湘河川以入古北口者亦<lb/>
<pb n="KR4f0046_WYG_006-22b"/>
北山之夷遮之也至嘉靖二十二年春三月總兵郤永<lb/>
襲擊之斬四十餘級二十五年秋七月㳺擊吕陽北路<lb/>
叅將董麒又襲斬三十餘級守備陳勲戰死失亡多而<lb/>
李家莊部以失援遂為大營所殱迄啟二十九年庚戍<lb/>
之警云龍門所靖邊墩南為滴水崖接嵯二墩葢接龍<lb/>
門嵯云繇墩而西即内邊嘉靖二十八年總督翁萬達<lb/>
之所築也繇墩而南為嵯中墩一墩胥有䕶墩又南為<lb/>
嵯中連垣垣内有小嵯墩白河水源於垣外之南繇垣<lb/>
<pb n="KR4f0046_WYG_006-23a"/>
暗墻入南流縈滴水崖城東又折而東流經永寜倉房<lb/>
溝寜靜二墩間而復出於垣外以滙通州之渾河者也<lb/>
又南為永鎮墩東直白河源河外胥石嵯又南為常勝<lb/>
墩嵯寖迤而東又南為總髙墩頂嵯墩又南為柵口髙<lb/>
陵口墩垣彌晉而東又南為接嵯墩又南為水泉墩嵯<lb/>
有泉又南為酒務頭墩又南為常靖墩垣少凹又南為<lb/>
雙鎮墩水泉南墩東安墩垣寖迤晉而東又南為平定<lb/>
口又南為靖狐墩二西直滴水崖城城方三里髙三仭<lb/>
<pb n="KR4f0046_WYG_006-23b"/>
厚二仭明𢎞治八年之所築也城南有南河至永寜入<lb/>
白河垣又南為靖魯墩又南為馮家衝墩二又南為寜<lb/>
界墩新寜界墩嵯暨垣彌晉而東乃滴水崖界首也繇<lb/>
接嵯二墩至此凡為垣五十四里繇新寜界墩長城復<lb/>
折而東為東路界墩乃獨石永寜界也先是鎮安之役<lb/>
總督翁萬達䇿敵繇滴水入已而繇鎮安入後復檄將<lb/>
校曰敵悔前役矣再入必滴水崖二十八年春即議伏<lb/>
兵於崖而藍伏勝者大同諜也㑹有明水灘之報乃檄<lb/>
<pb n="KR4f0046_WYG_006-24a"/>
大同總兵周尚文曰宣大相援制也其以兵援滴水崖<lb/>
又疏請尚文代趙卿將時守將董暘江瀚隨卿在滴水<lb/>
卿以兵三千人授暘瀚曰為我戍滴水崖而徑歸鎮候<lb/>
代敵至仰塞急攻二日不能㧞分步卒攀危巖懸綆登<lb/>
髙華溝轉雙盤道夾攻之暘瀚兵敗力戰殺數十人而<lb/>
死敵遂繇永寜向懐來而尚文兵至壁石柱村戰二日<lb/>
殺傷過當萬達兵亦至乃遁世傳清風店後竒勲四十<lb/>
二年敵入滴水崖事官劉漢亦力戰却敵云繇敵水崖<lb/>
<pb n="KR4f0046_WYG_006-24b"/>
東為鵰鶚堡城方二里髙三仭厚二仭闢門樓二明宣<lb/>
徳六年即雲州鵰窠而築者也葢榆木川之役宣宗嘗<lb/>
奉迎於堡云堡北二十五里浩門嶺上多松東四十里<lb/>
碧落巖石巖滴水距地百仭有竒東又有香爐峰南二<lb/>
十里有様田河差可紀繇鵰鶚堡東繇龍門衛南為長<lb/>
安所堡城方五里髙三仭厚二仭闢門樓二角樓二明<lb/>
永樂九年以守臣建議最先八城堡而築者也堡東南<lb/>
一里有松山西一里有龍潭山懸瀑布泉西二里有八<lb/>
<pb n="KR4f0046_WYG_006-25a"/>
仙山峻頂八石室深以丈計者二廣以尺計者七舊志<lb/>
又有鳯凰山馬鞍山雙尖山石盤山松山東山西北三<lb/>
里有鷹窠泉引流入堡匯而成池西又有宏贊井差可<lb/>
紀而長安嶺在堡北周左丞詩曰兹山西北來旋轉十<lb/>
二雷東北迤袤於塞外沙嶺又東南迤三衛境其隸長<lb/>
安嶺堡者有獅子峪又有李老峪金文靖公㓜孜所謂<lb/>
出李老峪度搶竿嶺而歸者也編修納延又曰鎗竿嶺<lb/>
山腰長城遺蹟尚存葢魏泰常八年以柔然數犯邊乃<lb/>
<pb n="KR4f0046_WYG_006-25b"/>
東自赤城西至五原築長城二千餘里備置戍衛嶺迤<lb/>
北胥魏赤城地長城實元魏遺跡明職方郎中魏煥又<lb/>
著巡邊總論曰獨石馬營諸城地雖懸逺然南阻長安<lb/>
嶺彼難逕下嘉靖二十八年總督翁萬達遂請相度雕<lb/>
鶚長安嶺龍門衛問别為内塞西接東路之六臺子墩<lb/>
東接東路之永寜墩其疏曰獨石左腋龍門衛楊許二<lb/>
衝右腋龍門所滴水崖一帶厚為之備絶其必窺使彼<lb/>
仍貪入須繇獨石馬營而南逡巡前却於谿谷僻仄之<lb/>
<pb n="KR4f0046_WYG_006-26a"/>
間攻不可隳掠無所獲疲其力而衝其中虚伺其隙而邀<lb/>
其歸路當無不覆之敵矣又曰内垣一道與北路新牆<lb/>
連而為一北路官軍不輕内調内垣城守别措兵馬不<lb/>
止備金湯之設崇虎豹在山之威亦且成首尾之形收<lb/>
率然相應之利此可盡獨石迤南大勢而萬達又先之<lb/>
曰擬於東路鎮南墩與薊州火熖墩接界塞其中空築<lb/>
垣僅三十餘里可以省百數十里之戍自北而西歴四<lb/>
海冶永寜光頭嶺新寜墩地勢可守循其舊邊地勢不<lb/>
<pb n="KR4f0046_WYG_006-26b"/>
可守少為更改尋偕巡撫郭宗皋以輕騎循白河而西<lb/>
出塞陟山指副總兵徐珏叅將劉環曰冦衝光頭嶺至<lb/>
永寜墩不百餘里可接内邊鎮南墩至薊州火焰墩不<lb/>
三十里可合山北可垣山南河可為懸樓繇是盤道荆<lb/>
棘黒峪黄家白草間胥為腹裏復城寜逺清逺平逺三<lb/>
堡以招東路巡邊論又曰薊州外邊横山山勢連亘且<lb/>
千里山以外又有撒江環繞自然之險逺勝内邊葢與<lb/>
正統三年左叅將楊洪建議加築開平城拓龍門所自<lb/>
<pb n="KR4f0046_WYG_006-27a"/>
獨石至潮河川増置堠臺六十其説實相表裏而張佳<lb/>
尹界嶺北望詩曰微茫山盡處當日大寜城其説亦宜<lb/>
參考此又獨石路東南迤接横嶺古北口潮河川龍井<lb/>
關馬蘭峪之大勢也抑元繇大都達上都其道有四曰<lb/>
東路二一古北口東路御史按行處即明洪武二年繇<lb/>
古北口下惠州循大寜至開平道也一黒峪輦路即元<lb/>
虞文靖周左丞明金文靖所記是也一驛路即繇縉山<lb/>
至望雲繇望雲至牛羣頭驛是也繇驛至察罕諾爾水<lb/>
<pb n="KR4f0046_WYG_006-27b"/>
濼深不可測氣胥白霧又經巴納曰鄭谷店曰明安驛泥<lb/>
河兒曰李陵臺驛雙廟兒遂至桓州曰六十里店古烏<lb/>
桓地也前至南坡店去上都裁一舎耳一西路繇察罕<lb/>
諾爾折而西百餘里至輝圗諾爾猶言後海也曰平陀<lb/>
兒曰石頂河兒土人所謂鴛鴦泊也紀行詩䟦曰濼地<lb/>
南北皆水水禽集育國語曰察納哈喇巴納猶言逺望<lb/>
則黒也兩水間壤土隆阜商多富繇察罕諾爾至此胥<lb/>
雲需府境也界是而西則隸興和路矣巴納曰苦水河<lb/>
<pb n="KR4f0046_WYG_006-28a"/>
兒曰囘囘柴國語名烏蘇圖猶言有水濼也隸屬州保<lb/>
昌曰呼察圖猶言有山羊也地饒水草野獸又西二十<lb/>
里為興和路又南三十里則野狐嶺巴納矣舊志又曰<lb/>
鴛鴦濼在雲州西北周八十里水渟蓄不流遼金以來<lb/>
為駐牧之所明游擊楊俊疏曰額森妻孥輜重去宣府<lb/>
裁數百里壯健士馬屯沙窩去邊尤近按雲州割隸後<lb/>
無西北邊西北即馬營獨石而濼川壤妍秀突過昆明<lb/>
金明延芳殆與臨安西湖突厥千泉埒其留連而嗜駐<lb/>
<pb n="KR4f0046_WYG_006-28b"/>
牧抑有出於威寜海豐州灘之上者也當金都統杲出<lb/>
獨石塞東南青嶺宗翰出瓢嶺期㑹軍羊城濼遂以精<lb/>
兵六千襲遼主於鴛鴦濼而天祚西走五院司又走大<lb/>
水濼訖走隂山天徳間元太祖四年首攻西夏興中府<lb/>
五年金築烏沙堡命哲伯襲殺其衆遂畧地而東六年<lb/>
春二月太祖自西域吉魯爾河直趨野狐嶺取大水濼<lb/>
豐利等縣金復築烏沙堡七月哲伯又攻堡及烏月營<lb/>
㧞之分狥下雲内東勝等州七年盡取桓昌撫三州而<lb/>
<pb n="KR4f0046_WYG_006-29a"/>
大敗金將赫舍哩紏堅三十萬衆於獾兒觜獾兒觜即<lb/>
獨石路寜塞梁大水濼即威寜海此以見古之經畫宣<lb/>
大者東守今獨石西守今大青山而興和路桓昌撫三<lb/>
州暨舊興和以西舊榆林以東營帳之駐牧其間如若結<lb/>
泉烏沙堡雲需府者胥不克為樞要地而抑或當近而度<lb/>
清凉山虎山猴山北八十里之漢髙栁塞以全據山勢虞<lb/>
臺嶺迤西北之元實保齊牧地以益削山崖暨晉而度<lb/>
迤北隂山如三才圖所謂繇張家口五日行而至五雲<lb/>
<pb n="KR4f0046_WYG_006-29b"/>
關又五日行而至玻瓈谷左編所謂五雲關以衞興和<lb/>
玻瓈谷以衛開平者而躊蹰四顧於大巴延小巴延氊<lb/>
㡌山之間也<lb/>
方逢時分巡口北時親行塞外自龍門盤道墩以東至<lb/>
靖湖堡山梁一百餘里形勢聨絡歎曰此山天險若修<lb/>
鑿北可達獨石南可援南山誠陵京一藩籬也及總督<lb/>
宣大欲并遂前計上疏曰獨石在宣府北三面隣敵勢<lb/>
極孤懸懐永與陵寢止限一山所係尤重其間地本相<lb/>
<pb n="KR4f0046_WYG_006-30a"/>
屬而經行之路尚在塞外以故聲援不便若設盤道之<lb/>
險舎迂就徑自龍門黑峪以達寜逺經行三十里南山<lb/>
獨石皆可朝發夕至不惟拓地百里亦可漸資屯收於<lb/>
戰守皆利遂與巡撫吳兑經營修築設兵戍守<lb/>
正統初都指揮僉事楊洪副李謙守赤城獨石後代謙<lb/>
初敗烏梁海兵執其部長多羅特穆爾復敗其兵於西<lb/>
凉亭三年擊敵於巴延山馬蹶傷足戰益力敗之擒其<lb/>
部長伊爾台等四人追至寳昌州又擒阿勒坦逹爾罕等<lb/>
<pb n="KR4f0046_WYG_006-30b"/>
五人敵大敗遁去旋與烏梁海兵戰三岔口又嘗追冦<lb/>
至伊爾圖河皆有功可參考烏梁海冦延綏洪繇大同<lb/>
至黒山迤北邀其歸騎破之古嚕蘇并記<lb/>
　　　天鎮縣東至龍門關長城形制<lb/>
大同長城東至天鎮縣東陽和堡止東界牌墩者宣大<lb/>
長城之界也東接宣化西陽和堡西石垜東石垜二墩<lb/>
北對口外野馬川又東為西石山又東為石山頭又東<lb/>
為箭壑山繇東石垜至西箭壑胥有塹又東為渡口堡<lb/>
<pb n="KR4f0046_WYG_006-31a"/>
盤道山南有盤道石牆三又東為牛心山又東為西大<lb/>
山即萬丈崖之西支北對西塞址又東為柴溝堡水關<lb/>
柴溝水自關垣三重流入堡北關西倚萬丈崖又東至<lb/>
石山平頂山東大山北對東塞址胥萬丈崖之東支也<lb/>
山至此倐斷有道通口外又東至石山西空墩長城復<lb/>
折而北又北為南高山中高山西對羊圈兒址自中高<lb/>
山至張家口鎮口墩胥有塹又北至洗馬林堡北高山<lb/>
沙嶺西對馬安山明正徳十二年敵數千騎繇北山西<lb/>
<pb n="KR4f0046_WYG_006-31b"/>
河入守備張杲以五百騎至饅頭山敵合圍杲一矢斃<lb/>
其鐡騎乃解北山即北髙山山連西河口饅頭山即沙<lb/>
嶺又北至西孤山寜疆山東孤山長城乃復折而東大<lb/>
同東陽河堡與宣府西陽和堡洗馬林堡胥號極衝故<lb/>
宣德十年城洗馬林新開口即哨馬營也又東為新河<lb/>
口堡又東為東寨有谷道南達又東為西河口有水自<lb/>
口流入又東為虞臺嶺即野狐嶺之西支明𢎞治十八<lb/>
年七月冦繇新開口入至虞臺嶺宣州副總兵白玉游<lb/>
<pb n="KR4f0046_WYG_006-32a"/>
擊張雄合參將李稽及大同副總兵黄鎮禦之敵縱數<lb/>
千騎嘗我軍玉置營土阜敵望見指笑曰彼自落乾地<lb/>
敗可立竢乃合圍絶汲道留隘地一時總兵張俊繇隘<lb/>
來援合營敵復斷隘道糧水胥絶掘井十餘丈不得水<lb/>
至七日天大雨乃解士卒死者八千人人馬畜甲仗胥<lb/>
為敵有所謂虞臺之痛也又東有水溝自暗牆流入又<lb/>
東為嶺東第一墩北對舊興和路城明成祖曰開平興<lb/>
和隂山之脊葢出新河新開口地形輙疊級而上也又<lb/>
<pb n="KR4f0046_WYG_006-32b"/>
東即新開口堡堡界虞臺野狐間又東為膳房堡明嘉<lb/>
靖二十三年十月敵嘗潰膳房堡垣而入至廣昌三家<lb/>
村二十四年八月又敵膳房堡總兵趙卿禦却之堡東<lb/>
北横峙野狐嶺堡城直北對野狐嶺關此元師入金之<lb/>
路元圍撫州也金將定璧通吉思忠兵四十萬人陣於<lb/>
野狐嶺北元察罕覘之曰彼馬足輕動不足畏穆呼哩<lb/>
横戈陷陣大敗之明正德九年敵又嘗繇野狐嶺入掠<lb/>
宣府殺游擊張勲倪鎮即此嶺也元至治三年二月嘗<lb/>
<pb n="KR4f0046_WYG_006-33a"/>
治野狐嶺道左丞周伯琦紀行詩䟦繇興和行三十里<lb/>
過野狐嶺上為巴納地高風甚寒東南盤折而下平地<lb/>
天氣即暄無不减衣者前至得勝口宣平縣境有御花<lb/>
園雜植諸果其高峻約畧可見也野狐嶺關西有附牆<lb/>
堡又有䕶門東有大水溝自暗牆入又有小水溝三自<lb/>
暗牆流匯大水溝大小溝間北對把兒墩明景泰時總<lb/>
兵朱謙楊俊遣騎伏野狐嶺關旁指揮胡觀孫素出關<lb/>
懇宦官喜寜下馬擒之關内兵鼔譟而出此其伏騎之<lb/>
<pb n="KR4f0046_WYG_006-33b"/>
地也又東為萬全右衛黑山即野狐嶺之東支凡元人<lb/>
詩黒山白海雙舉者指此明李文忠嘗出野狐嶺道進<lb/>
察罕諾爾元人謂白為察罕謂海為諾爾葢野狐嶺北<lb/>
之水濼也長城至黒山又折而南東為第三嶺平頂嶺<lb/>
又全折而南東為萬全右衛張家口堡東西二鎮口墩<lb/>
山水自墩間暗牆二重入又東至寜邊墩復微折而北<lb/>
又東至永安墩復微折而南又東為水泉山又東為乾<lb/>
河口口内有石豁梁深溝梁又東為張家口關明宣徳<lb/>
<pb n="KR4f0046_WYG_006-34a"/>
五年城張家口築關垣二重關暨䕶關䕶門亦殊壯麗<lb/>
有二水匯而繇關暗門入關北近對孤山又北對石羊<lb/>
虎繇關北䕶門至龍門關北六臺子胥有石壕明總督<lb/>
翁襄毅公萬達曰宣府張家口洗馬林西陽和諸地最<lb/>
為敵要衝且與大同天城接境西垣既成東作不舉敵<lb/>
將避固攻瑕矣㑹不以二十四年八月敵繇膳房益東<lb/>
至張家口仰塞攻不利去而遂少弛其備也張家口又<lb/>
東為石山又東有水溝二繇長城址經暗牆二重而入<lb/>
<pb n="KR4f0046_WYG_006-34b"/>
又東為羊房堡栁溝無水有暗門可出口又東為小何<lb/>
家堰堰迤北至石壕又東為何家堰二堰南胥有瞭高<lb/>
觜葢繇張家口東山勢逺不逮迤西明𢎞治九年敵嘗<lb/>
繇羊房堡入至宣府鎮城北龍王堂副總兵阮興力戰<lb/>
始却故防之如此其密也又東為青邊口堡新口口外<lb/>
又有口近石壕葢口不通外外口繇暗門出入故其規<lb/>
制若此而嘉靖三十四年敵入青邊口參將李光啓猶<lb/>
兵潰被執以死又東為饅頭山石嵯山墩北十里直石<lb/>
<pb n="KR4f0046_WYG_006-35a"/>
嵯山又東為平頂山又東為常峪口堡西髙山又東為<lb/>
常峪峪南對宣府鎮城峪東有清水河繇峪中長城址<lb/>
經石牆二重入又東為小常峪又東為常峪新舊垻有<lb/>
小常峪水繇峪中長城址經石牆三重入明洪武四年<lb/>
元臣律爾衆數萬入居常峪即此也又東為葛峪堡東<lb/>
高山又東有小尖山盤道又東為葛峪大小墩二墩中<lb/>
有出口門又東為頭臺子明嘉靖三年議者以葛峪大<lb/>
小白陽之間為要衝置叅將駐葛峪堡轄羊房青邊常<lb/>
<pb n="KR4f0046_WYG_006-35b"/>
峪大小白陽趙川七城堡及龍門關此頭臺之所繇設<lb/>
也而六年二月敵即繇毛家溝入葛峪諸營兵未至叅<lb/>
將關山獨將所部不滿千人直前突戰敵合圍數十重<lb/>
㑹風霾兩軍混戰山遇害西路叅將王經赴援至華家<lb/>
營亦力戰而死葛峪又東為大白陽堡總瞭墩明宣德<lb/>
五年陽武侯薛禄城獨石雲州鵰鶚赤城葛峪常峪青<lb/>
邊口大白陽小白陽設龍門關而長城墩亦以次設景<lb/>
泰三年又城白陽常峪青邊張家口而正徳八年八月<lb/>
<pb n="KR4f0046_WYG_006-36a"/>
仍繇白陽口入九年秋又繇大白陽入至八達嶺葢大<lb/>
小白陽雅號極衝故以總瞭之名督之也又東為垻口<lb/>
有寺兒溝水繇山峽中經石墻二重入縈大白陽堡之<lb/>
西又東北對禮拜寺溝所繇名也又東為二臺子北對<lb/>
栁橋兒有水出五臺子北山西流構栁木為梁即繇常<lb/>
峪入為青水河而流經宣府鎮城之西者也又東有水<lb/>
繇長城址經石牆三重入縈大白陽堡之東又東為瓦<lb/>
房岔北多岔道又東為盤道又東為四臺子臺南二土<lb/>
<pb n="KR4f0046_WYG_006-36b"/>
山間有塹又東為垻口墩東有水繇長城址入又東為<lb/>
趙川堡五臺子明宣德三年陽武侯薛禄以趙川界大<lb/>
小白陽間因建城嘉靖十三年巡撫韓邦琦巡按蘓祐<lb/>
又議曰趙川全鎮要害也賊繇此入則東掠雞鳴西掩<lb/>
鎮城宜重據守示以形勢乃更城趙川五臺北對孤榆<lb/>
樹口外地難别聊以樹識别也又東為小白陽堡松樹<lb/>
溝繇長城址經石牆三重入而東流於垻口又為石牆<lb/>
名之曰總隘葢其重防之制若此又東為小盤道六臺<lb/>
<pb n="KR4f0046_WYG_006-37a"/>
子繇此而東北則為龍門關界矣繇此而東則明嘉靖<lb/>
二十八年總督翁襄毅公所築之内塞而東歴鵰鶚堡<lb/>
以接滴水崖城嵯二墩之垣者也夫鵰鶚裁藏腹裏而<lb/>
龍門寔為獨石八城之一則夫大小白陽者猶之獨石<lb/>
西南䕶堡也明景泰時崑山葉文莊公疏曰徃者獨石<lb/>
馬營不棄則六師何以陷土木于忠肅公謙亦曰獨石<lb/>
諸城外為邊境藩籬内為京師屏蔽尺寸進退之機安<lb/>
危治亂之所繫也此為當時守備楊俊輕棄獨石言之<lb/>
<pb n="KR4f0046_WYG_006-37b"/>
而考其常勢則獨石東南之龍門所滴水崖西南之馬<lb/>
營楊許家衝龍門關山險尤為足恃若大小白陽地形<lb/>
衍漫不惟東不逮滴水龍門抑且西不逮葛峪常峪而<lb/>
舊興和十八村之地犬牙相錯夷又寔逼處其間故明<lb/>
自成化以來㡬無寜嵗雖忠順効欵而青黄二部之梗<lb/>
贙時聞夫豈東西殊勢哉地實使然也此則議垣工者<lb/>
之所首宜加意也抑翁襄毅公有言宣府西路黒山臺<lb/>
直望馬營威逺墩不百三十里地沃可耕永樂後淪彼<lb/>
<pb n="KR4f0046_WYG_006-38a"/>
中而塞繇此縮三周如半月形自右衛張家口羊房龍<lb/>
門以至馬營袤延踰三百餘里北路受敵愈多懸絶難<lb/>
守若引垣直之自黒山以及威逺則掣三百里戍為百<lb/>
三十里戍也尹僉事耕又嘗圖之謂自黑山墩引塞而<lb/>
東則自此而南其戍可省接威逺墩塞於黑山墩則自<lb/>
此而南而西其戍可省而惜乎胥未之克行此亦議飛<lb/>
狐嶺黑山垣工者之所宜兼及也抑王恭襄公瓊有言<lb/>
威寜海子在大同宣府之間敵駐此必南牧然亦多繇<lb/>
<pb n="KR4f0046_WYG_006-38b"/>
大小白陽口也正德中敵春駐威寜恭襄在本兵嚴備<lb/>
之秋倐入白楊趨居庸失利乃駭愕去葢繇東陽河而<lb/>
東西陽河堡垣二十二里渡口堡垣三十一里柴溝堡<lb/>
垣四十里洗馬林堡垣四十五里新河口堡垣二十六<lb/>
里新開口堡膳房堡垣胥一十八里萬全右衛垣二十<lb/>
五里張家口堡垣三十一里羊房堡垣一十四里青邊<lb/>
口堡垣一十九里常峪口堡垣亦一十四里葛峪口堡<lb/>
垣一十三里大白陽口堡垣二十一里趙川堡垣裁四<lb/>
<pb n="KR4f0046_WYG_006-39a"/>
里小白陽堡垣一十一里而龍門關北不與焉凡為垣<lb/>
三百五十二里東陽河而西至新平堡乾水墩又寖二<lb/>
十里乃北直集寜海又西至水磨磚磨口寖七十里乃<lb/>
北直威寜海凡為垣寖四百五十里而宣府垣多屈曲<lb/>
以塞外直道計之自威寜走馬營寔不越二百餘里故<lb/>
王恭襄公論威寜形勢而輒長慮却顧於大小白陽之<lb/>
間葢以塞外健馬半日可達野狐一日可達氊帽山明<lb/>
水沙也昔者錫里氏駐牧古哩泊而乗機以入鴈門却<lb/>
<pb n="KR4f0046_WYG_006-39b"/>
特氏暨衛喇特游牧威寜海而蓄力以南入野狐東入<lb/>
馬營兵鈐地志千載一轍今若覈漢代造陽九百餘里<lb/>
之址倣元人雲需府總管察罕諾爾鴛鴦泊之制復收<lb/>
興和桓撫汲漑二海則封域其庸有賴乎即不然而垣<lb/>
工克鞏抑亦可西絶白羊鵓鴿以迤連九十九泉之塵<lb/>
而東壯萬丈崖野狐槍竿嶺之勢也<lb/>
　　　賀蘭山口<lb/>
賀蘭山寜夏西屏袤五百里有竒山口約四十秦邊紀<lb/>
<pb n="KR4f0046_WYG_006-40a"/>
亦曰口巨者三十有七小者復一十有竒今南繇寜夏<lb/>
中衛西迤東北至平羅營北計之迤西曰黄沙坡曰黒<lb/>
山嘴曰黄沙渡黄河兩岸為金積山中為青銅峽胥近<lb/>
中衛又迤東曰觀音山口近棗園堡又迤東北曰大佛<lb/>
寺外口裏口小口偕井溝胥近廣武營又迤北曰哈喇<lb/>
木口曰林泉口曰靈武山口有沙羅堠山多水胥近大<lb/>
壩堡曰雙山南口北岔口北舊口曰磨石裏口中口胥<lb/>
近玉泉營曰赤木關裏口曰赤木關新口百馬可齊驅<lb/>
<pb n="KR4f0046_WYG_006-40b"/>
葢山勢至此散漫多礫少水又多卑峰仄徑間得土壤<lb/>
而關之二口胥近寜化堡曰金㙮中口曰獨樹裏口胥<lb/>
近平羌堡堡東四十里則寜夏雄鎮也曰獨樹兒口近<lb/>
楊顧堡鎮威堡曰滚鐘裏口曰黄硤裏口曰纍石口曰<lb/>
水吉口曰鎮北口胥近鎮北堡而堡𨽻墩曰黄硤外口<lb/>
曰黄硤敵臺曰宿嵬口曰石關曰高渠曰宿嵬曰敵臺<lb/>
曰乾渠曰鎮靖曰下古曰馬房凡十有一墩又迤北曰<lb/>
白寺口曰宿嵬裏口曰賀蘭口拜寺口去黄硤口五十里<lb/>
<pb n="KR4f0046_WYG_006-41a"/>
黄硤口去賀蘭口五十里賀蘭口外七十里為麥垜山<lb/>
又東五十里即河套界而秦邊紀又謂賀蘭口外河套<lb/>
西番沙漠㒺不可達葢綜紀山之樞要若此又迤北曰<lb/>
新開口曰㙮硤小口大口曰西番口曰小水口曰大水<lb/>
口曰汝箕口曰挑柴口又迤西北曰小風口曰大風口<lb/>
曰歸德口外口曰大風外口裏口胥近鎮朔堡而環六<lb/>
盤山巔之前後左右以亘延二百里有竒者也李獻吉<lb/>
詩曰明發西行更迴首賀蘭千嶂果雲霄唐人詩曰夜<lb/>
<pb n="KR4f0046_WYG_006-41b"/>
半火來知有敵一時齊保賀蘭山山勢巉峻差可畫夫<lb/>
塞垣繇大壩堡北至鎮朔堡有山險而無亭障洎賀蘭<lb/>
勢極迤西北至紅口兒循山而東又循山北接黄河石<lb/>
嘴以東迤平羅城北九十里之鎮逺關為河山之交又<lb/>
東南迤花馬池凡袤三百九十里號北長城明嘉靖初<lb/>
王瓊棄關不守遂繇寜朔墩循山北接黄河堰以東迤<lb/>
平羅城亦號北長城繇是關胥塌而關南五十里之北<lb/>
門關築而不克蕆工矣迤西為乾關又迤西為王玘越<lb/>
<pb n="KR4f0046_WYG_006-42a"/>
沙湖而至棗兒溝凡三十有五里又以斥鹵輟工矣平<lb/>
羅北十里築垣西迤臨山堡裁遺墩臺址矣平羅西北<lb/>
四十里之打磑外口中口裏口三關昔所謂東守鎮逺<lb/>
西守打磑者且胥毁於水矣平羅西八十五里之黒山<lb/>
為賀蘭山尾形如虎踞扼隘飲河而山前又有黒水以<lb/>
限之今則營制倉儲偕平湖墩架砲梁水塘墩沙竹梁<lb/>
沙山老灣蜂窩山之設伏制勝胥為故紙遺聞矣是故<lb/>
打磑書口而實不成乎其為隘口也乾關棗兒溝偕王<lb/>
<pb n="KR4f0046_WYG_006-42b"/>
玘口并不書口明既不成乎隘口而并猶之九達之逵<lb/>
也抑賀蘭口至黄硤口五十里又二十里至纍石口又<lb/>
三十里至拜寺口又二十里至大風口又十里至小風<lb/>
口又二十里至黄沙坡又二百里西至銀盤水其地則<lb/>
靖魯蘆塘營北七十里也又迤南百六十里而至莊浪<lb/>
之下紅水堡塞外徑亦名溝或時名水也又七十里而<lb/>
至大松山繇中衛西南七十里至塞又十里至黄沙坡<lb/>
又九十里而至長流水繇賀蘭口外至五岔河亦松山<lb/>
<pb n="KR4f0046_WYG_006-43a"/>
密徑而要之大佛寺為通逵金塔則銀盤水之隘徑也<lb/>
是為賀蘭山口記<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0046_WYG_006-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　存研樓文集卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>存研樓文集巻九</head> <lb/>
    <p>
<pb n="KR4f0046_WYG_009-1a"/>
欽定四庫全書<lb/>
　存研樓文集巻九<lb/>
　　　　　　　　　　　　　編修儲大文撰<lb/>
　　雜著<lb/>
　　　禁校<lb/>
乾徳初太祖與石守信等夜飲一言而釋其兵後遂盡<lb/>
收藩鎮之權者何也帝自禁校擁立浸淫不治且有魏<lb/>
博牙軍之禍帝即位既以副㸃檢髙懐徳行周子首出<lb/>
<pb n="KR4f0046_WYG_009-1b"/>
之關南又令尚燕國長公主旋議澤潞功令韓重贇代<lb/>
馬帥張光翰羅彦環代步帥趙彦徽而京城巡檢王彦<lb/>
昇尤凶黠又出刺唐州矣建隆二年殿帥王審琦出忠<lb/>
正都虞候張令鐸出鎮寧彦環出彰徳控鶴李漢超出<lb/>
闗南而守信亦移鎮天平矣雖兼馬步帥而兵離其將<lb/>
即安得變生肘腋哉後二年釋兵又一年龍捷馬仁瑀<lb/>
出棣惟重贇出入三衙者七年䕶禁軍最乆然一旦有<lb/>
私取親兵之譖而㡬不免於戮趙普曰若重贇以䜛誅<lb/>
<pb n="KR4f0046_WYG_009-2a"/>
即人人懼罪誰復為陛下將親兵者蓋至是而禁校帖<lb/>
息矣此制藩鎮之本也<lb/>
　　　宰相<lb/>
漢文帝時陳平為左丞相文帝問君所任何職平對曰<lb/>
宰相者上佐天子理隂陽順四時外鎮撫四夷使卿大<lb/>
夫各得任其職此誠識宰相之體者也唐太宗時房喬<lb/>
杜如晦為僕射太宗嘗責之曰公為宰相當須開耳目<lb/>
求訪賢哲有武藝謀略才堪撫衆者任其邊事有經明<lb/>
<pb n="KR4f0046_WYG_009-2b"/>
徳修立性明悟者任以侍臣有明幹清慤處事公平者<lb/>
任以劇務有學通古今識達政術者任以治人此乃宰<lb/>
相之裨益也比聞聴受詞訟日不暇給安能助朕求賢<lb/>
哉語尤明切故宋文彦博請繼上奏封劄爰述二說以<lb/>
陳之後世譔史序宰相表者不竢煩辭書此二則足矣<lb/>
　　　用人<lb/>
陸贄奏唐徳宗曰當天后時非惟人得薦士亦令士得<lb/>
自薦又曰天后以寛得人陛下以精失士蓋徳宗自文<lb/>
<pb n="KR4f0046_WYG_009-3a"/>
藝外它政率庸闇疎繆趙憬盧邁賈耽髙郢鄭珣瑜輔<lb/>
政胥多厯年所而韓全義李說李錡輩之節鉞不知以<lb/>
何名授之然而謂徳宗取士之不精則又不可也武后<lb/>
改制凡狄仁傑婁師徳姚崇宋璟郭元振張仁愿唐休<lb/>
璟薛訥郭知運張說楊炯崔融輩内外文武百餘人率<lb/>
其所拔擢以遺之子孫遂以救髙宗之弱勢而啓唐開<lb/>
元天寶之盛而中宗睿宗暨明皇之所自拔擢者率多<lb/>
庸妄也然則令人得薦士士得自薦而以寛收之固治<lb/>
<pb n="KR4f0046_WYG_009-3b"/>
天下者之寶符也陳止齋論季布魏尚孟舒謂李廣賈<lb/>
生皆竒才也文帝徒歎其不遇而疎之布亦以一言而<lb/>
疑尚舒以一戰而奪爵懲羮者吹虀懲噎者廢食文帝<lb/>
懲髙帝之寛而過於審而終引陸贄之奏曰唐人有言<lb/>
武后以易得人徳宗以精失士吾於髙祖文帝亦云夫<lb/>
以文帝之賢而終於負李賈二子然則愛惜人才者奚<lb/>
可不寛其格以收之也哉若夫李沆之抑梅詢曽致堯<lb/>
劉健之抑何景明王九思則又近於媢嫉而欲貌附文<lb/>
<pb n="KR4f0046_WYG_009-4a"/>
帝之詳審焉抑又非矣<lb/>
　　　宦官<lb/>
宦官之禍東漢唐明尤烈者何也昔周公訓立政詳及<lb/>
綴衣虎賁而尤重常伯漢置侍中與宦官同止禁中蓋<lb/>
古常伯之任也光禄勲止禁中掌三署郎衛門户黄門<lb/>
郎給事黄闥中常侍時得入禁中而金氏至以七傳内<lb/>
侍顯東漢光禄勲權益輕侍中出禁外得内奏而不得<lb/>
止宿中常侍不用士人專為宦官職獨尚書令僕射六<lb/>
<pb n="KR4f0046_WYG_009-4b"/>
尚書職總内外少能參制之而亦不得止禁中凡百官<lb/>
封事典中書者易以私伺而盜發竇武陳蕃劉瑜尹勲<lb/>
之所由敗也魏置散騎合中常侍號散騎常侍晉江左<lb/>
侍中任尤重殿内門下事胥掌之蓋與領䕶軍埒中書<lb/>
又有舍人通事如戴法興沈客卿輩名位瑣未執國枋<lb/>
至權震天下而宦官獨尠聞於世唐以侍中為宰相黄<lb/>
門郎常侍舍人選益清不關預禁中舉京朝官胥無古<lb/>
常伯之任獨置内侍省日夕天子左右制外廷誅賞而<lb/>
<pb n="KR4f0046_WYG_009-5a"/>
阻閡東西省臺寺監衛間俾無得内達是故王叔文王<lb/>
伾侍直最號寵暱叔文裁至禁中翰林院伾裁進至柿<lb/>
林院甘露之役決罘罳閤殿門而李訓韓約暨吏卒千<lb/>
餘輩束手胥就夷僇也自梁誅宦官盡罷中尉樞密使<lb/>
置宣政使以大臣為之後唐復名樞密使權益重至宋<lb/>
遂號兩府而實與宣徽使胥内職大朝㑹常先見内殿<lb/>
凡内諸司所掌𨽻於唐禁中之樞密使者使副使知院<lb/>
事同知僉書院事胥得判之蓋實兼晉江左侍中領䕶<lb/>
<pb n="KR4f0046_WYG_009-5b"/>
軍之任是故宦官惕息而狙驁者不乆輙斥去亦卒亡<lb/>
牢不可破之患元功臣子孫胥入宿衛號集賽勲籍尤<lb/>
顯者多長四集賽服膳器物胥掌之蓋周綴衣虎賁漢<lb/>
三署郎執㦸周衛之任也及品幹焯著輙拜左右丞相<lb/>
平章亦不停宿衛是故宦官雖盛而訖亡能為患至明<lb/>
而盡廢宋元之制内外判不相合視唐尤盛天子深居<lb/>
禁中亡可它語左右璫監不典兵干政不止唯武宗季<lb/>
年邊帥入侍江彬錢寧輩時奪其黨類把持而不肯解<lb/>
<pb n="KR4f0046_WYG_009-6a"/>
釋之權而其餘枋政權者直宦官為虎殿省閣華望官<lb/>
為狐而裁時時假之以張厥威也夫聨班而側坐入門<lb/>
而易刺固其小焉者也語有之一日不朝其間容刀髙<lb/>
拱晨至朝房而猶語人曰今日所宣當是雙馬楊漣二<lb/>
十四罪疏成將對御彈奏而恐少遲而語輙泄也乃循<lb/>
例封進䝉切責不少貸宫府不通表裏暌隔其禍之烈<lb/>
至此而審政要者可無鑒戒而疏厥壅蔽與夫樞密使<lb/>
既難卒復侍中亦乆廢而宿衛任猶古也盍綜倣元怯<lb/>
<pb n="KR4f0046_WYG_009-6b"/>
薛諸職秩以正成周常伯名而逆折宦官之蘖牙也哉<lb/>
　　　門生故吏<lb/>
陳瓘劄論蔡京曰自京卞用事以來牢籠薦引天下之<lb/>
士處要路得美官者不下數百人任伯雨論章惇蔡卞<lb/>
曰卞執政七年門生故吏徧滿天下又曰人人畏附惇<lb/>
卞至今未己故寧負陛下不負惇卞按蔡京是時財為<lb/>
翰林學士承㫖而其黨業如此此言京勢之始張也至<lb/>
靖康初崔鶠剳論馮澥曰數十年來王公卿相皆自蔡<lb/>
<pb n="KR4f0046_WYG_009-7a"/>
京出其餘擢居要路以待相繼而用者又充塞乎臺省<lb/>
要使一門生死則一門生用一故吏逐則一故吏來更<lb/>
持政柄互秉鈞軸厯千百年無一人立異雖萬子孫無<lb/>
一人害己此蔡京之本謀也安得實是之言聞於陛下<lb/>
且如馮澥近日上章其言曰士無異論太學之盛也此<lb/>
姦言也昔王安石除異巳之人當時名臣如韓琦富弼<lb/>
司馬光吕公著吕誨吕大防范純仁等咸以異論斥逐<lb/>
布衣之士誰敢為異乎士攜書負笈不逺千里游於學<lb/>
<pb n="KR4f0046_WYG_009-7b"/>
校其意不過求仕宦耳安石著三經之說用其説者入<lb/>
官不用其說者黜落於是天下靡然雷同不敢可否陵<lb/>
夷以至於今大亂此無異論之效也而尚敢為此說以<lb/>
熒惑人主乎又曰自崇寧以來京賊用事以學校之法<lb/>
馭士人如軍法之馭卒伍大小相制内外相轄一容異<lb/>
論者居其間則累及上下學官以黜免廢錮之刑待之<lb/>
其意以為一有異論則己之罪必暴於天下聞於人主<lb/>
故爾博士先生者敢詆誚王氏乎至如蘇軾黄庭堅之<lb/>
<pb n="KR4f0046_WYG_009-8a"/>
文集范鎮沈括之雜說畏其或記祖宗之事或記名臣<lb/>
之說於已不便故一切禁之坐以嚴刑購以重賞不得<lb/>
收藏則禁士之異論其法亦已密矣澥言服元祐之學<lb/>
詆誚王氏之說其欺罔不亦甚乎蓋蔡京拜左僕射又<lb/>
再起為太師總三省事而其黨乃滔天矣此言京勢之<lb/>
極盛也嗚呼可不鑒哉可不戒哉<lb/>
　　　階級<lb/>
宋司馬温公嘗劄論階級曰臣聞治軍無禮則威嚴不<lb/>
<pb n="KR4f0046_WYG_009-8b"/>
行禮者上下之分是也唐自肅代以降務行姑息之政<lb/>
是以藩鎮跋扈威侮朝廷士卒驕横侵逼主帥上凌下<lb/>
替無復綱紀以至五代天下大亂運祚迫蹙生民塗炭<lb/>
祖宗受天景命聖徳聰明知天下之亂生於無禮也乃<lb/>
立軍前之制曰一階一級全歸伏事之儀敢有違犯辠<lb/>
至於死於是上至都指揮使下至押官長行等第相承<lb/>
粲然有叙若身之使臂臂之使指莫敢不從故能東征<lb/>
西伐削平海内為子孫建乆大之業至今百有餘年天<lb/>
<pb n="KR4f0046_WYG_009-9a"/>
下太平者皆繇此道也近歲以來中外主兵臣僚往往<lb/>
不識大體好施小恵以盜虛名軍中有犯階級者務行<lb/>
寛貸是致軍校大率不敢鈐東長行甘言恱色曲加煦<lb/>
嫗以至懦怯兵官亦為此態遂使行伍之間驕恣悖慢<lb/>
寖不可制上畏其下尊制於卑所謂上陵下替者無過<lb/>
於此臣聞聖王刑期於無刑今寛貸犯階級之人雖活<lb/>
一人之命殊不知軍法不立漸成陵替之風則所繋乃<lb/>
億萬人之命也臣愚欲望陛下特降詔㫖申明階級之<lb/>
<pb n="KR4f0046_WYG_009-9b"/>
法戒勅中外主兵臣僚令一遵祖宗之制如敢有輙行<lb/>
寛貸曲收衆心者嚴加罪罰以儆其餘庶幾綱紀復振<lb/>
基緒永安此在温公諸奏劄中尤為深切而韓魏公以<lb/>
虎長行武贇告論本指揮關元亦嘗乞嚴軍律曰國家<lb/>
屯置師旅衆踰百萬一營只委將校數員若鈐制稍嚴<lb/>
便即捃拾小過於引見之際唐突論訴朝廷不以大體<lb/>
斷之兩皆獲罪必恐此後兵率將校漸廢階級之制但<lb/>
務姑息以求無過若一旦邊境有急使其亡軀命而赴<lb/>
<pb n="KR4f0046_WYG_009-10a"/>
湯火必不能為陛下用也此可與温公劄互相發明葉<lb/>
水心嘗極論藝祖階級之制而以王安石欲廢之為亡<lb/>
逺識且曰安石固不知而不為安石者又豈能知之哉<lb/>
蓋其感慨深矣陳同甫樂府曰感君元不論階級此第<lb/>
為士大夫雍容樽俎忘貴賤之分者寓言之而非所以<lb/>
施於軍旅之間也<lb/>
　　　階級<lb/>
予既書韓魏公司馬温公論階級剳而復覈范文正公<lb/>
<pb n="KR4f0046_WYG_009-10b"/>
執政嘗以御史梁堅彈奏知慶州滕宗諒用官錢十六<lb/>
萬數萬貫不明又有上言知渭州張亢驕僭力乞根勘<lb/>
辨明且曰如有乖越臣甘同受貶黜洎燕度勘訖又上<lb/>
辨劄曰邊上臣僚見此深文謂朝廷待將帥少恩於支<lb/>
過公用錢内搜求罪戾欲陷邊臣且塞下州郡風沙至<lb/>
惡觸目愁人非公用豐濃何以度日豈同他處臣僚優<lb/>
游安穩坐享榮禄陛下深居九重當須察此物情知其<lb/>
艱苦豈可使獄吏為功而勞臣抱怨其副樞密也嘗以<lb/>
<pb n="KR4f0046_WYG_009-11a"/>
陜西路罷同解乾耀等九州軍公使錢一千八百貫文<lb/>
劄請令依舊曰今贍民兵一名歲不下百貫今減省得<lb/>
公用錢一千八百貫只養得兵士一十八人以一十八<lb/>
人之資廢十餘郡之禮是朝廷未思之甚也况今來逐<lb/>
州使命之外各有軍營毎年春後邊兵歇泊動經半年<lb/>
軍中人員並無宴犒之具雖條貫有旬設之名逐州每<lb/>
月一次舉行軍員各給錢一百文己來官務薄酒二升<lb/>
既無公用更不赴筵亦不張樂豈朝廷宴享將校之意<lb/>
<pb n="KR4f0046_WYG_009-11b"/>
州郡削弱道路咨嗟當全盛之時豈宜如此又曰朝廷<lb/>
用武之際於此一事尤宜照管此與魏公温公劄並行<lb/>
不悖蓋必有文正公寛閎之識而後可施魏公温公整<lb/>
齊之法也<lb/>
　　　車戰<lb/>
戚武毅俞武襄皆善車戰穆宗時武毅總理薊昌保定<lb/>
練兵嘗疏曰薊鎮之地有三平易交衝腹内百里以南<lb/>
之形也半險半易近邊内地之形也山谷狹隘林莽蓊<lb/>
<pb n="KR4f0046_WYG_009-12a"/>
翳邊外迤北之形也戰於平原莫過車戰於近邊莫過<lb/>
騎戰於邊外莫過步三者俱備乃可迭相為用又曰三<lb/>
者雖各自為用然亦必相須為用故禦衝以車衛車以<lb/>
步車以步卒為用步卒以車而强騎為竒兵隨時指麾<lb/>
其勢蓋兼資也車之上為女牆以捍矢石下有活裙以<lb/>
出戰卒如敵以數十騎挑戰則不應或敵大勢至五十<lb/>
步則火器齊發近車丈餘步卒於車下出戰其逺者不<lb/>
離車五步倦則少休車内仍以火器施之更番迭出如<lb/>
<pb n="KR4f0046_WYG_009-12b"/>
環無端敵之弓矢馬力弗能當也而論變用車六敗之<lb/>
法尤可謂動而不括其說曰臨陣心亂火藥自焚一敗<lb/>
也今置火藥於别車約以嚴刑此一變也往者用車為<lb/>
守車釘於土人避於中敵得聚攻蹈犯集薪燃燎二敗<lb/>
也今用車以戰行而不止歩卒恃車出沒其下此二變<lb/>
也往者車制不如法守則不能蔽伍戰則不能飛衝三<lb/>
敗也今之制式外捍衝突内衛戰士戰則與士卒並進<lb/>
退則衛士卒之後敵聚攻則不及焚蹈犯則不能近此<lb/>
<pb n="KR4f0046_WYG_009-13a"/>
三變也夫車如王道大用之則王小用之則亡往者兵<lb/>
不踰萬車不過二百兩敵數萬騎四面環攻小敵之堅<lb/>
適為大敵之擒四敗也今用車必十萬或五萬各開馳<lb/>
道星碁錯峙髙下原隰占地十餘里敵四面環攻勢分<lb/>
而弱我面面足以制之血脈貫通臂指相應一營勢危<lb/>
諸營協救此四變也車戰宜平原而薊多山險或不能<lb/>
用五敗也夫以地就車地不可移以車就地隨地得便<lb/>
以車塞險遇險尤利有如地容數車則數車為一營地<lb/>
<pb n="KR4f0046_WYG_009-13b"/>
容百干車則百干車為一營隨地為勢分而不可斷聚<lb/>
而不可亂何嘗難於險仄而遂為拘方之器此五變也<lb/>
往時無制之兵人各一心號令不習畏敵而不畏將使<lb/>
之用車即專恃車以為命六敗也今且萬人一心上下<lb/>
同欲畏將而不畏敵有必死之志不專恃車而藉車以<lb/>
為導此六變也夫兵法全國為上守險正全國之道也<lb/>
車營正守險之用也三者合練敵不能衝突此節制之<lb/>
師也詔下督薊遼譚襄敏議襄敏議如武毅指於是命<lb/>
<pb n="KR4f0046_WYG_009-14a"/>
習車戰與南兵敵臺之議互為表裏而練兵功卒成薊<lb/>
鎮不警烽燧者且四十年武襄謫大同立功創獨輪車<lb/>
用人推挽翼以步騎上下山坂拒馬便利神宗初大同<lb/>
巡撫李文進上其制於朝遂置兵車營命武襄僉書後<lb/>
府領車營訓練京營有兵車自此始然則武襄之學於<lb/>
趙本學者固不止得水戰之秘而武毅製鴛鴦陣隊長<lb/>
執牌居前軍士十人分翼於後五兵長短相襍攻守互<lb/>
施變化若神殆櫽括車戰步戰騎戰之法而用之有偏<lb/>
<pb n="KR4f0046_WYG_009-14b"/>
全陳之有次第所謂以竒為正以衆乗寡以實擊虚南<lb/>
北水陸一機也漢衛青武剛車晉馬隆偏箱車唐馬燧<lb/>
車制古今論兵多祖之宋李綱欲禦金人鐵騎剳子論<lb/>
之尤詳其要語曰古人名車曰革車蓋冒之以皮防敵<lb/>
火攻耳此又與武毅置火藥别車之說互為表裏惜房<lb/>
琯劉秩輩雅不講其法而世又以琯秩而并訾之也<lb/>
　　　開中鹽法<lb/>
明初征安南兵八十萬北征五十萬而兵不告闕饟不<lb/>
<pb n="KR4f0046_WYG_009-15a"/>
告匱此雖繇屯衛合府兵法亦繇有開中鹽法以濟之<lb/>
也開中者因宋制而益精之宋制利折色明制利本色<lb/>
自洪武三年五月山西行省言大同糧儲路逺費重若<lb/>
令商人於大同倉入米一石太原倉入米一石三斗給<lb/>
長蘆淮鹽各一引引二百斤則轉輸之費省軍儲易充<lb/>
矣從之而開中法實權輿于此後因邊饟不繼户部尚<lb/>
書郁新遂定召商開中法令商輸粟九邊塞下按引支<lb/>
鹽凡鹽一引計準價銀八分若商能捐貲墾荒者竢成<lb/>
<pb n="KR4f0046_WYG_009-15b"/>
熟量徵其租十之一二聴就附近堡報納鹽糧軍有侵<lb/>
擾者懲治永樂時定鹽一引輸邊粟二斗五升成化時<lb/>
少増至二斗七升二合粟入引出引入鹽出費少而利<lb/>
厚而又非報中于邊率無以牟厚利故欲賣鹽不得不<lb/>
報中欲報中不得不積粟欲積粟不得不耕塞下之田<lb/>
而米榖羨衍亦不得不籍之于堡而糶之于邊此所謂<lb/>
以鹽法行屯政者也軍衛屯米六石以贍軍六石以貯<lb/>
倉其溢十二石外者官勿與而又有開中鹽法年例以<lb/>
<pb n="KR4f0046_WYG_009-16a"/>
濟之若間值邊警斗斛闕乏又有開中先支法以濟之<lb/>
常股鹽户鹽以為年例存積鹽以備先支鹽法疏通而<lb/>
引無壅滯是故當其時商未嘗有邊商内商之分内商<lb/>
皆邊商也課未嘗有鹽課餘鹽之分餘鹽皆鹽課也而<lb/>
鹽亦未嘗有河鹽堆鹽之分河鹽皆堆鹽也今考河東<lb/>
鹽法至𢎞治時常股鹽二十九萬四千引存積鹽一十<lb/>
二萬六千引始定運司召商辦課之法而成化以前無<lb/>
聞焉則其在兩淮兩浙長蘆山東又可知矣此繇洪武<lb/>
<pb n="KR4f0046_WYG_009-16b"/>
迄成化鹽法之略也𢎞治五年山陽葉淇為户部尚書<lb/>
見是時塞上銀一錢可易粟四斗商人費益少而利益<lb/>
厚乃定納銀運司解户部給邊費於是庫銀驟増至百<lb/>
萬兩有竒一時皆以為利今考鹽政志𢎞治時六運司<lb/>
之納銀不一而河東最薄至二錢一分嘉靖二十七年<lb/>
六運司之増銀不一而河東最薄亦至三錢二分爰暨<lb/>
萬厯時周賓所著識小編謂嵗入餘鹽課稅等銀約一<lb/>
百萬三千兩有竒各邊中鹽引價約五十六萬兩七千<lb/>
<pb n="KR4f0046_WYG_009-17a"/>
有竒其于常賦蓋五之一而兩淮中鹽引課不與焉則<lb/>
其鹽利之厚可知矣然而邊土遂繇此荒粟益湧貴雖<lb/>
盡一引價或且倍之至不能易斗粟軍多呼庚癸而大<lb/>
同山西二鎮亦時召李國貞鄧景山之變議者喟然太<lb/>
息謂實繇淇輕變祖制始至其後九變胥闕食勦餉練<lb/>
餉頻加而行人陳際泰論之尤詳以覈蓋有嘅乎其言<lb/>
之也且夫人情莫不趨利而避害亦莫不趨逸而避勞<lb/>
夫惟以其趨利之心易其避勞之心而事迺克濟自淇<lb/>
<pb n="KR4f0046_WYG_009-17b"/>
法既弊復思本色而本色又不可遽復於是令河東暨<lb/>
兩浙長蘆山東胥納折色惟兩淮利較厚獨納本色隆<lb/>
慶時總理屯鹽都御史龎尚鵬嘗上鹽法疏曰議者每<lb/>
歸咎于淇而不知自淇改廢者今己復其舊矣凡鹽一<lb/>
引官價五錢納粟多者五六斗少亦不下三斗以上路<lb/>
近價賤將及一石視國初不翅倍之爰暨崇禎時紹興<lb/>
推官陳子龍亦曰淮鹽仍中本色至今猶然而議者不<lb/>
考以為盡行折色此胥鹽政掌故也然而邊土之既荒<lb/>
<pb n="KR4f0046_WYG_009-18a"/>
者遂不可復墾而開中例又不敢盡斥廢其名羣商不<lb/>
得巳迺岐邊商内商之名以應之邊商辦鹽課内商辦<lb/>
餘鹽内商力有餘而以其劵引之利初不繋于邊也雖<lb/>
能墾荒將焉用之邊商力不足而况其烽堠之危又適<lb/>
警於邊也雖欲墾荒且姑巳之用此祖制卒不可復邊<lb/>
儲卒不可充鹽利益厚戎備益虚而一代乆安長治之<lb/>
彞典遂以澌滅而不可復問蓋今河東鹽法雖與兩淮<lb/>
殊制而有坐商又有運商則猶本於邊商内商之遺意<lb/>
<pb n="KR4f0046_WYG_009-18b"/>
云或曰然則開中可復乎曰萬厯中商邱宋莊敏公纁<lb/>
為户部尚書嘗言邊儲大計最重屯田鹽筴近諸邊年<lb/>
例銀増至三百六十一萬視𢎞治初八倍宜修屯政募<lb/>
商人墾荒中鹽上稱善者乆之而其說亦裁為文具焉<lb/>
己矣且夫明季曽軍屯之不䘏而暇語開中哉或曰夫<lb/>
縁邊之苦饟乆矣何以徵明初之粟若是其賤曰尚鵬<lb/>
疏陳甘肅屯田嘗謂西寧遇豐年銀一錢可易粟五斗<lb/>
故西寧給軍之月糧皆願得折色莊浪銀一錢僅易粟<lb/>
<pb n="KR4f0046_WYG_009-19a"/>
一斗四五升各軍月糧皆願得本色是粟價至銀七八<lb/>
分已苦其貴矣蒲州王崇古總制三邊尚鵬又嘗遺書<lb/>
曰榆林銀一錢時估糧八升彼僅納五升猶稱艱苦是<lb/>
粟價至銀二錢遂為極貴矣蓋開中墾荒之利猶有存<lb/>
者而匪若萬厯以後之尤彫攰也或曰鈞是開中也何<lb/>
以宋之范祥收折色則為利明之葉淇收折色則為害<lb/>
曰范祥鹽鈔此以本色之虚估變而納折色之實價者<lb/>
也故在宋為利葉淇鹽課此以折色之時估變而忘本<lb/>
<pb n="KR4f0046_WYG_009-19b"/>
色之常價者也故在明為害蓋宋之邊近故得本色猶<lb/>
易明之邊逺故得本色倍難而其尤逺于東勝嘉峪者<lb/>
又可知矣此又宜綜時代道里以計之者也或曰襄城<lb/>
李恭靖公敏嘗巡撫大同見山東河南轉餉至者道逺<lb/>
耗費乃㑹計嵗支外胥令輸銀民輕齎易達而將士得<lb/>
以其贏治軍裝交便之及為户部尚書并請畿輔山西<lb/>
陜西州縣歲輸糧各邊者每糧一石徵銀一兩以十九<lb/>
輸邊依時值折軍餉有餘則召糴以備軍興上從之自<lb/>
<pb n="KR4f0046_WYG_009-20a"/>
是北方二稅胥折銀實繇襄城始夫襄城即先山陽而<lb/>
任户部者也何以襄城輕齎則為利山陽折色則為害<lb/>
曰襄城輕齎猶可以紓齊豫輸輓之勞山陽折色乃遂<lb/>
以貽邊關輸輓之害其法祇間毫芒其謬不翅千里曰<lb/>
山陽之謬不待詞畢矣然布政文貴初改迤荒為折色<lb/>
侍郎馮清又盡改本色為折色而陜西塞上之粟彌尠<lb/>
則其害亦不始開中也曰齊豫或間可行輕齎全秦必<lb/>
不可行折色稅糧折色雖利于民而實深害于軍開中<lb/>
<pb n="KR4f0046_WYG_009-20b"/>
折色但利於商而遂永害於國利民且不得無辠者其<lb/>
害仍自民受之而利商之辠滋甚者其害直國與軍民<lb/>
鈞受之而匝七世而莫之能救也蓋河東近邊解池鹽<lb/>
利實濟邊需此志河東鹽法所宜勤勤懇懇以特書之<lb/>
者也<lb/>
　　　中州河防考<lb/>
自漢河徙頓丘後漢治汴渠築金隄修石門宋熈寧十<lb/>
年决澶州曹村河道南徙百餘里而分入於南北清河<lb/>
<pb n="KR4f0046_WYG_009-21a"/>
金復自衛州决入渦河以合淮明洪武二十四年决原<lb/>
武之黒陽山開封府河益南徙三十餘里而全入於淮<lb/>
其地多經中州諸郡縣河防殆不勝考中州正河支河<lb/>
合河南岸北岸胥載省志郡縣志又無竢詳考矧自明<lb/>
萬厯初河决崔鎮奪淮入海淮復决髙家堰右都御史<lb/>
潘季馴治之著河防一覽十四巻近日議河渠者胥奉<lb/>
為指南其書大率詳於徐邳以下而略於中州然則中<lb/>
州河防之失考也乆矣比嵗武陟馬家營决嘗東溢山<lb/>
<pb n="KR4f0046_WYG_009-21b"/>
東之安平鎮而趨大清河以入海今請擇其切要者略<lb/>
考之昔漢河决酸棗在今延津决瓠子在今開州其餘<lb/>
决館陶清河暨宋决韓村商胡諸地胥在河下流惟宋<lb/>
乾徳二年孟州水漲壊中潬橋梁地在今孟縣東距武<lb/>
陟百五十里太平興國二年决温縣東北距武陟六十<lb/>
里而害不甚鉅元至元九年新鄉廣盈倉南决五十餘<lb/>
步又决百十三步西南距武陟百里而都水監旋修完<lb/>
之胥非武陟比也武陟地差近延津新鄉温孟釘船帮<lb/>
<pb n="KR4f0046_WYG_009-22a"/>
詹家店秦家厰馬家營决而東漫安平鎮雖不類元至<lb/>
正四年之决白茅堤金堤明正統十三年景泰四年之<lb/>
叠决張秋沙灣𢎞治二年之决原武而繇封邱荆隆口<lb/>
以衝張秋五年之復决荆隆以潰張秋堤萬厯十五年<lb/>
之沁決金屹壋蓮花口以漂蕩獲嘉新鄉河决荆隆潰<lb/>
長堤大社口以蕩東明長垣而大勢雅宜㕘考當元之<lb/>
决白茅也並河郡邑虞城楚邱至曹州東明諸地胥罹<lb/>
水患勢且北侵安山沿入㑹通河總治河防使賈魯治<lb/>
<pb n="KR4f0046_WYG_009-22b"/>
之始自白茅長百八十二里繼自黄陵岡至南白茅十<lb/>
里自南白茅至劉莊村十里又至虞城黄固八里又至<lb/>
歸徳哈只口五十一里乃浚凹里舊河至張賛店又至<lb/>
楊青村通長九十八里其北岸隄防通長二百五十四<lb/>
里白茅河口至曹州板城二十五里又至英賢村百三<lb/>
十三里稍岡至碭山八十五里又修哈只至徐州三百<lb/>
餘里缺口地胥在今兖徐開封歸徳境而黄陵岡白茅<lb/>
村西連儀封榮花樹埽東連考城芝麻莊陳隆口北岸<lb/>
<pb n="KR4f0046_WYG_009-23a"/>
賈魯河由此起而由陳隆莊西以入河又儀封東北至<lb/>
曹縣界五十里明初東行黄河由儀封葵邱東北至南<lb/>
旺分水河洎正徳中胡世寧言河徑汴一自長垣曹鄆<lb/>
出陽榖後雖寖湮塞世寧亦言陽榖道勢近東北不可<lb/>
復開而北趨故道地形窪下其勢易達此中州東接曹<lb/>
兖河防當考者也景泰時决張秋奪濟汶入海之路以<lb/>
去即大清河世所謂鹽河也都御史徐有貞請先疏其<lb/>
水水勢平乃治决决止多建閘垻以時節宣於是作疏<lb/>
<pb n="KR4f0046_WYG_009-23b"/>
水渠起張秋金堤西南行九里至濮陽濼經博陵夀張<lb/>
沙河至東西影塘又沿李<graphic n="KR1374" url="https://raw.githubusercontent.com/kanripo/KR-Gaiji/master/images/KR1374.png" mimeType="image/png"/>至蓮花池大瀦潭乃踰范<lb/>
暨濮又上而西數百里經澶淵接河沁賜名廣濟建閘<lb/>
名通源又設九堰八閘而張秋績成地胥在今東昌大<lb/>
名開封衛輝境而廣濟渠首起張秋尾接河沁澶淵道<lb/>
出開州習城後魏濮陽城北十里有瓠河口有金堤宣<lb/>
房塸水經書河經武陽縣東范縣西又於范縣東北流<lb/>
為倉亭津今濮范夀張沙河趙王河胥為黄沁漫流道<lb/>
<pb n="KR4f0046_WYG_009-24a"/>
又沙灣故道霖潦渟積成河而沙灣減水閘下安山暨<lb/>
戴家垻上即長垣黄河故道尤宜詳考及𢎞治之決原<lb/>
武也支為三一由荆隆口漫祥符長垣而下趨張秋衝<lb/>
㑹通河以奔放於海一出中牟下尉氏一溢蘭陽儀封<lb/>
考城歸徳以至宿州户部侍郎白昻治之既而復潰黄<lb/>
陵岡堤衝張秋奪汶水以入海荆隆決口至濶九十餘<lb/>
丈都御史劉大夏請治上流且築長堤防大名山東患<lb/>
於是首浚賈魯舊河四十餘里由曹出徐以分水夫南<lb/>
<pb n="KR4f0046_WYG_009-24b"/>
岸賈魯河故道由曹縣南虞城西新集丁家道口之下<lb/>
楊先口之上分出馬牧集夏邑碭山北韓家道口司家<lb/>
道口牛黄堌永城趙家圈而出兩河口又由徐溪口經<lb/>
蕭縣薊門凡二百二十餘里而出徐州之小浮橋號為<lb/>
銅帮鐵底潘季馴謂黄河北徙崔家口一帶淺阻若故<lb/>
道不復恐禍不在徐邳而在河南山東則賈魯舊河之<lb/>
宜浚瞭然矣是故大夏浚河四十餘里暨中牟决河由<lb/>
河以入洪澤湖或由徐溪口入淮耶抑由姬村湖永堌<lb/>
<pb n="KR4f0046_WYG_009-25a"/>
入或仍由小河口以入耶是不可不考也又大夏浚孫<lb/>
家渡開新河七十餘里導使南行由中牟至潁以入淮<lb/>
夫孫家渡西連滎澤東連鄭州小陳橋黄煉集正統十<lb/>
三年全河由此南徙而開封府且在河北及𢎞治二年<lb/>
復决當其决而開也且與元末黄河由陳州西以經潁<lb/>
州東金末黄河由項城東以經潁上西胥急趨淮瀆而<lb/>
視明全河入淮三道一自蘭陽東南流由杞縣睢州寧<lb/>
陵符離橋宿遷小河口入一由寧陵南入渦經亳州䝉<lb/>
<pb n="KR4f0046_WYG_009-25b"/>
城懐逺荆山口入一由儀封北折經黄陵岡蔡家口梁<lb/>
靖口出徐州小浮橋清河縣入以暨築歸仁堤馬厰坡<lb/>
王簡張福堤髙家堰而後淮畜全力以出清口地形尤<lb/>
西疏導抑己尤捷矣胡世寧亦言滎澤間孫家渡决宜<lb/>
常浚之以分上流之勢嘉靖初總理河道章拯又請浚<lb/>
以分山東水勢世寧又言汴南分二道一出滎澤經中<lb/>
牟陳潁至夀州入淮是故大夏開新河七十餘里暨中<lb/>
牟東南至尉氏百里中牟至潁上且由金末黄河道以<lb/>
<pb n="KR4f0046_WYG_009-26a"/>
入淮胥不可不詳考也而大夏又浚四府營淤河由陳<lb/>
留至歸徳析為二一由宿遷一由亳渦㑹於淮元亷訪<lb/>
使尚文言陳留抵睢東西百餘里大抵南岸髙於北岸<lb/>
約八九尺又言蒲口决千餘步東走歸徳舊瀆行二百<lb/>
里至横堤復合正流淤河當即蒲口巴河諸地又胡世<lb/>
寧言汴南道一出祥符經陳留睢亳至懐逺入淮東南<lb/>
一道自歸徳宿虹出宿遷今歸徳東南至亳州百里渦<lb/>
河在亳西即定逺荆山口道而宿遷㑹淮當仍由小河<lb/>
<pb n="KR4f0046_WYG_009-26b"/>
白洋河又或經白鹿邸家湖耶抑考賈魯舊河孫家渡<lb/>
新河四府營淤河諸口胥張秋沙灣上流也業疏洩矣<lb/>
乃塞張秋之决又起胙城經滑長垣東明曹單諸縣下<lb/>
盡徐州作長堤亘三百六十里河防一覽書築長堤一<lb/>
道荆隆口東西各二百餘里黄陵岡東西各三百餘里<lb/>
起武陟詹家店抵碭沛千餘里名太行堤夫胙城西南<lb/>
距武陟百七十里徐州西經沛距碭山百八十里而堤<lb/>
益衍而長此所以防大名山東之患汔至荆隆塞黄陵<lb/>
<pb n="KR4f0046_WYG_009-27a"/>
奠而張秋賜名安平鎮者也抑白昻築陽武長堤長五<lb/>
千餘丈東防張秋南防中牟又自歸徳小垻浚飲馬池<lb/>
抵小河西令汴入睢睢入泗以少復浚儀蒗蕩渠水經<lb/>
注禹塞滎澤開渠通淮泗隋開汴渠遺迹暨萬厯時塞<lb/>
蓮花池垻塞荆隆口銅瓦廂又明初漕運由淮達河由<lb/>
陽武陸運百餘里至衛河入舟永樂九年工部侍郎張<lb/>
信浚祥符魚王口至中灣二十餘里由荆隆口下魚臺<lb/>
蹋場口復黄河故道諸迹胥當附考至若南岸隄防則<lb/>
<pb n="KR4f0046_WYG_009-27b"/>
廣武山東滎澤小院村東北對南賈口滎陽孫家渡小<lb/>
陳橋中牟判官村鮑家寨而十里店黄煉集尤險要祥<lb/>
符西青谷堆李仲英寨而瓦子坡槐疙疸尤險劉獸醫<lb/>
堤逼河陶家店埽垻直射張家灣時和驛逼開封城衝<lb/>
刷尤急祥符東兔伯岡埽頭集陳留李家樓胥易潰蘭<lb/>
陽趙皮寨西連七村嘉靖七年疏白河由亳泗入淮十<lb/>
六年流倐盛東向梁靖口流寖微梁靖岔河口東出魚<lb/>
臺榖亭流遂絶雖水旋淤而偕野雞岡胥决河故道儀<lb/>
<pb n="KR4f0046_WYG_009-28a"/>
封李景髙口萬厯十七年嘗决衝葛田月堤入睢陳故<lb/>
道又嘗浚支河入徐白家樓北直突灘普家營亦號險<lb/>
要睢州石家樓考城王家集寧陵商丘梁靖口嘉靖六<lb/>
年嘗决衝入雞鳴臺新集四十五年嘗塞南流㡬絶又<lb/>
迤丁家道口劉家口而楊先口為賈魯河道以至虞城<lb/>
黄堌口北直突灘夏邑永城東距碭山市力寨焉此南<lb/>
岸之廑可考者也北岸隄防則武陟南賈口黄沁交㑹<lb/>
詹家店西釘船帮李先鋒莊南直廣武山前王家溝劉<lb/>
<pb n="KR4f0046_WYG_009-28b"/>
家溝詹家店東秦家厰馬家營魏家營秦旗營梁家營<lb/>
二鋪營東南直官莊峪北距太行堤數里東接滎澤堤<lb/>
以至甄家莊郭家潭胥號險要原武西廟王口東賈家<lb/>
寨陽武脾沙岡胥掃灣陽武大堤大浜申家潭尤迎沖<lb/>
溜封邱于家店荆隆口中欒城地參連最號險要祥符<lb/>
陳橋集西抵荆隆東連馬家口𢎞治五年嘉靖二十四<lb/>
年河胥决貫臺馬家口胥險陳留寨南接回回寨尤衝<lb/>
激而東北黄陵岡北連白茅村地尤逺蘭陽銅瓦廂萬<lb/>
<pb n="KR4f0046_WYG_009-29a"/>
厯時嘗大决板厰樊家莊張村集胥險馬坊營尤掃灣<lb/>
地儀封穵泥河煉城口埽垻尤急榮花樹埽迎溜三家<lb/>
莊逼河乃東接舊老堤東明堤以及黄陵岡堤南之龍<lb/>
王廟又東接考城芝麻莊陳隆口李秀厰孝城口地胥<lb/>
險而後東距曹州位家灣雙河口曹縣武家垻焉此北<lb/>
岸之僅可考者也又若北岸太行堤隆慶六年加築起<lb/>
武陟沁河止修武東之木欒店萬厯八年又加築南岸<lb/>
長堤起虞城止滎澤兩堤共袤千五百餘里萬厯十七<lb/>
<pb n="KR4f0046_WYG_009-29b"/>
年築堤垻共袤四萬八千百二十丈其餘胥有縷堤遥<lb/>
堤減水堤月堤格堤順水垻挑水垻而南岸縷水堤隆<lb/>
慶六年築起祥符止碭山遥堤萬厯時増築孫家渡五<lb/>
百八十六丈黄煉集六百丈劉獸醫口三千七百三十<lb/>
二丈張家灣至時和驛千五十丈兔伯岡至埽頭二千<lb/>
九百三十丈趙皮寨至李景髙口二千三百五十九丈<lb/>
䕶城堤明時開封城地下於河丈餘今裁平河面堤尤<lb/>
急儀封東北至石家樓五十八里王家集至考城十七<lb/>
<pb n="KR4f0046_WYG_009-30a"/>
里有竒黄堌至虞城暨北岸封邱舊堤尤宜守又陶家<lb/>
店幇堤千八百七十一丈垻三千六百二十九丈張家<lb/>
灣修堤一垻一時和驛幇堤九百二十丈垻三百二十<lb/>
七丈工胥險要北岸詹家店西距武陟百里萬厯時創<lb/>
堤四百八十五丈有竒廟王口遥堤千二百二十五丈<lb/>
賈家寨月堤九百丈荆隆口遥堤二千九十丈馬坊營<lb/>
月堤一榮花樹埽垻千二百六十丈堤百七十五丈三<lb/>
家莊垻二百七十丈芝麻莊垻八十六丈孝城口堤二<lb/>
<pb n="KR4f0046_WYG_009-30b"/>
十八丈垻二十丈有竒工尤險要又長垣東明長堤南<lb/>
接荆隆口袤百三十里東起曹縣白茅集西止封邱新<lb/>
豐村而長垣大社口王家堤常村集尤為險要堤外淘<lb/>
北河世傳黄河故道而三尖口呉家口劉家口月堤三<lb/>
垻洩水閉水并宜慎此南北岸堤之可合考者也然自<lb/>
正徳四年河决沛縣飛雲橋泛溢多在徐邳以下而中<lb/>
州寖尠河患萬厯十五年决荆隆銅瓦堤大名上流以<lb/>
少防其潰而其餘修築殊尠堤堰大率卑薄上部冊多<lb/>
<pb n="KR4f0046_WYG_009-31a"/>
虚洎季年開封城之決大相國寺浮圖裁半出蓋與秦<lb/>
王賁之灌大梁金西北據牟駝岡而放河水浸淖封邱<lb/>
門外數百里以阻東南使驛其事差類而當時曽不暇<lb/>
經畫也然則中州河防之失考也乆矣抑沁河北岸堤<lb/>
起温縣北髙村厯大樊口劉村太原村金圪墖修武武<lb/>
陟北木欒店蓮花池口小原村郭村乃入南賈口而大<lb/>
樊村為掃灣地嘉靖三十五年嘗决三百餘丈入衛河<lb/>
淤臨清板閘甎閘外七十餘里金圪墖蓮花口在武陟<lb/>
<pb n="KR4f0046_WYG_009-31b"/>
東岸尤為險要至詹家店西距沁堤頭十八里不築堤<lb/>
蓋與徐邳下宿遷南岸小河白洋河北岸直河至古城<lb/>
埒若元提舉王允中於沁河内築石堰遮水入廣濟四<lb/>
渠共袤六百七十七里經濟源河内河陽温武陟村坊<lb/>
四百六十三溉田三千餘頃抑當參考至引沁通衛元<lb/>
郭守敬雖陳懐孟沁河東合丹水引東流至武陟北可<lb/>
合入御河以灌田然董文用嘗考測衛州城浮圖最髙<lb/>
裁與沁水平衛輝府志載之明給事中常居敬疏引其<lb/>
<pb n="KR4f0046_WYG_009-32a"/>
語又謂修武縣較大樊口地卑約十五餘丈且沁河廣<lb/>
一里餘衛河裁三四丈又衛水清沁濁沙漩激同黄河<lb/>
而木欒店距衛河百餘里絶無支河然則水集所載引<lb/>
沁至長垣界經張秋出㑹通閘入運暨胡世寧疏沁水<lb/>
經紅荆口分流一道閱六十里達衛又大樊口北决開<lb/>
堤垻郭村乾河暨修武西北清水河經獲嘉縣北六里<lb/>
至新鄉西北侯家橋入衛裁可備考它若由廣武山北<lb/>
經汜口洛口五社津而達孟津又由孟津郭家嘴厯新<lb/>
<pb n="KR4f0046_WYG_009-32b"/>
安伍口澠池洋滸圪把窩白浪槐垻河浸髙而鷹嘴窩<lb/>
神仙嶺桃園磧尤峻陜州漁林濤鄭家矻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>牛素回窩<lb/>
堰而蝦蟆口卧虎灘獅子口尤迅激乃及砥柱三門東<lb/>
南風裁可上人門至太陽渡溜寖緩自獅子口下凡十<lb/>
九灘百二十里自孟津至太陽渡凡四百五十七里又<lb/>
由竇津西達風陵渡黨家口附考<lb/>
　　　藩鎮<lb/>
宋靖康中李忠定知樞密院事以三鎮之堅守也上備<lb/>
<pb n="KR4f0046_WYG_009-33a"/>
邊禦敵八事其第一事曰唐之藩鎮所以拱衛京師故<lb/>
雖屢有變故卒賴其力而及其弊也有尾大不掉之患<lb/>
祖宗監之銷藩鎮之權罷世襲之制施於承平邊備無<lb/>
事則可在今日則手足不足以捍頭目為今之計莫若<lb/>
以太原真定中山河間建為藩鎮擇帥付之許之世襲<lb/>
收租賦以養將士習戰陣相為唇齒以捍金人可無深<lb/>
入之患又滄州與營平相直隔黄河下流及小海其勢<lb/>
易以侵犯宜分濱棣徳博建横海軍一道如諸鎮之制<lb/>
<pb n="KR4f0046_WYG_009-33b"/>
則帝都有藩籬之固矣後撰靖康傳信録則曰上俾宰<lb/>
執同議而其間所論異同雖建横海軍一道以安撫使<lb/>
總之而藩鎮之議寢後撰建炎時政記則曰六月十四<lb/>
日内降勅書一道勅河北河東諸路守臣將帥忠義軍<lb/>
民等如能竭力捍禦保有一方及糾集師徒力戰破賊<lb/>
者至建炎二年當議酬其勲庸授以節鉞其餘官吏軍<lb/>
兵第加優賞應稅賦貨財悉許移用官吏將佐悉許辟<lb/>
置朝廷更行量力應副為國藩屏以昭茂功又詔自今<lb/>
<pb n="KR4f0046_WYG_009-34a"/>
有能收復兩路已陷州郡及救解危急保全一方功効<lb/>
顯著者除本處節度觀察防禦團練使依方鎮法而不<lb/>
書藩鎮之議寢蓋時政記係進御及史館檢閱文字與<lb/>
傳信録體例固不同也及建炎初之除尚書右僕射也<lb/>
畫十事以進其議守曰居於山者必髙垣牆固柴柵以<lb/>
虞虎狼之害居於野者必盛僮僕厲甲兵以防盜賊之<lb/>
患又曰為今日守邊之䇿當以河北河東之地建藩鎮<lb/>
立豪傑使自為守朝廷量以兵力援之而於沿河沿淮<lb/>
<pb n="KR4f0046_WYG_009-34b"/>
沿江置帥府要郡以控扼修城池備器械屯兵聚糧堅<lb/>
壁清野教車戰以禦其奔衝習水戰以擊其濟渡使進<lb/>
無所掠退不得歸則其勢必不敢深入至於陵邊隅破<lb/>
城邑則不能保其必無也凡忠定為相七十五日其所<lb/>
以經畫而措置之者河北河東尤要嘗乞置招撫司經<lb/>
制司曰河北西路三帥府二十餘郡靖康末所失真定<lb/>
懐衛濬一帥府三郡而已其餘至今皆堅守一路兵民<lb/>
有城郭者依城郭無城郭者依大河西山自相結集多<lb/>
<pb n="KR4f0046_WYG_009-35a"/>
者數萬少者不下萬人各立首領以相統率知名號者<lb/>
巳數十處日以蠟書號籲朝廷乞師請援願為前驅因<lb/>
而撫循為吾之用數十萬衆不日可致而金人留兵懐<lb/>
衛濬三郡以扼吾要津每郡不過三千人其餘皆脅制<lb/>
吾民剪易衣髪以疑我耳大兵臨之遣間要約必有應<lb/>
者則三郡不旬月間可復也三郡復則真定可圖而中<lb/>
山之圍可解河北復為我有矣然後第功行封以河外<lb/>
郡縣悉議封建使自為守朝廷量力以助之則藩籬固<lb/>
<pb n="KR4f0046_WYG_009-35b"/>
而中原寧此今日之要䇿也河東之勢亦然但所失州<lb/>
郡視河北為多然所以處之之䇿亦無以過於此者臣<lb/>
愚欲乞於河北西路置招撫司河東路置經制司擇文<lb/>
武臣僚中有材略名望素為兩路兵民信服者為之使<lb/>
副布宣朝廷徳意以結其心信賞必罰以作其氣訓練<lb/>
服習以教之戰量補名目以旌勸其首領寛給錢榖以<lb/>
賑貸其乏絶辟置僚屬將佐乗機應變一切許以便宜<lb/>
從事則兩路可以復全中興之功指日可成必自此始<lb/>
<pb n="KR4f0046_WYG_009-36a"/>
猶捍水患於决溢之口則下流無泛濫之虞禦盜賊於<lb/>
門牆之外則堂奥有安靖之勢理之必至也其措置沿<lb/>
河沿淮沿江者又乞置帥府要郡次要郡曰臣竊以唐<lb/>
有天下貞觀開元號為治平無事者以外有方鎮之兵<lb/>
捍禦邉隅内有府衛之兵臨御方鎮表裏相制國勢以<lb/>
安其後府兵之法壊邊兵之勢强乃有天寳安史之亂<lb/>
然卒戡定之者方鎮力也代宗避吐蕃之冦而幸陜徳<lb/>
宗避朱泚之變而幸奉天亦資方鎮之兵以復國然行<lb/>
<pb n="KR4f0046_WYG_009-36b"/>
姑息之政威柄下移强藩悍臣浸成跋扈此非方鎮之<lb/>
罪措置失䇿之過也祖宗監唐末之弊削方鎮之權惟<lb/>
沿邊帥司屯宿重兵委以軍旅之事腹内㑹府雖有帥<lb/>
號其權甚輕自餘列郡守臣悉委文吏不與軍政以處<lb/>
承平治安無事之時可也今壊吾邊防以擾腹心之地<lb/>
盜賊乗時蜂起蟻結而州郡猶以承平之制臨之安能<lb/>
捍患禦侮鎮撫之哉故唐方鎮之弊尾大不掉而今日<lb/>
州郡之弊手足不足以捍頭目理勢然也救其弊而振<lb/>
<pb n="KR4f0046_WYG_009-37a"/>
起之莫若取方鎮之制用其所長去其所短擇人而任<lb/>
之使大小相比逺近相維以蕃王室臣愚欲乞於沿河<lb/>
沿淮沿江置帥府要郡次要郡帥府帶安撫使節制一<lb/>
路即唐節度使之兵也要郡帶兵馬鈴轄次要郡帶兵<lb/>
馬都監以佐帥府即唐觀察防禦團練之兵也朝廷減<lb/>
上供金榖使之養兵寛法制而假之權將佐僚屬聽其<lb/>
辟置平居責以訓練閱習有變即帥府量事起兵統率<lb/>
以行與數路約為應援㑹合有功者増秩進職而不移<lb/>
<pb n="KR4f0046_WYG_009-37b"/>
其任如此數年上下安習即州郡之兵可用矣而其擬<lb/>
帥府要郡次要郡河北東路帥府則大名府横海軍而<lb/>
要郡則開徳府棣州次要郡則濱州永静軍也京東東<lb/>
路帥府則青州徐州而要郡則襲慶府登州萊州密州<lb/>
次要郡則沂州濰州淄州也京東西路帥府則東平府<lb/>
應天府而要郡則濟南府濮州興化府次要郡則濟州<lb/>
單州也京西北路帥府則河南府順昌府而要郡則河<lb/>
陽府潁昌府蔡州汝州陳州也京西南路帥府則鄧州<lb/>
<pb n="KR4f0046_WYG_009-38a"/>
襄陽府而要郡則唐州隨州次要郡則金州均州房州<lb/>
商州也永興軍路帥府則永興軍而要郡則陜府華州<lb/>
虢州次要郡則同州耀州也淮南東路帥府則揚州而<lb/>
要郡則宿州楚州次要郡則泗州真州海州和州也淮<lb/>
南西路帥府則廬州而要郡則夀春府亳州次要郡則<lb/>
舒州濠州黄州光州也江南東路帥府則江寧府而要<lb/>
郡則宣州江州次要郡則饒州信州池州太平府也江<lb/>
南西路帥府則洪州而要郡則䖍州袁州次要郡則吉<lb/>
<pb n="KR4f0046_WYG_009-38b"/>
州筠州撫州也荆湖南路帥府則潭州而要郡則衡州<lb/>
次要郡則永州道州也荆湖北路帥府則荆南府而要<lb/>
郡則鼎州鄂州次要郡則澧州復州岳州也兩浙西路<lb/>
帥府則杭州而要郡則鎮江府平江府湖州常州次要<lb/>
郡則秀州衢州也兩浙東路帥府則越州而要郡則明<lb/>
州次要郡則温州台州處州也後撰時政記則曰六月<lb/>
某日臣與執政官奏事進呈劄子議控禦之䇿大略謂<lb/>
云云僉謂帥府要郡之制可行但未可如方鎮割𨽻州<lb/>
<pb n="KR4f0046_WYG_009-39a"/>
郡得㫖京東東西路京西南北路河北東路永興軍路<lb/>
淮南江南兩浙東西路荆湖南北路皆置帥府要郡次<lb/>
要郡帥府為安撫使帶馬步軍都總管要郡帶兵馬鈐<lb/>
轄次要郡帶兵馬都監皆以武臣為之副改路分為副<lb/>
總管路鈐轄為副鈐轄州鈐轄為副都監總管鈐轄司<lb/>
許以便宜行軍馬辟置僚屬依帥臣法屯兵皆有等差<lb/>
遇朝廷起兵則副總管為帥副鈐轄都監各以兵從聽<lb/>
其節制正官願行者聽轉運使副一員隨軍一員留本<lb/>
<pb n="KR4f0046_WYG_009-39b"/>
路提㸃刑獄彈壓本路盜賊遇有盜賊則量敵多寡出<lb/>
兵㑹合以相應援本路帥臣當職官措置兵馬先就緒<lb/>
者當優議旌賞蓋雖許便宜行軍馬而視便宜從事之<lb/>
制殊矣矧𨽻州郡許世襲哉此當偕范宗尹建鎮撫使<lb/>
本末文天祥建四閫議彚裁之<lb/>
　<lb/>
　<lb/>
　存研樓文集巻九<lb/>
</p>
<p>
</p>
  </div>
</body>
</text>
</TEI>
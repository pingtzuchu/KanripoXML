<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>存研樓文集巻十二</head> <lb/>
    <p>
<pb n="KR4f0046_WYG_012-1a"/>
欽定四庫全書<lb/>
　存研樓文集巻十二<lb/>
　　　　　　　　　　　　　編修儲大文撰<lb/>
　　碑記　記<lb/>
　　　平西藏碑<hi>擬</hi>
聖清受<lb/>
天成命撫有萬邦欽惟<lb/>
太祖髙皇帝乘乾立極<lb/>
<pb n="KR4f0046_WYG_012-1b"/>
太宗文皇帝道洽風醇<lb/>
世祖章皇帝神武丕昭統一寰㝢<lb/>
皇上纘<lb/>
三聖之寶祚膺八表之璿圖薄海際天罔不祇貢自<lb/>
御極迄今平三叛平臺灣平俄羅斯而噶爾旦擾我邊氓<lb/>
六飛三駕刈其壘俘其子偉烈豐功載髙隆古蠢爾澤<lb/>
旺阿喇蒲坦敢作不靖渠黨策陵董多布據西藏翦黄<lb/>
教日戕唐古特圖白特人民<lb/>
<pb n="KR4f0046_WYG_012-2a"/>
皇上廣咨廷臣決策征討<lb/>
册命撫逺大將軍<hi>臣某</hi>總西方諸帥而振武將軍<hi>臣某</hi>
征西將軍<hi>臣某</hi>靖逆將軍<hi>臣某</hi>胥受鉞宣威於伊吾髙<lb/>
昌之域獲級擒生賊渠逺遁康熈五十九年夏四月<hi>臣</hi>
<hi>某</hi>承<lb/>
詔發北站道駐師木魯烏蘇為進藏諸軍節度平逆將<lb/>
軍<hi>臣某</hi>率滿州綠旂兵尋發南道經苦苦腦兒來稟軍<lb/>
律䕶達賴喇嘛<hi>臣</hi>胡畢爾漢以進秋八月十五日師次<lb/>
<pb n="KR4f0046_WYG_012-2b"/>
薄克河賊夜犯營敗之二十日次齊嫩果兒賊二千有<lb/>
竒夜乘大雪犯營我師整陣以待大敗之二十二日次<lb/>
楚馬拉賊復夜乘大雪犯營火器胥濕滅我師奮擊又<lb/>
大敗之策陵董多布棄師遁而定西將軍<hi>臣某</hi>亦禀軍<lb/>
符率滿州綠旂兵以四月發打箭爐六月經乂木多㑹<lb/>
雲南都統<hi>臣某</hi>符發中甸之師以進攻克拉里是時渠<lb/>
黨宰僧吹音匹兒率凖噶爾兵六百蠻兵二千守噶爾<lb/>
招穆倫渡暨墨朱工喀而朱貢欲降不果我師檄工布<lb/>
<pb n="KR4f0046_WYG_012-3a"/>
苐巴率兵二千以秋八月十六日㑹墨朱工喀而初四<lb/>
日兩軍發拉里進次工喀爾拉朱貢之庫圖克圖降又<lb/>
進次朱貢吹音匹兒震懾返達木潛遁而工布兵亦如<lb/>
契箭至乃進取墨朱工喀諭降苐巴達克雜暨喇嘛種<lb/>
兒頭目亟集革船以二十二日渡噶爾招穆倫口分三<lb/>
隊二十三日警鼓發遂進取西藏宣諭苐巴頭目暨色<lb/>
拉布陵奔諸寺廟喇嘛斬總管凖噶兒喇嘛五而平逆<lb/>
將軍兵亦至九月十五日達賴喇嘛升牀唐古特圖白<lb/>
<pb n="KR4f0046_WYG_012-3b"/>
特大和西藏平越月留偏師戍之而諸帥胥振旅以歸<lb/>
昔漢通西域不及婼羌後魏追吐谷渾什寅師未至白<lb/>
蘭以瘴疫返<hi>白蘭今威州保縣外雜谷諸地也</hi>唐討吐谷渾師一達栢<lb/>
海星宿川吐蕃論欽陵嘗謂烏海黄河關源阻深風土<lb/>
疫癘唐兵必不能入<hi>烏海北距鄯城五百里鄯城今西寧地也</hi>李德裕議繇<lb/>
維州索叢嶺走長川不三千里徑掩吐蕃牙令生羌燒<lb/>
十三橋而策訖不行<hi>舊維州今雜谷地也</hi>元烏斯藏納琳舒古爾<lb/>
齊等路不書地理志而四川雲南徼外行師南廑濟卞<lb/>
<pb n="KR4f0046_WYG_012-4a"/>
頭西廑經晏當<hi>大理臨西縣西臨吐蕃號為極邊</hi>明討曲先師一達雅<lb/>
令濶而二法王四藏後并不復册封未有如今兩道深<lb/>
入霆擊電掃闢前世不克闢之絶域舉吐蕃鶻莽突錄<lb/>
濟農歌迎勞唐使三驛唐雅州達吐蕃三道暨麗水達<lb/>
彌諾江道而摐金浴鐵之士胥虎步履之用俾八思巴<lb/>
鎻南堅錯黄教復興而繇是經蘇毗以達鄯善經候斤<lb/>
以達安西且偕伊吾髙昌襲擊之師並集鹵庭克殄凶<lb/>
醜此直旬月可辦<hi>臣某</hi>幸轄羣帥參成勞謹書其畧於<lb/>
<pb n="KR4f0046_WYG_012-4b"/>
石所以仰窺<lb/>
皇上兼覆之慈獨斷之識俾諸臣體國建此殊庸益昭<lb/>
太祖<lb/>
太宗<lb/>
世祖之聖德神功於億萬里之遥億萬禩之永也爰拜<lb/>
手稽首而獻頌曰<lb/>
天命<lb/>
聖清爰統六合乾綱坤維嶽奠海納西南下國法教湮<lb/>
<pb n="KR4f0046_WYG_012-5a"/>
淪兼覆不遺<lb/>
天子之仁萬里行師紛紜廷議獨斷而克<lb/>
天子之智兩道深入絶域晏然望闕頓額<lb/>
天子萬年帥臣驛聞勲書竹帛詞臣考典請勒金石<lb/>
天子曰俞朕用褒崇<lb/>
太祖<lb/>
太宗<lb/>
世祖之功<lb/>
<pb n="KR4f0046_WYG_012-5b"/>
　　　英衞公廟碑銘<hi>代</hi>
英衞公廟祠春秋呉行人伍公也公歿呉人祠諸江上<lb/>
號胥山廟唐封廣惠侯錢武肅王奏改惠應<hi>乾寧元年</hi>旋晉<lb/>
呉安王<hi>四年</hi>宋賜祠額忠清改封忠壯侯<hi>紹興三年</hi>又建英衞<lb/>
閣以祀<hi>嘉熈三年</hi>後迄元季叠晉八字王封<hi>宋嘉熈至咸淳累封忠武英烈</hi>
<hi>顯聖福安王元大德三年加封順祐忠孝威惠顯聖王</hi>明釐祀典詔郡長吏歲以<lb/>
九月二十日祀而祠額帥初不改<lb/>
國家祗膺寶命百神率職薄海際天飈紓濤謐雍正紀<lb/>
<pb n="KR4f0046_WYG_012-6a"/>
元之三年<lb/>
勅封英衞公<lb/>
詔發帑銀以新公祠於是知杭州府事<hi>臣某</hi>知仁和縣<lb/>
事<hi>臣某</hi>知錢塘縣事<hi>臣某</hi>祗承吏部左侍郎署淛江巡<lb/>
撫<hi>臣某</hi>承宣布政使<hi>臣某/</hi>提刑按察使<hi>臣某</hi>檄牒選材<lb/>
鳩工肇功於秋八月之某日蕆事於冬十一月之某日<lb/>
堂寢門廡彤碧絢耀而役不逮坊里杭人士聚觀新額<lb/>
謂宜有以宣<lb/>
<pb n="KR4f0046_WYG_012-6b"/>
上德述神貺<hi>臣某</hi>爰書其源流暨歲月而鑱諸麗牲之<lb/>
碑謹按公懋勲偉節春秋左氏傳史記葢綦詳矣獨歿<lb/>
而歸神大海依潮來往其説始見越絶書呉越春秋而<lb/>
越絶謂捐於大江中或疑當屬揚子又越境北至秀之<lb/>
語兒呉山地本隸越不知漳沅番禺胥號大江而是時<lb/>
呉適棲越今棠邑姑蘇諸地雖雅多公遺蹟胥山要以<lb/>
杭為凖至其神之揚靈潮汐也如武肅王禱於祠而沙<lb/>
漲十餘里宋馬亮禱而潮却且出横沙數里趙與權肅<lb/>
<pb n="KR4f0046_WYG_012-7a"/>
禱而江干七十八里之決以塞英威燀赫實軼昭貺恊<lb/>
順順濟石姥上而傳記又最焯著<lb/>
天子軫念淛東西耆庶敬舉秩祀崇號上公而祠部符<lb/>
守臣新歌腐剥泐之棟墉以妥公靈視前代禮有加焉<lb/>
宜矣昔漢有防海大塘唐史載鹽官塘淛江惟富陽塘<lb/>
錢塘長堤差可考然白居易任刺史業慮濤激西北而<lb/>
大厯八年宋祥符景祐慶厯元豐淳熈紹熈元致和暨<lb/>
明洪武後五大潰決毁䧟漂敗不可勝記<hi>永樂九年成化甲午𢎞治</hi>
<pb n="KR4f0046_WYG_012-7b"/>
<hi>士子嘉靖戊子萬厯乙亥</hi>惟<lb/>
國家修舉水政警惰覈冐其於捍江捍海實克舉端木<lb/>
氏趙氏范陽酈氏之所錄王充虞喜盧肇燕肅余靖張<lb/>
載蘇軾史伯璿金履祥之所覃思而極論華信李璿李<lb/>
蟠後諸賢之所昕塗夕潦而廑獲集事者胥薈萃其綜<lb/>
畫以見諸石囤木櫃絡竹排樁間而祗薦罔或矯誣水<lb/>
害訖用是息然則山陽之材鴻鷺之羽百錬之鏃有所<lb/>
不能抑鐵輪鐵絙以貫鐵幢有所不能鎮七寶莊嚴窣<lb/>
<pb n="KR4f0046_WYG_012-8a"/>
堵波秘密神咒有所不能伏而稽望秩於虞書繹懷柔<lb/>
於周頌此其克符祭法禦菑捍患之指而神職以共民<lb/>
生以乂者也且杭郡東南形勝遥控海疆當桐江入境<lb/>
東觀定浮業錯對裏山漁浦諸峯峙青㸃黛及其出龕<lb/>
赭厯沙潬㑹錢清上虞兩江而東也近則石墩白塔逺<lb/>
則花鳥陳錢以迄於葉壁疊島邪馬盤臺之外且不啻<lb/>
億萬里而鯨飈鰐霧訖偕鹽官潮胥帖懾然則于越之<lb/>
西陵衝波可以無庸擊禹航之西津恬流可以無庸渡<lb/>
<pb n="KR4f0046_WYG_012-8b"/>
而靈戈威矛恒偃戢於浪山濤屋之中俾杭郡百萬户<lb/>
廬舍塍壠訖克無虞震騰者惟公周衞於斯民滋固而<lb/>
聖天子之德海涵天覆而莫之有涯也<hi>臣</hi>等備位列嶽<lb/>
獲覩竣工爰敢附唐宋守土臣後肅譔廟銘焉其辭曰<lb/>
艾陵退息城山進攻凡為臣者孰如公忠昭關東奔紀<lb/>
南西趠凡為子者孰如公孝維忠維孝千人之英歿而<lb/>
歸海海若震驚一日再來素車白馬火霆錯擊銀潢倒<lb/>
瀉揚波重水異壤同神忠孝恊軌以衞斯民<lb/>
<pb n="KR4f0046_WYG_012-9a"/>
帝徳覃敷爰被二淛濤清噴玉隄堅屹鐵迺報公功崇封<lb/>
肇開甍參星斗楹飾雲雷釃酒刲牲雅歌節舞湖平山<lb/>
碧樂此終古<lb/>
　　　重修城隍神顯佑伯廟碑<lb/>
聖清膺天寶命稽典秩祀蓋協周頌肆夏懷柔百神之<lb/>
義而宜興荆溪彚祀城隍神顯佑伯定逺楊公實繇明<lb/>
洪武三年始公年十有七從父于濠胥為帳前先鋒時<lb/>
元至正壬辰也父卒代領其衆尋以功晉銀牌都先鋒<lb/>
<pb n="KR4f0046_WYG_012-9b"/>
戊戌涖邑巖城底定晉右翼元帥遂拜總制大元帥督<lb/>
十元帥兵鎮禦焉又晉秩昭勇將軍神武衞指揮使丁<lb/>
未正月十八日力戰蘇之閶門卒于流矢距生後至元<lb/>
丙子五月二十日年三十有二塟行省鳯臺門東其載<lb/>
功臣錄吾學編史藁諸書者綦詳蓋實協禮以勞定國<lb/>
以死勤事之義而其為德於邑也滋益鉅淮張驍將唐<lb/>
本初丙申據邑守甚堅明師攻之乆不下公以兵截太<lb/>
湖口扼梁溪垂虹橋大全小梅饟道本初軍乏食迺克<lb/>
<pb n="KR4f0046_WYG_012-10a"/>
此奠安巖邑之首庸也張氏躍馬横戈集師百萬而平<lb/>
淮表鎮海旗之樞要尤在呉興東舊館公旋率部卒從<lb/>
常開平絶太湖直趨舊館擒張士信以還丙午六月又<lb/>
從開平圍舊館降朱暹軍六萬摧堅掃穴遂以成廓清<lb/>
江淛行臺行省之勲蓋開平暨公胥定逺人其所乘萬<lb/>
人胥廢又差埒而舊館勲尤偉開平故從師亟有功靖<lb/>
難後追錄漢呉事多不書從開平或裁書從大將軍非<lb/>
其實也宜興堰楊氏結三十六寨行剽公麾兵盡破之<lb/>
<pb n="KR4f0046_WYG_012-10b"/>
殱渠魁宥脅從此綏靖内冦之績也改築邑城三月蕆<lb/>
工蓋不竢南距周瀆北憑蔣瀆東望李公堤西俯中洲<lb/>
暨敵樓敵臺警浦而業屹如盤石故曰宜興城小而堅<lb/>
此經畫保障之實績也辛丑淮張躬率勁旅大舉入冦<lb/>
水道繇太湖諸港陸道南繇弁山循石蘭北繇陽山循<lb/>
萬石官路急遞連營疾進公亟援矛弧出拒士胥一當<lb/>
百大敗之又挽疊礟擊其戰艦漂溺萬計迺遁此公捍<lb/>
禦外冦俾不敢復西北向而遂以成禁江克殄之勲也<lb/>
<pb n="KR4f0046_WYG_012-11a"/>
公嘗擊敗陳氏步軍姑孰獲乂破青軍解徐中山牛塘<lb/>
之厄涖邑又時遣兵援長興耿總制守益堅而平陵永<lb/>
世洞汭良常亦胥履行陣焉此又綏靖鄰邑之績也丙<lb/>
午十一月又從開平軍虎邱寺攻閶門一夕呉軍突門<lb/>
出公亟率部卒力拒斬退怯一人以狥三軍股栗丁未<lb/>
力戰歿訖收虎邱後山北濠㨗而遂以成齊雲克殄之<lb/>
勲故曰以勞定國以死勤事祀典通義也然東甌守常<lb/>
州靖海守江陰爵上公通侯又秩神祀而公裁崇廟祀<lb/>
<pb n="KR4f0046_WYG_012-11b"/>
號者公早卒開平旋卒于柳林朝臣尠援而遂以啟龍<lb/>
州金川之釁兆也公雅長文翰工楷書二百年後邑人<lb/>
士猶寶之嘗入見以援兵勞問公對曰唇齒誼固應爾<lb/>
昔趙有亷頗藺相如强秦不敢加兵臣愧怯懦弗克逮<lb/>
亷藺爾其彬雅不伐若此初涖邑招擕撫散越八載而<lb/>
氓胥復業當時比之羊叔子迄今分祭主祭特牲宿薦<lb/>
蓋實偕翕河喬嶽胥列肆夏樊遏元侯金奏之章矣初<lb/>
宋省倉門廟移建於公鎮禦時尋祀公正統嘉靖嘗再<lb/>
<pb n="KR4f0046_WYG_012-12a"/>
修葺<lb/>
國朝康熈甲辰復修焉嗣闢中堂以象路寢雍正癸丑<lb/>
後寢有融風之祥二邑紳士耆正議復建寢樓而擇幹<lb/>
辦者司其事始於甲寅成於庚申規制峻謐視昔有加<lb/>
爰復金范公像塐左右列侍諸神像築碑亭甓楮爐而<lb/>
十元帥暨公襲滇屯衞四子曰晉益鼎豫僑邑四子曰<lb/>
謙復觀㢲此附祀之禮宜緣義起者也邑人儲大文爰<lb/>
記其麗牲之碑系以銘而并書釐務鳩貲氏于左<lb/>
<pb n="KR4f0046_WYG_012-12b"/>
維羊太傳峴山碑植載圖厥像襄陽寺壁楊公是纘德<lb/>
覃稚耋廟制聿新噦噦殖殖聿配征西千禩英烈剛日<lb/>
卜祀牲腯醴潔旱潦不書菑沴永戢聿昭寶命時萬時<lb/>
億<lb/>
　　　平陽府學記<lb/>
禮曰凡學春官釋奠於其先師秋冬亦如之又曰凡釋<lb/>
奠者必有合也徽國朱文公禮書謂以下文大合樂考<lb/>
之有合當為合樂也周禮曰始立學者既釁器用幣然<lb/>
<pb n="KR4f0046_WYG_012-13a"/>
後釋菜不舞不授器疏謂釋菜禮輕釋奠則舞舞則授<lb/>
器而周禮又謂大胥春入學舍菜合舞秋頒學合聲疏<lb/>
舍菜即釋菜也禮月令亦謂仲春之月上丁命樂正習<lb/>
舞釋菜學記謂皮弁祭菜則釋奠釋菜之有禮樂器其<lb/>
典尚矣漢魯相置廟卒史碑曰魯前相乙瑛言詔書崇<lb/>
聖道故特立廟褒成侯四時來祠事已即去廟有禮器<lb/>
請置百石卒史一人典守太常祠曹掾史對如瑛言可<lb/>
許則立廟具體器所繇來者乆矣唐開元禮徹籩豆蓋<lb/>
<pb n="KR4f0046_WYG_012-13b"/>
罩迺升簠簋籩居右豆居左簠簋居其間羊豕二爼横<lb/>
而重於右腊特陳於右而六佾用宣和之舞宋州縣釋<lb/>
奠日丑前五刻設祭器左十籩右十豆爼二又爼六簠<lb/>
簋胥二犧尊象尊胥四有坫加勺幕在殿上又設大尊<lb/>
山尊著尊犧尊象尊胥二壺尊六在殿下從祀位有差<lb/>
又設洗罍勺於次而凝安同安明安綏安成安之樂作<lb/>
視大中祥符二年禮院制尤為詳整政和間又賜州府<lb/>
禮器十籩十豆明制籩豆八成化中布政司隸府胥加<lb/>
<pb n="KR4f0046_WYG_012-14a"/>
二又加六佾為八後復用六佾此望府上丁釋奠之典<lb/>
也平陽陶唐氏都唐宋以後府望尤鉅<lb/>
國家至化隆洽上符唐虞康熈三十四年嘗發帑金遣<lb/>
員外倭君督知府事王君復建府學則長吏之官其土<lb/>
者視它郡宜尤加謹雍正辛亥夏邑李君<lb/>
特簡涖府事下車祗謁階戺以學宫肇葺而不克告成<lb/>
深懼無以祗薦祀事迺鳩工課程崇閎肅謐視昔有加<lb/>
又補樂舞生闕贏四十有八備六佾列而盡捐俸秩以<lb/>
<pb n="KR4f0046_WYG_012-14b"/>
新其器凡禮器之屬豆百有二十籩六十爼二十有二<lb/>
爵四十有五鉶簠簋胥二十有一尊勺鼎七罍四洗一<lb/>
篚十有三牲饌盥盤共二十有八鑪暨灌器牌暨祝版<lb/>
胥二坫九桌共四十有四鐙六羃皿載胥具凡樂器之<lb/>
屬編鐘編磬胥一肆鏞鐘一巨鼓一搏拊二應鼔鼉鼔<lb/>
胥一琴瑟胥四柷敔胥一塤箎胥二笙簫暨笛胥六翟<lb/>
籥胥三十有六龍麾幡暨節胥二嚢<graphic n="KR1607" url="https://raw.githubusercontent.com/kanripo/KR-Gaiji/master/images/KR1607.png" mimeType="image/png"/>載羽胥具又制<lb/>
舞暨執樂者衣六十事歌暨執事者衣八十事胥如彛<lb/>
<pb n="KR4f0046_WYG_012-15a"/>
典而禮樂器於是戒成矣所謂禮明樂備者亶其然乎<lb/>
昔文公滄州精舍釋菜儀用盤代籩豆用瓦尊代犧尊<lb/>
而盥洗爵洗巾箱爵箱必具平陽當歲甲申嘗倣闕里<lb/>
制器諸城劉君有儀注碑而乆而腐缺至李君成學宫<lb/>
工乃更新之吾知平陽人士既安李君之政又遊於新<lb/>
學獲見闕里金絲堂絃誦景象蒸蒸嚮風多禮緯樂英<lb/>
選而爰以佽翊<lb/>
聖朝廣勵學宫之化也有㨗於枹鼔者矣若夫繇器數<lb/>
<pb n="KR4f0046_WYG_012-15b"/>
以析義理維先正薛文清公篤志講明碑記具在胥可<lb/>
考繹也<lb/>
　　　賔海王君掌教白鹿洞書院碑記<lb/>
白鹿洞書院盛於南唐宋時偕睢陽嶽麓石鼓號四大<lb/>
書院睢陽最先廢中州士以嵩陽書院當之嶽麓石鼓<lb/>
南渡後朱文公張宣公講學其地湖湘學者滋盛而湘<lb/>
賦之奏名於禮部者至偕閩蜀埒白鹿洞自南唐昇州<lb/>
胄子胥來學江西路諸州軍暨閩當戈鋋林立㑹輙越<lb/>
<pb n="KR4f0046_WYG_012-16a"/>
險來學多成名儒故終宋之世號洪福二路為鄒魯淳<lb/>
熈時朱文公權知南康軍嘗偕林黄李蔡諸弟子十四<lb/>
人講學於洞立學規又嘗偕吕成公陸文安公講學鵞<lb/>
湖鹿洞而鵞湖實禪寺地故白鹿洞獨為海㝢書院之<lb/>
宗文公嘗申剳子於朝書院舊有洞主司教事請罷知<lb/>
軍暨宫祠充是職而不克如志今賔海王先生以藩伯<lb/>
關中王公聘司白鹿洞正講朔望肅衣冠演經籍理微<lb/>
詞朗月再鎻㕔試甲乙課義銖分不少爽西江列郡暨<lb/>
<pb n="KR4f0046_WYG_012-16b"/>
呉粤豫楚士來學者滋衆肄誦聲夜漏下二十餘刻不<lb/>
絶生徒雅飭辭義斐然用以佽佐<lb/>
聖世膠庠而展文公不克展之志甚盛事也先生工經<lb/>
義工詩古文辭又工書日偕來學士眺巒聽瀑繹經㩁<lb/>
藝南康守張公暨星子尹何君郡教授李君邑司諭呉<lb/>
君業雅相欽挹而白鹿生徒尤企之旌德道生趙君嘗<lb/>
游西江遣子文英猶子連城學於書院歸而肅謁予縷<lb/>
數先生之德教蘄書其實於碑予聞先生家金谿金谿<lb/>
<pb n="KR4f0046_WYG_012-17a"/>
故陸文安公沂嶧地先生設教自以白鹿洞學規為宗<lb/>
而惟是靈霽道南後口耳之學滋侈矣其敦行確踐人<lb/>
士多思容城盩厔然則文安公之所講喻義章者先生<lb/>
其亦申演鄉先正之指以偕文公池饒潭諸錄胥列吾<lb/>
道司南乎文安公嘗曰朱晦菴如泰山喬嶽淳熈八年<lb/>
文公剳申社倉法時文安公在勅令局見之歎曰社倉<lb/>
法甚善爰書諸史志又文安公論荆國王文公雅中肯<lb/>
綮而子壽子美諸先生其學多合於文公此吕成公調<lb/>
<pb n="KR4f0046_WYG_012-17b"/>
和疏釋實通儒之識豈得以末學黨同伐異之私槩曩<lb/>
賢而胥訾誚之乎抑禮曰譬如登高必自卑夫鹿眠塲<lb/>
之匪白鹿洞三峽澗玉淵之匪水簾三級泉也夫人而<lb/>
知之然而陟石澗口巨石罅必自鹿眠塲左側始三峽<lb/>
澗玉淵雖匪匡廬第一觀抑不得謂匪海㝢壯觀而陟<lb/>
峰頂白鹿臺者抑必自白鹿洞書院始今先生教綜經<lb/>
藝循循有法雅克符禮中庸篇指而釋褐需次行當出<lb/>
而宣力為李賔客不克復為陶彭澤願益申演其指用<lb/>
<pb n="KR4f0046_WYG_012-18a"/>
袪汰習且類推諸嶽麓石鼔嵩陽行見士胥彬彬起直<lb/>
軼宋景祥乾淳而上之矣予雅企三級九疊竒秀爰書<lb/>
授二趙生以往視書院之來學者并呈先生暨關中王<lb/>
公臨川金谿諸先生且以為奚似也<lb/>
　　　大學士朱公書院碑記<hi>代</hi>
大學士髙安朱公嘗以副都御史兼兵部右侍郎巡撫<lb/>
淛江清望大著入拜左都御史既而以艱歸<lb/>
皇上御極公自里第入覲晉秩吏部尚書仍掌都察院<lb/>
<pb n="KR4f0046_WYG_012-18b"/>
事旋加太子太傅遂命真拜吏部兼掌院事又出視海<lb/>
塘濤用寧謐公前後再涖淛淛人尤德之洎歸部而遂<lb/>
有大學士之命署銜文華殿兼吏部尚書實克正宰輔<lb/>
位<lb/>
皇上之知公暨公之受知於<lb/>
皇上可謂至矣先是淛東西人士思勤茇舍蘄有所展<lb/>
禮而公性崇敦樸雅不喜標表淛人士亦不敢輒令公<lb/>
知乃私築書院於西湖孤山之北棲霞嶺之東外為門<lb/>
<pb n="KR4f0046_WYG_012-19a"/>
門内為亭又入門為堂後為肄誦之室而牌書公職秩<lb/>
邑里姓氏肅位於堂中㑹某來知錢塘縣事爰記諸碑<lb/>
易泰之九二曰包荒用馮河不遐遺朋亡得尚於中行<lb/>
子朱子釋朋亡曰不昵朋比渙之六四曰渙其羣元吉<lb/>
朱子亦釋曰下無應與散其朋黨之象也<lb/>
國家政教修明德化覃洽於時為泰而公當弼諧調爕<lb/>
之寄所謂上應於五主乎泰而宜得中道者也海㝢士<lb/>
獲通仕籍内而卿貳侍從臺諫曹司外而監司守令胥<lb/>
<pb n="KR4f0046_WYG_012-19b"/>
竢鈞衡於宻勿之地而公中行是尚無畸重亦無畸輕<lb/>
一以撫淛之道行之語曰閉户造車千里合轍當公之<lb/>
四年涖淛也視氓庶如嬰稚惟恐傷之而僚屬咨事誘<lb/>
朂多術情達而令自行體肅而下自化此包荒之象也<lb/>
利必舉害必蠲不少牽滯而一介之私纎微之隙輒無<lb/>
以自容此用馮河之象也海瀕溪巖𤨏務陳牘一日胥<lb/>
周流條貫而神慮足以運之才力足以綜之此不遐遺<lb/>
之象也夫本之以寛恕宰之以斷制又行之以存錄收<lb/>
<pb n="KR4f0046_WYG_012-20a"/>
恤而其不昵朋比則鈞也繇是而渙其羣以渙天下之<lb/>
羣而中道立矣然則枋洪鈞司平衡以導一世於無偏<lb/>
無黨之治其轍迹奚以踰此抑泰傳曰包荒得尚於中<lb/>
行以光大也渙傳亦曰渙其羣元吉光大也夫坤道含<lb/>
宏光大而泰渙二傳亦胥以光大為辭蓋世運屯亨人<lb/>
才聚散實繫於宰輔之一心而欲行中道又視其心之<lb/>
光明正大以為凖且夫風裁者上之所力持也風節者<lb/>
下之所衆著也公風裁峻整以表帥乎下浚恒而不病<lb/>
<pb n="KR4f0046_WYG_012-20b"/>
其深獨復而不病其孤俾魁磊峭鯁士暨毛髮絲粟之<lb/>
才胥得並效於前而朋不竢袪而自亡羣不竢解而自<lb/>
渙此之謂散小羣以成大羣以符中行保泰之道而易<lb/>
傳它所指未光未大者胥不足語此矣然則古大臣之<lb/>
道惟公實殫之而公之藴於心而宣於事也苟非學識<lb/>
醇慤以無與蘄效旦夕者匹埒又奚克致此哉且自淛<lb/>
東西之建臺以巡視巡撫也今寖數百年如鹽山王公<lb/>
莆田彭公涇陽李公銅梁張公信豐甘公胥號名臣暨<lb/>
<pb n="KR4f0046_WYG_012-21a"/>
它有勲澤於民者志乘蓋滋以衆而公實克軼有明諸<lb/>
公而上之為前此所未逮則惟其清而不鍥和而不弛<lb/>
而中行是尚故也朱子釋泰傳曰財成以制其過輔相<lb/>
以補其不及夫清和交劑儒者恒辭然古之審國器覈<lb/>
相業者胥謂清望兼公望而財成輔相俾無畸過畸不<lb/>
及雖唐虞三代所以治天下實不越此公勤修儒素學<lb/>
識且偕位胥崇爰用是弼諧調爕彌克報<lb/>
聖天子之深知以躋器業於臯䕫畢散之列而海㝢士<lb/>
<pb n="KR4f0046_WYG_012-21b"/>
之登兹堂者感發淬礪其所得抑有深焉者矣公康熈<lb/>
甲戌進士嘗入翰林知潛江提督陜學政徊翔卿寺政<lb/>
蹟前後不勝記而予獨論其重有合於古大臣之轍迹<lb/>
暨淛人士思之不忘者鑱石寘諸亭以續甘棠之義疏<lb/>
焉<lb/>
　　　仁和縣忠義祠碑記<hi>代</hi>
今天子覃精庶績懋朂綱維凡薄海内外胥蘄範之彛<lb/>
典而於前代忠義士實克捍國而砥俗者秩祀尤肅焉<lb/>
<pb n="KR4f0046_WYG_012-22a"/>
雍正三年<lb/>
詔直省州縣胥建專祠長吏用春秋二仲月致祭著為<lb/>
令所以昭崇偉節廣勵風化甚盛典也維仁和為淛東<lb/>
西首邑<hi>臣某</hi>幸膺<lb/>
特簡來知縣事祗承院憲符檄率先趨役度名材埴堅<lb/>
甓諏日聚工經始於三年某月之某日竣事於某月之<lb/>
某日夐宇朗軒門廡載赫奉春秋呉行人伍公而下凡<lb/>
<hi>原闕</hi>十有<hi>原/闕</hi>人置主肅祀器設畢具而民不知勞<hi>臣某</hi>爰<lb/>
<pb n="KR4f0046_WYG_012-22b"/>
記其歲月鑱於麗牲之碑蓋混元敷濩剛柔殊質而得<lb/>
其氣之畸剛爰克果且毅者於天為罡風迅霆於地為<lb/>
峻山鉅嶽於物為鋼金确石而於人為百折不回九死<lb/>
不易暨夫不轉瞬不旋踵而一瞑而不復長視之士是<lb/>
故䆳古以來重之號曰忠義涖政者恒列祀典焉矧兹<lb/>
邑冠帶行省自宣歙睦暨杭郡西諸隸縣崇嶂沓谷胥<lb/>
迤邐而東萃靈耀景於山有鳯凰月巖石衕臯亭水天<lb/>
桐扣黄鶴之秀於水有海門臨平横溪柳浦之勝於軍<lb/>
<pb n="KR4f0046_WYG_012-23a"/>
防形要有八都六營三衙九廂而練為欏木壘屹為登<lb/>
雲臺之規制於衿纓模楷有彛訓昭忠忠祐之址於昕<lb/>
晡遊眺唫誦感嘯又有竹車東青尊勝船若瓊花梅莊<lb/>
北園暨秀沂六府蘄鄂二第之遺蹟劌目怵心其動盪<lb/>
而奮激之者業以莫之或禦而樟亭東望一日再潮亘<lb/>
下八洋許西閃驚電而舞叢雪金鼓萬聲魚龍百變雖<lb/>
犀弩鐵箭而不少挫是故人事之産於坊里暨嘗游其<lb/>
地者凝結鎔冶氣應陽剛多以威稜壯烈著於竹素且<lb/>
<pb n="KR4f0046_WYG_012-23b"/>
實符罡風迅霆峻山鉅嶽鋼金确石之怪偉絶特於海<lb/>
㝢間以軼駢類滋生者上而<lb/>
聖天子顯褒疊封祗修禋祀又<lb/>
命州縣吏築祠而妥侑之以肇舉數千百禩之曠典且<lb/>
以昭掲逵術用俾選耎恇撓士胥有所悚恧而袛謁者<lb/>
入而低徊其下抑且惄然思躍然起氣拂膺而飈發揚<lb/>
眥振袂而莫之或趑趄縮慄也夫紀盛美述先烈以宣<lb/>
化斯民守令職也矧祀典肇開而兹邑又實表淛東西<lb/>
<pb n="KR4f0046_WYG_012-24a"/>
之望其繫於行省條教甚鉅爰敢推本風土闡揚風化<lb/>
抑以示<lb/>
聖政綱目具張宗伯司馬其著令有互相發明者而凡<lb/>
屬臣僚暨六館三學之士七萃之旅窮巖荒谿之氓庶<lb/>
胥繹誦盛典以彌自淬礪焉爾<hi>臣某</hi>恭記<lb/>
　　　陽曲白雲寺碑記<lb/>
陽曲南十里紅土溝古有淨業菴繇溝中鑿磴道上建<lb/>
殿三楹塐釋迦思惟出山像三靣胥闢陶穴以棲衆詳<lb/>
<pb n="KR4f0046_WYG_012-24b"/>
邑先正王公明甫碑<lb/>
國朝康熈癸卯主菴天澤闢東畔隙地建寺清涼明公<lb/>
記邑虹巢傅先生書并鑱詩於碑丁卯西川古宿師募<lb/>
曲沃中丞賈公暨諸檀施置藏典而都閫陸公建閣以<lb/>
貯之南臺劉公復記其事丁亥廣陵平山禪師改建大<lb/>
雄寶殿以楹計者五以棟計者九副殿楹如之大悲窟<lb/>
以孔計者三十習靜窟以孔計者九復建香積厨暨齋<lb/>
庫甫蕆工而平公退棲於晉陽之龍山碑不克建壬辰<lb/>
<pb n="KR4f0046_WYG_012-25a"/>
定陽不畏禪師承臨濟禹門密雲滹陀之傳嗣主法席<lb/>
建大參堂雍正甲辰主院靜光師又増闢習靜窟迄歲<lb/>
辛亥㑹城人士以轑陽了然禪師雅承不公付囑而四<lb/>
分律鈔之復克精持也敦請入院頂禮維䖍了公解通<lb/>
法眼行著大孚太谷檀施白君綵曹君文輝髙君林胥<lb/>
佽佐之乃復修寶殿西副殿以楹計者五建彌勒殿東<lb/>
副殿以楹計者三復建閣其上名毘盧崇閎藻麗金碧<lb/>
晃輝又建茶寮一寺門外石梁一而鷲嶺鹿苑之規制<lb/>
<pb n="KR4f0046_WYG_012-25b"/>
於是胥備矣昔禪學入震旦繇山谷黄梅以至曹溪頓<lb/>
宗業以廣布唐大厯時獨孤至之檀一代文宗又上距<lb/>
開元不逺而譔玉泉大通禪師碑猶曰能公之後無聞<lb/>
焉不知南嶽青原密持祖鉢而江西之尋大振宗風也<lb/>
迨臨濟開宗繇髙峰斷崖中峰後至笑巖而縁寖孤嘗<lb/>
譔清凉證道歌曰我師深隠無言辨萬疊錦峰雲夜巻<lb/>
又偈曰五雲峰頂古文殊盡日無言獨笑予半㸃苦寒<lb/>
禁不得躊躇未了又躊躇空有雙融雅得拈花微㫖而<lb/>
<pb n="KR4f0046_WYG_012-26a"/>
是時曹洞支裔暨為紫栢憨山學者猶力觝排之不知<lb/>
禹門代興而天童天應雪嶠三老宏宣密諦權實照用<lb/>
海湧濤翻匪賔主虚實離即暨淨土止觀諸宗要之所<lb/>
克逮也雪嶠行最峻不授記莂天應為予邑慶山宗其<lb/>
徒多顯著天童仍嗣主予邑禹門禪院時往來淛東天<lb/>
童山三峰萬殊諸法侶胥為海内尊宿而福嚴諦尤恬<lb/>
慤後别號滹沱沠西北為竺乾氏學者多宗之四傳至<lb/>
了公又能勤修兹寺以彌昌臨濟禹門之學可謂頓宗<lb/>
<pb n="KR4f0046_WYG_012-26b"/>
龍像矣昔禹門之闢於幻有禪師也地在山巔龍池下<lb/>
曉輙翔震澤雲故予邑名八景曰龍池曉雲荆川唐公<lb/>
交幻公最契經歲讀書寺中嘗贈詩曰龍見小身時出<lb/>
井虎馴大士舊開菴而禹門以此聞天下緇素參學者<lb/>
山溪舟至輙艤十里今白雲新寺地邇狄村古嘗有白<lb/>
雲飛處碑蓋取狄梁公傳中語也丁亥平公締葺中丞<lb/>
圖公乃易淨業名白雲寺耆宿歲加營築至了公而彌<lb/>
更新之壬子予客晉張子思孝介軍諮祭酒明君暨首<lb/>
<pb n="KR4f0046_WYG_012-27a"/>
座某持修寺顛末眎予請記其事予爰書清凉證道歌<lb/>
荆川唐公詩標滹沱宗傳所繇始又書梁公傳語以補<lb/>
明甫王公虹巢傅先生之闕并追紀龍山平公修寺績<lb/>
且以太行横望隘之白雲錦峰夜巻之雲而彌有懷於<lb/>
禹門曉雲也<lb/>
　　　漢許太尉墓碑記<lb/>
王孚齋先生縣志曰漢許太尉戫墓在南門外周瀆今<lb/>
兒童胥傳許墓墩蓋埒英烈廟後周墓云按後漢書陽<lb/>
<pb n="KR4f0046_WYG_012-27b"/>
羡長樂少府許武舉孝亷欲成二弟晏普名自取膏腴<lb/>
産比二弟獲舉而悉以予之此繫建武永平時也武孫<lb/>
諫議大夫荆為郡功曹解兄子世報讐難讐曰許掾郡<lb/>
中稱賢吾何敢犯後舉孝亷為桂陽太守號循吏此繫<lb/>
永元時也而係之曰荆孫戫為太尉太尉後漢上相而<lb/>
俗例稱許將軍云縣志又曰漢許太尉廟碑應劭譔許<lb/>
司農夫人劉氏墓碑許劭譔註曰許戫嘗為司農洪𨽻<lb/>
纂有劉夫人墓碑即其配也蓋宋鄱陽洪相古𨽻釋文<lb/>
<pb n="KR4f0046_WYG_012-28a"/>
載漢時墓甎制甚詳而吉水周益公集亦書之益公固<lb/>
乆僑邑徧遊君陽善巻諸洞者也夫應仲逺集四巻又<lb/>
傳風俗通當建安七子前獨為海内工文士寧附冀不<lb/>
附兖許子將號平輿淵二龍操月旦評推論公卿士庶<lb/>
無少爽太尉能禮下之二賢又為碑其廟碑其墓然則<lb/>
太尉固非潁川許氏三相伍而克附華容江夏之列者<lb/>
也至六朝而世競傳陽羡鵝籠書生亦許氏登遺事劉<lb/>
宋雍州叅軍許昭先以孝義著至唐武徳初而許嗣宗<lb/>
<pb n="KR4f0046_WYG_012-28b"/>
授鄉郡南興州太守許緒以佐命功封真定公至開元<lb/>
而緒曾孫景先為吏部侍郎清望尤著按新舊唐書景<lb/>
先舉進士中茂才異等後知制誥張燕公曰許舍人詞<lb/>
㫖豐美得中和之氣又曰文如輕縑素練上擇朝臣涖<lb/>
民由吏部侍郎典虢州上賦詩祖道而御史以上胥和<lb/>
之號為開元極盛事後復入吏部今遺集載全唐詩許<lb/>
景周亦舉進士載郡志時許𦙍宗號醫聖亦載唐書列<lb/>
傳嘗曰醫者意也傳為千古名言至元和時而許氏諸<lb/>
<pb n="KR4f0046_WYG_012-29a"/>
孫重立太尉廟碑題曰談馬礪畢王田數七時人莫喻<lb/>
至唐季天祐時而邑宰廣陵徐公延休始解為許碑重<lb/>
立四字徐公二子鉉鍇號南唐文學名臣而鍇嘗記通<lb/>
真觀北極閣偕韓熙載洞靈觀碑胥傳極筆者也至宋<lb/>
宣和時而許希度舉知貢舉試以試䇿譏平章樞宻黜<lb/>
為嘉祐後創見事靖康二年希度子浩從北狩嘔血道<lb/>
卒建炎四年浩弟浚從韓蘄王戰金山龍王廟黄天蕩<lb/>
以多顯授左武大夫至元初至元十七年而浚六世孫<lb/>
<pb n="KR4f0046_WYG_012-29b"/>
暹繇談邨徙白茫潭後至元二年重立太尉墓碑暹子<lb/>
知山陰縣應祁工古文辭傳松軒集至明洪武時而應<lb/>
祁子茂舉人才不赴銓至嘉靖時而邑宰黄嚴王公鈴<lb/>
特建許世祥家約碑至神宗己卯而許有節中應天府<lb/>
尹試式至庚寅而世祥子茂才許有穀偕孚齋先生纂<lb/>
縣志今刋校正姓氏首又嘗譔忠貞合璧敘明惠帝時<lb/>
事至癸卯而許際昌復中雋乙卯而許用卿雋應天第<lb/>
二至天啟甲子而有穀孫許啟洪復雋莊烈時銓知欽<lb/>
<pb n="KR4f0046_WYG_012-30a"/>
州後偕邑堵呉二學政呉先輩胥殁于粤而許德士嘗<lb/>
叅邑盧宫師軍事譔鉅鹿遺事茂才許濟科嗜易纂韋<lb/>
編三續此胥漢長樂少府暨孝亷晏普裔孫載諸史籍<lb/>
暨郡邑諸志班班可考覈如右者也而太尉墓暨太尉<lb/>
後許氏先墓遂永掲繇漢後千六百年有竒古蹟云太<lb/>
尉墓至明季而垣諸園蓋呉越士大夫墓田丙舍多類<lb/>
園而併以園舍鄰古墓為雅曠或曰日對此使人不樂<lb/>
徐昌穀先生曰日對此乃使人不敢不樂今遊蘇滄浪<lb/>
<pb n="KR4f0046_WYG_012-30b"/>
亭桃花塢者未嘗不拜唐子畏先生墳遊虞山吾谷楓<lb/>
葉園者未嘗不揖孫叅政墓遊呉西山趙凡夫先生園<lb/>
者未嘗不祗謁先生暨陸夫人墓而益蘄封樹之何則<lb/>
園可改墓不可移而誌銘出諸文章士則又傳之千萬<lb/>
禩而必不可以澌滅者也呉興徐幼文承宣號初明四<lb/>
才子嘗遊顯親寺聽秋軒又僑蜀山其賦許墓詩曰南<lb/>
郭橋邊有廢墳路人傳是漢將軍此又選于明列朝詩<lb/>
而載于邑沈少司空家之荆溪外紀者也或曰周益公<lb/>
<pb n="KR4f0046_WYG_012-31a"/>
遊記泊周橋謁許墓何居曰周橋一名武安橋在南門<lb/>
外倉橋北蓋即周瀆之橋也或又曰許氏先墓在<graphic n="KR1432" url="https://raw.githubusercontent.com/kanripo/KR-Gaiji/master/images/KR1432.png" mimeType="image/png"/>亭<lb/>
鄉何也曰<graphic n="KR1432" url="https://raw.githubusercontent.com/kanripo/KR-Gaiji/master/images/KR1432.png" mimeType="image/png"/>亭鄉無潘墅許墓瀆許家瀆亦宋邑宰四<lb/>
明樓公閌後命名惟澗橋北潘墅許墓峙焉與正統危<lb/>
司訓山志碑甚髙者合蓋鑱本<graphic n="KR1432" url="https://raw.githubusercontent.com/kanripo/KR-Gaiji/master/images/KR1432.png" mimeType="image/png"/>亭即<graphic n="KR1432" url="https://raw.githubusercontent.com/kanripo/KR-Gaiji/master/images/KR1432.png" mimeType="image/png"/>亭之譌筆而<lb/>
潘墅談邨墓則必不可以澌滅也夫江左人士獲載二<lb/>
十二史者陽羡許氏為首顧陸朱張次之義興周氏蔣<lb/>
氏國山陳氏又次之而大唐氏族志許氏望髙陽蓋魏<lb/>
<pb n="KR4f0046_WYG_012-31b"/>
平北將軍許允由杜陵徙髙陽子孫尤盛後徙新城安<lb/>
陸而望彌顯故歸震川先生書許氏先系特詳髙陽近<lb/>
世如宋海陵之幹才閩縣之峻科襄陵之偉節元河内<lb/>
金華之理學平定之讜議明靈寶之一相二冢宰五尚<lb/>
書寧陽歙縣之殿學固始如臯之忠節他如咸寧德清<lb/>
同安江左如金陵雲間茂苑虞山蘭陵暨陽聞人輩起<lb/>
然胥望髙陽雖邑諸太嶽宗亦多書髙陽許氏獨白茫<lb/>
一支望漢陽羡而繇白茫潭以遡談邨繇談邨以遡義<lb/>
<pb n="KR4f0046_WYG_012-32a"/>
興之臨津由義興以遡陽羡凡少府孝亷諫議太尉參<lb/>
軍南興真定吏部醫聖左武山陰文解之神道庸得不<lb/>
歳時謹䕶而益封樹之其力蘄復墓者義也而推園側<lb/>
古墓而歸之者亦義也蓋五十年前予嘗聞蘭陵楊侍<lb/>
講賦許墓詩曰千雲蔽日千章木三十年前予九日登<lb/>
許墓猶肅坐樹陰中移時不能去而今且寖盡矣然則<lb/>
益植嘉木如周孝侯塋兆記所謂樹之松杉合萬一千<lb/>
有奇者俾與大滌句曲山圖許侍中九疑僊蹟荆州旌<lb/>
<pb n="KR4f0046_WYG_012-32b"/>
陽令西山蹟白兆山李謫僊遺蹟許道寧擘管畫暨漢<lb/>
許靖晉許詢集胥二巻隋許善心集唐許彦伯許子儒<lb/>
文許經邦詩集胥十巻許棠詩一巻安陸許渾丁卯集<lb/>
二巻宋許洞玊鈐元許文正許白雲先生集明松岳景<lb/>
樊氏集許淩之六代詩鈔四巻英選十一巻許淹之文<lb/>
選音十巻胥為太嶽宗掌故以上符唐許碑重立之祥<lb/>
而無俾邑漢時古蹟遂至澌滅此則許氏子孫之職志<lb/>
也今書宗正宗耆宗幹名于左俾後有考乾隆五年歳<lb/>
<pb n="KR4f0046_WYG_012-33a"/>
次庚申夏四月一日邑人豐義儲某書<lb/>
　　　唐詩人豐溪漁叟吕公祠碑記<lb/>
唐詩人以處士傳者如襄陽孟浩然洛盧仝閩秦系周<lb/>
賀淛方干西江陳陶名尤焯著而宣州世膺吕公日坐<lb/>
豐溪石賦詩公嘗自署其墓曰唐詩人豐溪漁叟之墓<lb/>
故祠特揭署字焉葢公詩在晩唐實克埓於賀陶者也<lb/>
予考唐季戰爭率慿奥嶇如禁谷龍尾坡嵯峨山摩雲<lb/>
山㟏山口三泉平水鎮之屬胥書於史而古所謂商山<lb/>
<pb n="KR4f0046_WYG_012-33b"/>
谷口嚴陵瀨栗里白牛溪鹿門山者亦必宜勤卜以稱<lb/>
幽人貞士所棲止之地於唐季金戈鐵馬中尤甚如西<lb/>
山九華抱樸事胥焯著此世膺公豐溪之卜所以彌克<lb/>
肆其力於詩也葢晩唐一代之詩胥宗閬仙賈氏閬仙<lb/>
實宜附處士唐人賦曰年年誰不登髙第未許騎驢入<lb/>
畫屏然則閬仙之騎驢入畫屏偕世膺公之日坐豐溪<lb/>
一片石胥可入圖畫此即唐東西都成都陽翟道子吳<lb/>
氏飛揚秀發之擅塲神蹟也公裔最繁尤盛於廟首宗<lb/>
<pb n="KR4f0046_WYG_012-34a"/>
耆族望復建墓碑鑱唐詩人豐溪漁叟而公裔孫積初<lb/>
特鑱公詩集庋於祠以蕆公唐詩人之雅志焉<lb/>
　　　復表功祠記<hi>代</hi>
登州表功祠祀明戚武毅公也公奮跡武科襲世官南<lb/>
平海冦北鎮薊勲至左柱國官至少保兼太子太保為<lb/>
明中葉名將及其沒也久而建祠於里第有司春秋肅<lb/>
祀載在令甲而裔孫貧弱不能守第轉售人祠亦寖滅<lb/>
公之神無所棲止者且四十年康熙丁亥冬十月予涖<lb/>
<pb n="KR4f0046_WYG_012-34b"/>
試登公曾孫可先以復公祠告予憫其窮括俸銀得二<lb/>
十四銖者凡十知蓬萊縣劉君暨諸生佽助之於是祠<lb/>
復歸戚氏知登州府王君實任丹堊之役功遹有成而<lb/>
予為記其時月且系之以論曰公之於淛於閩於粤也<lb/>
炳炳烺烺功書史策獨總理薊鎮邊陲息警練兵繕墻<lb/>
以不見匹馬為功當時部臣司議無所課功厥功上上<lb/>
當矣而㫖未暢也昔世宗中年主察相欺政事滋亂南<lb/>
北之兵交於兩畿都城數被圍其不為己巳之續者幸<lb/>
<pb n="KR4f0046_WYG_012-35a"/>
也及穆宗嗣位德無以加於其先而疎暗倍之乃自關<lb/>
以北銷鋒灌燧以迄神宗享國日久而犬牙薊門城堡<lb/>
至五十年無斥候之警近日論世者恒以始議封册首<lb/>
庸蒲坂嘉魚兩司馬且謂宣大諸制府覊縻忠順之功<lb/>
豈知薊遼二鎮授任得人而公屹立巖疆腹背京輦實<lb/>
有以攝其氣而弭服之邪語曰猛虎在山藜藿不採管<lb/>
子曰任賢而使不肖叅之此最害覇當公之繕薊邊墻<lb/>
也朝臣多持異議張文忠公力斷於内乃克就功為數<lb/>
<pb n="KR4f0046_WYG_012-35b"/>
世利公亦用此受上賞故文忠翊贊功度越有明諸相<lb/>
而其牢籠二鎮也尤得任將之道自文忠沒公亦以人<lb/>
言移鎮枋國者多娖娖無他逺畧軍備日弛及神宗季<lb/>
年搶攘倥傯議者復思公功乃錫今諡文忠亦旋易名<lb/>
將以風厲勞臣愧世之挾持浮説而非其實者而國事<lb/>
不可為矣嗚呼江陵獄竟而吳縣四明之黨興南粤謝<lb/>
事而哱氏朝鮮之難作予反覆公傳旁稽明史不以提<lb/>
戈斬級多公獨於威九邊而利再世者三致意焉竊嘆<lb/>
<pb n="KR4f0046_WYG_012-36a"/>
公功尤髙而祠而表之者之宜拳拳也戚氏子孫尚知<lb/>
謹守哉若後之吏兹土者胥克無忘予尤有竢<lb/>
　　　西塞山記<lb/>
圖經曰西塞山在大冶縣東九十里髙百六十尺周三<lb/>
十七里分於武昌縣為關曰西塞又曰章山在大冶縣<lb/>
繇鍾山延至道士洑磯皆此山又曰囘山唐元結讀書<lb/>
處琦玗洞在西塞側元結避亂逃入洞曰琦玗子人稱<lb/>
漫叟而紀其里則胥大冶縣東九十里也康熙癸未予<lb/>
<pb n="KR4f0046_WYG_012-36b"/>
適衡州舟經西塞山前乙酉歸復經之而卒卒未獲紀<lb/>
其勝今展族祖天玉府君道士洑截句曰峽急懸江瀑<lb/>
雲深䕶籜冠片帆飛不住留作畫圖看復展舍弟汜雲<lb/>
長歌曰一峰壁立當七磯險絶爭傳道士洑又曰别無<lb/>
汊港堪繫纜下碇中流成信宿此殆摹琦玗洞窪樽石<lb/>
之思筆匪直鷺飛魚肥裁工麗句也廼追紀之抑圖經<lb/>
又曰散花洲在西塞山下周瑜嘗散花以犒士沈攸之<lb/>
攻郢州齊髙帝亦命世子堅扼西塞唐符載土洑鎮保<lb/>
<pb n="KR4f0046_WYG_012-37a"/>
寧記曰夏口至東南四百里其山曰西塞其鎮曰土洑<lb/>
相距可百許丈崖岸中斷呀然摩霄大江浩浩横注其<lb/>
下其餘控荆衡走揚越氣雄勢傑岡連水匯者葢數千<lb/>
里此天用設險於吳楚也苟邊將不虎化為豺狼以一<lb/>
鼓之鐵一邱之木撑鬭鍵鏁絶流束隘則江介之勝吞<lb/>
八九於鎮中矣又曰在昔僭吳偏宋或攻或守年代紛<lb/>
綸莫可悉數永泰中董秦為淮西節度使是鎮隸焉幸<lb/>
咽喉之固髙其門閲厲其威容無何李希烈自禆將驅<lb/>
<pb n="KR4f0046_WYG_012-37b"/>
除董秦奪其兵柄土洑之民督索軍食百倍前政甲子<lb/>
歳希烈大逆不道宗臣曹王臯肅將天威節制江西事<lb/>
春二月王一戰而克故是鎮復歸於我此山名西塞之<lb/>
要樞爰書諸記後<hi>賊柵蔡山不可攻曹王臯聲言西取蘄遣走士悉登舟順流下攻蔡山拔</hi>
<hi>之間一日賊救至遂大敗之乃取蘄州降其將李良復平黄州當繇西塞道</hi>
　　　焦山北角觝石記<lb/>
焦山北麓巨石二半立江中以其形之有似角觝也曰<lb/>
角觝石石西面者上鋭出而下却盤石承之中分環合<lb/>
<pb n="KR4f0046_WYG_012-38a"/>
為一上可坐二十人有坎焉水春秋不涸其下江波盪<lb/>
齧聲鏗而逺旁皆亂石雜列或㸃江中如鳬棲如黿鼉<lb/>
闖首焉坐盤石而望自霹靂石始若京峴若北固若銀<lb/>
山金山逺近拱侍而潤州南金陵諸峰參差綴之江湧<lb/>
巒停走練疊黛葢予二月七日再入山以兹石全得江<lb/>
山之勝雅以此為甲而怪遊者多不至又磨崖諸刻雖<lb/>
多蝕泐然率在山西南石壁下䇿屨稠濁之地而揷江<lb/>
削石自瘞鶴銘外少題勒者然則世之嗜奇而極其所<lb/>
<pb n="KR4f0046_WYG_012-38b"/>
至者葢鮮哉蘇文忠曰西湖山水絶處往往得坡題字<lb/>
予竊三復其語而深悲之自角觝石東候潮落行亂石<lb/>
間得平壁可書大字又得巨石如門對峙與霹靂角觝<lb/>
相望然以道少逺且潮汐之多梗也故遊者尤罕至予<lb/>
并書之以附記角觝石之後<lb/>
　　　遊梓潼墩記<lb/>
梓潼墩志書拂雲亭故址歐陽文忠公東園記所謂髙<lb/>
臺起其北臺吾望以拂雲之亭者也丙申九月九日予<lb/>
<pb n="KR4f0046_WYG_012-39a"/>
偕二三子遊焉墩髙三丈許旁多雜樹上廟祀梓潼神<lb/>
升墀霤南望財見山不及見江考宋時真州江口洲未<lb/>
遮列疑可逺近望然記謂流水横其前清池浸其右今<lb/>
墩址胥蔬圃畧無水泉暨窪凹之迹何也或曰宋乾道<lb/>
六年距皇祐財百有餘歳陸務觀訪東園流水半湮亭<lb/>
閣亦粗營立時葢去辛巳變未逺也而况宋末珠金沙<lb/>
之戰元明白駒龍潭之師興平靖南之爭陵徙谷遷可<lb/>
驚可愕園之址迄今而不復為荆棘墟塹則已幸矣水<lb/>
<pb n="KR4f0046_WYG_012-39b"/>
暨池胥湮又奚足怪然務觀謂出東門外里餘得東園<lb/>
今墩在東門内迤北又未知宋明翼城築城廣輪差類<lb/>
真州故城否或曰東門内迤南池袤半里餘荷極茂號<lb/>
東城圖畫此即宋東園也或曰非也噫文忠公昔成兹<lb/>
記雅自珍惜不减豐樂醉翁楊誠齋與務觀同時記北<lb/>
山澄瀾亭首列東園則南宋不為頽廢也今欲考其故<lb/>
址已不可得而况人事之聚散顯晦且有百倍兹園而<lb/>
無紀極者邪惟道德文章可以不朽今試誦文忠公之<lb/>
<pb n="KR4f0046_WYG_012-40a"/>
記則東園自在真而謂登茲墩已盡拂雲大概又謂墩<lb/>
旁决不類園者惑滋甚時偕遊為吳子霖蒼講業臧明<lb/>
任佑堂徐銑洪肇㮊肇模肇柱吳華孫兒瞻洛誦渠書<lb/>
以遺明肇㮊肇模華孫俾後有考<lb/>
　　　南嶽市記遊<lb/>
秋八月五日舟發衡陽七日抵嶽市嶽市者南嶽廟市<lb/>
也四山環合西少夷而東南特敞朗可容十萬人平岡<lb/>
可馳澗可涉髙山可控險而間道可出奇設伏此古戰<lb/>
<pb n="KR4f0046_WYG_012-40b"/>
塲而吾郡宋兵部侍郎湖南制置副使知潭州向公士<lb/>
壁嘗遣將扼之以敗兀良哈䚟者也昔者韓信木罌渡<lb/>
河而魏亡鄧艾縋陰平而蜀亡元太祖之將終也告其<lb/>
臣以金人百戰異時若假道於宋出武休越漢江乃可<lb/>
攻金之背而金卒用是以敗於三峰而汴蔡訖亡何則<lb/>
此兵法所謂出其不意攻其所不守而乗駭亂而擊之<lb/>
其決勝亡疑也兀良哈䚟以百戰宿將下大理入交趾<lb/>
然後蹂<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>邕桂而順湘流以趨潭其勢如風雨之驟至<lb/>
<pb n="KR4f0046_WYG_012-41a"/>
此武休之故智也鄂黄宿重兵與北師血戰者數十年<lb/>
而潭素不設備前門拒虎後門進狼則袁吉饒池且繼<lb/>
臨江而下饒池下其去獨松餘杭無幾耳然則熊湘之<lb/>
禍豈俟德祐二年正月朔而宋之亡豈在景定咸淳後<lb/>
哉公既解潭之圍功名顯著而權奸似道深忌之卒以<lb/>
守城時所用金榖傅致公死繇是激劉整之叛以訖於<lb/>
吳文煥程鵬飛陳弈諸將相繼降元而宋亡矣然則宋<lb/>
之所以延十八年之祚及公以功死而宋事訖不可為<lb/>
<pb n="KR4f0046_WYG_012-41b"/>
者皆在嶽市一戰而衡志不詳嶽志不及予獨行黄庭<lb/>
集賢之間感咽者久之乃以十四日反衡陽當公遣戰<lb/>
時將為王輔佑監軍為易正大嘗率五百人以往㑹兵<lb/>
者為劉雄飛而附似道䧟公死者幕屬方元善也<lb/>
　　　船石<lb/>
儲子登衡嶽訖而無言客曰近世詩古文辭滋繁矣嶽<lb/>
行尤亟子奚獨無言儲子曰夫物之運也最上飛次走<lb/>
若尻據地以前斯為下矣何則動機尠也近世詩古文<lb/>
<pb n="KR4f0046_WYG_012-42a"/>
辭無乃胥不克走而尻據地以前乎僕訖嶽遊無言言<lb/>
不啻畢矣夫不克飛而克無據地也上封寺僧詫曰嶽<lb/>
絶虎夜漏上率麓行客曰師不誦嶽志乎懶瓚斃於虎<lb/>
儲子曰懶瓚前知李泌十年相而虎奚繇斃之夫逸而<lb/>
托諸虎是虎且傅之翼也然則夜大雷雨其船石之虎<lb/>
乎夫且不傅翼而飛雖神假之翼而轉不克若此其神<lb/>
也此之謂含光彭禹峰先生記船石曰船有時飛去亡<lb/>
何果飛去客曰此䜟也儲子曰噫嘻非䜟也夫登嶽如<lb/>
<pb n="KR4f0046_WYG_012-42b"/>
先生乃可有言矣僕知今而後恒嶽之靈雅不歆於曲<lb/>
陽之片石而東武東冶鹽官博羅諸山且不啻驅而鞭<lb/>
之纍纍然相隨屬以前矣噫嘻夫登嶽如先生乃可有<lb/>
言矣中宿峽寺者神運舒延祚而寺者之所夜運也僧<lb/>
真俊詰此殿飛來何不囘去客曰夫神適假之翼也然<lb/>
而若有聞曰動不如靜儲子曰是既能言矣噫嘻夫孰<lb/>
知窮巖閟壑之非靜而飛來而旋去者之適為靜乎靜<lb/>
而運之以機輪小者為詩古文辭大乃通於天地之行<lb/>
<pb n="KR4f0046_WYG_012-43a"/>
元㑹之變而如環無端而莫可紀極然則船石之復有<lb/>
時飛來未可知也此之謂蓄神奮光之道<lb/>
　　　遊石柱山記<lb/>
戊申三月朔予至旌川之廟首鎮十日吕氏耆俊肅予<lb/>
暨兒誦渠於石柱山已徑前坦望梁程忠壯公誓衆臺<lb/>
迺陟山少憇精藍酌泉陟山巔觀雙石柱復陟豹子尖<lb/>
雅麈清尊據石環坐訖酉晷既而歸按圖經宣州旌德<lb/>
寧國涇胥有石柱山而陵陽之天柱石唐李供奉嘗登<lb/>
<pb n="KR4f0046_WYG_012-43b"/>
望黄山賦詩曰黄山過石柱巘崿上攢藂繇是陵陽名<lb/>
獨著供奉陟黄山以俯天目又嘗賦曰丹崖夾石柱菡<lb/>
萏玉芙蓉今黄山第二十六峰為石柱峰髙七百九十<lb/>
仞削成類柱下有石壁源明沈修譔少典詩曰天開石<lb/>
柱三千仞此又緣供奉詩而名峰也昔晉羊太傅嘗遊<lb/>
峴山顧從事鄒湛輩謂自有宇宙便有茲山而重嘅於<lb/>
前賢之滋以湮没王右軍蘭亭修褉則序羣賢畢至少<lb/>
長咸集為一時觴詠之盛而蘄後之覽者興感於斯文<lb/>
<pb n="KR4f0046_WYG_012-44a"/>
今旌川石柱介於九峰席㡌天井練崐之中紅溪左繞<lb/>
豐玊二水襟帶之西望黄山巘崿可辨而宗工鉅儒流<lb/>
播文賦曾不獲埓陵陽一片石以俾千百禩垂纓握槧<lb/>
之徒唫諷罔斁此正羊太傅之所渺然而遐思而鄒湛<lb/>
輩之所嘅然而胥歎也然陵陽三峰當唐至德以前猶<lb/>
偕藍山石壁暨桃潭漆渡諸勝胥隸涇川而汪倫萬巨<lb/>
當時州邑雋賞曾不聞偕登天柱石今吕氏宿彦英游<lb/>
祗揖峻巒從容觚斚雅類右軍之所謂畢至而咸集者<lb/>
<pb n="KR4f0046_WYG_012-44b"/>
則紅溪九曲之間其為瓊樹清光也多矣而王喬參翔<lb/>
青童徙倚抑奚竢陟三十六峰而後髣髴内景殊響哉<lb/>
予謂是遊也於地為天柱於時為蘭亭而風日清美尤<lb/>
不减峴山襟尚爰記月日以附涇川掌故焉<lb/>
　　　後遊石柱山記<lb/>
　　杜子美詩寺憶曾遊處橋憐再渡時草後遊石柱<lb/>
　　山記<lb/>
己酉三月六日祖望吕子期予暨鳴周葉子瞿甥時夏<lb/>
<pb n="KR4f0046_WYG_012-45a"/>
兒履涵偕陟石柱山復期俊友明曜靜文玉賦元起旭<lb/>
臨予語靜文印侯齋近盍期印侯祖望復期孟廣辰飯<lb/>
英萃堂予乗筍輿循玉溪東越小山諸子繇别道來㑹<lb/>
偕陟山摩雙石柱覈程忠壯公射的僮鳴鼓復鳴鉦二<lb/>
陟豹子尖西望黟山葢逺越百里而諸山羅列似兒孫<lb/>
之勢業具發爆竹百柱雙鳴玉溪紅溪涌大小金鰲席<lb/>
㡌洋白龍母尖山胥響應下飲於長岡設爼鷹瞥瞰而<lb/>
疾下擊者三僮驚之撇撇盤空不輟蝶胥集衫袂酒半<lb/>
<pb n="KR4f0046_WYG_012-45b"/>
予語祖望孟廣豹子尖石質胥白大類蘇馬鞍山東石<lb/>
馬鞍一名崑山明𢎞治時朱恭靖毛文簡顧文康相繼<lb/>
狀元及第暨近日東海氏昆季三上甲人胥詫崑玉之<lb/>
秀是山排瑶削玉崚嶒鬰積億干載行且勃發其在君<lb/>
軰乎予請勒石作石劵鳴周時夏胥曰敬聞命爰書之<lb/>
并遺舜予中孚正也元次諸子<lb/>
　　　浴硃砂泉記<lb/>
雍正己酉秋九月予偕吕君恕興肄業程子紹伊吕子<lb/>
<pb n="KR4f0046_WYG_012-46a"/>
積初遊黄山浴硃砂泉比歸而再浴焉王褒湯泉銘曰<lb/>
白<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>上徹丹砂下沈而兹泉底胥丹砂其品列滇安寧<lb/>
碧玉之上是湯泉第一也湯泉最著者驪山泉底礜石<lb/>
所謂白<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>上徹也曰宻雲以邇京輦曰遵化以炎漂其<lb/>
次曰鄧州曰分寧曰臨川曰崇仁曰寧州曰廬陵曰京<lb/>
山曰新田曰浪穹曰宜良曰白崖曰徳勝關曰獨石而<lb/>
香溪以香安寧以碧玉黄山以硃砂尤焯著距泉不數<lb/>
武有寒泉泉前横巨澗數十丈石子纍纍不數百武下<lb/>
<pb n="KR4f0046_WYG_012-46b"/>
奔匯白龍潭空綠水且翻千百尺也宣城湯祭酒賔尹<lb/>
嘗㩁黄山諸水之勝曰白龍潭第一<lb/>
　　　遊崇善寺記<lb/>
陽曲城東南崇善寺古白馬寺也相傳弆吳道子畫二<lb/>
軸庚戍十月九日予往觀胥生絹本紙畫壽千年絹畫<lb/>
壽八百年不具論按唐太常少卿叚成式柯古嘗著兩<lb/>
京雜記遊目記别録曰常樂坊趙景公寺南中三門東<lb/>
壁道𤣥白畫地獄變筆力勁怒變狀陰怪覩之不覺毛<lb/>
<pb n="KR4f0046_WYG_012-47a"/>
蛓柯古曰吳畫中得意處也西中三門南畫龍及刷天<lb/>
王鬚筆蹟如鐵有執爐天女竊眸欲語平康坊菩薩寺<lb/>
食堂前東壁道𤣥畫智度論色偈變筆蹟遒勁如磔鬼<lb/>
神毛髮而偈吳自題也次堵畫禮骨仙人天衣飛揚滿<lb/>
壁風動佛殿内後壁畫消災經事樹石古嶮崇仁坊資<lb/>
聖寺浄土院中門一窻間道𤣥畫髙僧韋述贊李嚴書<lb/>
其院門外道𤣥一夕秉燭醉畫就中㦸手視之惡駭昔<lb/>
杜子美賦昭陵詩曰畫手看前軰吳生逺擅塲而實之<lb/>
<pb n="KR4f0046_WYG_012-47b"/>
以冕旒秀發旌斾飛揚蘇子瞻詩評道𤣥畫道子實雄<lb/>
放浩如海波翻又曰縱横固已蔑孫鄧又謂畫至吳道<lb/>
子而偕顔魯公書韓退之文杜子美詩胥集古今之大<lb/>
成故米景元畫斷以道𤣥為神品上上僧祖可名畫記<lb/>
亦曰下筆有神此詎易髣髴而世以其工畫名之尤焯<lb/>
著也而輙託之以自附於朱繇吳小仙暨水陸圖范瓊<lb/>
石恪勾龍爽趙公祐李公麟之後如平陽水陸社百二<lb/>
十軸者比比也别録又謂菩薩後壁元和中上欲令移<lb/>
<pb n="KR4f0046_WYG_012-48a"/>
之慮其摧壞乃下詔擇畫手寫進蓋唐宗之嗜古而愛<lb/>
惜寶䕶也若此又謂佛殿内槽壁維摩變舍利弗角而<lb/>
轉睞元和末俗講僧文淑裝之筆蹟盡矣故興元鄭公<lb/>
尚書題槽壁僧院詩曰但慮彩色汙無虞臂胛肥蓋不<lb/>
嗜古則嗜新嗜新則不蘄嗜肥而匪肥輙若無以為新<lb/>
於是盡失秀發飛揚之機韻率至腐爛澌滅而後止痛<lb/>
哉乎其言之也按道𤣥本名道子唐陽翟人少學書於<lb/>
張旭賀知章不成乃學畫獨解張僧繇畫訣𤣥宗召入<lb/>
<pb n="KR4f0046_WYG_012-48b"/>
供奉賜名道𤣥授兖州瑕邱尉衘加寧王友胥為内教<lb/>
博士非有詔不得畫故道𤣥畫蹟惟西京佛寺為多而<lb/>
家貧雅嗜酒初菩薩寺浮圖㑹覺以利施起宅十餘畆<lb/>
工畢釀酒百石列缾甕於兩廊下引道𤣥徐觀因謂曰<lb/>
檀越為我畫以是賞之道𤣥欣然而許乃成色偈變禮<lb/>
骨仙人諸蹟而柯古猶曰予以蹤跡似不及景公寺畫<lb/>
永安坊永壽寺三門東柯古又曰道𤣥畫似不得意然<lb/>
則墻堵絹紙幸而獲道𤣥畫道𤣥畫又幸而獲得意如<lb/>
<pb n="KR4f0046_WYG_012-49a"/>
景公寺門東壁地獄變西三門張甲龍刷天王鬚天女<lb/>
眸暨淨土院門外㦸手勢雖道𤣥且不可再得而矧於<lb/>
它工工畫且不可再得而矧詩古文詞之筆力尤雄以<lb/>
變者其奚忍不愛惜而寶䕶之也别録又曰菩薩寺中<lb/>
三門内東門神秘書郎張希復善繼云是吳生弟子王<lb/>
耐兒之手也長樂坊安國寺東禪院門西北廊五壁道<lb/>
𤣥弟子釋思道畫釋梵八部不施彩色尚有典刑資聖<lb/>
浄土院門内盧稜伽常學道𤣥勢道𤣥亦授以手訣乃<lb/>
<pb n="KR4f0046_WYG_012-49b"/>
畫總持三門寺方半道𤣥大賞之謂人曰稜迦不得心<lb/>
訣用思太苦其能久乎畫畢而卒按明皇雜録曰吳道<lb/>
𤣥下筆神速勢若飛動名畫斷曰凡佛之圓光尺寸先<lb/>
定然後規圓而成惟吳生終一筆又曰畫成後方畫圓<lb/>
光風落電轉規成月圓故蘇子瞻詩曰夢中化作飛空<lb/>
仙覺來落筆不經意又曰當其下手風雨快筆所未到<lb/>
氣已吞而暴雨詩亦曰應似畫師吳道子髙堂巨壁寫<lb/>
降魔蓋賦筆神也夫詩古文詞暨書畫胥貴神解神克<lb/>
<pb n="KR4f0046_WYG_012-50a"/>
解則光彩内耀體格不蘄新而自新其克新者抑不敢<lb/>
過蘄筆力之雄以變而自克雄以變峻山鉅澤鴻氣窈<lb/>
界且將無所之而不可是故道𤣥之筆常境而秀發飛<lb/>
揚筆變境而勁怒隱怪其筆前之勢一也稜迦不純乎<lb/>
道𤣥弟子不得心訣而財得手訣疲精殫慮於向背工<lb/>
拙之間極其技之所至不越於羅漢十六衣紋雅似鐵<lb/>
線者謂業克展其手圓其筆而圓光一筆風落電轉以<lb/>
至筆所未到氣已呑之妙奚以幾之故柯古善繼與校<lb/>
<pb n="KR4f0046_WYG_012-50b"/>
書郎鄭符夢復嘗聨賦諸畫曰吳生畫勇予㦸攢出變<lb/>
奇勢千萬端蒼蒼鬼怪層壁寛而柯古復續曰覩之忽<lb/>
忽毛髮寒稜迦之力所痑瘢善繼又申曰後人新畫何<lb/>
汗漫有以哉有以哉然别録又曰宣陽坊靜域寺西廊<lb/>
萬菩薩院門内南壁皇甫軫畫鬼神及鵰形勢若脱軫<lb/>
與道𤣥同時道𤣥以其藝逼已募人殺之按三子景公<lb/>
寺吳畫聨句曰慘澹十堵内吳生縱狂跡風雲將逼人<lb/>
神鬼如脱壁其中龍最怪張甲方汗栗黒夜窸窣時焉<lb/>
<pb n="KR4f0046_WYG_012-51a"/>
知不霹靂又曰此際忽仙子獵獵衣舄弈妙瞬乍疑生<lb/>
參差奪人魄往往乘猛虎衝梁聳奇石蒼峭束髙泉角<lb/>
睞驚欹側而昇上人又續申之曰冥獄不可視毛蛓腋<lb/>
流液苟能水成河刹那沉火宅夫道𤣥地獄變覩之不<lb/>
覺毛蛓而浮圖昇又謂毛蛓而腋且流液以漸釋火宅<lb/>
之患皇甫軫畫縱形勢如脱詎克髣髴道𤣥之風雲逼<lb/>
人神鬼脱壁子瞻賦開元寺雙林像至謂悟者悲涕迷<lb/>
者手自捫道𤣥又嘗自題偈迺以其毛蛓腋流液而水<lb/>
<pb n="KR4f0046_WYG_012-51b"/>
且不翅成河者反自置於火宅間乎此不惟學道君子<lb/>
有不忍言而抑亦藝之尤神者雅不克並域而參解也<lb/>
其辭蓋出於靜域僧孔雀屏雍邨諸説之誇詡而柯古<lb/>
復以雜爼𤨏誕體輙書於錄殆不可盡信予爰記崇善<lb/>
畫暨平陽水陸社畫而復以藝不違道者而終論之昔<lb/>
楊惠之與道𤣥同師張僧繇筆蹟號畫友而道𤣥獨顯<lb/>
遂焚筆研發憤肆力於塑作其神解而克得意者蓋與<lb/>
道𤣥畫埒故時人語曰道子畫惠之塑奪得僧繇神筆<lb/>
<pb n="KR4f0046_WYG_012-52a"/>
路又長樂坊安國寺李岫塑光明寺中鬼子母暨文惠<lb/>
太子像舉止度態如生行香院曼殊堂工塑極精妙崇<lb/>
善寺羅漢堂塑十六羅漢小沙彌八鉅細坐侍偃仰搔<lb/>
擊胥有生態差别於工嗜肥以諧僧衆者亦可喜時偕<lb/>
遊為曲沃賈子河津張子而陽曲張子思孝𨗳<lb/>
　　　眎嶽樓記<lb/>
伯安萬子書讀書之樓曰眎嶽以眎南嶽山名也南嶽<lb/>
附君山麓雅號奇秀距樓不六里當吳孫皓時嘗封離<lb/>
<pb n="KR4f0046_WYG_012-52b"/>
墨為國山麓具吳志暨吳封禪碑後君山揚嶺下山亦<lb/>
緣襲名嶽今碑世傳蘇建書其碑辭特閎鉅而世不傳<lb/>
譔述人名氏碑又立疊巒荒榛之間世尠誦肄亦不克<lb/>
審視吳季韋薛諸公奚似也萬子少而工文尤長於韻<lb/>
語儷語壯嵗遊京輦譽籍甚晩而歸其先大宗伯文恭<lb/>
公之里禾茂木蔚迺指畫宅左隙地前藝竹架木香雜<lb/>
蒔花藥後鑿池如環如圭邸厮其旁如珩如瑀中藝荷<lb/>
築小邱植桐又環植梅李海棠諸嘉木而中搆樓以居<lb/>
<pb n="KR4f0046_WYG_012-53a"/>
陽窈陰敞袪寒滌暑又闢其右偏為廡而彌右轉以達<lb/>
於軒書曰一吟軒之陽為禰祠萬子晨肅衣冠揖主訖<lb/>
率坐樓下爇甲煎展圖籍暇輙躡樓級望山劃然朗嘯<lb/>
嘗得儷句曰平收南嶽雲霞氣遥寫西清風月詩蓋興<lb/>
寄殊不凡而其中之所感慨者固以逺矣予歳癸甲間<lb/>
嘗客湖湘陟南嶽衡山輙語偕行客泉石大似吾鄉南<lb/>
嶽但體局恢壯耳今忽忽二十有餘年日驅埃壒中蘄<lb/>
復造其境而不可得而比且倦遊歸矣卧疾廛舍强起<lb/>
<pb n="KR4f0046_WYG_012-53b"/>
清暑昕夕登樓平眎篁木上嶽頂大似祝融峯下㑹仙<lb/>
橋往來閃忽諸雲氣比日風横危坐肅聼又率似朱陵<lb/>
洞口激雷㵼雪五六里瀑聲也用此彌作結廬巖壑想<lb/>
而至阿閣之惠風内署之華月如萬子所抽思而遥賦<lb/>
者喆嗣星鍾比寓京邸且當緘柬往問之甲辰立秋日<lb/>
書<lb/>
　　　畫山樓記<lb/>
予家世撒珠巷東宅有級樓二而四級樓尤夐先曽祖<lb/>
<pb n="KR4f0046_WYG_012-54a"/>
太學公才思頴逸多蓄古琴削墨法書名畫又蓄女樂<lb/>
二部雅類唐李學士翰文思少涸輙奏鼓吹以助之時<lb/>
華亭董文敏公無錫髙忠憲公歳至予邑輙登樓徘徊<lb/>
四眺訖廼出郭宿予家大磵園歎為山水奇絶處先曽<lb/>
祖嗜吟工儷語嘗賦樓聨句曰溪頭雲影催詩雨屋角<lb/>
晴巒補畫山蓋樓據邑最髙界盡得左右溪山之勝而<lb/>
稜角折旋胥有生態文敏公謂能摹難言之景引筆作<lb/>
行草書自喜與書茂苑池上篇埒一時騷雅士多傳録<lb/>
<pb n="KR4f0046_WYG_012-54b"/>
之後大磵園先廢宅亦售宅主文敏書遂以放失而四<lb/>
級樓亦旋毁樓旁額曰倚雲曰挹靄亦移署旁小宅先<lb/>
曾祖亟閲艱匱而不少芥蔕歳九十陳檢討其年先生<lb/>
譔啟曰姬人入道半已黄絁鄰叟談禪相逢白首錢塘<lb/>
徐清獻公序曰寵辱不驚盛德若愚一時胥以為實錄<lb/>
康熙丁酉予繇廟巷之東徙南門街堂後有小樓西闢<lb/>
咫牖望南山粗得陰晴概畧婿萬子星鍾輙書先曽祖<lb/>
聨句於壁而兒誦渠漫名樓畫山越數載海内胥知有<lb/>
<pb n="KR4f0046_WYG_012-55a"/>
畫山樓又以予雅無號時時强號𨽻予而宣州髙士沈<lb/>
君至寫之圖畫三湖詩人張君又刋諸文石以贈爰記<lb/>
樓緣起使知上古有字無號前後宋人誕習殊不足法<lb/>
而予當劬悴黧耗之餘尤大懼無以昭宣祖德也己酉<lb/>
十二月十有七日書<lb/>
　　　望山樓記<lb/>
文之工雖不名一家然其尤正也要必耳袪目除神屛<lb/>
魂息倚絶壁之孤削攬空濤之疊飛以凝釋於境之奇<lb/>
<pb n="KR4f0046_WYG_012-55b"/>
偉秀絶者而後其氣以清以極風雨烟雲悲咽激宕之<lb/>
勝而無至汨沒於浮昏者之諛而仄何則此非山水之<lb/>
意之所似也予嘗謂震川之文似震澤荆川之文似荆<lb/>
溪葢震川少讀書萬峰山盡得湖濵諸山之景而荆川<lb/>
亦時往來予邑溪山間是以二公之文如是其清而秀<lb/>
偉也丙子夏予居室左之望山樓樓故明永陵時邑之<lb/>
豪為分宜工侍而建者也聞始營築時以工侍將寓游<lb/>
邑内而望邑外之山也樓成遂名望山距今百四五十<lb/>
<pb n="KR4f0046_WYG_012-56a"/>
年矣其時秘玩之陳音伎之蓄既已無可記憶即姓名<lb/>
且不忍復道而曉夕望之則山之攫挐蹲踞綰綺錯翠<lb/>
與夫逺岫之出沒平崖之逶迤者曽未之有改也噫嘻<lb/>
予知之矣此非司馬子長之所以探禹穴窺九疑而震<lb/>
川荆川之所以模楷百代者乎夫秦輕民力延袤築亭<lb/>
障萬餘里而後世利之隋開平江至今為兩浙漕輓道<lb/>
就令喜作議論豈復能開口指瑕索瘢哉子長傳管仲<lb/>
曰善因禍而為福轉敗而為功夫文亦然然則工侍之<lb/>
<pb n="KR4f0046_WYG_012-56b"/>
名兹樓雖謂與子長見畧同可也樓之側下為雪洞頗<lb/>
宜避暑洞後古松一予三伏時卧白版扉上聽江濤漰<lb/>
湃之聲因嘆文之甚清而勝之極於風雨烟雲悲咽激<lb/>
宕也當不異此意并記建樓之始與其所以仍是名而<lb/>
不革者以發明樓之宣靈導滯不假洗削而尤惜青詞<lb/>
占對之工無能與此也哉<lb/>
　　　雪洞記<lb/>
洞用竹為之上穹旁庳加堊焉前平櫺後規門以激飈<lb/>
<pb n="KR4f0046_WYG_012-57a"/>
呺籟而六月之所宜息也外植松桂一松桂外墻加峻<lb/>
焉儲子記望山樓既并記之葢齊嘗有雪宫云音孟子<lb/>
者曰雪音與白雪之雪異不然義不屬離宫矣儲子曰<lb/>
固哉世儒之為音也夫齊離宫别館所在多有豈獨無<lb/>
佳名號别之如章華華陽比耶雪之潔而不滓此又豈<lb/>
非騷人逸士之所甚惜而稷下諸生之所嗜以雕龍炙<lb/>
轂者耶葢自雪宫後名尤著者莫如梁之雪苑夫孝王<lb/>
要不廢授簡而苑之跨絶睢宋也豈真假白雪附西京<lb/>
<pb n="KR4f0046_WYG_012-57b"/>
故事哉然而馬卿雅薄武騎枚乗罷守𢎞農則雖唐景<lb/>
遺歌聲希響寂而其為郢人也多矣又豈必五六百年<lb/>
之後詞人賦物寄屬滛衍之餘以代匱補亡也耶今兹<lb/>
洞也其去齊之宫梁之苑誠不可數計然而二三君子<lb/>
之來息於是者苟不惟稷下之集梁園之遊而已而稱<lb/>
名取類於雪將有得焉吾知乘濤不侈於國邸凌雲不<lb/>
奏於承明而墨嶺畫溪風烟遐澹之際無亦有歌聲隱<lb/>
隱繼天問懷沙而起者乎記成時六月二十四日其營<lb/>
<pb n="KR4f0046_WYG_012-58a"/>
築之始與坐卧之有似於聽雪濤也畧具前記<lb/>
　　　雪洞記對<lb/>
或曰子之記雪洞也而舉典不及雪堂何也對曰思不<lb/>
屬也且予奚典之舉哉夫雪洞無他掌故又義不在雪<lb/>
而梁苑之假謝賦以名也此皆無與於雪者也文忠雪<lb/>
堂以大雪中成之故名此與於雪者也然則與於雪而<lb/>
名與無與於雪而名等名也而異同辨矣且兹洞之畧<lb/>
宜避暑也而曽是與雪也哉雖當日之名之與今之婦<lb/>
<pb n="KR4f0046_WYG_012-58b"/>
人𥪡子耳熟而口誦之者曽不得謂暑之有與於雪而<lb/>
避暑之無似於雪也言易者曰象像也有人而有像有<lb/>
易而有象此似而真之説也夫當日之名之與今之耳<lb/>
熟口誦之者亦得其似焉而已矣而余曽是舉典之沾<lb/>
沾哉文忠論畫曰得其精神意思所在夫予之言亦得<lb/>
其意思而已矣雖無與雪焉可也雖無辨雪之有無名<lb/>
之同異焉可也而要令觀予言者有意於稱名取類之<lb/>
㫖則雖余之思所不屬予之言如不及如雪樓雪菴等<lb/>
<pb n="KR4f0046_WYG_012-59a"/>
比而皆謂囊括於兹記之中將可乎哉其必不可乎哉<lb/>
雖以予之固陋求一言之幾乎道而不得而不自知其<lb/>
不可也<lb/>
　　　辨雪洞記對對<lb/>
或曰子之言信美矣然其篇終也乃有似於一有無絶<lb/>
同異而忘所為析義秋毫者無乃前後異趣而牽率莊<lb/>
氏之㫖乎且有無異同定名也無虛位也虛定名之位<lb/>
而使名失其名取類固如是乎對曰信如子言名定名<lb/>
<pb n="KR4f0046_WYG_012-59b"/>
也而起而掊擊之謂未始有夫有無異同也者此莊氏<lb/>
之所以為舛也夫未始有夫有無也者有而未嘗不無<lb/>
也未始有夫異同也者異而未嘗不同也雖無與同亦<lb/>
然而如莊氏之指必且謂未始有夫無有無也者未始<lb/>
有夫無異同也者此不尤以舛哉遡而上之其説彌𤣥<lb/>
其名彌積雖使天下之工於算敏於書者心不廢乗除<lb/>
手不停草𨽻豈足以窮無有之名之所極哉夫予之徴<lb/>
雪而析有與無與也此毫芒之辨非堅白同異之説也<lb/>
<pb n="KR4f0046_WYG_012-60a"/>
子所知也及其終篇而欲無辨雪之有無名之同異也<lb/>
此則無而有同而異之説也而要一言以蔽之曰未始<lb/>
無有而已無有則無定名也無虛位也奚其辨未始無<lb/>
有則虛位亦定名也無辨亦辨也然而無能釋虛定名<lb/>
之位者夫言豈一端而已各有所當也葢晉人有之旁<lb/>
近邑者右行則直馳道然百里而至左行五十里至然<lb/>
緣坡陀行道差險夫以此之坡陀當彼之馳道以此之<lb/>
五十里當彼之百里均未之有得失也然而左之右之<lb/>
<pb n="KR4f0046_WYG_012-60b"/>
萬萬不類焉定名譬之右行也虛位譬之左行也虛定<lb/>
名之位而無辨有無同異之異此道險而徑之説也且<lb/>
吾所謂無辨者非特無辨而已也虞卿曰臣所謂勿賂<lb/>
者非特勿賂而已也以六城賂齊失之於齊而取償於<lb/>
秦夫有所償有所失則猶百里五十里之説也且吾不<lb/>
嘗云爾乎稱名取類於雪將有得焉以勵行也非<graphic n="KR2451" url="https://raw.githubusercontent.com/kanripo/KR-Gaiji/master/images/KR2451.png" mimeType="image/png"/>
                    <graphic n="KR2451" url="https://raw.githubusercontent.com/kanripo/KR-Gaiji/master/images/KR2451.png" mimeType="image/png"/>
較名位虛實得且失也就令較之則辨有無者智之屬<lb/>
也然取道囘逺無辨有無者顧力行何如耳又加徑焉<lb/>
<pb n="KR4f0046_WYG_012-61a"/>
此亦直馳道也彼亦直馳道也而五十里之徑則功倍<lb/>
之未有功至而名不至者也然則予所標未始無有之<lb/>
名不較然得乎夫以一言之間得失參錯如此而况其<lb/>
他乎庸詎知夫未始有有者之不極天下之有也耶庸<lb/>
詎知夫未始有異者之不極天下之異也耶子休矣又<lb/>
庸詎知夫虛定名之位者之不定虚位之位與名而虚<lb/>
虛位之名也耶然則子之所援於莊氏者其亦非吾言<lb/>
之訾已乎<lb/>
<pb n="KR4f0046_WYG_012-61b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　存研樓文集巻十二<lb/>
</p>
<p>
</p>
  </div>
</body>
</text>
</TEI>
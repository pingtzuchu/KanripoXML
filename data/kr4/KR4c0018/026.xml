<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0018_SBCK_026-1a"/>
年譜<lb/>
　　　汲郡吕大防撰<lb/>
睿宗先天元年癸丑甫生於是年按甫誌及傳皆云<lb/>
　　年五十九卒於大曆五年辛亥故也<lb/>
玄宗開元元年甲寅<lb/>
開元三年丙辰觀公孫弟子舞劒器詩序去開元三<lb/>
　　年余尚童稚於郾城觀公孫氏舞劒器按甫是<lb/>
　　年纔四歳年必有誤<lb/>
開元二十九年壬午<lb/>
天寳元年癸未集有天寳初南曹司宼爲山詩時年<lb/>
　　三十一<lb/>
<pb n="KR4c0018_SBCK_026-1b"/>
天寳十一年癸巳上韋左相詩云鳯曆軒轅紀龍飛<lb/>
　　四十春是年玄宗即位四十年時有兵車行天<lb/>
　　寳中詩麗人行<lb/>
天寳十三年乙未是年有三大禮賦序臣生陛下淳<lb/>
　　樸之俗四十年矣時年四十三<lb/>
天寳十四年丙申是年十一月初自京赴奉先有詠<lb/>
　懷詩是月有禄山之亂<lb/>
天寳十五年丁酉是年七月肅宗即位改至德元年<lb/>
　是年避㓂於馮翊有白水髙齋三川觀漲詩六<lb/>
　月帝西幸七月至蜀郡時有哀王孫詩<lb/>
至德二年戊戍是年自城中竄歸鳯翔拜左拾遺有<lb/>
<pb n="KR4c0018_SBCK_026-2a"/>
　　薦岑參謝口敕放推問狀八月墨制放往鄜州<lb/>
　　有北征詩<lb/>
乾元元年巳亥是年移華州司功有試進士䇿爲郭<lb/>
　　使君論殘㓂狀時有新安吏石壕吏新婚別垂<lb/>
　　老別無家別留花門洗兵馬詩<lb/>
乾元二年庚子是年棄官之秦州自秦適同谷自同<lb/>
　　谷入蜀時有遣興三百首<lb/>
上元元年辛丑是年在蜀郡有百憂集行云即今倐<lb/>
　　忽巳五十按是年年四十九時有杜䳌行石犀<lb/>
　　行古栢行病橘病栢枯㯶枯柟憶昔各一首述<lb/>
上元二年壬寅是年嚴武鎮成都甫往依焉<lb/>
<pb n="KR4c0018_SBCK_026-2b"/>
寳應元年癸卯詩有元年建巳月乃是年也<lb/>
代宗廣德元年申辰是年有祭房相國文嚴武再鎮<lb/>
　　西川奏甫節度參謀檢校工部貟外郎作傷春<lb/>
　　五首<lb/>
永泰元年丙午嚴武平蜀亂甫遊東川除京兆功曹<lb/>
　　不赴<lb/>
大曆元年十未移居䕫<lb/>
大曆三年巳酉離峽中之荆南至湘潭<lb/>
大曆五年辛亥有追酬髙適人日詩是年夏甫還襄<lb/>
　漢卒於岳陽<lb/>
　　　　予苦韓文杜詩之多誤旣讎正之又各爲<lb/>
<pb n="KR4c0018_SBCK_026-3a"/>
　　　　年譜以次第其出處之歳月而略見其爲<lb/>
　　　　文之時則其歌時傷丗幽憂切歎之意粲<lb/>
　　　　然可觀又得以考其辭力少而銳壯而肆<lb/>
　　　　老而嚴非妙於文章不足以至此汲郡吕<lb/>
　　　　大防記<lb/>
　　東萊蔡興宗重編<lb/>
玄宗先天元年壬子<lb/>
　　先生姓杜氏諱甫字子美其先襄陽人後徙河<lb/>
　南之鞏縣晉鎮南大將軍當陽城侯預之十三<lb/>
　　丗孫曽祖依藝監察御史洛州鞏縣令祖審言<lb/>
　　修文館學士尚書膳部貟外郎父閑京兆府奉<lb/>
<pb n="KR4c0018_SBCK_026-3b"/>
　　天縣令先生生於是歳元㣲之撰墓係云享年<lb/>
　　五十九王原叔集記云卒於大曆五年是也桉<lb/>
　　唐史明皇傳位後始改元而吕汲公所編年譜<lb/>
　　作睿宗先天元年癸丑皆誤<lb/>
天寳五載丙戍<hi>三載正月詔改年爲載</hi>
　有飲中八仙歌略曰左相日興費萬錢飲如長<lb/>
　　鯨吸百川銜盃樂聖稱避賢桉唐史是歳四月<lb/>
　　李適之自左相罷政七月坐韋堅累貶冝春太<lb/>
　　守明年正月自殺適之甞賦詩云避賢初罷相<lb/>
　　樂聖且傳盃集中誤爲稱丗賢<lb/>
九載庚寅<lb/>
<pb n="KR4c0018_SBCK_026-4a"/>
　時年三十九是歳冬進三大禮賦進表曰臣生<lb/>
　　陛下淳樸之俗行四十載矣其賦曰冬十有一<lb/>
　　月天子將納處士之議又曰明年孟陬將攄大<lb/>
　　禮又曰壬辰旣格于道祖又曰甲午方有事於<lb/>
　　采壇桉唐史十載春正月壬辰上朝獻太淸宫<lb/>
　　癸巳朝享太廟甲午合祀天地於南郊而新書<lb/>
　　列傳集記舊譜及賦題之下註文皆作十三年<lb/>
　非也<lb/>
十載辛卯<lb/>
　有杜位宅守歳詩略曰四十明朝過乃是歳也<lb/>
　桉新書列傳集記皆以先生獻三大禮賦明皇<lb/>
<pb n="KR4c0018_SBCK_026-4b"/>
　　竒之召試文章授河西尉不拜改右衞率府胄<lb/>
　　曹則或在此載下而考秋述文曰我棄物也四<lb/>
　　十無位又十三載進封西岳賦表略曰臣夲杜<lb/>
　　陵諸生年過四十甞困於衣食蓋長安一疋夫<lb/>
　　耳頃歳國家有事於郊廟幸得奏賦待制於集<lb/>
　　賢委學官試文章再降恩澤送隷有司參列選<lb/>
　　序又贈韋左丞詩有曰主上頃見徴歘然欲求<lb/>
　　伸靑冥却垂翅蹭蹬無縱鱗乃知先生進三賦<lb/>
　　後纔俾參列選序則罷尉河西改授胄曹其在<lb/>
　　天寳之末載乎故夔府書懷詩有曰昔罷河西<lb/>
　　尉初興薊北師是也<lb/>
<pb n="KR4c0018_SBCK_026-5a"/>
十一載壬辰<lb/>
　　麗人行之謂丞相者楊國忠也桉唐史是冬國<lb/>
　　忠始拜相當是次歳以後詩而舊譜入此載非<lb/>
　　也<lb/>
十二載癸巳<lb/>
　有投贈哥舒開府翰詩略曰歸來御席同又曰<lb/>
　　茆土加名數送蔡希魯還隴右因寄髙書記詩<lb/>
　　註曰時哥舒入奏勒蔡子先歸其詩有曰春城<lb/>
　　赴上都桉唐史十一載哥舒翰加開府儀同三<lb/>
　　司冬入朝是載春進封凉國公<lb/>
十三載甲午<lb/>
<pb n="KR4c0018_SBCK_026-5b"/>
　　冬進封西岳賦賦序曰上旣封太山之後三十<lb/>
　　年桉唐史開元十三年乙丑歳封太山至是三十<lb/>
　　年矣有上韋丞相詩略曰龍飛四十春又曰霖<lb/>
　　雨思賢佐桉唐史以是歳苦雨潦閱六旬上謂<lb/>
　　宰相非其人罷陳希烈拜韋見素時明皇在位<lb/>
　　四十三年蓋詩得略舉成數非若進賦之可據<lb/>
　　而舊譜入十一載皆誤<lb/>
十四載乙未<lb/>
　冬十一月有自京赴奉先縣詠懷詩桉唐史是<lb/>
　　月安禄山反於范陽<lb/>
肅宗至德元載丙申<lb/>
<pb n="KR4c0018_SBCK_026-6a"/>
　夏五月挈家避地鄜州有白水縣髙齋三川觀<lb/>
　　漲塞蘆子詩即自鄜挺身赴朝廷遂䧟賊中後<lb/>
　在䕫州有詩略曰往在西京時胡來滿彤宫桉<lb/>
　唐史六月禄山犯長安七月肅宗即帝位於靈<lb/>
　武改元本傳謂先生聞肅宗立自鄜羸服欲奔<lb/>
　行在爲賊所得非也冬有悲陳陶悲靑坂哀王<lb/>
　孫諸詩<lb/>
二載丁酉<lb/>
　春猶䧟賊中有哀江頭大雲寺贊公房得舎弟<lb/>
　消息諸詩夏竄歸行在所於鳯翔拜左拾遺有<lb/>
　述懷送長孫侍御送樊侍御送從弟亞彭衙行<lb/>
<pb n="KR4c0018_SBCK_026-6b"/>
　　諸詩秋閏八月奉詔至鄜迎家有九成宫徒歩<lb/>
　　得玉華宫北征羗村諸詩復歸鳯翔有送韋評<lb/>
　　事詩冬十月扈從還京有病後遇王倚飲臘日<lb/>
　　諸詩<lb/>
乾元元年戊戍<hi>二月改元復以載爲年</hi>
　春在諌省有簡薜華醉歌送程録事晦日㝷崔<lb/>
　戢李封雨過蘇端喜晴洗兵馬偪仄行送李校<lb/>
　書留花門諸詩夏六月出爲華州司功有爲郭<lb/>
　　使君進滅殘㓂形勢狀試進士䇿問至日遣興<lb/>
　　寄兩院遺𥙷詩冬末以事之東都有瘦馬行路<lb/>
　　逢楊少府入京戲題呈楊貟外閿郷姜七少府<lb/>
<pb n="KR4c0018_SBCK_026-7a"/>
　　設鱠秦少公短歌胡城東遇孟雲卿李鄠縣胡<lb/>
　馬行詩<lb/>
二年已亥<lb/>
　春三月回自東都有新安吏石壕吏潼關吏新<lb/>
　昏別垂老別無家別詩桉唐史是月八日壬申<lb/>
　九節度之師潰於相州夏在華州有夏日歎夏<lb/>
　夜歎詩秋七月棄官往居秦州有寄賈至嚴武<lb/>
　詩略曰舊好腸堪斷新愁眼欲穿其一秋賦詩至<lb/>
　多冬十月赴同谷縣有紀行十二首七歌萬丈<lb/>
　潭詩十二月一日自隴右赴劒南又有紀行十<lb/>
　二首首篇曰一歳四行役是也又成都府詩曰<lb/>
<pb n="KR4c0018_SBCK_026-7b"/>
　季冬樹木蒼乃以是月至劒南而元祐間胡資<lb/>
　政守蜀作草堂詩碑引云先生至成都之年月<lb/>
　　不可考蓋未詳也<lb/>
上元元年庚子<lb/>
　是歳春卜居成都浣花溪上賦詩至多後在東<lb/>
　川寄題江外草堂詩略曰經營上元始斷手寳<lb/>
　應年桉唐史十一月楊州長史劉展反䧟昇潤<lb/>
　等州<lb/>
二年辛丑<lb/>
　有百憂集詩時年五十有喜雨詩註曰時聞浙<lb/>
　右多盗賊戲作花卿歌桉唐史夏四月劒南東<lb/>
<pb n="KR4c0018_SBCK_026-8a"/>
　川兵馬使叚子璋反䧟緜州五月劒南節度使<lb/>
　　崔光逺克東川子璋伏誅秋九月大赦以十一<lb/>
　　月爲歳首去年號稱元年月以斗所建辰爲名<lb/>
　　草堂即事略曰荒村建子月乃是歳詩也<lb/>
寳應元年壬寅<lb/>
　　春建卯月有說旱文註曰初中丞嚴公節制劒<lb/>
　　南日奉此說又有遭田父泥飲美新尹嚴中丞<lb/>
　　詩夏有戲贈友二首皆曰元年建巳月桉唐史<lb/>
　　四月大赦改元復以正月爲歳首是月肅宗崩<lb/>
　　代宗即位五月有嚴公枉駕草堂詩秋送嚴侍<lb/>
　　郎至綿州其詩略曰鼎湖瞻望逺象闕憲章新<lb/>
<pb n="KR4c0018_SBCK_026-8b"/>
　　㝷避成都之亂入梓州有九日奉寄嚴大夫詩<lb/>
　　及嚴武巴嶺荅杜二見憶作後歸成都草堂詩<lb/>
　　略曰大將赴朝廷群小起異圖而唐史於此年<lb/>
　　書七月劒南西川兵馬使徐知道反又別書是<lb/>
　　年六月以兵部侍郎嚴武爲西川節度使而知<lb/>
　　道拒武不得進今以先生詩文參考之是歳爲<lb/>
　　夏武皆守蜀殆赴朝廷之後蜀中始亂然八哀<lb/>
　　詩謂嚴公三掌華陽兵又諸將五詩一謂武守<lb/>
　　蜀者亦曰主恩前後三持節通鑑亦書武三鎮<lb/>
　　劒南必甞有是命第未詳何年冬游射洪通泉<lb/>
　　二縣有至金華山觀盡陪王侍御登東山十古<lb/>
<pb n="KR4c0018_SBCK_026-9a"/>
　詩其詩有曰南京亂初定及以次年春日戲郝<lb/>
　　使君詩可考此行在是歳盖居梓州止渉一春<lb/>
　　也<lb/>
代宗廣德元年癸卯<lb/>
　　是歳召𥙷京兆功曹不赴時嚴武尹京有春日<lb/>
　　寄馬巴州詩注曰時除京兆功曹在東川而夲<lb/>
　傳與集記作上元年間舊譜作永泰年皆誤<lb/>
　　春夏在梓州賦詩頗多亦甞暫游左綿有題涪<lb/>
　　城縣香積寺<hi>縣在梓緜中塗</hi>緜州巴西驛亭城上詩皆<lb/>
　　春晚作也秋九月至閬州有祭故相國房公文<lb/>
　　東樓筵十一舅往靑城發閬中諸詩冬回梓州<lb/>
<pb n="KR4c0018_SBCK_026-9b"/>
　有冬狩行別章使君柳字韻諸詩遂挈家再入<lb/>
　閬州桉唐史十月吐蕃䧟京師代宗幸陜十二<lb/>
　　月至自陜<lb/>
二年甲辰<lb/>
　春居閬中有傷春五首別本註曰巴閬僻逺傷<lb/>
　春罷始知春前巳收宫闕集中乃編作䕫州詩<lb/>
　又有收京三首而編作鳯翔行在詩尤爲差誤<lb/>
　桉唐史正月合劒南東西川爲一道以黃門侍<lb/>
　郎嚴武爲節度使有奉待嚴大夫詩略曰不知<lb/>
　旌節隔年回是也春晚自閬携家歸蜀再依嚴<lb/>
　鄭公奏爲節度參謀有先寄嚴鄭公五詩及草<lb/>
<pb n="KR4c0018_SBCK_026-10a"/>
　　堂四松水檻營屋揚旗諸詩略曰別來忽三歳<lb/>
　　以游梓閬跨三年也及他詩言三年者非一而<lb/>
　　集記乃書入蜀復適東川上元二年聞嚴武鎮<lb/>
　成都自閬挈家往依焉其舊譜又多因之<lb/>
永㤗元年乙巳<lb/>
　春在嚴公幕府有正月三日歸溪上及春日江<lb/>
　村憶昔諸詩時授檢校工部貟外郎賜緋見之<lb/>
　　春日江村詩中夏以嚴公卒遂發成都泛舟順<lb/>
　　流經嘉戎渝忠諸郡皆有詩<hi>青溪驛隷嘉州犍爲縣</hi>秋末留<lb/>
　　寓䕫州雲安縣有九日及十二月一日諸詩桉<lb/>
　　唐史四月嚴武卒冬蜀中大亂而集記謂先生<lb/>
<pb n="KR4c0018_SBCK_026-10b"/>
　　避地梓州亂定歸成都無所依乃泛江游嘉戎<lb/>
　　又編梓州秋冬數詩於再至成都詩後非也舊<lb/>
　　譜尤誤<lb/>
大曆元年丙午<lb/>
　　春在雲安有杜䳌客堂諸詩春晚移居䕫州有<lb/>
　詩最多合次年所賦古律詩幾盈五卷<lb/>
二年丁未<lb/>
　終歳居䕫州春自白帝城遷寓瀼西先有瀼西<lb/>
　寒望詩略曰瞿唐春欲至定卜瀼西居又暮春<lb/>
　題瀼西草屋詩略曰乆嗟三峽客再與暮春期<lb/>
　　乃是歳也<lb/>
<pb n="KR4c0018_SBCK_026-11a"/>
三年戊申<lb/>
　　春發白帝下峽泊舟江陵秋晚遷寓公安縣數<lb/>
　　月歳暮發公安至岳州有發劉郎浦<hi>在公安之下石首縣</hi>歳<lb/>
　　晏行泊岳陽城下諸詩<lb/>
四年已酉<lb/>
　　春初發岳陽泛洞庭至潭州遂留終歳有春日<lb/>
　　岳麓山道林二寺行夏日江閣卧病暮秋枉裴<lb/>
　　道州手札對雪諸詩<lb/>
五年庚戍<lb/>
　春正月有追和故髙蜀州人日見寄詩㝷發長<lb/>
　　沙入衡陽有上水遣懷并二月紀行諸詩至衡<lb/>
<pb n="KR4c0018_SBCK_026-11b"/>
　　有酬郭受詩而受詩有云春興不知凡幾首衡<lb/>
　　陽紙價頓能髙三月復在長沙有清明詩以唐<lb/>
　　史氣朔考之是歳三月三日清明故卒章曰况<lb/>
　　乃今朝更祓除桉唐史夏四月八日庚子湖南<lb/>
　　兵馬使臧玠殺其觀察使崔瓘先生避亂竄還<lb/>
　　衡州有衡山縣學堂入衡州舟中苦熱遣懷諸<lb/>
　　詩其詩曰逺歸兒侍側又曰乆客幸脫免又曰<lb/>
　　中夜混黎甿脫身亦奔竄乃知甞寓家衡陽獨<lb/>
　　至長沙遂罹此變本傳謂先生數遭㓂亂挺節<lb/>
　　無所汙是也㝷於江上阻暴水半旬不食耒陽<lb/>
　　聶令具舟致酒肉迎歸一夕而卒舊譜乃書還<lb/>
<pb n="KR4c0018_SBCK_026-12a"/>
　　襄漢卒於岳陽尤誤後餘四十年其孫嗣業始<lb/>
　　克歸葬於偃師元和八年癸巳歳也<hi>聞今耒陽縣南猶有先生</hi>
<hi>墳及祠屋在焉議者謂元㣲之先爲墓係而卒不能歸葬也</hi>
　　　嘉興魯訔撰<lb/>
睿宗先天元年壬子<hi>正月改太極五月改爲延和明皇以是年八月改元</hi>
　　桉公志及傳皆云年五十九卒於大曆五年辛<lb/>
　　亥詩史云開元元年癸丑公生公上大禮賦云<lb/>
　　臣生陛下淳樸之俗行四十載公天寳十載奏<lb/>
　　賦年三十有九逆節公今年生吕汲公攷公生<lb/>
　　先天元年癸丑天寳十三載奏賦若十三載公<lb/>
　　當四十三歳矣唐書宰相表及紀年通譜先天<lb/>
<pb n="KR4c0018_SBCK_026-12b"/>
　　元年壬子而譜以爲癸丑集祭房公廣德元年<lb/>
　　歳次癸卯而譜以爲甲辰皆差一年<lb/>
開元元年癸丑<lb/>
三年乙卯<lb/>
　公郾城觀公孫弟子舞劒行云開元三年余尚<lb/>
　童穉於郾城觀公孫舞劒器年譜以爲三年丙<lb/>
　　辰桉公是年纔四歳年必有誤公進鵰賦表云<lb/>
　　臣素頼先人緒業自七歳所綴詩筆向四十載<lb/>
　　矣約千有餘篇則能憶四歳時事不爲誤也<lb/>
十四年丙寅<lb/>
　公初遊選埸壯遊曰往昔十四五出遊翰墨埸<lb/>
<pb n="KR4c0018_SBCK_026-13a"/>
　斯文崔魏徒以我似班揚<lb/>
二十三年乙亥公年二十四<lb/>
　公作開元皇帝皇甫淑妃豐碑曰歳次乙亥十<lb/>
　月癸未朔薨又曰野老何知斯文見託不論官<lb/>
　閥游夏入文學之科意公尚白衣天寳十載始<lb/>
　上三大禮賦起家授河西尉或以爲是年未應<lb/>
　稱野老當是天寳十載辛卯銘曰列樹拱矣豐<lb/>
　　碑闕然乃知後來方立碑也但未能攷其定於<lb/>
　何年<lb/>
二十五年丁丑<lb/>
　史云公少不自振客遊呉越齊趙故壯遊曰東<lb/>
<pb n="KR4c0018_SBCK_026-13b"/>
　　下姑蘇臺巳具浮海航到今有違恨不得窮扶<lb/>
　　桑歸帆拂天姥中歳貢舊郷忤下考功第拜辭<lb/>
　　京尹堂放蕩齊趙間裘馬頗淸狂春登吹臺上<lb/>
　　冬獵靑丘旁遊梁亦曰昔我遊宋中惟梁孝王<lb/>
　　都憶與髙李輩論文入酒壚氣酣登吹臺懷古<lb/>
　　視平蕪昔遊曰昔與髙李輩晚登單父臺山脚<lb/>
　　曰昔我遊山東憶戲東岳陽窮秋立日觀矯首<lb/>
　　望八荒公居城南甞預京兆薦貢而考功下之<lb/>
　　唐初考功試進士開元二十六年戊寅春以考<lb/>
　　功郎輕徙禮部以春官侍郎主之公之適齊趙<lb/>
　　當在此歳以前<lb/>
<pb n="KR4c0018_SBCK_026-14a"/>
二十九年辛巳<lb/>
　　公有酹逺祖晉鎮南將軍于洛之首陽酹文十<lb/>
　　三葉孫甫開元二十九年歳次辛巳<lb/>
天寳元年戊午公年三十一<lb/>
　　南曹小司㓂於我太夫人堂下壘土爲山之作<lb/>
　　系云天寳初<lb/>
六載丁亥<lb/>
　　公應詔退下元結諭友曰天寳六載詔天下有<lb/>
　　一藝詣轂下李林甫相國命尚書省皆下之遂<lb/>
　賀野無遺賢于庭公上韋左相曰主上頃見徴<lb/>
　　倐然欲求伸靑冥却垂翅蹭蹬無縱鱗上鮮于<lb/>
<pb n="KR4c0018_SBCK_026-14b"/>
　京兆曰獻納紆皇眷中間謁紫宸破膽遭前政<lb/>
　隂謀獨秉鈞正謂此邪<lb/>
九載庚寅紀十一月封華岳<lb/>
十載辛卯公年四十<lb/>
　公奏三大禮賦元稹誌曰賦奏命宰相試文授<lb/>
　右衞率府胄曹吏云公奏賦帝竒之命待制集<lb/>
　賢院召試文授河西尉不拜改右衞率府胄曹<lb/>
　公官定後戲贈曰不作河西尉淒涼爲折腰老<lb/>
　夫怕奔走率府且逍遥莫相疑行曰憶獻三賦<lb/>
　蓬萊宫自怪一日聲烜赫集賢學士如堵墻觀<lb/>
　我落筆中書堂史集皆以爲十三載桉帝紀十<lb/>
<pb n="KR4c0018_SBCK_026-15a"/>
　載行三大禮十三載未當郊况表云臣生長陛<lb/>
　　下淳樸之俗行四十歳矣故知當在今歳原叔<lb/>
　　云新書作召試京兆府兵曹新書乃今舊書也<lb/>
　　今書作胄曹進西岳賦表乃云委學官試文章<lb/>
　　皆不同除夕曲江族弟位宅守歳曰四十明朝<lb/>
　　過年譜云上韋左相詩云鳯曆軒轅紀龍飛四<lb/>
　　十春壯遊放蕩齊趙間裘馬頗淸狂快意八九<lb/>
　年西歸到咸陽則公歸自齊趙乃應詔奏賦又<lb/>
　數年間事也<lb/>
十三載甲午公年四十三<lb/>
　玄宗紀秋八月甲子朔文部侍郎韋見素拜中<lb/>
<pb n="KR4c0018_SBCK_026-15b"/>
　書門下平章事公贄見韋左相詩云龍飛四十<lb/>
　春又曰愚蒙但隱淪則此詩似未獻賦前封西<lb/>
　岳賦表云臣本杜陵諸生年過四十又云蓋長<lb/>
　安一匹夫爾次歳國家有事郊廟幸得奏賦待<lb/>
　制於集賢委學官試文章再降恩澤送隷有司<lb/>
　參列選序則此賦又在三大禮賦後詩史以爲<lb/>
　十二載未詳紀二月丁丑楊國忠爲司空公表<lb/>
　云陛下元弼克生司空斯文不可寢巳則此賦<lb/>
　當在未封西岳前而紀封華岳在九載又當考<lb/>
　也<lb/>
十四載<lb/>
<pb n="KR4c0018_SBCK_026-16a"/>
　　十一月安禄山反䧟河北諸郡公有自京赴奉<lb/>
　　先作註云此年十一月作<hi>集註云公在率府欲辭職遂作去矣行而家屬先在</hi>
<hi>奉先詩史云葪北反書未聞公巳逸身畿甸</hi>
十五載丙申公年四十五<lb/>
　　禄山僣帝于東京公在奉先以舅氏崔十九翁<lb/>
　　爲白水尉故適白水有髙齋三十韻六月辛未<lb/>
　賊入潼關駕幸劒外七月甲子肅宗即位靈武<lb/>
　　公漸北過彭衙行曰憶昔避賊初北走經險艱<lb/>
　夜深彭衙道<hi>馮翊界</hi>月照白水山<hi>屬同州</hi>少留周家<lb/>
　　窪欲出蘆子關七月寓于鄜川有三川觀漲詩<lb/>
<hi>鄜州屬縣</hi>曰我經華原來<hi>長安北</hi>公羸走靈武賊得之<lb/>
<pb n="KR4c0018_SBCK_026-16b"/>
　故贈韋評事詩曰昔沒賊中時潜與子同遊公<lb/>
　　沒賊中有九日藍田崔氏莊以下十三首<lb/>
至德二載丁酉公年四十六<lb/>
　　公春在賊中曲江行曰少陵野老吞聲哭春日<lb/>
　潜行曲江曲自正月乙卯禄山死二月戊子肅<lb/>
　宗次鳯翔李光弼敗安慶緒于太原郭子儀敗<lb/>
　　安慶緒于潼關又敗于永豐倉公西走鳯翔逹<lb/>
　　鳯翔行在曰西憶歧陽信無人遂却回又曰司<lb/>
　隷章初覩南陽氣巳新又述懷曰去年潼關敗<lb/>
　妻子隔絕乆今夏草木長脫身得西走元微之<lb/>
　誌云歩謁肅宗行在拜左拾遺舊書云自京師<lb/>
<pb n="KR4c0018_SBCK_026-17a"/>
　　宵道赴河西謁肅宗於彭原新書云拜右拾遺<lb/>
　　非是房綰罷相印甫上䟽不冝免帝怒詔三司<lb/>
　　雜問以張鎬言帝解赦之公有狀謝口勑又有<lb/>
　　六月十二日薦岑參諌官狀皆可考新史云自<lb/>
　　是帝不甚省録公家寓鄜彌年孺弱至餓死許<lb/>
　　甫往省親吕汲公考云八月墨敕放還鄜州有<lb/>
　　北征詩舊史云肅宗怒貶甫爲華州司功曹非<lb/>
　　是實録言御史大夫韋陟言當考北征曰皇帝<lb/>
　　二載秋閏八月初吉杜子將北征蒼茫問家室<lb/>
　　贈節度李重進曰靑𫀆朝士最苦者白頭拾遺<lb/>
　　徒歩歸閏八月朔甲寅賊安慶緒㓂好畤渭北<lb/>
<pb n="KR4c0018_SBCK_026-17b"/>
　節度李光弼進戰却之渭北壘空公得北首鄜<lb/>
　路送韋宙同谷曰鑾輿駐鳯翔受詞太白脚秋<lb/>
　旋自鄜畤扈從還闕贈嚴賈二閣老曰法駕還<lb/>
　雙闕王師下八川此時霑奉引佳氣拂周旋十<lb/>
　月丁卯天子還闕公臘日供奉紫宸曰臘日常<lb/>
　年暖尚遥今年臘日凍全消十二月上皇至自<lb/>
　蜀以蜀郡爲南京鳯翔爲西京西京爲中京<lb/>
乾元元年戊戍公年四十七<lb/>
　春公有紫宸退朝口號賡賈至朝大明宫宣政<lb/>
　殿晚出左掖又退朝出左掖直夜題省中壁等<lb/>
　詩微之誌公左拾遺歳餘以直言出華州司户<lb/>
<pb n="KR4c0018_SBCK_026-18a"/>
　　悲往事繫曰至德二載甫自京金光門出道歸<lb/>
　　鳯翔乾元初從左拾遺移華州掾與親故别因<lb/>
　　　出此門有悲往事曰近得歸京邑移官豈至尊<lb/>
　　　必大臣有不樂公者至華題鄭縣亭子曰雲斷<lb/>
　　岳蓮臨大路天晴宫柳暗長春唐官儀功曹主<lb/>
　　秋賦公有秋䇿問進士七月代華牧論殘㓂狀<lb/>
　　　上朝廷䇿士丈公及冬出潼關東征洛陽道史<lb/>
　　不載有閿卿姜七少府設鱠及湖城遇孟雲卿<lb/>
　　歸劉顥宅飲宿等詩<lb/>
　二年己亥公年四十八<lb/>
　　春留東都三月九節度之師潰于滏水郭子儀<lb/>
<pb n="KR4c0018_SBCK_026-18b"/>
　　斷盟津退守洛師公有新安吏石壕吏等詩歸<lb/>
　　華放情山水間甞遊伏毒寺有憶鄭南曰鄭南<lb/>
　　伏毒寺蕭灑到江心鮑公詩譜云夏去華之秦<lb/>
　　公有秋華下苦熱曰七月六日苦炎蒸對食暫<lb/>
　　餐還不能立秋後題曰平生獨往願惆悵年半<lb/>
　　百罷官亦由人何事拘形役自是有浩然志史<lb/>
　　云關輔餓輒棄官去客秦州貧採橡栗自給有<lb/>
　　秦州二十首曰滿目悲生事因人作逺遊遲回<lb/>
　　度隴怯浩蕩及関愁公厭秦隴要衝人事煩夥<lb/>
　　西南命駕遊同谷别賛上人曰天長關塞寒歳<lb/>
　　莫飢凍逼野風吹征衣欲别向曛黒冬十月發<lb/>
<pb n="KR4c0018_SBCK_026-19a"/>
　　秦州曰我衰更嬾拙生事不自謀無食思藥土<lb/>
　　無衣思南州至同谷作七歌寓同谷不盈月十<lb/>
　　二月一日發同谷曰始來兹山中休駕喜地僻<lb/>
　　柰何迫物累一歳四行役公自京至華至秦至<lb/>
　　同谷赴劒南凡四史曰同谷採橡栗自給流落<lb/>
　　劒外公詩云邑有佳主人又曰臨歧别數子握<lb/>
　　手淚再滴非寥落而遷殆迫於宼攘也送韋宙<lb/>
　　從事同谷曰此邦承平日剽切吏所羞又曰古<lb/>
　　來無人地今代橫戈矛當時必爲羌戎所迫但<lb/>
　　史不載止云十二月史思明㓂陜州公度栗亭<lb/>
　　趨劒門木皮嶺曰季冬携童稚辛苦赴蜀門鹿<lb/>
<pb n="KR4c0018_SBCK_026-19b"/>
　頭山曰鹿頭何亭亭是日慰飢渴連山西南斷<lb/>
　俯見千里豁冀公柱石姿論道邦國活裴冕鎮<lb/>
　成都公遂下居錦江成都曰我行山川異忽在<lb/>
　天一方自古有覊旅我何苦哀傷<lb/>
上元元年庚子公年四十九<lb/>
　裴兾公爲公卜居成都西郭浣花溪成都記草<lb/>
　堂寺府西七里浣花寺三里寺極宏麗公卜居<lb/>
　曰浣花流水水西頭主人爲卜林塘幽公寓浣<lb/>
　花雖有江山之適羈旅牢落之思未免故二年<lb/>
　之間有赴靑城縣<hi>成都西</hi>暫如新津出成都寄陶<lb/>
　王二少尹寄髙彭州投簡成華兩縣諸子等詩<lb/>
<pb n="KR4c0018_SBCK_026-20a"/>
　柳芳曆曰髙適乾元初刺彭州公乾元初客秦<lb/>
　有寄適于彭州上元𥘉適牧蜀而公乃有寄髙<lb/>
　彭州詩當考<lb/>
二年辛丑公年五十<lb/>
　　紀夏四月劒東東川節度兵馬使叚子璋反䧟<lb/>
　綿州節度使李奐奔于成都五月劒南節度使<lb/>
　崔光逺克東川叚子璋伏誅公戲作花卿歌曰<lb/>
　成都猛將有花卿學語小兒知姓名綿州刺史<lb/>
　着柘黃我卿掃除即日平子璋髑髏血糢糊手<lb/>
　提擲還崔大夫李侯重有此節度人道我卿絶<lb/>
　丗無舊唐傳云梓州刺史叚子璋反以兵攻東<lb/>
<pb n="KR4c0018_SBCK_026-20b"/>
　　川節度使李奐適率州兵與西川節度崔光逺<lb/>
　　攻子璋斬之西川牙將花驚定者恃勇旣誅子<lb/>
　　璋大掠東蜀新史云梓屯將叚子璋反適從崔<lb/>
　　光逺討斬之而光兵不戢遂大掠天子怒遂以<lb/>
　　適代爲西川節度紀傳與此詩皆不同當知公<lb/>
　　紀事爲審也九月壬寅大赦去上元號稱元年<lb/>
　　以十一月爲歳首以斗所建爲名公草堂即事<lb/>
　　曰荒村建子月獨樹老夫家春秋變古則書之<lb/>
　　公此意也年譜與史云嚴武鎮成都甫往依焉<lb/>
　　新史云上元二年冬黃門侍郎鄭國公嚴武鎮<lb/>
　　成都奏爲節度參謀檢校尚書工部貟外郎賜<lb/>
<pb n="KR4c0018_SBCK_026-21a"/>
　　緋魚公先赴成都裴公爲卜居浣花里譜傳皆<lb/>
　　非是嚴中丞枉駕見適系云嚴武東川除西川<lb/>
　　勑除兩川都節制詩云元戎小隊出郊坰問柳<lb/>
　　㝷花到野亭川合東西瞻使節地分南北任流<lb/>
　　萍辤意皆與傳異詩史云地志劒西益彭蜀其<lb/>
　　州二十有八劒東梓綿劒普十州綿爲都會肅<lb/>
　　宗實録子璋盗綿州改年黃龍州曰龍安府代<lb/>
　　宗實録武京兆少尹御史中丞賊思明阻兵京<lb/>
　　師頗自矜大命綿州刺史未幾東劒節度詔兩<lb/>
　　劒一道新傳坐房綰貶巴州乆之遷東川玉壘<lb/>
　　記是年崔光逺尹成都花驚定平叚難而士卒<lb/>
<pb n="KR4c0018_SBCK_026-21b"/>
　　剽掠士女至斷腕取金詔監軍按其罪十二月<lb/>
　　恚死<lb/>
寳應元年壬寅<hi>上元二年九月改元年二年四月改寳應</hi>
　武至成都公奉和嚴中丞西城晚眺詩蜀困於<lb/>
　　調度嚴數從公往來寄題杜二錦江野亭云莫<lb/>
　倚善題鸚鵡賦何須不着鵕鸃冠公酬云謝安<lb/>
　不倦登臨賞阮籍烏知禮法踈公結廬浣花渉<lb/>
　　三年草堂曰經營上元始斷手寳應年浣花曰<lb/>
　萬里清江上三年落日低四月己已代宗即位<lb/>
　　召武公送嚴入朝曰鼎湖瞻望逺象闕憲章新<lb/>
　　四海猶多難中原憶老臣送嚴到綿州同登杜<lb/>
<pb n="KR4c0018_SBCK_026-22a"/>
　　使君江樓曰歸朝送使客落景惜登臨詩史召<lb/>
　　武爲太子賔客傳還拜京兆尹爲二聖山陵橋<lb/>
　　道使封鄭公遷黃門侍郎公初與武云中丞梓<lb/>
　　州九日贈武曰大夫此詩曰侍郎再鎮蜀曰上<lb/>
　　嚴鄭公前後自可考也晚月呈漢中王多在中<lb/>
　　秋七月劒南西川兵馬使徐知道反八月已未<lb/>
　　伏誅公吟射洪曰南京亂初定故公欲駕梓至<lb/>
　　梓巳重陽九日登城九日奉寄嚴大夫曰不眠<lb/>
　　持漢節何路出巴山嚴巴嶺荅曰昨向巴山落<lb/>
　　日時兩郷千里夢相思時嚴猶未出巴地也秋<lb/>
　　歸成都迎家遂徑往梓十一月往射洪縣南途<lb/>
<pb n="KR4c0018_SBCK_026-22b"/>
　　中有作南之通泉縣<hi>亦梓州邑</hi>適郭代公故宅陪王<lb/>
　侍御因登東山最髙頂宴姚通泉晩攜酒涪江<lb/>
　　汎舟皆一時作也<lb/>
廣德元年癸卯<lb/>
　春日梓州登樓曰行路難如此登樓望欲迷又<lb/>
　曰厭蜀交遊冷思呉勝事繁應湏理舟楫長嘯<lb/>
　下荆門公巳有東下之興公送辛貟外暫至綿<lb/>
　還梓州陪章侍御宴南樓陪章侍御惠義寺秋<lb/>
　章梓州水亭時公將適呉楚留别章使君留後<lb/>
　曰終作適荆蠻安排用莊叟秋故相房琯薨公<lb/>
　有九月壬戍祭房公文公轉遊閬中爲閬州王<lb/>
<pb n="KR4c0018_SBCK_026-23a"/>
　　使君進論巴蜀安危表警急曰玉壘雖傳檄松<lb/>
　州巳解圍<hi>系云時髙公適領西川莭度使</hi>時吐蕃犯塞爲中國<lb/>
　患公痛其猖獗疾蜀無善將以守要害明年武<lb/>
　　再出鎮蜀道始安是歳君𥙷京兆功曹不赴<lb/>
二年甲辰公年五十三<lb/>
　　公自梓之閬有閬山歌等詩送李梓州之任并<lb/>
　寄章十侍御<hi>系云初時罷梓州刺史東川留後將赴朝廷</hi>二公交印<lb/>
　　正在今春有將赴荆南遊有將赴荆南寄别李<lb/>
　劒州遊子曰巴蜀愁誰語呉門興杳然公時意<lb/>
　未有所適㑹嚴武復節度劒南東西川公往依<lb/>
　　焉贈武曰殊方又喜故人來重領還湏濟丗才<lb/>
<pb n="KR4c0018_SBCK_026-23b"/>
　　甞怪偏禆終日侍不知旌節隔年囬房琯薨閬<lb/>
　　州贈一品公别房太尉墓曰他郷復行役駐馬<lb/>
　　别孤墳自閬州領妻子却赴蜀山三首曰汨汨<lb/>
　　避羣盗悠悠經十年不成向南國復作遊西川<lb/>
　　將赴成都草堂途中有作先寄嚴鄭公旋錦江<lb/>
　　贈王侍御曰一別星橋夜三回斗柄春亦曰猶<lb/>
　　得見殘春微之誌曰劒南節度嚴武狀爲工部<lb/>
　　貟外郎參謀軍事公楊旗系云二年夏六月成<lb/>
　　都尹鄭公置酒公堂觀騎士新旗幟曰三州䧟<lb/>
　　犬戎但見西嶺青代宗紀曰廣徳元年失松維<lb/>
　　州柳芳歷廼曰糧運絶西川節度髙適不能軍<lb/>
<pb n="KR4c0018_SBCK_026-24a"/>
　吐蕃䧟松維保三州以公詩考之當然武軍城<lb/>
　早秋曰昨夜秋風入漢関朔風邊雪滿西山更<lb/>
　催飛將追驕虜莫遣沙埸匹馬還公和曰秋風<lb/>
　嫋嫋動髙旌玉帳分弓射虜營巳収滴愽雲間<lb/>
　戊更奪蓬婆雪外城遣悶曰胡爲來幕下只合<lb/>
　在舟中黄卷真如律青袍也自公公放誕不樂<lb/>
　吏檢雖鄭公禮寛心契尤毎見意史云性褊躁<lb/>
　傲誕甞醉登武床瞪視曰嚴挺之乃有此子武<lb/>
　亦暴猛外若不忤中衘之一日欲殺甫及梓州<lb/>
　刺史章彛集吏於門武將出冠鈎于簾三左右<lb/>
　白其母奔救得止獨殺彛舊史不載以公詩考<lb/>
<pb n="KR4c0018_SBCK_026-24b"/>
　之武來鎮蜀彛巳交印入覲公再依武相歡洽<lb/>
　無恨之意史當失之<lb/>
永㤗元年乙巳公年五十四<lb/>
　正月三日竟歸溪上有作簡院内諸公曰白頭<lb/>
　趨幕府深覺負平生夏四月庚寅嚴公薨公有<lb/>
　哭歸柩五月癸丑詔定襄郡王郭英乂節度劒<lb/>
　南紀閏十月劒南西山兵馬使崔旰反㓂成都<lb/>
　郭英乂奔于靈池普州韓澄殺之崔寜傳<hi>寕本名旰</hi>
　永㤗元年武卒行軍司馬杜濟等請郭英乂爲<lb/>
　節度寧亦丐大將王崇俊朝廷次用英乂英乂<lb/>
　恨之召寧寧不敢還英乂自將討之寕還攻英<lb/>
<pb n="KR4c0018_SBCK_026-25a"/>
　　乂英乂不勝走靈池於是劒南楊子琳起瀘州<lb/>
　　與卭州栢貞節連和討寧明年詔杜鴻漸山西<lb/>
　　劒南等道副元帥平其亂入成都政事一委寧<lb/>
　　乃表貞節爲卭州刺史子琳爲瀘州刺史以和<lb/>
　　解之大曆三年寜來朝楊子琳襲取成都以公<lb/>
　　詩考之成都亂再至東川相從行曰我行入東<lb/>
　　川十歩一回首成都亂罷氣蕭瑟浣花草堂亦<lb/>
　　何有梓州豪桀大者誰本州從事知名乆公歸<lb/>
　　成都止以嚴公再鎭草堂曰昔我去草堂蠻夷<lb/>
　　塞成都今我歸草堂成都適無虞請陳初亂時<lb/>
　　反覆乃須臾大將赴朝廷羣心起異圗中宵斬<lb/>
<pb n="KR4c0018_SBCK_026-25b"/>
　　白馬盟欿氣巳麄西收卭南兵北斷劒閣隅布<lb/>
　　衣數十人亦擁專城居<hi>系云即楊子琳柏貞節之徒</hi>賤子且<lb/>
　　奔走三年望東吴弧矢暗江海難爲遊五湖不<lb/>
　　忍竟舎此復來薙榛蕪入門四松在歩堞萬竹<lb/>
　　踈營屋云愛惜巳六載兹辰去千竿以詩訂傳<lb/>
　　云大將赴朝廷羣小起異圗以爲嚴公後來公<lb/>
　　無再歸草堂之跡以爲崔旰史云大曆三年入<lb/>
　　朝寜本名旰至是賜名留其弟守成都楊子琳<lb/>
　　乗間起瀘州以精騎数千襲據其城寧妾任募<lb/>
　　勇士自將以進子琳引去公厭蜀思吴下荆門<lb/>
　　遂南下夏艤戍州燕戎州使君東楼瑜州候嚴<lb/>
<pb n="KR4c0018_SBCK_026-26a"/>
　　六侍御至忠州有燕使君姪宅及夏泊雲安至<lb/>
　　十二月一日三首今朝臘月春意動雲安縣前<lb/>
　　江可憐公巳不樂雲安欲遷䕫趙傁以爲永㤗<lb/>
　　元年四月嚴武卒五月下忠渝大曆元年在雲<lb/>
　　安與詩文皆差一年髙常侍永㤗元年正月卒<lb/>
　　公有聞髙常侍亡系云忠州作知公以永㤗元<lb/>
　　年下渝忠但草堂所紀却是嚴公薨後事不敢<lb/>
　　妄定姑從舊次<lb/>
大曆元年丙午公年五十五<lb/>
　　題子規曰峽裏雲安縣江樓翼瓦齊移居夔州<lb/>
　郭曰伏枕雲安縣遷居白帝城春知催柳别江<lb/>
<pb n="KR4c0018_SBCK_026-26b"/>
　與放船清客居曰西南失大將啇旅自星奔今<lb/>
　又降元戎巳聞動行軒此詩方及失大將聞杜<lb/>
　鴻漸出鎮與史年亦差暮春遷居瀼西有暮春<lb/>
　題瀼西新賃草屋五首<lb/>
大曆二年丁未公年五十六<lb/>
　在夔州西閣立春日巫峽寒江那對眼杜陵逺<lb/>
　客不勝悲兩詩曰冥冥甲子雨巳度立春時資<lb/>
　　治通鑑大曆二年正月辛亥朔至十三甲子諺<lb/>
　　云春雨甲子赤地千里移居赤甲有入宅赤甲<lb/>
　　二詩曰卜居赤甲遷居新兩見巫山楚水春三<lb/>
　　月自赤甲遷居瀼西有小居暮春題瀼西新賃<lb/>
<pb n="KR4c0018_SBCK_026-27a"/>
　　草居五首秋又移居東屯有瀼西荆扉且移居<lb/>
　　東屯茅屋四首曰東屯復瀼西一種住青溪來<lb/>
　　往皆茅屋淹留爲稻畦訖冬居䕫<lb/>
大曆三年戊申公年五十七<lb/>
　　太歲日曰楚岸行將老巫山坐復春時第五弟<lb/>
　　漂泊江左近得消息逺懷頴觀等曰陽翟空知<lb/>
　　處荆南近得書正月中旬定出三峽曰自汝到<lb/>
　　荆府書來數喚吾頌椒凉風詠禁火卜懽娱公<lb/>
　　因觀在荆楊遂發棹有將别巫峽贈南卿兄瀼<lb/>
　　西果園四十畒曰正月喧鸎末兹辰放鷁初夏<lb/>
　　有和江陵宋大少府雨後同諸公及舎弟宴書<lb/>
<pb n="KR4c0018_SBCK_026-27b"/>
　　齋秋又不安於荆南舟中出南浦奉寄鄭少尹<lb/>
　　曰更欲投何處飄然去此都是秋移居公安<hi>荆南</hi>
<hi>属邑府南九十里</hi>復東下發劉郎浦<hi>十道志在荆州</hi>曰掛㠶早<lb/>
　　發劉郎浦疾風飄飄昏亭午曉發公安<hi>系云數月憇息</hi>
<hi>此縣</hi>泊岳陽城下<hi>巴陵郡</hi>曰岸風翻夕浪舟雪洒寒<lb/>
　　燈則冬至岳陽矣<lb/>
大曆四年已酉公年五十八<lb/>
　　陪裴使君登岳陽樓曰雪岸叢梅發春泥百草<lb/>
　　生敢違漁父問從此更南征公將適潭詩譜云<lb/>
　此年春自岳陽至潭遂如衡畏熱復廻夏將如<lb/>
　　㐮陽秋將歸秦皆不果卒留潭自是率舟居詠<lb/>
<pb n="KR4c0018_SBCK_026-28a"/>
　　懷及上水遣懐及銅官渚守風皆自岳陽入潭<lb/>
　　時作蓋自岳之潭之衡爲上水而自衡回潭爲<lb/>
　　順水詩皆可考<lb/>
五年庚戍公年五十九<lb/>
　　春去潭至衡清明曰著處繁華憐是日長沙千<lb/>
　　人萬人出則公在潭至夏湖南兵馬使臧玠殺<lb/>
　　其團練使崔灌又是嵗湖南將王國良反及西<lb/>
　　原蠻㓂州縣故公益南至衡山縣謁文宣新學<lb/>
　　堂呈陸宰及入衡州備述臧玠等亂末云橘井<lb/>
　　舊地宅仙山引舟航此行厭暑雨厥土聞清凉<lb/>
　　諸舅剖符近開緘書札光橘井在郴州諸舅請<lb/>
<pb n="KR4c0018_SBCK_026-28b"/>
　　崔偉前有送二十三舅録事之楊郴州詩公將<lb/>
　　往依焉公又至耒陽州東南遊岳祠大水遽至<lb/>
　　渉旬不得食聶耒陽以公阻水致酒肉療飢荒<lb/>
　　江詩得代懷興盡夲韻至縣呈聶令傳云令甞<lb/>
　　饋牛䏑白酒大醉一夕卒王彦輔辨之爲詳以<lb/>
　　詩考之公在耒陽畏瘴癘是夏賊當巳平乃㳂<lb/>
　　湘而下故回棹之什曰衡岳江湖大蒸池疫癘<lb/>
　　偏<hi>羅含湘中記蒸水注所</hi>又順浪飜堪倚回㠶又省牽登<lb/>
　　舟將適漢陽曰春宅棄汝去秋㠶催客歸又暮<lb/>
　　秋將歸秦留别湖南幕府親友則秋巳還潭暮<lb/>
　　秋北首其卒當在衡岳之間秋冬之交元微之<lb/>
<pb n="KR4c0018_SBCK_026-29a"/>
　　誌云子美之孫嗣業啓子美之柩㐮袝事於偃<lb/>
　　師途次于荆拜余爲誌辭不能絶其略云扁舟<lb/>
　　下荆楚竟以寓卒旅殯岳陽吕汲公年譜云大<lb/>
　　曆五年辛亥是年夏還㐮漢卒於岳陽以詩考<lb/>
　　之大略可見傳言卒於耒陽非也汲公云是夏<lb/>
　　亦非也今九域志衡州有公墓又未知信然或<lb/>
　　附㑹邪<lb/>
<pb n="KR4c0018_SBCK_026-29b"/>
</p>
<p>
</p>
  </div>
</body>
</text>
</TEI>
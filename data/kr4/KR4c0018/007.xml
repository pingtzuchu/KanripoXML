<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0018_SBCK_007-1a"/>
分門集註杜工部詩卷第七<lb/>
〇居室下<hi>鄰里附</hi>律詩三十八首<lb/>
　　　堂成<lb/>
背郭堂成䕃白茅<hi>洙曰以白茅覆也</hi>緣江路熟俯靑郊<hi>趙曰謝玄暉和</hi>
<hi>徐都曹詩結軫青謂青麥盖地青青然也</hi>榿林礙日吟風葉<hi>洙曰榿木名也不材可充薪而巳惟</hi>
<hi>蜀地最宜種〇鄭曰榿五來切〇師曰廣韻玉篇無此字恐刋誤也原叔言此木不村只可充薪又云惟蜀地最冝種不知有何所</hi>
<hi>據</hi>籠竹和煙滴露梢<hi>洙曰竹有籠筀名○趙曰榿林籠竹正川中之物○鄭曰籠力鍾切蜀有以鍾</hi>
<hi>籠竹</hi>暫止<hi>洙曰一作下</hi>飛烏将數子頻來語燕定新巢旁人錯<lb/>
比揚雄宅嬾墮<hi>洙曰一作慢</hi>無心作解嘲<hi>洙曰揚雄傳有田一/<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>有宅一區丗丗以</hi>
<hi>農桑爲業哀帝時丁傳董賢用事雄方草太玄或朝雄以玄尚白而雄解之號曰解朝左太冲詠史詩寂寂揚子宅門無卿相輿東</hi>
<hi>寥空宇内所講是玄虚</hi>
<pb n="KR4c0018_SBCK_007-1b"/>
　　　卜居<hi>洙曰屈原作卜居一首原往太卜鄭詹尹家卜巳宜何所居因𫐠其詞成都記草堂寺府西十</hi>
<hi>里浣花亭三里寺極宏麗有名僧履空居其中杜貟外居處偪近常恣遊焉○鮑曰上元元年嵗次庚子</hi>
<hi>公年四十九在成都劎南節度使裴冕爲卜成都西郭浣花溪作草堂居焉所謂主人爲卜林塘幽是也</hi>
<hi>前注以主人爲嚴武非○趙曰縁楚辝屈原有卜居一篇故得倚以名詩公又有卜居一篇則在䕫州也</hi>
浣花流<hi>洙曰一作之</hi>水水西頭<hi>洙曰浣花溪名○鄭曰在成都</hi>主人爲卜林塘<lb/>
幽<hi>洙曰主人嚴武也〇趙曰主人謂地主或所館置之人不可指爲嚴武也</hi>巳知出郭少塵事<hi>洙曰</hi>
<hi>梁張纉啓常願卜居幽僻屏避諠塵○修可曰陶淵明云閑居三十載遂與塵事㝠</hi>更有澄江銷客愁<lb/>
<hi>洙曰謝玄暉詩澄江靜如練曹子建詩云誰與銷愁</hi>無數蜻蜓齊上下一雙鷄䳵對<lb/>
沉浮東行萬里堪乗興須向山隂上<hi>洙曰一作入</hi>小舟<hi>洙曰</hi>
<hi>蜀有萬里橋在浣花之東昔孔明送吴使至此曰萬里之行從此始矣因是得名乗興欲傚王子猷月夜泛舟謁戴安道也故有下</hi>
<hi>句山隂王子猷所居之地</hi>
<pb n="KR4c0018_SBCK_007-2a"/>
　　　狂夫<lb/>
萬里橋西一<hi>洙曰一作新</hi>草堂<hi>洙曰公築居浣花里在萬里橋之西萬里橋事見卜居詩注</hi>百<lb/>
花潭水即滄浪<hi>洙曰成都記杜貟外别業在百花潭臺猶在</hi>風含翠篠姢姢靜<lb/>
<hi>洙曰謝靈運詩緑篠媚新連</hi>雨裛紅蕖冉冉香<hi>趙曰翠篠竹也紅蕖荷花也古詩姢姢新月躰冉冉</hi>
<hi>衆多之皃選詩云柔條紛冉冉</hi>厚䘵故人書斷絶<hi>洙曰言交態薄也杜元凱曰僻居林下謝絶人事厚</hi>
<hi>禄故交音書断絶晚進小子不足與言它其如予何</hi>恒饑稚子色淒凉欲填溝壑唯<lb/>
踈放自笑狂夫老更狂<hi>洙曰公以狂自隱爾舊史言公於成都浣花里結廬枕江與田畯野老相</hi>
<hi>狎蕩嚴武過之有時不冠其傲誕如此○趙曰将欲填溝壑而死矣却惟只是踈放而不管此其所以爲狂也非嚴武過之而不冠</hi>
<hi>之意</hi>
　　　野老<lb/>
野老籬前江岸廻柴門不正逐江開漁人網集澄潭<lb/>
<pb n="KR4c0018_SBCK_007-2b"/>
下<hi>趙曰謂百花潭也</hi>賈客船随返照來<hi>鄭曰賈公土切行曰商坐曰賈</hi>長路關心<lb/>
悲劒閣<hi>洙曰劒門也閣棧道也○趙曰回念其𥘉來蜀時道路之難也○鄭曰梁益記劒門山勢連絡限蜀爲阻閣棧</hi>
<hi>道也</hi>片雲何意<hi>洙曰一作事又云行雲幾處○/趙曰事字一作意不若事之快</hi>傍琴臺<hi>鄭曰十道</hi>
<hi>志成都有琴䑓即相如與文君貫酒處今海安寺</hi>王師未報収東郡<hi>馬曰滑州</hi>城闕秋<lb/>
生畫角哀<hi>趙曰成都改爲南京故公自注得稱城關</hi>
　　　江村<lb/>
淸江一曲抱村流<hi>洙曰後漢巴郡南郡蠻注清江縣水色清照十丈分砂石蜀人見澄清因名清江○</hi>
<hi>趙曰此言浣花溪之澄清也舊注以爲清曲縣却是施州矣</hi>長夏江村事事幽<hi>洙曰沈佺期詩</hi>
<hi>坐㸔長夏曉○趙曰長夏言自四月至六月也舊注引沈詩誤矣</hi>自去自來<hi>洙曰一作歸</hi>堂上鷰<lb/>
相親相近水中鷗老妻畫紙爲<hi>洙曰一作成</hi>碁局稚子𫾣<lb/>
針作釣鈎<hi>趙曰此言事事清幽也○師曰妻比臣夫此君棊局直道也針本全直而敲曲之言老臣以直道成帝業</hi>
<pb n="KR4c0018_SBCK_007-3a"/>
<hi>而㓜君壞其法稚子比㓜君也此天厨禁臠之說也或說老妻以比楊妃稚子以比禄山盖禄山爲妃養子棊局天下之喻也妃欲</hi>
<hi>以天下私禄山故禄山得以邪曲包藏禍心此說爲得之雖然甫之意亦不如此老妻稚子乃甫之妻子甫其肯以巳妻子而託意</hi>
<hi>於淫婦人與逆臣哉理必不然如進艇詩云晝引老妻乗小艇晴看稚子浴凊江則将何所比况乎此皆村居與妻子適情以自樂</hi>
<hi>故形之詩詠皆若託意於草木鳥獸之類不冝區區於穿鑿也</hi>多病所湏惟藥物微軀此<lb/>
外更何求<hi>洙曰何一作無</hi>
　　　　一室<lb/>
一室他郷遠<hi>洙曰一作老後漢陳蕃曰大丈夫處丗當掃除天下安事一室乎</hi>空林暮景懸<lb/>
<hi>洙曰江文通詩秋日懸清光○趙曰張景陽雜詩鳴鶴聒空林</hi>正愁聞塞笛獨立見江船<lb/>
巴蜀來多病<hi>洙曰成都記其西即隴之南首故曰隴蜀以與巴接復曰巴蜀○趙曰巴與蜀相連之地也</hi>
荆蠻去幾年<hi>洙曰一作千荆蠻荆楚也詩謂之蠻荊太史公得漢古文春秋乃知中國之虞與蠻荆句吴兄</hi>
<hi>弟也</hi>應同王粲宅留井峴山前<hi>洙曰峴山荆楚也今屬襄陽有井在焉人呼爲仲宣井云</hi>
<pb n="KR4c0018_SBCK_007-3b"/>
<hi>王粲故宅也○師曰暮景謂晚照也其影倒懸於林梢甫以避宼駈馳來蜀遂成肺疾荊蠻去幾年意欲適荆楚厭蜀崔旰之亂不</hi>
<hi>知幾年得去也昔王粲依劉表卜居峴山下後人呼爲王粲宅宅前有井呼爲仲宣井甫之此室殆王粲宅之比也</hi>
　　　田舍<lb/>
田舎淸江曲<hi>洙曰一作上</hi>柴門古道傍草深迷市井地僻嬾<lb/>
衣裳<hi>蘇曰穆政林居地僻見客衣裳亦嬾吾雖放曠如此不識客意如何</hi>櫸栁枝枝弱<hi>鄭曰</hi>
<hi>櫸居許切正作柜</hi>枇杷樹樹香<hi>洙曰櫸栁木名枇杷果名</hi>鸕鷀西日照曬翅滿<lb/>
漁梁<hi>洙曰鸕鷀水鳥也蜀人以之捕魚○趙曰陶侃母責其爲漁梁吏而寄鮓</hi>
　　　爲農<lb/>
錦里湮塵外<hi>洙曰華陽國志錦江織錦濯其中則鮮明濯他江必不好故命曰錦里公居在近郊無氛埃故云煙</hi>
<hi>塵外</hi>江村八九家圎荷浮小葉細麥落<hi>洙曰一/作墜</hi>輕花<hi>余曰</hi>
<hi>吕氏童蒙訓曰五言詩第三字要響如此一句浮字落字是響字也所謂響者致力處也予竊以爲字字當活活則字字自響</hi>卜<lb/>
<pb n="KR4c0018_SBCK_007-4a"/>
宅從兹老爲農去國賖<hi>洙曰顔延年詩去國還故里幽門樹蓬蔾曲禮大夫上去國君去其國〇</hi>
<hi>晏曰賖遠也</hi>逺慚勾漏令<hi>鄭曰交/阯邑</hi>不得問丹砂<hi>洙曰晉葛洪傳洪字稚川從祖</hi>
<hi>玄吴時學道得仙號曰葛仙公其錬丹秘術悉得真法以年老欲錬丹砂以期選壽聞交阯出丹求爲勾漏令帝以洪資高不許洪</hi>
<hi>曰非欲爲榮以有丹砂帝從之</hi>
　　　西郊<lb/>
時出碧雞坊<hi>洙曰漢郊祀志宣帝時或言益州有金馬碧雞之神可醮祭而致遣王褒持節而求之故成都有碧</hi>
<hi>雞坊○鄭曰梁益記成都之坊一事有二第四曰碧雞坊</hi>西郊向草堂<hi>洙曰成都記草堂寺府西七里</hi>市<lb/>
橋官柳細<hi>洙曰成都記市橋水中有石犀盖吴漢爲賊將延岑所破之處○鄭曰酈元水經注益州西南石牛門曰</hi>
<hi>市橋○趙曰按樂史寰宇記云於成都府載市橋在州之西</hi>江路野梅香<hi>趙曰市橋江路皆草堂所經之</hi>
<hi>地</hi>傍架齊書帙㸔題减<hi>洙曰一作檢</hi>藥囊無人競<hi>洙曰一云與一云覺</hi>來<lb/>
往<hi>鄭曰介甫云下得覺字大好若作與遂爲一篇之病</hi>踈懶意何長<hi>趙曰荆公本作覺來往甚善余甞讀</hi>
<pb n="KR4c0018_SBCK_007-4b"/>
<hi>梁徐姚婦題甘蕉示人曰夕立巳非踈夢啼真太數雄當夜枕知過此無人覺舊本作競又作執誤矣</hi>
　　　村夜<lb/>
粛肅風色暮江頭人不行村舂雨外急鄰火夜深明<lb/>
胡羯何多難樵漁寄此生<hi>蘇曰梁革曰衣冠我非敢倚甘寄生於漁樵中盡此天年</hi>中<lb/>
原有兄弟萬里正含情<hi>蘇曰臨風黙含情</hi>
　　　草堂即事<lb/>
荒村建子月<hi>趙曰肅宗上元元年歳在辛丑於九月壬寅大赦去尊號又去上元號稱元年以十一月爲歳首以</hi>
<hi>十所建辰爲名今公作此詩以紀著事蓋有意於後丗之所考信者矣</hi>獨樹老夫家<hi>趙曰王褒送塟詩云平原</hi>
<hi>看獨樹</hi>雪裏江船渡風前逕竹斜寒魚依宻藻宿鷺起<lb/>
圎沙蜀酒禁愁得<hi>鄭曰禁居吟切</hi>無錢何處賖<lb/>
　　　水檻遣興二首<lb/>
<pb n="KR4c0018_SBCK_007-5a"/>
去郭軒楹敞無村眺望賖<hi>趙曰無林木謂之村惟其無村所以眺望可賖賖者遠也</hi>澄<lb/>
江平少岸幽樹晚多花細雨魚兒出㣲風燕子斜城<lb/>
中十萬户此地兩三家<lb/>
蜀天常夜雨<hi>尹曰蜀雅州常多隂雨號曰漏天</hi>江㩜巳朝晴葉潤林塘<lb/>
宻衣乾枕席清不堪秖老病何得尚浮名淺把㳙㳙<lb/>
酒深慿送此生<lb/>
　　　到村<lb/>
碧澗雖多兩<hi>洙曰謝玄暉詩銅陵映碧澗石磴冩紅泉</hi>秋沙先<hi>洙曰又云亦○鄭曰先先見切後也</hi>少<lb/>
泥蛟龍引子過荷芰逐花低老去參戎幕<hi>洙曰爲作簽謀也〇趙曰</hi>
<hi>爲劎南節度參謀也</hi>歸來散馬蹄<hi>洙曰曹子建詩/俯身散馬蹄</hi>稻粱湏就列<hi>洙曰爲貧</hi>
<hi>而仕也</hi>榛草即相迷<hi>趙曰言旣離草堂而入使院則路逕生草反相迷矣</hi>蓄積思江漢<lb/>
<pb n="KR4c0018_SBCK_007-5b"/>
<hi>洙曰蓄積猶鬰結也思江漢以㵼其鬰結爾</hi>頑踈惑町畦<hi>上他典下胡圭切〇洙曰嵆康云匪降自天實由頑</hi>
<hi>踈町畦隴畒也〇蒼舒曰右按南華真經人間丗篇曰彼且爲無町畦亦與之爲無町畦〇趙曰言其禀性頑踈所惑者但在於町</hi>
<hi>畦之間故雖朝夕在院仍思欲一歸也</hi>暫酬知巳分還入故林栖<hi>洙曰王正長人情舊</hi>
<hi>鄒客鳥栖思故林〇蘇曰鹿岑曰山野性豈能拘禄仕但夕即還故林單栖一枝私心足矣後果弃官入梁山人髙其節〇趙曰知</hi>
<hi>巳謂嚴公言旣稍酬報知巳之分乃因遂歸故林爾</hi>
　　　舎弟占歸草堂檢校聊示此詩<lb/>
乆客應吾道<hi>趙曰家語載孔子陳蔡之厄曰吾道其非耶</hi>相隨獨爾來孰知<lb/>
江路近頻爲草堂廻鵝鴨冝長數柴荆莫浪開東林<lb/>
竹影薄臘月更湏栽<lb/>
　　　懷錦水居止二首<lb/>
軍旅西征僻風塵戰伐多<hi>蘇曰孫權風塵滿天相力伐不止四海困窮黎民流亡上愧乎</hi>
<pb n="KR4c0018_SBCK_007-6a"/>
<hi>天中愧乎人下愧乎地○趙曰永㤗元年僕因懷恩誘吐蕃等宼奉天京師大震帝自将苑中急召子儀屯涇陽故曰西征</hi>猶<lb/>
聞蜀父老<hi>洙曰猶一作獨司馬相如有難蜀父老</hi>不忘舜謳歌<hi>鄭曰忘無放切〇洙曰孟</hi>
<hi>子曰謳歌者不謳歌堯之子而謳歌舜〇趙曰關外之亂蜀人間之必駭而所謳歌在舜</hi>天險終難立<hi>洙曰</hi>
<hi>劒門天設之險也難立無德不可恃○趙曰憂吐蕃能犯蜀之險矣易曰天隂不可升也○師曰子美以崔旰亂成都故避亂之東</hi>
<hi>川然旰雖叛民心未忘唐室雖據劍閣之險終難自立</hi>柴門豈重過<hi>鄭曰重儲用切再也○洙曰謂思草</hi>
<hi>堂未得再到</hi>朝朝巫峽水逺逗錦江波<hi>洙日錦江水與巫峽相通〇趙曰重懷成都之</hi>
<hi>意水徒相通而不能即返焉○鄭曰逗文透切佳也</hi>
萬里橋南宅百花潭北莊<hi>洙曰浣花草堂在萬里橋之南地有百花潭○趙曰舊本作橋</hi>
<hi>南非是蓋公詩又云萬里橋西一草堂百花覃北即滄浪</hi>層軒皆靣水<hi>修可曰宋王招䰟高堂䆳宇檻層軒</hi>
老樹飽經霜<hi>趙曰四時纂要冬瓜飽霜</hi>雪嶺界天白錦城曛日黄<lb/>
<hi>洙曰雪嶺錦城並見嚴中丞詩注</hi>惜哉形勝地回首一茫茫<hi>洙曰張孟陽劎閣銘曰形</hi>
<pb n="KR4c0018_SBCK_007-6b"/>
<hi>勝之地匪親勿居○蘇曰姜維曰劎門乃形勝之地㧚三巴要路不可不惜〇趙曰以西山尚有屯戍恐蜀受其禍故嘆惜形勝之</hi>
<hi>地而憂之也</hi>
　　　題忠州龍興寺所居院壁<lb/>
忠州三峽内<hi>洙曰蜀都賦經三峽之峥嶸注三峽巴東永安縣有髙山相對相去可二十文左右崖甚髙人謂之</hi>
<hi>峽江水過其中</hi>井邑聚雲根<hi>趙曰雲根言石也張恊詩雲根臨八極蓋取五岳之雲觸石而出則石者雲之</hi>
<hi>根也</hi>小市常爭米孤城早閉門<hi>蘇曰楚人侵鄖鄖閉門常早</hi>空看過客<lb/>
淚莫覔主人恩<hi>蘇曰子美自稱主人指張使君上篇有㝠忠州張君宅</hi>淹泊仍愁虎<lb/>
深居頼獨園<hi>洙曰金剛經給孤獨園</hi>
　　　移居䕫州郭<lb/>
伏枕雲安縣遷居白帝城春知催桞別<hi>趙曰言春知人之離居故催栁</hi>
<hi>之生以供行人之爲别也相别多用栁者盖古有折楊栁曲多言離别也</hi>江與<hi>洙曰一/作巳</hi>放舩淸<hi>洙曰以放</hi>
<pb n="KR4c0018_SBCK_007-7a"/>
<hi>船之清爽也</hi>農事聞人說山光見鳥情禹功饒斷石且就<lb/>
土㣲平<hi>洙曰㳂峽皆因開鑿而成故少平土惟䕫州相平尓</hi>
　　　入宅三首<lb/>
奔峭背赤甲<hi>洙曰謝靈運詩孤客傷逝湍徒旅苦奔峭〇趙曰赤甲本岬字按水經注南連基曰帝山甚髙大其</hi>
<hi>石背赤土人云如人祖胛故謂之赤岬山○鄭曰寰宇記赤甲城公孫述所築樹木土石悉赤如人袒臂故云赤甲在縣北</hi>斷<lb/>
崖當白鹽<hi>洙曰赤甲白塩瞿唐峽口二山○趙曰白塩髙可千餘丈人見其髙白故因名之</hi>客居媿<lb/>
遷次<hi>洙曰次舎也遷次由移居也○趙曰如樂昌公主詩今日何遷次也</hi>春色漸多添花亞欲<lb/>
移竹<hi>趙曰言花枝偃亞於欲将移去之竹矣</hi>鳥窺新卷簾㐮年不敢恨勝<lb/>
槩欲相兼<lb/>
亂後居難定春歸客未還水生魚復浦<hi>洙曰魚復白帝舊名〇鄭曰十</hi>
<hi>道志䕫州古魚國漢魚復縣地〇師曰魚復縣即不州峽人以春水張謂之水生</hi>雲暖麝香山<hi>定功曰後</hi>
<pb n="KR4c0018_SBCK_007-7b"/>
<hi>漢郡國志巴郡魚復古之庸地左氏文十年魚人逐楚師是也䕫州圖經麝香山州東南一百二十五里山出麝香故以名之也</hi>
半頂梳頭白<hi>趙曰白髪之所存者僅半頂耳</hi>過眉柱杖班相㸔多使者<lb/>
一一問函關<hi>洙曰時㓂亂未平關中之信未通爾○趙曰時吐蕃未平所以問之也</hi>
宋玉歸州宅<hi>洙曰歸州有宋玉宅今亡矣</hi>雲通白帝城<hi>洙曰見白帝城樓詩注</hi>吾<lb/>
人淹老病<hi>趙曰吾人乃自言也漢宣帝歌曰泛濫不止兮愁吾人</hi>旅食豈才名<hi>趙曰於食</hi>
<hi>他州豈坐才名之故耶</hi>峽口風常急江流氣不平<hi>趙曰江流之洶湧如人氣之不平也</hi>
只應與兒子飄轉任浮生<lb/>
　　　卜居<lb/>
歸羡遼東鶴<hi>洙曰遼東華表桂有鶴集其上曰有烏有鳥丁令威去家千年今始歸城郭如故人民非何不</hi>
<hi>學仙冡爲人</hi>吟同楚執珪<hi>洙曰淮南子宣王以執珪封子發子發亂而不得楚法得子胥爵執珪莊舄爲</hi>
<hi>楚執圭王仲宣賦莊舄何而越吟〇趙曰此兩句數其不得歸郷也史記曰莊舄故越之細鄙人也爲楚執珪病而尚猶越聲本無</hi>
<pb n="KR4c0018_SBCK_007-8a"/>
<hi>吟字而王粲登樓賦云莊舄顯而越吟也</hi>未成遊碧海<hi>洙曰十洲記曰扶桑在碧海之中地去西南萬里大</hi>
<hi>帝之宫太眞東王君所治〇趙曰十洲記云東有碧海廣狹皓汗與東海等水不鹹苦正作碧色也</hi>著處覔丹<lb/>
梯<hi>洙曰謝靈運詩躧歩陵丹梯謝玄暉詩即此陵丹梯</hi>雲嶂寛江北<hi>趙曰䕫江之北其山稍遠爲寛矣</hi>春<lb/>
耕破瀼西<hi>洙曰南瀼水管郫縣也○趙曰公自赤甲而遷此江北乃瀼西之地瀼者水名音譲○鄭曰瀼奴浪切水</hi>
<hi>名今作灢</hi>桃紅客若至定似昔<hi>洙曰一/作晉</hi>人迷<hi>洙曰見欲問桃花宿注</hi>
　　　赤甲<lb/>
卜居赤甲遷居新兩見巫山楚水春炙背可以獻天<lb/>
子<hi>趙曰列子宋國有田夫曁春東作自曝於日不知天下有綿纊狐狢顧謂其妻曰負日之暄人莫知者以獻吾君将有重賞</hi>
羙芹由來知野人<hi>洙曰嵆康書野人有快炙皆而美芹子者欲獻之至尊雖有區區之意亦巳踈矣</hi>
荆州鄭薛寄書近蜀客郄岑非我鄰<hi>洙曰鄭薛郄岑皆公之故舊見于前</hi>
<hi>詩注</hi>笑接郎中評事飲病從深酌道吾眞<hi>師曰赤甲山屬䕫州子美登高</hi>
<pb n="KR4c0018_SBCK_007-8b"/>
<hi>詩云艱難苦恨繁霜鬢潦倒新停濁酒杯則知子美以病断酒今郎中評事深酌勸子美道子美眞性嗜此如何不飲甫亦難</hi>
<hi>逆其意而云病從深酌道吾眞</hi>
　　　暮春題瀼西新賃草屋五首<lb/>
乆嗟三峽客再與暮春期<hi>修可曰樂史寰宇記俞州有三峽之名曰西峽巴峽巫峽明月</hi>
<hi>峽在夔州之西即西峽矣</hi>百舌欲無語<hi>趙曰反舌無聲在芒種後十日今謂之欲無語則暮春之時也○師</hi>
<hi>曰百舌江東人謂之信鳥逢春則效百鳥語故名百舌或曰反舌反舌無聲盖暮春也</hi>繁花能幾時谷<lb/>
虚雲氣薄波亂日華遲戰伐何由定哀傷不在兹<hi>洙曰</hi>
<hi>百舌反舌也禽名</hi>
此郊千樹橘不見比封君<hi>洙曰李衡種甘橘千樹號千頭木奴前漢貨殖傳蜀漢江陵千</hi>
<hi>樹橘比其人皆與千戸侯等</hi>養拙干戈際全生麋鹿群<hi>蘇曰陳遂曰幸得全生於麋鹿</hi>
<hi>群中盡老矣</hi>畏人江北草旅食瀼西雲<hi>蘇曰言其客路萍跡無定計也古詩云旅食如</hi>
<pb n="KR4c0018_SBCK_007-9a"/>
<hi>閑雲王仲宣漂泊南北如水上萍旅食不定若出谷雲〇趙曰畏人在於江北之草間旅食在於漢西之雲裏此公之自歎也〇師</hi>
<hi>曰畏人江北草言草動則驚恐盗伏其中也</hi>萬里巴渝曲<hi>洙曰前漢禮樂志巴渝鼓貟三十六人師古曰巴巴</hi>
<hi>人也渝渝人也當髙祖初爲漢王得巴渝人並趫捷善鬪與之定三秦滅楚國存其武樂也巴渝之樂因此始也巴即今巴州渝即</hi>
<hi>今渝州本蜀都之地</hi>三年實飽聞<hi>蘇曰司馬遷三年飽聞仁政趙曰自永㤗元年至今大歷二年爲三年矣</hi>
○綵雲隂復白錦樹曉來靑身丗雙蓬鬢<hi>趙曰言身巳老而雙</hi>
<hi>鬢如蓬矣</hi>乾坤一草亭<hi>趙曰言天地之間有/此瀼西一草亭也</hi>哀歌時自短<hi>師曰</hi>
<hi>古詩有短長吟子美渝州侯侍御詩云虚費短長吟故此云哀歌時自短</hi>醉舞爲誰醒細雨荷<lb/>
鋤立<hi>蘇曰晁詠因思詩荷鋤立雨中衣濕不自覺人皆愛其苦學</hi>江猿吟翠屏<hi>洙曰見眷言終荷鋤</hi>
<hi>并却畧羅翠屏注○黄曰陶淵明帶月荷鋤歸</hi>
壯年學書劎<hi>洙曰項籍少年學書不成去學劒</hi>他日委泥沙<hi>洙曰言不見用於丗○趙曰公</hi>
<hi>自歎於流落也</hi>事主非無禄浮生即有涯髙齋依藥餌絶域<lb/>
<pb n="KR4c0018_SBCK_007-9b"/>
<pb n="KR4c0018_SBCK_007-9b"/>
市喧宜近利<hi>洙曰西居近市易巽近利市三倍</hi>林僻此無蹊<hi>洙曰曹子建欲還絶無蹊</hi>
若訪衰翁語須令䞉客迷<lb/>
道北馮都使髙齋見一川子能渠細石吾亦沼淸泉<lb/>
枕帶<hi>洙曰一作席</hi>還相似柴荆即有焉斫畬應費日<hi>夢符曰古按荆楚多</hi>
<hi>畬田先縱火熂爐候經雨下種歷三歳土脉竭不可復樹藝但生草木復熂旁山唐劉禹錫適連州畬田行云何處好畬田團團縵</hi>
<hi>山腹鑚龜得雨卦上山燒卧木又云下種暖灰中乗陽坼牙孽蒼蒼一雨後苕頴如雲發白居易子規歌云畬田有粟何不啄石楠</hi>
<hi>有枝何不棲燒榛種田也爾雅一歳曰菑二歳曰新三歳曰畬易曰不菑畬皆音餘畬田凡三歳不可復種盖取畬之義也熂音餼</hi>
<hi>燹火燎草也爐音盧火燒山界也</hi>解䌫不知年<hi>洙曰見畬田費火耕注</hi>
牢落西江外參差北户間乆遊巴子宅<hi>鄭曰寰宇記䕫子國後爲楚所</hi>
<hi>滅至秦分爲巴郡</hi>卧病楚人山幽獨移佳境淸深隔遠關寒空<lb/>
見鴛鷺廻首想朝班<hi>洙曰謝靈運安排徒空言幽獨頼鳴琴思玄賦幽獨守此側陋</hi>
<pb n="KR4c0018_SBCK_007-10a"/>
　　　從驛次草堂復至東屯茅屋二首<lb/>
峽裏歸田客<hi>洙曰恨賦欲通抵見罷歸田里○趙曰以張平子自比也張公作歸田賦畧曰起塵矣以遐逝與丗</hi>
<hi>事乎長辭</hi>江邊借馬騎<hi>洙曰有馬者/借人乗之</hi>非㝷戴安道<hi>洙曰見山隂詩注</hi>似<lb/>
向習家池<hi>洙曰見琬騮詩習池注</hi>山險風煙合<hi>洙曰江淹賦風煙有鳥道</hi>天寒橘<lb/>
柚垂<hi>洙曰蜀都賦户有橘柚之園</hi>築埸看歛積<hi>洙曰豳詩十月築場圃</hi>一學楚人<lb/>
爲<lb/>
短景難高卧<hi>洙曰秋興賦何微陽之短晷謝玄暉髙卧猶在兹</hi>衰年強此身山家<lb/>
蒸栗暖野飯射麋新<hi>洙曰玉色如蒸粟○趙曰左傳射左麋鹿龜龜者麋背之髙處也</hi>丗<lb/>
路知交薄門庭畏客頻<hi>蘇曰陸抗家貧畏客過門〇趙曰惟其從爲靣交而不心所以畏客</hi>
<hi>來之多徒爲紛紛也</hi>牧童斯在眼田父實爲鄰<hi>蘇曰黄起云編怢作友田父爲鄰全</hi>
<hi>勝薄官汨没於市<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>塵土間</hi>
<pb n="KR4c0018_SBCK_007-10b"/>
　　　暫往白帝復還東屯<lb/>
復作歸田去<hi>趙曰言自白帝歸田也</hi>猶殘穫稻功築埸憐穴蟻<hi>趙曰</hi>
<hi>以見公之不殘</hi>拾穂許村童<hi>趙曰以見公之不吝拾穗詩云遺秉滯穗伊寡婦之利也</hi>落杵光<lb/>
輝白除芒子粒紅加飡可扶老<hi>趙曰古詩上言加飡飯扶老扶吾身之老也</hi>倉<lb/>
庾慰飄蓬<lb/>
　　　慿孟倉曹将書覔土婁舊莊<lb/>
平居喪亂後不到洛陽岑爲歷雲山問無辭荆棘深<lb/>
北風黃葉下南浦白頭吟<hi>洙曰文君作白頭吟○夢符曰右按楚詞予交手兮東行送美人兮</hi>
<hi>南浦波滔滔兮來迎魚鱗鱗兮媵予</hi>十載江湖客茫茫遲暮心<lb/>
　　　簡吴郞司法<lb/>
有客乗舸自忠州遣騎安置瀼西頭<hi>洙曰前詩注所謂瀼東瀼西者</hi>古<lb/>
<pb n="KR4c0018_SBCK_007-11a"/>
堂本買藉踈豁借汝遷居停宴遊<hi>趙曰借吴司法自舟中遷來以居而我甘心停</hi>
<hi>宴遊也</hi>雲石熒熒髙葉暁<hi>洙曰一作曙</hi>風江䬃䬃亂帆秋却爲<lb/>
姻婭過逢地<hi>夢符曰右按爾雅婦婦父母婿之父母相謂爲婚姻兩婿相謂爲亞注詩云瑣瑣姻婭今江東人呼</hi>
<hi>同門爲僚婿</hi>許坐曾軒數散愁<hi>趙曰古堂本公之所有旣借吴郞住却是姻婭家之屋舎乃爲</hi>
<hi>我過逢之地耳仍應我坐於曽軒以散其愁也</hi>
　　　王録事許修草堂貲不到聊小詰<lb/>
爲嗔王録事不寄草堂貲昨屬愁春雨能忘欲漏時<lb/>
〇隣里　律詩四首<lb/>
　　　過南隣朱山人水亭<hi>趙曰此篇公歸草堂所作也所謂南隣豈前者錦里先生乎</hi>
相近竹參差相過人不知幽花欹滿樹小水細通池<lb/>
歸客村非遠<hi>趙曰公自言也</hi>殘樽席更移看君多道氣從此數<lb/>
<pb n="KR4c0018_SBCK_007-11b"/>
追随<hi>趙曰曹子建公讌詩飛盖相追随</hi>
　　　北鄰<lb/>
明府豈辭滿<hi>洙曰後漢張湛傳明府注郡所居曰府明府者尊髙之稱前書韓延壽爲東郡太守門卒謂之</hi>
<hi>明府亦其義也</hi>藏身方告勞<hi>洙曰詩不敢告勞</hi>靑錢買野竹白幘岸江<lb/>
皐<hi>洙曰劉隗岸幘大言意氣自若○趙曰靑錢蜀人語謂見錢也</hi>愛酒晉山簡<hi>趙曰山簡每出嬉遊</hi>
<hi>多之池上置酒輙醉名之曰髙陽池</hi>能詩何水曹<hi>洙曰梁書何遜字仲言八歳能賦詩沈約愛其文甞謂遜</hi>
<hi>曰吾毎讀卿詩一日三復猶不能巳其爲名流所稱如此爲安武王叅軍兼水部郎初遜文章與劉孝綽並見重於丗丗謂之何劉</hi>
時來訪老疾歩屧到蓬蒿<hi>洙曰三輔决錄江曰張仲蔚隱身不仕所居蓬蒿没人〇孫曰</hi>
<hi>屧悉協切履薦也</hi>
　　南鄰<hi>修可曰左太冲詩云南隣擊鍾磬有此南隣字故公取以爲題</hi>
錦里先生烏角巾<hi>洙曰巾之有角者郭林宗遇雨而角折人皆折雨以斂之○夢符曰右按晉史羊祜</hi>
<pb n="KR4c0018_SBCK_007-12a"/>
<hi>與從弟琇書曰旣定邊當角巾東第爲容棺之虚</hi>園収芋栗<hi>洙曰一/作粟</hi>不全貧<hi>洙曰史記卓氏</hi>
<hi>曰吾聞汶山之下沃野下有蹲䲭注大芋也成都風俗曰大飢不飢蜀有蹲䲭言有所済尔○蘇曰舊本作粟甫以其園只收芋栗</hi>
<hi>故謂之貧然猶有芋栗可収所以不爲全貧若更収粟則不可爲貧矣</hi>慣看賔客<hi>洙曰又作朋友一本作門户</hi>
兒童喜<hi>趙曰慣看賔客則常喜即與魏野詩云兒童不慣見車馬走入蘆花深處藏異矣</hi>得食堦除<lb/>
鳥雀馴<hi>洙曰言忘機也類狎鷗翁〇趙曰置食堦除間而鳥雀得之以馴擾〇蘇曰黄椹養鳥雀数百就掌中取食俱</hi>
<hi>無疑忌自號林泉逸老</hi>秋水纔<hi>洙曰一/作雖</hi>深四五尺野航<hi>洙曰一作艇</hi>恰受<lb/>
兩三人<hi>趙曰丗多疑此謂之航豈止恰受兩三人乎余觀詩云誰謂河廣一葦航之如今之一葉舟也抗即航也則野</hi>
<hi>舫不必名其大矣</hi>白沙翠竹江村暮相送<hi>洙曰一/作對</hi>柴門<hi>洙曰一作籬門</hi>月<lb/>
色新<lb/>
　　　又呈吴郎<lb/>
堂前撲棗任西鄰<hi>夢符曰右按前漢王吉傳東家棗樹垂吉庭其妻取棗啖吉吉知乃夫婦鄰人欲伐</hi>
<pb n="KR4c0018_SBCK_007-12b"/>
<pb n="KR4c0018_SBCK_007-12b"/>
<hi>年四十有五在奉先以舅崔公爲白水縣尉故適白水有是詩○鄭曰十道志同州白水漢栗邑南界臨</hi>
<hi>白水魏文改爲此縣</hi>
客從南縣來浩蕩無與適<hi>洙曰古詩客從遠方來〇蘇曰姚萇四溟浩蕩困鱗無所適耳</hi>
<hi>○趙曰浩蕩悠逺不定止之皃如浩蕩乗滄溟之義</hi>旅食<hi>洙曰唐書朱克融輩皆旅食長安</hi>白日長向<lb/>
當朱炎赫髙齋坐林杪<hi>鄭曰亡招切木末也</hi>信宿<hi>洙曰再宿曰信左傳</hi>遊衍<graphic n="KR1940" url="https://raw.githubusercontent.com/kanripo/KR-Gaiji/master/images/KR1940.png" mimeType="image/png"/>
<hi>鄭曰衍于線切閴苦邀切寂靜也</hi>清晨陪躋攀傲睨俯峭壁<hi>鄭曰睍五計切〇洙曰海</hi>
<hi>賦馮夷俯浪以傲晲〇趙曰曹子建贈白馬彪云清晨發皇邑</hi>崇岡相枕帶曠野懷<hi>洙曰一作回</hi>
咫尺<hi>洙曰嵆康賦託峻嶽之崇岡○趙曰言野雖曠遠而懷之若咫尺也</hi>始知賢主人贈此<lb/>
遣愁寂危堦根靑冥増冰生淅瀝<hi>洙曰招䰟増水峩峩飛雪千里謝惠連雪賦霰</hi>
<hi>淅瀝而生集雪紛糅而遂多○趙曰青㝠者青雲杳冥之際楚詞據青冥而攄虹</hi>上有無心雲下有<lb/>
欲落石<hi>洙曰陶潜歸去來雲無心而出岫江惣賦雲無情而自合</hi>泉聲聞復息動靜随<lb/>
<pb n="KR4c0018_SBCK_007-13a"/>
所激<hi>蘇曰郭汲曰君不見幽谷之鍾而不自鳴人擊即聲人之動靜亦随所擊然後應之也</hi>鳥呼藏其<lb/>
身有似懼彈射<hi>鄭曰食亦切〇洙曰隋長係晟善彈射</hi>吏隱<hi>洙曰王喬梅福皆吏隱也</hi>適<lb/>
<hi>洙曰一作通</hi>情性兹焉其窟宅<hi>洙曰海賦瑰竒之所窟宅天台賦靈仙之所窟宅</hi>白水<lb/>
見舅氏<hi>洙曰左傳僖二十四年晉文公謂子犯曰所不與舅氏同心者有如白水投其璧於河内○薛曰右按子美近</hi>
<hi>躰詩有白水明府舅氏宅喜雨詩得過字即知白水者地名非晉文公所謂白水明矣</hi>諸翁乃仙伯杖<lb/>
藜長松隂<hi>洙曰天台賦隂落落之長松○修可曰莊子載元憲杖藜應門〇馬曰劉珣擊馬長松下</hi>作尉<lb/>
<hi>洙曰梅福作尉人謂之仙尉</hi>窮谷僻爲我炊雕胡逍遥展良覿<hi>洙曰西京</hi>
<hi>雜記太液池邊皆雕胡紫籜緑節之類菰之有米者長安人謂之雕胡謝靈運搔首訪行人引領兾良覿〇趙曰雕胡菰米也爲飯</hi>
<hi>極滑長安人謂爲雕胡出宋玉諷賦曰主人之女爲臣炊雕胡之飯勸臣食也</hi>坐乆風頗怒晚來山<lb/>
更碧相對十丈蛟歘翻盤渦析<hi>洙曰海賦盤渦谷轉○鄭曰渦烏禾切水拗也〇師</hi>
<hi>曰自相對十丈蛟以下寓意於禄山之叛十丈蛟喻禄山也</hi>何得空裏雷殷殷㝷地脉<lb/>
<pb n="KR4c0018_SBCK_007-13b"/>
<hi>鄭曰殷於謹切詩隱其雷長門賦雷隱隱而響起○趙曰卞雷聲之殷殷而㝷地脉所在亦詩人在南山之陽南山之側南山之下</hi>
<hi>之理也</hi>煙氛藹崷<hi>洙曰一作</hi>崒魍魎森慘戚崑崙崆峒顛<lb/>
廻首如不隔前軒頽<hi>洙曰一作推</hi>反照巉絶華岳赤<hi>鄭曰華胡化切○洙</hi>
<hi>曰太行孟門豈云巉絶爾雅曰落光反照於東謂之反景劎閣銘云太行孟門豈云巉絶</hi>兵氣漲林巒川<lb/>
光雜鋒鏑<hi>鄭曰丁歷切</hi>知是相公軍鐵馬雲霧<hi>洙曰一/作煙</hi>積<hi>趙曰</hi>
<hi>天寳十四載禄山反帝召哥舒翰守潼關明年拜尚書左僕射故云相公軍也</hi>玉觴淡無味胡羯豈<lb/>
強敵<hi>鄭曰羯居謁反</hi>長歌激屋梁淚下流衽席<hi>洙曰蘇武詩長歌正激烈曹植</hi>
<hi>賦君朝日之照屋梁○趙曰黄香天子頌曰献萬年之玉觴○徐曰黄庭内景經淡然無味此言至尊旰食雖衘酒而無味然有相</hi>
<hi>公之軍胡羯亦不足敵也○晏曰屋梁岀宋玉神女賦曰日朝出照屋梁舊注引爲曹植賦誤矣</hi>人生半哀樂<lb/>
天地有順逆慨彼萬國夫休明備征狄<hi>洙曰一作敵</hi>猛将紛<lb/>
填委廟謀<hi>洙曰後漢光武賛明明廟謀</hi>畜長䇿<hi>洙曰前漢匈奴傳制百蠻之長䇿李陵書猛将如雲</hi>
<pb n="KR4c0018_SBCK_007-14a"/>
<hi>劉公幹職事相填委文墨紛消散</hi>東郊何時開<hi>洙曰書周公既設命君陳分正東郊成周作君陳曰命汝</hi>
<hi>户兹東郊又命畢公保釐東郊又徐夷並興東郊不開</hi>帶甲<hi>洙曰史帶甲百萬</hi>且未䆁欲吿<lb/>
清宴疲難拒幽明廹<hi>洙曰易繫知幽明之故</hi>三嘆酒食傍何由似<lb/>
平昔<hi>洙曰古樂府一彈再三歎〇孝祥曰左傳魏献子将受梗陽人賂饋入召閻没女寛比置三嘆〇程曰魏子曰唯食</hi>
<hi>忘憂三嘆何也曰或賜二小人酒不夕食饋之始至恐其足是以嘆中置自咎曰豈将軍食之而有不足是以再嘆及饋之畢願以</hi>
<hi>小人之腹爲君子之心屬饜而巳献子辭梗陽人○趙曰借用閻没女寛當饋而三嘆今公所嘆嘆其不若往日太平之時也</hi>
　　　兩當縣吴十侍御江上宅<hi>俯曰按地理志鳯州兩當縣州西八十五里漢</hi>
<hi>故道縣後魏置兩當以大散關與嘉陵地勢險隘相當故云兩當</hi>
寒城朝煙淡<hi>洙曰謝玄暉寒城一凝眺平楚正濸然</hi>山谷落葉赤<hi>洙曰謝靈運曉霜楓葉丹</hi>
<hi>夕曛嵐氣隂</hi>隂風千里來吹汝江上宅<hi>洙曰謝玄暉朔風吹飛雨蕭條江上來〇趙曰</hi>
<hi>詳味詩意吴侍御遷謫之因爲卞論良民不是姦細以此悮權貴而得罪耳首四句以秦地之時候景物言其宅在兩當縣之江上</hi>
<pb n="KR4c0018_SBCK_007-14b"/>
<hi>所以爲之感激也兩當枕嘉陵江上傳云吳侍御宅今子孫尚居之</hi>鵾雞號枉渚日色傍阡<lb/>
陌<hi>洙曰王徽詩窈靄瀟湘空歘吸鵾雞悲謝靈運弭棹薄枉渚指景待樂闋歌朝騁騖兮江臯夕弭節兮北渚楚辭朝發枉渚以</hi>
<hi>宿辰陽七發鶚鵠晨號乎其上鵾雞哀鳴翔乎其下〇沈曰相如上林賦云藺玄鶴亂鵾雞張楫曰鵾雞似鶴黄白色張無尽武陵</hi>
<hi>圖經紏繆云余閱四方圖經何其舛訛之多也以武陵善德出一事觀之其餘可知矣武陵之東口二山一曰枉山二曰踊岀山吴</hi>
<hi>均宋起居注云宋元嘉七年五月大水武陵枉山䧟爲枉渚隋開皇中刺史樊子重以枉山甞爲善卷所居名其地爲善德山悅其</hi>
<hi>名而遺其實也唐貞元中惣印禪師居踊出山鑿井㗖泥刳木爲庵開山建寺裴公美以踊岀非佳名爲易山之名爲古德山渾院</hi>
<hi>額爲古德山禪院宣鑒嗣之而德山之名遂著劉禹錫集善卷壇在枉山上又曰枉渚在郭東周朴詩曰先生遺跡武陵西且善卷</hi>
<hi>之有壇壇非堯舜時所有地枉山䧟而壇在山上枉渚在東而謂之在西斯則訛之又訛矣太平御覽載江南諸水云湘州記云枉</hi>
<hi>山在郡東十七里有枉焉山西溪口有小灣謂之枉渚山有楚辭焉〇革曰謹按兩當縣隷鳯州乃古雍州之地子美是詩枉渚乃</hi>
<hi>渚之斜曲而不直者皆謂之枉渚非武陵相潭之枉渚也〇敏功曰陸雲荅張士然詩曰通波激枉渚悲風薄丘榛注云枉渚曲渚</hi>
<hi>也亦以斜曲爲義○田曰鵾雞楚地有之楚辭曰鵾雞嘲唽</hi>借問持斧翁幾年長沙客<lb/>
<pb n="KR4c0018_SBCK_007-15a"/>
<hi>洙曰武帝末暴勝之爲直指使者衣繡衣持斧逐盗長沙長沙湖南地名〇趙曰持斧御史事指言吴侍御也長沙即潭州賈誼所謫之</hi>
<hi>地</hi>哀哀失木狖<hi>洙曰西都賦猿狖失木淮南子猿狖顛墜而失木</hi>矯矯避弓翮<lb/>
<hi>洙曰見鴈矯銜蘆内猿啼失木間○趙曰淮南子鴈銜蘆而翔以避弋繳以比吴之失所也</hi>亦知故郷樂<lb/>
<hi>洙曰飛鳥過故郷猶躑躅</hi>未敢思宿昔昔在鳯翔都共通金閨籍<hi>洙曰</hi>
<hi>謝玄暉旣通金閨之籍○趙曰金閨金馬門也共通者公爲左拾遺與吴共通籍也</hi>天子猶蒙塵<hi>洙曰僖二</hi>
<hi>十四年傳臧文仲曰天子蒙塵於外敢不奔問官守</hi>東郊暗長㦸<hi>洙曰書㤗誓東郊不開晁錯曰兩軍相近</hi>
<hi>平地淺草可前可後此長㦸之地也又曰勁弩長㦸射䟽及遠</hi>兵家忌間諜<hi>洙曰李收爲鴈門謹烽火多爲</hi>
<hi>間諜</hi>此輩常接跡臺中領舉劾<hi>端夲曰㪯善劾有罪御史職也</hi>君必慎<lb/>
剖析不忍殺無辜<hi>洙曰書與其殺不辜寧失不經</hi>所以分白黒<hi>洙曰曹子建蒼蠅間</hi>
<hi>白黒䜛巧乏親踈</hi>上官權許與失意見遷斥<hi>洙曰謝靈運遭物悼遷斥〇師曰肅</hi>
<hi>宗時禄山未平賊遣諜者行反間之言以中傷朝臣吴侍御作臺官正領㪯劾之職毎得罪者必爲之分剖曲直是非之理不忍濫</hi>
<pb n="KR4c0018_SBCK_007-15b"/>
<hi>殺無罪由是失宰相意遂見斥逐於兩當上官宰相也吴侍御雖有所卞明宰相雖權時從之必竟不悅以此故黜之</hi>仲<lb/>
尼甘旅人<hi>洙曰王弼仲尼旅人則國可知矣</hi>向子識損益<hi>修可曰後漢向長字子平潜隱</hi>
<hi>於家讀易至損益卦喟然嘆曰吾知冨不如貧貴不如賤未知死何如生耳〇趙田舊解引春秋叔向怪鄭人鑄刑書事了不相干</hi>
朝廷非不知閉口休歎息<hi>洙曰張厚此事巳知閉口何勞嘆息</hi>余時忝諍<lb/>
臣<hi>趙曰時爲拾遺也</hi>丹陛實咫尺<hi>洙曰僖九年傳天威不違顔咫尺</hi>相看受狼狽<lb/>
<hi>洙曰見北征詩注</hi>至死難塞責<hi>蘇曰吕産罪雖至死亦難塞責趙曰以見吴之斥而不能言也</hi>行<lb/>
邁心多違<hi>洙曰詩行邁靡靡沈休文江海事多違</hi>出門無與適於公負明<lb/>
義惆悵頭更白<hi>洙曰袁陽源詩義分明於霜〇趙曰落句見公之恨深矣〇師曰甫時爲拾遺其去天子</hi>
<hi>不逺可以諌矣坐看吴公之狼狽雖死不足塞吴公之責盖甫自知於吴公有負是以惆悵自刻責其非義也故云於公負明義惆</hi>
<hi>悵頭更白</hi>
　　　寄栢學士林居<lb/>
<pb n="KR4c0018_SBCK_007-16a"/>
自胡之反持干戈天下學士亦奔波<hi>洙曰避乱奔散也如波之奔然</hi>歎<lb/>
彼幽栖載典籍蕭然暴露向山阿<hi>洙曰暴露言无所休庇也漢書衣冠暴露</hi>
靑山萬里靜散地白雨一洗空垂蘿亂代飄零予到<lb/>
此古人成敗子如何荆楊春冬異風土<hi>洙曰風土記荆楊之間春寒而</hi>
<hi>秋煖此所以爲異也</hi>巫峽日夜多雲雨<hi>洙曰神女朝爲雲暮爲雨</hi>赤葉楓林百<lb/>
舌鳴<hi>洙曰楓木凡經霜則葉赤百舌鳥也</hi>黃泥<hi>洙曰一/作花</hi>野岸天雞舞<hi>洙曰天雞</hi>
<hi>鳥名謝靈運海鷗戯春岸天雞弄和風〇夢符曰右按爾雅釋虫螒天雞注小虫黒身赤頭一名前雞又曰摴雞</hi>盗賊<lb/>
縱橫甚宻邇形神寂寞甘辛苦幾時髙議排金門各<lb/>
使蒼生有環堵<hi>洙曰使民各安其居也</hi>
　　　別李袐書始興寺所居<lb/>
不見祕書心若失及見祕書失心疾<hi>洙曰旣見君子我心則降</hi>安<lb/>
<pb n="KR4c0018_SBCK_007-16b"/>
爲動主理信然我獨覺子神充實重聞西方止觀經<lb/>
<hi>洙曰佛西方之教其法有大觀大覺也</hi>老身古寺風泠泠妻兒待米<hi>洙曰又云</hi>
<hi>我</hi>且歸去他日杖藜來細聽<hi>蘇曰盧璀聞匡山雨璀歸容它日杖藜再造門下細聽淵</hi>
<hi>妙之理</hi>
　　　赤谷西崦人家<hi>鄭曰崦衣檢切〇師曰按地理志秦州有崦嵫山在赤谷之西曹操</hi>
<hi>與劉備戦于此谷川水爲之丹因號曰赤谷甫乾元元年貶華州司功屬關輔饑亂乾元二年遂弃官之</hi>
<hi>秦州宿于赤谷西崦人家因有此作</hi>
躋險不自安<hi>洙曰謝靈運詩躋險築幽居安一作喧</hi>出郊巳淸目溪廻日<lb/>
氣暖逕轉山田熟鳥雀依茅茨<hi>師曰言其靜也</hi>藩籬帶松菊<lb/>
<hi>洙曰陶淵明三逕就荒松菊猶存宋玉曰藩籬之鷃料天地之髙〇師曰言其幽也</hi>如行武陵暮欲問<lb/>
桃源宿<hi>洙曰一本作桃花陶潜桃源記曰晉太康中武陵人捕魚從溪而行忽逢桃花林夾爾岸数百歩無雜木芳華</hi>
<pb n="KR4c0018_SBCK_007-17a"/>
<hi>鮮美落英<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛漁人異之前行窮林尽見山有小口髣髴有光便捨舟歩入𥘉極狹行四五十歩忽然開朗邑屋連接雞犬相聞男</hi>
<hi>女𬒳髪怡然自樂見漁人大驚問所從來要還爲設酒食云先此避秦難率妻子來此遂與外隔絶不知有漢無論魏晉也旣出白</hi>
<hi>太守太守遣人隨而㝷之迷不復得路也</hi>
　　　題栢大兄弟山居屋壁二首<lb/>
叔父朱門貴<hi>洙日郭景純朱門何足榮</hi>郞君玉樹髙<hi>洙曰見玉樹臨風前注</hi>山<lb/>
居精典籍文雅渉風騷江漢終吾老雲林得爾曹哀<lb/>
絃繞白雪<hi>夢符曰右按宋王對楚襄王問曰客有歌郢中者其始下里巴人國中屬和者數千人其爲陽春白雪國</hi>
<hi>中屬而和者數十人而巳又文選鮑昭蜀琴抽白雪郢曲繞陽春〇尹曰哀絃琴也記曰絲聲哀哀以立廉廉以立志君子聽琴瑟</hi>
<hi>之聲則思忠義之臣又枚乗七發曰龍門之桐髙百尺而無枝使班爾斫斬以爲琴野繭之絲以爲絃孤子之鈎以爲隱九寡之珥</hi>
<hi>以爲㢩使師堂操張伯牙為之歌此亦天下之至悲也太子能強起而聽之乎生㢩音的隱㢩琴上飾取孤子寡婦之寳而用之欲</hi>
<hi>其聲多悲哀九寡九度寡也琴録曰琴曲有幽蘭白雪風入松烏夜啼俗人非知音者故未可與之操</hi>未與俗人<lb/>
<pb n="KR4c0018_SBCK_007-17b"/>
操<hi>洙曰琴有白雪操</hi>
野屋流寒水山籬帶薄雲靜應連虎穴喧巳去人群<lb/>
筆架霑䆫雨書籖映隙曛<hi>鄭曰籖子廉切</hi>蕭蕭千里馬<hi>洙曰詩蕭</hi>
<hi>蕭馬鳴漢文却千里馬</hi>箇箇五花文<lb/>
　　　栢學士茅屋<lb/>
碧山學士焚銀魚<hi>洙曰移文云焚芰製而裂荷衣也○蘇曰張褒梁天監中不供學士聀御史欲彈劾</hi>
<hi>褒曰碧山不負吾乃焚章長嘯而去</hi>白馬却走身巖居<hi>日曰光武臨朝或有惰容張湛輙陳諌其</hi>
<hi>失湛常乗白馬帝毎見曰白馬生且復諌矣</hi>古人巳用三冬足<hi>洙曰東方朔三冬文史足用</hi>
年少今開萬卷餘<hi>洙曰今一作曽見讀書破萬卷</hi>晴雲滿户團傾蓋<hi>洙曰</hi>
<hi>鄒陽傾蓋如故宼蓋若浮雲</hi>秋水浮堦溜决渠<hi>洙曰張景陽階下伏泉通堦上水衣生陸土衡豐注</hi>
<hi>溢修霤黄潦侵堦除雲隂結不解通衢化爲渠</hi>冨貴必從勤苦得<hi>蘇曰徐陵見弟姪讀書陵指其</hi>
<pb n="KR4c0018_SBCK_007-18a"/>
<hi>書語人曰人之冨貴必從此勤苦而得</hi>男兒須讀五車書<hi>洙曰莊子天下篇恵施多方其書五車</hi>
　　　題郪縣郭三十二明府茅屋壁<hi>鄭曰郪七稽切縣名在梓州</hi>
江頭且繫船<hi>鄭曰係吾詣切</hi>爲爾獨相憐雲散灌壇雨<hi>鄭曰博物</hi>
<hi>志太公爲灌壇令</hi>春靑彭澤田頻驚適小國一擬問髙天別後<lb/>
巴東路逢人問幾賢<lb/>
　　　崔氏東山草堂<lb/>
愛汝玉山草堂静髙秋爽氣相鮮新有時自發鍾磬<lb/>
響<hi>師曰言无鄰築也</hi>落日更見漁樵人盤剥白鵶谷口栗飯煑<lb/>
青泥坊底芹<hi>洙曰白鵶谷靑泥坊皆地名〇石曰坊音防即堤邊也</hi>何爲西莊王給<lb/>
事柴門空閉鎻松筠<hi>鮑曰王維時𬒳張通儒禁在東山此詩有所歎息故云○趙曰唐史鄭䖍傳安</hi>
<hi>禄山反遣張通儒却置百官於東都</hi>
<pb n="KR4c0018_SBCK_007-18b"/>
　　　李監宅<lb/>
尚覺王孫貴<hi>洙曰王孫王者之後亦相尊敬之稱韓信傳哀王孫</hi>豪家意頗濃<hi>洙曰豪貴</hi>
<hi>之家也</hi>屏開金孔雀<hi>洙曰隋長孫晟貴盛甞畫二孔雀於屏間以擇婿</hi>褥隱繡芙<lb/>
蓉<hi>洙曰刺繡紋爲芙蓉也○蘇曰漢明帝西或献翠毛撚金美蓉𬒳褥并細文玉枕○師曰隱如隱几之隱隱倚也</hi>且<lb/>
食雙魚美<hi>洙曰姜詩孝感地爲之出泉日生雙鯉詩得之以供母</hi>誰看異味重<hi>洙曰河敬</hi>
<hi>祖食必四方珍異○師曰孟子曰魚我所欲史記云彈鋏歸来兮食无魚上客所食之物况兼異味之重累乎</hi>門䦨多<lb/>
喜色女婿近乗龍<hi>洙曰後漢明帝紀勞賜元氏門闌走卒〇夢符曰右按楚囯先賢傳孫雋李元礼俱</hi>
<hi>娶大尉桓焉女時人謂桓叔元兩女婿俱乗龍言得婿如龍也</hi>
　　　李監宅<hi>新添</hi>
落葉春風起髙城煙霧開雜花分户映嬌燕入簷廻<lb/>
一見能傾産虚懐只愛才鹽官雖絆驥名是漢庭來<lb/>
<pb n="KR4c0018_SBCK_007-19a"/>
〇田園<lb/>
　　古詩二首　律詩五首<lb/>
　　　秋行官張望督促東渚耗<hi>洙曰一作刈</hi>稻向畢淸晨<lb/>
　　　遣女奴阿<hi>鄭曰烏葛切小女本作咹</hi>稽竪子阿叚往問<hi>洙曰文十</hi>
<hi>年王在渚宫注小洲曰渚</hi>
東渚雨今足佇聞粳稻香<hi>洙曰謝靈運詩滮池漑粳稻說文粳稻屬也稻稌也</hi>上<lb/>
天無偏頗蒲稗各自長<hi>洙曰匈奴傳朕聞天不頗覆地不偏載謝靈運湖中作芰荷迭映蔚蒲稗</hi>
<hi>相因依</hi>人情見非類<hi>洙曰前漢朱虚矦章請爲吕太后言耕田髙后兒子畜之笑曰顧乃父知田耳若生</hi>
<hi>而王子安知田乎章曰臣知之太后曰試爲我言田意曰深耕穊種立苗欲䟽非其種者鋤而去之太后黙然師古曰以斥諸吕也</hi>
<hi>穊稠也穊種者言多生子孫也〇修可曰前漢劉章云非其種者鋤而去之</hi>田家戒其荒<hi>洙曰前漢武帝紀野</hi>
<hi>荒治苛也注曰荒田畒不闢</hi>功夫競榾榾除草置岸傍<hi>洙曰食貨志芸除草也莊子天</hi>
<pb n="KR4c0018_SBCK_007-19b"/>
<hi>地篇榾榾然用力甚多榾苦骨切</hi>穀者命之本客居安可忘<hi>洙曰命之一云今土范子</hi>
<hi>計然曰五穀者万民之命國之重寳也晉書黎元以穀爲命</hi>青春具所務勤墾免亂常<lb/>
吴牛力容易並驅動莫當<hi>鄭曰驅區遇切○洙曰驅去聲動莫當一云紛遊場丗說滿奮</hi>
<hi>云吴牛見月而喘斉還詩並驅從兩牡兮潘安仁籍田賦浮遊場染履岀說今之水牛生江淮故謂之吴牛畏熱見月疑日所以喘</hi>
<hi>也○趙曰容易言其水牛力之最多不以爲難也並驅則雙駕之也埸者疆埸之埸</hi>豐苗亦巳穊<hi>見上注鄭</hi>
<hi>曰几利切稠也</hi>雲水照方塘<hi>洙曰劉公幹雜詩方塘含白水</hi>有生固蔓延靜一<lb/>
資隄防督領不無人提携頗在綱<hi>洙曰携一作挈書盤庚若網在綱有條而</hi>
<hi>不紊</hi>荆楊風土暖<hi>洙曰周官曰楊州荆州冝稻江淹南中氣候暖朱華陵白雪</hi>肅肅候㣲<lb/>
霜尚恐主守踈用心未甚臧<hi>洙曰臧善也○趙曰守指行官張望也</hi>淸朝<lb/>
遣婢僕寄語踰崇岡西成聚必散<hi>洙曰書平秩西成</hi>不獨陵我<lb/>
倉<hi>洙曰詩我倉旣盈又曽孫之庾如坻如京潘安仁籍田賦有云我倉如陵我庾如坻也</hi>豈要仁里譽<lb/>
<pb n="KR4c0018_SBCK_007-20a"/>
<hi>洙曰里仁爲美〇蘇曰祖宥守志自養文名四馳永嘉太守屢杜駕見之曰君子道髙德尊所致如此非仁里所要譽</hi>感<lb/>
此亂丗忙<hi>洙曰非欲賙施以要仁里之譽盖亂丗不可不蓄積以爲給也</hi>北風吹蒹葭蟋<lb/>
蟀近中堂<hi>洙曰北風冬風也言歲向冬矣詩十月蟋蟀入我床下故近中堂</hi>荏苒百工休<lb/>
鬰䊸遲暮傷<hi>洙曰礼月令霜降百工休謝宣遠詩履運傷荏苒陸士衡䊸鬰游子情謝琨遲暮獨如何〇蘇曰</hi>
<hi>陸士衡歳華荏苒而莫百工俱休〇師曰詳味此詩託意於除惡以佑善人其終篇在於聚而能散以閔乱丗之困乏使甫爲政其</hi>
<hi>意必有見于丗者惜夫莫之用也</hi>
　　　行官張望𥙷稻畦水歸<lb/>
東屯大江北<hi>洙曰一枕大江〇鄭曰屯徒渾切聚也</hi>百頃平若桉<hi>饒曰六尺爲歩歩百爲畒</hi>
<hi>畒百爲頃</hi>六月靑稻多千畦碧泉亂揷秧適云巳引溜加<lb/>
漑灌更僕往方塘<hi>鄭曰更古行切〇洙曰更僕以畨次更代使之也劉公幹方塘含白水</hi>决<lb/>
渠當斷岸<hi>洙曰西都賦决渠降雨荷挿成雲〇趙曰鮑明遠蕪城賦崪若断岸</hi>公私各地著<lb/>
<pb n="KR4c0018_SBCK_007-20b"/>
<hi>鄭曰著陟畧切〇洙曰食貨志理民之道地著爲夲師古云謂安土也</hi>浸潤無天旱主守問家<lb/>
臣<hi>洙曰陸韓云庶子及家臣</hi>分明見溪畔竿竿烱翠羽剡剡生銀漢<lb/>
<hi>鄭曰剡以冉切○蘇曰桑敬剡剡兮雲生銀漢○趙曰曹子洛神賦云或拾翠羽廣雅云天何謂之天漢亦曰銀漢也〇師曰剡剡</hi>
<hi>竹末削殺貌生銀漢謂水注如傾河漢</hi>鷗鳥鏡裏來關山雪邊看秋菰成<lb/>
黒米<hi>鄭曰菰音孤○洙曰菰米雕胡也〇趙曰鏡裏雪邊皆収畦水之明㓗也</hi>精鑿<hi>洙曰一作穀</hi>傳白<lb/>
粲<hi>夢符曰右按鄭氏釋詩俾䟽斯粺云米之率米于粺九鑿八侍御七〇趙曰夲草云菰又謂之茭白嵗乆中心生白臺謂之菰</hi>
<hi>手其臺中有黒者謂之茭欎至後結實乃雕胡米也精鑿出左傳粢食不鑿音作鑿謂治米使白○晁曰傳合也以菰米合白粲炊</hi>
<hi>飯</hi>玉粒足晨炊紅鮮任霞散<hi>趙曰蘇秦所謂米貴如玉也上言米粒之珎貴下云紅鮮</hi>
<hi>方是言飯紅潤之色韓信傳晨炊蓐食</hi>終然添旅食作苦期壯觀<hi>洙曰楊惲田家作苦</hi>
<hi>○趙曰魏文帝云旅食南館</hi>遺穗及衆多我倉戒滋漫<hi>趙曰詩云遺秉滯穗伊寡婦之</hi>
<hi>利〇師曰利於人而嗇於巳之意</hi>
<pb n="KR4c0018_SBCK_007-21a"/>
　　　茅堂檢校収稻二首<lb/>
香稻三秋末平田百頃間喜無多屋宇幸不礙雲山<lb/>
御裌侵寒氣<hi>洙曰秋興賦籍莞蒻御裌衣〇鄭曰裌古洽切複衣</hi>嘗新破旅顔紅<lb/>
鮮終日有玉粒未吾慳<hi>夢符曰右按文選尺爐重㝷桂紅粒貴瑶瓊李善云戦國䇿曰蘇秦</hi>
<hi>之楚三月乃得見王談卒辝行楚王曰先生不遠千里而臨寡人曾弗肯留願聞其說對曰楚囯食貴於王薪貴於桂謁者難見於</hi>
<hi>鬼王難見於帝今臣食玉炊桂因鬼見帝其可得乎</hi>
稻米炊能白秋葵煑復新誰云滑易飽老藉軟俱匀<lb/>
種幸房州熟苗同伊闕春<hi>鄭曰縣名在洛陽</hi>無勞映渠盌自有<lb/>
色如銀<hi>黄曰魏文車渠椀賦車渠玉属也多纎理縟文生于西國其俗寳之惟二儀之普育何萬物之殊形料珍怪之</hi>
<hi>上美無兹椀之獨虚苞華文之光麗發浮彩而揚榮理交錯以連属似将離而復井又梁陸倕蠡杯銘曰用邁羽杯珍逾渠椀實同</hi>
<hi>蠡側形均樸滿廣雅云車渠石次玉</hi>
<pb n="KR4c0018_SBCK_007-21b"/>
　　　刈稻了詠懷<lb/>
稻穫空雲水川平對石門<hi>洙曰南都賦縁以劎閣阻以石門○趙曰此乃夔州詩而言石</hi>
<hi>門乃下篇雙崖壯此門也舊引蜀都賦阻以石門舊注云石門在漢中之西豈于䕫州事哉非是</hi>寒風踈草木<lb/>
<hi>洙曰又云落木</hi>旭日散雞豚<hi>洙曰孟子雞豚狗彘</hi>野哭𥘉聞戰樵歌稍出村<lb/>
無家問消息作客信乾坤<lb/>
　　　佐還山後寄<hi>二首同作三首一首見宗族門</hi>
白露黄粱熟分張素有期巳應舂得細頗覺寄來遲<lb/>
味豈同金菊香冝配緑葵<hi>趙曰潘安仁賦有緑葵含露</hi>老人他日愛<lb/>
正想滑流匙<lb/>
幾道泉澆圃<hi>鄭曰澆堅堯切</hi>交横落幔坡葳蕤秋葉小<hi>洙曰小一</hi>
<hi>本作少一作葉色</hi>隱映野雲多隔沼連香芰通林帶女蘿甚聞<lb/>
<pb n="KR4c0018_SBCK_007-22a"/>
霜薤白<hi>鄭曰薤胡介切軰菜葉似韭</hi>重惠意如何<hi>楷曰此三篇叙其姪還山後之事分引泉</hi>
<hi>水以灌園故交横而落也慢坡言坡翠如慢葳蕤盛貌秋葉言黄落之葉女蘿乃松蘿也</hi>
分門集註杜工部詩卷第七<lb/>
<pb n="KR4c0018_SBCK_007-22b"/>
</p>
<p>
</p>
  </div>
</body>
</text>
</TEI>
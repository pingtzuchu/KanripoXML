<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0018_SBCK_004-1a"/>
分門集註杜工部詩卷第四<lb/>
　山嶽<lb/>
　　古詩三首　律詩三首<lb/>
　　　望嶽<lb/>
岱宗夫<hi>洙曰書岱宗泰山爲四岳所宗風俗通云泰山山之尊者一曰岱宗岱始也宗長也萬物之始隂陽交代爲五</hi>
<hi>岳之長〇鄭曰岱宗泰山也今屬兖州升中告代于此是山爲五岳之長故曰岱宗○師曰岱宗朱猶云楚天之類〇徐曰按王原</hi>
<hi>叔吕居仁王彦輔魯訔諸本並作夫獨師本作天字說</hi>如何齊魯靑未了<hi>師曰㤗山跨齊魯兩國之</hi>
<hi>境眺望其山之靑巳窮齊魯而其山未窮故曰靑未了</hi>造化鍾神秀<hi>洙曰晉孫興公孫遊天台賦序天台</hi>
<hi>者蓋山岳之神秀也陳書虎丘山者呉之神秀○魯曰劉禹錫言九華山爲造化一尤物○師曰鍾聚也詩云崧髙維岳維岳降神</hi>
<hi>凡名山大川皆有神異天地造化鍾聚神秀之氣于此</hi>隂陽割昏曉<hi>趙曰言其山之長大如史記言崑崙</hi>
<hi>日月所相避隱爲光明也割字輔曰杜言此爲造化所鍾/不割之割割者分也〇彦蔽腐也〇師曰割者分也</hi>
<pb n="KR4c0018_SBCK_004-1b"/>
<hi>隂陽日月也此山旣髙日月迭昏曉也</hi>盪胸生曽雲<hi>鄭曰盪他浪切曽昨陵切經也經過之雲〇洙曰公</hi>
<hi>羊曰觸石而岀膚寸而台不崇朝而徧天下者泰山之雲也張衡南都賦㳙水盪其胷陳張種與沈炯書虎丘山者吴之神秀也○</hi>
<hi>趙曰盪滌也舊注引南都賦㳙水盪其胷本言水流如盪滌地之胸今言盪胷生曽雲則借言雲之潤氣盪滌人胷也陸機文賦有</hi>
<hi>曽雲之峻注曽積也〇彦輔曰庾肩吾山詩曽雲霾峻嶺〇師曰曽雲杜詩通作層即雲勢之重疊而起泰山出雲須臾遍太虛而</hi>
<hi>爲雨以其有功於民故祀之雲生于山人登山故雲盪其胸</hi>决眥入歸鳥<hi>鄭曰眥前智切目眥○夢符曰</hi>
<hi>右按子虚賦稱射藝之妙所中者必决裂其目眥也杜子美望嶽以言觀覽之逺攄决其目力入飛鳥之羣與射了無相干明矣〇</hi>
<hi>趙曰眥目睫也音墻細切按子虚賦本言射而决裂獸眥詩人取好字穩則借用之蓋决眥入歸鳥則人目眥决裂入鳥之歸處</hi>
<hi>言所望之逺也〇王逢原曰眥目眥也歸鳥入林决去其眥乃能辨之蓋言山髙若此</hi>㑹當凌絶頂一<lb/>
覽衆山小<hi>洙曰孟子曰孔子登東山而小魯登太山而小天下揚子升東嶽而知衆山之迤邐也漢官儀及泰山盤</hi>
<hi>道屈曲上凡五十餘盤經小天門大天門如從穴中視天䆫也〇師曰登臨山之絶頂俯視衆山其培塿歟衆山知尊乎大岳衆流</hi>
<hi>知宗乎滄海當安史之亂僣稱尊號天子蒙塵其朝宗之義爲如何甫望嶽之作未章云一覽衆山小固知安史之徒乃培塿之細</hi>
<pb n="KR4c0018_SBCK_004-2a"/>
<hi>者又何足以上抗巖巖之大也哉</hi>
　　　望嶽<lb/>
南岳配朱鳥秩禮自百王<hi>洙曰五月南巡狩至于南岳衡山釋山又云霍山爲南岳衡之</hi>
<hi>與霍皆一山有兩名南岳本自以兩山爲名非從近來也而學者多以霍山不得爲南岳又云漢武帝來始乃名之斯不然矣衡山</hi>
<hi>一名霍山言萬物霍而大也應劭曰風俗通曰岳者稱考功徳黜陟之故謂之岳四方皆有七宿名成形東方成龍形西方成虎</hi>
<hi>形皆南首而北尾南方成鳥形北方成龜形皆西首而東尾以南方之宿象鳥故謂之朱鳥七宿也書望于山川注諸侯境内名山</hi>
<hi>大川如其秩次望祭之故五岳牲禮視三公四瀆視諸矦其餘視子男〇趙曰荊州記曰衡山者五岳之南岳也今云配朱鳥者朱</hi>
<hi>鳥南方之宿也秩則尚書咸秩無文之秩秩者等也所講五岳視三公四瀆視諸侯是巳等秩之禮其來乆矣故云自百玉</hi>歘<lb/>
吸領地靈<hi>洙曰地之百靈顔延年詩邑社揔地靈〇趙曰江文通雜擬詩歘吸鵾雞悲注云猶俄傾也</hi>鴻洞<lb/>
半炎方邦家用祀典<hi>趙曰王褒四子講徳論洪洞㓪天言天地之神光洪洞相通明㓪於天也</hi>在<lb/>
徳非馨香<hi>洙曰五岳皆載祀典</hi>廵守何寂寥有虞今則亡<hi>洙曰自戰</hi>
<pb n="KR4c0018_SBCK_004-2b"/>
<hi>國縱横而廵守之禮亡矣有虞虞舜也謂五年一廵狩</hi>洎吾隘丗網行邁越瀟湘<hi>洙曰</hi>
<hi>隘言丗網所拘迫也行邁猶行役也○趙曰公之所以行邁者以丗網隘窄故欲曠懷於江湖之上也</hi>渴日絶壁<lb/>
出<hi>趙曰難逢日霽以望其峯於日如渴也蓋如渴雨之渴</hi>漾舟淸光旁祝融五峯<lb/>
尊峯峯次低昻紫蓋獨不朝爭長嶫相望<hi>洙曰祝融峯名也朱陵祝</hi>
<hi>融紫蓋石<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>芙蓉所謂五峯也爭長言相峙而立有如爭長也〇趙曰考衡山記有芙蓉峯紫蓋峯石門峯而韓退之詩曰紫蓋連</hi>
<hi>延接天柱石廪騰擲堆祝融則又有天柱峯祝融峯爲五峯舊注以朱陵𥙷之非也</hi>恭聞魏夫人羣仙<lb/>
夾翶翔<hi>洙曰魏夫人神仙也主衡山○夢符曰右按眞告南岳夫人與弟子言東岳上眞卿司命君等左二十二眞人</hi>
<hi>坐西起南向東行太和靈嬪上眞太夫人右十五女眞東坐北起南行上眞司命南岳夫人即魏夫人也〇田曰夫人諱華存字賢</hi>
<hi>安晉司徒舒之女也㓜純讀書喜神仙其後四仙人降車從鮮盛夫人旣與仙者遊盡傳其秘術咸和八年終壽八十二舊說以謂</hi>
<hi>夫人實不死以杖代尸而升天扶桑大帝君授夫人靑瓊之板丹録之文治南岳</hi>有時五峯氣散風<lb/>
如飛霜牽迫限脩途未暇杖崇崗<hi>洙曰言爲行邁拘限未暇䇿杖而登崇崗</hi>
<pb n="KR4c0018_SBCK_004-3a"/>
<hi>也</hi>歸來覬命駕沐浴休玉堂三歎問府主曷以賛我<lb/>
皇牲璧忍衰俗神其思降祥<hi>洙曰忍都賦文王對霤石室相距注皆何人所居又云王</hi>
<hi>堂府主所居也故有三嘆之問謂丗乱俗薄祀典闕而舉欲賛之於是帝崇牲璧則神必降祥於此矣〇師曰衰乱之俗廢祀典而</hi>
<hi>不舉今甫欲以牲璧礼神庶使岳神賛翊吾君而降福祥矣</hi>
　　　丈人山<hi>洙曰青城山記云此山爲五岳之長故名丈人有丈人觀</hi>
自爲青城客<hi>沈曰玄中記蜀郡靑城山有洞穴爲三道西此通崑崙茅君傳青城十洞天之一也</hi>不唾<lb/>
青城地<hi>趙曰唾地者有所惡而唾也元魏爾朱榮乎毁匿名書唾地曰云云是也不唾其地所以敬之也又陳徐陵作</hi>
<hi>玉臺新詠載劉勲妻王雜詩云千里不唾井况乃昔所奉</hi>爲愛丈人山丹梯近幽意<hi>洙曰</hi>
<hi>謝玄暉敬亭山詩要欲返竒趣即此陵丹梯靈運躧歩陵丹梯</hi>丈人祠西佳氣濃<hi>洙曰陶潜山氣</hi>
<hi>日夕佳後漢欝欝葱葱氣佳哉</hi>縁雲擬住最髙峯<hi>洙曰靈光殿賦飛陛住孽縁雲上征</hi>掃<lb/>
除白髮黃精在<hi>洙曰出說黃精乆服反老爲少</hi>君看他時氷雪容<hi>洙曰</hi>
<pb n="KR4c0018_SBCK_004-3b"/>
<hi>莊子肌膚若氷雪</hi>
　　　望岳<lb/>
西岳崚嶒<hi>洙曰一云稜危</hi>竦處尊<hi>洙曰華/岳也</hi>諸峯羅立<hi>洙曰一作列</hi>
似兒孫<hi>洙曰言序列而不敢與岳爭長</hi>安得仙人九節杖<hi>洙曰仙人有九節杖笻杖亦九</hi>
<hi>節○蘇曰列仙傳玉烈魯授赤城老人九節蒼藤竹柱杖行地馬不能追</hi>拄到玉女洗頭盆<hi>洙曰</hi>
<hi>玉女洗頭盆因山形而爲名○蘇曰三峯記華山雲臺上有石盆可容水數斛明瑩如玉上有古篆字人莫識俗呼爲玉女洗頭盆</hi>
<hi>〇修可曰集神録明望玉女者居華山服玉漿白日昇天中頂白龜其廣數畒髙三仞其側有梯磴逹皆見玉女祠祠前有白石曰</hi>
<hi>號玉女洗頭盆其中水色碧緑澄徹雨不加益旱不加耗○秦曰張衡思玄賦云載太華兮召洛浦之宓妃即明皇玉女也</hi>車<lb/>
箱入谷無歸<hi>洙曰一作回</hi>路<hi>師曰箱乃車所盛載之所也</hi>箭栝通天有一<lb/>
門<hi>師曰言神仙之門難入也箭栝其竇至小</hi>稍待秋風凉冷後髙㝷白帝<lb/>
問眞源<hi>洙曰白帝西方之帝〇趙曰言白帝則華岳乃西方之鎭也梁孝儀和昭明太子鍾山講解詩云降道訪眞源</hi>
<pb n="KR4c0018_SBCK_004-4a"/>
　　　白鹽山<lb/>
卓立羣峯外蟠根積水邊他皆任厚地爾獨近髙天<lb/>
白牓千家邑<hi>趙曰言縣額以白爲牌耳</hi>清秋萬古船詞人取佳句<lb/>
刻畫竟難傳<hi>趙曰欲以佳句專詠白鹽之狀雖加刻畫終難傳播所以重言於難措辭也</hi>
　　　天寳初南曹小司㓂舅於我太夫人堂下累<lb/>
　　　土爲山一匱盈尺以代彼朽木承諸焚香瓷<lb/>
　　　甌甌甚安矣旁植慈竹蓋兹數峯嶔岑嬋姢<lb/>
　　　宛有塵外數致乃不知興之所至而作是詩<lb/>
一匱功盈尺<hi>洙曰論語子曰譬如爲山未成一匱注匱土籠也盈尺一尺而巳</hi>三峯意出羣<lb/>
<hi>洙曰猶華岳之三峯也○趙曰華山記有云其三峯直上晴霽可睹舊注云直云猶華岳之三峯非是</hi>望中疑在<lb/>
野幽處欲生雲慈竹春隂覆香爐暁勢分<hi>洙曰廬山有香爐峯</hi>
<pb n="KR4c0018_SBCK_004-4b"/>
惟南將獻壽<hi>洙曰詩如南山之壽</hi>佳氣日氛氲<hi>師曰陸機本草䟽云南方生子母竹</hi>
<hi>今慈竹是也又謂之孝竹漢章帝三年子母竹生白虎殿前時謂之孝竹羣臣作孝竹頌子美此詩序云累土爲山代彼朽木承諸</hi>
<hi>焚香瓷甌非謂廬山香爐峯也</hi>
　江河<hi>陂池溪潭附</hi>
　　古詩九首　律詩十二首<lb/>
　　　三川觀水漲二十韻<lb/>
<hi>鮑曰天寳十五載乙亥禄山䧟京師公徒歩避宼鄜州三川縣有是詩時七月也</hi>
我經華原來不復見平陸<hi>洙曰華原屬京兆郡後魏置北雍州西魏改爲宜州又置北池</hi>
<hi>郡㝷改爲通川郡武德𥘉復置通州罷郡</hi>北上惟土山連天走窮谷火雲無<lb/>
時出飛電常在目<hi>洙曰一云出無時〇趙曰夏雲謂之火雲○魯曰隋慮思道納凉賦云陽風淟其長</hi>
<hi>扇火雲赫而四舉也</hi>自多窮岫雨行潦相豗蹙<hi>鄭曰上呼回切相擊也○洙曰海賦磊匒</hi>
<pb n="KR4c0018_SBCK_004-5a"/>
<hi>匌而相豗</hi>蓊匌川氣黃<hi>鄭曰上音烏下口荅切又音溘匝也〇趙曰蓊匌則氣之翁欝</hi>羣流㑹<lb/>
空曲淸晨望髙浪忽謂隂崖踣<hi>鄭曰蒲北切○洙曰郭璞詩髙浪駕蓬萊〇趙曰長</hi>
<hi>笛賦云惟鍾籠之竒生兮于終南之隂崖</hi>恐泥竄蛟龍<hi>鄭曰泥乃計切</hi>登危聚麋鹿<lb/>
<hi>洙曰海賦云狐玃登危而雍容</hi>枯查卷拔樹礧磈<hi>鄭曰查士街切礧洛罪磈口罪切不平也</hi>共<lb/>
充塞聲吹鬼神下<hi>趙曰礧磈石也聲吹言其聲之吼</hi>勢閱人代速不有<lb/>
萬穴歸何以尊四瀆<hi>洙曰海賦江河旣道萬穴俱流○薛曰右按爾雅江河淮濟是爲四瀆者發源</hi>
<hi>而注海者也○趙曰公詩作於離亂之中意在衆所歸往以尊王也</hi>及觀泉源漲反懼江海<lb/>
覆漂沙拆岸去<hi>鄭曰漂匹妙切浮也〇洙曰海賦飄沙礐石蕩<graphic n="KR2078" url="https://raw.githubusercontent.com/kanripo/KR-Gaiji/master/images/KR2078.png" mimeType="image/png"/>島濵</hi>漱壑松栢秃<lb/>
<hi>洙曰海賦漱壑生角選沈液潄陳根</hi>乗凌破山門廻斡到地軸<hi>洙曰春秋括地象云地有</hi>
<hi>三千六百之軸海賦狀如天輪膠戾而激轉又似地軸挺抜而爭廻</hi>交洛赴洪河及關豈信<lb/>
宿應沉數州没如聽萬室哭<hi>洙曰江賦滈汗六州之域</hi>穢濁殊未<lb/>
<pb n="KR4c0018_SBCK_004-5b"/>
淸風濤怒猶蓄<hi>洙曰海賦於是鼔怒溢浪揚浮江賦乃鼔怒而作濤</hi>何時通舟車<lb/>
<hi>洙曰漢武筭及舟車〇昱曰記中庸云舟車所通蓋言德之所及者逺而原叔以筭及舟車釋之非矣〇師曰南北阻隔舟車不通</hi>
<hi>而云何時者厭亂願治之辭也</hi>隂氣不黲黷<hi>鄭曰上千敢下徒卜切垢黒也○趙曰何時得水落而舟車可</hi>
<hi>通且隂氣開㓪而不黲黷選有上慘下黷</hi>浮生有蕩汨吾道正覊束人寰難<lb/>
容身<hi>趙曰舞鶴賦歸人寰之喧卑○師曰謂當兵革擾攘吾道拘而不得騁武夫悍卒正得志之秋人寰難容身天地雖</hi>
<hi>大若無所往</hi>石壁滑側足雲雷屯不巳艱險路更跼<hi>鄭曰渠玉</hi>
<hi>切促也</hi>普天無川梁欲濟願水縮<hi>洙曰魏文帝雜詩欲濟河无梁謝玄暉江漢恨無梁</hi>
<hi>陸機詩怨彼河無梁引領望大川</hi>因悲中林士未脫衆魚腹<hi>洙曰詩肅肅兎置施於中</hi>
<hi>林王康琚反招隱今雖盛明丗能無中林士屈原荅漁父云寧赴湘流葬於江魚腹中</hi>舉頭向蒼天安<lb/>
得騎鴻鵠<hi>趙曰陸士衡擬西北有髙樓云思駕歸鴻羽</hi>
　　　奉同郭給事湯東靈湫作<lb/>
<pb n="KR4c0018_SBCK_004-6a"/>
東山氣濛鴻宫殿居上頭<hi>趙曰東山驪山也在長安之東北望雲陽悉見山阜之形而恒</hi>
<hi>若雲霧之中故云氣濛鴻</hi>君來必十月樹羽臨九州<hi>洙曰湯泉温泉也山上有宫殿天寳</hi>
<hi>中甞以十月幸之樹羽立羽葆蓋也○趙曰言温湯也長安志云開元後玄宗毎嵗十月幸温湯歲盡而歸詩崇牙樹羽○彦輔曰</hi>
<hi>立葆羽也江淹詩有云君王澹以思樹羽望楚城</hi>隂火煑玉泉噴薄漲巖幽<hi>洙曰温泉</hi>
<hi>也海賦陽水不冶隂火潜然○修可曰博物志云凡水源有硫黃其泉則温故云隂火</hi>有時浴赤日光抱<lb/>
空中樓<hi>洙曰山海經大荒之中暘谷上有扶桑十日所浴又曰有七子名曰羲和浴日於甘泉又曰日拂于扶桑岀於</hi>
<hi>暘谷浴于咸池</hi>閬風入轍跡曠原<hi>洙曰一/作野</hi>延冥搜<hi>洙曰大人賦登閬風而遥集莊子廣</hi>
<hi>莫之野廣原崑崙東北脚名也○覺範曰神異經崑崙三角北曰閬風巔西曰玄圃臺北曰崑崙宫○趙曰崑崙一名閬風其義則</hi>
<hi>周穆王欲車轍馬迹遍天下之意謂之欲冥搜蓋言乗輿自驪山而出若將訪崑崙而遊廣原也</hi>沸<hi>洙曰一作拂</hi>天<lb/>
萬乗動觀水百丈湫<hi>洙曰前漢郊祀志湫淵祀朝那注水清澈可愛不容穢濁龍之所居○趙曰鮑</hi>
<hi>明逺蕪城賦歌吹沸天言其聲之多</hi>幽靈新<hi>洙曰一作靈湫新</hi>可佳王命官屬休初<lb/>
<pb n="KR4c0018_SBCK_004-6b"/>
聞龍用壯<hi>洙曰大壯九三小人用壯</hi>擘石摧林丘<hi>洙曰郭縁生述征記巨靈擘開華山謝惠連詩</hi>
<hi>落雪洒林丘</hi>中夜窟宅改移因風雨秋<hi>趙曰窟穴改而移天台山賦序靈仙之所窟宅</hi>
倒懸瑶池影<hi>洙曰漢郊祀志谷永云登遐倒景覽觀縣圃浮遊蓬萊〇如淳曰在日月之上反從下照故其</hi>
<hi>景倒大人賦貫列缺之倒景孫綽天台賦或倒景於重溟張協七命云倒景而開軒海賦瑰琦之所窟宅廣稚曰景在下曰倒景○</hi>
<hi>趙曰此以狀湫之深廣險激公詩又於過麗山之下曰瑶池氣鬱律舊注引到景以證倒懸非是</hi>屈注蒼江流<lb/>
味如甘露漿揮弄滑且柔翠旗淡偃蹇<hi>洙曰九歌靈旗偃蹇兮姣服又</hi>
<hi>蹇將憺兮夀宫枚乗七發旌旗偃蹇相如建翠華之旗注以翠羽爲旗上葆也大人賦掉指橋以偃蹇又云蜩蟉偃蹇〇趙曰蒼江</hi>
<hi>當作滄謝眺詩結軫靑郊路廻暾滄江流揮弄岀郭璞賦揮弄灑珠滑且柔取周禮柔而滑</hi>雲車紛少留<lb/>
<hi>薛曰右按楚詞東皇太一曰靈偃蹇兮姣服又大司命曰乗回風兮載雲旗二章屈原之所作也</hi>簫鼔蕩四<lb/>
溟<hi>洙曰漢武帝簫鼓鳴兮發棹謳顔延年笳鼓震𬈑州</hi>異香泱漭浮<hi>鄭曰泱烏㓪切漭模㓪切〇洙曰木</hi>
<hi>玄虚海賦泱漭泞七啓入乎泱漭之野謝玄暉晨光復泱<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>張平子泱漭無疆劉伶泱漭望舒隱</hi>蛟人獻微<lb/>
<pb n="KR4c0018_SBCK_004-7a"/>
<hi>一作徴</hi>綃<hi>洙曰呉都賦泉室潛織而卷綃注云鮫人織輕綃於泉室出以賣之〇趙曰蛟人水居南海之外有之善織綃</hi>
<hi>見海賊</hi>曾祝沈豪牛<hi>魯曰穆天子傳賜文/山之民豪牛豪馬</hi>百祥奔盛明<hi>洙曰</hi>
<hi>書作善降之百祥</hi>古先莫能儔坡陁金蝦蟆<hi>魯曰相如哀二丗賦登陂陁之長阪</hi>
岀見蓋有由<hi>曽曰小說有人夜見林中光属天上如月迹而眎之有一金背蝦蟆〇趙曰唐五行志有載蝦</hi>
<hi>蟆色如金者或云驪山上有古碑載之矣</hi>至尊顧之笑王母不遣<hi>一作/肯</hi>收<hi>洙曰</hi>
<hi>大人賦吾乃今日覩西王母暠然白首載勝而穴処兮亦幸有三足烏爲之使張揖曰西王母其狀如人豹尾虎首蓬髪暠然白首</hi>
<hi>烏三足靑鳥也主爲西王母取食在崑崙山之北</hi>復歸虚無底化作長黃虬<hi>一作龍與</hi>
<hi>虬</hi>飄飄靑璅郞<hi>洙曰漢武帝說相如大人賦飄飄有凌雲氣初秦漢别給事黃門之職後漢併爲一官故</hi>
<hi>有給事黃門侍郞掌從左右給事中使開通中外及諸王朝見於殿上引王就坐日暮入對靑瑣門拜故謂之夕郎宫闕簿曰靑瑣</hi>
<hi>門在南宫衞瓘注呉都賦曰靑瑣户邊靑鏤也范雲寺有云攝官靑瑣門</hi>文采珊瑚鈎<hi>洙曰西域傳罽賔囯岀珊</hi>
<hi>瑚本草云生海底枝何狀明潤如紅玉〇蘇曰相如見枚叔文謂友人曰如珊瑚之鈎璠輿之器非丗間尋常所見也〇趙曰以明</hi>
<pb n="KR4c0018_SBCK_004-7b"/>
<hi>潤如玉故比人之文采也珊瑚鈎出纂典記載嵩岳嫁女事云周穆王把酒請王母歌以珊瑚鈎擊盆而歌〇師曰郭給事能爲文</hi>
<hi>章如珊瑚之可貴</hi>浩歌緑水曲淸絶聽者愁<hi>洙曰盧湛俯澡緑水馬季長笛賦中取度</hi>
<hi>於白雪緑水注二曲名嵇叔夜琴賦𥘉渉緑水中奏淸徴張翰吊賈生賦敢不敬吊寄之緑水〇蘇曰元温月下聞笛其声淸絶同</hi>
<hi>舟数人倚墻聽乆愁思浩然〇師曰緑水即伯牙髙山流水之音後丗製爲法曲名曰緑水言給事歌寺淸雅絶倫聽者愁莫能及</hi>
<hi>也終又叙給事文章收功之意</hi>
　　　渼陂行<lb/>
<hi>趙曰渼音美士大夫非西人者多讀爲于亮切乃蕩漾之漾遂使鬻書一本直作漾陂行深誤斈者按長</hi>
<hi>安志渼陂在鄠縣西十道志云陂魚甚美因名之</hi>
岑參兄弟皆好奇携我逺來游渼陂<hi>師曰揚雄言馬遷好竒蓋遷之性好</hi>
<hi>周游天下今岑參兄弟携我來游渼陂豈非若遷之好竒也</hi>天地黤慘忽異色<hi>洙曰王粲登樓賦天</hi>
<hi>慘慘而無色</hi>波濤萬頃堆瑠璃<hi>洙曰西域傳罽賔出琉璃孟康曰琉璃靑色如玉師古曰魏略</hi>
<pb n="KR4c0018_SBCK_004-8a"/>
<hi>云大秦囯出赤白黒黃青緑縹紺紅紫十種琉璃孟言靑色不愽通也此蓋自然之物也〇蘇曰王筠詩曰扁舟泛西池衝破碧琉</hi>
<hi>璃庾升見此稱賞乆之</hi>琉璃漫汗泛舟入<hi>洙曰張平子賦布濩漫汗梁簡文池水淨琉璃〇趙曰後</hi>
<hi>漢黃叔度汪汪如万頃陂也堆琉璃言其色之靑瑩耳水如瑠璃則爲可愛可以泛舟矣</hi>事殊興極憂思<lb/>
集鼉作鯨吞不復知<hi>蘇曰徐陵江行鯨鯢湧波鼉蛟作浪〇鄭曰鼉徙河切說文曰水蟲似蜥蝪而</hi>
<hi>長大</hi>惡風白浪何嗟及<hi>洙曰詩中谷有蓷啜其泣矣何嗟及矣張季膺詩謳吟何嗟及</hi>主人<lb/>
錦帆相爲開<hi>洙曰隋煬帝以錦爲帆〇修可曰陳隂鏗渡靑草湖詩曰平湖錦帆張</hi>舟子喜<lb/>
甚無氛埃<hi>洙曰詩招招舟子郭璞江賦舟子於是搦棹涉人於是檥榜〇趙曰沈休文詩夜静㓕氛埃无氛埃則又</hi>
<hi>倣魏都賦風无纎埃也前以天地黤慘而遊者憂今以无氛埃而憂者喜不亦冝乎</hi>鳬鷖散亂棹謳發<lb/>
<hi>洙曰班固西都賦鳥則鳬鷖鳩鴈朝發河海夕宿江漢沈浮往來雲集霧散又櫂女謳鼓吹震漢武秋風辭簫鼓鳴兮發棹歌</hi>絲<lb/>
管啁啾空翠來<hi>趙曰公使漢武帝秋風辝簫鼔鳴兮發棹歌也啁竹包切說文啁嘐也又楚辝曰鵾雞啁</hi>
<hi>
                        <graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>而悲鳴棹歌發則喧矣故鳬鷖驚而散亂空翠來則晴矣故絲管乾而啁啾</hi>沉竿續蔓深莫測菱<lb/>
<pb n="KR4c0018_SBCK_004-8b"/>
葉荷花靜如拭宛在中流渤澥淸<hi>洙曰詩蒹葭宛在水中央楊子渤海之島〇蘇</hi>
<hi>曰按述文東海之别有渤澥故來与海其稱渤海</hi>下歸無極終南黒半陂巳南純<lb/>
浸山動影裊窕冲融間<hi>洙曰木玄虚海賦冲融滉瀁</hi>船舷瞑戞雲<lb/>
際寺<hi>舷胡田切瞑莫定切〇洙曰宋謝靈運石門巖上宿詩瞑還雲際宿孫綽山銘飛宇雲際郭璞江賦詠採菱以扣舷</hi>
<hi>舷脣也</hi>水面月出藍田關<hi>趙曰雲際山名在鄠縣東南有大定寺監田關在監田縣東南船舷之戛</hi>
<hi>可聞於雲際之寺月出之所可想其當於藍田關皆以陂之廣大然也舊注引謝霊運詩瞑還雲際宿以其字相犯便妄引以惑斈</hi>
<hi>者</hi>此時驪龍亦吐珠<hi>洙曰莊子列御㓂人有見宋王者錫車十乗以其十乗驕稺莊子曰河上有家</hi>
<hi>貧持葦蕭而食者其子没於淵得千金之珠其父謂其子曰取石來鍜之夫千金之珠必在九重之淵而驪龍頷下子能得珠者必</hi>
<hi>遭其睡也使驪龍而寤子尚奚微之有哉今宋囯之深非直九重之淵也宋王之猛非直驪龍也子能得車者必遭其睡也使宋王</hi>
<hi>而寤子爲韲粉矣</hi>馮夷擊鼓羣龍趣<hi>洙曰謝惠連雪賦馮夷剖蚌列明珠注馮夷河伯也曹子</hi>
<hi>建洛神賦馮夷鳴鼓女媧清歌大人賦使霊媧鼓琴而舞馮夷莊子大宗師馮夷得之以游大川釋文司馬云清冷傳曰馮夷華隂</hi>
<pb n="KR4c0018_SBCK_004-9a"/>
<hi>潼郷隄首人也服八石得水仙是爲河伯又一云以八月庚子浴於河而溺死一云渡河溺死</hi>湘妃漢女出<lb/>
歌舞<hi>洙曰曹子建神女賦從南湘之二妃携漢濵之游女〇鄭曰舜二妃堯女娥皇女英以舜南廵不反自沉湘而死故</hi>
<hi>曰湘妃漢女漢上游女</hi>金支翠旗光有無<hi>洙曰前漢禮樂志金支秀華庶旌翠旌張晏曰金支百二</hi>
<hi>十支秀華中主有華豔也文頴曰柝羽爲旌翠羽爲之也臣瓉曰樂上衆飾有流遡羽葆以金爲支其首敷散若草木之秀華也師</hi>
<hi>古日瓉說是司馬相如曰建翠華之旗梁元帝檄文建翠鳳之旗北齊祖孝徴翠旗臨塞道</hi>咫尺但愁雷<lb/>
雨至蒼茫不曉神靈意<hi>洙曰漢郊祀歌靈之車結玄雲靈之来先以雨九歌云雲容容兮在</hi>
<hi>下又東風飄兮神靈雨〇趙曰蒼茫荒寂之貌已具前篇舊注引歌靈之車來沉而非是</hi>少壯幾時奈老<lb/>
何向來哀樂何其多<hi>洙曰漢武秋風辭歡樂極少哀情多少壯幾時兮奈老何〇趙曰秋風辭歡樂</hi>
<hi>極兮哀情多少壯幾時兮奈考何謂之哀樂何其多則此一日之間𥘉至以天地黤慘而愁旣而晴無氛埃則可以縱游而樂也〇</hi>
<hi>朋曰君子遇憂則憂遇樂則樂俯仰屈伸任運而巳詩家體格其抑揚頓挫大㮣若此首叙鼉作鯨吞之可憂中叙鳬鷖菱荷與夫</hi>
<hi>湘妃漢女之樂末嘆哀樂相半故曰向來哀樂何其多凡遣辭命意常以此爲法也</hi>
<pb n="KR4c0018_SBCK_004-9b"/>
　　　渼陂西南臺<lb/>
髙臺面蒼陂六月風日冷<hi>朋曰六月此臺獨冷以水氣通人也</hi>蒹葭離披<lb/>
去天水相與永<hi>洙曰謝靈運云雲日相輝映空水共澄鮮〇趙曰詩蒹葭蒼蒼其物則陂岸有之矣易有</hi>
<hi>天與水違行訟相與字多矣如長笛賦乃相與集乎其庭</hi>懷新目似擊<hi>洙曰謝靈運詩懷新道轉逈㝷異景</hi>
<hi>不延莊子田子方篇仲尼見温伯雪子目擊而道存</hi>接要<hi>一作接惡○鄭/曰要於消切</hi>心巳領<hi>洙曰陶潜</hi>
<hi>詩醒醉還相笑發言各不領</hi>仿像識鮫人<hi>洙曰搜神記南海之外有鮫人水居如魚不廢緝績其人能泣</hi>
<hi>珠海賦仿像其色又其垠則有天琛水怪鮫人之室郭璞鮫人搆館乎懸流曹植弄珠蚌戯鮫人</hi>空蒙辨魚艇<lb/>
<hi>洙曰廣雅曰舡二百斛以下曰艇其形徑艇一人二人所乗行也〇趙曰鮫水南海之外有之泣則成珠善織綃仿像識鮫人言其</hi>
<hi>深廣若有鮫人在其中也空蒙出謝玄暉朝雨詩空濛如薄霧言若無而空若有而濛也蒙即濛字</hi>錯磨終南翠<lb/>
顚倒白閣影<hi>洙曰終南白閣並山名終南五經要義云終南山長安南山也一名太一漢書曰太一山古文</hi>
<hi>以爲終南山潘岳關中記曰其山一名中南言在天之中都之南故曰中南毛詩亦云終南周之名山中南也福地記云其山東接</hi>
<pb n="KR4c0018_SBCK_004-10a"/>
<hi>驪山太華西連太白隴山北去長安八十里南入楚塞連蜀東西諸山周回數百里名曰福地辛氏三秦記長安西可二百里南山</hi>
<hi>石室名曰地肺可避洪水秦時四皓亦隱於此山</hi>崷崒增光輝<hi>洙曰一作隂西都賦嚴峻崷崒〇鄭曰崷</hi>
<hi>自秋切山峻皃</hi>乗凌惜俄頃<hi>洙曰謝靈運詩/恒充俄頃用</hi>勞生愧嚴鄭<hi>洙曰嚴陵</hi>
<hi>鄭子眞也嵇叔夜幽憤詩仰慕嚴鄭樂道閑居○蘇日嵇中散芳生蹤跡甚愧嚴陵子眞耶〇修可曰嚴甚冥乆幽而不改其操鄭</hi>
<hi>子眞不屈其志耕於巖石之下</hi>外物慕張邴<hi>洙曰張良邴原也謝靈運詩偶與張邴合乆欲還東山〇趙曰</hi>
<hi>張良貴極願弃人間事邴曼容免官養志自脩</hi>丗復輕驊騮吾甘雜鼃黽<hi>鄭曰上烏</hi>
<hi>蝸切下音泯〇趙曰重漢丗不我知而輕驊騮之駿則欲隱居於陂上焉○倪曰范蠡曰吾先君魚鼈之與處其鼃黽之與同渚公</hi>
<hi>詩句之意謂此</hi>知歸俗可忽取適<hi>一作/足</hi>事莫並<hi>趙曰言知所歸宿則丗俗可忽</hi>
<hi>取適於巳則凡事無可得而並</hi>身退豈待官<hi>洙曰謝靈運辭滿豈多秩謝病不待年</hi>老來苦<lb/>
便靜<hi>趙曰蓋言身欲求退不必待於爲官之後舊注引謝病不待年混亂之矣老子功成名遂身退天之道便静字出謝</hi>
<hi>靈運云拙疾相倚薄還得靜者便便音平聲</hi>况資菱芡足<hi>鄭曰芡巨險切說文云雞頭也方言曰南楚謂</hi>
<pb n="KR4c0018_SBCK_004-10b"/>
<hi>之雞頭北燕謂之之䓈靑徐淮泗謂之芡䓈䓈營隻切</hi>庶結茅茨逈<hi>鄭曰茨疾資切</hi>從此具<lb/>
扁舟彌年逐淸景<hi>趙曰菱菱角也芡雞頭也皆陂中可食之物也范蠡乗扁舟泛五湖</hi>
　　　南池<lb/>
崢嶸巴閬間所向盡山谷<hi>希聲曰巴閬蜀中二州也巴閬間山多險阻故云云</hi>安知<lb/>
有蒼池萬頃浸坤軸<hi>余日張華博物志曰崑崙東北地轉下有八玄幽都方二十餘萬里地下有四</hi>
<hi>柱廣十萬里地有三千六百軸互相牽也</hi>呀然閬城南<hi>昱曰呀虚加/切張口貌</hi>枕<hi>作控</hi>帶巴<lb/>
江腹芰荷入異縣粳稻共比屋<hi>洙曰堯比屋可封</hi>皇天不無意<lb/>
美利戒止足髙田失西成此物頗豐熟淸源多衆魚<lb/>
逺岸冨喬木<hi>蘇曰郭元澤近舎溪岸有磻石可坐卧兼喬木蔽日時曳履投竿不知塵事</hi>獨歎<lb/>
楓香林春時好顔色南有漢王祠終朝走巫祝歌舞<lb/>
散靈衣<hi>洙曰潘安仁寡婦賦伯神宇之寥寥瞻靈衣之披披</hi>荒哉舊風谷髙堂亦明<lb/>
<pb n="KR4c0018_SBCK_004-11a"/>
王魂魄猶正直不應空陂上縹緲親酒食滛祀自古<lb/>
昔<hi>趙曰左傳非所祭而祭名曰滛祀</hi>非唯一川瀆干戈浩茫茫地僻<lb/>
傷極目<hi>洙曰楚詞目極千里傷春心</hi>平生江海興遭亂身局促<hi>洙曰沈休</hi>
<hi>文纓佩空爲忝江海事多違古詩蟋蟀傷局促〇趙曰漢景帝局促如轅下駒</hi>駐馬問漁舟躊躇慰<lb/>
羈束<hi>蘇曰邢元駐馬立江中借問漁舟客征戰何時停我亦卜林宅〇師曰鬼神非其族類不歆其祀自古淫祀媚神徼</hi>
<hi>福者多矣豈特此一川瀆而巳哉有道之丗鬼神無所施其靈響甫傷丗亂而祀典不舉固有淫邪之祭則云干戈浩茫茫地僻傷</hi>
<hi>極目局促不得騁之貌漁舟泛泛煙波之上得以自由甫謂平生有五湖之興今羈束亂丗而不得騁是以駐馬問漁舟而少有所</hi>
<hi>慰者也</hi>
　　　萬丈潭<hi>同俗縣作</hi>
靑溪合冥寞神物有顯晦<hi>趙曰謝莊詩靑溪如委黛神物指言龍也有顯有晦許愼所謂</hi>
<hi>能幽能明者也晉劉琬賦曰大哉龍之爲德變化屈伸隱則黃泉出則升雲</hi>龍依積水蟠窟壓<hi>一作</hi>
<pb n="KR4c0018_SBCK_004-11b"/>
<hi>厭</hi>萬丈內<hi>洙曰天台賦臨萬丈之絶冥張景陽流澗萬餘丈</hi>跼歩凌垠堮<hi>洙曰西京賦靈囿之</hi>
<hi>中前後无有垠堮淮南子出於無垠堮之門跼渠六切堮逆各切</hi>側身下煙靄前臨洪濤<lb/>
寛却立蒼石大山危一徑盡岸絶兩壁對削成根虚<lb/>
無<hi>洙曰顔延年踐華因削成</hi>倒影垂澹瀩<hi>洙曰一作頼天台賦序或倒影於重溟〇蒼舒曰右按前漢郊</hi>
<hi>祀谷永曰丗有仙人服食不終之藥乗興輕舉陟遐倒景覧觀縣圃浮遊蓬萊耕耘五徳朝種暮穫與山石無極注如淳曰在日月</hi>
<hi>之上反從下照故其景倒〇鄭曰瀩徒對反澹沲也水帶沙往來貌</hi>黒知<hi>洙曰一/作又如</hi>灣澴底<hi>洙曰澴音還</hi>
淸見光烱碎孤雲到來深飛鳥不在外髙蘿成帷<hi>洙曰</hi>
<hi>一作帳</hi>幄<hi>洙曰陸士衡宻葉成翠幄天台賦踐莓苔之滑石搏壁立之翠屏䕃樛木之長蘿援葛藩之飛莖</hi>寒<lb/>
木壘旌斾<hi>修可曰康協終南行楓丹杉碧壘旌立斾</hi>逺川曲通流嵌竇潜洩<lb/>
瀬<hi>鄭曰嵌工衘切</hi>造幽無人境<hi>洙曰天台賦卒踐無人之境</hi>發興自我軰告<lb/>
歸遺恨多將老斯遊最閉藏脩鱗蟄出入巨石礙何<lb/>
<pb n="KR4c0018_SBCK_004-12a"/>
事炎天過快意風雨㑹<hi>洙曰雨一作雲</hi>
　　　泛溪<lb/>
落景下髙堂進舟泛廻溪<hi>洙曰謝靈運詩對嶺林廻溪</hi>誰謂築居<lb/>
小<hi>洙曰謝靈運詩躡險築幽居</hi>未盡喬木西<hi>洙曰詩南有喬木</hi>逺郊信荒僻<lb/>
秋色有餘凄練練峯上雪<hi>馬曰練練白皃也</hi>纎纎雲表霓童<lb/>
戲左右岸<hi>洙曰岸一云峯一云兒童戲左右謝靈運海鷗戲春岸○趙曰上言西山峯上之雪承秋色之後而言雪</hi>
<hi>則西山謂之雪山江淹麗色賦云色練練而欲奪梁書呉筠詩練練波中月皆取白之義〇師曰童戲甫之子宗文宗武也</hi>罟<lb/>
弋畢提携翻倒荷芰亂指揮逕路迷<hi>洙曰謝靈運連嵓覺路塞密竹使逕</hi>
<hi>迷來人忘新術去子感故蹊〇趙日莊子曰畢弋多鳥亂於上網罟多魚亂於下網罟以取魚畢弋以取鳥今謂畢提携者乃是畢</hi>
<hi>盡之畢也以言兒戲至尽携網罟畢弋以取魚鳥○師曰恐小兒之迷道故指揮之</hi>得魚巳割鱗採藕<lb/>
不洗泥人情逐鮮美物賤事巳<hi>一作迹</hi>睽<hi>趙曰龍陽君以得魚棄前魚爲</hi>
<pb n="KR4c0018_SBCK_004-12b"/>
<hi>恩奪而泣者也公因目前實事起意以雖小兒猶如好新而厭故也○師曰開元中物賤今兵火以來百物踊貴與向者巳睽異矣</hi>
吾村靄暝姿<hi>程曰言日巳黒矣</hi>異舎雞亦棲蕭條欲何適<hi>洙曰</hi>
<hi>沈休文蕭條何所欲</hi>出處庶可齊衣上見新月霜中登故畦濁<lb/>
醪自初熟東城多鼔鼙<hi>蘇曰應璩過温水見孟嘉問曰何適嘉曰欲歸東城濁酒狂歌度此</hi>
<hi>疲耳璩曰今狼虎滿野鼓鼙聲多我軰無措毛足矣古詩云暮出城東路鼔鼙愁殺人〇趙曰此言濁酒幸自初熟可以俱冝安郊</hi>
<hi>村之興况東城之多鼔聲乎濁醪出魏都賦淸酤如濟濁醪如河〇師曰東城多鼔鼙言禄山亂范陽</hi>
　　　溪漲<lb/>
當時淙花橋溪水纔尺餘白石<hi>一作月</hi>明可把<hi>洙曰艶歌行云水清</hi>
<hi>石自見○趙曰水之淸淺而石可見也詩白石鑿鑿</hi>水中有行車<hi>洙曰華陽風俗録浣花亭在州之西南有</hi>
<hi>江流至淸之所也其淺可涉故中有行車甫有宅在焉</hi>秋夏忽沉溢豈唯入吾廬<hi>洙曰</hi>
<hi>莊子秋水時至百川灌河陶潜吾亦愛吾廬</hi>蛟龍亦狼狽况是鼈與魚<hi>洙日七發說濤</hi>
<pb n="KR4c0018_SBCK_004-13a"/>
<hi>云其旁作而奔起也六駕蛟龍附從大白又云横暴之極魚鼈失勢〇趙曰狼與狽本二獸名半其躰相附而行苟失其一則無據</hi>
<hi>矣故倉皇失據者謂之狼狽〇師曰蛟龍喻君子魚鼈喻小人</hi>兹晨巳半落歸路跬歩踈<lb/>
馬嘶未敢動<hi>趙日跬音丘弭反舉一足也與蹞同荀子云不積跬歩無以致千里〇逢原曰半歩曰跬</hi>前<lb/>
有深填淤<hi>衣虚切〇田曰前漢溝洫志云填於反壤之害顔師古曰填淤謂壅泥也○師曰君子遇險而止此處亂</hi>
<hi>世之道也</hi>青青屋東麻散亂床上書<hi>穌曰陳璋亂後歸中條與兄琳書曰䆫牖網蜘蛛凡</hi>
<hi>案蒙塵床書散亂鄰里零替惘然不聊生意</hi>不意逺山雨夜來復何如我遊<lb/>
都市間晚憇必村墟<hi>趙曰言晝日遊成都市晚必憇意於村墟村墟指言草堂也</hi>乃知<lb/>
乆行客終日思其居<lb/>
　　　太平寺泉眼<lb/>
招提慿髙岡<hi>洙曰見巳從招提遊注〇趙曰招提佛寺也西天謂寺爲招提</hi>踈散連草莽<lb/>
<hi>洙曰景帝紀廣薦草莽草稠曰薦深曰莽</hi>出泉枯柳根汲引歳月古石間<hi>一作</hi>
<pb n="KR4c0018_SBCK_004-13b"/>
<hi>門</hi>見海眼<hi>趙曰成都記云石笋之下是海眼〇孫曰成都府城西門外道傍有石笋蜀人言天以鎭海眼北泉從石</hi>
<hi>中而出亦如海眼</hi>天畔縈水府<hi>歐曰小說潤州爲中源水府〇修可曰張纉南征賦曽潭水府</hi>廣深<lb/>
丈尺間宴息敢輕侮靑白二小蛇幽姿可時覩如絲<lb/>
氣或上爛熳爲雲雨<hi>洙曰公羊傳曰觸石而出膚寸而合不崇朝而徧天下者太山之雲也</hi>
山頭到山下鑿井不盡土取供十方僧香美勝牛乳<lb/>
北風起寒文弱藻舒翠縷<hi>舒一作勝</hi>明涵客衣淨細蕩林<lb/>
影趣何當宅下流餘潤通藥圃三春濕黃精一食生<lb/>
毛羽<hi>洙曰嵇康書又聞道士遺言餌木黃精令人乆壽意甚信之〇黃曰神農本草黃精乆服輕身延年日華子云黃精</hi>
<hi>九蒸九曝食之駐顔〇秦曰博物志云天姥謂黃帝曰太陽之草名黃精餌之長生太隂之草名鉤物入口立死人信鉤之殺人不</hi>
<hi>信黃精之益壽不亦惑乎真誥云衡山中有學道者張禮正治明期二人禮正以漢末在山中服黃精顔色丁壯常如年四十時後</hi>
<hi>乗雲升天今在方諸飈室爲上仙○趙曰鑿井自山頭至山下皆石而巳不能窮盡至有七處也鑿井之難如此而得泉眼爲可美</hi>
<pb n="KR4c0018_SBCK_004-14a"/>
<pb n="KR4c0018_SBCK_004-15a"/>
<hi>也</hi>聲驅灔澦深<hi>一作沉</hi>未辭添霧雨<hi>趙曰江海不讓衆流以爲大雖霧雨之微</hi>
<hi>亦可添益其流</hi>接上遇<hi>洙曰一/作過</hi>衣襟<hi>趙曰舟中之人接於其人則先經過於衣襟間也此是微雨而</hi>
<hi>作實其其事耳</hi>
　　　瞿塘兩崖<lb/>
三峽傳何處雙崖壯此門入天猶石色<hi>趙曰雨靣壁立而髙挿天</hi>穿<lb/>
水忽雲根<hi>趙曰雲根亦以言石傳云五岳之雲觸石而出其後唐人多使雲根字以名石</hi>猱玃鬚<lb/>
髯古<hi>鄭曰玃俱縛切搏也</hi>蛟龍窟宅尊<hi>洙曰江賦瑰/竒之所窟宅</hi>羲和冬馭<hi>洙曰</hi>
<hi>一作驂</hi>近<hi>洙曰天台賦/羲和亭午</hi>愁畏日車飜<hi>趙曰淮南子注云日乗車駕以立龍羲和爲之</hi>
<hi>馭公以山之髙故日去之近然冬日景短故畏其車飜去李尤歌曰安得猛士飜日車</hi>
　　　瞿塘懷古<hi>新添</hi>
<hi>鄭曰寰宇記䕫州瞿塘在州東一里</hi>
<pb n="KR4c0018_SBCK_004-15b"/>
西南萬壑注勍敵兩崖開地與山根裂江從月窟來<lb/>
削成當白帝<hi>洙日蜀魚復縣公孫述更名白帝自後爲重鎮</hi>空曲隱陽臺䟽鑿功<lb/>
雖美<hi>洙曰郭景純江賦巴東之峽夏后䟽鑿</hi>陶鈞力大哉<lb/>
　　　灔澦堆<lb/>
巨石水中央<hi>洙曰蒹霞宛在水中央</hi>江寒岀水長沉牛荅雲雨<hi>洙曰</hi>
<hi>楚俗祈而獲雨必沉牛以荅神貺</hi>如馬戒舟航<hi>洙曰丗說灔澦如馬瞿塘莫下言其險絶○蘇曰三巴録</hi>
<hi>灔澦如象舟船莫上灔澦如馬舟船莫下長年三老常以此候之張華詩云象馬誠可驗波神亦露機永叔以爲絶唱有包蓄之法</hi>
天意存傾覆神功接混茫<hi>洙曰莊子繕性古之人在混茫之中與一丗而得澹漠焉</hi>干<lb/>
戈連解纜行止憶垂堂<hi>洙曰袁盎傳千金之子坐不垂堂百金之子立不倚衡師古曰言冨人之</hi>
<hi>子則自愛也垂堂謂坐堂外邊恐墯也○趙曰干戈之変解纜之危二者相連可不愼乎</hi>
　　　灔澦<lb/>
<pb n="KR4c0018_SBCK_004-16a"/>
灔澦旣没孤根深<hi>洙曰灔澦如馬瞿塘莫下灔澦如象瞿塘莫上此峽人以灔澦爲水候也旣没則尤</hi>
<hi>漲不可下矣〇夢符曰右按古樂府灔澦作淫澦其詞曰淫澦大如服瞿塘不可觸金沙浮轉多桂浦忌經過</hi>西來水<lb/>
多愁太隂<hi>洙曰言隂氣太盛也</hi>江天漠漠鳥飛去風雨時時龍一<lb/>
吟舟人漁子謌廻首<hi>洙曰海賦府人漁子江賦蘆又漁子〇趙曰龍吟未必可聞而水之深積想其</hi>
<hi>如此矣</hi>估客胡商淚滿襟<hi>蘇曰南海有烈婦夫戰死行哀水畔胡商賈客見之皆泣下遂投水</hi>
<hi>而死今有廟焉劉非熊作記予親見灔澦○趙曰以水之令漲不行則滯留行則憂心傾沉之患此所以泣也</hi>寄語舟<lb/>
航惡年少休翻鹽井撗<hi>洙曰一作擲〇鄭曰撗户孟切不以理也</hi>黃金<hi>洙曰蜀都</hi>
<hi>家有鹽井之泉</hi>
　　　渡江<lb/>
春江不可渡<hi>蘇曰河記曰春江桃花泛漲吾弟舟重不可迅渡恐風浪驚兒女軰</hi>二月巳風<lb/>
濤<hi>洙曰顔延年云春江莊風濤蘭野茂荑英〇尹曰顔詩正此之謂也</hi>舟楫斜欹疾<hi>洙曰一作甚</hi>
<pb n="KR4c0018_SBCK_004-16b"/>
魚龍偃卧髙<hi>趙曰以水漲爲使也</hi>渚花張素錦汀草亂靑𫀆<hi>趙曰非時</hi>
<hi>白花如素錦而巳着一兼字可推見其意古詩靑袍似春草</hi>戲問垂綸客悠悠見汝曹<lb/>
<hi>洙曰見一作是</hi>
　　　巴西驛亭觀江漲呈竇使君<hi>新添</hi>
宿雨南江漲波濤亂逺峯孤亭凌噴薄<hi>洙曰見直氣森噴薄注</hi>
萬井逼春容<hi>趙曰記注春容謂重繫鍾也今公借言水若繫鍾之狀</hi>霄漢愁髙鳥<lb/>
<hi>黃曰鳥愁言不得其食</hi>泥沙困老龍<hi>蘇曰吴漢老龍失势暫困泥沙</hi>天邉同客舎携<lb/>
我豁心胷<lb/>
　　　又一首<lb/>
轉驚波作怒即恐岸隨流頼有杯中物還同海上鷗<lb/>
<hi>黃日列子海上人好鷗鳥其父欲取玩之明日之海上鷗鳥舞而不下</hi>關心小剡縣傍眼見楊<lb/>
<pb n="KR4c0018_SBCK_004-17a"/>
州爲接情人飲朝來減片愁<lb/>
　　　又呈竇使君<hi>新添</hi>
向晚波微緑連空岸脚靑日兼春有暮愁與醉無醒<lb/>
漂泊猶盃酒踟蹰此驛亭相看萬里别同是一浮萍<lb/>
　　　江漲<lb/>
江發蠻夷漲<hi>洙曰蜀水之源皆出夷地</hi>山添雨雪流大聲吹地轉<lb/>
<hi>洙曰海賦又似地軸拔挺而爭廻</hi>髙浪蹴天浮<hi>洙曰海賦浮天無岸游仙詩髙浪駕蓬萊</hi>魚鼈<lb/>
爲人得蛟龍不自謀<hi>洙曰七發横暴之極魚鼈失勢</hi>輕帆好去便吾道<lb/>
付滄洲<hi>洙曰公以道之不行故有乗桴之意</hi>
　　　江漲<lb/>
江漲柴門外兒童報急流<hi>蘇曰李栩居淫水上讀書謝絶賔客一日滻漲兒童報曰</hi>
<pb n="KR4c0018_SBCK_004-17b"/>
<hi>急流至栩怡然自若整卷几上書徐徐而岀人皆服其量</hi>下牀髙數尺倚杖没中洲<hi>趙云</hi>
<hi>鮑明逺詩倚扶牧雞豚</hi>細動迎風鷰輕摇逐浪鷗漁人縈小楫容<lb/>
易抜<hi>洙曰跋一作捩</hi>船頭<lb/>
　　　臨邑舎弟書至苦雨黃河泛溢隄防之患簿<lb/>
　　　領所憂因寄此詩用寛其意<lb/>
二儀積風雨百谷漏波濤<hi>洙曰老子江海爲百谷王</hi>聞道洪河拆<lb/>
遥連滄海髙職司憂悄悄<hi>洙曰謂當職司水之官</hi>郡國訴嗷嗷<lb/>
<hi>洙曰嗷嗷声也</hi>舎弟卑棲邑<hi>洙曰仇覽爲主簿人謂之栖鵉於荆棘言位職卑下</hi>防川領簿<lb/>
曹<hi>洙曰堤防也</hi>尺書前日至<hi>洙曰韓信傳/咫尺之書</hi>版築不時操<hi>洙曰以版</hi>
<hi>築夾土而築也書得傳說於版築之間</hi>難假黿鼉力<hi>洙曰江淹方駕以黿鼉爲梁〇趙曰以謂无是</hi>
<hi>物爲橋梁也紀年曰周穆王三十七年東至于九江此黿鼉以爲橋梁舊注所引不知本始</hi>空瞻烏鵲毛<lb/>
<pb n="KR4c0018_SBCK_004-18a"/>
<hi>洙曰淮南子烏鵲填河</hi>燕南吹畎畒濟上没蓬蒿<hi>洙曰泛濫至於燕南済上皆漂没也</hi>
螺蚌滿近郭蛟螭乗九臯<hi>洙曰泛溢故螺蚌在陸蛟螭在霄漢</hi>徐關深水<lb/>
府碣石小秋毫<hi>洙曰徐關碣石皆池名書碣石入于海〇張天斍曰徐關尽成水府碣石山爲水所没其</hi>
<hi>細如秋毫</hi>白屋留孤樹靑天<hi>洙曰一/作雲</hi>失萬艘<hi>趙曰白屋巳漂矣唯孤樹存焉下句</hi>
<hi>言万艘乗漲速去於靑天長逺之間頃刻之中望之若失矣</hi>吾衰同泛梗利渉想蟠桃<lb/>
<hi>洙曰山海經曰東海有山名度索山有大桃屈盤三千里名曰蟠桃○趙曰蟠桃正在斉地東海度索山故因水漲可以渉舟望之</hi>
<hi>也</hi>倚頼<hi>洙曰一作却</hi>天涯釣猶能掣巨鼇<hi>洙曰龍伯囯大人一釣六鼇〇趙曰</hi>
<hi>列子言龍伯之國人一舉釣六鼇〇師曰甫意以此職司大手又能治河邑之所恃頼也故云云</hi>
　　　天池<lb/>
天池馬不到<hi>洙曰天池山上池也</hi>嵐壁鳥纔通<hi>蘇曰宋玉望岳詩嵐壁立萬仞鳥逕人莫</hi>
<hi>通</hi>百頃靑雲杪曽波白石中<hi>洙曰楚辭眇視目層波詩白石磷磷</hi>鬱紆騰<lb/>
<pb n="KR4c0018_SBCK_004-18b"/>
秀氣<hi>洙曰陸士衡紆欎游子情</hi>蕭瑟浸寒空直對巫山岀<hi>洙曰一作峽</hi>兼<lb/>
疑夏禹功魚龍開闢有<hi>趙曰言其所有之最逺</hi>菱芡古今同<hi>洙曰</hi>
<hi>一作豐</hi>聞道奔雷黒<hi>趙曰選賦有/云電檄雷奔</hi>初看浴日紅<hi>洙曰日出於暘谷浴於咸</hi>
<hi>池</hi>飄零神女雨<hi>洙曰髙唐賦暮爲行雨</hi>斷續楚王風<hi>洙曰宋玉賦楚㐮王㳺於雲臺</hi>
<hi>之宫有風颯然而至王乃披襟而當之○昱曰文選風賦雲臺作蘭臺</hi>欲問支機石如臨獻寳<lb/>
宫<hi>洙曰見自從献寳朝何宗</hi>九秋驚鴈序<hi>洙曰曹子建丹唇含九秋南都結九秋之增傷</hi>萬<lb/>
里狎漁翁<hi>洙曰一作樵童〇蘇曰黃覇休官求隱人問其故覇曰吾欲拏輕舟適浩蕩狎漁翁与鷗尔</hi>更<lb/>
是無人處誅勞任薄躬<hi>趙曰公自言其身以引末句雖无人之処可以下居其誅鉏草茅之勞任</hi>
<hi>責於微薄之躬也</hi>
　　　登白馬潭<lb/>
水生春纜没<hi>洙曰呉志孫權傳注權爲牋与曹公說春水方生公宜速去又諸葛瑾傳注呉録曰曹操圍朱</hi>
<pb n="KR4c0018_SBCK_004-19a"/>
<hi>然於江陵瑾以大兵救之及春水生潘璋等作水城於上流瑾進攻浮橋眞等退走瑾乃全師</hi>日出野船開<lb/>
宿鳥行猶去花叢笑不來人人傷白首處處接金盃<lb/>
莫道新知要<hi>趙曰言爲新知之所要也楚詞云樂莫樂於新相知</hi>南征且未迴<hi>洙曰宋玉招魂</hi>
<hi>泪吾南征屈平離騷曰済沅湘以南征就重華而陳辭</hi>
　都邑<lb/>
　　古詩二首　律詩三十五首<lb/>
　　　閬山歌<hi>鄭曰閬音浪</hi>
閬州城東靈山<hi>洙曰一云雪山</hi>白閬州城北玉臺碧<hi>洙曰靈山玉臺</hi>
<hi>皆閬山景也</hi>松浮欲盡不盡雲江動將崩巳<hi>一作未</hi>崩石那<lb/>
知根無鬼神㑹巳覺氣與嵩華敵<hi>趙曰此言靈山玉臺也潘岳晉武誄有等</hi>
<hi>壽嵩華</hi>中原格鬪且未歸應結茅齋看靑壁<hi>洙曰兩相敵曰格鬪</hi>
<pb n="KR4c0018_SBCK_004-19b"/>
<hi>〇師曰靈山玉臺皆閬州風景五岳西曰華山中曰嵩山凡名山大川鬼神之所扶持此山雖不與五岳之數安知鬼神不㑹於是</hi>
<hi>甫愛閬中山水謂中原盗賊未平且暫居于此其後蜀中亂遂之呉楚</hi>
　　　閬水歌<lb/>
嘉陵江色何所似<hi>洙曰嘉陵江源出散關而入于閬○趙曰使謝安石內集問諸子曰白雪紛紛何所</hi>
<hi>似</hi>石黛碧玉相因依正憐日破浪花出<hi>趙曰阮籍寒鳥相因依日出正</hi>
<hi>照水也</hi>更復春從沙際歸<hi>趙曰費昶雜詞云春隨楊柳㱕</hi>巴童蕩槳欹側<lb/>
過<hi>薛曰古按廣韻槳檝屬〇趙曰所以揺檝之處古歌云艇子打兩槳者扶兩檝而夾也</hi>水雞衘魚來<lb/>
去飛閬中勝事可腸斷<hi>蘇日劉表曰故郷勝事使人臨風對月回腸欲断</hi>閬州<lb/>
城南天下稀<hi>洙曰閬州城南有山極秀麗人謂之錦屏山〇師曰地里志閬州閬中郡城臨閬水却據連崗</hi>
<hi>嘉陵江源岀散關而谷流于閬其山水之色逺視如黛玉之相因依日照浪花春媚沙際殊可人意巴人善操舟嘉陵岀美魚詩所</hi>
<hi>謂南有嘉魚是也水雞衘魚來去飛蓋言魚多也城南有曰屏山錯麗如錦屏號爲天下第一故云閬州城南天下稀本朝前軰嘗</hi>
<pb n="KR4c0018_SBCK_004-20a"/>
<hi>詠福唐詩云曉角吹殘十二枝春風樓閣酒旗飛桂陵未識三山好却道閬城天下稀蓋閩蜀同風故也</hi>
　　　建都十二韻<lb/>
<hi>彦輔曰建都以蜀爲南京也置尹比二京〇鮑曰寶應元年嵗次壬寅公年五十一在成都建卯月辛亥</hi>
<hi>建五都以京兆府爲上都河南府爲東都鳯翔府爲西都江陵府爲南都太原府爲北都故有是詩</hi>
蒼生未蘇息<hi>洙曰蒼生百姓也書海隅蒼生未蘇息言尚困于盗賊</hi>胡馬半乾坤<hi>洙曰</hi>
<hi>半天下也</hi>議在雲臺上<hi>洙曰後漢議/功於雲臺</hi>誰扶黃屋尊<hi>洙曰黃屋天子車蓋</hi>
<hi>此指言誰爲安王室者</hi>建都分魏闕下詔闢荆門恐失東人望其<lb/>
如西極存<hi>洙曰東人謂關中父老也時明皇在蜀故云西極</hi>時危當雪耻<hi>洙曰洗雪也耻囯耻</hi>
<hi>也孟子梁惠王曰寡人耻之願比死者一洗之</hi>計大豈輕論雖倚三階正<hi>洙曰東方朔傳</hi>
<hi>云願陳㤗堦六符應劭曰㤗堦天之三階也上階爲天子中階爲諸侯公卿大夫下階爲士庶人三階平則是謂太平天下大安</hi>
終愁萬國翻<hi>洙曰翻謂翻覆也</hi>牽𥚑恨不死<hi>洙曰魏文帝欲遷冀州上以實河南辛毗</hi>
<pb n="KR4c0018_SBCK_004-20b"/>
<hi>諌帝不荅而起毗引其𥚑</hi>漏網辱殊恩<hi>洙曰前漢刑法志網漏吞舟之魚</hi>永負漢庭<lb/>
哭<hi>洙曰賈誼傳可爲慟哭</hi>遥憐湘水魂<hi>洙曰屈原沉湘</hi>窮冬客江劒隨事<lb/>
有田園風斷靑蒲節霜埋翠竹根衣冠空穰穰關輔<lb/>
乆<hi>一作逺</hi>昬昬<hi>洙曰穰穰衆多皃言衣冠雖多不濟危難故曰空史記貨殖傳天下穰穰皆爲利往</hi>願枉<lb/>
<hi>一作唯駐</hi>長安日光暉照北原<lb/>
　　　江陵望幸<lb/>
<hi>洙曰望車駕臨幸也時大駕在蜀</hi>
雄都元壯麗<hi>洙曰曹子建壯哉佳麗殊百城髙紀上見宫室壯麗怒蕭何曰非壯麗不足重威</hi>望<lb/>
幸歘威神<hi>洙曰魯靈光殿賦景福乎帝室之威神又云彰聖主之威神甘泉賦配帝宫之懸圃兮象太一之威神〇</hi>
<hi>趙曰顔延年車駕幸京口云望幸傾五州也歘音許勿反注云有所吹起也</hi>地利西通蜀<hi>趙曰江自西而</hi>
<hi>來舟車所通故謂之西江</hi>天文北照秦<hi>定功曰謂長安/在荊渚之北</hi>風煙含越鳥<hi>洙曰</hi>
<pb n="KR4c0018_SBCK_004-21a"/>
<hi>謝玄暉詩風煙有鳥路江漢恨无梁古詩越鳥巢南枝</hi>舟楫控吳人未枉周王駕<hi>洙曰</hi>
<hi>顔延年車駕幸京口詩虞風載帝狩夏諺頌王游春方動震駕望幸傾五州又周御窮轍迹夏載歷山川周王駕謂穆王滿</hi>終<lb/>
期漢武廵<hi>洙曰漢武行幸雍幸汾隂滎陽還至洛陽瞻望河洛廵狩預州</hi>甲兵分聖旨<hi>蘇曰</hi>
<hi>羊祜得聖旨來分甲兵西北防秋〇趙曰言車罵之出則禁兵隨衛</hi>居守付宗臣<hi>洙曰蕭何漢之宗臣左傳</hi>
<hi>君行則居守○蘇曰趙勝大事付宗臣議論</hi>早發雲臺杖㤙波起涸鱗<hi>洙曰哀江</hi>
<hi>南賦猶有雲臺之仗涸鱗見餘波期救涸注莊子車轍中有鮒魚</hi>
　　　峽隘<lb/>
聞說江陵府<hi>洙曰荆州也</hi>雲沙靜眇然白魚如切玉朱橘不<lb/>
論錢水有逺湖樹人今何處船<hi>趙曰言江陵府以水言之在逺在湖逺之樹而所謂</hi>
<hi>欲往江陵之人其船今在何處乃公自言也</hi>靑山若在眼却望峽中天<hi>趙曰若巫之靑</hi>
<hi>山在眼仰望峽中之天矣意謂峽山兩立才能見其天也巳</hi>
<pb n="KR4c0018_SBCK_004-21b"/>
　　　秦州雜詩十七首<lb/>
<hi>居仁曰同作二十首二首見寺觀門一首見馬門〇鄭曰寰宇記魏初中分隴右為秦州〇師曰甫論房</hi>
<hi>琯事貶華州司功屬關輔飢棄官去客秦州遂有此作</hi>
滿目悲生事因人作逺遊<hi>師曰因琯有此逰也</hi>遲迴度隴怯<hi>鄭曰</hi>
<hi>十道志隴州有隴山</hi>浩蕩及<hi>洙曰一/作入</hi>關愁水落魚龍夜<hi>洙曰秦有魚龍川○蘇曰</hi>
<hi>倦遊録云隴州地各魚龍岀石魚掘地破石得之多鰍鯽之形鱗鬛皆具狀如描畫魚龍古之陂澤也豈非魚生其中山頽塞乆而</hi>
<hi>上凝為石遂留形迹耳此詩正謂隴川也〇沈曰太平御覽載水絰注有一水出天水縣西山人謂小隴山其水出五色魚俗以爲</hi>
<hi>龍而莫敢捕謂是水爲魚龍水</hi>山空鳥䑕秋<hi>洙曰禹貢所謂鳥鼠同穴者是矣鳥䑕谷名〇鄭曰孔安囯注</hi>
<hi>鳥䑕共爲雌雄同穴而處</hi>西征問烽火心折此淹留<hi>洙曰别賦心折骨驚〇蘇曰王戎非</hi>
<hi>吾願在此淹留毎想故園風物客心將折〇趟曰時有吐蕃之亂</hi>
州圖領同谷驛道出流沙<hi>洙曰同谷縣名流沙地名○鄭曰寰宇記成州禹貢梁州之域</hi>
<pb n="KR4c0018_SBCK_004-22a"/>
<hi>古西夷地天寳元年改爲同谷郡流沙西域地</hi>降虜兼千帳<hi>鄭曰降胡江切</hi>居人有萬<lb/>
家馬驕珠汙落<hi>趙曰傳玄乗輿馬賦流汗如珠</hi>胡舞白蹄斜<hi>洙曰蹄一作題○夢</hi>
<hi>符曰石按南史裴子野傳時西北逺邊有白題入貢莫知所出子野曰漢頴隂侯斬白題一人服䖍曰白題胡名也</hi>年少<lb/>
臨洮子<hi>鄭曰洮徒刀切○洙曰一作至臨洮郡名</hi>西來亦自誇<hi>師曰臨洮通羗胡其人驍勇善</hi>
<hi>戰願隨王師擊賊故云云</hi>
鼔角縁邊郡<hi>趙曰此篇詠鼓角也</hi>川原欲夜時秋聽殷地發<hi>彦輔</hi>
<hi>曰殷盛也</hi>風散入雲悲<hi>趙曰言當秋欲近之景則聞鼔角為可傷矣</hi>抱葉寒蟬靜<lb/>
歸山獨鳥遲<hi>蘇曰古詩有夕鳥背山遲有㱕林孤鳥遲何敬祖倦鳥山林遲工部頒得換骨法〇逸曰獨鳥</hi>
<hi>失羣之鳥甫自喻也</hi>萬方<hi>洙曰一/作年</hi>聲一槩<hi>趙曰時東有安史之亂西有吐蕃之擾故曰聲一槩</hi>吾<lb/>
道竟何之<hi>洙曰戎馬之際天下皆有鼔角聲人方以武事為急吾道何所施○蘇曰盧玄萬方鼙鼔之聲一槩吾軰</hi>
<hi>復之何地但死〇趙曰孔子云吾道非耶莊子芒乎何之</hi>
<pb n="KR4c0018_SBCK_004-22b"/>
城上胡笳奏山邊漢節歸<hi>趙曰言用兵以禦吐蕃也使蘇武恃漢節事言通使於吐蕃尔</hi>
防河赴滄海奉詔發金徽<hi>蒼舒曰右按續唐通典羈縻州有金徽州隷振武軍也〇趙曰</hi>
<hi>防河之士自金徽而發也〇鄭曰舎徽隴右地名</hi>士苦形骸黒<hi>趙曰言士卒勞苦之故</hi>旌踈鳥<lb/>
獸稀<hi>趙曰旌字一本作林</hi>那堪徃來戍恨解鄴城圍<hi>洙曰鄴城史思明所據恨</hi>
<hi>解圍者言士苦於征戍而恨賊之未平也○趙曰西邊旣苦吐蕃之戰而鄴城史賊猶未平則戍役疲於住所以恨也</hi>
莽莽萬重山孤城山<hi>一作石</hi>谷間無風雲出塞不夜月<lb/>
臨關<hi>趙曰今秦州有無風塞不夜城蓋亦後人因杜詩而爲之名也〇田曰齊地記曰齊地有不夜城蓋古者有日夜中</hi>
<hi>照於東境故萊子立此城以不夜爲名〇師曰云不夜蓋取月明如晝也</hi>屬國歸何晚<hi>洙曰蘇武㱕漢爲典</hi>
<hi>屬囯</hi>樓蘭斬未還<hi>洙曰傳介子傳先是龜兹樓蘭嘗殺漢使者介子特節使誅斬樓蘭王安歸首懸之北闕</hi>
<hi>以直報怨不煩師衆其封介子爲義陽侯</hi>煙塵一<hi>洙曰一/作獨</hi>長望衰颯正摧顔<hi>洙曰一作催</hi>
聞道㝷源使從天此路回<hi>洙曰張騫㝷河源〇趙曰時遣使吐蕃云尋源使則借張騫以爲官</hi>
<pb n="KR4c0018_SBCK_004-23a"/>
牽牛去幾許<hi>洙曰博物志昔有人乗查泛河忽忽不知晝夜至一處多見織女有一丈夫牽牛渚次飲之歸問嚴</hi>
<hi>君平君平曰某日客星犯牛女</hi>宛馬至今來<hi>朱曰見宛馬惣肥春苜蓿注〇逸曰宛馬每入貢置牧監于此</hi>
一望幽燕隔何時郡國開<hi>洙曰時幽燕在賊境郡囯未安寧</hi>東征健兒<lb/>
盡羗笛暮吹哀<hi>洙曰士多死亡哀憤氣形於羗笛</hi>
今日明人眼臨池好驛亭叢篁低地碧髙柳半天靑<lb/>
<hi>洙曰叢篁低地髙栁半天是亦傷君子沉下位也公之命意多有如此者○趙曰此實道其景非譏誚也〇師曰竹有節喻君子柳</hi>
<hi>質柔脆望秋先零喻小人</hi>稠疊多幽事<hi>洙曰稠疊猶重疊〇蘇曰陶竺幽居春來事亦稠兼眼前兒女惱人</hi>
喧呼閱使星<hi>洙曰時亂民喜見使者故喧呼晉志流星天使後漢李郃指使星以視二使〇趙曰指言往來使上</hi>
<hi>蕃者</hi>老夫如有此不異在郊埛<hi>趙曰老夫若有此亭景則如在郊埛矣</hi>
雲氣接崑崙<hi>蘇曰黄河記云雲氣浩漫逺接崑崙</hi>涔涔塞雨繁<hi>鄭曰涔鋤簮切</hi>羗<lb/>
童看渭水<hi>趙曰言吐蕃之兵窺覷渭水</hi>使客向河源<hi>洙曰張騫秦使西域㝷黃河源〇師</hi>
<pb n="KR4c0018_SBCK_004-23b"/>
<hi>曰此句甫自比也</hi>煙火軍中幕牛羊嶺上村所居秋草静正閉<lb/>
小蓬門<lb/>
蕭蕭古塞冷漠漠秋風<hi>洙曰一作雲</hi>低黃鵠翅垂雨<hi>蒼舒曰右按文</hi>
<hi>選黃鵠一逺則千里顧徘徊</hi>蒼鷹飢啄泥<hi>洙曰亦自傷也</hi>薊門誰自北漢將<lb/>
獨征西<hi>趙曰薊門指安史言收復燕薊者誰也征西則指言討吐蕃漢有征西將軍</hi>不意書生<lb/>
耳<hi>薛曰南史沈慶之曰耕當問奴織當問婢今欲伐囯而欲與白靣書生軰謀事何由濟</hi>臨衰厭<hi>洙曰一作</hi>
<hi>見</hi>鼔鼙<hi>洙曰後漢皆有征西將軍〇鄭曰駢述切正作聲</hi>
萬古仇池穴<hi>鄭曰在成州</hi>潜通小有天<hi>洙曰丗說仇池有地穴通小有洞中出神魚食</hi>
<hi>之者仙〇蘇曰趙徳鱗曰仇池小有洞天之附庸也王仲至謂余曰吾甞奉使過仇池有九十九泉石万山環之可以避丗如桃源</hi>
<hi>〇鮑曰按唐志成州同谷縣有仇池與秦城接壌○修可曰引茅君傳大天之內有玄中洞三十六所第一王屋山之洞周回万里</hi>
<hi>名曰小有清虚之天</hi>神魚人不見福地語眞傳<hi>洙曰仙經有福地鎭地皆以各山或</hi>
<pb n="KR4c0018_SBCK_004-24a"/>
<hi>洞府爲之〇夢符曰右按道書有三十六洞天七十二福地眞誥曰金陵者洞墟之膏腴句曲之福地履之者萬方知之者无一內</hi>
<hi>經福地志曰伏龍之地在栁谷之西金壇之右可以髙洒金陵之福地也</hi>近接西南境長懷十九<lb/>
泉<hi>師曰甫有卜居之意故云云</hi>何時一茅屋送老白雲邊<lb/>
未暇泛滄海悠悠兵馬間塞門風落木<hi>洙曰一云塞風衰落木</hi>
客舎雨連山阮籍行多興<hi>洙曰見遂令阮籍等注</hi>龐公隱不還<lb/>
<hi>洙曰見昔者龐徳公注</hi>東柯遂<hi>洙曰一/作放</hi>踈懶<hi>洙曰東柯上詩所謂東柯谷者是也</hi>休鑷<lb/>
鬢毛班<hi>師曰南史欝林王年五歳戯髙帝傍帝令左右鑷白髪問王我誰耶荅曰太翁帝笑謂左右曰豈有爲人作曾</hi>
<hi>祖而抜白髪乎即擲鏡鑷子曰道不行乗浮浮于海</hi>
東柯好崖谷不與衆峯羣落日邀雙鳥<hi>覺範曰落日喻暮年邀双</hi>
<hi>鳥言欲與妻子隱居于此</hi>晴天卷<hi>洙曰一作養</hi>片雲野人吟險絶水竹㑹<lb/>
平分採藥吾將老童兒未遣聞<lb/>
<pb n="KR4c0018_SBCK_004-24b"/>
邊秋隂易夕不復辨晨光<hi>洙曰鮑昭詩曉星正寥落晨光復泱漭</hi>簷雨亂<lb/>
淋幔山雲低度墙<hi>蘇曰公宙過友人舎問其墻低友人曰使山雲易度耳</hi>鸕鷀窺<lb/>
淺井<hi>鄭曰水鳥不卵生口吐其鶵正作鶿上落胡下疾之切〇師曰喻細民飢而无食</hi>蚯蚓上深<lb/>
堂<hi>洙曰深一作髙鸕鷀窺淺井無食也蚯蚓上深堂言至空也〇蘇曰龐嚴亂後㱕郷時旣兵火建旄旟者皆羣細登髙堂</hi>
<hi>而歎曰何蚯蚓上此矣蓋譏小人得志也○趙曰以積雨乆隂而然也</hi>車馬何蕭索門前百<lb/>
草長<hi>蘇曰守劭守志讀書不隨郷辟簞瓢自樂門庭草数尺長魏文帝雨徴不起丗目爲當丗顔回〇趙曰暗使張仲蔚</hi>
<hi>所居蓬蒿滿門寂无車馬事</hi>
地僻秋將盡山髙夜未歸<hi>趙曰公自謂也</hi>塞雲多斷續邊日少<lb/>
光輝<hi>洙曰江淹恨賦摇風忽起白日西匿隴鴈少飛岱雲寡色又秋日蕭索浮雲无光蔡琰詩惟彼方兮逺陽精隂氣凝</hi>
<hi>兮雪飃零</hi>警急烽常報<hi>薛曰右按前漢書長安匈奴大入烽火通於甘泉</hi>傳聞檄屢<lb/>
飛<hi>洙曰鮑明逺詩羽檄起邊亭烽火入咸陽〇師曰說文曰檄以木簡爲書長尺二以徴君也魏武奏事曰若有急則挿以</hi>
<pb n="KR4c0018_SBCK_004-25a"/>
<hi>雞羽謂之羽檄</hi>西戎外甥國<hi>洙曰爲尚主也〇蒼舒曰右按周書景龍四年以金城公主下嫁吐蕃乾元元</hi>
<hi>年粛宗以㓜女寕囯公主下降回紇爾雅曰妻之父爲外舅郭璞曰謂我舅者謂之甥然則亦呼壻爲甥孟子曰帝館甥于二室是</hi>
<hi>也唐書賛普遣名悉躐奉表言甥先帝舅顯親也</hi>何得近天威<hi>洙曰近一作迕天子之威也左傳王賜齊</hi>
<hi>侯胙命无下拜齊侯曰天威不違顔咫尺</hi>
鳳林戈未息魚海路常難<hi>魯曰鳯林魚海皆地名</hi>候火雲峯峻<lb/>
<hi>朱曰烽候之火夏雲多竒峯</hi>懸軍幕井乾<hi>洙曰懸軍謂路險阻縣之使下也鄧艾伐蜀懸軍深入幕一作</hi>
<hi>暮〇夢符曰右按周官挈壷氏掌挈壷以令軍井几軍事縣壷以序聚柝易曰井收勿幕〇趙曰易井收勿幕注井口曰收勿幕則</hi>
<hi>勿遮幕之今公言逎旅飲井者乾而所幕之井乾其懸示軍中之器以表此井也</hi>風連西極動月過<lb/>
北庭塞故老思飛將<hi>洙日李廣飛將</hi>何時議築壇<hi>洙曰漢祖築壇拜韓信爲</hi>
<hi>大將○師曰甫思得大將如信者出焉</hi>
唐堯眞自聖<hi>趙日謂粛宗也〇逸曰君自聖則忠讜不聞甫微言以託諷也</hi>野老復何知<lb/>
<pb n="KR4c0018_SBCK_004-25b"/>
<hi>洙曰莊子所謂帝力何有於我哉○趙曰公自謂也</hi>曬藥能無婦應門亦有兒<hi>洙曰李令</hi>
<hi>泊表內無應門五尺之童丗說荀淑使叔明應門慈明行酒〇師曰應音因當門户幸有兒子</hi>藏書聞禹穴<lb/>
<hi>洙曰司馬迁年十嵗誦古文二十四而南游江淮淮上㑹稽探禹穴窺九疑○趙曰言禹穴藏書也</hi>讀記憶仇<lb/>
池<hi>憶一作悟〇蘇曰許靖過仇池樹下有碑靖駐馬一覧無遺人皆稱賞陸士衡有詩云有客逺方來過我滿蓬蓽尾罍酌松醪</hi>
<hi>呼兒且低筆詞語淸氷霜書如鵉鳯立</hi>爲報鴛行舊<hi>趙曰指言平日同禁省之人</hi>鷦鷯在<lb/>
一枝<hi>見卑棲但一枝注〇趙曰莊子鷦鷯巢林不過一枝韓曰父之執友皆在鵷行想其子必有所託故云云</hi>
　　　龍門<lb/>
<hi>洙曰在洛陽之南逺望雙闕對峙如門然鄭曰河南志龍門驛在河南縣南十八里</hi>
龍門横野斷驛樹出城來<hi>曽鞏曰驛樹言驛道雨畔之樹也</hi>氣色皇居<lb/>
近<hi>洙曰東都也〇曽曰言近治邑也</hi>金銀佛寺開<hi>洙曰山有佛寺金碧照耀最爲勝㮣〇洪覺範曰此</hi>
<hi>句蓋謂龍門山有奉先寺佛地有金丗界銀丗界</hi>往還時屢改川陸日悠哉相閱<lb/>
<pb n="KR4c0018_SBCK_004-26a"/>
征途上生涯盡幾回<hi>趙曰在龍門閱視征行之人盡此生涯能幾</hi>
　　　夔州歌十絶句<hi>一首見陵廟門</hi>
中巴之東巴東山<hi>趙曰水經劉漳分三巴有中巴有巴西有巴東</hi>江水開闢流<lb/>
其間白帝髙爲三峽鎭<hi>洙曰三峽瞿塘巫山黃牛也</hi>夔州險過百<lb/>
牢關<hi>洙曰南都賦於東則左綿巴中百<graphic n="KR1499" url="https://raw.githubusercontent.com/kanripo/KR-Gaiji/master/images/KR1499.png" mimeType="image/png"/>所充外圎銅梁於岩渠內函要害以膏腴○蘇曰辛毗曰䕫州百牢関兵馬不</hi>
<hi>可越○趙曰瞿塘兩崖壁立大江中流無路可行非舟莫済〇宋曰十道志梁州有百牢山○師曰說者以子美有上牢下牢修水</hi>
<hi>関之句謂瞿塘之險倍百於上牢下牢之關此說非也啚經云百牢關孔明所建故基在今㒷元西縣泥口化撿玉觀山下傍臨白</hi>
<hi>馬河東自梁洋北自武㒷西入金牛三泉皆渉北河以済河之西南壁山相對六十里不斷嶓冡漢江水流其閒與白馬河合縁江</hi>
<hi>乃入金牛益昌路也雖不甚險而爲入川之隘口此瞿塘兩崖壁立大江中流無路可行非舟莫濟固有間矣</hi>
白帝夔州各異城<hi>洙曰公孫述自稱白帝故䕫有白帝城○蘇曰風俗記曰白帝城據百牢至夔州千</hi>
<hi>里</hi>蜀江楚峽混殊名英雄割據非天意<hi>蘇曰武侯曰英雄鼎立割據士</hi>
<pb n="KR4c0018_SBCK_004-26b"/>
<hi>彊誠非天意○趙曰言公孫之与劉豈天容其割據乎</hi>覇王并吞在物情<lb/>
羣雄競起向前朝<hi>趙曰指言巳前之代也</hi>王者無外見今朝<hi>洙曰公羊</hi>
<hi>傳曰天王出居于鄭王者無外此其言出何不能于母弟也東都賦子徒識函谷之可閉不知王者之無外</hi>比訝漁<lb/>
陽結怨恨<hi>洙曰漁陽禄山舊鎮〇趙曰禄山以怨恨起兵於漁陽</hi>元聽舜日舊簫韶<lb/>
<hi>趙曰此明皇時太平爲虞舜之日時明皇寵幸禄山每与之宴未嘗不奏霓裳之曲此句含蓄美中有刺如此</hi>
赤甲白鹽俱刺天<hi>鄭曰刺七迹切〇洙曰南都賦森尊尊而刺天〇蘇曰裴悰曰白塩掙空赤甲刺天</hi>
<hi>峽浪匈湧鳥道盤紆</hi>閭閻繚繞接山巔楓林橘樹丹靑合<hi>洙曰蜀都</hi>
<hi>賦家有塩泉之井户有橘柚之園西京雜記中南山有樹直上百丈無枝上結叢條如車蓋葉一青一赤望之班駮如錦繡長安謂</hi>
<hi>之丹靑樹也〇蘇曰阮季行南埭上曰紅楓緑橘如丹靑相合</hi>複道重樓錦繡懸<hi>趙曰言其華麗</hi>
瀼東瀼西一萬家<hi>孫曰瀼奴㓪切夔有澗水出於山谷之間謂之瀼溪人居其左右謂之瀼東瀼西</hi>
江北江南春冬花背飛鶴子遺瓊蘂<hi>趙曰魏王粲白鶴賦云食靈岳之瓊</hi>
<pb n="KR4c0018_SBCK_004-27a"/>
<hi>蘂</hi>相趂鳬鶵入槳牙<hi>洙曰其草則蔣蒲葭又云其沃瀛則有攅蔣叢蒲</hi>
東屯稻畦一百頃北有澗水通靑苗<hi>修可曰夔有平田号青苗陂</hi>晴<lb/>
浴狎鷗分處處<hi>洙曰孫綽詩物我俱忘懷可以狎鷗鳥〇趙曰狎鷗言可狎之鷗也列子海上有人狎鷗</hi>
<hi>是巳</hi>雨隨神女下朝朝<hi>洙曰髙唐賦朝朝暮暮陽臺之下</hi>
蜀麻呉鹽自古通萬斛之舟行若風長年三老長謌<lb/>
裏<hi>洙曰峽人謂操舟人爲長年三老〇師曰峽人以船頭把篙相水道者曰長年正梢者三老</hi>白晝攤錢<lb/>
髙浪中<hi>田白梁冀傳能意錢之戲佐何承天纂文曰詭憶日射意一日射數即攤錢也〇趙曰蜀人賭錢之名</hi>
憶昔咸陽都市合<hi>趙曰指長安也</hi>山水之圖張賣時<hi>蘇曰郭秀才過</hi>
<hi>巫峽愛十二峯立馬乆之嘆曰吾昔年賣山水圖疑其妄粧景色今日親見勝彼啚十八九矣</hi>巫峽曾經寳<lb/>
屏見楚宫猶對碧峯疑<hi>趙曰言昔畫啚上見楚宫今對碧峯灘由疑是舊所見之畫圖也</hi>
閬風玄圃與蓬壷<hi>鄭曰酈元水經注崑崙之山三級二曰閬風一曰玄圃</hi>中有髙堂<lb/>
<pb n="KR4c0018_SBCK_004-27b"/>
天下無<hi>洙曰南都賦崑崙無以侈閬風不能踰〇趙曰其上臺觀皆金玉故曰天下無</hi>借問䕫州<lb/>
壓何處峽門江腹擁城隅<lb/>
　　　峽口二首<lb/>
峽口大江間<hi>洙曰一作闊</hi>西南控百蠻<hi>洙曰施黔五溪之蛮也</hi>城欹連<lb/>
粉堞<hi>鄭曰逹協切城止垣</hi>岸斷更靑山開闢當<hi>洙曰一/作多</hi>天險<hi>洙曰</hi>
<hi>天設之險也言險因開闢而後通爾</hi>防隅一水關<hi>洙曰峽口有関断以鐵鏁</hi>亂離聞鼔角<lb/>
秋氣動衰顔<hi>趙曰以身逢乱離聞鼔角声所以感動衰顔也</hi>
時淸關失險丗亂㦸如林去矣英雄事荒哉割據心<lb/>
<hi>洙曰當公孫𫐠劉俻之際蘷爲要衝〇趙曰皆以英雄而割據一隅也</hi>蘆花留客晚楓樹坐<lb/>
猿深疲<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>煩親故<hi>鄭曰<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>乃結切○蘇曰麻緗隱居終南山/不仕常有親知見緗緗曰疲<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>之人何煩</hi>
<hi>親故往來存問</hi>諸侯數賜金<hi>鄭曰数色角切〇洙曰言多得諸侯贈遺也〇蒼舒曰主人中丞頻分明俸○</hi>
<pb n="KR4c0018_SBCK_004-28a"/>
<hi>趙曰公自注云主人栢中丞類分明俸蓋節度古諸侯也因言諸侯所貽之金得稱賜金</hi>
　　　黃草<lb/>
<hi>鄭曰峽中記三峽劒側多黃草生虎豹賢之故云</hi>
黃草峽西船不歸赤甲山下行人稀<hi>趙曰舊作少人稀惟蔡伯丗本作人</hi>
<hi>行稀是黃草峽在涪州峽之西則蜀中矣言水行之舡不歸陸行之人稀少此所以致疑道路之梗塞也</hi>秦中驛使<lb/>
無消息蜀道兵戈有是非<hi>鮑曰崔寧之乱郭英乂犯寕家室寕逐之是也以大義責之則</hi>
<hi>寕以徧禆逐大將非也〇趙曰望秦中之驛使則無消息聞蜀道之兵戈或是或非未敢必科也蔡伯丗曰是時蜀中多故冬日詩</hi>
<hi>公自注曰傳聞軍官自圍普遂可見之矣</hi>萬里秋風吹錦水<hi>洙曰成都記濯錦江秦相張儀所作笮橋</hi>
<hi>東下枕水舊錦里勝基址由在此濯錦即鮮明它水不得大原公濬而闢之堅其岸而踈大之澄而陽之水居者以虹橋跨水綵昼</hi>
<hi>相鮮笙歌之樂恍若天外之意也〇趙曰因蜀道之兵戈而起思秋風言万里橋之秋風也錦水正在其下</hi>誰家別<lb/>
淚濕羅衣<hi>洙曰古詩𬒳服羅衣裳〇蘇曰王洎聞砧詩空閨少婦聽别淚滿羅衣〇趙曰言行兵出戍与夫避難逃</hi>
<pb n="KR4c0018_SBCK_004-28b"/>
<hi>禍者爲有離别矣</hi>莫愁劒閣終堪據<hi>洙曰張孟陽劒閣銘㒷實在徳嶮亦難恃○蘇曰姜維曰劒閣</hi>
<hi>堪據實蜀路要之處</hi>聞道松州巳𬒳圍<hi>洙曰松州在西山吐蕃之南鄙也○蘇曰梁元帝解松州之圍</hi>
<hi>〇趙曰勿謂劒閣之險可恃而欲割據雖松州在劒閣之内巳有圍之者矣此所以戒守士之臣也</hi>
　　　南楚<lb/>
南楚靑春異暄寒早早分<hi>趙曰公在夔而云南楚則䕫在戰囯爲楚也</hi>無名江<lb/>
上草隨意嶺頭雲正月蜂相見非時鳥共聞杖藜妨<lb/>
躍馬<hi>洙曰蔡澤曰吾躍馬食肉四十年亦足矣</hi>不是故離羣<hi>蘇曰公自言適楚本避地而巳非離</hi>
<hi>羣也○趙曰言官在身而在諸人之間則必騎馬今也杖藜而獨往乃放曠所然不是故離羣也〇師曰南地與北異冬反暖春却</hi>
<hi>寒故有春寒料峭之語杖藜貧賤也躍馬冨貴也子美避地而甘於貧賤非故意離羣乃不得巳也〇余曰邵氏聞見録子美詩不</hi>
<hi>是故離羣離字如律當讀平声記檀弓離羣索居釋文離字讀去声力智反退之云凡爲文辭冝畧識字有以也夫</hi>
　　　南極<lb/>
<pb n="KR4c0018_SBCK_004-29a"/>
南極靑山衆<hi>趙曰南極星名老人之南極也晉天文志南極在井栁之中正是南方之星故云於夔州詩可用矣</hi>
西江白谷分古城踈落木荒戌密寒雲<hi>洙曰顔延年詩憔悴征戍勤又</hi>
<hi>故囯多喬木空城凝寒雲曹顔逺落落卉木踈</hi>歳月蛇常見<hi>蘇曰景二年冬蛇見不蟄乃政令失時</hi>
風飈虎忽聞近身皆鳥道殊俗自人羣睥睨登哀<lb/>
柝<hi>洙曰宣十二年專守陴者皆哭注陴城上睥睨也○鄭曰睥匹詣切睨研計切城上女牆析撻各切〇趙曰睥睨城上小</hi>
<hi>城也登哀柝指言白帝城上之事有屯戍故也</hi>矛弧照夕曛亂離多醉尉<hi>尹曰南史何敬</hi>
<hi>容傳謝郁作書戒之日召侯巳得瞻望朝夕出入禁門醉尉終不敢呵灰然不無其慚〇趙曰左傳取蝥弧以登乃鄭之旗名也照</hi>
<hi>夕曛則旗爲日所照舊作矛弧無義</hi>愁殺李將軍<hi>洙曰李廣贖爲庶入数与故頴隂侯屏居藍田南山中射</hi>
<hi>獵甞夜從一騎出從人田間至亭霸陵尉醉呵止廣廣騎曰故李將軍尉曰今將軍尚不得夜行何故將軍也宿廣亭下○師曰李</hi>
<hi>廣傳止言霸陵尉呵止廣而子美使醉尉字蓋出謝郁書云睥睨城上短墻也</hi>
分門集註杜工部詩卷第四<lb/>
</p>
<p>
</p>
  </div>
</body>
</text>
</TEI>
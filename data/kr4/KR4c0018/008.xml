<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0018_SBCK_008-1a"/>
分門集註杜工部詩卷第八<lb/>
　仙道<lb/>
　　古詩三首　律詩一首<lb/>
　　　昔遊<lb/>
昔謁華蓋君緑𫀆崑玉脚人棺巳上天白日亦寂寞<lb/>
<hi>洙曰後漢方術傳王喬為葉令後天下玉棺於堂前吏人推排終不揺動喬曰天帝獨召我邪乃沭浴服飾寢其中蓋便立覆宿昔</hi>
<hi>葬於城西其夕縣車牛皆流汗喘乏而人無知者百姓乃爲立廟號葉君祠</hi>暮升艮岑頂<hi>洙曰艮岑東北之岑</hi>
<hi>也</hi>巾几猶未却弟子四五人入來淚俱落余時遊名<lb/>
山發軔在遠壑<hi>鄭曰軔而振切○洙曰離騷朝發軔於蒼梧又朝發軔於天津</hi>良覿違夙<lb/>
願<hi>洙曰謝靈運詩搔首訪行人引領兾良覿</hi>含淒向寥廓林昏罷幽磬竟夜<lb/>
伏石閣王喬下天壇㣲月映皓鶴<hi>洙曰嵇康琴賦王喬披雲而下墜天台賦王喬</hi>
<pb n="KR4c0018_SBCK_008-1b"/>
<hi>控鶴以冲天何敬祖在昔王子喬有道發伊洛迢遞陵峻岳連翩御飛鶴王喬傳或云即古仙人王子喬也劉向列仙傳曰王子喬</hi>
<hi>周靈王太子晉山好吹笙作鳯鳴遊伊洛聞道士浮丘公接上山三十餘年後來於山上告桓梁曰告我家七月七日待我緱氏山</hi>
<hi>頭果乗白鶴駐山頭望之不得到㪯首謝時人而去</hi>晨溪嚮虚駃<hi>鄭曰駃苦夬切駃馬日行千里</hi>歸<lb/>
徑行巳昨豈辭靑鞋胝<hi>趙曰靑鞋山行之具公又甞曰若耶溪雲門寺靑鞋布襪從此始胝足病</hi>
<hi>也荘子曰手足胼胝</hi>悵望金匕藥東蒙<hi>洙曰東蒙山名昔者先王以爲東蒙主</hi>赴舊隱<lb/>
尚憶同志樂伏事董先生<hi>洙曰董先生董京威也行吟常宿白社之中時乞市肆得碎繒</hi>
<hi>結以自覆</hi>於今獨蕭索胡爲客關塞道意乆衰薄<hi>蘇曰吴詩道意夕不</hi>
<hi>怡神氣斍衰歇</hi>妻子亦何人丹砂負前諾<hi>洙曰晉葛洪求勾漏令以錬丹砂</hi>雖<lb/>
悲髪變鬢<hi>洙曰一云鬢髪変謝玄暉詩有情知望卿誰能鬒不変詩鬒髪如雲〇趙曰髪之黒者曰鬒鬒髪変</hi>
<hi>言変而爲黑也</hi>未憂筋力弱杖藜望淸秋有興入廬霍<hi>洙曰杖一</hi>
<hi>作扶一云衡謝靈運詩游羅浮行息必廬霍江淹擬靈運詩靈壇信淹留貴心非待設平明登雲峯杳與廬藿絶</hi>
<pb n="KR4c0018_SBCK_008-2a"/>
　　　幽人<hi>洙曰易履道坦坦幽人貞吉陸士衡詩幽人在浚谷</hi>
孤雲亦群遊神物有所歸<hi>洙曰陶潜詠貧士詩萬族各有託孤雲獨無依有一作識</hi>麟<lb/>
鳯在赤霄何當一來儀<hi>洙曰劉公幹何時當采儀将須聖明君書鳯凰來儀張恊七命掛歸翮於</hi>
<hi>靑霄之表漢書麟鳯在郊藪孔融曰麟鳯來頌声作○趙曰張茂先鷦鷯賦序彼鷲鶚鵾鴻孔雀翡翠或淩赤霄之際或託孤垠之</hi>
<hi>外則鳯凰言赤霄冝矣然麟亦謂之在赤霄斈者多疑之殊不知徐陵之生寳誌見之曰此兒天上石麒麟自天而降亦冝在赤霄</hi>
<hi>矣</hi>往與惠詢輩中年滄州期<hi>歐曰惠詢軰謂惠逺許詢也謝玄睴之宣城詩旣<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>懷禄</hi>
<hi>情復協滄洲趣李善注楊雄賦云丗有黄公者起於滄洲頤神養性故後人以滄洲爲隱者所居隋圖經曰漢水逕琵琶谷至滄浪</hi>
<hi>洲乃漁父棹歌處即滄洲也〇修可曰海中十洲其一曰滄洲</hi>天髙無消息棄我忽若遺<lb/>
<hi>洙曰詩谷風將安将樂弃予如遺郭泰機衣工秉刀赤弃我忽若遺古詩弃我如遺跡</hi>内懼非道流幽人<lb/>
在瑕疵<hi>洙曰僖七年傳不有瑕疵</hi>洪濤隱語笑<hi>洙曰曹植汎舟越洪濤晉王凝之風賦驅東極</hi>
<hi>之洪濤郭璞江賦鼓洪濤於赤岸木玄虚海賦洪濤瀾汗曹玭江賦洪濤突兀而横持蔡邕賦洪濤涌以沸騰晉蘇彦詩洪濤奔逸</hi>
<pb n="KR4c0018_SBCK_008-2b"/>
<hi>勞</hi>鼓枻蓬萊池<hi>洙曰孫楚賦舟人鼓枻而揚歌史漁父鼓枻而去〇蘇曰方鰥曰吾将吞燕日月光華鼓</hi>
<hi>枻遊蓬莱酌天醴玄漿還源返腦爲丗外人靑杉木版非吾所好也</hi>崔嵬扶桑日<hi>洙曰山海經曰日出陽谷</hi>
<hi>浴于咸池拂於扶桑</hi>照曜珊瑚枝<hi>洙曰梁元帝馬詩照耀珊瑚鞭○趙曰珊瑚焦於海底石上有五色故日所以</hi>
<hi>照曜</hi>風帆倚翠蓋暮把東皇衣<hi>洙曰屈平九歌有東皇太一又孔蓋兮翠旌說苑鄂君汎</hi>
<hi>舟於新陂之上張翠羽之蓋張平子東京賦翠羽之高蓋曹植曰仰撫翠蓋陸士衡詩云翩翩翠蓋羅</hi>嚥漱元和<lb/>
津<hi>洙曰天台賦嗽以華池之泉〇孝祥曰黄庭經曰口爲玉池太和官嗽嚥靈液灾不作注云口中液水爲玉津又中黃經曰伹</hi>
<hi>服元和除五穀必獲寥天得其籙注云服元和謂咽津液</hi>所思煙霞微知名未足稱局<lb/>
促商山芝<hi>洙曰見喜晴詩注○定功曰皇甫謐髙士傳秦丗道滅德消坑黜儒術四皓於是退而作歌曰莫莫髙山</hi>
<hi>深谷逶迤曄曄紫芝可以療飢〇修可曰漢武帝曰局促效轅下駒</hi>五湖復浩蕩歳暮有餘<lb/>
悲<hi>洙曰張景陽詩歳暮懷百憂有志之土志未獲伸而時不我與則未甞不以時逝爲歎也故多以歳暮爲之憂悲○師曰幽人</hi>
<hi>乃幽隱之士按唐史拾遺惠昭荀珏與友善常以詩相倡酬甫此詩思之故以二子自爲幽人取易履道坦坦幽人貞吉之義神物</hi>
<pb n="KR4c0018_SBCK_008-3a"/>
<hi>龍也龍翔而雲從喻聖人岀而賢人應之舜韶九成而鳯凰來儀盖鳯之爲物有道則見今雲未遇神龍鳯不遇有道之丗雲則無</hi>
<hi>所㱕鳯則不來儀是以賢人幽隱此其時也海上有十洲乃神仙所居滄洲是其一也甫往與二子約中年功名成遂爲滄洲之遊</hi>
<hi>自别以來悄無音耗殆恐二子以余信道不篤見疵於余是以弃我若遺而無所思也甫詩云道意乆衰薄又云丹砂負前諾是故</hi>
<hi>有内懼非道流之句蓬萊池盖海上有三島一曰蓬萊二曰方丈三曰瀛洲日岀于暘谷拂于扶桑珊瑚生海底有五色如瑠璃翠</hi>
<hi>蓋即翠羽飾蓋也東皇乃東方青帝也元和津乃天地一元之氣津液也煙霞㣲謂蒼洲在煙霞深微之中自洪濤隱語笑以下比</hi>
<hi>叙說滄洲之興鼓枻乃鼓楫也甫意謂若与惠荀輩遊滄洲則必鼓枻以拂扶桑之日映照珊瑚之枝須風掛帆輕倚翠蓋挹東皇</hi>
<hi>漱元氣隱於煙霞之表雖功名赫赫未足爲稱雖四皓歌啇紫芝猶爲局促比此真樂方万遠矣奈何言不相副今復飄泛五湖尚</hi>
<hi>爲羇旅况年巳衰暮将與物化豈不爲之悲傷乎</hi>
　　　憶昔行<lb/>
憶昔北㝷小有洞洪河怒濤過輕舸<hi>鄭曰舸加我切○洙曰茅君内傳大</hi>
<hi>天之中有玄中之洞三十六所第一王屋山之洞圍万里名曰小有靑虚之天至於廣雅南楚江湘凡船之大者謂之舸</hi>辛<lb/>
<pb n="KR4c0018_SBCK_008-3b"/>
勤不見華蓋君艮岑靑輝惨么麽<hi>鄭曰上烏堯反下亡果切〇劉良曰小也</hi>
<hi>○洙曰葛仙翁傳崑崙一曰玄圃䑓一曰華蓋仙人所居○趙曰公昔遊云昔謁華君深小洞宫脑王官巳上天白日亦寂寞暮升</hi>
<hi>艮岑頂巾几猶未却詳考二詩之意盖公之遊王屋本欲謁華蓋君適值君死也</hi>千崖無人萬壑静<lb/>
三歩回首五歩坐<hi>修可曰曹公祭橋玄文有曰車過三歩腹痛莫怪李陵别蘇武詩曰轅馬頋悲鳴五</hi>
<hi>歩一彷徨</hi>秋山眼冷魂未歸仙賞心違淚交墮<hi>洙曰謝靈運曰賞心樂事</hi>
<hi>四者難并陸機中心若有違〇趙曰上句言望華蓋君招之而不來也下句言欲爲仙賞之遊而事與願違所以悲泣也宋玉招䰟</hi>
<hi>有䰟兮帰來者凡十二今言未字者反言之也唐昌王蘂花詩云䰟消眼冷未逢真豈出於杜公乎</hi>弟子誰依白<lb/>
茅<hi>洙曰一作石</hi>室盧老獨啓靑銅鎻<hi>鄭曰盧遨見淮南子</hi>巾拂香餘搗<lb/>
藥塵階<hi>洙曰一作前</hi>除灰死燒丹火玄圃滄洲莽空闊<hi>洙曰十洲記曰</hi>
<hi>崑崙山三角一角正于北辰星輝名曰閬風嶺其一角正西日玄圃䑓其一角正東曰崑崙宫其一処有積金爲天鏞城西千里城</hi>
<hi>安金臺茅君内傳曰八海之中崑崙蓬萊方丈瀛洲白山八亭之山所以山神有洞宫〇修可曰葛仙傳云崑崙一曰玄圃也滄洲</hi>
<pb n="KR4c0018_SBCK_008-4a"/>
<hi>十洲之一洲也舊注引茅君内傳正謬妄矣</hi>金節羽衣飄婀娜<hi>鄭曰上於可切下奴可切美也</hi>落<lb/>
日𥘉霞閃餘映<hi>洙曰以黄金爲節鳥羽爲衣漢武帝拜欒大爲五利將軍使衣羽衣立白茅上受印注以</hi>
<hi>鳥羽爲衣取其神仙飛翔之意○趙曰言華蓋君金節羽衣之所往來有落日初霞之輝映王仲宣詩山岡有餘映</hi>倐忽<lb/>
東西無不可<hi>洙曰言其飛翔無所往而不可</hi>松風磵水聲合時<hi>鄭曰磵居晏切</hi>靑<lb/>
兕黄熊啼向我<hi>洙曰兕如野牛靑皮堅厚可以爲㱯嶓冡之山其數多成王時東夷献黄熊云韜曰文王囚羑</hi>
<hi>里散冝生得黄熊而献之按類書成王時不屠國献靑熊未甞献黄熊也輒改以附㑹如此</hi>徒然咨嗟撫<lb/>
遺跡至今夢想仍猶佐<hi>趙曰公在山中愁寂不堪撫華蓋君之遺跡而夢想猶見之也</hi>袐<lb/>
訣隱文須内教晚嵗何功使願果<hi>洙曰使一云収</hi>更討<hi>洙曰一云覓</hi>
衡陽董錬師<hi>洙曰董錬師神仙也隱於衡陽○趙曰以爲求仙須得有功行而傳秘訣不見華蓋君矣却思南遊</hi>
<hi>而訪董錬師也</hi>南遊早鼔瀟湘柂<hi>洙曰晉庾闡楊都賦青雀飛艫余皇鼓柂〇夢符曰右按道藏書中</hi>
<hi>有隱訣其書曰太淸九宫其最髙者稱太皇紫皇玉皇也○師曰神仙有三十六洞天第一王屋山之洞名曰小有淸虚天崑崙山</hi>
<pb n="KR4c0018_SBCK_008-4b"/>
<hi>一曰玄圃一曰華蓋仙人之所居艮岑崑崙東北之岑甫昔遊小有洞不憚辛勤兾遇仙賞時盧道人結茅山下居焉甫謁之訪其</hi>
<hi>仙術葛仙翁與費長房跳入壷中忽見殿閣崔嵬皆鏁閉葛喝之煙霧四起鏁自開闢今以盧比之葛仙翁故云獨起青銅鏁玄圃</hi>
<hi>滄洲皆仙境金節以黄金爲旌節羽衣以鳥羽爲衣或曰鶴氅取其飛翔之意倐忽東西無不可美盧老得仙術飛空無往不可甫</hi>
<hi>以乗興而來遊樂極則哀継之故末言青兕黄熊啼向我蓋興尽而反故也撫遺跡謂撫循舊事形之夢想昔淮南王有鴻寳枕中</hi>
<hi>秘訣其文字隱之不以示人故曰秘訣隱文須内教董錬師隱於衡陽即董京威也甫欲謁之故云南遊早鼓瀟湘柂柂所以正船也</hi>
　　　寄司馬山人十二韻<lb/>
關内昔分袂<hi>洙曰謝惠連詩飲餞野亭館分𬒮澄湖隂</hi>天邊今轉蓬<hi>洙曰曹子建詩轉蓬</hi>
<hi>離本根</hi>驅馳不可說<hi>蘇曰劉韻曰年來驅馳不可與子細說恐子心折</hi>談笑偶然<lb/>
同道術曾留意先生早擊蒙<hi>洙曰蒙卦</hi>家家迎葪子<hi>洙曰後漢</hi>
<hi>方術傳葪子訓有神異之道到京師公卿巳下候之者坐上常數百人皆爲設酒脯終日不匱後因遁去遂不知所止</hi>處<lb/>
處識壷公<hi>洙曰費長房傳市中有老翁懸一壷於肆頭及市罷輒跳入壷中市人莫之見長房於樓上覩之異焉因</hi>
<pb n="KR4c0018_SBCK_008-5a"/>
<hi>往再拜</hi>長笑峨嵋北潜行玉壘東<hi>洙曰江賦峨嵋爲泉陽之掲玉壘作東别之標○曽</hi>
<hi>曰潜行言晦迹也</hi>有時騎猛虎虚室使仙童髪少何勞白<hi>梅曰此以</hi>
<hi>下甫自嘆也</hi>顔衰肯更紅望雲悲轗軻<hi>洙曰陶替詩望雲慙飛鳥臨水愧遊魚</hi>畢<lb/>
景羡冲融<hi>洙曰謝靈運詩餘景逐前儔謝希逸賦餘景就畢○韓曰言司馬養和氣如陽春也</hi>䘮亂形<lb/>
仍役<hi>蘇曰徐邈䘮亂之際形役心勞兒女寒瘦雖有厥居不暇少安○趙曰陶淵明云旣自以身爲形役</hi>凄凉<lb/>
信不通懸旌要路口<hi>趙曰史記云搖摇懸旌無所終薄</hi>倚劒短亭中<hi>修可</hi>
<hi>曰宋玉賦云倚長劒兮天外〇康曰縣旌倚劎言屯戍之兵以防宼盗</hi>永作殊方客殘生一老<lb/>
翁相哀骨可換亦遣馭淸風<hi>洙曰莊子云列子御風而行泠然善也</hi>
　　　玄都壇歌寄元逸人<hi>師曰元逸人隱道士也有神仙術甫作詩寄贈之</hi>
故人昔隱東蒙峯巳佩含景蒼精龍<hi>洙曰論語夫顓臾昔先王以爲東蒙</hi>
<hi>主以蒙山在東故曰東蒙地理志泰山蒙隂縣禹貢徐州蒙羽其藝故云蒙地也〇蘇曰壷翁云吾當佩含景駕蒼精逍遥於絳闕</hi>
<pb n="KR4c0018_SBCK_008-5b"/>
<hi>赤城含景日月之精華蒼精東方之蒼龍也佩服也〇趙曰蒼精龍劒也○蔡曰春秋繁露曰劒佩於左蒼龍之象〇詠曰後漢士</hi>
<hi>孫端劎銘有云從革庚辛含景吐商</hi>故人今居子午谷獨在<hi>洙曰一作並</hi>隂崖<lb/>
結<hi>洙曰一作白</hi>茅屋<hi>洙曰王莽傳莽以皇后有子孫瑞通子午道從杜陵直絶南山徑漢中師古曰今京城直南山</hi>
<hi>有谷通梁漢道名子午谷</hi>屋前太古玄都壇靑石漠漠常風寒子<lb/>
規夜啼山竹裂<hi>蘇曰竇誼居蜀之津源放浪不覊月夜子規啼庭竹誼曰當山竹裂吾可歸峩峯是夕竹</hi>
<hi>裂黎民命駕遁于峩峯武帝三徴不起〇劉曰前輩詩云子規枝上月三更常以夜啼山中嫌其夜啼其声哀怨故燒竹爆裂以驚</hi>
<hi>飛言此蓋取其僻寂也</hi>王母晝下雲旗<hi>洙曰一/作蟠</hi>飜<hi>洙曰離騷載雲旗之逶迤九歌乗回風兮</hi>
<hi>載雲旗神異經東方有宫靑石爲墻左右闕髙百丈畫以五色左思蜀都賦猩猩夜啼子規禽也人謂望帝䰟○修可曰王母鳥名</hi>
<hi>故子美以對子規酉陽雜爼云齊郡函山有鳥足青觜赤黄素翼絳顙名王母使者又王椿齡云其尾五色長二三尺許飛則翩翻</hi>
<hi>正如旗狀○趙曰對子規啼又竹裂言啼之苦也雲旗者神仙之儀衛也○劉曰周穆王與王母㑹於瑶池雲旗霓裳擁簇自天而</hi>
<hi>下詩言此盖取其與神仙往來之意</hi>知君此計誠長往芝草琅玕曰應長<lb/>
<pb n="KR4c0018_SBCK_008-6a"/>
<hi>洙曰後漢逸民論長往之軌未殊庾肩吾蜘蛛玩芝草芝葉正玲瓏十洲記鍾山在北海之子地仙家数十万耕田種芝草課計頃</hi>
<hi>畒本草青琅玕生蜀郡平澤蘇業注云琅玕有数種是琉璃之類火齊寳也琅玕五色具以青者入藥爲勝出嶲州以西烏白蛮中</hi>
<hi>及于闐囯靈異兼圖載琅玕青色生海中云海底以網掛得之𥘉岀水紅色乆而青黒枝柯似珊瑚而上有孔竅如虫蛙擊之有金</hi>
<hi>石之聲乃與珊瑚相類禹貢雍州厥貢璆琳琅玕尓雅云西北之美者有崑崙墟之璆琳琅玕孔安囯郭璞皆以爲石之似珠者而</hi>
<hi>山海經云崑崙山有琅玕是玉之美者明瑩若珠之色而其狀森植耳</hi>鐵鏁髙垂不可攀致身<lb/>
福地何蕭爽<hi>洙曰三秦記云終南太一山左右三十里内名福地西有石室靈芝魏都賦玄雲舒蜺以髙垂</hi>
<hi>〇趙曰詩人逆料其如此如乾州金精山女仙張麗英昇仙之地有鐡鏁下垂然則詩人逆料元逸人之長往亦復然乎○師曰按</hi>
<hi>神仙訣録有天仙地非三十六洞天八十一福地由地仙積累功行遂超昇天仙今逸人致身福地巳爲地仙之流何其瀟洒清爽</hi>
<hi>神氣不凢故也</hi>
　　　貽阮隱居<hi>昉</hi>
陳留風俗衰人物丗不數<hi>鄭曰数所矩切○洙曰晉書阮籍字嗣宗陳留尉氏人也父瑀</hi>
<pb n="KR4c0018_SBCK_008-6b"/>
<hi>魏丞相掾子渾姪咸咸子瞻弟孚咸弟子脩孚族弟放放弟𥙿皆陳留人</hi>塞上得阮生逈繼先父<lb/>
祖貧知靜者性自益毛髮古<hi>修可曰謝靈運過始寕墅詩云還得靜者便</hi>車<lb/>
馬入隣家蓬蒿翳環堵<hi>洙曰江文通詩顧念張仲蔚蓬蒿滿中園莊子庚桑楚鑿垣墻而殖蓬蒿</hi>
<hi>昭十六年傳斬之蓬蒿藜藿而共處之月令藜莠蓬蒿並興儒行儒有一畒之宫環堵之室注環堵靣一堵也五版爲堵五堵爲雉</hi>
<hi>張景陽詩環堵自摧毀</hi>淸詩近道要<hi>趙曰傳咸贈崔㐲詩云人之好我贈我清詩</hi>識字用心<lb/>
苦<hi>洙曰劉棻甞從揚雄斈作竒字劉歆觀之泣曰空自苦〇宋曰昉善篆隷故云云</hi>㝷我草逕微褰<lb/>
裳踏寒雨<hi>洙曰崔駰達旨辭曰與其有事則褰衣儒足冠掛不顧</hi>更議居逺村避喧<lb/>
甘猛虎<hi>魯曰沈休文詩避丗非避喧</hi>足明箕潁客榮貴如糞土<hi>洙曰陸士</hi>
<hi>衡云徐翰少无宦情有箕潁之心晉語玉帛酒食猶糞土也愛糞土以毁五常無乃不可乎箕山名潁水名許由巢父隱處也禧二</hi>
<hi>十八年傳榮季曰况瓊玉乎是若糞土也〇師曰識字用心苦時昉踏雨㝷訪甫議欲遠引深遁謝絶當丗不接喧囂雖餧猛虎所</hi>
<hi>甘心也甫謂其真有箕山潁水之節視榮貴如糞土然</hi>
<pb n="KR4c0018_SBCK_008-7a"/>
　　　覃山人隱居<lb/>
南極老人自有星<hi>洙曰見南極一星朝北斗注〇趙曰老人星一名南極在井柳中乃南方星今言覃</hi>
<hi>山人本隱居此地盖自是南極之老人星也</hi>北山移文誰勒銘<hi>洙曰斉書孔稚圭字德璋同彦倫隱</hi>
<hi>鍾山移應詔岀德璋作北山移文其文云馳驛煙路勒移山庭</hi>徴君巳去獨松菊<hi>洙曰陶潜爲徴</hi>
<hi>君㱕去來云松菊猶存</hi>哀壑無光留户庭<hi>洙曰殷仲文哀壑叩虚北山移文云誘我竹松欺我雲壑</hi>
予見亂離不得巳<hi>蘇曰蘇嶷謂嵆康子與登肥遯宜其時也予兒女滿眼又值亂離不得巳而返居塵</hi>
<hi>埃中非吾素所願也</hi>子知出處必須經<hi>趙曰上句以巳㣲諷之言也我所以不仕而流落於外正亂離</hi>
<hi>之故耳而覃山人者何事而出哉故又以能經岀處譏之也</hi>髙車駟馬帶傾覆<hi>洙曰揚雄解嘲</hi>
<hi>云客徒欲朱丹吾轂不知一跌赤吾之族</hi>悵望秋天虚翠屏<hi>洙曰天台賦聳壁立之翠屏</hi>
　　　與李十二白同㝷范十隱居<lb/>
李侯有佳句往往似隂鏗<hi>洙曰陳書阮卓傳武威隂鏗字子堅五歳能誦賦日千言及長</hi>
<pb n="KR4c0018_SBCK_008-7b"/>
<hi>博渉史傳尤善五言詩爲當時所重有集三卷行於丗</hi>余亦東蒙客<hi>洙曰語孔子曰夫顓臾昔者先王以</hi>
<hi>爲東蒙主在東故曰東禹貢徐州蒙羽其藝○趙曰東蒙山名公時在兖州故云</hi>怜君如弟兄醉眠<lb/>
秋共被<hi>洙曰姜肱兄弟同𬒳而寢〇趙曰晉祖逖劉琨情好綢繆共被而寢</hi>携手日同行更<lb/>
想幽期處還㝷北郭生<hi>洙曰列子與北郭生連牆而不相通〇趙曰北郭生指言范十隱居也舊</hi>
<hi>注所引列子乃南郭生非是</hi>入門髙興廢<hi>修可曰殷仲文詩能使髙興盡</hi>侍立小童清<lb/>
落景聞寒杵<hi>洙曰落景落照也</hi>屯雲對古城向夾吟橘頌<hi>洙曰</hi>
<hi>張華有橘詩郭璞有賛惠連有賦○修可曰楚詞自有橘頌非橘詩賛賦也今備載之曰皇嘉樹橘徠服弓受命不遷生南國兮深</hi>
<hi>固難從更壹志兮緑葉傃榮紛可喜兮曽枝剡棘圎果博兮青黄雜揉文章爛兮精色内白類可任兮紛緼冝脩姱而不愧兮差尓</hi>
<hi>糿志有以異兮獨立不遷豈不可兮深固難徙廓其无求兮蘇丗獨立横而不㐬兮閉心自愼終不失過兮秉德無私參天地兮願</hi>
<hi>歳并謝與長友兮淑離不淫梗其有理兮年歳雖少可師長兮行此伯夷置以爲像兮</hi>誰欲討蓴羮<hi>洙曰</hi>
<hi>陸機傳機昔詣侍中王済済指羊酪謂機曰卿吳中何以敵此荅曰千里蓴羹未下塩豉時爲名對○趙曰張翰在斉王冏府冏時</hi>
<pb n="KR4c0018_SBCK_008-8a"/>
<hi>執權翰畏禍及因見秋風起乃思呉中菰菜蓴羮鱸魚鱠曰人生貴適志何能覊宦数千里以要名爵乎遂命駕而㱕舊注所引非</hi>
<hi>○師曰其時甫遊山東故云東蒙客北郭生以比范隱居小童清言无塵俗氣甫咀味李白之詩雖張翰蓴羹之美不足思也故云</hi>
<hi>誰欲討蓴羮</hi>不願論簪笏悠悠滄海情<hi>趙曰故公无復簪笏之願而欲寄情江海</hi>
　　　題張氏隱居三首<lb/>
春山無伴獨相求伐木丁丁山更幽<hi>洙曰丁丁伐木声○鄭曰丁宁耕切</hi>
<hi>伐木声也</hi>澗鳥餘寒歷冰雪<hi>洙曰一云澗道陸機苦寒行凝水結重澗積雪𬒳長峦</hi>石門<lb/>
斜日到林丘<hi>洙曰謝靈運詩落雪洒林丘</hi>不貪夜識金銀氣<hi>洙曰史天官書</hi>
<hi>敗軍破國之墟下積金寳上皆有氣不可不察以不貪故不夜識氣象也</hi>逺害朝看麋鹿遊<hi>洙曰</hi>
<hi>伍被諌淮南王曰昔子胥諌吳王吴王不用乃曰臣今見麋鹿遊姑蘇之䑓今臣亦将見宫中生荆棘露霑衣也</hi>乗興<lb/>
杳然迷出處<hi>洙曰言不以岀處介意也</hi>對君疑是泛虚舟<hi>洙曰莊子山水篇方舟而</hi>
<hi>済於河有虚船夾觸舟雖有𥚹心之人不怒人能虚巳以遊丗孰能害之〇師曰歷冰雪言甫破雪訪鄭氏斜日到林丘言所居幽</hi>
<pb n="KR4c0018_SBCK_008-8b"/>
<hi>遠也張全身遠害於此與鹿豕游說者以麋鹿遊姑蘇之臺則誤矣虚舟以喻虚巳以遊丗</hi>
之子時相見邀人晚興留濟<hi>洙曰一作霽</hi>潭鱣發發<hi>鄭曰鱣諸延切</hi>
<hi>發北未切○洙曰碩人詩鱣鮪發發釋文鱣大魚口在頷下長二三丈江南呼爲黄魚與鯉全異發發盛貌</hi>春草鹿<lb/>
<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <hi>洙曰詩<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                        <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>鹿鳴食野之苹注鹿得草<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                        <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>然鳴而相呼也蘇子卿詩去鹿鳴思野草可以喻嘉賔</hi>杜酒<lb/>
偏勞勸<hi>洙曰魏武帝樂府何以解我憂唯有杜康酒杜康造酒者○鄭曰儀狄造洒杜康因之後丗只云杜酒</hi>張<lb/>
梨不外求<hi>洙曰潘安仁閑居賦張公大谷之梨</hi>前村山路險歸醉毎無愁<lb/>
<hi>師曰之子指張氏鹿食革則<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>呦而求其類喻張氏之相招也張梨不外求言宴飲唯園果而巳意勤不必豊美其物盗賊之險可</hi>
<hi>慮路險冝無愁也</hi>
○釋老<hi>寺觀附</hi>
　　古詩八首　律詩八首<lb/>
　　　　西枝村㝷置草堂地夜宿賛公土室二首<lb/>
<pb n="KR4c0018_SBCK_008-9a"/>
出郭眄細岑<hi>鄭曰眄莫甸切〇劉曰眄斜視也</hi>披榛得㣲路<hi>洙曰天台賦云披荒榛之</hi>
<hi>蒙蘢趙景真書渉澤求蹊披榛覔路</hi>溪行一流水曲折方屢渡<hi>洙曰師古曰曲折言委曲</hi>
<hi>也</hi>賛公湯休徒<hi>洙曰惠休上人姓湯</hi>好靜心迹素<hi>晏曰素謂質素也</hi>昨<lb/>
枉霞上作盛論巖中趣<hi>洙曰後漢旌車之招相望於嵓中</hi>怡然共携手<lb/>
恣意同逺歩捫蘿澁先登<hi>洙曰天台賦攬樛木之長蘿謝靈運蔓弱豈可捫</hi>陟巘<lb/>
眩反顧<hi>鄭曰上語蹇切下熒絹切</hi>要求陽岡暖<hi>洙曰顔延年陽岡團精氣隂谷曳煙寒謝靈運</hi>
<hi>朝旦發陽崖景落憇隂峯</hi>若渉隂嶺沍<hi>洙曰胡故切左太冲白云停隂岡丹葩曜陽林○師曰山南曰陽山</hi>
<hi>北曰隂山南向陽故暖山北背陽故沍寒</hi>惆悵老大藤沉吟屈蟠樹卜居意<lb/>
未展<hi>洙曰屈原卜居</hi>杖䇿㢠且暮<hi>洙曰左大冲杖䇿招隱士〇趙曰字祖太公避狄杖䇿夫邠</hi>
層巔<hi>洙曰一作天</hi>餘落日<hi>洙曰謝靈運築觀基層巔又云日落山照耀</hi>草蔓巳多<lb/>
露<hi>洙曰盧子諒凝露霑蔓草詩謂行多露</hi>
<pb n="KR4c0018_SBCK_008-9b"/>
天寒鳥巳歸<hi>洙曰陶潜衆鳥相与飛未夕復來㱕○蘇曰鮑昭詩天寒日巳乆岀鳥自知歸又云天寒幽鳥㱕</hi>
月出山更静<hi>洙曰山一作人更一作巳沈休文月華臨靜夜夜靜滅氛埃</hi>土室延白光<lb/>
松門耿踈影<hi>洙曰謝靈運攀崖照石鏡牽葉入松門</hi>躋攀倦日短<hi>洙曰謝靈運常</hi>
<hi>苦夏日短</hi>語樂寄夜永<hi>洙曰天台賦恣語樂以終日〇趙曰天寒則時在冬故用日短夜永出尚書日短星</hi>
<hi>昴也</hi>明燃林中薪暗汲石底<hi>洙曰一作泉</hi>井大師京國舊德業<lb/>
天機秉<hi>洙曰莊子天機淺</hi>從來支許遊<hi>洙曰攴遁字道林講維摩經遁爲法師許詢爲都講</hi>
<hi>遁衆謂无以歷難詢設一難以調遁不能復通</hi>興趣江湖逈數竒謫關塞<hi>洙曰李廣</hi>
<hi>数竒孟康曰竒隻不耦也如淳曰数爲匈奴所敗爲竒不耦師古曰言廣命隻不耦合也孟說是矣数竒上所角切下居宜反○黄</hi>
<hi>曰師古以数竒爲命隻不偶合則数乃命数之数非䟽数之数也而音所角反盖傳印之誤宋景公筆録云孫宣公奭當丗大儒亦</hi>
<hi>以数竒爲朔余後得江南漢書本乃所具反以此考之殆傳印者誤以具爲角也因以此詩注猶仍舊音故特辨之徐敬業古詩云</hi>
<hi>寄言封侯者数竒良可歎</hi>道廣存箕潁<hi>洙曰太丘道廣廣則難周謝靈運徐幹有箕潁之心</hi>何知<lb/>
<pb n="KR4c0018_SBCK_008-10a"/>
戎馬間復接塵事屏<hi>鄭曰必郢切</hi>幽㝷豈一路遠色有諸<lb/>
嶺<hi>修可曰郭璞詩色匕逺野嶺沉吟立夕陽</hi>晨光稍曚曨<hi>洙曰陶淵明恨晨光之熹微</hi>更越<lb/>
西南頂<lb/>
　　　寄賛上人<lb/>
一昨陪錫杖<hi>洙曰天台賦振金䇿之鈴鈴金䇿錫杖也</hi>卜隣南山幽<hi>趙曰左傳唯隣是卜</hi>
年侵腰脚衰未便隂崖秋<hi>趙曰晉潘岳西征賦云眺華岳之隂崖</hi>重岡北靣<lb/>
起竟日陽光留茅屋買兼土<hi>洙曰買一作置</hi>斯焉心所求近聞<lb/>
西枝西有谷杉黍<hi>洙曰一作漆</hi>稠亭午頗和暖<hi>洙曰天台賦羲和亭午〇孝祥</hi>
<hi>曰御覽載纂要云日光曰景注云日月之光通明曰景日景曰晷日氣曰明日𥘉岀曰旭曰昕曰晞注云大明曰昕晞乾也日温曰</hi>
<hi>煦在午曰亭午在未曰昳日晚曰旰日将落曰薄暮日西落光反照於東謂之返景在下曰倒景</hi>石田又足<lb/>
收<hi>夢符曰右按春秋左氏傳吴将伐齊越子率其衆以朝焉王及列士皆有饋賂吴人皆喜惟子胥懼曰是豢吴也夫得志於齊</hi>
<pb n="KR4c0018_SBCK_008-10b"/>
<hi>猶獲石田也無所用之越不爲沼吴其泯矣今云石田足収則雖無用之田猶可種而穫也子美醉時歌又有石田茅屋荒蒼苔之</hi>
<hi>句</hi>當期塞雨乾宿昔齒疾瘳<hi>洙曰塞一作寒</hi>徘徊虎穴上<hi>逸曰</hi>
<hi>班超云不入虎穴安得虎子</hi>靣勢龍泓頭柴荆具茶茗徑路通林丘<lb/>
與子成二老來往亦風流<hi>洙曰謝靈運俶裝反柴荆孫綽風流爲一時冠〇師曰二老言</hi>
<hi>太公伯夷避紂之乱故隱居東海北海之濵今甫亦避唐乱而卜隱于此所以示譏也</hi>
　　　别賛上人<lb/>
百川日東流客去尓不息<hi>洙曰謝玄暉大江流日夜客心悲未央</hi>我生苦漂<lb/>
蕩何時有終極<hi>修可曰曹子建詩相思無終極</hi>賛公釋門老放逐來<lb/>
上國<hi>師曰賛公與房琯遊從琯旣待罪替公亦𬒳謪上國京師也</hi>還為丗塵嬰<hi>侏曰陸士衡牽丗嬰</hi>
<hi>時網又丗網嬰我身〇師曰賛公本脫俗人今反爲世塵所累嬰累也</hi>頗帶憔悴色楊枝晨<lb/>
在手<hi>定功曰佛經云手把青楊枝徧洒甘露水</hi>豆子兩巳熟<hi>蘇曰崔玄見習鑿齒曰豆子熟矣張</hi>
<pb n="KR4c0018_SBCK_008-11a"/>
<hi>亘曰豆子眼中黒精也言無邪視也○趙曰今取楊桞字以見賛當春方爲寺王來秦州而巳見豆熟之際矣公宿賛公房曰杖錫</hi>
<hi>何來此秋風巳颯然字同一義舊解惑楊栁字出佛書更引爲齒木之用云云徒爲贅矣</hi>是身如浮雲<hi>君平</hi>
<hi>曰語眎冨貴如浮雲維摩經是身如響属諸因縁是身如浮雲須臾変滅是身如電念念不在</hi>安可限南北<lb/>
<hi>洙曰蔡謨𥘉度江曰此天所以限南北也</hi>異縣逢舊友𥘉欣冩胸臆<hi>洙曰古楽府他郷各</hi>
<hi>異縣</hi>天長關塞寒歲暮飢凍逼<hi>洙曰一云長天關塞逺歳暮飢寒迫○趙曰當作飢寒字</hi>
<hi>别留詩在十月而此云嵗暮者以見将爲歳暮之計以救飢寒也</hi>野風吹征衣欲别向曛<lb/>
黒<hi>洙曰鮑明逺野風吹秋木行子心腸断謝靈運詩朝遊窮曛黒〇禹稱曰日入爲黒</hi>馬嘶思故櫪<hi>洙曰</hi>
<hi>嘶一作鳴王正長朔風動秋草邊馬有帰心</hi>歸鳥盡歛翼<hi>洙曰陶潜日入群動息歸鳥趍林鳴</hi>古<lb/>
來聚散地<hi>蘇曰長安乃古今聚散榮辱之地崇山遠水惟與騷客作愁具</hi>宿昔長荆棘<hi>洙曰</hi>
<hi>姑蘇䑓詩荆棘霜露沾人衣</hi>相看俱衰年出處各努力<hi>蘇曰王導别阮彦曰冝努力爲</hi>
<hi>王古詩云明時各努力又云努力冝加飾○田曰吴越春秋載越人送其子弟作離别相去之辭曰行行各努力○師曰此蓋歎兩</hi>
<pb n="KR4c0018_SBCK_008-11b"/>
<hi>都之地昔與贊公或聚或散於此今經禄山之亂盡長荆棘况二人俱當衰年出處之迹可不勉乎</hi>
　　　謁文公上方<lb/>
野寺隱喬木山僧髙下居石門日色異絳氣横扶踈<lb/>
<hi>洙曰江文通絳氣下縈薄注云絳氣赤霞氣也</hi>窈窕入風磴<hi>鄭曰丁鄧切〇薖曰風磴風路也石梯曰磴〇</hi>
<hi>逸曰窈窕幽深皃</hi>長蘿紛卷舒<hi>洙曰陶潜旣窈窕以㝷壑謝靈運側徑旣窈窕</hi>庭前猛虎<lb/>
卧<hi>洙曰高僧傳僧惠永感虎來馴</hi>遂得文公廬俯視萬家邑煙塵對階<lb/>
除吾師雨花外<hi>洙曰髙僧傳有講經而天雨花者</hi>不下十年餘長者自<lb/>
布金<hi>洙曰給孤長者以黄金側布于祗園地</hi>禪龕只晏如<hi>鄭曰龕苦含切</hi>大珠脫<lb/>
玷翳白月當空虚<hi>洙曰大珠曰月言其性之圎明也故佛書有摩尼珠及水月之說又曰望巳前爲白</hi>
<hi>月望巳後爲黒月見佛書</hi>甫也南北人<hi>洙曰檀弓曰今丘也乃東西南北之人〇革曰甫以漂蕩无定居故云云</hi>
蕪漫少耘鋤<hi>師道曰謂性地荒而不修也</hi>乆遭詩酒汚<hi>師曰甫嗜酒好吟每多因詩酒</hi>
<pb n="KR4c0018_SBCK_008-12a"/>
<hi>忤權貴故云云</hi>何事忝簪𥚑<hi>端本曰簮𥚑士大夫之服</hi>王侯與螻蟻同盡随<lb/>
丘墟願聞第一義廻向心地𥘉<hi>洙曰第一義言其教無上也佛書脩行有十地以歡</hi>
<hi>喜爲𥘉地</hi>金箆刮眼膜<hi>鄭曰箆邊迷切刮古殺切膜末各切○洙曰見金箆空刮眼注○師曰凡看經明逹</hi>
<hi>性本譬如以金篦刮去眼膜所視豁然甫欲文公以無上教開發甫性使悟無生法</hi>價重百車渠<hi>鄭曰車昔</hi>
<hi>遮切○洙曰法華經或有行施金銀珊瑚真珠摩尼硨磲瑪瑙</hi>無生有汲引兹理儻吹嘘<lb/>
　　　大覺髙僧蘭若<hi>楷曰和尚去冬住湖南若尔者切</hi>
巫山不見廬山逺<hi>趙曰廬公惠逺也</hi>松林蘭若秋風晚<hi>洙曰蘭若</hi>
<hi>寺也一云蘭蘭也若杜若也○修可曰釋氏要覽曰蘭若者𣑽言阿蘭若唐言無諍囬分律云空静処薩婆多論云閑静処智度遠</hi>
<hi>離処大悲經云阿蘭若者離諸忽務數說不同其實無諍注以爲蘭草杜若非</hi>一老猶鳴日暮鍾諸<lb/>
僧尚乞齋時飯香炉峯色隱晴湖<hi>洙曰香炉峯廬山之勝境也勢如香炉上</hi>
<hi>有飛泉○趙曰遠法師廬山記曰東南有香炉山孤峯秀起</hi>種杏仙家近白榆<hi>洙曰神仙堇奉居廬</hi>
<pb n="KR4c0018_SBCK_008-12b"/>
<hi>山治病重者種杏五株輕者一株號董仙杏林〇趙曰云近白榆言其所居之髙近乎星辰也古詩曰天上何所有歷歷種白榆</hi>
飛錫去年啼邑子<hi>洙曰髙僧傳有飛錫而赴齋者○定功曰要覽又云昔髙僧隱峯遊五䑓出淮西擲</hi>
<hi>錫飛空而往西天比丘持錫有二十五威儀凢至室中不得着地必掛於壁牙故釋子稱遊行僧爲飛錫安住僧爲掛錫孫綽天台</hi>
<hi>賊云王喬控鶴以冲天應眞飛以躡虚〇趙曰言其去冬往湖南也注云得眞道之人執錫杖而行於虚空故云飛也邑子同邑之</hi>
<hi>子也</hi>獻花何日許門徒<hi>洙曰髙僧傳僧有戒行嚴㓗天女來献花〇趙曰後分經載釋伽爲靜慧仙人</hi>
<hi>時献五蓮花於燃燈佛此献花之祖也其在佛僧則謂諸弟子之來從者爲門徒矣</hi>
　　　大雲寺賛公房四首<lb/>
燈影照無睡心清聞妙香<hi>修可曰維摩經曰有国名衆香佛號香積其界皆以香作樓閣</hi>
<hi>其國如來無文字說但以衆香令諸天人得入律行菩薩各坐香樹下聞斯妙香即獲得藏三眛</hi>夜深殿突兀<lb/>
風動金琅璫天黒閉春院地淸棲暗芳玉繩囬斷絶<lb/>
<hi>洙曰王繩星名</hi>鐡鳯森翺翔𣑽放時出寺鍾殘仍殷床<hi>洙曰玉繩回断</hi>
<pb n="KR4c0018_SBCK_008-13a"/>
<hi>絶則夜欲向晨矣鐡鳯舊注引陸倕石闕銘銅雀鐡鳯之工其說是盖施雀鳯於屋春上者𣑽放盖佛事至𣑽音必唱而誦之故詩</hi>
<hi>外可聞也殷上聲殷其雷之殷</hi>明朝在沃野<hi>洙曰沃/野千里</hi>苦見塵沙黄<hi>饒曰時西郊逆賊拒</hi>
<hi>官軍未巳</hi>
童兒汲井華憤捷瓶上手<hi>修可曰按本草井華水令人好顔色与諸水有異謂井中水平旦第</hi>
<hi>一汲者</hi>霑洒不濡地掃除似無箒<hi>洙曰周礼宫人凡寢中之事掃除○趙曰灑濡地則</hi>
<hi>沮洳掃有箒則除塵根也</hi>明<hi>洙曰一/作晨</hi>霞爛複道<hi>夢符曰右按廣韻複重也又古詩交䟽結綺䆫阿閣</hi>
<hi>三重階</hi>霽霧搴髙牖<hi>修可曰陸士衡詩髙談一何綺對若朝霞爛梁元帝詩能令雲霧搴</hi>側<lb/>
塞𬒳徑花飄颻委墀栁<hi>洙曰九辯云皐蘭𬒳徑兮斯路漸非阮籍詩皐蘭𬒳徑路</hi>艱難<lb/>
丗事迫<hi>蘇曰陳衡丗路艱難老夫迫於在事</hi>隱遁佳期後<hi>洙曰郭墣遊仙詩山川隱遁捷</hi>晤<lb/>
語契深心郍能惣鉗口<hi>鄭曰鉗其廉切〇洙曰鉗口結舌〇蘇曰袁紹曰諸大未見晁錯㹅皆鉗</hi>
<hi>口莫敢措一辭今諸侯分土公䓁何計</hi>奉辭還杖䇿暫別終回首<hi>洙曰曹操奉辭岀征</hi>
<pb n="KR4c0018_SBCK_008-13b"/>
<hi>房元齡䇿杖謁於太宗軍門謝靈運山賦杖桂䇿以山逰王粲詩南登㶚陵岸回首望長平徐敬業回首見長安〇趙曰奉辭相奉</hi>
<hi>而辭別之舊注引奉辭岀征其義非</hi>泱泱泥汚人听听國多狗<hi>鄭曰听魚斤切〇洙曰宋</hi>
<hi>玉九辯猛犬狺狺而迎吹兮関梁閉而不通皇天淫溢而秋霖兮后土何時得乾〇鮑曰天宝十五年七月賊将張通儒収録衣冠</hi>
<hi>以僞命不從者殺之公晦迹幽隱故云泱泱泥汚人听听囯多狗</hi>旣未免覊<hi>洙曰一/作寓</hi>絆<hi>洙曰晉慕</hi>
<hi>容垂猶鷹也宜急其覊絆</hi>時來憇奔走<hi>趙曰於此未免覊絆則亦僅能時來憇息耳</hi>近公如白<lb/>
雪執熱煩何有<hi>趙曰詩誰能執熱逝不以濯</hi>
心在水精域<hi>洙曰清淨境土也〇趙曰江㹅大莊嚴寺碑云光遍水精之域盖佛寺莊嚴皆以金宝故也</hi>衣<lb/>
霑春雨時洞門盡徐歩深院果幽期<hi>馬曰謝靈運詩平生恊幽期○師曰</hi>
<hi>甫与賛公有期於洞門徐歩以待雖春雨霑衣不爲之避礼遇之誠可見矣</hi>到<hi>洙曰一作倒</hi>扉開復閉撞<lb/>
鍾齋及兹醍醐長發性<hi>洙曰釋經言聞正法如食醍醐然〇趙曰陶隱居云佛經稱乳成酪酪成</hi>
<hi>酥酥成醍醐醍醐乃酥酪之精液也〇斍範曰丗說云淳酪養性人无妬心則醍醐之能發性抑可知巳此釋經所以取喻正法也</hi>
<pb n="KR4c0018_SBCK_008-14a"/>
飲食遇扶衰把臂有多日<hi>洙曰絶交論把臂之英</hi>開懷無愧辭<hi>洙曰</hi>
<hi>開懷言露底裏</hi>黃鶯度結構<hi>洙曰見新亭/結構罷注</hi>紫鴿下罘罳<hi>鄭曰鴿葛台切○余</hi>
<hi>曰前漢文帝紀未央宫東闕罘罳災師古曰罘罳謂連闕曲閤也以覆重刻垣墉之処其刑罘罳然一曰屏也罘音浮</hi>愚<lb/>
意㑹所適花邊行自遲湯休起我病微笑索題詩<hi>洙曰</hi>
<hi>沙門惠休姓湯氏善属文〇趙曰僧易惠善詩与文以比賛公也</hi>
細軟靑絲履光明白㲲巾<hi>鄭曰㲲逹恊切毛布也</hi>深藏供老宿<lb/>
取用及吾身<hi>洙曰以白㲲布爲巾老宿僧之年老而有宿徳者以供老宿之物而奉吾所以言其敬〇時可曰南</hi>
<hi>史髙昌囯多草木有草實如繭中絲如細纑名爲白㲲囯人取織以爲布</hi>自顧轉無趣交情何尚<lb/>
新道林才不丗<hi>洙曰攴遁字道林有才辯</hi>惠逺徳過人<hi>洙曰髙僧惠遠有夙德</hi>雨<lb/>
㵼暮簷竹風吹青<hi>洙曰一作春</hi>井芹天隂對圗畫最覺潤<lb/>
龍鱗<hi>師曰天隂對圗畫言二人相對如畫圗中人也揚子雲攀龍蘇附鳯翼最斍潤龍鱗言攀附賛公而有所滋潤也</hi>
<pb n="KR4c0018_SBCK_008-14b"/>
　　　宿賛公房<hi>彦輔曰替大雲寺主謫此安置</hi>
杖錫何來此秋風巳颯然雨荒深院菊霜倒半池蓮<lb/>
<hi>師曰昔慧遠禪師与陶渊明結白蓮社甫平昔与<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>公遊從亦其比也今之霜倒半他蓮言蓮社冷落也</hi>放逐寧違<lb/>
性<hi>洙曰性安窮逹不以放逐而違尓</hi>虚空不離禪<hi>洙曰釋經以禪宗爲空門○趙曰在空寂之処亦禪</hi>
<hi>家所宜</hi>相逢成夜宿隴月向人圎<lb/>
　　　題玄武禪師屋壁<lb/>
何年顧虎頭<hi>趙曰丗說載顧愷之爲虎頭將軍舊注以爲僧相誤矣</hi>滿壁畫瀛洲<lb/>
<hi>修可曰顧愷之字長康小字虎頭晋陵無錫人多才氣尤工丹靑傳冩形势莫不絶妙曽於瓦棺寺北殿畫維摩詰畫訖光照月餘</hi>
<hi>日</hi>赤日石林氣靑天江海<hi>洙曰一作水</hi>流<hi>趙曰此自皆言所尽之景物也</hi>錫<lb/>
飛常近鶴<hi>洙曰天台賦振金䇿之鈴鈴飛錫杖也有人遺支道林鶴者道林放之〇田田引圗經舒州潜山最竒絶</hi>
<hi>而山麓尤勝誌公与白鶴道人欲之同謀於梁武帝帝以二人悉具靈通俾各以物識其地得者居之道人云厶以鶴止処爲記巳</hi>
<pb n="KR4c0018_SBCK_008-15a"/>
<hi>而鶴先飛去至麓將止忽聞空中錫飛声誌公之錫遂卓於山麓道人不懌然以前言不可食遂各以所識築室焉</hi>杯渡<lb/>
不驚鷗<hi>洙曰髙僧傳杯渡者不知其名姓常乗木杯渡河因名焉不脩細行不甚精持飲酒食肉与俗人不殊佛圗澄</hi>
<hi>変化詭異圗澄在石勒時以爲海鷗〇趙曰傳灯録載劉宋時杯渡者不知姓氏常乗木杯渡水甞宿一家竊一金像去主人追之</hi>
<hi>至孟津浮木杯渡河无假風悼輕疾如飛不驚鷗使列子海人有狎鷗之意舊注所引非</hi>似得廬山路眞<lb/>
隨惠遠遊<hi>洙曰丗說逺公在廬山雖老講論不輟弟子中或有墮者遠公曰桑榆之光理无遠照但願朝陽之輝時</hi>
<hi>与並光明耳〇趙曰言所畫之趣似是廬山路可以㝷惠遠大師也○沈曰昔陶淵明与惠遠遊從結白蓮社甫以比之</hi>
　　　謁真諦寺禪師<lb/>
蘭若山髙處<hi>洙曰蘭若寺名</hi>煙霞嶂幾重凍泉依細石晴雪<lb/>
落長松<hi>洙曰天台賦落落之長松</hi>問法看詩妄觀身向酒慵未能割<lb/>
妻子卜宅近前峯<hi>洙曰費長房弃妻子以從壷公〇趙曰如宋周顒長於佛理於鍾山西立隱舎終日</hi>
<hi>長𬞞雖有妻子獨處之此於卜宅近寺翁爲可證也舊注以費長房弃妻子從壷公遊非是</hi>
<pb n="KR4c0018_SBCK_008-15b"/>
<pb n="KR4c0018_SBCK_008-15b"/>
<hi>許設一難遁不能復通○趙曰攴遁講維摩經許詢常設問難公盖言我空忝爲許詢之流而難酬對攴遁所以美巳上乆也</hi>
　　　留别公安太易沙門<lb/>
隱居欲就廬山逺麗藻𥘉逢休上人<hi>洙曰湯休上人</hi>數問舟<lb/>
航留製作長開篋笥擬心神沙村白雪仍含凍<hi>師曰張子平西</hi>
<hi>京賦其逺則有九峻甘泉涸沍寒日北至而含凍此焉清暑相如上林賦其北則含凍裂地涉氷掲河</hi>江縣紅梅<lb/>
巳放春先踏爐峯置蘭若徐飛錫杖出風塵<hi>洙曰爐峯香爐</hi>
<hi>峯也在潯陽廬山有東西二林寺</hi>
　　　因許八奉寄江寧旻上人<lb/>
不見旻公三十年封書寄與淚潺湲舊來好事今能<lb/>
否老去新詩誰與傳<hi>洙曰与一作爲</hi>碁局動隨㝷澗竹<hi>洙曰尋一作幽</hi>
袈裟憶上泛湖船聞君話我爲官在頭白昏昏只醉<lb/>
<pb n="KR4c0018_SBCK_008-16a"/>
眠<hi>趙曰袈裟僧人之衣詩家亦爲熟字用耳</hi>
　寺觀<lb/>
　　古詩四首　律詩一十五首<lb/>
　　　遊龍門奉先寺<hi>魯訔曰龍門在西京河南縣地志曰闕塞山一名伊闕而俗名龍門</hi>
巳從招提遊更宿招提境<hi>洙曰僧史後魏太武帝始光元年創立伽藍爲招提之境隋大</hi>
<hi>業中改天下寺爲道場至唐復爲寺○師曰釋氏書招提菩薩皆古佛号故寺謂之招提或多伽藍或名道場其實一也</hi>隂<lb/>
壑生靈籟<hi>昱曰莊子齊物篇汝聞人籟而未聞地籟汝聞地籟而未聞天籟注簫也音頼〇彦輔曰沈佺期西</hi>
<hi>岳詩隂壑以永閉○師曰山南曰陽山北彐隂以其背陽故爲重隂沍寒之地風声爲天籟水声爲地籟笙竿爲人籟靈籟即風也</hi>
<hi>靈者善也如雨曰靈雨</hi>月林散淸影<hi>洙曰謝莊月賦声林虚籟淪也㓕波梁昭明太子鍾山解講暾出岩</hi>
<hi>隱光月落林餘影○師曰万物之影无如月影最清謂之金波盖取其清也古云人間何處无風月纔到僧坊分外清盖言奉先寺</hi>
<hi>風声月影皆佳致也</hi>天闕<hi>洙曰一/作閱</hi>象緯逼<hi>軾曰閱字當作闕或作䦚蔡天啓云古本作闚史以管窺</hi>
<pb n="KR4c0018_SBCK_008-16b"/>
<hi>天王介甫云當作天閱對雲卧爲清切蔡絛云韋述東都記龍門号雙闕以与天内峙若天闕焉此遊龍門寺詩用闕字又何疑○</hi>
<hi>十朋曰王直方詩話亦云○夢符曰右按山謙之丹陽記曰大㒷中議者皆言漢司徒許彧墓闕可徙施之王茂弘弗欲陪乗出宣</hi>
<hi>陽門南望牛頭山兩峯曰天闕也豈煩改作帝然之又晉雷煥妙逹象緯〇彦輔曰庾肩吾經禹廟詩侵雲似天闕</hi>雲卧<lb/>
衣裳冷<hi>次公曰後漢郅惲傳惲明天文歷数仰占玄象其説逮並日非闚天者不可与啚逺鮑昭升天行有雲卧恣行</hi>
<hi>天孟浩然有雲卧晝不起也</hi>欲覺聞晨鍾<hi>鄭曰斍居/效切寤也</hi>令人發深省<hi>蘇曰</hi>
<hi>陶淵明聞遠公議論謂人曰令人頗發深省〇彦輔曰庾信詩山寺響晨鍾杜言人境俱靜則發越塵慮无不省斍〇師曰天闕者</hi>
<hi>龍門也按地理志今河南郡春秋時地属魏後魏兼置雍州及属秦州今龍門縣在府東一百八十里古耿囯有龍山即禹所鑿三</hi>
<hi>秦記云魚鼈上之即爲龍否則點額而還兩山對峙如門然故曰龍門龍門乃天之闕門也王介甫以天闕不可對雲卧改爲天閱</hi>
<hi>閱視也視天上象緯逼近殊不知此詩乃詠龍門有取於闕其理必然二十八宿爲經五星爲緯象緯逼言龍門山之髙也山髙則</hi>
<hi>多雲霧夜宿此寺如卧雲中衣裳皆冷潤釋氏有声聞縁斍耳有所聞而悟未若心解之爲上也其悟道則一如香岩和尚一日掃</hi>
<hi>庵瓦礫擊竹声忽然大悟又如道吾聞巫吹角瞥地大省此得乎声聞而有所斍者也甫言睡斍忽聞晨鍾令人深有省悟其亦香</hi>
<pb n="KR4c0018_SBCK_008-17a"/>
<hi>岩道吾之儔得於声間縁斍者耶</hi>
　　　山寺<lb/>
野寺殘僧少山園細路髙麝香眠石竹<hi>洙曰麝鹿也○蘇曰麝香鳥名</hi>
<hi>也石竹野花也麝香之鳥其骨極小石竹之花微弱叢生而纎短麝香所以能眠其間釋者以謂麝鹿也豈能眠於石竹或以謂釋</hi>
<hi>者是○師曰天厨禁脔云麝香小鳥也与蘇注同</hi>鸚鵡啄金桃亂水通人過<hi>定功曰詩渉渭</hi>
<hi>爲乱</hi>懸崖置屋牢<hi>蘇曰姚崇𣑽僧居麥積山下以岩造成屋今日爲石岩寺</hi>上方重閣晚<lb/>
百里見纎毫<lb/>
　　　岳麓山道林二寺行<lb/>
玉泉之南麓山殊<hi>洙曰玉泉地名山足曰麓</hi>道林林壑爭盤紆<hi>修可曰盛</hi>
<hi>弘之荆州記曰長沙西岸有麓山其下有精舎左右林嶺環回泉澗傍有礬石毎至嚴冬其水不停霜雪宗淵麓山記云足曰麓盖</hi>
<hi>衡山之足也○趙曰張平子南都賦谿壑錯謬而盤紆</hi>寺門髙開洞庭野殿脚挿入<lb/>
<pb n="KR4c0018_SBCK_008-17b"/>
赤沙湖<hi>洙曰洞庭赤沙皆湖名</hi>五月寒風冷佛國六時天樂朝香<lb/>
爐<hi>洙曰香炉峯名○趙曰直言佛寺之香炉耳此乃衡山詩而舊注云香炉峯却是廬山寺矣</hi>地靈歩歩雪<lb/>
山草<hi>洙曰釋書言佛得道於雪山○趙曰楞嚴經云雪山大力白牛食其山中肥膩香草</hi>僧寳人人滄<lb/>
海珠<hi>洙曰言性貟明而无瑕類也〇趙曰如閻立夲稱仁傑曰可謂滄海遺珠矣</hi>塔刼宫墻壯麗<lb/>
敵香厨松道淸涼俱<hi>夢符曰右按梁劉孝威謝東宫賜聖僧餘饌啓曰斉桓柏寢之噐周穆軒宫之</hi>
<hi>寳乳麋香飯素榛糗漿五杏七桃靈瓜仙棗莫不氣馥上天薫流下界石崇芳果金谷僅於万株陳湯木滋杜陸幾於千樹猶自髙</hi>
<hi>謝珎竒多慙品族</hi>蓮花<hi>洙曰一/作池</hi>交響共命鳥<hi>洙曰釋經有共命鳥二首一身</hi>金榜<lb/>
雙廻三足烏<hi>洙曰三足烏言寺額金榜有回鵉反鵲之勢也〇趙曰阿弥陁經極樂国常有迦陵頻伽共命之鳥</hi>
<hi>金榜岀神異經西方有宫五色黄門有金榜而銀<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>淮南子日中有踆烏注云三足烏也</hi>方丈渉海費時<lb/>
節玄圃㝷河知有無<hi>洙曰天台賦渉海則方丈蓬萊張騫賛曰禹本紀言河岀崑崙自張騫使大夏</hi>
<hi>之後窮河源惡覩所謂崑崙者乎玄圃乃崑崙也史記海中有三神山一曰方丈玄圃崑崙山别名以言方丈元圃逺在何處皆不</hi>
<pb n="KR4c0018_SBCK_008-18a"/>
<hi>可得往不若今岳麓寺之傍近可即而居也所以下向有桃源橘洲之興</hi>暮年且喜經行近春日<lb/>
兼蒙暄暖扶飄然班白身奚適旁此煙霞茅可誅<hi>洙曰</hi>
<hi>楚詞誅鉏草茅以全生乎言當暮年𣣔誅鉏草茅旁此而居也</hi>桃源人家易制度<hi>洙曰桃源秦人避難</hi>
<hi>之地易制度言丗更変也○趙曰桃源在今鼎州易制度言其宫室朴畧所以制度易爲也舊注非</hi>橘洲田土仍<lb/>
膏腴<hi>洙曰橘州在長沙○夢符曰右按㐮陽記曰李衡於武陵龍陽洲上種橘千樹曰千頭木奴又前漢書張禹買田四</hi>
<hi>百頃皆涇渭膏腴土價</hi>潭府邑中甚淳古太守庭内不喧呼昔遭<lb/>
衰丗皆晦迹今幸樂國養㣲軀依止老宿亦未晚<hi>洙曰</hi>
<hi>老宿僧之年臘髙者</hi>冨貴功名焉足圖乆爲野客㝷幽慣細學何<lb/>
顒免興孤<hi>洙曰見何顒㒷未忘注</hi>一重一掩吾肺腑<hi>洙曰一重一掩山也有如吾肺</hi>
<hi>腑然○夢符曰右按前漢書衛青曰吾幸得以肺腑待罪行間</hi>山花山鳥吾友于<hi>洙曰与之同処</hi>
<hi>若兄弟也○夢符曰右按南史劉湛傳友于素篤</hi>宋公放逐曾題壁物色分留與<lb/>
<pb n="KR4c0018_SBCK_008-18b"/>
<hi>洙曰一作侍</hi>老夫<hi>洙曰宋之問之貶也塗經於此有詩尚在壁間〇師曰盛弘之荆州記曰長沙西岸有麓山其下有精舎</hi>
<hi>左右林嶺環廻泉澗傍有礬石毎至嚴冬其水不停山足曰麓盖衡山之足也盤紆回環也洞庭赤沙皆湖名香炉峯名楞嚴經云</hi>
<hi>雲山大力白牛食其山中肥膩香草此牛唯飲雪山香水其糞微細可合和旃旜珠貟明无瑕翳其性如之塔刼即塔級也猶云一</hi>
<hi>級二級甫贈李邕詩云龍宫塔廟湧浩刼浮雲衛王䑓觀詩云浩刼因王造平䑓訪古遊釋氏有香積厨其味淸涼如食甘露弥陀</hi>
<hi>經云極楽囯常有迦陵頻伽共命之鳥是諸衆鳥晝夜六時出和雅音其音演暢五根五力七菩提分八聖道分如是等法日中有</hi>
<hi>三足烏金榜指寺額有回鵉返鵲之勢海中有蓬萊方丈山秦始皇遣人入蓬萊方丈求仙人歷時不得至故云費時節玄圃即崑</hi>
<hi>崙河水岀崑崙山甫以麓山道林猶勝於方丈玄圃暮年喜託此斬茅以居兼得日暚扶杖桃源乃秦人避乱之地易制度言丗更</hi>
<hi>変也武陵啚經云橘州在龍縣東北五十里二百歩周回三十里孤乃孤負也昔宋之問貶經此留題在壁甫至此復得呤詠景物</hi>
<hi>故曰物色分留与老夫</hi>
　　　同諸公登慈恩寺塔<hi>洙曰李肇囯史譜進士旣捷列名于慈㤙寺塔謂之題名</hi>
<hi>貞元中劉太真侍郎試慈恩寺望杏園花詩兩京新記西京外郭城朱雀街東第三街皇城東之第一街</hi>
<pb n="KR4c0018_SBCK_008-19a"/>
<hi>進業坊慈恩寺隋无漏寺之故地武德𥘉廢貞觀二十年髙宗在春宫爲文德皇后所立故以慈㤙爲名</hi>
<hi>南院臨黄渠竹木森邃爲京城之最寺西院浮啚六級髙三百尺永徽三年沙門玄楚所立浮啚内有𣑽</hi>
<hi>本諸經数十匣浮啚前東堦立太宗皇帝撰三藏聖敎序及高宗皇帝述聖記二碑並禇遂良書立於弘</hi>
<hi>福寺及此寺</hi>
髙摽跨蒼穹烈風無時休<hi>趙曰以言其高也烈風唯髙処然後有之公古柏行又曰冥又</hi>
<hi>孤髙多烈風</hi>自非曠士懐登兹飜百憂<hi>洙曰王仲宣登楼賦登兹楼以西望兮聊</hi>
<hi>假日以銷憂兔爰詩我生之後逢此百憂魏文帝雜詩烈烈北風涼陸士衡詩感物百憂集劉越石云負杖行吟則百憂俱怫至曹</hi>
<hi>子建遂使懷百憂潘安仁詩烈夕風厲孔子臨河而歎逝者梁鴻望帝京而作五噫甫之百憂盖有所傷云〇師曰甫登此塔俯視</hi>
<hi>兵火之後景物蕭條寕无憂傷乎惟曠逹之士對此能遺適耳</hi>方知象教力<hi>洙曰突厥寺碑四天之下聞諸</hi>
<hi>象教王筠棲頭陁寺碑正法旣没象敎陵夷注謂爲形象以教人○趙曰言危楼髙觀丗間无有惟託之象教而後可營</hi>足<lb/>
<hi>洙曰一作立</hi>可追冥搜<hi>洙曰孫㒷公遊天台山賦非夫遠寄冥搜篤信通神者向肯遥想而有之</hi>仰穿<lb/>
<pb n="KR4c0018_SBCK_008-19b"/>
龍虵窟始出枝撑幽<hi>鄭曰撑抽庚切邪柱也此塔磴道屈曲則公有龍虵窟之句冝矣塔每級之下</hi>
<hi>盖多枝撑至其尽級髙処則爲岀枝撑幽矣</hi>七星在北户<hi>洙曰一云户北</hi>河漢聲西流<lb/>
<hi>洙曰媿文帝雜詩天漢囘西流鮑明逺玩月城西門靈光賦枝牚拟枒而斜據也○革曰鮑明遠詩夜移河漢落徘徊入户中〇趙</hi>
<hi>曰言其髙也吴都賦門北户以向日於塔言户則法革經云佛以右指開宝塔户也河漢天河也〇黄曰漢雅云天河謂之天漢亦</hi>
<hi>曰河漢以其在西若聞其流声焉○洙曰張恊賦曰天漢西流</hi>羲和鞭白日<hi>洙曰晉傳玄日昇歌羲和𥘉攬</hi>
<hi>轡六龍並騰驤廣雅曰羲和日馭也○趙曰淮南子云日馭曰羲和故於白日方可以言鞭之</hi>少昊行淸秋<lb/>
<hi>洙曰月令孟秋之月其帝少昊注少皥金天氏殷仲文詩獨有清秋日晉潘尼朱明送夏少昊迎秋</hi>泰山忽破碎<lb/>
涇渭不可求俯視但一氣焉能辨皇州<hi>洙曰謝玄暉詩春色滿皇州〇</hi>
<hi>趙曰皆言其髙也○敏功曰潘岳西征賦化一氣而甄三才天子之都曰皇州</hi>廻首叫虞舜蒼梧雲<lb/>
正愁<hi>洙曰山海經曰南方蒼梧之川其中有九疑山舜之所葬在長沙零陵界也</hi>惜哉瑶池飲<lb/>
<hi>洙曰鮑明遠舞鶴賦朝戯乎芝田夕飲乎瑶池穆天子傳周穆王觴西王母于瑶池上西王母爲天子謡曰白雲在天山陵自出道</hi>
<pb n="KR4c0018_SBCK_008-20a"/>
<hi>里悠遠山川間之将子无死尚能復見天子荅曰子㱕東土和治諸夏万民平均吾顧見汝比及三年将復而野</hi>日晏<lb/>
崑崙丘<hi>洙曰穆天子傳曰天子遂宿于崑崙之阿赤水之陽吉日辛酉天子升于崑崙之丘以觀黄帝之宫紀年曰周</hi>
<hi>穆王西征至崑崙丘見西王母止之葛仙翁崑崙一曰玄圃一曰積石瑶房一曰閬風䑓一曰華蓋一曰天柱皆仙人所居之処也</hi>
<hi>○趙曰此暗紀慈恩寺之事也南望而逺想蒼梧則記虞舜而思髙宗之晏駕西望而逺想瑶池則記西王母而思文徳皇后之不</hi>
<hi>畱也〇敏功曰列女傳柳下惠妻爲誅日惜哉乃下丗兮今公之可惜瑶池方㝠乃以崑崙日宴而不得乆非言文徳之不留乎</hi>
黄鵠去不息哀鳴何所投<hi>洙曰瑞應啚曰黄帝習樂崑崙以舞衆神玄鵠六翔其右韓詩</hi>
<hi>外傳曰田饒事鲁哀公而不見察謂哀公曰夫黄鵠一㪯千里止君園池啄君稻粟君猶貴之以其從来逺也故臣将去君黄鵠㪯</hi>
<hi>矣戦囯策曰莊辛謂楚㐮王曰黄鵠遊於江海自以无患不知射者方修弧矢加巳百仞之上</hi>君看隨陽鴈<lb/>
各有稻粱謀<hi>洙曰禹貢楊州彭蠡旣瀦陽鳥攸居注随陽之鳥鴻鴈之属冬月所居於此澤蜀都賦木落南</hi>
<hi>翔氷泮北徂是也又庾信報趙王賜酒詩未知稻粱鴈何以報君恩此詩末章同歎山梁雌雉也○趙曰公於前章日追思前事矣</hi>
<hi>又因黄鵠之遠去雖若髙㪯逺引之士然无所投止而我之俯丗徇身則未免若鴈之謀稻粱也〇髙曰黄鵠一㪯千里志在飛騰</hi>
<pb n="KR4c0018_SBCK_008-20b"/>
<hi>鴻鴈隋陽志在稻梁當禄山之䧟京城賢人髙㪯逺引投竄林野有似黄鵠柰何詭隨之志受賊僞著不過苟得爵禄而巳豈不若</hi>
<hi>隨陽之鴈志在逺圗唯在於稻梁自肥者耶</hi>
　　　陪李梓州王閬州蘇遂州李果州四使君登<lb/>
　　　惠義寺<lb/>
春日無人境虚空不住天<hi>修可曰取佛書不住相意謂天運無常以成四時〇斍範曰不</hi>
<hi>住者言無著也</hi>鶯花隨丗界樓閣倚山巔<hi>洙曰倚一作寄尓雅釋名山頂曰冡亦曰</hi>
<hi>巔</hi>遲暮身何得<hi>洙曰言衰老而未有所得也</hi>登臨意惘然誰能解<lb/>
金印<hi>趙曰所以諷四使君也</hi>瀟洒共安禪<hi>洙曰一云三軍将五馬若箇合安禪〇蘇曰王得至</hi>
<hi>少室山寺愛其瀟洒顧弟侍語曰好解金印共此安禪庶免榮華之事弟笑而不荅</hi>
　　　和裴迪登新津寺寄王侍郎<hi>洙曰王時爲蜀牧</hi>
何限<hi>洙曰一作恨</hi>倚山木吟詩秋葉黄蟬聲集古寺鳥影<lb/>
<pb n="KR4c0018_SBCK_008-21a"/>
度寒塘風物悲遊子<hi>蘇曰江淹過㶚陵秋深葉脫漢曰何限風物寥落秪悲遊子故園之思</hi>
登臨憶侍郎老夫貪佛日隨意宿僧房<hi>田曰金光明經云佛日大悲滅</hi>
<hi>一切闇</hi>
　　　遊修覺寺<hi>前逰</hi>
野寺江天豁山扉花竹幽詩應有神助<hi>夢符曰右按唐書張說旣責岳</hi>
<hi>州而詩益淒婉人謂得江山助〇修可曰謝靈運甞於永嘉西堂思詩竟日不就怱夢見惠運即得池塘生春草大以爲工常云此</hi>
<hi>語有神助非吾語也</hi>吾得及春遊徑石相<hi>洙曰一作深</hi>縈帶川雲自<lb/>
<hi>洙曰一作免</hi>去留禪枝宿衆鳥<hi>趙曰庾言安昌寺碑云禅枝四靜公於佛寺毎用佛家書斯爲當体</hi>
漂轉暮歸愁<hi>師曰言衆僧得所棲託傷巳漂轉曽衆僧之不若也</hi>
　　　後遊<lb/>
寺憶曽遊處橋憐再渡時江山如有待花栁更無私<lb/>
<pb n="KR4c0018_SBCK_008-21b"/>
<hi>趙曰言遊者皆得見之無所私也</hi>野潤煙光薄沙暄日色遲客愁全爲<lb/>
減捨此復何之<lb/>
　　　上牛頭寺<lb/>
靑山意不盡衮衮上牛頭<hi>趙曰衮衮相繼不断之義出王済說張華說史漢衮衮可聽</hi>
無復能拘礙眞成浪出遊花濃春寺靜竹細野池幽<lb/>
何處鶯啼切移時獨未休<lb/>
　　　望牛頭寺<lb/>
牛頭見鶴林<hi>薖曰鶴林即靈仙<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>也</hi>梯逕繞幽深<hi>洙曰一作秀麗一何深</hi>春<lb/>
色浮<hi>洙曰一作流</hi>山外天河宿<hi>洙曰一/作没</hi>殿隂<hi>趙曰言殿之髙也○詠曰言殿</hi>
<hi>髙通天河也</hi>傳燈無白日<hi>洙曰釋氏以灯諭法謂能破暗也六祖相傳一法故云傳燈故釋書有傳灯録</hi>
<hi>皆言傳法○趙曰此言長明灯也借傳灯字言之耳燈所以照夜而白日亦有灯故云無白日舊注遂引傳灯事非也</hi>布<lb/>
<pb n="KR4c0018_SBCK_008-22a"/>
地有黄金<hi>洙曰見長者自布地注〇趙曰言佛宗佛書有黄金布地</hi>休作狂歌老回看<lb/>
不住心<hi>洙曰釋書有不住相常住相〇趙曰縁佛書有住相而公摘用之義取於無所住而生其心也</hi>
　　　上兠率寺<hi>鄭曰兠當侯切</hi>
兠率知名寺<hi>洙曰佛書有兠率天宫故取以名寺</hi>眞如㑹法堂<hi>洙曰貞如磾理也○趙曰</hi>
<hi>佛書言眞如實際</hi>江山有巴蜀<hi>趙曰江山自有巴蜀時便有之此乃羊叔子所謂自有宇宙来便有此山</hi>
<hi>之義</hi>棟宇自齊梁庾信哀雖乆何顒好不忘<hi>洙曰何顒後漢人尚氣節</hi>
<hi>感友人之義而爲之復父讎與李膺善後爲宦者所䧟亡匿汝南間所至皆親其豪傑袁紹愛慕之私與往来結奔走之友〇趙曰</hi>
<hi>庾信作哀江南賦所以哀者以金陵瓦解而身竄荒谷後漢未黨事起顒私入洛陽從袁紹計議其窮困閉戹者爲求救援以濟其</hi>
<hi>患盖公言身巳流落有庾信之哀矣而哀愁之中不忘交好也何顒者有救之之心也〇師曰言甫所至爲人所好詩所謂在彼无</hi>
<hi>惡在此無斁是也</hi>白牛車逺近<hi>趙曰法華經云有太白牛肥徙多力以駕寳車盖踰大乗也</hi>且<lb/>
欲上慈航<hi>夢符曰右眇清涼禪師序般若心經云般若者苦海之慈航昏忂之巨燭也</hi>
<pb n="KR4c0018_SBCK_008-22b"/>
　　　望兠率寺<lb/>
樹宻當山徑江深隔寺門霏霏雲氣重<hi>洙曰九章白霰雷紛其無垠兮</hi>
<hi>雲霏霏而乗宇</hi>閃閃浪花飜<hi>洙曰海賦蝄象暫曉而閃屍</hi>不復知天大空餘<lb/>
見佛尊時應淸盥罷<hi>鄭曰盟古滿切</hi>隨喜給孤園<hi>洙曰釋書有給孤園又有</hi>
<hi>給孤長者</hi>
　　　山寺<hi>洙曰得開字章留後同遊</hi>
野寺根石壁諸龕遍崔嵬<hi>鄭曰龕苦含切</hi>前佛不復辨百身<lb/>
一莓苔<hi>洙曰天台賦踐苺苔之滑石</hi>唯有古殿存丗尊亦塵埃如聞<lb/>
龍象泣足令信者哀<hi>蒼舒曰右按王筠捿頭陀寺碑曰正法旣没象教陵夷又曰馬鳴幽讃龍樹虚</hi>
<hi>求經曰有比丘名曰龍樹龍象猶佛象也○修可曰維摩經云菩薩勢力譬如龍象又傳灯録云逹麽是六衆中所師波羅提法中</hi>
<hi>龍象盡龍象乃鱗毛頭中最巨者猶麒麟之於走獸鳯凰之於飛鳥故經稱僧之出類者曰龍象非佛像也</hi>使君騎<lb/>
<pb n="KR4c0018_SBCK_008-23a"/>
紫馬<hi>蘇曰謝靈運出守永嘉人曰騎紫馬者乃太守也盖當日靈運宗文東同治郡猶今之守倅並行也永嘉今有紫馬</hi>
<hi>詞尚傳乃播謝之德也</hi>捧擁從西來樹羽靜千里臨江乆徘徊山<lb/>
僧衣藍縷吿訴棟梁摧公爲顧兵徒咄嗟檀施開<hi>夣符</hi>
<hi>曰右按左氏篳簬藍縷以啓山林晋書石崇傳咄嗟而辦佛書信施檀越又王筠棲頭陁寺碑曰行不捨之檀施洽群有</hi>吾<lb/>
知多羅樹却倚蓮華臺諸天必歡喜鬼物何嫌猜以<lb/>
兹撫士卒孰曰非周才窮子失淨處髙人憂禍胎<hi>洙曰</hi>
<hi>福有䑓禍有胎〇趙曰漢武帝謂臨賀王曰汝包藏禍胎也</hi>歳晏風破肉<hi>蘇曰蘇章傳邊地霜緊沙風破</hi>
<hi>肉雖重裘氊帳寒色可畏</hi>荒林寒可廻思量入道苦自哂同嬰孩<lb/>
　　　涪城縣香積寺官閣<hi>洙曰涪城梓州縣</hi>
寺下春江深不流山腰官閣逈添愁含風翠壁孤雲<lb/>
細背日丹楓萬木稠小院回廊春寂寂<hi>洙曰春一作青</hi>浴鳬<lb/>
<pb n="KR4c0018_SBCK_008-23b"/>
飛鷺晚悠悠諸天合在藤蘿外昏黒應須到上頭<hi>洙曰</hi>
<hi>釋書有諸天皆言勝樂事公之末章因以見志也○蘇曰常宗侍煬帝遊寳山帝曰幾時到上方琮曰昏暗應須到上頭左右失笑</hi>
<hi>帝曰淳古君子也</hi>
　　　暮登四安寺鍾樓寄裴十<hi>洙曰四一作曰</hi>
暮倚髙樓對雪峯僧來不語自鳴鍾孤城返照紅将<lb/>
歛<hi>洙曰夕陽謂之返照</hi>近市浮煙翠且重多病獨愁常閴寂<hi>趙曰易曰</hi>
<hi>闚其户閴其無人王弼注云閴寂也</hi>故人相見未從容<hi>洙曰從容款曲也天台賦任緩步之从容</hi>知<lb/>
君苦思縁詩瘦<hi>蘇曰崔浩愛吟詠一日病起友人戯之曰非子病如此乃子苦吟詩瘦也後遂爲口實因</hi>
<hi>過來請問醉中書焉</hi>大<hi>洙曰一/作太</hi>向交游萬事慵<hi>洙曰李曰曽有戯贈公詩云借問年来何</hi>
<hi>瘦生只爲從前作語苦〇趙曰緣苦詩之故其在交游也万事皆慵廢矣</hi>
　　　秦州雜詩二首<hi>居仁曰同作二十首一首見馬門餘見都邑門</hi>
<pb n="KR4c0018_SBCK_008-24a"/>
秦州山<hi>洙曰一作城</hi>北寺勝跡<hi>洙曰一/云傳是</hi>隗囂宫<hi>洙曰後漢隗囂據隴西天水郡</hi>
<hi>寺即囂故居</hi>苔蘇山門古<hi>洙曰一作故</hi>丹靑野殿空月明垂葉露<lb/>
雲逐度溪風<hi>蘇曰李隱㝷友人不見謂童曰何往童不荅又曰主人何往童曰白雲无心逐風度溪尓李驚</hi>
<hi>異乆之</hi>清渭無情極愁時獨向東<lb/>
山頭南<hi>洙曰一作東</hi>郭寺水號北流泉老樹空庭得淸渠<lb/>
一邑傳秋花危石底晚景卧鍾邊<hi>洙曰一作前</hi>俛仰悲身<lb/>
丗溪風爲颯然<hi>洙曰颯一作肅</hi>
　　　玉臺觀<hi>滕王造○趙曰觀在髙處其中有䑓号曰玉䑓也</hi>
中天積翠玉臺<hi>洙曰一作虚</hi>遥<hi>洙曰列子曰周穆王築䑓号曰中天䑓樂府歌閶闔觀玉䑓注帝之</hi>
<hi>所居</hi>上帝髙居絳節朝<hi>修可曰顔延年應詔詩曰坤行垺浮景交映溢中天攢素旣森靄積翠亦葱芊</hi>
<hi>注松栢重布云積翠〇趙曰以䑓之髙而在道觀故直指爲上帝之髙居而群仙絳節所朝之處也</hi>遂有馮夷<lb/>
<pb n="KR4c0018_SBCK_008-24b"/>
來擊鼓<hi>洙曰曹子建洛神賦馮夷鳴鼓女媧清歌馮夷乃河伯○師曰張平子思玄賦云号馮夷使清津兮擢龍舟以</hi>
<hi>済予注馮夷者弘農華隂童郷首里人服八石得水仙爲河伯龍魚河圗曰河伯姓吕名公子馮夷即河伯夫人抱朴子釋鬼篇曰</hi>
<hi>馮夷華隂人以八月上庚日渡河溺水死天帝署爲河伯三說不同故並載之生羽翰言飛仙也</hi>始知嬴女善<lb/>
吹簫<hi>洙曰秦本紀大費佐舜是爲伯翳舜賜姓嬴氏列仙傳蕭史秦女弄玉之夫也教弄玉吹簫作鳯凰鳴而作鳯凰䑓</hi>
<hi>吹其上一旦夫妻隨鳯仙去</hi>江光隱見黿鼍窟<hi>洙曰李華海賦或屑没於黿鼉之窟</hi>石<lb/>
勢參差烏鵲橋<hi>洙曰淮南子烏鵲填河成橋而渡織女○趙曰石自髙處望之其勢參差可以想其如烏</hi>
<hi>鵲之狀</hi>更有紅顔生羽翰便應黄鶴老漁樵<lb/>
　　　　玉䑓觀<hi>滕王造</hi>
浩刼因王造<hi>洙曰一作起刼猶丗也頭陁碑云功済塵刼〇趙曰公言道觀多使道書度人經曰惟有元始浩刼</hi>
<hi>之家〇師曰刼盖俗謂塔之一級二級爲一刼二刼子美岳麓道林二寺行亦曰塔刼宫墻壯麗敵若以爲丗刼之刼則玉䑓乃滕</hi>
<hi>王於髙宗調露中任閬州刺史日所造去子美未百年豈可言浩刼因主造乎</hi>平臺訪古遊<hi>洙曰梁孝王大</hi>
<pb n="KR4c0018_SBCK_008-25a"/>
<hi>治宫室爲複道自宫連屬於平䑓如淳曰平䑓在大梁東北離宫所在也○趙曰以梁王平䑓比之</hi>綵雲簫史駐<lb/>
<hi>洙曰見前詩注</hi>文字魯恭留<hi>洙曰景十三年魯恭王餘𥘉治宫室壞孔子舊宅以廣其居聞鍾磬琴瑟之声</hi>
<hi>遂不敢復壞於其壁中得古文經傳云〇趙曰以魯㳟王比滕王也以詩意推之滕王必有文書遺跡在焉</hi>宫闕通<lb/>
群帝<hi>洙曰道書云天有群帝而大帝最尊帝猶五方之帝也大帝比極也</hi>乾坤到十洲<hi>洙曰道書中有</hi>
<hi>十州記皆言神仙境土〇定功曰東方朔十洲記漢武帝旣見西王母言說八方巨海之中祖洲<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>洲元洲炎洲長洲鳯麟州聚屋</hi>
<hi>州流洲生洲充州云十州並是人跡所稀絶処〇趙曰以䑓在道觀中於天地之閒由此可以到神仙十洲也</hi>人傳有<lb/>
笙鶴時過北山頭<hi>洙曰劉向列仙傳云王子喬周靈王太子晉也好吹笙作鳯鳴遊伊洛間道士浮丘</hi>
<hi>公接上嵩山三十餘年後來於山上告桓良曰告我家七月七日侍我緱氏山頭果乗白鶴駐山頂望之不得到舉首謝時人而去</hi>
分門集註杜工部詩卷之八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0018_SBCK_003-1a"/>
分門集註杜工部詩卷第三<lb/>
　節序<hi>千秋節附</hi>
　　古詩律詩共五十首<lb/>
　　　太歲日<lb/>
楚岸行將老巫山坐復春<hi>洙曰巫山屬夔州楚置巫山郡秦昭三十年伐楚取黔中巫郡是也</hi>
<hi>漢爲巫郡今縣北有巫山即楚詞所謂巫山之陽髙山之岨○修可曰陸機云吾將老而爲客</hi>病多猶是客<lb/>
謀拙竟何人<hi>洙曰顔延年存没竟何人烱介在明淑</hi>閶闔開黄道<hi>洙曰丘希範侍宴樂</hi>
<hi>遊苑詰旦開閶闔馳道聞鳯吹離騷吾令帝閽開関兮倚閶闔而望予曹植閶闔天衢通前漢游閶闔觀玉臺天門開軼蕩蕩大人</hi>
<hi>賦排閶闔而入帝居楊炯賦閶闔開兮凉風嫋庾肩吾閶闔九門通</hi>衣冠拜紫宸<hi>洙曰唐韓皐爲中丞常有</hi>
<hi>所陳必於紫宸殿對百寮而請未甞詣便殿下伯玉中書郎詩大方信包含優渥遂不巳躍鱗龍鳯池揮翰紫宸裏</hi>榮光<lb/>
懸日月<hi>洙曰中候曰榮光岀河汰氣四塞榮光即五色也易繫曰懸象著明莫大乎日月○趙曰瞻天顔也天子之答</hi>
<pb n="KR4c0018_SBCK_003-1b"/>
<hi>謂之日月之光</hi>賜與出金銀<hi>洙曰蜀先王傳取蜀/城中金銀錢賜將士</hi>愁寂鴛行斷<hi>洙曰</hi>
<hi>造鴛鷺之行○趙曰公甞爲左拾遺今流落於外故云鴛行断也</hi>參差虎穴鄰<hi>洙曰班超曰不入虎穴不</hi>
<hi>得虎子劉安招隱士橑兮虎豹穴吴志吕蒙欲從軍母止之蒙曰不探虎穴安得虎子○趙曰言在䕫州乃與虎狼之穴相近也</hi>
西江元下蜀<hi>趙曰楚人指蜀江爲西江以其從西而下也</hi>北斗故臨秦<hi>修可曰長安上</hi>
<hi>直北斗謂之北斗城言瞻望其所不能故自嘆也</hi>散地逾髙枕<hi>夢符曰右按王弼明爻通変例曰投戈散</hi>
<hi>地則六親不能相保同舟而濟則胡越何患乎異心○趙曰指言居䕫州是閑散之地也</hi>生涯脫要津<hi>趙曰</hi>
<hi>古詩先據要路津脫要津則不在鴛鷺之行也</hi>天邊梅柳樹相見幾回新<hi>蘇曰謝奉</hi>
<hi>容居江表佳門前梅柳幾回見新秋葉故人無音信何也○趙曰言䕫州去中國逺爲天之一邊也公在䕫州凡三年矣故云幾回新</hi>
　　　立春<lb/>
春日春盤細生菜<hi>趙曰齊人月令曰凡立春曰食生菜不可過多取迎新之意</hi>忽憶兩<lb/>
京梅發時<hi>趙曰以紀兩京當立春日巳有菜也</hi>盤出髙門行白玉<hi>趙曰行白玉盤也應</hi>
<pb n="KR4c0018_SBCK_003-2a"/>
<hi>劭漢官儀曰封禪壇有白玉壇</hi>菜傳纎手送青絲<hi>蘇曰東晉李鄂立春日命蘆菔芹芽爲菜盤饋貺江</hi>
<hi>淮人効之古詩云蘆菔白玉縷生菜青絲盤予寓惠州適值春曰書示翟夫子</hi>巫峽寒江那對眼杜<lb/>
陵遠客不勝悲<hi>趙曰言巫峽傍江也寒那得此菜對服冝乎其悲矣</hi>此身未知歸定<lb/>
處呼兒覔紙一題詩<lb/>
　　　　元日寄韋氏妹<lb/>
近聞韋氏妹迎在漢鍾離<hi>洙曰濠州鍾離縣</hi>郎伯殊方鎮京<lb/>
華舊國移<hi>趙曰以禄山之亂而奔移也莊子有舊國舊都望之暢然</hi>春城廻北斗郢樹<lb/>
發南枝<hi>洙曰見宿鳥戀本枝注○趙曰長安城曰北斗城方春回於北斗之城乃樹木發南枝於郢地之日以紀元日</hi>
<hi>公在長安而妹在鍾離也○鄭曰王彦輔云或云郢字誤卬以意攷之當作嶺樹故王公注云大庾嶺梅南枝落而北枝開</hi>不<lb/>
見朝正使啼痕滿面垂<hi>趙曰重紀亂離四方之使隔絶故也</hi>
　　　　元日示宗武<lb/>
<pb n="KR4c0018_SBCK_003-2b"/>
<pb n="KR4c0018_SBCK_003-2b"/>
　　　人日寄杜二拾遺<hi>趙曰適於肅宗時爲李輔國毀短下除太子詹事未幾蜀亂出</hi>
<hi>爲彭州刺史又遷蜀州</hi>髙適作<lb/>
人日題詩寄草堂<hi>洙曰草堂公所結於浣花</hi>遥憐故人思故郷柳<lb/>
條弄色不忍見梅花滿枝空斷腸身在南蕃無所預<lb/>
心懷百憂復千慮<hi>趙曰南蕃指言蜀州也豈當成都改爲南京而蜀在成都之南故云南蕃乎</hi>今<lb/>
年人<hi>洙曰一作此</hi>日空相憶明年人<hi>洙曰一作此</hi>日知何處一卧<lb/>
東山三十春豈知書劒老風塵龍鍾還忝二千石<hi>洙曰</hi>
<hi>任蜀州刺史</hi>媿爾東南西北人<hi>趙曰適勃海人少落魄客梁宋間所以引宋句之言盖𥘉以書劒從</hi>
<hi>事而至老却遭風塵雖龍鍾爲太守有媿於杜公爲東西南北人也○孔子曰丘也東西南北之人也則以孔子歷聘比杜公矣</hi>
　　　追酬故髙蜀州人日見寄<hi>并序</hi>
開文書帙中檢所遺忘因得故髙常侍適往居在成<lb/>
<pb n="KR4c0018_SBCK_003-3a"/>
都時髙任蜀州刺史人日相憶見寄詩淚灑行間讀<lb/>
終篇末自枉詩巳十餘年莫記存没又六七年矣老<lb/>
病懷舊生意可知今海内忘形故人獨漢中王瑀與<lb/>
昭州敬使君超先在愛而不見情見乎辭大曆五年<lb/>
正月二十一日却追酬髙公此作因寄王及敬弟<lb/>
自蒙蜀州人日作不意清詩乆零落今晨散帙眼忽<lb/>
開迸淚幽吟事如昨<hi>洙曰迸淚言不可制也昨言近如昨日也</hi>嗚呼壯士多<lb/>
慷慨合沓髙名動寥廓歎我悽悽求友篇感時鬱鬱<lb/>
匡君略<hi>洙曰鬱鬱不伸貌言有匡君之略不得伸也</hi>錦里春光空爛熳<hi>趙曰謂往</hi>
<hi>居在成都髙任蜀人日相憶見寄所以重歎之</hi>瑶墀侍臣巳冥寞<hi>洙曰時適巳亡矣○趙曰適爲</hi>
<hi>刑部侍郎散騎常侍乃天子玉墀之從臣今追言其死而冥寞也</hi>瀟湘水國旁黿鼉<hi>趙曰</hi>
<pb n="KR4c0018_SBCK_003-3b"/>
<hi>公今和此詩乃在潭州故言潭州景也</hi>鄠杜秋天失鵰鶚<hi>蘇曰劉向亡父老歎曰鄠邑杜陵何</hi>
<hi>期風霜失于鵰鶚也</hi>東西南北更堪論白首扁舟病獨存<hi>趙曰以荅髙君</hi>
<hi>東西南北之句且言其扁舟在潭也</hi>遥拱北辰纒㓂盗<hi>洙曰北辰象帝居時猶爲盗據未獲收復</hi>
欲傾東海洗乾坤<hi>洙曰思滌去昏亂也</hi>邊塞西蕃最充斥<hi>洙曰西蕃吐蕃</hi>
<hi>也充斥猶縱横也</hi>衣冠南渡多崩奔<hi>洙曰南渡避亂也崩奔蒼黄貌○趙曰晉元帝渡江而衣冠皆</hi>
<hi>南渡今因惜之</hi>鼔瑟至今悲帝子<hi>洙曰湘妃堯之女也故曰帝子傳言湘靈鼔瑟也○趙曰公在潭州</hi>
<hi>故用潭州事以爲悲焉</hi>曵裾何處覔王門<hi>洙曰鄒陽何王之門不可曵長𥚑此言愛漢中王而不見</hi>
<hi>也</hi>文章曹植波瀾闊<hi>洙曰曹植陳思王</hi>服食劉安德業尊<hi>洙曰</hi>
<hi>劉安淮南王與八公著書言服食神仙事也</hi>長笛誰能<hi>洙曰一/云鄰家</hi>亂愁思<hi>夢符曰右按後</hi>
<hi>漢馬融傳有雒客舎逆旅吹笛融云京師逾年暫聞甚悲而樂之遂作長笛賦</hi>昭州詞翰與招魂<lb/>
<hi>洙曰昭州敬使君○趙曰嵆康序云鄰人有吹笛者發聲寥亮追思曩昔遊宴之好感音而歎故作賦云今公追思髙蜀州而反之</hi>
<pb n="KR4c0018_SBCK_003-4a"/>
<hi>〇師曰自髙寄詩巳十餘年追思之纔如昨日言時光奄忽也寥廓指天地間反篇言反報之篇即追酬也鬱鬱言有匡君之略鬱</hi>
<hi>滯而不得伸錦里指蜀瑶墀侍臣謂髙巳亡也甫鄠杜人今寄居湘水傍近黿鼉而不獲髙翔逺舉故云失鵰鶚北辰喻帝坐爲賊</hi>
<hi>所據故云纏㓂盗西蕃充斥言吐蕃縱横也衣冠指士大夫南渡避亂悲帝子託言公主諸王亂離飄泊故可悲也覔王門託言漢</hi>
<hi>中王瑀乃甫所親愛者不可得見曹植劉安皆宗親以比漢中王昭州指敬超先善爲詞翰可爲甫招䰟也亂離之際精魂奔散欲</hi>
<hi>以詞招之</hi>
　　　　人日兩篇<hi>彦輔曰前五後七董勛問禮俗曰正月一日爲雞二曰爲狗三日爲豕四日爲羊五</hi>
<hi>日爲牛六日爲馬七日爲人則正旦畫雞於門七日鏤人户上良爲此也</hi>
元日到人日<hi>修可曰西清詩話云都人劉克窮該典籍甞與客論云元日至人日未有不隂時人知其一不知其</hi>
<hi>二四百年惟子美與克㑹耳起就架取書與客曰此東方朔占書也歳後八日一日爲雞二日爲犬三日爲豕四日爲羊五日爲牛</hi>
<hi>六日爲馬七日爲人八日爲穀其日晴主所生之物育隂則災少陵意謂天寳離亂四方雲擾幅裂人物歳歳俱災此春秋豈書王</hi>
<hi>正月意耶深得古人用心</hi>未有不隂時冰雪鸎難至春寒花較遟雲<lb/>
<pb n="KR4c0018_SBCK_003-4b"/>
隨白水落風振紫山悲蓬鬢稀踈少無勞比素絲<hi>蘇曰柳博</hi>
<hi>蓬首愁搔首稀踈之甚羞比素絲</hi>
此日此時人共得一談一笑俗相看<hi>蘇曰王遇元語弟曰一談一笑丗俗酒炙</hi>
<hi>之歡豈識文字真樂耶余元日在善化因書此詩二萹與楊太守</hi>罇前栢葉休隨酒<hi>洙曰見元</hi>
<hi>日示宗武注○趙曰四民月令曰元日進椒栢酒</hi>勝裏金花巧耐寒<hi>洙曰人日造華勝相遺起於晉</hi>
<hi>代見賈充李夫人曲云像瑞圖金勝之形又像西王母戴勝也嵗時記人日以七種菜爲羹剪綵爲花勝以相遺或縷金薄爲人勝</hi>
<hi>以像瑞圖之形</hi>佩劒衝星聊暫拔<hi>洙曰晉輿服志漢自天子至百官無不偑劒其後唯朝帶晉書斗牛</hi>
<hi>之間有紫氣雷煥曰寳劒之精上徹於天</hi>匣琴流水自湏彈<hi>洙曰琴有三峽流泉操○趙曰伯牙志在</hi>
<hi>流水而鍾子期曰湯湯哉舊注所引却是流泉操也</hi>早春重引江湖興直道無憂行<lb/>
路難<hi>趙曰行路難古曲名言以直道行之無他而不可往也</hi>
　　　社日兩篇<lb/>
<pb n="KR4c0018_SBCK_003-5a"/>
九農成徳業<hi>洙曰少皥氏以九扈爲九農正</hi>百祀發光輝<hi>洙曰共工氏有子曰勾龍能平</hi>
<hi>水士故祀以爲社左傳盛德者必百丗祀</hi>報効神如在<hi>洙曰謂祭神如神在</hi>馨香舊不違<lb/>
<hi>洙曰左傳所謂馨香無䜛慝也</hi>南翁巴曲醉<hi>蘇曰晉初南隱者自號南翁人莫知來歷因社日至衆㑹上願聽巴</hi>
<hi>歌乞此一日醉○趙曰公自言也其在䕫州得稱南翁</hi>北鴈塞聲微<hi>趙曰秋時鴈北向矣</hi>尚想<lb/>
東方朔恢諧割肉歸<hi>洙曰東方朔傳伏日詔賜從官肉太官丞日晏不來朔獨拔劒割肉謂其同官</hi>
<hi>曰社日當蚤歸請受賜即懷肉去太官奏之詔朔自責朔曰拔劒割肉一何壯也割之不多又何廉也歸遺細君又何仁也○蘇曰</hi>
<hi>此社日詩所載乃是伏日或云誤使事或云大手筆寓意而巳○鮑曰按十二諸侯年表秦德公二年初作伏祠社磔狗四門則祠</hi>
<hi>社用伏日此詩用伏曰事何疑</hi>
陳平亦分肉太史竟論功<hi>洙曰陳平傳里中社平爲宰分肉甚均里父老曰善陳孺子之爲宰</hi>
<hi>平曰嗟乎使平得宰天下亦如此肉矣</hi>今日江南老他時渭北<hi>洙曰一作水</hi>童<lb/>
<hi>洙曰公生於渭北老於江南</hi>歡娱看絶塞涕淚落秋風<hi>趙曰公言流落於此故涕</hi>
<pb n="KR4c0018_SBCK_003-5b"/>
<hi>淚在秋風之中落也</hi>鴛鷺廻金闕<hi>洙曰鴛鷺公卿也○趙曰金闕天子之闕言貴人之自金闕廻者誰念我</hi>
<hi>也</hi>誰憐病峽中<hi>洙曰公自傷也</hi>
　　　熟食日示宗文宗武<hi>洙曰熟食日即寒節也秦人呼寒食爲熟食日言其不動煙火</hi>
<hi>預辦熟食物過節也齊人呼爲冷節又云禁煙</hi>
消渇游江漢<hi>趙曰自志其病也</hi>覊栖尚甲兵幾年逢熟食<hi>趙曰寒食日更</hi>
<hi>不舉火而冷食其物故謂之寒食亦謂之熟食</hi>萬里逼清明松栢卭山路風花<lb/>
白帝城<hi>田曰十道志曰卭山在路湯縣北俗以寒食省墳子羙先塋在邛而其身流寓白帝於寒食不能展省故有此</hi>
<hi>句○鄭曰寰宇志卭州因卭來山爲名水經注卭來山在漁嘉嚴道縣</hi>汝曹催我老回首淚<lb/>
縱横<lb/>
　　　又示兩兒<lb/>
令節成吾老他時見汝心<hi>趙曰令節指寒食也以汝年少未知老者之清他日汝軰老年方見</hi>
<pb n="KR4c0018_SBCK_003-6a"/>
<hi>其心如我之今日矣</hi>浮生看物變爲恨與年深長葛書難得<hi>鄭曰</hi>
<hi>春秋時鄭地今縣隷許州</hi>江州涕不禁<hi>鄭曰居/吟切</hi>團圎思弟妹<hi>蘇曰季湛中秋日登</hi>
<hi>仲宣樓拊欄自語登樓似有弔古之恨更值團圎忍不思弟妹共觀耶〇趙曰長葛江州必其弟妹所在</hi>行坐白頭<lb/>
吟<hi>趙曰卓文君作白頭吟諷相如詳見上注</hi>
　　　小寒食舟中作<lb/>
佳辰強飲食猶寒<hi>趙曰其猶食是寒物此爲小寒食言之也</hi>隱<hi>鄭曰於靳切</hi>几蕭<lb/>
條帶鶡冠<hi>洙曰漢輿服志號賁武騎皆鶡冠南郭子綦隱几卧○鄭曰鶡何葛切鳥以雞闘必至死故勇士爲冠○</hi>
<hi>趙曰鶡冠者隱人之冠也袁淑真隱傳鶡冠子舊注引虎賁武騎之冠誤矣</hi>春水船如天上坐<hi>趙曰</hi>
<hi>魯直言前人詩有水面船如天上坐杜公改一春字而精神烱然可謂點鐵成金○余曰邵氏聞見録云少陵比句本沈雲卿船如</hi>
<hi>天上坐人似鏡中行船如天上去魚似鏡中懸也或以此論少陵之妙予謂少陵所以獨立千載之上者不但有所本也三百篇之</hi>
<hi>作果何本哉</hi>老年花似霧中看<hi>尹曰張歜至秦嘆曰老年看花眼眩如隔霧榖誰於燭下數牛毛也</hi>
<pb n="KR4c0018_SBCK_003-6b"/>
姢姢戲蝶過閑幔片片輕鷗下急湍雲白山青萬餘<lb/>
里看雲直北至長安<hi>洙曰鮑明逺㶚陵望長安河陽視京縣徐敬業登陴起遐目回首見長安王粲</hi>
<hi>南登㶚陵岸回首望長安○蘇曰何遜古道難云直北長安道愁看别離人</hi>
　　　寒食<lb/>
寒食江村路<hi>洙曰一作樹</hi>風花髙下飛汀煙輕冉冉竹日淨<lb/>
暉暉由父<hi>洙曰一作舎</hi>要皆去<hi>趙曰要平聲言有/招要則皆去也</hi>鄰家閙<hi>洙曰</hi>
<hi>一作問</hi>不違<hi>洙曰别本作閑不違諸家本注云子美父諱閑集中不用閑字後有北斗殷同○蘇曰董寧淳至毎有偕問不</hi>
<hi>違人意甚喜得良鄰〇趙曰當作問言鄰家之問亦不違而受之○師曰甫旣卜居浣花溪上日與田父野老相狎蕩故有田父要</hi>
<hi>皆去鄰家問不違之語不違者不逆其情問乃問遺也</hi>地偏相識盡鷄犬亦忘歸<hi>洙曰</hi>
<hi>一作機○趙曰陶淵明所謂心逺地自偏也</hi>
　　　清明<lb/>
<pb n="KR4c0018_SBCK_003-7a"/>
著處繁花矜是<hi>洙曰又云務足</hi>日長沙千人萬人出渡頭翠柳<lb/>
豔明眉爭道朱蹄驕囓膝<hi>洙曰朱逹平善相馬魏文將岀取馬入逹平曰此馬今日死矣</hi>
<hi>及將乗馬惡香囓帝膝帝怒遣使殺之○趙曰以朱飾其蹄耳舊注引魏文將乗馬惡香囓帝膝帝怒殺之非是盖惡香馬性偶如</hi>
<hi>此耳若尽皆然豈不傷人乎公盖使王褒聖主得賢臣頌曰駕囓膝驂乗旦張晏注曰皆良馬名</hi>此都好遊湘<lb/>
西寺諸將亦自軍中至馬援征行在眼前<hi>洙曰伏波將軍馬援征交</hi>
<hi>阯女子徴側復又繫武陵五溪蠻夷</hi>葛強親近同心事<hi>洙曰葛強山簡愛將也</hi>金鐙下<lb/>
山紅粉<hi>洙曰一作日</hi>晚牙檣捩柂青樓遠<hi>夢符曰古按廣韻鐙与燈同又魏鯨魚燈賦冩</hi>
<hi>載其形記于金燈又郭景純江賦舳艫相属萬里連檣埤蒼曰檣帆柱也又司馬相如子虚賦浮文鷁揚旌枻張揖曰枻柂也古樂</hi>
<hi>府劉生詩座驚稱字孟豪雄道姓劉廣陌通朱邸大路起青樓又張正見採桑詩倡妾不勝愁結束下青樓又古曲青樓臨大道游</hi>
<hi>俠盡淹留○趙曰捩柂轉舩也青樓則所袚禊之處岸上有之也岀古樂府劉生詩大路起青樓紅粉義非當作紅日</hi>古<lb/>
時䘮亂皆可知人丗悲歡暫相遣弟姪雖存不得書<lb/>
<pb n="KR4c0018_SBCK_003-7b"/>
干戈未息苦離居逢迎少壯非吾道况乃今朝更袚<lb/>
除<hi>洙曰袚除上巳也束晳曰周公城洛邑因流水以泛觴後人相縁因爲盛集○趙曰周礼女巫掌嵗時袚除舋浴鄭注如今三</hi>
<hi>月三日上巳往水上之類唐氣朔大曆五年三月三曰清明以清明值上巳則祓除之義尤明○師曰務足誇多也所謂闘草者正</hi>
<hi>此意也馬援以比衡州刺史也葛強乃山簡愛將以比刺史之部將也古樂府劉生詩座驚稱字孟豪雄道姓劉廣陌稱朱邸大路</hi>
<hi>起青樓又張正見採桑詩倡妾不勝愁結束下青樓柂所以正船摇柂曰捩檣尾銳如牙故曰牙檣苦難居謂無定居也甫老大工</hi>
<hi>謁侯門俯仰於人非其本性故曰逢迎少壯非吾道</hi>
　　　清明二首<lb/>
朝來新火起新煙<hi>洙曰周礼司烜氏仲春以木鐸脩火禁於國中注謂季春將出火也故子美引新火</hi>
<hi>而用也○趙曰唐制清明曰賜百官新火賈島詩曰晴風吹柳絮新火起厨煙</hi>湖色春光浄客舩繡<lb/>
羽衝花他自得<hi>洙曰射雉賦有綺翼縭頭衮背</hi>紅顔騎竹我無縁<hi>洙曰郭汲傳小</hi>
<hi>兒騎竹馬○趙曰繡羽者眼前所見文禽也衘花亦是禽之實事也鳥衘花而自得人之不如也紅顔者少年之顔稚子騎馬之戲</hi>
<pb n="KR4c0018_SBCK_003-8a"/>
<hi>我不復然則老者之弗如也</hi>胡童結束還難有楚女腰支亦可憐不<lb/>
見定王城舊處<hi>洙曰長沙定王○鄭曰寰宇記潭州長沙縣定王廟在縣東一里廟連岡髙七丈俗謂之定王</hi>
<hi>岡</hi>長懷賈傅井依然<hi>洙曰今長沙賈太傅誼廟有井存焉韓愈井詩亦云賈誼宅中今始見葛洪墓</hi>
<hi>上亦曽窺○修可曰盛弘之荆州記曰湘州南寺之陳賈誼宅有井小而深上歛下大狀似壺即誼所穿井誼宅今爲陶侃廟種柑</hi>
<hi>猶有存者庾穆之湘州記同此○趙曰定王則長沙定王賈傅賈誼也〇鄭曰寰宇記誼廟在長沙縣南六十里廟即誼宅中有井</hi>
<hi>上圎下方</hi>虚霑焦舉爲寒食<hi>洙曰事見桓譚新論及汝南先賢傳也後漢焦舉博斈迁并州刺史太原</hi>
<hi>一郡舊俗以介子推焚骸有龍忌之禁至其亡月咸言神靈禁舉火由是士民毎冬中徹一月寒食莫敢煙爨老小不堪歲多死者</hi>
<hi>舉旣到州乃作弔書以置子推之廟言盛冬去火殘損民命非賢者之意以宣示愚民使還預温食由是衆惑稍解風俗頗革新序</hi>
<hi>曰晉文公反國介子推无爵遂去而之綿上文公求之不得乃焚其山推遂不出而死事具在耿恭傳龍星木之位也春見東方心</hi>
<hi>爲大火之盛故謂之焚火俗傳云子推此日被焚而禁火也</hi>實藉嚴君賣卜錢<hi>洙曰見上慿傳百錢</hi>
<hi>卜注</hi>鍾鼎山林各天性濁醪麤飯任吾年<hi>夢符曰右按酒經曰醪汁宰酒</hi>
<pb n="KR4c0018_SBCK_003-8b"/>
<hi>也丗本曰儀狄始作酒醪變五味○蘇曰梁勰告友人曰五斗粟非所欲也洛中有薄田数畒桑柘𬞞園又數畒老夫率兒女輩操</hi>
<hi>耒耜紝織與鄰里往來濁醪麤飯任此天年庶免風波歧路易飜覆耳○趙曰擊鍾而食列鼎而烹冨貴人之事也山林則隱逸之</hi>
<hi>人雖處貧賤而甘之則與好冨貴者各天性耳旣無盛饌姑且濁醪麤飯而巳</hi>
此身飄泊苦西東右臂偏枯半耳聾<hi>趙曰岀素問黄帝之言風曰或爲偏</hi>
<hi>枯</hi>寂寂繫舟雙下淚<hi>洙曰賈誼傳不繫之舟</hi>悠悠伏枕左書空<hi>洙曰見上</hi>
<hi>稽留伏枕辰及咄咄正書空注○師曰右臂旣偏枯書空者唯左而巳</hi>十年蹴踘將雛逺<hi>洙曰劉向</hi>
<hi>别録蹴踘黄帝所造本兵勢也或云起於戰國按踘與毬同古人蹴踘以爲戲○趙曰成公綏繡賦以鴻鴈之將雛〇師曰十年蹴</hi>
<hi>踘言軍興也將雛遠謂挈子逺遊</hi>萬里鞦韆習俗同<hi>洙曰古今藝術曰鞦韆北方戲以習輕矯〇趙</hi>
<hi>曰言去即之遠也</hi>旅鴈上雲歸紫塞<hi>洙曰蕪城賦北走紫塞鴈門○孝祥曰崔豹古今注秦所築長城土</hi>
<hi>皆紫色漢塞亦然故稱紫塞子美宫池春鴈詩又有青春欲盡急還郷紫塞寧論上有霜之句</hi>家人鑚火用<lb/>
青楓<hi>洙曰鑚燧改火春取榆柳之火以順陽行火氣</hi>秦城樓閣煙<hi>洙曰一作鶯</hi>花裏<lb/>
<pb n="KR4c0018_SBCK_003-9a"/>
漢主山河錦繡中風水春來洞庭闊白蘋愁殺白頭<lb/>
翁<hi>洙曰風水一作春去○趙田四句懷長安而嘆其在湘潭也</hi>
　　　哀江頭<lb/>
少陵野老吞聲哭<hi>洙曰野老甫自稱少陵杜陵也</hi>春日潜行曲江曲<hi>師曰</hi>
<hi>西京雜記京城龍華寺南有流水屈曲謂之曲江在秦時爲冝春苑漢時爲樂遊苑玄宗開元中鑿池引水環植花木爲京師勝賞</hi>
<hi>之地遭禄山焚劫之後荒凉可知也</hi>江頭宮殿鎻千門細柳新蒲爲誰緑<lb/>
<hi>洙曰康駢劇譚録曰曲江池本秦隑州開元中䟽鑿爲妙境花卉周環煙木明媚都人遊玩盛於中和節江側菰蒲葱翠柳隂四合</hi>
<hi>碧波紅蕖湛然可愛唐書鄭注傳大和九年注言秦中有灾冝興力役以禳之文宗因吟杜甫詩云江頭宫殿鎻千門細柳新蒲爲</hi>
<hi>誰緑始知天寳四年曲江四面多樓臺行宫乃敕公卿之家住於曲江昆明二池起造亭觀詔神䇿兩軍造紫雲楼綵霞亭内出牌</hi>
<hi>以賜之西京雜記云朱雀街東第五街皇城之東第三街昇道坊龍華尼寺南有流水屈曲謂之曲江司馬相如弔秦二丗文云臨</hi>
<hi>曲江之隑州蓋其所也関中記云宣帝立廟曲江之北名曰樂遊廟因苑爲名即今昇平坊内餘址是也此地在秦爲冝春苑也在</hi>
<pb n="KR4c0018_SBCK_003-9b"/>
<hi>漢爲樂遊苑也</hi>憶昔霓旌下南苑<hi>洙曰宋玉髙堂賦霓爲旌唐曲池坊南有南宫</hi>苑中萬<lb/>
物生顔色昭陽殿裏第一人<hi>鄭曰昭陽漢殿名</hi>同輦随君侍君<lb/>
側<hi>洙曰李白詩云漢宫誰第一飛燕在昭陽謂楊妃也漢成帝趙皇后傳飛燕召入宫大幸有女弟子復召入俱爲婕妤貴傾後宫</hi>
<hi>乃立婕妤爲皇后旣立后寵少衰而弟絶幸爲昭儀居昭陽舎其中庭彤朱而殿上髹<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>自後宫未甞有焉姊弟專寵十餘年于寳</hi>
<hi>注周禮云對轝曰輦</hi>輦前才<hi>洙曰一/作詞</hi>人帶弓箭<hi>蘇曰晉宣帝岀獵長春苑輦前才人皆乗寳馬</hi>
<hi>帶畫弓白羽箭</hi>白馬嚼<hi>洙曰一/作噍</hi>囓黃金勒<hi>洙曰唐制内官才人七人正四品</hi>飜身<lb/>
向天仰射雲<hi>鄭曰射食亦切</hi>一箭<hi>洙曰一/作笑</hi>正墜雙飛翼<hi>洙曰西都賦招白鷴</hi>
<hi>下雙鵠又矢不單殺中必疊雙○趙曰按明皇雜録上幸華清宫貴妃姊妹名購名馬以黄金爲衘勒</hi>明眸皓齒<lb/>
今何在<hi>朱曰曹子建皓齒内鮮明眸善盻傳武仲舞賦眄盤旋則騰清眸吐哇咬則發皓齒枚乗七發皓齒蛾眉命曰伐性</hi>
<hi>之斧</hi>血汚游魂歸不得<hi>蘇曰北齊初大戰累年不解王襄曰吾親知言爲遊魂歸故山不得○唐曰申</hi>
<hi>屠嘉曰臣以血汚車輪陛下不得入廟矣○趙曰公此詩作於至徳二載之春血汚遊魂則天寳十五載六月丁酉上皇車駕次馬</hi>
<pb n="KR4c0018_SBCK_003-10a"/>
<hi>嵬賜貴妃自盡</hi>淸渭東流劒閣深去住彼此無消息<hi>洙曰時明皇幸蜀貴</hi>
<hi>妃誅</hi>人生有情淚沾臆江水<hi>洙曰一作草</hi>江花豈終極黃昏胡<lb/>
騎塵滿城欲往城南忘南北<hi>洙曰一云望城比○正敏曰荆公集句云欲往城南望城</hi>
<hi>北此心烱烱君應識又云欲往城南望城北三歩回頭五步顧始疑杜詩誤後得荆公善本皆作忘南北或云公故改此二字以合</hi>
<hi>己意然公平生未甞改古人字觀者冝詳此○黄曰甫朝哀江頭暮又聞史思明連結吐蕃入宼欲往城南省家倉皇之際心曲錯</hi>
<hi>亂忘南而走北也甫家居城南</hi>
　　　麗人行<hi>曹子建洛神賦云覩一麗人于巖之畔劉向别録有麗人歌賦梁簡文帝筝賦命麗人於玉席</hi>
三月三日天氣新<hi>洙曰續齊諧記曰晉武帝問尚書郎虞摯曰三日曲水其義何指荅曰漢章帝時平</hi>
<hi>原徐肇以三月𥘉生三女至三日俱亡一村以爲恠乃招携之水濵盥洗遂因水以汎觴曲水之義起於此帝曰若如所談便非佳</hi>
<hi>事尚書郎束晢曰仲治小生不足以知此臣請說其始昔周公城洛邑因流水以泛酒故逸詩云羽觴隨波又秦昭王三日置酒河</hi>
<hi>曲見有金人岀捧水心劒曰今君制有西夏及秦覇諸侯乃因此處立爲曲水祠二漢相縁皆爲盛集帝曰善賜金五十斤左遷仲</hi>
<pb n="KR4c0018_SBCK_003-10b"/>
<hi>治爲陽城令〇趙曰晉宋諸人侍宴曲水皆以三月三日爲題唐開元中都人遊賞於曲江莫盛於中和上巳節此三月三日所以</hi>
<hi>水邊多麗人也舊注所引事爲泛矣王石軍蘭亭曲水序曰天朗氣清惠風和暢此亦天氣清之謂○秦曰詩云方秉蕳兮則知禊</hi>
<hi>遊之事巳起於昭王之前</hi>長安水邊多麗人<hi>洙曰羅敷豔歌曰髙臺多姝麗○鄭曰長安古雍州地漢</hi>
<hi>始都此○梅曰鮑昭蕪城賦曰東都妙姬南囯麗人</hi>態濃意逺淑且真<hi>蘇曰太一仙妃態濃意逺乗風</hi>
<hi>馭氣來往四方</hi>肌理細膩骨肉勻<hi>定功曰此曲盡麗人之容好矣宋玉九辯有靡顔膩理東京賦有擘肌分</hi>
<hi>理○徐俯曰本草經注曰肌理形色云</hi>繡<hi>洙曰一/作畫</hi>羅衣裳照暮春<hi>洙曰晉張華三月三日後</hi>
<hi>園㑹詩曰暮春元曰王羲之蘭亭詩序暮春之初㑹稽山隂之蘭亭古詩𬒳服羅衣裳南都賦暮春之褉元巳之辰男女姣服絡繹</hi>
<hi>
                        <graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛○夏倪曰古詩曰𬒳服羅衣裳江淹别賦羅與綺兮嬌上春</hi>蹙金孔雀銀麒麟<hi>㤗伯曰蹙</hi>
<hi>金今之撚金也</hi>頭上何所有翠微㔩葉垂鬢脣<hi>洙曰微一作爲㔩一作匌○鄭</hi>
<hi>曰㔩烏合切㔩彩婦人䯻飾花也○師曰翠微㔩葉謂鬢邊花以翠手鋪飾其狀輕微也</hi>背後何所見珠<lb/>
壓腰衱穩稱身<hi>鄭曰衱居怯切鄭玄云交領又其輙切稱昌孕切冝也〇修可曰爾雅曰极謂之𥚑郭璞</hi>
<pb n="KR4c0018_SBCK_003-11a"/>
<hi>云衣後𥚑一本㔩作匌衱作𬒳非也〇師曰腰衱即今之裙帶綴珠其上壓而不垂自此以上皆鋪叙麗人顔貌衣裳服飾之盛</hi>
就中雲幕椒房親<hi>洙曰班固西都賦云後宫則掖庭椒房后妃之室漢官儀曰皇后稱椒房取其蕃實</hi>
<hi>之義也詩云椒聊之實蕃衍盈升又以椒塗宫室亦取其温煖辟除惡氣猶天子朱泥殿上曰丹墀也師古曰椒房在未央宫吴樹</hi>
<hi>謂梁兾曰將軍以椒房之重西都記成帝設雲幄雲幕於甘泉紫殿丗謂三雲殿第五倫傳竇憲椒房之親曹子建美女篇頭上金</hi>
<hi>雀釵腰佩翠琅玕此指言貴妃兄弟驕盛○師曰幕即設幕次如雲霧之垂故曰雲幕</hi>賜名大國<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>與<lb/>
秦<hi>洙曰唐后妃傳玄宗楊貴妃有姊三人皆有才貌玄宗並封國夫人之號長曰大姨封<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>囯八姨封秦囯並承恩岀入宫</hi>
<hi>掖勢傾天下歲給錢千貫爲脂粉之費○趙曰秦<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>乃玉真之姊/妹故曰雲幕椒房親也以長安志考之<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>囯乃八姨秦囯乃大姨</hi>
<hi>並承恩岀入宫掖勢傾天下舊注以中姨封<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>八姨封秦非是</hi>紫駞之峯出翠釡<hi>洙曰峯一作珍漢書</hi>
<hi>大月氏本行囯出一封槖駝注脊上有一封髙也如封士然今俗呼爲犎音峯匈奴傳師古注槖駞言能負槖囊而䭾物○蒼舒曰</hi>
<hi>校酉陽雜俎將軍曲良翰作駞峯炙○趙曰此言食之美甚也酉陽雜俎載食饌之美有將軍曲良翰作駞峯炙正以駞背一肉如</hi>
<hi>峯最美</hi>水精之盤行素鱗<hi>蘇曰漢獻帝水精盤盛鮮鱠賜近臣○彦輔曰貞觀中許栖巖遊洞口賦</hi>
<pb n="KR4c0018_SBCK_003-11b"/>
<hi>詩曰不假舟梯躡霄漢水精盤冷桂花秋晉王<graphic n="KR1561" url="https://raw.githubusercontent.com/kanripo/KR-Gaiji/master/images/KR1561.png" mimeType="image/png"/>笙賦舞靈蛟之素鱗</hi>犀筯厭飫乆未下<hi>洙曰</hi>
<hi>晉何曽曰食萬錢猶云无下筯處○徐君平曰酉陽雜爼云安禄山恩寵莫比其所賜有金平脫犀頭匙筯</hi>鑾刀<lb/>
縷切空<hi>洙曰一作坐</hi>紛綸<hi>洙曰詩信南山執其鑾刀以啓其毛注鑾刀力有鑾者言割中節也潘安仁西征賦</hi>
<hi>饔人縷切鑾刀若飛應刃落爼靃靃霏霏紅鮮紛其初載○師曰縷切言切膾如絲縷之細</hi>黃門飛鞚不<lb/>
動塵<hi>鄭曰鞚口送切馬勒也○洙曰前漢西域傳蒲梢龍文魚目汗血之馬充於黄門凡號黄門以其給事於黄闈之内秦漢</hi>
<hi>皆有黄門侍郎按外傳<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>囯岀入皆乗駿馬使小黄門爲御○夢符曰右按文選鮑明遠擬古詩獸肥春草短飛鞚越平陸○師曰</hi>
<hi>飛鞚言鞚勒其馬疾若飛</hi>御厨絲絡送八珎<hi>洙曰絲絡一作絡驛周礼膳夫珎用八物注珎用淳熬淳母炮</hi>
<hi>豚炮牂擣珎漬熬肝膋也又食醫掌八珎之齊鮑明逺詩八珎盈雕俎○夢符曰右按尚膳貴嚴故以絲絡護衛之絲絡如綺䟽也</hi>
<hi>杜子美稱此以見寵予之隆駱驛爲不足道往在詩云赤墀櫻桃枝隱映銀絲寵〇師曰絲絡者謂天子遣使送御厨食相継如繹</hi>
<hi>絲不絶上文言不動塵乃知慎護天子所賜不敢有所動摇也</hi>簫鼔<hi>洙曰一/作管</hi>哀吟感鬼神<hi>洙曰</hi>
<hi>鼓一作管漢武秋風辭簫歌鳴兮發棹歌詩序動天地感鬼神莫近於詩</hi>賔從雜遝實要津<hi>鄭曰</hi>
<pb n="KR4c0018_SBCK_003-12a"/>
<hi>從才用切隨行也〇洙曰魏文帝与吴質書云輿輪徐動賔從无聲劉向傳雜還衆賢師古曰雜遝聚積之貌遝徒合反古詩曰先</hi>
<hi>據要路津○趙曰此譏其男女之糅雜也</hi>後來鞍馬何逡巡<hi>余曰賈誼過秦論九囯之師遁巡而不敢</hi>
<hi>進顔師古曰遁巡謂疑出而郤退也遁千旬反</hi>當軒下馬入錦茵<hi>洙曰軒一作道鮑明逺詠史詩賔御</hi>
<hi>紛颯沓鞍馬光照地○趙曰當軒下馬言其氣勢洋洋旁若无人也徐排贈内詩忽有當軒樹〇彦輔曰山巨源詠扇詩舒心謝錦</hi>
<hi>茵○師曰錦茵謂地鋪錦縟也</hi>楊花雪落覆白蘋青鳥飛去銜紅巾<hi>洙曰</hi>
<hi>山海經曰三危之山有青鳥居之注青鳥主爲西王母取食者引自棲息於此山也紀年曰穆王十三年西征子青鳥之所憇漢武</hi>
<hi>故事曰七月七日上於冰華殿齋坐中忽有一鳥從西方來集殿前上問東方朔朔曰此西王母欲來也有頃王母至有二青鳥如</hi>
<hi>烏挾侍王母旁江淹詩青鳥海上游沈約衘書必青鳥○趙曰青鳥應如鸚鵡之類豢飬馴熟飛衘紅巾此止借西王母以青鳥爲</hi>
<hi>使名之紅巾蓋婦人之飾如王勃落花篇云羅𬒮紅巾往復還</hi>炙手可熱勢<hi>洙曰一作正</hi>絶倫<lb/>
愼莫近前丞相嗔<hi>洙曰勢一作丗近一作向元載時委左右人四人用事權傾中外人爲之語曰炙手</hi>
<hi>可熱卓李鄭薛言勢熖燻灼可以炙手也帝題之御屏以示時相按新唐書楊貴妃智筭警頴迎意輙悟帝大恱遂專房兄銛錡國</hi>
<pb n="KR4c0018_SBCK_003-12b"/>
<hi>忠最見寵遇三姊皆美劭封韓<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>秦三國恩寵聲熖震天下毎命婦入班雖公主亦不敢就位臺省州縣奉請託奔走期㑹過詔勑</hi>
<hi>四方獻餉結納門若市然第舎聮亘謂之五家分賜珎竒使者不絶於道時囯忠代李林甫爲相領四十餘使性豪說捷給硜硜處</hi>
<hi>决樞務自任不疑盛氣驕愎百僚莫敢相可否官屬悉苛督句剥相其心文便佞專徇帝嗜欲不顧天下成敗安禄山甞奏上囯忠</hi>
<hi>大罪二十而國忠亦發禄山反狀故禄山之反以誅囯忠爲名後從帝幸蜀貴妃縊于馬嵬囯忠亦爲亂兵所殺爭噉其肉且盡諸</hi>
<hi>子及羣妹盡死○修可曰唐史遺安樂公主玄宗之季妹附㑹韋氏熱可炙手人咸畏之○李彭曰炙手可熱言門第炎炎也○趙</hi>
<hi>曰炙手可熱言勢熖之薰灼也舊注引代宗時元載用事權傾中外此事在杜公之後非是丞相嗔指言國忠而公詩句則後漢桓</hi>
<hi>帝時童謡云梁下有懸鼔我欲擊之丞卿怒之勢也觀國忠本傳國忠盛氣驕愎百僚莫敢相可否而公之詩直鋪叙二國衣服飲</hi>
<hi>食之盛聲樂賔從之樂而終篇直指丞相之薰灼則公之不畏強禦可見矣〇師曰甫有炙手可熱慎莫見嗔於丞相之句所以戒</hi>
<hi>當丗之士大夫無爲譏切其黨以取禍害觀詩以碩人美荘姜与申后蓋取其碩美之德今此詩以麗人名篇豈非刺貴妃之黨徒</hi>
<hi>以艶麗之色寵貴乎杜甫深意於兹可見</hi>
　　　　曲江二首<lb/>
<pb n="KR4c0018_SBCK_003-13a"/>
一片花飛减却春<hi>蘇曰丘豫見庭中花落謂友人曰飛此一片减却青春色不趂行樂復待何時耶</hi>
風飄萬點正愁人<hi>趙曰秦少游有云落紅萬點愁如海正使此也</hi>且看欲盡花<lb/>
經眼莫厭傷多酒入唇江上小堂巢翡翠<hi>蘇曰朱丘蒙爲南陽守政</hi>
<hi>善廉愛有翡翠巢于堂庾信詩翡翠本微物知愛巢髙堂</hi>花<hi>洙曰一/作苑</hi>邊髙塚卧麒麟<hi>趙曰塚前</hi>
<hi>有石麒麟蓋冨貴之家西京雜記云是秦始皇驪山墓上有此物也今詩言卧則塚之荒廢矣故公落句有感焉</hi>細推<lb/>
物理湏行樂何用浮<hi>洙曰一作榮</hi>名絆此身<hi>余曰絆音半馬縶也○洙曰西京雜</hi>
<hi>記五柞宫西有青梧觀栢樹下有石麒麟二枚其身各刋其脇爲文字是秦皇驪山墓上物也頭髙一丈五尺左脚折○師曰曲江舊</hi>
<hi>時風景頗佳麗爲京城勝遊自禄山焚蕩之後无復向時奢華是以堂巢翡翠塚卧麒麟一盛一衰其理不常觀此理則人生不可</hi>
<hi>不行樂矣</hi>
朝回日日典春衣<hi>趙曰王元長古意思淚點春衣</hi>每日江頭盡醉歸<hi>洙曰</hi>
<hi>陳遵日岀醉歸</hi>酒債㝷常行處有<hi>洙曰孫濟權之叔也嗜酒不治産業善嘯日常醉欠人酒緍人</hi>
<pb n="KR4c0018_SBCK_003-13b"/>
<hi>皆笑之齊怡然自若謂人曰㝷常行坐處欠人酒債欲貨此緼𫀆償之古詩云典盡春衣無可柰尋常行處欠人錢</hi>人生<lb/>
七十古來稀<hi>洙曰古詩人生不滿百常懐千歲憂晝短苦夜長何不秉燭遊</hi>穿花蛺蝶深<lb/>
深見<hi>洙曰一作舞</hi>點水蜻蜓𣢾𣢾飛<hi>洙曰一作緩緩○趙/曰司馬遷云効其欵欵之愚</hi>傳<lb/>
語風光共流轉暫時相賞莫相違<hi>趙曰馬小憐春日詩傳語春光道先歸何</hi>
<hi>處邊公參用之焉言相与賞翫莫相違戾此豈語同舎郎乎</hi>
　　　曲江對酒<lb/>
苑外江頭坐不歸<hi>趙曰苑外者芙蓉苑之外也曲江在苑北文宗甞謂公詩曰江頭宫殿鎻千門思復</hi>
<hi>昇平事</hi>水精春<hi>洙曰一/作宫</hi>殿轉霏微<hi>趙曰宫謂之水精宫今以水精言春殿盖狀其清幽也</hi>
桃花細逐楊花落<hi>洙曰一云桃花欲共梨花語</hi>黃鳥時<hi>洙曰一作仍</hi>兼白鳥<lb/>
飛<hi>蘇曰古倚欄曲云紅雨亂和春雨落白鳥時兼黄鳥飛工部用語有躰法復用古人語者以爲龜鑑</hi>縱飲乆判<lb/>
人共棄<hi>鄭曰判普官切正作拚棄</hi>懶朝眞與丗相違吏<hi>洙曰一作含</hi>情更<lb/>
<pb n="KR4c0018_SBCK_003-14a"/>
覺滄洲逺老大悲傷未拂衣<hi>洙曰謝玄暉復叶滄洲趣古樂府老大徒悲傷○蘇曰匡雲年</hi>
<hi>未老大日轉悲傷流離洛陽未遂拂衣之志〇師曰縱飲乆判人共棄甫性放誕與丗相忤爲人所棄故縱飲懶朝无復頋惜盖任</hi>
<hi>眞如此然爲薄宦所繫不遂滄洲之期至於老大悲傷不能拂衣而去也滄洲神仙之境</hi>
　　　曲江對雨<lb/>
城上春雲覆苑牆<hi>趙曰言芙蓉苑之牆也</hi>江亭晚色静年<hi>洙曰一作天</hi>
芳<hi>魯曰沈休文二月三曰詩年芳俱在斯</hi>林花着雨燕脂<hi>洙曰一作支</hi>落水荇牽<lb/>
風翠帶長<hi>洙曰荇水草也相連而生故如翠帶</hi>龍武新軍深駐輦<hi>洙曰開元二十六年</hi>
<hi>析左右羽林軍置左右龍武軍以左右萬騎營隷焉</hi>芙蓉别殿謾焚香<hi>洙曰芙蓉城連曲江○趙曰言</hi>
<hi>駕深駐曲江不復幸芙蓉苑則别殿焚香爲謾耳</hi>何時詔<hi>洙曰一/作重</hi>此金錢會<hi>蘇曰開元别記</hi>
<hi>明皇與妃子在花蕚樓下以金錢逺近爲限賽其元擲于地者以金觥爲賞今里巷皆效之諺曰卓親○趙曰劇談録載開元中都</hi>
<hi>人遊賞曲江盛于中和上巳節即賜宴臣僚㑹于山亭賜太常教方樂推此則所謂金錢㑹者賜金錢爲宴也</hi>暫<hi>洙曰一作爛</hi>
<pb n="KR4c0018_SBCK_003-14b"/>
醉佳人錦瑟旁<hi>薛曰右按李啇隱詩有錦瑟篇其詞曰錦瑟无端五十弦一弦一柱思華年或云是美人名○</hi>
<hi>趙曰醉佳人傍者賜太常教坊樂也樂器則自有錦瑟者寳瑟瑶瑟之謂也○彦輔曰崔灝少年行曰可憐錦瑟箏琵琶玉堂清酒</hi>
<hi>就君家○師曰唐舊史百官志左右龍武軍注太宗選飛騎之尤驍健者别署百騎以爲翊衛之備武后加置千騎中宗加置万騎</hi>
<hi>分爲左右營自開元以來與左右羽林軍名曰北門四軍開元二十四年改爲左右龍武軍按名諱莊改莊周爲嚴周漢安帝父諱</hi>
<hi>慶改慶氏爲賀氏隋書易虎爲武以唐始祖諱虎稱琥珀爲武珀白虎爲白武之類龍武軍本龍虎軍蓋避唐諱也開元天寳遺事</hi>
<hi>云内庭嬪妃每至春時各於禁中結伴擲金錢爲戲又酉陽雜爼梁時荆州掾爲雙陸賭金錢花相足魚弘謂得花勝得錢時新收</hi>
<hi>京宫殿焚蕩故駐輦于此回想舊時焚香於芙蓉殿安可得哉故末句有何時詔此金錢㑹錦瑟言瑟彩繪其文如錦</hi>
　　　曲江陪鄭八丈南史飲<lb/>
雀啄江頭黃柳花鵁鶄鸂䳵滿晴沙自知白髪非春<lb/>
事<hi>洙曰歸去來賦云農人告予以春將有事于西疇○趙曰春事嬉遊賞翫皆年少之所冝故白髪則非春事矣舊注引歸去來</hi>
<hi>有事于西疇非是</hi>且盡芳樽戀物華近侍即今難浪跡<hi>魯曰近侍謂爲拾遺</hi>
<pb n="KR4c0018_SBCK_003-15a"/>
此身那得更無家<hi>趙曰公平昔放浪今爲近侍故難浪迹也前此一身轉從賊中寄家鄜州當有詩云无家</hi>
<hi>對寒食今旣復聚故喜而云云</hi>丈人文力猶強健豈傍青門學種瓜<hi>洙曰</hi>
<hi>邵平種瓜青門號邵平瓜○師曰青門長安城東門末章勉鄭八出仕未可遽隱</hi>
　　　上巳日徐司録林園宴集<lb/>
鬢毛垂領白<hi>洙曰潘安仁秋㒷賦班鬢彪以承弁素髪颯以垂領</hi>花蘂亞枝紅欹<lb/>
倒衰年廢招㝷令節同薄衣臨積水吹面受和風有<lb/>
喜留攀桂<hi>洙曰劉安招隱士云攀援桂枝聊淹留</hi>無勞問轉蓬<hi>洙曰曹植詩轉蓬離本根</hi>
<hi>袁陽源詩廼知古人所以悲轉蓬</hi>
　　　端午日賜衣<lb/>
宫衣亦有名<hi>師曰受之當有名也則賜之也豈可无名乎賜之无名是濫賞也</hi>端午𬒳恩<lb/>
榮細葛含風軟香羅疊雪輕自天題處濕<hi>師曰自天謂賜從天</hi>
<pb n="KR4c0018_SBCK_003-15b"/>
<hi>子</hi>當暑着來清意内稱長短<hi>洙曰一云拾稱身長短</hi>終身荷聖情<lb/>
<hi>洙曰一作明○趙曰蓋言天子之意内又稱量羣臣身材長短而賜之此所以荷聖情也〇師曰言長短皆稱意足見君恩之重</hi>
　　　牽牛織女<lb/>
牽牛出河西織女處其東<hi>洙曰牽牛織女皆星名也○蘇曰焦林天斗記云天河之西有</hi>
<hi>星煌煌与參俱出謂之牽牛天河之東有星微微在氐之下曰織女</hi>萬古永相望<hi>鄭曰武方切</hi>七夕<lb/>
誰見同神光意<hi>洙曰一作竟</hi>難候此事終蒙朧颯然精靈<lb/>
合<hi>蘇曰東海記神龍交即風濤颯然精靈符合水爲之軍</hi>何必秋遂通<hi>洙曰周處風土記七月七日其夜洒</hi>
<hi>掃於庭露施几筵設酒脯時果散香粉於河鼔織女言此二星神當㑹少年夜者感懷私願或云見天漢中有弈弈正白氣有光曜</hi>
<hi>五色以此爲徴見者便拜而乞願乞冨壽又无子乞子唯得乞一不得兼求三年乃言之</hi>亭亭新粧立龍<lb/>
駕具曽空<hi>修可曰南齊謝眺七夕賦云回龍駕之容裔言織女之渡河也</hi>丗人亦爲爾祈<lb/>
請走兒童稱家隨豐儉<hi>鄭曰稱昌孕反</hi>白屋逹公宮<hi>趙曰白屋貧人之屋</hi>
<pb n="KR4c0018_SBCK_003-16a"/>
<hi>如周公下白屋之士公宫公侯之家也岀左傳有守於公宫○鄭曰白屋草舍也以白茅茨覆故云</hi>膳夫翊堂殿<lb/>
鳴玉淒房櫳<hi>鄭曰盧紅切</hi>曝衣遍天下<hi>洙曰竹林七賢傳舊俗以七月七日曝衣時南阮冨</hi>
<hi>所曝皆錦繡北阮貧乃立長竿標大布犢鼻於庭中曰未能免俗北阮阮咸也</hi>曵月揚微風蛛絲小<lb/>
人態曲綴<hi>洙曰一作掇</hi>瓜果中<hi>洙曰荆楚嵗時記曰七夕婦人結綵樓穿七孔針於中庭以乞巧有喜子</hi>
<hi>網於瓜上則以爲得巧</hi>初筵浥重露<hi>鄭曰浥乙業切潤也</hi>日出甘所終嗟汝未<lb/>
嫁女秉心鬱忡忡防身動如律竭力機杼中<hi>蘇曰姚萇婦女</hi>
<hi>精力竭於機杼尚不能支持西比之費倉庫曰耗減矣</hi>雖無舅姑事敢昧織作功明<lb/>
明君臣契咫尺或未容義無棄禮法恩始夫婦㳟小<lb/>
大有佳期戒之在至公<hi>趙曰公以君臣比夫婦之義也君臣相契於咫尺之間臣苟有虧君或不</hi>
<hi>容之矣爲婦者可不慎乎蓋因織女毎嵗有期爲不可亂則爲人女爲人婦者當慎守至公之戒也</hi>方圎苟齟齬<lb/>
<hi>鄭曰上壯所下偶許切不相值也</hi>丈夫多英雄<hi>洙曰一云勿替丈夫雄○夢符曰右按楚詞九辯云圎鑿而方</hi>
<pb n="KR4c0018_SBCK_003-16b"/>
<hi>枘兮吾固知其齟齬而難入○趙曰凡相背戾則圎鑿而方枘矣婦人女子一有齟齬爲丈夫者豈能容之此人之常情也孔文舉</hi>
<hi>論盛孝章書曰孝章實丈夫之雄也〇師曰詳味此詩託意牛女東西間隔必無私合之期孟子云男子生而願爲之有室女子生</hi>
<hi>而願爲之有家此人之至情也雖然不待父母之命媒妁之言鑚穴隙相窺踰牆相從則父母國人皆賤之臣之事君苟不以其道</hi>
<hi>而進何異於踰牆相從乎詩二之日鑿氷冲冲又士如歸妻迨冰未泮桃華於仲春以記昏姻之時未嫁之女秉心於鑿冰冲冲之</hi>
<hi>月以禮防閑如法律然竭力機杼無故不岀外閫豈有私相㑹合耶譬如君臣相去咫尺非其義則不相從契合必以道也况夫婦</hi>
<hi>之間其可棄禮法爲私㑹哉始或不恭終則乖睽故云恩始夫婦恭然小大各有期㑹要在至公無私邪也丈夫英雄之氣苟非君</hi>
<hi>臣道合殆若方鑿貟枘了不相入况牛女之東西乎是以甫云神光意難候此事終蒙矓曽空天有九重也祈請走兒童謂乞巧也</hi>
<hi>自小民上至公宫隨家豐儉設果饌以祀之鳴玉凄房櫳外則膳夫翊敬於堂殿内則婦人鳴佩玉於房帷竹林七賢傳舊俗以七</hi>
<hi>月七日曝衣南阮冨所曝皆錦繡北阮貧乃以竹竿標布犢鼻故云曝衣遍天下曳月揚微風謂佳人粧飾於風前月下乞巧荆楚</hi>
<hi>嵗時記七夕穿七孔針於中庭有蟢子羅於瓜菓上則以爲得巧自露零至日岀方罷此人間舊風俗也</hi>
　　　　九日寄岑參<hi>彦輔曰此詩言君爲姦邪所蔽而賢人幽憂</hi>
<pb n="KR4c0018_SBCK_003-17a"/>
出門復入門雨脚但仍舊所向泥活活<hi>鄭曰户括切○洙曰一作浩浩</hi>
<hi>詩北流活活謝靈運活活夕流駛○趙曰活活雖云水流聲而泥之深多則行爲有聲也</hi>思君令人瘦<hi>洙曰</hi>
<hi>古詩思君令人老嵗月忽巳晚又詩思君令人老軒車又何遲</hi>沉吟坐秋<hi>洙曰一/作西</hi>軒飯<hi>洙曰一作</hi>
<hi>飲</hi>食錯昏晝寸歩曲江頭難爲一相就<hi>蘇曰王𫐠子在荆楚道路</hi>
<hi>阻長歳云暮矣難爲相就○趙曰此所以懷岑生也岑應在曲江頭猶寸歩耳而以雨泥故難於相就也</hi>吁嗟乎蒼<lb/>
生稼穡不可救<hi>蘇曰楚深秋潦淫霈民有憂色稼穡不可救飢嵗何以支持蒼蒼者意如之何○趙曰舊本作呼</hi>
<hi>任昌叔本作乎極是盖詩云吁嗟乎騶虞取此三字用也尚書海隅蒼生注言蒼蒼然之生草木也閔草木而嘆之以爲苦雨稼穡</hi>
<hi>巳損爲不可救也</hi>安得誅雲師<hi>洙曰雲師名屏翳廣雅在雲師謂之豐隆〇蘇曰乆雨不止郭㤗機曰慿誰三</hi>
<hi>尺刃誅雲師掃除隂氣</hi>疇能補天漏<hi>洙曰列子湯問篇女媧氏錬五色石以𥙷其闕張平子西京賦察雲師之</hi>
<hi>所慿○趙曰蜀有地名漏天古詩地近漏天終嵗雨</hi>大明韜日月<hi>洙曰晉卦麗乎大明○趙曰晝夜皆雨而日不</hi>
<hi>見乎晝月不見乎夜皆無明矣</hi>曠野號禽獸<hi>趙曰惟淫雨淋注則禽獸無所以安其飛走故哀號於曠野</hi>
<pb n="KR4c0018_SBCK_003-17b"/>
君子強逶迤<hi>鄭曰上於危下余支切</hi>小人困馳驟<hi>趙曰以雨淫於上泥汨於下君子雖有車</hi>
<hi>馬亦強逶迤而巳小人艱於行李之往來故困馳驟此公之語法字書本作委虵自得之貌楚辭載雲旗兮逶迤</hi>維南<lb/>
有崇山<hi>洙曰詩節彼南山</hi>恐<hi>洙曰一/作漭</hi>與川浸溜<hi>趙曰前漢書有云㤗山之溜可以穿石句</hi>
<hi>之意則憂君子之改節/也</hi>是節東籬菊紛披爲誰秀<hi>洙曰陶淵明雜詩采菊東籬下</hi>
<hi>悠然望南山魏文帝與鍾繇書曰嵗往月來忽復九月九爲陽數而日月並應俗嘉其名以爲冝於長乆故以享宴髙㑹是月律中</hi>
<hi>無射言羣木庶草無有射地而生於芳菊紛然獨榮非夫含乾坤之淳和體芬芳之淑氣孰能如此故屈平悲冉冉之將老思食秋</hi>
<hi>菊之落英輔體延年莫斯之貴謹奉一束以助彭祖之術○趙曰此又言不見岑生也〇饒曰簡文帝九日詩是節恊陽數言紛披</hi>
<hi>者暗使</hi>岑生多新語性亦嗜醇酎<hi>洙曰謝惠連雪賦酌湘吴之醇酎西京雜記漢制宗</hi>
<hi>廟八月飲酎用九醖太牢皇帝侍祠以正月旦作酒八月成名曰酎一曰九醖一名醇酎晉侯鄢酒賦醇酎秋發宣十五年傳秋嗜</hi>
<hi>酒二也○鄭曰酎直救切醇酒也</hi>采采黃金花何由滿衣袖<hi>洙曰詩采采卷耳不盈頃</hi>
<hi>筐又終朝采藍不盈一䄡言心有所憂而不在所采也岑生何由而免憂乎〇趙曰以不見岑生意緒無聊采之不能多也○師曰</hi>
<pb n="KR4c0018_SBCK_003-18a"/>
<hi>詩人主文而譎諌觀甫此詩多託意於苦雨不直斥當時事以意逆志斯得之矣</hi>
　　　九日曲江<lb/>
綴席茱茰好<hi>洙曰風土記俗於九月九日折茱茰房以揷頭言辟邪惡</hi>浮舟<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>蓞衰<hi>洙曰</hi>
<hi>蓮莖爲茄葉爲荷花爲<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>蓞實爲蓮根爲藕</hi>季秋時欲半<hi>洙曰一作百年秋巳半</hi>九日意兼<lb/>
悲江水清源曲<hi>瑱曰西京雜記以水源屈曲故謂之曲江</hi>荆門此路疑<hi>洙曰桓温以九日宴</hi>
<hi>從事於龍山孟嘉落帽龍山在荆州門外</hi>晚來髙興盡摇蕩菊花期<hi>洙曰陶潜九日</hi>
<hi>無酒折菊花盈把至晚王弘送酒遂醉而返○趙曰此言是日之晚在曲江賞翫之興巳盡則菊花期約又在明年矣髙興盡乃王</hi>
<hi>子猷所謂興盡而返之義〇師曰甫云此路疑疑其風景與曲江相若也摇蕩猶云飄蕩恐復飄蕩不得與菊花相期也</hi>
　　　九日楊奉先㑹白水崔明甫<lb/>
今日潘懷縣<hi>洙曰潘岳自河陽轉懷縣</hi>同時陸浚儀<hi>洙曰陸雲岀𥙷俊儀令縣居都㑹之</hi>
<hi>委要爲難理雲到官肅然</hi>坐開桑落酒<hi>洙曰丗說桑落河多美酒○蘇曰桑落何岀馬乳酒羗人兼葡萄壓之晉</hi>
<pb n="KR4c0018_SBCK_003-18b"/>
<hi>宣帝時來献九日賜百僚飲焉庾信有從蒲州使君乞酒詩亦云蒲城桑落酒㶚岸菊花天</hi>來把菊花枝<lb/>
<hi>洙曰晉陽秋曰陶潜九月九日無酒宅邊摘菊盈把望見白衣人至乃王弘送酒便飲醉而歸○趙曰有劉墮者善造酒熟於桑落</hi>
<hi>之辰故酒得名焉水經載之詳矣菊花枝出庾信從蒲州使君乞酒詩曰蒲城桑落熟㶚岸菊花秋舊注引丗說及陶潜事非是</hi>
天宇清霜浄<hi>洙曰言氣宇清徹也</hi>公堂宿霧披<hi>洙曰衛<graphic n="KR1493" url="https://raw.githubusercontent.com/kanripo/KR-Gaiji/master/images/KR1493.png" mimeType="image/png"/>見樂廣曰若開雲霧而覩青天</hi>
<hi>宿霧披言毎登公堂如披宿霧披開也○趙曰公堂則楊奉先之公堂也</hi>晚酣留客舞鳬舄共<lb/>
差池<hi>洙曰王喬爲鄴令旦望必入朝毎至即雙鳬飛來帝令舉網獲之乃雙舄也差池言舞也○昱曰詩差池其羽</hi>
　　　雲安九日鄭十八携酒陪諸公宴<lb/>
寒花開巳盡菊蘂獨盈枝舊摘人頻異<hi>趙曰言舊時摘採菊花之</hi>
<hi>人頻改易而不同也</hi>輕香酒暫随地偏初衣裌<hi>洙曰陶潜身逺地自偏秋興賦御裌衣</hi>山<lb/>
擁更登危<hi>洙曰風俗記尤曰登髙以禳災厄</hi>萬國皆戎馬酣歌淚欲垂<lb/>
　　　九日五首<hi>闕一首</hi>
<pb n="KR4c0018_SBCK_003-19a"/>
重陽獨酌<hi>洙曰一云少飲</hi>盃中酒抱病豈<hi>洙曰一作起</hi>登江上臺竹葉<lb/>
於人旣無分<hi>洙曰張景陽七命乃有荆南烏程豫北竹葉浮蟻星沸飛華萍接竹葉酒名也○趙曰公病肺断酒</hi>
<hi>雖酌而竟不飲也張華輕薄篇曰蒼梧竹葉清冝城九醖酒</hi>菊花從此不湏開<hi>洙曰荆楚歳時記九</hi>
<hi>日登髙飲菊花酒</hi>殊方日落玄猿哭<hi>洙曰後語宋玉曰子獨不見其玄猿乎○趙曰峽中多猿古歌巫山</hi>
<hi>長佳啼三聲涙霑裳上林賦玄猿素此</hi>舊國霜前白鴈來<hi>洙曰漢武太子婚得白鴈於上林以爲贄</hi>
<hi>○鮑曰筆談北方白鴈似鴈而小秋深則來白鴈至則霜降北/人謂之霜信</hi>弟妹蕭條各何往干<lb/>
戈衰謝兩相催<hi>洙曰干戈與衰老相逼也</hi>
舊日重陽日傳盃不放盃即今蓬鬢改但媿菊花開<lb/>
<hi>洙曰愁見節物也</hi>北闕心長戀<hi>侏曰北闕帝都也○趙曰不忘君也</hi>西江首獨廻茱<lb/>
茰賜朝士難得一枝來<hi>洙曰唐制九日賜宴及茱茰</hi>
舊與蘇司業<hi>源明</hi>兼隨鄭廣文<hi>䖍</hi>采花香泛泛<hi>洙曰一云簇簇</hi>坐<lb/>
<pb n="KR4c0018_SBCK_003-19b"/>
客醉紛紛野樹歌還倚秋砧醒却聞歡娱兩冥漠<hi>洙曰</hi>
<hi>言蘇鄭俱亡而巳又流落也顔延年衣冠終冥寞</hi>西北有孤雲<hi>洙曰魏文帝西北有俘雲○孝祥曰唐狄仁傑</hi>
<hi>授并州法曹參軍親在河陽仁傑登太行山反顧見白雲孤飛謂左右曰吾親舎其下瞻悵乆之雲移乃得去</hi>
故里樊川菊<hi>洙曰樊川在杜曲</hi>登髙素滻源<hi>洙曰滻所簡切滻水也</hi>他時一<lb/>
笑後今日幾人存<hi>洙曰言節物依然而人事更変也</hi>巫峽蟠江路終南封<lb/>
國門繫舟身萬里伏枕淚雙㾗<hi>洙曰巫峽終南相去萬里於流落之際而又伏枕則</hi>
<hi>覊苦可知矣</hi>爲客裁烏帽從兒具緑樽<hi>洙曰沈休文賔至下塵榻憂來命緑樽</hi>佳<lb/>
辰對<hi>洙曰一作帶</hi>羣盗愁絶更堪論<hi>洙曰當盗賊充斥/道路阻絶於異郷逢此佳節固多愁蹙也</hi>
　　　九日諸人集于林<lb/>
九日明朝是相要舊俗非<hi>洙曰非昔日遊賞之地也</hi>老翁難早出賢<lb/>
客幸知歸舊采黃花賸<hi>鄭曰賸石證切亦作剰○梅曰賸有餘也</hi>新梳白髮微<lb/>
<pb n="KR4c0018_SBCK_003-20a"/>
謾看年少樂忍淚巳霑衣<hi>蘇曰王子敬昨過嵆公墳忍涙急趨迴首不覺霑衣情動於中莫可</hi>
<hi>制止也</hi>
　　　九日登梓州城<lb/>
伊昔黃花酒如今白髮翁追歡筋力異望逺歳時同<lb/>
弟妹悲歌裏朝廷醉眼中<hi>蘇曰索休曰近戮子胥朝廷在吾醉眼中矣</hi>兵戈與<lb/>
關塞<hi>趙曰兵戈以言戰闘閔塞以言戍屯時吐蕃之亂旣與之戰且有防守也</hi>此日意無窮<lb/>
　　　九日奉寄嚴大夫<hi>趙曰時嚴武歸朝以御史中丞進爲大夫故云</hi>
九日應愁思經時冒險艱不眠持漢節<hi>趙曰謂嚴武充明皇肅宗山陵</hi>
<hi>橋道使也</hi>何路出巴山<hi>趙曰公自言也盖公時方在梓乆客厭倦而欲出耳</hi>小驛香醪嫰重<lb/>
巖細菊班遥知簇鞍馬迴首白雲間<hi>趙曰公遥想其簇鞍馬而回首白雲</hi>
<hi>以望之此嚴武所謂杜二見憶者謂此也</hi>
<pb n="KR4c0018_SBCK_003-20b"/>
　　　巴嶺荅杜二見憶　嚴武作<lb/>
卧向巴山落月時<hi>趙曰指言杜公也</hi>兩郷千里夢相思<hi>趙曰嚴與杜各在一</hi>
<hi>郷相去千里而夢想之也</hi>可但歩兵偏愛酒<hi>洙曰阮籍聞歩兵厨多美酒營人善釀求爲校尉</hi>也<lb/>
知光禄最能詩<hi>洙曰謝光禄名莊字希逸所著文章四百餘首仕至光禄大夫</hi>江頭赤葉楓<lb/>
愁客<hi>洙曰楚辝湛湛江水兮上有楓</hi>籬外黃花菊對誰<hi>趙曰亦以問杜公也使淵明采菊東</hi>
<hi>籬下句</hi>跋馬望君非一度<hi>趙曰荅杜前篇簇鞍馬之語</hi>冷猿秋鴈不勝悲<lb/>
<hi>薛曰此詩洪斍範謂之骨含蘇李體見十九卷題省中院壁注</hi>
　　　九日<lb/>
去年登髙郪縣北<hi>洙曰東蜀有郪縣</hi>今日重在涪江濵<hi>趙曰射洪之江也〇</hi>
<hi>鄭曰寰宇記江左在縣西二百里〇沈曰蜀有涪州以涪江得名</hi>苦遭白髮不相放羞見<lb/>
黃花無數新丗亂鬱鬱乆爲客路難悠悠常傍人酒<lb/>
<pb n="KR4c0018_SBCK_003-21a"/>
䦨却憶十年事膓斷驪山清路塵<hi>洙曰憶明皇太平之時不敢明指故致意驪山</hi>
<hi>也○蒼舒曰子美傷時憂憤發爲辭章指陳得失莫不切至而此注謂不敢明指嗚呼謬哉○趙曰驪山在臨潼縣即明皇之華清</hi>
<hi>宫也〇孫曰驪山明皇遊幸之地</hi>
　　　九日藍田崔氏荘<lb/>
老去悲秋強自寛<hi>洙曰宋玉曰悲哉秋之爲氣也</hi>興來今日盡君歡羞<lb/>
將短髮還吹帽<hi>洙曰孟嘉九日爲風吹帽</hi>笑倩傍人爲正冠<hi>趙曰借李下不正冠</hi>
<hi>也</hi>藍水逺從千澗落<hi>洙曰三秦記曰藍田有州方三十里其水北流岀銅鐵玉石</hi>玉山髙<lb/>
並兩峯寒<hi>洙曰前漢地理志藍田山岀美玉〇晏曰玉山與秦山華山峙立故云髙並兩峯寒</hi>明年此<lb/>
㑹知誰健<hi>洙曰一作在○蘇曰阮瞻元日㑹親友曰人生如風中燭樽酒何必拒其滿不知明年今日再開此㑹誰</hi>
<hi>是強健者</hi>醉<hi>洙曰一/作再</hi>把茱茰子細看<hi>夢符曰右按西京雜記武帝宫人賈蘭佩茱萸食餌飲菊花酒</hi>
<hi>○余曰冷齋夜話云詩有句意俱含蓄者如九日詩云云</hi>
<pb n="KR4c0018_SBCK_003-21b"/>
　　　絶句<lb/>
每恨陶彭澤無錢對菊花如今九日至自覺酒湏賖<lb/>
　　　小至<lb/>
天時人事日相催冬至陽生春又來<hi>夢符曰右按玉燭寳典禮夏至小正十有</hi>
<hi>一月王狩又沈約宋書曰魏晉冬至日受萬國及百寮稱賀因小㑹其儀亞於嵗朝甫稱小至當謂是也或曰陽爲大隂爲小冬至</hi>
<hi>隂極故曰小至春秋元命苞曰冬至百八十日春夏成道宋均曰冬至陽用事歷春至夏百八十二日八分之五而陽道成也孝經</hi>
<hi>援神契曰冬至陽氣萌</hi>刺繡五紋添弱線<hi>鄭曰刺七迹切</hi>吹葭六琯動浮<lb/>
灰<hi>洙曰續漢書以葭莩灰實律之端按歷者候之氣至則灰飛而通以六律也</hi>岸容待臘將舒柳<lb/>
山意衝寒欲放梅雲物不殊郷國異<hi>洙曰左傳分至啓閉以書雲物</hi>教兒<lb/>
且覆掌中柸<lb/>
　　　至日遣興奉寄北省舊閣老兩院故人二首<lb/>
<pb n="KR4c0018_SBCK_003-22a"/>
去歲兹辰捧御床五更三點入<hi>洙曰一作出</hi>鵷行<hi>師曰鵷鷺之行喻縉紳之</hi>
<hi>列〇余曰唐上宫儀傳簉羽鵷鷺</hi>欲知趨走傷心地<hi>洙曰此言爲華掾趨走叅謁郡將也</hi>正想<lb/>
氛氲滿眼香<hi>洙曰御爐香煙</hi>無路從容陪語笑有時顚倒着衣<lb/>
裳<hi>趙曰東方未明篇顚倒衣裳○師曰言行之遽也</hi>何人錯憶窮愁日愁日愁隨<lb/>
一線長<hi>洙曰一云日日愁隨一線長嵗時記云宫中以紅線量日影至日日影添一線○蘇曰唐雜録謂宫中以女工揆日</hi>
<hi>之長短冬至後日晷漸長比當日増一線之功黄魯直云此說是○趙曰至日影長繡工添一線也</hi>
憶昨逍遥供奉班<hi>趙曰唐拾遺掌供奉諷諌</hi>去年今日侍龍顔<hi>洙曰</hi>
<hi>漢髙祖隆凖而龍顔</hi>麒麟不動爐煙上<hi>蘇曰漢武時月氏進七寳麒麟爐百和香續絃膠</hi>孔<lb/>
雀徐開扇影還<hi>蘇曰孝明時南蠻進白孔雀尾扇○趙曰麒麟者香爐之狀也孔雀者扇中所畫也以言</hi>
<hi>至日受賀之儀</hi>玉几<hi>洙曰一/作坐</hi>由來天北極<hi>洙曰周禮王左右玉几</hi>朱衣只在殿<lb/>
中間<hi>孝祥曰言拾遺只在殿中間與侍御史同立所謂立螭頭是也</hi>孤城此日堪膓斷<hi>趙曰公在</hi>
<pb n="KR4c0018_SBCK_003-22b"/>
<hi>外不得預朝賀而懷之耳故有膓斷之嘆</hi>愁對寒雲雪滿山<hi>洙曰舞鶴賦氷塞長河雪滿羣山</hi>
　　　冬至<lb/>
年年至日長爲客忽忽窮愁泥殺人<hi>鄭曰泥乃計切</hi>江水形容<lb/>
吾獨老<hi>洙曰屈原放於江潭形容枯槁</hi>天涯<hi>洙曰一/作天邊</hi>風俗自相親<hi>洙曰陸士龍脩路無</hi>
<hi>窮迹井邑自相循百城名異俗千里是良隣歡舊難假合風土豈虚親</hi>杖藜雪後臨丹壑鳴玉<lb/>
朝來散紫宸<hi>洙曰西征賦飛翠綏拖鳴玉以岀入禁門者衆矣</hi>心折北時無一寸<lb/>
<hi>洙曰别賦使人意奮神駭心折骨驚</hi>路迷何處見<hi>洙曰/作是</hi>三秦<hi>洙曰項羽立三㤗王</hi>
　　　臘日<lb/>
臘日常年暖尚遥今年臘日凍全消侵陵雪色還萱<lb/>
草<hi>洙曰萱草乃忘憂草今俗云萬年韭雪霜不凋</hi>漏洩春光有<hi>洙曰一作是</hi>柳條縱酒<lb/>
欲謀良<hi>洙曰一作長</hi>夜醉還家初散紫宸朝<hi>洙曰紫宸殿也〇鄭曰紫宸志宣政</hi>
<pb n="KR4c0018_SBCK_003-23a"/>
<hi>殿北曰紫宸門内有紫宸殿即内衙正殿</hi>口脂面藥隨恩澤翠管銀罌下九<lb/>
霄<hi>洙曰唐制臘日宣賜口脂面藥及賜宴〇趙曰唐制臘日賜脂面藥翠管銀罌所以盛之也○定功曰太平御覧載盧公家範</hi>
<hi>凡臘日上澡豆及頭膏面脂口脂</hi>
　　　杜位宅守歳<hi>鮑曰天寳十年辛夘時年四十嵗在京師社位宅守歲是以有四十明朝過之句</hi>
守歳阿戎家<hi>鄭曰阿烏葛切○洙曰王戎字濬仲少阮籍二十歳而籍與之交籍與戎父渾爲友戎年十五隨父</hi>
<hi>渾在郎舎籍毎適渾俄頃輙去過視戎良乆然後岀謂渾曰共卿語不如與阿戎談</hi>椒盤巳頌花<hi>洙曰周庾信正</hi>
<hi>旦詩椒花逐頌來〇蘇曰周處風俗記正旦楚人拜壽上五辛盤松柏頌椒花酒</hi>盍簪喧櫪馬<hi>洙曰易豫</hi>
<hi>卦勿疑朋盍簪古詩老驥伏櫪</hi>列炬散林鵶四十明朝過<hi>趙曰公於天寳三十九嵗冬預</hi>
<hi>明獻明年三大禮賦表云甫行年四十載矣當強仕之年官猶未定宜其感歎之切故曰四十明朝過也</hi>飛騰暮景<lb/>
斜誰能更拘束<hi>蘇曰徐昉眞是傲逸之士誰能拘束於俗禮也乃長揖而去沈亞之陳長皆嘆羡不巳</hi>爛<lb/>
醉是生涯<lb/>
<pb n="KR4c0018_SBCK_003-23b"/>
　　　千秋節有感二首<lb/>
自罷千秋節頻傷八月來<hi>洙曰唐玄宗紀上以降誕日讌百僚於花蕚樓下百僚表請以毎年</hi>
<hi>八月五日爲千秋節三公以下獻鏡及承露囊</hi>先朝常宴㑹壯觀巳塵埃鳳紀<lb/>
編生日龍池塹劫灰<hi>趙曰唐六典注興慶宫池即玄宗龍潜舊宅所居此宅東有舊井忽湧爲小池</hi>
<hi>常有雲氣或黄龍見其中至景龍中其池侵廣遂鴻洞爲龍池焉〇梅曰蓋符命之先也〇饒曰漢武帝穿昆明池悉是灰墨有外</hi>
<hi>國胡道人云比是天地劫火之餘</hi>湘川新涕淚<hi>洙曰二妃涕淚灑竹成班○趙曰公自言其身之所在而感泣</hi>
<hi>者也舊所引謬矣</hi>秦樹逺樓臺<hi>洙曰謝玄暉銅雀詩縹帷飄井幹樽酒若平生鬱鬱西陵樹詎聞歌吹聲井幹</hi>
<hi>樓也○趙曰公言去長安之逺遥望其樹與樓臺俱不見也舊所引非是</hi>寳鏡羣臣得金吾萬<lb/>
國迴<hi>逸曰金吾將軍掌禁衛者</hi>衢樽不重飲白首獨餘哀<hi>蘇曰沈烱漂泊未歸搔首</hi>
<hi>歎曰今天下兵戈洶洶弟妹分散唯獨哀白首余生恐投死無地〇趙曰淮南子曰聖人之道其猶中衢而致樽邪今公所言則謂</hi>
<hi>當時賜宴之酒羣臣皆得霑飲正如衢樽也</hi>
<pb n="KR4c0018_SBCK_003-24a"/>
御氣雲樓敞含風綵仗髙仙人張内樂<hi>洙曰西京賦緫㑹仙侣戯豹舞</hi>
<hi>羆白虎鼓瑟蒼龍吹箎○定功曰宣室志云唐玄宗夢仙子十餘輩御雲而下列於廷各執樂器而奏之其度曲淸越殆非人丗也</hi>
<hi>○趙曰鄭棨開元傳紀云云玄宗謂髙力士吾昨夜夢遊月宫月宫諸仙娱予以上清之樂寥亮清越之音非人間所聞也吾歸其</hi>
<hi>曲淒楚動人杳杳在耳力士請曲名上曰紫雲曲</hi>王母獻宫桃<hi>洙曰見九重春色醉仙桃注</hi>羅韈<lb/>
紅蕖豔<hi>趙曰言宫人也洛神賦凌波微歩羅韈生塵又迫而察之若芙蕖出緑波</hi>金覊白雪毛<lb/>
<hi>洙曰曹子建白馬飾金覊連翩西北馳</hi>舞階衘壽酒<hi>洙曰舜舞干羽于兩階劉伶衘盃漱醪詩爲此春酒以介</hi>
<hi>眉壽</hi>走索背秋毫<hi>洙曰西京賦跳丸劒之揮霍走止索而相逢○鄭曰索昔各切繩也</hi>聖主他年<lb/>
貴<hi>趙曰追念明皇之昔日也</hi>邊心此日勞<hi>趙曰言今在邊逺之地而感望也</hi>桂江流向北<lb/>
滿眼送波濤<hi>趙曰以見公北望長安之切矣</hi>
　晝夜<hi>夢附</hi>
　　古詩二首　律詩二十一首<lb/>
<pb n="KR4c0018_SBCK_003-24b"/>
　　　今夕行<lb/>
今夕何夕歲云徂<hi>洙曰唐詩綢繆云今夕何夕見此良人韋孟諷諌詩嵗月其徂年其逮耉○鮑曰謂</hi>
<hi>除夕若曰嵗月其徂同一冬可耳指今夕爲歲徂其除夕明矣○彦輔曰詩曰嵗聿云暮王逸九歌注悲嵗徂盡</hi>更長<lb/>
燭明不可孤<hi>洙曰宋玉招魂娱酒不廢沉日夜些蘭膏明燭華鐙錯些趙曰孤乃孤負之孤李陵書陵雖孤恩漢亦</hi>
<hi>負德是也○師曰今丗誤多用辜字殊不知辜乃辜罪之辜而非孤負之孤</hi>咸陽客舎一事無<hi>定功</hi>
<hi>曰梁吴筠詩君不見長安客舎門</hi>相與博塞<hi>洙曰一/云賭博</hi>爲歡娱<hi>洙曰說文曰博局戲六著十二</hi>
<hi>棊古者烏曹作博尹文子曰博盡關塞之冝得周通之路說苑曰塞行棋相塞謂之塞也管子曰秋行五政一曰秋禁愽塞也莊子</hi>
<hi>問穀奚事博塞以遊塞先代反〇師曰漢書注云行棊也行棊子以相塞即今丗取棊也</hi>馮陵大呌呼五<lb/>
白<hi>師曰五白即今之骰子李白詩有連呼五白行六傅盖古人用六隻骰今人亦然</hi>袒跣不肯成梟<lb/>
盧<hi>洙曰一作牟招䰟曰菎蔽象棊有六博分曹並進猶相迫成梟而牟呼五白晉制犀比費白日宋劉毅字希樂於東府聚樗蒲</hi>
<hi>大擲一判應至數百萬餘人並黒犢以還唯劉𥙿及毅在後毅次擲得雉大喜褰衣繞床呌謂同坐曰非不能盧不事此耳𥙿惡之</hi>
<pb n="KR4c0018_SBCK_003-25a"/>
<hi>因援五木乆之曰老兄試爲卿荅旣而四子俱黒其一子轉躍未定𥙿厲聲喝之即成盧毅意殊不快也梟勝也借勝爲牟五白博</hi>
<hi>齒也○趙曰楚辭招魂有成裊而卒呼五白注五白五木也梟勝也盧勝之名也韓非子載匡倩對齊宣王之語曰博者貴梟又慕</hi>
<hi>容寳與韓黄李根等樗蒲寳危坐誓之曰丗言樗蒲有神若冨貴可/期頻得三盧於是三擲盡盧祖跣大叫○楷曰一云寳拜而受賜○</hi>
<hi>師曰梟盧博采也如今之博采有猪有豹是也</hi>英雄有時亦如此邂逅豈即非<lb/>
良圗<hi>趙曰如劉𥙿劉毅慕容寳等皆一丗英雄猶如此蒲博則今夕邂逅相遇未必非良圖所謂良圗則毅裕以卜成事</hi>
<hi>寳以卜冨貴也</hi>君莫笑劉毅從來布衣願家無儋石輸百萬<lb/>
<hi>洙曰南史桓玄聞劉毅起兵曰毅家无儋石之儲樗蒲一擲百萬共舉大事何謂无成前漢蒯通傳守儋石之儲者闕卿相之位應</hi>
<hi>劭曰齊人名小甕爲儋石受二斛晉灼曰石斗石也師古曰儋者一人之所負儋也楊雄傳家无儋石之儲〇鄭曰儋都甘切儋同</hi>
<hi>說文負荷也〇師曰詩言及此蓋以博奕者丗之所賤以爲不美之事甫以客舎歡笑无害於理孰謂非良圗乎儋石言一擔石儲</hi>
<hi>無儋石家至貧也劉毅家无儋石一擲百萬其志巳見於布衣窮時及後舉大事无不如志由此推之人之志量其可巳耶甫貧賤</hi>
<hi>中雖有大志觀自言致君堯舜上其志可見又云此意竟䔥條柰何時命不利此所以有喻乎祖跣不肯成梟盧也</hi>
<pb n="KR4c0018_SBCK_003-25b"/>
　　　夜歸<lb/>
夜來歸來衝虎過山黒家中巳眠卧傍見北斗向江<lb/>
低仰看明星當空大<hi>洙曰明星夜半則見</hi>庭前把燭嗔兩炬峽<lb/>
口驚猿聞一箇白頭老罷舞復歌杖藜不睡誰能郍<lb/>
　　　朝二首<lb/>
清旭楚宫南<hi>趙曰清旭清朝也江賦視雰祲於清旭楚宮則楚王之宫也</hi>霜空萬嶺含<lb/>
野人時獨往<hi>趙曰朝未有行人故野人時獨往耳</hi>雲木曉相叅俊鶻無聲<lb/>
過飢烏下食貪<hi>蘇曰晁錯仰看飛鳥无聲而過者俊鶻乾噪而下者飢烏</hi>病身終不<lb/>
動<hi>蘇曰西方炒華尊者囯王三召不來使人又召曰如不來王當斬爾尊者曰斬即斬吾身終不動王聞而異之加礼焉</hi>摇<lb/>
落任江潭<hi>洙曰陸士衡戢翼江潭</hi>
浦㠶晨初發郊扉冷未開<hi>趙曰善本作浦㠶㠶音去聲今韻書亦収矣言九晨朝之際想</hi>
<pb n="KR4c0018_SBCK_003-26a"/>
<hi>江浦之中其㠶起發而郊居之家以冷而未開其扉也</hi>村踈黄葉墜野静白鷗來礎<lb/>
潤休全濕<hi>夢符曰右按淮南子山雲蒸柱礎潤○趙曰休罷也言礎石之潤經夜稍乾而半濕矣</hi>雲晴<lb/>
欲半迴<hi>趙曰言朝旣晴霽其宿雲半斂而迴去也</hi>巫山冬可怪昨夜有奔雷<lb/>
<hi>洙曰江淹山雲潤柱礎〇趙曰使三都賦之雷奔也</hi>
　　　晚<lb/>
杖藜㝷晚巷炙背近牆暄<hi>洙曰嵆康書野人有快炙背而美芹子者欲獻之至尊雖有區</hi>
<hi>區之意亦巳踈矣</hi>人見幽居僻吾知拙養尊朝廷問府主耕稼<lb/>
學山村歸翼飛棲定寒燈亦閉門<hi>洙曰曹子建㱕鳥赴喬林翩翩厲羽翼陸</hi>
<hi>士衡願假帰鴻翼飜飛游江汜</hi>
　　　反照<lb/>
反照開巫峽<hi>趙曰開則開豁之義</hi>寒空半有無巳低魚復暗<hi>洙日魚復</hi>
<pb n="KR4c0018_SBCK_003-26b"/>
<hi>縣名</hi>不盡白鹽孤<hi>洙曰白/鹽山名</hi>荻岸如秋水<hi>趙曰荻花宻布如秋水之翻波也</hi>松<lb/>
門似畫圗<hi>蘇曰稽山景物竒秀王逸少云過松門如在畫圗中</hi>牛羊識童僕旣夕應<lb/>
傳呼<lb/>
　　　暝<lb/>
日下四山隂山庭嵐氣侵<hi>洙曰謝靈運夕曛嵐氣侵</hi>牛羊歸徑險<hi>洙曰</hi>
<hi>詩牛羊下來北征賦日晻晻其將暮觀牛羊之下來</hi>烏雀聚枝深正枕當星劒收<lb/>
書動玉琴半扉開燭影欲掩見清砧<hi>洙曰星劒劒上有星文也玉琴以玉</hi>
<hi>爲琴徽也</hi>
　　　向夕<lb/>
畎畝孤城外<hi>趙曰畎遂溝洫田水之名也畎畝則畎之畝也</hi>江村亂水中深山催<lb/>
短景喬木易髙風<hi>蘇曰喬木易得髙風巨海易得驚波○余曰古今詩話云如此二句了無瑕纇含蓄</hi>
<pb n="KR4c0018_SBCK_003-27a"/>
<hi>深美殆不可模倣</hi>鶴下雲汀近雞栖草屋同琴書散明燭長夜<lb/>
始堪終<hi>洙曰嘯賦清飈振乎喬木</hi>
　　　薄暮<lb/>
江水最深地<hi>洙曰此指蜀江〇楷曰一本最深作長流</hi>山雲薄暮時寒花隱<lb/>
亂草<hi>師曰寒花巳非其時甫自比衰年也</hi>宿鳥擇<hi>洙曰一/作探</hi>深枝<hi>趙曰史云鳥則擇木木豈能擇鳥○</hi>
<hi>師曰鳥志在奮飛宿鳥巳有棲息之地甫自比無飛騰之志者也</hi>舊國見何日髙秋心苦<lb/>
悲人生不再好鬢髮白<hi>洙曰一作自</hi>成絲<lb/>
　　　日暮<lb/>
日落風亦起城頭烏尾訛<hi>修可曰鳥尾當作烏尾殆傳印之誤按後漢五行志桓帝時京</hi>
<hi>師童謡云曰城上烏尾畢逋盖言處髙利獨食不與下共謂人主多聚歛也〇師道曰訛以言驚動也</hi>黃雲髙未<lb/>
動白水巳揚波羗婦語還哭胡兒行且歌將軍别換<lb/>
<pb n="KR4c0018_SBCK_003-27b"/>
馬夜出擁彫戈<hi>蘇曰馬援夜岀擊五蠻陣換馬自備遂横戈而出○趙曰將軍以敵人識之故換馬彫戈</hi>
<hi>見此卷彫戈注</hi>
　　　日暮<lb/>
牛羊下來夕<hi>洙曰詩曰之夕矣牛羊下來</hi>各巳閉柴門風月自清夜<lb/>
江山非故園石泉流暗壁草露滿秋根<hi>洙曰一作滴秋原</hi>頭白<lb/>
燈明裏何湏花燼繁<hi>洙曰丗俗以燈花爲報喜公流泛異郷觸事多感固無異於此也</hi>
　　　夜二首<lb/>
白夜月休弦燈花半委眠號山無定鹿落樹有驚蟬<lb/>
暫憶江東鱠<hi>洙曰張翰憶鱸魚</hi>兼懷雪下船<hi>洙曰王子猷訪戴安道</hi>蠻謌<lb/>
犯星起重覺在天邊<hi>洙曰重一作空</hi>
城郭悲笳暮村墟過翼稀甲兵年數乆賦歛夜深<lb/>
<pb n="KR4c0018_SBCK_003-28a"/>
歸暗樹依巖落明河繞塞微斗斜人更望月細鵲休<lb/>
飛<hi>洙曰樂府月明星稀烏鵲南飛</hi>
　　　夜<lb/>
絶岸風威動<hi>洙曰蕪城賦菊䓶風威</hi>寒房燭影微嶺猿霜外宿江<lb/>
鳥夜深飛<hi>蘇曰王詠云深夜飛江鳥言鳥夜深飛無安栖處子美逢亂丗漂轉因用此語</hi>獨坐親雄<lb/>
劒哀歌嘆短衣<hi>洙曰哀歌嘆短衣事近寗戚不及骭之嘆也以爲胡服則非</hi>煙塵繞閶<lb/>
闔白首壯心違<lb/>
　　　中夜<lb/>
中夜江山静危樓望北辰<hi>洙曰顔延年起觀辰漢中</hi>長爲萬里客有<lb/>
媿百年身<hi>洙曰鮑明逺爭先萬里途各事百年身〇蘇曰孔融中夜不寐飜覆生計無補於丗有媿百年身後之名</hi>
<hi>取羞於子孫</hi>故國風雲氣<hi>洙曰顔延年故國多喬木空城凝塞雲史記風雲天之客氣者也</hi>髙堂<lb/>
<pb n="KR4c0018_SBCK_003-28b"/>
戰伐塵胡雛負恩澤<hi>趙曰當時史朝義之亂未除而公興感亂階自禄山也</hi>嗟爾太<lb/>
平人<hi>洙曰明皇甞寵禄山坐於金雞障下肅宗以爲言上曰胡有異相吾厭之○趙曰公追思而傷及昔爲太平之人皆彼此</hi>
<hi>禍也○師曰望北辰言思君也雲從龍風從虎喻君臣㑹聚子美家京城今客萬里之遠故望風雲之氣有所感傷也</hi>
　　　中霄<lb/>
西閣百㝷餘<hi>洙曰西京賦巨獸百㝷八尺曰㝷</hi>中宵歩綺䟽<hi>洙曰天台賦皦曰烱晃於</hi>
<hi>綺䟽又詩交䟽結綺䆫阿閣三重階陸機玄雲拖朱閣振風薄綺䟽</hi>飛星過水白<hi>鄭曰過古禾切</hi>落<lb/>
月動沙虚擇木知幽鳥<hi>洙曰仲尼曰鳥能擇木木豈能擇鳥詩鳥鳴嚶嚶出自幽谷</hi>濳<lb/>
波想巨魚<hi>洙曰古詩濳虬思餘波漢書巨魚縱大壑</hi>親朋滿天地兵甲少來書<lb/>
　　　　不寐<lb/>
瞿唐夜水黒城内改更籌翳翳月沉霧輝輝星近樓<lb/>
<hi>洙曰景陽詩翳翳結繁雲</hi>氣衰甘少寐心弱恨容<hi>洙曰一作/和又作多</hi>愁<hi>趙曰心旣弱矣恨其</hi>
<pb n="KR4c0018_SBCK_003-29a"/>
<hi>知愁則恐以愁而尢弱矣</hi>多壘<hi>洙曰一/作恨</hi>滿山谷<hi>洙曰曲禮四郊多壘卿大夫之辱也</hi>桃源無處<lb/>
求<hi>洙曰桃源見赤谷西崦人家詩注○趙曰以兵戈未息而多壘非若桃源可以避地而問桃源何處則以仙境難造也</hi>
　　　倦夜<lb/>
竹凉侵卧内<hi>趙曰漢書引入卧内然几寢所皆可例稱</hi>野月滿庭隅重露成㳙<lb/>
滴<hi>洙曰墮也</hi>稀星乍有無<hi>洙曰明/滅也</hi>暗飛螢自照<hi>蘇曰王璡如飛螢自照言其勢</hi>
<hi>熖㝷常也</hi>水宿鳥相呼<hi>洙曰蜀都賦雲飛水宿江賦其羽族也千類萬聲自相喧聒○修可曰師曠禽經曰陸鳥</hi>
<hi>曰棲水鳥曰宿獨鳥曰止衆鳥曰集又曰凡鳥朝鳴曰嘲夜鳴曰㖡林鳥以朝嘲水鳥以夜㖡今林棲之鳥多朝鳴水宿之鳥多夜</hi>
<hi>叫○蘇曰江湜水鳥相呼言其共欲安居也因兒子過來請益逐撿録與之矣〇余曰王直方詩話云司空表聖自論其詩以爲得</hi>
<hi>味外味緑樹連村暗黄花入麥稀此句最善若子美此二句則才力冨健過表聖逺甚</hi>萬事干戈裏空<lb/>
悲清夜徂<hi>洙曰有感時之志而不見用於時故徒悲清夜〇師曰古詩云良馬白日足壯士中夜心甫有成時之志</hi>
<hi>而不見用於時故空悲清秋徂</hi>
<pb n="KR4c0018_SBCK_003-29b"/>
　　　夜<hi>洙曰一云秋夜客舎</hi>
露下天髙秋水清<hi>洙曰江淹别賦露下地而騰文宋玉九辯云泬㵳兮天髙而氣清寂寥兮收潦而小</hi>
<hi>清霊運天髙秋月明</hi>空山獨夜旅魂驚<hi>定功曰玉仲宣七哀詩獨夜不能寐</hi>踈燈自照<lb/>
孤㠶宿新月猶懸雙杵鳴<hi>洙曰易繫懸象著明莫大乎日月○蘇曰李陵詩雙杵聲未斷</hi>
<hi>新月懸東陽</hi>南菊再逢人卧病<hi>洙曰菊/一作國</hi>北書不至鴈無情<hi>洙曰</hi>
<hi>范彦龍寄書雲間鴈爲我西北飛</hi>歩蟾<hi>洙曰一/作簷</hi>倚杖看牛斗<hi>趙曰當以步簷爲正上林賦云</hi>
<hi>步櫩周流李善注曰歩櫩步廊也</hi>銀漢遥應接鳳城<hi>洙曰劉休玄落宿半遥城浮雲靄層闕鮑明逺</hi>
<hi>倚杖牧雞㹠○趙曰鳯城言長安也</hi>
　　　東屯月夜<lb/>
抱疾漂萍老防邊舊榖屯春農親異俗歲月在衡門<lb/>
青女霜楓重<hi>洙曰曉霜楓葉丹青女霜神名</hi>黄牛峽水喧泥留虎鬪跡<lb/>
<pb n="KR4c0018_SBCK_003-30a"/>
月掛客愁村喬木澄稀影輕雲倚細根數驚聞雀噪<lb/>
暫睡想猿蹲曰轉東方白風來北斗昏<hi>蘇曰漢元帝七月有塵埃大風</hi>
<hi>自北來北斗爲之昏</hi>天寒不成寢無夢寄歸魂<lb/>
　　　將曉二首<lb/>
石城除擊柝<hi>趙曰擊柝以言警夜静則除之</hi>鐵鎻欲開關鼔角悲荒塞<lb/>
星河落曉山巴人常小梗<hi>洙曰謂叚子璋反也</hi>蜀使動無還<hi>趙曰吐蕃</hi>
<hi>未息所以蜀使輙無還</hi>垂老孤帆色飄飄犯百蠻<hi>趙曰指荆州也舊本作蠻非</hi>
軍吏回官燭舟人自楚歌<hi>洙曰項籍聞軍中皆楚歌</hi>寒沙蒙薄霧落<lb/>
月去清波<hi>趙曰月落時離江巳遠不復有影在水中</hi>壯惜身名晚衰慙應接多<lb/>
歸朝日簪笏筋力定如何<lb/>
　　　曉望<lb/>
<pb n="KR4c0018_SBCK_003-30b"/>
白帝更聲盡陽臺曉色分<hi>洙曰神女賦求之至曉○趙曰白帝者白帝城也陽臺則宋玉</hi>
<hi>所謂陽臺之下是也</hi>髙峯寒上日疊嶺宿霾雲<hi>蘇曰仇輝疊嶺霾雲長江激浪</hi>
地坼江㠶隱<hi>蘇曰樂廣曰地坼山摧囯有大恐〇趙曰地圻言江闊也故江㠶隱於其中耳</hi>天清木<lb/>
葉聞荆扉對麋鹿共應爾爲羣<lb/>
　夢<lb/>
　　古詩二首　律詩二首<lb/>
　　　夢李白二首<lb/>
死别巳吞聲<hi>洙曰宋鮑昭行路難吞声躑躅不敢言</hi>生别常惻惻<hi>洙曰蘇武詩涙爲生</hi>
<hi>别滋歐陽建惻惻心中酸楚詞悲莫悲於生别離謝霊運惻惻廣陵散○蘇曰馬融不忍生别我心惻惻</hi>江南瘴癘<lb/>
地<hi>魯曰劉孝標流離大海之南寄命瘴癘之地〇趙曰白坐永王璘之累當誅郭子儀請解官贖罪詔長流夜郎㑹赦還潯陽坐</hi>
<hi>事下獄潯陽今之江州也属江南東路</hi>逐客無消息<hi>魯曰李斯爲秦逐客</hi>故人入我夢<lb/>
<pb n="KR4c0018_SBCK_003-31a"/>
明我長相憶<hi>洙曰樂府云夢見巳在傍忽斍在他郷上有加食食下有長相憶</hi>恐非平生<lb/>
䰟路逺不可測䰟來楓林青<hi>洙曰楚辭湛湛江水兮上有相阮籍湛湛長江水上有楓</hi>
<hi>樹材</hi>䰟返關塞黒今君在羅網<hi>蘇曰魏壽婦人女子一旦䧟君在羅網</hi>何以<lb/>
有羽翼<hi>洙曰時白爲永王事放逐</hi>落月滿屋梁<hi>洙曰宋玉神女賦若白月初出照屋梁</hi>猶<lb/>
疑照顔色<hi>彦輔曰西清詩話云太白歷見司馬子微謝自然賀知章或以爲可与神遊八極之表或以爲謫仙人其</hi>
<hi>風神超邁英爽可知後丗詞人狀其風貌者多矣亦間於丹青見之俱不若少陵云落月滿屋梁猶疑照顔色熟味之百丗之下想</hi>
<hi>見風采此与李太白傳神詩</hi>水深波浪闊<hi>蘇曰宋玉海水深浩波浪廣闊非万斛舟不可泛</hi>無使<lb/>
蛟龍得<hi>洙曰續齊諧記曰屈原五月投汨羅而死楚人哀之毎至此日祭之漢建武中長沙人歐回見一人自稱三閭</hi>
<hi>大夫曰吾甞見祭甚善然爲蛟龍所苦今若有惠可以揀葉塞之縛以五色絲此二物蛟龍所畏也○師曰盖言南海風濤之险恐</hi>
<hi>其罹淪溺之患也</hi>
浮雲終日行<hi>師曰楚辭云日暮碧雲合言君昏暗爲羣小所蔽也</hi>遊子乆不至<hi>洙曰古詩浮雲</hi>
<pb n="KR4c0018_SBCK_003-31b"/>
<hi>蔽白日游子不顧反</hi>三夜頻夢君情親見君意告歸常局促苦道<lb/>
來不易江湖多風波<hi>洙曰一云秋多風</hi>舟楫恐失墜出門搔白<lb/>
首<hi>蘇曰諸葛松岀門無往還時復搔白首</hi>若負平生志<hi>蘇曰季常一囊粟俸拘束塵埃中負平生山林之志</hi>
冠蓋滿京華斯人獨顦顇<hi>鄭曰顦昨焦顇秦醉切○洙曰左太冲詩濟濟京城内赫赫王</hi>
<hi>侯居冠蓋䕃四街朱輪竟長衢寂寂揚子宅門無卿相輿寥寥空宇内所講在玄虚</hi>孰云網恢恢<hi>洙曰老子天網</hi>
<hi>恢恢踈而不漏</hi>將老身反累<hi>蘇曰稽昴吾將老矣反爲牛尾累身</hi>千秋萬歲名寂寞<lb/>
身後事<hi>洙曰張翰曰使我有身後名不如即時一杯酒阮籍詩千秋百歲後榮名安所之按新唐書時白坐永王事當誅郭</hi>
<hi>子儀請解官贖罪詔長流夜郎㑹赦還潯陽復坐事下獄</hi>
　　　歸夢<lb/>
道路時通塞江山日寂寥<hi>蘇曰丗說袁彦伯曰江山聊落居然有萬里勢也○趙曰以時當用</hi>
<hi>兵道路或通或塞故江山氣象日日蕭索</hi>偷生惟一老伐叛巳三朝<hi>洙曰明皇肅宗代宗</hi>
<pb n="KR4c0018_SBCK_003-32a"/>
<hi>三朝</hi>雨急青楓暮<hi>趙曰言南下之景蓋楚地多楓也見楚詞江水湛湛兮上有楓</hi>雲深黒水<lb/>
遥<hi>洙曰禹貢華陽黒水惟梁州〇蘇曰班彪雲黄藏黑水雪白認青城〇趙曰言懷望長安也黒水在鄠杜之間去長安爲近〇</hi>
<hi>師曰楚岸多青楓甫客居荆楚懷想故郷情尚遥歸未得故云雲深黒水遥</hi>夢歸歸未得<hi>洙曰一云夢魂㱕亦</hi>
<hi>得</hi>不用楚辭招<hi>洙曰宋玉哀屈原憂愁山澤䰟魄飛散其命將落故作招䰟欲以復其精神延其年壽外陳四</hi>
<hi>方之惡内崇楚國之美以諷于君兾其覺悟而還之也○趙曰一作夢䰟歸未得未當言歸亦得與下句方有分付宋玉哀屈原憂愁内</hi>
<hi>澤之間䰟魄飛散作招䰟之辭以招之公今正以爲方藉夢䰟而㱕故郷更不須相招</hi>
　　　晝夢<lb/>
二月饒睡昏昏然不獨夜短晝分眠<hi>趙曰言二月昏睡不足獨只是春夜</hi>
<hi>短睡不足而乃分晝之半以眠耳</hi>桃花氣暖眼自醉<hi>蘇曰一作桃花醺人眼欲醉吕安行鏡湖</hi>
<hi>岸上桃花爛熳謂王恂曰醺得眼醉殷紅泛眩江揔詩云惱殺未歸客桃花醺眼醉云○趙曰觀桃花在暖日中醺灼人眼巳是醉</hi>
<hi>悶</hi>春渚日落夢相牽<hi>趙曰春渚纔日晩夢巳相牽挽不自由矣</hi>故郷門巷荆<lb/>
<pb n="KR4c0018_SBCK_003-32b"/>
棘底<hi>趙曰不歸之乆而生荆棘矣</hi>中原君臣豺虎邊<hi>洙曰見人少豺虎多注○趙曰</hi>
<hi>言盗賊也王粲詩盗賊如豺狼</hi>安得務農息戰鬪普天無吏横索錢<lb/>
<hi>洙曰時多横賦暴㰸也○趙曰横去聲吏乗軍湏之勢文至於暴横求索其爲可傷也</hi>
分門集註社工部詩卷第三<lb/>
<pb n="KR4c0018_SBCK_003-33a"/>
<pb n="KR4c0018_SBCK_003-34a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹隠畸士集巻六</head>
    <p>
<pb n="KR4d0129_WYG_006-1a"/>
欽定四庫全書<lb/>
　竹隠畸士集巻六　　　　宋　趙鼎臣　撰<lb/>
　　七言律詩<lb/>
　　　頃官㑹稽與江彦文趙勝非爲僚葢二十餘年<lb/>
　　　于今矣前日相㑹于庭中道舊樂勝非許以家<lb/>
　　　釀餉我乆而不至嘗請爲後堂之客屢矣輒復<lb/>
　　　未果意者殆余請之未堅也因以詩戯之并約<lb/>
　　　彦文同賦<lb/>
<pb n="KR4d0129_WYG_006-1b"/>
天上王孫馳譽早江南官舍結交深舉頭共惜湖山隔<lb/>
屈指空驚歲月侵青社欲頒從事酒綈袍尤見故人心<lb/>
絶聞列屋皆傾國何日纎纎手自斟<lb/>
　　　既以詩乞酒於勝非而彦文云吾酒殆不减渠<lb/>
　　　當以餉子九日遶菊獨對空罇而彦文使至因<lb/>
　　　次前韻戯之<lb/>
雨裏黄花愁正絶籬邊白酒意殊深曲拳自覺我無用<lb/>
然諾誰知公不侵便許餔糟真好事獨令染指亦何心<lb/>
<pb n="KR4d0129_WYG_006-2a"/>
小哉正恨鴟夷腹傾倒聊堪一再斟<lb/>
　　　時可屢欲嘗白酒㑹有客饋余因分以餉之既<lb/>
　　　而惠詩譏酒噐之隘因復次深字韻爲答時可<lb/>
　　　新買舞鬟甚麗而尚稚故云<lb/>
解擯先生空儻<graphic n="KR1733" url="https://raw.githubusercontent.com/kanripo/KR-Gaiji/master/images/KR1733.png" mimeType="image/png"/>
                    <hi>趙乙作解擯</hi>草𤣥夫子獨精深談詩亹亹<lb/>
心常折使酒時時氣頗侵欲炙已勤知子意投醪雖儉<lb/>
葢吾心端知皓腕如綿弱故遣涓涓只細斟<lb/>
　　　朱貢父自尚書郎領憲河朔㑹髙陽闕守因攝<lb/>
<pb n="KR4d0129_WYG_006-2b"/>
　　　帥事以詩寄之且覔蟹螯<lb/>
清渭三年伴濁涇鴻毛一舉便冥冥帳前共聽將軍令<lb/>
塞下争看使者星四坐應劉邀俊彦兩行燕趙列娉婷<lb/>
只知左手持螯美不念貧交正獨醒<lb/>
　　　史東美置酒見招偶以釋奠致齋不果往因爲<lb/>
　　　詩戯之以請他日之約兼呈周與劉敏叔<lb/>
登車未肯便埋輪置酒邀賓一笑春北海尊罍知意重<lb/>
太常官職恨齋頻愁霖已逐清歡失勝槩空隨好夢新<lb/>
<pb n="KR4d0129_WYG_006-3a"/>
喚取江潭憔悴客莫教偏作獨醒人<lb/>
　　　聞蘓叔黨至京客於髙殿帥之館而未嘗相聞<lb/>
　　　以詩戯之<lb/>
小坡不見二年餘聞到都城信有諸雪裏便回非興盡<lb/>
魚中不寄是情踈朱門但識將軍第陋巷難逢長者車<lb/>
别後欲知安否在試憑青鳥問何如<lb/>
　　　走筆謝仲逹餉新橘詩<lb/>
薄暮傳呼使者忙兒童顛倒着衣裳花開鐵樹何曽識<lb/>
<pb n="KR4d0129_WYG_006-3b"/>
棗熟東家漫得嘗厭客欲開丞相閣絶交先寄洞庭香<lb/>
直須載酒同君飲免使繁枝怨曉霜<lb/>
　　　代擬和御製睿思殿賜宴賞金橘詩<lb/>
帝燕蓬萊月最良廣寒仙部出中房浥霜火齊纍纍熟<lb/>
噀霧金苞冉冉香地向江南移茂苑人於天下醉清觴<lb/>
願因嘉果論忠孝報國丹心敢暫忘<lb/>
　　　東坡兄弟應制舉日各携硯一入對廷中而黄<lb/>
　　　門之硯爲其甥文驥所寳好事者往往有詩文<lb/>
<pb n="KR4d0129_WYG_006-4a"/>
　　　以請余故亦同賦<lb/>
不見東坡老弟昆文章浩蕩夫淵源眉山當日人何在<lb/>
曲阜他年履尚存試想研磨雖有處欲尋斧鑿見無痕<lb/>
計功何必慚周鼎㑹使詞林百恠奔<lb/>
　　　馬宗玉教授自大名考進士歸以詩贈之<lb/>
清世誰人怨考槃喜聞明詔競彈冠文章得路呈身易<lb/>
衡石當前下筆難盡㧞靈珠滄海暗獨横長劔曉天寒<lb/>
知君故是掄才手擬抱焦桐一問看<lb/>
<pb n="KR4d0129_WYG_006-4b"/>
　　　辛丑二月二十四日以故事被檄詣貢院榜下<lb/>
　　　訶止觀者五皷至院前榜未出假寐門臺之上<lb/>
　　　忽憶秦夷行在院中因作小詩戯之預約西池<lb/>
　　　之游秦出當以呈也<lb/>
不妨骯髒倚朱門坐睡聊醒宿酒醺顧我尚猶堪禦侮<lb/>
逢公那敢更論文水添池面今三尺花減春光已二分<lb/>
頗許韓非同傳否西城行樂念相聞<lb/>
　　　榜出即事戯成<lb/>
<pb n="KR4d0129_WYG_006-5a"/>
黄紙争看淡墨書人人自恐姓名無用心正似争蠻觸<lb/>
出手何如得雉盧路入廣寒人共羡㨗傳城濮氣争呼<lb/>
回思三十年前事華髪蕭蕭一病夫<lb/>
　　　竒将赴廷試用韻<lb/>
憶昔先公一束書起家儋石向来無子孫但欲傳倉庫<lb/>
婚嫁何曽議鄭盧孝弟一門貧自樂科名三世喜相呼<lb/>
<hi>先公鼎臣洎竒七十年間相繼以貢士登科</hi>更須力獻平津䇿奪取龍頭慰<lb/>
老夫<lb/>
<pb n="KR4d0129_WYG_006-5b"/>
　　　育下第用前韻示之<lb/>
人生當讀五車書一第區區汝豈無但可三冬長足史<lb/>
何須一擲便成盧少年决戰雖當力健將銜枚不用呼<lb/>
莫共癡兒論<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>臊不能再鼓定非夫<lb/>
　　　容之在藁城聞欲從帥辟用前韻戯之<lb/>
使者争飛薦鶚書論才何止朔方無從軍更欲投毛頴<lb/>
仗劔還思跨的盧塞北吏民方眷戀晉陽耆舊已歡呼<lb/>
可憐公綽堪廊廟漫作區區薛大夫<lb/>
<pb n="KR4d0129_WYG_006-6a"/>
　　　再賦杉字韻呈美之<lb/>
髙臥終朝對碧巉肯將志氣逐塵凡眼穿斜谷雙蓬鬢<lb/>
身在長安一布衫未把漁竿栖漢瀬定隨霖雨起商巖<lb/>
明堂有日求梁棟認取凌雲萬丈杉<lb/>
　　　閏月中澣與諸客㑹於葆真宫鄭顧道有詩次<lb/>
　　　韻<lb/>
野性宜將寂寞濱林間景物倍曽親逢棋便可消長日<lb/>
下馬何妨問主人雨過夏畦供饌美風来水閣送凉新<lb/>
<pb n="KR4d0129_WYG_006-6b"/>
重遊更待秋風起净掃池頭醉一巡<lb/>
　　　汪彦文以葆真韻見贈次韻答之<lb/>
少年傾葢海之濱白髪相逢意轉親三伏偶乗偷暇日<lb/>
一枰聊作暫閑人官清已恠腰金晩詩好因縁夢筆新<lb/>
火急著成封禪頌屬車方欲議東巡<lb/>
　　　七月朔集于河沙方免迪辭疾不至已而聞新<lb/>
　　　買妾甚美用葆真韻作俚語戯之<lb/>
解佩時時夢漢濱不將喜事報交親圍碁頼作争先客<lb/>
<pb n="KR4d0129_WYG_006-7a"/>
買妾方成得意人乍看梳裝傳内様剰供頭面買時新<lb/>
拚須一醉金釵側莫向罇前著暗巡<lb/>
　　　楊時可蘓在廷<hi>元老</hi>家有聲伎之奉而又俱爲秋<lb/>
　　　官屬諸公方以詩請之余恨未嘗識蘓然時可<lb/>
　　　邀使同賦故亦用此韻<lb/>
文章華翰九天開二妙同時在一臺髙㑹競看文陣合<lb/>
後堂新許客星來評詩故自當歸遜在寢何容敢望回<lb/>
已請杏花留一笑不勞羯鼓横相催<lb/>
<pb n="KR4d0129_WYG_006-7b"/>
　　　賀韓子蒼遷居<hi>駒著作</hi>
南鄰歌舞北鄰呼藏室仙人肯卜居著撰初無千斛米<lb/>
般移空有五車書烏來屋上看殊好燕集梁間喜有餘<lb/>
莫把先生輕相料錦囊猶自可專車<lb/>
　　　山中即事<lb/>
山谷﨑嶇路寂寥我行今日是何朝春歸陽木青先變<lb/>
雪落隂崖凍不消遲日映雲猶未暖餘寒挾雨尚能驕<lb/>
絶聞近舍村酤美野老相逄苦見邀<lb/>
<pb n="KR4d0129_WYG_006-8a"/>
　　　偶成<lb/>
此身三十九年非髙論逡巡已少卑未解營生窮似蝨<lb/>
不堪作吏鈍如椎春光爛熳然心火愁緒牽連織鬢絲<lb/>
却羡耦耕人最樂只應沮溺是吾師<lb/>
　　　移疾<lb/>
年來樂事不闗身藜杖繩床過了春窮在世間真有鬼<lb/>
錢於我處獨無神稍諳藥性都縁病尚戀官糧只爲貧<lb/>
不學小兒潘騎省逢人驚恠二毛新<lb/>
<pb n="KR4d0129_WYG_006-8b"/>
　　　不寐<lb/>
秋光已向鬢毛催寒色仍從枕簟來天外角聲風引去<lb/>
日邊歸夢雨驚回愁能醉客非闗酒老欲隨人不待媒<lb/>
擬放此身無着處閑時只合且銜杯<lb/>
　　　寄題寳應縣五柳亭<lb/>
肯向明時事隠淪亭邊五柳漫揺春當年未易勝今日<lb/>
此地還如見古人髙興不隨霜葉盡清風長與露條新<lb/>
何妨便著先生傳一洗淮南俗吏塵<lb/>
<pb n="KR4d0129_WYG_006-9a"/>
　　　歸雁亭<lb/>
東風楊柳杏花飛曽伴先生酒一巵前軰風流那復見<lb/>
小亭煙雨漫相思城邊春草路南北山下河梁人别離<lb/>
一尺短書湘水濶年年愁絶雁歸時<lb/>
　　　錦繡亭<lb/>
買花不惜萬錢空㸃綴芳菲似畫工十様錦機飜劍外<lb/>
一年春色在壺中醒來莫遣風吹碧醉裡何妨燭映紅<lb/>
待得他年成歩障寄書來喚葦溪翁<lb/>
<pb n="KR4d0129_WYG_006-9b"/>
　　　大司成葛雅卿輓詩<lb/>
兄弟同升世所難公家伯仲盡鵷鸞甘泉侍從雙狨坐<lb/>
國子先生兩杏壇丹旐隨舟千里哭豐碑表墓萬人看<lb/>
白頭故友空垂淚一紙新書墨未乾<hi>鼎臣得公手帖方旬日而聞公沒</hi>
　　五言排律<lb/>
　　　寄髙陽宰張即功<lb/>
方丈仙山客髙陽辯士鄉聖朝新命吏茂宰近爲郎烽<lb/>
火三闗戍塵埃百戰場幽燕通聘問蕃漢雜耕桑政簡<lb/>
<pb n="KR4d0129_WYG_006-10a"/>
人安堵刑清舍掩棠萬家魚蠏賤十里芰荷香置酒時<lb/>
多暇裁詩夜未央水揺天影亂風送角聲長驟見秋雲<lb/>
白相思塞草黄無忘寄消息看取鴈南翔<lb/>
　　五言絶句<lb/>
　　　九月二十六日韓弼夫與十九娘赴官郢州之<lb/>
　　　京山携家出餞于城南郝氏之園席上作小詩<lb/>
　　　送韓兒姪咸和<lb/>
西風吹葉落南浦送行人白酒難留客黄花不當春<lb/>
<pb n="KR4d0129_WYG_006-10b"/>
　　　自和<lb/>
卞和三獻後不復見斯人探得連城璧歸時正及春<lb/>
　　　代弼夫和<lb/>
京山雖百里何以慰吾人乞取蒲葵扇持歸作小春<lb/>
　　　净名境界<lb/>
老子方丈裏先生缾鉢間須將爲實用過後沒機闗<lb/>
　　　盤齋詩<lb/>
退之送李愿歸歟兩山間而今乃有此坐能悅吾顔<lb/>
<pb n="KR4d0129_WYG_006-11a"/>
　　　清風峽<lb/>
幾被紅塵誤潜欣玉宇開主人賢若此欵待故人來<lb/>
　　　過霍子磐故居時霍已入都<lb/>
月下一壺酒故人於此同故人今不見明月又成空<lb/>
　　　石井<lb/>
山腰一石窟其深不可計静聽水潺湲流作澗聲細<lb/>
　　　以雙蠏盃酒餉阿寳作詩戯之<hi>阿寳竒小字也</hi>
雙螯才映筯一勺僅盈甌未足多沉湎聊堪小拍浮<lb/>
</p>
<p>
</p>
  </div>
</body>
</text>
</TEI>
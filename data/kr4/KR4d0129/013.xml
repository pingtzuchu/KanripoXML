<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹隠畸士集巻十三</head>
    <p>
<pb n="KR4d0129_WYG_013-1a"/>
欽定四庫全書<lb/>
　竹隠畸士集巻十三　　　宋　趙鼎臣　撰<lb/>
　　序<lb/>
　　　邇英閣無逸孝經圖後序<lb/>
臣聞二帝同仁並篤親嚴之教三宗異號咸敦稼穡之<lb/>
勤在天子而有尊顧王道之豈易欽若前訓屬於治朝<lb/>
恭惟我仁宗皇帝聖敬日躋聰明睿智秉至徳以居位<lb/>
懐小心而事天雖不識不知躬自専於順帝而有典有<lb/>
<pb n="KR4d0129_WYG_013-1b"/>
則動必謹於貽孫思垂御朽之規用弼凝旒之念時臻<lb/>
多暇化洽無為旰食宵衣不邇色聲之好研精覃思苐<lb/>
勤典籍之娛即便殿之深嚴湛天光而肅穆載命邇臣<lb/>
之列俾殫稽古之能來姬孔之嘉謩付鍾王之妙墨以<lb/>
為今往何鑒顧先民之有言人亡則書亦伐柯之不逺<lb/>
其形皇憲用照御屏衆行推宗具載一堂之上四王廸哲<lb/>
凜為百世之師煥經誥以相鮮儼東西而並峙不窺於<lb/>
牖如見其人在咫顔而不違詎方冊之足布又豈止文<lb/>
<pb n="KR4d0129_WYG_013-2a"/>
章小辨書政論之一通翰墨㣲工寵鄭䖍之三絶者哉<lb/>
淵衷所寄寶訓長存代彼元龜匪俟股肱之獻置為博<lb/>
士寧資口耳之傳方且日就月将神孫聖子三帝共遵<lb/>
於祖武萬年常奉於皇猷新而又新旦以復旦著簡篇<lb/>
而不朽配宗稷以長存宜咨承學之臣用紀無前之蹟<lb/>
聖謩方永諛聞何知賡日月之末光詎施螢耀裕天地<lb/>
之大徳姑效蓬心謹序<lb/>
　　　政和冬祀㸃檢供張録序<lb/>
<pb n="KR4d0129_WYG_013-2b"/>
政和丙午冬十一月乗輿将躬圜壇之祀前敕有司各<lb/>
揚其職而某被命㸃檢百官供張之具與夫饍飲之事<lb/>
聖上欽崇元祀事務極重百執事之外特置是職逮於<lb/>
命某實始三人官非常員吏不素具幸無乏供以慶成<lb/>
則去而之他無復典領故舊章弗存案牘無有取具臨<lb/>
時趨於一切某以不敏備員代匱因人之力粗克塞責<lb/>
念其創造之艱而鳩集之勤也因悉裒取其文自初訖<lb/>
終凡職事所當奉行者科别其書為上中下三篇目曰<lb/>
<pb n="KR4d0129_WYG_013-3a"/>
政和冬祀㸃檢供張録兹事雖細然有司之故實太平<lb/>
之丕式守其官者不可以不知也而況國家盛徳成功<lb/>
參天並地三嵗郊見永永萬年某之區區雖爝火焉方<lb/>
将貽厥有司以為無窮之傳比之儲虞初以待畋獵不<lb/>
猶愈乎於是日南至具官某序<lb/>
　　　政和重建軍鋪録序<lb/>
政和六年春某月甲子開封尹臣革奏事殿中建言臣<lb/>
所部都城四廂無慮若干坊坊有徼巡卒合若干人故<lb/>
<pb n="KR4d0129_WYG_013-3b"/>
嘗築廬以居嵗久廬壊或廢徙亡失無以庇風雨禁寒<lb/>
暑率皆客寄僑處往往託民籬下私買販以自營訟者<lb/>
莫知所赴愬盜賊益玩肆無忌憚甚不稱詔令願下将<lb/>
作以時繕臣昧死以聞皇帝曰嘻弊有甚於此者耶顧<lb/>
将作役多力弗能専汝言可績其為朕典司之因出御<lb/>
府錢二萬緡下開封府如章臣既承詔鳩工揆材相方<lb/>
視此物逺邇規要害有遷有仍或因或革作以某月之<lb/>
甲子凡若干區棊布星列縱見横出股引鈎聨聲通氣<lb/>
<pb n="KR4d0129_WYG_013-4a"/>
接都人聚觀愕眙踴躍舊舍甲乙之次雜取旁近官寺<lb/>
若佛老之居以為題號久或遷易浸失本真因一切削<lb/>
去訛舛冠以坊名具綆勺儲水器暑以療渴火以濡焚<lb/>
書之於籍轉相付授用校季考稽比以時有可以資備<lb/>
豫者無弗飭也先時無賴之民喜以嚚訟自賢小睚眦<lb/>
即坐廬下并愿良而就拘閭里重愧謝或賄守者迺得<lb/>
釋習以為常長老苦之上謂臣革訟之所聴吏也今公<lb/>
繫而私釋之其如政何命增其禁臣因以詔㫖揭諸廬<lb/>
<pb n="KR4d0129_WYG_013-4b"/>
上他日争者知繫之不可以茍釋也雖盛氣虚喝終相<lb/>
視而莫敢先訟愈益衰蓋京師者天子之所居四方之<lb/>
所會百官有司之所治也自唐虞三代以來所以<hi>原本缺</hi>
而尊崇之咸所致嚴漢家衛士於周垣之下為區廬説<lb/>
者謂區廬猶今之仗宿屋班固因夸言之曰周廬千列<lb/>
徼道綺錯此雖其宫中之制然以内外推之宜略相凖<lb/>
矧吾太平極盛之世可使輦轂制度有所缺而弗講歟<lb/>
昔者周人考牧雖薪蒸蓑笠微末細碎咸所紀録罔或<lb/>
<pb n="KR4d0129_WYG_013-5a"/>
遺漏君子之於政事凡可以為法者不厭其謹且詳也<lb/>
今幸賴陛下至仁加惠誰何之卒使得聚廬而託處臣<lb/>
謹縁聖恩裒次前後所被詔令與夫費之要凡器之品<lb/>
目廬之號名地之阡陌輯而成書目曰政和重建軍鋪<lb/>
録繕冩奏御以待詔㫖頒焉庶來者知聖訓之所自時<lb/>
葺嵗修毋敢不共他日吏欲因縁為姦有所詆欺而按<lb/>
籍求之可輒得雖至於千萬年可也年月日具位臣某<lb/>
序<lb/>
<pb n="KR4d0129_WYG_013-5b"/>
　　　石敦仁字序<lb/>
睢陽石敦仁謂東郡趙鼎臣曰曩吾先人名我曰天倪<lb/>
而友人字之曰聖和今天子立極正名以謂天之尊聖<lb/>
之重皆非臣下所宜號曩者申命有司具為禁令既易<lb/>
吾名曰敦仁矣其所以字者惟夫子實圖之趙子曰子<lb/>
所以名毋乃出於易所謂安土敦乎仁故能愛者邪曰<lb/>
然趙子曰仁者無不愛也而愛莫大於濟今夫見溺者<lb/>
而哭之不若援手而出之哀餓者而悲之不若輟餐以<lb/>
<pb n="KR4d0129_WYG_013-6a"/>
食之吾子年甚少而才甚髙行且用於時矣盍亦思所<lb/>
以為濟者乎石子瞿然曰車軨之糒脯足以活翳桑郡<lb/>
吏之決曹足以髙門閭顧臨事何如耳濟豈有多寡小<lb/>
大耶吾子其思之請字之曰思濟<lb/>
　　　送張氏二甥赴舉序<lb/>
宋承五季之亂人厭兵革既脱去即飽食而嬉自慶茍<lb/>
免因不嚮於學祖宗閔之始以記誦誘進田野朴茂之<lb/>
士循習既久益猥且衆頃遂增以新科明法令者顓析<lb/>
<pb n="KR4d0129_WYG_013-6b"/>
律而不談經學者病焉今天子即位乃詔有司設為經<lb/>
律之目兼記誦之業而識其義通法律之文而去其蔽<lb/>
學不拘賢愚人争趨之然世之䕶前而競進者猶以其<lb/>
與進士者異習共譏焉率常以為可罷余謂請問今之<lb/>
貢士猶古之貢士歟今士之所以自養者猶古所以自<lb/>
養者歟不若是則固未可以妄議而輕誚也且士之公<lb/>
患果安在哉腐儒鄙滯而不通俗吏淺雜而無術今使<lb/>
人有明一經如卜子夏通一法如蕭相國兼二人之長<lb/>
<pb n="KR4d0129_WYG_013-7a"/>
而用之當世可不可耶法立矣未有其人則是士之罪<lb/>
也非法之過也蓬萊張時中晜仲既習是科終以議者<lb/>
之不與也每竊自愧故余因其将應選於鄉老也為説<lb/>
以廣之子去矣有問子者以余前所言語天子之意以<lb/>
後所言明自守之學則是行也固将有榮耀焉非特蔑<lb/>
愧而已元祐癸酉季春十有一日前進士東郡趙承之<lb/>
序<lb/>
　　　送林徳祖序<lb/>
<pb n="KR4d0129_WYG_013-7b"/>
政和八年春二月開封府左司録事長樂林徳祖上書<lb/>
告老詔以其官致仕於是徳祖甲子方一周矣一夕屏<lb/>
左右作奏奏成而上妻子不及知也人以其退之勇相<lb/>
與喟然太息下至走卒庸人莫不竊相語曰是翁無所<lb/>
苦何倉卒如是士大夫有不知徳祖者則或怪且疑之<lb/>
客以問其僚趙鼎臣鼎臣應曰子何怪於徳祖古之於<lb/>
仕也行其義焉爾矣幼而學强而仕老而傳禮也然髙<lb/>
尚獨往之士至以名聲為桎梏軒冕為縲紲其逃而去<lb/>
<pb n="KR4d0129_WYG_013-8a"/>
之不啻若遯刑戮決網羅豈必其年之待哉嗟夫士不<lb/>
能輕去就也久矣囿於妻妾之奉餌於斗升之入扶病<lb/>
匿衰白首而不能休此徳祖之所以見疑於流俗也雖<lb/>
然不彼之責而此之怪亦何其好善不篤也邪客謝其<lb/>
言之過夏四月丙辰徳祖具舟且東府之舊僚相與載<lb/>
酒肴陳車馬餞别於通津門外賦詩樂飲成禮而後去<lb/>
因道其所以應客者載之於篇之首<lb/>
　　　路寶文送行詩序<lb/>
<pb n="KR4d0129_WYG_013-8b"/>
元符元年秋八月詔以寶文閣待制知開封府平陽路<lb/>
公遷本閣學士充定州路安撫出鎮定州公既拜命迺<lb/>
賦詩一章具道所以祇奉眷遇對寵休之意已而中朝<lb/>
公卿相率為詩餞公之行首自翰林承㫖蔡公合八十<lb/>
六篇咸韶之音發自禁幄而諷誦賡歌徧滿都下公既<lb/>
至鎮因以暇日出示僚屬而有請於公者曰中山實古<lb/>
建國朝廷分命四鎮為一都會平日擇帥不輕畀人觀<lb/>
天子所以命公而公之所以受命者可謂名且重矣而<lb/>
<pb n="KR4d0129_WYG_013-9a"/>
公卿大夫又相與作為歌詩諭上之志而榮公之事以<lb/>
彰明著見之豈不壯觀巨麗矣哉昔者申伯之式南國<lb/>
山甫之城東方咸以顯徳賦政於外而是時有尹吉甫<lb/>
者為之作誦以歌美之其詩肆好至於清風千百嵗而<lb/>
下嘉周宣任賢之功而譽申伯樊侯之名不衰者繇崧<lb/>
髙烝民之詩載在竹帛故也然則送行之作不獨為公<lb/>
榮抑所以推廣上徳布宣皇靈将使後之人恭天子之<lb/>
命而教承之其風示逺矣盍亦刻之金石以耀諸無窮<lb/>
<pb n="KR4d0129_WYG_013-9b"/>
乎公曰諾乃命下吏具其事而書之首二年三月八日<lb/>
具位某序<lb/>
　　　送胡子偕赴官浦城序<lb/>
羈旅而去親友貧賤而為小官天下之士以為塵埃汩<lb/>
沒羞恚抑鬱所嘗亡聊而不平之者也吾友胡子偕少<lb/>
以孤童徒步來遊京師凡再補吏得主建州之浦城簿<lb/>
夫建州逺地也主簿卑官也霜秋九月隋堤草黄方且<lb/>
下長淮之驚波絶浙江之怒濤涉吳度粤始至其城扁<lb/>
<pb n="KR4d0129_WYG_013-10a"/>
舟一葉泊於天涯於是而怨且不懌豈不宜然吾隂察<lb/>
子偕其行甚暇而不遽其志甚安而不煩視之而貌不<lb/>
戚叩之而言不愠非夫守道循理知命之君子素嘗蓄<lb/>
積於胸中者亦安能臨事厯落不惑至如此哉由是觀<lb/>
之則鄉所謂無聊不平者聞子偕之風亦可少愧矣子<lb/>
偕長不滿七尺退然如不勝衣遇人茍相知則心歡喜<lb/>
傾倒惟恐懐抱有所不盡乗興酌酒外忘形骸亦能包<lb/>
容於尋常人言語抵觸順受不校凡一見者識其為長<lb/>
<pb n="KR4d0129_WYG_013-10b"/>
者爾不知其人内行尤至初罷東陽掾囊亡餘金走數<lb/>
千里挈幼妹而歸擇良族而謹授之勇於赴諾不擇劇<lb/>
昜在朋友間顧財利如糞土是決有以自處者吾聞東<lb/>
南多賢士大夫蓋将有見子偕者必曰承之之言猶信<lb/>
紹聖元年七月二十七日東郡趙某序<lb/>
　　記<lb/>
　　　榮事堂記<lb/>
宣和元年秋七月相州守臣韓治以疾求去詔以其子<lb/>
<pb n="KR4d0129_WYG_013-11a"/>
衛尉少卿肖胄為直閣往代其任入辭上曰韓氏世官<lb/>
於相先帝詔也若父子今繼為守信榮事矣肖胄頓首<lb/>
謝既至郡作堂於後圃榜曰榮事以志聖訓之寵又屬<lb/>
某使記其所以然惟忠獻魏王相三朝安社稷功成身<lb/>
退再為相守熙寧八年薨於郡神宗皇帝命其猶子正<lb/>
彦繼之詔有司聴其家子若孫一人世世為相吏以䕶<lb/>
丘墓著為令今皇帝尊祖嚴父繼志念功所以褒表忠<lb/>
獻之勳而寵光其子孫者滋厚益隆始自國公追進王<lb/>
<pb n="KR4d0129_WYG_013-11b"/>
爵復以王之子純彦守相純彦去郡命王之長孫治繼<lb/>
之今肖胄實長曾孫韓氏守相蓋四世矣烏虖榮哉古<lb/>
未嘗有也三代分土建侯以世而不以賢故論者譏焉<lb/>
漢唐以來賢宰相以功名始終者多矣然蕭曹傳國不<lb/>
絶如綫房杜姚宋及身而止區區王謝轉側一隅僅有<lb/>
遺後之澤皆不足與韓氏比惟周公旦受封於魯傳世<lb/>
三十四享國七百年國家於韓氏不封建而貴無國土<lb/>
而富進不失象賢之美退不失擇才之誼使其子孫念<lb/>
<pb n="KR4d0129_WYG_013-12a"/>
祖不怠人人自進於勳業之餘前者濟其美後者襲其<lb/>
榮則仍世剖符守此相邦雖億載萬年與宋無極可也<lb/>
龜䝉奄有殆不足道而緇衣改作庸有既乎若夫魏王<lb/>
之功徳事業刻於金石播於天下者前有晝錦之記後<lb/>
有醉白之文非某所敢議也姑志其所以榮者如此三<lb/>
年十一月朔記<lb/>
　　　三徑堂記<lb/>
昔之隠君子常開三徑以與其友人往來於阡陌之間<lb/>
<pb n="KR4d0129_WYG_013-12b"/>
初不以是求名也五栁先生聞而慕之作歸去來以自<lb/>
見其詞曰三徑就荒松菊猶存先生之言蓋自悲也夫<lb/>
三徑細事耳而先生慨然有就荒之嘆以此知士大夫<lb/>
非獨處富貴為可願也其居鄉里安室廬適其志而不<lb/>
違亦必有所遇合而後獲饗焉如余從軍河東與葛侯<lb/>
相遇於并州方是時侯總麟府軍馬之政以職事至府<lb/>
從帳下數百人建旌旗屬弓刀馬上横槊論西北二敵<lb/>
事顧視燕雲猶囊中物而興靈巢穴可引手而探也余<lb/>
<pb n="KR4d0129_WYG_013-13a"/>
固竦然異之後十年余為鄧州守道出南陽聞侯之居<lb/>
是邑也亟往謁之侯方還使者節傳奉祀事於家傾其<lb/>
槖金以作新第開一堂號三徑環麗奥深凉暄具宜顧<lb/>
謂余曰僕少有四方之志遭時承平䝉國厚恩剖符守<lb/>
邊揭節奉使今憊矣太夫人在堂晨昏甘毳之奉不可<lb/>
去旁近将退而息焉以老於斯堂之上願得夫子之文<lb/>
以考其嵗月之所始余嘉葛侯砥節奮庸有此武功逮<lb/>
年之彊知佚其躬又凡所為輪奐之美好棟宇之深崇<lb/>
<pb n="KR4d0129_WYG_013-13b"/>
者思有以娛樂其親匪燕游是供也志同乎古人而樂<lb/>
則過之其可使之無傳也乃為之記某年某月某日東<lb/>
郡趙某記<lb/>
　　　尉遲氏園亭記<lb/>
中世士大夫去鄉里辭丘墓㩦其孥累以從仕於四方<lb/>
相與目之曰游宦游宦之士逮少而已出投老而未歸<lb/>
顧視其家反若傳舍然至於憊不任事思有所休息其<lb/>
躬然無室廬以庇風雨無田園以給饘粥蓋多有也名<lb/>
<pb n="KR4d0129_WYG_013-14a"/>
之曰士而身之所饗其微如此此誠何理邪余家本衛<lb/>
東有負郭之薄田有先人之敝廬計其嵗時所入衣食<lb/>
之奉雖未充足姑亦可以紓凍餒矣然棄之而從軍不<lb/>
能自休故每每念其説而病焉河間府之東郭尉遲君<lb/>
居之尉遲君者余同縣且姻家也其上世有𦵏於瀛者<lb/>
君樂其風土遂去衛而歸瀛隠於市㕓取什一之羨以<lb/>
給朝夕資用稍饒則又罄其贏餘買閒田於東郭之外<lb/>
披榛莽出瓦礫求佳花美木雜植於其中日課僮奴具<lb/>
<pb n="KR4d0129_WYG_013-14b"/>
綆缶治灌溉初若兒戲然已而萌者發生者遂朱白青<lb/>
緑争妍而競秀君欣然樂之稍飾垣墉端徑路築亭於<lb/>
中央以為燕游嬉憩之所余聞而往觀焉尉遲君曰是<lb/>
園也誠褊小雖然力亦勤矣願得紀其嵗月可乎余謝<lb/>
曰地之勝方經始而主人之志未艾也待君之木成隂<lb/>
余當有以紀之尉遲君曰陋吾園邪夫物之樂無窮而<lb/>
人之力有限也以有限之力逐無窮之樂将終身戚戚<lb/>
樂未得而憂先之矣嘗試樂其所樂則亦安往而不滿<lb/>
<pb n="KR4d0129_WYG_013-15a"/>
其意哉故山不必泰華衡霍水不必洞庭瀟湘竹不必<lb/>
渭川淇澳趣於容膝則淵明之南忩優於廣厦遺乎貧<lb/>
富則夫子之曲肱可以夢見周公而不知老之将至矣<lb/>
今僕燕趙一布衣無官守之拘無言責之累方将盡力<lb/>
乎此而不捨也異時花日益好木日益茂亭榭日益修<lb/>
游者日益衆僕且逍遥杖屨俯仰於其下息美䕃而玩<lb/>
流芳蓋将有過者焉車折轂馬流汗叩門而乞漿者非<lb/>
羈旅之客則游宦之士也僕将執其袪而唁之何暇乎<lb/>
<pb n="KR4d0129_WYG_013-15b"/>
吾園之陋余愧其言卒愕不能荅尉遲君笑曰曩将以<lb/>
有激也其彊為我書諸石尉遲君有子詢仁好學而文<lb/>
為邦人所推嘗以選首貢於辟廱是且大其門者也故<lb/>
余既敘其園之所以始而又名其亭曰擢秀者蓋将有<lb/>
所待云政和三年春正月朔東郡趙某記<lb/>
</p>
<p>
</p>
  </div>
</body>
</text>
</TEI>
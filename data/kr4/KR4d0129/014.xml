<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹隠畸士集巻十四</head>
    <p>
<pb n="KR4d0129_WYG_014-1a"/>
欽定四庫全書<lb/>
　竹隠畸士集巻十四　　　宋　趙鼎臣　撰<lb/>
　　傳<lb/>
　　　武氏姊傳<lb/>
武氏姊者余之從父女也嫁於武氏有賢行故志之始<lb/>
余季父處士君資任俠嗜酒能劇飲與閭里相浮沈尤<lb/>
骯髒負氣不肯阿意茍合少折節於人故退居於鄉以<lb/>
財自娛生五男一女愛女甚於男間嘗咤曰吾偃蹇於<lb/>
<pb n="KR4d0129_WYG_014-1b"/>
時足未嘗越鄉女吾所愛也其可使之逐雞狗走四方<lb/>
耶凡髙官厚貲與世之所謂才士少年舉不足以動吾<lb/>
意能與吾老於此則吾婿也媒嫗喻其指一日敬問請<lb/>
曰有某氏子少失父母無兄弟之依愿而柔仁幾不足<lb/>
以有立常願洒掃丈人之門而自託焉家貧無錢財以<lb/>
自通故不敢也敢敬以聞老人惇直不疑事喜曰是安<lb/>
在子亟以來於是受幣歸武氏既進見則醜丈夫也左<lb/>
目病不能良視言吐鄙野出口輒笑人處士大恚怒為<lb/>
<pb n="KR4d0129_WYG_014-2a"/>
之累日不食母夫人懼其戚也漫為好語以勸勉之隂<lb/>
教戒武以拜起節度使襲衣冠從士大夫游處士顧亦<lb/>
無可奈何矣怒亦益解然吾姊怡然修婦道接夫屬甚<lb/>
敬未嘗有纎芥見顔間也父母亦察憐之粗用滿意處<lb/>
士君既卒武益放弛無忌憚盡壊其家之産日日飲博<lb/>
呌呼市井中縣令捕而繫笞之母夫人大以為愧奪姊<lb/>
置之家痛絶武不復通會余從兄調陜縣尉将奉太夫<lb/>
人以行聚族謀曰武不肖其材不足託也且刑餘之人<lb/>
<pb n="KR4d0129_WYG_014-2b"/>
不可以久辱吾女必逐之於是置酒悉召會羣兄弟酒<lb/>
半太夫人好謂姊曰武郎何其甚者身祼袒受辱耻及<lb/>
吾門今觀其意不少衰吾老矣将欲暫别誠不忍見若<lb/>
之凍飢流離貽先人羞奈何因悽然泣下姊收淚荅曰<lb/>
某無狀為大人憂武誠庸下然夫婦之好無苦也且大<lb/>
人既以女與之矣獨奈何中道棄之乎彼縦不足惜嬰<lb/>
兒何罪語已復泣余時在坐越次起曰姊幸聴弟言夫<lb/>
婦本以義合非若父母兄弟不可割絶也且絶有三昔<lb/>
<pb n="KR4d0129_WYG_014-3a"/>
賤而今貴不可也曩貧而適富不可也彼則無罪我乃<lb/>
棄之不可也夫垢莫大於遭刑辱莫甚於毁身彼形質<lb/>
已虧缺矣何論夫婦且恥父母羞鄉閭終身困窮不知<lb/>
誰託此姊之所大苦也眷戀遲回懦不即決持小不忍<lb/>
以逆太夫人之義命此姊之細行末節也詩云我躬不<lb/>
閲遑恤我後今日之事嬰兒何有哉姊正色曰若呫呫<lb/>
何為者我不讀書不解若所言第知先人以我歸武氏<lb/>
矣尚何道因歸閉户泣不復語太夫人黙然不樂遂罷<lb/>
<pb n="KR4d0129_WYG_014-3b"/>
會既而察其不可奪也乃復召武厚給之財而以姊歸<lb/>
焉太夫人既行姊與武僦屋一楹而居之用其留金不<lb/>
半嵗輒盡則至操井臼執滌濯躬臧獲之役不憚也而<lb/>
武之儻宕亦自若焉里閭見者莫不太息或聞而非之<lb/>
以謂拒母之命不可以為孝私夫之愛不可以為義甘<lb/>
身困辱則非智屈意於茍賤則無勇古所謂婦人之仁<lb/>
者蓋近是邪余應之曰吾姊賢婦人也節過共姜伯姬<lb/>
矣如息夫人孟光之徒蓋不足道也或笑其言之過余<lb/>
<pb n="KR4d0129_WYG_014-4a"/>
曰共姜伯姬夫死而守義甚者至於殺身是所謂計<lb/>
畫無俚者耳如吾姊之義夫有可絶之罪親有可從<lb/>
之命而不絶不從卓然能守其志所以趨舎輕重皆<lb/>
中義理其處之不既難哉且婦人以順正為行果不<lb/>
在於殺身彼或至於殺身云者皆遭其變而不幸者<lb/>
也而世之言烈女者必殺身焉取之是使顔淵原憲不<lb/>
得與龍逢比干並見述於後世也豈不悲歟息夫人之<lb/>
行吾既醜之若孟光云者徳適足以配其夫耳豈與吾<lb/>
<pb n="KR4d0129_WYG_014-4b"/>
姊之失身於庸人者比哉世之學士大夫服儒衣冠誦<lb/>
先王語其講聞義理之論熟矣一旦臨小利害僅如爪<lb/>
甲彼不狼顧猶豫倉皇而失守者幾希矣況下於此者<lb/>
乎吾姊之事未昜為俗人言也故余竊志之以自警焉<lb/>
　　頌<lb/>
　　　勅賜瑞應堂頌<lb/>
皇帝既成明堂之嵗夏六月内史臣革建言陛下徳鉅<lb/>
功崇天報地荅珍符祉物瑰瑋穊穰臣待罪輦轂嵗贏<lb/>
<pb n="KR4d0129_WYG_014-5a"/>
二時自天府達於甸邑獄以空告者總若干日金珠貝<lb/>
寶幣帛器用之遺馬牛豕羊之逸遇諸塗弗敢有而以<lb/>
聞於有司者合若干人禾同穎麥兩歧木連理𤓰並蔕<lb/>
果駢實蓮合跗黄紫之芝飴蜜之露合於圖書者凡若<lb/>
干種兹實陛下至治馨香黙所召格聲和氣和諸福並<lb/>
應而王畿所臻獨多如此神明來諗以示徳意嗚虖休<lb/>
哉所未嘗有也謹按前代故事歸禾嘉禾周以名篇黄<lb/>
龍神爵漢以紀年臣不勝大願即府之巽隅作為新堂<lb/>
<pb n="KR4d0129_WYG_014-5b"/>
榜以瑞應則聖天子閎烈休美不待誦説而自著見於<lb/>
以風示四方震動耳目貽萬億年實甚盛徳事敢昧死<lb/>
以聞制曰可臣某拜手稽首而獻頌曰在天地間元氣<lb/>
空䝉運轉寒暑作興雨風其協而和降祥惟休厥沴以<lb/>
乖其證曰咎蓋天不言而示以物寓其幾微以諗治忽<lb/>
在帝勛華鳳凰來儀嘉禾來牟有周是貽河弗出圖孔<lb/>
用歎息明王不興麟以狩獲於赫我宋受命于天八聖<lb/>
一心以徳勝殘暨於政和仁及草木集於大成以有百<lb/>
<pb n="KR4d0129_WYG_014-6a"/>
福百福祁祁如泉之滋雖薄四海實始京師惟此京師<lb/>
暘雨時敘俾爾乾溢澤為甘露惟此京師黍稷如茨俾<lb/>
爾枯槁茁為靈芝惟此京師孝弟忠和俾爾庶鬩合為<lb/>
嘉禾惟此京師刑措不試俾爾呻吟散為和氣和氣隠<lb/>
矣孰克知之視此瑞物孰為為之臣某稽首惟皇之功<lb/>
天之協應罔有弗從臣某稽首天子聖明小大之獄靡<lb/>
不以情輦轂蚩蚩皇自訓迪克臻於和孰識帝力民則<lb/>
陋矣天固識之降福穰穰帝用錫之有斐新堂以覺瑞<lb/>
<pb n="KR4d0129_WYG_014-6b"/>
應於萬斯年天子之慶<lb/>
　　銘<lb/>
　　　硯池銘<hi>并序</hi>
　余昔在㑹稽歙人俞辨之應中贈龍尾硯池一坦然<lb/>
　而平無有隆窪酌水注之適可而止余寳而銘之曰<lb/>
不橢以為圜不倚以為傾不坳以為虚不垤以為盈如<lb/>
矩之方如砥之平蓋介然質而已爾匪畸士其孰明乎<lb/>
　　　新鏡銘<lb/>
<pb n="KR4d0129_WYG_014-7a"/>
目寓於面面為目宅相依以存而莫自覿物必智創金<lb/>
繇匠革湛然圓明始見顔色向也忘我兹焉目擊貴賤<lb/>
何預妍媸自得澹乎忘言相對以黙<lb/>
　　贊<lb/>
　　　擬作諸臣傳贊<lb/>
獻肅俁俁以節自許任責於言不畏强禦羌跳於邊再<lb/>
拜請行勇於誅征弗潰厥成功名之難古則尚矣克榮<lb/>
其歸是謂受祉<hi>韓絳</hi>
<pb n="KR4d0129_WYG_014-7b"/>
括之逢辰自被疎逺有猷有為甚博且辨専對不辱䕶<lb/>
邊實勤彼儇弗圖亟覆其軍責師之嚴帝以行法僨不<lb/>
復興維命之跲<hi>沈括</hi>
王於西征誕震厥武維時慶人罙入其阻媢弗克協稽<lb/>
以敗謀幾克而失遂緩天誅五方分次裕獨徑進故雖<lb/>
亡功終屈邦憲<hi>髙遵裕</hi>
鬼章睢盱闖我藩籬帝命捕之如挈嬰兒維時謀臣雄<lb/>
也畫策宣力四方至皆有績賞不酬功天子所嗟既晚<lb/>
<pb n="KR4d0129_WYG_014-8a"/>
而逢寵禄是荷<hi>游師雄</hi>
子韶彬彬刻意於文好古求是老而益勤長於道山嵗<lb/>
暮晼晚沒有遺榮於仕為顯<hi>王子韶</hi>
世承於平地入嵗闢維唐守臣實懋厥績民賴其利帝<lb/>
喜其功畇畇新田嗣有顯庸<hi>髙賦</hi>
孝寛循循濟其世美勤於四方使轍有指遂躋宥密逮<lb/>
養其親維恩之隆以篤舊臣<hi>曽孝寛</hi>
獠夷逋誅再将輒逸時微時中幾失師律遂殿南服治<lb/>
<pb n="KR4d0129_WYG_014-8b"/>
仍有聲死無贏財可為世程<hi>苗時中</hi>
自下劘上諫臣所忌帝之於繪蓋猶父子雖脱而謫其<lb/>
言實行烏虖君乎堯舜之明<hi>楊繪</hi>
儒者之疵文勝其質侃侃喬生甚介且直布衣蔬食操<lb/>
不改貧其於為政則甚愛人投之汶荒卒以勤死養民<lb/>
也惠可謂君子<hi>喬執中</hi>
　　　畫虎讚<lb/>
有眈其威弗噬以搏顧而呼風聲振林壑陋哉丹青既<lb/>
<pb n="KR4d0129_WYG_014-9a"/>
朽而剥狐狸過之其尚膽落<lb/>
　　　西南夷贊<lb/>
蠻之怠荒鳥棲獸羣種别類殊用多弗賔熙豐懐柔日<lb/>
闢百里納土獻琛内向請吏乞第之逸師不慮全帝有<lb/>
密書凱呼而旋聖燭幾先屈信如神輯其本末以詔後<lb/>
人<lb/>
　　七<lb/>
　　　七進篇<hi>并序</hi>
<pb n="KR4d0129_WYG_014-9b"/>
　奕方作真遊子賦相酬荅意若慕古作者念其無所<lb/>
　依倣戲為七進以示之<lb/>
嵗在荒落月紀中吕竹隠老人晝卧於家愴悢鬱悒眊<lb/>
懵寂黙沈吟增欷寤寐太息兒曹憂之聚而謀曰翁之<lb/>
戚甚矣盍相與寛之於是雅次序列承意屬詞長跪稽<lb/>
首造於燕私奕奉觴進曰竊聞夫子若不釋然今視玉<lb/>
體無恙也而戚見顔間矣憂能傷人耗氣損膚悒然不<lb/>
樂無以為娛孺子不敏薦夀可乎老人曰汝将何以語<lb/>
<pb n="KR4d0129_WYG_014-10a"/>
我哉奕對曰食味所御必以其鄉宜城之酎美聞四方<lb/>
色若沆瀣味若瓊漿盛以黄金之注酌以白玉之觴濡<lb/>
脣厯齒酷烈芬芳雖夏禹惡㫖酒姬公誥妹邦咸歆馨<lb/>
而吻燥悔初論之不詳愚聞惟酒可以忘憂請得與翁<lb/>
嘗之老人曰酒之為禍大矣吾不願也玟以槃進曰玩<lb/>
好所薦當以其家有美芍藥自洛之涯方春閟艷既夏<lb/>
敷葩朱朱白白掩日韜霞於是東方作矣朝露未乾摘<lb/>
以纎手貯以金盤璀璨瓊爛清芬若蘭桃李不敢矜其<lb/>
<pb n="KR4d0129_WYG_014-10b"/>
艷色芙蓉失志而摧殘此亦天下之麗觀也可為翁發<lb/>
一笑之歡乎翁曰物之為累深矣吾不願也京操匕進<lb/>
曰有客西來自彼河湄遺我雙鯉纎鱗素肌揮刀紛紜<lb/>
膾如縷絲芼以秋橙漬以醇醯吉甫嘗其㫖否張翰視<lb/>
其調胹不必三牲六禽五鼎八珍舉箸大嚼雲飛雪落<lb/>
可以頤神養精蠲疴去瘼為翁計之莫如此樂老人曰<lb/>
味之為毒厚矣吾不願也方捧甌進曰世有靈荈産夫<lb/>
甌閩厥包祇貢貴於上春其始至也天子先嘗之而後<lb/>
<pb n="KR4d0129_WYG_014-11a"/>
頒於六宫旁及四鄰遺緘餘篚暨兹庶臣則有翔龍之<lb/>
品密雲之珍圍不方寸價兼百金隠以金椎碾如玉塵<lb/>
薦以建安之醆烹以惠山之泉蟹眼初泛浪花已飜可<lb/>
以析酲可以除煩可以輕身可以延年劉伶嘗之而削<lb/>
酒徳之頌武皇啜之而棄承露之盤此固髙士之所宜<lb/>
躭也老人曰茶之為功薄矣吾不願也奇舉奕局以進<lb/>
曰方事之間憂來無端敬効薄技請為翁歡夫分疆畫<lb/>
界先王所以正封域也設白置黑君子所以辨賢愚也<lb/>
<pb n="KR4d0129_WYG_014-11b"/>
合伍相耦有成周藏兵之制焉克敵禁暴得三代用師<lb/>
之法焉深謀逺慮批隙𢷬虚伊吕之智不能踰也解鬬<lb/>
潰圍應變出奇賁育之勇無所施也方其踵進争先推<lb/>
鋒直前勝負未決怒膺拂然雖疾雷破山而恬若無響<lb/>
飄風振海而晏如不聞樵夫於是爛其斧柯牧奴於是<lb/>
喪其羊羣況直纎芥眇小惻愴酸心者哉翁又樂此其<lb/>
何憚云老人曰圍碁擊劍反自眩形少或有之壯夫不<lb/>
為也亢以博具進曰日云暮矣孺子須矣今我不樂祇<lb/>
<pb n="KR4d0129_WYG_014-12a"/>
自癯矣博雖小道亦可娛矣夫喑嗚叱咤則怯者靡也<lb/>
左挐右攫則慳者忌也成梟呼盧吁可喜也一擲百萬<lb/>
了不計也俄無而有倐富而貧振臂一呼則劇孟失色<lb/>
憑陵大呌則劉毅喪精夷甫不得輕其阿堵首陽於是<lb/>
喪其清名固可以破難舒之慘開易結之顰矣請翁强<lb/>
起而臨之老人曰不有博奕者乎為之賢於已爾吾又<lb/>
憊甚所不願也於是幼子育進曰羣兒之言皆非也夫<lb/>
厭湫隘之室者必喜髙明之宇苦煩暑之酷者必喜清<lb/>
<pb n="KR4d0129_WYG_014-12b"/>
泠之風夫子無事終日不怡是殆有隠憂者耶而兒曹<lb/>
乃邀之以酒漿玩之以戲劇是由汩泥而濯土也祇以<lb/>
增其汗漫耳盍亦以雅言静樂娛夫子乎請薦其鉅麗<lb/>
也維南有竹焉夫子之所種也其下有屋焉夫子之所<lb/>
隠且廬也聚書其中夫子之所儲也明忩静几夫子之<lb/>
所朝夕宴坐而起居也六經愔愔足以醉夫子之心不<lb/>
必麯蘖之昏惑也諸子百家摛英掞華足以恱夫子之<lb/>
目不必草木之妖艷也飽其徳足實夫子之腹豈若鱗<lb/>
<pb n="KR4d0129_WYG_014-13a"/>
介之膻腥哉味其詞足以滌夫子之慮豈若牙蘖之漓<lb/>
苦哉採春秋覽戰國考論秦漢逮及隋唐有安有危有<lb/>
敗有成其於奕孰多積萬巻於胸中聚千古於目下王<lb/>
侯将相由此出也其於博孰富諸子曾不是察宜夫子<lb/>
之厭聞而倦聴之者也盍亦强往遊乎於是老人釋然<lb/>
笑曰有是哉吾與育也俄而起既起而病良已<lb/>
</p>
<p>
</p>
  </div>
</body>
</text>
</TEI>
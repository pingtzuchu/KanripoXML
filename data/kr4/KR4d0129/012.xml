<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹隠畸士集巻十二</head>
    <p>
<pb n="KR4d0129_WYG_012-1a"/>
欽定四庫全書<lb/>
　竹隠畸士集巻十二　　　宋　趙鼎臣　撰<lb/>
　　䇿問<lb/>
　　　定州州學私試䇿問六首<lb/>
問國之重在兵兵之命在食自井牧丘甸之法壊而農<lb/>
不知兵兵不務農徒手聚居張頤待飼朝炊之不屬則<lb/>
讙然告病矣此宿兵之患後世所不得免焉者也方今<lb/>
師屯之衆莫盛於西北日月廩給之用嵗時餽餉之費<lb/>
<pb n="KR4d0129_WYG_012-1b"/>
亡慮以鉅萬計常賦所入不足以為之出而旱乾水溢<lb/>
之變尚未可以逆計而前知也故議者之論每欲厲農<lb/>
積穀為安平永逺之規設官置司嵗輒平糶其為長慮<lb/>
却顧之計誠深切矣雖然利孔多端法久生弊富商巨<lb/>
賈因官為市緩則深藏而不售急則倍價以取贏宿貨<lb/>
蓄資乗機奔走馬牛之負四出近郊以是年豐而穀愈<lb/>
貴粟侈而農益耗緡錢徒縻於縣官而惠利不歸於南<lb/>
畝管氏有言粟行三百里則國無一年之積行五百里<lb/>
<pb n="KR4d0129_WYG_012-2a"/>
則民有飢色使夷吾信知治體則其言豈不可思哉前<lb/>
世調度兵食之法<hi>按原本脱去法字今增入</hi>備矣或屯師營田互為<lb/>
耕守或開倉平糶痛抑兼并或買爵除罪務實塞下或<lb/>
漕運蜚輓遞相灌輸乗時便事其説疑有指焉抑使貴<lb/>
不傷末賤不病農下有餘粟而上無乏用平居以求富<lb/>
厚之藏緩急得資師衆之費稽之近古所已行攷之於<lb/>
今而可法者盍備陳之至於充國屯田惟魏相任其計<lb/>
夀昌平糶而望之沮其䇿其議論得失具可迹也願與<lb/>
<pb n="KR4d0129_WYG_012-2b"/>
諸君講之以待執事者之擇焉<lb/>
問先王有不忍人之心斯有不忍人之政以不忍人之<lb/>
心行不忍人之政治天下可運之掌學士大夫鮮有不<lb/>
以是藉其口者本朝仁深徳厚百有餘年其所以惠遺<lb/>
天下便安元元皆漢唐之所未嘗有商周之所未到凡<lb/>
所為濟時育物之政尚安有缺而不舉者乎然獨有猜<lb/>
焉間一不登民輒凍飢嵗雖中熟尚或流散發廩之令<lb/>
旁午捄荒之使踵至蠲逋已責移粟勸分而溝壑轉徙<lb/>
<pb n="KR4d0129_WYG_012-3a"/>
未之絶也烏虖是安可以置而不講哉蓋平糶善政也<lb/>
而嵗設平糶之官常平博利也而州積常平之粟或計<lb/>
口而給之食或約户以賑其阨收養迨乎廢疾撫視及<lb/>
於孩乳凡比長之所上里胥之所書郡縣之所奉行使<lb/>
者之所察治可謂至纎至悉而無有忽遺矣顧其效見<lb/>
乃不副如此諸君能推知其故乎周官遺人之所積理<lb/>
三熟之所斂漢耿夀昌之䇿隋長孫平之議名雖或異<lb/>
實略施行矣豈獨利於古遺於今哉若夫汲黯矯制非<lb/>
<pb n="KR4d0129_WYG_012-3b"/>
守常之法子罕貸粟害承平之治而議者又謂善救災<lb/>
者勿使至賑給宜皆有説願諸君子言之也<lb/>
問以才而任官以官而舉職官之能否治忽繫焉職之<lb/>
修廢利害形焉此校比之政先王所為至嚴而不敢慢<lb/>
也國家席重熙承累洽樞機周密憲章完具守令著考<lb/>
課之式庶官立薦舉之制内執法於御史外分部於監<lb/>
司其為綱目詳矣天子垂心百度鋭於圖治政之未備<lb/>
法之弗完者革而新之有不待旦吾儕雖賤且逺盍亦<lb/>
<pb n="KR4d0129_WYG_012-4a"/>
相與誦所聞以切磋當世之務乎蓋虞書考績制以三<lb/>
載周官黜陟舉於時巡太宰三嵗之所計小宰六計之<lb/>
所兼其法不獨為方國設也漢唐而下卑矣雖然其所<lb/>
以治者蓋亦各有意焉則夫刺史六條之所察光禄四<lb/>
行之所第考功善最之所書與夫京房劉紹之所建明<lb/>
杜恕元凱之所論議其立言行事得無有可施於今日<lb/>
者歟昔李勃為郎自宰相而下皆書其考蓋有意於舉<lb/>
其職矣而識者迺不與之何耶願與諸君稽虞周覽漢<lb/>
<pb n="KR4d0129_WYG_012-4b"/>
唐折中於諸子之説取其可者而存之以俟有司之擇<lb/>
毋忽<lb/>
問郊丘饗配之義尊祖嚴父之禮蓋有國之大經先王<lb/>
之所致隆者也周衰史官失書脱簡亡諸儒區區私倡<lb/>
臆決各以其智務推所聞聖上卓然罷黜百家壇於北<lb/>
郊紹我神考有司掌故方有待以行之此故薦紳所既<lb/>
聞也雖然郊必有配配必有主考成命之詩則兼舉二<lb/>
后迹尊祖之誼則第云配天至於周官之書雖禮文具<lb/>
<pb n="KR4d0129_WYG_012-5a"/>
存而配地之説獨闕焉豈學者之未考歟後世推象類<lb/>
之意始配以帝后牲用豕犬質之於經其果有合歟夫<lb/>
學必本於禮而禮必本於經秦漢之末流宜未足以考<lb/>
信也諸君其著明之毋畧<lb/>
問國必有史史必有書三代之際而史為世官兩漢以<lb/>
來而史為家學至於近世家學亡矣是非不出於一人<lb/>
論議率資於衆口蓋趨以備官記事而已則後之不及<lb/>
古豈不諒哉書與春秋皆史也至馬遷始合之而後人<lb/>
<pb n="KR4d0129_WYG_012-5b"/>
莫能易馬遷而後有班固班固而後有陳夀范曄此最<lb/>
彰明較著者也踵而為者蓋日益多雖或善或否要知<lb/>
各盡其心焉耳矣昔人以才學與識謂之三長今諸家<lb/>
之書其文具存所謂才學者誰歟而所謂識者又何也<lb/>
能兼衆長而備有之則信善矣亡迺或得其一而遺其<lb/>
二歟固譏遷於前而曄掎固於後魏收致詆於魏澹韓<lb/>
愈見刋於路隋史之説何紛如也昌黎伯至以仲尼之<lb/>
窮丘明之盲遷固夀曄王隠崔浩之徒刑僇困辱以為<lb/>
<pb n="KR4d0129_WYG_012-6a"/>
史氏之敝自戒以不為烏虖其然乎其不然乎若夫荀<lb/>
悦之合紀傳張輔之論班馬知幾不可之談李翺虚美<lb/>
之説亦史學所宜講也願并與諸君辯之<lb/>
問徳之厚者流必光禮之盛者文必縟廟祧宗祏之制<lb/>
先王所為至嚴而不敢慢者也於赫有宋誕受天命祖<lb/>
以功建宗以徳崇蓋景祐之詔為萬世法炳炳乎曄曄<lb/>
乎斯固不可測已陛下奉承基緒永維仁宗暨我神考<lb/>
功隆徳盛而未聞所以尊崇之深詔執事以時定議将<lb/>
<pb n="KR4d0129_WYG_012-6b"/>
以張閎休揚偉蹟傳無窮施罔極兹甚盛徳先師仲尼<lb/>
父所為喟然太息以為又何以加者也公卿大夫薦紳<lb/>
先生之徒方黻飾厥文草奏其事吾儕雖賤且逺然古<lb/>
今成憲具在方冊以義起禮又烏可黙而已乎願與諸<lb/>
君講二帝之絶徳刺六經之丕式稽㕘商周逮及兩漢<lb/>
如明詔意以副聖天子孝思烝烝之誠斯亦臣子所樂<lb/>
聞也烏虖其敬之哉<lb/>
　　　太學私試䇿題<hi>崇寧</hi>
<pb n="KR4d0129_WYG_012-7a"/>
問進功實則人有愜志抑奔競則士無覦心古者分職<lb/>
以建官因任而考績凡其升黜取舍遷敘進退著之定<lb/>
令而守以有司蓋不敢以私焉夫然故臣下百吏官修<lb/>
其方以聴於法勸功趨事而㢘恥興行此神考所以制<lb/>
為選格垂裕萬世蓋不刋之成憲而官人之丕式也天<lb/>
子思至治之本原憚習俗之馳騖比下明詔若稽舊章<lb/>
煥澤湛恩必參典訓任官命吏稍還有司蓋欲昭明至<lb/>
公矯革流弊綱紀設於上職業修於下靡然鄉風孰不<lb/>
<pb n="KR4d0129_WYG_012-7b"/>
知勸雖然銓擇之難政所甚重播告之始士或未孚選<lb/>
掄懲勸之方正今日所宜講也抑将使才必稱官官必<lb/>
舉職人各曉然安於義命之分而服其事守之勤有激<lb/>
昂自奮之心而無僥倖茍得之志以副吾君所以訓迪<lb/>
待遇士大夫之意且使有司奉行得以持久而不敝者<lb/>
顧必有説盍相與推言之<lb/>
　　䇿<lb/>
　　　廷試䇿<hi>問囙缺</hi>
<pb n="KR4d0129_WYG_012-8a"/>
臣謹對曰臣聞天下之勢莫重於已安聖人之慮常切<lb/>
於既治古先盛王不以太平盈成為可樂而以常治為<lb/>
難不以垂裳拱揖為多暇而以居安為懼故衢室載放<lb/>
勳之問總章志有虞之訪謀及卜筮學至芻蕘凡以不<lb/>
恃獨見之聰明而思得天下之忠言嘉謨以濟其治也<lb/>
不惟有以明已善而又有以取衆善不惟有以鑒已然<lb/>
而又有以防未然聖而益聖安而愈安蓋皆出於此矣<lb/>
恭惟陛下承休祖宗合徳天地仰奉太母之慈訓懋昭<lb/>
<pb n="KR4d0129_WYG_012-8b"/>
先帝之盛烈據已安之勢攬既治之俗猶於多士在廷<lb/>
親屈聖問勞謙退託質所未逮此誠陛下推堯舜之用<lb/>
心而使有若卜筮芻蕘者咸得預謀而備問也臣愚不<lb/>
肖草野狂戇妄殫所聞思補聖徳之萬一惟陛下赦其<lb/>
昧死臣不勝至願伏惟聖策推兩漢之政鑒方今之治<lb/>
愍大辟之尚衆念寒燠之或差此皆陛下求治之深也<lb/>
臣聞善言古者驗於今善言天者驗於人陛下仁慈恭<lb/>
儉視民如傷置官立司裁省浮費而約賞節用首自宫<lb/>
<pb n="KR4d0129_WYG_012-9a"/>
掖則非特衣綈履革而已銖金尺帛不妄賜與臺池苑<lb/>
囿無所增飾則非特惜十家之産而已發内庫之金以<lb/>
賑凍餒散上供之粟以賙飢饉則非特除慘酷之科著<lb/>
胎養之令而已應天必以實見異必修徳此宜天地之<lb/>
氣交感旁暢遐邇之氓承風向化俗興禮義而年穀和<lb/>
熟以答陛下之休徳也然間有不能爾者雖臣嘗疑焉<lb/>
請為陛下陳之臣聞人之怨咨鬱於下然後天之舒慘<lb/>
變於上故水旱為沴本民情之未和民情之未和由大<lb/>
<pb n="KR4d0129_WYG_012-9b"/>
辟之滋衆蓋民無常産因無常心則放僻邪侈無不為<lb/>
已及陷罪而刑之孟子所謂罔民此不可以不戒也臣<lb/>
竊謂方今有仁政而無仁吏故郡縣之政徒謹簿書有<lb/>
司之臣諱言教化化不下究則民起而觸憲網食不家<lb/>
給則人窮而為盜賊督郵之所獲追胥之所執嵗不下<lb/>
以千百數有司徒能据法以當其罪而未嘗諭陛下所<lb/>
以愛養元元之意且思有以教之此不亦有仁政而無<lb/>
仁吏邪刑罰積而嗟嘆興嗟嘆興而變沴作則夫寒暑<lb/>
<pb n="KR4d0129_WYG_012-10a"/>
差僭豈無自而致然哉昔東海一女子耳刑不以罪猶<lb/>
能感致暵旱況四海生齒之衆而曰死必當辜刑必應<lb/>
罪臣雖甚愚竊未敢謂之然也彼文章二帝因敝承峻<lb/>
濟以寛厚故民氣既協而天理亦應此其所以修而致<lb/>
之者惟陛下以教化為首務擇良有司而奉行之然後<lb/>
刑辟可清嗟嘆可平而頌聲和氣固将薰蒸旁薄發為<lb/>
嘉瑞則水旱之變又何見於盛世哉伏惟聖䇿慕無為<lb/>
之治敬何言之化又将明賢鄙而平徭賦定法令而清<lb/>
<pb n="KR4d0129_WYG_012-10b"/>
蠻貊革而正之務求勿擾此見陛下圖政之備也臣聞<lb/>
任官以資格則雖賢有所不伸取人以言語則雖鄙有<lb/>
所幸進此其所以未明也惟陛下稽唐虞考績之典倣<lb/>
周書黜陟之制如此則賢鄙明矣臣聞户版既久有虚<lb/>
名而增税流亡不復有詭佃而不征貧以不足而重斂<lb/>
富以有餘而徼幸至於課功調役多寡隨之此其所以<lb/>
未平也惟陛下采師丹限田之議倣唐人口分之法浸<lb/>
復古初毋尚一切如此則徭賦平矣臣聞之易於渙曰<lb/>
<pb n="KR4d0129_WYG_012-11a"/>
渙汗其大號於巽曰申命行事故先王之令也堅如金<lb/>
石信如四時公如天地以陛下之聖布美意畫良法合<lb/>
於人情熟講而力行之雖萬世可無敝至於因時移易<lb/>
應變屈伸是乃所以為神化不倦者又何患於屢更哉<lb/>
顧其所設施何如耳臣聞四夷固不可禮誼接也周人<lb/>
上䇿不過乎嚴守禦走集之利俾其欲冦不能願臣不<lb/>
許而已陛下臨御首詔疆吏毋得擅興侵略斥堠既明<lb/>
約束素定持重養威隠然有不可犯之勢是以鬼章跳<lb/>
<pb n="KR4d0129_WYG_012-11b"/>
踉竊据邊壘而亟縛巨魁生致闕下蹈臨洮之城轔青<lb/>
唐之壤雲徹席巻天威四震此誠今日已然之效也臣<lb/>
願陛下謨謀嵓廊益詢逺略采姚崇之意不賞邊功取<lb/>
士燮之言釋為外懼則又何患於不誠而且未清哉伏<lb/>
惟聖䇿咨劭農之首務訪制禮之盛典欲人不趨利而<lb/>
務節欲士不憚勞而奏功此見陛下講化之勤也臣聞<lb/>
農盡其力在敦本而抑末禮制其宜當縁情而示訓雖<lb/>
然傳曰禮先王未之有可以義起也陛下徳為聖人位<lb/>
<pb n="KR4d0129_WYG_012-12a"/>
為天子則夫以義起禮固無便於此矣而復訪臣以制<lb/>
宜之道此臣所以遲疑而不知對也臣聞上好節義則<lb/>
人不勸而自矜朝有爵賞則士雖勞而不憚則夫不趨<lb/>
利而樂奏功亦在陛下所以鼔舞之而已至如漢之久<lb/>
任可以課吏治隋之義倉可以禦凶年此善於今而可<lb/>
先者也兵食之滋廣服用之無制此戾於古而為大者也<lb/>
善者以漸而復行戾者以緩而除去為政之善宜必如<lb/>
此凡此數者皆治國之大本方今之急務臣既言其略<lb/>
<pb n="KR4d0129_WYG_012-12b"/>
矣而陛下復䇿臣以天下之廣黎元之衆慮有未明而<lb/>
當預防者臣於此然後見陛下凡所以問臣者豈徒為<lb/>
無用之空文可喜之髙論哉又将深謀逺慮而及未然<lb/>
之得失顧臣之愚何足以識此雖然仰觀陛下即位以<lb/>
來仁深徳厚政良俗美務行寛大之令悉懲苛嬈之吏<lb/>
元元赤子䝉被天地父母之恩可謂至矣然臣竊慮郡<lb/>
縣疏逺之吏或不能明朝廷指意妄謂厭明察而簡易<lb/>
務為優游懦緩之治以至見非不舉聞惡不察趨競者<lb/>
<pb n="KR4d0129_WYG_012-13a"/>
矯以取名偷懦者習以䝉幸兹風一扇流為姑息此臣<lb/>
所大懼也願陛下懲其流而塞其源正其本以禁其末<lb/>
有若宣帝之政信賞必罰太宗之治屈已從諫此消弭<lb/>
之大略臣愚不識忌諱復附於末惟陛下裁幸臣謹對<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹隠畸士集巻十五</head>
    <p>
<pb n="KR4d0129_WYG_015-1a"/>
欽定四庫全書<lb/>
　竹隠畸士集巻十五　　　宋　趙鼎臣　撰<lb/>
　　樂章<lb/>
　　　正旦大朝羣臣第一盞正安之曲<lb/>
開嵗發春錫兹純嘏皇膺受之惠及臣下有俶兹觴咸<lb/>
拜稽首熏兮樂胥如此春酒<lb/>
　　　冬至大朝㑹公卿入門正安之曲<lb/>
帝乘新陽受福無疆有壬有林執贄捧觴造廷無譁同<lb/>
<pb n="KR4d0129_WYG_015-1b"/>
寅有莊紛如葵傾列此雁行<lb/>
　　　景靈宫奉香幣靈安之曲<hi>大吕宫</hi>
我躬我饗以我齊明肅乎儼然如聞其聲有度斯篚明<lb/>
徳惟馨猗歟格思綏我思成<lb/>
　　　太廟酌獻僖祖室基命之曲<hi>無射宫</hi>
宋之初基受命于天皇矣我祖有開必先奕奕清廟是<lb/>
饗是宜顧予蒸嘗曾孫思之<lb/>
　　　亞終獻正安之曲<hi>無射宫</hi>
<pb n="KR4d0129_WYG_015-2a"/>
維皇蒸蒸先祖是承有䖍辟公來相來登聲以五均獻<lb/>
以三成如式如幾戬榖是膺<lb/>
　　　冬祀圓壇出入大小次乾安之曲<hi>黄鐘宫</hi>
穆穆皇皇天子之光肅肅雝雝毖祀之容有夙其興匪<lb/>
居則寧彼鏘斯何玉佩之鳴<lb/>
　　　秋饗明堂降神誠安之曲<hi>夾鐘宫</hi>
於昭明堂惟聖時制我卜元辰以祀上帝曰我昭考既<lb/>
侑饗之雲車在天跂予望之<lb/>
<pb n="KR4d0129_WYG_015-2b"/>
　　　撤豆肅雝顯相之曲<hi>大吕宫</hi>
嘉薦饗矣不愆于儀撤兹豆籩我不敢遲帝之居歆豈<lb/>
以其物於單厥心肆用有格<lb/>
　　　夏祭方澤太祖位奠幣恭安之曲<hi>應鐘宫</hi>
於赫烈祖受命作宋俾我文孫萬年承統陟配于郊惟<lb/>
帝時克吉蠲為饎薦是篚實<lb/>
　　　飲福禧安之曲<hi>應鐘宫</hi>
惟聖能饗式禮莫愆受貺之釐神不以言隆福無疆實<lb/>
<pb n="KR4d0129_WYG_015-3a"/>
在兹酒酌言舉之天子萬夀<lb/>
　　　祭神州地祗迎神寧安之曲<hi>林鐘宫</hi>
於鑠神州以乂萬國厥壤五千惟祇是職時和年豐匪<lb/>
神孰依我烹羊牛神母我違<lb/>
　　　曲同前<hi>太簇角</hi>
至哉坤元福此神州博厚其徳以為民休維月之陽祇<lb/>
薦芬芳神其吐諸有苾其香<lb/>
　　　曲同前<hi>姑洗徵</hi>
<pb n="KR4d0129_WYG_015-3b"/>
有充斯牲有豐斯盛穆將愉之其純其精載坤惟輿行<lb/>
地斯馬有風肅然神兮來舍<lb/>
　　　曲同前<hi>南呂羽</hi>
崑崙之南幅員既長神持載之俾民用康于豆于豋亦<lb/>
有牲爼饗以御神欣其來許<lb/>
　　　盥洗正安之曲<hi>太蔟宫瘞輿歸版位望  通用</hi>
載謀載惟榖旦于差自豆徂籩靡不静嘉酌言饗之敢<lb/>
不潔清克咸厥恭熙事備成<lb/>
<pb n="KR4d0129_WYG_015-4a"/>
　　　捧爼豐安之曲<hi>太蔟宫</hi>
牲也碩之鼎也滌之于爼斯登神也食之我蘄神饗亶<lb/>
惟齋明神允予衷豈伊割烹<lb/>
　　　神州地祇位酌獻嘉安之曲<hi>應鐘宫</hi>
厥民蚩蚩食土之毛爰報其徳其敢弗昭酌我清酤薦<lb/>
我嘉玉我祖侑之綏予祉福<lb/>
　　　退文迎武威安之曲<hi>太蔟宫</hi>
有奕其舞文徳既崇干威係興昭此武功至陰肅肅不<lb/>
<pb n="KR4d0129_WYG_015-4b"/>
怒而威我儀厥成神其宴娭<lb/>
　　　撤豆和安之曲<hi>應鐘宫</hi>
羞之芬芬酌之熏熏舞之蹲蹲饗之欣欣神莫予違維<lb/>
志用竭既顧而歆其敢弗撤<lb/>
　　　送神寧安之曲<hi>林鐘宫</hi>
霓旌舒舒式旋其驅百神駿奔萬靈翼趨我寧神歸神<lb/>
介予祉原隰畇畇黍稷薿薿<lb/>
　　　祀黒帝降神髙安之曲<hi>夾鐘宫</hi>
<pb n="KR4d0129_WYG_015-5a"/>
帝釐天工宅坎之維陰翕而藏實顓其機迄成嵗功用<lb/>
薦明祀我維忱斯神其饗止<lb/>
　　　曲同前<hi>黄鐘角</hi>
皇天平分以運四時盛徳在水神則司之黍稷惟馨籩<lb/>
豆有踐維天盖髙神降無逺<lb/>
　　　曲同前<hi>太蔟徵</hi>
斾兮繽紛黮兮如雲有北之神孰不駿奔從帝之車來<lb/>
即于壇噬其肯留式燕以安<lb/>
<pb n="KR4d0129_WYG_015-5b"/>
　　　曲同前<hi>姑洗羽</hi>
既博我牲又豐我盛我酌惟醹我肴既馨周旋執事靡<lb/>
不欽承神其來歆以孚我誠<lb/>
　　　酌獻祐安之曲<hi>南吕羽</hi>
物成于冬惟帝之庸寒之時若厥庸允博以我精純薦<lb/>
是苾芳其庥我民裕此蓄藏<lb/>
　　　送神理安之曲<hi>夾鐘宫</hi>
神之徠止肅然余喜神旋言歸邑余之思沛乎天游我<lb/>
<pb n="KR4d0129_WYG_015-6a"/>
不敢留時節來臨以為民休<lb/>
　　　中望迎神凝安之曲<hi>姑洗宫</hi>
節彼崇山宅田之中儲祉炳靈為皇屛墉協徳之符用<lb/>
望以秩鴹其來思維時之吉<lb/>
　　　酌獻成安之曲<hi>南吕宫</hi>
彼髙維嵩有峻其霍奠于并汾宅是河洛跂于望之於<lb/>
薦有格匪祝之私暘雨時若<lb/>
　　　送神凝安之曲<hi>姑洗宫</hi>
<pb n="KR4d0129_WYG_015-6b"/>
假之愉愉去之徐徐川祇前馬谷靈後車言還言歸眷<lb/>
我無射福此京師及彼邦國<lb/>
　　　祭皛鼎迎神凝安之曲<hi>南吕宫</hi>
帝纘禹功以作寳鎮屹然皇威萬國時訓曰兊之方神<lb/>
司其職既分而中維薦用格<lb/>
　　　升降殿同安之曲<hi>南吕宫</hi>
有將維馨有假維誠蹜蹜其降栗栗其升神錫余休惠<lb/>
然肯留敢不肅祇薦此庶羞<lb/>
<pb n="KR4d0129_WYG_015-7a"/>
　　　奠幣明安之曲<hi>南吕宫</hi>
嘉薦惟時精意式孚沼沚之毛其可虚拘明禋而求又<lb/>
實以篚雖儀之多物不敢廢<lb/>
　　　酌獻成安之曲<hi>南吕宫</hi>
秋既分矣物落其華剥棗登禾穰穰滿家神奠其方榖<lb/>
我士女敢不吉蠲以薦稷黍<lb/>
　　　亞終獻成安之曲<hi>南吕宫</hi>
既薦清酤神樂且湛尚其饗之于再而三我之媚神夫<lb/>
<pb n="KR4d0129_WYG_015-7b"/>
豈其已皷瑟龡笙神具醉止<lb/>
　　　送神凝安之曲<hi>南吕宫</hi>
神既饗矣浩其莫留乘彼閶闔燕于蓐收姦妖播奔魑<lb/>
魅執囚維皇之將百禄是遒<lb/>
　　　祠司中司命司民司禄迎神興安之曲<hi>姑洗宫</hi>
文昌煌煌不顯其光惟神彪列以介福祥物成于冬禮<lb/>
報其本我殽既將神降其敏<lb/>
　　　升降壇欽安之曲<hi>南吕宮</hi>
<pb n="KR4d0129_WYG_015-8a"/>
甫盥而升其志兢兢厥降以趨其色愉愉一降一登豈<lb/>
曰瘽止欽以事神庶幾燕喜<lb/>
　　　奠幣容安之曲<hi>南吕宫</hi>
戒期惟先諏日既良神徠况予肅如有光儀以物將物<lb/>
以誠顯我交匪紓肆用有薦<lb/>
　　　酌獻雍安之曲<hi>南吕宫</hi>
於昭于天有粲其職厥臨孔威于鑒靡忒坎其擊皷酌<lb/>
此嘉觴神毋我違降以福祥<lb/>
<pb n="KR4d0129_WYG_015-8b"/>
　　　送神欣安之曲<hi>姑洗宫</hi>
車隠雷兮閶闔開兮升泰階兮神歸徠兮神歸康只弭<lb/>
節遑只降福穰只祐我皇只<lb/>
　　　祭先農迎神凝安之曲<hi>姑洗宫</hi>
厥初生民茹毛飲血神實惎之俾康稼穡維孟之春土<lb/>
膏脉起祗以薦神神其顧止<lb/>
　　　升降壇同安之曲<hi>太蔟宫</hi>
陟彼壇矣如或臨之神斯假斯載降不遲有齋其容有<lb/>
<pb n="KR4d0129_WYG_015-9a"/>
棣其儀匪躬之瘽神實在兹<lb/>
　　　奠幣明安之曲<hi>太蔟宫</hi>
噫嘻田祖粒我烝民匪今斯今利澤則均何以事神惟<lb/>
牲用幣余忱是將而寓諸篚<lb/>
　　　酌獻成安之曲<hi>太蔟宫</hi>
我稷我黍自彼中田為耒為耨神則使然錫我士民福<lb/>
既多有何以娛之跪薦兹酒<lb/>
　　　送神凝安之曲<hi>姑洗宫</hi>
<pb n="KR4d0129_WYG_015-9b"/>
惟風其馬翩然來下惟雲其車怱兮去余其来不勤其<lb/>
去欣欣畀我豐年其穡如雲<lb/>
　　　祭會應廟迎神禧安之曲<hi>姑洗宫</hi>
惟皇建國宅是浚都百神受職靡功弗圖嘯雨呼雲偉<lb/>
此神物賁然来思饗我嘉栗<lb/>
　　　升降堂雅安之曲<hi>南吕宫</hi>
我酒惟㫖我樂惟諧既升于堂復降于階匪伊勤斯維<lb/>
神之假其安其徐嗜此飲食<lb/>
<pb n="KR4d0129_WYG_015-10a"/>
　　　奠幣文安之曲<hi>南吕宫</hi>
神之至矣會言嘉矣幣惟禮矣實此篚矣窅兮幽幽誰<lb/>
則測之皇祀之恤其必格之<lb/>
　　　酌獻愷安之曲<hi>南吕宫</hi>
日吉時良神兮滿堂薦我桂酒酌我椒漿喑嗚為雲咄<lb/>
嗟為雨天子是承介予稷黍<lb/>
　　　送神登安之曲<hi>姑洗宫</hi>
靈兮連蜷怱兮蛇蜒或升于霄或降于淵食于帝都錫<lb/>
<pb n="KR4d0129_WYG_015-10b"/>
號有崇其欽其承咸祇厥功<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹隠畸士集巻二十</head>
    <p>
<pb n="KR4d0129_WYG_020-1a"/>
欽定四庫全書<lb/>
　竹隠畸士集巻二十　　　宋　趙鼎臣　撰<lb/>
　　跋<lb/>
　　　書楊子耕所藏李端叔帖<lb/>
東坡先生既謫儋耳平日門下客皆諱而自匿惟恐人<lb/>
知之如端叔之徒終始不負公者蓋不過三數人端叔<lb/>
既窮故人無與相聞者今觀其書詞猶能使之眷眷如<lb/>
此今固有以得其人不待相識也宣和辛丑孟冬集英<lb/>
<pb n="KR4d0129_WYG_020-1b"/>
燕日東郡趙鼎臣書<lb/>
　　　書陸靈傳後<lb/>
徐君作陸靈傳而自隠其名夫靈之功徳大矣詠於詩<lb/>
載于書紀于春秋旁出於周官漢禮傳記之言諸子百<lb/>
家以文詞義說道靈之名迹者不可勝舉蓋自揚雄孔<lb/>
融徐邈劉伶之徒爭以其智各推所長賢之則以為聖<lb/>
人褒之則以為從事然大抵往往得靈之一端而莫窮<lb/>
其趣獨吾徐君起而收其後取衆人之所未嘗言極自<lb/>
<pb n="KR4d0129_WYG_020-2a"/>
昔之所難為容者搜索放象列而陳之折聖心於既往<lb/>
發潛徳之幽光使千百嵗以來沉酣枕藉日用所不知<lb/>
者恍然大明而陸生之美由此益章嗚呼可謂勤矣君<lb/>
子樂道人之善凡靈之功徳施于吾輩尤多且久正當<lb/>
并智出力盛談極譽雖報萬一且若不暇尚何隠之有<lb/>
哉世傳靈之先蓋星精也其後有家于秦西之福禄城<lb/>
儀狄異焉薦之于禹是時禹方决九川愁水禍胼胝黧<lb/>
黒務求枯槁憔悴之士以共其功顧所薦乃獨温醇軟<lb/>
<pb n="KR4d0129_WYG_020-2b"/>
美為容恱者惡之不甚善也商之末世陸氏用事周公<lb/>
誅之且懲其族而申誥焉故不得志于三代之際秦漢<lb/>
而後其業浸廣武帝窮奢極侈以奉其欲既而耗匱無<lb/>
所取資乃尊貴靈族以誘致天下末年民不加賦而上<lb/>
用足於是後世遂寶用其術而靈之宗戚子弟布滿郡<lb/>
邑厯至于今不廢也唐初五斗先生嘗為陸氏作譜其<lb/>
說尤詳今亡矣不可復得然求之逸書大畧如此余既<lb/>
以不親見譜為恨幸嘗竊味靈之餘波遺澤慨然歆慕<lb/>
<pb n="KR4d0129_WYG_020-3a"/>
雖未足以徑造其源然不可謂不傾其<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>液者也遽喜<lb/>
徐君之能傳其事故為之書凡靈之言行功迹徐君之<lb/>
所既詳者皆不復綴惟著靈之世家焉<lb/>
　　　跋錢服道畫<lb/>
錢服道顧盼精悍談辨縱横襍以滑稽坐客絶倒已而<lb/>
徐考其言未始不有味也今觀其畫乃知此即佳處故<lb/>
自不凡<lb/>
王子猷在山隂月夜忽憶戴逵逵時在剡便乗舟詣之<lb/>
<pb n="KR4d0129_WYG_020-3b"/>
經宿方至造門不前曰乗興而來興盡而返何必見戴<lb/>
說者謂山隂去剡蓋百餘里遡流而上極為﨑嶇經宿<lb/>
之興安得不盡以為書事者之過今觀此畫溪山清絶<lb/>
爽氣逼人顧雖千里將必命駕而况一朝夕之頃哉細<lb/>
人喜以俗情度量君子類皆如此雖然㣲服道昔賢賞<lb/>
㑹將見詆于俗子矣<hi>畫有雪滿剡溪</hi>
退之詩曰猶嫌山在眼不得著脚厯往語山中人與我<lb/>
澗側石好事者之愛山動如此始余來洛便有意于嵩<lb/>
<pb n="KR4d0129_WYG_020-4a"/>
少官有吏責欲往不能所謂澗側之石顧又豈力之所<lb/>
能致哉幸服道與吾鄰而不吾鄙也姑將時閱此畫以<lb/>
自償其不得往之心庶猶愈乎<hi>盡有雲連嵩嶺</hi>
自伯時父没士大夫之畫未有超逸絶塵能繼其後者<lb/>
吾於服道蓋未見其止也<lb/>
　　　跋猶子棄畫<lb/>
猶子棄少孤且貧自學書即喜畫初無有教告之者所<lb/>
居環堵蕭然然圩墁之飾惟謹墻隅屋角無非畫也年<lb/>
<pb n="KR4d0129_WYG_020-4b"/>
益長家益貧其喜畫益甚昔之工一藝者往往多窮羿<lb/>
以射窮韓非以說窮孟郊賈島至各以詩窮終其身棄<lb/>
乎棄乎汝姑母工余懼汝之窮也余昔從軍并州冬大<lb/>
雪凡五晝夜不止屋瓦之厚三尺一日從二三酒徒挾<lb/>
重裘馳駿馬相與登爽亭以望西山縱酒劇飲夜三鼓<lb/>
乃歸自以為一時之豪也今觀墨隠所畫老子於此興<lb/>
亦不淺<hi>棄自號墨隠居士</hi>
　　雜文<lb/>
<pb n="KR4d0129_WYG_020-5a"/>
　　　讀酷吏傳<lb/>
張湯杜周俱為漢酷吏其所誅殺夷滅及因事而死者<lb/>
各不下數千百人然皆及身為三公傳子付孫封侯出<lb/>
牧為世家顯人較漢公卿自蕭曹而下累葉顯貴有如<lb/>
二人者乎世之說者曰湯雖酷然能薦士不揜人之美<lb/>
以為隂徳之報余謂殺人與薦士其功過固有輕重就<lb/>
令薦千百賢才猶未足以贖數十人無辜之命况湯所<lb/>
薦其顯者莫若兒寛夫寛亦何足數哉然此尚為有說<lb/>
<pb n="KR4d0129_WYG_020-5b"/>
至若周繼湯死之後詔獄益多廷尉及中都官逮至十<lb/>
餘萬人兩子夾河為守皆酷暴甚於王温舒而又史未<lb/>
嘗言其薦一賢揚一善者其不及湯逺矣然為御史大<lb/>
夫家貲巨萬死於牖下宗族子弟奕奕華盛延年欽業<lb/>
皆為名臣校其所享于湯為優此又果何徳以致然哉<lb/>
說者於此亦能自持其辯乎古今言禍福報應者多矣<lb/>
韓退之曰君子得福為常得禍其不幸也小人得禍為<lb/>
常得福其非常也但不可謂善而不福惡而必禍余謂<lb/>
<pb n="KR4d0129_WYG_020-6a"/>
此說最為得之若湯周者是亦小人之幸者耳不可以<lb/>
一時茍免而遂廢萬世之公論也兄弟操兵各殺一人<lb/>
兄執以死弟逃而生因以起家遂為巨室此亦時之適<lb/>
然夫安知其所由來乃私欲必有其說故詰之而不得<lb/>
不窮也詩曰靖共爾位好是正直神之聴之介爾景福<lb/>
易曰積善必有餘慶積不善必有餘殃書曰福善禍滛<lb/>
嗚呼斯殆聖人所以教天下後世者固必當以是為說<lb/>
乎然其大理固亦不能逃于此也<lb/>
<pb n="KR4d0129_WYG_020-6b"/>
　　　戒殺辯<lb/>
釋之說以人與物為一槩曰人各有性物各有生殺是<lb/>
生者必有獲是報譬如雨澤起自汙池斯須離天復為<lb/>
池水以至于為犬豕為牛馬隨所縁而甘心其言循環<lb/>
復熟若執左契操質劑對手責償豪釐不漏世之儒冠<lb/>
而禪誦者莫不藉其口矣余素非學釋者而亦嘗以殺<lb/>
為戒或曰儒何戒余曰物亦生也人亦生也物之愛生<lb/>
猶人之惡死儒安可以不戒或曰儒固不殺生歟余曰<lb/>
<pb n="KR4d0129_WYG_020-7a"/>
子謂圓丘之祀若老婦之祭竈清廟之歌猶田鼓之樂<lb/>
神邪說蓋有所取爾也郊而享帝牲用繭栗君牽臣從<lb/>
執刀啓毛神以降格物不疵癘吾之殺也以奉天尚何<lb/>
跂喙之足云哉王師凱旋六服㑹覲饔餼有秩殺體必<lb/>
備禮交意接下睦上安吾之殺也以治人尚何騂犂之<lb/>
足辨哉若夫方丈之席數寸之七食可享賓味足薦酒<lb/>
而復鐫琢鱗羽刳剔卵殻左炰右烹掉舌待餉是謂殘<lb/>
百生而快一心儒又烏可以不戒乎孟子有言見其生<lb/>
<pb n="KR4d0129_WYG_020-7b"/>
不忍見其死聞其聲不忍食其肉此吾儒者之說也或<lb/>
曰夫鼓刀而屠者日以殺為事矣儒則食其肉奈何余<lb/>
曰是又不可以已也人以穀為主肉為輔七十而不肉<lb/>
將有餒而死者且彼既殺之矣儒食之其何尤或曰儒<lb/>
者之道以兼濟博愛為聖其教將使人人有士君子之<lb/>
行者也今吾子曰彼既殺之矣食之無尤則夫鼓刀者<lb/>
信有罪焉儒知之而不能化則何如余曰烏謂是耶孟<lb/>
子矢人不如函人謂其惟恐不傷人也夫矢人又豈可<lb/>
<pb n="KR4d0129_WYG_020-8a"/>
以遂廢而不用哉特閔其擇術之不至爾然則鼓刀之<lb/>
不可使為儒儒之不可以化鼓刀非道不足也勢不可<lb/>
也儒之論特辨夫義之當否而已彼一屠酤者又奚足<lb/>
以廢吾之說哉<lb/>
　　　蝎辨<lb/>
童子遊於庭或遇蝎焉其父曰必殺之是夫懐毒以待<lb/>
人者也乗人之不意而病之者也九州茫茫人物昌昌<lb/>
而蕞爾之生為之害兹不可赦其母曰不然物各有生<lb/>
<pb n="KR4d0129_WYG_020-8b"/>
生各有性懐毒者非蝎辜也天實使之然彼未毒我而<lb/>
我殺之不仁知天為之而已讐之不智且蝎非乗人之<lb/>
不意也我不虞焉而犯之彼懼其傷己也斯毒我矣見<lb/>
一蝎而殺之天下之蝎可勝既乎不足殺避之而後可<lb/>
爭未竟長子趨而進曰吾父母之論不太甚矣乎或者<lb/>
殺或者不殺均于情之蔽也父曰必殺之是病惡也而<lb/>
不知彼性之不可移殺雖多何益母曰勿殺之是原情<lb/>
也而不知彼辜之有不可赦者拱手而故肆其毒亦不<lb/>
<pb n="KR4d0129_WYG_020-9a"/>
可謂仁也天下之蝎無窮而毒人者不可赦天下之有<lb/>
毒者亦無窮而未毒人者不足殺屏之而勿親棄之而<lb/>
勿恤常置乎無事之地使無所恣其毒而可保其生焉<lb/>
吾二親之辨庶其通乎於是父母釋然而解怡然而笑<lb/>
顧童子而赦蝎罪<lb/>
　　　遊山録<lb/>
政和甲午夏四月余與猶子奕祖徳將詣奉髙辛亥發<lb/>
韋城仲兄美之暨里中親友餞别於羅固村之酒家飲<lb/>
<pb n="KR4d0129_WYG_020-9b"/>
至日昳乃就道夕次衛南縣壬子次開徳府癸丑次永<lb/>
平鎮甲寅次濮州祖徳馬忽驚逸數百步得行人執之<lb/>
乃免晩宿范縣乙夘次麟臺舖謁宣聖祠讀李文叔所<lb/>
譔碑因憩僧舍酤酒于市頗美晩宿夀張縣囊輒告匱<lb/>
以金繒鬻于市皆不售丙辰窘甚僕馬皆告病次鄆州<lb/>
乃僕馬遂飽而前丁巳發鄆州夕宿新鎮戊午次翔鸞<lb/>
鎮去奉符二十里許大風且雷俄雨不沾衣止夕至奉<lb/>
符縣館于西寺己未復謁嶽帝祠下周覽廟貎久之至<lb/>
<pb n="KR4d0129_WYG_020-10a"/>
炳靈公祠因遊玉女池池水盡竭出敗楮錢如山邂逅<lb/>
縣尉曹餘慶者語余曰嵗至四月八日則四方之來者<lb/>
益希因决水取池中所投物籍而歸之觀中縣吏察焉<lb/>
僕為是來也余問以今嵗所得曰凡得黄金二百銖有<lb/>
竒白金數倍其重縑繒衣服下至襪履亦數百計云晚<lb/>
與祖徳遊㑹真館登瑞雲亭且觀章聖皇帝金字所刻<lb/>
碑而羽衣之徒無可與語者遂歸于是余將登山假輿<lb/>
徒于邑中輒不具怠而欲止㑹奉符有姜子華居實者<lb/>
<pb n="KR4d0129_WYG_020-10b"/>
余故人子方之子也聞之造門曰子欲登山耶胡不告<lb/>
我輿徒細事耳即徑出俄頃復至曰輿徒謹具請從子<lb/>
遊遲速唯命遂與居實祖徳三人者步至岱嶽觀而飲<lb/>
飯已穿西北支徑而上讀唐顯慶所刻碑過大小水簾<lb/>
次囬馬嶺遂登黄峴舁者憊與居實棄車而徒至御帳<lb/>
大中祥符所臨幸也道傍巨石往往竅穿尚存蓋幄坐<lb/>
所繫維云自是山愈竒路益險深巖䆳壑應答不暇至<lb/>
龍口泉水出石縫間其寒凝氷其甘天成非世俗飴蜜<lb/>
<pb n="KR4d0129_WYG_020-11a"/>
所可比方也余素憚飲寒至是亦滿腹俄登十八盤遂<lb/>
至絶頂小憩于玉女殿之旁舍居實約曰日且暮矣請<lb/>
與二子薄遊而亟歸歸當飲吾酒于此因戒守舍兒具<lb/>
飯甚急既而相與至日觀峯則月已出矣是夕望也自<lb/>
山俯視見太隂如盤亭亭于霄漢之表意象甚竒余大<lb/>
呌呼姜曰君酒安在可亟飲我姜立命僮奴挈三榼以<lb/>
至髹外而木中形方如櫝不類酒尊余大喜遂席地而<lb/>
飲俄聞悉窣有人行聲余忽心動曰山中暮夜安得此<lb/>
<pb n="KR4d0129_WYG_020-11b"/>
聲耶左右告曰去此數百步有庵居之道人非怪也亟<lb/>
遣人連呼之皆不應則又傳聲諭之曰是間有酒請與<lb/>
道人飲之語未絶左右大呼笑曰應矣有頃即至遂延<lb/>
於坐問之則密州道人張景巖也年五十餘居太山七<lb/>
八年矣鬚鬢皆黒漆語言純直無方士虚誕之氣飲數<lb/>
行探懐出茯苓松花數種薦酒茯苓出地未久齧之如<lb/>
粉而甘松華漬以鹽皆辛芳可愛衆益喜俄而倚風歌<lb/>
道家曲數闋飄飄有出世間意蓋傍若無人者酒盡穿<lb/>
<pb n="KR4d0129_WYG_020-12a"/>
東嶺而登道中月明可數毛髪徧至秦漢唐以來封禪<lb/>
壇觀李斯所刻石摩挲始皇巨碑久之碑髙數丈石瑩<lb/>
然如玉而表裏通洞無文字銘識俗號没字碑古者豐<lb/>
碑以繫牲初無銘識皆出于後世之彌文秦猶近古意<lb/>
其此類也歟稍降至山側則唐顯慶開元本朝大中祥<lb/>
符磨崖所刻碑在焉既而歸卧月已亭午矣辛酉夜未<lb/>
艾率二子夙興攬衣寒甚挾纊被毳而出方行數十步<lb/>
則道人者已候于中路矣遂復至日觀峯上山間莽蒼<lb/>
<pb n="KR4d0129_WYG_020-12b"/>
曉色未分俄有赤光發于極望之東道人曰未也是陽<lb/>
輝之先至者爾須㬰霞采四出炫晃騰射衆皆注目視<lb/>
之少頃金規一縷隠起于青冥杳靄之間道人呼曰日<lb/>
將旦矣既而大明赫然湧出雲端恍如車輪萬里直上<lb/>
光耀所燭東極滄海波濤動揺逺接天際是時山下䕃<lb/>
翳尚未辨色道人以手加額曰貧道居山七八年昨宵<lb/>
之月色與今旦之日光天宇清明洞徹太虚殆未曽有<lb/>
也因邀至所居庵具盥沐設湯劑禮意勤甚環庵之内<lb/>
<pb n="KR4d0129_WYG_020-13a"/>
皆素所儲藥余偶謂曰松根茯苓與夫黄精紫參皆君<lb/>
所厭飫矣頗常得異草靈芝不死之藥乎道人色變徐<lb/>
曰吾以昨日之旦登明月嶂之絶壁獲紫芝一本雖吾<lb/>
弟子不知也子何自知之因取以遺余曰請以為子夀<lb/>
且曰吾庵雖陋方將改築而増大之以待四方之至者<lb/>
今幸遇子子其為我名之余辭不可則請以採芝命庵<lb/>
道人喜自於巖間取方石滑平如紙曰子并為我書之<lb/>
吾將刻諸此余雖不解書然亦不能逆其意復自東嶺<lb/>
<pb n="KR4d0129_WYG_020-13b"/>
取道而還將命駕道人㩦酒來别余愛其真率因不復<lb/>
辭飲已厚相鄭重乃去下山益險不可以車余與居實<lb/>
挾以二黔杖䇿而步於是道中游人尚班班徃來有陟<lb/>
者有降者有跣而進者有負而趨者流泉玲瓏飛鳥間<lb/>
闗耳目所接無不可意余行疲甚往往掬水以飲枕石<lb/>
而眠延縁溪谷中擷幽花探怪石欣然不自知其足力之<lb/>
勞也次黄峴小休飲于道旁之酒家過水簾登其顛水<lb/>
中發巨石得伏蟹十數其小如錢居實貯于瓶以歸既<lb/>
<pb n="KR4d0129_WYG_020-14a"/>
而復抵岱嶽觀假寐至暮乃還縣壬戌發奉符將宿迎<lb/>
鸞鎮既而不及遂宿于吕店之逆旅癸亥次鄆州浴馬<lb/>
於州之七里澗而後入甲子次石虎舖乙丑過夀張次<lb/>
麟臺復飲于向之僧舍醉而就枕醒乃起行厯范縣不<lb/>
宿夕次王村舖丙寅次濮州祖徳先趨開徳余為故人<lb/>
盛公逺所留遂宿于驛丁夘公逺置酒日暮次永平鎮<lb/>
戊辰次開徳府乙已祖徳留開徳余夜半先發由北城<lb/>
繞故河至南城閽者守闗嚴甚拒僕久之方聽客去晡<lb/>
<pb n="KR4d0129_WYG_020-14b"/>
時次衛南縣薄暮次羅固村聞郡從嘗來逆子以日晏<lb/>
不至而復酒家者攬余馬請飲余辭以夜不果飲二鼓<lb/>
呼門入城遂還舍蓋自往而復凡十有八日也<lb/>
</p>
<p>
</p>
  </div>
</body>
</text>
</TEI>
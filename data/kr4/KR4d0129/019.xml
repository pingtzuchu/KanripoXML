<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹隠畸士集巻十九</head>
    <p>
<pb n="KR4d0129_WYG_019-1a"/>
欽定四庫全書<lb/>
　竹隠畸士集巻十九　　　宋　趙鼎臣　撰<lb/>
　　墓誌銘<lb/>
　　　趙八行墓誌銘<lb/>
趙仲祥居衛之南貧者依之病者歸之四方之好事者<lb/>
往必造其廬下至閭巷小人無不譽嘆其所為如是者<lb/>
六十年今天子以忠和孝友睦婣任恤八行論選天下<lb/>
敦厚逸遺之士衛南之人雜然言曰此非為吾仲祥設<lb/>
<pb n="KR4d0129_WYG_019-1b"/>
也耶相與狀其事請于有司有司以聞天子為虚太學<lb/>
館之不使與羣貢士雜試于廷既賜第擢其姓名居甲<lb/>
科拜從事郎兖州節度推官居二年守臣馮大中奏言<lb/>
九齡治有績臣不敢嘿天子又為之召至政事堂俾輔<lb/>
臣詢考其行能遂以為太醫學正秩滿改宣教郎留不<lb/>
遣俄上書請老人或止之仲祥嘆曰吾景山一布衣願<lb/>
不及此行年七十矣不去何待有詔進官一等且聽以<lb/>
其職致事北歸故鄉鄉人出郭數十里迎勞奉羊酒具<lb/>
<pb n="KR4d0129_WYG_019-2a"/>
音聲夀樂飲成禮然後歸父老以為榮宣和二年六月<lb/>
十一日卒年七十七是嵗某月某日𦵏于縣之景山仲<lb/>
祥諱九齡姓趙氏世家開徳府之衛南曽大父聞大父<lb/>
詡父定三世皆不仕仲祥既登朝始贈其父朝奉郎仲<lb/>
祥為人重厚强力事親孝母亡既𦵏廬其旁三年不忍<lb/>
去家素饒財至仲祥貲益豐自奉至約然樂施賙人之<lb/>
急倉卒叩其門雖未相識請輒諾求必獲無不滿意熙<lb/>
寧初縣官塞曹村决河役徒數萬一日餽用輒不屬有<lb/>
<pb n="KR4d0129_WYG_019-2b"/>
司大懼仲祥載粟千斛薪百萬以獻衆大喜功頼以濟<lb/>
元祐大雪之嵗流殍遍路仲祥為粥以食餓者所活至<lb/>
不貲旁近親之喪不能舉為之襄其事者以數十家其<lb/>
卓然可紀者蓋如此少無仕進意自念世未嘗以儒顯<lb/>
始課子弟讀書戒不得預家事痛折節延士大夫食客<lb/>
滿門以切磋漸摩之已而一門預薦書者至同時四人<lb/>
其後猶子宗說直方繼踵登進士第實仲祥發之晩而<lb/>
喜醫以為醫可以衛身可以活人是亦為政也遂精思<lb/>
<pb n="KR4d0129_WYG_019-3a"/>
以求之平居尤善養生呼吸吐納自謂臻其妙素魁梧<lb/>
腰帶十圍雖老矣肌體豐碩膚理腴潤步趨食飲若四<lb/>
五十許人人莫不異之初娶蔣氏繼室王氏男信臣迪<lb/>
功郎京畿轉運司催裝石叚一女歸馮氏孫男女十人<lb/>
始鼎臣髙祖塟衛南而居韋城韋距衛南猶東西家也<lb/>
故兩趙世相往來先公吏部視仲祥若昆弟然鼎臣與宗<lb/>
說直方及第時又為同年生故仲祥且没命其子曰我死<lb/>
必求銘于趙承之信臣以告乃泣而銘之曰我以其富亦<lb/>
<pb n="KR4d0129_WYG_019-3b"/>
以吾仁傾廪倒囊澤及四隣逝將終焉景山之下行或使<lb/>
之卒莫余捨其仕晩矣而夀則多我作銘詩千古不磨<lb/>
　　　伯姊墓誌銘<lb/>
元豐中先君為文登守歳秋當舉士間嘗語僚屬曰吾<lb/>
州雖小而學者衆亦有異才宿望可當為舉首者耶丞<lb/>
掾以張即功對方是時萊陽之人適以獄逮即功明日<lb/>
期當入訊而吏持之急不聴自便先君曰嘻吾不可以<lb/>
徇獄吏而失賢請為子執其咎立呵吏出府門而縦即<lb/>
<pb n="KR4d0129_WYG_019-4a"/>
功使就試榜出果為第一明年䇿進士髙等即功徳先<lb/>
君厚甚㑹其配隨夫人卒而余之伯姊方擇對未嫁也<lb/>
先君曰求壻之賢誰如張即功者即功聞之遂請婚于<lb/>
是即功起布衣家四壁立伯姊既嫁屏華腴服縑縠若<lb/>
素處約者撫前夫人之孤慈仁惻怛意愛天至雖甚宻<lb/>
者不知其異也平居恂恂上承下撫惟以有所弗逮為<lb/>
憂調娛㡬㣲杜柅纎芥蓋人有所甚難者性寛不妬忌<lb/>
他人視妾御或迫于不得已至吾姊則坦然與夷出于<lb/>
<pb n="KR4d0129_WYG_019-4b"/>
至誠人人懐歸莫不順愛初佐即功更州縣閱筦庫節<lb/>
衣約食未嘗使以家為憂米鹽出納一毫縷以上必手<lb/>
自親之内外斬斬一切以法令從事故即功為吏以㢘<lb/>
聞即功嘗曰吾困厄乆矣晩不自意得吾妻之賢如此<lb/>
家其少振矣乎已而男有室女有歸甥孫盈前無不滿<lb/>
意元符二年封太和縣君崇寧二年六月七日以疾卒<lb/>
年五十後十年追贈宜人趙氏世家滑州之韋城皇曽<lb/>
祖諱祕皇祖諱永寧贈金紫光禄大夫皇考諱某仕至<lb/>
<pb n="KR4d0129_WYG_019-5a"/>
尚書司勲郎中贈中大夫母曰宜人周氏伯姊天性婉<lb/>
娩資以明智尤重厚寡語言先君之喪殆不勝其哀時<lb/>
節薦祀舅姑禮畢必改設位以饗前夫人躬率子女諸<lb/>
婦再拜奠獻至老不少倦也其後即功仕浸顯嘗持使<lb/>
者節以二千石禄致其事兩子世官食有田居有廬間<lb/>
輒歔欷謂其子曰此爾母之力奈何耕之而弗穫耶即<lb/>
功既卒其孤康民裕民乂民奉伯姊之喪自登至于沂<lb/>
以政和七年秋七月二十三日合𦵏於臨沂縣艾山鄉<lb/>
<pb n="KR4d0129_WYG_019-5b"/>
諸陳村王家岡之原謂吾舅也銘吾母莫如舅之宜使<lb/>
以為請始余生數嵗而失先夫人伯姊躬䕶以至于長<lb/>
其親則吾姊其恩實吾母也于是涕泣而為之銘即功<lb/>
諱田官朝散大夫云銘曰人之愛子必已出我撫諸孤<lb/>
衆如一燠寒飫饑體痛疾自孩而童至冠立甥來挽衣<lb/>
孫戯膝昔穮蓘之今秀實沂山之原考此室嗟汝後人<lb/>
勉自律<lb/>
　　　季妹十六安人墓誌銘<lb/>
<pb n="KR4d0129_WYG_019-6a"/>
鼎臣生六嵗而失先夫人同産伯姊仲兄季妺與余凡<lb/>
四孤兒伯姊後先吏部一年卒存者三而已季妺齒最<lb/>
㓜先吏部尤愛憐之既笄為擇其配得故丞相康節公<lb/>
諱昇之孫陽翟張裁子義遂以歸之方是時子義嫡母<lb/>
崔夫人在堂而所生黄夫人共養左右崔夫人性嚴毅<lb/>
諸婦造次不敢輒進季妺蚤暮承顔惟謹退從黄夫人<lb/>
伸其私恩恭愛後先曲折不違兩夫人皆喜曰婦得禮<lb/>
甚已而從其夫官州縣職内事子義歴官以㢘聞季妺<lb/>
<pb n="KR4d0129_WYG_019-6b"/>
能安於貧所以佐成其志甚備子義既宰貴溪季妹暴<lb/>
得疾余時官㑹稽聞之悲曰吾以逺故不得視其疾雖<lb/>
然何以少慰吾妹之意先是季妺生數男女皆不育晩<lb/>
得一子曰導愛之甚隂欲求婦於外家而未敢發也于<lb/>
是余立遣使奉許以㓜女璿為導婦妺得報果大喜强<lb/>
力紉縫為新婦裳衣然病終不損以某年某月某日卒<lb/>
於縣舍始子義信隂陽泥卜筮余雅所不喜毎毎相折<lb/>
難而不可奪季妺既化其夫為所漸染故亦惑於禨祥<lb/>
<pb n="KR4d0129_WYG_019-7a"/>
方無恙時嘗從容語余曰昔在漣水夢有何人告我曰<lb/>
若夀不過三十三其人與語皆了然葢非夢也何吾生<lb/>
之短耶余深禁其語以為不然自是季妺撫㓜穉加篤<lb/>
待妾媵愈慈其於家事姑息而已恬不為老夀計婢妾<lb/>
有求去者輒好謂曰少須之俟我過三十三恣汝所為<lb/>
既而果然烏虖子義既登朝追封安人以某年某月日<lb/>
從𦵏于先姑之兆子義嘗求余文以誌其墓余不忍也<lb/>
後十三年子義以朝請郎拜嘉州守病卒于京師將合<lb/>
<pb n="KR4d0129_WYG_019-7b"/>
𦵏導以先人之治命為請乃泣而銘之銘曰曩汝真夢<lb/>
乎則死也何自而知之曩汝非夢乎則生也孰從而告<lb/>
之以為妄歟則既不能逃其期矣以為信歟則何造物<lb/>
者之規規也姑亦鑱諸石以志余悲而已爾噫<lb/>
　　　吳夫人墓誌銘<lb/>
夫人吳氏世家京師髙祖廷祚事太上皇為樞密帝毎<lb/>
征伐四方輒以謹信守筦鑰見謂勞臣父守一左千牛<lb/>
衛上將軍母曰華原郡主趙氏夫人既笄而嫁為侍中<lb/>
<pb n="KR4d0129_WYG_019-8a"/>
某公孫正奉大夫南陽張公諱宗望之妻華原燕王元<lb/>
儼之女夫人蓋太宗皇帝所自出也而又家故樞臣夫<lb/>
族皆貴公子門地寵甚夫人既歸修婦道佐子職恭儉<lb/>
謹肅身不自知其貴事姑舅垂四十年竭誠盡孝左右<lb/>
奉侍如一日心不自知其勞睦宗族收婣戚疏密有恩<lb/>
人不自知其異正奉公薨撫諸子慈而莊愛而一已而<lb/>
諸子踵以材徳進顯於時夫人之教為多於是伯以顯<lb/>
謨閣直學士厯帥瀛并二府叔以右司員外郎典皇長<lb/>
<pb n="KR4d0129_WYG_019-8b"/>
子記室仲季咸以推擇為朝廷所官使夫人老矣氣體<lb/>
康彊聰明不少衰上嘗命右司公使北庭道當出髙陽<lb/>
入辭上問夫人起居狀嘉歎久之因敕過瀛傳詔以勞<lb/>
其兄所以寵光夫人而慰懌之者甚渥髙陽之人皆以<lb/>
為夫人榮㑹朝廷更定封爵拜太碩人夫人春秋益髙<lb/>
諸子皆華髪顯謨公以方伯禄致養嵗時嘉慶將吏僚<lb/>
屬詣門下候謁衣冠滿堂上愛孫諸倩奉觴薦夀搢笏<lb/>
跪起者相摩于旁夫人欿然無侈㤗色已而顯謨公罷<lb/>
<pb n="KR4d0129_WYG_019-9a"/>
河東兵與右司公相繼以事左遷視人情温凉缺有間<lb/>
矣而夫人怡然無愠戚容性寛仁樂施與所以賙戚屬<lb/>
者甚備下至臧獲母不愛也逮亡恙時即自製送終服<lb/>
且以幣諉金山浮屠營所謂佛事者其扵死生蓋若無<lb/>
所甚愛云夫人生四男一女長曰近奉直大夫提舉西<lb/>
京嵩山崇福宫所謂顯謨公者次述修武郎磁州兵馬<lb/>
都監次叔夜朝散郎提㸃亳州明道宫右司記室公也<lb/>
次適宣徳郎管宣州寧國觀餘皆前卒孫男十八人蒼<lb/>
<pb n="KR4d0129_WYG_019-9b"/>
舒宣義郎大名府司録事大臨承事郎管勾彭州冲真<lb/>
觀庭承務郎管勾南雄州㑹僊觀容承奉郎磁州武安<lb/>
縣丞叔達承務郎伯奮叔獻季仲伯虎仲熊伯達叔豹<lb/>
伯适仲忽大鴻伯益伯䕫未仕孫女五人忠翊郎監滑<lb/>
州天臺埽物料塲宋徴通真郎潁昌府司録事楊爽登<lb/>
仕郎監北嶽廟楊淵假將仕郎趙伯牛將仕郎京西南<lb/>
路提舉學事司管勾文字錢堪其壻也曽孫男女十七<lb/>
人政和四年夏六月癸丑夫人以疾薨於磁州之官舍<lb/>
<pb n="KR4d0129_WYG_019-10a"/>
年七十有九秋某月某甲子諸孤𦵏之于潁昌府陽翟<lb/>
縣大隗鄉髙村正奉公之兆某顯謨公客也夫人待之<lb/>
若子姓然客有問夫人之徳者某應曰閨門之行隠矣<lb/>
雖然觀其子足以知其母今顯謨公以忠孝勤勞連將<lb/>
西北折衝禦侮聲績偉然兄弟接武更職華要夫人之<lb/>
慶厚矣寵禄之報抑未艾也客以為知言將𦵏諸孤謂<lb/>
某非吾子不足銘吾母亟辭不獲命乃泣而銘之曰抑<lb/>
抑泰伯棄豳弗居自西徂荆爰始氏吳逮于孫曽度祉<lb/>
<pb n="KR4d0129_WYG_019-10b"/>
而興克踵其武懿厥延陵芮居長沙漢大司馬不隕其<lb/>
承世有聞者宋受天命四征弗賔帝有筦鑰屬我信臣<lb/>
信臣勞止乃燕厥後是鍾夫人惟徳之茂本支詵詵實<lb/>
自其出嫓於公孫不顯其匹為婦而順不愆于正為母<lb/>
而慈卒厚厥慶其慶維何晜弟翼翼朱紫成帷來時飲<lb/>
食春秋時節大纛髙旌元戎先路版輿是迎既貴且夀<lb/>
甚康而適凡人所願母弗我獲更八十祀以没其身誰<lb/>
呱其泣白髪老人惟杞及梓我則種之帝掄其材既克<lb/>
<pb n="KR4d0129_WYG_019-11a"/>
用之孰施云豐而報不鉅納銘于藏以詔終古<lb/>
　　　束邦憲母李氏墓誌銘<lb/>
魯人束斌卿將𦵏其母告于其友衛人趙鼎臣曰斌卿<lb/>
母李氏世家隴西之城紀父來有竒行隠身弗出以其<lb/>
女歸吾父吾父家貧而喜客來無時至必相與飲食醉<lb/>
飽不問家有無吾母欣然擊鮮釀醇以饗之未嘗以闕<lb/>
告斌卿既孤衣食益不足吾母訓之學而勸以仕數舉<lb/>
進士不利怠而欲止吾母曰汝學未也勉之已而起家<lb/>
<pb n="KR4d0129_WYG_019-11b"/>
登進士第得官東歸入謝于庭閭里聚觀迎賀洶洶吾<lb/>
母不色喜徐曰固先人之慶也汝何自得之他日吏於<lb/>
寃朐以公事免宗族唁焉吾母謝曰兒不職而黜宜也<lb/>
第使無愧心其亦足矣俄以赦令復斌卿喜入告吾母<lb/>
吾母曰國恩寛汝汝何以報之蓋其平生隠約困窮數<lb/>
矣終未嘗有戚容既而稍豐意象㡬㣲亦不見其有所<lb/>
變也晩節喜浮屠氏燕坐焚香讀誦其書淡然若與世<lb/>
絶者年八十以某年某月某日卒以某年某月某日𦵏<lb/>
<pb n="KR4d0129_WYG_019-12a"/>
于某所生二男長冠卿早卒次斌卿也宣教郎沂州沂<lb/>
水縣丞孫二人曽孫八人其槩若是願吾子銘之斌卿<lb/>
字邦憲父諱某某官家于鄆斌卿質朴有行義不樂文<lb/>
飾常弊衣冠徒步塵埃中卒然遇之往往不知為官人<lb/>
見其貎古服怪則又疑其為劒客竒士也與余同年登<lb/>
科余獨厚善之銘曰生之所願得者夀也死之所欲傳<lb/>
者後也夫人既兼而有之矣余又從而銘之蓋庶㡬其<lb/>
不朽也<lb/>
<pb n="KR4d0129_WYG_019-12b"/>
　　　孫令人墓誌銘<lb/>
故魯國温靖孫公以道徳學問事神宗皇帝於東宫晩<lb/>
節致位樞府為時耆臣有季女愛之甚與其妻魯國王<lb/>
夫人髙擇其配貴族家以少年公子自贊來請婚者相<lb/>
比肩立莫能當公意最後以歸故大丞相忠獻魏國韓<lb/>
王之第三子諱純彦字師質今為徽猷閣待制知開徳<lb/>
府温靖賢其人以為足以當吾女者也魏王身相三帝<lb/>
仍父子再秉鈞㓜子嘉彦尚賢穆帝姬拜駙馬都尉貴<lb/>
<pb n="KR4d0129_WYG_019-13a"/>
震天下令人以樞臣子望匹勢敵年十八適韓氏入門<lb/>
執婦禮卑甚事其姑賈碩人屏氣鞠躬求其意之所欲<lb/>
而迎承之碩人老病凡膳羞寒温藥餌増損非其躬所<lb/>
調嘗弗進也待制公自其少時喜從布衣諸生治章句<lb/>
校藝文閉門讀書一室蕭然令人能將順其意躬治家<lb/>
事細鉅有無一不闗逮故得專精問學卒成其志既䇿<lb/>
進士第數剖符竹為大藩守臣令人佐之飲食所當市<lb/>
之物裁當而已他不以煩人故所至吏民服其清天子<lb/>
<pb n="KR4d0129_WYG_019-13b"/>
察九卿中治行潔修無如韓某者遂擢常僚列侍從宗<lb/>
族鄉里持羊酒詣門下奉謁賀者在堂而令人病不能<lb/>
興矣年五十七以政和八年四月十七日卒於興道坊<lb/>
之賜第待制公拊棺而哭曰子昔與我同處其約今不<lb/>
共享其泰豈不酷哉聞者悲之令人柔順悟敏工組紃<lb/>
善筆札居親與其姑之喪率㡬於毁友睦娣姒敦厚宗<lb/>
族曲折有恩意親妾媵若子姓然無毫髪妬忌心都尉<lb/>
待制公同産弟也既受室而病賜告家居賈碩人憂之<lb/>
<pb n="KR4d0129_WYG_019-14a"/>
令人調䕶之甚力逮瘉還第時從其姑過焉賢穆以家<lb/>
人禮待令人修前後之好相得歡甚然未嘗有一言干<lb/>
以私人兩賢之女兄嫁馬氏既各生子因相約為婚他<lb/>
日大長帝姬為子求之賢穆助為請終謝不許曰伯氏<lb/>
有曩言矣吾不忍食也後馬氏甥夭始醮别族令人初<lb/>
封同安縣君後以夫貴拜令人一男曰裕文林郎女嫁<lb/>
左司郎中姚宗彦早卒孫男女八人以宣和元年九<lb/>
月十七日𦵏于相州安陽縣豐安村魏王之墓次孫公<lb/>
<pb n="KR4d0129_WYG_019-14b"/>
諱固鄭州管城人魏王諱琦其世系勲烈咸載國史趙<lb/>
鼎臣曰婦人無外事閨門之善史莫得以傳載雖然視<lb/>
其表可以察其裏余觀韓公立朝恂恂士大夫無識與<lb/>
不識皆推其真長者則其化之行於家可知矣余固宜<lb/>
為銘銘曰令人之慶席于温凊擇偶之難來匹於韓丕<lb/>
顯韓公相國之子耕於筆端蓻此書史我預燥濕卒潰<lb/>
於成侍帝左右儒者之榮<hi>原本闕</hi>而不餔啜涕滂良人慟<lb/>
此臨穴其逝已矣而徳音存我作銘詩慰其後昆<lb/>
</p>
<p>
</p>
  </div>
</body>
</text>
</TEI>
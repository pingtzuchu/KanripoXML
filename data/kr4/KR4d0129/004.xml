<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹隱畸士集巻四</head>
    <p>
<pb n="KR4d0129_WYG_004-1a"/>
欽定四庫全書<lb/>
　竹隱畸士集巻四　　　　宋　趙鼎臣　撰<lb/>
　　五言律詩<lb/>
　　　寒日前二日直宿省中<lb/>
古屋寒無禁幽眠夢不成鼠留窺硯迹風度響牕聲人<lb/>
語天將曉春隂日未明起來搔短髮端自有餘清<lb/>
　　　雨中直宿<lb/>
白日文書滿清秋寓直頻雨愁官路滑風喜夜凉新頭<lb/>
<pb n="KR4d0129_WYG_004-1b"/>
裏千莖雪胷中萬斛塵不知窮列宿若箇是吾身<lb/>
　　　伏日還府題王村舖<lb/>
火候猶騎伏金行已立秋凉雖來緩緩熱好罷休休嵗<lb/>
月隨鞭箠塵埃老置郵年年禾黍熟吾道得無憂<lb/>
　　　六月十二日被檄詣邊道中即事<lb/>
驅馬日尚早解鞍天向晨風雖排酷吏雨復滯行人保<lb/>
障連營逺陂塘發興新荷花嬌欲語愁絶故傷神<lb/>
　　　晉陽道中<lb/>
<pb n="KR4d0129_WYG_004-2a"/>
路入羊腸裏師行鼠穴中<hi>李牧云地險狹譬如兩䑕鬬於宂中</hi>山田如越<lb/>
俗板屋類秦風形勢無加損汙隆有異同百年開夀域<lb/>
興國太平功<hi>太平興國四年王師平晉</hi>
　　　嵐谷道中<lb/>
汗漫穿巖谷悠悠不計程林鳩呼婦宿驛馬帶駒行葉<lb/>
落知霜早禾登喜嵗成潺湲溪水急未暇濯吾纓<lb/>
　　　過武强渡<lb/>
千里跨羸馬一舟浮大河他郷故舊少長路徃來多心<lb/>
<pb n="KR4d0129_WYG_004-2b"/>
欲求田耳身如作吏何荒凉三徑晚歸計日蹉跎<lb/>
　　　過銅雀臺弔魏武<lb/>
慷慨勤王始艱難創業初英辭傳樂府妙畧布新書逐<lb/>
鹿功雖在蔵舟計已踈一朝空繐帳愛子竟何如<lb/>
　　　八月十一日山中早發薄寒凝氷馬上重裘尚<lb/>
　　　未能以禦寒也時將中秋感舊而作<lb/>
蕭索嵐州路天寒已著人可憐挾纊日不待飲氷辰凉<lb/>
夜更籌永清秋月色新去無河朔飲絺綌故相親<lb/>
<pb n="KR4d0129_WYG_004-3a"/>
　　　任邱道中值雪贈權邑宰曹弋取道曹河間同<lb/>
　　　僚也<lb/>
宿霧寒猶重濃隂曉未分山川連野暗雞犬隔村聞浩<lb/>
蕩天將雪朦朧酒半醺向來臨易水長嘯欲移文<lb/>
爼豆嗟何有櫜鞬病未能府中嘲短簿門下飬聾丞問<lb/>
路朝馳傳逢人夕飲氷全家今飽滿此禄懼難勝<lb/>
　　　騎立山禱雨詩二首<lb/>
絶壁臨無地飛泉落半天潭中看止水澗下響驚川江<lb/>
<pb n="KR4d0129_WYG_004-3b"/>
漢威南及嵩邙勢北連尋山應最易騎立衆峯前<lb/>
乞雨甘重繭瞻天劇戴盆無才修政事有靦傍祠門馬<lb/>
足盤山肋泉聲漱石根雲霓如響答蘋藻願星奔<lb/>
　　　謝諸公惠喜雨之什<lb/>
薄宦慙亡補髙秋恨不歸况逢仍嵗旱猶着故時衣禱<lb/>
雨精誠竭憂民寢食非自惟存畎畝何以辱珠璣<lb/>
　　　喜雨<lb/>
蹔舉催科手來吟喜雨詩不徒人物惠且免吏民嗤三<lb/>
<pb n="KR4d0129_WYG_004-4a"/>
日霖隨應千箱樂在兹為言農事好卒嵗保嘻嘻<lb/>
　　　四月二十七日雨後詣府學道過辟雍不暇謁<lb/>
　　　權朝美歸以詩寄之<lb/>
三日霖雨足四郊牟麥稠日長渾似夏風冷却疑秋璧<lb/>
水勞心曲車輪阻道周桃花如爛熳他日定來游<lb/>
　　　和欽止桐廬中道見寄二首<lb/>
邂逅來隨牒因循未拂衣江鄉知舊少京國信音稀老<lb/>
廢書千巻愁寛帶十圍故人鴻鵠舉燕雀自卑飛<lb/>
<pb n="KR4d0129_WYG_004-4b"/>
昔忝同僚分深慚國士知髮衰將得白衣素已成緇富<lb/>
貴君餘事功名彼一時臘梅如可寄為折最南枝<lb/>
　　　次韻翟經國見寄<lb/>
故國幾喬木長歧數短亭日趨天闕絳坐失鬢絲青舊<lb/>
著歸田賦新傳釀酒經卜隣知有日爛醉不須醒<lb/>
　　　喜聞方時敏來<lb/>
浙江為客久汳岸艤舟新未暇趨東閣先來覔故人碁<lb/>
應縁老退詩不為家貧土物惟襄錦堪為照乗珍<lb/>
<pb n="KR4d0129_WYG_004-5a"/>
　　　寄山隂隱者<lb/>
聞道山隂老春來樂有餘饑餐一盤飯閑讀兩行書竹<lb/>
裏親沽酒江邉自買魚何曾入城市人事轉生踈<lb/>
　　　翟經國築室於鄉里人誇傳以為盛其西吾葦<lb/>
　　　溪也以詩戱之<lb/>
故人髙隱處近在郭門西數仞簷楹敞滿城門户低便<lb/>
當容駟馬何止卜幽棲更請開三徑時來過葦溪<lb/>
　　　十二月二十一日雪取道置酒於清白堂林正<lb/>
<pb n="KR4d0129_WYG_004-5b"/>
　　　仲有詩次韻<lb/>
花飛何事急紈細不勝裁睡起明書幌粧成濕鏡臺多<lb/>
情調玉燭作意恥金罍授簡何容易相如欲到來<lb/>
　　　泛舟席上次韻祖武聞笛<lb/>
虎檻留春色龍吟入酒杯響從天外去妙向曲中來但<lb/>
可金罇滿何勞暮皷催獨憐覊旅客愁絶正徘徊<lb/>
　　　嘲詠詩<lb/>
堯俗雖勤儉并兒可嘆嗟井牽長頸盎山駕破轅車八<lb/>
<pb n="KR4d0129_WYG_004-6a"/>
月霜如霰三春雹似瓜頭蓬非願女膏沐欠油麻<lb/>
　　　披風<lb/>
脩竹不受暑暗驚疑故人暫來聊解愠徑去不驚塵汗<lb/>
濕衣裳雨書翻几案鱗快哉那獨敢贈爾耦耕民<lb/>
　　　晝眠<lb/>
枕瓷歌婭姹屏紙漲漣漪左角蝸休鬬南柯蟻正為靜<lb/>
喧閑處失憂喜夢中移吐握真賢相相邀不計時<lb/>
　　　波流一首<lb/>
<pb n="KR4d0129_WYG_004-6b"/>
波流非自性緑竹蓋其姿坐得濯纓理還思垂釣時幾<lb/>
人能樂水此處可無詩寄語塵埃客勤來一洒之<lb/>
　　　買花詩<lb/>
老覺歡娛少愁驚嵗月頻能消幾日醉又過一年春陌<lb/>
上枝枝好釵頭種種新買歸持博笑貢自可憐人<lb/>
　　　竹<lb/>
雨洗修篁浄風揺翠影森蒼官投分久丹穴寄懷深窈<lb/>
窕蕙蘭質輕狂桃李心<hi>按此首末二句原本脫去</hi>
<pb n="KR4d0129_WYG_004-7a"/>
　　　無題<lb/>
韻勝應難畫肌香不受熏拂眉煙度柳梳鬢月侵雲歌<lb/>
罷猶依扇閑來懶繫裙最憐能賦客渾似卓文君<lb/>
　　　故大司成葛亞卿輓詩<hi>次仲</hi>
行義知名早雲霄得路遲喜聞儒者用忽歎哲人萎故<lb/>
事留青鏁平生有素絲馬鳴猶躑躅似記入朝時<lb/>
璧水除官日漳濵卧疾年賀書猶未報弔客已相先夢<lb/>
幻真空矣衣冠尚儼然平生詩滿篋當自有人傳<lb/>
<pb n="KR4d0129_WYG_004-7b"/>
　　　輓李待制浦五首<lb/>
鄉黨推耆舊朝廷重老成閨門無政事孝悌有平生萬<lb/>
巻常充宇千金不滿籯種成蘭玉後華髮看昇平<lb/>
晚持安世橐早掛隱居冠子貴年方壯家嚴色更難古<lb/>
今成俯仰歌哭異悲歡淚滴新阡上風吹不肯乾<lb/>
就養今西府趨庭國柄臣上思耆艾久詔問起居頻贈<lb/>
典河圖貴佳城馬鬛新丹青雖可畫那復見斯人<lb/>
人物推河内英靈禀太行先生雖隱晦嗣子遂騰驤堯<lb/>
<pb n="KR4d0129_WYG_004-8a"/>
舜親延接䕫龍日贊襄于門髙未了不惜更軒昻<lb/>
徃昔陪尊爼從容接話言骨雖如鶴瘦語尚作春温一<lb/>
夢人琴失流年日月奔空餘華屋處愁絶向誰論<lb/>
　　　輓傅奉議三首<lb/>
行義推鄉里才華動搢紳六經常自醉一室故安貧未<lb/>
覺蒲輪晩俄悲薤露新他年儒學傳莫謂史無人<lb/>
徃日調商鼎當年築漢壇從容作霖雨談笑斬樓蘭每<lb/>
恐風流盡空餘琬琰刋承家今已矣清淚一汍瀾<lb/>
<pb n="KR4d0129_WYG_004-8b"/>
為儒嗟不逹射策竟知名爵命加黄壤詩書到後生髙<lb/>
年鳩杖貴故國錦衣榮他日蘭亭㑹何由見老成<lb/>
　　　輓故致政大夫詩<hi>齊賢十八嵗登科</hi>
乍捧毛生檄初登賈傅年低囘成鶴髮勉强用蒲鞭遺<lb/>
愛西州說清風古國傳欲知隂徳處廷尉有青氊<hi>趙兩任大</hi>
<hi>理丞其子嶙復繼之</hi>
系忝宗盟重交推父黨尊凄凉思徃日邂逅識朱轓華<lb/>
屋耆年逝衡門稚子存大岯山下路愁句向誰論<hi>元祐之嵗</hi>
<pb n="KR4d0129_WYG_004-9a"/>
<hi>公守通利軍時先人奉使河朔徃來黎陽中余以子職侍行蓋嘗識公云</hi>
　　　彭樂道輓詩三首<lb/>
絳帳名雖早青衫位不登對囚常涕泣奏當極哀矜養<lb/>
氣勞存想看書廢寢興短檠留案上不復夜桃燈<lb/>
法吏真雞割儒衣歎陸沉官曹曾接武談麈獨傾心笑<lb/>
我趨時懶知渠味道深㣲言今已矣慷慨獨沾襟<lb/>
身老羞干禄家貧喜著書妙雖窮比興麤亦到蟲魚潘<lb/>
令官何拙虞卿意不踈傳詩今有子應不廢菑畬<hi>樂道故為</hi>
<pb n="KR4d0129_WYG_004-9b"/>
<hi>郡學官晚得天府獄曹掾非其志也其於書無所不讀尤䆳於詩旦起訊囚暮夜必解詩一篇究其指歸性淡</hi>
<hi>泊少嗜好獨喜道家吐納存想之術自謂得其要妙頗常欲授余而未果故於哀輓之章三致其詞以悲之余</hi>
<hi>於樂道蓋無所愧詞者也</hi>
　　　劉孝叔輓詩<lb/>
登科方欲冠謝病未當傳歡喜榮親日康强任子年入<lb/>
川將老矣返魯遂終焉他日南城路囘車一愴然<lb/>
　　　唐康功輓詩二首<hi>靖榖之子</hi>
命也人難料天乎子可憐愁看一片玉埋向九重泉已<lb/>
<pb n="KR4d0129_WYG_004-10a"/>
覺荆枝悴空餘綵服鮮老親今八十行路亦悽然<lb/>
意氣聞他日聲名蓋此邦膽令姦吏破心使壯夫降頓<lb/>
失歆龍一仍存賈虎雙風流嗟已矣洒淚向秋江<lb/>
　　　故太原郡太夫人李氏輓歌詩二首<lb/>
德配平原盛<hi>中奉王公嘗守平原民至今思之</hi>家傳相國親桂抽三筍<lb/>
茂玉種兩株成<hi>夫人二子尚書宣贊暨長孫侍郎咸賜科第而尚書與侍郎同時登侍從供養</hi>
<hi>膝下</hi>化劒中秋冷蔵舟半夜驚凱風從此去忍聽自南聲<lb/>
大郡開湯沐髙堂問凊温腰金仍及壻<hi>夫人愛壻賈侍郎紹祖亦前此</hi>
<pb n="KR4d0129_WYG_004-10b"/>
<hi>登侍從</hi>持槖更連孫養極千鍾富身兼五福尊從今雋京<lb/>
兆誰為賞平反<lb/>
　　　故安定郡太夫人郭氏輓詩二首<lb/>
象服承恩日金牋告第初御前頒詔㫖天上寫除書<hi>初拜</hi>
<hi>郡夫人上以金花五色牋御筆書詔</hi>流水三春逝黄梁一夢虚七絃雖自<lb/>
足亡已復何如<lb/>
卜塟開新兆從姑返舊塋二卿衘恤意八座悼亡情蘋<lb/>
藻全抛却松楸已種成魚軒相逐去非復是平生<lb/>
</p>
<p>
</p>
  </div>
</body>
</text>
</TEI>
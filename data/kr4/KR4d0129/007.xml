<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹隱畸士集巻七</head>
    <p>
<pb n="KR4d0129_WYG_007-1a"/>
欽定四庫全書<lb/>
　竹隱畸士集巻七　　　　宋　趙鼎臣　撰<lb/>
　　七言絶句<lb/>
　　　侍耕詩三首<lb/>
記取宣和第一年鑾輿曉出勸耕田侍臣競欲終千畝<lb/>
大半農夫不暇鞭<lb/>
田頭老父話生平不學終軍漫請纓南畝未為遭遇晩<lb/>
親逢天子問春耕<lb/>
<pb n="KR4d0129_WYG_007-1b"/>
巍巍端拱聖曽孫束帛如山賁逺村千畝欲嚴宗廟禮<lb/>
三推親屈帝王尊<lb/>
　　　和黙庵喜雨述懷二首<lb/>
昨日江頭晩雨天一舟如葉可扁然故人政自把鋤急<lb/>
歎想當時子在川<lb/>
一翻雨過艷陽天桃李無言還寂然解道春江斷橋句<lb/>
舊時聞說徐師川<lb/>
　　　雨中走筆招唐臣徐子明飲<lb/>
<pb n="KR4d0129_WYG_007-2a"/>
桃李紛紛落雨餘愁看春色洗鉛朱試憑髯許招徐邈<lb/>
頗復能中酒聖無<lb/>
　　　鴈蕩山中逢雨戯成詩<lb/>
試憑溪鳥謝青山莫遣愁霖礙往還身是江南趨走吏<lb/>
暫來能得㡬多閑<lb/>
　　　次韻楊時可雪中三絶句<lb/>
雪裏孤芳不自難花心炯炯向春單可憐風伯能癡妬<lb/>
故作無端分外寒<lb/>
<pb n="KR4d0129_WYG_007-2b"/>
見睍消流似發䝉宿雲歸盡不禁風小桃洗面添光澤<lb/>
未㸃臙脂已自紅<lb/>
怕寒終日醉如泥强欲尋春意轉迷栁絮榆錢從約勒<lb/>
桃紅李白要提携<lb/>
　　　雪中寄丹元子<lb/>
隂風一夜攪春㝠風定紛紛雪片零想見玉清真境上<lb/>
白虚光裏誦黄庭<lb/>
　　　詠史<lb/>
<pb n="KR4d0129_WYG_007-3a"/>
張湯忍死能償怨蘇季横屍㑹報仇利口有神君看取<lb/>
蓋棺猶解作戈矛<lb/>
　　　詠史寄毛德修<lb/>
將軍舍下雀羅寛驃騎營前萬馬攢冷暖不隨時俗變<lb/>
古今惟有一任安<lb/>
　　　被檄詣益津過謁城自和元日所題詩<lb/>
燕舞鸎啼争窈窕桃紅李白鬭尖新盡將錦繡遮阡陌<lb/>
春到田家自不貧<lb/>
<pb n="KR4d0129_WYG_007-3b"/>
　　　初見太行<lb/>
已作鹽梅濟時了却收霖雨入山來當年富貴汾陽郭<lb/>
異代功名相國裴<lb/>
　　　暮宿戍樓詩<hi>樓在李詳寨塘濼之上</hi>
蚊雷汗雨夜方初獨臥譙門氣少蘇睡覺不知星斗落<lb/>
恍然䰟夢在江湖<lb/>
　　　過邢州栁溪中門扄鏁甚嚴隔户窺之見荷花<lb/>
　　　爛然盈沼作<lb/>
<pb n="KR4d0129_WYG_007-4a"/>
嬌紅婭姹不勝姿只許行人半面窺恰似姑蘇明月夜<lb/>
水晶宫殿鎖西施<lb/>
　　　渡河<lb/>
野彴纔堪一木支行人立馬故依遲何須更作西征賦<lb/>
臨水登髙盡有詩<lb/>
　　　至水口聞必欲買舟到懷安縣<lb/>
不使風㠶船可上篙工真是箇中强明朝幸自順流下<lb/>
醉臥從教溪水長<hi>閩船不用㠶以竹<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>為之</hi>
<pb n="KR4d0129_WYG_007-4b"/>
　　　仲春至王官舖壁間讀時可詩戯次其韻云簿<lb/>
　　　領堆中不舉頭坐令雙鬢欲驚秋蒼生未必須<lb/>
　　　安石自為青衫作滯留已而時可見之復次韻<lb/>
　　　解嘲十二月復過此重次前韻<lb/>
微官相縛共低頭兩見燕南塞草秋說向蒼生應大笑<lb/>
為誰奔走為誰畱<lb/>
　　　曲村騎置次子磐韻<lb/>
誰教霧豹不歸山文采時時見一斑奔走正忙詩更好<lb/>
<pb n="KR4d0129_WYG_007-5a"/>
此心何處得安閒<lb/>
　　　題穰東驛<hi>并序</hi>
　元祐庚午歲余自京師將如襄陽取妻子㑹故人有<lb/>
　客鄧者遂由方城歴鄧抵襄往來經穰東驛盖三十<lb/>
　三年於今矣䝉恩守藩復過其地疇昔從我之人無<lb/>
　一存者因誦韓退之詩云憶昨兒童隨伯氏南來今<lb/>
　只一身存眼前百口還相逐舊事無人可共論慨然<lb/>
　久之盖可謂異世而同歎者也乃次其韻<lb/>
<pb n="KR4d0129_WYG_007-5b"/>
邯鄲枕裏人何在華表聲中鶴僅存世上悲歡三百載<lb/>
此懷當與退之論<lb/>
　　　送楊深道淵<lb/>
髙牙大纛立門戸鳴玉腰金皆父兄讀盡床頭書萬巻<lb/>
他年功業看縱横<lb/>
　　　次韻彭作少逸道中小詩<lb/>
南北東西鬢欲斑臨流太息未知還身居漁父篷籠底<lb/>
心在秋山爽氣間<lb/>
<pb n="KR4d0129_WYG_007-6a"/>
　　　次韻杜公美奉使道中見寄<lb/>
乗槎征路接天潢笑指龍沙一線長萬里歸來心似鐡<lb/>
歲寒松栢要經霜<lb/>
　　　京兆王持正叔以特詔至闕下除將仕郎放歸<lb/>
　　　山意若不釋然者於其行置酒以餞之<lb/>
偶然乗興度幽關却駕柴車返舊山出處在君無不可<lb/>
豈縁飛倦始知還<lb/>
百首新詩興不疎錦嚢盈載出東都扁舟莫羡䲭夷子<lb/>
<pb n="KR4d0129_WYG_007-6b"/>
自有山堂敵五湖<hi>王欲歸山堂</hi>
　　　上王京兆<lb/>
腰金入侍身逢主裂郡疏封禄逮親雅俗坐如周重魯<lb/>
偷兒争似晉奔秦<lb/>
年來輦轂富歡聲囹圄經今四度清路上遺金人不拾<lb/>
獄中茂草月長生<lb/>
大道周廬滿帝京怪來無訟里閭清數行詔令家家有<lb/>
到處如逢大尹行<lb/>
<pb n="KR4d0129_WYG_007-7a"/>
少見姦人探赤白都無惡少擲梟盧西隣禴祭東隣學<lb/>
看却肥牛不敢屠<lb/>
　　　謁子約不遇戲書其壁<lb/>
㡬年不識城東路今日相思特地來正使朱門堪炙手<lb/>
不能一為故人開<lb/>
　　　氷齋<lb/>
生于水而寒于水都在君家燕座中只箇從來堪受用<lb/>
何須更逺挹清風<lb/>
<pb n="KR4d0129_WYG_007-7b"/>
　　　九月十二日詣王信孺賜第因過書院懷李蕭<lb/>
　　　逺王堯明題於壁二君皆信孺客相繼登第而<lb/>
　　　王獨第一故云<lb/>
平原門下客三千桂籍連年得兩賢畢竟文章歸第一<lb/>
王郎後發獨爭先<lb/>
　　　郊行三首<lb/>
柳邊村徑逐門成聊許閒人到處行去懶苦憎牛馬走<lb/>
歸遲生怯鳯凰城<lb/>
<pb n="KR4d0129_WYG_007-8a"/>
馬上尋春不見花藏紅映緑苦週遮醉鄉眼纈初何有<lb/>
贏得桃源夢到家<lb/>
盎盎春泉自滿溪花藏歸路使人迷少年悮逐車輪去<lb/>
芳草斜陽何處隄<lb/>
　　　小橋<lb/>
山接青天欲盪摩秋風騷客獨經過怪來詩句無容和<lb/>
端為煙嵐發興多<lb/>
　　　飲方池詩<lb/>
<pb n="KR4d0129_WYG_007-8b"/>
聞說髯卿酒屢中清尊惟與故人空醉穿馳道歸家去<lb/>
十里花枝相映紅<lb/>
　　　夜泛剡溪<lb/>
剡溪清淺石稜稜夜半星稀月欲升獨恨此間無可訪<lb/>
不須野雪興方乗<lb/>
　　　劉阮祠<lb/>
採藥偶從山裏去尋家却自洞中歸朝雲暮雨漫愁絶<lb/>
古往今來果是非<lb/>
<pb n="KR4d0129_WYG_007-9a"/>
　　　雙林寺<lb/>
邂逅毎㩦詩巻往猖狂復帶酒樽來逢春須作遊山興<lb/>
莫待紅殘吁可哀<lb/>
　　　猶子棄畫盤谷圖戲書其後<lb/>
欲買青山未有錢毎逢佳處但垂涎一庵所占無多地<lb/>
賖我盤中數畝田<lb/>
　　　古意堂<lb/>
破鼎如鐺價萬金古文科斗費推尋不須更待琴絃足<lb/>
<pb n="KR4d0129_WYG_007-9b"/>
㑹有幽人識此心<lb/>
　　　喜凉亭<lb/>
小亭新築藕花邊為愛陂塘五月天最好一畨風雨過<lb/>
瓊珠無數落清泉<lb/>
　　　獨往亭<lb/>
亭前舊種碧琅玕别後何人著眼看山下溪流接潮水<lb/>
時憑雙鯉報平安<lb/>
　　　戲馬子約<lb/>
<pb n="KR4d0129_WYG_007-10a"/>
羅敷十六鬢如雲五馬徘徊動使君見說黄金難可意<lb/>
試慿青翼去相聞<lb/>
　　　歌<lb/>
玎璫響鐵未須敲更聽清聲徹碧霄最愛六么花十八<lb/>
索人起舞眼頻招<lb/>
　　　余有鑑其製如書册戲號勲業簿取子美詩所<lb/>
　　　謂勲業頻看鑑者馬子約題詩其上云勲業簿<lb/>
　　　中頻㸃檢只添白髪與蒼顔和之<lb/>
<pb n="KR4d0129_WYG_007-10b"/>
人心各自如其面白首論交尚不情惟有箇中真莫逆<lb/>
時時相對說平生<lb/>
　　　十五日冬至次長垣王强夫置酒雪大作醉中<lb/>
　　　踏雪步行出西城登錦繡亭<lb/>
蕭蕭冷木噪寒鴉未有春風發柳芽應為亭邊無錦繡<lb/>
天公散水自成花<lb/>
　　　戲書紙尾寄猶子棄問錦繡亭春色<lb/>
新年桃李漸胚胎錦繡亭邊處處栽寄汝館陶三尺素<lb/>
<pb n="KR4d0129_WYG_007-11a"/>
要知春色冩將來<hi>棄善畫</hi>
　　　赤尉蘇太原寄半丈紅走筆謝之<lb/>
京兆官曹箠楚中今年春色又成空應憐頭裏千莖雪<lb/>
折贈枝間半丈紅<lb/>
　　　遊洪福不果入<lb/>
愁風愁雨一春中無限芳菲轉手空不到武陵腸欲斷<lb/>
桃花可惜為誰紅<lb/>
　　　棠棃<lb/>
<pb n="KR4d0129_WYG_007-11b"/>
曉驅羸馬日將中眼飽何曽念腹空可是愛花狂不徹<lb/>
棠棃樹下覔殘紅<lb/>
</p>
<p>
</p>
  </div>
</body>
</text>
</TEI>
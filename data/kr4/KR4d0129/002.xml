<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹隱畸士集巻二</head>
    <p>
<pb n="KR4d0129_WYG_002-1a"/>
欽定四庫全書<lb/>
　竹隱畸士集巻二　　　　宋　趙鼎臣　撰<lb/>
　　四言詩<hi>案四言詩共二首俱集詩句</hi>
　　　喜晴<hi>并序</hi>
　吏滋不德以為神憂閔旱而獲雨愁霖而得晴其求<lb/>
　紛然而神終不之責暴之秋陽訖我穡事豈惟吏之<lb/>
　幸將民與國家實欣賴之謹再拜受賜<lb/>
我田既臧零雨其濛嗟我農夫憂心冲冲穀旦於差薄<lb/>
<pb n="KR4d0129_WYG_002-1b"/>
言徃愬謂天蓋髙上帝臨汝杲杲出日有嘒其星穫之<lb/>
挃挃我倉既盈薄采其芹于彼行潦神之聽之無德不<lb/>
報<lb/>
　　　昔我徃矣思君子也髙陽之從事過瀛之野作<lb/>
　　　河廣詩而匿其名使者唐侯獨見而知之故賦<lb/>
　　　是詩<lb/>
昔我徃矣作爲此詩凡百君子諒不我知惟彼碩人眷<lb/>
眷懐顧彼何人斯可與晤語召彼故老周爰咨詢予忖<lb/>
<pb n="KR4d0129_WYG_002-2a"/>
度之所謂伊人實獲我心將恐將懼顔如渥丹畏此譴<lb/>
怒維彼碩人顧我則笑如切如磋匪怒伊教自古在昔<lb/>
哀鳴嗸嗸襃如充耳莫我肯勞嗟我農夫出自幽谷如<lb/>
蜩如螗其何能淑維彼碩人追琢其章欲報之德不可<lb/>
弭忘<lb/>
　　五言古詩<lb/>
　　　宣和四年五月辛亥詔以神宗皇帝所書鼎説<lb/>
　　　十二字藏於延英閣臣鼎臣賦詩以紀其事<lb/>
<pb n="KR4d0129_WYG_002-2b"/>
孤臣生苦晚僅及熙寜初雖霑化育恩不覩衣冠餘嗚<lb/>
呼丕顯哉謨訓存諸書議論畧秦漢制作追唐虞每聞<lb/>
父老言太息涕淚濡不意垂老年觀此河出圖禹鼎淪<lb/>
泗水異説紛相誣蔽之十二言一洗諸儒迂天意蓋若<lb/>
曰世定後聖無要當纉禹功千載與之俱各力所未遑<lb/>
翼子其付諸崇寜果圖功繼志若合符屹然奠九鼎四<lb/>
海安覆盂此書天所錫制噐實權輿巖巖寶閣尊萬靈<lb/>
所依於嗟爾九州民跂行與蹶趨瞻之必稽首過者當<lb/>
<pb n="KR4d0129_WYG_002-3a"/>
下車<lb/>
　　　余少時嘗種竹於所居之南號竹隱今二十年<lb/>
　　　矣而隱之志葢未遂也孫志康善篆嘗欲得竹<lb/>
　　　隱二字題其上因叙所以為詩以乞之且呈好<lb/>
　　　事諸君子各乞一詩以為舊隱光華<lb/>
先君昔謝事勇退不待年區中五畝宅郭外二頃田歸<lb/>
装無一金買書費萬錢余時老萊衣方冠絶可憐賜第<lb/>
殿東廂棄官天北邊<hi>余元祐六年賜進士第調真定府户曹參軍以親老不赴</hi>耕耘<lb/>
<pb n="KR4d0129_WYG_002-3b"/>
具甘㫖采掇求蘭荃積竹南墻下清隂頗蕭然謂此可<lb/>
隱矣曰余其老焉人事喜齟齬壯志誠遷延身遭患難<lb/>
餘仕為飢凍牽浮舟客江湖仗劔臨幽燕兒女道路長<lb/>
歲月鞍馬捐一與故隱别逮此成華顛傳聞籜龍兒一<lb/>
一長刺天出處令人悲太息夜不眠同舍有孫楚筆勢<lb/>
何翩翩未甘丞相後不許中郎前何以慰此君匄子翰<lb/>
墨妍持歸榜吾隱不翅青玊鐫異時儻過我物色揚雄<lb/>
㕓貧家何所有滿林玉碧鮮渭川已太廣淇澳空自賢<lb/>
<pb n="KR4d0129_WYG_002-4a"/>
君看青琅玕知我非臞仙<lb/>
　　　次韻滕子濟禮部考古圖<lb/>
蒼史失古法赤刀有遺書經毁秦漢後噐追禹夏初古<lb/>
人不吾接有感誰與祛尚憐盲左生文字記魯壺哀哉<lb/>
泗水没不復知鬼魖英英華省郎攟摭收遺餘異書人<lb/>
不識善本手自摸壁中發科斗海底出珊瑚篆籀既識<lb/>
職鐘鼎各應圗要當知百世何止舉一隅似逄東里生<lb/>
張華與之俱談傾河海江下巻鄭白渠我老塵埃中牒<lb/>
<pb n="KR4d0129_WYG_002-4b"/>
訴慘不舒思陪種栁潜願逐耦耕沮錦囊不應開欲和<lb/>
聊復徐頗憐平生心用意真僻儒識字恨不博塊焉無<lb/>
與虞圖書許借否髯滕意何如莫作驪龍仙靳吝五色<lb/>
珠䲭夷或未辦當奉酒一盂<hi>詩序虞與娛同古語云借書是一䲭䲭夷酒器古人</hi>
<hi>雖假借必有禮以将之今流俗誤以䲭為癡非是</hi>
　　　讀史戱作<lb/>
相如故倦遊偃蹇臨卬市主人敬嘉賔供具邀車騎酒<lb/>
酣樂未䦨跪進絲桐戲勉鼓一再行四坐皆心醉潛有<lb/>
<pb n="KR4d0129_WYG_002-5a"/>
知音人獨會求凰意傾城不待媒半夜行雲至忽駕軟<lb/>
輪車遂抛沽酒肆建節還故鄉拜爵文園吏衛霍老疆<lb/>
場嚴朱死謀議揺頭喚不前日髙花裏睡<lb/>
　　　即事<lb/>
昔日同門生頍弁彯華纓當年總角彦束帶揚王庭故<lb/>
人憐我頑千里特寄聲開緘亦何言終篇歌鹿鳴舉手<lb/>
謝友人愧君鄭重情鵬鷃各有適枉尋余所輕<lb/>
　　　楊時可作十詩以寄河間詩之所及非吾僚則<lb/>
<pb n="KR4d0129_WYG_002-5b"/>
　　　吾友也因悉次其韻以和之又以其所以贈我<lb/>
　　　者復贈時可作還字韻<lb/>
久伏東海濵竊慕暴公子一朝乃吾僚幸㑹有如此白<lb/>
髪裹青衫誰要相料理吾猶及老成餘音聞正始<hi>右孫志康</hi>
仕宦百僚底文章兩漢間著書雖寂寞此生那可攀結<lb/>
交論意氣恨别阻河山屢過揚雄宅令人載酒還<hi>右楊時可</hi>
霍侯塵土中衣破露兩肘一錐聊自置四壁初何有長<lb/>
安可得官髙門日奔走問君求之歟顧我揺其首<hi>右霍子磐</hi>
<pb n="KR4d0129_WYG_002-6a"/>
翰林門户壯九子賢至今楩楠及豫章磊落皆成林恨<lb/>
不徧識之此郎傾葢深儻封降胡檄冀子披其襟<hi>右錢遜叔</hi>
<hi>伯言</hi>
形骸本蘧廬况乃妻子累朝市無恬波山林有深意可<lb/>
憐箕山孫骨體真不媚歸歟定何時寄我招隱字<hi>右許少伊</hi>
髯也伏鹽車乃實千里足其學本孔孟亂以佛所録捕<lb/>
景而繫風雖辯吾不欲如髯真絶倫恨此持論曲<hi>右劉仲忱</hi>
<hi>劉嘗與余論世一二士大夫頗不相契故以此為戯異日可拊掌也</hi>
<pb n="KR4d0129_WYG_002-6b"/>
詞源傾江河坐覺畎澮褊王郎清如氷腹有談天辯閉<lb/>
置邱壑中名譽當自顯而况金其聲行矣侍從選<hi>右王履道</hi>
俗儒守一編賤目則貴耳不識古人書豈識天下士君<lb/>
㸔李長吉可但州縣已異時鳯來儀故自阿閣起<hi>右趙伯山</hi>
濟濟八才子醒藉有此郎交情苦疎豁子職甚温良一<lb/>
為江南行書疏頗相忘媚婦乃如許盈盈不下堂<hi>右張伯元</hi>
<hi>伯元娶婦未歸</hi>
叅軍喜吏事咄嗟能輊軒短小精悍姿使人醒睡魂他<lb/>
<pb n="KR4d0129_WYG_002-7a"/>
年解千牛妙絶難寄言堂堂聖獻肅吾猶識諸孫<hi>右向仲告</hi>
　　　次韻志康病起<lb/>
八十用鷹揚萬里封燕頷一擲遂成盧再索僅得坎命<lb/>
也天所司欲言吾不敢不見孫先生有羮長不糝何曽<lb/>
少卑之坐是得坎窞平生讀書苦求味在橄欖凛然剛<lb/>
毅姿身大不及膽滿堂進羶葷長跪出昌歜嗜好苦乖<lb/>
殊持此欲誰覽貽我病起詩慨歎發悲感君看彼棼絲<lb/>
見用即衡紞得失付天公吾屬可無憾<lb/>
<pb n="KR4d0129_WYG_002-7b"/>
　　　病目無聊因遊慈雲寺作詩呈諸友<lb/>
造物本兒嬉萬彚同一甑陰陽燒煑之有此生老病我<lb/>
今知命年過二不為盛<hi>孔文舉云公為始滿融又過二</hi>此身付天公窮<lb/>
逹聽其令胡為生纎雲翳此秋月浄坐令盲老翁悲歗<lb/>
雜歌詠醫云肝乗母交惡若周鄭欲知罍不耻要在瓶<lb/>
毋罄至言若金箆刮膜除蔽映咄哉耕田夫所得已負<lb/>
乗當求揚一㕓遂卜蔣三徑閉目存黄庭燕坐收雙脛<lb/>
囬首謝蓬萊問路安敢更<lb/>
<pb n="KR4d0129_WYG_002-8a"/>
　　　次韻杜公美<hi>充</hi>贈張永錫<lb/>
平生喜交遊臭味在筆墨身居大梁下家寄黄河北異<lb/>
哉長安市一日見雙璧相逄塵埃中過眼我獨識從今<lb/>
裋褐姿不復憔悴色更復許言詩賜也當避席<lb/>
　　　李漢老<hi>邴</hi>見過不及見以詩謝之<lb/>
埋没簿領中氣結不得吐官栁欲飛花春事遽如許騎<lb/>
馬出東城意若鴻鵠舉獨行雖少味自足寛靡盬歸來<lb/>
兒女曹恠事説覼縷有客適過翁身騎五色羽自非翺<lb/>
<pb n="KR4d0129_WYG_002-8b"/>
瀛洲恐是翔紫府雲來乆躊躇鶴去迷處所我老俗吏<lb/>
中人物誰比數賴獨有故人慰藉能傴俯一臂乃失之<lb/>
遇事真齟齬朝來益癡絶物色徧庭宇尚尋履迹餘用<lb/>
意毋乃魯<lb/>
　　　郡僚出塘濼唱和詩次其韻<lb/>
水窮瘴海南陸盡狼胥北祖宗受之天以為冠帯國維<lb/>
時耶律氏好亂樂禍賊夜動鼠穴中隂計屡以黙廷臣<lb/>
請加兵薄伐陳徃則堯舜仁如天一言羣議塞幽燕亦<lb/>
<pb n="KR4d0129_WYG_002-9a"/>
吾民此意多不識至信及豚魚深恩被動植古來戰塲<lb/>
地父老今力穡耘夏水泱泱穫秋禾翼翼當年守邊將<lb/>
至今猶血食烏虖戰危事勝敗有失得祖宗諱言兵隂<lb/>
功千萬億不見陂塘上溝塍如組織傳聞天驕兒頗亦<lb/>
知帝力祖孫相付授日夜自約勒慎勿負中原天地父<lb/>
母德<lb/>
　　　秉之兄受代還京師余送行次甘陵雨三晝夜<lb/>
　　　不止十二日乃雪平地幾尺木壓而折者十三<lb/>
<pb n="KR4d0129_WYG_002-9b"/>
　　　四十五日既别秉之於南郭賦其事以寄王履<lb/>
　　　道王時在大名<lb/>
季秋霜未降草木尚華滋蕭索重陽雨黄菊共凄其謂<lb/>
此膚寸澤杲杲行復晞那知三日霖滛潦方在兹我行<lb/>
既齟齬我車遂逶遲僧房耿不眠半夜寒侵扉開門怪<lb/>
事發積雪滿前墀雨師技止此更復出新竒兒童呌踴<lb/>
躍僮僕驚嗟咨云此太早計有眼省見稀天公豈怪我<lb/>
不樂愁何為幻此千頃玉伸我一寸眉呼兒覔酒家典<lb/>
<pb n="KR4d0129_WYG_002-10a"/>
衣具醇醨醉中見鄉社命駕將言歸忽憶剡溪友徑吟<lb/>
招隱詩嗟余興豈盡無因謁戴逵<lb/>
　　　送李侗誘中將漕江東<lb/>
顔駟老為郎三世終不遇奉春脱輓輅暫見若平素功<lb/>
名豈不佳用舍真有數况逄堯舜朝士多無著處赫赫<lb/>
金門開燕子皆鵷鷺天顔若春温戰栗心恐怖奏事幸<lb/>
無他求福安敢預李侯衡湘來朝謁苦未屢入對明光<lb/>
宫爽氣回天顧立持使者節褒語宣朝路自結明主知<lb/>
<pb n="KR4d0129_WYG_002-10b"/>
千載實旦暮富貴在子耳江南那乆住努力加飯餐穏<lb/>
上青雲去<lb/>
　　　送唐通叟東南鑄錢通叟嘗攝度支員外郎職<lb/>
　　　事與之同舍累月<lb/>
簿領丘山堆胥吏鳬鶩進不湏持酒巵正自得醉困賴<lb/>
逄同舍郎照眼珠璧潤堂堂質肅公勁節森萬仞吾猶<lb/>
識諸孫王謝有孤韻時時議論餘尚作前軰峻我老無<lb/>
町畦出口見方寸端湏䕶疵瑕未可失瑜瑾奈何不少<lb/>
<pb n="KR4d0129_WYG_002-11a"/>
留舟楫犯蛟蜃山澤寶欲興虞衡職方振想常開鴻鑪<lb/>
不復費游刄明年水衡錢地應無可䪺䇿勲便封侯朱<lb/>
紫安足論來趨未央朝故人應許認疾走當避公銅臭<lb/>
不可近<lb/>
　　　次韻李蕭逺送葉少協赴官陳州<hi>葉夢齡</hi>
簿領動移日塵埃紛滿城空令牛馬走坐見鄙吝生文<lb/>
章雖小技不激安能鳴邂逅得之子接語意已驚談鋒<lb/>
苦豪放心地實坦平凛如君北斗嘒然吾小星忽聞補<lb/>
<pb n="KR4d0129_WYG_002-11b"/>
吏去曽不與我評長嘯登扁舟心逺氣甚英先師仲尼<lb/>
父昔嘗泥此行寄聲陳父老君葢何當傾湏知此客佳<lb/>
館榖幸少宏富貴亦土苴名聲忌峥嶸請謝郭子横去<lb/>
矣勿觥觥<lb/>
　　　猶子奕赴官中山竒作詩送之因次其韻<lb/>
人生貴天真圭角何必露骯髒世雖憎豈弟神所許嗟<lb/>
爾守一官十年不改故兒寒屢號朝妻飢數啼暮又隨<lb/>
五斗米逺向千里去中山貔虎屯北鄙咽喉據我昔少<lb/>
<pb n="KR4d0129_WYG_002-12a"/>
年游夢景墮飛霧猶思鴈塔凉尚愛石文主迨汝閒暇<lb/>
時尋我經行處聊因起遐想會自有佳趣此外姑置之<lb/>
勿改平生度功名無巧手富貴有夷路徃復版築中時<lb/>
來猶舉傅<lb/>
　　　猶子竒從江淅經置陳伯亨之辟八月十日登<lb/>
　　　舟餞之於郊外作是詩以送之<lb/>
于越本夷蠻弄兵篁竹中吏士懦不武未嘗更戰攻私<lb/>
憂顧妻子聞賊内已訌咄哉林武將一旦先望風遂令<lb/>
<pb n="KR4d0129_WYG_002-12b"/>
六州民老稚遭閔凶天子怒赫然王師出羆熊聊彈一<lb/>
指端電滅紛已空瘡痍今尚新噍食若未充如更大病<lb/>
餘䕶視湏良工平生陳太邱經濟蟠心胷久持四方節<lb/>
未食千户封功名真有時倉卒果奮庸嗷嗷百萬家賴<lb/>
此白頭翁汝今從其招緑水依芙蓉勿以賤自嫌王事<lb/>
當匪躬江湖日已清公歸列䕫龍行持酒一篘迎汝國<lb/>
門東<lb/>
　　　送林德祖致政歸吳中<lb/>
<pb n="KR4d0129_WYG_002-13a"/>
士論常苦髙出語譏古人至其取與間未足了一身官<lb/>
爵細事爾臭腐實與隣奈何夸者徒薄暮猶逡巡平日<lb/>
相語此反覆甚諄諄頓輸一著先夫子固絶倫乞身夜<lb/>
上書妻子不暇詢翩然東南去笑别平生親江山已在<lb/>
眼邱壑俄生春聊湏震澤水洗此京洛塵蕭條西湖上<lb/>
處士迹已陳夫子今繼之凛然兩逸民疏公不足髙賀<lb/>
老不足珍他年仙骨換坐嘆傾葢新期我吳市門復見<lb/>
梅子真<hi>林逋處士舊隱西湖</hi>
<pb n="KR4d0129_WYG_002-13b"/>
　　　崔德符作湖園詩以寄邢子強次韻<lb/>
吏道如棼絲坐覺意味少我豈無一簞當食自不飽邂<lb/>
逅崔子真霜林挺孤篠十日九閉門想見獨傾倒悠悠<lb/>
四十年識君恨不早晤言曽幾何告别驚草草昨枉湖<lb/>
上作盛賛池亭好平生邢子才投分紵與縞政當樂濠<lb/>
魚定不驚鷗鳥解榻念君來此意不待曉似聞百花洲<lb/>
一雨浄如掃<hi>邢乃湖園主人園中有百花洲</hi>
　　　次韻陳修仲題會稽宋尉澄暉亭<lb/>
<pb n="KR4d0129_WYG_002-14a"/>
鑑湖繞君家近在門前路置亭昔未善對面無覔處勝<lb/>
地天所儲造物費陶鑄惟昔居者誰熟視不知措會逄<lb/>
賞心人卓犖見深度踈朗引湖山豁逹去屏户開軒明<lb/>
月來解榻清風駐初無結駟勞恠此咄嗟具更得黄絹<lb/>
詞當煩神物䕶<lb/>
　　　乙未寒食前一日陪姚季一吳和甫登崇德寺<lb/>
　　　閣賦詩以駕言出游以寫我憂為韻分得我出<lb/>
　　　二字<lb/>
<pb n="KR4d0129_WYG_002-14b"/>
東風日夜狂草木困掀簸墻角數枝紅春事亦到我平<lb/>
生喜追遊雖老意尚頗况逄兩飛黄共欲參蹇跛喟余<lb/>
麋鹿姿章服强包裹出門天宇寛自視覺磊砢士峻則<lb/>
少通務逹乃多可悠悠何必然所得葢么麽不如全其<lb/>
天曠蕩出韁鎻東臯幸可耕太息願未果<lb/>
髙閣切浮雲仰觀勢嵂崒興來偶攀躋意若凌超忽壯<lb/>
哉洛陽都宫殿聳突兀城中十萬家古來豪俠窟樓觀<lb/>
何軒昻花竹争炳蔚澹澹煙靄間俯見孤鳥没緬懐中<lb/>
<pb n="KR4d0129_WYG_002-15a"/>
令君節鉞耀衮韍鎮守極膏腴割剥到肌骨黄金不却<lb/>
老晩節顧佞佛陂陀何為者嵗乆尚竒崛空令吾黨士<lb/>
登踐許倉卒躊躇不忍歸待得星斗出<hi>崇德寺石守信所建</hi>
　　　五月十八日陪同舍諸友遊慈雲寺<lb/>
室如蝸牛廬氣若炊飯甑身無六尺長當午意已病今<lb/>
朝忽破顔夥此佛宇盛長廊引雄風爽氣囬秋令老僧<lb/>
喜客來簟竹鋪緑浄書生苦昜足妙興發觴詠枯棋響<lb/>
雷雹新唱雜雅鄭放懐百念空縱飲雙瓶罄我衰本蕪<lb/>
<pb n="KR4d0129_WYG_002-15b"/>
葭玉樹紛照映忽驚渉瀛洲驟喜陪鶴乗日昳尚躊躇<lb/>
欲去不忍徑歸來掩關卧汗雨復流脛賜沐幸許休命<lb/>
駕何妨更<lb/>
　　　八月二十日晚涼可喜秋思浩然乗興獨遊至<lb/>
　　　崇寜寺謁湏上人表以<hi>按表以二字疑有誤</hi>次元聞而造<lb/>
　　　焉既歸而作是詩<lb/>
秋風日已佳今我何不樂出門念所之興至不待約言<lb/>
乘獨徃願偶信登山脚道人心似灰白首無住著經旬<lb/>
<pb n="KR4d0129_WYG_002-16a"/>
不下堂為我躡芒屩茶瓶既徐進澗水亦屢酌談從青<lb/>
山逺思與孤雲薄俯觀市上人擾擾何紛泊向來簿領<lb/>
中豈復知寥廓兩侯天下士皎若雲間鶴肯作噲等伍<lb/>
此意真不惡少年悦紛華寒士守寂寞譬如氷與炭志<lb/>
亦言其各請為東土游一繼支許作<lb/>
　　　二十日發都門二十三日次潁昌過故府張幾<lb/>
　　　仲舊居<lb/>
入門見華屋愴然傷我神堂堂想平生英氣猶逼人園<lb/>
<pb n="KR4d0129_WYG_002-16b"/>
花與檻竹種植手自親愛之不忍觸欲去輙逡廵緬懐<lb/>
大觀初幕府參下賔前驅列貔虎後乘邀徐陳縱獵轅<lb/>
門曉賦詩瀛䑓春何曽有天驕安若兒女馴至今帳下<lb/>
吏徃徃驅朱輪凄凉十年内梓樹忽輪囷惟餘一書記<lb/>
白首走埃塵猥忝刺史符愧彼吏與民公門那敢辱徃<lb/>
戒猶書紳<lb/>
　　　發潁昌留别韓次律蘇叔黨<lb/>
行邁日久逺親舊日已踈眼中惟牙官從我走道途俗<lb/>
<pb n="KR4d0129_WYG_002-17a"/>
狀誰使汝漸赤由近朱潁川多名士古來豪俠區歴代<lb/>
愧不能叩門韓與蘇酌我甕頭春舞我閨中姝清言發<lb/>
談笑嘲戯頗不無使我面輙闊自忘官職麄斐然欲從<lb/>
之文字相與娛我行未渠央欲駕復躊躇人生如寄耳<lb/>
聚散安可圖區區惜别離此志乃非夫臨風但相思有<lb/>
使即寄書<lb/>
　　　九月八日曉起絶糧舟中讀書<lb/>
飢腸徹夜鳴夢亂不能好口腹故累余勉起不待曉貧<lb/>
<pb n="KR4d0129_WYG_002-17b"/>
家無宿糧庖厨净如掃力耕可得食此計真不早居然<lb/>
懐抱惡坐使百憂繞聊復讀我書百家觀浩𣺌古人骨<lb/>
已朽熳爛列華藻其言忽起予一覽意自了颯然驚短<lb/>
鬢怒立何草草壮心激衰懦豪氣變枯槁捧腹故便便<lb/>
不食今自飽方知道義力非但文章巧吾命豈真窮吾<lb/>
書可長保從今復何事讀誦以終老不須哀王孫為謝<lb/>
淮隂嫗<lb/>
　　　夜行見懐<lb/>
<pb n="KR4d0129_WYG_002-18a"/>
家無儋石儲日費千鍾飲避謗醉為鄉嗜眠書作枕忘<lb/>
機鳥已馴有道魚不淰栖遲天一涯浪漫歲三稔日月<lb/>
漸悠悠肺腸空凛凛平生師孔孟夙昔陋顔沈膺門感<lb/>
恩義噲等荷題品<hi>仲修先生大夫之門人也</hi>報德力未能量已事已<lb/>
審新詩辱雕鐫浩嘆忘食寢但願酒不空何事文如錦<lb/>
　　　贈翟二淳老<lb/>
去鄉今幾時未易詰晦朔但聞葦溪頭稚栁皆把握老<lb/>
豈私我哉浸潤不頓覺攬鏡忽悟渠鬢雪頗斑駮喜聞<lb/>
<pb n="KR4d0129_WYG_002-18b"/>
貴人來文字得商搉故人五十滿髪黒面丹渥乃知出<lb/>
處間相去如許邈新詩愈豪放談笑出飛雹留之不肯<lb/>
住告别意苦確嗟我獨何愚斗米尚俛啄詩書久遺忘<lb/>
志氣日齷齪詎堪剸劇繁所願斸墝埆歸田不湏謀老<lb/>
圃安用學東臯㑹相從共醉村酒濁<lb/>
　　　次韻李祖武道中見寄<lb/>
江南緑水幕塞北黄金臺方當漢道隆威靈暢九垓從<lb/>
軍豈不樂顧我非其才十年塵土中滿胷貯黄埃主人<lb/>
<pb n="KR4d0129_WYG_002-19a"/>
恩義重彈劔思一來居官自忝冒揣分豈邅徊免識翰<lb/>
林孫一見青眼開不許執手版便容持酒盃題詩逺寄<lb/>
我欲及未開梅北枝寒已甚正待使君回<lb/>
　　　方時敏以茶餉李蕭逺因作詩止茶其弟元若<lb/>
　　　允廸聞之謂茶不可止和其詩復以茶二餅寄<lb/>
　　　其兄三子皆余所善也時敏既止茶不當復受<lb/>
　　　允廸之餉而蕭逺巍然亦不得以獨饗也故次<lb/>
　　　其韻以請二子<lb/>
<pb n="KR4d0129_WYG_002-19b"/>
得士一䕫足我獨交兩方腹有書五車家無錢一囊人<lb/>
皆不堪憂愠色渠未嘗大馮河梁上正作龜頭藏西山<lb/>
挹爽氣北窗傲羲皇對茗不肯飲醉倒温柔鄉泮宫有<lb/>
臞仙野鶴姿昻昻少年苦書滛壯歲惟詩昌平生重取<lb/>
與一介分毫芒受况獨不辭大啜意甚長我本田間人<lb/>
雖老尚木强邊韶請割席陸羽願升堂破鐺雜薑鹽煎<lb/>
煮我所當匄子龍鳯骨澆我藜藿腸<lb/>
　　　既和時敏止茶詩矣而允廸所餉猶未及請再<lb/>
<pb n="KR4d0129_WYG_002-20a"/>
　　　次韻求之<lb/>
鉤繩異曲直鑿枘殊圓方蛤死不脱殻錐穎要出囊風<lb/>
蛇互矜憐蚌鷸相探嘗紛然天壌間巨細靡不藏孰能<lb/>
使之齊賢哉我未皇付之將毋同蠻貊猶故鄉方生天<lb/>
馬駒頭作千里昻平生剛褊心立朝慕周昌置之岯山<lb/>
下所用乃針芒苦憎茶擾人能妨春夢長季也謂不然<lb/>
辨理殊堅强我欲兩可之笙磬同一堂楚人固失矣齊<lb/>
論亦豈當請歸亡是翁文字搜枯腸<lb/>
<pb n="KR4d0129_WYG_002-20b"/>
　　　允廸和詩吝茶弗出而約以棋取之再次韻<lb/>
仙人爛柯山坐隱多竒方我昔夢見之正爭紫羅囊豈<lb/>
獨寸筦窺固已一臠嘗至今不語妙了了皆中藏陋哉<lb/>
王積薪亦復干帝皇逺矣羊𤣥保恨不同閭鄉誰與子<lb/>
方子忽作鬬雞昻居然鏜其鼔甚矣子之昌吾師乃庖<lb/>
丁未嘗嬰刄芒遥知吾髪短不必終纓長明朝受敵降<lb/>
築壇千歩强沙溪委道周北苑陳中堂想復聞我言怒<lb/>
欲奮臂當竟無百勝䇿空有九回膓<lb/>
<pb n="KR4d0129_WYG_002-21a"/>
　　　余以䨇雞餉彭子發初不知其皆雌也既而易<lb/>
　　　之其謬如前子發有詩因次其韻<lb/>
家貧苦厭雞粱稻費畜養群居頗狼籍庻類日崇長持<lb/>
以贈東家料擇増鹵莽經旬黙不鳴先生為拊掌馬也<lb/>
牝而驪逹士有遺相望之似木雞何嘗㣲技癢當令守<lb/>
其雌不必厲清吭開籠鄭女䨇對舞江妃兩索我於形<lb/>
骸見為無乃爽聊復相解頥風來聞笑響<lb/>
　　　中秋夜楊時可與狄端叔載酒見過月下聯句<lb/>
<pb n="KR4d0129_WYG_002-21b"/>
月固不可得客亦未昜逄<hi>鼎臣</hi>相看且一笑劇飲湏千鍾<lb/>
<hi>時可</hi>石文事綺語辯口如劒鋒<hi>流</hi>血指遇巧匠青蒿倚長<lb/>
松<hi>鼎臣</hi>平生所欣慕今夕獲從容<hi>時可</hi>我出元白後敢躡李<lb/>
杜蹤<hi>流</hi>競誇詞激烈已覺醉䝉茸<hi>鼎臣</hi>虛文矜畫虎利口<lb/>
極雕龍誰能望塵拜初不希侯封<hi>時可</hi>雲披蟾影白露浥<lb/>
桂香濃<hi>鼎臣</hi>河漢淡無色烏鵲迷所從要為青女約從使<lb/>
蜚亷攻<hi>時可</hi>渡河天女懶搗藥玉兎慵<hi>鼎臣</hi>秋凝霜悒悒晴<lb/>
解雲重重論功有詞客誤曉驚惰農興從庾亮發景為<lb/>
<pb n="KR4d0129_WYG_002-22a"/>
仲宣供<hi>鼎臣</hi>夜氣凄以冷斗杓横復縱<hi>時可</hi>文章余所短翰<lb/>
墨子之丰酒渴思朝汲腸飢聞夜舂<hi>鼎臣</hi>寜盡杯中蟻勿<lb/>
聽床下蛩<hi>時可</hi>思澁慚追驥篇成類采葑我眠君且去莫<lb/>
待鼓鼕鼕<hi>鼎臣</hi>
</p>
<p>
</p>
  </div>
</body>
</text>
</TEI>
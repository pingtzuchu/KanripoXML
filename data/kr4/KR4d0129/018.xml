<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹隱畸士集巻十八</head>
    <p>
<pb n="KR4d0129_WYG_018-1a"/>
欽定四庫全書<lb/>
　竹隱畸士集巻十八　　宋　趙鼎臣　撰<lb/>
　　墓誌銘<lb/>
　　　韓至之墓誌銘<lb/>
漢袁安楊震以清徳直道致位宰相傳祚儲祉燕其後<lb/>
昆晉王導謝安身任社稷之責而世濟其美咸數百年<lb/>
不絶烏虖盛矣宋有天下故大丞相忠獻魏王再受遺<lb/>
詔安國家其子儀公繼踵居相位鍾慶孕良枝葉蕃昌<lb/>
<pb n="KR4d0129_WYG_018-1b"/>
凡韓氏子弟器宇輙能逆識之有韓跋字至之者魏王<lb/>
之諸孫儀公之從子余少從其遊知其為賢者也初以<lb/>
王廕為試秘書郎嘉興主簿更湯隂鉅鹿尉知鼓城藁<lb/>
城襄邑縣通判魏定鎮三府除軍器監丞擢提舉成都<lb/>
府路常平入尚書為工部員外郎改軍器少監管勾嵩<lb/>
山崇福宫知淄州通利軍鎮江府以病卒於官年六十<lb/>
四官至朝請大夫服視三品至之聦明疏通長於政事<lb/>
方少為吏已籍籍有能名嘉興富家兒冒儒衣冠郡邑<lb/>
<pb n="KR4d0129_WYG_018-2a"/>
間施施無忌憚他日邂逅遇至之欲以賔客見至之曰<lb/>
若吾甿也不可揖使去一坐皆竦湯隂田舎翁亡其耕<lb/>
牛之舌来訴至之至之謝曰牛不可活矣恣烹之俄有<lb/>
告翁屠牛者亟執之曰若盗牛舌柰何又以是誣翁盗<lb/>
立服鉅鹿素多盗至之嚴保伍謹追胥常以薄暮疾驅<lb/>
至四鄙稽比其人人人虞尉来至跋立以須盗不敢發<lb/>
鼔藁號劇縣人喜訟而囂為令者率多以罪去至之連<lb/>
宰二邑治皆有跡鼓城並滹沱河嵗溢壊田至之築堤<lb/>
<pb n="KR4d0129_WYG_018-2b"/>
禦其衝訖三年民無水憂遼人入貢徃来官軍以車䕶<lb/>
致輜重皆亡命不進伺夜攘貨財掠子女内之車中吏<lb/>
不敢詰至之偵測姦狀一日坐驛門躬索之得男女十<lb/>
數人縱還其家而寘卒於法洎受代民相與遮道留之<lb/>
累日後十二年以尚書郎持節庭勞北使過其境兩縣<lb/>
之人争迎拜于馬首去思之意未始衰也魏為别都守<lb/>
筦鑰者皆舊弼耆臣尊貴不事事事决倅貳至之居其<lb/>
官號尤稱職調娯猛寛䂓矯中失剗夷痕瘢納以中道<lb/>
<pb n="KR4d0129_WYG_018-3a"/>
府政以理人或不知其自至之出也旣丞軍器即建言<lb/>
武庫所儲嵗繕完無已時承平積乆率朽鈍不便利願<lb/>
俾有司擇可施用者命工修補他悉以熙豐新法從事<lb/>
輔臣以聞哲宗皇帝中説顧曰是議孰為之昔居其任<lb/>
者漫不以請何也於是帝方勑大臣薦進人才至之在<lb/>
選中召對稱㫖因擢常平入辭帝不遣遂以為東宫屬<lb/>
今上即位儀公入相以嫌徙少監始魏王留守北都春<lb/>
秋髙矣至之以愛孫侍旁典記室賛内事王甚才之至<lb/>
<pb n="KR4d0129_WYG_018-3b"/>
儀公於羣從中尤賢重至之至之所以事公亦最謹晨<lb/>
昏去来不自嫌猜公罷相論者指其暱坐奪少監書其<lb/>
官氏於籍以詔有司是時今太師蔡公方在翰林聞之<lb/>
笑曰兄弟之子猶子也世安有父子而弗許徃来者乎<lb/>
旣秉政立白上刋其籍稍剖符竹典大郡治聲駸駸流<lb/>
聞且復用於時矣無㡬何而病遂不起悲夫至之天性<lb/>
純孝内行修飭居親之喪哭㡬至於毁同僚練定得疾<lb/>
僵路側至之馳徃躬䕶至還舎又與造請諸公間以禄<lb/>
<pb n="KR4d0129_WYG_018-4a"/>
其子如此類甚衆居官亷平喜以惠利及物所至州郡<lb/>
輙簡厨傳節燕㳺當官者有市於民命籍書諸旬一閲<lb/>
之僚屬頗怏怏不快而吏民咸徳其不擾也至之父諱<lb/>
直彦贈金紫光禄大夫大父諱琚贈開府儀同三司於<lb/>
王為親昆弟母崔氏魏郡太夫人娶晁氏太中大夫仲<lb/>
徽之女繼室范氏尚書右丞純禮之女封某號皆前至<lb/>
之卒長子慶胄㓜有令聞未冠而夭晚得二子曰堯輔<lb/>
舜弼堯輔今為將仕郎女嫁朝奉大夫通判解州晁明<lb/>
<pb n="KR4d0129_WYG_018-4b"/>
之朝奉大夫管勾北京留司御史䑓李祠一未嫁他男<lb/>
女皆不育韓氏世家安陽没皆塟水治至之同産三昆<lb/>
弟相友愛甚伯兄蚤卒至之拊其孤如已子至之之亡<lb/>
也兩子弱未克喪事季弟詔方以朝請大夫拜冀州守<lb/>
經營其塟無細大不躬他日泣謂余曰余頼先兄之訓<lb/>
以及此今將舉其喪以從先大夫於九原子實知吾兄<lb/>
敢請以銘至之卒於政和五年七月之戊寅而塟以宣<lb/>
和元年某月之某甲子銘曰古求忠臣必於孝子於厚<lb/>
<pb n="KR4d0129_WYG_018-5a"/>
者薄則安可恃嗟嗟至之篤於吾親吏議其過可以知<lb/>
仁帝庸起之俾牧于州謂將有為而逝莫留王孫如林<lb/>
不顯亦世我銘至之則獨以此<lb/>
　　　故朝奉郎太常丞劉中行墓誌銘<lb/>
重和元年秋九月某甲子有宋朝奉郎太常丞劉中行<lb/>
卒其猶子岑以書来訃且曰叔父不幸窮一生以至于<lb/>
死今其孤弱未足以有託是死而又窮也將以宣和元<lb/>
年某月某甲子塟于某所願夫子哀而銘之叔父死且<lb/>
<pb n="KR4d0129_WYG_018-5b"/>
不朽又曰岑少失先人之怙叔父自呉興舟載岑與俱<lb/>
至嘉禾而入諸學其意殆忘其身之窮而必欲見岑之<lb/>
有成也岑非銘不足報萬一敢固以請鼎臣昔舉進士<lb/>
與中行同賜第於廷中始相識其後皆娶王氏中行之<lb/>
妻則吾姨也故相知為最深讀岑書而泣曰烏虖中行<lb/>
一至於此銘非余其誰宜為中行諱安正字中行曽大<lb/>
父昈贈尚書刑部侍郎大父述當熈寧間任御史贈金<lb/>
紫光禄大夫父握故為朝請大夫贈通議大夫母曰安<lb/>
<pb n="KR4d0129_WYG_018-6a"/>
人傅氏中行初補州郡吏三遷而為開封府參軍出為<lb/>
定州路安撫司勾當公事擢大宗正丞坐開封時鞫獄<lb/>
有所不盡貶秩三等免所居官更赦以為潤州丹陽監<lb/>
税管勾陜州太初觀於是朝廷稍憐之以為中行故儒<lb/>
者曩諉以獄非其任致抵罪太常禮樂之司儒者所有<lb/>
事也復召為丞秩滿遭母憂䕶喪東歸哭泣飲食不越<lb/>
於禮至山陽得病遂不起年五十中行純厚樂昜貌如<lb/>
其心事親孝與人交乆益篤官雖卑其臨事未嘗苟遇<lb/>
<pb n="KR4d0129_WYG_018-6b"/>
有所不合不肯面折彊争徐以語剖其端從而調解之<lb/>
事輙氷釋官長咸親厚而聽信之為真長者平居賦詩<lb/>
屬文手自讎書無虛日求古人用意處殆忘寢食至進<lb/>
取則昧然不知其方以為士當守其職而已非復可以<lb/>
他求也顧當路有力者既嘗知我則亦俟之云爾終不<lb/>
肯出口有所乞憐卒以此不遷其罷宗正時他人視中<lb/>
行有不堪其憂者隂察其起居則晏然如平日既得丹<lb/>
陽客賀之曰子罪釋矣筦庫非所處也盍圖之中行謝<lb/>
<pb n="KR4d0129_WYG_018-7a"/>
曰吾謫不乆已得禄厚甚矣尚何圖立治任將行有㫖<lb/>
許奉祠事乃已其於榮辱至如是家素貧無以為資母<lb/>
病於京師倒其槖以為醫藥費其沒已殆不能斂而中<lb/>
行又亡也一室之内母柩在前子棺在後祭無壯子室<lb/>
無嫡婦㓜孤纍纍無所託依儒者之論以為仁者夀而<lb/>
生也直至回牛之死有所不合則舉而歸之曰天也嗟<lb/>
夫若中行者非天吾誰尤哉中行初娶呉氏再娶王氏<lb/>
尚書左丞安禮之女皆前卒追封安人三子嶧嶸岐與<lb/>
<pb n="KR4d0129_WYG_018-7b"/>
二女子皆尚㓜而嶸九嵗入太學已能徧誦九經及他<lb/>
詞章詔賜童子出身嶸雖童子其容止見解已若老成<lb/>
人劉氐之慶盖未艾也岑字季髙博學有逸才中行所<lb/>
素竒愛者銘曰嗚虖中行衆方軌以中驅子左而趨人<lb/>
角逐以競及子拱而立有藴不出有齎不沒吾見其穉<lb/>
角而騂然者則英物也天其以是慰子於他日乎嗚虖<lb/>
中行<lb/>
　　　范彦武墓誌銘<lb/>
<pb n="KR4d0129_WYG_018-8a"/>
紹聖初彦武始官韋城㑹余以喪居于鄉彦武與余㳺<lb/>
相好也三年冬彦武遭汝州憂余徃弔之明年春而所<lb/>
生郭夫人繼卒哭泣過哀貌毁甚氣息僅屬余退而告<lb/>
人曰彦武殆可憂又明年春而彦武以不起聞嗚呼彦<lb/>
武諱世徳姓范氏彦武其字也世為魏人後家于青皇<lb/>
祐正言諱令孫之曽孫贈監門衛大將軍諱禧之孫故<lb/>
汝州太守朝請郎諱綬之次子母曰仙原縣君錢氏彦<lb/>
武少謹厚在家無子弟之過長尤修飭以讀書自喜其<lb/>
<pb n="KR4d0129_WYG_018-8b"/>
出而仕也非其志故益自力學於平居淡泊左右圖史<lb/>
室宇蕭然被服若儒者與人交恭敬欵宻和昜不流為<lb/>
自負所藴思有以自見嘗以其業干有司輙不售故每<lb/>
每為詩喜道其志識者憐焉其為吏能不以筦庫卑汚<lb/>
為可薄當官事事不肯茍且凡所設施多有法度居二<lb/>
年嵗課大増以是得聲譽見為稱職素羸多疾晚復病<lb/>
肺毎發輙致殆余之初見彦武盖已癯然矣汝州之䘮<lb/>
不數月而郭夫人亡彦武重自悲傷雖寢食從禮而疾<lb/>
<pb n="KR4d0129_WYG_018-9a"/>
益痼既䕶其親柩歸里舎矣竟以故疾卒年三十有二<lb/>
時五年正月二十一日也聖人於毁戒在滅性以是卒<lb/>
者春秋譏之以為孝子不以死傷生示為人後之誼也<lb/>
若彦武始而病既病而離憂方其去家而為吏也亦將<lb/>
自効其材力以姑慰其父母之心今二親之旤至不旋<lb/>
踵回顧其家窮無所歸抱乆病之支離當洊仍之鉅痛<lb/>
其勢必不能以長生乆視於斯世矣則雖在喪而沒後<lb/>
之君子推本其性而恕之可也故余於彦武之銘尤為<lb/>
<pb n="KR4d0129_WYG_018-9b"/>
之深悲焉彦武之配曰建陽縣君趙氏今大宗正某公<lb/>
宗粹之女雖貴而有賢能行執婦道以承其夫天子推<lb/>
恩澤之令故以彦武補右班殿直再遷左班殿直而監<lb/>
滑州之韋城酒焉彦武有一男子尚㓜於是彦武某兄<lb/>
將以某年某月日舉彦武之喪從其先君塟之于青州<lb/>
益都縣將相鄉之原前期以書屬余曰子與吾弟逰乆<lb/>
今塟有日不可以無銘廼為之銘曰學欲有立而命不<lb/>
逢仕欲有養而親則終歸依其先維志之從烏虖彦武<lb/>
<pb n="KR4d0129_WYG_018-10a"/>
尚固兹宫<lb/>
　　　彭子發墓誌銘<lb/>
重和元年冬十二月丙戌夜鼓三下外聞叩門聲甚急<lb/>
亟遣人應之則故人彭戢子發手所貽書也余獨念此<lb/>
何時而倉卒若是發燭讀之曰戢不幸卒以謫死以後<lb/>
事累故人詰朝走徃謁之則妻環尸而泣矣余入哭且<lb/>
弔問何以斂曰無有也問何以歸曰無有也於是西蜀<lb/>
之士大夫㳺於京師者相與出貨財具棺槨乃克斂且<lb/>
<pb n="KR4d0129_WYG_018-10b"/>
歸余獨貧不能賻其妻安氏泣曰子發與夫子㳺最乆<lb/>
儻得銘以志其藏則贈死之禮何厚如之余曰諾既而<lb/>
命其子儼以書来告曰將以某年某月日塟于某所願<lb/>
以銘為請子發姓彭氏其先京兆長安人後徙蜀之渠<lb/>
州髙祖為鄰水令樂其風土因又為鄰水人其後三世<lb/>
皆隱不仕考諱燾娶王氏生子發既登朝以著令追贈<lb/>
其父為奉議郎王氏為太安人子發登進士第調涪州<lb/>
司户叅軍召試學官充成都府州學教授知眉州青神<lb/>
<pb n="KR4d0129_WYG_018-11a"/>
縣擢太學録遷太常博士提舉淮南西路學事改两浙<lb/>
㑹罷學事使者得通判棣州未行學事置使如故復得<lb/>
兩浙坐法免未幾管勾亳州明道宫退居其里㑹郡將<lb/>
恣暴墨多所侵牟子發素剛不能堪公以語斥其姦訟<lb/>
詞交興將坐抵罪而有司用法過當亦免子發所居官<lb/>
稍更赦令遷奉議郎復提舉嵩山崇福宫抱其具獄入<lb/>
訴諸朝事下有司有司含糊不即决於是今大丞相豐<lb/>
國余公故嘗與子發為僚於學者哀子發之窮困於法<lb/>
<pb n="KR4d0129_WYG_018-11b"/>
吏不能自解免方以其章下大司㓂雜廷尉議所當坐<lb/>
將有以湔洗之而子發得病死矣春秋方六十烏虖子<lb/>
發於經書為博通多藝能善琴家蓄古琴一張悲歡寒<lb/>
暑不以去身與交㳺毅然諾重意氣性忼直不能容忍<lb/>
於尋常人故與世多齟齬數起輙僨至阨窮不自聊則<lb/>
取琴而鼓之方其操歸風雜履霜聲出金石氣象犁然<lb/>
或奮袖起舞慷慨抑揚初不自知其有十年之謫也尤<lb/>
好誼喜賙人之急為舉子時將㳺學京師持縑三十端<lb/>
<pb n="KR4d0129_WYG_018-12a"/>
為道路費㑹鄉人有窶者困不能與計偕因歸以縑而<lb/>
自輟其行其行已類如此顧妻子不能語其詳也既官<lb/>
太學僦屋于學垣之西其隘容膝家蜀人也善蜀烹余<lb/>
為博士每下直輙從子發圍棋飲酒醉飽而後去殆無<lb/>
缺日已而余被汰為山隂從事去京師三千里濤江之<lb/>
東㑹稽山之上交友故人稍稍謝去絶不相聞無何子<lb/>
發持使者節至越余迎謁道左謹甚子發曰若非吾故<lb/>
人邪胡為而若此復相與圍棋飲酒如平生歡余以是<lb/>
<pb n="KR4d0129_WYG_018-12b"/>
愧其人子發初娶呉氏前卒繼室安氏封孺人生二男<lb/>
子曰儼曰佺一女子曰㒚子發之沒也儼佺皆尚㓜夫<lb/>
人携持諸孤䕶其喪南出宛葉絶漢水泝峽江水陸數<lb/>
千里以達于蜀其為人賢智有節操佐子發助力為多<lb/>
古髙行婦人也子發既善琴以其法傳之妻女㒚尤得<lb/>
其妙每鼔一曲子發輙太息自以為弗及銘曰六籍之<lb/>
芸芸兮余旦昏而藝之忠信之彬彬兮余童艾而履之<lb/>
日皦然而正中兮千載之慶也浩蜀江之茫茫兮其弗<lb/>
<pb n="KR4d0129_WYG_018-13a"/>
濟則命也噫<lb/>
</p>
<p>
</p>
  </div>
</body>
</text>
</TEI>
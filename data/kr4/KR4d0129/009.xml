<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹隱畸士集巻九</head>
    <p>
<pb n="KR4d0129_WYG_009-1a"/>
欽定四庫全書<lb/>
　竹隱畸士集巻九　　　　宋　趙鼎臣　撰<lb/>
　　劄子<lb/>
　　　代進瑞應圖劄子<lb/>
臣比因進對嘗具奏請乞倣尚書禮部瑞應圖之制將<lb/>
本府自春以來所獲瑞應别為一書編録奏御幸䝉聖<lb/>
慈特賜俞允臣謹斷自政和六年之㑹盡五月卒凡若<lb/>
干日以本府境内曁畿縣所獲甘露芝草珍木瑞麥之<lb/>
<pb n="KR4d0129_WYG_009-1b"/>
祥與夫囹圄空虚之日路不拾遺之人合若干釐為五<lb/>
篇目曰政和畿内瑞應記其當以形見者具圖所以如<lb/>
左恭以聖徳昭明格于上下發祥降祉應圖合牒不勝<lb/>
區區螻螘譽堯之心無以自見輙繕寫進上冒黷天聽<lb/>
無任隕越昧死之至伏乞宣付史館取進止<lb/>
　　　代乞駐蹕府學劄子<lb/>
臣恭以陛下樂育人材建立庠序開封府實輦轂畿甸<lb/>
之域天子所自治之地首詔執事並興府縣之學而有<lb/>
<pb n="KR4d0129_WYG_009-2a"/>
司推遷殆且十年博士弟子僑寄他所甚不稱明詔意<lb/>
致煩陛下申以程督曾不踰年之頃黌舍完成生徒四<lb/>
集秋某月有金芝二本産于大成殿之木上而本學生<lb/>
楊汶等一千一百五十八人相與踴躍誦嘆合辭而言<lb/>
以爲乗輿方躬郊丘之饗吾學乃輦路所經從今芝實<lb/>
挺生殆先聖先師蒸出瑞物以報吾皇之徳兹甚盛之<lb/>
舉謂臣某默不以聞何也臣竊以謂郊祀慶成之日千<lb/>
乗萬騎扈蹕還宫雖道出府學之南懼非所以仰勤天<lb/>
<pb n="KR4d0129_WYG_009-2b"/>
歩之臨也然而諸生伏清道之左聆屬車之音奏名通<lb/>
謁抑有著令如蒙天慈矜其懇誠示以恩意少緩六龍<lb/>
之驅壹紆重瞳之顧如古式閭以寵新學則多士仰徳<lb/>
孰不競勸四方聞風得以矜式以副陛下隆儒重道之<lb/>
意不勝幸甚臣待罪京邑職事所及有所見聞不敢緘<lb/>
默謹昧死以聞取進止<lb/>
　　　代奏陳畿内有行義孝悌之民劄子<lb/>
臣恭以陛下身蹈曾閔之行生知堯舜之仁即位之初<lb/>
<pb n="KR4d0129_WYG_009-3a"/>
首以紹述之政倡於朝廷然後敦睦親族表章八行躬<lb/>
制其法訓廸天下士民競勸風俗忠厚效見明白遐不<lb/>
作人京師實首善之地固宜有真賢實亷發聞于鄉以<lb/>
稱陛下之休德也檢㑹昨據祥符縣申舉人賈髙有孝<lb/>
悌和睦婣恤六行里閭列狀乞如詔令學官考驗具如<lb/>
事實及據東明縣申有民陳奉安自幼不食葷酒喜誦<lb/>
道書父亡廬墳今已三年謝遣妻子志操刻厲尉氏縣<lb/>
張師厚兄弟并姪五人同居三十餘年詣官自陳願以<lb/>
<pb n="KR4d0129_WYG_009-3b"/>
所有舍業永不分異乞書之籍以付子孫咸有文狀藏<lb/>
於所屬臣謹按賈髙行義實應詔書所有陳奉安張師<lb/>
厚等皆田野無知之民非有師友淵源之資而孝悌自<lb/>
然勇於為義實皆陛下教化惻怛隂中其心故能卓然<lb/>
自入於善臣愚不佞備貟輦轂職在承流宣化目所觀<lb/>
見不敢緘默謹具以聞取進止<lb/>
　　　乞外郡劄子<lb/>
某供職以來到今累月職事黽勉偶逃曠敗忽苦脾疾<lb/>
<pb n="KR4d0129_WYG_009-4a"/>
脚膝流腫屢在假告情不遑安太府要劇非養痾之地<lb/>
欲乞朝廷矜憐非敢避事特賜改授一近闕小郡或在<lb/>
外宫觀差遣一次以安愚分<lb/>
　　　雪趙子巖劄子<hi>按所雪者共三人應作雪趙子巖等疑脫去等字</hi>
檢㑹開祥兩縣令佐昨因常平官吉觀國奏劾閃避不<lb/>
賑濟奉聖㫖知縣范祖舒趙彦臣先次勒停并佐官並<lb/>
令御史臺取勘尋有臣僚論列吉觀國喜怒自私誤人<lb/>
之罪將開祥兩縣令佐妄行奏按奉聖㫖吉觀國送吏<lb/>
<pb n="KR4d0129_WYG_009-4b"/>
部某契勘昨來被水之際開祥兩縣令佐並係本府分<lb/>
差使臣管押于逐頭項應副救䕶各有排日食宿去處<lb/>
及隨逐所差官職位姓名至于救䕶賑濟了畢並無遺<lb/>
闕其常平官舉發不當已䝉朝廷察見其非反罪之矣<lb/>
則兩縣官初無罪犯所有祥符縣丞燕昭隣主簿吳友<lb/>
已據他司保明得㫖免勘訖獨有范祖舒趙彦臣趙子<lb/>
巖三人未經除雪不作據逐官詣府陳訴委屬非辜欲<lb/>
望朝廷詳酌將逐官昨來所得指揮特賜改正施行<lb/>
<pb n="KR4d0129_WYG_009-5a"/>
　　　代開封尹奏獲到䦨遺物劄子二首<lb/>
臣契勘乃者上元之夕天府獄空及兵民以闌遺之物<lb/>
獻于樓下陛下幸聽羣臣班賀且命有司書之于史矣<lb/>
距今才一月日而本府左右獄相繼再空并自閏正月<lb/>
十八日後來軍民李青等凡若干人節次以所獲闌遺<lb/>
金銀驢馬緡錢等物輸之于官不敢有隱推原蹤跡事<lb/>
狀甚明長老歎息以謂自有識知以來咸所未嘗聞見<lb/>
兹實陛下至仁盛徳和同天人教化深美風俗忠厚受<lb/>
<pb n="KR4d0129_WYG_009-5b"/>
報收功方在兹日而又適當寒食清明之間都人士女<lb/>
嬉遊娛樂而狴犴廓然無有留獄吏卒束笞箠聚桎梏<lb/>
而晝睡行路之人舒愉胖肆意若委貨財而寓諸國家<lb/>
也駿功偉績於是殊特史臣所當續書而不厭者臣不<lb/>
勝大願伏乞以今來本府寒食節日再奏獄空及續次<lb/>
受納到闌遺事實宣付史館取進止<lb/>
又臣近於二月二十一日上殿曾具正月十八日以後<lb/>
本府所據諸色人送納到闌遺金珠等物已逐一具名<lb/>
<pb n="KR4d0129_WYG_009-6a"/>
數進呈訖契勘自上件月日後至本月終計九月據軍<lb/>
民傅質等納到金銀珠璣等物計八件凡一十有二人<lb/>
其尤異者新城門之外車轍之間人迹稀少而傅宥子<lb/>
得黄金釵以歸其父宥不敢隱逺來詣府救焚倉卒之<lb/>
際寳貨狼藉平時貪人所為揭篋以趨攫金而徃之秋<lb/>
也而張用劉祥得白金釵號於市中莫有應者因舉以<lb/>
歸之官小兒郭宜哥去家而迷不知所歸婦人鄭氏得<lb/>
之携至府庭請所付與仍願姑育于家不受贍恤之直<lb/>
<pb n="KR4d0129_WYG_009-6b"/>
此皆髙義實亷人所至難而匹夫愚婦安而行之議者<lb/>
或謂去古浸逺俗益偷薄又謂三輔浩穰五方錯雜吏<lb/>
治尚武不可以忠信期待今陛下一出䦨遺賞給之令<lb/>
而輦轂之民凛然競勸效見如此與夫兎罝雖在中林<lb/>
不忘祇肅較此量彼孰易孰難然後知向所謂唐虞三<lb/>
代之俗不可遽復者皆淺近妄人臣待罪天邑目所觀<lb/>
見不勝螻螘區區踴躍不避冒瀆天聽之頻謹復具陳<lb/>
如左取進止<lb/>
<pb n="KR4d0129_WYG_009-7a"/>
　　狀<lb/>
　　　越州大禹寺奏請名額狀<lb/>
右州司契勘本州管下㑹稽縣有夏禹之廟去郡城十<lb/>
里載在祀典千有餘年祠旁有僧寺一所掌廟之管鑰<lb/>
及其埽除基趾勝絶室宇完備而舊無勑額止曰大禹<lb/>
之寺因循相承有失奏請恭以朝廷方復禹績疆理天<lb/>
下㑹稽乃禹之所葬圖牒具存神靈馮依不與他比雖<lb/>
守吏承詔祭饗以時齊民畏威祈報以禮而主守不專<lb/>
<pb n="KR4d0129_WYG_009-7b"/>
䕶治不嚴未足以稱國家崇明奉祀禹功之意今來欲<lb/>
乞朝廷詳酌依崇寧二年十一月二十四日已降指揮<lb/>
特賜本寺一勑額歳許度僧一人使之承續洒掃世掌<lb/>
廟事凡祠宇之修繕草木之封植責以歳時毋敢有壊<lb/>
郡守縣令時至而謹察之有不如令必罪主者庶幾廟<lb/>
貎嚴飾明靈顧懷下以慰一方歸嚮之誠仰以祝聖壽<lb/>
延長之慶臣等不勝至願<lb/>
　　　代乞䘏趙提刑狀<hi>子諒</hi>
<pb n="KR4d0129_WYG_009-8a"/>
伏覩具官某竭節公家盡心職事自臨所部夙夜孜孜<lb/>
毫髪細㣲無不經意朝廷察知其勤命以再任子諒受<lb/>
詔感激益思竭盡以報所䝉昨於今年夏中因大名府<lb/>
内黄縣羣賊作過子諒冒暑追捕不遑寢食賊旣窮䠞<lb/>
因悉就擒雖獲於隣州其實子諒廹逐之力也比縁聚<lb/>
教保甲徧詣屬縣衝犯苦寒奔走道路行至蓨縣感疾<lb/>
以卒病不獲訪醫藥沒不獲在家室勤事以死聞者淚<lb/>
流伏乞聖慈察其盡忠憂國忘身賜官其子使繼禄食<lb/>
<pb n="KR4d0129_WYG_009-8b"/>
葬事所須量加給賜庶幾盡瘁之吏知所激勸臣與子<lb/>
諒職事相聮而又死於臣部不敢緘黙謹録奏聞伏候<lb/>
勅㫖<lb/>
　　　代開封尹為徐積請諡狀<lb/>
某伏覩故楚州教授徐某行孝之美比迹古人經術之<lb/>
醇見推學者自頃擢第不復進仕操守堅正始末不渝<lb/>
昨崇寧初朝廷方興學校之制某以本路提舉學事蔡<lb/>
觀之命委以計議首至楚州與積討論究觀條畫皆有<lb/>
<pb n="KR4d0129_WYG_009-9a"/>
法度旣而有司大比淮南一路之學楚為選首今積不<lb/>
幸物故不獲親見聖朝學制之大成竊聞本州士人具<lb/>
以昨來興學勤事之功請于部使者援張<graphic n="KR1551" url="https://raw.githubusercontent.com/kanripo/KR-Gaiji/master/images/KR1551.png" mimeType="image/png"/>體例乞賜<lb/>
追諡部使者旣以聞于朝矣按積行義不在張<graphic n="KR1551" url="https://raw.githubusercontent.com/kanripo/KR-Gaiji/master/images/KR1551.png" mimeType="image/png"/>之下<lb/>
如䝉朝廷特賜考察節惠易名賁及泉壤不獨慰積之<lb/>
平生風于四方足以表勸某待罪輦轂不當僣越縁徃<lb/>
者推行學政與積共事今淮人之請實藉以為言故敢<lb/>
妄冒干黷朝廷不勝下情惶恐之至<lb/>
<pb n="KR4d0129_WYG_009-9b"/>
　　　代辭免轉官狀<lb/>
承命震恐以懼以慚伏念臣智慮本踈才用殊短猥蒙<lb/>
聖慈誤賜驅䇿夙夜怵惕懼于不任乃者導河為梁適<lb/>
在本部復被推擇委以應辦都畿之右財用素絀仰體<lb/>
聖意不敢不勉凡金榖薪竹之物夫役之衆以數計之<lb/>
殆四百萬有竒相屬於途僅及期㑹雖然臣以營繕宫<lb/>
闕事務衆多前䝉指揮許以徃來應副今賴天之休河<lb/>
翕而右以貫大岯梁于山間利及萬世此禹功所無有<lb/>
<pb n="KR4d0129_WYG_009-10a"/>
三代所不及實皆陛下聖功妙用之所立而羣執事奔<lb/>
走竭力之勞也臣坐而䝉成獲免於戾顧已幸矣安可<lb/>
比肩諸臣膺受懋賞不惟有愧於私議抑恐遂速於煩<lb/>
言仰累至明其體不細所有告命臣不敢祗受已送河<lb/>
南府左藏庫寄納去訖伏乞聖慈追寢誤恩以安愚分<lb/>
　　　代奏芝草狀<lb/>
據某處申送到芝草尋看驗得數内九莖連十一葉者<lb/>
一雙莖而連葉者若干形如層雲色如紫金合大小凡<lb/>
<pb n="KR4d0129_WYG_009-10b"/>
若干本湏至奏陳右竊以國之西都守衛陵寢陛下聖<lb/>
徳欽明孝思深至前降詔㫖將躬欵謁之嚴而三川士<lb/>
民引領望幸上書詣闕者不知其幾千人聖恩穆然而<lb/>
未俞也和氣薰蒸震于珍物金芝煌煌布濩畿甸其尤<lb/>
異者九莖連葉駢生層出實為瓌瑋竒特之觀兹乃祖<lb/>
宗神靈顧懷孝饗思欲覺悟皇情啟發天意前志所謂<lb/>
依類託寓諭以封巒者其符騐殆若是也臣等方司留<lb/>
務目覩嘉祥踴躍歡呼不敢默已謹以前件芝草若干<lb/>
<pb n="KR4d0129_WYG_009-11a"/>
本並繪畫到圖狀若干軸詣闕進獻以聞<lb/>
　　　薦霍侍禁換文資狀<lb/>
伏覩某官蚤游太學嘗被教養中縁廕補遂受班行好<lb/>
學樂道行誼修飭文章博美詞采炳然用之軍旅實乖<lb/>
其志方朝廷長育人材程其器能之使如安國者儻得<lb/>
因其所長以自著見被之儒服宜有可觀兼契勘昨來<lb/>
髙陽闗路安撫使司河北路轉運司東路提㸃刑獄司<lb/>
官嘗具奏請乞與安國換授文資未䝉施行伏乞聖慈<lb/>
<pb n="KR4d0129_WYG_009-11b"/>
特賜詳酌許令安國換一文資别授合入差遣使其激<lb/>
昻足以勸善臣等忝備邇臣不敢緘黙謹録奏聞伏候<lb/>
勑㫖<lb/>
　　　繳進河議奏狀<lb/>
右臣伏以先事而言則言有難信之患後事而諫則事<lb/>
有不及之憂雖然忠臣慮國不謀其身孝子顯親思述<lb/>
其志言之先後一也顧當否何如耳伏念先臣某當元<lb/>
祐之末實為河北路轉運副使方是時水官建議囘河<lb/>
<pb n="KR4d0129_WYG_009-12a"/>
蓋以累年功之成者十旣八九獨先臣居中罔敢阿徇<lb/>
請順水性導使北流進言於朝至於再四奮孤忠觸羣<lb/>
黨抗單言遏衆議讒鋒謗熖幾不獲免尚賴陛下哀憐<lb/>
照察曲賜全䕶遣使按視旣施行矣不幸後來水官眩<lb/>
惑前議竟興力役斷塞北流奏功告成中外稱慶已而<lb/>
先臣以病賜歸退伏田里雖及困革不忘朝廷常慷慨<lb/>
謂臣曰河本無事妄人擾之耳今乃如是恐不三數年<lb/>
河無安定之理誰當復為上言之乎臣飲淚泣血退書<lb/>
<pb n="KR4d0129_WYG_009-12b"/>
其語刻之肌骨銘在肺肝方是時豈暇䂓後效計將然<lb/>
乎徒以不欺之誠著自平昔雖時有用捨而志不可無<lb/>
故也伏見去年河已東決舉齊之西汎濫千里有司極<lb/>
力僅能塞之而積淤久高終不順快迨及今夏沛然北<lb/>
流決於闞村如建瓴水陛下哀矜元元愍悼墊溺臨遣<lb/>
諫大夫賑烖恤窮且俾臺郎共視河事仁恩徳意逺近<lb/>
周浹流甿餓夫抃手涕泣雖未復故土瞻舊丘而人人<lb/>
悅欣咸自以為更生也臣竊悲先臣抱孤孑之志而事<lb/>
<pb n="KR4d0129_WYG_009-13a"/>
不獲申建忠藎之䇿而言未及用遽先朝露齎恨冥漠<lb/>
今日已決之闞村乃先臣之所願開者也今日旣淤之<lb/>
東流乃先臣之所力爭者也往昔使萬有一如先臣之<lb/>
言則河患廣博雖不遽平而水得所歸功必有漸決不<lb/>
至於敗壊蕩徙如今日之貽朝廷憂也囘河之役幾年<lb/>
矣薪芻之所費力役之所用臣不敢為朝廷惜也金粟<lb/>
之所耗爵賞之所頒臣不敢為朝廷惜也所重為朝廷<lb/>
惜者兩河數千里間有田不得種藝有廬不得歸宿死<lb/>
<pb n="KR4d0129_WYG_009-13b"/>
者轉體於溝壑生者寄命於道塗去嵗旣已若此今年<lb/>
又復如此謂之天灾臣竊以為非嵗之罪也恭惟朝廷<lb/>
清明議論公藎方遣使者出臨河防宜有成謀定䇿歸<lb/>
報于上然㣲臣區區猶抱遺說陳父書冒不測之誅而<lb/>
獻芻蕘之議者非以希榮於旣往而干澤於方今也誠<lb/>
以河溢臯陸垂二十年已失之機事不及悔將善其後<lb/>
必謹於先而先臣之言曩實誤中奏草具在尚可推攷<lb/>
儻䝉朝廷俯賜采覽鑒已然之得失察旣往之成敗校<lb/>
<pb n="KR4d0129_WYG_009-14a"/>
短量長稽驗當否於以裨贊大䇿協成緒功使長河底<lb/>
平得效塵露雖結草之報未易如此此先臣之遺志而<lb/>
臣之所不敢忘者也然後退伏鈇鑕下見先臣使九泉<lb/>
之魂得以瞑目豈非臣之素心宿願者乎臣愚不足以<lb/>
知河事竊獨耳剽日久嘗聞諸先臣曰河之可以一言<lb/>
蔽者趨下而已自横壠六塔商胡小吳宗城内黄百年<lb/>
之間水皆西決則地勢髙下豈不可見今之大議不過<lb/>
東流與北流耳使河誠東而可以行則雖竭天下之力<lb/>
<pb n="KR4d0129_WYG_009-14b"/>
而囘之猶將請諸朝而不敢以為費也柰何地有髙下<lb/>
之形水有逆順之勢今年雖塞明年且決來嵗儻行後<lb/>
嵗必淤借使神禹臨之亦將無如之何矣如或順而治<lb/>
之則庶幾數十年其無河患乎正今日之明效大驗也<lb/>
然議者毎挾塘泊以為言不以近事觀之河旣東徙而<lb/>
塘泊固已淤矣雖有司嘗欲濬治之蓋亦有所重為而<lb/>
未能也且其所浸害者獨滄與乾寧間耳使向之未嘗<lb/>
有塘泊則將無以為禦敵計乎臣有以知其不然也請<lb/>
<pb n="KR4d0129_WYG_009-15a"/>
得以事譬之據靈武之城則西戎稽顙次古北之口則<lb/>
北敵請命昔常恃此以為固矣今雖未能復之而西北<lb/>
兩邉豈嘗一日乏守備乎此尚人事之所及而猶可以<lb/>
力勝者耳水之為物非有情也柰何與之競而不釋哉<lb/>
先臣之縁河事進言者甚多臣不敢以徧舉謹取最後<lb/>
乞治北流開闞村河門及申相度黄河利害所二狀繕<lb/>
寫投進伏望聖慈特賜睿鑒降付有司看詳裁擇施行<lb/>
冒黷天聽無任隕越昧死待罪之至謹録奏聞謹奏<lb/>
<pb n="KR4d0129_WYG_009-15b"/>
　　書<lb/>
　　　與修史舍人手書<lb/>
某惶恐再拜修史舍人内翰閣下某不肖願見門下之<lb/>
日久矣愚甚且賤竊自鄙陋不敢妄以姓名輙自聞于<lb/>
將命者前日亡友闗止叔之病遂獲因縁瞻望履舄止<lb/>
叔之歿也執事不以為愚而辱諉以事敦匠薄遽不得<lb/>
究盡所欲言者翌日嘗干典謁冀粗白於一二未獲承<lb/>
命不勝悃愊拳拳之愚敢復以啟具之惟執事察焉某<lb/>
<pb n="KR4d0129_WYG_009-16a"/>
死罪止叔文學行義自執事所深知姑置是事而一旦<lb/>
不幸至於大故内無骨肉强近之親外無心腹紀綱之<lb/>
僕無錢以供飯含具棺槨天下之窮者尚復有過於此<lb/>
耶執事聞訃匍匐躬哭而親臨之凡止叔所以得就木<lb/>
者待執事之力而後能某雖愚已深服執事之義矣今<lb/>
逝者已矣要於無可柰何然哀死者而及其生是又君<lb/>
子之所不能已也止叔家素貧乏兄弟仰禄以養其母<lb/>
母年七十二女未嫁惟有一子㷀然尚幼興言及此不<lb/>
<pb n="KR4d0129_WYG_009-16b"/>
覺涕零此固執事所為衋然傷心者雖然資之以財財<lb/>
盡而不可繼託之於人嵗久而不能保必將濟其窮而<lb/>
恤其家某以爲當使澤及其孤兒然後為䇿之良也恭<lb/>
惟朝廷旣已察知止叔之賢凡其待遇而假優之者皆<lb/>
非羣工庶僚之所可望而執事有昔日之好居今日之<lb/>
地然則撫止叔之孤而存闗氏之後非執事將誰望乎<lb/>
某冗賤且䟽幸見之日殊淺不當僭越以干髙位者之<lb/>
議伏自惟念妄於止叔有一日之分而執事仁心惻怛<lb/>
<pb n="KR4d0129_WYG_009-17a"/>
計所樂聞而不厭者是以冒進直前而竊不自量也區<lb/>
區之誠宜在躬禀而閽守嚴甚懼於不通故敢遣人仰<lb/>
冒台聽狂妄不韙伏湏罪誅無任俯伏俟命之至不宣<lb/>
　　　與趙伯山書<lb/>
某啟髙陽統郡十一清河在其南三闗居其北皆其封<lb/>
境之所𨽻節制之所及也屬吏之以事往者更出迭反<lb/>
如織緯然獨清河之為州人物盛麗飲食甘美又多賢<lb/>
士大夫今人樂從之游雖數不厭然而僕自去秋逮今<lb/>
<pb n="KR4d0129_WYG_009-17b"/>
幾年奔走道塗者至不可以數計往來諸郡者相踵也<lb/>
乃獨不得復至所謂清河者豈英游勝㑹神所吝惜抑<lb/>
數竒不耦動輙齟齬邪每自悵失不能去懷奉所貺教<lb/>
如見眉宇伏承渉暑起居甚休足以為慰十詩在子磐<lb/>
處屢索未肯出時可投劾勇去頃刻不可留雖子磐亦<lb/>
自謂五日京兆也河間人物自是不能復如往日矣今<lb/>
賴復得志康遜叔志康一病殊恐人比來方可緩帶聞<lb/>
仲忱當詣平戎日夜望其過我乃爾躊躇何也天下之<lb/>
<pb n="KR4d0129_WYG_009-18a"/>
寳固當與天下共之夜光安得獨玩於隋掌豈諸公豪<lb/>
舉復有以禁切之乎某幸事之間勢必罕出但病懶嗜<lb/>
卧冠履俱廢特無如趨府何耳隨意作書以發笑噱不<lb/>
復有先後之序餘願自愛<lb/>
　　　與劉季髙書二首<lb/>
季髙足下河間一别嵗且周矣思念惘惘殆無以喻比<lb/>
得賢叔中行書乃承今春復枉於有司浩然東歸以便<lb/>
甘㫖之奉甚善甚善僕素所期於季髙者非以科舉利<lb/>
<pb n="KR4d0129_WYG_009-18b"/>
不利也今復尚可言邪然季髙遂自絶曾不有書問訊<lb/>
我過矣僕自春初隨府來河東未幾府罷當去此久矣<lb/>
而法須俟代者因未得卽去顧僕豈樂此者邪并州苦<lb/>
寒夏多雹秋早霜風土麄惡飲食儉陋大都不逮河朔<lb/>
者十七八惟酒極醇釅果實蒲萄之美冠於四方旣悒<lb/>
悒不自聊間嘗劇飲徑醉設肴核而品嘗之同僚之賢<lb/>
者家藏異書甚富幸獨許僕觀焉異時足下見仲宣勿<lb/>
作故眼看也適過中秋方兩日念去年之遊無與共者<lb/>
<pb n="KR4d0129_WYG_009-19a"/>
因復取酒自慰遽起作吾友書以發千里一笑信手而<lb/>
寫不復銓次想足下不怪<lb/>
季髙賢友足下相别殊久滋益奉思歸自并汾嬰以俗<lb/>
事未果為左右之問客自京城來送示令叔中行書并<lb/>
以吾友書兩通為貺是時方病宿酒展轉牀枕間醒未<lb/>
可而睡不能意象殊惡而小子育忽驚告曰劉季髙有<lb/>
書來僕立起出户外已不復知有酒讀盡兩函書累八<lb/>
九番如對辯士接説客聽其語數千百言夸者如倨戯<lb/>
<pb n="KR4d0129_WYG_009-19b"/>
者如侮媚者如取激者如怒甚矣哉吾子之善為詞也<lb/>
僕在河東凡十月日官况牢落幾不可堪旣得歸不翅<lb/>
若棄涕唾吾廬雖陋有竹隱以待賔客閲書史家故所<lb/>
藏書滿一大屋讀之累月蓋未能什一時時與羣從兒<lb/>
曹作小詩相唱和間輙奕棋投壺怡然終日而鄉隣有<lb/>
好事者頗來入吾社中口諷手談繼以觴酌號呶呼笑<lb/>
私甚樂之但私居難得酒縱得輙不佳不能滂濡淋漓<lb/>
以供諸客之豪思如往昔與吾子為髙陽之飲是真不<lb/>
<pb n="KR4d0129_WYG_009-20a"/>
可得也苦熱作書不復序次相見未有日惟萬萬為器<lb/>
業自重<lb/>
</p>
<p>
</p>
  </div>
</body>
</text>
</TEI>
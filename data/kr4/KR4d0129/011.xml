<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹隠畸士集巻十一</head>
    <p>
<pb n="KR4d0129_WYG_011-1a"/>
欽定四庫全書<lb/>
　竹隠畸士集巻十一　　　宋　趙鼎臣　撰<lb/>
　　啟<lb/>
　　　回謝王履道解元啟<hi>安中</hi>
伏審雄擅詞塲首偕郡計名因實稱譽以誠歸嘗觀近<lb/>
古以來莫甚取人之弊俗以私勝情為利移由請謁以<lb/>
滋彰致科程之愈密較言詞以頃刻雅昧平生定賢鄙<lb/>
於冥茫豈殊占筮舉是重責付於有司俾専一已之聰<lb/>
<pb n="KR4d0129_WYG_011-1b"/>
明求合衆人之議論質以疑似難明之説課其浩博不<lb/>
窮之書既多設其機緘復巧為之關鍵揆厥中失按兹<lb/>
否臧彼我都忘初類九方之相馬妍媸乍判終同象罔<lb/>
之得珠顧取舍以良難宜愛憎之未免其或精求邦彦<lb/>
黙契鄉評推壯士以當千置翹薪而居上蕭何第一驟<lb/>
選於列侯韓信無雙獨堪於大将則可以厚塞紛紜之<lb/>
論遐彰鑑裁之能非君而誰得子是賴伏以解元先輩<lb/>
秀出藝苑髙標士林駭天性以少成吁後生之可畏雋<lb/>
<pb n="KR4d0129_WYG_011-2a"/>
實屢得鳴非遽驚雖二北以何傷竟一戰而乃霸盖漢<lb/>
廷之妙選無以昜堯則江右之優評固當歸遜搢紳動<lb/>
色閭里相趨竊顧瑣才舊窺麗藻聞風動色<hi>按聞風動色句與搢</hi>
<hi>紳動色複見動色二字疑有誤</hi>忘褒曲水之詞攘臂推先輒許阿房之<lb/>
賦幸知人之不謬慚薦鶚以何功詎圖謙禮之隆亟辱<lb/>
教函之貺叨慰藉之良厚第藏弆以為榮感與愧深意<lb/>
莫言盡<lb/>
　　　答謝崔稷躬解元啟<lb/>
<pb n="KR4d0129_WYG_011-2b"/>
向縁乏使獲預校文顧拙目以成疎幸清錢之在選蓋<lb/>
嘗誇於坐客私自喜其得人敢圖謙中特枉牋翰久推<lb/>
遷而不報益悚負以知慚伏惟解元先輩行髙鄉評學<lb/>
有家法未任戴冠之日已出驚人之鳴曾屢鼓之不衰<lb/>
殆百發而皆中是宜決勝誰與争鋒然而驟覿夜光或<lb/>
遭於按劍未逢伯樂有至於倚輈空什襲以自珍竟三<lb/>
獻而莫售所貴樂天而知命固将藏器以待時周公豈<lb/>
欺我哉一第蓋慁子耳宜掉臂而不顧遂大笑以出門<lb/>
<pb n="KR4d0129_WYG_011-3a"/>
棄甲則那姑受辱於胯下視舌在否會奮翼於澠池期<lb/>
諸異時慰此平日念槐夏之方永詠芝庭之有休願樂<lb/>
道以自虞思為親而加飯區區之懇眷眷於斯謹奉啟<lb/>
陳<lb/>
　　　上廖明略謝解啟<lb/>
伏審解文亦叨名薦榮踰望表愧溢中藏竊以國家憲<lb/>
商周得士之方講漢唐明文之治思盡羣䇿一新大猷<lb/>
復以聲律而考其通才兼之經術而究其學古宿儒獨<lb/>
<pb n="KR4d0129_WYG_011-3b"/>
髙於故步後進力就於新規鬻玉市珍固有素懐之寶<lb/>
奪人賈勇或推待敵之奇彈冠結綬以朋來求氣應聲<lb/>
而彚至宜傳文詞典麗之雋以副科程奨育之先如某<lb/>
善性素冥諛聞非敏比縁世澤獲綴仕聨良冶志於為<lb/>
裘敢忘前訓過庭聞乎學禮常激初心服黄巻以自勤<lb/>
撫青衫而增愧顧為童子之技初無平日之功方乍造<lb/>
於廣場駭以銷於鋭志進而斂袂甘攘臂之在先居以<lb/>
下流敢焚舟而決勝豈謂斗筲之瑣亦膺衡石之收揆<lb/>
<pb n="KR4d0129_WYG_011-4a"/>
已何勝䝉恩有自此蓋伏遇某官先生陶冶士類黼黻<lb/>
聖文推善誘以勸於将來略汝疵未施於求備致兹淺<lb/>
學猥預登書敢不佩服光輝勉勤志力一蕢而往有覬<lb/>
於為山百川而流必期於至海庶圖寸效用荅殊恩過<lb/>
此以還未知所措<lb/>
　　　謝及第啟<lb/>
獻芻蕘之言方慚下俚拜雲天之賜偶玷上游冒寵若<lb/>
驚撫躬知愧竊以至徳将降文章反以蠧聖真大道不<lb/>
<pb n="KR4d0129_WYG_011-4b"/>
行聰明於是淫性本言隠於堅白自私之論辨生於曖<lb/>
昧末學之徒六經支傳百氏蜂起髦士不烝於田畝碩<lb/>
人自放於澗阿粤從兩漢而來無復三王之盛我宋以<lb/>
右文基化先王以治經鑄人古義雖明灝噩之風不作<lb/>
雅言不缺麗則之賦未工惟神聖之御時兼詞章而造<lb/>
士非前瞻後顧之巧中左規右矩之能則何以掇如承<lb/>
蜩取若拾芥如某者溺心放實滅質睽方永思簪紱之<lb/>
傳勉學箕裘之繼竊冒清明之選企從羣俊之游人或<lb/>
<pb n="KR4d0129_WYG_011-5a"/>
握珠士多懐寶瓦墁放志顧何有於成功竽瑟獻音懼<lb/>
靡諧於盡善敢圖一介之技謬厠十人之聨嘿計夤縁<lb/>
實出幸會此蓋伏遇某官至誠樂育盛徳兼容越拘攣<lb/>
以求材觀昭曠而格物鳳飛羽集温仁之氣應時茅拔<lb/>
彚征上下之交離祉在衡石之有取雖葑菲而必收遂<lb/>
俾孱庸亦叨寵數敢不進求宿道益講善經罄臣子之<lb/>
孝忠循聖賢之義命冀十駕之駑步躡足飛黄庶三尺<lb/>
之龍泉淬鋒清水行平日所學之志為異時圖報之心<lb/>
<pb n="KR4d0129_WYG_011-5b"/>
過此以還未知所措<lb/>
　　　謝宏詞啟<lb/>
右某昨者就試宏詞叨塵下列伏奉聖㫖與循一資者<lb/>
訪聞科制人自謂於握靈珠甫上奏封衆皆喜於得大<lb/>
将敢意甚精之選遽收極陋之姿恩踰分以起羞聲過<lb/>
情而知懼竊以文者貫道世實需才當無事以詳延屬<lb/>
有求而備用時豈乏士人皆願忠故濟濟登朝穆若宗<lb/>
周之化彬彬聚闕炳然皇漢之風率皆謹籲俊以旁招<lb/>
<pb n="KR4d0129_WYG_011-6a"/>
務教英而樂育課其牋奏用觀文吏之才能彼誓銘乃<lb/>
定大夫之位所以網羅邦彦追琢時髦嘉有非常之人<lb/>
俾厲無前之績國家奮炎開運執象膺圖昭七聖以垂<lb/>
休亘千齡而敷化勝殘去殺戈倒載以言櫜偃革辭軒<lb/>
車結旌而奉御奮乎百世之上躋於三代之隆上方洎<lb/>
乎無為綽然有裕廣文聲而繼志循堯道以儲精昭回<lb/>
之光下飾於萬物旁魄之徳上暢於九垓臨雍泮以恢<lb/>
儒坐王公而論道賁戔戔之帛鳯使馳巖縶皎皎之駒<lb/>
<pb n="KR4d0129_WYG_011-6b"/>
鶴書降隴江飛之鳬蓋少冀羣之馬幾空猶復側席幽<lb/>
人夢想賢哲講興能之茂典復論秀之新規謂篆刻乃<lb/>
童子之工而經術固大臣之事用専六藝博勸諸生鄒<lb/>
魯彈冠讀詔書而歎息庠黌動色習矩步以委蛇然念<lb/>
士寡全能才拘定分徳行政事稽聖黨以珠科文苑儒<lb/>
林較史流而異傳慮風雅之或寢顧禄利之使然思數<lb/>
路以兼收庶一隅之不廢肆求古制爰采唐科且比事<lb/>
屬辭乃典章之故實而駢四儷六亦翰墨之彌文豈壯<lb/>
<pb n="KR4d0129_WYG_011-7a"/>
夫而不為固聖人之有取而况歌功頌徳用有重於朝<lb/>
廷馳檄飛書事或嚴於師律集諸難而求備該衆美以<lb/>
取長雖投牒之且千來思不拒而限員之以五中者幾<lb/>
希屬當首選之辰允謂難才之際命春官而掌事詔宗<lb/>
伯以程能顧待遇之特優宜校量之甚悉自非文髙變<lb/>
虎操擅摛鸞金擲地以騰聲錐處囊而耀頴則何以青<lb/>
錢萬選動居掌握之中黄鵠一飛起簉雲霄之上俛慚<lb/>
竊吹仰玷精求伏念擅壑鮿生翔蓬滯羽幼木强而不<lb/>
<pb n="KR4d0129_WYG_011-7b"/>
慧長椎鈍以無奇李蔡下中素微於品目賈山涉獵夙<lb/>
病於空疎敢萌拾紫之懐分隔紆朱之願第以世蓄油<lb/>
素家傳布韋堂克肯<hi>按原本缺肯字今據文義增入</hi>以寧隳氈表青而<lb/>
故在嵗不我與惜年往以難攀人莫已知懼時來之不<lb/>
再稍絶編而自厲遂佔畢以忘勤頃者任子之恩嘗𨽻<lb/>
奉祠之役未濡鵜翼竊悔於初心徒處雞羣重增於懦<lb/>
氣因奮決科之志妄馳干禄之情綴爾雅之蟲魚定非<lb/>
磊落習枚臯之賦頌頗類徘優亟殫下俚之文過忝上<lb/>
<pb n="KR4d0129_WYG_011-8a"/>
游之第學慚為已食愧浮人千金屠龍藝既成而安用<lb/>
三年刻楮技雖勞而可捐輒辭補掾之符歸奉循陔之<lb/>
養因磨礲於事業獲馳騁於古今充棟汗牛嗟腐脣而<lb/>
莫釋濡翰燥吻笑琢腎以何愁黙蕭散以累年忽侵尋<lb/>
而再閏自安鳩拙孰冀鶯遷豈圖遭會之優重際設科<lb/>
之始復强顔而干進深畫足以包羞<graphic n="KR3337" url="https://raw.githubusercontent.com/kanripo/KR-Gaiji/master/images/KR3337.png" mimeType="image/png"/>鼠何知不諱五<lb/>
窮之辱由基甚戇更希百中之能森列棘以造廷駭據<lb/>
梧而禠氣洛陽才子絢錦臟以飛英稷下先生摛錦心<lb/>
<pb n="KR4d0129_WYG_011-8b"/>
而掞藻争背城而借一各奮臂以當千驟見大巫舌撟<lb/>
然而莫下旁窺巧匠思軋爾以如抽徒勉課於繆悠蓋<lb/>
僅成於骩骳自慙藍縷甘觸於報聞茍逭詆訶詎期於<lb/>
中選方決竄身之計遽叨入等之榮禮重續貂遂兼收<lb/>
於犬尾工嫌誤墨因强飾於蠅頭實非嘗試之間敢有<lb/>
庶幾之望再念少而聞禮壯乃為箕佩帨承顔志方申<lb/>
於戲綵賜金祖道親俄屬於掛冠感負荷以維艱顧責<lb/>
委之誠重迨停車而畢試乃就駕以遄歸戰勝則肥有<lb/>
<pb n="KR4d0129_WYG_011-9a"/>
愧卜商之趣檄至而喜無慚毛義之心榮獨倍於衆人<lb/>
感固深於平日此蓋伏遇某官權衡王道衣被詞人入<lb/>
聖域以惟優任天下而蓋重洪鈞播物並充良窳之求<lb/>
巨冶鑄金舉適方員之用致容諛聞亦附羣英某敢不<lb/>
寤寐前修始終素履約言枝而務本探學海以窮深性<lb/>
也不移竊慕古人之節時乎有用願酬國士之知過此<lb/>
以還未知所措<lb/>
　　　代謝銓試第一人啟<lb/>
<pb n="KR4d0129_WYG_011-9b"/>
布鼔何知造雷門而妄擊狐裘将御假羔袖以居先聲<lb/>
實過情榮不盡愧國家上規姚姒踵武羲農闡長世之<lb/>
善經厲無前之偉蹟謂忠臣乃社稷之衛而賢者蓋邦<lb/>
家之光式敦勸學之風用迪右文之化聲明萬㝢漸被<lb/>
百年闢雍泮以烝髦諸儒動色賁弓旌而籲俊志士傾<lb/>
心茅連茹以俱征楚刈翹而輩起固已林無遯翼地靡<lb/>
潛芳麟濯濯以耀奇並遊漢畤鳳蹌蹌而效祉皆萃堯<lb/>
廷猶復求以多歧取諸數路念招徠之務廣慮褒厲之<lb/>
<pb n="KR4d0129_WYG_011-10a"/>
或遺眷惟胄子之員紹乃裳華之世未嘗學問将簿領<lb/>
以空迷安事詩書懼膏粱之莫正因責難於試吏俾較<lb/>
藝於専經優以進升汰其猥并顧待遇之良厚亦推擇<lb/>
之至精雖博采兼收不中程者蓋寡而超資躐等獲預<lb/>
選者幾希矧夫責在人先褎為舉首出翰場而挾兩入<lb/>
英<hi>原本闕</hi>以無雙儻非異能詎諧清議如某者年惟甫冠<lb/>
才不迨人姿欵段以無奇性冥頑而不慧少慚鄉舉非<lb/>
可畏之後生長困天愚本難言之童子徒以陶被鎔鈞<lb/>
<pb n="KR4d0129_WYG_011-10b"/>
之運佩藏弓冶之規竊勉强於青衿妄激昂於黄巻讀<lb/>
韋編而屢絶雖罄苦心數馬足以不知幾成懵學頃奉<lb/>
修方之貢亟叨延世之恩鵜翼弗濡愧在梁而莫稱鉛<lb/>
刀未割顧磨鈍以猶能黙探師友之淵源妄意聖賢之<lb/>
糟粕期中樂於名教恥外戰於紛華然以學當壯而欲<lb/>
行時既來而不再輒起彈冠之願冀允泛駕之求森羣<lb/>
雋以並馳粲分袍而角進孔庭詩禮衆各擅於家風謝<lb/>
氏芝蘭人互矜於世美共願論功而第一所期奮臂以<lb/>
<pb n="KR4d0129_WYG_011-11a"/>
當千獨是小生亟膺大敵勢虞彼衆思軋軋以如抽功<lb/>
懼他先心揺揺而靡薄勉課淹遲之技僅成骩骳之文<lb/>
分澄汰以自期嘿逡巡而引去敢意不虞之譽遽加無<lb/>
望之人取乃片言冠乎諸彦簸糠揚粃繇無實以在前<lb/>
爛額焦頭偶效勤而居上豈始望之及此顧人言之謂<lb/>
何此蓋伏遇某官學擅儒宗道先民覺務主持於風教<lb/>
喜甄拔於人倫物荷雌黄寶陽秋於皮裏士歸題品儲<lb/>
丹桂於籠中毫釐之善必褒菅蒯之才靡棄謂寸長而<lb/>
<pb n="KR4d0129_WYG_011-11b"/>
尺短姑置盧前庶聲應而氣求或從隗始遂容忝冒及<lb/>
此超踰某敢不勉効蠖伸倍勤蛾術慕盈科而放海戒<lb/>
止蕢以虧山齊廷一鳴已玷驚人之勇天池萬里更圖<lb/>
擊水之游期少副於初心用仰酬於厚徳<lb/>
　　　謝陳漕薦啟二首<lb/>
論士薦人雖出至公之舉誤恩過聴實懐非據之羞黙<lb/>
自視於無堪了不知其所自伏念某材藝素下行能不<lb/>
優精神無以自明遲鈍豈足及事少雖樸學役役不見<lb/>
<pb n="KR4d0129_WYG_011-12a"/>
成功長復倦游碌碌未有奇節幸投閑於鄉校得濫吹<lb/>
於邊州朝虀暮鹽衆争指笑龜腸鶴腹誰肯顧憐誠無<lb/>
頴脱之奇詎有井渫之歎念思平昔覺今是而昨非俛<lb/>
仰光隂悵來遲而去速謂陸沈則烏有分牛後而乃宜<lb/>
會逢天漕之開屬偶使軺之至聞公子之舊矣尚伏海<lb/>
濵聴足音以跫然始逃鼪徑<hi>按脱於毛錐之上原本脱去一句</hi>脱於毛<lb/>
錐顧微炙輠之談猥奏擊轅之曲<lb/>
伏念某冀椎夙鈍魏瓠徒夸類朱穆以顓愚比仲由而<lb/>
<pb n="KR4d0129_WYG_011-12b"/>
畔喭無少成之美取譽於曲期有困學之頑見嗤於扞<lb/>
格徒以世修良冶家謹青氈握素披黄嘗接先生之<lb/>
論懐鉛提槧屢陪長者之行輒慕摳衣强為佔畢史三<lb/>
冬而詎足學九年而未成冠枝木之冠造語言而已妄<lb/>
無嵓士之行長貧賤以堪羞會延世以疏恩遽濫巾而<lb/>
入仕彼其已慚於鵜翼悸兮仍愧於童觿思九仞以求<lb/>
泉遂十駕而追驥剽稗官之談説豈造精微竊裘氏之<lb/>
呻吟僅存糟粕動速據梧之誚居迷刻楮之勞綴爾雅<lb/>
<pb n="KR4d0129_WYG_011-13a"/>
之蟲魚定非磊落習枚臯之賦頌頗類俳優中欲罷以<lb/>
未能少既作而難悔妄因子墨之客預觀王國之賔人<lb/>
各負於千能霸敢期於一戰初疑地屨莫簉於天冠終<lb/>
笑狐裘亦容於羔袖俛從吏選猥調民曹製錦未工懼<lb/>
貽於官謗採蘭可樂期徇於私恩亟投牒以言歸聊編<lb/>
蒲而自遂善哉流水愧無取徳之音仰止髙山雅有慕<lb/>
賢之志時乗幸會天契初心舊矣海濵苐勤於竊伏跫<lb/>
然鼪逕忽慰於逃虚敢圖旅瑣之卑乃䝉亨<hi>按亨字下脱一字</hi>
<pb n="KR4d0129_WYG_011-13b"/>
之利雲霓在望螽趯趯以輸誠弩矢方前旌揺揺而結<lb/>
念恭展拜塵之敬遽干開府之威伏望某官樂育均私<lb/>
言提示訓大有容於海納小不拒於莛撞如是則闕黨<lb/>
鄙夫亦叩端而䝉惠邳垠孺子雖跪履以何勞恩儻賜<lb/>
於顔間報敢輕於門下卑情無任瞻望激切知歸之至<lb/>
謹修啟事躬詣台屏祇候贄見伏惟台慈俯賜聴覽<lb/>
　　　謝路帥啟<lb/>
試吏踰年課裁自脱居官積日冗不見治方虞覈實之<lb/>
<pb n="KR4d0129_WYG_011-14a"/>
誅遽濫陟明之賜初固辭而不獲卒冒處以知慚竊以<lb/>
古惟任於至公士各安於所守居上者務薦賢以助國<lb/>
在下者知直道而事人某胥某商惟其選用舉讐舉子<lb/>
初不逺嫌未始論甘而忌辛何嘗重耳而輕目定神交<lb/>
於俄頃豈待先容察國士於逡巡居同舊職每念此風<lb/>
之不振皆出時人之自私不能推分以任真遂乃㨗徑<lb/>
而窘步有求壟斷而登者至往墦間而乞之法愈密而<lb/>
救不勝上滋疑而士愈賤泯泯若此悠悠至今夫非常<lb/>
<pb n="KR4d0129_WYG_011-14b"/>
之榮乃特達之舉不假左右游談之力非有平昔雅故<lb/>
之私黙未嘗以自言隂獨知其可任卓為異選逈越稠<lb/>
人俯慚孤生大累明鑒伏念某植性斯下賦才僅中資<lb/>
蟠木以輪囷類棗膏而昏鈍少雖樸學役役不見成功<lb/>
長復倦游碌碌未有奇節曩以雕蟲之技濫陪入閣之<lb/>
英棲遲不試者累年患難幾瀕於九死雙鬢未改寸心<lb/>
已灰長歌空悲豪氣都盡願守先人之蓬蓽不希當世<lb/>
之功名北陌東阡日陪父老殺雞為黍時對友朋蕭然<lb/>
<pb n="KR4d0129_WYG_011-15a"/>
甽畮之中坐閲時嵗之久既偶脱於性命復内迫於饑<lb/>
寒當途或嘆於數奇諸公遂忘其不肖俾代膠庠之匱<lb/>
逺投關塞之閑獲私俎豆之便安不覺虀鹽之冷落出<lb/>
朱入墨幸無簿領之沈迷左詩右書猶竊古人之糟粕<lb/>
思何枯而軋軋道愈逺以茫茫著述而看屋梁幾多可<lb/>
笑顓愚而迷馬足是以大癡諸生方競於拾青談客頗<lb/>
嘲其尚白以蜀雞而伏鵠卵詎曰能成譬蜾蠃之祝螟<lb/>
蛉姑云以類鱣堂之益蓋寡鶉庭之愧已深矧衛幕之<lb/>
<pb n="KR4d0129_WYG_011-15b"/>
多才正楚筵之好客不堪者七宜退屏於閑曹所就者<lb/>
三實樂逢於寛政數叩潭潭之府屢陪冉冉之趨精神<lb/>
莫能自明遲鈍不足及事巧發奇中初無騣蔑之一言<lb/>
飛辯騁詞顧乏阮瞻之三語是宜擯棄於度外何以受<lb/>
賞於談間然而靈照内融煥莫逃於眉睫淵機黙運凜<lb/>
洞見於肺肝遂同葑菲之收詎責毳毛之用此蓋某官<lb/>
廊廟柱石搢紳羽儀為天下之楷模負人倫之藻鑑盱<lb/>
衡扼腕雌黄定乎口中校短量長陽秋出於皮裏特示<lb/>
<pb n="KR4d0129_WYG_011-16a"/>
椎輪之寵首形推轂之仁鳳翼凌霄妄許青蠅之附龍<lb/>
門切漢更容跛鼈之登某敢不仰佩提攜俯勤策勵務<lb/>
取平居之學益窺未見之書庶有立於絲毫或少酬於<lb/>
萬一犬馬之齒方壯敢怠初心金石之操不渝願觀異<lb/>
日舍是為報未知所裁<lb/>
　　　謝郭運使啟<lb/>
論事計功宜處衆人之後恤孤念舊遂居羣吏之先䝉<lb/>
恩則優俯已誠愧伏念某有生不耦孑立無奇少年頗<lb/>
<pb n="KR4d0129_WYG_011-16b"/>
意於功名謂可力致壯齒驟嘗於憂患稍以心灰未能<lb/>
放迹於邱墳聊復備員於俎豆廣文之官獨冷或見弔<lb/>
於詩人孝先之懶欲眠幾得嘲於弟子其言蓋平平耳<lb/>
所居無赫赫名骯髒倚門巧雖不足優游卒嵗拙自有<lb/>
餘遥聞使節之來隂有邱阿之託冀少寛其罪戾不自<lb/>
意於遭逢而況譽以片言嘗辱山公之啟事許其一鶚<lb/>
復叨有道之人倫顧清議之謂何豈素願之及此此蓋<lb/>
伏遇某官體國休戚為時表儀致君必嚮於唐虞稽古<lb/>
<pb n="KR4d0129_WYG_011-17a"/>
不論於秦漢誠有味其言也左右斯文顧舍我其誰哉<lb/>
主張吾道重以先人之顧尤憐孺子之微嘆司馬之云<lb/>
亡至於啜泣惜西華之不振幾欲著書因推特達之仁<lb/>
務廣久要之誼某敢不仰銜過舉思稱誤恩緜力薄材<lb/>
敢自期於逺到修身慎行庶無負於初心誓堅感激之<lb/>
誠少副矜存之意捨是為報未知所裁<lb/>
　　　回謝生日啟二首<lb/>
伏以斗牛不神久自安於貧賤庚寅以降方永念於劬<lb/>
<pb n="KR4d0129_WYG_011-17b"/>
勞豈謂多儀特頒盛禮仰服眷私之厚倍深感悚之情<lb/>
伏以生我劬勞意方深於感慕俾爾耆艾情乃厚於愛<lb/>
憐重煩鄉黨之私特貺物儀之盛其為感怍無所喻言<lb/>
　　　為姪奇求王氏婚啟二首<lb/>
竊以兄弟宦游已結雷陳之分兒女婚媾願交秦晉之<lb/>
歡敢諏吉於蓍龜輒介言於媒妁第三兒子竒禮當受<lb/>
室粗承清白之傳伏承令女第幾小娘子年且及笄素<lb/>
擅閨房之秀儻無嫌於培塿冀自託於絲蘿幸因問訊<lb/>
<pb n="KR4d0129_WYG_011-18a"/>
之還獲承可否之命<lb/>
伏以魚食可求輒希於魴鯉言無不報嘗佩於金蘭敢<lb/>
陳菲薄之儀用申固結之好雖慚樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>仰攀如玉之容<lb/>
竊比綢繆願附束薪之義謹有微禮具如别牋<lb/>
　　　嚴宅納幣啟三首<lb/>
伏以天冠地屨自無跂及之因宋子齊姜竊有攀援之<lb/>
意敢涓穀旦輒叩髙門某人才質並凡局素慚於轅下<lb/>
伏承某人徳容兼茂秀獨擅於閨中倘無培塿之嫌願<lb/>
<pb n="KR4d0129_WYG_011-18b"/>
結媾婚之好冀聞嘉命獲奉成言<lb/>
伏以傾蓋於塗遽叨於莫逆求鳳以請猥荷於不違敢<lb/>
将篚帛之微用固諾金之重輒有薄禮具如别牋<lb/>
某啟竊以饗觀其志必有物以薦儀禮重於婚蓋無幣<lb/>
而弗見幸辱收於穉子許遂結於好逑敢陳五兩之微<lb/>
用敦二姓之重輒有菲薄敢用凂聞<lb/>
　　　回張宅定啟<lb/>
某啟伏以接武軍中素結弟兄之好執箕門下更交兒<lb/>
<pb n="KR4d0129_WYG_011-19a"/>
女之歡顧恩義以甚隆欲辭避而安可小女子冥然稚<lb/>
齒未閑姆傅之規伏承第二令郎卓爾奇童自是珪璋<lb/>
之質猥下求於寒陋将逺結於媾婚敢修不腆之儀用<lb/>
固成言之約<lb/>
　　　為張氏生作婚姻啟二首<lb/>
某素門不振薄宦無聞黙自分於羇單敢過希於繫援<lb/>
第三女子譽慚閨秀教闕婦儀豈圖佳命之臨誤玷好<lb/>
逑之選雖松生培塿非貴胄之宜然而絲附女蘿亦鄙<lb/>
<pb n="KR4d0129_WYG_011-19b"/>
宗之至幸願奉執箕之役俾承合卺之歡<lb/>
某啟講合姓之好惟古所以重婚大居室之倫於禮故<lb/>
宜用幣俯慚末緒仰附髙閎伏惟令嗣六秀才鍾美慶<lb/>
源紹休慈閫出瑶林而挺秀聨棣萼以齊芳屬當受室<lb/>
之期偶協宜家之契敬申菲禮祇答盛儀<lb/>
　　　代人答幣啟二首<lb/>
伏以萬世之嗣義謹於承家九十其儀饗貴於及物既<lb/>
諏辰而協吉将授室以有歸敢陳不腆之文用固無窮<lb/>
<pb n="KR4d0129_WYG_011-20a"/>
之好輒有微禮具如别牋<lb/>
伏以既得齊姜已慚於不韙復求晉匹尤愧於非宜小<lb/>
子某資本下中輒攀於髙援伏承令女小娘子素彰婉<lb/>
娩方擇於好逑幸縁伯仲之私許申娣姒之約樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>以<lb/>
當於如玉誠多菲薄之羞綢繆之謹於束薪蓋深固結<lb/>
之義輒有微禮具如别牋<lb/>
　　　代謝到任啟<lb/>
恭承朝命逺佐侯藩視事之初拊躬以懼伏念某涉道<lb/>
<pb n="KR4d0129_WYG_011-20b"/>
素淺受材本疎蹉跎塲屋之餘偃蹇搢紳之後少年有<lb/>
志頗妄意於功名晚節無奇自忘懐於軒冕徒覺信書<lb/>
之誤詎成稽古之勳貧何甚以見隨老不期而自至一<lb/>
㕓足矣寧希儋石之饒三徑蕭然未免絃歌之願因驅<lb/>
馳於薄宦益乖戾於初心豈期播物之私猶軫向隅之<lb/>
念顧强勉之不足何以瘉人謂更練之有餘尚堪辦事<lb/>
遂忝因能之事俾承乏使之行而況望重題輿古用優<lb/>
於名士地當分閫今實冠於列城詎宜衰朽之資可稱<lb/>
<pb n="KR4d0129_WYG_011-21a"/>
選掄之寄此蓋某官以道輔國用人事君雅常㢘於求<lb/>
全務以勉其為善麟角鳳觜既待用以皆宜蟬腹龜腸<lb/>
亦屬厭而自足致容駑下獲預甄收某敢不謹布政條<lb/>
粗親官治白頭趨府雖有愧於平生上馬據鞍猶未忘<lb/>
於矍鑠庶勤夙夜少效涓塵<lb/>
</p>
<p>
</p>
  </div>
</body>
</text>
</TEI>
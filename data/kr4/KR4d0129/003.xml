<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹隱畸士集巻三</head>
    <p>
<pb n="KR4d0129_WYG_003-1a"/>
欽定四庫全書<lb/>
　竹隱畸士集巻三　　　　宋　趙鼎臣　撰<lb/>
　　七言古詩<lb/>
　　　嘲春詩<lb/>
天公是春父后土是春母風雨作春媒桃李為春婦桃<lb/>
李嫁春來幾時春工不肯使人知昨夜小桃㣲破萼漏<lb/>
泄春情春不覺<lb/>
　　　騎立山禱雨<lb/>
<pb n="KR4d0129_WYG_003-1b"/>
秦頭東衘楚尾及奠方作鎮神靈集他山迤邐盡徒趨<lb/>
中有一峯長騎立雨暘吁嗟走祠下神徃救之如躍馬<lb/>
深中百丈寒潭底爵名上公地千里<lb/>
　　　次韻何徳之喜雪<lb/>
北風半夜軒昻變倒瀉天河飛似霰初驚弱質柔於氷<lb/>
稍意澄江淨如練心知消息到盃盤坐覺精神生筆硯<lb/>
曉來竹下失青莎鵠立細長三四片似欺趙子軀六尺<lb/>
欲惱何郎書萬巻詩泉要子涌三峽酒路許吾通一線<lb/>
<pb n="KR4d0129_WYG_003-2a"/>
可憐頃刻縱如花不奈消流終怯晛經嘗凛冽合增嫌<lb/>
愛惜為餘猶眷戀畫莎江上真已竒歌曲郢中殊不倦<lb/>
自慚追琢費巧心欲為不托嗟無麵<lb/>
　　　再次韻<lb/>
何郎文章魯之變句落毫端紛玉霰夜長乗雪出詩軸<lb/>
十里銀光揺素練西山作筆鋒已禿東海凝氷蓋其硯<lb/>
欲搜月兎出三窟肯比崑瑶夸一片梁園詞賦不收拾<lb/>
散落人間今幾巻應憐我窮被雪壓冷屋號寒命如線<lb/>
<pb n="KR4d0129_WYG_003-2b"/>
故將佳句發陽春昔也瀌瀌今覩晛白頭嗜酒尚書郎<lb/>
日給二升心所戀不愁家作四壁空每得新詩便忘倦<lb/>
啼飢更自有癡兒妄想朝來天雨麵<lb/>
　　　宋京宏甫見和再次韻<lb/>
水花浮空出竒變散者為霙圓者霰天翁大是富家翁<lb/>
細碎剪雲親染練山隂曉起右軍泣不見墨池安得硯<lb/>
從來縁水不充飢此日正堪批作片書生冷淡惡生活<lb/>
忍凍悲吟詩滿巻不知北里富薰天舞袖對花裁圏線<lb/>
<pb n="KR4d0129_WYG_003-3a"/>
紅爐熾炭坐生春本不畏寒那憶晛蘭臺賦風不賦雪<lb/>
好色豈殊蜂蝶戀不如諸孫藝且賢蜀烹啖客初無倦<lb/>
諸公速辯欲忘歸盡磨東莊千斛麵<lb/>
　　　十一月十七日大雪晝夜不止平地盈數尺十<lb/>
　　　九日雪中與時可載酒相率出郊謁子莊因登<lb/>
　　　爽亭臨軒縱飲四望浩然澒洞一色真竒勝也<lb/>
　　　孫志康畏寒不出已而有詩因次其韻<lb/>
小閣僅堪容一席西望諸山天咫尺興來踏雪共登臨<lb/>
<pb n="KR4d0129_WYG_003-3b"/>
徑醉何曾論斗石風前少皥陳堂堂萬騎衘枚替戾岡<lb/>
傾河倒漢天上落藍寳荆珍盡捲將海邊屬國寒到骨<lb/>
簾裏夀陽花滿房恨君閉户不好竒三人醉倒君不知<lb/>
須憐暖律易消鑠行見芳洲生杜若肯捐凍死求一適<lb/>
聊畏思歸老莊舄<lb/>
　　　洪谷值大風宿避賢驛詩<lb/>
客行到䖏可獨宿秋夜已長聊晏眠北風吹燈最無味<lb/>
明月照户真可憐兒女漸有婚嫁逼富貴久無名利牽<lb/>
<pb n="KR4d0129_WYG_003-4a"/>
欲歸不决坐此耳展轉悲歌一悵然<lb/>
　　　重陽前數日夜坐不寐偶思江南塞北舊遊作<lb/>
　　　詩呈志康諸友<lb/>
昔在江東作重九斬新凉氣生杯酒右軍有宅山最髙<lb/>
嵗嵗與客登其首菊花弄蘂天未霜吳兒琵琶能斷腸<lb/>
半天語笑中夜裏山下人家驚走蔵禹穴探書無所得<lb/>
笑指燕然疑可勒燕南新築黄金臺乃復招我何為哉<lb/>
五年醉倒南樓上樓上黄花無處放將軍喜氣自生春<lb/>
<pb n="KR4d0129_WYG_003-4b"/>
盡釋風霜作和暢美人低按小秦箏坐中勸酒一再行<lb/>
風前孟嘉㡌欲落席上孫郎句已成一生散誕無覊束<lb/>
到處容容尸斗禄况復今年值衆賢珠玉在側真可憐<lb/>
重陽更欲登髙去莫遣風流减去年<lb/>
　　　子莊出獵僕不與聞志康有詩次其韻<lb/>
嵗窮於冬春未渉雪入田中餘潤接鷹鸇欲擊膽方張<lb/>
狐兎正肥心已怯忽呼小隊試周旋直並西山窮射獵<lb/>
將軍約束金鼓震令尹指麾豺虎懾平原淺草陣横斜<lb/>
<pb n="KR4d0129_WYG_003-5a"/>
後勁中權旗曄曄林空肯使逸禽飛澤竭不煩追騎躡<lb/>
正堪大嚼出饞涎安用千金酬笑靨風毛漠漠任教吹<lb/>
雨血紛紛誰所喋不容杜曲隨李廣顧肯桑間問靈輙<lb/>
廟謨不戰方兩階邊塵已靜休三㨗酩酊如余乃醉仙<lb/>
雄豪似子真儒俠明朝得雋儻相過買酒尚堪吾倒篋<lb/>
　　　子莊獵於近郊志康聞之盛贊如臯之舉且督<lb/>
　　　分鮮之餉再以詩徃而子莊不報夫踐霜雪跨<lb/>
　　　陵谷以從禽荒之游樂則樂矣然未必賢伉儷<lb/>
<pb n="KR4d0129_WYG_003-5b"/>
　　　之所喜也不然鮮胡為而不至哉故余再次來<lb/>
　　　韻以索其情<lb/>
愛君談兵如趙渉徃與西人鋒刃接尊前或詆次公狂<lb/>
市上頗疑韓信怯忽然結束變軒昻駑馬自驅千騎獵<lb/>
狐狸博碩正吾須鳥雀細㣲誰女懾風馳白羽歘驚飛<lb/>
火㸃紅旗時一曄將叔無狃戒其傷君足正應防婦躡<lb/>
千金之子不垂堂坐使顰眉羞美靨徑當去劒釋皮冠<lb/>
腥血淋漓休使喋賢如孟光不與謀搏獸於原毋乃輙<lb/>
<pb n="KR4d0129_WYG_003-6a"/>
聞君三日靜思愆謝過莫如吾訃㨗熊膰兎首速分張<lb/>
好客庶幾閭里俠歸家一笑定卿卿止獵之書猶滿篋<lb/>
　　　再次前韻戯志康<lb/>
賈侯少日規原渉酒徒劒客交相接官成忽綰縣令章<lb/>
文墨能令豪士怯滿庭牒訴若沈迷過眼詩書聊領獵<lb/>
發狂正爾不能堪大呌赫然胥吏懾西城曉出頗怱怱<lb/>
日射圍塲光有曄鹿傷鶴膝畏鵰盤兎中鶻拳愁犬躡<lb/>
獲多意解始開顔暗覺㣲渦生兩靨逡巡下令釋前禽<lb/>
<pb n="KR4d0129_WYG_003-6b"/>
尚恐流殷人競喋不知誰忽遣君知佐饔而嘗心頗輙<lb/>
新詩不减子虚篇喜意似書城濮㨗更因乞肉苦譏嘲<lb/>
句險詞夸終類俠莫瞋令尹少須之報聘已装珠一篋<lb/>
　　　余數與同舍唱和而何亨老獨否耿伯順以詩<lb/>
　　　挑之因次其韻<lb/>
巧匠未嘗夸所能解衣槃薄初不驚紛紛衆史爭䑛筆<lb/>
我獨以此全其名坎其擊鼓瓦釡閙黄鐘大呂元希聲<lb/>
揚雄有口吃不語長安小兒心欲輕一朝胷中吐白鳳<lb/>
<pb n="KR4d0129_WYG_003-7a"/>
至今千載猶儀刑頗疑將軍固多許衘枚十萬蔵竒兵<lb/>
可憐吾黨有壯士疾鬬不暇金皷鳴寄聲大耿莫倉猝<lb/>
火急防渠夜斫營<lb/>
　　　次韻志康贈武得之得之余同年也<lb/>
昔年曾伴南鵬擊借我扶揺多少力君雖進寸我退尺<lb/>
安得揚揚好顔色忽然相逢不相識怪我摧頽凋羽翮<lb/>
念君家亦仍四壁誰信懷中有垂棘天寒雪凍行不息<lb/>
相屬一杯空感激<lb/>
<pb n="KR4d0129_WYG_003-7b"/>
　　　梅花下置酒送潘廷立學正赴官京師因寄博<lb/>
　　　士王堯明監簿劉仲忱<lb/>
卧龍山下梅花發舉杯半夜邀明月自從却棹酒船囘<lb/>
一十五年如電掣相逢忽在百花洲玉骨氷姿愈竒絶<lb/>
粲然顧我低欲笑斂袵對之那忍折應憐我老遽如許<lb/>
鬢髮摧禿牙齒缺對花不飲可奈何急喚潘郎相煖熱<lb/>
潘郎趣召許朝天昨日見之今日别莫嫌韓愈困虀鹽<lb/>
㑹有王良收汗血同僚滿屋多豪傑倉卒立談難盡説<lb/>
<pb n="KR4d0129_WYG_003-8a"/>
請於主簿覔于思博士龍頭如玉雪故人儻問我何如<lb/>
正被梅花惱不徹<hi>余頃官㑹稽居卧龍山下並舍有梅一株甚盛蓋屢醉焉今十五年矣堯</hi>
<hi>明廷試第一仲忱美鬚髯故云</hi>
　　　均文屢約相過近得書輙遷延偶讀予梅花詩<lb/>
　　　次韻以趣北轅之約<lb/>
江南仲御才英發身佩瓊琚冠寳月驊騮未肯就韁衘<lb/>
乍蹋天街頻齧掣忽然醉裏謫三湘頓覺新詩愈超絶<lb/>
人疑夫子不堪憂豪氣壯心當少折不知世故轉磨礲<lb/>
<pb n="KR4d0129_WYG_003-8b"/>
凛凛太阿初不缺歸逢北客笑無言但道湖南苦秋熱<lb/>
許來過我已三書欲對清樽話離别可憐楊葉漫飛煙<lb/>
坐嘆榴花空㸃血平生一諾季將軍邂逅相逢應有説<lb/>
頗聞列屋盡蛾眉自教繞梁歌郢雪君能輙暇暫來無<lb/>
莫待新聲都按徹<lb/>
　　　蔡興兵曹謝曾秀才見和梅花詩復此韻為謝<lb/>
詩如病疥歇復發最忌春花與秋月袖中縮手苦禁之<lb/>
技癢不堪時一掣彫肝琢腎神何苦故令眼亂心愁絶<lb/>
<pb n="KR4d0129_WYG_003-9a"/>
我生酒外百無能病不持盃被磨折暗香浮動正黄昏<lb/>
獨坐悲歌唾壺缺麄官豈合賦梅花冷撰不慚中允熱<lb/>
更煩屬和騁姸詞句怯雖殊才調别見輪學斵三十年<lb/>
十指淋漓漫流血忽逢匠扁過吾前心悟㣲言口難説<lb/>
冥搜角逐遂經旬不覺紛紛堕香雪尚堪火急醉其旁<lb/>
卜夜直須令曉徹<hi>余貼職右文舊語有冷修撰熱中允之語</hi>
　　　讀李生詩愛而有作<lb/>
少年似是賈才子作語便如歐少師後生可畏吾老矣<lb/>
<pb n="KR4d0129_WYG_003-9b"/>
下筆有神君勉之崩崖破壑水浩𣺌壊銜<hi>按壊銜原本誤作攘御今</hi>
<hi>改正</hi>掣轡駒權竒徐徐勢定識歸處要以古人為矩規<lb/>
　　　次韻朱琳天球<lb/>
問君着鞭胡不忙天子正欲興明堂不應止作燕雀伍<lb/>
何苦不追鵷鷺行請纓未欲事南粤獻賦且可夸長楊<lb/>
奈何聽訟獨辛苦日與鳬鶴分短長<lb/>
　　　戱楊丞許尉<lb/>
楊侯作書倚庭柱不覺震雷掀屋去許侯一盞便醺酣<lb/>
<pb n="KR4d0129_WYG_003-10a"/>
遮莫王公也箕踞兩君落魄不堪聞愁殺當年鄭廣文<lb/>
看却聾丞并酒尉何曾敢説故將軍<lb/>
　　　河間令尹<lb/>
東家載豆如山嶽西舍割禾無處著父老歡呼南陌頭<lb/>
打皷吹簫相燕樂今年不復似常年㪷米都無百十錢<lb/>
新來長官政及我夜無吠犬人得眠公家力役㑹不免<lb/>
常苦里胥相擾亂里胥不出今幾時我自輸官不須歎<lb/>
秋風嫋嫋樂無涯棗有實兮菊有花聞道長官作生日<lb/>
<pb n="KR4d0129_WYG_003-10b"/>
相呼父老來排衙排衙奉上一盃酒再拜長官千萬夀<lb/>
三年替去不須臾聊與斯民為父母<lb/>
　　　永錫生日以詩夀之<hi>余與永錫同為清河公所薦</hi>
酌君以御府黄封之酒泛君以江南白玉之巵祝君以<lb/>
嵗寒後凋之夀頌君以鮐背難老之詞十年聞名不相<lb/>
識一日傾蓋無復疑文如錦繡可貴重行似金玉無瑕<lb/>
疵詔書求賢意不淺嚴徐賈馬爭推薦大蟲老鼠本殊<lb/>
科李耳韓非偶同傳看君此舉不怱怱白日青霄意氣<lb/>
<pb n="KR4d0129_WYG_003-11a"/>
中上方未賜尚書履烏府先騎御史驄我當報罷歸可<lb/>
必却向軍中弄刀筆今朝判得一醉無請辦黄封作生<lb/>
日<lb/>
　　　昔官㑹稽故侍講吕公原明丈請以其孫揆中<lb/>
　　　者娶余之長女旣受幣矣無何揆中與余女未<lb/>
　　　成婚而俱卒濟隂簿本中則揆中之弟也近於<lb/>
　　　同舍林徳祖處見其所與石子植唱和詩子植<lb/>
　　　又余太學之舊僚也故次其韻因寄吕兼以簡<lb/>
<pb n="KR4d0129_WYG_003-11b"/>
　　　石且請徳祖同賦<lb/>
我昔江湖百憂集侍講寄書猶墨濕婚姻竟作覆手空<lb/>
日月真如跳丸急哀哉大耿已川逝秀矣小馮今玉立<lb/>
詞源江海浩奔茫句法風騷森出入石郎與我金石交<lb/>
每懷見君嗟靡及種桑自比侯千户力田不願爵一級<lb/>
頗聞杖屨約招携應許蓬茅助營葺欲討明珠救子饑<lb/>
老矣安能發鮫泣<lb/>
　　　欒棄竒育皆賦集字韻詩再次其韻示之<lb/>
<pb n="KR4d0129_WYG_003-12a"/>
我家不減烏衣集何曾以沫空相濕父兄共有清白傳<lb/>
家世不於名利急稍侵老景何足道粗喜汝曹皆有立<lb/>
天路崢嶸在一飛承明翕習期三入乗時便可功業建<lb/>
發䇿豈為科第及連珠合璧競名聲九棘三槐爭品級<lb/>
金門他日看汝游竹隱何年助吾葺男兒志氣要軒昻<lb/>
肯作楚囚相對泣<lb/>
　　　送外兄張㑹之<hi>并序</hi>
　外兄張大亨㑹之隱於當陽之野不出者三十年矣<lb/>
<pb n="KR4d0129_WYG_003-12b"/>
　聞余至鄧以一馬二奴相訪於百花洲上留十日而<lb/>
　别因賦詩以送之<lb/>
我見舅氏如母存舅氏之子吾弟昆昔年兒童今白髮<lb/>
舊事豈復能追論烏乎外家久零落無復駟馬乘朱軒<lb/>
諸甥獨我偶未死投老得郡西南奔故鄉隔逺親舊少<lb/>
忽騎欵叚呼我門相逢握手問存歿流淚欲哭聲復吞<lb/>
頗聞二頃皆負郭力田自可供晨昏兒婚女嫁都已了<lb/>
翁嫗屢醉茅柴渾人生如此萬事足便可送老三家村<lb/>
<pb n="KR4d0129_WYG_003-13a"/>
我行四方走萬里十畝未有桑麻園欲置一錐無着處<lb/>
儒冠誤我知何言買牛賣劒計已决家有竹隱堪負暄<lb/>
兄能逺來復過我當釀白酒烹雞䐁<lb/>
　　　送張才元大臨歸髙陽兼寄楊霍<lb/>
少年公子麒麟種使者選之來入貢文章到處是青錢<lb/>
談笑有時飛白鳯留連太學滯逺業歎息南陵發歸夢<lb/>
黄河一葦浩將徃太行諸山森欲動上堂嘉慶拜庭闈<lb/>
入户壎箎迎伯仲幕中濟濟盡應劉筆下翩翩皆屈宋<lb/>
<pb n="KR4d0129_WYG_003-13b"/>
四者能并蓋已難一尊可飲何妨痛老夫久客興愈䦨<lb/>
公子逺行情所重為見應劉借問看惟有月明千里共<lb/>
　　　送許少尹<lb/>
春風無情自作惡桃花杏花總零落欲徃城西看海棠<lb/>
黄塵障天無住著城西有客不可留我挽其衣一頷頭<lb/>
夢魂夜夜繞吳越便思飛到江南州滿堂故人色欲動<lb/>
競把酒杯相鄭重請君一醉不湏辭尚有殘春堪斷送<lb/>
　　　憶昔行送彭子發<hi>戢時為坐事免官</hi>
<pb n="KR4d0129_WYG_003-14a"/>
憶昔黄粱炊未熟太學七人同日逐先生不免弟子嘲<lb/>
胯下頗遭年少辱古人髙誼今則亡惟有彭公色慨慷<lb/>
皇華已建使者節青眼尚看同舍郎三年牢落江湖上<lb/>
賴有故人相倚傍我窮凢鬼輙累公公復參差我何望<lb/>
世間榮辱何紛紛覆手為雨飜手雲請將得失問北叟<lb/>
敢以喜愠觀子文滿斟滑盞如船大舉酒屬公公且坐<lb/>
看公骨相合封侯今日入朝明日賀<lb/>
　　　送同年王粹公受代還朝<lb/>
<pb n="KR4d0129_WYG_003-14b"/>
昔年講學城南舘君餘二十我方冠讀書兀兀敝精神<lb/>
刺口紛紛談治亂集英賜第偶追隨慈孝題名容齒間<lb/>
欲將歩武踵䕫龍肯以功名論管晏一時意氣若風狂<lb/>
二紀光隂如夢幻青眼全稀苦賤貧白頭太早傷憂患<lb/>
塞上逢迎心骨驚尊前太息容顔換哀哉田叔墓已拱<lb/>
老矣朱公人所慢分甘位下莫相憐贏得身强聊自諫<lb/>
君去方趨魏闕朝我歸乍解軍書絆河南河北地比鄰<lb/>
春後秋前花爛熳興來命駕豈吾難㑹訪藍橋容一盼<lb/>
<pb n="KR4d0129_WYG_003-15a"/>
　　　送張彦政歸京師<hi>仲綱</hi>
官曹寂寞坐兀兀嚢無一錢貧到骨欲歸未得住也難<lb/>
客子秋來頗蕭瑟并州人情薄於紙覆雨飜雲而已矣<lb/>
我頑不顧柰我何得酒陶然且歡喜府中别駕名公孫<lb/>
徃時閥閱推其門皎如雙璧照閭里至今文彩風流存<lb/>
諸郎徃徃皆汗血超然别駕尤竒絶滿前豪傑多少人<lb/>
獨向我曹相暖熱幕府轅門一事無五白爭梟半夜呼<lb/>
但知得醉乃已耳頗復有客如此乎俗多我責君不然<lb/>
<pb n="KR4d0129_WYG_003-15b"/>
君今去我真可憐㣲官縛人不可脫五斗看來成幾錢<lb/>
君還朝廷用决矣錯節盤根談笑裏當權得意莫相忘<lb/>
要湏容此狂狷士<lb/>
　　　送趙延之億送伴髙麗人歸國<lb/>
九州遺迹皆禹功髙麗之通自元豐元豐聖人湯勇智<lb/>
逺交欲斷匈奴臂越裳九譯何自來軺車不動麗人至<lb/>
至今航海輸國珍稽首朝正禮甚馴吾皇寤寐率昭考<lb/>
寵以大國升為賔海上凌秋潮信熟去慿賈客船如屋<lb/>
<pb n="KR4d0129_WYG_003-16a"/>
詔書揀選尚書郎持節送之恩意縟東夷北敵世為鄰<lb/>
久苦誅求夷甚貧願歸筦鑰事天子厭以形勢初無因<lb/>
頗聞天驕國方擾種落攻之天所討附書慿子問三韓<lb/>
畏頭畏尾何時了天兵弔伐那可期幽燕本自吾遺黎<lb/>
請将鴨綠釀為酒來犒王師古北口<lb/>
　　　送宋宏甫出守邠州<lb/>
前年謬入文昌裏堆案簿書如黑蟻左鳬右鶩去復來<lb/>
大呌發狂那得止開眼忽見同舍郎英氣律兀髯而長<lb/>
<pb n="KR4d0129_WYG_003-16b"/>
時於談間出妙語似濯大暑遭風凉自夸才髙足餘刃<lb/>
屢以豪篇相折困我衰嚄唶安可當晉甲未興齊已遯<lb/>
今年别我西入關意氣崢嶸喜動顔秦山渭水笑談裏<lb/>
劒閣峨嵋指顧間古公去後風俗好南畝勸耕農事早<lb/>
一篇七月是圖經不待下車心已了髯卿故自讀書人<lb/>
想有仁風慰彼民班取新詩一千首閉閣莫開長飲酒<lb/>
<hi>宏甫家成都嘗為户部郎余時官度支相與同舍後自太府少卿出守</hi>
　　　得符先生作焚香寮東郡趙鼎臣賦詩以寄之<lb/>
<pb n="KR4d0129_WYG_003-17a"/>
編蒲為簾竹為牀先生一室如僧房乞米未來朝食粥<lb/>
閉門不出坐焚香銅爐霏霏擢煙縷長伴詩翁作詩苦<lb/>
郁然百和入肝脾散落詩中出竒語昔年我亦預言詩<lb/>
裹糧問道今其時肯將司法盡傳我願與先生管香火<lb/>
　　　寄題遐觀閣<lb/>
子長南逰探禹穴自誇歴覧多所列歸來落筆方著書<lb/>
意與素王爭巧拙謫仙早亦勤四方沉浮江海遨齊梁<lb/>
腹中領略幾萬里文焰萬丈如許長取之欲富觀欲博<lb/>
<pb n="KR4d0129_WYG_003-17b"/>
貪多豈不如谿壑直將眼力徧八方逹者應悲用心錯<lb/>
不如五柳宅邊一老人家貧無錢常閉門時時矯首聊<lb/>
寓目但見倦飛之鳥無心雲老人觀之釋然悟歸去來<lb/>
兮從此賦勉旃為謝倚欄人著眼應須在渠處<lb/>
　　　屬疾在告郡中諸公相繼服藥戱作病中九客<lb/>
　　　歌<lb/>
將軍膽氣凌秋天百札曾將一箭穿倒牀忽作兒女眼<lb/>
悲啼出淚如湧泉㑹稽令尹形悍堅新買蛾眉費萬錢<lb/>
<pb n="KR4d0129_WYG_003-18a"/>
未容纎腰小囘旋徑煩藥餌親調煎山隂大夫祖文淵<lb/>
彎弓射賊口垂涎壯士亦苦頭風偏河潤九里風化傳<lb/>
坐令丞簿相牽聯請醫買藥爭後先剡中有宰正鳴絃<lb/>
携琴忽泛子猷船入城巵酒不下咽但飲柴胡如吸川<lb/>
沃洲公子黠可憐斬闗夜遁呼不前道中揮斷九鐵鞭<lb/>
抱病誰復能輕便鑄錢短簿非凛然捧心欲效西子姸<lb/>
青衫從事世所捐亦遭病鬼相傍縁戯成嘲語如怪顛<lb/>
一讀坐使沉痾痊<lb/>
<pb n="KR4d0129_WYG_003-18b"/>
　　　次韻洪琳父<hi>并引</hi>
　中秋之夕余病因不飲聞洪琳父直宿省中亟以白<lb/>
　酒餉焉洪有詩見謝而未及報也至九日猶不飲因<lb/>
　次其韻復餉一盃為夀洪蔬食不茹葷嘗約欲得余<lb/>
　酒當以詩取之故見於卒章<lb/>
平生見酒喜欲舞不惜淋漓身上衣尊中聖賢盡莫逆<lb/>
坐上賔客皆能詩陶潛欲眠無我責灌夫罵坐不汝疵<lb/>
世間樂事凡四者他人多耦我獨竒今年病眠不敢飲<lb/>
<pb n="KR4d0129_WYG_003-19a"/>
坐負美景辜良時中秋明月漫皎皎九日黄菊空離離<lb/>
洪崖先生夙所慕文雅藴藉今阮嵇故持濁醪作勝供<lb/>
徃助脫粟陪羮藜先生學道早有得一車僅可如雞栖<lb/>
相投木𤓰意不淺願得瓊琚以報之<lb/>
　　　余嘗假酒於楊時可旣而償之時可不受因以<lb/>
　　　詩見餉次其韻<lb/>
君家子雲老無酒好事時煩親與舊車邊大腹載䲭夷<lb/>
從事督郵無不受諸孫今復可憐人官冷何嘗堪炙手<lb/>
<pb n="KR4d0129_WYG_003-19b"/>
家雖有酒不自持横來澆我談天口<lb/>
　　　猶子奕來乞酒戱以詩餉之<lb/>
滏陽從事如瓠壺雖如瓠壺中不麤十圍腰腹八尺軀<lb/>
出行不敢用肩輿馬壯如牛形虎如載之喘汗蹶不趨<lb/>
倒牀甘寢鼻輙呼隱如雷霆驚里閭覺來長嘯忽軒渠<lb/>
口吻咳唾出明珠詆嘲風月戱鳥魚攟摭草木窮根鬚<lb/>
大聲鏗鏘金石俱小聲要眇韻笙竽泠泠清風濯暑餘<lb/>
玉壺之氷列坐隅夷甫衛玠談𤣥虛䝉莊執策筭有無<lb/>
<pb n="KR4d0129_WYG_003-20a"/>
乃知公孫不碩膚炯如列仙形甚臞瑶泉之酒出中厨<lb/>
時節貢獻帝所須頗亦霑匄及吾徒知汝燥吻思江湖<lb/>
作書亟遣長鬚奴焦山未沃東海枯笑我一勺安可濡<lb/>
　　　伯順以歙硯餉我因用前韻謝之并簡亨老以<lb/>
　　　助致師之請<lb/>
挾山超海吾豈能章服裹之麋鹿驚平生忍饑耕破硯<lb/>
字畫僅能通姓名自傳同舎有和璧未敢攫取先以聲<lb/>
耿侯聞之頋且笑棄擲不啻鴻毛輕我窮正坐毛頴誤<lb/>
<pb n="KR4d0129_WYG_003-20b"/>
戀著翰墨天所刑少不如人今老矣筆陣欲合隂借兵<lb/>
何郎持重欲困我堅壁不聞刁斗鳴明朝一陣氣已了<lb/>
大將旗皷居吾營<lb/>
　　　次韻子磐悼畜馬死<lb/>
吾聞古者八駿圖白義騄耳皆龍駒獨嘶長風志萬里<lb/>
意態自與凡馬殊常時陸陸未足道一日致逺君應須<lb/>
朝秣幽燕暮吳粤頋視欵叚猶泥塗王良不生造父死<lb/>
校計豈復分毫銖憶君初應將軍召隨身惟以一馬俱<lb/>
<pb n="KR4d0129_WYG_003-21a"/>
官曹卑㣲騎從少豈有負弩供前驅忽然據鞍欲有適<lb/>
老兵一諾費百呼空槽無芻但與飲坐令槁死城南隅<lb/>
天嫌此馬非俊物如君豈合冉冉趨才髙不肯露頭角<lb/>
有計甘學水中鳬故令駑蹇自斃踣欲君感慨求夷途<lb/>
當捐千金市絶足勿仗短䇿驅庸奴人生但可印如斗<lb/>
世上豈患騅無烏馬骨朽時君貴矣頗應憶著敝帷無<lb/>
　　　驛中燕北使戱成<hi>案原本分作絶句二首非是此本七古當有二首今闕其</hi>
　　　<hi>一耳</hi>
<pb n="KR4d0129_WYG_003-21b"/>
夜長更長睡復覺欲雪不雪寒且風人如胡越不覺異<lb/>
酒味聖賢聊復中客來不語雖禮簡賔去獻弓而愛同<lb/>
書生多口慎勿出累聖消兵在此中<lb/>
</p>
<p>
</p>
  </div>
</body>
</text>
</TEI>
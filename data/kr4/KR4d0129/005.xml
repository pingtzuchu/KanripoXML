<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹隠畸士集巻五</head>
    <p>
<pb n="KR4d0129_WYG_005-1a"/>
欽定四庫全書<lb/>
　竹隠畸士集巻五　　　　宋　趙鼎臣　撰<lb/>
　　七言律詩<lb/>
　　　夜直宿有懐<lb/>
坐愛王孫不嗣音東家芳草怨何深柳芽得雨皆青茁<lb/>
花葉隨風故陸沉未可便成春去恨猶堪自强老來心<lb/>
直須淡墨題名了一醉相期到上林<lb/>
　　　二月八日以耤田職事雪中至郊外歸過美之<lb/>
<pb n="KR4d0129_WYG_005-1b"/>
　　　題于屋壁<lb/>
簿領勞人不少休暫因王事得抽頭不辭出郭辛勤去<lb/>
聊作尋春爛漫遊酒興欲狂無客喚雪花方急被風收<lb/>
鑾輿不日臨千畝鬰鬰天田瑞氣浮<lb/>
　　　社日過美之兄<lb/>
鳴鳩喚婦喜新晴舊燕尋巢乍入城雷送雨聲逄甲子<lb/>
<hi>正月甲子既雷乃雨</hi>寒留春色到清明賞心未向桃蹊發飽意先<lb/>
從麥隴生覓句盡於南畝得麄官真自少風情<lb/>
<pb n="KR4d0129_WYG_005-2a"/>
　　　寒食前一日率趙伯山李漢老楊時可秦夷行<lb/>
　　　劉仲忱游西池泛舟置酒分韻賦詩以每日江<lb/>
　　　頭盡醉歸爲韻余得江字因即賦所見<lb/>
老欲争春未肯降强陪諸彦倒空缸上林春景宜寒食<lb/>
水殿樓臺勝曲江花裏人家酤酒斗葦間釣艇買魚雙<lb/>
眼穿不見春風面翠袖依㣲半隠窗<lb/>
　　　寒食道中病目<lb/>
今年已作暗寒食此日正如盲老翁病眼昏昏迷白黒<lb/>
<pb n="KR4d0129_WYG_005-2b"/>
幻花隠隠出青紅人歌人哭千家裏春雨春晴一夢中<lb/>
㑹放目光牛背上轉頭何事不成空<lb/>
　　　暮春東陽道中寄鄉里弟兄<lb/>
天末題詩望故鄉碧雲煙樹兩茫茫青山九折屢囬首<lb/>
杜宇一聲還斷腸别後已成千萬恨書來不寄兩三行<lb/>
江南春盡頻相憶爲有楊梅欲共嘗<lb/>
　　　仲秋席上呈張幾仲<lb/>
父老歡呼夾道周將軍喜色在眉頭臨邊已見三開府<lb/>
<pb n="KR4d0129_WYG_005-3a"/>
翫月何妨七倚樓盛事珠璣交履舄豐年酒肉到耡耰<lb/>
請公徑作通宵飲今夜何湏秉燭遊<lb/>
　　　九日張師席上次韻志康<lb/>
重陽何處可衘盃瀛海新成百尺臺白雁迎霜前日到<lb/>
黄花冒雨一時開籬邊歲歲民同樂塞外年年上倚才<lb/>
况有登髙能賦客孫郎聲價擅天台<lb/>
　　　次韻張衡父冬夕書事<lb/>
横笛休吹且當撾幽人夢短不禁茶風琴不鼓自成曲<lb/>
<pb n="KR4d0129_WYG_005-3b"/>
雪蘂無香猶是花瑚璉少時輕子貢鷦鷯此日慕張華<lb/>
勞生正是南飛雁秋去春來詎有涯<lb/>
　　　二十二日泛舟曹娥江至蔡家山以晩潮將至<lb/>
　　　趨陸至白宋堰遂復登舟<lb/>
區區州縣信徒勞今日天涯倍寂寥流水有溪皆赴海<lb/>
泛舟無處不乗潮登臨初識山川險來往空悲歲月消<lb/>
但可此身長得飽不妨斗米折吾腰<lb/>
　　　九月一日舟次雍邱次翟静叔韻<lb/>
<pb n="KR4d0129_WYG_005-4a"/>
砌下蛩聲日夜催秋之爲氣信悲哉西風不送愁歸去<lb/>
白髪能將老到來涸轍乆知吾有命壯圖今見子方開<lb/>
相寛更辱新詩句川上難忘逝者哀<hi>余方哭子故云</hi>
　　　次岢嵐軍寄保德倅同年王粹公<lb/>
一舍相望馬不前秋風搔首故依然江湖流落三千里<lb/>
筆硯追隨二十年歎我塵埃凋髪齒知君卜築近林泉<lb/>
生涯粗足能歸否老大何妨不着鞭<lb/>
　　　是日晩次晉祠日已暮矣有客呼門甚急問之<lb/>
<pb n="KR4d0129_WYG_005-4b"/>
　　　則陽曲尉髙履伯祥也不鄙謂余置酒叙别感<lb/>
　　　其志意以詩贈之髙嘗客河間河間帥南陽公<lb/>
　　　以一飯禮焉高每語余未始不感激也故見于<lb/>
　　　卒章<lb/>
匹馬青衫忽叩門山前燈火已黄昏蒼顔白髪身雖老<lb/>
白酒黄鷄意尚存醉裏未嘗呵李廣逺來獨肯送陳蕃<lb/>
要敦薄俗惟君可感激猶懐一飯恩<lb/>
　　　塞下<lb/>
<pb n="KR4d0129_WYG_005-5a"/>
相逢奔走兩河壖來往空驚月再圓王事敢辭同契闊<lb/>
客遊還喜共周旋暮行野岸泥三尺夜宿人家屋一椽<lb/>
歸看彭郎應大笑東軒何事不留連<lb/>
　　　任邱道中值雪贈權邑宰曹弋取道曹河間同<lb/>
　　　僚也<lb/>
驊騮終日在道路鸚鵡一生遭網羅諸公但欲選才耳<lb/>
明府其如多事何釡中烹魚莫倉卒車下叩角徒悲歌<lb/>
寄書請問皇華使今日誰堪政事科<lb/>
<pb n="KR4d0129_WYG_005-5b"/>
塞南塞北平如掌冬後冬前暖似春鷄唱曉聲頻送客<lb/>
雪藏歸路苦留人論交自覺于詩薄投分誰知與酒親<lb/>
恐被應劉來覓句故看子建乞諸鄰<lb/>
　　　上恭祀圜丘天宇晴霽既慶成數日乃得小雪<lb/>
　　　御製喜雪詩示羣臣代人次韻擬和<lb/>
都人夾道袂成隂䕶駕争看萬羽林放仗端門歸内早<lb/>
飛花梁苑慰民深雨暘時若皆天意夙夜惟寅本帝心<lb/>
赤子但聞歌擊壤未知何以報君臨<lb/>
<pb n="KR4d0129_WYG_005-6a"/>
　　　代擬和御製喜雪詩<hi>丙申正月</hi>
朝罷正元改歲華都城飛雪夜如沙似知天上焦勞意<lb/>
來作人間散漫花和氣與春生畎畝恩波隨地徹荒遐<lb/>
君王只爲豐年喜二月何妨見草芽<lb/>
　　　喜雪上王尹<hi>正月二日尹被召至闕下是日拜開封尹方及近郊雪大作</hi>
一封細札下明光幕府匆匆夜促装天子賜書追賈馬<lb/>
師臣草制拜龔黄東都已散隨車雪西雒初留聽訟棠<lb/>
三日造朝真未速方須杞梓構明堂<hi>京尹制詞太師所自草</hi>
<pb n="KR4d0129_WYG_005-6b"/>
　　　客舍喜雪呈邵稽仲<lb/>
和氣先來慰旅人中宵温暖便知春但疑造化回天地<lb/>
豈料風雲動鬼神洗濯萌芽歸草木掃除瘴癘入埃塵<lb/>
隔墻似聽閭閻説邵父朝來喜色新<lb/>
　　　再和二首<lb/>
天上紛紛地上匀攙先來作塞垣春不憂病客衣無褐<lb/>
要助詩翁筆有神且可留連遮瓦礫莫教容易雜泥塵<lb/>
悔將布鼓雷門過謝罪從今欲自新<lb/>
<pb n="KR4d0129_WYG_005-7a"/>
冬來玉燭更調匀傍歲先教雪報春色借樓臺呈氣象<lb/>
力欺狐兎失精神故應桃李知隂德聊許氷霜作後塵<lb/>
不用漁蓑苦圖畫使君詩句自清新<lb/>
　　　次韻邵稽仲喜雪詩<lb/>
真是銀河落半空天公捨施作年豐巧心未到芳菲處<lb/>
飽意先歸稼穡中積素乍憑風凛凛流膏應待日融融<lb/>
更須今夜邀明月要看清光幾許同<lb/>
　　　去冬張若水伯奮以雪詩示余懶不暇和張屢<lb/>
<pb n="KR4d0129_WYG_005-7b"/>
　　　趣之因謾謂張候有雪當奉和二月五日平旦<lb/>
　　　雪數寸遽作此詩<lb/>
春分猶著御冬衣寒色憑陵暖自遲入眼未教花惱客<lb/>
斷腸先被雪催詩酒中有聖曽何敢醉裏尋鄉自不辭<lb/>
柳絮因風佳句在報君已負一年期<lb/>
　　　憫旱<lb/>
陌上行人欲飲氷常年四月未炎蒸熱因常侍雖無據<lb/>
塵類元規自可憎南畝望雲心激烈老巫當午氣憑陵<lb/>
<pb n="KR4d0129_WYG_005-8a"/>
故應此旱由風伯訟汝于天豈不能<lb/>
　　　耿伯順用趨字韻作苦雨詩次韻答之<lb/>
天公作雨萬龍趨倒捲黄河不用符鶴集東山興婦嘆<lb/>
水添北海助鵬圖轉縁泥淖嗟疲懦賡和篇章愧淺膚<lb/>
夜報燈花雙蘂好忽驚簷溜曉來無<lb/>
　　　送韓存思誠出守永嘉并寄同年周恭叔<lb/>
雁蕩山前萬壑趨故人新剖左魚符眼中風物皆詩句<lb/>
到處溪山是畫圖柑子剰量金尺寸荔支逺致玉肌膚<lb/>
<pb n="KR4d0129_WYG_005-8b"/>
謝公巖畔因行樂借問周郎好在無<lb/>
　　　耿伯順見和趨字韻詩次韻謝之<lb/>
白頭冉冉省中趨欲乞君王竹使符漸覺求田真上䇿<lb/>
絶知躍馬太狂圖不妨書籍時遮眼已免蚊䖟夜噆膚<lb/>
老矣尚思交勝友平生此意未全無<lb/>
　　　何得之見和次韻謝之<lb/>
天府春來接歩趨立談意氣偶相符詩名高似三都賦<lb/>
句法嚴於八陣圖數仭未容窺閫奥一斑猶喜見皮膚<lb/>
<pb n="KR4d0129_WYG_005-9a"/>
不嫌俗客塵埃甚時許篇章到我無<lb/>
　　　韓循之治守安陽以病求代詔以其子衛尉少<lb/>
　　　卿肖胄似夫爲安陽守以詩送之<lb/>
入戯萊衣問起居出班條教吏民趨韋平繼世調金鼎<lb/>
父子同時合虎符一姓連書三守貴<hi>魏王亦嘗爲安陽守</hi>兩轓今<lb/>
見四輪朱須將盛事煩耆舊晝錦堂中作畫圖<lb/>
　　　送趙勝非出守濰州<hi>士是</hi>
五十専城鬢尚青左符分得意縱横吏民猶記孔北海<lb/>
<pb n="KR4d0129_WYG_005-9b"/>
宗室誰如劉更生秋到郡樓和月上花開後院帶春行<lb/>
何時我亦驅千騎得傍三齊作附城<lb/>
　　　送何亨老以直秘閣出守毘陵<lb/>
爲郎歲乆坐無氊夢想扁舟眼欲穿得郡更兼天禄閣<lb/>
逄人先説惠山泉欲知炙味余雖勇争下鞭梢子獨先<lb/>
别後若爲相憶處大江南畔月嬋娟<lb/>
　　　送李元量知池州<lb/>
傳聞喜色動周邦日日江邊望節幢天下文章曽第一<lb/>
<pb n="KR4d0129_WYG_005-10a"/>
闗西材氣本無雙好栽紅藥歸持槖却駕朱幡逺渡江<lb/>
千里不須勞筆力從來九鼎尚能扛<lb/>
　　　送柳叔逹侍知福州<lb/>
山到甌閩特地竒滿城樓觀碧參差勝游入眼如甘蔗<lb/>
喜色逄人説荔枝痛飲莫辜千日酒劇談聊付一枰棋<lb/>
侍郎豈弟如慈父想見邦人不忍欺<lb/>
　　　送同舎朱君彦明奉使東南措置銅事<hi>鄱人</hi>
天邊使節動星辰銜命歸家得意新負弩不須煩縣令<lb/>
<pb n="KR4d0129_WYG_005-10b"/>
揮金聊復燕鄉人錦衣行處江天曉華表歸時社樹春<lb/>
暫試銅山陶鑄手速應西上莫逡巡<lb/>
　　　送王取道二首<lb/>
仁如堯舜聖天子孝似騫參賢使君拜章北闕墨尚濕<lb/>
刻印東州符已分從今懽笑對黄髪不復咨嗟看白雲<lb/>
知公閉閣坐自了比屋孝弟皆欣欣<lb/>
凛然孝子與忠臣恩義雙全在一身來作㑹稽千里雨<lb/>
去爲東武萬家春定將清浄安齊俗空有謳歌戴越民<lb/>
<pb n="KR4d0129_WYG_005-11a"/>
想過故鄉須少駐曉行方見錦衣新<lb/>
　　　送蘓師德主簿領赴官和州<lb/>
眼看汗血已成駒忽泛扁舟興不踈官小自應親簿領<lb/>
政成當遣樂樵漁舉行詩禮爲家法收拾江山作俸餘<lb/>
蘋滿汀洲相憶處秋風寄取一行書<lb/>
　　　美之得免西行喜甚以韻見報因賀之美之嘗<lb/>
　　　許候得報即置酒故見於卒章<lb/>
喜報征車已罷休解鞍聊足放眉頭異時安石難髙卧<lb/>
<pb n="KR4d0129_WYG_005-11b"/>
此日相如固倦游花恨春遲方半吐雲欺風弱未全收<lb/>
正湏麴糵相料理萬斛舟中試拍浮<lb/>
　　　次韻仲兄美之喜歸二首<lb/>
好在青山隠翠眉遥知不負芰荷衣越吟凄斷終懐本<lb/>
宋鷁徘徊故倦飛世路百憂無似客人情萬事莫如歸<lb/>
况逢鄴下多才子剰判流霞醉落暉<lb/>
纎纎楊葉舞脩眉珍重煙光惹客衣碧杏梢頭鸎百囀<lb/>
黄茅簷外鷰雙飛自諳漁父醒猶醉莫怨劉郎去又歸<lb/>
<pb n="KR4d0129_WYG_005-12a"/>
今日正南驅馬首未饒隂藿向陽暉<lb/>
　　　張子儀以省員罷官若不釋然者以詩勉之<lb/>
折腰斗米笑徒勞薄宦何能損一毛他日未應忘令尹<lb/>
今年還是省東曹溟鵾得水鱗終變韝鶚逢秋勢必髙<lb/>
隋岸春深好楊柳莫將歸思滯江臯<lb/>
　　　次韻前南陽太守王傅翁<lb/>
當年五馬富才華百斛珠璣在咄嗟陌上行春迎曉日<lb/>
樓頭待月送餘霞屢聞田父歌遺愛時有游人指漸嘉<lb/>
<pb n="KR4d0129_WYG_005-12b"/>
笑殺即今癡太守二毛憔悴眼昏花<lb/>
　　　寄武景才<lb/>
清漳北去水滔滔一舍相望倍欝陶腐肉豈宜攖利劔<lb/>
小鷄聊用試牛刀馮驩乆客彈長鋏揚子多愁賦廣騷<lb/>
無限秋風助佳興故人不見我心勞<lb/>
　　　鄉人胡舜舉見和再次韻<lb/>
咳唾珠璣出緒餘舊傳詞賦壓三都先生年軰如今少<lb/>
鄉里人情似舊無睡思不禁詩作惱衰顔正頼酒塗<hi>讀</hi>
<pb n="KR4d0129_WYG_005-13a"/>
<hi>荼</hi>糊他年雞黍陪鄉社愧我空空一鄙夫<lb/>
　　　次韻翟二淳老見寄<lb/>
十年不到魯東門歸夢長隨酒半醺後進頗能欺俗吏<lb/>
故交獨肯寄髙文老貪北闕千鍾米興在西山一叚雲<lb/>
欲乞此身南畝去移書先報葦溪聞<hi>葦溪吾隠也</hi>
　　　次韻翟淳老<lb/>
白髪爲郎亦偶然戴盆何敢望青天簿書不足妨談麈<lb/>
稍入聊能續㸑煙竹隠逢秋應怨鶴葦溪過雨欲生蓮<lb/>
<pb n="KR4d0129_WYG_005-13b"/>
一籌太息輸吾子老圃堂成在我先<hi>余既罷天府窘甚得一官乃少蘓竹</hi>
<hi>隠葦溪皆故廬所有也嘗欲作老圃堂未果而爲淳老所先故及之</hi>
　　　次韻夏倪均父見和轅字韻詩六首<lb/>
浩然骨冷但孤墳踈雨梧桐句法存忽見新詩來故里<lb/>
錯疑夫子是諸孫江頭春暖堪乗興洲上花開不掩門<lb/>
日日城南望消息僕夫爲我取征轅<lb/>
南都詞賦舊傳聞但有風流梗槩存花徑逄春張綿繡<lb/>
竹林過雨長兒孫跨城樓觀雲連夜隔岸人家水映門<lb/>
<pb n="KR4d0129_WYG_005-14a"/>
正要子詩彈壓在不應無事滯輪轅<lb/>
織女機頭五色紋裁成錦叚逺相存篇篇境界如甘蔗<lb/>
一一詞章是外孫載酒有人曽問字談詩無客敢登門<lb/>
可憐衰病南陽守强駕疲牛逐後轅<lb/>
眼看花枝作霧昏年來無復壯心存酒盃屢諌愁聽婦<lb/>
丁口新添喜到孫<hi>余以病目止酒而子舍已得孫</hi>攬鏡自憐霜鬢叟閉<lb/>
闗誰顧雀羅門乗車强欲班春去野老擕壺許傍轅<lb/>
西郊不雨屢占雲撫字區區志頗存未暇溉田如召父<lb/>
<pb n="KR4d0129_WYG_005-14b"/>
翻愁告糴遣臧孫願聞滂沛流鴛瓦相見歡呼動蓽門<lb/>
乞與髙文訟風伯卧龍何事敢停轅<lb/>
何郎宿草已生墳常老題詩翰墨存陶令一生惟愛酒<lb/>
孟郊千古遂無孫<hi>來詩念及何得之常子然二亡友得之嗜酒而子然無子</hi>探花梁<lb/>
苑春騎馬踏雪繁臺夜叩門欲覔舊游何處在故人不<lb/>
見漫回轅<lb/>
　　　贈王正叔<hi>持</hi>
百年圖史富縱横痛飲狂歌過一生稷下先生初應詔<lb/>
<pb n="KR4d0129_WYG_005-15a"/>
闗西夫子舊知名乗槎不覺侵霄漢枕石終思返釣耕<lb/>
好遣家童報消息曉猿無事莫相驚<lb/>
　　　少夷見和戯以其韻贈之<lb/>
南郭先生心似灰一官偶向此間來詩才舉世當歸遜<lb/>
德行何人敢望回三徑就荒知有命十年不調惜無媒<lb/>
更添貧病相料理頗遣黄花近酒盃<lb/>
　　　次韻趙伯山見贈<lb/>
十年眉宇記清揚班列爭看玉照行奏雅不應叅鄭衛<lb/>
<pb n="KR4d0129_WYG_005-15b"/>
<hi>伯山與數客唱和而索余詩</hi>論交何必减潘陽老妻釀酒新知法稚<lb/>
子扶犂漸肯堂心計此身歸已足不須辛苦問耕桑<lb/>
　　　寄楊時可許少尹時有從兄之喪<lb/>
憂患相隨不少寛出門贏得淚汍瀾豈知桃李争春色<lb/>
但覺塵埃逐馬鞍客裏自應書問少老來尤念别離難<lb/>
故人曽解相思否乞取相思過眼看<lb/>
　　　余去冬赴南陽過尉氏以不獲見孫少魏爲恨<lb/>
　　　近於同僚處見孫詩次韻寄之<lb/>
<pb n="KR4d0129_WYG_005-16a"/>
髪如黒漆未成翁野鶴孤髙不受籠踠足自疑天宇隘<lb/>
舉鞭可但冀羣空閑吟秀句邀詩客自協新聲按舞童<lb/>
已卜異時干典謁莫嫌俗士不教通<lb/>
　　　寄外兄張㑹之<lb/>
與兄憔悴各他鄉細數平生可斷腸少日父兄俱過隙<lb/>
老來兒女忽成行夢游湖北心常折身在周南鬢已蒼<lb/>
莫向秋風原上望脊令飛墮轉悲凉<lb/>
　　　贈如璧長老二首<hi>并序</hi>
<pb n="KR4d0129_WYG_005-16b"/>
　某昔官太學聞諸生饒節德操行義甚髙嘗見其詩<lb/>
　文竒之後二十年出守南陽一日香嚴長老璧公過<lb/>
　余氣貌清古有出塵之姿笑謂余曰頗憶太學時否<lb/>
　我饒節也余喟然太息自恨其不可及乃作二詩寄<lb/>
　之香嚴山中石上出菖蒲葉細如絲髪根節宛轉如<lb/>
　龍蛇璧所居庵號倚松嘗約以今秋再訪我於花洲<lb/>
　之上故詩招之且以菖蒲爲請<lb/>
少游太學饒夫子老倚清松璧上人好與惠休爲後嗣<lb/>
<pb n="KR4d0129_WYG_005-17a"/>
直疑賈島是前身浮萍暫聚曽交臂獨鶴孤飛遂絶塵<lb/>
肯念故人今白髪與雲出岫莫辭頻<lb/>
自爲雲山作主人更邀麋鹿作比隣一齋一粥今禪伯<lb/>
無姓無名古逸民盡了委縁心似水未捐習氣筆如神<lb/>
匄師石上菖蒲節要度人間八十春<lb/>
　　　元祐中先人將漕淮南與長樂林旦次中爲僚<lb/>
　　　其子碩儒膚與余游相好也後三十五年復相<lb/>
　　　見於京師道舊涕淚已而復遣其愛子薿見過<lb/>
<pb n="KR4d0129_WYG_005-17b"/>
　　　仍辱贈詩叙疇昔之好次其韻答之<lb/>
往歲丁年戯綵同别来幾度茁葭蓬貧無負郭嗟吾拙<lb/>
老有名駒慰子窮雲斷太行雙拱木鶴歸華表兩悲翁<lb/>
更憐頭裏千莖雪縱得春風不解融<lb/>
　　　韓次律在許下與葉少藴唱和他日以寄余因<lb/>
　　　次韻和之并以寄葉<hi>韓琯葉夢得</hi>
尺書不獻罪何逃每讀新詩勝讀騷千里寄懐惟短夢<lb/>
十年飲德似醇醪次公治郡聲方籍陶令抛官趣獨髙<lb/>
<pb n="KR4d0129_WYG_005-18a"/>
<hi>謂次律</hi>俗吏無縁叅歩武白頭終日漫塵勞<lb/>
　　　暇日過西曹謁何安中得之李倞冲季咸許出<lb/>
　　　近詩而未也戯以詩索<lb/>
眼看簿領眩生花共指墻隂待日斜水部詩名今獨歩<lb/>
河梁句法舊傳家未容碧海歸深濶應許陽春辦咄嗟<lb/>
莫爲瓊瑤生校計古人初不廢投𤓰<lb/>
　　　司令謝兢元賜以詩見索近文且叙世舊次韻<lb/>
　　　謝之<lb/>
<pb n="KR4d0129_WYG_005-18b"/>
少年識字是天刑妄意扶揺起北溟我似羸羊安可駕<lb/>
子如快劔不須硎汗傳驥種方新赤氊付衡門只舊青<lb/>
滿紙惡詩將底用爲糊新様小圍屏<lb/>
　　　次韻朱琳天球<lb/>
河鼓仙人喜欲狂雲軿稍渡漢中央應嗟此夜成弦筈<lb/>
又待明年換雪霜乞巧本非吾軰事追歡已屬少年場<lb/>
可憐愁殺朱夫子竟夕哦詩仰屋梁<lb/>
　　　春日燕百花堂有懐前太守許子大以詩戯之<lb/>
<pb n="KR4d0129_WYG_005-19a"/>
　　　<hi>百花堂子大所建今守蔡州蔡州城號懸瓠</hi>
風流誰似許南陽人到于今尚不忘筆下涌成三峽水<lb/>
胷中葢就百花堂召公棠䕃家家滿潘令桃蹊處處芳<lb/>
借問蔡州何所似瓠壺形勢若爲長<lb/>
</p>
<p>
</p>
  </div>
</body>
</text>
</TEI>
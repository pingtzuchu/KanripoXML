<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洪龜父集巻下</head>
    <p>
<pb n="KR4d0131_WYG_002-1a"/>
欽定四庫全書巻<lb/>
　洪龜父集巻下　　　　　　宋　洪朋　撰<lb/>
　　五言律詩<lb/>
　　　大母生日<lb/>
九日明朝是初筵此地張杯添竹葉酒缾貯桂枝香晩<lb/>
吹堦除浄髙雲戸牖凉綵衣稱夀處歡樂未渠央<lb/>
　　　示鴻父<lb/>
隠几歲遒盡鉤簾夜未分北風虚地籟南斗粲天文愁<lb/>
<pb n="KR4d0131_WYG_002-1b"/>
破傾春釀心清炷夕薰更憐小陸在無故莫離羣<lb/>
　　　和答駒父見寄二首<lb/>
匡説詩今見開函一解顔平安問五柳意氣到三山種<lb/>
秫不妨醉鳴琴定復閒歲寒儻客授早買釣舟還<lb/>
校官豐暇豫陋巷小經過竹落䕶松菊疏村上薜蘿江<lb/>
山入眼界日月自頭陀忽憶陶彭澤新詩不廢哦<lb/>
　　　代簡答師川<lb/>
不覺日還至方驚歲已殘吾徒知寂寞尺素問平安顛<lb/>
<pb n="KR4d0131_WYG_002-2a"/>
眴復如此詩成詎可觀尋常邈胡越祇覺怕風寒<lb/>
　　　題大梵院小軒<lb/>
小軒含法界萬物眼中齊江擁龍沙起天籠鶴嶺低地<lb/>
偏人益少林逈鳥能啼敗葉隨風盡登臨思却迷<lb/>
　　　次韻元樂登南樓<lb/>
詩翁騎馬去城觀對清氛勝地依依在真人往往聞天<lb/>
髙梅嶺見水落蓼洲分知有荷鉏者只今糜鹿羣<lb/>
　　　宿范氏水閣<lb/>
<pb n="KR4d0131_WYG_002-2b"/>
枕水鑿疏櫺雲扉夜不扃灘聲連地籟林影亂天星人<lb/>
浄魚頻躍秋髙露欲零何妨呼我友乗月與揚舲<lb/>
　　　報國寺藏經院小閣同師川駒父作二首<lb/>
吾廬通古寺寶藏此禪房薜荔封寒井檀欒度短墻蟬<lb/>
聲秋寂寂山氣夜蒼蒼却怪沙邊鴈歸飛有底忙<lb/>
徙倚只阿閣周遭見此邦莫鴉翻古木候鴈造秋江風<lb/>
日雙蓬鬢乾坤一瑣窻真成近僧住若箇寸心降<lb/>
　　　上巳南池作<lb/>
<pb n="KR4d0131_WYG_002-3a"/>
塢中元巳日小雨浥芳菲祓禊歲時共招尋吾土非竹<lb/>
光迷野徑花氣襲人衣賴有盈川遇還同池上歸<lb/>
　　　立秋日諸公過敝廬得秋字<lb/>
是月季朱夏今辰立素秋風生庭栢浄雨過井梧幽南<lb/>
想髙鴻度西看大火流數能文字集如許歲時遒<lb/>
　　　大梵寺前對月<lb/>
仙桂月團團支提獨夜寒星稀更雲斂露下覺衣單須<lb/>
信天宮逈誰言世界寛三生舊游衍一見一盤桓<lb/>
<pb n="KR4d0131_WYG_002-3b"/>
　　　八月十六夜對月<lb/>
中秋雲物慘既望月華鮮歘照三千界應勤八萬僊種<lb/>
榆稀近應飛鏡儼髙懸多病妨桮杓清愁似去年<lb/>
　　　次韻徐使君觀刈禾宴集二首<lb/>
聞道秋成好家家足釡鍾玉山禾已刈石臼粟還舂問<lb/>
俗寧同樂行厨得屢供使君樓百尺未許對元龍<lb/>
豐年觀五馬樂飲耐千鍾稻割黄雲盡粱添白露舂藜<lb/>
羮不但糝玉饌有餘供堪笑他方旱紛紛拜土龍<lb/>
<pb n="KR4d0131_WYG_002-4a"/>
　　　早發新吳<lb/>
行路栁枝弱池塘草色齊石蘿人共逺洲蘂意兼迷宿<lb/>
霧籠城郭春颸入鼔鼙黄鸝花葉底何事向人啼<lb/>
　　　將曉<lb/>
虚齋愁夢斷寂寞夜將闌樹與髙風亂窻餘白月寒歲<lb/>
華還向晩世事只長嘆千古功名外致身良獨難<lb/>
　　　送譚生<lb/>
譚子家何處傳聞在海東得朋方欵欵取别太匆匆曉<lb/>
<pb n="KR4d0131_WYG_002-4b"/>
纜廉纎雨春㠶料峭風明年曲江上應許故人同<lb/>
　　　臥疾<lb/>
臥疾滕王閣扶藜漢將城九秋天共老獨夜月長明遣<lb/>
興詩還賦禁愁酒細傾如聞斗上柄未見晏眠兵<lb/>
　　　漫游二首<lb/>
繚繞荒蹊密枝撑古屋横雲飛賓鴈急水泛浴鳬輕地<lb/>
迥無人跡山空伐木聲龎公禪窟内拄杖日閒行<hi>杜氏園</hi>
欲界浩無窮天王部落雄誰知貝葉地即是水精宮烏<lb/>
<pb n="KR4d0131_WYG_002-5a"/>
塔秋聲裏鸞岡晩照中先賢多妙句欄楯入西風<hi>北天王院</hi>
　　　挽杜議郎二首<lb/>
家世唐公子風流漢議郎左轓空老大南紀竟淒凉疇<lb/>
昔數相見音容耿未忘如何歘窀穸浩歎使神傷<lb/>
醖藉鄉評舊循良士論俱中年摧白玉改歲隕明珠夜<lb/>
雨荒村寺秋風古路隅諸郎皆有道誰復奠生芻<lb/>
　　　挽范夫人<lb/>
淮海令名存夫人德行尊持經佛事重教子義方敦歘<lb/>
<pb n="KR4d0131_WYG_002-5b"/>
斷北堂夢難招西土魂定知餘慶在可但大于門<lb/>
　　　挽仁和君胡夫人二首<lb/>
共惟南郡族來配謫仙家錫土縻天寵翻經雨佛花光<lb/>
華他日喜牢落暮年嗟餘慶知難泯庭蘭已茁芽<lb/>
王父依諸舅夫人實外家往時拜顔色仰德重咨嗟世<lb/>
事如流水仙游只暮霞可堪衰紼涕風雨白楊斜<lb/>
　　　偶詠<lb/>
汴水日夜去我心亦東流如何向炎熱尚復此淹留京<lb/>
<pb n="KR4d0131_WYG_002-6a"/>
塵空擾擾吾道本悠悠賴得西江舸今年下鄂州<lb/>
　　　偶成<lb/>
擺落紅塵想追隨汗漫游乾坤青瑣闥雲霧曲瓊鉤月<lb/>
照酒罇夜風生詩句秋神僊有汲引隨意上崑丘<lb/>
　　　獨歩懷元中<lb/>
浄盡西山日深行城北村琅璫鳴佛屋薜荔上僧垣時<lb/>
雨慰枵腹夕風清病魂所思渺江水誰與共忘言<lb/>
　　七言律詩<lb/>
<pb n="KR4d0131_WYG_002-6b"/>
　　　景德寺齋罷游吳氏園<lb/>
顧辟疆園北郭邊伊蒲放箸得盤桓老松㧞地三千尺<lb/>
脩竹參天一萬竿官寺餘基秋草亂書堂新構暮雲寒<lb/>
南唐臺榭無人識依舊江聲走急灘<lb/>
　　　奉同師川游大梵院小軒即事<lb/>
底處扶藜恣意行僧家欄楯上冥冥市聲不廢西山白<lb/>
春色先從南浦青晩覺恵風生草徑坐看遲日上柴扃<lb/>
明朝眼界即漸好更向韋公湖上亭<lb/>
<pb n="KR4d0131_WYG_002-7a"/>
　　　晩登大梵院小閣<lb/>
倚空欄楯一禪關衲子幽人得往還樵徑盤紆秋草裏<lb/>
僧堂結構野雲間舊穿虎落嬋娟浄晚泊龍沙舴艋閒<lb/>
如許澄江寫寒鑑明朝乘興上西山<lb/>
　　　次韻程正輔春日催諸公行樂之什<lb/>
弭節江城何許時蘭芽桃萼正芳菲孰知南紀物華好<lb/>
誰謂平生心賞違帝子閣前春盎盎徵君湖上日暉暉<lb/>
諸君行樂但取醉車殆馬煩何必歸<lb/>
<pb n="KR4d0131_WYG_002-7b"/>
桃李無言摘未稀可憐郁郁復菲菲湖邊况是人皆去<lb/>
花底由來我不違飛蓋追隨春已晚題詩凖擬日争暉<lb/>
古人秉燭豈不偉莫待芳年寂寞歸<lb/>
　　　晚登秋屏閣作示杜氏兄弟<lb/>
病夫湯熨暫時停漫向秋屏閣上行白日忽隨飛鳥去<lb/>
青山斷處落霞明林間嘒嘒寒蟬急江上悠悠煙艇横<lb/>
富貴功名付公等嗟予老矣負平生<lb/>
　　　夢登滕王閣作<lb/>
<pb n="KR4d0131_WYG_002-8a"/>
朱簾翠幕無處所抖擻凝塵户牖開萬里煙雲渾在眼<lb/>
九秋風露獨登臺西江波浪連天去北斗星辰抱棟逥<lb/>
獨佩一瓢供勝事恨無陶謝與俱來<lb/>
　　　上巳日南池作<lb/>
蘂珠宮殿擁羣僊小檻鉤簾入暝煙在藻流魚還潑刺<lb/>
采蘋游女亦嬋娟花明栁暗一溪水日薄雲濃三月天<lb/>
歘憶戎州在何處停杯放箸一澘然<lb/>
　　　九日同駒父作<lb/>
<pb n="KR4d0131_WYG_002-8b"/>
已約龍沙看江浪更從寶塔上晴空蕭蕭雨墮兹游阻<lb/>
靡靡秋殘吾道窮不見江州竹葉酒空餘彭澤菊花叢<lb/>
去年此日尤蕭瑟兩地相思目斷中<lb/>
　　　夜雨<lb/>
歲云秋矣轉炎熱怪底白日雲飛囘疾雷過耳不及掩<lb/>
澍雨翻盆何自來對面鐙缸聊屏箑關心藥裹且停盃<lb/>
更憐天上佳期近頗覺人間令節催<lb/>
　　　夜半對雪作<lb/>
<pb n="KR4d0131_WYG_002-9a"/>
積雪未消驚白夜歘思小艇釣雲沙排檐故作纎纎筍<lb/>
著樹還開萬萬花最覺素娥相映發不應青女妒容華<lb/>
麥如馬尾年年在枵腹鳴雷莫怨嗟<lb/>
　　　喜雪<lb/>
已囀春風百鳥聲斬新飛雪滿江城漫天乾雨紛紛闇<lb/>
到地空花片片明白玉九衢驚曉起黄雲千畝看秋成<lb/>
更憐洗盡年年瘴山鬼憂幽不敢行<lb/>
　　　送謝德夫<lb/>
<pb n="KR4d0131_WYG_002-9b"/>
泮宮儒先謝安石平生笑傲東山游朅來客授江湖晚<lb/>
不廢聲延澗壑秋青青子衿惜分索馥馥芳袖縈離愁<lb/>
丈夫富貴恐不免富貴應須趂黑頭<lb/>
　　　送師川<lb/>
去年徐郎詩句新今來徐郎思不羣帝子樓前閲秋浪<lb/>
秦人洞口入朝雲忽思赤壁過吾弟更向舒州迎細君<lb/>
及此瓦盆春酒滿燒燈夜雨重論文<lb/>
　　　代餞無為馬使君口號<lb/>
<pb n="KR4d0131_WYG_002-10a"/>
伏波勳業風流逺皂蓋朱轓尚小州一曲陽關雙别淚<lb/>
百壺清酒兩遨頭三年牢落應難借五馬踟蹰更少留<lb/>
珍重促裝歸漢闕胡床空復庾公樓<lb/>
　　　别桃源山人<lb/>
句履圜冠不乏賢桃源深處隠癯仙風流未泯劉全一<lb/>
意氣端如貟半千秋浪龍沙陪軟語雲山鶴嶺訪髙眠<lb/>
明朝歌竟乘流去别後還能憶浩然<lb/>
　　　陪許令宴集不勝杯杓詩謝不敏兼美祝趙兩<lb/>
<pb n="KR4d0131_WYG_002-10b"/>
　　　紅顔<lb/>
南郭招提逢許令行厨瀟灑辦逡巡蟠桃已結千年實<lb/>
瓊樹元無一㸃塵酒後顛狂不知夜燈前笑語自生春<lb/>
不勝杯杓空歸去腸斷氷肌與絳唇<lb/>
　　　得黔州消息<lb/>
夜郎西上萬里道聞説解裝四月時摩圍峯前何所作<lb/>
谷漉洲外不勝悲豈有髙明為鬼瞰真成憔悴被人欺<lb/>
陛下寛仁過文帝歸來前席亦何遲<lb/>
<pb n="KR4d0131_WYG_002-11a"/>
　　　次韻敘别和答<lb/>
顧曲周郎不姓龎也尋馬祖到禪牕談功不見令人瘦<lb/>
句法重來受我降今日茶香聊對榻異時酒泛滿盈缸<lb/>
相期直到無心處髣髴還須似帝江<hi>時在泐潭馬祖塲</hi>
　　　次韻答陳孚先見贈<lb/>
陳子陸沉丘壑底乗槎㡬欲問眀河何人傾盖能如故<lb/>
無事髙軒許數過吟畏舌端多楚調醉憐耳熱頗秦歌<lb/>
顧予貧病難料理政使襌齋學按摩<lb/>
<pb n="KR4d0131_WYG_002-11b"/>
　　　次韻徐十見招<lb/>
徐郎春晚意何如相見蕭然水竹居近得栢梁七字句<lb/>
俱來繭紙數行書賞心不減逺公社到眼全勝正俗廬<lb/>
首夏清和吾定往勿令彈鋏食無魚<lb/>
　　　謝李洪州涖學<lb/>
海内聲名四十年豫章太守得才賢鳴鸞噦噦采芹地<lb/>
出日遲遲祭韭天可但文翁能教化須知常衮與周旋<lb/>
却慙不及南州士合使塵埃一榻懸<lb/>
<pb n="KR4d0131_WYG_002-12a"/>
　　　大母誕日賦巖桂<lb/>
飽聞巖桂馨香舊珍重園翁採折來天上分叢千丈老<lb/>
人間擢本一枝開西風白酒何勞勸明日黄花不用催<lb/>
更把玉壺貯秋色影斜端為夀觥逥<lb/>
　　　挽潘端州<lb/>
嶺南底處是端州使君苦向箇中游黄茅千里煙嵐晩<lb/>
皂蓋三年鬢髮秋歘見崩松萬壑底遂聞埋玉九原頭<lb/>
不能執引逺郊去薤露蒿里令人愁<lb/>
<pb n="KR4d0131_WYG_002-12b"/>
　　　挽劉六咸臨<lb/>
碧梧翠竹聞家子瓊樹瑶林物外人千古文章隨逝水<lb/>
一生氣義屬飄塵匡生左里人何在南浦東湖迹已陳<lb/>
想見九原託體處白楊荒草不能春<lb/>
　　五言長律<lb/>
　　　懷黄太史<lb/>
詩家今獨歩舅氏大名稀屈宋堪奴僕曹劉在指揮禪<lb/>
心元詣絶世事更忘機最喜熊兒去遥憐鴈羽飛九秋<lb/>
<pb n="KR4d0131_WYG_002-13a"/>
悲偃月萬里寄摩圍昭代新周典明年歸未歸<lb/>
　　　題劉真君祠<lb/>
冠挂謝埃霧雲乗上杳㝠棠隂空五馬榆彩雜繁星圜<lb/>
葉餘神界華林隠翠屏錦幃渺經緯寶舄絶儀形舊井<lb/>
金丹閟層壇玉露零千秋想靈氣何許仰天庭<lb/>
　　五言絶句<lb/>
　　　題藏春谷壁<lb/>
林外鳥聲歡江南尚小寒囘頭又春色早晩谷中看<lb/>
<pb n="KR4d0131_WYG_002-13b"/>
　　　排悶<lb/>
凍雨漲中庭微風淪止水泛泛藕花飄眇眇僊茅靡<lb/>
　　　䟦徐白魚鰕<lb/>
江湖各相忘魚鰕同一波誰能冩此妙徐白名不磨<lb/>
　　　漫興<lb/>
莫愁愁不至排悶悶還來誰㑹登臨意東風莫見猜<lb/>
　　　歸自潘氏園途中遇雨有感<lb/>
漸愧日暉暉依人好鳥飛歸來湖上路小雨却霑衣<lb/>
<pb n="KR4d0131_WYG_002-14a"/>
　　　戲效吳語<lb/>
風絮鵝毛亂春疇鮮血肥惱儂故鄉夢鳥勸不如歸<lb/>
　　　戲贈彈筝小妓<lb/>
小鬟彈啄木冩出林間曲空聞剥啄聲虚堂耿華燭<lb/>
　　　偶詠<lb/>
黄鳥餘秋聲紅菊作秋艷一室得自娯四時本無念<lb/>
　　　題胡潛風雨山水圖<lb/>
胡生好山水煙雨山更好鴻鴈書逺空馬牛風塞草<lb/>
<pb n="KR4d0131_WYG_002-14b"/>
　　　廬山<lb/>
山瀑兩道㵼木葉四時春日暝不知去魚鳥會留人<lb/>
　　六言詩<lb/>
　　　䟦山谷帖用其韻<lb/>
學書右軍盡善下筆少陵有神無復向來金馬可惜埋<lb/>
此玉人<lb/>
壓倒詩中宰相鼔行文苑宗公毒霧瘴氛作祟英姿爽<lb/>
氣成空<lb/>
<pb n="KR4d0131_WYG_002-15a"/>
　　七言絶句<lb/>
　　　正月十八日登報國寺小閣絶句<lb/>
夕陽端解知人意故照僧房閣倍明雨雪一番今浄盡<lb/>
候禽無數喚春聲<lb/>
　　　遊太寧院林英預焉<lb/>
松行盡處是招提殿閣參差栢樹齊更與阿戎過浄院<lb/>
劇談一座日還西<lb/>
　　　題摠持院<lb/>
<pb n="KR4d0131_WYG_002-15b"/>
后土祠邊栢造天雷公堂下鎖嬋娟韋郎去後無消息<lb/>
空復秋風入管絃<lb/>
　　　題清涼寺<lb/>
萬古清凉一掬泉十分隨量得輕安要知徹底無塵滓<lb/>
照破天魔骨尚寒<lb/>
　　　題馮川驛壁<lb/>
細草一方團野色游絲百尺上晴空預愁栁絮鵝毛白<lb/>
即見桃花人靣紅<lb/>
<pb n="KR4d0131_WYG_002-16a"/>
　　　題龍興觀胡道士壁<lb/>
倒生松樹倚清池日下西山鵶亂啼隔水竹林人不到<lb/>
欲尋神界路應迷<lb/>
　　　贈杜公橋<lb/>
東湖清淺北湖滿三島相望眼中見我從麒麟虹上行<lb/>
風袪飄飄薄雲漢<lb/>
　　　河上二絶<lb/>
冬日不温狐白裘隋河只解背人流可憐煬帝繁華盡<lb/>
<pb n="KR4d0131_WYG_002-16b"/>
唯有兩堤榆柳愁<lb/>
隋河日照水悠悠下水誰家泛綵舟囘首白雲千萬疊<lb/>
夢隨飛櫓到江頭<lb/>
　　　晩泊口占<lb/>
月照甘蕉十萬株停舟緩歩意何如可憐堤下長江水<lb/>
日夜東流向我疎<lb/>
　　　春寒即事二絶呈教授<lb/>
雲氣愁人故不開風吹雨脚著莓苔筦絃倘是鄒子律<lb/>
<pb n="KR4d0131_WYG_002-17a"/>
喚取春暉次第逥<hi>聞絲竹之音故作</hi>
東風不與芳菲便故作寒霙倍釀春細草九衢今熨眼<lb/>
游絲百尺即遮人<lb/>
　　　次韻惜春二絶<lb/>
柳葉愁眉風翠黛桃花冶面雨臙脂道人不作三春夢<lb/>
戲論何妨兩解詩<lb/>
萋萋芳草真成帶寂寂落花何用茵一老只今詩酒廢<lb/>
未應孤負滿城春<lb/>
<pb n="KR4d0131_WYG_002-17b"/>
　　　觀雪六絶<lb/>
復見飛飛雪滿天瑶林瓊樹皆可憐屬予一病姑置酒<lb/>
對此欲醉將無縁<lb/>
柴門草閣李生家雪壓幽篁特地斜寡鶴啄餘畦碎玉<lb/>
連錢飛起樹零花<lb/>
他日照眼臨江邊梅花兩株一何鮮真成白雪相期得<lb/>
埋没清香人所憐<lb/>
登山臨水白皚皚中有飢鷹飛復逥吾比爾曹人不惡<lb/>
<pb n="KR4d0131_WYG_002-18a"/>
呻吟委絶亦可哀<lb/>
西山上與雲氣連積雪交錯於其間隔江草舎粲可畫<lb/>
誰揺艓子自往還<lb/>
去年春雪亦已晚今夜臘歲如知時誰云此乃農家福<lb/>
摩挱枵腹聊慰之<lb/>
　　　季冬同鴻父登西寺閣觀雪時晴日片雲雪復<lb/>
　　　亂下鴻父請予賦之<lb/>
新晴餘雪日光同更遣狂花落晩風結習已空衣不染<lb/>
<pb n="KR4d0131_WYG_002-18b"/>
何妨天女戲雲中<lb/>
　　　同玉父鴻父看池邊梅<lb/>
官梅一樹小池頭春意衝寒破客愁花萼生光動詩興<lb/>
全勝何遜在揚州<lb/>
　　　寒松<lb/>
茅茨結搆野雲端終有松筠貫歲寒但使斧斤無斬伐<lb/>
穿天出月不應難<lb/>
　　　戲作呈廣心<lb/>
<pb n="KR4d0131_WYG_002-19a"/>
清罇歌舞影徘徊誰喚逃禪蘇晉來我自木人人桃李<lb/>
黄蜂紫蝶莫驚猜<lb/>
　　　戲呈王立之<lb/>
主人愛客未渠央每遣纎纎酌酒缸杯杓不勝還醉著<lb/>
真成渇夢欲吞江<lb/>
　　　贈林徐二生<lb/>
邂逅黄蠭紫蝶同春颸惱意艷陽叢只令霜露不見草<lb/>
猶夢平生深淺紅<lb/>
<pb n="KR4d0131_WYG_002-19b"/>
　　　示海㑹道人<lb/>
十方薄伽一條路打破乾坤無處所若人問我祖師禪<lb/>
東邊日出西邊雨<lb/>
　　　走筆寄師川三絶<lb/>
秋來多病友朋疎隠几無心一味愚寄語南州髙士道<lb/>
不知還憶故人無<lb/>
江南風月六朝餘暇日登樓好著書莫問向來興廢事<lb/>
世間無物不空虚<lb/>
<pb n="KR4d0131_WYG_002-20a"/>
官閒無事好飛觴醉裏吟詩想得忙見説京江水清滑<lb/>
只今誰是杜秋娘<lb/>
　　　走筆送叔牙<lb/>
三分春色已無多况是征㠶欲櫂歌莫惜揚鞭重囘首<lb/>
桃溪李徑奈愁何<lb/>
　　　戲簡<lb/>
夭桃穠李為誰新占斷風光不與人顦顇明窻獨醒客<lb/>
便應虚擲艷陽春<lb/>
<pb n="KR4d0131_WYG_002-20b"/>
　　　記夢<lb/>
蚊脚為梯登梵宮含暉發燄寶樹同微塵菩薩演妙法<lb/>
一一俱見摩尼中<lb/>
　　　即事三首<lb/>
短短戎葵晩自芳飛飛蝴蝶夏猶忙鉤簾到面清風逺<lb/>
喚夢吟鸎白日長<lb/>
淮南不改江南天五月如秋意惘然仰首勿言居士疾<lb/>
信心賴有祖師禪<lb/>
<pb n="KR4d0131_WYG_002-21a"/>
風烟寂寂雨霏霏放箸櫺軒獨立時况是淮南夏將半<lb/>
南隣考鼔北隣悲<lb/>
</p>
<p>
</p>
  </div>
</body>
</text>
</TEI>
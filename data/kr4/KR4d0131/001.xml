<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洪龜父集巻上</head>
    <p>
<pb n="KR4d0131_WYG_001-1a"/>
欽定四庫全書<lb/>
　洪龜父集巻上　　　　　　宋　洪朋　撰<lb/>
　　五言古詩<lb/>
　　　送李元中<lb/>
夙聞龍眠山緑蘿隠浄嘯中有三李君若人年獨妙心<lb/>
賞悵若遺風期可同調如何古豫章邂逅共一笑佛海<lb/>
穿溟涬理窟刮奥窔茗椀對濤江牀跗視雲嶠足明青<lb/>
葱樹合在紅塵表追隨杖屨遨浩蕩城郭眺觀乎大寧<lb/>
<pb n="KR4d0131_WYG_001-1b"/>
作頗復近道要凉飈霣疎葉行子動歸棹願君崇明德<lb/>
慰我記末照<lb/>
　　　送謝無逸還臨川<lb/>
東山謝安石事業照星斗佳人臨川秀自言乃其後昔<lb/>
我未知子籍甚大江右邇來識君面風流故自有早歲<lb/>
翰墨場揮灑不停手河發崑崙丘風怒土囊口春來入<lb/>
詩壘窺杜逮户牖筆力挾雷霆句法佩瓊玖起予虞帝<lb/>
韶和汝秦人缶少年厲鋒氣鄙夫成老醜人才古所難<lb/>
<pb n="KR4d0131_WYG_001-2a"/>
吾子定不朽清和四月夏銷黯一樽酒悠悠西峯雲闇<lb/>
闇南浦柳平生六藝耕勿遣生稂莠鼔枻黄花秋慰此<lb/>
長囘首<lb/>
　　　送潘四十五<lb/>
風邉藥氣濃煙畔栁枝弱惜許兩春事潘郎行色作維<lb/>
南有岑嶺底處端州郭客子何當歸莫待蕉花落<lb/>
　　　奉諸同人餞潘氏兄弟賦鳳凰鳴矣于彼高岡<lb/>
　　　為韻得凰字<lb/>
<pb n="KR4d0131_WYG_001-2b"/>
維南斗日月川嶽上景光何人赤壁下種此雙截肪故<lb/>
知汝南士蚤經許子將識君陟釐間想見頎而長僧夏<lb/>
滕叔國胡牀對清揚膜外齊鵬鷃胷次明氷霜佛界獅<lb/>
子尾妙處亦難忘西江渺波瀾索去有底忙挽衣不得<lb/>
留晨風動餘皇頃投膠在漆今為參與商能事鏡中像<lb/>
此道何足臧古來歸根地相期未渠央<lb/>
　　　游南汰寺<lb/>
南汰舟楫逺北城阡陌長蓮界劃然開珍木䕃寛凉暝<lb/>
<pb n="KR4d0131_WYG_001-3a"/>
投上方宿蝙蝠遶屋梁天風激逺林秋氣生寒螿唤起<lb/>
曲肱夢佛寺宣道場像設儼古殿四角金琅璫夙聞阿<lb/>
羅漢光怪發清揚有相乃虚妄此妙不易量勝槩令弟<lb/>
俱茗盌對胡床商畧終宇宙已矣言可忘<lb/>
　　　賦雙劒峯<lb/>
梅公小齋内度越幽人占何年孤山下得此雙石劒純<lb/>
鈎魚腸姿㧞地勢匪漸柙藏不忍窺往往發光燄丈人<lb/>
夙好竒領略無一欠晩得此嶙峋顧盼未云厭此公活<lb/>
<pb n="KR4d0131_WYG_001-3b"/>
國胷正直天所鑒髙堂掛斯圖令人動深念<lb/>
　　　雪霽陪諸公登滕王閣分韻得閣字<lb/>
醉乘筍輿歸餘興陟層閣其前俯長江其下壓城郭入<lb/>
眼迭輝映積雪未銷鑠祲氛兹盪滌山川一恢廓瓊田<lb/>
認洲渚璇樹花叢薄明明飛丹霞往往翔皓鶴俯仰一<lb/>
神界今我胡不樂滕王已塵埃大屋舊丹雘人生何自<lb/>
苦兹游行已昨吾聞水西峯中有洞宮脚洪崖升天去<lb/>
僊聖時間作伊予千載裔未鍊八瓊藥孰能相與游更<lb/>
<pb n="KR4d0131_WYG_001-4a"/>
議入廬霍<lb/>
　　　游天宮寺上方瑜道人出漫題<lb/>
攝衣禪界中髙歩上方外乾坤更空濶川嶽謝埃塊行<lb/>
人杖屨底地與烟霞會道人遊四衢行止各無礙竹日<lb/>
弄清影松風聽寒籟心將萬化㝠始覺斯游最<lb/>
　　　天宮寺<lb/>
昨日頭岑臥何曾越門限徐侯遣行李邀我伊蒲饌天<lb/>
宮布金地長者何代建柴門實咫尺佛事亦儼煥道人<lb/>
<pb n="KR4d0131_WYG_001-4b"/>
呈家風秋蔬更香飯玉麈對胡床凉飈颯河漢晚來上<lb/>
方上千里人縱觀平生蓬蒿底所適魚鳥願佳人贈我<lb/>
詩爛若錦繡段聖哲期暮年撫事一長嘆<lb/>
　　　晚同師川駒父玉父游大梵院小軒<lb/>
山氣夕籠嵸川光暮澄凝櫺軒俯川嶽拄杖相與登脱<lb/>
屨就閒曠秉羽居髙明盤礴飛鳶上揮斥蜿虹横令弟<lb/>
各英妙舌本淮湖傾朋也老無能前身雲水僧蕭蕭縁<lb/>
坡竹凉飈為我興執熱快一濯何必踏層氷<lb/>
<pb n="KR4d0131_WYG_001-5a"/>
　　　陪師川納涼大寧寺得緑字<lb/>
六月維長夏炎熱不可觸車馬斷經過臥痾適所欲歘<lb/>
作城北遊佛界映空谷方塘荷氣清層軒竹隂緑徐侯<lb/>
辨食事意豁忘羈束鳴蜩韻髙寒涼颸盪煩促坐隠者<lb/>
誰子飛雹下碁局勝負吾不知静嘯䕃喬木徙倚失日<lb/>
車旋歸想雨足可令夜氣清更使年穀熟<lb/>
　　　城上<lb/>
杖䇿城上頭初日破冥晦頗知春意還早覺寒事退風<lb/>
<pb n="KR4d0131_WYG_001-5b"/>
前識西岑煙處認東匯人如旋磨蟻舟似覆杯芥鸛鶴<lb/>
掠水涯簫鼔雜天籟便當杭清淺底事返闤闠<lb/>
　　　陪諸公歩城北分韻得亦字<lb/>
去月霜雪交咫尺澁如棘今朝雲霧散春氣恍如昔九<lb/>
衢慰眼新百草隨意出俯仰亮有觀兹辰底空擲陶謝<lb/>
何許敖發興在郭北浄界集兩楹層閣倚百尺風日已<lb/>
可人江山亦德色四睇感終古五字辦即席想見盤礴<lb/>
地鮮颷生兩亦<hi>見許慎書</hi>良游不相待發函三歎息<lb/>
<pb n="KR4d0131_WYG_001-6a"/>
　　　寄題蔡州魯公祠堂<lb/>
魯公巖壑姿勁氣不可及歲寒萬物盡松栢當霜立由<lb/>
來邪正間厥勢不相入公當肅代後竄斥復相襲嗚呼<lb/>
蔡州殞義激壯士泣周曾計不淺希烈竟見執從古皆<lb/>
有殁忠烈泰山岌使君拊遺跡丹青辨呼吸壯公臨大<lb/>
節生氣何當挹髙詠兩賢篇臨風黯於邑<lb/>
　　　寄題陽居士高節軒<lb/>
中條陽亢宗髙義照千古嬋嫣不無人聞風吾已許平<lb/>
<pb n="KR4d0131_WYG_001-6b"/>
生知味處瀟灑送寒暑敏樹印此心柯葉傲風雨岑夜<lb/>
入天籟韻作太上語一切得入律真成衆香樹賢者早<lb/>
求仁行李徧八宇歸來林丘下歲寒色如故<lb/>
　　　寄題劉山人戰勝軒<lb/>
桃源一臞儒意氣鬱何壯削跡紅塵中築亭白雲上溪<lb/>
聲聽逸響山色閲殊狀諒是永幽棲豈伊暫清曠若人<lb/>
有靈氣戰勝神更王乃知先聖裔風流標素尚嗟予晚<lb/>
聞道兹事夙所向得興雪月交理棹會一訪<lb/>
<pb n="KR4d0131_WYG_001-7a"/>
　　　和元樂教授南軒<lb/>
南紀瘴癘劇風土異中州炎凉倐忽變仲夏颯如秋丈<lb/>
人東海來税駕此遲留氣候感若此何用寫我憂泮水<lb/>
多時暇南軒景物幽方塘緑萍亂佳樹蟬聲稠曲肱梧<lb/>
隂美玩此日月流觴至聊共傾此外亦焉求丈夫功名<lb/>
志天機不我謀願言快心意身世真悠悠<lb/>
　　　寄題攬結亭<lb/>
杜子數相見求我攬結詩攬結在何處云在彭蠡湄彭<lb/>
<pb n="KR4d0131_WYG_001-7b"/>
蠡夙所廬今猶夢見之一星水中央衆流浩渺瀰雨瀑<lb/>
下日夜五老上雲霓佛事儼相望往往幽人期君今搆<lb/>
其下敞亭覽翠微水聲枕簟俱山容杖屨隨勝事君所<lb/>
獨世人那得知為我謝五老客子行亦歸<lb/>
　　　邃清閣分韻得洪字<lb/>
曜靈速天機四序如轉蓬行行早求道咄咄就秃公南<lb/>
紀臥徐穉丹沙媿葛洪婆娑一宇宙萬物閲雌雄得興<lb/>
頗賦詩詩成亦何工跫然張公子玉山映寒葱軟語啓<lb/>
<pb n="KR4d0131_WYG_001-8a"/>
皓齒擲麈生清風謫仙為酒事瓠壺清若空相視一笑<lb/>
粲聖處此樂同敞榭細履愜别墅幽逕通微漪媚清池<lb/>
輕颸泛寒叢悠然物外賞未覺人間窮何有於我哉請<lb/>
館季孟中<lb/>
　　　玉父賦倦殻軒韻得殻字<lb/>
令弟巖壑姿問道困南朔歸來敞蝸牛真成倦龜殻曲<lb/>
肱梧桐影日夜洞庭樂誰何藝根本歲久棲鸑鷟静言<lb/>
人間世變化如風雹笑語尊俎同兹理要商確時不與<lb/>
<pb n="KR4d0131_WYG_001-8b"/>
人游安燕正當學<lb/>
　　　過師川偶行<lb/>
伊昔袁陟居只今徐郎宅少作與渠雙老氣想君隻兹<lb/>
理亦何有訂之在今昔吾廬城北頭㨗徑實咫尺歘思<lb/>
論五字聊復訪三益高尋風雅源洞入屈宋域波瀾到<lb/>
蘇李光焰及元白自來磊落人聞見資博極<lb/>
　　　題水陸院矮椶櫚<lb/>
短短一椶櫚葱蒨聊可悦如何後歲寒生氣未衰歇脫<lb/>
<pb n="KR4d0131_WYG_001-9a"/>
身斤斧中甘心形影拙况歎風雨姿拄䇿日已昳<lb/>
　　　堂下芍藥花盛開而蕪穢不治太夫人課奴芟<lb/>
　　　夷草莽飾以丹檻焕然一新感而成詠<lb/>
江風飄已盡庭樹但蒼翠如何歘到眼餘容殿春事恭<lb/>
惟太夫人指揮掃蕪穢咄嗟丹檻開芳蕤生意氣矧乃<lb/>
疊石根端有塵外致何必風人萱願言樹之背疇昔雜<lb/>
荆杞只今照堦戺吾人剪拂功是事亦不細物理庶可<lb/>
推倚杖一歔欷<lb/>
<pb n="KR4d0131_WYG_001-9b"/>
　　　師川賦梅花<lb/>
梅花端月繁梅蘂終冬破正色儼當忩低枝斜應座分<lb/>
將霜雪侵不受脂粉涴莫遣朔風吹飄零成玉唾<lb/>
　　　春風<lb/>
春風吹桃李歘然滿中園羣動不遑息蝴蝶紛飛飜我<lb/>
亦感兹時歩屧遶林間容華豈不好持久良獨難置酒<lb/>
休其下聊復罄餘歡君看桃與李成蹊亦無言<lb/>
　　　春颸<lb/>
<pb n="KR4d0131_WYG_001-10a"/>
春颸天上來吹我中庭樹争先兩株桃照日結紅霧枝<lb/>
枝迭映蔚葉葉相誇詡光彩奪目精香氣襲行路風雨<lb/>
不我謀零落縱横去西家婉娩姿見之切情慮蹇修安<lb/>
所營年芳空擲度意内人莫知淚下成紅雨<lb/>
　　　立秋日諸公過敝廬賦詩<lb/>
埃鬱一炎方何處不庳濕北忩但掃地所向若維縶及<lb/>
兹澍雨過信是髙秋立便有好事侶俱來負郭集中庭<lb/>
樹隂滿燀氣清且急胡床各蕭散頗覺凉氣入道䘮千<lb/>
<pb n="KR4d0131_WYG_001-10b"/>
載餘世路日險澀朋知得若人風流有所及西山一牛<lb/>
鳴時哉先聖集興來浩蕩遊胡為若羈馽<lb/>
　　　歲暮<lb/>
黔雷運天機四氣莽囘互始玩春載陽歘見歲云暮孰<lb/>
知老境侵轉覺夙尚誤吾聞崑崙墟上有不死樹安得<lb/>
攀其條竒齡儻能度<lb/>
　　　清夜<lb/>
萬籟還無聲燈光耿清夜跏趺據繩床夢囘蝴蝶化縁<lb/>
<pb n="KR4d0131_WYG_001-11a"/>
氣亦何有本心浄無塵蚤夜去求道八荒因問津歸來<lb/>
謝行李衆妙不逺身誰與商略此玉麈炷爐芬<lb/>
　　　夢中所作<lb/>
秋風挿羽翰樓觀天上行朝霞帶空洞海日注疏櫺一<lb/>
一琪樹遶粲粲芝草榮中有一道士静嘯無俗情顧我<lb/>
有靈氣授我以長生咄嗟一世間擾擾何所營<lb/>
　　　紹聖二年秋七月乙未夜夢遊一勝處非平生<lb/>
　　　所經行見一道士延余坐飲以醇酒酒酣道舊<lb/>
<pb n="KR4d0131_WYG_001-11b"/>
　　　故恍然不知所以因而賦詩既覺漫不復記憶<lb/>
　　　戲作五言以補之<lb/>
雞鳴深林裏犬吠幽徑中不知誰子宅乃是僊人宮竹<lb/>
栢䕃清淺樓觀上虚空芝草隠翳鬱璇樹翠青葱升堂<lb/>
見僊伯歡然燕笑同侍立十餘輩玉女桃李容告我存<lb/>
三一使我夀無窮吁嗟人間世局促何所通願言歸白<lb/>
水更議登閬風<lb/>
　　　答友<lb/>
<pb n="KR4d0131_WYG_001-12a"/>
一昨城北遨得興起我病梅嶺識霜林楓江認烟艇深<lb/>
行憶疇昔冥搜吝俄頃西矚列僊家東睇老禪徑不聞<lb/>
遷鸎聲但見行鴈影再讀貽我篇思與雲路永<lb/>
　　　述古<lb/>
蠧蝝仆柱梁蟁蝱走牛羊風過河水損鳥噪木葉傷禍<lb/>
福有眹兆物理乃其常聖人睹未然休氣未渠央後代<lb/>
監不逺其在漢與唐<lb/>
六龍安可頓四節一何速秋氣下霜露春事著草木天<lb/>
<pb n="KR4d0131_WYG_001-12b"/>
道有迭代世故足翻覆塞翁䘮良馬宋氓得白犢由來<lb/>
非今朝未必不為福<lb/>
木秀風必摧岸堆流必湍人生裨海内出處甚獨難尼<lb/>
父稱大聖車轍不得安落落抱正直鼎鼎見疑患顔前<lb/>
茍無靦身後亦不刋<lb/>
　　　送潘端州出殯以風甚渡江中流而不濟有作<lb/>
戒徒事晨征肅舲逗江滸屯雲蔽寒岑衝飈巻秋浦波<lb/>
驚飛櫓妨景短執引阻垂堂戒曩哲矧乃將恐懼長年<lb/>
<pb n="KR4d0131_WYG_001-13a"/>
吿我還風力方軒舉恍疑柳車張猶認鷺縗聚蹙浪鬱<lb/>
飛翻涌煙迷處所江水日夜流何由賞心晤<lb/>
　　　寒泉<lb/>
山下出寒泉千載神所祕故老空傳名四面但蕪穢觀<lb/>
音歘見夢咄嗟辨亭砌道人頃杖錫示現祖師意汲引<lb/>
貫四時香美可一切遂令雲水僧悉飲解脫味病夫方<lb/>
中來酌彼盪塵滓屬詩長松根北風助竒思<lb/>
　　　和答陳明信兼簡王立之<lb/>
<pb n="KR4d0131_WYG_001-13b"/>
我如東南雲風吹西北度時不與人謀飄轉無定處如<lb/>
何紅塵中歘此君子遇髙標鳶戾天能事豹隠霧暴謔<lb/>
中酒前了不與物迕吾嘗期若人胷次貯風露向來賞<lb/>
我詩但坐日云暮識君已恨晩見君又不屢今晨眼忽<lb/>
開貽我河梁句正聲久不嗣斯文諧韶濩吹嘘君過矣<lb/>
豈不愛我故城南逸少孫軟語可與晤閉門謝俗子著<lb/>
書無窘歩小園花氣深客醉不得去尋盟出無輿風沙<lb/>
莽囘互<lb/>
<pb n="KR4d0131_WYG_001-14a"/>
　　　題章江院<lb/>
扶藜下城頭歩屧踏禪窟微徑鬱葱菁寶殿髙突兀層<lb/>
暉注中塘凝塵滿丈室惜哉古道場囘首思蕭瑟<lb/>
　　　即事<lb/>
今日慘不樂念此歲云徂側聆絲竹音令我憂思舒壺<lb/>
觴幸未空斟酌相與娛始玩百草花今復萬木枯且為<lb/>
一笑地千古共丘墟<lb/>
　　七言古詩<lb/>
<pb n="KR4d0131_WYG_001-14b"/>
　　　登瀛閣<lb/>
楚東之國饒為大程氏之子吾所愛讀書尚友有能事<lb/>
夙昔一見即傾蓋平生誅茅崒蕭爽十頃青銅就空曠<lb/>
朱甍碧瓦俯清流菱葉荷花映蕩漾春風一吹百花妍<lb/>
載酒處處開繡筵千株竹栢上參天白日蕭梢朱夏寒<lb/>
客來枕簟曲肱眠丈人頗有前賢風藏書萬巻挿架同<lb/>
芝蘭玉樹階庭内道山延閣顧盼中薄寒中人木葉下<lb/>
久客將歸秣髙馬送君南浦淚盈把臨岐執手求我歌<lb/>
<pb n="KR4d0131_WYG_001-15a"/>
老矣奈此登瀛何嗚呼何時履聲上君閣尚能為公賦<lb/>
濠樂<lb/>
　　　北寺小閣戲作呈廣心諸公<lb/>
帝青一色女墻頭况復龍山影裏游草閣柴扉依佛界<lb/>
白沙翠竹使人愁可惜可憐空擲度羅襪凌波渺何處<lb/>
會須桃葉倚春風判却扁舟入煙霧<lb/>
　　　七峯閣作呈廣心從老<lb/>
七峯層疊割人境寶閣排空春晝静朱甍碧瓦勢欲飛<lb/>
<pb n="KR4d0131_WYG_001-15b"/>
瓊樹瑶林爛相映謫僊對此佳興發人物山川兩清絶<lb/>
維摩方丈夜閴寥老人宴坐無言説<lb/>
　　　又示海會老子<lb/>
七峯玉立相排蕩寶閣翬飛雲雨上雪餘璀璨映寒空<lb/>
雨霽參差入晴望閣中禪老更壁立下視羣山丈人行<lb/>
蛟龍頭角碧潭寒江南赤地空惆悵<lb/>
　　　同鴻父遊南寺<lb/>
薄寒中人暉景晩江頭蘭若同游衍蛛絲垂户像設深<lb/>
<pb n="KR4d0131_WYG_001-16a"/>
蜃氣成樓鐘韻逺機發於踵寶藏俱神物䕶持勝事殊<lb/>
更向僧房捉麈尾令人歘憶聘君湖<lb/>
　　　同諸人西寺避暑<lb/>
連廊四注塔中起五月殿隂作商氣竹床午枕耐睡魔<lb/>
寶鐸天風吹佛事小冠捧腹遶檀欒坐隠應迷日下山<lb/>
騎馬歸來還執熱蚊雷虺虺滿人間<lb/>
　　　同徐師川登秋屏閣觀雪<lb/>
積雪未虧日還没雲氣黯慘愁不釋徐郎揖我上櫺軒<lb/>
<pb n="KR4d0131_WYG_001-16b"/>
眼界物物有正色萬株瓊樹為誰妍千畝瑶草底空擲<lb/>
可憐雨打或飄零不分風吹玉攢積向來已撥宜城醅<lb/>
末至何妨杜陵客鄙夫中聖殊未醒向人江山恍如昔<lb/>
臺邊好在龍沙黄臺前俄失鸞岡碧只今雪思未渠央<lb/>
凖擬作花大如席大江之南喜氣多舊瘴懸知掃無迹<lb/>
　　　奉陪李安上主簿游秋屏閣<lb/>
春風忽然滿天地籃輿便作城北行招提古臺極灑落<lb/>
况廼萬物皆欣榮梅花萬㸃真可惜柳條弄色如含情<lb/>
<pb n="KR4d0131_WYG_001-17a"/>
初筵便飽李侯德揮犀河漢倒空碧連山向晩更嫵媚<lb/>
落日澄江青黛色嫦娥氷鏡挂天闕共照清罇情屢極<lb/>
諸公推轂鍾王間醉墨淋漓滿僧壁歸與不知所如往<lb/>
但覺清風生兩腋<lb/>
　　　南渡鄒大舟中作<lb/>
谷鹿洲前秋風起渌波亭下小舟裏鄒子揖我獅子尾<lb/>
談天舌本傾我耳散髪船篷玩秋水茗盌盪胷無泥滓<lb/>
牛羊下山催客子挂席明朝即千里<lb/>
<pb n="KR4d0131_WYG_001-17b"/>
　　　幽尋<hi>師川令余賦之</hi>
華鯨唤起曲肱夢竹蹊幽尋小雨乾風吹龍沙江流斷<lb/>
日下烏塔松隂寒氷雪照人徐孺子手捉玉麈對西山<lb/>
安得洪崖八瓊藥令我飛出六合間<lb/>
　　　寄題胡公祠堂<lb/>
胡公祠堂舊聞處魯公嶺下草樹深堂後夀宫閟日月<lb/>
堂前荒草横古今收拾胷中書萬巻邂逅眼底梧十尋<lb/>
我思古人不可見于公可見古人心<lb/>
<pb n="KR4d0131_WYG_001-18a"/>
　　　樊上丈人歌<lb/>
廣文諸生如亂麻十有八九或起家幅巾藜杖最困者<lb/>
樊上丈人鬚鬢華丈人聞道羲皇上屈原莊周丈人行<lb/>
聲名籍甚徒為耳四海八荒莽跌宕扁舟布㠶下赤壁<lb/>
揚瀾左蠡隨所歴顛風狂雨向昏黑怒濤掀天竒兀硉<lb/>
饞蛟駮獸紛騰突一葦無處所數口僅生活行路難如<lb/>
此一一為我説匡山野老坎壈人讀書空山三十春下<lb/>
澤欵段何逡廵丈夫窮達付造物委瑣齷齪不足論臭<lb/>
<pb n="KR4d0131_WYG_001-18b"/>
味畧相似邂逅即情親江頭一樽前執手鼻酸辛秋風<lb/>
吹君唾珠玉發函伸紙三過讀惜哉意氣何刺促丈人<lb/>
行李何當來得意江山醉金罍富貴峥嶸亦悠哉君不<lb/>
見博陵馬周新豐客時無貞觀老死無人識<lb/>
　　　讀呉天章詩集歌<lb/>
豫章丈人天章公夙昔待詔蘂珠宫謫來黄陂對秋水<lb/>
歸來白社今春風晩忩許我數相見髙文似我開生面<lb/>
故知沈謝少未工不覺曹劉名獨擅丈人意氣薄雲霓<lb/>
<pb n="KR4d0131_WYG_001-19a"/>
細故蔕芥不足疑只今陛下調玉燭異時事業他人稀<lb/>
　　　蓬萊仙人歌<lb/>
吾聞三山在海底貝闕珠宮照天地誰其尸之玉鍊顔<lb/>
耕耘五德長不死我欲遐登不憚遥隔以弱水三萬里<lb/>
向來名字落人間傳道蓬萊第一仙吐鳳雕龍乃餘事<lb/>
驚蛇走兎不作難浪憑徐福通消息寶唾儻與春風還<lb/>
　　　相從歌呈次元子真師川<lb/>
鬱鬱窈窈城北方祗園神界遥相望春暉澹蕩詩思長<lb/>
<pb n="KR4d0131_WYG_001-19b"/>
愁絲挽春百尺强薰人著處風花香亦有相從天上郎<lb/>
森然玉樹臨青陽蒹葭無乃倚蒼蒼且置是事敷僧床<lb/>
劇談一坐故難忘却來倚杖北天王壁間詩翁五字章<lb/>
句法端在人則亡人生遇值不合常反路日入下牛羊<lb/>
願君連騎未渠央<lb/>
　　　戲作公子歌送宣明府<lb/>
人間天上張公子宰邑彈琴藝桃李門前五栁臥桁楊<lb/>
刃無全牛有如此三年墨綬何必遲萬里青雲從此始<lb/>
<pb n="KR4d0131_WYG_001-20a"/>
壁隂多暇清晝同生塵羅襪醉春風東飛伯勞西飛燕<lb/>
南飛烏鵲北飛鴻紅粧倚檝君青驄但願主人黑頭公<lb/>
　　　醉中作桐鄉歌别王明府<lb/>
故城叠巘臨髙臺古木到天猿鳥哀桐鄉官寺山水裏<lb/>
泉聲常疑驟雨來吾祖政成朱邑後文采風流今未朽<lb/>
王郎游刃無全牛籍甚能名傳衆口弦歌之聲得故人<lb/>
車殆馬煩開芳罇明朝更指南斗去相思目斷江湖春<lb/>
　　　小麥青青歌<lb/>
<pb n="KR4d0131_WYG_001-20b"/>
小麥青青大麥枯新婦城邊守茅蒲不妨執熱餉婦姑<lb/>
奄觀銍艾相喧呼黄雲好在𤣥雲起雨如車輪未渠已<lb/>
繡衣使者問麥秋今年麥秋又如此<lb/>
　　　潘氏園引<lb/>
君不見豫章城南門中有潘氏之名園臺基廼是孺子<lb/>
舊地勢直與東湖連百常之觀上造天曲瓊四面珠箔<lb/>
懸春拍緑波南浦外朝隮爽氣西山巔方塘曲徑洞天<lb/>
逺萬草千花未曾見春風向暖一披拂薄人花氣江城<lb/>
<pb n="KR4d0131_WYG_001-21a"/>
徧潘郎吟詩春風裏拄杖穿花還復倚大名今代龎德<lb/>
公采藥鹿門終不起潘郎事親愛客同平生百味罇不空<lb/>
我來休駕嘯竹風主人閉門語雍容掉頭長歌子潘子<lb/>
願言三徑相終始或云丈夫不如此但恐亦復不免耳<lb/>
　　　答李廣心見贈<lb/>
龍山四靣何蜿蜒下有黄雲二頃田朝来爽氣入吟思<lb/>
外家吾叔真才賢十年不見令人瘦一日相逢開口笑<lb/>
已呼小吏辦酒樽更遣官奴歌水調燒鐙軟語為情親<lb/>
<pb n="KR4d0131_WYG_001-21b"/>
竹葉榴花俱可人客無庸歸此道意一曲驪駒何足云<lb/>
銀鈎玉唾粲側理筆端逍遥有能事鼎來富貴更妙年<lb/>
枳棘栖鸞聊復爾<lb/>
　　　和答師川<lb/>
假道羣舒渡江水解衣盤礴聊復爾三月已破未云邁<lb/>
政為故人今在此故人佳句數能來招我清罇想未開<lb/>
病夫潦倒非多才如澠之酒胡為哉<lb/>
　　　和郭子駿見寄<lb/>
<pb n="KR4d0131_WYG_001-22a"/>
西山南浦鬱相望中有萬里之長江籃輿何許訪有道<lb/>
江亭垂柳復垂楊道家諸天屹髙閣井冽寒泉亦不惡<lb/>
胡擕蒼璧澡雪我為我託乘上寥廓晚吟蕭寺攬層軒<lb/>
龍蛇參天清晝寒炎官火傘吁可畏清風枕簟不知還<lb/>
歸來恵我唾珠玉明牕棐几頗三復小人塵埃故無竒<lb/>
拜命一辱聊報之<lb/>
　　　和駒父大雨雹<lb/>
紹聖二年端月尾南州雨雹如鴈子今朝霹靂清冷裏<lb/>
<pb n="KR4d0131_WYG_001-22b"/>
雜然而下勢未已狡獪變化何壯哉欬唾珠玉天際來<lb/>
銷毁金石不足道梢殺林莽今可哀聖人在上調玉燭<lb/>
縱有此物寧為灾邂逅豐年亦如此長老相傳又堪記<lb/>
吾今一飽良不易摩挲枵腹聊自慰<lb/>
　　　春雨戲趙立之<lb/>
花枝欲動濡須塢無賴春風吹小雨如隨蝴蝶夢中翻<lb/>
愁向垂楊堤上度聞道君家種逸香婆娑紫艷占年芳<lb/>
何當麗日濃花氣亂挿佳人翡翠梁<lb/>
<pb n="KR4d0131_WYG_001-23a"/>
　　　戲汪汲<lb/>
汪童軀小膽良大讀書氣欲吞渤澥銀鈎玉唾不作難<lb/>
已向筆端風雨快昔過重湖喙欲鳴還來南浦羽猶鎩<lb/>
坐忩軟語戒寒秋隂壑收聲虚萬籟可憐脫身瘧癘餘<lb/>
槁項黄馘一何憊石脆山中足條草誰能折來已君疥<lb/>
　　　燕子虚贈李清墨乞予詩試墨作七言謝之<lb/>
黟川諸李今寂寞潞州殘圭大不惡燕侯固窮亦好事<lb/>
探囊持贈意不薄眼明見此陳家𤣥徑呼毛頴作七言<lb/>
<pb n="KR4d0131_WYG_001-23b"/>
故知身外俱長物子墨客卿聊忘年<lb/>
　　　歲莫<lb/>
歲云莫矣百草枯楚天欲雪雲糢糊後山入夜風轉急<lb/>
薄寒中人燈更孤寂寞三更勘文字銷沈萬籟一跏趺<lb/>
白髪潛生忽不覺自笑愚夫如許愚<lb/>
　　　記夢<lb/>
疇昔之夢非想因倐歘遊遨出無垠旁日挾月超崑崙<lb/>
虚無上下列宿分絳氣鬱靄𤣥都門萬靈呵䕶静不喧<lb/>
<pb n="KR4d0131_WYG_001-24a"/>
中有蘂珠玉宸君再拜問道受七言故知要妙可不煩<lb/>
離宫閣道多往還衆真差池玉鍊顔雲衣霞裙絳纛幡<lb/>
顧我如舊笑軒軒問我不歸何由縁<lb/>
　　　得戎州書<lb/>
萬竅怒號天籟作燈照無眠夜寂寞發函伸紙數行空<lb/>
永懷渭陽涕横落書奉萬里馬胡蠻人在四禪怖魔閣<lb/>
荔枝灘頭欄楯深千峯劒攢上寥廓松根更有道人俱<lb/>
想見龎眉無住著未應老嬾廢書眠許我新詩大不惡<lb/>
<pb n="KR4d0131_WYG_001-24b"/>
何日金鷄放赦逥拭淚論文恍如昨<lb/>
　　　感興<lb/>
十頃琉瓈下赤日旦日飈臺排雲出金宫銀闕逺杳㝠<lb/>
瓊樹瑶林近䝉密右拍洪崖左浮丘况復綺疏可淹留<lb/>
未能作意駕僊驥會須得興汎虚舟<lb/>
　　　杜十歸自海堧别業説夜行一段事令予與徐<lb/>
　　　十長短調書之<lb/>
建寧禪界清如水杜陵獨夜荒村繞刹幡寂寂走前溪<lb/>
<pb n="KR4d0131_WYG_001-25a"/>
素沙白水相蕩照只今欲渡呌漁舠但聞春叢野狐嘷<lb/>
野狐鳴呼不足道行路難行豺虎驕邂逅舟横却無檝<lb/>
向來藜杖撑白月可羡淵魚兩兩游隨意溪毛短短出<lb/>
嗚呼此時勝事故不惡杜陵歸來為予説<lb/>
　　　寫韻亭<lb/>
紫極宮下春江横紫極宮中百尺亭水入方洲界玉局<lb/>
雲映連山羅翠屏小楷四聲餘翰墨主人一粒盡仙靈<lb/>
文簫采鸞不復返至今神界花冥冥<lb/>
<pb n="KR4d0131_WYG_001-25b"/>
　　　李夫人偃竹歌<lb/>
袖中歘忽生絲竹眼底鮮飈起寒緑<hi>原缺二字</hi>誰能寫此真<lb/>
偃蹇一枝生氣足夫人故有林下風歲寒落落此君同<lb/>
映牕得意偶揮灑寫出篔簹谷裏千秋之臥龍夜來風<lb/>
雨吹倒屋但恐踴躍變化入水渺無蹤<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0131_WYG_000-1a"/>
欽定四庫全書　　　　　集部三<lb/>
　提要<lb/>
　　洪龜父集二巻　　　　别集類二<hi>宋</hi>
　　　　臣謹謹案洪龜父集二巻宋洪朋撰龜父朋<lb/>
　　　　字也南昌人兄弟四人號曰四洪皆黄庭堅<lb/>
　　　　之甥其弟羽以元祐中上書入黨籍芻紹聖<lb/>
　　　　中登進士靖康初官諫議大夫炎元祐末登<lb/>
　　　　進士南渡後官秘書少監惟朋兩舉進士不<lb/>
<pb n="KR4d0131_WYG_000-1b"/>
　　　　第年僅三十八而卒然其人其詩則最為當<lb/>
　　　　代所推重豫章續志載黄庭堅之言曰龜父<lb/>
　　　　筆力扛鼎他日不患無文章垂世及其没也<lb/>
　　　　同郡黄君著裒其詩百篇為集庭堅在宜州<lb/>
　　　　見其本又稱為篇篇可傳呂本中作江西宗<lb/>
　　　　派圖所列凡二十五人首陳師道次潘大臨<lb/>
　　　　次謝逸次即及朋紫㣲詩話又盛推其寫韻<lb/>
　　　　軒詩王直方詩話亦稱其一朝厭蝸角萬里<lb/>
<pb n="KR4d0131_WYG_000-2a"/>
　　　　騎鵬背句劉克莊後村詩話復稱其㳺梅仙<lb/>
　　　　觀詩能以直節期乃弟且稱龜父警句往往<lb/>
　　　　為前人所未道惜不多見云云則朋雖終于<lb/>
　　　　布衣其名在宋代且居三洪上矣陳振孫書<lb/>
　　　　録觧題載有朋集一巻久無傳本故厲鶚作<lb/>
　　　　宋詩紀事僅從宋文鑑聲畫集諸書摭得遺<lb/>
　　　　詩數篇即江湖小集所載亦未為完備今採<lb/>
　　　　掇永樂大典分體排比釐為上下二巻雖王<lb/>
<pb n="KR4d0131_WYG_000-2b"/>
　　　　直方劉克莊所稱諸名句今悉不見全篇未<lb/>
　　　　免尚有佚脱然核黄氏所編僅一百首今乃<lb/>
　　　　得一百七十八首陳氏所載僅一巻今乃溢<lb/>
　　　　為二巻疑永樂大典所據之本别經後人綴<lb/>
　　　　緝續有所増約畧大凡其所闕諒亦無幾矣<lb/>
　　　　乾隆四十六年九月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
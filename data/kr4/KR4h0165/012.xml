<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄱陽五家集巻十二</head> <lb/>
    <p>
<pb n="KR4h0165_WYG_012-1a"/>
欽定四庫全書<lb/>
　鄱陽五家集巻十二<lb/>
　　　　　　　　　　　　　　鄱陽史簡編<lb/>
　明劉炳春雨軒集一<lb/>
　五言絶句<lb/>
　　聞魯志敏訃音<lb/>
故國猶傳箭中原未解戎遥聞故人死雙淚落秋風<lb/>
　　玉階怨<lb/>
<pb n="KR4h0165_WYG_012-1b"/>
風開翡翠簾霜滿芙蓉葉欲上象牙牀鴛鴦冷還怯<lb/>
　　題蘇武牧羊圖<lb/>
墮蕃十九年坐卧持漢節歸時兩髩斑疑是天邊雪<lb/>
　七言絶句<lb/>
　　西湖獨酌偶<lb/>
荷鍤相随劉伯倫竹林避世信天民朝朝痛飲餘杭酒<lb/>
蘇小門前醉過春<lb/>
渴眠篷底口涎流麯糵為池糟作邱便向五湖成浪死<lb/>
<pb n="KR4h0165_WYG_012-2a"/>
墓題應得醉鄉侯<lb/>
　　京口中秋<lb/>
歸棹前年酒滿缸牽衣稚子慰離腸却憐月色連秋色<lb/>
依舊他鄉憶故鄉<lb/>
　　奉天門進膳<lb/>
江上風高未授衣金溝楊柳得秋遲不因宫宴糕糜粥<lb/>
客裏重陽總不知<lb/>
　　出龍灣之東阿<lb/>
<pb n="KR4h0165_WYG_012-2b"/>
行李蕭條出鳳城郷閭漸遠不勝情客舟今夜寒橋泊<lb/>
腸斷江聲作雨聲<lb/>
　　京城元夕<lb/>
五年無路掃梧楸夢裏關山只淚流誰送寒燈到先壠<lb/>
異郷明月故鄉愁<lb/>
　　泊𤓰洲懷舊寄顧利賔王又新隱居<lb/>
潮聲月色滿江船回首春風十六年憶得石橋楊柳巷<lb/>
珠簾銀燭聽歌眠<lb/>
<pb n="KR4h0165_WYG_012-3a"/>
　　京城題家書後示善鄯諸姓時玉珊自西河歸<lb/>
莫遣春泥汚短鞾莫將鵝鴨惱鄰家窻前好種芭蕉樹<lb/>
寫字題詩寄阿爺<lb/>
虎牢雁門通馬邑酒泉黑水接流沙憐爾西行一萬里<lb/>
且喜除夕得還家<lb/>
别時纖手牽衣送想見丫鬟似漆光莫向堂前惱阿母<lb/>
海榴窻下繡鴛鴦<lb/>
短褐欺寒雙鬢迷當門新築野牆低何時傍竹結茅屋<lb/>
<pb n="KR4h0165_WYG_012-3b"/>
與爾長吟烏夜啼<lb/>
　　經露筋祠<lb/>
珠湖煙雨散晴暉帆落風輕短棹遲春草斷垣斜日裏<lb/>
行人猶說露筋祠<lb/>
　　望丹陽郭經揚子橋<lb/>
揚子橋邊楊柳新青帘斜照送行人明日揚州看花去<lb/>
祗憐不似舊時春<lb/>
煖風晴日丹陽郭處處東風是舊遊記得杏花寒食候<lb/>
<pb n="KR4h0165_WYG_012-4a"/>
紫簫紅袖宿江樓<lb/>
　　題舅氏亭簡朱原立陳遂良陳原輔<lb/>
渭陽池館花如霧曲曲闌干靣靣池記得少年遮妓飲<lb/>
至今楊柳學腰肢<lb/>
　　同陳伯寧連榻劇談悲歌有感<lb/>
醉來㧞劍斫珊瑚懶向侯門更曵裾夜半聞雞眠不著<lb/>
草堂秋雨讀隂符<lb/>
漂零書劍愧無成日夜秋風白髮生倘得黃金三萬兩<lb/>
<pb n="KR4h0165_WYG_012-4b"/>
肯將籌䇿讓陳平<lb/>
　　東湖憶舊簡劉子雍胡伯清汪宗彞<lb/>
蕭家巷口花如霧紅粉闌干酒斾斜記得少年曾繫馬<lb/>
如今無樹可啼鴉<lb/>
　　離懷寄汪宗彞楊孟瑄魏居敬<lb/>
綠樹啼鵑春又歸雨晴山徑濺香泥楊花不似離情薄<lb/>
猶趂東風逐馬蹄<lb/>
垂垂江雨作春波江上行人晚唱歌莫遣青燈照衣袂<lb/>
<pb n="KR4h0165_WYG_012-5a"/>
酒痕不似淚痕多<lb/>
　　墓草寄斯貞姪<lb/>
江上飛花處處新春山啼鳥似呼人可憐愛酒無虚日<lb/>
忘却劉伶墓草青<lb/>
　　送黄彦美還會稽彦美嘗從故侯買里古思以兵<lb/>
　　守越後為雪仇報恩一時稱誦<lb/>
君去應須到會稽故侯墓上草離離信陵門下三千客<lb/>
淚灑東風更有誰<lb/>
<pb n="KR4h0165_WYG_012-5b"/>
少年賔客東南盛金錯龍泉手自提今日蕭蕭鞍馬裏<lb/>
五更趨府候晨雞<lb/>
　　暮春冩懷四絶<lb/>
晴雪飛綿柳樹斜雨餘紫陌浄無沙春衫日日騎官馬<lb/>
兩袖東風看落花<lb/>
宫筵題就送春詩簪筆承恩出殿遲病目塗鴉不成字<lb/>
粉箋香墨惜烏絲<lb/>
揚州書記鬢蒼蒼毎向春歸欲斷腸剩欲典衣酤酒飲<lb/>
<pb n="KR4h0165_WYG_012-6a"/>
風流無復少年狂<lb/>
青梅煮酒蕨芽肥倦客懷家入夢思想得故園風景好<lb/>
一庭香雪落荼䕷<lb/>
　　秋詞劉子雍同賦<hi>三首録其三</hi>
廣寒樓閣玉為朶月裏姮娥百寶粧流水莫題紅葉句<lb/>
人間天上隔宫牆<lb/>
　　桃源舟中聞雁<lb/>
山郭桃花亂欲飛滿篙新水漾魚磯望郷不似沙頭雁<lb/>
<pb n="KR4h0165_WYG_012-6b"/>
一度春風一度歸<lb/>
　　待渡溪滸冩懷<lb/>
愛花如夢少年狂雲鬢鸞釵百寳粧三日醉眠金帳底<lb/>
春衫渾是麝臍香<lb/>
畫船曾駐渡頭西翠黛凝歌憶送歸今日不堪重繫纜<lb/>
滿汀烟樹昔人非<lb/>
繁華雲變都非舊一片寒沙卧夕陽唯有壞垣春雨裏<lb/>
野花猶似美人粧<lb/>
<pb n="KR4h0165_WYG_012-7a"/>
桃花扇底春風靣一曲吳歌一斷腸紫陌紅塵多少夢<lb/>
鬢絲贏得老劉郎<lb/>
　　予舅氏朱民俊會心憇老二亭㓜時往還必預宴<lb/>
　　賞今已荒棘重來有感柬朱允容允實<lb/>
春風亂向雨中過眼底閒愁奈若何憶得兒時騎竹馬<lb/>
會心亭上醉還歌<lb/>
憇老亭西多牡丹年年攜酒向春看于今池館都非昔<lb/>
野燒凝烟暮雨寒<lb/>
<pb n="KR4h0165_WYG_012-7b"/>
　　讀魯志敏王信臣詩有感柬童汝能<lb/>
魯連王建都仙去風雅無人可共參零落酒船一百斛<lb/>
鶯花腸斷老江南<lb/>
　　送人之欽州<lb/>
君到欽州四月過春深銅柱翠如磨平生一掬英雄淚<lb/>
寄向東風弔伏波<lb/>
　　惜别詞端孝思同賦<lb/>
玳瑁筵前海榴樹歌舞翻成離别處花間藏却珊瑚鞭<lb/>
<pb n="KR4h0165_WYG_012-8a"/>
手挽郎衫怕郎去<lb/>
纖腰娥眉眼如醉惜别含羞郎枕臂鴛鴦枕上哭垂垂<lb/>
一聲一滴珍珠淚<lb/>
　　秋夜詞<hi>二首錄其一</hi>
銀牀露滴梧桐葉紫殿香銷水沉屑玉簫吹罷晩粧殘<lb/>
半捲珠簾拜新月<lb/>
　　蘇小小歌同端孝思賦<lb/>
棠梨花開春日遲綠窻銀屏鸚鵡啼玉驄慣識尋芳路<lb/>
<pb n="KR4h0165_WYG_012-8b"/>
手綰同心約郎去<lb/>
　五言今體<lb/>
　　題吕花園草堂朱雀橋<lb/>
何處銷殘暑城南茅屋幽晚烟將野色春樹帶江流愛<lb/>
竹從兒種躭杯與婦謀生涯成老圃不是故時侯<lb/>
　　郊居雜興柬陳遂良<lb/>
桃李漫成蹊茅堂習隱棲泉聲溪碓急山色野牆低相<lb/>
頷原非燕圍腰底用犀不嫌生理拙抱甕灌吾畦<lb/>
<pb n="KR4h0165_WYG_012-9a"/>
風雨行人少柴門午上扄土花㳂砌碧山果墜枝青病<lb/>
眼躭書癖衰顔托酒星經邦方上武寂寞抱遺經<lb/>
草閣門深掩香篝火未殘綠隂梅子雨翠袖楝花寒多<lb/>
病腰如沈閒愁鬢已潘幾時將小艇一箇釣魚竿<lb/>
老懶慵巾櫛琴書亂滿牀粉牋斜草字金鴨靜焚香竹<lb/>
筍連窻綠枇杷隔樹黄久諳猿鶴侣無夢到巖廊<lb/>
　　題朱澗槃卷<lb/>
遙峯連碧磵茅屋俯青林徑晩花粘屐松寒雨潤琴酒<lb/>
<pb n="KR4h0165_WYG_012-9b"/>
甘和菊釀詩苦帶茶吟却憶文園老歸來雪滿簪<lb/>
　　寄子昇必昭昆季<lb/>
烏石山頭路秋風已送凉野橋苔浸碧雲碓稻舂黄扇<lb/>
影搖衣桁書聲出草堂惠連無俗事垂釣濯滄浪<lb/>
　　夜直呈翰林諸友<lb/>
中使傳金鑰嚴兵戒紫扉月高旂影直風急漏聲微鵲<lb/>
倦驚龍燭螢閒綴鳳幃不眠瞻北斗拜舞敢遲違<lb/>
　　古木龍蟠<hi>東源八景為裕齊叔翁題</hi>
<pb n="KR4h0165_WYG_012-10a"/>
古木蜿蜒屈虬枝若有神鐵柯纒紫鬛黛葉蔽蒼鱗幹<lb/>
卧南陽雨根分劔水春只愁雷電夕奮迅起秋旻<lb/>
　　巨石虎踞<lb/>
拳石如蒼虎嶙峋猛勢盤負嵎雲骨潤飲羽土痕乾曉<lb/>
踞千巖震秋蹲一壑寒野牆斜日後馮婦下車看<lb/>
　　雙溪明月<lb/>
月照雙溪水春流燕尾义光移船柁轉影落釣絲斜壁<lb/>
彩澄鷗渚金波漾雁沙扣舷清不寐浩興欲乘槎<lb/>
<pb n="KR4h0165_WYG_012-10b"/>
　　萬斛晴雲<lb/>
萬斛雲姿秀巖棲伴古松尚横秦嶺態猶帶楚臺踪林<lb/>
碧晴縈絮天青晚作峯也曾閒出岫上下逐飛龍<lb/>
　　石井靈泉<lb/>
山根遺古井雲骨浸寒漪碧甃苔花澁銀牀野樹欹葛<lb/>
洪仙後浚賈誼謫前窺病渴愁無地清泠一嚥奇<lb/>
　　草堂修竹<lb/>
萬箇琅玕竹茆堂一榻寛窻連棲鳳榦簷近釣鰲竿凉<lb/>
<pb n="KR4h0165_WYG_012-11a"/>
月淇園夜西風渭水寒此君何可少日日報平安<lb/>
　　西山爽氣<lb/>
絶愛西山爽簾深醉眼新黛濃窗掩尸翠濕樹生春送<lb/>
晩登樓屢延晴拄笏頻晉人風致遠長嘯愧緇塵<lb/>
　　東閣書聲<lb/>
草閣深絃誦吾伊徹夜分鄰雞銷夕漏簡蠧護香芸山<lb/>
鬼吹燈聽溪僧隔竹聞斷機遺訓在秋夢落青雲<lb/>
　六言今體<lb/>
<pb n="KR4h0165_WYG_012-11b"/>
　　歸舟懷善鄯廣海未回<lb/>
梅子黄垂雨霽榴花紅簇風輕天際歸舟何處日暮柴<lb/>
門自扄歌憶杯㾗螘綠鬢憐鏡影鸞青心折少年塵夢<lb/>
絳囊夜照流螢<lb/>
　七言今體<lb/>
　　七夕宿天堂寺<lb/>
西風吹夢宿僧堂誰遣黄金布地裝萬葉寳燈秋弄影<lb/>
九重珠塔夜浮光天連象闕星辰濕雲護龍宫雨露凉<lb/>
<pb n="KR4h0165_WYG_012-12a"/>
門外三車何必問大千身色兩俱忘<lb/>
　　遊丹青閣<lb/>
橋南楊柳亂成行出郭尋僧到上方城拱烟霞開錦繡<lb/>
山圍松竹奏笙簧半簾晩翠涵溪閣一枕秋雲護石牀<lb/>
安得遠公同淨業白蓮池上挹天香<lb/>
　　寄武夷隱者余復嬰<lb/>
習隱名山四十年羊裘鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>鹿皮冠雲中杵臼聞雞犬<lb/>
月下笙簫引鳳鸞霞氣濕衣晨採藥虹光穿樹夜燒丹<lb/>
<pb n="KR4h0165_WYG_012-12b"/>
姓名漸覺無人識種得胡麻秪自餐<lb/>
　　青樓曲劉子雍胡伯清程伯羽同賦<hi>四首錄二</hi>
繡刺鴛鴦午夢長體嬌無力浴蘭湯生憎寳鏡鸞成匹<lb/>
死恨銀箏雁作行舞罷柘枝低拜月歌殘桃葉懶添香<lb/>
愁來自學秦宫女簾底吹笙引鳳凰<lb/>
寒鎻粧臺粉怯勻步蓮金小不生塵徑迷花雨鶯鶯月<lb/>
枕壓梨雲燕燕春衾剩半牀閒翡翠釵分一股擘麒麟<lb/>
玉梅好似郎顏色只見東風不見人<lb/>
<pb n="KR4h0165_WYG_012-13a"/>
　　簡戴彦碩<lb/>
故人結得草堂低老圃連城近市西碧注硯池荷葉露<lb/>
紅黏屐齒杏花泥書懸牛角朝畊地飯飼魚苗晩灌畦<lb/>
只恐長安雲路近馬蹄催夢聽朝雞<lb/>
　　寄徐指揮<lb/>
報國功成鬢已蒼承恩分節下南荒劍磨鯨海遺腥血<lb/>
馬渡龍沙帶戰瘡頒宴曉沾仙掌露賜衣春帶御爐香<lb/>
信陵門下今誰在萬里雲霄一羽翔<lb/>
<pb n="KR4h0165_WYG_012-13b"/>
　　呈西平侯沐都督西征<lb/>
西土憑陵久不賓詔書五道出將軍龍光燭劍銷邊䘲<lb/>
虎炁揚旌壓陣雲周廟昔聞方叔頌漢廷今見貳師勳<lb/>
春風三月鶯花禁歸騎笙歌奏凱聞<lb/>
　　和都督馮公韻<lb/>
鳳城宫闕倚蒼山虎衛旌旗拂畫闌輦路霜清梅破臘<lb/>
御溝波暖柳欺寒青雲毎愧班超筆華髪應慚貢禹冠<lb/>
未信壯懷渾寂寞錦衣鞍馬出長安<lb/>
<pb n="KR4h0165_WYG_012-14a"/>
　　早春呈呉待制<lb/>
上林春早陌塵香紫禁觚稜射日光新綠御河搖柳黛<lb/>
小紅宫樹試桃粧山連曉氣蟠龍虎臺枕東風憶鳯凰<lb/>
心折故園幽興獨尋僧看竹過鄰牆<lb/>
　　寄許永明公冕昆年得夫先生<lb/>
少年曾共請長纓雲壓旄頭劍氣腥諸葛有心扶漢室<lb/>
包胥無淚哭秦廷九鰲夜徙龍沙黑八駿秋迷鳥道青<lb/>
一别關河俱白首斷腸烟雨滿長汀<lb/>
<pb n="KR4h0165_WYG_012-14b"/>
　　寄賈文彬廵檢<lb/>
故人為别動經春野渡維舟送夕曛銀燭照窻秋聽雨<lb/>
角弓懸壁晩看雲山城旗影中流見草閣書聲隔岸聞<lb/>
江漢茫茫多舊識猶能爼豆說將軍<lb/>
　　與子昇弟觀捕魚<lb/>
柳條風脆已梳黄潮落溪毛石露梁帆脚壓霜寒撒網<lb/>
柁牙移月夜鳴榔載車有獵曾占渭鼔枻無歌豈濯湘<lb/>
又得錦鱗長尺半鄰翁新酒正吹香<lb/>
<pb n="KR4h0165_WYG_012-15a"/>
　　簡陳彦友陳伯諧陳伯純陳良遂<lb/>
飛鳥長弓紫氣高驅馳王事寸心勞烏桓月黑迷犀甲<lb/>
雁塞雲黄按虎韜禁漏尚聞金𤨏闥御香猶惹錦羅袍<lb/>
劉郎老矣歸來晚花落山中舊種桃<lb/>
　　寄徐彦亨有懷操公琬先生<hi>二首</hi>
故家文藻獨遺芳喬木隂隂覆短牆草壓山營迷虎旅<lb/>
樓遺宸翰秘龍章芸翻蠧影書帷靜竹映鵝羣墨沼香<lb/>
訪戴真成風致在夢懷風雨舊連牀<lb/>
<pb n="KR4h0165_WYG_012-15b"/>
天馬秋高壓楚墟碧溪晴樹晚縈紆書聲連屋聞絃誦<lb/>
山色當窻列畫圖治縣已聞蝗避去解官曾有犢留無<lb/>
百年耆舊多零落白髪相看愧故吾<lb/>
　　悼亡呈敬義叔<lb/>
寂寞凝塵落暗簾綺窻秋鎻月纎纎紅銷蓮粉雙遺襪<lb/>
綠委菱香半掩奩絃斷鸞筝膠擬續針閒鳯繡唾還黏<lb/>
最憐稚子黄昬候拜罷靈前短燭添<lb/>
　　慶張子鳴新居<hi>子鳴予妹壻也</hi>
<pb n="KR4h0165_WYG_012-16a"/>
華屋新成曙色開蒼烟喬木帶縈廻朱闌暖護宜男草<lb/>
綵服香浮阿母杯梅瓣粉飄催臘轉柳條青裊送春來<lb/>
羡君盡得溪山勝不愛雲臺愛酒臺<lb/>
　　徐叔度黄子初王仲愚同宿徐彦輔齋次韻<lb/>
草堂不厭客過臨清暑銷塵帶石林溪靜白鷗晴泛影<lb/>
樹幽黄鳥晩留音綺窻分榻簾隂轉銀燭移樽漏滴深<lb/>
向秀不堪鄰笛感墓亭秋思易傷心<lb/>
　　拜文公朱紫陽祠堂呈江惟中朱士止蘇明遠<lb/>
<pb n="KR4h0165_WYG_012-16b"/>
奎壁垂光間氣鍾儀刑一代屬成功泗沂道重尊天下<lb/>
濂洛源分出建中僻壤魚蟲沾化墨中原麟鳯仰遺風<lb/>
滄洲寂寞斯文弊淚灑秋烟野殿空<lb/>
　　過蕪城懷古寄程伯羽劉子雍胡伯清<lb/>
珠簾十里瓊花月唯見荒城背夕曛潮落䢴溝迷廢壘<lb/>
樹連𤓰步帶殘雲雄文猶記陳琳檄故苑空遺煬帝墳<lb/>
書劍昔曾趨幕府白頭應愧鮑㕘軍<lb/>
　　淮安懷古<lb/>
<pb n="KR4h0165_WYG_012-17a"/>
淮隂城北水連空漢將真成一夢中古廟卧苔蝸觸角<lb/>
故壇迷草鹿生茸要君固有封齊貴赤族當存定楚功<lb/>
漂母孤墳何處是欲將蘋藻薦西風<lb/>
　　鄂城懷古<lb/>
黄鶴磯頭鸚鵡洲星分軫翼據江流周瑜樓櫓風雲冷<lb/>
庾亮旌旗草樹秋折㦸戰餘潮蝕鐡量沙餉絶夜呼籌<lb/>
賦詩横槊今何在殘月啼烏故壘愁<lb/>
　　長城懷古<lb/>
<pb n="KR4h0165_WYG_012-17b"/>
西瀍東洛建皇都四海梯航稱貢輸楚霸恃强窺寳鼎<lb/>
越裳遵化錫軿車銅駝卧棘愁難遣野鹿銜花䜟豈虛<lb/>
玉輦金輿俱寂寞離離禾黍感邱墟<lb/>
　　襄陽懷古<lb/>
東連呉會接南荆西引岷峩鳥道青波漲潭溪曾躍馬<lb/>
臺荒郢樹憶呼鷹鹿門龎老遺殘徑峴首羊公有故城<lb/>
零落斷碑風景異至今父老涕縱横<lb/>
　　梁園懷古<lb/>
<pb n="KR4h0165_WYG_012-18a"/>
紫炁紅光甲馬營逶迤汴水遶神京侯嬴曾執夷門轡<lb/>
朱亥能移晉鄙兵公子宴春珠結履道君朝斗玉吹笙<lb/>
鑾輿一去繁華改秋雨荒畿燐火生<lb/>
　　秣陵懷古<lb/>
鳯凰臺倚鎮淮東六代江山指顧中晉鄙黄旗曾渡馬<lb/>
金陵王氣已飛龍橋通朱雀連丹闕巷繞烏衣接紫宫<lb/>
王謝堂前雙燕子落花寒食又東風<lb/>
　　錦城懷古<lb/>
<pb n="KR4h0165_WYG_012-18b"/>
炎火中微建大旗王師頻出劍關西烏蠻地控南雲險<lb/>
白帝城高北斗齊霸業三分扶漢室雄才十倍勝曹丕<lb/>
神州未復英雄死八陣圖成國祚移<lb/>
　　錢塘懷古<lb/>
雲開天目界勾陳五衛旌旗控紫宸甲馬壓潮知北運<lb/>
珠龍沉海失南巡乘鸞王母迷青鳥飛虎將軍卧石麟<lb/>
腸斷蘇堤堤上柳年年春色翠華新<lb/>
　　燕城懷古<lb/>
<pb n="KR4h0165_WYG_012-19a"/>
廣寒宫殿玉為樓萬嵗鰲峯壓九州畨國胡僧青䑕帽<lb/>
天魔宫女綵龍舟鈎陳蒼闕山南拱汰液紅橋海北流<lb/>
唯有蘆溝溝上月年年鴻雁不勝秋<lb/>
　　姑蘇懷古<lb/>
城枕姑蘇笠澤西垂虹橋接草烟迷闔閭老墓騰金虎<lb/>
西子殘池失水犀抉目樹荒羣鹿走捧心臺廢亂鴉啼<lb/>
館娃香徑歌遊處響屧廊空落燕泥<lb/>
　　咸陽懷古<lb/>
<pb n="KR4h0165_WYG_012-19b"/>
勢踞崤函百二雄阿房樓閣鎮當中坑儒硎谷灰纔黑<lb/>
繫頸咸陽火已紅蛇斷血腥空大澤龍成寳氣已新豐<lb/>
秦功漢業今何處落日沉西渭水東<lb/>
　　除夕柬丁兼善<lb/>
荆門樹色雪初乾客舎年華臘又殘衰朽毎蒙明主念<lb/>
旅棲多頼故人安篝㾗凝翠香煤暖窻影紅搖蠟炬寒<lb/>
自喜明年春信早鶯花澤國趁歸鞍<lb/>
　　燈夕寄胡梅屋<lb/>
<pb n="KR4h0165_WYG_012-20a"/>
鬢影東風春雪晴又從元夕客江陵輕寒簾幙家家酒<lb/>
明月笙簫處處燈雲擁鰲山金絡索天連鳯闕翠觚稜<lb/>
瓊林歌舞花成陣宴賜黄柑憶昔曾<lb/>
　　題王粲樓<lb/>
漢燧淪輝鼎未分英雄無地託芳鄰中原紫氣爭龍虎<lb/>
大野𤣥隂閟鳯麟地控烏蠻通楚澤城連白帝接荆門<lb/>
登臨不盡關河壯醉倚闌干筆有神<lb/>
　　娥皇廟<lb/>
<pb n="KR4h0165_WYG_012-20b"/>
南狩軿車六轡摧娥皇遺廟儼江隈繡蟠日月雙龍冕<lb/>
翠嵌雲霞九鳳釵眉黯蒼梧迷徑襪淚封斑竹鎻粧臺<lb/>
秪憐父老猶存敬伏臘稱臣撥篆灰<lb/>
　　關廟<lb/>
不憤炎靈國步迍忠肝義膽整乾坤紫髯猶帶風雲色<lb/>
赤驥曾䝉戰伐塵一劍三分存社稷寸心萬死託君臣<lb/>
氣凌華夏曹瞞走遺廟空山薦楚蘋<lb/>
　　鄱城歸舟同何希憲共載劇談悲歌有感<lb/>
<pb n="KR4h0165_WYG_012-21a"/>
霜落長河見遠洲天晴歸棹喜同舟青連碧樹山回轉<lb/>
白湧寒沙水倒流弓影浮杯疑老病雞聲牽夢動離愁<lb/>
英雄過了前三十晩景桑榆愧白頭<lb/>
　　宫果<lb/>
每䝉明主念微臣宫果頻頒品味新勑遺翠罌分紫署<lb/>
恩傳玉食下丹宸蜜脾甘沁薔薇露駱乳香浮茉莉春<lb/>
頭白文園多病在愧無詞賦氣凌雲<lb/>
　　賜衣<lb/>
<pb n="KR4h0165_WYG_012-21b"/>
十日江城雪擁門官衣頒賜念微臣天機織處經綸密<lb/>
雲錦裁成黼黻新寵被光榮沾雨露暖回衰朽感陽春<lb/>
祗慚蒲柳桑榆景犬馬丹心敢後塵<lb/>
　　謝惠柑答劉子中<lb/>
黄柑分寄遠承將擘處霏㣲曉霧香清潤曾經湘岸雨<lb/>
圓酣猶帶洞庭霜薦餘詔許功臣賜宴罷恩先近侍嘗<lb/>
歸卧滄江今白髮擎來病目淚成行<lb/>
　　過錢朝陽故居有感柬程伯羽汪宗彝<lb/>
<pb n="KR4h0165_WYG_012-22a"/>
短牆依舊草堂深蘭徑重尋思不禁芍藥紅殘花漂雨<lb/>
甘棠綠嫩樹成隂帖臨青李池遺墨曲奏朱絲壁憶琴<lb/>
回首風流陳迹冷山隂鄰笛淚沾襟<lb/>
　　弔杞上人<lb/>
重來湖上弔山僧淚落東風憶葛藤江海有詩傳慧可<lb/>
業林無法繼盧能草深方丈迷春屐塵暗袈裟掩暮燈<lb/>
因憶沔陽錢太守芭蕉亭上賦詩曾<lb/>
　　庚午中秋時善鄯留海南玉珊戍閩中<lb/>
<pb n="KR4h0165_WYG_012-22b"/>
桂露凉生草閣幽濕雲斜逗月光浮清懷誰寄袁宏詠<lb/>
黄落偏驚宋玉愁身侍鳯牀曾捧日髩凋鸞鏡易驚秋<lb/>
遙憐稚子關河隔欲舞狂歌倦更休<lb/>
　　秦淮元夕次宋學士韻<lb/>
簾幙輕寒著柳條宫壺停漏夜迢迢虹橋列漢通鰲影<lb/>
翠輦扶雲落鳯毛歌轉鶯春花作陣步揺蓮暖玉生嬌<lb/>
綺羅留眼歸來晚斜月樓西轉樹腰<lb/>
　　送王待制省親<lb/>
<pb n="KR4h0165_WYG_012-23a"/>
九重承㫖省庭闈白舫青簾出御堤江樹嫩寒萱草雪<lb/>
驛程新霽杏花泥賜衣紫錦裁鸞尾歸槖黄金鑄馬蹄<lb/>
綵侍日長多宴暇應尋禹穴舊游題<lb/>
　　俠氣<lb/>
中年俠氣未全消通籍金閨躡紫霄龍尾趨班晨漏轉<lb/>
螭頭簪筆晩香飄柳迷輦路迂璚佩花壓宫牆度綵簫<lb/>
報國自慚衰朽質經秋歸夢到漁撨<lb/>
　　左掖早朝春雪呈王子充待制練伯尚左史<lb/>
<pb n="KR4h0165_WYG_012-23b"/>
朦朧苑樹紫雲低漏轉宫壺曉色移凍合鳯池銀燦爛<lb/>
光連鴛瓦玉參差黄封暖賜承恩近綵筆寒凝侍講遲<lb/>
絶愛上林春色早璚花先發萬年枝<lb/>
　　拜外舅陳公禹謨墓柬陳原轉<lb/>
貳館東風憶昔年笙歌如沸酒如泉麒麟錦帳銷銀燭<lb/>
孔雀雲屏列玳筵井塌銅瓶渾卧雨香闌璚珮暗迷煙<lb/>
傷心孤塜楓林外寒食殘花墮紙錢<lb/>
　　和九日韻寄朱見中<lb/>
<pb n="KR4h0165_WYG_012-24a"/>
野樹荒臺帶晩隂昔年歌舞憶登臨桃花紈扇西風冷<lb/>
蔓草銅駝夕露深舊夢青雲連館閣多情華髮老山林<lb/>
江南庾信傷秋倦疎雨簷櫳怯暮砧<lb/>
憶從天上宴黄花烏帽秋欹鬢影斜宣賜宫壺香注蟻<lb/>
醉簪綵筆墨塗鴉雲連雉尾開金闕日射鸞輿引翠華<lb/>
退食從容休沐早短屏驚雨夢還家<lb/>
　　拜大父墓張家山呈雲濤兄<lb/>
瞻拜靈光思不堪飛雲冉冉護晴嵐墓亭瓦落迷苔礎<lb/>
<pb n="KR4h0165_WYG_012-24b"/>
隧道泉空潄石潭華表年深遺白鶴黄腸春暖蝕金蠶<lb/>
深慚未立墳前碣白髮臨風涕淚含<lb/>
　　端午呈敬義叔<lb/>
凉雨晴時艾葉肥家家將綠上門扉土墻樹密黄梅熟<lb/>
草閣簾深紫燕飛病臂謾纒新綵索御香猶帶舊羅衣<lb/>
鄰翁有酒招相飲醉不顚狂晩不歸<lb/>
　　寄章復齋太守<lb/>
草堂背郭瞰湖隂石徑苔痕雨後深犬識鄰僧諳飼飯<lb/>
<pb n="KR4h0165_WYG_012-25a"/>
鶴迎仙客慣聽琴相如去國徒空壁廣受歸鄉有賜金<lb/>
辦取酒船三百斛醉歌贏得雪盈簪<lb/>
　　予弟劉勲字彦輔少習舉子業好兵家書便弓馬<lb/>
　　不事産業壬辰兵起倡義樹旗及大明有天下同<lb/>
　　浮梁于光以兵從征九江蘄黄轉克台明定蘭秀山<lb/>
　　鎭閩中守潮陽以疾終予聞而悲之惜其平日以<lb/>
　　功業自許二十年躍馬食肉于軍中所至有戰績<lb/>
　　竟不克以成名命也夫<lb/>
<pb n="KR4h0165_WYG_012-25b"/>
弱鬼人驚氣食牛義旗先倡萬人收劍磨狼血蠻烟曉<lb/>
箭洗蛟涎瘴雨秋才大孔融徒愛國數奇李廣不封侯<lb/>
行人傳訃疑還信何處羈魂土一抔<lb/>
　　次秋日韻奉汝弼叔<lb/>
墨池秋凈水痕澄曲几焚香袖手憑霜煞柳條清栗里<lb/>
雨荒𤓰蔓覆東陵戰餘趙壁車還列說下齊城軾獨凭<lb/>
因憶少年隨驃騎西風笳鼓醉呼鷹<lb/>
三徑歸來菊未荒半凋楊柳弄初凉銀屏紈扇題秋句<lb/>
<pb n="KR4h0165_WYG_012-26a"/>
金鴨羅衣換夕香老憶風雲趨北闕夢無花月待東牆<lb/>
狂游尚記秦樓别翠袖紅綿拭淚行<lb/>
　　謝惠杏柬劉子中<lb/>
凉雨晴時杏子新筠籠分貺感芳鄰摘來黄熟連香潤<lb/>
捧出紅圓訝色勻漢苑賜沾趨内省文園歸卧老江濵<lb/>
年年煮酒仍題句白髮相看慰故人<lb/>
　　經梅林李待制故居有感柬徐伯推縣丞<lb/>
矯矯雲霄一鶚翔行人猶指鄭公鄉窻遺月桂天香冷<lb/>
<pb n="KR4h0165_WYG_012-26b"/>
庭鎻秋槐暮雨荒賦對御筵題羽獵恩沾宫宴奏霓裳<lb/>
舉頭見日長安遠故硯塵迷白玉堂<lb/>
　　賦斯旭姪古銅香奩<lb/>
香奩制古暗塵霾吟袖摩挲秀潤開翠蝕螭文迷歳代<lb/>
金銷龍篆雜雲雷華堂秋暖凝雞舌燕寢霜寒壓麝煤<lb/>
最愛酒醒殘月候澹烟斜縷伴琴臺<lb/>
　　弔故姪<lb/>
一身去國苦流離壯志無成亦數奇癘鬼有靈終殄賊<lb/>
<pb n="KR4h0165_WYG_012-27a"/>
呉師賫恨未鞭尸波連落日羈魂泣塚斷秋風馬鬛悲<lb/>
幾度白蘋洲渚暮老懷酸澁淚如絲<lb/>
　　十二月四日壽雲濤兄<lb/>
霜清紺宇列文星梅沁香雲䕶短屏肝膽一生懸古劍<lb/>
乾坤䨇鬢老浮萍夢連漢苑春迷蝶心折韓窻夜醉螢<lb/>
贏得東風一樽酒長歌爛熳宿寒㕔<lb/>
　　癸亥社日示子姪<lb/>
楊柳青青燕子來鄰翁分社笑顔開長瓢抄雪香炊飯<lb/>
<pb n="KR4h0165_WYG_012-27b"/>
老甕浮春暖潑醅桑柘日斜人共醉楓林烟靜鼓如雷<lb/>
衰年病耳何勞治賸欲辭杯懶放杯<lb/>
　　花朝雲巢叔小飲<lb/>
野人門巷土牆低雨壓春寒思欲迷衣綠濕沾芳草徑<lb/>
屐紅香惹落花泥筍燒玉版晴浮蟻餅切瓊酥晩割雞<lb/>
乳燕鳴鳩寒食近杖藜攜酒過溪西<lb/>
　　乙丑春拜先壠於潘超村<lb/>
芳池流水亂穿沙料峭東風鬢影斜殘粉臘催梅褪瓣<lb/>
<pb n="KR4h0165_WYG_012-28a"/>
嫩黄晴轉柳生芽墓亭瓦落松飄子隧道泥乾蘚蝕花<lb/>
碣石有題慚未勒幽光潛德思無涯<lb/>
　　送春寄楊孟瑄<lb/>
腸斷春光幾日晴登山臨水送將行天連草色圍孤嶂<lb/>
樹帶河流遶故城幾㸃落紅驚蝶影一庭新綠占鶯聲<lb/>
殷勤更約明年早酒對陽關慰别情<lb/>
　　春雨夜坐有懷梁時用<lb/>
苔綠沿蝸上粉牆烟凝睡鴨夕衣香荼䕷夢冷銷銀燭<lb/>
<pb n="KR4h0165_WYG_012-28b"/>
燕子春寒憶杏梁病目經時花似霧懷人聽雨草運窻<lb/>
何時艇子東湖上攜酒高歌對夕陽<lb/>
　　聞馬孽馘首有感自賦<lb/>
凄凉遺恨鶺鴒原家國仇讎不共天十載枕戈心獨苦<lb/>
一身嘗膽夜無眠金蠶春冷雲迷樹碧血年深草蝕烟<lb/>
積惡豈應魚漏網馘尸今向藁街懸<lb/>
　　自述二首<hi>錄其一</hi>
閒道平生志氣高宦遊千里不辭勞東阿遠想迎三釡<lb/>
<pb n="KR4h0165_WYG_012-29a"/>
南海多詩解六韜貪看彩雲栖布被豈知花落濕銀袍<lb/>
從今莫問封侯事好向山中學種桃<lb/>
　　立春五日雪中寄房山旅館諸友兼簡余評事<lb/>
新春五日轉添寒客館難禁久未還凍合層冰生甕底<lb/>
光浮積雪滿窻間袁安高卧憑誰問杜老追遊秪自閒<lb/>
冩就新詩寄知己隔鄰沽酒一怡顔<lb/>
曉來積雪遍天涯寒氣侵人日漸加梅蕚香消都結實<lb/>
柳條翠淺半生芽牀頭金盡還賒酒澗底泉清任煮茶<lb/>
<pb n="KR4h0165_WYG_012-29b"/>
滉漾瑶堦天咫尺詩成凍筆笑塗鴉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄱陽五家集卷十二<lb/>
</p>
<p>
</p>
  </div>
</body>
</text>
</TEI>
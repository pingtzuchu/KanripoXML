<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄱陽五家集卷十三</head> <lb/>
    <p>
<pb n="KR4h0165_WYG_013-1a"/>
欽定四庫全書<lb/>
　鄱陽五家集卷十三<lb/>
　　　　　　　　　　　　　　鄱陽史簡編<lb/>
　明劉炳春雨軒集二<lb/>
　五言古風<lb/>
　　擬古<lb/>
今人多結勢古人多結心結勢可趨利結心能斷金金<lb/>
堅義益固利厚害彌深往者不咎昔來者當鑒今<lb/>
<pb n="KR4h0165_WYG_013-1b"/>
　　得漢彝簡周伯寧索香灰<lb/>
古彝多欵識蟠螭漢篆存黄金銷土色翠羽蝕雷文綺<lb/>
席流寒月銀屏度影雲蘭灰能裹寄長吟盡夜分<lb/>
　　春夕直左掖懷周侍郎<lb/>
晩雨池上晴逶迤淡將夕金莖華月生綺樹流雲濕窻<lb/>
虛漏聲永幔捲爐烟襲憶我同袍人何由共瑶席<lb/>
　　簡孔博士<lb/>
宿雨曉還歇開窻銷鬱沉烟光藹芳樹池上鳴幽禽逶<lb/>
<pb n="KR4h0165_WYG_013-2a"/>
迤瞻郡齋窈窕期盍簪孤懷屢百積羣疑思一箴何時<lb/>
聯夜榻春漏委波深<lb/>
　　左掖門朝退呈呉待制諸公<lb/>
謬忝金閨籍聯班趨晩朝逶迤西上門窈窕長安橋殘<lb/>
雪帶遠樹夕陽在山腰不有同袍者疇能慰寂寥<lb/>
　　張禮部卧疾<lb/>
殘雪晚還霽窻虚斜日廻故人久卧疾空階生綠苔兒<lb/>
童諳藥裹吏牘委塵埃浮榮每為幻長嘯望層臺<lb/>
<pb n="KR4h0165_WYG_013-2b"/>
　　別京邑之東阿<lb/>
前年别鄉閭今年出京邑悠悠去江漢杳杳事行役所懼心志違<lb/>
况此風波急烏啼楓樹烟雁下蘆洲夕回首望長安蒼茫寸心失<lb/>
　　憶園廬<lb/>
種園在柬臯草荒𤓰蔓長日落秋樹凉搴衣獨還往時<lb/>
逢野老憇自足田園賞沿溪暝忘歸古寺烟鐘響<lb/>
　　示宜學績學甲戌三月題<lb/>
阿爺五十四憐汝纔始生恩育夙夜謹眉目秋水清行<lb/>
<pb n="KR4h0165_WYG_013-3a"/>
如生鹿跳語若流鶯鳴當時恣嬌頑計日期長成爾祖<lb/>
豪傑姿聲聞州郡欽一顧等成敗片言能重輕田園亘<lb/>
阡陌兵火成榛荆千頃遺寸波百田纔一塍官租因訟<lb/>
致薄業寧躬耕不辭生理苦所懼徭役并嗟予蚤失怙<lb/>
慈親訓遺經遭時風塵黑扶日雲霄青簪筆侍禁闥通<lb/>
籍居承明衰年遂冉冉薄宦徒營營辭官歸故園葺屋<lb/>
依先塋看花眼如霧種竹髮已星貧無金在囊家有書<lb/>
滿籝念汝未强壯立身恐伶仃痛逼骨肉懷感慈肝膽<lb/>
<pb n="KR4h0165_WYG_013-3b"/>
驚男兒在忠孝業學崇勲名題詩冀爾識慰我桑榆情<lb/>
　　賦清華堂詩<lb/>
皇威戒安逸翰苑游神機天球在東序玉藻羅北扉蜒<lb/>
蜿紫氣潤璀璨虹光輝奎彩動黄閣文光照彤墀鼓枻<lb/>
洙泗源遵舟伊洛湄梁追昭明轍漢軼東平輗瀛洲浮<lb/>
暖吹銀潢演春漪芝蟠五色葉桃發萬年枝墨沼鵝羣<lb/>
浴書林燕子飛花隂移鶴仗竹色來鳳儀共沐恩波潤<lb/>
咸蒙聖澤滋河清仰文化同軌固磐基<lb/>
<pb n="KR4h0165_WYG_013-4a"/>
　　聽雨堂為安成周氏賦<lb/>
中年迫宦游邈若胡與越悠悠烟樹遥杳杳關河絶况<lb/>
兹風雨夕坐想鴻雁隔箎塤寧共理孤燈耿還滅懷寶<lb/>
重經濟括囊貴明哲何時對牀眠慰此腸内熱<lb/>
　　敬軒詩為王達善賦<lb/>
深巷何窈窕端居掩柴荆素心每無欲寡朴輕浮榮慮<lb/>
盡黙自守神清淡忘形危坐白日晩疎林微雨晴開窻<lb/>
幽鳥啼蒲階芳草青焚香巻絲桐愛此銷塵纓孤雲野<lb/>
<pb n="KR4h0165_WYG_013-4b"/>
鶴唳絶壑流泉鳴高懷曠而婉雅音誰復聽古人良已<lb/>
久寸心千古情<lb/>
　　郡齋讌集詩呈徐用中廣文諸先生<lb/>
郡齋文墨暇履端集朋曹春意藹萱草臘痕封柳條窻<lb/>
暄書蠧散簾深鑪麝飄嘉園剪新韭芳壺湛清醪青甘<lb/>
浮橄欖紫腹吹葡萄舒此覊旅况豈夸樽俎豪禮簡貴<lb/>
情厚心親自神交所念萍水逢回首江漢遙天府重賢<lb/>
喆山林來俊髦耆年多桑榆席珍比瓊瑶何殊瀛洲步<lb/>
<pb n="KR4h0165_WYG_013-5a"/>
未讓淮南招俯仰慰夙慕綢繆幸今朝題詩謝永好蕪<lb/>
詞慚草茅<lb/>
　　烏石樵歌<hi>義城十景</hi>
　　烏石岡在義城東五里許劉公德新愛其地有林<lb/>
　　泉之勝故卜宅築池以撨牧隱居焉<lb/>
烏石岡頭路林巒勝景開洲連青野闊山俯碧溪迴墨<lb/>
沼春生草書堂雨䕃苔樵歌時出谷野興屢登臺自得<lb/>
園廬樂生涯不用媒<lb/>
<pb n="KR4h0165_WYG_013-5b"/>
　　花橋釣艇<lb/>
　　昔青田知縣劉公英嘗游釣於斯橋廢後友松公<lb/>
　　重建<lb/>
花橋通駟馬錦里昔鳴珂紅雨桃飄浪青絲柳蘸波石<lb/>
闌晴更倚釣艇晩還過魚暖金翻藻鷗凉白宿荷先賢<lb/>
多勝賞落日一漁簔<lb/>
　　魯壇古市<lb/>
　　市在花橋東唐宋時甲第軿湊絃誦之聲連戸敦<lb/>
<pb n="KR4h0165_WYG_013-6a"/>
　　尚禮義春秋設壇祭祀有鄒魯之風故號魯壇餘<lb/>
　　蹟尚存<lb/>
洙泗流波遠尊崇百代同衣冠循習氣俎豆想餘風市<lb/>
廢殘槐綠壇虛野杏紅壞垣迷古鐸宿草卧懸鐘文沼<lb/>
今更化絃歌幸歲豐<lb/>
　　漢營餘壘<lb/>
　　先世中書令潁川王尚書劉公汾曾駐兵於義城<lb/>
　　之南故號漢營有餘壘存焉<lb/>
<pb n="KR4h0165_WYG_013-6b"/>
先世逄昌運經邦建武威六韜開豹略八陣出魚麗山<lb/>
岳雄圖在風雲霸業移泉聲悲鼔角樹影見旌旗自擬<lb/>
羊公石登臨不盡思<lb/>
　　雞籠曉月<lb/>
　　雞籠峰在汪師源東一水迢遥自山門出五里許<lb/>
　　入河其山峭拔而圓毎曉月流輝烟霧杳藹狀若<lb/>
　　雞籠<lb/>
林巒多勝概彷彿類雞籠古木千章繞流泉一脉通曙<lb/>
<pb n="KR4h0165_WYG_013-7a"/>
光渾杳靄雲氣總朦朧玉兎還留白金烏未吐紅降神<lb/>
生俊彦何必羡高崧<lb/>
　　馬鞍晴雲<lb/>
　　山在金竹源東北形類馬鞍上有僧尼創庵希仙<lb/>
　　慕眞峰巒奇絶雲氣飄揚四時不改<lb/>
二氣多融結奇形解六飛嵐光時吐吸日影半熹微頃<lb/>
刻成蒼狗須臾變白衣去來如有意動靜總忘機一旦<lb/>
為霖雨豐穰賑歲饑<lb/>
<pb n="KR4h0165_WYG_013-7b"/>
　　清新酒斾<lb/>
　　館在花橋之西杏村之口酒斾高懸商旅市沽得<lb/>
　　有所濟<lb/>
結搆清新館晨昬絶市囂柴扉通杏塢竹徑接花橋日<lb/>
暖醅香好風清斾影高漁翁頻岸幘行客屢停軺喜際<lb/>
羲軒世酣歌慰寂寥<lb/>
　　綠野書樓<lb/>
　　樓在義城祖住傍先世建樓數間以為書塾竹樹<lb/>
<pb n="KR4h0165_WYG_013-8a"/>
　　隂翳軒窻幽豁四時吾伊之聲自宵達曙焉<lb/>
先世儒為業建樓多蓄書不殊裴相宅那讓鄴侯居繞<lb/>
屋竹自長侵堦草不除往來無俗子談笑有才諝即此<lb/>
供耕穫何須菑與畬<lb/>
　　攑洲雁集<lb/>
　　大溪之北桐江之南有洲寛平百餘里其上柜柳<lb/>
　　成林秋風零落則有鴻雁翔集焉<lb/>
櫸洲秋色晚鴻雁日回翔已解逃罾繳應能飽稻粱肯<lb/>
<pb n="KR4h0165_WYG_013-8b"/>
同鷗伴侣偏與燕參商靈囿沾仁化周詩薦樂章帛書<lb/>
曾繫足千載仰蘇郎<lb/>
　　鐘潭龍蟠<lb/>
　　鐘潭在碧灘之下百頃澄澈潭際奇峯筆立一古<lb/>
　　寺存焉世傳下有洪鐘中有伏龍<lb/>
巨鏞隱靈物潛伏碧潭深冶鑄知因昔流傳直至今波<lb/>
濤時洶洶雲霧日隂隂自有為霖志能無濟世心何時<lb/>
九霄上鼓舞發清吟<lb/>
<pb n="KR4h0165_WYG_013-9a"/>
　　經白將軍故第<lb/>
粉墻將暖日依舊柳條新上馬臺邊路春風無一人畫<lb/>
梁暗巢雀綺席委芳塵桃李東園夜餘香斂翠嚬<lb/>
　　雲濤兄歸窆于分鄉界辛未年十二月二十二<lb/>
　　日也<lb/>
同氣義所感永訣情更傷老淚酬荒草孤酸割柔腸懸<lb/>
旌風帶色掩隧日無光豈止山陽笛簫騷起白楊<lb/>
　　經汝弼叔故館有感而作呈汝尚叔及彦常弟<lb/>
<pb n="KR4h0165_WYG_013-9b"/>
山館澹將夕寒燈對爐熏牆隂古梅路池深芳草春疎<lb/>
櫺帶斜月連牀非昔人履綦無往跡琴册有餘塵坐感<lb/>
歲時改心悲文采湮緘題不忍冩悽惻淚沾巾<lb/>
　　哀三良同周伯寧賦<lb/>
為臣既委質一死詎所辭况兹三良賢捐軀視如歸傷<lb/>
哉秦氏惑殉葬非聖儀維時百職事讜議無良規死者<lb/>
百世義生者千載悲<lb/>
　　題丁氏晩香卷<lb/>
<pb n="KR4h0165_WYG_013-10a"/>
百草秋已謝佳菊獨含姿凉飊動清馥夕露敷寒㽔逶<lb/>
迤掇三徑窈窕盈東籬誰憐幽貞操自託遲暮期持觴<lb/>
挹其秀靜使君子宜<lb/>
　　出塞<lb/>
九重頒鳯詔單于入井陘三邊徴候騎五道出奇兵戰<lb/>
雲連陣黑烽烟照漢青蛇文弓掛月龍氣劍流星酬恩<lb/>
不顧命金印斗來擎<lb/>
　　入塞<lb/>
<pb n="KR4h0165_WYG_013-10b"/>
旄頭昨夜斂徴兵入漢關將軍定勲業壯士悲刀環旌<lb/>
裂雕雲畫衣穿龍錦團磧月老鄉淚風沙銷箭瘢閨中<lb/>
謾歌舞今日到長安<lb/>
　　獨處愁<lb/>
金屋人稀到閒螢去復回攬衣離鳯閣緘思捲鸞臺惟<lb/>
有多情月流光入妾懷<lb/>
　　東武吟<lb/>
壯年投筆去手提三尺箠戎衣纔至骭短劍光陸離國<lb/>
<pb n="KR4h0165_WYG_013-11a"/>
士每自許獨頼相公知解衣衣我寒推食充我飢心懷<lb/>
犬馬報未有涓埃施十年在幕府徒將文墨持前星一<lb/>
夜落天地黯無輝功勛都若夢部曲各分違春草門前<lb/>
綠空遺櫪馬嘶月㾗弓上掛雲影斾猶垂霸氣風雲散<lb/>
姓名誰復題落日將軍樹凄凉過客悲長哀波浩蕩不<lb/>
盡淚如絲<lb/>
　　雙桐生空井<lb/>
井上雙梧桐秋風易揺落綠葉墮鳴璫清隂捲重幄紋<lb/>
<pb n="KR4h0165_WYG_013-11b"/>
甃生旅葵銀瓶響空索疏枝覆烏臺交柯臨鳯閣美人<lb/>
矜容儀照影傷今昨鉛華逐波逝歡賞隨年薄行客攀<lb/>
轆轤哀聲隔簾箔<lb/>
　七言古風<lb/>
　　經撫河遇雪舟中睡午方起<lb/>
沙溪風寒飛雪狂風大不敢開篷窻蒙頭裹被睡過午<lb/>
柁底浪急聲舂撞岸上楓林茅屋小新年家家無米糶<lb/>
土竈作炊烟滿船灰壓濕薪蚯蚓呌山僮不愔途旅囏<lb/>
<pb n="KR4h0165_WYG_013-12a"/>
靴綻衣薄雙眉攢艱難末路乃如此富貴有夢眞邯戰<lb/>
却憶瓊林侍宫膳雪花不入黄金殿酒上朱顔萬國春<lb/>
花簪烏帽千官宴錦牋綵筆賜題詩仙仗頻移出苑遲<lb/>
身惹御香羅袖窄馬蹄歸踏杏花泥<lb/>
　　弔晉安將軍歌<lb/>
荔枝城頭花簇簇王孫不歸春水綠黄金臺前烟草荒<lb/>
傷心獨倚青雲哭淚灑鑾江江倒流楚魂暮咽楓林秋<lb/>
蕉黄綠醑湘竹語峴山石斷行人愁信陵門下簪纓會<lb/>
<pb n="KR4h0165_WYG_013-12b"/>
珠履筵前幾人在軍中擊鼓夜不眠珠翠成行鳴劍佩<lb/>
王孫王孫眞貴人落筆龍蛇驚鬼神千金散士馬蹄盡<lb/>
鐵甲晝卧雙麒麟桑柘隂隂連大路野市書聲晩當戸<lb/>
部曲悽凉白髪稀甘棠猶指將軍樹玉鳬金雁漆燈殘<lb/>
化鶴千年何日還有酒誰澆趙州土碧血化雨苔斑斑<lb/>
王孫王孫不可招仰天擊碎青桐瑤寸心何處寫哀素<lb/>
江上年年生暮潮<lb/>
　　承承堂為洪善初題<hi>善初三洪諸孫也</hi>
<pb n="KR4h0165_WYG_013-13a"/>
天狗蝕月歲靖康血戰于野龍𤣥黄神鰲夜泣九淵沸<lb/>
翠華日薄寒無光主憂臣辱誓萬死直以隻手支扶桑<lb/>
燕山六月雪花大節旄零落肌膚傷關河蕭條月色苦<lb/>
扶風揚沙吹雁行子卿歸來典屬國茂陵樹老愁雲荒<lb/>
至今勲業昭簡册大書特書遺典章承承堂前春晝永<lb/>
牙笏金魚堆滿牀芝蘭玉樹競娟秀陶令松菊凝秋芳<lb/>
盈缸釀酒介眉壽槐隂覆堦萱草長忠宣盛澤實其美<lb/>
宜爾子孫宜爾昌<lb/>
<pb n="KR4h0165_WYG_013-13b"/>
　　題磨崖碑後<lb/>
錦囊粉黛銷塵土香冷春迷山下鬼梨園弟子散如烟<lb/>
六么誰按霓裳譜梧桐蕭蕭秋雨愁君王歸來多白頭<lb/>
宫牆瓦落芙蓉苑輦路塵蒙華蕚樓牝雞司晨古之訓<lb/>
九齡先識非阿佞漁陽鼙鼓蔽黄埃臨洮戰血生青燐<lb/>
二十四郡何無人但恨不識顔杲卿國忠既誅林甫死<lb/>
勤王義斾趨咸京唐室安危誠再造汾陽令公國沆老<lb/>
萬邦歸正泰階平九廟無虞靈寢掃大筆特書昭日星<lb/>
<pb n="KR4h0165_WYG_013-14a"/>
龍蛇剝落莓苔青嗚呼浯水㵼遺恨父老至今雙<lb/>
淚零<lb/>
　　題方壺畫為斯貞姪賦<lb/>
巨然畫與書法同縱筆所至生秋風墨飛原氣㵼沆瀣<lb/>
青摩斗角連崆峒遠岫平林斷還續苔根斜迸山泉綠<lb/>
釣倚丹楓野老磯門垂碧柳幽人屋壺公騎鯨白雲鄉<lb/>
壟樹綠泫烟草黄風流文采今寂寞對畫淚痕沾我裳<lb/>
　　大梁行<lb/>
<pb n="KR4h0165_WYG_013-14b"/>
大梁繁華全盛日宫闕浮天耀桃李魏國山河十萬兵<lb/>
信陵賔客三千履上苑春晴花覆闌鬬雞走馬事金鞍<lb/>
銀燭填街美人過紫葢凌雲公子還五侯七貴行人避<lb/>
吐膽傾肝論意氣朱亥能移晉鄙兵侯嬴自執夷門轡<lb/>
回首英雄非昔時輦路人稀秋草迷舊游歌舞今何處<lb/>
日落狐狸當樹啼<lb/>
　　題蔡宗文趙氏譜牒後<lb/>
苔連椒壁雲痕濕霓旌無色金仙泣杏花依舊落臙脂<lb/>
<pb n="KR4h0165_WYG_013-15a"/>
梁苑凝烟春草碧相逄彷彿說前朝譜牒香遺古錦幖<lb/>
前代王孫今老矣天潢如髪際雲濤<lb/>
　　瞻雲堂為淮西李仲良賦<hi>仲良予妻弟也</hi>
生逄兵革離鄉邑故家門巷兒時習壠上蒼苔覆墓田<lb/>
城西喬木連寒石毎憶年年寒食時輕烟冉冉落花稀<lb/>
墳前斗酒無人酹沙際殘碑有字題漠漠長河孤鳥沒<lb/>
九泉路杳嗟何及銀雁秋沉落木黄金蠶春暝寒泉碧<lb/>
漂泊緇塵幾日歸故衣線斷感春暉終天一掬松楸淚<lb/>
<pb n="KR4h0165_WYG_013-15b"/>
心逐孤雲日夜飛<lb/>
　　題吕花園草堂代宋景濂先生作<lb/>
官馬烏鞾春踏霜鐘聲催我趨玉堂黄金帶重覺腰瘦<lb/>
錦袍淋漓宫酒香殿前草詔東風急紫硯光凝墨花濕<lb/>
承恩簪筆立多時華髪蕭疎倦無力聞道城南舊草堂<lb/>
景勝林幽别興長碧連淮甸晴波暖青割鐘山曉樹凉<lb/>
種柳萬條金覆井栽桃千榦粉連墻薔薇壓架綃囊綴<lb/>
芍藥當軒錦幄張箇箇麝香眠石徑雙雙翡翠浴蒲塘<lb/>
<pb n="KR4h0165_WYG_013-16a"/>
紅殘蝶翅翻風靜綠暗鶯吭囀日忙游絲飛時寒食早<lb/>
車馬城南爭拜掃夕陽影裏賣花聲游人半醉眠芳草<lb/>
壚憶黄公酒斾斜竈遺陸羽茶烟裊何時休沐振<lb/>
鳴珂紗㡌輕衫試越羅信筆詩成還倦冩憶爾當<lb/>
年郭槖駝<lb/>
　　寒食客秦淮憶舊<lb/>
去年寒食長途客桃花落盡梨花白今年寒食客秦淮<lb/>
杏花李花無數開東風凋殘白羽箭落日獨倚黄金臺<lb/>
<pb n="KR4h0165_WYG_013-16b"/>
緇塵蕭騷吹病目破帽烏靴泥漉漉藜杖東山弔謝安<lb/>
悵望飛雲仰天哭凄凉心事更誰憐綠綺可以調絲絃<lb/>
子期已矣伯牙死高山流水空荒烟王孫不歸芳草暮<lb/>
解衣酟酒驅愁去誰言一醉可銷愁酒入愁腸肝膽露<lb/>
便擬揚帆析木津仍期掛劍扶桑樹志士長懷溝壑憂<lb/>
功名百歲等浮漚雨晴浪暖河豚上載酒滄江弄釣舟<lb/>
　　題夏博士晉王羲之右軍像<lb/>
上東門上鵂鶹嘯萬里塵飛洛陽道潛龍東渡晉中興<lb/>
<pb n="KR4h0165_WYG_013-17a"/>
羣馬南浮國重造石城巃嵸昔所都庻事草草嗟良圖<lb/>
衣冠簡傲禮樂廢朝廷放曠君臣疎大令平生最超卓<lb/>
早年門第居臺閣内史新除典要樞右軍任重㕘帷幄<lb/>
擅塲翰墨出神奇蔡衛鍾張早得之晝長燕寢森兵衛<lb/>
日暖鵝羣藏墨池來禽青李囊盛寄裹鮓黄庭醉後題<lb/>
春風三月山隂曲羣彦流觴映修竹一時簪冕屬高風<lb/>
百年文藻懷芳躅流落斯文嘅古今後代宸聰復購尋<lb/>
幾字昭陵傳玉枕數行定武抵千金忽見畫圖雙眼碧<lb/>
<pb n="KR4h0165_WYG_013-17b"/>
采采丰神驚玉立羽扇蕭疎晩日晴烏紗彷彿秋麝襲<lb/>
繁華如夢轉頭非典午山河幾落暉唯有鳯凰臺上月<lb/>
春風依舊紫簫吹<lb/>
　　予昔與孟思魯㕘戎事于三衢監司宋公幕府及<lb/>
　　兵潰得間道還鄉遂歸休之志故歴叙之<lb/>
嗟嗟漢燧昔沉耀横流板蕩迷中畿鬼母啼烟赤電走<lb/>
天狗墮地金石飛志士勤王涕沾臆義斾懸雲昭白日<lb/>
劍擊風雲向夜悲揖誓山河仰天泣君當少年功節殊<lb/>
<pb n="KR4h0165_WYG_013-18a"/>
短衣倒騎生馬駒蠻箋草檄墨慘淡寶刀砍血腥糢糊<lb/>
奏凱對花歌窈窕量沙卧雪宿氍毺運籌制勝嘗輕敵<lb/>
凭軾降城不顧軀幕泛碧油陳雅樂漏殘銀燭合兵符<lb/>
孤軍轉戰經千里蕭條榆塞塵沙起秦樹關河落日低<lb/>
漢營鼓角西風裏婺女妖氛壓斷牆嚴灘殺氣連重壘<lb/>
羽書援絶鬬兵稀古道行人畏蒺藜霜衘白骨饑烏下<lb/>
秋入金瘡敗馬嘶虞姬帳下將軍死公子門前壯士歸<lb/>
去國共憐王粲賦望鄉同擬杜陵詩壯志無成還故里<lb/>
<pb n="KR4h0165_WYG_013-18b"/>
城西茅屋苔痕紫鈎簾聽雨更焚香拄笏看雲時隱几<lb/>
自信胸澄渤海清寧憐氣與嵩華倚破浪誰擒北海鰲<lb/>
穿林學射南山雉笑傲行將下澤車經綸懶取圯橋履<lb/>
草荒三徑掩衡門舊事相逄不忍論兩鬢緇塵銷歲月<lb/>
一雙蠟屐信乾坤湘上雨晴飛落木與子登臨散幽獨<lb/>
杖藜出郭路江沙一笑尋僧看修竹<lb/>
　　潯陽行<lb/>
沙頭女牆啼野烏亂石如壘驚濤呼潯陽九派控呉澤<lb/>
<pb n="KR4h0165_WYG_013-19a"/>
匡阜千峯廻楚墟當時形勝夸疆土連雲宫苑旌旗樹<lb/>
庾亮樓船赴國仇黥王版籍歸英主盛年一去水流東<lb/>
冠蓋繁華處處空兩岸蘆花浸明月滿汀烟樹鳴秋風<lb/>
古戍何人吹晩笛客船莫向城邊繫翠袖琵琶夢已寒<lb/>
青衫易灑天涯淚<lb/>
　　青藜軒為劉子雍賦<lb/>
頗聞天祿青藜杖雍也自是今劉向漢啓炎精著五行<lb/>
天符火德明文象太乙光分五夜深卯金氣應三台上<lb/>
<pb n="KR4h0165_WYG_013-19b"/>
草堂人稀清漏長紫薇花開金井凉昭回雲漢星辰爛<lb/>
黼黻文章雨露香鏗鋞九節蒼虬幹叩門絶愛齊眉短<lb/>
桃竹風清豹髓凝葛陂春早龍膏暖銀燭無神暮雨凄<lb/>
金蓮落艶秋烟滿故人文彩筆如椽制作于今軼漢賢<lb/>
萬里羽儀調玉燭九重柱石際凌烟<lb/>
　　江都行<lb/>
蕪城繁華天下美處處離宫開紅紫綵女龍舟錦作帆<lb/>
内官鳯苑花裁綺芍藥珠簾十二重楊柳御堤三百里<lb/>
<pb n="KR4h0165_WYG_013-20a"/>
鼓車巡幸翠華留夷夏梯航覲冕旒縣邑貢眞三祝獻<lb/>
諸侯稱壽萬年酬盤淫酒色窮奢侈宴安鴆毒亡邦祀<lb/>
西苑歌鐘午夜遊東遼輜重三軍死寶成殿上奏鸞棲<lb/>
晉陽城外飛龍起故國傷心非昔時五雲宫闕草萋萋<lb/>
東風寂寞雷塘路月暗秋隂鬼火啼<lb/>
　　寄徐宗周兼柬楊煥文阮宗泰<lb/>
李家池頭去年别大風揚沙天欲雪贈我鯉魚三十腮<lb/>
楊柳穿來帶寒血今年八月芝山樓我欲少住君不留<lb/>
<pb n="KR4h0165_WYG_013-20b"/>
蹇驢落日冒秋暑鬢絲汗溢黄塵流近過阮公茅屋底<lb/>
說君沉疴幾不起九月十月方離牀强健近來差可喜<lb/>
相望片雲巍石山來往毎嫌消息艱斯文凋謝少知己<lb/>
恨不連牆相往還却憶少年從義日聞雞不眠追祖逖<lb/>
殺敵風吹寶劍腥打圍雪壓雕鞍濕諸葛曾懷漢室憂<lb/>
包胥亦有秦庭泣投老相看海日清夙昔患難同離情<lb/>
歸來廬井有桑梓拜掃邱墓除榛荆傳家書在晚還讀<lb/>
負郭田深春自耕愛君窻前修竹大聽雨何時對牀卧<lb/>
<pb n="KR4h0165_WYG_013-21a"/>
却扶藜杖過楊兄使酒怕渠時罵坐氣略頗與常人殊<lb/>
天經地軌談隂符凰岡溪頭懶垂釣未央殿前思上書<lb/>
功名定有國士報肝膽好將民瘼蘇黄金之臺一千尺<lb/>
白日横飛虎生翼吕望八十方致身五十富貴朱買臣<lb/>
時來勳業自有待豈得甘作漁撨人<lb/>
　　澶州行<lb/>
澶州城頭河水渾南城北城如虎蹲當年遼師犯幾甸<lb/>
烽火照夜驚邊塵廟堂大臣惟肉食幸南幸北俱身利<lb/>
<pb n="KR4h0165_WYG_013-21b"/>
臣瓊歴練老知兵臣準忠肝陳讜議九關半夜一雞鳴<lb/>
大駕南征詔書出虎臣武將爭駿奔龍旌豹尾如星屯<lb/>
六軍野宿犯霜雪萬乗露次昭風雲金節翠支光六轡<lb/>
黄蓋城頭壓妖彗天戈曉渡國威張神箭星馳賊酋殪<lb/>
重瞳一顧轉乾坤萬歲山呼震天地遼人氣懾不敢當<lb/>
稽首俯伏稱誠惶三邊清寧海波霽四野桑麥紛牛羊<lb/>
至今惟有萊公廟簫鼓年年歌歳康<lb/>
　　題諸葛武侯廟<lb/>
<pb n="KR4h0165_WYG_013-22a"/>
武侯古廟臨江市碑仆苔荒字殘廢巴東巴西巫峽長<lb/>
父老至今來拜祭木牛流馬將何施君才十倍當曹丕<lb/>
託孤付國寄大事輔不可輔卿為之股肱竭力誓臣節<lb/>
五月渡瀘親出師君臣氣義出肝膽千古淚落令人悲<lb/>
江流不盡潮聲咽嗚呼遺恨三分國沙際空遺八陣圖<lb/>
蒼梧雲暝秋蕭瑟<lb/>
　　義士歌<lb/>
　　鄱陽胡公字振祖當元之季以義起兵尅復郡治<lb/>
<pb n="KR4h0165_WYG_013-22b"/>
　　紀功授饒州府判後從官軍轉戰至浮梁與敵相<lb/>
　　拒糧盡矢絶義不辱憤罵以身死之鄉貢蔡淵仲<lb/>
　　先生為之立傳予作歌以著其節義焉至正甲午<lb/>
　　也<lb/>
崑崙晝裂黄河决京畿地毛白於雪鬼母啼秋天雨魚<lb/>
武庫兵鳴劍飛血黄屋播越烟塵張四海感激思勤王<lb/>
鄱陽胡公軀七尺義旌塞露寒無光鳶肩火色萬里壯<lb/>
虎氣電目千夫强城頭陣雲壓鼙鼓釃酒椎牛題露布<lb/>
<pb n="KR4h0165_WYG_013-23a"/>
破斧沉船曉更征囊沙擁水宵還渡萬乘千輿驃騎營<lb/>
轉戰直薄浮梁城孤軍糧盡朝餐草間道人稀夜煑冰<lb/>
鐵甲照霜弓影曲寶刀磨月水痕腥旄頭芒射前星落<lb/>
恃勇驍騰身不却凄凉馬革裹尸歸誰復聲名寫麟閣<lb/>
郡侯紀績筆如椽父老相傳淚泫然三尺荒墳何處是<lb/>
忠臣後代子孫賢<lb/>
　　荆州䕶衛指揮陳公伯英鞍馬之暇焚香吟詩高<lb/>
　　　懷雅量令人起敬賦詩承敎<lb/>
<pb n="KR4h0165_WYG_013-23b"/>
將軍少年英氣豪學劍論兵談六韜龜紋𤨏甲紫絲轡<lb/>
虎皮鞍韀紅錦袍三尺雕弓兩斛力八歳龍駒雙佩刀<lb/>
不憤旄頭如火赤從駕南征破絶域淮雁啼霜瘴月昏<lb/>
駱駝載雪狼烟濕羽檄流星烽火連搴旗誓欲靜三邊<lb/>
<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>枚榆塞金瘡苦洗箭沙泉戰血羶柳隂日落鳴笳鼔<lb/>
玉帳籌邊月當午酒壓葡萄壯士歌花挿真珠美人舞<lb/>
奏凱歸來拜玉墀天恩頒宴畫樓西漢家未數蕭曹業<lb/>
麟閣丹青姓字題<lb/>
<pb n="KR4h0165_WYG_013-24a"/>
　　棲碧軒為陳指揮賦<lb/>
鎻窻斜隔紅塵道芳草滿簾晴不掃堦前馬踏落花泥<lb/>
柳外鶯啼春色好羅袍犀帶紫金魚壁上瑶琴牀上書<lb/>
春挾城頭春雨過一庭脩竹讀隂符<lb/>
　　棲霞軒為王文質賦<lb/>
丹霞爛兮五色光昭回雲漢成文章朝逐神龍共寥廓<lb/>
暮隨威鳯同翺翔丹霞炫兮釀春酒堦下萱花對晴書<lb/>
紫簫清瑟間齊謳衣綵高堂獻眉壽人生此樂真良圖<lb/>
<pb n="KR4h0165_WYG_013-24b"/>
奉親報國多清娯眼中富貴自有待身退功成遊五湖<lb/>
倒騎青鸞過𤣥圃池上碧桃花滿路搴衣笑拍洪崖肩<lb/>
醉看滄海珊瑚樹<lb/>
　　宿黄州城下懷蘇仙<lb/>
五雲宫闕芙蓉苑燭襯金蓮賜宫宴翰林風月紫薇花<lb/>
錦袍犀帶黄金硯一朝遷謫來黄州滿頭風雪寒颼颼<lb/>
蹇驢破帽秃雙鬢兒啼妻怒聲啾啾瓶無儲粟家四壁<lb/>
斗酒誰換烏貂裘饑腸一字不堪煮清苦占斷人間秋<lb/>
<pb n="KR4h0165_WYG_013-25a"/>
獨倚竹樓題短句酒入五腸肝膽露自揎布袖捲天風<lb/>
繞壁龍蛇起烟霧九重忽報天恩來寒谷得暖陽春回<lb/>
黄封御宴賜顔色賀客門迎車馬排朱輪皁蓋五花誥<lb/>
赤霄白日登蓬萊人生得失有如此覆手為雲翻手雨<lb/>
我因登眺撫江城歴歴東坡舊遊處臨登弔古不勝悲<lb/>
落日滄波白鳥飛金馬玉堂天上夢茶烟禪榻鬢如絲<lb/>
　　過南湖觜<lb/>
城頭開船北風起帆輕直過南湖觜上水歡呼下水嗟<lb/>
<pb n="KR4h0165_WYG_013-25b"/>
龍王廟前准燒紙小婦攀罾楊柳磯淮鹽換得鱖魚肥<lb/>
沽來新酒不成醉卧聽鄰船歌竹枝<lb/>
　　宿潯陽<lb/>
潯陽城頭秋雁啼霜寒木落江霏霏孤舟晚泊日當酉<lb/>
纜繫石橋楊柳磯庾樓基廢迷烟樹猶記樓船爭戰處<lb/>
草店蕭條野客酟女墻依舊官軍戍逝水滔滔送落暉<lb/>
繁華雲變不勝題當年司馬青衫淚翠袖琵琶夢已非<lb/>
　　求陸伯瞻作懶雲莊圖<lb/>
<pb n="KR4h0165_WYG_013-26a"/>
老來已矣房山逝江海丹青少奇跡故人胸次出神奇<lb/>
寫法誰能識天趣倒翻墨汁金蟾蜍珊瑚翡翠相縈紆<lb/>
遠樹浮青氣黯淡遥山疊翠烟糢糊洞庭八月波如鏡<lb/>
一片玻瓈三萬頃白蘋香老雁啼霜九㸃蒼梧落秋影<lb/>
煩君為寫懶雲莊樹根絡石苔連牆丹崖深處三間屋<lb/>
坐弄紫簫書滿牀<lb/>
　　送丁兼善還荆州<lb/>
大邦維襄國門戸軫翼經躔分野次西帶巴樊控楚墟<lb/>
<pb n="KR4h0165_WYG_013-26b"/>
東連呉會跨淮泗凌雲宫闕麗中天府下英豪總世賢<lb/>
賔客那能珠履宴簪纓未數玳瑁筵行旌枉顧溪頭屋<lb/>
瀟灑襟期慰幽獨藍田玉相出奇姿紫畹瓊蘭藹清馥<lb/>
交情絶愛眼中稀慷慨霏談不忍違只恐王程軍務速<lb/>
青雲荆樹馬騑騑<lb/>
　　送春詩<lb/>
珊瑚鈎搭黄金索楊花香雪穿珠箔綵雲蟠翠綉麒麟<lb/>
宫衣初試羅衫薄雉扇班移午漏遲麝煤浮硯墨淋漓<lb/>
<pb n="KR4h0165_WYG_013-27a"/>
筆掃粉箋龍影動殿頭新賦送春詩<lb/>
　　蒲養堂為薦福天然長老賦<lb/>
方丈前頭蒲葉細上人紉蒲織為屐拄杖挑雲過市西<lb/>
換得香粳奉甘旨袈裟焚蘭還誦經慈顔怡怡雙鬢星<lb/>
甕頭釀得春酒綠但願四時蒲葉青<lb/>
　　繼善堂為萬得亨賦<lb/>
漆經剝落蝌蚪沉孔壁已無絲竹音紅牙題籤鏤白玉<lb/>
紫駝剪錦泥黄金幽篁三徑琅玕靜睡鴨焚香銷淑景<lb/>
<pb n="KR4h0165_WYG_013-27b"/>
簾深粉壁白於霜屈曲龍蛇掛秋影故人好雅絶紛華<lb/>
右史左圖書滿車眼看富貴浮雲外宜爾子孫宜爾家<lb/>
　　㮤軒為江禮聞賦<lb/>
平湖斜帶城東道幽軒偃蹇長松好琥珀脂凝露葉光<lb/>
茯苓出土雲根老八月九月天氣虚疎簾焚香公事餘<lb/>
秋風落樹山月吐一榻清凉還讀書<lb/>
　　蘭軒為丁彦鼎賦<lb/>
隱居草堂臨澹津疎簾晝垂無市塵青衫緇鬢寧辭祿<lb/>
<pb n="KR4h0165_WYG_013-28a"/>
白眼乾坤不厭貧小窻斑竹闌干曲客來屐齒苔痕綠<lb/>
緗帙連牀蠧影沉墨池映硯鵝羣浴手種幽蘭滿後庭<lb/>
紫莖芳穗延餘馨烟痕遠浥三湘碧露氣遥分九畹青<lb/>
返掩衡門樂真趣不向繁華逐桃李美人采結自有期<lb/>
五雲環珮蓬萊水<lb/>
　　題滕王閣<lb/>
珠簾畫棟當南浦岸草汀花幾今古九江潮白雁横秋<lb/>
五老雲青龍出雨浩蕩滄波去莫回凄凉唐室不勝哀<lb/>
<pb n="KR4h0165_WYG_013-28b"/>
空遺王勃文章在父老扁舟奠酒來<lb/>
　　暑雨寫寄呉魯瞻<lb/>
暑雨蒸晴沙草綠村北村南啼布榖掛書牛角學躬耕<lb/>
老眼生花不成讀土牆柴門茅屋低糲飯過午行人稀<lb/>
故園竹樹久蕪穢荒榛𤓰蔓相因依却憶揚旌出沙漠<lb/>
不忿旄頭射芒角骷髏飲酒帶血腥馬上單于雪<lb/>
中縛<lb/>
　　七夕對月懷藍明之黄彦美蔣師文先生<lb/>
<pb n="KR4h0165_WYG_013-29a"/>
碧梧金井生早秋北斗斜射銀河流鵲橋靈車儼若渡<lb/>
織女有約期牽牛古傳此事不可詰五雲髣髴聞笙球<lb/>
搴衣舉酒酬明月起舞激烈心悠悠但恨玉兔搗靈藥<lb/>
不能醫此萬古之閒愁眼看明月年年好古人已先今<lb/>
人老今人還是後人哀綠鬢朱顔豈堪保自憐年少心<lb/>
志狂赤手直欲攀扶桑琅玕披腹扶雲漢擬致堯舜垂<lb/>
衣裳豈無蒼生待霖雨命與時蹇空昂藏棄官歸來守<lb/>
鄉土破硯凝塵百無補時今引領送飛雲天華當空秋<lb/>
<pb n="KR4h0165_WYG_013-29b"/>
一羽今年種豆南山阿斜日荷鋤仍浩歌木葉脫落霜<lb/>
露降時不我延將奈何明年擬結溪頭屋亂石環牆種<lb/>
脩竹扁舟載酒弄滄浪看雪尋梅剡溪曲<lb/>
　　耕讀生涯為子昇弟作<lb/>
杏花開時啼乳鳩平野雨霽青烟浮稚兒呼犢出溝食<lb/>
長蓑短笠登西疇布榖村南聲逐逐勸人種新食新榖<lb/>
蛙聲知歲卜田頭龍骨聲閒卧沙曲九農鼔腹喜年登<lb/>
𥝧稏連雲欣歳熟草塘低接榆柳牆柴門半掩歸牛羊<lb/>
<pb n="KR4h0165_WYG_013-30a"/>
溪虚笛弄夕陽晩木脫風高秋露凉窻下移燈把書讀<lb/>
老翁燃松當短燭但願官家徭役平雞黍年年會鄰屋<lb/>
　　題趙文敏公墨竹為宋景濂學士賦<lb/>
坡翁老可俱已仙誰寫石上青琅玕淇園蕭條白日晩<lb/>
渭水寂寞西風寒歸來三徑無人共翡翠參差凉露重<lb/>
瀛海終期釣六鰲緱山自擬棲三鳯八月秋高夜向沉<lb/>
長梢初拂生清隂千尋楚水三閭操萬里天山屬國心<lb/>
洞庭冥冥波浪急糢糊爪甲蛟龍蹟悵望天涯翠袖愁<lb/>
<pb n="KR4h0165_WYG_013-30b"/>
一片湘雲淚痕濕<lb/>
　　題雲濤兄歸來圖孫子林畫<lb/>
老兄平生好音節北歴幽燕南適越手扶赤日濯龍淵<lb/>
足躡層冰探虎穴泰華黄河眼裏空金殿瑶池夢中閱<lb/>
掛冠歸來雙鬢疎白雲草閣山中居長鍤採杞朝舂藥<lb/>
短褐然松夜著書亥豕細研窮六籍魯魚深辨惜三餘<lb/>
蒼頡無聲李斯死紛紜字劃蠅鑽紙龍馬圖從鳥跡分<lb/>
蜾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>法緣蝌蚪始朱研洮石露華新筆頴生花眼力昬<lb/>
<pb n="KR4h0165_WYG_013-31a"/>
衣桁晝晴凝麝馥墨池春暖浴鵝羣負郭墓田誰復種<lb/>
長歌嵗宴飛鴻送老硯深知百世傳殘書莫惜兒孫誦<lb/>
却憶故人孫省郎丹青藝絶更無雙斯文已矣今何在<lb/>
江漢凄凉思斷腸<lb/>
　　送任侯赴京<lb/>
　　華亭任侯來尹于鄱政明訟理田野安業今兹報<lb/>
　　政朝廷而垂髫戴白之民依依然不忍侯之去也<lb/>
　　士大夫咸作詩以歌頌懷思之情焉詩曰凱弟君<lb/>
<pb n="KR4h0165_WYG_013-31b"/>
　　子民之父母其斯之謂與<lb/>
柔桑隂隂無附枝雲連麥穗秀兩岐兒童攔街晩騎竹<lb/>
父母攜酒春搴帷犢車巡行樹邊憇土牆犬卧花隂細<lb/>
野岸簾櫳夜讀書茅簷機杼秋催織我侯之澤民感之<lb/>
三年報政民懷思我侯之德永無斁彭蠡湖邊勒貞石<lb/>
　　醉漁詩葉楚庭求賦<lb/>
醉漁少年多宦遊解鞍夜宿錢塘樓桃花馬繫珊瑚樹<lb/>
蘭麝衣熏翡翠篝梨花開時風日美蘇堤畫船寒食艤<lb/>
<pb n="KR4h0165_WYG_013-32a"/>
呼酒濯足嫌酒香醉倚玉人花影裏生涯自信黄公壚<lb/>
避閒棹頭官不除垂竿滄海盟鷗鳥晞髪扶桑騎鯉魚<lb/>
彭蠡湖邊閒弄月光範門前曾上書筆鋒殺盡南山兔<lb/>
墨汁淋漓灑秋素崔嵬肝膽向誰傾悵望秋雲仰天哭<lb/>
五湖為杯邱拍糟洞庭春色釀葡萄一醒一飲三千日<lb/>
鼔枻中流釣六鰲<lb/>
　　題都督沐公畫壁<lb/>
唐稱王韋宋董郭元有高趙今俱無乾坤精爽久寂寞<lb/>
<pb n="KR4h0165_WYG_013-32b"/>
素壁誰能開畫圖墨痕總是篆籀法但見元氣秋糢糊<lb/>
長林蕭騷霜葉赤脩竹喬松幾千尺霧暖琅玕長碧腴<lb/>
天寒琥珀流金液雲倚晴空華嶽青泉分曉澗天河白<lb/>
路轉清溪楊柳疎籬落頗自幽人居當門大石靣如掌<lb/>
斜日坐來堪釣魚豈無撨歌伐木者最愛茅簷酤酒壚<lb/>
攜書自可卧三島濯足因思歸五湖頗憐故宅鄱江上<lb/>
對此茫然心獨往何日躬耕負郭田經年茅屋蒼苔長<lb/>
　　燕子樓同陳伯寧賦<lb/>
<pb n="KR4h0165_WYG_013-33a"/>
寳瑟凝歌繞珠箔流蘇結帶黄金索翠紅香裏宿鴛鴦<lb/>
春風人間無此樂杏梁塵暗麝蘭篝黛鎻眉峯掩畫樓<lb/>
燈殘枕冷梨雲斷秋雨人間無此愁<lb/>
　　桃葉青<lb/>
桃葉青青杏花吐樓頭吹笙敎鸚鵡紅牙象板按梁州<lb/>
金縷衣裳美人舞離情不似月常圓桃葉青青似去年<lb/>
美人不來鸚鵡怨杏花零落畫樓前<lb/>
　　烏夜啼練高同賦<lb/>
<pb n="KR4h0165_WYG_013-33b"/>
城頭烏啼風瑟瑟露滴銀牀秋月白錦屏金屋醉西施<lb/>
歌長漏短銅壺窄回首繁華散似雲姑蘇臺上鹿成羣<lb/>
令人却憶烏啼月此月還應照後人<lb/>
　　長相思高啓同賦<lb/>
唱歌别君酌君酒出門不道離家久一日三時聽馬嘶<lb/>
陌頭又見青青柳曉日游絲墮粉牆閨中啼烏人斷腸<lb/>
鸞巾粉浥新年淚鳯枕情遺舊日香比翼鬢雲長自愛<lb/>
合歡眉黛為誰粧經春魚雁無音信落花風急愁成陣<lb/>
<pb n="KR4h0165_WYG_013-34a"/>
走馬常提白玉鞭封侯何用黄金印昨夜燈花照碧紗<lb/>
定是行人當到家玉壺瀉香紅燭暖雞啼一聲嫌夜短<lb/>
　　題敬義叔雲巢圖<lb/>
山人讀書知者稀結巢棲息雲相依晴霏凝碧爽毛骨<lb/>
夕露滴翠霑裳衣交柯溟濛覆枝葉攬秀長歌靜怡悅<lb/>
夢入天風鸞鳯翔心悲夜月鷦鷯拙巻舒隨時情更閒<lb/>
出岫時時戀故山濟時懶作天邊雨自得投林一羽安<lb/>
　　田家樂寄張師孟<lb/>
<pb n="KR4h0165_WYG_013-34b"/>
田家樂今年莊農好秋作蟄龍蛻骨桔橰懸五榖咸登<lb/>
雨時若官家更憂民力疲公田折布能輕賫小姑攜筐<lb/>
懶梳洗拾得棉花如雪肥大姑軋軋催機杼疎簾樹影<lb/>
寒蛩語鬢雲籠霧颺西風眉月生凉褪秋暑山徑牛羊<lb/>
下夕墟蕭蕭榆柳草堂虛野老杖藜邀小酌諸孫燈火<lb/>
讀殘書<lb/>
　　見月行<lb/>
自憐少年不識月疑是明鏡飛上天但看三五二八夜<lb/>
<pb n="KR4h0165_WYG_013-35a"/>
彎彎缺缺仍復圓悲歡離合每對此風雨隂晴經幾年<lb/>
壯强已過今老大俯仰嬋娟不勝慨也曾對月客長安<lb/>
蹇驢破帽西風殘砧聲蕭條夜向夕劍影錯落秋生寒<lb/>
也曾對月秦樓夜春寒珠箔梨花謝金釵扶醉曉催雞<lb/>
翠被留香暖餘麝也曾對月抱遺經燈火繩樞掩草亭<lb/>
虀甕結冰寒走蠧芸窻露下晩收螢也曾對月榆關戍<lb/>
百戰沙塲士爭死金瘡卧馬瘴烟青玉帳磐雕陣雲紫<lb/>
也曾對月泊瀟湘商賈凄凉野店荒菰米黑沉烏啄雪<lb/>
<pb n="KR4h0165_WYG_013-35b"/>
柳條翠減雁啼霜也曾對月東華道影轉金莖閶闔曉<lb/>
玉殿承恩出苑遲瓊林侍宴簪花早衰病歸來百不成<lb/>
烟蓑雨笠學躬耕壯心寂寞呉牛喘倦翼彫零野鵲驚<lb/>
每慚泛渚袁宏詠那復登樓庾亮情飛葢清園歌已遠<lb/>
乘舟赤壁夢何憑月色不殊人自改搗藥惟應兔長在<lb/>
搴衣弔古倍增悲長跪臨風獻清酹朱顔易去不<lb/>
復來一日一醉能幾迴昨日少年今日老且須置<lb/>
酒登高臺桂花吹香白露下莫惜爛醉黄金罍舊<lb/>
<pb n="KR4h0165_WYG_013-36a"/>
游豈無歌舞地銅駝白骨迷蒼苔前人已往今還<lb/>
昔今人寧無後人憶後人復遣後人哀月落銀河<lb/>
瀉空碧<lb/>
　　鬼妾行<lb/>
關中女兒白於雪縣官娶作專房妾黄金翠羽繡羅襦<lb/>
枕邊誓死心不渝豈憶榮華草頭露好似青藤倚枯樹<lb/>
一朝樹倒藤無依垂垂哀哭牽腸肚依稀無復半年春<lb/>
新官到任遣媒人鴛鴦錦帳重還整鸞鳯金釵依舊新<lb/>
<pb n="KR4h0165_WYG_013-36b"/>
洞房更結叮嚀語却說新情多勝故自忿飛花逐水流<lb/>
為憐嬌蝶無鶯妬傷心認著主衣裳窻前臨鏡照新粧<lb/>
青銅欲待消磨盡幾度春風幾斷腸<lb/>
　　金銅仙人辭漢歌周伯寧同賦<lb/>
漢家黄金如土積鑄作仙人一千尺緱氏山頭曉日紅<lb/>
太一祠前露華碧璚漿凝彩剪雲澌玉屑無痕浸寒液<lb/>
安期日日候神仙王母朝朝見鳬舄千門萬戸建明光<lb/>
上苑南山繞柏梁春滿甘泉千樹綠波涵太液百花香<lb/>
<pb n="KR4h0165_WYG_013-37a"/>
白麟朱雁呈祥瑞寳鼎芝房薦樂章詔遣魏青將驃騎<lb/>
使通司馬拜中郎待邊親駐狼居外出塞兵藏馬邑旁<lb/>
龍馬錦韀來上谷葡萄銀甕出西凉李陵臺畔西風冷<lb/>
蘇武坡前落日荒暮年始下輪臺詔思子宫前淚雙繞<lb/>
壯志凄凉天下悲巡幸東從海上迴封禪無成還碣石<lb/>
長生不復望蓬萊鼎湖龍去秋蕭瑟金鳬銀雁燈如漆<lb/>
空遺弓箭慘無神青龍使者宫車出萬牛如山千里來<lb/>
老涙裂眥銅仙摧前車未改後車轍昔人不盡今人哀<lb/>
<pb n="KR4h0165_WYG_013-37b"/>
傷心秋草茂陵苑又見東風銅雀臺<lb/>
　　迎春曲<lb/>
燕梁綵飄金鳯喧翠衿小兒雙髻懸珊瑚鞭折金鎻掣<lb/>
九地神牛飛上天東郊轆轤鳴紫犢綠蕪一片玻璃縠<lb/>
柳眉桃臉紅霏霏東園蝴蝶西園飛<lb/>
　　虞美人詞<lb/>
萬人劍氣真羆虎寳玦鴻門悲亞父隂陵失道豈天亡<lb/>
志輕仁義為降虜凄凉垓下楚歌哀玉碎花飛報危主<lb/>
<pb n="KR4h0165_WYG_013-38a"/>
至今荒塜說虞姬一去繁華名不死君不見玉環香斷<lb/>
九泉扃萬古滄波流不清<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0165_WYG_013-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄱陽五家集巻十三<lb/>
</p>
<p>
</p>
  </div>
</body>
</text>
</TEI>
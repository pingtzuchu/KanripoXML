<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄱陽五家集卷十一</head> <lb/>
    <p>
<pb n="KR4h0165_WYG_011-1a"/>
欽定四庫全書<lb/>
　鄱陽五家集卷十一<lb/>
　　　　　　　　　　　　　　鄱陽史簡編<lb/>
　元葉懋僅存詩<lb/>
　七言近體<lb/>
　　張天師素暉堂<lb/>
天上仙人十二樓緑煙九㸃翫神州玉簫吹徹清都曉<lb/>
黄鶴飛来白露秋河漢横空星緯逼乾坤如水月波流<lb/>
<pb n="KR4h0165_WYG_011-1b"/>
青蛇最憶氷壺夜䨇袖西風拂斗牛<lb/>
　　舊遊<lb/>
武陵舊遊今幾年湖上春光還可憐千峯翠擁芙蓉髻<lb/>
萬頃波浮畫鷁舡楚女行雲出巫峡洞庭張樂動鈞天<lb/>
何當與客攬吟轡唤取娥眉来酒邉<lb/>
　　梅庄爲矢得賢賦<lb/>
千樹梅花照眼明主翁詩思與同清雲裁野服迎春著<lb/>
玉種髙田帯雪畊柿葉滿忩書已遍松肪浮釀酒初成<lb/>
<pb n="KR4h0165_WYG_011-2a"/>
扁舟莫動山隂興宣室承釐待賈生<lb/>
　七言古風<lb/>
　　十臺懐古<lb/>
　　姑蘇臺<lb/>
丹楓月落霜凄凄姑蘇城頭烏夜啼閶闔門深野鹿走<lb/>
屬鏤劍古蒼龍嘶荒臺嵯峨數千古曾見吳王醉歌舞<lb/>
長江波浪壓鯨鼉敵國烽塵凛貔虎雲旗獵獵風雨秋<lb/>
長戈指日青天愁五湖煙水渺不極清風獨羡鴟夷舟<lb/>
<pb n="KR4h0165_WYG_011-2b"/>
　　章華臺<lb/>
靈王築臺天下壯金殿崔嵬九天上咆哮問鼎出東郊<lb/>
列國諸侯盡西向荆南膏血<hi>原闕</hi>空雕簷百尺輝晴虹<lb/>
十二珠簾捲秋色三千玉貌歌春風春風有恨愁無極<lb/>
孤舟夢斷鄢城北精靈夜逐蜀魂飛回首花容瘴煙黑<lb/>
　　黄金臺<lb/>
燕山古北秋嵯峨西風易水生寒波昭王國耻昔未雪<lb/>
衝冠怒髪飄長戈千金築臺從隗始四海風雲龍虎起<lb/>
<pb n="KR4h0165_WYG_011-3a"/>
鐵馬朝開七十城檄書夕報三千里新王御極䜛夫興<lb/>
火牛逬出如流星燕齊反復恨不極碣石際海煙蕪青<lb/>
　　朝陽臺<lb/>
仙人乍拂朝陽臺碧波浸月芙蓉開曉日肌膚湛氷雪<lb/>
秋雲羅韈生塵埃荆王好色輕楚國飛觀玲瓏起千尺<lb/>
乾坤大夢一浮漚父子垂情兩昏惑楚江日落啼清猿<lb/>
楚宫城闕空雲煙微臣宋玉骨已朽何人為賦招魂篇<lb/>
　　鳯凰臺<lb/>
<pb n="KR4h0165_WYG_011-3b"/>
鳯凰臺前江水碧鍾山石城草蕭瑟龍盤虎踞幾千年<lb/>
鳯凰一去無消息青天日落波悠悠吳宫晉闕蒼煙浮<lb/>
轆轤無聲氷井冷庭花露滴銅蟾秋長淮萬里青如黛<lb/>
鶻没天低𣺌蒼海鳯凰鳯凰招不來城郭人民竟誰在<lb/>
　　戯馬臺<lb/>
項王崛起窺王圖巖壑猛嘯千人菟秦家天下相血視<lb/>
長鎗大劍還相屠當年戯馬髙臺下萬騎如雲蹴原野<lb/>
闗中赤燼氣成虹帳下悲歌淚盈把烏江波瀾秋聲悲<lb/>
<pb n="KR4h0165_WYG_011-4a"/>
彭城草樹秋無輝漢祖長歌歸沛邑吾寜鬭智不鬭力<lb/>
　　歌風臺<lb/>
漢祖長歌起豐沛手握龍阿舞天籟風雲龍虎正横戈<lb/>
淮海波濤共澎湃火旗拂日天地赤白虎無聲素蛇泣<lb/>
山河已拱帝王居魂魄猶思湯沐邑楚王垓下獨堪哀<lb/>
楚歌四合悲風来千古興亡一長慨五陵松栢飛蒼埃<lb/>
　　望思臺<lb/>
漢武求仙惑山鬼仙人不来巫蠱起繡衣直指向人間<lb/>
<pb n="KR4h0165_WYG_011-4b"/>
思子宫成涙如水秋風慷慨歌樓船輪臺下詔猶淒然<lb/>
省躬罪已恨不已窮兵黷武誇當年奸臣併誅方士息<lb/>
戾園秋草淒淒碧功名獨羡富民侯髙廟微言感胸臆<lb/>
　　銅雀臺<lb/>
炎丘無光氷井冷老臣側足窺漢鼎金仙夜泣玉盤空<lb/>
銅雀秋飛銀漢永喬公二女俱絶色可憐不是臺中物<lb/>
赤壁樓船烈火焚青泥閣道英雄出西陵草樹秋隂隂<lb/>
分香賣屐愁人心晴窓潑墨弄書史斷磚殘甓猶銷沉<lb/>
<pb n="KR4h0165_WYG_011-5a"/>
　　凌敲臺<lb/>
宋祖離宫三十六層臺突起江之曲清波湧月掛簾鈎<lb/>
瑞氣凌空捲綃縠金輿萬乗東南行三千粉黛花㝠㝠<lb/>
山色猶疑髻鬟緑天風吹斷簫韶聲簫韶竟日喧歌舞<lb/>
晉國宫亭半禾黍柴桑月落夜猿啼節士悲歌涙如雨<lb/>
　古樂府十四首<hi>并序</hi>
　　古騷人韻士身處亂離未嘗不寓情於篇翰以發<lb/>
　　其悲惋愁欝之氣情激於中不能自已殆猶霜鐘<lb/>
<pb n="KR4h0165_WYG_011-5b"/>
　　候管時至而聲氣自相鳴應者也余嘗讀屈原九<lb/>
　　歌懐沙阮籍詠懐諸詩及杜少陵李太白秋風出<lb/>
　　塞逺别離等作千古令人墮涙信乎聲詩之好其<lb/>
　　感於人心之深者如此余生逢兵革今漸老矣適<lb/>
　　丁其時顧思前賢經心閱目若合一契因取古題<lb/>
　　作樂府一十四章歌之以寄其意或取其義於彼<lb/>
　　而發興於此或感古以嗟今或詠歌其事而慷慨<lb/>
　　憂傷有不能自已者雖詞意工拙不敢以擬古人<lb/>
<pb n="KR4h0165_WYG_011-6a"/>
　　而其悲惋愁欝之氣則不以今昔之殊而有異也<lb/>
　　輯而録之以識嵗月云耳鄱陽葉懋謹序<lb/>
　　九疑山行<lb/>
君不見湘江之水秋沄沄鳯凰呌斷蒼梧雲孀娥慟哭<lb/>
幾千載竹間之涙猶紛紛夏王掩泣傷黎兆簫韶不作<lb/>
乾坤老莘野孤兒泣槁桑首陽餓骨埋秋草秋黯黯秋<lb/>
雲隂妖狐夜走猩猩吟碧峯九㸃翠煙墨零陵古窆應<lb/>
難尋南風之琴竟何在湘江水濶愁如海<lb/>
<pb n="KR4h0165_WYG_011-6b"/>
　　雙劍行<lb/>
豐城日落煙霧濕真宰夜懸星斗泣鐵花繡蝕青蛇痕<lb/>
惆悵無人識英物羣兇構逆天地荒雌雄氣黯蟾蜍光<lb/>
八王紊政虧天紀台星夜墮霹靂死精神不隔雙雌雄<lb/>
飛入幽潭卧秋水河清海晏三千年為君作雨来青天<lb/>
　　古長城吟<lb/>
春秋絶筆麒麟死長城萬里連雲起蒼生肉碎骨成塵<lb/>
至今痛憶秦天子作橋望月窺蓬莱赤烏夜照瑯琊臺<lb/>
<pb n="KR4h0165_WYG_011-7a"/>
樓船採藥不知處鮑魚臭惡腥風来秦家城頭血猶紫<lb/>
漢家還有征人鬼長城築築何時休舊秦已逝新秦留<lb/>
　　天馬歌<lb/>
渥洼水碧銀河清天駟降精龍馬生騰驤一躍起霄漢<lb/>
赤汗亹亹珠流頳漢家天子真龍骨一見龍駒喜充臆<lb/>
手攜玉麈上瑤池回首人間煙霧隔葉公畫龍不知龍<lb/>
禰衡枉死清波中庸奴執策如刀匕自嗟不及駘駘死<lb/>
　　鴻門宴<lb/>
<pb n="KR4h0165_WYG_011-7b"/>
項王力戰如貔貅喑嗚叱咤千人愁范增意氣亦雄猛<lb/>
風壑怒捲鯨鼉秋鴻門設宴軍容整赤龍氣懾青蛇影<lb/>
酒酣數目電光揺楚漢存亡一俄頃君不見周家種徳<lb/>
開王基秦王虎視誇雄威項王殘酷已如此范公好殺<lb/>
將何為天摧地磔貔虎死赤龍自是真天子<lb/>
　　滹沱河吟<lb/>
滹沱河水揚波漢軍欲渡將如何王郎兵急河水濶河<lb/>
水流澌氷未結陽侯一叱層氷起將軍飛渡滹沱水河<lb/>
<pb n="KR4h0165_WYG_011-8a"/>
伯効靈人効節將軍渡河興帝業君不見昭陵石馬嘶<lb/>
青㝠八公草木皆神兵王澤厚天心靈天意自欲扶中<lb/>
興雲臺閣上丹青手請君為寫滹沱氷<lb/>
　　清渭吟<lb/>
蟠溪釣翁虬龍姿白髪照影秋如絲懐韜已副太公望<lb/>
調鼎自是周王師功成拓國東海涘周室存亡兩終始<lb/>
行藏用舎吾何求樂天知命吾何憂當年不兆非熊卜<lb/>
白骨長埋渭川曲<lb/>
<pb n="KR4h0165_WYG_011-8b"/>
　　吳江鐵馬行<lb/>
漢江之水連天碧三國人材世無敵曺公兵法亞孫吳<lb/>
赤壁樓船燧煙黑飛星散落天無雲鐵鎻截斷奔波傾<lb/>
遏險能同劍閣守鎮國未必踰長城石頭城下波搖月<lb/>
東望長江正空濶吳兒醉飲自酣眠不知一夜樓船發<lb/>
　　金銅仙人辭漢歌<lb/>
秦王遣使登蓬莱海山不見樓船迴漢王自吸九霄露<lb/>
凌空為築仙人臺仙人獨立霄漢頂俯視人間沸如鼎<lb/>
<pb n="KR4h0165_WYG_011-9a"/>
武皇欲火正薫天一滴何曾酌清冷昆池既鑿魚龍開<lb/>
滇國自獻真龍媒偷桃小兒誠戲謔青鳥未必瑤池来<lb/>
茂林草樹秋蕭索火井氷寒厚三尺仙人辭漢出宫門<lb/>
清淚如澌愁不得<lb/>
　　牧羝行<lb/>
隂山地冷無炎燠白草如霜木葉秃中郎仗節牧羣羝<lb/>
嚙雪飡氊土中宿朔方自昔風氣殊湩飲肉食如雄貙<lb/>
周綱未得服玁狁漢綱自欲誅單于李陵不作男子死<lb/>
<pb n="KR4h0165_WYG_011-9b"/>
上戮慈親下妻子荒臺白日送君歸握手河梁淚如水<lb/>
董孤不作忠義薄狐兎羣行肆交惡先生不肯拜單于<lb/>
赤心自照麒麟閣<lb/>
　　華亭曲<lb/>
九山蒼蒼海之陽山青海碧生鳯凰陸家兄弟雙兒郎<lb/>
碧落萬里同翺翔鷹鸇啄人多害傷華亭夜鶴聲凄凉<lb/>
君胡不遊歸故鄉君不見張留侯三世相韓報韓仇歸<lb/>
来自伴赤松子一生出處何優游西風颯颯蓴鱸秋為<lb/>
<pb n="KR4h0165_WYG_011-10a"/>
君一醉商聲謳<lb/>
　　秦樓曲<lb/>
君不見秦樓女吹簫學得鳯凰語天上仙人騎鳯來吹<lb/>
簫共坐瓊瑤臺瓊瑤夜半霜如雪雙鳯髙鳴思嗚咽曲<lb/>
中共指雲霄路騎得雙鸞上天去雲窓霧閣深重重吹<lb/>
簫夜夜歡情濃銀河水枯滄海竭不學雙星有離别<lb/>
　　雞鳴度闗曲<lb/>
武王拓國稱多士宏散數公而已矣田文食客三千人<lb/>
<pb n="KR4h0165_WYG_011-10b"/>
玉珮翩翩靸珠履一朝脫死逃秦來雞鳴喔喔函闗開<lb/>
歸來意氣真自負雞鳴狗盜俱賢材當時好俠諸公子<lb/>
四國爭雄競奢侈君不見闗内侯騎都尉販繪屠狗英<lb/>
雄起羊胃羊腸總如此雞鳴狗盜出君門巖壑布衣甘<lb/>
老死<lb/>
　　淮隂詞<lb/>
君不見漢王之心何反覆淮隂功成遭殺戮淮隂之才<lb/>
天下竒淮隂去漢蕭何追登壇剖畫謀何壯楚漢存亡<lb/>
<pb n="KR4h0165_WYG_011-11a"/>
如指掌權謀絶世難為忠勲業震主難為功陳平躡足<lb/>
計多詐留侯附耳言非公漢王之恩誠太薄雲夢歸來<lb/>
遭束縛蒯通力說心猶恪噲等為儕心不足淮隂之才<lb/>
非碌碌漢業功成一何速淮隂侯不可復天下蒼生自<lb/>
魚肉<lb/>
　五言古詩<lb/>
　　感興二十一首<lb/>
吾觀隂陽化一氣何翕張卑髙奠神極四海環其疆神<lb/>
<pb n="KR4h0165_WYG_011-11b"/>
堯察星紀虞舜窮璣衡大聖乆不作列宿昭迴光天旋<lb/>
九地底日出扶桑傍誰能駕陽龍洞然窺八荒周髀今<lb/>
何在與爾談天章<lb/>
天地一嘘吸潮汐互來徃隂陽一晝夜二氣相消長吾<lb/>
觀旋穹運乾徤不可息太區一塵聚負戴萬古力百川<lb/>
日振蕩歸虛浩無測乾坤豈終窮消長不盈尺誰能叩<lb/>
𤣥㝠為我剖胸臆<lb/>
仲尼生而聖天意固有在周流困車轍浩歎欲浮海暮<lb/>
<pb n="KR4h0165_WYG_011-12a"/>
年歸魯邦懿徳垂紀載遺經何粲然星漢發光彩赫赫<lb/>
文武功巍哉唐堯治百年遵憲章萬世咸仰頼微乎吾<lb/>
仲尼於今世猶瞶<lb/>
太公起東海伯夷餓西山殷祀既革命武王乃誅殘如<lb/>
何叩馬諫英氣凜莫干聖賢一出處節義斯得完俯仰<lb/>
百世下懿徳兩不刋嗚呼振倫教沉思良獨難<lb/>
伊尹放太甲聖人用其權周公戮管蔡大徳無毫愆堯<lb/>
舜昔授受執中乃經傳經權兩適用天道何猶偏仲尼<lb/>
<pb n="KR4h0165_WYG_011-12b"/>
作春秋幽光耿遺編一朝雖無位垂訓無窮年<lb/>
張儀作秦相變詐如狐狸奸風長澆偽仁義不足施蘇<lb/>
秦復繼起談辨誇雄詞乾坤何擾擾正氣有醇醨頽波<lb/>
一泛濫民生正堪悲吁嗟鬼谷子吾欲誅其魑<lb/>
漢祖起豐沛寛仁伐强嬴仗劍出大澤卓然炎運興鄒<lb/>
軻述孔道遺言炳如星虞舜竊父逝天下鴻毛輕太公<lb/>
陷鼎鑊岌岌逃餘生沐猴果何人廼欲分杯羮吾賢重<lb/>
瞳子獨匪人中英<lb/>
<pb n="KR4h0165_WYG_011-13a"/>
鳯凰不長見舉世稱其名麒麟出非時仲尼勞歎聲傅<lb/>
說居版築豈擬圖丹青諸葛卧南陽草廬以終生治殷<lb/>
作霖雨佐蜀歎無成忠心昭萬古日月當天明長疑山<lb/>
谷間麟鳯或潛形願聆韶樂奏雍雍共和鳴<lb/>
秦帝掃六合漢武開邉疆雷霆肅號令日月昭輝光搏<lb/>
桑海日出駕石驅橋梁徐市去不返溟波浩茫茫嵩高<lb/>
一登覽山呼撼穹蒼漢史豈足紀誣言有荒唐蓬萊何<lb/>
時到白骨歸山岡惜哉英雄主弱弄非剛强<lb/>
<pb n="KR4h0165_WYG_011-13b"/>
庖犧古聖皇畫卦發天秘神農始教耕民生臻大利大<lb/>
哉帝軒轅作律明嵗紀垂衣坐彤庭禮樂由此始皇風<lb/>
扇六合帝徳深九地胡為崆峒山問道廣成子遂令秦<lb/>
漢後戀慕心不已飛龍杳難攀千秋鼎湖水<lb/>
羿后竊靈藥奔飛明月中獨居瓊臺上與月同始終吾<lb/>
知太隂魄固無樓與宫狡婦實不死遁跡將為容長憐<lb/>
孟氏子側身事梁鴻白骨可速朽懿徳垂無窮<lb/>
周公稱大聖成王匪昏君分雖君臣義親實叔父尊胡<lb/>
<pb n="KR4h0165_WYG_011-14a"/>
為伯仲間四國競流言三年歸東國兀臲心不安皇穹<lb/>
豈茫昧大風播乾坤苟無金縢書精意竟莫宣吾觀君<lb/>
臣際㑹合良獨難緬懷周公徳巍巍動天閽<lb/>
東漢黨錮禍一網羅羣雄邦國既殄瘁哲人遘其兇泰<lb/>
山日以踣拳石難為功空言竟無補高議何渢渢晉氏<lb/>
得天下清虛以為宗惜哉王謝氏揚波蕩其風<lb/>
荀卿語性惡秦皇遂焚書李斯悍而愎竟不逃嚴誅寒<lb/>
𤓰熟坑土機穽坑羣儒激水乃過顙順流豈長趨天下<lb/>
<pb n="KR4h0165_WYG_011-14b"/>
可立取諸侯血相屠舜禹不足法伊臯真鄙夫驪山骨<lb/>
未朽咸陽已丘墟惜哉蘭陵老巍冠講唐虞萬古闕墳<lb/>
典大妖豈其徒片言有失謬斂巻吾長吁<lb/>
吾觀驪珠瑩神光何湛潔置之玉壺中碧海照寒月聖<lb/>
人天質清表裏洞虛徹羣愚萬不同形氣有差别大易<lb/>
函性初理妙不容説孟軻有深功卓哉聖門傑恭惟濓<lb/>
洛儒英論相間發不有日月光爝火猶未㓕<lb/>
太極一動静隂陽互為根元機浩不息變化無窮門翳<lb/>
<pb n="KR4h0165_WYG_011-15a"/>
我及萬物父乾而母坤聖賢既克肖兢兢道何尊我豈<lb/>
草木儔能無究其源軒昊乆不作戰國多荆榛世道亦<lb/>
已䘮澆風蕩醇源懷哉唐虞治雍雍蹈吾仁<lb/>
㤗山何蒼蒼雄鎮屹鄒魯層雲起膚寸大澤滋九土孟<lb/>
軻仁義儒懿徳垂萬古高辭動君王浩氣塞寰宇人生<lb/>
天壌間積厚施必溥若為大鵬飛九萬斯一舉<lb/>
天地一噓吸潮汐互來徃隂陽一晝夜一嵗相消長我<lb/>
生人世間一身有天壤天地寕有終我已歸惚恍仲尼<lb/>
<pb n="KR4h0165_WYG_011-15b"/>
欲知來百世如指掌區區小智徒推測勞臆想吾觀佛<lb/>
氏書醯鷄談甕盎<lb/>
仲尼談六經萬古昭星月下視莊老徒餘光似飛熠荀<lb/>
揚雖多岐惟命非所述卓哉王仲淹希聖猶仿彿千秋<lb/>
河水間忽若鄒魯邑顔生乃無言造化此中畢<lb/>
燕昭築金臺欲致天下士燕齊不共天一旦雪餘耻我<lb/>
聞古聖王修徳本諸已伊臯賔夏商四岳佐堯治鳯猶<lb/>
覽徳輝士肯為金起遺風何寥寥布衣甘老死吁哉燕<lb/>
<pb n="KR4h0165_WYG_011-16a"/>
昭王此意獨甚美<lb/>
黄河衣帶水無能測其源到今有遺恨不得窺崑崙古<lb/>
人亦謬哉飛波自天端太虛浩無際元氣為之根清濁<lb/>
一以判卑高定乾坤誰云九天上可使層波翻漢帝亦草<lb/>
草西行使張騫<lb/>
　銘一首<lb/>
　　銘者銘其器以自警之辭也蓋觀古人有座右之<lb/>
　　作非銘其器直銘其言尤為簡要余切慕之謹述<lb/>
<pb n="KR4h0165_WYG_011-16b"/>
　　韻語三百字揭諸座隅朝夕觀覽盖非敢以擬諸<lb/>
　　昔賢聊以示諸子云耳<lb/>
伊昔古聖皇性中有天理勲業徳如天孝悌而已矣禹<lb/>
湯及周孔大道同一軌天機幹元化乾健無息止人生<lb/>
於其間秉徳斯懿美此心本虛明塵翳或為滓學雖慕<lb/>
前修論恐墮凡鄙鼎鼎百年内嵗月白駒駛草木易成<lb/>
灰聖哲元不死戰兢恒自持凜若涉淵水惟仁思吾居<lb/>
非義勿吾履宅心在中正作事不偏倚孝乃徳之先敬<lb/>
<pb n="KR4h0165_WYG_011-17a"/>
乃行之始禮意睦姻親誠心接閭里有善推於人有過<lb/>
責於已小忿須必懲大惡或不彌善端黙無見福報還<lb/>
可竢禍招必有根人病不察耳禍福在吾心昭晰甚明<lb/>
煒有失莫甚憂有得莫甚喜無貪即無求有譽還有毁<lb/>
得失在吾心毁譽在乎彼富貴有時來貧賤寜足耻窮<lb/>
達聽於天夀天難預擬我謙吾自吾彼作爾為爾人心<lb/>
曲如鈎天道直如矢高明乃真儒固瘁匪嘉士聖途雖<lb/>
甚逺涉逺必自邇恭惟百世師懷哉我夫子<lb/>
<pb n="KR4h0165_WYG_011-17b"/>
　　讀史四首<lb/>
東都黨錮起漢祚既亦哀老瞞憚名義大業歸曹丕昔<lb/>
聞商王紂暴虐日以滋西伯終北靣武王始戎衣曹氏<lb/>
父子間其跡頗擬之如何百世下直筆不可欺失得置<lb/>
勿論秉心在公私至哉文王徳千載有光輝<lb/>
太宗剪隋亂英武如神明惜哉絶世主所學竟非成賞<lb/>
忠樂諌争廷辱疑臣卿藴古未為過亟死遭嚴刑漢主<lb/>
六七作文帝臻隆平恭儉出天性懿徳乆逾真二君屹<lb/>
<pb n="KR4h0165_WYG_011-18a"/>
相望允稱漢唐英功業在青史班班如日星<lb/>
武氏毒天下餘殃及三思誰歟補天手取日夾以飛陽<lb/>
剛黯微照雌蜺弄隂機元功竟菹醢楚酷豈勝悲絳侯<lb/>
昔平亂烈烈功可追無寜涉虎尾將使反噬為邪根既<lb/>
不去虐燄復張輝愚黯固勝負五王胥失之<lb/>
秦隋國命促再傳已非君儲皇值根本簸弄由他人傷<lb/>
哉䜛佞口得間父子親向使二君在漢唐尚稱臣如何<lb/>
望思臺泫然淚沾巾江充族竟㓕沉寃果何伸秦王亟<lb/>
<pb n="KR4h0165_WYG_011-18b"/>
承統喋血至禁門獲罪不少貸元功寜足論<lb/>
　　懷古二首<lb/>
冥坐忽不語我心懷古先淳龎太昊氏皥皥羲皇年宫<lb/>
室何草草被服無華鮮紀厯且未備流光自推遷大朴<lb/>
一以散民心自彫鐫水清網罟宻四海無蜿蜒天地不<lb/>
加小人民不加繁征誅何時息鞭朴日囂喧大聖乆不<lb/>
作古道留遺編清風北忩下展卷真忘言此心苟不競<lb/>
此心常悠然<lb/>
<pb n="KR4h0165_WYG_011-19a"/>
今辰忽有徃我懷不可極静觀天地化萬物各有適丈<lb/>
夫生世間而乃心役役江湖饒風波道路足荆棘山中<lb/>
有好鳥水中有逰魚光景那可得不樂待何時<lb/>
　　母夀<lb/>
二儀運樞機大化神妙理至哉慈母恩胚毓有諸已憶<lb/>
初堕地年歴嵗忽四紀夭夭寸草心爛漫春日美載觀<lb/>
流水波浩蕩無息止夀齡既亦高可懼還可喜古云七<lb/>
十稀躋夀從此始鶴骨清以癯素髪垂兩耳有子今何<lb/>
<pb n="KR4h0165_WYG_011-19b"/>
為禄薄淡甘㫖萱花燦北堂燁燁吐芳蕋獻此清苦心<lb/>
榮寵殊足耻綵衣何燦然長憐老萊子<lb/>
　　秋日逰薛元卿園亭<lb/>
小軒風日清野色動遥矚山蟬發古奏江水醖春緑高<lb/>
松歛晝霧飛露洒秋玉悠哉歸興長白雲滿雙足<lb/>
　　讀陸宣公奏議<lb/>
有唐三百年賢相六七作偉哉陸宣公忠烈宏烜赫奏<lb/>
書數百篇千載煥丹雘鬱鬱王佐才淵淵洙泗學溥施<lb/>
<pb n="KR4h0165_WYG_011-20a"/>
經濟功歴吐匡君略惜哉生不辰乃致身遭阨温其玉<lb/>
無瑕粹然金有爍我觀唐室中國步實再愕頗於艱難<lb/>
際獲覩二三策君心變安危臣志惟謇諤忠良世無幾<lb/>
諛佞日累百究竟誰為功忽棄遺草澤但餘青史中英<lb/>
論輝簡册高風凜如在開巻知吾獲長歌思古人泫然<lb/>
清淚落<lb/>
　　燕楊氏書樓答張士行<lb/>
　　士行先生懷才抱道隨時隠見其器度深逺固未<lb/>
<pb n="KR4h0165_WYG_011-20b"/>
　　易以窺測然幽情雅韻發於吟咏有以泄其湮鬱<lb/>
　　之氣嵗癸已秋八月二日偶寓楊氏書樓夜分匡<lb/>
　　坐四顧寂寥念時序之相闗竟紛華之易謝而况<lb/>
　　兵革未輯囂嚚肆華民生不遑底寜術業竟安所<lb/>
　　效思逺何窮情感不已相與操筆獨吟飛章逺寄<lb/>
　　辭采溢目義理沃心三歎之餘朱絃疏越然未足<lb/>
　　喻其意勉續高韻以答先施雖不能如古人所和<lb/>
　　之心為美世所沿習聊循其轍耳惟高明亮之<lb/>
<pb n="KR4h0165_WYG_011-21a"/>
老驥倦伏櫪慨想伯樂馭悠哉壯士心嵗月感庭樹誰<lb/>
憐青雲姿迥隔丹霄路况此烽塵秋履道蹶幽步腥風<lb/>
滿天地末俗吁可惡周徳固自珍危論未堪吐落落青<lb/>
松高岑岑碧山故頗欣巢許逰復悦黄綺遇端期芝嶺<lb/>
居永謝草廬顧静觀聲利徒變滅等飛露頽陽既西流<lb/>
逝水復東注冥心了神化至理匪難悟才衰甚吾憂徳<lb/>
立喜君具披章分夜吟洒筆良朋預清知冰雪心響雜<lb/>
瓊瑶語𤣥酒味方淡太羮還可飫懷哉古人風共樂君<lb/>
<pb n="KR4h0165_WYG_011-21b"/>
子素尚期黄髪交庶足慰遲暮<lb/>
　七言古風<lb/>
　　題李太白畫像<lb/>
函闗有客乗青牛西逰直上崑崙丘長庚一㸃落人世<lb/>
飄然又作人間逰虬龍之姿風雨筆六代無人氣蕭瑟<lb/>
驪珠萬斛起光芒天地無雲星斗濕泰山不動黄河清<lb/>
美人一去三千齡天風何處爽毛骨月明滄海騎長鯨<lb/>
　　題劉平妻殺虎圖<lb/>
<pb n="KR4h0165_WYG_011-22a"/>
渤海壯婦劉平妻寳劍三尺風凄凄夫行夜宿棗陽戍<lb/>
缺月堕地山雲低南山白額半夜走嗟哉劉平落虎口<lb/>
婦起操刀探虎窟虎口完身奪夫骨英風動天髪卓豎<lb/>
眼惟見夫不見虎提虎肉招夫魂女中乃有裴將軍<lb/>
　　題越王廟<lb/>
㑹稽山北越王廟石室半欹蒼蘚老卧薪嘗膽竟何年<lb/>
滿目風煙顔鬢槁吳江白浪聲咆哮素車不見秋乗濤<lb/>
姑蘇一戰耻已雪壯志自逐秦山高獲麟却感春秋筆<lb/>
<pb n="KR4h0165_WYG_011-22b"/>
氣壓秦齊倡中國黄金已鑄范陶朱清廟自愁吳泰伯<lb/>
荒臺碧草秋離離燐光夜走天無輝故山卧龍不復起<lb/>
海天化鶴何時歸嗟哉風塵吾老矣獨想英雄弔荒屺<lb/>
鏌鎁龍劍如霜雪一斬旄頭獻天子<lb/>
　　逰吳縣天平山范莊<hi>乃文正公義莊也</hi>
為儒始信為農樂林屋蕭蕭住樷薄大溪小溪作襟帶<lb/>
疊嶂層巒似城郭秋深黍熟山果収紫栗如拳豆垂角<lb/>
我行終日疲兩眼竹杖芒鞋信雙脚老翁八十髪如絲<lb/>
<pb n="KR4h0165_WYG_011-23a"/>
雙手义胸言錯愕門前見客疑且迎喚婦張燈事藜藿<lb/>
自言去縣百餘里山路﨑嶇溪水惡平生不識州與府<lb/>
天上何人坐黄閣吁嗟世教日沉淪古道凋零奸偽作<lb/>
天隂雨黒走狐狸暮四朝三養猿玃山中民物自鴻龎<lb/>
雞犬比隣長淳朴羲農去國幾春秋秦漢遺民有耕鑿<lb/>
嗟予逐逐何所為膏火熒煌自銷爍何時築室問桑麻<lb/>
白石清泉老丘壑<lb/>
　　答董大參<lb/>
<pb n="KR4h0165_WYG_011-23b"/>
虎頭將軍眼如電行兵偶向山中留玉函古劍掛明月<lb/>
竹屋瑤琴橫素秋衮龍正照紫㣲闕綵服徑過黄河流<lb/>
自憐燕雀羽翼短碧落仰羨飛鴻逰<lb/>
　　答楊亷夫逰太湖二十八韻<lb/>
鐵公老氣角韓孟手㧞鯨牙力雄橫大舟撇過扶桑津<lb/>
勺水杯浮具奩鏡渼陂主客將無同赤壁雅有坡仙風<lb/>
縞衣飛來天際鶴鐡笛喚起潭中龍黒浪如山起還伏<lb/>
海<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>江狶閃人目須㬰净展白銀窩玉淵澄見鮫絲幅<lb/>
<pb n="KR4h0165_WYG_011-24a"/>
隠隠飛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>六鰲舉水底鼉鳴擊天鼔湘妃起舞踏輕波<lb/>
漢女清歌隔秋浦百壺載酒霑瓊瑤炮鱉膾鯉芬牲牢<lb/>
酒酣握筆戰矛矟風雨颯颯吹鴻毛公乎本是龍頭士<lb/>
憶昔龍庭拜天子顛崖蘇息問蒼生八九胸吞洞庭水<lb/>
江湖浪漫將如何海國浩渺親鯨鼉從知事功不可緩<lb/>
忽覺嵗月來無多高風崔嵬誰復識日糴猶需大倉食<lb/>
春秋筆法正乾坤獨抱遺經守殘闕紫㣲帝君環北斗<lb/>
執筆寜淹太𤣥叟願披九虎闢𤣥闗驛騎雙飛使星走<lb/>
<pb n="KR4h0165_WYG_011-24b"/>
倒騎箕尾執天綱黄屋賡歌佐元首<lb/>
　七言律詩<lb/>
　　失題<lb/>
獨擕孤劍過長淮驛使傳書每自裁萬里青雲增激烈<lb/>
一樽緑酒重徘徊雞鳴荻屋人初起舟發蕪湖潮欲催<lb/>
遐憶買臣身未老錦衣何日賦歸來<lb/>
　五言長律<lb/>
　　送達兼善赴禮部尚書<lb/>
<pb n="KR4h0165_WYG_011-25a"/>
天選龍頭榜霜清豸角冠聲華輝玉牒文彩耀金鑾<lb/>
百越輿圖舊孤城海霧漫一麾曽出守五馬重盤桓恵<lb/>
澤留千古儀刑竦衆觀思親徒慘切築窆正岏㠝野衲<lb/>
鄰秋枕林猿傍夕餐秦碑磨孝節禹穴照忠肝威鳯宜<lb/>
翔翥神蛟暫屈蟠帝思商野説人仰泰山韓戀闕雲霄<lb/>
近乗空雨露漙尚書新寵命宗伯古春官禮樂遵遐邇<lb/>
華夷樂乂安匡時當鬂黒報國但心丹淛浦潮生港河<lb/>
流雪擁灘槎飛星渺渺珮逺玉珊珊羣士攀車轍都人<lb/>
<pb n="KR4h0165_WYG_011-25b"/>
望馬鞍趨朝聞履舄披腹見瑯玕任即鈞衡重功垂竹<lb/>
帛看恩私在天下麟閣起雲端<lb/>
　<lb/>
　<lb/>
　<lb/>
　<lb/>
　<lb/>
　鄱陽五家集巻十一<lb/>
</p>
<p>
</p>
  </div>
</body>
</text>
</TEI>
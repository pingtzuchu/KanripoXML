<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鄱陽五家集</head>
    <p>
<pb n="KR4h0165_WYG_000-1a"/>
欽定四庫全書　　　　　集部八<lb/>
　鄱陽五家集　　　　　　總集類<lb/>
　　提要<lb/>
　　　　<hi>臣</hi>等謹案鄱陽五家集十五巻<lb/>
　　　國朝史簡編簡字文令鄱陽人是編輯其鄉人<lb/>
　　　　之詩自宋末至明初凡五家一曰芳洲集三<lb/>
　　　　巻黎廷瑞撰廷瑞字祥仲宋咸淳辛未進士<lb/>
　　　　授廸功郎肇慶府司法㕘軍二曰樂庵遺稿<lb/>
<pb n="KR4h0165_WYG_000-1b"/>
　　　　二巻吳存撰存字仲退延祐元年舉於鄉官<lb/>
　　　　至饒州路鄱陽縣主簿三曰松巢漫稿三巻<lb/>
　　　　徐瑞撰瑞字山玉號松巢宋末入元初人嘗<lb/>
　　　　為鄱邑書院山長集末附其從子孜詩三十<lb/>
　　　　六首曰仰山集四曰寓菴詩集二巻葉蘭撰<lb/>
　　　　蘭字楚庭號醉漁元太常禮儀院奉禮郎明<lb/>
　　　　太祖召之投水卒末附葉徳新僅存詩一巻<lb/>
　　　　徳新名懋蘭之父也元時官嘉興路總管五<lb/>
<pb n="KR4h0165_WYG_000-2a"/>
　　　　曰春雨軒集四巻劉炳撰炳字彦昺明初任<lb/>
　　　　中書典籖出為大都督府掌記所録以詩為<lb/>
　　　　主間亦載詩餘及雜賦考五家之中惟彦昺<lb/>
　　　　全集有傳本已著於録其餘四家及所附録<lb/>
　　　　則刋本殊稀頗賴此刻以存其詩大都諧雅<lb/>
　　　　可誦非誇飾風土濫盈巻帙者比也葉懋為<lb/>
　　　　葉蘭之父而其詩附刻蘭詩後葢用黄庭堅<lb/>
　　　　集附刻伐檀集之例今亦姑存之焉乾隆四<lb/>
<pb n="KR4h0165_WYG_000-2b"/>
　　　　十五年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
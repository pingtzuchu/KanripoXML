<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄱陽五家集巻六</head> <lb/>
    <p>
<pb n="KR4h0165_WYG_006-1a"/>
欽定四庫全書<lb/>
　鄱陽五家集巻六<lb/>
　　　　　　　　　　　　　　鄱陽史簡編<lb/>
　元徐瑞松巢漫稿一<lb/>
　　公諱瑞字山玉松巢其號也十二世祖諱人元于<lb/>
　　唐貞元十八年官河南都運使㑹昌五年兼九州<lb/>
　　都漕運使秩因平黄巢亂特拜符命開藩于饒子<lb/>
　　孫遂居饒之慈孝坊八世祖諱立道于宋神宗熈<lb/>
<pb n="KR4h0165_WYG_006-1b"/>
　　寜二年率家遷鵲湖世為鵲湖望族大父雲巖公<lb/>
　　與叔祖東緑皆善詩叔潔山居士偕公弟可玉宗<lb/>
　　玉公從弟楚玉蘭玉皆有文才次第任散官公每<lb/>
　　有詩句寄懷及諸弟宦歸各營别墅極泉池之勝<lb/>
　　公咏棣其中時與芳洲黎廷瑞月灣吳存山村仇<lb/>
　　逺景文湯琛及板橋周南翁竹南許季蕃友善而<lb/>
　　月灣芳洲二公里閭密邇書筒郵致輒申山中之<lb/>
　　約或至嵗暮猶䇿蹇相過從焉公生于宋寳祐甲<lb/>
<pb n="KR4h0165_WYG_006-2a"/>
　　寅十二月咸淳間曽如杭應舉不第遂以科舉之<lb/>
　　習功名之念奪人清思不復認以為真曾作自省<lb/>
　　詩今以家傳所載考之蓋傷宋之亡于帝昺也迨<lb/>
　　元延祐丁已以公經明行修推為本邑書院山長<lb/>
　　未幾歸隠于家巢居松下花晨月夕隨所賦逐年<lb/>
　　筆記之時來郡城則與三五詩友觥籌交錯于東<lb/>
　　湖芝山之間更相唱和亦無虛日所著則松巢漫<lb/>
　　稿卒年七十一吳月灣致語曰善人已矣空留千<lb/>
<pb n="KR4h0165_WYG_006-2b"/>
　　百年番水之名後世知之當在數十巻松巢之稿<lb/>
　　其見重于當時如此後許竹南有懷詩云江北江<lb/>
　　南老弟昆三生文㑹幾評論蚤知傾蓋頭俱白悔<lb/>
　　不連床話共温洲没艸枯芳士歇巢傾鶴去故枝<lb/>
　　存至今惟有灣頭月照我溪南水竹村竹南之意<lb/>
　　使俱曰公與黎吳皆鼎峙一時也公姪孜字仲予<lb/>
　　一字子文號仰山元大徳十年丙午以明經學術<lb/>
　　冠于鄉閭值國季設科取士之制荒僅受浮梁教<lb/>
<pb n="KR4h0165_WYG_006-3a"/>
　　授善詩律末年轉徙流離備嘗艱苦洪武二年已<lb/>
　　酉卒著有集聞前叅議義城劉公莘為之序月灣<lb/>
　　後人吳南夀讀其詩慨然感賦曰仰山倐爾游仙<lb/>
　　去遺稿親題墨色濃遼海無蹤回老鶴雪泥留跡<lb/>
　　憶飛鴻半生逰宦心多苦十載流離意愈工為囑<lb/>
　　錦囊好封襲明時太史㑹觀風予止見其避亂諸<lb/>
　　什而瞻烏爰止之情與固守清貧之槩已大可見<lb/>
　　矣意其紹聞于家學者有自來乎是因得連類而<lb/>
<pb n="KR4h0165_WYG_006-3b"/>
　　及之<lb/>
　五言絶句<lb/>
　　義合寺二首<lb/>
峭壁空翠濕幽林煙霏清峯巔忽長嘯疑是孫登聲<lb/>
枯根絆老石槁葉填古逕四山悄無人鏗然一聲磬<lb/>
　　尋幽<lb/>
尋幽烏石谷曵杖白雲岡野燒半空赤西風萬葉黄<lb/>
　　已丑正月二日入山中題岩石二首<lb/>
<pb n="KR4h0165_WYG_006-4a"/>
一掬岩下水不滿數寸深當其伏坎時已有東注心<lb/>
我訪桃源人桃源在何處世上無桃源何必移家去<lb/>
　　余自入山距出山五十五日竹屋青燈山隂杖屨<lb/>
　　㤀其癡不了事矣隨所賦録之得二十首庚寅入<lb/>
　　山<lb/>
石浪嚙我足山雨濕我衣冥行果為誰笑撫桄榔枝<lb/>
　　解包<lb/>
投裝即虛館簷溜猶浪浪主人眼為青熾薪燎衣裳<lb/>
<pb n="KR4h0165_WYG_006-4b"/>
　　看雲<lb/>
濛濛穿石罅片片宿簷端如示變㓕相時出復時還<lb/>
　　對雪<lb/>
晃晃紙窓明簌簌時聞落出戸欲尋詩瘦驢雙耳卓<lb/>
　　聽雨<lb/>
疎聲連永夜寒意薄唫身惆悵三生夢彭城古木春<lb/>
　　聽泉<lb/>
出山静而清遇石何不平誰能携素琴為我寫此聲<lb/>
<pb n="KR4h0165_WYG_006-5a"/>
　　聽簫<lb/>
鳴鳴傳素恨渺渺起新愁臺空鳳已去楚山千頃秋<lb/>
　　聽笛<lb/>
有客携笛來一聲山石裂老子據胡床東峯方吐月<lb/>
　　論詩<lb/>
大雅久寂寥落落為誰語我欲友古人叅到無言處<lb/>
　　煑茶<lb/>
枯樵生活火清瀑薦靈芽且賞此味永從渠客未嘉<lb/>
<pb n="KR4h0165_WYG_006-5b"/>
　　蘭<lb/>
緑葉映芳㽔貞姿在空谷紛紛世人同寂寂君子獨<lb/>
　　老梅<lb/>
枯根寄斷崖槎牙老風雪疎花如髙人歛袵不敢折<lb/>
　　苦菜<lb/>
采苦南山下載咏采苦詩舍㫋復舍㫋此味人得知<lb/>
　　芹<lb/>
離離生澗底薇蕨敢雁行人皆美其羮我獨采其芳<lb/>
<pb n="KR4h0165_WYG_006-6a"/>
　　劉郎菜<lb/>
天台採藥客此地菜留名流水年年恨春風嵗嵗生<lb/>
　　黄精<lb/>
東風抽靈芽厚土長黄玉我欲勤服食從此長辟榖<lb/>
　　鷹爪菜<lb/>
何人品小草乃以鷹爪名吾舌安用丼且得吾眼明<hi>山中</hi>
<hi>人云能明眼</hi>
　　蒲花<lb/>
<pb n="KR4h0165_WYG_006-6b"/>
緑穟糝輕黄隨風墮霏屑富貴未足道看取十二節<lb/>
　　石窪<lb/>
飛泉所舂撞懸崖偶成窽信似太山溜吾欲銘其坎<lb/>
　　出山<lb/>
坐覺日月長還疑宇宙隘長嘯出山來如在太虚外<lb/>
　　用仲退韻奉寄三首<lb/>
懷人耿青燈兀兀香事已夢繞明月灣水清見石底<lb/>
與君外形骸更自離言說此聚雖難常此意終不别<lb/>
<pb n="KR4h0165_WYG_006-7a"/>
約畧古堰西坡陀山外路相從十二年迎送幾來去<lb/>
　　大德二年戊戌正月梅始花<lb/>
老樹氷霜晩孤花天地心翛然懷逺韻相對意彌深<lb/>
　　已亥重九夜歸篝燈獨酌因思乙未嵗是日陪余<lb/>
　　敬可携趙定庵馬寜卿王叔文雲隠二三道伴登<lb/>
　　芝山駐接仙亭蔬盤果食清談竟日今諸道萍散<lb/>
　　而敬可九原不可作對酒凄然殆無以為懷也<lb/>
重陽當痛飲對酒更生悲惆悵芝山夢死生俱别離<lb/>
<pb n="KR4h0165_WYG_006-7b"/>
　　書芳洲題長江萬里圖詩後<lb/>
萬里朝宗勢其源可濫觴從來不在險畫裏論興亾<lb/>
　　庚子九月十四日陪芳洲觀山中泉石次韻<lb/>
問酒竹籬深尋詩土花碧石上更盤桓長嘯情何極<lb/>
　　書壁<hi>辛丑</hi>
佳木交穉緑小閣掩春深唯有山西叟相看識此心<lb/>
　　夜坐與劉信翁清談<lb/>
清坐不知疲相對㤀賓主他年記此夜青燈聽疎雨<lb/>
<pb n="KR4h0165_WYG_006-8a"/>
　　十一月十五山行見梅一枝<hi>丁未</hi>
老樹千年意枯槎一㸃春相逢驚别久竚立重凝神<lb/>
　　周徳言游小廬山觀余壁間詩次韻示教走筆奉<lb/>
　　謝<hi>壬子皇慶元年</hi>
美人塵外姿胸次澹孤清空堂語三日隠隠金石聲<lb/>
蘭茗尋舊題媿我昔好逕妙語為湔袚清越泗濱磬<lb/>
　　舟行即景<hi>丁已</hi>
江流千丈碧崖樹一枝紅臨眺延縁久扁舟我欲東<lb/>
<pb n="KR4h0165_WYG_006-8b"/>
　　宿常山<lb/>
小樓臨水際一塔出林端為報山僧喜無勞問數灘<hi>有僧</hi>
<hi>同舟每舟上一灘必計之自桐江至常山歴灘百餘</hi>
燈影照白髪清酤浣旅顔半生堪一笑四度宿常山<lb/>
　　秋懷二首<hi>巳未</hi>
細雨沾庭濕驚風入袖寒黄花有佳色獨自倚䦨看<lb/>
門巷鳴乾葉階除吟候蟲幽懷不可奈絲雨更濛濛<lb/>
　　夜坐<lb/>
<pb n="KR4h0165_WYG_006-9a"/>
文室四壁静孤燈永夜明蒲團清坐穏簷鐵兩三聲<lb/>
　六言絶句<lb/>
　　夏日六首<hi>巳亥</hi>
屋上小山叢桂門前緑水芙蕖問事唯唯否否逢人睢<lb/>
睢盱盱<lb/>
客散幽庭鳥集日長髙樹蟬嘶有士懷戴安道無人鑄<lb/>
鍾子期<lb/>
世眼看朱成碧人情覆雨翻雲寜甘頭責子羽莫教腹<lb/>
<pb n="KR4h0165_WYG_006-9b"/>
負將軍<lb/>
偶自棲遲偃仰誰無歴落嶔﨑兩刖足見美玉九折臂<lb/>
為良醫<lb/>
我生尚友千載不願爭名一時閉門冩范滂傳飽飯和<lb/>
淵明詩<lb/>
宇宙千年遺事江山幾段閒情一笑無人領畧杖藜竹<lb/>
外徐行<lb/>
　　六言四首<hi>庚子</hi>
<pb n="KR4h0165_WYG_006-10a"/>
脚下行萬里路胸中貯千巻書到底只供一笑屋烏何<lb/>
似除胥<lb/>
畜耳何如畜眼觀人孰與觀頥逺道紛紛飛鞚深山有<lb/>
客爭棋<lb/>
悟得字中有筆却參畫外無詩今人見謂癡絶異世神<lb/>
交特竒<lb/>
隠几反觀唯我出門與語者誰飲酒止酒俱達借書還<lb/>
書一癡<lb/>
<pb n="KR4h0165_WYG_006-10b"/>
　　故夏與南翁徃來里社共聽松風盤旋久之欲作<lb/>
　　數語不果近日偶至其下悵然興懷追賦六言一<lb/>
　　首<hi>辛丑</hi>
夜語連床未了村醪時復一鍾不怕石頭路滑要聽古<lb/>
社松風<lb/>
　　送醫士方存方歸弋陽<hi>癸丑</hi>
俗子紛紛束閣此客亹亹逼人未論探丸起死壺中刀<lb/>
匕通神<lb/>
<pb n="KR4h0165_WYG_006-11a"/>
桔梗時而為帝昌陽或笑引年無用乃知有用妙處當<lb/>
是不傳<lb/>
但識身中大藥不須肘後竒方我欲與君談此暑途行<lb/>
計何忙<lb/>
　七言絶句<lb/>
　　偶題<lb/>
曽駐金華傲紫烟偶來此地了塵縁春風白石岡頭路<lb/>
虚老松花過一年<lb/>
<pb n="KR4h0165_WYG_006-11b"/>
　　舟行書感<hi>壬午</hi>
斷崖斗絶小舟行煙樹崔嵬草一汀宛是釣臺臺下路<lb/>
楊梅蘆橘正青青<hi>余甲戌三月登釣臺楊梅蘆橘青青兩山間</hi>
　　東溪舟中呈石齋<hi>癸未</hi>
兩山盤屈水中分紫翠深深日欲曛孤枕短蓬唫夢曉<lb/>
一鶯啼破半溪雲<lb/>
　　東湖枕上<lb/>
雲邊假息竹方床天地詩翁一枕凉杳杳磬聲清入夢<lb/>
<pb n="KR4h0165_WYG_006-12a"/>
上方老衲起燒香<lb/>
　　丙戌除夜泊舟東湖用白石歸苕溪韻書懷<lb/>
客夢朦朧酒力銷梨雲漠漠路迢迢醒來便欲尋春去<lb/>
楊柳江南十五橋<lb/>
空山嵗晚足堪娛殘雪千峯水半湖明發臨風想諸弟<lb/>
共扶白髪進屠蘇<lb/>
出山歸隠計無成舟泊菰叢膠斷氷記取東湖風雪夜<lb/>
青熒一㸃隔林燈<lb/>
<pb n="KR4h0165_WYG_006-12b"/>
津亭空樹集饑鴉望斷孤雲是我家暮角吹寒風漸落<lb/>
自呼斗酒對梅花<lb/>
一巻隂符偶自隨奴星解事亦㤀歸參横斗轉唫魂瘦<lb/>
愁絶寒梢兩緑衣<lb/>
城郭人家餞嵗寒裁紅剪翠饌春盤湖濱老圃無時態<lb/>
繞屋畦蔬向曉看<lb/>
隔岸重門笑語微揺揺燭影颭簾衣翠環玉指箜篌夢<lb/>
尚識輕舟天際歸<lb/>
<pb n="KR4h0165_WYG_006-13a"/>
勞生可笑類原蠶世路羊腸更熟諳自古詩人例如此<lb/>
咸陽客舎老青衫<lb/>
歸撫蒼松笑一場誓無滋味博西凉春風爛熳春雲熱<lb/>
釀取松花一甕香<lb/>
封侯幾見夢魂銷千萬徒勞重壓腰只待區中縁了盡<lb/>
携家採藥住中條<lb/>
　　丁亥正月二日自東湖泛舟歸鵲湖<lb/>
貰酒張帆古渡頭半篙新水送歸舟梅花惜我漂零久<lb/>
<pb n="KR4h0165_WYG_006-13b"/>
一片飛香入柁樓<lb/>
　　正月晦日泛舟詣東湖興盡而返戲作<lb/>
古渡開帆破暮烟平明回棹浪鳴舷可憐煙雨東湖興<lb/>
絶似山隂雪夜舡<lb/>
　　小齋前老梅至二月半花猶未落餘香最可愛<lb/>
瘦樹枯枝蘚暈青嫩寒清曉雨冥冥道人不管花開落<lb/>
獨愛殘香繞硯屏<lb/>
　　讀蘇黄集<hi>戊子</hi>
<pb n="KR4h0165_WYG_006-14a"/>
邊人爭問大蘇集仙官解作太史書當時同朝人欲殺<lb/>
所能者天信不虚<lb/>
　　書懷五首<lb/>
伊優骯髒子自擇籧篨戚施我不能試看洛陽紅紫國<lb/>
何如空谷一枯藤<lb/>
朱雲豈是丞相吏子房偶作帝者師去就誰能明此道<lb/>
西風落木鬂成絲<lb/>
文章意造乃天趣學竒學澁為誰妍皮毛落盡真實在<lb/>
<pb n="KR4h0165_WYG_006-14b"/>
千載誰續鵾雞絃<lb/>
曹劉沈謝易摸索楊王盧駱哂未休眼底輪囷能有幾<lb/>
蛛絲塵網百尺樓<lb/>
枯桐三尺寄古意懸崖夜半鳴風泉廣陵散曲世不傳<lb/>
五柳先生更無絃<lb/>
　　秋晚對牽牛花懷友<lb/>
蘸碧輕綃一捻垂蜿蜒細蔓滿枯籬曉來風露深深巷<lb/>
記得相看覔句時<lb/>
<pb n="KR4h0165_WYG_006-15a"/>
　　嵗戊子聽雨山中枕上賦小詩云竹屋浪浪急雨<lb/>
　　鳴道人睡美夢魂清恍然身在廬山下夜半飛泉<lb/>
　　落澗聲庚寅秋晚結茅郭仙峯之下東偏斷壑飛<lb/>
　　泉接竹注之窓外以便汲取夜聽泉聲凄然有感<lb/>
　　賦詩云窓前斷壑落飛泉絶似髙簷曉溜懸忽憶<lb/>
　　故山聽雨夢繩床孤坐不成眠今年復歸山獨卧<lb/>
　　小齋夜半雨至簷溜浪浪夢中恍然山間茅屋之<lb/>
　　下泉聲不絶不知吾身之在此也覺而悲感不已<lb/>
<pb n="KR4h0165_WYG_006-15b"/>
　　賦此自解壬辰五月卄八夜也<lb/>
聽泉聽雨不須悲聲本無情我自癡夢覺不同均是夢<lb/>
寂然妙在不聞時<lb/>
　　偶㓗甆鼎煑芽茶可玉弟以雲松吟藁至且啜且<lb/>
　　哦就成小絶并以巻錦<lb/>
活火枯撨煑露芽瓢盂顛倒岸烏紗君詩味永加嚴苦<lb/>
可恨山中客未嘉<lb/>
　　甲午夏日讀爾雅有感<lb/>
<pb n="KR4h0165_WYG_006-16a"/>
梁間客燕一采芑韝上飢鷹肉不肥愛殺前溪雙屬玉<lb/>
羽毛如雪背人飛<lb/>
　　丙申二月既望仲退再來山中意行談舊送别悵<lb/>
　　望寄兩絶句其一云别君烏石岡頭路一樹梨花<lb/>
　　照晩煙摠是舊來携手處東風回首十三年其二<lb/>
　　云入山不逺六七里老我應行千百回昨日與君<lb/>
　　談未了今朝䇿蹇又重來讀之黯然次韻用謝<lb/>
東風滿眼皆陳迹老樹荒園更斷煙今昔相看只如此<lb/>
<pb n="KR4h0165_WYG_006-16b"/>
但<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>痛飲過年年<lb/>
夢中幾度尋安道也似當年泛剡回可是山中縁未斷<lb/>
又從雲外寄詩來<lb/>
　　程明大送枸杞數本侑以古詩兩絶奉謝<hi>丁酉</hi>
故人念我忍饑坐送我靈苗意甚勤便作深根千嵗計<lb/>
雲間要聽吠狺狺<lb/>
坡翁尚感黄柑意杜老深知菜把恩此意世間寥落久<lb/>
自哦詩句繞荒園<lb/>
<pb n="KR4h0165_WYG_006-17a"/>
　　書壁<lb/>
愛山日凭西樓角聽雨長來破寺中可恨無人同此味<lb/>
繞簷疎竹鳥呼風<hi>林父軒云聽雨是人生如意事聽雨須山寺破屋中</hi>
　　尋梅十首<hi>戊戌次并附録吳月灣拾遺稿  韻山中尋梅十絶</hi>
去年氷雪梅開晚立春半月始見花只今至後未五日<lb/>
南枝已破兩三丫<lb/>
　種梅山中十七載出山十年思此花梅花見人應潦<lb/>
　倒令人憔悴筆生丫<lb/>
<pb n="KR4h0165_WYG_006-17b"/>
氷溪凍合路迢迢雪片疎疎著地消幽香襲人無覔處<lb/>
信歩行過獨樹橋<lb/>
　想是幽人唫繞樹氷枝滴瀝舊㾗消幾回夢赴山中<lb/>
　約古堰西邊雪壓橋<lb/>
山中峭壁孤絶處瘦樹獨立殊風標我行矯首坐嘆息<lb/>
正似髙人不可招<lb/>
　山中之人有巢氏山中之樹枝猶標自携一壺醉太<lb/>
　古雪月相從不待招<lb/>
<pb n="KR4h0165_WYG_006-18a"/>
石梁溪上鴛鴦樹昔年樵斧摧為薪詩翁賦詩慰不遇<lb/>
險語至今驚鬼神<hi>嵗戊寅余與芳洲翁意行見之翁賦長句見集中今廿一年矣</hi>
　昔人絶嘆殺風景以鶴為炙松為薪梅花何罪厄斤<lb/>
　斧煩君為語主枝神<lb/>
牆東一株蒼蘚身故人手斸山中雲封植敢忘角弓賦<lb/>
每到花開如見君<hi>吾家牆東矮梅壬午仲退手植</hi>
　東南西北夢中身幾愧烏山石上雲顧謂梅花不如<lb/>
　汝托根常得伴巢君<lb/>
<pb n="KR4h0165_WYG_006-18b"/>
首陽食薇千古瘦商山茹芝絶世清誰能嚼花卧空谷<lb/>
一物不向胸中横<lb/>
　正將丘壑傲富貴坐使羣芳讓獨清江路野橋供俗<lb/>
　眼何如幽谷一枝横<lb/>
項里苔梅妙天下蜀花梅龍天下無放翁詩酒白石笛<lb/>
二老風流不可摹<lb/>
　騷人不死元水解化作氷魂瘦欲無三叠離騷招不<lb/>
　得水濱疎影君為摹<lb/>
<pb n="KR4h0165_WYG_006-19a"/>
種性還如賦苦筍趣味一似傳氷壺持此問梅翻絶倒<lb/>
荔支瑶柱有同無<lb/>
　暮年擬種梅千樹花下清歌酒百壺畧計此生非過<lb/>
　分不知造物肯從無<lb/>
烟蕪牧笛不勝哀夢繞西湖幾百回應是詩人有餘恨<lb/>
斷橋流水為誰開<lb/>
　扁舟欲向西湖去復作稽山載酒回和靖已仙賀老<lb/>
　死梅花見說不曽開<lb/>
<pb n="KR4h0165_WYG_006-19b"/>
十畝荒園野水邊盡栽梅樹不論錢珍重木瓢任真率<lb/>
年年携此醉花前<lb/>
　巢中髙士灣頭客日賦梅花無一錢八百斛椒釵十<lb/>
　二不堪持到此花前<lb/>
　　九月廿五夜小雨成雪<hi>巳亥</hi>
秋來多病怯新寒香冷衣篝夢易殘夜半忽驚風雨惡<lb/>
開門雪已滿前山<lb/>
　　寄芳洲先生<hi>庚子</hi>
<pb n="KR4h0165_WYG_006-20a"/>
山中二十三年約今日尋詩始得來舉瓢酌水為君夀<lb/>
從此登臨嵗一回<lb/>
周郎折簡應難致退叟髙騫招不來石上留題有神䕶<lb/>
不教雨漬長蒼苔<lb/>
時人近日多輕士造物從來亦忌名只有青山無世態<lb/>
與君一見若平生<lb/>
官衘雅似何水部文學老于元道州如此身名應貴重<lb/>
世間清濁易同流<lb/>
<pb n="KR4h0165_WYG_006-20b"/>
生來道義勝紛華晩抱遺經學種𤓰猶有愛山心不厭<lb/>
時時幽夢到煙霞<lb/>
　　雪中夜坐雜詠十首<lb/>
數間老屋雲松下半畝方塘水竹村先生觀化耿獨坐<lb/>
不覺寒深雪塞門<lb/>
簷頭風鉄響錚錚簷外浪浪槁葉鳴别有宫商人未識<lb/>
一爐活火聴瓶笙<lb/>
讀書聲歇茶初熟古鼎香銷詩未成起唤歐蘇索白戰<lb/>
<pb n="KR4h0165_WYG_006-21a"/>
天髙海濶不勝情<lb/>
古人何者是不朽舉世何人善打乖摠是流連光景處<lb/>
天分幽事屬吾儕<lb/>
文章有皮有骨髓欲參此語如參禪我從諸老得印可<lb/>
妙處可悟不可傳<lb/>
古人骨爛心猶在欲觀古人觀其心我讀古書㤀寢食<lb/>
去之千載一如今<lb/>
何人求死不得死有士欲生而舍生誰謂古今人品異<lb/>
<pb n="KR4h0165_WYG_006-21b"/>
要於出處自權衡<lb/>
榖粟桑麻里俗淳農談竟夕意彌真半壺濁酒陶陶醉<lb/>
便是羲皇以上人<lb/>
絶憐山北松間寺門逕漫漫雪作堆衲僧定起夜將半<lb/>
自撥寒爐分芋魁<lb/>
看梅不睡非愁夜對酒髙談别是春水北山南清興發<lb/>
遲明踏雪度煙津<lb/>
　　二月望暫寓山中感舊<hi>辛丑</hi>
<pb n="KR4h0165_WYG_006-22a"/>
出山兩足涴塵土幾夜夢聽山中泉行到向來結茆處<lb/>
瘦藤枯樹仍風煙<lb/>
茆茨髙下倚蒼石畧約參差跨碧流白髪前坡兩翁媪<lb/>
相逢漫說十春秋<lb/>
野花緑水紅香動石壁晴霞倒影竒好句詩人曽拾得<lb/>
重來絶笑劍㾗癡<hi>仲退丙戌觀山有云微波蕩晴墩倒影動懸壁</hi>
石臼凝泉瑩似氷山椒雲氣起如蒸小溪流出桃花片<lb/>
我欲窮源客不能<lb/>
<pb n="KR4h0165_WYG_006-22b"/>
　　病瘧新差仲退折梅一枝冐雪跨驢訪我松下且<lb/>
　　賦詩一首次韻以謝臈月廿八日也<lb/>
破雪折梅相料理要將春信報新年獨跨瘦驢披鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>
更於何處覔神仙<lb/>
　　臈月廿九日芳洲寄緑蕚梅一枝詩二首次韻為<lb/>
　　謝<lb/>
故人雪裏寄梅花妙句清寒逼齒牙睡起病隨殘臈去<lb/>
坐看神水長金華<lb/>
<pb n="KR4h0165_WYG_006-23a"/>
鶴背從來不載錢老梅風雪是㤀年春風若肯留相待<lb/>
定趂灣頭水上舡<hi>仲退有泛舟往見之約</hi>
　　挽李思宣<hi>壬寅録其一三首</hi>
芝山携酒詩猶在芹泮横經夢已空篋底更藏書數紙<lb/>
不堪和淚對秋風<lb/>
　　次韻謝拙逸見寄<hi>癸卯録一二首</hi>
魚雁迢迢不一書尋真豈為出無驢去年偶誤梅花約<lb/>
心密何須泥迹疎<lb/>
<pb n="KR4h0165_WYG_006-23b"/>
　　與弋陽徐覺民主簿<lb/>
昔年熟看靈山面常怪寳氣充其間此行乃與公相識<lb/>
不負平生識此山<lb/>
文章政事本一貫道在從教俗論譁為問匆匆赴期㑹<lb/>
何如騎馬看煙霞<hi>覺民見任處州遂昌簿因訟省委修造上清宫</hi>
向來自許千年鶴老去真成六日蟾且喜宗盟今日合<lb/>
歸程不惜為公淹<lb/>
　　送從弟蘭玉視牘柳州<hi>時大徳七年三首録二三</hi>
<pb n="KR4h0165_WYG_006-24a"/>
柳侯種柳柳江邊嵗嵗春風嵗嵗妍若訪韓碑尋柳廟<lb/>
為持菊蘂薦寒泉<lb/>
折花呼酒醉南樓草草三年一笑留今日要游難似舊<lb/>
玉釵占喜白雲秋<lb/>
　　再用韻送謝拙逸<lb/>
久悟看山勝看書夢中猶愛倒騎驢武夷夙有煙霞侣<lb/>
目斷晴雲雁影疎<lb/>
辟俗尋常晝掩門弄丸聊復了朝昬折梅且寄春風信<lb/>
<pb n="KR4h0165_WYG_006-24b"/>
終待相逢慰渴魂<lb/>
　　馬天心逺游而歸椎髻變而巾幘䄂衣變而逢掖<lb/>
　　名字號俱變書亦學顔作三詩寄之<hi>甲辰原三首録其一其三</hi>
紙上磊落太師字行間突兀𤣥晏名斯人變幻不可測<lb/>
卒然見之令人驚<lb/>
風流千載賀知章晩嵗黄冠歸故鄉三島煙霞鏡湖月<lb/>
此意與之誰短長<hi>馬所居號三島</hi>
　　送馬君采赴忠定書院教諭<hi>乙已一原三首録其  其三</hi>
<pb n="KR4h0165_WYG_006-25a"/>
吾鄉灣頭有明月照映空山草木寒頗怪近來光采變<lb/>
乃知珠徙上餘千<hi>馬所居名珠灣</hi>
孤城上與白雲齊唐宋諸人舊有題弔古不須深感慨<lb/>
但教殘剩付歸奚<lb/>
　　贈别髙則山王叔浩<hi>四首録三四</hi>
采詩直須别具眼論人尤貴平其心莫重所聞輕所見<lb/>
四方岩穴有知音<hi>則山常采詩四方</hi>
孤洲蘭蕋春風晩老樹絲苓夜雨寒何日抱琴重過我<lb/>
<pb n="KR4h0165_WYG_006-25b"/>
焚香煑茗聽君彈<lb/>
　　題小齋壁<hi>丁未</hi>
賣藥城南二十秋得錢取醉酒家樓近來不敢出山去<lb/>
怕有人呼韓伯休<lb/>
　　題鄧梅邊買驢巻後<hi>庚戌</hi>
出市難逢陳處士叩門誰識傅先生此行若遇孫郎宴<lb/>
借筆不妨題子名<lb/>
　　次韻怡如解嘲<lb/>
<pb n="KR4h0165_WYG_006-26a"/>
子敦尚受坡翁謔山谷何心戱炳之抵掌相看成一笑<lb/>
折肱始信是良醫<lb/>
　　過歇嶺<hi>丁已</hi>
四山竹樹與雲齊淛水東流江水西獨䇿短笻過歇嶺<lb/>
亂峯叠叠翠禽啼<lb/>
　　晩行三橋<lb/>
晩凉信歩十三灣疎柳髙荷欲半殘時有小舟橋下過<lb/>
無言獨倚石䦨干<lb/>
<pb n="KR4h0165_WYG_006-26b"/>
　　靈芝寺<lb/>
為愛嘉名似故鄉芒鞋日日此徜徉非關貪禮瞿曇相<lb/>
自是三生有願香<lb/>
　　八月十八日觀潮<lb/>
海門乍見一線白江下濤頭十丈黄數㸃紅旗爭出没<lb/>
千艘飛櫓下滄浪<lb/>
　　登釣臺<lb/>
雪手升堂讀古碑先生應笑鬂成絲滿庭黄葉無人掃<lb/>
<pb n="KR4h0165_WYG_006-27a"/>
唯有清風似舊時<lb/>
欲薦山中十九泉荒榛塞路上無縁凄凉不盡懷賢意<lb/>
黄㡌催呼蚤下舡<hi>泉在山頂舊有扁此行不及見</hi>
　　舟行不勝節物之感<lb/>
客中無酒浣羈愁想見家山菊自秋記取今年重九日<lb/>
大郎灘下泛孤舟<lb/>
　　次馬初心韻<lb/>
良朋難合易參差處獨頻頻入夢思嵗晩得君相料理<lb/>
<pb n="KR4h0165_WYG_006-27b"/>
老懷磊落更誰知<lb/>
濁酒陶陶時一鍾柴門牢鍵畏迎逢夜來風雪敲窓紙<lb/>
喜見前山玉作峯<lb/>
　　戊午元日<lb/>
爆竹聲殘曉色分漫天雪片報新春絶憐今日屠蘇酒<lb/>
不見丁年共飲人<lb/>
屋角紅梅雪裏香索人管領意深長老松秀出千林表<lb/>
甲裂皮皺色轉蒼<lb/>
<pb n="KR4h0165_WYG_006-28a"/>
　　次韻月灣東湖十咏其一兩堤柳色<lb/>
廢壘迢迢埤堄連兩堤横截鎖蒼煙柳絲繫得春光住<lb/>
畫舫時時雜釣舡<lb/>
　　雙塔鈴音<lb/>
浮屠雙筆仰書天簷鐸吟風破曙煙似為衆生說般若<lb/>
興亡莫問刼灰年<lb/>
　　孔廟松風<lb/>
蒼然五鬛東海來直幹參天不可回堂上不聞金石韻<lb/>
<pb n="KR4h0165_WYG_006-28b"/>
空中時聽殷晴雷<lb/>
　　顔亭荷雨<lb/>
急雨髙荷汞走盤顔公一去嵗如千天公不為游人計<lb/>
端為忠臣雪怒肝<lb/>
　　湖中孤寺<lb/>
崔嵬銀屋漭相圍突兀禪房水半扉便是金山古蘭若<lb/>
坐看孤鳥斷雲飛<lb/>
　　洲上百花<lb/>
<pb n="KR4h0165_WYG_006-29a"/>
後臺花發映前臺紅紫成林緑作堆三日一花尤盡在<lb/>
願言均作四時開<lb/>
　　薦福茶煙<lb/>
老衲松根拾槁枝石鐺煑茗日舒遲青青亭上晴雲散<lb/>
正是禪僧出定時<lb/>
　　新橋酒斾<lb/>
裊裊垂楊映小樓吳姬喚客酒新篘倚簷髙揭青帘處<lb/>
認取牆東最上頭<lb/>
<pb n="KR4h0165_WYG_006-29b"/>
　　江城暮角<lb/>
梅花三叠暮雲横戌客懷鄉夢自驚縱是時平爭戰息<lb/>
不堪吹出入雲聲<lb/>
　　芝嶠晴雲<lb/>
深谷逶迤縹緲中白衣遥映曉暾紅時清不嘆唐虞逺<lb/>
可有商山四老翁<lb/>
　　七月十七夜夢中見亡孫概覺而悽愴不已<hi>時延祐五</hi>
　　<hi>年也予年六十五矣</hi>
<pb n="KR4h0165_WYG_006-30a"/>
夢汝頎然立我傍言辭慷慨巧趨蹌覺來落月明窓戸<lb/>
撫枕澘然泪滿床<lb/>
　　對菊用先大父雲巖先生仰髙堂壁間韻<lb/>
小圃秋花孰是强唯餘老菊殿年光寒英不獨華予晩<lb/>
九死猶能不改香<lb/>
　　讀靖節和靖詩偶成寄仲退<lb/>
逋仙只住西湖上靖節終身栗里中千古修名垂宇宙<lb/>
何曽南北與西東<lb/>
<pb n="KR4h0165_WYG_006-30b"/>
　　次韻江道可見寄五絶<hi>録其三其五</hi>
戎壓塵沙汗血勞君如孤鶴立危梢何時過我長松下<lb/>
共候風爐湧雪濤<lb/>
世間萬事匪人為消長神機祗自知飲酒不求千日醉<lb/>
讀書空悔十年遲<lb/>
　　次韻寄題文溪許氏秋圃<hi>庚申</hi>
我看黄花意甚長紛紛蕭艾不能荒無論楚晉韓家事<lb/>
萬古秋風只自芳<lb/>
<pb n="KR4h0165_WYG_006-31a"/>
　　飯牛<lb/>
飯牛夙志老方酬看似溈山水牯牛水草尋常自調伏<lb/>
鼻端不用拽繩頭<lb/>
　　腰痛苦甚戲作二絶句<hi>録其一</hi>
十萬腰纒不足珍腰圍頓减可憐人折腰不為五斗米<lb/>
彭澤元來解忍貧<lb/>
　　正月念七月灣來訪折千葉紅梅一枝為贈<lb/>
喜聞環佩響然臻笑語芬芳絶世塵林壑荒凉無所有<lb/>
<pb n="KR4h0165_WYG_006-31b"/>
殷勤送似一枝春<lb/>
　　七月十六夜對月有感<hi>合上俱壬戌</hi>
神遊赤壁水光浮想見元豐壬戌秋甲子四周月長好<lb/>
更無人續宋風流<lb/>
　<lb/>
　<lb/>
　<lb/>
　鄱陽五家集卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄱陽五家集巻三</head> <lb/>
    <p>
<pb n="KR4h0165_WYG_003-1a"/>
欽定四庫全書<lb/>
　鄱陽五家集巻三<lb/>
　　　　　　　　　　　　　　鄱陽史簡編<lb/>
　宋黎廷瑞芳洲集三<lb/>
　七言古風<lb/>
　　南北舟<lb/>
東流滔滔江似箭南船掛帆北船羡隂雲黯黯天色變<lb/>
北船搥皷南船怨焚香釀酒争祝願一望風長一祈轉<lb/>
<pb n="KR4h0165_WYG_003-1b"/>
世間萬事無兩便龍伯應酬毋乃倦龍伯應酬如已倦<lb/>
祗遣澄江净如練<lb/>
　　二陶<lb/>
清言灑灑南華𤣥净社濟濟東林禪一陶運甓不揮麈<lb/>
一陶採菊不種蓮愛惜分隂樹志業盤礴千載希聖賢<lb/>
吾評東晉人物藪惟有二陶真卓然<lb/>
　　飲芝山分韻得草字<lb/>
漠漠輕隂送幽討梅桞之間春正好萬古燒㾗青未了<lb/>
<pb n="KR4h0165_WYG_003-2a"/>
一片湖光白如掃永懐雨露涵三秀頗恨風塵遮五老<lb/>
松根嘯咏欲㤀歸可惜長瓶卧芳草<lb/>
　　探梅<lb/>
山中嵗晩甘恬澹花史時時聞校勘天街未省薇藥貴<lb/>
塵世頗嫌桃李濫南枝相見眼獨明東風乆要交非暫<lb/>
長意孤山訪突兀徑度平湖浮碧紺暗香疎影夜濛濛<lb/>
半樹横枝春淡淡琥珀濃傾酒拍船珠璣亂唾詩成檐<lb/>
畫角吹寒凄别語青衣天晩生孤憾<lb/>
<pb n="KR4h0165_WYG_003-2b"/>
　　偕仲退周南翁登曲島山分韻得曲字<lb/>
吳子精悍錦滿腹周郎英妙人如玉凌晨樽酒惜分攜<lb/>
飛鞚聨翩相趂逐積雨新晴馬氣驕振鬛長鳴踏平陸<lb/>
村南村北楓葉赤髙田低田麥苗緑坡陀磊落如培塿<lb/>
一島軒然立於獨平生夢寐千仞岡苐取愜心那計足<lb/>
迢迢鳥道入青天杳杳鐘聲出喬木遥觀疑雪復疑石<lb/>
稍動始知樵與牧傳聞隋代髙隠君避世曽茲結茅屋<lb/>
李菀楊枯了不聞坐擁玉書林下讀靈君冠劍從飛龍<lb/>
<pb n="KR4h0165_WYG_003-3a"/>
雲雨蒼茫手翻覆瓢中但出是豐年何惜穿厓懸一瀑<lb/>
<hi>旱嵗禱雨多騐然山無泉常汲水山下</hi>毳虫自得飡松訣一掃四山寒翠<lb/>
秃天根突兀有孤梅道氣昻藏自修竹回看下界暗黄<lb/>
塵蟻蛭蜂房幾陵谷山空鳥啼塵慮絶天寒日暮歸心<lb/>
速㑹當擺落悠悠談八極神遊縱吾目玉井蓮花十丈<lb/>
開瑶池桃子千年熟廓然天地覩方圓豈但山川見紆<lb/>
曲已呼鸞凰作先導嵗晚期君兩黄鵠<lb/>
　　甲午孟夏祝公輔道過山中遂偕如上饒赴孟史<lb/>
<pb n="KR4h0165_WYG_003-3b"/>
　　君之約至萬村阻水卧樓上共談巳丑同舟㕍<lb/>
　　汊遇風之苦明日水退途中得長句呈公輔<lb/>
南山有田不歸種大瓠濩落無所用遂令沉沉走長江<lb/>
萬里艱危憶君共嘗疑公佩延平劍<hi>公輔延平人</hi>引得九淵<lb/>
龍子鬨㕍汊渡頭鏖北風真是脱身入鮓甕當時意氣<lb/>
盃溟渤笑殺篙師窮欲慟千金之子不垂堂黙坐沉思<lb/>
還自痛歸來結屋萬山中手植桃花欲成洞敲門者誰<lb/>
吾故人色筆熒熒如彩鳯連宵劇談山月落一浣胸中<lb/>
<pb n="KR4h0165_WYG_003-4a"/>
塵土空忻然共駕赴幽期滿路薫風入吟諷萬村孤舘<lb/>
明旦潔浴罷桃笙玉壺凍神君謁帝愁晝熱夜半騎<graphic n="KR1706" url="https://raw.githubusercontent.com/kanripo/KR-Gaiji/master/images/KR1706.png" mimeType="image/png"/>
不施鞚偷决銀河灌火輪𤣥化隂機神簸弄小溪如綫<lb/>
不自容更奈亂流趨者衆劃爾掀波似轉雷居然入室<lb/>
如流汞須㬰便恐化桑田咫尺還憂沒茅棟絶憐榻上<lb/>
閙蛙黽安得天邉明螮蝀午樓欹枕聽濤聲喚醒六年<lb/>
淮海夢青山淡淡坐神馳白鷺悠悠空目送明朝水退<lb/>
得新晴兩鳥故應天所縱乃知處險自有道一静可以<lb/>
<pb n="KR4h0165_WYG_003-4b"/>
該百動横石斷橋沙逕曲蒼藤翠木煙霏重小車穿壁<lb/>
我徐行瘦蹇渉流君自控狂遊滿眼驚俗輩疲役回頭<lb/>
慙僕從倩誰冩作山行圖持似衡湖作清供<hi>孟侯號衡湖居士</hi>
　　有邀余㳺中原者余以親老辭王子賢未知來餞<lb/>
　　別并示所和陳君人生貴適意五詩敬次韻奉<lb/>
　　謝<hi>今録二首</hi>
有客六轡濡且均要我共看中都春孔林喬木故無恙<lb/>
首陽髙風應未冺亦知江山不負我政恐風塵能涴人<lb/>
<pb n="KR4h0165_WYG_003-5a"/>
故友貽書復相過但祝自愛千金身<lb/>
飛電歘然度天隙百嵗能堪幾行役遊子來歸意恐遲<lb/>
大人幸在何辭白風濤念爾去何之日暮憐渠行故逆<lb/>
世間歩歩是危機綿上可畊聊自適<lb/>
　　贈姜卜隠<lb/>
君家鼻祖磻溪釣何人為卜非熊兆君是磻溪幾代孫<lb/>
無人卜君君卜人自言避世歸人境焚香下簾清晝永<lb/>
豈無龍韜老渭濱英雄自昔多沉淪倘有獵者從君卜<lb/>
<pb n="KR4h0165_WYG_003-5b"/>
但説後車富狐兎<lb/>
　　丙申上元喜晴孤坐懐舊二十韻<lb/>
少年意氣凌嵩華尚記京城逢午夜璧月瓊枝彩鳯飛<lb/>
銀花鐵鎖金鰲跨樓臺上下沸笙韶巷陌東西暗蘭麝<lb/>
樗蒲百萬不供擲美酒十千寜論價狂遊但恐星河曙<lb/>
醉卧不知風露下悠悠人世半悲歡忽忽天時更代謝<lb/>
蟻國驚心城郭非蜃樓轉眼煙雲化㣲生幸爾脱干戈<lb/>
暮年聊此依桑柘每當佳節強逢迎忽思往事還驚咤<lb/>
<pb n="KR4h0165_WYG_003-6a"/>
新年半月雨不止此夕一晴天所借草市鼕鼕村皷閙<lb/>
竹簷爛爛華燈掛顛狂社舞喧戱劇落魄儒冠寄嘲罵<lb/>
亦知陋俗多浮薄尚喜疲甿少閒暇先生清坐懶出門<lb/>
諸少並逰惟守舍雖無畫燭千炬圍猶有殘梅一枝亞<lb/>
孤燈隠隠耿相照疎影離離淡如畫劃爾喧風撲短檠<lb/>
炯然霽月明虛榭百念無營冷似灰一閒有味甘如蔗<lb/>
已拚暮境漁樵侣獨憶平生詩酒社白雲靄靄隔江山<lb/>
可惜無人談舊話<lb/>
<pb n="KR4h0165_WYG_003-6b"/>
　　烏沙夾阻風<lb/>
黄沙滿江日色薄北風吹天雲欲落魚龍賈勇氣凌人<lb/>
八月海風無此惡書生性命可輕試拏舟早傍沙灣泊<lb/>
崖峩萬里下水船搥皷張帆無奈樂篙師瘦坐攅兩眉<lb/>
羡彼何速嗟我遲𤣥冥行權故應爾速何足喜遲何悲<lb/>
一年三百六十日須有一日順風時乗流遇坎姑聽之<lb/>
濤山雪屋方堪詩<lb/>
　　春鉏行<lb/>
<pb n="KR4h0165_WYG_003-7a"/>
有鳥有鳥鳴春鉏雪衣楚楚清且癯茫然跂立奚所須<lb/>
蹄涔之中伺逰魚遊魚所得能幾何鸕鷀同儔失巳多<lb/>
若非區區營一飽如此風標豈不好<lb/>
　　彭蠡阻風<lb/>
𤣥雲如壘沙如箭陽侯擊皷飛亷扇穹龜帶甲魚負劍<lb/>
萬怪騰空助龍戰廬君玉立金芙蓉笑我塊坐如樊籠<lb/>
子胡不來此山中與子跨鶴蓬萊宫江流茫茫去不息<lb/>
嗟我棹往何終極靈君如願倘可乞但覔金丹生羽翼<lb/>
<pb n="KR4h0165_WYG_003-7b"/>
　　壬戌正旦日蝕值隂有詩明日雨㣲雪再賦<lb/>
艶娥煽妖悖且饕雲師圍之騎周遭飛亷喑嗚挾箭號<lb/>
萬皷動地助戰鏖吳剛棄斧北且逃扶桑君還騎巨鰲<lb/>
銀蜍腹聚流清膏玉兎顙折飛白毛蒼茫殺氣横四郊<lb/>
凍鳶無語飢鴻嗷紫皇第功封二豪汝馬可歸弓可櫜<lb/>
黄道肅穆君請遨黔首顒顒光勿韜願駕丹轂揚錦旄<lb/>
疾驅六龍升海濤五色爛爛中天髙衣披水子絳錦袍<lb/>
葵心不寜憂忉忉矯首東方歌楚騷<lb/>
<pb n="KR4h0165_WYG_003-8a"/>
　　朱可紹去秋許㯶靸明年夏當見寄今及期矣輙<lb/>
　　以詩請<lb/>
寥陽宫殿老夜乂九頭獰獰髪髿髿朝暮㧞本不滿數<lb/>
謫守鳯山山下花<hi>鳯山可紹先公穆陵王尚書堂</hi>忽生蟻虱若魚子秋<lb/>
風透頂櫛復爬夫君豈鬻居士屩履聲漢代尚書家不<lb/>
嫌汝髮汚我趾結鞋逺勝蕭與麻煌煌火輪照萬野恨<lb/>
不赤脚踏雪車世間褦襶獨何事黄塵沒骻汗透鞾老<lb/>
夫兩鬢亦蕭颯謝去相㡌便烏紗願言得此稱輕爽宿<lb/>
<pb n="KR4h0165_WYG_003-8b"/>
諾今巳期及𤓰誓當布襪從此始上下雲門還若耶<lb/>
　　聼山中談虎賦二章<lb/>
　　雙坡山有農民陳其姓自言采樵日晩逢虎於<lb/>
　　衢相去無百歩虎危坐時掉尾逃之不可遂再<lb/>
　　拜祈命虎熟視徑去又常年稻熟時野彘千百<lb/>
　　為羣所至一空虎至則彘去然不無食人犬豕<lb/>
　　也<lb/>
樵夫山下日將暮忽逢飢虎在中路目光如炬齒如霜<lb/>
<pb n="KR4h0165_WYG_003-9a"/>
舉頭為城腹為墓偷生無計就死難再拜祈哀號且訴<lb/>
我貧且老孤無兒瘦骨幾何君勿悞垂頭兀坐欲有問<lb/>
歘爾翻身入雲霧君不見悍吏捉人吮甘膏千拜萬拜<lb/>
不可逃<lb/>
東村西村稼如雲欲穫未穫黄紛紛䑕牙雀喙不可筭<lb/>
奈此野彘千百羣田頭結舍坐霜夜敲犁擊杵聲相聞<lb/>
五更一刻少困怠終嵗舉室空辛勤近日南山老虎至<lb/>
野彘畏之俱逺避遂令一枕得安眠犬豕時時亦遭噬<lb/>
<pb n="KR4h0165_WYG_003-9b"/>
嗚呼犬豕所噬能幾何野彘不去為害多<lb/>
　　松風<lb/>
流水渡澗秋泠泠怒濤拍天風雨驚鸞鏘鶴唳翻青冥<lb/>
龍吟虎嘯愁太隂連山遍野流空明飄飄音樂張洞庭<lb/>
彈璈鼓簧吹雪笙拊石擊磬作天鈞忽然昭文不鼓琴<lb/>
幽幽又作吟風筝問童何如睡不應起視月落天河傾<lb/>
乃知虛皇集萬靈風伯起舞蒼穹伶世間鄭衛聊足聼<lb/>
乆笑舞此蓬萊音傳伯技癢不可禁篝燈起誦離騷經<lb/>
<pb n="KR4h0165_WYG_003-10a"/>
　　贈王秀翁<lb/>
君挾青囊枕中寳别我去行千里道淮南小山訪松桂<lb/>
湘江極浦尋芳草侯王有種從何來富貴在天非可禱<lb/>
倘遊海上遇安期歸來遺我如𤓰棗<lb/>
　　鐵笛行贈丁雲屋<lb/>
斗牛之墟有伏龍寳氣夜起天為虹雷公往矣不再逢<lb/>
潭底髙卧吟秋風忽羞珠宫薄且闕返形化作紅爐雪<lb/>
背負七星雷吐舌五色石墮天驚裂何人攜此過武亭<lb/>
<pb n="KR4h0165_WYG_003-10b"/>
真仙東遊弭節聼知音千載空翠屏猿啼鬼哭煙㝠㝠<lb/>
華表雲深鶴一隻渺𣺌孤吟空八極左呼廬阜老仙客<lb/>
右呼西風古禪伯江上暮雲寒蕭蕭梅花未動飄葉凋<lb/>
紅尾鳯凰飛翠霄好去瑶臺吹玉簫<lb/>
　　上奚宣慰氷壑<lb/>
書生於世無所用嵗晚東陵𤓰自種幾度騎驢欲出門<lb/>
青松遶舍雲扄洞枕書髙卧緑隂中何許清風驚午夢<lb/>
始知絳節下丹霄左驂麒麟右鸞鳯行行原隰廣咨詢<lb/>
<pb n="KR4h0165_WYG_003-11a"/>
歴歴閭閻摩疾痛懸崖絶壁氷照壑白晝青山雷欲凍<lb/>
神姦畏景那敢見肯綮逄刀無不中范滂太守使令懾<lb/>
楊綰入相朝野頌每繙圖史想斯人常恨寥寥千載空<lb/>
水見黄河山太華不識歐陽當自訟振衣扶䇿候轅門<lb/>
秋意欣然云走送願調梅鼎作商霖老我荒園日抱甕<lb/>
　長短句<lb/>
　　啄木辭<lb/>
木鬱鬱兮有蠧生之穴冥冥兮木窽以委皇賫于鴷兮<lb/>
<pb n="KR4h0165_WYG_003-11b"/>
厥服孔儀往伺于木兮爾喙爾夷朝于木癭兮莫于木<lb/>
枝蠧宿于根兮而鴷不知厦將墮兮其何以支<lb/>
　　乆旱得雨連隂彌旬農者云復宜得數日晴作二<lb/>
　　龍行<lb/>
赤龍推車出暘谷欲將燭光燒却珊瑚屋黒龍奮怒起<lb/>
天池欲倒海水浸却扶桑枝黔黎代為黒龍訴帝命赤<lb/>
龍且回馭已欣膏澤沃焦塵復畏連隂起寒霧地裂不<lb/>
補難望秋天漏不補亦可憂我願二龍行天各一日水<lb/>
<pb n="KR4h0165_WYG_003-12a"/>
火停齊萬寳畢<lb/>
　　送鶴神<lb/>
　　農夫相傳鶴神之屬三千若登天度嵗則民有<lb/>
　　粮在地則否故作此以送之<lb/>
𤣥裳兮縞衣紛爾乗兮遄歸嗟我甿兮苦復苦榖懸于<lb/>
天兮麥在土爾之族兮類且多蠶爾食兮如甿何甿之<lb/>
憂兮來年眎爾天爾田天崇崇兮有廩皇之漿兮可飲<lb/>
樂莫樂兮爾還勿復來兮人間<lb/>
<pb n="KR4h0165_WYG_003-12b"/>
　　飲酒樂<lb/>
羊祜折臂為三公英布之相黥而王富貴真可愛體膚<lb/>
不敢傷劉安升天守都厠長房學道須食糞神仙誠可<lb/>
慕臭穢那可近駟馬髙盖未易求水銀黄金况難信我<lb/>
亦不願承明廬我亦不願蓬萊山但願觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>畊田間種<lb/>
秫釀作九霞丹秋風兩鬢不須緑日飲時可朱吾顔山<lb/>
花山鳥自歌舞醉聼松風牢掩關用世之士笑我拙出<lb/>
世之士憐我頑冕裳不著雖共蓑笠老露霓易過安得<lb/>
<pb n="KR4h0165_WYG_003-13a"/>
嵗月還那知我復笑爾還爾憐千秋之後髙臺曲池在<lb/>
何處六鰲之側岱嶼員嶠俱深淵茲論猶日茫昧然華<lb/>
亭鶴唳欲聼不可得單豹遇虎所養安得全唯有飲酒<lb/>
之樂不可言所以達士不與醒者傳<lb/>
　　鵬飛操<lb/>
朝吾發兮海溟夕吾抵兮天門鱗脱軀兮欲蜕翮之起<lb/>
兮如雲濤山湧兮雪浪駕天風兮浩蕩霓掩映兮霞蒸<lb/>
倐横飛兮徑上龍膢余兮鳯來迎帝下觀兮環珮鳴逍<lb/>
<pb n="KR4h0165_WYG_003-13b"/>
遥遊兮既極澹河漢兮無聲河漢無聲兮有意誰知之<lb/>
兮漆園吏桐之孫兮吏之魂吏不語兮孫能言忘言兮<lb/>
且止極吾思兮隱几春風菲菲兮杏壇花春服翩翩兮<lb/>
沂水涯聊徜徉兮税駕奚必之兮南華<lb/>
　　精衛行<lb/>
㣲禽負大耻勁氣横紫㝠口<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>海山石意欲無滄溟滄<lb/>
溟茫茫雲正黒濤山峩峩䕶龍國假令借爾秦皇鞭驅<lb/>
令石頭填不得布囊盛土塞江流孫郎覧表笑不休勞<lb/>
<pb n="KR4h0165_WYG_003-14a"/>
形區區讎浩𣺌志雖可尚難乎酬蓬萊有人憐爾苦勸<lb/>
爾休休早歸去精衛精衛我亦勸汝歸滄海自有變作<lb/>
桑田時<lb/>
　　泊淮岸夜聞鬼語<lb/>
北風行平林蘆葉響乾雨青燐走平沙獨夜鬼相語沉<lb/>
吟乍幽咽怨哭倍酸楚遺臠烏鳶飽滯魄狐兎伍白骨<lb/>
委飛霜零落從草莽草死東風吹復生骨枯東風吹不<lb/>
榮汝悲信悲不足詰吾欲詰爾爾試聼君不見劉項割<lb/>
<pb n="KR4h0165_WYG_003-14b"/>
鴻溝又不見孫曹戰赤壁回頭萬事曉雲空石馬荒荒<lb/>
土花碧世間倘有長生藥薊子白雲丁令鶴覇城相見<lb/>
悲銅狄華表歸來嘆城郭汝不見興與衰又不憂寒與<lb/>
飢濠上之叟不汝欺汝有至樂爾不知嗚呼人生何苦<lb/>
爾何樂人生羡汝不可學<lb/>
　　禽言四首<hi>戊子作</hi>
布榖布榖十家九家逃亡屋去冬屯田買牛到黄犢今<lb/>
春軍需剥皮共食肉無牛可畊休論飯秋糧要米從何<lb/>
<pb n="KR4h0165_WYG_003-15a"/>
辦布榖布榖奈爾何江南漸少淮南多<lb/>
不如歸去歸去故鄉不是無畊處爾獨胡為在中路子<lb/>
規子規爾不自勸何用勸我為我懐我室更欲歸爾歸<lb/>
漂揺何所依<lb/>
麥飯熟快活半年忍飢待此麥問汝快活能幾時更有<lb/>
五月六月飢亦所不辭且願休王師<lb/>
提壺盧沽美酒烹肥羜剪新韭琵琶胡姬玉纎手清歌<lb/>
嫋嫋鶯囀桞尊前勸我千萬壽君不見東家逃亡西家<lb/>
<pb n="KR4h0165_WYG_003-15b"/>
走惟我臺上集親友明日得似今日否酒盡無盡盡再<lb/>
沽喚僕夫提壺盧<lb/>
　　贈古泉相士<lb/>
土階章韶風日美巢父不聽却洗澗中水象犀滿山珠<lb/>
塞淵棄不之顧但酌嶺外泉嗚呼千丈之渾泥數斗一<lb/>
滴清冷空宇宙古人今人同此耳與口古泉眼中見有<lb/>
相似二君不我亦有耳但願聽松風有口只飲酒<lb/>
　　禽言<lb/>
<pb n="KR4h0165_WYG_003-16a"/>
朝看花滿枝暮見花辭樹東風翻覆手驟開驟落無憑<lb/>
據不如歸去不如歸去<lb/>
萬叠青山白雲何處行不得哥哥哥冥冥髙飛憂網羅<lb/>
㷀㷀孤往虞干戈江湖蛟鱷擾山谷虎狼多行不得哥<lb/>
哥哥不信時哥但知去到前頭無去處<lb/>
　　題孫方叔石泉亭<lb/>
君不見山上石可以搘明堂而柱宣室又不見石上泉可以<lb/>
蘇大旱而致豐年君隠非山隠於市安有萬丈蒼崖千丈<lb/>
<pb n="KR4h0165_WYG_003-16b"/>
水自言掇拾累巉巖更復停瀦引清泚朝霏淡淡苔蘚生暮<lb/>
雨瀟瀟蛙黽喜餐松啖栢吾齒可以礪譽堯非桀吾耳可<lb/>
以洗君家鼻祖子荆子千年家法應如此一丘一壑真自足<lb/>
坐守風煙終局促欲友子駕兩黄鵠香爐峯頭看飛瀑<lb/>
　　贈堪輿家楊生<lb/>
楊子逐貧不去楊仙救貧便富始知方技可發身不信<lb/>
儒冠真誤人生出楊枝枝幾葉青囊世世能傳業祗今<lb/>
四海貧士多我救無術可奈何蒼梧雲去天亦老㑹稽<lb/>
<pb n="KR4h0165_WYG_003-17a"/>
穴沒生秋草但願沉冥了嵗年江南何地出酒泉<lb/>
　　送方此山歸盤中<lb/>
渴不飲盗泉水熱不栖惡木隂飛蚊營營蚋漫漫掇拾<lb/>
餘醖搜殘斟祝融老子亦忘劇于君大是相知音娯娛<lb/>
炎埃塲遺以清風林蒼藤老樹覆林磵芸夫綸叟時相<lb/>
尋太虛茫茫納宇宙雲來雲去初何心送君盤中居且<lb/>
作盤中吟雙溪渡頭一笑去落日孤舟秋水深<lb/>
　詩餘<lb/>
<pb n="KR4h0165_WYG_003-17b"/>
　　題項羽廟<hi>大江東</hi>
鮑魚腥斷楚將軍鞭虎驅龍而起空費咸陽三月火鑄<lb/>
就金刀神器垓下兵稀隂陵道隘月黒雲如壘楚歌鬨<lb/>
發山川都姓劉矣　悲泣呼醒虞姬和伊死别雪刃飛<lb/>
花髓覇業休休騅不逝英氣烏江流水古廟頺垣斜陽<lb/>
老樹遺恨鴉聲裏興亡休問髙陵秋草空翠<lb/>
　　元旦<hi>蝶戀花</hi>
蜜炬瑶霞光鸇酒翠栢紅椒細剪青絲韭且勸金樽千<lb/>
<pb n="KR4h0165_WYG_003-18a"/>
萬壽年時芳夢休回首　小雨輕風寒滿袖下却簾兒<lb/>
莫遣梅花瘦萬㸃鵝黄春色透玉簫吹上江南桞<lb/>
　　金陵懐古<hi>八聲甘州</hi>
恨巨靈多事鑿長江銷沉幾英雄恨烏江亭長天機輕<lb/>
洩説與重瞳更恨南陽畊叟攛掇紫髯翁一彈金陵土<lb/>
戰虎争龍　杯酒鳯凰臺上對石城流水鍾阜諸峯問<lb/>
六朝陵闕何處是遺蹤後庭花更無留響渺春潮殘照<lb/>
笛聲中悲歡夢蕪城楊桞幾度春風<lb/>
<pb n="KR4h0165_WYG_003-18b"/>
　　金陵雪後西望<hi>水龍吟</hi>
不知𤣥武湖中一瓢春水何人借裁氷剪雨等閒占斷<lb/>
桃花春社古阜花城玉龍鹽虎夕陽圖畫是東風吹就<lb/>
明朝吹散又還是東風也　回首當時光景𣺌秦淮緑<lb/>
波東下滔滔江水依依山色悠悠物化璧月瓊花世間<lb/>
消得幾多朝夜笑烏衣不管春寒只管説興亡話<lb/>
　　烏衣園<hi>南鄉子</hi>
醉罷黒瑶池𣺌𣺌春雲海嶠歸畫棟珠簾成昨夢誰知<lb/>
<pb n="KR4h0165_WYG_003-19a"/>
百姓人家幾度非　相對語斜暉腸斷江城桞絮飛再<lb/>
見玉郎應不認堪悲也被緇塵染素衣<lb/>
　　舒州<hi>清平樂</hi>
秋懐騷屑卧聼蕭蕭葉四壁寒蛩吟不歇舊恨新愁都<lb/>
説　疎疎雨打栖鴉月㾗猶在忩紗一夜西風能𦂳明<lb/>
朝瘦也黄花<lb/>
　　惜别<hi>浪淘沙</hi>
别易見時難萬水千山參商煙樹暮雲間料想鳯凰城<lb/>
<pb n="KR4h0165_WYG_003-19b"/>
裏夢夜夜歸鞍　楊桞小樓間倚遍䦨干東風剪剪雨<lb/>
珊珊落盡桃花無可落只管春寒<lb/>
　　送别<hi>浣溪沙</hi>
一曲離愁淺黛顰雲帆渺渺下煙津山長水逺客愁新<lb/>
　桞絮低迷千里夢桃花蕩漾一江春小樓疎雨可憐<lb/>
人<lb/>
　　閨怨<hi>祝英臺近</hi>
綵雲空香雨霽一夢千年事碧幌如煙却扇試新唾恁<lb/>
<pb n="KR4h0165_WYG_003-20a"/>
時楊桞䦨干芙蓉池舘還只似如今天氣　逺山翠空<lb/>
相思淡掃修眉盈盈照秋水落日西風借問雁來未只<lb/>
愁雁到來時又無消息只落得一畨憔悴<lb/>
　　寄奥屯竹庵察副留金陵約遊揚州不果<hi>水調歌頭</hi>
腰纒十萬貫騎鶴上揚州詩翁那得有此天地一扁舟<lb/>
二十四畨風信二十四橋風景正好及春逰掛席欲東<lb/>
下烟雨暗層樓　紫綺冠緑玉杖黒貂裘滄波萬里浩<lb/>
蕩踪跡寄浮鷗想殺南臺御史笑殺南州孺子何事此<lb/>
<pb n="KR4h0165_WYG_003-20b"/>
淹留逺思渺無極日夜大江流<lb/>
　　賦竹樽<hi>滿江紅</hi>
千畝君封新移就美泉天禄形製古椰樽嫌窄瓠壺嫌<lb/>
俗愛酒歩兵縁業重平生所願何時足再來生意隨此<lb/>
林中充其腹　秋入洞鑑金筑春出户跳珠玉想宜城<lb/>
九醖葉光凝緑驢背夕陽同倒載醉鄉只在篔簹谷問<lb/>
東坡何獨飲松醪還思肉<lb/>
　　乙未仲秋後二日同范見心李思宣飲百花洲上<lb/>
<pb n="KR4h0165_WYG_003-21a"/>
　　待月魯公亭呼月磵禪師不應放棹東湖夜色<lb/>
　　皎然見心用龍州少年㳺韻賦詞因次韻<lb/>
回棹百花洲迢迢碧玉流聼笛聲何處髙樓如此江山<lb/>
無此客雖有酒奈何秋　呼月出雲頭問渠能飲不笑<lb/>
人間元自無愁可惜月翁呼不出呼得出載同遊<lb/>
　　送春<hi>朝中措</hi>
游絲千萬暖風柔只繫得春愁恨殺啼鶯勾引孤他燕<lb/>
語攀留　縱然留住香紅吹盡春也堪羞去去不堪回<lb/>
<pb n="KR4h0165_WYG_003-21b"/>
首斜陽一㸃西樓<lb/>
　　寓城思歸竹庵留行賦呈<hi>眼兒媚</hi>
暖雲挾雨洗香埃剗地峭寒催燕兒知否鶯兒知否厮<lb/>
勾春回　小樓日日重簾捲應是把人猜杏花如許桃<lb/>
花如許不見歸來<lb/>
　　濡溪悼舊<hi>訴衷情</hi>
曲屏深院赴幽期心事夢雲知佩環零亂何處江上草<lb/>
離離　日平西天似幕月如眉依稀還記兩岸楊花送<lb/>
<pb n="KR4h0165_WYG_003-22a"/>
上船時<lb/>
　　落星寺<hi>賀新郎</hi>
帆影斜陽裏與蘆花分風飛過落星遺此瓦老苔荒鐘<lb/>
皷陋班荆殘碑無幾想此處閲人多矣天上白榆猶落<lb/>
去况人間一瞬浮花蕋問五老笑而已　仙翁當日曽<lb/>
揮麈拍闌干浩歌音響振魚龍耳九十餘年無人問遺<lb/>
韻半江烟水慨宇宙風濤如許安得六丁移此石去横<lb/>
身作箇中流砥長嘆罷冥鴻起<lb/>
<pb n="KR4h0165_WYG_003-22b"/>
　　汎大江<hi>青玉案</hi>
巨舟雙艣鳴鵝鸛千萬頃玻瓈面宇宙浮萍堪永嘆黄<lb/>
唐開闢秦隋争戰不把江山換　蘆花新雪秋撩亂何<lb/>
處漁舟起孤管一片古愁縈不斷平沙矮樹溪烟荒岸<lb/>
落日西風雁<lb/>
　　題永平監前劉氏小樓<hi>酹江月</hi>
逺山如簇對樓前濃抹淡粧新翠應是西湖湖上景移<lb/>
過江南千里舊日春光重歸楊桞苒苒黄金縷市聲分<lb/>
<pb n="KR4h0165_WYG_003-23a"/>
付畫橋之外流水　最好叠觀泥金危城帶粉文筆雙<lb/>
峯倚煙寺晩鐘漁浦笛都入王維畫裏欹枕方床凭欄<lb/>
往古世界浮萍耳湖天風𦂳白鷗欲下還起<lb/>
　　呈譚龍山<hi>大江東</hi>
錦袍何處向舊江衰草寒蘆蕭瑟瀛舘神仙揮玉麈喚<lb/>
醒詩酒魂魄走電飛虹驚濤觸石舉目乾坤窄油然歸<lb/>
去短篷多載風月　好在雨外雲根水邉石上鷗鷺盟<lb/>
重結見説西湖湖上路香沁梅梢新雪駕白麒麟鞭青<lb/>
<pb n="KR4h0165_WYG_003-23b"/>
鸞鳯次第孤山客吾今西嘯寄詩先與逋仙説<lb/>
　　菊酒<hi>一剪梅</hi>
小小黄花爾許愁楚事悠悠晉事悠悠荒蕪三徑渺中<lb/>
洲開幾番秋落幾番秋　不是孤芳萬古留餐亦堪羞<lb/>
采亦堪羞離騷賦罷酒新篘醒也風流醉也風流<lb/>
　　九日登城<hi>水龍吟</hi>
荒城落日西風滿街芳草無行路樓臺羽化螢飛故苑<lb/>
蛩吟踐礎不减承平半湖秋月隔溪煙樹慨江南風景<lb/>
<pb n="KR4h0165_WYG_003-24a"/>
一朝如許教人恨王夷甫　對酒強推愁去酒醒來愁<lb/>
還如故青萍三尺隂符一巻土花塵蠧試問黄花花知<lb/>
余否沉吟無語拍䦨干空羡平沙落雁滄波歸鷺<lb/>
　　雨中春懐呈凖軒<hi>凊平樂</hi>
清明寒食過了空相憶千里音書無處覔渺渺亂蕪揺<lb/>
碧　蒼天雨細風斜小樓燕子誰家只道春寒都盡一<lb/>
分猶在桐花<lb/>
　　梅花十闋<hi>秦樓月</hi>
<pb n="KR4h0165_WYG_003-24b"/>
雲根屋東風四壁花如玉花如玉水仙傷婉山礬傷俗<lb/>
　髙標懶趂時粧束一丘一壑便幽獨便幽獨商山四<lb/>
皓首陽孤竹<lb/>
羅浮暮青松林下相逢處相逢處縞衣素袂沉吟無語<lb/>
　行雲飛入瑶臺路夢回飄渺香風度香風度參横月<lb/>
落幾聲翠羽<lb/>
葉葉裏一枝冷浸銅瓶水銅瓶水飛英簇簇硯屏香几<lb/>
　夜䦨雪片敲牕紙半衾芳夢相料理相料理梨花漠<lb/>
<pb n="KR4h0165_WYG_003-25a"/>
漠江南千里<lb/>
春脉脉含章簷下粧宫額粧宫額也還㸃畫村烟茅結<lb/>
　人間天上俱清絶風流太似東坡客東坡客玉堂如<lb/>
玉雪堂如雪<lb/>
紅苞折廵簷一笑風情别風情别廣平空道心腸如鐡<lb/>
　㶚橋更有狂吟客短鞭破㡌貂裘窄貂裘窄瘦驢卓<lb/>
耳一鞍風雪<lb/>
春來了孤根矯樹花開早花開早水村山郭嫩紅青曉<lb/>
<pb n="KR4h0165_WYG_003-25b"/>
　隴頭何處鱗鴻杳一枝欲寄行人少行人少大江南<lb/>
岸北風低草<lb/>
齊山頂掃開殘雪簮花飲簮花飲樽前人唱暗香疎影<lb/>
　枝南枝北迢迢恨春風舊夢難重省難重省小忩斜<lb/>
月薄酲殘酲<lb/>
花孤冷海棠聘與花應肯花應肯海棠只是無香堪恨<lb/>
　香無却有仙風韻能争幾日芳期近芳期近東風何<lb/>
事不留花等<lb/>
<pb n="KR4h0165_WYG_003-26a"/>
醒人眼一枝玉雪疎籬晚疎籬晚精神曠逸風姿凝逺<lb/>
　幽香零亂無人管依依春恨天涯滿天涯滿霜城戍<lb/>
角月樓羗管<lb/>
幽香歇玉龍吹徹花如雪花如雪小橋流水不勝愁絶<lb/>
　横梢剪入生綃墨翠隂青子盈盈結盈盈結淡煙㣲<lb/>
雨江南三月<lb/>
　<lb/>
　<lb/>
<pb n="KR4h0165_WYG_003-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄱陽五家集巻三<lb/>
</p>
<p>
</p>
  </div>
</body>
</text>
</TEI>
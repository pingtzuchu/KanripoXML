<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄱陽五家集卷十</head> <lb/>
    <p>
<pb n="KR4h0165_WYG_010-1a"/>
欽定四庫全書<lb/>
　鄱陽五家集卷十<lb/>
　　　　　　　　　　　　　　鄱陽史簡編<lb/>
　元葉蘭寓庵詩集二<lb/>
　五言古風<lb/>
　　孔廟松風<hi>東湖十景</hi>
峩峩孔祠隂嘉樹氣蕭爽涼颷發天末夕䕃滌煩想清<lb/>
音雜絃歌鏗鏘振餘響憩息以忘言寂聽愜幽賞<lb/>
<pb n="KR4h0165_WYG_010-1b"/>
　　顔亭荷雨<lb/>
緬懐顔魯公古樹浸寒碧菡蓞滿廻塘秋隂慘陳迹滴<lb/>
瀝葉上聲凄涼座間客盈盈矚凌波雲沉水溶夕<lb/>
　　雙墖鈴音<lb/>
雙㙮凌青雲風鈴敲夜永幽響度寒水餘音亂秋景琳<lb/>
瑯合天籟百慮動深省聽之亦岑寂獨歩招提境<lb/>
　　兩堤栁色<lb/>
兩堤漫湖水垂楊間垂栁夜泊後堤船朝飲前堤酒柔<lb/>
<pb n="KR4h0165_WYG_010-2a"/>
枝舞艷陽蹁躚掉纎手落景無停暉秋風易衰朽<lb/>
　　洲上百花<lb/>
爛漫洲上花宛若美人好窈窕竊私歡迎新棄衰老借<lb/>
披桃李年合婚何草草芳心逐流波含凄動懐抱<lb/>
　　湖中孤寺<lb/>
清湖漾荒址廢寺古戰所昔人較龍驤洪波混樓櫓烈<lb/>
烈雄武威寂寞委黄土野逕蔓寒藤饑鳶泣風雨<lb/>
　　薦福茶煙<lb/>
<pb n="KR4h0165_WYG_010-2b"/>
跨虎入禪林談空合幽契掃葉煮山茗香芬遞涼吹野<lb/>
火明秋雲氤氲藹巒翠聫詩綴芳英石鼎記遺意<lb/>
　　新橋酒斾<lb/>
朱橋烜長虹列館貰春酒華姬笑當罏飲客環座牖先<lb/>
醇後復薄適味忘醉口東風斾揺搖相呼莫回首<lb/>
　　松關暮雪<lb/>
松隂暝重關嚴風颺餘雪山昏息飛羽路冷人跡滅黄<lb/>
雲歛晴暉疎林響寒葉沈吟獨徘徊行行意凄切<lb/>
<pb n="KR4h0165_WYG_010-3a"/>
　　芝嶠晴雲<lb/>
英英山中雲雲深迷逺道山人入雲中鉏雲種芝草燁<lb/>
燁芝草華雲根歳時好採掇和雲飱療饑卧雲島<lb/>
　　六歌<lb/>
有客還故都髩髪秋蕭疎微名棄敝屣薄業荷長鋤親<lb/>
朋老來盡廬屋亂中除嗚呼慟幽戚行行重踟蹰<lb/>
有弟榮與奢在彼天之涯春蘭披故葉夏蕙艷芳葩秋<lb/>
芷含晩香冬蓀吐寒芽嗚呼縁根本奈何異其華<lb/>
<pb n="KR4h0165_WYG_010-3b"/>
有妺在逺方適從蔡家郎浣苧鑑水隂採桑越山陽三<lb/>
年别夫壻一年喪姑嫜嗚呼生與死念之魂夢長<lb/>
有婦淑且柔怡貧春復秋幽閨事女職中饋奉夫儔胡<lb/>
為蚤云逝冥渺曷以求嗚呼蓄餘思銜悲涙如流<lb/>
有子值家貧冠昏及良辰樹業惜流晷豈不辛與勤書<lb/>
無古時跡我無古時身嗚呼究前軌貽訓垂後人<lb/>
有女今已笄六親征嫁時富貴諒難恃貧窮固其宜所<lb/>
存具雞犬許得相追随嗚呼婦人行節義在無虧<lb/>
<pb n="KR4h0165_WYG_010-4a"/>
　　種菜<lb/>
清晨荷長鋤種我園中蔬膏土滋春雨青苗日將舒饑<lb/>
腸得充實貧居常宴如擕筐命僮稚出門重踟蹰好摘<lb/>
枝下葉母傷根上蘆達人懐逺心卒歳思有餘<lb/>
　　甘道士守素齋<lb/>
齋居守空素悠然澹無心寂寂抱幽獨逍遙散清襟棲<lb/>
息絶囂雜潜跡樂園林絃琴時與奏壺觴自重斟山雲<lb/>
白渺渺溪水碧沈沈矚茲千載恨顧景歎流隂太古日<lb/>
<pb n="KR4h0165_WYG_010-4b"/>
云薄淳風邈難尋神交在所契足以慰知音<lb/>
　　無衣<lb/>
商颷漸凄厲遊子行異鄉單衣碎絺綌敗絮思故箱素<lb/>
心無茍得饑寒亦其常窮途謾踟蹰矚景興感傷騑騑<lb/>
馬上兒灼灼樓中娼華服美紋綵蛺蝶競鴛鴦孰云事<lb/>
機杼工竭心與腸匪德竊世祿胡以為輝光萬古惟黔<lb/>
婁斯人今已亡<lb/>
　　繼善堂為萬德亨賦<lb/>
<pb n="KR4h0165_WYG_010-5a"/>
南州有甲第富貴難比數盛極忽衰謝賓散忘舊伍苔<lb/>
階啄鳥雀花亭歇歌舞頺垣曠四鄰孀姬泣風雨矚彼<lb/>
萬竹坡幽居在林塢綠隂生夏涼蘢葱雜佳樹棲息惟<lb/>
所安故業傳爾祖左圖復右史藻鑑傳高古微食委文<lb/>
藝悠然樂鄉土予聞重慨歎潛思一揮麈<lb/>
　　鐵山行<lb/>
旅行鐵山巔崖壁勢如截虎豹號我傍莽徑人跡滅浮<lb/>
雲暝重隂寒風颺餘雪杖策渉冰渠肌膚凍流血程邁<lb/>
<pb n="KR4h0165_WYG_010-5b"/>
力莫前日入苦饑渴去去懐幼雛家鄉乆違别空帷忘<lb/>
内慈念之五情熱薄運何孔艱銜悽孰能説<lb/>
　　題黄廷玉同知晩翠軒<lb/>
晩翠銘崇軒貴自人以得芳葩委時艷古木凝歳色悠<lb/>
然君子心寒暑焉可易余昔偕茲名清歡搆幽室華楹<lb/>
列兩旁簪組冠賓席譽聲震中吳雅藝隨所出陳基善<lb/>
屬文黼藻勒金石子氏經百家問難無不識錢介書獨<lb/>
精貫帖探古跡草與懐素同真奪二王筆酒者楊維楨<lb/>
<pb n="KR4h0165_WYG_010-6a"/>
酣吹鐵為笛著述千萬言鯨胸吞太白後山高啓來詩<lb/>
鳴遏强敵摘句排隂鏗行歌効張籍羣飛一分離追舊<lb/>
盡淪没秋風一夕悲遐思轉岑寂學士今奔波中結動<lb/>
悲戚桓桓黄信州遲遇揚美德堅操朂素姿令業終逺<lb/>
積暮登瑯琊臺矯首履寒蹟沈吟重徘徊棠隂藹餘碧<lb/>
　　題錢塘畫郭璞山圖<lb/>
郭璞環羣山士生獻文茂葺居探古跡採鑿極營搆瀟<lb/>
灑謝塵囂晝景障窮陋錢塘吳越裔華姿朂竒秀弄墨<lb/>
<pb n="KR4h0165_WYG_010-6b"/>
破鴻濛揮灑合昏晝高堂愜逺趣迴薄羅佳岫重雲暝<lb/>
太隂飛瀑凝寒溜幽樹雜衆芳危橋貫長堠舒神動逸<lb/>
興賞翫聆清奏詩聨續餘章銘書記周籀<lb/>
　　東居鑑上簡王廷實先生<lb/>
浮雲散微雨虛室生瀟爽林木藹寒綠幽禽弄餘響境<lb/>
偏謝喧雜心靜興逺想關山路迢遙江湖波浩蕩行行<lb/>
匪所知宇宙一何廣履險念平陸躭樂終悵怏芳姿難<lb/>
再妍時序日巳往何如飲美酒春光正堪賞相交絶冠<lb/>
<pb n="KR4h0165_WYG_010-7a"/>
蓋㑹聚燕鄉黨壺觴自斟酌列坐論少長一醉復奚為<lb/>
悠然謝塵鞅<lb/>
　　答徐叔度<lb/>
挾書走南北未遂慷慨心縱横揮六合一唱諧知音先<lb/>
王重刑典履道暝幽尋英年昔美麗娛逰過吳林灑染<lb/>
翰墨場髙談豁清襟慈堂慶齡算芳萱樹春隂歡榮繼<lb/>
衰謝樂極終哀深人生忽飄散白首悲浮沈逶迤隔江<lb/>
漢瞻憶徒登臨棲遲戀故曲㑹合聨溪潯興言渉逺跡<lb/>
<pb n="KR4h0165_WYG_010-7b"/>
老氣今蕭森潛鱗依舊沼倦羽還幽岑物性尚怡逸感<lb/>
茲意難禁危名貴勇退薄宦宜投簪歸休入鄉社濁醖<lb/>
堪窮吟<lb/>
　　廣信道中别萬益謙鄉老<lb/>
徂征歳云宴雪霰零暮寒逶迤邁行役逺渉胡為難暝<lb/>
昏憩所息歛䇿棲門端主迎慰逺問賓階序文翰劇談<lb/>
識鄉里宿契銘金蘭追舊盡遺老灑涕興哀酸徘徊倒<lb/>
中素掩戚還餘歡㑹合諒勿茍離筵且加餐芳蔬薦春<lb/>
<pb n="KR4h0165_WYG_010-8a"/>
餤華蠟明夜盤雅酌逸清趣情酣以忘闌顧容覺衰謝<lb/>
流光若飛湍乆喧欲潛寂勞者思其安理道固當遺益<lb/>
誨何迷漫分離重再拜明發瞻青巒<lb/>
　　贈鄉人孫友讓<lb/>
息交遊俠兒委絶倡優女雖慰眼前歡追悔曷云止走<lb/>
馬上五陵鬭雞入三市買笑傾黄金徴歌散華綺紛紛<lb/>
盡同心靡靡悉知巳囊空義遂歇胡得共生死管鮑去<lb/>
不回惜哉今已矣<lb/>
<pb n="KR4h0165_WYG_010-8b"/>
　　松巖幽居<lb/>
幽居搆林壑景序暢遊寓簡牘綴餘篇文英樂清聚軒<lb/>
窻豁瀟灑島徑叠迴顧蒼松日蘢葱環圍盡嘉樹涼颷<lb/>
諧雅奏白晝暝寒霧謝喧興逺思淡黙適佳趣懐茲貞<lb/>
素心悠悠託遲暮<lb/>
　　題注中允鄞山舊隱圖<lb/>
遊子逺行邁征途修且長揚舲淛水隂肅駕楚山陽綰<lb/>
綬仕明朝青春足徜徉驅馳靡終極奄息思舊鄉悠悠<lb/>
<pb n="KR4h0165_WYG_010-9a"/>
園廬下松菊日荒涼遐瞻雲縹緲探跡路微茫丈夫貴<lb/>
激烈逝景無廻光歸榮耀錦衣晩業播餘芳<lb/>
　　答清碧上人雪中見寄<lb/>
朔風遞餘霰的歴敲蓬屋寒厲布衣單懐饑罄秋穀爐<lb/>
燄吐微紅林影迷故綠徘徊銜所思索處慨幽獨忽感<lb/>
雲中書佳言重金玉<lb/>
　　飲吳漢臣江居<lb/>
雪霽發清眺集燕城東屋野摘薦佳蔬溪舂具新穀天<lb/>
<pb n="KR4h0165_WYG_010-9b"/>
暝雲氣黄冰凝水痕綠客醉謝餘歡人閒坐岑獨佩徳<lb/>
懐馨香臨風嗅梅玉<lb/>
　　畫扇<lb/>
空齋畫團扇封緘贈幽人秋風棄揮拂所用諒無因炎<lb/>
寒易流序變態那足陳雅趣契澹泊屬物示殷勤竹以<lb/>
操其節漆以固其親願言長所思朂守隨天真<lb/>
　　贈楊文舉<lb/>
徵書召晦跡行行戒徂征五星耀東井羣賢集天京盛<lb/>
<pb n="KR4h0165_WYG_010-10a"/>
運貴文衡選萃得其英白髪映錦服遐齡播嘉名雄談<lb/>
薄侯伯神若楚水清紐印歸故邑榮辱忘所驚簾垂公<lb/>
館靜賓階苔蘚生讀書坐秋夜義訓戒諸嬰澹泊守中<lb/>
素朂哉重高情<lb/>
　　話昔簡錢朝陽方有若杞楚材<lb/>
楚人問楚狂狂也答行藏束髪别鄉里出遊文墨場揚<lb/>
帆渡北海驅馬登太行迢迢千里道壯志横四方去趙<lb/>
入幽燕傾都喜材良三省辟為吏兩監薦為郎奏書呈<lb/>
<pb n="KR4h0165_WYG_010-10b"/>
閟草掌禮繫鳴璫東宫及南館朝暮覲清光賜衣綴紫<lb/>
鳳禁臠割黄羊下御恩與寵上祝堯與湯樂彼盛明時<lb/>
興言聊具揚<lb/>
　　幽居<lb/>
幽居聴風雨淅瀝敲蓬茨閒情適澹泊荏苒委芳時靜<lb/>
閲几上帙饑採園中葵同心各異處黙黙懐所思<lb/>
　　贈施茂異<lb/>
青燈燦華館樂茲更漏長雖云俱客裏音語喜同鄉意<lb/>
<pb n="KR4h0165_WYG_010-11a"/>
合具清燕羅列杯與觴酒酣展圖畫前賢鑒明唐河圖<lb/>
運良機錯落星宿光追慕慨古今墨跡記流芳興言勉<lb/>
諸傑後生那可量<lb/>
　　送畢景昌之衡州同知<lb/>
臨晨開重關悠悠車馬度喧嘈語行人祖餞簇如雨旌<lb/>
斾耀平沙壺觴燕芳樹離羣豈無言黽勉在衷素寒波<lb/>
渺湘雲幽蘭藹衡渚丈夫鍾令姿相交託遲暮<lb/>
　　送金文振還松江<lb/>
<pb n="KR4h0165_WYG_010-11b"/>
九峯何蘢葱迢遙海東隅羨茲佳山水英華毓文儒金<lb/>
侯首羣彦清思澄冰壺逺懐伯仲情慰問來長途合歡<lb/>
復戒别行行重踟蹰雲間有飛鳥江中有遊魚勿以良<lb/>
㑹難尺素頻為書<lb/>
　　送周叔彬廣文之京<lb/>
征車轉雙輪悠悠道傍路離羣惜餘情徘徊倦遲暮遐<lb/>
思曠昔遊新歸念鄉故㑹合偕老蒼歡娛集平素勗哉<lb/>
鍾逺姿徵書促飛羽晨發覲清光金門展高歩感激貴<lb/>
<pb n="KR4h0165_WYG_010-12a"/>
前行軒騰重廻顧載言壽華觴名修業兼樹<lb/>
　　感知<lb/>
窮居歎偪仄遐思發徂征悠悠出東郭慘戚銜餘情士<lb/>
友慰逺問集燕暫延停酒酣氣慷慨高義百金輕神交<lb/>
在所知傾蓋如平生揚舲渉大渚徘徊矚鄉城白雲天<lb/>
渺渺綠水波澄澄丈夫雖有為空談謾縱横委身悞文<lb/>
墨别業自經營射利走川陸衰謝愧無成<lb/>
　　送洪府判<lb/>
<pb n="KR4h0165_WYG_010-12b"/>
門有車馬客祖餞歸故園置酒且莫飲聽我歌一言憶<lb/>
昔少年時雙雙似文鵷朝發韶山陽暮投漳水源壯心<lb/>
多激烈揚翥恣飛鶱固茲適離别㑹合難兩全丈夫在<lb/>
知巳戚惻復何宣涕泣沾衣裳五内為煩煎逺行重書<lb/>
劄慰之寒與暄<lb/>
　　挽故老豐汝霖<lb/>
涼月照空山東風撼衰栁凄凄隴上墳埋没歎吾友𡨕<lb/>
漠隔大化人生豈長壽憶彼舊時歡無能共杯酒有子<lb/>
<pb n="KR4h0165_WYG_010-13a"/>
世云足胡為促其後請鑒賢達士千古誰在否<lb/>
　　示里中年少<lb/>
富盛朋友集貧下骨肉疎骨肉豈行人背背富路衢黄<lb/>
金迺何物而能驅智愚寵態鮮傾城私締忘捐軀蕩心<lb/>
肆所志寧不爾踟蹰<lb/>
　　題倪元鎮雲林圖寄胡鼎文同知<lb/>
山水藹餘碧素月澄寒流離懐日耿耿去序何悠悠開<lb/>
緘寫幽圖青燈夜重篝雲林愜逺趣木落吳江秋<lb/>
<pb n="KR4h0165_WYG_010-13b"/>
　　毛安常慎思堂詩卷<lb/>
古聖耀文典道之義與仁慨彼千載下澆風喪其淳厥<lb/>
人惟靜學勗業復修身淵黙窮至理悠悠合天真克已<lb/>
養中素母為輕所陳<lb/>
　　韋大使承顔堂<lb/>
淮瀆揚澄波迢遙發千里有彼孝義門築搆營故壘英<lb/>
英椿與萱灼灼華更美皎皎尚春暉悠悠足娛喜上堂<lb/>
問起居下堂具甘㫖戲綵偕弟昆捧酌叙妻子追思舊<lb/>
<pb n="KR4h0165_WYG_010-14a"/>
時歡遐景若逝水偶影獨徬徨昔人今巳矣音容既𡨕<lb/>
漠荏苒嗟歳紀素帷掩空塵戚惻曷云已感茲復踟蹰<lb/>
哀歌述銘誄<lb/>
　　靈巖友人觀空閣詩卷<lb/>
高樓搆靈巖逶迤肅禪境鐘韻遞上方百慮動深省憩<lb/>
息自怡神機忘心亦靜逺睇豁大荒虛明絶纎影山僧<lb/>
愛野客幽坐秋雲冷渴飲饑即餐淡然延壽永相對兩<lb/>
忘言皎月在東嶺<lb/>
<pb n="KR4h0165_WYG_010-14b"/>
　　樂平朱信可源清樓詩卷<lb/>
清泉出高源源髙流更長君子貴以德厥裔保其昌矚<lb/>
彼山中人幽居自徜徉搆樓瞰流水嵐藹鬱蒼蒼讀書<lb/>
坐北牖觀稼渉南塘儒冠導龎俗農服無華裝牛羊散<lb/>
壠畆機杼鳴村莊武陵跡遐逺挹秀繼其芳感茲發長<lb/>
慨寫之詠歌章<lb/>
　　朱至善樗木軒卷<lb/>
樗木藹繁隂春林日扶疎樵斤與之棄青葱覆幽居幽<lb/>
<pb n="KR4h0165_WYG_010-15a"/>
居有髙人日讀聖賢書索處守澹泊素志常晏如饑來<lb/>
念卒歳田中荷長鋤劬勞倚樗木憩息暫踟蹰悠然寓<lb/>
其操淳風還太初<lb/>
　　題王庭實樂窩詩卷<lb/>
人生貴所安歡娛戀鄉土親朋燕文座壺觴日相聚矚<lb/>
彼行路難險邁辛且苦巢鵲知天風穴蟻知天雨志士<lb/>
在怡神幽棲處巖塢長歌發清嘯逍遙散襟宇<lb/>
　　居鑑上舊地謝章復齋方若庵見訪<lb/>
<pb n="KR4h0165_WYG_010-15b"/>
倦遊歎飄泊山川邁幽尋局促若窮猿悲栖願投林歸<lb/>
休息舊里搆屋楚江潯南翁惠之酒西老賜之金慨想<lb/>
少陵時偕友浣花隂寥寥千載下足以慰知音<lb/>
　　送湯景思<lb/>
飲酒莫盡醉盡醉無餘歡送客莫作别作别多慘顔分<lb/>
離胡足惜惟恐㑹時難丈夫貴相知懐此長恨端贈以<lb/>
金絡索報之玉連環懸佩各在腰行逺欲盤桓娟娟千<lb/>
里心毋為忘歳寒<lb/>
<pb n="KR4h0165_WYG_010-16a"/>
　　題宋天章桐岡小隱<lb/>
桐隂藹餘碧蕭疎映崇岡涼颷蕩秋葉樹實辭妍芳朱<lb/>
鸞倦飲啄幽棲自騰翔晩景歛寒寂徘徊隱青蒼雲軒<lb/>
勗逺趣刷羽鳴朝陽<lb/>
　　蔡宗元梅溪小隱<lb/>
霜月凝素華疎煙澹寒流皎皎冰玉姿灑灑林塘幽仄<lb/>
影湛夕水微聲度輕颼臨湍愜幽賞孤芳信難儔無忘<lb/>
貞白心託根老巖邱<lb/>
<pb n="KR4h0165_WYG_010-16b"/>
　　同錢朝陽王友成燕杞楚材文閣分韻<lb/>
瓊林燕清歡談𤣥飲佳爵瀛洲春盎沃壺天盡餘樂怡<lb/>
神合醉態詩工韻愈博芳樽倒雙玉淋漓洒髙作<lb/>
　　客行<lb/>
羣雞號曙色關門動徂征驅車拂霜露河漢尚輝明嚴<lb/>
冬歳云晏逺涉難為情感茲兒女戚徘徊惓孤嬰新婚<lb/>
合故禮冢後諧其成流光願以惜去去無延停予年漸<lb/>
衰朽萎謝難敷榮倦行欲憩息饑寒迫餘生迢遙出鄉<lb/>
<pb n="KR4h0165_WYG_010-17a"/>
閭含悽淚如傾<lb/>
　　煮石軒聨句<lb/>
　　聨句非古也至韓退之孟貞曜筆力凌駕如山珍<lb/>
　　海怪竒寶林立可謂偉傑卓絶千古者矣或謂貞<lb/>
　　曜下退之學力逺甚聨句或過之恐韓潤色耳考<lb/>
　　亭公云孟郊喫了飽飯尋思到人不到處然則韓<lb/>
　　孟相交益也洪武二十三年閏四月一日饒郡懶<lb/>
　　雲鎦先生偕同里黄中齋楊景行上清黄振儀詣<lb/>
<pb n="KR4h0165_WYG_010-17b"/>
　　煮石軒訪鍊師鎦孟通適余在坐喜為嘉㑹賦詩<lb/>
　　若干作書畫又若干及别去又賦聨句若干韻林<lb/>
　　泉幽雅談笑交集足以想見一時名流之勝蓋懶<lb/>
　　雲辭鋒筆槊湧如懸河予素下伏不敢申喙勉强<lb/>
　　䇿駑率弊以續楮尾是亦盛事也吁朋友從遊之<lb/>
　　樂安知古非今歟遂賦鄙作録似諸公潤色亦交<lb/>
　　相益之幸懶雲宗匠在焉有望所教也寓庵葉楚<lb/>
　　庭識<lb/>
<pb n="KR4h0165_WYG_010-18a"/>
覽勝渉幽境城市閲林泉延英分半榻誅茅營一椽騎<lb/>
聨天上客鶴引洞中仙竒談窮渺渺妙理極𤣥𤣥煮石<lb/>
飽長日燒丹壽永年學須磨共琢道合聖與賢南山悲<lb/>
寗戚北渚問張騫移根求楚璞種子得藍田鑿硬碎冰<lb/>
屑製軟挼春棉雖棄庖厨内當呈俎豆前洪罏恣鍛鍊<lb/>
髙鼎任烹煎水紋湧碧藻火燄綻紅蓮蚓喙咿嗚呌蟾<lb/>
腹婆娑眠靈光貫夜月爽氣凝秋煙巉巖堆重器磊落<lb/>
薦芳筵類芋凍芽吐如瓜霜蔕懸餐玉潤腸胃辟穀渴<lb/>
<pb n="KR4h0165_WYG_010-18b"/>
津涎夢託疑飛蝶形逃若蜕蟬澹泊罔調味輕重自持<lb/>
權怪禽謾填海神媧空補天法閟黄庭訣文窺紫府編<lb/>
叱羊時隱見化燕羽蹁躚落星留古跡縮地云先傳嘗<lb/>
存烈士志寧施小兒拳斗筲量豈盡邱山勢莫遷危立<lb/>
慎險峻卑處守真堅侣盟蓬島裏師授圯橋邊固貞虛<lb/>
清素充饑卻腥羶靜修寒徹骨拙養雪盈顛低頭拜其<lb/>
文黙語不復宣<lb/>
　七言古風<lb/>
<pb n="KR4h0165_WYG_010-19a"/>
　　小姑謠<lb/>
小姑今年十五餘㓜小只依兄嫂居爺娘愛惜不肯嫁<lb/>
婀娜一朶紅芙蕖大嫂含笑向小姑小姑今年當嫁夫<lb/>
嫁夫當嫁田家兒莫貪滿屋金與珠不見東家樓上女<lb/>
去年嫁作商人婦良人逺殁招魂歸日日靈前哭如雨<lb/>
今年再嫁花娉婷車馬滿街相送迎寧為泉下守義鬼<lb/>
如何失節猶貪生田家種田雖苦辛百年貧賤可終身<lb/>
荆釵布裙灰土面小姑歸來好相見<lb/>
<pb n="KR4h0165_WYG_010-19b"/>
　　羣仙圖<lb/>
蓬萊髙髙有神仙雲崖石磴難躋攀仙蹤縹緲不可覔<lb/>
喜茲一見畫圖間霞衣燦爛二三老皓首龎眉顔色好<lb/>
水邊引鶴看碧桃洞口呼童掃瑶草爾翁心醉亦忘然<lb/>
醉來棋著樂壺天何能載拜授𤣥訣共養林泉草木年<lb/>
　　溪塘行<lb/>
亷纎梅雨溪塘晩新緑粼粼水平滿鯉魚吹浪逐羣來<lb/>
荷葉抽錢荻芽短村林深沈三五家黄茅蓋屋蘆為芭<lb/>
<pb n="KR4h0165_WYG_010-20a"/>
埠前泊船通逺市見客招呼來喫茶阿翁捕魚婆買酒<lb/>
白髪團欒老相守我儂年少今亦翁空自逺遊西復東<lb/>
　　靈山行<lb/>
靈山崚嶒嶺西路上山清晨下山暮草履俱穿足力微<lb/>
欲過前村不能渡荒岡有虎夜莫行行人勸我人家住<lb/>
茅簷松火照寒雲木葉重重響風雨野翁慰客多辛苦<lb/>
開酒烹雞飯新黍為言棧道轉﨑嶇明日呼兒送君去<lb/>
　　商人怨<lb/>
<pb n="KR4h0165_WYG_010-20b"/>
少年方纔二十五筋骨剛强健如虎關山萬里長夜行<lb/>
風雨何曾怕辛苦南州作賈北州商歸來囊篋懐所將<lb/>
如今眼暗脚無力龍鍾歎息還家鄉買臣之妻季子嫂<lb/>
自古凄涼都不好空牀卧病兒女嫌人生最苦貧且老<lb/>
　　南鄰老翁歎<lb/>
閨房却憶少年時夫妻宛轉情相宜雙行花階種萱草<lb/>
青春二八早生兒兒啼銀盆浴蘭水滿家見者誰不喜<lb/>
朝來抱出拜舅姑愛似明珠更無比即今父老子生孫<lb/>
<pb n="KR4h0165_WYG_010-21a"/>
舊時能得幾人存北邙荒塜卧狐兔黄昏燐火遊孤魂<lb/>
世人惟思兒女好寒食清明圖祭掃請看南鄰白髪翁<lb/>
有子纍纍長不飽<lb/>
　　茅山道人歌<lb/>
朝舂麥米饑作餐少年辛苦貧亦歡人家反背不同力<lb/>
白頭躑躅長悲歎湖州青銅鑄明鏡不照人心空照影<lb/>
翁不見茅山道人麻布衣捨身出家終不歸<lb/>
　　鬼婦謠<lb/>
<pb n="KR4h0165_WYG_010-21b"/>
漢家邊城長殺戮原頭牧馬車中宿婦人粧束伴軍行<lb/>
子棄夫亡阿誰哭少年嫁逐東西家芳心婀娜如春花<lb/>
自憐李陵不肯死明妃空怨彈琵琶夜半羅幃思舊愛<lb/>
夢裏相逢宛如在慚媿當初結髪時合歡猶有鴛鴦帶<lb/>
君不聞白頭老嫗又重婚眼前世事都莫論<lb/>
　　東園老人種菜歌<lb/>
晉家石崇珠百石百味珍羞方丈食可憐富貴難乆長<lb/>
却把髙門鎖空宅唐家鄭䖍空讀書家無僮僕出無車<lb/>
<pb n="KR4h0165_WYG_010-22a"/>
日糴太倉五升米凄凄在世将何為看来愛殺東園老<lb/>
栽種東園終日好眼前兒女笑團欒間把長鋤斸荒草<lb/>
春林筍長蕨抽芽茄姜出市菜生花雕胡作羮芋作飯<lb/>
薦新先得嘗王瓜東園老人樂無極生計尋常足衣食<lb/>
我生躑躅漸龍鍾撫卷長歌長太息<lb/>
　　歎歌行<lb/>
簷前野鵲聲嘎嘎是箇爭看欣且樂路邊慈烏飛避人<lb/>
行者見逐聽者嗔鵲踏花枝交羽翼烏遶寒巢哺雛食<lb/>
<pb n="KR4h0165_WYG_010-22b"/>
雙雙野鵲雄與雌笑爾啞啞烏引兒翁不見世人好惡<lb/>
誰能識對面相看言不得<lb/>
　　秋郭飲餞三逕蔣先生<lb/>
楊栁垂垂秋影碧晝掩閒門斷行跡故人攜酒忽相過<lb/>
邀飲沙頭辭逺客人生聚散豈尋常衆賓各醉盡壺觴<lb/>
悲歌慷慨白日晩别恨其如流水長公乎浪遊何草草<lb/>
馬蹄踏遍關山道眼看富貴若浮雲昨日少年今日老<lb/>
秋風蕭颼八月寒客中千萬善加餐此行倘遇南來使<lb/>
<pb n="KR4h0165_WYG_010-23a"/>
好寫歸期以報安<lb/>
　　田家行<lb/>
風雨行行衣盡濕夜宿田家纔趂食田家路僻少人行<lb/>
見我偏憐逺鄉客老翁拭桌羅酒漿抱孫同坐妻在傍<lb/>
地罏撥火煨芋栗閉門莫出燒松光醉來就向牀頭卧<lb/>
大兒唱歌小兒和我儂辛苦空讀書何似田家作田過<lb/>
　　醉中歌謝王景行先生<lb/>
王郎茂才年最小笑我龍鍾貧且老眼空四海百金輕<lb/>
<pb n="KR4h0165_WYG_010-23b"/>
一見相知即傾倒北郭驅兒買緑酒中厨喚婦烹黄雞<lb/>
醉來慷慨歌激烈壯懐樂極生哀悲茅簷打頭破屋窄<lb/>
青天髙髙那可梯王孫舊遊芳草滿處士新栽栁條短<lb/>
閒居鳥雀識幽情唧唧啾啾白日晩自憐人號楚狂生<lb/>
讀書寫字俱不成從今棄置常酩酊死來麴糵封其名<lb/>
　　單誼甫四明山水圖<lb/>
我翁昔年遊甬東樓船跨海乗天風滄溟帖帖十萬里<lb/>
赤烏浴水金盤紅遨遊南方識誼甫清歡簇燕桃花渡<lb/>
<pb n="KR4h0165_WYG_010-24a"/>
鮮饌香烹蘸甲螺妓樂歌呈柘枝舞酒酣意氣衝斗牛<lb/>
髙談磊落驚王侯風塵澒洞一分散自歎歳月空如流<lb/>
江左郎官淛間客邂逅相逢話相識解鞍盤礴白雲城<lb/>
舊事凄涼話胸臆短髪蕭蕭稱老夫先人之交今有無<lb/>
摩挲病眼認蹤跡爛漫春光當畫圖<lb/>
　　秋夜吟<lb/>
蘭燈吐花綴金粟深屋嬌娘列燕玉歡催白日飲清宵<lb/>
醉撥銀箏度新曲冰壺壓水秋遲遲䜿儒翻書雙眼眵<lb/>
<pb n="KR4h0165_WYG_010-24b"/>
酸風如箭射絺綌促織唧唧鳴聲悲<lb/>
　　觀漲<lb/>
江天四月雨如麻栁林渰盡東西家樹頭日暝曝雞犬<lb/>
濕牀冷竈盤蟲蛇浪紋層層風叠叠菱荇牽絲蒲葉赤<lb/>
街市新漲緑齊腰伐木為牌作舟楫白頭老翁江之隅<lb/>
不種桑麻無屋廬阿兒唱歌妻蕩槳生涯長在水中居<lb/>
　　田家行<lb/>
樹頭撲撲亂鴉飛小叔敲門昏晩歸今年輸租足官布<lb/>
<pb n="KR4h0165_WYG_010-25a"/>
機中餘剰有冬衣喚婦下厨兒宰鴨言語欣欣笑相答<lb/>
阿婆㸃燈翁領孫長幼團欒舉杯酌君不見有身莫作<lb/>
城市人分門割戸終日論錢髙北斗誼若薄看來何似<lb/>
田家貧<lb/>
　　葉義士溪山餞别圖<lb/>
瑯琊臺前逢楚郎少年面似紅玉光讀書學究唐陸贄<lb/>
報仇憤比韓張良袖攜刀筆事官府豪氣似欲凌雲翔<lb/>
諸侯交言薦邦郡徑騎匹馬來鄱陽鄱陽西行突孤壘<lb/>
<pb n="KR4h0165_WYG_010-25b"/>
江城環潰沈秋水風濤澎湃鬭鯨鼉大劒長鎗血相指<lb/>
曉叩薇垣奏九重夜傳羽檄來千里驅兵領將怒咆哮<lb/>
且斬旄頭獻天子偃武歸休思故田拂衣却上信溪船<lb/>
吳芮祠東酌别酒父老慷慨爭留連草色遙空暗楚雨<lb/>
栁絲拽岸垂淮煙華姬緩歌度離曲銀箏調遏鳴哀絃<lb/>
奉觴為壽復贈寄出門莫灑兒女淚古來竹帛耀勲名<lb/>
壯士悠悠四方志浪跡縱横天地間無使光隂等閒棄<lb/>
芙蓉花發望歸期記此郵亭去時意<lb/>
<pb n="KR4h0165_WYG_010-26a"/>
　　石港行<lb/>
港邊髙牆圍大屋鴟吻昂昻頭矗矗栢為柱兮桂為梁<lb/>
綺戸紋窻耀人目玉樹朝朝捧繡筵緑珠夜夜捧金谷<lb/>
尋常富貴若秋毫倏忽繁華滅殘燭君不見港邊鑼鼓<lb/>
震天聞子女驚惶哭出門金珠玉帛厚豐積一朝抄籍<lb/>
霍將軍百年自算無窮計怨死讎生滿天地後園種樹<lb/>
未開花今者已屬他人家又不見港邊髙髙山上土鑿<lb/>
石為墳立羊虎碑牌催折盡畨磨家破家亡歎無主<lb/>
<pb n="KR4h0165_WYG_010-26b"/>
　長短句<lb/>
　　送春曲寄張尚書<lb/>
妾不如雙鴛鴦妾不如雙翡翠妾與春光最有情可奈<lb/>
春光獨無意桃花笑春春欲去栁條挽春春不住妾貌<lb/>
巳作辭林花妾心已作沾泥絮<lb/>
　　楚狂行送楚芳弟<lb/>
江東楚狂長醉狂一雙青瞳秋水光雲夢之胸牛斗氣<lb/>
二十束髪從戎行出門别父母抱藝逰四方四方悠悠<lb/>
<pb n="KR4h0165_WYG_010-27a"/>
少相識客路凄凉倦行跡故衣線斷怯秋風矮屋打頭<lb/>
天地窄吁嗟人生能幾何海水東去無迴波少年落落<lb/>
不得志蕭搔短髪空蹉跎憤來㧞劍歌激烈歌遏行雲<lb/>
劒飛雪用盡牀頭金空存口中舌狂乎狂乎歸去兮造<lb/>
物弄人如小兒<lb/>
　　炎凉歌<lb/>
世情重炎凉笑爾節操凌冰霜世情重金玉笑爾文章<lb/>
空滿腹文章滿腹黄金少視爾形容甚微渺節操須堅<lb/>
<pb n="KR4h0165_WYG_010-27b"/>
囊箧虗笑爾欲進尤趦趄君不見韓信未遇尤可憐丈<lb/>
夫乞食漂母前一朝襲爵來三楚豈是鄉閭狂少年古<lb/>
人炎凉亦如此今人炎凉何足言又不見蘇秦東歸未<lb/>
遇時妻不下機嫂不炊後懐六國黄金印弟兄妻嫂競<lb/>
奔馳骨肉炎凉尚如此他人炎凉何足疑灼灼桃李花<lb/>
春風能幾時蒼蒼松栢枝歳寒常自持古來成名多坎<lb/>
坷男兒未遇焉可欺寄語紛紛輕薄子炎凉安得長如<lb/>
斯<lb/>
<pb n="KR4h0165_WYG_010-28a"/>
　　二孤吟<lb/>
大姑朝行雲小姑暮行雨孤山曲曲多風波船來盡泊<lb/>
山前住彭郎磯頭江水深水深照見行人心世人惡薄<lb/>
苦難擬誰肯將心比江水上山祭姑還拜姑莫把平地<lb/>
為險途<lb/>
　　紫騮行<lb/>
紫騮行且嘶送别緑楊堤解儂金絡索繫子錦障泥鞭<lb/>
聲稍稍起塵霧相勸相留暫時住短歌唱徹杜韋娘髙<lb/>
<pb n="KR4h0165_WYG_010-28b"/>
筵醉倒丁都䕶馬騑騑路悠悠青衫從事懸吳鈎少年<lb/>
努力當封侯<lb/>
　　墨畫草蟲圖<lb/>
正月春草生二月雷發聲百蟲起潛蟄唧唧籬下鳴蝦<lb/>
蟆池頭野苗緑蝘蜿交盤蝸角觸蜻蜓㸃水蟻投穴蜂<lb/>
惹遊絲蝶翻玉東風搖曳蝶飛飛夢蝶莊周身是非宣<lb/>
和揮墨如蝶化落筆宛轉舒天機當時侍翰無蹤跡誰<lb/>
留畫譜傳今昔我今一見重咨嗟滿紙神光照環璧<lb/>
<pb n="KR4h0165_WYG_010-29a"/>
　　樂九成養思堂<lb/>
樂先生孝且慈父母蚤殁惟孤兒㷀㷀雙淚垂見人父<lb/>
母寧不悲少年不肯仕居鄉作儒師弟子三千人傳道<lb/>
鳴詩書得錢薦新向月朔祭祀烝嘗禮四時躬親事俎<lb/>
豆妻子不敢私養思有如此大義實無虧今人有父母<lb/>
兄弟分食如犬麋又令父母長寒饑君不見烏反哺言<lb/>
有之鴟梟喙母腦物性何兇危至今母子亦為依嗟哉<lb/>
樂先生孝心天所知<lb/>
<pb n="KR4h0165_WYG_010-29b"/>
　　見月行寄錢太守<lb/>
見月復見月月圓圓復缺今夜中秋見月光照我容顔<lb/>
舊時别憶昔小小初幼年紫羅結髻雙垂肩閒隨阿母<lb/>
引兒戲見月拜月庭階前長來十五纔十六授業從師<lb/>
居外宿漸知禮樂好詩書夜對月光長夜讀二十近相<lb/>
將翺翔文墨場關山行見月壯志横四方功名談笑當<lb/>
黒頭氣冲牛斗輕公侯神遊仙闕廣寒殿醉卧揚州明<lb/>
月樓人生得意每見月見月歡娛夜不休三十走兵馬<lb/>
<pb n="KR4h0165_WYG_010-30a"/>
四十還江夏眼看富貴若浮雲歸種瓜田向村野行年<lb/>
五十把鋤犂道邊莫問買臣妻古人今人盡如此惟有<lb/>
明月天東西天東西月常好月色照中秋青天淨如掃<lb/>
自憐白面月團團變作婆娑一衰老<lb/>
　　划船歌<lb/>
饒城雨晴五月五城中父老話鄉土少年結束賽划船<lb/>
擊檝謳歌健如虎但知划船樂不知划船苦魚腹葬忠<lb/>
魂悲凄弔千古君不見楚城之東吳芮廟楚城之西陶<lb/>
<pb n="KR4h0165_WYG_010-30b"/>
侃祠長江灣灣在城下水流日夜無回時昨日貌如花<lb/>
今朝鬢成雪人生忠孝死有名世上繁華等閒絶滄浪<lb/>
濯足共徘徊歸捧蒲觴祭先烈<lb/>
　　贈吳梓材<lb/>
東山呌杜鵑西山啼鷓鴣逺道蹋蹋馬蹄碎瘴煙蠻雨<lb/>
行長途去家日已乆相識無相知卧病旅邸間壯士心<lb/>
亦悲白髪改故交黄金空爾為自憐吳子情最親待我<lb/>
不獨如衆人客窻挑燈夜煮藥靈祠燒紙朝禱神誓言<lb/>
<pb n="KR4h0165_WYG_010-31a"/>
託生死報義那可忘落落哀管鮑悠悠凄范張世事從<lb/>
來盡如此古今聲名當播揚<lb/>
　　田家謡<lb/>
妻緝麻夫踏車轆轤展水聲吚啞旱風吹沙日照地今<lb/>
年何以輸公家城中太守齋告雨雨落滂沱水如注田<lb/>
疇得秋霖落雨如落金夫舂糧妻織布夫婦殷勤了倉<lb/>
庫歸來喜雨喚兒孫道傍多種甘棠樹<lb/>
　補遺<lb/>
<pb n="KR4h0165_WYG_010-31b"/>
　五言古風<lb/>
　　凉翠軒為程士敬賦<lb/>
素月流清輝松隂暝寒緑嚴岡何逶迤崇巒抱平陸地<lb/>
偏謝囂塵採葺處幽獨碧烟凝露華爽氣集雲屋静學<lb/>
朂遠姿竒葩綴文牘驚飇屬商音長歌歩林麓<lb/>
　　歳寒軒為孟德常作<lb/>
孟鄰搆幽棲庭深寡交謁陶琴張不彈漢書看還歇鶴<lb/>
瘦巢雲松猿饑嚼梅雪詩寄軒中人歳寒並髙潔<lb/>
<pb n="KR4h0165_WYG_010-32a"/>
　　題江永昌所作夏雲欲雨圖<hi>并序</hi>
　余曩偕貞居張先生嘗遊錢塘南北二髙峯或肩輿<lb/>
　或並轡遇是時夏雲欲雨林木垂隂欣賞清趣多在<lb/>
　村橋山崦之間今玩永昌茲畫追思舊遊恍如夢寐<lb/>
　輒賦鄙句聊興陳迹之歎也<lb/>
嘉樹靄繁䕃羣峰晝蒼蒼凱風遞時雨重雲何渺茫矚<lb/>
景追昔遊飛蓋憩林塘儔侣醼清賞山水生輝光披圖<lb/>
玩陳迹感慨無相忘<lb/>
<pb n="KR4h0165_WYG_010-32b"/>
　五言排律<lb/>
　　和章復齋偕鄉老春日城東燕集三十韻<lb/>
花栁滿城郭春朝候明起馬鳴入重關客至倒雙屣坐<lb/>
得交契讙言談無謔鄙尋芳問西園歡㑹過東里翫眺<lb/>
息幽棲翺翔動髙跬平原集麾蓋險磴歇輪軌徑靄雲<lb/>
搴裳林隂露零几英英江海交故故冠蓋士激烈唾冰<lb/>
壺蕭搔據寒椅筆徑千人軍學貫百家氏掩鏡悲霜髯<lb/>
張筵序年齒麝煙噴銅龍乳酒浮玉蟻聨席掇文華行<lb/>
<pb n="KR4h0165_WYG_010-33a"/>
盤薦甘㫖醯葅芝嶠麋鱠切鳳池鯉清賞厭肥膻嘉餐<lb/>
美香餌青蔬園中葵紅果樹頭李看劒出吳鈎揮箋塗<lb/>
越紙山居泊逺市野客葺故壘慨歎歛哀餘酣歌申樂<lb/>
只銀箏遞琳瑯錦瑟調宫徵喜躍兒女心愁衝丈夫耳<lb/>
形慚盛巳衰興適汝為爾翠竹凝晩枝緋桃爛晨蘂良<lb/>
姿獨葱蘢嬌卉多旖旎崇望四皓同閒遊二疏比徜徉<lb/>
追往途綣戀矚流晷辭闕戾班行歸田謝榮耻迎逢今<lb/>
巳非矍鑠舊如此勲業傳竒名鄉閭合知巳披襟一長<lb/>
<pb n="KR4h0165_WYG_010-33b"/>
嘯黙對澹湖水<lb/>
　長短句古風<lb/>
　　題漁樵閒話圖<lb/>
王道夏商周便便如水流霸業漢唐宋悠悠幾番夢爭<lb/>
如漁與樵無貶亦無褒採薪不必問梁棟釣魚何用求<lb/>
鯨鼇饑餐渴飲笑開口人間萬事於我乎何有<lb/>
　　題吳梓材雙檜堂<lb/>
鄱江城東雙檜樹樹影團團障風雨上有慈烏來作巢<lb/>
<pb n="KR4h0165_WYG_010-34a"/>
共擇枝柯作振羽振羽雄雌尾畢逋飛來飛去喚復呼<lb/>
自云託身喜得地巢存數子子生雛日出每棲羣玉府<lb/>
夜飛不怕執金吾衝將葉裏冬青子還哺巢中頭白烏<lb/>
住泊巢深兩喬木翠蓋雙長大如屋繁隂日日蔽黄鸝<lb/>
香葉時時引鴻鵠烏烏及子子日夜來聚簇遶紅卧青<lb/>
苔啄花飽紅玉爾烏日徜徉爾檜日葱蒼但願爾烏與<lb/>
爾檜終古同壽無爾傷<lb/>
　　東西二鄰歎<lb/>
<pb n="KR4h0165_WYG_010-34b"/>
東鄰少年有錢不滿百終日駢闐接賓客西鄰老翁有<lb/>
錢過百萬終日閉門常獨飯老翁一日問少年胡為賓<lb/>
客日駢闐少年答云翁不知人生能得幾多時眼看青<lb/>
春似流水牢鎖黄金付阿誰<lb/>
　詩餘<lb/>
　　壽矢德賢<hi>青玉案</hi>
長庚夜現碧雲島喜初度今朝早届壽把南山細禱功<lb/>
名休問榮華莫顧眼底兒孫寶　長生不數如瓜棗看<lb/>
<pb n="KR4h0165_WYG_010-35a"/>
黄花晩節香愈好白日髙堂無事惱説清閒話唱太平<lb/>
曲且把金樽倒<lb/>
　記<lb/>
　　永福禪寺重修㙮記<lb/>
饒居大江之左土風勝槩素稱甲郡郡有禪寺七所而<lb/>
永福為最也按其寺始建於梁之武帝天監元年壬午<lb/>
帝弟鄱陽王恢母費氏瞽雙目王祈於佛有感復明遂<lb/>
施宫為僧寺名之曰顯明蓋寺自恢舊制宫宇垣址周<lb/>
<pb n="KR4h0165_WYG_010-35b"/>
圍逵路至唐改曰隆興又曰大雲宋改永寧賜甘露以<lb/>
立戒壇天聖二年甲子寺遇天台山壽昌寺廵禮僧用<lb/>
言寶倫二大士乃於寺東厥土既良樹造佛㙮一座浚<lb/>
地下及三十餘尺寶基二級上壘七層極頂屹立三十<lb/>
餘丈於是逺邇所瞻咸稱郡之有茲㙮也元世祖十有<lb/>
三年丙子總管常侯福生以武功賜虎符而牧於饒食<lb/>
邑終養侯既老慕佛氏教凡寺之異居者三十有六侯<lb/>
收併律為禪遂斥大之凡營治百工並作越三年而成<lb/>
<pb n="KR4h0165_WYG_010-36a"/>
率侯之力也侯首迎郡之天寧沃田厚禪師為開山第<lb/>
一祖主其寺侯致事之歳第二代雪村性禪師以甘露<lb/>
獻於朝改賜乾元萬壽永福禪寺且繼者皆名譽碩人<lb/>
往往卓為諸山之範也國初寺得雪村杞禪師居之甚<lb/>
能聖像佛典且有所賴也師來視寺塔傾修之未畢師<lb/>
寂而逝誠為有所失也明年郡之大夫士視永福大刹<lb/>
豈可乆虛師位歟聞心鐙紹禪師重厚有德有文宜禮<lb/>
而延之師不復辭於是來寺按寺自沃田厚禪師至心<lb/>
<pb n="KR4h0165_WYG_010-36b"/>
鐙歴十有一代傳之幸無乏也心鐙由天蓋大刹領清<lb/>
安而出住臨川之白揚旴江之法水悉彰彰有能聲廼<lb/>
洪武十有四年來寺首葺千佛閣又一年率寺之耆舊<lb/>
重修三門又次第莊嚴千手千眼菩薩揑塑如來等像<lb/>
及鐘鼓樓百爾器備獨以佛塔年乆頽弊非薄力之可<lb/>
為也心鐙力勸耆舊善人議相克合以勗其躬材良工<lb/>
勤實其交慶咸際盛運仰祝皇圖億萬斯年切記寺之<lb/>
本末事實併載茲時共縁之士庶幾後世有所知者郡<lb/>
<pb n="KR4h0165_WYG_010-37a"/>
之文士章公復庵洪公善初來請文勒諸石郡人葉楚<lb/>
庭遂為之書<lb/>
　按是記叙次原委甚詳因憶鄱陽新修志書載筆者<lb/>
　於永福寺獨詳註其下云梁書及南史鄱陽王受封<lb/>
　即出鎮他州并未載有就國事捨宅為寺之説未詳<lb/>
　何據今考記載此寺錫名於梁額曰顯明則不必拘<lb/>
　泥其必就國必載史而始信其有是事也愚意古來<lb/>
　受封名號與分封處所原自不同古今因革可以意<lb/>
<pb n="KR4h0165_WYG_010-37b"/>
　㑹可以類推若必指恢所封為鄱陽之王輒以鄱陽<lb/>
　土宇盡屬於恢則後世淮藩不應居饒陽益藩不應<lb/>
　居旴江矣况梁時諸州各建宫殿無非佞佛迄今天<lb/>
　下佛地皆稱蕭寺若必定為王所居之宫而捨之王<lb/>
　又何居焉今就寺言寺既知寺建自梁則當信其施<lb/>
　宫為寺之實不必辨其捨宅為寺之虛即以費后瞽<lb/>
　目祈禱有感之事推之一時普天之下所建宫殿未<lb/>
　必不假以為名君臣上下有祈有報亦莫不致其䖍<lb/>
<pb n="KR4h0165_WYG_010-38a"/>
　心事佛之誠又何獨一鄱陽王之宅必捨之後世必<lb/>
　載之又必辨之而始為鄱志重哉此皆好異者不察<lb/>
　梁武施宫為寺之本謀而故神其説曰鄱陽王恢捨<lb/>
　宅為寺今日修史者又不察施宫捨宅二字之傳訛<lb/>
　復執此為㫁作文辨之以著其考據之詳以証其諸<lb/>
　所立言之不僞愚以為此不過往古逸事耳闕疑可<lb/>
　也俯仰六十年來人物事蹟塡入志内未詳何據者<lb/>
　甚多固當折衷攸在可曰見聞異辭秉筆君子唯唯<lb/>
<pb n="KR4h0165_WYG_010-38b"/>
　諾諾不聞駁而正之乃徒舍近而徵逺溯委而忘源<lb/>
　致令苗莠雜收真贗莫辨使前此為無徵不信之文<lb/>
　將後斯盡可愛則傳之事詢之黄髪聽之臚言尚有<lb/>
　未然孔子曰吾猶及史之闕文也孟子曰盡信書則<lb/>
　不如無書學孔孟者宜以此為法其他在所勿論可<lb/>
　也壬子七月初四日芝麓樵史簡偶讀先生塔記因<lb/>
　書管見以告知已<lb/>
　鄱陽五家集卷十<lb/>
</p>
<p>
</p>
  </div>
</body>
</text>
</TEI>
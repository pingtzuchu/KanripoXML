<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄱陽五家集巻五</head> <lb/>
    <p>
<pb n="KR4h0165_WYG_005-1a"/>
欽定四庫全書<lb/>
　鄱陽五家集巻五<lb/>
　　　　　　　　　　　　　　鄱陽史簡編<lb/>
　元吳存樂庵遺稿二<lb/>
　五言古風<lb/>
　　擬古<lb/>
青青園中葵托根信云美夙承春風恩華葉光嶷嶷願<lb/>
得羞王公顔色照筐篚道路阻且長終然不我以悠悠<lb/>
<pb n="KR4h0165_WYG_005-1b"/>
嵗年晩零落自此始獨有太陽心不為霜雪死<lb/>
楚國有佳人雙蛾秀娟娟自倚容色好不復施朱鉛舉<lb/>
世非所偶窈窕誰為妍獨抱松栢心坐閲桃李年盈盈<lb/>
東家妹綺羅照珠鈿賦命固有定脉脉良自憐<lb/>
　　二月望日<lb/>
忽忽春已半我酒不得持今晨始無事出門草離離喧<lb/>
禽樂新霽羣動各以時居人亦有營驅牛向東菑我學<lb/>
嘆遲暮今兹復來兹同舍笑謂我用此鉛槧為當年不<lb/>
<pb n="KR4h0165_WYG_005-2a"/>
見察萬世以俟誰明朝是社日且啜山中醨<lb/>
　　次韻寄月磵<lb/>
平湖湛初晴碧色照蓮宇湖中舡子僧湖上蔬籃女遥<lb/>
知一堤栁風絮正飛舞安得携同袍清嘯倚晴樹關關<lb/>
幽鳥啼渺渺芳草暮唯應溪上人垂釣有深趣<lb/>
　　晦日風雨<lb/>
緼袍暢商音帶素靡憂色大鈞無私貧是事可容力唐<lb/>
風陋以卑結栁事袪辟退之謂知道亦復費行墨當年<lb/>
<pb n="KR4h0165_WYG_005-2b"/>
著原鬼晩受五窮責一時縱寓言千載殆兹惑因思窮<lb/>
達際今古鮮卓識閉關風雪中一笑墮吾幘<lb/>
　　蹇驢<lb/>
一驢蹇復蹇負我自有餘我行東西郊不亟亦不徐日<lb/>
出尋我友日入息我廬㸔山或躑躅步月仍躊躇爾蹇<lb/>
吾不厭慎勿欺我癯權門汝弗售高駟非我須材力各<lb/>
有稱分齊戒所踰引首忽長鳴似與我意俱呼童置緑<lb/>
隂報以一束芻<lb/>
<pb n="KR4h0165_WYG_005-3a"/>
　　蕪菁花<lb/>
桃李春未動蕪菁已煌煌我家溪上田百畆春風香春<lb/>
風日初晴蜂蝶紛如狂霏霏適此時翕翕理亦常一氣<lb/>
暢旁礴萬彚生輝光盛麗自有屬鎻碎豈足當偶出紅<lb/>
紫先遂擅一日塲兒童眩目前不復知衆芳桃李終不<lb/>
言含情待熙陽南山有老栢終嵗常蒼蒼<lb/>
　　答婦<lb/>
我行桃未開我歸筍成竹乆客欲何成蒼苔繞吾屋書<lb/>
<pb n="KR4h0165_WYG_005-3b"/>
燈仍舊青客鬂非故緑婦亦笑我癡胡不捨句讀老生<lb/>
方隱几起坐一捧腹方今聖明代四民各有屬上者萬<lb/>
鍾榮下者一㕓足簪組吾弗任畊稼非所服手鏝誠廼<lb/>
勞庶以功易粟卿言亦大好吾計固已熟百年須幾何<lb/>
勿使兩眉蹙婦笑更謂余新醅似堪漉<lb/>
　　余穆如子自彊來訪<lb/>
脩篁䕃晴蔬凉思生午簟剥啄驚問誰玉雪明几硯故<lb/>
人有此子别乆欣乍見吾鬂能不凋昔丱今已弁而翁<lb/>
<pb n="KR4h0165_WYG_005-4a"/>
二十年交誼深繾綣居然乗風歸每念臉欲泫舊㳺均<lb/>
夢境浮世一乗傳傳家見弓冶何用悲露電詞章亦細<lb/>
事正用飽書傳聖賢亦由人男子當虎變<lb/>
　　題老圃生意巻<lb/>
霜餘日初晴臘後春欲動曳蹤行我畦陳根撥殘凍鱗<lb/>
鱗萬甲緑已覆前日種孰知大鈞仁坱圠無盡用一氊<lb/>
守酸寒菜把煩日送兹晨旅顔破意到氷百甕區區田<lb/>
野心芹美亦思貢未敢語朝簪方酣萬羊夢<lb/>
<pb n="KR4h0165_WYG_005-4b"/>
　　霜鐘琴<lb/>
昔余北征年嵗晏霜滿野江城起疎鐘殘月隨瘦馬此<lb/>
時詩有思倥偬不得寫孰云舂容音殷殷君指下千年<lb/>
嶧陽桐勁氣種拱把斵之腹空洞宇宙寄瀟洒中郎乆<lb/>
不作妙質誰識者君從何處得此物今代寡吾聞豐山<lb/>
鳴寒玉粲萬瓦安得絃清商為我洗炎夏<lb/>
　　許叔佀池上觀萍寄徐山玉<lb/>
蔌蔌池上雨離離雨中萍方聚若浮雲忽散如流星永<lb/>
<pb n="KR4h0165_WYG_005-5a"/>
懐平生友雨翳山㝠㝠今我雙履迹何由至其庭舊夢<lb/>
四十年松間兩囊螢相從豈無時念此秋鬂零向來蒼<lb/>
松色鬂毛與之青我鬂已如兹松下應有苓嵗晩携長<lb/>
鑱一噉三千齡迂言以自慰勿遣傍人聽<lb/>
　　與許季蕃過梅花岩用松巢韻呈登庸<lb/>
平生物外趣頗恨物累纒窮幽躡巉嵓自笑老更儇蒼<lb/>
崖腹空洞中疑蟄飛仙昔聞丹邱人曽賦小有天遺音<lb/>
在嵓谷殷殷聞風前是日霜氣肅晴暉發春妍冥行石<lb/>
<pb n="KR4h0165_WYG_005-5b"/>
閣底忽射天光圓少林面壁相膝有蘆芽穿浴丹某氏<lb/>
井種玉何人田初平去不歸誰叱羣羊跧欲携小龍團<lb/>
來試玉竇泉安得呼詩翁操觚與周旋但恐石髓乾欲<lb/>
食不下咽神清若有得筆弱何由宣嵓東有臯比講舌<lb/>
天河懸玉樹更可人氷雪不待湔豈無山中招紀此石<lb/>
上縁重來定何時一拂蒼苔鐫<lb/>
　　周别駕載酒共賞張園芍藥五言紀事<lb/>
山深鴂初鳴春去芍藥在二難此清逰羣彦復來㑹華<lb/>
<pb n="KR4h0165_WYG_005-6a"/>
顛一枝節徐步躡飛盖孰知豪俠塲而有清净退行厨<lb/>
旣先馳清酤亦兼載枯篁戞宫徵聲若九霄珮此花蠒<lb/>
栗時正坐風雨晦相逄一何暮可喜亦可嘅主人未厭<lb/>
客更許他日再且盡樽中歡紅芳不君待<lb/>
　　次徐可玉天池韻<lb/>
吾聞青羊砦上有蛟龍窠幽探已前期坐閱日月多筋<lb/>
力賴未衰自許善飯頗擬携鈍毛錐徃就石上磨尚恐<lb/>
人跡稀傳聞或多譌此山東南來奔湧如怒鼉未應千<lb/>
<pb n="KR4h0165_WYG_005-6b"/>
仭頂瀦此一勺波朅來讀君詩句法追涪皤謂此鍾地<lb/>
靈信哉蓄天和想見煙霞表平眎星宿羅拂拭一枝藤<lb/>
逺興生嵯峨白雲儻來迎清風為前訶更約巢中仙箯<lb/>
輿重來過一潄天池泉三咏天池歌月明吹玉笙鶴舞<lb/>
應婆娑兒童顧我笑翁語多談河欲對麋鹿眠芳草尋<lb/>
陽坡百年更餘幾此事堪蹉跎方今文運熙羣賢起巖<lb/>
阿吾徒此逰息不樂當如何<lb/>
　　敬亭山懐謝<lb/>
<pb n="KR4h0165_WYG_005-7a"/>
輕隂閣朝雨暖吹収春霾行行出西郊山氣日已佳飛<lb/>
仙有靈跡凌雲敞高齋不辭躡丹梯寧論濕青鞋幽花<lb/>
旣窈窕新笑何喈喈尚恐林谷深下有虎與豺風騷千<lb/>
載人生晩不及偕悠悠寄孤吟日暮增深懐<lb/>
　　贈寫真朱梅癯<lb/>
梅花蛻塵埃一癯傲氷雪孰能寫其真山中有孤月今<lb/>
朝寫老月梅花似多情月本無實相相逐梅花生梅香<lb/>
逺更清月色寒亦好共結無情交萬古長不老<lb/>
<pb n="KR4h0165_WYG_005-7b"/>
　　陳氏雨窓<lb/>
窓前緑隂横窓下蘚紋緑此時窓中人日永春睡足急<lb/>
雨從何來浩蕩鳴我屋浪浪如建瓴衮衮似懸瀑餘吟<lb/>
晩未斷匏磬雜琴筑推窓看前峯雲氣正氛郁還坐更<lb/>
支頤妙趣那可獨户外有履聲爐中茗初熟<lb/>
　　淵明歸去來圖<lb/>
五斗輕敝屣吾腰重千金揺揺一葉舟載此無絃琴是<lb/>
非有萬古不在昨與今易寫彭澤興難寫東籬心<lb/>
<pb n="KR4h0165_WYG_005-8a"/>
　　題松溪巻<hi>巻中如貢仲章仇山村皆余知已陳華仲宛陵士也因書係感</hi>
仇池仙之癯吳語特高古貢公冠峩峩江左文中虎三<lb/>
年不通問俱作泉下土忽開松溪巻如對二君語亷藺<lb/>
千載人凛凜鸞鵠舉塵網朱絲絃欲拂為誰鼓陳三固<lb/>
無恙千里隔桐浦掩巻歸松君梅花暮江雨<lb/>
　　許氏竹外<lb/>
翠屯一川雲碧立萬竿玉使身處其間咫尺不見竹何<lb/>
如居其外對此心肅肅如交衆君子不諂亦不凟直以<lb/>
<pb n="KR4h0165_WYG_005-8b"/>
正吾邪清以醫我俗乆而與之化不待三熏沐吾聞衛<lb/>
武公盛徳配猗緑千載猶可師為君賦淇澳<lb/>
　　葉氏攀桂樓<lb/>
天人何所居清虛廣寒府桂樹生其間根蟠萬萬古青<lb/>
冥不可梯芬菲君為取美人貽謀逺危搆天尺五斫之<lb/>
應不難姮娥已心許金婆夜夜明金粟年年吐珍重法<lb/>
喜孫更礪西河斧<lb/>
　七言古風<lb/>
<pb n="KR4h0165_WYG_005-9a"/>
　　秋社<lb/>
江南太平重秋報村東村西田鼓閙嵗無旱溢國無兵<lb/>
露積千倉煙萬竈予時童丱未憂翁豈憂無酒可治聾<lb/>
那知回首二十載半間社屋蒼苔封低頭自讀元祐史<lb/>
麟趾深仁浹肌髓一匙社飯千古悲後園秋雨號狐狸<lb/>
　　新安王仲儀訪余不值又來浮梁得㑹縱㳺數日<lb/>
　　而别<lb/>
淛江秋濤薊門雪南北與君同一轍歸來相望兩青燈<lb/>
<pb n="KR4h0165_WYG_005-9b"/>
韲甕嚼酸氷作屑我泛雙溪訪舊逰菡萏香銷雨聲絶<lb/>
此時君從芝山來兩袂冷風洗煩熱一朝邂逅論三載<lb/>
如寐得醒飢得啜浮梁近郭多佛屋處處煮茶憩清樾<lb/>
寳積山前潄玉亭尚想金山廣長舌金鰲穏處珤珠樓<lb/>
飛簷倒影蛟龍穴恨不清秋此倚䦨下看玻瓈浴明月<lb/>
此邦文物承平舊竹立衣冠鏘珮玦春風沂上更超然<lb/>
乾端坤倪見軒豁人生㑹難散苦易我意欲留君欲别<lb/>
鈞天可聞不可譜天馬難覊意飄忽雪泥聊復記飛鴻<lb/>
<pb n="KR4h0165_WYG_005-10a"/>
萬叠青山照華髮<lb/>
　　次高彦文韻送王仲儀<lb/>
剡溪文如下水舡天然之質無鑱鐫君如駿馬不受鞭<lb/>
目光夾鏡騣連錢信知文章有源委荷根為藕花為蓮<lb/>
豈同俗學枯且澀刮毛龜背難成氊宣城古號山水國<lb/>
敬亭雲氣雙溪煙𤣥暉太白舊吟處泠泠遺響留風泉<lb/>
扶輿清淑閟已乆明時之瑞宜多賢君才槃槃無不適<lb/>
不居玉堂當木天譬如良醫蓄善藥痿者可起痼可痊<lb/>
<pb n="KR4h0165_WYG_005-10b"/>
誰令臯比坐講易清晨滴露朱自研筆端武庫人詫杜<lb/>
腹中經笥誰嘲邊古今文治春坱圠雨露未必榮枯偏<lb/>
豹文暫爾𤣥霧澤鷙翮一舉青雲連人言靈運易成佛<lb/>
自笑長房難得仙平生儲書一千巻清灣之上屋數椽<lb/>
牛鐸自諧欲誰賞石槃不透徒鑚堅朅來昌江與君遇<lb/>
適有詞客來星川偶然再鼓余已竭竒絶七札君猶穿<lb/>
文章于道亦何有如君豈但工槧鉛酒中真趣諒有得<lb/>
不妨更為醒者傳<lb/>
<pb n="KR4h0165_WYG_005-11a"/>
　　百馬圖<lb/>
史稱陸牧二百蹄此圖所有今倍之人生得此不啻足<lb/>
安用千户封君為水暖沙明芳草軟渴飲飢飡飽仍𩥇<lb/>
驕飛相逐怒相踶獨樹磨殘午隂轉想見開元汧渭閒<lb/>
未刻未烙天真完奚官三年一度貢龍䰇鳯臆歸帝閑<lb/>
吾聞一鶚空百鷙百馬羣中豈無驥憑誰喚起九方歅<lb/>
驪黄之外觀其神<lb/>
　　周别駕清明出逰阻雨分韻牧字<lb/>
<pb n="KR4h0165_WYG_005-11b"/>
書生不帶看花福憂樂隂晴手翻覆清明有約出郊逰<lb/>
旅枕夢回雨鳴屋貳車憐客開新宴佳釀濃傾不論斛<lb/>
縱令野逕踏殘紅得似虛亭賞新緑布韋接膝忘軒冕<lb/>
談笑生風勝絲竹金鞍紅粉杜陵詩歡意雖同終近俗<lb/>
百嵗清明各餘幾青春好醉流光速不看坐上病相如<lb/>
元是三生狂杜牧<lb/>
　　贈畫士<lb/>
良工畫骨不畫肉俗士信耳不信目莫言畫者世罕逄<lb/>
<pb n="KR4h0165_WYG_005-12a"/>
識者寥寥千載獨葉公去後少真龍與可以來多贋竹<lb/>
珠入緯蕭翻得煆宋人藏石夸為玉我年七十閱人多<lb/>
䑛筆和鉛徒碌碌孰知吾邦有妙手墨光夜夜虹穿屋<lb/>
夙昔廬山有舊逰煩君寫入鵝溪幅雙劍峯前潄玉亭<lb/>
著我枯笻對晴瀑<lb/>
　　毛鼎仲九日登榴峯望祀衢祖舉先典也次韻<lb/>
楚聲多哀不忍和寒花滿地西風作去家昔聞丁令威<lb/>
述祖今同謝康樂松楸目短煙重重豺獺心長天漠漠<lb/>
<pb n="KR4h0165_WYG_005-12b"/>
何年麥飯洒清明却話榴峯酒杯落<lb/>
　　明皇倚楊妃菊為嚴氏賦<lb/>
三郎玉雪真天人玉環酒面酣青春一聲鼙鼓香夢破<lb/>
玉樓去作蓬萊身當年報國心自矢在地為枝願連理<lb/>
返魂今見東籬花兩兩天然見秋蘂根同榦同色不同<lb/>
東枝粹白西枝紅尚想霓旌下南苑衮翟同輦飄香風<lb/>
三生飽受繁華福甘與客星伴幽獨憑誰為繫䕶花鈴<lb/>
莫遣㘅花怨麋鹿<lb/>
<pb n="KR4h0165_WYG_005-13a"/>
　　陪芳洲逰百花洲<lb/>
昨日今日風日妍東舍西舍桃李連有衣且典洲上醉<lb/>
無錢莫喚湖中船羣兒竹馬走争道誰家紙鳶飛上天<lb/>
豈無長袖公莫舞共對青春非盛年<lb/>
　　朱氏四虎圖<lb/>
兩虎驕獰戲相摶囓膝攀膺氣交作一虎危坐首獨回<lb/>
一虎騰趨勢如躍勿矜肉飽身自閒㑹當驅汝守九關<lb/>
一聲怒嘯崖谷裂北風獵獵枯梢寒<lb/>
<pb n="KR4h0165_WYG_005-13b"/>
　詩餘<lb/>
　　江淛貢院<hi>水調歌頭</hi>
尺一九霄下華髪起江湖西風吹我衣袂八月過三吳<lb/>
十五西湖月色十八海門潮勢此景世間無収入硯蜍<lb/>
滴供我筆頭枯　七十幅五千字日方晡貝宫天網下<lb/>
罩何患有遺珠用我玉堂金馬不用清泉白石真宰自<lb/>
乗除長嘯吳山頂天濶鴈行疎<lb/>
　　謝番丞薦舉<hi>滿江紅</hi>
<pb n="KR4h0165_WYG_005-14a"/>
詞賦凌雲醫不得家徒四壁俄又報槐花風急一天秋<lb/>
色老去乆忘炊黍夢興來偶作乗槎客問當時鶚表屬<lb/>
何人松㕔墨　人縱有垂天翼誰不待培風力但吹噓<lb/>
到處扶揺咫尺倚我一枝壺叟杖為公三弄桓伊笛約<lb/>
相逄解佩換蒲萄長安陌<lb/>
　　北上道别周明翁遇雪<hi>水調歌頭</hi>
昨夢騎白鳯身到玉皇家晴開閶闔蕩蕩白書舞天葩<lb/>
堂上圭陳璧委堂下鷺班鵠侍整整復斜斜一笑未曾<lb/>
<pb n="KR4h0165_WYG_005-14b"/>
有兩眼眩光華　朝來見庭中樹玉槎牙馬頭憐我飛<lb/>
絮行色渺天涯想見燕山高處此際飄花如席萬帳擁<lb/>
氊車誰信百花上江左有梅花<lb/>
　　峨眉亭次韻<hi>霜天曉角</hi>
龍梭四壁風浪生尋尺却上危亭孤嘯天無際水無極<lb/>
　百年縁底急晩風牛背笛囘首故鄉千里山一髪暮<lb/>
江碧<lb/>
　　高郵舟中<hi>江城子</hi>
<pb n="KR4h0165_WYG_005-15a"/>
酒爐餅舍帶長溝過揚州又高郵逆浪流澌寸寸澁行<lb/>
舟北望神京天共逺何處是五雲樓　昔年此地足戈<lb/>
矛轉城陬屢囘頭甓社湖中明月竟誰収欲問少年淮<lb/>
海士疎葦外起沙鷗<lb/>
　　儀真次韻<hi>滿江紅</hi>
興廢榮枯終不改江山千古笑當日龍争虎戰一丸淮<lb/>
土世亂分屯維重鎮國亡守死無降旅到如今貢賦甲<lb/>
東南輸天府　鴻與燕千帆度蠅與蚋千家聚有豪雄<lb/>
<pb n="KR4h0165_WYG_005-15b"/>
杜保風流張緒白髪寧忘揮麈興青樓不是留琴處待<lb/>
明朝來問孝亷船乗風去<lb/>
　　揚州<hi>摸魚兒</hi>
笑風流少年杜牧如今雙鬂成雪來尋荳蔻梢頭夢二<lb/>
十四橋明月人事别把故國興亡欲問無人説淮雲萬<lb/>
叠但雨外疎鐘煙中斷角到曉共鳴咽　蕪城外幾樹<lb/>
西風落葉消磨多少豪傑平山堂上朝中措千載妙音<lb/>
幾絶歌一闋怪水部梅花怪我心如銕才情未竭待跨<lb/>
<pb n="KR4h0165_WYG_005-16a"/>
鶴重來纒腰半解一奏玉笙徹<lb/>
　　舟中九日次韻<hi>沁園春</hi>
萬里南還臨江一笑吾道滄洲筭生來骨相不堪蟬冕<lb/>
帶來分定只合羊裘薄酒勝茶晩餐當肉六印何如二<lb/>
頃謀人間事看蜃樓城郭蟻穴公侯　舟中此日風流<lb/>
拚一酌黄花散百憂甚東籬縣令歸田自得西江工部<lb/>
戀闕多愁出處雖殊襟懐畧似光熖文章萬古留聊記<lb/>
取待他時話舊八極神㳺<lb/>
<pb n="KR4h0165_WYG_005-16b"/>
　　春興<hi>木蘭花慢</hi>
問東君識我應怪我鬂將華甚破㡌蹇驢清明無酒寒<lb/>
食無家東風緑蕪千里怕登樓歸思渺天涯煙外一雙<lb/>
燕子雨中半樹梨花　日長孤舘小窓紗新火試團茶<lb/>
想明月灣頭家家筍蕨井井桑麻年華不饒倦客早青<lb/>
梅如豆栁藏鴉欲逐夢魂歸去客窓一夜鳴蛙<lb/>
　　春夢<hi>㸃絳唇</hi>
多事春風年年緑遍江南草羅裙色好莫把相如惱<lb/>
<pb n="KR4h0165_WYG_005-17a"/>
夢入瑶臺搔背麻姑爪還驚覺杜鵑啼早一夜相思老<lb/>
　　春歸<hi>朝中措</hi>
蜂脾蜜滿燕成窠春事已無多風景付渠啼鴂客情還<lb/>
我煙莎　春來風雨春歸風雨春竟如何輸與前溪醉<lb/>
叟紅雲波上漁歌<lb/>
　　春閨送别<hi>浣溪沙</hi>
花滿離筵酒滿瓶摘花未語淚先零杯行教醉莫教醒<lb/>
　今夜酴醿連理枕明朝栁絮短長亭一般杜宇兩般<lb/>
<pb n="KR4h0165_WYG_005-17b"/>
聽<lb/>
　　清明夜與芳洲話舊<hi>木蘭花幔</hi>
又清明寒食淡孤舘鬱無憀正杜宇催春桐花送冷門<lb/>
巷蕭條芳洲老仙來下粲黄冠翠<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>珮瓊瑤兩客清談<lb/>
未了三更風雨瀟瀟　青雲妙士早相招同泛淛江潮<lb/>
㸔眼閱青徐氣横燕趙天路逍遥明年此時何處定軟<lb/>
紅道上玉驄驕萬里江南歸夢青燈還憶今宵<lb/>
　　禊日禁酤<hi>八聲甘州</hi>
<pb n="KR4h0165_WYG_005-18a"/>
甚無情一信楝花風捲盡市簾青對樓臺寂寂管絃悄<lb/>
悄煙雨冥冥屋角提壺笑我不上五峯亭此日流觴節<lb/>
宜醉宜醒　説與渠僕知否正門譏太白巷詬劉伶網<lb/>
絲沉玉犖蘚暈入銀瓶右將軍蘭亭詩序儘風流千載<lb/>
事須停西窓下焚香晝永一巻茶經<lb/>
　　秋水泛舟<hi>水龍吟</hi>
陶公三尺漁梭十年來蘚枯塵壁無端夜半風雷入夢<lb/>
曉痕猶濕起喚蘭橈荻花蕩漾粘天晴碧望芝雲一㸃<lb/>
<pb n="KR4h0165_WYG_005-18b"/>
爛銀盆裏青螺眼中堪識　獨倚枕床清嘯看千帆霎<lb/>
時風力孤篷穏繫釣車幔巻緑楊汀側逺樹如煙飛鷗<lb/>
如雪暮愁如織倩何人小拂朱絃寫入一江秋色<lb/>
　　督軍湖觀競渡<hi>水龍吟</hi>
平湖暮色冥濛雷風喚起雙龍舞吸乾彭蠡須臾噀作<lb/>
一川煙雨漢女霓旌湘妃翠盖馮夷鼉鼓想祝融指揮<lb/>
濤奔浪捲來赴世間端午　此地番君舊境問當年軍<lb/>
容何許垂楊斷岸幾囘想像水犀潮弩風景依然英雄<lb/>
<pb n="KR4h0165_WYG_005-19a"/>
逺矣悠悠漢楚笑邦人只記飯筒纒綵汨羅懐古<lb/>
　　春雨連日<hi>踏莎行</hi>
夜溜瓶懸朝隂墨鎻一年桃李糊塗過欲留晴賞待清<lb/>
明晴時只恐清明蹉　倚杖孤吟焚香黙坐春衫莫把<lb/>
春泥汚慿誰有爪似麻姑明朝為擘浮雲破<lb/>
　　九日會周南翁于溪上<hi>摸魚兒</hi>
問籬邊黄花開否甕頭新酒篘未故人有約酬佳節一<lb/>
幅錦雲先墜凝莫睇正溪上西風颯颯吹凉袂行人笑<lb/>
<pb n="KR4h0165_WYG_005-19b"/>
指大似淵明吟詩吻燥忍待白衣至　曾報與松下巢<lb/>
居居士應來别墅同醉三人對月歌還舞千載重陽竒<lb/>
事何况是青雲士京華冉冉催征騎吾儕耄矣願强健<lb/>
年年茱萸在手分寄五千里<lb/>
　　閲周南翁所藏書畫惜其迂懐雅好因泣下不自<lb/>
　　禁漫賦<hi>蝶戀花</hi>
傀儡塲中青紫楦縱有神丹俗骨無由換可惜米顛蘇<lb/>
内翰風標何逺年何短　此日閒窓開寳玩想見江船<lb/>
<pb n="KR4h0165_WYG_005-20a"/>
當日晴虹貫銕石吳腸還易斷風吹老泪春衫滿<lb/>
　　落梅<hi>水龍吟</hi>
無端夢醉西湖楊花撲帳春雲熱朝來問訊牆隂玉樹<lb/>
霏霏香屑粘竹如斑㸃衣如唾穿簾如蝶甚兒童驚怪<lb/>
東風幾日消不盡蒼苔雪　莫恨玉妃渾老半面粧風<lb/>
流仍絶多情應有洛濵解珮江中捐玦消得幾番荒煙<lb/>
疎雨冷雲殘月倩何人報與廣平渠不解心如鐵<lb/>
　　賦潮<hi>摸魚兒</hi>
<pb n="KR4h0165_WYG_005-20b"/>
定何人鞭蛟笞蜃盡驅山石填海海波坌涌三千丈蓬<lb/>
嶠落翻鰲背天晝晦似睢水揚沙漢楚三軍潰東皇翠<lb/>
蓋遣海若揺旌馮夷擊鼓彷彿一時㑹　初發處練白<lb/>
海門如帶須臾雪嶺天界朝生暮落何時了幾度越成<lb/>
吳壞君莫怪這莫有至人呼吸乾坤外白鷗自在待日<lb/>
落潮平逰人歸盡飛過富陽瀨<lb/>
　　雪次韻<hi>水龍吟</hi>
一天雲似穹廬山川慘淡還非舊興來欲喚羸童瘦馬<lb/>
<pb n="KR4h0165_WYG_005-21a"/>
尋梅隴首有客遮留左援蘇二右招歐九問聚星堂上<lb/>
當年白戰還更許追蹤否　却擁重裘深坐看飛花乍<lb/>
無還有老來拈筆不禁清凍頻呵龜手想見南山少年<lb/>
射虎臂鷹牽狗暮歸來脫㡌銷金帳裏飲羊羔酒<lb/>
　　壽族父瑞堂<hi>水龍吟蟄其日驚</hi>
今朝蟄户初開一聲雷喚蒼龍起吾宗仙猛當年乗此<lb/>
遨逰人世玉頰銀鬚胡麻飯飽九霞觴醉愛青青門外<lb/>
萬絲楊栁都撚作長生縷　七十三年閒眼閲人間幾<lb/>
<pb n="KR4h0165_WYG_005-21b"/>
多興衰酸醎嚼破如今翻覺淡中有味總把餘年栽松<lb/>
長竹種蘭培桂待與翁同看上元甲子太平春霽<lb/>
　　壽松巢次韻<hi>最高樓</hi>
南州士人品角番川春動九霞筵臯比早志青雲上角<lb/>
巾晩傲白雲邊喜諸孫蘭洒洒玉娟娟　笑七十曲江<lb/>
歡未足笑七十金城閒未得吾一壑可忘年金丹九轉<lb/>
來雲鶴玉琴三叠和風蟬報君知巢上老海棠仙<lb/>
　　迎周明翁治中<hi>錦堂春</hi>
<pb n="KR4h0165_WYG_005-22a"/>
萬里槎浮碧漢十年鵠立紅雲龍墀乞得故鄉身風月<lb/>
許平分　魏國歸時已老㑹稽仕日猶貧世間無此錦<lb/>
堂春富貴少年人<lb/>
　　送周君崇録判<hi>摸魚兒</hi>
澹津橋兩池春水多情偏寫人影氷姿玉質梅花骨誰<lb/>
似此君清整秋兔頴似百錬吳鈎氣挾風霜冷光鋩烱<lb/>
烱但小試神鋒蛟奔蜃走彭蠡湛千頃　芝山下三世<lb/>
甘棠舊境春風重緑相映緹屏畫㦸聲華接還羨紏曹<lb/>
<pb n="KR4h0165_WYG_005-22b"/>
名盛風力勁想御此泠然徑上蓬萊頂城煙楚暝怕别<lb/>
後懐人登樓無奈天濶暮江永<lb/>
　　送餘干教鄧覺非歸吳<hi>水龍吟</hi>
琵琶亭下春波滔滔流入三吳去東風也似無情不約<lb/>
木蘭舟住中有仙翁苧衫烏㡌筆床談麈道越鄉雖好<lb/>
昨非今是終不似歸來賦　想見莓苔三尺玉琴清杏<lb/>
梢初雨青青衿佩童參冠伍徘徊江暮我意尤長公行<lb/>
不顧一聲柔櫓趂輕風徑上蓬萊頂𩕳去天尺五<hi>𩕳音領頂</hi>
<pb n="KR4h0165_WYG_005-23a"/>
<hi>顛也</hi>
　　餞張巡檢<hi>百字令</hi>
芝山南畔聽將軍鼓角暮煙朝雨渺渺番湖三百里四<lb/>
面封疆皆水葭葦烽沉鮮鯢波靜人在漁樵裏封留千<lb/>
户渠家代有人矣　正好緩帶輕裘吟詩横槊五破梅<lb/>
花蘂誰報萊衣春不待匹馬戴星而起細栁營寒甘棠<lb/>
隂在萬口稱才美祥琴何日玉堂直上天咫<lb/>
　　代贈醫者葛道夫<hi>水調歌頭</hi>
<pb n="KR4h0165_WYG_005-23b"/>
欲問長生藥勾漏有丹砂祗今醫國妙手還屬葛仙家<lb/>
出入神聖工巧操縱温凉寒熱功用妙無涯談笑起沉<lb/>
痼闔郡萬人誇　又何必神樓散紫荷車火攻更是上<lb/>
䇿一灼補千瑕使子聲流梁楚使子名齊和緩當代更<lb/>
誰加金帛何足報吾筆解生花<lb/>
　　代送路同知罷歸<hi>水調歌頭宣城作</hi>
兵衛森畫㦸皂盖映朱轓平分一郡風月家世舊衣冠<lb/>
數日春風著物一夜秋霜滿野六月宛陵寒只有雙溪<lb/>
<pb n="KR4h0165_WYG_005-24a"/>
水照見寸心丹　公好似片雲起敬亭山悠悠漾漾等<lb/>
閒飛去又飛還笑問無心出岫何似從龍天上為雨遍<lb/>
人寰輸與敬亭老趺坐靜中看<lb/>
　祭文<lb/>
　　祭徐松巢<lb/>
昔栁子厚之祭吕化光歐陽公之祭尹師魯皆其平生<lb/>
莫逆之交而言辭吐出其肺腑盖學莫樂於同好之相<lb/>
求交莫深於知已之相與故鍾子死而伯牙絶其高山<lb/>
<pb n="KR4h0165_WYG_005-24b"/>
流水之絃郢人亡而匠石輟其聽風斵堊之斧嗚呼巢<lb/>
君人中之麟文中之虎金石擊撞雲霧吞吐萬牛不能<lb/>
囘其翰墨之鋒三峽不足供其清談之麈其蕭散也以<lb/>
風月為朋徒其曠達也以天地為逆旅發為詩章用意<lb/>
深苦故山村仇公愛君之氣清養吾李公賞君之調古<lb/>
他時景文<hi>湯</hi>訪君於山中如太邱之過朗陵後來南翁<lb/>
<hi>周</hi>詫君于中朝如正平之稱文舉君有美玉匵而弗賈<lb/>
寧疏食瓢飲浩然于林泉不以角巾羽扇㸃汚于塵土<lb/>
<pb n="KR4h0165_WYG_005-25a"/>
雖一世之知音者稀而君亦眼空四海羞碌碌而不數<lb/>
雖君之抱負不得展其輪囷而君之文章終不與草木<lb/>
而俱腐嗟我與君弱冠相伍七年青燈飽聽松雨聲之<lb/>
相應如伯塤而仲箎氣之相合如陽律而隂吕雖人事<lb/>
好乖中年多離闊之夢而交情不渝山川無逺近之阻<lb/>
初余與君與時齟齬惟芳洲翁以二妙許或者議其即<lb/>
且之甘帶鴟鴞之嗜䑕然使其身亨而志汚亦勝士之<lb/>
所不取前二十年詩筒縷縷二翁招余以早歸結一菴<lb/>
<pb n="KR4h0165_WYG_005-25b"/>
而逰處余坐於貧竟負斯語奈何古人千里雞黍嗚呼<lb/>
君與芳洲逍遥帝所我獨世間能不凄楚嗟故知之已<lb/>
空諒乆生而何補倘宿縁之未盡尚來世之同侶君能<lb/>
飲乎我酒維醹明月西山白雲一塢<lb/>
　<lb/>
　<lb/>
　<lb/>
　鄱陽五家集巻五<lb/>
</p>
<p>
</p>
  </div>
</body>
</text>
</TEI>
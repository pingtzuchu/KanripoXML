<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄱陽五家集卷七</head> <lb/>
    <p>
<pb n="KR4h0165_WYG_007-1a"/>
欽定四庫全書<lb/>
　鄱陽五家集卷七<lb/>
　　　　　　　　　　　　　　鄱陽史簡編<lb/>
　元徐瑞松巢漫稿二<lb/>
　五言今體<lb/>
　　次韻吳仲退見貽<hi>戊寅</hi>
瘦竹相隨立輕堅九節青川平雲澹澹風定樹亭亭汩<lb/>
没悲流俗驅馳累有形揜關差有味危坐玩羲經<lb/>
<pb n="KR4h0165_WYG_007-1b"/>
天秋分袂後擾擾似年時竟負梅花約空哦春樹詩斷<lb/>
崖粘凍雪碎石漾流嘶悵望灣頭路扁舟樂泳思<lb/>
　　溪上晩眺<lb/>
望逐飛雲去天低落景黄江湖流不盡宇宙事何長帆<lb/>
影行空濶漁歌出莾蒼沙平秋草逺鷗鷺未相忘<lb/>
　　秋夜<lb/>
沉沉秋夜靜輕䇿歩中庭止酒天真澹烹茶世夢醒風<lb/>
枝繞驚鵲露草度流螢物化猶如此浮生可得停<lb/>
<pb n="KR4h0165_WYG_007-2a"/>
　　臨泉寺<lb/>
扁舟駐寒瀨輕䇿到臨泉僧說黄巢事碑鑱慶厯年幽<lb/>
花荒甃晩落木古城煙興廢俱陳迹相看一惘然<lb/>
　　重過鐘潭寺月灣有詩次韻<hi>癸未</hi>
五年三到此門逕怪頻移絶壁何年樹空廊異代碑微<lb/>
瀾生古瀨浮翠擁修眉煑茗談時事山僧總未知<lb/>
　　無庵道人贈硯報之以詩<lb/>
别去驚離索重來更劇談送人還有硯住世却無菴白<lb/>
<pb n="KR4h0165_WYG_007-2b"/>
鶴千年化黄粱萬枕酣區中縁未畢一見一回慚<lb/>
　　求余敬可字與小兒習不至<lb/>
㸃<graphic n="KR1709" url="https://raw.githubusercontent.com/kanripo/KR-Gaiji/master/images/KR1709.png" mimeType="image/png"/>今誰妙波戈古莫稽要令識陣馬不是厭家雞鄴<lb/>
瓦𤣥雲濕溪藤暮雨凄媿無鵝可換萬一付歸奚<lb/>
　　月磵自杭歸以詩問訊<lb/>
記别秋風裏聞歸禁火初深慚聊爾耳久闕問何如梅<lb/>
雪西湖鶴潮風東海魚經行入詩否早晚叩精廬<lb/>
　　渉世<lb/>
<pb n="KR4h0165_WYG_007-3a"/>
渉世頭將白躭詩貌欲枯晨齋參玉版夜渴飲氷壺咄<lb/>
咄知今是栖栖媿故吾窮通端有命一笑視平蕪<lb/>
　　題舊藁<lb/>
書向愁邊著詩添病後唫不成千古事空費一生心華<lb/>
髪江湖晩青燈風雪深鍾期那可鑄塵網斷紋琴<hi>坡詩火急</hi>
<hi>著書千古事唐詩吟成五字句用破一生心</hi>
　　醉中作<lb/>
嵗月驚虛擲風霜信飽更蚤知窮有命惟以飲留名人<lb/>
<pb n="KR4h0165_WYG_007-3b"/>
事宜藏拙天工亦惡盈浩歌因起舞月到紙窓明<lb/>
　　戊子元日<lb/>
嵗嵗春風面年年山澤儒不知老將至但有醉如愚殘<lb/>
雪明岡阜新晴樂鳥烏身安即如願何必問清湖<lb/>
　　雨中對酴釄<lb/>
隠隠滃緑霧盈盈積玉塵濃香欲醉客妙質不爭春已<lb/>
是園林晩那堪風雨頻先生如有素終日澹相親<lb/>
　　讀畫史<lb/>
<pb n="KR4h0165_WYG_007-4a"/>
子敬因成駮曹興偶畫蠅初非有意作竟以絶倫稱鑄<lb/>
錯吾何恨求全古所懲中年思爛熟巧力不須矜<lb/>
　　題王朝英修竹齋<lb/>
文章虎豹皮標格雪霜枝孤立天所賦一清人得知勿<lb/>
論千戸等可忍十年飢㑹得箇中趣何須汗漫期<hi>對此莫論</hi>
<hi>無肉瘦閉門可忍十年飢枚翁詩也</hi>
　　與陳善從<lb/>
出門小天下知子欲昌詩廬阜孤雲眼芝山夜雨思勿<lb/>
<pb n="KR4h0165_WYG_007-4b"/>
輕千里别動是隔年期萬一踰淮去毋㤀橘頌詞<hi>陳尊人家</hi>
<hi>廬阜其弟寓鄱陽</hi>
　　庚寅正月十六携家入山大雪彌旬止既月叔祖<lb/>
　　東緑翁以那知風雨夜復此對床眠分韻瑞得那<lb/>
　　眠字<lb/>
辟俗過逢少離居感慨多豈伊泉石勝奈此簡書何風<lb/>
雪日如此乾坤理則那隣翁能貰酒一笑且酣歌<lb/>
骨肉終青眼一林有素縁偶來成許日此聚豈非天悟<lb/>
<pb n="KR4h0165_WYG_007-5a"/>
解由災疾遲留費嵗年東風方作惡萬事付佳眠<lb/>
　　夏五有㫖徙豪右郡邑以吾家充數與章正卿同<lb/>
　　泊舟琵琶洲下<lb/>
去國羈懐惡開帆眼界新同為萬里客猶是一鄉人浪<lb/>
説王孫富誰憐郭解貧江妃應笑我從此素衣塵<lb/>
　　故友湯景文别六年乃十月廿一尋我松下臨别<lb/>
　　見贈次韻奉答<hi>丁酉公湯名琛東澗  從弟</hi>
占氣頻翹首青牛忽度闗相看雙眼碧劇論寸心丹時<lb/>
<pb n="KR4h0165_WYG_007-5b"/>
俗容遲鈍交情見徃還盟言天為聽萬一莫辭難<hi>景文與瑞</hi>
<hi>有讀書山間尋真方外之約</hi>
　　次韻景文社屋留題<lb/>
四海誰知已江濤正渺然山林聊偃息嵗月易流連行<lb/>
李清霜曉荒祠落木天留題不盡意感激尚君賢<lb/>
　　馬可卿棄家學道衲衣椎髻飄然有物外之思賦<lb/>
　　二詩為贈<hi>戊戌</hi>
去去休驚俗循循且任真端能一宿覺不負百年身有<lb/>
<pb n="KR4h0165_WYG_007-6a"/>
種穀斯熟深根樹自春向來陳處士還帶華陽巾<lb/>
我祖徐從事君家馬自然何曾絶倫誼皆得列神仙四<lb/>
百金丹字參同鼎器篇能通言外意即此是單傳<hi>魏伯陽以</hi>
<hi>參同契授徐從事張平叔以金丹四百字授馬自然</hi>
　　次韻芳洲見寄<lb/>
地偏寡迎送書至慰蹉跎此世知音少吾生可悔多虚<lb/>
懐㤀寵辱遇物任誰何未了山中約期君難童過<lb/>
　　次仲退賦牡丹韻詩中有欲將傾國色故惱在家<lb/>
<pb n="KR4h0165_WYG_007-6b"/>
　　禪之句<hi>已亥</hi>
雨餘春意足睡起曉光懸衆卉自開落吾心無醜妍掃<lb/>
空方是道下語已非禪隠几翛然久疎林起淡烟<lb/>
　　吳義甫號宜山以星纒推賤庚并遺以詩次韻奉謝<lb/>
為愛山宜隠從教世莫知虛心觀象緯戯墨出蛟螭詩<lb/>
卷今餘事丹爐彼一時宜山子姚子千載共風期<hi>吳尊人常</hi>
<hi>營别墅館方外士雅意丹學士陳后山集有送姚先生歸宜山三絶姚葢得道之  而宜山乃其隠所也</hi>
　　十月乙酉西山訖事悼亾二首<lb/>
<pb n="KR4h0165_WYG_007-7a"/>
渺渺箜篌夢茫茫石鏡縁斷絃終莫續浮沫更堪憐濕<lb/>
土新阡雨啼鴉老樹煙一聲鄰笛起凄咽泪如泉<lb/>
我已空諸幻君今斷後縁圓明應頓悟成壞不須憐玉<lb/>
宇行孤月氷溪破冥烟兒曹修菲薦再拜酹寒泉<lb/>
　　送姚聖可歸旴江<hi>丙午</hi>
識面三年久論心此日同相從方欵欵索去又匆匆宇<lb/>
宙塵機息江湖老眼空南枝春信早歸路載東風<lb/>
未了區中事先留方外盟仙才雖有數大器豈無成白<lb/>
<pb n="KR4h0165_WYG_007-7b"/>
髪髙堂夢青山故國情君歸相慰藉未及水初生<lb/>
　　次韻東臯雨後行<lb/>
久雨書闈坐初晴竹伴行逺林更舊緑流水帶新聲隨<lb/>
境皆天趣無心任世情芒田公獨樂吟嘯了浮生<hi>芒田東臯</hi>
<hi>寓居</hi>
　　梅山周公挽章<hi>戊申二三首録  三</hi>
才力千鈞弩襟期百尺樓吾生能幾見異世有同流起<lb/>
起悲前夢堂堂閟一丘哀榮動州里外此復何求<lb/>
<pb n="KR4h0165_WYG_007-8a"/>
東閣游從久西州慟哭頻感君敦古誼待我異他人對<lb/>
酒言猶在看山迹已陳惟應舊賓客相對一沾巾<lb/>
　　寄周南翁用月灣寒食韻<lb/>
獨夢雲千里清愁雨一林江山空有約桃李易成隂自<lb/>
是乖幽賞何由話苦心興來當逕造剪燭夜堂深<lb/>
　　夏日讀陶韋詩偶成<hi>庚戌</hi>
詩道貴和平由來冩性情要知衝口出絶勝撚髭成理<lb/>
到辭須達神超韻自清無人融此趣庭戸緑隂生<lb/>
<pb n="KR4h0165_WYG_007-8b"/>
　　吳長裕恵詩次韻為贈<hi>丙辰長月灣之  孫</hi>
此士暌違久流年倐忽更詞章如水進談笑喜風生無<lb/>
以小害大當期實勝名傳家有師法晦木定春榮<lb/>
　　李田道中<lb/>
老樹圍修竹清流浸白沙沿山石磊磈隔岸路丫义漸<lb/>
漸鄉音别迢迢去意賖㵸茶誰氏女鬒髮墮烏鴉<lb/>
　　除夜哭仲孫概<lb/>
階庭皆秀發念汝獨敦龎處事怯藏勇臨機智若戇痛<lb/>
<pb n="KR4h0165_WYG_007-9a"/>
渠二豎惡何日片心降硯席凝塵滿依然在北窓<lb/>
我老那堪哭吞聲泪一襟應門差慰眼伏枕獨傷心白<lb/>
璧歸黄壤孤墳寄古林凄凉重泣痛臨絶有遺音<lb/>
　　次劉東仲見寄咏<hi>戊午</hi>
手姿明玉樹清論㵼秋泉霧豹文何澤風鸞意自仙超<lb/>
然由靜悟妙處可言傳倘遂卜鄰願游從不計年<lb/>
　　用月灣咏寄題江儀仲心逺堂<hi>辛酉</hi>
湛湛秋潭靜沉沉夜璧光歛之不盈握舒則可包荒今<lb/>
<pb n="KR4h0165_WYG_007-9b"/>
古事無盡乾坤夢正長爐香清晝永物我兩俱忘<lb/>
　七言今體<lb/>
　　歸來<hi>丁亥</hi>
歸來便覺此身尊傲世猶嫌習氣存巳是半生走風雨<lb/>
但持一笑信乾坤貪閒且復逃空谷自衒終羞倚市門<lb/>
庭院緑隂生午寂坐聽禽語對清樽<lb/>
　　東緑叔祖得園池之勝於萬山深處將㧞宅而居<lb/>
　　焉以詩奉餞<hi>時至元二十四年丁亥嵗</hi>
<pb n="KR4h0165_WYG_007-10a"/>
兩僮自足負琴書載具何勞逺借車客至未妨投轄飲<lb/>
地荒正好帶經鉏欲從隠者歸盤谷尚念先人有敝廬<lb/>
擇勝懷居竟誰是定知明哲笑迂疎<lb/>
　　東緑翁既居山中而瑞方葺敝廬再用前韻<lb/>
見說移居只載書髙人從此可懸車看松北崦風吹面<lb/>
種豆南山月滿鉏拙計不能爭子所癡心尚自愛吾廬<lb/>
辟人辟世將焉擇獨立西風鬂影疎<lb/>
　　留汪子明<hi>戊子</hi>
<pb n="KR4h0165_WYG_007-10b"/>
美人渺渺隔秋水六年不見心茫茫麥昻黍低各自媚<lb/>
鶴長鳬短庸何傷荷鉏未厭素業在讀書從來真味長<lb/>
是間偪仄不稱意待晴携酒登重岡<lb/>
　　次韻寄題李氏月心精舍<lb/>
坎陽為心亦為月妙質一㸃何玲瓏君看靈光湛止水<lb/>
孰與明鏡行秋空萬古娟娟不改色百年忽忽俱成翁<lb/>
盈虛如彼莫消長試參此語將無同<lb/>
　　次韻陳心田郊居即事二首<lb/>
<pb n="KR4h0165_WYG_007-11a"/>
想見從來種種迂讀書採藥灌園蔬看山不厭風期别<lb/>
與世相忘機事疎正自未妨犀首飲足知不作子公書<lb/>
詩名莫落江湖去怕有人來畫子廬<lb/>
五老亭亭翠塞門煙霏雲氣濕前軒浮華安有千年寳<lb/>
至潔何如一尺渾曉瀑分寒歸茗椀春江㵼緑入藤樽<lb/>
君詩已是肱三折為我探囊試合昬<lb/>
　　用仲退韻别周南翁<hi>壬辰</hi>
薄俗難諧祗自知百年幾見費心思平生鮑叔深憐我<lb/>
<pb n="KR4h0165_WYG_007-11b"/>
後代揚雲不並時春雨情懷惟有酒男兒嵗月但供詩<lb/>
汀洲草長東風軟一笑旗亭又語離<lb/>
　　癸已二月寓城與趙希文<hi>趙名禎逺號菊泉</hi>
城郭春深午夢醒覺來𤣥思獨冥冥靜中自笑渠非我<lb/>
醉裏渾忘影答形有客不傳皇極數何人獨愛太𤣥經<lb/>
古今此意誰能㑹雨暗長堤草樹青<lb/>
　　壁侍者來訪作此贈之<hi>丙申</hi>
俗論卑卑不足聞相從松下慰離羣喜師一吸西江水<lb/>
<pb n="KR4h0165_WYG_007-12a"/>
許我平分華嶽雲更向鋒前來妙悟莫于紙上泥陳文<lb/>
純陽石薜黄龍老肥瘦何曽彼此分<hi>張乖崖未第時致書陳希夷欲分華</hi>
<hi>山一半林純陽真人參黄龍禪師  石杏  真人度薜道老和尚</hi>
　　寄芳洲先生<lb/>
秋入郊原四望空石梁老樹立西風文章子不减班掾<lb/>
丘壑吾能過庾公池上紛紛成底事尊前兀兀有竒功<lb/>
山中芋栗今朝熟萬一尋盟榾柮紅<lb/>
　　用前韻寄仲退<lb/>
<pb n="KR4h0165_WYG_007-12b"/>
虛堂宴坐萬縁空疎竹泠泠度晩風政自悠悠隨世運<lb/>
無論憒憒到天公病來茗枕成竒祟老去蒲團䇿雋功<lb/>
忽憶樂平吳直學八年不共地爐紅<lb/>
　　芳洲寄示和章且及方外之學再叠奉謝<lb/>
前修零落典刑空堆筆須君振古風敢意嚴詩編杜集<lb/>
但希顔詠黜山公<hi>顔延年評竹林七賢山濤王戎以貴盛黜而不取仍作五君詠</hi>區中<lb/>
隨順何妨道物外佯狂更有功安得相携登岱嶽天門<lb/>
夜看海濤紅<hi>芳洲次韻云欲寄音書碧宇空幾回溪上佇秋風離愁自嘆三千丈飛夢長隨十八</hi>
<pb n="KR4h0165_WYG_007-13a"/>
<hi>公尚喜蘭孫懷舊好頗疑梨棗悶新功寅君近況知何似想見丹爐夜夜紅以公乃寅生也</hi>
　　三月廿夜同徐月齋讀參同契次所贈詩韻以謝<lb/>
　　<hi>丁酉</hi>
天髙地下物林林生化無過陽與隂誰向一中窺竅妙<lb/>
君于靜處見幾深蟾烏有象明生鏡桐梓何情音在琴<lb/>
正好小留論此事可堪杜宇促歸唫<lb/>
　　對酒<lb/>
坎止流行信此身只憑詩酒過殘春地偏自覺日成趣<lb/>
<pb n="KR4h0165_WYG_007-13b"/>
道在何妨嵗食貧且養金丹娛晩境難將白髪事時人<lb/>
但餘未了名山債竹杖芒鞋入夢頻<lb/>
　　余自戊子至丁酉十年之間詩不及百首而困窮<lb/>
　　流落之狀歴歴可見雖然政使嵗得百首亦不過<lb/>
　　流連光景而巳焉攸用感嘆之餘賦此自警<lb/>
吾生汩汩何所就祗送流光添鬂絲起尋諸老已半鬼<lb/>
回首十年無百詩刻意文章終害道無心世路任多岐<lb/>
便須擘畫三千嵗不住青城即武夷<lb/>
<pb n="KR4h0165_WYG_007-14a"/>
　　寄宗玉弟<lb/>
日長獨坐耿相思每報平安慰我飢舉動豈知遭齒舌<lb/>
送迎誰念用符移轉丸鳴鏑應無滯絅錦弢旌未是癡<lb/>
更著加餐題紙背晩成在子莫憂遲<lb/>
　　偶題<lb/>
陶公恒得法外意張顛獨悟書中神口耳不到方是妙<lb/>
言動可擬皆非真寒泉泠泠出空谷幽鳥亹亹鳴陽春<lb/>
政索解人不可得舉似俗子翻成嗔<lb/>
<pb n="KR4h0165_WYG_007-14b"/>
　　余與仲退讀書山間壬午至戊子無一日相捨已丑<lb/>
　　仲退去此余亦連年憂患回首已九寒暑念此樂不<lb/>
　　可復得感慨不已作字寄仲退覬其蚤賦歸來也<lb/>
獨聽松風度九夏兩髩無情生二毛渠儂翰墨流聲逺<lb/>
老我山林畜眼髙往日相從不知樂只今說夢竟徒勞<lb/>
男兒肯受人拘束相見頻頻賦大刀<lb/>
　　自省<hi>戊戌</hi>
閉閣焚香一欠伸晴窓如鏡暖如春平生自有㑹心處<lb/>
<pb n="KR4h0165_WYG_007-15a"/>
後世豈無知我人漫註蟲魚消白日莫縁蠻觸䘮天真<lb/>
客來指㸃牆東栢雪壓風欺色轉新<lb/>
　　仲退示芳洲閒居律詩三首并示和章次韻寄芳<lb/>
　　洲一笑并簡仲退<hi>已亥</hi>
契闊難逢笑口開溪雲山雨首頻回未能千橘為身計<lb/>
尚笑三槐待子栽我道從來髙勇退君詩况自耻嗟來<lb/>
有親可養人生樂拚取餘年學老萊<lb/>
老子文章興尚狂看花可復夢名塲誰憐用意平生苦<lb/>
<pb n="KR4h0165_WYG_007-15b"/>
欲俟知音來世長郢俗但能聽下里騷人更待賦髙唐<lb/>
年來頗欲焚吾硯蓑笠田間百念忘<lb/>
翟公莫厭雀羅門杜老甘居獨樹村諤諤固應賢唯唯<lb/>
昭昭元不似昬昬窮居有分行吾意君子觀人論所存<lb/>
未必鍾期曠千載興來一再撫桐孫<lb/>
　　讀仲退和胡秀才詩有感斯文用韻<lb/>
文章聖處無誰語獨立蒼茫祇屢臏從渠髙眼空四海<lb/>
自古名家能幾人愛烏怒蟹言何淺畫虎雕龍技漫新<lb/>
<pb n="KR4h0165_WYG_007-16a"/>
吾道澹成終雋永莫矜盛氣怨私貧<lb/>
　　次韻寄題嚴氏尋古齋<hi>庚子</hi>
馬圖龜畫未是易龍文鳥章豈其書能窮有象有數外<lb/>
始識無聲無臭初身從浩刼得所賦神遊太虛以為居<lb/>
吾人尋古儻悟此以後觀今非古與<lb/>
　　次韻金壁夫見寄<lb/>
萬縁勘破等飛煙習氣消除得聖顛撲滿無情又佚老<lb/>
䲭夷有味可留年美人渺渺空勤夢吾道悠悠莫問天<lb/>
<pb n="KR4h0165_WYG_007-16b"/>
上界從來足官府山林自好更求仙<lb/>
　　二月廿九日收宗玉弟京口書還家有日喜而賦<lb/>
　　詩<hi>大徳三年</hi>
半嵗無書界我胸短蓬念汝過殘冬官情但可京口酒<lb/>
客夢應隨浮玉鐘棄縱向來縁底事妍粧今日為誰容<lb/>
書來賸喜歸期近伴我清唫倚老松<lb/>
　　壬寅和謝拙逸寄芳洲韻<hi>謝名維熊武夷人</hi>
塵埃野馬謾勞形逺想髙標愧此生已許過從陪杖屨<lb/>
<pb n="KR4h0165_WYG_007-17a"/>
敢辭來往渉途程幔亭山色長如畫破衲秋風自有情<lb/>
更待焚香參太極朱絃端為發竒聲<hi>余與芳洲有秋杪往訪之約而近書</hi>
<hi>論太極故云</hi>
　　正月十五日月灣偕胡茂元來訪别後用月灣韻<lb/>
　　寄贈茂元<hi>癸卯</hi>
敲門驚怪有此客清似金莖秋露盤名驥已超千里疾<lb/>
老松甘卧故山寒共商今古須臻極逺遡風騷不作難<lb/>
從此頻頻相料理案頭苜蓿對䦨干<lb/>
<pb n="KR4h0165_WYG_007-17b"/>
　　寄徐逢原求墨<hi>甲辰</hi>
北李骨朽呼不起老石珍藏癡可憐松身鏡面徒外美<lb/>
犀紋玉質知誰傳古今賞覽那復有舉世繆幻何由湔<lb/>
一螺㸃漆倘寄我㑹見枯筆生春煙<lb/>
　　送表弟王復翁赴武陵教諭<lb/>
漢朝最貴文學掾況遇明時早及瓜鄉國幾年工取友<lb/>
詩書累世克承家斜飛聊展天南翼逸興應隨海上槎<lb/>
聞說秦人遺跡在更尋漁父問桃花<lb/>
<pb n="KR4h0165_WYG_007-18a"/>
　　胡和卿用所贈王復翁韻見寄叠韻奉謝<hi>乙巳</hi>
世味居然如嚼蠟貪閒猶愛故丘瓜寸心自欲期千載<lb/>
一理端能貫百家為山功夫在進簣窮源消息問乘槎<lb/>
此去相從須有日裂牋聊當寄梅花<lb/>
　　送從祖還黄州桃花鎮寓居<lb/>
禮服悠悠嵗月深歸來城郭豈堪尋葬防不背先師訓<lb/>
居潁能知前輩心古驛桃花勞逺夢征途柳色動新吟<lb/>
秋風儻有南飛雁莫惜頻頻一寄音<lb/>
<pb n="KR4h0165_WYG_007-18b"/>
　　仲春留周氏館中與仲退怡如劇論旬日而後返<lb/>
　　二君寄詩次韻為謝<lb/>
番君逺韻衆辟易崖仙清致莫誰何二士共談敦古誼<lb/>
一夫獨醉許髙歌人疑桑下留何久我喜鋒前悟巳多<lb/>
㑹見漁樵成保社典衣先自買青蓑<lb/>
　　從弟楚玉來言將有湘隂之役蘭玉見寓衡陽甚<lb/>
　　適求詩送行為賦長句<lb/>
南嶽崚嶒太古色青湘窈窕千尺深山川絶勝宜嘉客<lb/>
<pb n="KR4h0165_WYG_007-19a"/>
兄弟相望愜素心共看驊騮誇汗血從知朝市逺雲林<lb/>
髙堂白髮能無念可是朝朝候鵲音<lb/>
　　用仲退韻寄芳洲<lb/>
早年厭俗不免俗老去求閒未遂閒學道已輸先得髓<lb/>
讀書空媿僅窺班逍遙我欲遊塵外屈曲渠能自世間<lb/>
目斷漢廬煙樹老悠悠白鳥獨飛還<lb/>
　　客中清明<hi>丙午大徳十年</hi>
光隂迅速一百六老境侵尋五十三千里懷人黯風雨<lb/>
<pb n="KR4h0165_WYG_007-19b"/>
五更歸夢到松柟丹爐火足心兵息茗椀香濃舌本甘<lb/>
次第盡償芒竹債結茅歸老此山南<lb/>
　　次韻仲退木犀一首<lb/>
門前老樹繁秋英濃香醉客我獨醒空山無人境寂寂<lb/>
蕭齋如水風冥冥清標自是欠花譜逺韻差堪著酒經<lb/>
君家剛猛兩荒幻且挹危露培修齡<lb/>
　　吾族盤石將挾堪輿家出遊索詩送行<lb/>
天星墜地化為石盤石即是星之精觀天必識經緯象<lb/>
<pb n="KR4h0165_WYG_007-20a"/>
相地始知流峙情豹林將軍累世顯龍岡文章千載名<lb/>
古人妙中非浪漫發抉幽微在此行<lb/>
　　春日感興有懷芳洲<hi>丁未</hi>
老去空驚嵗月遒桑榆雖晩尚堪收鬂霜任自桃花笑<lb/>
客意難憑燕語留勝地有縁頻入夢清吟無興獨登樓<lb/>
故人家住滄洲上幾夜相思欲泛舟<lb/>
　　劉元輔寄詠史詩六十首賦此為謝<lb/>
永嘉諸老不可作史傳紛紜孰與評一字不輕嚴衮鉞<lb/>
<pb n="KR4h0165_WYG_007-20b"/>
千年如見審權衡常憂此道無人識忽得公詩老眼明<lb/>
雪手焚香三讀罷小樓坐對晩山横<lb/>
　　贈别彭東臯<lb/>
芝山相識廿年前我齒如氷子鬢𤣥顔貌頓驚俱醜老<lb/>
光隂自嘆祗流連近來酒渴應剛制此去詩篇莫浪傳<lb/>
語别有期頻作惡預憐清夢繞新田<hi>新田東臯寓居</hi>
　　次韻題南翁悠然閣<hi>戊申</hi>
去家幾度憶瓜丘付與閒人一壑秋林下定知無俗駕<lb/>
<pb n="KR4h0165_WYG_007-21a"/>
室中應自有天游幽懷時撫竹根枕清賞堪浮蓮葉舟<lb/>
夜直玉堂明月冷廻光還是照髙樓<lb/>
　　題節婦馮氏傳後用南翁韻<hi>馮本東平王氏婦夫早死兵馮能保遺腹</hi>
　　<hi>子守節不嫁及見其子成立以夀終是為金吾郡推官王耀卿之祖母方虛谷為其作傳</hi>
夫征婦孕判居行夫没兒存婦節清不背所天終此義<lb/>
信知有欲甚于生芳名真足留千載百偽無如仗一誠<lb/>
定謚何人敢當筆春秋萬古自昭明<lb/>
　　月灣約遊鵝塘不果再約送南翁北上共了廬阜<lb/>
<pb n="KR4h0165_WYG_007-21b"/>
　　之債以詩訂盟<lb/>
鵝塘阻趂登山屐廬阜端隨下水舡況是故人當送逺<lb/>
不乘清興待何年英雄埋没龍長卧道學榛蕪鹿自眠<lb/>
訪古歸來春意動倚峯要了看山縁<lb/>
　　送南翁待制北上<lb/>
生來畏别不堪聞十四年中三送君挂席壓平彭蠡浪<lb/>
載家喜見太行雲對揚入掌絲綸寵紀頌行看金石文<lb/>
猶有鵝塘遺意在一麾須早乞江濆<lb/>
<pb n="KR4h0165_WYG_007-22a"/>
　　次韻月灣午坐偶成<hi>庚戌至大三年</hi>
年來與世亦嬰兒衆欲紛紛看朶頥簡䇿祗留遺事在<lb/>
英雄空有大名垂斵輪老去誰堪付彈鋏歸來未覺遲<lb/>
少約林泉今白髪不償素願待何時<lb/>
　　月灣闢地山中誅茅歸隠怡如賦詩次韻賛决<lb/>
一去山中廿二年重來有約竟茫然窮居笑我頑同石<lb/>
文事多君彩印椽今日開山作宗祖向來彈鋏等風煙<lb/>
餘齡賸喜遊從樂更結青烏白鶴縁<lb/>
<pb n="KR4h0165_WYG_007-22b"/>
作意歸來孰謂非挹芳有地復何疑遲留固是全交道<lb/>
勇退方知識事宜尚用侍郎書戸契肯求節度買山貲<lb/>
風流莫遣諸兒覺共被同行又一竒<lb/>
　　題周南甫草窓吟卷後<hi>辛亥</hi>
水中鹽味誰能識鐸裏宫聲未易聽正惜無人繼風雅<lb/>
忽傳佳句到林坰雲開灊岳撑千仭春入雷江漲四溟<lb/>
遥想清吟得天趣窓前草色自青青<lb/>
　　許季髙怡如相繼而逝仲退有詩悼之亦復次韻<lb/>
<pb n="KR4h0165_WYG_007-23a"/>
鳴呼二子遂如此里閈凄凉誰與歸生養死藏情永痛<lb/>
<hi>季髙父未葬怡如父尚存</hi>霤號野哭涕徒揮久悲前輩存無幾今嘆<lb/>
斯文事轉非獨到青燈哦楚些西風獵獵颭簾衣<lb/>
　　送凌霽雲赴餘姚州學正<hi>癸丑皇慶二年</hi>
天門振鐸聲彌逺越上横經任更専頗怪風雲紆宦轍<lb/>
故因山水著名賢圩田秋足先生飯海月春浮坐客氊<lb/>
聞有世南遺墨在歸鴻儻一寄林泉<lb/>
　　元日題仲退漫游四藁後<hi>丙辰延祐三年</hi>
<pb n="KR4h0165_WYG_007-23b"/>
夫君汙漫路萬里翰墨游戲詩百篇髙歌不覺屢擊節<lb/>
畫寫似曽親執鞭竒探馬遷作史意老氣杜陵出峽年<lb/>
何當囊筆撰杖屨與君題徧名山川<lb/>
　　次韻仲退元日<lb/>
松根坐穏逢元日雲外詩來寄此翁入眼辛盤春意緑<lb/>
多情蜜炬曉光紅兒孫拜舞歡聲洽節物暄妍往日同<lb/>
却憶少年觴栢酒觥舡到手吸長虹<lb/>
上元曾記昔年游歌曲如山浩莫收公子喜陪蒼玉佩<lb/>
<pb n="KR4h0165_WYG_007-24a"/>
佳人笑指水晶球一天星斗飄仙樂萬頃芙蓉簇彩樓<lb/>
風雪與誰堪說夢酒闌驚覺在吾州<lb/>
　　梅巖<hi>丁已</hi>
不見此山四十載巖石相看亦粲然顧我丹心今不改<lb/>
信渠鐵面晩猶堅人生出處無非數文運昌明自屬天<lb/>
尚恨山靈知我淺小樓呼酒對嬋娟<lb/>
　　王辛甫示朱敬堂釣臺詩巻次韻<lb/>
七里灘光照客裘雙臺登覽意難休當時蔑視麒麟楦<lb/>
<pb n="KR4h0165_WYG_007-24b"/>
季漢反成黨錮鈎山水何心供弔古奸雄有面肯包羞<lb/>
摩挲蒼峭追陳迹四十四年重泛舟<lb/>
　　江道可用前韻見屬再叠謝之<lb/>
秋風吹破木綿裘一棹東遊興未休㓜學古人徒自好<lb/>
遺經深義不能鈎槐黄滿路君冝往髪白盈簪我亦羞<lb/>
共飲番江不相識富陽磯下却聨舟<lb/>
　　月灣以路學正攝番江長收租長洲有懷朽鈍賦<lb/>
　　詩逺寄次韻為謝<lb/>
<pb n="KR4h0165_WYG_007-25a"/>
學道如撐上峽舡蹉跎富貴與神仙對床猶記聽風雨<lb/>
講席何堪數嵗年少日朋儕隨化盡晩塗老病有誰憐<lb/>
故人厚問今何似筋力雖衰尚服田<lb/>
　　閠八月望日登青陽峯觀可玉所得天池之勝<hi>已未</hi>
天風吹我上崔嵬凍面灑塵亦快哉止水泓澄金鏡淨<lb/>
逺峯羅列畫屏開幽竒定有神仙到險怪從教俗子咍<lb/>
莫道此中無勝槩㑹看變化起風雷<lb/>
　　石林董先生年八十七厚齋詹先生年八十四㑹<lb/>
<pb n="KR4h0165_WYG_007-25b"/>
　　于文溪月灣賦詩次韻奉寄<lb/>
石林居士詹山老鶴骨山清出秀眉已卯相逢芹泮日<lb/>
戊申共釂菊花枝年華迅若東流去道貌巋然太古遺<lb/>
不恨文溪不同㑹續貂猶得寄篇詩<hi>嵗巳卯遇石林翁于泮宫從容久之</hi>
<hi>時泛舟以禮樂詩書自隨戊申九月與厚齋翁㑹梅山堂為言今居尖下去吳氏五里許易尖為詹云</hi>
　　李俊民三十年前凡兩寄詩時困于世故俱不克<lb/>
　　和常抱此欠近理敗篋忽見兩詩嵗月可驚凄然<lb/>
　　有感輒賦長句附便以謝不敏<lb/>
<pb n="KR4h0165_WYG_007-26a"/>
囊錦當時兩度傳篋藏中襲墨尤鮮髙情應怪詩郵斷<lb/>
末路那禁俗累纒過客談君吟轉妙閉門笑我病堪憐<lb/>
擘牋漫寄西風去喚起鄉盟三十年<lb/>
　　門外意行有感書示二孫<hi>壬戌</hi>
門前老樹飽風霜封植良勤不可㤀累世衣冠流澤逺<lb/>
百年基緒慶源長穉松怒長堪藏屋新筍初抽已過牆<lb/>
珍重先人有遺訓讀書餘力及耕桑<lb/>
　　夏五寄趙菊東<lb/>
<pb n="KR4h0165_WYG_007-26b"/>
溪堂相望一百里音問相疎十五年眼底浮華俱已矣<lb/>
籬東老菊獨依然登臨不减青山興陶寫猶懷白石編<lb/>
待得秋風稍凉冷方壺深處扣真𤣥<lb/>
　　寄山村仇公<lb/>
山村老子知何似想見龎眉鶴骨清千里相望勞逺夢<lb/>
六年不見耿深情雲歸山翠沾衣濕雨過湖光照眼明<lb/>
最是湖山圖畫裏輸公吟嘯了平生<lb/>
　　李俊民寄詩一首次韻答之<lb/>
<pb n="KR4h0165_WYG_007-27a"/>
世途險隘任崖顛萬古人心只一天桂辣何須分老嫩<lb/>
蜜甜自是透中邊多君歌嘯酬風月顧我呻吟了嵗年<lb/>
何日相從討幽事松醪滿意泛觥船<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0165_WYG_007-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄱陽五家集卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄱陽五家集巻四</head> <lb/>
    <p>
<pb n="KR4h0165_WYG_004-1a"/>
欽定四庫全書<lb/>
　鄱陽五家集巻四<lb/>
　　　　　　　　　　　　　　鄱陽史簡編<lb/>
　元吳存樂庵遺稿一<lb/>
　　先生生于宋寳祐五年丁巳二月諱存仲退其字<lb/>
　　也少力學絶去惉懘以童子試有司英聲四馳鄉<lb/>
　　先生吳公中行李公謹思黎公廷瑞皆折節下交<lb/>
　　待以國士元初部使者姚公燉盧公摯奧屯公希<lb/>
<pb n="KR4h0165_WYG_004-1b"/>
　　魯行郡至鄱陽皆勸以仕不答延祐元年乙夘設<lb/>
　　科取士邑大夫三造請試固辭已而縣牒上府無<lb/>
　　先生名太守史公烜怪之曰無吳先生名何耶使<lb/>
　　知事劉衍往見諭意强起得以尚書中選試禮部<lb/>
　　弗遇諸公貴人交章薦之先生以即日去國乃遇<lb/>
　　恩授饒州路學正任不及代歸更號月灣漁者思<lb/>
　　嘯歌溪上將老焉乙丑調寧國路儒學教授先生<lb/>
　　以老不欲往請者狎至乃往憲使李公元成公珪<lb/>
<pb n="KR4h0165_WYG_004-2a"/>
　　一見喜得師尊禮極至未乆引年去任去之明年<lb/>
　　授將仕佐郎饒州路鄱陽縣主簿致仕又七年江<lb/>
　　西行省鄉試聘為主文至元五年已夘九月終于<lb/>
　　家年八十有三先生蚤孤三弟四妹俱上鞠于祖<lb/>
　　母世更力役繁重下吏掊克家亦毁先生委曲經<lb/>
　　營授徒自給畢弟妹昏嫁不使一毫憂念及其祖<lb/>
　　母祖母戒勿飲酒遂終身不近杯勺盖先生之學<lb/>
　　得之齊夢龍氏齊氏學于沈貴寳氏沈氏學于董<lb/>
<pb n="KR4h0165_WYG_004-2b"/>
　　鉢氏董氏實師朱文公嘗語門人劉耳曰誠而樂<lb/>
　　始足為學學非樂不足以為學樂在心心誠則樂<lb/>
　　妄則不樂一言一動不可不誠不誠不樂也所著<lb/>
　　有程朱易傳本義折衷鄱陽續志新志月灣詩藁<lb/>
　　巴歌襍詠孫用臧用晦並有文名<lb/>
　七言絶句<lb/>
　　山茶四首<lb/>
吾家屋後山茶樹樹始栽時我髻丫三十四年今過屋<lb/>
<pb n="KR4h0165_WYG_004-3a"/>
春風兩鬂不教華<lb/>
此樹先人手自哉當時數日待花開樹今如此人何處<lb/>
慙愧春風嵗嵗來<lb/>
當年此種外家分歸載琅玕笑市人外氏凋零吾漸老<lb/>
寒泉千載哭青春<lb/>
兵後荒殘賦役頻故家斤斧到荆榛年來桃李春風閙<lb/>
誰識承平雨露身<lb/>
　　過大野<lb/>
<pb n="KR4h0165_WYG_004-3b"/>
梁山泊裏雨濛濛借得鷗沙過短篷三百里天香世界<lb/>
平生無此芰荷風<lb/>
　　淮隂漂母墓<lb/>
漂飯千金報尚輕更縁推食許平生區區報施何時了<lb/>
一飽男兒好自營<lb/>
　　稻花圖<lb/>
玉碎珠明麗野田不將頳紫競春妍一莖露綴秋風裏<lb/>
中有蒼姬八百年<lb/>
<pb n="KR4h0165_WYG_004-4a"/>
　　雙雀圖<lb/>
野田秋粟啄堪肥挾彈張羅總禍機叢竹蕭蕭風獵獵<lb/>
莫辭枝上凍相依<lb/>
　　停針圖<lb/>
停針元不為傷春巧奪天機亦損神長日支頤無一語<lb/>
應思身衣弋綈人<lb/>
　　聽雨㸔雲二樓<lb/>
凄凉東府對床吟蕭瑟巴山語夜深人聽自悲君自樂<lb/>
<pb n="KR4h0165_WYG_004-4b"/>
古今同耳不同心<lb/>
靜閲天機此倚䦨崔嵬未了忽波瀾萬般起滅都㸔盡<lb/>
一碧澄然更好㸔<lb/>
　　横塘秋晩圖<lb/>
折葦枯荷緑一窪㳺魚戲蟹小生涯水葒花外秋偏富<lb/>
付與鴛鴦占晩沙<lb/>
　　范寛小景<lb/>
蹇驢䭾醉暮歸遲一犬迎門吠短籬此是詩人堪畫處<lb/>
<pb n="KR4h0165_WYG_004-5a"/>
畫來又費幾人詩<lb/>
　　荷葦白鷺<lb/>
浦葦汀荷戰晩風三三五五雪衣公故應如此丰標好<lb/>
合著寛閒寂寞中<lb/>
　　貴溪道中欲經湯原不果<lb/>
三丫路口逄朝雨百丈山頭見午晴借問湯原三十里<lb/>
僕夫揺首欲歸畊<lb/>
　　客舘思歸<lb/>
<pb n="KR4h0165_WYG_004-5b"/>
隂隂野樹鳴啼鴂漠漠餘寒落楝花十載送春渾是客<lb/>
五更聽雨忽思家<lb/>
　　絶句<lb/>
蹇驢昨日雪濛濛破㡌呼舟古渡風吟得詩成還不吐<lb/>
要留此景著胸中<lb/>
　東湖十詠<lb/>
　　兩堤栁色<lb/>
南北長堤彩蜺連垂楊夾道緑如煙春風賸長絲千尺<lb/>
<pb n="KR4h0165_WYG_004-6a"/>
辦與逰人繫畫船<lb/>
　　雙塔鈴音<lb/>
文筆雙峯鋭刺天風簷萬鐸語蒼煙沙門聽徹渠應解<lb/>
説到番君教戰年<lb/>
　　孔廟松風<lb/>
范公震澤跨龍來鎻向湖濵不放囘翠鬛蒼髯時一奮<lb/>
孔堂白晝起雲雷<lb/>
　　顔亭荷雨<lb/>
<pb n="KR4h0165_WYG_004-6b"/>
萬斛明珠洗緑盤魯公亭上倚闌干誰知倒挽銀河下<lb/>
天為忠臣洗肺肝<lb/>
　　湖中孤寺<lb/>
佛屋巋然水四圍晴光波影漾禪扉老僧隠几青楓表<lb/>
笑㸔滄洲白鳥飛<lb/>
　　洲上百花<lb/>
湖光三面浸樓臺東面天横錦繡堆辨取四時洲上醉<lb/>
不妨三日一花開<lb/>
<pb n="KR4h0165_WYG_004-7a"/>
　　薦福茶煙<lb/>
晴霏冉冉上松枝莫莫堂中茗事遲欲訪趙州消午困<lb/>
趂渠蟹眼未生時<lb/>
　　新橋酒斾<lb/>
橋邊窓户小家樓新釣魚肥酒旋篘可是東風能喚客<lb/>
青帘舞過栁梢頭<lb/>
　　江城暮角<lb/>
城頭三弄夕煙横城上戎衣寢不驚四十年來無戰鬭<lb/>
<pb n="KR4h0165_WYG_004-7b"/>
梅花吹入太平聲<lb/>
　　芝嶠晴雲<lb/>
千仭屏罳杳靄中晴霏朝暮乍青紅遥知郁郁紛紛處<lb/>
下有先秦白髮翁<lb/>
　五言近體<lb/>
　　遣興<lb/>
已拙治生理兼無用世才年年中酒過日日典衣囘寒<lb/>
食梨花落江南燕子來山深舊知少懐抱向誰開<lb/>
<pb n="KR4h0165_WYG_004-8a"/>
　　與徐山玉<lb/>
愛子眉垂白於余眼倍青眠雲豫章榻呼月鵲湖亭世<lb/>
慮吾忘我天機影答形木蘭枝上露香入太𤣥經<lb/>
　　秋日有感<lb/>
半生真逆旅萬事等虛舟未老先成懶雖貧不解愁西<lb/>
風三日雨南楚十分秋閨婦為寒計篝燈葺弊裘<lb/>
　　壯懐<lb/>
登覽心猶壯栖遲鬂易凋江山如有待嵗月不相饒匹<lb/>
<pb n="KR4h0165_WYG_004-8b"/>
馬觀嵩嶽扁舟聽海潮兹逰終有遂辦取一裘貂<lb/>
　　風雨<lb/>
風雨春强半鶯花日許長詩添子美瘦酒減次公狂客<lb/>
欲巾車去余方蠟屐忙相㸔一笑别江上又斜陽<lb/>
　　宿慈雲庵懐梅山<lb/>
慈雲樽酒地囘首輟鄰舂水壊車行道雲迷手植松百<lb/>
年嗟我後四海念誰從風雨春歸夜還聞景徳鐘<lb/>
　　贈鄭尉畊巖<lb/>
<pb n="KR4h0165_WYG_004-9a"/>
巖栖今鄭老市隠舊梅仙世隔青衫夢詩凋白髪年故<lb/>
山三逕草樂土一衰煙應笑清灣叟當時問北船<lb/>
　　悼所乘紫騮<lb/>
共詫追風健何虞歷塊傷世非無駿逸我獨念馴良短<lb/>
䇿城邊月枯萁埜櫪霜舊逰堪一嘅心媿敝帷藏<lb/>
　　操氏晚隠<lb/>
能隠寧論晩誰知晚更宜漁竿諳渭石象奕老商芝骨<lb/>
健風霜耐心閒日月遲但煩多釀秫醉傲太平時<lb/>
<pb n="KR4h0165_WYG_004-9b"/>
　　挽黄易安<lb/>
芝麓開仙跡丹霞傍洞天竟隨雙劍化尚想一壺懸月<lb/>
浸鳴弦室雲生種秫田泠泠華表語更俟後千年<lb/>
　　冬日郊行<lb/>
萬竅聲鳴鏑雲連色死灰羣鴉刺天去孤隼遇風囘木<lb/>
葉無可落梅花不肯開歸來聊抱膝吾芋固堪煨<lb/>
　　宿王存善江樓<lb/>
晩出番君國夕眠王粲樓疎砧深巷雨殘角古城秋邂<lb/>
<pb n="KR4h0165_WYG_004-10a"/>
逅成幽趣登臨憶舊逰好將塵世眼長此對螺舟<lb/>
　七言近體<lb/>
　　徐松巢挽詞<lb/>
昌水番江虎座尊歸來丹鼎煑雲根莫嗟風落松無子<lb/>
自喜朝陽桐有孫易傳一編了今古詩名千載重乾坤<lb/>
好將庭下黄花露招取南州高士魂<lb/>
　　清明逰徐公墓下<lb/>
格磔山禽破曉雲青鞋裹濕上嶙峋清明寒食疎疎雨<lb/>
<pb n="KR4h0165_WYG_004-10b"/>
栁絮梨花淡淡春龎老山中逄上塜周家栢下見逰人<lb/>
三生曾掛延陵劍囘首人間隔幾塵<lb/>
　　雜興四首寄芳洲<lb/>
置酒荒臺日未晡酒酣擊缶自歌呼春從杜宇聲中去<lb/>
寒到桐花開後無萬里江山增感慨一年風雨減歡娛<lb/>
歸來掩却柴門卧一逕殘紅䕶翠蕪<lb/>
世故年來閲已深萬方覆却不驚心莫嫌叔夜未忘鍜<lb/>
自是淵明偶有琴衣食未妨依馬磨文章何必衒雞林<lb/>
<pb n="KR4h0165_WYG_004-11a"/>
人生留得青青鬂莫遣吳霜取次侵<lb/>
倦坐聊分鄭老氊忘言自守子雲𤣥繞枝三匝違初志<lb/>
上樹千囘憶少年早不自知窮有鬼吾今直以飲為仙<lb/>
故人識我機心淡逺寄黄庭内景篇<lb/>
塵網栖栖三十秋青春背我已堪羞書留後世揚雄賞<lb/>
詩帶前生杜甫愁隠去只須名謾記病來方始悟浮休<lb/>
明年定買舟如葉小住東風杜若洲<lb/>
　　胡仁傑索舊作次韻<lb/>
<pb n="KR4h0165_WYG_004-11b"/>
一囊自記平生夢反復㸔來笑復嚬老矣亷頗空善飯<lb/>
少之燭武不如人筆枯風雨千言疾眼眩煙雲萬態新<lb/>
我誤已深君勿誤古來技富得家貧<lb/>
　　凝夜行大野湖中<lb/>
湖海三生一念差扁舟夜夜艤蘆花身經雁帛飛來地<lb/>
夢繞龍梭化處家溪語船頭風力順露明篷隙月痕斜<lb/>
若無織女支機石誰信河源八月槎<lb/>
　　自燕南還金陵采石丁家洲次韻<lb/>
<pb n="KR4h0165_WYG_004-12a"/>
六朝夢事閲千基底用吳腸作楚悲天地自應存予奪<lb/>
江山元不預興衰曲憐商女新聲唱文愧山靈舊日移<lb/>
第一層樓猶有酒不妨重和謫仙詩<lb/>
布帆又過望夫峯今度南歸喜得風犀炬已消餘夕燐<lb/>
錦袍不朽照晴虹物繁稍見豐年象戍盡方知治世功<lb/>
五十年前翁記否只應江浪至今同<lb/>
疏鑿當年費五丁洲名猶足記江程夢松覺後海潮落<lb/>
化鶴歸來沙月明萬古文章無冺滅百年陵谷有遷更<lb/>
<pb n="KR4h0165_WYG_004-12b"/>
誰知鷗没鷗浮處聽得朝陽老鳯鳴<lb/>
　　過廬山下<lb/>
白鳥雙飛入鏡奩千帆徑度午風恬大姑波濯生塵襪<lb/>
五老雲開捲雨簾梵唄仙音専地勝林霏野色挾秋嚴<lb/>
八年不見宫亭水小注清泠入硯蟾<lb/>
　　挽黎芳洲<lb/>
當年赤手奪青衫風引蓬萊碧海帆師道晩行文學事<lb/>
澤民空署法曹銜苔迷車馬平生跡塵鎻詩筒舊日函<lb/>
<pb n="KR4h0165_WYG_004-13a"/>
莫恨芳洲秋色晚瓏璁玉樹總非凡<lb/>
　　程昭伯示宗人宗野甲寅送别詩次韻<lb/>
北去南來日月茫髮毛雪白視荒荒不辭萬里歸舟晩<lb/>
坐愧諸公贈墨香老我無書上光範何人有酒博西凉<lb/>
無端昨夜松間夢猶逐飛雲到帝鄉<lb/>
　　長江萬里圖<lb/>
管城縮地亦仙才萬里江天咫尺開逺樹平蕪連莽蕩<lb/>
斷橋危室枕崔嵬濤翻太古西山雪石蓄晴天灧澦雷<lb/>
<pb n="KR4h0165_WYG_004-13b"/>
忽見扁舟鷗鳥外年時征夢上心來<lb/>
　　丙辰中秋晴景憶舊逰<lb/>
憶從秋雁出天都颯颯西風兩岸蘆堂邑片帆潮外落<lb/>
博平斗酒水中沽當時萬里勞歸夢此夕空山笑故吾<lb/>
莫惜高歌酧節序桂香月色去年無<lb/>
　　過梅山周公墓下<lb/>
不到鵝塘又五年蒼然宰相閟荒煙重哦天上招魂些<lb/>
三呌雲間蜕骨仙步繞空山尋落葉恨無秋菊薦寒泉<lb/>
<pb n="KR4h0165_WYG_004-14a"/>
茫茫四海豪華盡囘首平生一嘅然<lb/>
　　彭氏母百嵗二子八袠<lb/>
彭鏗之後仍多壽華蕚相輝兩弟昆白髪百齡堂上母<lb/>
綵衣五世眼中孫熙朝優老曾分帛憲使觀風合表門<lb/>
惆悵平生懐菊意春暉無地報深恩<lb/>
　　送齊莊叔入為儀曹掾并柬張夢臣國博馬伯庸<lb/>
　　御史<lb/>
儒衣持橐佐春官萬里雲霄入羽翰似子青衫鞭好著<lb/>
<pb n="KR4h0165_WYG_004-14b"/>
㸔予白首鋏猶彈臯比日照先生座象角風生御史冠<lb/>
欲折梅花憑寄逺江南雪後北枝寒<lb/>
　　次韻方山馮公見寄<hi>方山年七十九矣居百丈山下</hi>
晚學無成媿寡聞著書千載羨公勤天高誰識潛心苦<lb/>
地逺何由會面頻雨入東湖青迤邐雲開百丈碧嶙峋<lb/>
夜凉露坐哦佳句南極時時見老人<lb/>
　　新堂甫完季弟仲文自别墅囘喜賦<lb/>
兄弟離居十二霜天教嵗晚得同堂荆花再茂春逾好<lb/>
<pb n="KR4h0165_WYG_004-15a"/>
棣蕚相輝日正長七世衣冠㕔事在一門弓冶墨池香<lb/>
句吳友讓傳家乆共戒兒孫慎勿忘<lb/>
　　登望湖山分韻香字<lb/>
雨滯芳逰病更妨登危筋力喜猶强山光逺映鬚眉潤<lb/>
春氣濃熏杖屨香古廟靈衣新黼黻長松天籟舊宫商<lb/>
重樓晝鎻黄冠出却笑閒人有底忙<lb/>
　　伯温如杭寄仇山村<lb/>
周郎明日杭州去問訊山村安穏無我恨不乗溪上舸<lb/>
<pb n="KR4h0165_WYG_004-15b"/>
君當一訪市邊壺夢殘東滙漁樵社思入西山煙雨圖<lb/>
老去釣竿無著處他年還欲拂珊瑚<lb/>
　　寄楊師文教授<lb/>
想見東湖秋水碧蘋花兩岸白漚風舟横島寺煙霏外<lb/>
人在宫牆樹影中忽憶連床前日樂相携載酒幾囘同<lb/>
祗今百里無消息湖海他年况轉蓬<lb/>
　　九日赴徐蘭玉郭峯别墅之集追懐庚寅舊逰<hi>蘭玉</hi>
　　<hi>號雲壑松巢從弟也</hi>
<pb n="KR4h0165_WYG_004-16a"/>
烏龍潭上一壺天囘首前逰五九年雲壑新來成小隠<lb/>
松巢乆已化飛仙屋頭泉入燒茶鼎谷口雲生種穤田<lb/>
借得客床圓舊夢夜䦨虎嘯不成眠<lb/>
　　和徐君玉韻<lb/>
高士鋤雲卜洛邱重陽宴集意綢繆鑿開郭璞山前路<lb/>
占斷番君國裏秋携客登高兄弟倡題嵓紀勝姓名留<lb/>
退翁一笑煙霞表不負平生是此逰<lb/>
　　上已日徐蘭玉訪予溪上賦贈<lb/>
<pb n="KR4h0165_WYG_004-16b"/>
近來乆已却肥甘蔬筍蕭然對客談風雨空過一百六<lb/>
鶯花又負幾重三麥黄滿地家家飯桑緑如雲處處蠶<lb/>
何幸時平田里樂與君畊鑿老江南<hi>以上三首原集未載今得之鵲湖徐</hi>
<hi>氏譜中特附入按月灣與松巢前後唱酬極多如和梅十絶又見之松巢漫稿内其他遺漏可知也至題巍石</hi>
<hi>山有句云山作怒猊常吐霧石如渴驥欲吞江予猶見鄉先達陳春臺先生修邑志載入以為真得其狀今皆</hi>
<hi>畧而不傳殊可惜也</hi>
　　哭秋湖徐天麟<lb/>
不見海棠巢上仙風蟬蜕骨已三年當時好客頻投轄<lb/>
<pb n="KR4h0165_WYG_004-17a"/>
此日懐人欲絶絃春燕自歸王謝宅夜虹誰覔米家船<lb/>
重來詩景元無恙島雨湖煙共慨然<lb/>
　　郭録判來板橋訪余不值及余至則已行矣乃賦<lb/>
　　詩追送<lb/>
我來君去如相避但恠落花流水香白日正堪文字飲<lb/>
青山似笑簡書忙鳴騶道路春光晩啼鴂園林雨意長<lb/>
自是神交形迹外剡溪不見又何妨<lb/>
　　登悠然閣懐南翁上官伯圭見和再次韻<lb/>
<pb n="KR4h0165_WYG_004-17b"/>
悠然老子瀛洲客騎鶴一去三千秋斯人可與酩酊醉<lb/>
當時惜不逍遥逰霓裳一曲廣寒夢弱水萬里蓬萊舟<lb/>
公來何莫吾已老西風落日登兹樓<lb/>
　　次楊妃菊韻<lb/>
委地花鈿散不収開元帝業渭東流三生雲霧深宫曉<lb/>
一謫風霜老圃秋淡似倦粧濃似醉向疑凝笑背疑羞<lb/>
人間富貴空餘臭籬落吹香正未休<lb/>
　　次韻周鼎仲拙齋<lb/>
<pb n="KR4h0165_WYG_004-18a"/>
茫茫宇宙一廬蝸人事無涯生有涯冷㸔世情窮百巧<lb/>
孰知天意故多乖騎牛春谷雲生袂抱甕晨畦月滿懐<lb/>
屋角鳴鳩宫徵足素琴何用八音諧<lb/>
　　朱氏春暉堂<lb/>
阿母童顔雪滿簪綵衣拜舞北堂深直期千嵗蟠桃實<lb/>
長抱三春寸草心山暖蟬鳴煙淡淡日長禽語樹隂隂<lb/>
好將東野詩中意寫入花前緑綺琴<lb/>
　　彭忠烈錦袍銕扇落他姓孫公尹購得有詩次韻<lb/>
<pb n="KR4h0165_WYG_004-18b"/>
　　<hi>原二首今録其一</hi>
東歸幾日竟南遷苔没渝城萬仭鐫社稷已墟遺古廟<lb/>
英雄不死作飛仙空聞扇鐵遮西日忍見袍花麗晩天<lb/>
猶有故家喬木在年年春緑照番川<lb/>
　　題曹公元母苦節志<lb/>
大家班妹賢無敵尚想初歸世叔時風雨兩髦泉下土<lb/>
乾坤一髪袴中兒丸熊日俟門閭大懐橘天留嵗月遲<lb/>
近代巴清猶立傳可無人采栢舟詩<lb/>
<pb n="KR4h0165_WYG_004-19a"/>
　　次苑知事秋日懐故園韻<lb/>
紅葉侵堦草映扉先生危坐了朝暉官清頗訝休文瘦<lb/>
義勝方知子夏肥且可一樽持郭索何須萬里嘆伊威<lb/>
芝山爽氣年年好未覺徽之拄笏非<lb/>
舘閣英才一網収泛紅何事此來逰卧聽疎雨鳴蟬晚<lb/>
愁對空江落木秋一片孤忠心北拱五更歸夢水東流<lb/>
煩君小作三年住莫遣吾邦顔范羞<lb/>
　　次楊仲𢎞東湖四景韻<lb/>
<pb n="KR4h0165_WYG_004-19b"/>
灧灧湖光照市闉太平延祐十分春秋千影漾紅粧靚<lb/>
鑿落芳傳緑酒新夢到㸔花曲江上人疑脩褉洛川濵<lb/>
祗今能話歌逰樂猶有姜堤白髪民<lb/>
城中地隘暑偏多競泛鷗沙百頃波蕭寺晚凉風戛竹<lb/>
顔亭晝靜雨鳴荷參差楚産供槃飣㓜妙吳音雜棹歌<lb/>
拚取千金湖上醉人間富貴易消磨<lb/>
乆無人汎錦袍舟誰共湖天一片秋潮落石横迷古埭<lb/>
霜飛木落露浮洲雁聲呌月來無盡菰米沉雲散不収<lb/>
<pb n="KR4h0165_WYG_004-20a"/>
漁唱一聲何處起有人懐古涕先流<lb/>
訪梅欲覔老逋家小國清寒力漸加雪意動時雲罩樹<lb/>
日痕薄處凍生花沙邊鶻落飛戍騎箔下魚跳<hi>平聲</hi>集釣<lb/>
槎聊補番君風土記未須持向北人誇<lb/>
　　彭濟川挾醫㳺昇<lb/>
白袍烏㡌小綸巾君是彭鏗第幾身肘後有方能却老<lb/>
眼前無藥可醫貧好將玉札丹砂手去㸔長干白下春<lb/>
若見故人詢退叟為言心鐵鬂如銀<lb/>
<pb n="KR4h0165_WYG_004-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄱陽五家集巻四<lb/>
</p>
<p>
</p>
  </div>
</body>
</text>
</TEI>
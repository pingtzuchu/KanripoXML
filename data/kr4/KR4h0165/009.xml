<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄱陽五家集巻九</head> <lb/>
    <p>
<pb n="KR4h0165_WYG_009-1a"/>
欽定四庫全書<lb/>
　鄱陽五家集巻九<lb/>
　　　　　　　　　　　　　　鄱陽史簡編<lb/>
　元葉蘭寓庵詩集一<lb/>
　　葉楚庭名蘭鄱陽人父懋字德新有才識善詞章<lb/>
　　官至大中大夫嘉興路總管多政蹟楚庭仕太常<lb/>
　　寺禮儀院奉禮從父於浙以詩名猶善歌賦清潤<lb/>
　　古雅不作今人語太祖受命周伯琦應召楚庭贈<lb/>
<pb n="KR4h0165_WYG_009-1b"/>
　　之以詩覔得神鼇休便休不須重上釣魚舟回頭<lb/>
　　便向溪山望明月蘆花别是秋及伯琦召見後深<lb/>
　　有省於楚庭之言以其名薦再召乗舟至河石橋<lb/>
　　口溺水死别號醉漁所著有寓庵集蘭弟蕙字楚<lb/>
　　芳登洪武辛亥吳伯宗榜十一名任山東冠縣知<lb/>
　　縣後陞青州府同知東昌知府任縣時楚庭有詩<lb/>
　　寄弟略云我家兄弟誰為最文采風流獨二郎别<lb/>
　　離已是三年過仕宦何如一夢長次弟芷字楚臯<lb/>
<pb n="KR4h0165_WYG_009-2a"/>
　　占籍嘉興中式洪武癸丑浙江舉人出身任刑部<lb/>
　　郎中季弟菖字楚遜習武藝洪武癸亥征賊有功<lb/>
　　歴陞遼東衛指揮使楚庭長子名文稷生元至正<lb/>
　　明景泰年間方卒享年九十九歳曽口占云吾今<lb/>
　　壽年九十七耳精目明歩無失天公再賜三年壽<lb/>
　　總成三萬六千日高隱不仕為太平遺老幾七十<lb/>
　　年<lb/>
　七言絶句<lb/>
<pb n="KR4h0165_WYG_009-2b"/>
　　題錢本初畫越山圖<lb/>
寒碧稜稜玉幾灣龍飛鳯舞畫圖間王孫八葉錢鏐後<lb/>
識得吳山并越山<lb/>
　　金臺即興十首<hi>今錄三首</hi>
路入蘆溝東復東翠華高處是皇宫池塘楊栁秋煙碧<lb/>
簾箔樓臺晩照紅<lb/>
畫鼔鼕鼕響似雷内官晩集拜郊臺栁堤一道黄塵起<lb/>
知是番家進馬來<lb/>
<pb n="KR4h0165_WYG_009-3a"/>
宫水溶溶出御溝綠楊掩映小紅樓樓高莫掲珠簾看<lb/>
牆外王孫學打毬<lb/>
　　姑蘇感舊十首<hi>錄四首</hi>
繡羅衫子紫藤鞭五色春雲拂錦韉醉散平橋楊栁市<lb/>
黄鶯啼近馬頭前<lb/>
江月朦朧水映沙吳姬嘈雜撥琵琶闔閭城外垂楊路<lb/>
十里紅樓盡酒家<lb/>
春來長愛對花眠彼此風流盡少年記得竹堂燈火夜<lb/>
<pb n="KR4h0165_WYG_009-3b"/>
醉圍紅袖賭金錢<lb/>
明日春晴出郭逰問郎騎馬妾登舟玉壺滿注葡萄酒<lb/>
不上靈巖即虎邱<lb/>
　　送錢朝陽還沔上十首<hi>録三首</hi>
鵠立沙邉望去程栁林直下是柴棚壯懐落落都休問<lb/>
千里歸舟對月明<lb/>
天涯縹緲暮雲迷春雨江南草色齊路上行人多少恨<lb/>
從今休聴子規啼<lb/>
<pb n="KR4h0165_WYG_009-4a"/>
山路高髙江水深玉人迢遞去難尋重過舊宅相思處<lb/>
愁對甘棠一樹隂<lb/>
　　晩歸古鑑漫興十首<lb/>
歛棹歸來罷釣綸相逢莫問武陵人世間甲子如流水<lb/>
回首桃花幾度春<lb/>
百花洲渚漾晴暉野色青葱好染衣寂寞離亭天欲暮<lb/>
水田漠漠鷺鷥飛<lb/>
淺淺湖波齊膝流青青荷葉過人頭晩來覔得魚雙尾<lb/>
<pb n="KR4h0165_WYG_009-4b"/>
喚請鄰翁上酒樓<lb/>
晚沽桑落過前溪花外驚聞匹馬嘶有客來尋書畫舫<lb/>
醉將白練寫新題<lb/>
澹煙輕罩魯公亭楊栁絲絲蘸水青畫舫女兒雙蕩槳<lb/>
唱歌相答過沙汀<lb/>
綠栁黄蘆紅蓼花晴波㶑灧擁寒沙鴛鴦水閣雙雙並<lb/>
都是臨溪賣酒家<lb/>
風漫蘆花没釣船雁聲嚦嚦呌寒煙摩挲醉眼秋江望<lb/>
<pb n="KR4h0165_WYG_009-5a"/>
欲倩王維畫輞川<lb/>
栁林港口夕陽低慘慘昏煙鴉亂啼漁婦賣魚還買酒<lb/>
相呼齊過畫橋西<lb/>
醉擁青綾怯夜凉小奴移棹泊横塘波光如洗月華白<lb/>
簌簌芙蓉兩岸霜<lb/>
酣醉篷忩發棹謳西風䬃䬃鬢毛秋起看吳芮祠前路<lb/>
惟有長江不盡流<lb/>
　　雜興六首<hi>録三首</hi>
<pb n="KR4h0165_WYG_009-5b"/>
别後柴門莫亂開公家科役日相催家人若問歸期候<lb/>
蠶繭繰時去定回<lb/>
子規啼處又春餘楊栁飛花雪不如客旅不知程路逺<lb/>
夜來夢訪故人居<lb/>
網船撾鼓賣春鮮兩岸桃花色更妍憶著家鄉二三月<lb/>
河豚新出薦芳筵<lb/>
　　寄張達善大叅<lb/>
沈沈月影浸寒流一雁初飛萬國秋醉寫玉壺留别意<lb/>
<pb n="KR4h0165_WYG_009-6a"/>
客愁都在小紅樓<lb/>
　　客懐三首<hi>錄二首</hi>
回首江南事巳非故家庭院鎻重圍栁塘西館斜陽裏<lb/>
只有當時燕子飛<lb/>
野橋西轉路欹斜青斾高懸賣酒家收拾客愁無處著<lb/>
夕陽芳草一池蛙<lb/>
　　舟泊東津<lb/>
江月東生江水西鷓鴣啼罷子規啼孤舟老病思年少<lb/>
<pb n="KR4h0165_WYG_009-6b"/>
走馬春遊楊栁堤<lb/>
　　詠玉簪花<lb/>
玉立亭亭束素妝滿庭風露洗秋香後堂莫把裝鴛髻<lb/>
羞殺金釵十二行<lb/>
　　重題硯山清隱圖<lb/>
野樹溪嵐翠影浮墨華寒落硯池秋摩挲認取山隂路<lb/>
曽泛鵝羣醉裏遊<lb/>
　　賣花<lb/>
<pb n="KR4h0165_WYG_009-7a"/>
萬紫千紅盎盎新擔頭挑盡洛陽春一聲呌入紗忩内<lb/>
忙霎梳粧鏡裏人<lb/>
　　贈周伯温<lb/>
覔得神鼇休便休不須重上釣魚舟夜來醉向雙溪望<lb/>
明月蘆花别是秋<lb/>
　五言近體<lb/>
　　送郡庠張琬次錢朝陽韻<lb/>
清霜脆堤栁離愁暗楚江英才今有幾國士舊無雙野<lb/>
<pb n="KR4h0165_WYG_009-7b"/>
色連帆影歌聲雜鼓腔都門雲五色望望近船忩<lb/>
　　送翟敬夫之閩中<lb/>
微雨浥輕塵離亭餞逺人紫騮嘶岸草白燕蹙江春野<lb/>
逈天垂楚山連地入閩商歌莫輕發一曲淚沾巾<lb/>
　　舟中有感寄楚芳弟<lb/>
雨雪暗江天舟行著夜牽客程淹歳月家計憶山田野<lb/>
飯長腰米溪魚縮項鯿故園風景好歸去過新年<lb/>
　　舟泊葛陂寄方方壺鍊師<lb/>
<pb n="KR4h0165_WYG_009-8a"/>
天瞑雨瀟瀟溪流勝海潮春船依樹杪晩飯摘山苗鳥<lb/>
道羣崖合龍陂一水遥投竿探仙跡壺老肯相招<lb/>
　　卧病二首<hi>錄其一</hi>
卧對北窻晚庭隂碧樹凉壯懐悲日短老病覺年長藥<lb/>
裹新團劑衣熏舊賜香還思玉關道矍鑠看斜陽<lb/>
　　送陳元履<lb/>
郡人喧驛堠大理發裝行宦業秋霜冷歸舟夜月明神<lb/>
京山似洛淮岸水連城去去棠隂路西風第一程<lb/>
<pb n="KR4h0165_WYG_009-8b"/>
　　挽游原牧<lb/>
報書傳驛使逺殁錦宫城夜雨孤燈夢春風萬里情靈<lb/>
扄封拜命諫院哭題名愁看西州路萋萋芳草生<lb/>
　　浦城山館阻雨<lb/>
玉溜垂珠箔青苔繡粉牆積隂連五夜清夢到三湘竹<lb/>
屋茶煙濕荷池扇影涼重隂蔽難霽淹滯泊魚梁<lb/>
　　出塞吟壽達丞相<lb/>
白雪滿天山將軍出漢關鐃歌遼水上轉戰敵塵間夜<lb/>
<pb n="KR4h0165_WYG_009-9a"/>
月嚴營靜秋風牧馬閒歸當銘碣石功業復誰攀<lb/>
　　入塞吟<lb/>
破敵已擒王全功獻未央黄金秋馬轡白玉夜車箱風<lb/>
亂雕旗影星開寶劍光還歌漢家曲鼓吹發漁陽<lb/>
　　客錢塘簡祝良英<lb/>
為客乆淹留行程不自由簾垂孤館雨砧急滿城秋紅<lb/>
頰酣餘色霜髯病裏愁那堪苦蕭索兩月住江頭<lb/>
　　寄山隂蔡孟陶<lb/>
<pb n="KR4h0165_WYG_009-9b"/>
寂寞望山隂愁懐恨轉深還家添白髪為客盡黄金城<lb/>
冷秋砧急燈昏夜漏沈凄涼孤館裏誰識旅人心<lb/>
　　寄張理卿<lb/>
風色山城暮雨聲秋屋寒彎弓為學晚識字濟時難聞<lb/>
説元王履欣彈貢禹冠不才甘寂寞愁坐夜漫漫<lb/>
　七言近體<lb/>
　　聞家尊侍丞相還軍中奉呈張學士<lb/>
紫禁沈沈去院迷早朝齊候唱晨雞天寒鼓角東風急<lb/>
<pb n="KR4h0165_WYG_009-10a"/>
雲暗旌旗北斗低將令傳聞還㶚上捷書飛報下遼西<lb/>
内門宣詔迎丞相鐵甲銀鞍十萬蹄<lb/>
　　奉次鎦廷翰太守燈夕韻<lb/>
溶溶月色下樓臺小玉蹁躚逐隊來燈影高燒珠樹合<lb/>
歌聲輕遏彩雲迴朱門列第從人玩金鑰重關是處開<lb/>
太守行歡情爛漫麾幢夜擁宴蓬萊<lb/>
　　逢唐伯剛太守<lb/>
十里平湖漾碧沙小樓嘈雜撥琵琶金鍾酒注鵝兒色<lb/>
<pb n="KR4h0165_WYG_009-10b"/>
春雨簾開杏子花無限離愁攢客次幾番歸夢遶天涯<lb/>
若逢相識傳書信五月南風定到家<lb/>
　　寄松江金文振同知<lb/>
北州太守近新歸湖海飄零興已違錦綬却藏桃竹篋<lb/>
烏巾自稱木棉衣鱸生淛水思張翰鶴唳華亭歎陸機<lb/>
書札頻頻勞問訊白頭相見故人稀<lb/>
　　送金文振同知還松江<lb/>
對客凄涼話舊逰遥遥楚尾接吳頭山迴紫鳯衝天起<lb/>
<pb n="KR4h0165_WYG_009-11a"/>
江遶青龍入海流寄别詩題蒲葉扇送行人上木蘭舟<lb/>
愁來重憶華亭路縹緲雲間十二樓<lb/>
　　答蘇仕常金臺懐古<lb/>
漢騎南來擁鐵戈鳳城空遶舊山河堪憐玉殿閒青鎻<lb/>
無復金輿控紫駞一代衣冠成土壤九重歌舞罷天魔<lb/>
祖龍王氣百年盡遊客悲來感慨多<lb/>
　　居庸闗懐古<lb/>
峻嶺﨑嶇古棧長蛟龍盤互鬱蒼蒼翠華北望關門鎻<lb/>
<pb n="KR4h0165_WYG_009-11b"/>
玉輦西來石路荒社稷傾亡無禮樂山河險固謾金湯<lb/>
北歌莫向樽前唱羗笛胡笳摠㫁腸<lb/>
　　燈夕簡南軒彭敬宗二首<lb/>
東風揺曵翠絲絲春到門前五栁枝自歎葉公誰問政<lb/>
却憐鮑叔獨相知愁來寂寞惟躭酒老去顚狂不廢詩<lb/>
南陌東城簫鼓閙看燈且過上元時<lb/>
元夕看燈憶舊年紫騮馳道拂金鞭雲機綵織千絲錦<lb/>
玉井花開十丈蓮笑選笙歌徵杜曲坐窮河漢問張騫<lb/>
<pb n="KR4h0165_WYG_009-12a"/>
如今却守城南寺蘇晉長齋繡佛前<lb/>
　　謝施仁政惠<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>
暫歸復去倍相思欲餞郵亭酒一巵小艇覔來還怕漏<lb/>
蹇驢借得不堪騎田荒空望秋成日屋破長憂雨下時<lb/>
承惠亭亭碧油蓋從今感戴且支持<lb/>
　　送王希尹先生<lb/>
蕭蕭白髪颺涼颼老矣中朝舊輩流萬里乾坤雙短屐<lb/>
十年湖海一扁舟晚祠蘋藻歸宜薦蚤世功名得便休<lb/>
<pb n="KR4h0165_WYG_009-12b"/>
惟有古城楊栁色霜枝憔悴解人愁<lb/>
　　弋陽道中逢成子博主簿<lb/>
葛陂驛前逢故人少曽同學習科文多年離别重相見<lb/>
舊事凄涼不忍聞山徑落紅飛燕子野池新綠散鵝羣<lb/>
欵留花縣偕清賞盡醉歸來日巳曛<lb/>
　　謁諸葛廟<lb/>
野徑迷漫草樹封迢迢逺渉探仙蹤手中青竹六七節<lb/>
脚底白雲千萬重丹井泉流銀錯落錦屏山聳玉芙蓉<lb/>
<pb n="KR4h0165_WYG_009-13a"/>
武侯已矣空遺廟塵世何人識卧龍<lb/>
　　南閩即興<lb/>
毒霧纔開海日黄午街喧雜閙交廂氁絲纒髻西洋客<lb/>
茉莉簮頭上店娼五月山田收火米四時泉水浴温湯<lb/>
南州處處雖云樂自是行人憶故鄉<lb/>
　　寄張達善韓克明<lb/>
南陽無復卧龍居歸到家山更結廬故舊多從千里别<lb/>
音書又是半年無樽空可買鄰家酒門隘難容長者車<lb/>
<pb n="KR4h0165_WYG_009-13b"/>
若遇秋風動歸興吳江霜落有鱸魚<lb/>
　　過小渡<lb/>
草木森森小徑斜隔溪一簇野人家蜻蜓雨集青蒲葉<lb/>
絡緯秋鳴白豆花匡老山髙帶河漢鄱君湖近淨塵沙<lb/>
涼風裊裊吹衣袂欲挾飛仙上客槎<lb/>
　　旅中歳日有感<lb/>
草徑泥深鞍馬稀蕭蕭雪雨怕沾衣年同流水人空老<lb/>
春已還家客未歸山館簾垂壺漏永石屏香散篆煙微<lb/>
<pb n="KR4h0165_WYG_009-14a"/>
追思内宴朝元日説著先皇淚欲揮<lb/>
　　和盧相公雨中見寄<lb/>
對客休歌行路難從來落魄此心寛人生在世且為樂<lb/>
酒遇相知莫放乾秦館舊逰忘錦瑟楚山老去有金丹<lb/>
捲簾靜對西窻雨翠滴芙蓉葉葉寒<lb/>
　　送張茂異遊江淛<lb/>
裝束行行天一涯古來淛郡最繁華西湖㸔雨船如屋<lb/>
南市遊春酒當茶孔雀花堦蘇小墓胡瓶白㙮趙王家<lb/>
<pb n="KR4h0165_WYG_009-14b"/>
人生到處堪為樂莫感離情起歎嗟<lb/>
　　戊辰元旦後三日寫懐<lb/>
萬事從今盡莫言舊遊蹤跡遍山川土牛送臘經三日<lb/>
野老逢春又一年兩鬢漸添惟白髪寒家無廢獨青氊<lb/>
近來自愛幽居好坐對寒江雪滿天<lb/>
　　簡倪時中<lb/>
骸骨驚存患難餘旅逢歳暮倍踟蹰孤燈燄冷青垂壁<lb/>
短髪愁凝白滿梳乞米自憐顔魯帖題門堪信翟公書<lb/>
<pb n="KR4h0165_WYG_009-15a"/>
故知窮學當吾事誰向滄江援困魚<lb/>
　　祀先還鄱陽簡崔氏契家<lb/>
再拜先靈奠酒殽攝尊行事痛咆哮自憐養子當烏哺<lb/>
誰料為家類鵲巢忠孝每從危難出朋游須向死生交<lb/>
莫誇春色遍桃李擬托寒梅守凍梢<lb/>
　　寄建寧黄將軍<lb/>
紗巾羽扇坐談兵暇日猶能課六經道上行人瞻漢節<lb/>
溪邊野老識文星轅門講武頭先白横槊論詩眼獨青<lb/>
<pb n="KR4h0165_WYG_009-15b"/>
如此賢良堪館閣却從戎馬逐浮萍<lb/>
　　送錢塘侍父還沔陽<lb/>
射圃雙雙賽挽弓少年面似玉盤紅結交同向來江左<lb/>
送别還須入沔中寫字曉臨虞袐監圖山秋畫米南宫<lb/>
人生聚散尋常事莫把音書便不通<lb/>
　　琴鶴軒<lb/>
湖海飄零水上萍歸來萬里一茅亭調絃自度彈琴譜<lb/>
縛筆新抄相鶴經沔樹重重秋月白楚雲淡淡晩山青<lb/>
<pb n="KR4h0165_WYG_009-16a"/>
人生若得清閒樂勲業休談太史銘<lb/>
　　旅泊大孤<lb/>
自憐落魄走天涯黯黯離情有所思身世自過愁畔日<lb/>
弟兄長見夢中時隂祠古木迷神女夕照荒山呌子規<lb/>
辛苦老來成底事如今贏得鬢如絲<lb/>
　　舟泊左蠡<lb/>
鳷鵲沙頭噪作團晩晴行出柁樓看天光映水青鸞鏡<lb/>
日脚銜山紅玉盤酒急觥籌人巳醉歌聯絲竹客相歡<lb/>
<pb n="KR4h0165_WYG_009-16b"/>
春衣為叠香羅雪㫁送深江五月寒<lb/>
　　九日<lb/>
城上旌旗拂弩臺城中車馬踐塵埃江湖浩蕩魚龍伏<lb/>
日月蕭條雁鶩哀白髪星星催老去黄花朶朶向誰開<lb/>
秋來頻起登髙興時向溪橋一舉盃<lb/>
　　送周叔良徃呉中<lb/>
餞别鄉闗莫慘神栁林叢裏是通津江船打鼓行程客<lb/>
水閣燃香乞巧人湖出小孤分楚漢潮生揚子近淮秦<lb/>
<pb n="KR4h0165_WYG_009-17a"/>
到家記憶離羣處相送柴門月色新<lb/>
　　題周彦可雲卧草堂<lb/>
隱居聞説在林巒我欲乗閒駐馬鞍詩為草堂傳杜甫<lb/>
座因雲榻想陳摶秋隂黯黯千山暝雨氣蕭蕭六月寒<lb/>
龍卧莫言徵不起天書羅士有飛翰<lb/>
　　送人之商鎮江<lb/>
曉饑沙頭酒一鍾舊遊蹤跡遍西東揚州城郭高低樹<lb/>
瓜埠帆檣上下風老去情懐難送客别來書札望飛鴻<lb/>
<pb n="KR4h0165_WYG_009-17b"/>
歸舟夜泊金山寺千里相思兩處同<lb/>
　　送張允弼員外<lb/>
喜得斯文共一家見時清話興無涯客逢陸績暗懐果<lb/>
詩寄盧全善煮茶華屋垂簾秋聽雨錦屏燒燭晚生霞<lb/>
自憐陶令歸來後終日看山懶坐衙<lb/>
　　答清碧長老韻二首<hi>錄其一</hi>
人生難得笑談間趂取清歡一餉閒燭影紅搖簾外雨<lb/>
茶煙青掩屋頭山禪牀坐夢唐文暢野屐行思晉謝安<lb/>
<pb n="KR4h0165_WYG_009-18a"/>
感慨南山舊時事春風花底共盤桓<lb/>
　　和盧相公見寄<lb/>
雨後庭階長緑苔故人乆不過茅齋每思舊事如春夢<lb/>
聊寄新詩慰老懐窻下授經髙弟讀栁邊喚渡小舟來<lb/>
何時結屋依東郭相與論文日徃回<lb/>
　　病中寄黄聲振表弟<lb/>
為報東城黄校文好傳近况謾相聞病來瘦骨清於鶴<lb/>
靜處閒心懶似雲謝飲不談唐學士臨書偏喜晉將軍<lb/>
<pb n="KR4h0165_WYG_009-18b"/>
捲簾深院秋蕭索小鼎團香每自焚<lb/>
　　挽醫士劉潤芳<lb/>
老來正頼君醫我今日那知我哭君修短百年皆有數<lb/>
乾坤一夢竟無人鄱江城下先生宅薦福山頭處士墳<lb/>
回首相思倍惆悵杏花零落雨紛紛<lb/>
　<lb/>
　<lb/>
　鄱陽五家集卷九<lb/>
</p>
<p>
</p>
  </div>
</body>
</text>
</TEI>
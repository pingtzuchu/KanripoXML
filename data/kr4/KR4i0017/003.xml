<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珊瑚鈎詩話巻三</head> <lb/>
    <p>
<pb n="KR4i0017_WYG_003-1a"/>
欽定四庫全書<lb/>
　珊瑚鈎詩話巻三<lb/>
　　　　　　　　　　　　宋　張表臣　撰<lb/>
杜詩第一篇贈韋左丞文云今欲東入海即将西去秦<lb/>
　或問云何曰道不行故也又云尚憐終南山回首清<lb/>
　渭濵嘗擬報一飯況懐辭大臣白鷗没浩蕩萬里誰<lb/>
　能馴何謂也曰鳥獸不可與同羣終南清渭且徘徊<lb/>
　而不忍别況辭大臣而欲去國哉自以謂得言之解<lb/>
<pb n="KR4i0017_WYG_003-1b"/>
逰龍門奉先寺云天闗象緯逼雲卧衣裳冷予曰星河<lb/>
　垂地空翠濕衣欲覺聞晨鐘令人發深省予曰鐘磬<lb/>
　清心欲生縁覺<lb/>
𤣥都壇歌云王母書下雲旗翻予觧云味道集虛僊真<lb/>
　䧏焉故秋興詩曰西望瑶池䧏王母<lb/>
同諸公登慈恩寺塔詩云回首叫虞舜蒼梧雲正愁予<lb/>
　解曰周滿瑤池樂未央卒云黄鵠去不息哀鳴何所<lb/>
　投君看隨陽鴈各有稻粱謀解曰黄鵠譬髙舉逺引<lb/>
<pb n="KR4i0017_WYG_003-2a"/>
　莫知所如往者隨陽鴈譬志在随人拘於禄仕者天<lb/>
　寳十三載先生始得官時上荒滛天下且亂故有虞<lb/>
　舜之思周滿之戒且歎識者見㡬而作吾人懐禄未<lb/>
　快也<lb/>
示従孫濟云權門多噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>且欲㝷諸孫解曰噂噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>
                    <graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>
　言不忠信貌詩所以言背憎也且復㝷諸孫則莫如<lb/>
　我同姓萱草秋巳死竹枝霜不繁淘米少汲水汲多<lb/>
　井水渾刈葵莫放手放手傷葵根所來為宗族亦不為<lb/>
<pb n="KR4i0017_WYG_003-2b"/>
　盤飱小人利口實薄俗難可論勿受外嫌猜同姓古<lb/>
　所敦觧曰萱忘憂而已死竹可愛而不蕃則荒落甚<lb/>
　矣水濁而不復其清源葵傷而不芘其根本則宗族<lb/>
　乖離之況也此詩人因物而興飲中八僊歌云李白<lb/>
　一斗詩百篇長安市上酒家眠天子呼來不上船自<lb/>
　稱臣是酒中僊觧曰范傳正李白碑云白多陪侍從<lb/>
　之逰他日泛白蓮池公不在宴皇情既洽召公作序<lb/>
　公時被酒髙力士扶以登舟世云不上船船襟紐何<lb/>
<pb n="KR4i0017_WYG_003-3a"/>
　穿鑿如此<lb/>
曲江三章云即事非今亦非古予曰在今古間長歌激<lb/>
　越梢林莽予曰振響林谷比屋豪華固難數吾人甘<lb/>
　作心似灰弟姪何傷淚如雨予曰按先生進雕賦表<lb/>
　云今賈馬之徒得排金門上玉堂者衆矣獨臣衣不<lb/>
　盖體常寄食於人夫衆豪華而巳貧賤所謂士賢能<lb/>
　而不用國之耻也吾雖甘心若死灰然而弟姪之傷<lb/>
　涕零如雨何耶盖行成而名不彰友朋之罪也親戚<lb/>
<pb n="KR4i0017_WYG_003-3b"/>
　不能致其力聞長歌之哀所以涕洟也耶又曰短衣<lb/>
　匹馬隨李廣看射猛虎終殘年予曰猶足以消英豪<lb/>
　之氣凡如是者甚衆詩多不載<lb/>
曹王臯封於曹濟隂濟北諸李皆其裔也有貞觀開元<lb/>
　兩朝賜書五千巻世寳而讀之仕者蟬聫不絶沈立<lb/>
　諫議藏書萬巻為閣以居之而子孫不能肄業有士<lb/>
　人題詩曰莫遣中有蠧書魚蓋恐其壊而不能世也<lb/>
盖巖者徐之永安鎮邵氏僕也朴魯有絶力能兼衆人<lb/>
<pb n="KR4i0017_WYG_003-4a"/>
　之役其主不以為異一夕有豪賊六人刼持其家舉<lb/>
　室盡逃恣所取傷五人殺首者一人將出巖手刃追<lb/>
　之衆謂一夫不足畏巖力戰賊駭汗伺其困益奮俄<lb/>
　仆一賊餘乃引去然終無一人助之復追迨賊曰還<lb/>
　爾物因擲金帛道上巖不知其計也却顧逗遛遂逺<lb/>
　莫及巖齧臂指自恨無人主其才而使巳盡滅賊明<lb/>
　日邑吏至邏近郊獲餘黨徴巖於邑邑白大府賞以<lb/>
　法聞巖之勇者莫不驚異或曰彼偶然奮不顧死耳<lb/>
<pb n="KR4i0017_WYG_003-4b"/>
　子曰非也人惟處死之難徒勇而無義雖死不貴巖<lb/>
　之勇以衛其主奮一身以當衆賊卒以取勝可謂難<lb/>
　矣嗚呼巖僕𨽻也今之為僕者或聚千指緩急鮮有<lb/>
　為用況以寡敵衆如巖之忠勇者身居賤𨽻而其為<lb/>
　凛然適於義彼有居朝廷尸禄位而以士夫自名一<lb/>
　持於患害反畏縮求免不欲一毫損於巳況能死忠<lb/>
　以自見乎然則巖非特異於童僕也因傳其事以為<lb/>
　世有貴者勸焉濟北晁端中元升記予讀元升書盖<lb/>
<pb n="KR4i0017_WYG_003-5a"/>
　巖事知君子之用心也善善惡惡所以風天下耶惜<lb/>
　乎巖之絶力始不䝉主人之異視巖之忠勇終不聞<lb/>
　主人之厚賞天下之事每每如此君子所為歎息也<lb/>
　哉<lb/>
天寳末禄山陷西京大搜文武朝臣及異嬪樂工不旬<lb/>
　日得梨園弟子數百人大㑹於凝碧池樂作梨園舊<lb/>
　人不覺歔欷相對泣下羣逆露刃脇之而悲不巳有<lb/>
　雷海青者投器於地西向慟哭支解於庭聞之者莫<lb/>
<pb n="KR4i0017_WYG_003-5b"/>
　不傷痛時王維被拘於菩提寺賦詩曰萬户傷心生<lb/>
　野烟百僚何日再朝天秋槐葉落深宫裏凝碧池頭<lb/>
　奏管絃他日縁此詩得不死然愧於雷海青多矣<lb/>
杜牧之息夫人詩曰細腰宫裏露桃新脉脉無言㡬度<lb/>
　春至竟息亡縁底事可憐金谷墜樓人與所謂莫以<lb/>
　今朝寵能忘舊日恩看花滿眼淚不共楚王言語意<lb/>
　逺矣盖學有淺深識有髙下故形於言者不同也<lb/>
春回上林苑花滿洛陽城崔湜詩也湜弱冠登科不十<lb/>
<pb n="KR4i0017_WYG_003-6a"/>
　年掌貢舉父楫同省為侍郎及登宰輔始三十有七<lb/>
　容止端雅文辭清麗嘗暮出端門下天津橋馬上吟<lb/>
　此句時張說為工部侍郎望之杳然而歎曰此句可<lb/>
　効此位可得其年不可及也使湜令終當時朝士豈<lb/>
　能出其右哉故杜詩云文章一小技於道未為尊或<lb/>
　以此也<lb/>
李抱真鎮潞州軍資匱乏有僧為衆所信公謂曰假和<lb/>
　尚之道以濟吾軍如何僧曰無不可者公曰但言請<lb/>
<pb n="KR4i0017_WYG_003-6b"/>
　於毬塲焚身某當自使宅穿一地道通連火作即潜<lb/>
　入僧喜從之遂陳狀積薪貯油因為七日道塲晝夜<lb/>
　香燈梵唄公亦引僧視穴使不疑公率監軍僚吏膜<lb/>
　拜以俸入檀施堆於其傍由是士女駢闐捨財億計<lb/>
　七日遂擊鍾舉火巳塞地道矣須㬰灰燼明日籍所<lb/>
　施得數十萬軍資取足别求所謂舍利者選地造塔<lb/>
　葬焉出尚書故實<lb/>
張燕公遭姚元之奏明皇怒曰卿與御史共按其事急<lb/>
<pb n="KR4i0017_WYG_003-7a"/>
　呼中丞李林甫以詔付之林甫曰說多智謀是必困<lb/>
　之處於劇地崇曰丞相得罪未宜太逼曰公必不忍<lb/>
　即說害林甫以詔付餘御史中路以墜馬告初說旬<lb/>
　月前有門下生竊寵婢將寘於法生呼曰公無緩急<lb/>
　用人乎見色不能禁人之常情何靳靳於一婢耶說<lb/>
　竒其語釋之且付以婢生去杳不聞問忽一日直詣<lb/>
　說有憂色曰感公之恩欲報乆矣今聞公為姚相所<lb/>
　讒禍且至願得公平生所寳以免難公厯指數之曰<lb/>
<pb n="KR4i0017_WYG_003-7b"/>
　未也公凝思良久忽曰近有以雞林夜明簾為獻者<lb/>
　生曰足矣因請手札數行懇求於九公主且曰上獨<lb/>
　不念在東宫時恩始終其惠乃反以讒見怒耶明日<lb/>
　公主謁上具奏之上感動勑髙力士就御史臺宣所<lb/>
　按事並罷書生亦不復見昔留侯致白璧以謝項仇<lb/>
　孟嘗獻狐裘以脫秦難蔡昭愛佩刀無辜見留虞叔<lb/>
　捐圭則庶㡬免罪姚崇之事近之若書生者不䕶小<lb/>
　行而能排難解紛殆俠士之流乎亦聰明疏通善知<lb/>
<pb n="KR4i0017_WYG_003-8a"/>
　人矣<lb/>
客有獻李衛公以古木者云有異公命剖之作琵琶槽<lb/>
　自然其文成白鴿予嘗語晁次膺曰公緑頭鴨琵琶<lb/>
　詞誠妙絶盖自曉風殘月之後始有移船出塞之曲<lb/>
　然某亦曽有一詩公曰云何曰白鴿潜來入紫槽朱<lb/>
　鸞飛去唳青霄江邉塞上情何限瀛府霓裳曲再調<lb/>
　漫道靈妃鼔瑶瑟虚傳僊子弄雲璬小憐破得春風<lb/>
　恨何似今宵月正髙曰詩亦不惡<lb/>
<pb n="KR4i0017_WYG_003-8b"/>
酒有若下謂烏程也九醖謂宜城也千日中山也蒲桃<lb/>
　西涼也竹葉豫北也土窟春滎陽也石凍春富平也<lb/>
　燒春劒南也桑落陜右也烏孫國有青田核莫知其<lb/>
　木與實而核如五六升瓠空之盛水俄而成酒劉章<lb/>
　曽得二焉集賓設之一核才盡一核又熟可供二十<lb/>
　客名曰青田壺厯城北有使君林魏正始中鄭公慤<lb/>
　三伏避暑扵此取大蓮葉置硯格上盛酒三升以簮<lb/>
　㓨葉令酒與柄通屈莖吸之薌氣清冽名曰碧筩酒<lb/>
<pb n="KR4i0017_WYG_003-9a"/>
　予詩曰釀憶青田核觴宜碧藕筩直須千日醉莫放<lb/>
　一杯空近時以黄柑醖酒號洞庭春色以糯米藥麯<lb/>
　作白醪號玉友皆竒絶者耳<lb/>
予暇日曽作酒具詩三十首有引曰咸通中皮襲美著<lb/>
　酒中十詠其自序云夫聖人之誡酒禍也深矣在書<lb/>
　為沈湎在詩為童羖在禮為豢豕在史為狂藥余飲<lb/>
　至酣徒以為融肌柔神消阻迷䘮頽然無思以天地<lb/>
　大順為隄封傲然不持以洪荒至化為爵賞抑葛天<lb/>
<pb n="KR4i0017_WYG_003-9b"/>
　氏之民乎無懐氏之民乎噫天之不全予也多矣獨<lb/>
　以麴蘖全之於是徵其具悉為之詠以繼東臯子酒<lb/>
　譜之後而有酒星酒泉酒篘酒牀酒壚酒樓酒旗酒<lb/>
　樽酒城酒鄉之詠以示吳中陸魯望魯望和之且曰<lb/>
　昔人之於酒有注為池而飲之者有象為龍而吐之<lb/>
　者親盜甕間而卧者將實舟中而浮者徐景山有酒<lb/>
　鎗嵇叔夜有酒柸皆傳於世故復添六詠予覽之慨<lb/>
　然歎曰予亦嗜酒而好詩者也昔退之有言送王含<lb/>
<pb n="KR4i0017_WYG_003-10a"/>
　曰少時讀醉鄉記私怪隠居者無所累於世而猶有<lb/>
　是言豈誠㫖於味耶及讀阮籍陶潜詩然後知彼雖<lb/>
　偃蹇不欲與世接然猶未能平其心或謂事物是非<lb/>
　相感發於是有託而逃焉者也雖然尚有未盡者中<lb/>
　古之時未知麴蘖杜康肇造爰作酒醴可名酒后近<lb/>
　世以來人徒酣酗李白一斗為詩百篇自名酒僊酈<lb/>
　食其辨士也初見沛公稱髙陽酒徒杜根賢者也逃<lb/>
　難宜城為酒家傭保鄭廣文貧而好飲蘇司業送酒<lb/>
<pb n="KR4i0017_WYG_003-10b"/>
　錢杜子美無錢賖酒而詩言酒債周官有酒正則掌<lb/>
　之者必有其人以法式授酒材則醖之者必有其物<lb/>
　翰林詩曰鸕鷀杓鸚鵡杯夫杓者勺也勺酒而錯之<lb/>
　杯中者也工部詩曰莫笑田家老瓦盆自從盛酒長<lb/>
　兒孫夫盆者槃也載酒而寘之座中也韓奕詩云顯<lb/>
　父餞之清酒百壺壺便提挈故陶令掛之於車上吕<lb/>
　公負之於杖頭遇興則傾之鴟夷之異名者耳絲衣<lb/>
　詩云兕觥其觩㫖酒思柔觥為爵罰而于定國飲至<lb/>
<pb n="KR4i0017_WYG_003-11a"/>
　一石不亂劉伯倫既醉以五斗解酲快飲痛釂則用<lb/>
　之盖觚角之出類者耳注云觚受二升觶三升角四<lb/>
　升散五升而觥七升又兕角為之形器特異於是更<lb/>
　作酒后酒僊酒徒酒保酒錢酒債酒正酒材酒杓酒<lb/>
　盆酒壺酒觥一十二詩而附益之庶古今同志而終<lb/>
　始相成之義耶詩多不載<lb/>
古今詩體不一太師之職掌教六詩風賦比興雅頌備<lb/>
　焉三代而下雜體互出漢唐以來鐃歌鼔吹拂舞予<lb/>
<pb n="KR4i0017_WYG_003-11b"/>
　俞因斯而興晉宋以䧏又有回文反復寓憂思展轉<lb/>
　之情雙聲疊韻狀連駢嬉戲之態郡縣樂石名六甲<lb/>
　八卦之屬不勝其變古有采詩官命曰風人以見風<lb/>
　俗喜怒好惡皮日休云踈杉低通橋冷鷺立亂浪此<lb/>
　雙聲也陸龜䝉嘗曰膚愉吳都姝眷戀便殿宴此疉<lb/>
　韻也劉禹錫曰東邊日出西邊雨道是無晴却有晴<lb/>
　杜詩曰俱飛蛺蝶元相逐並蔕芙蓉本自雙又曰滿<lb/>
　目飛明鏡歸心折大刀此皆風言又戲作俳優體二<lb/>
<pb n="KR4i0017_WYG_003-12a"/>
　首純用方語云異俗吁可怪斯人難並居家家養烏<lb/>
　鬼頓頓食黄魚舊識難為態新知巳暗踈治生且耕<lb/>
　鑿只有不闗渠西歴青羌坂南留白帝城於莬侵客<lb/>
　恨粔籹作人情瓦卜傳神語畬田費火耕是非何處<lb/>
　定髙枕笑浮生予嘗有語云碧藕連根絲不斷紅蕖<lb/>
　著子意何多亦風人類也又婺州山中詩云作甽捉<lb/>
　簷卸呼田欵乃儂山塘莫車水梅雨正分龍亦方語<lb/>
　也<lb/>
<pb n="KR4i0017_WYG_003-12b"/>
予近作示客云㓨美風化緩而不迫謂之風采摭事物<lb/>
　摛華布體謂之賦推明政治莊語得失謂之雅形容<lb/>
　盛徳揚厲休功謂之頌幽憂憤悱寓之比興謂之騷<lb/>
　感觸事物託於文章謂之辭程事較功考實定名謂<lb/>
　之銘援古㓨今箴戒得失謂之箴猗遷抑揚永言謂<lb/>
　之歌非鼔非鐘徒歌謂之謡步驟騁騁斐然成章謂<lb/>
　之行品秩先後叙而推之謂之引聲音雜比髙下短<lb/>
　長謂之曲吁嗟慨歎悲憂深思謂之吟吟詠情性總<lb/>
<pb n="KR4i0017_WYG_003-13a"/>
　合而言志謂之詩蘇李而上髙簡古澹謂之古沈宋<lb/>
　而下法律精切謂之律此詩之語衆體也帝王之言<lb/>
　出法度以制人者謂之制絲綸之語若日月之垂照<lb/>
　者謂之詔制與詔同詔亦制也道其常而作彛憲者<lb/>
　謂之典陳其謀而成嘉猷者謂之謨順其理而廸之<lb/>
　者謂之訓屬其人而告之者謂之誥即師衆而申之<lb/>
　者謂之誓因官使而命之者謂之命出於上者謂之<lb/>
　教行於下者謂之令時而戒者勅也言而喻之者宣<lb/>
<pb n="KR4i0017_WYG_003-13b"/>
　也諮而揚之者賛也登而崇之者冊也言其倫而㭊<lb/>
　之者論也度其宜而揆之者議也别嫌疑而明之者<lb/>
　辨也正是非而著之者說也記者記其事也紀者紀<lb/>
　其實也篡者纉而述焉者也䇿者條而封焉者也傳<lb/>
　者傳而信之也序者緒而陳之也碑者披列事功而<lb/>
　載之金石也碣者揭示操行而立之墓隧也誄者累<lb/>
　其素履而質之鬼神也誌者識其行藏而謹其終始<lb/>
　也檄者激發人心而喻之禍福也移者自近移逺使<lb/>
<pb n="KR4i0017_WYG_003-14a"/>
　之周知也表者布臣子之心致君父之前也牋者修<lb/>
　儲后之問伸宫閫之儀也簡者質言之而略也啓者<lb/>
　文言之而詳也狀者言之於公上也牒者用之於官<lb/>
　府也捷書不緘插羽而傳之者露布也尺牘無封指<lb/>
　事而陳之者劄子也青黄黼黻經緯以相成者總謂<lb/>
　之文也此文之異名也客有問古今體制之不一者<lb/>
　勞於應答乃著之篇以示焉予以百司従車駕止建<lb/>
　康一日謁内相朱子發論文甚洽適有數清貴俱在<lb/>
<pb n="KR4i0017_WYG_003-14b"/>
　座顧不肖而謂諸人曰兹人文學該贍尤長於詩然<lb/>
　坐是以窮耳意謂古人有言詩能窮人故也予奮然<lb/>
　答曰内翰之言誤矣夫詩非能窮人待窮者而後工<lb/>
　耳此歐陽文忠公之語也以不肖觀之猶為未當詩<lb/>
　三百六篇其精深醇粹博大宏逺者莫如雅頌然鴟<lb/>
　鴞之詩周公所作也泂酌之詩召公所作也詩云吉<lb/>
　甫作頌穆如清風其詩孔碩其風肆好顧不美乎數<lb/>
　君子者顧不達而在上功名富貴人乎何詩能窮人<lb/>
<pb n="KR4i0017_WYG_003-15a"/>
　又何必待窮者而後工耶漢唐以來不暇多舉近時<lb/>
　歐陽公王荆公蘇東坡號能詩三人者亦不貧賤又<lb/>
　豈碌碌者所可追及然則謂詩能窮人者固非矣謂<lb/>
　待窮者而後工亦未是也夫窮通者時也達則行於<lb/>
　天下窮則獨善其身政不在能詩與不能詩也座客<lb/>
　為之憮然<lb/>
　<lb/>
　<lb/>
<pb n="KR4i0017_WYG_003-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　珊瑚鈎詩話巻三<lb/>
</p>
<p>
</p>
  </div>
</body>
</text>
</TEI>
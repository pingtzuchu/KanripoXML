<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>尊白堂集卷一</head>
    <p>
<pb n="KR4d0244_WYG_001-1a"/>
欽定四庫全書<lb/>
　尊白堂集卷一　　　　　　宋　虞儔撰<lb/>
　　五言古詩<lb/>
　　　暇日邀王天任諸公遊南坡天任有詩因次韻<lb/>
梅黄收宿雨山緑呈層巔髙軒䕃修竹朱檻俯流泉雅<lb/>
致軼天外俗物無眼前笑人聲利場蛾眉競争妍半生<lb/>
政坐拙州縣空逥旋自視甘寂寞何心慕華鮮南坡吾<lb/>
莵裘杖履有厚縁暇日領佳客頗辦沽酒錢愧無絲與<lb/>
<pb n="KR4d0244_WYG_001-1b"/>
竹後堂欠彭宣何以侑談笑頼有兹山川送鴻煩逺目<lb/>
落鴈驚虛弦門徑逥俗駕山澤非臞仙劇談交玉麈醉<lb/>
吟飛彩牋榴花媚紅皺李實薦翠圓相㤀恣諧謔小謹<lb/>
畧跽拳兹逰無可紀須君賦長篇<lb/>
　　　再和<lb/>
我詩苦艱澁蹇歩太行巔筆乾硯欲裂何地覔湧泉巧<lb/>
匠愧傍觀袖手不能前敝帚徒自珍捧心豈成妍辟舍<lb/>
不獲命屬鞬試周旋君詩巧層出浥露晨花鮮前軰借<lb/>
<pb n="KR4d0244_WYG_001-2a"/>
波瀾後生敢並縁平生程不識毁不直一錢五色爛摩<lb/>
尼八音和相宣挹袂庾開府拍肩揚盈川毎發必中的<lb/>
矢脱無空弦我盖三復之飄飄意欲仙此計太冷淡浪<lb/>
費五彩牋不如醉紅裙且聴歌喉圓况當荷傾盖莫待<lb/>
栗過拳徐㸔騎鯨伯一斗揮百篇<lb/>
　　　再和<lb/>
雨驟頻垂脚山髙故隠巔南坡疑斷路平地怪流泉猿<lb/>
鶴誰為伴鳬鴻亦墮前梅黄雖借潤榴火漫呈妍人世<lb/>
<pb n="KR4d0244_WYG_001-2b"/>
隙駒過天形磨蟻旋雲容愁暮合霞彩望朝鮮已負杖<lb/>
藜約宜修香火縁江山如得助風月敢論錢今日苦不<lb/>
樂此情誰與宣髙歌懐杜曲晚賦擬樊川屋破時懸溜<lb/>
弓驚不受絃好邀沽酒伴却羡泛舟仙竹色杯中緑花<lb/>
光筆下牋左持還有蟹右畫更成圓自笑牛刀割難安<lb/>
鷄肋拳補天非我事聊爾繼新篇<lb/>
　　　再和<lb/>
君家有西園望我南山巔觴詠繼曲水花石希平泉長<lb/>
<pb n="KR4d0244_WYG_001-3a"/>
溝流砌下逺岫列楹前春風一披拂百卉為渠妍迨兹<lb/>
夏日永杖履宜盤旋梅黄已過雨清潤霽景鮮主人雖<lb/>
好事欲往無由縁似聞三徑深日夜長苔錢行當載酒<lb/>
過髙情與君宣飛鴻渺天末浴鷺來平川良辰恐易失<lb/>
勿待月下弦前者坐中㸔俱是桂堂仙酒豪倒金壺詩<lb/>
健輕華牋琴㺯朱弦古碁枰寒玉圓君才尤中的霜鶻<lb/>
無空拳諄復記幽㑹舂容㸔大篇<lb/>
　　　和姜總管喜民間種麥<lb/>
<pb n="KR4d0244_WYG_001-3b"/>
腰䥥刈晚禾荷鋤種新麥田家競作苦羔豚勞嵗夕翠<lb/>
浪惬初懐黄雲期後穫晴暖得天時肥瘠隨地力賸欲<lb/>
觀風謡未暇履阡陌寜唯餅餌香庶免鞭笞責擬踏青<lb/>
州麴釀酒邀佳客<lb/>
　　　病起據案無緒輒書二十五韻呈簿尉<lb/>
祗役來異郷瘧鬼巧伺便寒熱四五行大小六七戰初<lb/>
如蹈隂壑赤身卧氷霰繼若煽紅爐虐熖工煆鍊先生<lb/>
但堅壁髙卧觀物變謂我則忘吾曰舍其猶傳童子更<lb/>
<pb n="KR4d0244_WYG_001-4a"/>
進藥先生强起嚥羣鬼競揶揄醫工何瞑眩忽然汗四<lb/>
出心愧顔有靦湏臾返清凉輕健欲舞抃寜唯䟽枕簟<lb/>
便覺美餚饍氣和疾自去福至禍亦轉我生多蹇剥縣<lb/>
尹劇卑賤王事有期程私室敢安宴日出事還生孤㳺<lb/>
無一援訟牒猶山積愚拙費裁剸催科正火急日夕竢<lb/>
訶譴督郵顧小忍斗米那可戀彈琴不復夢據案敢告<lb/>
倦仇梅二友生灑落邦之彦頗復相料理何嘗語逰衍<lb/>
城南萬荷花浣溪錦一片凉生雨初過香度風㣲扇碧<lb/>
<pb n="KR4d0244_WYG_001-4b"/>
筩亦易辦白墮儻可薦詩以代折簡辭兮非黄絹<lb/>
　　　除日獄空唯欠租監繫頗衆因悉縱遣之期以<lb/>
　　　開嵗五日畢來因記東坡先生倅杭除夜直都<lb/>
　　　㕔囚繫皆滿題詩壁間輙用其韻<lb/>
訟牒日已稀私幸庭無留胡不了租稅顧為此拘囚催<lb/>
科迫星火對案亦包羞作苦念田家嵗莫得少休羔酒<lb/>
㑹鄰里盍歸與婦謀刻期亦人耳吾其反自修<lb/>
　　　病後有感作<lb/>
<pb n="KR4d0244_WYG_001-5a"/>
今旦病思清把書坐晴簷體舒百息匀心逺萬慮恬收<lb/>
視等庖郢妙觀到羲炎頓忘饑寒苦但覺中邉甜習氣<lb/>
尚稍稍自喜良沾沾故家東堂書髙架紛懸籖我時且<lb/>
兒子氣欲俱并兼澆着胷次間政爾意不亷此意竟蹉<lb/>
跎衰遲侵㦸髯邇來又留滯鬱鬱三年淹是秋莭物髙<lb/>
露白原草霑斜河轉空濶夜氣方森嚴此日足可惜黄<lb/>
塵滿征襜明年㑹當歸赤米薦白鹽繙經慰老眼甘作<lb/>
書蠧潜共嘲𤣥尚白指笑突不黔亦知屠沽兒羔豚方<lb/>
<pb n="KR4d0244_WYG_001-5b"/>
屬饜<lb/>
　　　和張伯子韻<lb/>
士流競彈冠州牧紛勸駕器識在所先文藝乃其亞朅<lb/>
來同抱闗因得奉餘暇軟語雜嘲謔小酌見藴藉官禁<lb/>
不通風門鍵那容罅豹斑縱未窺鯨背幾思跨君來怪<lb/>
已三我到嗟方乍前頭萬木春當户三星夜棄甲勿復<lb/>
來背城寜一借新詩扺驪珠歸橐何妨詫<lb/>
　　　詠麥<lb/>
<pb n="KR4d0244_WYG_001-6a"/>
平生笑盜儒口誦青青麥刻燭和新詩此夕知何夕六<lb/>
花來未晚三白㑹有獲雨暘亦天事勤惰繄人力何妨<lb/>
縱牛羊况已遍隴陌青黄未交時補助豈無責我亦念<lb/>
歸田聊作數旬客<lb/>
　　　和姜總管送别<lb/>
富貴如浮雲于我初何有轉徙浙東西僅足餬其口去<lb/>
年在吴興民物猶未阜賑荒事方殷奚暇詩與酒今年<lb/>
到東陽政成不待乆邂逅遇詩仙襟抱得細剖切磋愧<lb/>
<pb n="KR4d0244_WYG_001-6b"/>
子貢起予幸魯叟琮琤蒼玉佩闗鍵黄金鈕擬學西子<lb/>
顰益愧鄰女醜賡酬强追逐要是非敵手目短曹劉墻<lb/>
氣轢鮑謝囿我如武成䇿苐可二三取山澤多蛇龍松<lb/>
栢無培塿緬懐南澗老斯人骨已朽人事真好乖又假<lb/>
蘇臺守遽辭山水邦暫缺雲龍耦酒罷雨沾裾船開山<lb/>
入牖似鶴出樊籠如魚脫窠臼分袂却闗情鼓棹猶囬<lb/>
首長篇肯贈我字字炳星斗願保嵗寒心莫愧金石友<lb/>
　　　和寜國守沈察院九月嚴霜十五韻<lb/>
<pb n="KR4d0244_WYG_001-7a"/>
九月十月交卦應西北乾少昊猶執矩𤣥冥遽行權慶<lb/>
元敦牂嵗夏無雨暘愆早禾既有秋人斯望有年晚稻<lb/>
亦懐新頴實相接連不間東南畆寜分左右肩嚴霜忽<lb/>
早降節候無餘暄黄熟乃無日青乾空在田殆不如稊<lb/>
稗那敢詠好堅造物豈棄遺繄時失後先農夫亟欲訴<lb/>
有司不謂然課無責之有何異扼其咽使君惻興念官<lb/>
租為渠蠲作詩寛彼憂至哉仁人言幸甚宣城民信乎<lb/>
有二天<lb/>
<pb n="KR4d0244_WYG_001-7b"/>
　　　冬至念母<lb/>
兒行十里程母心千里逐昔者子曽子不忍離一宿今<lb/>
我獨何為旅食乆輦轂來時月中秋坐待陽初復薄命<lb/>
難推挽闊歩窘邉幅慰藉煩友朋栖遲愧僮僕畫餅唐<lb/>
生相説河嚴子卜世態方奔競人情慮反覆夫豈不懐<lb/>
歸所惡在欲速眉夀翠濤春洞庭霜橘熟亦足盡親歡<lb/>
何必此㣲禄<lb/>
　　　秋日同官逰聖感寺晚飲范公亭分韻得須對<lb/>
<pb n="KR4d0244_WYG_001-8a"/>
　　　二字<lb/>
招提城東隅勝集僚友俱腐儒元自臞午飯厄齋盂不<lb/>
如計一醉况有髙陽徒小秋頗解事鷄鶩營庖厨我歸<lb/>
與婦謀但問酒有無婦言有斗酒待子不時須<lb/>
木末好風來山頭凉月胐快哉城上亭登臨吾亦再堂<lb/>
堂文正公精神凛猶在盃行且停飲四座俱起酹義氣<lb/>
激余衷豁若挹沆瀣此夕飲也清且無俗子對<lb/>
　　　次早再出<lb/>
<pb n="KR4d0244_WYG_001-8b"/>
晨起侯鷄鳴我車催發軔列炬犯星㣲衣襟䝉霧潤將<lb/>
迎恐後期奔走追前進拭面愧緇塵墊巾憐雪鬢吾年<lb/>
已如此世態何當徇曷不歸去來榮枯才一瞬<lb/>
　　　秋雨歎<lb/>
少昊欲行秋驕陽猶䟦扈炎蒸不易滌頗費天公雨浸<lb/>
淫三日霖雲氣政旁午所慮早禾傷佳實卧場圃翻思<lb/>
向來旱南畆生塵土矯首望雲霓一滴如膏乳及兹收<lb/>
斂際反以多為苦蒼蒼匪天歟惻怛羣物祖怨咨尚未<lb/>
<pb n="KR4d0244_WYG_001-9a"/>
免是非何所付㑹當返秋陽新晴照區宇禾實趂登塲<lb/>
不特盈我庾荷擔赬肩歸亦足慰田父黄鷄能漸肥紅<lb/>
酒幸可酤持用答豐年造物儻復許<lb/>
　　　和張文潜有所嘆韻<lb/>
老驥困鹽車四足若有絆鷽鳩搶榆枋控地不能逺我<lb/>
本田家子釋耒事㳺宦少壯耻干請老大誰推挽撫字<lb/>
亦徒勞催科寜趣辦扵心儻無愧此首何妨俛財由政<lb/>
事足軻也豈好辯苟得而富貴孰若甘貧賤<lb/>
<pb n="KR4d0244_WYG_001-9b"/>
　　　和陳倅留題奉聖<lb/>
飛鴻渺天末目送類中散謫仙負詩狂直欲摘星漢白<lb/>
雲千丈峯金碧美且煥忘言老瞿曇祗作空花觀軒冕<lb/>
儻來耳世事亦其漫鸞鳳在赤霄寜肯就紲絆惟餘憂國<lb/>
心撫事輙悲怨飢饉有流離十室九不㸑上動黄屋念<lb/>
毎日不遑旰公豈愛登覽㣲意寓篇翰山僧遽傳似字<lb/>
字如珠貫勸分豈無術未必愧鞭筭升斗倘均恵溝壑<lb/>
庶少逭福星公恐是疇復虞嵗旱王事敢告勞行役春<lb/>
<pb n="KR4d0244_WYG_001-10a"/>
過半鬢絲禪榻畔綸巾時一岸溪山得勝賞歌舞廢屢<lb/>
按請頌海沂康民謡兹可翫<lb/>
　　　和陳倅逰石門弔瞿硎先生<lb/>
我坐南坡上髙鴻忽飛去指㸃夕陽外文脊盖其處<hi>原註</hi>
<hi>僕家南坡之西政見文脊山</hi>下有竒洞府有道乃宜據鹿裘坐石室<lb/>
先生豈真踞儻是我輩人傲視非所慮桓温汝何為乃<lb/>
欲效三顧姦心妄窺鼎未見神合沮猿鶴亦汝羞未易<lb/>
飲食舉伏滔不自重且為温所遇賛詞縱云美所耻非<lb/>
<pb n="KR4d0244_WYG_001-10b"/>
所慕邇來賢别駕物外欲軒翥功名恐未免溪山亦已<lb/>
飫五字識巖石千載想風馭神交付冥漠心契自平素<lb/>
蒼苔留履跡飛花約歸路先生還一笑晴雲為披絮<lb/>
　　　林子長見示悼鶴之詩若不能釋然者因次韻<lb/>
　　　以廣其意且於鶴不能無責焉耳<lb/>
君家青田姿見之毛骨寒方當秋露警遽迫夏景殘年<lb/>
來縱飲啄意外失防閑誰歟不具眼斃之于汝安竹林<lb/>
有餘䕃荷塘豈不寛正坐出門誤寜虞行路難因思出<lb/>
<pb n="KR4d0244_WYG_001-11a"/>
處理士君子惟艱方其窮居時孤進無還丹山林欲長<lb/>
往鐘鼎夫豈慳一朝隴書至倐若登天翰肉食無逺謀<lb/>
伐檀譏素餐失身墜戮辱無乃佞與姦逐兎牽黄犬東<lb/>
門那得還竟死咸陽市慟哭何辛酸丹塗布衣願恨不<lb/>
蒯與菅富貴履危機悵望扶摇摶世事亦墮甑天理真<lb/>
循環向來京口銘俯仰成悲歡世無薛公筆想像付永<lb/>
歎<lb/>
　　　和萬元亨舍人送芡實<lb/>
<pb n="KR4d0244_WYG_001-11b"/>
吳興魚稻鄉來視刺史印適丁饑饉後倉廪無餘藴當<lb/>
饋不下嚥寜望饌中雋年來稻如雲便覺摇其吻豐年<lb/>
百物熟天意毋寜靳君侯有佳恵芡實粲光潤東山願<lb/>
不違南蕩居其近此物舊知名<hi>原註南蕩鷄頭有名</hi>採擷手自引<lb/>
剖蚌訝珠還泣蛟疑淚迸軟温新剥肉飣餖初嘗醖遺<lb/>
我水之濱此意君其問<lb/>
　　七言古詩<lb/>
　　　和王天任喜雪<lb/>
<pb n="KR4d0244_WYG_001-12a"/>
姑射之山果何如徃者吾言聞接輿肌膚氷雪能綽約<lb/>
是中知有神人居神凝自使年榖熟况有疵癘煩驅除<lb/>
乗雲四海聊戲劇磅礴萬物同慘舒至哉河漢已無極<lb/>
俗士區區窮尾閭<lb/>
我家四壁真相如晨興欲出無車輿獨騎瘦馬南坡下<lb/>
閬風十二仙人居書生一朝忽富貴瑶林瓊樹環玉除<lb/>
梅花失喜為三白一枝放我眉頭舒春風醉眼紅緑亂<lb/>
爾時獨醒如三閭<lb/>
<pb n="KR4d0244_WYG_001-12b"/>
　　　送隠静恭老<lb/>
妙喜老人骨應槁明月堂空迹如掃叢林耆舊半消磨<lb/>
砥柱頽波餘此老五峯深處開道場道價重於連城寳<lb/>
我盖知名二十年長恨識師之不早朅來陵陽第二峯<lb/>
一笑相從即傾倒午牕對坐語笑清夜榻歸來魂夢好<lb/>
大顛理勢恐是渠澄觀公才何足道青衫我亦行作吏<lb/>
未盡俗縁多病惱相期巢父早掉頭共住山中拾瑶草<lb/>
　　　和中本留題照石詩<lb/>
<pb n="KR4d0244_WYG_001-13a"/>
故人别來知幾年怪我相逢鬚鬢白看鏡功名不用頻<lb/>
蒼苔徧教留行跡蚤知宇定發天光未聞終日介如石<lb/>
此理昭然何足疑來詩併遣鐫崖壁<lb/>
　　　贈孫尉姑蘇紫石銚孫有詩次韻<lb/>
吳儂生長水與雲不採蓮花㧞蒲根窮山鑿石出竒怪<lb/>
顛坑仆谷無寒温宣和倖臣以佞進横江花石如雲屯<lb/>
造化有此誠瘡痏奈何浮靡誇朴敦守令誅求星火迫<lb/>
州縣驚擾河濤飜舉觴誰酹栟櫚子我欲從之以為昆<lb/>
<pb n="KR4d0244_WYG_001-13b"/>
爾來刳作短尾銚形模簡古得全渾遺君日以烹龍鳯<lb/>
要和松風㵼潺湲彌明譏評二子媿盧仝風味千載存<lb/>
搜攪胷中萬卷富傾動筆下三峽源可憐長安貴公子<lb/>
飽餐荔支饜河豚豈知是中有佳趣目方忤視手不捫<lb/>
武夫丁字且不識一礮擬落天驕魂平生攘臂咤飛石<lb/>
唾取青衫明主恩書生調度清且苦臭味不同誰與論<lb/>
祝君勿遣羊羮汚以友石供古銅盆<lb/>
　　　食後過竹堂風雨遽作賦所見<lb/>
<pb n="KR4d0244_WYG_001-14a"/>
雲氣四蒸雷蓄怒山雨一來風借助抱頭乳燕竄低簷<lb/>
噤口黄鸝在深樹竹圍萬槊齊驚呼老松不動如亞夫<lb/>
何人筆端帶三昧畫作竹堂風雨圖<lb/>
　　　監學同舍餞南康新使君黄雍文分韻<lb/>
人生五馬古云樂今君此行殊不惡君才自是瑚璉器<lb/>
十載聲華滿臺閣胡為忽厭東華塵一麾要把江之濱<lb/>
聞道豐登少公事姑與匡廬作主人到郡莫辭譏屢費<lb/>
政恐朝來多爽氣山中向有讀書人為問歸來頭白未<lb/>
<pb n="KR4d0244_WYG_001-14b"/>
　　　成均同舍餞别新安使君徐子宜太丞分韻<lb/>
我昔絃歌乳溪側嗟哉所割真鷄肋斯民疾苦得飽諳<lb/>
離彼三年能記憶丁男箇箇事播殖紅女家家勤紡織<lb/>
可憐卒嵗無完褐縱使豐年有菜色夏税未畢秋税來<lb/>
縣家小緩州家逼拆東補西恐不免剜肉醫瘡寜有極<lb/>
小儒安敢私其民上官貽怒幾遭劾痛定還思當痛時<lb/>
至今夢裏猶心惻歙為富州傳自舊誰以留州事苛刻<lb/>
徐侯固是清廟器撫摩暫遣凴熊軾朝廷選用盖不輕<lb/>
<pb n="KR4d0244_WYG_001-15a"/>
祖帳衣冠傾上國徳星往矣勿復道田里從兹無嘆息<lb/>
　　　同舍餞新滁陽使君范子由寺丞于成均芳潤<lb/>
　　　軒分韻<lb/>
憶昔飛鳬來上國作縣聲名動宸極今朝頗怪空馬羣<lb/>
十年所得真鷄肋笑指滁陽有佳處手把一麾留不得<lb/>
醉翁相望百年間瑯琊自此添顔色<lb/>
　　　食墨魚有感<lb/>
誑人吐盡胸中墨不料反為人所得禍變之來非所慮<lb/>
<pb n="KR4d0244_WYG_001-15b"/>
僅與詩人供一筯韓非竟以説難死楊惲詩成汙刀机<lb/>
子雲嗜學甘寂寞晚年竒字終投閣撑腸文字五千卷<lb/>
不救顔囬忍飢面三年博士冗不治半生鉛槧寜非癡<lb/>
老兵兩眼不識書飽食髙眠我不如<lb/>
　　　次韻漢老弟假山<lb/>
庭空吏散無公事一枕清風供午睡列仙之陬渺何許<lb/>
化蝶翩翩可坐致夢中意行不識路神前那有車乗墜<lb/>
立壁延縁蘿蔓緑滑徑行視莓苔翠南逰忽到九疑峯<lb/>
<pb n="KR4d0244_WYG_001-16a"/>
竹㾗斑斑湘娥淚簫韶聲斷蒼梧雲石上虗餘千古意<lb/>
囬鑣斜經少昊墟閬風縣圃窮幽邃崑崙銅柱髙隠天<lb/>
河流九曲東南被髙掌逺蹠得我驚二華巨靈留贔屭<lb/>
三丘却轉問勾芒首冠連鼇誰所置蓬萊浪自弱水隔<lb/>
俛仰之間興已寄傳聞有棗大如𤓰一笑安期方指示<lb/>
惡風驟起吹船囬未悟此身在平地鼕鼕衙鼓忽驚覺<lb/>
起來恰見羣兒<graphic n="KR3067" url="https://raw.githubusercontent.com/kanripo/KR-Gaiji/master/images/KR3067.png" mimeType="image/png"/>疊石亭前作假山列嶂層峯生詭異<lb/>
有如中怒互拏攫或似畫眉相嫵媚神獒獅子豈其朋<lb/>
<pb n="KR4d0244_WYG_001-16b"/>
伏虎卧駞非若類珠屏九摺地不惜西柱一峯天所棄<lb/>
眼中乍見已堪賞夢裏曽逰俱可誌連筒灌水瀑泉飛<lb/>
薄岸臨坻盤石巋瓦盤拳石養菖蒲小有仇池今見二<lb/>
乃知仙境只人間跬歩不移千里至向來封國在槐枝<lb/>
我今此夢真相似要知萬事孰非夢何物世間能乆嗜<lb/>
有人夜半欲移舟讀我此詩寜不愧<lb/>
　　　偶食鷄頭有懐萬元亨沈徳逺林子長横塘三<lb/>
　　　主人<lb/>
<pb n="KR4d0244_WYG_001-17a"/>
秋風一熟平湖芡滿市明珠如土賤昔也兼名鴻鴈頭<lb/>
今兹始識胡孫面<hi>原註主人謂鷄頭作胡孫面者佳</hi>應須我軰賸著語<lb/>
㑹有後人來作傳横塘地主總好事凌波不過空山嚥<lb/>
　　　再和<lb/>
年豐豈特菱蓮芡米價新來如許賤不孤后稷由已思<lb/>
誰作顔囬忍飢面清朝已拜富民侯太史莫書循吏傳<lb/>
我今何事不歸田豆飯芋魁甘得嚥<lb/>
　　　和張簿南坡<lb/>
<pb n="KR4d0244_WYG_001-17b"/>
春風吹水生碧鱗南坡花事日日新水流花出人間去<lb/>
應有桃源迷路人四圍山色染黛緑夾道栁絲摇麹塵<lb/>
碧桃和露真含笑海棠過雨猶横陳蜜脾未滿蜂子閙<lb/>
麥穂欲齊媒雉馴滿堂金玉空為爾不博斑衣膝下春<lb/>
我今家居奉慈母長年直欲齊大椿毎當淑景恣逰覽<lb/>
白藤肩輿敷錦茵華髪映花更蕭爽朱顔得酒能精神<lb/>
授柑政類潘騎省舉觴敢望周伯仁仙家日月雖不老<lb/>
人生行樂湏及辰張侯故是名家子萬里碧雲看致身<lb/>
<pb n="KR4d0244_WYG_001-18a"/>
朅來吾縣鸞栖棘少年得祿説及親洛濱侍從追前躅<lb/>
喜君有此與我均花間不用錦歩障鶯蝶近前君勿嗔<lb/>
雙缾姑餉千日夀待戒園夫休厭頻<lb/>
　　　和郁簿述懐古風<lb/>
莫笑當年韓與侯釣魚温水垂纎鈎鳶肩自是騰上速<lb/>
安用常何薦馬周先生直氣摩星斗肯來州縣甘低頭<lb/>
莅官姑欲行所學一猿未足勝衆猴平生一介重取與<lb/>
邈視不義如雲浮同舍償金初何有從者竊屨還言否<lb/>
<pb n="KR4d0244_WYG_001-18b"/>
古井新來亦波浪夷途强指如山丘毁言中人以疑似<lb/>
心苟無瑕何足尤雖然鑠金忌衆口此語不妄聞諸鄒<lb/>
誰知三月未得祿長飢日典鷫鸘裘不作顔公乞米帖<lb/>
吟詩肝腎愁鐫鎪詩成險語破鬼膽我慚屬和真蠻謳<lb/>
願須暇日薦所有君方有行寜少留何妨暫駕揚州鶴<lb/>
猶勝他人萬斛舟<lb/>
　　　昨日於竹堂後開一逕通南坡甚近從此便於<lb/>
　　　往還遂成日渉之趣矣<lb/>
<pb n="KR4d0244_WYG_001-19a"/>
先生一室如懸罄彈鋏浩歌誰復聽籃輿毎出欠僕夫<lb/>
蹇驢試跨愁泥濘南坡日渉恐負渠寸歩躋攀如折脛<lb/>
偶向田頭問小溪何妨竹裏通幽徑杖藜從此便還往<lb/>
出趂晨光歸及暝更遣蒼頭佩一壺醉中却愛風吹醒<lb/>
　　　春蠶行<lb/>
今年桑葉賤如土呉蠶戢戢多於魯葉底時聞健食聲<lb/>
樹頭颯颯初来雨辛勤出火倐三眠凖擬收功千萬縷<lb/>
縣官何忍為繭絲女紅切勿事纂組愚儒請遺天下衣<lb/>
<pb n="KR4d0244_WYG_001-19b"/>
各使蒼生有環堵天寒嵗暮田舍翁白髪霜風吹兩股<lb/>
　　　林正甫舉似所和雙了巖詩且索同賦<lb/>
君不見羅敷採桑城南路不肯輕為使君婦又不見銀<lb/>
釵垂頸負薪歸四十未嫁夔州女雙了何自老山中當<lb/>
年豈羡西鄰富花前啼鳥春不知月裏姮娥夜相顧寧<lb/>
為山頭望夫石儻有飛鴻傳尺素莫學巫山十二峯為<lb/>
雲為雨朝還暮老奴玉鏡誰自料阿嬌金屋知何所眀<lb/>
珠節婦浪悲吟羅韈洛神空有賦蛾眉入宫須見妬<lb/>
<pb n="KR4d0244_WYG_001-20a"/>
　　五言律詩<lb/>
　　　觀園夫種菜<lb/>
町畦紛接壤灌溉細穿渠坐待佳蔬長應須惡草除向<lb/>
來師老圃此去遂閒居遶屋扶踈處兼尋種樹書<lb/>
　　　和林子長分贈丹桂韻<lb/>
月桂天應惜溪堂人與清五枝䝉折贈雙目喜増明紅<lb/>
藥羞丹禁彤霞避赤城賸聞燒燭賞有底置公榮<hi>原註末句</hi>
<hi>紀實也</hi>
<pb n="KR4d0244_WYG_001-20b"/>
　　　雨中偶成呈天任<lb/>
乆雨苦不樂吾廬亦未貧十旬兼美醖千畆長脩筠睡<lb/>
蝶頻來夢歌鶯皆惱人得君新唱和懶病起精神<lb/>
　　　秋晚矣菊猶未開小詩速之<lb/>
問訊東籬菊如今開未開不應辜酒伴寜是欠詩催屈<lb/>
指秋將盡闗心日幾囬霜風不相借何意尚徘徊<lb/>
酒為多多辦花須早早開已愆重九約猶待兩畨催明<lb/>
日還何益西風定肯囬㳺言空自解蜂蝶笑徘徊<lb/>
<pb n="KR4d0244_WYG_001-21a"/>
　　　再促花<lb/>
珍重栽培意商量仔細開花心終有待詩句漫勞催莫<lb/>
恨三秋去湏教一笑囬但儲千斛酒端的奉徘徊<lb/>
　　　數詩煎迫太甚再為花下一轉語<lb/>
蝶自無心懶花應有意開含香特珍寵顧影尚低囬畢<lb/>
竟風流在從渠火急催浮華不相待莊重政徘徊<lb/>
　　　喜花開<lb/>
落木驚秋晚黄花徹夜開便教雙蝶舞寜是萬牛囬有<lb/>
<pb n="KR4d0244_WYG_001-21b"/>
酒湏頻舉將詩莫浪催淵明千古意為汝轉徘徊<lb/>
　　　諸公和詩而菊開主簿沃同年乃有褒拂之語<lb/>
　　　用韻謝之<lb/>
怪底花心轉知從筆力囬不嫌嘲我瘦良是為君開白<lb/>
雪詞何有黄鷄曲漫催待牽重九興籬下醉徘徊<hi>原註九日</hi>
<hi>沃丈諸公同集</hi>
　　　比收張伯子尚書書報諸公有相招意因賦拙<lb/>
　　　句<lb/>
<pb n="KR4d0244_WYG_001-22a"/>
入臺羞結舌去國坐嬰鱗東道今行李南宫乃故人寒<lb/>
温煩見問書劄不辭頻向日區區意還曽扣大鈞<lb/>
與物初無競何人若見銜馮唐雖白首商皓豈空函烏<lb/>
鵲新傳喜青蠅漸息讒鴛鴻滿臺閣秪合理歸帆<lb/>
天上張公子殷勤忽枉書幾年憐潦倒今日遂吹嘘貢<lb/>
喜慚何暮馮招恐不虗吾生真有命造物合何如<lb/>
　　　韓知府挽詩二首<lb/>
宦路雲霄近鄉評月旦賢不惟同里巷曽是接官聫西<lb/>
<pb n="KR4d0244_WYG_001-22b"/>
浙勞禆賛東淮適後先向來吹送意豈料隔重泉<hi>原註余昨</hi>
<hi>守平江公為倅及為浙西憲嘗剡薦之後自淮漕召歸公方守泰州</hi>
方羡朱輪貴俄驚丹旐新鳯毛看二子鶴髪慰偏親甲<lb/>
第歸無日名園跡已陳風流山下路楚挽倍傷神<lb/>
　　　林子中知府挽詩<lb/>
彩棒初行志華途蚤䇿勲旋聞鳬舄召徑有虎符分歎<lb/>
息誰為黨推求誤到君天公還憒憒玉石竟俱焚<hi>原註君權</hi>
<hi>金州有囬禄之事</hi>
<pb n="KR4d0244_WYG_001-23a"/>
疇昔因難弟夤縁幸識君宦途俱别日苕水再披雲勞<lb/>
苦驚多病悲凉惜離羣斗金峯下路鐸挽不堪聞<lb/>
　　　李叅政挽詩<lb/>
望重三朝舊年過八秩希股肱康帝室羽翼傅儲闈北<lb/>
闕恩雖厚東山願豈違蒼生猶有恨不見衮衣歸<lb/>
廊廟推良弼屏藩紀吏師三孤崇䘏典公座有佳兒風<lb/>
節蕭長倩詩篇杜拾遺倐騎箕尾去名共列星垂<lb/>
末路懐前軰分符記舊臨吳興慚薤本寳婺仰棠隂驥<lb/>
<pb n="KR4d0244_WYG_001-23b"/>
子嘗傾盖龍門亦整襟無繇陪執紼楚挽寄哀音<lb/>
　　　叅議余公挽詩<lb/>
慘澹門闌色凄凉月旦評居官皆可紀當路競知名香<lb/>
火祠庭老錙銖郡紱輕彈冠公自懶相國詎忘情<lb/>
假䕃非公志書生若命何髙才寜汨沒榮路故蹉跎仲<lb/>
子能傳業詞場遂决科暮年方慰意樂極又悲歌<lb/>
　　　和姜總管歸途<lb/>
城郭迎車騎溪山展畫圖歸鴉翻落葉宿雁集寒蕪酒<lb/>
<pb n="KR4d0244_WYG_001-24a"/>
裏傾肝膽吟邉識歩趨佳人來底暮心傒碧雲蘇<lb/>
　　　元日小室獨坐情思不怡<lb/>
坐乆無人問愁多莫我娱頗知新嵗好却訝五行孤書<lb/>
亂塵凝案灰寒雪擁爐可能無斗酒墻外雜歌呼<lb/>
　　　故奚公學長挽詩<lb/>
詩酒平生興人琴畢竟空儒冠成晚嵗尺牘到諸公忽<lb/>
嘆羣無鶴誰留目送鴻竹林家世事清節見君同<lb/>
　　　中書黄舍人父總幹挽詩<lb/>
<pb n="KR4d0244_WYG_001-24b"/>
孝子推慈父明君有直臣豈惟成羽翼况復掌絲綸想<lb/>
像成齋舊昭囬宸翰新固應方寸地種徳玉堂人<lb/>
有子能傳業黄金笑滿籯去華雖不第谷口豈其卿四<lb/>
海知名姓諸儒仗老成平生郭有道真不媿碑銘<lb/>
　　　挽余丞相<lb/>
淑氣含公鼎明時預政機仲山維補衮文子不勝衣南<lb/>
國恩偏厚東山志偶違一為天下慟無以我公歸<lb/>
暑路驅紅斾天書趣紫泥長沙元忌鵩太嵗又逢鷄挽<lb/>
<pb n="KR4d0244_WYG_001-25a"/>
鐸春風咽銘旌夕照低冠車紛㑹𦵏桃李自成蹊<lb/>
　　　寳閣尚書凌公挽詩<lb/>
新學輕餘子忠懐䇿萬言治安猶涕泣師友故淵源日<lb/>
曵尚書履風生刺史轓漢庭誰第一殊未遜公孫<lb/>
未識嵇中散今無元魯山宦㳺真恨晚逸駕竟難攀閲<lb/>
月推評旦聞風尚起頑九原那可作蒼弁亦推顔<lb/>
　　　繆夫人挽詩<lb/>
黯淡金花誥凄凉栢葉觴<hi>原註夫人以正月二日捐舘</hi>開屏慘佳壻<lb/>
<pb n="KR4d0244_WYG_001-25b"/>
扇枕念諸郎家事千奴橘僊遊一夢粱了知元不朽千<lb/>
載有銘章<lb/>
　　　萬侍郎母夫人挽詩<lb/>
閨壼髙風在鄉閭美事傳寜湏伯仁長更覺夀昌賢禄<lb/>
養酬初志恩封慰暮年侍郎官已貴遽返閬崑僊<lb/>
　　　漢老弟去秋留别有明年桃李月春入馬蹄輕<lb/>
　　　之句今其時也因次韻招之<lb/>
晤言堪慰意别語最闗情老我春還暮思君月共明丁<lb/>
<pb n="KR4d0244_WYG_001-26a"/>
寜期後㑹容易即前程命駕何妨再聞知四體輕<hi>原註聞知</hi>
<hi>今年輕健大勝去年</hi>
　　　奚通直挽詩<lb/>
自昔髙陽里甞推月旦評華簮先徳齒朱紱羡恩榮奴<lb/>
豈謀千樹金方笑滿籯有孫㸔鼎貴鍾慶驗佳城<lb/>
　　　元衍曹居士挽詩<lb/>
與物初無競安居不用名平生惟下澤月旦有南評嵗<lb/>
月驚飄忽鄉閭失老成聫翩先友記百代許同聲<lb/>
<pb n="KR4d0244_WYG_001-26b"/>
先君無恙日居士得㳺從酒醆花前月茶甌石上松有<lb/>
時連欵叚勝槩毎從容指㸃佳城處相聞道院鐘<hi>原註公𦵏</hi>
<hi>地近西山道院先君甞指示其處云</hi>
　　　故安國夫人挽詩<lb/>
雅趣工書畫髙懐陋鼎鐘家聲推兩大壼範見三從賢<lb/>
得魯侯配榮開安國封平生耽静勝宸翰煥鸞龍<lb/>
閥閲聫蟬冕臺郎有鳯毛美形彤管舊節視栢舟髙南<lb/>
澗夫人藻西池阿母桃哀榮生死是詔墨㸔重褒<lb/>
<pb n="KR4d0244_WYG_001-27a"/>
　　　堂前東偏松棚清䕃可愛為賦五言八句<lb/>
問訊蒼官舊掀髯肯見臨笑談驅酷暑朝夕托清隂便<lb/>
引夷風至寜容盾日侵北牕髙卧處靖節是知音<lb/>
　　　再寄廣文俞同年<lb/>
有客傳新句呼兒整舊書勞生徒擾擾不動只如如病<lb/>
瘧猶憐我流行也到渠平生真莫逆裏飯肯躊蹰<lb/>
　　　無眠<lb/>
丙夜不成寐可知心念家人情風上草身世眼中沙宿<lb/>
<pb n="KR4d0244_WYG_001-27b"/>
鳥司更漏黄蜂集晚衙了忘官府事髙枕是生涯<lb/>
　　　脚婆子<lb/>
百沸催湯沃孤燈迫睡昏腹皤餘豕漲足蹜但鴟蹲一<lb/>
衲包纒宻重衾底裏温窮冬為老伴永夜得深論<lb/>
着瓦霜威重侵牕月色昏相依紙帳夢猶勝火爐蹲伸<lb/>
脚三更穏囬頭一笑温温柔非老事付與少年論<lb/>
　　　官况<lb/>
　漢老弟寄示詩軸想見春時南坡佳興因以二詩奉<lb/>
<pb n="KR4d0244_WYG_001-28a"/>
　寄亦可想官居况味也<lb/>
流落經年别平安只信通宦情元自薄春色為誰濃撫<lb/>
字愁眉上青紅醉眼中著詩無好語還徃負筠筒<lb/>
觸手逢人怒低頭與俗同一慚那可忍百巧固應窮酒<lb/>
有兼旬綠花無百日紅悲歡真破甑墮地併成空<lb/>
　　　早上過溪報謁林子長承約客回途作<lb/>
臭味還吾輩炎凉笑若曹相逢傾葢舊可但泛舟勞夜<lb/>
雨湖山好西風鼔角豪主人寜避客秪覺杜門髙<lb/>
<pb n="KR4d0244_WYG_001-28b"/>
　　　再和<lb/>
畫諾何如瑨歌呼敢效曹一飢才免死千慮亦忘勞酒<lb/>
裏愁先醉吟邉句未豪莵裘吾欲老不是故為髙<lb/>
　　　再和<lb/>
伏日當休沐頑軀困坐曹驟然秋雨至一洗夏畦勞懐<lb/>
祖何須怒劉伶亦未豪北牕陶靖節千載只渠髙<lb/>
　　　乆不得廣文俞同年書頗聞病瘧小詩往問訊<lb/>
問訊俞夫子兼旬不寄書官居還獨冷體力復何如藥<lb/>
<pb n="KR4d0244_WYG_001-29a"/>
石寜湏爾炎凉一任渠詩能驅瘧鬼下筆莫躊蹰<lb/>
　　　六月請俸張簿攝邑止支其半因却還之<lb/>
閒居湏薄俸未足保妻孥州縣真徒爾兒曹敢料吾揮<lb/>
金憐槖在儲粟笑缾無敝褐猶堪典新凉要一壺<lb/>
　　　十月到南坡<lb/>
觸眼嗟黄落慿髙接翠㣲幽禽私自語寒蝶晚相依醉<lb/>
熟風吹㡌愁生帶减圍功名竟何許尊酒莫相違<lb/>
　　　將至天目登髙嶺<lb/>
<pb n="KR4d0244_WYG_001-29b"/>
天近初凝目雲横便躡梯前瞻千嶂列囬首一川低雨<lb/>
過黄梅盡風來翠剡齊靈源窮不到晴晝掛虹霓<lb/>
　　　將至富陽<lb/>
宦路初無定吾行有底忙江清魚不聚天逺鴈南翔整<lb/>
棹須平進囬瀾亦太狂平生湖海意何夢到凝香<lb/>
　　　和潘簿旅懐<lb/>
朔風動闗塞羈人先自知忘情須我軰了事豈兒癡鴈<lb/>
信慿誰寄蛩吟暗自悲遣排消底物不飲復何為<lb/>
<pb n="KR4d0244_WYG_001-30a"/>
　　　韓知閤挽詩<lb/>
一品真王裔先朝長主孫華途聲烈在上閤典刑存閭<lb/>
里羣知敬朝廷愈覺尊天胡嗇之夀莫返九原魂<lb/>
容色雖嚴重襟懐實坦夷功名期自奮趨向肯隨時飜<lb/>
念懸車樂俄成易簀悲扁舟苕霅上此意幾人知<lb/>
　　　程待制挽詩<lb/>
科第聫三世聲名動九垓激昻存壯志盤錯見竒才往<lb/>
者分邉閫胡然避憲臺教忠知有待餘慶接三台<lb/>
<pb n="KR4d0244_WYG_001-30b"/>
有子巖廊貴知公衣鉢傳内祠初趣召次對暫逥旋偕<lb/>
老萊衣喜虛懐帝廣前恩榮方沓至遽返九華僊<lb/>
　　　挽吳公祥承事詩<lb/>
故國衣冠後傳家禮法尊擊鮮更下舍容駟閌髙門河<lb/>
潤金揮槖風流酒滿罇平生隂徳事五世眼中孫<lb/>
昔過髙陽里嘗登通徳門敢違郷黨敬尚想典刑存喬<lb/>
木縈心曲空花浥淚痕定應歸净土何必賦招魂<lb/>
　　　挽承事湯公詩<lb/>
<pb n="KR4d0244_WYG_001-31a"/>
屋底千金潤尊前一笑真名藍尋入社家事豈闗身丈<lb/>
室空天女凌波悼洛神<hi>原註孺人繼逝</hi>鹿門擕手後還有姓龎<lb/>
人<lb/>
　　　挽范承事詩<lb/>
貝葉神怡處南柯夢覺時月評依舊好露挽不堪悲分<lb/>
米誰懐恵兼金肯拾遺紺蓮華發後見佛想舒眉<lb/>
　　　挽奚公彦章承奉詩<lb/>
上國曽傾盖文闈昔盍簮<hi>原註予與公同赴甲戊太學補試</hi>科名終在<lb/>
<pb n="KR4d0244_WYG_001-31b"/>
子章服果何心朝露悲蒿里遺風上竹林人琴俱不見<lb/>
哀挽為沾襟<lb/>
已識嵇中散誰慚王濬冲鴻飛嗟目斷鶴化駭羣空懶<lb/>
作金門客寜為鐵面翁後園花木在囬首又春風<lb/>
　　　挽都運徽猷陳君詩<lb/>
煮海攄忠論潢池讋武威分符留恵愛持節借光輝閥<lb/>
閲伊誰似功名與願違未前宣室問遽作九原歸<lb/>
玉節稽嚴召琳宫暫列僊月華方喜見薤露忽悲纒囬<lb/>
<pb n="KR4d0244_WYG_001-32a"/>
首長安日傷心蜀道天初無封禪議遺藁總堪𫝊<lb/>
　　　途中得姜總管詩因和韻<lb/>
相知何必舊我輩正鍾情老去難為别詩來愈覺清舟<lb/>
虗和雪載水淺過灘平一路俱佳境收歸五字城<lb/>
　　　宋宰不赴王倅招有詩次韻<lb/>
冷宦門羅雀髙軒間不過似聞諠棰楚莫恨笑弦歌㑹<lb/>
意庭前栢輸香水面荷道人觀物妙宴坐養天和<lb/>
風號天籟怒雷引雨聲長但喜書帷潤那知酒斚凉夜<lb/>
<pb n="KR4d0244_WYG_001-32b"/>
光宜月露霽色醒松篁通介從流俗徐公自有常<lb/>
　　　觸事<lb/>
製錦無工拙迷途有是非承符何所恃投檄㑹須歸未<lb/>
飽豺狼欲寜論鴈鶩肥歸來羞碌碌老去與心違<lb/>
緑匣何煩至黄衣尚有云催科寜是拙稼穡亦良勤當<lb/>
念溝中瘠難專柱後文誰令公喜怒鴈鶩政紛紛<lb/>
　　　歐公詩有云俸優食飽力不用官閒日永睡莫<lb/>
　　　興因廣之<lb/>
<pb n="KR4d0244_WYG_001-33a"/>
日長官事少食飽俸錢優宴坐香凝篆欲眠書枕頭莫<lb/>
知斯我貴此外更何求畢竟歸田是他鄉莫乆留<lb/>
　　　偶成二詩<lb/>
閒處田園好愁邉嵗月催事多違壯志吾亦愧無材有<lb/>
底金千鋝無何酒一盃漫慿詩遣興情至却生哀<lb/>
今夕知何夕吾年且暮年勞生斫桂斧㳺宦逆風船幸<lb/>
不愁婚嫁何須問計然男兒有門户温飽故隨縁<lb/>
　　　偶和萬舍人中秋有月無客有酒無殽韻<lb/>
<pb n="KR4d0244_WYG_001-33b"/>
積隂成乆雨浹日掩三辰吏已疲祈禱天方殺<hi>去聲</hi>怒嗔<lb/>
但愁雲似墨那顧月如銀辜負中秋約姮娥莫妬人<lb/>
　　　即事<lb/>
天末孤鴻逺園荒一徑深畦蔬供小摘家釀慰孤斟齋<lb/>
日渾無事春天故作隂濬池兼插栁取次見吾心<lb/>
問訊鶯猶懶尋芳花較遲忽驚雷送雨漸喜水平池竊<lb/>
禄慙無補歸耕未有期春工誰道巧不染鬢成絲<lb/>
已是春光晚那堪雨氣昏數莖驚白髪萬感集清樽才<lb/>
<pb n="KR4d0244_WYG_001-34a"/>
力湏時展功名有命存眼前何足校一笑任乾坤<lb/>
酷吏人同疾流民天亦憐麥登收兩倍蠶好得三眠况<lb/>
是寛征賦那憂有俗縁眼前百事好買酒答豐年<lb/>
　　　舟中<lb/>
寒日移隂短清溪放溜遲歸田真晚矣泛宅欲何之鴻<lb/>
送天邉目山横雪後眉詩中無限興一一報公知<lb/>
　　　舟中睡起<lb/>
望外星占婺年餘水記苕去思誰結戀來暮豈聞謡季<lb/>
<pb n="KR4d0244_WYG_001-34b"/>
布從渠毁馮唐莫我招舟中無一事睡足有今朝<lb/>
　　　和陳徳章春日送客<lb/>
年華㸔鬢上春事轉頭中羯鼓催花雨虹橋送客風未<lb/>
湏愁酒債政復坐詩窮誰識揮絃意寥寥寄逺鴻<lb/>
花栁無多事隂晴不必天急舂村外雨並舍晚來烟白<lb/>
墮先春手紅粧最妙年龎翁雖不出門巷得相連<lb/>
　　　再和<lb/>
勝事壺觴裏韶華杖履中歌情千里月花信幾畨風取<lb/>
<pb n="KR4d0244_WYG_001-35a"/>
友湏三益論文笑五窮含含歌麥秀廡下老梁鴻<lb/>
嵗月斜川路風流杜曲天過墻紅杏雨低户綠楊煙鴻<lb/>
鵠今千里鶯花又一年陽春慙屬和五字得珠連<lb/>
　　　舟中冬至<lb/>
隂陽消長際新舊送迎中異縣他鄉泊天時人事同世<lb/>
方期道泰我豈坐途窮兒女畨為夀衰顔借酒紅<lb/>
　　　和林卿盤隠詩<lb/>
溪山千里勝花木四時春家釀新來熟園收舊不貧上<lb/>
<pb n="KR4d0244_WYG_001-35b"/>
都無闕事空谷有佳人天下滔滔者誰能此問津<lb/>
盤礴五千卷辛勤四十春向來憂國意肯顧在家貧丘<lb/>
壑寜違性功名恐悮人似聞歸賦後喜氣日津津<lb/>
倘徉三徑裏陶冶一家春筆下文為富胷中道不貧窮<lb/>
通知有命行止信非人第恐歸田計飜成要路津<lb/>
　　　和沈祭酒韻<lb/>
詩思花前發春光眼底來一區聊自適三徑為誰開聖<lb/>
主方求舊清時况急才鳯池波自暖鷗鷺勿多猜<lb/>
<pb n="KR4d0244_WYG_001-36a"/>
　　　和勸農詩<lb/>
世故偶夷險吾行無介通誰為青眼舊人想翠眉濃<hi>原註</hi>
<hi>翠眉亭有蘇少公祠堂</hi>風雨花時過溪山酒聖中何時蓮蕩裏共<lb/>
把碧彎筒<lb/>
節物常流轉人情作異同頗期千載後寜忍一朝窮隔<lb/>
葉饒晴哢逰絲罥墮紅老春何足恨結習本來空<lb/>
　　　罷郡逰何山<lb/>
尋山多勝概輟棹偶留連南浦渾無緒東風忽放顛蹊<lb/>
<pb n="KR4d0244_WYG_001-36b"/>
成桃李退人去蝶蜂喧氣味餘禪榻煎茶竹裏煙<lb/>
　　　賦芍藥<lb/>
紛紛時世粧争欲媚韶光正值三春暮能教一國狂妖<lb/>
嬈欺酒聖豪麗僣花王不料東風惡飄零亦太忙<lb/>
　　　晚花<lb/>
花開春已去春在此中藏可恨芳菲晚翻令氣味長繁<lb/>
隂供翠幄輕暑絢紅粧莫起後時嘆時來未遽央<lb/>
　　　往𤓰洲䕶使客囬程<lb/>
<pb n="KR4d0244_WYG_001-37a"/>
北使朝京闕東淮領計臺舟師雖夙戒頓食更頻催州<lb/>
縣愁勞費風霜困往來和盟終不賛舊好政無猜<lb/>
　　　新晴<lb/>
凹沼幾平岸晴雲故出溪已添新緑潤尚有暗芳栖風<lb/>
雨將春去罇罍欠日攜歸田吾未果愧爾杜鵑啼<lb/>
　　　秋雨<lb/>
隂風攪林壑驟雨倒江湖白日不覺沒繁雲何處無樓<lb/>
吟凉筆硯溪夢亂菰蒲聞説京華甚汚泥入敝廬<lb/>
<pb n="KR4d0244_WYG_001-37b"/>
　　　喜雨<lb/>
雲釀南山雨風勾北牖凉緑蒲澄水石丹藕浄池塘冷<lb/>
客頻牽興炎官罷鬬强無波真古井此味淡中長<lb/>
　　　和鮑倅首夏聞鶯<lb/>
芳草池塘晚垂楊院宇清夢囬初恨蝶春去懶聞鶯翠<lb/>
幄何須戀金丸恐見驚一枝棲更穏好去鳯凰城<lb/>
　　　道塲山勸農<lb/>
粤在千峯頂重來二月天雨紅晴尚濕波碧逺相連旌<lb/>
<pb n="KR4d0244_WYG_001-38a"/>
斾行雲裏樓臺落照邉一犂農事起胡不早歸田<lb/>
　　　勸農<lb/>
郊原春已半溝洫水先通勸相寜文具歸耕亦興濃一<lb/>
犂新雨後小隊亂山中粗識斯民意何須教缿筒<lb/>
慚愧荒三徑羇棲漫一同青春非老事白眼有途窮栁<lb/>
暗鵶藏緑花飄燕蹴紅平生孔北海未放酒罇空<lb/>
　　　喜雨<lb/>
雲氣飜車盖天河注瓦溝滂沱三日雨登濟一年秋旱<lb/>
<pb n="KR4d0244_WYG_001-38b"/>
火掃無迹狂雷怒不收腐儒營一飽卒嵗恐優㳺<lb/>
　　　初夏凹沼獨坐<lb/>
芳草沿堤長圓荷出水遲倚欄風醒酒岸幘雨催詩鸂<lb/>
鶒巢安在仙鳬舄詎期逰魚知我意吹沬弄清漪<lb/>
　　　縣中迎石金山甘靈大士就放生池祈雨早上<lb/>
　　　偕簿尉往炷香<lb/>
甘雨祈三日香雲捧一龕依歸甘露滅珍重蔚頭藍官<lb/>
事何當了枯禪且罷參蓮花初出水朝日借紅酣<lb/>
<pb n="KR4d0244_WYG_001-39a"/>
　　　再和<lb/>
夜起占星畢朝趨禮佛龕擁橋蓮墜粉縈沼水揉藍屏<lb/>
翳何須靳登伽不受參懸知天欲雨蟻戰已酣酣<lb/>
　　　再用韻謝王簿來詩褒借過當之意<lb/>
黄嬭朝千卷書燈夜一龕𤣥文今尚白袍色故應藍簿<lb/>
領聊爾耳朝班行矣參驚雷雖破柱午寢不妨酣<lb/>
　　　再和<lb/>
旱魃争攘袂羣龍僅守龕雲峯疑燎火天色轉澄藍甘<lb/>
<pb n="KR4d0244_WYG_001-39b"/>
露元同注叢林莫遍參新来焦渇甚無夢到沉酣<lb/>
　　　過登源英濟廟祈雨<lb/>
古廟出靈響吾儕非過求山田雖欠雨陂水尚通溝出<lb/>
郭漸無日祈年望有秋豚蹄真狹甚明信或堪羞<lb/>
　　　青山買舟<lb/>
落日千烏外青山一望中買舟羣僕喜兀坐與誰同旅<lb/>
店孤烟起田家曲港通鷗盟暫時乞又踏軟塵紅<lb/>
　　　喜雨<lb/>
<pb n="KR4d0244_WYG_001-40a"/>
雨脚初鳴屋風頭忽轉廊餘凉生簟枕好夢到池塘黄<lb/>
嬭真三窟青奴得兩忘功名休恨晚身世一藤床<lb/>
　　　七月初得雨後大有秋意<lb/>
好雨真無價炎天不易求十全成稔嵗一上作<hi>音佐</hi>凉秋<lb/>
吏逭陂塘責<hi>原註近嵗上司督責甚峻</hi>民寛溝壑憂催科無奈拙此<lb/>
去恐優㳺<lb/>
　　　除夜書懐<lb/>
吳楚鄉風異悲歡物態多嵗華驚晚暮吾道恐蹉跎莫<lb/>
<pb n="KR4d0244_WYG_001-40b"/>
唱黄鷄曲寜為白石歌明年六十一不醉待如何<lb/>
　　　葉大猷挽詩<lb/>
月旦評猶在題輿事已非田園寜作計鷗鷺本忘機此<lb/>
地期相欵終天願忽違西風送丹旐老淚不禁揮<lb/>
非意俱飄瓦髙懐只杜門誰云九地底猶抱十年寃未<lb/>
盡滄浪興難招楚些魂傷心追往事愁極却無言<lb/>
　　　淮西趙漕子固挽詩<lb/>
疏抗廷臣右經傳弟子行江淮歸徳政蠻貊誦文章世<lb/>
<pb n="KR4d0244_WYG_001-41a"/>
路風波惡仙家日月長西林曽有約楚挽莫凄凉<lb/>
西帥予曽忝無何馬首東計臺初不逺交篆竟成空夜<lb/>
壑移舟半淮山落木中堂堂寜復見丹旐獵霜風<hi>原註予合</hi>
<hi>肥赴罷前後皆公攝事然竟失於一見</hi>
　　　楊伯賢挽詩<lb/>
月記鄉評好年推軰行尊巨山曽入夢楚些莫招魂太<lb/>
息馳駒隙渾疑隐鹿門他時耆舊傳知有姓名存<lb/>
　　　王彦謨挽詩<lb/>
<pb n="KR4d0244_WYG_001-41b"/>
蚤嵗㳺三舍明經束九師聲名雖烜赫科第竟差池之<lb/>
子能傳業興宗㑹有時只今官冢地㸔出印纍纍<lb/>
潤屋金千鋝浮生黍一炊里閭思長者門户托佳兒華<lb/>
表終來鶴支牀尚有龜洗心元悟易杯水漫勞持<lb/>
　　　章觧元挽詩<lb/>
詩禮傳家舊田園晚嵗豐月評猶未改露挽遽成空曲<lb/>
巷連桑䕃幽巖長桂叢南坡吾獨往無復訪鄰翁<lb/>
　　　楊仲才挽詩<lb/>
<pb n="KR4d0244_WYG_001-42a"/>
孝友懐宗族謙恭接里閭克家千樹橘教子萬籖書釀<lb/>
酒偏延客能詩亦起予天胡中不夀埋玉恨何如<lb/>
别意經時序音書缺置郵子來方問疾傲吏已移舟華<lb/>
屋生存處佳城身後謀望風懐執紼老淚為君流<lb/>
　　　和太守<lb/>
豈弟循良守功成意益謙尋求七字律想見一生亷活<lb/>
火烹茶蘂消愁媚酒帘南樓月華好吹笛指湏纎<lb/>
　　　寒食風雨呈林正甫<lb/>
<pb n="KR4d0244_WYG_001-42b"/>
不住風和雨思歸日似年他鄉寒食涙深院落花天午<lb/>
枕飛蝴蝶春山呌杜鵑有誰憐趙壹骯髒倚門邉<lb/>
　　　春大閲望郡圃齊雲樓悼亡<lb/>
官事誰能了浮生迹易陳齊雲連緑䕃和淚送青春緩<lb/>
帶空凝月慿欄不見人只應曽到處愁極倍精神<lb/>
　　　三月初一日晴色甚快人意晚宿撮石嶺陳氏<lb/>
　　　書院<lb/>
昨晚雨不止今朝天假晴路乾里堠縮人健板輿輕父<lb/>
<pb n="KR4d0244_WYG_001-43a"/>
老驚相顧親朋漸出迎端知華表鶴珍重故鄉情<lb/>
　　　喜雨<lb/>
梅雨知時節農家喜若何積薪蠶下箔鋤水稻分窠緑<lb/>
有笋成竹黄無麥作蛾一春甞苦旱三日未云多<lb/>
　　　次韻漢老弟對月滿飲<lb/>
鶴髪金桃母蛾眉萼緑華月圓香度桂飲罷燭生花何<lb/>
惜尊空酒能令春滿家更邀重九菊醉裏墮烏紗<lb/>
</p>
<p>
</p>
  </div>
<div>
                <head>尊白堂集卷二</head>
    <p>
<pb n="KR4d0244_WYG_002-1a"/>
欽定四庫全書<lb/>
　尊白堂集卷二　　　　　　宋　虞儔　撰<lb/>
　　七言律詩<lb/>
　　　和孫尉登空翠堂鼓琴酌茗有懐冷令二首<lb/>
樓畔晴嵐翠拂空天教我輩一尊同只愁楊柳歸來緑<lb/>
却嘆桃花去後紅春事又還觴詠裏人生正墮别離中<lb/>
不堪搔首東南望獨立驚風嘆斷鴻<lb/>
花滿芳洲月滿樓留連從事到青州巧分茗椀消磨睡<lb/>
<pb n="KR4d0244_WYG_002-1b"/>
静拂琴徽斷送愁寒食烟花知有幾上元燈火恰纔収<lb/>
冷官已辦江頭費爛醉春風典破裘<lb/>
　　　絶市無糯旋挼青穂日熬以釀戯成<lb/>
種秫無多望嵗穰無功何日果還鄉尚無彭澤五十畝<lb/>
安得謫仙三萬場挼穂昔聞今始見撥醅未熟且先嘗<lb/>
今年太嵗還非酉慚愧隣家僅得漿<lb/>
　　　十一月二十八日用後山詩韻<lb/>
日暮江東天一涯孤雲飛處路何賖雪將入臘未破白<lb/>
<pb n="KR4d0244_WYG_002-2a"/>
梅過先春競着花過眼光隂渾是客滿懐風雨政思家<lb/>
何如醉裏都忘却擬向窮途問麴車<lb/>
　　　石芥<lb/>
杯酒流行四座傾此君風味始峥嶸搗殘薑桂嫌無韻<lb/>
掃盡茅柴不到酲崖谷野人羞自薦膏粱公子莫知名<lb/>
攀蘿採擷天寒甚誰念終朝掬不盈<lb/>
　　　林正甫與予中春並命為御史正甫按刑浙東<lb/>
　　　道别去兼旬而予銜命按視宫陵經越上獲一<lb/>
<pb n="KR4d0244_WYG_002-2b"/>
　　　再欵語臨行有詩因次其韻<lb/>
烏臺當日選名流僉謂君才與我優公議略伸君便去<lb/>
上恩未報我寧留自憐秦緩難為疾豈意良霄尚有蕕<lb/>
况是親年當喜懼欲將歸計問扁舟<lb/>
銜命宫陵偶一回山隂道上得徘徊溟鵬好在思摶擊<lb/>
乗鴈何嘗計去來萬壑千巗况秋色明珠白壁更塵埃<lb/>
相逢未穏還為别一段詩愁費剪裁<lb/>
　　　秋釋奠于學萬舍人示詩次韻以酬<lb/>
<pb n="KR4d0244_WYG_002-3a"/>
昔年泮水忽專城文㑹何妨一再盟已媿簿書成俗吏<lb/>
却陳俎豆見諸生一時同隊魚猶在千載重來鶴更清<lb/>
况有卞峯青眼舊試登傑閣快雙明<lb/>
　　　脚婆子<lb/>
此姥原無妬與嗔平生氣類竹夫人蛾眉漸遣温柔夢<lb/>
鴟腹猶疑見在身包裹形模才一衲薫蒸湯沸穏相親<lb/>
承恩脚底非由貎啓沃憐儂夜夜新<lb/>
　　　三十日乃耘老弟生朝余䕶客舟行髙郵道中<lb/>
<pb n="KR4d0244_WYG_002-3b"/>
　　　不勝戀戀之情因賦鄙句以寄之<lb/>
愛日初㸔一線遲<hi>原註二十六日冬至</hi>門弧喜氣又相隨遥知綺<lb/>
席團欒處正是篷窻寂寞時節愛堂中先遣信富陽驛<lb/>
裏舊吟詩生涯已是千奴辦且泛新陽入夀巵<lb/>
　　　仲本别去才半月爾瞻戀不啻如隔嵗奉此寄<lb/>
　　　懐<lb/>
紛紛覆雨與翻雲只有吳人不世情窮迫每憐長袖舞<lb/>
别離愁聴短歌行春波碧草連南浦朝雨垂楊拂渭城<lb/>
<pb n="KR4d0244_WYG_002-4a"/>
絲竹未應陶寫得向來肝胆為渠傾<lb/>
　　　仲本索歸甚遽前詩送行言之不足見示和<lb/>
　　　篇覽之益用慨然再用前韻<lb/>
幸有綈袍戀故人不應回棹遽忘情相逢且話十年事<lb/>
此别又成千里行歸去我猶慚靖節催科誰解恕陽城<lb/>
<hi>原註來詩有丁寕莫被催科擾之句故云</hi>黄堂今有仁人在璧水當年葢已<lb/>
傾<lb/>
　　　别後寄主簿<lb/>
<pb n="KR4d0244_WYG_002-4b"/>
塵埃襞積顔如甲丹墨紛綸眼有花君去何人堪共語<lb/>
秋來無夢不還家飄零酒醆今真止泠淡詩筒不復誇<lb/>
莫使音書成斷絶風前鴈字政横斜<lb/>
　　　余假守是邦所幸今夏雨澤適中髙下咸宜客<lb/>
　　　有謂今秋一稔前此數嵗未之有也果爾則幸<lb/>
　　　矣因喜而賦豐年之詩<lb/>
騷人墨客可無詩正值秋郊刈穫時此日三登殊可樂<lb/>
向來半菽亦堪悲家家芋栗兒童喜處處鷄豚父老期<lb/>
<pb n="KR4d0244_WYG_002-5a"/>
負郭有田歸去晚婆娑拙守不勞麾<lb/>
　　　除兵部侍郎賜帶趂朝參<lb/>
幸叨持槖侍甘泉敢意恩榮慰暮年紫綬金章光照地<lb/>
絲鞭玉勒喜朝天兒曹莫起無魚嘆人世難為跨鶴仙<lb/>
報國無功還自愧直須及早决歸田<lb/>
　　　王誠之分恵卧龍新茶數語為謝<lb/>
卧龍驤首奮輕雷一一槍旗次第開遽凂春風歸七椀<lb/>
寧容夘酒困三盃森嚴莫訝先嘗苦雋永方知後味回<lb/>
<pb n="KR4d0244_WYG_002-5b"/>
不羡金釵候湯眼可能蕭寺略追陪<lb/>
　　　謝周睎顔寄恵新芽<lb/>
摘鮮分送細茸茸知在春山第幾重包裹雅宜青箬篰<lb/>
寵珍寧羡赤囊封䃺驚雪落巖前石烹訝風生澗底松<lb/>
堆案文書吾欲睡頼渠喚醒小從容<lb/>
　　　以蓮心茶送鞏使君小詩將之<lb/>
未雨餘寒力尚嚴巖前蚤見摘纎纎初嘗似帶蓮心苦<lb/>
迴味寧輸崖蜜甜渇想清香凝燕寢更餘黄卷亂牙籖<lb/>
<pb n="KR4d0244_WYG_002-6a"/>
一甌幸入春風手㣲草從今價亦添<lb/>
　　　再和<lb/>
採得蓮心苦更嚴青裙白靣退尖纎竹軒旋碾香塵散<lb/>
槐夢初回齒頰甜况是澄泉元帶錫自應佳句合編籖<lb/>
直須陪侍揮談塵習習清風兩腋添<lb/>
　　　以酥煎小龍茶因成<lb/>
水分石鼎暮江寒灰撥磚爐白雪乾蠏眼已収魚眼出<lb/>
酥花翻作乳花團撑腸尚有書千卷枵腹無憂食一簞<lb/>
<pb n="KR4d0244_WYG_002-6b"/>
只欠緑珠煎㸃在詩情寧使愧麤官<lb/>
　　　有懐漢老弟<lb/>
先自無聊懶出門南坡一到一思君松筠俱是栽培力<lb/>
亭榭無非卜築勤本約暮年栖息共豈期中道死生分<lb/>
風前試數當時鴈一鴈今歸何處雲<lb/>
缺落槿籬須補綴稀疎菜甲欠鋤耘芙蓉泣露坡頭見<lb/>
桂子飄香月下聞策杖却愁成獨往舉杯誰與醉濃芬<lb/>
歡悰莫訝年來減觸目無非是憶君<lb/>
<pb n="KR4d0244_WYG_002-7a"/>
村童先遣掃柴門檢校園芳待置尊叢菊稍斑漙露㸃<lb/>
芙蓉已帶着霜痕詩篇縱好成孤諷心事憑誰與共論<lb/>
已是西風悲落木那堪幽獨更銷魂<lb/>
　　　有懐廣文俞同年<lb/>
宦逰霜宿與風餐環郭青山豈曰盤餘暇每思親丈席<lb/>
新涼政喜入中單交情老去才方見世事年來亦飽㸔<lb/>
顔色想君如李白却疑明月滿重欒<lb/>
客來愧乏牛心炙茶罷空堆馬乳盤縱有詩篇慚和寡<lb/>
<pb n="KR4d0244_WYG_002-7b"/>
了無心印可傳單平生黄卷能忘味晚嵗青山未厭㸔<lb/>
歸去吾廬吾亦愛更須華屋羡雕欒<lb/>
祝君努力且加餐世路羊腸政屈盤烹鯉何由問消息<lb/>
割鷄政自困平單書生說食真成癖俗子疑人莫與㸔<lb/>
搜攪枯腸有文字玉州猶愛月團欒<lb/>
萬山深處秪空餐報贈慚無雙玉盤日晏僅餘晨粥半<lb/>
夜涼更覺夏衾單憐渠許國丹心在付與窮途白眼㸔<lb/>
它日鷄豚燕同社不煩父老見思欒<lb/>
<pb n="KR4d0244_WYG_002-8a"/>
　　　旅懐上石似之郎中<lb/>
妄意彈冠不作疎向來曽是曵長裾倚門慈母須㣲禄<lb/>
當路羣公亦薦書杜曲詩成還蹭蹬河東賦在有吹嘘<lb/>
上林不敢棲髙樹斗水何妨置腐魚<lb/>
騷人先自不禁秋風雨相將作許愁尚有壯懐因酒到<lb/>
苦無佳思慕詩休故鄉音信新來鴈盡日笙歌誰氏樓<lb/>
滿目黄花笑憔悴未應回首没江鷗<lb/>
暮鵲投林意自深向來一諾抵千金面㸔逆斾有歸色<lb/>
<pb n="KR4d0244_WYG_002-8b"/>
足望窮途無好音嵗晚更憐霜㸃鬢夜寒除是月知心<lb/>
政應老死何須惜或有遺書備訪尋<lb/>
　　　余秋初離庭闈冬至猶未得歸夜讀宛丘先生<lb/>
　　　秋日憶家詩輙次韻以述旅懐<lb/>
屈指西風閱嵗華半年行役苦思家綵衣歸去親闈好<lb/>
畫角吹殘客夢賖病裏中秋慵見月醉中九日强簮花<lb/>
朅來又過書雲候節物催人一可嗟<lb/>
　　　初八日早出洪澤閘泛淮<lb/>
<pb n="KR4d0244_WYG_002-9a"/>
乾道年中再講和當時議者厭干戈長淮不管蛟龍怒<lb/>
巨艦寧容鵝鸛過嵗晚民方愁道路天寒我亦困風波<lb/>
中流擊楫非無志時運相違奈若何<lb/>
　　　和俞孚仲遊南坡<lb/>
列岫崢嶸棟宇連平欄曲砌俯氓㕓坐談風月三千里<lb/>
直傍雲煙咫尺天栗里尚懐陶靖節竹林還想杜樊川<lb/>
冷官幸有田園樂笑謝蘓公乞酒錢<lb/>
平昔相期汗漫逰杖藜還肯訪林丘君來便覺客不惡<lb/>
<pb n="KR4d0244_WYG_002-9b"/>
我醉無言山自幽栢子乍燃香拂袖酪奴初試雪浮甌<lb/>
慈親眉夀閒居好誰道周南嘆滯留<lb/>
　　　秋懐<lb/>
登樓何處不陳詩况是秋髙木落時極目但隨歸鴈逺<lb/>
老懐猶作故鄉悲母寧觴詠須前輩有底功名亦後期<lb/>
試問沈郎那得瘦此心元不慕州麾<lb/>
結髪從來數亦竒人言猿臂不遭時詩成杜曲何多興<lb/>
賦舊蘭臺只浪悲松菊不闗年少事氷霜曽與嵗寒期<lb/>
<pb n="KR4d0244_WYG_002-10a"/>
君㸔昨日涼風起𤓰上青蠅豈待麾<lb/>
　　　余䕶客至盱眙忽有召命應廣文有詩相慶因<lb/>
　　　用韻以謝<lb/>
尺一西來喚我歸扁舟正是泛淮時功名不復平生夢<lb/>
物色能銷幾首詩去國九年嗟已老暮途雙節偶然持<lb/>
一丘一壑真吾事慚愧夔龍集鳯池<lb/>
　　　九日南坡兄弟同集<lb/>
曵杖擕壺意頗長了無風雨破重陽團欒飣座橙方緑<lb/>
<pb n="KR4d0244_WYG_002-10b"/>
蓓蕾扶籬菊未黄醉裏茱萸須遍揷尊前鴻鴈政成行<lb/>
持盃快嚼誇强健只恨雙螯未著霜<lb/>
　　　和九日南坡小集<lb/>
風雨年時政不佳山翁無酒向誰賖又還九日㸔黄菊<lb/>
却喜晴天映碧紗有底尊前悲節物只應醉裏送生涯<lb/>
明年徧插茱萸處目斷西飛㕍影斜<lb/>
　　　九日雨<lb/>
滿城風雨不禁秋寧是先生懶出逰採菊未成三徑約<lb/>
<pb n="KR4d0244_WYG_002-11a"/>
㸔囊尚有一錢留催租有底闗詩思落帽何妨付酒舟<lb/>
今嵗重陽還是客湖山信美豈吾州<lb/>
　　　和安撫王誠之給事重九日登髙詩韻<lb/>
登臨興引越山髙醉眼何曽識二豪戯馬向來誇勝餞<lb/>
卧龍此去記吾曹風前短髪還羞杜筆底新詩欲和陶<lb/>
頼有蛤蜊風味在固應居士笑盧遨<lb/>
　　　再和<lb/>
秋鴈初飛幾㸃髙卧龍送目十分豪且容司馬吹紗帽<lb/>
<pb n="KR4d0244_WYG_002-11b"/>
莫向參軍問騎曹飲吸百川從酩酊詩驅萬象入甄陶<lb/>
菊花開日重陽是有暇何妨更一遨<lb/>
　　　再和<lb/>
眼横秦望接雲髙不獨詩豪酒亦豪豈是過呼韓吏部<lb/>
未應輕比漢功曹尊空北海懐文舉菊繞東籬念老陶<lb/>
只恐詔歸天尺五直須秉燭與公遨<lb/>
　　　吳守相邀壯觀登髙坐中出示佳篇因繼韻以<lb/>
　　　酬<lb/>
<pb n="KR4d0244_WYG_002-12a"/>
壯觀登臨引興長黄花亭下未經霜江平鴈到涵秋影<lb/>
野曠鵶歸帶夕陽佳節欲酬須酩酊今年在處說豐穰<lb/>
楚雲不動淮山碧且緩笙歌釂羽觴<lb/>
　　　吳守置酒壯觀為登髙之集因賦數語<lb/>
九日登髙作勝逰使君擕客此遲留天連楚觀風吹帽<lb/>
木落淮山菊滿頭何處臺前猶戯馬幾人江上不驚鷗<lb/>
年來只有身窮健莫把茱萸浪自愁<lb/>
　　　有懐南坡葢雪阻旬日不到<lb/>
<pb n="KR4d0244_WYG_002-12b"/>
催年節物太頻頻不涉南坡又一旬蒼檜風前應强項<lb/>
玉梅雪裏想精神後車同載有名酒折簡欲呼無可人<lb/>
說似阿連須早計鶯花休擬負青春<lb/>
　　　使北宿留盱眙<lb/>
浩蕩春風吹客愁誰教楊栁繫行舟燕然有約終須到<lb/>
淮水無情只漫流蝶弄風光還草草鴈傳消息底悠悠<lb/>
梨花寒食無多日且傍南山作勝逰<lb/>
　　　林正甫寺簿舉似所和判院徐同年詠所居詩<lb/>
<pb n="KR4d0244_WYG_002-13a"/>
　　　且俾同賦<lb/>
二妙詩情僕命騷戯驅萬象入甄陶三休亭上頻回首<lb/>
八節灘中穏着篙巢幕秪應憐乳燕戴山誰復笑靈鼇<lb/>
也知廊廟須公等寧羡華堂數仞髙<lb/>
　　　謝廣文俞同年恵䱥魚<lb/>
朝朝麤糲腐儒餐清坐焚香篆印盤早計何嘗為温飽<lb/>
倦逰誰復念羈單甕頭社酒欣方熟籬下秋英漸可㸔<lb/>
更寄拈魚君有味鼎烹曽覆晉之欒<lb/>
<pb n="KR4d0244_WYG_002-13b"/>
　　　杜門絶俸呈陳倅<lb/>
家食年來嘆不充支離受粟信無功白頭慈母須㣲禄<lb/>
青眼何人到寓公未辦殺鷄留郭泰更能給俸助盧仝<lb/>
半生畫餅真堪笑已戒奴星好送窮<lb/>
　　　學録李詩翁以詩訪予于乳溪之上且求縣學<lb/>
　　　積俸偶值窘匱恨不能滿其意漫以數語送之<lb/>
　　　苐飢來不堪煮耳<lb/>
二月江南花氣昏錦囊詩話喜重温百篇換去東湖骨<lb/>
<pb n="KR4d0244_WYG_002-14a"/>
一醉招來北海魂投老黄塵真左計半生青眼向誰論<lb/>
學宫乞俸能多少驥子憐渠蚤候門<lb/>
　　　勸漢老弟飲酒<lb/>
尊前一醉莫辭頻三萬場當嵗十旬况有好詩能泣鬼<lb/>
寧無妙畫可通神快呼左手持螯客莫著傾身障鹿人<lb/>
緑漲大江渾是酒蒲萄波靣已生春<lb/>
　　　送林子長赴姑孰泮宫<lb/>
緑波風駛引征㠶九萬扶摇入羽翰詩句最憐雲不定<lb/>
<pb n="KR4d0244_WYG_002-14b"/>
宦情况與月同寒襟期莫作别時惡出處須留晚嵗㸔<lb/>
漫道江東懐李白清才應合在金鑾<lb/>
　　　和鮑倅暴雨大水之作<lb/>
坳堂方笑芥為舟驟雨俄驚滙衆流天漏不知何處補<lb/>
地卑轉覺此生浮㑹須擊水扶摇上政想乗風汗漫逰<lb/>
宦海陸沉聊爾耳詩人休詠白蘋洲<lb/>
　　　以新米作撈飯有感<lb/>
老矣何妨受一㕓笑渠楊惲强歌田驚心赤地三年旱<lb/>
<pb n="KR4d0244_WYG_002-15a"/>
慰眼黄雲八月天他日江船來白粲暫時水碓搗紅鮮<lb/>
軟炊香飯憐脾病從此長齋繡佛前<lb/>
　　　自嘆<lb/>
落落髙才豈晚收枉將嵗月送莵裘未能鵬擊三千里<lb/>
空費龍驤萬斛舟明月有珠誰按劔珊瑚作網漫沉鈎<lb/>
求田問舍非吾事豪氣元龍死不休<lb/>
明經青史不難收怪底依然處士裘誰謂封侯安事筆<lb/>
我聞定覇必焚舟驥騰夷路須聮轡鼇負三山好擲鈎<lb/>
<pb n="KR4d0244_WYG_002-15b"/>
對䇿清時㸔第一未應藴藉愧裴休<lb/>
　　　冬至後五日夜雪復作再用韻<lb/>
燈火黄昏漸漸收烏薪已盡典輕裘自篘浮螘床頭甕<lb/>
誰鱠新鱸江上舟卧聴玉霙驚淅瀝起㸔瓊樹怪聮鈎<lb/>
多應武仲添詩興下筆翩翩更不休<lb/>
緑野功名一戰收何如危坐擁狐裘歌兒解咤銷金帳<lb/>
酒子能添藥玉舟莫為温柔尋伐斧免勞服餌到懸鈎<lb/>
誰言栁絮渾相似惱亂春風恐未休<lb/>
<pb n="KR4d0244_WYG_002-16a"/>
銀燭生花香霧收中堂宻坐促貂裘羊羔兒酒浮瓊斚<lb/>
牛尾狸酥映玉舟扶醉緩歌金縷曲怕寒催下畫簾鈎<lb/>
紛紛擾擾成何事且鬭尊前一笑休<lb/>
　　　移守吳門酌别姜總管<lb/>
宦逰踪跡一浮萍末路從公葢已傾方喜溪山來入社<lb/>
忽驚絃管作離聲河梁戀戀㸔雲别剡棹㸔㸔載雪行<lb/>
從此江東還渭北莫因契闊負詩盟<lb/>
　　　黄仲本自浙西漕幕得倅臨安暫往寓居徳清<lb/>
<pb n="KR4d0244_WYG_002-16b"/>
　　　遽然話别詩以送之<lb/>
外臺賔幕始知名見說君王念老成此去監州真有命<lb/>
向來相國詎忘情吾儕老矣難為别世路悠然莫計程<lb/>
强說從來還信否一篙春水片㠶輕<lb/>
　　　得㫖與郡歸自浙東余成卿王貫之葉徳逺追<lb/>
　　　送至于震澤舟中欵語數日而後别<lb/>
懐抱連宵得好開莫愁波浪與塵埃中年已是難離别<lb/>
此地何妨數往來送我扁舟寧作逺喚人歸鳥苦相催<lb/>
<pb n="KR4d0244_WYG_002-17a"/>
邈然後㑹知何處更欲臨分把一杯<lb/>
　　　和湯倅留别<lb/>
官冷門前可設羅髙軒多謝肯相過别離漸近那堪說<lb/>
觴詠從今莫厭多風月平分聊爾耳雲霄咫尺奈君何<lb/>
漢庭行且迎枚乗南浦從教恨緑波<lb/>
　　　端午日用韻<lb/>
今朝端午懶吟詩此意兒曹莫遣知萱草著花空有恨<lb/>
菖蒲稱夀永無時逺途日暮休回首近事風傳只皺眉<lb/>
<pb n="KR4d0244_WYG_002-17b"/>
角黍堆盤何處奠沉湘千古使人悲<lb/>
　　　無眠<lb/>
蛩吟砌下豈知時我亦無眠有所思夜永只憐燈作伴<lb/>
秋涼最許簟先知十年擾擾夢中事一笑悠悠世上兒<lb/>
數盡更籌窻送曙起來贏得鬢成絲<lb/>
　　　拒霜<lb/>
纎枝緑葉競成叢誰障西來落木風霞散纒頭千丈綺<lb/>
春囬醉面一畨紅伶俜欲嫁還羞晚梳洗隨宜不愛工<lb/>
<pb n="KR4d0244_WYG_002-18a"/>
况是秋髙花已少對花莫放酒杯空<lb/>
　　　聖龍長老資公求修佛殿疏余不暇作也昔丹<lb/>
　　　霞燒木佛院主墮落鬚眉普賢勸修古佛末後<lb/>
　　　童子證果居士舉此公案二段以問聖龍若下<lb/>
　　　得一轉語則佛殿一時修了其或未然定又去<lb/>
　　　䀨擾檀施矣因作山偈奉送只此大勝作疏頭<lb/>
　　　勸縁也<lb/>
風雨飄摇紺宇摧百身古佛盡莓苔政須豪士修檀施<lb/>
<pb n="KR4d0244_WYG_002-18b"/>
定自諸天打供來向晚鐘魚猶短氣只今龍象亦生哀<lb/>
道人莫憚朱門去㑹有清蓮一朶開<lb/>
　　　烏程宰十三日往龍洞禱晴歸言見田家兩岸<lb/>
　　　車水其聲如雷兼刈穫甚忙若得旬日晴則農<lb/>
　　　事濟矣因作田家歎一首<lb/>
慚愧田家趂好晴鵶鵶兩岸水車鳴畦丁露宿腰䥥健<lb/>
饁婦泥行脚板輕作苦僅能供伏臘有年何處不昇平<lb/>
只愁官裏催租動里正敲門沸似羮<lb/>
<pb n="KR4d0244_WYG_002-19a"/>
　　　千秋嶺<lb/>
輕隂漠漠雨班班嶺上風來一解顔已是去天才尺五<lb/>
却令緩步有躋攀飛泉百道縈羅帶列岫千峰擁翠鬟<lb/>
應是北堂春正滿幾回回首望家山<lb/>
　　　用韻賦嵗暮田家歎聞之者足以戒也<lb/>
催科里正莫頻頻望麥登場更浹旬紈袴向來無餓死<lb/>
黄冠此去罷迎神田間作苦誰憐汝天上調元合有人<lb/>
自歎農家消底物百金斗米便回春<lb/>
<pb n="KR4d0244_WYG_002-19b"/>
　　　枕上偶得數語呈林子長<lb/>
碧梧翠竹日相髙懐想家山魂夢勞鐘鼎故知非我事<lb/>
箕裘猶可冀兒曹眼中誰是真犀角池上君今有鳯毛<lb/>
<hi>原註令嗣登科</hi>直探牛心屠獪耳能安貧賤乃英豪<lb/>
　　　再用韻呈林子長<lb/>
癡兒誰識坐談髙撫字年來亦漫勞簿領何妨聊爾耳<lb/>
湖山正是屬吾曹百年心事空三歎五馬人生却二毛<lb/>
欲作報章還自笑郊寒寧解敵韓豪<lb/>
<pb n="KR4d0244_WYG_002-20a"/>
　　　據案偶得數語録呈簿尉<lb/>
昔年官冷欲無氊製錦如今又不然老去幾遭官長罵<lb/>
書來却有故人憐敢期翠羽還池上漸喜黄衣減目前<lb/>
欲學催科無奈拙直須天假一豐年<lb/>
　　　呈吳守<lb/>
風流正始孰追回沈謝曹劉豈乏才詩律恢長憐我老<lb/>
吟編端的頼君開秋懐拍拍須千首世事悠悠付一杯<lb/>
已是醉吟輸白傅雪霜頭上更相催<lb/>
<pb n="KR4d0244_WYG_002-20b"/>
　　　贈潘接伴<lb/>
淮海相逢便說詩新來匡鼎解人頤句中有眼人誰識<lb/>
絃上無聲我獨知每見朋逰談警策偶因王事得追隨<lb/>
西湖近報梅花約歸趂東風第一枝<lb/>
　　　再用難字韻簡潘接伴<lb/>
當年名下無虚士此日詩中有二難方駕飯山何太瘦<lb/>
拍肩東野不言寒來章只好先呈佛屬和何當勝得官<lb/>
珍重牛腰成巨軸丁寧莫與俗人㸔<lb/>
<pb n="KR4d0244_WYG_002-21a"/>
　　　和潘接伴韻<lb/>
久矣聞名忻識面哦詩一字果何難筆端風月窺天巧<lb/>
句裏氷霜飽嵗寒自昔登壇須老將秪今握節愧麤官<lb/>
相逢忽有新篇贈病眼摩挲得細㸔<lb/>
　　　和探菊南坡<lb/>
春來自分菊成坡秋晚何妨日一過喜色忽㸔眉上見<lb/>
霜華應向掌中多一枝須索蟻浮甕三徑從教雀可羅<lb/>
坡下有泉唯可飲西風吹鬢未應皤<lb/>
<pb n="KR4d0244_WYG_002-21b"/>
　　　出郊迓倅車暮歸二首<lb/>
簿書叢裏得抽身豈是將迎不厭頻何處鷄豚燕同社<lb/>
有時鷗鷺喜相親山頭落日催歸騎陌上豐年見醉人<lb/>
更羡柴門無限好今宵相對月華新<lb/>
軋軋籃輿迫暮歸前村燈火漸依稀溪邊黙數黄牛過<lb/>
煙際遥㸔白鳥飛把酒無人風落帽<hi>原註是日重九</hi>荷鋤有客<lb/>
露沾衣闗門山寺知何許忽聴鐘聲度翠㣲<lb/>
　　　和陶學長雪詩<lb/>
<pb n="KR4d0244_WYG_002-22a"/>
寒侵病骨笑支離爐撥通紅小放圍風運六花侵几席<lb/>
雲移萬杵碎瓊璣從渠窮巷囬車徹休羡朱門㸃舞衣<lb/>
造物想憐為學苦分光先許到書帷<lb/>
　　　賦雪<lb/>
風𦂳靈犀怯鎮帷曉來白盡逺山眉石蹲錯認鹽形虎<lb/>
地煖應知穴處狸色混江梅無眼目潤添隴麥有膏脂<lb/>
朱門酒肉嗟遺臭藍縷樵夫不掩肌<lb/>
　　　再和<lb/>
<pb n="KR4d0244_WYG_002-22b"/>
風回雪急巧穿帷黄竹歌殘更斂眉燕集幾家尋鵠鷺<lb/>
獵圍何處問狐狸長飢政自愁黄獨髙卧誰能管竊脂<lb/>
頼有寒梅為老伴也應凍减一分肌<lb/>
　　　立春日雪<lb/>
占候農祥恰正晨一天遽有散花人飄揚栁絮猶疑早<lb/>
㸃綴梅花欲亂真但愛千峰如立鵠誰憐百結有懸鶉<lb/>
𤣥㝠珍重豐年意分付東皇作好春<lb/>
　　　和漢老弟雪詩<lb/>
<pb n="KR4d0244_WYG_002-23a"/>
大皥行春未有聞六花連夜舞繽紛落梅未曉驚三弄<lb/>
宿麥先秋定十分飛上綵幡憐我老映來書幌慰兒勤<lb/>
四時代謝從來事造物何心更策勲<lb/>
　　　漢老弟寄示雪詩倡和已成軸矣因次韻<lb/>
臘盡氷花墮渺茫詩來爽氣想清揚潤添隴麥知年熟<lb/>
影浸溪梅見月將閉户誰能呼白墮迴風却笑舞紅粧<lb/>
小橋夢入南坡路並轡騎驢賦短章<lb/>
衡門雖設晝常闗人在瓊樓玉宇間一笑眼青餘老檜<lb/>
<pb n="KR4d0244_WYG_002-23b"/>
相㸔頭白秪髙山擕壺索共梅花醉著屐扶行竹杖斑<lb/>
此興此時吾不忘倦飛深羡鳥知還<lb/>
飛灑羞明不肯朝徘徊待伴未全消將花著袂元無跡<lb/>
認栁吹綿别有條璧月半規開水面玉龍千丈轉山腰<lb/>
𤣥㝠已自呈三白青帝何須又一飄<lb/>
　　　一冬無雪立春後九日始有之次湯倅韻<lb/>
氷花何事太遲開肯傍春風脚底來飛絮漫天輕認栁<lb/>
落英滿地錯憐梅𤣥㝠莫恨空歸去青帝從教倒載迴<lb/>
<pb n="KR4d0244_WYG_002-24a"/>
官冷無氊須一醉可能來共即時杯<lb/>
　　　和子長縣尉林同年立春後十日風雪大作訪<lb/>
　　　客不值<lb/>
一束烏薪抵百金外間風雪政愁隂履穿東郭先生病<lb/>
梅老西湖處士吟青帝未教春滿目𤣥㝠還有嵗寒心<lb/>
蹇驢不踏長安道恐落泥塗跡愈深<lb/>
　　　和湯倅春雪<lb/>
雪瑞元來竟不空豐年消息喜潛通故憐梅老扶衰白<lb/>
<pb n="KR4d0244_WYG_002-24b"/>
未放桃夭嫁小紅夜動簷花猶帶雨晴㸔隴麥待摇風<lb/>
强顔追逐新年事倍費天人剪水工<lb/>
　　　十二月二十六日早起雪已三寸許夜來初不<lb/>
　　　覺也<lb/>
曉來眼界忽然新一色瓊瑶與爛銀人事乖時空請禱<lb/>
天心迴後只逡巡不教三白孤殘臘要與千家作好春<lb/>
宿麥連雲雖入望路傍猶有翳桑人<lb/>
　　　和耘老弟慶太安人恩封<lb/>
<pb n="KR4d0244_WYG_002-25a"/>
天上恩榮逮我親日邊消息趂㽔賔<hi>原註誥封以五月一日下</hi>光生<lb/>
花誥宜多夀喜動萊衣别有春須信慶源能衮衮故教<lb/>
樂事愈頻頻明年不但郊封止八秩重㸔寵渥新<lb/>
　　　和耘老弟喜雪<lb/>
天憐好景付君收一笑春生紫綺裘賦就兎園争授簡<lb/>
酒酣鯨海快吞舟怪來栁絮穿簾額舞上花裀襯襪鈎<lb/>
畫餅豐年賖一醉臘前三白詎應休<lb/>
　　　和漢老弟雪下不聚<lb/>
<pb n="KR4d0244_WYG_002-25b"/>
剪水飛花散又收天人袖手翠雲裘待滋宿麥須連隴<lb/>
政慮流民醉覆舟村店浪誇沽酒斾寒窻誰上釣詩鈎<lb/>
𤣥㝠豈是癡兒子且與天工了事休<lb/>
　　　雪晴後書懐<lb/>
爛銀白璧遣誰収米盡家家典破裘應為溪橋添曉溜<lb/>
豈憐野渡有横舟侵凌蓬鬢霜千丈浮動梅梢月一鈎<lb/>
嵗晚風光天必相未甘亭上話三休<lb/>
明堂杞梓必兼収未信英雄老一裘彭澤不妨聊束帶<lb/>
<pb n="KR4d0244_WYG_002-26a"/>
巴東何事嘆孤舟㑹須取印大如斗寧羡封侯曲似鈎<lb/>
咄咄那庸如許事尊前且食蛤蜊休<lb/>
　　　因次郊行韻眷然懐歸<lb/>
杖藜何日返林坰夢想西山幾草亭叢菊暫為三徑别<lb/>
垂楊又見兩畨青宦逰知已雲中月市道交情水上萍<lb/>
多事不煩漁父問餔糟乆矣忘偏醒<lb/>
　　　連日大雪獨坐有感<lb/>
低唱誰家帳縷金何如短掉泛山隂天邊鴈斷無留影<lb/>
<pb n="KR4d0244_WYG_002-26b"/>
泓下龍寒亦懶吟着栁便隨風作態欺梅除有月知心<lb/>
晴光却喜前村動春事從今日日深<lb/>
呼得蒼頭數槖金旋沽村酒過墻隂焦琴不鼓知音斷<lb/>
凍筆頻呵作意吟擾擾漫天空眩目㸔㸔出日為寒心<lb/>
憑君試向江邊問又漲晴波幾尺深<lb/>
　　　吳使君置酒見邀坐間雪作有詩即席和韻<lb/>
漁蓑江上晚垂鈎艇子何如喚莫愁相伴梅花開庾嶺<lb/>
寧將斗酒博梁州夜歸深巷聞驚犬嵗稔無人見佩牛<lb/>
<pb n="KR4d0244_WYG_002-27a"/>
明日樓前増偉觀試㸔銀海戯羣鷗<lb/>
　　　被㫖暫攝四明已具舟而雪作王誠之有詩相<lb/>
　　　餞次韻<lb/>
剡溪風雪正紛紛暗想清逰已目存頗怪扁舟遽乗興<lb/>
應縁坐席不容温海圻聊爾誇千騎帳底何如具一尊<lb/>
回首兎園吟賞地從今授簡致頻煩<lb/>
　　　和漢老弟喜雪<lb/>
為瑞雖多却不宜誰憐孤坐撥灰時興添竹葉蛆浮甕<lb/>
<pb n="KR4d0244_WYG_002-27b"/>
瘦損梅花雀抱枝閉户從教行跡斷裹裘猶怯暮寒欺<lb/>
天工似欲還三白冷淡家風合有詩<lb/>
　　　劇暑出局徑歸打睡踰月不奉正甫談緖且頓<lb/>
　　　寒詩盟有詩見問輒次韻謝不敏<lb/>
早歸伏日莫躊躇晝寢從教笑宰予奠枕清風招我老<lb/>
攬衣閱月向人疎寧無酒共公榮飲亦有詩成阿買書<lb/>
須待雨涼尋舊約只今旱火况焚如<lb/>
　　　太學秋試封彌夜深獨坐懐考試諸友<lb/>
<pb n="KR4d0244_WYG_002-28a"/>
衡鑒髙懸已自公修嚴官禁不通風樊墻便有河山隔<lb/>
夢寐猶疑笑語同離索暫應疎酒醆往來争敢逓詩筒<lb/>
燈花預報楊園約端的釵頭綴玉蟲<lb/>
　　　西歸有期喜而復作<lb/>
懶于塵土踏京華張翰西風乆憶家江上魚肥應可鱠<lb/>
田家酒熟未容賒狂踪泛泛渾猶梗病眼昏昏秖欲花<lb/>
為報王孫早歸矣莫憑芳草浪咨嗟<lb/>
　　　十二月初六日抵儀真廨舍次日即出䕶使客<lb/>
<pb n="KR4d0244_WYG_002-28b"/>
　　　天氣嚴寒裏河氷合有厚一二尺者打凍峻急<lb/>
　　　不免取山路徑走都梁<lb/>
王式當年本不來那堪嵗晚犯塵埃淮分南北誰為梗<lb/>
路適東西意自哀錦纜千艘分玉帛氷河萬處碎瓊瑰<lb/>
只消一夜東風力一一船頭盡撥開<lb/>
　　　和耘老弟得銅龜韻<lb/>
神龜又復化頑銅塊處潭心智莫窮豈悔刳腸逰夢裏<lb/>
還羞曵尾向塗中波摇金色連山赤星動瑶光徹夜紅<lb/>
<pb n="KR4d0244_WYG_002-29a"/>
網送吾家占瑞應向來左顧與今同<lb/>
　　　冬至之二日兄弟兒姪偕過西山道院歸而㣲<lb/>
　　　雪<lb/>
忽然薄暮暗江天衝面涼風馬不前五色書雲占昨日<lb/>
六花瑞雪應明年向來水旱民何罪此去流移天盍憐<lb/>
逗曉陽烏升若木摧頽病鶴亦蹁躚<lb/>
　　　雪後過南坡<lb/>
南坡千樹總瓊瑶走馬來㸔及未消短鬢風前愁素領<lb/>
<pb n="KR4d0244_WYG_002-29b"/>
衰顔酒後借紅潮松饒蒼鬛猶能奮梅耿香魔苦費招<lb/>
此景此時無我共新詩吟罷獨長謡<lb/>
扶桑暖翅接金烏韝上飢鷹待一呼懸滴梅梢珠璀璨<lb/>
墮花檜頂粉糢糊明年翠浪麥須好何處青帘酒可酤<lb/>
萬里江山誰畫得天開新様雪晴圖<lb/>
　　　回程泗州道中<lb/>
淮北燕南昔混同相望却恨馬牛風往來未省誰為伴<lb/>
<hi>原註接送皆女真人</hi>言語從來自不通百嵗遺民愁緒外數聲羌<lb/>
<pb n="KR4d0244_WYG_002-30a"/>
笛夢魂中<hi>原註接送伴先乗馬以笛自隨</hi>徑須急渡長淮去三月烟塵<lb/>
一洗空<lb/>
　　　挽新安恭榮王詩<lb/>
安僖折派慶源長憲靖猗蘭奕葉芳可但詞章誇華白<lb/>
更餘政事說龔黄兩宫宻侍清閒燕三事榮分衮繡光<lb/>
生死哀榮難得似宸綸一品贈真王<lb/>
弁峯苕水挽將歸北第南園自一時過眼浮名真是夢<lb/>
回頭樂事總成悲荆蘭膝下同黄壤鴻鴈行中失白眉<lb/>
<pb n="KR4d0244_WYG_002-30b"/>
曽是汝陽門下客凄涼空咏八哀詩<lb/>
　　　挽崇憲靖王詩<lb/>
襲慶安僖八十春綿綿僊李更蟠根王封一品身尤貴<lb/>
位冠三師徳愈尊華萼樓邊空墮淚白蘋洲上重銷魂<lb/>
哀榮終始公何憾節鉞貂蟬萃一門<lb/>
詔書催喚衮衣歸富貴誰知已息機北闕恩榮寧久戀<lb/>
東山雅志肯相違傷心水月人安在回首湖山事亦非<lb/>
他日蘇公堤畔路秖愁老淚不勝揮<lb/>
<pb n="KR4d0244_WYG_002-31a"/>
　　　余居太夫人憂三年淚枯老眼既除喪頗理故<lb/>
　　　書似覺有味矣數日眼疾作此事又廢殊無聊<lb/>
　　　頼唯有思索詩句可以度日耳<lb/>
三年涕淚劇懸河斷簡殘編奈若何縱使相㸔青眼在<lb/>
故應添得黒花多衰遲把酒元無分冷淡觀書亦有魔<lb/>
掩卷相吁心自了莫將文字問維摩<lb/>
　　　前詩謂思索詩句可以度日苐恐終無益再賦<lb/>
　　　一首以廣之<lb/>
<pb n="KR4d0244_WYG_002-31b"/>
年來世味一毫輕宿契詩書尚有情魔事從教雙眼赤<lb/>
内觀還覺寸心明思量詩句嗟無補檢校醫方恐未精<lb/>
俗學可憐誇口耳何如黙坐息營營<lb/>
　　　挽吏部石似之<lb/>
四海聲名桂一枝流年僅及手中蓍康成未免龍蛇厄<lb/>
翁子寧酬富貴期<hi>原註公享年止四十九</hi>天上玉樓須好記人間<lb/>
金谷漫遺詩宦途落寞知音絶三撫朱絃只自悲<lb/>
憂國囊封豈是疎有才無命信何如風迴冊府三山逺<lb/>
<pb n="KR4d0244_WYG_002-32a"/>
星殞郎墻一位虚賈誼自傷終太傅薛収若在必中書<lb/>
哀哉埋玉今何地却返當年處士廬<lb/>
期公簮槖侍甘泉底是上天不假年才大難為當世用<lb/>
文髙猶有後人傳魂銷閩檄千山路淚挽銀河七月天<lb/>
㑹葬誰歟銘郭泰固應無愧翠珉鐫<lb/>
　　　和紹興錢參政貢院落成<lb/>
能為君王獵雋英區區循吏笑西京忽㸔廣厦千間闢<lb/>
蚤覺先春萬木榮有客囊中來露穎<hi>原註預薦者十九人</hi>何人壟<lb/>
<pb n="KR4d0244_WYG_002-32b"/>
上去傭耕知公造化無遺物咫尺龍門雷電生<lb/>
　　　挽水東吳主簿詩<lb/>
當年投筆過淮山油幕談兵故不凡老去功名空白髪<lb/>
向來簿領愧青衫龍龕内典超金界鴻寶遺編付玉函<lb/>
况有諸孫振門户不須留恨黯松杉<lb/>
　　　挽主簿楊仲逺詩<lb/>
居士胷懐壑與丘琴山懐抱枕清流一區宅好真揚子<lb/>
萬卷書多似鄴侯好客亦嘗陪俎豆諸郎殊不廢箕裘<lb/>
<pb n="KR4d0244_WYG_002-33a"/>
人間俯仰成千古痛念吾鄉馬少㳺<lb/>
　　　挽僊尉黄公詩<lb/>
平生懐抱欲凌雲元祐名家葢有君况是生兒勝武子<lb/>
何須不第歎劉蕡傷哉未作河西尉已矣還空冀北羣<lb/>
從此太湖風月夜一聲漁笛不堪聞<lb/>
　　　除日失步詩以自解<lb/>
䨇脚平生不踏空誰教仰靣㸔飛鴻娛親正要同萊子<lb/>
爛醉何曽過阿戎已分折腰營五斗恐因拆臂作三公<lb/>
<pb n="KR4d0244_WYG_002-33b"/>
妻孥不用閒惆悵得失從來塞上翁<lb/>
　　　丁未禮部貢院監門次張伯子判院韻兼簡正<lb/>
　　　甫判院三詩<lb/>
金門誤喜綴朝班猶自塵勞債未還曉漏驚催門外鵠<lb/>
春蠶空想管中斑羣公神遇無全目老我旁觀只汗顔<lb/>
安得僊人修月斧與君擕手到中間<lb/>
禹鑿門髙競化龍桃花浪暖百川通圖南俱運雲鵬翼<lb/>
逐北誰収汗馬功鎻鑰僅能防宿弊權衡正好變文風<lb/>
<pb n="KR4d0244_WYG_002-34a"/>
抱闗碌碌真吾事竊喜清朝取士公<lb/>
槐市同登弟子員虀鹽燈火記初年尋春紫陌風流在<lb/>
通籍金閨步武聫眼底要觀新事業筆端猶着舊山川<lb/>
夜窻細話行藏處始信于君有厚縁<lb/>
　　　林正甫察院出示送劉徳修都運殿院詩并徳<lb/>
　　　修和章人事好乖置之勿復道也苐一見傾葢<lb/>
　　　如平昔而萬里逺别又不能一面得非皆有不<lb/>
　　　偶然者存乎勉强繼韻一冩胷中磊塊而結戀<lb/>
<pb n="KR4d0244_WYG_002-34b"/>
　　　之懐又有詩所不能盡者<lb/>
吾道艱難孰使然憂來真欲問諸天方㸔驄馬避桓典<lb/>
遽為蝦蟆賦玉川去國身輕寧絜絜愛君意在故卷卷<lb/>
瞿塘灧澦風波惡百丈孤騫上瀬船<lb/>
彈劾生風筆有神天教末路得相親從來名下無虚士<lb/>
今見朝端第一人銷印不知誰發難投珠那得謂無因<lb/>
何妨弭節潼江上我亦歸歟伴隠淪<lb/>
　　　思歸<lb/>
<pb n="KR4d0244_WYG_002-35a"/>
風雨連朝作伴牢只堪痛飲讀離騷誰知老境侵腰脚<lb/>
早是多情惜鬢毛杖屨出門還有碍簿書堆案敢辭勞<lb/>
年來俯仰終無補尚欠歸田一著髙<lb/>
　　　中書邵舍人挽詩<lb/>
璧池鼓篋嵗庚辰蟾窟分枝癸未春夾侍螭坳司記注<lb/>
同升鳯掖演絲綸靖言交契從來厚追想音塵不復親<lb/>
拘綴無由陪執拂招魂楚些為沾襟<lb/>
　　　春大閱呈郡僚<lb/>
<pb n="KR4d0244_WYG_002-35b"/>
青油談笑坐生風便覺湖山氣象雄霽色喜浮旌斾上<lb/>
歡聲争入鼔<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>中中軍合用詩書帥上馬空慙矍鑠翁<lb/>
横槊賦詩君等事何妨寓目此時同<lb/>
　　　秋大閱呈郡僚<lb/>
横槊何人解賦詩東方千騎出郊時天髙霽色旌旗上<lb/>
<hi>原註是日雨霽</hi>地逈秋聲鼓角悲漫授一編黄石老相從千載<lb/>
赤松期<hi>原註出赤松門</hi>據鞍矍鑠非吾事慙愧江湖把一麾<lb/>
　　　和使君鞏大監秋閱<lb/>
<pb n="KR4d0244_WYG_002-36a"/>
金鉦鼙鼔肅秋聲畫㦸油幢照座明千騎夾營横槊氣<lb/>
六花簇隊煥新晴雍容壇上㸔儒將潦倒尊前愧老兵<lb/>
横槊賦詩豪傑事澄江休數謝宣城<lb/>
　　　和吳守賦秋閱之什<lb/>
秋郊小隊暫徘徊誰信儒門出將才千騎控弦吳月滿<lb/>
一聲鳴角楚天開賦詩已是誇横槊㸔劔何妨更引杯<lb/>
収取中原報明主凌煙事業正相催<lb/>
　　　送鄧舍人將漕西淮用舍人坐上詩韻<lb/>
<pb n="KR4d0244_WYG_002-36b"/>
西湖煙栁勝陽闗遮斷淮南大小山詩好固應傾座上<lb/>
酒行猶喜到花間君王納諌寧容去風雨愁予豈坐慳<lb/>
未用疾驅催上道鋒車有詔徑須還<lb/>
醉裏誰分主與賔離觴到手莫辭頻感懐今日知何日<lb/>
屈指三春破二春北郭忍教風送客江湖猶頼雨留人<lb/>
晚晴依舊山光好穏穏移舟傍玉津<lb/>
　　　送别王誠之給事<lb/>
嫋嫋酸風吹客衣㝠㝠芳樹攪愁思誰教宦路分南北<lb/>
<pb n="KR4d0244_WYG_002-37a"/>
自是人生足别離送岸飛花何太急畱人夜雨故來遲<lb/>
眼前他日鳬鴻墮莫作情疎不寄詩<lb/>
　　　挽俞君任通判詩<lb/>
鄉評月旦尚依然旁郡人稱别駕賢邂逅宦途同晚嵗<lb/>
㳺從太學記當年誰憐冷落堪為地我欲吹嘘送上天<lb/>
薦墨未乾君已矣漫憑楚挽慰重泉<lb/>
　　　日來歡意頓减幸秋雨既足中秋定晴預約南<lb/>
　　　坡小集觀月且屬耘老弟董其事<lb/>
<pb n="KR4d0244_WYG_002-37b"/>
酒熟床頭已聖清吟詩窻下莫悲鳴故人明月從來共<lb/>
今嵗中秋定好晴雨脚已隨荷葢盡風頭還逐桂花生<lb/>
試謀一笑君須㑹誰道尊前笑不成<lb/>
　　　十一月一日早起<lb/>
悵望淮山落木風楚天雲霧更重重粤從西路來東路<lb/>
倐見三冬過一冬貂敝人誰憐季子樓髙吾豈下元龍<lb/>
求田問舍今良䇿自覺歸歟興頗濃<lb/>
　　　離都下<lb/>
<pb n="KR4d0244_WYG_002-38a"/>
經年不踏軟紅塵偶入修門事事新本為湖山㝷舊約<lb/>
却愁風雨送行人多情黄菊空搔首無伴芳醪可入唇<lb/>
今嵗重陽殊草草南坡歸夢夜來頻<lb/>
　　　十七夜待月<lb/>
青天遥望片雲無坐待氷輪出海隅沆瀣已垂梧葉重<lb/>
嬋娟猶惜桂華孤夜闌紅燭休更秉春滿香醪不用沽<lb/>
且放虚簷歌緩轉恐驚三匝未棲烏<lb/>
　　　是夜三鼓後睡起月色滿庭<lb/>
<pb n="KR4d0244_WYG_002-38b"/>
幽人睡起已三更始信今宵不浪晴天宇元來如許淨<lb/>
月華别是一般明風前鴈斷應無信露下蛩吟豈不平<lb/>
無頼姮娥肯留照疾驅蟾魄度前榮<lb/>
　　　九月八日逰報本寺<lb/>
詩翁懐抱十分秋探借重陽作勝逰蓮社政須陶靖節<lb/>
竹林未羡阮陳留逢僧應說無生話顧我何如不繫舟<lb/>
明日黄花須斗酒莫將容易換涼州<lb/>
　　　連日禱雨猶未應也數語漫述皇恐之意呈簿<lb/>
<pb n="KR4d0244_WYG_002-39a"/>
　　　尉<lb/>
誰令旱魃逞神姦悵望西疇一雨慳日永六龍方緩轡<lb/>
天髙九虎政當闗不論賦入今難辦見說流移昔未還<lb/>
地上小臣真蟣蝨禱祈無效秖慚顔<lb/>
小兒曼倩儘狂姦試掉雷車與破慳慰我農民須早計<lb/>
憐渠嵗事頗相闗齋盂并日渾忘味詩債如山只欠還<lb/>
謝令㝠頑推不去毫絲無補亦胡顔<lb/>
　　　政在簿書叢中王簿示二詩推案漫述數語<lb/>
<pb n="KR4d0244_WYG_002-39b"/>
文書堆案汗如洗鴈鶩滿庭聲甚喧縱有可人來眼底<lb/>
了無佳思到吟邊翠眉對我何曽展白眼逢渠不受憐<lb/>
上䇿從來三十六就中除有一歸田<lb/>
　　　新糊小室明簾戯書<lb/>
先生丈室淨無塵白紙糊簾莫笑貧夜静風嚴褰不動<lb/>
朝來雪積欲爭新圍爐只用深藏火隠几還應煖似春<lb/>
紙帳一床餘紙被不妨更作獨眠人<lb/>
　　　宿巢縣地藏寺枕上偶成<lb/>
<pb n="KR4d0244_WYG_002-40a"/>
年來蹤跡漫奔波其奈功名有命何畫虎向人無好手<lb/>
飯牛憐我有悲歌丹心永夜燈前苦白髪明朝鏡裏多<lb/>
却謝前村鷄唱好呼兒起舞肯蹉跎<lb/>
　　　家書送白額因賦<lb/>
虎踞南山孰敢樵盜渠名字却深逃誰能雪裏窮三窟<lb/>
縳送尊前慰老饕試喚玉纎揎碧袖笑㸔霜片落金刀<lb/>
族庖堪恨無風味紅暈蒸花更藉糟<lb/>
　　　丙辰二月上丁釋奠致齋于經史閣呈郡僚<lb/>
<pb n="KR4d0244_WYG_002-40b"/>
泮水分明記舊逰上丁祠事得重修音遺金石疑猶在<lb/>
菜有蘋蘩信可羞老我今慚郡文學諸生試覔汜鄉侯<lb/>
緬懐安定規模逺傑閣城西最上頭<lb/>
　　　和鞏使君釋奠韻<lb/>
疇昔東家一畝宫推尊昭代比天崇絃歌未輟文斯在<lb/>
俎豆親陪獻有終<hi>原註某忝與終獻</hi>采藻載歌思泮水浴沂行<lb/>
詠舞雩風<hi>原註湖學故事上巳日拜安定墓</hi>自慚謬玷詩書走未羡諸<lb/>
儒舍葢公<lb/>
<pb n="KR4d0244_WYG_002-41a"/>
　　　宿臨安童縣尉庵童尉送酒<hi>原註重陽日</hi>
深深松竹隠禪房更渡溪橋暫觧裝但喜還家無數日<lb/>
不知行路過重陽白衣送酒勞相問黄菊依人未肯芳<lb/>
珍重山僧能㑹意殷勤掃榻為燒香<lb/>
　　　次林正甫韻<lb/>
湖山夢想阻登臨栁色門前綠未深老去青衫誰著眼<lb/>
向來白戰尚寒心澆愁可欠杯中物遣興聊為洛下吟<lb/>
倒指啟闗春已暮直須修禊繼山隂<lb/>
<pb n="KR4d0244_WYG_002-41b"/>
　　　䕶客髙郵道中舟中讀簡齋十月詩因和其韻<lb/>
莫莫休休興已闌滿頭塵土更彈冠鴈從北到傳書易<lb/>
淮界中流遣恨難篷底吟哦詩有味胸中磊磈酒無歡<lb/>
故人莫枉綈袍意范叔猶能忍一寒<lb/>
　　　王貫之有詩留别因次其韻<lb/>
檣頭語燕底匆匆滿幅蒲㠶送客風命與仇謀從此逝<lb/>
病兼貧至向來同紛紛時事愁眉上咄咄人情醉眼中<lb/>
頗覺田園歸去好固應馬首未渠東<lb/>
<pb n="KR4d0244_WYG_002-42a"/>
　　　林子長見訪泊舟姑蘓臺下有詩因次其韻<lb/>
懐人玉樹向風前明月中秋動隔年<hi>原註予三年間轉徙湖婺吴門三郡</hi>
<hi>凡兩度中秋與子長相㑹</hi>勝處盃中忘爾汝幾囬紙上落雲煙已能<lb/>
命駕來吳苑未許回舟指霅川顧我從來無此客漁蓑<lb/>
那得戀江邊<lb/>
　　　朱天永示僕二詩葢有激而云者因用其韻以<lb/>
　　　廣之<lb/>
是非得喪一毫輕蠻觸何勞角上争未可輕量天下士<lb/>
<pb n="KR4d0244_WYG_002-42b"/>
渠知不是彀中英平生我亦輕餘子到處君安得此名<lb/>
勿對秋花歎憔悴春風回首又欣榮<lb/>
彈鋏悲歌莫浪嗟筆耕心織是生涯區區子豈癡摹虎<lb/>
事事吾猶錯畫蛇不分縮頭幾類鼈苦嫌怒目幾遭蛙<lb/>
憑君試讀山君傳鶴豈能言為嫉邪<lb/>
　　　漢老弟近書云欲㸔文字無暇作詩再用韻<lb/>
脫粟羮藜未厭餐何心華屋薦金盤風前覔句巾常岸<lb/>
月下揮觴影亦單懶拙不堪當世用行藏留與後人㸔<lb/>
<pb n="KR4d0244_WYG_002-43a"/>
也知妍醜初無定馬面相憐亦突欒<hi>原註諺語有云</hi>
　　　太守送酒詩<lb/>
拜捧雙壺急破封蓬廬驚怪閙兒童歡生和氣薫蒸外<lb/>
春在先生醖釀中枯涸詩腸偏借潤飄零酒醆不憂空<lb/>
更㸔小隊㝷花栁太守風流似醉翁<lb/>
黄堂還復念酸寒餘瀝分來玉斚寛遽遣茅柴羞避席<lb/>
快呼苜蓿彊登盤步兵勝處輕劉子北海狂言迕阿瞞<lb/>
何似老䖍春夜酌簷花細雨洗愁端<lb/>
<pb n="KR4d0244_WYG_002-43b"/>
　　　以郡醖十斗送林子長<lb/>
我友溪堂愛說詩兵厨况有酒如池留髠一石從來慣<lb/>
訪戴扁舟莫太遲已辦鴟夷陪後乗姑令從事作先馳<lb/>
憑君試向松江望綠漲蒲萄正渺瀰<lb/>
　　　郁簿行年四十有九讀李太白潯陽感秋詩慨<lb/>
　　　懐有作次韻勉之<lb/>
清徳如公畏四知流光底事感圓蓍日邊丹鳯聊棲棘<lb/>
月下驚鴻尚揀技<hi>原註君不妄求當路薦</hi>五十知非慚漏盡百年<lb/>
<pb n="KR4d0244_WYG_002-44a"/>
彊半怪駒馳買臣富貴猶堪待莫誦潯陽落魄詩<lb/>
　　　用山門記逰韻賦酴醿簡林子長不蒙寵和豈<lb/>
　　　不復作書生調度耶因以詩督之<lb/>
嬝娜柔條不自持鎻窻深處最相宜試教纎手簮雙鬢<lb/>
莫遣新愁上兩眉子建洛神空有賦樂天楊栁可無詩<lb/>
為君喚起温柔夢春草池塘日正遲<lb/>
　　　戯簡林子長<lb/>
溪上園亭處處新想君屢費槖中銀鶯窺繡户煩三請<lb/>
<pb n="KR4d0244_WYG_002-44b"/>
蝶遶花梢知幾巡恨不即時謀載酒恐因暇日得㝷春<lb/>
只愁又隔同年面却欠尊前似主人<hi>原註聞子長餞萬元亨飲梅花下命</hi>
<hi>侍児歌以侑酒萬亦賦詞僕則未之見也</hi>
　　　再和<lb/>
崇桃積李巧争新紅勝臙脂白勝銀車騎毎勞鶯命喚<lb/>
藥欄聊伴蝶逰巡何須歌舞留連夜漫與詩篇慰藉春<lb/>
珍重海棠煩問訊肯教空谷老佳人<lb/>
　　　簡蕭東夫<lb/>
<pb n="KR4d0244_WYG_002-45a"/>
向來一瓣為南豐縱使能詩也坐窮千里望中同夜月<lb/>
五言城裏帶春風人言止酒今直止君自中書豈不中<lb/>
莫道天工全憒憒滿頭白髪亦何公<lb/>
　　　逰虎丘再用韻<lb/>
虎丘欲到幾年華靈運何妨不在家風艇也遭新壩阨<lb/>
芒鞋可憚去途賖禪心黙㑹㸃頭石幻化應羞解語花<lb/>
憶昔吳王舊池館一堪行樂一堪嗟<lb/>
　　　揚州司理章公挽詩<lb/>
<pb n="KR4d0244_WYG_002-45b"/>
宦逰曽記舊桐川泮水淒涼愧鄭䖍怪得儒流有師法<lb/>
知從鄉老得心傳未酬龍伯連鼇手遽作維揚跨鶴仙<lb/>
太息孔門空用賦不教一柱果擎天<hi>原註公首鄉薦賦有一柱擎天之句</hi>
<hi>故云</hi>
　　　章樞宻挽詩<lb/>
當年抗疏動宸旒騎省烏臺許遍逰穏穏樞庭方緩步<lb/>
駸駸揆路却回頭空餘榮錦開三徑猶有甘棠蔽兩州<lb/>
浮世功名俱一夢不須夜壑怪移舟<lb/>
<pb n="KR4d0244_WYG_002-46a"/>
引年歸老十星霜養素遺榮道愈光可但蒼生思謝傅<lb/>
未應白首愧馮唐龍光方慶千齡遇鳯誥俄嗟一鑑亡<lb/>
前輩風流磨滅盡後生無復見堂堂<lb/>
　　　正卿不見累日聞十二日與鄭丈舍人㳺何山<lb/>
　　　書此為寄<lb/>
剰欲從公朝暮閒一溪留我未容還極思談笑三秋隔<lb/>
相望林泉數里間詩絶一時同鄭老書堂終日憩河山<lb/>
報來定有吳門信快矣黄嘉明月灣<lb/>
<pb n="KR4d0244_WYG_002-46b"/>
　　　次張安國舍人讀王侍郎詩有懐其人韻<lb/>
葢世聲名紫府仙平生襟袖著山川一麾管領秋江月<lb/>
千首慿陵杜曲天疇昔風雲餘感慨歸來文字帶芳鮮<lb/>
和韓何限驚人句應有門人李漢編<lb/>
　　　書懐<lb/>
丘山何必萬牛囬櫟杜從來貴不才無事飲多惟日醉<lb/>
有聲畫好亦天開欲謀松菊園三徑翻訝文章水一杯<lb/>
未免無衣憂卒嵗籬根慚愧候蟲催<lb/>
<pb n="KR4d0244_WYG_002-47a"/>
宦路侵㝷已倦逰功名何敢望前修謬紆州組三宜去<lb/>
回視儒冠一忍羞疇昔嘗窺循吏傳只今誰是富民侯<lb/>
夜來好雨催歸棹春水茫茫漲鴨頭<lb/>
　　　夜坐書懐<lb/>
㸔鏡功名不用頻醉鄉境界幾由旬何妨走馬來為問<lb/>
縱未成龍亦有神生計一絲寧掛眼閒居百事不如人<lb/>
驚鴻亦有髙飛意姑傍花前過却春<lb/>
夢覺誰呼小玉頻分燈魔女笑波旬暮年禪恱渾知味<lb/>
<pb n="KR4d0244_WYG_002-47b"/>
少日文章豈有神赤脚玉川容老婢緑珠金谷漫佳人<lb/>
𤣥冥不是梅花主開盡南枝付與春<lb/>
　　　春日書懐<lb/>
吳興太守也堪憐十日齋厨九不煙索漠清懐寒食夜<lb/>
顛狂風雨落花天流鶯百囀還求友化鶴重來不是僊<lb/>
待得麥秋民足食君恩萬一許歸田<lb/>
　　　　用韻約宋宰諸公為㝷梅之行<lb/>
澹煙寒雨洗輕埃千樹江頭探借開莫倚風流貪畫栁<lb/>
<pb n="KR4d0244_WYG_002-48a"/>
直須火急去㝷梅可能夘酒三盃罷索取氷姿一笑回<lb/>
好手河陽教落後紛紛桃李滿輿臺<lb/>
　　　　玉溪梅株柯殊絶宣和間用事者嘗圖以進<lb/>
　　　　竟不報今迺棄置蔬畦摧折憔悴有可憐之<lb/>
　　　　態昨陪諸公往觀共歎其不遇且約盛開時<lb/>
　　　　擕壺酒為醉賞之適因循又不果因用韻弔<lb/>
　　　　之<lb/>
玉溪得得探芳期孤負詩人盡醉歸消息向來空驛使<lb/>
<pb n="KR4d0244_WYG_002-48b"/>
畫圖老去惜明妃香魂月墮驚春夢翠袖天寒怯暮暉<lb/>
蜂蝶卑凡渾省識良迷桃李趂狂飛<lb/>
</p>
<p>
</p>
  </div>
<div>
                <head>尊白堂集卷三</head>
    <p>
<pb n="KR4d0244_WYG_003-1a"/>
欽定四庫全書<lb/>
　尊白堂集卷三　　　　　　　宋　虞儔　撰<lb/>
　　七言律詩<lb/>
　　　嵗除<lb/>
除日催人不奈頻那堪月小不圓旬誰能椒頌花如錦<lb/>
自寫桃符筆有神通夕留連分嵗客明朝多少賀年人<lb/>
壽觴舉處慈顔喜却是萱堂䞉得春<lb/>
　　　述情<lb/>
<pb n="KR4d0244_WYG_003-1b"/>
　與蕭東夫相别幾二十年矣此來假守吴興而東夫<lb/>
　令嗣監酒赴官池陽迎侍以行舟次城下遂得一見<lb/>
　小詩述情<lb/>
間濶忻逢諸葛豐不應阮籍哭途窮擬留重客傾家釀<lb/>
更喜賢郎有父風詩思慿陵煙雨上宦情抖擻簿書中<lb/>
擊鮮下舍聊乗興未許黄堂舍蓋公<lb/>
　　　真情<lb/>
　比以詩送仲夲行使君謝用光復用韻曲留之親親<lb/>
<pb n="KR4d0244_WYG_003-2a"/>
　之義厚於故人此人之真情理之正也再賦以廣使君<lb/>
　之意<lb/>
魏紫姚黄次第榮政須親戚話真情樓臺是處増詩興<lb/>
羅綺叢中放酒行下榻能留黄叔度髙齋端有謝宣城<lb/>
却憐老令卑栖甚目送歸鴻意自傾<lb/>
　　　春晴<lb/>
萬里隂雲一戰收怪生和氣襲兼裘崑山龍過初銜燭<lb/>
暘谷烏飛不傍舟曝背爬搔疑挾纊凍軀傴僂快伸鈎<lb/>
<pb n="KR4d0244_WYG_003-2b"/>
老農扶杖閒相過一味豐年説不休<lb/>
結習已空摩詰袂苦寒聊解拾遺裘梅花已負先驅弩<lb/>
竹葉隨牽下瀬舟門外有誰驚剝啄林間何處呌鈎輈<lb/>
詩人莫費雕肝腎付與晴忩茗椀休<lb/>
　　　祈晴<lb/>
何許龍蟠雨應求參天老木古靈湫投誠已自刲鵝頸<lb/>
激怒寧煩擲虎頭南畆有人朝負耒絶潢無客夜行舟<lb/>
寄言神物須終惠為挽天河使倒流<lb/>
<pb n="KR4d0244_WYG_003-3a"/>
　　　過西山遇雨晚晴乗凉以歸<lb/>
巖前垂溜忽涓涓疑是池龍肯着鞭千嶂黑雲纔過雨<lb/>
一畨白水又平田潤添秔稻飜涼葉喜入樵蘇㸑晚煙<lb/>
馬上歸來聞好語荷鋤相對説豐年<lb/>
　　　休日欲報謁林子長值雨不能前用小詩以謝<lb/>
　　　不敏正月三十日<lb/>
朝雨城南柳色新溪光溶漾宛如銀地偏心逺開三徑<lb/>
風引船囘欠一巡二月欲來正月盡三分已過一分春<lb/>
<pb n="KR4d0244_WYG_003-3b"/>
鶯啼燕舞非吾事管領韶華自有人<lb/>
　　　賀御帶欲載糯米入城先以詩叙情因次韻只<lb/>
　　　此便當執狀也<lb/>
種秫詩人也未窮百篇欲就醉顔紅却思白墮相逢晚<lb/>
不分青銅一笑空卧甕更須防吏部抱琴應不問新豐<lb/>
何當乞與青田核聖處時時任一中<lb/>
　　　伯兄挽詩<lb/>
鄰雞催曉破秋天一枕邯鄲便脱蟬應了世間如夢幻<lb/>
<pb n="KR4d0244_WYG_003-4a"/>
況於酒裏得天全鴻陂曩昔聞謡鵠下舍凄凉念擊鮮<lb/>
誰遣驚風吹鴈序不堪雪涕望新阡<lb/>
　　　曉晴<lb/>
屋角勃姑時自喚籬根絡緯競先鳴刈禾政想頳肩重<lb/>
揚粃那愁眯目輕考滿我應書下下賑荒人謂䇿平平<lb/>
回思舊嵗民情惡不但中山有啜羮<lb/>
　　　丁欽夫來宰吾縣幾三年清德美政兹不復道<lb/>
　　　二詩送行意之所寓欽夫固已黙喻他日見東<lb/>
<pb n="KR4d0244_WYG_003-4b"/>
　　　夫告出似之發數百里一笑<lb/>
明月從來忌暗投汚渠尤忌映清溝上書未辦誅屠伯<lb/>
束帶何曽問督郵袒裼直前當暴虎善刀那見有全牛<lb/>
區區三仕并三已喜愠眉間了不留<lb/>
緑漲春波到白蘋髙懷寧便憶鱸蓴縁誰一笑理歸棹<lb/>
為我千巖訪古人已狎風波浮宦海可能霄漢隔通津<lb/>
割鷄却嘆非吾事况是旁觀亦損神<lb/>
　　　送朱宰<lb/>
<pb n="KR4d0244_WYG_003-5a"/>
疇昔嗚琴子賤堂至今絃誦尚悠揚農桑樂嵗千家足<lb/>
桃李春風幾度芳疾惡政縁同伯厚愛民何止一桐鄉<lb/>
烏臺此去真朝夕劒履還須去尚方<lb/>
一識荆州已是榮二年尤足慰平生從來東粤輕公子<lb/>
只有臨卭貴長卿慘别飜令詩句鈍臨行重把酒壺傾<lb/>
故人聞道開東閣拭目雲霄九萬程<lb/>
　　　和汪倅<lb/>
城頭杖屦恣延縁終日看山也自賢浮蟻釀來堪把醆<lb/>
<pb n="KR4d0244_WYG_003-5b"/>
飛鴻送盡且揮絃捲殘簾幕千家雨倚遍闌干四角天<lb/>
渭北江東何處是謫仙詩興政飄然<lb/>
　　　寄同年林子長郎中<lb/>
功名雖結少年場看鏡空驚兩鬢蒼我已青㝠甘蹭蹬<lb/>
君今列宿倍輝光寸心秖自懐三徑尺素何妨枉一行<lb/>
多謝南宫故人報日邊消息想能詳<lb/>
　　　苦雨<lb/>
經時梅熟雨飜盆老我無聊正杜門日焙衣巾留白醭<lb/>
<pb n="KR4d0244_WYG_003-6a"/>
年侵腰脚倦黄昏掃除雲霧風無力㸃滴軒楹漏有痕<lb/>
入市乗船雖未騐溪流已漲幾畨渾<lb/>
　　　漢老弟生朝<lb/>
風流曼倩碧雲仙慣見兒嬉壽母前莫訝科名後餘子<lb/>
要教富貴出長年鵝黄新釀香浮甕鴈翅横秋影接天<lb/>
端的姮娥消息近南坡丹桂已開先<lb/>
　　　元宵不出<lb/>
東風摇蕩玉奩氷車馬從人喚不譍賴有麴生來入座<lb/>
<pb n="KR4d0244_WYG_003-6b"/>
了無魔女與分燈夜深月色明如洗寒在梅梢瘦不勝<lb/>
却笑少年行樂地華胥枕上太瞢騰<lb/>
　　　出郊勸耕因遊吳山清隱<lb/>
第一林泉得縱觀春風隨步着欄干山園梅雪千株在<lb/>
門納湖光十里寛水上濕紅雲片段亭前鮮碧玉檀欒<lb/>
主人才調渾相稱題柱詩篇一一栞<lb/>
　　　中秋不見月寄耘老弟<lb/>
舉盃邀月且留殘覆雨翻雲意未闌自是隂晴難凖擬<lb/>
<pb n="KR4d0244_WYG_003-7a"/>
莫將懐抱逐悲歡燈前白髮驚秋半鏡裏清光有嵗寒<lb/>
玉斧秪應修未就素娥寧許等閒看<lb/>
　　　和郡人湯倅中秋月<lb/>
怪底今宵眼界寛銀潢不動蘸金盤未應天上追時好<lb/>
無奈人間别様看酒醆飄零驚鶴唳笛聲哀怨起龍蟠<lb/>
經年不復南樓夢且作三人取次懽<lb/>
　　　和鮑倅同湯歐二倅春日郊行<lb/>
别駕聨鑣喜在坰不妨修禊繼蘭亭雅知社結池蓮白<lb/>
<pb n="KR4d0244_WYG_003-7b"/>
况復詩成水荇青問訊梅花才半樹漸看柳絮又浮萍<lb/>
風光流轉須時賞爛醉從今莫放醒<lb/>
　　　閏二月二十九日早離廣德大雨日午晚晴又<lb/>
　　　雨宿黄蘖坊<lb/>
家山入望更貪程造物無心雨與晴今日莫愁明日近<lb/>
一程但作兩程行生須快意何嘗夢久不還鄉亦自驚<lb/>
親戚固應情話在爭先僮僕已歡迎<lb/>
　　　赴吳興初入境是日立春<lb/>
<pb n="KR4d0244_WYG_003-8a"/>
詔書催發太頻頻<hi>原註十一月二十一日除書下凡七次被受省劄催趣之任</hi>千騎<lb/>
東來喜望塵不為尋芳寧較晚固應入境便頒春風和<lb/>
漸覺旌旗轉野曠遥聞鉦鼓新千里嗷嗷方待哺自慙<lb/>
何以慰斯民<lb/>
　　　耘老弟五月十三日親往新亭種竹喜而賦<lb/>
　　　詩<lb/>
移竹應須竹醉時不妨帶笋一時移清隂且障東西日<lb/>
碧色還分上下池嵗晚雪霜成老伴夜凉風月得新知<lb/>
<pb n="KR4d0244_WYG_003-8b"/>
朅來便有親親意玉立無言似索詩<lb/>
　　　曽守譙樓旣成邀賓從同登議闢雙門以復舊<lb/>
　　　觀從士子請也<lb/>
樓下遺蹤宛可尋尚須賓從一來臨三峯嵂崒渾依舊<lb/>
雙闕岧嶤復見今麻麥向來迷緑野簪纓久矣負儒林<lb/>
使君不惜褰帷問慰我邦人望望心<lb/>
　　　再和<lb/>
傑閣危欄不許尋境環千里望中臨古桃風物寧非舊<lb/>
<pb n="KR4d0244_WYG_003-9a"/>
甲子規模廼到今堪笑折腰趨府事何如長嘯入山林<lb/>
故園猿鶴休驚怨出岫孤雲豈有心<lb/>
　　　和聞鶯<lb/>
度柳穿花故故遲黄金新刷羽毛竒驚回午夢花梢日<lb/>
啼破春愁柳絮時老去上林空好語向來幽谷有誰知<lb/>
紛紛雲雨成翻覆求友唯君慰我思<lb/>
　　　清平閣<lb/>
律身端合勵氷清莅政尤須稱物平知是夫君深寓意<lb/>
<pb n="KR4d0244_WYG_003-9b"/>
雅宜斯閣遂安名池幽自足龜魚樂林靜休教蟲鳥鳴<lb/>
况復官閒州似斗不妨時此濯塵纓<lb/>
　　　用韻和仲兄<lb/>
鼯鼠相將五技窮東來嵗月太匆匆冷官敢恨知音少<lb/>
直道難教與俗同翻憶對床聽夜雨不堪舉扇障西風<lb/>
詩來喚起還家夢目斷成行天際鴻<lb/>
　　　遊宦十年于外歸自浙東覩西山先塋周圍林<lb/>
　　　木氣象大非昔比盖縁藩籬旣徹本家樵採不<lb/>
<pb n="KR4d0244_WYG_003-10a"/>
　　　以時外人侵盜復無禁理勢固應爾也今春憂<lb/>
　　　居遂協謀兄弟傚先君舊來規橅創夾籬界庶<lb/>
　　　外人知吾輩用意所在有所忌憚不肆侵盜而<lb/>
　　　本家樵採亦有時云耳因以詩識嵗月<lb/>
萬畆墳山遍野隂幾年樵採到如今藩籬有限重加護<lb/>
斤斧無端免見侵缺處更須頻檢校暇時何惜一登臨<lb/>
先君暗裏應傾倒方信流長源更深<lb/>
　　　讀白樂天詩集<lb/>
<pb n="KR4d0244_WYG_003-10b"/>
詳觀白傅一篇詩長日何須一局碁字細縱然勞眼力<lb/>
理長尤是契心期誇張歌酒渾相似消遣窮愁亦自知<lb/>
大節更思公出處寥寥千載是吾師<lb/>
　　　喜晴<lb/>
黄堂通夕聽簷聲去謁靈湫及未明畫鷁破寒收宿靄<lb/>
老龍擎日獻新晴何須厭勝驅黄㡌况復精誠却衛兵<lb/>
盡道使君能撫字歸途爭看古陽城<lb/>
洞中龍亦讋先聲韜斂雲隂放日明久雨也知田父苦<lb/>
<pb n="KR4d0244_WYG_003-11a"/>
十分端為使君晴但令渤海捐刀劔不用天河洗甲兵<lb/>
昨夜鈴齋詩欲就鬼神聞已泣蒲城<lb/>
雨占甲子向來頻誰道開晴必換旬雲過陽臺空有夢<lb/>
雪消姑射漫凝神林間却喜鳩呼婦簷外何妨鵲噪人<lb/>
可怕西郊泥一尺徑須躍馬去尋春<lb/>
連宵驟雨喜初晴何處殘蟬不亂鳴晚熟豈妨秔秫好<lb/>
秋聲先傍竹梧輕紛紛雲散心安在隱隱雷收氣未平<lb/>
半蔌驚魂猶未定老農那得不懲羮<lb/>
<pb n="KR4d0244_WYG_003-11b"/>
雨餘天宇十分清到處官蛙噤不鳴殘㸃喜聞簷溜斷<lb/>
新凉更覺葛衣輕飛揚楚觀人無夢畜縮胥濤怒已平<lb/>
滿眼秋風歸未得却慚千里話蓴羮<hi>原註中秋漸近</hi>
西風有意作新晴不遣中宵鶴鸛鳴紅袂行雲仙夢斷<lb/>
青燈對酒客愁輕起看壠首禾無害見説溪頭水已平<lb/>
蓴菜鱸魚秋正美誰能分我一杯羮<lb/>
　　　諸公妓飲問政堂有誚予不來者借韻呈司户<lb/>
　　　同志<lb/>
<pb n="KR4d0244_WYG_003-12a"/>
廣文官舍自蕭然好事何人與酒錢慣伴諸生甘寂寞<lb/>
倦從獧子醉妖妍靜揮緑綺心逾適渴飲門冬手自煎<lb/>
疇昔東山懷雅尚未須輕鄙笑臞仙<lb/>
　　　再和<lb/>
生涯冷淡我胡然客裏空囊愧一錢已負酒杯同笑語<lb/>
彊排詩句鬬清妍官閒秖起樊籠嘆内熱真猶膏火煎<lb/>
試問聚蚊成一餉何如髙枕夢逰仙<lb/>
　　　再和<lb/>
<pb n="KR4d0244_WYG_003-12b"/>
幾日齋厨愧索然信君髙㑹拚金錢邇來此樂城中少<lb/>
况有今宵座上妍連放酒杯浮瀲灔須防更漏解催煎<lb/>
閉門獨坐何由羡漫攪枯腸賦八仙<lb/>
　　　再和<lb/>
孤逰冷宦嘆徒然安得通神十萬錢南北阮家何似富<lb/>
東西施子廼爭妍歌筵憐我應無分詩債憂君苦太煎<lb/>
却憶金明年少事春風得意醉羣仙<lb/>
　　　再和<lb/>
<pb n="KR4d0244_WYG_003-13a"/>
東家誰念我纍然慚愧何曽十萬錢病骨那禁三伏熱<lb/>
長眉空負十分妍睡凉喜有青奴伴藥暝頻呼赤脚煎<lb/>
閣束簞瓢縁少味非關辟穀要求仙<lb/>
　　　鞏使君一新社稷壇宇次汪倅韻<lb/>
巋然壇宇俯清流須信䂓摹跨别州端為苴茅崇屏翰<lb/>
要知束楚貴綢繆治聾有酒煩分饋宰肉何人歎滯留<lb/>
天欲吾公安社稷未宜小試羡三休<lb/>
　　　食洞庭橘有感<lb/>
<pb n="KR4d0244_WYG_003-13b"/>
洞庭霜橘偶明珠磊落堆盤照坐隅九頌固應原取友<lb/>
千頭寧與李為奴佳名自昔南邦貴丹實由來北地無<lb/>
此日滿懷三嘆息惸然天地一身孤<lb/>
　　　詠打扇<lb/>
腕脱何須問小童汗流聊復慰衰農聯翩天下一輪月<lb/>
簸蕩人間萬竅風螢火招來還自照蚊雷揮去覺羣空<lb/>
散仙未辦朝閶闔乞與羲皇笑傲中<lb/>
　　　春晚漢老弟不來有懷南坡<lb/>
<pb n="KR4d0244_WYG_003-14a"/>
如麻宻雨不收脚妬花惡風常打頭那無一日好天氣<lb/>
只有千山供客愁垂楊未繫金嬝娜隔葉倦聽黄栗留<lb/>
南坡是處堪欣賞把酒還曽酹我不<lb/>
　　　和耘老弟南坡芙蓉<lb/>
簇簇坡頭錦繡叢幾畨消息問來鴻素商未遣先驚緑<lb/>
青女何妨更染紅向日壅培曽覆簣有時灌漑亦連筒<lb/>
年來羇宦成離索却欠看花一醉同<lb/>
　　　夏芙蓉<lb/>
<pb n="KR4d0244_WYG_003-14b"/>
四月池邊見拒霜園丁驚問此何祥花如雲錦翻新様<lb/>
葉似宫袍染御香病不能陪花酒伴詩猶堪譟鼓旗傍<lb/>
諸君筆力迴元化努力先春壓衆芳<lb/>
老子而今兩鬢霜未應癡絶泥禨祥不能木末搴朝露<lb/>
爭免籬邊嗅晚香便合折來書卷畔詎宜簪向寶釵傍<lb/>
漫山千樹方芽甲肯信人間有早芳<lb/>
　　　勸農<lb/>
平生憂國願年豐荒政那知技已窮千里農桑千里雨<lb/>
<pb n="KR4d0244_WYG_003-15a"/>
<hi>原註是日天㣲雨</hi>一畨桃李一畨風宦遊老去春强半勸相歸<lb/>
來日過中自媿活人無好手只將水旱禱天公<lb/>
　　　石照勸農晚歸有雨<lb/>
疎林拂拂見旌旗短鐙翩翩度翠㣲十里好山供客醉<lb/>
一犂春雨勸農歸水流花出紅成隊麥雨天連緑打圍<lb/>
投老田園今晚矣不須五十始知非<lb/>
　　　虎丘勸農<lb/>
春事三分破二分山郊勸相豈虚文通宵已過臺前雨<lb/>
<pb n="KR4d0244_WYG_003-15b"/>
<hi>原註寺有雨花臺</hi>破曉誰耕隴上雲士女擕壺方雜遝老癃扶<lb/>
杖亦歡欣迂疎為郡渾無補只把豐年答聖君<lb/>
　　　再和<lb/>
風月聨翩别駕分雙鳬飛舄總能文苔痕㸃綠山頭石<lb/>
花影浮紅水面雲一舸鴟夷聊爾爾千巖啼鳥自欣欣<lb/>
徘徊斗粟歸田緩堪笑癡頑老使君<lb/>
　　　五月四日過西山道院田間記老農語<lb/>
偶從野叟問耕桑説到春來日日忙老盡吾蠶桑自緑<lb/>
<pb n="KR4d0244_WYG_003-16a"/>
化殘胡蝶麥猶黄迎梅已過三旬雨秧稻初齊五月凉<lb/>
天上何人調玉燭但知擊壤樂時康<lb/>
　　　次韻古梅<lb/>
怪底昌園一種梅老枝强項獨遲開伶俜鶴膝翻嫌瘦<lb/>
皴皵龍鱗不受摧羞把氷肌混桃李故將粉面映莓苔<lb/>
廣平鐵石心猶在寧有詩情似玉臺<lb/>
　　　二十三日被㫖再徃天目謝雨留數語壁間<lb/>
萬山深處得重來天目晴雲未放開盡喜山田秧䆉稏<lb/>
<pb n="KR4d0244_WYG_003-16b"/>
那愁石徑濕莓苔鐵冠道士今安在玉局仙翁去不回<lb/>
唯有洞中龍應禱果能因旱起風雷<lb/>
　　　和耘老弟冬夜聞雨有懷<lb/>
蒲團睡思欲濛濛珍重賢人酒一中夜靜喜聽懸霤雨<lb/>
寒多更怯戰窻風簷花細落渾疑夢詩句頻催政未工<lb/>
雪擁紅爐愁不寐此時懷抱想君同<lb/>
　　　夜來四鼓枕上聞雨聲喜而不寐<lb/>
雨聲天外倒銀潢枕上才聞喜欲狂鼓吹不須教兩部<lb/>
<pb n="KR4d0244_WYG_003-17a"/>
稻粱行慶有千倉青缸照影花無睡紅袂行雲夢有香<lb/>
最好空堦瀉簷溜却疑並舍壓糟床<lb/>
　　　和七月初五日夜得雨<lb/>
一尊情話向南榮好雨知時盆樣傾且喜黍苗饒嵗事<lb/>
莫愁梧竹作<hi>去聲</hi>秋聲簷花夜永燈前落池草詩成夢裏<lb/>
驚端的對床尋舊約韋郎曽賦五言城<lb/>
　　　道中雨<lb/>
晨光欲動尚熹㣲漠漠春隂未解圍霧掩前村迷酒斾<lb/>
<pb n="KR4d0244_WYG_003-17b"/>
風吹寒色着征衣功名底許妨行樂出處年來果是非<lb/>
一笑南坡歸夢裏滿山桃李政芳菲<lb/>
　　　龍池禱雨<lb/>
御府金奩出寶薰爇來池上定知聞龍應覆手能為雨<lb/>
岫豈無心漫出雲秧插髙田猶未遍泉流幽澗恐難分<lb/>
奉常典禮吾方與毋作神羞視秩文<lb/>
　　　過登源英濟廟祈雨<lb/>
連年因旱禱叢祠未免斯民有怨咨擬學催科今晚矣<lb/>
<pb n="KR4d0244_WYG_003-18a"/>
不能引去更何之下田敢有百車望好雨猶寛三日期<lb/>
慚愧農家私水利桔橰雖巧不容施<lb/>
　　　和湯倅梅花韻<lb/>
玉奴端不負花期乞得東皇一笑歸淡掃娥眉憐虢國<lb/>
半勻粧面妬徐妃有情立馬留新恨無頼啼禽送落暉<lb/>
金鉉政須和鼎實莫嫌笛裏浪驚飛<lb/>
　　　蠟梅<lb/>
龍麝濃薰總不宜幽香細細忽聞時蜜脾懸磬無餘味<lb/>
<pb n="KR4d0244_WYG_003-18b"/>
鶴膝横陳有老枝玉蘂檀心還得似蠟顔脂貌有誰欺<lb/>
却疑不是人間物三嗅慇懃與賦詩<lb/>
　　　再和<lb/>
氷霜元不與花宜頗怪梅花亦後時庾嶺别來無驛使<lb/>
少林忽見有横枝化工真幻知誰辨詩老題評豈我欺<lb/>
世味飽諳渾似蠟對花不飲漫賡詩<lb/>
　　　和萬舍人折贈蠟梅韻<lb/>
問訊江梅意未回少林横出不知裁爭先頼有園夫報<lb/>
<pb n="KR4d0244_WYG_003-19a"/>
折贈空驚驛使來疎影暗香寧是伴蠟顔脂貌未須媒<lb/>
主人閒説歸朝近且趂眉間喜色開<hi>原註今日小報舍人落致仕云</hi>
　　　再和<lb/>
蠟綴枝頭春未回緗羅休用剪刀裁直須浮蟻相擕去<lb/>
應有遊蜂錯認來暈紫檀心真似假嬌黄粧額自能媒<lb/>
年來世味渾如此嚼蘂吹香一笑開<lb/>
　　　再和<lb/>
步遶名園日幾回司花着意巧能裁影疎雅稱燈籠映<lb/>
<pb n="KR4d0244_WYG_003-19b"/>
<hi>原註束坡詩有蠟紙燈籠</hi>香細疑從酒面來<hi>原註酒有蠟面</hi>破白江梅羞月妬<lb/>
黏紅僊杏待春媒何如新樣龍山種却在京都占早開<lb/>
　　　夜讀邵堯夫詩戲效其體再賦蠟梅<lb/>
紛紛蜂子競生涯每到花時輒放衙懸室盡將花作<hi>去聲</hi>
蠟何人飜以蠟為花姑從凡卉論先後若比江梅有等<lb/>
差弄假像真真像假小兒造物未須誇<lb/>
　　　中秋夜㣲雨<lb/>
醉張白眼望層空作意中秋一笑同忽訝㣲雲得急雨<lb/>
<pb n="KR4d0244_WYG_003-20a"/>
縱妨明月有清風連宵桂近姮娥惜盡日槐忙舉子工<lb/>
<hi>原註今嵗科舉</hi>勿指涼天云即是且須傾盡玉西東<lb/>
　　　十六日雲氣薄隂晚有雨㣲甚夜間頗凉恐明<lb/>
　　　日未必有雨也<lb/>
誰與天公沃亢陽灑塵㣲雨僅毫芒只憂南畆頻年旱<lb/>
敢愛北窻通夕凉何物興雲須蜴蜥幾時舞野定商羊<lb/>
㑹當直入雷霆室戲掉狂車下大荒<lb/>
　　　蚊<lb/>
<pb n="KR4d0244_WYG_003-20b"/>
床前蠟紙一燈明殷殷聞雷數震驚忽去青天無鳥跡<lb/>
驟來紅樹有鶯聲噆膚噬血寧甘死投隙穿帷太巧生<lb/>
為爾通宵愁不寐幾回枕上又詩成<lb/>
青奴良夜偶相依斑扇團團亦倦揮我自蒙頭還引睡<lb/>
渠應皤腹不能飛多愁白髮三千丈無分紅綃十幅圍<lb/>
安得西風來一掃固知么麽未勝威<lb/>
　　　王簿不憚暑途親扣石金祈雨盖有志乎民者<lb/>
　　　也以小詩簡之<lb/>
<pb n="KR4d0244_WYG_003-21a"/>
饑饉憂渠欲洊臻大田不雨已生塵何人有力能鞭石<lb/>
老令無能漫積薪諸佛未嘗違衆願上蒼寜不憫斯民<lb/>
誠煩仇覽登山履為扣巖前彼上人<lb/>
　　　委長洲趙丞禱雨陽山龍祠有應<lb/>
不向龍祠小乞靈連宵那得雨㝠㝠勢方聚處中心喜<lb/>
聲漸㣲時側耳聽便覺田頭秧稻緑更誇隴首麥苗青<lb/>
豐登自此無公事只有棠隂蔽廣庭<lb/>
　　　再委趙丞陽山送龍禱雨<lb/>
<pb n="KR4d0244_WYG_003-21b"/>
傳聞神姥産英靈雷電當時亦晦㝠好雨固宜隨禱應<lb/>
夜窻曽誤幾畨聽關心病守頭空白失喜農夫眼倍青<lb/>
水溢旱乾寧有數人間無路叩天庭<lb/>
老龍髙卧復何求韜斂風雷自一湫不恨如麻無雨脚<lb/>
却愁生耳有禾頭向來河内慚移粟此去江邊欲其舟<lb/>
龍若有靈須早計霖霪莫待火西流<hi>原註夏旱則秋潦理之常也</hi>
　　　昨夜雨又作方此祈禱輒得數語述懷<lb/>
淫雨天公不肯晴區區香火屢哀鳴兩年苦潦民何罪<lb/>
<pb n="KR4d0244_WYG_003-22a"/>
千里分憂責匪輕已幸早禾方露積正憐秋稼與雲平<lb/>
蓱號莫敗西成好捩手從來易覆羮<lb/>
　　　七月十四日夜大雨徹曉方止田家云早晚禾<lb/>
　　　自此不憂矣喜而為詩<lb/>
夜雨傾盆擣瓦溝簷聲洶湧碎江流安眠一枕西窻曉<lb/>
飽飯十分南畆秋老火熏天已無跡頻年赤地更誰憂<lb/>
起來喜撥床頭甕却待今宵月滿樓<lb/>
　　　五月二十七日夜大雨前三日熱甚<lb/>
<pb n="KR4d0244_WYG_003-22b"/>
雷車誰喚阿香推釀雨雲頭簇不開猛熱急掀江漢立<lb/>
先聲偏上竹梧來髙唐賦就何曽夢杜曲詩成不費催<lb/>
頗欲燈前同夜酌却愁牢落餽無臺<lb/>
　　　七月三十日大雨連宵<lb/>
徹夜盆翻天井潢<hi>原註魯直詩云潢流漲天井</hi>迴瀾誰障百川狂鯤<lb/>
方怒翼思溟海鼠已摇牙伺太倉秋着屏山驚客枕潤<lb/>
添衣籠費鑪香惠連應記池塘夢近有書來説對床<hi>原註</hi>
<hi>近得家書云深秋來此尋對床之約</hi>
<pb n="KR4d0244_WYG_003-23a"/>
　　　再和<lb/>
乗槎有客泛僊潢咋指泥塗悔我狂此去不煩推謝令<lb/>
向來寧是尼臧倉愁驚過鴈鄉心碎喜溢浮蛆甕面香<lb/>
金井老梧秋色重時飜危葉墮銀床<lb/>
　　　十七日乗馬過草堂已而驟雨<lb/>
此邦旱暵已連年民亦何辜欲籲天鳩拙林間時自喚<lb/>
龍慵潭底敢安眠忽看注雨如車軸便覺流泉滿稻田<lb/>
我亦駕言隨霹靂一瓢傾倒馬鞍前<lb/>
<pb n="KR4d0244_WYG_003-23b"/>
　　　下山雨驟<lb/>
下山雖幸免顛躋驟雨㝠㝠步轉迷白馬已翻青嶂去<lb/>
黄鸝猶戀緑林啼人皆有路通霄漢我獨無橋渡澗溪<lb/>
且傍田塍欹側過從教甲子混塗泥<lb/>
連宵風雨太飄颻頗訝龍吟意氣豪三座危橋過不易<lb/>
一溪湍水漲能髙棲遲王事嗟何及咫尺威顔敢告勞<lb/>
袖取豐年天上去洗泥凖擬醉香醪<lb/>
寶熏降自九重天再欵龍祠禮亦專謝雨歸來還得雨<lb/>
<pb n="KR4d0244_WYG_003-24a"/>
今年必定作<hi>去聲</hi>豐年彌天膏潤人皆喜連日奔馳我獨<lb/>
賢回首家山今不逺固應慚恨不歸田<lb/>
　　　久雨<lb/>
秋到天公日日隂林間厭聽鵓鳩鳴向來南畆頻憂旱<lb/>
此去西成只欠晴簷有漏痕看<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>出徑無行跡認苔生<lb/>
夜窻細誦秋陽賦才謝坡仙和不成<lb/>
　　　和漢老弟久雨<lb/>
簷聲㸃滴送愁頻夢雨連江遽一旬杜老多情還動酌<lb/>
<pb n="KR4d0244_WYG_003-24b"/>
坡公何事却傷神渭城官柳難留客巫峽行雲不見人<lb/>
可是蓱號工灑道東郊凖備要迎春<lb/>
　　　喜雨呈太守<lb/>
精禱能令天意回猖狂旱魃敢為災龍眠熟處雷呼覺<lb/>
蟻戰酣時雨趂來耕父荷鋤歌召杜腐儒秉筆愧鄒枚<lb/>
太平知有三登象從此官租不費催<lb/>
　　　和廣德宋宰喜雨<lb/>
一雨豐年兆可探全勝雪瑞白成三偏憐令尹關心切<lb/>
<pb n="KR4d0244_WYG_003-25a"/>
喜對農夫洗汗慚秔稻秀畦欣綠潤芙蓉依水媚紅酣<lb/>
詞源頓遣如泉湧酒量懸知似海涵<lb/>
　　　和主簿喜雨二首<lb/>
龍眠熟處雷呼醒蟻戰酣時雨趂來凉入稻雲青漠漠<lb/>
潤添田水白皚皚但期家給皆紅腐莫管庭空長緑苔<lb/>
老令催科知自拙推擠不法謂何哉<lb/>
年來事事與心違墨綬塵勞莫我知慷慨歸田雖有賦<lb/>
殷勤喜雨漫賡詩誰憐飯顆山頭瘦却想松江水面肥<lb/>
<pb n="KR4d0244_WYG_003-25b"/>
一笑桑榆收已暮向來膏潤太踰時<lb/>
　　　卧病枕上再用韻<lb/>
文書堆案眼慵開客有可人今雨來説劔丹心空耿耿<lb/>
岸巾雪鬢欲皚皚山田漸喜滋香稻客位從教長紫苔<lb/>
涸轍窮鱗賴濡沫未宜曷月詠歸哉<lb/>
領邑西來物物違只應松竹舊相知寛心雨意濃如酒<lb/>
滿眼秋懷總是詩慚愧不才勞撫字平生何意羡輕肥<lb/>
飄然儻遂歸田賦食蘖毋忘在莒時<lb/>
<pb n="KR4d0244_WYG_003-26a"/>
　　　再用韻簡王簿一章言其喜雨也二章欲其少<lb/>
　　　留也<lb/>
山雲潑墨度牆隈信道鳴鳩喚雨來驟㵼竹梢青羃羃<lb/>
亂翻荷盖白皚皚尊前花落愁賖酒地上錢流錯認苔<lb/>
更願公家寛賦斂斯民卒嵗亦悠哉<lb/>
當面論交背面違此心叔向幾人知喜君一見便傾盖<lb/>
過我相從唯説詩别後梅花看太瘦向來瓠白不應肥<lb/>
何如且緩東歸策共醉橙黄橘緑時<lb/>
<pb n="KR4d0244_WYG_003-26b"/>
　　　徽州績溪縣六月二十五日迎汪王於縣㕔祈<lb/>
　　　雨未之應也七月三日率同官再禱焉酌獻方<lb/>
　　　畢隂雲四合甘霔大霈因以小詩紀實<lb/>
何須禱旱必桑林試扣叢祠丐一臨再拜爐煙方裛裛<lb/>
四周雲氣已駸駸田龜向去亡凶兆垤鸛新來有好音<lb/>
多謝神靈憐老令肯傾膏澤慰民心<lb/>
　　　和主簿王伯倫喜雨<lb/>
電幟摇摇眩目光雷車殷殷訝空腸咄嗟有底千峯雨<lb/>
<pb n="KR4d0244_WYG_003-27a"/>
珍重無多一瓣香秔稻氣蘇南畆喜芭蕉聲到北窻凉<lb/>
恭惟英濟綱維是併遣炎官理去艎<lb/>
　　　喜雨<lb/>
鼎來雨喜動吟牋頓遣醯雞舞甕天傅野要觀新事業<lb/>
巫山莫學短因緣<hi>原註前晚一雨甚㣲</hi>碧筩便好浮家釀紅粉還<lb/>
羞着老年此意自佳君自㑹將詩不必衆人傳<lb/>
　　　憶友人<lb/>
紫鸞栖棘乳溪邊不羡羣飛漫刺天一見交情真我輩<lb/>
<pb n="KR4d0244_WYG_003-27b"/>
更將詩句洗塵縁寧唯刮目須三日恨不從公蚤十年<lb/>
只恐秋風趣分袂尺書儻有鴈能傳<lb/>
　　　主簿昨示喜雨之作末章用李文饒故事非所<lb/>
　　　敢聞用韻回納<lb/>
朝來一穗着爐煙遽挽銀河下九天東海不寃私自幸<lb/>
南陽髙卧且隨縁佳名德雨聞前代尺字商霖證昔年<lb/>
老子婆婆那辨此兩翁心印有人傳<lb/>
　　　初夏凹沼獨坐<lb/>
<pb n="KR4d0244_WYG_003-28a"/>
牆隈緑裊風前竹池上青横雨後峯森然便有濠濮想<lb/>
若者曽吞雲夢胷杳無碧澗來鸂鶒安得舊水藏蛟龍<lb/>
我今齒髮亦自料囘首家山歸興濃<lb/>
　　　俯江樓<lb/>
異鄉王粲懶登樓腸斷淮山落木秋塞上隂雲空漠漠<lb/>
江邊艇子故悠悠悲凉只怕聞孤鴈浩蕩那堪没白鷗<lb/>
莫怪楚囚頻下淚何人談話到神州<lb/>
　　　十一月三十日乃耘老弟生朝余是日也宿留<lb/>
<pb n="KR4d0244_WYG_003-28b"/>
　　　富陽驛中念之殊不勝情因賦一詩俟到吳門<lb/>
　　　有便寄去<lb/>
玉琯新陽七日來天將風月賦詩才别來又喜逢初度<lb/>
相望何由把一杯霜後不凋門外柳春前已折隴頭梅<lb/>
團欒今夜華堂燕應念三州數徃回<lb/>
　　　和湯倅七夕<lb/>
目斷銀河婉孌期綵雲香霧轉馡馡天孫無賴能專巧<lb/>
世俗由來亦妄祈穉子喚人占蟢網老妻憐我泣牛衣<lb/>
<pb n="KR4d0244_WYG_003-29a"/>
客星若就君平卜更問金穰與木饑<lb/>
　　　和總管姜知閣<lb/>
下筆梅山漫不休詩筒倐寄置書郵分符我亦慙銅虎<lb/>
問俗人誰忍佩牛已洗圓屝亡久繫更教彩棒息羣偷<lb/>
<hi>原註承來教及巡尉警盜事</hi>年來况是催科拙聚斂平生笑冉求<lb/>
　　　和楊仲才歸途秋郊即事<lb/>
馬上西風着面凉翩翩烏㡌更低昻晚晴是處鵶聲喜<lb/>
秋熟連阡禾穗香<hi>原註一作田疇刈熟禾肩重畦町鋤稀菜甲香</hi>穉子候門應<lb/>
<pb n="KR4d0244_WYG_003-29b"/>
自語征夫指路未渠忙歇鞍野店誰為伴自買村醪一<lb/>
舉觴<lb/>
　　　頃嘗將漕淮東林子長今膺是選因以小詩述<lb/>
　　　懷庶幾古人贈言之意云<lb/>
德星天遣出淮濆玉節光華委十分可但籌邊專餽餉<lb/>
直須曠土盡耕耘向來我已慚無效此去君當勉䇿勲<lb/>
尚有龜山風浪惡得無遺恨雁離羣<lb/>
淮邊陳迹試重論走遍西途落木村依舊江山連北固<lb/>
<pb n="KR4d0244_WYG_003-30a"/>
承平池館羡東園中原入望堪垂涕古汴無情尚有痕<lb/>
嵗漕東南六百萬云何異域得遊魂<lb/>
　　　送萬舍人將漕江東<lb/>
左螭玉立聳朝端底事飄然便掛冠簡記起家千載遇<lb/>
光華持節萬人看溪山好處寧終戀鷗鷺盟前莫遽寒<lb/>
已是詔書催上道却煩尺鯉問平安<lb/>
　　　余壬子秋丁太夫人憂因取藏經看閲至甲寅<lb/>
　　　春以病眼且止然將及一半矣尚期晚嵗畢此<lb/>
<pb n="KR4d0244_WYG_003-30b"/>
　　　志願但兩年來有煩主藏上人昕公取送良勞<lb/>
　　　因以一偈謝之<lb/>
五千經卷乃吾心眼力年來却不勝且學趙州看半藏<lb/>
從教舍利説三乗循行數字難成佛兀坐焚香也似僧<lb/>
此法本來無所得多生受記有燃燈<lb/>
　　　耘老弟於新㕔之後起樓名之曰疊翠有詩因<lb/>
　　　次韻<lb/>
樓成疊翠相竒竒不羡圍屛錦繡機卜築又新王粲宅<lb/>
<pb n="KR4d0244_WYG_003-31a"/>
登臨莫下董生帷髙吟得助添新卷清賞何須貯舞衣<lb/>
問舍却憐吾未就歸心長與落霞飛<lb/>
　　　求楊仲才芍藥<lb/>
見説江都一騎來筠籃坏土帶春回不堪羇宦思金谷<lb/>
寧有詩情似玉臺綸閣翻階無復夢乳溪臨檻想傳杯<lb/>
<hi>原註蘇黄門賦績溪芍藥有想見清樽檻邊飲之句</hi>殷勤分贈須聞早社後重陽<lb/>
政好培<lb/>
　　　收漢老弟近書知十全遂勿藥之喜慰可知也<lb/>
<pb n="KR4d0244_WYG_003-31b"/>
　　　但未卜來期詩以見意<lb/>
一日思君一度年家山好在落霞邊飛鴻日去情何限<lb/>
黄耳書來病已痊欹枕池塘春草夢閉門風雨落梅天<lb/>
南坡政恐春留住過我何時果着鞭<lb/>
　　　和聞杜鵑<lb/>
萬里歸飛怪底遲豈縁鳥道嶮而竒尚懷舊國初來日<lb/>
偏恨羣芳欲盡時回首暮山寧久住論心殘月漫相知<lb/>
何人逺道長為客為爾聲聲勞夢思<lb/>
<pb n="KR4d0244_WYG_003-32a"/>
　　　宿祠山報恩寺枕上聞杜鵑有感<lb/>
此去家山僅兩程不煩鳥語苦丁寧煙花三月忙中過<lb/>
風雨連宵夢裏聽問鴈呼卿情大薄聞鷄起舞意還醒<lb/>
年來縱跡渾無定渠亦相憐水上萍<lb/>
　　　次韻曽使君和刪定鮑倅喜譙樓雙門復舊觀<lb/>
　　　之作<lb/>
公家文字足搜尋間覽容陪夏日臨句裏江山元自舊<lb/>
筆端造化速宜今朱扉對啟雄潭府秀氣平分入泮林<lb/>
<pb n="KR4d0244_WYG_003-32b"/>
青佩龍門行在望躍鞭莫負使君心<lb/>
　　　和王誠之羣圃勝集<lb/>
何人浪説四難并此地追隨眼更清飛盖數移紅步幛<lb/>
肩輿穩度翠圍屛春回觴詠頻頻舉風度笙歌處處聽<lb/>
晝短夜長公莫恨當家故事有蘭亭<lb/>
　　　元日小集耘老弟有詩和韻<lb/>
弟妷團欒豈偶然華堂綺席間嬋娟試看今夕知何夕<lb/>
頗覺新年勝舊年黄紙除書須有命青春作伴且隨緣<lb/>
<pb n="KR4d0244_WYG_003-33a"/>
從今屢費何須惜日辦盃觴趂和篇<lb/>
　　　簡友人<lb/>
按劔何由駭夜光險心真復易羊腸未能種橘千奴足<lb/>
且欲滋蘭九畹香俗物滿前多汨没玉人在側獨清凉<lb/>
夜來忽有家山夢便向清溪欲<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>艎<lb/>
　　　途中述懷<lb/>
悠然旅酌夜沉沉漫想歌眉帶淺顰興寄鱗鴻寧有限<lb/>
詩成珠玉未羞貧尚煩瀟灑登山屐聊慰﨑嶇窮谷民<lb/>
<pb n="KR4d0244_WYG_003-33b"/>
已笑割鷄非我事頗嘗栖棘有斯人<lb/>
　　　和郁簿<lb/>
先生雅意在垂虹底事鸞栖枳棘中幾欲上書排北闕<lb/>
却應舉扇障西風官清髙枕夢魂好興動長吟詩句工<lb/>
瑣瑣升沉何足道只慿心地與天通<lb/>
　　　清明<lb/>
江南三月暮春天上已清明五日前紅杏園林初過雨<lb/>
綠楊庭院欲生煙無花無酒傷今日宜麥宜蠶勝去年<lb/>
<pb n="KR4d0244_WYG_003-34a"/>
却怪山中時候早樹林深處有鳴蟬<lb/>
　　　讀漢老弟中秋前一夕之詩似太凄切輒次韻<lb/>
　　　勉釋之<lb/>
秋與詩人着意清不平寧作候蟲鳴閒愁有底能千斛<lb/>
久雨終當快一晴富貴時來何足道英雄天亦不徒生<lb/>
來宵徑就姮娥約丹桂當年種已成<lb/>
　　　自中秋月圓木犀開後倡酬絡繹今可以止矣<lb/>
　　　再書數句殿其後<lb/>
<pb n="KR4d0244_WYG_003-34b"/>
秋月秋花自一回錦囊收拾靡遺才吟餘顧兎毫端滿<lb/>
賦罷文犀紙面開十里清香供隱几三人對影稱揮杯<lb/>
笑渠冷淡為生活何似笙歌鼎沸催<lb/>
　　　酬常丞見和<lb/>
周南留滯玉堂仙千騎那教下蜀川梁上幾看明月夜<lb/>
江東空想暮雲天五年契濶音書斷萬里歸來語笑鮮<lb/>
喜有常郎天下士肯來相對語殘編<lb/>
　　　用韻酬翟曾二倅和章<lb/>
<pb n="KR4d0244_WYG_003-35a"/>
那得朝朝瓊樹新擁爐添炭費烏銀試呵凍筆還搜句<lb/>
淺酌香醪未計巡過眼年華休恨晚轉頭天令即行春<lb/>
紛紛桃李誰知問秪有寒梅是故人<lb/>
　　　再和<lb/>
詩成開府讓清新紙掃溪藤筆弄銀斗轉蒼龍歸北望<lb/>
日行黄道傒東巡人情自是隨時變天意何私與物春<lb/>
官裏簿書殊未了不知花事屬何人<lb/>
　　　兩日絶市無肉舉家不免蔬食因書數語<lb/>
<pb n="KR4d0244_WYG_003-35b"/>
市無晨飲勸加餐空愧先生苜宿盤尚有園人供菜把<lb/>
漫勞穉子寫牌單俸錢先自無多了賓客從來不慣看<lb/>
已誓長齋依繡佛妻孥休怪瘦欒欒<lb/>
　　　又<lb/>
山圍秀色故堪餐明月批來白玉盤小縣經年常乏俸<lb/>
頽牆過午尚懸單婦興舉案齊眉歎婢媿添薪墨腕看<lb/>
無肉縱令人解瘦却宜相對碧檀欒<lb/>
　　　又<lb/>
<pb n="KR4d0244_WYG_003-36a"/>
怪生食指動晨餐拗項蒸毛忽滿盤總為飢驅嗟我老<lb/>
未能飽死笑人單不除豪氣杯中興空有功名鏡裏看<lb/>
菽水雖貧歸去好白頭慈母要團欒<lb/>
　　　再用韻述懷<lb/>
少年發憤欲忘餐信木能鑽透石盤燈火半生徒自苦<lb/>
虀鹽併日不嫌單<hi>原註今州學有單供尒嘗掌教廣德吳興兩郡</hi>嗟來未肯低<lb/>
頭拜臭腐那須着眼看何物馬肝猶不悟憐渠五利竟<lb/>
誅欒<lb/>
<pb n="KR4d0244_WYG_003-36b"/>
　　　送顔尚書知泉州<lb/>
聽履星辰最上頭一麾得請暫南州髙風凜凜推前輩<lb/>
政路駸駸却倦游地近枌榆同衣錦天低雨露宻承流<lb/>
只今廊廟須公等燕寢凝香莫久留<lb/>
　　　臨安泛舟<lb/>
兩送行人上短篷東君更借一帆風桃源春水半篙穩<lb/>
錦谷清溪幾曲通逺岫天邊凝晚碧夕陽波面泛㣲紅<lb/>
舟行又勝山行好兩岸芳菲一顧中<lb/>
<pb n="KR4d0244_WYG_003-37a"/>
　　　徃𤓰州䕶使客囘程<lb/>
寒天短日少晶輝薄暮邊城鼓角悲外使方將接踵至<lb/>
淮民未有息肩期吁嗟道路頻牽挽表裏河山幾合離<lb/>
聞道遺黎尚思漢中原恢復定何時<lb/>
　　　夜舟過龜山<lb/>
長淮東下月西流起視龜山勢若浮砢岸﨑嶇須列炬<lb/>
波濤洶湧更行舟今秋暴漲尤堪畏去嵗堅氷亦合憂<lb/>
有底徃來能屑屑癡兒了事幾時休<lb/>
<pb n="KR4d0244_WYG_003-37b"/>
　　　上已恐可囘舟略訪子長園亭然未敢為宿諾<lb/>
名園天氣更須新况有彈箏甲用銀舟欲暫囘成邂逅<lb/>
酒因同載作<hi>去聲</hi>逡巡飛花一片休嗟晚啼鳥千巖莫怨<lb/>
春未暇湖亭修故事水嬉遍閲水邊人<lb/>
　　　和漢老弟立春<lb/>
吹葭六管候頻頻眉壽先儲酒十旬鞭到土牛休袖手<lb/>
斗迴天駟已馳神花梢綵勝飜新樣鏡裏朱顔只故人<lb/>
生菜玉纎能細縷大家醉賞滿盤春<lb/>
<pb n="KR4d0244_WYG_003-38a"/>
　　　正月二日大雪是夜戌三刻立春<lb/>
東風欲動管灰飛剪綵工夫莫恨遲殘臘竟呈三白瑞<lb/>
新春元與六花期羊羔酒好浮瓊液牛尾狸堪削玉肌<lb/>
欲就江梅賖一笑前村容有未開枝<lb/>
　　　和宋宰立春雨<lb/>
怪生淑氣靜氛埃知是東君一笑開膏雨任能滋宿麥<lb/>
香風先已上寒梅交情太薄鶯猶懶逺信難慿鴈却迴<lb/>
聞道君家春最勝十分眉嫵畫章臺<lb/>
<pb n="KR4d0244_WYG_003-38b"/>
鏡裏朱顔一寸埃感時懷抱向誰開典衣餖飣盤心菜<lb/>
貰酒留連眼底梅三月鶯花勞問訊幾家幡勝帶能迴<lb/>
新來不作温柔夢有底詩情似玉臺<lb/>
　　　和漢老弟迎春<lb/>
青旂小隊喚渠頻新厯先看早二旬<hi>原註舊嵗正月十二日迎春</hi>羯<lb/>
鼓催花誇敏㨗舞腰迴雪鬬精神燕飛欲傍釵頭月鴈<lb/>
過纔歸陌上人誰道土牛鞭不動也能脚底散陽春<lb/>
　　　社日邀温卿溪王天仕吳欽孺遊草堂欽孺有<lb/>
<pb n="KR4d0244_WYG_003-39a"/>
　　　詩因次其韻<lb/>
烟霞痼疾自年齡冷落江城處士星松下茶烟青羃羃<lb/>
竹間碁韻子丁丁林泉雅許幽人徃猿鶴應羞俗駕經<lb/>
沽酒抱琴還有約要看桂子月中零<hi>原註諸公約木犀開日再遊</hi>
　　　冬至日泊舟嚴陵灘下<lb/>
書雲瑞應協黄鐘人事天時訝許同葭管隂陽消長際<lb/>
朱幡新舊送迎中嚴陵灘昔懷髙節茂苑城今愧下風<lb/>
醉裏不知鄉國異團圞相映酒顔紅<lb/>
<pb n="KR4d0244_WYG_003-39b"/>
　　　和漢老弟牛尾貍韻<lb/>
堂饋流涎玉面貍也知臭腐出神竒分無竹葉浮酥面<lb/>
尚想梅花映雪肌渠幸臘前能漏網人言春後亦非時<lb/>
吾儕口腹真餘事莫倚雄豪浪賦詩<lb/>
　　　戲和東坡先生牛尾貍詩韻且效其體<lb/>
夜寒那得到簾帷前擁紅爐後翠眉未致馬蹄沙水鼈<lb/>
且嘗牛尾雪天貍<hi>原註二句皆是梅聖俞詩今顛倒用之取其句順</hi>葅寒石芥<lb/>
愁辛鼻鮓熟雛鵝怯帶脂端的為渠添酒興紅顔相映<lb/>
<pb n="KR4d0244_WYG_003-40a"/>
玉膚肌<hi>原註夜與兄弟用牛尾貍薦翠濤酒醉中和成</hi>
　　　觀鶴<lb/>
仙格孤髙老始成臨池愛刷羽毛輕未看月下婆娑舞<lb/>
且聽風前嘹唳聲向人自在有真態伴我官閒無俗情<lb/>
少待相將林下去擕笻更引鹿同行<lb/>
　　　疊蒙林子長和章愈索愈竒未敢遽竪降旗猶<lb/>
　　　能背城借一也<lb/>
詩情引上碧天髙侍史毋辭走送勞栗里正思陶靖節<lb/>
<pb n="KR4d0244_WYG_003-40b"/>
愚溪不數柳儀曹只慙同隊疎頭角莫戀樊籠損羽毛<lb/>
取友如君千載士陸機作賦豈其豪<lb/>
　　　甲寅十一月朔旦冬至適值先妣太夫人服闋<lb/>
　　　從吉感而賦詩二首<lb/>
黄鷄催曉破霜天起整冠裳拜影前又見刺文添一線<lb/>
誰知泣血已三年蟠桃海上今應熟雙橘懷中秪自憐<lb/>
未必兒童知此恨綵衣依舊戲蹁躚<lb/>
維摩應待散花天無復稱觴壽母前從隔蓬壺三萬里<lb/>
<pb n="KR4d0244_WYG_003-41a"/>
尚期華表一千年弟兄黄髪三人在故舊青雲衆目憐<lb/>
自愧阿奴真碌碌不妨鑒井又蹁躚<lb/>
　　　再和<lb/>
天時人事日相煎否泰俄驚在眼前積閏盡歸冬十月<lb/>
紀元一似太初年聨珠合璧猶重見<hi>原註丙子朔旦冬至及今三十八年</hi>
華髪蒼顔益可憐三撫祥琴無意緒當筵那忍舞蹁躚<lb/>
　　　讀樂天詩戲效其體<lb/>
杖屨南坡路不賖就中景物四時佳春林競秀烘遲日<lb/>
<pb n="KR4d0244_WYG_003-41b"/>
雪岫初晴眩曉霞炎夏清風横一榻澄秋明月滿千家<lb/>
人生適意須行樂况是樽前鬢未華<lb/>
　　　同主簿過翠眉亭<lb/>
墨綬低回歎陸沉好山渾作翠眉顰我聊爾耳寧違俗<lb/>
仕有時乎亦為貧老去催科非所學向來凋瘵愧斯民<lb/>
整襟再拜欒城像幸賸殘膏丐後人<lb/>
　　　再和<lb/>
宦情元薄且浮沉撫字勞心秪效顰白首論交嗟已晚<lb/>
<pb n="KR4d0244_WYG_003-42a"/>
青衫捧檄秪縁貧簡書豈不懷朋友德意安能及吏民<lb/>
誤矣折腰成底事誰歟髙枕有閒人<lb/>
　　　木犀晚來盛開寄呉守<lb/>
繚枝偃蹇傍巖隈宻葉稜層不露才一色渾疑新釀熟<lb/>
十分端為好詩開佳人宜與簪雲髻上客須邀釂玉杯<lb/>
只恐王孫歸未得小山招隱故應催<lb/>
　　　木犀花開折贈縣宰代簡<lb/>
緗黄襞積間琉璃病眼看花喜欲迷半樹斕斑藏霧豹<lb/>
<pb n="KR4d0244_WYG_003-42b"/>
一秋清絶辟塵犀誰分仙種來蟾窟知有生香洗麝臍<lb/>
天女維摩應大笑一枝扶上髻鬟低<lb/>
　　　木犀初開悉離披於雨今再著花特盛因折送<lb/>
　　　常丞代簡以詩兼簡孫尉<lb/>
萬壑千巖秋欲闌金商㸃綴破天慳未須狂雨相將去<lb/>
且索西風一笑還香列<graphic n="KR1616" url="https://raw.githubusercontent.com/kanripo/KR-Gaiji/master/images/KR1616.png" mimeType="image/png"/>醿薝蔔右清宜茅舍竹籬間<lb/>
聞君畫柳為眉嫵可復扶花上髻鬟<lb/>
　　　和人木犀<lb/>
<pb n="KR4d0244_WYG_003-43a"/>
月娥一笑扺千金玊粟枝頭㸃綴深莫怪謫仙猶未賞<lb/>
却因犬子喜相尋<hi>原註相如一名犬子</hi>漙漙白露新秋色楚楚黄裳<lb/>
翠雨襟髙興已辜紅袖飲何心相伴白頭吟<lb/>
　　　問訊木犀<lb/>
兩行叢桂手親栽移自深巖逺壑來今夏蒙葺看葉長<lb/>
來秋端的見花開早時切記頻澆灌瘦地仍須苦壅培<lb/>
待得東堂枝可折滿山桃李盡輿臺<lb/>
　　　和木犀<lb/>
<pb n="KR4d0244_WYG_003-43b"/>
巖桂無人也自芳月宫仙子道家粧露溥僊掌三秋色<lb/>
風動枝頭十里香先世栽培雖地僻近年卜築發天藏<lb/>
後堂元有文犀貴可但腰金照地光<hi>原註木犀兩株乃先君手種五十六</hi>
<hi>年矣今在新屋後堂之前殊可愛也</hi>
　　　和耘老弟木犀詩韻且督漢老弟同賦<lb/>
團餅秋光入好枝一天風露最清時管窺豹霧巖前隱<lb/>
杯泛鵝黄月下宜子落誰𢋫滄海詠叢生應有小山知<lb/>
惠連更喜姮娥近底事觀書却廢詩<lb/>
<pb n="KR4d0244_WYG_003-44a"/>
　　　和木犀再開<lb/>
東堂留得最髙枝向道重開果有時仙掌露溥秋氣重<lb/>
山頭月照晚粧宜層層黄色眉間見拂拂清香鼻觀知<lb/>
更約菊花為老伴四難并處可無詩<lb/>
　　　即事<lb/>
奪得饑民鬼手中誤恩増秩敢言功頗聞有意徴黄霸<lb/>
却坐無書遺子公莫我愁眉勞撫字從渠醉眼亂青紅<lb/>
床頭况有韋編在消長何妨以數窮<lb/>
<pb n="KR4d0244_WYG_003-44b"/>
光隂老去漫匆匆千騎南來嵗又窮竹瘦固應留晚節<lb/>
梅開寧亦待春風青㝠蹭蹬何關我白髮飄蕭恐未翁<lb/>
畢竟田園歸去好暮雲囘首自江東<lb/>
歸來世事任浮沉車馬蕭條門巷深一榻容身無妄想<lb/>
兩餐度日少關心園收佳實隨時薦甕有新篘待月斟<lb/>
老覺閒居渾有味不須榮宦説駸駸<lb/>
春工投老日駸駸閲遍芳菲又緑隂不復椅梧傾宿鳳<lb/>
幾畨淮海變鳴禽太阿自撫為知己焦尾誰彈莫賞音<lb/>
<pb n="KR4d0244_WYG_003-45a"/>
髙下風花何足問向來出處固無心<lb/>
　　　和吳守韻送木犀<lb/>
珍重黄堂遺送來淮南未數小山才分從月裏雙株在<lb/>
趂得風前一笑開秋著屏幃蟾弄影春生酒面蟻浮杯<lb/>
姮娥自與花為約不愛人間羯鼓催<lb/>
　　　枕上再賦<lb/>
折桂東堂又一囘秋花此外秪凡才千巖萬壑幽深處<lb/>
玉露金風爛漫開有客揮犀紛入坐幾時清燕小持盃<lb/>
<pb n="KR4d0244_WYG_003-45b"/>
作詩且與留花住青女繁霜未要催<lb/>
　　　再用韻賦木犀<lb/>
髙枝曽折記前囘晚路重逢歎滯才天上移來和月種<lb/>
人間占得及秋開香浮翠葆花藏葉影動燃犀酒映杯<lb/>
猶有黄花堪殿後為渠留戀為渠催<lb/>
　　　送張伯子尚書帥隆興<lb/>
舂容聽履上星辰玉笋班中第一人暫藉威名分閫寄<lb/>
䞉留風采照廷紳何人重記西山雨老我空傷南浦春<lb/>
<pb n="KR4d0244_WYG_003-46a"/>
此去莫思為郡樂紫樞黄閣待經綸<lb/>
十年沉落困推擠出處於公恨不齊本謂重來酬契濶<lb/>
豈期一見又分擕風吹渭水波聲小春壓陽關柳色低<lb/>
老矣銷魂難語别且須倒盡玉東西<lb/>
　　　鞏使君勸耕汪倅有詩次韻<lb/>
小隊行春簇使旌黄童白叟遞逢迎勸耕試向何山麓<lb/>
競渡還傾極樂城<hi>原註聞吳興為極樂城</hi>畫舫驍騰喧鼓吹紅粧<lb/>
凝佇傍軒楹山公歸路人爭看已有豐年笑語聲<lb/>
<pb n="KR4d0244_WYG_003-46b"/>
　　　戲書<lb/>
去年今日到湖州救得饑民嵗又周閲遍炎凉還自笑<lb/>
坐糜廪餼更何求淵明栗里終歸去太史周南枉滯留<lb/>
咄咄大鈞何必問固知薄命與仇謀<lb/>
　　　子長來詩乃有杜口毗那之語但天女天花未<lb/>
　　　嘗見也詩以先之<lb/>
屬和何須蚌鷸持笙歌鼎沸政相宜勸君莫惜松醪酒<lb/>
容我來看柳葉眉春去自憐鸎命友夜來空費雨催詩<lb/>
<pb n="KR4d0244_WYG_003-47a"/>
海棠還有風流伴留得芳菲不恨遲<lb/>
　　　送湯倅二首<lb/>
青衫試吏古桐川識面池陽别駕賢但喜論交時一笑<lb/>
不知為客度三年新來懷抱愁分袂此去功名好着鞭<lb/>
未必九華清絶地更能留滯玉堂仙<lb/>
别乗詞鋒不費磨江山得助想經過離情柳色長亭暮<lb/>
愁緒梅腮細雨多渭北論文須細與洛南問業念如何<lb/>
有時尺素頻相寄莫負東來錦鯉波<lb/>
<pb n="KR4d0244_WYG_003-47b"/>
　　　立秋四十日矣天氣甚凉南坡杖屨之興猶懶<lb/>
　　　何也不應今年歡意頓減如此因以詩挑之<lb/>
灝氣南坡日夕清杖藜緣底邈無情讀書乃爾妨行樂<lb/>
覔句從來怪瘦生况有鷄豚燕同社政須鐘鼓報新晴<lb/>
似聞巖桂花開遍早晚擕壺一就傾<lb/>
　　　出郊<lb/>
萬山深處長官貧不慣將迎懶是真誰解移文迴俗駕<lb/>
漫勞舉扇障風塵碧雲日暮還無信白眼途窮易見嗔<lb/>
<pb n="KR4d0244_WYG_003-48a"/>
歸去荒村望燈火是何雞狗亦驚人<lb/>
　　　姚黄牡丹<lb/>
紅紫爭先有底忙姚黄晚出最芬芳玉非蒸栗難同色<lb/>
露是薔薇更染香翠幄宻遮春去路黄雲低映曉來粧<lb/>
十分喜氣眉間見快㵼鵝兒醉洛陽<lb/>
　　　種牡丹<lb/>
新向坡頭種牡丹更開小徑傍層壇先生倍費栽培力<lb/>
俗子那容取次看應有司花來守護更須插槿與遮欄<lb/>
<pb n="KR4d0244_WYG_003-48b"/>
何時一醉酬心賞屈指春風半嵗寛<lb/>
　　　和漢老弟雙蓮詩韻<lb/>
青桂留連最上枝待君奮翼到天池秋蓮又喜呈嘉兆<lb/>
春草何勞費夢思雅想分香風靜處更憐並影月明時<lb/>
姮娥似辦雙荷製故遣馮夷預報知<lb/>
　　　又主簿和雙蓮詩所以期待甚厚再韻為謝<lb/>
君家雙桂有髙枝便令齊飛集鳳池底事乳溪迷簿領<lb/>
相望泮水費懷思<hi>原註主簿令弟今為郡博士</hi>四明人物誰能儷萬<lb/>
<pb n="KR4d0244_WYG_003-49a"/>
里功名自有時為我雙蓮出佳句箇中氣味許君知<lb/>
　　　和松老弟同上伯兄塜<lb/>
鶺鴒原上思何窮排遣新愁酒有功不見老松孤晚嵗<lb/>
忍看宿草又春風危亭徙倚前峯碧歸路遲迴夕照紅<lb/>
誰謂死生真永訣㑹應相對夢魂中<lb/>
　　　再用韻謝沈德逺少卿和詩<lb/>
倒指西城我廪髙天公自欲慰民勞聲名敢望黄丞相<lb/>
詩律間追何水曹三徑就荒身似贅一行作吏事如毛<lb/>
<pb n="KR4d0244_WYG_003-49b"/>
只須多釀兵厨酒聊伴先生醉後豪<lb/>
　　　郁簿以侍御李公頃宰中山清賞圖詩軸相示<lb/>
　　　因賦<lb/>
中山清賞好家風父母猶能説此翁誰與畫圖傳浙右<lb/>
更餘詩句滿江東日邊縱識雙鳬舄天上難留一馬驄<lb/>
投紱歸來名愈重槖金雖盡樂何窮<lb/>
　　　本縣折納州粳零殘盖從民便又且可以趣應<lb/>
　　　州府期限張倅反以為罪<lb/>
<pb n="KR4d0244_WYG_003-50a"/>
平生學道未純全游宦何須苦着鞭作縣又將書下考<lb/>
離鄉今已跨三年性多忤物無非罪命與仇謀孰使然<lb/>
撫字催科俱大謬不如投檄早歸田<lb/>
　　　七月一日知丞徃衆潯潭命道士投鐵簡是日<lb/>
　　　有雨二日知丞過訪共道靈驗相與感歎因以<lb/>
　　　數語記之<lb/>
老龍髙卧古靈湫喚醒須煩尺簡投澒洞溪雲隨起雨<lb/>
渺瀰陂水急通溝定看田里還豐嵗且豢雞豚作好秋<lb/>
<pb n="KR4d0244_WYG_003-50b"/>
可是藍田修故事為民精禱益同憂<lb/>
　　　和廣德鮑宫使寄詩<lb/>
當年書劔走風塵傾葢桃花一笑春别去交情渾似舊<lb/>
向來時事幾番新詩壇雄健看前輩官路低回愧此身<lb/>
珍重煩公問消息雙溪煙雨政垂綸<lb/>
　　　和林子長别後寄詩<lb/>
尺素西來字字真詩成膠漆重雷陳連城喜子重増價<lb/>
敝箒憐吾亦自珍窮達舊聞俱有命功命底事要知津<lb/>
<pb n="KR4d0244_WYG_003-51a"/>
一罇别後開懷抱只有湖山似可人<lb/>
　　　和吳守拜上方厯日之賜已而雪作約同僚登<lb/>
　　　俯江樓見懷之作<lb/>
六花飛舞到江頭清賞朝來破客愁便遣郢人傳白雪<lb/>
<hi>原註謂來詩也</hi>快呼從事到青州寵珍厯象占星鳥混一疆封<lb/>
驗斗牛遥想倚欄看未足寒江浩蕩没輕鷗<lb/>
　　　再和<lb/>
天教三白瑞來麰黄竹歌聲浪自愁未問騎驢遊霸上<lb/>
<pb n="KR4d0244_WYG_003-51b"/>
行將跨鶴上揚州<hi>原註余在髙郵道中得來詩次日至揚州</hi>橋横忽度行天<lb/>
馬簾捲何須壓海牛鼓吹從來殺風景丁寧江上莫驚<lb/>
鷗<lb/>
　　　和林正父見寄<lb/>
一别十年難再逢君今浙左我淮東功名老去終安在<lb/>
出處年來恨不同已是死灰何足溺秪應怪事更書空<lb/>
雞蟲得失無期了莫為元規扇障風<lb/>
　　　和漢老弟<lb/>
<pb n="KR4d0244_WYG_003-52a"/>
寸進鮎魚上竹竿磨驢終日困團團諸公有意故推挽<lb/>
議者獻言防誕謾胡不罷休嗟已晚只堪付與一長嘆<lb/>
杜陵有語君知否才士從來汲引難<lb/>
　　　得黄仲本詩再和二首以寄之<lb/>
相得詩人我與兄平生無一不真情河梁莫恨看雲别<lb/>
剡棹曾經載雪行近喜雙魚傳尺素逺勝孤鴈帶邊城<lb/>
江湖老去知何用空把葵心向日傾<hi>原註來詩有好把丹衷為上傾之句</hi>
<hi>故云</hi>
<pb n="KR4d0244_WYG_003-52b"/>
檣燕呢喃浪語人岸花飛舞苦傷情䞉窮詩眼三千界<lb/>
漫鼓琴心一再行他日湖山還帝里别時風雨滿江城<lb/>
思君直欲令人老流水沄沄日夜傾<lb/>
　　　和耘老弟韻<lb/>
緩步詩成不用催松門開徑破莓苔池塘夢草人何在<lb/>
風雨連山子獨來望斷驚鴻憐片影愁生雊雉應遊媒<lb/>
僕夫忽報天將暮又是籃輿寂寞迴<lb/>
　　　和韻<lb/>
<pb n="KR4d0244_WYG_003-53a"/>
麤衣糲飯不難供有底令人芥蔕胷但得千奴足吾事<lb/>
不須萬里建侯封繰絲何許逢園客學稼誰能問老農<lb/>
粗喜近來薪水給免教雨外急村舂<lb/>
　　　出郊誌喜<lb/>
香霧崇朝一炷薰雷聲便得晚來聞今年雖欠梅黄雨<lb/>
仲夏猶敷稻緑雲審象已能蘇大旱卧龍何用説三分<lb/>
腐儒竊有區區見例奏囊封愧不文<lb/>
　　　和吳守修盖禁兵營屋之韻<lb/>
<pb n="KR4d0244_WYG_003-53b"/>
使君事業此權輿軍政留心盡返初尺籍伍符須補闕<lb/>
連營列戍且羣居更觀堅利修兵甲可但帡幪有屋廬<lb/>
我亦向來飛薦墨况聞佳頌起閻閭<lb/>
　　　和漢老弟見寄二首<lb/>
平安一鴈帶書來頓解愁腸日九囘珍重梅花還庾嶺<lb/>
别離楊柳自章臺宦情落落思三徑世事悠悠付一杯<lb/>
桃李河陽無好手南坡隨處䞉栽培<lb/>
王式當年本不來送塗未逺徑須回自憐白璧頻遭劔<lb/>
<pb n="KR4d0244_WYG_003-54a"/>
何許黄金更築臺夜榻對眠空撫枕寒爐孤坐懶持盃<lb/>
權門氣燄堪薰炙况是無資與甕醅<lb/>
　　　和耘老弟韻<lb/>
雪意垂垂漫不收預愁嚴凛壓貂裘十分果是滋農穀<lb/>
一片何妨上酒舟天逺鴈飛難寄字江寒魚懶不吞鈎<lb/>
欲酬妙唱無佳思嵗惡詩人且罷休<lb/>
嵗旱十分無一收苦寒何許索重裘流民豈是無常産<lb/>
觸處渾如不繋舟但願天心憐凍餒莫教雪意大牽鈎<lb/>
<pb n="KR4d0244_WYG_003-54b"/>
秪今宿麥無人種誰問王師休未休<hi>原註時衢婺嚴三州流民滿道</hi>
　　　和王天任韻<lb/>
槐影侵堦晝未移筠筒忽見破愁眉新篇誰出諸公右<lb/>
此事終成一段竒我欲潑醅浮太白君當枉駕授前綏<lb/>
相從日日南坡上流落人間總是詩<lb/>
　　　和姜總管有懷南澗老人<lb/>
一杯相屬豈非天目送歸鴻付五絃霜後黄花秋漠漠<lb/>
風前丹葉暮翩翩慿欄把酒青山共即席賡詩紅袖傳<lb/>
<pb n="KR4d0244_WYG_003-55a"/>
我亦從來無此客敢將觴詠斷前賢<lb/>
　　　和漢老弟秋夜有感<lb/>
一翻梧葉又驚秋鬢上侵尋嵗月流夜永只憐燈作伴<lb/>
詩成却欠酒澆愁多情行雨空揚袂何物非煙解擊甌<lb/>
室有天遊魂夢好屏山不遣汚油頭<lb/>
　　　再和<lb/>
西窻風露不禁秋時數㣲螢幾㸃流識字故應甘寂寞<lb/>
著書初不為窮愁倦横如意方三鼓渴飲門冬自一甌<lb/>
<pb n="KR4d0244_WYG_003-55b"/>
喜報燈花知底事玉蟲連夜綴釵頭<lb/>
</p>
<p>
</p>
  </div>
<div>
                <head>尊白堂集卷四</head>
    <p>
<pb n="KR4d0244_WYG_004-1a"/>
欽定四庫全書<lb/>
　尊白堂集卷四　　　　　　宋　虞儔　撰<lb/>
　　五言排律<lb/>
　　　贈總領韓郎中四十韻<lb/>
玉帛修和好邊隅久晏寧狼貪素谿壑鯨浪忽滄溟江<lb/>
漢危航葦關河失固扄兩淮先齮齕四海漸凋零稍喜<lb/>
呻吟地重霑廟社靈帝方恢祚運公合在朝廷故國非<lb/>
喬木聞詩飽過庭經綸一門事風采四夷聽共喜難兄<lb/>
<pb n="KR4d0244_WYG_004-1b"/>
弟于今尚典刑陵雲臨北固雪涕陋新亭清切郎官宿<lb/>
光輝使者星深源觀出處李泌盛年齡人傑今為用天<lb/>
驕盍暫停大弨弦白羽雄劍發新硎貔虎三千士芻糧<lb/>
十萬舲少須姿宿飽作氣上青㝠傳檄收天府偏師下<lb/>
井陘孑遺新雨露幽蟄待雷霆命服期三錫腰鐶擁萬<lb/>
釘歸來覲旒冕早晚煥丹青伊昔蒙傾葢隨羣預掣鈴<lb/>
初筵叨禮數接武奉儀型載酒桃花浪尋詩杜若汀一<lb/>
斑窺豹管什襲換鵞經深汲無長綆洪撞僅寸筳違離<lb/>
<pb n="KR4d0244_WYG_004-2a"/>
念芝宇開落幾堯蓂生計春氷薄先疇露葉暝抱經羞<lb/>
畫虎娛老託原鴒忝竊空黄甲衰殘類白丁塵生悲破<lb/>
甑晨起問儲缾孤宦徒為爾長饑未遽醒地寒誰援接<lb/>
途逺更伶俜咽絕空堦蚓㣲茫腐草螢逮今施刻畫猶<lb/>
得振毛翎幕府今多士峩冠總寧馨暴鱗呼斗水病顙<lb/>
憶林坰薄用收雞肋㣲功蓄豨苓真成能肉骨坐待脫<lb/>
拘囹自是權輿地宜深肺腑銘寧聞量如海不受一浮<lb/>
萍<lb/>
<pb n="KR4d0244_WYG_004-2b"/>
　　　代鞏使君上東宫生日<lb/>
儲極天開秀皇圖日又新夢熊初卜夜禖燕蚤祠春瑞<lb/>
靄蓬萊殿祥標析木津凖龍真帝子眉宇只天人少海<lb/>
涵輿地前星耀紫宸英姿生不世雄畧動如神仁孝蘭<lb/>
同毓温恭玉比純雲章輝步障月御契重輪堯厯占蓂<lb/>
莢莊年數大椿千齡符㑹慶五福自天申鶴禁移舟夕<lb/>
龍樓問寢晨慈顔俱有喜習俗盡還淳湛露漙金菊涼<lb/>
風動白蘋好秋澄似洗函夏肅無塵羽翼商山老簪纓<lb/>
<pb n="KR4d0244_WYG_004-3a"/>
望苑賔歡呼稱壽斚諧讌接芳裀景色曾開幕郎垣偶<lb/>
濫巾不才蒙眄睞何力贊彌綸符竹分苕水才華想洛<lb/>
濵歌詩形善祝秉筆愧徐陳<lb/>
　　　往天目祈雨<lb/>
伏謁三池上難窮一壑幽萬山從此起衆水盡分流暑<lb/>
雨雖愆夏陰風鎮若秋天高還有目地險好囘頭御府<lb/>
金奩賜仙壇鐵板投不須憂旱魃直是起潛虯聖主思<lb/>
霖切㣲臣盡日留精誠三禱罷神聽一聞不霶霈斯為<lb/>
<pb n="KR4d0244_WYG_004-3b"/>
澤遲囘恐作羞奉常司典禮秋報敢忘優<lb/>
　　　自雲門還泛若耶溪入鏡湖寄院中諸公<lb/>
山中秋賞罷溪上晚歸時<hi>謝良弼</hi>出谷秦人望經湖謝客<lb/>
期<hi>吕□</hi>日斜愁路逺風横畏舟遲<hi>鄭槩</hi>章句懷文友途程問<lb/>
檝師<hi>嚴維</hi>淺沙游蚌蛤危石起鸕鷀<hi>裴晃</hi>落葉飛孤戍横塘<lb/>
向古祠<hi>允初</hi>行行多逸興無處不相思<hi>蕭幼和</hi>
　　　和漢老弟南坡三十韻<lb/>
北闕書休上東山妓不携宦情元夢鹿交道只黄鸝𤓰<lb/>
<pb n="KR4d0244_WYG_004-4a"/>
戍懷桐汭星囘直攝提<hi>原註庚寅罷廣徳校官歸方得此坡邑人奚氏</hi>雙鳬方<lb/>
欲下隻履又還西塵土慙書劍江山識杖藜青冥甘蹭<lb/>
蹬素手孰提撕笑幕空巢燕憐藩幾觸羝兹坡何爽塏<lb/>
造物復推擠蕭寺鐘聲逺坊門酒斾低目行無逺近脚<lb/>
力免攀躋更喜經前圃何妨過小溪煙林輕曳練雲岫<lb/>
近横梯井邑千家麗川原四望迷披榛通曲逕鋤麥亂<lb/>
疏畦梅杏增奇觀牛羊失舊蹊道傍知苦李霜後認紅<lb/>
梨植竹行抽笋栽楊蚤秀稊霞蒸桃處處露怨草凄凄<lb/>
<pb n="KR4d0244_WYG_004-4b"/>
紅白宜相間高卑未得齊壺漿旁舎乞飯裹小童齎著<lb/>
屐應同謝登仙不羨倪芳菲催羯鼓早晚暎榱題葵綠<lb/>
新含露芹香舊煮泥鴻賔天外去鳩婦雨中啼宻蔭真<lb/>
堪託安枝可以栖應須囘俗駕未肯厭家雞蜂識花前<lb/>
酒鴉隨隴上犁角看童子丱齒見老人齯靖節蓮為社<lb/>
梁侯稊覔禆問渠何所見公子豈知嵇<lb/>
　　　林子長錄舊詩來覔酒因送似之<lb/>
酒者忘憂物難教與願違未能聊爾耳時復一中之全<lb/>
<pb n="KR4d0244_WYG_004-5a"/>
醉無乘墜偏醒有是非兵厨那可戀州紱屢交馳莫訝<lb/>
臺無餽相逢葢有時留髠從昔慣舎葢有誰知短棹能<lb/>
來往經年慰别離何嘗有此客了事笑癡兒<lb/>
　　　代黄仲本賀趙漕<lb/>
嶽鎮凝華久天潢析派初長庚秋入夢佳氣夜充閭奕<lb/>
葉蘭同茂懷珠玉不如詞章賀白右經術向歆餘已近<lb/>
長安日聊登使者車著鞭先禁路儲寶鎮皇居家世曾<lb/>
重席王門昔曳裾彈冠慚似續入幕借吹嘘願獻長生<lb/>
<pb n="KR4d0244_WYG_004-5b"/>
籙何須鴻寶書黑頭須兩地玉帶擁金魚<lb/>
　　七言排律<lb/>
　　　和潘簿食筍詩<lb/>
平生愛竹幾成癖到處成陰已足嘉瀟灑未輸彭澤栁<lb/>
檀欒偏映杜林花園林日日饒春事紅紫紛紛盡嵗華<lb/>
清節抱萌初入眼金盤當饋莫搖牙從渠燕頷誇千尺<lb/>
還我鼇竿是一家須信直鈎終有用渭川元不釣煙霞<lb/>
　　五言絶句<lb/>
<pb n="KR4d0244_WYG_004-6a"/>
　　　新闢東軒夜間月色滿牀可愛簡耘老弟<lb/>
偃息飛簷下開軒適向東滿床今夜月只欠與君同<lb/>
　　　和姜總管感秋七首<lb/>
年華紛代謝時態幾沉浮天末涼風起何人不感秋<lb/>
已是詩成集<hi>原註郡齋今有梅山詩集</hi>何妨酒拍浮人生不行樂空<lb/>
惜鬢驚秋<lb/>
向道鱸魚美須渠太白浮季鷹歸未得空憶五湖秋<lb/>
柏寺官聨謬萍蹤宦海浮向來苕霅夢罪我亦春秋<lb/>
<pb n="KR4d0244_WYG_004-6b"/>
故里經年别虛舟盡日浮有書誰與寄目送鴈横秋<lb/>
窓暗燈花結簾疎露氣浮晚來城上角吹斷一天秋<hi>原註</hi>
<hi>是日十月旦</hi>
詩到齊梁後名多李杜浮誰能追正始蟪小豈知秋<lb/>
　　　雨過<lb/>
處處村舂急家家晚㸑煙青山映丹杏過雨轉嫣然<lb/>
　　　南坡雜興<lb/>
寒食無多日梨花又一春鹿門山下路真有姓龎人<lb/>
<pb n="KR4d0244_WYG_004-7a"/>
　　七言絶句<lb/>
　　　轎中疲甚作絶句<lb/>
謝雨還如禱雨時籃輿頓撼不勝疲兩囘往返千餘里<lb/>
祿馬交馳恐應之<hi>原註術者謂余今年禄馬馳恐有逺役</hi>
　　　歸途轎上口占<lb/>
三尺蒼頭佩酒壺籃輿穏度白氊鋪憑誰為把無塵筆<lb/>
畫取先生看雪圖<lb/>
　　　和主簿郁同年<lb/>
<pb n="KR4d0244_WYG_004-7b"/>
紫鸞合在煙霄上斂翅聊棲枳棘間若向兩途分上下<lb/>
可能句裏有江山<lb/>
　　　登舟往𤓰州䕶使客囘程<lb/>
冬來長夜數更籌耿耿青燈照客愁底事舟中能好睡<lb/>
覺來身已抵𤓰州<lb/>
　　　中秋前一日風雨大作林子長輒動歸興賦二<lb/>
　　　絶因次其韻<lb/>
桂華天上正扶疎萬里清光散有餘厚約本期今夕共<lb/>
<pb n="KR4d0244_WYG_004-8a"/>
飜雲覆雨獨何歟<lb/>
故人别來不作疎扁舟訪我得三餘一杯相屬豈易得<lb/>
興盡而返其然歟<lb/>
　　　藂陵仲秋薦獻畢囘舟過鑑湖遇雨<lb/>
藂陵蕆事謹秋嘗歸路扁舟泛渺茫剡雪無由訪安道<lb/>
鑑湖空復憶知章<lb/>
早禾割盡晚禾青地下知章果有靈豈憶鑑湖曽勅賜<lb/>
連山雲霧雨㝠㝠<lb/>
<pb n="KR4d0244_WYG_004-8b"/>
　　　立春<lb/>
土牛遲重小加鞭無限春風入管絃好事東君真敏㨗<lb/>
也能雪裏散紅蓮<lb/>
綵勝華燈共一囘新年樂事併相催天公預借今宵景<lb/>
更放團圓好月來<lb/>
花栁爭春嵗嵗同美人剪綵莫言功誰知造物初無物<lb/>
只在洪鈞一轉中<lb/>
臘雪初消栁眼寒春風纔入酒盃寛一年佳節知多少<lb/>
<pb n="KR4d0244_WYG_004-9a"/>
屈指從今是履端<lb/>
　　　瓶中梅二絶<lb/>
銅瓶沁水泫㣲溫便許爭春雪裏村應為詩人太幽獨<lb/>
西窓和月伴黄昏<lb/>
舊樣宫黄羞半額新畨絳領襯陪腮待簪寶髻連雲重<lb/>
且挿銅壺借水開<lb/>
　　　小軒四圍織短籬因成絶句<lb/>
自挿笆籬當藥欄旋移花木向中間東偏只要疎疎竹<lb/>
<pb n="KR4d0244_WYG_004-9b"/>
開牖莫教遮却山<lb/>
　　　歸途庖人先去逺甚飢甚戲書二絶句<lb/>
庖人先去幾多時賴是先生慣忍飢捫腹只堪供一笑<lb/>
窮途何事不差池<lb/>
旌旗小隊引朝官白叟黄童也聚觀我似仙人正騎虎<lb/>
飢腸過午未朝餐<lb/>
　　　林子長恵芡實走筆為謝<lb/>
珠璣璀璨忽堆盤浴罷追涼得飽餐不似來禽空有帖<lb/>
<pb n="KR4d0244_WYG_004-10a"/>
直須同竹問平安<lb/>
　　　往年分教是邦當芡實初出時每承沈君得逺<lb/>
　　　少卿旋採以相餉其味芳鮮與市中所買者大<lb/>
　　　不相侔至今尚能記憶近因與林子長語及之<lb/>
　　　後乃蒙其分恵亟以絶句謝之今又承少卿賜<lb/>
　　　和章但舊目錄不講恐亦似未安也<lb/>
溪毛秋後亟登盤山色朝來併可餐但得長為南蕩客<lb/>
何須索米向長安<lb/>
<pb n="KR4d0244_WYG_004-10b"/>
　　　昨晚目錄之句葢聊以為戲耳何分恵之甚速<lb/>
　　　耶得非乞諸其鄰乎<lb/>
纍纍火齊忽堆盤水裏硫黄得飫餐<hi>原註俗語謂芡實又為水硫黄</hi>憶<lb/>
得舊時風味在故人唯有一任安<lb/>
　　　和林子長送芡實詩韻<lb/>
芡實嘗新又一年溪堂風物想依然軟溫初剥渾如舊<lb/>
只欠高談驚四筵<lb/>
裏送頭顱慰隔年<hi>原註去年在寶婺不曽拜賜</hi>書傳鴻雁正翩然詩<lb/>
<pb n="KR4d0244_WYG_004-11a"/>
成更想揮毫處無數珠璣落滿筵<lb/>
百琲明珠富有年不須鮫客更澘然斛量自是君家事<lb/>
買取雙鬟當舞筵<lb/>
　　　再和<lb/>
目送歸鴻不記年書來繋帛正茫然也知函首初無罪<lb/>
應為懷珠供四筵<lb/>
華池同嚥足延年枵腹新來忽果然再遣金罌來入社<lb/>
不妨朱袖鎮當筵<hi>原註醫家以芡實金罌子同入藥</hi>
<pb n="KR4d0244_WYG_004-11b"/>
皓齒君家二八年歌珠曽許聽纍然雙眉松子元同味<lb/>
更唾餘花傍綺筵<hi>原註芡實與松子同食甚美</hi>
　　　謝友人寄芡實<lb/>
芡盤新采辱分珍逺勝溪毛詠采蘋老去何心温軟味<lb/>
漫將空想調詩人<lb/>
鴻頭<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>競懐珍南蕩風光勝白蘋試擣明珠三萬斛<lb/>
與君換取墜樓人<lb/>
　　　過半山亭<lb/>
<pb n="KR4d0244_WYG_004-12a"/>
躍馬青羅步幛間松林盡處是前山玉梅剛障春風面<lb/>
殘雪融時見一斑<lb/>
　　　憩東山驛<lb/>
征車又抵東山驛屈指前囘僅兩旬多少路人相借問<lb/>
不知何事往來頻<lb/>
　　　蘄守李智仲恵簟<lb/>
黄琉璃色縠波紋持贈多慙李使君一枕涼風吹夢去<lb/>
楚山脩竹正如雲<lb/>
<pb n="KR4d0244_WYG_004-12b"/>
　　　聞六月十五日㕔屋以二絶句寄衢<lb/>
履道宅圖還似否樂天歸計但茫然人生閒適須聞早<lb/>
屈指今過本命年<lb/>
想見榱題高數尺莫愁囊裏費千金明年便合多裁栁<lb/>
遶屋連墻易得陰<hi>原註樂天有種栁詩</hi>
　　　枕畔木犀<lb/>
屏裏一斑窺豹管釵頭千粟綴鵞黄角巾墮曉花同夢<lb/>
月帳含秋影亦香<lb/>
<pb n="KR4d0244_WYG_004-13a"/>
　　　目痛廢看蔵經<lb/>
毗盧華蔵浩無涯菩薩何妨且在家近日不應魔事起<lb/>
看經頓覺眼昏花<lb/>
　　　吳文炳報載蔵經船壞已為曝曬畢二首<lb/>
石瀨沈舟事可吁萬籖出水已霑濡本來一卷無成壞<lb/>
為問馮夷浸得無<lb/>
貝葉琅函免浸淫賢侯料理意何深慨然憂物如憂己<lb/>
已得他時援溺心<lb/>
<pb n="KR4d0244_WYG_004-13b"/>
　　　以蘄簟石枕送耘老弟有詩因和來韻併分送<lb/>
　　　蒸沈以助其雅趣<lb/>
北忩枕簟稱高眠沉水還須起篆烟老子平生無長物<lb/>
殷勤分送敢論錢<lb/>
　　　廨舎堂前僅有木犀一株今亦開矣為賦二絶<lb/>
　　　句<lb/>
淮山叢桂知名久金粟離離玉露團老子婆娑寧辦此<lb/>
秋來僅得一枝看<lb/>
<pb n="KR4d0244_WYG_004-14a"/>
維摩丈室無人到散盡天花結習空猶有一枝秋色在<lb/>
明窓淨几膽瓶中<lb/>
　　　法妙觀<lb/>
鍾山疇昔愧移文俗駕寧容更浹辰忽有片雲池上起<lb/>
元來却是雨留人<hi>原註以雨留觀中一宿</hi>
　　　戲書<lb/>
淮南豬肉不論錢下舎應須數撃鮮過午食單毋溷我<lb/>
飯來開口亦欣然<lb/>
<pb n="KR4d0244_WYG_004-14b"/>
軟炊香飯杜陵老爛煮葵羮玉局仙飽喜饑嗔吾未免<lb/>
何當辟穀去求𤣥<lb/>
　　　余家舊養二鶴今不復存因和林子長悼鶴長<lb/>
　　　篇遂惻然有感口占二十八字<lb/>
倐然尸解去何之𤣥圃崑崙定不疑華表重來千載後<lb/>
誰人不是塚纍纍<lb/>
　　　偶成二首<lb/>
一為飢驅三十年近收朝牘賦歸田尚賖瓶粟開三徑<lb/>
<pb n="KR4d0244_WYG_004-15a"/>
敢羡庖珍食萬錢<lb/>
春菊秋花毋乆溷麤茶淡飯且隨緣除須甘㫖供慈母<lb/>
自合長齋繡佛前<lb/>
　　　郁簿以職事出城且有登臨之勝小詩戲之<lb/>
想見先生喜見顔登臨今在翠㣲間兹遊便是揚州鶴<lb/>
不用持錢更買山<lb/>
　　　和耘老弟玉簪花韻<lb/>
香在幽蘭伯仲間出塵標格自清閒黄冠野服真相稱<lb/>
<pb n="KR4d0244_WYG_004-15b"/>
掠我招詞賦小山<lb/>
　　　南坡做牡丹壇二絶<lb/>
卵石周圍砌作壇更須面面作欄杆𤓰期未用相催迫<lb/>
准擬來年看牡丹<lb/>
向陽姚魏動芳馨傍砌尤宜架小亭圍坐俯窺羣品秀<lb/>
入簷平視逺山青<lb/>
　　　和姜總管送牡丹<lb/>
東君探借小春天珍重霜餘曉更姸豈是陽和私拙守<lb/>
<pb n="KR4d0244_WYG_004-16a"/>
也應春色屬詩仙<lb/>
　　　和姜總管食菜羮<lb/>
筠筒吹火鼎烹油小摘朝來露已浮爛煮香粳供玉糝<lb/>
更須春味薦猫頭<lb/>
未必烝壺輸鴨味誰云湩酪敵蓴羮先春已擬嘗新韭<lb/>
最愛蕭蕭夜雨聲<lb/>
膏粱餘習言無味藜莧枯腸語轉工染鼎不應孤指動<lb/>
來詩却得愈頭風<hi>原註余方病指故云</hi>
<pb n="KR4d0244_WYG_004-16b"/>
　　　讀某人江行詩軸<lb/>
介叟從來僕命騷吟魂招得楚江濤也知筆力千鈞重<lb/>
莫怪山城紙價高<lb/>
　　　過石湖關<lb/>
北關險處絶攀躋牧馬休教識玉溪他日君王如有問<lb/>
固應曾說到淮西<lb/>
　　　答吳欽孺<lb/>
桃李向人何許懶春風用事不教閒羇愁先自深如海<lb/>
<pb n="KR4d0244_WYG_004-17a"/>
詩債那堪積似山<lb/>
　　　和人六絕<lb/>
天香國艶膽瓶中眼界増明鼻觀通多謝高軒肯相顧<lb/>
家貧不辨一罇同<lb/>
江南二十四畨風浪蘂浮花一洗空斷送春歸可無恨<lb/>
酒壚誰復過黄公<lb/>
未數騷人賦落英新詩貽我底能清筆端挽得東風住<lb/>
佞喜真慚浪得名<lb/>
<pb n="KR4d0244_WYG_004-17b"/>
滄浪未濯軟紅塵捧檄東來秪為親天女不知摩詰病<lb/>
云何却現宰官身<lb/>
杜宇聲聲苦喚人應憐書劍走風塵家山有約蚤歸去<lb/>
莫待來呼祈孔賔<lb/>
排悶渾無酒十旬<hi>原註酒名也</hi>落紅鋪繡未嫌貧一壺餉我<lb/>
勾詩興大勝雲安麴米春<lb/>
　　　和郁簿問訊梅花<lb/>
三徑蕭蕭一冷官菊殘荷盡擾愁端思君一夜梅花瘦<lb/>
<pb n="KR4d0244_WYG_004-18a"/>
旋覺新來帶眼寛<lb/>
　　　和郁簿出郭<lb/>
青衫莫厭縳㣲官過眼榮枯幾萬端得意邯鄲歸一枕<lb/>
從今須放酒腸寛<lb/>
　　　和郁簿<lb/>
長笑劉郎賦大鈞强將神理質諸人泛觀萬物皆芻狗<lb/>
天地誰知本不仁<lb/>
　　　姜邦傑以四絕見寄因和之<lb/>
<pb n="KR4d0244_WYG_004-18b"/>
當年寶婺我為州錦里先生得唱酬一自江頭分袂後<lb/>
至今空想暮雲愁<lb/>
州縣豐登公事少凝香燕寢只吟哦樂天長短三千首<lb/>
爭似斯民撃壤歌<lb/>
梅山詩集到中都囊括三江帶五湖却許嚴詩編杜集<lb/>
傍觀應作丈人烏<hi>原註近承以梅山集見寄惡語亦有一二編入</hi>
少日清文結主知齋壇授鉞及耆頤人生得意今如許<lb/>
須信窮人不是詩<lb/>
<pb n="KR4d0244_WYG_004-19a"/>
　　　和王宰見戲二絶<lb/>
南浦晴來漲綠波他鄉春事已無多禪心總作空花觀<lb/>
孤負尊前一曲歌<lb/>
風來瑟瑟暮生波雨後堦前榆莢多隔葉黄鸝漫愁思<lb/>
定應春晚不能歌<lb/>
　　　和林正甫韻<lb/>
門外東風自在狂雨晴深院日偏長鳴鳩喚婦聲聲切<lb/>
頼是年來已沐腸<lb/>
<pb n="KR4d0244_WYG_004-19b"/>
間關得侣情尤重冷淡論交味更長縱使出門還有礙<lb/>
幾多世路險羊腸<lb/>
　　　和遇太學三友<lb/>
師門泰華一高峯天遣雲龍處處逢肯贈明珠須及早<lb/>
蛾眉端不浪為容<lb/>
　　　和漢老弟留衢<lb/>
眼中犀角無餘子膝下荆蘭總一般縱有家聲報消息<lb/>
未如一見始心安<lb/>
<pb n="KR4d0244_WYG_004-20a"/>
　　　贈耘老弟韻<lb/>
夜永青缸一㸃明雨聲著瓦似荷聲何人高臥西窓下<lb/>
先覺涼從枕簟生<lb/>
　　　漢老弟寄和花發多風雨人生足别離韻十絶<lb/>
　　　因和之<lb/>
自笑為容非白璧從渠入耳有黄華一行作吏渾無况<lb/>
兩眼新來病有花<lb/>
風前無賴花飛急少待須臾莫倉卒不堪姚魏遽飄零<lb/>
<pb n="KR4d0244_WYG_004-20b"/>
尚有酴醿能秀發<lb/>
春盡園林鶯懶喚日長官舎雀堪羅二毛老去渾無用<lb/>
一掬愁來不奈多<lb/>
幾多白白與紅紅爭似淮山小桂叢簿領沈迷春又過<lb/>
枉教二十四番風<lb/>
有酒不澆墳上土浮花浪蘂何須數營巢燕子恰迎風<lb/>
逐婦鵓鴣還喚雨<lb/>
割雞自嘆非初意有底徘徊絆此身官事未知何日了<lb/>
<pb n="KR4d0244_WYG_004-21a"/>
溪邊誰識望雲人<lb/>
三春已過二春了十日那無一日晴已是飄零成老醜<lb/>
更憐行樂負平生<lb/>
照坐彫盤花一簇滿甕葡萄酒新綠那知身後更浮名<lb/>
若論眼前不翅足<lb/>
莫將楊栁輕攀折人生㑹少多離别芍葯留殘十日春<lb/>
杜鵑啼破千山月<lb/>
十首新詩逼黄絹數行妙墨寫烏絲摩挲老眼還驚顧<lb/>
<pb n="KR4d0244_WYG_004-21b"/>
文采珊瑚鬬陸離<lb/>
　　　和人二絶<lb/>
眼底羣山入望來攙天蒼弁獨崔嵬年來懷抱誰闗鎖<lb/>
秪傍登臨醉裏開<lb/>
廣文官冷復誰堪心事無人可共談好雨忽來詩興動<lb/>
苦無才調却懷慚<lb/>
　　　蚊蟲<lb/>
嗟予意廣與才疎天下何當貯一㡡<hi>原註孟郊蚊詩有安得天下㡡之句</hi>
<pb n="KR4d0244_WYG_004-22a"/>
盡把飢蚊羈海外却驅一世入華胥<lb/>
賦形㣲細在汙渠終日營營為腹虛貪吏貪民膏血盡<lb/>
不知何計與驅除<lb/>
　　　過南京<lb/>
三蘇當日振英華下榻相看意已佳太息樂全無復見<lb/>
舊廬聞屬小民家<lb/>
　　　迴至南京聞杜䳌<lb/>
夏木陰陰四月天傷心滿目舊山川還轅已落春歸後<lb/>
<pb n="KR4d0244_WYG_004-22b"/>
始到南京聞杜䳌<lb/>
　　　將至泗州聞杜鵑聲甚急<lb/>
長淮准擬濯塵埃漢節何妨一往囘杜宇不知歸路近<lb/>
樹頭聲急更相催<lb/>
　　　謝楊仲才恵芍藥<lb/>
何人金印漫垂腰赤脚憐濃不解嬌老去不因花妄想<lb/>
沾泥栁絮似參寥<hi>原註花有名金繋腰倚欄嬌者</hi>
白玉盤盂自一家春工雕琢蚤萌芽品題况有坡翁句<lb/>
<pb n="KR4d0244_WYG_004-23a"/>
除却姚黄說此花<lb/>
囘首龍山憶孟嘉詩成醉墨帶烟霞風流多謝佳公子<lb/>
遣贈揚州幾度花<lb/>
　　　南坡種芍葯<lb/>
錯盤根墢似苞桑細細分來巧作行且趂秋灰浮季琯<lb/>
更教冬線受㣲陽<lb/>
卵石周圍也自佳茒亭穩著不須奢何心更作揚州夢<lb/>
十里春風萬本花<lb/>
<pb n="KR4d0244_WYG_004-23b"/>
南坡地脉生來瘦根墢移栽却要肥說與園翁須早計<lb/>
莫教春事與心違<lb/>
　　　圖南學長有詠梅十五詩各指名其處所且書<lb/>
　　　以見寄因賦二絶句謝之<lb/>
詠梅誰復擅詩名梅與詩人自有情說盡梅花隨處好<lb/>
喜君詩句似梅清<lb/>
梅格孤高不待誇暗香浮動影横斜箇中風味誰相稱<lb/>
只有西湖處士家<lb/>
<pb n="KR4d0244_WYG_004-24a"/>
　　　和廣文俞同年賀太守<lb/>
休詠詩人大小東豐年雨意十分濃使君自是為霖手<lb/>
不遣昌黎苦訟風<lb/>
三登從此數淳熙一雨炎官遂霽威綠潤田疇今已遍<lb/>
涼生殿閣故應㣲<lb/>
人言嵗稔催科易我念民貧積欠多政拙不歸嗟已老<lb/>
空餘一飯愧亷頗<lb/>
絳帳才華溢彩牋誰嘲晝寢腹便便側聞已上中和頌<lb/>
<pb n="KR4d0244_WYG_004-24b"/>
試請重歌相府蓮<lb/>
　　　余帥淮西下車纔十日移東漕二絶<lb/>
安得絲毫補吏民下車纔度十朝曛却慚父老相留戀<lb/>
巵酒爭持壽使君<lb/>
多少邦人意慘悽出郊雲淡楚天低馬頭漸指淮東去<lb/>
囘望孤城落照西<lb/>
　　　和萬舎人分恵鱟魚<lb/>
昌黎集裏知名久山海經中取喻何柱後恵文渠勿恃<lb/>
<pb n="KR4d0244_WYG_004-25a"/>
只今散地亦投戈<lb/>
怪形未免遭支解香甲還應即鼎烹便與庚桑登俎豆<lb/>
何如郭索自泥行<lb/>
　　　舒州清明二首<lb/>
架竹編茅數百家柴門隨分映桃花春風不辦舒州杓<lb/>
習慣淮鄉木杵茶<lb/>
試著輕衫問曉晴野棠花下有清明不如獨上江樓去<lb/>
坐聽春潮送艣聲<lb/>
<pb n="KR4d0244_WYG_004-25b"/>
　　　以雙梅二枝送郁簿小詩見意<lb/>
連枝並蒂更同根結實雙雙向小園調鼎異時知有伴<lb/>
相期携手上天門<lb/>
　　　六月二十一日戊寅率同寮詣登源祖廟中迎<lb/>
　　　英濟禱雨是日也雨隨車至越翼日已夘繼之<lb/>
　　　至中宵方霽自辛巳至于乙酉遂沛然霑足丙<lb/>
　　　戌敬送神因書二小詩以紀靈異<lb/>
蓱號起雨風頭好禾稼如雲水面肥從此豐年無一事<lb/>
<pb n="KR4d0244_WYG_004-26a"/>
前歌後舞送神歸<lb/>
催科太拙愧無功撫字徒勞技已窮正直却應神誤聽<lb/>
秪憑香火報年豐<lb/>
　　　端午日被㫖禱雨天目山次日至臨安縣道中<lb/>
伊軋籃輿度翠㣲蕭疎甲隊小紅旂杜䳌强欲知人事<lb/>
苦苦聲聲勸我歸<lb/>
綠林深處囀黄鸝光景渾如初夏時尚覺風頭能瑟瑟<lb/>
却憂雨脚反遲遲<lb/>
<pb n="KR4d0244_WYG_004-26b"/>
　　　偕簿尉過石照山禱雨<lb/>
紫金岩電間閃爍寶網香雲時吐吞况有降魔大圓鏡<lb/>
豈因旱魃更遊魂<lb/>
怪生斗水蓄風雷喚取龍神睡覺來火急共為詩凖備<lb/>
却愁頭上雨相催<lb/>
野火燒渠經幾秋却將光彩閟深幽塵中縱有人磨鏡<lb/>
俗狀年來我亦羞<lb/>
　　　再和<lb/>
<pb n="KR4d0244_WYG_004-27a"/>
向來赤地増愁嘆更遣蜚蝗恣噬吞稽首願天憐一雨<lb/>
只今未定有驚魂<lb/>
一聲破柱走驚雷割得乖龍左耳來海水蕩雲疑欲立<lb/>
電光搖幟更煩催<lb/>
石應皮裏有陽秋千載潛光待發幽說與山靈呈伎倆<lb/>
試令囘顧合包羞<lb/>
　　　再和<lb/>
白虹貫日憐精爽黒蜧挐雲怪吐吞急雨飜盆天借潤<lb/>
<pb n="KR4d0244_WYG_004-27b"/>
摩娑秔稻與招魂<lb/>
墨雲沃日度輕雷滿載隨車白雨來更好夜涼工杼軸<lb/>
籬根蚤有候蟲催<lb/>
百箔蠶絲麥有秋田家此樂最間幽蓱號莫敗西成好<lb/>
里社溪毛或可羞<lb/>
　　　二絶句<lb/>
問龍乞水龍何惜縱令一雨纔涓滴但願羣公坐廟堂<lb/>
且與慶元調玉厯<lb/>
<pb n="KR4d0244_WYG_004-28a"/>
山石崎嶇路覺遙望中天目得能高洞霄雙徑無緣到<lb/>
從事何妨我獨勞<hi>原註時被㫖者三人余被㫖往天目最逺</hi>
　　　十五日看梅花上雪銷已盡<lb/>
問訊春風笑語溫軒眉花栁自村村月娥不肯空歸去<lb/>
先為梅花洗睡昏<lb/>
素面青娥月裏囘舞闌香汗粉融腮洗粧懶趂霜鐘早<lb/>
直待扶桑金鏡開<lb/>
　　　和人紫笑花<lb/>
<pb n="KR4d0244_WYG_004-28b"/>
紺苞紫暈别家春不屬東君自寵珍丈室維摩元不病<lb/>
何妨時有散花人<lb/>
　　　和漢老弟夜雨詩<lb/>
蠟紙燈籠雲母輕近來勾我睡魂生醒來驟聽空堦雨<lb/>
疑是糟床壓酒聲<lb/>
　　　再和<lb/>
眼看世事一毫輕莫把浮名絆此身却笑彭城風雨夜<lb/>
枉教松竹作離聲<lb/>
<pb n="KR4d0244_WYG_004-29a"/>
　　　再和<lb/>
掩卷支頤萬慮輕家風元是魯儒生短藥已入秋堂露<lb/>
對榻猶便夜雨聲<lb/>
　　　再和<lb/>
雨催詩興筆頭輕飯顆休嘲太瘦生華動淋漓清夜酌<lb/>
竹分瀟灑暮簷聲<lb/>
　　　再和<lb/>
紛紛萬事醉中輕金石論交仗麴生鼓吹縱無蛙兩部<lb/>
<pb n="KR4d0244_WYG_004-29b"/>
歡呼時和隔墻聲<lb/>
　　　次日出山又雨<lb/>
一夜龍池霹靂飛萬山連雨出重圍莫愁隨步衝泥滑<lb/>
且得餘涼送我歸<lb/>
　　　和漢老弟雪中對梅<lb/>
雪様清虚玉様溫桃花麤醜杏花村可能臘月頭開盡<lb/>
却恐春風眼見昏<lb/>
雀抱寒柯窓弄影鸞窺清沼粉匀腮年來懷抱渾關鎖<lb/>
<pb n="KR4d0244_WYG_004-30a"/>
為爾眉頭得好開<lb/>
　　　再和<lb/>
青女催裝試手溫雲移步障到江村盈盈欲露含羞態<lb/>
便面還教月斂昏<lb/>
舞飜綠羽雙垂帶酒引紅鱗半暈腮却是月娥憎獨步<lb/>
故教瑞葉一時開<lb/>
巧為詩翁一笑温白沙翠竹暮江村天憐孤秀教松伴<lb/>
一愛清香洗棗昏<lb/>
<pb n="KR4d0244_WYG_004-30b"/>
先春破白風囘面半夏傳黄雨著腮俯仰年華共流轉<lb/>
不愁無酒且顔開<lb/>
　　　仲南直學太夫人尊壽八十一適與余老人同<lb/>
　　　庚至夀日以綠橘眉壽春為壽小詩代簡<lb/>
洞庭霜橘遣分珍以侑西山眉壽春<hi>原註酒名</hi>此日吾親應<lb/>
念我請君歸遺太夫人<lb/>
　　　魚袋山<lb/>
山名魚袋不㝷常正在西塋水口傍往日先君親指似<lb/>
<pb n="KR4d0244_WYG_004-31a"/>
果然紫綬印金章<lb/>
　　　近以續筋丹并𤓰瓠送珣禪師師有偈因和<lb/>
此身非我何由病識破還渠大丈夫毒藥故應無用處<lb/>
不須錯認作醍醐<lb/>
塗毒鼓中初未有維摩室内本來虚腦門一服須教裂<lb/>
試問禪師嚥得無<lb/>
欲將何物供齋盂慚愧初無乳與酥滅盡世間顛倒想<lb/>
元來烝鴨是烝壺<lb/>
<pb n="KR4d0244_WYG_004-31b"/>
　　　崇上人携育王書歸行化因以山偈勉之<lb/>
問訊維摩遣化來上方香積甑生埃何妨試向朱門去<lb/>
㑹有青蓮一朶開<lb/>
　　　南坡牡丹今春大為風雨所厄遂稽勝賞世事<lb/>
　　　至於不如人意十常八九因記得古詩有花發<lb/>
　　　多風雨人生足别離之句惻然有感廣為十詩<lb/>
　　　云<lb/>
桃李用事能幾日東風笑人雙鬢華不須安石愁屢費<lb/>
<pb n="KR4d0244_WYG_004-32a"/>
趂晴快賞洛城花<lb/>
惜花常恨日不足無奈春歸太倉卒窓前喚起不關渠<lb/>
欹枕無眠待明發<lb/>
安得萬斛蒲萄波一時快瀉金叵羅眼底春光看有數<lb/>
花前樂事苦無多<lb/>
千朶姚黄并魏紅簇簇坡頭羅綺叢更須殷勤油幕䕶<lb/>
旁邊恐有妬花風<lb/>
空花過眼隨塵土不如意處何須數一春數到牡丹時<lb/>
<pb n="KR4d0244_WYG_004-32b"/>
坡頭日日風和雨<lb/>
讀書不知頭白早却是儒冠多誤身陸沈黄綬非吾意<lb/>
慚愧東西南北人<lb/>
未知今日定何日道是好晴難得晴來怕春風花底散<lb/>
歸愁暮雨樹頭生<lb/>
花藤肩輿繡簾簇壽母顔紅雙鬢綠桃李陰中五弟兄<lb/>
起舞團欒歡意足<lb/>
有花堪折且須折正愁春盡難為别官期促我不少緩<lb/>
<pb n="KR4d0244_WYG_004-33a"/>
强道千里共明月<lb/>
我輩不比少年時陶寫政賴竹與絲勸君莫種南塘栁<lb/>
只為行人管别離<lb/>
　　　和鞏使君謝開府送牡丹絶句<lb/>
東君屬意鶴翎紅喜入先生盼睞中蝴蝶亦知春事短<lb/>
向人栩栩戀芳叢<lb/>
　　　和陳倅寄南坡牡丹詩<lb/>
功名悔不知津早自理菟裘吾欲老不論花木四時春<lb/>
<pb n="KR4d0244_WYG_004-33b"/>
坐對溪山終日好<lb/>
問人執㦸明光宫何似醉鄉時一中春來百物不入眼<lb/>
賴有姚黄并魏紅<lb/>
花間待公來亦久公歸花亦隨烏有鳬鴻忽墮寄新詩<lb/>
尚憶花前同舉酒<lb/>
　　　剪牡丹有感二絶<lb/>
青帝工夫在牡丹花開時節奈春殘坡頭况有狂風雨<lb/>
莫惜金刀剪取看<lb/>
<pb n="KR4d0244_WYG_004-34a"/>
剪却牡丹春事休鸎應惆悵蝶應羞綠隂滿地無人見<lb/>
倚遍欄干獨自愁<lb/>
　　　謝昕公取送蔵經<lb/>
足躡經樓步歩高知公取送不辭勞他山佛㑹同携手<lb/>
看放光明禮白毫<lb/>
　　　慈氏院僧了通欲以常庵所書嵩明教尊僧篇<lb/>
　　　付諸剞劂以永其傳以廣其流布居士歡喜因<lb/>
　　　為說偈言<lb/>
<pb n="KR4d0244_WYG_004-34b"/>
明教宗風留紙上常庵心法見毫端若人於此能三省<lb/>
成佛元來總一般<lb/>
　　　自餘杭至都下終日雨隨轎來但㣲細不能滂<lb/>
　　　沱耳<lb/>
小臣安得雨隨車聖主仁心天地如一念九重先感格<lb/>
百神效職敢躊躇<lb/>
　　　連日雨遂阻到草堂用前韻寄意<lb/>
草堂松竹著寒輕晚嵗相看益友生今雨不來増悵望<lb/>
<pb n="KR4d0244_WYG_004-35a"/>
却煩鐘鼓報晴聲<lb/>
　　　傷春<lb/>
一見花開一淚垂花飛有底急風吹自從臘後梅花發<lb/>
愁到牡丹開盡時<lb/>
　　　芙蓉盛開<lb/>
溪山明處開三徑松桂叢中擅一柯天借纒頭三丈許<lb/>
紅雲不盡綠雲多<lb/>
　　　憶南坡芙蓉<lb/>
<pb n="KR4d0244_WYG_004-35b"/>
宦遊木末搴芙蓉秪有埋頭簿領叢悵望家山天様逺<lb/>
萬枝相映落霞紅<lb/>
　　　柿熟園夫不採可嘉<lb/>
飛鳴爭啄赬虬卵木杪斜陽幾㸃鵶紅葉堪書收拾取<lb/>
不妨分付鄭䖍家<lb/>
　　　同兄弟小飲<lb/>
寒擁紅鑪酒味醇杯盤羅列鬬時新却思三十年前味<lb/>
只有鹽虀是故人<hi>原註是夜亦以鹽虀荐酒</hi>
<pb n="KR4d0244_WYG_004-36a"/>
　　　以長慶集送潘接伴<lb/>
樂天長短三千首唐室聲名四百年大字正堪遮老眼<lb/>
向來刻畫恐無傳<lb/>
　　　余在吳門再刊此集<lb/>
妙處由來識者難詩盟千載不應寒牙籖縹帙重拈出<lb/>
付與詩人仔細看<lb/>
　　　試筆<lb/>
將軍萬里託封侯太史何須嘆滯留骨相生來無燕頷<lb/>
<pb n="KR4d0244_WYG_004-36b"/>
毛錐且復事蠅頭<lb/>
　　　聞爆竹<lb/>
慣憑詩酒弄光陰秋月春花伴醉吟不覺年華成晚暮<lb/>
一聲爆竹忽驚心<lb/>
　　　郡驛阻雨<lb/>
狂瀾公獨障東川忠力能囘尺五天千騎出遊應雨止<lb/>
尚須燈下理殘編<lb/>
　　　數日官兵來揀軍轎直拘還殆盡一出不可欲<lb/>
<pb n="KR4d0244_WYG_004-37a"/>
　　　徃見鮑倅湯倅如隔千里因以四絶叙情<lb/>
官揀羸兵教控弦出門寸步即拘纒蚤知行路難如此<lb/>
遊宦當初不著鞭<lb/>
天寒東郭猶穿履路澀西家不借驢近日外間風色惡<lb/>
不如閉户且觀書<lb/>
在陳晚矣嘆歸歟似覺年來氣味疎有飯不嫌長脫粟<lb/>
無車那說更求魚<lb/>
不惜頑軀走路塵秖愁徒步長官嗔何時竹杖芒鞋去<lb/>
<pb n="KR4d0244_WYG_004-37b"/>
還我江山自在身<lb/>
　　　再和<lb/>
不到蘭扉月又弦思君無奈寸心纒今時迺有晏平仲<lb/>
甘願親身為執鞭<lb/>
宦路半生真跛鼈詞場末技止蹄驢南山縱自能招隠<lb/>
北闕如何不上書<lb/>
春末牆頭梅偃蹇嵗寒窓外竹蕭踈廣文一味清貧耳<lb/>
甑有懸塵釜長魚<lb/>
<pb n="KR4d0244_WYG_004-38a"/>
滿城數日庾公塵性惡藍田易得嗔莫怪向人多白眼<lb/>
秪緣錯見宰官身<lb/>
　　　春大閱望郡圃齊雲樓悼亡<lb/>
簾捲齊雲春暮天綠陰都放淚痕邊去年此日憑欄處<lb/>
不見驂鸞駕鶴仙<lb/>
　　　中秋夕約二臺待月於齊雲樓夜深月方漸出<lb/>
　　　亦未免有㣲雲掩映也<lb/>
月娥不管夜深寒碾盡樓頭白玉盤却要浮雲作帷㡌<lb/>
<pb n="KR4d0244_WYG_004-38b"/>
風搴時得一斑看<lb/>
　　　雪後園中探梅得數枝<lb/>
天人戲剪六花飛却訝江梅開較遲自是東皇私有約<lb/>
故教林主緩為期<lb/>
　　　偶見梅一株開花特大標格莊重尤可愛可賞<lb/>
　　　世人譽梅必以清瘦斯豈不易之論耶<lb/>
玉環天與十分肥弱骨豐肌不自持一曲霓裳何足道<lb/>
承恩應不任風吹<lb/>
<pb n="KR4d0244_WYG_004-39a"/>
無賴風前萬玉妃為誰春瘦不勝衣信傳隴首香猶在<lb/>
雨暗江南子始肥<lb/>
　　　送藕<lb/>
白藕分甘來玉井碧筒薦酒吸鯨川雪霜笑逐金刀落<lb/>
便覺横塘在眼前<lb/>
　　　和林子長送藕詩韻<lb/>
玉井蓮花十丈長如船藕實得分嘗碧筩象鼻誰相稱<lb/>
玉骨氷肌分外涼<lb/>
<pb n="KR4d0244_WYG_004-39b"/>
冷澹論交味正長芡盤嘉藕欲同嘗扁舟訪我須聞早<lb/>
莫待西風八月涼<lb/>
　　　和僉判建平書懷<lb/>
堪笑夔蚿不自憐漫勞胷次險山川仕途醉眼青紅亂<lb/>
何地强分愚與賢<lb/>
箕斂陳逋不問年里胥促迫政騷然關譏在野重為穽<lb/>
敢望公家不稅㕓<lb/>
只欲昏昏睡晚晴驚飛蝴蝶夢難成憑誰彈取山禽去<lb/>
<pb n="KR4d0244_WYG_004-40a"/>
厭聽窓前聒聒聲<lb/>
冷矣㣲官已倦遊末哉斗食尚遲留長裾懶向侯門曳<lb/>
任爾兒童笑拙鳩<lb/>
新來花鴨已能言蒼狗誰知又變遷不覺書空成怪事<lb/>
未應嗔甚笑籃田<lb/>
　　　郁簿詩來記向來訪逮小酌家釀一兩日又將<lb/>
　　　全熟矣用韻為約<lb/>
酒紅拂拂借蒼顔一笑忘形爾汝間早晚小槽新釀熟<lb/>
<pb n="KR4d0244_WYG_004-40b"/>
能來把酒對南山<lb/>
　　　家釀新熟分送小壺<lb/>
酒熟黄花亦解顔糟床聲落夢魂間一壺往助齊眉餉<lb/>
莫遣新愁上逺山<lb/>
　　　再和<lb/>
簿書朱墨祗愁顔毋溷維摩丈室間俗子樵人須料理<lb/>
為言爽氣在西山<lb/>
　　　再和<lb/>
<pb n="KR4d0244_WYG_004-41a"/>
病起梅花未破顔無言空伴小軒間<hi>原註軒名早梅</hi>也知不是<lb/>
緣詩瘦却笑相逢飯顆山<lb/>
　　　漢老弟寄詩三絶情見乎辭使人愈増離索之<lb/>
　　　感依韻和其詩<lb/>
坐畫寒灰一豆紅梅花窓下膽瓶中只應相伴黄昏月<lb/>
情緒憐君與我同<lb/>
送盡飛鴻眼欲穿家山政在落霞邊快來幸有梅堪折<lb/>
莫待相將栁欲眠<lb/>
<pb n="KR4d0244_WYG_004-41b"/>
屋頭鵲喜報佳音雁足書來抵萬金一筯庖珍真念我<lb/>
朝來食炙有牛心<lb/>
　　　和韻<lb/>
萬髪相㸔萬事休却愁縱跡又萍浮不須屢費譏安石<lb/>
有客還曽似此不<lb/>
　　　再和<lb/>
四時甘味著邊頭百斛船中酒拍浮但得有錢能辦此<lb/>
何須左顧羨餘不<lb/>
<pb n="KR4d0244_WYG_004-42a"/>
　　　乘興過道院竹輿上再和<lb/>
莫為彈冠忍一羞人生富貴等雲浮遙憐城郭重來處<lb/>
得似山林獨往不<lb/>
　　　和林正甫遐思湖上麗人絶句<lb/>
風前栁逞腰肢活雨後山横眉黛長欲把西湖比西子<lb/>
却成畫餅拄空腸<lb/>
　　　再和<lb/>
漢苑梅花粧額半章臺栁葉畫眉長恐因巫峽能來夢<lb/>
<pb n="KR4d0244_WYG_004-42b"/>
莫學蘇州枉斷腸<lb/>
　　　灑掃無礙室<lb/>
太息仙翁了俗緣竹軒初日似當年不禁路凍新霜滑<lb/>
一誦遺詩一黯然<lb/>
　　　釣臺<lb/>
横足論交萬乘輕富春山水足平生從教太史占星變<lb/>
自是難忘故舊情<lb/>
故人昔有劉文叔此地今餘嚴子陵行客漫懷千古意<lb/>
<pb n="KR4d0244_WYG_004-43a"/>
相逢林下一何曽<lb/>
四海斯文一范公雲山江水兩爭雄舊碑可惜隨煙燼<lb/>
新刻摩挲恐未工<lb/>
　　　過永城<lb/>
河南名縣固多矣有底永城天下聞大抵地因人後重<lb/>
固知千載有知音<lb/>
　　　和漢老弟病起<lb/>
床頭讀易編常絶紙背題詩字半斜示病維摩元不病<lb/>
<pb n="KR4d0244_WYG_004-43b"/>
不妨丈室散天花<lb/>
　　　十六日舟中送何同叔<lb/>
乍抛玉節去朝天分袂江頭却黯然只恐垂虹亭上月<lb/>
今宵不忍十分圓<lb/>
　　　得集賢囘字<lb/>
奔走年來已厭頻那堪萬里抗邉塵集賢說道虛傳耳<lb/>
慚愧中朝第一人<lb/>
　　　廣東漕王僑卿寄薔薇露因用韻<lb/>
<pb n="KR4d0244_WYG_004-44a"/>
薫鑪斗帳自温溫露挹薔薇嶺外村氣韻更如沉水潤<lb/>
風流不帶海嵐昏<lb/>
美人曉鏡玉粧臺仙掌承來傅粉腮瑩徹琉璃瓶外影<lb/>
聞香不待蠟封開<lb/>
　　　田家歎<lb/>
麥已化蛾猶未打蠶雖作繭不堪繰一年活計今如許<lb/>
只望西成我廩高<lb/>
山前雨脚如麻下田裏水頭猶屋高祗恐無秧可重挿<lb/>
<pb n="KR4d0244_WYG_004-44b"/>
農夫相視敢辭勞<lb/>
　　　春暮<lb/>
紅紫摧殘春又歸獨憐楊栁綠依依無端亂絮因風起<lb/>
漠漠晴天有雪飛<lb/>
　　　二子往赴漕試意頗念之二首<lb/>
應為槐黄蚤著鞭擬隨鵰鶚上秋天老懷已覺功名誤<lb/>
只欲兒曺慰眼前<lb/>
三年大比搏鵬志五日修途䑛犢心齊奪錦標非分外<lb/>
<pb n="KR4d0244_WYG_004-45a"/>
龜泉從昔慶源深<lb/>
　　　往雞山視曹甥營母坟夜歸<lb/>
軋軋籃輿出暝途鑄錢塢裏騐青烏忽然月在千松頂<lb/>
影落瓊瑤滿地鋪<hi>原註坟地在鑄錢塢</hi>
　　　仲本寄示詩軸中有臘前觀雪見懷之章具感<lb/>
　　　真情也繼韻以謝<lb/>
誰戰玉龍看逐北尚驅鹽虎欲征西有人獨立城頭望<lb/>
一派寒光在乳溪<lb/>
<pb n="KR4d0244_WYG_004-45b"/>
　　　飯後過南坡觀雪二絶<lb/>
晨觀已落園翁後飯已來時計一疎太息若曹誰領㑹<lb/>
更教能賦總輸渠<lb/>
扶笻行雪又㝷梅花下衝寒要一杯好事有誰能問字<lb/>
可須能載麴生來<lb/>
　　　㣲雪<lb/>
霏㣲小雨灑通宵慘淡寒雲覆麗譙盈尺未成平地積<lb/>
六花應在半空銷<lb/>
<pb n="KR4d0244_WYG_004-46a"/>
　　　七月三日到鎮江欲過金山始登舟暴風雷雨<lb/>
　　　忽大作泊抵寺㟁則少霽矣囘舟晚晴却遇便<lb/>
　　　風<lb/>
忽然天外片雲飛風雨連江浪濺衣一笑江神真戲劇<lb/>
晚晴依舊送將歸<lb/>
　　　十四日雪復作<lb/>
行令𤣥㝠不敢温一天雪重壓江村我慚白雪飜巴曲<lb/>
天為黄茒洗瘴昏<lb/>
<pb n="KR4d0244_WYG_004-46b"/>
寧是因風搖栁絮又還扶雨著梅腮先生擁褐方高卧<lb/>
惡客敲門勿與開<lb/>
　　　連日將行泥塗風雪因作二詩一以自嘲一以<lb/>
　　　自觧<lb/>
薄宦才堪雞肋比泥塗風雪不償勞折腰始悟青衫左<lb/>
到底山林一著高<lb/>
天公憐我太徒勞為散氷花洗鬱陶飜覺籃輿清興動<lb/>
風流不減剡溪高<lb/>
<pb n="KR4d0244_WYG_004-47a"/>
　　　二十日南坡再賞菊<lb/>
扶杖坡頭日幾囘半醒半醉為花來只愁秋老風吹盡<lb/>
更向風前把一杯<lb/>
　　　移官舎菊種歸園中<lb/>
殷勤分去幾枝菊官滿聊為三徑資不是園葵何用拔<lb/>
且無薏苡莫相疑<lb/>
　　　南坡丹桂五株齊開<lb/>
秋風丹桂共徘徊應是姮娥著意來端為五人俱赴試<lb/>
<pb n="KR4d0244_WYG_004-47b"/>
五株更遣一時開<hi>原註今秋主簿兄以下五人赴秋舉</hi>
　　　南坡丹桂六株一時放花真佳兆也中秋節當<lb/>
　　　率諸生同賞<lb/>
六株丹桂一時華此去蟾宫路不賖莫惜中秋同一賞<lb/>
明年好事總吾家<lb/>
　　　菊少花<lb/>
菊不能言意自嗟淵明底事不還家東籬不負他時約<lb/>
看取樽前賸著花<lb/>
<pb n="KR4d0244_WYG_004-48a"/>
　　　和吳升之巖桂<lb/>
一笑姮娥不問金詩人未見已披襟秋來想動蟾宫興<lb/>
敢向風前徹夜吟<lb/>
　　　夜夢有人恵絲鞋一雙次日報除左史<lb/>
官職元來莫浪求絲絇夢裏有誰投帝庭入侍應須此<lb/>
果應恩除在仲秋<lb/>
　　　夢中作虀鱠詩<lb/>
香虀擣就有餘辛細縷初飛白玉鱗莫遣佳人頻下筯<lb/>
<pb n="KR4d0244_WYG_004-48b"/>
翠娥深處要人顰<lb/>
　　　詠古詩<lb/>
栁子脂韋不佩弦癡心附麗老羈纏亷商浪說能為市<lb/>
吏賈由來却悟鞭<lb/>
杜曲詩翁霜鬢鬚誰憐三十載騎驢五陵車馬輸年少<lb/>
枉讀平生萬卷書<lb/>
韓子其人掘强歟羣兒頭角乆相疎也知自是屠龍手<lb/>
温水難教戀小魚<lb/>
<pb n="KR4d0244_WYG_004-49a"/>
斗酒金鑾筆下春脫靴力士幾曽嗔後生不謂㝷常事<lb/>
驚怪先生膽是身<lb/>
　　　前和拒霜詩似亦少貶再以一絶慰之<lb/>
巖桂攙先還寂寞菊花殿後尚斕斑却應獨占西風好<lb/>
乞與佳名秋牡丹<lb/>
　　　姜總管相送至掃溪三十里夜雪中留别<lb/>
相得詩人我與公浙江從此隔西東年來已是難為别<lb/>
更在山中風雪中<lb/>
<pb n="KR4d0244_WYG_004-49b"/>
杯酒淋漓意氣傾離筵唱徹短歌行飜然解䌫人歸後<lb/>
獨自篷窓聽雨聲<lb/>
一麾又指浙西州千騎東方且上頭已約好山供望眼<lb/>
更煩飛雪送行舟<lb/>
　　　文籍遭水<lb/>
巍冠廣厦誦虞唐<hi>原註先生頃在經筵</hi>冷笑諸儒屋壁蔵卷軸隨<lb/>
車雖土苴末流清潤尚隄防<lb/>
　　　槿花詩<lb/>
<pb n="KR4d0244_WYG_004-50a"/>
西殿涼風合斷魂玉奴終不負東昏縱然榮落纔朝暮<lb/>
也是曽承雨露恩<lb/>
翠袖紅裳細錦袍紛紛兒女鬬妖嬈千枝萬朶遮人眼<lb/>
誰覺榮枯在一朝<lb/>
光陰占取入秋來料想西風費剪裁朝暮相催君莫問<lb/>
一邊零落一邊開<lb/>
草中漫說千年潤花裏休誇百日紅畢竟有生俱有盡<lb/>
大椿朝菌得無同<lb/>
<pb n="KR4d0244_WYG_004-50b"/>
　　　飯有沙二絶<lb/>
東西斷渡欲浮槎朝來絶市無魚蝦我倉濕榖舂不得<lb/>
客米炊來飯有沙<lb/>
厨人淘米不淘沙豈為先生惜齒牙烘穀旋舂供晚㸑<lb/>
瓶儲未可笑陶家<lb/>
　　　舟中重午絶句<lb/>
筠筒角黍楚人悲節物驚心此一時不作板輿迎侍計<lb/>
被讒真欲弔湘纍<lb/>
<pb n="KR4d0244_WYG_004-51a"/>
　　　乆不到南坡<lb/>
何許瀛洲更望登田園日涉與吾曽怪來松菊荒三徑<lb/>
底事歸兮却未能<lb/>
　　　南坡雜詩<lb/>
三徑應緣二仲開定交笑指嵗寒梅却嫌桃李無區别<lb/>
下有成蹊俗客來<hi>原註夾徑植梅</hi>
澗下初驚鬱鬱時十年春雨舊相知君看稚齒昻蔵處<lb/>
已有蒼髯老大姿<hi>原註澗下移松</hi>
<pb n="KR4d0244_WYG_004-51b"/>
先生壠上帶經鋤一雨朝來土脉蘇盈尺槿籬須補綴<lb/>
鄰翁殊未識龍雛<hi>原註補籬䕶笋</hi>
太華峯頭開玉井若耶溪上識紅粧要遣秋風開菡萏<lb/>
急須春雨漲池塘<hi>原註鑿池種蓮</hi>
靖節門前盡日垂清風千載意誰知折腰五斗非吾事<lb/>
慙愧輕儇一小兒<hi>原註亭前栽栁</hi>
　　　南坡雜興<lb/>
咫尺南坡早得春杖藜朝夕往來頻迨今著意栽桃李<lb/>
<pb n="KR4d0244_WYG_004-52a"/>
凖擬他年作主人<lb/>
東風已放二分春小小犂鋤手自親多少軟紅塵裏客<lb/>
豈知林下有閒人<lb/>
　　　道院周圍果實皆先居士手植因長老令摘送<lb/>
　　　不勝追感再成山偈<lb/>
仙翁久矣騎鯨去華表終朝化鶴來更待蟠桃千嵗熟<lb/>
慈顔應認手親培<lb/>
　　　和林正甫碾茶<lb/>
<pb n="KR4d0244_WYG_004-52b"/>
森嚴風味變腴甘未必能袪睡思酣姑為先生寛水厄<lb/>
却容歸夢到江南<lb/>
肝膽由來自一家人間何許是真茶不妨更著薑鹽伴<lb/>
可但丘中詠有麻<lb/>
　　　以蓮心茶送江倅報以剝蝦佳句<lb/>
十指纎纎笋透芽滿盤紅玉剝鬚蝦慇懃念我須分餉<lb/>
更問鄰家酒得賖<lb/>
　　　佳句妙醖鼎至再和以謝<lb/>
<pb n="KR4d0244_WYG_004-53a"/>
不為河㹠賦荻芽一壺且復薦枯蝦燈花也似知人喜<lb/>
來報歸期的不賖<lb/>
荷葉浮錢蒲茁芽鏡潭寧是照魚蝦只今風月平分了<lb/>
便趂鵬程萬里賖<lb/>
　　　别後寄林子長<lb/>
幸然頭角未相疎交道從來笑耳餘短棹忽來還又去<lb/>
得非蝴蝶夢周歟<lb/>
　　　安奉觀音<lb/>
<pb n="KR4d0244_WYG_004-53b"/>
優缽曇花果有花不縁詩酒到君家聞思大士應嫌汝<lb/>
枉費精神詠綺霞<lb/>
　　　和耘老弟喜衢得第三男<lb/>
天教英物照階除又勝徐卿第二雛會見五男并二女<lb/>
宛如合璧與連珠<lb/>
　　　覽鏡有白髪詩<lb/>
拂拭青銅照病顔勲名正墮渺茫間緣愁白髪三千丈<lb/>
蚤已朝來見一斑<lb/>
<pb n="KR4d0244_WYG_004-54a"/>
割雞何惜用牛刀老大無心賦畔牢多少少年騰上速<lb/>
幾人曽得見霜毛<lb/>
　　　和林子長恵黄芥<lb/>
小摘情親自履畦負霜含露末秋時綠葵白薤何須說<lb/>
潘岳當時恐未知<lb/>
自鋤稀甲細分畦憶在西山獨往時便把須彌蔵芥子<lb/>
箇中境界有誰知<lb/>
　　　謁先祖墓<lb/>
<pb n="KR4d0244_WYG_004-54b"/>
欲知吾祖慶源深山下龜泉色更澄况有西樞銘誌在<lb/>
吾詩正好刻碑陰<hi>原註章樞作先祖墓誌有云龜貯寒冽源深流長允矣虞公子孫其昌</hi>
</p>
<p>
</p>
  </div>
<div>
                <head>尊白堂集卷五</head>
    <p>
<pb n="KR4d0244_WYG_005-1a"/>
欽定四庫全書<lb/>
　尊白堂集卷五　　　　　　宋　虞儔　撰<lb/>
　　制<lb/>
　　　徽州績溪縣英濟王第九男封侯制<lb/>
朕惟有道之世百神受職眷惟乃父有子九人何八龍<lb/>
之俱侯而一虵之失所既旱乾水溢禱而必應宜威靈<lb/>
氣燄久而愈彰爰錫褒封以慰民望亶爲異數尚克欽<lb/>
承<lb/>
<pb n="KR4d0244_WYG_005-1b"/>
　　　王補之除大理少卿制<lb/>
朕惟王制有云刑者侀也一成而不可變故君子盡心<lb/>
焉天下之獄至于大理極矣苟五聽之不審三刺之不<lb/>
中則是使斯民終于無告而已朕甚憫焉以爾持心近<lb/>
厚議法不私典州則人懷恵愛持節則吏畏精明故擢<lb/>
從樞屬之聮俾貳棘卿之列往哉惟欽以究所長朕于<lb/>
用人惟才是擇歴階而升自有近比爾尚勉之<lb/>
　　　韓霖叙復成州團練使制<lb/>
<pb n="KR4d0244_WYG_005-2a"/>
朕惟賞罰所以示天下之公一予一奪初何心哉爾昔<lb/>
任總戎不能撫士郡将以聞既麗于罰閲時之久實應<lb/>
叙法還其兵團匪朕之私往服新命益思省循<lb/>
　　　時汝翼大理評事制<lb/>
朕惟廷尉有評實司議讞凡四方之訟牘紛至必躬閲<lb/>
之獄之當否罪之輕重盖關决于此惟明惟敏乃克勝<lb/>
任爾尚勉之<lb/>
　　　葉簨兩浙運副制<lb/>
<pb n="KR4d0244_WYG_005-2b"/>
朕惟國家駐蹕呉㑹凡兵儲民食與夫吏廪所以仰給<lb/>
於漕運者何可勝計豈他道比哉爾人門之羙見推搢<lb/>
紳持節把麾輒上課最郎闈省户俱著休稱肆疇已試<lb/>
之長首在選掄之數質諸僉論謂汝爲冝載陞延閣之<lb/>
華庸示建臺之寵其往盡乃心舉乃職毋乏吾事有以<lb/>
風厲諸道俾朕無愧於知人之明則惟汝嘉<lb/>
　　　胡大成都大茶馬使制<lb/>
朕惟朝廷立互市之規而川陜乃置司之地孰将隆指<lb/>
<pb n="KR4d0244_WYG_005-3a"/>
厥有周材爾心計疏通吏能强敏分符列郡夙推共理<lb/>
之良持節外臺益振祥刑之譽爰陞華於内閣庸筦𣙜<lb/>
於西州惟懋遷貨居斯盡摘山之利而協和種落乃能<lb/>
空馬之羣宜體眷知勉臻來效<lb/>
　　　李景和将作監制<lb/>
朕惟自即位以來宫室苑囿車騎服御無所增益盖欲<lb/>
躬行節儉以移風俗與漢之文帝匹休故匠監之設於<lb/>
事為簡昔號煩劇今為清選爾視時流乃有用之材謂<lb/>
<pb n="KR4d0244_WYG_005-3b"/>
天下無難為之事剖竹近藩其㳺刃恢乎餘地握蘭郎<lb/>
省若佩玉動則有聲比者将命出使無㡬微見於言面<lb/>
抗旜萬里形勢在目後日恢復中原掃清上都左宗廟<lb/>
右社稷面朝後市營繕之制固已洋洋然動其心矣往<lb/>
祇新命以規來効<lb/>
　　　郭倪殿前都虞侯制<lb/>
朕惟周廬千列爰肅宸居禁旅萬屯載謀總帥孰堪是<lb/>
任今得其人爾三世将才屢朝勲閥激昂自奮豈惟能<lb/>
<pb n="KR4d0244_WYG_005-4a"/>
讀父之書持重有謀盖深識事君之義推轂膺閫外之<lb/>
寄運籌收堂上之竒大江以東壮金湯之設險長淮以<lb/>
北洎草木以知名備殫夙夜之勤期赴功名之㑹輟從<lb/>
騎率晉陟巖除太微左垣厥有爪牙之士文昌上将是<lb/>
謂腹心之臣豈曰叙遷實以勞選惟律身乃可申軍法<lb/>
惟㓗已斯能服人心勉紹家聲毋廢朕命<lb/>
　　　朱子羙閤門舎人制<lb/>
朕惟彤闈華閣以肅朝儀其間列屬亦必遴選爾奮自<lb/>
<pb n="KR4d0244_WYG_005-4b"/>
右科被服儒雅甞在選中兹庸申命惟有禮以導人之<lb/>
恭有法以繩人之慢守斯二者則為稱職<lb/>
　　　林伯成閤門舎人制<lb/>
朕惟比年以來凡筮仕于彤閣者必試而後授遂與館<lb/>
職齊驅其選益重爾甞得雋右科比召試于西掖落筆<lb/>
風生既徹朕覧有可採者其祇成渙以踐厥官<lb/>
　　　林管閤門舎人制<lb/>
朕惟上閣之華日侍清光聮事其間可謂榮矣爾奮自<lb/>
<pb n="KR4d0244_WYG_005-5a"/>
武科蔚為選首官于右學亶有休稱不試而授人孰謂<lb/>
爾為不宜哉<lb/>
　　　曾炎林桷並右司制<lb/>
朕惟文昌乃政事之本有一日萬㡬之繁中臺分左右<lb/>
之聮掌二十四司之事猶振領而挈裘殆舉綱而張目<lb/>
必得其人乃勝厥任爾炎有當世之志遇錯節盤根始<lb/>
見其長爾桷推古人所為真璞玉渾金莫名其器俱懋<lb/>
經綸之業備殫中外之勞而用之未盡其才惟恢乎必<lb/>
<pb n="KR4d0244_WYG_005-5b"/>
有餘地久囬翔於省户宜序進於都公寜惟稽厥從違<lb/>
毋俾庶官之曠要使熟於聞見以為待用之資既簡深<lb/>
知何庸多訓<lb/>
　　　信王孫換南班授太子右内率府副率制<lb/>
朕惟歸内朝供奉之班職東宫羽翼之備庸親近屬盖<lb/>
廣殊恩爾信王之孫成國之子既制之終而年之及宜<lb/>
祿之厚而秩之優然得之易者必驕維守以謙而可久<lb/>
其欽承於朕訓以徼福于宗祊<lb/>
<pb n="KR4d0244_WYG_005-6a"/>
　　　權工部侍郎萬鍾中書舎人制<lb/>
朕惟中書命令之地舎人詞翰之官極一時儒者之榮<lb/>
聮兩禁侍臣之選不試而用今得其人具官某蚤負才<lb/>
名老于文學通夫國體是宜政事之與聞一哉王心不<lb/>
但語言之獨妙自登禁路深簡淵衷朕惟欽播告之修<lb/>
要在謹樞機之發問崔琳以今事罔或不知追仲舒之<lb/>
古風斯為稱職有如卿者何媿昔人豈應袖手于鳩工<lb/>
亟用演綸于鳳掖當使山東癃老扶杖願觀庶㡬河北<lb/>
<pb n="KR4d0244_WYG_005-6b"/>
武夫聞風雪涕修而書命賛我規恢<lb/>
　　　張濤中書舎人制<lb/>
朕惟中書政事之地舎人翰墨之官厥選甚艱莫如已<lb/>
試具官某學如游夏才似常楊曩聮禁路之華甞掌掖<lb/>
垣之制藉爾討論潤色自成一家維時號令文章同風<lb/>
三代自出領藩宣之寄豈厭直承明之廬其代予言孰<lb/>
稱朕意肆朌嚴召趣使來歸有如前席之思久不見賈<lb/>
矧兹弄印之久無以易堯正資播告之修更賴論思之<lb/>
<pb n="KR4d0244_WYG_005-7a"/>
益官雖仍舊命則維新亶于老成奚煩多訓<lb/>
　　　同知程松父九萬特除集英殿修撰制<lb/>
朕惟明有國善善之風謹古訓親親之義得人而用灼<lb/>
知移孝之因推本而言益見教忠之效兹有成命形于<lb/>
賛書某官父某藴當今平治之才負邁徃不羣之器頡<lb/>
頏仕路先豪俊以著鞭際遇清朝視功名猶唾手分符<lb/>
典州則最課輒上杖鉞分閫則威名逺聞聿觀賢嗣之<lb/>
飛騰力以親嫌而引避九華勝踐暫韜斂於風雲萬里<lb/>
<pb n="KR4d0244_WYG_005-7b"/>
宏程自優游於嵗月琳宫均逸錦里推尊眷家學之有<lb/>
傳簡朕心而大用是為有子方正位於樞廷豈不懷卿<lb/>
爰陞華於秘殿亶為異數孰謂彞章念本朝曾不數人<lb/>
良深嘉歎在一門實云盛事宜有光華其亟欽承以永<lb/>
終譽<lb/>
　　　王容起居郎章良能起居舎人制<lb/>
朕惟左右史之並建所以記人君之言動垂之萬世以<lb/>
為信書其責顧不重哉爾容萬言之策甞冠倫魁粤自<lb/>
<pb n="KR4d0244_WYG_005-8a"/>
典州晉登郎省爾良能華國之文見推士類紬書東觀<lb/>
兼直北扉即其識技之優庸在選掄之數爾其務存直<lb/>
筆君舉必書庶㡬朕每臨朝有以自警<lb/>
　　　龍井惠澤廟加封制<lb/>
朕憫今嵗之旱靡神不宗惟南山之南井有龍焉韜斂<lb/>
風雷貯儲雲雨亟命黄冠往投符簡如響斯荅曾不旋<lb/>
踵膚寸之澤彌天之潤何其神耶朕甚異之肆加顯號<lb/>
用侈侯封其欽承厥命以永佑我農人<lb/>
<pb n="KR4d0244_WYG_005-8b"/>
　　　某神父母加封制<lb/>
朕惟某神之廟掲䖍妥靈司境内水旱之柄凡有禱輒<lb/>
應封爵所朌不敢違其父母盖終慶羡祥有自來也<lb/>
　　　某神加封制<lb/>
朕惟今嵗之旱嘗詔郡國各禱于境内之神厥既應答<lb/>
如響嵗事以之不害於成有司以告封爵所宜加也朕<lb/>
不敢靳<lb/>
　　　劉述陞郎中制<lb/>
<pb n="KR4d0244_WYG_005-9a"/>
朕惟郎官上應列宿士大夫之髙選然必稽其資歴而<lb/>
後正其位序盖吝之也否則員外置耳爾器質醇茂才<lb/>
猷膚敏踐揚滋久閥閲尤髙既列屬於秋官宜陞華於<lb/>
六品國有彛典匪朕爾私其思所以報稱者勉之<lb/>
　　　任清叟陞郎中制<lb/>
朕惟郎員有中外之間盖官簿有深淺之殊其在公朝<lb/>
具存彛制爾人門兼羙閥閲素髙出膺剖竹之榮入振<lb/>
握蘭之譽参稽銓部無非累日之勞協贊地官其正列<lb/>
<pb n="KR4d0244_WYG_005-9b"/>
星之位宜思報效稱我褒陞<lb/>
　　　俞豊除待制宫觀制<lb/>
朕惟眷吾法從遽騰告老之章錫以賛書庸示貪賢之<lb/>
意具官某才猷膚敏學術深醇備殫中外之勤綽有老<lb/>
成之望粤繇睿簡亟上禁途西掖演綸咸識王言之大<lb/>
右銓典選果聞流品之清乃勇退之深堅嘗勉留而莫<lb/>
肯爰陟西清之候對姑陪列宇之真祠豈特都人又起<lb/>
賢哉之歎當令朝士共談知止之榮<lb/>
<pb n="KR4d0244_WYG_005-10a"/>
　　　邵文炳待制宫觀制<lb/>
朕惟均秩祠庭亶謂優賢之寵陞華延閣有嚴次對之<lb/>
除眷吾侍從之臣爰渙絲綸之渥具官某蚤安靜退晚<lb/>
躐清華多識博聞洞貫九流之邃髙文大冊蔚為一代<lb/>
之雄視草北扉代言西掖晉勸金華之講載抽石室之<lb/>
書備簡深知盖将大用乃以晦明之疾力祈香火之歸<lb/>
顧當饋之歎方興豈容輕去而長者之言不妄姑徇雅<lb/>
懷<lb/>
<pb n="KR4d0244_WYG_005-10b"/>
　　　右文殿修撰蔡戡除集英殿修撰知靜江府制<lb/>
朕惟士大夫出處亦何常之有哉爾杜門有年矣今朝<lb/>
廷謀帥一旦飜然乃為朕行得非有所抱負未究設施<lb/>
思欲有以自見乎惟桂林南越一都㑹外接西廣六畨<lb/>
南連交趾九道其責任也甚重升華秘殿姑為爾寵若<lb/>
控馭之略綏撫之方爾盖優為之矣惟毋曰廹而後動<lb/>
不得已而後起欽哉往盡乃心舉乃職以無負予委寄<lb/>
之意則惟汝嘉<lb/>
<pb n="KR4d0244_WYG_005-11a"/>
　　　楊文昌将作監丞張琯将作監簿制<lb/>
朕惟躬行節儉以移風俗凡宫室苑囿未嘗有所增益<lb/>
然而匠監設屬有不敢廢者亦以蓄儲人材待用焉耳<lb/>
爾文昌出於紹興勲閥而能佩服儒雅爾琯見謂元祐<lb/>
故家而能有志事功若丞若簿其往莅厥職爾毋曰事<lb/>
有若緩而不切狃於苟蕳之習必也俾工巧器械咸精<lb/>
其能以副朕儲材之意則惟汝嘉<lb/>
　　　同知程松曾祖任承信郎淳贈太子少保制<lb/>
<pb n="KR4d0244_WYG_005-11b"/>
朕惟人之哀榮自本根而茂枝葉天之報施若影響之<lb/>
應形聲朕登庸二府之大臣俾追榮三世之曽廟盖亦<lb/>
本之以人情參之以天理某官曾祖某徳之所積者厚<lb/>
澤之所施者長啟佑後人為吾近輔已陟樞庭之峻宜<lb/>
申宫保之褒尚克有知以對殊渥<lb/>
　　　曾祖母徐氏齊安郡夫人制<lb/>
朕惟天之報施善人固自不差君之待遇大臣盖亦有<lb/>
禮某官曾祖母某氏系出華族來嬪徳門於法度以能<lb/>
<pb n="KR4d0244_WYG_005-12a"/>
循亦慈祥而可紀今吾近輔時乃曾孫登用云初追榮<lb/>
可後爰疏封於大郡且正號於小君寧唯修舉於朝彞<lb/>
是亦尊嚴于國體<lb/>
　　　祖贈奉直大夫攄贈太子少傅制<lb/>
朕以基命宥宻之寄屬之當世經濟之賢渙號于庭既<lb/>
増重於國體納書於廟昭克紹於家聲某官祖某擅一<lb/>
鄉之評鍾九華之秀樂天知命豈其生不逢辰鏟彩埋<lb/>
光盖亦才難大用曰予近輔時乃慈孫兹當圖任之初<lb/>
<pb n="KR4d0244_WYG_005-12b"/>
爰舉追榮之典俾就東宫之列庸加次傅之名念考父<lb/>
之滋恭豈無達者喜臧孫之有後今見其人<lb/>
　　　祖母宜人江氏贈信安郡夫人制<lb/>
朕惟啟列郡之封正小君之號以私室追榮之典為公<lb/>
朝錫命之崇某官祖母某氏系出髙華歸嬪名勝乃眷<lb/>
樞臣之佐有懷王妣之慈盖已疏真食之多寧不動含<lb/>
飴之感魚軒象服雖不洎於前生石<graphic n="KR1038" url="https://raw.githubusercontent.com/kanripo/KR-Gaiji/master/images/KR1038.png" mimeType="image/png"/>封丘尚有光於<lb/>
身後兹為異數用告幽扄<lb/>
<pb n="KR4d0244_WYG_005-13a"/>
　　　妻令人畢氏贈宜春郡夫人制<lb/>
朕惟夫榮於朝妻榮於室古之道也若隱約之與居而<lb/>
富貴不及與之共人情将安忍哉某官妻某氏生徳業<lb/>
之門有柔嘉之則能執婦道以相君子何意天嗇之年<lb/>
不俾偕老今吾登用帷幄之臣付之重任宜有追榮之<lb/>
典以慰其琴瑟之思開大郡之封正小君之號烏可已<lb/>
乎<lb/>
　　　趙師睪贈父制<lb/>
<pb n="KR4d0244_WYG_005-13b"/>
朕惟舉明堂之祀均四海之驩眷惟侍從之臣方切劬<lb/>
勞之念爰攽愍典用賁壙宵某官父某徳著温恭行成<lb/>
信厚天潢析𣲖惟源之深者其流長僊李傳芳惟根之<lb/>
茂者其實遂每篤義方之教克開似續之賢緬想生平<lb/>
僅止兵防之任固宜身後晉聮帝傅之班盖積慶之有<lb/>
餘視追榮而無愧亟其告廟歆此納書<lb/>
　　　贈母制<lb/>
朕惟宗祀明堂大賚四海矧予法從嘗聮持橐之班念<lb/>
<pb n="KR4d0244_WYG_005-14a"/>
彼母慈宜厚追榮之典某官母某氏芳猷未泯懿範深<lb/>
彰以宜其家供召南之祭祀克成厥子喜京兆之平反<lb/>
爰疏大國之封益正小君之號顧生死哀榮之際孰擬<lb/>
其倫想山河象服之儀儼然如在<lb/>
　　　中書舎人萬鍾贈父制<lb/>
朕惟舉三嵗之祀均萬國之歡眷惟侍從之臣每篤劬<lb/>
勞之念爰推寵渥用賁幽扄某官父某積善在身隂功<lb/>
及物謹石氏義方之訓有味其言富孔庭詩禮之傳克<lb/>
<pb n="KR4d0244_WYG_005-14b"/>
開厥後是宜有子為時顯人自葉流根或廣九重之澤<lb/>
納書告廟庸陞四品之階<lb/>
　　　贈母制<lb/>
朕惟舉三嵗之祀均萬國之歡眷惟侍從之臣每篤劬<lb/>
勞之念爰推寵渥用賁幽扄某官母某氏婦道夙嫻母<lb/>
儀甚著卜妻敬仲灼知五世之昌居擇孟鄰每謹三遷<lb/>
之教是宜有子為時顯人自葉流根沭霈恩而罔間納<lb/>
書告廟視夫爵以斯從<lb/>
<pb n="KR4d0244_WYG_005-15a"/>
　　　贈所生母制<lb/>
朕惟舉三嵗之祀均萬國之歡眷惟侍臣每篤劬勞之<lb/>
念爰推寵渥用賁幽扄某官母某氏夙有令儀來歸望<lb/>
族挺出芝庭之秀晉持荷橐之華生也甚榮已侈恩封<lb/>
之盛死而不泯尚歆褒典之行<lb/>
　　　楊貴妃曽祖贈太子少保舜元贈太子太保制<lb/>
朕惟涓路寝之室制總章之筵既舉縟儀爰推霈澤矧<lb/>
有女孫之貴宜追本祖之榮具官某積善在躬含章有<lb/>
<pb n="KR4d0244_WYG_005-15b"/>
慶雖不逮王官之顯盖自推天爵之髙啟佑後人遂冠<lb/>
六宫之寵肆朌褒典宜增三世之封爰升宫保之崇階<lb/>
用侈壙宵之愍册<lb/>
　　　曾祖母齊安郡夫人王氏贈大寧郡夫人制<lb/>
朕惟宗祀明堂受釐宣室爰敷霈澤式将四海之歡乃<lb/>
眷列妃宜崇三世之廟某氏族推甲冠徳備柔嘉委蛇<lb/>
山河之容和樂室家之慶鞠衣闕狄方啟佑於後人象<lb/>
服魚軒宜晉封於大郡<lb/>
<pb n="KR4d0244_WYG_005-16a"/>
　　　祖太子少傅全贈太子太傅制<lb/>
朕奉承祖考升配上天既均四海之歡不專其饗況冠<lb/>
六宫之列盍厚其先某官某蹈道有常溍光不耀惟種<lb/>
徳懋百年之計是以流長肆治朝舉三嵗之詞宜其報<lb/>
厚爰錫壤宵之澤晉陞宫傅之榮尚克有知庶㡬不朽<lb/>
　　　祖母順政郡夫人解氏贈文安郡夫人制<lb/>
朕惟裒兩儀之臨陟三后之配乃眷帝妃之貴有懷王<lb/>
妣之慈肆舉彞章用頒愍册某氏系出慶閥歸嬪徳門<lb/>
<pb n="KR4d0244_WYG_005-16b"/>
以宜其家應國風二南之化克開厥後啟太極四星之<lb/>
祥適熈事之順成豈褒恩之可靳爰正小君之位載加<lb/>
大郡之封未泯淑靈益昭寵數<lb/>
　　　父任保義郎贈太子少師漸贈太子太師制<lb/>
朕惟躬事天之禮極嚴父之思嘉與羣生同霑大賚矧<lb/>
冠後宫之貴宜申禰廟之褒具官某迪徳有常抱材不<lb/>
試世積隂功之厚鄉推月旦之評雖云鏟彩以埋光兹<lb/>
實發祥而儲祉篤生淑女豈特為門户之華亞位中闈<lb/>
<pb n="KR4d0244_WYG_005-17a"/>
抑又衍邦家之慶其進宫師之秩以追泉壤之榮惟爾<lb/>
有知歆予茂渥<lb/>
　　　前母通義郡夫人趙氏贈永寧郡夫人前母蘄<lb/>
　　　春郡夫人孫氏贈潯陽郡夫人母和政郡夫人<lb/>
　　　張氏贈安康郡夫人制<lb/>
朕惟宗祀明堂大賚四海展如邦媛宜推錫類之仁慰<lb/>
其母心肆舉追榮之典某氏出髙華之族歸名勝之門<lb/>
居循圖史之言動中珩璜之節傳芳襲慶克開女子之<lb/>
<pb n="KR4d0244_WYG_005-17b"/>
祥自葉流根益廣寒泉之澤疏封大郡加賁小君翟茀<lb/>
以朝雖生前之不逮彤管有煒尚身後之有光<lb/>
　　　參政張巖曾祖任内殿承制吉贈太子少保制<lb/>
朕惟得詩雅維石之瞻晉階二府之列稽春秋尊祖之<lb/>
誼庸疏三世之封某官曾祖某昔在前朝嘗躋膴仕蚤<lb/>
負有為之志晚全知止之風伊爾曾孫乃吾近弼政塗<lb/>
直上既發册於公朝宫保崇資爰納書於私廟慶餘所<lb/>
暨歆告其承<lb/>
<pb n="KR4d0244_WYG_005-18a"/>
　　　曾祖母薛氏贈信安郡夫人制<lb/>
朕惟並建英豪置諸左右奮庸熈載方圖任於政塗儲<lb/>
祉流光爰追榮於曾廟某官曾祖母某氏徳儀閑雅族<lb/>
望華腴躬鵲巢以起家克配君子職采蘩而承祀垂裕<lb/>
後昆時惟三世之孫賛我萬㡬之務脂田是胙雖恩禮<lb/>
之惟優翟茀以朝悼音容之已逺庶㡬營魄尚識寵光<lb/>
　　　祖不仕懷贈太子少傅制<lb/>
朕惟以賢臣而遇聖君方參大政念爾祖之修厥徳可<lb/>
<pb n="KR4d0244_WYG_005-18b"/>
錫褒章某官祖某積善在躬克昌厥後清徳傳家之逺<lb/>
隂功及物之深非及其身在其孫推原有自然本乎天<lb/>
尊乎祖欲報伊何爰加宫傅之名用作壙宵之慶尚惟<lb/>
精爽歆此納書<lb/>
　　　祖母楊氏贈宜春郡夫人制<lb/>
朕惟降大任於是人方茲共政受介福于王母宜有追<lb/>
榮某官祖母某氏作配名門交修善道燕翼詩書之訓<lb/>
蟬聮閥閲之華時乃文孫參吾中鉉圭腴陪賦既疏真<lb/>
<pb n="KR4d0244_WYG_005-19a"/>
食之多象服副笄應慰含飴之感正以小君之號開其<lb/>
大郡之封是謂殊恩孰云常典<lb/>
　　　父贈朝散大夫範贈太子少師制<lb/>
朕惟源之深者委斯逺施之厚者報乃豐眷吾執政之<lb/>
臣方秪厥命爰舉追榮之典以厚其先某官父某允蹈<lb/>
古人見推流輩石氏義方之訓睠睠不忘孔庭詩禮之<lb/>
傳孜孜在是爾之有子朕以為賢念簡注之素隆而登<lb/>
庸之伊始參華機政既躋二府之崇班視秩宫師用侈<lb/>
<pb n="KR4d0244_WYG_005-19b"/>
一門之餘慶<lb/>
　　　母太令人鄭氏贈永嘉郡夫人制<lb/>
朕惟以孝事君則忠事君不忠非孝偉然人傑晉參鼎<lb/>
鉉之司念彼母慈深切桮棬之感某官母某氏克配君<lb/>
子篤生鉅賢益廣二南之風每謹三遷之教非此母不<lb/>
生此子咸推命世之材有是君斯有是臣式際興王之<lb/>
運推原所自欲報伊何追誦蓼莪之篇為之永歎加賁<lb/>
采蘋之職庸慰爾思<lb/>
<pb n="KR4d0244_WYG_005-20a"/>
　　妻令人髙氏封齊安郡夫人制<lb/>
朕惟言惟作命方登廊廟之賢爵則從夫庸侈室家之<lb/>
慶品章具在恩禮宜優某官妻某氏族望髙華風儀閑<lb/>
逺雅佩珩璜之節動遵圖史之言作配宗工盖多中閫<lb/>
之助進參大政斯穆外朝之言亶有淑聲爰加休渥正<lb/>
爾小君之號開夫名郡之封因以起家既應鵲巢之化<lb/>
與之偕老益彰象服之宜往哉欽承以保燕譽<lb/>
　　　知院陳自强曾祖少保制<lb/>
<pb n="KR4d0244_WYG_005-20b"/>
朕惟孝子慈孫孰不欲顯榮其親等而上之以及於三<lb/>
世之廟然非二府大臣曽不得與於斯寵盖國家之舊<lb/>
典禮經也某官曾祖某蹈道有常含章弗耀發祥垂祉<lb/>
施其孫子晉參機政兼長事樞則其淵源盖有所自來<lb/>
矣追榮之澤其可已乎升自宫保亞秩三事非特侈其<lb/>
家庭之慶亦所以慰其饋祀之思<lb/>
　　　曾祖母贈祁國夫人制<lb/>
朕惟春秋之世有媯之後並于正卿推原所自盖育于<lb/>
<pb n="KR4d0244_WYG_005-21a"/>
姜考古驗今益信而有證某官曾祖母某氏淑謹柔嘉<lb/>
宜於族黨蕃衍盛大燕及後昆厥有文武兼資之臣克<lb/>
任東西二府之寄始終一徳光輔朕躬可無流根之澤<lb/>
以爲積善之報乎肇開大國之封益顯小君之號茲爲<lb/>
異數用告幽扄<lb/>
　　　祖贈少保制<lb/>
朕惟衛詩有云樹之榛栗椅桐梓漆爰伐琴瑟此言種<lb/>
徳亦由是也某官祖某隱居求志鄉黨稱賢太丘之徳<lb/>
<pb n="KR4d0244_WYG_005-21b"/>
可師不充於位敬仲之占有驗今在其孫乃登廟堂參<lb/>
予鼎鉉册拜云始追榮可後爰自東宫之二品晉階天<lb/>
子之三孤用詔祖庭歆茲愍册夫根本深而枝葉茂慶<lb/>
之所鍾則厥後必昌理之自然無足疑者<lb/>
　　　祖母贈申國夫人制<lb/>
朕惟義所當先爰有追榮之典徳無不報可忘反始之<lb/>
思矧真儒既亞於上台宜愍册亟加於祖廟某官祖母<lb/>
某氏資稟淑茂族望華腴家傳勤儉之風人誦慈祥之<lb/>
<pb n="KR4d0244_WYG_005-22a"/>
訓再世而大有孫孔賢粤晉長於鴻樞復參陪於中鉉<lb/>
原其所自更疏大國之封没有餘光用侈無疆之慶<lb/>
　　　父贈少師制<lb/>
朕惟昔者曾參以羶薌之薦爲養而非孝若國人稱願然<lb/>
曰幸哉有子如此乃所謂孝也是故君子得時得位揚<lb/>
名以顯其親者豈非疇昔之願歟某官父某隱徳不耀<lb/>
鄉評甚髙詩禮之傳來自孔庭義方之訓不媿石碏成<lb/>
其賢嗣興於朕躬以文武兼資之才膺東西二府之寄<lb/>
<pb n="KR4d0244_WYG_005-22b"/>
疏榮顯册申贈維師人皆稱之曰賢誰不願以爲子導<lb/>
揚册祝寧唯增廟室之光華尚有典刑抑又俾里閭之<lb/>
歆羨<lb/>
　　　母贈成國夫人制<lb/>
朕惟大臣遇主既應風雲千載之期孝子念親深極霜<lb/>
露九原之感爰頒褒澤用賁寒泉某官母某氏言動有<lb/>
常容止可法宜家室則琴瑟靜好共祭祀則蘋藻吉蠲<lb/>
間於兩社之封克生令子被以三遷之教爲時聞人粤<lb/>
<pb n="KR4d0244_WYG_005-23a"/>
更踐於政塗宜追榮於禰室念桮棬而惻愴出綸綍以<lb/>
光華致爵位以起家何媿鵲巢之徳如山河而開國益<lb/>
崇象服之宜朕命惟行母心斯慰<lb/>
　　　妻贈滎陽郡夫人制<lb/>
朕惟委寄股肱具存體貌登庸熈載既峻陟於中階警<lb/>
戒相成豈不由於内助矧繐帷之悼徳宜綸告之疏榮<lb/>
某官妻某氏挺秀名門克配君子不但禮賔於冀缺抑<lb/>
亦激昂於仲卿爲時聞人晉階大用令儀令色尚想典<lb/>
<pb n="KR4d0244_WYG_005-23b"/>
刑之存一死一生尤增伉儷之重爰正小君之號肇聞<lb/>
大郡之封用告幽扄尚歆愍册<lb/>
　　　知廣州胡紘捕猺賊有勞除華文閣待制制<lb/>
朕惟撫柔嶺徼選用循良赤子弄兵要在安之而已渠<lb/>
魁就戮無不得其所焉具官某兩禁舊人一時名士屬<lb/>
五羊之謀帥肯爲朕行擁千騎以首途實慰民望適有<lb/>
潢池之盜頗聞桴鼓之鳴督捕有方甚稱在前之智略<lb/>
勞來不怠靡專直指之威名用酬爾勞何愛乎賞爰陟<lb/>
<pb n="KR4d0244_WYG_005-24a"/>
西清之次對以光南國之于宣當令矜寡之安居載歌<lb/>
鴻雁宜廣朝廷之徳意安問狐狸<lb/>
　　　在外侍從登極恩贈父制<lb/>
勑朕方訪落求助自公卿大夫各加地進律矣則推本<lb/>
其世而褒大其家雖禮未有可不以義起乎具官某故<lb/>
父具官某生有種徳之勞而位不稱殁饗義方之報而<lb/>
何其流之長也以爾某論思獻納著節兩朝肆予嗣服<lb/>
心在王室非忠孝之傳有自來歟增賁禰廟追錫崇階<lb/>
<pb n="KR4d0244_WYG_005-24b"/>
雖曰舊章亦以示勸可<lb/>
　　　在外侍從明堂恩贈父制<lb/>
朕既舍爵書勞自公卿大夫以次第賞矣則推其世家為<lb/>
之報本詩不云乎孝子不匱永錫爾類盖周道也具官<lb/>
某故父具官某生有種徳之勤而位不稱殁饗義方之<lb/>
報而何其流之長也屬予初禋有嚴其報生民尊祖視<lb/>
古不慚而可以忘爾某之禰廟乎爰本之經宜追錫崇<lb/>
階非以爲生亦禮之稱可<lb/>
<pb n="KR4d0244_WYG_005-25a"/>
　　　權吏部侍郎孫逢吉等明堂恩贈父制<lb/>
朕既舍爵書勞自公卿大夫以次第賞矣則推其世家<lb/>
爲之報本雖禮未有獨不可以義起乎具官某故父具<lb/>
官某生有種徳之羙而位不稱殁享義方之報<hi>原註袁説友章</hi>
<hi>頴父云生爲才大夫而用不盡殁爲賢考</hi>而何其流之長也屬予初禋百執<lb/>
事在廟爾某不但駿奔匪懈而敬之顯思之戒日徹於<lb/>
聴聞也劬躬燾後非爾素教之所自來歟追錫有彞爰<lb/>
進厥秩非以為生亦徳之稱可<lb/>
<pb n="KR4d0244_WYG_005-25b"/>
　　　興州統制祿禧牧馬賞授武翼郎制<lb/>
朕惟軍中牧養之令嵗稽其殿最之數而賞罰之爾善<lb/>
於其職而不乏吾事主帥以名來上何愛一官不以爲<lb/>
爾寵乎<lb/>
　　　王思誠宋安世爲夀慈宫職事有勞特與帶行<lb/>
　　　遥刺制<lb/>
朕惟定省重闈弗敢少怠晨昏之念惓惓以之爾等祇<lb/>
奉無違恪勤是務慈顔有喜朕心則安爰申叙於賢勞<lb/>
<pb n="KR4d0244_WYG_005-26a"/>
俾遙分於郡紱惟不驕所以守貴惟能訓所以永年益<lb/>
堅乃心毋替朕命<lb/>
　　　陳朴捕猺冦陣亡特贈承務郎仍與一子恩澤<lb/>
　　　制<lb/>
朕惟比者猺人嘯聚山谷爾以一尉討賊遂喪其元逹<lb/>
予聴聞良用駭歎爰疏贈典併厚賞延尚其有知歆此<lb/>
殊寵<lb/>
　　　劉性之制<lb/>
<pb n="KR4d0244_WYG_005-26b"/>
爾以書生備諳武事渠魁就戮諸峒肅清其陞京秩之<lb/>
聮以爲効官之勸<lb/>
　　　陳嘉制<lb/>
爾以書生賛畫幕府渠魁就戮諸峒肅清何愛一官不<lb/>
以爲爾寵<lb/>
　　　謝棨制<lb/>
朕恭惟髙廟信書告成亦既次第行賞矣顧何愛一官<lb/>
不以爲爾寵<lb/>
<pb n="KR4d0244_WYG_005-27a"/>
　　　夏永夀制<lb/>
朕追念先帝羮墻見之爾嘗執事宫闈勤勞備至進官<lb/>
一列以示朕恩<lb/>
　　　孫紹祖等制<lb/>
朕洪惟髙廟信書告成亦既次第行賞矣爾等𨽻於史<lb/>
觀與有勞焉進官一列盖彞典也<lb/>
　　　王中實督捕猺冦染瘴亡殁特贈承直郎與一<lb/>
　　　子恩澤制<lb/>
<pb n="KR4d0244_WYG_005-27b"/>
朕惟比以猺氓嘯聚於山谷致煩師閫討捕以甲兵爾<lb/>
盖驅馳其間乃染瘴癘以殁逹予聞聴良用惻傷爰疏<lb/>
贈典之褒併厚世延之賞尚惟不冺歆此殊恩<lb/>
　　　薛紹再任淮東總領制<lb/>
朕惟入聮卿列出總軍儲庶㡬閫外之臣知有王人之<lb/>
重爾蔚爲時用克紹家聲分符則課最屢騰持節則風<lb/>
稜愈振惟長江之天險顧列戍之雲屯藉爾棘位之髙<lb/>
華董彼轅門之饋餉士皆宿飽府有餘財事不辭難肆<lb/>
<pb n="KR4d0244_WYG_005-28a"/>
疇庸於已試人惟求舊茲因任以爲宜益懋賢勞嗣膺<lb/>
褒寵<lb/>
　　　葉宗魯太常寺主簿制<lb/>
朕惟禮樂所以粉飾太平而奉常實典司之其間列屬<lb/>
並號清華爾文學政事俱有可觀簿政之職盖朕遴選<lb/>
今坐廟堂風憲多由此途出爾身親見之矣益思涵養<lb/>
以待予之器使<lb/>
　　　閤門㸔班祗候夀囦落㸔班字制<lb/>
<pb n="KR4d0244_WYG_005-28b"/>
爾嘗𨽻事於彤閤已熟閲於朝儀爰覈實於年勞始正<lb/>
名於位序盖進以漸者能久然得之易者必驕徃哉惟<lb/>
欽毋忝朕命<lb/>
　　　來處和落㸔班字制<lb/>
朕惟上閣之設屬欲其習熟於觀瞻肆稽年勞始正位<lb/>
序除授之意其詳如此居是職者可無勉乎<lb/>
　　　單䕫刑部尚書制<lb/>
朕惟成康之世悉臻囹圄之空堯舜之民僅示衣冠之<lb/>
<pb n="KR4d0244_WYG_005-29a"/>
象盖以臯陶之作士與夫秋官之佐王朕甚慕焉誰其<lb/>
任此具官某通班兩禁歴事四朝蹈孔門忠恕之風洗<lb/>
漢吏刻深之習數正元之朝士今已無多視魯殿之靈<lb/>
光巋然存者比由召對信謂老成更事爲多若蓍龜之<lb/>
先見獨立不懼猶松栢之後凋中外徧更望實益著從<lb/>
憲部貳卿之列徙文昌八座之聮盖期獻納雨露之邊<lb/>
豈但聴履星辰之上惟仁者宜在髙位衆論翕然俾民<lb/>
不犯於有司一䕫足矣<lb/>
<pb n="KR4d0244_WYG_005-29b"/>
　　　史彌堅太府寺丞制<lb/>
朕惟求良玉者必之崑山掄羙材者必之鄧林文獻故<lb/>
家人物粹焉維爾先正相我孝宗遺風餘烈在人耳目<lb/>
爾克自植立不墜家聲雖欲勿用人其舎諸簿正外府<lb/>
允能其官轉而爲丞孰曰不宜詩云雖無老成人尚有<lb/>
典刑其是之謂乎<lb/>
　　　譙令憲太府寺丞制<lb/>
朕惟爵祿得之易者鮮不驕惰惟有以自致者然後可<lb/>
<pb n="KR4d0244_WYG_005-30a"/>
期以趨事赴功爾蜚英太學得雋儒科未嘗慿藉於世<lb/>
資盖欲立露其囊穎粤由縣最方列周行維時外府掌<lb/>
九土之貢百品之貨視他寺爲煩劇肆命爾往丞其間<lb/>
辨其名物謹其出入以賛其長盖擇可勞而勞之者也<lb/>
亟祗厥官以副遴選<lb/>
　　　張鎡太府寺丞制<lb/>
朕惟出納邦財屬之外府丞哉丞哉朕不以輕畀人也<lb/>
爾勲閥之胄乃能刻意篇翰渉筆其間人孰爾訾欽哉<lb/>
<pb n="KR4d0244_WYG_005-30b"/>
往能其官毋忝朕命<lb/>
　　　趙夢極太常丞制<lb/>
朕之用人惟才是與爾器質粹然聲華籍甚盖疏越之<lb/>
瑟而瑚璉之器也奉常禮樂之地文物彬彬朝廷容典<lb/>
上下等威於是乎在往丞其間是爲清選其思所以愛<lb/>
禮以無忝於厥官欽哉<lb/>
　　　趙時逢大宗正丞制<lb/>
朕惟司宗置丞地清秩優異時多以異姓賢而有文者<lb/>
<pb n="KR4d0244_WYG_005-31a"/>
爲之雖有屬籍之英罕在是選惟爾乃祖際遇阜陵躋<lb/>
於法従爾克守家法奮自儒科凡所居官皆有可紀可<lb/>
不謂賢而有文者乎肆朌新命孰曰不宜其往賛而長<lb/>
成麟趾信厚之風以副朕遴選之意<lb/>
　　　黄由知鎮江府制<lb/>
朕惟城髙鐵甕地接金陵外控長江亶謂喉襟之地内<lb/>
䕶行闕不違咫尺之天肆求侍從之賢往任藩宣之寄<lb/>
具官某文髙一代學貫九流堂堂人物之英表表搢紳<lb/>
<pb n="KR4d0244_WYG_005-31b"/>
之望飛英騰茂推江夏之無雙發策决科見公孫之第<lb/>
一立登禁路深簡朕知遂躋八座之崇越在諸公之右<lb/>
一麾出守盖有味於清時三已何如了不形於慍色念<lb/>
家食之亦久稽朝論以無他眷北固之雲横不妨卧治<lb/>
去長安而日近佇俟來歸<lb/>
　　　張抑知平江府制<lb/>
朕惟蘇臺甲於東南壯哉爲郡太守選於侍從久矣無<lb/>
人載陞延閤之華式寵文昌之老其秪新命爰錫賛書<lb/>
<pb n="KR4d0244_WYG_005-32a"/>
具官某學富家傳才優時用掲禁塗之領袖振天朝之<lb/>
羽儀聴履而上星辰躋榮八座褰帷而問風俗作牧九<lb/>
州方資共理之良胡乃丐歸之切易地姑更於符竹提<lb/>
封况接於鄉枌所去見思豈間閩徼山川之邈其來何<lb/>
暮亟慰呉中父老之懷往布寛條以綏近服<lb/>
　　　趙善堅知紹興府制<lb/>
朕惟興懷三輔盖将更治以考功乃眷從臣不以一𤯝<lb/>
而掩徳爰攽綸命申錫賛書具官某以帝冑之英膺天<lb/>
<pb n="KR4d0244_WYG_005-32b"/>
邑之寄二年於此已備罄於勤勞一旦飄然可久安於<lb/>
閒適乃顧陪都之重實臨東粤之區畀一節以起家總<lb/>
七州而作牧要使民安田里還賣刀買犢之風庶㡬福<lb/>
及京師有自葉流根之潤朕之所以待爾者可謂盡矣<lb/>
爾之所以報朕者宜如何哉<lb/>
　　　在外侍從登極恩贈母制<lb/>
勅朕既本之經宜爲卿大夫崇建禰廟以侈移忠之報<lb/>
則母氏與享以次申錫使之匹休亦古道也具官某母<lb/>
<pb n="KR4d0244_WYG_005-33a"/>
某氏來自名門作配君子是生賢嗣蔚爲從臣夫雞鳴<lb/>
警戒之道不篤則過庭之訓不嚴蘋藻不共則甘㫖不<lb/>
謹爾某何以能移孝爲忠也因其舊號易以新封雖曰<lb/>
邦彞亦足用勸可<lb/>
　　　在外宰執登極恩贈妻制<lb/>
勅昔成王踐祚世修忠厚其詩曰孝子不匱永錫爾類<lb/>
其類維何室家之壼盖施及臣子不但其身而亦被於<lb/>
室家具官某妻某氏克相夫子蔚爲宗工積行累勞致<lb/>
<pb n="KR4d0244_WYG_005-33b"/>
位孤棘惟周人克廣孝思慰滿梱内肆予嗣服繄爾臣<lb/>
隣多助之至則爲之推恩燕及閨門雖祔於姑亦祚大<lb/>
國非苟爲私盖周道也可<lb/>
　　　在外侍從登極恩封妻制<lb/>
勅朕觀二南之詩闗雎爲王后鵲巢采蘩爲君大夫妻<lb/>
作也則正家之化君臣一體然則方定長秋之位而可<lb/>
無以爲爾内勸乎具官某妻某氏以爾夫子嘗爲從臣<lb/>
獻納論思夙夜匪懈則入朝有雞鳴之戒退食有羔羊<lb/>
<pb n="KR4d0244_WYG_005-34a"/>
之徳惟爾之助申錫命書晉之羙號則在初政豈曰不<lb/>
宜可<lb/>
　　　向朴循資制<lb/>
朕惟𣙜筦之務所以阜通國貨嵗入有羡惟爾之勞進<lb/>
官一列實應賞典<lb/>
　　　恭淑皇后祔廟甥曾熈等循資制<lb/>
朕慨念椒塗既嚴祔廟爰推曠澤以篤姻親寵以賛書<lb/>
升其品秩勿云故事而有易心<lb/>
<pb n="KR4d0244_WYG_005-34b"/>
　　　華文閣待制知慶元府趙不迹改差知潭州制<lb/>
朕惟長沙重地全楚上流謀帥維艱得人乃可兹渙出綸<lb/>
之命庶酬弄印之懐具官某抱負不凡踐揚滋久疊組<lb/>
左魚之佩皇華四牡之馳卧䕶陪都并京師而䝉福往<lb/>
臨制閫環海道以無波積制外庸亶孚民譽且有功而<lb/>
見知則悦盖用人盡其才爲難載疇南國之于蕃<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>得<lb/>
君重矧備西清之次對勉爲朕行<lb/>
　　　胡元衡大理正制<lb/>
<pb n="KR4d0244_WYG_005-35a"/>
朕惟漢公孫𢎞告武帝有曰因能任官則分職治此乃<lb/>
不易之論爾資稟重厚學試明敏接武朝行藹然譽處<lb/>
丞吾廷尉亦既久知自丞而正盖因能也夫以春秋決<lb/>
疑獄而聲名重於朝廷真儒者事古有人焉爾尚勉之<lb/>
欽哉<lb/>
　　　百嵗老人授官致仕制<lb/>
朕惟堯舜之治民躋仁夀故比屋可封爾等皆我四朝<lb/>
遺老涵泳仁化爲日久矣遂介眉夀郡國以名來上朕<lb/>
<pb n="KR4d0244_WYG_005-35b"/>
何愛一官不以爲爾寵乎<lb/>
　　　邵供父封承務郎致仕制<lb/>
朕惟因明堂之恩明貴老之義爾有子能仕既夀而臧<lb/>
爰載錫於官封俾益安於祿養豈但侈家庭之慶是亦<lb/>
爲閭里之光<lb/>
　　　邵文炳轉官致仕制<lb/>
朕載覧封章乃遽上乞身之請若稽禮制猶未臻謝事<lb/>
之年豈不貪賢姑惟從欲具官某文章炳煥經術深醇<lb/>
<pb n="KR4d0244_WYG_005-36a"/>
發藻詞壇已備訓誥典謨之體聮華禁路方輸論思獻<lb/>
納之忠謂厭直於承明之廬俾暫安於列遷之宇云何<lb/>
引疾遂欲辭榮聿進文階少慰雅志其專精於醫藥以<lb/>
介夀於耆頥<lb/>
　　　馮惟説除武學博士制<lb/>
國家設學教養文武並用而右庠之士議論氣節尤勁<lb/>
培埴而作成之師儒責也爾蕭然澤臞屹然壁立生晚<lb/>
而慕前修之志操官卑而抗御史之威怒多士聞風久<lb/>
<pb n="KR4d0244_WYG_005-36b"/>
矣昔夫子論仁者之勇子思言南方之强盖孫呉之所<lb/>
未講也其以是訓迪諸生可<lb/>
　　　朱質武博士制<lb/>
朕惟文武之道一弛一張不可偏廢其開設學校作成<lb/>
人材一而已矣朕於教𨗳之官豈有所輕重於其間哉<lb/>
爾學問淹該文辭贍蔚發策決科屈居第二諭吾右學<lb/>
士譽甚休宏博之任宜以序進其益務作成以副朕遴<lb/>
選之意<lb/>
<pb n="KR4d0244_WYG_005-37a"/>
　　　右正言施康年兼侍講制<lb/>
朕惟王人之學古訓要在多聞天子之有諍臣政欲自<lb/>
近茲得諫垣之彦以參經幄之華爾識貫古今氣全剛<lb/>
大丹心自許殆将有用於時白首來歸是何相見之晚<lb/>
擢自烏臺之六察晉聮騎省之七人惓惓愛君每盡責<lb/>
難之義孜孜憂國無非當務之爲宜偕甘泉法従之臣<lb/>
同預西學尚賢之選與其伏蒲論諍驟陳逆耳之忠規<lb/>
孰若廣厦従容細講修身之要語非特朕收隆儒之效<lb/>
<pb n="KR4d0244_WYG_005-37b"/>
亦惟爾有稽古之榮<lb/>
　　　中書舎人邵文炳兼侍講制<lb/>
朕惟聖道在乎方冊燦然可觀王人求夫多聞乃惟有<lb/>
獲是必講坦明之制毋寧泥傳注之言具官某才贍而<lb/>
清氣和以正學探百篇之義文推衆作之雄右掖代言<lb/>
肅風霆之鼓舞北扉視草近雲漢之昭回以甘泉法従<lb/>
之臣副西學尚賢之選况綸言下布固已追典謨盤誥<lb/>
之風粤寳訓前陳尚可冀虞夏商周之治朕非特收崇<lb/>
<pb n="KR4d0244_WYG_005-38a"/>
儒之效爾亦惟有稽古之榮<lb/>
　　　中書舎人萬鍾兼侍講制<lb/>
朕惟學之爲王者事其來久矣内而修身齊家外而治<lb/>
國平天下堯舜禹湯文武之所汲汲者盖在是也豈記<lb/>
問誦説云乎哉具官某當代老成諸儒領袖晉司文翰<lb/>
之職而溫厚之詞固已追還古風矣茲庸命汝入侍金<lb/>
華執經勸講此學士大夫之至榮兩禁侍臣之妙選也<lb/>
其朝夕相與發明古義務時敏以來厥修因空言以見<lb/>
<pb n="KR4d0244_WYG_005-38b"/>
之行事俾予緝熈光明之效逺輩於帝王而仁義詩書<lb/>
之澤覃及於四海顧不韙歟<lb/>
　　誥<lb/>
　　　李澄宗正丞留佑賢大理丞誥<lb/>
朕之用人必試以事因其任而任則不違所長擇可勞<lb/>
而勞乃可㡳於績爾澄才敏而鋭爾佑賢慮謹而周遇<lb/>
錯節盤根方知利器若發硎游刃不見全牛比将使指<lb/>
以有行果著賢勞而來上民之利也朕有嘉焉宗正屬<lb/>
<pb n="KR4d0244_WYG_005-39a"/>
籍攸司大理邦刑所係往其其命轉以爲丞寧唯示進<lb/>
擢之階亦以厲功名之志其堅乃守以稱所期<lb/>
　　　聶有太常丞張布宗正丞龔頥正祕書丞誥<lb/>
朕惟九寺皆有丞而三丞尤爲士大夫髙選得非奉常<lb/>
禮樂之地玉牒屬籍之司而中祕圖書之府歟爾有髙<lb/>
文奥學見推於多士爾布清規雅望得譽於本朝爾頥<lb/>
正博聞多識有志於良史是三人者宜往丞其間以賛<lb/>
而長俾稽古禮文之事燦然可觀祖功宗徳之傳昭然<lb/>
<pb n="KR4d0244_WYG_005-39b"/>
具在與夫三館之英四部之目濟濟秩秩以爲清朝育<lb/>
才儲書之盛顧不羙哉各究所藴以副朕遴選之意<lb/>
　　　國子正陳希㸃太學錄湯璹並除太學博士誥<lb/>
勅具官某朕新嗣服崇長學校所以加惠諸生甚渥也<lb/>
則聮教事於其間亦盍序進矣爾希㸃爾璹具以名勝<lb/>
來掌學士之版譽處藹然也晉之講席發明經意僉曰<lb/>
汝宜則朕以懌可<lb/>
　　　王居安錢易直太學博士誥<lb/>
<pb n="KR4d0244_WYG_005-40a"/>
朕惟議禮者必首於容臺養士者莫大於太學諸儒聚<lb/>
訟烏知此是而彼非有司不明何取月書而季考欲革<lb/>
斯弊必惟其人爾謨等奮自儒流蔚爲時用或以老成<lb/>
徳齒博約後來或以科第聲名興起學者俱在選掄之<lb/>
域蔚然博雅之稱百世其或可知當明損益之義一卷<lb/>
之書必立正資模範之師<lb/>
</p>
<p>
</p>
  </div>
<div>
                <head>尊白堂集卷六</head>
    <p>
<pb n="KR4d0244_WYG_006-1a"/>
欽定四庫全書<lb/>
　尊白堂集卷六　　　　　　宋　虞儔　撰<lb/>
　　詔<lb/>
　　　金國賀瑞慶節人使盱眙賜宴詔<lb/>
卿等逺持使節甫届疆亭不辭跋履之勞來致誕彌之<lb/>
慶可無宴惠以示眷懷<lb/>
　　　鎮江賜宴詔<lb/>
卿等講夫隣聘張是使旜來修誕日之儀爰錫需雲之<lb/>
<pb n="KR4d0244_WYG_006-1b"/>
宴庸昭慈惠以勞驅馳<lb/>
　　　赤岸賜御宴詔<lb/>
卿等肅駕使軺甫臨畿甸將展昕朝之賀紹修誕日之<lb/>
歡爰以詔筵示夫眷意<lb/>
　　　平江賜宴詔<lb/>
卿等被選使華來修誕慶念載馳於原隰宜申錫於詔<lb/>
筵以勞爾勤式將予眷<lb/>
　　　單䕫辭免權刑部尚書不允詔<lb/>
<pb n="KR4d0244_WYG_006-2a"/>
卿際遇阜陵峻躋法従幾年於外宣力維多召對昕明<lb/>
深恨相見之晚晉聨憲部載醻已試之庸兹陟文昌始<lb/>
愜人望朕猶以爲遲矣抑又何辭焉亟踐厥官毋廢乃<lb/>
命<lb/>
　　　報謝使副俞烈等到闕撫問賜茶藥等詔<lb/>
卿等不辭逺道往聘殊隣仗漢節以來歸望堯階而咫<lb/>
尺爰頒茗劑以示眷存<lb/>
　　　赤岸賜酒果詔<lb/>
<pb n="KR4d0244_WYG_006-2b"/>
卿等來慶誕節已臨近郵眷言徒御之勞宜有甘醇之<lb/>
錫庸昭眷寵豈曰故常<lb/>
　　劄子<lb/>
　　　論對劄子<lb/>
臣聞天道好還數周必復爲人君者第修人事以應之<lb/>
而已臣嘗觀兩漢而下天下之勢或離或合何其多變<lb/>
也自東漢離而爲三國又合而爲晉又離而爲南北又<lb/>
合而爲隋唐又離而五代十國其間天道之消長循環<lb/>
<pb n="KR4d0244_WYG_006-3a"/>
往復互相乗除而國勢離合久近之數若合符契是葢<lb/>
有不偶然者矣如其人事之得失可喜可恨皆可考而<lb/>
知也我國家太祖皇帝應天順人肇造區夏太宗皇帝<lb/>
遹追先烈克集大勲混一之績葢將傳之萬世靖康阨<lb/>
㑹事出非常建炎中興駐驆呉㑹中原境土未復於版<lb/>
圖臣嘗推之於天驗之於數甲子已踰一周矣周則必<lb/>
復况虧盈益謙天道未有不還者嵗臨吴分苻秦以亡<lb/>
天道昭然不可誣也然則天下之勢離而必合規恢之<lb/>
<pb n="KR4d0244_WYG_006-3b"/>
期不在兹乎然臣猶有私憂過計者葢怨寖久則易以<lb/>
忘外無釁則易以忽爰自講和日久人情狃以爲常徒<lb/>
見使命之交馳聘問之狎至遂謂事體當然殊不知讐<lb/>
恥未復何可忘也徒見嵗捐金幣以填溪壑遂謂此爲<lb/>
久安之䇿殊不知敵情反覆未可保也齊襄公復九世<lb/>
之讐春秋善之善其不以久而遂忘也晉范文子曰唯<lb/>
聖人能内外無患自非聖人外寧必有内憂懼夫外無<lb/>
釁則必忽也今天下風俗委靡士大夫苟且百姓未安<lb/>
<pb n="KR4d0244_WYG_006-4a"/>
倉庫未實將帥未選軍政未立士卒未練器械未精凡<lb/>
中國所以自治之䇿葢缺然矣若敵人忽至不知其何<lb/>
以應之昔石虎死子孫爭國朝野皆謂中原指期可復<lb/>
而蔡謨獨曰夫能順天乗時濟羣生於艱難者非上聖<lb/>
與英雄不能爲也今日之事殆非時賢所及葢人事久<lb/>
忽而不修天時驟至而復失此有志之士所以深惜於<lb/>
斯焉臣願陛下激厲名節以振起風俗之委靡總核名<lb/>
實以作新士大夫之苟且擇守令以安百姓省浮費以<lb/>
<pb n="KR4d0244_WYG_006-4b"/>
實倉庫稽公論以選將帥明賞罰以立軍政嚴教閲以<lb/>
練士卒飭百工以精器械勿以怨寖久而或忘勿以外<lb/>
無釁而遂忽務盡其在已者而俟其在天者易曰先天<lb/>
而天弗違後天而奉天時聖人内修政事施設注措所<lb/>
以黙契乎天下者久矣契乎天心天所不能違也天時<lb/>
既至然後奉辭以伐罪固有非人力所能致者是皆天<lb/>
之所爲天之所爲天下其孰能禦之機不可失時無再<lb/>
來惟陛下留神宗社幸甚取進止<lb/>
<pb n="KR4d0244_WYG_006-5a"/>
　　　論用人聴言劄子<lb/>
臣聞爲君之道不過用人聴言二端而已用君子而以<lb/>
小人間之非也聴忠言而以讒言沮之亦非也夫薰蕕<lb/>
不同器鸞鶚不並棲君子必惡小人小人必害君子君<lb/>
子不能勝小人小人常勝君子自古至今勢不兩立君<lb/>
子在内小人必在外小人在内君子必在外内外之分<lb/>
否泰係焉毒藥苦口利於病忠言逆耳利於行苦口則<lb/>
難受逆耳則難従小人善窺人主之意務爲迎合君子<lb/>
<pb n="KR4d0244_WYG_006-5b"/>
則據正論事而不肯詭隨雖上之人公聴並觀然久之<lb/>
不能無惑雖灼知其姦邪然未有能决去之者况執狐<lb/>
疑之心持不斷之意乎昔漢元帝即位之初蕭望之張<lb/>
猛劉向與夫恭顯許史之徒雜然並立於朝廷是非相<lb/>
攻好惡相激元帝初心固亦洞然卒也望之引決於私<lb/>
室張猛自殺於公車劉向擯斥不得進用其紀綱日以<lb/>
紊權柄日以移國祚日以衰無足怪者雖能更制七十<lb/>
餘事以公田及苑振業貧民減樂府員罷甘泉宫衛齊<lb/>
<pb n="KR4d0244_WYG_006-6a"/>
三服官節用愛民葢小善無益也然則爲君之道豈不<lb/>
在用人聴言之問乎昔子夏有言舜有天下選於衆舉<lb/>
皋陶不仁者逺矣湯有天下選於衆舉伊尹不仁者逺<lb/>
矣陛下聰明如舜勇智如湯真異世而同符者有如漢<lb/>
元帝之事亦不可不鑒雖然小人之情僞常以疑似而<lb/>
亂真惟無心於上者乃克有所見權衡無心於輕重故<lb/>
錙銖莫欺水鑑無心於妍醜故毫釐罔遁人主苟能無<lb/>
心以御羣臣是非邪正一付之衆議衆議所是我則與<lb/>
<pb n="KR4d0244_WYG_006-6b"/>
之衆議所非我則去之彼惡得而欺我哉夫合衆人之<lb/>
視然後爲公視合衆人之聴然後爲公聴書曰天視自<lb/>
我民視天聴自我民聴衆之所在雖天不廢也惟陛下<lb/>
留神焉<lb/>
　　　被召上殿劄子<hi>原註慶元庚申二月時為淮東運副</hi>
臣一介疎逺蒙陛下誤恩前年秋繇浙西憲司分閫合<lb/>
肥又移漕東路往來兩淮有得於利害之實者請爲陛<lb/>
下陳之臣伏見本朝與北騎講和之後以淮爲界葢國<lb/>
<pb n="KR4d0244_WYG_006-7a"/>
家之門户江浙之籓籬也經理之䇿前後失於講究者<lb/>
葢非一也夫有國斯有土有土斯有人有人斯有財此<lb/>
理之必然者也今兩淮耕種鹵莽地力不盡謂之有土<lb/>
可乎生聚苟且民志不固謂之有人可乎田賦止收課<lb/>
子上供姑且樁管謂之有財可乎不特此也山水寨僅<lb/>
有虚名萬弩手徒爲文具禁軍闕額補而未足土兵廵<lb/>
警少而不招凡此皆利害之實不可不講究者紹興之<lb/>
初和議新集區處規模容有未盡迨今六七十年之久<lb/>
<pb n="KR4d0244_WYG_006-7b"/>
而猶地有遺利民無固志儲積守禦若不足恃豈不甚<lb/>
可惜哉欲望陛下明詔兩淮守令詳議殿最之格計田<lb/>
萊之多荒者勸之耕植使地力以盡計室廬之未葺者<lb/>
誘之營繕使民志以固嵗入課租必以裕民而助國上<lb/>
供樁積必以糴米而實邊山水寨莫不増修弓弩手不<lb/>
廢教閲禁軍無令闕額土兵不致乏人講究利害之詳<lb/>
隨宜申請期有嵗月之效永逺遵行當無事之時則可<lb/>
以嚴守備遇投機之㑹則可以贊規恢此㣲臣區區謀<lb/>
<pb n="KR4d0244_WYG_006-8a"/>
國之忠也惟陛下裁幸取進止<lb/>
　　　輪對劄子<hi>原註淳熙已酉七月時爲太學博士</hi>
臣聞興一代之治者必有一定之體大體既定則謀議<lb/>
施設皆出於一雖用力有淺深見效有遲速未有爲之<lb/>
而不成者也何則大體所在而不易其爲術也要其於<lb/>
事也周不特上之人所以力行者有常度而其羣下亦<lb/>
皆識所趨向以趨事赴功是故用一日之力則有一日<lb/>
之效用一嵗之力則有一嵗之效鄭子産曰政如農功<lb/>
<pb n="KR4d0244_WYG_006-8b"/>
日夜以思之思其始而圖其終朝夕而行之行無越思<lb/>
如農之有畔然則思而逺行行而不出於思之外有始<lb/>
而有終者皆農之所謂畔也若定體之不先立泛然莫<lb/>
知其所適従朝質而暮文忽寛而驟猛上失常行之要<lb/>
下迷趨向之方徒見其端緒愈多日不暇給用力不專<lb/>
勞而寡效詩曰如彼築室于道謀是用不潰于成臣故<lb/>
曰興一代之治必有一定之體者此之謂也三代逺矣<lb/>
請以漢唐論之漢興承秦奢侈之弊而民背本趨末於<lb/>
<pb n="KR4d0244_WYG_006-9a"/>
是文帝躬行節儉以移風俗惜百金之産罷露臺之費<lb/>
宫室苑囿車騎服御無所増益是以海内富庶興於禮<lb/>
義幾致刑措及至宣帝興自民問知民事之艱難厲精<lb/>
爲治五日一聴事宰相已下各奉職而進綜核名實信<lb/>
賞必罰樞機周密品式備具是以當時吏稱其職民安<lb/>
其業號稱中興唐貞觀初有上書欲人主獨運威權不<lb/>
委臣下又欲震耀威武征討四夷太宗皆不之聴一聞<lb/>
魏徴仁義之説則確意行之雖封徳彞刑罰之言莫之<lb/>
<pb n="KR4d0244_WYG_006-9b"/>
能惑不數載問遂致太平外户不閉行旅不齎糧蠻夷<lb/>
酋長皆襲冠太宗曰此魏徴勸我行仁義之效也故後<lb/>
世言治者漢予文宣唐予太宗以臣觀之葢其即位之<lb/>
始圖治之初惟能深識大體之所在或以節儉或以厲<lb/>
精或以仁義盡心力而爲之悉皆馴致而有效臣故曰<lb/>
大體既定雖用力有淺深見效有遲速未有爲之而不<lb/>
成者此之謂也恭惟陛下以上聖之資履至尊之位且<lb/>
博採羣下之議以興起一代之治功臣恐人各有心所<lb/>
<pb n="KR4d0244_WYG_006-10a"/>
見不同談道徳者失之迂論刑名者失之刻樂因循者<lb/>
重改作急功利者好生事甚髙則難行少卑則近陋雜<lb/>
然並進初無一定之體苟朝以一人之説爲然而用之<lb/>
暮以一人之説爲否而罷之朝以某事爲是而行之暮<lb/>
以某事爲非而廢之事無定論人無常責雖陛下勤勞<lb/>
於上羣臣奔走於下終無益也臣願陛下明詔二三大<lb/>
臣審天下之勢制當世之宜講明治體取其規摹先定<lb/>
有斷然不可易者然後良法美意大綱小紀本數末度<lb/>
<pb n="KR4d0244_WYG_006-10b"/>
次第而施行之上以道揆下以法守日計之不足嵗計<lb/>
之有餘矣以之富國以之強兵以之安中國以之禦四<lb/>
夷何求而不得何爲而不成哉惟陛下留神取進止<lb/>
　　　上時政闕失劄子<lb/>
　臣近準尚書省劄子三省樞密院同奉聖㫖近日隂<lb/>
　陽不和雷雪交作可令侍従臺諫兩省卿監郎官館<lb/>
　職各條具時政闕失聞奏顧臣至愚極陋待罪臺察<lb/>
　已逾一年自惟無所補報日負憂責今陛下虚心求<lb/>
<pb n="KR4d0244_WYG_006-11a"/>
　言以答天變若猶有所隠避臣罪大矣謹條具昧死<lb/>
　上獻<lb/>
一臣聞陽奮則爲雷爲電隂凝則爲雹爲雪方隂陽之<lb/>
相薄則雷雹皆至及陽爲隂所勝則雷止而雪作魯隠<lb/>
公九年三月自癸酉大雨震電至庚辰大雨雪凡八日<lb/>
劉向以爲周三月今正月也雷電未可以發既已發則<lb/>
雪不當復降皆失節也故謂之異吴太平二年三月甲<lb/>
寅大雨震電至乙夘大雨雪纔二日耳史臣以謂先震<lb/>
<pb n="KR4d0244_WYG_006-11b"/>
電而後雨雪隂見間隙起而勝陽其後禍亂之應有若<lb/>
符契往牒具載吁可畏也今正嵗之始建寅之月三陽<lb/>
用事於卦爲泰自戊寅至庚辰雷電雪雹俱作於三日<lb/>
之間視魯則數視吴則疎臣願陛下以往事之驗爲方<lb/>
來之鑒警懼修省以答上天仁愛之意則災異塞於上<lb/>
禍亂伏於下在陛下一念之頃耳<lb/>
一臣聞宋景公一言而熒惑即爲之退舍今陛下因雷<lb/>
雪之變令羣臣條具闕失疑若可以上格天心乃今月<lb/>
<pb n="KR4d0244_WYG_006-12a"/>
十三日風雨驟變寒雪復作臣願陛下應天以實益加<lb/>
修省若羣臣言有可採亟賜施行臣不勝拳拳愛君之<lb/>
至伏乞睿照<lb/>
一臣聞朝廷者陽也宫禁者隂也日昱乎晝月昱乎夜<lb/>
而寒暑成天子理陽道后治隂徳而後國家理若宫禁<lb/>
之中宴飲之不節則非所以崇毖聖躬賜予之不省則<lb/>
將至於空虚内藏女謁行乎内則勢行乎外尤不可不<lb/>
防其微而杜其漸也有一於此則雷雪之變乃上天所<lb/>
<pb n="KR4d0244_WYG_006-12b"/>
以丁寧陛下之意不求之身是無應天之實天怒愈深<lb/>
矣至於勲戚貴近時有排賞倡優伎藝每蒙宣引水門<lb/>
啟閉多不以時豈所謂嚴等威肅宸居哉臣願陛下畏<lb/>
上天之威謹正始之道宗社幸甚<lb/>
一臣聞君子者陽也小人者隂也自古君子小人勢不<lb/>
兩立君子在内小人在外於卦則爲泰小人在内君子<lb/>
在外於卦則爲否今朝廷清明多士濟濟有官守者修<lb/>
其職有言責者盡其忠迺建寅之月三陽在内宜泰而<lb/>
<pb n="KR4d0244_WYG_006-13a"/>
否何耶意者得無在外小人交結黨與潛謀進用如某<lb/>
人輩者歟且將源源而來矣啟大姦之隙動上天之威<lb/>
無足怪者昔漢元即位之初蕭望之周堪張猛等與夫<lb/>
恭顯許史之徒雜然並立於朝是非相攻邪正相激當<lb/>
時日𤯝之變反以爲堪猛用事之咎後堪以病卒猛自<lb/>
殺於公車無乃與天意戾乎漢業之衰自是基矣臣願<lb/>
陛下觀拔茅連茹之象以進君子戒履霜堅冰之漸以<lb/>
防小人毋使鶚鸞並棲薰蕕共器則天意解矣<lb/>
<pb n="KR4d0244_WYG_006-13b"/>
一臣聞中國者陽也外敵者隂也自古外敵之強弱常<lb/>
係中國之盛衰今國家南渡甲子已逾一周敵運將終<lb/>
朝野咸意中原可復近者邊報傳聞信否雖未可知苐<lb/>
講和日久邊備廢弛意者將有姦雄漸萌不肖之心窺<lb/>
伺問隙或恐讐恥未復而唇齒先寒矣侯景之事可爲<lb/>
深慮臣願陛下明詔大臣遴選逐路帥臣俾之先事經<lb/>
理以備不虞<lb/>
一臣聞人主進退臣下必曉然示人以勸沮之意故進<lb/>
<pb n="KR4d0244_WYG_006-14a"/>
一人而人皆以爲當進退一人而人皆以爲當退舜舉<lb/>
臯陶不仁者逺四罪天下服用此道也若朝逐一人焉<lb/>
而使人疑暮逐一人焉而使人懼此何爲者哉葢自余<lb/>
端禮趙彦逾石宗昭徐元徳之去而朝士大夫莫不疑<lb/>
且懼焉何者一旦遽然命従中出去者閔黙莫測其端<lb/>
倪居者徬徨每憂於讒毁日懷去計莫有固志臣恐自<lb/>
此無有爲陛下興事造業者無有爲陛下以身任怨者<lb/>
陛下孤立於上將何利焉臣願陛下守至正以照臨百<lb/>
<pb n="KR4d0244_WYG_006-14b"/>
官有善則進有過則退明示之以好惡以堅其事上之<lb/>
心與之共天位治天職以答天變<lb/>
一臣聞明主不惡切諫以博觀忠臣不避重誅以直諫<lb/>
言路之開社稷之福也葢自楊萬里徐柟之徒去國之<lb/>
後朝士大夫多不敢竊議時政於心有所不然者不過<lb/>
相視太息而已此豈盛世氣象耶如萬里之輕率妄發<lb/>
暗觸忌諱柟之強聒不置似不安靜雖皆不能無過然<lb/>
其平日亦在能言之流中道棄之失古人市骨求駿之<lb/>
<pb n="KR4d0244_WYG_006-15a"/>
意矣夫敢言之氣作之尚不能起况沮之耶近又有狂<lb/>
妄庸人上書不實陛下止令聴讀可謂寛恩但四方萬<lb/>
里不知其説云何傳聞不審將謂朝廷以言罪人覆巢<lb/>
毁卵鳳鳥不至無乃與求言之㫖戾乎惟陛下赦之漢<lb/>
世每有災異必詔賢良文學之士直言得失兹誠得應<lb/>
天之實也<lb/>
一臣聞之書曰天命有徳五服五章哉又曰官不及私<lb/>
昵惟其能爵罔及惡徳惟其賢又傳曰爵人於朝與衆<lb/>
<pb n="KR4d0244_WYG_006-15b"/>
共之此言人君爵賞之施必賢與能而後足以上當天<lb/>
心下協人意近者朝廷侍従之選或以交結而得節鉞<lb/>
之重或以無功而授後省繳駮之職間不經由臺諫論<lb/>
列之言乃蒙宣諭不惟名器既輕遂使紀綱不立豈爵<lb/>
人於朝之義天命有徳之意乎上天至明不虚見異臣<lb/>
願陛下奮發乾剛收囘渙汗苟物論惟允則天變可回<lb/>
矣<lb/>
一臣聞淳化二年大旱太宗延近臣問時政得失樞密<lb/>
<pb n="KR4d0244_WYG_006-16a"/>
直學士冦準對曰天人之際應若影響大旱之證葢刑<lb/>
有所不平頃者祖吉王淮皆侮法受贓吉既伏誅家且<lb/>
籍沒而淮以參知政事沔之弟止杖於私室用法輕重<lb/>
如此亢暵之咎不虚發也太宗大悟明日召沔切責之<lb/>
近者銓試代筆事覺有司觀望不特有官宗室不行推<lb/>
治至於與之干渉者則又故作遷延止將餘人具案奏<lb/>
斷用刑如此無乃不平怨讟交興有傷和氣臣願陛下<lb/>
特降睿㫖令臨安府催追未到之人速具奏案一體施<lb/>
<pb n="KR4d0244_WYG_006-16b"/>
行以答天變<lb/>
　右謹件如前謹録奏聞伏候勅㫖<lb/>
　　　乞宣示殿試考官務求切直之論劄子<lb/>
臣嘗怪今日内外人材習爲軟熟其勢久而必至於委<lb/>
靡不振夫國家之有人材猶人一身之有精神也精神<lb/>
去幹則人何以生人材委靡則國無以立良由始進之<lb/>
日上之人失其所以風厲之也夫科目高下士子所視<lb/>
以爲趨嚮者也大抵愛君憂國者必有切直之論而嗜<lb/>
<pb n="KR4d0244_WYG_006-17a"/>
進苟得者必多諂諛之辭然則因言以求人有司取捨<lb/>
烏可不審故切直之論勝則人材日盛國勢日彊諂諛<lb/>
之言行則人材日衰國勢日弱理之必然無足怪者臣<lb/>
於前舉備員殿試對讀官見士人答䇿其問頗尚切直<lb/>
既而唱第之日在前名者葢有諂諛之人而切直之士<lb/>
往往或居下列兹非有司顧望畏忌考校之過乎國家<lb/>
三嵗一舉親屈帝尊䇿士於庭豈直遵故事而已哉葢<lb/>
欲收拾人材以爲他日之用也臣嘗觀高宗皇帝紹興<lb/>
<pb n="KR4d0244_WYG_006-17b"/>
更化之初御筆宣示殿試官曰對䇿中有指陳時事鯁<lb/>
亮切直者並寘上列考試官精加詳定無失忠讜無尚<lb/>
諂諛用稱朕取士之意又宣諭宰臣沈該等曰今次殿<lb/>
試舉人程文議論純正仍多切直自此人材極有可用<lb/>
是年在前列者皆正直之士其後多爲名臣然則以切<lb/>
直之言而取人思過半矣仰惟陛下以上聖之資膺夀<lb/>
皇聖帝付托之重所以示大始而正本者莫急於求直<lb/>
言以網羅人材今次殿試實爲龍飛榜天下之士輻輳<lb/>
<pb n="KR4d0244_WYG_006-18a"/>
誠千載一遇也臣私憂過計恐有司考校之間不能深<lb/>
識乎聖明之意抑切直之言以避忌諱進諂諛之論以<lb/>
求容悦則非所以示風厲多士之意也臣愚欲望陛下<lb/>
特降睿㫖戒勅有司考校對䇿須求切直當理之言毋<lb/>
取諂諛不根之論庶幾作新人材増重國勢謹録奏聞<lb/>
伏候勅㫖<lb/>
　　　請復軍士運糧舊制劄子<lb/>
臣竊見國家廩給軍食内而三衙外而諸屯以至州縣<lb/>
<pb n="KR4d0244_WYG_006-18b"/>
廂禁土軍皆是就倉打請昔藝祖皇帝定制京城諸軍<lb/>
其營之在東者受糧於西倉其營之在西者受糧於東<lb/>
倉南北亦如之葢不欲使之驕惰且習熟其筋力之勞<lb/>
也其用意深矣臣往年假守平江府照得管下常熟縣<lb/>
許浦水軍其移屯之初亦是令軍士逐月赴縣倉打請<lb/>
行之數年有建議者乃謂軍士負米未免少勞裹糧扉<lb/>
屨未免自備或遇隂雨未免滯留請使本縣起綱州府<lb/>
差官運司支破船脚之費按月裝發輸之于軍朝廷従<lb/>
<pb n="KR4d0244_WYG_006-19a"/>
之行之至今日見其害夫軍士安坐而食飽食而嬉習<lb/>
成驕惰此一害也綱水在途夾雜濕惡不堪食用此二<lb/>
害也船户偷盜監繫日久破家蕩産者甚衆此三害也<lb/>
軍吏概量欠折又多縣道填償不已此四害也爲今之<lb/>
計莫若令軍中自備舟船盡以前來雇船水脚之直畀<lb/>
之輪差隊將赴縣倉支撥則軍士每月習於舟楫之勞<lb/>
不致驕惰給其水脚之直抑又有所補助綱運可以關<lb/>
防不致夾雜濕惡船户免於偷盜繫獄縣道免於填償<lb/>
<pb n="KR4d0244_WYG_006-19b"/>
欠折軍中既自運糧河道淤塞事體相關且將自爲開<lb/>
浚利害所在灼然甚明伏望聖慈特降睿㫖斷然行之<lb/>
使復國家之舊制不勝幸甚<lb/>
　　　使北囘上殿劄子<lb/>
臣待罪柱史遲鈍無取蒙陛下畀節報謝金庭所得於<lb/>
詢訪聞見之實者臣已口奏及見於進呈録矣臣嘗謂<lb/>
守邊莫若務富其民欲富其民莫若務興力田竊見兩<lb/>
淮多曠土官司往時募人營墾聴其占佃今已殆遍謂<lb/>
<pb n="KR4d0244_WYG_006-20a"/>
如佃田百畆往往廣爲四至逾千畆者然其所占雖多<lb/>
力實不給種之鹵莽收亦鹵莽大率淮田百畆所收不<lb/>
如江浙十畆况有不及耕種去處以故淮郡雖號佃田<lb/>
殆遍而民間實無蓄積一遇水旱嵗歉人情便覺皇皇<lb/>
况淮上土力壯厚與中原不異特患人力不至耳使如<lb/>
江淛農民耕耨以時灌溉有度務盡地力其爲利豈不<lb/>
深厚臣願朝廷興力田之科詔有司立爲條格下兩淮<lb/>
監司守臣勸諭有田之家以來嵗爲始候布種畢日委<lb/>
<pb n="KR4d0244_WYG_006-20b"/>
字民之官躬履阡陌如有能招徠客户資給牛種務盡<lb/>
地力可爲農民勸率應條格者次第保明申奏特與推<lb/>
恩如占佃數多耕種弗遍檢踏標出只聴給原佃實數<lb/>
籍其餘歸之官别召客户耕種其字民之官亦以力田<lb/>
爲殿最賞罰之庶幾淮户知所激勸而以務田力穡爲<lb/>
務不過數年地有羡利官司且與寛其征賦使民户自<lb/>
臻富貴豈特水旱之有先具至若民兵兵甲器械皆可<lb/>
以責其修備春秋教閲皆可以繩其紀律實守邊之要<lb/>
<pb n="KR4d0244_WYG_006-21a"/>
務也如蒙陛下採擇施行之誠非小補臣不勝惓惓取<lb/>
進止<lb/>
　　　乞申勅百司勤職守毋事奔競劄子<lb/>
臣聞天下之事人君執其要人臣理其詳執其要者享<lb/>
其逸理其詳者任其勞此不易之分自然之理也夫天<lb/>
何言哉四時行而百物生焉以有六子之運動而已人<lb/>
君何言哉萬事理而四海安焉以有百官之分掌而已<lb/>
昔漢宣帝厲精爲治五日一聴事至百工器械咸精其<lb/>
<pb n="KR4d0244_WYG_006-21b"/>
能唐太宗以武定禍亂而承平之日雖諸衛將帥皆日<lb/>
試於殿庭則當時百執事之問夙夜匪懈奔走服勞葢<lb/>
可知矣其中興之盛致治之美豈無所自而致哉臣仰<lb/>
惟陛下自即大位躬攬萬幾凡其所以作新人材葢將<lb/>
欲以興起治績苐近年以來士大夫狃於故習無振厲<lb/>
奮發之意有因循怠惰之心以法令爲文具視官府如<lb/>
傳舍入局既晚而出又早甚者至於無故而不入文書<lb/>
有所不暇閲吏姦有所不暇檢職業廢弛期㑹稽違葢<lb/>
<pb n="KR4d0244_WYG_006-22a"/>
其念慮所存不過欲伺候執政之府奔走臺諫之門爲<lb/>
身謀而已久而不革國將何賴孔子有云百工居肆以<lb/>
成其事韓愈亦謂食焉而怠其事必有天殃今輦轂之<lb/>
下百司庶府曽不能終食之問安坐官曹以了官事而<lb/>
望其能公爾忘私知無不爲抑已難矣謹按政和彈奏<lb/>
格應省臺寺監各安常守赴公營職無或瘝曠如有隳<lb/>
廢者彈劾以聞昔羲和叛官離次𦙍侯以之往征魏人<lb/>
在位素餐伐檀以之爲刺今臣職在察吏敢預以聞伏<lb/>
<pb n="KR4d0244_WYG_006-22b"/>
望陛下特降睿㫖申勅百工各司其局毋或後時以入<lb/>
毋或先時以出不唯職事之間得以修舉而奔競之風<lb/>
亦庶幾小戢焉謹録奏聞伏候勅㫖<lb/>
　　　已見劄子<hi>原註嘉泰辛酉時爲中書舍人</hi>
臣聞帝王之學與經生學士不同夫分析章句窮究前<lb/>
聖之㫖考論同異折衷諸儒之説此經生學士之學也<lb/>
若緝熙光明之用發之於一身仁義詩書之澤施之於<lb/>
四海此帝王之學也揚雄有言學之爲王者事其已久<lb/>
<pb n="KR4d0244_WYG_006-23a"/>
矣堯舜禹湯文武汲汲其已久矣如曰學以聚之問以<lb/>
辨之寛以居之仁以行之則載之於大易之辭如曰王<lb/>
人求多聞時惟建事則見之於傅説之戒如曰尊其所<lb/>
聞則高明矣行其所知則光大矣曽子葢嘗言之董仲<lb/>
舒又従而申之矣且學聚問辨可以已矣然易必繼之<lb/>
以寛居仁行王人求多聞可以已矣然書必繼之以時<lb/>
惟建事者何哉正以帝王之學與經生學士不同始焉<lb/>
欲其發之於一身者有緝熙光明之用終焉欲其施之<lb/>
<pb n="KR4d0244_WYG_006-23b"/>
於四海者有仁義詩書之澤葢不可得而已者矣恭惟<lb/>
陛下有生知之性而不恃有天縦之能而不矜方且増<lb/>
置講官日侍經幄沍寒隆暑未嘗少倦雖堯舜禹湯文<lb/>
武汲汲不是過也凡帝王之宏規祖宗之成憲古今之<lb/>
安危治亂儒臣之獻納論思固已悉究淵源兼綜條貫<lb/>
至矣盡矣不可有以加矣臣惓惓之愚願陛下廣學問<lb/>
以寛仁即多聞而建事尊其所聞見之於躬行俾聖徳<lb/>
日新愈極乎高明行其所知措之於事業俾治功日進<lb/>
<pb n="KR4d0244_WYG_006-24a"/>
愈至乎光大則宗社幸甚取進止<lb/>
　　　論郡縣學劄子<lb/>
臣聞三代令主以至列國之君皆有學故天子曰辟雍<lb/>
諸侯曰泮宫雖小大不同其化民成俗長育人材則一<lb/>
也朝廷興太學置明師四方之士于于然而來可謂盛<lb/>
矣竊怪夫近年州郡之學往往多就廢壞士子㳺學非<lb/>
圖餔啜以給朝夕則假衣冠以誑流俗而鄉里之自好<lb/>
者過其門而不入爲教授者則自以爲冷官而不事事<lb/>
<pb n="KR4d0244_WYG_006-24b"/>
自一郡觀之若未甚害也舉天下皆然則實關事體矣<lb/>
臣嘗究其所以然葢人之常情莫不以仕進爲榮選人<lb/>
之在外者所望不過闗陞與夫改秩而已向也太守監<lb/>
司所發舉狀先及教授今則且以爲贅員置而不問雖<lb/>
有提學司文字專舉教官而員數又甚窄向也教官在<lb/>
法得就任改秩今則莫之許也是以有不屑就之心故<lb/>
不能爲所不樂爲之事無足怪者夫朝廷建一官葢欲<lb/>
使之治一職苟以爲迂濶于事無補於時曷不一舉而<lb/>
<pb n="KR4d0244_WYG_006-25a"/>
廢之吏禄學糧猶可省也若以爲化民成俗長育人材<lb/>
自學校始祖宗以來莫之有改奈何使之名存而實亡<lb/>
乎照得教官自堂除之外在部格法非曽試中詞科及<lb/>
學官殿試第一甲省試上舍十名前等人不許差注葢<lb/>
立法之初重其選也如此今選人到部縦使有格多不<lb/>
肯就至與之堂除亦不滿意又就試者絶無一人而于<lb/>
堂者日以猥衆上而架閤非有所擢用則不可得次而<lb/>
幹官非特降指揮則不可差伺候日月之久廟堂無闕<lb/>
<pb n="KR4d0244_WYG_006-25b"/>
以處之未免有淹滯之歎今若朝廷稍重教官之選有<lb/>
以作新之使其知所歆羨則選人進取之路少寛而廟<lb/>
堂造化之權亦廣矣是一舉而兩得之也或曰然則其<lb/>
如闕逺何臣應之曰不然今京局之闕至有三政四政<lb/>
者葢以文字易得庶幾他日可望於改秩初未嘗以爲<lb/>
逺而莫之肯待也臣願陛下明詔銓曹復教授在任改<lb/>
秩之法風厲監司郡守教授中有能勤於教育作成士<lb/>
類者舉狀之發必先及之則孰不願仕於其間激昂奮<lb/>
<pb n="KR4d0244_WYG_006-26a"/>
厲以修舉其職業乎將見異時民以之化俗以之成人<lb/>
材輩出以爲國家之用矣此當今之急務也惟陛下留<lb/>
神取進止<lb/>
</p>
<p>
</p>
  </div></body>
</text>\m</TEI>
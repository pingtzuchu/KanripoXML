<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0167_SBCK_005-1a"/>
沈忠敏公龜谿集巻第五<lb/>
　内制<hi>表附</hi>
　　詔　勑書　口宣　表<hi>内制</hi>詞文　表<lb/>
　　賜岳飛詔<lb/>
比得張浚奏知湖湘之冦悉已肅清紓朕顧憂良用<lb/>
欣愜非卿威名冠世忠略濟時先聲所臨人自信服<lb/>
則何以平積年嘯聚之黨於旬朝指顧之間不煩誅<lb/>
夷坐獲嘉靖使朕恩威兼暢厥功茂焉腹心之患既<lb/>
除進取之圖可議緬思䂓畫嘉歎不忘然恐招撫之<lb/>
<pb n="KR4d0167_SBCK_005-1b"/>
初人懷反側更冝綏輯以安衆情措置得冝彼自馴<lb/>
擾必與卿計之熟矣或有陳請可具奏來<lb/>
　　車駕進發賜臨安府詔諭<lb/>
朕以諸將之兵分屯江上捍禦敵人暴露勞苦今將<lb/>
幸其營壘親撫勞之庻幾戮力一心以安宗社疆事<lb/>
稍定即議囘鑾咨爾此邦之人當體朕意<lb/>
　　賜劉光世張俊詔<lb/>
得張浚奏比至太平建康閲眎卿所部軍馬武藝精<lb/>
彊士氣振發他時卻敵決取成功至於紀律嚴明秋<lb/>
<pb n="KR4d0167_SBCK_005-2a"/>
毫無擾民旅和㑹上下安定繇卿訓督所致良用歎<lb/>
嘉故茲親筆奬諭想冝知悉<lb/>
　　賜李綱詔<lb/>
朕以大江之西俗輕而悍兵之㓂無歲無之師旅荐<lb/>
興民益凋瘵肆圖舊弼徃塡臨之卿威名徳望聳動<lb/>
一時風采想聞人自慴服起于閒館作我价藩匪惟<lb/>
指顧之間一變潢池之習先聲所暨諒折遐衝朕之<lb/>
用卿審矣卿冝以安社稷為已任勿間中外勉為朕<lb/>
行不必數有請也故兹親筆詔諭卿其悉之<lb/>
<pb n="KR4d0167_SBCK_005-2b"/>
　　賜吕頥浩詔<lb/>
朕以湖湘八州之地西通巴蜀為國上㳺徃連盜區<lb/>
一方騷動比者招輯雖巳略平而民俗剽輕或易生<lb/>
變允藉耆徳徃塡撫之乃起卿燕閒之中而屬以方<lb/>
面之事庻期談笑坐以銷萌慰彼黎元增重形勢而<lb/>
抗章固避殊咈于懷惟卿社稷元老身任安危必不<lb/>
以内外為間諒應聞命慨然引途故兹親筆詔諭卿<lb/>
冝悉之<lb/>
　　賜劉光世詔<lb/>
<pb n="KR4d0167_SBCK_005-3a"/>
覧奏欲赴行在奏事必有為國經理之謀歸以告朕<lb/>
良用歎嘉朕意亦欲卿一來縁遣相臣浚徃江上眎<lb/>
師行日甚近又恐縁此滯留俟浚至彼卿可一面商<lb/>
量或更有所見具奏以聞固所望也卿冝悉之<lb/>
　　賜交趾郡王李陽煥曆日勑書<lb/>
朕正位凝命纂聖緒於累朝治曆明時加王正於率<lb/>
土眷爾藩服為予世臣適臨改歲之端冝膺頒朔之<lb/>
慶占耕期於農扈克謹民功奉貢職於象胥必遵侯<lb/>
度今賜卿紹興三年日曆一卷至可領也故茲示諭<lb/>
<pb n="KR4d0167_SBCK_005-3b"/>
想冝知悉秋冷卿比好否遣書指不多及<lb/>
　　賜武泰軍官吏僧道耆夀等示諭勑書<lb/>
朕以郭仲荀將門華胄帥閫勁臣出則摠䕶於戎行<lb/>
屢任瓜牙之重入則典司於禁衞見謂腹心之良再<lb/>
扈巖廊之居彌肅綴衣之列嘉乃忠節推其勇功肆<lb/>
開屏翰之雄盡復節旄之舊逖惟雅俗素服能名及<lb/>
聞廷號之朌必盡輿情之望今特授郭仲荀武泰軍<lb/>
節度使依前<hi>云云</hi>
　　賜吳玠王彦關師古奬諭勑書<lb/>
<pb n="KR4d0167_SBCK_005-4a"/>
朕乘歷運之中微屬方隅之多故兵塵數起邊候屢<lb/>
驚永懷秦雍之區久罹夷狄之禍暴骨滿野連城為<lb/>
墟興言霣心引望流涕式資驍鋭之將屏此腥羶庻<lb/>
使創殘之民脱於塗炭卿世家隴右氣稟山西攄忠<lb/>
憤於胷中燀威稜於塞外運竒合變並施九拒之謀<lb/>
鼔勇爭先悉用萬全之略潜軍一舉迸騎四馳折虜<lb/>
勢於方驕激士心而復振茲為社稷之衛良慰鼓鼙<lb/>
之思然念歲月倭遲風霜偃薄勤勩雖由於爾力咎<lb/>
責實歸於朕躬更奮鷹揚之師益殱蟻附之衆剋復<lb/>
<pb n="KR4d0167_SBCK_005-4b"/>
疆土撫定黎甿赤囊之捷系傳功既存於廟祏丹書<lb/>
之誓永固福自及於子孫各堅乃誠勿忘朕訓<lb/>
　　賜朱勝非辭免右僕射恩命不允口宣<lb/>
卿功存應變徳恊鎮浮廷號肆朌朝僉允穆冝膺睠<lb/>
意徃柄宰司<lb/>
　　賜郭仲荀辭免特授武泰軍節度使恩命不允<lb/>
　　口宣<lb/>
卿家傳韜略世載勲庸忠謹自將簡注惟舊復朌節<lb/>
鉞仍侍殿巖徃服異恩益圖休烈今賜卿告想宜知<lb/>
<pb n="KR4d0167_SBCK_005-5a"/>
悉<lb/>
　　賜孟庾辭免進通議大夫不允口宣<lb/>
卿摠䕶戎行掃平冦虐襃功未稱避寵奚為其服恩<lb/>
章勿形遜牘<lb/>
　　賜邢煥除慶逺軍節度使充醴泉觀使辭免恩<lb/>
　　命不允口宣<lb/>
卿系出儒家恩聨戚里謙恭有守静<hi>名御</hi>無譁齋鉞既<lb/>
朌廷紳允穆徃承茂渥勿復牢辭<lb/>
　　上　太上皇帝表<lb/>
<pb n="KR4d0167_SBCK_005-5b"/>
臣<hi>御諱太上</hi>言籲天迫切久期鑾輅之還閲歲推遷猶闕<lb/>
寢門之問想百靈之犇衛致萬福之來宜<hi>中謝</hi>恭惟<lb/>
太上道君皇帝陛下道格神明仁霑動植釋位退託<lb/>
雖殊南内之居履時艱危未返北征之馭<hi>臣</hi>尚遲虞<lb/>
侍每積憂思民心徯於歸君彌極天旋之望帝命從<lb/>
於與子必諧晨省之祈臣無任<lb/>
　　上　太上皇后表<lb/>
臣<hi>御諱太上</hi>言慈闈猶阻屢驚歲月之移夀斚莫陳每積<lb/>
晨昏之戀隂知天意密䕶聖躬<hi>中謝</hi>恭惟<lb/>
<pb n="KR4d0167_SBCK_005-6a"/>
太上皇后殿下徳庇六宫恩涵萬宇練衣出笥素存<lb/>
椒掖之䂓翟馭旋途應罷瑤池之集臣思深語咽望<lb/>
極涕零冨貴不足解憂致孝當嚴於大養疾痛則必<lb/>
反本祈恩式佇於遄歸臣無任<lb/>
　　代高麗國王王楷表二首<lb/>
臣某言仲秋漸凉恭惟<lb/>
皇帝陛下聖躬萬福臣某誠瞻誠祝頓首頓首竊念<lb/>
臣叨司蕃寄襲箕子之餘風瞻望宸居效封人之善<lb/>
祝臣無任<lb/>
<pb n="KR4d0167_SBCK_005-6b"/>
臣某言今年六月十七日迪功郎吳敦禮至奉詔書<lb/>
一道者使指遄臻訓詞俯逮豈圖踈逖敢冒寵靈<hi>中</hi>
<hi>謝</hi>恭惟<lb/>
皇帝陛下出震以應期乘乾而御變非后何戴民咸<lb/>
懷于有仁其命維新天亦佑于一徳時雖屬于多故<lb/>
日可期於太平言念下蕃素陶聖化之屏之翰曾莫<lb/>
效於微勞爲龍爲光乃屢叨於異數頃馳賤介祗述<lb/>
貢儀可嗟一葦之航未能汔濟致使小邦之信不獲<lb/>
升聞深自凌兢莫遑啓處適以遭家之多難又稽繼<lb/>
<pb n="KR4d0167_SBCK_005-7a"/>
歲以入朝敢期睿明灼見誠悃特講省存之典俾知<lb/>
眷遇之豐恩實非常報將安所復禹之績願克紹於<lb/>
先王曰商是常期不隳於舊職臣無任<lb/>
　　内中祈禱感應改謝道場開啓祝文<lb/>
伏以官占告異乾象示威妖實自於人興孽匪從於<lb/>
天作惕惟眇徳肅事冲和荷眷顧於靈虚匿光芒於<lb/>
杳靄况撫艱難之運尚懷惴懼之誠庻保祥圖悉回<lb/>
咎證<lb/>
　　内中祈禱感應青詞<lb/>
<pb n="KR4d0167_SBCK_005-7b"/>
伏以菲徳賜圖期副天心之眷妖芒動色致干星象<lb/>
之臨深惟謫見之端聿懷銷復之慮忱誠宻扣威命<lb/>
潜回發精祲於至和還次舍於常度更祈貺施益勵<lb/>
寅恭<lb/>
　　冬至御侍已下賀　皇帝詞語<lb/>
伏以一氣潜萌驗群隂之退聽七日來復推五福之<lb/>
類升恭惟<lb/>
皇帝陛下躬履勤勞志成戡定緝熈庻政深得損益<lb/>
之宜陟降百工大明消長之分茂對舒長之旦式膺<lb/>
<pb n="KR4d0167_SBCK_005-8a"/>
蕃衍之祥三靈顧歆萬宇寧謐妾叨塵禁侍獲奉宸<lb/>
慈測繡縷之初遲騰夀觴而胥抃<lb/>
　表<lb/>
　　代賀元㑹表二首<lb/>
清臺紀候載臨七始之期路寢頒常丕講三朝之㑹<lb/>
惠均黎獻喜浹寰區<hi>中賀</hi>竊以輯五瑞於虞庭止稱<lb/>
群后辨九儀於周室爰及諸臣蓋將受萬國之朝因<lb/>
以上四方之計欲稽本始冝在端元恭惟<lb/>
皇帝陛下凝命紫清匹休黄序愛育萬物則仁行如<lb/>
<pb n="KR4d0167_SBCK_005-8b"/>
春照臨百官則徳進乎日故極舟車之所至皆奉琛<lb/>
賮以攸歸乃究皇儀聿宣帝澤庭實千品肅正守之<lb/>
臚傳陛㦸百重壯周廬之羽衛威容備舉物采彰明<lb/>
遂修曠古之闕文以續累朝之盛典臣繆當支郡方<lb/>
遠周行目想雲霄猶記鈞天之九奏身居湖海阻陪<lb/>
嵩嶽之三呼<lb/>
法座端臨懋講初元之㑹禁庭肅設並造大昕之朝<lb/>
折爼均慈康衢溢喜<hi>中賀</hi>竊以六年考五服之制度<lb/>
雖本周官三朝受萬國之貢珍實存漢法蓋體一元<lb/>
<pb n="KR4d0167_SBCK_005-9a"/>
綂始之義以識庻邦享上之誠冝在昌期克修令典<lb/>
恭惟<lb/>
皇帝陛下紹休<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>累聖席慶叢霄道樞得乎環中徳<lb/>
澤施乎方外盛禮興樂與三代以同風執䞇奉琛致<lb/>
九州之共貫因歸事於宰旅遂辨等於司儀時乘嗣<lb/>
歲之興詔即當陽之御陳百寮而贊群后臚句交傳<lb/>
尊中國而服四夷威容兼備臣濫馳使驛久去帝閽<lb/>
稱夀觴之九行想聞鼇抃閲庭實之千品阻綴鳬趨<lb/>
　　代賀收復杭州表<lb/>
<pb n="KR4d0167_SBCK_005-9b"/>
狂冦逋誅馴致入郛之警偏師薄伐亟還按堵之居<lb/>
種類既殲流離悉復<hi>中賀</hi>竊以東南巨屏吳越舊封<lb/>
在昔割據之初未嘗用武維今休息之久豈復知兵<lb/>
故輕狡之連謀乘安平之弛備稍稽捕逐寖肆跳梁<lb/>
負匱擔囊始依慿於山谷揭竿斬木卒驚犯於潢池<lb/>
比及上聞聿頒中詔憫愚民之冒昧因重使以招徠<lb/>
猶冀竄藏方圖剪滅蟣蝨之痒脱或俟於爬搔雷霆<lb/>
之威顧豈勞於摧折縱於九拒舉以萬全適陳將鉞<lb/>
之嚴已復侯藩之舊恭惟<lb/>
<pb n="KR4d0167_SBCK_005-10a"/>
皇帝陛下弛張文武出入聖神法日月之照臨體春<lb/>
秋之生殺蠢茲姦宄殘我善良欲空烏合之群肆遣<lb/>
鷹揚之旅果慿勝筭克濟成功示恩信於一方燀威<lb/>
靈於四裔臣繆當支郡實控要塗首興備禦之謀嘗<lb/>
集散亡之旅迨承嚴召猶敢留行簞食壺漿樂致王<lb/>
師之饋鼎臑爼胾願𢋫皇武之歌雖阻預於稱觴亦<lb/>
庻同於擊壤<lb/>
　　代提舉常平謝到任表<lb/>
乘使傳之光華曾微報稱奉帝綸之温厚更辱超踰<lb/>
<pb n="KR4d0167_SBCK_005-10b"/>
寵至若驚感深以涕<hi>中謝</hi>伏念臣受材緜薄植性滯<lb/>
頑結髮讀書粗知於爲已彈冠從仕常切於慕君乃<lb/>
忘習俗之是非但守家傳之清白激昂志操黽勉事<lb/>
爲斷斷它技之猗無終慚意廣録録竒節之未有愈<lb/>
覺心勞頃被誤知驟叨煩使摘山煑海適當寳藏之<lb/>
興足國裕民已見宿儲之備陶冶悉歸於帝力斡旋<lb/>
何數於臣功敢謂矜憐曲加奬㧞就躐將明之寄俾<lb/>
專朌歛之權原隰所經弗改馳驅之舊倉箱既溢第<lb/>
令取予之均退省何人輒汚此選茲蓋伏遇<lb/>
<pb n="KR4d0167_SBCK_005-11a"/>
皇帝陛下堯仁天大周道砥平恤隱逮鰥罔俾一夫<lb/>
之失所裒多益寡遂令萬物之得冝欲實徳之周施<lb/>
睠微勞而畢録特捐異寵因勸庻工臣敢不肩此一<lb/>
心展其四體鍳覆車之前戒廣䕃樾之深恩雖曰涓<lb/>
塵庻可增於高厚譬如草木豈能謝於生成<lb/>
　　代謝賜出身表<lb/>
綴甘泉之班已塵法從賜奉常之第更擬賢科捧温<lb/>
綍之粲然撫微軀而愧甚<hi>中謝</hi>伏念草茅末族韋布<lb/>
陳人蚤歴詞場曾無足用之學繼從官牒遽有多取<lb/>
<pb n="KR4d0167_SBCK_005-11b"/>
之名恐淟涊於俗吏之為故激昻於儒者之事身迷<lb/>
簿領幾負平生耳熟絃歌猶驚昨夢忽被龍庭之異<lb/>
睠亟追鴈塔之英游禮異詳延恩踰特起服章雖麗<lb/>
恍如脱於白丁詔墨未乾喜若登於黄甲何期暮齒<lb/>
乃遂初心此蓋伏遇<lb/>
皇帝陛下駕馭英豪撫綏黎庻下訪山林之隱逸旁<lb/>
咨軒冕之棄遺數路俱收寸長畢録察臣粗諳事任<lb/>
故加以次對之名憐臣稍涉藝文故清其出仕之目<lb/>
臣敢不深體至意益恢逺圖考究古人之書講明當<lb/>
<pb n="KR4d0167_SBCK_005-12a"/>
世之務庻<hi>諱欽廟</hi>臣節以報主知<lb/>
　　代謝轉官表一首<lb/>
轉粟千艘曾微異績就官一列忽玷明綸恭承睠奬<lb/>
之私罙積超踰之愧<hi>中謝</hi>伏念臣受生艱拙奮跡羈<lb/>
孤讀書徒守於陳言初非利巳任職僅逃於常憲何<lb/>
以瘉人頃䝉推擇之優薦領輸將之重㑹當師役方<lb/>
翦冦攘率饋餉以周行越江山之囘阻服勤庀事蓋<lb/>
分守之當為奏凱第功豈寵光之敢覬例加殊賞誤<lb/>
及微勞此蓋伏遇<lb/>
<pb n="KR4d0167_SBCK_005-12b"/>
皇帝陛下道妙曲成智深旁燭威稜遐暢既空蠅蚋<lb/>
之群襃典嗣頒已徧貔貅之旅乃眷飛芻之力亦䟽<lb/>
增秩之榮臣敢不益侈帝恩具宣使指循名考實雖<lb/>
未知足國之謀宿道嚮方或庻幾報上之節<lb/>
　　代賀南郊禮成表三首<lb/>
泰疇奉祠昭事上帝端門肆赦敷錫庻民恩浹幽明<lb/>
驩均溥率<hi>中賀</hi>竊以天人相與莫尚於郊丘　祖宗<lb/>
以來尤嚴於禋祀導迎至景謁款大神蓋將荅四海<lb/>
之驩心豈特循三歲之故事恭惟<lb/>
<pb n="KR4d0167_SBCK_005-13a"/>
皇帝陛下紹休　累聖席慶叢霄盛徳升聞已極和<lb/>
同之妙彌文備舉故忘登降之勞禮既洽於精純澤<lb/>
遂䟽於優渥臣屢膺煩使阻逺周行肹蠁潜通想巳<lb/>
瞻於鄉坐福釐旁暨愧莫預於駿奔<lb/>
泰壇竣事修三歲之親祠解澤流恩宥萬方之多罪<lb/>
凡居覆幬同極驩呼<hi>中賀</hi>竊以申陟配之嚴雖云舊<lb/>
典正合祀之失蓋自新儀彌文具而孝隆精意昭而<lb/>
福備乃施恵術爰及眚災伏惟<lb/>
皇帝陛下徳合乾行功循祖武丕釐上帝之命志在<lb/>
<pb n="KR4d0167_SBCK_005-13b"/>
寅恭承底蒸民之生務存寛大既定郊丘之卜肆均<lb/>
海宇之休臣猥以微軀繆當支郡駿奔於列阻依天<lb/>
日之光誕告所臨俾霑雲雨之潤<lb/>
緹室飛灰甫定一陽之卜紫壇升燎載嚴三歲之祠<lb/>
恩浹華夷慶均朝野<hi>中賀</hi>伏以宗祈推本陟配奉先<lb/>
千品具而禮乃行百神享而福所降歛時貺施茂對<lb/>
一人之休念此眚災誕敷四海之澤豈惟故事實乃<lb/>
殊休恭惟<lb/>
皇帝陛下凝命昊天同功　烈祖既保定爾逺追歸<lb/>
<pb n="KR4d0167_SBCK_005-14a"/>
美之言故安樂之克篤守成之志肆及婁豐之候聿<lb/>
修大報之儀惠術俯加和聲迭應臣濫塵扈從叨領<lb/>
輸將迹寄江湖結望雲之遐想分隨草木霑䝉露之<lb/>
餘滋<lb/>
　　代賀明堂宗祀禮成表<lb/>
寳<hi>御名光堯</hi>宏開肇正合宮之位齋輿夙駕聿修宗祀之<lb/>
儀慶浹人神驩均華夏<hi>中賀</hi>竊以頒朝布政於是有<lb/>
王者之堂嚴父配天所以教諸侯之孝剏自黄帝逮<lb/>
及成周監二代而伻圖順四時而作則考冬官之記<lb/>
<pb n="KR4d0167_SBCK_005-14b"/>
炳然制作之工歌我將之詩允矣威容之盛旋起三<lb/>
雍之議猶存五府之祠於皇　祖宗首啓鴻博叅稽<lb/>
六籍將革權時之冝追考九筵實待重熈之日恭惟<lb/>
皇帝陛下道隆稽古徳懋奉先兼三王損益之文黜<lb/>
諸儒同異之論全謨駿發鉅典勃興陽曜隂藏拓豐<lb/>
基於廣内天造地設占王氣於中都茲大饗于先王<lb/>
薦九州之美味肅雝顯相均釐已徧於臣鄰涓選休<lb/>
成霈澤遂周於寰宇臣叨從末宦逖聽鴻猷搢笏埀<lb/>
紳莫預駿奔之列扣瓴擊缶但𢋫歸美之音<lb/>
<pb n="KR4d0167_SBCK_005-15a"/>
　　代賀天寧節表<lb/>
瑤光呈象錫一人有慶之符火徳繼明開萬世無疆<lb/>
之福驩聲亘地和氣浹天<hi>中賀</hi>恭惟<lb/>
皇帝陛下徳契分人道極妙物用端命于上帝能保<lb/>
恵于庻民雷厲風飛極號令之鼓舞金聲玉振備條<lb/>
理之始終丕承九廟之休茂對三靈之佑㑹逢良月<lb/>
允<hi>嫌名光堯</hi>誕辰四海梯航永奉人正之綂千官劒佩交<lb/>
騰天保之歌臣屏跡江湖馳心軒陛望堯雲之紛郁<lb/>
莫預稱觴祝舜日之舒長唯知擊壤<lb/>
<pb n="KR4d0167_SBCK_005-15b"/>
　　代謝侍講表<lb/>
趨詔江湖還寘論思之列執經帷幄進陪勸講之聨<lb/>
叨恩每念於超踰瀝懇靡容於控避威顔宻邇感涕<lb/>
縱横<hi>中謝</hi>臣聞聖主輯稽古之勤實關政理儒臣共<lb/>
守成之樂專在藝文故立誦説之官時賜清閒之燕<lb/>
終始典于學庸備多聞之求左右惟其人庻資一徳<lb/>
之協况萬世親逢於大聖而群臣莫望於清光必有<lb/>
異能庻存故事臣學殖浮淺文思淹遲多病早衰久<lb/>
矣寖忘於舊業少徒寡耦介然唯恃於孤忠頃扈屬<lb/>
<pb n="KR4d0167_SBCK_005-16a"/>
車之後塵嘗預外廷之末議空糜歲月無補絲毫拜<lb/>
州雖切於　去國蓋深於眷戀遽膺召節重歴禁<lb/>
扃翺翔玉筍之班紬繹金華之業食殊庭之祠廪併<lb/>
冒新除對延閣之直廬猶驚昨夢顧寵光之若此嗟<lb/>
報稱之謂何此蓋伏遇<lb/>
皇帝陛下躬攬萬幾心游衆妙文謨武烈治登三代<lb/>
之隆周誥商盤言合六經之懿然猶親御便坐延見<lb/>
邇臣深研上古之書愽詢當世之務軫懷遺履輒命<lb/>
賜環臣敢不益戒庸行少酬睿睠盡精極慮顧何以<lb/>
<pb n="KR4d0167_SBCK_005-16b"/>
增日月之光擿句分章恐於此窮溝澮之涸<lb/>
　　為吏部魏侍郎謝表<lb/>
奔命造朝㑹萬乘親巡之所叨恩拜職就七年舊立<lb/>
之班嘗試可而無功輒辭難而有請俞音終閟感涕<lb/>
空流<hi>中謝</hi>伏念臣章句之學而昧於適方田野之姿<lb/>
而拙於任劇昨荷朝廷之過用猥縁場屋之虚名齒<lb/>
髮已凋事功奚取念胡塵之俶擾傷國步之艱難方<lb/>
八駿啓塗既不獲執干戈而效臣節暨六龍御極又<lb/>
未能扈警蹕而贊帝謨愧耻塗顔憂憤切骨比膺迅<lb/>
<pb n="KR4d0167_SBCK_005-17a"/>
召即戒疾驅冀殫毣毣之思少效拳拳之義雖枕戈<lb/>
待旦每誦斯言然坐井觀天了知何補敢謂奬憐之<lb/>
渥亟收流落之餘旋拜訓詞再貳銓部屬師旅興行<lb/>
之際正人材淹滯之初名曰故官事非前日矧茲衰<lb/>
病豈克堪任茲蓋伏遇<lb/>
皇帝陛下神聖先知英武大度負扆而朝萬宇更延<lb/>
奕世之休折箠以笞四夷將靖中原之亂疇咨衆俊<lb/>
宏濟多艱凡䝉惟舊之求莫奪已成之命有如臣軰<lb/>
亦玷此恩臣敢不黽勉夙宵依附日月著鞭雖晚尚<lb/>
<pb n="KR4d0167_SBCK_005-17b"/>
肩勵職之心借箸可前期盡報君之䇿<lb/>
　　為魏侍郎謝得宫觀表<lb/>
嬰疾告休自驚累月祈哀引退尚憫餘生再仍延閣<lb/>
之班更食珍祠之廪銜恩僥倖撫事徊徨<hi>中謝</hi>伏念<lb/>
臣頃迫衰遲久投閑散辦嚴上道起從一節之趨扶<lb/>
憊造朝願殫千慮之得而臣孤蹤晩達薄命終窮未<lb/>
施横草之勞已抱負薪之歎庻期少間或能殉國而<lb/>
捐軀况值多虞豈忍臥家而避事悼初心而莫遂荷<lb/>
成命之已行滿盈招蹠盭之災天其或者冒昧拜支<lb/>
<pb n="KR4d0167_SBCK_005-18a"/>
離之賜臣猶知之此蓋伏遇<lb/>
皇帝陛下燀揚天威恢廓皇度憂勤政事講明興廢<lb/>
之端愛惜人材保全進退之節姑從所欲用恤其私<lb/>
臣敢不休養朞年䂓圖後日畎畞不忘之意終戀蓋<lb/>
帷溝壑未填之身尚期鞭䇿<lb/>
　　為顔左丞謝賜生日生餼表<lb/>
綸言温厚曲記始生品物便蕃特存故事荷雲天之<lb/>
施渥知螻蟻之命輕<hi>中謝</hi>伏念臣奮身衰遲遭世艱<lb/>
棘抵龜而决偶階扳附之榮驂乗而行蔑聞陪輔之<lb/>
<pb n="KR4d0167_SBCK_005-18b"/>
效適届劬勞之日更叨錫予之私慶溢庭闈驚傳里<lb/>
巷此蓋伏遇<lb/>
皇帝陛下英威馭世雄武興邦恢張遠圖首啓腹心<lb/>
之宻昭示至意獨全體貌之隆故捐此恩以華其老<lb/>
囘念終身之慕豈廢麋捐興言末路之艱唯知感勵<lb/>
　　為顔左丞謝賜生日生餼笏記<lb/>
御府分珍加賁劬勞之日親庭拜貺益光衰朽之年<lb/>
此蓋伏遇<lb/>
皇帝陛下獨智沈幾深仁徧愛特朌寵數以勵臣鄰<lb/>
<pb n="KR4d0167_SBCK_005-19a"/>
<pb n="KR4d0167_SBCK_005-20a"/>
<pb n="KR4d0167_SBCK_005-21a"/>
</p>
<p>
</p>
  </div>
</body>
</text>
</TEI>
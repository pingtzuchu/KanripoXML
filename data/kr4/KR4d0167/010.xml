<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0167_SBCK_010-1a"/>
沈忠敏公龜谿集卷第十<lb/>
　啓<hi>狀附</hi>
　　謝運使胡修撰舉改官啓<lb/>
浮沈州縣甘老簿書出入門墻誤縁翰墨更借扳援<lb/>
之勢遂成汲引之恩投足知歸撫心懷感伏念某江<lb/>
湖一介塵土半生叔夜粗疎顧豈堪於作吏次山浪<lb/>
漫蓋已嬾於為官未能成洗耳之圖不免效折腰之<lb/>
態庸庸備位職號馬曹累累隨行事同牛走念是非<lb/>
之相亂致力命之兩疑借曰自媒正使誰譽比因修<lb/>
<pb n="KR4d0167_SBCK_010-1b"/>
小記室之問乃得望大君子之光盼睞所加過為衆<lb/>
中之異聽聞或誤遽忘名下之虚公賜品題曲為道<lb/>
地意極丘山之重言逾布帛之温退省空疎豈能稱<lb/>
塞兹蓋伏遇某官權衡一世水鏡九流發為月旦之<lb/>
評動合春秋之法弊帚無用提携遂享於千金駑馬<lb/>
有知鞭䇿更勤於十駕不忘委瑣亦玷揄揚某敢不<lb/>
欽誦格言勉圖薄效許以操修加<hi>名御</hi>當遵節義之大<lb/>
閑謂其學問過優敢衒文章之小技庶幾激勵毋辱<lb/>
知憐<lb/>
<pb n="KR4d0167_SBCK_010-2a"/>
　　賀年啓<lb/>
星回嗣歳月旅上春適三陽之類升宜五福之交㑹<lb/>
恭惟某官政先平易徳懋中和徧歴劇煩煥若凝冰<lb/>
之釋一蘇疲瘵煖然挾纊之温對越令辰受時純嘏<lb/>
遂被疇咨之命式登光輔之聯某心系門牆身迷州<lb/>
縣舉賀觴而莫及削慶牘以徒勤<lb/>
　　謝秀守苖郎中舉改官啓<lb/>
二紀服儒猶念呻吟之舊一官書獄豈堪流落之餘<lb/>
遽辱提撕重為榮耀伏念某受生多難涉世少徒偶<lb/>
<pb n="KR4d0167_SBCK_010-2b"/>
從鍾鬴之謀輒汚軒裳之列衒玉賈石夫豈本心乞<lb/>
酒得漿亦其定分亟捨絃歌之樂驟親敲扑之煩羣<lb/>
言譊譊争沮幕中之辯獨行踽踽敢矜席上之珍乃<lb/>
使挂需頭之章終免為揺尾之態靜言特達重愧空<lb/>
疎此蓋伏遇某官隱徳在時深忠許國牧人馭衆共<lb/>
師循吏之風流推賢與能自得上臣之識度優容寒<lb/>
素曲賜奬成某敢不銘肌感恩刻意為善庸庸末學<lb/>
儻有見於施為斷斷餘生庶無忘於報稱<lb/>
　　謝運使王待制舉改官啓<lb/>
<pb n="KR4d0167_SBCK_010-3a"/>
三語就掾亟從莫府之趨一字興襃輒累公車之薦<lb/>
荷恩已過揣分奚勝伏念某濩落散材媻跚蹇足貧<lb/>
交易厭揖窮鬼而告行拙迹難安拜天孫而請禱念<lb/>
兩求之皆失歎百慮之相攻髪已星星心徒烱烱一<lb/>
昨汰從黌舍還綴銓曹路隔九霄豈有修門之夢家<lb/>
存四壁未成下澤之游挫針資餬口之謀束帶效折<lb/>
腰之役當塗知已或似寒蟬末路依人空慚社燕幸<lb/>
<hi>嫌名光堯</hi>褰帷之始喜形傾蓋之餘召置門墻使操翰墨<lb/>
然員多闕少時方㑹於省官而親老家貧勢固難於<lb/>
<pb n="KR4d0167_SBCK_010-3b"/>
擇禄朅來書獄聊以代耕蓋由剡列之私既適便安<lb/>
之願更煩汲引彌見矜憐此蓋伏遇某官盛徳容愚<lb/>
通才應變以成室屋兼收椳闑扂楔之微可羞王公<lb/>
近采蘋蘩蕰藻之賤故雖沈於下列亦不壅於上聞<lb/>
加惠寒生増榮孤宦某敢不希蹤先列抗志後陳抱<lb/>
槧磨鈆期不易儒者之事飲冰食蘗庶無負門下之<lb/>
知<lb/>
　　賀提刑啓<lb/>
伏審奉承温詔臨按祥刑瞻擁傳之星馳知屬城之<lb/>
<pb n="KR4d0167_SBCK_010-4a"/>
風靡餘光所屬驩意已孚恭惟某官藴識疏明懷才<lb/>
敏達溢為政事曽不愧於古人著在謀謨皆可行之<lb/>
天下及被承顔之寵遂紓造膝之私親被上恩就更<lb/>
使命威聲所徹但聞草木之知氛祲一消無復狐狸<lb/>
之問恐未遑於煗席遂已趣於賜環退省孤蹤獲歸<lb/>
餘芘萬事不理行賴於多聞六轡既均庶陪於後列<lb/>
欣榮之至敷敘曷周<lb/>
　　賀沈狀元啓<lb/>
伏審奉大庭之對擢居多士之先讎秘府之書進列<lb/>
<pb n="KR4d0167_SBCK_010-4b"/>
羣仙之右寵踰疇昔聲振緜區恭惟驩慶竊以國家<lb/>
數路設科三歳下詔豈特循祖宗之法蓋將收豪傑<lb/>
之才紛然朋來至以萬計蔚為首選固多異人曾未<lb/>
有夢兆一飛恩加再見家聲踵復襲兩世之青氊宸<lb/>
藻親襃煥九天之丹檢付以圖書之職示為翰墨之<lb/>
儲名雖先登事豈前比伏惟某官文備衆體學總百<lb/>
家節槩軒昻鬱鬱棟梁之氣見聞淹洽滔滔江漢之<lb/>
流蚤也從四方之游固已擅一時之譽朅來文陛獨<lb/>
冠英躔上興見晚之嗟士有先覩之快蓬山芸閣之<lb/>
<pb n="KR4d0167_SBCK_010-5a"/>
直何足道哉金鑾玉堂之除可立待也某沉迷簿領<lb/>
荏苒歳時未敢幐書輕為贊喜之禮乃䝉削牘曲致<lb/>
撝謙之詞媿感既深名言罔既<lb/>
　　賀左丞啓<lb/>
伏審天綍疏恩台躔進次正泰階六符之象冠文昌<lb/>
八座之聨成命下傳善類相慶恭惟某官三代豪傑<lb/>
一時宗師夙懷經濟之圖深達彌綸之體晉公徳望<lb/>
孰不問年齡之幾何賈傅才名豈止對鬼神之所以<lb/>
智略輻凑風采想聞自登政席之崇彌見勲盟之著<lb/>
<pb n="KR4d0167_SBCK_010-5b"/>
九夷通道綽有成功三后恊心舉無異議乃就升於<lb/>
左轄以増重於中臺帝眷既隆臣隣益峻某登門最<lb/>
舊受顧已深聞天上之除音殆將起舞記日邊之歸<lb/>
路正復坐馳抃躍之私輸寫難盡<lb/>
　　賀張狀元啓<lb/>
伏以法駕親巡不廢詳延之問紛袍族議巳推絶類<lb/>
之才乃下臚傳果先科列伏惟慶慰恭以某官躬行<lb/>
篤實資稟魁閎久於湮淪獨高鄉曲之譽素所蓄積<lb/>
綽有廊廟之謀一朝遂冠於英豪諸老盡驚其剴切<lb/>
<pb n="KR4d0167_SBCK_010-6a"/>
莫可尚已夫豈偶然　主上痛悼往圖渇聞至論<lb/>
以為飲食嘗膽之日必有慟哭流涕之言特下詔音<lb/>
專求讜直禦戎三䇿殆興見晚之嗟寤主一言孰先<lb/>
<hi>名御</hi>獨之戒方將攄發舊學踐履亨塗庶幾寫平生憂<lb/>
國之心何止為今日決科之具屬兹晚歳竊伏下風<lb/>
未遑柔翰之修先辱珍函之貺感銘丹臆倍蓰常情<lb/>
　　賀凌先輩啓<lb/>
伏審奉承大對擢置上科拜命赤墀猶亞一龍之首<lb/>
題名翠琰遂居千佛之先用吉士乃邦家之光納讜<lb/>
<pb n="KR4d0167_SBCK_010-6b"/>
言眞社稷之福未遑馳問遽辱飛牋感愧之深敷宣<lb/>
罔既<lb/>
　　謝黄子虚學士啓<lb/>
伏審比膺詔㫖追寵諌章黨石刋名忠節凛於當代<lb/>
書林進秩恩光溢於暮年幽憤既申勝流相慶伏惟<lb/>
某官仁言利溥義勇氣充蓋萬折而必東雖三已而<lb/>
無愠白日一照伯魚何辯於前誣高風四馳叔向自<lb/>
全於遺直時方㧖於變亂上益思於典刑佇聞追鋒<lb/>
來副仄席眷言宦學乆預交游邂逅公朝舉揚正論<lb/>
<pb n="KR4d0167_SBCK_010-7a"/>
喜極阻修於柔翰謙撝亟貺於珍函感愧之深名言<lb/>
罔既<lb/>
　　謝曾顯謨啓<lb/>
比者徧塵三院乆汚紀綱之思進總一臺忽玷絲綸<lb/>
之命莫遂循牆之避更増據蒺之憂冒寵益深負慝<lb/>
彌重上意開納知犯顔逆指之非難國步阽危念疾<lb/>
首痛心而何補敢謂隆謙之眷過形襃大之詞披繹<lb/>
再三驚慚倍百此蓋某官多聞守約汎愛親仁緇衣<lb/>
好賢之誠徳配先正青箱傳世之學名滿諸儒特煩<lb/>
<pb n="KR4d0167_SBCK_010-7b"/>
揮翰之懃加賁登門之舊規存麗藻感發懦衷銘鏤<lb/>
之私敷陳曷既<lb/>
　　賀趙叅政啓<lb/>
伏審進登舊弼叅總繁機命下九天驩騰萬宇竊惟<lb/>
自古祻亂之國必生希世豪傑之才因時作興與民<lb/>
休息臨巨川而未濟方俟舟航扶大厦之將傾必資<lb/>
柱石副上此意非公而誰伏惟某官誠格天淵忠存<lb/>
廟社方嚴足以斷大事靜重足以經逺猷直道而行<lb/>
獨立不懼蹇蹇王臣之節更變故而彌堅赫赫師尹<lb/>
<pb n="KR4d0167_SBCK_010-8a"/>
之瞻遭讒邪而益著擠之劇地凛然威名是致未央<lb/>
興夜半之思長安指日邊之路迨膺出綍不俟解鞍<lb/>
見管夷吾誰復效楚囚之泣用范武子自然知晉盜<lb/>
之奔爭覩設施預期戡定豈特疲氓之引領是為善<lb/>
類之傾心矧此孤蹤嘗叨異盼方念一麾而去國未<lb/>
能三賀以登門抃躍私誠倍萬常品<lb/>
　　知鎭江與户部姚侍郎先狀<lb/>
比者誤膺明命寵付便藩顧衰病之無庸豈堪煩劇<lb/>
賴知憐之有素遂託庇存即獲叅承倍増欣抃<lb/>
<pb n="KR4d0167_SBCK_010-8b"/>
　　知鎭江通用謝狀<lb/>
比者忽膺明命寵付便藩收跡山林之間方圖屛伏<lb/>
從事干戈之際豈克堪任揣分知難冒榮為懼此蓋<lb/>
某官推心忠厚迪行端良借餘論以嘘枯致誤恩之<lb/>
起廢更䝉珍翰用賁孤蹤感媿之私敷陳罔既<lb/>
　　知鎭江與韓帥先狀<lb/>
比者誤膺明命寵付便藩乆伏山林之間豈堪煩劇<lb/>
仰託節旄之下庶獲庇存屬鞬將謁於轅門削牘敢<lb/>
塵於記室依歸之素敷敘曷殫<lb/>
<pb n="KR4d0167_SBCK_010-9a"/>
　　知鎭江回人賀啓<lb/>
比者忽膺明命寵付便藩收跡林泉之間方圖屏伏<lb/>
從事干戈之際豈克堪任揣分知難冒榮為懼此蓋<lb/>
某官壯猷排難雅量包荒借餘論以嘘枯致誤恩之<lb/>
起廢江山如故方從仁里之游雉堞相望更託善鄰<lb/>
之庇特貽珍翰益賁孤蹤<lb/>
　　知鎭江府到任謝宰執啓<lb/>
起之閒館付以名城井邑丘墟未變創殘之俗江山<lb/>
襟帶猶為形勝之區宿師方折於遐衝謀帥乃推於<lb/>
<pb n="KR4d0167_SBCK_010-9b"/>
庸品才雖靡稱恩則有歸此蓋伏遇某官柱石邦圖<lb/>
蓍龜國論以一夫不獲為重任以四方未靖為深憂<lb/>
雅量鎭浮屹立中朝之望元功定難力摧外敵之鋒<lb/>
蓋將扶大厦之顚故盡掩羣材之短遂令駑鈍亦累<lb/>
埏鎔既奔命以之官庶收功而塞責然某衰羸多病<lb/>
褊急少思方當調發之煩未免催科之拙願寛銜勒<lb/>
覬脫簡書不失朝廷勞來之方是為門闌收録之報<lb/>
　　問候劉帥啓<lb/>
印紱相承猶接典刑之舊旌旗旁列遂依節制之雄<lb/>
<pb n="KR4d0167_SBCK_010-10a"/>
嚮風每跂於前塵䝉霧自霑於餘潤願修竿牘少罄<lb/>
情悰伏惟某官韜略承家勲庸許國威望聳傳於四<lb/>
裔忠誠簡在於九重行總全師往清方夏平時外敵<lb/>
素知李廣之無雙即日中興必倚汾陽為第一是為<lb/>
社稷之衛宜擁神靈之休更冀妙嗇天和允答人望<lb/>
遡詠之切敷敘曷殫<lb/>
　　除尚書囘人賀啓<lb/>
起領州麾未聞治狀趣還朝著忽拜召音仰䝉簡記<lb/>
之恩俯念衰羸之質輒嘗引疾庶欲投閒成命莫回<lb/>
<pb n="KR4d0167_SBCK_010-10b"/>
預積曠瘝之懼移書遽及過形襃借之私感愧之深<lb/>
敷宣罔既<lb/>
　　回孟叅政啓<lb/>
羽檄上聞驚犬羊之入冦鑾輿順動總貔虎以親征<lb/>
宸謨悉出於萬全士氣殆逾於百倍苻堅之扣淝水<lb/>
聊與周旋佛貍之死夘年必期犇潰迨其卻走舉恊<lb/>
初謀此蓋某官識際天人心存社稷叅籌帷之秘資<lb/>
經逺之壯圖總留鑰之嚴倚居中之夙望致敵鋒之<lb/>
屢挫知國步之永安某猥以微才濫叨近列負櫜鞬<lb/>
<pb n="KR4d0167_SBCK_010-11a"/>
而扈䟆奉引何功擁祓篲以造門趨承甚邇餘寒在<lb/>
候珍嗇是祈<lb/>
　　謝席叅政啓<lb/>
比者叨奉制綸擢陪政路屬四郊多壘之際贊一日<lb/>
萬幾之煩薄技奚施嘗循牆而避命俞音既嗇終據<lb/>
蒺以拜恩緜力弗勝靦顔安寄此蓋某官宅心忠恕<lb/>
迪徳謙虚延譽當朝每託吹嘘之末論交晚歳更親<lb/>
矩矱之餘遂致微蹤遽膺重任辱賀緘之彌渥攄感<lb/>
臆以徒深銘鏤之私敷陳曷既<lb/>
<pb n="KR4d0167_SBCK_010-11b"/>
　　謝前宰執啓<lb/>
比者叨奉制綸擢陪政路屬四郊多壘之際贊一日<lb/>
萬幾之繁薄技奚施嘗循牆而瀝懇俞音既嗇終據<lb/>
蒺以拜恩伏念某學昧通方才疎適變偶以片言之<lb/>
合驟䝉上聖之知念人物之眇然誰不如已處廊廟<lb/>
則駭矣人其謂何汗號莫回靦顔安寄兹蓋伏遇某<lb/>
官柱石王室股肱帝躬宏濟艱難務兼收於羣䇿旁<lb/>
招俊乂圖並輯於庶功藐是孤蹤越從下列即託埏<lb/>
鎔之末親聞矩矱之餘訖致妄庸誤膺光寵中存丹<lb/>
<pb n="KR4d0167_SBCK_010-12a"/>
赤徒知當勉於夙宵外竭罷駑誠恐莫禆於塵露感<lb/>
銘之切敷敘曷周<lb/>
　　謝劉宣撫啓<lb/>
竊以羽檄四馳遽音日至天戈一指醜類宵奔成宗<lb/>
社莫大之勲振朝廷乆衰之氣威行塞外驩動區中<lb/>
伏惟某官躬受傑才世資雄略吳漢若一敵國屢挫<lb/>
犬羊之鋒嫖姚比再冠軍益整貔貅之旅屬兹逆冦<lb/>
挾彼援師深入兩淮之間相持三月之乆仰繄勝筭<lb/>
盡伐狡謀曽無亡矢遺鏃之虞每有折馘執俘之捷<lb/>
<pb n="KR4d0167_SBCK_010-12b"/>
符堅之扣淝水聊與周旋佛貍之死夘年果聞濳遁<lb/>
顧外敵之已卻諒中興之所基草木類人旌旗動色<lb/>
功存萬世方將固山河之盟位列上孤豈特聳干戈<lb/>
之衛自惟晚歳獲與殊休喜抃之私敷陳罔既<lb/>
　　回汪相公啓<lb/>
竊以門牆夐阻莫瞻華衮之尊使介俯臨荐辱珍函<lb/>
之寵退惟固陋渠敢奉承伏惟某官社稷元勲朝廷<lb/>
舊徳屬上聖龍飛之日㑹中原雲擾之辰首定大横<lb/>
之占克扶漢祚將啓中興之運復振周宗既攄經濟<lb/>
<pb n="KR4d0167_SBCK_010-13a"/>
之謀聊遂燕間之樂收四方之能事每欲從赤松之<lb/>
㳺明一士之宿寃獨追恨伯仁之死雖春秋責備於<lb/>
賢者然禮義何恤於人言過形引咎之詞彌見執謙<lb/>
之意載深紬繹倍切感銘春律寖暄琳宫多暇願精<lb/>
調於鼎食益加衛於生經<lb/>
　　回知福州張叅政啓<lb/>
伏審祗膺休命顯答茂功陞秘殿之隆名増介藩之<lb/>
勝勢伏惟慶慰恭以某官鉅才周變厚徳鎭浮入與<lb/>
政塗活國之謀具在出分戎閫干城之略益昭蓋身<lb/>
<pb n="KR4d0167_SBCK_010-13b"/>
自任於安危故心每關於休戚屬時逆黨挾彼彊隣<lb/>
遽涉地以深侵擬投鞭而徑渡天臨萬騎至煩鑾輅<lb/>
之親征雲集千艘卒賴樓船之為助况委輸之狎至<lb/>
加籌䇿之上陳迨此班師宜先懋賞韓滉濟陜郊之<lb/>
餉絶驩動六軍常衮報閩嶠之政成寵歸三事顧嚮<lb/>
風之逾切辱流問之過勤感篆滋深名言曷既<lb/>
　　回李觀文啓<lb/>
伏審誕膺明命茂對閎休冠書殿之班聨正台司之<lb/>
體貎丕昭異數允恊具瞻伏惟驩慰恭以某官盛徳<lb/>
<pb n="KR4d0167_SBCK_010-14a"/>
格天傑才經世凜凜公輔之望身退而道愈尊堂堂<lb/>
社稷之勲時危而節益著雖緑野遂晉公之樂而蒼<lb/>
生思謝傅之歸曾謂衆非尚謄多口日月在上風雨<lb/>
不渝塞翁之馬自還田者之牛安在坐復青氊之舊<lb/>
於我何加行歸黄閤之崇斯言可必某猥叅近列逺<lb/>
映餘輝阻修賀燕之儀驟獲烹魚之素仰慚謙眷俯<lb/>
劇悸悰感佩之私敷宣罔既<lb/>
　　賀孟觀文啓<lb/>
伏審抗章宸極得請輔藩伏惟驩慰恭以某官亮節<lb/>
<pb n="KR4d0167_SBCK_010-14b"/>
端朝純誠翊世有開濟之才以戡多難有深厚之徳<lb/>
以鎭羣浮叅斡萬幾備更六載顧勲勞之克著宜風<lb/>
采之聳聞楚粤塵清雖已掃潢池之習關河霧塞猶<lb/>
未奠神州之居方倚老成庶圖恢復遽辭榮於右府<lb/>
暫分命於左符書殿絶班邈連霄漢蓬山傑觀近隔<lb/>
濤江想偃斾之未遑恐賜環之已下退惟孤拙夙荷<lb/>
庇庥悵㑹合之多乖欽出處之全美依歸徒切敷敘<lb/>
曷周<lb/>
　　謝送生日詩狀<lb/>
<pb n="KR4d0167_SBCK_010-15a"/>
伏䝉都騎見存大篇為貺曲記劬勞之日過形襃頌<lb/>
之詞伏讀嘉言敢忘重拜占斯干之吉夢愧此餘生<lb/>
誦汝墳之卒章居然永歎感銘之至敷敘曷周<lb/>
　　回路樞密謝復職啓<lb/>
伏審祗拜渥恩寵還峻職搢紳胥穆表著用光恭惟<lb/>
某官徳懋儀形志先康濟歴艱難之多變恃直亮之<lb/>
一心越秉鴻樞居存勝算辰猶克壯將枕戈以立功<lb/>
名晝接方隆忽解組而辭富貴雖緑野之居甚樂然<lb/>
蒼生之望彌深比下明綸進聨秘殿蓋謂孔戣之去<lb/>
<pb n="KR4d0167_SBCK_010-15b"/>
理或未宜必知季子之歸時乎有待尚阻瞻承之幸<lb/>
過䝉問勞之勤感佩滋多名言曷既<lb/>
　　回折樞密啓<lb/>
伏審進儀帷幄叅斡樞機圖國步之敉寧孰堪大任<lb/>
契上心之簡在自屬眞賢郵音播傳輿論欣穆恭惟<lb/>
某官才兼文武學際天人亮節孤風名素高于當世<lb/>
深謀至計志每切於生民自頃來歸即期登用數奉<lb/>
凝旒之對果膺虚席之求孔明之卧隆中身嘗不屈<lb/>
夷吾之在江左人以無憂必將發揮平日欲行之言<lb/>
<pb n="KR4d0167_SBCK_010-16a"/>
用能經營方今未畢之事衆口所必斯言不誣退省<lb/>
衰蹤久叨末契甫投閑於鄉社實託庇於門䦨依鄉<lb/>
罙勤輸冩難既<lb/>
　　轉官許回授與兄謝宰執啓<lb/>
庀職無功叨被公朝之寵抗章有請願為私室之營<lb/>
仰承出綍之恩俯慰陟岡之念兄弟感泣父老歎咨<lb/>
伏念某起家寒微涉世迂濶進踰涯分自貽滿溢之<lb/>
虞退省愆違猶負顛隮之懼至若成書之奏御固已<lb/>
乞身而去朝敢謂第名例䝉朌賞念事為之靡稱控<lb/>
<pb n="KR4d0167_SBCK_010-16b"/>
懇避而莫諧爰念急難冐陳迫切雨露之澤既霑被<lb/>
於同根雲漢之章復表揚於異數夫何僥倖有此遭<lb/>
逢兹蓋伏遇某官直道事君誠心好善性惇孝友用<lb/>
風勸於多方身任安危將日新於庶治過䝉矜惻迺<lb/>
獲襃俞方收跡於山樊第歸恩於陶冶銘鏤之至敷<lb/>
叙曷周<lb/>
　　賀張叅政啓<lb/>
伏審進膺詔綍叅斡事樞恢張逺圖將肅清於國步<lb/>
登用舊德首厭服於人心郵音播傳輿論欣穆伏惟<lb/>
<pb n="KR4d0167_SBCK_010-17a"/>
某官才本人傑學為世師問望冠於三朝風采傾於<lb/>
四海論關休戚炳若蓍龜之明行蹈險夷挺然金石<lb/>
之操雖緑野之居甚樂而蒼生之望益深果下賜環<lb/>
趣覲行殿亟踐廟堂之舊倚平疆埸之虞江左之見<lb/>
夷吾已期剋復魯人之思季子皆喜來歸諒少展於<lb/>
謀猷即盡戡於禍亂書功不朽指日以須顧惟衰遲<lb/>
夙叨知睠念收跡江湖之上獲庇身陶冶之中抃躍<lb/>
私誠倍萬常品<lb/>
　　回賀正狀<lb/>
<pb n="KR4d0167_SBCK_010-17b"/>
王正謹始人綂開端惟時耆英宜享壽祉伏惟某官<lb/>
才周庶事學富多文方茂對於春祺諒亟還於天闕<lb/>
過䝉慶問第切感銘<lb/>
　　回趙相公啓<lb/>
比者濫膺詔綍叅執政樞未遑坐席之安更躐朝班<lb/>
之峻寵私沓至控微懇而弗俞憂責併加撫衰蹤而<lb/>
靡稱懼形心骨愧溢面顔伏念某出自寒家本非逺<lb/>
器干禄之學曽不足以禔身負薪之言夫豈堪於謀<lb/>
國頃縁虚奬馴致徹官乆貽尸素之譏甫遂歸田之<lb/>
<pb n="KR4d0167_SBCK_010-18a"/>
幸聖恩未既遽因簪履以見收愚慮已殫無復絲毫<lb/>
之云補不圖兩月而閱三遷屬當郊壘之多曷贊帷<lb/>
籌之祕深知忝冒積負兢慙此蓋伏遇某官道合天<lb/>
民才優人傑功高社稷乆登翊於睿謨望重搢紳專<lb/>
綂盟於善類夙借吹嘘之力曲爲根柢之容遂使衰<lb/>
年復叨殊用崇墉在望尚稽感臆之陳寳翰流音亟<lb/>
辱慶緘之貺銘藏之至敷敘莫周<lb/>
　　與浙東安撫趙相公啓<lb/>
伏審某官上丞相之印辭榮廟堂分刺史之符作鎭<lb/>
<pb n="KR4d0167_SBCK_010-18b"/>
藩服俶開盛府誕布寛條想風采之一新知歌謡之<lb/>
四出伏惟某官忠存社稷徳冠天淵出扶邦運之危<lb/>
上簡帝心之眷沛然膏澤既得百姓之心赫爾威名<lb/>
方制四夷之命決䇿已定脫屣如遺之高謝於成功<lb/>
以大振於頽俗平津之開東閣翹材盡萃於一時裴<lb/>
度之守北門殊禮佇觀於它日公歸未晚人望如斯<lb/>
退省衰蹤乆叨末契欽勇退之節雖逖想於高牙賦<lb/>
遄歸之詩即首迎於華衮依鄉之切敷敘曷殫<lb/>
　　知樞密院回前執政啓<lb/>
<pb n="KR4d0167_SBCK_010-19a"/>
里巷投閒方少休於疲曳巖廊圖舊俄復玷於寵休<lb/>
顧陳力之不能當試可而乃巳靡容控避祗負兢慙<lb/>
某<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>啓寡聞尫羸多病昨以耝耰之質進與廟堂之<lb/>
游過計拳拳雖有徙薪之慮空言落落卒無横草之<lb/>
功恐孤奉於明恩期退藏於晚歳不圖逺外猶累簡<lb/>
求惟樞機之臣職在甲兵之問未之學也豈能忘尸<lb/>
素之憂方且圖之何以濟艱危之㑹拊心惕若承命<lb/>
𧹞然伏惟某官<hi>云云</hi>致是迂愚復兹忝冒時哉不可<lb/>
失固欲勉於著鞭老矣無能為誠恐貽於覆餗尚祈<lb/>
<pb n="KR4d0167_SBCK_010-19b"/>
告教少逭譴何猶稽柔牘之修遽辱珍函之貺謙光<lb/>
所逮朽質為榮愧感交深控陳難盡<lb/>
　　趙相公<lb/>
盛徳冠時殊勲蓋世身雖勇退委萬鍾如脫屣之輕<lb/>
計或決行措四海若覆杅之固素縁知睠嘗贊設施<lb/>
　　韓宣撫劉宣撫<lb/>
忠貫神明功存社稷將制四夷之命共圖九廟之安<lb/>
　　李相公席叅政<lb/>
盛徳冠時傑才經世心存王室每敷納於嘉猷力挽<lb/>
<pb n="KR4d0167_SBCK_010-20a"/>
人材專統盟於善類曲敦交際公賜揄揚<lb/>
　　孟留守<lb/>
厚徳鎭浮殊勲翊世典刑所屬暫司留鑰之嚴體貎<lb/>
方隆將拜制麻之寵曲敦交際公賜揄揚<lb/>
　　李尚書<lb/>
直道立朝精忠許國曲敦交際之舊每借揄揚之私<lb/>
沈忠敏公龜谿集卷第十終<lb/>
<pb n="KR4d0167_SBCK_010-20b"/>
</p>
<p>
</p>
  </div>
</body>
</text>
</TEI>
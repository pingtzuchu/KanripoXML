<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0167_SBCK_007-1a"/>
沈忠敏公龜谿集卷第七<lb/>
　奏狀劄子<lb/>
　　殿中侍御史乞宫觀劄子<lb/>
臣輒瀝血誠仰干　天聽伏念臣素苦心悸之疾每<lb/>
一發動顚仆移時昨任臺察累具奏陳乞以宫祠自<lb/>
便俞音未賜即有省曹之除拳拳愚衷無路自達繼<lb/>
䝉　聖恩擢寘言職亟將使指出按獄成涉歷冬春<lb/>
方達行在竊自惟念孤危小臣初無左右游談之助<lb/>
荐叨奬拔盡出睠知欲慕古人知無不言之義明目<lb/>
<pb n="KR4d0167_SBCK_007-1b"/>
張膽圖報毫分而臣命薄數竒心悸復作感冒風濕<lb/>
脚氣乘之步履既艱志意隨落徒以虜在近境日懷<lb/>
憂責未敢引疾自陳今者殘虜渡江理無嫌避乃更<lb/>
冒居彈糾之地貪禄養痾上負恩私臣實有愧伏望<lb/>
陛下廓日月之照察臣悃誠特加憫憐除臣一宫觀<lb/>
差遣以休養殘骸不勝大願臣無任懇祈迫切之至<lb/>
取　進止<lb/>
　　辭免除侍御史劄子<lb/>
臣今月十七日准尚書省劄子奉　聖㫖除臣侍御<lb/>
<pb n="KR4d0167_SBCK_007-2a"/>
史日下供職者臣竊惟　國朝故事御史府不置大<lb/>
夫則雜端實貳丞事日綴朝列例比從臣恩禮既優<lb/>
選任必遴寅縁序進則為非冝伏念臣技能素薄齒<lb/>
髪早衰昨䝉奬知擢寘臺屬據可言之地當不諱之<lb/>
朝空糜歳時無補毫髪明神降罰疾病交攻比方謁<lb/>
急臥家力祈閑散遽叨除命出處背馳不唯行已之<lb/>
方有所未盡矧復要君之謗無以自明俾正官邪恐<lb/>
傷國體伏望<lb/>
皇帝陛下特回淵慮俯照危衷收還誤恩改授贒哲<lb/>
<pb n="KR4d0167_SBCK_007-2b"/>
察臣累牘假以眞祠上以示朝廷因任之冝下以全<lb/>
臣子去就之節臣無任懇祈迫切之至取　進止<lb/>
　　辭免除侍御史奏狀<lb/>
右臣今月初六日准尚書省劄子三省同奉　聖㫖<lb/>
除臣侍御史者聞命震驚罔知所措伏念臣天資戇<lb/>
愚與世多忤昨䝉　陛下驟加奬遇擢寘風憲之<lb/>
司曽無幾時徧塵三院每念大恩難報隨事輒言不<lb/>
敢自為身計終縁狂妄自速罪辜　陛下委曲保<lb/>
全不忍遐棄美職善郡併冒寵除待次一年又䝉紀<lb/>
<pb n="KR4d0167_SBCK_007-3a"/>
録召使入覲甫及行朝亟還舊物雖天地父母生成<lb/>
之徳周旋覆䕶豈復及此感涕流落不知所從然臣<lb/>
已試無狀方務省循若更冒居何以厭服公議伏望<lb/>
聖慈追寖成命庶於愚分少以自安臣下情無任祈<lb/>
天懇禱之至謹録奏聞伏候　勑㫖<lb/>
　　侍御史乞宫觀劄子<lb/>
臣近䝉誤恩收召於罪戾之中再加抆拭復寘舊班<lb/>
仰惟天地父母之恩至大至深豈臣糜捐所能報稱<lb/>
重念臣孤忠拳拳雖欲自竭而材識駑暗嘗負失職<lb/>
<pb n="KR4d0167_SBCK_007-3b"/>
之憂故於見聞之事晝度夜思精神憒耗舊有心氣<lb/>
之疾近又發作不免披瀝血誠控告　君父欲望<lb/>
聖慈哀憐除臣一在外宫觀差遣以養衰疾近來傳<lb/>
報賊馬別無動息臣之請去可以無嫌况　陛下<lb/>
招徠四方搢紳之士布在朝列多有賢哲可備耳目<lb/>
之官如臣戇愚曽何足數伏乞　陛下至仁從欲<lb/>
特賜　俞音寛假歳時少休閭里儻或他日　聖恩<lb/>
未棄則臣殫竭犬馬之力尚未為晚臣無任懇禱激<lb/>
切惶懼之至取　進止<lb/>
<pb n="KR4d0167_SBCK_007-4a"/>
　　辭免除御史中丞奏狀<lb/>
右臣伏䝉　聖恩除臣御史中丞日下供職者聞命<lb/>
震驚罔知所措竊以中執法之任是為三獨坐之聯<lb/>
所以鎭肅百僚綱紀萬事侍赤墀而簪筆叅陪顧問<lb/>
之榮剡白簡而飛章摠領彈訶之重不有宿望曷副<lb/>
超除伏念臣門族寒微性資昏懵徒以頃從末路驟<lb/>
對清光一言偶合於聖聰三院徧叨於親擢天地之<lb/>
恩至大不敢謀身螻蟻之生甚微唯知許國中縁狂<lb/>
妄自速罪辜方懷紱而返故鄉俄賜環而歸舊列既<lb/>
<pb n="KR4d0167_SBCK_007-4b"/>
踰累月奚補萬分仰負睿知理冝投劾嘗陳危悃意<lb/>
欲祈閑敢圖宸睠之益加亟自臺端而躐進臣之自<lb/>
揣實不能勝儻或貪冒寵私俯僂拜命則必重増尤<lb/>
累滿溢興災豈唯咈於師言誠恐墮於國體伏望<lb/>
陛下特回淵聽追寢誤恩改授眞賢以安素分臣下<lb/>
情無任懇祈迫切之至謹録奏　聞㐲候　勑㫖<lb/>
　　除御史中丞舉左司員外郎潘良貴自代狀<lb/>
伏覩某官才周學冨行峻識明考治亂之端智略通<lb/>
於國體辯邪正之分忠言切於人情出入十年始終<lb/>
<pb n="KR4d0167_SBCK_007-5a"/>
一節聲稱望實臣所不如舉以代臣實允公議謹録<lb/>
奏　聞伏候　勑㫖<lb/>
　　辭免除吏部尚書奏狀<lb/>
右臣伏准尚書省劄子奉　聖㫖除臣吏部尚書兼<lb/>
權翰林學士日下供職者聞命震驚罔知所措竊以<lb/>
天官六卿之長銓綜人物地極髙華　祖宗以來惟<lb/>
是詢求一時碩德宿望之士命使居之故夷夏知名<lb/>
搢紳動色朝廷之上自然尊榮就非其才寧若虚次<lb/>
儻縁恩睠輕以假人公言沸騰必至累國况復兼官<lb/>
<pb n="KR4d0167_SBCK_007-5b"/>
翰墨備極政事文章之選尤不可不<hi>名御</hi>也伏念臣迃<lb/>
愚朴拙一無寸長遭遇　聖明誤叨器使待罪言路<lb/>
首尾四年雖有拳拳愛君之心祗罄孤忠不為身計<lb/>
然智識凡下昧於幾微何補事功徒積仇怨仰恃日<lb/>
月之照幽隱必臨直道徑行不避䜛謗終縁思慮過<lb/>
當氣血衰殘涉秋以來十日九病適以迫近防虞之<lb/>
際未敢祈閑遽䝉聖恩横加庸品超躐衆俊併冒寵<lb/>
除在臣之愚豈遑安處况臣少時學為場屋之文隨<lb/>
衆覔舉既忝禄仕舊學已忘白簡之詞不拘音節尚<lb/>
<pb n="KR4d0167_SBCK_007-6a"/>
猶牽彊累日僅乃成章退省荒踈常懷跼蹐今復假<lb/>
之禁林之直尤非所堪閣筆含毫何以塞責不免披<lb/>
瀝血誠仰干　君父伏望　陛下特軫天慈追還<lb/>
成命除臣一在外宫觀差遣俾遂小休以安素分不<lb/>
勝幸甚臣卑情無任祈天望聖激切屏營之至謹録<lb/>
奏　聞伏候　勑㫖<lb/>
　　辭免兼權翰林學士奏狀<lb/>
右臣近䝉恩除前件差遣尋具辭免仍乞改除一在<lb/>
外宫觀伏奉　詔書不允所乞恭讀　聖訓感涕交<lb/>
<pb n="KR4d0167_SBCK_007-6b"/>
流竊念臣舊繇寒素初無寸長曲被神聖之知叨塵<lb/>
耳目之寄雖盡言不識忌諱每荷包容然孤立不為<lb/>
比周終虞顚覆今者誤恩遽及二組兼紆在臣之愚<lb/>
豈克勝任而况搢紳留滯之久文籍散亡之餘銓總<lb/>
失冝上下交病使臣夙夜殫竭駑蹇猶恐不足以辦<lb/>
此一職至於禁林之選翰墨是司當此多故之時凡<lb/>
下詔令必欲鬯達聖意感動人心自非老於文學之<lb/>
人孰冝居此而臣術業空踈語言拙澀文章體製既<lb/>
非素習加以憂深感疾福過挻災志氣凋零舊學都<lb/>
<pb n="KR4d0167_SBCK_007-7a"/>
廢驅之就職必誤使令不免再瀝血誠仰干　宸造<lb/>
所有銓總之職臣懼再三之瀆不敢更具懇辭惟是<lb/>
兼權翰林學士實非微臣所當冒處伏望　天慈特<lb/>
回淵聽追寢施行不唯於臣愚分得以自安在朝廷<lb/>
因任之際捨短用長責其實效不勝幸甚臣無任祈<lb/>
天望聖激切屏營之至謹録奏　聞伏候　勑㫖<lb/>
　　除吏部尚書舉左朝奉大夫直龍圖閣辛炳自<lb/>
　　代狀<lb/>
伏覩某官學有淵源行無瑕玷恢閎之畧足以濟時<lb/>
<pb n="KR4d0167_SBCK_007-7b"/>
贍蔚之文足以華國恬靜介潔名重東南舉以代臣<lb/>
實允公議謹録奏　聞伏候　勑㫖<lb/>
　　辭免侍讀奏狀<lb/>
右臣准尚書省劄子奉　聖㫖除臣兼侍讀者聞命<lb/>
震驚罔知所措臣聞傅說告髙宗之言曰王人求多<lb/>
聞時惟建事學于古訓乃有獲然則帝王之學不在<lb/>
分章摘句而已蓋將務廣見聞施之天下之事業仰<lb/>
惟　陛下聖學髙妙超邁前王殆非群臣所能跂<lb/>
及然猶追用金華之故事肆開經幄延訪儒臣冝得<lb/>
<pb n="KR4d0167_SBCK_007-8a"/>
愽通經術深知治體之人命之勸讀或能發其所學<lb/>
裨益聖聰以助成中興之治伏念臣不學無術自知<lb/>
甚明加又病骨支離憂心憒亂昔所僅有廢忘一空<lb/>
中臺峻劇之曹北門親近之職叨榮過當慚懼已深<lb/>
今若更冒寵私不自上列紬繹之際必玷誤知伏望<lb/>
陛下聖度曲全覆䕶其短追還成命別選英才上以<lb/>
廣　陛下愛惜羣下之恩下以盡微臣揣量私分<lb/>
之義豈勝幸甚臣無任祈天望聖懇到激切之至謹<lb/>
録奏　聞伏候　勑㫖<lb/>
<pb n="KR4d0167_SBCK_007-8b"/>
　　乞罷除龍圖閣學士荆湖南路安撫使兼知潭<lb/>
　　州奏狀<lb/>
右臣今月八日准尚書省劄子奉　聖㫖除臣龍圖<lb/>
閣學士充荆湖南路安撫使兼知潭州聞命震驚罔<lb/>
知所措臣竊謂國家多事之際固非臣子惜身之時<lb/>
而况河圖峻職湘潭㑹府寵命併至於臣甚榮義當<lb/>
馳驅即日引道豈冝自列復有所言然臣有一介拳<lb/>
拳孤危之慮不敢不控告於　君父之前者臣頃自<lb/>
踈逺誤被睠憐亟從小官徧歴言路初無左右先容<lb/>
<pb n="KR4d0167_SBCK_007-9a"/>
之助盡出聖神特達之知故於軍旅之事素非思慮<lb/>
所及比來或聞湖南殘冦尚復嘯聚而臣猥以弱材<lb/>
驟當重寄必致敗事萬無可疑兼臣自荷擢用以言<lb/>
為職於今累年而臣天資戇愚志在展盡每荷天語<lb/>
慰勉許賜保全不避怨仇實恃　陛下臣猶過慮<lb/>
數匈退閑未㬱大恩尚嗇其去臣亦累嘗奏稟止縁<lb/>
秋冬防虞之日未敢力為妨賢之請而又私門禍患<lb/>
病骨零丁皆俟初春盡當控訴非臣今日剏為此言<lb/>
若冒選除不自量力雖殺臣身何補國事伏望　聖<lb/>
<pb n="KR4d0167_SBCK_007-9b"/>
慈終始哀憐罷臣今來所除職名與一在外宫觀使<lb/>
得休養疾病儻臣未塡溝壑猶冀他日萬一勉彊以<lb/>
報殊私冒瀆　天聽臣無任祈哀請命激切屏營之<lb/>
至謹録奏　聞伏候　勑㫖<lb/>
　　除龍圖閣學士舉　自代狀<lb/>
伏覩某官學問淹該操行純潔望實之美見推士林<lb/>
舉以代臣實允公議謹録奏　聞伏候　勑㫖<lb/>
　　辭免再除吏部尚書奏狀<lb/>
右臣今月初六日准尚書省劄子奉　聖㫖除臣吏<lb/>
<pb n="KR4d0167_SBCK_007-10a"/>
部尚書者聞命震驚罔知所措伏念臣資材極陋家<lb/>
世至寒親逢　聖明躐寘通顯試之中外顧五技之<lb/>
已窮考其初終念一毫之何補省循涯分孤負恩私<lb/>
理宜投劾以知非否則匈閑而免咎縁臣到郡方此<lb/>
閱時恐涉避事之嫌未敢抗章而請敢意冕旒之眷<lb/>
尚矜簪履之遺亟下詔除俾司銓總非臣糜殞所克<lb/>
報償便合引途豈宜俟駕而臣頃叨已試自揣不能<lb/>
雖尋繹弊端稍加懲艾然抵觸仇偶幾致顚隮今復<lb/>
冒居重乖清議况臣血氣素弱疾疢交攻儻更貪於<lb/>
<pb n="KR4d0167_SBCK_007-10b"/>
寵榮將益挻於災釁不免俯披愚悃仰徹　聰聞冀<lb/>
軫　天慈收還恩命除臣一在外宫觀差遣庶公朝<lb/>
當授受之際既曰得冝而微臣處進退之間亦為有<lb/>
據干冒　天威臣無任戰灼屏營之至謹録奏　聞<lb/>
伏候　勑㫖<lb/>
　　辭免吏部第二狀<lb/>
右臣今月十五日准進奉院遞到　詔書一道已除<lb/>
臣吏部尚書乘遞馬發來赴　行在供職者恭讀訓<lb/>
詞感涕交溢伏念臣草芥微賤無他技能仰䝉<lb/>
<pb n="KR4d0167_SBCK_007-11a"/>
陛下憐臣孤直拔於稠人之中徧塵華要併冒寵榮<lb/>
臣徒有拳拳欲報之心而才分所局雖勤何補今者<lb/>
治郡絫月未有善狀孤負使令愈懷震惕豈謂　天<lb/>
慈曲加記録召以一節俾歸舊班洪惟生死肉骨之<lb/>
恩雖殞百身曷能稱塞而臣已試無功加之疾疢嘗<lb/>
具奏陳乞追寢成命改授臣一在外宫觀差遣伏望<lb/>
陛下廓天地之量囘日月之明特降　睿㫖檢㑹臣<lb/>
前奏施行庶安愚分臣只候向宗厚到本州交割職<lb/>
事迤邐前路聽候指揮瀆犯　天威臣無任惶懼戰<lb/>
<pb n="KR4d0167_SBCK_007-11b"/>
灼之至謹録奏　聞伏候　勑㫖<lb/>
　　除尚書赴闕奏知狀<lb/>
右臣䝉恩除吏部尚書仰荷　聖慈紀録感涕横流<lb/>
縁臣自揣無堪尋具辭免於七月二十四日至平江<lb/>
府界准進奏院遞到　詔書一道不允所乞臣已即<lb/>
時望　闕謝恩祗受仍迤邐起發前赴　行在臣無<lb/>
任感懼激切之至謹録奏　聞謹奏<lb/>
　　辭免侍讀奏狀<lb/>
右臣今月初五日承吏部牒已降恩命除臣兼侍讀<lb/>
<pb n="KR4d0167_SBCK_007-12a"/>
者聞命震驚罔知所措臣竊以　祖宗以來開設邇<lb/>
英延見儒臣命之講讀豈特取其章分句析考正所<lb/>
疑而已蓋將愽求多聞宏益治道故凡咨訪之際或<lb/>
及國論之餘恭惟　陛下聖學日躋而有欽明抑<lb/>
畏之盛徳清光下臨羣臣莫望然猶不廢邇英故事<lb/>
親御便坐下詢承學之臣當此艱難其選益重伏念<lb/>
臣少而荒踈老復昏忘退自尋索一無寸長頃被簡<lb/>
知侍經幃幄雖荷　聖度包䝉䕶其所短而忝冒非<lb/>
據臣猶知之况今衰病日侵舊學都廢乃欲追誦所<lb/>
<pb n="KR4d0167_SBCK_007-12b"/>
聞以卒金華之業縱不自量必負選任伏望　聖慈<lb/>
察臣悃愊實非飾詞特賜追還誤恩改授英傑庶幾<lb/>
足以仰副　陛下緝熈之學而臣之私分亦遂少<lb/>
安冒犯　天威臣無任戰灼之至謹録奏　聞伏候<lb/>
勑㫖<lb/>
　　除吏部尚書舉度支郎中李元瀹自代狀<lb/>
伏覩某官器質渾厚識慮精深學問有餘而敏於從<lb/>
政操履無玷而嚴於律身舉以代臣實允公議謹録<lb/>
奏　聞伏候　勑㫖<lb/>
<pb n="KR4d0167_SBCK_007-13a"/>
　　辭免除兼翰林學士劄子<lb/>
右臣今月二十二日准尚書省劄子奉　聖㫖除臣<lb/>
兼翰林學士者聞命震驚罔知所措臣伏見侍從之<lb/>
列被㫖兼權他職多矣例不敢輒有辭免者恐涉避<lb/>
事之嫌也惟是翰墨之林儒臣髙選供奉述作既專<lb/>
代於王言燕見咨詢實與聞於國論兼官寓直尤當<lb/>
擇才而臣已試無狀不敢再冒恩除輒忘此嫌引義<lb/>
自列重念臣本以田野之質學為場屋之文音節疾<lb/>
徐初非素習體製髙下焉能彊知昨者迫於威命之<lb/>
<pb n="KR4d0167_SBCK_007-13b"/>
嚴黽勉兼攝辭氣卑弱無以鬯達德意之精微傳播<lb/>
四方誠恐累國矧以連年憂患心志凋零口耳所傳<lb/>
盡皆廢忘加又銓衡劇曹案牘塡委稍稽撥遣動致<lb/>
煩言夙夜䆒心猶懼不逮儻或冒寵貪榮復兼兩職<lb/>
才力不副曠敗無疑縱䝉　陛下保全未加誅斥<lb/>
而臣之私分何以自安伏望　聖慈察臣所瀝悃誠<lb/>
出於迫切特賜追還成命改授能臣庶幾臣之短拙<lb/>
獲免自暴實爲幸甚干冒　天威臣無任戰灼之至<lb/>
取　進止<lb/>
<pb n="KR4d0167_SBCK_007-14a"/>
　　辭免除叅知政事劄子<lb/>
臣今月二十八日准尚書省劄子奉　聖㫖除臣叅<lb/>
知政事日下供職者臣聞天下多事則聖哲馳騖而<lb/>
不足天下無事則庸夫髙枕而有餘比自中原震蕩<lb/>
以來天下可謂多事矣　陛下焦勞求濟八年于<lb/>
茲更用大臣無論數十終未能仰副　聖心迄至于<lb/>
今國勢未振　陛下當宁慨然念治愈切宜於是<lb/>
時得瓌<hi>諱御舊</hi>卓絶之才以陪輔帷幄則戡定<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>亂容<lb/>
或有期如臣庸愚一無可紀躐寘華近日負尸素之<lb/>
<pb n="KR4d0167_SBCK_007-14b"/>
慙今日忽䝉恩除擢叅大政驚懼隕越不知所為儻<lb/>
或冒寵貪榮不自上列顚隮累國所繫非輕伏望<lb/>
聖慈特囘淵慮博求人望改以命之庶幾䇿慮設施<lb/>
必能宏濟艱難以克稱　陛下知人之明非獨臣<lb/>
之幸實天下幸甚臣冒瀆宸嚴無任惶懼戰灼之至<lb/>
取　進止<lb/>
　　辭免賜金帶劄子<lb/>
臣今月初七日正謝伏䝉　聖恩例賜臣對衣金帶<lb/>
魚袋鞍馬緣臣於初六日已䝉　聖恩特降中使賜<lb/>
<pb n="KR4d0167_SBCK_007-15a"/>
臣毬紋笏頭帶魚袋今來儻或更拜匪頒之式則是<lb/>
疊冒寵私在臣愚分不遑安處伏望　睿慈將例賜<lb/>
金帶魚袋特行寢罷庶遵彞典免致煩言取　進止<lb/>
　　辭免轉官劄子<lb/>
臣今月二十三日准尚書省劄子奉　聖㫖為昨措<lb/>
置防秋中外協濟轉一官者聞命隕越若無所容臣<lb/>
竊惟賞罰者帝王之至權辭受者臣子之大分賞不<lb/>
以功則何以礪世受不以義則何以飭身伏念臣猥<lb/>
以謭能驟膺殊睠越先羣俊擢與繁機方成命之始<lb/>
<pb n="KR4d0167_SBCK_007-15b"/>
行屬遽音之已至亟聞聖畫决意親征扈警䟆之嚴<lb/>
雖叨奉引叅帷幄之祕曽乏贊襄賴　皇威之奮張<lb/>
致敵師之犇潰凱歌初奏襃律肆朌逮及邇聯例䝉<lb/>
曲澤退量儌倖益負兢皇况　陛下既收不戰之<lb/>
功務存謙抑而微臣乃受無功之賞竊冒寵榮顧愚<lb/>
分之難安知煩言之必起伏望<lb/>
皇帝陛下深仁恤隱獨智察微特寢誤恩俯從私欲<lb/>
豈惟<hi>名御</hi>惜名器以勸羣工庶幾敦尚廉隅以風四海<lb/>
取　進止<lb/>
<pb n="KR4d0167_SBCK_007-16a"/>
　　辭免支賜劄子<lb/>
臣等叨備政府方　陛下親摠六師攘却大敵曽<lb/>
無策畫仰贊　宸謀迺者䝉恩冒進崇階實深慙懼<lb/>
所有依格合得减半支賜正當財用匱乏之際義難<lb/>
祇受欲望　聖慈特賜寢罷庶於愚分有以自安取<lb/>
進止<lb/>
　　與左相等為亢旱乞罷政劄子<lb/>
臣等伏見天示變異亢陽為災迺五月丙子不雨迄<lb/>
至於今越四旬矣在田之稼將欲就槁中心惴慄恐<lb/>
<pb n="KR4d0167_SBCK_007-16b"/>
害有秋伏惟　陛下畏天之威責躬引咎精意禱<lb/>
祈無所不至而星象昭回甘澤未應良由臣等叨冒<lb/>
近司輔政無狀致斯譴告仰貽<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>聖憂㐲望<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>
                    <graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>陛<lb/>
下特降　威命正臣等之罪早賜黜責庶幾上答天<lb/>
心召來和氣以副雲霓之望臣等無任激切之至取<lb/>
進止<lb/>
　　再與左相等乞罷政劄子<lb/>
臣等比以旱暵之災乞解機政以答天戒伏䝉　聖<lb/>
恩特頒宸翰開諭至意及降中使宣押臣等各赴都<lb/>
<pb n="KR4d0167_SBCK_007-17a"/>
堂治事伏荷　慈怜伏増感涕臣等竊以爕理隂陽<lb/>
寅亮天地在古屬公孤之官於今為宰輔之職茍或<lb/>
政理之間不傷和氣則雨暘時若自格豐登迺中夏<lb/>
以來亢陽如此水泉將涸禾稼向枯　陛下畏天<lb/>
恤民憂形玉色禱祈備至嘉澤尚愆此實臣等才識<lb/>
暗劣孤負委任所為繆盭致傷天地隂陽之和厥罰<lb/>
常暘咎證可考儻不明正臣等之罪亟加罷黜則何<lb/>
以上弭天變下塞人言伏望　聖慈早降　威命施<lb/>
行臣無任跼蹐屏營之至取　進止<lb/>
<pb n="KR4d0167_SBCK_007-17b"/>
　　乞外任宫觀劄子<lb/>
臣比以叨冒近司衰病無補嘗瀝懇誠仰干　天聽<lb/>
乞除臣一在外宫觀伏䝉　聖慈特降中使宣押臣<lb/>
赴都堂治事仰荷　恩憐不勝感涕伏念臣才質駑<lb/>
下本無他長誤䝉　聖知寘之帷幄每懼無以報稱<lb/>
夙夜兢慚豈敢懷安妄為去就誠見　陛下英武<lb/>
大度慨然有興衰撥亂之志冝得當世豪傑預聞國<lb/>
論相與恊贊以圖事功如臣之愚乆試無狀尚復頑<lb/>
然坐尸榮禄素餐之罪其何可逃加以心氣發動智<lb/>
<pb n="KR4d0167_SBCK_007-18a"/>
識昏逾儻不自量顚隮必矣伏望　聖慈察臣悃愊<lb/>
特賜矜從除臣一在外宫觀俾遂休養他日疾病少<lb/>
間則捐軀之期似亦未晚臣無任懇到迫切之至取<lb/>
進止<lb/>
　　謝賜鍍金銀鞍轡奏知劄子<lb/>
臣前日伏䝉　聖恩特降中使賜臣繡韉鍍金銀鞍<lb/>
轡一副異數光華度越近比豈臣碌碌無補之人所<lb/>
能稱塞仰惟天地父母之恩愈知難報感涕縱横臣<lb/>
近爲背上忽生一癤跨涉旬餘腫痛不止因服疎利<lb/>
<pb n="KR4d0167_SBCK_007-18b"/>
之藥臟腑不安見請朝假一兩日將理縁此尚稽入<lb/>
謝臣無任惶懼之至謹具奏知<lb/>
　　謝賜　御書車攻詩劄子<lb/>
臣近䝉　聖恩賜臣　御書車攻詩今又䝉　陛<lb/>
下以臣草芥賤名特紆宸翰俾獲刻于車攻篇末託<lb/>
於不朽奎鈎爛然光動心目臣之榮幸殆絶一時自<lb/>
顧么微豈能稱塞拜賜之際感涕交頥仰惟　陛<lb/>
下方修復古之政以圖攘狄之功而臣猥以空疎待<lb/>
罪近列䇿慮無取冝在譴何拜此殊私以慙以懼惟<lb/>
<pb n="KR4d0167_SBCK_007-19a"/>
是畢命夙宵以贊中興之業則臣之志也何敢言報<lb/>
臣無任感天荷聖激切屏營之至謹具劄子奉謝以<lb/>
聞謹奏<lb/>
　　乞出劄子<lb/>
臣累日見都督府關取空名告勑宣劄等以萬數計<lb/>
臣固疑其有所為以問趙鼎張浚而鼎等不以告也<lb/>
臣亦曽兩次留身奏稟恢復之事不可一日忘第須<lb/>
審度形勢措置得冝一舉成功乃無後悔今日忽見<lb/>
張浚傳奉　聖㫖浚有川陜荆襄之行此用兵之謀<lb/>
<pb n="KR4d0167_SBCK_007-19b"/>
固已素定臣初不以進取為非而區區過計謂冝審<lb/>
而後行今遣宰臣之出此大議論也臣叨備帷幄乃<lb/>
不預聞蓋臣智識昏逾不足謀國坐尸榮禄實不自<lb/>
安伏望　聖慈除臣一在外宫觀差遣以安愚分他<lb/>
日未塡溝壑尚能糜殞以報　聖恩臣無任瀝懇祈<lb/>
哀之至取　進止<lb/>
　　乞出第二劄子<lb/>
臣今早曽具劄子以臣智識昏逾不足謀國遂瀝懇<lb/>
誠仰干　天聽乞一在外宫觀差遣伏䝉　聖慈特<lb/>
<pb n="KR4d0167_SBCK_007-20a"/>
頒宸翰批降處分丁寧委曲仰惟天地父母之恩至<lb/>
深至厚非臣糜殞所能稱塞重念臣猥以一介庸陋<lb/>
之資遭遇　聖明越先羣俊拔擢至此曾未有絲髪<lb/>
之功以報　陛下何敢數為去就自干犯上之誅<lb/>
顧於朝廷大議多不預聞此必有以疑臣者而臣雖<lb/>
有憂國之心動成嫌間尸位素餐每深慚負彊顔就<lb/>
列實不遑安臣見家居待命未敢隨班奏事伏望<lb/>
聖慈曲垂矜憫俾臣退就外祠少養疾病他日<lb/>
陛下儻賜記憐則捐軀之期似或未晚臣無任瀝懇<lb/>
<pb n="KR4d0167_SBCK_007-20b"/>
祈哀之至取　進止<lb/>
　　乞出第三劄子<lb/>
臣比嘗兩具奏劄乞一在外宫觀差遣伏䝉　聖慈<lb/>
宣諭丁寧仰荷恩私不勝感涕然臣有區區之愚不<lb/>
免干犯斧鉞再控危誠重念臣智術空踈材力緜弱<lb/>
叨侍帷幄無所裨補夙夜震懼不遑安息豈不知同<lb/>
力一心共贊恢復必不以進取為非第欲審而後動<lb/>
耳而臣前日初不聞其曲折遂有奏陳若誠即有所<lb/>
為則是臣暗於事機謀議牴牾若猶未也則是臣實<lb/>
<pb n="KR4d0167_SBCK_007-21a"/>
失於輕信致有憂疑况二相之外惟臣叅預機務有<lb/>
大舉措每以不知其詳而優疑牴牾豈可復陪國論<lb/>
伏望　天慈特加矜憫俾臣解罷機務退就外祠少<lb/>
養疾病尚圖他日必有捐軀之所臣無任懇祈迫切<lb/>
之至取　進止<lb/>
　　辭免賜生日禮物劄子<lb/>
臣伏䝉　聖慈以臣生日特降中使賜臣　詔書一<lb/>
道并羊酒米麫者使華脫鞅君使塞塗恩紀便蕃感<lb/>
涕流落伏念臣起家寒苦遭世艱危微軀未捐已愧<lb/>
<pb n="KR4d0167_SBCK_007-21b"/>
移忠之訓寵賚所及更叨將意之儀豈伊犬馬之生<lb/>
能報雲天之施而臣濫陪帷幄蔑著事功既瀝懇於<lb/>
軒墀行投閑於里巷跼蹐俟命當解繁機周旋拜恩<lb/>
殆非故事仰祈　睿照特軫慈憐覆䕶孤蹤追寢異<lb/>
數庶全授受之分用為去就之冝所有生日禮物臣<lb/>
不敢祗受臣無任祈天荷聖激切屏營之至謹具劄<lb/>
子奏聞伏取　進止<lb/>
　　乞出第四劄子<lb/>
臣昨以庸陋誤被　聖知越先英豪擢寘近列適當<lb/>
<pb n="KR4d0167_SBCK_007-22a"/>
前歳虜犯淮壖扈蹕總師前臨大敵荷　陛下眷<lb/>
遇之深凡帷幄密議皆獲纎悉與聞臣亦思所奮勵<lb/>
圖報萬一而愚慮無補夙夜不敢自安及虜騎遁逃<lb/>
之後事歸督府凡有謀議雖胥吏輩徃徃皆知而臣<lb/>
職在叅陪國論每獨不知臣以此益自愧懼累嘗瀝<lb/>
懇匃閑　陛下眷留未容臣去輒復奏陳恢復大<lb/>
略區區愚忠本圖協濟不謂張浚過有嫌疑動輒相<lb/>
外前日浚倉遽而來人情驚詾以謂相臣動靜必不<lb/>
茍然犇赴　闕庭當有大議臣既未以罪去理合商<lb/>
<pb n="KR4d0167_SBCK_007-22b"/>
量委曲詢之藐不告語及臣留身具奏曲折方聞<lb/>
玉音宣諭今日措置略如卿初言臣仰䝉　陛下<lb/>
待以腹心終始如一　聖恩深厚感極涕零豈不懷<lb/>
戀軒墀誓殫犬馬之力然今事之舉動繫國安危而<lb/>
臣乃不得與聞自古未有此比豈敢含糊在列欲望<lb/>
聖慈特賜矜憫除臣一在外宫觀差遣以安愚分臣<lb/>
無任瀝懇祈哀之至取　進止<lb/>
　　乞出第五劄子<lb/>
臣以前日相臣倉遽而來中外驚詾以謂犇詣　闕<lb/>
<pb n="KR4d0167_SBCK_007-23a"/>
庭必有非常之議而臣叨侍帷幄又復不獲與聞夙<lb/>
夜懷慚俯仰跼蹐遂披誠悃上瀆　宸聰乞解繁機<lb/>
退安散地伏䝉　聖慈特降中使宣押隨班奏事及<lb/>
赴都堂治事仰荷　聖恩曲全體貎雖臣糜殞豈足<lb/>
報償再念臣自被親除至叅大政數陳恢復之略本<lb/>
有協濟之心而臣才力弗彊智數無取惟主知之獨<lb/>
厚顧宰論之莫聞服在股肱愧形靣目雖艱難之際<lb/>
敢懷靜退以安身然幾微之間恐以猜嫌而累國不<lb/>
免再殫危懇冒犯　天威欲望特賜矜憐檢會臣前<lb/>
<pb n="KR4d0167_SBCK_007-23b"/>
奏除一在外宫觀差遣庶全孤節尚勵後圖臣無任<lb/>
祈天望聖激切屏營之至取　進止<lb/>
　　乞出第六劄子<lb/>
臣比者荐輸危悃冒犯　宸嚴乞解政機除一在外<lb/>
宫觀差遣伏䝉　聖慈再降中使宣押赴都堂治事<lb/>
恩眷優渥不替初終報効莫從唯知隕涕伏念臣頃<lb/>
繇孤逺遭遇　聖明感於知憐思所奮勵常謂議和<lb/>
避地恐成微弱之形積粟練兵審圖恢拓之計念芻<lb/>
言之曲折荷　天語之襃嘉志在必成期于協濟而<lb/>
<pb n="KR4d0167_SBCK_007-24a"/>
臣終縁拙直動致忌嫌適偶相臣犇赴　行闕惟是<lb/>
人情詾懼之際莫聞國論安危之幾名曰叅陪實均<lb/>
責任踈外若此尸素何安惟恃保全之恩未至顚隮<lb/>
之地俯仰循省夙夜驚慙是以不避瀆煩備陳覼縷<lb/>
仰祈　睿聽曲賜矜憐授以宫祠投之散地庻欲全<lb/>
於國體豈敢恤於身謀拳拳愚忠莫盡於此臣無任<lb/>
祈天望聖激切屏營之至取　進止<lb/>
　　乞出第七劄子<lb/>
臣比瀝血誠冒塵　天聽乞解機務退就祠宫伏䝉<lb/>
<pb n="KR4d0167_SBCK_007-24b"/>
聖恩曲全體貎使華宣押于再于三待遇優隆始終<lb/>
如一感深淪骨涕淚交流伏念臣立身奇孤賦性憃<lb/>
直仰恃主眷自信不疑而臣識慮不足以察人情之<lb/>
微謀謨不足以陪國論之末數陳恢復之略本有協<lb/>
濟之心嫌間既萌齟齬難合惟是乞身而去茲乃昔<lb/>
賢之䂓伏望　睿慈特賜矜憫亟從私欲免累誤知<lb/>
則臣未死之年皆是捐軀之日臣無任祈天望聖激<lb/>
切屏營之至取　進止<lb/>
　　乞出第八劄子<lb/>
<pb n="KR4d0167_SBCK_007-25a"/>
臣伏䝉　聖恩以臣乞解機務退就祠宫賜臣　詔<lb/>
書不允者需奏瀆煩累陳危悃璽書慰勉尚嗇俞音<lb/>
伏讀訓詞惟知感涕竊念臣以一介無庸之質荷萬<lb/>
乘非常之知孤立於朝自信所學每欲同寅而許國<lb/>
第知直道以事君顧愚忠之不移冝此身之必去盍<lb/>
歸畎畝難戀軒墀彌切拳拳之心匪萌倖倖之意仰<lb/>
祈　睿鑒曲軫慈憐終賜保全亟降處分庶存去就<lb/>
不負生成臣無任祈天望聖激切屛營之至取　進<lb/>
止<lb/>
<pb n="KR4d0167_SBCK_007-25b"/>
沈忠敏公龜谿集巻第七終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0167_SBCK_008-1a"/>
沈忠敏公龜谿集巻第八<lb/>
　劄子<lb/>
　　辭免除資政殿學士知明州劄子<lb/>
臣今月二十六日准尚書省劄子奉　聖㫖以臣累<lb/>
上章乞解機政退就祠宫除資政殿學士知明州者<lb/>
聞命感激涕淚交流伏念臣猥從踈逖誤被簡知寖<lb/>
閱九遷叨塵二府念大恩之難報顧薄效之靡聞食<lb/>
息省循夙夜震惕至於審圖恢復之計思濟艱難之<lb/>
期同寅協恭既初心之莫展投閑置散乃素分之是<lb/>
<pb n="KR4d0167_SBCK_008-1b"/>
冝比貢囊封數干　黈聽竭愚誠之迫切荷　聖意<lb/>
之周旋付以名城寵之峻職曲全終始之眷以為去<lb/>
就之光豈臣糜捐所能稱塞而臣深虞朴拙必致顚<lb/>
隮是以不避瀆煩仰祈矜憫覬追還於異渥俾退就<lb/>
於眞祠庻保孤蹤尚堅晚節臣無任祈天望聖激切<lb/>
屏營之至取　進止<lb/>
　　辭免除資政殿學士知明州第二劄子<lb/>
臣猥以一介無能之質誤被　聖知擢陪政路叨冒<lb/>
無補夙夜懷慙遂瀝血誠仰干　天聽乞解機務退<lb/>
<pb n="KR4d0167_SBCK_008-2a"/>
就祠宫伏䝉矜憐曲全體貎名城峻職併冒恩榮豈<lb/>
臣糜捐所能稱塞感涕横溢九殞難酬臣雖已具懇<lb/>
辭未奉處分重念臣朴拙之性第盡愚忠孤危之蹤<lb/>
實恃異睠儻忘素分定致煩言欲望　天慈終垂憫<lb/>
察檢會臣累奏除一在外宫觀差遣庻存晚節期報<lb/>
大恩臣無任祈天望聖激切屏營之至取　進止<lb/>
　　貼黄臣於今月二十一日留身奏事歷陳危悃<lb/>
　　既䝉恩許其去拜辭天陛之際　玉音宣諭當<lb/>
　　全體貎盡禮而行仰荷睠遇始終感深淪骨所<lb/>
<pb n="KR4d0167_SBCK_008-2b"/>
　　以跼蹐待命遂至浹旬竊恐中外不知招致物<lb/>
　　論重費　陛下保全之賜伏望　天慈早降<lb/>
　　處分亟遂宫祠之請庻免顚隮<lb/>
　　辭免除資政殿學士知明州第三劄子<lb/>
臣伏䝉　聖慈以臣辭免資政殿學士知明州恩命<lb/>
特降　詔書不允者危悃瀆煩粗殫萬一恩言慰諭<lb/>
殆至再三荷　聖意之周旋撫危蹤而怵惕伏念臣<lb/>
奮繇寒士本乏異能曲被冕旒之知叅陪廊廟之列<lb/>
一毫何補百謫是冝然考平日敷奏之言曷嘗不在<lb/>
<pb n="KR4d0167_SBCK_008-3a"/>
於恢復推老生朴野之學亦欲共濟於艱難而孤根<lb/>
易揺薄命難偶每於曲折之際倍費保全之恩傾輸<lb/>
肺肝控告　君父忠雖許國義盍引身仰䝉日月之<lb/>
明俯察螻蟻之志詔函使騎眷禮有加峻職名城寵<lb/>
榮併至既逾私分荐具懇辭　天聽未回欲全終始<lb/>
之遇人言可畏恐乖去就之方伏望　聖慈特賜矜<lb/>
憫悉收還於成命亟畀付於眞祠庶幾餘生免累洪<lb/>
造臣無任祈天望聖激切屏營之至取　進止<lb/>
　　辭免轉官上宰相劄子<lb/>
<pb n="KR4d0167_SBCK_008-3b"/>
伏念某頃者待罪政途之日適㑹朝廷重修禄令恭<lb/>
被　聖㫖叅預典司及今書成奏御而某去國已歷<lb/>
三時矣則是某首尾初無一毫之功乃䝉疏恩例叨<lb/>
増秩聞命失次措躬靡安仰惟朝廷不忘舊臣借此<lb/>
寵私以光衰朽然某居閑養疾而受無功之賞私情<lb/>
公義皆所不安伏望鈞慈特賜敷奏追寢成命施行<lb/>
庶安愚分除已別具奏聞外某無任懇到之至<lb/>
　　辭免　勑令所修書成轉官劄子<lb/>
臣九月二十九日准進奏院遞到尚書省劄子為勑<lb/>
<pb n="KR4d0167_SBCK_008-4a"/>
令所修禄秩新書成奉　聖㫖轉臣一官者聞命感<lb/>
懼措躬靡安竊以賦禄之等所以馭羣臣成憲之頒<lb/>
所以詔萬世而臣頃以愚陋濫預典司方庀徒屬稾<lb/>
之初雖粗窺於凡目逮成書奏御之日已阻望於威<lb/>
顔敢謂第名例叨増秩曲荷乾坤之施不忘簮履之<lb/>
遺伏念臣孤負大恩退安眞館居閑有禄每懼挻災<lb/>
受賞無功豈忘畏義輒陳愚悃上瀆　聖聰伏望特<lb/>
軫慈憐收還寵命非止獲安於私分亦欲免累於公<lb/>
朝臣仰望行闕無任懇到迫切之至謹具劄子陳免<lb/>
<pb n="KR4d0167_SBCK_008-4b"/>
以聞伏取　進止<lb/>
　　辭免　勑令所修書成轉官第二劄子<lb/>
臣十月十三日准　行在都進奏院遞到告一道以<lb/>
禄秩新書成轉臣一官及奉　詔書以臣辭免上件<lb/>
恩命未䝉矜允者天地之恩固欲從厚螻蟻之志終<lb/>
冀獲申罔避黷煩薦形敷叙竊以上之行賞無濫則<lb/>
人勸下之被賞無愧則身榮授受之間得失所繫儻<lb/>
事功之未稱顧分義之何安貪得不言冒榮孰甚惟<lb/>
新書定禄秩之等命近臣兼提督之官雖用故常曾<lb/>
<pb n="KR4d0167_SBCK_008-5a"/>
䝉委使而討論㳂革裒輯散亡則有司存在臣何力<lb/>
矧復屬稾之始臣已去朝歷時之多書方奏御而臣<lb/>
論功無有受賞何名襃典横加驚惶失措是以輒陳<lb/>
奏牘力具懇辭俞音未頒危衷益懼此雖　陛下<lb/>
親乘戎輅赫然有為之時而臣退安祠宫冒此無功<lb/>
之賞人誅鬼責將不赦臣公議私情皆恐累國思念<lb/>
朝夕怵惕冰淵伏望　宸慈特回　天聽察臣愚悃<lb/>
實非飾辭矜從既竭之誠追寢已成之命庶於素分<lb/>
行以少安仰望　行闕臣無任懇到迫切之至所有<lb/>
<pb n="KR4d0167_SBCK_008-5b"/>
告命臣見寄納湖州軍資庫不敢祗受謹再具劄子<lb/>
陳免以聞伏取　進止<lb/>
　　辭免　勑令所修書成轉官第三劄子<lb/>
臣近䝉恩以禄秩新書成轉臣一官臣自揣無功輒<lb/>
嘗再具陳免今月二十四日准尚書省劄子奉　聖<lb/>
㫖依巳降詔㫖不允恭惟　聖恩至渥承命感激涕<lb/>
泗交流然臣於義終有未安須至備瀝血誠復凂<lb/>
天聽伏念臣衰病無庸之身投閑田野仰䝉　陛<lb/>
下記憐假此光寵在臣私分豈不知榮臣儻有一毫<lb/>
<pb n="KR4d0167_SBCK_008-6a"/>
之功可以稱塞及於近例可以扳援臣亦何敢於此<lb/>
軍旅事繁之際喋喋控叙至于再三上凟　威尊自<lb/>
干斧鉞誠以此書之作臣實略無勞效固已於前兩<lb/>
次奉劄具述本末兼臣竊見紹興新書之成自詳定<lb/>
官而下第增爵秩提舉官則不與也今臣身既去位<lb/>
乃獨䝉此襃遷反覆思之無一而可　陛下遇臣<lb/>
之恩則過於厚矣而臣辭受之義所當盡者敢不披<lb/>
露於　君父之前伏望　陛下囘日月之照察螻<lb/>
蟻之誠曲軫　宸慈收還成命豈惟免微臣冒寵之<lb/>
<pb n="KR4d0167_SBCK_008-6b"/>
懼庶不累　朝廷勸賞之公所有告命見寄納湖州<lb/>
軍資庫不敢祗受仰望　行闕臣無任懇到迫切之<lb/>
至謹再具奏劄陳免以聞伏取　進止<lb/>
　　乞回受　勑令所修書成轉官與兄監嶽劄子<lb/>
臣今月初二日准尚書省劄子以臣辭免轉官恩命<lb/>
奉　聖㫖依累降詔㫖不允者庀官無尺寸之功難<lb/>
勝誤賞瀝懇有再三之瀆冝就嚴誅過䝉寛宥之恩<lb/>
終閟矜從之㫖愧益深而汗溢感彌極而涕流伏念<lb/>
臣家世至寒資材甚下被服父兄之訓偶玷儒科遭<lb/>
<pb n="KR4d0167_SBCK_008-7a"/>
遇聖神之知寖汚政路比投閑散猶荷記憐稱效云<lb/>
何儌倖如此粉身碎首曷足報償履薄臨深每知恐<lb/>
懼輒恃天地包容之量復陳犬馬冒昧之誠重念臣<lb/>
兄右廸功郎監潭州南嶽廟某少習藝文久困埸屋<lb/>
晚霑恩命甫列選階念暮年手足之情豈忘牽愛顧<lb/>
平日肺肝之懇不敢及私茲縁異恩庶均同氣仰祈<lb/>
聖造曲軫　天慈特許以臣今來所轉一官囘授與<lb/>
臣兄某循轉施行將侈朝廷之寵光用増門户之榮<lb/>
耀屢瀆　宸聽萬死奚逃臣無任瞻天望聖祈恩俟<lb/>
<pb n="KR4d0167_SBCK_008-7b"/>
罪跼蹐屛營之至謹具劄子奏請以聞伏取　進止<lb/>
　　辭免除在京宫觀侍讀第一劄子<lb/>
臣今月　日准　行在入内内侍省金字牌遞到<lb/>
尚書省劄子奉　聖㫖除臣提舉萬壽觀兼侍讀日<lb/>
下起發赴　行在所供職者聞命跼蹐感涕交流伏<lb/>
念臣頃以耡耰固陋之質誤被眷知擢自小官至陪<lb/>
大政一毫無補百謫有餘仰䝉從欲之仁俯狥投閑<lb/>
之請思愆里舍僅閱歳時雖存闕之心不忘造次而<lb/>
歸田之幸甫迫衰殘敢圖　聖恩驟加收召露門勸<lb/>
<pb n="KR4d0167_SBCK_008-8a"/>
讀殊庭奉祠此在累朝實為貴老優賢之地如臣碌<lb/>
碌併冒寵除分非所安兢　惶失措然方　陛下<lb/>
親乘戎輅力圖恢復之日在臣子之義豈不欲一望<lb/>
清光少伸志願而叨塵非據定致煩言深自省循進<lb/>
退惟谷伏望　陛下特軫　天慈追寢成命俾臣<lb/>
仍舊外祠休養疾病他日儻或未塡溝壑誓期糜殞<lb/>
少荅鴻私臣近為感冒風濕左足筋攣日下起發未<lb/>
得見服藥調治稍可支梧卽迤邐前路聽候指揮謹<lb/>
具劄子陳免以聞伏取　進止<lb/>
<pb n="KR4d0167_SBCK_008-8b"/>
　　辭免除在京宫觀侍讀第二劄子<lb/>
臣今月十二日辰時連准　行在入内内侍省金字<lb/>
牌遞到尚書省劄子以臣近具辭免新除恩命正月<lb/>
十一日三省同奉　聖㫖不允令學士院降詔依已<lb/>
降指揮疾速赴　行在所者仰感　聖恩涕泗横臆<lb/>
臣聞君命召不俟駕而行考於禮經固有明訓而臣<lb/>
戇愚朴陋一無寸長伏䝉　陛下曲軫　宸慈不<lb/>
忘舊物召以一節之峻俾近天日之光生死肉骨之<lb/>
恩至深至厚非臣糜殞所能稱塞義當奔命引途豈<lb/>
<pb n="KR4d0167_SBCK_008-9a"/>
應少緩而臣衰病日迫志意瞀昏誠恐無以上副眷<lb/>
知遂瀝懇私乞賜追寢成命今來疊於疾置被奉<lb/>
聖㫖趣行而臣稽違詔令罪將無赦夙夜震懼若無<lb/>
所容臣已於今月十四日力疾上道迤邐前路聽候<lb/>
指揮臣無任戰灼之至謹具奏　聞謹奏<lb/>
　　為病未及朝見奏知劄子<lb/>
臣近䝉　聖恩除臣提舉萬壽觀兼侍讀臣以疾病<lb/>
餘生愚陋朴拙自度無以稱塞睠知夙夜惶懼嘗瀝<lb/>
懇誠乞寢成命而九日之間兩奉　詔書四次被受<lb/>
<pb n="KR4d0167_SBCK_008-9b"/>
御前金字牌降到　聖㫖指揮催促起發念方<lb/>
陛下戎輅親廵之際在臣子之義迫於嚴命不遑安<lb/>
處遂力疾迤邐前來已次　行闕然臣所患左足筋<lb/>
攣之疾痛楚呻吟至不可忍㳂路服藥調理尚未全<lb/>
安有妨久立欲於門外將息一兩日趁赴朝見臣無<lb/>
任戰灼之至謹具劄子奏聞伏取　進止<lb/>
　　辭免除同知樞密院事劄子<lb/>
臣准尚書省劄子正月二十一日三省同奉　聖㫖<lb/>
除臣同知樞密院事仍降中使宣押赴院供職者聞<lb/>
<pb n="KR4d0167_SBCK_008-10a"/>
命震驚罔知所措竊以輔臣之任國論所資况當用<lb/>
武之時尤重本兵之寄欲贊能事冝得偉人庶協成<lb/>
謀用戡多難如臣資材凡瑣性識瞀昏智慮不足以<lb/>
度萬事之冝權略不足以應一時之變頃䝉　聖奬<lb/>
擢與政途昧於謀國已試無能久冒殊榮曽微薄效<lb/>
陛下略其碌碌尸位之罪察其拳拳憂國之誠得請<lb/>
外祠甫踰旬月遽頒召節趣侍經帷既獲望於威顔<lb/>
即再申於愚悃覬收蹤跡復返丘園豈圖異除薦及<lb/>
庸品承命之次顫汗憂惶臣疾病交攻衰殘日迫儻<lb/>
<pb n="KR4d0167_SBCK_008-10b"/>
或更叨委任必誤睠知伏望　陛下特軫深慈追<lb/>
還成命疇咨人望用厭輿情庶資經濟之謀以成恢<lb/>
復之業臣無任懇到廹切之至謹具劄子陳免以聞<lb/>
伏取　進止<lb/>
　　辭免除知樞密院事劄子<lb/>
臣伏䝉　聖恩除臣知樞密院事聞命之次跼蹐靡<lb/>
安伏念臣頃以至愚極陋之質久汚近聯績效無聞<lb/>
退安散地　聖恩記録遽有經筵之召扶持疾病甫<lb/>
及造朝亟被詔除進陪右府而臣已試無狀瀝懇再<lb/>
<pb n="KR4d0167_SBCK_008-11a"/>
三　天聽莫回俯僂就職方欲勉竭駑鈍少報萬分<lb/>
而才分所拘未有尺寸之效內懷慙懼背若負芒忽<lb/>
䝉超遷莫測所以驚惶顫汗無地自容　陛下之<lb/>
恩遇臣過厚而臣所自揣素不知兵既無䇿畫仰贊<lb/>
廟謨又無事功下厭人望冒處機衡之地已為非分<lb/>
而居位未幾復此叨逾歷尋前修未有其比天下公<lb/>
議其將謂何必至顚隮重累國體伏望　陛下廓<lb/>
天地之照察螻蟻之誠特軫深慈追還成命俾臣仍<lb/>
舊職任夙夜黽勉庶幾萬一或能少副　陛下責<lb/>
<pb n="KR4d0167_SBCK_008-11b"/>
任之意而臣之罪戾亦恐得以少寛不勝幸甚謹具<lb/>
劄子陳免以聞臣無任祈哀俟命迫切屏營之至取<lb/>
進止<lb/>
　啓<lb/>
　　代賀帥臣平冦啓二首<lb/>
帥旗爰舉計出萬全賊壘既平功成一戰吏復專城<lb/>
之治民還按堵之居和氣遂充驩聲頓溢伏惟某官<lb/>
胷吞萬象心貫兩儀誠節著乎朝端威名行乎海表<lb/>
龍韜决䇿廟堂推必勝之謀虎帳運籌彛鼎載已成<lb/>
<pb n="KR4d0167_SBCK_008-12a"/>
之績憤無知之狂冦干有赫之明威慨然請行期以<lb/>
奮殛具嚴師律靡須遺鏃之勞克定侯藩俄靖入郛<lb/>
之警屈此羣醜釋其下人使恩信之兼施知勲庸之<lb/>
益大顧惟弱植獲佐偏州覩捷奏之交馳激懦衷而<lb/>
竊抃<lb/>
陳師鞠旅既燀威靈折馘執俘遂平冦虐悉復藩垣<lb/>
之治用昭帷幄之謀慶溢人神驩均遐邇恭惟某官<lb/>
忠存衛社業茂安邦威加草木之微信及蠻夷之逺<lb/>
辟國百里嘗叅總於戎昭教民七年因繕修於武備<lb/>
<pb n="KR4d0167_SBCK_008-12b"/>
舉無遺䇿動有成功屬鼠竊之貪饕命鷹揚而翦滅<lb/>
果慿勝筭亟正嚴誅一空逋藪之羣永息潢池之盜<lb/>
事皆按堵民乃奠居建大將之旗徃既侔於伐蔡仗<lb/>
元戎之節今復類於平吳允集茂勲冝膺殊奬佇觀<lb/>
英衮之就拜庶慰高牙之請行乃眷偏州實臨孔道<lb/>
欣覩奏功之日幸臻徹警之期抃躍之私倍萬常品<lb/>
　　代漕臣謝冦平除職啓<lb/>
轉餉千艘初無異績賜書一札遽有横恩籍通内閣<lb/>
之嚴名竊外臺之重是為踰分祗以起羞竊念某遭<lb/>
<pb n="KR4d0167_SBCK_008-13a"/>
世聖明奮身踈逖洊被乘軺之選悉縁推轂之私自<lb/>
去東州朅來南土適冦攘之竊發㑹師旅之並興已<lb/>
責薄征詔必深於恤隱蒐兵筭食法又戒於愆期懼<lb/>
心計之弗充念力行而勿憚迨聞捷奏仰寛顧憂底<lb/>
藩維之告寧皆帷幄之制勝罪逃逋慢災已免於求<lb/>
魚命出超踰夢輒因而分鹿靜言忝冐備見矜憐此<lb/>
蓋伏遇某官亮節立朝深誠許國有容徳乃大包賢<lb/>
否於<hi>嫌名光堯</hi>中不私物亦公置是非於度外顧未遺於<lb/>
下體茲不壅於上聞致使孱微亦叨甄録某敢不誓<lb/>
<pb n="KR4d0167_SBCK_008-13b"/>
修乃職圖報此恩食蘗飲冰將益堅於操履飛芻輓<lb/>
粟何敢誤於使令<lb/>
　　代賀人得郡啓<lb/>
伏審就被帝綸改臨侯服先聲所暨衆志已孚共以<lb/>
某官行配古人名滿當世汪洋徳量韜玉海之千尋<lb/>
卓犖詞源㵼銀河之萬丈蚤由簡注寖歷清華薦乘<lb/>
使者之軺爰正儒宗之席斯文所託吾道既行載在<lb/>
典刑尤以老成為重溢為吏事皆其縁飾之餘是膺<lb/>
師帥之除用壯藩垣之勢顧惟弱植久仰崇規兹獲<lb/>
<pb n="KR4d0167_SBCK_008-14a"/>
佐於下風實使償其素志依歸抃躍倍萬等倫<lb/>
　　代賀兵部尚書啓<lb/>
伏審䟽恩內朝正位右省推政本於天下綂兵權於<lb/>
禁中國勢増崇輿情恊慶恭以某官配古遺直為時<lb/>
老成清忠格於天淵沈謀驗於蓍蔡器優大受文武<lb/>
唯所用之德合中行左右無不冝者逢辰熈洽歷位<lb/>
髙華欲加澤於斯民力告猷於乃后霜臺峻峙歎松<lb/>
栢之後凋天路廓清見藜藿之不採俾周旋於從槖<lb/>
示登進於公槐爰陟夏官進司武部上意所注正想<lb/>
<pb n="KR4d0167_SBCK_008-14b"/>
聞於履聲僉論攸歸茲願嘗於鼎實某早登驥坂久<lb/>
去龍門莫遂趨風長恨一涯之隔迨茲承命第勤三<lb/>
賀之私<lb/>
　　代賀中丞啓<lb/>
伏審茂膺宸綍榮總臺綱除音下傳士論胥慶恭以<lb/>
某官爽邦巨哲名世碩儒道積於躬固絶磷緇之變<lb/>
義陳於色曽無吐茹之嫌志欲有補於時言皆不詭<lb/>
於聖自結上心之眷倬觀吾道之行慷慨百為夷險<lb/>
一意迨被賜環之召益敦前席之知更直掖垣共推<lb/>
<pb n="KR4d0167_SBCK_008-15a"/>
敏翰冠登學省獨號純師屬中司之久虛委專席而<lb/>
顯拜絳騶分路已崇堂陛之威白簡飛章必識朝廷<lb/>
之體即期柄用彌峻巖瞻某逺跡崇閎庇身支郡莫<lb/>
預拜塵之列但馳賀厦之誠<lb/>
　　代賀林中書知揚州啓<lb/>
伏審誕揚休命就起宗工總秘殿之崇資控中都之<lb/>
巨屏巖瞻所逮輿頌惟欣恭以某官道濟寰區忠存<lb/>
社稷殊勲光於盟府舊徳冠於公朝凜凛格言常破<lb/>
萬人之浮議堂堂壯節自讋四夷之野心名家獨冨<lb/>
<pb n="KR4d0167_SBCK_008-15b"/>
於文章餘事兼資於翰墨周旋滋久左右具冝遂符<lb/>
夢卜之求早預機衡之任一心一徳聳表儀於百工<lb/>
嘉謀嘉猷大䂓摹於四海方需正席孔樂均休復辭<lb/>
管籥之嚴歸踐林園之勝上心彌簡民望益孚大纛<lb/>
髙牙復壯藩維之勢命圭相印即還輔弼之聨斯言<lb/>
有期指日以俟某猥繇使事阻望台光聞天上之除<lb/>
音唯知舞蹈望日邊之歸路預切瞻依<lb/>
　　代人與尚提學啓<lb/>
絳帷䆳宻横經嘗列於下陳金節光華歛板復叅於<lb/>
<pb n="KR4d0167_SBCK_008-16a"/>
前導何幸師資之舊輒居部屬之餘喜溢心顔榮生<lb/>
步武竊念某天資至昧人品甚微拙如吐墨之魚勤<lb/>
類蝕書之蠧十年太學功屢失於幾成五郡泮林身<lb/>
更同於歷聘昨假鄒君之館適留吳㑹之區<hi>嫌名光堯</hi>中<lb/>
之地許游繆因志鵠户外之屨常滿特俾升堂侵尋<lb/>
歲月之賖蹭蹬功名之會猥從世禄羞負已知鼓餘<lb/>
勇以當方銳之師出遺筭以雪累戰之耻技已殫矣<lb/>
幸而得之從新進之衣冠號貴游之子弟嘶風志在<lb/>
雖知塞馬之還望月心驚殆有吳牛之喘徒以為貧<lb/>
<pb n="KR4d0167_SBCK_008-16b"/>
而仕豈能擇地而安來掌市租實司津鑰坐念塵容<lb/>
之抗益負初心聿瞻星使之飛庶償大願伏惟某官<lb/>
心源卓犖才刃縱横聳野鶴之竒姿肖石麟之異稟<lb/>
胷吞萬巻居有儁聲氣壓千人徃無堅對未陟禁塗<lb/>
之要聊從使傳之榮會殿最於列城職髙論秀分涇<lb/>
渭於羣吏任劇廉能顧惟虚薄之資夙荷作成之賜<lb/>
矧於此地辱在所臨雖不能戴劍分庭干部使者之<lb/>
譽或庶幾摳衣造席執門弟子之容<lb/>
　　代人轉官賜第謝宰執啓<lb/>
<pb n="KR4d0167_SBCK_008-17a"/>
比膺帝睠亟進官聨仍拜賜於芝函遂登名於桂籍<lb/>
寵光横及感涕交流伏念某性昧知方才踈適變少<lb/>
而遊學不能收埸屋之功晚乃遭時已叨塵侍從之<lb/>
列荷大鈞之曲造懼小器之疾顚每究勤劬勉圖稱<lb/>
塞技已窮而難彊力弗給而易疲至如餉饋之薄勞<lb/>
乃是轉輸之常職俾之增秩固慚恩數之優假以决<lb/>
科更使品流之異自惟何者獨得兼之此蓋伏遇某<lb/>
官道濟寰區功存廟社削除醜類既恢經武之圖旌<lb/>
別群材更助右文之化故捐殊賞以賁微軀某敢不<lb/>
<pb n="KR4d0167_SBCK_008-17b"/>
竭節奉公推誠享上謹邦國貢輸之備識朝廷法令<lb/>
之冝庶幾此心何敢云報<lb/>
　　代謝除發運啓<lb/>
誤膺詔㫖陞總計權顧名謂之加隆揣事功之靡稱<lb/>
寵榮所逮慚懼惟并伏念某井谷地寒蜩鳩才小出<lb/>
遇明良之㑹擢從冗散之聯寖被躐除濫當將漕雖<lb/>
百骸盡瘁訖無足國之深謀而一意首公徒有愛君<lb/>
之大節比更再歳遽閱三遷心已愧於超踰力方圖<lb/>
於稱塞更叨異數就進崇資狎承旒扆之恩黙識陶<lb/>
<pb n="KR4d0167_SBCK_008-18a"/>
鎔之自此蓋伏遇某官精忠冠古端行表時言為社<lb/>
稷之逺圖動合國家之大體高文碩學雅推多士之<lb/>
宗明德茂勲益著百僚之望遂於踈逖亦不棄遺謂<lb/>
其既塵清切之班使之増重光華之任敢不恪遵乃<lb/>
職期副所䝉誓畢餘生已作報恩之計庶幾薄效不<lb/>
辜責實之朝<lb/>
　　代謝轉官啓<lb/>
入告元勲已誕揚於顯冊徧行殊賞乃横及於微軀<lb/>
亟被恩言徒懷感臆伏念某起從踈逖誤玷選除寖<lb/>
<pb n="KR4d0167_SBCK_008-18b"/>
膺寵數之過優每愧器能之弗稱頃縁移使方屬整<lb/>
兵峙乃糗糧偶無餉饋之乏于彼原隰與有馳驅之<lb/>
勞蓋職分之當然顧事為之安在驟叨増秩罙懼罔<lb/>
功此蓋伏遇某官威格華夷志存廟社憤兇徒之竊<lb/>
發出妙略以請行運籌帷幄之中旣空蟻聚還師袵<lb/>
席之上爰振虎臣遂軫念輸將之勤亦聨名慶賜之<lb/>
列某敢不恪遵乃職圖稱所知庻以奉法循理之心<lb/>
可為推賢與能之報<lb/>
　　代賀翁中丞改知杭州啓<lb/>
<pb n="KR4d0167_SBCK_008-19a"/>
伏審拜恩中道更鎭近藩凡屬綂臨交深欣畏恭以<lb/>
某官才推英傑德懋中和親逢聖主之知自致風雲<lb/>
之會紫荷持槖久叅帷幄之謀白簡飛章悉正朝廷<lb/>
之體頃被天綸之渥暫分晝錦之榮克殄㓂攘用蘇<lb/>
疲瘵作軍謀帥方加賁於殊功視邦選侯遂改臨於<lb/>
大屏定見賜環之亟靡容開府之淹歸踐廟堂下澤<lb/>
寰海某繆當支郡行託餘庥顧惟慰幸之多豈在等<lb/>
倫之後<lb/>
　　代賀胡提刑啓<lb/>
<pb n="KR4d0167_SBCK_008-19b"/>
伏審光被帝綸寵更使節威聲所底樂誦惟均恭以<lb/>
某官雅望鎭浮周才應變所至可紀有前古吏師之<lb/>
風無施不冝皆一時國論所倚比奉凝旒之對式符<lb/>
側席之求嘉謀適陳明命已出軺車一乘蓋欲重持<lb/>
斧之權細札十行恐遂趣賜環之召顧惟晼晚辱在<lb/>
庇庥行拜旌旗之光敢修竿牘之禮欣幸之劇倍萬<lb/>
常情<lb/>
　　代賀張舍人啓<lb/>
伏審拜恩宸陛進直掖垣休命播騰輿情欣屬伏惟<lb/>
<pb n="KR4d0167_SBCK_008-20a"/>
某官氣蓋一世心雄萬夫煥星斗之文追配作者起<lb/>
雷霆之譽蔚為聞人有連中八科之名無紛亂諸事<lb/>
之誚蚤從麟閣盡讀未見之書旋列螭坳更著不刋<lb/>
之典蓋善為訓誥誓命之煩悉必能道徳意志慮之<lb/>
精微果被顯除遂居華選靖共一節共識傳昭之古<lb/>
風通達百為當問崔琳之今事嗣觀綸綍之出趣預<lb/>
廟堂之游某蚤辱論交茲聞得位上以贊朝廷之喜<lb/>
下預有鄉閭之榮<lb/>
　　代賀韓舍人啓<lb/>
<pb n="KR4d0167_SBCK_008-20b"/>
伏審近奉制函遂登辭掖人望所屬士論為榮伏惟<lb/>
某官諸儒楷模三代豪傑揚雄於蜀本著書成後世<lb/>
之名馬周入關因抗章言天下之事襃語一下英聲<lb/>
四馳蓋不為世俗無用之文則已識公輔有為之器<lb/>
其間流落公言謂何及此選除上意决矣然以辭令<lb/>
贊書之任而付討論潤色之才此優為之何足道者<lb/>
一時製作孰能居蘇賈之先他日設施自當在常楊<lb/>
之上某預㳺滋久聞命甚休睠江湖之一麾阻門䦨<lb/>
之三賀忻懽素志倍蓰常情<lb/>
<pb n="KR4d0167_SBCK_008-21a"/>
　　代賀宣撫啓<lb/>
伏審告廷明命復位元樞嗣開莫府之嚴遽捨安車<lb/>
之佚事關國體喜動民情竊以塡撫四夷爲上公之<lb/>
任典䕶諸將乃元帥之權去就之間重輕所繫故師<lb/>
連西海彊衛公之一行而冦警朔方頼長平之復出<lb/>
勲盟既固史牒用光恭惟某官位冠宗工望隆元老<lb/>
攄尊主庇民之志成開疆辟土之功鷹揚四方鶚立<lb/>
一世威稜遠憺顧草木之皆知忠列具存冝藜藿之<lb/>
不採頃縁振旅因欲奉身上心雖憫於獨賢輿論已<lb/>
<pb n="KR4d0167_SBCK_008-21b"/>
知其復用果承溫詔再撫全師蓋邊陲無折箠之勞<lb/>
則宗社有覆盂之勢虜謂吾父當厭難於階楹人歌<lb/>
我公即還師於袵席斯言可必萬口所同某辱在播<lb/>
鈞喜聞推轂徒以一麾而出守莫陪十乘之啓行抃<lb/>
躍私情倍百常品<lb/>
　　代賀太宰啓<lb/>
伏審告廷坦制正位冢司百辟具瞻萬邦胥慶竊以<lb/>
歷觀論相之重深識守文之難終寧考之圖功時方<lb/>
紹復條先帝之故事自足施行乃登用於舊人以付<lb/>
<pb n="KR4d0167_SBCK_008-22a"/>
畀於大政務飭治體不求智名恭惟某官盛德庇民<lb/>
殊勲冠世蚤收四海之問望更練三朝之典章上所<lb/>
注懷從甘盤之舊學國有决議咨方叔之壯猶直道<lb/>
事君正色率下備受大臣之體貎綽有故舊之風流<lb/>
衮職既虚巖瞻彌峻遂定金甌之卜首居玉鉉之聨<lb/>
華夏系心方資霖雨之澤搢紳屬目共仰中台之明<lb/>
某托命洪鈞庇身支郡逖想雲龍之㑹阻陪鳬藻之<lb/>
歡抃躍之私名言莫既<lb/>
　　代賀少宰啓<lb/>
<pb n="KR4d0167_SBCK_008-22b"/>
伏審讀命路朝正儀揆席眞儒登用庻類昭蘇天下<lb/>
幸甚竊以聖賢之相逢本由天地之交泰爲時而降<lb/>
非人所能選於衆而舉臯陶雖曰疇咨之命審厥象<lb/>
而得傅說是爲帝賚之祥自昔傳聞於身親見恭惟<lb/>
某官柱石王室股肱帝躬身繫朝廷之重輕心關宗<lb/>
社之休戚開拓萬里成超今冠古之功敉寧四方致<lb/>
尊主庇民之業道洽政治謨明弼諧使邦朋之寖消<lb/>
識國是之素定遂符夢卜進摠機衡必將盡行平日<lb/>
之言然後散爲天下之福轉洪鈞之一氣時適純熈<lb/>
<pb n="KR4d0167_SBCK_008-23a"/>
安泰山而四維邦其永固某叨分郡寄逖聽除音外<lb/>
與驩謡慶雲龍之㑹中懷美䕃賀燕雀之私抃蹈既<lb/>
深輸冩奚既<lb/>
　　代潁州王待制謝執政啓<lb/>
馳驛再朞偶逃吏議分符千里又玷國恩控畿甸之<lb/>
上游卽溪湖之勝踐過客稀少絶厨傳將迎之勞居<lb/>
民雅馴無訟牒剸裁之冗筋骸就佚顔靣興慚伏念<lb/>
某奮身孤平逢世熈洽偶縁奔走之薄效遂偕侍從<lb/>
之榮班然最下之考累書當有餘責而至愚之慮已<lb/>
<pb n="KR4d0167_SBCK_008-23b"/>
試實無他腸仰荷廟堂之知俾叅禁密之籍未收績<lb/>
用更以名聞付之牧養之權遂此便安之願此蓋伏<lb/>
遇某官佐佑眞主師保羣黎明德茂勲已濟登三王<lb/>
之治深謀至計更成一六合之風旁求心膂之臣出<lb/>
守股肱之郡有如庸懦亦冒選除某敢不勉勵夙宵<lb/>
恪修職業期稱責成之政庶遵畫諾之䂓<lb/>
　　代賀右丞啓<lb/>
伏審寵拜制函進登政席四方引領百辟傾心伏惟<lb/>
慶慰恭以某官學贍儒宗才髙王佐昔在隱約公輔<lb/>
<pb n="KR4d0167_SBCK_008-24a"/>
之望已隆乆於禁嚴神聖之知益簡豈惟擅燕許之<lb/>
大筆居常罄稷契之忠言天日下臨風雲交㑹議已<lb/>
馳於域外禮遂絶於坐間立太平之基方播鈞以成<lb/>
萬物開衆正之路將築館以待群材自省微生竊叨<lb/>
大化懷守臣之紱坐閱歳時掃相國之門動形夢寐<lb/>
依歸抃躍倍百等夷<lb/>
　　為户部葉尚書回諸路使者啓<lb/>
比者誤膺詔綍叨摠計庭蓄藏刓弊之餘九征多闕<lb/>
調度經常之外百費交興揣緜薄以奚堪冒寵榮而<lb/>
<pb n="KR4d0167_SBCK_008-24b"/>
更懼豈謂某官過持謙柄逺賁慶函敦意愛之周旋<lb/>
粲文辭之曲折光華所照衰朽爲慚念王室之孔艱<lb/>
倚使臺而甚重舟車並凑方資指畫之勞門宇相望<lb/>
猶阻瞻承之便感銘徒切敷叙曷殫<lb/>
　　代謝還任啓<lb/>
罪當遐棄方解組以去官恩許終更復旋艫而就事<lb/>
召驚魂於一夕九升之際收渙汗於終朝三禠之餘<lb/>
喜動親顔寵孚民聽荷旒扆廓乾坤之施不求其初<lb/>
念門牆矜簪履之遺乃至於此捫心惕若攬涕潸然<lb/>
<pb n="KR4d0167_SBCK_008-25a"/>
伏念某弱植易摇駑筋難彊頃從使傳誤被詔除延<lb/>
閣通班假一麾於南國故鄉在望足三釜於北堂徒<lb/>
黽勉於夙宵但糜捐於歳月蓋投閑置散者分所當<lb/>
得而撥煩剸劇者才豈能堪積此叨踰至於汰罷上<lb/>
累藏疾納汙之徳中懷省愆念咎之疑或謂他腸此<lb/>
所告者過也自憐孤迹誰與改而正諸詎意台光下<lb/>
臨蔀屋皆照致膺申命獲返故棲此蓋伏遇某官莊<lb/>
重鎭時髙明拔俗英文敏識本三代儒學之宗忠言<lb/>
嘉謀亦一時國論所倚居然眞輔相之器綽有賢父<lb/>
<pb n="KR4d0167_SBCK_008-25b"/>
兄之風民皆系心上已注意殊庭澹漠叅九華妙㑹<lb/>
之先清禁凝嚴列五閣英游之冠然猶吐握下士寤<lb/>
寐招賢愽收豪傑之才共佐光華之旦就如艱拙亦<lb/>
在記憐務盡掩於過差使曲全於終始某敢不堅持<lb/>
一節力報萬分無它技能愧承乏江海之上不相背<lb/>
負誓託命鑪錘之間感激罙深喻言曷既<lb/>
沈忠敏公龜谿集巻第八終<lb/>
<pb n="KR4d0167_SBCK_008-26a"/>
</p>
<p>
</p>
  </div>
</body>
</text>
</TEI>
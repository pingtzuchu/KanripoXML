<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0167_SBCK_006-1a"/>
沈忠敏公龜谿集巻第六<lb/>
　表<lb/>
　　謝除御史中丞表<lb/>
一節造朝已玷持書之舊十行錫命遽叨執法之榮<lb/>
危悃上陳溫言狎至靦顔就列攬涕知慙<hi>中謝臣</hi>竊<lb/>
以風憲之司政事所繫臺綱正則百度舉國論定故<lb/>
羣慝消專務抨彈寧容畏忌必也深達治體更練事<lb/>
情本之以仁厚愛物之誠加之以正直事君之道身<lb/>
任衆怨屹如柱砥之鎭頽波言切上心沛若巨魚之<lb/>
<pb n="KR4d0167_SBCK_006-1b"/>
縱大壑俾率其屬克大厥官伏念臣多病早衰少徒<lb/>
寡與叨䝉異睠祗罄孤忠危哉樓子之言將共扶於<lb/>
公道甚矣汲黯之戇嘗自觸於駭機一去天墀甫更<lb/>
歳籥召從下澤歸覲清光心驚仗馬之鳴初疑昨夢<lb/>
目駭臺烏之集復守故棲空貽尸素之譏敢有超遷<lb/>
之望忽傳明命驟躐峻班寵過食浮莫遂循牆之避<lb/>
位髙責重更深臨谷之憂此蓋伏遇<lb/>
皇帝陛下自誠而明能哲而惠羣䇿屈羣力並輯謀<lb/>
猷之良公事當公言兼收聽納之美察臣論每專於<lb/>
<pb n="KR4d0167_SBCK_006-2a"/>
國計憫臣志獨緩於身謀出自親除就加器使臣敢<lb/>
不益堅素守仰稱殊私明目達聰方廣求言之路摩頂<lb/>
放踵盡是報恩之身<lb/>
　　謝賜對衣金帶鞍轡表<lb/>
衣裳出笥加寶帶之爛然觼軜在庭傳華韉之沃若<lb/>
叨光焜燿顧影徘徊<hi>中謝</hi>伏念臣才不逮中識非致<lb/>
逺念起家之寒甚驚卷髪之班如早對妻孥嘗動王<lb/>
章之泣晚懐鄉里寧忘馬援之言頃荷宸慈再紆召<lb/>
節故里靡容於懐紱舊班俄俾於乘驄寖冐寵私每<lb/>
<pb n="KR4d0167_SBCK_006-2b"/>
踰分願此蓋伏遇<lb/>
皇帝陛下仁深約已禮厚好賢蕃飾庶邦不待無衣<lb/>
之請命駕馭多士使知有駜之在公特示匪頒以昭<lb/>
睠遇臣謹當依附日月黽勉夙宵負赤芾三百之譏<lb/>
偶先結綬竭駑馬十駕之力敢後著鞭<lb/>
　　謝除吏部尚書兼權翰林學士表<lb/>
柏臺五院之游屢經冐進蘭省六卿之列首玷超除<lb/>
更被詔函兼陪辭禁寵榮併集愧懼交深<hi>中謝</hi>伏念<lb/>
臣涉學迂踈起家寒瑣寸心許國但知直道而行片<lb/>
<pb n="KR4d0167_SBCK_006-3a"/>
言得君肯借游談之助悼竒節之未有慚它技之猗<lb/>
無祗以孤忠數叨異數擇笏而賜李絳獨䝉曲誤之<lb/>
知前席而見賈生每奉清閑之燕念殊恩之難報冝<lb/>
嚴譴之必加豈謂忽拜明緡驟躋華序從事銓衡之<lb/>
地力已弗勝寓直翰墨之林才將焉彊靡容俯僂罙<lb/>
積戰兢此蓋伏遇<lb/>
皇帝陛下叡智先知英武大度勤於接下圖宣王復<lb/>
古之功寛以用中得成湯立賢之道矜憐狂直之末<lb/>
躐寘畯髦之先臣敢不外竭罷駑中存丹赤上山濤<lb/>
<pb n="KR4d0167_SBCK_006-3b"/>
之啓事何敢不公草陸贄之詔書終憂靡稱<lb/>
　　謝兼侍讀表<lb/>
軒墀載槖備甘泉之近班帷幄執經紹金華之絶業<lb/>
皆極儒臣之選悉繇睿主之知銜恩有加收涕無所<lb/>
<hi>中謝</hi>伏念臣資材戇甚誦數缺然學者以聖王為師<lb/>
歎清光之難望春秋乃天子之事懼微言之罕通豈<lb/>
圖申錫贊書更侍便坐討論三傳之㫖叅陪五學之<lb/>
㳺莫遂循牆終冝避席此蓋伏遇<lb/>
皇帝陛下道侔天運德懋日躋左右惟其人輯搢紳<lb/>
<pb n="KR4d0167_SBCK_006-4a"/>
於燕閒之際終始典於學脫筆削於廢錮之餘致誤<lb/>
簡知與叨紬繹而臣丹心獨在華髪半空因事獻言<lb/>
雖欲殫千慮之得斷章取義豈能副多聞之求傴僂<lb/>
以還跼蹐而已<lb/>
　　謝除職名宫觀表<lb/>
叨榮帥閫甫囘南紀之行養疾祠宫復忝西清之直<lb/>
荷大恩之委曲撫孤跡之凌兢形影自隨涕洟交溢<lb/>
<hi>中謝</hi>伏念臣家世寒甚質狀眇然不虞朴拙之易危<lb/>
殆至迂踈而難合祗慿直道屢發狂言每期特立而<lb/>
<pb n="KR4d0167_SBCK_006-4b"/>
獨行是致多仇而少予向紓三組本繇上聖特達之<lb/>
知寖閱九遷彌處衆人必爭之地了無裨補積有罪<lb/>
愆間䝉賜對於燕朝數丏投閑於散地迨膺重寄自<lb/>
列初心何敢狥於身謀誠恐乖於國事既寛威命亟<lb/>
下俞音望蓬萊之昔游雖云引去指柴桑之舊隱儻<lb/>
遂來歸禄賜尚豐寵名益侈此蓋伏遇<lb/>
皇帝陛下皇明並照聖度兼容馭衆得官施之冝圖<lb/>
功乘事幾之㑹憐臣憃愚有守蓋嘗備腹心之臣察<lb/>
臣緜弱無堪不復責爪牙之事故捐異渥以佚殘骸<lb/>
<pb n="KR4d0167_SBCK_006-5a"/>
臣敢不追悟昨非退安素分魂㷀㷀而去國莫效餘<lb/>
忠思毣毣而慕君庶存晚節<lb/>
　　賀冬至節表<lb/>
律隨候應驗一氣之濳萌卦以類通知七日之來復<lb/>
<hi>中賀</hi>恭惟<lb/>
皇帝陛下龎恩浹物剛徳御時圖囘每惜於分隂恢<lb/>
復靡忘於尺地法宫展寀將陳亞歳之儀神筴延年<lb/>
必享後天之福臣屏居故里阻預周行測舜日之長<lb/>
徒傾葵藿望堯雲之近分隔泥塗<lb/>
<pb n="KR4d0167_SBCK_006-5b"/>
　　謝知鎭江府到任表<lb/>
奉祠眞館本避寵而投閑試守名邦忽叨恩而任劇<lb/>
已布哀矜之詔庶銷愁恨之聲下聽民言皆知上徳<lb/>
<hi>中謝</hi>伏念臣衰羸多病朴拙少文奮身無半面之交<lb/>
最為孤立遇主有一言之合亟被深知向塵耳目之<lb/>
司即受腹心之託雖觸犯忌諱每恃包容然排擊姦<lb/>
邪多招仇怨而臣忠在許國義難狥人迨陞銓總之<lb/>
曹罙積顚隮之懼稍求散地俄奉俞音一自去於朝<lb/>
班已再更於年所形潛窮谷方追麋鹿之游夢入修<lb/>
<pb n="KR4d0167_SBCK_006-6a"/>
門空想鵷鸞之侣敢圖簡記復玷使令矧此凋殘之<lb/>
餘居然控扼之要江山猶昔雖云襟帶之存城郭已<lb/>
非但見丘墟之積志徒䇿勵才豈堪任此蓋伏遇<lb/>
皇帝陛下器使羣才陶成庶類念臣進繇親擢姑務<lb/>
保全於始終察臣退在自安更令揚歷於中外肉骨<lb/>
之恩逾厚糜軀之報益堅誠恐技窮敢辭責重謹當<lb/>
奉承徳意勞還縁畮之民慿藉威靈和輯扞邊之士<lb/>
粗能辦職猶覬乞身<lb/>
　　謝除吏部尚書表<lb/>
<pb n="KR4d0167_SBCK_006-6b"/>
擁麾臨郡靡聞治狀之優曳履還朝忽拜召音之迅<lb/>
班聯雖舊眷渥彌新<hi>中謝</hi>伏念臣奮跡孤生受知明<lb/>
主越從覊旅之次寘在英游之間六年于茲一節以<lb/>
守犯顔狂論仰翳全度之容率意妄行頻觸駭機之<lb/>
發頃違表著退卽丘樊庻少避於滿盈亦茍逃於罪<lb/>
戾恩縁謀帥詔使牧民雖公家之利無不為粗識所<lb/>
嚮然軍旅之事未之學終媿斯言曾坐席之未溫已<lb/>
賜環之亟下自驚衰朽重歴禁嚴此蓋伏遇<lb/>
皇帝陛下信順尚賢聰明稽古多士雜遝皆洞照其<lb/>
<pb n="KR4d0167_SBCK_006-7a"/>
肺肝羣胡跳梁已隂得其要領將開興運並用舊人<lb/>
如臣等夷亦在比數臣敢不激昻於事洗滌其衷涉<lb/>
世蹈憂患之途其身已老報君持忠義之節此志不<lb/>
移<lb/>
　　謝除兼侍讀表<lb/>
召節始頒已冠六卿之列除書繼下亟從五學之游<lb/>
拜命便蕃撫躬跼蹐<hi>中謝</hi>竊以顧問之職講讀為榮<lb/>
在漢襃絶業之功第叅陪於貴戚至唐修更侍之令<lb/>
遂專用於耆儒洪惟　本朝遠鑒前代御邇英之便<lb/>
<pb n="KR4d0167_SBCK_006-7b"/>
坐延勸學之近臣貴徳上賢本以示四方之好惡分<lb/>
章擿句又將質千載之是非必惟其人庻益於國伏<lb/>
念臣聞道最晚涉世甚迃頃䝉特達之知頻侍清閑<lb/>
之燕考　祖考已行之事每獲口陳誦春秋不刋之<lb/>
書終慚膚引矧茲蹇訥之素加以衰羸之餘復玷充<lb/>
員益難塞責此蓋伏遇<lb/>
皇帝陛下道惟天合德與日新能自得師者王豈清<lb/>
光之可望智而好問曰聖猶多聞之是求乃縁舊恩<lb/>
而及凡品臣敢不勉羞薄技務竭精思收之桑榆心<lb/>
<pb n="KR4d0167_SBCK_006-8a"/>
歉東隅之失出於涯涘魂驚北海之觀<lb/>
　　辭免除叅知政事表<lb/>
任重人微敢殫危悃恩隆命確未錫俞音更陳迫切<lb/>
之辭仰瀆蓋髙之聽<hi>中謝</hi>伏念臣章句之學拙於濟<lb/>
時田野之資昧於謀國徒以四海至孤之跡曲荷九<lb/>
重特達之知徧歷高華曽微補發比膺召命復長銓<lb/>
曹方日俟於譴何遽叅陪於機政况風塵之警未息<lb/>
郊壘滋多而宵旰之慮益深朝綱猶紊柬求誤及稱<lb/>
塞愈難伏望<lb/>
<pb n="KR4d0167_SBCK_006-8b"/>
皇帝陛下徧察猷為先求望實公囘宸渥別授時英<lb/>
雖獨智之有臨宅心奚隱茍衆聽之無咈反汗何嫌<lb/>
　　謝除叅知政事表<lb/>
召還朝著久懷未報之恩擢與政塗忽拜已成之命<lb/>
顧丹悰之屢控念淵聽之莫囘寵極而憂感深以懼<lb/>
<hi>中謝</hi>伏念臣起家農圃託業詩書寖驚麋鹿之姿進<lb/>
躐鵷鸞之序落落難合恃直道而靡它皓皓易汚撫<lb/>
危蹤而甚慄每聞九重嘗膽之誓妄發一介嬰鱗之<lb/>
言見謂小忠曲䝉殊奬雖中外之使令莫效而初終<lb/>
<pb n="KR4d0167_SBCK_006-9a"/>
之眷遇不衰欲竭微勞敢遺餘力詎意聖神之求舊<lb/>
遽先豪<graphic n="KR4563" url="https://raw.githubusercontent.com/kanripo/KR-Gaiji/master/images/KR4563.png" mimeType="image/png"/>而用臣驟寘廟堂叅陪帷幄况四郊多壘<lb/>
之際贊一日萬機之繁蒐粟練兵適欲靖方隅之亂<lb/>
圖事揆䇿又將振朝廷之威孰謂薄才能勝重任莫<lb/>
遂循牆之請更深據蒺之思勉奉溫言實形慙汗此<lb/>
蓋伏遇<lb/>
皇帝陛下恢張庻政延攬羣才憐臣孤立於時素受<lb/>
腹心之託察臣多閱於事庸備股肱之求亟下異除<lb/>
悉從英斷臣敢不依附日月警戒夙宵同寅協恭深<lb/>
<pb n="KR4d0167_SBCK_006-9b"/>
懲比徳之害砥名礪節上副康功之圖<lb/>
　　謝賜牙簡金帶表<lb/>
使騎星馳懽傳里巷賜奩天降光動搢紳<hi>中謝</hi>伏念<lb/>
臣巻曲散材拘攣末學少希柱頰迎爽氣於朝來晩<lb/>
厭折腰揖清風於颯至豈謂奇孤之跡每䝉曲誤之<lb/>
知束帶以朝久汙近列擇笏而賜嘗拜異恩更縁不<lb/>
次之除復冒非常之寵便蕃所寄俯傴奚勝此蓋㐲<lb/>
遇<lb/>
皇帝陛下徳洽九圍文飾萬象輯康功以綏區夏粲<lb/>
<pb n="KR4d0167_SBCK_006-10a"/>
徽數以厚臣鄰遂致孱庸亦叨華煥臣敢不退循紐<lb/>
約深戒倒持服映輕裘自足託臨戎之狀制踰文竹<lb/>
固冝堅擊賊之心<lb/>
　　謝賜生日羊酒等表<lb/>
使馭星馳詔凾天降寵將飫賜榮賁私庭伏念臣系<lb/>
緒寒微技能淺薄親䝉殊奬叨與繁機一節不渝雖<lb/>
每虞於顚沛千鍾弗洎終永念於劬勞適紀左門之<lb/>
弧更拜上臺之餽藐無足稱悸不自任茲蓋伏遇<lb/>
皇帝陛下隆禮養賢至誠接下睠言體貎用為邇列<lb/>
<pb n="KR4d0167_SBCK_006-10b"/>
之光式是匪頒不廢彞章之渥臣敢不益推朴學深<lb/>
戒素餐責食功於後圖酬恩何有佩移忠之先訓畢<lb/>
命以之<lb/>
　　辭免扈從轉官表<lb/>
襃典超踰敢傾危悃寵辭敦勉尚嗇俞音<hi>中謝</hi>伏念<lb/>
臣猥以薄材誤䝉殊用屬羽書之紛奏扈革輅以親<lb/>
征恊贊宸謀既乏徙薪之䇿肅清邊警又無横草之<lb/>
功躐進崇階坐饕異賞雖聖恩之過厚在愚分以難<lb/>
安忝冒何名人言必至控陳未力天聽莫囘再犯雷<lb/>
<pb n="KR4d0167_SBCK_006-11a"/>
霆之威更殫螻蟻之懇伏望<lb/>
皇帝陛下推仁從欲體道觀能念帷幄之近聯已為<lb/>
榮耀收絲綸之成命庶免顚隮儻私願之獲伸亦公<lb/>
器之増重<lb/>
　　謝扈從轉官表<lb/>
靈旗電掃克成卻敵之功清蹕天旋爰舉醻勞之典<lb/>
固辭弗獲冒受奚堪<hi>中謝</hi>竊以逆臣逋誅久寛鈇鉞<lb/>
黠虜借助復動干戈邊遽初聞宸謨已决乘六師之<lb/>
共憤屈萬乘以親征貔貅鼓行蛇豕奔北既獻俘而<lb/>
<pb n="KR4d0167_SBCK_006-11b"/>
奏凱冝告廟而䇿勲臣於其間一無所補猥縁近列<lb/>
濫進崇階此蓋伏遇<lb/>
皇帝陛下比迹堯仁同符湯勇威加敵國更收不殺<lb/>
之恩禮厚臣隣寧畀無名之賞儻因徽數用勸羣工<lb/>
而臣巽懦弗彊迂踈何取修車攻復古之政雖許與<lb/>
聞從奉天定難之臣則為忝竊尚圖微效庶荅鴻私<lb/>
　　謝賜　御書車攻詩表<lb/>
使鑣馳騖俯傳天語之溫宸翰鶱騰上應奎文之爛<lb/>
光生篋笥榮動搢紳<hi>中謝</hi>伏念臣猥以凡才叨䝉異<lb/>
<pb n="KR4d0167_SBCK_006-12a"/>
奬每奉萬幾之暇數窺一札之工至若採石皷之遺<lb/>
篇灑銀鉤之妙蹟因辭見意更踰宵雅之肄三與世<lb/>
作程彌識帝書之第一敢圖珍賜遽及孤生此蓋伏<lb/>
遇<lb/>
皇帝陛下盛德日新多能天縱將芟夷於大難以紹<lb/>
開於中興憫周室之詩亡四夷未靖笑宋武之字大<lb/>
八法不傳故於游戱筆墨之間不忘恢復境土之事<lb/>
憐臣衰鈍賁此寵休臣謹當襲藏私門傳寳來裔泛<lb/>
洪源而俟舟楫逺符遇主之榮因田獵而選車徒庶<lb/>
<pb n="KR4d0167_SBCK_006-12b"/>
禆復古之政<lb/>
　　謝賜生日禮物表<lb/>
臺饋俯朌特示朝彞之渥詔凾荐至誕昭帝眷之優<lb/>
恩重命輕感深涕溢<hi>中謝</hi>伏念臣家世寒甚資材蔑<lb/>
然叨被誤知濫塵近列雖有憂時之志欲罄愚衷曽<lb/>
無經國之謀可禆聖略居慚尸素已匈退閑適及劬<lb/>
勞之辰敢拜便蕃之賜載陳懇款上凟睿明更紆雲<lb/>
漢之章終施雨露之澤餘生何幸首路為榮此蓋伏<lb/>
遇<lb/>
<pb n="KR4d0167_SBCK_006-13a"/>
皇帝陛下禮厚養賢仁深及物憐臣乆陪帷幄嘗叅<lb/>
預於股肱念臣將遠軒墀遂曲全於體貎肆於是日<lb/>
因寵其私臣敢不仰認至懷堅持素守大恩難報固<lb/>
已媿於初心微軀可捐更當期於晚節<lb/>
　　謝除職名宫觀表<lb/>
引分投閑肺肝屢罄蒙恩賜可體貎益加厚餼廩於<lb/>
珍祠峻班聯於秘殿拊躬僥倖去國徊徨<hi>中謝</hi>伏念<lb/>
臣受生么微振迹踈外親逢堯舜之明主願為稷卨<lb/>
之良臣寖被異知遽聞大政任遇極矣報效蔑然懷<lb/>
<pb n="KR4d0167_SBCK_006-13b"/>
方隅多故之憂未能狥國起丘園獨徃之願何忍潔<lb/>
身而臣性本憃愚論多迂濶不足陪廟堂之末議何<lb/>
以綴帷幄之近聯俯仰而思進退以懼恭惟　仁聖<lb/>
保全之賜每在孤危顚沛之時用恃殊私冒陳誠懇<lb/>
顧豢安之何敢寧螫毒之是虞祗荷天慈曲從人欲<lb/>
雖到家百里實異柴桑之折腰然受粟三鍾殆似支<lb/>
離之攘臂感淪骨髓愧溢靣顔此蓋伏遇<lb/>
皇帝陛下禮厚使臣仁深恕物察臣愚衷斷斷第盡<lb/>
事君之小心憐臣過計拳拳詎咈濟時之大畧故全<lb/>
<pb n="KR4d0167_SBCK_006-14a"/>
終始之眷以為出處之榮臣敢不追數昨非堅持晚<lb/>
節鳬鴈來去甫遂江湖之游狗馬死生曷舍蓋帷之<lb/>
戀<lb/>
　　車駕巡幸平江府起居表<lb/>
靈旗討罪前薄淮濆清蹕撫師進臨吳㑹天聲震疊<lb/>
士氣奮張<hi>中謝</hi>竊以彊狄怙衆而慿陵叛臣乘時而<lb/>
僭竊禍亂之酷星籥殆踰於十周戡定之難宸筭靡<lb/>
忘於一日蓄威以俟慮勝而行枕戈而復晉讎人懷<lb/>
此志折箠而興漢祚天與其時乃卜盛秋之期大恢<lb/>
<pb n="KR4d0167_SBCK_006-14b"/>
前歳之舉師出以律后來其蘇恭惟<lb/>
皇帝陛下勇智正於萬邦孝悌光于四海痛兩宫之<lb/>
未返戀極晨昏憫百姓之無辜憂深宵旰茲慰雲霓<lb/>
之望不憚霜露之勞將致中興亟修大養邦圖再造<lb/>
克臻九廟之安國步一清自格三靈之祐臣頃以弱<lb/>
質叨備近聯輒自去秋屢陳大計謂用兵當四靣而<lb/>
出恐審敵在一年之間䟽牘具存冕旒開納雖眷遇<lb/>
之私備至而尸素之媿彌深引分乞身銜恩去國訪<lb/>
散人之遺迹已甘終老於丘樊望屬車之後塵猶記<lb/>
<pb n="KR4d0167_SBCK_006-15a"/>
首陪於覊靮第存丹赤早見升平<lb/>
　　轉官許回授與兄謝表<lb/>
陟岡之念仰徹於聰明出綍之言俯加於眷奬乃回<lb/>
公渥以遂私情<hi>中謝</hi>伏念臣一遠天墀十移月籥齒<lb/>
衰攖疾分冝屏於丘園器溢挻灾誠恐塡於溝壑空<lb/>
守不移之志長懷未報之恩曽謂微勞遽叨殊寵顧<lb/>
事為之彌稱控避懇而莫諧爰念急難冒陳迫切雨<lb/>
露之澤既霑被於同根雲漢之章復表揚於異數兄<lb/>
弟感泣父老歎咨夫何差池有此儌倖茲蓋伏遇<lb/>
<pb n="KR4d0167_SBCK_006-15b"/>
皇帝陛下堯舜孝悌文武憂勤賞以懋功圖日新於<lb/>
庶治化惟美俗用風勸於多方是致願私果䝉襃允<lb/>
臣敢不體認徳意佩服訓詞白首相依喜益敦手足<lb/>
之愛丹心猶在誓將期頂踵之捐<lb/>
　　辭免除同知樞宻院事表<lb/>
寵命驟加方懷震惕愚誠冒貢未賜矜從敢忘犯上<lb/>
之誅更罄由衷之懇<hi>中謝</hi>伏念臣頃以弱質叨汚近<lb/>
聮驚歳序之荐更寖妨賢路悼事功之蔑著上負聖<lb/>
知所冝養疾於丘園遂請辭榮於廊廟仰繄全度俯<lb/>
<pb n="KR4d0167_SBCK_006-16a"/>
佚殘骸豈圖仄席之求未忍遺簪之棄召趨宣室之<lb/>
對擢奉露門之游一望清光再蒙殊用念進讀清閑<lb/>
之職猶懼濫居顧本兵樞要之司詎容虚受上既關<lb/>
於國體下必致於人言伏望<lb/>
皇帝陛下曲軫天慈特回淵聽察臣空踈已試之技<lb/>
固自無庸憐臣尫殘既老之身豈能有補追還成命<lb/>
別選異才儻忘反汗之嫌必免曠官之悔<lb/>
　　謝賜生日禮物表<lb/>
衰遲無補復玷於近司眷渥有加更叨於蕃錫適丁<lb/>
<pb n="KR4d0167_SBCK_006-16b"/>
變故尚軫慈憐<hi>中謝</hi>伏念臣初乏事功久尸榮禄孝<lb/>
養弗洎劬勞之感何窮恩紀未酬疲曳之軀已老甫<lb/>
及門弧之旦重慙臺餉之儀兩居其官三拜此賜茲<lb/>
蓋伏遇<lb/>
皇帝陛下推誠接下隆禮使臣圖任而責成功寵賚<lb/>
以將厚意致身如此報國云何佩先訓之義方罔敢<lb/>
失墜慕前修之忠節盍至糜捐<lb/>
　　謝除同知樞密院事表<lb/>
進陪帝學方趨召節之嚴叅秉國樞俄被制綸之渥<lb/>
<pb n="KR4d0167_SBCK_006-17a"/>
牢辭弗獲冒處徒慙<hi>中謝</hi>伏念臣頃以譾能誤膺殊<lb/>
睠擢寘群賢之右與聞庻政之幾過計拳拳每欲謹<lb/>
後車之戒空言落落豈能濟前箸之籌更拘俎豆之<lb/>
聞終昧甲兵之間技乃止此才則使然恐孤負於明<lb/>
時思退休於晚歳敢意寵私之未憖亟從閑外而見<lb/>
收遽傳趣行便朝賜對授以本兵之任贊夫經武之<lb/>
圖然臣已試何功既老焉用血誠甚瀆汗號莫回雖<lb/>
駑馬十駕之勤非敢後也而鈆刀一割之利其可再<lb/>
乎傴僂拜恩趑趄就列此蓋伏遇<lb/>
<pb n="KR4d0167_SBCK_006-17b"/>
皇帝陛下堯仁天大湯徳日新延攬英雄務兼收於<lb/>
羣䇿恢復境土期盡雪於大讎遂致衰遲亦叨圖任<lb/>
臣敢不益勵誠節旁咨智謀依日月之光固難施於<lb/>
爝火感風雲之會將少效於秋毫<lb/>
　　辭免除知樞密院事表<lb/>
寵命頻仍已駭聞於朝著愚衷激切遂冒瀆於宸聰<lb/>
載錫温言尚稽俞㫖<hi>中謝</hi>伏念臣寅縁拙直被遇聖<lb/>
神識本昧於經綸言多涉於迂濶比自召歸帷幄擢<lb/>
贊樞機執覊靮以從雖與近臣而在列習金革之事<lb/>
<pb n="KR4d0167_SBCK_006-18a"/>
則非平日之所長深懼充員馴致曠職敢謂眷私之<lb/>
渥驟陞等級之崇併閱三遷甫更兩月蓋大恩稠疊<lb/>
矜遺簪之復收而小器滿盈思覆餗之當戒縱欲勵<lb/>
捐軀之節詎能忘誤國之憂承命驚惶撫心戰掉是<lb/>
敢控陳草芥之賤懇干犯斧鉞之嚴誅伏望<lb/>
皇帝陛下聖度曲全皇明下燭察臣愚陋之質未有<lb/>
報償憐臣衰病之身弗克負荷亟收誤奬愽選眞賢<lb/>
儻獲就於舊班庶免貽於大戾<lb/>
　　謝知樞密院事表<lb/>
<pb n="KR4d0167_SBCK_006-18b"/>
庀官右府靡容坐席之温出綍中宸遽躐朝班之峻<lb/>
寵光沓至感涕交流<hi>中謝</hi>伏念臣性質滯頑器能淺<lb/>
薄徒縁異奬更踐要塗直道難行閱風波之屢變大<lb/>
恩未報悼蒲栁之先衰顧忝冒之非冝獲屏藏之為<lb/>
幸比膺召節復贊事樞病骨支離愈不勝於䇿勵聖<lb/>
謀宏逺將焉副於詢求蚤夜以思進退惟谷豈謂歷<lb/>
時未幾身命已加初無尺寸可紀之勞越在二三同<lb/>
列之右聞者甚愕心其獨憂既控避之弗諧祗驚慙<lb/>
而罔措此蓋伏遇<lb/>
<pb n="KR4d0167_SBCK_006-19a"/>
皇帝陛下堯舜孝弟禹湯憂勤至性過人方盡宅憂<lb/>
之制沈幾先物不忘復古之圖如臣孱愚亦在推擇<lb/>
臣敢不恪思其職勉稱所䝉事君盡忠之心造次於<lb/>
是為國復讎之計死生以之庶效涓塵少酬天地<lb/>
沈忠敏公龜谿集巻第六終<lb/>
<pb n="KR4d0167_SBCK_006-19b"/>
</p>
<p>
</p>
  </div>
</body>
</text>
</TEI>
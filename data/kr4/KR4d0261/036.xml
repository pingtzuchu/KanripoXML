<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_036-1a"/>
盤洲文集卷第三十六<lb/>
　　表十六首<lb/>
　　　代張提舉謝立祖廟表<hi>額日旌忠</hi>
真主念功必賜鼎銘之羙大門徇節遂膺廟食之褒<lb/>
風動邇遐感均存沒<hi>中謝</hi>伏以遼東奉祭彤之祭匪出<lb/>
九重章武立田氏之碑但循甲令韙聖世旌忠之典<lb/>
酌禮家勤事之文國有條章人知砥礪伏念臣先祖<lb/>
具官臣某蚤因文翰服在周行嘗荷橐於宣和継剖<lb/>
符於南鄧朔邊烽舉分四道以勤王赤縣飊囬無寸<lb/>
兵之傳堞身獨嬰於白刃血屢染於左輪㑹廷臣請<lb/>
<pb n="KR4d0261_SBCK_036-1b"/>
存趙而不諧故敵國俾秣燕而逺去遽傳長畢不見<lb/>
中興藏黄石於異郷巳多丘木嗣蓼莪之宗器未實<lb/>
沚毛方諸父之拜章自上天而降札建其閟宇錫以<lb/>
嘉名尸忘褁革之還石有麗牲之啓仰瞻奕奕之作<lb/>
遂假言言之靈三禭寜侔九京有曜結草豈殊於今<lb/>
日傾葵相誓於私庭此蓋伏遇<lb/>
皇帝陛下濟業艱難納民仁壽坐格明良之遇毎先<lb/>
忠義之思恩過禁樵激卞彬而敢謝歎興茂栢欲裴<lb/>
邃之更生有大烝之詔具存非諸布之名不顯傳之<lb/>
千載光此一門臣内省材駑仰慚祖武偶備貟於使<lb/>
<pb n="KR4d0261_SBCK_036-2a"/>
指得貢牘於宸嚴子孫不忘巳篤傳家之報籩豆有<lb/>
楚長堅許國之誠<lb/>
　　　代陳饒州謝到任表<lb/>
引疾去朝甫遂漳濵之卧昌恩典郡復成畨水之行<lb/>
班録云𥘉凌兢曷措<hi>中謝</hi>伏念臣略無他技乆在常流<lb/>
當桂管之召還以蒭言而入對温顔曲奬朽質殊榮<lb/>
俟罪長沙未奉三年之計牧民南海巳成百舎之裝<lb/>
㑹神聖之更張雜智愚而並用卑輔郡股肱之寄易<lb/>
計臺耳目之除脫彼瘴煙近於天日而臣㴆嬰犬馬<lb/>
之恙闕趍鵷鷺之行夲草石之寒温但知救死問錢<lb/>
<pb n="KR4d0261_SBCK_036-2b"/>
糓之岀入積致瘝官不勝據蒺之憂洊瀝負薪之懇<lb/>
拜鴻私之從欲進華閣以就間方視䕃於窮居忽承<lb/>
流於舊服官曹不改𥘉無勿翦之棠筋力旣愆非復<lb/>
能鳴之鴈政兹求瘼難以養痾兹蓋伏遇<lb/>
皇帝陛下奮發乾剛財成泰道勵精理國毎未明而<lb/>
求衣軫慮字人故嘗夜不安枕乃如孱瑣亦玷選掄<lb/>
臣敢不整頓前規鞭驅緜力僮子歌宣布之頌可謂<lb/>
逢時庶民無愁歎之心尚期校考<lb/>
　　　代魏吉州謝上表<lb/>
冒恩起廢敢辭蜀道之難改命承流頓覺長安之近<lb/>
<pb n="KR4d0261_SBCK_036-3a"/>
厥𥘉班録罙切戰兢<hi>中謝</hi>伏念臣學不通方器非適用<lb/>
自離群於棘寺乆逺迹於楓宸畫㦸兩州效蔑聞於<lb/>
愷悌繡衣三組志尢恧於澄淸偶刋訓解魯論之書<lb/>
中有感歎周公之語言者謂其訕上理官坐以投荒<lb/>
窺白澤之圗屢逢魑魅染黄茅之瘴幸免膏盲遇聖<lb/>
政之解絃致流人之岀籍方作捫參之計又叨易地<lb/>
之除惟廬陵之古城乃江西之劇郡潢池賣劒偶逢<lb/>
剽敓之稀白粲連檣咸懼轉輸之闕顧惟謭薄恐誤<lb/>
使令兹蓋伏遇<lb/>
皇帝陛下發政瞻前澤人重外欲庶民之安田里如<lb/>
<pb n="KR4d0261_SBCK_036-3b"/>
彼漢宣故丙夜之思姓名不殊唐帝豈容駑乗亦玷<lb/>
獸符臣敢不思㭪一毫恪遵三尺盡心聽訟庶移珥<lb/>
筆之風竭力運粮㑹有積倉之日<lb/>
　　　代辰州守謝到任表<lb/>
拜散人江湖之號方遂歸耕分刺史菟魚之符誤膺<lb/>
岀守遵瓜時而就道差糓旦以臨人<hi>中謝</hi>伏念臣資不<lb/>
逮中况惟毎下未足三冬之學偶聮千佛之名旣備<lb/>
數於薦紳遂服勞於簿領幸淸明之盛際雜巧拙以<lb/>
兼収猥以駑材厠于鴛綴可以折獄歴廷尉之三官<lb/>
何自爲郎點司刑於六属昨縁盈滿旋即退休一去<lb/>
<pb n="KR4d0261_SBCK_036-4a"/>
曰畿三移星暦上棟下宇獲安故里之居右粥左餐<lb/>
仍竊叢祠之禄豈云岀綍乃得把麾惟盧溪之偏城<lb/>
夲黔中之古郡丹砂化藥有地産之延年靑箬褁塩<lb/>
無洞丁之奸命使之作鎮冝擇惟良恭惟<lb/>
皇帝陛下化尚中和治貴清静用真儒而無敵不復<lb/>
談兵以佚道而使民率皆樂業濫令嵬瑣亦職藩宣<lb/>
臣敢不内竭技能仰酬器使法西都之循吏庶凝共<lb/>
理之功訪酉陽之逸書少𥙷右文之治<lb/>
　　　代福州守謝到任表<lb/>
三載典城方軫黜幽之懼七條易地罙深聞命之驚<lb/>
<pb n="KR4d0261_SBCK_036-4b"/>
甫見兵民巳頒詔令<hi>中謝</hi>伏念臣空空能薄汎汎品卑<lb/>
蚤瞻咫尺之威屢懷方寸之印自飛芻於五筦斯視<lb/>
䕃以八年就戍西偏偶洞蜑守條而纍化徙官東表<lb/>
媿仙羊感政以效祥雖駑馬之十駕自鞭頋鈆刀之<lb/>
一割巳鈍頼堯曦之曁逺亘粤分以移風佩犢帶牛<lb/>
丕變潢池之習羮魚飯稻洊逢樂歳之豐致此孱踈<lb/>
安然糜竊揆罔功而夕惕恐大譴之日加敢料恩私<lb/>
復垂任使惟閩川之要屏邇岳狩之行都地大俗繁<lb/>
務叢物阜必謀忠信慈惠之長可歌宣布中和之詩<lb/>
深慮器盈有辜轂遣兹蓋<lb/>
<pb n="KR4d0261_SBCK_036-5a"/>
皇帝陛下憲章邃古光演寳圖鑿井耕田措斯世於<lb/>
安寜之域辭軒罷刃賢周公而榮華至今旣大振於<lb/>
朝綱毎廣求於民瘼謂臣乆居遐逺而遷之以近知<lb/>
臣稍更繁劇而勉其所長自非竭一得之愚何以荅<lb/>
十行之賜寵光有此駑蹇若何臣敢不材罄夙霄憂<lb/>
分旰昃廣上聖仁心之澤務在撫摩師前賢治道之<lb/>
言期於清静<lb/>
　　　代雷州守謝到任表<lb/>
愒日曠官幸免　龍之譴治雷調守洊叨銅虎之榮<lb/>
遵瓜戍以入疆見葭萌而宣化<hi>中謝</hi>㐲念臣顓蒙瑣質<lb/>
<pb n="KR4d0261_SBCK_036-5b"/>
握齪常流儲慶仙源顧郕霍出文昭之後䇿勛聖域<lb/>
慚向歆爲漢雋之宗蚤綴迹於薦紳即抗容於簿領<lb/>
頃紆邦紱邈在海漘佩犢何爲帶牛盗蹤偶少問羊<lb/>
然後及馬政術莫知深懼罷歸幸臻善了非上聖廣<lb/>
親親之大賜則微臣考下下以何疑方竢投閑庶幾<lb/>
𥙷過敢意十行之寵復尸千里之權惟南合之小州<lb/>
蓋徐聞之古郡波涵渤澥㠶檣可逹於群蠻利足魚<lb/>
塩井邑巳同於中縣式塵共理迺濫匪材此蓋<lb/>
皇帝陛下功光祖宗德合天地濟囏難之丕業題晏<lb/>
粲之昌期念大分八百國之封寔先同姓有唯良二<lb/>
<pb n="KR4d0261_SBCK_036-6a"/>
千石之慮欲乂逺人致使卑凢竊司班録臣敢不盡<lb/>
遵甲令以治仰寛丙夜之憂公族之應振振弗忘古<lb/>
訓君子之風廪廪力企前修<lb/>
　　　代謝赦表<lb/>
鑾輅就乾巳報功而饗帝鷄竿作解爰歛福以錫民<lb/>
凡在式圍率同擊壤<hi>中謝</hi>恭惟<lb/>
皇帝陛下粃糠巢燧冠冕農黄匽武興文不膠馬上<lb/>
之治制禮作樂式展鹿中之祠嶽祗下而瀆鬼從地<lb/>
垠開而天閫決六甲旣迎於黄氣一蜚豈泄於青蠅<lb/>
合動籥之前言鄙封錢之小慮覃此蓼蕭之澤脫然<lb/>
<pb n="KR4d0261_SBCK_036-6b"/>
叢棘之囚率土昭蘇群情滌濯臣濫司郡寄獲廣上<lb/>
恩札布十行仰湯后解網之徳罪寛三細體成王空<lb/>
圄之隆<lb/>
　　　荆門謝到任表<lb/>
舊郷學稼乆號龍具之中昭代振淹忽玷虎符之末<lb/>
遵期上道㳙日備貟<hi>中謝</hi>㐲念臣生也無庸少而自苦<lb/>
駑材僥倖同介弟中詞學之科天語褒嘉稱先臣獲<lb/>
忠孝之報驟躋儒館始接英躔曁秃節之來歸蹈駭<lb/>
機於不測而臣屢縁父命前詣相門逹危疑欲去之<lb/>
情掇猜忌不囬之怒旣佐郡甫終於兩考偶投荒正<lb/>
<pb n="KR4d0261_SBCK_036-7a"/>
值於斯時守臣觀望以中傷御史慿依而論列獄辭<lb/>
旣上乃骫法而郤囬吏議不公即舞文而求合錮廢<lb/>
巳緜於一紀清明斯覩於三光惟當陽君之故區在<lb/>
雲夢澤之西鄙雖承平之風未復而醇厚之俗不移<lb/>
苟無貪吏之誅求便有樂郊之氣象深虞瘝曠真抵<lb/>
譴何兹蓋<lb/>
皇帝陛下覆物如天視民猶子遴侯邦之左契録治<lb/>
行於御屏下詔百官欲迭居於内外承流六服寜有<lb/>
間於邇遐凡此博求未嘗輕授載惟異渥猥及私門<lb/>
追歎九原出明綸而賜謚召還二季躐清貫以登朝<lb/>
<pb n="KR4d0261_SBCK_036-7b"/>
當宰輔之進除書顧姓名而勤聖問念無是似之質<lb/>
莫稱非常之恩銘骨自期粉身何𥙷臣敢不仰思旴<lb/>
食力效秋毫宣布隆寛常佩七條之訓撫柔凋瘵敢<lb/>
輕一障之乗<lb/>
　　　賀郊祀表<lb/>
蒼駟六虬欵頌祇而拜况圜壇八陛慶掃地之揭䖍<lb/>
熈事崇成衆心交抃<hi>中賀</hi>切以七政以齊而輯瑞稱類<lb/>
帝之彌文四卜不從乃免牲紀就郊之過舉於皇昭<lb/>
代何算陳編恭惟<lb/>
皇帝陛下上聖凝姿中天立極藏干戈於旣定其興<lb/>
<pb n="KR4d0261_SBCK_036-8a"/>
也浡焉解琴瑟而更張不膠者卓矣自政機之獨攬<lb/>
兹槱燎之載颺玉梢璆磬以諧音蘭酒柘漿之備物<lb/>
靈斿來下瑞諜光前坐宣室以受釐御端門而肆赦<lb/>
臣耳聞錯事身阻侍祠舉相如數十人作歌無庸馬<lb/>
走若兒寛千萬歳上壽有羡鵷行<lb/>
　　　謝赦表<lb/>
八音之調作歌禮成繭栗五刑之疑有赦澤動雞竿<lb/>
凡在堯封率同虎拜<hi>中謝</hi>恭惟<lb/>
皇帝陛下恩周地軸治叶天璣緫攬權綱振孝宣之<lb/>
治道周張黼繡講元鼎之祲容壇奉玉以臚驩府封<lb/>
<pb n="KR4d0261_SBCK_036-8b"/>
錢而肆眚鑿井而飲巳騰寜壹之歌畫地爲牢共迓<lb/>
空虚之慶臣甫承人乏獲布上恩戒此遐萌啓良心<lb/>
而逺罪奉兹輕典副盛德之好生<lb/>
　　　賀皇帝慶皇太后八十表<lb/>
進壽東朝宣恩北闕殿上皆稱萬歳瑞應非常海内<lb/>
之凢九州歌呼同慶<hi>中賀</hi>臣聞喜黄髪而頌壽母魯國<lb/>
有詩摘紫房以和慈顔晉人自賦若長樂備常珍之<lb/>
奉在前王無故事之傳恭惟<lb/>
皇帝陛下道大興商功光系漢日致其孝有曽閔事<lb/>
親之風帝降之祥得黄老飬性之福雖蚤朝而晏罷<lb/>
<pb n="KR4d0261_SBCK_036-9a"/>
必夏凊而冬温逢八十春秋之尊出五三經籍之右<lb/>
吹律式迎於首祚舉觴遂介於長年歡連宫闈澤洽<lb/>
黎庶比屋起南陔之飬瑶池呈西老之符興慶之率<lb/>
百官曽非曠典建元之復三筭何算陳編臣逺守小<lb/>
邦側聞盛禮逥鑾紀事微蹤常録於汗青賜札錫民<lb/>
異渥獲推於戴白<lb/>
　　　賀皇太后慶八十牋<lb/>
慶歸慈壼禮講壽觴錬石以來孰争年於彤史呼嵩<lb/>
所曁咸播澤於黔黎<hi>中賀</hi>恭惟<lb/>
皇太后殿下徳範光前仁心及物比任姒跡助文謨<lb/>
<pb n="KR4d0261_SBCK_036-9b"/>
武烈之興好黄老言得天長地乆之應方聖主極怡<lb/>
怡愉愉之飬冝皇乾錫穰穣簡簡之祥式對三微仰<lb/>
稱萬壽黼黻斑衣之樂秕穅黄髪之歌寳殿騰歡龜<lb/>
臺獻瑞七十曰老巳誇古昔之希八千爲春永受邇<lb/>
遐之祝臣博觀載籍未睹異聞恩在私門記卷簾之<lb/>
殊渥儀分廣陛想貢牘之清班<lb/>
　　　代賀皇帝表<lb/>
矞雲結幄爛南極於紫霄元日稱觴介東朝之黄髮<lb/>
郵音所曁嘉頌載騰<hi>中賀</hi>竊以有三足烏說西崑之戴<lb/>
勝錬五色石聞上古之断鼇巳標仙籍之長生或播<lb/>
<pb n="KR4d0261_SBCK_036-10a"/>
皇風於不朽慶緜長樂事始昌辰恭惟<lb/>
皇帝陛下聖禀姜任行齊曽閔問安視膳蕃釐專郷<lb/>
於媪神據德依仁介福鼎來於王母禮行䣛下歡匝<lb/>
宫中八千歳春方百分之及一十七代史比萬壽以<lb/>
無雙臣逺使重湖與聞曠典仰㤗階而肅序厥路無<lb/>
繇祝坤極之増年後天而老<lb/>
　　　賀天申節表<lb/>
日永星火以正夏玉燭咸和電繞斗樞而照郊金鋪<lb/>
有慶浮邇遐之喜氣集髙厚之厖禠<hi>中賀</hi>恭惟<lb/>
皇帝陛下濬哲題期勤勞濟業天連珠而合璧民擊<lb/>
<pb n="KR4d0261_SBCK_036-10b"/>
壤以登臺自躬攬於政機更力行於治道按六經而<lb/>
校徳方駕羲農稱萬壽以獻觴齊蹤彭老臣叨居小<lb/>
壘阻造廣庭心慕尭封不勝多男之祝手披魯頌乃<lb/>
賡台背之章<lb/>
　　　天申貢銀狀<lb/>
九夏乗離千秋迎節雖下陳之封略有上壽之章程<lb/>
前件物涌地效珍瞻天賛慶介荆州之三品不腆方<lb/>
輸匪朱提之一流難叅庭實<lb/>
　　　謝賜紹興二十九年暦日表<lb/>
逺推竹律據易道以歸竒中岀穗書亘坤輿而班朔<lb/>
<pb n="KR4d0261_SBCK_036-11a"/>
雖爲常憲時謂新恩<hi>中謝</hi>竊以命南正北正之官暦翁<lb/>
逌始積大餘小餘之數閠法可求惟昌辰革乖次之<lb/>
非故大紀得厚生之善足詆孟陬之殄豈差大火之<lb/>
流恭惟<lb/>
皇帝陛下欽象衡琁齊尊曜魄張登三之治具受衍<lb/>
萬之休符好雨好風轉破塊鳴條之沴若煙若霧覩<lb/>
連珠合璧之祥旣成歳以定四時蓋次春而大一統<lb/>
遂令共貫咸得開編臣名綴典城職當宣化奉行政<lb/>
典敢干木鐸之刑勸劭農功庶獲火耕之効<lb/>
<pb n="KR4d0261_SBCK_036-11b"/>
盤洲文集卷第三十六<lb/>
<pb n="KR4d0261_SBCK_036-12a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_075-1a"/>
盤洲文集卷第七十五<lb/>
　　墓誌五<lb/>
　　　韓承議墓誌銘<lb/>
韓氏自忠憲公以進士起家在仁宗朝叅大政其稱<lb/>
甚崈贈太師諱億有子八人逹者半曰知制誥諱綜<lb/>
曰司空康國公謚獻肅諱絳曰門下侍郎諱維曰司<lb/>
空崇國公謚莊敏諱縝襲貂駢簮天下尊企莊敏生<lb/>
太中大夫贈正議大夫諱宗武正議生奉直大夫通<lb/>
判洺州贈朝議大夫諱璆是爲君之考君諱黯字少<lb/>
汲其先盖真定人自忠憲居京師遂著籍君藉䕃入<lb/>
<pb n="KR4d0261_SBCK_075-1b"/>
官調萍郷尉禽盗满品遷右承奉郎僉書連州判官<lb/>
㕔事改廣西轉運司主管文字通判廉州肇慶府徳<lb/>
慶闕守遂攝府事又攝南㤙州六遷至右承議郎紹<lb/>
興二十三年正月戊戍卒年四十九妣榮氏曽氏皆<lb/>
贈恭人娶李氏大理寺丞處廉之女封孺人二子長<lb/>
元鼎次元龜元龜先亡君性精敏遇盤錯自喜以興<lb/>
利去害爲巳任見居官選愞者與民之所戚若疣贅<lb/>
在體必欲抉去之猾惡吏脅息不敢爲非然根於忠<lb/>
厚嚴而不刻在桂辦職有聲一時上官多聞人争令<lb/>
出其門下在㢘關决得其平徳慶守貳交惡事廢不<lb/>
<pb n="KR4d0261_SBCK_075-2a"/>
振君至剔磢一新𥘉公量踰制輸一耗三吏復並縁<lb/>
乾没典負者肆其擾君毀量息弊檢覈常賦無所漏<lb/>
失遂罷貢金之歛朘折租之直仁枯鋤彊公私盈足<lb/>
瀧水陁氏淵藪流逋奪民田鹵子女設牢檻榣毒一<lb/>
方莫敢牾君捕置于理百姓件其治行匄諸臺聞之<lb/>
俾即真時連帥方公雅材君相與推挽請于朝報未<lb/>
下至南㤙不數月而死方公既遣君之猶子護柩念<lb/>
其子少而故郷未能歸也則爲買地于廣之番禺縣<lb/>
王置原凡窀穸之事具爲區處以其年四月庚申葬<lb/>
之復具石俾文而納諸壙使其孤異時瞻拱木議歸<lb/>
<pb n="KR4d0261_SBCK_075-2b"/>
葬有考焉銘曰<lb/>
韓胄諸姬顯于宋之興垂祉續休代有名公卿裁犀<lb/>
断蛟君發其硎曷卑以材而嗇厥齡有欝彼阡知已<lb/>
所營後人其昌視文斯銘<lb/>
　　第三子墓銘<lb/>
予佐天台郡罷有日聞家君謪英州理装亟行時弟<lb/>
三子病創甫痂落次婺女内子病且棘呼七男女與<lb/>
之訣獨是子傷鯁不自勝憇旁榻涕泗交下既少間<lb/>
予取捷道趍家君寓所及之豫章諸子奉其母還吾<lb/>
郷閱月有執書汗而前者言吾子創之毒未蕩治隆<lb/>
<pb n="KR4d0261_SBCK_075-3a"/>
暑登道邪熱中藴痁遂痢咽不粒者浹辰矣居頃之<lb/>
別膝下回見吾子尫然存其骨喜吾之歸則強内糜<lb/>
飲匙匕必吾親授斯湏不許離去日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>則命乳保拂<lb/>
笙枕以俟如是者二十日氣垂盡猶取松桃薦茗以<lb/>
進我忽曰我頭瘮然隙中得無風耶掖之起絶矣吾<lb/>
子名摺字習之五歳齒二兄從師即加巾不肯丱䯰<lb/>
爲小兒狀誦書酬對必欲偕仲氏或疾病休止則咨<lb/>
惋以爲不能及苗而不秀命也夫其生以紹興十年<lb/>
九月之六日其亡以十七年八月之六日明年某月<lb/>
某日葬之滃潭祔祖之塋也父鄱陽洪某爲之銘曰<lb/>
<pb n="KR4d0261_SBCK_075-3b"/>
婺女之泣豈將與母暌乎豫章之役豈忍死以俟吾<lb/>
之歸乎孰知夫彭殤夭永之齊乎則吾能無悲乎<lb/>
　　　叔父常平墓誌銘<lb/>
紹興十九年八月壬戍前提舉福建常平事洪公卒<lb/>
得年六十既歛猶子某日往哭退將比輯公之胄出<lb/>
官行俾其孤逸求聲於文者誌之逸拜曰逸將以今<lb/>
之十一月壬寅蕆大事茍逺取逹官聞人懼不及期<lb/>
敢以屬吾兄某辭不獲乃爲之文曰昔包犧氏既衰<lb/>
共工氏以水紀伯九域共氏其後也後丗避怨爲洪<lb/>
氏在呉有廬江太守矩在唐有集賢學士孝昌五季<lb/>
<pb n="KR4d0261_SBCK_075-4a"/>
亂始自歙徙名數於饒之樂平又七丗始家鄱陽諱<lb/>
某於公爲曽大父生贈中大夫諱某代有芬懿薫範<lb/>
䣊閈中大生公之考諱某至給事中終徽猷閣待制<lb/>
荆湖南路安撫使贈左光禄大夫政和中給事公歷<lb/>
三院御史拜瑣闥立朝八年公入國子學磨礱涵浸校<lb/>
官第文屢占異䓁以䕃授承務郎監在京草埸淮寜<lb/>
府工曹以給事憂去没䘮監洪州苗倉江寜府司録<lb/>
京東制置司幹辦公事通判宻州劇賊丁一箭王大<lb/>
刀衆數十萬掀郡邑圍城七日矢石旁午樓櫓摧塌<lb/>
公登陴勵衆矢着右股無懾容乃造氊笆木架爲蔽<lb/>
<pb n="KR4d0261_SBCK_075-4b"/>
扞守者頼之夜遣壯士火營毀其攻具賊不酬欲而<lb/>
去宻人徳公歳時蒸甞之入通判江州未行丁張夫<lb/>
人憂没䘮主管江州太平觀台州崇道觀四滿秩又<lb/>
通判鄂州未行擢提舉兩浙市舶賜五品衣魚遷提<lb/>
舉福建常平茶事福州民張圎覺自言遇鍾離先生<lb/>
授以五花杖因<graphic n="KR1524" url="https://raw.githubusercontent.com/kanripo/KR-Gaiji/master/images/KR1524.png" mimeType="image/png"/>髮從浮圖教頗能談人往來證甌<lb/>
粤禨鬼媚佛一咻千煽閧然神之謂之張聖者扶携<lb/>
耊稚丐庇澡雪至暍殕道上無退心甞欲作建州大<lb/>
中寺齊民罄委貲積日薦百万惡少年板名伍中潜<lb/>
有不逞謀它在位者冘豫福禍茹不敢宣公斧其杖<lb/>
<pb n="KR4d0261_SBCK_075-5a"/>
迎刃而碎惑者始靖遂以狀聞驗治抵法攝行憲事<lb/>
半歳多所平反公自少棲心禪宗在建康日從南遁<lb/>
銓公逰甞夏行縣犁明陟山日𥘉吐輿人呼蓋聲受<lb/>
虚谷豁然有得遂稱一了居士板輿飬缺即坦坦無<lb/>
宦㳺意庵居窮山蒲茵楮帳而巳甞識于壁曰山居<lb/>
不問人間事飽飯支笻㸔𥙷籬不治官簿十有四年<lb/>
朝廷休之起貳武昌先葬元配於城東懐徳郷之上<lb/>
福里公自爲壽藏閩川代還乃簡材市甓欲營道院<lb/>
於墓側曰軒裳非我嗜也將晦逺人事常羊餘景不<lb/>
幸遇疾既亟家人欲禱釋老氏公曰死生夜旦爾何<lb/>
<pb n="KR4d0261_SBCK_075-5b"/>
禱爲將易簀召薦福道行師與語丗間法寄禄七遷<lb/>
至承議郎既納禄轉右朝奉郎公諱昕字光佐母張<lb/>
氏永嘉郡太夫人三娶皆王氏前孺人真定府路安<lb/>
撫使贈少師夲之女通書能文尤尚笁典盛年去粉<lb/>
黛之飾自號寂照道人次孺人提點江西刑獄汝舟<lb/>
之孫亦先公沒今孺人其娣也男右從政郎鑄錢司<lb/>
檢踏官逸五女長居室次適左迪功郎建州州學教<lb/>
授李綺餘尚㓜孫男三榗檬　女四公色温氣平喜<lb/>
愠不形於顔口無讇言接貴賤尊卑一如聞人一長<lb/>
不啻己有在閩部中官属有獲譴其長者必曲爲營<lb/>
<pb n="KR4d0261_SBCK_075-6a"/>
護凡居官不爲驚人耳目事以壓衆牽譽去咸思之<lb/>
爲銘曰仕不汲汲西都之揚丁年聞道襄陽之龐晚<lb/>
遻其時弗髙厥飛人以拙歸一笑領之天不祉公公<lb/>
則無憾琢辝于石式欵其坎<lb/>
　　　趙孺人墓銘<lb/>
有宋賢宗室女岀自永熈陵蓋漢之六丗孫湖南部<lb/>
使者士鵬之第五女年十有八爲我伯父桂林郡通<lb/>
守番陽洪公諱昭之冡婦江西部使者屬諱壽卿之<lb/>
継室有淑行馴徳詣于上下人不見其愠容予群從<lb/>
兄弟三十人君爲丘㛐合貴賤指三千譽之一口<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>
<pb n="KR4d0261_SBCK_075-6b"/>
表州里聞者皆賢之凡十三年而寡人以君華年妍<lb/>
狀必不乆於洪氏旣三年湖南公守臨川遣其弟迎<lb/>
之車乗鮮明甚都既至綺寮廣厦絲竹攅耳頥指如<lb/>
意方擇賢士爲匹偶君誓而弗許曰姑老矣二子童<lb/>
騃不敢以累老者父母百方不能奪俄豤請而歸入<lb/>
門欣然不以見紛華而改其操桂林公沒丗乆王夫<lb/>
人齊家井井有條序而貲橐不豐江西君無同父弟<lb/>
闑以内惟婦姑數穉人其<graphic n="KR1254" url="https://raw.githubusercontent.com/kanripo/KR-Gaiji/master/images/KR1254.png" mimeType="image/png"/>漻不可一朝居而君㤗<lb/>
如也時節宗戚相問遺君不少闕厈簮珥囊衣自辦<lb/>
不以告其上或遺之鮮衣必獻諸姑有副而后敢服<lb/>
<pb n="KR4d0261_SBCK_075-7a"/>
姑疾煑藥進膳不懈夕則侍寢有間而后敢退掃一<lb/>
室夙興誦旁行書巳則閱稗官說有他出二子誨其<lb/>
箴縷之事常在側家塾晚休必使誦書于前其遣閑<lb/>
謹獨之術如此與諸姒不啻若同産以斯湏不見面<lb/>
爲懐遲明女奴絡繹訊興寢狀既盥接踵省問移晷<lb/>
不忍散否則争相迎致趣之者𬒮相屬歩搖所向和<lb/>
氣隨之東徃則西怨曰奚爲後我無少長剛柔咸慕<lb/>
而歸象之女嫁矣其節益堅紹興二十八年七月巳<lb/>
巳食於姑前失匕筯而瞑年三十有八尊卑内外哭<lb/>
之過乎哀槦其息也㯍其庶也右承務郎汪徳䡥其<lb/>
<pb n="KR4d0261_SBCK_075-7b"/>
倩也次年十一月甲申封於郭外土湖之隂其皇辟<lb/>
之宫也昔魯襄公三十年宋災火至伯姬之宫左右<lb/>
請避之伯姬以不見保傅之姆夜不下堂遂死于火<lb/>
孔子賢而閔之其卒其葬巳見於春秋又書其謚又<lb/>
書其送葬之卿盖汝墳漢廣之風日衰鮮克以禮自<lb/>
防况於諸侯之女乎今臣室名門華衣螘食圗史不<lb/>
關其心悍妬奢淫者多矣况於天子之裔乎此而不<lb/>
銘孰可以銘銘曰怨耦偕老冶容壽考緘恨重泉嗚<lb/>
呼天道<lb/>
　　　鄭冝人墓誌<lb/>
<pb n="KR4d0261_SBCK_075-8a"/>
有素冠踵門遥望文書衘䄂謁入則孫君某老也升<lb/>
自賔階予敷席肅之坐作而曰某老不孝之罪上通<lb/>
于天每生衰絰中不可復名爲人昔者母氏常曰吾<lb/>
與汝兩家大父俱以儒學射科帥節州符丕受光渥<lb/>
汝必強學趾羙母作前人羞某老年益長業益不成<lb/>
以墜我母訓既調建昌司理叅軍母氏則曰彼染珥<lb/>
茟之俗多椎埋姦典獄之責重汝狹中不善媚上官<lb/>
弗戒且賈旤某老又墜母訓不能書紳三省考满未<lb/>
得代遭誣成獄以囚服往母氏方枕疾聞之寖劇某<lb/>
老碎心齰舌懼不一見慈顔即日取爰書自誣而母<lb/>
<pb n="KR4d0261_SBCK_075-8b"/>
氏終不能起鉅創沉痛不若速化跼蹐天壤何以贖<lb/>
莫大之釁獨求文納壙使壼範振白於後庶幾少塞<lb/>
凱風寒泉之思復念曽大父太中公繇臨眗徙江陵<lb/>
有田荆門而少師公墳墓在焉吾父客番陽十五寒<lb/>
暑與公里門相望今陸走二千里泣血護櫬歸窆大<lb/>
父之塋之側復在公封内敢以銘爲請予既際孫氏<lb/>
父子於吾郷又將假守其郷無說以辝乃受其狀而<lb/>
叙之曰冝人鄭氏嚴之建徳人左朝請大夫知宿州<lb/>
諱弇之孫江陵丞諱續之子左中大夫徽猷閣待制<lb/>
鄜延路經略安撫使贈少師諱琦之婦右朝請大夫<lb/>
<pb n="KR4d0261_SBCK_075-9a"/>
知汀州祖善之妻四男長某老以建昌故貶秩一等<lb/>
爲右從事郎次彭老右迪功郎監南嶽廟先卒次亨<lb/>
老將仕郎次永老二女子長嫁進士李良翰次未笄<lb/>
孫男二人女二人凡爲孫氏婦四十有五年從夫爵<lb/>
三受封自孺人爲冝人以紹興二十七年四月十六<lb/>
日終其壽六十次年十一月甲申葬于荆門之長林<lb/>
縣白楊郷柘子歩𥘉宿州以女女少師有賢行是爲<lb/>
越國夫人孫氏嘉夫人之徳欲締好於鄭越國廼擇<lb/>
其姪以室其子冝人在家警慧柔靚不流侈習喜圗<lb/>
史箴戒之書既嫁不以丗<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>而簡尊卑之禮謹謹婦<lb/>
<pb n="KR4d0261_SBCK_075-9b"/>
道不見缺虧省問燠寒抑搔苛癢退則臨滫瀡薑桂<lb/>
之事宗族稱焉靖康之難汀州官于汾冦至將閉關<lb/>
冝人曰老姑鬲逺必子孫爲憂事急矣母特俱死君<lb/>
守職不可岀我則擕帑去之遂蒙犯犲虎﨑嶇走家<lb/>
越國相持以泣倚門之念猶不替冝人委曲寛曉居<lb/>
亡何汾州更盡還當是時微冝人老者幾不能生盗<lb/>
亘江漢盡室順流而下旅食三郡伏臘不腆冝人衣<lb/>
麁食惡不槩懐及汀州三仕半刺史家道少振冝人<lb/>
益霜儉服飾不事鮮好持不殺戒豆無貳味信釋家<lb/>
者之說旦旦取其書誦之訓子弄孫仁浹婢御無毫<lb/>
<pb n="KR4d0261_SBCK_075-10a"/>
髮冒疾心汀州老於宦途多内助也予聞冝人甚愛<lb/>
厥子而建昌亦孝丗無鍾離公弗使脫幽圄以慿歛<lb/>
其肯惻然於陸氏一杯羮乎哀哉乃爲之銘曰<lb/>
孰衊其子使母戚以死闕地其從姑兹惟受祉<lb/>
盤洲文集卷第七十五<lb/>
<pb n="KR4d0261_SBCK_075-10b"/>
<pb n="KR4d0261_SBCK_075-10b"/>
</p>
<p>
</p>
  </div>
</body>
</text>
</TEI>
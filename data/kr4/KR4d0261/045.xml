<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_045-1a"/>
盤洲文集卷第四十五<lb/>
　　章奏五<lb/>
　　　乞出第一劄子<hi>十一月十六日</hi>
臣聞棟楹楶梲材之大小不齊者若梓人以棟爲楶<lb/>
以梲爲楹則覆壓之患當在朝夕聖主用材顧豈梓<lb/>
人之比然此言雖小可以喻大臣蕞爾疲駑自㓜以<lb/>
綴文爲業志在塵竊一第而巳不自意留落之後誤<lb/>
叨眷知擢在華近若使之掌制代言自視猶可勉強<lb/>
今承人之乏遂超邇列而使之謀王體断國論天下<lb/>
之人皆謂不勝其任黽勉數月曽無㳙埃之𥙷直情<lb/>
<pb n="KR4d0261_SBCK_045-1b"/>
徑行浸積仇怨内之旣不能識抜實材使之穆穆列<lb/>
布以助成勵精之治外之又不能消弭姦究致令民<lb/>
弗奠居而無鉏治之䇿揆之漢法當在石慶切責之<lb/>
科儻或強顔患失則誤國之罪誅之無益伏望陛下<lb/>
推天地之大恩憐斗筲之無用曲賜保全許臣上印<lb/>
綬而去庻幾不妨賢者之路干冒威顔臣無任<hi>奉御筆降</hi>
<hi>詔不允不得再有陳請</hi>
　　　第二劄子<hi>十七日</hi>
臣昨早具劄子乞解機政跼蹐踰夕未聞天旨不避<lb/>
斧鉞再輸情悃㐲念臣一介疵賤𥘉無致君澤民之<lb/>
<pb n="KR4d0261_SBCK_045-2a"/>
學仕於州縣米鹽靡宻畏簡書理獄訟尚猶少有所<lb/>
長今驟居髙位掌樞獨乆而政路賛襄上無台揆軍<lb/>
國重事豈非材嘗試之地小智曲見乖繆浸彰加以<lb/>
心力凋耗事至輒忘若視䕃空餐不能知難而退則<lb/>
罪愆日積將不可赦伏望睿慈察其不逮賜之歸田<lb/>
則未淪溝壑之前皆銜恩之日月洊瀆宸嚴臣無任<lb/>
戰灼俟命之至取進止<hi>奉御筆再降詔不允</hi>
　　　第三劄子<hi>十八日靣進</hi>
臣比殫誠悃冒犯咫顔傴拜恩私再降温詔銜感之<lb/>
深淪胥心髓伏念臣踈逺冥頑孤立無援偶因清燕<lb/>
<pb n="KR4d0261_SBCK_045-2b"/>
浸簡宸衷擢之禁途馴至政地奏啓之際毎蒙嘉奬<lb/>
臣受陛下之知不爲不厚常謂粉身糜骨不足圖報<lb/>
夫犬馬尚能戀主顧臣豈應輕爲去就以忘陛下隆<lb/>
天厚地之恩但以臣材局𥚹淺智識蒙昧旣無嘉猷<lb/>
逺畫可以振起治㓛而不量其力欲抑僥倖以奉陛<lb/>
下正紀綱守法度之訓所慮積日累月寖招衆悪進<lb/>
無所𥙷虚負使令此臣所以日夜恐懼不安其位傾<lb/>
瀝肝鬲兾回天聽伏望聖慈曲賜矜允三瀆嚴威死<lb/>
有餘罪臣無任戰灼悸汗之至<lb/>
　　　辭免除右僕射兼樞宻使劄子<lb/>
<pb n="KR4d0261_SBCK_045-3a"/>
臣伏蒙聖恩除臣尚書右僕射同中書門下平章事<lb/>
兼樞宻使特降中使宣押臣赴都堂治事臣聞命震<lb/>
驚罔知所措竊以人主居崇髙之位一日萬幾獨以<lb/>
論相爲職盖用人賢否關國重輕繫民休戚非百執<lb/>
事之比必有負王佐之材隆巖右之望者斯能副眷<lb/>
注之意古之人居畎畒之中樂堯舜之道其尊主庇<lb/>
民之業皆素定於胷次故逹而在上發其緼蓄可以<lb/>
使是君爲堯舜之君使是民爲尭舜之民㓛烈著於<lb/>
當丗名譽垂於無窮若是則居其位食其禄仰無所<lb/>
愧俯無所怍如臣者翰墨腐儒断無它技智效一官<lb/>
<pb n="KR4d0261_SBCK_045-3b"/>
猶懼不及乃使之代天理物其覆餗可日月兾制命<lb/>
旣傳群聴巳駭伏望<lb/>
陛下曲回淵鑒洞察赤情圗任人英勿嫌反汗庻幾<lb/>
微臣得逃非據之大譴不至重爲天下後丗之所詆<lb/>
訾干犯天威臣無任<lb/>
　　　乞薦舉監司郡守劄子<hi>十二月十六日</hi>
臣聞内治之急在乎官得其人今州縣之間儻監司<lb/>
郡守皆賢則職事修舉下無蠹弊属吏之能否如鏡<lb/>
燭形無所逃隱自數年以來非不開薦舉之路而風<lb/>
俗未變挾私勝公干請奔競曲爲題目剡章所譽非<lb/>
<pb n="KR4d0261_SBCK_045-4a"/>
其親舊則是蒙恩託契之家或甲乙宛轉更相酬報<lb/>
名爲公薦多是私心故薦牘雖交於公車有司亦視<lb/>
爲文具置籍中書未嘗舉行臣以駑下偶𥙷台輔之<lb/>
闕見識不明聞聽不廣逺近人材臣不能知其一二<lb/>
若賢者退而家食仕者不稱其職臣則有罪欲乞令<lb/>
侍從臺諫兩省官舉風力堪爲監司吏能堪爲郡守<lb/>
者各一人三衙知閤舉材武可守邊者一人舉而不<lb/>
實甘坐其罪俟舉牘旣集臣與同列采其名實相稱<lb/>
者一一除授或未有窠闕則簿録以待有闕日先除<lb/>
各於除書内稱列所舉者姓名它時若有治行著聞<lb/>
<pb n="KR4d0261_SBCK_045-4b"/>
則乞推進賢之賞若所舉之人或進對不稱旨或爲<lb/>
臺諌論列或爲監司案劾或爲百姓訟訴驗治有狀<lb/>
隨其罪之大小具舉者姓名取旨必罰若宰執徇私<lb/>
隱而不奏者亦乞懲戒庶幾實材輩出振起治㓛天<lb/>
下幸甚取進止<lb/>
　　　以霖雨乞罷政第一劄子<hi>乾道二年三月</hi>
臣伏見季春之月天多隂晦而盛寒如冬大雨仍降<lb/>
𧖟麥秧苗俱有損壞仰軫聖慮致於玉食頻去葷味<lb/>
爕理如此罪將安歸而又僕僕祈求羞對輿皁儻或<lb/>
患失不去必致人言伏望睿慈特賜譴絀庶幾可以<lb/>
<pb n="KR4d0261_SBCK_045-5a"/>
調玉燭而格豐年干冒宸旒臣無任<hi>御筆霖雨稍多未至有害於𧖟</hi>
<hi>麥降詔不允不得更有陳請</hi>
　　　第二劄子<lb/>
臣以斗筲之資竊台輔之位夙夜危懼莫知逃責之<lb/>
計渉春以來常隂爲沴禱笁宫以迎𣑽像放房緡而<lb/>
蠲門稅一見至再矣爕調無狀靡所錯躬上之則使<lb/>
太官屏常珍而進𬞞饌下之則使農夫紅女懷耕織<lb/>
之憂臣之罪多矣隆㤙天覆不即䇿免臣上章自劾<lb/>
拱聽威命而宸札矜容　置嚴譴降詔之訓異於常<lb/>
典銜感隕越不欲自赦伏懇聖明施行漢法罷遣歸<lb/>
<pb n="KR4d0261_SBCK_045-5b"/>
田圖任異材俾熈帝載則和氣可召啓證可消矣干<lb/>
觸天聽臣無任戰　待罪之至<lb/>
　　　再乞罷任劄子<lb/>
臣材劣能下無足算録誤叨眷知超居宰揆力小任<lb/>
重自料必致㒹隮比以淫雨爲害抗章請罪仰蒙聖<lb/>
恩拊以温詔今早再瀝誠懇又勤天奬使之安職公<lb/>
議不貸遂玷霜簡仰負陛下使令之意雖九死無以<lb/>
塞責伏望睿慈令臣解罷機政以聽譴罰之命干犯<lb/>
咫威臣不勝震灼之至<lb/>
　　　辭免觀文殿學士第一劄子<lb/>
<pb n="KR4d0261_SBCK_045-6a"/>
臣伏聞已降制命特授臣觀文殿學士提舉江州太<lb/>
平興國宮任便居住臣驚傳恩旨感涕横臆伏念臣<lb/>
不材無取誤蒙簡拔輔政旬月曽蔑𥙷報孤負任使<lb/>
浸積過諐竄流遐逺乃法之冝豈期優㤙曲垂軫䘏<lb/>
使之奉祠還郷已爲大幸書殿隆名所以寵老臣碩<lb/>
德之去豈凡庸罪戾之人可以叨此非常之渥若或<lb/>
冒處益重疾㒹伏望聖慈特賜追寢庻使危蹤免抵<lb/>
大譴干犯宸嚴臣無任■■■■之至<lb/>
　　　第二劄子<lb/>
臣伏准閤門降制告一道■■■■<hi>云云</hi>臣仰窺制<lb/>
<pb n="KR4d0261_SBCK_045-6b"/>
命感涕交流伏念臣竊位台衡秋毫無𥙷小器盈滿<lb/>
福過災生罪愆旣彰難逃清議儻非聖明憐惻則尸<lb/>
諸兩觀未足塞責臣自聞寵渥巳瀝懇辭跼蹐至今<lb/>
未蒙追寢夫書殿美名真祠優禄皆非臣所當得若<lb/>
或貪居冒受則大譴大何益重㒹覆伏望聖慈特賜<lb/>
處分所有告命臣未敢祗受<lb/>
　　　辭免知紹興府第一劄子<lb/>
今月二日伏准遞到尚書省劄子七月十八日奉聖<lb/>
旨除臣知紹興府臣跽聞寵命不勝戰兢伏念臣材<lb/>
力緜薄智術乖踈比自入朝獨叨眷遇超居宰揆爕<lb/>
<pb n="KR4d0261_SBCK_045-7a"/>
理無㓛百謪旣盈罪當竄殛聖恩寛大委曲保全奉<lb/>
祠還郷纔踰兩月敢謂軫記不忘即加選用捫襟感<lb/>
泣何以論報念稽山宻拱行闕實惟雄藩豈伊罪戻<lb/>
之餘可堪師帥之任伏望聖慈改授真材用恊群議<lb/>
免使孤蹤重罹顛沛干冒宸嚴臣無任隕越俟命之<lb/>
至<lb/>
　　　第二劄子<lb/>
臣近具奏劄辭免知紹興府恩命今月二十二日准<lb/>
都進奏院遞到詔書一道伏蒙聖慈降詔不允者臣<lb/>
伏讀聖訓感涕交流伏念臣踈庸之資嘗試無狀狼<lb/>
<pb n="KR4d0261_SBCK_045-7b"/>
狽去國方此省愆宸眷不遺屢垂簡記亟加抆拭付<lb/>
以大藩仰惟天地之隆恩即當聞命而引道載念陪<lb/>
京之重夙稱謀帥之難而臣聞望素輕譴何未乆深<lb/>
虞曠敗復累生成輒瀝愚衷洊干洪造伏望睿慈憐<lb/>
其無用許令依舊奉祠庶休田里之居獲享治安之<lb/>
樂所有恩命臣未敢祗受干犯天威臣無任感戴戰<lb/>
懼俟命之至<lb/>
　　　除紹興第一手劄子<hi>八月四日</hi>
臣入朝二年居輔弼之官十閱月以駑鈍無用之資<lb/>
識不足以燭微才不可以任重獨蒙陛下眷知異等<lb/>
<pb n="KR4d0261_SBCK_045-8a"/>
寛其不逮之罪温顔殊禮常賜稱奬臣殫智竭誠亦<lb/>
欲盡死以報柰何福過灾生招致人言上惑聦聴聖<lb/>
恩寛大不忍竄逐使得以祕殿真祠優㳺里閈臣方<lb/>
懼叨縻廪稍無所云𥙷豈意簡記之隆付以近鎭驚<lb/>
懼感泣不可具言巳瀝忱誠懇祈寢免臣犬馬戀軒<lb/>
之情雖食息不敢忘隆天厚地之恩但以得罪去國<lb/>
不敢以奏牘輙至冕旒之前今者旣蒙睿慈再加収<lb/>
用故敢略披梗槩臣螻蟻賤微銜戢恩渥何以圗報<lb/>
干犯宸嚴臣無任戰懼之至<lb/>
　　　第二劄子<hi>八月二十二日</hi>
<pb n="KR4d0261_SBCK_045-8b"/>
臣近貢免牘　扣九<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>伏蒙天慈賜之温詔臣素叨<lb/>
眷遇之異仰惟選用大恩便當即日上道特以㑹稽<lb/>
近藩衆所指目而臣罪譴之餘去國未幾若或貪榮<lb/>
疾趨必致重遭譏詆輙敢稽留詔命復布悃誠巳別<lb/>
具奏劄乞賜施行伏望聖慈察臣愚衷赦其再瀆之<lb/>
罪臣干犯宸嚴不勝戰懼之至<lb/>
　　第三手劄子<lb/>
臣比辱誤恩俾守輔郡荐殫誠悃弗獲俞旨不敢重<lb/>
干威聽巳祗拜告命取信州路自衢入婺迤邐到越<lb/>
謹具奏禀伏乞睿照<lb/>
<pb n="KR4d0261_SBCK_045-9a"/>
　　　第四手劄子<lb/>
臣今月二十一日准省劄奉聖旨令臣疾速前去之<lb/>
任臣自叨除命以言者方在要路實有所畏兩具免<lb/>
牘塵紊淵聽仰蒙詔旨不允臣方敢治行偶臣以感<lb/>
冷卧疾稽留數日遂至再勤聖訓臣已即日就道㐲<lb/>
望睿慈特賜原赦<lb/>
　　　到任手劄子<lb/>
臣叨拜恩除去■城不逺天日在望犬馬結戀之心<lb/>
非不願一瞻清光少殫懇悃蓋以人之多言必有譏<lb/>
議故不敢陳乞過闕今已到越視事唯知鞭䇿駑鈍<lb/>
<pb n="KR4d0261_SBCK_045-9b"/>
庻幾少副任使之意瞻望闕庭臣無任感恩激切之<lb/>
至<lb/>
盤洲文集卷第四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_041-1a"/>
盤洲文集卷第四十一<lb/>
　　章奏一<lb/>
　　　論人户差役劄子<hi>除江東提舉上殿</hi>
臣伏覩元祐中旨揮合役空閑人戸不及三畨處許<lb/>
令雇募蘇軾上言謂聖恩欲使百姓空閑六年紹興<lb/>
二十六年六月一日續降旨揮批朱者歇役止於六<lb/>
年便與白脚人比並再差行之數年民受其利近因<lb/>
宣州一郷上戸絶少下戸極多守臣奏請夲欲不候<lb/>
歇役六年即再差上户有司看詳誤將歇役六年旨<lb/>
揮便行衝改遂致上戸却稱朝廷改法是以䑕尾流<lb/>
<pb n="KR4d0261_SBCK_041-1b"/>
水差役必欲差遍白脚始肯再充當差之際紛紜争<lb/>
訟下戸畏避多致流徙蓋上户稅錢有與下户相去<lb/>
百十倍者必俟差遍下户則冨家經隔數十年方再<lb/>
執役臣前守徽州且以婺源一縣言之有差及一貫<lb/>
稅錢者民間哀訴誠爲可念臣愚欲望聖慈將紹興<lb/>
二十六年旨揮依舊施行庻使細民鼓舞徳澤取<lb/>
進止<lb/>
　貼黄臣謂役法全在守令得人若付之胥吏則舞<lb/>
　文生弊不可勝言今若施行歇役六年旨揮亦有<lb/>
合關防事件謂如一郡之内上等五戸稅錢五十<lb/>
<pb n="KR4d0261_SBCK_041-2a"/>
　貫中等五户稅錢三十貫各曽應役下等户並稅<lb/>
錢五貫以下係是白脚若以歇役六年再差稅錢<lb/>
　在上之人却恐中等五户僥倖再差不及如有似<lb/>
　此去處乞令自第一户差至第十戸然後再差第<lb/>
　一户所貴役法均平上下稱便<lb/>
　　　乞勿禁繫大獄干證人劄子<lb/>
臣仰惟<lb/>
陛下哀矜庶獄視民如傷丁寜欽恤前後曲盡而州<lb/>
縣之吏未能盡體好生之徳不無冤滯以干和氣臣<lb/>
伏見諸縣徒以上罪雖有結解期限而吏胥利於追<lb/>
<pb n="KR4d0261_SBCK_041-2b"/>
逮求覔或一年或數月始以解州又數月或半年方<lb/>
能結案或囚徒畨異則又未可預料其囚以身犯法<lb/>
禁繫固冝獨是事發之處或在邸店或在道路一時<lb/>
偶與相逢之人見其鬪毆死傷便爲證左相隨入獄<lb/>
雖供責巳具而獄吏或以無保識或以別州縣慮其<lb/>
再追不至例皆同拘牢户同解夲州直候結案無畨<lb/>
異方得釋放蓋證左之人多是它州啇賈與村落農<lb/>
夫或有老親弱子別無它丁必候其人營販作業始<lb/>
可生活一遭禁繫動緜歳月其家啼飢號寒遂擠溝<lb/>
壑其身或苦疾病因而瘐死無罪隕命深爲可憐臣<lb/>
<pb n="KR4d0261_SBCK_041-3a"/>
愚欲乞聖慈嚴下州郡應諸縣所追證左若供責巳<lb/>
具限一月先與召保知在或村落農夫在市無人保<lb/>
識即令押下夲都知在或它州縣人即傳押付夲土<lb/>
隨其郷部召保施行皆不得别爲苛留聽令從便經<lb/>
營日食若罪囚到州辭情異同或移獄別州鞠勘必<lb/>
湏再追證左並委長吏取緊要人量行點追如或違<lb/>
戾常令提刑司覺察按劾重寘于罪提刑失察者諸<lb/>
司互舉之庶使無辜之人不致乆留縲紲其家不致<lb/>
窮餓就死以副陛下愛民止辟之意取進止<lb/>
　　　乞許逃業子孫贖産劄子<hi>紹興三十二年建康上殿</hi>
<pb n="KR4d0261_SBCK_041-3b"/>
臣伏見頃歳江郷之民多因荒旱遷徙淮甸北遭虜<lb/>
騎之擾復還故郷而所棄祖産皆爲官司估賣雖欲<lb/>
復業巳不可得扶老携㓜茫然無歸所謂田園悉移<lb/>
於形勢之家但用低價計㑹十不償一至有指名投<lb/>
狀請佃入巳而量輸稅租者於官旣無所得於民乃<lb/>
有深害徒以恵兼并力勢請託州縣之人揆之物情<lb/>
未見其可仰惟陛下聖徳仁恩光𬒳四表<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>怛忠厚<lb/>
之意拳拳爲民蓋巳度越唐漢況於凋瘵流徙之餘<lb/>
僅存軀命王政所施莫此爲急臣愚欲乞睿慈下諸<lb/>
路揭榜断自紹興二十八年以後凡州縣所賣逃産<lb/>
<pb n="KR4d0261_SBCK_041-4a"/>
如元業人及其子孫願以元估官價就贖者仰即日<lb/>
寄庫納錢給據還産如係承佃者並行給還其牛種<lb/>
之類係買户續置者則還其主如或怙強恃勢尚復<lb/>
非理執占州縣徇情迁延不爲理取許經朝廷越訴<lb/>
仍專委提舉常平官覺察奏劾如有犯者必罰無赦<lb/>
庶幾垂盡之民仰霑德澤不致轉擠溝壑以副陛下<lb/>
視民如傷之意取進止<lb/>
　　　乞罷諸路抵當庫劄子<lb/>
臣竊謂戎車旣動支費倍増賦入有限生財極難納<lb/>
粟入官旨揮今巳半年縣邑至有計苗一石歛錢一<lb/>
<pb n="KR4d0261_SBCK_041-4b"/>
千以資貼上户者酒坊預借亦將三月州縣多有追<lb/>
呼鞭治留之縲紲者而江東一路方得十一萬緡生<lb/>
財之難如此臣伏見諸路常平抵當母慮百萬貫始<lb/>
欲輕息利民而岀納者邀留需覔得之不時故民間<lb/>
不復與官爲市率皆官吏作弊以麤悪之物抵質髙<lb/>
繦乆而不取遂成失陷所存見緡又掌之者那兊侵<lb/>
借今江東一路共有夲錢十五萬貫而所名息錢纔<lb/>
二千餘貫臣愚欲乞睿慈將諸路抵當庫並行减罷<lb/>
所有見在錢物限日下盡數起發如有侵兊並勒填<lb/>
𥙷庶幾少贍軍旅之費取進止<lb/>
<pb n="KR4d0261_SBCK_041-5a"/>
　　　乞添緫領江浙財賦字劄子<hi>任淮東緫領日</hi>
臣聞名不正則言不順言不順則事不成臣所居官<lb/>
以淮東入衘而置司鎮江府所拘催錢米並是江浙<lb/>
諸州向來只有鎮江一軍則元科撥錢米足可支遣<lb/>
自用兵以來淮上増添宿衛軍馬及李寳一軍並是<lb/>
鎮江緫領所應副雖蒙朝廷科撥錢物而州郡頑慢<lb/>
官吏各以不相臨統藉口視文移爲故𥿄公然占恡<lb/>
不以軍事爲意雖朝廷屢有指揮許按發違慢去處<lb/>
及浙西官亦許通行薦舉但官名未正終是號令不<lb/>
行且以李寳及宿衛司所屯淮上軍馬計之毎月所<lb/>
<pb n="KR4d0261_SBCK_041-5b"/>
費錢二十萬貫米料四萬石截日終已那兊支發過<lb/>
錢壹伯萬貫文米料一十六萬石而所科撥諸處錢<lb/>
物但有平江府發到錢一萬貫文常州鎮江府發到<lb/>
米六萬石錢一萬九千貫其江東諸郡月樁錢並不<lb/>
按月解發巳拖下五十萬貫臣切恐秋冬之間或邊<lb/>
塵未息淮上必湏増戍若不預行樁積則緩急之際<lb/>
無以措置如江浙州郡玩習弛慢無所忌憚必致失<lb/>
事臣已條具州郡少欠數目申尚書省乞取旨行下<lb/>
令如期起發外臣愚欲乞依鄂州緫領官例於衘内<lb/>
添緫領江浙財賦四字所有違慢去處乞依前後已<lb/>
<pb n="KR4d0261_SBCK_041-6a"/>
得旨揮將當職官奏劾取旨重行黜責人吏即追呼<lb/>
断勒其它事件只乞依元來已得申請更不敢別有<lb/>
増添陳乞庻幾官名旣正可以督責應辦不致有悮<lb/>
軍期干犯宸嚴俯伏俟罪取進止<lb/>
　　　乞令漕臣備辦餽運舟舩劄子<lb/>
臣伏見諸路緫領官只以科撥爲職其餽運之事則<lb/>
漕臣所掌自海州𬒳圍内外闕食所運錢粮淮南漕<lb/>
臣則以殘破之後舟揖未辦爲辭隨軍轉運又稱官<lb/>
係浙漕不能於淮東辦舩爲辭並要臣夲所徑行津<lb/>
運臣以駑鈍之材誤䝉使令不敢避事曠職到官數<lb/>
<pb n="KR4d0261_SBCK_041-6b"/>
日間節次起發米四萬石錢九萬貫銀二萬兩馬料<lb/>
一萬石並是臣措置舟舩般運徑到楚州塩城縣交<lb/>
缷入海所發綱運有在運河阻淺者又親到楊州㝷<lb/>
雇客舩盤減前去其泗州軍馬錢粮亦有臣夲所綱<lb/>
運徑行裝運至軍前者目今遇它州綱運到來未敢<lb/>
下缷逐急可以勸諭令渡江前去應副急闕當間暇<lb/>
之時一方用兵津運巳是費力竊恐秋冬之間兵革<lb/>
未息饋餉愈多如臣夲所有綱舩可以撥發及客舟<lb/>
可以就用臣自當體國同共津發若它州別有綱運<lb/>
到來漕司仍前推避盡要臣夲所津運必致有誤軍<lb/>
<pb n="KR4d0261_SBCK_041-7a"/>
期臣愚欲望聖慈嚴切行下淮東漕臣及隨軍轉運<lb/>
令先期廣辦舟舩以備將來餽運不管推托致令誤<lb/>
事取進止<lb/>
　　　過江催發米綱劄子<lb/>
臣𬒳受今月二日聖旨處分海州軍食事臣雖巳科<lb/>
撥米斛過江竊慮入閘之後或舟大水淺無船盤減<lb/>
官司不着緊催趕依前留滯有悮軍前指凖臣遂於<lb/>
次日躬親過江至瓜洲方見齊侁武琪綱相継入閘<lb/>
及到楊州拫刷得朱實張受兩綱米壹萬一千石各<lb/>
已於今月三日以前經過前去外有張球梁平兩綱<lb/>
<pb n="KR4d0261_SBCK_041-7b"/>
共米一萬一千石内有一舩裝二千石者阻淺在城<lb/>
内撑駕不行臣遂面見向子固即時措置㝷雇到客<lb/>
舡二十一隻共五千料用一十三隻盤減臣隨行支<lb/>
與地里雇錢三百餘貫仍更支錢一百貫文付兩綱<lb/>
押人添助其他篙梢口食差使臣吴弼坐押巳於𥘉<lb/>
七日申時起離楊州訖尚有用不盡舡八隻存留在<lb/>
岸巳移牒強友諒候後綱有阻淺舡隻即行盤減星<lb/>
夜趕發前去有轉運司差幹辦公事周伯駿前去塩<lb/>
城縣措置海舡臣訪聞前任知縣龔尹曽有官造多<lb/>
槳舡二十餘隻及𥙿口羊家寨有海舡數十隻臣巳<lb/>
<pb n="KR4d0261_SBCK_041-8a"/>
令周伯駿訪存在詣實勸誘使用臣縁夲所見計置<lb/>
張子蓋軍馬合用錢粮并據楚州申張玘人馬亦已<lb/>
到漣水縣合要科撥粮食臣若更行起發至前路却<lb/>
恐妨曠夲職巳於𥘉八日巳時回歸鎮江府訖取<lb/>
進止<lb/>
　　　過江措置津運劄子<lb/>
臣今月𥘉五日戍時准今年五月二日尚書省劄子<lb/>
節文爲海州𬒳圍諸軍闕食等事五月二日三省同<lb/>
奉聖旨令洪适龔濤強友諒體認軍期急闕火急科<lb/>
撥躬親措置津運星夜前去如少有違悮當重寘典<lb/>
<pb n="KR4d0261_SBCK_041-8b"/>
憲人吏決配仍具巳起數目日時聞奏臣昨於四月<lb/>
十九日𬒳受省劄奉聖旨除淮東緫領臣於二十日<lb/>
起離池州至當月二十六日到任交割職事聞海州<lb/>
𬒳圍慮恐軍士乏食即時檢索山東粮運案牘理㑹<lb/>
縁自海州𬒳圍以後未見隨軍運副龔濤移文措置<lb/>
般運雖前緫領官徐康撥下張受朱實兩綱米一萬<lb/>
一千石令徃楚州塩城縣分付龔濤津運入海尚未<lb/>
離鎮江府岸臣深慮粮食不継海道或阻風濤不可<lb/>
預期遂再於四月二十八日根刷得新到宣州廣徳<lb/>
軍張球梁平兩綱并四月三十日齊侁武祺續到兩<lb/>
<pb n="KR4d0261_SBCK_041-9a"/>
綱通前六綱共計米三萬三千五百九十石節次前<lb/>
後差使臣丁用獄子王恩管押過江牒淮南運副强<lb/>
友諒再差使臣催趕至塩城縣交付龔濤津運入海<lb/>
如有綱舡重大運河淺澁不能通行即令用小舡般<lb/>
博據强友諒五月𥘉二日申已交割得張受朱實張<lb/>
球梁平四綱差使臣朱徳催趕前去訖今所准聖㫖<lb/>
指揮令火急科撥躬親措置津運臣今再於鎮江府<lb/>
榷貨務樁管錢銀内裝發錢六萬貫銀二萬兩并裝<lb/>
發馬料一萬石及改撥宣州吕青押到米一萬石前<lb/>
去應副李寳諸軍食用外臣躬親渡江催督漕臣同<lb/>
<pb n="KR4d0261_SBCK_041-9b"/>
共趕發别具奏聞次<lb/>
　　　支解圍軍兵犒設劄子<lb/>
臣恭准聖㫖令倍支海州解圍軍兵犒設及節制軍<lb/>
馬行下支散宿衛前軍回歸人犒設一次臣取㑹到<lb/>
夲軍見管五千一百六十人其四千七百四十三人<lb/>
係同張子蓋到海州解圍其四百一十七人係在楚<lb/>
州不曽過淮之數臣將到海州人倍支在楚州人各<lb/>
支一次犒設臣昨聞今春所犒軍士有統將隱没不<lb/>
霑朝廷實惠者致使介胄辛苦之人不無怨望又有<lb/>
増添冒濫之弊臣遂堆垜錢銀在鎮江府丹陽館諭<lb/>
<pb n="KR4d0261_SBCK_041-10a"/>
統兵官分列隊伍臣躬親就館逐一點名當靣支散<lb/>
雖自來犒設例是折銀臣竊見軍士暴露之乆當此<lb/>
隆暑班師道過鎮江不能乆留若得銀子倉卒難賣<lb/>
見鏹無以應急使用臣輙將軍兵三貫以下犒設之<lb/>
人盡支見錢其使臣三貫以上者即以分數支折兼<lb/>
鎮江府前軍右軍太平州武鋒軍先係遣發應援海<lb/>
州𬒳圍在城及張子蓋到城下其前項軍馬並皆岀<lb/>
城同共追襲立㓛今各同張子蓋大軍回歸雖五月<lb/>
二十四日㫖揮未曽該載臣輙行比附倍支訖欲望<lb/>
聖慈特賜指揮施行<lb/>
<pb n="KR4d0261_SBCK_041-10b"/>
</p>
<p>
盤洲文集卷第四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_059-1a"/>
盤洲文集卷第五十九<lb/>
　　啓十九首<lb/>
　　　與太平州周侍郎啓<lb/>
北斗仰韓舊矣執鞭之慕餘波及晉闊焉貢牘之儀<lb/>
輙干禁瑣之尊少贖後時之罪恭惟某官材優王佐<lb/>
學冠儒流蚤登清切之班雅負經綸之志席前奉簡<lb/>
與秋霜而争嚴柱下濡毫藏名山而不朽直躬獨歩<lb/>
緜宇具瞻不勝衆楚之咻自適一丘之樂迨更張於<lb/>
琴瑟方復拜於旂旒迺陟天官仍司東學眞賢去位<lb/>
不稅冕於當時多士叩閽有舉幡之故事逺襲陽公<lb/>
<pb n="KR4d0261_SBCK_059-1b"/>
之迹具存栁子之書惟道大而不容必天定而能勝<lb/>
屢專名郡以利斯民凝燕寢之香少煩重外作巨川<lb/>
之楫行且處中某留落之餘沈迷於此小侯事大國<lb/>
正勤郷往之私清渭分濁涇庶託品題之末<lb/>
　　賀饒州周侍郎啓<lb/>
伏審秋浦政成受白髮厖眉之餞螺洲頌作喜朱轓<lb/>
皂蓋之來初令一新英聲四逹恭惟某官文穿月脇<lb/>
名埒斗魁闚豹管之一斑衆知退歩讀韋編而三絶<lb/>
乆積多聞旣挺拔於俊躔遂表儀於侍橐典選振山<lb/>
公之啓披文彰刁姓之非自出帝城屢專民社兹鳴<lb/>
<pb n="KR4d0261_SBCK_059-2a"/>
珂之宻邇同衣繡而少留君薄淮陽耶方凝旒之重<lb/>
外誰踰仲卿者必𥙷衮以處中某頃鬲珠庭幾周玉<lb/>
燭蒹葭所倚嘗分芸閣之光桑梓未恭又頼瓜疇之<lb/>
潤<lb/>
　　　賀吏部沈侍郎啓<lb/>
伏審顯朌帝制眞貳天官黄麻似六經寳璐巳髙於<lb/>
紙價青氊曰舊物精金遂煥於帶圍邸狀播傳儒流<lb/>
歆豔恭惟某官人中間氣天上謫仙以昂霄聳壑之<lb/>
材有歛咢焠鋒之噐淵源道德異乎綆短以汲深星<lb/>
斗文章所謂芒寒而色正兹重闚於紫闥因小憇於<lb/>
<pb n="KR4d0261_SBCK_059-2b"/>
西垣兼麗卿雲由漢未之有也上規姚姒下周者其<lb/>
誰乎凛封詔之直聲見改絃之公道欲革三銓之弊<lb/>
復思一代之英藻鑑既精甄陶可必某情深賀厦跡<lb/>
阻登門坱北之播大鈞旣聞輿誦吹嘘而起窮羽有<lb/>
待片言<lb/>
　　　賀汪侍御啓<lb/>
伏審正色左臺御史聳殿中之職拜榮南榻惠文光<lb/>
柱後之儀風采益尊見聞皆震恭惟某官寳侔<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>采<lb/>
譽冠月評堯醲舜薫絶翰墨之畦逕周情孔思酌道<lb/>
德之淵源自祕府之校文以清埃而露頴一言寤意<lb/>
<pb n="KR4d0261_SBCK_059-3a"/>
共髙憂國之風六察分官即有事端之語如鷹鸇之<lb/>
必逐鳥爵當豺狼則不問狐狸白簡凝霜方宵人之<lb/>
落膽巨川作楫期良弼以調元某賀厦情深掃門跡<lb/>
阻齒牙借譽每叨華衮之襃羽翮問程有待洪鈞之<lb/>
播<lb/>
　　　賀陳察院啓<lb/>
伏審出綍法官振纓憲府繇太史而爲御史四海聳<lb/>
聞遷元方而召季方一門鼎盛輙財小牘以𫐠僉言<lb/>
恭惟某官樂奏九韶光分五緯休揚令問赫赫乎逐<lb/>
日以新刋落陳言飄飄有凌雲之氣逺邇争傳於師<lb/>
<pb n="KR4d0261_SBCK_059-3b"/>
說卷舒豈自於人爲逢解瑟之清明果著鞭而踔厲<lb/>
旣登文石之陛遂陟道家之山金馬迭居丕變上車<lb/>
之諺皁鵰始擊具瞻冠豸之威少煩明目張膽於歳<lb/>
月之間即見聚精㑹神於槐楓之上某揺心函丈洗<lb/>
耳速郵聞伯夷之風再三立懦效貢公之喜萬一嘘<lb/>
枯<lb/>
　　　賀陳殿院啓<lb/>
伏審岀言法坐進歩憲臺山岳動揺巳振豸冠之職<lb/>
夔龍接簉益崇鷺羽之班朝尊端人士作嘉頌恭惟<lb/>
某官量函德宇識䆳經郛執古道之權衡諧正聲於<lb/>
<pb n="KR4d0261_SBCK_059-4a"/>
韶濩望傾後學仰北斗之垂光名滿緜區軋魁星而<lb/>
齊色遲徊乆矣問譽沛然自復入於帝城即髙驤於<lb/>
朝路西崑彯組居張率之清官東觀紬書稱董狐之<lb/>
良史暫騫粉省嘗佽黄樞俯從六察之游兹慶副端<lb/>
之拜人中屈軼惟直指於回邪柱後惠文咸具瞻於<lb/>
剛介風霜是畏霖雨可期某獲覩速郵正拘左契捉<lb/>
衿布武莫勤倒屣之迎貢牘揺心敢賛典籖之喜<lb/>
　　　賀禮部金侍郎啓<lb/>
伏審顯膺明制進陟清班監二代以從周上方稽古<lb/>
典三禮而咨伯時可恤功逺曁速郵略無異論恭惟<lb/>
<pb n="KR4d0261_SBCK_059-4b"/>
某官逢原貫變挺操剛方白日青天<hi>御名</hi>髙明於輿皁<lb/>
黄鍾大吕備和粹於律同頃正色以入臺不俛眉而<lb/>
媚竈鵰鶚匪衆禽之偶豺狼空當路之群惟道大而<lb/>
不容故天定而能勝尊朝之始通國相驩果聞前席<lb/>
之談妙簡細旃之聽臯陶爲理解禁網以破觚伯臣<lb/>
司宗告官箴於執玉共期調爕以慶榮懷兹逢荷橐<lb/>
之除尚謂出綸之晚某備貟仁里借潤榮河仰先逹<lb/>
之姓名如瞻箕斗簉下陳之賔客正鬲雲泥<lb/>
　　　與交代沈正言啓<lb/>
伏審簡在淵衷改臨輔郡告舊尹之政媿此一麾採<lb/>
<pb n="KR4d0261_SBCK_059-5a"/>
遊童之謡期於五袴先聲所曁公論咸歸恭惟某官<lb/>
星斗吐芒隨和稽瑞以習是勝非之學爲閎中肆外<lb/>
之文卓爾昂霄壁千仞而獨立淵然韜丗陂萬頃以<lb/>
有容自髙羽翮之程無藉齒牙之譽憲臺冠豸嘗振<lb/>
職於風霜諌紙嬰鱗豈竄名於雷電少遲簪筆不鄙<lb/>
建旟潤九里而福京師雖倚賢能之力先一州而後<lb/>
天下恐非君相之心寕俟突黔即迎環賜某巳書下<lb/>
考無𥙷秋豪乆馳慕藺之誠尚阻識韓之願積薪居<lb/>
上固楊粃之可輕解瑟更張蓋匿瑕之有望<lb/>
　　　回張侍郎謝送登科記啓<lb/>
<pb n="KR4d0261_SBCK_059-5b"/>
伏以錢萬選而中品事播家聲佛千名以作經望尊<lb/>
時傑㑹稡甫成於槧本發揮猥辱於賞音華衮可踰<lb/>
英瑶何報恭惟某官識窮萬户語妙二京上軋漢周<lb/>
擅燕公之大手髙出晉魏信籍也之善鳴蚤濟美於<lb/>
八科疊颺芬於兩穗盗環决獄蔑聞天下之冤簪筆<lb/>
立班有美省中之語某空踈不學編剗非才一卷之<lb/>
書必立師旣阻得三之問尺牘所傳以爲法永誇儷<lb/>
六之藏<lb/>
　　　賀刑部張侍郎啓<lb/>
拜命嚴宸升華禁路方君行仁政已見朝令之更欲<lb/>
<pb n="KR4d0261_SBCK_059-6a"/>
下無冤民尤重秋官之寄除音所洽善類相欣恭惟<lb/>
某官學洞丘墳文摛黼黻黄鍾大吕函和粹於律同<lb/>
白日青天仰髙明於輿皁蚤摘髭於上第冝䇿足於<lb/>
要津乆矣徊翔沛然譽處曁清朝　解瑟先望士以<lb/>
握蘭孝宣中興工旣精於技巧臯陶爲理刑幾措於<lb/>
纍囚兹慶出綸遂榮持橐仁人旣進解禁罔以破觚<lb/>
輿論所期濟巨川而作楫某乆違崇仞快覩速郵貢<lb/>
牘揺心敢賛典籖之喜捉衿布武莫勤倒屣之迎<lb/>
　　　回蔣通判啓<lb/>
幾年聆德固望岫以揺心千里寄聲若揮談而對靣<lb/>
<pb n="KR4d0261_SBCK_059-6b"/>
深銘永好罙激私情伏惟某官智術䟽通吏材英發<lb/>
盤錯素彰於利器委蛇無媿於素絲歌别駕之功嘗<lb/>
翺翔於名郡下封軺之召即凌厲於榮涂某邈在山<lb/>
城闊然賔序鳯毛獨秀旣欣王事之同鴈足逺飛莫<lb/>
報書郵之況<lb/>
　　　賀吏部凌侍郎啓<lb/>
伏審中宸作命小宰得賢并九里之潤以福京師効<lb/>
稱異等掌六典之貳以治官府衆孰間言恭惟某官<lb/>
媺德炤隣清規岀類黄鍾大吕參嶰律以含和北斗<lb/>
泰山偃儒紳而蹈景自解絃而更化即結綬以立班<lb/>
<pb n="KR4d0261_SBCK_059-7a"/>
螭拗獨擅於史才鳯閣共推於文様正朝夕論思之<lb/>
美卓爾得君以春秋襃貶之嚴翩然出晝連得三刀<lb/>
之夢中提六纛之權峴首颺聲說輕裘之叔子昭亭<lb/>
覔句接澄練於元暉政成當五月之𥘉環賜岀九天<lb/>
之上少煩清鑒丕變弊源前馬後盧寒素洽彈冠之<lb/>
喜左周右召邇遐指調鼎之期某滌耳速郵揺心賀<lb/>
厦小侯事大國兩分東壁之光他日有殊恩儻渉西<lb/>
階之級<lb/>
　　　賀吏部汪侍郎啓<lb/>
㐲審大昕䟽寵小宰立班李下無蹊頼典銓之清鑒<lb/>
<pb n="KR4d0261_SBCK_059-7b"/>
遂上有徑迓傳命於速郵賢者尊朝人皆賀野恭惟<lb/>
某官中興間氣元精佐臣河目龜文應乾坤之上瑞<lb/>
金口木舌集聖賢之大成自首中於鼎科冝立登於<lb/>
要路不能媚竈遄即引舟易地而賛黄堂再斯可矣<lb/>
計年而得朱紱一何鈍耶㑹泰道之改絃入英躔而<lb/>
彯組剛腸故在直氣不回屢殫造膝之忠又復乞身<lb/>
而去坐看巧宦躐取羙官老之藏道之蓬領䄂乆推<lb/>
於虞監周曰庠夏曰校範模孰出於陽公兹聮筆橐<lb/>
之榮少愜簪紳之望掌六典之貳以治邦國固巳逢<lb/>
辰遂萬物之冝而理隂陽其誰舎我某情深仰斗迹<lb/>
<pb n="KR4d0261_SBCK_059-8a"/>
阻披雲坱北之播大鈞必収棄物吹嘘而起窮羽敢<lb/>
幸衷言<lb/>
　　　江東提舉謝宰執啓<lb/>
彯組王畿突不黔而避舎乗軺郷部印巳佩而入疆<lb/>
衘德泰階貢誠小牘伏念某生而能薄仕則數竒自<lb/>
解瑟之更張兩建旟而無𥙷四壯懷歸於周道已叨<lb/>
就日之榮六鷁退飛於宋都誰歎去天之逺重來江<lb/>
介豈應星文陟彼景山籠厥槍旗之利亦有髙廪察<lb/>
其雀䑕之欺所懼弱材難逃大譴此蓋伏遇某官純<lb/>
誠弼后善計安邦以公道而提衡爲儒冠之司命大<lb/>
<pb n="KR4d0261_SBCK_059-8b"/>
杗細桷罔非䋲墨之分後鴈前鴻併受羽毛之賜乃<lb/>
如謭薄亦玷皇華某敢不自筞疲駑靡忘夙夜茁牛<lb/>
羊而巳矣當服官箴問錢糓之幾何敢爲文具<lb/>
　　　謝前平江朱舎人啓<lb/>
引車避道望浸逺於日邊夸組入郷迹不離於江表<lb/>
謙㮣巳尊於四益報章有靦於七襄伏念某極陋至<lb/>
愚數竒不耦稍整傷弓之羽再慚賣劒之風過鳯闕<lb/>
以乗軺未能黔突遇鴒原之剖竹不暇褰帷官名幸<lb/>
得於舊氊宦路仍㝷於故歩雖云食禄之有地頗似<lb/>
販漿而值涼鞅掌之𥘉帡幪是頼恭惟某官堪輿嘉<lb/>
<pb n="KR4d0261_SBCK_059-9a"/>
瑞筆橐前英兼麗卿雲獨颺聲於藝圃上規姚姒蚤<lb/>
出様於綸闈中遭偃月之䜛乆蟄衝星之氣㑹法宮<lb/>
之緫攬起盤谷以騰振連把一麾咸歌五袴澄江練<lb/>
浄孰追逐於髙吟燕寑香凝復芬芳於故事品藻每<lb/>
私於賤子皇華遂點於外臺儻非良藥之規寕免素<lb/>
餐之責某始叨誤渥謂借末光未報雙魚同作去呉<lb/>
之客重瞻疊嶂但思事楚之時<lb/>
　　　賀中書虞舎人啓<lb/>
伏審逢辰得志接晝䟽恩螭頭記天子之言乆藏金<lb/>
匱鳯閣目舎人之様真覩冰衘士歆稽古之榮朝享<lb/>
<pb n="KR4d0261_SBCK_059-9b"/>
用賢之福恭惟某官瑞浮玉壘學禪金籝酌道德之<lb/>
淵源髙眎千古絶翰墨之畦逕自成一家逺陟王城<lb/>
即登冊府身爲國史濃薫班氏之香口伐可汗不屈<lb/>
漢庭之節旣判花而試可冝鳴玉以躋華况邊塵牙<lb/>
孽之秋頼禁瑣論思之傑山東聽詔使扶杖有感奮<lb/>
之心淮南寑謀無發蒙相姍笑之語得人之効從昔<lb/>
㠯然少煩襲六之辤共恢畫一之治虞夏之書渾渾<lb/>
爾孰敢並驅伊望之業凛凛乎自然平歩某契縁鴈<lb/>
塔好重鴒原甫睽鬲於趍隅竊瞻翹於賀厦寵踰華<lb/>
衮已叨一字之褒綸氣轉洪鈞必念八荒之棄物<lb/>
<pb n="KR4d0261_SBCK_059-10a"/>
　　　賀劉制置啓<lb/>
伏審誕揚帝制寵建使名匈奴不㓕無以家爲壯懷<lb/>
舊矣諸將於是皆以兵属𥘉令聳然對壘震驚提封<lb/>
呼儛恭惟某官名聞華裔忠貫羲娥異表魁梧禀光<lb/>
暉於川嶽群書該洽講治亂於古今功旣立於潁濵<lb/>
威遂傾於松漠㑹姦臣之擅政主和議以銷兵養氣<lb/>
衡湘乆欎輿人之望建牙荆楚近分甸服之權髙穹<lb/>
開悔禍之期獷狄倡敗盟之說九重赫怒諸道岀師<lb/>
惟發縱指示之得人則磔裂分梨之有日疇咨僉論<lb/>
無易元勲乃盡護於列營兾中興於洪業戎車纔動<lb/>
<pb n="KR4d0261_SBCK_059-10b"/>
虜帳潜奔仰多筭之乗機冝故都之迎蹕清中原而<lb/>
復濟已誓長江絶大漠以暫勞即刋隆嵑某自傳成<lb/>
命竊激懦衷聽綸巾羽扇之談莫參檄筆撫簞食壺<lb/>
漿之俗願竄辟書<lb/>
　　賀劉右史啓<lb/>
伏審命播域中班髙柱下東觀爲老氏之藏乆振華<lb/>
纓右史書人主之言共尊直筆朝有得賢之慶士歆<lb/>
稽古之榮恭惟某官雅量測深清襟邁徃龜千年而<lb/>
五緫鶴九臯而一鳴博物洽聞學周公仲尼之道同<lb/>
工異曲有相如楊雄之風蚤模範於天枝巳縱横於<lb/>
<pb n="KR4d0261_SBCK_059-11a"/>
制草不能媚竈又復杜門旣解瑟之更張始著鞭於<lb/>
嚴召賜隃麋之墨文巳應星峩獬豸之冠勢能揺岳<lb/>
作英游之領䄂騰廣譽於薦紳黄屋深知赤墀親擢<lb/>
人瑞有鄭仁表侍橐齊肩古事問髙仲舒舊氊唾手<lb/>
某不瞻芝采屢變葭灰捉刺就階近失拜塵之禮財<lb/>
緘賀厦預欣躍冶之期<lb/>
　　　賀户部劉侍郎啓<lb/>
伏審寵趍召節歸冠從班乃立地官以佐王卓然振<lb/>
職不有君子其能國僉曰得人恭惟某官天壤知名<lb/>
山川稽瑞飛談卷霧一坐盡傾遊刃發硎千人皆廢<lb/>
<pb n="KR4d0261_SBCK_059-11b"/>
蚤乗槎而縱壑巳簪筆而立朝何物含沙厄風波之<lb/>
洶湧幾年茹蠱閱嵐障之卷舒金百錬而繞指不柔<lb/>
玉三獻而刖足非罪㑹改絃之盛際即植纛於价藩<lb/>
長城方倚於壯猶緑野忽濃於歸興惟貨財源流本<lb/>
末未易虚談况金革沸渭汾沄有加常費旣左支右<lb/>
吾之不給且上溢下漏之孔多言利而析秋豪詎堪<lb/>
俗吏思政而勞旰食孰尉淵衷儻非心計之英定有<lb/>
頭㑹之患上能圖舊公必光前蓋舉偏𥙷弊而多寡<lb/>
得冝則散滯取嬴而公私稱足筭鞭擬古豈管晏之<lb/>
功復許乎朽貫指期匪晉楚之冨可及也更湏碩畫<lb/>
<pb n="KR4d0261_SBCK_059-12a"/>
同郤妖氛素聞倜儻之風必越拘攣之見使中原遂<lb/>
脫於左祍斯兩地益美於舊氊采之公言敢爲累句<lb/>
某誠深仰斗迹阻披雲泰階有六符之經具瞻調爕<lb/>
蟠木爲萬乗之器竊兾選掄<lb/>
盤洲文集卷第五十九<lb/>
<pb n="KR4d0261_SBCK_059-12b"/>
</p>
<p>
</p>
  </div>
</body>
</text>
</TEI>
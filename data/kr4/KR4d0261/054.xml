<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_054-1a"/>
盤洲文集卷第五十四<lb/>
啓二十六首<lb/>
　　代廣東帥属謝帥啓<lb/>
問津黄木之灣甫窺宦海竄籍紅蓮之府仰泛恩波<lb/>
即尸素以懷憂敢殺青而通謝伏念某禀生椎魯探<lb/>
道艱難拜千佛之經莫能趾美聮五星之集有媿齊<lb/>
稱學書旣巳不成爲器遂同無用濫塵官簿空積歳<lb/>
躔因定省於親闈遂徘徊於炎嶠歎庸材之墻面筮<lb/>
膴仕以灰心臨淵羡魚𥘉覬叢祠之末秩乞漿得酒<lb/>
乃叨戎幕之下陳徒誦過庭之詩未閑作吏之事無<lb/>
<pb n="KR4d0261_SBCK_054-1b"/>
片長可勝任使奈狹見不足激卬非頼包容難逃汰<lb/>
斥恭惟某官雕龍傳學雌霓垂光蜚妙譽於簮紳𥙷<lb/>
嘉謀於帷幄課先撫字聿髙使竹之分志在澄清克<lb/>
受皇華之遣荐佩十連之寄歴提五管之封里詠塗<lb/>
歌巳洽袴𥜗之樂山行海宿寂無枹鼓之鳴冝錫詔<lb/>
綸入持從橐豈令賤子乆託餘輝某率爾彈冠欣然<lb/>
望履見父之執方自躍於鑪錘御衆以寛願少私於<lb/>
轡䇿<lb/>
　　代髙要丞上鄭守啓<lb/>
餬口四方妄發彈冠之請庇身大邑叨居渉筆之官<lb/>
<pb n="KR4d0261_SBCK_054-2a"/>
正結想於髙牙輙露情於小牘伏念某學𥘉茅塞識<lb/>
遂棗昏語寕反於三隅能不名於一藝白駒過隙雖<lb/>
抱子以何知黄金滿籝在傳家而有忝亦嘗諾仕纔<lb/>
得奉祠方九重天逺念於澤南故萬户縣皆爲之立<lb/>
貳首令攝事未通爲政之經足以送窮不勝負公之<lb/>
媿趑趄欲進瘝曠是憂仰庇卿雲豈無道地此蓋某<lb/>
官鵬圖擊海鶴瑞鳴臯獨鍾喬嶽之暉共推清廟之<lb/>
器荐都顯職大播休聲瑞旣恊於夢刀仁即揚於贈<lb/>
扇葱葱王者之氣夙重潜藩廪廪君子之風聿追顯<lb/>
祖惟陂量兼容於弱吏庶鯫生得視於聾丞某整楫<lb/>
<pb n="KR4d0261_SBCK_054-2b"/>
非遥執鞭可兾自思牛馬之走無所取材甫親鴈鶩<lb/>
之行敢不盡力<lb/>
　　代封州簽判謝帥啓<lb/>
餬口遐方妄發彈冠之請庇身近郡叨爲入幕之賔<lb/>
仰戢厚恩敢通小牘伏念某學𥘉茅塞識遂棗昏語<lb/>
寕反於三隅材不名於一藝白駒過隙雖抱子以何<lb/>
知黄金滿籝在傳家而有忝亦嘗卜仕纔得奉祠頃<lb/>
辱外臺俾丞大邑偶黄茅之感瘴致行李以愆期仰<lb/>
惟元老之尊獲遇丈人之行進瞻歩武幸披霧於公<lb/>
　曲賜齒牙遂回春於寒谷殆類塞翁之失馬自驚<lb/>
<pb n="KR4d0261_SBCK_054-3a"/>
龍伯之得鼇惟有感銘莫知論報此蓋某官包羅間<lb/>
氣貫綜多聞闚紫闥之榮途賛黄樞之密議始居輔<lb/>
郡無庶民愁恨之聲曁擁使軺有天下澄清之志遂<lb/>
臨八桂即詠兩𡵨旋出綍於西垣迺建麾於東廣寛<lb/>
猛相濟蔑懷市虎之疑剖決如流不事淵魚之察俯<lb/>
憐窮蹇遂致僥逾<hi>某敢</hi>不䖍畏簡書力鞭駑鈍量長校<lb/>
短雖無尺寸之能抱公㓕私或覬㳙埃之効<lb/>
　　代謝吏部李侍郎啓<lb/>
把麾五領巳銷西道之聲出綍九重復玷東偏之寄<lb/>
裝懷増懼揣分知歸伏念某業守青箱用慚赤箭賣<lb/>
<pb n="KR4d0261_SBCK_054-3b"/>
刀買犢荐辜銅虎之分輓粟飛芻未逹木牛之運牧<lb/>
人乆矣奏課缺然恐獲戾於備貟忽拜恩而更治仍<lb/>
躋延閣併寵衰蹤此日集衙無聞名之龍户它時報<lb/>
政空貽辱於羊仙僥倖如斯吹嘘有自此蓋某官量<lb/>
侔山藪識藴蓍龜蚤知藉稻之文獨冨粲花之論主<lb/>
刑仁恕議者謂過于張典選清平人曰後有盧李夙<lb/>
懷推輓共頼主盟惟曲賜於品題致連叨於任使某<lb/>
自闊星躔之覩屢驚斗柄之移歃水易心益厲吴公<lb/>
之操薄征踈目仰師韓子之言<lb/>
　　宫使梁尚書啓<lb/>
<pb n="KR4d0261_SBCK_054-4a"/>
某官生逢慶㑹譽滿華塗有燭照龜卜之明兼地負<lb/>
海涵之量得劉晏之取予任蕭公之轉輸足用地官<lb/>
斗筲之徒何算也伸威天府銖兩之姦皆知之蚤聮<lb/>
職於寳儲暫均休於珍館獨司推輓共頼主盟載惟<lb/>
䑕技之窮夙受鶚書之薦傳之羽翼賜以齒牙獨私<lb/>
華衮之榮猥遇髙山之聽致叨任使盡出吹嘘某敢<lb/>
不拔薤抑強酌泉厲操可継宋璟盧奐伏仰前芳失<lb/>
之子羽宰予益慙厚遇<lb/>
　　福州張侍郎啓<lb/>
某官量賦登閎識周貫變味道腴於七略包文體於<lb/>
<pb n="KR4d0261_SBCK_054-4b"/>
百家曲臺髙稷嗣之除起部簉郎潜之列益崇晝接<lb/>
疊慶歳遷内舞舜干仰仁天而簮筆出懷蘇印洽惠<lb/>
露以隨車積有功名著于中外撞牙桂管嘗復借於<lb/>
冦君徙節閩川歌晚來之賈父自頋散樗之質夙游<lb/>
棲鳯之林惟接武之好尤深故推轂之言益過致叨<lb/>
推擇有辱品題某心係重階誠殫小牘凖程前哲欲<lb/>
厲操於貪泉寤寐清規庶免愆於官海<lb/>
　　回李恵州啓<lb/>
伏審懷章去國式臨瓜戍之期森㦸專城將決棠隂<lb/>
之訟遐萌相語慈父斯來㐲惟某官德宇粹温風規<lb/>
<pb n="KR4d0261_SBCK_054-5a"/>
髙劭蚤擢奉常之第冝居著作之庭旣荏苒於歳年<lb/>
尚棲遲於簿領以名字而典郡允得循良有方略以<lb/>
爲民自然冨庶治行聿追於召杜歡聲將軼於羅浮<lb/>
某頃接班聮浸睽顔采方喜戒途之報巳勤削牘之<lb/>
音書細十行即逺朌於襃詔河潤九里猶少借於餘<lb/>
波<lb/>
　　問李䖍州啓<lb/>
把麾五領巳銷西道之聲出綍九重復玷東偏之寄<lb/>
甫恭朝夕遥問寒温某官學冨家傳言推世則自奉<lb/>
專城之計遂深當宁之知刺史省以六條夙稱桂海<lb/>
<pb n="KR4d0261_SBCK_054-5b"/>
天下號曰八俊益振荆湘來司章貢之權兼用黄韓<lb/>
之化紀綱大舉謳頌載騰爲官乎爲私乎變貪殘於<lb/>
一問行山者行澤者熄椎剽之群驚治巳䟽於御屏<lb/>
寵將持於從橐某受材甚下任職無長方軫慮於譴<lb/>
何忽冒榮於推擇退惟僥倖端出品題念平生雲霧<lb/>
之披獨彼此參辰之闊雖烹魚狎至有踰從事之賢<lb/>
而覩鳯後期未降君子之見每遡洄而結想空蹈景<lb/>
以興懷比獲守於郡封迺密切於鄰寳相依脣齒願<lb/>
投分於蘭金敢布腹心幸攄誠於藥石<lb/>
　謝温南劒啓<lb/>
<pb n="KR4d0261_SBCK_054-6a"/>
把麾五領巳銷西道之聲出綍九重復玷東偏之寄<lb/>
頋薄材而知懼枉榮問以増慚此蓋某官學博書倉<lb/>
識窮理窟蚤擢奉常之第旋陪中袐之游武成之䇿<lb/>
二三盡讎譌謬犍爲之磬十六能考異同巳垂上於<lb/>
雲霄迺逺分於符竹物華天寳神龍潜合劒之津里<lb/>
詠塗歌黄犢化佩刀之俗夙保歳寒之契獨私月旦<lb/>
之評遂致迃踈猥叨推擇某睽離乆矣瞻遡眷然書<lb/>
記翩翩若髙談之對靣故人戀戀兾清誨以傾心<lb/>
　　回陸全州啓<lb/>
朽質叨榮巳佩五羊之印髙情賛喜復貽雙鯉之書<lb/>
<pb n="KR4d0261_SBCK_054-6b"/>
謙謙仰君子之風戀戀深故人之意某官機雲家丗<lb/>
召杜材猷燕寢清香寂棠隂之少事蠻溪豪族無薤<lb/>
夲之可除當翺翔金馬之間豈留滯銀莵之乆某馳<lb/>
心英矩引脰崇墉逺矣嗣音頋瓊瑶之何報使之免<lb/>
戾幸藥石之不忘<lb/>
　　回蔡學士賀生日啓<lb/>
侵㝷晚景知牛斗之不神煥爛彫章仰參辰之相比<lb/>
倍戢深仁之眷益増𥘉度之光恭惟某官瑞企清明<lb/>
氣涵剛大表表出塵之逸韻英英秀世之芳規隱帙<lb/>
奥篇讀黄香之未見鴻詞麗藻稱王翰之可珍乆肆<lb/>
<pb n="KR4d0261_SBCK_054-7a"/>
志於林泉自怡情於風月夙藴愛人之徳獨存介壽<lb/>
之心俯爲𥘉生欲其難老一言假借或松栢之後彫<lb/>
十襲祕藏頋瓊瑶之匪報<lb/>
　　回湖南韓緫管狀<lb/>
五領作藩巳銷聲於西道九重錫命遂更治於東偏<lb/>
惟記室之未通迺書郵之先及某官識探李法名擅<lb/>
花卿國士無雙有登壇之鼻祖一人當百多戰野之<lb/>
膚公輕裘乆撫於龍川精甲暫屯於鄂渚頋惟緜薄<lb/>
方媿叨逾操筆靦然莫報翩翩之問接辝逺甚空深<lb/>
耿耿之思<lb/>
<pb n="KR4d0261_SBCK_054-7b"/>
　　回知州恵生日詩狀<lb/>
定三百六旬之暦㑹遇生朝知四十九年之非侵㝷<lb/>
晚景曲荷松僑之祝光垂李杜之文㐲惟某官撫字<lb/>
知名中和興詠聽訟美甘棠之憇勸耕傳𡵨麥之歌<lb/>
性不違仁語皆揚善其詩孔碩壽欲俾之熾昌何德<lb/>
以堪榮但深於藏去<lb/>
　　回趙新州狀<lb/>
竊審彯纓西笑小遲象闕之行理橐東來暫攝魚符之<lb/>
事先勤榮訊足見髙情伏以某官名擅宗英才推國<lb/>
器九流索隱能讀河間之書千佛聮芳同射平津之<lb/>
<pb n="KR4d0261_SBCK_054-8a"/>
䇿蚤傳諾仕巳歴專城置任棠之盂清哉若水贈袁<lb/>
宏之扇仁者冝風行將擊柝之聞猶限盍簮之阻<lb/>
　　回廣西帳幹狀<lb/>
半年懷舊常望岫以馳心千里寄聲若飛談而對面<lb/>
深銘永好冞激私情某官韻秀朱霞才淹緑水傳幕<lb/>
中之辯是謂能官流地上之錢共推善計念斯逺別<lb/>
失我良朋枉兼牘之鱗鱗媿報章之草草<lb/>
　　回潮州沈通判狀<lb/>
竊審拜恩中禁賛治偏城枉雲翰以見詒傳星屏之<lb/>
甫至某官聮横許郭方駕曹劉蚤擅價於俊躔乆韜<lb/>
<pb n="KR4d0261_SBCK_054-8b"/>
光於仕路居展驥之任寄寔重於監州誦訓鱷之文<lb/>
功正煩於康海念聞名之有素曽㑹面之未能不腆<lb/>
報章奚酬雅眷<lb/>
　　回鬱林知州狀<lb/>
睽闊清談屢閱飛葭之變周旋雅好逺承裁楮之臨<lb/>
某官飬氣渾雄存心撫字此時襃詔賜黄霸以兼金<lb/>
它日歸舟載陸君之一石念披瞻之未再徒結約以<lb/>
弥深<lb/>
　　回周貴州謝到任狀<lb/>
竊審承流鐔水旣拜魚書攝事貴川巳懷犀印某官<lb/>
<pb n="KR4d0261_SBCK_054-9a"/>
風儀清整器局沉深歌麥兩歧前乎旣聞耳矣抜薤<lb/>
一本今者復盡心焉即有襃綸入登華綴曲枉翩翩<lb/>
之遺第慚草草之酬<lb/>
　　回趙賀州謝任滿狀<lb/>
竊審解龜古郡鞭鳯亨衢曲垂問訊之勤益佩論交<lb/>
之厚某官材推標的學載夲原比及三年巳見與求<lb/>
之政紞如五鼓不勝挽鄧之情名巳列於御屏榮即<lb/>
躋於省闥邈爾承顔之便悵然引脰之私<lb/>
　　回范緫幹狀<lb/>
竊審流恩雲闕列属星臺巳恊吉於戍瓜遂寄聲於<lb/>
<pb n="KR4d0261_SBCK_054-9b"/>
行李某官風儀秀峙器宇淵深有家學之相傳更吏<lb/>
材之是似足兵重鎮吐計畫於幕中退食私閎奉皇<lb/>
華之膝下増益過庭之誨軒騰當路之知念昔桂林<lb/>
寔望蓮府睽離旣乆瞻遡靡忘情非鹿鹿之交禮重<lb/>
鱗鱗之貺<lb/>
　　回汪經幹謝舉削狀<lb/>
征茅引類實採公言摛藻鳴謙難當私謝某官淵源<lb/>
賦學通敏呈材乆賛外臺又屈紅蓮之佐尚淹小選<lb/>
未髙碧落之飛寳雖識於照車言媿輕於推轂曲承<lb/>
榮訊深戢勤情<lb/>
<pb n="KR4d0261_SBCK_054-10a"/>
　　回石縣尉狀<lb/>
竊審青錢中選黄綬榮歸喜動親闈光生里閈某官<lb/>
識探理窟學冨詞源廣陛臚傳共仰鵾鵬之化遐方<lb/>
諾仕難淹騏驥之馳益載休聲遂階要路未皇賛喜<lb/>
巳辱貽緘<lb/>
　　回封州教授狀<lb/>
竊審瓜時蠲吉芹泮恢文枉兼牘以見詒佩髙情之<lb/>
良厚㐲惟某官學能日益辝不雷同早聮千佛之名<lb/>
巳得群公之譽當聖主大崇儒術故逺方皆置學官<lb/>
坐綘帳以談經少煩模範登金門而奉詔即見羽儀<lb/>
<pb n="KR4d0261_SBCK_054-10b"/>
懷雅論以傾馳媿報章之崖略<lb/>
　　回鄭徳慶啓<lb/>
竊審治聲夙著靡俟造朝吉語載馳復欣典郡方一<lb/>
麾之宣布冝千里以謳唫某官西都循吏之孫元祐<lb/>
名臣之丗論議共推於魁壘典刑可見於老成未攄<lb/>
經國之材獨紀牧人之効向來剖竹乃<lb/>
先帝之潜藩今日憇棠又<lb/>
吾君之舊邸惟兩城之相接在五領以稱雄必有異<lb/>
能遂看襃渥某班荆未幾紆軫巳深聲迹相聞斯不<lb/>
踰於數驛簡書可畏尚有頼於餘波<lb/>
<pb n="KR4d0261_SBCK_054-11a"/>
　　回陳英州狀<lb/>
比承謙誨欲得剡章寔循三尺之文重屈雙函之禮<lb/>
某官彰名鴈塔鏟采藍田麥秀兩𡵨巳藹聞於善政<lb/>
河潤九里更密借於餘波將滿秩以趨朝遂正名於<lb/>
典郡難虚爵里之辱漫備銓曹之湏豈題拂之敢云<lb/>
盖扶揺之可俟<lb/>
　　回潯州知州狀<lb/>
逺踰五領榮把一麾得之流聞無不稱頌某官包淵<lb/>
深之度負超卓之材旣問政於盖公欲追蹤於召父<lb/>
沛隨車之甘雨惠愛無私揚贈扇之仁風芬芳大播<lb/>
<pb n="KR4d0261_SBCK_054-11b"/>
行當簡拔夫豈淹徊念乆講於英聲曽未陪於雅論<lb/>
頃傳得郡將期王事之同偶玷移藩遂有鄰封之隔<lb/>
聊通柔削莫報珍題<lb/>
盤洲文集卷第五十四<lb/>
</p>
<p>
</p>
  </div>
</body>
</text>
</TEI>
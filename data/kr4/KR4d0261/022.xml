<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_022-1a"/>
盤洲文集卷第二十二<lb/>
　　外制四<lb/>
　　　皇后封贈三代<lb/>
　　　　曽祖吉水簿夏令吉太保制<lb/>
士有戴仁而行抱義而處其道可以致君其材可以<lb/>
興事而官不過八品職不過黄綬儲休衍慶在其後<lb/>
人三葉之孫遂母天下則寵綏先廟不一襃而巳也<lb/>
具官某行修于身名播于外恬於榮進漫仕下僚積<lb/>
盛德而流光致柔儀之鼎貴愍書甚寵巳躋亞保之<lb/>
班效霈先行庸正三公之冊營魂不昧勿替引之<lb/>
<pb n="KR4d0261_SBCK_022-1b"/>
　　　　曽祖母張氏衛國夫人制<lb/>
國家廣顯親之孝崇告第之澤外庭之宰輔内掖之<lb/>
妃嬪皆得追榮其三丗矧敵體紫宸齊明羲曜者哉<lb/>
某氏懋徽柔之則秉幽靖之儀德配芳圖克恭蘋澗<lb/>
福流來裔爰正椒塗兹推泰畤之恩大開淇奥之壤<lb/>
禭以象服疊于幽扄<lb/>
　　　　祖榖太傅制<lb/>
朕登建坤儀助宣王化内有進賢之志歌周南卷耳<lb/>
之章外無出閫之言矯漢代長秋之敝推慶源之所<lb/>
自酌愍冊而可行具官某令德藹乎州閭逺識該乎<lb/>
<pb n="KR4d0261_SBCK_022-2a"/>
今古有撥煩理劇之材而不得其位有愛人利物之<lb/>
志而獨善其身集之慈孫儷乎皇極式衍曽沙之祉<lb/>
孰爲幽穸之光出帝傳之䘏章寵廟祧之時享尚其<lb/>
歆服益右後昆<lb/>
　　　　祖母孫氏蔡國夫人制<lb/>
朕稽二祖之　聖謨變一陽之元祀盖乾德甞避<lb/>
於近晦淳化始行於上辛兹邊鄙之有興謀蓍亀而<lb/>
改卜雖神釐之未受豈邦渙之可留某氏性婉而明<lb/>
教賢以肅四德章于女憲六婣講其壼彛婦道顯融<lb/>
罔專鍾郝之美孫枝盛大遂成隂馬之家申刻蜜之<lb/>
<pb n="KR4d0261_SBCK_022-2b"/>
新封表含飴之積慶其以蔡仲之國用光夏氏之阡<lb/>
　　　　父恊太師制<lb/>
和熹鍾鄧氏之慶不及護羌之存竇后登漢掖之尊<lb/>
巳結觀津之恨兹值邊畺之事未行郊畤之儀預出<lb/>
恩章敢遺戚畹具官某躬履五常之行氣備四時之<lb/>
和抱材不享於脩年委祉遂綿於後嗣爰有息女以<lb/>
升中宫詠任姒興周之詩監于<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>史法春秋襃紀之<lb/>
義禭以師垣精爽如存寵光無斁<lb/>
　　　　母趙氏福國夫人制<lb/>
孔子叙詩以后妃居三百五篇之首塗山娀㜪姜原<lb/>
<pb n="KR4d0261_SBCK_022-3a"/>
任姒所以助三代之興也今朕得淑哲以隆内治則<lb/>
母氏之訓可忘乎某氏莊靚凝姿徽柔繕性出自公<lb/>
族分玉派之餘輝嬪于德人恊鳯鳴之吉兆篤生良<lb/>
女遂履純坤永懷䣛下之慈孰尉宫中之念講陽陔<lb/>
之慶典開長樂之脂田尚其重泉歆此褒禭<lb/>
　　　張綬潘景珪賈選大理評事制<lb/>
廷尉平断天下之獄而貟少事叢慮請讞之稽逗也<lb/>
益者三人庶無曠職爾等明習律令秋卿以爲言徃<lb/>
充其官思踵平廷之羙<lb/>
　　唐仲友祕書省正字制<lb/>
<pb n="KR4d0261_SBCK_022-3b"/>
劉晏言天下之文惟朋字未正朕旣擢爾父於風霜<lb/>
之地破黨與之私矣爾弟兄鼎立白眉最良發䇿玉<lb/>
堂奏篇甚善冝居中祕讎校群書歸休從容必無異<lb/>
同之論<lb/>
　　　王時升權兵部侍郎制<lb/>
朕招延俊乂列布禁途庶幾獻納論思得厭難折衝<lb/>
之略咨諏謀度聞安民和衆之言顧武部之闕人稽<lb/>
僉諧而出命具官某秉中庸之德著朴茂之稱版部<lb/>
斡旋合研桑之心計輔藩撫字踵龔召之遺風節費<lb/>
用而府有餘財勤簿領而庭無逋事未奏㑹稽之最<lb/>
<pb n="KR4d0261_SBCK_022-4a"/>
巳勞宣室之思聚天下之兵朕方修於戎政率夏官<lb/>
之属爾其治於軍防式竚良圖用禆上䇿無使立朝<lb/>
之譽减於作郡之時<lb/>
　　　翟貴妃封贈三代<lb/>
　　　　曽祖丗俊太子少保制<lb/>
國家廣追逺之孝崇告第之恩外則三公上及其曽<lb/>
門内則四妃可覃於𥘉室寵光之渥存没俱榮某翟<lb/>
方進之孫班倢伃之祖雍容孝弟之行佩服詩書之<lb/>
言旣抱器之甚良乃埋光而不耀慶鍾來葉儀次中<lb/>
闈兹逢郊類之期先漏泉扄之澤惟春宫之亞保盖<lb/>
<pb n="KR4d0261_SBCK_022-4b"/>
朝路之巍班尚其營魂知此愍冊<lb/>
　　　　曽祖母孫氏齊安郡夫人制<lb/>
朕郊祡巳具邊祲是虞稽皇祖之舊章卜長嬴之首<lb/>
月預行慶典敢後外姻某氏温靚呈姿柔眀宅志佩<lb/>
帨奉茞蘭之獻錡筥絜蘋藻之羞盛德所延後人鼎<lb/>
貴繇八月良家之選冠四星天極之躔兹以顯親之<lb/>
恩得推飾壤之澤禭之象服錫以脂封廼其有知尚<lb/>
克嘉此<lb/>
　　　　祖思成太子少傳制<lb/>
朕敷求邦媛光賛坤儀夙有淑聲継樊衛二姬之行<lb/>
<pb n="KR4d0261_SBCK_022-5a"/>
内無私謁非許史三王之家推厥慶源賁之䘏冊某<lb/>
評髙月旦節挺歲寒以利物而存心不逢辰而諾仕<lb/>
冝篤孫枝之祐遂登妃掖之尊兹有蜜章用光先廟<lb/>
亞于儲傳禭彼泉途想其如存服之無斁<lb/>
　　　　祖母張氏和義郡夫人制<lb/>
朕𥘉䖍郊類巳戒先庚之期㑹有塞氛遂移建巳之<lb/>
月雖神釐之未逆顧邦渙之難稽某氏毓粹名門儷<lb/>
德君子柔則齊于鍾郝美聲軼于姬姜慶綿再葉之<lb/>
英位冠四妃之上于沼于沚生能絜於蘋蘩如山如<lb/>
河沒遂榮於翬翟光靈不昧永庇後人<lb/>
<pb n="KR4d0261_SBCK_022-5b"/>
　　　父益太子少師制<lb/>
天官書中宫天極其句四星大者爲正妃餘則後宫<lb/>
之属也王者求河睢之德卷耳之志者使之宣嬪則<lb/>
而應乾象於是有漏泉之澤及其三丗之廟顧於顯<lb/>
考不厚可乎某秉青萍之器挺楩柟之材䄂手林泉<lb/>
不得其位篤生淑女遂亞柔坤以孝敬而事慈闈以<lb/>
謙約而諧椒屋六寢之間靡人不稱其以官師之冊<lb/>
禭于幽隴以展其報親之心嗚呼休哉<lb/>
　　　　母劉氏咸寕郡夫人制<lb/>
聖善之愛其女以圖史之戒絲枲箴紝之事諄諄焉<lb/>
<pb n="KR4d0261_SBCK_022-6a"/>
誨之于䣛下旣齓又䈂矣廼見其入禁掖登元妃光<lb/>
大門閭豔於戚畹今也服澣濯之衣以六珈副笄歸<lb/>
而夀其親不亦榮乎某氏其儀莊靚其德懿柔祀其<lb/>
先盡執籩之敬事其夫得舉按之恭有女甚賢藹然<lb/>
内範報厥母訓洊出恩章兹裂冝川之疆式開湯沐<lb/>
之邑門楣之語驗於是矣<lb/>
　　　吴盖妻趙氏越國夫人制<lb/>
朕將燔郊燎偶警邊烽祖武可遵甞講上辛之卜神<lb/>
心斯荅冝改長嬴之初雖未逆於厖禠爰預行於慶<lb/>
典某氏儀容莊靚德履肅雍母訓少成循八篇列女<lb/>
<pb n="KR4d0261_SBCK_022-6b"/>
之戒壼彛交播爲四姓小侯之師蘋藻絜烝甞之羞<lb/>
滫<graphic n="KR3639" url="https://raw.githubusercontent.com/kanripo/KR-Gaiji/master/images/KR3639.png" mimeType="image/png"/>謹尊章之禮如賔有敬偕老則榮兹崇鸞誥之<lb/>
封益示魚軒之寵越爲大國冝爾室家<lb/>
　　　王逨直祕閣宫觀制<lb/>
冊府上應東壁之躔吾七略群書充仞棟宇寓其直<lb/>
則與挾卷拂蟫之士等非絫歲月巧宦游者可得也<lb/>
爾明經博古<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>于文辝一再超遷駸駸顯列寘之郎<lb/>
位弗安厥居予之郡符匄閑愈力以其甞入諌坡故<lb/>
貼以美職遂其歸心盖吾於言事之臣常委曲其恩<lb/>
意如此<lb/>
<pb n="KR4d0261_SBCK_022-7a"/>
　　　李若川權刑部侍郎都督府參賛軍事制<lb/>
朕慕孝宣綜核之政推帝舜好生之心念畫地爲牢<lb/>
毎虞其輕入故吞舟之網寕失於不經眷求時論之<lb/>
英俾作秋官之貳某性資闓敏談辯縱横沛然理劇<lb/>
之材輔以傳家之學乆徊翔於外服甫軒翥於近班<lb/>
治賦版曹弗籠天下之貨賛籌督府能寢淮南之謀<lb/>
身雖在於戎亭位不虛於禁橐解嚴可兾踐職有期<lb/>
五刑之属三千在成康而能厝一歲之獄數萬惟于<lb/>
張而不冤致吾空圄之隆頼汝立朝之效<lb/>
　　　張運知廣州制<lb/>
<pb n="KR4d0261_SBCK_022-7b"/>
二廣之區五羊最大藥洲蒲澗民有嬉遨之風龍户<lb/>
馬人政以撫柔爲上得此良翰起之叢祠具官某藴<lb/>
盤錯之材去表襮之飾法家讞獄解宻網之秋荼禁<lb/>
路理財腐太倉之紅粟把麾而去歌袴可嘉念南服<lb/>
甚逺於朝廷故連率毎艱其印綬儻風移俗易令孚<lb/>
黄木之灣則海宿山行害去緑林之盗徃副朕指益<lb/>
殫厥心<lb/>
　　　陳正同贈四官制<lb/>
朕禮優法從恩篤臣鄰晩節挂冠巳徇歸田之請一<lb/>
朝易簀罙興移壑之嗟爰有䘏章告其居第具官某<lb/>
<pb n="KR4d0261_SBCK_022-8a"/>
風槩方整機猷碩膚蚤騰譽於畯𡵨遂致身於榮路<lb/>
貳秋卿之禁橐知勝殘去殺之仁承天㫖於籌帷有<lb/>
排難解紛之助把麾而去歌絝甚休忽驚垂盡之言<lb/>
空軫云亡之悼増之四秩飾彼九京沒而有知歆此<lb/>
無斁<lb/>
　　　潘景直祕閣致仕制<lb/>
大夫七十而請老古之制也近人耽禄廼鍾鳴漏盡<lb/>
而不知止吁可歎哉具官某學道洗心聲中其實蚤<lb/>
入京都垂上華轍晟府典樂禄臣司光皆當時之遴<lb/>
選退休林壑亦旣有年遺榮抽簮無玷終始中祕之<lb/>
<pb n="KR4d0261_SBCK_022-8b"/>
直非賢弗居光爾桑榆用迎夀嘏<lb/>
　　　李㻬常仲循資制<lb/>
爾淪胥異域乆厭腥羶挺然來歸亦著功効進秩有<lb/>
命夸組和門益思盡忠用荅天渙<lb/>
　　　僉書樞宻院錢端禮封贈三代<lb/>
　　　　曽祖暄秦國公制<lb/>
錢氏有德於吴越之民上天右之宋興二百年間枝<lb/>
胄蕃衍重龜襲紫爲搢紳望族運籌帷幄祖孫相繼<lb/>
發祥錫羡厥有自來具官某得傳家之學藴邁俗之<lb/>
材入聮禁途分司㑹之劇職出顓方面暢柔逺之英<lb/>
<pb n="KR4d0261_SBCK_022-9a"/>
規搢紳髙其令名史䇿紀其遺懿惟厥顯考光輔兩<lb/>
朝迨今三葉復登宥地天之報施可驗不誣大師維<lb/>
垣巳崇愍典四塞之國載錫蜜章是爲有後之光益<lb/>
篤無窮之祉<lb/>
　　　　祖駙馬都尉景臻大寕郡王制<lb/>
宋有天下凡將相之子勲貴之家以選而爲副車者<lb/>
無慮數十百人雖公圭將鉞生極其榮而甲第綺𥜗<lb/>
代襲豪侈求其來裔卓爾不群秉樞翊政光于三階<lb/>
者未之有也具官某永昭陵之禁臠異姓王之聞孫<lb/>
謙畏慈仁白圭無玷享沁園之奉而有聲于戚畹傳<lb/>
<pb n="KR4d0261_SBCK_022-9b"/>
金籝之學而善訓其後人冝有孫枝致身兩地丗德<lb/>
之懿瞻前無隣爵秩旣尊疊禭泉壤燾以新社隰爲<lb/>
樂郊尚其如存服我休命<lb/>
　　　　父忱慶國公制<lb/>
昂霄之木不生於培塿之丘縱壑之魚不出於蹄涔<lb/>
之水公侯之子孫鍾前人之盛烈受髙門之美䕃奮<lb/>
然有立爲國光煇者所慿厚也具官某天姬之嗣休<lb/>
有德名樂善履謙白首不變教忠之訓咸仰義方陟<lb/>
我幾廷實爾賢息延登之始飾禭有常表其流光胙<lb/>
國于慶式増廟祏之寵且慰烝甞之思<lb/>
<pb n="KR4d0261_SBCK_022-10a"/>
　　　　妻髙氏和政郡夫人制<lb/>
劉向採取詩書所載賢妃烈婦興國顯家可法則者<lb/>
爲烈女傳後之秉直筆者莫不紬<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>管之書序鵲巢<lb/>
之德以足一代之史盖婦人不出房闥美聞于姻黨<lb/>
則名逹于州閭至於垂之竹帛自微以至著非一朝<lb/>
一夕之力也某氏桃姿蘭行華閥之英雖有姬姜孰<lb/>
如賢範必娶髙國偶合前言主饋奉甞肥家盡善輔<lb/>
佐君子至于掌樞翬翟之封以榮鸞誥岷峨之壤載<lb/>
啓脂田享其偕老之榮益修内助之德<lb/>
　　　左僕射陳康伯祖居仁越國公制<lb/>
<pb n="KR4d0261_SBCK_022-10b"/>
朕霖雨之思賢佐復正台衡舟楫之濟巨川遂彊國<lb/>
勢虜帳變發蒙之語邊氓諧咽哺之歡式衍慶源用<lb/>
覃先廟具官某仁義根于心術孝友得之天姿懐利<lb/>
器而不施彯華纓而漫仕惟邦之桀實爾之孫禭以<lb/>
維垣厥封康叔之國賁之新冊大開勾踐之疆音徽<lb/>
不遐尚克嘉此<lb/>
　　　范成大祕書省正字制<lb/>
瀛洲英俊之躔也中興以來未有父子踵相躡者爾<lb/>
學贍而文縟阯美于前人益觀異書以正魚魯之謬<lb/>
　　　吴揔右朝奉大夫制<lb/>
<pb n="KR4d0261_SBCK_022-11a"/>
西師出塞日闢故畺中禁䟽恩用酬茂績爾頃居莫<lb/>
府辦治文書靡盬夙宵軍行有頼第勞増秩少示寵<lb/>
光益思竭忠以濟勲閥<lb/>
　　　邵及之福建運判制<lb/>
分道置使民之休戚係焉自昔用人或私其黨朕比<lb/>
下令必對于文陛然後命之盖敷奏以言明試以功<lb/>
之意以爾吏能可取治郡有聲予節閩川廷無異論<lb/>
故使汝便道奏事而絲綸不憚於先出也戢吏惠民<lb/>
轉輸不絶俾七郡無不革之弊乃稱澄清之職<lb/>
　　　鞏衍大理正制<lb/>
<pb n="KR4d0261_SBCK_022-11b"/>
朕慮法吏吹毛不循三尺棘寺之属詳於用人爾决<lb/>
讞之乆以文母害其聽獄成思繼平反之美<lb/>
　　　户部侍郎朱夏卿父勝非魯國公制<lb/>
魯人類帝用騂剛於上辛漢代祀天歌朱明之雅樂<lb/>
朕稽前王之成憲遵烈祖之舊章偶四鄙之多虞變<lb/>
一陽之大禮先歛中壇之福廣爲幽穸之光具官某<lb/>
名聞華夷功在社稷再安國歩扶日轂於天衢具赫<lb/>
民瞻應星符於台路有嗣賢之分鼎貳禁宻而筭鞭<lb/>
尉其陟岵之思出此漏泉之澤不改師垣之禭大開<lb/>
闕里之封尚其英靈歆此愍飾<lb/>
<pb n="KR4d0261_SBCK_022-12a"/>
　　　兵部尚書沈介故母莫氏贈碩人制<lb/>
人子有吹棘之難創鉅痛深頃歩不忘哀慼惟金革<lb/>
之事起之于服舎則先王許其變禮盖移孝爲忠不<lb/>
以家事辝王事也某氏四德兼全六婣所則相其夫<lb/>
猶樂羊之室仁其子得鳲鳩之風兹因邊鄙之虞奪<lb/>
爾執喪之嗣郊丘有霈少塞沉憂音徽不遐知有䘏<lb/>
冊<lb/>
　　　又所生母阮氏贈碩人制<lb/>
漢文帝以黄龍見成紀始下詔議郊祀禮官曰古者<lb/>
天子夏親祀上帝於郊廼以四月幸雍祠五畤今朕<lb/>
<pb n="KR4d0261_SBCK_022-12b"/>
以邊事展期盖亦有合於古也某氏其性婉淑其儀<lb/>
莊靚廼生令子爲時顯人入從出藩巳盡立身之羙<lb/>
冬温夏凊莫酬飬志之誠式尉孝思用推愍典母慈<lb/>
如在尚克享之<lb/>
盤洲文集卷第二十二<lb/>
</p>
<p>
</p>
  </div>
</body>
</text>
</TEI>
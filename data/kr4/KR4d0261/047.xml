<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_047-1a"/>
盤洲文集卷第四十七<lb/>
　　章奏七<lb/>
　　　繳太史局轉官劄子<hi>十月𥘉三日批旨楊覺民等轉官㤙例候試𥙷</hi>
<hi>直長了日収使</hi>
臣准中書門下省送到録黄一道爲太史局靈臺郎<lb/>
楊覺民等四人依醫官能說例該遇覃恩轉官令臣<lb/>
書行者<lb/>
右臣取㑹到太史局遷轉資格自局令至直長共九<lb/>
階並係十年無過犯方許下磨勘諸靈臺郎滿二年<lb/>
遇直長有闕必湏試暦筭科方許轉行近者朝請至<lb/>
<pb n="KR4d0261_SBCK_047-1b"/>
中奉大夫該遇覃恩亦曽引例得轉行一官因臣寮<lb/>
論列並作减四年磨勘其伎術官於赦文中𥘉無轉<lb/>
官之文而靈䑓郎必須經試方可轉直長縱使合轉<lb/>
一官正與朝請大夫以上一同若輙攀醫官例暗得<lb/>
轉行則爲靈臺郎者盡皆不試而遷誠爲冒滥今來<lb/>
欲乞將楊覺民等依武臣轉官法與减五年磨勘所<lb/>
有録黄臣未敢書行謹録奏聞伏候勑旨<lb/>
　　　繳侯進詞頭劄子<hi>十月十二日御筆依奏三省進呈委方滋根究詣實</hi>
<hi>具情犯聞奏</hi>
臣准中書省送到武功大夫鎮江水軍統領侯進降<lb/>
<pb n="KR4d0261_SBCK_047-2a"/>
官詞頭令臣撰詞進入臣昨在鎮江守官聞軍中稱<lb/>
說侯進帶官錢五萬貫徃湖北買木數年無歸意就<lb/>
峽州冝都縣起造大苐招聚倡樂宴㑹奢僣縱使兵<lb/>
卒陵虐居民奪其物産用竹纜馬船横截江流聲鼓<lb/>
鳴鑼邀遮客旅決打號令強拘簰筏一方苦之甚於<lb/>
豺虎都統官累曽催督遷延不回今係荆南帥臣李<lb/>
道因民旅陳狀告訴不法事件及校尉胡振甘反坐<lb/>
之罪訴其聚集亡命圗畫入川地形恐有不測李道<lb/>
備申朝廷送提刑司差官體究雖多從闊略而欄截<lb/>
客旅等事並是詣實户刑部㸔詳恐追人路逺淹延<lb/>
<pb n="KR4d0261_SBCK_047-2b"/>
刑禁遂降一官放罷臣竊見聖断方欲痛治姦贓之<lb/>
吏如侯進以官鏹數萬緡逗留不歸肆其兇暴少有<lb/>
此比兼李道申侯進𥘉到便經帥司陳狀乞將民間<lb/>
夾江林木盡行批號倒伐不許占恡帥司不從至於<lb/>
出榜禁約可見無所忌憚只降一官太爲輕典今若<lb/>
釋其害民之罪則侵盗官錢所不可縱臣愚欲乞行<lb/>
下都統司抄籍家貲令荆南帥司拘収屋業送就近<lb/>
鎮江府取索干照根究錢物依新降旨揮断罪施行<lb/>
所有制詞臣未敢撰入取進旨<lb/>
　　　繳王之望結局轉官劄子<hi>十一月四日當晚進入次早御筆依</hi>
<pb n="KR4d0261_SBCK_047-3a"/>
<hi>奏</hi>
臣伏覩十月二十六月指揮淮西宣諭司結局其官<lb/>
吏軍兵並依汪澈例等第推賞令開具申尚書省取<lb/>
旨臣伏見汪澈督師襄漢之時強敵對壘嘗交鋒刃<lb/>
一行官吏頗亦憂危及冦退師還以次行賞第一等<lb/>
轉兩官第二等轉一官更减二年磨勘第三等轉一<lb/>
官選人亦有改官者當時清議尚以爲過今歳淮西<lb/>
外無邊警如一府官吏坐受恩賞竊恐屯戍之人不<lb/>
無怨望儻俟其開具姓名始行封繳不若寢之於未<lb/>
然庻幾免開徼幸之端所有前降旨揮臣雖巳書行<lb/>
<pb n="KR4d0261_SBCK_047-3b"/>
欲望聖断更賜詳酌施行<lb/>
　　　繳李逈差遣劄子<hi>十一月七日御筆將上</hi>
臣准中書門下省送到録黄一道右宣教郎李逈差<lb/>
監行在左藏東庫臣伏覩見行條制𥘉改官人惟有<lb/>
出身許授學官其餘必湏注授知縣親民差遣盖慮<lb/>
仕進之人不歴州縣它時除用不能通曉民事此萬<lb/>
世不易之良法也間或寅縁干請有得宫觀以脫親<lb/>
民之官者公議猶或非之今李逈係用臣緫領所薦<lb/>
舉文字於今年八月改秩若便作京局釐務官則破<lb/>
法起例盖自此始雖係臣門生難以容私緘黙所有<lb/>
<pb n="KR4d0261_SBCK_047-4a"/>
録黄臣不敢書行取進止<lb/>
　　　繳王若鈍用居廣恩例劄子<hi>十一月十一日次日御筆依奏</hi>
臣准中書門下省送到録黄一道皇兄岳陽軍節度<lb/>
使居廣乞以𥘉除開府儀同三司合得親属占射差<lb/>
遣恩例與將仕郎王若鈍収使十一月八日奉聖旨<lb/>
差監文思院上界臣仰惟陛下以任子之冗尚思更<lb/>
張之術今必令銓試入官乃所以使世禄之家頗知<lb/>
務學不敢徼幸門䕃便萌彈冠之心檢照隆興元年<lb/>
四月指揮𥘉出官選人不許用父祖親戚應合淂恩<lb/>
澤免試雖見任宰執亦不許陳乞回授若放行王若<lb/>
<pb n="KR4d0261_SBCK_047-4b"/>
鈍一人則継踵而來無以救官冗之弊矣欲望聖断<lb/>
特賜追寢巳降指撣所有録黄臣不敢書行取進止<lb/>
　　　繳巫伋召命劄子<hi>十一月十九日上即日御筆依奏封付洪某</hi>
臣准中書門下省送到録黄一道十一月十八日奉<lb/>
聖旨巫伋陳俊卿吕廣問王時升並召赴行在臣伏<lb/>
見春秋之時諸侯互相争戰其覘國者不論其地之<lb/>
大小兵之強弱惟視其人材如何故朝多君子則敵<lb/>
不敢伐兹已然之明驗也如巫伋者才學識見政事<lb/>
操履略無一長徒以諂事秦檜爲之鷹犬故能躐取<lb/>
大官今廢退十年議者不以爲屈寄寓無錫縣專以<lb/>
<pb n="KR4d0261_SBCK_047-5a"/>
私酤爲生裒聚無頼爲害一邑方多事之際雖販繒<lb/>
屠狗之人果有所長亦不應弃若其無用何所取材<lb/>
雖云嘗爲執政有此虚稱𥘉無時望品其人物誰不<lb/>
過之召節一馳取笑中外秦檜殘黨如汪勃章复宋<lb/>
樸之徒與伋𥘉無優劣近因言者奪其三人復職若<lb/>
伋収召則勃复之流人皆兾其復用矣伏望聖慈特<lb/>
賜鑒察所有録黄臣未敢書行取進止<lb/>
　　　繳汪汝嘉等差遣劄子<hi>閏十一月六日當日御筆依奏</hi>
臣准中書門下省送到閏十一月二日録黄一道數<lb/>
内汪汝嘉差知荆門軍李琛差知永州宇文仔差知<lb/>
<pb n="KR4d0261_SBCK_047-5b"/>
卭州臣伏見汪汝嘉昨因手刃表弟李頴停官編管<lb/>
數年之後交結秦檜親黨復還仕版幹辦諸軍審計<lb/>
日常躬親捽毆公吏遭臺章放罷禀性兇麤不知懲<lb/>
創李琛之守婺州專以刻剥爲政苞苴秦檜之門恃<lb/>
勢妄作减尅軍兵請給幾至生變郡人有寜與猛虎<lb/>
逰莫遇李婺州之語劾罷巳乆自知潜伏今巳七十<lb/>
有餘耄昬戒得宇文仔新授果州通判意欲别營差<lb/>
遣妄訴于都堂稱有女嫁知州丁訥之子合行迴避<lb/>
省部送夲路勘㑹詣實未到間有丁訥之弟丁顔亦<lb/>
訴于朝稱兄訥本京東人寄居湖州三子皆未娶夲<lb/>
<pb n="KR4d0261_SBCK_047-6a"/>
宗並無人與宇文氏連姻妄冒如此何以臨民臣愚<lb/>
欲乞令汪汝嘉李琛終滿今任宮觀宇文仔依舊果<lb/>
州新任差遣所有録黄臣未敢書行取進旨<lb/>
　　　繳趙宻恩數劄子<hi>閏月八日當日御筆依奏</hi>
臣准中書門下省送到録黄一道閠十一月六日奉<lb/>
聖旨趙密巳除少保依前崇信軍節度使落致仕權<lb/>
殿前司職事所有合得恩數等並依楊存中昨除少<lb/>
保日巳得指揮施行臣取㑹省部條格即無三少𥘉<lb/>
除恩數向來楊存中係特降旨揮依簽書樞宻院事<lb/>
例今來趙密元因致仕得除少保近之再仕議者謂<lb/>
<pb n="KR4d0261_SBCK_047-6b"/>
當納還三少始合禮法恕者則謂其權掌禁兵若三<lb/>
衙休息諸帥回歸密必依舊請老雖不納少保可也<lb/>
今若無故而輙依前比後省二緘黙放行恐不免於<lb/>
清議所有録黄臣未敢書行取進止<lb/>
　　　繳莫汲編修官劄子<hi>閏月十二日次日御筆依奏</hi>
臣准中書門下省送到録黄一道閠十一月十二日<lb/>
三省同奉聖旨莫汲除樞宻院編修官臣伏見秦檜<lb/>
專權之乆至其末年欲禽取天下賢士大夫而誅戮<lb/>
之檜雖奮殺人之心必有負屠宰之材藴虎狼之性<lb/>
挾戈矛之刃者爲其用而檜之志始可逞也張常先<lb/>
<pb n="KR4d0261_SBCK_047-7a"/>
之謀張宗元莫汲汪召錫之圖趙令衿凢是數人適<lb/>
檜之死令衿軰始免於刑戮<lb/>
太上皇帝更化之𥘉即日竄之嶺海天下之人以比<lb/>
四凶陛下踐祚覃曠蕩之澤此軰始得生還正當奉<lb/>
頭䑕伏杜門苟活不自齒於薦紳可也雖古有使過<lb/>
之文朝廷抆拭丹書何時無之至若此等凶人縱使<lb/>
有荀孟之學班馬之文亦不可以其才而復用蓋廢<lb/>
錮一人使世之嗜進喜禍者不敢萌吞噬忠良之計<lb/>
所以銷姦賊於未然之前也若汲者雖以試藝登髙<lb/>
第而不自愛惜與■■諸人同科若碌碌州縣塵埃<lb/>
<pb n="KR4d0261_SBCK_047-7b"/>
之職猶之可也豈宜擢使足入中都列属西府而岀<lb/>
入省掖從容宰輔之間耶除命一出衆論必駭臣不<lb/>
敢避怨爲人禁害使後之士有以懲戒覆車之轍而<lb/>
修爲君子之歸也辟猶虎豹豺狼當放之於深山廣<lb/>
谷之中若置之苑囿則騰擲圈檻不可復制矣所有<lb/>
録黃臣不敢書行取進止<lb/>
　　　繳余堯弼職名劄子<hi>閏月十四日當日御筆依奏</hi>
臣准中書門下省送到録黄一道信州奏左中大夫<lb/>
余堯弼爲筋力襄憊不敢乆竊祠禄乞守夲官致仕<lb/>
閠十一月十三日奉聖旨復龍圖閣學士致仕令臣<lb/>
<pb n="KR4d0261_SBCK_047-8a"/>
書行者臣伏見章复因致仕復龍圗閣學士言者論<lb/>
列併與汪勃宋樸而奪之今纔數月爾尭弼復託疾<lb/>
請老亦得此職夫老龍之去端明一間耳異時執政<lb/>
無瑕而退僅得端殿豈有積愆乆廢之人一命遂居<lb/>
六閣學士之首者此除若行則同類者又將群起而<lb/>
不可遏在秦檜時堯弼以臺諫而爲鷹犬坐政事堂<lb/>
而伴食其無用而易制盖勃复一流人也今勃复失<lb/>
之於前而堯弼得之於後一予一奪有損陛下緫核<lb/>
之政是使握齪之士知可以竊位於一時而不妨叨<lb/>
榮於末路則隳喪名節争巧宦以希進矣所有録黄<lb/>
<pb n="KR4d0261_SBCK_047-8b"/>
臣未敢書行取進止<lb/>
　　　繳莫汲計議官劄子<hi>閏月二十四日次日御筆改幹辦公事</hi>
臣近於今月十二日以莫汲除樞宻院編修官嘗論<lb/>
其謀殺趙令衿之罪具劄子封駮即蒙御筆依奏継<lb/>
有沈介薦章稱其智略縱横才力明敏乞授一光州<lb/>
差遣或制置司職任使之招諭皇甫倜餘軍及収復<lb/>
光州㐲覩御筆莫汲可差充沈介属官至二十日執<lb/>
政批旨却作勘㑹湖北京西制置司合差叅議官二<lb/>
貟奉聖旨莫汲差充計議官候立㓛效日陞擢所有<lb/>
莫汲過愆臣不復縷數以瀆天聽但汲元係左從事<lb/>
<pb n="KR4d0261_SBCK_047-9a"/>
郎坐罪編管化州更大赦放令逐便臣取㑹吏刑部<lb/>
赦後即不曽叙復元官自用兵以來有都督府樞宻<lb/>
督視府江淮宣撫司荆襄制置司川峽及兩淮宣諭<lb/>
司若宰執開幕府則從官作叅賛其它官属則有叅<lb/>
議多係卿少郎官及曽歴監司郡守者爲之其次則<lb/>
有幹辦公事准備差遣應是選人只作准備差遣近<lb/>
歳莫汲在虞允文制置司亦是准備差遣今忽超躐<lb/>
常制新立官稱聞者驚異其事自來臺諌彈擊給舎<lb/>
繳駮之人未嘗隨踵収用或有它時澡濯而起者其<lb/>
𥘉必與降等差遣盖示洗垢弃瑕之漸今汲因臣封<lb/>
<pb n="KR4d0261_SBCK_047-9b"/>
駮反升等創置官名以寵之又許以它日陞擢則臣<lb/>
語言妄發實有不合封駮之罪雖蒙聖度優容臣實<lb/>
何顔尚居禁掖臣等待朝殿乞對巳三日居家自訟<lb/>
不敢入省欲望聖慈特賜黜責庶幾後日居兩省者<lb/>
不敢輕議朝廷用人得以懲戒冒犯天威臣不勝戰<lb/>
汗之至取進止<lb/>
盤洲文集卷第四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_039-1a"/>
盤洲文集卷第三十九<lb/>
　表十九首<lb/>
　　　辭免簽書樞宻院表<lb/>
厖恩曲𬒳實深非據之憂温詔下朌益重若驚之寵<lb/>
控忱詞而屢瀆期聦聽之可回惟敬俟於嚴誅或退<lb/>
㝷於故歩<hi>中謝</hi>伏念臣斗筲小器佔畢陋儒遭逢特<lb/>
逹之知度越輩流之上繪章絺句尚堪鞭䇿於駑才<lb/>
經武整軍烏可叅陪於籌幄躐先俊軌必速煩言伏<lb/>
望<lb/>
皇帝陛下施等乾坤明垂日月鍳此由衷之請略夫<lb/>
<pb n="KR4d0261_SBCK_039-1b"/>
反汗之嫌改用英賢使分宥宻之務庶幾庸瑣獲免<lb/>
顛隮之虞臣無任<lb/>
　　　謝表<lb/>
間兩社而爲輔超綴邇聮籌千里以折衝曷勝重任<lb/>
仰承殊命内集危衷<hi>中謝</hi>伏念臣處世郤行入朝寡<lb/>
與出言如綍莫追温厚之風持論不根秖瀆崇髙之<lb/>
聽毎虞幽黜獨忝誤知方進陟於禁林忽躐居於宥<lb/>
地傴辭弗遂尸素惟憂念君臣遇合之難况之千載<lb/>
顧兄弟因循相継曽不一年寵旣疊於私門望豈孚<lb/>
於公議兹蓋伏遇<lb/>
<pb n="KR4d0261_SBCK_039-2a"/>
皇帝陛下勵精治具垂意人材永儒雅以闡大猷術<lb/>
分邪正有常德以立武事道叶㢮張雖當偃革之秋<lb/>
尤軫解絃之慮謂臣戅愚之見寸或有長知臣頑鈍<lb/>
之姿詳於巳試欲其中立責以自強故奎畫有明諒<lb/>
誠易之褒而玉音申可否毗賛之戒眷存至此報塞<lb/>
謂何懼無𥙷於幾庭終難逃於譴域臣敢不瞻前爲<lb/>
監善後是圗取人絶親舊之私遇事去朋黨之敝佩<lb/>
丁寜之訓常恐雷同輸悃愊之誠更期海納臣無任<lb/>
　　　德壽宫謝表<lb/>
致身紫橐浸髙視草之班接武黄樞𥘉乏徙薪之䇿<lb/>
<pb n="KR4d0261_SBCK_039-2b"/>
仰祗茂渥莫遂深辭<hi>中謝</hi>伏念臣性愚不移材薄無<lb/>
用咨四岳能典朕禮微討論制作之長俾萬姓咸大<lb/>
王言非明白温純之比乆忝俊軌屢觸危機載㝷匽<lb/>
革之盟首預乗軺之選念先臣有雪氊之厄雖秃節<lb/>
之尚存而同産遭霜簡之彈亦覆車之可畏偶慿帝<lb/>
力獲締鄰驩將瀝請以休故山忽拜恩而長翰苑未<lb/>
安坐席又陟籌帷顧宥宻之責匪輕懼譴何之事難<lb/>
免兹蓋伏遇<lb/>
太上皇帝陛下蹈尭舜聖神之迹記蘇張忠義之家<lb/>
兩世受知曷報隆天之施一門集寵洊叨政地之除<lb/>
<pb n="KR4d0261_SBCK_039-3a"/>
内揆僥踰益増隕越臣敢不鞭笞駑駕景行英塵抱<lb/>
公㓕私常無忘於三省整軍經武庶有𥙷於一毫臣<lb/>
無任<lb/>
　　　謝賜生日生餼表<lb/>
温檢成章軫門弧之𥘉度貴貂傳命拜臺餽之多儀<lb/>
自顧冥頑甚慚錫予<hi>中謝</hi>伏念臣學不足以通治體<lb/>
材不足以賛沉機自登筆橐之班浸躐鈞樞之任一<lb/>
塵無𥙷百謫是憂禄弗洎親方篤蓼莪之感恩斯逮<lb/>
下更叨華衮之褒此蓋伏遇<lb/>
皇帝陛下仁等上天禮優近輔有<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>餼牢之賜以榮<lb/>
<pb n="KR4d0261_SBCK_039-3b"/>
犬馬之生竊誓孤忠曷酬洪覆臣無任<lb/>
　　　辤免叅知政事表<lb/>
使璫狎至方戰越於新班詔札鼎來未允俞於微悃<lb/>
危侔臨谷辭迫循墻<hi>中謝</hi>伏念臣弱羽不可髙飛駑<lb/>
駕焉能逺適入朝見嫉防市虎之相侵憂國無聞笑<lb/>
井蛙之奚算自參宥畫益負空餐忽叨制渥之私俾<lb/>
預政途之列儻貪榮而不懼必獲戾以何逃伏望<lb/>
皇帝陛下責實循名量材授任憐孤蹤之安用寢茂<lb/>
命於巳行别選異能式隆上治臣無任<lb/>
　　　謝表<lb/>
<pb n="KR4d0261_SBCK_039-4a"/>
政塗備數莫申畫一之規樞筦攝空奚堪共二之寄<lb/>
傴僂弗回於成渙戰兢徒集於微躬<hi>中謝</hi>竊以帝王<lb/>
以知人爲難臣鄰以得時爲慶必緼熈朝之業始凝<lb/>
弼后之勲亶上聖之有爲咨實材之可用權綱欲振<lb/>
治具未張士風奔競而所患乏材軍政紏紛而曷爲<lb/>
立武豐財孰究其䇿去弊莫知其方旣台緄之位尚<lb/>
虚故輔臣之責尤重如臣者荒踈之學不足以断國<lb/>
論區瞀之識不足以燭事機誤簡淵衷浸超華轍惟<lb/>
基命於夙夜甫玷近司儻責備於春秋巳奸黜典敢<lb/>
謂九天之渥益躋兩地之班在三卿之中方期學歩<lb/>
<pb n="KR4d0261_SBCK_039-4b"/>
於百寮之上尤懼代庖鏤骨銜恩汗顔就列兹蓋伏<lb/>
遇<lb/>
皇帝陛下大明獨照洪覆兼容謂其乆侍清光體勵<lb/>
精圖治之意使之共調元化成砥節首公之名臣敢<lb/>
不仰稱選掄自加鞭䇿正紀綱而守法度誦聖語以<lb/>
力行籌帷幄而坐廟堂竭愚誠而思報臣無任<lb/>
　　　德壽宫謝表<lb/>
祗拜恩言進陪政路傴僂莫回於茂渥趑趄有<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>於<lb/>
周行<hi>中謝</hi>竊以股肱之寄責之二三臣文武之柄繫<lb/>
乎東西府非得爽邦之彦曷隆致主之名如臣者學<lb/>
<pb n="KR4d0261_SBCK_039-5a"/>
不能考古而驗今材不能任重而致逺叨兩朝之殊<lb/>
眷躐多士之清班歳月浸淹㳙塵奚𥙷報淮南之詔<lb/>
雖嘗召於王褒草賛普之書終逺慚於陸贄甫從鼇<lb/>
禁入賛鴻樞帷幄運籌無邊衝之可折絲綸出命豈<lb/>
國論之能參集此僥踰若爲稱塞兹蓋伏遇<lb/>
太上皇帝陛下如天覆燾猶日照臨謂其世紹箕裘<lb/>
或佩教忠之訓使之位聮鼎軸儻収匽武之功臣敢<lb/>
不銘骨知榮糜軀思效仰輔恊華之治常虞竊位之<lb/>
幾臣無任<lb/>
　　　辭免除右僕射兼樞宻使第二表<lb/>
<pb n="KR4d0261_SBCK_039-5b"/>
大庭渙號仰驚茂渥之朌紬札成文未徇愚衷之請<lb/>
敢千威咫仍瀝忱辝<hi>中謝</hi>伏念臣復近觚稜𥘉無介<lb/>
紹受非常之知遇忝不次之遷除雖孤蹤屢至於阽<lb/>
危獨淵覆曲爲之涵宥旣超籌幄浸列政途一言可<lb/>
以興邦曽靡筦闚之益四岳有能熈載遽叨柄用之<lb/>
私念大君揔攬於權綱欲内治修明於法度行信賞<lb/>
必罰之政永舉偏𥙷弊之方杜邪杜之門去朋比之<lb/>
黨財兾公私之皆足事期小大之畢張非得真賢曷<lb/>
勝重任豈伊樸遫可備使令竊深據蒺之憂何止伐<lb/>
檀之刺伏望<lb/>
<pb n="KR4d0261_SBCK_039-6a"/>
皇帝陛下乾坤委鑒曜魄垂光别求有用之材俾免<lb/>
疾顛之患臣無任<lb/>
　　　第三表<lb/>
階六符以觀天象慚齊色月三日而成魄勢合辝盈<lb/>
荐瀆蓋髙自知不宥<hi>中謝</hi>伏念臣器非任重識不燭<lb/>
微自躡政塗即尸宰枋樞機周宻豈神爵五鳯之年<lb/>
威福剛柔昧洪範九疇之叙況此相臣之闕歴乎旬<lb/>
月之期予印惟難拂龜有待兹竊處中之位必貽歇<lb/>
後之譏伏望<lb/>
皇帝陛下念不移之愚追已下之命曲全蕞品用穆<lb/>
<pb n="KR4d0261_SBCK_039-6b"/>
僉言臣無任<lb/>
　　　謝表<lb/>
洿朝尸禄巳寛䇿免之科當軸秉鈞更誤庭揚之命<lb/>
渙音弗反朽質自驚<hi>中謝</hi>竊以宰相遂萬物之冝實<lb/>
求康濟之效天下猶一堂之上可使戚欣之殊儻膠<lb/>
柱而無應變之長或括囊而乖盡瘁之義則不能仰<lb/>
崇后德下尉民瞻必有隆棟柱石之材始堪巨川舟<lb/>
楫之用豈伊匪據可以自強如臣者天予凢姿人知<lb/>
窘歩幸千齡之獨遇致一歳而屢遷尊爼折衝媿汲<lb/>
直寢謀之羙璣衡齊政蔑舜官熈載之能雖區區欲<lb/>
<pb n="KR4d0261_SBCK_039-7a"/>
塞於倖門亦惴惴恐行於危道秪慿聖察敢罄愚誠<lb/>
不勝丹慊之憂輙請素餐之罪甫蒙恩宥迺玷襃除<lb/>
宰席踐乆虚之班籌帷髙對掌之職䟽封侯壤進秩<lb/>
文階寵渥便蕃有此雨露之澤制詞訓敕出乎雲漢<lb/>
之章竊顧罷駑若爲補報恭惟<lb/>
皇帝陛下焦勞圗治寤寐求賢視朝有禹湯之明當<lb/>
饋發蕭曹之歎神聖其臣莫及尚采鄙言天地之德<lb/>
曰生曲全弱植矜其不逮勉以有爲臣敢不期稱所<lb/>
蒙力行不變佩患失徇私之戒乆矣書紳守奉公履<lb/>
正之規庶其補衮臣無任<lb/>
<pb n="KR4d0261_SBCK_039-7b"/>
　　　謝宮祠表<lb/>
旬月賛襄終負和羮之美一朝顛沛自貽覆餗之殃<lb/>
仰戴仁天得賖死地驚䰟未返渙命難勝<hi>中謝</hi>伏念<lb/>
臣材匪時湏仕無人望指脩門而重入偶𬒳簡知登<lb/>
要路以亟遷乆遭冐嫉旣參宥畫馴陟台司不量駑<lb/>
鈍之姿欲副丁寜之訓然力小安可以任重惟夲弱<lb/>
故易於根危玆因爕理之非願請曠瘝之罪庶圖上<lb/>
印獲免傷弓眷注未衰尚襃辝之在耳詆訾不恕忽<lb/>
彈奏之吹毛獨頼聖明特寛典憲徹侯就國巳乖巖<lb/>
石之具瞻祕殿奉祠無異急流而勇退制音傴受感<lb/>
<pb n="KR4d0261_SBCK_039-8a"/>
涕交揮兹蓋伏遇<lb/>
皇帝陛下寵厚股肱禮存體貌方此燭幽逹枉不盡<lb/>
信於多言憐其執法奉公致浸奸於衆怒末减投荒<lb/>
之譴保全出晝之行臣敢不鏤骨衘恩洗心思咎乾<lb/>
坤莫報益堅存闕之忠畎畒可歸或企灌園之迹臣<lb/>
無任<lb/>
　　　紹興府謝到任表<lb/>
上丞相之印甫獲退藏懷㑹稽之章遽叨進用旣自<lb/>
天而申命即便道以之官<hi>中謝</hi>伏念臣識闇物先品<lb/>
居人下幸際風雲之㑹浸塵柱石之班佩聖訓之丁<lb/>
<pb n="KR4d0261_SBCK_039-8b"/>
寜靡辝任怨忘駑姿之譾薄強欲徇公曽未建於大<lb/>
中巳見愠於群小彈文雜襲雖投裔不快其私淵度<lb/>
矜容使歸田以避其毒自違威咫半閱歳華仰沐知<lb/>
憐屢形獎録敢覬起家之寵遂膺維屏之除抆拭恩<lb/>
隆靡捐報淺惟兹禹㑹是謂价藩職連率則長於東<lb/>
方諸侯拱行闕則比之西都三輔就堯如日身旣近<lb/>
於長安入越之疆心甚慚於范蠡所虞瘝曠復誤使<lb/>
令兹蓋㐲遇<lb/>
皇帝陛下擇共理之材振内修之政大明黜陟小人<lb/>
之道日消獨揔權綱五帝其臣莫及不棄蓋帷之舊<lb/>
<pb n="KR4d0261_SBCK_039-9a"/>
俾分㦸纛之榮臣敢不思稱所蒙自鞭其後布宣德<lb/>
澤唯民瘼之是永剗剔姦貪兾州箴之可舉臣無任<lb/>
　　　朝永祐陵表<lb/>
維乾道二年歳次丙戌十月辛未朔十二日壬午具<lb/>
位臣洪某恭詣<lb/>
徽宗皇帝永祐陵攅宫朝謁者臣某頓首頓首言曰<lb/>
垂衣裳於盛旦咸仰文謨藏弓劒於名山兹連禹穴<lb/>
臣牽絲自外涖篆惟新敢循守土之常獲展拜陵之<lb/>
敬恭惟聖鑒俯諒微衷臣某頓首頓首謹言<lb/>
　　　諸后攅宫表<lb/>
<pb n="KR4d0261_SBCK_039-9b"/>
續有㜪之史永播徽音瞻於越之山實藏大練臣牽<lb/>
絲有命懷組是邦敢遵故事之常式展幽宫之敬恭<lb/>
惟靈鑒俯諒微衷<lb/>
　　　謝賜銀合臘藥表<lb/>
速郵斯曁良劑來朌遥拜明庭敬藏温詔<hi>中謝</hi>伏念<lb/>
臣叨臨近輔甫對抄冬年在中身同早衰之蒲柳藥<lb/>
皆上品如逺采於蓬萊輔以朱提之珍賁於宛委之<lb/>
域沉痾可免腆予惟榮此蓋伏遇<lb/>
皇帝陛下仁德宅中恩波浹下使臣以禮兹存體貌<lb/>
之餘視民如傷況乃股肱之舊故推賜式俾護生經<lb/>
<pb n="KR4d0261_SBCK_039-10a"/>
儻賖溝壑之填必報乾坤之施臣無任<lb/>
　　　謝賜暦日表二<lb/>
重離南靣𥘉臨再扐之年大火西流斯正餘分之暦<lb/>
新書誕布綿㝢前知<hi>中謝</hi>伏以業纂疇人數或譏於<lb/>
乖次事傳邃古法尤重於歸竒恭惟<lb/>
皇帝陛下以天聦明如日臨照九疇攸叙歛五福以<lb/>
錫民七政以齊定四時而成歳同文所曁開卷遂行<lb/>
臣職忝十連壤均三輔火耕水耨俾不失於農期夜<lb/>
寐夙興唯深思於王事<lb/>
天儀黙運兹臨上戊之纒民用前知如揭先庚之信<lb/>
<pb n="KR4d0261_SBCK_039-10b"/>
奏篇旣出賜札惟均<hi>中謝</hi>恭惟<lb/>
皇帝陛下離治嚮明乾剛行徤解絃更化奮木鐸以<lb/>
令兆民截管考聲在玉衡以齊七政清臺所考緜㝢<lb/>
式同臣乆玷竹符再開穗暦司分司啓巳知來歳之<lb/>
冝或耔或耘益勉西疇之事<lb/>
　　　謝賜夏藥表<lb/>
時臨三伏孰禦炎威扎降十行鼎來珍劑傴躬登受<lb/>
盥手開嘗<hi>中謝</hi>伏念臣猥典价藩宻依魏闕比因衰<lb/>
病將辟榖以追赤松之㳺兹拜恩朌可入門而逺黄<lb/>
能之夢此蓋伏遇<lb/>
<pb n="KR4d0261_SBCK_039-11a"/>
皇帝陛下仁懷舊弼物重常儀御南風之琴普令解<lb/>
愠賜西山之藥曲使衛生儻幸免於熱中期永肩於<lb/>
報上<lb/>
　　　安恭皇后上僊慰表<lb/>
祲起坤倪光沉軒曜凡居覆載靡不哀摧<hi>中慰</hi>伏以<lb/>
大行皇后著德椒塗傳芳繭館葛之覃兮于中谷允<lb/>
蹈雅言夏之興也以塗山聿追前躅孰謂俔天之聖<lb/>
遽虧遡日之明恭惟<lb/>
皇帝陛下化格御邦恩隆儷極懷哉淑範悼故劒而<lb/>
不忘布此黼筵覩副禕而有感願遵經禮俯割悲悰<lb/>
<pb n="KR4d0261_SBCK_039-11b"/>
臣恨以職守不獲奔赴闕庭稱慰<lb/>
盤洲文集卷第三十九<lb/>
</p>
<p>
</p>
  </div>
</body>
</text>
</TEI>
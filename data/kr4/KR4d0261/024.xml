<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_024-1a"/>
盤洲文集卷第二十四<lb/>
　　外制六<lb/>
　　　張孝祥復集英殿修撰知静江府制<lb/>
炎嶠分疆八桂獨爲善地有唐重外九牧多用詞人<lb/>
我得良翰可寛逺慮以尓性識超詣學問紛綸抱昻<lb/>
霄聳壑之材利歛咢淬鋒之器廣廷對䇿諸老生莫<lb/>
敢抗衡兩禁代言它學士至於閣筆典股肱之劇郡<lb/>
掌管籥於留都治有能名庭無逋事睠遐萌之未艾<lb/>
咨南伯而匪輕稍還論譔之班徃重蕃宣之寄椎埋<lb/>
或奸法令當去渠魁淄蠹之在州閭盍新軌轍國湏<lb/>
<pb n="KR4d0261_SBCK_024-1b"/>
賢立吾不汝忘<lb/>
　　　李珂改官制<lb/>
仕者滿六考有薦者五人然後脫身小選亦可謂難<lb/>
也巳矣爾好學能文甞見推擇便坐賜對詳整可采<lb/>
躋之王官非常典也思我恩渥有以稱之<lb/>
　　　劉芮湖北提點刑獄鄭丙湖南提舉常平制<lb/>
部使者分耳目之寄職有劇易而澄淸之權等耳爾<lb/>
芮恬於埶利論議不阿爾丙材資敏明知民疾苦持<lb/>
節重湖盖未乆也易地而處僉曰允哉或揔岸獄之<lb/>
柄或行歛散之政使人無冤事無弊則惟爾之休<lb/>
<pb n="KR4d0261_SBCK_024-2a"/>
　　　張訓通復官制<lb/>
失律喪師罰難苟免眚災肆赦澤所不遺爾乆隷戎<lb/>
行甞劘敵壘治弃甲曵兵之罪巳　嚴誅推息黥𥙷<lb/>
劓之恩稍還舊秩勉圖後效用盖前愆<lb/>
　　　魏彦轉官制<lb/>
山越弄兵騷我嶺表爾控弦擐甲力挫妖鋒解圍禽<lb/>
敵厥功茂焉爰陟榮階書之勇爵益圖忠報嗣有恩<lb/>
光<lb/>
　　　劉淑贈官制<lb/>
爾氣吞群盗履刃登鋒拳勇無前沒身流矢爰加禭<lb/>
<pb n="KR4d0261_SBCK_024-2b"/>
典併録遺孤三泉有知朂此恩渙<lb/>
　　　孫諒轉遥郡刺史制<lb/>
群盗蟻聚五嶺麕驚逺聞献馘之音可後踰時之賞<lb/>
爾精忠自奮沉勇無前獨提虓虎之師遂清狡兎之<lb/>
窟卑之州紱夸爾戎旃當令黄木之灣不見緑林之<lb/>
迹益思功效嗣有恩褒<lb/>
　　　吴掞轉五官太府寺丞制<lb/>
太府掌貢賦之貳而頒貨賄于受藏之府盖周之舊<lb/>
官也爾材器莊粹佩服義方萬里侍行西平有子俾<lb/>
丞九寺仍陟五階用増濟美之休且示襃忠之眷徃<lb/>
<pb n="KR4d0261_SBCK_024-3a"/>
渉其筆以對恩光<lb/>
　　　吴抦轉五官直祕閣賜紫章服制<lb/>
朕注意元戎逺馳召節晉晝三接未盡襃賞之意爾<lb/>
教忠有訓稱其家兒躐進文階俾直中祕仍錫金章<lb/>
之寵式増綵服之光<lb/>
　　　周夢若母許氏封孺人制<lb/>
朕踆祀紫宮推澤遐邇彯纓仕路者其親九帙則有<lb/>
圭組之榮與夫湯沐之邑所以教天下之孝也爾壼<lb/>
範之賢擇鄰有訓厖眉華髮逢此恩榮用増三釡之<lb/>
歡以彰四德之報<lb/>
<pb n="KR4d0261_SBCK_024-3b"/>
　　　莫延廕承信郎制<lb/>
爾弃其故土慕義來歸載嘉忠忱冝有襃異俾躋仕<lb/>
版用示恩榮<lb/>
　　　彭昇貴州刺史制<lb/>
右列以遥郡爲榮非異恩不能到也爾甞扈慈殿積<lb/>
有勤勞寵之州旟冝思忠報<lb/>
　　　王瀹浙西提點刑獄竇敷潼川運副制<lb/>
坤維吾西土也距朝廷且萬里吴中吾駐蹕之所也<lb/>
外臺去天纔尺五朕視其地如户庭視其人之休戚<lb/>
如一身未甞有逺邇之間分道置使厥選匪輕爾瀹<lb/>
<pb n="KR4d0261_SBCK_024-4a"/>
甞持閩節有澄清之譽兹用命爾察刑于近畿爾敷<lb/>
甞典蜀郡有平易之政兹用命爾轉漕于舊壤能使<lb/>
民不冤用不乏官不媮吏不蠧則爾之職舉也<lb/>
　　　薛鳯國子正季翔太學録制<lb/>
士不逺千里而來使其漸摩道義循服規矩則表儀<lb/>
之列可非其人乎爾鳯爾翔儒之秀傑其推正心誠<lb/>
意之學以助我長育之教<lb/>
　　　魏吉甫大理評事制<lb/>
孔門髙第片言可以折獄周書有訓兩造然後聽辭<lb/>
爾詳練法令冝列理官欽哉欽哉母寕上下其手<lb/>
<pb n="KR4d0261_SBCK_024-4b"/>
　　　凌景夏復敷文閣直學士制<lb/>
朕禮神頌祇巳用上辛之吉滌瑕蕩垢率循令甲之<lb/>
常惟時從臣未獲舊貫爰推茂渥實采僉辭具官某<lb/>
識邃經郛量函德宇出入乆乎中外聲名著乎邇遐<lb/>
重鎮撞牙遏邊衝於尊爼清躔聽履振公道於銓衡<lb/>
頃出多言退休間館兹廣泰壇之澤俾還内閣之班<lb/>
徃服綸恩以需節召<lb/>
　　　資政殿學士湖南安撫使黄祖舜轉一官致<lb/>
　　　仕制<lb/>
輕裘制閫逺馳茸纛之聲方幅叩閽遂露抽簮之請<lb/>
<pb n="KR4d0261_SBCK_024-5a"/>
勉從雅志用出襃書具官某識洞眇綿量苞廣博糟<lb/>
粕不膠於𥿄上經綸自得於胷中有嘉憂國之誠屢<lb/>
納庇民之說榮躋樞極陳㤗階六符之經任重藩垣<lb/>
修方伯連率之職正仰折衝之効遽髙知止之風眷<lb/>
此老成閔勞以事増之品秩式寵其歸徃佚郷枌益<lb/>
迎夀祉<lb/>
　　　李如岡磨勘制<lb/>
三年而計群吏若稽陟典之文絫日不離小官獨减<lb/>
從臣之考兹恊銓曹之法實彰名器之公具官某識<lb/>
探道原智優治具司刑禁路鞠茂草于圜扉敷惠藩<lb/>
<pb n="KR4d0261_SBCK_024-5b"/>
方美甘棠於南國奉叢祠而通志増華秩而應條徃<lb/>
服恩綸益休廣譽<lb/>
　　　梁俊彦轉遥郡刺史制<lb/>
朕患陟典之濫或■■■公其法自貴近始所以奉<lb/>
三無私也爾蚤齒儒林通於文史典司宫維能勤其<lb/>
官環列序進訓齊有賞州紱之榮與■類等益思忠<lb/>
恪以對光寵<lb/>
　　　周葵封冝興縣子制<lb/>
朕嗣守洪基肇禋紫畤當路寢齋居之日霏雪甚繁<lb/>
曁閟宮朝献之辰隂雲盡解克踆熈事爰布慶條若<lb/>
<pb n="KR4d0261_SBCK_024-6a"/>
時舊德之臣冝出明綸之命具官某深忠許國遺直<lb/>
事君非堯舜之道不陳同熈庶績殆筦晏之佐弗及<lb/>
咸仰貴名属三歲之親祠值四郊之多壘建改卜之<lb/>
議能稽　皇祖之成規迓㳙成之休遂展㤗元之大<lb/>
報㑹有燕閒之請莫陪顯相之儀兹舉典章用開爵<lb/>
邑噫致齊侯之胙有考舊聞受宣室之釐敢懐專郷<lb/>
益綏吉履用對恩表<lb/>
　　　王之望封襄陽縣子制<lb/>
朕遵舊規於　二祖變熈事於一陽啓蟄而郊恊魯<lb/>
國騂犧之祀獲獸以饋若漢代白麟之章旣蕆上儀<lb/>
<pb n="KR4d0261_SBCK_024-6b"/>
用推慶澤具官某忠規致主壯志絶人闚紫闥而攀<lb/>
台階榮躋四■穆天縡而經國體宻賛萬幾緬惟㳙<lb/>
選之辰實參改卜之議偶休間館莫相明禋兹䟽榖<lb/>
璧之封乃荒菜食之邑噫百神咸秩已格嘉虞之休<lb/>
萬福來同敢懐専鄉之意更綏吉履益對恩煇<lb/>
　　　黄祖舜贈五官制<lb/>
禄賢裦德稽載籍之■■隱惡崇終存有邦之典令<lb/>
若時畯望嘗列輔臣方覽挂冠之章忍聞易簀之語<lb/>
告其居第出此䘏書具官某器局沈深風規直諒傳<lb/>
孔孟聖賢之學入淵騫德行之科卿佐是謂股肱乆<lb/>
<pb n="KR4d0261_SBCK_024-7a"/>
運中樞之畫爼豆甞聞軍旅爰分方面之權羽淵忽<lb/>
夢夫黄能長沙果集乎子鵩命之不淑識者咸嗟用<lb/>
増幽壤之榮沓進文階之品尚其不泯歆此猶生<lb/>
　　　劉立等轉官制<lb/>
爾等頃以軍興奔走郵置冝推賞澤用奬勞勤<lb/>
　　　髙郵軍立功人轉官制<lb/>
淮濆之役氛祲盤結爾等或𬒳甲戰野或衘枚攻營<lb/>
第賞襃功咸進階秩益思忠力以對恩榮<lb/>
　　權洮州趙令結妻包氏封令人制<lb/>
爾夫身留異域而王師薄于城下爾能率軍民望風<lb/>
<pb n="KR4d0261_SBCK_024-7b"/>
歸義忠壯如是女史所無冝錫令名以開脂澤使妄<lb/>
男子知所媿焉<lb/>
　　　楊貴等轉官制<lb/>
西陲受敵百將同功爾賈勇奮忠斬首捕虜幕府差<lb/>
次冝陟榮階徃服恩光益圖報塞<lb/>
　　　吴益轉右朝奉郎制<lb/>
朕惕奉慈謀光臨寳祚甞覃中外之慶靡分大小之<lb/>
臣具官某接物惠和宅心端栗披尋竹帛知師友之<lb/>
淵原怡飬丘樊玩煙雲之舒卷頃階戚黨蚤綴從班<lb/>
獲逢嗣服之恩實應遷官之典益思謙畏用保寵榮<lb/>
<pb n="KR4d0261_SBCK_024-8a"/>
　　　薛良朋進職制<lb/>
人主以八柄馭群臣子奪廢置猶雨露雪霜不可以<lb/>
偏廢也二浙歲悪不入民多菜色朕隱憫流徙食不<lb/>
甘味故坐視不恤如嚞如康祖如宥之者則絀之奉<lb/>
使稱職如訔如<graphic n="KR3098" url="https://raw.githubusercontent.com/kanripo/KR-Gaiji/master/images/KR3098.png" mimeType="image/png"/>者則陟之爾奉行不懈賑捄有勞<lb/>
顧不賞可乎進直河圖尚勉之哉<lb/>
　　　姜詵進職制<lb/>
朕哀凶歲之民<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>殍野之慮捄菑之䇿靡不施行王<lb/>
城之外流亡四集今旣數月矣幸而生存則可以返<lb/>
其田廬有司勞於振䘏者以次取賞寕過於厚所以<lb/>
<pb n="KR4d0261_SBCK_024-8b"/>
勸勤事之吏庶幾虖廣我仁民之心也爾閱視賙委<lb/>
不懈厥職道山之署時謂優恩益思其終以稱群論<lb/>
　　韓彦古轉官制<lb/>
日者聚飢民於四郊分官吏禀<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>鬻致醫藥爾攝承<lb/>
民曹實參其事今生者可歸第勞出賞増秩一等以<lb/>
勸後之濟斯民者<lb/>
　　　吴掞駕部郎官制<lb/>
郎位上應乾文爲朝廷華轍爾有列卿寺訓墨未乾<lb/>
躋之司輿時謂異渥所以彰乃父教忠之美也惟爾<lb/>
行安而節和必能恪居厥官以稱朕意<lb/>
<pb n="KR4d0261_SBCK_024-9a"/>
　　　閻安中中書舎人制<lb/>
朕考三代以來在兩京最盛文章煥焉可述莫非爾<lb/>
雅之辭號令罔有不臧𥘉無替否之迹追還古始有<lb/>
待髦英具官某學闡丘墳聲諧韶濩决科文陛切直<lb/>
冠夫諸儒掌翰儀曹光焰　夫　輩介然有守卓爾<lb/>
不群自入賢關新學法挾䇿負素者争親平模範<lb/>
躐纓整襟者咸中乎規繩惟禁路之擇材輟師資而<lb/>
爲誥雖出綸出綍欲求潤色之工顧爲紀爲綱尤頼<lb/>
論思之助徃踐厥次時惟休哉<lb/>
　　　趙伯強承信郎制<lb/>
<pb n="KR4d0261_SBCK_024-9b"/>
爾父蒙盾援旌殞于行陣録孤之澤所不可遺徃即<lb/>
官聮式思所報<lb/>
　　　葉顒磨勘制<lb/>
八柄詔王厥分爵禄之等三載考績率循法令之常<lb/>
雖列從班必遵彛矩具官某賦材碩大迪德忱恂蚤<lb/>
環轍於官𡵨晚垂紳於禁路秋官断獄議者謂過于<lb/>
張文部典銓時號後有盧李兹因㑹課實應遷階庸<lb/>
出絲綸之襃庶増筆橐之重徃祗茂渥益廣休聲<lb/>
　　　劉儀鳯磨勘制<lb/>
設六卿之官是爲邇列考三載之績盖踵前規若時<lb/>
<pb n="KR4d0261_SBCK_024-10a"/>
禁宻之臣亦限吏銓之柄具官某淵原種學典雅摛<lb/>
詞自揮翰於南宮即主盟於北苑司馬掌九伐之法<lb/>
厥有㢮張太史成一家之言正資筆削兹因㑹課實<lb/>
應遷階𥘉非不次之恩庸示無私之典徃祗茂命益<lb/>
暢美聲<lb/>
　　　吴璘判興元府制<lb/>
漢中巨屏實蔽極邊關外重權母踰元老出兹言綍<lb/>
新彼轅門具官某名以忠聞功因武立凛凛中堅之<lb/>
望畨畨上將之元建方■■函谷以西■寛逺顧■<lb/>
雄心於狼望之北獨藴壯懐兹載戢於師于庸近移<lb/>
<pb n="KR4d0261_SBCK_024-10b"/>
於幕府九命作伯孰先倚愛之親十國爲連益頼扞<lb/>
城之助副吾注意知汝匪躬徃究英猷奚煩多訓<lb/>
　　　王大寳禮部尚書制<lb/>
朕逺覽周書尚猷詢兹黄髮若稽虞典疇咨汝作秩<lb/>
宗復起老臣甚諧輿誦具官某抗髙明之識馳魁壘<lb/>
之名紫橐峥嶸孰並驅於禁路皂囊剴切殆獨歩於<lb/>
諌垣雅操不移髙風易退方奉祠而均逸忽上牘以<lb/>
遺榮緬懐骨骾之英浸勞夢寐之想逺趍一節旣無<lb/>
俟駕之淹載錫兼金寕有挂冠之執爰蔽朕志俾長<lb/>
春官盖進德以尊朝期用儒而益國討論禮樂豈止<lb/>
<pb n="KR4d0261_SBCK_024-11a"/>
玉帛鍾鼓之云獻納箴規庶幾几杖盤盂之戒徃祗<lb/>
厥位惟爾之休<lb/>
　　　方滋權刑部侍郎制<lb/>
朕俯酌人情若稽禁罔前之所是著爲律具存畫一<lb/>
之章爾曰勿宥惟厥中斯濟登三之政比申細札用<lb/>
戒祥刑疇咨明恕之才俾揔平廷之柄具官某緼沈<lb/>
深之識擅盤錯之能使節州麾殆艱難之歴試民風<lb/>
吏蠹無<graphic n="KR1021" url="https://raw.githubusercontent.com/kanripo/KR-Gaiji/master/images/KR1021.png" mimeType="image/png"/>介之可欺輿議皆稱其賢三紀乆勞于外<lb/>
冝持紫橐遂貳秋官夫法令譬猶江河盖易避難犯<lb/>
之義若文書盈於几閣有竒請它比之姦巳扄鐍乎<lb/>
<pb n="KR4d0261_SBCK_024-11b"/>
兩端唯科條於三尺其推朕意母忽獄疑竚而稱職<lb/>
之休成我知人之哲<lb/>
　　　王承祖等轉官制<lb/>
爾逺隨戎莫來造帝庭用陟官聮以示還歸之龍<lb/>
　　　唐<graphic n="KR3098" url="https://raw.githubusercontent.com/kanripo/KR-Gaiji/master/images/KR3098.png" mimeType="image/png"/>國子司業制<lb/>
古之君子經爲人師行爲人表故居一鄉刻一郷化<lb/>
在一國則一國治今朕羅天下秀異于成均侈𬒮方<lb/>
履誾誾秋秋然不但取其庠聲序音之盛爲美觀盖<lb/>
欲飬材器備官使也以爾禪顓門之學髙月旦之評<lb/>
入朝十年恬於埶利彌邵之德稱爲醇儒比因使指<lb/>
<pb n="KR4d0261_SBCK_024-12a"/>
之還甞賜清間之欵占奏詳整簡在朕心徃誨諸生<lb/>
思稱其職<lb/>
　　　王弗權户部侍郎制<lb/>
朕若稽<lb/>
仁祖甞用許元雖増秩遷階至列賢科之籍而歴年<lb/>
玩歲不離財計之官盖乆其任而得人則盡其才而<lb/>
興利今朕此選將庶幾焉具官某智慮從横材資超<lb/>
詣歴官𡵨而甚乆惟心筭之最優通知食貨之源灼<lb/>
見公私之弊對之昕陛嘉冨國之謀猷試以版曹有<lb/>
𥙿民之方略其顓治賦之柄勿分約法之勞要當解<lb/>
<pb n="KR4d0261_SBCK_024-12b"/>
瑟而變更母或守株而苟且從班足可施設非錐處<lb/>
囊中之時國用頼以嬴餘竚錢流地上之效徃追前<lb/>
哲嗣有襃章<lb/>
　　　鄭立改官臨安府知縣差遣制<lb/>
賜對于昕朝易階于小選雖典章所有而恩不常出<lb/>
也爾粹於學問稱有吏材敷奏可嘉不誤舉者畿内<lb/>
壯縣用試爾能政績有成嗣將飾擢<lb/>
　　　韓彦古直徽猷閣知嚴州制<lb/>
爾攝承省户以語言之失罹于清議自詭治民吾以<lb/>
乃父勲藏盟府不汝疵瑕延閣汝舊物也嚴陵吾輔<lb/>
<pb n="KR4d0261_SBCK_024-13a"/>
郡也夫美錦尚不可使人學製况千里之寄乎爾其<lb/>
矯揉脩飭允蹈中庸使實惠洽于編氓則爵位可以<lb/>
長守敬之哉母荒弃朕命<lb/>
盤洲文集卷第二十四<lb/>
<pb n="KR4d0261_SBCK_024-13b"/>
</p>
<p>
</p>
  </div>
</body>
</text>
</TEI>
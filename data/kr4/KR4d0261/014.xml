<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_014-1a"/>
盤洲文集卷第十四<lb/>
　内制四<lb/>
　　　賜少保觀文殿大學士充醴泉觀使福國公<lb/>
　　　陳康伯辭免判紹興府不允詔<lb/>
卿道藴夔龍名參魏邴乆處中而當軸能亮采以惠<lb/>
疇懐赤松之游遂輕元宰享緑野之佚旣閱三時睠<lb/>
岳狩之輔藩起巖瞻之舊徳幾禡牙而爲重兹擊柝<lb/>
之可聞尚馳稱疾之章未動趣裝之意先一州而後<lb/>
天下巳有媿於是言潤九里而福京師豈遂忘於斯<lb/>
丗即期引道勿事循墻<lb/>
<pb n="KR4d0261_SBCK_014-1b"/>
　　　賜知樞宻院事兼參知政事賀允中乞依舊<lb/>
　　　致仕及還納前後錫賜恩數不允詔<lb/>
卿夙鍾踔絶之材内抱經綸之志鍼膏肓於泉石恵<lb/>
然肯來訪謀謨於廟堂酌焉不竭政頼同寅之助庶<lb/>
圖再造之勲又欲挂冠曽不暖席豈朕尊賢之礼有<lb/>
所未至而卿致主之道亦不克終勿輕去就之懐有<lb/>
負倚毗之意<lb/>
　　　賜左僕射湯思退辭免都督江淮軍馬不允<lb/>
　　　詔<lb/>
夫有文事必有武備孔子所以克齊無智名而無勇<lb/>
<pb n="KR4d0261_SBCK_014-2a"/>
功張良用之興漢雖戰陳不逮胡簋之學而籌䇿自<lb/>
髙帷幄之中顧方略之何如豈儒術之無益卿臨機<lb/>
有斷燭理甚明巳能制勝於兩楹何憚啓行之十乗<lb/>
惟善致君者必欲立事恐不知我者謂之辭難冝略<lb/>
撝章以圗成効<lb/>
　　　賜少保崇信軍節度使趙宻辭免落致仕權<lb/>
　　　殿前司職事不允詔<lb/>
昔馬服善兵能成閼與之績營平雖老不憚金城之<lb/>
行以卿乆護周廬屢專勇爵必能追於鼻祖尚有志<lb/>
於膚公廼出異恩俾還舊服無謂掛冠之後遂忘持<lb/>
<pb n="KR4d0261_SBCK_014-2b"/>
㦸之忠其體春懐勿拘辭避<lb/>
　　　賜太傳寜逺軍節度使醴泉觀使和義郡王<lb/>
　　　楊存中辭免同都督江淮軍馬不允詔<lb/>
朕留神以治軍政拊髀而思古人命丞相以董師將<lb/>
展百籩之餞有元戎而共服更増十乗之光卿甲令<lb/>
稱忠太常紀績閑<hi>御名</hi>深逺洞龍弢應敵之機福艾竒<lb/>
厖得虎頭食肉之相當兵革未能休息豈英傑可以<lb/>
韜藏謀上將以貳元台賢長城而開大府幾萬全之<lb/>
良䇿成七徳之畯功渙命巳行謙辭勿講<lb/>
　　　賜左諌議大夫淮西宣諭使王之望辭免參<lb/>
<pb n="KR4d0261_SBCK_014-3a"/>
　　　知政事不允詔<lb/>
卿乗駟馬車入蜀十年之間徧持使節兵民疆埸之<lb/>
事無逺近巨細皆知之而學可以伸其志文可以暢<lb/>
其說材可以任重致逺謀可以見微炤隠邦家之桀<lb/>
君子之光也諭指淮壖邊備甚設奏函鼎來輟食嘉<lb/>
歎與其外治於軍政不若歸恊於廟謨蔽自朕心躋<lb/>
之兩地夫君臣遇合千載一時趣裝亟來勿執謙槩<lb/>
　　　賜吏部侍郎淮東宣諭使錢端禮辭免兵部<lb/>
　　　尚書都督府參賛軍事不允詔<lb/>
夫能折衝者君子之謀不避難者忠臣之職卿受任<lb/>
<pb n="KR4d0261_SBCK_014-3b"/>
撫邊悉心盡慮城隍兵甲芻粟之事處之善矣朕以<lb/>
交隣之始將帥之心未一故建督府以重其權命爾<lb/>
爲大司馬以賛之庶幾制勝定㓛舉無失䇿再三稱<lb/>
疾朕何望焉<lb/>
　　　賜左僕射湯思退乞罷機政不允不得再有<lb/>
　　　陳請詔<lb/>
大丞相所與朕决中外之計以身爲天下安危者也<lb/>
君臣之間無纎介猜嫌何爲連章直欲歸印朕焦心<lb/>
勵精内修政事遏衝固圉外治軍旅以文武二柄剸<lb/>
属任一相庶幾邇安逺粛奠枕于京使朕仰有以奉<lb/>
<pb n="KR4d0261_SBCK_014-4a"/>
慈闈之歡俯有以遂元元之樂則卿亦有無窮之聞<lb/>
也夫忠臣在甽畝猶不忘其君卿圖回廟堂任重濟<lb/>
難勞亦至矣無謂大雅保身而輕爲此去就也<lb/>
　　　賜左諌議大夫充淮西宣諭使王之望再辭<lb/>
　　　免參知政事乞宮觀不允詔<lb/>
卿禀川嶽之暉有公輔之器英名擅乎中外奥學逹<lb/>
乎古今經武整軍憂遂寛於旰食料敵制勝明盖察<lb/>
於秋豪旣疆夲以折衝能運籌而合意俾參大政冀<lb/>
展壯猶有徳進則朝廷自尊詐謀斯寢真儒用而天<lb/>
下無敵治効可成其報非常　勿牽至再之請<lb/>
<pb n="KR4d0261_SBCK_014-4b"/>
　　　賜給事中吴芾辭免吏部侍郎不允詔<lb/>
士君子公耳忘私當官而行烏有親䟽阿曲之患然<lb/>
三尺法大爲之坊　非爲端人正士■也爾能養剛<lb/>
大之氣素擅直方之名甫入東臺正賴紏駮輔臣有<lb/>
連必無偏黨援此再䟽<hi>■</hi>甚力朕亦不欲使汝破<lb/>
律造端也小天雖髙抑汝要路夫何辭之有<lb/>
　　　賜參知政事王之望辭免督視江淮軍馬乞<lb/>
　　　致仕不允詔<lb/>
朕以境土分裂宿憤不攄顧瞻中原未嘗一日忘於<lb/>
心仰禀慈謀俯從廷議屈意尋盟固巳逆料其不成<lb/>
<pb n="KR4d0261_SBCK_014-5a"/>
也夷狄無厭竟爲戎首卿習知邊瑣智略縱撗揆䇿<lb/>
運籌吾見剛者鈞軸之拜所恃有爲今禦侮捍衝機<lb/>
不容髪非揖遜捄焚從容拯溺之時以卿憂國之忠<lb/>
吞敵之氣必能　言不復避事視師之命舎卿而誰<lb/>
勿淹引道之期何俟清邊之効<lb/>
　　　賜左僕射湯思退乞罷機政不允詔<lb/>
昔越勾踐苦身焦思圖報疆吴謂鎮撫國家親附百<lb/>
姓蠡不如種故舉國政属之種而使蠡治兵甲之事<lb/>
内外得人終刷㑹稽之耻今櫎狄尋戈犯我邊鄙雖<lb/>
卿受任董師前有成命念排難圖全在予左右其責<lb/>
<pb n="KR4d0261_SBCK_014-5b"/>
甚大一相之動　易揺非奠枕于京之計也慮之<lb/>
再三權其輕重俾　徃代此行舉棋不定朕則有<lb/>
媿委而去之豈君臣同患之義乎<lb/>
　　　賜湯思退辭免觀文殿大學士不允詔<lb/>
卿再相積年忠勞備至塞氛孔熾尚頼畫䇿出竒之<lb/>
助悠然而去朕甚惜之規殿羙名所以増衮衣之光<lb/>
亦卿之舊物也過刑沖牘豈諒朕懐<lb/>
　　　賜楊存中辭免都督不允詔<lb/>
朕以敵人犯塞師衆在邊欲專緫統之權用注安危<lb/>
之意凡吾戍役咸聽指麾庶三令五申之明無十羊<lb/>
<pb n="KR4d0261_SBCK_014-6a"/>
九牧之患以卿老於戎事積有智名必能展於壯猶<lb/>
遂克成於韙績徽章巳播輿誦謂冝益肩衛社之忠<lb/>
勿講循墻之避<lb/>
　　　賜陳康伯辭免召赴陪祠不允詔<lb/>
朕有懷英衮竚顯相於郊禋巳播明緡俾復持於國<lb/>
秉兹披前牘難廢細書勿稽命駕之期終覬奉璋之<lb/>
助<lb/>
　　　賜兵部尚書錢端禮辭免端明殿學士簽書<lb/>
　　　樞宻院事不允詔<lb/>
朕疇咨雋望入賛神機兾攄帷幄之謀用應甲兵之<lb/>
<pb n="KR4d0261_SBCK_014-6b"/>
問兹披來牘乃徇撝文况當多壘之秋豈是循墻之<lb/>
日亟其承命副我虚懐<lb/>
　　　賜顯謨閣學士虞允文辭免端明殿學士同<lb/>
　　　簽書樞宻院事不允詔<lb/>
朕以敵國阻兵塞　悪非有厭難折衝之材者豈<lb/>
足以居夲兵之地以卿文而兼武所慮甚長疇昔視<lb/>
師决舟中之勝名巳知於江淮草木矣曁使陜蜀臨<lb/>
荆襄驅馳兵間洊開莫府料敵之䇿整軍之術盖從<lb/>
容於胷中廼稽輿言俾賛宥畫撝章來上非我欲聞<lb/>
　　　賜陳康伯辭免尚書左僕射不允詔<lb/>
<pb n="KR4d0261_SBCK_014-7a"/>
朕外治邊虞内虚相位區處甲兵之問不勝宵旰之<lb/>
勞望卿之來以日爲歳卿以經邦元老固當與朕同<lb/>
憂拯溺捄焚非規行矩歩時也<lb/>
　　　賜參知政事周葵生日詔<lb/>
月律就盈星躔分秀篤生哲輔能攀房杜之名申錫<lb/>
恩朌用介喬松之夀<lb/>
　　　賜吏部侍郎吴芾辭免敷文閣直學士知臨<lb/>
　　　安府不允詔<lb/>
王城雜五方之民彊陵弱衆暴寡京尹威望不立則<lb/>
姦宄椎埋無復忌憚况有撓其前掣其後者非剛毅<lb/>
<pb n="KR4d0261_SBCK_014-7b"/>
自信未易以辦治稱也卿屢把麾符威而不猛有興<lb/>
利除害之政有蘇枯摘伏之聲典治吏銓浸耘蠧弊<lb/>
彈壓輦轂直差易耳内閣峻職庸示寵光母守沖懐<lb/>
亟圖善最<lb/>
　　　賜草土沈介辭免特起復元官顯謨閣直學<lb/>
　　　士知鄂州兼鄂岳江黄州漢陽軍㳂江制置<lb/>
　　　使不允詔<lb/>
夫忠孝臣子大節朕豈固欲奪人陟屺之哀而遂廢<lb/>
凱風之詩也盖公家之事有急於私壼則君子當權<lb/>
其重輕不以報親追逺之情而忘憂國事君之志雖<lb/>
<pb n="KR4d0261_SBCK_014-8a"/>
欲躬曽閔之行然移孝爲忠古人盖有變礼而不可<lb/>
免者今胡馬南牧闖我四鄙襄漢亦交鋒刃惟長江<lb/>
上流所以襟帶東南也思得有文武威風善方略者<lb/>
徃當一面庶幾遏衝禦侮寛我<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>食廼建使名俾臨<lb/>
沔鄂疇咨中外無以易卿勉爲朕行勿復固避<lb/>
　　　賜陳康伯再辭免尚書左僕射詔<lb/>
夫天子以論相爲職得賢可以永安人臣以憂國爲<lb/>
心有疾猶當彊起若濟川必俟舟楫如作室難虚棟<lb/>
梁明良相湏今古不易朕猥以菲徳仰承　燕謀惟<lb/>
我大儒首陪𥘉政迨兹多事無出舊人雖老成當遂<lb/>
<pb n="KR4d0261_SBCK_014-8b"/>
其燕間顧内外適丁乎紛糾所資忠計用集治㓛况<lb/>
宰臣未至而先除在國朝絶無而僅有冝思注意之<lb/>
重勿以卧痾爲辭日冀兼程副予虚竚<lb/>
　　　賜參知政事周葵乞賜黜責不允詔<lb/>
卿輔朕踰年肅敬有守明於治亂忠無隠情賛襄政<lb/>
機罄竭勞瘁方今内治未舉外冦孔熾政頼股肱之<lb/>
老同寅恊恭計安天下上書引咎是章朕之未燭也<lb/>
勉安厥位圖所報焉<lb/>
　　　賜敷文閣直學士王剛中辭免翰林學士兼<lb/>
　　　給事中不允仍特免迴避祖諱詔<lb/>
<pb n="KR4d0261_SBCK_014-9a"/>
卿學博古今文摛黼黻有潜藩師氏之舊實儒黨人<lb/>
材之英使之潤色於訓辭可以追蹤於典誥仍司封<lb/>
繳所頼論思兹覽遜章具知沖守謂祖名之相犯在<lb/>
官稱而有嫌惟公義當奪夫私情况王制可屈其家<lb/>
禮唐李賀不舉進士巳爲韓愈所譏畢士安之居北<lb/>
門弗避義林之諱勿拘撝節即服恩綸<lb/>
　　　賜王剛中辭免改除禮部尚書兼給事中直<lb/>
　　　學士院恩命不允詔<lb/>
昔帝舜之戒伯夷曰夙夜惟寅直哉惟清朕以卿直<lb/>
清之操比方前哲旣<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>避家諱屈以玉堂之直矣秩<lb/>
<pb n="KR4d0261_SBCK_014-9b"/>
宗虚位用尊禁聮夫批敕視草而决聚訟之議儒者<lb/>
之榮何以過此徃哉惟欽勿復謙固<lb/>
　　　賜周葵辭免資政殿學士不允詔<lb/>
君子逹而在上居台輔之位使朝廷尊安遐邇頼福<lb/>
名遂而歸嘯傲丘壑以松竹爲藩籬以鷗鳥爲朋儔<lb/>
進退俱榮豈不超然有餘𥙿哉卿望傾後學屢上要<lb/>
津遵道而行不合則去晩陟政地熟聞嘉謨所頼賛<lb/>
襄以格上治而賦歸甚勇指疾錮辭挽之再三不得<lb/>
而強規殿羙職厥有彛章成命巳朌勿勞謙避<lb/>
　　　賜陳康伯辭免兼提舉玉牒所監修國史提<lb/>
<pb n="KR4d0261_SBCK_014-10a"/>
　　舉編類聖政不允詔<lb/>
夫修玉牒之文約金鐀之史纂慈闈之政皆國家信<lb/>
書大典垂之不刋非鴻儒比良遷董者未易居其職<lb/>
上台典領厥惟舊矣機務之隙母以筆削爲勞也<lb/>
　　　賜郭振辭免捧日天武四廂都指揮使不允<lb/>
　　　詔<lb/>
十月巳夘胡人絶淮始禍我濠焚我盱台吞噬我楚<lb/>
迭我合肥蹂躪我固始侵掠我舒城䖍劉我臨滁睥<lb/>
睨我六合我師分布于兩路而攘郤之㓛無聞焉卿<lb/>
許國盡忠奮勵士卒搴旗斬將首奏膚公有進死而<lb/>
<pb n="KR4d0261_SBCK_014-10b"/>
無退生捷音旣騰爲諸將軍之倡冠職交㦸非曰賞<lb/>
㓛何必撝詞以遏成命<lb/>
　　　賜陳康伯辭免長男偉節除直祕閣次男安<lb/>
　　　節賜同進士出身不允詔<lb/>
夫寓直道山有登瀛之羙列名科籍如折桂之榮要<lb/>
路由此權輿士林之所歆豔卿柱石之老邦家之光<lb/>
肯力疾以造朝見竭忠而憂國顧無優禮可示婘懐<lb/>
旣給扶獲上於禁墀故䟽寵用霑於子舎盖祖宗嘗<lb/>
行之事在簡牘具存其文荐覽來章力辭異數當勉<lb/>
承於恩意勿固執於撝情<lb/>
<pb n="KR4d0261_SBCK_014-11a"/>
　　　賜沈介辭免權兵部尚書不允詔<lb/>
朕以卿資兼文武材出等夷運籌可以折衝整軍必<lb/>
能固圉卑之名節奪爾倚廬闑外之事則制之剸属<lb/>
荆襄之任舟中之指可掬也仍揔江淮之師方妖祲<lb/>
之未清顧詐謀之難測勉思至計以解外憂惟兹常<lb/>
伯之遷實允輿人之誦當體艱難之寄勿爲傴僂之<lb/>
詞<lb/>
盤洲文集卷第十四<lb/>
<pb n="KR4d0261_SBCK_014-11b"/>
<pb n="KR4d0261_SBCK_014-11b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_037-1a"/>
盤洲文集卷第三十七<lb/>
　表二十三首<lb/>
　　　謝賜御製損齋記表<lb/>
淵衷好易玩山澤之立辭睿藻名齋揭日星而垂象<lb/>
迺刋琬琰溥及簮紳臣<hi>中謝</hi>竊以六位成書有數家之<lb/>
口授四方觀化必當宁之躬行與其考梁丘朱鹿之<lb/>
異同何以益黄帝尭舜之平治仰九五聖神之學束<lb/>
三萬訓故之言恭惟<lb/>
皇帝陛下道纉緝熈理潜易簡據狼弧蹈參伐而神<lb/>
武不殺郤虙妃屏玉女而清静無爲鉤探羲文窒侈<lb/>
<pb n="KR4d0261_SBCK_037-1b"/>
目蕩心之欲品評唐漢監持盈守位之非爰標榜於<lb/>
宸居獨踐修於損徳翠不裂而瑇不蔟盡革紛華墨<lb/>
之妙而筆之精它無嗜好著寳奎而襲六合太極之<lb/>
函三風動邇遐日趨<hi>御名</hi>朴臣恭銘座右巳閟校官今<lb/>
禄利而學者不明共慚童習自奉飬之君子有節上<lb/>
法聖謨<lb/>
　　　知徽州謝到任表<lb/>
叨拜言綸復分符竹繇小壘而升輔郡去遐邊而接<lb/>
故郷責重弗勝恩隆難𫐠<hi>中謝</hi>伏念臣弱材無似末<lb/>
技易窮頃獲戾於權臣即問耕於田父起廢忽臨於<lb/>
<pb n="KR4d0261_SBCK_037-2a"/>
一障備貟甫歴於三時體鴻鴈勞來之章竭駑駘鞭<lb/>
䇿之力政無善狀偶見取於疲民辭至外臺遂共騰<lb/>
於需牘豈期茂渥有此超除尺五去天望觚稜而甚<lb/>
近夫三爲屋指井邑以相隣惟冨州擇吏之不輕恐<lb/>
譴域詣曹之莫免兹蓋㐲遇<lb/>
皇帝陛下徳游和氣澤播黎苗方循名責實之朝寸<lb/>
長必録故宣化承流之選詳試所行欲察字甿不嫌<lb/>
易地臣敢不䆒心簿領率俗農桑對以春秋願奉典<lb/>
城之計著于甲令益圗報國之忠<lb/>
　　　謝赦表<lb/>
<pb n="KR4d0261_SBCK_037-2b"/>
凝旒行孝方視絮於慈闈貫索韜光遂解除於宻網<lb/>
恩波匝宇罪黨虚囹<hi>中謝</hi>恭惟<lb/>
皇帝陛下德過舜文行髙曽閔自逺迎於騩駕常𣢾<lb/>
戯於斑衣問安否之何如偶愆調護禱神祇于上下<lb/>
必厎康寜亟圗勿藥之功復霈蓼蕭之澤仁心宥過<lb/>
和氣致祥臣連玷左符並逢曠典二筭之復八十巳<lb/>
敷惠於遐萌五刑之屬三千今滌瑕於兹土願裒吉<lb/>
語永介壽祺<lb/>
　　　大行皇太后上僊慰表<lb/>
釁生慈壼痛貫宸衷奉諱之𥘉提封同戚<hi>中慰</hi>㐲以<lb/>
<pb n="KR4d0261_SBCK_037-3a"/>
大行皇太后生全五福徳洽六宫三母翼周播徽音<lb/>
而並駕一成祀夏誕聖質以中興方期壽祉之増忽<lb/>
愴僊遊之隔恭惟<lb/>
皇帝陛下得虞舜事親之道極文王問疾之憂念騩<lb/>
馭之艱難飬加於孝逢棘風之變故情過乎哀願寛<lb/>
罔極之悲式體系隆之重臣限以官守不獲奔赴闕<lb/>
庭臣無任<lb/>
　　　顯仁皇太后祔廟慰表<lb/>
栢城襄事隔慈景於東朝檿主寜神講嚴禋於清廟<lb/>
凡居覆載靡不悲懷<hi>中慰</hi>恭惟<lb/>
<pb n="KR4d0261_SBCK_037-3b"/>
皇帝陛下飬奪母儀情深孺慕五表而臨素幄罔極<lb/>
哀悰九虞之奉真游弗純吉服逮兹登配益感劬勞<lb/>
願抑凱風寒泉之思以慰普天率土之望臣限以職<lb/>
守在逺不獲奔詣闕庭<lb/>
　　　謝賜紹興三十年暦日表<lb/>
叙書則断堯典䖍授民時言天者以夏正茂明歴法<lb/>
妙於推筴欽若統元<hi>中謝</hi>恭惟<lb/>
皇帝陛下受籍求端握符行徤在璿璣以齊七政徇<lb/>
木鐸以戒百官大史司日月之行不差宿離鴻範著<lb/>
天人之應時若燠寒臣敢不仰體深仁恪思共理教<lb/>
<pb n="KR4d0261_SBCK_037-4a"/>
下民之農事復當火紀之朝考要說於術家有慶金<lb/>
穰之歳<lb/>
　　　賀立皇子建王表<lb/>
選建宗英行真王之故事敉寜邦夲繫率土之群心<lb/>
凡屬照臨舉同呼舞<hi>中賀</hi>恭惟<lb/>
皇帝陛下系隆漢統彊固周宗陳王業之艱難永懷<lb/>
藝祖辨廟祧之昭穆不私太支蚤求繩武之賢乆茂<lb/>
積身之德若古有訓惟断乃成一索得男名恊洊雷<lb/>
之象衆星共北光騰左轄之躔復塞嫌萌益髙聖慮<lb/>
臣猥臨近郡獲拜細書歌螽羽之詩慕華封之善頌<lb/>
<pb n="KR4d0261_SBCK_037-4b"/>
作燕禖之祝慚枚叟之逸才<lb/>
　　　謝賜御書手詔表<lb/>
方厎再封制官刑而出綍周行九命誦睿藻以書紳<lb/>
具瞻雲漢之光交積淵氷之懼臣<hi>中謝</hi>伏以三風之<lb/>
戒徇貨若稽湯后之謨八灋之紏治邦詳著周人之<lb/>
典蓋驕驁不通古今則安能應變期㑹不報簿書則<lb/>
何以責成或舒緩以飬名或拱黙而尸禄迺居官無<lb/>
黔突之計故載路有伐檀之譏皆軫慮於冕旒遂成<lb/>
章於筆墨流傳所届廢格有誅恭惟<lb/>
皇帝陛下弊革賄交務先政核六事謝苞苴之責百<lb/>
<pb n="KR4d0261_SBCK_037-5a"/>
篇等訓誥之文罷蠙淮之魚德髙禹貢去穉田之螣<lb/>
指合周詩風移當自於身脩奎采復朌於心畫臣乆<lb/>
違朝籍猥守王畿絶宻嶺而断楓香願攀任昉問馬<lb/>
曹而招竹隱敢效徽之<lb/>
　　　謝賜紹興三十一年暦日表<lb/>
璿璣齊以七政鳯暦奏篇攝提正于孟陬龍躔更始<lb/>
同文所曁承式惟䖍<hi>中謝</hi>恭惟<lb/>
皇帝陛下道妙範圍仁周動植疇人雜候最宻清臺<lb/>
之書正月始和若觀象魏之灋紀中興而有永極廣<lb/>
覆以相傳臣職忝承流榮霑賜札永惟五紀欲歛福<lb/>
<pb n="KR4d0261_SBCK_037-5b"/>
於編氓必使三時無輟耕之游食<lb/>
　　　提舉浙西常平謝到任表<lb/>
支郡理人巳殿道州之考外臺置使驟膺司部之除<lb/>
入境云𥘉逾涯是懼<hi>中謝</hi>伏念臣品卑馬走用尠雞<lb/>
尸洊分符竹之榮蔑著㳙塵之效在外十九年矣清<lb/>
班巳鬲於脩門取禾三百㕓兮厚禄敢期於近甸忽<lb/>
叨出綍遂使登車有萬鍾之藏乆見欺於䑕雀開一<lb/>
盧以賣方并按於狐狸正積弊之剗除豈弱材之堪<lb/>
任兹蓋<lb/>
皇帝陛下更張治具曲播人材朝令夕行智兼収於<lb/>
<pb n="KR4d0261_SBCK_037-6a"/>
群䇿叔出季處恩不替於一門乃若皇華付之駑品<lb/>
臣敢不馳驅郡國宣布詔條發粟以振貧民何湏矯<lb/>
制乗傳而張空簿孰敢效尤<lb/>
　　　代朱丞相第三辤免表<lb/>
秉鈞虚受深懷覆餗之憂批詔洊朌尚閼循墻之請<lb/>
輙控再三之瀆庶幾萬一之從<hi>中謝</hi>㐲念臣識不炤<lb/>
微器非任重浸執股肱之政略無根柢之容報上闕<lb/>
焉省躬惕若方大明更化巳臻琴瑟之調而中昃傳<lb/>
餐頗軫甲兵之問若時枚卜衆所具瞻豈容測海之<lb/>
蠡可備濟川之楫月三日而成魄誼合辭盈階六符<lb/>
<pb n="KR4d0261_SBCK_037-6b"/>
以觀天理難代匱伏望<lb/>
皇帝陛下俯垂公聽亟降可音不嫌渙命之還俾逭<lb/>
師言之誚姚崇成天下之務别選能賢汲黯寢淮南<lb/>
之謀必期益國<lb/>
　　　江東常平謝到任表<lb/>
彯淛部之纓㢙能信宿乗楚人之傳復冒殊恩甫入<lb/>
疆封未知職守<hi>中謝</hi>伏念臣蚤縁薄伎嘗綴清流逢<lb/>
凶德之擅朝踵親闈而去國歳一章之在外瀕死而<lb/>
生車兩轓而居前眎今非昔忽出綸於中禁得攬轡<lb/>
於内畿革辜榷之姦詎能興利理牢盆之筴方欲求<lb/>
<pb n="KR4d0261_SBCK_037-7a"/>
端偶同産之典城致孤根之易地四牡勞來於周道<lb/>
旣榮文石之登六鷁退飛於宋都誰謂觚稜之逺迹<lb/>
未陳於棠舎官復在於桑疇雖過家諧上冡之私豈<lb/>
奉詔有察州之效所憂短力必抵大何此蓋<lb/>
皇帝陛下責實人群留神國用棟梁枅栱隨小大而<lb/>
度材金糓米塩均迩遐而置使有如臣者亦在遣中<lb/>
臣敢不靡盬夙霄徧行郡邑問幾何於庾氏仰副玉<lb/>
音通什一於啇人少禆金府<lb/>
　　　欽宗皇帝升遐慰表<lb/>
萬里蒙塵咸俟翠華之返一朝厭代巳成碧落之遊<lb/>
<pb n="KR4d0261_SBCK_037-7b"/>
音諱逺來哀摧罔極<hi>沖慰</hi>恭以<lb/>
大行孝慈淵聖皇帝堯仁舜孝禹儉湯寛位登九五<lb/>
之尊時逢百六之㑹重姜里之易乆矣明夷迷襄野<lb/>
之途期於傾否遂傳脫屣永断回鑾恭惟<lb/>
皇帝陛下仰紹君臨内懷友愛陟彼岡而瞻望恨鬲<lb/>
終天抱其弓以烏號痛深叩地願講反兵之報少寛<lb/>
當宁之悲臣恨以官守不獲奔走闕庭<lb/>
　　　賀明堂禮成表<lb/>
布政頒時粲梓謨於汶上稽經諏律蕝祀典於宫中<lb/>
豐澤旣行緜區同慶<hi>中賀</hi>恭惟<lb/>
<pb n="KR4d0261_SBCK_037-8a"/>
皇帝陛下孝存嚴父禮謹事天三歳親祠属有甲兵<lb/>
之問六飛儼處弗陳鑾輅之容况當越紼之時亦損<lb/>
垂裳之飾笙磬設而不作粢盛絜而益䖍事有權冝<lb/>
靈斯恱豫臣身拘乗傳心在執籩授五篇之詩媿漢<lb/>
儒之難及右四方之嘏幸周頌之可歌<lb/>
　　　明堂貢銀狀<lb/>
蒐越紼之儀九筵陟配謹執籩之職萬㝢駿奔前件<lb/>
物貨出朱提品非白撰稽舊圖於公玉巳頌我將省<lb/>
内府之酎金庶逃邦憲<lb/>
　　　謝赦表<lb/>
<pb n="KR4d0261_SBCK_037-8b"/>
明堂度九尺之筵應房心於穹漢天下亡一人之獄<lb/>
流雨露之湛恩凡在式圍率同擊壤<hi>中謝</hi>恭惟<lb/>
皇帝陛下輝光周頌度越帝圖㳙吉日於杪秋講多<lb/>
儀於路寢禮成奠璧巳嚴父而配天澤播封錢何爲<lb/>
牢而畫地臣獲聞熈事猥綴外臺皷舞厖鴻慶漏泉<lb/>
之大眚奉行寛恤懲掛壁之虚文<lb/>
　　　賀誅元顔亮表<lb/>
明詔出車憺英威於毳幕元凶染鍔布吉語於槀街<lb/>
喜匝幅貟事超簡䇿<hi>中賀</hi>竊以陽九厄於百六㑹否<lb/>
終則傾運一變者三十年惡周必復國贅斿於昔者<lb/>
<pb n="KR4d0261_SBCK_037-9a"/>
胡扛鼎以狺然若聖與仁不忍干戈之用以大事小<lb/>
屢捐玉帛之珍悔禍有期叛盟在彼一介到闕謂割<lb/>
地之請爲必從兩宫蒙塵豈戴天之讎而不報雷霆<lb/>
震怒日月耀兵雖邊捷之交馳偶淮師之小衂致令<lb/>
對壘直欲渉江蓋瓜歩旣應童謡那無天道恐棘門<lb/>
或如兒戯將屈帝尊孰知呼吸之間巳得分𠢐之報<lb/>
禍胎殄絶殺氣澄清詎容去腹以實塩政可<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>頭而<lb/>
爲器示猾夏四夷之戒尉在天九廟之靈肥水之敗<lb/>
符堅尚猶亡國澶淵之㓕撻覽永断侵疆俟猛將之<lb/>
犁庭治舊京而迎蹕役無再舉慶不一書恭惟<lb/>
<pb n="KR4d0261_SBCK_037-9b"/>
皇帝陛下睿断有爲廟謨必勝坐料目中之虜迄成<lb/>
机上之屠殱厥渠魁斯足攄髙文之憤禪於姑衍何<lb/>
止歸鄆讙之田臣文旣無以磨崖武又不能略地距<lb/>
躍三陌竊同折屐之歡臚句九賔願上奉觴之壽<lb/>
　　　車駕視師起居表<lb/>
百將争馳必椎鋒而㓕虜九斿順動欲按轡以勞軍<lb/>
喜氣騰空祥光護野<hi>中賀</hi>恭惟<lb/>
皇帝陛下振威撥亂發憤罷和坐㓕凶酋乃帝王以<lb/>
全而取勝仰符天意蓋春秋尤大於復讎蒙犯祁寒<lb/>
勤勞清蹕兹周行於壁壘即光復於京都臣斗食無<lb/>
<pb n="KR4d0261_SBCK_037-10a"/>
功咫顔在望負覊絏而廵天下敢齒執殳有壷簞以<lb/>
迎王師竊思馮軾<lb/>
　　　謝賜紹興三十二年暦日表<lb/>
居卿厎日以南正而思天治暦明時非魯人之失閏<lb/>
紀元有永賜札惟榮<hi>中謝</hi>共惟<lb/>
皇帝陛下德煥炎精氣調玉燭校疇人之䟽宻得神<lb/>
筴之夲元正朔所加曁中原之舊郡鑾輿斯動考吉<lb/>
日於叢辰臣乗傳備貟開編謹始横行破虜年新數<lb/>
於中興平糴利民歳必觀於上熟<lb/>
　　　提刑司謝賜暦日表<lb/>
<pb n="KR4d0261_SBCK_037-10b"/>
歸竒象閏大衍之數可推乖次失方孟陬之躔巳正<lb/>
札書所賜緜宇争傳<hi>中謝</hi>恭惟<lb/>
皇帝陛下政叶璣衡明齊曜魄羲宅南而和宅朔法<lb/>
帝堯之授人時趙舉春而倪舉秋納魏相之陳月令<lb/>
昌海隅之出日靡天下以向風臣偶以攝空洊兹拜<lb/>
况好生惡殺體任德而省刑力耕數耘期歐民之樂<lb/>
業<lb/>
　　　車駕回臨安起居表<lb/>
鳴葭近甸俯臨細柳之營回軫離宫何取長楊之獵<lb/>
百神迎蹕萬㝢騰歡<hi>中謝</hi>恭惟<lb/>
<pb n="KR4d0261_SBCK_037-11a"/>
皇帝陛下業濟艱難志圖清壹淮隂巳縛非髙祖僞<lb/>
雲夢之游玁狁旣平冝宣王復文武之土欲講清廟<lb/>
升祔之禮不憚属車來徃之勞天克枂於吉行民不<lb/>
知夫順動臣幸因使指入拜威顔從駕在豹尾中無<lb/>
階扈聖快心於狼望北尚冀銘功<lb/>
　　　欽宗皇帝祔廟慰表<lb/>
靈駕居夷緩七月因山之制禮官踵故講九虞祔室<lb/>
之儀覆燾之間悲摧罔極<hi>中慰</hi>恭惟<lb/>
皇帝陛下念深鴒翼恨絶龍髯攘狄復讎啓周人之<lb/>
白斾從戎下詔同晉國之墨衰方縁江而視師爲升<lb/>
<pb n="KR4d0261_SBCK_037-11b"/>
廟而回蹕嚴禋之際宿憤巳攄即聞卜洛之期斯慰<lb/>
陟岡之孝願裁戚抱式徇輿情<lb/>
　　　欽宗皇帝小祥慰表<lb/>
蒼梧不返正瞻望於靈輀新榖旣升巳變更於緹籥<lb/>
凡居臨照同盡攀號<hi>中慰</hi>恭惟<lb/>
皇帝陛下承纉丕圗衋傷逺狩因心則友履霜露以<lb/>
纏悲折馘而還封鯨鯢而示報兹逢練祭願抑哀情<lb/>
　　　顯仁皇后大祥慰表<lb/>
坤載雲傾痛栢陵之永閟䘮期有數驚駟隙之如馳<lb/>
<hi>中慰</hi>恭惟<lb/>
<pb n="KR4d0261_SBCK_037-12a"/>
皇帝陛下孝徳無加哀情罔極臨朝而慕不忘問寢<lb/>
之時肆眚所行尚軫稱觴之澤兹逢祥祭横集悲悰<lb/>
願欽對越之靈武徇<hi>御名</hi>然之禮<lb/>
盤洲文集卷第三十七<lb/>
<pb n="KR4d0261_SBCK_037-12b"/>
</p>
<p>
</p>
  </div>
</body>
</text>
</TEI>
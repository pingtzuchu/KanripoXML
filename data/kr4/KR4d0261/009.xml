<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_009-1a"/>
盤洲集卷第九<lb/>
　　雜詠下<lb/>
　　　金燈<lb/>
燈焰旣埋光幽㽔不露黃阿誰驢喚狗爲我問花王<lb/>
　　　百結<lb/>
體輕難受雨枝軟不禁風全頼結蟠力能超造化功<lb/>
　　　後庭花<lb/>
月滿臨春閣雲隨張麗華鬲江雖度曲破國不因花<lb/>
　　　凌霄<lb/>
天借慿依便雲霄若可凌莫教風拔木却羡水飄萍<lb/>
<pb n="KR4d0261_SBCK_009-1b"/>
　　　杜䳌花<lb/>
山深啼杜宇濺血染花心閬苑未歸去不妨留鶴林<lb/>
　　　玉胡蝶<lb/>
賛皇襃簇蝶京洛古來希一陣雄風起穿林粉翅飛<lb/>
　　　苔<hi>亦名緑錢陸龜蒙石竹詩而今莫共金錢鬪買斷秋天是此花</hi>
赤憎賔舎滿雅稱落花留縱使金錢好如何買斷秋<lb/>
　　　虞羙人草<lb/>
尤物鍾芳草虞兮柰若何動揺縁體弱非是感悲歌<lb/>
　　　睡足亭<lb/>
露重宿䊋凝地偏春睡足卜夜到横參却湏髙舉燭<lb/>
<pb n="KR4d0261_SBCK_009-2a"/>
　　　黃海棠<lb/>
漢宫嬌半額雅淡稱花仙天與温柔態䊋成取次妍<lb/>
　　　垂絲海棠<lb/>
脉脉似崔徽朝朝長㸔地誰能解倒懸扶起雲鬟墜<lb/>
　　　孤松<lb/>
昻霄蒼鬛五獨立幾寒暑不肯在雞群自然羞噲伍<lb/>
　　　菱灣<lb/>
食芹知獻君嗜芰不忘親大節全忠孝勞心思古人<lb/>
　　　芡曲<lb/>
芡槃平羃水鴈喙飽吞風剖<graphic n="KR1109" url="https://raw.githubusercontent.com/kanripo/KR-Gaiji/master/images/KR1109.png" mimeType="image/png"/>珠驚坐清談拳屢空<lb/>
<pb n="KR4d0261_SBCK_009-2b"/>
　　　林珍亭<lb/>
主林時獻供它壤昔移根秋後収棃栗傾奩得弄孫<lb/>
　　　櫻桃<lb/>
園官來獻孰萬顆滴堦紅緑李髙名品湏知論未公<lb/>
　　　蒲萄<lb/>
虺蔓奮長湏纍纍明月珠休傳釀酒法萬一誤分符<lb/>
　　　雪棃<lb/>
魁然飣坐珍落刃雪分身酒渴思吞海加籩縱臾人<lb/>
　　　鵝棃<lb/>
新鵝借顔色甘蜜添滋味憶得賞花時䦨干帶春淚<lb/>
<pb n="KR4d0261_SBCK_009-3a"/>
　　　林禽<lb/>
蒙潤碧千顆迎曦紅半頰閱古憇鵝池牽連青李帖<lb/>
　　　竹村<lb/>
一任筍侵疆何妨鞭礙道千户廣侯封三家結村保<lb/>
　　　竹屋<lb/>
棟梁無一木眼㡳盡龍孫千畝清隂合出門人灌園<lb/>
　　　灌園亭<lb/>
好手善和羮非才當抱甕加點苜蓿盤丁寜及時種<lb/>
　　　西瓜<hi>癸亥年先公自北方帶歸</hi>
萬里隨膚使分留三十年甘棠遺愛在一見一澘然<lb/>
<pb n="KR4d0261_SBCK_009-3b"/>
　　罌粟<lb/>
羙豔亞群花千罌倒儲粟飲客醍醐漿可以代醽醁<lb/>
　　　瓊報亭<lb/>
珍物再三投英瓊脩永好以兹君子徳不作衆人報<lb/>
　　　木瓜<lb/>
碩果宣城得花膚易地無上樓要脚徤不假瘦藤扶<lb/>
　　　矮桃<lb/>
結子卑枝繁成蹊長䇿捨飽殺騶朱儒誰牽果下馬<lb/>
　　　崑崙桃<lb/>
滿樹鳩<hi>上聲</hi>盤茶曽開勝錦花奪胎春薄相刻畫攪詩<lb/>
<pb n="KR4d0261_SBCK_009-4a"/>
家<lb/>
　　　朝天李<lb/>
長柯渾直上茂葉不横生縞夜心傾藿朝天荷羙名<lb/>
　　　破核李<lb/>
葦綃欹䑕穴翠質臨螬井自破核不鑚通行冠可整<lb/>
　　　嘉慶子<hi>壬午年仲弟使虜遇此果熟帶其核歸種</hi>
雪艶燕脂蕚京都核逺來遊人𥘉識靣不作李花猜<lb/>
　　　繭甕亭<lb/>
倚檻課條桑作繭㸔成甕我亦効呉蠶踏破愁清夢<lb/>
　　沃桑陌<lb/>
<pb n="KR4d0261_SBCK_009-4b"/>
植桑非一日斬伐良不忍亦欲後人知愛竒仍務夲<lb/>
　　　六枳關<lb/>
分付司花女誰何六枳關少年輕薄子驅去勿教還<lb/>
　　　碧鮮里<lb/>
勁節舊梢雲新添老大根何年居此里著處長兒孫<lb/>
　　　柞林<lb/>
柞樹何人種成林不亂行漢家全盛日宫殿對長楊<lb/>
　　　桃李蹊<lb/>
粲爛九張機交加五雜組蜂蝶勝於人東來又西去<lb/>
　　凌風臺<lb/>
<pb n="KR4d0261_SBCK_009-5a"/>
老根呈冷艶鼎立傲剛風危坐曽臺乆衰顔得酒紅<lb/>
　　蒼鶴<lb/>
吭赤羽毛蒼華亭雪羞比昻昻警露仙飜作遼東豕<lb/>
　　　馴鹿<lb/>
<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>忘野性掉尾草中眠寄語射生户深山空歳年<lb/>
　　猿<lb/>
擲果心頻喜攀條臂暗通有懷清逺峽雲斷玉環空<lb/>
　　野緑堂<lb/>
縁流排勁草盈野鞠長蘆煙樹髙低見如開平逺圖<lb/>
　　　壁立萬仞<hi>野緑五石屏</hi>
<pb n="KR4d0261_SBCK_009-5b"/>
立壁無蹊徑纎塵不可留若知心匪石那復爲身謀<lb/>
　　　千巖萬壑<lb/>
屏開山弄巧巖秀壑争流漫作剡中夢難尋雪夜舟<lb/>
　　　橫坤一練<lb/>
滄浪東入海神禹了天㓛誰解聞鷄舞來招擊楫風<lb/>
　　　疊嶂<lb/>
愚公移疊嶂神助到盤洲細問昭亭路今非風馬牛<lb/>
　　　月娥留照<lb/>
星稀天隕露山静谷生風萬古雲中月炎涼無異同<lb/>
　　　隱霧軒<lb/>
<pb n="KR4d0261_SBCK_009-6a"/>
平昔慕文豹管窺纔一斑誰言披宿霧吾欲老兹山<lb/>
　　　豹巖<lb/>
九仞基人力千峯奪地靈日長頻柱頰霧暗可藏形<lb/>
　　　楚望樓<lb/>
魯詹尊岱嶽楚望指江流地占山川勝小哉雲夢游<lb/>
　　　巢雲軒<lb/>
羌廬騰爽氣非霧擁樓居夜鶴能知我鷦鷯甚起予<lb/>
　　　駐屐亭<lb/>
長林勞屐齒植杖解冠衣覔句題青竹不知孤鶩飛<lb/>
　　　郊扉<lb/>
<pb n="KR4d0261_SBCK_009-6b"/>
尺五蠙洲境繩樞毎日開抱關無約束俗駕望風廻<lb/>
　　濠上<lb/>
大魚緩揚波小魚輕觸芰魚樂我能知我來魚不避<lb/>
　　　野航<lb/>
短蓬収輯濯欄楯占濠梁受得兩三客更添垂釣郎<lb/>
　　龜巢<lb/>
眼㸔蓮葉巢藏六可論交但得滄洲趣何嫌蝘蜓謿<lb/>
　　　魚<lb/>
心嫌大吞小不忍喚漁蓑皺月年年減潜淵漸漸多<lb/>
　　　白龜<hi>張籍詩天欲雨有東南風南溪白龜鳴窟中</hi>
<pb n="KR4d0261_SBCK_009-7a"/>
徃作清江使身遭七十鑚南溪今自在魚鼈報平安<lb/>
　　　緑毛龜<lb/>
青髯千歳壽緑髮九江希巢葉相漸染沙邊曵水衣<lb/>
　　　澤芝亭<lb/>
花開常比兩葉巧或盈千獨歩南風裏繁英媿在前<lb/>
　　　雙頭蓮<lb/>
駢花先緫角一體素同心可是鴛鴦瑞于飛幻碧潯<lb/>
　　　重臺白蓮<lb/>
緑房韜紫的玉片踴重葩公論評優劣難私解語花<lb/>
　　　多葉紅蓮<lb/>
<pb n="KR4d0261_SBCK_009-7b"/>
歩有凌波襪掌爲承露盤尚嫌花片少千葉映朱欄<lb/>
　　　槐<lb/>
花黃秋欲半昔歳一畨忙謬應魁三象深慚王氏堂<lb/>
　　流憩庵<lb/>
日日來無數周流足也疲安排憇䇿地准擬曲肱時<lb/>
　　　欣對亭<lb/>
臨清莫三歎對景非一欣緩踏溪南路怕驚鷗鷺群<lb/>
　　　錦雞<lb/>
冠距山雌比誰來斷蜀機斕斑兼衆采似戯老萊衣<lb/>
　　溪鶆瀬<lb/>
<pb n="KR4d0261_SBCK_009-8a"/>
籠寛毛不損境熟意能馴自得寒江樂何憂采捕人<lb/>
　　　拔葵亭<lb/>
㕓中饒菜把足以給盤飱不逐露葵去定遭脩竹彈<lb/>
　　　容膝齋<lb/>
寸地有别天斗牖無長物吾身容易安此膝不可屈<lb/>
　　　芥納寮<lb/>
地戰兩蠻觸氣吞九雲夢何以納湏彌是中甚空洞<lb/>
　　夢窟<lb/>
丗事一場夢山棲冬復春花邊侣胡蝶不省宰官身<lb/>
　　　椶<lb/>
<pb n="KR4d0261_SBCK_009-8b"/>
剖心青掌露蓬首紫髯垂花孕魚堪饌枝重鳥不窺<lb/>
　　　木竹<lb/>
竹葉木枝柯葱青光可鑑桃竹最名浮自知蕭洒欠<lb/>
　　蘭<lb/>
清馥畏人知辭山便泣𡵨請將紉雜佩不去傍蛾眉<lb/>
　　　藥畹<lb/>
自笑桑榆景猶貪草木滋煙霞成痼疾良藥豈能醫<lb/>
　　　仙茅<hi>臨江許仙觀所出庾嶺亦有之羊食之者爲乳羊</hi>
許仙𥘉抜宅靈草迸香茅能使羊無血云何命在庖<lb/>
　　黃精<hi>一名鹿竹亦名莬竹</hi>
<pb n="KR4d0261_SBCK_009-9a"/>
葉細渾疑竹叢輕却象花果然能辟榖誰不護萌芽<lb/>
　　<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>蕪<hi>其根芎</hi>
菲菲芳襲予采采葉敷碧捐軀陸羽經箝口陳琳檄<lb/>
　　　芷<lb/>
爲愛草中香靈均詠葯房行山踏蛇虺繫肘有名方<lb/>
　　　地黃<lb/>
塞耳可治聾下咽多去病九曝不辤勞蚤衰諳藥性<lb/>
　　　茱茰<lb/>
覽盡輞川圖擊節茱茰沜九日秋子來黃花爲酒伴<lb/>
　　　玉虹洞<lb/>
<pb n="KR4d0261_SBCK_009-9b"/>
天晴玉連蜷洞邃香吞吐趂逐壯丹時游人推不去<lb/>
　　緑沈谷<hi>杜詩苔卧緑沈槍皮日休竹詩一架三百夲緑沈森冥冥</hi>
塞翁馬論谷山房谷名竹千駟後無聞一竿清亦足<lb/>
　　聚螢齋<lb/>
廣野螢如織涼郊書好觀借光須繼晷莫遣案頭乾<lb/>
　　　螢<lb/>
得夜不韜藏飛星亂草塘都縁光影誤無路出書囊<lb/>
　　羙可茹亭<lb/>
勿誇萬錢食可畏五鼎亭采山逃後悔碧澗有芹羹<lb/>
　　　蕨<lb/>
<pb n="KR4d0261_SBCK_009-10a"/>
塊破擎拳出盤行轉眼空捄荒非小𥙷粉骨不言㓛<lb/>
<hi>辛夘大荒村人掘蕨根搗粉謂之烏糯頼以脫死者甚衆</hi>
　　薺<lb/>
犯寒青匝野信手各盈䄡不與草争長聽教荼比甘<lb/>
　　筍<lb/>
出羖瘞五皮獲麟髠一角煑簀太憨生非關渠善謔<lb/>
　　　雲起亭<lb/>
水窮雲四起出岫夲無心莫負蒼生望湏爲旱歳霖<lb/>
　　　西户<lb/>
行樂惜分隂或風雨有疾細數一年中户開能幾日<lb/>
<pb n="KR4d0261_SBCK_009-10b"/>
　山居二十詠<lb/>
　　山居<lb/>
經始得山居幽尋跡不踈自開溪上徑花露泣前魚<lb/>
　　竹坡<lb/>
有圃無脩竹其如借宅何寜忘三月味不厭此君多<lb/>
　　　芝榭<lb/>
築榭芝山麓仍年再産芝欲求茹芝法巳與赤松期<lb/>
　　樵徑<lb/>
松釵藏曲徑林浪積枯枝足了園炊用何湏壞扊扅<lb/>
　　茶丘<lb/>
<pb n="KR4d0261_SBCK_009-11a"/>
半丗别玉州夢憶仙人掌經丘獲鎗旗清思飄雲上<lb/>
　　　栗嶺<lb/>
霜栗大如拳皺開穰獻熟借問嘉卉山何如白鴉谷<lb/>
　　茅軒<lb/>
翦茅聊復爾歩屧欲何之風捲三重去危簷雀護兒<lb/>
　　蜂廬<lb/>
分<hi>去聲</hi>窠能擇地識路自尋花不候譙門皷群飛晚<lb/>
趂衙<lb/>
　　情話齋<lb/>
意到非饒舌情親易解頥或時鐺脚坐不効劒頭炊<lb/>
<pb n="KR4d0261_SBCK_009-11b"/>
　　　榴花城<lb/>
榴艶對枯笻西來解后同折花羞鬢白未挿巳顔紅<lb/>
　　　錦𬒳堆<lb/>
錦衾鋪緑野山麝可曽眠蕙帳塵凝席花殘鶴惘然<lb/>
　　　頳桐<hi>一名百日紅</hi>
花涵百日紅色到三秋重葉大好題詩叢卑難集鳯<lb/>
　　　雙魚<lb/>
犀角透魚龍石肌藴星斗亦有無情花枝頭魚貫栁<lb/>
　　　薔薇<lb/>
竹外霞爲幄花間錦作籬離宫多怨女吃吃竟亡隋<lb/>
<pb n="KR4d0261_SBCK_009-12a"/>
　　　迎春<hi>一名黃雀兒</hi>
桃杏正酣酣光春當仲月吐艶旣後時嘉名安可竊<lb/>
　　　長生草<lb/>
經時乆枯槁得水即青葱起死醫無藥返魂香有㓛<lb/>
　　　雲松關<lb/>
葉生新易舊歳寒凋獨後不改四時柯賢言非聖耦<lb/>
　　　山樊<lb/>
蘂碎葉傷多風韻弗娱目獨抱絶塵香無心出幽谷<lb/>
　　　躑躅崦<lb/>
一氣浹群芳漫山躑躅黃有誰相領略自解度春光<lb/>
<pb n="KR4d0261_SBCK_009-12b"/>
　　草野<lb/>
發生寜有種滋蔓妨人路不得十月霜掃除難盡去<lb/>
盤洲文集卷第九<lb/>
</p>
<p>
</p>
  </div>
</body>
</text>
</TEI>
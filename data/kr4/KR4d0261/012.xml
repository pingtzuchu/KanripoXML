<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_012-1a"/>
盤洲集卷第十二<lb/>
　　内制二<lb/>
　　　撫諭四川軍民詔<lb/>
朕嗣守神器于斯三年廼睠坤維邈在萬里㑹邊塵<lb/>
之未靖致戎備之不除乗塞護關乆矣采薇之戍踰<lb/>
山越谷逺哉輸粟之勞或郡邑不值於循良故田里<lb/>
尚生於愁歎兹選近臣之彦徃專外閫之權挾纊以<lb/>
慰軍情下當户曉褰帷以求民瘼大則驛聞推吾軫<lb/>
䘏之恩酌以便冝之制必令四境之按堵惟恐一夫<lb/>
之郷隅儻休息之有期庶榮懐而相慶<lb/>
<pb n="KR4d0261_SBCK_012-1b"/>
　　　戒戢贓吏詔<lb/>
朕聞先王之時人有士君子之行在位者皆節儉廉<lb/>
清氷霜其操羔羊素絲之詩所爲作也今則不然貪<lb/>
夫徇利廉耻道䘮亶以廣田宅厚妻子爲計谿壑無<lb/>
厭漫不忌憚甚者掩公帑之積私倉庾之贏賊民剥<lb/>
下浚其膏血嗚呼豈設官之意哉朕自臨御以來崇<lb/>
儉徳蠲浮費庶幾虖風厲天下姦贓之吏未有聞而<lb/>
不治然速辜相継何耶是朕徳不能化罰不能懼也<lb/>
古者刑不上大夫唐虞畫衣冠而民不犯孰謂搢紳<lb/>
之士心無媿耻不若古之齊民歟夫先甲後庚申飾<lb/>
<pb n="KR4d0261_SBCK_012-2a"/>
教吿而抵冒不巳至于用法豈得巳哉凡我諸臣其<lb/>
洒心遷善勵淳白之節副揔核之政以長保其禄位<lb/>
無或不悛奸我重辟播吿中外使明知朕意<lb/>
　　　激諭將士詔<lb/>
朕祗奉慈訓嗣有基業永念祖宗陵寢朝献路絶黎<lb/>
元塗炭屯戍未休朕爲人之後而不能報上丗之憤<lb/>
爲人之君而不能振斯民之厄故食不知味寢不安<lb/>
枕未嘗以尊位爲樂也特以戰争之役肝腦塗地不<lb/>
忍南北之人枉罹非命自即位以來兩發聘使冀尋<lb/>
舊盟而鄰帥主兵及境弗納迨行人再徃始則立式<lb/>
<pb n="KR4d0261_SBCK_012-2b"/>
邀求継則迫脅囚辱朕以兵隙難開隱忍自屈仍遣<lb/>
魏𣏌衘命復行不較禮文書辞屢易不愛四郡割以<lb/>
奉之乃渝元約又求啇州且索臨陣係虜之人是其<lb/>
更變無厭必欲尋釁𥘉無休兵結驩之意今使命逗<lb/>
留議論不决積粟出船包藏罔測朕以<lb/>
太上聖意不敢重違而宰輔群臣前後屢請巳盡依<lb/>
𥘉式再換國書歳幣成數亦如其議在我可從無一<lb/>
顧惜若彼堅欲啇秦之地俘降之人則朕有以國斃<lb/>
不能從也儻或不諧前好至於交兵天實臨之非朕<lb/>
得巳想彼兵民厭其黷武亦當嗟怨况我將校六師<lb/>
<pb n="KR4d0261_SBCK_012-3a"/>
受國家爵禄之乆忠義所激自應奮勇捐軀爲國雪<lb/>
耻夫立非常之事彰無窮之名醲賞厚賜朕不敢吝<lb/>
嗚呼兵凶器也朕旣無徳以脩二國之睦又無威以<lb/>
寢敵人之謀時當三冬而使軍士有暴露之歎人民<lb/>
有轉輸之勞害貽爾衆痛在朕躬凡百臣子當念興<lb/>
師用衆匪朕本心我直彼曲動則有辭共輸報國之<lb/>
忠永享安居之樂<lb/>
　　　撫諭歸正將士人民詔<lb/>
朕遣使約和首尾三載北帥好戰邀執不移自盧仲<lb/>
賢𥘉議則有畫定數事叔姪通書之式唐鄧海泗之<lb/>
<pb n="KR4d0261_SBCK_012-3b"/>
地歳幣銀絹之數及縁邊歸附之人朕志存好生寕<lb/>
甘屈巳書幣土地一一曲從惟念名將貴臣皆北方<lb/>
之豪傑慕中國之仁義削去左祍投戈來歸與夫軍<lb/>
士人民厭厥腥羶喜我樂土朕知其設意𣣔得甘心<lb/>
断之于中决不復遣前後書辭再三峻拒故彼逞怒<lb/>
無厭入我邊境若朕利於和好之速成不顧招懷之<lb/>
大信依隨所欲驅廹北歸則與淮北之民同爲魚肉<lb/>
矣爾等當思交兵釁隙職此之由視彼如讎共圖掃<lb/>
蕩髙官厚賜自有明科傳之子孫永保寜泰天地鑒<lb/>
照朕不食言<lb/>
<pb n="KR4d0261_SBCK_012-4a"/>
　　　親征詔<hi>不付出</hi>
國家一祖八宗積累基業至于<lb/>
太上傳序在朕乗犬戎亂華之後境土裂爲南北陵<lb/>
園廢於烝嘗二帝蒙塵終天抱痛皇族荼毒所不忍<lb/>
言自踐位以來焦心疾首思𣣔報皇祖之讎快四海<lb/>
之意而慈闈務行仁德群臣多主和議朕識不能料<lb/>
事誠不能柔逺屈巳尋盟反墮姦計今彼擁衆渉淮<lb/>
犯我郡縣尚猶遣介持書邀索降將朕寜與之百戰<lb/>
豈忍驅逐歸義之士　就屠戮昔春秋之時鄭小國<lb/>
也介居晉楚之間城下之盟君臣同耻収合餘燼尚<lb/>
<pb n="KR4d0261_SBCK_012-4b"/>
能成功朕今丕冒東南幅貟之廣帶甲之衆若忍辱<lb/>
事讎不圖一戰豈不貽萬丗議巳稽考故事展郊祀<lb/>
之期朕將親臨江淮率勵六師用行征討凡我文武<lb/>
軍民懷十聖二百年涵養之恩痛中原四十載左祍<lb/>
之難奮忠出力不與戎狄俱生大可以成功名而取<lb/>
冨貴次可以寜父母而保妻子皇天后土實佑此行<lb/>
布吿迩遐使知朕意<lb/>
　　　視師詔<lb/>
朕以南北生靈乆苦兵革㑹敵帥有通和之議不憚<lb/>
屈巳委曲如約旣得四郡尚復邀求書札方來兵鋒<lb/>
<pb n="KR4d0261_SBCK_012-5a"/>
巳接朕識不能料事誠不能格物志在尋盟反墮其<lb/>
計使我士卒暴露民庶流離蚤夜痛心噬臍何及巳<lb/>
稽典故改卜南郊將臨江淮親御戎輅師有曲直蓋<lb/>
不得巳凡我文武軍民懷十聖二百年涵養之恩憤<lb/>
中原四十載分裂之難奮忠出力勿負國家大可以<lb/>
取冨貴而求㓛名次可以寜父母而保妻子皇天后<lb/>
土實鑒此言巳令有司擇日進發所過務從節省並<lb/>
不得有所搔擾布告邇遐使知朕意<lb/>
　　　又視師詔<lb/>
朕以連年用兵戰士苦於暴露兩國交惡居甿不能<lb/>
<pb n="KR4d0261_SBCK_012-5b"/>
艾安㑹北帥之欲和走行人而就議凡徃來之要約<lb/>
皆委曲而聽從即歸四郡之疆庶結万年之好豈期<lb/>
得地又復踰淮書札未回兵鋒巳接使師旅冒於矢<lb/>
石生靈失其田廬嗟爾何辜由吾不德想迩遐之扼<lb/>
腕空蚤夜而痛心巳展燔柴之期將尋細栁之舉親<lb/>
乗戎輅用靖邊塵夫師克在和理自分於曲直兵應<lb/>
者勝鑒可質於神明動蓋有辭事非得巳惟我荷戈<lb/>
之衆士推轂之勁臣懐累聖二百祀涵養之恩憤中<lb/>
原四十載分裂之難相勉忠義共圖功名猶蟁蝱之<lb/>
噆膚所當驅逐若熊羆之奮力豈畏艱難<lb/>
<pb n="KR4d0261_SBCK_012-6a"/>
　　　改郊祀詔<lb/>
朕惕臨寳位始祓㤗壇巳敕攸司粛<graphic n="KR1472" url="https://raw.githubusercontent.com/kanripo/KR-Gaiji/master/images/KR1472.png" mimeType="image/png"/>栗齍盛之備<lb/>
將因長至展膋蕭圭幣之誠㑹有邊烽尚馳羽檄方<lb/>
治勞軍之計恐虧類帝之儀蓋事旣問於甲兵則心<lb/>
不專於齊戒若昔魯史礼屢變於卜郊惟我昌陵日<lb/>
嘗移於近晦况當至道之載適值継遷之虞詔以來<lb/>
春行兹元祀舊章具在故事可稽參兩朝烈祖之規<lb/>
改嗣歳正陽之月庶幾祗敬可薦馨香冝頒一札之<lb/>
書用諗四方之聽<lb/>
　　　改上辛郊祀詔<lb/>
<pb n="KR4d0261_SBCK_012-6b"/>
朕比以軍興未皇郊見欲㳙建巳之月巳戒先庚之<lb/>
期幸消弭於外虞懼稽遲於大報敬惟元日正得上<lb/>
辛合魯經啓蟄之文法周室用騂之禮神釐可逆猶<lb/>
漢帝拜于甘泉祖武是繩蓋<lb/>
太宗行于至道式從改卜䖍舉彛章<lb/>
　　　皇帝荅皇后詔<lb/>
勑皇后夏氏朕祗臨寳祚𥘉展祲容㳙肇歳之上辛<lb/>
得元日之吉亥嘉籩薦饗雅樂繹和曽霄呈明槪之<lb/>
祥緜㝢洽厖鴻之慶端由内助獲舉精禋載閱芳函<lb/>
益深襃詠<lb/>
<pb n="KR4d0261_SBCK_012-7a"/>
　　　賜王彦奬諭詔<lb/>
軍律之弊乆矣握兵者背公徇私相師成風朕當饋<lb/>
而歎將誰使革之卿智勇篤誠山西之桀召自萬里<lb/>
倚重江介不唯頼卿威望籌䇿以訓兵固圉亦欲號<lb/>
令紀律爲時標準也故將之去偏禆輿皁紛然升進<lb/>
羸弱冗食者衆曽不經意卿甫入轅門即能釐正忠<lb/>
實可嘉不負親擢人悉如卿朕何憂焉<lb/>
　　　賜劉寳獎諭詔<lb/>
古之良將心在國家者當待敵之隙必以屯田爲事<lb/>
今並塞多曠土朕欲舉行便冝十二利遣九卿持節<lb/>
<pb n="KR4d0261_SBCK_012-7b"/>
啇度之未有大將奮然爲諸軍倡卿奉公體國自請<lb/>
留屯將以豐邊儲而省漕輓與避難懐誕者殊科至<lb/>
於脩治障隧汰簡將士咸振閫外之職忠勤如此朕<lb/>
甚嘉之<lb/>
　　　賜王彦戚方時俊皇甫倜獎諭詔<lb/>
淮之西瀕塞數千里朕留意戎備不敢忽異時將帥<lb/>
不以國事爲懐視它壤有故隂拱而不恤若秦越肥<lb/>
瘠者有之卿提兵扞城根于忠赤列戍同心謀無崖<lb/>
異興治関隘修設烽燧所以固封守杜侵軼勢若常<lb/>
山之蛇諌大夫諭使指而歸具爲朕言之防邊有頼<lb/>
<pb n="KR4d0261_SBCK_012-8a"/>
嘉歎不忘<lb/>
　　　賜潘清卿等乞以秦國大長公主所留金銀<lb/>
　　　助視師犒勞之費不受奬諭詔<lb/>
漢武帝時干戈日滋大農所儲不足以奉戰士至出<lb/>
御府禁臧以澹之而鼎貴髙訾之家不拔一毫以佐<lb/>
縣官之急輕財體國四海之内卜式一人而巳耳卿<lb/>
等戚畹之彦心在王室願輸橐裝以助軍湏忠欵如<lb/>
此與<graphic n="KR1021" url="https://raw.githubusercontent.com/kanripo/KR-Gaiji/master/images/KR1021.png" mimeType="image/png"/>嗇爲我者殊科顧卿新有陟屺之難養生送<lb/>
死之費未艾也朕亦安忍取而用之[婺-矛+牙]不恤緯允蹈<lb/>
斯言載覽所陳不忘嘉歎<lb/>
<pb n="KR4d0261_SBCK_012-8b"/>
　　　賜吴璘爲發遣吴拱於祁山堡等處掩殺畨<lb/>
　　　賊大獲勝捷獎諭詔<lb/>
強虜騁兵騷我四鄙廼睠西垂之逺尤深中<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>之憂<lb/>
卿忠智根心䇿慮超卓遣發將士動中事機祁山之<lb/>
役大有斬獲捷布旣至良用歎嘉所期元戎殄殱醜<lb/>
類用馳一札少寓褒懐<lb/>
　　　賜吴拱於祁山堡等處大獲捷獎諭詔<lb/>
敵人冦邊再變月律將帥罷怯未成偉㓛朕當饋而<lb/>
歎時無頗牧頼汝父子家傳方略天授智勇必能爲<lb/>
我扞西鄙之患果聞捷音大翦獟悍更期盡力勿使<lb/>
<pb n="KR4d0261_SBCK_012-9a"/>
生存國有恩章朕所不惜<lb/>
　　　賜王彦時俊戚方獎諭詔<lb/>
夫設險隘以固國嚴烽火以守邊自古不易之道也<lb/>
卿董我師旅乆屯于淮外無犬吠之警則巳賢於長<lb/>
城矣輔臣有言汝悉心竭力脩障隧備塞之具無一<lb/>
不治嘉汝忠勤喜見于色金帛之賜庸示眷懐見知<lb/>
則說尚其勉之<lb/>
　　　賜姚憲乞以糴到米一萬石助平江府常州<lb/>
　　　闕乏獎諭詔<lb/>
夫以鄰國爲壑者徒知乎爲我視越人之瘠者不足<lb/>
<pb n="KR4d0261_SBCK_012-9b"/>
以語仁爾治郡可稱救菑有術損羸餘之萬斛助比<lb/>
近之二城免吾移粟之憂嘉爾汎舟之役用頒細札<lb/>
以示襃懐<lb/>
盤洲文集卷第十二<lb/>
</p>
<p>
</p>
  </div>
</body>
</text>
</TEI>
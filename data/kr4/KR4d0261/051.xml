<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_051-1a"/>
盤洲文集卷第五十一<lb/>
　　申省狀二　書五<lb/>
　　　荆門軍論茶事狀<lb/>
某近巳條奏敷茶之弊而私憂過計又恐勘當不許<lb/>
以今年從便住賣之數立爲新額只申嚴法禁行下<lb/>
則使斯民不霑寛恤之實惠必不得巳權時之冝不<lb/>
致虧失經費又不重困民力使官民兼濟則某有愚<lb/>
見伏望鈞慈赦其狂瞽之罪某夲軍見排造户籍再<lb/>
三與民户較量謂朝廷以寛恤爲政若以利害申明<lb/>
必降指揮不許違法均敷但恐客人遽失髙價故意<lb/>
<pb n="KR4d0261_SBCK_051-1b"/>
遏絶不來致令夲軍虧折歳額欲行申請乞給降茶<lb/>
引夲軍自行勸誘上等稅户依客人入納官錢之數<lb/>
就軍買引自徃隣近土産處収買堪好真茶以實價<lb/>
分均食用咸謂若得如此施行民戸自徃買茶免得<lb/>
虚費髙價亦爲民利某之狂愚欲望鈞慈特賜减損<lb/>
荆門軍歳額以其數每年徑就提舉司請引至夲軍<lb/>
從長招誘客人或民户筭請只依元引収頭子錢外<lb/>
更不別収勘合等錢俟至歳終本軍以其錢買銀赴<lb/>
提舉司或鄂州緫領司交納則於兩縣之民買引得<lb/>
茶之外每歳實减錢一萬五千餘貫此其爲利不鮮<lb/>
<pb n="KR4d0261_SBCK_051-2a"/>
如蒙從某所請乞自紹興二十九年爲始俟指揮到<lb/>
日若春季巳批發過客人鈔引乞許理作今年之數<lb/>
仍乞下提舉司於鈔引上朱批係是荆門軍筭請之<lb/>
引只得前來本軍住賣以免侵紊他州歳額兼乞下<lb/>
提舉司告示産茶去處除本軍朱批鈔引之外却不<lb/>
許別用客人他引批指前來本軍以免攙奪給降引<lb/>
數於法鈔引許留民間九年今旣本軍人户自行買<lb/>
引却恐當年未必便能一一買茶欲乞本軍毎年只<lb/>
是趂納給到引價錢其住賣倒引乞隨逐年多少申<lb/>
繳庶使公私兩便如是向去户口繁盛比及承平商<lb/>
<pb n="KR4d0261_SBCK_051-2b"/>
旅通行見得從便可以趂額則乞許以後守臣申明<lb/>
朝廷自依常法更不逐年給降又縁荆門小壘難得<lb/>
銀子尋常貢賦多是擔錢至荆南府買銀今毎年至<lb/>
提舉司請引及管押人納銀有㳂路脚乗等費若不<lb/>
立下些小縻費恐官司別無所出巧作名目因縁多<lb/>
取於民某面問民户欲令每斤増収五文省作縻費<lb/>
使用皆稱情願出備若於外官吏別行増添収取並<lb/>
乞計贓坐罪<lb/>
　　復解額申省狀<lb/>
本軍據軍學進士張禮等一百二十九人陳狀稱夲<lb/>
<pb n="KR4d0261_SBCK_051-3a"/>
軍舊解額五人靖康元年范如圭任彦直髙敡田憣<lb/>
然扈夔同年發解范如圭見任利路提刑任彦直見<lb/>
任恭州監稅頃因劇盗以荆門爲巢穴軍治鞠爲荆<lb/>
棘人民死徙略盡至紹興五年収復方以武臣作守<lb/>
驅除虎狼鳩合遺萌始有人煙至紹興七年省部㑹<lb/>
問靖康元年終埸人數紐取立額其時夲軍土人逃<lb/>
散未歸知軍胡修武不以儒生爲意只就軍城據流<lb/>
寓陳天將供稱靖康年有二百二十人終埸其年就<lb/>
江陵府附試遂以四十四人解發一人續後本軍士<lb/>
人漸歸却見解額人數異同遂於紹興二十一年經<lb/>
<pb n="KR4d0261_SBCK_051-3b"/>
轉運司及夲軍陳訴稱在承平時夲軍𥘉未曽及二<lb/>
百人終埸之數蒙追問陳天將供稱係是應天府流<lb/>
寓人當來實不曽就荆門取應靖康年科埸蓋是一<lb/>
時公吏且欲回報上司令天將妄亂供報所有夲軍<lb/>
士人除建炎紹興之𥘉兩次無人取應外紹興七年<lb/>
江陵府附試終埸七人解發一名至紹興二十六年<lb/>
終埸四十六人亦只解發一名今來士子蒙朝廷養<lb/>
育作成垂三十年巳及承平人數縁本軍去江陵一<lb/>
百八十里貧者乏於褁粮而㓜者父母不容逺去遂<lb/>
使每次不能盡徃附試致見人數不増只以一人備<lb/>
<pb n="KR4d0261_SBCK_051-4a"/>
數乞行申明復額某遂取責到本軍紹興二十六年<lb/>
郷飲酒除疾患不赴人外有八十八人成禮并見今<lb/>
係籍學生共一百六人并㑹問到隣近州府體例江<lb/>
陵府以省記到靖康元年數係十人七分取一人紹<lb/>
興七年終埸五十二人解發三人紹興十七年終場<lb/>
一百六十六人解發十一人巳復舊額峽州靖康元<lb/>
年係八人取一人紹興七年終埸二十人解發三人<lb/>
紹興十四年終埸七十三人解發五人巳復舊額歸<lb/>
州靖康元年係七人五分取一人紹興四年終埸二<lb/>
十人解發三人紹興十年終埸二十九人解發四人<lb/>
<pb n="KR4d0261_SBCK_051-4b"/>
巳復舊額復州靖康元年係十二人取一人紹興十<lb/>
年終埸五人解發一人紹興二十六年終埸三十人<lb/>
解發三人某撿照本軍公案有紹興二十一年内取<lb/>
責到靖康元年發解人髙敡主簿供稱當年終埸係<lb/>
是六十五人并見存郷貢進士丁庭瑞亦係靖康取<lb/>
應之人所供符同其陳天將供㐲妄報文狀具在可<lb/>
考某切聞胡文定父子俱在荆門寄居故朱内翰之<lb/>
類逺來就學如朱内翰胡侍郎皆是荆門預薦登科<lb/>
所以荆門士人師授頗有淵源今旣解額頓窄又附<lb/>
試他郡憚逺不能盡行致令薦送數損無以激勸有<lb/>
<pb n="KR4d0261_SBCK_051-5a"/>
阻逺方士人進修之意某又伏覩紹興重修薦舉法<lb/>
備載紹興四年指揮縁淮南兩路無靖康元年終埸<lb/>
之數只比附㤗州之數權立諸州解額每十三人解<lb/>
一人今湖北諸郡並是十五人以下解發一名不應<lb/>
荆門獨以四十餘人爲額顯是多寡不均如江陵府<lb/>
只是慿據人吏省記立額本軍見存靖康發解取應<lb/>
之人可驗不誣巳將㑹到諸州府解發人數録白申<lb/>
納禮部淮備取索照㑹訖謹具申尚書省伏望鈞慈<lb/>
憐念逺方士人乞將紹興二十九年科埸比附夲路<lb/>
隣近州軍體例別賜詳酌改立解額行下<lb/>
<pb n="KR4d0261_SBCK_051-5b"/>
　　代上宰相書<lb/>
某鹿鹿么䯢至愚極陋蹤跡草芥顧不足進陳于帝<lb/>
師大丞相之前僥覬觀采之萬一然伏自思念在熈<lb/>
豐時曽門躋身綸闈勸講帝幄在政和時大門籠宇<lb/>
内之財爲天子侍臣不肖之孫隤其家聲無可云者<lb/>
而天借之幸名絓官牒猥受化工之賜漕臺鍾官洊<lb/>
居部使者之屬雖翹材大館所以羅致英雋而蕞尔<lb/>
姓名得塵抜士之録亦十有七年某也佩山嶽之施懷<lb/>
抄忽之報刻肌鏤骨矢心自誓亦不敢輙處衆人之<lb/>
後退惟陽春播物<hi>莩者解者</hi>無不蒙𬒳寵光吐葩颺榮動<lb/>
<pb n="KR4d0261_SBCK_051-6a"/>
揺和風拱把之本根至于能䕃牛馬柔條弱蔓亦能<lb/>
上凌青霄發生之功何能遽數士於斯時託身鑪錘<lb/>
朝泥塗而暮雲漢造化之力與春等耳今欲軋滯思<lb/>
飾瑣說抒憔悴可憐之情顧小巳區區之私夫何足<lb/>
以仰瀆威尊竊念窮而呼天理所必致捨恩門而不<lb/>
進一辭則䑕肝蟲臂何所自託耶重念某寅縁丗及<lb/>
饕竊禄仕雖裘冶之緒不敢廢而材智駑下不能見<lb/>
頴濫巾王官庇身大邑罷精耗神日懼奉職捄過不<lb/>
給蓬徙塵走幸終瓜戍得逭萬坐之罪而孥累猥衆<lb/>
退無負郭上腴可以耘耔代禄仰首揺尾希筆端膏<lb/>
<pb n="KR4d0261_SBCK_051-6b"/>
澤庶幾復尋故歩少逃州縣之勞以免溝壑之填仰<lb/>
惟某官天命隆㨂爲時宗臣衅甲歸馬泰山四維功<lb/>
業卓偉固巳鏤景鍾書金匱非某趢趗所能鋪張梗<lb/>
槪厥今太平無象物物遂性動植飛潜鼓舞覆燾之<lb/>
間遐邇耄穉共壤而擊豈門墻賤士不能澤吻一鳴<lb/>
自求斗升之水是敢犯嚴肆言以累埏埴冒觸等威<lb/>
某下情不勝戰灼待命之至<lb/>
　　　代上前執政書<lb/>
某仰惟聖天子奮乾剛旋太阿尺一招賢慨乎如不<lb/>
及并謀兼智以濟登解絃上治自台鼎侍橐諌官御<lb/>
<pb n="KR4d0261_SBCK_051-7a"/>
史臺郎儒館無有大小楹然一新鴻儀鷺序皆乙亥<lb/>
前斡棄沉淪之耆傑外而价藩近鎮亦暫屈舊老敷<lb/>
和蘇枯剗磢淄粃然後入都卿相之位恭惟某官以<lb/>
碩德垂典刑以昌謨翼帷幄簡于細旃燁于汗簡舊<lb/>
矣蠅營醜正積年居東天日清明人人詹冀霖雨寄<lb/>
足方面寔儲巖石之望冝告舎人趣治相國裝行即<lb/>
召矣某材品凢下無尺寸瘉人低佪壁壒星終其二<lb/>
視王公大人如參辰麗天可望而不可親又安有覿<lb/>
顔色之温侍謦欬之重者乎竊謂閤下郷者西府遂<lb/>
持國秉則陽春膏澤可以窮垓匝宇而槐府潭潭某<lb/>
<pb n="KR4d0261_SBCK_051-7b"/>
也雖欲下望塵之拜所不可得是閤下昔者之用乃<lb/>
天下之幸某之不幸也訪蘇耽之仙跡上義帝之故<lb/>
城而某廼得與遐萌小吏企末光而承餘澤是閤下<lb/>
昔者之未用乃某之幸天下之不幸也今兹綸札鼎<lb/>
來使貂之𬒮相屬歸輔九五雍容槐楓之上退而謀<lb/>
國門墻尊嚴雖欲介郴陽之旣見復邇㤗階戞戞乎<lb/>
其難哉僥幸閤下撫封江右卓馬少駐某餬口畨城<lb/>
距髙牙一衣帶水幸之再來天也捨此時不干館人<lb/>
望履幕非鄙則病是敢促櫓絶湖趑趄輿皁下陳以<lb/>
覬鉅公一眄之榮若夫穆天縡經國體措天下㤗山<lb/>
<pb n="KR4d0261_SBCK_051-8a"/>
之安則其規撫巳素定閤下之胷府某一介愚瞀無<lb/>
以効渤海議曹之獻至於白涸轍之狀鳴負丞之賤<lb/>
又不敢墨筆操牘譊譊以溷稜威伏惟閤下貰其罪<lb/>
而與其進焉干犯鈞嚴某下情不勝戰懼之至<lb/>
　　與朱舎人書<lb/>
某比獲撰屨辱賜南遷詩一編一百有四首自曲江<lb/>
過曹溪抵東衡州凢三日垂二百里右手執帙左手<lb/>
持轡目注心存哦誦乎齒吻不知林巒之所歴嚶哢<lb/>
之度耳也昔屈大夫受䜛於楚長吟澤畔離騷章句<lb/>
上追詩雅然桀紂羿澆等事反復致詳雲霓悪草之<lb/>
<pb n="KR4d0261_SBCK_051-8b"/>
諷尤夥後之廢放者其冩悲寓懐之語必含怨刺雖<lb/>
韓退之爲時宗師桞子厚文映古今猶有雙鳥訓狐<lb/>
之詩宥蝮愬螭之文中書丈人以贍學偉辭爲甘泉<lb/>
望臣良筆嫓遷董大冊落常揚逺徙曲江八變寒暑<lb/>
它人必憂懟亡聊日夜企而望歸我公乃買園葺亭<lb/>
培薙自適一編之詩皆與諸郎快壻邦人之可語者<lb/>
投壷圍棊登臨所賦語工而意和格髙而辭樂無欎<lb/>
欎不平之氣芽於中而發於外也其賢於人如是夫<lb/>
豈乆留此者耶某不肖不能窺見彷彿姑以所歎授<lb/>
圉人持歸以獻<lb/>
<pb n="KR4d0261_SBCK_051-9a"/>
　　三省與虜帥僕散忠義書<lb/>
王抃來歸伏奉緘誨反復曲折備見勤誠玩味再三<lb/>
不勝欣荷伏惟元帥丞相爲社稷之重臣兼將相之<lb/>
大任明良胥㑹言聽計行生靈戚休係乎轉眄<lb/>
皇帝仰奉兩宫俯憐赤子感大國尋盟之意捐弃細<lb/>
故務在曲從誓書悉如來戒信使亦令啓行歳輸銀<lb/>
絹見巳計置起發商州舊疆更不靳吝但以兹夏先<lb/>
歸四郡繼有渡淮之役今俟使命回程寢兵休士便<lb/>
行交割係虜之人即令有司刷㑹續當實告以遵嚴<lb/>
約無事繁辭歳律將周神明隂相躋民仁壽同享升<lb/>
<pb n="KR4d0261_SBCK_051-9b"/>
平垂譽無窮天下幸甚<lb/>
　　三省與虜帥紇石列志寧書<lb/>
比布訊緘遂勤誨牘風埃匽薄審閫制之賢勞神明<lb/>
扶持喜天休之滋至念二儀以好生爲德盖百戰者<lb/>
不祥之兵脩此齊盟出於𥘉議中因曲見或爲矛盾<lb/>
之言致此數年未講衣裳之㑹兹聆嘉報不替舊歡<lb/>
仰衛社之大忠感睦鄰之髙誼巳遵要束無復異同<lb/>
雖逺方有雙鯉之書豈殫情素使兩國若一家之子<lb/>
永戢仁私膽遡惟深敷云曷罄<lb/>
盤洲文集卷第五十一<lb/>
</p>
<p>
</p>
  </div>
</body>
</text>
</TEI>
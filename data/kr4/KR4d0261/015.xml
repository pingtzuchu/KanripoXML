<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_015-1a"/>
盤洲文集卷第十五<lb/>
　　内制五<lb/>
　　　賜王之望辭免端明殿學士不允詔<lb/>
朕承洪業託士民之上若渉淵水未知攸濟思得天<lb/>
下之傑合謀相輔以成治㓛故髙位厚禄所不敢惜<lb/>
以卿有慷慨之志更中外之乆廼自首諌躋之政塗<lb/>
今蓋未幾也而雅懷莫遂公論弗孚雖欲留以自近<lb/>
顧不可得書殿美職乃進退大臣之優禮何至遂有<lb/>
挂冠之請哉<lb/>
　　　賜歩軍司後軍統制崔臯辭免鄂州觀察使<lb/>
<pb n="KR4d0261_SBCK_015-1b"/>
　　　不允詔<lb/>
朕注意戎事醲於用賞髙秩羙官未嘗愛惜執此之<lb/>
信有如皦日卿扞敵淮壤厥有茂勲吉語首馳朕心<lb/>
以懌觀風之任躐等而遷益思盡忠勿事沖避<lb/>
　　　賜錢端禮辭免參知政事兼權知樞宻院事<lb/>
　　　不允詔<lb/>
昔舜命九官濟濟相遜奮庸亮采靡事不理朕甚慕<lb/>
之卿學足以行道識足以決疑入踐鈞樞能断國論<lb/>
疇咨選衆冝斡政機兼冠宥庭助我經武撝詞相推<lb/>
無媿于古渙汗不反亟其祗服<lb/>
<pb n="KR4d0261_SBCK_015-2a"/>
　　　賜虞允文辭免同知樞宻院事兼權參知政<lb/>
　　　事不允詔<lb/>
朕以眇身獲保宗廟天下治亂在予一人非邦家之<lb/>
英同德一心禆助萬務則安能有濟哉卿充積學問<lb/>
練逹事機中外踐更所言可績比參宥畫具見良圖<lb/>
冝副夲兵兼預政柄賛襄之效倚俟有成祗服恩榮<lb/>
無勞謙挹<lb/>
　　　賜王剛中辭免端明殿學士簽書樞宻院事<lb/>
　　　不允詔<lb/>
朕兢兢業業一日二日萬幾寤寐有德之輔天下賢<lb/>
<pb n="KR4d0261_SBCK_015-2b"/>
哲肯從我遊者吾能尊顯之卿有佐王之學有拔俗<lb/>
之材入從出藩咸著顯聞復還禁路風望隱然入助<lb/>
籌帷孰曰不可循墻之避非所願聞<lb/>
　　　賜戚方辭免捧日天武四廂都指揮使不允<lb/>
　　　詔<lb/>
宰輔以汝求免廂部事入奏夫爵禄者朕所以厲丗<lb/>
磨鈍也介胄之士有安邊郤敵之効逹於朕聽賞不<lb/>
旋日惟恐忘其功也卿忠不顧身名副其實旂常有<lb/>
紀襃律匪私冝略撝詞亟祗茂命<lb/>
　　　賜皇子少保鄧王愭生日詔<lb/>
<pb n="KR4d0261_SBCK_015-3a"/>
新穗暦於三微甫迎獻歳視蓂階之雙秀厥有休符<lb/>
爲吾元子之祥得彼列僊之壽爰推恩渥以頌熾昌<lb/>
　　　賜太尉昭信軍節度使曹勛生日詔<lb/>
歳籥更端方歌青煒之曲禁門通籍不鬲赤松之游<lb/>
式朌牢醴之珍用介衮旄之壽<lb/>
　　　賜簽書樞宻院事王剛中生日詔<lb/>
勑剛中獻歳發春景踰三宿元精生佐秀括五行爰<lb/>
推朌式之常以相壽祺之永<lb/>
　　　賜左武大夫冝州觀察使龍大淵辭免落階<lb/>
　　　官不允詔<lb/>
<pb n="KR4d0261_SBCK_015-3b"/>
朕踐好之始擇材爲使必得長於專對者以堅二國<lb/>
之盟卿講習古訓識慮淵深乆於潜藩終始如一盡<lb/>
忠致主畏逺權勢出入禁闥厥有休聲張旜越畺弗<lb/>
憚遐阻俾脫横列正名廉車慶不虚行無事撝固<lb/>
　　　賜陳康伯乞解罷機政不允詔<lb/>
朕以菲質膺太上傳授之重蚤夜懔懔不敢以位爲<lb/>
樂念宰相助理萬機圖任之失則不特噬劑之悔而<lb/>
巳故力起舊德還以魁柄衮繡復來即日無甲兵之<lb/>
問顯相肇祀天闓其祥殆亦爕理之効也方倚碩望<lb/>
尊彊朝廷雖目眚未平顧豈不能奉我清間之燕坐<lb/>
<pb n="KR4d0261_SBCK_015-4a"/>
而論道乎上印匄歸朕不敢聽<lb/>
　　　賜參知政事虞允文乞宫觀不允詔<lb/>
君爲元首臣爲股肱蓋一體相湏所以合謀同德計<lb/>
安天下者也卿輔政半載屢告嘉猷筋力方強思慮<lb/>
甚審何嫌何疑遂欲引疾而去詳味來章深所未暁<lb/>
　　　賜虞允文乞宫觀不允更不得再有陳請詔<lb/>
卿秉尊朝之德有憂國之風造膝惓惓備見忠欵朕<lb/>
方倚以爲治庶幾虖厲無前之績未嘗有纎介之間<lb/>
也移疾匄閑何易退如是耶載覽所陳難以曲徇<lb/>
　　　賜知福州趙子潚乞致仕不允詔<lb/>
<pb n="KR4d0261_SBCK_015-4b"/>
大夫七十而致事盖血氣旣衰懼其漏盡鍾鳴而不<lb/>
知止足之戒故先王制禮大爲之防而後丗以此約<lb/>
三尺之法也烏有神明之胄筆橐之桀齒髮鼎盛治<lb/>
有能名而欲抽簮髙蹈則國家安得而從之囊封啓<lb/>
來政爾辭費亟其視事勿復卧閤<lb/>
　　　賜凌景夏辭免復徽猷閣直學士不允詔<lb/>
朕推紫壇之澤于四海無逺邇之間况甘泉之舊乎<lb/>
卿性資夷粹操履端方出鎮藩維有慈祥之政入司<lb/>
銓部有平允之聲歸憇叢祠未尋故歩兹還内閣之<lb/>
職實聽輿人之言奚用撝章尚留茂渥<lb/>
<pb n="KR4d0261_SBCK_015-5a"/>
　　　賜王大寳辭免礼部尚書不允詔<lb/>
卿履道醇固蓄德雄剛從列諌坡積有令問退休林<lb/>
壑恬適㤗然趨節逺來得惓惓不忘君之誼入對文<lb/>
石筋力未衰冝長春官用資獻替之益巳朌渙命奚<lb/>
事撝文<lb/>
　　　賜趙宻再上表辭免少保不允仍断來章批<lb/>
　　　荅<lb/>
省表具之朕講修軍政睠遇一臣念堅甲利兵嘗冒<lb/>
死亡之地故髙秩厚禮特優終始之恩兹宿將之告<lb/>
休以貳公而佚老使師衆益思於報國知朝廷不負<lb/>
<pb n="KR4d0261_SBCK_015-5b"/>
於用人朕命巳行汝辭母再所請冝不允仍断來章<lb/>
　　　賜賀允中再辭免知樞宻院事兼權參知政<lb/>
　　　事恩命仍断來章批荅<lb/>
二老來歸於西伯以齒爲尊九官相推於舜朝匪辭<lb/>
所命我圖耆艾俾典事樞庶幾制勝於兩楹如彼運<lb/>
籌之三傑國有成渙人無間言當思遇合之難共講<lb/>
治安之䇿卑之召節旣不鑿坏以爲髙覽此奏亟何<lb/>
乃叩閽而未巳<lb/>
　　　賜文武百寮湯思退等上表請<lb/>
　　　皇帝御正殿復常膳不允批荅<lb/>
<pb n="KR4d0261_SBCK_015-6a"/>
渉秋以來天作淫雨害我穡事朕仄席輟餐惕然靡<lb/>
寜天烖警予夫豈偶然朝思夕惟顧無以仰荅譴告<lb/>
雖沴氣欲解而沈没之田農方告病公卿大夫有足<lb/>
國恵民之䇿能紓我之憂則爲愛君復常之請姑置<lb/>
之可也<lb/>
　　　賜湯思退等再上表請御正殿復常膳不<lb/>
　　　允批荅<lb/>
永𥘉遇鴈雹之異不陳庭下之車祖己戒雉鼎之祥<lb/>
尚改廟中之祀顧予不德方古有慚雨集七八月之<lb/>
間遂成積潦郡災什四分以上迨及數城雖采納於<lb/>
<pb n="KR4d0261_SBCK_015-6b"/>
讜言亦舉行於荒政莫救西成之害不勝南靣之憂<lb/>
惟卿荐貢於誠忱在朕正懷於抑畏上棟下宇難講<lb/>
大昕之儀右胾左殽敢豐中<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>之御<lb/>
　　　賜湯思退等三上表請　御正殿復常膳允<lb/>
　　　批荅<lb/>
朕罪已畏威便坐未嘗安席齋心食淡厚味不復充<lb/>
庖永念咎端敢爲文具雖恐懼於斯而踰月顧貶損<lb/>
何足以應天卿等咸造廣庭屢騰需牘具陳稽古之<lb/>
訓深見尊君之誠陛九級而上廉勉從來請物百羞<lb/>
以俟饋秪媿多儀所兾責難之恭交修除害之利<lb/>
<pb n="KR4d0261_SBCK_015-7a"/>
　　　賜楊存中上表再辭免同都督江淮軍馬不<lb/>
　　　允仍断來章批荅<lb/>
卿材資果毅謀慮沉深百戰摧堅屢奏藁街之捷八<lb/>
營掌武乆尊蘭錡之權時有㢮張色無喜愠兹邊塵<lb/>
之未靖豈王事之可辭當思注意之隆必奮折衝之<lb/>
効夫李靖專用兵之善蓋房杜濟之以文若子儀堅<lb/>
事上之誠故齊晉比之爲𥚹冝蠲冲節徃副廟謨<lb/>
　　　賜王之望再辭免參知政事不允断來章批<lb/>
　　　荅<lb/>
朕臨淵思濟寤寐實䖍外而一路一州之寄内自郎<lb/>
<pb n="KR4d0261_SBCK_015-7b"/>
吏九卿而上曷嘗易以印綬予人況一二輔弼所與<lb/>
断天下事而繫國家重輕者哉以卿通逹治體文武<lb/>
憲邦事不避難精於逺慮必能同徳合謀興今復古<lb/>
無媿於烝民車攻之詩兹用決之朕心峻登政路非<lb/>
以私卿一已之榮也卿當體朕責成之意夙夜孳孳<lb/>
同寅和衷發舒賢緼以振可大之業屢章不巳非所<lb/>
望焉<lb/>
　　　賜錢端禮再辭免簽書樞宻院兼提舉德夀<lb/>
　　　宫不允仍断來章批荅<lb/>
朕仰惟　太上皇邁德勛華以神器之重傳歸在子<lb/>
<pb n="KR4d0261_SBCK_015-8a"/>
雖一月三朝竭四海之奉而綵衣問寢不獲旦旦左<lb/>
右若稽　皇祖嘗以廷臣領使于慈宫朕跽以有<lb/>
請而聖德謙託因仍未皇也以卿受知兩朝出入禁<lb/>
闥況材髙識逺籌邊甫歸當此治外冝在樞機之廷<lb/>
崇我孝養立我武事一舉而兩得之又何辭焉<lb/>
　　　賜虞允文再辭免同簽書樞宻院事不允仍<lb/>
　　　断來章批荅<lb/>
夫右府夲兵蓋顓戎政北樞垂象寔接階符兹求藝<lb/>
圃之英俾賛籌帷之宻旣輿言之相慶猶遜牘之重<lb/>
陳雖謙沖者君子之常而忠力者股肱之事當思多<lb/>
<pb n="KR4d0261_SBCK_015-8b"/>
壘遂展勝謀勿徇撝情以留渙命<lb/>
　　　賜陳康伯再辭免尚書左僕射不允仍断來<lb/>
　　　章批荅<lb/>
辛巳之役中外騷然卿坐于廟朝智略輻湊雍容談<lb/>
笑能解非常之紛今邊陲受敵丞相位虚思我舊人<lb/>
式遏亂略楊廷之後詔札屢頒衮衣來歸國人胥慶<lb/>
冝攄逺業遂寢撝詞<lb/>
　　　賜錢端禮再辭免參知政事兼權如樞宻院<lb/>
　　　事不允批荅<lb/>
卿練習丗故有猷有爲隃度庶事猶燭照數計而龜<lb/>
<pb n="KR4d0261_SBCK_015-9a"/>
卜也朕知卿之材舊矣邇者賛右府兼政柄啓沃設<lb/>
施有乆大之業試可而遷人望咸允辭至于再吾意<lb/>
不然<lb/>
　　　賜虞允文再辭免同知樞宻院事兼權參知<lb/>
　　　政事不允批荅<lb/>
文武之枋繫于東西府二三大臣通國之望也朕以<lb/>
卿碩材不器輿誦所歸俾佐事樞揆䇿詳審俾參朝<lb/>
政告猷允臧詳試而進朕命不易雖復深詞難徇來<lb/>
豤<lb/>
　　　賜王剛中再辭免端明殿學士簽書樞宻院<lb/>
<pb n="KR4d0261_SBCK_015-9b"/>
　　　事不允批荅<lb/>
朕延登民望參筦神機陟三傑以同時監百王而治<lb/>
内庶頼多筭匪求近功卿契合於潜藩峥嶸於禁路<lb/>
去國之乆靡人不稱甫持橐以尊朝冝擁樞而立武<lb/>
當遵批語遂絶撝亟<lb/>
　　　賜文武百寮宰臣陳康伯等上表奏請<lb/>
　　　御正殿復常膳不允第一批荅<lb/>
朕念戍邊之暴露躬避殿之焦勞雨雪載塗有感出<lb/>
車之詠鉤星在漢未皇交㦸之朝上天儲悔禍之休<lb/>
鄰壤結寢兵之好雖擐甲枕戈之士將遂歸期顧垂<lb/>
<pb n="KR4d0261_SBCK_015-10a"/>
衣列鼎之儀敢尋盛典<lb/>
　　　賜文武百寮等再上表奏請　御正殿復常<lb/>
　　　膳不允第二批荅<lb/>
朕比警邊塵歌采薇而遣戍毎懐戎幕慚細栁之勞<lb/>
軍難因多壘之平便講正朝之禮荐披來牘具見勤<lb/>
誠冝思治内之方姑緩復常之請<lb/>
　　　賜文武百寮奏請<lb/>
　　　御正殿復常膳冝允批荅<lb/>
朕徹禁衛於兩階甫閱七旬之乆損牽牢之百品敢<lb/>
陳八物之珍念暴師露衆之勞行修德責躬之事雖<lb/>
<pb n="KR4d0261_SBCK_015-10b"/>
得沉烽之報未施挾纊之恩顧卜郊近齋宿之期欲<lb/>
上夀講昕朝之禮勉從忱請徒積媿懐<lb/>
　　　賜吴璘辭免太傅新安郡王不允断來章批<lb/>
　　　荅<lb/>
朕執爵禄之柄以厲丗磨鈍雖五兩之綸半通之銅<lb/>
未嘗輕以假人況茅社之封槐鼎之任乎卿英望鴻<lb/>
烈爲中興第一卓馬來朝國人相慶大庭孚號僉曰<lb/>
允哉而執謙再三傴僂之恭猶未巳使朕襃顯㓛臣<lb/>
之意欝而未伸卿亦安取此亟其拜命勿復費辭<lb/>
盤洲文集卷第十五<lb/>
</p>
<p>
</p>
  </div>
</body>
</text>
</TEI>
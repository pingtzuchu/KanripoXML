<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_004-1a"/>
盤洲文集卷第四<lb/>
　　詩五十六首<lb/>
　　　送范子芬赴浙東機幕<lb/>
男兒三十冨春秋況復才華出輩流傳家不墜右丞<lb/>
相入幕少佐東諸侯梅花頗惜詩人去草色正牽行<lb/>
客愁脩禊蘭亭訪陳迹應懷同酔仲宣樓<lb/>
　　　送季元衡教授赴調<lb/>
三年淹講席斗酒動離情此去登臺省諸公熟姓名<lb/>
驊騮㸔地絶鸞鳯爲時鳴春日西湖上煩君一寄聲<lb/>
　　　送石𥘉平歸四明<lb/>
<pb n="KR4d0261_SBCK_004-1b"/>
析別梁谿七換春海邊相過意能勤袴𥜗不羡千金<lb/>
子簡䇿無慚萬石君豪氣掀雷須給札他時修月待<lb/>
揮斤鏤衢又揖東風去情話無人可夜分<lb/>
　　　送李相之提幹閩中十二韻<lb/>
官栁訖春事落絮東復西門外髙軒過行行將何之<lb/>
七閩繍衣屬非如州縣卑少留長者轍酌酒語別離<lb/>
五年宦他壤一靣即故知辯囿麈仍落詩壇襟屢題<lb/>
撞鐘問今古邃然五緫龜迢迢千里去風過衫裳吹<lb/>
我亦及更書歸耘楚江涯河梁携手歎參辰後難期<lb/>
曼倩寜自衒長卿固同時征途愼勿遽㑹看軺車馳<lb/>
<pb n="KR4d0261_SBCK_004-2a"/>
　　　題左逹功秀才桂香齋<lb/>
小齋靣蓬瀛昴霄得雙桂黄卷對聖賢欣然有餘地<lb/>
筆端妙言語挾此波瀾勢熒熒百錬剛自是青蓱器<lb/>
衝星不我識鈆刀且争利于今修月手益振陵雲氣<lb/>
明年廣寒宮聲名郄詵似歸來八桂郷浮丘挹仙𬒮<lb/>
　　　還李舉之太平廣記<lb/>
稗官九百起虞𥘉過眼寧論所失誣午枕黒甜君所<lb/>
賜持還深媿一瓻無<lb/>
　　　酬光吉叔用前韻見寄<lb/>
怨鶴今誰侶馴鷗詎可親頗思同渌酒乆已厭紅塵<lb/>
<pb n="KR4d0261_SBCK_004-2b"/>
歸夢常通夕微吟漫惜春床頭易在否觸手不應新<lb/>
　　　次韻蔡瞻明雨中書懷<lb/>
梅雨冥冥晴復隂小軒終日起歸心自憐宦業𥘉何<lb/>
𥙷獨喜交情乆益深憶得微醺看錦瑟媿無好語比<lb/>
南金青山千里江南路它日郵籖幸見尋<lb/>
　　　贈傳神陳秀才<lb/>
舉丗人心別端如靣不同山川險難測筆墨思何工<lb/>
未索形骸外聊先阿堵中自憐無骨相不到漢南宫<lb/>
　　　次韻向憲見贈三首<lb/>
理財無管晏言利析秋豪吐論千人廢摩空六翮髙<lb/>
<pb n="KR4d0261_SBCK_004-3a"/>
未簪安丗筆先佩吕䖍刀楚澤東風勁寧辭攬轡勞<lb/>
四望荒樓觀登髙動土思山川相映帶桃李巳紛披<lb/>
漢節人重仰黄陂丗莫窺三章堆錦繍唐突古西施<lb/>
河東空有賦人不道楊雄貴賤雲泥鬲寅縁井邑同<lb/>
平畨依列宿談笑霽威風終頼帡幪力能成尺寸功<lb/>
　　　次韻向憲道中偶成<lb/>
四牡馳原隰侯邦害必除疲民端可念苑舎未如初<lb/>
消息三春異創痍二紀餘君王心在逺諭意倚相如<lb/>
　　　聞景嚴弟遷西掖并寄景盧<lb/>
俛仰梁谿歳幾寒向來墨沼巳中乾傳家紫橐榮三<lb/>
<pb n="KR4d0261_SBCK_004-3b"/>
子得路青雲喜二難爵位方知稽古力論思當使覆<lb/>
盂安自憐骨相冝塵土那得絲言動筆端<lb/>
　　　次韻向憲留題荆門恵泉卒章見及<lb/>
對泉一洗心如水誦詩三歎顙有泚字比渴驥駸駸<lb/>
來文如翆㶑鱗鱗起皇華轍跡環諸道濟物良籌載<lb/>
襟抱䨇泉復見等故人竹馬兒童半羸老吾君豐澤<lb/>
要下流慚愧長瀾力不侔一方始此一滴潤千畝長<lb/>
有千鍾収去瘼未盡恵未施可使剜肉生新痍塵埃<lb/>
滿靣語甚悪虚辱逢人說項斯<lb/>
　　　獨歩恵泉用石刻中韻<lb/>
<pb n="KR4d0261_SBCK_004-4a"/>
拂崖看古字倚䇿仰前英雕章細細讀清思源源生<lb/>
文傳峴山石句敵渼陂行一字或華衮五言有長城<lb/>
林蟬衆作噪下里羞混并坐令蕞爾國宇内渾知名<lb/>
兹泉發地脉有玉潜山庭神龍職何護老蚌呈煌熒<lb/>
楚人力水耨倚沼仍畦瀛觱沸晝復夜輸出無窮聲<lb/>
演迤清漢接旋折數日程膏潤亘原陌糓價年年平<lb/>
非才忝敷恵下考乃爲榮疲民未擊壤循吏難聮横<lb/>
獨行挹淸泚誰與論丹誠銷憂頼季雅遣興煩客卿<lb/>
信羙非吾土千古仲宣情<lb/>
　　　楊元素題蒙泉詩云源有雌雄分碧白注謂<lb/>
<pb n="KR4d0261_SBCK_004-4b"/>
　　　南泉色白爲雌因爲之解嘲二絶句<lb/>
小孤寧有匹織女自無家浪比人間丗増添白玉瑕<lb/>
雄風波不動雌霓影空垂欲洗蒙泉謗須刪蜀客詩<lb/>
　　　曲水<lb/>
杯去渾無勇退時偶然遇坎亦安之不教坐有獨醒<lb/>
客便與投醪倒接籬<lb/>
　　　金蓮<lb/>
緑衣黄裏水蒼笄朝暮凌波歩武齊一種清髙樂泉<lb/>
石移根不肯汚塗泥<lb/>
　　　古栁<lb/>
<pb n="KR4d0261_SBCK_004-5a"/>
異時古木蔽巖阿去盗來兵厄斧柯老栁如龍壽千<lb/>
百獨全煨燼傲清波<lb/>
　　　同姚當可胡元質錢舜仁張昭甫遊上泉<lb/>
避暑逺簿書尋幽踏菅蒯寒泉浮玉根巨石開眼界<lb/>
靈湫幾千年洗盡塵土礙老藤走長蛇茂木欹翆蓋<lb/>
掃葉坐水旁可喜此風快炎雲不能神潜蚪祕竒恠<lb/>
滿酌白玉鍾嚥甘猶沆瀣何如習家池舉鞭同倒載<lb/>
　　　次韻朱宣州見寄<lb/>
十載䔥䔥麋鹿姿那知出守得同時黄山白水空孤<lb/>
諷疊嶂雙溪屬好詩擊柝暁傳邾子國舉鞭春到習<lb/>
<pb n="KR4d0261_SBCK_004-5b"/>
家池只今霖雨思賢佐㑹見絲綸下玉墀<lb/>
　　　謝景髙兄恵魚蠏<lb/>
霜風激水蠏舎寒漁火獻俘淸夜䦨不亨五鼎若賖<lb/>
死使之骨酔尢加餐尺半之魚鱗六六同入糟丘隨<lb/>
小牘鼎來兼味口流涎可使盤中食無肉潯陽從事<lb/>
姿南金髙山調古誰知音寧同娵隅作蠻語生憎郭<lb/>
索多躁心簷頭雪消春有意洗盞開尊冝一酔持螯<lb/>
頗憶左手同尺素不妨時遣使<lb/>
　　　送唐左史紙墨<lb/>
黄山竒峰三十六聳壑壽松多莭目真工曲突掃芳<lb/>
<pb n="KR4d0261_SBCK_004-6a"/>
煤介圭拱璧陳玄玉淛河千里兹濫觴萬糓之皮搗<lb/>
氷霜肌理細膩色白晢蜀網剡藤難鴈行使君來自<lb/>
岷峨麓曽賦客卿朝奏牘細字不作蠅頭書髙文冨<lb/>
有牛腰軸向來平歩第一螭勇退宛在番之湄陶泓<lb/>
毛頴幸旅進快冩元和聖徳詩<lb/>
　　　送李泉<lb/>
周人九府有圜法漢京金布在令甲炊炭治鎔多亂<lb/>
真紛紛輕薄如榆莢即山不復私下臣張官置吏幾<lb/>
王春君子謂之阿堵物方兄不知何許人十羊九牧<lb/>
其弊近談何容易趣銷印事權頓使歸民曹皷鑄伊<lb/>
<pb n="KR4d0261_SBCK_004-6b"/>
誰察諸郡詔書豤豤修廢官諸公争言隃度難向來<lb/>
矯枉亦太過疇咨英俊乗輶軒鼎新能事推心計貫<lb/>
朽不須夸古始共瞻使者振繡衣曽見真人興白水<lb/>
荀卿自有冨國篇髙視管蕭冝併肩錢流地上小小<lb/>
爾便合論思雨露邊<lb/>
　　　江州塵外亭<lb/>
使君人物風塵表亭下纎埃逺白蘋佳傳𬗟懷方外<lb/>
友漫郎端是社中人山光水色長排闥鵠侣鴻儔已<lb/>
卜鄰莫語軟紅車馬客香鑪峰下有遺民<lb/>
　　　喜景徐作小圃因懐東閣二絶句<lb/>
<pb n="KR4d0261_SBCK_004-7a"/>
數頃澄湖練有光小亭處處得踈篁夢中春草多佳<lb/>
句一洗塵埃速寄將<lb/>
白白朱朱手自栽兩年憶著滿林開莫教童稚輕攀<lb/>
折惜取濃隂待我來<lb/>
　　　次韻董伯魯<lb/>
讀破群書有逺謀逢時便可動凝旒不辭巖邑千山<lb/>
險肯作鈴齋十日留辯舌未容蠡測海歸心已夢蝶<lb/>
爲周松關萬一逢佳友爲說相如故倦游<lb/>
　　　端午日應賢小集戯用坐中語<lb/>
短檠長憶桂巖東翰墨新來莫論功日日簿書成俗<lb/>
<pb n="KR4d0261_SBCK_004-7b"/>
吏星星鬢髮逼衰翁公祠難緩三人帶小壘聊吟一<lb/>
馬騘共飲昌蒲修故事山肴野蔌是家風<lb/>
　　　次韻黄子餘恵雙井茶二首<lb/>
荻花楓葉酔爲郷毎憶臨分一鼎香枉費光隂驚老<lb/>
大略無治行媿循良歸心來徃雞豚社淸思消磨鴈<lb/>
鶩行且喜弦歌餘樂地好詩句句挾風霜<lb/>
峰横萬仞臨雙井調護旗搶春怕深白雪有芽鷹作<lb/>
爪黄梁無夢蝶何心聞名可信非虚語知味端如賞<lb/>
好音秖欠谷廉一杯水未能相就盍朋簪<lb/>
　　　送范至能<lb/>
<pb n="KR4d0261_SBCK_004-8a"/>
愁雲暗千山欲雪意未歇雨脚侵夜分鷁首勇朝發<lb/>
軟紅英俊林定不冗干謁磊落胷中書髙談傾上笏<lb/>
結駟映天街登瀛有仙骨摩娑先友碑姓名或湮沒<lb/>
却顧浮丘亭寄聲頻日月<lb/>
　　　次韻王偉文二首<lb/>
山城碌碌負魚符尺五家園好坦途可惜光隂迷簿<lb/>
領漫無恵露到樵蘇雞豚小社元相接鷗鷺新盟不<lb/>
敢渝莫話彈冠仍結綬秖冝襏襫與夫須<lb/>
衒石難夸和氏埸揮犀乆避蓋公堂筆端風雨真無<lb/>
敵紙上寒温細作行結屋競傳千畝竹奉祠聊對一<lb/>
<pb n="KR4d0261_SBCK_004-8b"/>
爐香朝中環賜無虚月遥想眉黄己效祥<lb/>
　　　次韻程觀過<lb/>
山城寂寂簿書稀梅際春風一夜歸忽喜烹魚中有<lb/>
得恍然揮麈乆相違折腰豈愛蘄州竹問漢須尋織<lb/>
女機竒絶黄山待佳句何時小雨濕征衣<lb/>
　　　和州<lb/>
歎息和州事腥羶未易除驚濤飲胡馬壯士葬江魚<lb/>
列戍俱奔命斯民不奠居元戎猶擁鉞資斧定何如<lb/>
　　　三將<lb/>
鼎立淮南將胡來競退師折衝潜白羽告捷閙黄旗<lb/>
<pb n="KR4d0261_SBCK_004-9a"/>
巳報瓜洲敗還驚采石危邊防恃天塹百萬豈熊羆<lb/>
　　　胡虜<lb/>
胡虜猖狂甚妖星近日畿俄聞佛狸死不得帝羓歸<lb/>
虎旅空増竈狼狐爲解圍人人說恢復進退在投機<lb/>
　　　詹氏仁壽軒<lb/>
脩竹林林貫四時厖眉扶杖到期頥子孫長憶當年<lb/>
事留取軒楹客賦詩<lb/>
　　　道中懷景盧<lb/>
宦路多暌別春游鬲弟兄頻年再登陛十日又離京<lb/>
吏責倉臺少官曹省闥淸床頭何夕月冷話聽殘更<lb/>
<pb n="KR4d0261_SBCK_004-9b"/>
　　　闡陽驛二絶句<lb/>
略略春晴天亦慳雷驚雨作轉頭間浮雲又逐東風<lb/>
起不見前山出髻鬟<lb/>
觸石泉聲髙下聞曽將兩耳洗埃塵相逢尊酒今誰<lb/>
侣細草靑花是故人<lb/>
　　　次韻范守翆微亭<lb/>
帶郭長堤十里春是中佳處外風塵層層危磴渾依<lb/>
舊一一髙亭巳斬新領略江山𥘉縱目剪除荆棘不<lb/>
勞神携壷一笑須投隙官事何時可脫身<lb/>
　　　次韻施德𥘉逰齊山<lb/>
<pb n="KR4d0261_SBCK_004-10a"/>
詩塵誰復數齊梁小杜文章楚大邦曽爲黄花酬九<lb/>
日至今陳迹擅三江新亭髙下依喬木逺岫參差進<lb/>
曲牎著屐與君時茗飲後車何必酒盈缸<lb/>
　　　再賦<lb/>
向來胡馬逺跳梁奔命紛紛不一邦景物何期新斸<lb/>
壑夢䰟猶自怯防江㸔山小隱紅蓮幙批敕須臨靑<lb/>
瑣牎無事肯來文字飲爲將紅酒倒鵝缸<lb/>
　　　喻江寧欲遺蘄笛辭之<lb/>
蘄州羙竹今古名白雲吹裂笛一聲臞儒所對筆墨<lb/>
客長物虚尋踈比僧還君不用君莫恠綺牎辦得千<lb/>
<pb n="KR4d0261_SBCK_004-10b"/>
金買誰與移根到草堂它日風來聽天籟<lb/>
　　　烈士<lb/>
烈士死知己交情重同心反眼如不識怨深恩更深<lb/>
憶昔邂逅𥘉一諾百黄金口血顧未乾舊盟何許尋<lb/>
　　　景盧自右史假北門出畺再用前韻<lb/>
漢節螭拗出青氊映父兄天方摧醜虜人巳望神京<lb/>
使指今兹重邊塵定可清歸來陳口伐蓮燭問嚴更<lb/>
　　　聞應賢景髙文特少張景孫同客景盧官舎<lb/>
使回親舊集虎穴問穹廬半夜櫪喧馬髙秋盤進魚<lb/>
真成聚東井誰復話南徐厎事桃源客新來書也踈<lb/>
<pb n="KR4d0261_SBCK_004-11a"/>
　　　左舉善求草堂詩<lb/>
孤山佳處着茅廬飽看雲煙自卷舒莫向淮南戀戎<lb/>
幕松關恐有絶交書<lb/>
　　　次韻景裴賛喜農扈之除<lb/>
北固金焦顧眄中裴回於此再隃冬徒勞金糓供諸<lb/>
將未有田園問老農且喜邊亭罷歐脫不須水戰習<lb/>
蒙衝九卿巳媿班行忝敢向明時歎不逢<lb/>
　　　荅木緼之用前韻見寄<lb/>
魁星秀句挾東風便覺陽春変盛冬媿我供軍儕絳<lb/>
灌羡君汲古到羲農北隣再講衣裳㑹京口今爲冠<lb/>
<pb n="KR4d0261_SBCK_004-11b"/>
蓋衝已具扁舟勇歸去粲花清論度難逢<lb/>
　　　得江樓<lb/>
官事何時了慿髙思豁然逐江開北户望岫頓脩椽<lb/>
繁卉渾相亞新篁便可憐歸心入春夢巳遶故山前<lb/>
　　　花信亭<lb/>
解報花消息江邊有好風吹香四時別問訊幾人同<lb/>
梅塢難藏白桃蹊豈借紅但能長檢校定不酒尊空<lb/>
　　　小雨同裴弟深甫堅上人登新亭次韻<lb/>
移梅種竹趂陽春舉目江山發興新曲檻踈牎那草<lb/>
草飛簷碧瓦巳鱗鱗鼎來好語酬佳景更有髙僧話<lb/>
<pb n="KR4d0261_SBCK_004-12a"/>
净因歩屧躊躇烏亦喜不嫌風雨墊冠巾<lb/>
　　　春雪再作戯成絶句<lb/>
常年窮臈無一白盈尺冬來巳屢書底事天公太手<lb/>
熟又同春絮到堦除<lb/>
　　　寄題陳阜卿揔秀堂<lb/>
佳麗并包地曼花子夜香望中團野色塵外發天光<lb/>
小隊髙牙駐輕裘淸嘨長故應堂上燕相與賀雕梁<lb/>
盤洲文集卷第四<lb/>
<pb n="KR4d0261_SBCK_004-12b"/>
</p>
<p>
</p>
  </div>
</body>
</text>
</TEI>
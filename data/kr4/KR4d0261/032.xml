<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_032-1a"/>
盤洲文集卷第三十二<lb/>
　　記八首<lb/>
　　　荆門軍守㕔壁記<lb/>
官寺有壁記舊矣建旟者棠隂不翦去而聞逹故瞻<lb/>
前而法則景慕之心生或咈民流毒則後之人指以<lb/>
爲戒地無小不可闕也荆門領縣二長林在唐嘗爲<lb/>
基州當陽亦爲平州又爲玉州無名人典城竹帛所<lb/>
弗載我宋開寳五年始立軍壁凡百有二年而廢廢<lb/>
十五年而復復七十一年矣夫豈無賢否可爲龜鑑<lb/>
訪之光沉跡絶而殘碑脫簡與老吏所記僅得數十<lb/>
<pb n="KR4d0261_SBCK_032-1b"/>
人名氏離離落落如晨星然不書又將湮㓕若官稱<lb/>
歳月不可得而悉也中興𥘉僑治四徙攝承者去來<lb/>
不常一切以便冝從事無律令之守曁再選武臣薅<lb/>
刜棘茨驅其狐狸虎狼然後人復見炊煙二十年間<lb/>
文吏踵相躡者十一輩勞來休息户口歳歳増加解<lb/>
龜而徃則一人持侍橐三人持節于蜀予駑下安敢<lb/>
望前數公盖所謂法則景慕之云爾<lb/>
　　　風月堂記<lb/>
宣城子章子監新安郡之數月抜園葵作小堂竹以<lb/>
風鳴月在花下誦宋玉謝希逸之賦哦翰林公三千<lb/>
<pb n="KR4d0261_SBCK_032-2a"/>
首之詩不捐一錢淸景自致問名於番陽子洪子洪<lb/>
子方爲癡兒了官事籍書横陳思慮不越几格顧嘗<lb/>
登髙墉之堂臨東偏之觀左規黄山右迎紫陽峰巒<lb/>
層出應接不暇曽不辦發一詞以詶景物而塵埃迷<lb/>
人江山愁予介然亦莫吾荅也今章子無一於是直<lb/>
欲挹浮丘許聶而友之清風佳月蓋專郷獨有可以<lb/>
驕穉予而千萬非所能中鴻溝而東西之也持以名<lb/>
兹堂豈其不然若夫歸雲赴山丞椽且去涼颸徐來<lb/>
常娥顧影停柸攬結奮<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>長嘯予將進胡牀于坐隅<lb/>
必有亘野王爲公作三弄者<lb/>
<pb n="KR4d0261_SBCK_032-2b"/>
　　　漪嵐堂記<lb/>
郡邑具貟吏大小各名一職莫難縣令其在郭内者<lb/>
又非支縣比雞𥘉鳴入太守半刺史謁舎首下凥髙<lb/>
次且囁嚅移晷乃得返編户民數十百輩堵墻戒石<lb/>
下盈𥿄撰牒以次俟判而去甲乙䦧于前僞辯蠭出<lb/>
黒白舛午獪胥壅遮鈐左狙右筆與心謀如射隱覆<lb/>
地當孔道則賔客吏卒去來東西舟輿錢粟之請雜<lb/>
然寓公埶人或掣吾肘百諾一否毀言即聞三四十<lb/>
年來又不得比曩時民曹計䑓符移如星火縣官之<lb/>
費自什其政緩緩罪爲乏興駭而圗之則民且伐鼓<lb/>
<pb n="KR4d0261_SBCK_032-3a"/>
投匭而訟令之難如此癡兒盡日不能了簿領得俄<lb/>
頃退食氣不暇吐無復對妻子理家事有况乎山水<lb/>
清暉之樂㝷陽爲江湖一都㑹德化又州治所集縣<lb/>
之難於是爲至南昌黄子餘蓋涪翁諸孫爲之期年<lb/>
指顧成政提封百里無難之可圗莞然笑曰吾亦有<lb/>
所休乎縣故有堂曰漪嵐在城西墉瓦缺楹腐舊令<lb/>
尹履聲不至乆子餘始復與同倫消揺其上吐吞湖<lb/>
山批風揖月以賦詩飲酒不足　爲事予昔爲玉州<lb/>
遡江上寓目焉明年移歙東還君邀我作記夫據胡<lb/>
床弄麈尾劇談清嘯不知身之在壯哉縣則子餘優<lb/>
<pb n="KR4d0261_SBCK_032-3b"/>
爲之後之人乎有子餘之才然後可以易其樂不然<lb/>
樂未遂而難巳湊堂與人復故越矣<lb/>
　　　徽州先逹題名記<lb/>
徽州先逹題名二碑紹聖元年者太守岳陽黄公誥<lb/>
所立紹興十一年者太守新安汪公藻所立前後刻<lb/>
畫參差不齊因訂正譌闕治它石旁行之始秩秩可<lb/>
觀覧學者堕蠧簡中白首不暇釋儒冠誤之多矣名<lb/>
鴈塔者不百一又沉末班俱草木以腐不有摽榜則<lb/>
後日何從知之碑之上或父子兄弟梯級相属璀然<lb/>
如南箕北斗人望而仰後生有志之士摩挲石刻知<lb/>
<pb n="KR4d0261_SBCK_032-4a"/>
名之不可以巳退將益勵其業則奮迅接踵端不終<lb/>
日以副賢父兄誘掖縱臾之心將於是乎在予十一<lb/>
丗祖繇歙之黄村徙番之樂平兩郡犬雞相聞瓜芋<lb/>
桑柘之畛魚鱗雜出昏姻來去巷南巷北如也然則<lb/>
徽人先逹之志蓋予所樂書者<lb/>
　　　資福院記<lb/>
予少時歸故郷朔日家塾得休則與群從兄弟放歩<lb/>
東阡北陌間抵洪源所謂資福院者了昇師實尸之<lb/>
方崇飭佛廟塗治像設它屋欹朽僅相支拄藩拔甃<lb/>
断搸莽未理後三十年予持使者節過家上冡復至<lb/>
<pb n="KR4d0261_SBCK_032-4b"/>
兹山則向所經行蛻然大變檐楹前後丹雘相輝蒼<lb/>
顔壽眉師之主山如故也師曰吾處此四十有二寒<lb/>
暑手植庭前之木可抱矣旁近皆儒家地墝瘠耕之<lb/>
無所得居者伏臘或不足雖有事佛之心無多餘之<lb/>
嬴可以相沾匄我薫唄所獲一錢不費縮衣節口寸<lb/>
増銖累視其腐者撤之闕者禆之漫漶者鮮之片瓦<lb/>
尺椽心營指畫華殿髙門以次改作吾徒食有厨寢<lb/>
有堂行有廡非一朝一夕之工也今老且死願一言<lb/>
以垂後之人予歎息之曰自佛法入中土屢欲㓕而<lb/>
復興孰主張是而然耶國家禁僧不度二十有餘載<lb/>
<pb n="KR4d0261_SBCK_032-5a"/>
緇而錫者耗矣雄都壯邑鍾魚息響廬其居蓻其地<lb/>
者比比有之斯宇在山林幽獨之中㳺子屐齒所不<lb/>
及殘僧一二輩不絶如綫老師不以教之將廢勇猛<lb/>
精進頃刻必葺以迄于成旣祝髪之門復開嗣之者<lb/>
得瞻仰棲息以化人趨善欲不記可乎院蓋南唐保<lb/>
大二年蜀僧道真師所基云<lb/>
　　　得江樓記<lb/>
江出岷山行万里至于朱方受浙引淮益大以肆衝<lb/>
激洄折過海門而東之潮生洲滅不見垠隒駭濤静<lb/>
練瞬息異狀金焦二山屹然中立形勢雄絶於是爲<lb/>
<pb n="KR4d0261_SBCK_032-5b"/>
最昔人謂長江當百万之師而曰天鬲南北得其險<lb/>
也至於轉漕得之則陳陳銜舳費减流馬浮家者得<lb/>
之則布颿千里朝發夕届行啇得之則稇載竒貨什<lb/>
一可逐騷人得之則可以導詞源助子墨漁者得而<lb/>
網罟耕者得而溉灌筭計見效隨其所得江固自若<lb/>
也予官寺占䥫甕之西登墉以望巨浸横前境與心<lb/>
逺有地數畮窊闕髙下吏卒散處猶蜂房然㑹羽書<lb/>
不馳官事少間徙茅茨去蕪穢立屋其顛以得江扁<lb/>
之右爲供軍之堂左爲花信之亭堂言職亭言景也<lb/>
當沉迷錢榖之問神耗思滯攬鏡自歎非復故吾伺<lb/>
<pb n="KR4d0261_SBCK_032-6a"/>
隙一至如起宿痾如逃醉郷長川遥岑寄我清嘯隂<lb/>
晴朝莫無時不勝豈直吞八九雲夢而巳顧瞻裵回<lb/>
以今監古考戰争之陳迹憤侵陵之近事飲馬之役<lb/>
春秋所必報予再書下考視䕃懷歸天開風競中流<lb/>
擊楫後之人將於此乎觀之<lb/>
　　　淮東緫領石記序<lb/>
紹興𥘉大參孟公開江淮荆浙都督府請用民部長<lb/>
貳居建康揔領軍湏於是貳卿姚舜明以選行其後<lb/>
狄人來約和我師之在邊城者皆歛而休于江之南<lb/>
分中都官置四揔領京口建康武昌與蜀之利州其<lb/>
<pb n="KR4d0261_SBCK_032-6b"/>
理所也京口蓋山陽韓侯之師近歳又掌江隂所屯<lb/>
凡供軍之物民部計其實下江浙數州水輸陸送無<lb/>
虚旬督其稽逗勸其能則有刺舉之權頗得淮塩所<lb/>
筭酒盧所搉以澹用月受諸軍所作戎器藏之庫歳<lb/>
収營田所獲歸之官招選士卒則甲乙呼辨涅之于<lb/>
庭下刪汰老疾則集有秩者第功伐如銓注之法川<lb/>
蜀綱馬至别其良駑則印之瀕塞有玄市則提其要<lb/>
凡關所隷者聽其訟或邊防軍政不常之事則唯朝<lb/>
廷所命至於察虚僞謹出内抱公㓕私則存乎其人<lb/>
其表牋謝慶之式大抵同外臺以王人故序乎方伯<lb/>
<pb n="KR4d0261_SBCK_032-7a"/>
部使者之上所謂報發軍馬文書或曰猶古之監軍<lb/>
非也予短力弱材以毛錐子進金榖之事未之學也<lb/>
代匱於斯旬有八月當畺埸未寜多壘増竈之際饟<lb/>
道所岀逺抵海泗而襁負東歸解編北至者費益無<lb/>
藝乏興滿謫上印綬而去且有日國家方整飭武備<lb/>
規恢再造之業它時掃清胡塵歸馬偃革則是官可<lb/>
省矣吏無掌固文牘殘闕前數人巳不能紀懼後來<lb/>
之<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>沒沒也乃<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>次而志之石<lb/>
　　　盤洲記<lb/>
岀北郭左行一里所穿耕疇趨支徑有棄地盈百畝<lb/>
<pb n="KR4d0261_SBCK_032-7b"/>
延曠紆坦接西郭之衢厥形始銳如犁至其中浸廣<lb/>
末則一弓不能及雙溪掖岸泓渟灣洄風生文漪一<lb/>
眄無際芝泉之所通也歳極旱漑汲撓之不枯溪南<lb/>
則營山之鹿去水十許丈限以蕪城對之若髙丘然<lb/>
山中夀松蛟奮龍舉溪北有堤堤外田可二三頃芝<lb/>
嶺聳其東牛首蹲其西林岫相續如歩障兩山之缺<lb/>
土湖所瀦餘波薄堤下積潦驟漲混溪湖爲一湖之<lb/>
外皆堆阜有深樾來車去甔以堤爲𡵨我岀吾山居<lb/>
見是中穹木披榛開道境與心契旬歲而後得之迺<lb/>
相嘉處創洗心之閣三川列岫争流曽出啓牎卷簾<lb/>
<pb n="KR4d0261_SBCK_032-8a"/>
景物坌至使人領略不暇兩旁鉅竹儼立班者紫者<lb/>
方者人靣者猫頭者慈桂筯笛群分派別厥軒以有<lb/>
竹名東偏堂曰雙溪波間一壑於藏舟爲冝作檥齋<lb/>
于櫩後泗濵怪石前後特起曰雲葉曰嘯風巖北踐<lb/>
柳橋以蟠石爲釣磯側頓數椽下榻設胡床爲息匽<lb/>
寄傲之地假道可登舟曰西汻絶水問農將營飯牛<lb/>
之亭于壟上導澗自古桑由兊橋濟規山隂遺迹般<lb/>
澗水剔九曲䕃以并閭之屋壘石象山杯出巖下九<lb/>
突離坐抔來前而遇坎者浮罰爵方其左爲鵝池貟<lb/>
其右爲墨沼一詠亭臨其中水由貟沼循除而西匯<lb/>
<pb n="KR4d0261_SBCK_032-8b"/>
于方池兩亭角力東既醉西可止改席再㑹則參用<lb/>
柳子序飲之法以水流心不競雲在意俱遲爲籖坐<lb/>
上以序識其一寘籖於杯而反之隨波並進人不可<lb/>
私遲頓却行後來者或居上殿者飲止而沉者亦飲<lb/>
當其時或併飲或累籌親賔𬒳酒童稚舞笑不知落<lb/>
霞飛鶩之相催也池水北流過簷蔔澗又西入于北<lb/>
溪自一詠而東倉曰種秫之倉亭曰索笑之亭前有<lb/>
重門曰日渉背梅林夾曲水越竹閣甘橘三聚皆東<lb/>
嘉太末臨汝武陵所徙又有營道廬陵之金甘上饒<lb/>
之繍橘赤城之脆橙厥亭橘友禁苑洛京安蘄歙之<lb/>
<pb n="KR4d0261_SBCK_032-9a"/>
花廣陵之勺藥白有梅桐玉茗素馨文官大笑末利<lb/>
水梔山樊聚仙安榴衮繍之毬紅有佛桑杜䳌頳桐<lb/>
丹桂木堇山茶看棠月李葩重者石榴木蕖色淺者<lb/>
海仙郁李黄有木犀棣棠薔薇躑躅兒鶯迎春蜀葵<lb/>
秋菊紫有舍笑玫瑰木蘭鳯薇瑞香爲之魁兩兩相<lb/>
比芬馥鼎來芔則麗春翦金山丹水仙銀燈玉簮紅<lb/>
蕉幽蘭落地之錦麝香之萱旣赤且白石竹雞冠涌<lb/>
地幕天荼<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>金沙生意如鶩蝶影交加厥亭花信林<lb/>
深霧暗花仙所集厥亭睡足栗得于宣棃得于松陽<lb/>
來禽得于贑於果品皆前列厥亭林珍木瓜以爲徑<lb/>
<pb n="KR4d0261_SBCK_032-9b"/>
桃李以爲屏厥亭瓊報西瓜有坡木鼈有棚葱薤薑<lb/>
芥土無曠者厥亭灌園沃桑盈陌封植以𥙷之厥亭<lb/>
繭瓮啓六枳關度碧鮮里傍柞林盡桃李蹊然後逹<lb/>
于西郊茭藋彌望充仞四澤煙樹縁流帆檣下上類<lb/>
畫手鋪平逺之景栁子所謂邇延野緑逺混天碧者<lb/>
故以野緑表其堂有軒居後曰隱霧九仞巍然嵐光<lb/>
排闥厥名豹巖陟其上則楚望之樓厥軒巢雲古梅<lb/>
鼎峙横枝却月厥臺凌風右顧髙柯昂霄蔽日下有<lb/>
竹亭曰駐屐蠙洲接畛樓觀輝映無日不㝷棠棣之<lb/>
盟跨南溪有橋表之曰濠上游魚千百人至不驚短<lb/>
<pb n="KR4d0261_SBCK_032-10a"/>
蓬居中曰野航前後芳蓮龜游其上水心一亭老子<lb/>
所隱曰龜巢清颸吹香時見並蔕有白重臺紅多葉<lb/>
者危亭相望曰澤芝整襟登陸蒼槐美竹據焉山根<lb/>
茂林濃隂映帶溪堂之語聲鬲水相聞倚松有流憩<lb/>
庵犬迎鵲噪屐不東矣欣對有亭在橋之西畦丁慮<lb/>
淇園之彈也請使苦苣温菘避路於是㧞葵之亭作<lb/>
蕞爾丈室規橅易安謂之容膝齋履閾小牎舉武不<lb/>
再曰芥納寮復有尺地曰夢窟入玉虹洞出緑沈谷<lb/>
山房數楹爲孫息讀書處厥齋聚螢山有蕨野有薺<lb/>
林有筍真率殽烝咄嗟可辦厥亭美可茹花栁夾道<lb/>
<pb n="KR4d0261_SBCK_032-10b"/>
猿鶴後先行水所窮雲容萬狀野亭蕭然可以坐而<lb/>
看之曰雲起西户常關雉兎削跡合而命之曰盤洲<lb/>
吾朝而出暮而歸非有疾大風雨不廢也哉或曰是<lb/>
洲近在城隅而人莫有知者豈天墜地藏顯晦自有<lb/>
時耶吾應之曰君未辦知昔者事吾亦莫能言方椔<lb/>
篠堙翳樵蘇之所不顧牛羊之所不履獨魚得其樂<lb/>
烏鳶鳬鴇習其幽且閴爾吾杜關休老無膏腴以蠧<lb/>
其心無筦弦以蠱其耳天其或者遺我爲終焉計以<lb/>
兩地視雙溪孰輕孰重亦能從吾游乎乾道壬辰五<lb/>
月十日盤洲老人洪景伯記<lb/>
<pb n="KR4d0261_SBCK_032-11a"/>
</p>
<p>
盤洲文集卷第三十二<lb/>
<pb n="KR4d0261_SBCK_032-11b"/>
</p>
<p>
</p>
  </div>
</body>
</text>
</TEI>
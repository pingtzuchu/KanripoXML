<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_016-1a"/>
盤洲文集卷第十六<lb/>
　　内制六<lb/>
　　　撫問犒設荆襄將士口宣<lb/>
有勑卿等奮忠許國擐甲臨邊暑徃寒來暴露良苦<lb/>
有懐制閫兹選近臣益勉功名用酬恩意今差戸部<lb/>
尚書新湖北京西路制置使韓仲通撫問荆襄將士<lb/>
其犒設依兩淮宣諭司體例支給想冝知悉<lb/>
　　　賜三省官滿散天申節道埸香口宣<lb/>
有勑朕孝伸蠖濩瑞接虹流卿等集朱紫於周行逹<lb/>
緇黄之善頌名薫有賜神筴斯増今差某官賜卿等<lb/>
<pb n="KR4d0261_SBCK_016-1b"/>
香想冝知悉<lb/>
　　　賜樞宻院官滿散天申節道埸香口宣<lb/>
令行九夏節紀千秋有若樞機之賢式嚴蓬貝之祝<lb/>
芬香是錫福祉斯迎<lb/>
　　　賜殿前司滿散天申節道埸香口宣<lb/>
六幕迎薫千齡紀節有若羽林之將載嚴貝葉之宫<lb/>
錫爾寳芬助予孝治<lb/>
　　　賜皇子鄧王慶王恭王滿散天申節道埸香<lb/>
　　　口宣<lb/>
玉巵講家人之禮金簡受仙官之祥惟時王邸之賢<lb/>
<pb n="KR4d0261_SBCK_016-2a"/>
能盡孫枝之孝寳薫是錫夀祉斯崇<lb/>
　　　撫問賀允中到闕并賜銀合茶藥口宣<lb/>
卿驅馳道路宻邇郊関廼將恩篚之頒徃問行驂之<lb/>
次用申眷待益輔葆調<lb/>
　　　賜趙宻辭免少保不允批荅口宣<lb/>
卿枕戈之乆解紱而歸巳出襃章用光晚節撝文可<lb/>
略拜命勿遟<lb/>
　　　賜少保致仕趙宻告口宣<lb/>
卿貇辭宦路歸憩家園𬗟懐百戰之勞巳陟三孤之<lb/>
貴出綸有賜承命爲榮<lb/>
<pb n="KR4d0261_SBCK_016-2b"/>
　　　賜賀允中辭免同知樞宻院事断來章批荅<lb/>
　　　口宣<lb/>
載稽夙望誕布明緡升筦斗樞荗經天縡輿情相慶<lb/>
沖節可蠲<lb/>
　　　賜湯思退口宣<lb/>
卿鼎席望尊籌帷慮審不改爕調之職俾專揔統之<lb/>
權巳告昕庭冝祇茂渥<lb/>
　　　賜楊存中辭免同都督断來章批荅口宣<lb/>
朕疇咨良帥共督諸軍庶有櫜弓之期遂臻奠枕之<lb/>
治徃圖韙績勿事撝辭<lb/>
<pb n="KR4d0261_SBCK_016-3a"/>
　　　賜皇子鄧王慶王恭王滿散㑹慶節道埸香<lb/>
　　　口宣<lb/>
卿竭孝蘭陔歸誠蓮刹介八千春之眉夀繙十二部<lb/>
之尊經爰賜寳芬益嚴勝㑹<lb/>
　　　賜三省官滿散㑹慶節道埸香口宣<lb/>
卿等䖍集朝紳洊崇法席式介誕彌之祉庸知弼亮<lb/>
之忠冝錫珍芳用成寳供<lb/>
　　　賜三衙滿散㑹慶節道埸香口宣<lb/>
卿等輸忠衛㦸展敬名藍欲崇箕翼之符廣集乾巛<lb/>
之祉廼加頒錫以助薫嚴<lb/>
<pb n="KR4d0261_SBCK_016-3b"/>
　　　賜樞宻院官滿散㑹慶節道埸香口宣<lb/>
卿等恭趨仁宇肅展浄筵慶彌月之佳辰申後天之<lb/>
善祝具知忠範爰錫名薫<lb/>
　　　撫問王之望到闕并賜銀合茶藥口宣<lb/>
卿乆問兵甲來歸廟堂次舎之間神明所護冝有恩<lb/>
朌之寵以咨匽薄之勞<lb/>
　　　賜趙宻落致仕權殿前司職事告口宣<lb/>
朕疇咨一老復衛千廬士氣旣増輿言咸愜冝祗綸<lb/>
命庸副眷懐<lb/>
　　　賜王之望辭免參知政事断來章批荅口宣<lb/>
<pb n="KR4d0261_SBCK_016-4a"/>
卿學擅洽聞材堪大任兹陟鈞衡之貳甚諧中外之<lb/>
瞻冝視批章遂蠲來牘<lb/>
　　　郊祀畢宣勞將士口宣<lb/>
朕修報觚壇逆釐齋幄衛社頼六師之武周廬閱三<lb/>
宿之勞式對嚴凝良深嘉奬<lb/>
　　　撫問少保恩平郡王璩到闕并賜銀合茶藥<lb/>
　　　口宣<lb/>
卿比趨召節來相郊禋蒙冒霜威馳驅江路庸推朌<lb/>
式以示眷私<lb/>
　　　傳宣撫問宣押陳康伯赴行在口宣<lb/>
<pb n="KR4d0261_SBCK_016-4b"/>
朕焦勞宵旰注想儀刑申遣使璫徃迎召馹所期倍<lb/>
道以副虚懐<lb/>
　　　賜湯思退提舉太平興國宫告口宣<lb/>
卿洊騰需牘祈解冡司載嘉勇退之風莫遂挽留之<lb/>
意兹朌制渥冝體婘懐<lb/>
　　　賜楊存中都督江淮軍馬告口宣<lb/>
邊塵方起閫制非輕頼緫督之得人能掃除而安國<lb/>
巳朌褒律冝服渙恩<lb/>
　　　撫問張綱到闕并賜銀合茶藥口宣<lb/>
卿䖍趨一節宻次九閽冝飭使貂徃詢來馹恩朌有<lb/>
<pb n="KR4d0261_SBCK_016-5a"/>
式眷倚惟深<lb/>
　　　撫問陳康伯到闕并賜銀合茶藥口宣<lb/>
卿不憚三冬載馳千里副吾論相之意知汝致君之<lb/>
忠冝有恩朌用申眷遇<lb/>
　　　賜錢端禮辭免簽書樞宻院兼提舉徳夀宫<lb/>
　　　断來章批荅口宣<lb/>
比稽輿論俾陟宥廷仰以奉於慈闈逺欲清於邊祲<lb/>
冝祗茂命勿治撝章<lb/>
　　　賜虞允文辭免同簽書樞宻院事断來章批<lb/>
　　　荅口宣<lb/>
<pb n="KR4d0261_SBCK_016-5b"/>
朕延登邦傑進列機廷所頼逺謀以排外侮冝肩忠<lb/>
報勿治撝詞<lb/>
　　　賜陳康伯告口宣<lb/>
朕眷求元老復位上台輿望逌歸妖氛自郤冝膺書<lb/>
賛以展經綸<lb/>
　　　宣押陳康伯赴都堂治事口宣<lb/>
朕延想柱石有如渇飢行斾非遥我心則喜申戒貂<lb/>
璫之使趣臨政事之堂勿復趑趄用酬眷倚<lb/>
　　　賜陳康伯批荅口宣<lb/>
卿跋履川谷肯爲朕來整頓乾坤誰出卿右其展經<lb/>
<pb n="KR4d0261_SBCK_016-6a"/>
綸之藴勿脩撝避之文<lb/>
　　　撫問楊存中賜金合藥口宣<lb/>
卿乆督戎旃兹周歳籥念風威之匽薄知幕府之勤<lb/>
勞爰出恩朌用資嗇護<lb/>
　　　撫問諸大帥并賜鞍馬口宣<lb/>
歳律將更邊城良苦分禁閑之上駟助戎幕之神旗<lb/>
祗服恩朌益思忠報<lb/>
　　　賜錢端禮断來章批荅口宣<lb/>
卿望髙兩地象應三階掌朝政於中臺夲兵權於西<lb/>
府當酬眷倚母守謙撝<lb/>
<pb n="KR4d0261_SBCK_016-6b"/>
　　　賜虞允文断來章批荅口宣<lb/>
卿學蓋尊王材堪謀國進躋樞貳益起巖瞻冝體批<lb/>
章遂蠲沖牘<lb/>
　　　賜王剛中断來章批荅口宣<lb/>
比采師言俾登宥地乾綱獨断渙命巳行當諒至懐<lb/>
勿拘遜禮<lb/>
　　　賜蒲察乆安告口宣<lb/>
卿比逢郊類獲相盛儀厥有明綸用敷祭澤徃其祗<lb/>
服思稱龍光<lb/>
　　　賜吴璘告口宣<lb/>
<pb n="KR4d0261_SBCK_016-7a"/>
卿擁旄乗塞卓馬造朝爰舉徽章用朌褒律亟其祗<lb/>
服式副倚毗<lb/>
　　　賜吴璘辭免太傳新安郡王不允断來章批<lb/>
　　　荅口宣<lb/>
朕㳙辰之吉敷命于庭褒荅元勲諧契輿論其祗茂<lb/>
渥遂寢撝文<lb/>
　　　賜王彦加恩告口宣<lb/>
朕比講郊禋普推祭福若時虓將冝出綸言用示眷<lb/>
懐亟其祗服<lb/>
　　　賜三省官滿散天申聖節道埸香口宣<lb/>
<pb n="KR4d0261_SBCK_016-7b"/>
卿等萃千官於仁宇祈萬夀於　慈庭以若忠勤罙<lb/>
深嘉尚名薫之賜法㑹是崇<lb/>
　　　賜三衙滿散天申聖節道埸香口宣<lb/>
卿等庀職周廬輸忠報上開𣑽宫之法席祝<lb/>
慈殿之遐齡爰錫寳薫用嚴勝㑹<lb/>
　　　郊祀畢端誠殿受賀樞宻宣荅宰臣詞<lb/>
有制朕惕奉慈謀肇禋吉土頼上台之顯相恊吉日<lb/>
以㳙成翕受厖裭言旋清蹕禮成之慶與卿等同之<lb/>
　　　端誠殿宣荅樞宻詞<lb/>
朕黄流假廟紫尞充壇惟元祀之熈成頼鴻樞之陪<lb/>
<pb n="KR4d0261_SBCK_016-8a"/>
輔<lb/>
　　　端誠殿宣荅筦軍詞<lb/>
朕嗣守邦圖𥘉修郊類頼爾干戈之衛肅無梐枑之<lb/>
譁巳受神釐遂迴詔蹕<lb/>
　　　麗正門肆赦宣荅宰臣詞<lb/>
燔柴泰畤接風馬之靈斿旅軫端闈霈星雞之渥澤<lb/>
敷錫之慶與卿等同之<lb/>
　　　賜四川宣撫使呉璘夏藥勑書<hi>五月四日</hi>
勑呉璘卿權尊帥閫威震坤維當鑠石流金之時勞<lb/>
鍜甲摩劒之事逺朌珍劑庸示婘懐今賜卿銀合夏<lb/>
<pb n="KR4d0261_SBCK_016-8b"/>
藥并統制統領將佐官属並依年例分賜仍傳宣撫<lb/>
問故兹示諭想冝知悉夏熱卿等各比好否遣書指<lb/>
不多及<lb/>
　　　賜保信軍官吏軍民僧道耆夀等示諭勑書<lb/>
勑保信軍官吏軍民僧道耆夀等朕以張浚宣力于<lb/>
外閱時兹多眷惟耆哲之臣閔勞軍旅之事趣來歸<lb/>
而調爕廼貇請於退休巳䟽異等之恩特寵三孤之<lb/>
上相攸樂土卑以節旄諒草木之知名必室家之相<lb/>
慶今特授張浚少師保信軍節度使判福州依前魏<lb/>
國公加食邑一千戸食邑實封四百户故兹示諭想<lb/>
<pb n="KR4d0261_SBCK_016-9a"/>
冝知悉夏熱汝等各比好否遣書指不多及<lb/>
　　　賜南平王李天祚暦日勑書<lb/>
朕欽天治暦稽古頒常仰齊七政之文用恊九疇之<lb/>
叙睠言南服夙慕華風欲知來歳之冝當講新書之<lb/>
錫諒循月令以格時和<lb/>
　　　回賜南平王李天祚勑書<lb/>
卿奉藩丹徼慕義清朝拜覃渥之襃綸馳方輸之珍<lb/>
物備殫忠恪深用歎嘉<lb/>
　　　賜階文龍州經略使呉拱等夏藥勑書<lb/>
卿蒙犯隆暑勤勞極邊城池斯固於金湯介胄或生<lb/>
<pb n="KR4d0261_SBCK_016-9b"/>
於蟣虱匪朌有式注想不忘<lb/>
　　　賜湖北京西路制置使虞允文淮東西路宣<lb/>
　　　諭使錢端禮王之望夏藥勑書<lb/>
卿潜筭折衝皇華護塞寛吾旰食勞汝暑行廼朌賜<lb/>
式之珍以助生經之衛<lb/>
　　　賜福建路安撫使張浚夏藥勑書<lb/>
卿甫離揆路借重价藩當炎赫之御辰恐驅馳而失<lb/>
叙廼分良劑用輔生經<lb/>
　　　賜荆湖南路安撫使黄祖舜夏藥勑書<lb/>
卿在時舊徳爲國長城當三夏之炎暉念重湖之卑<lb/>
<pb n="KR4d0261_SBCK_016-10a"/>
濕爰舉匪頒之式庶迎善嗇之休<lb/>
　　　賜江東安撫使汪澈銀合臘藥勑書<lb/>
卿逺擁帥牙時當寒籥雖有神明之相豈無匽薄之<lb/>
勞爰出恩朌用資頥嗇<lb/>
　　　賜江東安撫使汪澈銀合夏藥勑書<lb/>
卿譽偃朝紳權尊宫籥兹履長嬴之序恐違嗇養之<lb/>
冝爰錫上奩用朌温檢<lb/>
　　　賜御前都統制郭振等銀合夏藥勑書<lb/>
卿權尊制閫任重干城式當炎燠之辰或有晦明之<lb/>
疢冝頒良劑用表婘懐<lb/>
<pb n="KR4d0261_SBCK_016-10b"/>
　　　賜四川制置使汪應辰銀合夏藥勑書<lb/>
卿逺開幕府静鎮坤維聿臨九夏之時冝有萬金之<lb/>
劑爰推賜式用示眷懐<lb/>
　　　賜呉璘夏藥勑書<lb/>
薫風入律畏日流金豈無霑汙之勞冝有衛生之助<lb/>
庸朌珍劑以表眷懐<lb/>
盤洲文集卷第十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_048-1a"/>
盤洲文集卷第四十八<lb/>
　章奏八<lb/>
　　　繳張訓通復官劄子<hi>乾道元年四月三十日</hi>
臣准中書門下省送到詞頭一道刑部檢舉到張訓<lb/>
通叙官元係張浚奏宿州之役𥘉非戰敗而統制官<lb/>
等無故引歸殿前司統制官張訓通係軍馬入城之<lb/>
際先次一靣引歸欲望酌情定罪明賜貶降奉聖旨<lb/>
張訓通降四官夲部㸔詳依條合自降断勑日毎理<lb/>
再期一官夲人期限未滿間該遇赦恩合叙一官元<lb/>
係正侍大夫和州防禦使因罪降授恊忠大夫果州<lb/>
<pb n="KR4d0261_SBCK_048-1b"/>
團練使奉聖旨依所申於階官上與叙令臣命詞給<lb/>
告臣伏見張訓通弓矢鞍馬漫無寸長怯懦不武又<lb/>
無與爲比但能渉獵七書百將傳藉此以爲談柄隷<lb/>
鄂州軍籍之日與田師中典掌財物背公營私叨冒<lb/>
官秩至於横行遥郡符離之役首先遁逃原情定罪<lb/>
戮之市朝如孔福可也旣從輕典鐫官自効有司却<lb/>
與尋常罪犯之人㑹赦便與叙復竊懼無以懲戒將<lb/>
士臣愚欲乞將張訓通同罪之人並候軍前顯立㓛<lb/>
效之日大將保明取特旨方許牽復庶使從軍之人<lb/>
咸知復玷缺之艱難不敢愛身誤國所有詞頭臣未<lb/>
<pb n="KR4d0261_SBCK_048-2a"/>
敢撰𫐠取進止<lb/>
　　　繳秦塤宮觀劄子<hi>五月一日即日依奏</hi>
臣准中書門下省送到録黄一道敷文閣直學士右<lb/>
朝散郎秦塤狀昨自春官得請奉祠满罷之後荐經<lb/>
憂患累重仰禄欲望特差宫觀一次奉聖旨差提舉<lb/>
江州太平興國宫臣嘗讀唐明皇實録載李林甫身<lb/>
死之後朝廷治其積愆諸子俱配流嶺南家口隨之<lb/>
毎房各與奴婢三兩人并縁身衣服飲食自餘資産<lb/>
一切官収臣竊謂秦檜藏姦稔惡天下之人户知之<lb/>
天網不容使之自斃厥妻厥子継踵淪亡不肖之孫<lb/>
<pb n="KR4d0261_SBCK_048-2b"/>
官職如故華屋厚藏可謂幸矣爲之計者政當恐懼<lb/>
屏迹不復自伍於搢紳之間今乃無所忌憚尚敢陳<lb/>
乞差遣雖宮觀甚小在有罪者得之則人以爲除用<lb/>
之漸臣懼秦檜黨與牽連相慶自此皆有彈冠之心<lb/>
所謂一葉不去將尋斧柯者矣況當國用不足而秦<lb/>
氏之家金珠充牣國家旣巳貸而不籍凡前此教坊<lb/>
所汰之人塤皆飬之于家以奉歌酒之歡乃稱累重<lb/>
仰禄其公然欺丗玩侮朝廷有如此者臣愚欲望聖<lb/>
慈將秦塤宮觀旨揮更不施行所有録黄臣未敢書<lb/>
行取進止<lb/>
<pb n="KR4d0261_SBCK_048-3a"/>
　　　繳潘粹卿恩澤劄子<hi>五月三日</hi>
臣准中書門下省送到録黄一道潘粹卿乞放行改<lb/>
奏葉旁作恩澤事奉聖旨特令吏部放行令臣書行<lb/>
者右臣取到前件公案拖照得潘粹卿將父遺表恩<lb/>
澤奏𥙷胡俌於紹興二十六年十月内降勑據本人<lb/>
稱胡俌未受勑間於紹興二十七年三月内身死本<lb/>
人於當年十二月内陳乞改奏與弟清卿於團練使<lb/>
上轉行吏部檢坐條法只合作减年収使夲人至紹<lb/>
興二十九年四月内却經臨安府改奏異姓無服人<lb/>
葉旁作吏部節次告示出違條限委是允當兼胡俌<lb/>
<pb n="KR4d0261_SBCK_048-3b"/>
當來勑命係身亡後旋行寄納所稱未曽𬒳受巳是<lb/>
詐僞今來陳訴曽於限内陳乞係是乞與潘清卿轉<lb/>
官即非限内曽行陳乞奏𥙷今若特令吏部放行則<lb/>
是條法無用所有録黄臣未敢書行取進止<lb/>
　　　繳梁俊彦推賞劄子<hi>五月六日次日御筆並依</hi>
臣准中書門下省送到録黄一道五月四日奉聖旨<lb/>
梁俊彦合該軍器所皇城司酬賞可依正月六日四<lb/>
月七日巳降旨揮施行令臣書行者右臣竊見正月<lb/>
内軍器所推賞旨揮官吏轉一官資礙止法人特與<lb/>
轉行不及全年人紐計推賞継因臣寮論列至今年<lb/>
<pb n="KR4d0261_SBCK_048-4a"/>
六月實及二年方合陳乞四月内皇城司推賞𥘉降<lb/>
旨揮梁俊彦特轉右武大夫續降旨揮令依例囬授<lb/>
今來疊前兩賞並依巳降旨揮有司未知所從若用<lb/>
正月六日旨揮即歳月未滿有礙條例若用四月七<lb/>
日旨揮即巳令囬授無可施行臣愚以謂爵賞天下<lb/>
之砥石所以厲世磨鈍惟其明白而無偏私則僥倖<lb/>
之計不萌觖望之心不作自來正使礙止法之人有<lb/>
特旨方轉行遥刺至防禦使方轉過横行所有皇城<lb/>
司𬒳賞人宋鈞宋直温皆是正使轉行遥刺梁俊彦<lb/>
亦是正使與逐人一般前降旨揮獨與超轉横行則<lb/>
<pb n="KR4d0261_SBCK_048-4b"/>
爲太優後降旨揮却令囬授又似未當臣欲乞將梁<lb/>
俊彦皇城司賞典依宋鈞宋直温例與轉行遥刺其<lb/>
軍器所賞典即候六月内合該陳乞之時照應在職<lb/>
年月依條別與施行庶幾慶賞均一旨揮明白無復<lb/>
偏私之弊輿人不得而議所有録黄臣未敢書行取<lb/>
進止<lb/>
　　　繳沈介不允詔劄子<hi>五月十三日當日御筆荆襄上流爲重兩帥頗</hi>
<hi>多不叶雖軍務稍静尚湏調護且依巳降旨揮施行</hi>
臣准中書門下省送到録黄一道湖北京西制置使<lb/>
沈介奏爲寒濕所中動作艱難心氣發動臨事繆忘<lb/>
<pb n="KR4d0261_SBCK_048-5a"/>
乞解職終喪奉聖旨不允令學士院降詔不得再有<lb/>
陳請令臣書行者右臣聞父母之喪三年不從政禮<lb/>
法當然孔子荅子夏之問曰君子不奪人之喪亦不<lb/>
可奪䘮也金革之事無避亦聖門之所不與頃以軍<lb/>
興起沈介於苫廬付以方靣之寄介入國門而邊事<lb/>
漸巳講解継而信使交馳兵成各已休息自都督府<lb/>
及招撫使之類皆巳上印綬結局矣獨荆襄制司幕<lb/>
府如故一司官吏徒耗俸廪其所辟置又屢爲臣僚<lb/>
封還況介之事親嘗絓清議今舉朝齗齗以介不終<lb/>
䘮爲非朝廷若欲成人之羙不當以其稱病爲文具<lb/>
<pb n="KR4d0261_SBCK_048-5b"/>
而遏其請若更留數月雖介有凱風寒泉之思無以<lb/>
伸其志使之重得罪於名教非所以愛惜人材也臣<lb/>
愚欲望聖慈許其解職終䘮俾全人子之道則移孝<lb/>
爲忠可以責其異日之報所有録黄臣未敢書行取<lb/>
進止<lb/>
　貼黄　臣前件所陳若蒙聖断施行所有制置司<lb/>
　官吏即乞依都督府例結局罷散伏取聖裁<lb/>
　　　繳薛良朋等賑濟賞劄子<hi>五月二十四日與給事中王時升同</hi>
<hi>繳當日批出辝免依所乞</hi>
臣等准中書門下省送到録黄一道薛良朋姜詵韓<lb/>
<pb n="KR4d0261_SBCK_048-6a"/>
彦古辭免賑濟進職轉官奉聖旨依旨揮不允令臣<lb/>
等書讀者右臣等聞仁宗朝冨弼守青州河朔大水<lb/>
民流京東弼行賑濟之䇿所活人至五十餘萬近丗<lb/>
荒政之修無以加此継而遣使勞弼即拜禮部侍郎<lb/>
而弼辭曰救災守臣職也卒不受今賑濟之術比之<lb/>
於弼固相萬萬陛下聖心焦勞非不切至然都城之<lb/>
外死亡之人亦不爲少流尸滿川衆目所覩城中之<lb/>
人至於不食魚鰕而三人者並皆遷官進職衆論以<lb/>
爲未當夫建立百官所以爲民不幸而有災傷又因<lb/>
而冒賞則監司守令之職果安在耶今三人者自知<lb/>
<pb n="KR4d0261_SBCK_048-6b"/>
不安力具辭免若與從其所請則朝廷不失爲民行<lb/>
賞而良朋等亦得辭受之正況今所在災傷不止一<lb/>
處若三人受賞不辭則浙西諸郡守令及𬒳差官吏<lb/>
夤縁覬覦殆且數十百人而未止當此天災而反行<lb/>
濫賞豈所謂修政事以荅天變者哉臣等伏望聖慈<lb/>
特賜睿断將良朋等辭免進職轉官並依所乞施行<lb/>
所有録黄臣等未敢書讀取進止<lb/>
　　　繳王彦宣借人劄子<hi>五月二十五日次日御筆依</hi>
臣准中書門下省送到録黄一道保平軍節度使提<lb/>
舉太平興國宮王彦乞破行宣借人五十名及乞更<lb/>
<pb n="KR4d0261_SBCK_048-7a"/>
破使臣五名奉聖旨依令臣書行者右臣竊聞王彦<lb/>
近罷建康管軍有自來親隨西兵三百人朝廷從其<lb/>
所請許存留五十人餘者發囬元來去處及發囬之<lb/>
日有其數而無其人者凡百軰則其乆握兵權詭請<lb/>
虚劵殆不知其幾何人也今猶貪惏未巳所乞宣借<lb/>
五十人及使臣五名巳蒙聖慈依許臣取到吏兵部<lb/>
狀節度使任宫觀合破宣借十五人因紹興三十二<lb/>
年旨揮已行减半及依例只許踏逐指使一名申朝<lb/>
廷差撥彦之專閫於江淮無尺寸㓛得以節鉞奉祠<lb/>
幸矣尚此苟得　誠難黙黙本人巳有存留親兵<lb/>
<pb n="KR4d0261_SBCK_048-7b"/>
五十人自當理爲宣借之數若聖恩從厚只合依條<lb/>
例占破難以過數陳乞所有録黄臣未敢書行取<lb/>
進止<lb/>
　　　再繳韓彦古劄子<hi>五月二十五日上六月一日以彦古自請與外任</hi>
臣等准中書門下省送到録黃一道韓彦古辭免轉<lb/>
官依所乞者右臣等近爲城外飢民死者盈川群目<lb/>
所視而官吏以賑濟有勞全活甚衆推賞嘗輙具管<lb/>
見特蒙聖慈曲賜開納朝廷巳用逐人辭免依所乞<lb/>
臣等亦巳置而不論其間有韓彦古申狀乃云㐲念<lb/>
彦古至愚極陋之資非不知朝廷機務之煩聖恩不<lb/>
<pb n="KR4d0261_SBCK_048-8a"/>
可屢欎特以冒詩人胡顔之刺寜甘以黷而群言之<lb/>
難犯有甚批鱗況何㓛苦之足言霈此寵章之驟至<lb/>
與其佗日險膚之見詆孰若從容力祈之爲優且省<lb/>
也伏望朝廷蚤賜追寢庻幾小人母得而議臣等觀<lb/>
其辭語險怪豈可陳於君父之前播之四方豈不傳<lb/>
以爲笑封繳之官乃輒指爲小人而謂公論爲險僞<lb/>
膚受之言若臣等以小人而妄議陛下不應聽從旣<lb/>
蒙施行而𬒳繳之人乃無所忌憚公然見詆如此不<lb/>
惟桀驁不遜輕侮朝廷臣等不材備位後省實難以<lb/>
振職所有録黄并彦古申狀隨狀繳奏伏望聖断特<lb/>
<pb n="KR4d0261_SBCK_048-8b"/>
賜施行<lb/>
　貼黄　臣等伏聞彦古昨除提舉官遭臣寮封繳<lb/>
　自稱嘗論訴于朝廷臣等竊謂郎曹清列豈容此<lb/>
　軰冒居伏乞聖察<lb/>
　　　繳馬監官轉官劄子<hi>六月七日</hi>
臣准中書門下省送到録黃一道奉聖旨牧馬監可<lb/>
依累降旨揮推恩崔良輔特於遥郡上轉行一官李<lb/>
楷王貴劉彦趙昌蘇信曹繹並轉一官姜子興陳邦<lb/>
俊並𥙷進武校尉人吏轉一官候出職日収使臣取<lb/>
到崔良輔脚色及紹興二十一年以後馬監推賞體<lb/>
<pb n="KR4d0261_SBCK_048-9a"/>
例照得夲人紹興十七年𥘉管馬監之時只係武翼<lb/>
郎二十年間因管幹有勞八次遷官一次用賞出給<lb/>
料錢暦自副使轉横行又轉遥郡至于右武大夫觀<lb/>
察使今又該轉承宣使恩賞僥濫無甚于此臣近因<lb/>
奏對及軍中賞典仰見聖慮宏逺愛惜名器非有㓛<lb/>
者不與今不知馬監毎兩年之内孳長若干而十餘<lb/>
人遷轉至有白身𥙷官者如崔良輔數十年不徙職<lb/>
常法磨勘之外兩年一遷雖横行遥郡唾手而得自<lb/>
以謂例當然也今隷籍軍門若非出戍用兵寄命鋒<lb/>
刃之下而有斬將搴旗之㓛者無縁有此醲賞況祖<lb/>
<pb n="KR4d0261_SBCK_048-9b"/>
宗成法在京官司因職任推賞之人若或再任則不<lb/>
重賞今馬監遷官雖是舊例盖有司失於建明不曽<lb/>
有所撙節因循不革流弊至此臣愚欲乞裁以中道<lb/>
應馬監官如已三經推賞則後來賞典並與减半欲<lb/>
望睿断更賜處分如是允當即乞立爲成法及其他<lb/>
官司賞典亦乞令大臣討論裁損其取到紹興二十<lb/>
一年以後旨揮録連在前所有録黄臣未敢書行取<lb/>
進止<lb/>
盤洲文集卷第四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_079-1a"/>
盤洲文集卷第七十九<lb/>
　　樂章<lb/>
　　　鷓鴣天<hi>次李舉之見寄韻</hi>
報荅風光思更新安排好語續陽春羅胷玉藻英華<lb/>
別信手銀鈎點畫匀歌妙曲想光塵相望尺五歎<lb/>
參辰曲終強對紅顔笑欠我髙談驚坐人<lb/>
　　　生查子<hi>収燈日次李舉之韻</hi>
㢘纎小雨來噤瘮輕寒乍絲竹送迎時燈火䦨珊夜<lb/>
銅壷漏故遲銀燭花頻灹懐我獨醒人徤筆方飛灑<lb/>
　　　蝶戀花<lb/>
<pb n="KR4d0261_SBCK_079-1b"/>
漠漠水田飛白鷺夏木隂隂巧轉黄鸝語金鐀詩人<lb/>
新得句江山應道來何暮　好向金門聮歩武何事<lb/>
雙旌却爲丹丘駐瓊斚十分須一舉㸔㸔紫詔催歸<lb/>
去<lb/>
　　　减字木蘭花<hi>曽谹父落成小閣次其韻</hi>
藩車容裔挺挺風流追兩地粲斗分星詩句當年汗<lb/>
簡青　踈簾披綉共㸔横雲晴出岫新月如鈎來照<lb/>
瓊彛醉小樓<lb/>
　　　好事近<hi>東湖席上次曽守韻時莫曺同集</hi>
風細晩軒涼妙句𥘉揮新墨緑水池中賔佐對嫰荷<lb/>
<pb n="KR4d0261_SBCK_079-2a"/>
擎緑　坐㸔微月上雲頭清臂如寒玉只恐朝來酒<lb/>
醒有文書覊束<lb/>
　　　憶江南<lb/>
芭蕉滳滳䆫前雨望断江南路乱雲重疊幾多山不<lb/>
似倦飛鷗鷺便知還　角聲更聽譙門弄夜夜思歸<lb/>
夢鄱江樓下水含漪辜負釣灘煙艇緑蓑衣<lb/>
　　　卜筭子<hi>席上贈瞻明</hi>
脩竹拂踈櫺淡月侵涼榭四畔青山進好風金鴨香<lb/>
煤灹　寳唾粲珠璣長䄂飄蘭麝莫問更樓夜若何<lb/>
且結髙陽社<lb/>
<pb n="KR4d0261_SBCK_079-2b"/>
　　　江城子<hi>贈舉之</hi>
冥冥雲嶼兩經秋落霞収断煙留小閣涼生清馥凝<lb/>
金虬乗興開顔那草草煩玉腕舉瓊舟明年此日<lb/>
楚江頭極層樓望丹丘只恐溪山千里礙凝眸重倚<lb/>
欄干相憶處㝷過鴈作書郵<lb/>
　　　减字木蘭花<hi>太守移具餞行縣偶作</hi>
史君情素念我明朝行縣去一醉相留和氣歡聲到<lb/>
小樓　暫時南北莫唱渭城朝雨曲此去農郊収拾<lb/>
児童五袴謡<lb/>
　　　浣溪沙<lb/>
<pb n="KR4d0261_SBCK_079-3a"/>
邦伯今推第一流幾因歌席負詩籌一時文采說台<lb/>
州　雨脚漸収風入牖雲心𥘉破月窺樓翠眉相映<lb/>
晚山秋<lb/>
　　　望海潮<hi>題雙巖堂</hi>
重溟倒景五芝含笑神仙今古台州山擁黄堂煙披<lb/>
畫㦸雙巖瑞氣長浮前事記鼇頭有百年臺榭千室<lb/>
嬉逰墨寳凄凉風凌雨蠹盡悠悠　規恢共仰賢侯<lb/>
當政成五月景對三秋飛棟干雲虚櫩受露放懐不<lb/>
减南樓賔燕奉觥籌妙綺牋瓊藻聲度歌喉只恐棠<lb/>
隂成後趣去侍凝旒<lb/>
<pb n="KR4d0261_SBCK_079-3b"/>
　　　好事近<lb/>
小閣過重陽愁對輕篁團色喜得蠻牋新唱似夜光<lb/>
明月　茰房菊蘂定相憐酩酊誤蕉葉猶記去年今<lb/>
夜聽歌聲清切<lb/>
　　　清平樂<hi>次曽守韻</hi>
風鬟飛亂寒入秦筝鴈情似雲隂渾未展雨脚更飄<lb/>
銀線　横枝有意先開玉塵欲伴金罍何日舞䄄歌<lb/>
扇後堂重到惟梅<hi>郡有惟梅堂</hi>
　　　選冠子<lb/>
雨脚報晴雲容呈瑞夜雪縈盈連晝千巖曵縞萬瓦<lb/>
<pb n="KR4d0261_SBCK_079-4a"/>
堆瓊稍稍冷侵懷䄂鶴氅神仙兎園賔客髙㑹坐移<lb/>
清漏想㶚陵橋畔苦吟緩轡聳肩寒瘦　向此際色<lb/>
映棠隂香傳梅影寒力更欺尊酒左符詞伯蠻牋巧<lb/>
思不道起風飛栁舞態弓彎一聲低唱蛾笑緑分煙<lb/>
岫任盃行㶑灔爲公沉醉莫教停手<lb/>
　　　好事近<hi>爲錢處和壽</hi>
縹酒頌青春不减冝城桑落樓下玉人凝笑散萬英<lb/>
千蕚綉衣當日帝王州横飛㸔鵰鶚聞道賜環書<lb/>
下向金門持橐<lb/>
　　　鷓鴣天<hi>次曽守遊梅園韻</hi>
<pb n="KR4d0261_SBCK_079-4b"/>
領客携尊花厎開薄寒𥘉送雨聲來一聲未弄林間<lb/>
笛幾片低飛閣下梅　酬的皪少遲回不妨春雪散<lb/>
銀杯玉肌莫放清香散更待晴時賞一廻<lb/>
　　　浣溪沙<hi>餞范子芬行</hi>
整頓春衫欲跨鞍一盃相属少開顔愁蛾不似舊時<lb/>
彎未見兩星添栁宿忍教三疊唱陽關相思空望<lb/>
㑹稽山<lb/>
　　　浣溪沙<hi>以鴛鴦梅送曽守是日曽守携家㳺南園</hi>
報道傾城出洞房水邊踈影弄清香風流更有小鴛<lb/>
鴦　蟬鬢半含花下笑蛾眉相映醉時粧夢魂不到<lb/>
<pb n="KR4d0261_SBCK_079-5a"/>
白雲郷<lb/>
　　　浣溪沙<hi>以駌鴦梅送錢漕</hi>
玉頰微醺怯晩寒可憐凝笑整雙翰枝頭一點爲誰<lb/>
酸　只恐輕飛煙樹裏好教斜挿鬢雲邊淡粧仍向<lb/>
醉中㸔<lb/>
　　　浣溪沙<hi>席中荅錢漕</hi>
憶得熈春暁立班使星曽入紫微垣歸來小隱友芝<lb/>
蘭　投<graphic n="KR4040" url="https://raw.githubusercontent.com/kanripo/KR-Gaiji/master/images/KR4040.png" mimeType="image/png"/>風流今復見開尊禮數自來寛更㸔寳唾<lb/>
冩烏欄<lb/>
　　　清平樂<hi>以千葉粉紅牡丹送曽守</hi>
<pb n="KR4d0261_SBCK_079-5b"/>
輕紅淡白蓬閬神仙謪魏紫姚黄誇異色到得海邊<lb/>
𥘉識　玉欄不語如顰虚教春盡三分却問檀心誰<lb/>
向多情湏属東君<lb/>
　　　生查子<lb/>
桃踈蝶惜香栁困鶯驚絮日影過簾旌多少愁情緒<lb/>
紅慘武陵溪緑暗章臺路春色似行人無意花間住<lb/>
　　　思佳客<hi>次韻蔡文同集錢漕池亭</hi>
花信今無一半風芙蓉出水幾時紅㸔成弱栁隂隂<lb/>
緑自在遷鶯巧語中　風傍户月留空金罇相對醉<lb/>
珠瓏歸鞭欲指江南去回首霞標憶舊峰<lb/>
<pb n="KR4d0261_SBCK_079-6a"/>
　　　朝中措<hi>曽守生辰</hi>
當年召父治南陽千室頌慈祥今代天台太守聲名<lb/>
巳逹巖廊　風流閑暇胡床乗興燕寝凝香好去花<lb/>
甎視草珠庭喜見徴黄<lb/>
江西文派有新圗詩律嗣東湖十首齊安書事君王<lb/>
曽問相如　牙籖繙架銀鈎落𥿄羙玉明珠見說詔<lb/>
藏金匱後來天下渾無<lb/>
　　　朝中措<hi>鄧塩生日</hi>
青雲垂下不争程綉斧寄澄清黄木灣頭人閙耳邊<lb/>
都是歡聲　仙家只尺波<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>渤澥路挹蓬瀛十日東<lb/>
<pb n="KR4d0261_SBCK_079-6b"/>
君不老一星南極長明<lb/>
　　　朝中措<hi>帥生日</hi>
斗南樓閣舞祥雲爲壽幾多人有客恰如東海年年<lb/>
爲满金尊　無雙治行児童詠徳草木霑仁只把空<lb/>
虚三院亦須笑傲千春<lb/>
　　　朝中措<hi>蘇少連母生日</hi>
西崑當日下雲軿采藻奉蘇仙玉節榮㸔常棣斑衣<lb/>
笑俯芝蘭　壽觴争舉歌縈蛾緑香裊龍涎湏與寄<lb/>
聲鸞鶴飛來歳歳年年<lb/>
　　　朝中措<hi>黄師憲侍兒倩奴</hi>
<pb n="KR4d0261_SBCK_079-7a"/>
嘉禾一别十經春清泖記垂輪今日天涯淪落跫然<lb/>
一見佳人　酒浮重碧聲低雲葉香趂霞裙准擬魁<lb/>
星歸去它時相㑹金門<lb/>
　　　浣溪沙<hi>壽方稚川</hi>
占得登髙一日先跨雲來作地行仙天將黄菊助長<lb/>
年　徤筆巳凌枚叟賦髙懐欲着祖生鞭駸駸彯組<lb/>
向甘泉<lb/>
　　　臨江仙<hi>鄧塩生日</hi>
向日鵷行瞻鳯彩共朝直上金鑾却來持節海雲邊<lb/>
身兼三使者名是一仙官　漢室中興髙宻冠千年<lb/>
<pb n="KR4d0261_SBCK_079-7b"/>
苗裔蟬連左弧嘉慶儛祥煙橘中招四老同醉酒如<lb/>
泉<lb/>
　　　臨江仙<hi>㑹黄魁</hi>
北斗南頭雲送喜人間快覩魁星向來平歩到蓬瀛<lb/>
如何天上客來佐海邊城　方伯娯賔香作穂風隨<lb/>
歌扇涼生且湏灔灔引瑶觥十年遲鳯詔萬里寄鵬<lb/>
程<lb/>
　　　臨江仙<hi>稚川生日</hi>
釣瀬懐珠山韞玉謪仙至自蓬萊它年勲業上雲臺<lb/>
棣華開莫府蓮沼屈英才　南極逢光秋爛爛門䦨<lb/>
<pb n="KR4d0261_SBCK_079-8a"/>
香霧縈回湏將壽卉薦瓊盃籬東明日菊借取一枝<lb/>
來<lb/>
　　　臨江仙<lb/>
煙湊横嵐霞抱日望中衰草稠稠西風吹恨著扁舟<lb/>
馬卿多病後方寸不禁秋　頗念銀壷行緑醑共聽<lb/>
漁子清謳夢魂飛過海山樓人隨秋易老情寄水東<lb/>
流<lb/>
　　　臨江仙<hi>傳文生日</hi>
干吕青雲垂寳露結鄰恰挂𥘉絃瑞光騰踊雜非煙<lb/>
騎箕瞻鼻祖孕昴控胎仙　勛業子卿全漢節壯懐<lb/>
<pb n="KR4d0261_SBCK_079-8b"/>
乆寄林泉舉觴低唱臉舒蓮壽髙人七十果熟歳三<lb/>
千<lb/>
　　　臨江仙<hi>壽周材</hi>
瓜<graphic n="KR1705" url="https://raw.githubusercontent.com/kanripo/KR-Gaiji/master/images/KR1705.png" mimeType="image/png"/>緜緜儲慶逺間平代有名人一𥜗五絝說朱輪<lb/>
雲逵鴛綴近雷社虎符新政是泗濵浮磬日潘輿<lb/>
一粲欣欣鸞歌飛起杏梁塵巢蓮龜問歳介壽酒融<lb/>
春<lb/>
　　　臨江仙<hi>送羅倅偉卿權新州</hi>
逺駕星屏臨百粤康沂户户歌功使君五馬去乗騘<lb/>
賣刀無曠土贈扇有仁風　莫唱渭城朝雨曲片帆<lb/>
<pb n="KR4d0261_SBCK_079-9a"/>
時暫西東促歸行拜紫泥封雲霄先歩武三接未央<lb/>
宫<lb/>
　　　江城子<hi>餞黄魁</hi>
當年提茟上詞壇琢琅玕湧波瀾晁董聲名一日满<lb/>
人間厎事逺煩騏驥足梅嶺外硯臺邊　元戎傾盖<lb/>
有餘歡酒盃寛語離難只恐江濵明日起青翰暫去<lb/>
平分風與月迎細扎歩金鑾<lb/>
　　　江城子<hi>黄憲生日代作</hi>
江如羅帶抱山青好風輕五雲横北斗南邊燁燁使<lb/>
華星兩路平反多少事培吉徳賚長生　當年烏府<lb/>
<pb n="KR4d0261_SBCK_079-9b"/>
振冠纓稔英聲起鵬程垂上丹霄回首志澄清雪片<lb/>
深深梅著子歸路近㸔和羹<lb/>
　　　醉蓬萊<hi>代上陳帥生日</hi>
正中秋𥘉過重陽相近金莖多露玉燕開祥喜氣浮<lb/>
庭户覽鳯千峯驂鸞八桂未展青雲歩碧玉篸邊紅<lb/>
蓮池上羽仙旁午　少日聲名珠璣黼黻曄煜分符<lb/>
喧轟持斧帶緩裘輕足逺人𥜗袴唇注櫻桃腰欺楊<lb/>
栁歌舞新蠻素滿酌金舡夀公千歳東臺西府<lb/>
　　　滿庭芳<hi>代上陳帥生日</hi>
昴宿光芒徳星家丗當時飛舞華旗風清玉宇珠露<lb/>
<pb n="KR4d0261_SBCK_079-10a"/>
綴瑶枝八桂蒼蒼聳壑問椿木同數秋期黄堂上油<lb/>
幢轉影羙酒注金巵　英躔名譽早青箱傳學黄絹<lb/>
摛辭說江東治行召杜肩齊畏愛雙行五管収綉斧<lb/>
却把旌麾歡聲沸明年此日公在鳯凰池<lb/>
　　　千秋歳<hi>代上帥宅生日</hi>
顔朱鬢緑天與穣穣福旄鉞貴崇湯沐華軒魚映錦<lb/>
紫誥鸞廻幅爲夀處玻璃落落斟醽醁　瑞霧蟠華<lb/>
屋露浥秋蘭馥香篆起歌裙蔟衣斑丹穴鳯色潤東<lb/>
牀玉鸞共鶴年年來聽神仙曲<lb/>
　　　眼兒媚<lb/>
<pb n="KR4d0261_SBCK_079-10b"/>
黄堂風轉碧幢開笙鶴九天來三冬愛日一方恵露<lb/>
人在春臺持盃多賛松喬喜低唱列金釵明年此<lb/>
日紫微垣裏光應中台<lb/>
　　　瑞鷓鴣<hi>胡舶生日</hi>
月上𥘉弦映左弧葭吹六琯轉璿樞日邊逺近瞻新<lb/>
渥天下中庸系兩都犀獻角蚌廻珠皇皇星節燭<lb/>
扶胥滿斟北海樽中酒請夀安期澗厎蒲<lb/>
　　　長相思<lb/>
朝思歸暮思歸塞鴈三年不見飛断腸天一涯千<lb/>
思歸萬思歸夢到牎前拂淡眉覺來雙淚垂<lb/>
<pb n="KR4d0261_SBCK_079-11a"/>
　　　長相思<lb/>
栁青青酒清清雨脚涔涔憶渭城一尊和淚傾　山<lb/>
青青水清清水闊山重不計程愁堆長短亭<lb/>
　　　好事近<hi>別傳文</hi>
栁岸碧漪深厎事催人行色無計曲留情話只別愁<lb/>
如織　小蠻樊素两傾城幾度醉狂客明日扁舟西<lb/>
去聽歌聲不得<lb/>
　　　點絳唇<hi>別帥憲</hi>
天末相逢醉中不訝車茵汚一聲鳴櫓驚散眠沙鷺<lb/>
我是行人却送行人去聽金縷莫辝甘醑別淚飛寒<lb/>
<pb n="KR4d0261_SBCK_079-11b"/>
雨<lb/>
　　　南歌子<hi>童嶺作</hi>
雲拂山腰過風吹雨點來田園好處有池臺記着相<lb/>
逢時節海棠開　蝴蝶那無夢鴛鴦亦有梅蔵鈎解<lb/>
佩两三杯明日水邊沙際首空回<lb/>
　　　好事近<lb/>
爛漫海棠花多謝東君留得眉夀堂邊風景與蓬瀛<lb/>
咫尺　桃紅李白競争妍緑野盡春色只欠櫻唇清<lb/>
唱怕行雲南北<lb/>
盤洲集卷第七十九<lb/>
</p>
<p>
</p>
  </div>
</body>
</text>
</TEI>
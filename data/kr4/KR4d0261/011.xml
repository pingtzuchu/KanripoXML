<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_011-1a"/>
盤洲文集卷第十一<lb/>
　内制一<lb/>
　　　縁邊殘破州軍德音<hi>隆興元年</hi>
朕惕奉慈謀務行仁政懼赤子之蒙禍敢起争端㑹<lb/>
鄰國之厭兵弗渝和好比遣王抃逺抵潁濵得其要<lb/>
領而歸靡有毛氂之隱尋澶淵盟誓之信倣大遼書<lb/>
題之儀正　皇帝之稱爲叔姪之國歳幣减十萬之<lb/>
數地界如紹興之時憐彼此之無辜約叛亡之不遣<lb/>
可使歸正之士咸起寜居之心魏杞使車巳越疆而<lb/>
通問淮南侵騎皆空壁以退師重念數州之民罹此<lb/>
<pb n="KR4d0261_SBCK_011-1b"/>
一時之難棟宇或遭於煨燼田疇併䘮其犂鉏老穉<lb/>
有蕩析之烖丁壯有係纍之苦三冬匽薄千里繹騷<lb/>
顧爾何辜皆予不德冝推洗滌之宥少慰凋殘之情<lb/>
<hi>入赦文</hi>於戯歌鴻鴈之詩期奠桑麻之業息貔貅之<lb/>
戍俾無金革之聲尚冀循良之臣共敷汪濊之澤用<lb/>
陶恊氣復見樂郊咨爾群黎體予至意<lb/>
　　　郊祀大禮御扎<lb/>
勑内外文武百寮等朕受<lb/>
太上之燕詒宅域中之廣大將迎景至𥘉𣢾圜丘念<lb/>
報夲反始匪尚乎虚文而交神塞明在顓乎誠意稽<lb/>
<pb n="KR4d0261_SBCK_011-2a"/>
皇祖之詔令敕攸司而討論凡粢盛祭典則不改故<lb/>
常若鹵簿賜式則俱從省約行潦潢汙之可薦斯舉<lb/>
邦彛騂駒鸞路之勿修敢勞民力庶凾蒙於䌓祉以<lb/>
大庇於黎元豐年無患於蟲蝗斥候不驚於㷭火遂<lb/>
成熈事用荅鴻休大號是朌先期逌戒朕以今年十<lb/>
一月二十九日謁𣢾于南郊咨爾有司各揚厥職相<lb/>
予肆祀罔或不恭故兹札示想冝知悉<lb/>
　　　郊祀大禮赦文<lb/>
門下朕仰受燕謀獲承洪業刺六經之王制監百代<lb/>
之礼文治壇燎以祭天警邊氛而遷日蓋昌陵始避<lb/>
<pb n="KR4d0261_SBCK_011-2b"/>
於近晦在太宗嘗改而用辛誠意動而二儀通孝道<lb/>
專而九廟格致隣國講休兵之好實上穹開悔禍之<lb/>
期前事俱捐弗念乎薄物細故烝民咸乂靡分乎爾<lb/>
界此疆五辰循宣夜之躔三白示豐年之兆進玉巵<lb/>
而介親壽爰創縟儀偕椒屋以慶母慈有光徽躅祗<lb/>
荷博臨之況敢忘昭報之䖍啓蟄而郊飾周人藳秸<lb/>
之具奉牲以吿恊漢丗竹宫之時式履孟陬之端遂<lb/>
逢先甲之吉靈心可卜帝武是繩乃裒四極之驩用<lb/>
絜一純之薦𣢾閟宫而朝獻假太室以祼將酌㳂襲<lb/>
不同之冝取齊戒自新之旨瑄璧縝<graphic n="KR1643" url="https://raw.githubusercontent.com/kanripo/KR-Gaiji/master/images/KR1643.png" mimeType="image/png"/>權火配藜髙<lb/>
<pb n="KR4d0261_SBCK_011-3a"/>
斿滇滇臚所求羙光旁燭百官濟濟敬厥事熈典備<lb/>
成載惟我宋之肇禋廼當乾徳之盛際法皇祖紀元<lb/>
之義采羲文行徤之辭誕易嘉名以寜大器冝推作<lb/>
解之宥益廣好生之仁可大赦天下其隆興三年改<lb/>
爲乾道元年於戯逆三神之釐旣横流於春澤接千<lb/>
歳之統期丕顯於文謨尚頼臣隣恊恭小大服采同<lb/>
濟更張之治用承㳙選之休<lb/>
　　　郊祀前二日朝獻景靈宮　聖祖冊文<lb/>
伏以丕顯聖徳垂光在天源深流長基命積累肆予<lb/>
微眇獲保宗廟神丘備物亶惟其時沈沈閟庭靈斿<lb/>
<pb n="KR4d0261_SBCK_011-3b"/>
所御其香始升克綽永福<lb/>
　　　前一日朝饗太廟　帝后冊文<lb/>
伏以天祚炎圖聖聖継武盛徳必百丗祀是之謂流<lb/>
光施及菲凉嗣無疆大歴服爰熈紫壇𥘉交於神先<lb/>
事一日入太室祼駿奔濟濟列陳嘉籩假哉皇祖啓<lb/>
佑我後人永緝熈于純嘏<lb/>
　　　別廟冊文<lb/>
伏以燁燁管彤卓卓坤極綏予孝子服堯之服上辛<lb/>
改卜禮神頌祇絜粢廣牡旣右饗之兆蒙祉福天下<lb/>
艾安<lb/>
<pb n="KR4d0261_SBCK_011-4a"/>
　　　郊祀昊天上帝冊文<lb/>
伏以惟㤗元尊丕冐下土旋轉三辰闔闢隂陽元㓛<lb/>
無垠蕩乎難名粤惟冲眇継天爲子仰憲聦明求端<lb/>
謹始兹執犧牲圭幣肇禋于郊籩簋非馨於薦誠慤<lb/>
髙髙降監是饗是冝事親保民惟皇其右之謹以玉<lb/>
帛犧齊粢盛庶品㳙選休成粛若舊典<lb/>
　　　皇地祇冊文<lb/>
伏以至哉坤元穆穆柔祇播生品彚配天其澤惟沖<lb/>
人不徳傳國于慈父用辛之吉禮行於郊宴娭安鴹<lb/>
粤其敢不察時和歳豐皇建有極用永受于蕃釐<lb/>
<pb n="KR4d0261_SBCK_011-4b"/>
　　　太祖皇帝冊文<lb/>
伏以五季搶攘逺邇如沸寔天生徳經武緯文㓕除<lb/>
凶災用肇造我區夏燕及曽孫獲䋲祖武崇崇其壇<lb/>
陟配上帝庶幾臨饗克昌厥後<lb/>
　　　太宗皇帝冊文<lb/>
伏以天造草昧聖武布昭席卷畔援卒其伐㓛傳序<lb/>
無疆于今九葉恭承禋祀瑄玉升壇烈祖烝哉克配<lb/>
彼天於萬斯年介以繁祉<lb/>
　　　立皇太子冊文<lb/>
維乾道元年歳次乙酉月朔日皇帝若曰在昔帝王<lb/>
<pb n="KR4d0261_SBCK_011-5a"/>
稽夏啇家天下春秋之法立嫡以長主器継明蓋取<lb/>
諸震離所以尊宗廟重社禝也咨爾皇子少保永興<lb/>
軍節度使鄧王食邑二千户食實封八百户愭生有<lb/>
異表序居上嗣敦厚温文金昭玉𥙿問寢視膳則盡<lb/>
綵衣之孝親師就傳則樂聖人之道令德逐日以新<lb/>
英聲隨風而流元良正夲乆矣僉望朕服堯之服兢<lb/>
兢四載仰奉慈訓肇闢春圍恊華復旦日宣重光<lb/>
懿哉鑠乎有國有家之慶也是用撰嘉辰御路朝盛<lb/>
儀備物迎休于乾巛冊命爾爲皇太子於戯悉爾心<lb/>
脩爾身勿蹈非彛勿邇邪佞惟誠可以格物惟仁可<lb/>
<pb n="KR4d0261_SBCK_011-5b"/>
以濟衆正言正道聞斯行之敬之哉用永我祖宗之<lb/>
丕命<lb/>
　　　除張浚少師保信軍節度使判福州依前魏<lb/>
　　　國公加食邑實封制<lb/>
門下宅百揆而督五兵正頼籌邊之效冠三孤而張<lb/>
六纛曲隆制閫之權我有明緡颺于拱著具官某材<lb/>
尊王佐道聳民瞻節操堅剛曽歳寒之不改規橅逺<lb/>
大寜日仄而遂休蚤逢陽九之交上應魁三之象叱<lb/>
王尊之馭亘井絡以蜚聲下揚僕之船空潢池而掃<lb/>
祲更險夷而一致謂文武之兼資粤從緑野之游殆<lb/>
<pb n="KR4d0261_SBCK_011-6a"/>
爲蒼生而起肆予嗣服即俾來朝提江淮表裏之封<lb/>
盡顓揔統佩將相安危之寄式重倚毗三年于兹庶<lb/>
績用乂蒐乗𥙷卒亦旣輸勞増陴浚隍未嘗徹警孟<lb/>
明報彭衙之役獨負壯猶武侯引街亭之愆靡形愠<lb/>
色朕念疆陲之乆戍詔師衆以代更分遣從臣徃宣<lb/>
使指棘門如兒戯耳庸謹秋防衮衣以公歸兮庶聞<lb/>
辰告疊覽指瑕之劾且披請老之章欲卑舊官蓋無<lb/>
故事是用出楓宸之異渥超棘位之巍班盪節有光<lb/>
擇合肥之名鎮甘棠弗翦臨長樂之价藩衍以圭腴<lb/>
侈其真食於戯春秋責備於賢者慨功業之惟艱天<lb/>
<pb n="KR4d0261_SBCK_011-6b"/>
子加禮於大臣固始終之不替其綏吉履母有遐心<lb/>
　　　除湯思退都督江淮東西路建康府鎭江府<lb/>
　　　江隂軍江池州屯駐軍馬依前特進尚書左<lb/>
　　　僕射同中書門下平章事兼樞宻使𡵨國公<lb/>
　　　加食邑實封制<lb/>
門下位上宰而通四海乆成調鼐之㓛開莫府以督<lb/>
諸軍有頼止戈之略參考古今之制獨顓内外之權<lb/>
式倚宗臣用凝丕烈剛辰允恊顯冊具宣具官某學<lb/>
博而識明器宏而用逺禀五行之間氣蓋彪外而弸<lb/>
中冠四輔於兩朝實光前而絶後主盟公道杜塞倖<lb/>
<pb n="KR4d0261_SBCK_011-7a"/>
門業可侔於臯夔言必稱於堯舜當群疑之未定毎<lb/>
潜畫而有餘事不一書旣鏗鍧於竹帛智惟千慮迨<lb/>
契合於蓍龜聿髙憂國之風遑恤盈庭之咎樞機周<lb/>
宻猶神爵五鳯之時廟堂雍容増大吕九鼎之重臻<lb/>
兹殊效夲自至誠朕獲纉皇基常懷戎事顧邊塵之<lb/>
未靖方議尋戈揔兵柄而非輕孰能和衆若時英衮<lb/>
正斡洪鈞文武爲憲萬邦真有兼資之羙精神折衝<lb/>
千里當収無競之勲蔽自予衷諧乎人欲俾仍提於<lb/>
相印徃盡護於師干煥㤗階三台之躔益隆瞻仰括<lb/>
尺籍伍符之數咸聽指麾自然増氣於貔貅何特知<lb/>
<pb n="KR4d0261_SBCK_011-7b"/>
名於草木乃陪井户併衍爰田於戯兵事節度皆付<lb/>
公吾豈從於中御天下平治誰舎我爾盍勵於逺猶<lb/>
𬗟惟真儒寕煩多訓<lb/>
　　　除楊存中都督江淮東西路建康鎭江府江<lb/>
　　　隂軍江池州屯駐軍馬依前太傳寜逺軍節<lb/>
　　　度使和義郡王加食邑實封制<lb/>
門下聽皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>而思帥孰能折於遐衝賜斧鉞以視師<lb/>
殆無踰於英望仍其制閫寵以揚廷具官某識邃而<lb/>
明氣剛以果聲颺朔野知虎頭燕頷之名書受邳沂<lb/>
非風角鳥占之術勇爵號萬人之敵洪鍾銘百戰之<lb/>
<pb n="KR4d0261_SBCK_011-8a"/>
勲左右凝嚴掌西漢羽林之衛始終福禄継汾陽異<lb/>
姓之王近整轅門外開幕府飾備有金湯之固分屯<lb/>
如箕翼之形逷彼北隣制於悍將靡思踐好不戒窮<lb/>
兵若孛斗之妖星有踰淮之候騎雖丞相一勞弗憚<lb/>
偶未禡牙念元戎三令巳行冝申跪轂庶幾獨任可<lb/>
以有成是用誕舉徽章特隆異數顓錫盾雕戈之柄<lb/>
増淑旂元衮之威況國家或置督軍皆宰輔用之立<lb/>
武惟此揔干之命是爲絶席之恩更廣圭腴益光竹<lb/>
帛於戯諸將於是皆以兵屬朕旣付以重權匈奴不<lb/>
滅無以家爲汝盍追於前哲必圖來效庸副眷知<lb/>
<pb n="KR4d0261_SBCK_011-8b"/>
　　　湯思退罷尚書左僕射同中書門下平章事<lb/>
　　　兼樞宻使特授觀文殿大學士提領江州太<lb/>
　　　平興國宫依前特進歧國公制<lb/>
門下冡宰佐王治國意實注於安危大臣以道事君<lb/>
時具瞻於進退睠惟雅望乆翊䌓機旣殫上印之誠<lb/>
冝厚秉鈞之禮誕揚坦制亶告羣工具官某器宇清<lb/>
明材猷超詣樂尭舜之道阿衡專羙於有啇品淵騫<lb/>
之篇楊雄度越於諸子軒然俊域籍甚要津烜赫北<lb/>
門儗絲綸於雅誥從容右府運帷幄之良籌結<lb/>
慈陛之深知應台階之上象粤予纂紹復俾賛襄積<lb/>
<pb n="KR4d0261_SBCK_011-9a"/>
熈載之忠規罄安邊之潜慮循名責實所期公耳忘<lb/>
私應變守文常以今而視昔方仰成之無間何引去<lb/>
之甚堅選衆舉臯陶任蓋尊於一相事親若曽子養<lb/>
已洎於千鍾遂其嘗藥之懐失我和羹之助兹推渥<lb/>
典用賁歸途鼎祕殿之崇資食珍臺之優禄式篤股<lb/>
肱之義以全躰貌之恩於戯明哲以保其身靡失青<lb/>
氊之舊喜愠不形於色可娱緑野之游無起遐心斯<lb/>
能終譽<lb/>
　　　除陳康伯尚書左僕射同中書門下平章事<lb/>
　　　兼樞宻使依前少保進封魯國公加食邑實<lb/>
<pb n="KR4d0261_SBCK_011-9b"/>
　　封制<lb/>
門下咨四岳有能奮庸實係朝廷之輕重圖舊人越<lb/>
惟共政尤藉老成之典刑允諧虚左之求蓋積處中<lb/>
之望誕敡渙冊亶告昕廷具官某用博而適時量宏<lb/>
而容物閫奥莫窺乎畛域奴隷皆知其清明學過況<lb/>
雄貫古今之千載道侔伊吕踰前後之數公咸德<lb/>
慈圍有聲揆路如蓍龜之決事以柱石而尊朝胡騎<lb/>
投鞭軫抱火寑薪之慮周京奠枕頼濟川作楫之功<lb/>
輔我重華歴夫再歳轉洪鈞之一氣坱圠無私陳㤗<lb/>
階之六符規摹可乆方焦心多壘之日豈䄂手東山<lb/>
<pb n="KR4d0261_SBCK_011-10a"/>
之年申戒使貂趣迎公衮庶交修於内治能潜弭於<lb/>
外虞是用再冠魁衡仍司樞筦侈多田之真賦荒大<lb/>
國之新封以昭物采之儀以寵嵓廊之寄於戯武丁<lb/>
得一傳說斯啇道之復興江左自有夷吾冝晉人之<lb/>
相慶爾惟敬明乃訓邦其永孚于休<lb/>
　　　大同軍節度使提舉萬壽觀蒲察乆安進封<lb/>
　　　開國侯加食邑實封制<lb/>
門下朕䖍卜上辛肇稱元祀合圎丘方丘之祭誠格<lb/>
萬靈倡七始華始之聲孝轃四極旣㳙成於縟典難<lb/>
專郷於蕃釐式獎厖臣誕敡丕號具官某性資純固<lb/>
<pb n="KR4d0261_SBCK_011-10b"/>
氣識靖深灌瓜昔在於邊亭削祍來歸於樂土陪周<lb/>
行而甚乆知忱節之可嘉不顧望以事君逺追大蔡<lb/>
以篤敬而傳國將若秺侯兹推賜胙之恩用荅奉瑄<lb/>
之助乃荒侯社併廣户租以彰惠術之行以示襃章<lb/>
之勸於戯甘泉歌鄒子之樂爰布青陽之祺徐盧同<lb/>
僕䵣之封有加白馬之約徃肩忠報永廸燕康<lb/>
　　　除吴璘太傳依前奉國軍節度使四川宣撫<lb/>
　　　使領御前諸軍都統制充利州西路安撫使<lb/>
　　　判興州進封新安郡王加食邑實封制<lb/>
門下擁齋鉞以護坤維夙頼長城之扞奉介圭而朝<lb/>
<pb n="KR4d0261_SBCK_011-11a"/>
魏闕冝膺華衮之襃䟽絶席之殊恩講臨軒之顯冊<lb/>
迺㳙剛日用詔群工具官某忠義夲於天資智勇謂<lb/>
之人傑書傳圯上非鳥占雲祲之文氣蓋関中固玉<lb/>
壘銅梁之圉乗邊兹乆按堵如𥘉左啓右胠聳戎車<lb/>
之四牡前兄後弟超轅門之二龍靈旗逺憺於雄稜<lb/>
彛器屢銘於洪伐寛予憂顧時乃勲庸爰注想於英<lb/>
規俾來趨於召節馳驅萬里恭謹一心周邦戎有良<lb/>
翰輿人咸喜吴公隱若敵國奕葉相望嘉愊臆之壯<lb/>
猶稱魁梧之異表盍朌徽數庸荅元㓛象鼎靣槐應<lb/>
上公於台宿苴茅裂壤開異姓之王封衍彼圭畬敦<lb/>
<pb n="KR4d0261_SBCK_011-11b"/>
其井賦以重登壇之寄以隆制閫之權於戯戢弓矢<lb/>
而散馬牛方審包桑之意𬒳介胄而生蟣蝨敢忘細<lb/>
栁之勞徃服寵光式酬親倚<lb/>
　　　保平軍節度使龍神衛四廂都指揮使提舉<lb/>
　　　江州太平興國宫王彦加食邑實封制<lb/>
門下魯人類帝用騂剛於上辛漢代祀天歌青陽於<lb/>
肇歳朕考前王之成憲遵烈祖之丕謨迺逢祈糓之<lb/>
辰獲展欽祡之禮爰彰景况普洽緜區有若勁臣可<lb/>
稽渙命具官某識潜武志材壯戎昭從枕席以過師<lb/>
屢書㓛伐執干戈而衛社嘗護邊陲乆分齋鉞之榮<lb/>
<pb n="KR4d0261_SBCK_011-12a"/>
曲遂叢祠之佚兹推茂渥不替舊勲用増采邑之封<lb/>
更侈食田之户以廣逆釐之慶以申賜胙之恩於戯<lb/>
開天庭以延群神旣格宴娭之羙建皇極而歛五福<lb/>
厥敷砰隱之休徃服輝光益轃茀禄<lb/>
　　　推誠順化崇義懐忠保信嚮徳安逺承和秉<lb/>
　　　禮歸仁恊恭勵節継羙㓛臣静海軍節度觀<lb/>
　　　察處置等使特進檢校太師安南都護上柱<lb/>
　　　國南平王李天祚加食邑實封加遵度功臣<lb/>
　　制<lb/>
門下朕卜辛日而用郊獲逢嗣歳陟午階而奠幣仰<lb/>
<pb n="KR4d0261_SBCK_011-12b"/>
格飈斿幸熈典之㳙成與殊方而同慶具官某性資<lb/>
純一節槩沉深紹奕葉之勲庸守藩條之信誓仁惠<lb/>
周於南紀聲明慕乎中區輦賮航琛不懈朝宗之禮<lb/>
撞牙茸纛所資屏翰之雄視槐庭霖雨之臣兼栢寺<lb/>
風霜之職寵之燾社䖍若撫封兹循飲福之文用益<lb/>
紀㓛之號陪之外户侈厥真畬以襃侯度之恭以表<lb/>
靈釐之廣於戯主祭而百神咸享敢專郷於萬祥昭<lb/>
徳于異姓之邦豈遐遺於四裔其迎戩榖永底榮懐<lb/>
盤洲文集卷第十一<lb/>
</p>
<p>
</p>
  </div>
</body>
</text>
</TEI>
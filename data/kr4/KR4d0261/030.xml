<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_030-1a"/>
盤洲文集卷第三十<lb/>
　記九首<lb/>
　　　分繡閣記<lb/>
浙河以東曽岡峭岑盤深複陸出㑹稽道天姥百有<lb/>
餘里財得夷曠之地十有五頃以爲天台郡郡踐山<lb/>
作郛而餘麓及屹立之峯廢不可廬者亦十一二故<lb/>
官寺民區鮮鉅麗之所十數年中監州始有以貟外<lb/>
置者僑宇城之巽隅距黄堂七百歩而贏其職業之<lb/>
啇讞僚類之謁請吏抱文書𬒮属囂闤隘蹊間舉不<lb/>
以爲便迺徙幕曹之舎爲今所居與正貟相東西焉<lb/>
<pb n="KR4d0261_SBCK_030-1b"/>
然規恢下窄榮奥埃墨無復髙明顯爽之觀獨東偏<lb/>
有地斗大叢榛委甓蚓虺所潜前㳂後仍指爲弃壤<lb/>
則薅刜輦治培基建閣以夏四日課材閱月而斤斧<lb/>
論㓛其髙四㝷衡袤二丈有七尺南北不及者九之<lb/>
一群山縈環垂光獻狀可以分繍名推去冗牘登臨<lb/>
領略則巖姿之西峙煙霏雲采之隱見咸與意㑹舉<lb/>
杯属客則琴歌弈思恢乎其有樂地閣之下對植羙<lb/>
竹以清閟目其堂後穿小池可容萍藻則又爲舞漪<lb/>
之亭或曰人在天淵間以百年爲湏臾況官㳺弗常<lb/>
席甫煖而趣代今子來旬歳矣又如是而去何以兹<lb/>
<pb n="KR4d0261_SBCK_030-2a"/>
閣爲語之曰人能無以一生爲寄則澡濯　強期與<lb/>
前英聮横能無以一官爲不乆則黽勉盡意必有以<lb/>
羙其政予年少質下若乗鴈雙鳬雖去來無　於邦<lb/>
人然吾身朝夕于斯抑欲自適其適耳<lb/>
　　　台州添差通判㕔壁記<lb/>
天台之爲郡環山枕海壤僻民愿牒訴簡少輸調有<lb/>
常平時從容見謂無事故分曹授政絶贅冗者中興<lb/>
以來彯纓之士日進一官相承率三四輩貟外置者<lb/>
無郡邑不有紹興二年是邦始増治中凡五易而某<lb/>
至𬒳命遲期者後復三人則兹貟之設將踐武不廢<lb/>
<pb n="KR4d0261_SBCK_030-2b"/>
迺裒稡名氏官秩去來龕石壁間而係之言曰昔昌<lb/>
黎韓公嘗謂邑丞貳令位偪而嫌文書視成一不敢<lb/>
省有公負復㱕尤焉曽主簿尉之不若丞於郡者亦<lb/>
然厥有不蹈其中萎腇不事事玩民戚休貪殘放手<lb/>
漫不孰何曰此太守職也吾何干夫是之謂負官否<lb/>
則錚錚表襮召權市威上下相髙矛楯崖異吏不確<lb/>
其承民情不得直夫是之謂越位負其官不可越其<lb/>
位又不可然則柰何曰能使官不負位不越清其心<lb/>
以永其平視著令唯謹外是而議夫何知之有<lb/>
　　　耕穫齋記<lb/>
<pb n="KR4d0261_SBCK_030-3a"/>
毗陵王德強宅於賈山有年矣一日掃其室擁書數<lb/>
千卷自娱其中命之曰耕穫齋作書抵予爲之記予<lb/>
曰有千金綺𥜗之子未勝衣而擊鐘鼎食旦歌夕飲<lb/>
目耽乎錦繢耳習乎絲竹樗蒱棊博一瞬百萬菽麦<lb/>
且未之辨况知稼穡艱難也哉則學耕文穫之旨又<lb/>
何足以語之子以儒名家　廬饒曠之野火耘水<lb/>
耨鉏耰錢鎛之勞固飲　之矣子尚奚言雖然<lb/>
百畒之田一夫荒之及　庾則或相倍蓰非腴<lb/>
确不同雨賜之私也繇其人之力不力爾六經百氏<lb/>
之書五帝三王十有五代之史人得而誦之至於發<lb/>
<pb n="KR4d0261_SBCK_030-3b"/>
爲辤藻則渾雄遒麗骫骳無近不翅天冠地屨者亦<lb/>
問學之有淺深而巳今子知所以名其居則知所以<lb/>
潜其心知潜其心則必有以羙其身異時舒紳鳴佩<lb/>
而軒眉金門玉戺之上人目曰此王氏子德強也德<lb/>
強勉乎哉<lb/>
　　　䖍州重建教授㕔記<lb/>
國家立天下學校置教授即周師氏漢博士唐文學<lb/>
之職所以化民成俗傳道受業者也然或以官冷吏<lb/>
責所不加嗜閑狃媮漫弗訾省官之設豈端使然哉<lb/>
今郡邑從事椽鷄三嘑率治冠理笏奔伺太守賔舎<lb/>
<pb n="KR4d0261_SBCK_030-4a"/>
守出黄堂上謁者導之進乃僂而趨前屏氣危坐以<lb/>
其職次起白請守借之色辝則舒舒自賀否則背芒<lb/>
股弁且受譙問惟郡教授泊然家居間一造詣坐上<lb/>
坐衆皆並廡羅出守獨揖教授呼　使登退各庀其<lb/>
局弄刀筆了錢糓獄訟之事林林綜綜終酉未休教<lb/>
授乃對諸生泳周孔之道稽治忽啇文章凡塵坌俗<lb/>
猥一不我濁禮之優職之清如此故咨擇不歸吏部<lb/>
歸宰相䖍在江西爲一都㑹舊有學泯於兵火閱數<lb/>
年始克像先聖先師而殿之齋房以列而校官僑處<lb/>
生師風馬不接時胞人之共羞則連祍占位庠聲序<lb/>
<pb n="KR4d0261_SBCK_030-4b"/>
音不絶如綫永嘉薛君甫至疚然念之二千石其從<lb/>
兄也一日召匠慮材作崇閣以閟宸奎遂　其餘爲<lb/>
廨於學之左門墻言言曰㕔曰寢不詡不陋君乃啓<lb/>
便户日抵學廬答疑祛蔽不殆益奮朝廷　之再命<lb/>
使留其秋郡貢士二十有二人隷學者居什九邦人<lb/>
譁言薛先生誘掖成効如醫起疾如卜断休咎各少<lb/>
長相勵願爲薛門弟子君旣乆於官秀民長才益孚<lb/>
其教酌道迪德風變習俗遂之者又將輩出異時名<lb/>
章貢爲多士之地者實基薛君<lb/>
　　蟄寮記<lb/>
<pb n="KR4d0261_SBCK_030-5a"/>
子洪子囚故山絫年葺一室地不丈闊自先秦古書<lb/>
壷史貝編稗官之叢說騷人之筆語匝然甲乙整籖<lb/>
繙帙味之有餘樂間則抆几焚香手揮絲桐作文王<lb/>
宣父之操移軫易調聲與心逺蜷跼蠖屈而志翔雲<lb/>
霞之上嘗勌而假寐有羽人過我而問曰聞子乆蟄<lb/>
一室良苦子知蟄之說乎鴈蟄于夏燕蟄于社蛇龜<lb/>
之属蟄于冬狐䑕蟄于晝爵蟄于昏龍蟄于神麒麟<lb/>
鳯凰蟄于乱連之鍾乳合浦之珠蟄于吏之貪夏蟄<lb/>
者秋而賔冬蟄者春而震乱而蟄者治則見貪而蟄<lb/>
者廉則出在天則月星遇日而蟄雪遇暑而蟄雨以<lb/>
<pb n="KR4d0261_SBCK_030-5b"/>
虹蟄露以霜蟄雷電與蛇龜之屬同其蟄其不蟄也<lb/>
有光者愈赫有聲者愈谹其於人也夏之否伊尹以<lb/>
耕蟄周未興吕望以漁蟄越巳覇范蠡以扁舟蟄漢<lb/>
儲定而四老蟄禄足而二踈蟄客星動而子陵蟄三<lb/>
徑荒而淵明蟄使申啇生成康之時其法蟄矣淵雲<lb/>
生漢髙之時其文蟄矣研桑生于正觀其利蟄矣王<lb/>
魏生于天寳其諌蟄矣故六王畢而儀秦蟄其辯玉<lb/>
關閉而臧宮馬武蟄其勇漁陽猘而太真蟄其色同<lb/>
光蝕而新磨蟄其技盖雷不蟄則災龍不蟄則醢文<lb/>
士不蟄于西京之𥘉則溺其冠利口不蟄于正觀諌<lb/>
<pb n="KR4d0261_SBCK_030-6a"/>
舌不蟄于天寳則戮予曰僊之言蟄大矣僕昌憲拓<lb/>
落不能共億其嬪息啼號飢凍之聲閧如也同時朋<lb/>
儕耀華簮峨髙軒衮衮于榮涂故姻連宗属亦姗咲<lb/>
相蔑僕於是退而潜焉蟄吾耳則啼號之聲不接蟄<lb/>
吾心則姗咲邪揄之事不競蟄吾目則簮之華軒之<lb/>
髙不覿也羽人嚂嘘子洪子遂寤紹興庚申記<lb/>
　　　息菴記<lb/>
蟄寮居士覲親眞陽州小而鄙無一略可人意聞浮<lb/>
屠氏有希賜者釋其流笁貝所譯南祖北宗所傳整<lb/>
整在胷抱嘗鳴法於州之報恩今濳于洸口矣故道<lb/>
<pb n="KR4d0261_SBCK_030-6b"/>
埸之南有所卓小庵因踵之龍江來前沍洄迤折嘉<lb/>
山群侍左環右踞旁睨崇木清隂接人爲之躊躇移<lb/>
時後一月舟下畨禺歴洸口山椒有古招提一僧頄<lb/>
靣弊衣方羊林下即之爲誰曰希賜與之語始印所<lb/>
聞曰吾結茅英山將老焉異日寂滅又將塔焉名之<lb/>
曰息可乎居士曰師欲息其身如槁木者耶抑欲息<lb/>
其心如死灰者耶將消揺放曠草衣木食以息其生<lb/>
耶抑端坐長徃使門弟子鳩骸甃夘以息其死耶如<lb/>
曰息身是身是幻如曰息心無心可息日月徃來不<lb/>
能持乆何以息其生風至葉脫水静漚散雖以遺體<lb/>
<pb n="KR4d0261_SBCK_030-7a"/>
飼飛走可也賜矍然起曰善哉庵後有石壁立吾將<lb/>
刻兹說居士曰菴可息也石可刻也菴可毀也石可<lb/>
賀也<lb/>
　　　漱汀軒記<lb/>
彭門鄭茂老尉吉水得告逆婦見予於鄱陽夷豁有<lb/>
氣槩言緒緒可繹嘗曰吉水之俗嗜争而易殺人縣<lb/>
郭束車航之湊凡四方近逺行啇逃征於公率遵捷<lb/>
𡵨覦夫揺心故穹林複谷猘爲盗藪乃敢横刃森挺<lb/>
與官軍角逆而保比壤遂緜歲月賒刑故朝家調尉<lb/>
叅用武人怙於安未以葺飾耽懐吾嗣掌之十月渠<lb/>
<pb n="KR4d0261_SBCK_030-7b"/>
吏受賕覺籍所居因徙而宇之開軒其旁贑江南下<lb/>
逢梗而聲風安浪夷洲沚獻露鷗鳬鷺　潜泛相嬉<lb/>
方吏以牘退餘霞弄川如澼錦繢吾㳙杯獨引不覺<lb/>
徑醉漱流嚌甘則輔車漺然以醒誦東皐子之記哦<lb/>
少陵之詩不知微官之在捶楚中也軒受名縣大夫<lb/>
與其二三僚過之醆豆齒齒物約勸贏一辝言曰君<lb/>
飲多不乱無灌將軍之罵阮歩兵之放張長史之狂<lb/>
謂軒如此豈欲實醉尉耶是夜去縣百里賊舉民財<lb/>
燬其廬斮五人之脛去或昵耳以告茂老起而入若<lb/>
將私焉著鞾佩刀䦱後闥上馬從弓劒之士十輩抵<lb/>
<pb n="KR4d0261_SBCK_030-8a"/>
刧處速炬得明其一二未死者呻轉煙壒間猶能手<lb/>
其額曰官何來之速也遂口賊氏名盡得其根株窟<lb/>
穴賊伺尉飲未逸且弗戒不意尉至悉倉忙就執主<lb/>
人旣乆不出客訊之家人用茂老計紿以醉謝客不<lb/>
疑相壽皆極醉翼日縛賊詣縣具言狀令驚且喜曰<lb/>
尉豈眞醉也其後予自嶠南歸茂老觴予軒中酒三<lb/>
行予匄徹主人命徹因索水飲研其餘而書之以爲<lb/>
漱汀軒記<lb/>
　　　知政橋記<lb/>
聶都之山豫水出焉濫觴它山者又十餘派皆北東<lb/>
<pb n="KR4d0261_SBCK_030-8b"/>
入于章至贑城西偏兩崖相束衝濤勇甚兹爲南北<lb/>
孔道熈寜間始造舟于河後五十有五年當建炎二<lb/>
年髙陽公以圗書䆳直懷章作藩方時用兵居位者<lb/>
逃乏興之罪它不暇給航敗板缺投歩心惕公患之<lb/>
呼工師慮材竹灰釘之属費直百三十萬郡有舩官<lb/>
遂借木於埸鬻朽贍用橋成令過者人輸一錢持以<lb/>
二僧居半歳盡償所貣耀德頌羙有童謡言更二十<lb/>
年水鋸雨蝕橋益腐折公又來理于此城之東偏鬲<lb/>
貢水徃來近逺之人日以數千計檥舩待者鱗如也<lb/>
公曰是不籍無限而公擅津渡之入者乃筭其羡積<lb/>
<pb n="KR4d0261_SBCK_030-9a"/>
之名錢萬者二百復撤橋而易之爲舟三十有四布<lb/>
板甚良掖以朱欄治鐵爲瑣辮竹爲䌫極維縶之固<lb/>
其條脩七㝷有半廣五之一爲亭凡四橋之心曰卧<lb/>
虹其東岸曰利渉其西岸則臨章左而雙清右合而<lb/>
名之曰知政之橋役鵲踴鯨與波上下人畜重輕如<lb/>
由康莊年榖比登不識冦賊冠盖負販願出其塗壤<lb/>
壤乎憧憧乎未有稠於今者也是歳實紹興二十年<lb/>
公猥授簡予辝不獲命乃直書顛末而綴以詩詩曰<lb/>
章水揚揚並山北注淫潦建瓴風賛其怒連艦爲梁<lb/>
肧胎智慮視漏忽傾淪胥啙窳能仁許公羙必専之<lb/>
<pb n="KR4d0261_SBCK_030-9b"/>
前㓛不弃今又泛　汎汎文鷁隨波髙低戢翼俛啄<lb/>
蝦魚驚疑月影在川長虹對吸練帨霓裳水仙夜集<lb/>
惟昔盗起路爲之棘禆販不蔇雍閼轍跡惟昔行人<lb/>
臨流趑趄懼其一跌腹飽江魚盗今以息橋今以固<lb/>
旁午如織一日幾屨隷首持籌手不能措來牛去馬<lb/>
亦得安歩繄公之政　利必興心無川險砥道之平<lb/>
有如不信請視此橋　掲成績附之童謡<lb/>
　　　通天巖記<lb/>
自英州西南行十五里至石角頭山自山麓二百歩<lb/>
至山半有洞門冷風襲人雖半春晏温皆挾纊不數<lb/>
<pb n="KR4d0261_SBCK_030-10a"/>
歩即黒束緼㸐火始可入洞之左數石對峙曰菩薩<lb/>
曰金剛神晶彩盪目如沙中星振杖陟嶮竒詭迭露<lb/>
其平處可坐數十百人益深入石小破如盤盂見光<lb/>
却出直東又二百歩始大明雙竅穿豁垂蔓揺絲雲<lb/>
在木葉間日影漏入乱石緫緫所謂通天巖也行前<lb/>
復持火過群石外厥壤坦然循其石砑然有穴下之<lb/>
多龍田皆分塍畛如綰蛇盤蚪仰視如覆樓閣去人<lb/>
不逺其平處復可坐數十百人撞之坎然如鼉鼓徙<lb/>
杖亦鳴意其下必更空洞其旁一穴類眢井不敢探<lb/>
地出碎乳槎牙散乱如䥫滓曰龍矢踐之棘趾窮髙<lb/>
<pb n="KR4d0261_SBCK_030-10b"/>
田有水一丘其下縈石壁有渠云春夏交雍沮不可<lb/>
渉自水丘處竇甚隘傴以徃列户如蜂房其頂結乳<lb/>
如珠纓如流蘇如裂瓜如垂蓮如肺肝四壁如椸上<lb/>
衣有紋摺凝于地者如神鬼形如幡幢如旌纛如帷<lb/>
帳如筍如枯木如禽獸如噐物多不可名有冰柱短<lb/>
長小大不一有踴石博下銳上如壁遥視之如水即<lb/>
之飲不盈掬捫之如龍鱗旁曰輪藏石皆稜然巧非<lb/>
追琢有羅漢小像可周以歩有石燕逢火輙飛去其<lb/>
幽鏬隱竇莫可窮測予書其石曰有天地即有此巖<lb/>
而生是州官是州與逰子遷客曽無一言摽搒之遂<lb/>
<pb n="KR4d0261_SBCK_030-11a"/>
使名不絓人耳舌吁可歎哉同逰者毗陵邵林宗新<lb/>
安董謀道予之叔光晦弟景徐報㤙希賜師紹興二<lb/>
十一年二月二十二日記<lb/>
盤洲文集卷第三十<lb/>
<pb n="KR4d0261_SBCK_030-11b"/>
</p>
<p>
</p>
  </div>
</body>
</text>
</TEI>
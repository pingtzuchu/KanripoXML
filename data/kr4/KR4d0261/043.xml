<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_043-1a"/>
太祖<lb/>
太宗朝常以處將帥及降王之君臣自後則多以皇<lb/>
族爲之故三朝國史以爲官存而事廢在熈寜中曽<lb/>
令邊將充攝在天禧中亦曽令内職兼攝只是充𥙷<lb/>
班列而己嘗聞靖康𥘉以外戚正任官俸禄太優令<lb/>
換環衛継以俸薄爲言遂復仍舊雖兵火之後旨揮<lb/>
不存而朱孝莊制詞可以考驗仰惟陛下聖慮宏逺<lb/>
修飭戎備欲擇﨣﨣之臣置在左右叩其智謀觀其<lb/>
技藝以備將帥之選甚盛舉也臣等以謂國朝自有<lb/>
設官之名不必逺取唐制<lb/>
<pb n="KR4d0261_SBCK_043-1b"/>
太祖<lb/>
太宗故事蓋可法則今若徑行換授則恐有减俸之<lb/>
患欲乞只令如閤職兼帶若節度使至刺史則帶上<lb/>
將軍横行遥郡則帶大將軍正使則帶將軍副使則<lb/>
帶中郎將又以下則帶左右郎將各分等次　職<lb/>
錢如得允當所有官府吏属請給人從等事乞令吏<lb/>
户兵部同共相度以備採擇<lb/>
　一唐制十六衛上將軍各一人從二品大將軍各<lb/>
　　一人正三品將軍各二人從三品掌宫禁宿衛<lb/>
　　之事長史各一人從六品上掌判諸曹廪禄軍<lb/>
<pb n="KR4d0261_SBCK_043-2a"/>
　團等事親勲翊三衛凡五府中郎將各一人左<lb/>
　右郎將各一人校尉各五人毎校有旅帥二人<lb/>
　毎旅有隊正二十人武徳正觀丗重資䕃自二<lb/>
　品至五品子孫分𥙷三衛又有諸曹叅軍及司<lb/>
　階中候司戈執㦸謂之四色官<lb/>
　一檢照國朝官制有左右金吾衛左右衛左右驍<lb/>
　衛左右武衛左右屯衛左右領軍衛左右監門<lb/>
　衛左右千牛衛凡十六衛各有上將軍從三品<lb/>
　大將軍正四品將軍從四品中郎將郎將長史<lb/>
　等官按三朝國史云官存而事廢蕃酋官舊有<lb/>
<pb n="KR4d0261_SBCK_043-2b"/>
　歸徳懷化大將軍將軍郎將司候司階司戈後<lb/>
　又増保定清逺奉義歸義廣化之名將軍以下<lb/>
　又有武寜安化奉華保順之名又有寜逺安逺<lb/>
　保安保寜大將軍懷徳奉化將軍懷忠武安郎<lb/>
　將保忠司候保和保信司階順化安徳司戈皆<lb/>
　以蠻夷朝貢受官者充<lb/>
　一俸禄之制上將軍六十貫<hi>皇子則二百貫</hi>金吾大將軍<lb/>
　三十五貫諸衛大將軍二十五貫<hi>皇親則六十貫</hi>將軍<lb/>
　二十貫<hi>皇親則三十貫</hi>中郎將十三貫<lb/>
　一中書備對該載宗室諸衛將軍換武者換諸司<lb/>
<pb n="KR4d0261_SBCK_043-3a"/>
　副使紹興法該載環衛官換贈諸衛上將軍<lb/>
　換節度使至遥郡團練使諸衛大將軍換遥郡<lb/>
　刺史至武義大夫諸衛將軍換武翼大夫至武<lb/>
　義郎<lb/>
　一建隆元年以登州團練使李萬超爲右武衛大<lb/>
　將軍前均州刺史潘文通爲右驍衛將軍前<lb/>
　州刺史韓召爲左領軍衛將軍其後石守信張<lb/>
　凝石䂀焦継勲劉重進仇超白全紹翟美王暉<lb/>
　陳守習等皆爲諸衛將軍除授者不絶亦有除<lb/>
　環衛官致仕及外任者事具實録<lb/>
<pb n="KR4d0261_SBCK_043-3b"/>
　一太平興國二年四月安逺軍節度使向拱換左<lb/>
　衛上將軍制詞略曰王者念宗社之重思將帥<lb/>
　之賢内外迭居以均勞逸安逺軍節度使向拱<lb/>
　等事我先帝時惟寳臣入則叅帷幄之謀出則<lb/>
　奉節旄之寄粤予沖人肇承丕業豈敢以藩鎮<lb/>
　之任重煩舊徳也式罷藩宣之寄俾昇環列之<lb/>
　榮拱永德並可左衛上將軍美可左驍衛上將<lb/>
　軍廷遜可右驍衛上將軍先時張永德帥鄧張<lb/>
　羙帥滄劉廷遜帥澶至是皆罷節制歸環衛其<lb/>
　後祁廷訓韋縚沈繼法周勲蘇誨等除授亦不<lb/>
<pb n="KR4d0261_SBCK_043-4a"/>
　絶但比<lb/>
　太祖朝極少事具實録<lb/>
　一天禧元年御史臺言常朝武臣止一二人或請<lb/>
　告則絶班欲乞増𥙷詔以　宅使慕容徳琛爲<lb/>
　右監門衛大將軍西京左藏庫使孫正辭爲右<lb/>
　領軍衛將軍崇儀使劉守節爲右屯衛將軍染<lb/>
　院使韓景祐爲右監門衛將軍供備庫使宋可<lb/>
　言郭仁浦爲右千牛衛將軍<lb/>
　一嘉祐二年以未有差遣諸司使攝大將軍月支<lb/>
　食錢七貫副使崇班攝將軍月支五貫候有差<lb/>
<pb n="KR4d0261_SBCK_043-4b"/>
　遣別差不得過二十人<lb/>
　一熈寜三年詔今後南班有闕差陜西河東替回<lb/>
　曽有戰功路分都監至知城堡寨崇班巳上充<lb/>
　攝如不足即於見在樞宻院知州軍路分都監<lb/>
　　巳上得替未有差遣人内差攝事並具㑹要<lb/>
　一中書備對該載元豐二年十六衛大將軍二百<lb/>
　九十四貟將軍一百六十二貟並係宗室<lb/>
　一紹興十一年右金吾衛大將軍朱孝莊換觀察<lb/>
　使制詞曰仰惟淵聖皇帝即位之𥘉監于先王<lb/>
　成憲進讀之臣有言今之節度使古之諸侯也<lb/>
<pb n="KR4d0261_SBCK_043-5a"/>
　近時庸人孺子或以恩倖得之於是凡外戚之<lb/>
　居正任者易卑環列侍衛之名雖號耆能率遵<lb/>
　　明訓朕乗興運事異前朝義有當然睠非骫典<lb/>
　　右金吾衛大將軍提舉洪州玉隆觀朱孝莊乃<lb/>
　　欽成兄弟之子靖康中宫之屬謙恭毋怠忠信<lb/>
　　自持通練老成見推四姓恩厚於爾匪曰予私<lb/>
　　爾縱母言朕志巳定其復㢘車之秩以爲戚里<lb/>
　　之光可汝州觀察使<lb/>
　　　有撰𫐠文字乞奏對劄子<lb/>
撿㑹夲院見行一司條令内一項翰林承旨學士職<lb/>
<pb n="KR4d0261_SBCK_043-5b"/>
當撰述代於王言事體繁重合有上禀睿訓文字若<lb/>
循習舊例俟閤門引班顯見稽緩今後仍許先次挑<lb/>
班上殿今來臣係太常少卿兼權直學士院有撰述<lb/>
文字合行奏禀欲於今月四日上殿敷奏縁臣係卿<lb/>
監官難以徑牒閤門伏望聖慈特降睿㫖令閤門依<lb/>
夲院故事引班上殿奏禀伏候進止<lb/>
　　　乞改定樂章劄子<lb/>
臣據太常寺申乞修潤將來郊祀大禮樂章各巳修<lb/>
撰進呈數内<lb/>
徽宗皇帝酌獻一曲係紹興二十八年<lb/>
<pb n="KR4d0261_SBCK_043-6a"/>
光堯壽聖大上皇帝親製其間如烈考合改作烈祖<lb/>
及其它詞句亦有當改定去處依故事係請御製改<lb/>
定今録連在前乞賜聖裁修改降付學士院施行取<lb/>
進止<lb/>
　　　乞進胙德壽宮劄子<lb/>
臣竊考禮經古者大夫攝祭君不親行則當歸胙而<lb/>
諸臣祭其家廟及都家祀其山川亦皆致胙於君謂<lb/>
之致福載在周官則都宗人家宗人掌其事祭㒒展<lb/>
而受之膳夫受而膳之後丗禮文多有廢者仰惟陛<lb/>
下以聖継聖盛德重華慶超古昔𥘉講郊禋之禮謂<lb/>
<pb n="KR4d0261_SBCK_043-6b"/>
冝進胙慈闈並受帝祉臣妄進瞽言欲望特賜聖裁<lb/>
如或可采則乞旨揮有司草具儀注進呈取進止<lb/>
　　　論郊囬用樂劄子<lb/>
臣勘㑹今歳郊祀大禮依逐次典故用儀仗皷吹巳<lb/>
赴警埸振作所有禮畢車駕囬鑾導引振作亦合用<lb/>
軍樂端門肆赦所設宫架係合用雅樂並與燕樂不<lb/>
同難以一例不用伏乞聖裁特賜處分取進止<lb/>
　　　乞减樂貟劄子<lb/>
臣伏覩紹興二十八年郊祀用儀仗一萬五千三十<lb/>
人皷吹警埸一千一百五十九人八音二舞樂工四<lb/>
<pb n="KR4d0261_SBCK_043-7a"/>
百五十九人近降旨揮儀仗减半臣前曽申請皷吹<lb/>
警埸人巳三分减一舊例樂人及皷吹警埸人肄習<lb/>
九十八日臣又曽具奏减作一月所有樂工凡二百<lb/>
六十人太常有籍三十六人有月給錢糧所闕一百<lb/>
六十六人旋行招𥙷至肄習之日日支食錢四百文<lb/>
尚有招未足人數縁竄名籍中可以規免臨安府行<lb/>
鋪名役不無計囑之弊臣再行研考除登歌壇上樂<lb/>
四十八人二舞九十人不可减外壇下宫架二百七<lb/>
人今欲减省六十七人凡琴二十人十人可减瑟十<lb/>
二人六人可减笙二十人四人可减簫十人六人可<lb/>
<pb n="KR4d0261_SBCK_043-7b"/>
减笛二十人八人可减箎十二人六人可减塤十人<lb/>
四人可减歌二十人四人可减鍾磬四十八架十六<lb/>
架可减分詣九宫貴神太社太稷給祠一百十四人<lb/>
四十五人可减旣减貟得以省費而於事神之禮𥘉<lb/>
無所闕更乞聖裁取進止<lb/>
　　　乞刺壯徤乞匄人劄子<lb/>
臣伏見臨安府街市間乞匄人頗有壯徤者恐是盗<lb/>
賊徒黨託此爲名以伺察人家之貧冨門巷之曲折<lb/>
今輦轂之下時有剽刼之患不可不曲爲之防臣愚<lb/>
欲乞睿断行下臨安府選委官屬因賑濟之時鳩集<lb/>
<pb n="KR4d0261_SBCK_043-8a"/>
乞匄之人盡皆㨂擇如非老弱疾病其人可用即與<lb/>
刺充廂軍旣免其啼飢號寒之苦若使有穿窬之志<lb/>
亦可使㓕心鑠謀矣輕凟宸嚴臣不勝戰懼取進止<lb/>
　　　乞措置海道劄子<hi>十一月十二日</hi>
臣伏見淮上斥堠不明將帥無申發文字虜騎渡淮<lb/>
經渉七日朝廷方知今巳據楚州若分兵取它道潜<lb/>
攻通㤗朝廷亦無由得聞所慮自彼過渡便近平江<lb/>
兼恐海道不妨賊船來徃今平江別無重兵守臣又<lb/>
巳𬒳召李寳水軍稀少緩急難以倚頼伏乞特留聖<lb/>
慮過爲隄防干犯宸嚴臣不勝皇懼取進止<lb/>
<pb n="KR4d0261_SBCK_043-8b"/>
　　　乞降親征詔書劄子<hi>十一月十三日</hi>
臣十一日面對曽具奏陳乞降親征詔書激勵士卒<lb/>
至今未奉處分所慮敵人巳入淮南兩軍相持以日<lb/>
爲歳若非戰勝無以使其革心所有詔草輒敢昌瀆<lb/>
天聴若或施行乞許臣録呈三省別行進入其間叙<lb/>
𫐠聖意未盡去處更乞處分取進止<lb/>
　　　進視師詔劄子<lb/>
臣伏奉御筆改定視師詔臣再有愚見増减數字各<lb/>
巳貼說欲候進入畫降竊慮稽緩輒巳擅行書冩大<lb/>
字詔夲若蒙聖意賜允即乞徑付三省樞宻院如是<lb/>
<pb n="KR4d0261_SBCK_043-9a"/>
未當即乞再賜御筆批抹付下臣不勝死罪<lb/>
　　　請祠劄子<hi>中書舎人</hi>
臣不避誅戮冒犯天威伏念臣與湯思退舊不相識<lb/>
思退以臣叨中詞科在其前嘗遭秦檜無辜廢錮連<lb/>
蹇在外二十餘年所以召臣入朝供職臣旣猥居卿<lb/>
列攝事翰苑疊因宣召誤受眷知遂蒙親擢寘之從<lb/>
班臣方念糜捐無以圖報乃聞談者指爲思退之黨<lb/>
臣旣備數禁近不能盡忠奉公陷于朋比烏可苟逃<lb/>
譴責欲望聖慈特賜㤙造容臣以祠禄省愆於山林<lb/>
之下仰瀆聖聴臣不勝戰汗之至取進止<lb/>
<pb n="KR4d0261_SBCK_043-9b"/>
　　　辭免兼直院劄子<hi>閏十一月三日</hi>
臣今月二日准尚書省劄子奉聖旨洪某兼直學士<lb/>
院日下供職臣聞命震驚罔知所措伏念臣攝事三<lb/>
時盡窮䑕技仰不能宣布聖意皷動四方而今之世<lb/>
俗好惡各有偏私毀譽𥘉無公道臣之代言又不能<lb/>
俯合衆論常致詆娸兼内外兩制文書填委日不暇<lb/>
給臣之冝去乆矣特以獨貟無所辭避今者幸除翰<lb/>
長私以自慶臣巳即時解印罷權申知三省豈圗恩<lb/>
渥反有兼直之命臣若強顔貪昌則是冝去而留因<lb/>
退而進汨喪廉耻無以自恕欲望聖慈憐其才盡察<lb/>
<pb n="KR4d0261_SBCK_043-10a"/>
其由衷曲賜矜允使免譏議干犯天威臣罪當萬死<lb/>
取進止<lb/>
　　　第二劄子<hi>閏十一月六日</hi>
臣今月三日具奏辭免兼直學士院㤙命准尚書省<lb/>
劄子奉聖旨不允伏念臣渉獵之學文辭蕪纇叨攝<lb/>
視草積有愆尤旣已形之臺評又有　之䟽非聖<lb/>
造保全特賜庇護則臣雖竄黜未足塞責巳嘗瀝懇<lb/>
求去仰蒙天語曲留臣以軍事方作而掌制獨貟不<lb/>
敢堅請談者又謂臣來自淮東奏陳張浚妄費致浚<lb/>
因此罷相黨枯骨者視臣如仇敵故投匭之章連瀆<lb/>
<pb n="KR4d0261_SBCK_043-10b"/>
淵聽幸今翰苑巳有長官書詔亦不壅併尚令厠迹<lb/>
實爲冗贅兼臣屢有封繳浸招怨怒若不知退必致<lb/>
顛危欲望聖慈施天地之大恩全小臣之終始卑以<lb/>
一郡使之推行徳澤少効㳙埃時別有使令臣死<lb/>
且不避冒犯威顔臣不勝戰汗之至取進止<lb/>
盤洲文集卷第四十三<lb/>
<pb n="KR4d0261_SBCK_043-11a"/>
</p>
<p>
</p>
  </div>
</body>
</text>
</TEI>
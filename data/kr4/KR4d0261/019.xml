<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_019-1a"/>
盤洲文集卷第十九<lb/>
　　外制一<lb/>
　　　錢端禮兵部尚書都督府參賛軍事制<lb/>
武部所掌五兵文昌甚髙八座必望實素諧於輿論<lb/>
則登用可彊於本朝具官某敏識炤微清才露頴渾<lb/>
金璞玉備和氣於四時錯節盤根發新硎於游刃自<lb/>
騫禁宻獨歩版曹因邊祲之究懷以皇華而諭指宣<lb/>
勞半歲揆䇿萬全借前箸籌之明於料敵賢長城逺<lb/>
矣頼以折衝兹遣使以結盟尚整軍而修備巳開督<lb/>
府命將相以視師乃陟夏卿率賔寮而佽畫共講止<lb/>
<pb n="KR4d0261_SBCK_019-1b"/>
戈之武以凝奠枕之勲徃服恩榮益肩忠報<lb/>
　　　張宗元司農少卿制<lb/>
國家駐蹕東南宮禁之湏百官之奉師兵皁隷之食<lb/>
皆仰給于大農近郡新有水害朕巳蠲民田租慮倉<lb/>
庾或不能足用也以爾出自勲閥以材諝稱卿寺計<lb/>
臺所居可紀兹用命爾掌九扈之事爾當㑹其多寡<lb/>
常使有餘則爲稱職不獨謹出内而巳<lb/>
　　　韓彦古將作監丞制<lb/>
朕留意武事凢將帥功臣之丗皆欲羅而致之以察<lb/>
其可用爾好學不怠秀于其家匠監美官吾所不惜<lb/>
<pb n="KR4d0261_SBCK_019-2a"/>
徃思振職母或負丞<lb/>
　　　向汮提舉淮東常平茶鹽制<lb/>
山澤之産所以供邦財者不一而䰞海爲之最淮浙<lb/>
閩禺潟鹵之地不一而淮東爲之最使者非其人則<lb/>
國有遺利爾材徤而通老於吏事把麾掲節良有可<lb/>
觀鹽筴之柄兹以付汝於官吏則有澄清之權於民<lb/>
又有常平之政徃哉無<graphic n="KR1986" url="https://raw.githubusercontent.com/kanripo/KR-Gaiji/master/images/KR1986.png" mimeType="image/png"/>曠厥職<lb/>
　　　知盱眙軍郭淑直祕閣制<lb/>
爵禄天下之砥石也有勞必賞能者斯勸爾材智闓<lb/>
敏遇事風生一障之乗弗憚險易視探虎穴如行坦<lb/>
<pb n="KR4d0261_SBCK_019-2b"/>
途列職道山旌汝體國<lb/>
　　　權劒門縣杜羕循資制<lb/>
王師出塞以食爲急爾千里餽餉軍不乏興進秩之<lb/>
榮用荅勞効<lb/>
　　　趙宻落致仕權殿前司職事制<lb/>
賜安車而就第甫遂髙懐護鉤㦸以周廬仍尋故歩<lb/>
人旣諳於要束朝有頼於誰何具官某氣略沉雄智<lb/>
謀宏逺藝長弓劒出山西六郡之家學守韜鈐得濟<lb/>
北一編之法乆掌禁門之衛浸髙盟府之勲㑹疆戍<lb/>
之移屯致巖除之缺帥疇咨在列母易老臣以黃髮<lb/>
<pb n="KR4d0261_SBCK_019-3a"/>
而治兵見赤心之許國式崇武節可壯軍聲噫漢室<lb/>
置羽林之官蓋仰侔於乾象唐人有靈壽之賜亦復<lb/>
揔於師干益勵忠規用酬恩遇<lb/>
　　　龔茂良太常少卿制<lb/>
奉常居九寺之首繇法從而下亞卿冠乎庶寮秩清<lb/>
而選甚重况當始郊之年稽古禮文之事豈易属人<lb/>
爾學探淵緼溢爲文華儒黨所譽素有直聲廼自六<lb/>
察寘之諌坡庶幾虖聞骨骾之論而獲拾遺𥙷闕之<lb/>
益也引嫌辭位屢挽不留陟之容臺以觀逺器<lb/>
　　　給事中吴芾轉左朝議大夫制<lb/>
<pb n="KR4d0261_SBCK_019-3b"/>
寄禄之階二十九等有限年無限貟獨議大夫其數<lb/>
八十搢紳之士官極乎正郎望之而不能至唯侍從<lb/>
則不拘此法可以超軼而居之具官某直䋲聳乎霜<lb/>
臺惠露洽乎三郡華問瓌望靡人不知再上禁途尊<lb/>
我朝著兹以黃扉之權而兼軍旅之事固不以一秩<lb/>
爲軒輊也有司校考寔應遷品出此言綍爲之寵光<lb/>
　　　忠訓郎戴青降一官制<lb/>
馭軍有律亡命必誅爾逋逃自歸姑從末减尚思後<lb/>
効戒此薄懲<lb/>
　　　魏勝轉右武大夫忠州團練使知楚州陳敏<lb/>
<pb n="KR4d0261_SBCK_019-4a"/>
　　　轉成州防禦使知髙郵軍制<lb/>
朕差擇猛士扞城四方邊最有聞豈緩褒典具官某<lb/>
忠義自奮鷙勇可推典治新邦閱日滋乆控制外侮<lb/>
軍聲甚張招携流逋績効亦著易守淮壘謹吾藩籬<lb/>
用陟戎團仍超横列<hi>陳敏作用陟兵防書之盟府</hi>當思民社之寄<lb/>
不專軍旅之容内撫疲甿逺固疆圉恩威相濟時乃<lb/>
之休<lb/>
　　　鎮江府後軍統制胡明轉武經大夫制<lb/>
爾將屯逺邊乆佐新壘招携控制勞効居多増秩之<lb/>
榮用勸同列<lb/>
<pb n="KR4d0261_SBCK_019-4b"/>
　　　知漣水軍夏俊轉武節郎制<lb/>
爾忠義奮發有志功名一障扞邊備宣勞効是増命<lb/>
秩以夸轅門<lb/>
　　　單時祕書丞王東里著作佐郎戴逹先莫沖<lb/>
　　　校書郎制<lb/>
冊府儲天下之材如楩柟豫章積日絫月俟其昻霄<lb/>
聳壑然後擇而用之爾等學行純淑選在周行或自<lb/>
簿領而徙清官或仍筆削而佐太史或繇是正而進<lb/>
校讎併肩群居相與言仁義之道而窮未見之書益<lb/>
尊所聞以涵逺業<lb/>
<pb n="KR4d0261_SBCK_019-5a"/>
　　　吴飛英太學博士制<lb/>
愛其子擇師教之國家爲多士選模範烏可忽也爾<lb/>
頃游膠庠名出同輩推其所得不倦於誨人則有速<lb/>
肖之効矣<lb/>
　　　蘇峴太常寺主簿制<lb/>
爾四丗祖精於禮學作太常因革書百篇行於丗禮<lb/>
官有討論資以折衷而無聚訟之患爾不墜家學近<lb/>
臣稱之徃游曲臺思賛其長<lb/>
　　　掲陽縣令余致和廣德縣令趙善禮循資制<lb/>
國家除戎器以藏武庫甞下諸郡作甲爾能勤其官<lb/>
<pb n="KR4d0261_SBCK_019-5b"/>
先期趣辦爰進一階示信賞也<lb/>
　　　唐<graphic n="KR3098" url="https://raw.githubusercontent.com/kanripo/KR-Gaiji/master/images/KR3098.png" mimeType="image/png"/>都官貟外郎制<lb/>
六官之属二十四司事有劇易而郎位應列宿等耳<lb/>
爾學韜于中入朝乆次陟之省户俾究所長昔薛能<lb/>
李頻甞爲中都郎而官曹増重其思古人以稱推擇<lb/>
　　知樞宻院賀允中贈三代<lb/>
　　　曽祖屯田貟外郎贈太子少保應機贈太子<lb/>
　　　太保制<lb/>
君子之澤五丗聿流積德之光泰階所陳六符斯厚<lb/>
顯親之典玆延登於碩輔復追賁於曽門具官某探<lb/>
<pb n="KR4d0261_SBCK_019-6a"/>
道有涯懷材弗展傲青雲而吏隱甘白首之郎潜餘<lb/>
慶所覃後昆益大恩加愍冊巳陟東宫之孤寵逮幽<lb/>
扄更増一品之秩尚其冥漠歆此休嘉<lb/>
　　　曽祖母和義郡夫人楊氏贈同安郡夫人平<lb/>
　　　樂郡夫人侯氏贈文安郡夫人制<lb/>
百川之水其源深者流必逺昻霄之木其根茂者枝<lb/>
必盛輔拂股肱之臣享髙爵厚禄而有英聲鴻實者<lb/>
皆其先丗垂光委祉之効然也某氏鍾禮郝法宗姻<lb/>
化之克配吉人慶延後裔副笄翟茀載啓大邦庶幾<lb/>
泉扄知此愍飾<lb/>
<pb n="KR4d0261_SBCK_019-6b"/>
　　　祖朝議大夫贈少保撫辰贈太保制<lb/>
昔于公治獄多隂德乃髙大其閭門令容駟馬髙蓋<lb/>
車謂後丗必有興者其子孫踵相躡爲三公天之可<lb/>
以責報如此具官某𬒳服儒術䇿名鼎科澤加於民<lb/>
僅躋卿位非此其身施于再葉宥庭政路赫赫巖瞻<lb/>
寵及九原進升公保營魂不昧尚克享之<lb/>
　　　祖母嘉國夫人王氏贈蔡國夫人制<lb/>
朕三聘老臣再登政地宏摹韙業旣尊鞏於邦基䘏<lb/>
典禭章必寵光其祖廟某氏勤組紃之事服圖史之<lb/>
箴温慈惠和稱于宗黨蕃衍盛大燕及聞孫位旣峻<lb/>
<pb n="KR4d0261_SBCK_019-7a"/>
於台階恩益崇於王母小君惟舊大國始荒申加刻<lb/>
蜜之封用展含飴之報<lb/>
　　　父承議郎贈太子太傅坦贈少傅制<lb/>
人子之事其親常懐三釡之養大夫之祭於廟遂伸<lb/>
五鼎之儀惟時儒先復陟台輔孰慰循陔之孝爰推<lb/>
告第之恩具官某種學績文道潜乎聖域砥節礪行<lb/>
名振乎俊躔歛六翮以卑飛儕百僚而漫仕是生英<lb/>
傑胥㑹明良運機籌於帷幄之中賛政化於陶鈞之<lb/>
上積善必得其報教忠厥有自來幽穸甚光登春宮<lb/>
之傳職愍章相繼榮左棘之新名尚其如存歆此無<lb/>
<pb n="KR4d0261_SBCK_019-7b"/>
斁<lb/>
　　　母太原郡夫人王氏贈賀國夫人制<lb/>
朕考兒齒黄髮之章見奉親之燕喜誦凱風寒泉之<lb/>
什知鞠子之劬勞常優錫類之恩用逹揚名之孝矧<lb/>
吾樞極永愴柸圈寛其霜露之思寵以山河之象某<lb/>
氏性專静嫕德禀柔嘉嫓厥名儒采藻謹宗祊之薦<lb/>
誨其哲嗣斷機擇師友之賢曁再應於台符徒有懷<lb/>
於甘旨從夫之氏有國在南乃開紫誥之封尚作黄<lb/>
壚之飾光靈不翳休寵是歆<lb/>
　　　妻永嘉郡夫人鄧氏贈和政郡夫人制<lb/>
<pb n="KR4d0261_SBCK_019-8a"/>
自古士大夫以詩書起家踐于丞弼非獨祖考燾後<lb/>
之祉也蓋亦有壼内之助焉某氏胄出名門輔佐君<lb/>
子柔德淑範齊芳管彤饋祀有年不克偕老巳正魚<lb/>
軒之貴具膺鸞誥之榮改胙大邦式賁泉壤<lb/>
　　　范榮忠州防禦使制<lb/>
朕記人之功惟恐事同而賞異師還逺徼可無飲至<lb/>
之恩乎具官某登鋒履刃衆推拳勇誓川扣楫有志<lb/>
古人比揔舟師徃臨海道扞禦外侮威聲甚張歸休<lb/>
淮濆未忘武備班勞出綍用進州防益思奮忠以荅<lb/>
殊獎<lb/>
<pb n="KR4d0261_SBCK_019-8b"/>
　　　王選髙州刺史制<lb/>
朐山之役累月交兵猛士登陴乗機戰野摧䧟強敵<lb/>
<hi>御名</hi>清重圍守將之功爾居其最兹出襃典寵以州旟<lb/>
益思竭忠用荅恩奬<lb/>
　　　郭剛逹州刺史制<lb/>
日者狂虜闖邊薄我瓜渚爾輸忠賈勇誓掃妖氛䧟<lb/>
陣郤敵厥功茂焉遥領州符兹爲醲賞益圖衛社以<lb/>
保榮名<lb/>
　　徽猷閣待制周執羔封贈<lb/>
　　　父朝奉大夫致仕庭俟贈右朝請大夫制<lb/>
<pb n="KR4d0261_SBCK_019-9a"/>
朕嗣服之始慶覃中外禁近之臣時方端憂則俟其<lb/>
御祥琴而推禰廟之澤所以教天下之孝也具官某<lb/>
盛德著于州閭美名馳于仕路一經教子入從出藩<lb/>
黄髮厖眉享其榮養新阡属耳禭典鼎來追命文階<lb/>
用光廟祀<lb/>
　　　母冝人吴氏贈令人制<lb/>
婦人從夫與子而貴夫爲大夫子爲卿夫存則封邑<lb/>
不可踰其爵今亡矣故視其子無嫌也某氏徽柔莊<lb/>
靖夙著壼彛三徙其隣克成賢嗣降年不永板輿養<lb/>
闕冝家美號昔繫其夫聖善令名兹因其子推此恊<lb/>
<pb n="KR4d0261_SBCK_019-9b"/>
華之澤慰夫念母之心<lb/>
　　　繼母冝人劉氏贈令人制<lb/>
朕覃踐阼之澤于四海靡間存沒況從臣之親乎某<lb/>
氏出自名族嬪于儒門馴德淑行六姻所稱有子通<lb/>
顯伸其孝思重泉有知歆此禭典<lb/>
　　　劉大辯太府寺主簿制<lb/>
朕比下省官之令雖中都亦去冗貟故九卿之属丞<lb/>
簿不並置惟司府兩丞亦得以簿代之蓋職掌文書<lb/>
之繁俟人而後舉也爾以儒術决科好談古今治亂<lb/>
事勾稽之任姑試爾才益攄所長以若予采<lb/>
<pb n="KR4d0261_SBCK_019-10a"/>
　　　度支貟外郎吴巘陞郎中制<lb/>
在廷百官惟尚書郎以資歴淺深而爲之别若身登<lb/>
省户則疇昔歲月雖分隂不弃也爾少有雋譽乆於<lb/>
剸繁司度劇曹甫觀所藴爰稽官簿當應星文服此<lb/>
寵榮益思自勉<lb/>
　　　商江等贈官制<lb/>
爾等奮發忠勇氣吞腥羶力戰䘮元名則不朽寵之<lb/>
命秩式表重泉<lb/>
　　　賀允中資政殿大學士致仕制<lb/>
出而謀國老成厥有典刑退則㓗身君子所其明哲<lb/>
<pb n="KR4d0261_SBCK_019-10b"/>
惟時碩輔復返故山乃發渙章以光行李具官某志<lb/>
驕冨貴行中表儀強識博聞學周公仲尼之道同工<lb/>
異曲有相如楊雄之風蚤踐禁涂進聮政路結眷知<lb/>
於　太上播膏澤於域中凡造膝之所陳或嬰鱗而<lb/>
不避朕有懷耆德迎枚乗以蒲輪以壯夲朝坐子房<lb/>
於籌幄淵然素緼卓爾逺猶所頼股肱之良豈拘筋<lb/>
力爲禮覽封章之相繼納禄賜而欲歸念踰七望八<lb/>
之年愍勞以事圖咸五登三之治重惜其行勉遂𥘉<lb/>
心用還舊物特欵清間之燕式全體貌之恩噫終始<lb/>
三休不改赤松之樂古今一揆莫難黄髮之留尚期<lb/>
<pb n="KR4d0261_SBCK_019-11a"/>
存闕之忠無廢憂時之論益顓頥飬永介壽臧<lb/>
　　　李進右武大夫制<lb/>
瓜渚之役妖氛甚張儻非梟俊之臣孰建盪平之績<lb/>
具官某精忠自誓勁勇不群擐甲執兵蓋將死敵搴<lb/>
旗斬將有以安邊旣掃欃槍遂全壁壘冝陟横階之<lb/>
峻用増尺籍之光益務捐軀以酬恩渙<lb/>
　　　吴芾吏部侍郎制<lb/>
中臺六職小宰之列甚髙選部三銓右班之事最劇<lb/>
欲捄放紛淹滯之失湏得嚴勁詳明之人克允僉期<lb/>
時惟邦傑具官某學足以適先王之正識足以燭天<lb/>
<pb n="KR4d0261_SBCK_019-11b"/>
下之微頃獨歩於臺端兹再儀於禁宻批敕如風霜<lb/>
之舊纔見一斑執政有瓜葛之嫌貇陳三至方頼回<lb/>
天之助勉從易地之除大振紀綱盡資藻鏡革此舞<lb/>
文之弊副吾立武之心益崇令名以對殊遇<lb/>
　　　陳俊卿知泉州制<lb/>
閩粤之區泉南甚大儻非慈惠忠信之長曷繼中和<lb/>
宣布之詩兹得其人無媿于古具官某器範夷雅議<lb/>
論通明蚤登鼎科休有華問振紀綱於憲府妙言語<lb/>
於綸闈頃卑是邦以疾爲解顧左符之乆闕申前命<lb/>
而復行旣里社之相鄰冝民情之素習當勵惟良之<lb/>
<pb n="KR4d0261_SBCK_019-12a"/>
政慰其來暮之思<lb/>
　　　王槐孫趙壬楊友循資制<lb/>
西師出塞婁奏膚公爾奔走供軍前後無闕班勞進<lb/>
秩服此寵休<lb/>
　　　吕擢直徽猷閣知建康府制<lb/>
長江古爲天塹建業今作陪都非智略輻湊有兼人<lb/>
之長者不足以稱方伯連率之職爾才具縱横馳聲<lb/>
州縣盤根錯節迎刃有餘召對便朝信其可用乃躋<lb/>
延閣超卑麟符夫髙牙大纛掌我北門之管其望甚<lb/>
重地居水陸舟車之衝一都㑹也其事甚繁内有熊<lb/>
<pb n="KR4d0261_SBCK_019-12b"/>
羆七萃之所屯外有扞防疆埸之所係其責甚大惟<lb/>
剛柔相濟施置恊中則可以無過舉而有能名勉之<lb/>
哉勿負予飾擢之意<lb/>
　　　保義郎閻掞降一官制<lb/>
大冶至行在所纔二千里爾部督綱舟私輙貿易所<lb/>
過逐利踰年始來姑鐫一官服我輕典<lb/>
　　敷文閣直學士王大寳轉一官致仕制<lb/>
閔勞以事朝廷施優老之恩歸絜其身君子具遺榮<lb/>
之美式遂雅志用増令名具官某飬氣至剛逢原有<lb/>
要瑞于鱷水丗謂間生䇿之龍墀士皆歛避乆邅廻<lb/>
<pb n="KR4d0261_SBCK_019-13a"/>
於外服晚馳騖於禁途得難進易退之風鑒倒行逆<lb/>
施之迹夫引年知止所貴乎近臣稱疾匄休曷虞乎<lb/>
清議兹披來牘盡出至誠俾陟文階以娱里社光爾<lb/>
桑榆之景視兹綸綍之言<lb/>
　　　李益謙户部貟外郎制<lb/>
國家飬兵之費浸廣取財之路難増欲不益賦而用<lb/>
度足故地官甚難其選雖大小司徒心計於其上而<lb/>
爲之属者可不擇哉爾學有淵原行中規矩乆于外<lb/>
官吏事甚習便坐賜對詳整可采郎官上應列宿躐<lb/>
次而進當思有以助其長則子汝嘉<lb/>
<pb n="KR4d0261_SBCK_019-13b"/>
</p>
<p>
盤洲文集卷第十九<lb/>
</p>
<p>
</p>
  </div>
</body>
</text>
</TEI>
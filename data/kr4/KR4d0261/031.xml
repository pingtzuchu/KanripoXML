<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_031-1a"/>
盤洲文集卷第三十一<lb/>
　　記九首<lb/>
　　　碧落洞記<lb/>
自通天巖南行六七里有洞曰碧落前後穹壁堵立<lb/>
刳中如虹橋有澗水從南來西折直貫而東廣或倍<lb/>
㝷或數㝷深不及仞觸石有声如鳴環如奏琴多石<lb/>
鰪魚班班然白黒成文群嬉若無人乳盖殊狀垂光<lb/>
紺瀾洗雲茹日山含餘滋水南一石髙丈餘其巓有<lb/>
蛻骨後人斵函以周之登其西崖可望兩崖中断規<lb/>
徃不克水北地平夷可陳几席咸植杖而休焉是日<lb/>
<pb n="KR4d0261_SBCK_031-1b"/>
也氣淑風柔長松老榕分影入懷心由境清埃<graphic n="KR1881" url="https://raw.githubusercontent.com/kanripo/KR-Gaiji/master/images/KR1881.png" mimeType="image/png"/>自<lb/>
逺茗退抵上流書柸浮之令曰得一字者酌一分衆<lb/>
皆離坐蟠石接杯苐飲數多者則雜然以笑雖事未<lb/>
方古而歡亦自足洞口有蹲石具吻鼻曰蟾蜍惟肖<lb/>
外有穴名雲華室燭而進可十許丈石中綻如户隙<lb/>
小竇在旁皆不可入昔有燔薪通天巖者煙自室中<lb/>
出唐周䕫謂之到難予以省親嗣歳再至則到殊不<lb/>
難也桑榆収照俗駕請廻循澗東北行采甘菊香留<lb/>
舌夲返頋猿鳥樂不汝如渉澗穿叢蘆出松徑不一<lb/>
舎到郡<lb/>
<pb n="KR4d0261_SBCK_031-2a"/>
　　　城廣州記<lb/>
域民必以郛郭作室必以牆藩三尺童子且知之不<lb/>
足乎列也莒恃陋而城惡不治浹辰失其三都春秋<lb/>
書城二十有九或妨農或踰制榖梁子曰凡城之志<lb/>
皆譏也孫叔敖築沂量㓛命日不愆于素君子韙之<lb/>
盖天下之事冝爲而不爲則廢未可爲而爲之則弊<lb/>
爲可爲於可爲之時則利桐廬方公以奎文之直揔<lb/>
戎南海明而恕威而不猛剗剔秕蠹日無逋事圄犴<lb/>
屢空枹鼔沉聲郡有中城合東西而三其周十有九<lb/>
里自中興洗兵典邊者寢扄弛柝弗以復隍遊慮雉<lb/>
<pb n="KR4d0261_SBCK_031-2b"/>
堞圯剥不縋而登灌木盤根上侵睥睨仍遭颶飌闉<lb/>
闍頓仆重門夕不可閉越其閾若將壓焉主鑰吏無<lb/>
以孰何姦宄衆迭請公猶靳未議紹興二十二年秋<lb/>
盗發章貢公旣禡牙遣師曰城也時哉則増陴繕關<lb/>
躬行廵㓛鎧甲弓刀廼敹廼礪盗果掃蟻穴南郷闖<lb/>
我五嶺旣攻大庾諜者知吾有備而官軍且至遂解<lb/>
圍宵遁公不以盗去徹警授規七邑属役賦文料材<lb/>
訪工官出竒羡<graphic n="KR1021" url="https://raw.githubusercontent.com/kanripo/KR-Gaiji/master/images/KR1021.png" mimeType="image/png"/>介無歛斤斵墍塗弗柣自勉以明<lb/>
年正月克成闔以枚數者五十四井幹烽櫓以楹計<lb/>
者二千四百三十有四木甓壯堅金革剛壽足以耐<lb/>
<pb n="KR4d0261_SBCK_031-3a"/>
悠永藺石渠荅以守之具靡闕山谷老穉始至近郊<lb/>
遥望辟易色然曰豈山移蜃吐耶徐而察之則麗譙<lb/>
曲敵一新于崇墉之顛也乃相與歌曰我有荆榛公<lb/>
薅翦之我有茅茨公安堵之輿梁旣成如蹠通逵提<lb/>
閼旣作舟遷其危凡此巨防屋垣持持儵觀厥成役<lb/>
不我知父我母我懼公之歸抑又聞之熈寜年諌省<lb/>
程公𥘉築西郛外臺閧然不息至内閣孫公葺三城<lb/>
於宣和中有旨漕臣同其畫而時病其擾今是役也<lb/>
畢而民驚之則材智方略瞻前豈不相萬某旣墨筆<lb/>
記其事竊謂李勣鎮并賢於長城惟公文武備足折<lb/>
<pb n="KR4d0261_SBCK_031-3b"/>
遐衝於千里外雖不城可也然爲可爲於可爲之時<lb/>
所以利後之人云<lb/>
　　　賦歸亭記<lb/>
南海伯方公撫封之二年因扞城餘力葺亭于髙墉<lb/>
之上疊巘前陳澄<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>旁立煙闢雲舒境與心逺舊目<lb/>
之曰居公以賦歸易之或問朱買臣衣繍而夸歸張<lb/>
季鷹以蓴鱸懷歸陶元亮不能折腰而言歸今公之<lb/>
名亭者何曰買臣憔悴長安徼幸郡韍大喜過望直<lb/>
欲駭邸吏驕故妻而巳季鷹栖栖一王國椽事非其<lb/>
賢故寓物解印綬去我公自中都官三握使者節再<lb/>
<pb n="KR4d0261_SBCK_031-4a"/>
秩二千石連牧二廣莫府尊嚴僚佐將士走階戺企<lb/>
光塵豈斗米而覊官者視朱子五十當貴纔丘垤耳<lb/>
盖人方以筆橐期公而公謙不自滿非逐逐然務禄<lb/>
者縁飾餘間登臨徙倚北望中州有征夫前路之問<lb/>
想客星之釣䑓記詩翁之舊隱躍然動歸歟于中公<lb/>
之心則然也唐鄭權以秋官常伯抗節斯鎮朝士賦<lb/>
詩祖之韻必以來字韓子序之曰欲其成政而來歸<lb/>
疾也某之意云爾客曰然遂以書于石<lb/>
　　　師吴堂記<lb/>
領以南廣爲一都㑹大賈自占城真臘三佛齊闍婆<lb/>
<pb n="KR4d0261_SBCK_031-4b"/>
渉海而至歳數十柁凡西南群夷之珍犀象珠香流<lb/>
離之属禹不能名卨不能計其俗逐錐刀顧利而背<lb/>
義其地去中州最逺毀譽之實或不上聞彈冠者玩<lb/>
物奪志素絲之聲損焉自飲泉石門丕變遐習表然<lb/>
與夷齊争光千載仰之如秋月氷壷聞其風靡不以<lb/>
四知自飭若宋廣平盧奐李朝隱之倫咸有淳則皆<lb/>
塵其後矣先時廣人粥物于官率不得讎紹興辛未<lb/>
桐廬方公以鷺序之舊自桂林移節來鎮班録之𥘉<lb/>
以尺板揭免行之令約官属授適市者於是歛手無<lb/>
犯公私不二價罷閱貨之賄償槁梅不以粤裝遺子<lb/>
<pb n="KR4d0261_SBCK_031-5a"/>
孫類皆方駕前躅政成多間略舊址作新堂不取遊<lb/>
觀爲名而以昊公爲師可謂知所勸矣夫弈者必師<lb/>
秋射者必師羿治蒲必師子路治潁川必師韓延壽<lb/>
使治廣而曰吾以子路延壽爲師則迃矣雖吴無尊<lb/>
主興邦之業見諸立朝然厲操律貪在廣無出其右<lb/>
亦猶佩韋弦者各捄其失非若齊人知管晏而巳前<lb/>
史載治廣者必褒其清匪以循良明允之政爲可略<lb/>
盖清于廣爲難也堂爲屋五楹下臨方池夫容藿靡<lb/>
間見竝蔕其西有亭曰緩帯有齋曰舫其南有亭曰<lb/>
瑞蓮其材得諸繕堞之餘其役則黥其工則傭其費<lb/>
<pb n="KR4d0261_SBCK_031-5b"/>
則官其經始以癸酉三月之丁未其成以五月之辛<lb/>
夘雖華不越制而雄爽靚深可以稱連率之居而洗<lb/>
海瀕之陋公歛惠洊歳百廢具舉令行於庭户之上<lb/>
而人樂其生於田野之間街談巷語惟恐公一日捨<lb/>
之而去也今將西咲帝城駸駸顯列彰施緼畜兼善<lb/>
宇内後人思公而不可見來仰斯堂曰此方公之甘<lb/>
棠也皆當肅然汛掃必葺尚何翦拜之有<lb/>
　　　恕齋記<lb/>
吾友桐廬方稚川端士也造其室左琴右書坐胡床<lb/>
揮麈尾香鼎茶甌相對所談古今成敗人物賢否文<lb/>
<pb n="KR4d0261_SBCK_031-6a"/>
章髙下而巳終日逹夜無禄利一語其於人非必輔<lb/>
君如皐伊傳道如顔孟字民如黄韓行師如穰苴太<lb/>
公然後爲至有一善則稱不容口於文非必欲鼓吹<lb/>
五經黼黻河漢而爲工隻字之妍無不擊節故持甚<lb/>
髙之論執春秋責備之法者聞稚川之言有慚德嘗<lb/>
曰吾少也性𥚹且急凡應接指呼之際小不㥦意則<lb/>
怫然于中如有物蔕芥不能茹也乆之益不自樂因<lb/>
泮然悟白天下事孰能盡如人意耶而吾一日間十<lb/>
不恱者八九爲吾之方寸何約結如是遂法佩韋之<lb/>
戒名所居曰恕仰觀俯思期于允蹈始時勉強矯揉<lb/>
<pb n="KR4d0261_SBCK_031-6b"/>
徐而安行之以厚省躬以約待人詆娸相忤各以理<lb/>
遣昔者之愠今者之和爲方寸者廼㤗然以適有與<lb/>
吾道同志合者又推是而告語之子不可以無說予<lb/>
曰斯理明甚多辝則贅夫抜逐蠅之劒不如受汚羮<lb/>
之衣覧擲樏之鏡不如善遇溺灰之吏察淵中之魚<lb/>
不如耗雀䑕之不問所謂一言可以終身行之者聖<lb/>
人豈欺我哉<lb/>
　　　癡拙堂記<lb/>
上系統二十有五年悼諾仕者以了官事爲癡履忠<lb/>
信爲拙䇿士以問越明年恩平守清江傳公酌斯旨<lb/>
<pb n="KR4d0261_SBCK_031-7a"/>
以目其堂属予爲記予嘗恨以子墨薄技由捷徑躐<lb/>
取一第不得奉大對幸公之請一吐之盖作車欲其<lb/>
行陸刳舟欲其濟川否則薪之可也梓人不知縄墨<lb/>
胞人不閑刀匕酒人不辨麯蘖則易之可也建官賦<lb/>
職豈使飫嬪息而謀田宅耶自典午丗衰抱甕捉塵<lb/>
煽浮虚之談以偃蹇爲髙猖狂爲逹始有癡兒了官<lb/>
事之語夫亘地之廣民編之夥使能者䄂手不才者<lb/>
具貟以饕禄事棼如絲矣十室必有忠信乃詆以爲<lb/>
拙則挾私飾詐之風競起散醇以澆奪慤以僞欲望<lb/>
艾安猶跛<graphic n="KR1698" url="https://raw.githubusercontent.com/kanripo/KR-Gaiji/master/images/KR1698.png" mimeType="image/png"/>而陟嵩岱也昔夫子嘗爲委吏矣嘗爲<lb/>
<pb n="KR4d0261_SBCK_031-7b"/>
乗田矣亦必當其㑹計遂其牛羊不聞其有癡之說<lb/>
又曰言不忠信不可以行于州里不聞其有拙之說<lb/>
仕而不師夫子名教之罪人也公當中興之𥘉操漢<lb/>
節使不測之虜固巳行其忠信不負乎官事矣今攝<lb/>
麾海漘能不鄙夷其逺旣自警又以激居位之士則<lb/>
仰公之堂怠者勉於力嚚者返於朴以副吾君憂治<lb/>
之意此春秋之法冝可褒也<lb/>
　　爽堂記<lb/>
眞陽五嶠之醜地也郡城不百所歩財足周守居曽<lb/>
巨室垣墉之不若其民茨竹爲屋人豕雜揉四壁不<lb/>
<pb n="KR4d0261_SBCK_031-8a"/>
縵一室張燈則光浹比宇紹興癸酉於是家君謫七<lb/>
年矣某再至亦四換卉衣𥘉寓法林寺溼奥庳窄出<lb/>
門茅不見人四旁皆狐虺所穴懼然惟盗之患今春<lb/>
始以四十萬得馮氏故廬倚山作阯䌓木護其後家<lb/>
君枕疾旣乆足未良行居之即心開目明疾亦少間<lb/>
某絮劑之隙理䇿躋巘則放然有丘壑之趣失其身<lb/>
之在瘴霧中也靣北有小堂卬首舉踵覬天渙之來<lb/>
御親輿以返遂謂之企歸作亭于南倚牎寄意故以<lb/>
南寄標其顔其左有二離支髙贏四㝷茂葉童童如<lb/>
盖南荒多暑休其下赫曦不能邇西山横前煙除雨<lb/>
<pb n="KR4d0261_SBCK_031-8b"/>
歇則遥岫崈壁或立或奔恠竒綿延呈衒天巧於是<lb/>
立屋四楹曰爽堂有鞠數夲直籬之東誦悠然見山<lb/>
之句遐景若人輕去印組如脫屣則韁鎻安能阸我<lb/>
治小軒以思陶爲名登梁之日有文曰九夷欲居况<lb/>
在王略一日必葺少安老親非虚語也<lb/>
　　　慶善橋記<lb/>
中番城有湖曰澹浦大堤横絶属市西輔小堤湖判<lb/>
而三唐爲放生池自刺史顔魯公始我宋景祐中文<lb/>
正范公名堤之橋曰慶善而屋之後百有七年尚書<lb/>
郎丹陽洪公掲使者節考故迹請于朝而俞居亡何<lb/>
<pb n="KR4d0261_SBCK_031-9a"/>
橋與堤<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>圯屋腐且匽又八年公佩州魚旣合左右<lb/>
契益嚴魚盗之禁植以夫容幽䕃動物㑹浮圗氏法<lb/>
照勸民財治堤照死惠才德滿継之公縱臾以迄其<lb/>
成碈甓堅剛如履周道而橋而亭檐楹華好行人排<lb/>
肩知泳游樂沉竿續蔓交臂更心恩鰓盈牣騰舞後<lb/>
先挈三牽两今昨禍去明珠雙來絶意望報湖上有<lb/>
大蘭若即晉王史君恢故廬舊祠其中公始等諸命<lb/>
祀凡禱塞必詣焉昔者渠以鄭名城以光禄名里以<lb/>
髙陽名亭以孟名皆因事有紀斯橋受名於百有七<lb/>
年之前而公之字巳兆豈橋之葺廼待公而顯耶公<lb/>
<pb n="KR4d0261_SBCK_031-9b"/>
於書無所不讀讀必立訓傳資以飾吏決事并苞四<lb/>
科洊臨吾州歳滿借一液枯耘弊謡匝于下今將更<lb/>
治廣漢布颿而西留不可再於是州民洪某抒輿人<lb/>
之情伐石筆事使具瞻扁榜召棠之思不替作詩曰<lb/>
湖紋縷縷相忘圉圉人見魚樂兹橋之下車徒憧憧<lb/>
戾止融融魚見人樂兹橋之中人不魚貪魚無人驚<lb/>
我公之政清浄艾寜帡幪芙蕖衣𬒳蓤藻彼河伯氏<lb/>
族衍以老擊水滃雲徃從神龍變化甘䨙長爲年豐<lb/>
公多受祉鮐背鯢齒匪柱匪梁孔甘斯棠<lb/>
　　萬卷堂記<lb/>
<pb n="KR4d0261_SBCK_031-10a"/>
同郡張伯壽學邃而根談壘彌堅榷古訂今聽者舌<lb/>
夲爲強下至黄車稗官叢瑣之說衮衮不窮暇日踵<lb/>
其門升其堂則緹帙縹囊鱗貫櫛比左右環列而以<lb/>
万卷名之伯壽儴佯其間如枵腹者之湏哺倦㳺者<lb/>
之企歸執熱者之思濯清風弗造次忘乎心故粹於<lb/>
論議豔於詞章其理冝也夫六藝出秦埃至今千三<lb/>
百餘歳鉅儒翼其道鴻筆鳴其文螭拗所紀金鐀所<lb/>
書嵐齋松牎之所籑削方殺青日紛月牣好事者汲<lb/>
汲而求之終其身不能以盡致丗之昧者侈金珠袤<lb/>
仟伯以爲是潤屋肥家之䇿聞韋籯語則曰若此其<lb/>
<pb n="KR4d0261_SBCK_031-10b"/>
踈闊也間有垂籖駢架雅雅未觸以市夸名釣虚譽<lb/>
亦百無一二伯夀簡心端思它無嗜玩旁裒博訪惟<lb/>
恐奥篇異牘之不我有手抄日校黄墨謹嚴漱其華<lb/>
而味其腴賾其要而騁其妍俗客鼎來未始塵滓斯<lb/>
堂也或曰張君兀兀兹乆進未能取一第以施其志<lb/>
退無負郭之疇可以躬其耕書多奚爲吾應之曰志<lb/>
於燕者不返斾於晉郊志於蜀者不弭楫於楚澤志<lb/>
於道者豈以丗勞自榮爲之言耶伯壽之心子何知<lb/>
伯壽名谹紹興乙丑鄱陽洪某記<lb/>
盤洲文集卷第三十一<lb/>
</p>
<p>
</p>
  </div>
</body>
</text>
</TEI>
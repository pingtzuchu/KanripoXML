<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_029-1a"/>
盤洲文集卷第二十九<lb/>
　　賦二　銘九<lb/>
　　偈一　雜文六<lb/>
　　　銀條魚賦<lb/>
兹銀條之小魚寔群遊於深水闖雙目之如<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>體㓗<lb/>
白其無比絶肺腸與鱗腮信清瑩之堪羙盈一掬之<lb/>
十百唯銖兩而巳矣昔季鷹乗秋波之月明浮扁舟<lb/>
以半醉簇銀絲於金盤曽不聞於用爾子陵當春瀬<lb/>
之濤澄垂長竿以香餌偉巨鬛以登來爾不聞於一<lb/>
至旣不足以上嚴公之鈎又不足以簉張子之味唯<lb/>
<pb n="KR4d0261_SBCK_029-1b"/>
醢瓿之是冝乃漑<graphic n="KR1092" url="https://raw.githubusercontent.com/kanripo/KR-Gaiji/master/images/KR1092.png" mimeType="image/png"/>之所弃我聞北溟之鵾其身大<lb/>
乎千里又聞東海之鯨吞長舟於寸晷彼何爲而若<lb/>
斯爾何爲而至是信天賦之差殊知人才之亦爾<lb/>
　　　悪蠅賦<lb/>
伊蟲族之至微獨飛蠅爲可悪閧類至之悪聲扇朋<lb/>
來之弱羽方炎晝以如焚擁火輪而停馭汗浹體其<lb/>
漿流邈清風之遐阻就枕簟之冰霜庶少逃於烈暑<lb/>
汝於此時迺縱黨與或撲靣以縁髯或循肱而集股<lb/>
扇屢拂以復來睫欲交而忽寤徒困頓以神疲寜周<lb/>
公之可遇此庫狄伏連所以杖扣閽人使無得暫入<lb/>
<pb n="KR4d0261_SBCK_029-2a"/>
於庭户者也又若疥癘始生瘡痍見苦纔流潰以未<lb/>
乾正痏瘢之小愈汝於此時群來莫禦俱逐臭以㝷<lb/>
腥爭穿裳而入袴吮膏血以自肥叢肌膚而交玄徒<lb/>
手倦於驅除終無繇而得去此三思所以㧞三尺之<lb/>
利鋒髮衝冠而震怒者也彼令節與佳期正鼎來於<lb/>
親故窮水陸之珍竒列果肴兮脩脯染指方嘗張頥<lb/>
未哺汝於此時徃來旁午或沉溺於壷觴或循環於<lb/>
匕箸致嘉客之悪嫌委杯盤而不顧咸失色以輟飡<lb/>
豈玉山之可仆此　衡所以舉扇而力揮訝其來<lb/>
之何遽者也至於噐皿牲牢缾罌作酒倘防守之不<lb/>
<pb n="KR4d0261_SBCK_029-2b"/>
嚴或盖藏之少露汝於此時引朋召侣悉投隙以㝷<lb/>
香竊羶芬而爲蠹纔旋踵以踰時巳孳生之無數旣<lb/>
醜類之滿盈致所藏之臭腐此歐陽公所以切齒而<lb/>
疾憎遂援毫而成賦者也以至變亂黒白恣爲點汙<lb/>
無異䜛人蒙惑明主毀正譽邪肆其疾妬排拫燕公<lb/>
鐫詆裴度拔仙客於河湟寘延齡於省部有如漢室<lb/>
之恭顯有如唐朝之林甫此戎于駒支所以辨晉國<lb/>
之責辭賦周詩而借諭者也悲矣夫汝軀雖小汝害<lb/>
實巨汝量易足汝多難拒胡爲營營欲何之以取嫉<lb/>
貽憎於率普我聞周公翊賛文武驅猛獸入深山躋<lb/>
<pb n="KR4d0261_SBCK_029-3a"/>
烝黎於安堵設官屬以成書垂後王之儀矩射鳥張<lb/>
庭氏之弓除蟲擊壷涿之皷或掌覆夭或職熏蠱雖<lb/>
蛙鼀之聒人亦洒灰而不恕何於汝而獨遺豈眇末<lb/>
而不數寜分職之有虧抑編傳之脫誤我思古人必<lb/>
不汝弃嗚呼若鳯鳥之儀庭與麒麟之郊舞常曠古<lb/>
以不來亘千齡而莫睹惟汝物之可憎乃羣飛而類<lb/>
聚信端士之間生嗟壬人之塞路惟屈指於秋來鼓<lb/>
西風於寰宇縦汝類之夥多終飄零於何處<lb/>
　　　書架銘<lb/>
朝而出賔宷櫛退于室簿書桎不有緗帙孰起裝懷<lb/>
<pb n="KR4d0261_SBCK_029-3b"/>
之疾<lb/>
　　書板銘<lb/>
孰圎非規孰方非矩木從繩匠可斧羗先生兮㑹稽<lb/>
楮嬪然來兮累三五孰能使之鵷其行而鴻布有典<lb/>
則兮我作古君子檢身兮視兹度<lb/>
　　王君所居三銘<lb/>
　　　愚軒<lb/>
山烏可移我志不輟佛烏可爲我禪不滅用智蠹心<lb/>
巧不如拙<lb/>
　　　癡室<lb/>
<pb n="KR4d0261_SBCK_029-4a"/>
自癡莫知人癡孰治<hi>平聲</hi>名室以癡其癡則非<lb/>
　　　文庵<lb/>
癡者見之之謂癡愚者見之之謂愚不癡不愚入丈<lb/>
庵而趑趄<lb/>
　　　龍興寺鍾銘<lb/>
大雲龍興古招提鍾璺弗考歳屢移雲門九世守日<lb/>
師縱臾檀越歡喜隨鳬氏範金侈弇冝六時警發聲<lb/>
法槌大地震動人天知劒輪息苦刀山隳功德無邊<lb/>
不思議紹興作噩癸配支青牛御辰帝乗離顯允方<lb/>
叔護法時<lb/>
<pb n="KR4d0261_SBCK_029-4b"/>
　　　徐彦立琴銘<lb/>
嗌息者鹿鹿踵息者神之谷有人焉妙乎吐納而託<lb/>
諸可絃之木籟逺則韻林流長則源深幽幽而愔愔<lb/>
是之謂不窮之音<lb/>
　　　李冝仲見見堂銘<lb/>
見乎小而不見乎大見乎外而不見乎内彼以爲明<lb/>
我以爲晦孰升此堂不求甚解<lb/>
　　　潜玉亭銘<lb/>
郟石山在荆門之右百步泉發其麓南北異派相傳<lb/>
其南出玉其北出珠故李衛公詩云明璣難祕彩羙<lb/>
<pb n="KR4d0261_SBCK_029-5a"/>
玉詎潜珍介泉有茅亭風侵日漏胡牀不可設因爲<lb/>
更張題以新榜荆山蓋結緑所産卞氏抱玉巖又在<lb/>
畺内則山之有玉較然著明矣崇寜年巨蚌夜遊於<lb/>
北泉光彩四燭獨南泉能潜珍不露也銘曰<lb/>
玩西麓之甘泉匯津津之寒碧紛觸石以噴珠非纎<lb/>
微之點滴湛百清而莫滓無龜魚與蝦蛭閧朝昏之<lb/>
罌缶神龍蟠而典澤行百里以成川畒一鍾而冝稷<lb/>
崒青嶂於中天以英瑶爲山骨寜瞭然以求沽不願<lb/>
爲夫環玦意抱璞而深潜懼獻者之遭刖彼卞子其<lb/>
太愚不如葵之有智苟博識之背馳曷不懷寳而逝<lb/>
<pb n="KR4d0261_SBCK_029-5b"/>
三自粥以見珍抑何償其㓕趾信哉兹山之靈請埋<lb/>
光而鏟采長借潤於泉源恵我民於億載<lb/>
　　　冩真自賛<lb/>
智不智愚不愚自見其臞而或以爲腴外之臞人可<lb/>
以模中之腴果何如雖然剛而不儒柔而不夫則非<lb/>
吾徒<lb/>
　　　龍興寺日師爲方廣州冩真求爲之賛<lb/>
魁然其容充然其中不形喜愠惟桐廬方公青油客<lb/>
散牘去其按坐維摩床念珠一串以善鑄凶昔盗今<lb/>
農雖使千佛出世所以化人則同<lb/>
<pb n="KR4d0261_SBCK_029-6a"/>
　　　報庵十六尊者偈<lb/>
紹興丙子閏十月癸亥孤洪某等爲先公尚書作十<lb/>
六尊者相稽首說偈<lb/>
我等痛貫心歸命諸尊者願以大利益作我罔極報<lb/>
　　　弃猫文<lb/>
洪子適武林館黄氏逆旅屏燭未頃群䑕縱横厥聲<lb/>
萬狀及旦乃止主人有猫而不能捕因爲文以弃之<lb/>
天賦群物兮介毛鱗翼人所字養兮資其有益若馬<lb/>
可以馳驅若牛可以墾殖犬有弭盗之㓛鷄有鳴晨<lb/>
之德鴿之傳書鷹之摯擊凡若此者故所以居人居<lb/>
<pb n="KR4d0261_SBCK_029-6b"/>
而食人食彼鳬彘無所施其勞是以供人之烹炙惟<lb/>
兹猫焉捕䑕爲職熱則肆乎温凉寒或登于寢席魚<lb/>
肉膏梁飫充其臆念此逆旅曷其多䑕乗夜伺昬群<lb/>
遊類聚方切切以穿墉俄累累而循户騰踐䄄褥反<lb/>
覆器具或齧我衾或食我黍闘暴且呼縱横黨與余<lb/>
欲投而忌噐余欲射而亡弩撫几之不能畏揮杖之<lb/>
不能去<hi>上聲</hi>將謂主人有永某氏之風故使惡物得以<lb/>
集其群侣因熟寢以終宵恣微蟲之旁午旦召主人<lb/>
歴諏其故主人告余有猫四五飼養弥年孱不能捕<lb/>
余謂主人來吾語汝汝豈不見夫國家之設官乎寵<lb/>
<pb n="KR4d0261_SBCK_029-7a"/>
以髙位卑以厚禄相圗治於朝端將折衝於邊服外<lb/>
臺澄案於列城守令撫柔於萌俗負辭藻者躋翰墨<lb/>
之選厲威槩者列彈劾之屬善心計則司貨財冠柱<lb/>
後則尸刑獄凡厥庶僚各庀其局一有曠瘝旋跬屏<lb/>
逐人尚如然況於微畜胡爲汝猫乃蒙含育彼旣不<lb/>
能咋喉而使之跡絶又不能遊堂而使之安穴猶乞<lb/>
食以求餐敢張頥而伸舌非罷懦之弗堪殆尸素而<lb/>
饕餮今汝椸無全衣室無全噐以穿屋爲常以盗肉<lb/>
爲易致隂類之公行冝汝猫之獲戾曷不投逺地而<lb/>
迎善捕者代之則將殺䑕如丘而庶幾安枕卧矣主<lb/>
<pb n="KR4d0261_SBCK_029-7b"/>
人曰唯<lb/>
　　　竹奴文<lb/>
洪子以畏日虗晝几案如爐乃下竹榻寘庭之隅設<lb/>
蘄簟與筠枕將逭暑於湏臾卧旣乆以不寐汗如漿<lb/>
而浹膚揮圎<graphic n="KR1869" url="https://raw.githubusercontent.com/kanripo/KR-Gaiji/master/images/KR1869.png" mimeType="image/png"/>以腕脫咀堅氷而口呿榻枕簟之三<lb/>
子俄趨進以來俱同辭而言曰走之鼻祖宅于渭墟<lb/>
有地千畒冨埓侯租釣月北海者徯英主而赴風雲<lb/>
之㑹龍躍葛陂者委㓛名冨貴而髙蹈天衢逮後來<lb/>
之孫稚遂枝分而派居走家寒而族冷無紹介之吹<lb/>
嘘顧以涼德而猥叨親近誓將盡節以簉夫臺輿今<lb/>
<pb n="KR4d0261_SBCK_029-8a"/>
君流汗四洽氣鬰不舒走等烏敢緘舉類之口而不<lb/>
告君以良圗走族有竹氏夫人者性不熱中形狀魁<lb/>
梧儻受君之親倚可來爽氣之虚徐君誠召而用之<lb/>
彰鄙言之非䛕洪子曰俞吾方思之巳遣長鬚三子<lb/>
方退而竹氏至于洪子曰來竹氏汝以斧斤成質遇<lb/>
熱見湏凭肱據股縱意所如非有鵲巢之德采蘋之<lb/>
職曷爲而受夫人之呼人之稱汝旣以重誣汝輒披<lb/>
襟於汝安乎夫金烱有清明之鑒而䟽徹侯之爵毛<lb/>
頴以翰墨之勲而掇中書之除汝非有㓛有德可與<lb/>
二君子爲徒今黜汝之僣稱而謂汝以竹奴盍安名<lb/>
<pb n="KR4d0261_SBCK_029-8b"/>
而謹分順主人之所驅無沮怍以觖望遂銜冤歸憾<lb/>
於吾竹奴皇恐稽首而進曰抑何言與妾乆懼駑下<lb/>
而負乗將乞骸以財書辱開陳而是正庸迪陋以鐫<lb/>
愚雖不敏而自忻得斯名之不虚敢矢言以懷怨甘<lb/>
受屏弃之誅<lb/>
　　　戒蛇文<lb/>
丁巳<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>月夜未一鼓冰輪湛然遡青霄而上洪子歩<lb/>
影户外聞有物叢草間其聲漸逼少駐而視則蛇也<lb/>
余驚悸流汗趨避它徑蛇知人之旣逺乃奮怒軒屈<lb/>
齧噬草木而去旣歸因以志之天産凶醜形軀不具<lb/>
<pb n="KR4d0261_SBCK_029-9a"/>
蛇韜其足虎削其羽天胡然哉抑亦有故儻虎能飛<lb/>
使蛇善歩其害於人烏可縷數惟爾毒蛇屈脅曲膂<lb/>
邃澤重山種滋品聚裒毒伺人巧噬迅取荐食善良<lb/>
甘飫胷府螫手斷肱傷足去股苟或不然仝體糜腐<lb/>
時及秋啇其毒愈巨嚙草咀柯涎流沫吐人觸死莖<lb/>
尚成疾痼門鬪傾鄭臺遊亹魯其見猶妖况或相遇<lb/>
不幸與逢必就死所吾雖知之罔思備豫月夕欣明<lb/>
披襟曵屨何期毒物潜窺陰覷包藏禍心乗我遵路<lb/>
褰鼻伸舌欲肆其怒天誘于衷吾覺而悟厥毒不行<lb/>
騰矯而去吾與汝蛇非有怨惡我不汝傷汝曷我妬<lb/>
<pb n="KR4d0261_SBCK_029-9b"/>
惟汝凶孽不可開諭豈蜂蠆之能侔信犲狼之不如<lb/>
人聞汝名毛髮森舉汝之害物誠出天付吾今芟吾<lb/>
之庭謹吾之户不處暗室不近積莽與汝殊途不見<lb/>
恐怖我母爾虞爾毋我懼汝毒雖多又奚所措夫毛<lb/>
鱗害人侯鱷侯虎或遭斥於韓公或受誅於周處鳥<lb/>
有鴆毒海南所賦雖衘毒以不■終自膏於斤斧豈<lb/>
造物之有私獨於蛇而容恕胡不聞叔敖殱汝而爲<lb/>
一國相髙帝斬汝而爲萬乗主知天道之疾惡欲世<lb/>
人之去汝吾以空拳不能汝禦後有挾刃撨青執柯<lb/>
老圃與汝相接謹無與忤彼肱一揮汝必僵仆汝能<lb/>
<pb n="KR4d0261_SBCK_029-10a"/>
戒之人孰汝頋汝或不悛人必汝捕汝血霑襟汝身<lb/>
爲脯嗚呼哀哉母忽斯語<lb/>
　　　勸農文二首<lb/>
今天子受命中興視民如子欲使躋冨庶之域郡守<lb/>
勸農於春郊遵詔旨也惟我南海之民或以啇販而<lb/>
廢農或以盗掠而廢農其從事田疇者又苟且鹵莽<lb/>
故耕耘不以時荒蕪不加闢繼自今其子嚴父詔弟<lb/>
奉兄約各廑身力田以受西成之獲使風移強悍賣<lb/>
刀劒服畎畎則嶺表務夲之俗與内郡齒不亦休哉<lb/>
古語云一夫不耕或受之飢豈有提封千里而可以<lb/>
<pb n="KR4d0261_SBCK_029-10b"/>
滅裂穡事也嶺表之人厥性媮墮而南海務末者尤<lb/>
衆故盈城負郭今皆仰食旁郡烏可恃以爲常耶毎<lb/>
歳仲春郡守奉行詔令出郊勸氓延接父老犒以酒<lb/>
肉盖欲丕變浮食興起農功以稱天子道民之意其<lb/>
更相告語勤四體以盡地力易荒瘠爲膏沃則千箱<lb/>
之獲可以望也<lb/>
　　　記夢<lb/>
丁酉七月二十四夜夣至一蕭寺羽人環坐其一髙<lb/>
吟云六十方買妾七十猶生兒旁人掩口笑老子知<lb/>
不知予應聲荅以一篇云桑榆景迫鬢毛蒼巳過耆<lb/>
<pb n="KR4d0261_SBCK_029-11a"/>
年去路忙不把精神陪綺席從他歌舞競鮮粧掃除<lb/>
萬事身如夣斷送一生心弗狂頼有清風與明月肯<lb/>
來相伴一爐香茗飲清話湏臾而散<lb/>
盤洲文集卷第二十九<lb/>
<pb n="KR4d0261_SBCK_029-11b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_006-1a"/>
盤洲文集卷第六<lb/>
　　詩六十二首<lb/>
　　　隆庭竹至四絶句<lb/>
憶昨分抄種樹書三荆今古美同株閑將草木供詩<lb/>
戯待把漁樵足畫圗<lb/>
竹里巧傳幽鳥語月臺髙視客星移郷園何幸立分<lb/>
鼎鳴皷鏗鍾樂聖時<lb/>
斑籜逺移湘岸種猫頭亦是渭川孫百金得諾今無<lb/>
恨千畝封侯不在言<lb/>
裝景松篁渾可喜忘機鷗鷺不相猜南牎情話有時<lb/>
<pb n="KR4d0261_SBCK_006-1b"/>
盡喚取青州從事來<lb/>
　　　荅景盧乆隂遣悶<lb/>
幾日思君環珮聲方冬天宇未澄清衝寒也到臨春<lb/>
閣處暗如登却月城整頓建瓴愁雨作啇量設醴卜<lb/>
花榮錦囊不用詩排悶起看朝雲亦倦行<lb/>
　　　喜小隱新得山茶<lb/>
芳園封植閱年華異卉搜求閙小車不羡竹林生石<lb/>
竹獨來茶塢𥙷山茶遊人認柿枝頭子歸鶴求雌葉<lb/>
厎花我去臨川尋玉茗遥將白雪映紅霞<hi>有人以山</hi>
<hi>茶子爲没蒂柿者</hi>
<pb n="KR4d0261_SBCK_006-2a"/>
　　　荅小隱恵山茶<lb/>
何處仙官蕚緑華鞭鸞獨御五雲車來從月窟曽依<lb/>
桂分種盤洲不礙茶枝耐歳寒犀換葉蘂藏朝霧錦<lb/>
羞花紅顔不逐東君老須著頻來鬪臉霞<lb/>
　　　荅小隱聞野處開尊<lb/>
遺我雙魚集棣華尚疑信馬誤隨車絲聲自是不如<lb/>
肉酒薄須知大勝茶翆䄂明朝看倚竹蘭燈昨夜報<lb/>
開花飲䦨同歩曽臺月古堞危亭見綺霞<lb/>
　　　荅小隱喜得白山茶之報<lb/>
素質寜嫌潘鬢華來時應有雪飜車賦傳山谷文堆<lb/>
<pb n="KR4d0261_SBCK_006-2b"/>
繡種出麻源韻勝茶不向桂宮藏玉兎合横蘂觀儷<lb/>
瓊花冥捜未獲詩先作駐目輕㠶泝落霞<lb/>
　　　憶東閣手植花木用雍陶過舊宅看花詩韻<lb/>
分根徙核望春栽曲徑幽蹊手自開今日成林渾著<lb/>
子花時不折一枝來<hi>雍詩云山桃野杏兩三栽樹樹繁花去後開今日主人相引看</hi>
<hi>誰知曽是客移來</hi>
　　　玉茗未有耗而小隱作詩以瓊花爲二絶當<lb/>
　　專羙野處可也<lb/>
休論官業出金華共樂家林鹿挽車何日尋春携漉<lb/>
酒有時留客試擂茶望梅止渴寜非夢却月撗枝始<lb/>
<pb n="KR4d0261_SBCK_006-3a"/>
是花秖恐偏枯慚好句空教歩障錦如霞<lb/>
　　　和景嚴送方蒂杮<lb/>
萬株紅葉詠光華<hi>昌黎詠柿詩正植万株紅葉滿光華閃壁見神思</hi>嘉實堆<lb/>
盤走紺車<hi>柿之七絶其一曰嘉實</hi>方蒂寜同牛妳柿朱脣應笑<lb/>
鳩<hi>上聲</hi>盤茶園官急送須足繭童子争觀多眼花羅列<lb/>
林珍生飲興詎思辟糓更飱霞<hi>談苑鸎粟子詩旣似柿牛妳又如鈴馬兠</hi>
<hi>笑林有鄰夫自外歸見婦吹火贈詩曰吹火朱唇動添薪玉腕斜遥看煙裏靣一似霧中花鄰之醜婦亦</hi>
<hi>求夫作詩遂改作吹火青唇動添薪黒腕斜遥看煙裏面一似鳩盤茶柿有青者但堪打油故借用</hi>
　　　荅景盧懷舊<lb/>
了無夢寐到京華來徃園林整釣車緩歩競移霜後<lb/>
<pb n="KR4d0261_SBCK_006-3b"/>
橘清談旋碾雨前茶虚名長媿稱三鳯舊事休懷判<lb/>
五花共把詩筒銷永日喜君襟韻秀朱霞<lb/>
　　　園中觀種樹<lb/>
望中赤葉漬霜華林下徐行便當車好處見山仍見<lb/>
水興來呼酒不呼茶旋移朱橘添盧橘更㨂紅花間<lb/>
白花出郭最欣塵事少飽看孤鶩逐飛霞<lb/>
　　　荅景盧報月臺將畢工<lb/>
新築崇臺欵桂華凌虚如跨白鸞車西瓜來自余吾<lb/>
水逺物誰詢悉里茶不减平泉書草木更尋南部録<lb/>
煙花落成有約何時講舞䄂還看舉綵霞<lb/>
<pb n="KR4d0261_SBCK_006-4a"/>
　　　荅景嚴詠山居夾道種松<lb/>
投黻歸來髮半華蒼官恠我出無車樹當樵徑頻争<lb/>
席地接禪房好覔茶要使行人長䕃樾不教侍女獨<lb/>
司花十韋五鬣它年事㑹見摩空薄<hi>讀作博</hi>絳霞<lb/>
　　　和景盧餞朱叔召徃宣城<lb/>
與客窺園春未華也須日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>始廻車松間共賞猫頭<lb/>
竹酒半先甞雀舌茶雲覆踈櫺香起篆風侵宻坐燭<lb/>
吹花雙溪疊嶂催行色佳句重吟綺散霞<lb/>
　　　荅景盧詠道上新松<lb/>
落落喬松說九華逺移霜骨想專車淪脂此地能和<lb/>
<pb n="KR4d0261_SBCK_006-4b"/>
藥結實殊方却入茶村女拾釵分翆葉野人𫾣粉聚<lb/>
黄花翛然一徑窮芝嶺暁見飛雲夕見霞<hi>頃年官池陽見九華</hi>
<hi>山有數松亦結實乃梁時胡僧移來者</hi>
　　　和景盧雨中歎<lb/>
工徒滯雨望朝華好倩泥蠻指日車末利怯寒先近<lb/>
火瑞香蒙潤免澆茶莫嫌雲暗青油幕尚恐天開端<lb/>
木花待得嚴霜變隂翳便須酌酒賞金霞<lb/>
　　　和景盧喜睛<lb/>
共喜胡塵不亂華戍邊聊出武剛車天公欲遣風催<lb/>
雪僧舎方疑煙濕茶廵圃觀橙無墜葉隔溪移杏恐<lb/>
<pb n="KR4d0261_SBCK_006-5a"/>
傷花舉頭忽見雲間日急草詩章慶半霞<lb/>
　　　閩啇貨千葉牡丹疑其非而却之併懐藍憲<lb/>
　　　所許<lb/>
星文隕石應皇華鵲語參差雨洗車忽報啇人緘葦<lb/>
篋𥘉疑閩産雜官茶栽培況乃三冬月真贗難分千<lb/>
葉花寧使雙壇且虚左空吟輕日護香霞<hi>羅鄴牡丹詩門倚長</hi>
<hi>衢攅繡軛幄籠輕日護香霞</hi>
　　　和景盧詠新得歙縣牡丹<lb/>
旁搜嘉卉對韶華寳玩明珠詫照車可使東壇無蔓<lb/>
草如遊北苑得名茶安排釀具多炊黍准擬襟期共<lb/>
<pb n="KR4d0261_SBCK_006-5b"/>
賞花酔語羙人無可恨不教拖帔泣歸霞<hi>李賀牡丹曲羙人酔</hi>
<hi>語園中煙晚華巳散蝶又闌歸霞帔拖蜀帳昏嫣紅落粉罷承恩</hi>
　　　野處送百結花<lb/>
盤屈枝仍墊葱青葉未稀雙㗸疑鳯帶百結類鶉衣<lb/>
弱骨長連鎻輕腰孰解圍若教花自在應作綵雲飛<lb/>
　　　野處送金燈花<lb/>
銀燈未茁有金燈翆葉森森比劒稜待得花光無断<lb/>
續却須拈出問鄰僧<lb/>
　　　和景嚴詠冬開木犀<lb/>
桂枝冬更好浪蘂到今稀雅韻催吟筆幽香傍舞衣<lb/>
<pb n="KR4d0261_SBCK_006-6a"/>
月分千里影風突百花圍倚䇿山亭暮寒鵶亦倦飛<lb/>
　　　和景嚴約賞木犀<lb/>
蔌蔌蟾宫桂冬開自昔稀犀通一點骨蜜染六銖衣<lb/>
樽渌拚深酌爐紅漸可圍賞花冝卜晝莫待晚霞飛<lb/>
　　　喜景盧有落成瓊樓之約<lb/>
地近籃輿便心淸俗事稀檐花瓊結佩牎月練垂衣<lb/>
松竹添三徑溪山豁四圍落成歌管集仰首暗塵飛<lb/>
　　　和景嚴詠新得蒲萄<lb/>
名傳馬乳乆物比蚌胎稀髙出酴醿架輕鋪薜荔衣<lb/>
孤根臨水窟踈蔓接籬圍急釀凉州酒西園蓋欲飛<lb/>
<pb n="KR4d0261_SBCK_006-6b"/>
　　　得洛中牡丹<lb/>
洛花天下選千里湊三園望岫方緘恨慿鶯忽踐言<lb/>
群葩俱退舎勝日便開尊莫惜詩償債真同香返魂<lb/>
　　　藍憲所送牡丹道逺失時頗多枯槁<lb/>
殷勤人有信驚喜得花饒可惜三冬晚來從千里遥<lb/>
根荄愆潤澤牙蘖頓枯焦儻有更生路寧辭楚些招<lb/>
　　　荅景韋赴調還家見寄<lb/>
迎歸烏鵲竟傳聲擺落埃塵襟宇清薪桂豈容留帝<lb/>
闕幙蓮且得近郷城眼邊觸處梅争破陌上分行栁<lb/>
向榮如約速來春可探肩輿須去静中行<hi>韋弟乗車</hi>
<pb n="KR4d0261_SBCK_006-7a"/>
<hi>頻有可笑故云</hi>
　　　許倩遣舟送花栽<lb/>
雙舟十日渉長湖甆斛筠籃且百株可喜石榴𥘉變<lb/>
白更驚玉茗不施朱臨風含笑勞花使映水分行擁<lb/>
木奴裝點園林娱杖屨好來一酔倒金壷<lb/>
　　　予得圃芝山之麓去春始治畦徑名曰山居<lb/>
　　　中爲芝榭四楹其秋雙芝産于榭南今夏復<lb/>
　　　見四夲而盤洲亦有其二因刻詩以志之<lb/>
山中曽有采芝仙此日靈根詎偶然題柱漫將詩紀<lb/>
實慿欄真共酒忘年英華可是丘園瑞造化元非雨<lb/>
<pb n="KR4d0261_SBCK_006-7b"/>
露偏留與山居作嘉話未甘草木羡平泉<lb/>
　　　雙溪堂<lb/>
負郭藏嘉處清溪夾岸流風漪前後起雲態淺深浮<lb/>
入户松横岫開牎橘滿洲心閑身自在塵事底能留<lb/>
　　　檥齋二絶句<lb/>
野色山光列畫圗坐看漁子入菰蒲恰如放鷁穿三<lb/>
峽何事航家問五湖<lb/>
青翰不動栁隂多桂棹無聲鳥語和有此孤舟寄丘<lb/>
壑可憐平地起風波<lb/>
　　　侶鷗亭<lb/>
<pb n="KR4d0261_SBCK_006-8a"/>
憇䇿新亭上波光入坐來魚逰能自樂鷗狎肯相陪<lb/>
風快塵襟豁雲深俗駕回尋盟須日渉未怕落霞催<lb/>
　　　小隱芝草<lb/>
芝叢盈百見聞希不數嘉禾連理枝紫蓋堆雲光點<lb/>
<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>金莖蒙露色凝脂一時競秀園林勝十載深藏天<lb/>
地知急辦軒楹尊瑞物泥封詔墨有來期<lb/>
　　　招二弟賞盤洲雙頭蓮<lb/>
何須艶質鬪鮮䊋並蒂紅蕖夲自雙却恐花飛成造<lb/>
次急來相就倒銀<lb/>
　　　紫薇花以六月至自溧陽在道巳五十日今<lb/>
<pb n="KR4d0261_SBCK_006-8b"/>
　　　有花滿樹因示二弟<lb/>
六月炎天千里移不期繁蘂便盈枝向來渾是西垣<lb/>
客憶得看花草制時<lb/>
　　　九日欲爲雲松之集以病倦而輟<lb/>
半秋翻藥褁九日負雲松黄菊從他好清尊不我容<lb/>
零丁憐敗葉旁午羡遊蜂今古登臨恨雲迷五老峯<lb/>
　　　景盧約賞朝天菊不克徃<lb/>
暮莭真無分頭風秪自知朝天雖有菊向日不如葵<lb/>
乆旱千株槁深秋百草萎吾衰亦相類飲興謝東籬<lb/>
　　　除夕<lb/>
<pb n="KR4d0261_SBCK_006-9a"/>
歲盡春雖淺更長夜亦䦨枕邊雞送暁牎外鴈衝寒<lb/>
學圃心常在籌邊力所難老來驚節序那復問椒盤<lb/>
　　　觀園人接花<lb/>
植杖㸔園吏揮斤接果栽奪胎移造化類我借根荄<lb/>
一似雀爲蛤能令桃作梅天工待人力信手便春來<lb/>
　　　開歲三日有夜雨屢聞雷聲継以大風晨起<lb/>
　　　飛雪巳盈積景盧作詩即事次其韻<lb/>
旱灾巳歎失秋成春到誰教夏令行風陣驟來収雨<lb/>
脚雪花未集聽雷聲隂陽改變纔俄頃冷暖乗除若<lb/>
晦明待向斜川㑹鄰曲占晴須問蜀君平<lb/>
<pb n="KR4d0261_SBCK_006-9b"/>
　　　雪後遊盤洲<lb/>
書事斜川日月同行年過四逼衰翁縱情自洗和陶<lb/>
筆乗興誰開訪戴蓬梅萼廑存難聚雪竹根未稳不<lb/>
禁風莫將野趣逢人說冰上輕鷗西復東<lb/>
　　　檥齊觀耕<lb/>
城下經營二頃田倒囊不惜買山錢一犂駐目雨𥘉<lb/>
歇三徑藏身地自偏乞米帖來須領略相牛經在與<lb/>
周旋甞新指擬翻匙雪旱魃誅夷勝去年<lb/>
　　　景盧新治西園而亭榭未立以詩趣之<lb/>
斬新曲徑治西園野色春來巳可觀便好作亭供客<lb/>
<pb n="KR4d0261_SBCK_006-10a"/>
酔望中流水有時乾<lb/>
　　　荅景盧和篇<lb/>
致君無術合歸田誰敢貪榮食萬錢且對淸尊希北<lb/>
海最欣別墅接西偏轉頭麥壠龍工徃緩歩花蹊蟻<lb/>
磨旋辛苦三農營一飽莫教牟賊壊豊年<lb/>
　　　上元日圃中歸<lb/>
春風環栁岸夜雨失沙痕<graphic n="KR1833" url="https://raw.githubusercontent.com/kanripo/KR-Gaiji/master/images/KR1833.png" mimeType="image/png"/>竹期新笋移花護舊根<lb/>
身閑貪獨樂舌在戒多言是處無燈火荒凉一上元<lb/>
　　　次韻梁憲盤洲之集<lb/>
輕風吹雨稱行春丘壑裝懐我輩人照水軒牎如進<lb/>
<pb n="KR4d0261_SBCK_006-10b"/>
艇穿花旌節屢移輪携壷迭講三杯酒揮麈曽無一<lb/>
點塵明日兵厨尋故事巳教園吏拂華茵<lb/>
　　　再和<lb/>
於越歸來三見春買山學圃狎漁人非嫌厚禄軽捐<lb/>
印所畏空餐詠伐輪時運可驚如過隙人生何苦不<lb/>
同塵明年此㑹誰重講唯把書郵問鼎茵<lb/>
　　　江守置酒盤洲張貳卿兩憲及景盧同集時<lb/>
　　　江新兼泉司<lb/>
皇華分鼎坐添春隱霧巢松三散人半月隂雲濃似<lb/>
墨今朝晴日大於輪不辭多酌娱浮蟻何用清歌落<lb/>
<pb n="KR4d0261_SBCK_006-11a"/>
暗塵歸去池塘入新夢句中芳草酔中茵<lb/>
　　　再賦<lb/>
到處争持麹米春闐闐花厎湊游人同盟非是新傾<lb/>
蓋巧匠誰云老斵輪倚竹豈無人拾翆凌波誰想襪<lb/>
生塵後期直待荷花發欲喚軽𥚑上舞茵<lb/>
　　　酔中三用韻<lb/>
小車追逐賞光春花塢行盤走隷人水靣落英如濯<lb/>
錦雲心𥘉月未安輪今宵同舉盈觴酒後夜還凝滿<lb/>
席塵倒載歸時童稚舞莫教騶哄滓馮茵<lb/>
　　　雨中排悶<lb/>
<pb n="KR4d0261_SBCK_006-11b"/>
生怕花飛减却春半旬苦雨惱幽人山房挂壁有雙<lb/>
屐村徑衝泥無隻輪但見渌波侵碧草不須皂筴去<lb/>
黄塵擁爐更甚三冬月轉覺寒威逼坐茵<lb/>
　　　次韻梁憲再集盤洲<lb/>
春風歩屧共優逰自喜園廬匪拙謀羅列清尊資嘨<lb/>
傲安排好語待賡酬茸茸香草装三徑恰恰鳴禽想<lb/>
十洲玉節尋盟端不再便回天上近凝旒<lb/>
　　　浮杯<lb/>
南北芝泉一澗開穿花度栁勢縈回不須元巳方脩<lb/>
禊才遇良辰便泛杯行止豈由人智巧沉浮長與客<lb/>
<pb n="KR4d0261_SBCK_006-12a"/>
驚猜急流一去誰難進却有先游殿後來<lb/>
　　　送吴逺澤赴南宮<lb/>
文壓秋圍擥桂華一鳴天陛稳乗槎歸來須踏盤洲<lb/>
路要看荷衣酔藕花<lb/>
　　　九曲有感<lb/>
忽忽光隂轉駸駸華髮添迹陳三可歎心賞四難兼<lb/>
　　　歲三日揷栁<lb/>
欲教垂栁匝池臺尋覔長柯處處栽待得成隂身益<lb/>
老攀條能有幾畨來<lb/>
　　　次韻梁子正詠棕亭<lb/>
<pb n="KR4d0261_SBCK_006-12b"/>
鬋得并閭製數椽繍衣拈出少陵篇倚楹見水幽情<lb/>
暢駐屐迷花詩興牽便覺茅軒俱退舎若談竹室不<lb/>
同年滿山所欠青青藥且趂流觴集酔仙<lb/>
盤洲文集卷第六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_001-1a"/>
盤洲文集卷第一<lb/>
詩二十六首<lb/>
　　擬古十三首<lb/>
　　　行行重行行<lb/>
行行重行行南北各倦游昔人重別離一日嗟三秋<lb/>
如何三秋暮相見尚悠悠方寸正紆軫何以冩我憂<lb/>
仰瞻衡漢移俯對蘭菊遂臭味雖云同光塵若爲異<lb/>
迴風凄且發飄我別時𬒮欲知長相思披衣不勝體<lb/>
　　　青青河畔草<lb/>
青青河畔草英英籬邊菊雅雅當䆫女濯濯手如玉<lb/>
<pb n="KR4d0261_SBCK_001-1b"/>
淵淵錦中意粲粲未盈幅藁砧天一涯刀頭誤行卜<lb/>
郤鑑怨新眉誰教逺山緑<lb/>
　　　青青陵上栢<lb/>
青青陵上栢橚橚庭中竹人壽能幾何譬彼電過目<lb/>
一觴命暱交且以慰心曲駕言長安游川光晨可掬<lb/>
神州何赫戯髙城矗延屬嶢榭干星斗彫栭錯珠玉<lb/>
鱗鱗王公第華纓夾繍轂放懷恣槃虞端憂竟誰逐<lb/>
　　　今日良宴㑹<lb/>
今日良宴㑹朋簮故人家揺情緑綺琴度曲漁陽撾<lb/>
放歌掀酔髯晤語粲春葩列坐各知心游揚相齒牙<lb/>
<pb n="KR4d0261_SBCK_001-2a"/>
芬芳須及時東扶忽西斜胡不厲逸翮天津問仙槎<lb/>
無爲甘寂漠痼疾守煙霞<lb/>
　　　西北有髙樓<lb/>
西北有髙樓偃蹇軼千門綺櫳納飛月璧璫礙翔雲<lb/>
上有絃歌女哀聲啓鶯唇誰能爲此曲無乃返香人<lb/>
一章三致志脩蛾有餘顰不惜饒清響暗驚梁上塵<lb/>
所悲聽者心中無涇渭分願作南冥鳥夕飲玉池津<lb/>
　　　渉江采芙蓉<lb/>
渉江采芙蓉芳㽔䕃幽沚相思不相見芬香欲誰遺<lb/>
秋容感人心浪浪睫涵淚不如膝上琴哀音入君耳<lb/>
<pb n="KR4d0261_SBCK_001-2b"/>
　　　明月皎夜光<lb/>
明月皎夜光瑟瑟扇啇籟衡紀直西躔雲章斜左界<lb/>
感彼林薄凋歳律倐云邁蜻蛚誰汝憐悽悽鳴户外<lb/>
昔我耐乆朋着鞭道方㤗尉藉繒縞輕金蘭舊盟改<lb/>
東井不及泉須女無儔配君看貢公綦白頭媿傾蓋<lb/>
　　　冉冉孤生竹<lb/>
冉冉孤生竹成隂幽谷中聿來君子室葛藟施喬松<lb/>
喬松千百尋攀附猶可窮思君江水深褰裳難徃從<lb/>
同心而偏棲媿彼摩霄鴻灼灼芙蓉花凌波媚芳風<lb/>
非不努力愛秋至無歸鴻昔盟儻不寒誰歎乆西東<lb/>
<pb n="KR4d0261_SBCK_001-3a"/>
　　　庭前有竒樹<lb/>
庭前有竒樹黄鳥巢其枝之子不顧返失此熈春期<lb/>
采采未盈匊夕風巳紛披路逺悵莫致雖多亦奚爲<lb/>
　　　迢迢牽牛星<lb/>
迢迢牽牛星奕奕停梭女尋盟整瑶轡緘情遵漢渚<lb/>
欣讌未斯須別愁眉巳度黄月不我留殘機忍重顧<lb/>
翻羡巫山雲朝朝楚王遇<lb/>
　　　人生不滿百<lb/>
人生不滿百蟪蛄䓁春秋花月多風雨何不蠟屐游<lb/>
朱光忽以馳退舎未易留生前一杯樂難與昧者謀<lb/>
<pb n="KR4d0261_SBCK_001-3b"/>
臨流羡芳沚歡言泛輕舟<lb/>
　　　孟冬寒氣至<lb/>
孟冬寒氣至衝風一何厲宿楚失故隂思蟲柱<hi>上聲</hi>哀<lb/>
喙客來門冬冬䄂有尺書遺一讀淚先零再讀心巳<lb/>
酔妾如𥘉開花君如長流水花挽水回難水捐花去<lb/>
易流水何時休春榮難乆恃<lb/>
　　　明月何皎皎<lb/>
明月何皎皎舒光瑩䆫綺宛轉羞空床披軒歩庭際<lb/>
故愛同一心新愁今兩耳咫尺相㑹難苕苕若千里<lb/>
况復千里隔憂端無窮已<lb/>
<pb n="KR4d0261_SBCK_001-4a"/>
　　　謝洪慶善提刑遺法帖<lb/>
紛紛渴驥競秋蛇鐫鑱収拾俱名家吾宗尺牘擅天<lb/>
下年來野鶩誰肩差庭前書帶凝寒緑架上牙籖冨<lb/>
新軸中藏墨妙更竒竒長物不留沾賸馥生平小楷<lb/>
拘蠅頭豈知蠆尾與銀鈎從今巳辦筆成塚學竒還<lb/>
許登門不<lb/>
　　　春思<lb/>
自聞郊外景多病負年光沐雨桃容膩耽春蝶興狂<lb/>
幽期知我背遲日爲誰長一枕虚牎寂爐煙續舊香<lb/>
　　　晚望<lb/>
<pb n="KR4d0261_SBCK_001-4b"/>
古堞髙亭暮登臨逺眺時菊房棲渥露荷盖偃清漪<lb/>
遵渚歸鴻集投林嘨狖悲関情聊繪句獨立自遲遲<lb/>
　　　欲雨<lb/>
雨意泄琴床桃笙驟覺凉衝飈方賈勇藻景荐韜光<lb/>
去室憐鳩婦封閭看蟻王青燈可吾伴黄卷任更長<lb/>
　　　客至<lb/>
閉關聽剥啄有客欵蓬蒿譚壘萬人敵詞源八月濤<lb/>
園𬞞供菜甲盤實餖桃毛冷淡琴書味由來屬我曹<lb/>
　　　秋懷二首<lb/>
送喜得新凉秋情未慭忘弱枝紅皺重平野碧滋長<lb/>
<pb n="KR4d0261_SBCK_001-5a"/>
林逈蟬𥘉亂籬踈菊自芳吟成轉䔥瑟徑酔任蒼蒼<lb/>
愁緒苦縈人寒螿殆叵聞瓜疇殘蔓去蘭畹秀㽔薫<lb/>
逺水涵秋態餘霞冠夕曛揚揚今夜月獨與廣庭分<lb/>
　　　送人之姑蘇<lb/>
吴門千里役别話不堪聞暫發參商歎長懐星斗文<lb/>
菊叢黄彩亂槐路緑行分日兾書郵至冥鴻接暮雲<lb/>
　　　送吴傅朋知盱眙<lb/>
龜山其下古淮濡上駟駸駸稳著鞭千里八年聞皂<lb/>
蓋九重一旦下青氊名郎他日曽趨禁静鎭今朝疊<lb/>
典邊簮筆侍書公雅意薫風殿閣待誠懸<lb/>
<pb n="KR4d0261_SBCK_001-5b"/>
　　　方福州生日行<lb/>
雪峰髙髙雪如許海門潮生浪吞浦郎罷携囝街西<lb/>
東到處歡然聞好語舊日大官多飬髙民詞獄寄充<lb/>
官曹横行阡陌喧夜皷唯征關市析秋豪只今事事<lb/>
無長蠹五月政成歌召父尺一方來問鳯儀魁三快<lb/>
刷聮鴛羽三山岌嶪摩曽空便是方丈蓬瀛中他年<lb/>
圗畫凌煙了却向山中訪赤松<lb/>
　　　謝唐守送朱櫻二絶句<lb/>
鈴齋一樹滴堦春翻走髹盤贈野人欲進麹生呼伯<lb/>
雅却無樊素啓丹唇<lb/>
<pb n="KR4d0261_SBCK_001-6a"/>
乳酪醍醐僻郡無多酸梅子豈吾徒香擎翆籠青冥<lb/>
出舊事從誰說上都<lb/>
　　　荅林神童<lb/>
快覩終童英妙時跫然衘䄂出明璣家聲不詫大哉<lb/>
問文律何愁知者希益利鋒鋩臨大敵飬成羽翼看<lb/>
髙飛紅塵可厭忙車馬挹取西山爽氣歸<lb/>
　　　海棠花二絕句<lb/>
雨濯吴粧膩風催蜀錦裁自嫌生較晚不得聘寒梅<lb/>
<hi>金城記黎㪯常云欲令梅聘海棠棖子臣櫻桃及以芥嫁笋但恨時不同然牡丹酴醿楊梅枇杷盡爲友</hi>
鴨殻非難致鮫胎業巳成夜深寜覔睡相照月偏明<lb/>
<pb n="KR4d0261_SBCK_001-6b"/>
<hi>張寳就印録寳使子弟常廵市乞取雞鴨卵殻雞卵以煑藥鴨卵以金絲織海棠花名鮫胎盞酔後畏酒</hi>
<hi>時多用之</hi>
　　　瑞香花<lb/>
衮衮香毬次第開結根幽獨謝紛埃芳蓉妬入鴛鴦<lb/>
社異馥清傳錦繍堆睡裏魂交非自衍醒時心賞可<lb/>
無猜品題盍在春林石不是花王喜後來<lb/>
　　　題信州吴傳朋郎中游絲書<lb/>
上饒甿俗醇且古千室鳴弦方按堵黄堂丈人今循<lb/>
良河南治平追鼻祖訟棠留景分清隂爐篆方羊燕<lb/>
寢深笑談了却邦人事游戯翰墨惟書林自從真行<lb/>
<pb n="KR4d0261_SBCK_001-7a"/>
易篆隷草聖書絶馳極摯游雲驚龍𥘉振竒渴驥怒<lb/>
猊争作勢臣中第一兹謂誰寥寥典則其幾希丈人<lb/>
尺牘妙天下臧去収拾生光輝作古要湏從我始直<lb/>
欲名家自成體手追心摹前無人一掃塵蹤有新意<lb/>
縱撗經緯生胷中落𥿄便與游絲同繰甕繭車飛白<lb/>
雪織簷蛛網破清風一行一筆相聮屬姿態規橅駭<lb/>
凡目臨池漫勞三十年千兎從教後人秃舊聞吕向<lb/>
連錦書百字環冩縈髮如惜哉淟汩巳無考盍使北<lb/>
面稱臺輿獨歩不復名相甲端恨二王無此法只今<lb/>
四海書同文使者來求至將押<lb/>
<pb n="KR4d0261_SBCK_001-7b"/>
　　　雪詩用眺無咎韻<lb/>
宻雪舞冬晝祁寒反夏炎竹枝低未濕梅蕚瑩先霑<lb/>
怯冷昂肩立欣繁矯首瞻隨風方北渡際海必東漸<lb/>
軒簸來如摻<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛勢轉嚴枯荄新點綴曲砌巧増添<lb/>
伺隙花穿户承隅箸挿簷髙飛迷皎鶴夜影逼清蟾<lb/>
砧浄綃横石牎虚粉雜匳崐丘千璧砕武庫五兵銛<lb/>
煙徑楊吹絮香蹊蝶奮髯鯨鯢陸骨腐鵠鷺野翎爓<lb/>
白髪秦人遯厖眉漢尉潜漬蠶功孰及平地瑞𥘉占<lb/>
窖卧行人節門扄志士恬已甘穿履困奚避割氊嫌<lb/>
酔慕雙螯畢寒懐五絝廉飄颻疑宓女刻畫謝無塩<lb/>
<pb n="KR4d0261_SBCK_001-8a"/>
河闊凝新浪峯髙失舊尖山隂賔欲返淮右冦將殱<lb/>
穆滿三章著宣温五板兼君恩捐衛粟天意絶齊痁<lb/>
江上蓑堪畫籬間氅可覘客觀眸巳眩兒咀手頻拈<lb/>
足没尋萱屐腰閑刈藿鎌馬馳毛愈素烏啄首難黔<lb/>
凍折騷人筆光臨織婦幨螟牟寕待火疫癘詎煩砭<lb/>
甲長寒𬞞細根肥宿麥纎年豊雖欲頌神助愧江淹<lb/>
　　　前韻雖險用之未盡掇其餘復成三百言<lb/>
一苦寒威重清晨雨脚　嚴風號宇宙䬠雪下閭閻<lb/>
布地塩𥘉撒穿帷粉乍黏裴回䡖點䄂縈積滿盈檐<lb/>
騁巧飄雖急乗危勢或沾梨花芳小圃桂魄射踈簾<lb/>
<pb n="KR4d0261_SBCK_001-8b"/>
煙濕茶翁竈竿低酒舎帘清泉埋沼沚蒼幹聳楩柟<lb/>
玉匝齊君履銀封魯國詹盆收新琢璧堦展未裁縑<lb/>
木杪疑飛絮江干雜秀蒹正隨雲陣合未放日光暹<lb/>
處壯山屠虎髙興澤殪蚺重巔聞折木邃野絶飛鶼<lb/>
隼擊翎添厲鱗藏口敢噞狼隨姬滿駕鵲集叔才苫<lb/>
授簡詞臣敏乗車海若謙漢傳王母絳周貢嵰<hi>丘儉切</hi>
山甜王晙師方整髙昌衆欲<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>漢光開帝業蘇烈貫<lb/>
兵鈐豹曵荆人舄牙抽孫子籖膚寒方起粟手坼正<lb/>
憂　挾纊冬裘燠傾罍夜飲厭寒光欺寳鑑素質奪<lb/>
朱綅犬喜蹄方逞兒餐舌未箝梅林催皚皚麥壠長<lb/>
<pb n="KR4d0261_SBCK_001-9a"/>
蔪蔪罝兎難探穴义魚巳漑<graphic n="KR1092" url="https://raw.githubusercontent.com/kanripo/KR-Gaiji/master/images/KR1092.png" mimeType="image/png"/>鴟蹲飢愈噪馬縮凍<lb/>
難拑見睍將消釋歌詩興佞憸妍辭慚謝客詎敢示<lb/>
群僉<lb/>
　　　用雪詩韻謝三外弟見和<lb/>
我昔擕李寓君方錫山潜欲馳咫尺書駃足無飛㢘<lb/>
相望參與啇引首徒遐瞻朅來萍梗蹤逺野得苑簷<lb/>
獲與譚壘接何詢龜筮占青山整煙鬟澄波開鑑匲<lb/>
喬松與恠栢如虬老龍髯悠然一望間野色皆可覘<lb/>
范甑飛埃塵墨突寒不黔好友豈厭頻雞黍供炊爓<lb/>
外家三遺珠頴脫皆囊尖交情謝流俗不問凉及炎<lb/>
<pb n="KR4d0261_SBCK_001-9b"/>
着鞭挹清風從者屢我淹髙論極根源師友識所漸<lb/>
大略㩁治忽細談析毫纎皮裏有陽秋褒貶追齊殱<lb/>
古稱學如殖秋成觀執鐮吾匪董夫子家居下帷幨<lb/>
言經雖敗績寜防整冠嫌抽軋強成章句鄙不任拈<lb/>
骩骳且艱澁疵瑕費鍼砭君詩粲珠琲光焰古人兼<lb/>
詎覆傖父酒不道胡兒塩陳檄愈頭疾杜詞逐寒痁<lb/>
輕縑邊幅冨徤筆鋒鋩銛語句既遒麗格律何森嚴<lb/>
我窮思巳竭君方涌泉添三峽争倒流未肯波瀾恬<lb/>
短才愧非正尚期膏馥沾吟罷覺夜永明牎耿孤蟾<lb/>
　　　讀秦夲紀<lb/>
<pb n="KR4d0261_SBCK_001-10a"/>
應侯一語幽宣后長信蒙辜徙萯陽秦室無親類梟<lb/>
獍借箕誶語亦其常<lb/>
　　　侯生<lb/>
淮隂束手九江閑誰信功成頰舌間不惜鴻溝分二<lb/>
國太公今日得生還<lb/>
　　　楚懐王<lb/>
武関謀詐却稱臣冤魄游魂尚在秦墓木䔥條冡猶<lb/>
濕流聞其子作昏姻<lb/>
　　　讀戰國史<lb/>
折足黥徒未易欺簀中死士亦何爲魏齊断首龐㳙<lb/>
<pb n="KR4d0261_SBCK_001-10b"/>
死禍報由來不可知<lb/>
　　　讀召公丗家<lb/>
齊晉瓜分四國王嬴秦爲呂芉爲黄六雄當日皆新<lb/>
主獨有甘棠澤未亡<lb/>
　　　穰侯<lb/>
推轂曽聞薦武安威伸三晉走荆蠻厠中犬彘圗攘<lb/>
奪猶道藏兵不出関<lb/>
　　　田單<lb/>
齊主輕忘在莒時解裘淄水遽相疑若無貂勃明勲<lb/>
業幾使功臣枉見夷<lb/>
<pb n="KR4d0261_SBCK_001-11a"/>
　　　長平<lb/>
一敗長平振古無趙邦臣主亦何愚當時巳中馮亭<lb/>
計猶自區區遣鄭朱<lb/>
　　　春申君<lb/>
珠履三千盡在門争無國士解衘恩棘門難作無遺<lb/>
類死黨寜聞報李園<lb/>
　　　題陳體仁判官休齋<lb/>
翔纓彯組盍中留緑水芙蓉且漫游過耳從教千不<lb/>
是處心渾欲一冝休爐中異馥非多愛架上新籖弗<lb/>
外求寂寂掩扉無所事飽聽風竹韻凉秋<lb/>
<pb n="KR4d0261_SBCK_001-11b"/>
　　　次韻陳體仁惠詩并示遊山詩卷<lb/>
人生名利埸羈絆無休假沉迷鴈鶩行夢寐雞豚社<lb/>
見謂游子欺更防官長罵何如山中樂松牎肆嘉話<lb/>
陳侯青雲客英聲蜚日下當年金馬門掉鞅示間暇<lb/>
小試芙蓉池未整驪駒駕台嶽十日行樛蘿若相迓<lb/>
來歸探古囊篇篇可圗畫傾耳金石聲鄭衛敢争覇<lb/>
　　　次韻李舉之縣丞秋日偶成<lb/>
當年使節反穹廬解綬歸來得少娱厎事微官又縈<lb/>
縛強顔文墨受意烏<lb/>
朝來傾耳得街談頗說塵容亦可慙從事未知三尺<lb/>
<pb n="KR4d0261_SBCK_001-12a"/>
守酔心空向六經酣<lb/>
官途陸陸未回車秋桂春蘿緫負渠目送飛鴻千里<lb/>
去故山應革絶交書<lb/>
筆厎淵源萬頃多卷中句法不隨波覃思正作青雲<lb/>
計寡和聊成白雪歌<lb/>
　　　次韻題謝景思少卿藥寮<lb/>
壯歲揮金邁二踈眼看餘子伏塩車芷蘭清馥渾紉<lb/>
佩芝术新苗幾荷鋤剰作好詩傳近體誰言巧官勝<lb/>
閑居北䆫睡起琴聲寂便若身登太皥墟<lb/>
<pb n="KR4d0261_SBCK_001-12b"/>
盤洲文集卷第一<lb/>
</p>
<p>
</p>
  </div>
</body>
</text>
</TEI>
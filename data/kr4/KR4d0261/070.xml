<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_070-1a"/>
盤洲文集卷第七十<lb/>
　　䟽文四十一首<lb/>
　　　乾龍節功德䟽二<lb/>
四月維夏有開甲觀之祥千歳爲春遥罄華封之祝<lb/>
淵聖皇帝伏願横流福物順履㤗亨問襄野之塗復<lb/>
迴天歩賜紫皇之藥増夣帝齡<lb/>
丙丁統日瞻華渚之流光甲子疑年指大椿而齊夀<lb/>
淵聖皇帝㐲願金僊助順琳札與齡重易六爻將利<lb/>
艱於羑里受天百禄遂問道於廣成<lb/>
　　　天申節功德䟽二<lb/>
<pb n="KR4d0261_SBCK_070-1b"/>
舒虹爍電日臨東井之躔亘地罄天人獻南山之頌<lb/>
敢慿蓬笁仰介槐楓恭惟<lb/>
皇帝陛下髙歩皇衢重恢帝載剽甲兵而不用隠旒<lb/>
纊以無爲德及淵泉二儀與之比大功光祖禰六籍<lb/>
所不能談式對誕彌同祈難老㐲願休符錫羡瑞諜<lb/>
葳蕤壽考川増不數與三之夣本支舄奕有開則百<lb/>
之祥<lb/>
赤㐲闓符光啓中天之運朱明紀至亶逢貫月之辰<lb/>
裒浄宇之緇黄増祥輝於箕翼恭惟<lb/>
皇帝陛下詩賡瑞鳦業濟時龍帝幄求衣常夙興而<lb/>
<pb n="KR4d0261_SBCK_070-2a"/>
聽政邊城静柝乆宴閉以結盟慶河海之安瀾洽昆<lb/>
蟲而𬒳澤時哉震夙人也謳吟㐲願佛老護持乾坤<lb/>
長乆継天爲子覆禹貢之山川夣帝與齡邁周王之<lb/>
壽考<lb/>
　　　天申節㓛德䟽<lb/>
天有三辰誕紀虹流之慶山稱萬歳争馳鼇抃之情<lb/>
繙蓬貝之祕文介岡陵之曼夀<lb/>
皇帝陛下伏願榮光旁燭福物來崇題南斗之長生<lb/>
等西方之無量舉蒼舒而去檮杌永振乾綱厮伯僑<lb/>
而役羡門逺超仙籍<lb/>
<pb n="KR4d0261_SBCK_070-2b"/>
　　　天申節開啓䟽<lb/>
蕤賔數七和哉玉燭之時嵩嶽呼三清矣黄河之瑞<lb/>
仰慿梵貝少効㳙塵<lb/>
太上皇帝陛下伏願翕受頌聲横流福物齊蹤䆳古<lb/>
較尭舜以錙銖尚齒列僊笑僑松之呼吸<lb/>
　　　滿散䟽<lb/>
天有三辰實紀虹流之慶山稱萬歳争馳鼇抃之情<lb/>
窮貝藏之秘文衍楓宸之曼壽<lb/>
太上皇帝陛下㐲願榮光旁燭福物來崇瞻金闕之<lb/>
殊祥鼎來戩糓受玉巵之縟禮永對驩謡<lb/>
<pb n="KR4d0261_SBCK_070-3a"/>
　　　㑹慶節功德䟽三<lb/>
爲天下君光啓蟬連之業祝聖人壽率同獸舞之歡<lb/>
䖍叩𣑽宫仰祈㤗筴<lb/>
皇帝陛下伏願畢轃百福丕冒八荒何必學仙求蓬<lb/>
萊安期之屬自然享國過髙宗祖甲之年<lb/>
非煙非雲騰神光而載夙如山如阜祈壽筴以同辭<lb/>
皇帝陛下伏願蓮相凝符貝編集福五帝足六已邁<lb/>
德於啇周萬歳者三更垂鴻於箕翼<lb/>
皇乾眷命誕明主以中興良月就盈増祕篇之上壽<lb/>
更慿寳𣑽用祝遐齡<lb/>
<pb n="KR4d0261_SBCK_070-3b"/>
皇帝陛下伏願聖與天通福如川至五十而慕父母<lb/>
益重舜德之華八千以爲春秋共獻蒙園之頌<lb/>
　　　南華齋羅漢䟽并序<lb/>
　紹興二十年十二月一日舟泊䖍州夢至一古屋<lb/>
　下忽街中水深沒膝不可出遂登屋行數十歩有<lb/>
　編大竹爲髙墻隨行人皆自彼下街予畏不敢進<lb/>
　遂回復入屋下過一處如人書室有文書委地返<lb/>
　顧尚有一介相隨予將出户見隨行者取文書巳<lb/>
　盈抱予恐其外有人令弃之旣出户見堂屋下有<lb/>
　數人坐於地以白輕紗爲衣如深衣然拄間皆貼<lb/>
<pb n="KR4d0261_SBCK_070-4a"/>
　𥿄畫人物予意其家有學畫者旣過堂前見數房<lb/>
　内帳幕皆是墨畫人物巳過數間因駐足視之乃<lb/>
　地獄罪人變相予方知是冥府復行入後廊下欲<lb/>
　出無計因就地坐閉目誦佛覺有小介蟲如大黒<lb/>
　豆然綴粘衣上拂之不去忽聞人相笑聲遂開目<lb/>
　復行諸蟲自落直後有横屋地形頗髙最後簷際<lb/>
　數尺見天如鑿山作屋地者至彼見其上有一僧<lb/>
　屋下有大穴數十予問僧求出僧指云入穴中閉<lb/>
　目即可出矣予問旣出以何爲報僧云何以報爲<lb/>
　予再扣之即云只齋羅漢亦無所費予曰當作報<lb/>
<pb n="KR4d0261_SBCK_070-4b"/>
　誰僧云但言回施六親眷属予入穴覺其中皆是<lb/>
　沙努力以下頗如今之砌臺不覺摖平處而寤<lb/>
一夣入冥念欲歸之無計六親指路如巳死而復蘇<lb/>
浄記當時之言䖍修開士之供因仍攝事荅謝愆期<lb/>
仰冀慈悲曲生歡喜<lb/>
　　　饒州歳㑹道埸䟽<lb/>
南楚名邦盈廛居之萬室暮春良日崇賽具於群神<lb/>
歴甲子之一終繇戊辰之三㑹𥘉心無怠大報益䖍<lb/>
掃寳刹以妥靈扣琳宫而徼福驅厲鬼兮山之左共<lb/>
祈奠枕之安祀盤庚于門之西那復濟帷之患式修<lb/>
<pb n="KR4d0261_SBCK_070-5a"/>
故事願出餘財<lb/>
　　　廣洲獄空道埸䟽<lb/>
五羊都㑹抵重罪者居多三院空虚傳昔年之未有<lb/>
仰真乗之庇護肅寳相以薫崇伏念此邦瀕於大海<lb/>
逐魚塩於多槳易萌剽竊之謀雜蠻蜑於齊民常有<lb/>
鬪争之事誣是非於鴃舌輕性命如鴻毛某自佩郡<lb/>
章不留庭訟念草芟獸獮豈仁政之冝爲然莠飬禾<lb/>
傷即姦渠之浸長每原情而用法不任意以逞刑仰<lb/>
體好生敢令瘐死政非成於五月獄偶無於一人爰<lb/>
啓𣑽筵廣敷貝藏拔沉冤於旣徃嚴浄福以無邊伏<lb/>
<pb n="KR4d0261_SBCK_070-5b"/>
願慧劒解割於悪纒法炬開明於善地慈悲所化永<lb/>
無犢佩之群逺邇可封不必䑕墉之聽<lb/>
　　　廣州獄空道埸䟽<lb/>
遐萌丕變浸銷嚚訟之風幽圉屢空悉自法雲之覆<lb/>
適當開歳爰啓𣑽筵㐲念某典郡于斯隃冬巳再訪<lb/>
游禽於絶澗每戒深文鞠茂草於圜扉洊臻善効尚<lb/>
虞桁摺之下或有㩜牢之冤仰頼慈悲爲之洗滌伏<lb/>
願刑章益措無重罪之繫囚慧力無邊躋斯民於壽<lb/>
域<lb/>
　　　廣州禱晴䟽<lb/>
<pb n="KR4d0261_SBCK_070-6a"/>
田疇將穫旣屢苦於愁霖廛市無聊亦難營於飽食<lb/>
爰裒浄侣仰扣上靈伏願隂隲下民導迎善氣積霾<lb/>
解駮無飜手以爲雲圎象清明遂舉頭而見日<lb/>
　　　謝晴䟽<lb/>
沉隂弗解寔懷苦雨之憂慧力無邊遂啓清暘之禱<lb/>
方鑪煙之上逹巳氛曀之四除恩則甚深報於何有<lb/>
更祈慈覆益庇含生<lb/>
　　　謝雪䟽<lb/>
五日爲期即獲同雲之應千巖俱白載瞻積雪之祥<lb/>
稽首陳詞齊心拜況尚徼帝力終佑民編<lb/>
<pb n="KR4d0261_SBCK_070-6b"/>
　　　禱晴䟽<lb/>
田家作苦懼雨勢之傷麰蠶事旣登待日華而収繭<lb/>
惟霖淫之未巳輙齊洗而有祈伏望淵鑒弗違積隂<lb/>
丕變副此下民之望賜之旬日之暘庶無偃仆之秀<lb/>
歧可以縱横於巧織<lb/>
　　　謝晴䟽<lb/>
飜手爲雲致織婦耕男之愁歎舉頭見日快牛童馬<lb/>
走之清明豈涼德之能然顧厖恩而何報更期時若<lb/>
以反秋成<lb/>
　　　謝雨䟽<lb/>
<pb n="KR4d0261_SBCK_070-7a"/>
踰旬不雨正懐旱暵之憂卜日叩<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>即獲雲霓之應<lb/>
連緜甘霔霑足多田吏逃失職之愆農有逢年之喜<lb/>
恩將何報言不能宣天且不違願終十雨五風之惠<lb/>
人之所欲庶厎千倉萬箱之収<lb/>
　　　禱雪䟽<lb/>
歳聿云暮未瞻積雪之祥天且弗違願賜同雲之澤<lb/>
爰趍丹宇恭露赤情兾三白之應時免大陵之作沴<lb/>
　　　設㕔請觀音禱晴䟽<lb/>
一秋常雨旣屢控於禱祈千手大悲豈不憐其饑饉<lb/>
念多稼巳傷而無幾顧來麰未播而可憂儻霶霈之<lb/>
<pb n="KR4d0261_SBCK_070-7b"/>
弗休將流亡而莫救敢迎妙相來憇黄堂願廣布於<lb/>
法雲即盡驅於沴氣庶使提封之衆免淪莩野之凶<lb/>
　　　謝晴䟽<lb/>
叩蓮宫而禱請䖍奉紺容掃棠舎以莊嚴敬披丹悃<lb/>
惟回天之有力能出日以開明解四境之怨咨副九<lb/>
衢之瞻仰慧光所燭願長運於慈悲遺秉可儲庶少<lb/>
扶於凍餒<lb/>
　　　水陸䟽<lb/>
千燈之叢一室不異一燈一月之照千江便成千月<lb/>
物理如是佛法固然伏念荆門頃遭戹㑹或家屠於<lb/>
<pb n="KR4d0261_SBCK_070-8a"/>
劇盗或命絶於凶年或析骸於竈觚鼎耳之旁或蹀<lb/>
血於車輪馬足之下豚無掩豆若敖氏之鬼長飢爪<lb/>
不表犀冥漠君之冢何在旣沉魂之未抜冝和氣之<lb/>
弗充凡此遺民殆非平日竹籬苑舎常濫𦦨之相驚<lb/>
白叟黄童亦四時之有疾欲求不盡之福迺肅無遮<lb/>
之筵㐲望一切虚空四維上下廣大雲之法䕃同作<lb/>
證明變甘露之珍羞率令飽滿一郡得沾於樂果三<lb/>
塗永脫於迷津仰兾覺慈曲垂洞鑒<lb/>
　　　芝山水陸䟽<lb/>
買山作圃雖久閱於歳時畫地種花巳粗成於畦逕<lb/>
<pb n="KR4d0261_SBCK_070-8b"/>
念開鋤於積土或傷犯於遺骸常懐不忍之心兹肅<lb/>
無遮之㑹㐲願慧炬燭於潜壤法雲登彼沉魂使之<lb/>
捐蓬顆之居徃生樂國於此飽伊蒲之饌永脫迷津<lb/>
　　　金臺開堂䟽<lb/>
新㑹迺五羊壯縣金臺有諸佛道埸須得當人式揚<lb/>
正法某人解弟一義續無盡燈道旣心傳何惜逢埸<lb/>
作戯機能口伐未甞把䌫放舡而今踼倒浄缾休要<lb/>
横檐柱杖請升猊坐爲證龍華<lb/>
　　　仁王請長老䟽<lb/>
舉拂白搥湏是棒頭有眼㝷枝摘葉盡皆雪上加霜<lb/>
<pb n="KR4d0261_SBCK_070-9a"/>
惟仁刹之道埸迺羊城之浄社當求覺者爲闡宗風<lb/>
某人末法津梁叢林耆傑迅機激電一喝可以接人<lb/>
挈行傳燈三關端的継祖願携鈯斧坐断禪床莫辭<lb/>
辛苦逺來要看斬新拈出<lb/>
　　　請西笁長老䟽<lb/>
西笁近作名藍財去城一牛鳴外南方希有道眼誰<lb/>
進歩百尺竿頭丈室旣虚真源曷振某人能判公案<lb/>
見許作家逺遊寂寞之濵全無藞苴之習幾年飛錫<lb/>
真箇得魚忘筌今日拈搥定不向空釘橛願聞一喝<lb/>
爲破群迷<lb/>
<pb n="KR4d0261_SBCK_070-9b"/>
　　　雲封長老開堂䟽<lb/>
斬丁截鐵湏還本分鉗鎚摘葉拈花不脫前來窠臼<lb/>
欲宣妙旨允屬當人長老道價甚髙叢林所許徹開<lb/>
關捩笑它鈍鳥捿蘆不墜宗風真箇泥牛吼月此百<lb/>
粤踐蛇之境界乃六祖覆鉢之道埸肯隨嶺上之雲<lb/>
爲指庭前之栢要看横說竪說見得竒哉妙哉<lb/>
　　　代爲母還水陸䟽<lb/>
佛起慈悲之心隨縁必應人有呻吟之苦修善或除<lb/>
徼十方賢聖之靈設三界冥陽之㑹㐲念母氏甞縈<lb/>
疾疢浸閱冬春三折肱而知爲醫曽弗逢於良藥一<lb/>
<pb n="KR4d0261_SBCK_070-10a"/>
舉足而不忘母爰有禱於寳坊頼正覺之開顔致沉<lb/>
痾之去體是修浄供不違本心伏望一切虚空四維<lb/>
上下瞻十地坐蓮之相三乗皆具大乗聞五天譯貝<lb/>
之文一食爲無量食咸生歡喜爲作證明所願福德<lb/>
川増灾殃氷釋數口保團欒之樂四時消坎坷之憂<lb/>
　　　代爲妻還水陸䟽<lb/>
居色界無色界之中愛纏未脫惟法聲非法聲所曁<lb/>
善報相隨甞祈大力之尊願肅無遮之㑹巳叨慈䕃<lb/>
敢替前言某昨以妻某氏欲火所然業山弗坦惟四<lb/>
大假合之妄未悟空花而十月滿足之時且臨坐草<lb/>
<pb n="KR4d0261_SBCK_070-10b"/>
不頼諸佛菩薩孰憫一切衆生輙伸合爪之私遂獲<lb/>
免身之吉偶微官之奔走致浄供之愆違㐲望三界<lb/>
冥陽四維上下來飽毗耶之飯同作證明預聞優鉢<lb/>
之香悉皆清浄所願分光慧炬蒙庇法雲滌曩夙之<lb/>
過郵崇來今之福利如是因如是縁如是果俾無六<lb/>
甲之虞歸依佛歸依法歸依僧更迓一丁之喜<lb/>
　　　薦張正甫䟽<lb/>
萍蓬無定共嗟旅食之窮人琴俱亡忽見佳城之閉<lb/>
聊慿佛力少助冥途伏願洗滌宿塵除悪纒之煩惱<lb/>
濟登彼岸瞻寳相之光明<lb/>
<pb n="KR4d0261_SBCK_070-11a"/>
　　　薦亡㛐趙氏䟽<lb/>
平生藴德内外無有間言一旦遡幽俛仰巳成陳迹<lb/>
追色辭而結想仗𣑽唄以洩哀伏惟出帝王之後而<lb/>
不習驕奢擅閨房之秀而能閑禮法獨居八載不踐<lb/>
二廷披寳筴而晨課有常受秘籙而齋居甚確世味<lb/>
真同嚼蠟道心可謂斬丁故能一彈指間不覺三寸<lb/>
氣断六姻無不相弔七日又復如馳㐲願慈䕃雲深<lb/>
惡纒氷冸如露如電如夢幻夙悟斯言大雄大力大<lb/>
慈悲爲躋彼岸<lb/>
　　　薦趙監廟䟽<lb/>
<pb n="KR4d0261_SBCK_070-11b"/>
相從曩日夙期事業之成一訣終天孰謂死生之隔<lb/>
供桑門之浄侣演貝葉之妙文有頼慈悲爲崇福徳<lb/>
某人襟靈開豁論議該通奥篇逺探於羲農徤筆仰<lb/>
師於韓栁出名家而延賞舊矣奉祠逢近屬之來歸<lb/>
釋然讓爵喜愠不形于色得喪莫累其心人之難能<lb/>
世所推重曁叅佛祖頓悟禪宗地水火風了覺此身<lb/>
之妄夣幻泡影豁超是觀之空念再世之契深在諸<lb/>
親而情厚忽聞音訃冞切哀悰不勝悲悼之私少仗<lb/>
莊嚴之助伏願濟慈航於彼岸分法炬之餘光善纒<lb/>
惡纒煩惱纏悉皆解脫我相人相衆生相益契真如<lb/>
<pb n="KR4d0261_SBCK_070-12a"/>
　　　祖母周祥䟽<lb/>
日薄西山巳愴含飴之逺律中南吕俄臻升糓之新<lb/>
頋朞制之云終想慈顔而如在惟是一心之痛不勝<lb/>
五體之投仰慧炬以無邊庶冥途而有助㐲願幻塵<lb/>
席卷福海航安諸如來舌相廣長遍覆色界非色界<lb/>
善女人耳根清浄常聞法聲非法聲<lb/>
　　　祖母忌辰䟽<lb/>
望断新阡阻一官於千里悲纒諱日驚再見於三秋<lb/>
雖合爪以有祈曽含飴之莫報伏願<hi>同前䟽</hi>
　　　祖父逺忌䟽<lb/>
<pb n="KR4d0261_SBCK_070-12b"/>
幻心未㓕孰知空果之非祖武是繩乆痛靈根之殞<lb/>
適臨諱日冞切哀悰伏願法雨霑濡迷雲開豁㝷光<lb/>
見佛旣不入於稠林如渡得舡遂即登於彼岸<lb/>
　　　亡妣忌辰䟽<lb/>
職叨丞郡記弧矢於𥘉生飬缺循陔痛柸圈而罔極<lb/>
適際傃幽之日不勝追逺之情伏願借潤智淵分光<lb/>
慧炬或因六十二見而造罪障盡得断除不於三四<lb/>
五佛而種善根遂生安穏<lb/>
　　　寜海薦亡妣䟽<lb/>
生我劬勞適至垂弧之地思其居處不勝吹棘之情<lb/>
<pb n="KR4d0261_SBCK_070-13a"/>
痛三釡以莫伸瞻六牙而有禱伏願慧燈分照法鼓<lb/>
聞音清浄諸塵起藴麝名香之想濟登彼岸生蓮花<lb/>
寳座之中<lb/>
　　　樞第水陸䟽<lb/>
人生如寄興哀常棣之詩法力無邊徼福菩提之路<lb/>
肅三界冥陽之㑹伸百年兄弟之情亡弟大資享夀<lb/>
不逮六旬遡幽巳臨三七平生舉措或有誤於斯心<lb/>
厚夜沉淪恐未登於彼岸痛深同産誠扣大慈浄供<lb/>
無遮共飽毗耶之飯惡纒悉解願歸兠率之宫<lb/>
　　　諸子爲母氏水陸䟽<lb/>
<pb n="KR4d0261_SBCK_070-13b"/>
吹棘凱風痛益深於七子傷心素韠禮遽浹於三年<lb/>
永惟罔極之恩䖍卜無遮之供亡妣頃嬰末疾奄棄<lb/>
浮生曜魄如馳驚再升於新糓柸圈徒在愴乆廢於<lb/>
長筵哀戚有終劬勞曷報雖平生之積善恐人丗之<lb/>
多愆致尚滯於迷津或未登於彼岸設三界冥陽之<lb/>
㑹徼四維上下之靈願賜慈悲曲垂捄拔法雲敷䕃<lb/>
盡解脫於惡纒慧炬分光即徃生於樂國<lb/>
盤洲文集卷第七十<lb/>
</p>
<p>
</p>
  </div>
</body>
</text>
</TEI>
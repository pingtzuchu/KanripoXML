<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_071-1a"/>
盤洲文集卷第七十一<lb/>
　　祝文五十七<lb/>
　　　台州謁先聖文<lb/>
昔先聖之門以政事居文學科之右盖能推惠浹民<lb/>
與區區鎪章彫句者端有間然某綴第詞林進汙群<lb/>
玉之府便親露請來貳此邦而𥘉試民政日夜惟念<lb/>
未能深燭厥理然罄心究精問可省否不敢少負所<lb/>
學効職之始是申祗告惟先聖監之<lb/>
　　　謁諸廟文<lb/>
郡丞所以貳守一圻之事實關掌焉某備數道山私<lb/>
<pb n="KR4d0261_SBCK_071-1b"/>
請得外以來爲是邦之佐雖心乎斯民不敢有負而<lb/>
𥘉試從政大懼莫克逃責佩章之𥘉是用澡思控誠<lb/>
以祗見于祠下惟神尚佑之<lb/>
　　　造閣告土地文<lb/>
昔下邳趙興每至官舎必移穿改築故犯妖禁而爵<lb/>
禄益豊漢史書之某附贅郡貳公宇仍幕寮之舊陋<lb/>
冗叵居獨東偏有地掌許因芟薙榛莽作小閣焉暇<lb/>
日可以放目逺覽復廢𬞞畦以植雜花而䟽池其間<lb/>
以兾縱歩徜徉之適隂陽家或以拘忌爲言而延袤<lb/>
無幾不可避屯取休大懼畚築之非獲戾于上下神<lb/>
<pb n="KR4d0261_SBCK_071-2a"/>
祇是敢援趙興之事以請惟聦鑒其寛貰之<lb/>
　　　辭先聖文<lb/>
某未更州縣條章弗之習再歳任職誦所聞不敢念<lb/>
其私偶逃吏議而去不敢不告<lb/>
　　　辭諸廟文<lb/>
某佐州再歳於公無抄忽之𥙷而一身免疾且不以<lb/>
罪斥得偕婦<graphic n="KR1178" url="https://raw.githubusercontent.com/kanripo/KR-Gaiji/master/images/KR1178.png" mimeType="image/png"/>問昔塗以歸神之恵我亦私矣更書<lb/>
有期陳酒拜况<lb/>
　　　禱蒼山神文<lb/>
昔王陽不度卭崍九折之阪遂成孝子之名某以父<lb/>
<pb n="KR4d0261_SBCK_071-2b"/>
逺謫亟欲歸侍避天台數驛之迂昌蒼山萬仞之險<lb/>
事與昔殊心乎其親則同也問塗未幾仍日之雨如<lb/>
注瞻空黙祈頼神之靈屏翳夕休溪殺其漲故朝得<lb/>
以渉進而止于兹山之麓而雲雺屯羃不見巔岫天<lb/>
光韜而未登念鳥道嶄絶旁臨䆳壑或雨興于上淖<lb/>
艱于下盡室百有餘指將必有僨越之患惟神興哀<lb/>
終此大德<lb/>
　　　謝鬲湖神文<lb/>
家累千金不垂堂坐國有六職實禁川游故馮河而<lb/>
死者兹謂輕生而近墻不立者然后知命比浮一葦<lb/>
<pb n="KR4d0261_SBCK_071-3a"/>
遽絶重湖中流而遇風波雖噬齊之無及明神能出<lb/>
雲雨庶稽顙以能通爰瀆龍顔兾安鯨浪果獲監觀<lb/>
之助遂無淪溺之虞平昔萌心謂魯連之可蹈從今<lb/>
束手與范蠡以相忘瞻覆轍之在前乗扁舟而知懼<lb/>
非因噎爲之廢食盖吹韲所以懲羮敢㝷前言輙邀<lb/>
靈駕物云不腆効祭獸之報焉意則無它異操蹄而<lb/>
祝者<lb/>
　　　祈晴文<hi>巳下二十七首係代廣帥作</hi>
凛秋將半愁霖弗休穡者懷憂居者告病奔走丐貺<lb/>
豈無明靈惟神之尊大庥此土願借威力一掃隂氛<lb/>
<pb n="KR4d0261_SBCK_071-3b"/>
時暘舒光吏得逭責磬折祠下惟神臨之<lb/>
　　　謝晴文<lb/>
下潦上霧積旬弗巳民以爲戚吏職其憂惟神聦明<lb/>
歆荅如響鑪煙方布氛曀巳清坐致謳吟一變窮慘<lb/>
神功如此豈望報乎泂酌掲䖍以謝靈貺<lb/>
　　　祭勾芒神文<lb/>
天子命我盡牧南海之民農人告予將有西疇之事<lb/>
念銅虎謹班春之職出土牛示嗣歲之期敢恭明神<lb/>
以庇此土俾曰暘曰雨之若致如茨如梁之收<lb/>
　　　祭風師文<lb/>
<pb n="KR4d0261_SBCK_071-4a"/>
大塊噫氣扇物功溥入律之𥘉祀事逌舉五日應期<lb/>
無肓無颶<lb/>
　　　祭南嶽廟文<lb/>
暮春三月有司率故事並走于群祠惟帝之靈放于<lb/>
四海粤分實有別宮焉庶幾徼福使瘴癘熄㓕雨風<lb/>
節調民獲寕壹而吏可以捄過惟帝其鑒臨之<lb/>
　　　祭南海神廣利王文<lb/>
諸侯祭其封内山川古制也惟神築宫専祠實尸南<lb/>
海之戚休民之奉事䖍不敢怠暮春之吉祀有常典<lb/>
庶幾徼神之福使瘴癘熄㓕雨風節調民以佚居吏<lb/>
<pb n="KR4d0261_SBCK_071-4b"/>
得以捄過惟神其聽之<lb/>
　　　祭十賢文<lb/>
惟公咸以抗節之舊流徳南紀吏民奉事乆而益䖍<lb/>
則公之所以庥于此土雖千百年猶昔日也春律之<lb/>
季祠以徼福<lb/>
　　　祭王中令文<lb/>
某自廣易閩道出曲江謁文獻張公經祠而我外王<lb/>
大父列祀西室盖公歛恵斯土雖數十百年烝甞之<lb/>
禮不替某獲分餘䕃而㓜失所恃棘風寒泉之思無<lb/>
一日忘也今瞻卬像貌愴然有感念瓦缺壁穿丹青<lb/>
<pb n="KR4d0261_SBCK_071-5a"/>
陊剥遂以私錢諉邑官葺飾因陳牲酒之薦惟公其<lb/>
鑒之<lb/>
　　　禱南海神廟文<lb/>
大凡一封之内神受命于天吏受命於君以分幽明<lb/>
之柄其責等也某材智無長濫受牧民之寄夙夜自<lb/>
勵靡敢留事今歴三時矣獨是盗賊未能㓕心纍化<lb/>
盖此邦岸大海扁舟岀没易於反掌習俗相煽輕死<lb/>
抵法化之弗銷而刑之弗懲也是用齋洗露誠乞靈<lb/>
于神惟神之靈大福此土庶頼威力潜變愚民使之<lb/>
悛悔自新不復爲多㯍大櫂之計山行海宿如出坦<lb/>
<pb n="KR4d0261_SBCK_071-5b"/>
塗吏責旣逃而神之更生斯民施則甚博<lb/>
　　　祭勾芒神文<lb/>
三載鞭春寕復一牛之愛群心望歳甫興九扈之期<lb/>
徼于明神監此泂酌願相賣刀之俗益侈求箱之儲<lb/>
　　　禱南海神文<lb/>
嶺之東雨暘不時炎涼玄變煙嵐四起中之則病故<lb/>
逺宦者以瘴癘爲憂某奉藩于此鞅掌簿書夙興暮<lb/>
休不無勞瘁衝昌之患而盡室數百指起居飲食安<lb/>
能自適厥中念非明神黙相則何以弭災得吉今躬<lb/>
謁祠下是用私有禱焉庶幾仰借威靈之護使一門<lb/>
<pb n="KR4d0261_SBCK_071-6a"/>
長穉無呼醫問藥之事異時秩滿咸遂安歸則皆神<lb/>
之賜也瀝懇控誠神其鑒聽<lb/>
　　　秋祭諸廟文<lb/>
秋灰斯飛季月琯兮人無札瘥嘿呻歎兮可以卒歳<lb/>
汙邪滿兮匪靈之祐曷臻此兮鳴䶵拊鼔崇報事兮<lb/>
物云不腆酒則旨兮春秋蘭菊芬芬継兮不嚬以笑<lb/>
靈旣來兮永庇我民祓凶烖兮<lb/>
　　　禡牙文<lb/>
維年月日具官以清酌之具禡于軍牙之神國家仁<lb/>
民偃革不用邊亭十載無戰闘聲有蠢叛黥嘯于章<lb/>
<pb n="KR4d0261_SBCK_071-6b"/>
貢慿陵城郭假息扇凶某把麾東廣寔揔師衆皇帝<lb/>
有命發兵循潮徃扞嶺阸用固吾圉繕甲摩劒前茅<lb/>
有行典有禡祭不敢不䖍匄神之佑覆其妖巢不煩<lb/>
接刃螳斧自衂無使逋誅貽恥于神急急如律令<lb/>
　　　祭南海廟文<lb/>
昔儂獠嘯凶長驅數郡鋒摩畨禺藉神之威不能揺<lb/>
毒遂釁鍾皷而斯民免蹀血之患綸函寵封以荅隂<lb/>
相嶺以南户知之惟神之靈放于四海豈限彼疆此<lb/>
界哉今章貢叛黥嬰城連三月矣生齒何辜淪胥塗<lb/>
炭天戈雲集未奏膚公豈神能摧孽獠于前而不能<lb/>
<pb n="KR4d0261_SBCK_071-7a"/>
殪魁渠于今也施明靈以助王師左翦右屠母俾假<lb/>
息鄰封洗兵則吾之境内益奠枕矣<lb/>
　　　祭勾芒神文<lb/>
迓木官之御序告耕耘旣飭之期岀土偶以揮鞭無<lb/>
觳觫可憐之狀掲䖍徼祐望歳祈豐鑒斯蕰藻之微<lb/>
賜以餘粮之喜<lb/>
　　　荅祭颶風文<lb/>
徃歳夏秋颶風三作發屋抜木瀕海諸郡皆病之迺<lb/>
季秋月朔有赤青氣見于東方人指以爲颶母越九<lb/>
日乙未箕伯扇怒濟以疾雨蓬勃之勢張甚惟前事<lb/>
<pb n="KR4d0261_SBCK_071-7b"/>
之可慮也因齋心有禱頼神之力曽不崇朝雨斬風<lb/>
迴害弗及物瀝酒以謝吏其敢後<lb/>
　　　奉安天王文<lb/>
在天寳時神能出威靈有功于西域始詔天下䇿祠<lb/>
髙墉今五羊繕治城堞念像設晻昧是加粉飾及其<lb/>
畢功瀝酒以告惟神永庇我民以扞外侮<lb/>
　　　春饗諸廟文<lb/>
春律之抄農事繁興馨爐瀝觴格神乞靈時雨時暘<lb/>
無災風潦瘴癘消殄五糓旣好神其賜之指期以報<lb/>
　　　禱東廟文<lb/>
<pb n="KR4d0261_SBCK_071-8a"/>
某洊歳牧人頼神之力糓稼胥熟抱皷稀鳴得以捄<lb/>
過而瘴癘不作民樂其生徃者贑黥狐鳴甞有禱焉<lb/>
果得隂相姦鈇槯毒大庾以南無遁逃蹂<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>之患某<lb/>
今去終更財八旬浹說者謂閏歳多瘴敢徼終惠使<lb/>
盡室數百指及期安歸仰瀝丹欵惟鑒聽之<lb/>
　　　立夏東廟祝文<lb/>
每歳立夏守臣承天子命有事于廟今祝冊及期不<lb/>
至竊意章貢道梗奉之者或有失墜不敢廢常乏祀<lb/>
躬以犧幣致告俟冊至當嗣走祠所惟神鑒臨之<lb/>
　　　秋饗諸廟文<lb/>
<pb n="KR4d0261_SBCK_071-8b"/>
秋箭且盡凡封内血食之祠有司彌祀之所以爲民<lb/>
効西成之報也惟神庇之至于今矣說者謂逢閠必<lb/>
瘴念苑黄惟時不可不慮敢因報有禱俾無菑無害<lb/>
左餐右粥優游衣褐則神之加惠我民有終矣<lb/>
　　　奉安南海王文<lb/>
惟神以聦明正直庇南海之民凢有疾病憂戚靡不<lb/>
奔走徼祐城之南有別宮焉比因繕堞鼎新祠房而<lb/>
像設昬剥遂加崇飾練日之良妥靈薦馨惟神有靈<lb/>
永福斯土<lb/>
　　　奉安十賢文<lb/>
<pb n="KR4d0261_SBCK_071-9a"/>
子城東北隅有屋數楹列晉唐刺史十人之像皆有<lb/>
清節善政可以矜式後來冝丗丗血食無愧偶因颶<lb/>
風瓦飛棟折非甘棠勿鬋之意旣新雉堞遂葺祠宇<lb/>
飾像設以吉日具牲酒再拜妥靈惟神視今如昔永<lb/>
庇我民使踵後塵者無曠職之責則所以報事益䖍<lb/>
矣<lb/>
　　　奉安土地文<lb/>
惟神有祠于守居之西實司此土而血其食乆矣仍<lb/>
年以來楹桷漏罅風雨不除圗像䵝昧弗稱祭薦迺<lb/>
<hi>葺廼飾以</hi>日吉陳牲酒以告神其臨之<lb/>
<pb n="KR4d0261_SBCK_071-9b"/>
　　　謝舶舩風便文<lb/>
大賈乗巨舸徃來蛟龍滄溟之中一瞬千里風稍失<lb/>
便則淪溺破碎不可捄非神相之安能布㠶無恙今<lb/>
也歸檣洎歩人免魚腹之葬而珍寳雜襲所以冨國<lb/>
甚腆則報可忘乎酒旨牲碩惟委鑒焉<lb/>
　　　廣州辭廟文<lb/>
某庇官畨禺行足三禩頼神之祐歳穰盗化使緜薄<lb/>
得逃大何而私室衆累不嬰苑黄草青之疾今天子<lb/>
不以爲不材復使治閩問塗有期陳牲酒以謝惟神<lb/>
終恵之<lb/>
<pb n="KR4d0261_SBCK_071-10a"/>
　　　辭南海神文<lb/>
某司南粤之印自秋渉春者三神職其幽某職其明<lb/>
非神福之則安能歳登盗革訟希事集使得逭譴何<lb/>
之域其私則數百指之累老者康少者遂所謂茅黄<lb/>
草青之瘴絶不復染今天子不以某菲薄材下復使<lb/>
司東粤之印戒行有日罄折謝況尚期長途終此隂<lb/>
相<lb/>
　　　荆門謁先聖文<lb/>
某誦聖人之書垂四十年游宦之日居其半䜛巧陻<lb/>
阨一紀家食始得臨民於一障不敢以逺且小而忽<lb/>
<pb n="KR4d0261_SBCK_071-10b"/>
之也班録之𥘉敢不祇告<lb/>
　　　謁廟文<lb/>
某駑猥無取冒恩典城實與神分幽明之柄其不能<lb/>
撫摩凋傷而狥巳之私神當降之罰至若時雨暘弭<lb/>
疾癘神不可以不助之也<lb/>
　　　祈雪文<lb/>
渉冬少寒天且不雨非時雪以鎮之則開歳必有癘<lb/>
疫之患方卜日致祈如巳響荅固甞示<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛之兆矣<lb/>
磬折以禱神其聽之<lb/>
　　　謝雪文<lb/>
<pb n="KR4d0261_SBCK_071-11a"/>
荆門不見雪距今四歳一禱而三日再白神之爲賜<lb/>
大矣馨鑪瀝觴何足言報<lb/>
　　　祭勾芒神文<lb/>
推天駟以觀祥不愆舉目出土牛而首事何惜碎身<lb/>
率属乞靈爲農祈糓願鑒汙邪之祝使歌華黍之詩<lb/>
　　　祈晴文<lb/>
雨自暮春至今或歇或作三其月矣農雖得麥而不<lb/>
能暴　岀也使腐爲飛蛾是與不賜之收等耳神歆<lb/>
此土　忍而不恤之耶<lb/>
　　　祭武安關王文<lb/>
<pb n="KR4d0261_SBCK_071-11b"/>
某結髪讀史固巳仰王之忠烈矣玉泉窮山而精爽<lb/>
不鄙之至于今血食嶽降之日逺邇奔走猶生之年<lb/>
某貧不擇禄水陸之塗三千里而至此外有官事之<lb/>
責内有長穉疾病之慮引領企踵而心巳馳於彭蠡<lb/>
之陽矣印紱所絆不得進拜祠下敢具巵酒以薦惟<lb/>
王其右之<lb/>
　　　徽州謁廟文<lb/>
某奉　天子命易守兹土佩印之三日踵故謁于祠<lb/>
下神當時其雨暘消除水火盗賊疫癘之事以隂相<lb/>
于上私而不公神則殛之<lb/>
<pb n="KR4d0261_SBCK_071-12a"/>
麥秋矣雨不止則穟卧而損其收也蠶蔟矣日不出<lb/>
則蛾將飛而繭無以暴也歉歳之後俟來麰以捄而<lb/>
紅女徒勞將無絲可貿也二者垂成神不終恵何以<lb/>
彰廟食之靈也吏聞惟腥可罰可斥而民不可以不<lb/>
卑矜也<lb/>
　　　謝晴文<lb/>
某以雨害蠶糓乃甲寅遟明奔走乞晴登車之始雨<lb/>
足未断謁祠而返人巳徹蓋不旋踵清風起於東北<lb/>
掃除重隂化蒸溽而清涼青天白日衆所瞻仰吏則<lb/>
不德何以感召惟神有大威靈曰暘而暘如反覆手<lb/>
<pb n="KR4d0261_SBCK_071-12b"/>
巵酒一肉何足拜況<lb/>
　　　謝雨文<lb/>
歙在群山中厥土燥乾水不可瀦六七月之間十日<lb/>
不雨則閔閔然有無年之憂越五月乙巳雲霓不作<lb/>
禾巳秀亡以趨澤方齋心瀝辭將以癸亥拜手祠下<lb/>
乃壬戍之晝驟雨相仍犁明復有沛然之賜肥瘠霑<lb/>
足人用欣然神有厖恩何以言報<lb/>
　　　祈雪文<lb/>
三冬屢有雪意或雲同而解或霰集而止或雨過而<lb/>
霽去春不再旬若終無六出之祥則民必有癘疾吏<lb/>
<pb n="KR4d0261_SBCK_071-13a"/>
不敢黙齋心乞憐惟神其相之<lb/>
　　　辭廟文<lb/>
某倉臺旬歳無𥙷秋毫兹蒙誤恩擢之郎位且緫軍<lb/>
賦于京口啓行有期拜況而去<lb/>
　　　鎮江謁廟文<lb/>
某從事筆墨心計闊踈猥蒙誤渥督餉京口數道出<lb/>
兵饋餉艱梗乏興之罪懼不可逃仰祈隂相以濟國<lb/>
事涖職之始敢不告䖍<lb/>
　　　奉安土地文<lb/>
惟神職兹土舊矣廟宇下窄禱賽弗蠲吏卒裒財一<lb/>
<pb n="KR4d0261_SBCK_071-13b"/>
新楹桷偶有土木之役因盡徹旁屋稍遷爽塏得日<lb/>
妥靈敢薦薄具<lb/>
　　　辭廟文<lb/>
某給餉二年偶逃大譴天書横及俾歸班列具舟將<lb/>
行拜況于廟<lb/>
　　　紹興謁文宣王廟文<lb/>
某罷政還里方省愆咎誤恩遽及來守稽山涖篆之<lb/>
𥘉敢以敬告<lb/>
　　　謁諸廟文<lb/>
某受命守藩㳙辰涖篆仰徼隂相敬薦清觴<lb/>
<pb n="KR4d0261_SBCK_071-14a"/>
　　　禱廟文<lb/>
東儲有疾天子是憂並走靈祠式祈隂相有司奉命<lb/>
即日投誠願垂擁佑之慈遂迓康寜之福<lb/>
　　　諸廟祈晴文<lb/>
閏秋淫雨殆且盈旬矣多稼垂成而壞之豈不重可<lb/>
憂也神之血食于此乆矣其忍不救之耶變隂爲晴<lb/>
易於反掌奔走乞靈惟神其聽焉<lb/>
　　　再祈晴文<lb/>
揆辰䖍禱僅逢數日之晴改月連隂復苦半旬之雨<lb/>
天時若此歳事柰何敢逃再瀆之非期救一方之患<lb/>
<pb n="KR4d0261_SBCK_071-14b"/>
　　　謝晴文<lb/>
七八月之間旱蓋爲常歳之憂五六日至于旬連有<lb/>
愁霖之害甞控誠禱遂開積隂願終賜於鑒臨俾無<lb/>
傷於刈穫<lb/>
　　　辭廟文<lb/>
某守越踰年曠官是懼上章引疾拜命奉祠言歸有<lb/>
期瀝觴以謝<lb/>
盤洲文集卷第七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0261_SBCK_063-1a"/>
盤洲文集卷第六十三<lb/>
　　題跋三十三首<lb/>
　　　跋登瀛圖<lb/>
右登瀛圖一卷卷首攘䄂醉者爲蘇丗長伸欠者爲<lb/>
許敬宗捉筆欲書者爲禇亮凭欄目鵝者爲劉孝孫<lb/>
一介附耳有所白者爲蘇勗交手對之者爲薛元敬<lb/>
童子奉杯小冠者受之者爲蓋文逹幅巾按股𬒳酒<lb/>
而寐者爲李元道捉筆運思者爲孔頴逹左手持杯<lb/>
者爲李守素靣之者爲姚思廉童子奉巾盥反頋而<lb/>
吸者爲陸德明坐柳下者爲虞丗南執卷挽條者爲<lb/>
<pb n="KR4d0261_SBCK_063-1b"/>
顔相時帶解欲結者爲于志寕撮巾羽衣倚老木者<lb/>
爲房元齡杖笻而相語者爲蔡允恭䄂手巴且旁者<lb/>
爲杜如晦凡學士十有八貟坐者十立者三倚者四<lb/>
酔者一其供給之人坐而奏樂者六人立而句樂者<lb/>
一人司筆研者三人侍左右者五人掖者一人白者<lb/>
一人進器者五人職器者五人執器者亦如之意錢<lb/>
於馬前者三人蹴羽錢於驢前者一人執靶者八人<lb/>
舉韀負笠持帕者各一人驢牽者一人臂隼與休者<lb/>
各一人凡供給於前後者四十有六人巾之人二十<lb/>
有七帽之人一結髮之童七垂髫之童十有一其馬<lb/>
<pb n="KR4d0261_SBCK_063-2a"/>
十有二受鞍羈者十羈而欲鞍者與羈而𩥇者各一<lb/>
驢一隼一狗一鵝如驢隼狗之數而倍之曲欄見其<lb/>
靣之三長案方床茵坐之具二十有二笙笛箜篌樂<lb/>
之器八酒尊茶瓿果櫑水盤食之器九十香鼎燎鑪<lb/>
書槴印室筆墨巾羃用之器十有八箠服筭幐圉人<lb/>
揷其腰者二古木大小五巴且大小五柳一凡畫中<lb/>
之物如此合而名之曰登瀛圖其人物器用草木羽<lb/>
毛之狀雖婁經摹寫猶存妙處梗槩遐想英標植愚<lb/>
祓陋正觀之治豈無權輿故曰廊廟之材非一木之<lb/>
枝帝王之功非一士之略<lb/>
<pb n="KR4d0261_SBCK_063-2b"/>
　　　又跋<lb/>
唐文皇旣巳羅群英入莫府因命閻立本肖象題其<lb/>
爵里名氏曰十八學士冩真圖予始傳此畫所識姓<lb/>
名有與史氏不同及闕文者因併存之畫云蘇壹字<lb/>
丗長劉孝標字德祖蘇勗字謹行薛莊字元敬蓋文<lb/>
逹字文逹李元道字元易李守素字仲筠姚思廉字<lb/>
簡之虞丗南字德施顔相字時睿房元齡字喬松蔡<lb/>
允恭字克遜此畫雖不可指爲祖述閻本要知非出<lb/>
近人所作<lb/>
　　　跋周生卷<lb/>
<pb n="KR4d0261_SBCK_063-3a"/>
或譏周生儒其家迺束書不務有棋癖予扣之荅曰<lb/>
自始結髪與群從兄弟游學晝孳孳焉志于弈師旣<lb/>
寢則焚膏對局樂之終夕不厭洞然有意得心解處<lb/>
故日進於技而學益以落予曰子以棋奪學固非矣<lb/>
今年未冠技之精巳籍籍薦紳齒牙間異日孰與子<lb/>
确彼書不能以記姓名劒不能爲一人敵鹿鹿老死<lb/>
無一長者視子有慚色矣<lb/>
　　　跋陳承休所藏名賢帖<lb/>
右歐蔡蘇黄晁秦米公帖一卷莆田陳承休所藏予<lb/>
於五羊見之逺方家鮮收書欲借漢唐正史尚艱得<lb/>
<pb n="KR4d0261_SBCK_063-3b"/>
乃有博雅之士軸鉅公寳墨自隨忽如明珠美玉飛<lb/>
墮吾前抆几展玩便覺蠻煙瘴氛爲之辤易<lb/>
　　試夏守真筆<lb/>
燕無函胡無弓車粤無筆燕之函胡之弓車非無也<lb/>
人皆能之也粤無筆材梗之也頴旣俘于秦其苗裔<lb/>
南不踰領雖有良工不能善其事九江夏守眞客寄<lb/>
畨禺乃能束雞羊猩毛而圎徤耐乆與宣城諸葛毗<lb/>
陵周名相甲乙諺曰巧婦不能作無麫不托豈其然<lb/>
乎<lb/>
　　跋歐率更臨帖<lb/>
<pb n="KR4d0261_SBCK_063-4a"/>
歐陽率更眞墨今其存者鮮矣况所臨又王中令帖<lb/>
乎氣骨洒然典刑具在如明珠美玉不待褒拂而人<lb/>
皆知其寳也<lb/>
　　　跋吕子猷小簡二<lb/>
子楊子曰書心畫也筆畫形而君子小人見矣觀吕<lb/>
公子猷之書可知其爲莊重君子<lb/>
予不及識吕子猷聞其律身有䋲墨莅官如氷霜非<lb/>
禮弗蹈今與其子子毓游維其有之是以似之者歟<lb/>
　　　跋李運使瑞芝頌<lb/>
遒人失<graphic n="KR1348" url="https://raw.githubusercontent.com/kanripo/KR-Gaiji/master/images/KR1348.png" mimeType="image/png"/>詩之不作盖千有餘歳嘉成美宣之什蔑<lb/>
<pb n="KR4d0261_SBCK_063-4b"/>
聞耳矣臨淮李公以白水龍蛇之輔駸駸筆橐紹興<lb/>
丁丑芝産清廟公慕風人之歸美乃集三百五篇之<lb/>
辭作嘉頌十章其句二百上下貫穿豐而不餘起啇<lb/>
迄周合魯衛曹鄶諸國所作妥然若成一筆無齊人<lb/>
不類之譏非深於詩者能之乎漢歌齊房氣劘其壘<lb/>
　　　跋五代登科記<lb/>
右五代登科記一卷予頃在三館所抄中祕閣書五<lb/>
季文物掃地取士無足稱特以國𥘉卿相侍從皆當<lb/>
時以儒科進者因刋我宋科名記故并傳之仍其舊<lb/>
書不復考正也<lb/>
<pb n="KR4d0261_SBCK_063-5a"/>
　　　跋先忠宣公鄱陽集<lb/>
先君以建炎巳酉岀疆時年四十有二矣平生著書<lb/>
多悉留擕李庚戍之春厄於兵燼無一餘者紹興癸<lb/>
亥還朝入直玉堂不旬日領郷郡去明年而遭祖母<lb/>
之喪服除未幾有領表之謫杜門避謗不敢復爲文<lb/>
章謫九年而即丗故手澤之藏于家者唯北方所作<lb/>
詩文數百篇乃獨存謹泣而叙之以爲十卷刻諸新<lb/>
安郡未彚次者猶有春秋紀詠千篇云<lb/>
　　　跋李文公集<lb/>
右李文公集十八卷以唐藝文志校之多八卷蓋常<lb/>
<pb n="KR4d0261_SBCK_063-5b"/>
山宋次道所定也建陽小本獨多荅開元寺僧書一<lb/>
篇亦不著目其辭反復温潤與他文相類而集中又<lb/>
有所作鍾銘知其爲習之文昭昭矣旣是正之冠以<lb/>
蘇公序附其傳于後<lb/>
　　　跋癰疽方<lb/>
疽發背三尺童子亦知爲膏肓之疾庸醫旣拱手無<lb/>
措或者又爲髙論以自神其術丗傳劉㳙子方以爲<lb/>
得之神仙家而湯劑不一用者惑之歙縣胡君所藏<lb/>
方簡要而有大功郡酒官蕭丗京病此數日創大巳<lb/>
如椀用其方而愈覽者勿以爲無竒藥而忽之也<lb/>
<pb n="KR4d0261_SBCK_063-6a"/>
　　　跋文房四譜<lb/>
右文房四譜五卷叅知政事蘇公所集番陽洪某假<lb/>
守新安刻之四寳堂蓋歙谿之楮㓗白爲天下第一<lb/>
黄山松煤自庭邽父子著名龍尾石與端巖相甲乙<lb/>
獨管城子少貶然亦不落宣城下是書當傳莫冝是<lb/>
邦予家所藏譜硯之書以五六頃居間時頗嘗采獲<lb/>
大凡翰墨事兾以綴蘇公書未就也巖邑無書可探<lb/>
閱不能終篇說歙硯者凡三家品諸李者有墨苑姑<lb/>
以踵此編他湏異日云<lb/>
　　　跋文章縁起<lb/>
<pb n="KR4d0261_SBCK_063-6b"/>
右文章縁起一卷梁新安太守樂安任公書也按隋<lb/>
經籍志公文章始一卷有録無書郡之爲郡且千歳<lb/>
守將不知幾人獨公至今有名字並城四十里曰村<lb/>
曰溪皆以任著旁有僧坊亦借公爲重則遺愛在人<lb/>
蓋與古循吏比後公六百年而某爲州嘗欲㑹稡遺<lb/>
文刻識木石以慰邦人亡窮之思而不可得三館有<lb/>
集六卷悉見蕭氏歐陽氏類書中疑後人掇拾傳著<lb/>
於傳亡益獨是書廑存可藏去丗所傳墓誌皆東漢<lb/>
人大隷此云始於晉日蓋丘中之刻當其時未露見<lb/>
也<lb/>
<pb n="KR4d0261_SBCK_063-7a"/>
　　　跋吴少卿<hi>懋</hi>遺事<lb/>
倉卒變故時搢紳先生忠義根於内則發見於外生<lb/>
且不惜豈復爲身後名計也事旣定則闔口不自言<lb/>
故有嚴霜烈日之迹而湮欎不播白者當時尚爾况<lb/>
後丗乎陽羡呉公以南宫舎人逢張楚之難寕捐生<lb/>
處死不肯作勸進表一字復欲奮笏碎僞相之首言<lb/>
言英風輩古爲耦二十年來有貪天㓛者不使他人<lb/>
以忠義擅聲故公之令名士大夫間或不能户知之<lb/>
大編顯揚真有子矣<lb/>
　　　題趙弃畫竹隱士逸圖<lb/>
<pb n="KR4d0261_SBCK_063-7b"/>
㤗陵𥘉立詞科一舉得五人少蓬趙公其一也予兄<lb/>
弟仰髙蹈景竊攀屈宋之駕而後先參辰莫快一覩<lb/>
其猶子能託繪事彰其家望之美開卷肅然如升堂<lb/>
覩奥而瞻道德之光又以見公消揺燕間寄意筆墨<lb/>
進諸子於道如此彼有譽兒癖者眞可奴僕命之<lb/>
　　　書呉滋墨卷<lb/>
士大夫不公持論故月旦評不足爲人輕重百工以<lb/>
藝定聲價眡其物之美悪名斯判然歙人呉滋以墨<lb/>
客游縉紳間唯其松擇而煙良膠對而杵力旦旦用<lb/>
之硯不滓筆不病使潘胡蒲史之品不能齊色而争<lb/>
<pb n="KR4d0261_SBCK_063-8a"/>
先雖無王公齒牙之譽而増直三倍矣<lb/>
　　　題諸公與徐仲車詩簡<lb/>
盛德之士名與天壤不朽雖無五公詩札可也然先<lb/>
生髙蹈丘園安貧飬病今其孫𬞞食益不飽非此其<lb/>
身在其子孫誠難測耶<lb/>
　　　題呉司諌遺墨<lb/>
尚書郎呉公以筆札獨歩覧諌坡遺墨則羲獻寳章<lb/>
有自來矣<lb/>
　　　跋曽仲躬所藏張文潜草書<lb/>
張右史文名滿天下而後之人不知其能書觀此墨<lb/>
<pb n="KR4d0261_SBCK_063-8b"/>
妙真可以藏之十襲<lb/>
　　　論衡跋<lb/>
右王充論衡三十卷王君是邦人也帳中異書漢儒<lb/>
之所争覩轉冩旣乆舛錯滋甚殆有不可讀者以數<lb/>
本俾寮属參校猶未能盡善也刻之木藏諸蓬萊閣<lb/>
庸見避堂舎蓋之意<lb/>
　　　隷纂䟦<lb/>
東都隷刻今其存者幾二百雖工拙規园不同猶樝<lb/>
棃橘柚味皆可以適口四十年來中原入于狄石毀<lb/>
于燼好古之士不能多藏而悉見每介介焉予甞韻<lb/>
<pb n="KR4d0261_SBCK_063-9a"/>
分其字爲七卷釋其文爲三十七卷尚患筆意不傳<lb/>
則擇其點曵不闕者䥴之以爲纂得十卷一代法書<lb/>
亦足以窺其髣髴矣<lb/>
　　　跋元微之集<lb/>
右元微之集六十卷微之以長慶癸夘鎮越大和己<lb/>
酉召還坐嘯是邦閱六寒暑今種山之喬木數十百<lb/>
章豈亦有甘棠存其間乎横空傑閣蓋一城偉觀扁<lb/>
表所書則其州宅之卒章也微之以文章皷行當時<lb/>
謂之元和體在越則有詩人入幕府故鏡湖秦望之<lb/>
竒益傳所謂蘭亭絶唱陳迹猶可想唐志著録有長<lb/>
<pb n="KR4d0261_SBCK_063-9b"/>
慶集一百卷小集十卷傳于今者惟閩蜀刻夲爲六<lb/>
十卷三館所藏獨有小集其文蓋已雜之六十卷矣<lb/>
微之嘗彚其詩爲十體曰旨意可觀詞近古徃者爲<lb/>
古諷流在樂府者爲樂諷詞雖近古而止於吟冩性<lb/>
情者爲古體詞實樂流而止於模象物色者爲新題<lb/>
樂府聲勢㳂順屬對稳切者爲律詩以七言五言爲<lb/>
兩體稍存寄興與諷爲流者爲律諷撫存感徃者取<lb/>
潘子悼亡爲題暈眉約鬢匹配色澤劇婦人之恠豔<lb/>
者爲豔詩今古兩體其自叙如此今之所編頗又律<lb/>
吕乖次惜矣舊規之不能存也元白才名相埒樂天<lb/>
<pb n="KR4d0261_SBCK_063-10a"/>
守呉財歳餘吴郡屢刋其文微之留越許乆其書獨<lb/>
闕可乎予來踵後塵蓋相去三百三十七年矣乃求<lb/>
而刻之略能讎正脫誤之一二不睱復爲詮次也書<lb/>
成寘之蓬萊閣<lb/>
　　　石經跋<lb/>
蔡中郎石經在承平時巳不多見今京雒雍鬲慮其<lb/>
遂泯没不傳也予旣輯隷釋因以所得尚書儀禮公<lb/>
羊論語千九百餘字鐫之㑹稽蓬萊閣凡八石庶幾<lb/>
見者有跫然之喜<lb/>
　　　跋𡵨陽石鼓文<lb/>
<pb n="KR4d0261_SBCK_063-10b"/>
右𡵨陽石皷文一卷頃在㑹稽得之粥碑者而闕其<lb/>
第八時常平使者徐子禮善篆持以問真贗又得其<lb/>
舊藏複重一𥿄十皷遂足𥘉先公北歸有宣和殿所<lb/>
刋復古圖一帙圖十鼓而釋之以車攻篇冠其首韋<lb/>
韓二詩歐周二跋尾其後折衷以雲漢之章更有司<lb/>
馬天章公鳯翔所鐫韓公詩篋中所藏甚備復集東<lb/>
坡諸公詩文爲一卷念昔登詞科時實賦成王蒐岐<lb/>
頌於此蓋拳拳焉嗚呼鸑鷟不至豺虎同穴小雅詩<lb/>
廢今五十年模索遺碑可爲慟哭淳熈丁酉六月盤<lb/>
洲書<lb/>
<pb n="KR4d0261_SBCK_063-11a"/>
　　　書劉氏子<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>韻<lb/>
予𥘉見劉氏子隷韻紀原凡隷釋碑刻無一不有驚<lb/>
其何以廣博如是及觀其書乃是借標題以張虚數<lb/>
其間數十碑韻中𥘉無一字至他碑所有則編次又<lb/>
甚踈略古碑率多模糊辨之誠爲甚難予因作隷釋<lb/>
目爲之昬孔宙碑南畝孔饁王純碑粥糜凍餒文理<lb/>
判然此書乃以畒作敏以麋作䴢此類亦不一漢人<lb/>
專以假借爲事韻中略不表出學者何考焉<lb/>
　　　跋王順伯所藏荆公詩卷<lb/>
予頃在㑹稽整比隷釋始識臨川王厚之好古博聞<lb/>
<pb n="KR4d0261_SBCK_063-11b"/>
頼其助爲多作別十年千里命駕出其先正荆國公<lb/>
遺墨展玩再三敬書其後<lb/>
　　　跋丙申修改隷釋<lb/>
隷釋成書十年矣再因考古始知楊司隷名渙不名<lb/>
厥張元益是偉伯之孫王曜非劉寛故吏膠東廟門<lb/>
是兩碑石　詩非費鳯碑隂校官碑以菰竹爲孤竹<lb/>
之類増改千有餘字除去者數板淳熈丙申息柲官<lb/>
山隂遂正之<lb/>
　　　跋趙子直尊人家録<lb/>
乾道丙戍廷唱進士名時著作君爲第一某偶備相<lb/>
<pb n="KR4d0261_SBCK_063-12a"/>
位侍立　上側奏言近歳宗子甚好學前舉伯攄擢<lb/>
甲科儒林以爲創見今汝愚遂魁天下可謂瞻前無<lb/>
隣夲朝故事科舉先寒畯有官人退居第二乞只依<lb/>
臚傳次序勿令後來居上以見麟趾之盛天顔有喜<lb/>
良乆曰姑循故事兹觀趙侯家録其至言潜德誠宗<lb/>
藩之標的金籝教子厥有自來著作君湏跋語因得<lb/>
竊識前事蓋紀實云<lb/>
　　　池州隷續跋<lb/>
隷釋有續前後二十一卷乾道戊子始刻十卷于越<lb/>
淳熈丁酉姑蘇范至能増刻四卷于蜀後二年霅川<lb/>
<pb n="KR4d0261_SBCK_063-12b"/>
李秀叔又増五卷于越明年錫山尤延之刻二卷于<lb/>
江東倉臺而輦其板歸之越延之與我同志故鄭重<lb/>
如此凡漢隷見於書者爲碑碣二百五十八甎文器<lb/>
物欵識二十二魏晉碑十七欵識二欲合數書爲一<lb/>
未能也今老矣平生之癖將絶筆於斯焉庚子十一月<lb/>
　　　淳熈隷釋跋<lb/>
右淳熈隷釋目録五十卷乾道中書始萌牙十餘年<lb/>
間拾遺𥙷闕續卷<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>多鄞江史直翁苕溪李秀叔一<lb/>
再添刻南蘭陵尤延之自秋浦鋟板埤助蘇臺范至<lb/>
能以越本栞于蜀前後増加律吕乖次合而一之得<lb/>
<pb n="KR4d0261_SBCK_063-13a"/>
聖賢嶽瀆祠廟四卷石經一卷旌孝講徳二卷河渠<lb/>
橋道二卷阡表壙銘十六卷雜刻三卷甎文器物欵<lb/>
識二卷魏呉蜀晉三卷譜一卷圖式八卷水經一卷<lb/>
歐趙說六卷碑郷一卷凡碑板二百八十五甎器二十<lb/>
七某人垂意古學見之訢然命掾史輯舊板去留移<lb/>
易首末整整一新傳之將來或不束之髙閣勞勤心<lb/>
目可無憾焉辛丑六月盤洲老人洪景伯書<lb/>
盤洲文集卷第六十三<lb/>
<pb n="KR4d0261_SBCK_063-13b"/>
</p>
<p>
</p>
  </div>
</body>
</text>
</TEI>
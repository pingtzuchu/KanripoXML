<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>給事集巻一</head>
    <p>
<pb n="KR4d0127_WYG_001-1a"/>
欽定四庫全書<lb/>
　給事集巻一　　　　　　宋　劉安上　撰<lb/>
　　詩<lb/>
　　五言<lb/>
　　　方潭展墓示子姪<lb/>
舊菴在山頂去此五里餘創謀自吾祖遷就今所居徃<lb/>
時僧不多茍且完室廬至于五十載風雨荒榛蕪先人<lb/>
樂溪山每到常躊躇深憐棟宇弊締搆新是圖鑿岩闢<lb/>
<pb n="KR4d0127_WYG_001-1b"/>
幽徑開門挹清虛髙堂閎且深三山列庭隅或襌或敎<lb/>
律濟濟蹌衣裾先塋舊所卜乃在西南隅松筠老且荗<lb/>
雲氣時巻舒政和甲午嵗予解壽春符寛恩得真祠展<lb/>
省來郊墟清酹奠墓隧誥軸焚金朱報効未云訖涕泗<lb/>
徒漣如朅來就堂宇㑹飲族屬俱夜深燈火眀山静竹<lb/>
栢踈翻思昔日營似為今所須先人篤好善雅志在詩<lb/>
書于公有隂徳髙大其門閭虞詡名升卿其後果不誣<lb/>
嗟予沗厥修覆敗良可虞作詩以自警其無迷厥初<lb/>
<pb n="KR4d0127_WYG_001-2a"/>
　　　嵗寒亭<lb/>
兹亭予所作再到異疇昔江梅老半枯檜栢春逾碧昜<lb/>
名為嵗寒表此蒼翠色森然一徑幽步屧時取適<lb/>
　　　清漣亭泛舟<lb/>
髙樹環清池波平春正綠移舟近南岸倒影見華屋危<lb/>
梁屬修徑幽思生遠目更登狎鷗亭可以忘寵辱<lb/>
　　　西齋雜詠六首<lb/>
　　　葵花<lb/>
<pb n="KR4d0127_WYG_001-2b"/>
物性不可奪葵藿傾太陽為臣兹取節萬古有餘芳<lb/>
　　　檜<lb/>
蔚蔚傲霜葉亭亭緑池畔莫言盈尺材要是凌雲幹<lb/>
　　　竹<lb/>
繁枝喜刪除勁節見獨立灌溉未踰浹新筍已戢戢<lb/>
　　　冬青<lb/>
得名固不誣對植近庭廡葉落帶寒烟花繁泣微雨<lb/>
　　　菊<lb/>
<pb n="KR4d0127_WYG_001-3a"/>
移根近軒墀不使衆草沒㑹見黄金英泛我盃中物<lb/>
　　　石斛<lb/>
鑿石空其中貯水凡㡬斛淵渟或可鑒童子慎毋觸<lb/>
　　　萬田道中<lb/>
水濶疑無路雲深僅有山兒童划小艇出沒稻塍間<lb/>
　　　方潭<lb/>
飯飽雲岩粟茶甘碧澗泉我來無一事危坐聴山蟬<lb/>
　　　花靨鎮二首<lb/>
<pb n="KR4d0127_WYG_001-3b"/>
下蔡嬉逰地春風萬杏繁誰家堪繫馬青壁竹籬門<lb/>
花靨誰名鎮梅粧自古傳家家小兒女滿額㸃花鈿<lb/>
　　　長溪建善寺四首<lb/>
　　　繡谷堂<lb/>
山谷誰能繡華堂得此名春風無轍迹紅紫自敷榮<lb/>
　　　龍湫亭<lb/>
亭中一盃水澄泓如有容不因求得雨那信有神龍<lb/>
　　　燕庵<lb/>
<pb n="KR4d0127_WYG_001-4a"/>
已涉艱危地方能處燕安人間不可忽須向静中㸔<lb/>
　　　白蓮堂<lb/>
瀟洒獻公房幽深古道旁山形半環小池面一奩方<lb/>
　　　仙岩庄<lb/>
山勢從東轉河流自北來地幽饒水竹山逈少塵埃城<lb/>
郭居何遠舟船暮可回此中棲息穏懐抱一時開<lb/>
　　　重九宴集天柱間<lb/>
皖國逢重九登臨揺落天盍簮追往事吹㡌念前賢入<lb/>
<pb n="KR4d0127_WYG_001-4b"/>
眼吳萸紫開觴鄧菊鮮五雲亭最好爭奈近靈仙<lb/>
　　　和胡子文逰山寺值雨<lb/>
偷閑出城府聊以洗塵心自得林泉趣何妨雨霧深野<lb/>
亭連竹色古寺想潮音幸接髙人論清風滿素襟<lb/>
　　　憶鸂䳵<lb/>
鸂䳵知何許南園春水多稻粱随分有烟雨想無他世<lb/>
上貪毛羽湖邉足網羅池塘棲息穏慎勿厭風波<lb/>
　　　又<lb/>
<pb n="KR4d0127_WYG_001-5a"/>
幸有春池濶雙雙戯晚暉庭閑宜對立翅短莫髙飛㓂<lb/>
賊已聞熄主人行且歸相将芰荷畔㸔汝浴紅衣<lb/>
　　　獨逰竹閣<lb/>
極目盡天際風煙杳靄間水光清滉日野色遠連山白<lb/>
鹿今何在髙僧此獨閑我今無伴侣乘興一躋攀<lb/>
　　　宿方潭<lb/>
山中何所有一味静難名暗谷流泉響踈林落葉聲夜<lb/>
深寒月白霜重曉鐘清早出松間路衣裘空翠凝<lb/>
<pb n="KR4d0127_WYG_001-5b"/>
　　　贈釋達夫<lb/>
雲房依古城閴静户常扄苦行人難及髙吟鬼亦聽望<lb/>
餘秋水遠定起暮山青世諦都無念逢人自說經<lb/>
　　　和少伊同左經臣湖上作<lb/>
共訪招提去輕舟漾曉風水光雲影裏山色酒樽中邉<lb/>
戍今休卒吾生免轉蓬兹逰昔不與猶喜一篇同<lb/>
　　　小飲<lb/>
南窻閑徙倚風露已秋深晚色兼凉至浮雲帶日隂池<lb/>
<pb n="KR4d0127_WYG_001-6a"/>
荷欺碧玉籬菊暗黄金時序將遒盡翻驚壯士心<lb/>
　　　茶院紫翠閣<lb/>
小閣面空濶下臨寒水清前山掛錦繡日落轉分明沙<lb/>
際小舟遠雲間歸翅輕我來㸔不厭佇立獨含情<lb/>
　　七言<lb/>
　　　便齋<lb/>
芙蓉已過菊花殘獨有松筠耐嵗寒一榻蕭然無箇事<lb/>
獨㸔紅日上欄干<lb/>
<pb n="KR4d0127_WYG_001-6b"/>
　　　登煉丹山三絶句<lb/>
攀援絶壁上髙峯下瞰塵寰杳靄中未飲刀圭跨鸞鶴<lb/>
已如身世脫樊籠<lb/>
神仙已往遺基在丹井凄清絶㸃埃歸去漏殘初睡醒<lb/>
恍疑身到洞天來<lb/>
羣峯聳㧞更回環鶴駕分明縹緲間金鼎丹成人不見<lb/>
但畱名字鎮空山<lb/>
　　　徳翬梅軒月下小酌<lb/>
<pb n="KR4d0127_WYG_001-7a"/>
踈影横斜落酒樽誰知寒月上梅軒昔年山相棲真地<lb/>
我亦全家寄此村<lb/>
　　　宿棲林三首<lb/>
誰知踨跡到桐山頼有禪僧數往還溪路水深行未得<lb/>
小窻幽閣總躋攀<lb/>
回首江鄉路渺瀰雨天行色倍遲遲最憐山寺畱連日<lb/>
恰是清眀禁火時<lb/>
征鞍終日雨霏霏投宿棲林旋燎衣天意似憐行客倦<lb/>
<pb n="KR4d0127_WYG_001-7b"/>
放將紅日出岩扉<lb/>
　　　建善即事三首<lb/>
繡嶺峯髙挿晚空雨餘烟霧淡朦朧瓊枝細葉知多少<lb/>
最愛圑欒竹一叢<lb/>
春歸枝上餘花少轉午濃隂落滿蹊何事黄鸝語音好<lb/>
慇懃飛傍粉牆啼<lb/>
籜龍亭下知誰種旋見新篁破綠苔到此不知纔九日<lb/>
抽梢今已過牆來<lb/>
<pb n="KR4d0127_WYG_001-8a"/>
　　　𤣥沙二首<lb/>
軒窻髙下傍岩隈花木層層取次栽誰道山深春色晚<lb/>
等閑桃李已齊開<lb/>
飛山髣髴如天竺環合峯巒一徑通何日再來亭上宿<lb/>
静聽猿呌月眀中<lb/>
　　　大中西庵<lb/>
借得西庵不似庵宛如蝸舎住城南晚來一盞亮功酒<lb/>
更薦棲林八寸柑<lb/>
<pb n="KR4d0127_WYG_001-8b"/>
　　　硤石相對有項羽廟<lb/>
乘閑驅馬向髙原楚漢遺基尚宛然堪憐項羽成何事<lb/>
占得淮邉屋數椽<lb/>
　　　江村漁舎<lb/>
江邉茅屋被風掀雨打踈窻夜不眠催唤兒童五更起<lb/>
重添篾纜繫漁船<lb/>
　　　晚歩<lb/>
秋半凄然客思清杖藜何處暢幽情晚天風雨莓苔滑<lb/>
<pb n="KR4d0127_WYG_001-9a"/>
閑傍欄干取次行<lb/>
　　　出局紀懐<lb/>
國爾忘家是所先如何交搆競争權霜臺白簡真可畏<lb/>
一日五公俱左遷<lb/>
　　　蠟梅<lb/>
雙成送我蠟梅花夜静幽香自一家疑是素娥來月下<lb/>
淡黄衣袂紫雲車<lb/>
　　　宿桐城驛二首<lb/>
<pb n="KR4d0127_WYG_001-9b"/>
大農遺愛在桐川血食扵今㡬百年應想嵗豐秋賽日<lb/>
送迎歌舞獨喧闐<lb/>
桐溪古驛聞來久我到梅黄雨細時砌下流泉無復有<lb/>
空餘松栢覆簷垂<lb/>
　　　即事<lb/>
江烟淡淡日落後山雨纎纎潮上初黄鶯引雛過林杪<lb/>
群鷄就食喧堦除<lb/>
　　　澄源堂落梅如茵<lb/>
<pb n="KR4d0127_WYG_001-10a"/>
落英回旋雪飛餘誰向庭中細細鋪借與翠娥相應舞<lb/>
絶勝西蜀錦氍毺<lb/>
　　　甘露亭<lb/>
涵碧軒前甘露亭暑天凉夕此閑行琅玕一畆森如玉<lb/>
影入池心徹底清<lb/>
　　　安豐道中二首<lb/>
陂渠積水與田通髣髴江鄉意趣同引起三吳耕釣興<lb/>
小舟來往藕花中<lb/>
<pb n="KR4d0127_WYG_001-10b"/>
水斛安排鏡面平菰蒲初種已齊生晚來雨過浮萍少<lb/>
㸔見魚兒作隊行<lb/>
　　　舒州西門送客亭<lb/>
拂雲亭外竹千竿静聽清聲戞玉寒却憶謝公岩下路<lb/>
水風凉處戰檀欒<lb/>
　　　友人新居<lb/>
門向平湖静處開雨餘山色入簾來連雲競秀千岩竹<lb/>
隔水飄香一徑梅觀裏紫芝元不老柱頭𤣥鶴㡬時回<lb/>
<pb n="KR4d0127_WYG_001-11a"/>
此峯信是神仙窟子晉吹簫有舊臺<lb/>
　　　登謝公樓分韻得心字<lb/>
髙峙危樓壓翠岑登臨遥想昔賢心人随嵗月有興廢<lb/>
名逐江山無古今殘日汀邉生晚思㫁雲簾外捲晴隂<lb/>
清風凜凜今何在芳草池塘恨獨深<lb/>
　　　即事<lb/>
未尋南郭舊生涯且向淮壖太守家西圃學栽陶令菊<lb/>
後園時種卲平𤓰民淳訟少㸔空圄吏散庭空聴報衙<lb/>
<pb n="KR4d0127_WYG_001-11b"/>
更得嵗豐多樂事宦逰誰復問年華<lb/>
　　　寄叔静<lb/>
頻年京闕暗胡塵竊發桐廬更駭聞食盡犬羊還自斃<lb/>
火炎蝼蟻却須焚中原已有汾陽將二浙誰驅下瀬軍<lb/>
州郡雖嚴防守計可將知畧佐忠勤<lb/>
　　　和左經臣見過<lb/>
為愛端居上郡章里閭何幸得徜徉買田郭外春耕早<lb/>
築室湖濵野趣長且把舊書遮病眼了無塵事擾中腸<lb/>
<pb n="KR4d0127_WYG_001-12a"/>
故人訪我畱佳句應笑年來兩鬢蒼<lb/>
　　　荆溪有懐<lb/>
自從南郭得三椽怕趂荆溪半夜船每望白雲驚嵗月<lb/>
空将清夢遶林泉雖因追遠時來此又見登髙意慘然<lb/>
極目不知多少恨一聲孤雁夕陽天<lb/>
　　　聖泉<lb/>
聞道東山有聖泉杖藜侵曉到山前一泓寒玉流無盡<lb/>
萬頃良田大有年茶鼎曉煎雲脚嫩齋厨夜引澑聲圓<lb/>
<pb n="KR4d0127_WYG_001-12b"/>
我來一酌磁甌去終日餘甘齒頰邉<lb/>
　　　四月一日壽陽樓遇雨<lb/>
黒雲滃蔚自西來佇立危樓亦壯哉遠壑烟生千里雨<lb/>
寒潭龍起數聲雷田疇坐㸔還豐嵗里巷遥欣弭旱災<lb/>
慙愧外官逃吏責歸鞍何憚踏泥回<lb/>
　　　和馮中丞中秋夜月<lb/>
捲盡浮雲見碧虚初傳更漏滴銅壺入秋爽氣逈然别<lb/>
此處氷輪何處無共想姮娥依桂魄獨憐飛鵲遶庭梧<lb/>
<pb n="KR4d0127_WYG_001-13a"/>
西園飲㪚歸來早不用紅紗照路隅<lb/>
　　　又和十六夜月<lb/>
雲頭依舊尚團圓未覺清光有兩般自是人心重佳節<lb/>
故将今夕不同㸔望中銀漢祗如昨坐久園亭又更寒<lb/>
莫把盈虧妄分别一盃到手且須乾<lb/>
　　彈事<lb/>
　　　論蔡京<lb/>
臣聞惟辟作福惟辟作威臣而有作福作威則凶于而<lb/>
<pb n="KR4d0127_WYG_001-13b"/>
家害于而國矣今負台衡之重而虧享上之忠挾震主<lb/>
之威乃貪天功以為己有履霜堅氷其可不早計而預<lb/>
圖哉臣昨者列班面奏宰臣蔡京罪狀數十條冐凟宸<lb/>
聽未賜施行尚欝公論京位極寵盛猶不知止弟子姻<lb/>
婭悉居要塗朋比奸邪布滿中外勢熖熏灼不可嚮邇<lb/>
内而庭掖小臣必其識拔以伺察陛下之動作外而藩<lb/>
維兵帥必其薦引以黙制陛下之肘腋附己者榮進離<lb/>
己者退黜使天下皆知威福出于宰相之私門而不知<lb/>
<pb n="KR4d0127_WYG_001-14a"/>
有朝廷之命令况海宇綏静初無間隙京納叛啟仇邀<lb/>
功生事釁結兵連天怒人怨迹其奸回雖擢髪不足以<lb/>
數累起大獄䧟及無辜株連旁逮煽惑國本幸頼聖眀<lb/>
不使滋蔓京今惡貫已盈奸狀具露欲望睿㫁奮發乾<lb/>
剛大正典刑亟加斥逐以肅臣隣以福宗社幸甚<lb/>
　　　再論蔡京<lb/>
臣踈遠小臣䝉陛下簡拔擢置風憲義當捐軀以圖報<lb/>
稱今虺蛇當道蔓草日滋倘不力勦而痛芟寧不大違<lb/>
<pb n="KR4d0127_WYG_001-14b"/>
國是有負陛下之使令乎臣累䟽論列宰臣蔡京權重<lb/>
位危罪大惡極雖䝉俞允未即顯誅以孚天人之心以<lb/>
慰夷夏之望臣不避再三之凟披瀝血誠仰干天聽三<lb/>
省事務必繇聖㫁京不候奏擬徑行批下擅作威福鋒<lb/>
不可攖此京之罪一也京輔陛下紹述首紊憲章文昌<lb/>
舊省乃先帝睿畫京惑于隂陽之說一毁為墟此而可<lb/>
忍孰不可忍此京之罪二也謀動邉釁舉師黔南妄言<lb/>
開拓疆土悉掩以為己功邉陲彫耗民不聊生此京之<lb/>
<pb n="KR4d0127_WYG_001-15a"/>
罪三也錢鈔本自流通京乃朝行夕改商販不行棄妻<lb/>
鬻子或致自經而斃民吾赤子何忍重困之此京之罪<lb/>
四也國家名器京乃盗以市恩汲引凶姦少年結為死<lb/>
黨此京之罪五也興株連之獄必羅織以成之掩衆正<lb/>
而盡誅冀以鉗天下之異議此京之罪六也臚傳賜第<lb/>
京乃摘其語涉諷己者編廢二十餘人此京之罪七也<lb/>
交結宫闈私通近習京頼此曹以為耳目公肆誕謾若<lb/>
掩日月而蔽之此京之罪八也託祝聖以營臨平之私<lb/>
<pb n="KR4d0127_WYG_001-15b"/>
域假利民以決興化之䜟水此京之罪九也孟翊獻昜而<lb/>
京與之官卒以姦妖而敗張懐素為京之宻友終以惡<lb/>
逆而誅此京之罪十也凡此十罪皆冐重辟况積惡稔<lb/>
姦未容一一殫述豈得偃然于具曕之上哉雖陛下體<lb/>
貌大臣保全終始未賜誅竄其如縉紳惶惑生民嗷嗷<lb/>
陛下豈得忘宵旰之憂而不為社稷無窮之慮也臣愚<lb/>
欲望陛下檢㑹臣前後所奏㫁自聖心亟加竄殛臣螻<lb/>
蟻至微倘一言有補于萬分雖斬臣頭以謝蔡京斬京<lb/>
<pb n="KR4d0127_WYG_001-16a"/>
頭以謝天下臣死之日猶生之年<lb/>
　　　論蔡崈<lb/>
臣近累論前給事中蔡崈罪惡顯著伏䝉聖慈開納罷<lb/>
崈職任俾領宫祠然尚帶提舉叨綴從班士論喧然未<lb/>
以為允臣職當彈紏宜思報補不敢黙黙臣竊惟延閣<lb/>
之職本以旌寵才學文行之士琳宫之任本以優假勤<lb/>
勞王家建立事功之人崈市井賈販之徒未嘗學問字<lb/>
多不識每上章䟽取笑縉紳則何嘗有學交結豪民以<lb/>
<pb n="KR4d0127_WYG_001-16b"/>
規厚利干求進用形于簡牘無異于登龍㫁而鑚穴隙<lb/>
者則何嘗有行起自布衣驟躋禁塗從容𤨏闥僥冐寵<lb/>
禄則何嘗有勞居論思之地曾無小補唯以道家吐納<lb/>
為說則何嘗有功臣以為延閣華資真祠逸任皆非崈<lb/>
所宜處陛下雖優容而公議未厭何可得也况崈妄自<lb/>
尊大上輕君父侍立瞑目不恭之罪莫大于此義難寛<lb/>
貸若尚畱京師臣恐招權怙勢隂計邪謀宻侵國論有<lb/>
害治體此有識者之所深憂陛下所宜畱神詳察者也<lb/>
<pb n="KR4d0127_WYG_001-17a"/>
伏望睿㫁降出前後章奏証崈之罪重行黜責以協公<lb/>
議<lb/>
　　奏議<lb/>
　　　論堂除<lb/>
臣伏見元豐中内外舉官立為選格付之有司搜括差<lb/>
注勞績居先孤寒獲進方是時人心悅服升黜無辭以<lb/>
天子成法守在有司而人無倖進近日堂除差遣比之<lb/>
舊制下侵吏部員闕甚多銓曹艱于注擬平進實多滯<lb/>
<pb n="KR4d0127_WYG_001-17b"/>
淹至如縣令改官必兩經作縣宣勞既久檢身無過僅<lb/>
得關陞通判及至到部本等差遣無由注授復又作縣<lb/>
有實厯通判合關陞知州又復作通判名為關陞其實<lb/>
暗落資任臣恐非所以慰首公之吏憫年勞之臣也銓<lb/>
曹既艱往往習為奔競干請權貴茍得無耻有位者因<lb/>
得鬻權私其好惡更相請託紊亂官常啟倖曲之私扇<lb/>
澆浮之風莫此為甚蓋差遣既収之堂除則銓曹之路<lb/>
必狹銓曹之路既狹則請謁之門必熾臣愚欲望陛下<lb/>
<pb n="KR4d0127_WYG_001-18a"/>
特賜詳酌内外官堂除有可罷者宜歸于吏部而復用<lb/>
元豐選格有司一以法式從事則公正之塗闢干請之<lb/>
風絶其于聖化誠非小補<lb/>
　　劄子<lb/>
　　　辭免除中書舎人<lb/>
凖尚書省劄子除臣中書舎人令乘遞馬發來赴闕者<lb/>
聞命震驚罔知所措竊以代言之職選任惟艱不專潤<lb/>
色訓辭蓋亦與聞㡬政自非宿望曷可冒居伏念臣稟<lb/>
<pb n="KR4d0127_WYG_001-18b"/>
性迂踈誤䝉簡擢躐居憲府進陟諌垣每圖報稱終誓<lb/>
捐糜職在紏彈身不顧卹雖羣邪之交搆頼上聖之照<lb/>
臨臣適值内艱痛纒風木分甘逺屏跡寄邱樊俄奉除<lb/>
書俾司詞掖自量固陋将曠敗之是虞况積愆尤必煩<lb/>
言之交至兼臣自罹憂患無望生全免喪方新宿疢間<lb/>
作若冐榮寵必速顛躋欲控愚𠂻仰干聦聽伏望聖慈<lb/>
特降睿㫖収還渙號俾臣少安愚分實出天地大造<lb/>
　　　乞外任<lb/>
<pb n="KR4d0127_WYG_001-19a"/>
輙瀝懇誠上干天聽退量僣冐俯俟嚴誅伏念臣猥以<lb/>
非才誤䝉奬用擢司憲府思罄愚忠迨長諫垣益增罪<lb/>
戾旋衘憂而去國宜擯棄于眀時忽拜除書俾領掖垣<lb/>
之命曾考勞效更升𤨏闥之嚴念與世而多違每自慙<lb/>
于無補蓋縁臣昨罹憂患以來心氣衰耗稍加思慮輙<lb/>
復昏憒方陛下循名責實勵精庶政之時竊恐有誤任<lb/>
使亦必洊被人言兼臣自初改官不厯州縣民事素不<lb/>
諳習伏望俯加憐憫除臣一外任差遣庶㡬完養之餘<lb/>
<pb n="KR4d0127_WYG_001-19b"/>
稍更事任誓圖糜捐少荅恩思<lb/>
　<lb/>
　<lb/>
　<lb/>
　<lb/>
　<lb/>
　<lb/>
　給事集巻一<lb/>
</p>
<p>
</p>
  </div>
</body>
</text>
</TEI>
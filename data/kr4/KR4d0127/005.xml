<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>給事集巻五</head>
    <p>
<pb n="KR4d0127_WYG_005-1a"/>
欽定四庫全書<lb/>
　給事集巻五　　　　　宋　劉安上　撰<lb/>
　　經義<lb/>
　　　以肺石達窮民<lb/>
天下之禍本于下情之不通而王政之施常患幽隠之<lb/>
不逹古之所謂至治者無他焉為人上者惻怛之誠及<lb/>
于無告而無告之民皆得洞見肺腑而無疑夫使四海<lb/>
之内皆無隠哀而無有不告者亦可以見先王仁政之<lb/>
<pb n="KR4d0127_WYG_005-1b"/>
周也故曰以肺石逹窮民蓋一人之身思慮隠于無形<lb/>
而肺腑無得見于外者也思慮欝于内則其情不得通<lb/>
肺腑洞于外則其情無不達窮民天下之無告者也可<lb/>
謂下情之難達者矣今也立之肺石以求其辭先王豈<lb/>
以是肺石干譽于百姓也其意有在矣昔堯之有天下<lb/>
也不虐無告不廢困窮夫困窮無告之民堯皆勿虐而<lb/>
弗廢之故舜之紹述也是以發政而不窮其民焉然舜<lb/>
亦豈俾斯民之不窮哉要使窮者各得其所是乃所以<lb/>
<pb n="KR4d0127_WYG_005-2a"/>
不窮之也文王號一代發政施仁之令主而文王亦不<lb/>
能使夫鰥者之有婦寡者之有夫孤者之有父獨者之<lb/>
有子也仁政發而四者皆優㳺以卒嵗此文王所以無<lb/>
愧于堯舜也方成王之有天下周公為之左召公為之<lb/>
右所以佑翼其君者思欲無歉于堯舜無忝于乃祖則<lb/>
肺石之設豈可一日廢哉葢嘗謂有天下者猶之一身<lb/>
一家也癢痾疾痛之切其身者愛其身者必求所以救<lb/>
之療之一人向隅而不懌愛其家者必求所以悅之懌<lb/>
<pb n="KR4d0127_WYG_005-2b"/>
之仁人之于天下視民之無告者必求所以撫之綏之<lb/>
且常人之情厄窮則呼天疾痛則呼父母君之于民覆<lb/>
之如天愛之如父母使無辜者則必聞而訴之者必見<lb/>
恤四海之内無隠不達則聖人仁民之心于此固已盡<lb/>
矣雖然仁義不施則韶濩之樂不足以格天忠信不立<lb/>
則鄉射之禮不足以措刑政事不修則雖有肺石不能<lb/>
致海内之無窮民政事者其本也肺石者其末也不揣<lb/>
其本而齊其末則心雖日勞而實不應有天下者執其<lb/>
<pb n="KR4d0127_WYG_005-3a"/>
本以修之則無窮民之弗逹也雖然本既立矣而末亦<lb/>
烏可廢哉<lb/>
　　　以其餘為羡<lb/>
經畧之内孰非王土食土之毛孰非王民六尺以上其<lb/>
賤者皆可籍而任數口之家其壯者皆可致而使然先<lb/>
王雖有廣土其制比伍則内不過六鄉雖有衆民其起<lb/>
徒役則家不過一人故家有羡卒人有餘力蓋師旅者<lb/>
先王所以平禍亂不可去也力政者先王所以治城郭<lb/>
<pb n="KR4d0127_WYG_005-3b"/>
宫室不可弛也然驅民以死地莫大于師旅使民以窮<lb/>
苦莫甚于力政民之所不欲在斯二者又何可家起二<lb/>
人以重困之乎何則人情莫不欲安佚也而上勞之如<lb/>
此則亦必莭其力而不敢盡焉夫民之生自幼至老大<lb/>
莭有三幼之時血氣未定老之時血氣即衰乃若旅力<lb/>
方剛而氣幹未衰者少壯之時而已是故一家之中其<lb/>
可任者寡其不可任者多老幼者常七之四而少壯者<lb/>
當居五之二此上地七人中地六人下地五人之家而<lb/>
<pb n="KR4d0127_WYG_005-4a"/>
以或家一人或家二人或二家五人為可任者也冐矢<lb/>
石擊刺攻伐于行伍之中而事父母養老疾于家者其<lb/>
事不闕也有其餘以為羡故也荷畚挶度築削于鼛鼓<lb/>
之間而稼穡植藝戴茅蒲被襏襫于田野者其職不廢<lb/>
也有其餘以為羡故也夫然故從事于師旅者蹈死斷<lb/>
首而不辭摧鋒爭先而不避也從事于力政者子來而<lb/>
不待率鼓之而不能勝也昔公劉居豳土地未闢人民<lb/>
未阜而羡卒有闕也故其詩曰其軍三单是非有異乎<lb/>
<pb n="KR4d0127_WYG_005-4b"/>
周之治官也時焉而已及宣王命方叔率南征之師而<lb/>
有其車三千之多是非空六鄉之地而起之也諸侯以<lb/>
師㑹焉故也而老儒以為羡卒盡起是烏識先王以其<lb/>
餘為羡之法<lb/>
　　　可謂明也已矣可謂逺也已矣<lb/>
天下君子少而小人多賢者寡而愚者衆夫惟多少衆<lb/>
寡之勢若不相敵此賢人君子所以多至于危殆也且<lb/>
以小人之心固嘗忌君子矣君子者介然自守不與小<lb/>
<pb n="KR4d0127_WYG_005-5a"/>
人合小人又加怨焉挾忌怨之心則無時而不謗小人<lb/>
者必為詭辭餙說自欺其心以入于人然則茍非至明<lb/>
深智了然昭徹其賢人君子不為致疑者㡬希甚矣小<lb/>
人為難察也君子立人之朝小人未嘗不欲擠而去之<lb/>
君子蓋寡過也無可誣之行雖善毁者不得入無可乗<lb/>
之釁雖善䜛者不見信故小人者必伺其有疑似之隙<lb/>
而投之君子有引賢授能者則進朋黨之說矣有造功<lb/>
興事者則進擅權之說矣有理財厚民者則進聚歛之<lb/>
<pb n="KR4d0127_WYG_005-5b"/>
說矣小人之欲用也無顯顯之徳患位之不保無赫赫<lb/>
之功患禄之不固以踈逺之迹一旦得其君也甘心巧<lb/>
語柔顔佞色伊媕阿諛趨附機㑹未嘗有絲髪之善而<lb/>
矯餙百端以中主欲幸而詭說一開則寵任盤固不移<lb/>
如山矣有人于此焉其端崖不測茍以是心至者皆絶<lb/>
人于微使不得逞若然可不謂之明且遠乎子張問明<lb/>
孔子告之以浸潤之譖膚受之愬不行焉可謂明也已<lb/>
矣可謂逺也已矣豈非是乎莫非明也舜之舉四岳十<lb/>
<pb n="KR4d0127_WYG_005-6a"/>
二牧十六相則任之而不疑至四㓙之誅則使之不得<lb/>
售其姦舜之明豈不遠哉成王之任周公召公毛伯芮<lb/>
伯左右前後未嘗有間至管叔蔡叔則不以親而私成<lb/>
王之明豈不逺哉仲尼之為司冦也未㡬以少正邜至<lb/>
隠之惡七日而手足異處于兩觀之下仲尼之眀豈不<lb/>
逺哉此三君子者豈世之所謂辨白黒數一二覩輿薪<lb/>
而謂之明者乎書曰視逺惟明此之謂歟<lb/>
　　　子溫而厲<lb/>
<pb n="KR4d0127_WYG_005-6b"/>
柔失己剛失人一偏之患也知柔之為患而矯之以剛<lb/>
則失人之患復至矣知剛之為患而易之以柔則失己<lb/>
之患復至矣惟二者之偏勝而中和之道卒不可得此<lb/>
君子之道所以鮮有聞於天下也然則接物以柔而不<lb/>
失其所以為剛之道非聖人疇克然哉蓋溫猶水之溫<lb/>
也有可親之義焉厲猶山澤之禁也有不可犯之義焉<lb/>
夫可親之與不可犯疑于不侔矣而聖人一之者本于<lb/>
道也道之為道交物而不失于物故以道逰世者雖天<lb/>
<pb n="KR4d0127_WYG_005-7a"/>
地且不能違之而况于人乎是故煖然似春者其與物<lb/>
接也凜然似秋者其不可犯以非禮也與物接者聖人<lb/>
所以為人而不可犯以非禮者聖人所以不失己也陽<lb/>
貨之見夾谷之㑹公山之召以衆人觀之可以不屑矣<lb/>
而薫然之慈方且與之揖遜而不辭此聖人接物之仁<lb/>
也然其卒也遇塗之言不能屈以非事厯階之說不可<lb/>
犯以非禮而堅白之實乃不可得而磷緇焉是豈有山<lb/>
澤之禁兵甲之守使人可親而不可犯者哉正容以悟<lb/>
<pb n="KR4d0127_WYG_005-7b"/>
之而人之意固已消矣子夏曰君子有三變望之儼然<lb/>
即之也溫聴其言也厲蓋所以形容其徳者也若夫栁<lb/>
下惠之和也觀其不昜介于三公亦可謂不失守矣然<lb/>
援而止之而止至于裸裎其側而不悔者雖曰人不我<lb/>
凂然而不恭亦甚矣故其弊也人忽乎已而招侮召辱<lb/>
或未免于冶容之誨焉故孟子以孔子為盛徳之至而<lb/>
以栁下惠為不恭真知言哉<lb/>
　　　請問其目<lb/>
<pb n="KR4d0127_WYG_005-8a"/>
道無問問無應古之人有目擊而道存者不必語而黙<lb/>
㑹此上智㤀言之士也若夫善學者則不然問不切則<lb/>
理不明理不明則無以釋疑而辨惑故學者必貴乎問<lb/>
問者必貴乎切切問者以其要而叩焉者也昔者顔子<lb/>
學于夫子平居燕閑所以觀聖人視聴言動睟然之容<lb/>
與夫泠然之音其著心入目得之于言意之表者固非<lb/>
一日也然克己復禮之說尚且不自以為曉逹而請問<lb/>
其目于此見顔子之善學而知切問之為大也豈諸子<lb/>
<pb n="KR4d0127_WYG_005-8b"/>
之倫哉嗚呼學道者將以探聖人户室而造其閫奥者<lb/>
也目如門焉問則得其入不問則不得其入然而善學<lb/>
者亦由其門而求之而已此顔子問為仁之端而以目<lb/>
言之也嘗觀聖人之門學者多矣然善問者鮮焉非不<lb/>
問也不得其門而問之也顔子之下善問者莫如子貢<lb/>
或人以衛君為問而子貢以伯夷叔齊問于孔子子曰<lb/>
伯夷叔齊古之賢人也求仁而得仁又何怨子貢知夫<lb/>
子之賢伯夷叔齊遽知其不為衛君者知其是此而信<lb/>
<pb n="KR4d0127_WYG_005-9a"/>
其非彼無疑也夫欲知衛君之事而以伯夷叔齊問之<lb/>
能以其類推之也子路問魯大夫練而牀禮乎夫子不<lb/>
荅子路疑之三問而三不應子貢入而問曰練而牀禮<lb/>
乎曰非禮也子貢出謂子路曰汝問非也禮居其邑不<lb/>
非其大夫若子貢者亦可謂能問者矣然未若顔子之<lb/>
能切問也夫為仁非一端故顔子以目為問子曰非禮<lb/>
勿視非禮勿聴非禮勿言非禮勿動視聴言動學者所<lb/>
由以入道也能制于外者則能養其中能養其中仁之<lb/>
<pb n="KR4d0127_WYG_005-9b"/>
道立矣宜乎聖人告之以此<lb/>
　　　陳善閉邪謂之敬<lb/>
君子之事君盡心焉耳矣言而不心則近諛貎而不心<lb/>
則近佞諛且佞君子不為也故盡吾心之所可欲者以<lb/>
事君則凡所謂善者無不陳也盡吾心之所欲去者以<lb/>
事君則凡所謂邪者無不閉也陳善閉邪此人臣之所<lb/>
自盡者得不謂之敬乎竊嘗謂人之立乎本朝者豈皆<lb/>
出于愛君之誠也哉貪夫爵慕夫禄其未得之也則諛<lb/>
<pb n="KR4d0127_WYG_005-10a"/>
言柔色以入之其既得之也則又諛言柔色以守之不<lb/>
為是者或以財利說其冨國或以勇力說其強兵不為<lb/>
是者則為盤樂奢泰說其樂逸是三者君以為忠臣以<lb/>
為賊者也彼其心豈不知好利足以虐民好兵足以害<lb/>
國而盤樂奢泰之不足以保其社稷也特其心不出于<lb/>
愛君之誠是以若此然爾其不敬莫大于是嗟乎孟子<lb/>
之時兹弊甚矣天下之士亦孰知有愛君之道哉蓋其<lb/>
獻言于君者不過曰我能為君闢土地充府庫而已又<lb/>
<pb n="KR4d0127_WYG_005-10b"/>
曰我善為戰我善為陣而已當時之君不知其非且從<lb/>
而尊之曰此良臣也而孟子者乃眀其說之不可獨區<lb/>
區以仁義為說彼好勇也我以文武言之彼好貨也我<lb/>
以公劉言之彼好色也我以太王言之是皆所以引其<lb/>
君以當道而格其心之非則其敬君為何如哉彼景子<lb/>
方且以不朝王為言是烏知孟子之所以敬其君者不<lb/>
在于聲音笑貎之間而在于中心之誠故曰齊人莫如<lb/>
我敬王也<lb/>
<pb n="KR4d0127_WYG_005-11a"/>
　　　居之安<lb/>
學不至于自得者未足與言不惑智不至于不惑者未<lb/>
足與言不變惑者不眀變者不守若然者其于道也而<lb/>
能一朝居之乎孟子曰居之安凡欲其自得之也蓋所<lb/>
貴乎得者非貴乎得于人也自得而已矣茍惟得人之<lb/>
得而不自得其得則其所得亦將因人而變矣昔者門<lb/>
人拱而尚右此信于孔子之行而行之者也喪欲速貧<lb/>
死欲速朽此信于孔子之言而言之者也及本之聖人<lb/>
<pb n="KR4d0127_WYG_005-11b"/>
之意未有不轉彼而為此矣若是者亦可謂居之安乎<lb/>
孟子曰聖人復起不昜吾言矣其居之安莫大于此<lb/>
　　　守先王之道<lb/>
道在一介則一介重道在天下則天下重方周之衰先<lb/>
王之道不行于天下而獨在于孟子夫軻也雖一介之<lb/>
士而道實在焉則當時推重無過于孟子矣天下其敢<lb/>
不異禮而待之乎嗚呼道之不行也久矣道不行則天<lb/>
下無善治道之不明也久矣道不眀則千載無真儒無<lb/>
<pb n="KR4d0127_WYG_005-12a"/>
善治是先王之道不及于斯民矣無真儒是先王之道<lb/>
又不傳于學者矣當孟子時堯舜文武之道不幸而不<lb/>
行于天下幸而有孟子者得先王之道而傳之夫先王<lb/>
之道上足以帝王其君下足以帝王其民雖三公之尊<lb/>
未足以為貴也九鼎之養未足以為冨也王公大人分<lb/>
廷抗禮區區傳食何足以為泰乎彭更以諸侯待孟子<lb/>
為泰是以待先王之道為泰也如彭更者非特不知尊<lb/>
孟子且不知尊先王非特不知尊先王身為儒者忍發<lb/>
<pb n="KR4d0127_WYG_005-12b"/>
此言是不知所以自尊也曾子曰尊其所聞則髙明矣<lb/>
其言如此器局可知卑陋狹隘何足以稱于大人君子<lb/>
之門嗚呼更也亦知世有所謂舜者自畎畆而為相乎<lb/>
世有所謂傅說者自版築而為相乎何其淺見寡聞也<lb/>
孟子之言真有以大其志為彭更者將下大禹之拜乎<lb/>
抑將學臯陶之師乎回之服膺師之書紳乎宜知所以<lb/>
自處<lb/>
　　附録<lb/>
<pb n="KR4d0127_WYG_005-13a"/>
　　　行状<lb/>
公諱安上字元禮姓劉氏系出彭城世為永嘉人曾祖<lb/>
延貴祖瑩父去非以公貴累贈正議大夫公少端重有<lb/>
成人風祖父特所鍾愛曰異時必大吾門與從兄舎人<lb/>
安莭同研席相友愛尤専勤嗜學講誦忘寢食既長俱<lb/>
以文行稱公踰冠首鄉薦復聯名㳺太學並為上舎生<lb/>
迭預魁選聲稱籍甚號二劉一時賢士慕向爭與之交<lb/>
赴省闈列試第二人登紹聖四年進士第丙科解褐調<lb/>
<pb n="KR4d0127_WYG_005-13b"/>
杭州錢塘尉公操履清峙輝映湖山人謂真仙尉謹身<lb/>
律下每被檄所部雖庖必自辦以行秋毫不以市于民<lb/>
所憇唯亭傳僧藍否則茇舍露坐食息自如見者咨美<lb/>
之受代畱圭租縣廩為後人冐請暨還過之雖久客寠<lb/>
甚勿問也公以名流陸沉下僚怡然無忤色䆒心職事<lb/>
有捕獲功未嘗自列曰幸人之死而已取賞吾弗忍為<lb/>
雖同列以是被遷不以屑意卒用薦者陞處州縉雲縣<lb/>
令除登州州學敎授時舎法初行精擇師儒國學尤極<lb/>
<pb n="KR4d0127_WYG_005-14a"/>
其選遂遷博士學行徳器尤為後進尊仰差考試貢士<lb/>
舉院故事考官各進策問取㫖上皇咨重公文親筆選<lb/>
用以車駕幸學恩授儒林郎復改宣徳郎大觀九年除<lb/>
提舉兩浙學事陛辭進對風度詳雅論事合㫖既退上<lb/>
皇顧近弼稱其蘊藉有大臣體屬中丞余深薦之畱為<lb/>
監察御史朝廷有所推鞫多以屬公公持法尤審而根<lb/>
于誠恕吏不忍欺讞議明允多所平反囚悅服無恨意<lb/>
十一月遷殿中侍御史常曰偷安患失尤非言官所宜<lb/>
<pb n="KR4d0127_WYG_005-14b"/>
故居處薪芻服用之物取供朝夕十二月磨勘轉奉議<lb/>
郎眀年用八寶恩轉承議郎三月遷侍御史賜五品服<lb/>
公沈厚謹宻凡風聞事皆反覆詢䆒或遣親人參驗得<lb/>
實乃始論列舉無不當一日奏事上皇目送之曰劉某<lb/>
言事可謂詳審矣屬時相擅政竊㺯威福㓙熖滔天意<lb/>
所趨向海内風靡黨與蟠結根據朝廷無敢攖其鋒者<lb/>
公獨挺然不肯附阿極言其罪抗章不報乃與石公弼<lb/>
率同列廷論之詞㫖剴切時論偉之在言路三年凡所<lb/>
<pb n="KR4d0127_WYG_005-15a"/>
彈射皆汙穢不法敗政亂俗之尤者其不畏強禦如此<lb/>
平居恂恂若不能言至論辨人主前安詳不撓無所畏<lb/>
避以故眷注愈渥三年八月遷諫議大夫逾月丁太碩<lb/>
人憂公性純孝未冠正議公即世掩泣腐袂奉事太碩<lb/>
人色養尤篤自筮仕以至禁從榮侍板輿夙興溫凊奉<lb/>
甘脆供笑樂始終如一日至是毁瘠㡬滅性卜葬盡禮<lb/>
極哀榮之奉廬于墓側手蒔松檟蔬食終喪徘徊不忍<lb/>
去始公生于里之西洲及先人既亾宦㳺徃來經行其<lb/>
<pb n="KR4d0127_WYG_005-15b"/>
處必凝望泣下人以為有終身之慕政和冬服闋以中<lb/>
書舎人召先是兄舎人由察官登對玉音宣問公安否<lb/>
及寓止何地既朝見入對上皇面諭以曩日詢訪及簡<lb/>
記識擢之意二年用元圭恩轉朝奉郎踰年除給事中<lb/>
其所獻納論駁有補時政者甚多俄請外甚力九月除<lb/>
徽猷閣待制知壽州四年以上舎試所差官撰號差互<lb/>
罷提舉亳州明道宫復以磨勘轉朝散郎封文安縣開<lb/>
國男食邑三百户五年除知婺州七年磨勘轉朝請郎<lb/>
<pb n="KR4d0127_WYG_005-16a"/>
進封開國子加食邑二百户時六尚書降造花羅數額<lb/>
頗衆督程甚嚴公以抑配多民困論乞蠲減弗克則奏<lb/>
以非土貢願不為例又部使者往往專事花石以市恩<lb/>
寵州縣希㫖幸賞或遣使臣檄州計置督以支錢應副<lb/>
舟乗事公初不與之辨但按法移文回報往復閱時淹<lb/>
久使臣苦之逡廵引去自是無來者遂免無名之費調<lb/>
發之擾民隂受賜焉尤不喜笞辱人少年或坐公法察<lb/>
知良家子資可敎則命其父夏楚于庭責使就傅其務<lb/>
<pb n="KR4d0127_WYG_005-16b"/>
敎化厚風俗蓋有古循吏風治婺凡三年鎮撫惠養百<lb/>
姓徳之里人過其境詢及遺愛則人人以手加額至今<lb/>
稱頌八年移知邢州時祖母徐氏無恙年餘九十奉之<lb/>
甚謹初遇恩妻張氏當封以祖母未命避遜不敢當奏<lb/>
乞回授上皇嘉其意優詔從之封仁壽縣太君念諸父<lb/>
蚤世而徐氏年彌髙邢去親庭益逺遂丐宫祠侍養宣<lb/>
和元年六月得請提舉建州武夷山沖佑觀九月丁太<lb/>
孺人徐氏憂公以介孫承重送終恩禮有加鄉閭榮之<lb/>
<pb n="KR4d0127_WYG_005-17a"/>
三年服闋除知壽春府累表辭免不克四年磨勘轉朝<lb/>
奉大夫進封開國伯加食邑二百户壽公舊治民懐恩<lb/>
勿忘及此再至老穉欣迎扶携逺迓者屬路府于淮西<lb/>
大藩屯兵餘萬宻邇京師每嵗上供十二萬石應制副<lb/>
畿縣軍糧且稱是雖遇㓙歉租賦放免殆盡而稅額不<lb/>
少減前此官吏復加槩量反羡餘以幸茍免民重困流<lb/>
移者衆公至嘆曰奈何剥下以逃責邪凡諸司額外泛<lb/>
派一切不應専以撫綏寛䘏為事漕臣俞賙奏乞較一<lb/>
<pb n="KR4d0127_WYG_005-17b"/>
路上供及支移之數課殿最行賞罰以風屬郡是嵗壽<lb/>
春官吏遂以數劣被劾降官復以舂發軍糧虧欠再被<lb/>
削秩以去終不自辯也六年除知舒州踰年請宫祠從<lb/>
之提舉南京鴻慶宫靖康元年覃恩轉朝請郎加食邑<lb/>
二百户㝷復朝奉大夫朝散大夫以疾丐致仕轉朝請<lb/>
大夫建炎二年正月終于正寢享年六十詔贈通議大<lb/>
夫命有司量助喪事卜以十一月壬寅葬于永嘉縣建<lb/>
牙鄉玉清觀後山公識度粹凝宗工鉅儒見者莫不許<lb/>
<pb n="KR4d0127_WYG_005-18a"/>
以遠器自為尉以學官薦者十餘人守帥豐公稷皆譽<lb/>
推奬禮讌集則分韻賦詩講論文義延畱彌日不以僚<lb/>
屬待也大觀初令侍從各薦所知右丞徐公處仁以公<lb/>
應詔其為當路知遇如此素堅正靜退未嘗茍進取部<lb/>
使者或欲縻公致門下寄聲知舊諷使致謁公薄其為<lb/>
人終不詣之尤不喜竿牘為敎官登州或勸貽書時貴<lb/>
丐東南便親者公謝勿願也暨閑居里閈當軸皆其知<lb/>
舊或請致賀荅曰吾平時不通書今遽賀之得無疑我<lb/>
<pb n="KR4d0127_WYG_005-18b"/>
有求邪時俗持禄養交率顧望迎合以規進取公深鄙<lb/>
之為御史多所彈劾務存大體振綱紀不為訐直取名<lb/>
凡論列章䟽退輙削藁雖家人子弟無得見之故其奏<lb/>
議人少知者嘗語人曰在言路久仇怨殆滿目矣然吾<lb/>
職風憲獨安所避顧在我本無心耳出典三郡凡所設<lb/>
施不務表暴示以好惡而人自化御下寛簡不苛吏卒<lb/>
服役之餘咸許自便然嚴重叵測莫敢慢也或乃為投<lb/>
合以求當公意終不可入殆所謂昜事難悅者動凖繩<lb/>
<pb n="KR4d0127_WYG_005-19a"/>
檢進止有常度而遇事裁决咸中理解所居有惠政在<lb/>
婺市田以給浮橋費民便之刻石紀徳其守壽春屬比<lb/>
郡嵗飢流民襁屬公為區處舎止什器資養畢具至者<lb/>
如歸屢丐常平賑濟弗許則倒廩散之曰民困且死奈<lb/>
何坐視不卹儻獲罪吾坐之其有病者以私財為致醫<lb/>
藥為糜以食之不幸死則給棺槥卜爽塏收葬之民頼<lb/>
以全活不勝計恩及境外矣蓋其志在為民凡所興為<lb/>
必欲利及久而所濟廣者蓋如此與人言如恐傷之待<lb/>
<pb n="KR4d0127_WYG_005-19b"/>
僚屬未嘗失色然内剛正不可犯尤嫉贜吏壽春屬令<lb/>
有貪墨聞者既㢘問審實一夕追逮証佐盡得姦贜令<lb/>
窘急賂當途致書營救公不荅卒使引疾解印綬去諸<lb/>
邑為之竦動始公先達為侍從前少宰吳公敏故右丞<lb/>
許公景衡未顯公識其逺到舉以自代三公繼登冢輔<lb/>
時論隠然服公知人胷中恢廓而謙㳟執禮一于純誠<lb/>
不為纎芥矯餙遇人無貴賤小大至胥徒臧獲語必拱<lb/>
手自名雖宴處私室家人不見惰容和裕有體至于臨<lb/>
<pb n="KR4d0127_WYG_005-20a"/>
事則斷不回于嗜好淡然略無珍玩財物視猶糞土雖<lb/>
身處冨貴自奉簡薄殆有布衣所難者慈孝友悌蓋其<lb/>
天性宗族内外四百口服公之化閨門雍睦無間言溫<lb/>
良謙遜有萬石君家風位侍從二十年所得恩澤以先<lb/>
弟姪季弟安仁以太碩人所鍾愛遇之尤厚憐其場屋<lb/>
困躓首以大禮恩奏補其後早卒諸孤幼穉撫養加意<lb/>
不異己子暨長為畢婚嫁躬與日者徃來山谷間卜地<lb/>
營葬訖事喜甚曰吾今而後無復他念矣暨屬疾無甚<lb/>
<pb n="KR4d0127_WYG_005-20b"/>
苦謂家人曰吾其止此乎臨終之夕猶誦漢書且命區<lb/>
處為翌日親朋燕㳺之㑹既就枕覺風昡起坐命藥繼<lb/>
至而亾其好學達理髙明令終死生之際不惑也如此<lb/>
嗚呼母宋氏累贈太碩人娶張氏朝奉大夫親賢宅博<lb/>
士時敏之女封碩人生子男二人長曰讜承務郎前蔡<lb/>
州監稅克有家學次誥女一人歸修職郎林待問孫男<lb/>
三人尚幼公蚤與兄舎人從當世先生長者㳺深得中<lb/>
庸大學指歸故能以其所學發為事業致身侍從當巨<lb/>
<pb n="KR4d0127_WYG_005-21a"/>
姦朋邪傾亂朝政持一介孤忠力排抵之僅以獲免後<lb/>
雖厯位禁闥俄值斯人復進用事勢熖赫然度不能抗<lb/>
因懇丐外補自是十有六年終老于外雖仇怨銜之刻<lb/>
骨欲搜抉疵釁冀以中傷而卒不能避回宫祠優㳺卒<lb/>
嵗處之泰然亦無慍色巻懐韜晦不肯為赫赫名真若<lb/>
畏人知者故其進退始終大莭而逆推夫所以用心殆<lb/>
未昜以窺其際也蓋其韞蓄浩浩湯湯用之誠有未盡<lb/>
彼暴露衒鬻者抑公之所細也耶公為文典重有法尤<lb/>
<pb n="KR4d0127_WYG_005-21b"/>
工五言晚更平淡渾然天成無斧斤跡有詩五百篇制<lb/>
誥雜文三十巻藏于家卜居南郭治第築圃盡湖山勝<lb/>
槩益喜賔客至則觴詠延欵無斁暇日杜門觀書味道<lb/>
養性或携杖課園丁畦蔬蒔果以自娯嬉當其心閑意<lb/>
適雖田夫野老亦欲與之對非所喜則位貎崇貴扣閽<lb/>
弗見也故識者論公平生出處以方唐太傅白公至其<lb/>
夷曠淡泊無聲色之娛文詞雅正不為纎豔浮華之語<lb/>
則又未可以優劣論也公于嘉言為父執行世中表婣<lb/>
<pb n="KR4d0127_WYG_005-22a"/>
舊且同里知公為詳然公潛徳隠行所不能窺者蓋多<lb/>
姑實錄所聞少備採擇之萬一承議郎新通判舒州薛<lb/>
嘉言狀<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0127_WYG_005-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　給事集巻五<lb/>
</p>
<p>
</p>
  </div>
</body>
</text>
</TEI>
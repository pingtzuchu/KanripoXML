<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>御覽詩</head>
    <p>
<pb n="KR4h0011_WYG_001-1a"/>
欽定四庫全書<lb/>
　御覽詩　　　　　　　　唐　令狐楚　撰<lb/>
　　劉方平<hi>十三首</hi>
　　　秋夜思<lb/>
旅夢何時盡征途望每賖晩秋淮上水新月楚人家猿<lb/>
嘯空山近鴻飛極浦斜明朝南㟁去言折桂枝花<lb/>
　　　泛舟<lb/>
林塘夜發舟蟲響荻颼颼萬影皆因月千聲各為秋嵗<lb/>
<pb n="KR4h0011_WYG_001-1b"/>
華空復晩鄉思不堪愁西北浮雲外伊川何處流<lb/>
　　　折楊枝<lb/>
官渡初楊栁風來亦動摇武昌行路好應為最長條葉<lb/>
暎黄鸝夕花繁白雪朝年年攀折意流恨入纎腰<lb/>
　　　班媫妤<lb/>
夕殿别君王深宫月似霜人幽在長信螢出向昭陽露<lb/>
浥紅蘭濕秋凋碧樹傷惟留合歡扇從此篋中藏<lb/>
　　　新春<lb/>
<pb n="KR4h0011_WYG_001-2a"/>
南陌春風早東隣曙色斜一花開楚國雙燕入盧家眠<lb/>
罷梳雲髻粧成上錦車誰知如昔日更浣越溪紗<lb/>
　　　採蓮<lb/>
落日晴江裏荆歌艶楚腰採蓮從小慣十五即乗潮<lb/>
　　　京兆眉<lb/>
新作蛾眉樣誰將月裏同有來凡幾日相效滿城中<lb/>
　　　春雪<lb/>
飛雪帶春風徘徊亂繞空君看似花處偏在洛陽東<lb/>
<pb n="KR4h0011_WYG_001-2b"/>
　　　望夫石<lb/>
佳人成古石蘚駁覆花黄猶有春山杏枝枝似薄粧<lb/>
　　　送别<lb/>
華亭霽色滿今朝雲裏檣竿去轉遥莫怪山前深復淺<lb/>
清淮一日兩迴潮<lb/>
　　　夜月<lb/>
更深月色半人家北斗闌干南斗斜今夜偏知春氣暖<lb/>
蟲聲新透緑窗紗<lb/>
<pb n="KR4h0011_WYG_001-3a"/>
　　　春怨<lb/>
紗窗日落漸黄昏金屋無人見淚痕寂寞空庭春欲晩<lb/>
梨花滿地不開門<lb/>
　　　代春怨<lb/>
朝日殘鶯伴妾啼開簾只見草萋萋庭前時有東風入<lb/>
楊栁千條盡向西<lb/>
　　皇甫冉<hi>十六首</hi>
　　　江山留别<hi>原題潤州南郭留别</hi>
<pb n="KR4h0011_WYG_001-3b"/>
縈逥楓葉㟁留滯木蘭橈呉岫新經雨江天正落潮故<lb/>
人勞見愛行客自無聊君問前程事孤雲入剡遥<lb/>
　　　巫山髙<lb/>
巫峽見巴東迢迢出半空雲藏神女館雨到楚王宫朝<lb/>
暮泉聲落寒暄樹色同清猿不可聽偏在九秋中<lb/>
　　　長安路<lb/>
長安九城路戚里五侯家結束趨平樂聯翩抵狹斜髙<lb/>
樓臨積水複道出繁花惟有相如宅蓬門度嵗華<lb/>
<pb n="KR4h0011_WYG_001-4a"/>
　　　送客<lb/>
旗鼔軍威重闗山客路賒待封甘度隴迴首不思家城<lb/>
上春風晩營中瀚海沙河源雖萬里音信寄來查<lb/>
　　　温湯即事<lb/>
天仗星辰轉霜風景氣和樹含溫液潤山入繚垣多丞<lb/>
相金錢賜平陽玉輦過魯儒求一謁無路獨如何<lb/>
　　　送節度赴朔方<hi>原題作送常大夫加散騎常侍赴朔方</hi>
故壘煙塵後新軍河塞間金貂寵漢將玉節度蕭闗散<lb/>
<pb n="KR4h0011_WYG_001-4b"/>
漫沙中雪依稀漢口山人知竇車騎計曰勒銘還<lb/>
　　　歸渡洛水<lb/>
暝色赴春愁歸人南渡頭渚煙空翠合灘月碎光流澧<lb/>
浦饒芳草滄浪有釣舟誰知放歌客此意正悠悠<lb/>
　　　賦得海邊樹<lb/>
歴歴緣荒岸冥冥入逺天每同莎草發長共水雲連搖<lb/>
落潮風早離披海雨偏故傷遊子意多在客舟前<lb/>
　　　婕妤怨<lb/>
<pb n="KR4h0011_WYG_001-5a"/>
由來詠團扇今已值秋風事逐人皆徃恩無日再中早<lb/>
鴻聞上苑寒露下深宫顔色年年謝相如賦豈工<lb/>
　　　雨雪<lb/>
風沙悲久戍雨雪更勞師絶漠無人境將軍苦戰時山<lb/>
川迷向背氛霧失旌旗徒念天涯事年年芳草期<lb/>
　　　送客<lb/>
西塞雲山逺東風道路長人心勝潮水相送過潯陽<lb/>
　　　班媫妤<lb/>
<pb n="KR4h0011_WYG_001-5b"/>
花枝出建章鳳管發昭陽借問承恩者雙蛾幾許長<lb/>
　　　秋怨<lb/>
長信多秋氣昭陽借月華那堪閉永巷聞道選良家<lb/>
　　　贈别<hi>原題贈寄權三客舎</hi>
南橋春日暮楊栁帶青渠不得同攜手空成意有餘<lb/>
　　　禁省梨花詠<lb/>
巧解迎人笑偏能亂蝶飛春風時入户幾片落朝衣<lb/>
　　　春思<hi>本集不載</hi>
<pb n="KR4h0011_WYG_001-6a"/>
鶯啼燕語報新年馬邑龍堆路幾千家住秦城隣漢苑<lb/>
心隨明月到胡天機中錦字論長恨樓上花枝笑獨眠<lb/>
為問元戎竇車騎何時反斾勒燕然<lb/>
　　劉復<hi>四首</hi>
　　　春逰曲<lb/>
春風戲狹斜相見莫愁家細酌蒲桃酒嬌歌玉樹花裁<lb/>
衫催白紵迎客走朱車不覺重城暮争栖栁上鵶<lb/>
　　春雨<lb/>
<pb n="KR4h0011_WYG_001-6b"/>
細雨度深閨鶯愁欲嬾啼如煙飛漠漠似露濕萋萋草<lb/>
色行看靡花枝暮欲低曉聽鐘鼔動早送錦障泥<lb/>
　　　雜曲<lb/>
寳劔飾文犀當風似切泥逢君感意氣貰酒杜陵西趙<lb/>
女顔雖少宛駒齒正齊嬌多不肯别更待夜烏啼<lb/>
　　　夏日<lb/>
暎日紗窗深且閒含桃紅日石榴殷銀瓶綆轉桐花井<lb/>
沉水煙銷金博山文簟象床嬌倚瑟綵奩銅鏡嬾拈環<lb/>
<pb n="KR4h0011_WYG_001-7a"/>
明朝戲去誰相伴年少相逢狹路間<lb/>
　　鄭錫<hi>十首</hi>
　　　邯鄲少年行<lb/>
霞鞍金口騮豹袖紫貂裘家住樷臺近門前漳水流喚<lb/>
人呈楚舞借客試呉鈎見説秦兵至甘心赴國讐<lb/>
　　　隴頭别<lb/>
秋盡初移幙霑裳一送君據鞍窺古堠開竈爇寒雲登<lb/>
隴人逥首臨闗馬顧羣從來斷腸處皆向此中分<lb/>
<pb n="KR4h0011_WYG_001-7b"/>
　　　度闗山<lb/>
象弭插文犀魚腸瑩鸊鵜水聲分隴咽馬色度闗迷曉<lb/>
幕胡沙慘危烽漢月低仍聞數騎將更欲出遼西<lb/>
　　　千里思<lb/>
渭水通胡宛輪臺望漢闗帛書秋海斷錦字夜機閒旅<lb/>
夢蟲催曉邉心雁帶還惟餘兩鄉思一夕度闗山<lb/>
　　　襄陽樂<lb/>
春生峴首東先煖習池風拂水初含緑驚林未吐紅渚<lb/>
<pb n="KR4h0011_WYG_001-8a"/>
邉逰漢女桑下問龎公磨滅懷中刺曽將示孔融<lb/>
　　　出塞<lb/>
闗山落葉秋掩淚望營州遼海雲沙暮幽燕旌斾愁戰<lb/>
餘能送陣身老未封侯去國三千里歸心紅粉樓<lb/>
　　　玉階怨<lb/>
長門寒水流髙殿曉風秋昨夜鴛鴦夢還陪豹尾逰前<lb/>
魚不解泣共輦豈闗羞那及輕身燕雙飛上玉樓<lb/>
　　　送客之江西<lb/>
<pb n="KR4h0011_WYG_001-8b"/>
乘軺奉紫泥澤國𣺌天涯九派春潮滿孤帆暮雨低草<lb/>
深鶯斷續花落水東西更有髙堂處知君路不迷<lb/>
　　　望月<lb/>
髙堂新月明虛殿夕風清素影紗窗霽浮涼羽扇輕稍<lb/>
随微露滴漸逐曉參横遥憶雲中詠蕭條空復情<lb/>
　　　出塞曲<lb/>
校尉徵兵出塞西别營分騎過龍溪沙平虜跡風吹盡<lb/>
霧失烽煙道易迷玉靶半開鴻已落金河欲渡馬連嘶<lb/>
<pb n="KR4h0011_WYG_001-9a"/>
㑹當繫取天驕入不使軍書夜刺閨<lb/>
　　栁中庸<hi>九首</hi>
　　　秋怨<lb/>
玉樹起涼煙凝情一葉前别離傷曉鏡摇落思秋絃漢<lb/>
壘闗山月胡笳塞北天不知腸斷夢空遶幾山川<lb/>
　　　春思贈人<lb/>
紅粉當三五青娥艷一雙綺羅逥錦陌絃管入花江落<lb/>
㕍驚金彈抛盃瀉玉缸誰知褐衣客顦顇在書窗<lb/>
<pb n="KR4h0011_WYG_001-9b"/>
　　　幽院早春<lb/>
草短花初拆苔青栁半黄隔簾春雨細髙枕曉鶯長無<lb/>
事含閒夢多情識異香欲尋蘇小小何處覔錢塘<lb/>
　　　寒食戲贈<lb/>
春暮越江邉春隂寒食天杏花香麥粥栁絮伴鞦韆酒<lb/>
是芳菲節人當桃李年不知何處恨已解入筝絃<lb/>
　　　聽筝<lb/>
抽絃促柱聽秦筝無限秦人悲怨聲似逐春風知栁態<lb/>
<pb n="KR4h0011_WYG_001-10a"/>
如隨啼鳥識花情誰家獨夜愁燈影何處空樓思月明<lb/>
更入幾重離别恨江南岐路洛陽城<lb/>
　　　河陽橋送别<lb/>
黄河流出有浮橋晉國歸人此路遥若傍闌干千里望<lb/>
北風驅馬雨蕭蕭<lb/>
　　　征怨<lb/>
嵗嵗金河復玉闗朝朝馬策與刀環三春白雪歸青塜<lb/>
萬里黄河遶黒山<lb/>
<pb n="KR4h0011_WYG_001-10b"/>
　　　涼州曲<lb/>
闗山萬里逺征人一望闗山淚滿巾青海戍頭空有月<lb/>
黄沙磧裡本無春<lb/>
　　　又<lb/>
髙檻連天望武威窮隂拂地戍金微九城絃管聲遥發<lb/>
一夜闗山雪滿飛<lb/>
　　李嘉祐<hi>二首</hi>
　　　鄱陽暮秋<lb/>
<pb n="KR4h0011_WYG_001-11a"/>
宋玉悲三秋張衡復四愁思鄉雁北至歎别水東流倚<lb/>
樹看黄葉逢人話白頭佳期不可見落日自登樓<lb/>
　　　漢口春<hi>原題春日淇上</hi>
淇水春來漲鴛鴦逆浪飛清明桑葉小度雨杏花稀衛<lb/>
女紅粧薄王孫白馬肥相將踏青去不解惜羅衣<lb/>
　　李端<hi>八首</hi>
　　　山下泉<lb/>
碧水暎丹霞濺濺露淺沙暗通山下草流出洞中花浄<lb/>
<pb n="KR4h0011_WYG_001-11b"/>
色和雲落喧聲遶石斜明朝更尋去應到阮郎家<lb/>
　　　闗山月<lb/>
露濕月蒼蒼闗頭榆葉黄逥輪照海逺分彩上樓長水<lb/>
凍頻移幕兵疲數望鄉只應城影外萬里共胡霜<lb/>
　　　巫山髙<lb/>
巫山十二峰皆在碧虛中逥合雲藏月霏微雨帶風猿<lb/>
聲寒過澗樹色暮連空愁向髙唐去清秋見楚宫<lb/>
　　　送客赴洪州<lb/>
<pb n="KR4h0011_WYG_001-12a"/>
草色隨驄馬悠悠共出秦水傳雲夢曉山接洞庭春帆<lb/>
影連三峽猿聲在四隣青門一分手難見杜陵人<lb/>
　　　江上逢司空曙<lb/>
共有髫年故相逢萬里餘新春兩行淚故國一封書夏<lb/>
口帆初泊潯陽㕍已踈唯當執盃酒暫食漢江魚<lb/>
　　　與鄭錫逰春<lb/>
東門垂栁長逥首獨心傷日煖臨芳草天晴憶故鄉暎<lb/>
花鸎上下過水蝶飛揚借問同行客今朝淚幾行<lb/>
<pb n="KR4h0011_WYG_001-12b"/>
　　　送友人<lb/>
聞説湘川路年年弔古多猿啼巫峽夜月照洞庭波窮<lb/>
海人還去孤城㕍與過青山不同賞來往自蹉跎<lb/>
　　　閨情<lb/>
月落星稀天欲明孤燈未滅夢難成披衣更向門前望<lb/>
不忿朝來鵲喜聲<lb/>
　　盧綸<hi>三十二首</hi>
　　　皇帝感詞<lb/>
<pb n="KR4h0011_WYG_001-13a"/>
提劎風雷動垂衣日月明禁花呈瑞色國老見星精發<lb/>
棹魚先躍窺巢鳥不驚山呼一萬嵗直入九重城<lb/>
　　　又<lb/>
天衣五鳳綵御馬六龍文雨露清馳道風雷翊上軍髙<lb/>
旍花外轉行漏樂前聞時見金鞭舉空中指瑞雲<lb/>
　　　又<lb/>
妙算干戈止神謀宇宙清兩階文物盛七德武功成校<lb/>
獵長楊賦屯軍細栁營歸來獻明主歌舞滿春城<lb/>
<pb n="KR4h0011_WYG_001-13b"/>
　　　又<lb/>
天樂下天中雲軿儼在空鈆黄艶河漢笑語合笙鏞已<lb/>
見長随鳳仍聞不避熊君王親試舞閶闔静無風<lb/>
　　　邉思<hi>原題送郭判官赴振武</hi>
黄河九曲流繚繞古邉州鴻雁初飛夜羌胡正早秋淒<lb/>
清金管思迢逓玉人愁七葉雖多慶湏懐殺敵憂<lb/>
　　　送都䕶歸邉<lb/>
好勇知名早争雄上將間戰多春入塞獵慣夜燒山陣<lb/>
<pb n="KR4h0011_WYG_001-14a"/>
合龍蛇動軍移草木閒今來部曲盡白首過蕭闗<lb/>
　　　送道士<lb/>
夢别一仙人霞衣滿鶴身旌幢天路逺梅杏海山春種<lb/>
玉非求稔燒金不為貧自憐頭向白誰與葛洪親<lb/>
　　　送劉判官赴天德軍<lb/>
銜盃吹急管滿眼起風沙大漠山沉雪長城草發花策<lb/>
行湏恥戰虜在敢言家余亦求勲者如何别左車<lb/>
　　　七夕<lb/>
<pb n="KR4h0011_WYG_001-14b"/>
涼風吹玉露河漢有幽期星彩光仍隐雲容掩復離長<lb/>
天愁曙早閏嵗怨秋遲何事金閨子空傳得網絲<lb/>
　　　東齋花樹<lb/>
緑砌紅花樹狂風獨未吹光中如有熖宻處似無枝鳥<lb/>
動香輕發人愁影屢移今朝數片落為報漢郎知<lb/>
　　　塞下曲<lb/>
鷲翎金僕姑燕尾繡蝥孤獨立揚新令千營共一呼<lb/>
　　　又<lb/>
<pb n="KR4h0011_WYG_001-15a"/>
林暗草驚風將軍夜引弓平明尋白羽沒在石稜中<lb/>
　　　又<lb/>
月黑雁飛髙單于夜遯逃欲將輕騎逐大雪滿弓刀<lb/>
　　　又<lb/>
野幕敞瓊筵羌夷賀勞旋醉和金甲舞雪鼔動山川<lb/>
　　　又<lb/>
調箭又呼鷹俱聞百中能奔猿將迸雉埽盡古丘陵<lb/>
　　　又<lb/>
<pb n="KR4h0011_WYG_001-15b"/>
亭亭七葉貴蕩蕩一隅清他日題麟閣唯應獨不名<lb/>
　　　天長久詞<lb/>
玉砌紅花樹香風不敢吹春光解人意偏發殿南枝<hi>天長</hi>
<hi>久萬年昌</hi>
　　　又<lb/>
虹橋千步廊半在水中央天子方清署宫娃起曉妝<hi>天長</hi>
<hi>久萬歳昌</hi>
　　　又<lb/>
<pb n="KR4h0011_WYG_001-16a"/>
辭輦復當熊傾心奉六宮君王若看貌甘在衆妃中<hi>天長</hi>
<hi>久萬嵗昌</hi>
　　　贈李果毅<lb/>
向日磨金鏃當風著錦衣上城邀賊語走馬截鵰飛<lb/>
　　　春夜對月<lb/>
露如輕雨月如霜不見星河見雁行虛暈入池波自泛<lb/>
滿輪當苑桂偏長春臺幾望黄龍闕雲路寧分白玉郎<lb/>
是夜巴歌應金石豈殊衫影對清光<lb/>
<pb n="KR4h0011_WYG_001-16b"/>
　　　長安春望<lb/>
東風吹雨過青山却望千門草色閒家在夢中何日到<lb/>
春來江上幾人還川原繚繞浮雲外宫闕參差落照間<lb/>
誰念為儒逢世難獨將衰鬢客秦闗<lb/>
　　　宫中樂<lb/>
雲日呈祥禮物殊彤庭生獻五單于塞垣萬里無飛鳥<lb/>
可在邊城用郅都<lb/>
　　　又<lb/>
<pb n="KR4h0011_WYG_001-17a"/>
臺殿雲涼秋色微君王初賜六宫衣樓船泛罷歸猶早<lb/>
行遣才人鬭射飛<lb/>
　　　春日有懷<lb/>
桃李風多日欲隂伯勞飛處落花深貧居静久難逢信<lb/>
知隔春山不可尋<lb/>
　　　駙馬花燭<lb/>
萬條銀燭引天人十月長安半夜春步障三千隘將斷<lb/>
幾多珠翠落香塵<lb/>
<pb n="KR4h0011_WYG_001-17b"/>
　　　又<lb/>
比翼和鳴雙鳳皇玉梅金帳滿城香平明却入甘泉裡<lb/>
日氣曈曈五色光<lb/>
　　　曲江看花<lb/>
紅枝欲折紫枝繁隔水連宫不用攀㑹待長風吹落盡<lb/>
始能開眼向青山<lb/>
　　　春日登樓<lb/>
花正濃時人正愁逢花却欲替花羞年來笑伴皆歸去<lb/>
<pb n="KR4h0011_WYG_001-18a"/>
今日春風欲上樓<lb/>
　　　曲江春望<lb/>
菖蒲翻葉栁交枝暗上蓮舟鳥不知更到無花最深處<lb/>
玉樓金殿影參差<lb/>
　　　又<lb/>
翠黛紅粧畵鷁中共驚雲色帶微風簫管曲長吹未盡<lb/>
花南水北雨濛濛<lb/>
　　　又<lb/>
<pb n="KR4h0011_WYG_001-18b"/>
泉聲遍野入芳洲擁沬吹花上碧流落日行人漸無路<lb/>
巢蜂乳燕滿髙樓<lb/>
　　李何<hi>一首○舊刻和非</hi>
　　　觀妓<lb/>
向晩小乘逰朝來新上頭從來許長袖未有客難留<lb/>
　　張起<hi>一首</hi>
　　　春情<lb/>
畵閣餘寒在新年舊燕飛梅花猶帶雪未得試春衣<lb/>
<pb n="KR4h0011_WYG_001-19a"/>
　　鄭鏦<hi>四首</hi>
　　　邯鄲俠少年<lb/>
夜渡濁河津衣中劔滿身兵符刼晉鄙七首刺秦人執<lb/>
事非無膽髙堂念有親昨縁秦苦趙來往大梁頻<lb/>
　　　玉階怨<lb/>
昔日同飛燕今朝似伯勞情深争擲果寵罷怨殘桃别<lb/>
殿春心斷長門夜樹髙雖能不自悔誰見舊衣褒<lb/>
　　　媫妤怨<lb/>
<pb n="KR4h0011_WYG_001-19b"/>
南國承歡日東方候曉時那能妬褒姒祗愛笑唐兒寳<lb/>
葉随雲髻珠絲鍜履綦不知飛燕意何事苦相疑<lb/>
　　　入塞曲<lb/>
留滯邉庭久歸思嵗月賖黄雲同入塞白首獨還家宛<lb/>
馬随秦草胡人問漢花還傷李都尉獨自沒黄沙<lb/>
　　司空曙<hi>五首</hi>
　　　翫花<lb/>
衰鬢千莖雪他鄉一樹花今朝與君醉忘却在長沙<lb/>
<pb n="KR4h0011_WYG_001-20a"/>
　　　别盧綸<hi>本集不載○見盧允言集原題贈别司空文明</hi>
有月多同賞無秋不共悲如何與君别又是菊黄時<lb/>
　　　登秦嶺<lb/>
南登秦嶺頭逥首始堪憂漢闕青門逺商山藍水流三<lb/>
湘遷客去九陌故人逰從此思鄉淚雙垂不復收<lb/>
　　　江湖秋思<hi>原題訓崔峒見寄</hi>
趨陪禁掖㕍行稀遷放江潭寉髮垂素浪遥疑太液水<lb/>
清楓忽似萬年枝嵩南春遍傷魂夢湖口雲深隔路岐<lb/>
<pb n="KR4h0011_WYG_001-20b"/>
共望漢朝多霈澤蒼蠅早晩得先知<lb/>
　　　登峴亭<lb/>
峴山逥首望秦闗南向荆州幾日還今日登臨唯有淚<lb/>
不知風景在何山<lb/>
　　于鵠<hi>三首</hi>
　　　送客逰邉<hi>原題送張司直入單于</hi>
若到并州北誰人不憶家塞深無伴侣路盡有平沙磧<lb/>
冷唯逢㕍天春不見花莫随邉將意垂老事輕車<lb/>
<pb n="KR4h0011_WYG_001-21a"/>
　　　江南意<lb/>
偶向江邉採白蘋還随女伴賽江神衆中不得分明語<lb/>
暗擲金錢卜逺人<lb/>
　　　寓意<hi>原題襄陽看花○時因小蠻作</hi>
自小看花情不足江邉尋得一株紅黄昏人散春風起<lb/>
吹落誰家明月中<lb/>
　　顧况<hi>十首</hi>
　　　白蘋洲送客<lb/>
<pb n="KR4h0011_WYG_001-21b"/>
莫信梅花發由來謾報春不才充野客扶病送朝臣闕<lb/>
下摇青佩洲邉採白蘋臨流不痛飲鷗鳥也欺人<lb/>
　　　洛陽早春<lb/>
何地避春愁終年憶舊逰一家千里外百舌五更頭客<lb/>
路偏逢雨鄉山不入樓故園桃李月伊水向東流<lb/>
　　　送張衛尉<lb/>
春色依依惜解攜月卿今夜泊隋堤白沙洲上江蘺長<lb/>
緑樹村邉謝豹啼遷客比來無倚仗故人相去隔雲泥<lb/>
<pb n="KR4h0011_WYG_001-22a"/>
越禽唯有南枝分自送孤鴻飛向西<lb/>
　　　佳人贈别<lb/>
萬里行人欲渡溪千行珠淚滴為泥已成殘夢随君去<lb/>
猶有驚烏半夜啼<lb/>
　　　憶故園<lb/>
惆悵多山人復稀杜鵑啼處淚霑衣故園此去千餘里<lb/>
春夢猶能夜夜歸<lb/>
　　　題葉道士山房<lb/>
<pb n="KR4h0011_WYG_001-22b"/>
水邉垂栁赤欄橋洞裏仙人碧玉簫近得麻姑音信否<lb/>
潯陽江上不通潮<lb/>
　　　送李秀才入京<lb/>
五湖秋葉滿行船八月靈槎欲上天君向長安余適越<lb/>
獨登秦嶺望秦川<lb/>
　　　越中席上看弄老人<lb/>
不到山隂十二春鏡中相見白頭新此生不復為年少<lb/>
今日從他弄老人<lb/>
<pb n="KR4h0011_WYG_001-23a"/>
　　　聽劉安唱歌<lb/>
子夜新聲何處傳悲翁更憶太平年即今法曲無人唱<lb/>
已逐霓裳飛上天<lb/>
　　　櫻桃曲<lb/>
百舌猶來上苑花逰人獨自憶京華遥知寢廟嘗新後<lb/>
勅賜櫻桃向幾家<lb/>
　　韋應物<hi>六首</hi>
　　　詠露珠<lb/>
<pb n="KR4h0011_WYG_001-23b"/>
秋河一滴露清夜墮𤣥天將來玉槃上不定始知圎<lb/>
　　　登樓<lb/>
兹樓日登眺流嵗暗蹉跎坐厭淮南守秋山紅樹多<lb/>
　　　答王卿送别<lb/>
去馬嘶春草歸人立夕陽元知數日别要使兩情傷<lb/>
　　　登樓寄王卿<lb/>
踏閣攀枝恨不同楚雲滄海思無窮數家砧杵秋山下<lb/>
一郡荆榛寒雨中<lb/>
<pb n="KR4h0011_WYG_001-24a"/>
　　　西澗<lb/>
獨憐幽草澗邉生上有黄鸝深樹鳴春潮帶雨晩來急<lb/>
野渡無人舟自横<lb/>
　　　寒食寄諸弟<lb/>
雨中禁火空齋冷江上流鶯獨坐聽把酒看花想諸弟<lb/>
杜陵寒食草青青<lb/>
　　紇干著<hi>四首</hi>
　　　賞殘花<lb/>
<pb n="KR4h0011_WYG_001-24b"/>
零落多依草芳香散著人低簷一枝在猶占滿堂春<lb/>
　　　灞上<lb/>
鳴鞭晩日禁城東渭水晴煙灞㟁風都傍栁隂逥首望<lb/>
春天樓閣五雲中<lb/>
　　　古仙詞<lb/>
珠幡絳節晩霞中漢武清齋待少翁不向人間戀春色<lb/>
桃花自滿紫陽宫<lb/>
　　　感春詞<lb/>
<pb n="KR4h0011_WYG_001-25a"/>
未得鳴珂謁漢宫江頭寂寞向春風悲歌一曲心應醉<lb/>
萬葉千花淚眼中<lb/>
　　楊凌<hi>十七首</hi>
　　　梅里旅夕<lb/>
滄洲東望路旅棹愴羈逰楓浦蟬随㟁沙汀鷗轉流露<lb/>
天星上月水國夜生秋誰忍持相憶南歸一葉舟<lb/>
　　　鍾陵雪夜詶友人<lb/>
窮臘催年急陽春怯和歌殘燈閃壁盡夜雪透窗多歸<lb/>
<pb n="KR4h0011_WYG_001-25b"/>
路山川險逰人夢寐過龍洲不可泊嵗晩足驚波<lb/>
　　　潤州水樓<lb/>
歸心不可留雪桂一叢秋葉雨空江月螢飛白露洲野<lb/>
蟬依獨樹水郭帶孤樓遥望山川路相思萬里逰<lb/>
　　　江上秋月<lb/>
隴㕍送鄉心羈情屬嵗隂驚秋黄葉遍愁暮碧雲深月<lb/>
色呉江上風聲楚木林交親幾重别歸夢併愁侵<lb/>
　　　閣前雙槿<lb/>
<pb n="KR4h0011_WYG_001-26a"/>
羣玉開雙槿丹榮對絳紗含煙疑出火隔雨怪舒霞向<lb/>
晩争辭蘂迎朝鬭發花非闗後桃李為欲繼年華<lb/>
　　　送客往睦州<lb/>
水濶盡南天孤舟去𣺌然驚秋路傍客日暮數聲蟬<lb/>
　　　送客之蜀<lb/>
西蜀三千里巴南水一方曉雲天際斷夜月峽中長<lb/>
　　　剡溪看花<lb/>
花落千逥舞鶯聲百囀歌還同異方樂不奈客愁多<lb/>
<pb n="KR4h0011_WYG_001-26b"/>
　　　江中風<lb/>
白浪暗江中南泠路不通髙檣帆自滿出浦莫呼風<lb/>
　　　詠破扇<lb/>
粉落空床棄塵生故篋留先來無一半情斷不勝愁<lb/>
　　　賈客愁<lb/>
山水路悠悠逢灘即殢留西江風未便何日到荆州<lb/>
　　　即事寄人<lb/>
中禁鳴鐘日欲髙北窗欹枕望頻搔相思寂寞青苔合<lb/>
<pb n="KR4h0011_WYG_001-27a"/>
唯有春風啼伯勞<lb/>
　　　早春雪中<lb/>
新年雨雪少晴時屢失尋梅看栁期鄉信憶随囬㕍早<lb/>
江春寒帶故隂遲<lb/>
　　　北行留别<lb/>
日日山川烽火頻山河重起舊煙塵一生孤負龍泉劒<lb/>
羞把詩書問故人<lb/>
　　　秋原晩望<lb/>
<pb n="KR4h0011_WYG_001-27b"/>
客㕍秋來次第逢家書頻寄兩三封夕陽天外雲歸盡<lb/>
亂見青山無數峰<lb/>
　　　春霽花蕚樓南聞宫鶯<lb/>
祥煙瑞氣曉來輕栁變花開共作晴黄鳥逺啼鳷鵲觀<lb/>
春風流出鳯皇城<lb/>
　　　明妃曲<lb/>
漢國明妃去不還馬䭾絃管向隂山匣中雖有菱花鏡<lb/>
羞對單于照舊顔<lb/>
<pb n="KR4h0011_WYG_001-28a"/>
　　楊凝<hi>二十九首</hi>
　　　送别<lb/>
罇酒郵亭暮雲帆驛使歸野鷗寒不起川雨凍難飛呉<lb/>
㑹家移遍軒轅夢去稀姓楊皆足淚非是强沾衣<lb/>
　　　送客東歸<lb/>
君向古營州邉風戰地愁草青縵别路栁亞拂孤樓人<lb/>
意傷難醉鶯啼咽不流芳菲只合樂離思返如秋<lb/>
　　　送客歸湖南<lb/>
<pb n="KR4h0011_WYG_001-28b"/>
湖南樹色盡了了辨潭州雨散今為别雲飛何處逰情<lb/>
來偏似醉淚迸不成流那向蕭條路縁湘篁竹愁<lb/>
　　　送客歸淮南<lb/>
畵舫照河堤暄風百草齊行絲直網蝶去燕旋遺泥都<lb/>
向髙天近人從别路迷非闗御溝上今日各東西<lb/>
　　　春情<lb/>
舊宅洛川陽曽逰逰俠塲水添楊栁色花絆綺羅香趙<lb/>
瑟多愁曲秦家足艷粧江潭逺相憶春夢不勝長<lb/>
<pb n="KR4h0011_WYG_001-29a"/>
　　　秋夜聽搗衣<lb/>
砧杵聞秋夜裁縫寄逺方聲微漸濕露響細未經霜蘭<lb/>
牖唯遮樹風簾不礙涼雲中望何處聽此斷人腸<lb/>
　　　從軍行<lb/>
都尉出居延强兵集五千還將張博望直救范祁連漢<lb/>
卒悲簫鼔胡姬濕采旃如今意氣盡流淚挹流泉<lb/>
　　　和直禁省<lb/>
宵直丹宫近風傳碧樹涼漏稀銀箭滴月度網軒光鳳<lb/>
<pb n="KR4h0011_WYG_001-29b"/>
詔裁多暇蘭燈夢更長此時顔范貴十歩舊連行<lb/>
　　　留别<lb/>
玉節随東閣金閨别舊僚若為花滿寺躍馬上河橋<lb/>
　　　送客往洞庭<lb/>
九江歸路逺萬里客舟還若過巴江水湘東滿碧煙<lb/>
　　　别友人<lb/>
倦客驚危路傷禽遶樹枝非逢暴公子不敢涕流離<lb/>
　　　初渡淮北㟁<lb/>
<pb n="KR4h0011_WYG_001-30a"/>
别夢雖難覺悲魂最易銷慇勤淮北㟁鄉近去家遥<lb/>
　　　詠雨<lb/>
塵浥多人路泥歸足燕家可憐繚亂㸃濕盡滿宫花<lb/>
　　　栁絮<lb/>
河畔多楊栁追逰盡狹斜春風一回送亂入莫愁家<lb/>
　　　花枕<lb/>
席上沉香枕樓中蕩子妻那堪一夜裡長濕兩行啼<lb/>
　　　送客往鄜州<lb/>
<pb n="KR4h0011_WYG_001-30b"/>
新叅將相事營平錦帶騂弓結束輕曉上闗城吟畫角<lb/>
暗馳羌馬發支兵回中地近風常急鄜畤年多草自生<lb/>
近喜扶陽繫戎相從來衛霍笑長纓<lb/>
　　　送客往夏州<lb/>
憐君此去過居延古塞黄雲共𣺌然沙濶獨行尋馬跡<lb/>
路迷遥指戍樓煙夜投孤店愁吹笛朝望行塵避控弦<lb/>
聞有故交今從騎何須著論更言錢<lb/>
　　　春霽曉望<lb/>
<pb n="KR4h0011_WYG_001-31a"/>
細雨晴深小苑東春雲開氣逐光風雄兒走馬神光上<lb/>
静女看花佛寺中書劔學多心欲嬾田園荒廢望頻空<lb/>
南歸路極天連海惟有相思明月同<lb/>
　　　唐昌觀玉蕋花<lb/>
瑶華瓊蕋種何年蕭史秦嬴向紫煙時控綵鸞過舊邸<lb/>
摘花持獻玉皇前<lb/>
　　　别李協<lb/>
江邉日暮不勝愁送客霑衣江上樓明月峽添明月照<lb/>
<pb n="KR4h0011_WYG_001-31b"/>
蛾睂峰似兩眉愁<lb/>
　　　初次巴陵<lb/>
西江浪接洞庭波積水遥連天上河鄉信為慿誰寄去<lb/>
汀洲燕㕍漸來多<lb/>
　　　上已<lb/>
帝京元已足繁華細管清絃七貴家此日風光誰不共<lb/>
紛紛皆是掖垣花<lb/>
　　　春怨<lb/>
<pb n="KR4h0011_WYG_001-32a"/>
花滿簾櫳欲度春此時夫壻在咸秦緑窗孤寢難成寐<lb/>
紫燕雙飛似弄人<lb/>
　　　送客歸常州<lb/>
行到河邉從此辭寒天日逺暮帆遲可憐芳草成衰草<lb/>
公子歸時過緑時<lb/>
　　　送别<lb/>
春愁不盡别愁來舊淚猶長新淚催相思倘寄相思字<lb/>
君到揚州揚子逥<lb/>
<pb n="KR4h0011_WYG_001-32b"/>
　　　送客入蜀<lb/>
劍閣迢迢夢想間行人歸路遶梁山明朝騎馬摇鞭去<lb/>
秋雨槐花子午闗<lb/>
　　　送别<lb/>
仙花笑盡石門中石室重重掩緑空蹔下雲峰能幾日<lb/>
却逥煙駕馭春風<lb/>
　　　殘花<lb/>
五馬踟蹰在路岐南來只為看花枝鶯銜蝶弄紅芳盡<lb/>
<pb n="KR4h0011_WYG_001-33a"/>
此日深閨那得知<lb/>
　　　戲贈友人<lb/>
湘隂直與地隂連此日相逢憶醉年美酒非如平樂貴<lb/>
十升不用一千錢<lb/>
　　李宣逺<hi>一首</hi>
　　　塞下作<hi>原題并州路</hi>
秋日并州路黄榆落故闗孤城吹角罷數騎射鵰還帳<lb/>
幕遥連水牛羊自下山行人正垂淚烽火出雲間<lb/>
<pb n="KR4h0011_WYG_001-33b"/>
　　盧殷<hi>十四首○别本俱刻盧隐</hi>
　　　七夕<lb/>
河耿月涼時牽牛織女期歡娯方在此漏刻竟由誰定<lb/>
不嫌秋駛唯當乞夜遲全勝客子媍十載泣生離<lb/>
　　　金燈<lb/>
疎莖秋擁翠幽艷夕添紅有月長燈在無煙燼火同香<lb/>
濃初受露勢庳不知風應笑金臺上先随曉漏終<lb/>
　　　妾换馬<lb/>
<pb n="KR4h0011_WYG_001-34a"/>
伴鳳樓中妾如龍櫪上宛同年辭舊寵異地受新恩香<lb/>
閣更衣處塵蒙噴草痕連嘶將忍淚俱戀主人門<lb/>
　　　欲銷雲<lb/>
欲隐從龍質仍餘觸石文霏微依碧落髣髴悞非雲度<lb/>
月光無隔傾河影不分如逢作霖處當為起氤氲<lb/>
　　　仲夏寄江南<lb/>
五月行將近三年客未逥夢成千里去酒醒百憂來晩<lb/>
暮時看槿悲酸不食梅空將白團扇從寄復徘徊<lb/>
<pb n="KR4h0011_WYG_001-34b"/>
　　　月夜<lb/>
露下涼生簟無人月滿庭難聞逆河浪徒望白榆星樹<lb/>
遶孤栖鵲窗飛就暗螢移時宿蘭影思共習芳馨<lb/>
　　　遇邉使<lb/>
累年無的信毎夜夢邉城袖掩千行淚書封一尺情<lb/>
　　　移住别居<lb/>
自到西川住唯君别有情常逢對門逺又隔一重城<lb/>
　　　堋口逢友人<lb/>
<pb n="KR4h0011_WYG_001-35a"/>
艱難别離久中外往還深已改當時法空餘舊日心<lb/>
　　　雨霽登北㟁寄友人<lb/>
稻黄撲撲黍油油野樹連山澗自流憶得年時馮翊部<lb/>
謝郎相引上樓頭<lb/>
　　　長安親故<lb/>
楚蘭不佩佩呉鈎帶酒城頭别舊逰年事已多筋力在<lb/>
試將弓箭到并州<lb/>
　　　悲秋<lb/>
<pb n="KR4h0011_WYG_001-35b"/>
秋空㕍度青天逺疎樹蟬嘶白露寒堦下敗蘭猶有氣<lb/>
手中團扇漸無端<lb/>
　　　晩蟬<lb/>
深藏髙栁背斜暉能軫孤愁減昔圍猶畏旅人頭不白<lb/>
再三移樹帶聲飛<lb/>
　　　維揚郡西亭贈友人<lb/>
萍䬃風池香滿船楊花漠漠暮春天玉人此日心中事<lb/>
何似乘羊入市年<lb/>
<pb n="KR4h0011_WYG_001-36a"/>
　　姚係<hi>一首</hi>
　　　古别離<lb/>
涼風已嫋嫋霜重木蘭枝獨上髙樓望行人逺不知輕<lb/>
寒入洞户明月滿秋池燕去鴻方至年年是别離<lb/>
　　馬逢<hi>五首</hi>
　　　新樂府<lb/>
温谷春生至宸逰近甸榮雲随天仗轉風入御筵輕翠<lb/>
盖浮佳氣朱樓依太清朝臣冠劒退宫女管絃迎<lb/>
<pb n="KR4h0011_WYG_001-36b"/>
　　　部落曲<lb/>
蕃軍傍塞逰代馬噴風秋老將垂金甲閼支著錦裘琱<lb/>
戈䝉豹尾紅斾插狼頭日暮天山下鳴笳漢使愁<lb/>
　　　從軍<lb/>
漢馬千蹄合一羣單于鼔角隔山聞沙塠風起紅樓下<lb/>
飛上胡天作陣雲<lb/>
　　　宫詞<lb/>
金吾持㦸䕶軒簷天樂傳教萬姓瞻樓上美人相倚看<lb/>
<pb n="KR4h0011_WYG_001-37a"/>
紅粧透出水晶簾<lb/>
　　　又<lb/>
玉樓天半起笙歌風送宫人笑語和月影殿開聞曉漏<lb/>
水晶簾捲近秋河<lb/>
　　劉皁<hi>四首</hi>
　　　邉城栁<lb/>
一株新栁色十里斷孤城為感東西路長懸離别情<lb/>
　　　旅次朔方<hi>向見賈閬仙集原題渡桑乾</hi>
<pb n="KR4h0011_WYG_001-37b"/>
客舎并州數十霜歸心日夜憶咸陽無端又隔桑乾水<lb/>
却望并州似故鄉<lb/>
　　　長門怨<hi>劉皁原有二首逸去其一反入女郎劉媛作今姑仍舊本附載原詩辨誤</hi>
蟬鬢慵梳倚帳門蛾眉不掃慣承恩傍人未必知心事<lb/>
一面殘粧空淚痕<lb/>
　　　又<hi>皁原詩云宫殿沉沉月欲分昭陽更漏不堪聞珊瑚枕上千行淚不是思君是恨君</hi>
雨滴長門秋夜長新愁和雨到昭陽淚痕不共君恩斷<lb/>
拭盡千行與萬行<hi>此首劉媛作</hi>
<pb n="KR4h0011_WYG_001-38a"/>
　　李益<hi>三十六首</hi>
　　　送客歸振武<lb/>
駿馬事輕車軍行萬里沙胡山通嗢落漢節繞渾邪桂<lb/>
滿天西月蘆吹塞北笳别離俱報主路極不為賒<lb/>
　　　賦得垣上衣<lb/>
漠漠復霏霏為君垣上衣昭陽輦下草應笑此時非菴<lb/>
藹青春暮蒼黄白露晞猶勝萍逐水流浪不相依<lb/>
　　　觀逥軍三韻<lb/>
<pb n="KR4h0011_WYG_001-38b"/>
行行上隴頭隴月暗悠悠萬里將軍至逥旌隴樹秋誰<lb/>
令嗚咽水重入故營流<lb/>
　　　題太原落漠驛西堠<lb/>
征戍在桑乾年年薊北寒殷勤驛西堠此路到長安<lb/>
　　　金吾子<lb/>
繡帳博山爐銀鞍馮子都黄昏莫攀折驚起欲栖烏<lb/>
　　　鷓鴣詞<lb/>
湘江斑竹枝錦翅鷓鴣飛處處湘雲合郎從何處歸<lb/>
<pb n="KR4h0011_WYG_001-39a"/>
　　　立秋前一日覽鏡<lb/>
萬事銷身外生涯在鏡中惟將滿鬢雪明日對秋風<lb/>
　　　代人乞花<lb/>
繡户朝眠起開簾滿地花春風解人意吹落妾西家<lb/>
　　　宿青山石樓<lb/>
紫塞經年别黄龍磧路窮故山今夜宿明月在樓中<lb/>
　　　上洛<lb/>
金谷園中栁春來似舞腰何堪好風景獨上洛陽橋<lb/>
<pb n="KR4h0011_WYG_001-39b"/>
　　　揚州懷古<lb/>
故國歌鐘地長橋車馬塵彭城閣邉栁偏似不勝春<lb/>
　　　水宿聞㕍<lb/>
早㕍忽為雙驚秋風水窗夜長人自起星月滿空江<lb/>
　　　揚州早㕍<lb/>
江上三千㕍年年過故宫可憐江上月偏照斷根蓬<lb/>
　　　下樓<lb/>
話舊全應老逢春喜又悲看花行拭淚倍覺下樓遲<lb/>
<pb n="KR4h0011_WYG_001-40a"/>
　　　過五原胡兒飲馬泉<lb/>
緑陽著水草如煙舊是胡兒飲馬泉幾處吹笳明月夜<lb/>
何時倚劔白雲天從來凍合闗山路今日分流漢使前<lb/>
莫遣行人照容鬢恐驚顦顇入新年<lb/>
　　　臨滹沱見入蕃使列名<lb/>
漠南春暮到滹沱邉栁青青塞馬過萬里闗山今不閉<lb/>
漢家頻許郅支和<lb/>
　　　過降户至統漢峰<lb/>
<pb n="KR4h0011_WYG_001-40b"/>
統漢峰西降户營黄沙白骨擁長城只今已勒燕然石<lb/>
北地無人空月明<lb/>
　　　避暑女冠<lb/>
霧袖煙裾雲母冠碧花瑶簟井氷寒焚香欲降三青鳥<lb/>
静掃桐隂上玉壇<lb/>
　　　題宫苑花<hi>原題宫怨</hi>
露濕暗花春殿香月明歌吹在昭陽似將海水添宫漏<lb/>
共滴長門一夜長<lb/>
<pb n="KR4h0011_WYG_001-41a"/>
　　　送客歸幽州<lb/>
惆悵秦城送獨歸薊門雲樹逺依依秋來莫射南飛㕍<lb/>
從遣乘春更北飛<lb/>
　　　拂雲堆<lb/>
漢將新從虜地來旌旗半上拂雲堆單于毎向沙塲獵<lb/>
南望隂山哭幾逥<lb/>
　　　暮過逥樂峰<lb/>
烽火髙飛百尺臺黄昏遥自磧南來昔年征戰逥應樂<lb/>
<pb n="KR4h0011_WYG_001-41b"/>
今日從軍樂未逥<lb/>
　　　夜宴觀石將軍舞<lb/>
微月東南上戍樓琵琶起舞錦纒頭更聞横笛闗山逺<lb/>
白草胡沙西塞秋<lb/>
　　　揚州萬里送客<hi>原題栁楊送客</hi>
青楓天半白蘋洲楚客傷離不待秋君見隋朝更何事<lb/>
栁楊南渡水悠悠<lb/>
　　　春夜聞笛<lb/>
<pb n="KR4h0011_WYG_001-42a"/>
寒山吹笛喚春歸遷客相逢淚落衣洞庭一夜無窮㕍<lb/>
不待天明向北飛<lb/>
　　　度破訥沙<lb/>
眼見風來沙旋移經年不見草生時無論塞北無春色<lb/>
縱有春來何處知<lb/>
　　　上隋堤<lb/>
碧水東流無限春隋家宫苑盡成塵行時莫上長堤望<lb/>
吹起楊花愁殺人<lb/>
<pb n="KR4h0011_WYG_001-42b"/>
　　　舟行<lb/>
栁花吹入正行舟臥引菱花信碧流聞道風光滿楊子<lb/>
天晴共上望鄉樓<lb/>
　　　隋宫燕<lb/>
燕語如傷舊國春宫花旋落已成塵自從一别風光後<lb/>
幾度飛來不見人<lb/>
　　　送人歸岳陽<lb/>
煙草連天楓樹齊岳陽歸路子規啼春江萬里巴陵戍<lb/>
<pb n="KR4h0011_WYG_001-43a"/>
落日看沉碧水西<lb/>
　　　古瑟怨<lb/>
破瑟悲秋已减絃湘靈沉怨不知年感君拂拭遺音在<lb/>
更奏新聲明月天<lb/>
　　　詠牡丹贈從兄正封<lb/>
紫蕋叢開未到家却教逰客賞繁華始知年少求名處<lb/>
滿眼空中别有花<lb/>
　　　邉思<lb/>
<pb n="KR4h0011_WYG_001-43b"/>
腰垂錦帶佩呉鈎走馬曽防玉塞秋莫笑闗西將家子<lb/>
只將詩思入涼州<lb/>
　　　蜀川聽鶯<lb/>
蜀道山川心易驚緑窗殘夢曉聞鶯分明似冩文君恨<lb/>
萬怨千愁絃上聲<lb/>
　　　暖川<lb/>
胡風凍合鸊鵜泉牧馬千羣逐暖川塞外征行無盡日<lb/>
年年移帳雪中天<lb/>
<pb n="KR4h0011_WYG_001-44a"/>
　　　逢歸信偶寄<lb/>
無事將心寄栁條等閒書字滿芭蕉鄉闗若有東流信<lb/>
遣送揚州近驛橋<lb/>
　　李愿<hi>二首</hi>
　　　觀翟玉妓<lb/>
女郎閨閣春抱瑟坐花茵艷粉宜斜燭羞蛾慘向人寄<lb/>
情摇玉柱流眄整羅巾幸以芳香袖承君宛轉塵<lb/>
　　　思婦<lb/>
<pb n="KR4h0011_WYG_001-44b"/>
良人久不至惟恨錦屏孤顦顇衣寛日空房問女巫<lb/>
　　張籍<hi>一首</hi>
　　　送蜀客<lb/>
蜀客南行祭碧雞木綿花發錦江西山橋日晩行人少<lb/>
時有猩猩上樹啼<lb/>
　　霍揔<hi>六首</hi>
　　　塞下曲<lb/>
曽當一面戰頻出九重圍但見争鋒處長須得勝歸雪<lb/>
<pb n="KR4h0011_WYG_001-45a"/>
沾旗尾落風斷節毛稀豈要銘燕石平生重武威<lb/>
　　　闗山月<lb/>
珠瓏翡翠床白晳侍中郎五日來花下雙童問道傍到<lb/>
門車馬狹連夜管絃長毎笑東家子窺他宋玉墻<lb/>
　　　驄馬<lb/>
青驪八尺髙俠客倚雄豪踏雪生珠汗障泥䕶錦袍路<lb/>
傍看驟影鞍底巻旋毛豈獨連錢貴酬恩更代勞<lb/>
　　　雉朝飛<lb/>
<pb n="KR4h0011_WYG_001-45b"/>
五色有名翬清晨挾兩雌羣羣飛自樂步步飲相随覘<lb/>
葉逢人處驚媒妬寵時緑毛春鬭盡强敵願君知<lb/>
　　　採蓮女<lb/>
舟中採蓮女兩兩催粧梳聞早渡江去日髙來起居<lb/>
　　　木芙蓉<lb/>
本自江湖逺常開霜露餘争春候穠李得水異紅蕖孤<lb/>
秀曽無過當門幸不鋤誰能政摇落繁綵照堦除<lb/>
　　楊憑<hi>十八首</hi>
<pb n="KR4h0011_WYG_001-46a"/>
　　　長安春夜宿開元觀<lb/>
霓裳下晩煙留客杏花前徧問人寰事新從洞府天長<lb/>
松皆掃月老鶴不知年為説蓬灜路雲濤幾處連<lb/>
　　　晩泊江戍<lb/>
旅棹依遥戍清湘急晩流若為南浦宿逢此北風秋雲<lb/>
月孤鴻晩闗山幾路愁年年不得意零落對滄洲<lb/>
　　　巴江雨夜<lb/>
五嶺天無㕍三巴客問津紛紛輕漢暮漠漠暗江春青<lb/>
<pb n="KR4h0011_WYG_001-46b"/>
草連湖㟁繁花憶楚人芳菲無限路幾夜月明新<lb/>
　　　邉塞行<lb/>
九原臨得水雙足是重城獨許為儒老相憐從騎行細<lb/>
叢榆塞迥髙㸃雁山晴聖主嗤炎漢無心自勒兵<lb/>
　　　樂逰園望月<lb/>
炎靈全盛地明月半秋時今古人同望盈虧節暗移彩<lb/>
凝雙月迥輪度八川遲共惜鳴珂去金波送酒巵<lb/>
　　　千葉桃花<lb/>
<pb n="KR4h0011_WYG_001-47a"/>
千葉桃花勝百花孤榮春晩駐年華若教避俗秦人見<lb/>
知向河源舊侶誇<lb/>
　　　春中汎舟<lb/>
仙郎歸奏過湘東正值三湘二月中惆悵滿川桃杏醉<lb/>
醉看還與曲江同<lb/>
　　　雨中怨秋<lb/>
辭家逺客愴秋風千里寒雲與斷蓬日暮隔山投古寺<lb/>
鐘聲何處雨濛濛<lb/>
<pb n="KR4h0011_WYG_001-47b"/>
　　　秋日獨逰曲江<lb/>
信馬閒過憶所親秋山行盡路無塵主人莫惜松隂醉<lb/>
還有千錢沽酒人<lb/>
　　　寄别<lb/>
晩煙洲霧共蒼蒼河㕍驚飛不作行逥斾轉舟行數里<lb/>
歌聲猶自逐清湘<lb/>
　　　邉情<lb/>
新種如今屢請和玉闗邉上幸無他欲知北海苦辛處<lb/>
<pb n="KR4h0011_WYG_001-48a"/>
看取節毛餘幾多<lb/>
　　　早發湘中<lb/>
按節鳴笳中貴催紅旌白斾滿船開迎愁湓浦登城望<lb/>
西見荆門積水來<lb/>
　　　海榴<lb/>
海榴殷色透簾櫳看盛看衰意欲同若許三英随五馬<lb/>
便將濃艶鬬繁紅<lb/>
　　　春情<lb/>
<pb n="KR4h0011_WYG_001-48b"/>
暮雨朝雲幾日歸如絲如霧濕人衣三湘二月春光早<lb/>
莫逐狂風繚亂飛<lb/>
　　　送客往荆州<lb/>
巴丘過日又登城雲水湘東一日平若愛春秋繁露學<lb/>
正逢元凱鎮南荆<lb/>
　　　贈馬錬師<lb/>
心嫌碧落更何從月帔花冠氷雪容行雨若迷歸處路<lb/>
近南惟見祝融峰<lb/>
<pb n="KR4h0011_WYG_001-49a"/>
　　　湘江泛舟<lb/>
湘川洛浦三千里地角天涯南北遥除却同傾百壺外<lb/>
不愁誰奈兩魂銷<lb/>
　　　送别<lb/>
江㟁梅花雪不如看君驛馭向南徐相聞不必因來㕍<lb/>
雲裏飛軿落素書<lb/>
　　揚巨源<hi>十四首</hi>
　　　胡姬詞<lb/>
<pb n="KR4h0011_WYG_001-49b"/>
妍艶照江頭春風好客留當壚知妾慣送酒為郎羞香<lb/>
渡傳蕉扇粧成上竹樓數錢憐皓腕非是不能留<lb/>
　　　春日有贈<lb/>
堤暖栁絲斜風光屬謝家晩心應戀水春恨定因花步<lb/>
逺憐芳草歸遲見綺霞由來感情思獨自惜年華<lb/>
　　　襄陽樂<lb/>
閒随少年去試上大堤逰畫角栖烏起清絃過客愁碑<lb/>
沉楚山石珠徹漢江秋處處風情好盧家更上樓<lb/>
<pb n="KR4h0011_WYG_001-50a"/>
　　　闗山月<lb/>
蒼茫臨故闗迢遞照秋山萬里平蕪静孤城落葉閒露<lb/>
濃棲雁起天逺戍兵還復暎征西府光深組練間<lb/>
　　　長城聞笛<lb/>
孤城笛滿林斷續共霜砧夜月降羌淚秋風老將心静<lb/>
過寒壘遍暗入故闗深惆悵梅花落山川不可尋<lb/>
　　　宫燕詞<lb/>
毛衣似錦語如絃日煖争髙綺陌天幾處野花留不得<lb/>
<pb n="KR4h0011_WYG_001-50b"/>
雙雙飛向御爐前<lb/>
　　　賦得㶚㟁栁送客<lb/>
楊栁含煙㶚㟁春年年攀折為行人好風倘借低枝便<lb/>
莫遣青絲掃路塵<lb/>
　　　贈崔駙馬<lb/>
百尺梧桐畫閣齊簫聲落處翠雲低平陽不惜黄金埓<lb/>
細雨花驄踏作泥<lb/>
　　　臨水看花<lb/>
<pb n="KR4h0011_WYG_001-51a"/>
一樹紅花暎緑波清明騎馬好經過今朝幾許風吹落<lb/>
聞道蕭郎最惜多<lb/>
　　　折楊栁<lb/>
水邉楊栁麴塵絲立馬煩君折一枝惟有春風最相惜<lb/>
殷勤更向手中吹<lb/>
　　　觀妓人入道<lb/>
荀令歌鐘北里亭翠娥紅粉敞雲屏舞衣施盡餘香在<lb/>
今日花前學誦經<lb/>
<pb n="KR4h0011_WYG_001-51b"/>
　　　又<lb/>
碧玉芳年事冠軍清歌空得隔花聞春來削髮芙蓉寺<lb/>
蟬鬢臨風墮緑雲<lb/>
　　　聽李慿彈箜篌<lb/>
聽奏繁絃玉殿清風傳曲度禁林明君王聽樂梨園暖<lb/>
翻到雲門第幾聲<lb/>
　　　又<lb/>
花咽嬌鶯玉潄泉名髙半在御筵前漢皇欲助人間樂<lb/>
<pb n="KR4h0011_WYG_001-52a"/>
從遣新聲墜九天<lb/>
　　梁鍠<hi>十首</hi>
　　　天長節<lb/>
日月生天久年年慶一逥時平祥不去壽逺節長來連<lb/>
吹千家笛同朝百郡盃願持金殿鏡處處照遺才<lb/>
　　　崔駙馬宅賦詠畫山水扇<lb/>
畫扇出秦樓誰家贈列侯小含呉剡縣輕帶楚揚州揜<lb/>
作山雲暮摇成隴樹秋坐來傳與客漢水又逥流<lb/>
<pb n="KR4h0011_WYG_001-52b"/>
　　　觀王美人海圖障子<lb/>
宋玉東家女常懷物外多自從圖渤海誰為覓湘娥白<lb/>
鷺栖脂粉頳魴躍綺羅仍憐轉嬌眼别恨一横波<lb/>
　　　聞百舌鳥<lb/>
百舌聞他郡間闗媚物華歛形藏一葉分響出千花坐<lb/>
愛時褰幌行藏或駐車不須應獨感三載已辭家<lb/>
　　　美人春怨<hi>原題美人春臥</hi>
妾家巫峽陽羅幌寢蘭堂曉日臨窗久春風引夣長落<lb/>
<pb n="KR4h0011_WYG_001-53a"/>
釵仍挂鬢微汗欲消黄縱使朦朧覺魂猶逐楚王<lb/>
　　　狷氏子<lb/>
杏梁初照日碧玉後堂開憶事臨粧笑春嬌滿鏡臺含<lb/>
聲歌扇舉顧影舞腰逥别有佳期處青樓客夜來<lb/>
　　　長門怨<lb/>
妾命何偏薄君王去不歸欲令遥見悔樓上試春衣空<lb/>
殿㸔人入深宫羨鳥飛翻悲因買賦索鏡照空輝<lb/>
　　　名姝詠<lb/>
<pb n="KR4h0011_WYG_001-53b"/>
阿嬌年未多弱體性能和怕重愁拈鏡憐輕喜曵羅臨<lb/>
津雙洛浦對月兩嫦娥獨有荆王殿時時暮雨過<lb/>
　　　艶女詞<lb/>
露井桃花發雙雙燕並飛美人姿態裏春色上羅衣自<lb/>
愛頻開鏡時羞欲掩扉不知行路客遥惹五香歸<lb/>
　　　戲贈歌者<lb/>
白晳歌童子哀音絶又連楚妃臨扇學盧女隔簾傳曉<lb/>
燕喧喉裏春鶯囀舌邉若逢漢武帝還是李延年<lb/>
<pb n="KR4h0011_WYG_001-54a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0011_WYG_001-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　御覽詩<lb/>
</p>
<p>
</p>
  </div></body>
</text>\m</TEI>
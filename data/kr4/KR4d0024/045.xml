<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻四十五</head>
    <p>
<pb n="KR4d0024_WYG_045-1a"/>
欽定四庫全書<lb/>
　安陽集巻四十五　　　　　宋　韓𤦺　撰<lb/>
　　挽辭<lb/>
　　　章獻明肅皇太后挽辭二首<lb/>
一紀禆鴻化千齡從列仙至仁高協帝厚德逺參乾驗<lb/>
寡親嘗藥恩深欲報天為殫臣庶淚朝雨助澘然<lb/>
璿駕方修祀金波忽墜空悲歌傳薤露祕殿閴椒風霧<lb/>
重昏軒曜雲悽泣舜曈仙輿邈何在天外蘂珠宫<lb/>
<pb n="KR4d0024_WYG_045-1b"/>
　　　章懿皇太后挽辭二首<lb/>
外族傳仙系中閨著德容瑞符衣覆玉懿範史編彤天<lb/>
濶雲埋仗秋高露泣松宸心望歸駕滄海晦三峯<lb/>
夢日推祥舊儀坤講禮新帝親無及養天意此何仁宫<lb/>
寢延嵩月褘褕寓洛塵欲知仁主孝淚血送龍輴<lb/>
　　　章惠皇太后挽辭二首<lb/>
椒掖遺芳在龜臺别信空舊恩縁服重新廟見慈同殘<lb/>
月無多夜餘花一向風徽音從此斷忍顧洛川東<lb/>
<pb n="KR4d0024_WYG_045-2a"/>
柔順符坤德興居監女箴笥衣裙有練殿璧帶無金外<lb/>
族疏恩薄中宸結愛深宫娥齊飲泣誰副祝延心<lb/>
　　　仁宗皇帝挽辭三首<lb/>
道久民胥化㡬先慮極深勤邦循禹度傳聖得堯心生<lb/>
德齊天地仁聲振古今三山神藥在滄海信空沉<lb/>
薄葬定隣邊民安即舊㕓大非空六馬深不錮三泉忍<lb/>
逐宫車出飜隨玉輅旋西都無限竹淚色似湘川<lb/>
聖治方無事仙遊遽不還心休黄屋外鄉逺白雲間笳<lb/>
<pb n="KR4d0024_WYG_045-2b"/>
鼓悽寒月旌旗巻暮闗孤臣期得殉黄鳥願重刪<lb/>
　　　英宗皇帝挽辭三首<lb/>
遽委飛乾運應開出震符子方批鳳尾天已下龍胡遏<lb/>
宻思堯治謳歌啓舜圖只留勤儉德千古亘三無<lb/>
此日天無色輴車下禁宸悲風隨去仗哀淚裛行塵一<lb/>
閉皇堂夜長閒御寢春守陵來有㡬蕭索慶寧人<lb/>
蜃駕雖停洛飊輿已遡天空藏軒劍舄不改霸山川挽<lb/>
掲秋聲外旌飜夕照前老臣非從死何路答知憐<lb/>
<pb n="KR4d0024_WYG_045-3a"/>
　　　司徒侍中杜公挽辭三首<lb/>
早退輕高位孤風振昔賢上思終不巳民望日依然榮<lb/>
寵三增秩優游十換年請㸔良史舊德孰似公全<lb/>
直道當年梗清名萬世師身閒心在國跡退德高時警<lb/>
絶新詩雅飛騰老筆竒歸休何所樂持此造希夷<lb/>
哲人何永逝天理此難忱子謹新遺札家無舊賜金可<lb/>
傳清白業未足太平心訃至悲尤動忘年顧遇深<lb/>
　　　僕射王公挽辭三首<lb/>
<pb n="KR4d0024_WYG_045-3b"/>
早冠㢘良選尋專翰墨盟上知唯直道人愛是純誠樞<lb/>
極權無撓台衡論必平嗚呼今已矣天不為蒼生<lb/>
公昔魁多士予時託後塵交因荷心照義實過天倫進<lb/>
始欣連茹官終愧積薪牙絃兹遂絶不見賞音人<lb/>
相府陪高議於時適共榮開懷叙疇昔協力冀登平㡬<lb/>
日違言笑何期隔死生寢門長慟後追愴不勝情<lb/>
　　　張汝士寺丞挽辭二首<lb/>
昔與君遊者芝蘭久更芳高懷澄水月和氣燠春陽陳<lb/>
<pb n="KR4d0024_WYG_045-4a"/>
迹川流逺嘉名嵗景長平生歐尹友嘗歎善人亡<lb/>
滿腹康時業丁年未一伸方從中洛掾俄掩北邙塵有<lb/>
子賢荀里登科感孟鄰新阡伊闕下長得塞門春<hi>塞門地名</hi>
　　　江西提㸃刑獄閻顒郎中挽辭一首<lb/>
昔忝中山帥君時佐郡條協心圖治俗同榜喜為僚方<lb/>
卜門容駟俄驚坐賦鴞新阡思一慟西蜀柰迢遥<lb/>
　　　致政王子融侍郎挽辭三首<lb/>
公昔求還事年猶未縱心軒裳輕俗累水月瑩禪襟樂<lb/>
<pb n="KR4d0024_WYG_045-4b"/>
任荒三徑閒時戲一禽陶然踰五閏已矣世同欽<lb/>
伯氏勳名永繇公左右然賢碑求帝篆行録廣時傳餘<lb/>
範光門法遺文粲史編欲知天報厚五福賜君全<lb/>
昔貳淄川政嘗依太守賢于門欽世德阮巷忝親聯僕<lb/>
始慙當軸公方遂引年音容俄永隔抆泣望新阡<lb/>
　　　太尉侍中宋公挽辭三首<lb/>
科等魁髦彦文章壓縉紳大權更將相優寵極人臣還<lb/>
事至一品享年踰七旬請㸔今與昔誰可望公鄰<lb/>
<pb n="KR4d0024_WYG_045-5a"/>
仁皇求治始公出冠儒英仕路知卿相時名獨弟兄兩<lb/>
朝推重徳當世服純誠身後傳家者羣書但滿籝<lb/>
注想尊元老云亡歎哲人恤章隆上衮哀挽出中宸史<lb/>
入經綸迹文藏造化神笳簫陽翟路行者亦霑巾<lb/>
　　　蘇洵員外挽辭二首<lb/>
對未延宣室文嘗薦子虚書方就綿蕝奠巳致生芻故<lb/>
國悲雲棧英游負石渠名儒升用晩厚愧不先予<lb/>
族本西州望來為上國光文章追典誥議論極皇王美<lb/>
<pb n="KR4d0024_WYG_045-5b"/>
德驚埋玉瓌材痛壞梁時名誰可嗣父子盡賢良<lb/>
　　　太尉吕公挽辭二首<lb/>
韋平傳慶裔方召起隆名塞上天聲逺帷中廟筭精衆<lb/>
期調玉鉉時忽喪金城朝野悲何甚邦家重老成<lb/>
要劇更中外㡬㣲照古今嘉謀增國重和氣入人深龍<lb/>
已須雲起星俄向壘沉得名非得壽天報此難忱<lb/>
　<lb/>
　安陽集巻四十五<lb/>
</p>
<p>
</p>
  </div>
</body>
</text>
</TEI>
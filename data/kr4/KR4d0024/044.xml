<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻四十四</head>
    <p>
<pb n="KR4d0024_WYG_044-1a"/>
欽定四庫全書<lb/>
　安陽集巻四十四　　　　　宋　韓𤦺　撰<lb/>
　　祭文<lb/>
　　　祭資政吳長文文<lb/>
維熙寧元年嵗次戊申十月庚子朔某日具位某謹遣<lb/>
人以清酌庶羞之奠致祭於大資政吳公侍郎之靈惟<lb/>
公之生得道之粹惟公之岀為世之瑞粤在妙齡已彰<lb/>
竒器六經深醇諸子同異下逮百家史氏所志經公一<lb/>
<pb n="KR4d0024_WYG_044-1b"/>
覽則能誦記學優而仕進道益勤遂塞詔舉大名是振<lb/>
仁廟知公擢公諫臣聳激忠義漸摩聖神致我后德大<lb/>
猷日新領漕東南使煩以試屬部一清何止經計更殿<lb/>
鉅藩所至稱治風績藹然實冠循吏西掖代言北門典<lb/>
制號令文章一時温麗翼翼京邑則于四方帝曰疇尹<lb/>
惟公是當大豪兼并過於冦攘公暴其罪投之逺荒姦<lb/>
盜四走壞其橐囊高視前輩為宋趙張上曰公賢贊我<lb/>
㡬命協心憂國大本以定俄執親喪毁㡬滅性茹蔬泣<lb/>
<pb n="KR4d0024_WYG_044-2a"/>
血卒羸而病服除還位亟參大政真儒秉鈞内外交慶<lb/>
任直為輔忘身匪艱辨白君道呵排大姦義貫白日名<lb/>
高太山退處於外孤風孰攀公往治青余趨雍部遐辱<lb/>
惠音道其雅素且曰吾疾庸醫所誤今雖調適未甚如<lb/>
故余病亦久勉而作書馳走一介候公起居囘得公答<lb/>
慰我勤渠親翰累幅筆精有餘余喜料公其疹必除命<lb/>
世之佐百靈所扶嗚呼哀哉書來未旬余徙鄉郡復促<lb/>
召車因令入覲道聞公訃心臆摧震天乎人乎杳黙奚<lb/>
<pb n="KR4d0024_WYG_044-2b"/>
訊善人云亡乃邦之釁公如可贖余義當徇雖百其殞<lb/>
夫亦何吝嗚呼哀哉厯代已往如公㡬人萬世在後公<lb/>
名永存孰壽孰夭此安足論惟是餘慶宜昌子孫何以<lb/>
致哀奠公一樽公來歆乎公靈者魂嗚呼哀哉尚饗<lb/>
　　　祭安退先生劉君文<lb/>
維熙寜元年嵗次戊申八月朔某日具官某謹以清酌<lb/>
庶羞之奠致祭於故安退先生劉君之靈嗚呼先生剛<lb/>
介之性天下能合者有㡬淵源之學古人不到者甚多<lb/>
<pb n="KR4d0024_WYG_044-3a"/>
憤然不少屈於世兮遂樂窮處唯酣杯而放歌晚而絶<lb/>
穀棄置家事欲融怡於太和澹然如此而天猶不祐兮<lb/>
亦奔隨於逝波余方罷西帥還故鄴借號塗而亟過瞻<lb/>
先生之墳土未乾兮不能一奠於山阿徒遣使指陳薄<lb/>
薦以將其意也嗚呼先生其知余之悲乎柰何柰何尚<lb/>
饗<lb/>
　　　祭崔公孺比部文<lb/>
維熙寧四年嵗次辛亥某月某日具官某謹以清酌庶<lb/>
<pb n="KR4d0024_WYG_044-3b"/>
羞之奠致祭於故崔君比部九哥之靈余初及冠作壻<lb/>
君門君時妙年德性已尊不事彫琢歸乎質渾博覽經<lb/>
史富於藝文恥在䕃籍思同後羣射策不偶遂遺世紛<lb/>
西竺大法南京祕源旁逮莊老虚無之言沉酣貫穿洞<lb/>
其本根顧視軒冕淡如浮雲勉而為吏非志所存粗以<lb/>
庇族仁風是敦間嘗詣我情均弟昆酒㑹歡密詩豪放<lb/>
奔時擿道奥開聾破昬益我多矣如蕕附薰余視君為<lb/>
期諸古人如何奄忽遽罹大屯善良至此天也寧論泣<lb/>
<pb n="KR4d0024_WYG_044-4a"/>
馳使指奠酹一樽君乎來歆惟靈者魂尚饗<lb/>
　　　祭致政學士趙君子淵文<lb/>
維熙寧四年嵗次辛亥八月癸丑朔某日具官某謹遣<lb/>
三班奉職隨行指使張世昌以清酌庶羞之奠致祭於<lb/>
故致政學士趙君子淵之靈嗚呼僕與君交心照莫二<lb/>
論契之深同門之壻在明道初禁林並試聯陟道山日<lb/>
親高誼直則同舍分則同氣譬若驥騄方駕平地欲騁<lb/>
千里自當齊至如何遲速半途而異君知命者未始較<lb/>
<pb n="KR4d0024_WYG_044-4b"/>
計嗟君之才畜不大施厯殿藩府所在循吏晚求西臺<lb/>
亟謝君事惟洛之都有完者第方期優㳺遂我高志不<lb/>
虞安休乃失頤衞使人逺來諭我疾勢駭而馳醫往道<lb/>
勤意醫纔及門而君已逝嗚呼哀哉年逾七十壽足為<lb/>
貴諸子宦達實昌而熾進揚令名退絶纎累君之始終<lb/>
可謂無媿而余悲者義切親懿聲顔永絶翰墨徒祕紼<lb/>
不親執奠不躬致臨風長號涕泗交墜惟憑一介具此<lb/>
薄祭冥冥有知為我來暨尚饗<lb/>
<pb n="KR4d0024_WYG_044-5a"/>
　　　祭少師歐陽公永叔文<lb/>
維熙寧五年嵗次壬子某月某日具官某謹遣三班奉<lb/>
職隨行李珪以清酌庶羞之奠致祭於少師永叔之靈<lb/>
惟公之生粹稟元精偶聖而岀逢辰以亨厯事三朝翼<lb/>
登太平大名既遂大功既成年未及老深虞滿盈連章<lb/>
得謝潁第來寧神當畀以福禄天宜錫之壽齡胡不憗<lb/>
遺遽爾摧傾此冥理莫得致詰而天下為之失聲嗚呼<lb/>
哀哉公之文章獨步當世子長退之偉瞻閎肆曠無擬<lb/>
<pb n="KR4d0024_WYG_044-5b"/>
倫逮公始繼自唐之衰文弱無氣降及五代愈極頽敝<lb/>
唯公振之坐還醇粹復古之功在時莫二公雖云亡其<lb/>
傳益貴譬如天衢森布列緯海内瞻仰日高而熾公之<lb/>
諫諍務傾大忠在慶厯初職司帝聰顔必有犯闕無不<lb/>
縫正路斯闢姦萌輒攻氣勁忘忤行孤少同於穆仁廟<lb/>
誠推至公孰好孰惡是焉則從善得盡納治随以隆人<lb/>
畏清議知時不容各礪名節恬乎處躬二十年間由公<lb/>
變風公之功業其大可記屢殿藩垣所至懷惠嘗尹京<lb/>
<pb n="KR4d0024_WYG_044-6a"/>
邑沛有餘地早踐西掖晚當内制凢厥代言典謨之懿<lb/>
凢厥岀令風雷其勢三代炳焉公辭無媿樞幄猷為台<lb/>
衡弼貳撫御四夷兵戈不試整齊百度官師咸治服勞<lb/>
一心定䇿二帝中外以安神人胥慰不校讒言懇求去<lb/>
位公之進退逺邁前賢合既不苟高惟戒顛身雖公輔<lb/>
志則林泉七十致政乃先五年上惜其去公祈益堅卒<lb/>
遂其請始終克全嗚呼哀哉余早接公道同氣類出處<lb/>
雖殊趣向何異暨忝宰司日親高誼可否明白襟懷坦<lb/>
<pb n="KR4d0024_WYG_044-6b"/>
易事貴窮理言無飾偽或不知公因罹謗忌青蠅好㸃<lb/>
白璧奚累嗚呼哀哉自公還事心慕神馳徒憑翰墨莫<lb/>
挹姿儀公嘗顧我惠以新詩雖亟詶答柰苦衰疲欲復<lb/>
為問動已踰時忽承訃音且駭且悲哀誠孰訴肝膽㡬<lb/>
墮公之逝矣世鮮余知不如從公焉用生為遐修薄薦<lb/>
奠公一巵魂兮有靈其來監兹尚饗<lb/>
　<lb/>
　安陽集巻四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集卷三十八</head>
    <p>
<pb n="KR4d0024_WYG_038-1a"/>
欽定四庫全書<lb/>
　安陽集卷三十八　　　　　宋　韓𤦺　撰<lb/>
　　書啓<lb/>
　　　昭文相公<hi>以下十啓代司封兄</hi>
右某近覩進奏院狀報伏審某官肅奉制恩榮加寵典<lb/>
恭惟慶慰竊以登槐鼎之任注意斯崇躍龍鳯之池褒<lb/>
賢式重而况翼宣盛美扶助神靈昭成弼亮之勲顯對<lb/>
洪寧之運駢膺異數胥恊至公伏以某官茂德鎮時純<lb/>
<pb n="KR4d0024_WYG_038-1b"/>
誠體國負尊主安民之業持秉鈞當軸之權而自位冠<lb/>
中階功先上衮三辰順厯慶調爕以凝猷萬物遂冝致<lb/>
幾康而洽詠果見巖瞻增聳棟用彌隆嘉黃閣之奮庸<lb/>
峻紫垣而命秩憲侯修職方興禮讓之風樊仲翰邦永<lb/>
著將明之效某夙叨鈞照適繫郡條燕賀厦以居多徒<lb/>
深竊抃金在鎔而罔間更仰裁成<lb/>
　　　集賢相公<lb/>
右某近覩進奏院狀報伏審某官肅奉堯綸再調商鼎<lb/>
<pb n="KR4d0024_WYG_038-2a"/>
恭惟慶慰竊以乾台上炳衆仰於三階宰府中嚴位尊<lb/>
乎四近矧復素敦體貌動繫諮諏示注意之莫先顯奮<lb/>
庸之彌劭爰推異數允屬宗工伏以某官廟噐淵宏棟<lb/>
材隆厚茂著直方之德遐恢燕翼之謀嚮者成務機衡<lb/>
均榮屏翰九河䟽潤方惠俗以凝猷十乘宣威荐陪京<lb/>
而作鎮用能兩宫䟽寵百辟具瞻既增秩於天臺復兼<lb/>
榮於書殿山甫將明之業大憲周邦鄼侯信謹之規永<lb/>
寧漢室曲加台照屢賜齒憐疲馬戀軒莫展馳驅之效<lb/>
<pb n="KR4d0024_WYG_038-2b"/>
大鈞播物更資甄造之仁<lb/>
　　　中丞<lb/>
右某自審光膺節召入覲帝暉三獨坐之持綱允歸素<lb/>
望七諍臣之命秩駢集茂恩顧惟滯涸之蹤適困沉迷<lb/>
之務尋踈奏記但頌得賢恭惟執邦憲以不回輯天祺<lb/>
而載厚伏以某官材推棟幹德重縉紳負經世之沉謀<lb/>
對彌文之景運而自首居雋選高視貴塗益注意於凝<lb/>
嚴洊奮庸於中外尚抑爕調之任方居彈擊之司蹇蹇<lb/>
<pb n="KR4d0024_WYG_038-3a"/>
王臣式著匪躬之節赫赫師尹佇符維石之瞻内揆單<lb/>
平永希甄育<lb/>
　　　轉運賀冬<lb/>
右某伏以魏亞歲朝魯書雲物清臺考雜候之課瑞協<lb/>
珠躔黃鐘推六氣之元温來鳯律恭惟某官才謨秀慱<lb/>
風宇踈凝隆禁坐之眷惟奉使臺之經計懿綱盡舉徽<lb/>
績彌光踐長方戒於靈辰席寵行躋於近著某猥居慶<lb/>
䕃僻守陋封修府謁以尚遼頌神釐之益固<lb/>
<pb n="KR4d0024_WYG_038-3b"/>
　　　洪州知府學士<lb/>
右某伏念恪職方州揺旌府署顧休文之薄宦幾歎﨑<lb/>
嶇仰彦輔之高天阻披澄澈屢更芳籥闕貢單函矧曠<lb/>
度之斯容諒孱蹤之未棄緬惟布寛書而有裕暢和液<lb/>
以胥寧恭以某官器宇閎深機靈爽邁荐斡流錢之利聊<lb/>
專分虎之權恢牧人御衆之才適蠲衆瘼應開德宣符之<lb/>
曜行副具瞻某早序後陳正遥卿䕃懷風企德空馳託素<lb/>
之誠彈冠振衣翹俟褒賢之命更兾順茲暄律精保粹襟<lb/>
<pb n="KR4d0024_WYG_038-4a"/>
　　　昭文相公<lb/>
右某伏念某僻分封宇越在江壖仰符曜之熒煌徒希<lb/>
委照觀槐庭之邃宻萬效趨隅恭惟副兩宫求治之懷<lb/>
舉三事調元之職休祺協茂美實增和伏以某官燕翼<lb/>
凝猷柔嘉藴德胡公作輔天下仰於中庸魏相持衡海<lb/>
内歸於禮讓聿樹鴻鈞之化永隆巖石之瞻伏祈上為<lb/>
廟朝俯遵時令萬機兢業更頼於弼成五福康寧彌資<lb/>
於嚮用<lb/>
<pb n="KR4d0024_WYG_038-4b"/>
　　　集賢相公<lb/>
右某啓伏念某邈守淮藩坐移春律曠時修問蓋懼瀆<lb/>
尊以日傾心徒知䕃徳仰計弼成天下之務勤宣堂上<lb/>
之謀中外以安福嘏増厚恭惟某官以文武之材臻世<lb/>
治以公輔之量鎮時風一人倚為股肱四海望爲霖雨<lb/>
唯均調於寢膳以保乂於邦家禱頌之誠倍百常品<lb/>
　　　學士<lb/>
右某伏念典城攸繫䕃宇尚賖登元禮之門早承於容<lb/>
<pb n="KR4d0024_WYG_038-5a"/>
接閱公幹之簿方歎於沉迷久踈託素之儀苐積懷風<lb/>
之想仰計燕居多裕雅履敦和伏以某官志度淵英噐<lb/>
懷沉宻襲充閭之善慶騰厯塊之修塗紬石室之文方<lb/>
凝懿效沛楓宸之寵行踐貴階更祈順春籥之載暄保<lb/>
神襟而自重<lb/>
　　　安撫待制<lb/>
右某伏審某官高擁使軺逺綏淮服狥行風俗究民瘼<lb/>
以咸蠲宣布詔書廸承恩而載厚恭惟上副穆清之念<lb/>
<pb n="KR4d0024_WYG_038-5b"/>
適居䝉犯之勞粹韻敉寧沖祺舉集某猥分州任僻介<lb/>
江壖企雲䕃以非遼卜郊迎而在邇更祈俯順時令精<lb/>
調寐興<lb/>
　　　鄂州知郡郎中<lb/>
右某伏念匪遥英範熟聽休聲公幹之範沉迷適嗟堆<lb/>
案彦輔之天澄澈莫遂披雲豈謂猥沐降慈荐貽芳訊<lb/>
認遜勤之載厚實兢佩以徒深恭惟樹風愛以彌敦固<lb/>
祺祥而協茂伏以某官才謀博贍韻字踈凝楓宸夙厚<lb/>
<pb n="KR4d0024_WYG_038-6a"/>
於眷懷竹使聊膺於寄任布六條而問俗已浹殊聞走<lb/>
三節以奉朝行躋近列顧韶妍之向慕接談對以尚賖<lb/>
倍冀珍頥式符䖍頌<lb/>
　　　狀元大著學士<lb/>
右某伏念屬自淮南䑛鼎接仙馭之靈蹤潁隂聚星濶<lb/>
朋簪之勝會悵一官之異守憑尺素以幾稀企德懷風<lb/>
惟日為歲而復門衰祚薄途泰命屯合符方代於𤓰期<lb/>
毁眥遽罹於荼苦奉涓塵之孝曷報劬勞託手足之親<lb/>
<pb n="KR4d0024_WYG_038-6b"/>
殆成消瘠繼審踐司文之秘署參集雅之儁游逖仰殊<lb/>
遷徒深竊抃緬惟陪豫游之多暇介神祉以胥寧伏以<lb/>
某官體淳淑之姿負宏傑之氣擅天人之奥學擢對無<lb/>
階掲日月之大名逢辰自樂方由匠局出贊侯藩隆黼<lb/>
座之注懷應鋒車之趣召亟上千篇之奏旋紆二月之<lb/>
觀給筆蘭臺揮鉛玉署漸鴻鸞之黨引籍金閨紬龜龍<lb/>
之圖彯纓麟殿方且儀刑閨彦表的書山獻東觀之竒<lb/>
文時宣盛德借上林之全樹密占芳栖佇見賢頌聿興<lb/>
<pb n="KR4d0024_WYG_038-7a"/>
帝墳增煥飛翠緌而拖鳴玉坐跂亨衢登紫闥而侍北<lb/>
辰日承清燕允彰瓌望式慰輿情某早序後陳喜聞嘉<lb/>
遇莊溟載運諒翔鷃以何攀原野未遺兾亾簪之在念<lb/>
尚遼欵拜良切傾顒<lb/>
　　　詳議殿丞<lb/>
右某伏念屬自禁坐掄才接荀龍之懿躅侯封賛守邈<lb/>
千駟之高閎拜風格之攸踈鬰心靈而第極官曹是繫<lb/>
客素罕憑重以謭薄之材屯蹷尤甚適及戍𤓰之代遽<lb/>
<pb n="KR4d0024_WYG_038-7b"/>
纒風木之悲泣血未停凋年已逝仰計首公暇豫味道<lb/>
粹寧伏以某官志度淵英才謨高正早飛蕤於膴仕亟<lb/>
騰逸於亨衢三尺持平務究寛賖之法九清沛寵行躋<lb/>
顯近之班兼審狀元學士乙奏尚方試言平樂陟先瀛<lb/>
之秘局簉蓬署之清資錢萬選以馳聲式欽嘉遇弁一<lb/>
彈而樂用彌積歡悰尚阻披承兾加頥衛<lb/>
　　　淄州知郡學士<lb/>
右某伏念昨以絶奉循陔之養逺依同氣之親邈在淮<lb/>
<pb n="KR4d0024_WYG_038-8a"/>
壖夐遥鈴府王粲自離於荆渚無所銷憂惠施方視於<lb/>
濠魚未能知樂屬衰麻之在疚固鱗翼之罕憑敢謂弗<lb/>
替厚憐逺頒珍誨欽奉降挹苐極靦藏備聆政迹推優<lb/>
神襟集慶恭以某官負宏傑之噐禀醇和之靈式縻鳯<lb/>
署之英才慙委虎符之重寄杜氏以夾河為郡交喧愛<lb/>
樹之謡楊君以垂組夸鄉俯接維桑之地惠利已凝於<lb/>
殊績龎鴻將沛於茂恩深兾遵調少符顒繫<lb/>
　　　運使郎中<lb/>
<pb n="KR4d0024_WYG_038-8b"/>
右某伏念昨者執萱背之䘮因而去職覲棠跗之戚久<lb/>
矣離羣邈眷魚梁謀飛鷁櫂屬揚舲於楚甸偶按郡於<lb/>
海瀕冐柴毁之容敢修名而致謁擴淵回之度俄坐傳<lb/>
以見延使斾言旋賓墉再伏承顧盼而倍價被奬朂以<lb/>
增榮㫖酒嘉肴辱升堂而示禮犀舟勁檝俾破浪以無<lb/>
虞荷博濟之惟優固厚銘而斯極茹荼攸切奏記有稽<lb/>
恭以某官球序融輝嶽神鍾秀對文物葳蕤之運挺棟<lb/>
梁磥砢之材聿奉帝俞出分邦曹范滂以登車攬轡自<lb/>
<pb n="KR4d0024_WYG_038-9a"/>
肅提封桑羊以據相運籌行膺懋寵更祈俯順氣序謹<lb/>
調寢興<lb/>
　　　楚州知郡都官<lb/>
右某伏以昨以絶奉循陔之養逺依同氣之親幸假道<lb/>
於懿藩得趨隅於盛府過敦寵迓增紀愚衷倚廬之念<lb/>
方深奏記之儀僅闕緬計樹教條而流愛固祥履以延<lb/>
禧恭惟某官禀醇和之靈厚寛中之性臺閣夙推於素<lb/>
譽搢紳咸挹於高芬式奉帝俞顯分邦寄仲寳之若有<lb/>
<pb n="KR4d0024_WYG_038-9b"/>
神道必研輕重之幾子幹以深達故宜居存清浄之務<lb/>
惠利已凝於殊績龎鴻將沛於茂恩仰兾遵調少符瞻<lb/>
願<lb/>
　　　海州知郡郎中<lb/>
右某伏念倚廬增歎趨府夐賖音驛馳誠懼沉波之未<lb/>
達風旌結念固引領以方勞緬惟政績茂宣襟靈協暢<lb/>
伏以某官沖純毓徳愛利凝猷富經國之逺圖抱牧民<lb/>
之良幹剖符統務式彰文紀之英才增秩賜金佇舉孝<lb/>
<pb n="KR4d0024_WYG_038-10a"/>
宣之故事春序融爍賓墀阻修兾遵頥衛之方少緩瞻<lb/>
顒之素<lb/>
　　　宿州同判屯田<lb/>
右某伏念披樂令之雲天方遥晤對仰謝庭之蘭玉仍<lb/>
接婣聨屬衰杖之疚懷闕飛鱗之託訊緬計樹風多裕<lb/>
履道彌冲伏以某官理擅民宗才經世務應積星之上<lb/>
列賛分虎之近邦揉木銷金聊宣於善化舒紳緩佩行<lb/>
陟於近司屬夏戍之有初兾天倪之是保<lb/>
<pb n="KR4d0024_WYG_038-10b"/>
　　　秀才<hi>杜</hi>
某啓蘭薰菊耀久挹於高芬玉潔冰清仍聨於茂族眷<lb/>
美疆之甚邇貢柔削以多踈屬在哀㷀殊非簡傲仰計<lb/>
貴隂勵業毓性凝和秀才郎狀元繡組成文珪璋範德<lb/>
草副命部之薦尚淹摶海之程矧國家巍煥宣猷暉昌<lb/>
復旦崇英逸偉方求應務之才發筞决科佇塞錄賢之<lb/>
詔更希頥衛式慰傾祈<lb/>
　　　轉運司部<lb/>
<pb n="KR4d0024_WYG_038-11a"/>
右某伏念邇者幸屬天倫逺分郡政方謀趣治旋會按<lb/>
行暨獲趨塵亟承欵接載荷優隆之賜永銘頑固之懷<lb/>
仰振舉於列城諒便藩於景福恭惟某官才謨緯世望<lb/>
實光區總善部於中臺幹要權於外計聿豐經用載洽<lb/>
殊聞孟傳持綱清詔克申於雅志千秋作輔富民行啓<lb/>
於真封更祈順嚴律之有初廸粹襟而自重<lb/>
　　　撫州臨川知縣寺丞<lb/>
右某伏念屬自禁座掄材誤竦前芻之誚侯藩㳂牒遽<lb/>
<pb n="KR4d0024_WYG_038-11b"/>
參剖竹之榮窘若宦遊邈焉風會加以門衰祚薄途㤗<lb/>
命屯合符將覲於芝庭累釁亟延於萱背羈孤至此言<lb/>
叙何從荐易芳年踈馳短札豈謂猥䝉冲眷遐枉珍題<lb/>
荷降挹之兼常第刻著之惟永仰計首公多裕毓性敦<lb/>
官伏以某官德牧瑞儀韶英正韻適分曹於棘署聊賦<lb/>
政於雷封千室鳴絃已布阜安之化四門啓籥方延駿<lb/>
茂之才希順廸於粹襟佇顯登於貴仕其為企頌曷既<lb/>
剖陳<lb/>
<pb n="KR4d0024_WYG_038-12a"/>
　　　光州知郡狀元學士<lb/>
右某早者寓跡中州趨塵上館文暢之才具美載挹英<lb/>
風相如之騎甚都繼臨窮巷暨首涂之斯廹卜賫刺以<lb/>
莫遑近審光奉綈章顯分符寄適黃堂之視政諒素履<lb/>
以敦和恭惟某官桂苑橫飛蓬山獨步鑒局尚於夷逺<lb/>
思理禀於清純前賈席以問釐方隆寵遇厭嚴廬而出<lb/>
守暫遂便藩已鳴千室之絃亟成旬日之化鋒車趣召<lb/>
行膺用板之恩鳯掖司言竚演明緡之命更祈冲衛式<lb/>
<pb n="KR4d0024_WYG_038-12b"/>
副䖍誠<lb/>
　　　明州同判屯田<lb/>
右某啓伏自欒棘餘生再塵於仕籍菁莪善育猥厠於<lb/>
英游顧亥豕之未分復管庫之為役神標邈爾俗狀紛<lb/>
然欲一致緘縢少導悃臆其如休直相半出納互繁陳<lb/>
孟公之口占胡能有意陶士衡之言荅豈逮如流矧通<lb/>
恕之可詳匪怠驁之加責恭惟中和舉職愛利及民當<lb/>
九夏歊炎之辰輯五福康寧之用伏以某官天才開敏<lb/>
<pb n="KR4d0024_WYG_038-13a"/>
氣宇踈明蹔闗掌於郡條已著聞於風迹庖硎載發適<lb/>
彰投刃之功漢席方虚彌渇受釐之對即膺迅召入簉<lb/>
近班川塗阻長圭籥遷貿首公之外繕性是宜<lb/>
　　　相州知府學士<lb/>
右某伏念屬自某官輙從劇任出鎮名藩懷紱之鄉固<lb/>
篤於時寵歌襦載路諒洽於民歡仰惟化醇俗以惟和<lb/>
輯純禧而益厚伏以某官才謀自任強濟有聞荐總要<lb/>
權居成懿效運計籌而商利克羡邦財奉使竹以班條<lb/>
<pb n="KR4d0024_WYG_038-13b"/>
方隆政績佇沛龎鴻之寵入歸嚴近之班惟兾順時少<lb/>
符延想<lb/>
　　　舒州知郡郎中<lb/>
右某言伏念自某官辭計部之繁領州符之重遽茲摻<lb/>
袂俄及凋年致問絶踈馳精㒺暇恭惟政發其譽化醇<lb/>
於民坐臻平簡之風舉集沖休之福某官噐徳兼劭不<lb/>
謀自高早推應務之能洊被使煩之寄居聞異最動振<lb/>
淑聲求名部以班條方資偃息委細書而被寵即覲凝<lb/>
<pb n="KR4d0024_WYG_038-14a"/>
嚴惟希善養粹和少符詹詠<lb/>
　　　狀元正言學士<lb/>
右某伏念自審某官陟岵纒悲棄官行服悵<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>風之寂<lb/>
爾奉慰削以闕如復以守藏所縻繼日鮮暇望神標而<lb/>
夐越走俗狀以空疲雖欲一致緘縢少導悃臆其如筦<lb/>
庫之任米鹽甚繁窘於五木之拘涸若百亟之意諒寛<lb/>
明之可悉匪大驁以見尤恭惟春律布和家居鮮味雖<lb/>
孝思之㒺極在禮典之不踰佇見隙駟終祥詔鳯申渥<lb/>
<pb n="KR4d0024_WYG_038-14b"/>
入踐雍容之列峻陞清切之司川塗阻長圭籥遷逝善<lb/>
為開抑勉自保頥<lb/>
　　　楚州知郡都官<lb/>
右某伏念竊吹書山日甚空踈之誚揺旍郡閣坐違英<lb/>
絢之姿矧惟蘭玉之親仍締葭莩之援馳誠僅闕負刺<lb/>
彌兢恭惟觀省民風敦明治體當砥節首公之暇得餐<lb/>
和履順之宜伏以某官性行淑均才謨高正應積星之<lb/>
上列持分虎之要權熊軾班春已洽愛棠之詠鳯書申<lb/>
<pb n="KR4d0024_WYG_038-15a"/>
寵行膺用板之恩更祈順韶律之惟和廸粹襟而自重<lb/>
　　　運使學士<lb/>
右某伏念時駟易馳神峯夐隔抗塵容而自效煩使增<lb/>
勞具短札以為儀空函罕致諒兹寛悉必恕頑踈近者<lb/>
輙上奏封懇圖州任天仁從欲適下於俞音諫局備員<lb/>
俄膺於渥命退惟冒寵誠出更評豈謂過沐周勤特頒<lb/>
誨檢曲形敦借苐積靦藏仰繩部之多餘固逆釐之彌<lb/>
厚伏以某官才謨敏贍識局該明兼資鯁亮之風簡在<lb/>
<pb n="KR4d0024_WYG_038-15b"/>
顒昻之眷暫膺温詔移總懿綱八使申威已振澄清之<lb/>
譽九年足用即觀紅腐之饒矧洽殊聞行躋近列肇升<lb/>
嚴律增企儁游萬兾遵頥少符言頌<lb/>
　　　江西運使兵部<lb/>
右某伏念倐暌粹度俄及蕭辰箴補無才方懼尸官之<lb/>
誚澄清在望已隆按部之風近者伏審三載疇庸五兵<lb/>
峻秩凡叨契愛之分舉增驩懌之悰恭惟經畫多餘釐<lb/>
祥茂集某官沉明毓性端亮馳稱攬轡申威大康於逺<lb/>
<pb n="KR4d0024_WYG_038-16a"/>
俗析毫商利彌衍於宏謀佇成績之有嘉聽褒恩之在<lb/>
邇唯祈順序少慰翹誠<lb/>
　　　壽州知府學士<lb/>
右某伏自某官輙從劇任榮領便藩顧箴補之無才日<lb/>
慙充位仰寛明之樹化時用偃風催踈裁記之誠增役<lb/>
離羣之恨緬計布民經而有裕丁葉序之云初塗誦載<lb/>
歡神釐舉集恭以某官才猷自任端介不回早從仙室<lb/>
之游蹔奉使旟之寄閉閣而治方從偃息之懷趨節以<lb/>
<pb n="KR4d0024_WYG_038-16b"/>
朝行被褒優之命伏兾俯順氣候精加葆調<lb/>
　　　知府密學<lb/>
右某啓某屬者誤被宸恩擢司明命演帝綸之重方媿<lb/>
空踈備使隰之行遽叨簡任其榮甚過所貴未勝辭避<lb/>
莫從憂惕兼至暨治装之云廹實裁記之未遑蓋主上<lb/>
以仁治中區惠先逺俗勤詢歲旱貽惻聖衷慮生籍之<lb/>
流庸傷物價之騰躍雖歌襦之化固久服於民心而乘<lb/>
傳所過庶咸知於上意適兼程而䖍命將入境以傾風<lb/>
<pb n="KR4d0024_WYG_038-17a"/>
敢謂猥沐殊私疊貽精翰仰認履謙之德舉增為感之<lb/>
懷欵奉有期瞻忭無已<lb/>
　　　永興招討太尉<lb/>
某啓此者誤膺朝選叨貳使權䕃德有階是為天幸度<lb/>
才無補第恤人言嘗裁記以通誠即治装而引道已度<lb/>
崤函之險式瞻秦雍之雄掃舍人之門將修府謁啓元<lb/>
戎之乘佇託車塵欣望所深實倍彜等<lb/>
　　　同前<lb/>
<pb n="KR4d0024_WYG_038-17b"/>
某啓屬者暫違節下入奏廷中達將悃之謀雅符於上<lb/>
意賾柄臣之論盡恊於前籌奉成筭以出都指歸塗而<lb/>
促駕屢承教問曲示眷存内惟鄙庸敢忘兢荷棠郊在<lb/>
望已及於提封蓮府多賢即陪於高議<lb/>
　　　同前<lb/>
某啓保邊無狀被責為宜忽奉詔函俾趨宸闕顧勲庸<lb/>
而何有矧疆埸之未寧累上奏封願留職任至誠斯切<lb/>
成命莫回雖軺傳之載馳但心顏而自愧豈謂不忘齒<lb/>
<pb n="KR4d0024_WYG_038-18a"/>
記先貽教函過敦愛奬之私益重謙尊之德此蓋某官<lb/>
翊隆大業稱引後生謂嘗備於屬僚每借言於公論致<lb/>
兹孱𤨏誤玷寵光期入覲於威顔方再陳於讓懇未遑<lb/>
多叙徒積厚銘<lb/>
　　　鄆州赴上謝兩府<lb/>
右某啓近奉敇移知鄆州軍州事已於今月五日到任<lb/>
上訖淮南善地所寄已優汶上名藩被恩彌重内惟過<lb/>
幸誠出先容此蓋伏遇某官以道佐時以仁恕物軫其<lb/>
<pb n="KR4d0024_WYG_038-18b"/>
踈外曲有借憐致兹易地之行實亞陪京之近敢不心<lb/>
存愛利力服忠勤勉師循吏之為庶答大鈞之造<lb/>
　　　乞致政上二相<lb/>
冒榮過分得疾早衰雖叨鄉里之為州奈苦膏盲之肆<lb/>
便不求安退是速隂誅比瀝血以奏封願賜骸而就第<lb/>
愚誠已至天意未回此者伏遇某官道輔唐虞德高䕫<lb/>
契以萬物遂宜為至樂以一夫不獲為深憂幸此孤孱<lb/>
嘗攀雅舊敢望察其素實閔以病體謂力丐於休閑知<lb/>
<pb n="KR4d0024_WYG_038-19a"/>
事非於矯妄特加公論曲賜先容述真懇於上前必垂<lb/>
恩可救餘生於言下實賴矜全内惟犬馬之殘年曷報<lb/>
埏鎔之大惠<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0024_WYG_038-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安陽集巻三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻二十九</head>
    <p>
<pb n="KR4d0024_WYG_029-1a"/>
欽定四庫全書<lb/>
　安陽集巻二十九　　　　　宋　韓𤦺　撰<lb/>
　　表狀<lb/>
　　　丁未因中丞彈不赴文德殿常朝待罪第一表<lb/>
臣某言伏以朝之立制當謹奉行事有從宜寢成因習<lb/>
果被憲臺之劾敢逃刑筆之誅臣某中謝伏念臣乆玷<lb/>
弼諧素慙椎鈍每俟延英之對動或踰時故趨宣政之<lb/>
班居常曠禮自罹彈撃交切兢惶伏望皇帝陛下斷在<lb/>
<pb n="KR4d0024_WYG_029-1b"/>
至公懲其不恪特正慢官之罪以清著位之聨臣無任<lb/>
　　　第二表<lb/>
臣某言近以乆廢朝儀遂招臺劾雖拜章而引咎顧充<lb/>
位以何顔臣某中謝竊以舉按不避權豪憲臣之風采<lb/>
刑罰弗私貴近治國之紀綱豈容非才而得幸免伏望<lb/>
皇帝陛下主茲直道斷以大公早議正於常科以聳聞<lb/>
於庶位臣無任<lb/>
　　　丁未夏乞罷相第一表<lb/>
<pb n="KR4d0024_WYG_029-2a"/>
臣某言天聽甚髙尚應誠而必荅君仁至厚固無欲之<lb/>
不從矧瀝懇於先朝累避賢於冡仕比申前志幸惻聖<lb/>
𠂻臣某中謝伏念臣起自孤生早丁盛旦無左右片言<lb/>
之援居疑丞四輔之崇忠義可為自顧微軀之草芥是<lb/>
非難一何勝衆咻之波濤每内惕於虚孱日坐須於仆<lb/>
踣自仁皇嘉祐之末逮英廟治平之間求解四五年凡<lb/>
奏數十上㑹國家之多故䝉詔諭之弗俞終承賜可之<lb/>
言許俟及朞而罷雖德音之未逺悵仙馭之難攀僥榮<lb/>
<pb n="KR4d0024_WYG_029-2b"/>
至茲負愧殊甚伏遇皇帝陛下乾剛獨運離照大明四<lb/>
海翹然聳聽惟新之治群材森若欣為不世之逢而臣<lb/>
監㧞非長設施滋懵天時數沴焉能知爕理之方病力<lb/>
何堪日以見昬疲之狀恬然不退衆將謂何伏望皇帝<lb/>
陛下施厚乾坤恩隆父母察危悰之匪妄矜薄技之已<lb/>
殫聽罷宰司俾從州任形之將敝儻粗獲於安休事有<lb/>
至難願再膺於驅䇿臣無任<lb/>
　　　第二表<lb/>
<pb n="KR4d0024_WYG_029-3a"/>
臣某言近上表乞罷相任伏䝉聖慈特降批荅不允者<lb/>
比傾愚欵仰叩睿仁竊惟引去之當然自謂開陳之已<lb/>
至尚稽可報彌不遑安臣某中謝臣嘗歴覽前編欽聞<lb/>
善戒知止足者蓋道家之重瞰髙明者亦神理之常故<lb/>
謙畏自持退則享安全之福滿盈不懼進而招顛覆之<lb/>
災况臣本乏材謀濫魁丞輔三朝遇主惟力報於聖知<lb/>
一紀備員固乆妨於賢路加以病襟滋耗宰職殊隳以<lb/>
樸厚矯時而風俗愈媮以勤瘁勸功而官曹尚苟既不<lb/>
<pb n="KR4d0024_WYG_029-3b"/>
能振紀綱之頽敝又無以増堂陛之髙嚴徒日積於罪<lb/>
辜將不容於竄殛兹所以懇還印綬免誤國家伏望皇<lb/>
帝陛下推大公以為心監小慈而傷治不以舊人而牽<lb/>
愛必思新政之更張早霈德音許還柄任畀之一郡得<lb/>
遂養於衰殘其若再生第知歸於化育臣無任<lb/>
　　　第三表<lb/>
臣某言近兩上表乞罷相任伏䝉聖慈再降批荅不允<lb/>
仍斷來章者陳力不能已荐傾於悃愊退人以禮猶過<lb/>
<pb n="KR4d0024_WYG_029-4a"/>
示於恩私雖詔諭之頻仍揆尫疲之忝冐不膺可報未<lb/>
巳哀祈臣某中謝竊以累聖重熈百年長楙顧此治安<lb/>
之本誠資輔翼之良惟隆名素望者可以乆居豈多病<lb/>
不才者所宜媿處故臣自叨冡任常揣孤誠雖有俾后<lb/>
堯舜之心而無躋民仁夀之䇿苟坐淹於嵗月徒自取<lb/>
於竄誅所以屢叩先朝極陳愚欵願觧台衡之重再塵<lb/>
鄉郡之榮宸𠂻有示於矜從天下遽悲於遏宻幸遇皇<lb/>
帝陛下纂隆丕祚恢闡大猷發號令而一新振紀綱而<lb/>
<pb n="KR4d0024_WYG_029-4b"/>
盡舉日月所照皆知聖明中外之心罔不歡喜比率土<lb/>
大寧之慶是老臣當退之時伏望皇帝陛下俯諒危悰<lb/>
曲成先訓特寢斷章之荅亟推如請之恩命守本邦進<lb/>
登賢弼衰骸少息惟歸感於上仁直道自將誓愈堅於<lb/>
素節臣無任<lb/>
　　　丁未秋乞罷相第一表<lb/>
臣某言臣聞之易曰天道虧盈而益謙地道變盈而流<lb/>
謙鬼神害盈而福謙人道惡盈而好謙是則物之盈者<lb/>
<pb n="KR4d0024_WYG_029-5a"/>
天地神人皆不與之况其望實本輕材謀素寡竊位二<lb/>
府殆將踰紀禄厚品極寵非其人可謂盈之甚者也此<lb/>
而不退禍固隨之臣某中謝伏念臣叨遇三朝濫都元<lb/>
宰以戇愚而待物自謂無欺於利欲以裁人焉能免過<lb/>
群言稔積公議喧聞加以宿疹中戕繁機外擾尫疲之<lb/>
質寖以難支故自嘉祐末年以來累貢血誠求罷皆國<lb/>
家多故不能遂請伏自皇帝陛下嗣承統業躬親聽斷<lb/>
紀綱日振法度日修而臣多病不才略無云補備員冡<lb/>
<pb n="KR4d0024_WYG_029-5b"/>
任其乆如此所以抗章屢凟懇辭重柄而䝉頒降手札<lb/>
委曲惇諭趣令就職殊未矜從忍媿强顔至于今日<lb/>
茲者先帝山陵復土萬世以安於臣子送往之心粗謂<lb/>
無恨若不於此時上還印綬以避賢者則是冥然不知<lb/>
進退之臣朝廷容之何以風勸天下伏望皇帝陛下念<lb/>
祖宗所付之重當昧旦圖治之始登用良弼共熈新政<lb/>
俾臣退補僻郡以寧悴軀示明主之大公全老臣之素<lb/>
節内惟犬馬之賤苟未填棄溝壑猶冀養完駑力再效<lb/>
<pb n="KR4d0024_WYG_029-6a"/>
分寸臣見於㳂路至京以來聽候俞㫖無任<lb/>
　　　第二表<lb/>
臣某言近上表乞解相任䝉聖慈差中使降賜批荅不<lb/>
允者臣聞老子曰功成名遂身退天之道也若其功不<lb/>
足以暴當世名不足以服天下禄位盈極不懼而退者<lb/>
豈非違天之道而自速其禍乎臣之無狀大過於此義<lb/>
當再凟罪亦何逭臣某中謝竊惟自唐至于五代首宰<lb/>
之為山陵使者事已求罷類多得請昨者昭陵復土而<lb/>
<pb n="KR4d0024_WYG_029-6b"/>
先帝尚進藥劑故臣不敢質之前例遽然引去逮先帝<lb/>
聖躬康復政治日新臣前後章數十上懇祈避位先帝<lb/>
始雖不允郊禮之後屢曽親被德音止俟期年聽臣補<lb/>
外方俯期而露奏俄晩駕之莫攀皇帝陛下纂紹云初<lb/>
謹奉遺詔因山之事俾臣復當使任不容固辭今幸衆<lb/>
力輸勤反虞成禮况臣充位殊乆宰政不修故疾嬰纒<lb/>
日難牽强上稽天道次察人言内量非才逺按故事夙<lb/>
夜媿恐無一可留之理伏望皇帝陛下俯囬睿監深照<lb/>
<pb n="KR4d0024_WYG_029-7a"/>
危悰廣覆載生成之恩悉孤愚進退之分許辭冡輔畀<lb/>
以小邦則多病之軀少諧休息妨賢之咎免及竄誅臣<lb/>
無任<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0024_WYG_029-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安陽集巻二十九<lb/>
</p>
<p>
</p>
  </div>
</body>
</text>
</TEI>
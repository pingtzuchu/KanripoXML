<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻二十六</head>
    <p>
<pb n="KR4d0024_WYG_026-1a"/>
欽定四庫全書<lb/>
　安陽集巻二十六　　　　　宋　韓琦　撰<lb/>
　　表狀<lb/>
　　　辭免武康軍節度使表<lb/>
臣某言今月日某官齎到告勅伏蒙聖慈授臣武康軍<lb/>
節度使知并州河東路經略安撫使兼并代等路兵馬<lb/>
都總管者守邊再閏久實何功申命廣朝寵斯為誤矧<lb/>
元戎之寄重兼大鹵之地雄驟付匪才其如清議中謝<lb/>
<pb n="KR4d0024_WYG_026-1b"/>
伏念臣守惟任拙性不通時徒知忠義之可為雖在顚<lb/>
危而莫奪而自奮身西鄙待罪北疆周旋一紀之間勤<lb/>
苦二垂之事積憂成瘁由壯得衰方欲上叩慈宸請更<lb/>
便郡庶少全於生理願在備於死官豈謂伏蒙尊號皇<lb/>
帝陛下度材之宜惟舊所任念一臨於朔部適五及於<lb/>
歲朞載惟并晉之區並控羌胡之㑹俾專節度仍委撫<lb/>
綏而臣素忝學儒粗能審分塞防之責既念重而難辭<lb/>
旄鉞之來豈無勞之可愛自顧猶是羣言可知况今蠻<lb/>
<pb n="KR4d0024_WYG_026-2a"/>
徼未賓王師致討欲人心之競捷在賞典之推公伏望<lb/>
皇帝陛下察寸誠之不欺究二柄之當謹特追還於使<lb/>
節止就領於帥臺如此則名器不可假人免騰嗤誚爵<lb/>
祿所以厲世足勸勳能幸知臣之至明期得請而後已<lb/>
臣無任<lb/>
　　　第二表<lb/>
臣某言<hi>云</hi>云者君恩一出猶恡改於己行臣分再思願<lb/>
懇陳於當讓終期得請是免愧心中謝伏念臣早繇書<lb/>
<pb n="KR4d0024_WYG_026-2b"/>
生久服武事豈貪愚有欲於利蓋忠憤不知其勞茲臨<lb/>
朔垂再及嵗閏務益煩而雖勉神過用而已疲方求便<lb/>
安少養衰拙不謂誤膺聖念復責邊勤并土之控二疆<lb/>
敢辭奔命洋川之抗六纛自省何功較其冒寵之必殃<lb/>
不若避榮而獲戻伏望尊號皇帝陛下俯矜危悃謂出<lb/>
至誠俾仍帥領之權且觀來效亟寢節旄之授以待勞<lb/>
臣敢不强率尫孱愈圖報塞憂邊思職冀盡力於兵間<lb/>
竊位素餐免致譏於天下臣無任<lb/>
<pb n="KR4d0024_WYG_026-3a"/>
　　　謝表<lb/>
臣某言二月二十八日樞宻院遞到詔書一道伏蒙聖<lb/>
慈以臣陳讓武康軍節度使不允者寵若驚而自視其<lb/>
實何勞讓如偽以雖誠固難俞請荷詔慈之加朂顧邊<lb/>
責之匪輕於義莫辭措身無地中謝伏念臣進由孤直<lb/>
知自睿明不敢苟富貴以作身謀唯以報國家而為己<lb/>
任服西北二疆之事㡬光隂一紀之間日有百憂官無<lb/>
寸效不覺寒暄之易變但驚精力之早衰苟乘障以自<lb/>
<pb n="KR4d0024_WYG_026-3b"/>
安亦未免好權之謗欲請藩而少便則涉乎避事之疑<lb/>
夙夜以思進退不可豈謂伏蒙體天法道欽文聰武聖<lb/>
神孝德皇帝陛下大度天地至仁陶唐念宿業之且勤<lb/>
不責人於兼備就易帥臺於并上特加使纛於洋川薦<lb/>
霈德音促當成命臣竊上循朝意再揣官宜十稔之前<lb/>
嘗被察亷之寄三垂所次悉專督護之名今茲節制之<lb/>
行始正營屯之任避焉莫得愧弗能勝敢不力究民疵<lb/>
謹修戍律義之所在知熊掌之難兼命或可捐若鴻毛<lb/>
<pb n="KR4d0024_WYG_026-4a"/>
之甚易臣無任<lb/>
　　　并州謝上表<lb/>
臣某言伏奉制勅授臣武康軍節度使知并州河東路<lb/>
經略安撫使已於三月十七日到任上訖國家經畫三<lb/>
垂實最他道置帥大鹵獨控二疆非有將略可以摧狄<lb/>
心吏術可以救民瘼或輕而授固不克勝中謝竊惟晉<lb/>
陽之提封蓋本唐堯之舊化俗儉而家給土豪而兵勁<lb/>
雖有水旱之沴而無凍餒之虞自西事之興屯戍茲廣<lb/>
<pb n="KR4d0024_WYG_026-4b"/>
人疲逺餉户及横歛重以和糴積欠而輸窘姦錢亂法<lb/>
而幣輕故今物力未甚完罪辟日以衆亭候無驚而兵<lb/>
費猶冗邉陲久附而邊吏或懈伏惟尊號皇帝陛下以<lb/>
恩德浸諸夏以威信柔外夷顧茲一方素號襟要思擇<lb/>
帥守安而治之而臣信道雖篤應變不長乘障中山徒<lb/>
歴再閏訖無實效上禆逺圖聖念矜全未賜顯黜復加<lb/>
旄鉞付此重寄詔旨巳惇諭弗容避辭臣敢不中夜以<lb/>
興當食而廢審富庶之良畫較備禦之長算使編氓曉<lb/>
<pb n="KR4d0024_WYG_026-5a"/>
悉於上意殊俗震讋於天聲若其報君之大方則當投<lb/>
死而後己臣無任<lb/>
　　　乞知相州第一表<lb/>
臣某言臣聞從事獨賢詩人所以興歎不能者止臣子<lb/>
所以知難今引疾以訴天幸均勞而賜可中謝伏念臣<lb/>
天與忠義仕逢聖明常行已存必至之心謂當時無難<lb/>
了之事期以一身任天下之責九殞報君上之知見義<lb/>
必為所冀公家之可濟其愚莫及不知世務之無涯故<lb/>
<pb n="KR4d0024_WYG_026-5b"/>
茲一紀之餘更帥三垂之重或過中而食未及口或達<lb/>
旦而坐不得眠唯憂材力之弗勝上孤眷倚不顧形神<lb/>
之過用易及衰疲以至思苦傷肝氣留在脇自中年之<lb/>
俯及覺積疢之易揺比嵗以來乘隙屢作每妄攻而肆<lb/>
毒實無意以求生此者幸遇尊號皇帝陛下臨遣國醫<lb/>
診知病本雖萬金藥劑之美稍復支離而一道節制之<lb/>
繁誠難總决伏望皇帝陛下廣天地至仁之造憐簪屨<lb/>
舊物之微知臣以憂職纒痾念臣以過勞至憊許上武<lb/>
<pb n="KR4d0024_WYG_026-6a"/>
康之節退臨河亶之封深惟冒寵之災身願復亞卿之<lb/>
舊列使臣釋去重負全養至和訪經而衛生閲譜而調<lb/>
藥庶二三年之保攝得神幹之復完則西北邊之重難<lb/>
唯聖意之所任由𠂻所切得請是願臣無任<lb/>
　　　第二表<lb/>
臣某言臣近以疾病上表乞守前官知相州一次伏蒙<lb/>
聖慈賜詔不允者病質圖安輒露辭煩之請詔音加恤<lb/>
未垂可奏之恩茲不避於重誅願再傾於危懇中謝伏<lb/>
<pb n="KR4d0024_WYG_026-6b"/>
念臣早塵科等亟踐禁聯知忠義可以報君歴艱險未<lb/>
嘗辭命故一紀之當三路由壯及衰寸心之慮萬端因<lb/>
勞致疾若匪神猶昬劣事不支持則安忍捨平生盡瘁<lb/>
之勤掇苟且自容之謗伏望尊號皇帝陛下太明委照<lb/>
洪覆推仁不令可治之痾遂絶必生之望特還舊秩俾<lb/>
治本邦如此則宿疹易攻庶未先於犬馬微驅所效復<lb/>
思死於封疆臣無任<lb/>
　　　知相州乞罷節鉞表<lb/>
<pb n="KR4d0024_WYG_026-7a"/>
臣某言奉勅差知相州仍以臣累表乞守前官赴任伏<lb/>
蒙聖慈降詔不允已於今月二十三日到任上訖守邊<lb/>
不可以疾居誠宜引分求郡莫如於鄉便冀一均勞所<lb/>
祈使鉞之還蓋協帥臺之罷君仁至厚止易地以推恩<lb/>
臣寵無加遂擁旄而歸里榮兼今昔義激死生中謝伏<lb/>
念臣自忝决科則思陳力非微軀獨不自惜幸明主得<lb/>
其親逢故常奔趨險艱如履平地顧視權利輕於浮雲<lb/>
當人之不欲為則保完難必處事之易及責則憂患常<lb/>
<pb n="KR4d0024_WYG_026-7b"/>
深志雖不囘病己中作尋竊自忖較其所長人神之勞<lb/>
過焉斯斃天光之藴定然後明與其勤死而無成孰若<lb/>
少休而再效為慮既審露章不疑幸遇尊號皇帝陛下<lb/>
德洽普天愛存舊物輟御醫而來視知賤疾之匪常特<lb/>
徇至誠許辭重寄不奪洋川之節就更河亶之封踰旬<lb/>
解裝行路無苦遂得均頒牛酒慰舊老於鄉中羅列旌<lb/>
幢拜先臣於墓下不徒歎聳於當世實足夸傳於後來<lb/>
臣敢不論病以體國之宜攻疹以及民之瘼怡然靜守<lb/>
<pb n="KR4d0024_WYG_026-8a"/>
保於至和苟卧漳沉痼之可痊雖疲未棄則據鞍矍鑠<lb/>
而思用有急當先誓畢餘生仰酬洪造臣無任<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0024_WYG_026-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安陽集巻二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻七</head>
    <p>
<pb n="KR4d0024_WYG_007-1a"/>
欽定四庫全書<lb/>
　安陽集巻七　　　　　　　宋　韓𤦺　撰<lb/>
　　律詩四十五首<lb/>
　　　次韻荅致政杜公以加節見寄<lb/>
西北連憂寄責深十年囘首失光隂丹心報國期輸盡<lb/>
白日當天荷照臨賜鉞何勞誠靦面扞邊雖乆即甘心<lb/>
孤根只有衰危甚不得終身被傅霖<lb/>
　　　次韻荅留臺春卿侍郎以加節見寄二首<lb/>
<pb n="KR4d0024_WYG_007-1b"/>
一落麤官伍噲曹清流甘分絶英髦建牙恩有丘山重<lb/>
扞塞功無尺寸髙許國壯心輕蹈死殄戎豪氣入横刀<lb/>
只期名遂扁舟去掉臂江湖擲錦袍<lb/>
洛下安然塞下勞公持霜簡我持旄憂無虛日三垂重<lb/>
閑入芳春萬事髙病虎厭風摧漢節卧龍慳雨澀吳刀<lb/>
遥知嘯傲煙霞外肯把仙袍換戰袍<lb/>
　　　清明獲鹿道中<lb/>
尺雪征塗已倦行那堪寂寞過清明農居近古鞦韆野<lb/>
<pb n="KR4d0024_WYG_007-2a"/>
縣堞成虚睥睨平只見靚粧矜節服更無閑地匝春耕<lb/>
山川寓目皆形勝可惜虛屯百萬兵<lb/>
　　　過井陘淮隂侯廟<lb/>
破趙降燕漢業成兎亡良犬日圖烹家僮上變安知實<lb/>
史筆加誣貴有名功盖一時誠不滅恨埋千古欲誰明<lb/>
荒祠尚枕陘間道澗水空傳哽咽聲<lb/>
　　　離天威驛<lb/>
早發天威驛深春尚薄寒龍蛇盤道路波浪巻峯巒古<lb/>
<pb n="KR4d0024_WYG_007-2b"/>
木萌常晩新流勢未湍忠臣方叱馭更險不辭難<lb/>
　　　過故闗<lb/>
春入并州路群芳夾故闗前騶驅弩過别境荷戈還古<lb/>
戍餘荒堞新耕入亂山時平民自適白首樂農閑<lb/>
　　　百井路山桃盛開<lb/>
漫嶺夭桃樹無人亦自開雲霞深隱洞錦繡逺成堆生<lb/>
意驚樵斧芳情謝宴杯莫迷行客路不似武陵回<lb/>
　　　黑砂嶺路<hi>平定軍西</hi>
<pb n="KR4d0024_WYG_007-3a"/>
詰曲榆闗道終朝險復平後旌縁磴下前騎半天行舉<lb/>
目自山水勞生徒利名報君殊未效何暇及歸耕<lb/>
　　　過側石驛<lb/>
三月春光薄川寒驛路長虎蹲難動石龍矯已刳桑嶺<lb/>
狹居多險耕勤地少荒山農駭車騎兒女滿莊牆<lb/>
　　　出山口<lb/>
待曉出山口溟濛雨乍晴始知經盡險終得坦然平草<lb/>
樹開春意川原豁眼明吏民當自信竹馬不須迎<lb/>
<pb n="KR4d0024_WYG_007-3b"/>
　　　　送門人曾宏祕校登第南歸<lb/>
十載辭郷志登科一旦伸青綸歸養客白髪倚門人家<lb/>
醸難禁蠏江鱸正得蓴之官如自立吾館有賢賔<lb/>
　　　吕景初殿院被召歸闕<lb/>
邇臣清舉世推公驛召歸馳御史驄不獨危言開正道<lb/>
更將髙節激頺風嚴霜透骨寒威重徤鶻盤空殺氣雄<lb/>
朝選雖精知尚薄濟時才業滿胷中<lb/>
　　　初伏栁溪<lb/>
<pb n="KR4d0024_WYG_007-4a"/>
萬栁籠溪借碧漣滌煩髙會喜僚賢人間酷暑病庚伏<lb/>
世外清風有洞天一枕易醒西嶠雨滿筵思醉北池蓮<lb/>
棠隂訟闃邊烽靜誰信榆闗作地仙<lb/>
　　　重九以疾不能主席因成小詩勸北園諸官<lb/>
　　　　飲<lb/>
病襟深惜好重陽莫接郊園醉晩芳豪飲直輸無比户<lb/>
清歡全落少年場感時蕭索休成詠中酒無流不是傷<lb/>
猛戰巨觥吹嫩菊且陶嘉節趂康强<lb/>
<pb n="KR4d0024_WYG_007-4b"/>
　　　并塞晚秋<lb/>
莫賦悲哉學楚騷塞庭秋色一時髙霜嚴獵衛鷹權峻<lb/>
風入弓膠士氣豪對月清吟森玳瑁吹花芳酌醉葡萄<lb/>
汾波照骨銀河淡曉夕寒光助帳刀<lb/>
　　　過太原舊城<lb/>
車書從此九區同雉堞隳雲百載空欲把金湯角天命<lb/>
却驚禾黍滿秋風雖餘墟落人煙悄不改山河氣象雄<lb/>
何必壞城心可壞祖宗恩德浸無窮<lb/>
<pb n="KR4d0024_WYG_007-5a"/>
　　　晉祠<lb/>
唐叔祠推晉域雄乘春來謁想遺風前庭樹古圭曾剪<lb/>
近壠禾新穎未同山峻尚存維翰德泉深長㵼及人功<lb/>
愚民不識邦君重嵗嵗西神酒食豐<lb/>
　　　獅子栁<hi>在晉祠</hi>
栁出狻猊首天然癭贅髙楓瘤嗤鬼伏松幹譲龍豪根<lb/>
聳伸獰爪絲輕燦錦毛三眠漢宫樹人狀可同襃<lb/>
　　　長生蘋<hi>出晉祠</hi>
<pb n="KR4d0024_WYG_007-5b"/>
竒種定仙草長生晉水蘋採芳曾著詠薦潔可供神萬<lb/>
卉衰何速三冬色自新大年如欲較吾豈愧莊椿<lb/>
　　　過甘泉寺<lb/>
甘泉穿石磴山腹啓禪扉自笑逃塵境飜來觸静機花<lb/>
開松色淡<hi>時前檻牡丹盛開</hi>歌咽磬聲微十里薔薇路香風送<lb/>
馬歸<lb/>
　　　甲午冬閲<lb/>
練士當時閲臨髙共一觀勢憑朝氣銳令入曉霜寒事<lb/>
<pb n="KR4d0024_WYG_007-6a"/>
重三軍國形存八陣灘燒烘旗幟動雷吼鼔鼙乾畫守誰<lb/>
能犯循環莫見端赴谿驅稚子飄石走驚湍彈壓提封<lb/>
静周旋四野寛機深天地祕知少古今難寨巧花齊出<lb/>
營新月未圓全師充國眘堅卧亞夫安鵝鸛行雖巻貔<lb/>
貅伎要殫撒韁馳鐡騎疊箭取銀盤避槊身藏鐙揚塵<lb/>
足掛鞍弩飛三刃劍砲擲百星丸鐃管喧歸隊肴觴足<lb/>
犒餐父兄人自衛鳬藻衆胥歡有志銘燕石無勞誤漢<lb/>
壇壯心徒内激神武正勝殘<lb/>
<pb n="KR4d0024_WYG_007-6b"/>
　　　賀宫師杜公增秩<lb/>
漢唐二傅推踈白髙退當時歎莫如雖有清風傳舊史<lb/>
不聞優寵及安車直縁賢迹光君輔更約師模在帝儲<lb/>
何似詔公還廟席萬靈和樂浹堪輿<lb/>
　　　賀觀文富公遷職<lb/>
祕殿班崇極邇聨九重思舊及髙賢雖知榮寵公非樂<lb/>
且喜孤忠帝尚憐惠物袴襦聊一境得時霖雨即敷天<lb/>
萬方翹首臯䕫入待見唐虞致治年<lb/>
<pb n="KR4d0024_WYG_007-7a"/>
　　　賀春卿加大資政職<lb/>
别殿深嚴峻寵班再煩開府扼秦闗棠郊隂滿修前治<lb/>
蕙帳香銷在故山天意未容賢者樂官方唯許老時閑蒼<lb/>
生況結為霖望豈要窮邊俗吏攀<hi>嘗致書以公康寧不當乆遂閑適有輙欲</hi>
<hi>奉攀之語故云</hi>
　　　走筆戯呈機冝著作與諸同席<lb/>
不草邊書絶塞氛英僚髙會喜同群朋間射鵠雖連中<lb/>
坐上飛觥不五分烈士感時何晩嵗男兒行樂是從軍<lb/>
<pb n="KR4d0024_WYG_007-7b"/>
速揮大白申嚴令多得紅心即戰勲<lb/>
　　　上已栁溪席上次韻荅機冝張吉甫判官勸飲<lb/>
天意如何未應人蛟龍猶得戢乖鱗民間望極經時雨<lb/>
塞上寒深幾日春麥脚埋塵難自展栁眉低水只乾勻<lb/>
西溪不在浮觴樂且慰群心祓禊辰<lb/>
　　　栁溪嘲蓮<lb/>
清香竒色匝芳洲只得公餘一見休道是好花堪謔問<lb/>
幾時曾上美人頭<lb/>
<pb n="KR4d0024_WYG_007-8a"/>
　　　次韻荅永興安撫文公<lb/>
建牙非稱冢司官正是宸襟注意安即日太平歸輔翼<lb/>
侍祠重陟岱宗壇<lb/>
　　　次韻和都運崔諫議寄示立春前一日宿嵐谷<lb/>
　　　　山程<lb/>
絶色風霜正樹威不知韶律起從微十千酒且迎春酌<lb/>
五九寒湏半臘歸破屐好山連日上費詩嬌雪着人飛<lb/>
屬封所過皆䝉惠民吏應如挾纊衣<lb/>
<pb n="KR4d0024_WYG_007-8b"/>
　　　代書寄大資政春卿侍郎<lb/>
宵躔將欲正三台促召深思輔翼才只聽爕調光玉鉉<lb/>
若為封駮滯銀臺殿帷延納君恩厚經席敷陳聖慮開<lb/>
命相幾時符衆望遞中看錄白麻來<lb/>
　　　六月六日雨後過嶽廟遊從封寺觀稼席上<lb/>
暑雨頻經信宿休近郊方出釋濳憂雖妨麥始二停穫<lb/>
且見苖知一半收<hi>農語有之</hi>神嶽怖民藏電雹老松憑寺偃<lb/>
蛟虬佳遊況遇從豐䜟好飾千倉待有秋<lb/>
<pb n="KR4d0024_WYG_007-9a"/>
　　　自和<lb/>
鄣泥何惜出郊遊始霽才寛望嵗憂鬱若山光疑是活<lb/>
飄然詩思盡難收隈林杏頰紅初抹拂砌莎髯緑自虬<lb/>
禾黍坐看雲四合有年將乞載春秋<lb/>
　　　待制崔嶧給事移守圃田<lb/>
使臺凝績大河東榮圃更臨輔鎮雄鸞省要資雖錫命<lb/>
犧圖清職未推公滿天秋色增詩骨一路歡謡入嵗豐<lb/>
會取朝家精選意陪京今是漢扶風<lb/>
<pb n="KR4d0024_WYG_007-9b"/>
　　　菊觴<lb/>
九日陪嘉客金英泛酒舩撥醅時上下浮蟻自周旋香<lb/>
逐榴花發甘嗤栢葉先坐中宜醉挹仙録載延年<lb/>
　　　北園秋雨<lb/>
輕雨來秋晩郊園對客樽暫和春氣味將冷雪胚渾聲<lb/>
入闗榆苦隂纒塞嶺昬黄花應自笑揺落獨承恩<lb/>
　　　病中喜雪<lb/>
天地乆閉塞氣和方一開花從無象出澤藴太虛來慶<lb/>
<pb n="KR4d0024_WYG_007-10a"/>
可萬區浹豐宜百瑞魁病襟雖粗釋歡意阻賔罍<lb/>
　　　屬疾<lb/>
一紀三垂慮中疲病早侵人生何苦甚世事愈思深冬<lb/>
漏長難過霜風峭不禁幾時抛組綬芝术老雲林<lb/>
　　　次韻荅運使楊畋舎人<lb/>
軺車勤按問并部此先行糴重傷農業年豐報力耕幾<lb/>
時蘇俗困異日復民兵公䇿方經逺提封可坐清<lb/>
　　　至和乙未元日立春<lb/>
<pb n="KR4d0024_WYG_007-10b"/>
元日難逢是立春普天誰不喜佳辰一年氣候均諸節<lb/>
萬卉芳菲實九旬栢葉始傾為壽酒土牛隨示力耕人<lb/>
故隂盡革無餘臘端朔陽來慶共新<lb/>
　　　元夕<lb/>
萬家燈火徹重闉通夕熈然本順民誰道升平無可狀<lb/>
請觀豐稔及兹辰月隨遊騎何曾動蓮嫁春風不是真<lb/>
半病史君心未伏欲驅歌吹逐香塵<lb/>
　　　春寒<lb/>
<pb n="KR4d0024_WYG_007-11a"/>
春寒着人骨病軀殊未堪鴈慵難遡北花怯不開南詩<lb/>
筆少新興戰觥思舊酣邊垂何事樂寂寞月將三<lb/>
　　　後園春日<lb/>
并塞園林古春來似不知雨輕成凍易樹老發花遲劇<lb/>
事隨年倦歡悰入病衰芳時期強賞宴皷揭天搥<lb/>
　　　乙未寒食西溪<lb/>
三月鞦韆節西郊菡蓞洲塞寒春尚淺俗樂政同優賞<lb/>
愜杯忘筭歌妍餌失鈎黄昏垂栁岸人意共遲留<lb/>
<pb n="KR4d0024_WYG_007-11b"/>
　　　上已西溪同日清明<lb/>
拍堤春水展輕紗元已清明景共嘉人樂一時看開禊<lb/>
飲隨節日發桐花紅芳雨過糚新拂緑栁含風帶盡斜<lb/>
欲繼永和書盛事愧無神筆走龍蛇<lb/>
　<lb/>
　<lb/>
　<lb/>
　安陽集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻三十五</head>
    <p>
<pb n="KR4d0024_WYG_035-1a"/>
欽定四庫全書<lb/>
　安陽集巻三十五　　　　　宋　韓𤦺　撰<lb/>
　　奏狀<lb/>
　　　罷相辭免兩鎮<lb/>
臣伏䝉聖慈特降制命授臣司徒檢校太師兼侍中充<lb/>
陳州鄧州節度使判相州者臣備位歲久自顧無狀抗<lb/>
章避位屢凟聖聰而陛下聖監哀憐先賜手詔諭以開<lb/>
許之意臣嘗因奏謝具述臣已忝三公之列不同資秩<lb/>
<pb n="KR4d0024_WYG_035-1b"/>
未崇者罷日則有遷拜乞只守本官補外今既獲典鄉<lb/>
郡已為罷免之榮而䝉陛下復進官資任兼將相在臣<lb/>
愚短固知不可勝克又况總帥兩鎮恩命非常自本朝<lb/>
以來臣僚未嘗有此除授中外聞聽實為駭愕臣尋曾<lb/>
面奏罄竭誠懇今來遷秩蓋陛下已示眷遇之異更不<lb/>
敢固辭惟是兼領兩鎮非臣所當伏望陛下上循祖宗<lb/>
舊制深惜國體亟行追寢以安愚分則陛下保全之大<lb/>
賜也<lb/>
<pb n="KR4d0024_WYG_035-2a"/>
　　　第二<lb/>
臣比者抗章避位得請鄉邦而䝉陛下更進官資兼領<lb/>
將相之重此人臣之至榮極幸者臣愚自視已不能堪<lb/>
副大恩惟是兩鎮之崇自國朝以來臣僚未嘗并授前<lb/>
靣對日已曾罄極開陳退復具劄子辭免伏奉詔諭未<lb/>
賜俞㫖夙夜震恐無地所能自容臣豈不知寵命非常<lb/>
特出陛下聖意以示眷臣之禮至隆至厚臣雖百殞何<lb/>
以報陛下不次之遇其如祖宗舊制惟宗室近屬方有<lb/>
<pb n="KR4d0024_WYG_035-2b"/>
茲拜臣若於至榮極幸之外復竊陛下眷禮之厚踰越<lb/>
常制不自度而處之則是開邇臣希望僣忒之源自臣<lb/>
而始以致陛下命令為永久之誤茲臣之大不忠也何<lb/>
以勝天下之責哉欲望聖慈深監血懇非有縁飾偽妄<lb/>
之辭特詔有司貼麻止除一鎮則上不隳朝廷典憲之<lb/>
舊下以安愚臣㢘介之守中外聞聽孰曰不然臣必望<lb/>
睿明早賜開可免頻冐大戮干瀆不已臣無任昧死陳<lb/>
請激切之至<lb/>
<pb n="KR4d0024_WYG_035-3a"/>
　　　第三<lb/>
臣近累辭免總帥兩鎮之命誠已殫盡日須可報乃煩<lb/>
再賜詔諭不允所乞荷恩量已終不遑安臣竊觀前世<lb/>
勞舊之臣人主欲厚其禮遇始必大推恩賞及甚知被<lb/>
寵之過愧而不敢當者終則矜而許之是故君臣交美<lb/>
見稱於後陛下視唐郭子儀如何人哉再造唐室功蓋<lb/>
天下至除太尉則以時多奔競欲身變浮俗遂懇避不<lb/>
受後除尚書令則以太宗昔嘗為之又復堅避代宗皆<lb/>
<pb n="KR4d0024_WYG_035-3b"/>
從而不拜此不亦君臣之交美哉今臣二府備位妨賢<lb/>
最久宰政無狀苟免大戮而退陛下即以陳鄧二節并<lb/>
以付臣既臣僚未嘗除授所以屢瀆聖聽不敢為僭倖<lb/>
之始且臣之望子儀固霄壤之相邈不當輕引以為據<lb/>
然輙舉此而為陛下言者兩鎮非常之命切於辭而得<lb/>
請也伏望陛下以堯舜聰明之聖下照愚陋早降睿㫖<lb/>
改除一鎮以成㣲臣斷斷一介之志則陛下從人之美<lb/>
固光耀古今矣臣無任昧死陳請激切之至<lb/>
<pb n="KR4d0024_WYG_035-4a"/>
　　　第四<lb/>
臣伏䝉聖慈特差中使李友詢傳宣男忠彦已依所乞<lb/>
令試所有恩命及第宅更不許辭免令早入謝者承命<lb/>
感栗未知所報辭第之請臣方欲再瀆聖聽今更不敢<lb/>
繼入文字即具表稱謝次其兩鎮之命縁自國朝以來<lb/>
臣僚未嘗除授臣已三上劄子辭避前靣對日亦曾懇<lb/>
叙不敢當之理日望特賜俞允且臣今來獲解柄任既<lb/>
得出補郷郡陛下乃命兼領將相寵進官秩長男得試<lb/>
<pb n="KR4d0024_WYG_035-4b"/>
館職次男遷官而又有甲第之賜自近世以來宰相罷<lb/>
去未有如臣之恩禮優異者陛下待臣可謂至矣臣上<lb/>
體陛下眷遇之意已俱不敢再三避免惟兩鎮之命伏<lb/>
望聖明察臣於義實不可當非是過為矯飾早降睿㫖<lb/>
改除一鎮兼自來甚有貼麻體例臣謹伏私第哀祈激<lb/>
切之至<lb/>
　　　辭避賜第<lb/>
臣伏䝉聖慈特差勾當御藥院王中正傳宣賜臣見住<lb/>
<pb n="KR4d0024_WYG_035-5a"/>
居第者臣待罪歲久此幸得請補外聖眷推恩已極優<lb/>
異惟賜第之寵在臣更難克當况自來政府臣僚在京<lb/>
僦官私舍宇居止比比皆是茲乃常事若臣獨被恩賜<lb/>
豈得自安欲望特回聖念亟賜寢罷寒儒之分稍獲寧<lb/>
處<lb/>
　　　第二<lb/>
臣近䝉聖慈差勾當御藥院王中正傳宣賜臣見住居<lb/>
宅臣尋具劄子上奏辭不敢當竊聞已降勑付閤門據<lb/>
<pb n="KR4d0024_WYG_035-5b"/>
見賃官宅間數賜臣者臣塵汚冢輔苟免罪黜既得出<lb/>
補鄉郡而陛下推恩太過臣已不能勝荷今復錫以居<lb/>
第重出意外臣豈不知陛下眷禮之厚固不易得然輔<lb/>
臣出入乃朝廷常事若陛下以臣之故一開此例恐非<lb/>
經久之便臣所以規規不已願賜寢罷者非自飾潔亷<lb/>
以欺㒺陛下蓋愚慮及此伏望睿明垂察亟如所請庶<lb/>
上全國體而臣免負稠重叨冐之愧<lb/>
　　　乞男忠彦召試中等與館職<lb/>
<pb n="KR4d0024_WYG_035-6a"/>
臣竊聞已有聖㫖臣長男忠彦特與館職臣此來忝冐<lb/>
之過夙夕未知所處而陛下加意眷臣又復恩及子舍<lb/>
可謂殊常而絶異矣臣欲罄寫肝膈必期寢罷慮陛下<lb/>
方推厚禮不得悉如所乞然在理當請須合陳露伏覩<lb/>
前朝輔臣子弟有得預館殿之職者必先召試中等然<lb/>
後推恩男忠彦欲望聖慈特令學士院校試依試到等<lb/>
第施行或不中程即如常例既免濫厠美職又協朝廷<lb/>
舊規老臣僥榮太至日自羞愧<lb/>
<pb n="KR4d0024_WYG_035-6b"/>
　　　永興軍乞移鄉郡<lb/>
臣遐瀝血誠上干聖聽必祈矜允敢逭竄誅伏念臣遭<lb/>
會三朝玷塵冢輔十年備位無補國家而復宿疹嬰纒<lb/>
寖成衰憊丞弼之重不可冐居是以累上奏封請避賢<lb/>
路陛下察其至懇䘏以久勤特推異恩使為郡於鄉里<lb/>
不謂邊臣輕動釁起綏城陛下以西顧之憂乃改授臣<lb/>
以陜右總帥之任數加惇諭義難以辭臣自赴職以來<lb/>
夙夜傾竭冀有以副陛下委注之意而幸天嫉狂孽諒<lb/>
<pb n="KR4d0024_WYG_035-7a"/>
祚遽然自亡嗣童訴哀情實效順今其使薛宗道等賫<lb/>
表再至朝廷已差韓縝劉航赴延州與議凢有處置盡<lb/>
以成筭付之况西界饑䘮相繼窘困方甚今急來送欵<lb/>
其情可見朝廷所命必皆一一承禀疆候平謐指日可<lb/>
期重念臣入夏以來腹疾頻作牽連故疾益以虚悴雖<lb/>
加藥艾尚不支持兼臣陛辭之日親奉徳音候西事稍<lb/>
寧即令臣却知相州陛下欲全舊恩必猶記此處分且<lb/>
臣昨罷宰柄本覬稍均勞逸當朝廷急難之際臣安敢<lb/>
<pb n="KR4d0024_WYG_035-7b"/>
更避煩重今羌醜屈伏將容復好亦是朝廷許臣老病<lb/>
少求休息之時伏望聖慈早降俞㫖俾臣還守相州舊<lb/>
任犬馬之賤既獲飬於餘生天地之仁固難酬於茂育<lb/>
臣無任哀祈俟命激切之至<lb/>
　　　第二<lb/>
臣再傾悃愊仰叩睿朙天地之仁必從所欲竊念臣自<lb/>
去年秋厚陵終事即連上章乞還宰柄不惟以丞弼之<lb/>
任久媿妨賢亦自顧疾病之軀稍期均逸陛下照其誠<lb/>
<pb n="KR4d0024_WYG_035-8a"/>
實假以恩榮命守鄉邦以安衰薾不謂赴任有日驟然<lb/>
易此帥權當是時陛下方宵旰憂邊而臣以忠義内激<lb/>
不敢苟避慨然西來强率昏疲以答信任若狡羌肆孽<lb/>
未已臣固願以死自效今邊庭歸欵朝廷已議開納使<lb/>
人在境疆候即寧乃陛下全舊恩矜老臣復許其息肩<lb/>
養疾之時也兼臣自五月後來一向藏府不調故疾相<lb/>
參困劣殊甚軍書民務動致滯留所以瀝懇訴天願還<lb/>
相州舊任少諧頥攝實荷生成伏望聖慈便賜開允指<lb/>
<pb n="KR4d0024_WYG_035-8b"/>
揮更免累累干犯宸聽臣不勝朝夕俟命哀祈激切之<lb/>
至<lb/>
　　　第三<lb/>
臣近陳乞還守相州舊任伏䝉聖慈特降詔書不允者<lb/>
愚誠已竭必覬矜從天聽未回唯知泣訴伏念臣禀賦<lb/>
愚樸既老且病此當帥職誠出勉強若邊烽尚警敢不<lb/>
以死而扞冦讐及羌嗣已馴亦願養疴而存視息而陛<lb/>
下諭臣以酋渠嚮順備預於暇時况今鄜延等四路帥<lb/>
<pb n="KR4d0024_WYG_035-9a"/>
臣皆是朝廷極選委以經畫則地近易為處置臣昨來<lb/>
叨領一道兵寄蓋縁事出權宜疆候即寧理當廢罷兼<lb/>
臣自入仲夏便苦積疹淹延氣體久虚頓覺不任劇事<lb/>
且犬馬有疾猶能極聲長鳴顧望主恩幸一寛其守禦<lb/>
代勞之事今臣羸憊如此不勝犬馬顧望之情陛下豈<lb/>
不念之哉欲望聖慈更不賜詔荅便降俞㫖令臣還守<lb/>
相州舊任免塡溝壑上累至仁臣無任朝夕俟命哀祈<lb/>
激切之至<lb/>
<pb n="KR4d0024_WYG_035-9b"/>
　　　第四<lb/>
臣三上表奏乞還守相州一奉詔答未䝉賜可豈禮數<lb/>
未盡更俟哀祈抑愚言甚微不足感動徊惶怵廹弗知<lb/>
所從臣伏聞匹夫之有疾病勞苦必呼天以自聲者安<lb/>
知天之必聽也其意以謂洞然在上而臨已無所閡隔<lb/>
苟呼之無有不徹而應者也若臣脫宰柄之重而就總<lb/>
帥之劇方疆場有警豈敢以勞苦辭今羌酋既順而宿<lb/>
疹乘臣乃臣疾痛自呼之時也伏況事平之後許還舊<lb/>
<pb n="KR4d0024_WYG_035-10a"/>
任大哉聖諭猶在臣耳豈同夫高天邈然不可知其聽<lb/>
否也凡臣聲其區區切到之懇於陛下至於三矣而陛<lb/>
下不即垂聽使臣抱匹夫之疾而呼猶未已陛下寧不<lb/>
矜憐之伏望聖慈察臣所陳不是矯妄乃職局當罷衰<lb/>
病可去之時俾還鄉郡獲養舊疴物性既安於所宜君<lb/>
言亦踐於無戲天地恩施糜軀曷酬臣無任祈天俟命<lb/>
激切震惶之至<lb/>
　　　第五<lb/>
<pb n="KR4d0024_WYG_035-10b"/>
臣今月十二日男祕書丞充祕閣校理忠彦齎到詔書<lb/>
一道伏䝉聖慈以臣再上劄子乞還守相州舊任不允<lb/>
者一夫不安其所尚軫睿慈老臣之訴以誠豈無恩惻<lb/>
從而後已罪敢逃誅今詔㫖諭臣特以羌變難知邊備<lb/>
宜謹責臣豫慮未容辭疾以去臣復思之戎心雖未易<lb/>
保然使人繼至朝廷將許其納欵非如訓兵伐罪之際<lb/>
在於此時僅若無事邊備雖不可弛然有諸路守帥分<lb/>
制閫外非必多病昬疲之餘獨可倚辦且臣初辭重柄<lb/>
<pb n="KR4d0024_WYG_035-11a"/>
本祈均佚今積衰疹愈難任劇當疾勢可治之時陛下<lb/>
若念其久勞少賜息肩之地即異時氣體稍完猶可為<lb/>
陛下之用苟此而不顧必俟其病及膏肓先犬馬而塡<lb/>
溝壑始憐而信之固已晚矣伏望早降俞命俾還舊守<lb/>
得諧休養實荷再生臣無任祈天俟命激切之至<lb/>
　　　第六<lb/>
臣伏䝉聖慈以臣五上劄子乞還守相州特降詔書不<lb/>
允者血誠已竭而君父不為之信邊患將弭而朝廷過<lb/>
<pb n="KR4d0024_WYG_035-11b"/>
為之憂若不重瀝肺肝必期開允則老臣孤逺遂同無<lb/>
告之人竊念臣向在近司已嬰宿疹然當時病根尚淺<lb/>
筋力粗可支吾自今久疾以來精識頓然昏悴苟不容<lb/>
其治養得遂少休則蕞爾微軀必致溘先朝露長辭盛<lb/>
世不盡孤忠且當西釁之初臣則便膺帥任雖力效駑<lb/>
淺而一無毗益凢所指授無不親承廟略陛下倘許臣<lb/>
罷去豈無奉行成筭之人可繼臣之後者况西人所議<lb/>
旦夕當禀朝命若謂事平之後尚須經畫則臣累陳四<lb/>
<pb n="KR4d0024_WYG_035-12a"/>
路之帥聞見至近責之備豫則必人盡所謀當此之時<lb/>
陛下何惜不早擇材者代臣使還鄉任則臣犬馬之賤<lb/>
荷陛下再生復免好權竊位不自量力之毁陛下亦無<lb/>
顧遇舊老強之以疾有傷恩禮之薄既以保愚臣一介<lb/>
之節又以彰大君全育之仁中外聞之孰云不可臣不<lb/>
勝勤勤懇懇哀祈俟命之至<lb/>
　　　第七<lb/>
臣准樞宻院相繼遞到詔書二道伏䝉聖慈以臣累上<lb/>
<pb n="KR4d0024_WYG_035-12b"/>
劄子乞還守相州不允者呼天以訴雖若未聞惟疾自<lb/>
量固難中止縁茲得罪是亦甘心竊念臣昨罷冢司獲<lb/>
叨郷守誠知過幸蓋本均勞自西事暴興遽然易此帥<lb/>
任臣不敢輙辭老朽義當奔赴急難自到任以來夙夜<lb/>
經營卒無明效加以寵榮之過災釁自生疾病嬰纒殆<lb/>
渉時序近雖稍能牽強其如精識頓衰總制大權顧尫<lb/>
瘵者豈容冐處况夏人至延州請命議事多日朝廷處<lb/>
置大得其宜聞已許宗道暫還諒旬浹之間必再齎誓<lb/>
<pb n="KR4d0024_WYG_035-13a"/>
表過界則長安開府理當先罷以釋戎心之疑其向去<lb/>
備豫之方不過浚葺城池繕完兵械訓練軍馬審探事<lb/>
宜此乃諸路帥臣本職當行之事至於將佐官屬亦悉<lb/>
能選擇保薦又凢事自皆直禀朝廷則臣之在雍不同<lb/>
用兵之時或有施為朝廷若且要存此虚名即何人不<lb/>
能勝任故臣當此之際謂陛下可以留念舊物少垂寛<lb/>
假之恩伏望矜宿疹之已深信德音之前諭俾臣亟還<lb/>
本郡少息昏疲則臣餘生乃陛下所賜此身未殁圖報<lb/>
<pb n="KR4d0024_WYG_035-13b"/>
可知臣無任孤誠懇切瞻望哀祈之至<lb/>
　　　第八<lb/>
臣男秘書丞充秘閣校理忠彦至伏䝉聖慈特賜傳宣<lb/>
撫諭以臣疾病令更自將理所乞相州為西事未了不<lb/>
令更入文字者陛下遇臣乃隆於父母之愛惟臣訴上<lb/>
亦思盡螻螘之誠感泣以言聖明當諒伏念臣進以孤<lb/>
直不立朋援唯知忠義是為報國故當艱難險阻之事<lb/>
未嘗輙有辭避向在兩府通及一十二年雖身有宿疹<lb/>
<pb n="KR4d0024_WYG_035-14a"/>
每遇夏秋復多為脾泄所苦然在假告近或三四日逺<lb/>
亦不曾出旬則能出赴朝參不妨職事今臣已六十一<lb/>
歲渉厯憂患固多氣血日衰不能勝任疾病自入夏來<lb/>
藏府復泄脅氣乗虚動作逮月餘日全然妨廢視事近<lb/>
雖勉強而出頓覺昏疲唯是肌骸止存皮骨臣因自忖<lb/>
度若疆事未息且盡此殘喘支吾尚恐有誤國家無益<lb/>
大計况今羌雛送欵遣使再叩延安朝廷已遣韓縝等<lb/>
與議始雖少有違異終必俯伏從命臣故於此時深望<lb/>
<pb n="KR4d0024_WYG_035-14b"/>
陛下念臣攀附二聖粗竭忠力特垂舊恩許臣還守郷<lb/>
邦少遂休養况盛時難遇眞主難逢猶幸一二年間氣<lb/>
體稍完復思展效不忍黙黙甘與犬馬同盡陛下若謂<lb/>
事平之後尚須處置縁今四路帥臣所治皆接西人境<lb/>
界百聞不如一見終是易為經營永興去諸路各一十<lb/>
餘程邊事既難遥度不免却牒本路詳酌只是空費文<lb/>
字徃還其實何益又慶厯中與契丹再議通好之後富<lb/>
弼自樞宻副使曾出於河北宣撫及元昊將許封冊是<lb/>
<pb n="KR4d0024_WYG_035-15a"/>
時臣充樞宻副使范仲淹充參知政事亦曾相繼出徃<lb/>
陜西河東宣撫今朝廷將容西人請命若遣二府大臣<lb/>
一赴西邊經制事既目覩則朝廷易為聽從何必責臣<lb/>
久病精神竭耗之餘謂可倚任其敗事必矣今臣男忠<lb/>
彦回闕敢附此血懇重干宸聽伏望天地之造再允前<lb/>
請臣不勝孤誠廹切哀祈俟命之至<lb/>
　　　修仁宗實録畢乞不推恩<lb/>
臣昨奉勑提舉編修仁宗皇帝實録近已了畢見抄錄<lb/>
<pb n="KR4d0024_WYG_035-15b"/>
進呈次臣竊以仁宗臨御天下四十二年其間事迹至<lb/>
多兼目前有中書樞宻院時政記并日厯所各積壓下<lb/>
十餘年文字未曾編修昨來遂旋伺候了當方行撰次<lb/>
及散下諸路取索臣僚墓誌行狀多以年祀之逺難於<lb/>
尋究以至經厯年歲若非修撰官王珪等與檢討官員<lb/>
多方檢證殫極聞見究心纂集則不能成此大典使煥<lb/>
然詳備臣雖有提舉之名縁補外已久未嘗少施分寸<lb/>
之力竊見宰臣李沆吕夷簡曾提舉編修太宗實録及<lb/>
<pb n="KR4d0024_WYG_035-16a"/>
三朝國史並曾陳請書成更不推恩皆䝉朝廷俞允兼<lb/>
臣昨赴陜西日已曾靣奏將來書成乞依李沆呂夷簡<lb/>
之例亦䝉恩許欲望聖慈只以修撰官王珪以下有累<lb/>
年編削之勞各賜優加賞典臣守藩在外但有提舉名<lb/>
目殊無他效許從李沆吕夷簡之例施行若朝廷將來<lb/>
誤有推恩臣至時必不避干瀆睿聽懇以死請得如奏<lb/>
而後已<lb/>
　　　辭免河北四路安撫使<lb/>
<pb n="KR4d0024_WYG_035-16b"/>
臣伏䝉聖恩特差中使劉有方齎來詔賜臣以地震河<lb/>
朔涉秋冬未止川防潰決里民流離且大名為天下襟<lb/>
喉之地將以授臣兼欲除臣河北四路安撫使及有方<lb/>
口傳宣㫖亦如詔意者惟君使臣當即降命而先馳使<lb/>
指委曲為諭者此乃陛下加禮老臣過示仁䘏且慮犬<lb/>
馬之誠或有所藴庶幾得以自達也幸甚幸甚竊念臣<lb/>
昨以夏秋久疾不能當西帥之重累具奏牘披瀝血懇<lb/>
方得還守郷郡陛見之日陛下矜臣狀貌知其未安故<lb/>
<pb n="KR4d0024_WYG_035-17a"/>
許臣亟赴本任臣今藏府雖稍寧息然肌骸依舊虚劣<lb/>
近復氣攻左臂舉動頗艱神識眊然飲食殊減見多方<lb/>
調理未得痊平况到任未及百日方諧保養若遽然又<lb/>
當煩重則臣衰老如此精力有限雖欲繼之以死實恐<lb/>
有誤國家惟陛下天地父母之恩若容臣更養疾三五<lb/>
月間俾其氣體漸完始降成命則臣奉承聖寄或可勉<lb/>
強臣又念昨在陜西當羌人絶好邊鄙用兵之際凢有<lb/>
處置朝廷尚動加沮詰不甚應副孤危自視無所施設<lb/>
<pb n="KR4d0024_WYG_035-17b"/>
頼陛下聖明垂照方獲善退比來河朔地震水災之後<lb/>
生民失業人情震駭妖異仍作近古未有全在朝廷加<lb/>
意軫慮多方拯濟則可以紓一方之患豈但徙臣北京<lb/>
便為消伏之策至於朝廷合與應副之事若復似陜西<lb/>
一皆沮而不行則陛下雖得命世大賢使當此任料亦<lb/>
不能少濟矧臣素禀愚樸何以勝其大責哉惟陛下深<lb/>
監前事無俾老臣重居有過之地兼河北定州眞定府<lb/>
瀛州三路從來朝廷謹擇帥臣得以專制蓋凢百耳目<lb/>
<pb n="KR4d0024_WYG_035-18a"/>
相接易為裁處今若又置四路安撫使以總之則恐徒<lb/>
翻空文使逐處愈難承禀故昔日程琳陳執中知其無<lb/>
益並曾辭免只當大名一路朝廷悉從其請如陛下俟<lb/>
臣稍康必徙臣於北都臣亦乞如程琳陳執中例只充<lb/>
一路安撫所貴事不務於虚名職可收於實效臣無任<lb/>
感恩望聖激切哀祈之至<lb/>
　　　第二<lb/>
臣伏䝉聖慈特差中使李舜舉齎賜臣詔勑及傳宣撫<lb/>
<pb n="KR4d0024_WYG_035-18b"/>
問就差臣判大名府充河北路安撫使仍聽便宜從事<lb/>
者臣衰病餘生頼陛下大恩得假守鄉里以遂調養甫<lb/>
及百日殊未補復而陛下以北道繼有地震水災之患<lb/>
不以臣無狀付此重寄臣上體聖意丁寧訓諭當強率<lb/>
疲劣不敢再有訴免然前者劉有方回臣已附奏定州<lb/>
眞定府高陽闗三路唯朝廷謹擇帥臣使得專制則事<lb/>
皆耳目相接易為裁處故昔日程琳陳執中任大名府<lb/>
亦曾差充河北路安撫使尋各以此辭避遂只當大名<lb/>
<pb n="KR4d0024_WYG_035-19a"/>
一路若將來徙臣北京亦乞如程琳陳執中之例臣今<lb/>
却授勑充河北一路安撫且臣昨所陳請蓋欲朝廷不<lb/>
崇虚名使逐路各展實效庶幾不誤朝廷處置兼臣自<lb/>
去年疾病之後精神頓覺減耗不類日前若忝竊權任<lb/>
不自量力却致曠敗雖陛下以重責加臣何益國事欲<lb/>
望睿明照此别賜指揮許臣只充大名府路安撫使以<lb/>
安愚分臣見交割相州公事與通判訖且在本州候得<lb/>
俞㫖進發<lb/>
<pb n="KR4d0024_WYG_035-19b"/>
　　　再乞只充大名府路安撫使<lb/>
臣輒傾愚悃仰冐聖聰顧權任之非宜在衰疲而當訴<lb/>
竊念臣自前年秋以被疾之久得還補郷郡到任未及<lb/>
百日䝉陛下特遣中使劉有方齎手詔賜臣以河朔地<lb/>
震水災將以授臣大名府兼欲除臣河北四路安撫使<lb/>
臣以所患尚未痊復尋具懇奏且乞更容治養仍以定<lb/>
州真定府高陽闗三路從來朝廷謹擇帥臣得以專制<lb/>
蓋凢事耳目相接易為裁處今若又置四路安撫使則<lb/>
<pb n="KR4d0024_WYG_035-20a"/>
恐徒翻空文使逐處愈難承禀相次䝉再遣中使李舜<lb/>
舉賜臣詔勑就差臣判大名府充河北路安撫使臣復<lb/>
叙前説乞只充大名路安撫使又䝉降詔不允當是時<lb/>
河朔一路新經大災異民罹餓殍棄業而去者道路不<lb/>
絶臣上體陛下宵旰憂勞累詔委付之意牽強承命不<lb/>
敢固辭赴職以來雖罄竭愚短思副責任之重而卒無<lb/>
籌畫以救凋敝玷辱恩遇已踰朞歲頼陛下聖德所感<lb/>
去年夏秋連得大稔流庸歸復疲瘵一蘇縁邊震壊城<lb/>
<pb n="KR4d0024_WYG_035-20b"/>
壘並已修築完固至於定州真定府高陽闗三路又皆<lb/>
得良帥鎮静疆垂晏然北人絶無事宜重惜盟好兼臣<lb/>
犬馬故疾日益日深當一道可虞之時安敢不以死自<lb/>
效今幸安帖如此若尚冐此職實為冗長須至復申前<lb/>
請欲望聖慈垂恤沛然賜詔許臣依昔日陳執中程琳<lb/>
各以河朔無事得辭一道安撫之例令臣只充大名府<lb/>
路安撫使臣若宿疹未甚發作且可支持猶冀勉率尫<lb/>
孱葺綏所部或有毫髪上報睿仁<lb/>
<pb n="KR4d0024_WYG_035-21a"/>
　　　第二<lb/>
臣伏䝉聖慈以臣陳乞只充大名府路安撫使特賜詔<lb/>
書不允者愚𠂻所訴蓋居職之匪安聖意未俞敢貪權<lb/>
而遂黙竊以臣前年冬奉勑就差判大名府兼河北路<lb/>
安撫使其時當地震水災之後民流失業臣猶以為定<lb/>
州眞定府高陽闗路各有帥臣自可撫綏所部若更置<lb/>
河北路安撫使則徒翻空文使列郡愈難承禀凡三曾<lb/>
具此奏免即非今日始有辭避况河朔自去年以來繼<lb/>
<pb n="KR4d0024_WYG_035-21b"/>
獲豐稔編户安復逐路守帥皆得時才經畫邊垂安静<lb/>
臣於此時尤不當冐處兹職不惟陳執中程琳前有成<lb/>
例請更以近事明之昨西邊以綏城釁作朝廷命臣判<lb/>
永興軍府兼陜西經略安撫使後以羌雛請命事宜漸<lb/>
息臣以久病移去朝廷遂只差錢明逸充永興軍一路<lb/>
安撫使其鄜延環慶秦鳯路帥臣得以各修職事至此<lb/>
有何妨闕兼臣向以多疾獲罷宰任本冀稍休僻郡以<lb/>
養殘軀不意連當事至繁責至重之處故臣宿疾之作<lb/>
<pb n="KR4d0024_WYG_035-22a"/>
無暇攝治纒綿累歲饑骸益以尫瘠識慮益以昏耗幸<lb/>
此無事之際誠望陛下垂惻老臣駑蹇力殫使少寛負<lb/>
載之勞特降指揮令只充大名府路安撫使不獨國家<lb/>
因事處置不失其當而於愚臣以義去就亦安其分<lb/>
　<lb/>
　<lb/>
　<lb/>
　<lb/>
<pb n="KR4d0024_WYG_035-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安陽集巻三十五<lb/>
</p>
<p>
</p>
  </div>
</body>
</text>
</TEI>
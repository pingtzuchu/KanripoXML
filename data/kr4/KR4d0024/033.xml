<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻三十三</head>
    <p>
<pb n="KR4d0024_WYG_033-1a"/>
欽定四庫全書<lb/>
　安陽集巻三十三　　　　　宋　韓𤦺　撰<lb/>
　　奏狀<lb/>
　　　乞外任知州狀<lb/>
右臣輒瀝危誠仰塵睿聽庶期恩允但積震營竊念臣<lb/>
昨自丁憂服闋到闕在館供職及監左藏庫復差充開<lb/>
封府推官住京通及四年有餘在府日以家貧累重數<lb/>
曾進狀陳乞外任知州差遣事寢不行後於去年十二<lb/>
<pb n="KR4d0024_WYG_033-1b"/>
月内䝉恩授三司度支判官當日臣上荷慈渥未敢再<lb/>
申前請今來到省已及半年有餘粗勵勤拙偶免隳曠<lb/>
重念臣本由衰緒獲竊榮階聚族至多食貧斯乆欲適<lb/>
庇宗之望再希補郡之行伏望聖慈下軫單蹤特頒俞<lb/>
音許於舒宣二郡或㳂流路分授一合入知州差遣稍<lb/>
頼公田復霑優俸誓力求於衆瘼冀微補於盛猷干犯<lb/>
宸嚴臣無任<lb/>
　　　辭免諫官第一狀<lb/>
<pb n="KR4d0024_WYG_033-2a"/>
右臣近者輒瀝丹愚上干扆宁兾諧補郡得以元宗遽<lb/>
荷宸私俾從人欲尋奉勑差臣舒州軍州事已朝辭訖<lb/>
見起發赴任今忽准閤門告報䝉恩授臣右司諫令受<lb/>
告勑者被寵匪堪省躬増懼伏念臣早承墜緒勉遵素<lb/>
業妄希寸禄本無他技伏遇皇帝陛下首臨軒陛親策<lb/>
㢘能誤中甲科亟塵優仕進聫匠署出賛侯封逄辰之<lb/>
榮揣分誠過暨遭憂去職除服還臺忝預直於書林復<lb/>
濫巾於朝著嚮繇主藏移佐尹京僅越朞年易參計局<lb/>
<pb n="KR4d0024_WYG_033-2b"/>
曾無幹用少補鴻明徒以衰替之餘貧窶滋甚屢嘗剡<lb/>
奏願遂假麾幸沐愈恩實蘇悴族方違禁坐甫及行期<lb/>
豈謂過録單蹤擢躋諫列矧兹言職務進忠規固當簡<lb/>
才是為稱選而臣自叨引籍繼被使煩顧局事之㣲粗<lb/>
嘗修舉在朝政之大奚所發明此或冐居必干清議伏<lb/>
望皇帝陛下睿鍳遐燭天仁下濟特追成命俯矜前懇<lb/>
令臣止守舊官許赴舒州本任則循名責實諒無假器<lb/>
之言砥節首公永效捐軀之報其閤門所賜告勑臣未<lb/>
<pb n="KR4d0024_WYG_033-3a"/>
敢祗受臣無任<lb/>
　　　第二狀<lb/>
右臣奉勑差知舒州軍州事尋已朝辭今准閤門告報<lb/>
䝉恩授臣右司諫令受告勑者臣度才難處引讓非偽<lb/>
尚稽俞音増惕孱軀竊念臣近以住京歴年居職無效<lb/>
族屬所累俸廩不支懇上奏函冀從州任皇帝陛下巳<lb/>
回睿監俯遂勤請庇宗如願淪髓知榮不謂恩出非常<lb/>
任踰其量驟升諫列實駭人聞重念臣乆預周行徒堅<lb/>
<pb n="KR4d0024_WYG_033-3b"/>
素節曽無讜論仰助熈辰罔詳政教之善經莫究朝廷<lb/>
之大體遽兹冐寵孰曰當仁伏望皇帝陛下開照㣲之<lb/>
明謹失德之舉追還渥命簡用真賢令臣祗守舊官發<lb/>
赴舒州本任儻或稍甄孤迹未允外遷即乞許臣且奉<lb/>
常參却候在京依例差遣如此則天仁從欲俾知分以<lb/>
獲安臣節輸忠期轉壑而後已臣無任<lb/>
　　　代張若谷宻學舉官自代狀<lb/>
右臣伏覩右諫議大夫充集賢院學士任中師器識淵<lb/>
<pb n="KR4d0024_WYG_033-4a"/>
通行能淳固奉諍臣之職式罄忠規陪書殿之游素精<lb/>
儒業惟是列卿之亞實參司冦之崇宜擇幹良以重名<lb/>
器願囬誤及之寵擢兹當用之材臣今舉充自代臣無<lb/>
任<lb/>
　　　授起居舍人舉官自代狀<lb/>
右臣伏見右正言直集賢院呉育學富識精行醇徳茂<lb/>
陳三道之要早膺舉首之擢預七人之聫益見匪躬之<lb/>
操惟左右置史之重有言動必書之法湏才而任在選<lb/>
<pb n="KR4d0024_WYG_033-4b"/>
宜艱内度已能誠知於不逮外稽公議必謂於當仁願<lb/>
囬誤恩以進良仕臣今舉充自代干冐旒扆臣無任<lb/>
　　　授知制誥舉官自代狀<lb/>
右臣伏覩尚書刑部郎中直集賢院權同紏察在京刑<lb/>
獄王皥識略淹該蓺文宏贍懷鈆書殿素髙約史之才<lb/>
典獄都畿甚著持平之譽儻進司於明命必振起於時<lb/>
風願回誤恩庶恊公議臣今舉充自代干冐旒扆臣無<lb/>
任<lb/>
<pb n="KR4d0024_WYG_033-5a"/>
　　　代中書謝嵗節御筵狀<lb/>
右臣等伏䝉聖慈<hi>云云</hi>者履嵗元之序方納於春祺乘<lb/>
機務之閑俄頒於宴寵調餁曷禆於宸化肆筵姑預於<lb/>
朝歡此蓋幸遇皇帝陛下恭已凝圖恊時布度庶官樂<lb/>
職群物遂生賛陽之令惟行湛露之恩遽及邇聫胥集<lb/>
頓光蓬蓽之居聖澤載滂益荷雲天之施唯誓傾輸之<lb/>
報仰酬臨照之私<lb/>
　　　代中書謝皇子降生詩奬諭狀<lb/>
<pb n="KR4d0024_WYG_033-5b"/>
右臣等伏以靈辰既望爽律方中恊皇嗣之誕彌示郊<lb/>
禖之告應此廼宗祊錫羡髙厚儲休流瑞福於庶邦衍<lb/>
基圖於萬世而臣等獲毗隆治親覩嘉祥形下俚之音<lb/>
式宣熈事冐中宸之覧徒媿菲才豈謂天量包荒詔函<lb/>
加奬聖言温麗日星之象交輝臣節傾輸葵藿之心共<lb/>
盡<lb/>
　　　進皇子降生詩狀<lb/>
右臣伏以佳月吉辰皇嗣降慶此蓋陛下寳慈降儉仁<lb/>
<pb n="KR4d0024_WYG_033-6a"/>
育庶邦惠澤逺流天下䝉福故昊乾顯鍳宗祏黙助挺<lb/>
生聖子以示無窮之待幅貟之間即抃且舞臣叨塵詞<lb/>
掖獲覩盛羙輒忘愚陋著成王言十二韻律詩一章以<lb/>
繼嘉頌之末<lb/>
　　　應詔舉王居白堪充選擢任使狀<lb/>
右臣伏覩都官貟外郎知漢州王居白清德懿行外温<lb/>
内方䇿名效官行越二紀處煩無滯其用舉事必恊於<lb/>
中分符逺邦衆謂沉抑幸遇朝廷選材濟治詔及下臣<lb/>
<pb n="KR4d0024_WYG_033-6b"/>
願以名聞足備器使臣保舉堪充選擢繁難任使如擢<lb/>
用後犯正入已贓臣甘當同罪<lb/>
　　　乾元節陳乞姪景淵恩澤狀<lb/>
右臣親逄盛際獲預近班無似之才乆叨寄任及私之<lb/>
請尚覬恩榮適丁誕聖之辰幸均延世之賞臣有親姪<lb/>
郊社齋郎景淵㓜親師學粗禀義方當鳴社之發祥思<lb/>
亢宗而竊禄自天之澤固浹物以無垠許國之心在捐<lb/>
軀而曷報干冐旒扆臣無任<lb/>
<pb n="KR4d0024_WYG_033-7a"/>
　　　移帥陜西縁邉四路謝賜緡錢狀<lb/>
右臣誤膺朝寄兼總帥權多壘未清兹為辱命榮名薦<lb/>
及能不媿心惟俟重誅敢圖蕃錫豈謂特回睿眷載惻<lb/>
邊勤賜以上林之泉且示中權之寵無功被賞誠取厚<lb/>
顔以死報君願殫常節<lb/>
　　　陳乞姪景先差遣狀<lb/>
右臣輒傾危懇仰凟慈宸方崇孝以治人冀推恩而從<lb/>
欲伏念臣早失父母鞠於諸兄官薄家貧乆未遷𦵏近<lb/>
<pb n="KR4d0024_WYG_033-7b"/>
年於許州陽翟縣卜得塋地方圖襄事適值臣差充陜<lb/>
西經略副使臣遂奏乞兄璩磨勘改官後除一京西汝<lb/>
州知縣差遣就便營𦵏後來却得夀州安豊知縣臣方<lb/>
欲奏乞改差又值兄璩身亡所有𦵏事至今無人幹集<lb/>
臣復任當邊寄不敢自求私便今選得來年遷𦵏有親<lb/>
姪將作監主簿簽署保静軍節度判官㕔公事景先到<lb/>
任已及成資欲望聖慈特許就移許州簽判或許州陽<lb/>
翟汝州梁縣知縣差遣一次寜神宅兆庶安人子之情<lb/>
<pb n="KR4d0024_WYG_033-8a"/>
效死疆垂少報君親之惠臣無任<lb/>
　　　明堂陳乞妻甥杜儀恩澤狀<lb/>
右臣伏以錯事合宫式昭能饗均禧率土咸被霈恩輒<lb/>
循保任之規仰凟睿明之聼臣有妻甥進士杜儀㓜而<lb/>
志學長以克家屬嚴配之展儀實上下之交福躬疆場<lb/>
之事雖莫奉於祭容念葭莩之親尚竊援於䕃格儻特<lb/>
從於人欲誓力報於君仁其杜儀仍乞於文資内安排<lb/>
干冐宸嚴臣無任<lb/>
<pb n="KR4d0024_WYG_033-8b"/>
　　　中書進天章閣觀祖宗御集錫宴詩狀<lb/>
右臣等伏䝉聖慈召赴天章寳文閣觀祖宗御集賜御<lb/>
飛白書群玉殿錫宴者二帝在天多文垂世並河洛圖<lb/>
書之奥極天人精祲之㣲皇帝陛下祗若先猷祕於内<lb/>
閣思崇寳訓親發瑶函爰命邇臣獲窺聖作從容便坐<lb/>
揮發宸毫咸有恩頒又參宴集實睿聖非常之寵為臣<lb/>
隣莫大之榮謹各賦成拙詩一首繕寫進呈浼凟天聰<lb/>
臣等無任<lb/>
<pb n="KR4d0024_WYG_033-9a"/>
　　　中書進仁宗皇帝挽詞狀<lb/>
右臣等伏以大行皇帝奄棄萬國内外臣妾號慟殞絶<lb/>
無有生意况臣等待罪二府始終榮遇皆願從死于昭<lb/>
陵之下而不可得然欲宣盛德述至仁寄其悲慕之懷<lb/>
以傳著於無窮惟是蒿里之歌薤露之唱可布寫其一<lb/>
二臣等忍泣抽思各撰成大行皇帝挽詞三首繕寫上<lb/>
進臣等無任哀摧感咽之至<lb/>
　　　中書進英宗皇帝挽詞狀<lb/>
<pb n="KR4d0024_WYG_033-9b"/>
右臣等伏以大行皇帝方圖至治奄棄群臣四海悲摧<lb/>
殆絶生理而臣等備位二府聖眷特殊雖百殞其身固<lb/>
不能報恩遇之萬一今<graphic n="KR1258" url="https://raw.githubusercontent.com/kanripo/KR-Gaiji/master/images/KR1258.png" mimeType="image/png"/>辰云吉遷坐有期臣等啜泣<lb/>
悼心各著成挽詞三首願假執綍者以發掦其攀號痛<lb/>
慕之情臣等無任<lb/>
　　　上永昭陵名狀<lb/>
兆域之圖按禮經而伊始因山之故奉大訓以維嚴宜<lb/>
立嘉名上符至德大行皇帝仁無不浹道極莫稱開夀<lb/>
<pb n="KR4d0024_WYG_033-10a"/>
域以躋民咸歸聖治建善經而長世坐致時雍豈徒超<lb/>
越於百王固以光輝於萬世大行皇帝陵謹請以永昭<lb/>
為名<lb/>
　　　上永厚陵名狀<lb/>
因山而𦵏將循堯帝之宏規就水為名復舉漢文之故<lb/>
事詢于鄙陋曷足形容伏以大行皇帝以上主之資繼<lb/>
景炎之祚聖心欲治方圖庶事之康天意難忱不降萬<lb/>
年之福此方中之始竁宜復土而有稱夫惟盛德之無<lb/>
<pb n="KR4d0024_WYG_033-10b"/>
前固與方輿而同厚大行皇帝陵謹請以永厚為名<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安陽集巻三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集卷三十二</head>
    <p>
<pb n="KR4d0024_WYG_032-1a"/>
欽定四庫全書<lb/>
　安陽集卷三十二　　　　　宋　韓𤦺　撰<lb/>
　　表状<lb/>
　　　癸丑相州謝上表<lb/>
臣某言奉勑差判相州軍州事已於今月六日到任上<lb/>
訖别都再滿難力勉於殘軀故里三臨見恩殊於舊老<lb/>
已班條教徧曉吏民既知聖君慱爱之仁又慰前守復<lb/>
來之望臣某中謝伏念臣孤忠少與他技非長荷累朝<lb/>
<pb n="KR4d0024_WYG_032-1b"/>
含育之私玷上宰弼諧之乆向辭鈞軸冀息衰疲㑹西<lb/>
鄙之繹騷繼北方之震溢復當憂責莫遂安休補鄉邦<lb/>
屢得於虗名領帥任通踰於再閏矧是鄴京之重素推<lb/>
朔部之雄事鞅掌以装懐殊無少間病纒綿而仍嵗寖<lb/>
以不支及茲當代之期輙露乞憐之訴願上節旄之過<lb/>
寵特更桑梓之近州始錫溫言諭河内所留之意卒膺<lb/>
可詔有㑹稽如請之行臣嘗考載籍之名臣記本朝之<lb/>
逹宦凢得被典城之寄幾何諧衣錦之榮如臣稠重振<lb/>
<pb n="KR4d0024_WYG_032-2a"/>
古稀闊展先冡而松楸動色過里門而耇稚相歡此蓋<lb/>
伏遇皇帝陛下廣覆無偏大明必照顧蟲魚之細尚唯<lb/>
恐於傷生况簮履之恩固不忘於軫舊乃厚曲成之造<lb/>
俾延將盡之年敢不調飬病襟激昻老節不以鄉閭而<lb/>
為苟且之政不以疾疹而幸尸素之安氣體遂完或可<lb/>
備國家之用筋骸益瘁即當求田里之歸斯犬馬之所<lb/>
存在君親而何報臣無任<lb/>
　　　謝賜生日禮物表<lb/>
<pb n="KR4d0024_WYG_032-2b"/>
臣某言伏䝉聖慈云云者親生在旦方萃感於已孤君<lb/>
賜維時遽拜嘉而至渥寵榮所集震厲無從臣某中謝<lb/>
伏念臣底滯天資迂疎時用特緣一介之術業歴備三<lb/>
朝之弼謨罄極短才猶坐兼於衮鉞徘徊重禄未歸就<lb/>
於田廬左弧第謹於私庭中詔忽傳於子舍衣頒内府<lb/>
馬錫天閑韀葉有輝噐文加鏤生而維翰實慚山甫之<lb/>
降神今也所䝉又異桓榮之稽古此蓋伏遇皇帝陛下<lb/>
愛深舊物禮厚孤臣垂記始生猥加異數敢不益殫駑<lb/>
<pb n="KR4d0024_WYG_032-3a"/>
怯少荅龍光庶逃不稱之譏仍謹且乘之戒上恩既重<lb/>
臣命愈輕臣無任<lb/>
　　　賀收復熈河等州表<lb/>
臣某言伏聞熈河路經略司奏修復河岷等州百官稱<lb/>
賀者隴外數州讋天威而率順廷中百辟慶廟筭之惟<lb/>
精凢在幅員畢同欣躍臣某中謝伏惟皇帝陛下雄材<lb/>
大略高出前王偉蹟閎休夐隆百代雖内修於文徳亦<lb/>
外闡於武功将帥得人闢國蓋踰於百里臣隣歸羙舉<lb/>
<pb n="KR4d0024_WYG_032-3b"/>
觴咸薦於萬年臣方守郡章阻陪朝著聼膚公之來上<lb/>
知聖治之日新臣無任<lb/>
　　　謝放免勘劾相州差壮城兵士表<lb/>
臣某言本州准樞宻院劄子奉聖㫖河北西路轉運司<lb/>
近奏劾相州違條差壮城兵士徃諸處收買修造物色<lb/>
已差磁州通判季琮取勘並特放免者郡條紛冗難逃<lb/>
誤失之愆使部按䋲當坐曠隳之責特荷聖明之燭隠<lb/>
遽從寛貸以推恩臣某中謝伏念臣氣劣早衰心疲易<lb/>
<pb n="KR4d0024_WYG_032-4a"/>
耗自鄉閭之竊守嬰疾苦以彌年力不堪煩果自貽於<lb/>
譴咎上猶加䘏俄曲示於矜容此蓋伏遇皇帝陛下大<lb/>
度淵深至仁天覆謂求諸小過則動觸於常刑故眷及<lb/>
舊臣使衆知於優禮方願歸於畎畆敢少忘於國家臣<lb/>
無任<lb/>
　　　甲寅秋乞致仕第一表<lb/>
臣某言知足所以不辱道家之至言謝病豈必待年先<lb/>
儒之高論顧宿疴之寖劇嗟悴質以難支欲逃瞰室之<lb/>
<pb n="KR4d0024_WYG_032-4b"/>
災敢露乞骸之請臣某中謝伏念臣性資甚戇學術非<lb/>
長徒被眷於三朝悉叨榮於上宰力不勝任居懐覆餗<lb/>
之憂天責其盈常困負薪之疾屢剡由𠂻之奏獲從補<lb/>
外之行荐持西北之要權莫副朝廷之重寄向辭㑹府<lb/>
還守本邦垂組夸鄉固多榮耀息隂止影少幸安休而<lb/>
臣積恙有年良醫莫辨氣攻胸脇痛甚戈矛之所傷釁<lb/>
起膏肓理非藥石之能近苟尚貪於厚禄必遄䘮於餘<lb/>
生伏望皇帝陛下特推天地之大恩俯念桑榆之末景<lb/>
<pb n="KR4d0024_WYG_032-5a"/>
許上還於印綬俾退處於衡茅則臣得以釋去吏勞保<lb/>
完神幹庶獲萬全之靈劑更施一溉之微功在甽畆以<lb/>
愛君敢忘忠國先犬馬而填壑是亦甘心儻賜矜從仍<lb/>
乞只守本官致仕干冐旒扆臣無任<lb/>
　　　第二表<lb/>
臣某言近以衰老多病上表乞守本官致仕伏䝉聖慈<lb/>
特差中使賫賜詔書不允者弗瘳之疾固日極於尫疲<lb/>
將盡之年竊自憐於光景願辭隆於將相得歸佚於林<lb/>
<pb n="KR4d0024_WYG_032-5b"/>
泉未賜恩俞再祈軫惻臣某中謝竊以不能者止斯為<lb/>
量力之宜厥位惟危豈有苟安之理矧微生之寡祐感<lb/>
竒瘵以難名當血氣之未衰尚任攻治逮筋骸之益瘁<lb/>
莫可支持皆由臣矌責無慙冐榮不退天既惡其盈滿<lb/>
鬼亦瞰乎髙眀致茲隂譴以何逃獨恃君仁而可訴伏<lb/>
望皇帝陛下曲矜舊老俯照孤誠念臣如禮沐官止有<lb/>
二期而甚近閔臣纒痾蒞事曾無一日之少安釋其絆<lb/>
羈遂彼蒭菽許乞身於田里覬延命於朝昬漏盡而行<lb/>
<pb n="KR4d0024_WYG_032-6a"/>
免貽譏於識者日入而息庶同樂於耕民使獲全於始<lb/>
終惟永荷於仁聖臣無任<lb/>
　　　第三表<lb/>
臣某言近以衰老多病兩上表乞守本官致仕伏䝉聖<lb/>
慈特差中使齎賜詔書不允者竄漳之疾久已深根㳺<lb/>
岱之魂日將去幹苟不嬰於職事得退伏於私居尚覬<lb/>
衰殘稍延視息仰俞恩而未下幸哀訴以終憐臣某中<lb/>
謝竊以千載逄時適其志者古實難偶萬鍾受禄患其<lb/>
<pb n="KR4d0024_WYG_032-6b"/>
失者人之常情况臣丁全盛之期遇至仁之主為郡處<lb/>
鄉閭之便忝官兼將相之榮豈不欲慿藉龍光留連富<lb/>
貴忍自投於閑寂甘取誚於昬愚盖臣以疾苦支離力<lb/>
難勉强据疾顛之位既居常而弗安指告勞之年又將<lb/>
及而無㡬歎崦嵫之漸廹陳悃愊以再殫痛甚而慈親<lb/>
莫聞誠至而髙穹必動伏望皇帝陛下擴天地無根之<lb/>
施閔氷炭不治之痾貸此餘齡矜其末路賜以安車之<lb/>
寵息茲駑駕之疲使朝廷有知止之臣足光聖政顧魚<lb/>
<pb n="KR4d0024_WYG_032-7a"/>
鳥得遂生之樂免負慙顔臣無任<lb/>
　　　乙卯夏乞致仕第一表<lb/>
臣某言臣聞禄者所以食功無功則謂之虗受力者以<lb/>
其堪事廢事則謂之空官深惟二者之譏其實兼之已<lb/>
乆責雖未至誠豈能安願乞垂年之骸益隆善養之德<lb/>
臣某中謝伏念臣資靈椎鈍術業枵踈遭遇盛時徊翔<lb/>
近列誤荷三朝之注意未嘗一事以辭難前迹具存大<lb/>
明洞照去嵗以乆嬰疾恙日耗冲和意惰神昬肌銷骨<lb/>
<pb n="KR4d0024_WYG_032-7b"/>
立屢拜章而告老庶得暇以營醫累錫詔音未容謝事<lb/>
湛恩淪髓積媿叢心嗟薄祐之所鍾困宿痾之愈劇雖<lb/>
牽强䇿勵不克支在公之役而語黙動静未曾忘曠職<lb/>
之憂滿盈之屯晨夕可待况臣叨臨本郡已越再期欲<lb/>
宣力於要藩則支離而難强遂偷安於故里實尸素以<lb/>
堪羞復去從心之年止餘周嵗之近敢重干於天扆期<lb/>
安退於田廬伏望皇帝陛下留聰明睿智之神廣徧覆<lb/>
包亟之造俯察豚魚之懇垂矜蒲柳之衰亟推從欲之<lb/>
<pb n="KR4d0024_WYG_032-8a"/>
仁俾遂歸休之請糓神閑境儻沉痼之有瘳肉骨餘齡<lb/>
皆聖恩之所賜如允所請只乞以本官致仕干冐宸嚴<lb/>
臣無任<lb/>
　　　第二表<lb/>
臣某言近上表陳乞致仕伏䝉聖慈特差入内内侍省<lb/>
内東頭供奉官勾當内東門司劉惟簡齎賜詔書不允<lb/>
者衰年病乆懇乞殘骸睿眷恩隆曲矜舊物閟俞音而<lb/>
未下撫瘁質以何安再此冐聞終期得請臣某中謝竊<lb/>
<pb n="KR4d0024_WYG_032-8b"/>
以享萬鍾之禄者人情之所戀被六極之疾者天譴之<lb/>
有來蓋禄過者戀之不祥疾熾則來其示罰苟災生而<lb/>
不避將鬼得以加誅而臣際㑹三朝周旋二府竊崇髙<lb/>
之位而出臨桑梓無尺寸之效以上報國家坐越再期<lb/>
日嬰宿疹里民為之指笑鄉老相與訾譏謂臣筋力已<lb/>
疲既不可奮當繁劇鍾漏云廹又不能速丏安閑聆羣<lb/>
議之交喧顧自容而無地于何逃責是必歸休伏望皇<lb/>
帝陛下道廣照臨恩全終始閔老臣之無状得危瘵而<lb/>
<pb n="KR4d0024_WYG_032-9a"/>
弗瘳賜以餘齡遂其退節馳心黄屋寜忘魏闕之思訪<lb/>
道赤松豈獨漢臣之幸臣無任<lb/>
　　　第三表<lb/>
臣某言近上表陳乞致仕伏䝉聖慈特差入内内侍省<lb/>
内東頭供奉官勾當内東門司梁從政齎賜詔書不允<lb/>
及有殿直崔汝良押賜到制告勑牒各一道䝉恩改授<lb/>
臣永興郡節度使令再任者老病不任方露乞骸之請<lb/>
聖宸未諒俄䝉換節之留事絶戾於本心日不知其自<lb/>
<pb n="KR4d0024_WYG_032-9b"/>
處力當避免卒覬哀憐臣某中謝竊以君之御臣進退<lb/>
不可差於禮臣之守分去就不可失其宜故禮之差則<lb/>
非治國之大經宜之失則為終身之至辱伏念臣乆尸<lb/>
重禄常苦宿痾自叨任於安閑亦寖成於尫劣去嵗以<lb/>
膏肓作癘寒暑交攻不惟皮骨之僅存固已精神之並<lb/>
耗屢匄歸休之適終沉賜可之音壹鬱奚伸昬𡨕愈甚<lb/>
此幸本邦之再歲輒申前懇而一言豈謂誠不上通恩<lb/>
非所望特易帥旄之重俾仍鄉郡之優雖陛下求舊之<lb/>
<pb n="KR4d0024_WYG_032-10a"/>
私在一時而孰擬而愚臣要君之迹縱萬死以何明伏<lb/>
望皇帝陛下監務燭微道先貴恕念辭榮而受寵理實<lb/>
難安矜積疹以垂恩許從謝去收其渙汗貸以餘齡使<lb/>
一介之守不虧獲全終始萬乘之仁至厚曷報生成臣<lb/>
無任<lb/>
　<lb/>
　<lb/>
　<lb/>
<pb n="KR4d0024_WYG_032-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安陽集巻三十二<lb/>
</p>
<p>
</p>
  </div>
</body>
</text>
</TEI>
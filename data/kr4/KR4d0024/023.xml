<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻二十三</head>
    <p>
<pb n="KR4d0024_WYG_023-1a"/>
欽定四庫全書<lb/>
　安陽集巻二十三　　　　　宋　韓𤦺　撰<lb/>
　　雜文<lb/>
　　　題栁仲塗天平山記後<lb/>
林慮天平山者天下絶勝之境也山有僧院曰明教余<lb/>
三來守相欲一觀而未得每僚屬出按縣與夫過客之<lb/>
好事者悉能徃而游焉回必大詫於余曰是實雄偉秀<lb/>
拔不可圖畵雖東南諸山素有名者皆所不及余姪壻<lb/>
<pb n="KR4d0024_WYG_023-1b"/>
栁材者本朝大儒仲塗公之孫也余嘗得公所撰游天<lb/>
平山記於材家見其所叙游覽之勝凡山之諸峯與巖<lb/>
洞潭谷澗谿泉石之名無不具載而聞今之所稱類多<lb/>
與公所記改易不同於是余益欲徃周訪其實續為説<lb/>
以明之而院之主僧智因者得美石欲先以仲塗公之<lb/>
文刻而傳之故余未克如其志噫公之此文不傳久矣<lb/>
非余得于其家而因師之勤如此是必沉鬱而不顯抑<lb/>
公之文固有神物所護使卒能傳之也邪既刻石余因<lb/>
<pb n="KR4d0024_WYG_023-2a"/>
舉其大略以書於後具位韓某題<lb/>
　　　無友不如已解<lb/>
或曰聖人之為教也人苟有心而進焉豈有拒而不與<lb/>
之者乎而語載孔子之言曰主忠信無友不如已者然<lb/>
則劣於已者既不可以為友優於已者又安得而友諸<lb/>
於聖人之教無乃隘而不通乎曰非是之謂也聖人之<lb/>
教人也必使知其本此其擇友之本與曰擇友何本曰<lb/>
學學然後能修身身修然後能擇友學明矣身修矣則<lb/>
<pb n="KR4d0024_WYG_023-2b"/>
知其能忠信而循道者親而友之其不能忠信而違道<lb/>
者亦知其莫已若而不可與之為友矣曰人之求友也<lb/>
切磨而相成於善者也必俟乎彼此知道而後友焉何<lb/>
益曾子聖門之高弟也而曰吾日三省吾身為人謀而<lb/>
不忠乎與朋友交而不信乎曽子尚猶不自知其忠信<lb/>
而友於人况其下者邪曰不然學而知道得友而相成<lb/>
以趨乎聖人之塗其益豈少哉夫聖人而下所謂大賢<lb/>
人者皆擇善而固執者也曾子之云者蓋懼執之不固<lb/>
<pb n="KR4d0024_WYG_023-3a"/>
而失友道其修身擇友之至者與若顧已一行之高一<lb/>
能之長謂人有心而進於道者皆莫已若而弗之友中<lb/>
人猶且不為豈聖人教人之意乎<lb/>
　　　策問<lb/>
問李唐以前御天下者皆寓兵於民有事然後調發之<lb/>
已而復歸於農故耕戰相須國用不屈國家因五代之<lb/>
制總天下之兵以籍於官坐仰度支之給兹實外懾四<lb/>
夷内安億姓之長算也然而殫海内之賦盡𣙜酤關征<lb/>
<pb n="KR4d0024_WYG_023-3b"/>
之利而不充其費自西師之興伍符日增縣官之用益<lb/>
窘今以西北二敵之盛備豫為急銷兵之䇿固不可陳<lb/>
之於今矣欲民不加賦而飬兵有餘其術如何<lb/>
問國家養天下之兵以制四海其所患者財用不充而<lb/>
已昔漢氏有口賦之科算緡之法過更之直賣爵之令<lb/>
皆兵之所資也子大夫宜條舉舊式可施於今者悉著<lb/>
於篇其議行之<lb/>
問孔子曰吾觀於鄉知王道之易易焉者明射鄉之禮<lb/>
<pb n="KR4d0024_WYG_023-4a"/>
尊賢尚齒浹乎仁恩王者教化之大本也而兹禮之廢<lb/>
歴祀云遠詳其制度者蓋亦稀矣本朝守臣好古或叅<lb/>
酌舊典以勸於境内衆反傳而嗤笑以為不近人情豈<lb/>
禮之異世不可復興邪將風俗之薄未明其本歟子大<lb/>
夫其條舉古制復道自漢至唐能修而行之者有㡬著<lb/>
之於篇庶摭其可施於今者以助治焉<lb/>
問孔子没能傳其道者孟荀揚王韓五賢而已矣其著<lb/>
書立言與六經相左右執巻者皆知之矣昌黎氏以謂<lb/>
<pb n="KR4d0024_WYG_023-4b"/>
孟氏醇乎醇者也荀與揚大醇而小疵後之學者從而<lb/>
是之至於王氏當隋季作六經中説以拯將墜之教其<lb/>
門人之高第者皆為唐輔相而不能尊大師説昌黎氏<lb/>
復無一言以稱之其於孔子之道有所未至者邪文公<lb/>
去聖最遠卓然奮起與四賢者並驅而爭先排斥佛老<lb/>
而躬踐其言後世無加焉五賢之事業於孔子之道固<lb/>
其先後子大夫明乎先聖之術願次其優劣著之於篇<lb/>
毋讓<lb/>
<pb n="KR4d0024_WYG_023-5a"/>
問中庸曰自誠而明謂之性自明而誠謂之教然則誠<lb/>
而明聖人之性也明而誠賢者學之所至也夫聖人之<lb/>
性果學而能至必由何路而後及焉<lb/>
問尚書省郎官之職歴代以來廢置不一至唐室而後<lb/>
大備故有二十四司之目天下之事無不總焉五代多<lb/>
故其制遂隳今唯鹽鐵度支户部銓筦數職其體尚存<lb/>
它皆列為閑曹殊無吏責國家欲悉復唐舊議者或謂<lb/>
煩而寡要因仍五代又曰草創非古揆今之治何者為<lb/>
<pb n="KR4d0024_WYG_023-5b"/>
宜<lb/>
問親蠶之禮廢之久矣今欲舉而行之則患歴代㳂革<lb/>
之儀未能折中願條其當今可行者著之於篇庶稽參<lb/>
而用焉<lb/>
　　　五賢贊<hi>并序</hi>
余既新夫子之宫乃繪諸弟子及左氏而下釋經諸儒<lb/>
於東西序又圖孟荀揚王韓五賢於書樓之北壁遣人<lb/>
自國庠得前人所撰孔子弟子暨釋經諸儒之贊署於<lb/>
<pb n="KR4d0024_WYG_023-6a"/>
其側獨五賢者無贊焉諸生欲其速備也亟請鄙文以<lb/>
補之余惜其缺諾焉而不敢讓既而嘆曰夫五賢者聖<lb/>
人之亞學者之師諸生姑欲速一時之備使余不暇求<lb/>
當世能文者為之辭而輒易言之世且譏我諸生豈愛<lb/>
我哉雖然孔孟之道堯舜之德而塗巷之人亦能稱誦<lb/>
之同推其善而己矣知我者宜恕焉<lb/>
　　　孟子<lb/>
昔周之衰仲尼已矣戰國相圖唯利之喜諸子紛紛乗<lb/>
<pb n="KR4d0024_WYG_023-6b"/>
弊而起聖道之塞實生荆枳其誰闢之獨我孟氏堯舜<lb/>
吾吭仁義吾齒芟楊翦墨路平如砥驅彼後覺一趨聖<lb/>
軓惟先文公盛道其羙存而醇者孟氏而止欲觀聖人<lb/>
必自孟始較其大功蓋禹之比嗚呼賢哉道孰可擬孔<lb/>
子之後一人而已<lb/>
　　　荀子<lb/>
諸子之興實自周季各持其言求售於世六國好權遂<lb/>
甘其説或嵬而師或𤨏而位吾道日昬斯文將墜時則<lb/>
<pb n="KR4d0024_WYG_023-7a"/>
荀卿力攘衆偽述數萬言以見其志區判儒墨統維仁<lb/>
義時或用焉至王則易文公之篇論亦云至始考其辭<lb/>
若不醇粹及其要歸鮮與孔異雖小疵焉道則奚累軻<lb/>
雄之間在我無愧<lb/>
　　　揚子<lb/>
書煨秦火鬱而未光在漢之武始焉表章去聖云邈微<lb/>
言孰詳人各名家尚迷大方及其季也篆刻相攘賢乎<lb/>
子雲翼然高翔學通天地道該帝皇筆之於書德音洋<lb/>
<pb n="KR4d0024_WYG_023-7b"/>
洋周孔之法弛而再張鄙哉史堅而不自量非聖作經<lb/>
引為謗傷經者伊何乃道之常苟能明道胡用不臧豈<lb/>
比呉楚僣號稱王一時之訾萬世之長故嗣孔孟曰荀<lb/>
曰揚<lb/>
　　　文中子<lb/>
炎劉既終天下幅裂擾焉及隋人命將絶時亦有文甚<lb/>
乎剽竊人不知非萬塗一轍大道之鬱㡬乎息滅伊我<lb/>
仲淹獨參聖哲遭世未夷教其可闕乃舉大法備於中<lb/>
<pb n="KR4d0024_WYG_023-8a"/>
説續彼六經紹孔之烈斯昔師荀實相秦孽叛師之言<lb/>
儒坑書爇胡為房魏佐唐稱傑達不稱師惟德之劣彼<lb/>
誠可罪在我奚缺荀之非孟恣其毁媟終孟之道與孔<lb/>
並列文公不言是非孰别學者之疑兹焉可决皮子之<lb/>
碑司空之碣惡可誣哉萬古昭晣<lb/>
　　　文公<lb/>
有唐之隆天下一宇滯焉以興弊焉以補獨時之文蕩<lb/>
無所主不淪沈謝則入徐庾其徒實繁罔不自許獨吾<lb/>
<pb n="KR4d0024_WYG_023-8b"/>
文公惟聖是矩挺然一變而至於古道古之道語古之<lb/>
語學者靡然始師而附朱翟塞塗繄孟之禦去聖匪遐<lb/>
力則易舉熾哉佛老亂我中土驅彼世人日䧟邪蠱作<lb/>
蠧千祀其孰敢侮獨吾文公既攻且拒以身扞之帝亦<lb/>
云忤流離炎荒道行躬苦否則諸夏化為夷虜惟荀與<lb/>
揚功實未伍肩孟其誰不曰吾祖<lb/>
　　　三賢贊<lb/>
文正王公葬鄭州新鄭縣之臨洧鄉而與鄭相子産唐<lb/>
<pb n="KR4d0024_WYG_023-9a"/>
相裴度之塚相左右其弟刑部侍郎致仕子融乃繪三<lb/>
相之像置於墳之僧院而屬余以辭故為三賢贊云<lb/>
　　　子産<lb/>
　　猗歟國氏　惟鄭卿臣　屈佐列國　道尊四鄰<lb/>
　　鄉校勿毁　否吾可詢　輿誦勿斥　誨吾益諄<lb/>
　　不改其度　而終感民　及其亡也　如喪所親<lb/>
　　昔吾夫子　事若天倫　曰古遺愛疇云不仁<lb/>
　　東里之舊　清風未冺　九原可作　吾從惠人<lb/>
<pb n="KR4d0024_WYG_023-9b"/>
　　　裴公<lb/>
　　猗歟裴公　唐相之賢　忠義獨出　誠貫於天<lb/>
　　胡哉章武　言行計然　誓平蔡賊　不與俱全<lb/>
　　卒殲大憝　再清幅員　身繫安危　凡二十年<lb/>
　　江左王謝　胡能比旃　晩留東都　放懷林泉<lb/>
　　進退之節　公無少愆　使公而在　吾其執鞭<lb/>
　　　王公<lb/>
　　猗歟王公　佐我宋基　股肱兩朝　言臯行䕫<lb/>
<pb n="KR4d0024_WYG_023-10a"/>
　　獻后稱制　政由房帷　公時挺然　惟正是毗<lb/>
　　竄姦進良　遂光重離　其重如山　烏可妄移<lb/>
　　其平如衡　烏可妄欺　被公恩者　終身莫知<lb/>
　　噫公之道　真相之為　公今亡矣　吾安倣之<lb/>
　　　故衛尉卿贈兵部侍郎高公寫真贊<lb/>
　　元精之生　其稟固異　傑才之出　在時為瑞<lb/>
　　貌正而和　氣清而粹　凜然乎神　瞭然乎視<lb/>
　　其可繪者外也　老鶴之軒昻兮　孤峯之聳峙<lb/>
<pb n="KR4d0024_WYG_023-10b"/>
　　　其不可繪者内也　大易之淵微兮　素書之<lb/>
　　奥祕　其人雖亡　其形則傳　贍之仰之　何<lb/>
　　窮已焉<lb/>
　　　揚州蓮花漏銘<lb/>
慶歴六年五月日揚州新作漏刻成知軍州事資政殿<lb/>
學士諫議大夫韓某乃為銘曰<lb/>
　　天運雖大　信則不渝　智者善作　器乃㝠符<lb/>
　　以漏考辰　始乎渴烏　以箭定刻　發乎金徒<lb/>
<pb n="KR4d0024_WYG_023-11a"/>
　　覆視晷景　弗差毫銖　節候既正　皷鐘以孚<lb/>
　　晝訪爾治　夜安爾居　政則不怠　監哉挈壺<lb/>
　　　祫享樂章二首<lb/>
　　　捧爼奏充安之曲<lb/>
　　嘉牲在爼　廣樂在庭　其所將者　曰躬曰誠<lb/>
　　神兮來歆　以妥以寧　以錫壽嘏　惟皇是膺<lb/>
　　　僖祖奏大基之曲<lb/>
　　猗我僖祖　德潛而充　慶之所基　日茂以崇<lb/>
<pb n="KR4d0024_WYG_023-11b"/>
　　施及後嗣　天命有融　廟樂載之　播於無窮<lb/>
　　　嘉祐明堂樂章一首<lb/>
　　　皇帝詣罍洗升降奏儀安之曲<lb/>
　　嚴父配天　孝乎明堂　盥奠升降　諧音以將<lb/>
　　天步有節　帝容必莊　辟公憲之　禮無不臧<lb/>
　　　唐太子太師贈司空鄭國魏公贊<hi>并序</hi>
唐相鄭國魏公魏之曲城人也以命世之才逢不世出<lb/>
之主專以仁義之道切磨規諫欲俾厥后坐肩唐虞謂<lb/>
<pb n="KR4d0024_WYG_023-12a"/>
守文之難過於創業帝用其説不四三年遂興太平較<lb/>
其大功不下房杜大名之學有鄉賢堂蓋以故丞相文<lb/>
正王公忠愍冦公尚書忠定張公侍郎王公崇儀栁公<lb/>
皆文武鉅賢出吾里中圖其儀形而尊祀之以起生徒<lb/>
之志誠盛事也然唐距本朝為最近若鄭公之德業閎<lb/>
大超然獨出得不為鄉賢之冠乎其可遺哉余求得其<lb/>
像建堂於宣聖殿之北鄉賢堂之南以完其羙昔成覸<lb/>
曰彼丈夫也我丈夫也吾何畏彼哉今夫學者既得良<lb/>
<pb n="KR4d0024_WYG_023-12b"/>
師友朝夕講習開益以進其善又觀所圖吾里之賢者<lb/>
隆名偉蹟卓然不泯之如此豈不思曰彼能之吾反不<lb/>
能哉亦在乎勉之而已系而為之贊曰<lb/>
　　猗唐魏公　相於太宗　諫勇賁育　切磨上聰<lb/>
　　術則仁義　道惟大中　堯舜我后　臯䕫我躬<lb/>
　　遭㑹真主　言行計從　引金自况　謂公良工<lb/>
　　以公喻鑑　煥乎吉凶　君如是聖　臣如是忠<lb/>
　　宜不朞月　亟成治功　高視三代　誰其比隆<lb/>
<pb n="KR4d0024_WYG_023-13a"/>
　　惟魏之學　鄉賢是崇　圖祀者五　誠德之豐<lb/>
　　公實生魏　羣賢之雄　尊近遺逺　教斯未充<lb/>
　　吾得公像　載敞儒宫　義一為勸　禮增有容<lb/>
　　學者來視　以嚴以恭　高山景行　衆發其蒙<lb/>
　　有羙魏都　大河注東　如公之名　滔然不窮<lb/>
　<lb/>
　<lb/>
　<lb/>
<pb n="KR4d0024_WYG_023-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安陽集巻二十三<lb/>
</p>
<p>
</p>
  </div>
</body>
</text>
</TEI>
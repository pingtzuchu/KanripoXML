<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻四十六</head>
    <p>
<pb n="KR4d0024_WYG_046-1a"/>
欽定四庫全書<lb/>
　安陽集巻四十六　　　　宋　韓𤦺　撰<lb/>
　　墓誌<lb/>
　　　録附鼓城府君墓誌石本序<lb/>
琦閱家集見真定主簿張度所撰四代祖鼔城府君墓<lb/>
銘知曾祖令公於晉天福中葬府君於趙州贊皇縣太<lb/>
平鄉之北馬村然值五代之亂天下以兵相戕賊常趙<lb/>
並邊復有北胡之患子孫避地多故於嵗時灑掃薦奠<lb/>
<pb n="KR4d0024_WYG_046-1b"/>
蓋不能及厯祀既逺遂忘所在琦自塵禄仕深惟祖考<lb/>
塋域之重極意崇葺而念府君之葬幸知其州縣鄉里<lb/>
之名雖距今百有餘年苟得土人之耆舊可倚者使周<lb/>
訪之則萬一可識兹志未遂不敢懈心嘉祐三年冬偶<lb/>
故吏鄭嗣宗者自東川宰行服歸趙過都請見問其所<lb/>
居則曰贊皇之邑外也問北馬則曰所居之鄰村也遂<lb/>
以府君墳墓託之嗣宗去不數月馳來告曰北馬有古<lb/>
塚巋然里人至今呼為韓評事墓乃遣男忠彦與指使<lb/>
<pb n="KR4d0024_WYG_046-2a"/>
殿直李延慶同往視之且使祭而告曰若非開隧視銘<lb/>
則無以取衆之信祭已擇日開隧先是聞於邑至日令<lb/>
尉偕至與夫近村之老㓜婦女環而觀者數千人纔及<lb/>
墓則張度所為誌石在焉門頗朽缺自外窺之壙中一<lb/>
皆安然無所動壁之丹雘尚若新塗繪者忠彦即出誌<lb/>
石示於衆皆驚呼嗟異令尉閱其文亦相與欣歎為忠<lb/>
彦賀亟具墨蠟傳其本置石於故處而實其隧中墳旁<lb/>
地繚以垣牆樹以松栢得嗣宗之甥彭昻者主守之噫<lb/>
<pb n="KR4d0024_WYG_046-2b"/>
祖先之葬百餘年矣數世已忘其所在一旦求而得之<lb/>
復内外完固無少犯者實我先積慶之感而與世稀濶<lb/>
之事也石本比家集舊文有少刪略處蓋曾祖令公削<lb/>
其煩也舊文闕六代七代祖之諱今皆得之謹録而載<lb/>
於家集府君誌文之後俾子孫傳之知吾奉事祖宗之<lb/>
勤賢者必能過吾勤而不肖者亦當師吾勤而自勉也<lb/>
　　　録載五代祖庶子并其二弟墓誌序<lb/>
琦之五代祖庶子而上世葬於博野縣蠡吾鄉之北原<lb/>
<pb n="KR4d0024_WYG_046-3a"/>
庶子生祠部與鼔城府君鼔城生永濟府君永濟始自<lb/>
北原徙鼓城與夫人張氏葬於趙州贊皇縣太平鄉之<lb/>
北馬村後之子孫奔走薄官故於蠡吾之塋省視不能<lb/>
及天聖中三兄司封任羣牧判官有鄉貢進士韓可者<lb/>
自博野赴舉來京師與司封兄相過從且叙宗𣲖慶厯<lb/>
八年琦知定州而可之子弁亦來請見稱從姪問其祖<lb/>
系相承之次第不能悉也而可之父子復未嘗一語及<lb/>
先塋之所在嘉祐三年琦既得鼔城之墳於北馬再嚴<lb/>
<pb n="KR4d0024_WYG_046-3b"/>
封樹且念庶子之塋雖年祀尤逺苟訪之勤亦當得之<lb/>
㑹故吏國子博士劉覲通判永寧遂以兹託已而得覲<lb/>
書言弁嘗補葺舊塋得二誌文一諱文操并以墳圖來<lb/>
示詳二誌所載三代則皆庶子之親弟也八年春遣男<lb/>
忠彦走蠡吾以詳辨之一墳處諸塋之西北最大而高<lb/>
忠彦意若神感謂衆人曰此當是吾庶子之塋也於是<lb/>
祭而開壙及晡得其誌石視之果然衆大嗟異而庶子<lb/>
塋嘗為暴水所侵内甚沮洳逮逺祖諸塋皆久失治完<lb/>
<pb n="KR4d0024_WYG_046-4a"/>
遂一新崇葺事具重修五代祖塋域記噫琦以區區奉<lb/>
親之志而獲天之報也數矣其所以答天之意者惟奉<lb/>
事先世益加其勤至於瞑目而後已耳吾子孫輩視吾<lb/>
奉親之志如此而獲天之報如此可無動心而思繼者<lb/>
哉今録庶子與其二弟誌文附於家集以永其傳云鼓<lb/>
城誌文曽祖登州録事參軍當云諱沛而書以高祖沂<lb/>
州司戸府君之名者當時填諱之誤也謹序<lb/>
　　　重修五代祖塋域記<lb/>
<pb n="KR4d0024_WYG_046-4b"/>
唐鎮冀深趙等州節度判官朝議郎檢校太子左庶子<lb/>
兼御史中丞賜紫金魚袋諱乂賔琦之五代祖也初庶<lb/>
子以博學高節晦道不仕而鎮帥太傅王紹鼎雅知其<lb/>
名屢加禮辟庶子不得已而起補節度副記室事紹鼎<lb/>
卒其子太尉常山王景崇襲有父鎮益尊禮庶子奏授<lb/>
節度掌書記時巢賊犯闕僖宗幸劍南景崇率定帥王<lb/>
處存合鄰道兵入闗進討闗輔以平皆庶子謀也景崇<lb/>
卒其子太師鎔㓜嗣父位府事一咨於庶子以義結鄰<lb/>
<pb n="KR4d0024_WYG_046-5a"/>
帥内尊王室朝廷嘉之故恩命累及以光啓二年八月<lb/>
十四日終於鎮府立義坊之私第年七十有五庶子曾<lb/>
祖諱朏沂州司户參軍祖諱沛登州録事參軍父諱全<lb/>
隐居不仕自隐居而上世葬深州博野蠡吾鄉之北原<lb/>
博野今為永寧軍庶子以龍紀元年十月十五日復附<lb/>
葬於先塋夫人崔氏棣州司馬魯之長女婦道母訓為<lb/>
世儀法終於天復二年七月十九日年八十有三其年<lb/>
八月十七日歸祔於庶子生二子長諱定辭鎮冀趙深<lb/>
<pb n="KR4d0024_WYG_046-5b"/>
等州觀察判官檢校尚書祠部郎中兼侍御史好學能<lb/>
文無所不覽嘗聘燕帥劉仁恭仁恭命幕吏馬彧以詩<lb/>
贈祠部頗衒已學祠部即席詶之曰崇霞臺上神仙客<lb/>
學辨癡龍藝最多盛德好將銀筆述麗辭堪與雪兒歌<lb/>
一座愛其辭而不能解焉大屈服事具北夢𤨏言次諱<lb/>
昌辭真定府鼓城令琦之高祖也為政有惠愛而不壽<lb/>
年二十九而亡生一子諱璆廣晉府永濟令琦之曾祖<lb/>
也永濟始自蠡吾北原徙鼓城與夫人張氏之喪葬於<lb/>
<pb n="KR4d0024_WYG_046-6a"/>
趙州贊皇縣太平鄉之北馬村先君令公始葬永濟與<lb/>
夫人史氏暨琦祖太子中允知康州諱構與夫人李氏<lb/>
於相州安陽縣之豐安村自先君之亡諸子㓜而孤長<lb/>
而薄宦奔走四方故但能時奉豐安之祀其於北馬蠡<lb/>
吾之塋則力莫能及年世殊邈㡬於不能辨識嘉祐三<lb/>
年琦始得北馬之塋一新封植今年春遣男忠彦走蠡<lb/>
吾又得庶子之塋於北原而先域之西北隅北距唐河<lb/>
數里之近嘗經霖潦暴漲浸淫及於庶子之塋且念神<lb/>
<pb n="KR4d0024_WYG_046-6b"/>
宅久安不敢改卜乃於嘉祐八年七月一日遣孝彦告<lb/>
而啓壙自下以甓實而上絶沮洳而止衣衾棺柩易而<lb/>
新之然後塞隧廣封以為萬世之固逮逺祖諸塋率加<lb/>
治葺剪其荆棘而易以嘉木繚其垣墉而表以髙閎既<lb/>
襄其事也遂直書塋繕之始末而納諸壙中且復誡於<lb/>
子孫曰夫謹家諜而心不忘於先塋者孝之大也惟墳<lb/>
墓祭祀之有託故以子孫不絶為重琦自志於學毎見祖<lb/>
先所為文字與家世銘誌則知寳而藏之有遺逸者常<lb/>
<pb n="KR4d0024_WYG_046-7a"/>
精意搜掇未始少懈時編嵗緝寖以大備其所誌先域<lb/>
之所在雖距今百有餘年必思博訪而得之卒能不墜<lb/>
先業推及先塋之八世得以嵗時奉事少慰庸嗣之志<lb/>
向若家諜之不謹祖先文字之不傳雖有孝於祖先之<lb/>
心欲究其宅兆而嚴事之其可得乎後世子孫不能勤<lb/>
而知此則與夫世之絶也何異子孫其志之時嘉祐八<lb/>
年七月十三日記<lb/>
　　　叙先考令公遺事與尹龍圖書<lb/>
<pb n="KR4d0024_WYG_046-7b"/>
琦啓今嵗始於相州安陽之新安村距祖塋三十里得<lb/>
地吉以明年二月奉考妣以降諸喪歸葬焉孝子之心<lb/>
必求世之髙才大筆以志不朽惟先君官氏次叙暨從<lb/>
政之迹則有司封兄先著行狀及國史所記不敢復述<lb/>
今載考家諜詢諸老舊得先君之遺事繼而書之以備<lb/>
論譔先君之先深州博野人也自李唐以來世以宦學<lb/>
知名曾祖昌辭皇任真定府鼓城令祖璆皇任廣晉府<lb/>
永濟縣令父構皇任太子中允贈工部尚書去年秋琦<lb/>
<pb n="KR4d0024_WYG_046-8a"/>
忝貳樞筦繼以郊恩得追寵三代永濟府君贈太子太<lb/>
保夫人史氏贈北海郡夫人尚書贈太子太傅夫人李<lb/>
氏贈趙郡太夫人即晉相李公崧之嫡女也先君贈太<lb/>
師夫人羅氏贈仁壽郡太夫人即故大諫延吉之女鄴<lb/>
王之孫也始太師髙祖成徳軍節度判官檢校太子左<lb/>
庶子兼御史中丞乂賔富有文行值唐僖宗朝王室多<lb/>
故遂優㳺鄉里晦道自養時鎮帥王紹鼎知其名厚加<lb/>
禮辟起參幕之任逮子景崇襲鎮以巢冦亂糾檄鄰道<lb/>
<pb n="KR4d0024_WYG_046-8b"/>
圖勤王之舉庶子盡所籌畫卒成其功生二子與諸姪<lb/>
俱有才名更為中令常山王鎔賔屬故鎔府衣冦之盛<lb/>
冠於一時長子定辭鎮州觀察判官檢校尚書祠部郎<lb/>
中次即鼓城府君也祠部屬文最贍貫達古今嘗聘燕<lb/>
帥劉仁恭與仁恭幕吏馬彧賦詩有癡龍銀筆之句當<lb/>
世推其博覽鼓城早亡真定亂太保舉族之趙郡之贊<lb/>
皇篤志嗜學尤工歌詩鎮帥范延光知之厯補深冀屬<lb/>
邑主簿丞又攝真定府衙推後李公崧徐公台符有鄉<lb/>
<pb n="KR4d0024_WYG_046-9a"/>
曲游學之舊皆厯貴仕以太保未達為愧方交薦於朝<lb/>
而太保病不起故徐哀而作詩曰穹旻何事教埋玉朋<lb/>
友無由繼㫁金足見相得之深也而李公以弟㠖之女<lb/>
歸於太傅當周晉二朝屢從藩府之辟長於書奏得唐<lb/>
李義山之體嘗為具清河宰受署之日作條教掲牓以<lb/>
諭縣民其略有枉法擾人之事㫁腕不行養民恤物之<lb/>
方疾心是念之語故子孫為吏祖其廉愛之法後徙家<lb/>
相臺開寳末終康州牧太師即其第三子也故為相州<lb/>
<pb n="KR4d0024_WYG_046-9b"/>
安陽人太師美鬚髯狀貌竒偉立朝挺特搢紳聳仰外<lb/>
寛内恕雖家人未嘗見喜愠之色出入衢肆目不妄視<lb/>
在相幕時年未壯里人有伺其出戲於衆曰今日得韓<lb/>
公左右顧我當為爾曹具肴酒其嚴重如此生平不喜<lb/>
任知數與人言必盡出肺腑性至孝自㓜孤見事二親<lb/>
有禄以養者則泫然終日痛已無及力紹先業年十九<lb/>
登進士甲科聲稱烜赫仕漸達諸親率均俸周急不間<lb/>
疎近以是家無餘財姑姊數人孀且老悉奉以歸事之<lb/>
<pb n="KR4d0024_WYG_046-10a"/>
甚恭為其男女婚嫁又與之營薄業使足以濟其終而<lb/>
後已訓諸子要令自取禄仕屢經恩得任子皆抑而不<lb/>
奏仁壽或以為言太師曰兒曹有官在身便謂榮官可<lb/>
不勞而得廢學矣俟其藝業有所取奏之何晩故身殁<lb/>
之後三子皆白丁法掾兄用遺奏始得出身凢莅官大<lb/>
抵以愛利為本奉身亷約於民無毫髪之擾所去人思<lb/>
之罷泉南行次建州傳舍而終泉人聞之罷市奔赴慟<lb/>
泣於靈所競為佛事以報焉公早以方正才敏為神宗<lb/>
<pb n="KR4d0024_WYG_046-10b"/>
所知亟被柬擢留計省凢八任不令補外數欲大用為<lb/>
忌者所抑而止至景德祥符間趣向寖與時背又任直<lb/>
與當權者不合遂守道平進無所屈撓以至於亡小子<lb/>
罪釁至重㓜失所天尚不能記顔面之髣髴治行之美<lb/>
蓋十不得其一二又先君章疏文集先為河陽法掾兄<lb/>
所掌及物故嫂辛氏盡攜以歸其家後失之不復得故<lb/>
紀述之際實多漏略甚可痛也今逺日有期矣思老於<lb/>
文而相知深者無出師魯是以不逺千里遣門人楊生<lb/>
<pb n="KR4d0024_WYG_046-11a"/>
奉書請銘惟賢者鑒此勤懇毋讓<lb/>
　　　太夫人胡氏墓誌銘<lb/>
慶厯五年二月二十三日琦奉皇考太師皇妣仁壽郡<lb/>
太夫人歸厝於相州安陽縣之新安村以所生大寧郡<lb/>
太夫人侍葬焉棺槨之制率用降等安神之次却而不<lb/>
齊示不敢瀆也夫禮非天降地出本於情而已矣今夫<lb/>
人從太師於此域所以慰孝心而稱人情也夫人姓胡<lb/>
氏其先蜀郡成都人曾髙以來世籍富貴豪於西土父<lb/>
<pb n="KR4d0024_WYG_046-11b"/>
覺始仕孟氏名在朝籍乾德三年太祖平兩川例遣歸<lb/>
闕生夫人於京師久之不得調卒夫人從母李氏適故<lb/>
秦王牙吏王慶王被譴左右皆得罪家族無依遂以夫<lb/>
人歸於太師夫人生而淑明柔德備善書札尤精女工<lb/>
凢㸃酥剪綵擬狀生物隨手萬態如出造化性慈仁歸<lb/>
信釋氏厯觀藏典深達義趣口能誦者十數經閨門之<lb/>
内傳授教誘人人嚮善太師委以主家事夫人上奉仁<lb/>
壽下睦宗婣内外無間言仁壽愛而禮之相待之意猶<lb/>
<pb n="KR4d0024_WYG_046-12a"/>
姪娣然夫人生二子曰璩曰琦璩終祕書省著作佐郎<lb/>
仁壽撫之義均所生在髫稚時夫人或笞之仁壽必奔<lb/>
走保救怒終日不與夫人語琦未成人仁壽已去世天<lb/>
聖五年春琦始與著作兄同擢進士第綵衣拜慶當時<lb/>
為榮琦初任通判淄州迎夫人之官琦與婦崔氏晨昏<lb/>
侍膳羞奉顔色孝養無違八年夏方受代而夫人宿疾<lb/>
作琦日討方書治湯劑躬自杵藥未嘗委人禱神訪醫<lb/>
卒不獲驗終於五月九日享年六十三自琦登朝暨忝<lb/>
<pb n="KR4d0024_WYG_046-12b"/>
貳樞府夫人凢三追封至太寧郡太夫人嗚呼顧復之<lb/>
恩如天地之大非言可紀也然刻瑑徽懿著於亡窮亦<lb/>
孝子之志焉臨葬哀號為之銘曰哀哀蒼天予有罪兮<lb/>
當夭余身何佑余以禄兮反喪余親使余生不得盡其<lb/>
養兮余豈榮乎鼎茵儻親壽之少延兮敢謂天之不仁<lb/>
惟劬勞之恩㒺以報兮余恨終天而不泯<lb/>
　　　長兄德清尉墓誌銘<lb/>
太師長子諱球字伯玉少有志氣泛覽經史務究大義<lb/>
<pb n="KR4d0024_WYG_046-13a"/>
不為章句之學每讀書見古人仗忠義建功立事者必<lb/>
撫巻感慨慕其所為好擬孟郊作五字句詩意思清逺<lb/>
人多稱詠初以䕃補太廟齋郎選授湖州德清尉擿姦<lb/>
奉法如老於從政者太師聞之喜曰此兒佗日必為能<lb/>
吏吾家有望焉太師未亡前數月兄以疾卒時年三十<lb/>
四娶陳氏生二子暐早亡公彦今為太常寺太祝在官<lb/>
以幹潔稱慶厯五年二月二十二日以兄從太師葬於<lb/>
相州安陽縣新安村西塋之庚位子暐同葬焉惟兄高<lb/>
<pb n="KR4d0024_WYG_046-13b"/>
識大器宜副先公之言以興吾宗不幸初仕而夭可謂<lb/>
命矣銘曰人無壽夭貴乎嗣續之賢兄今有子矣夫何<lb/>
恨焉<lb/>
　　　二兄監簿以下墓誌銘<lb/>
太師第二子諱瑄字仲瑜性謹厚好學不雜交游以䕃<lb/>
授將作監主簿自太師之亡兄為長事母仁壽郡太夫<lb/>
人盡孝治家有法宗族間愛而憚之仁壽久寓居京師<lb/>
欲徙家於許兄往營其事過許田縣洧河之石橋遇水<lb/>
<pb n="KR4d0024_WYG_046-14a"/>
暴漲溺卒時年二十七太師第四子諱珫字叔寳美姿<lb/>
儀器度淹雅以太師遺奏賜同學究出身選授孟州司<lb/>
法參軍㓜能為文章方刻意自奮欲決取科第到官纔<lb/>
數月以疾卒時年二十七娶辛氏生一女適楚州山陽<lb/>
縣主簿張詵太師第三子司封之長子名景融字晦之<lb/>
生而頴悟屬文甚工琦常愛之謂必能紹立門户初用<lb/>
司封兄䕃補郊社齋郎琦任樞宻直學士遇乾元節奏<lb/>
授將作監主簿後從琦之涇州得暴疾數日而卒時年<lb/>
<pb n="KR4d0024_WYG_046-14b"/>
十七慶厯五年二月二十二日琦奉考妣歸葬於相州<lb/>
安陽縣之新安村葬師云司法兄無後監簿兄與景融<lb/>
未娶而亡宜同葬遂從其言葬於東塋之庚位監簿兄<lb/>
之靈居南為上司法兄次之景融又次之銘曰有才而<lb/>
未試早夭而無子此世之人共哀矧宗族之哀<lb/>
　　　三兄司封行狀<lb/>
公諱琚字子温相州安陽人自唐以來家世衣冠著名<lb/>
河朔曽祖璆皇任廣晉府永濟令贈太子太保祖構皇<lb/>
<pb n="KR4d0024_WYG_046-15a"/>
任太子中允贈太子太傅父國華皇任右諫議大夫贈<lb/>
太師公即太師之第三子也資性聰警㓜而能文太師<lb/>
以其異於諸兒尤愛之每有著譔即召令執筆口授之<lb/>
繇是盡得為文之體初以父任試將作監主簿大中祥<lb/>
符六年調補饒州鄱陽尉非其好也次年遇秋賦乃求<lb/>
鏁㕔應進士舉時郡守江公嗣宗未之知名召公詣府<lb/>
使獨登郡閤出鴻雁來賔賦題以試之公杼思少選援<lb/>
筆立就詞致清麗深得唐賢之格江大竒之即時薦送<lb/>
<pb n="KR4d0024_WYG_046-15b"/>
江左士人往往書其賦於屏幛間而目公為韓鴻雁其<lb/>
愛賞如此八年春登進士乙科授太常寺奉禮郎知河<lb/>
南府永寧縣政為畿邑之最府尹王嗣宗强直少許可<lb/>
獨以公為能表薦之就移通判廣信軍丁母仁壽太夫<lb/>
人憂去職服除通判趙州改光禄寺丞今上即位遷祕<lb/>
書省祕書郎天聖元年避親嫌移通判棣州公素以文<lb/>
自高雖精力吏事而筆研不廢二年代歸即以所業數<lb/>
十軸奏御執政多稱之卒以孤進不遂試與今侍讀楊<lb/>
<pb n="KR4d0024_WYG_046-16a"/>
公偕同得記姓名出通判䖍州䖍民輕狡好訟至有害<lb/>
已子而誣人者吏稍不審辨率多枉誤時郡守集賢潘<lb/>
公汝士卒官公權郡踰年大小之獄必精心推治盡得<lb/>
其情境内以為不寃初公在趙州佐武吏獨尚平恕吏<lb/>
民皆得被其惠故曹公利用稔聞鄉人之論心善之㑹<lb/>
羣牧判官缺薦公堪其任四年春召還充職賜緋衣銀<lb/>
魚是年秋差赴太常寺試舉人較天府國庠取士為最<lb/>
精朝論多之文節張公知白素賞公才又愛其治行書<lb/>
<pb n="KR4d0024_WYG_046-16b"/>
公姓名寘佩囊中數欲引用復遺公紙數十番促令上<lb/>
所業公不得已再以文奏御書聞而文節薨遂不報後<lb/>
曹公被責公坐為其所舉出通判濠州明道元年歸闕<lb/>
遷太常博士知黄州以恩改屯田員外郎景祐元年春<lb/>
就移梓州路提㸃刑獄公辭改知澤州轉都官員外郎<lb/>
二年移提㸃京西路刑獄公事時西京白馬天官寺僧<lb/>
競營浮屠倚權臣倡導以大其事於是洛中暨鄰道諸<lb/>
郡自官吏而下皆被裒取民里甚擾公抗䟽罷之三年<lb/>
<pb n="KR4d0024_WYG_046-17a"/>
改提㸃福建路刑獄公事未㡬移廣南西路轉運使是<lb/>
嵗安化州蠻人叛殺宜州守王世寧朝廷遣將臣益兵<lb/>
進討委公經畫公乃上言安化三州依負險阻猶穴鼠<lb/>
然急之則竄伏不可得緩之則伺隙而出飛標藥弩發<lb/>
必中人徒跣趨叢薄中若履平地又水土毒惡戍兵久<lb/>
留死者十六七願以天兵逼其巢穴俟其畏威請罪因<lb/>
而撫之漸募土兵屯備要害然後罷遣戍卒宜不能復<lb/>
叛詔如公䇿一道以安時朝廷亟加兵廣西諸郡遐陋<lb/>
<pb n="KR4d0024_WYG_046-17b"/>
素不備兵費公度官用以餉其贏量民力以貸其薄故<lb/>
糧道以濟而逺人不勞朝廷嘉之在職遷司封員外郎<lb/>
代歸靣賜金紫判三司都理欠憑由司康定元年夏出<lb/>
為兩浙轉運使次潤州以疾亡公娶李氏乃故國子博<lb/>
士忠恕之女生於名族克謹婦道公未亡前已苦風痺<lb/>
感公之逝踰月亦不起生四男四女長男景融將作監<lb/>
主簿性和雅善屬文後公三嵗而卒次方彦試祕書省<lb/>
校書郎次直彦孝彦並太廟齋郎長女適著作佐郎葉<lb/>
<pb n="KR4d0024_WYG_046-18a"/>
仲舒次女在室亡次適左侍禁曹測次適殿中丞范寛<lb/>
之公仁孝純直出於天性介靜寡合恬於進取自父兄<lb/>
亡即主家事撫育弟姪唯恐有傷簿官中竭俸資贍怡<lb/>
然無間時為文酒之㑹以相娛樂或作事有不如意者<lb/>
亦婉辭誨朂不忍加一惡言弟姪感其義競自樹立在<lb/>
官清節凛然秋毫無私至於夙夜兢畏過自繩檢世稱<lb/>
亷吏者鮮能及之為政簡而愛人故所至稱治前後建<lb/>
白革弊益時之事多見採納公官止六品於式不預史<lb/>
<pb n="KR4d0024_WYG_046-18b"/>
氏之載惟葬有銘所以著行實於不朽以公之德之美<lb/>
而賦命不永位未充量紀述之際諒無愧辭謹狀<lb/>
　　　五兄著作墓誌銘<lb/>
太師第五子諱璩字子徽於琦同母兄也天聖五年春<lb/>
擢進士高第初仕安化軍節度推官丁母太寧郡太夫<lb/>
人憂去官服除再調權舒州團練判官又為建昌軍判<lb/>
官慶厯元年秋吏部奏課最授祕書省著作佐郎知壽<lb/>
州安豐縣事二年二月十九日以疾卒時年四十一娶<lb/>
<pb n="KR4d0024_WYG_046-19a"/>
陳氏勳臣之裔雅有婦德生一子正彦將作監主簿四<lb/>
女並在室兄少負雋氣聰穎過人每讀書必泯絶外慮<lb/>
雖左右囂然如不聞以是經史百家之言一覽即能誦<lb/>
記尤通左氏春秋為文敏速初若不甚經心及成詞壯<lb/>
理備雖他人精思有不及者性純易襟量夷坦遇人無<lb/>
賢愚一以誠接之曠然不知世路有風波陷穽之險有<lb/>
時意樂閒放與朋友相過從酣笑杯酒間或逾旬興未<lb/>
盡不止及刻志於學則下帷閉户以墳典自環雖在寢<lb/>
<pb n="KR4d0024_WYG_046-19b"/>
食未嘗捨卷其真率如此當官治簿書㫁獄訟發決如<lb/>
神所至以明幹稱然志氣磊落事上官未嘗降禮以强<lb/>
顔曲意求薦舉為大恥故久滯賔幕兄亦壽才越强仕<lb/>
不得盡其器能嗟乎二年間司封兄與兄相繼而亡唯<lb/>
小子獨承門户之重雖叨竊寵任顧先生行無一存者<lb/>
復何榮哉但諸孤滿目每一念至不覺涕之無從也今<lb/>
奉考妣歸厝故里以兄從葬於東塋之壬位永懷友愛<lb/>
哀不自勝銘曰<lb/>
<pb n="KR4d0024_WYG_046-20a"/>
　天生雋竒　當有所施　才優宦薄　惟世孔悲<lb/>
　復奪之壽　天豈無知　慶有餘者　嗣人是宜<lb/>
　　　新婦賈氏墓誌銘<lb/>
惟賈氏故韓城令符荷之女年二十為韓公彦之婦中<lb/>
無遂内有助未踰年疾物故慶厯五年二月二十二日<lb/>
安陽水治獲安厝從祖舅太師之葬也東塋丙位實其<lb/>
墓<lb/>
　　　誌石蓋記<lb/>
<pb n="KR4d0024_WYG_046-20b"/>
琦始謀奉考妣歸葬相州不敢逺祖塋而忘故里也得<lb/>
釋保聰善地理學遣姪公彦同往視焉不旬日得地於<lb/>
安陽縣新安村之水治為吉乃作東西二塋塋各三穴<lb/>
西塋之壬安皇考太師皇妣仁壽郡太夫人所生太寜<lb/>
郡太夫人庚安太師長子德清尉子暐從葬焉丙安太<lb/>
師第三子司封夫人壽春縣君李氏長女未笄而亡從<lb/>
葬焉東塋之庚安太師第二子監簿第四子孟州司法<lb/>
司封之長子監簿景融從葬焉壬安太師第五子著作<lb/>
<pb n="KR4d0024_WYG_046-21a"/>
丙安德清長子太常寺太祝公彦妻賈氏以慶歴五年<lb/>
二月二十二日掩壙諸塋各有銘誌今但述安神之次<lb/>
叙刻於太師誌石之蓋以永終古子樞宻副使光禄大<lb/>
夫右諫議大夫上柱國琦謹記<lb/>
　　　姪太常寺太祝直彦墓誌銘<lb/>
三兄司封第三子曰直彦字師黯㓜聰悟喜學七嵗能<lb/>
屬文語言動作如老成者兄以是特愛之異於諸子十<lb/>
一嵗而兄亡嫂李氏繼卒予撫而教之直彦能稟訓自<lb/>
<pb n="KR4d0024_WYG_046-21b"/>
飭道業日修為人和謹通明周悉時事内奉親族外接<lb/>
賔友無不得其歡心者予常謂兄清德純孝為世表式<lb/>
而天不大畀其位又奪之年則其慶之所延宜直彦得<lb/>
之以興吾宗故心常泰然知門户之可屬也直彦始以<lb/>
兄䕃補太廟齋郎慶厯七年余用南郊恩例遷將作監<lb/>
簿皇祐二年大饗明堂遷太常寺太祝五年春舉進士<lb/>
及第簽署信陽軍判官㕔公事時予為帥并門直彦歸<lb/>
待信陽闕明年春以家事如京師得瘡胗醫誤而早下<lb/>
<pb n="KR4d0024_WYG_046-22a"/>
之毒氣内畜不得發三月二十日卒於其姊婿祕書丞<lb/>
張詵之家年二十五余既以吾門屬直彦又痛其不得<lb/>
在家而亡悲哀之積乃得大疾㡬於不可治嗚呼余之<lb/>
所愛豈私於直彦哉蓋以世家子類多不厯艱難習尚<lb/>
驕佚不知其先之所得之勤忘學肆侈自底不令使生<lb/>
者族屬不能合死者墳墓無所託幸而有一賢子孫出<lb/>
則其尊親之心其愛何如也今吾子姪輩皆恥以門籍<lb/>
之䕃思自樹立苟能力行力學動以不墜先業為意則<lb/>
<pb n="KR4d0024_WYG_046-22b"/>
余之所愛猶愛直彦之公也豈私乎哉妻崔氏余妻兄<lb/>
大理寺丞勉之女工部侍郎立之孫柔順正潔得其家<lb/>
法三子挹試祕書省校書郎次髙紹並㓜一女直彦訃<lb/>
至踰月而卒司封兄諱琚嫂李氏壽春縣君以嘉祐二<lb/>
年十月十八日葬直彦於相州安陽縣新安村之水治<lb/>
先祖令公之墓次東塋之辛穴銘曰噫嘻乎夫士族之<lb/>
興也不繫乎子孫之賢何賢而多夭兮不肖之比肩謂<lb/>
祖宗徳薄而致兮則吾之家不然既富爾之徳而嗇其<lb/>
<pb n="KR4d0024_WYG_046-23a"/>
壽兮是三子者宜昌大而克傳若然則善惡之報人猶<lb/>
有望於天焉<lb/>
　　　録夫人崔氏事迹與崔殿丞請為行狀<lb/>
夫人姓崔氏其先姜姓齊穆伯食采於崔因以命氏自<lb/>
穆伯二十九世而至漢泉菜侯業居東武城為清河郡<lb/>
自業二十世而至後魏七兵尚書休始號大房自休十<lb/>
四世而至石晉左拾遺周度佐兖州慕容彦超幕彦超<lb/>
叛死節周度贈祕書少監即夫人之曽祖也祖汝礪皇<lb/>
<pb n="KR4d0024_WYG_046-23b"/>
任左班殿直贈兵部侍郎父立皇任工部侍郎致仕直<lb/>
道能政搢紳宗仰崔氏自唐以來為衣冠甲族與盧李<lb/>
鄭數家相為婚姻它族不得預夫人曾祖母祖母猶皆<lb/>
盧李二姓故世髙其門風夫人即侍郎之第五女柔静<lb/>
端潔㓜有成徳女功之事莫不臻極年二十一而歸於<lb/>
韓氏逮事琦所生秦國太夫人胡氏能盡婦道秦國寢<lb/>
疾躬侍湯劑夙夜不懈及其亡也號慕以奉几筵訖於<lb/>
終喪無一不如禮者韓氏内外族屬多而素貧孤遺者<lb/>
<pb n="KR4d0024_WYG_046-24a"/>
衆夫人天性仁賢義隆孝睦極意存育常若不及親為<lb/>
婚娶者㡬二十人雖罄竭家貲而不顧也其於待已則<lb/>
躬履儉約恬然無欲服用粗偹不求過飾琦未參侍從<lb/>
之前俸尚薄久官京師夫人雖一釵之微未嘗在首時<lb/>
質緡錢以濟諸親琦每賑給宗族暨周人之急夫人必<lb/>
欣然贊助惟恐不充此天下之共知而婦人之尤難也<lb/>
又治家嚴明事無細大處治條理皆有法度閨門之内<lb/>
猶官府然故琦略無私室之慮而得專心公家者夫人<lb/>
<pb n="KR4d0024_WYG_046-24b"/>
之力也凢嵗時祖宗之祀夫人必先朝嚴辨纎悉精至<lb/>
酌薦之日禮極恭恪如是者三十餘年六親師服之父<lb/>
母之亡摧毁過甚㡬不能生以至圖象嚴事至於終身<lb/>
與諸姊諸弟友愛敦篤情禮兼至雖在顛沛未嘗忘也<lb/>
夫人始封壽安縣君進安康郡君安康安樂二郡夫人<lb/>
安國夫人嘉祐七年春末得疾背脅痛卧起為梗醫者<lb/>
言氣血凝澁下之當愈故時以藥宣治之而不能去涉<lb/>
夏秋之交變為泄注日以沉劇九月三日而亡上與中<lb/>
<pb n="KR4d0024_WYG_046-25a"/>
宫聞之皆遣尚宫臨奠賻贈加等夫人介謹純直待人<lb/>
以至誠平生無一妄言善書札體法甚老殊無婦人氣<lb/>
格好讀諸史氏書槩知厯代興亡治亂之事時作篇章<lb/>
有理致然以為非婦人之事雖至親不得見也臨事取<lb/>
捨剖㫁有剛毅大丈夫所不能為者嘗曰我遇小事則<lb/>
膽薄多驚若處大事知義所在雖死不怖也平居散施<lb/>
左右必與下房者均琦嘗恠問謂宜少有差等夫人曰<lb/>
我性好平不欲使人見有輕重厚薄疾雖久而視家事<lb/>
<pb n="KR4d0024_WYG_046-25b"/>
不倦待宗親益周琦嘗勸譬之謂非頤養之理乃慨然<lb/>
曰此我平生所存豈至此可變也唯死然後不能為也<lb/>
其用心如此三子長忠彦光禄寺丞次端彦太常寺太<lb/>
祝次良彦祕書省校書郎早亡五女長不育次適許州<lb/>
司户參軍王景修次二女早夭次尚㓜夫人慈愛至厚<lb/>
其待非所生者過於已出嗚呼夫人内行髙絶如此之<lb/>
著恐雖當世賢婦人少能偕者今取十一月二十九日<lb/>
葬於相州安陽縣豐安村祖塋之次壙有銘故親筆其<lb/>
<pb n="KR4d0024_WYG_046-26a"/>
大槩以俟實録焉<lb/>
　　　姪殿中丞公彦墓誌銘<lb/>
余長兄湖州徳清尉贈光禄寺丞諱球之次子曰公彦<lb/>
字師道即太子中允贈太師中書令兼尚書令燕國公<lb/>
諱構之曾孫右諫議大夫贈太師中書令兼尚書令魏<lb/>
國公諱國華之孫母靈壽縣太君陳氏公彦㓜失二親<lb/>
祖母魏國太夫人羅氏鞠之如子而余三兄司封又愛<lb/>
而教育之余與公彦同年生同時就學公彦始讀書為<lb/>
<pb n="KR4d0024_WYG_046-26b"/>
辭章甚敏而幹家事尤長故司封兄專以門内之務責<lb/>
之公彦所委必集嘗曰我所以能辦者無他勤而不私<lb/>
爾移我此心以治吏事宜無甚難者然用是頗廢學天<lb/>
聖中有詔少卿監以上殁於五經郊恩者許録其子孫<lb/>
一人公彦應得補郊社齋郎調南儀州岑溪主簿岑溪<lb/>
風土之惡在嶺南為第一而公彦殊不以為憂但日與<lb/>
其民辨訟之枉直而平其疾苦逮滿嵗全家安然以歸<lb/>
再調楚州寳應縣主簿考滿補開封縣丞康定元年秋<lb/>
<pb n="KR4d0024_WYG_046-27a"/>
余任陜西經略安撫副使奏公彦授將作監主簿簽署<lb/>
保静軍節度判官事宿椐汴渠之衝事甚劇公彦悉心<lb/>
贊畫其今翰林學士王公素知其才屢稱薦之慶厯三<lb/>
年夏就差知汝州葉縣事轉太常寺太祝俄改知磁州<lb/>
武安縣事縣跨西山盜賊之藪公彦乃籍邑之射生户<lb/>
者使各占其地遇盜發則與當捕之吏共捕之條其賞<lb/>
罸示以必行盜奔它境六年秋改大理評事七年秋差<lb/>
通判懷州事次嵗河朔雨水害稼民大飢公彦與其守<lb/>
<pb n="KR4d0024_WYG_046-27b"/>
夙夜經慮誘郡豪出粟極力賑恤全活甚衆時朝廷轉<lb/>
江淮米百萬斛由黄河下抵衛州分給災傷諸郡公彦<lb/>
被㫖與中貴人董其事皆如期以濟皇祐元年改光禄<lb/>
寺丞二年春就移知榮州事明堂恩遷大理寺丞五年<lb/>
冬轉太子右贊善大夫郡有鹽井四十餘所昔以嵗課<lb/>
之重乃抑鄉民以分主之年祀既逺水泉有盈竭户力<lb/>
有興替得利之多者或所主之户富得利之寡者或所<lb/>
主之户貧故貧者雖嵗破家不能償官課而富者日獲<lb/>
<pb n="KR4d0024_WYG_046-28a"/>
其贏以肆兼并榮民苦之久公彦既至知其敝曰吾境<lb/>
之民皆王民也柰何使其有幸不幸以至此而有不變<lb/>
之哉乃集其衆使自疏之於是類其井得利之多寡以<lb/>
相附之量其民户等之髙下以相參之民以為均而課<lb/>
入亦辦轉運使知而保奏之事下三司以為當朝廷嘉<lb/>
奬歸闕用是升次得知和州事嘉祐元年冬改殿中丞<lb/>
郡有宿寇時發閭里民以為患公彦乃舉武安制盜之<lb/>
法增損之以令其下訖三嵗無盜歸屬朝廷以瀛處邊<lb/>
<pb n="KR4d0024_WYG_046-28b"/>
要北道之重通判之任非嘗為郡者不得預其選公彦<lb/>
以近先域嵗時洒掃之便欣然就之將赴治所而疾作<lb/>
食輒不能下病日益余度其難治乃泣而諭之曰萬一<lb/>
有不可諱汝叔在勿以兒女為慮公彦曰是誠感然兒<lb/>
女之榮與否公彦莫得而知之矣色殊不動是夕卒其<lb/>
逹性命如此四年正月四日也時年五十二公彦介直<lb/>
有守性樂儉薄每公退必涉獵書史間以詩筆自娛齋<lb/>
室凝塵怡怡如也待遇賔佐稱禮而已不為厨傳之飾<lb/>
<pb n="KR4d0024_WYG_046-29a"/>
人或譏其太約公彦曰吾雖起於䕃補當吾祖考之亡<lb/>
諸父未達之前家甚窘吾嘗同厯艱苦今幸竊榮禄敢<lb/>
效世家子之所為哉雖然尚懼吾子孫不能守法漸陷<lb/>
奢放以隳吾家聞者嗟服之素曉法令而用心平恕凢<lb/>
處讞議苟情文相當而上官執其異見公彦必析理固<lb/>
爭雖死不可奪也少事司封兄從官見其清白過謹志<lb/>
師慕之故在官以潔已為先閨門肅然雖市物一錢不<lb/>
得不白民安其無擾去則歌思之公彦始娶賈氏同州<lb/>
<pb n="KR4d0024_WYG_046-29b"/>
韓城令昌符之女先卒再娶張氏職方郎中文昌之女<lb/>
封仁壽縣君皆柔順以正克成家道子四人長曰確試<lb/>
祕書省校書郎次曰愷並早亡次曰恬祕書省校書郎<lb/>
次曰恪尚㓜女五人長適前常州武進尉孫扶次二女<lb/>
早夭次二女並㓜慶厯中余葬先考妣於相州安陽縣<lb/>
新安村之水治而賈氏從葬於東塋之丙位嘉祐七年<lb/>
十一月二十九日因余妻安國夫人崔氏之葬乃舉公<lb/>
彦之喪納賈氏壙中嗚呼公彦行完於躬政修於官吾<lb/>
<pb n="KR4d0024_WYG_046-30a"/>
門之令器也不幸越中年而亡余且老失其所託可勝<lb/>
其哀哉銘曰<lb/>
　噫公彦兮　行亷節勁　為子克家　在官能政<lb/>
　明而守法　當世誰競　怡然處約　衆則奚評<lb/>
　宜享也豐　嗣門之盛　如何始衰　遽此不幸<lb/>
　夫子言易　善兮有慶　及繫辭焉　又貴知命<lb/>
　慶為教邪　命其黙定　不然何為報之戾哉<lb/>
　訴于天兮孰聴<lb/>
<pb n="KR4d0024_WYG_046-30b"/>
　　　姪孫試祕書省校書郎確墓誌銘<lb/>
確字百堅余姪殿中丞公彦之長子母仁壽縣君張氏<lb/>
確性端厚沉敏㓜而喜學為文典贍有老成風格慶厯<lb/>
六年夏余以乾元節恩奏確得試祕書省校書郎嘉祐<lb/>
元年秋應進士舉不利乃慨然勵志為學益苦不幸勞<lb/>
而生疾寖以羸憊卒於三年八月二十六日時年二十<lb/>
一妻孫氏虞部郎中周之女柔淑有婦徳感夫之亡痛<lb/>
悼不已未終喪亦卒生一男曰和孫一女並早夭嗚呼<lb/>
<pb n="KR4d0024_WYG_046-31a"/>
天之肆罰也其甚矣乎使夫妻盛年俱殞而又絶其所<lb/>
繼此行路聞者孰不傷駭則於吾族其哀何如哉七年<lb/>
十一月二十九日因余妻安國夫人崔氏之葬乃於相<lb/>
州安陽縣新安村先塋之東百步得地以葬確孫氏祔<lb/>
焉葬者以為壬穴云銘曰<lb/>
　確生吾門　是謂良嗣　如何力學　遂以勤斃<lb/>
　婦執夫喪　未終而逝　亦嘗生子　又不克繼<lb/>
　天戕善良　酷也如是　哀無窮兮　葬因以誌<lb/>
<pb n="KR4d0024_WYG_046-31b"/>
　　　姪孫愷墓誌銘<lb/>
愷字和仲余姪殿中丞公彦之次子母仁壽縣君張氏<lb/>
愷天性孝謹㓜識禮義讀書强記而善屬文嘉祐三年<lb/>
秋方應進士舉而兄確物故是冬其父病愷躬進藥劑<lb/>
晝夜侍側不解帶者累月及父之亡也哀毁過甚不能<lb/>
自抑既而感疾遂不可治五年四月二十三日卒時年<lb/>
二十噫愷之所稟可謂粹美矣使天稍卑以年則其治<lb/>
家也有不順而睦乎其得仕也有不忠而幹乎柰何乎<lb/>
<pb n="KR4d0024_WYG_046-32a"/>
吾家之不幸而賦命之短也七年十一月二十九日因<lb/>
余妻安國夫人崔氏之葬乃於相州安陽縣新安村先<lb/>
塋東百步之近得地吉用丙穴以葬愷銘曰<lb/>
　秀而不實　夫子之嗟　哀哉愷兮　遽如是邪<lb/>
　　　姪孫四殤墓記<lb/>
余第四姪大理寺丞正彦生子曰光壽時正彦初授光<lb/>
禄寺丞故以名之余第五姪大理寺丞方彦生子曰盤<lb/>
奴時余自揚州徙知鄆州舟次淮上之磨盤口故以名<lb/>
<pb n="KR4d0024_WYG_046-32b"/>
之余之長子光禄寺丞忠彦生子二人長曰錦孫時余<lb/>
知相州得任故里有晝錦之榮故以名之次曰宻孫時<lb/>
余始為樞宻使故以名之是四小孫皆姿狀美秀慧而<lb/>
可愛或僅能行立或未免抱持天何降災遂俱不育嘉<lb/>
祐七年十一月二十九日因余妻安國夫人崔氏之葬<lb/>
乃於相州安陽縣新安村先塋之東百步得地用庚穴<lb/>
而同瘞焉因刻石以誌之叔祖開府儀同三司行刑部<lb/>
尚書同中書門下平章事昭文館大學士監修國史上<lb/>
<pb n="KR4d0024_WYG_046-33a"/>
柱國儀國公韓琦記<lb/>
　　　三姪孫女墓記<lb/>
余第二姪殿中丞公彦第二第三女皆生而令淑年甫<lb/>
及嫁不幸相繼而卒余第五姪大理寺丞方彦一女曰<lb/>
八娘㓜而不育嘉祐七年十一月二十九日因余妻安<lb/>
國夫人崔氏之葬乃於相州安陽縣新安村先塋之東<lb/>
得地用外丙穴以同瘞之從葬師之言也刻石壙中以<lb/>
誌其哀云叔祖開府儀同三司行刑部尚書同中書門<lb/>
<pb n="KR4d0024_WYG_046-33b"/>
下平章事昭文館大學士監修國史上柱國儀國公韓<lb/>
琦記<lb/>
　<lb/>
　<lb/>
　<lb/>
　<lb/>
　<lb/>
　安陽集巻四十六<lb/>
</p>
<p>
</p>
  </div>
</body>
</text>
</TEI>
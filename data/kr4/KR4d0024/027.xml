<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻二十七</head>
    <p>
<pb n="KR4d0024_WYG_027-1a"/>
欽定四庫全書<lb/>
　安陽集巻二十七　　　　　宋　韓𤦺　撰<lb/>
　　表狀<lb/>
　　　辭免集賢第一表<lb/>
臣某言伏奉制命特授臣依舊工部尚書同中書門下<lb/>
平章事集賢殿大學士仍加食邑食實封者樞筦無功<lb/>
方期自劾疑丞有缺驟爾叨榮雖君恩之非常在公議<lb/>
則不可夙夕震駭莫知所安中謝竊以王者端拱穆清<lb/>
<pb n="KR4d0024_WYG_027-1b"/>
責任輔相内使萬物無不遂外使四夷無不恭隂陽恊<lb/>
於時是曰爕和之效卿士得其職斯為選擇之明天下<lb/>
繫其安危國體隨而輕重所付一失為害豈輕如臣者<lb/>
樸學非長孤忠自信早慕古人之行已不能枉道以進<lb/>
身立朝以來皆上所悉自羌庭之叛命去詞掖以臨師<lb/>
周旋兵間竭盡死節僅息塞防之警入參幾務之微一<lb/>
簣障河欲得災而不顧叢輕折軸終積毁以難勝尚塵<lb/>
祕殿之資屢沗要藩之寄疲駑將蹷善御猶勤更帥領<lb/>
<pb n="KR4d0024_WYG_027-2a"/>
於二垂逺威顔於一紀忽嬰危疾幸假本邦尫孱適飬<lb/>
於餘痾宥宻亟還於舊物卒無他技倐已踰年縱顯黜<lb/>
之未加亦素餐而自愧豈謂伏䝉尊號皇帝陛下髙天<lb/>
廣覆厚地博容不求備以取人奉無私而臨下出於睿<lb/>
斷擢正宰司方今人安承平俗尚苟簡革弊者目為生<lb/>
事謗必交興擢才則指以樹朋巧焉求中生靈巳困而<lb/>
倉廪未足戎狄難保而備豫未完茲朝廷大有為而及<lb/>
時豈淺薄不稱職而可任况簮紳之近列皆棟榦之羙<lb/>
<pb n="KR4d0024_WYG_027-2b"/>
材不比詳求豈無遺滯伏望皇帝陛下特回聖慮謹擇<lb/>
髙賢使施設之一新必太平之坐致如此則使人以噐<lb/>
免懐過分之憂唯君知臣雅得量能之道儻垂開可更<lb/>
誓糜捐臣無任<lb/>
　　　第二表<lb/>
臣某言伏奉制命云云尋具表陳讓䝉降批荅不允者<lb/>
臣聞天下安而注意相蓋以仰成官不備而惟其人無<lb/>
容叙進故避賢之為請誠度德之匪堪瀝懇未俞措躬<lb/>
<pb n="KR4d0024_WYG_027-3a"/>
無地中謝竊以前記之載治道可詳雖有甚盛德之君<lb/>
必擇非常人之輔所以五臣佐舜十亂翼周蕭曹魏邴<lb/>
繼羙於漢朝房杜姚宋相輝於唐室固以聳風烈於萬<lb/>
世不獨致太平於一時豈在聖辰所宜輕授伏念臣早<lb/>
繇科選亟漸寵階天與至愚顛沛必思於忠義人嗤拙<lb/>
宦周旋不避於艱難白首三垂鴻毛一命賴清𠂻之獨<lb/>
照致危迹之終全遂起病餘復玷樞任犬馬之報増激<lb/>
螢燭之光幾何坐易嵗芳日孤人望豈謂伏䝉尊號皇<lb/>
<pb n="KR4d0024_WYG_027-3b"/>
帝陛下不遺小善務取大方曲矜簮履之微驟有鼎槐<lb/>
之拜雖聖人之存舊物特示優恩顧賢者之抑下陳豈<lb/>
無公議撫躬自省通夕如燔是敢再達讓封重干宸聼<lb/>
願敷求於全德俾宰正於庶工必能膏澤四方廣矣庶<lb/>
官之遂丹青萬化煥然王度之明使陛下恊能官人之<lb/>
詩免微臣獲不知量之過至慈垂允輿論乃安臣無任<lb/>
　　　謝表<lb/>
臣某言伏奉制命云云尋再具表陳讓䝉降批荅不允<lb/>
<pb n="KR4d0024_WYG_027-4a"/>
仍斷來章者右府本兵之重曷賛幾微中台象極之崇<lb/>
遽叨選任自顧非才之及此必非公議之所容荐拜讓<lb/>
封訖無可報俯僂祗命靦羞在顔中謝臣聞聖王不以<lb/>
獨化為髙必置相而圖治賢臣不以極位為樂貴行道<lb/>
以濟時上既勞於所求下亦艱於所遇故求之得則仰<lb/>
成於庶務待以不疑遇之合則恊力於萬機果於自效<lb/>
固可以日興頽弊坐致太平生靈䝉福於九圍君臣垂<lb/>
美於萬世恭惟尊號皇帝陛下堯仁舜孝湯治禹勤言<lb/>
<pb n="KR4d0024_WYG_027-4b"/>
動不諫而未嘗過為道德是富而無一他好而猶念天<lb/>
下已治而恐啟於亂天下既安而預防其危精擇輔臣<lb/>
以禆至化而臣學無根本性多滯迃不知前世建治安<lb/>
之原徒愛古人立忠義之節周旋俗務眇末常勞塵樞<lb/>
府以議邉尚詳梗槩玷鼎司而論道何所開陳忝冒以<lb/>
來夙夕無措蓋以陛下有置相圖治之聖而臣非行道<lb/>
濟時之賢何以仰副天心俯慰人望然陛下既巳求臣<lb/>
之誤亦當待以不疑而臣所堅遇主之誠唯誓果於自<lb/>
<pb n="KR4d0024_WYG_027-5a"/>
效勉企前哲動思至公庶幾民底小康時無大沴少寛<lb/>
待旦之慮免累知臣之明填壑未間期報如此臣無任<lb/>
　　　辭免祫享加恩第一表<lb/>
臣某言伏奉制命特加臣同德守正功臣并食邑實封<lb/>
者講上儀於宗廟方成孝饗之能廣大嘏於辟公首被<lb/>
慶恩之渥冒榮為過顧已弗安中謝伏念臣早以孱愚<lb/>
誤膺眷任進厯樞機之重擢聨丞輔之崇夙夜以勤揆<lb/>
一心而雖至才謀之短稽衆論而愈喧屬丁閠祫之期<lb/>
<pb n="KR4d0024_WYG_027-5b"/>
獲相親祠之禮精純所致顧肹蠁以來歆陟降無違在<lb/>
賛明而何有及此受釐之始亟塵差賞之優錫號褒功<lb/>
増封衍食省無勞而若是惟力讓以為宜伏望尊號皇<lb/>
帝陛下攬二柄之公體萬機之謹俯矜危懇追寢命書<lb/>
如此則維鵜在梁免速聲詩之誚若金用礪更加磨切<lb/>
之忠臣無任<lb/>
　　　第二表<lb/>
臣某言伏奉制命云云尋具表陳讓䝉降批荅不允者<lb/>
<pb n="KR4d0024_WYG_027-6a"/>
祭之為澤雖有國之常經賞不以勞亦為臣之當讓奏<lb/>
封斯確詔荅未俞退自省顧不勝憂畏中謝伏念臣進<lb/>
繇孤直任玷弼諧常待罪以弗自安敢僥榮而不知量<lb/>
此屬欽修曠典祗事閟宫舉厯朝未行之儀成羣主合<lb/>
食之禮辟公咸暨慙無顯相之容福禄既均首被便蕃<lb/>
之命顧冒塵之可愧敢辭避之匪誠聖聼莫回愚𠂻愈<lb/>
悸伏望尊號皇帝陛下據公以議懋德必先稽惟名不<lb/>
假之言狥所欲必從之義亟収誤寵明勸有功庶鳬鵠<lb/>
<pb n="KR4d0024_WYG_027-6b"/>
之分獲全則犬馬之心盡報臣無任<lb/>
　　　謝表<lb/>
臣某言伏奉制命云云尋再具表陳讓䝉降批荅不允<lb/>
仍斷來章者登群主而序昭穆甫畢親祠肆大眚而均<lb/>
福釐俄周率土忝被臣鄰之列首膺優渥之恩避讓弗<lb/>
俞省循無措中謝伏念臣性直而戇識暗且踈徒知忠<lb/>
義以事君不顧險艱而效死危塗屢蹷鴻造終全荐司<lb/>
樞筦之繁進領鈞衡之重聖主之責愚相其可容誅倦<lb/>
<pb n="KR4d0024_WYG_027-7a"/>
令之治薄民烏能知化日須明黜免累至公幸遇尊號<lb/>
皇帝陛下守位以仁奉先惟孝謂郊而祀天地雖三載<lb/>
之躬行廟以合祖宗則厯朝之未講此時思而舉墜屬<lb/>
閏祫之丁辰能饗休成霈澤滂被惟是鼎槐之近特先<lb/>
綸綍之褒増唐閣之美名衍漢封之多邑賞斯為誤義<lb/>
不容辭敢不祗奉國經勤宣上德恊心以濟朝得衆賢<lb/>
之和弼教于中福有庶民之錫冀逭素餐之責少禆旰<lb/>
食之勞臣無任<lb/>
<pb n="KR4d0024_WYG_027-7b"/>
　　　辭免昭文第一表<lb/>
臣某言伏奉制命特授臣行刑部尚書同中書門下平<lb/>
章事昭文館大學士監修國史兼譯經潤文使仍加食<lb/>
邑食實封者臣聞天之明堂尊曰上相國之冡宰冠于<lb/>
六卿七政從而後觀四海倚之均一建官之重推象可<lb/>
知豈容非才遂得次補中謝伏念臣學不根道智非逮<lb/>
人徒知忠義之敢為獨荷聖明之垂諒嚮繇樞筦擢備<lb/>
鈞衡幸遭時而得君有同心之輔政夙夜圖報嵗時趣<lb/>
<pb n="KR4d0024_WYG_027-8a"/>
過經逺所存卒無近效竭誠之得不免衆嗤上誤一人<lb/>
之知下騰多士之誚惟思引避敢覬寵遷伏遇尊號皇<lb/>
帝陛下大度包荒鴻仁廣愛悉其心之頗至恕其力之<lb/>
未任猶矜駑孱謂可驅䇿屬此元臣之眷忽罹夀母之<lb/>
憂不忍奪親而傷恩終聼執䘮而得禮亟䝉序進殊失<lb/>
僉求方今當極泰之時稔積習之敝遽然更化則議論<lb/>
難齊徐以收功則責望方峻而况天時未順民困弗充<lb/>
水旱相仍災異數見誠聖人恐懼大有為之日顧愚臣<lb/>
<pb n="KR4d0024_WYG_027-8b"/>
譾薄無所取之材恬然冒榮罪不容戮伏望皇帝陛下<lb/>
念祖宗至重之業推天地大公之心謹擇時賢稽參物<lb/>
論宜得魁傑非常之佐以副焦勞求治之勤使百度修<lb/>
明萬靈和喜則陛下髙拱而揖堯舜群臣相讓而歸臯<lb/>
蘷如臣甚庸願寢成命臣無任<lb/>
　　　第二表<lb/>
臣某言伏奉制命云云尋具表陳讓蒙降批荅不允者<lb/>
冡卿之缺烏可序遷衆議之公豈容非據拜章以讓承<lb/>
<pb n="KR4d0024_WYG_027-9a"/>
詔未俞夙夜震營莫知所措中謝伏念臣起於孤官粗<lb/>
識大忠許國忘身故不論其險易推誠遇物盖無别於<lb/>
恩仇人嗤其拙而臣不可移臣執是愚而上卒見信以<lb/>
至再陟樞機之重對司鈞軸之崇聖主仰成恨無所報<lb/>
僚賢一意知豈不為然而志雖廣而才不能周任既重<lb/>
而力終取困凡於施設動得詆譏加災沴之荐臻在爕<lb/>
和而當罷豈謂伏䝉尊號皇帝陛下無求速效尚責逺<lb/>
圖屬元宰之遭憂亟大庭而申號特從次補益駭群情<lb/>
<pb n="KR4d0024_WYG_027-9b"/>
且論道者本不備而惟人禄德者非累日而取貴必若<lb/>
以資而遂進則其於勸也誠難伏望皇帝陛下慱選真<lb/>
賢上禆至治况内有雍容侍從之列皆傑出之材外有<lb/>
文武屏翰之臣悉老成之舊少精聖慮自協僉言夫臣<lb/>
何堪敢冒茲寵幸寢巳行之命庶全則哲之明臣無任<lb/>
　　　謝表<lb/>
臣某言伏奉制命云云尋再具表陳讓䝉降批荅不允<lb/>
仍斷來章者大號式孚理雖難復非才自視懼不克堪<lb/>
<pb n="KR4d0024_WYG_027-10a"/>
讓懇繼陳俞音卒恡拜寵恩而斯誤質公議以何安中<lb/>
謝臣聞元首之任股肱貴不隳於萬事冡宰之佐邦國<lb/>
在能正於百官惟朝廷之重輕繫選任之得失擇人之<lb/>
謹自古為難如臣者樸學非長孤忠鮮助自優塵於科<lb/>
等耻平歩於貴階周旋俗吏之為慷慨壯夫之節邉囊<lb/>
外謹謗篋中煩幾汩沒於風波荷照臨於日月樞庭荐<lb/>
陟宰柄參持念嘉㑹之親逢惜良時之易失同心交儆<lb/>
衆敝力蠲治本所先亦粗施其一二人情未厭蓋乆樂<lb/>
<pb n="KR4d0024_WYG_027-10b"/>
於因循毁既積而増危任不勝而當譴幸遇尊號皇帝<lb/>
陛下髙明廣覆慱厚兼容巍然執契之尊深得馭臣之<lb/>
要以謂任人之道圖舊所以知之詳勸士之方重禄所<lb/>
以須其報故茲遷擢遂及虚孱敢不慱引群賢大明衆<lb/>
職躋民仁夀之域務廣聖猷俾后堯舜之心勉希前哲<lb/>
庶幾拙效少荅君仁臣無任<lb/>
　　　進嘉祐編勅表<lb/>
臣某等言恭聞古先哲王議事以制不為刑辟盖人情<lb/>
<pb n="KR4d0024_WYG_027-11a"/>
萬端法制一定夫以一定之法而制萬端之情欲輕重<lb/>
得宜古今無易不其難哉國家睿聖相繼承平百年立<lb/>
法本通務歸至當故自建隆以來迄于慶厯之初凡詔<lb/>
令所下綱條既繁則必建局命官一加刪定者豈欲紛<lb/>
更而數變哉亦慮乎執定制而失人情也今之論次所<lb/>
付匪輕夙夜以思懼不稱職中謝竊以律設大法不能<lb/>
委曲而生意國用中典至於治平而後詳上既極於哀<lb/>
矜下無容於壅塞凡於闕漏皆得指陳前書之載或疎<lb/>
<pb n="KR4d0024_WYG_027-11b"/>
後令之明寖宻平亭差惑扺捂且多觸禁之民幾不知<lb/>
其所避舞文之吏足縁之而為姦不有刋裁詎能永乆<lb/>
恭惟尊號皇帝陛下法天任德本道無為恢陶唐畫象<lb/>
之仁降天乙弛罟之惠永惟庶俗期底大中謂制禮以<lb/>
禁未然豈嘗忘教明刑而使無犯自亦知方顧茲請比<lb/>
之文日益煩苛之敝几閤之盈難於徧暏錐刀之末虞<lb/>
乎盡爭時合當更政其先務乃詔臣等特新編葺得盡<lb/>
詳度於是取慶厯編勑暨嘉祐三年終以前續降條貫<lb/>
<pb n="KR4d0024_WYG_027-12a"/>
凡四千三十一道求中而議就約以書存所便安汰其<lb/>
重複至於名篇而附律先例以舉凡㑹數勑而同一科<lb/>
參舊文而發新意事並出則分從其類禁當立則特為<lb/>
之條皆明著大防稽合前式臣等又以四海之廣獨見<lb/>
莫周雖當局之勤謂所思之已至及約情而用或在理<lb/>
以猶差必欲成本朝之善經固當合天下之公論首祈<lb/>
愽訪亟奉俞音果衆説之畢伸亦寸長而備採復詳慶<lb/>
厯編勑每條之後必書元降宣勑年月雖云舊體其實<lb/>
<pb n="KR4d0024_WYG_027-12b"/>
文煩今並改注於目録逐條之下以從簡便又刑統所<lb/>
附諸勑及參詳條件凡一百三十四道事雜前朝率多<lb/>
衝改審核之際典者為勞今取其見今可行者已入逐<lb/>
門收載外其刑統内諸勑并參詳條件伏請更不行用<lb/>
應中書樞宻院聖㫖劄子批狀合行編録者悉改為宣<lb/>
勑共刪修成一千八百三十四條離為一十二巻内有<lb/>
條目繁多者即分為上中下共一十八巻總例一巻目<lb/>
録五巻凡勑内但行約束不立刑名事理輕者析為續<lb/>
<pb n="KR4d0024_WYG_027-13a"/>
附令勑三巻目録一巻犯者止從違令之坐及録到慶<lb/>
厯四年正月一日後來赦書德音二巻總三十巻合為<lb/>
一部如得允當即乞特降勑命與刑統律令格式及建<lb/>
隆以來勑書德音天聖中先編附令勑兼行其慶厯編<lb/>
勑及慶厯續附令勑并嘉祐三年終以前應係海行條<lb/>
貫除今來巳編載外各更不行用四年正月一日後續<lb/>
降自為後勑施行自來𣙜茶之法今巳刪除其通商之<lb/>
後所立條約自從詳定茶法所條次頒降應未降新嘉<lb/>
<pb n="KR4d0024_WYG_027-13b"/>
祐編勑以前巳用舊勑斷遣與奪過公事不在援引新<lb/>
勑訴理之限其一司一務一路一州一縣并在京海行<lb/>
及三司見行條貫自依逐處元編定及續降勑條行用<lb/>
外内有係新編勑兼載與逐司舊制不同者並依新編<lb/>
勑處分盖以惇崇寛大蠲滌細微較然使其易知欽<lb/>
哉本乎惟恤譬夫江河紀地狎玩者誠稀震曜發天威<lb/>
明之共仰其或多方謹飭庶務持循臨文參考於治宜<lb/>
决事深求於法意自然訟平以息氣感而和能致太平<lb/>
<pb n="KR4d0024_WYG_027-14a"/>
豈獨稱於周禮終成徼倖兹奚取於鄭書臣等道鄙少<lb/>
恩志希無害被詔徒知於竭慮訖功殊愧於淹期或許<lb/>
頒行仍乞以嘉祐詳定編勑為目其新編勑等共三十<lb/>
巻謹隨表上進以聞臣無任<lb/>
　　　辭免登極覃恩第一表<lb/>
臣某言伏奉制命特授臣門下侍郎兼兵部尚書同中<lb/>
書門下平章事昭文館大學士監修國史兼譯經潤文<lb/>
使進封衛國公加食邑食實封者真主御圖普天䝉福<lb/>
<pb n="KR4d0024_WYG_027-14b"/>
忝備臣隣之列首膺進陟之榮命出非常愧難自處中<lb/>
謝伏念臣早遇先帝亟登冡司大政大謀固無禆於萬<lb/>
一小材小謹徒粗免於過尤方瀝懇以抗章冀避賢而<lb/>
獲請剡牘未再號愬莫攀伏遇皇帝陛下神聖嗣昌天<lb/>
人合應誕布惟新之澤更惇圖舊之仁逮此告庭遽<lb/>
先増秩矧東臺四品之重常伯七兵之崇既大國封復<lb/>
優邑賦使宗臣之當是寵猶恐弗勝顧愚宰之無甚能<lb/>
豈宜輕授伏望皇帝陛下始乾剛之斷發離正之明深<lb/>
<pb n="KR4d0024_WYG_027-15a"/>
惟聽覽之初動切施為之謹悉停異數以恊公言如此<lb/>
則不稼而取㕓禾免無功而被刺捨魚而欲熊掌誓見<lb/>
義而必為臣無任<lb/>
　　　第二表<lb/>
臣某言伏奉制命云云尋具表陳讓蒙降批荅不允者<lb/>
大君膺厯綿宇推恩澤逮群元宜至微之必浹寵先四<lb/>
近顧無狀以何勝輒上奏封冀還渥命聆詔音之未可<lb/>
揣愚分以難安中謝伏以先皇帝仁如髙天容則厚地<lb/>
<pb n="KR4d0024_WYG_027-15b"/>
自詩書之所載冠今古以無前興儉守文致成康之美<lb/>
俗先知傳聖得堯舜之大公皇帝陛下奉若先猷纂隆<lb/>
大寳中外稔聞於聖德謳歌允協於天心慶賜之行幅<lb/>
貟同抃臣叨塵輔翼素乏材謀當聽斷之惟初在賛襄<lb/>
而何有褒榮驟及震慄無從伏望皇帝陛下攬國權綱<lb/>
新民耳目黜陟大柄必本於無私左右弼臣俾全於難<lb/>
進亟追誤賞以勸多方上化之行必㨗置郵之傳命臣<lb/>
𠂻所報更堅忠義以忘身臣無任<lb/>
<pb n="KR4d0024_WYG_027-16a"/>
　　　謝皇帝表<lb/>
臣某言伏奉制命云云尋再具表陳讓䝉降批荅不允<lb/>
仍斷來章者睿聖膺圖肈覽八紘之緒幅貟霈澤交歡<lb/>
萬國之心眷惟丞輔之臣首玷便蕃之寵無容避免徒<lb/>
極兢慙中謝竊以鸞省邇聨地亞珥貂之貴天臺上列<lb/>
官推司馬之崇爰自近年罕嘗兼拜如臣者性惟甚戇<lb/>
學不能醇偶熈運之寖昌竊殊科而獲仕孤忠自立衆<lb/>
毁交騰先皇帝察惟直之無他謂顓愚之可任擢躋顯<lb/>
<pb n="KR4d0024_WYG_027-16b"/>
近力主單平奔走三垂有狥國忘身之志周旋二府乏<lb/>
佐王經逺之謀逮升冡席之榮益起素餐之誚避賢奏<lb/>
牘方上印以輸誠䘮考纒悲忽攀髯而發慟伏遇皇帝<lb/>
陛下丕承太統光紹慶基盛德之新罄萬方而咸覩湛<lb/>
恩之降浹四海以無垠故此弼臣特先異數俾正名於<lb/>
宰任復増重於官儀仍遷公爵之優更益邑租之厚俯<lb/>
僂之辭莫遂庸駑之分何勝敢不謹極冰淵守堅金石<lb/>
良時易失惟勤拙者之為髙位疾顛常蹈古人之戒少<lb/>
<pb n="KR4d0024_WYG_027-17a"/>
禆至治上荅殊私臣無任<lb/>
　　　謝皇太后表<lb/>
臣某言伏奉制命云云尋再具表陳讓蒙降批荅不允<lb/>
仍斷來章者龍德在天慶一人之纂極陽春布澤浹四<lb/>
海以䝉休惟是弼臣首膺褒典辭甚堅而莫遂躬屢省<lb/>
以無容中謝伏念臣早竊榮科寖階膴仕自信鄙夫之<lb/>
守特深先帝之知外禦疆垂五玷師權之重入參樞筦<lb/>
再塵機務之繁逮進陟於冢司固取輕於人望適露請<lb/>
<pb n="KR4d0024_WYG_027-17b"/>
藩之奏遽承憑几之言伏遇皇太后殿下坤德居中母<lb/>
儀形外翊皇明而増煥恊聖治之有初爰霈大恩咸均<lb/>
庶位顧惟䝉陋前忝龍光峻卿列於中臺正宰名於黄<lb/>
闥仍優封爵益厚食租令如汗以靡收寵若驚而自失<lb/>
敢不任責歸巳竭誠在公以道事君勉著經邦之效無<lb/>
功受禄終期上印之歸臣無任<lb/>
　<lb/>
　安陽集巻二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻五</head>
    <p>
<pb n="KR4d0024_WYG_005-1a"/>
欽定四庫全書<lb/>
　安陽集巻五　　　　　　　宋　韓𤦺　撰<lb/>
　　律詩四十二首<lb/>
　　　皇子誕慶五言十二韻<lb/>
聖統垂千祀天仁覆萬方思賢詠場藿興儉緝帷囊寛<lb/>
法均疏網憂民甚納隍畫衣期不犯行葦見無傷列廟<lb/>
靈濳佑髙穹意黙彰故教生嗣晩欲示卜年長帝夢前<lb/>
推吉郊禖此報祥恊辰初告望紀節正迎商和氣隨銅<lb/>
<pb n="KR4d0024_WYG_005-1b"/>
律休符集畫堂清飊來羙應瑞旭薦榮光九縣歡聲沸<lb/>
三都惠澤滂非才塵近掖援筆頌無疆<lb/>
　　　慶歴甲申郊禮告成五言十韻<hi>上御路寢致齋雪作行禮日景</hi>
　　　　<hi>色澄霽</hi>
聖饗申精意靈心察至䖍因知齋次雪為顯祭時天清<lb/>
廟陳豐潔中壇致吉蠲樂和來瑞物景霽見非煙卜日<lb/>
灰飛管通祠火舉權知茵新禮重虛幄睟容專盛羙推<lb/>
穹昊釐祥被幅員慶成朝萬玉霈澤謹三錢有幸瞻熙<lb/>
<pb n="KR4d0024_WYG_005-2a"/>
事無才列奏篇為民祈福應親記徳音宣<hi>上太廟宿齋雪霽一府稱</hi>
<hi>慶上曰此為民祈福之應也</hi>
　　　雲<lb/>
郁郁疑非霧融融散薄隂油然天下澤淡若嶺頭心適<lb/>
意自舒巻有容誰淺深朝來殊未起幽谷閟龍吟<lb/>
　　　霜<lb/>
霜威昨夜肅天區平曉蒿蘭一槩枯不寤春仁入根本<lb/>
只憑秋慘及皮膚寒鋒刺甲過矛㦸皓色禁人着鬢鬚<lb/>
<pb n="KR4d0024_WYG_005-2b"/>
料得西風如未緊且來枝上作明珠<lb/>
　　　初雨<lb/>
乍覺塵香動風前細若繅無聲猶似雪得潤已如膏羙<lb/>
利存南畝餘滋付小桃誰知青皡徳意不為嬉遨<lb/>
　　　新栁二闋<lb/>
弄黄含緑葉開眉最有春來次第知生計任隨栽者意<lb/>
却嗤松柏不禁移<lb/>
驛路行人東復西等閑攀折損芳枝有生自是無根物<lb/>
<pb n="KR4d0024_WYG_005-3a"/>
忍向東風贈别離<lb/>
　　　惜花<lb/>
㸔花闗有分分薄亦蹉跎蜂蝶争無限笙歌得㡬何利<lb/>
名長自役風雨不湏多趂取紅香在髙吟巻醉螺<lb/>
　　　栁絮二闋<lb/>
慣惱東風不定家髙樓長陌奈無涯一春情緒空撩亂<lb/>
不是天生穏重花<lb/>
絮雪紛紛不自持亂愁縈困滿春暉有時穿入花枝過<lb/>
<pb n="KR4d0024_WYG_005-3b"/>
無限蜂兒作隊飛<lb/>
　　　錦被堆二闋<lb/>
碎剪紅綃間緑叢風流疑在列仙宫朝真更欲薰香去<lb/>
爭擲霓衣上寳籠<lb/>
不管鶯聲向曉催錦衾春晚尚成堆香紅若解知人意<lb/>
睡取東君不放回<lb/>
　　　牡丹初牙為鵶啄之感而成詠<lb/>
牡丹經雨發香牙滿地新紅困餓鵶利觜可能傷國艶<lb/>
<pb n="KR4d0024_WYG_005-4a"/>
只教春色入凡花<lb/>
　　　遊蜂<lb/>
遊蜂紛撲競花繁未到香鬚只自喧盡日却輸胡蝶計<lb/>
閙紅心裏黙無言<lb/>
　　　新燕<lb/>
出入髙堂性似馴泥巢深穏足容身彫梁並宿嫌頻看<lb/>
巧語多應是罵人<lb/>
　　　過隋城<lb/>
<pb n="KR4d0024_WYG_005-4b"/>
信馬隋城下行春訪舊傳樓臺在何處瓦礫半耕田逺<lb/>
籟悲笳咽餘花墜靨圓只留荒侈迹千古監青編<lb/>
　　　苦雨方霽蛙聲不已<lb/>
暑雨朝來已厭多蛙鳴猶更幸滂沲雖然快爾狂跳志<lb/>
爭奈良田有害何<lb/>
　　　題翠鐘亭<lb/>
鐘峯隠隠隔江湍翠色偏宜雨後看大抵興王須恃徳<lb/>
饒君終古作龍盤<lb/>
<pb n="KR4d0024_WYG_005-5a"/>
　　　蜀葵<lb/>
炎天花盡歇錦繡獨成林不入當時眼其如向日心寳<lb/>
釵知自棄幽蝶或來尋誰許清風下芳醪對一斟<lb/>
　　　中秋月二首<lb/>
自古中秋月風騷得意難㡬人停醉筆終夕凭危欄海<lb/>
際掀鯨目雲端擢露盤一年相别恨併與此時看<lb/>
月滿中秋夜人人惜最明悲歡徒自感圓缺本無情天<lb/>
外有相憶世間多不平嫦娥難借問寂寞趂西傾<lb/>
<pb n="KR4d0024_WYG_005-5b"/>
　　　張逸人歸杭<lb/>
不因閑適出中林塵外髙蹤豈易尋鴻在碧霄誰可慕<lb/>
雲歸蒼島本無心堤奩一鑑平湖滿寺枕千屏疊嶂深<lb/>
知已重留多下榻故栖猿鶴莫驚吟<lb/>
　　　荅丹陽李公素學士<lb/>
與君為郡不相遥只隔𤓰洲一信潮誨字屢傳來客素<lb/>
治聲常逐過江橈詞垣暫爾淹鴻筆宴席何妨引巨蕉<lb/>
詩句滿筒煩借譽爰居空自愧虞韶<lb/>
<pb n="KR4d0024_WYG_005-6a"/>
　　　謝丹陽李公素學士惠鶴<lb/>
髙籠攜得意何勤玉樹慙無可待君只愛羽毛欺白雪<lb/>
不知魂夢託青雲孤標直好和松畫清唳偏宜帶月聞<lb/>
自有三山歸去路莫辭時暫處鷄羣<lb/>
　　　和潤倅王太愽林畔松<lb/>
鬱鬱山頭翠色攅就中髙格出林端霜凌勁節難摧抑<lb/>
石纒危根任屈盤古鬛自隨仙日老孤風不入俗人看<lb/>
時來匠者須回顧且禀幽姿待歳寒<lb/>
<pb n="KR4d0024_WYG_005-6b"/>
　　　菊<lb/>
萬卉趂枯死香金鬭晚葩甘名應得露野色豈如家俗<lb/>
態惜遲暮芳情誰怨嗟重陽樽酒伴不見牡丹花<lb/>
　　　重九㑹光化二闋<lb/>
寺枕隋家廢苑前登髙還此㑹僚賢凭軒莫賦悲秋事<lb/>
剩撚黄花送酒船<lb/>
誰言秋色不如春及到重陽景自新随分笙歌行樂處<lb/>
菊花茰子更宜人<lb/>
<pb n="KR4d0024_WYG_005-7a"/>
　　　黄通尉鄖鄉<lb/>
古邑萬山裏區區一尉行髙堂方待養寸禄豈宜輕身<lb/>
屈何傷道才多少晦名贈言如可取榮路坦然平<lb/>
　　　荅胡恢推官<lb/>
當年都寺接賢初屈指光隂一紀餘自説三茅深處穏<lb/>
不逢雙鯉寄來書隔江聞授諸生業命駕因煩長者車<lb/>
得見新詩與髙論積年勞吝已全祛<lb/>
　　　春晴<lb/>
<pb n="KR4d0024_WYG_005-7b"/>
霽色破春昬髙樓日未曛林稍零舊雨山頂入殘雲醉<lb/>
粉勻花頰風羅皺水紋踏青人誤約芳思㡬紛紛<lb/>
　　　春霖<lb/>
咫尺東郊路春霖絶未通銷閑生奕思醒睡費茶功樓<lb/>
迥昬昬霧牕寒霎霎風待晴桑陌上五馬恣璁瓏<lb/>
　　　馬上成春雪二闋<lb/>
二月風光盡屬春六霙何苦妬芳辰東君等是回生意<lb/>
須與鶯花作主人<lb/>
<pb n="KR4d0024_WYG_005-8a"/>
曉來飛雪抑香牙料峭輕寒特地加青帝似矜春意早<lb/>
更粧新蕚與梅花<lb/>
　　　過梁山泊<lb/>
巨澤𣺌無際齋船度日撑漁人駭鐃吹水鳥背旗旌蒲<lb/>
宻遮如港山遥勢似彭不知蓮芰裏白書苦蚊蝱<lb/>
　　　移帥真定次韻荅致政杜公<lb/>
常山畫野直天街寄重如何付不才躍馬敢辭奔命去<lb/>
扞羌曾是奮身來軍中紀律勞人葺林下罇罍得意開<lb/>
<pb n="KR4d0024_WYG_005-8b"/>
引領恩軒無路到㡬臨風月獨徘徊<lb/>
　　　常山出郊馬上口占<lb/>
旌旗乘曉出郊原五馬臨風一慨然山勢似屏西限晉<lb/>
地形如掌北擒燕麥含豐澤催齊秀蠶飽柔桑起大眠<lb/>
守帥勉希㢘與藺九重髙枕不憂邉<lb/>
　　　登西大悲閣<lb/>
藹藹西藍閣煩襟一望開山川歸盛徳姦傑委沉埃城<lb/>
迥雲連堞烽閑草蔽臺誰知太守意不為納凉來<lb/>
<pb n="KR4d0024_WYG_005-9a"/>
　　　别潭<lb/>
一潭嘉景四時新不得經年作主人蓮芰風前忘九夏<lb/>
綺羅香裏醉三春勤勞疆場誠無避粧㸃蓬瀛惜未真<lb/>
多少勝逰休結戀報君須自立涓塵<lb/>
　　　新舘<lb/>
宴宇新成苦未嘉忽膺朝委易軍牙張侯暫喜留歡客<lb/>
開檻憑誰種好花北沼不難平釣岸<hi>釣岸未成</hi>西峯猶欠入<lb/>
牕紗<hi>城樓未立</hi>後賢政敏多餘暇髙㑹何妨月影斜<lb/>
<pb n="KR4d0024_WYG_005-9b"/>
　　　次韻和兖州王待制過汶上見寄<lb/>
淺局雖難繼大才谿堂佳致亦添來竒花並蔕宜新種<lb/>
<hi>琦自廣陵取芍藥數種植于谿堂之南皆冠髻雙頭之品</hi>芳樹連柯得舊栽<hi>某移連理㕔于</hi>
<hi>谿堂之南偶得連理林檎樹之新㕔之前</hi>良執假途形詠歎隣封為治惜淹<lb/>
徊想君醉問歌人處不向風前酹一杯<lb/>
　　　中秋不見月<lb/>
中秋宜月不教晴人倚危欄意未平任是他時圓更好<lb/>
爭如今夜略分明<lb/>
<pb n="KR4d0024_WYG_005-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0024_WYG_005-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安陽集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻十八</head>
    <p>
<pb n="KR4d0024_WYG_018-1a"/>
欽定四庫全書<lb/>
　安陽集巻十八　　　　　　宋　韓𤦺　撰<lb/>
　　律詩三十二首<lb/>
　　　癸丑初拜先墳<lb/>
晝錦三來治鄴城古人無似此翁榮首過先隴心還慰<lb/>
一見家山眼自眀釃酒故廬延父老駐車平野問農耕<lb/>
便思觧綬從田叟報國慙雖萬死輕<lb/>
　　　次日早赴西墳<lb/>
<pb n="KR4d0024_WYG_018-1b"/>
風入旌旗撼暁光兩塋親展喜非常濃隂蔽野瞻喬木<lb/>
逸勢横天認太行自歎重茵寕及飬縱垂三組敢夸鄉<lb/>
路人或指榮雖甚明哲何如漢子房<lb/>
　　　墳北觀泉<lb/>
墳北清泉味至甘寺僧渟畜巳成潭躍魚靈感思追孝<lb/>
酌水髙懐不戒貪萬草日滋珠競出一天晴落鍳方函<lb/>
暫延嘉客求新句欲創幽亭即就龕<lb/>
　　　初㑹晝錦堂<lb/>
<pb n="KR4d0024_WYG_018-2a"/>
重向髙堂舉宴杯四年牽强北門回故園風物都如舊<lb/>
多病襟懐遂一開白髪恥夸金絡騎緑隂欣滿鐡梁臺<lb/>
因思前彦榮歸者未有三曽晝錦來<lb/>
　　　次韻荅提㸃醴泉張宗益工部喜還鄉郡<lb/>
倦飛垂翼柰勞何喜向南枝得舊窠三治故鄉前世少<lb/>
一思遺履上恩多病魂醒處安閑枕酒量衰來怯巨螺<lb/>
復聽雅音清聵耳爰居誰辨九韶和<lb/>
　　　初㑹榮歸堂<lb/>
<pb n="KR4d0024_WYG_018-2b"/>
當年嘗欲志榮歸因建虚堂靣北池樽爼落成方自我<lb/>
園林為主已輸誰重來故里前恩在難報深仁舊老知<lb/>
須俟安車時訪此踐言人始信吾詩<lb/>
　　　再題狎鷗亭<lb/>
危亭初起俯清潯只得當軒幾醉吟一日鄉園傷驟别<lb/>
四年宫闕動歸心簷前好竹今成篠波下脩鱗舊種針<lb/>
鷗識再來尤不懼向人馴狎似家禽<lb/>
　　　初登休逸臺<lb/>
<pb n="KR4d0024_WYG_018-3a"/>
休逸臺髙復凭欄依然風月喜生顔城頭仰視親栽桞<lb/>
天外微分舊見山草色且無歸後怨禽飛同到倦時還<lb/>
欲知恩許三來幸錦爛輕裘白晝閑<lb/>
　　　榮歸觀蓮戯成<lb/>
風捲蓮香不斷頭田田荷影動清流紅包宻鄣魚鷹坐<lb/>
緑蓋低容水馬㳺時折嫩梢供玉箸更裁圎葉代金甌<lb/>
何如滿艦傾醇酌醉向花前打拍浮<lb/>
　　　再葺雙磑<lb/>
<pb n="KR4d0024_WYG_018-3b"/>
昔嗟官麴嵗勞民嘗引新渠激磑輪若念經營存愛利<lb/>
肯從隳朽貴因循軒楹遇葺知還舊花木欣來似見春<lb/>
已作州人㳺觀地即期同俗樂芳辰<lb/>
　　　喜雨<lb/>
何假嗔雷擊怒桴㸃傾嘉澤浹民區經時亢隔羣心駭<lb/>
數月焦熬一陣蘇已發宋苖安在揠再生莊鮒不虞枯<lb/>
須臾慰滿三農望却歛神功寂似無<lb/>
　　　再題康樂園<lb/>
<pb n="KR4d0024_WYG_018-4a"/>
舊拓名園壯鄴中本思行樂與民同閭閻已慣春遊盛<lb/>
花木誰矜半植功愛客笙歌雖不定稱時風月且無窮<lb/>
三來縱賞人休訝白髪蒼顔坐醉翁<lb/>
　　　次韻荅安撫滕甫侍讀誕日惠詩<lb/>
椽筆親揮善祝詩老顔筋骨逸如飛玉闗尚抑勲侯入<lb/>
遼海先欣病鶴歸顧盻巳知增氣燄夣魂猶想接容輝<lb/>
宸襟一日懐忠藎召節星馳出禁扉<lb/>
　　　癸丑七夕㑹北第<lb/>
<pb n="KR4d0024_WYG_018-4b"/>
荒居聊足奉賔娱隘甚難希玉椀呼秋候俯新零白露<lb/>
<hi>初一日白露降</hi>仙期還喜望黄姑雲間誰識橋横鵲庭際方欣<lb/>
網掛蛛天與性靈元自拙却求星媛可回無<lb/>
　　　中元病起<lb/>
中元時俗類秋嘗病起躬行力未强摖米乍炊知早熟<lb/>
盂蘭方倒喜初凉風摧豹脚蚊休拍露逼鷄毛菜已長<lb/>
皮骨僅存心尚壯猶思荷葉當蕉觴<lb/>
　　　次韻荅張宗益工部喜陳薦龍圖竇舜卿侍郎<lb/>
<pb n="KR4d0024_WYG_018-5a"/>
　　　同至相臺<lb/>
嘉客非期㑹如因病守邀静俱知道勝隐不待文招桞<lb/>
色堆瑶榭荷香湊綺寮幾回杯興逸同欲御仙颷<lb/>
　　　次韻荅陳龍圖述北第林泉之勝<lb/>
老顧莵裘欲退藏一區營宅巳過楊林泉不較為生厚<lb/>
名節猶希到死香粗葺蕭居忘湫隘喜歸陶徑任荒凉<lb/>
頼逄素舊時相樂同入無何嘯傲鄉<lb/>
　　　題王荀龍郎中長興院新葺雙清堂<lb/>
<pb n="KR4d0024_WYG_018-5b"/>
禪宇初無好事名君來殊欲稱髙情誅茅治屋忘多施<lb/>
洗竹䟽泉得二清苦任雪霜凌勁節静和風月㵼寒聲<lb/>
因知嘉號非虚羙翠擁流環豈易并<lb/>
　　　八月十四日留監牧張竚職方賞月<lb/>
待月清商欲半前欣留嘉客啟踈筵採蕭方釋三秋詠<lb/>
應歴從虧一莢圓宻訝雲藏臺靣桞静㸔珠出水中天<lb/>
銀蟾影裏金樽倒樂過陶琴不上絃<hi>不聽樂</hi>
　　　中秋隂未見月<lb/>
<pb n="KR4d0024_WYG_018-6a"/>
雲惱中秋湊月昬失明疑值老蟾吞枉看踈栁延孤影<lb/>
<hi>有栁數枝恐礙月色因斫去之</hi>肯晃芳樽滌醉魂好射重隂開六幕任<lb/>
均餘照及千門便從到曉漫天黑不禁詩家萬駟奔<lb/>
　　　次韻荅前水監王荀龍郎中重九感懐<lb/>
應厭偏州節物荒重陽前忍去安陽雙清易感霜莖怨<lb/>
<hi>君於長興院剏雙清亭兼水竹之勝</hi>三雅難留露蘂芳不惜髙吟來疾置<lb/>
尚思衰叟㑹寒鄉誰知衣弊京塵客乃是南宫卧錦郎<lb/>
　　　重陽二首<lb/>
<pb n="KR4d0024_WYG_018-6b"/>
崛起層基正靣山登髙疑自出塵間一天秋色清吟筆<lb/>
萬蘂寒香發醉顔與衆且同今日樂相逄難遇此時閑<lb/>
猶輸陶令歸來興翩似冥鴻不可攀<lb/>
菊有花争一日先<hi>今嵗九月八日菊有黄花</hi>次逄嘉節色増妍任飄<lb/>
杯靣黄金碎好聽歌喉白雪圎戯馬遺風應索寞抱螺<lb/>
髙興且留連良辰俯仰嗟陳迹莫惜歡吟爛醉眠<lb/>
　　　次韻荅提舉陳龍圖重陽感舊<lb/>
二邉伊昔喜延枚每向良辰命宴杯幾遇雪天留兎苑<lb/>
<pb n="KR4d0024_WYG_018-7a"/>
嘗因風賦重蘭臺錦衣寛病恩何厚琳館甘閑老未催<lb/>
白首又同吹菊㑹且將愁臆暫時開<lb/>
　　　秋晩赴先塋馬上<lb/>
暫趨先隴弭旌旄因䘏吾民嗇事勞榖實巳傷嗟嵗廪<lb/>
麥根雖立望春膏林踈山骨清彌痩天闊詩魂病亦豪<lb/>
田舍罕逄車騎過聚門村婦擁兒曹<lb/>
　　　初冬祀墳二首<lb/>
暁乗輕凛上平崗西欵親塋一舍强帯靄逺峯時隐見<lb/>
<pb n="KR4d0024_WYG_018-7b"/>
半霜殘葉雜青黄來牟渇雨空成隴賔鴈衝雲自着行<lb/>
此日初冬嚴祀事只増悽惕不夸鄉<lb/>
西享先墳巳致誠却嚴軒從指東塋鴻驚去斾參差起<lb/>
馬避柔桑詰曲行農寓兵來閑即教牛無休日旱猶耕<lb/>
病翁寡術蘇疲瘵徒勸民心厚所生<lb/>
　　　次韻荅判河陽文潞公述相洛所居之勝<lb/>
玉椀髙居衆所誇三川推甲一何嘉前兼勝勢韓王第<lb/>
右枕名區洛尹衙此宅吾鄉聊庇族悔違公語卜鄰家<lb/>
<pb n="KR4d0024_WYG_018-8a"/>
<hi>公甞見招居洛</hi>縱思却作招來户<hi>公甞招親舊居洛有如公命而往者則喜曰又招到某人</hi>
<hi>一户矣故云</hi>脚重難營老小車<lb/>
　　　題忘機堂<lb/>
昔再懐章遂錦遊壊亭曽復此池頭今歸舊里藏衰拙<lb/>
更葺新堂便燕休前檻月波清漲夜後檐風竹冷吟秋<lb/>
伊余本是無機者因立嘉名近狎鷗<lb/>
　　　屬疾<lb/>
邪氣潜攻隙彌旬困伏牀惡寒知肉緩難睡覺更長謾<lb/>
<pb n="KR4d0024_WYG_018-8b"/>
講添年藥終無應病方幾時辭厚禄心泰百憂忘<lb/>
　　　再題觀魚軒<lb/>
重到觀魚靣北軒正當㳺泳晩凉天未歸陶令慙何甚<lb/>
自適莊生樂亦然幾認琴聲泉潄玉數驚鈎影月沈弦<lb/>
徐撐畫舫樽前㸔必信吾曹是水仙<lb/>
　　　嵗末省墳<lb/>
因趨先隴問耕桑益見農家事可傷種麥未生遭土澇<lb/>
鬻禾無價值錢荒隂風鼓怒資時旱寒色催愁上夕陽<lb/>
<pb n="KR4d0024_WYG_018-9a"/>
里俗漫矜吾太守不知何術致民康<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0024_WYG_018-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安陽集巻十八<lb/>
</p>
<p>
</p>
  </div>
</body>
</text>
</TEI>
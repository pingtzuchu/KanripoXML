<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻三十</head>
    <p>
<pb n="KR4d0024_WYG_030-1a"/>
欽定四庫全書<lb/>
　安陽集巻三十　　　　　　宋　韓𤦺　撰<lb/>
　　表狀<lb/>
　　　辭免使相第一表<lb/>
臣某言伏奉制命特授臣淮南節度使守司徒檢校太<lb/>
師兼侍中判相州加功臣食邑食實封者冡司備位屢<lb/>
陳懇去之宜故里班條重竊榮歸之幸顧便蕃之恩禮<lb/>
駭中外之聽聞愧弗敢當避期得請臣某中謝伏念臣<lb/>
<pb n="KR4d0024_WYG_030-1b"/>
忠雖自性戇不兼材乆塵元宰之崇蓋辱累朝之遇正<lb/>
塗是闢愚守難移責自任於四來謗不虞於三至再幸<lb/>
攀鱗之際㑹終逃積羽之湮淪加疾疹之内攻覺尫疲<lb/>
之日甚荐形剡牘力愬妨賢果囬天地之仁獲假麾符<lb/>
之守然而敷五教而分治領於外者幾希建六纛以臨<lb/>
戎兼為相者殊重仍視帥臣之秩俾充鄉郡之行仰君<lb/>
命之非常質人言而可畏伏望皇帝陛下謹守成之法<lb/>
推懋賞之公謂失簪履者雖不忘求舊之思而上印綬<lb/>
<pb n="KR4d0024_WYG_030-2a"/>
者豈可被無名之寵亟停異數免玷大猷少寛忝冒之<lb/>
誅更誓糜捐之報臣無任<lb/>
　　　第二表<lb/>
臣某言伏奉制命特授臣淮南節度使守司徒檢校太<lb/>
師兼侍中判相州加功臣食邑食實封尋具表辭避䝉<lb/>
降批荅不允者出守之恩顧衰疲之甚幸非常之命徒<lb/>
震駭而莫當辭懇雖勤詔音未可重茲干凟必覬矜從<lb/>
臣某中謝竊以三公之崇固非人而不授五教所叙惟<lb/>
<pb n="KR4d0024_WYG_030-2b"/>
處内而是宜矧兼真相之榮外領元戎之重在昔臣隣<lb/>
之罷去無聞寵異之及茲雖曰殊私豈容清議伏念臣<lb/>
孤忠少與椎直近愚自升拜於冡司倐再踰於閏厯有<lb/>
尊主庇民之志而才不逮心負竊位素餐之譏而乆増<lb/>
其媿屢殫誠請求解機繁終垂惻於上仁得為藩於故<lb/>
里不意曲加優遇駢錫徽章名器假人必累惟新之政<lb/>
負乘致冦終傷䘏舊之慈伏望皇帝陛下開慱照之明<lb/>
諒危悰之盡亟寢告廷之誤以章馭貴之公病宰乞骸<lb/>
<pb n="KR4d0024_WYG_030-3a"/>
既免冒塵之踰分勞臣任力皆知勸賞之無私臣無任<lb/>
　　　謝除使相判相州表<lb/>
臣某言近奉制命特授臣淮南節度使守司徒檢校太<lb/>
師兼侍中判相州加功臣食邑實封尋兩具表辭免䝉<lb/>
降批荅不允仍斷來章者宰職隳功莫副宵衣之治鄉<lb/>
邦得請重叨晝錦之行被恩典之特優顧人言而甚愧<lb/>
臣某中謝伏念臣早繇科第遂玷寵榮不圖翰墨之進<lb/>
身自竭涓塵而報國備員諫諍幾不免於竄投奮命疆<lb/>
<pb n="KR4d0024_WYG_030-3b"/>
垂實荐罹於艱阻獨恃聖神之眷誰開援助之言仁宗<lb/>
皇帝知其守以孤忠謂可屬之大事慶厯之始已擢貳<lb/>
於樞機嘉祐之中乃進登於宰輔俄膺冡任益荷殊知<lb/>
當英廟之承祧逮聖人之嗣厯稠重遭㑹罄竭愚庸惟<lb/>
知社稷之安豈顧家宗之末然而萬㣲多務一紀妨賢<lb/>
為國持平敢自私於輕重裁人所欲固難免於愛憎加<lb/>
疾疹之嬰纒苦形神之耗弊勉訖因山之禮懇陳上印<lb/>
之宜伏䝉皇帝陛下念犬馬之力易衰擴日月之明為<lb/>
<pb n="KR4d0024_WYG_030-4a"/>
照不罪再三之請亟垂開可之音進秩地官剖符枌社<lb/>
建髙牙之重既䟽淮海之封増故里之光仍襲貂蟬之<lb/>
舊叨塵之甚今古疇偕敢不思盡瘁於寢興泯寘懐於<lb/>
内外在邊在庭之責惟驅䇿以當前益堅益壯之心至<lb/>
糜捐而後已臣無任<lb/>
　　　免冊命表<lb/>
臣某言伏奉制命特授臣淮南節度使守司徒檢校太<lb/>
師兼侍中令所司備禮冊命者地官之拜已過冐於寵<lb/>
<pb n="KR4d0024_WYG_030-4b"/>
私冊命之殊愧重煩於優禮臣某中謝伏念臣素惟無<lb/>
狀乆玷冡司茲懇避於繁機得出臨於本郡三公進秩<lb/>
方深假器之譏萬乘居尊敢屈臨軒之禮伏望皇帝陛<lb/>
下念國容之良重顧邦典之非常申飭攸司亟停異數<lb/>
庶少安於夙夜惟知荷於矜全臣無任<lb/>
　　　謝賜宅表<lb/>
臣某言伏䝉聖慈特賜臣所賃官宅一區累具奏免奉<lb/>
聖㫖不許辭避者補郡以行既極榮歸之寵僦居之乆<lb/>
<pb n="KR4d0024_WYG_030-5a"/>
又叨即賜之恩眷遇過優省循難處臣某中謝惟昔馭<lb/>
臣之法無先懋賞之方其疇不私所予甚謹若甲第之<lb/>
為况必大功而後宜而臣自玷冡司訖無他效屢貢避<lb/>
賢之請方䝉從欲之仁獲守本邦何啻昔人之夸耀所<lb/>
膺異數絶非當世之擬倫巳増積於厚顔復就頒於美<lb/>
宅稠重感幸夙夕震兢敢不加治藩垣乃情王室居無<lb/>
勢奪人知上賜以常存身靡家為日愧忠言而自激臣<lb/>
無任<lb/>
<pb n="KR4d0024_WYG_030-5b"/>
　　　永興軍謝上表<lb/>
臣某言奉勑差判永興軍府充陜府西路經略安撫使<lb/>
兵馬都總管已於今月十一日上訖避賢而罷方獲典<lb/>
於鄉邦改帥以行復誤膺於聖寄易晝錦還家之樂為<lb/>
夕氷將命之憂雖巳見於吏民懼不勝其責任臣某中<lb/>
謝竊以自陜而右惟雍處中昔日用兵嘗并制於諸路<lb/>
平時無事遂分總於中權然而勢不相維事難克恊或<lb/>
左有防虞而右弗思於援助或彼專嚴戢而此姑尚於<lb/>
<pb n="KR4d0024_WYG_030-6a"/>
因循致邊備之寖隳實議臣之同病欲正元戎之法式<lb/>
欽睿筭之精恭惟皇帝陛下禀大舜之聰明邁成湯之<lb/>
勇智謂堂上之兵必勝猶貴任人而閫外之制不專胡<lb/>
能治衆俾悉歸於節度當謹擇於材雄而臣乆冐冡司<lb/>
積成衰疹適懇章之屢凟得本郡以榮歸不圖乘障之<lb/>
臣驟有邀功之舉一開邊隙上軫旰朝命更領於麾符<lb/>
敢幸安於桑梓慨然就道遽爾之藩心目所經頗諳詳<lb/>
於舊事精神之用已耗竭於當年茲惟仗國威靈挺身<lb/>
<pb n="KR4d0024_WYG_030-6b"/>
忠義導天聲之震怒宣上德之寛仁外以圖疆場之亟<lb/>
寧内以務編齊之無擾關中按堵苟粗底於小康鄴下<lb/>
養疴願祗還於故守荷諭言之無戲期病質之少休臣<lb/>
無任<lb/>
　　　戊申相州謝上表<lb/>
臣某言近奉勑差判相州軍州事已於今月二十二日<lb/>
到任上訖殄冦無謀積勞生疹恩還鄉守衣繡免譏於<lb/>
夜行詔覲天闈錫馬屢膺於晝接遽辭軒陛即見吏民<lb/>
<pb n="KR4d0024_WYG_030-7a"/>
顧忝幸以誠多撫孤孱而自惕臣某中謝竊以鄴都之<lb/>
舊壤素為河朔之近封民風甚淳郡務亦簡兵粗明於<lb/>
紀律地不据於要衝他人得之尚衆稱於美任愚臣叨<lb/>
此蓋籍𨽻於本邦况臣至和之中大鹵為帥以沉痾而<lb/>
露奏遂故里以分符比旌纛之再歸正星霜之一紀過<lb/>
家上冡寵荐極於存亡垂組夸鄉事更光於今昔此蓋<lb/>
伏遇皇帝陛下仁侔覆載德紹祖宗深憐累牘之告衰<lb/>
乃命懐章而均逸帝宸賜見俯矜憔悴之容北道之藩<lb/>
<pb n="KR4d0024_WYG_030-7b"/>
不奪便安之請臣謹當奉行寛詔嗇養殘骸訪身之醫<lb/>
而念國之醫治已之病而及民之病膏肓可愈苟無二<lb/>
子之為妖忠孝所存惟誓一門之圖報臣無任<lb/>
　<lb/>
　<lb/>
　<lb/>
　<lb/>
　安陽集巻三十<lb/>
</p>
<p>
</p>
  </div>
</body>
</text>
</TEI>
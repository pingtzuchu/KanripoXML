<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻二十八</head>
    <p>
<pb n="KR4d0024_WYG_028-1a"/>
欽定四庫全書<lb/>
　安陽集巻二十八　　　　　宋　韓𤦺　撰<lb/>
　　表狀<lb/>
　　　甲辰冬乞罷相第一表<lb/>
臣某言伏以四時助天尚有為而必去大臣佐國豈不<lb/>
能而可居茲省分以退身幸推仁而從欲中謝伏念臣<lb/>
早繇科選寖被寵甄不知直道之難行徒以孤忠而自<lb/>
進仁宗皇帝矜其少戇待以老成慶厯之初已賛近樞<lb/>
<pb n="KR4d0024_WYG_028-1b"/>
之重嘉祐之始復還㡬務之崇亟踐宰司過膺冡任惟<lb/>
心祈報謂時敝之可更其術之踈質人情而愈戾方求<lb/>
引罷免玷弼諧忽悲軒馭之登天獲奉舜躬而受厯永<lb/>
昭置使既畢九虞長樂復權肈新獨斷欲貢避賢之請<lb/>
俄推進秩之恩面謝之辰言陳備極愧冒塵之為乆加<lb/>
尫瘵之日増止俟首冬懇辭重柄此愚誠之上叩蓋睿<lb/>
聼之前知伏望皇帝陛下圖治有初任良為急引天下<lb/>
之才以自輔采廷中之議而必公不私一臣遂收全美<lb/>
<pb n="KR4d0024_WYG_028-2a"/>
聼還印綬出守圭符蕞爾之軀儻少休而未殞確然之<lb/>
守固臨事而不移臣無任<lb/>
　　　第二表<lb/>
臣某言近上表乞罷相任出補外藩䝉降批荅不允者<lb/>
輒傾愚悃冀解冡司承詔未俞措躬無所敢再披於肝<lb/>
膈固莫逭於竄誅臣某中謝臣聞駑馬之材駕雖十而<lb/>
終勉鼯䑕之技能有五而遂窮分不可踰過之必敗如<lb/>
臣者素無逺䇿粗識大忠特膺先帝之知驟忝弼臣之<lb/>
<pb n="KR4d0024_WYG_028-2b"/>
冠嵗芳屢易人望日輕廊廟之言卒愧負薪之鄙功名<lb/>
之減無偕治郡之時適貢囊封願還柄任遽號弓而茹<lb/>
痛方奉瑁以參儀前懇莫伸厚顔無巳此者恭遇皇帝<lb/>
陛下睿謀天發聖斷日新宜登進於真賢以輔成於至<lb/>
治豈容衰朽尚爾冒塵伏望皇帝陛下曲霈鴻私與全<lb/>
晩節許罷台衡之重俾紆郡紱之榮欲竭之神苟漸蘇<lb/>
而復觀甚難之務唯所用以無辭臣無任<lb/>
　　　第三表<lb/>
<pb n="KR4d0024_WYG_028-3a"/>
臣某言近再上表乞罷相任出補外藩䝉降批荅不允<lb/>
者兩上奏封願還宰柄仰俞音而尚閟顧衰迹以何安<lb/>
重此披誠終期賜可臣某中謝竊以髙位之處古人戒<lb/>
乎疾顛大名之居君子耻於難副故知而退則全止足<lb/>
之分昧而進則蹈危亡之機臣雖甚愚敢忽斯義伏念<lb/>
臣自塵侍從即走疆垂當兵戈未艾之辰有夙夜服勞<lb/>
之苦逮參樞務亟領藩條繼守兩邊又幾十稔比踐更<lb/>
於二府倐九見於周期以寸心而慮萬微以一身而當<lb/>
<pb n="KR4d0024_WYG_028-3b"/>
衆責力雖自任疾巳交攻儻不止於夜行必溘先於朝<lb/>
露譏咍中外玷辱國家矧今論道巖廊悉臯蘷之舊德<lb/>
宣威巨屏皆方召之傑臣至干貴近之聨率富經綸之<lb/>
業伏望皇帝陛下照孤誠之不妄矜悴質之無堪收攬<lb/>
衆賢左右新政使臣退安便郡獲保殘軀上以彰大君<lb/>
含育之恩下以息多士紛紜之議惟堅素守上荅至仁<lb/>
臣無任<lb/>
　　　乙巳夏乞罷相第一表<lb/>
<pb n="KR4d0024_WYG_028-4a"/>
臣某言伏以王者之尊作命存乎必信人臣之分知退<lb/>
本於不能茲再避於冡司幸前膺於聖諭臣某中謝伏<lb/>
念臣駑馬之賤任重而斯蹷畫餅之偽循名而則虚徒<lb/>
以誤知先朝竊位二府自冠臣鄰之重益慙風烈之衰<lb/>
伏遇皇帝陛下躬紹寳圖獨開英斷以聖主而用愚相<lb/>
曷起治功不累日以進大材固妨賢路矧復繁機外擾<lb/>
故疾中戕精神日極於昬疲形貎衆傷於癯瘠比傾血<lb/>
懇上叩睿慈冀從出守之求少遂養痾之便皇帝陛下<lb/>
<pb n="KR4d0024_WYG_028-4b"/>
以謂情雖可惻去匪其時俟仁廟之終祥許囊封之請<lb/>
罷德音在耳律候當期願回天地之私亟假麾符之寵<lb/>
君言勿戱翦桐之錫猶封鄉郡獲歸衣錦之榮孰再誓<lb/>
捐軀命仰荅恩仁臣無任<lb/>
　　　第二表<lb/>
臣某言近上表乞罷相任出守外藩蒙降批荅不允者<lb/>
比披丹赤仰叩睿眀君命有孚固指期而當罷天𠂻莫<lb/>
測猶可詔之未頒撫已以思措躬無地竊以嘉善而矜<lb/>
<pb n="KR4d0024_WYG_028-5a"/>
不能者君人之全度進賢而退不肖者興治之大方故<lb/>
不能與不肖者留則下無所勸善者與賢者之抑則政<lb/>
將甚疵臣雖至庸敢害公議臣某中謝伏念臣早繇孤<lb/>
進亟陟近司報國之心雖竭忠而自許致君之效卒充<lb/>
位以無聞包羞十稔之間積愧衆賢之上向者幸遇皇<lb/>
帝陛下躬親聽斷中外乂安嘗比上於封章願少休於<lb/>
罷薾俄膺召對竊記德音茲再露於懇誠蓋前祗於訓<lb/>
諭伏望皇帝陛下不牽私愛特示至公知臣不能而可<lb/>
<pb n="KR4d0024_WYG_028-5b"/>
矜謂臣不肖之宜退許還相紱俾任鄉邦馬牛之力粗<lb/>
完必思驅策天地之恩再造曷報生成臣無任<lb/>
　　　第三表<lb/>
臣某言近再上表乞罷相任出守外藩䝉降批荅不允<lb/>
者非才决去為凟誠煩優詔弗俞示恩良厚雖已殫窮<lb/>
於賤懇不能感動於清𠂻得非斷以常情謂非本志匪<lb/>
過邀於聖寵則外廹於人言勉辭要權苟備禮數逮降<lb/>
斷章之荅因為固棣之資臣之所陳蓋不近此臣某中<lb/>
<pb n="KR4d0024_WYG_028-6a"/>
謝伏念臣自玷二府于今十年竊稽累朝之任官雖有<lb/>
名相之在位得如茲例且無數人况臣齪齪何能區區<lb/>
自守廟堂之上不過俗吏之施為搢紳之間動有迂儒<lb/>
之閔咲加以早膺驅策備歴艱劬積憂日耗於精神竒<lb/>
疾潜生於臟腑比雖自力寖覺難支故於前後之封章<lb/>
備著悃誠之激切方斯此愬必復上言伏望皇帝陛下<lb/>
深惟萬務之繁特謹四鄰之選不曲全於舊物示公進<lb/>
於真賢今臣只守本官退安散郡名優治俗庶希黄霸<lb/>
<pb n="KR4d0024_WYG_028-6b"/>
之清風心切報君敢慕赤松之髙蹈儻暫休於犬馬期<lb/>
再效於涓塵臣無任<lb/>
　　　災異待罪第一表<lb/>
臣某言伏以人主之操賞罰貴乎不私宰相之調隂陽<lb/>
在乎無忒苟天時之作沴繋人事之不修當責其誰是<lb/>
惟冡輔臣某中謝伏念臣頃遭際㑹遂冠臣鄰當堯舜<lb/>
之纂承乏臯䕫之事業故聖心願治日極於咨詢而樸<lb/>
學素空卒無於補助居常省分屢已抗章雖引去之未<lb/>
<pb n="KR4d0024_WYG_028-7a"/>
容益自知其難處今此仲秋之始忽興滛雨之災京邑<lb/>
之間日纔信宿室居之壞十殆四三民胥嗷然駭無所止<lb/>
伏惟皇帝陛下紹膺寳命勤究永圖言動之微亦無過<lb/>
舉政刑之謹必憲先猷惟髙穹之甚明宜嘉應之遄格<lb/>
茲咎安在其來有繇蓋臣充位無聞素餐已乆衆賢沈<lb/>
抑而不能彚進輿情鬱塞而不能上通既汩五行遂隳<lb/>
庶務豈可以頑然自若恬不知慙伏望皇帝陛下稽合<lb/>
天心申眀國典驗徃誥雨晹之所自法前朝災異之所<lb/>
<pb n="KR4d0024_WYG_028-7b"/>
行敷告大廷亟行顯黜使四海之内皆知震曜之威則<lb/>
諸福之來是猶桴皷之荅臣無任<lb/>
　　　第二表<lb/>
臣某言近以天雨之滛都城特甚乞從免黜以塞咎災<lb/>
䝉降批荅不允者竊以三公之理隂陽冡宰之主政治<lb/>
蓋今首相之任誠繫四方之瞻官匪其人變不易發臣<lb/>
某中謝伏念臣素無他技徒偶亨期因緣犬馬之勞忝<lb/>
冐鼎槐之冠推賢避路既未遂於愚𠂻竊位素餐固不<lb/>
<pb n="KR4d0024_WYG_028-8a"/>
容於天理而自皇帝陛下紹承統緒振葺紀綱思兼三<lb/>
王待旦之勤已至恭用五事承天之德無差何茲暴䨙<lb/>
之來頗戾至和之應遇烖以懼煩引咎之過深責相之<lb/>
愚幸寘刑而有舊願正爕調之失特申竄謫之科如此<lb/>
則風雨時而三階平自銷民沴股肱良而元首起坐見<lb/>
治功臣無任<lb/>
　　　第三表<lb/>
臣某言近以滛雨之災乞從罷免伏䝉聖慈再降批荅<lb/>
<pb n="KR4d0024_WYG_028-8b"/>
不允仍斷來章宰職不修當眀於國憲君恩過厚尚損<lb/>
於詔音雖聖度之如天欲自容而無地臣某中謝臣聞<lb/>
古者至治之世風雨節隂陽和百糓嵗登萬物時遂蓋<lb/>
有德者進而無德者退有功者上而無功者下人事既<lb/>
得天心自符應之善祥是若影響恭惟皇帝陛下協大<lb/>
横之兆承累盛之基即位以來勵精為治臨朝親决有<lb/>
唐堯之聰明約已自修侔夏禹之勤儉然猶吏多弛職<lb/>
俗靡還醇得非黜典之公不先貴近故俾政綱之紊未<lb/>
<pb n="KR4d0024_WYG_028-9a"/>
振隳頽今大異之所來匪冡司而孰咎宜因此變遂正<lb/>
彜章縱寛斧鉞之誅必用竄投之法則人心自化坐移<lb/>
偷薄之風天監弗違日見太平之象臣無任<lb/>
　　　乙已冬乞罷相第一表<lb/>
臣某言伏以佐天子理隂陽外鎮撫四夷内親附百姓<lb/>
使卿大夫各得任其職者宰相之事也位髙責重為時<lb/>
具瞻豈容非才得乆其地今茲决去必覬俞恩雖獲重<lb/>
誅義不能已臣某中謝伏念臣斷斷之技無殊衆人際<lb/>
<pb n="KR4d0024_WYG_028-9b"/>
㑹先朝遂塵冡席雖夙夜自竭期有以報不次之遇而<lb/>
智局淺陋卒無云補伏遇皇帝陛下紹降聖緒力思致<lb/>
平臣復不能恢宣逺圖上助新政徒尸厚禄日積愧慙<lb/>
故自去嵗以來凡三剖血誠請還柄任章十數上未䝉<lb/>
賜可包羞就職愈不遑安蓋以滛雨之災仍嵗而發傷<lb/>
害禾稼漂摧室廬都城之内墊溺殊甚連隂累月蔽遏<lb/>
大明塗巷之人指談時政此可謂能理隂陽乎西戎驕<lb/>
僣為亂萌蘖時率醜類肆擾屬羌增備益師上煩宵旰<lb/>
<pb n="KR4d0024_WYG_028-10a"/>
此可謂能鎮撫四夷乎環畿之郡民罹嵗荒餓殍流庸<lb/>
失職者衆賴天造垂惻賑給必周而重困之餘遽難完<lb/>
復此可謂能親附百姓乎滯固之識闇於任人不能廣<lb/>
擇群材共熈庶務使賢者在下鬱而未伸此可謂卿大<lb/>
夫各得任其職乎有一於此被黜為宜而臣衆事不修<lb/>
咎將孰執安得不自劾無状而恬然不退哉今幸郊禮<lb/>
休成邊垂事簡臣不勝懇廹願罷首宰之職避賢者路<lb/>
伏望皇帝陛下不牽私愛斷以大公俾臣外補小邦得<lb/>
<pb n="KR4d0024_WYG_028-10b"/>
安愚分彚進良輔以興治功自然隂陽日和衆沴不作<lb/>
四夷欵服百姓乂安内外小大之職皆惕然相飭競著<lb/>
成效此則宗社無疆之慶蒼生莫大之福非特愚臣之<lb/>
幸也臣無任<lb/>
　　　第二表<lb/>
臣某言近上表乞罷首宰之職避賢者路伏䝉聖慈特<lb/>
降批荅不允者臣聞以道事君不能者止大臣之操也<lb/>
無德者退有功者上治世之法也若不能而不止無德<lb/>
<pb n="KR4d0024_WYG_028-11a"/>
而不退則是不知大臣事君之道而撓乎治世之法也<lb/>
故敢不避斧鉞再凟宸聽臣某中謝伏惟皇帝陛下承<lb/>
四聖之緒興百年之業宵衣旰食垂意萬務而臣任玷<lb/>
冡弼嵗月乆甚以齪齪之守淺淺之見固無以光大新<lb/>
政而彈壓天下乃隂陽失序戎羯弗馴百姓未康衆職<lb/>
不舉四靣之責畢叢於臣茲所以當食輟餐通夕不寐<lb/>
覆載之内若無所容儻陛下未賜罪誅使之善去畀以<lb/>
小郡與全始終此則天地含育之鴻造父母顧復之大<lb/>
<pb n="KR4d0024_WYG_028-11b"/>
恩百殞臣身未能報塞臣無任<lb/>
　　　第二表<lb/>
臣某言比者薦傾血懇祈罷冡司伏䝉聖慈特降批荅<lb/>
不允者承命震駭不知所處重凟天聽繼之死請臣某<lb/>
中謝臣聞之易曰鼎折足覆公餗其形渥凶孔子以謂<lb/>
德薄而位尊智小而謀大力少而任重鮮不及矣臣性<lb/>
椎而拙以道獨進先帝察其忠朴亟被顯任兩塵樞府<lb/>
遂冠丞弼在臣圖報之志雖捐軀命而無所惜然而德<lb/>
<pb n="KR4d0024_WYG_028-12a"/>
不足以服衆智不足以慮逺力不足以勝任徒淹嵗月<lb/>
莫建治功若非省分退身避賢者路不獨折足覆餗自<lb/>
貽形渥之凶其於國家為害豈細也哉故自皇帝陛下<lb/>
臨御以來累上奏封願還相印始陛下以未終諒闇去<lb/>
匪其時次陛下以邉事方興未當求罷臣雖上體聖意<lb/>
勉陪國論其如外渉要寵不誠之迹内懷空餐曠責之<lb/>
慙出入朝廷自無顔靣况臣待罪首宰調爕無狀鉅異<lb/>
數見滛雨連月民用失職罔不愁歎今疆候無警禋禮<lb/>
<pb n="KR4d0024_WYG_028-12b"/>
慶成乃陛下采抜群賢一新庶政以消天變之時也臣<lb/>
愚不勝愧栗伏望特舉兩漢災異之法而明黜之若以<lb/>
其攀附龍鳯依光日月塵汚重任將踰十年夙夜憂勞<lb/>
故疾增劇畀以鄉郡稍從休息此則天地之造屈公議<lb/>
而全大恩臣非木石其心猶冀養氣而粗完保衰而少<lb/>
强矍鑠奮身以當陛下急難之用庶效毫髪以酬至仁<lb/>
臣無任<lb/>
　安陽集巻二十八<lb/>
</p>
<p>
</p>
  </div>
</body>
</text>
</TEI>
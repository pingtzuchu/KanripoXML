<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻二</head>
    <p>
<pb n="KR4d0024_WYG_002-1a"/>
欽定四庫全書<lb/>
　安陽集巻二　　　　　　　宋　韓𤦺　撰<lb/>
　　古風二十二首<lb/>
　　　謝宫師杜公寄惠草書<lb/>
公之徳業天下重四海萬物思坏鑪太平之䇿未全發<lb/>
先朝請老叩帝居天子只欲勵薄俗不惜一䕫從二疎<lb/>
公持儉節出天性下逮萬世清風孤歸卜睢陽旋營第<lb/>
棟宇僅足容妻孥自此間燕何所樂非絲非竹非歌壺<lb/>
<pb n="KR4d0024_WYG_002-1b"/>
經史日與聖賢遇参以吟咏為自娱興來㺯翰尤得意<lb/>
真楷之外精草書因書乞得字數幅伯英筋肉羲之膚<lb/>
字體真渾逺到古神馬初見八卦圖精神熠熠欲飛動<lb/>
鸞鳳皷舞龍蛇攄天姿痩硬斥俗軟狂藤束纒巖松枯<lb/>
中含婉媚更可愛千葩萬蕚争春敷開合向背一皆好<lb/>
造化欲衒天工夫張旭雖顛懐素逸較以年力非公徒<lb/>
公今眉夀俯八十老筆勁健自古無固知大賢不世出<lb/>
百福來萃相所扶公之佳壻蘇子羙得公一二名已沽<lb/>
<pb n="KR4d0024_WYG_002-2a"/>
矜竒恃雋頗自放質之公法慙豪麄乗歡捧以示僚屬<lb/>
一坐聳駭歎且呼便欲刻石傳不朽荒邉匠拙無人模<lb/>
歸來一一戒兒姪祕重世與家諜俱重巾宻槖寘吾室<lb/>
寳䕶直比驪含珠神物孰敢容易探雷雹霹靂來湏㬰<lb/>
　　　遊開化寺<lb/>
開化得地勝崇侈何代作全山鑱佛身萬木亘髙閣突<lb/>
然數百尺較力陋禹鑿峯巒翠環合與寺為郛郭煙霞<lb/>
無四時為我張<hi>去</hi>幄幙飛泉乗空來直在庭砌落松栢<lb/>
<pb n="KR4d0024_WYG_002-2b"/>
森成行鬬狀蛟龍惡如整萬人陣偏伍不敢錯春芳難<lb/>
悉名紅紫競灼灼㸃綴巖壁間圖畫曾未若距成纔一<lb/>
舍曠絶類霄堮噫吾何自勞日窘吏事縛到官踰二朞<lb/>
未克造林壑引疾得鄉邦晝錦行遂著猛抛公几煩不<lb/>
負真境約精廬始一登百慮已澄擴徘徊延賔僚開席<lb/>
盛燕酌歌留嶺上雲吹亂風前鐸勿譏清賞累粗繼東<lb/>
山樂數刻方暫歡俄景忽西薄歸鞅下危岑眷戀心欲<lb/>
却何處無林泉隔閡牽寵爵終期報國家功業效㳙勺<lb/>
<pb n="KR4d0024_WYG_002-3a"/>
連露乞骸章不待七十削歸來解朝紳放意任衡霍超<lb/>
然出世紛安歩適沖漠山蔬充盤筵村醸滿瓢杓吾夀<lb/>
此其全何必不死藥<lb/>
　　　再賦<lb/>
蒙山崦裏藏禪宫朝蒼暮翠嵐光濃枯松老栢競醜怪<lb/>
危巒峻嶺相彌縫劒峽路岐唯少棧榆闗氣象全無烽<lb/>
恩深報淺來未得暫留金節開塵容<lb/>
　　　晉祠魚池<lb/>
<pb n="KR4d0024_WYG_002-3b"/>
女郎祠下池清瑩薄山脚游鱗明鑑中素恃神可託羣<lb/>
嬉不畏人似得天真樂祠者常見憐投食任争綽且疑<lb/>
神佑之縱嚵安敢摸逹者時公攘羹鱠陷烹斸神乎所<lb/>
保扶未免挫隂惡何如致君人其道本宏博天下日唐<lb/>
虞聲敎盡薫灼推此及微類魚鱉得咸若<lb/>
　　　難老泉<lb/>
晉源發濫觴勃勃漲春緑泓然一鑑開俯視神意肅游<lb/>
鯈何大繁戢戢閙如粥烏能汚吾清更足示容蓄中或<lb/>
<pb n="KR4d0024_WYG_002-4a"/>
起蛟龍威怒皷天福膏澤被九區靈徳潜山麓平時任<lb/>
疏逹所存終海瀆常豊沃稻粱餘潤霑花木伊予臨此<lb/>
泉自得仁人朂奚專智者心犇走無停躅<lb/>
　　　甲午中秋夜不見月<lb/>
中秋待月髙樓上浮雲妬明逞頑黒姮娥積貯一嵗光<lb/>
欲放天下不可得今夕實繫天下望未必舉世罹遮塞<lb/>
歡明慼暗一時偏人不咎天雲所職吾問雲兮爾無心<lb/>
胡為動與人相賊嵗旱不能含雨來翻於此夜濃如墨<lb/>
<pb n="KR4d0024_WYG_002-4b"/>
吾欲獨仗倚天劒上決重隂走姦慝空中奪出黄金盤<lb/>
萬㝢澄然同一色<lb/>
　　　病中望雪<lb/>
日日顛風喧病枕曾無片雲飛虚空方嗟大疾被囚縳<lb/>
敢請上帝前民豊人嘱衰翁略外事心存衆瘼能寛中<lb/>
紛紛盈尺諒旦夕和霽迎得春融融<lb/>
　　　離并州至晉祠次韻荅宣徽富公<lb/>
公名傑出天下賢終身師慕常顓顓十年一靣數日別<lb/>
<pb n="KR4d0024_WYG_002-5a"/>
行行不忍移歸軿剛膓出淚收還注感公知己難違去<lb/>
黄昏病作宿荒城離緒不堪紛似雨<lb/>
　　　塗次荅宣徽富公書意<lb/>
臨并踰二朞病慼居其半雖以志自勉精識柰耗亂故<lb/>
於一道事十六七不幹貪權莫即辭罪大孰可逭納節<lb/>
求本邦所幸脱誅竄君仁惻至誠亟俾賢者换與公同<lb/>
心人金固其利斷安然解印歸萬喜無一惋為别信宿<lb/>
來書日慰愚懦張瑟久不調易調猶未斷非才辱公知<lb/>
<pb n="KR4d0024_WYG_002-5b"/>
處道誠一貫至於措置間在理有殊判不當牽以私經<lb/>
畫誤逺算願公新政條布若星日燦害邉者剗除垢俗<lb/>
者滌浣使兹全晉民比屋競聳觀僕逺聞公為省過安<lb/>
敢憚雖有好事徒議論惡得間<lb/>
　　　晝錦堂<lb/>
古人之富貴貴歸本郡縣譬若衣錦遊白晝自光絢不<lb/>
則如夜行雖麗胡由見事累載方冊今復著俚諺或紆<lb/>
太守章或擁使者傳歌樵忘故窮滌器掩前賤所得快<lb/>
<pb n="KR4d0024_WYG_002-6a"/>
恩仇愛惡任驕狷其志止于此士固不足羡兹予來舊<lb/>
邦意弗在矜衒以疾而量力懼莫稱方靣抗表納金節<lb/>
假守冀鄉便帝曰其汝俞建纛往臨殿行路不云非觀<lb/>
歎溢郊甸病軀諧少休先隴遂完繕嵗時存父老伏臘<lb/>
潔親薦思榮孰與偕衰劣愧獨擅公餘新此堂夫豈事<lb/>
飲燕亦非張羙名輕薄詫紳弁重禄許安閑顧已常兢<lb/>
戰庶一視題牓則念報主眷汝報能何為進道確無倦<lb/>
忠義聳大節匪石烏可轉雖前有鼎鑊死耳誓不變丹<lb/>
<pb n="KR4d0024_WYG_002-6b"/>
誠難悉陳感泣對筆硯<lb/>
　　　康樂園<lb/>
惟人生多艱康世豈易偶服業罔不勤樂事豈常有朝<lb/>
家恩澤寛宣布在封守體民當有時使得遂仁夀時而<lb/>
無所適是不守之咎相署雖有園狹陋日已久州人嵗<lb/>
節遊若度一筒口至則無足觀疊跡但虚走遂令歡賞<lb/>
心歸去成煩嘔有圃隔牙城廣袤半百畆我來闢而通<lb/>
髙户敞軒牖其中完廢臺雄壯卑培塿城野四望間萬<lb/>
<pb n="KR4d0024_WYG_002-7a"/>
景如在手䟽池育蓮芰表道植楊柳糞壌悉反<hi>平</hi>除桃<lb/>
李換葱韮成時寒食春觀者惟恐後人一變壅閼曠若<lb/>
在郊藪或相攜以歌或相醉以酒知為太平民歎語競<lb/>
聚首曰非時之康還得此樂不予因揭是名命意安敢<lb/>
苟凡兹屏翰賢一境實父母必與衆同樂斯地肯藜莠<lb/>
作詩告來者庶可傳不朽<lb/>
　　　休逸臺<lb/>
牙城之北即大圃中有廢臺名抱螺基圓有道盤屈上<lb/>
<pb n="KR4d0024_WYG_002-7b"/>
故以螺目義匪佗當時興者擇地審氣象爽塏形勢多<lb/>
今如孤塜但荆棘不知隳壊年幾何背城人迹既罕到<lb/>
往往滿嵗無一過我來侵圃治兵庫得披榛莽登巍峩<lb/>
襟懐豁若出塵外四視天末窮纎羅滿城風物聚掌上<lb/>
紅芳緑樹明交柯太行之下不可數萬峯起落如翻波<lb/>
北來州域盡平地孰若舊鄴襟山河此為遊覽最佳處<lb/>
遂施畚築完陂陀臺頭結宇尚簡朴臺靣甃甓嚴鐫磨<lb/>
魏宫冰井久堙没鐵梁有四淪耕禾精剛之質不少動<lb/>
<pb n="KR4d0024_WYG_002-8a"/>
俚俗傳詫鄰妖訛云有神物常黙䕶守令千百無敢拖<lb/>
我憐古物輦而至為臺之柱植四阿州人聞至極驚異<lb/>
就臺觀者肩相摩榜以休逸豈獨尚與衆共樂乗春和<lb/>
主人間復命賔酌樽前隨分絃且歌病來飲興直衰淺<lb/>
獻酬勉强顔湏酡退嘗内省爾何徳爾求自逸人譏訶<lb/>
反思吾本任忠義日不作偽心無頗君恩至厚假鄉守<lb/>
正宜休此祛餘痾尫孱報國未能奮慨然倚檻空長哦<lb/>
　　　荅章望之祕校惠詩求古瓦硯<lb/>
<pb n="KR4d0024_WYG_002-8b"/>
魏宫之廢知幾春其間萬事成埃塵唯有昭陽殿瓦不<lb/>
可壊埋没曠野迷荒榛陶甄之法世莫得但貴羙璞踰<lb/>
方珉數百年來取為硯墨光爛發波成輪求之日盛得<lb/>
日少片材無異圭璧珍巧工近嵗知衆寳雜以假偽規<lb/>
錢緍頭方靣凸槩難別千百未有三二真我來本邦責<lb/>
鄴令朝捜暮索勞精神遺基壊地徧阬窟始獲一瓦全<lb/>
元淳蘚斑着骨尚乾翠夜雨㸃漬痕如新當時此復近<lb/>
簷溜印以篆字花其脣磨礱累日喜成就要完舊質知<lb/>
<pb n="KR4d0024_WYG_002-9a"/>
無倫吾才寡陋不足稱思與好古能文人好古能文今<lb/>
者誰武寕祕書章表民無詩尚欲兩手付何况大雅之<lb/>
奏聞鏗純<lb/>
　　　荅陳舜俞推官惠詩求全瓦古硯<lb/>
鄴宫廢瓦埋荒草取之為硯成堅好求者如麻幾百年<lb/>
宜乎今日難捜討吾邦匠巧世其業能辨瓌竒㓜而老<lb/>
隨材就器固不遺大則梁棟細棼橑必湏完者始稱珍<lb/>
何殊巨海尋三島荆人之璧尚有瑕夏后之璜豈無考<lb/>
<pb n="KR4d0024_WYG_002-9b"/>
况乎此物出坏陶千耕萬斸常飜攪吾今所得不專全<lb/>
祕若英瑶藉文繅君詩苦擇未如意持贈只虞咍絶倒<lb/>
君不見鎮圭尺二瑁四寸大小雖異皆君寳<lb/>
　　　觀胡九齡員外畫牛<lb/>
丹青之筆奪造化能者幾何登品録蛟龍獰惡鬼神怒<lb/>
更工不接時人目有形之物至者稀是否難欺衆所矚<lb/>
絳臺胡掾文章外偏向畫牛其好酷海内馳名三十年<lb/>
得者珍藏過金玉老來纔始着青衫養親不及朝家禄<lb/>
<pb n="KR4d0024_WYG_002-10a"/>
前日野服忽相過云訪恩知走京轂微風入指未能畫<lb/>
示我蠟本數十幅採摭諸家百餘狀毫端古意多含蓄<lb/>
鬬者取力全在角卧者稱身全在腹立身髣髴精神慢<lb/>
背者分數頭項促行者動作皆得羣乳者顧視真怜犢<lb/>
當流泅戲益自在欲渡或疑猶蓄縮從容飲囓得天真<lb/>
荷鞭時有童兒牧或横一笛坐牛角便是無聲太平曲<lb/>
江天雨雪易溟濛風勢掀號摧古木欹斜蓑笠趂牛歸<lb/>
蕭疎暮景煙村宿竒哉胡掾老筆不可到戴叟重生湏<lb/>
<pb n="KR4d0024_WYG_002-10b"/>
死伏吾觀諸牛之態雖盡妙尚有所遺思未熟牛於生<lb/>
民功最大不畫牛功牛亦辱胡君胡君聴我言別選輕<lb/>
綃成巨軸冩出區區耒耜勤貴知天下由吾方食足<lb/>
　　　中秋對月送姚闢敎授南歸<lb/>
去嵗中秋安帥并今嵗中秋病守相并筵極口詈浮雲<lb/>
終夕蟾光被遮障相臺此夜天如水露壓凉風秋氣王<lb/>
有客軒然襟義髙直自睢陽來一訪相與僚賢共兹賞<lb/>
坐看玉輪從海上皓色疑專白帝權晴舒萬㝢俱澄曠<lb/>
<pb n="KR4d0024_WYG_002-11a"/>
斜漢昭回列緯繁收縮精神烏敢放有如大臣得時用<lb/>
上化恢宣賢業暢千官戢伏任施設黙黙坏陶從巧匠<lb/>
金波漸轉落金樽酒色映空寒動蕩一宵清景換塵寰<lb/>
自得詩人難擬狀時揮大白目嬋娟意入杳𠖇捜絶唱<lb/>
勿嗤幽圃陋吾邦吾樂不知崑與閬人生聚散固難必<lb/>
明年此㑹知何向相逢對月復開懐詩筆鬬豪杯鬬量<lb/>
不然千里起相思百尺樓髙同一望<lb/>
　　　喜雪<lb/>
<pb n="KR4d0024_WYG_002-11b"/>
至和乙未夏二麥死大旱秋田不下種熬然六月半天<lb/>
意忽垂惻滂澤遂瀰漫九榖飽甘滋時若被溉灌一變<lb/>
大有年農籍脱逋竄既豊復不雨累月病乾暵驕陽發<lb/>
仲冬温氣襲閭閈歛輸誠無艱瘥癘恐莫逭何期日至<lb/>
前風怒隂不散吹開六出花空際自淩亂徐徐失埃氛<lb/>
稍稍重枝幹移時平瓦隴逮夕没田畔雖下不及尺近<lb/>
嵗亦稀㸔瑞諜宜首書他物烏足冠始寤天之神俾下<lb/>
不可算小民徒怨咨一顧回屯難君子當信天夷險存<lb/>
<pb n="KR4d0024_WYG_002-12a"/>
大觀惠姦豈固然福善終㝠判吾喜開吾樽對客共歡<lb/>
歎一病久誡飲當席由吾斷引滿且酣歌輕凛談間扞<lb/>
未必不因此反得攄吾患<lb/>
　　　别鎮陽監倉陳薦祕丞<lb/>
一紀帥三垂待士敢不至推誠以求應百不得一二彦<lb/>
升其應者所應由道義幕中六七年始卒無少異嚴霜<lb/>
摧萬木老栢彌蒼翠烈火熾三日良玉自温粹奉親不<lb/>
可留含笑就委吏湏代處洛邑潔羞勤以遂我病來相<lb/>
<pb n="KR4d0024_WYG_002-12b"/>
臺去客無所覬彦升兩見過顧舊不顧利言别之逺官<lb/>
駑櫪飼騏驥啼齧眘勿較所困非吾類自古賢者為争<lb/>
免不肖忌坐待天衢亨萬里觀騰轡<lb/>
　　　寒食親拜二墳因誡子姪<lb/>
春色清且明節盛一百五寒食遵遺俗潑火霽微雨非<lb/>
才忝國恩因病得吾土何以知殊榮此日奉宗祖新安<lb/>
惟皇考豊安則王父松楸各萬株崗勢擁城府二塋相<lb/>
去間近止一舍許前曉揭旌牙蠲潔且罍爼芬馨逹孝<lb/>
<pb n="KR4d0024_WYG_002-13a"/>
誠僾若侍容語禮成無一違觀者競墻堵退惟愚小子<lb/>
未老膺旌斧顧已胡能然世徳大門户思為後嗣誡永<lb/>
永著家矩子姪聴吾言汝各志心膐汝曹生綺紈得仕<lb/>
匪難苦學業勤則成富貴汝自取仁睦周吾親忠義報<lb/>
吾主間湏求便官墳隴善完補死則託二塋眘勿葬他<lb/>
所得從祖考游魂魄自寕處無惑葬師言背親圖福祜<lb/>
有一廢吾言汝行則夷虜宗族正其罪聲伐可鳴皷宗<lb/>
族不䋲之鬼得而誅汝<lb/>
<pb n="KR4d0024_WYG_002-13b"/>
　　　初赴早朝<lb/>
疎星掛闕角落月含輕雲兀兀馬上身叱叱馬前人痩<lb/>
骨酸秋霜病瞳昏陌塵自顧爾空空胡以裨吾君<lb/>
　　　次韻荅子淵學士<lb/>
憶昔明道初窮冬極短晝給札金鑾坡孤拙並髦秀諸<lb/>
公名世才奮筆若神祐蕪辭亦見收聖造等天覆子淵<lb/>
親契深實出同試右自兹接珍羣軒翼羾紫宙忠義必<lb/>
相勉權利孰肯就洞照無隐情胷臆爛辰宿宦路有亨<lb/>
<pb n="KR4d0024_WYG_002-14a"/>
塞叨竊愧鄙陋何時聚徳星一慰荀陳舊<lb/>
　　　寄題西京致政張郎中静居院<lb/>
休官得宴閑理固居處静中或不自達觸物撓天性遂<lb/>
令優游心反致寂寞病二川有耆英識豈斯人並周才<lb/>
當要職羙譽著羣聴氣體殊未衰援禮請還政安車得<lb/>
西歸蕪没治三徑蕭然絶世紛日以道自勝以静名厥<lb/>
居内外了相稱君懐本清虚復此休泉瑩君道本和樂<lb/>
况有琴樽命新堂闢四隅立意尤髙逈<hi>完之四堂有夷心㑹真清白金</hi>
<pb n="KR4d0024_WYG_002-14b"/>
<hi>蘭之目</hi>夷襟造真境友益具子令藥品稽神仙門法尚忠<lb/>
正肌膚松菊香<hi>君餌松菊已如故云</hi>庭砌芝蘭盛天宜錫難老以<lb/>
示君子慶予亦希君者誤寵竊機柄無裨紫極尊動有<lb/>
赤松興報國苟錙銖竄身違陷穽雅志吁未諧髙山徒<lb/>
景行<lb/>
　<lb/>
　<lb/>
　安陽集巻二<lb/>
</p>
<p>
</p>
  </div>
</body>
</text>
</TEI>
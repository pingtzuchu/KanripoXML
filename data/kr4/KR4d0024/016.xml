<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻十六</head>
    <p>
<pb n="KR4d0024_WYG_016-1a"/>
欽定四庫全書<lb/>
　安陽集巻十六　　　　　　宋　韓𤦺　撰<lb/>
　　律詩三十二首<lb/>
　　　辛亥二月十五日<lb/>
倐忽韶光一半過寒威猶尚壓暄和故摧春色歡終減<lb/>
屢失花期日旋那病骨不禁風料峭衰悰難遏醉吟哦<lb/>
凭欄更為芳菲惜重取輕苫擁舊科<lb/>
　　　辛亥寒食<lb/>
<pb n="KR4d0024_WYG_016-1b"/>
寒食春城是處花唐賢詩好此難加栁眉拖霧舒還皺<lb/>
日脚縈雲綻復遮扢抓喜隨膏雨觧<hi>自去冬雪後至此方雨農人為之觧</hi>
<hi>扢抓</hi>鞦韆閑任綵繩斜芳辰只媿樽前淡妓版停歌不振<lb/>
牙<lb/>
　　　清明㑹壓沙寺<lb/>
時節清明府事閑壓沙髙㑹敞禪闗妓歌沈席摧鸚舌<lb/>
<hi>不聽樂</hi>花影揺樽衒粉顔春色滿添膏澤後人心和入醉<lb/>
逰間坐中尤覺風來好白雪飛香混博山<lb/>
<pb n="KR4d0024_WYG_016-2a"/>
　　　同賞梨花<lb/>
興褔梨珍號素封千株花發此欣逄風開笑臉輕桃艶<lb/>
雨帯啼痕自玉容蝶舞只疑殘靨墜月明唯覺異香濃<lb/>
尋春已恨來傷晩莫厭頻揮㶑灔鍾<lb/>
　　　又一闋<lb/>
花下延賔啟宴杯回頭香色即成堆主人自挈宜城醸<lb/>
不為青旗趂爾來<lb/>
　　　辛亥上巳㑹許公亭<lb/>
<pb n="KR4d0024_WYG_016-2b"/>
修禊園林枕御津宴亭軒豁足娱賔羲皇治世舒長日<lb/>
崑閬仙風爛熳春脫俗且將詩送酒<hi>不聽樂</hi>縱吟須仗筆<lb/>
争神㑹餘俯仰皆塵迹不醉山隂定笑人<lb/>
　　　許公亭席上别鎮帥吕公孺諫議<lb/>
元日津亭景物嘉喜留軒馭弭髙牙棠隂共識思賢地<lb/>
桞色偏傷贈别家御水少陪乘興棹潭園難趂及時花<lb/>
杯深莫拒勤拳意去路音輝日日賖<lb/>
　　　同賞牡丹<lb/>
<pb n="KR4d0024_WYG_016-3a"/>
國艶孤髙豈自媒寒香加力試栽培當時尚昧隨和貴<lb/>
今日真逄左魏開名品已先推洛譜夣魂唯恐失陽臺<lb/>
花王親視風騷將中的方應賞巨杯<lb/>
　　　辛亥三月十八日遊御河二首<lb/>
都人殫出集河湄猶記從初放水時三五已過修禊宴<lb/>
浹旬行作送春詩微波濺韈仙浮棹曲岸當壚桞映旗<lb/>
自笑遨頭衰復病也同歡俗恣追隨<lb/>
從俗㳂流輒命筵平沙經雨潤河壖百泉遥𣲖初來日<lb/>
<pb n="KR4d0024_WYG_016-3b"/>
三月深春欲去天夾岸綺羅香未散幾船絃管沸争前<lb/>
波間無限能泅者不信迎潮絶技先<lb/>
　　　遊河遇雨<lb/>
開席臨流雨驟侵都人殊鬱勝遊心侍娃不見塵生韈<lb/>
農糓偏欣隴㧞針郢雪鬪髙閑未按<hi>不聽樂</hi>峽雲争去杳<lb/>
難尋無過却下船中坐豈廢衰翁醉又吟<lb/>
　　　次韻荅致政趙少卿<lb/>
登科常媿處盧前叙齒於兄小十年鶴不稱軒猶自若<lb/>
<pb n="KR4d0024_WYG_016-4a"/>
鴻誰能弋巳安然山頭俗駕歸誠晩湖外扁舟見獨先<lb/>
惟有大鈞公道在方圓隨物舊同甄<lb/>
　　　喜雨應禱<lb/>
連月愆陽作旱災龍壇申禱潔三垓至誠始懼卑髙隔<lb/>
嘉應俄如影響來喜闊農心歸擊壌潤深人意不驚雷<lb/>
大鈞廣播知難報埏埴何甞望一杯<lb/>
　　　次韻荅簽判沈唐太丞應祈雨足<lb/>
一雨滂沲過作霖油雲隨禱極隂森微誠未必回天意<lb/>
<pb n="KR4d0024_WYG_016-4b"/>
靈荅潛知渇衆心瑞絶莫先惟在糓價髙難擬不論金<lb/>
朝來田畯更相賀犂下侵滛二尺深<lb/>
　　　寄致政歐陽少師<lb/>
獨歩文章世孰先直聲孤節亦無前欲知退足髙千古<lb/>
請視經猶疾五年在我光隂長更樂扶天功業去如捐<lb/>
西湖風月誰為伴笑許當時處士賢<lb/>
　　　盛暑思接榮歸之㳺寄相守張工部<lb/>
伏暑如何散鬱陶榮歸陪賞望空勞紅芳照檻蓮千頰<lb/>
<pb n="KR4d0024_WYG_016-5a"/>
緑䕃環波桞萬條趨第小車誰競挽見山新址日增髙<lb/>
遥知賢守多娱地詩筆雖豪酒未豪<lb/>
　　　辛亥七夕末伏<lb/>
二七今同末伏辰初秋時候暑微熏星橋舊説通靈匹<lb/>
劒肉何人遺細君塋席冰寒心共爽噪風蟬急耳欣聞<lb/>
郢中新曲髙難和唯付珠喉任遏雲<hi>時簽判沈太丞有七夕新曲</hi>
　　　七夕㑹闗亭觀蓮<lb/>
陶暑娱賔次水西滿塘蓮艶馥軒墀荷坳似學傘飜去<lb/>
<pb n="KR4d0024_WYG_016-5b"/>
房曲如將盞到垂肯把風流欺儉幕且憑歌調擬吳姬<lb/>
從來拙宦老難巧任過靈光醉不知<lb/>
　　　貽邢臺史大卿<lb/>
憶帥秦亭二紀餘當時賔幕盛芙蕖椎牛共樂毬塲宴<lb/>
倚馬常資記室書台席乆從還綬退月卿猶滯剖符居<lb/>
樽前想觧流連意一笑難逄易摻袪<lb/>
　　　元城埽行河<lb/>
怒河秋漲俯都城縱囓長堤豈易平氣悍若從天上落<lb/>
<pb n="KR4d0024_WYG_016-6a"/>
勢髙難使地中行築垣居水雖危事沉馬回波是至誠<lb/>
故道幾時循禹跡免教常嵗害民生<lb/>
　　　行河道中<lb/>
鱗鱗郊隰引雙旌頓豁塵襟病眼明微靄際空隨日破<lb/>
遥林環野接天平捺弮禾重籠新雨䑛犢牛閑罷力耕<lb/>
策馬故尋堤上路移時欣在緑隂行<lb/>
　　　辛亥八月十六日社始月望<lb/>
中秋不必拘三五惟望時方月正圎巳薦社壝通肹蠁<lb/>
<pb n="KR4d0024_WYG_016-6b"/>
始開賔席對嬋娟清光自喜今宵滿俗㑹從輸一日先<lb/>
樂事幾<hi>去</hi>為風雨破直須歡飲倍常年<lb/>
　　　辛亥八月十六日夜復值隂晦<lb/>
舒輪方滿正中秋報社神歆巳降休且共良農歌稔嵗<lb/>
何須明月照髙樓金絲自壯歡吟氣風雨終為樂事仇<lb/>
酣飫野翁猶帯斷不争豪飲亦堪羞<lb/>
　　　中秋飲散始微見月<lb/>
待月中秋欲共歡不堪隂晦阻羣觀賔歸巳徹青油幕<lb/>
<pb n="KR4d0024_WYG_016-7a"/>
雲綻聊窺白玉盤就榻酒狂平未歇據鞍吟苦得應難<lb/>
孀娥此夕潛何甚專要人將别眼看<lb/>
　　　九月四日㑹安正堂<lb/>
秋光濃拂使君家尚去重陽五日賖且誦好詩成素飲<lb/>
更先諸客對黄花池萍漬雨錢錢宻塞鴈書空字字斜<lb/>
但縱髙吟開醉膽莫驚揺落動悲嗟<lb/>
　　　辛亥重九㑹安正堂<lb/>
斯堂曽許占風光<hi>去年詩有留與鄴都為故事年年常占好風光之句</hi>須到重陽<lb/>
<pb n="KR4d0024_WYG_016-7b"/>
復命觴坐上半非前嵗客杯中無改舊花香初晴巳過<lb/>
登髙水散慮宜趨自得場唯有一時詩酒戰願開强户<lb/>
振雄鋩<lb/>
　　　即席再賦<lb/>
蕪音逄節佐賔罍屬和當筵盡雅才銅鉢一聲詩已就<lb/>
金鈴千朶菊争開月明正有抽毫樂夜永何方秉燭回<lb/>
無酒可嗤彭澤令東籬空望白衣來<lb/>
　　　辛亥重九登騎山樓<lb/>
<pb n="KR4d0024_WYG_016-8a"/>
西北樓髙四望長登臨還賞節辰良荀陳盛集星光動<lb/>
相衛名山記字詳瑇瑁不妨欹醉弁茱萸誰自鬭香嚢<lb/>
病翁安敢當能賦只俟英瑶作報章<lb/>
　　　和運判張端秘丞戯題安陽郡園<lb/>
垂楊隂裏百花開誰記當時任意栽好事繼逄賢太守<lb/>
筭無心望主人來<lb/>
　　　代郡園見荅<lb/>
晝錦輕抛又幾年縱逄春色亦依然争知臺榭笙歌外<lb/>
<pb n="KR4d0024_WYG_016-8b"/>
盡是猿驚鶴怨天<lb/>
　　　再戯郡園<lb/>
一辭康樂困喧囂花笑鸎啼似借嘲日望君恩容病質<lb/>
得歸應自觧譊譊<lb/>
　　　再代荅<lb/>
買臣素賤猶鄉守莊舄雖榮尚越吟巳葺吾園似仙府<lb/>
莫教歸信苦沈沈<lb/>
　安陽集巻十六<lb/>
</p>
<p>
</p>
  </div>
</body>
</text>
</TEI>
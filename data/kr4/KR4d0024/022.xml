<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻二十二</head>
    <p>
<pb n="KR4d0024_WYG_022-1a"/>
欽定四庫全書<lb/>
　安陽集巻二十二　　　　　宋　韓琦　撰<lb/>
　　序<lb/>
　　　諫垣存藁序<lb/>
夫善諫者無諷也無顯也主於理勝而己矣故主於諷<lb/>
者必優柔微婉廣引譬喻兾吾說之可行而不知事不<lb/>
明辨則忽而不聽也主於顯者必暴揚激訐恐以危亡<lb/>
謂吾言之能動而不知論或過當則怒而不信也夫欲<lb/>
<pb n="KR4d0024_WYG_022-1b"/>
說而必聴言而必信苟不以理勝之為主難矣哉琦景<lb/>
祐中任三司度支判官以族貧求外補得舒州將行而<lb/>
上以諫官缺擢授右司諫而留之竊惟言責之重非面<lb/>
折廷爭之難葢知體得宜為難夫得通明端樸高識博<lb/>
學之士則動必中理日益君聴而使愚不肖者冐而處<lb/>
之固不勝其任矣遂兩上章辭不報乃喟然自謂曰上<lb/>
之知汝任汝之意厚矣汝之所言當顧體酌宜主於理<lb/>
勝而以至誠將之兹所以報陛下而知任之之意若知<lb/>
<pb n="KR4d0024_WYG_022-2a"/>
時之不可行而徒為髙論以賣直取名汝罪不容誅矣<lb/>
在職越三載凡明得失正紀綱辨忠良擊權倖時人所<lb/>
不敢言必昧死論列之上寛而可其奏者十八九卒免<lb/>
重戮進登掖垣實前日為誡之力也其所存藳欲歛而<lb/>
焚之以効古人謹密之義然念詩書所載從諫而聖君<lb/>
之徳也衮闕而補臣之忠也前代諫諍之臣嘉言讜議<lb/>
布在方冊使覽之者知人主從善之美致治之原若皆<lb/>
削而燔之則後世何法焉於是存而録之離為上中下<lb/>
<pb n="KR4d0024_WYG_022-2b"/>
三巻命曰諫垣存藳以蔵於家竊志夫上之聰仁大度<lb/>
自三代漢唐以来虚懐納諫甚盛徳之主皆所不及復<lb/>
俾子孫傳而閱之知直道之無咎忠教之有迹云時慶<lb/>
厯二年三月十五日秦亭西齋序<lb/>
　　　文正范公奏議集序<lb/>
某嘗謂自古國家之治否生民之休戚在人不在天人<lb/>
或不然之今於文正范公然後知其説之勝或者不足<lb/>
疑而於教之有補也公以王佐之才遇不世出之主竭<lb/>
<pb n="KR4d0024_WYG_022-3a"/>
忠盡瘁知無不為故由小官擢諫任危言鯁論建明規<lb/>
益身雖可絀義則難奪天下正人之路始公闢之其後<lb/>
恤災南方扞寇西垂貳機政陪宰席宏謀大䇿出入仁<lb/>
義朝思夕慮條疏深切志欲膏澤中夏鞭笞四夷使我<lb/>
宋之基萬世不拔不幸經逺而責近識大而合寡故其<lb/>
言格而未行或行而復沮者幾十四五逮公之亡也聞<lb/>
聴所及莫不咨嗟感動惜公所藴不克盡施於世甚則<lb/>
推諸天謂人謀之不足為也嗚呼公之所陳用於時者<lb/>
<pb n="KR4d0024_WYG_022-3b"/>
大則恢永圖小則革衆弊為不少矣其未用者今副藁<lb/>
所存爛然可究一旦朝廷舉而行之興起太平如指掌<lb/>
之易耳此天乎哉必在乎人而已矣次子寺丞君緝公<lb/>
遺文得奏議一巻政府論事二巻以某昔帥西兵翊内<lb/>
樞與公並任而出處之與公同也俾序以冠其首夫以<lb/>
公之文武兼備乃靖王室朝野所論謂道之亨塞時之<lb/>
重輕率繫公之用不用則其徳業之著於天下也久矣<lb/>
惡假鄙文而後知哉但以忝縁僚舊飫公盛美義不敢<lb/>
<pb n="KR4d0024_WYG_022-4a"/>
讓且慰賢嗣之意云具位某序<lb/>
　　　韓氏家集序<lb/>
某家本深州博野人也世以宦學知名遭唐末亂違難<lb/>
屢遷以是家牒散而不完先祖令公善繼素業深以譜<lb/>
系為重乃取祖考以来墓銘所有者集為一編首自為<lb/>
序其意欲傳示子孫永永無窮及先君令公之葬祖考<lb/>
也亦親為誌所次先烈甚偹自先君之亡家世文集所<lb/>
掌不專四兄為孟州司法盡取先君文集之官兄物故<lb/>
<pb n="KR4d0024_WYG_022-4b"/>
嫂辛氏㩦以歸其家不能辨識盡亡失之其先祖所集<lb/>
墓銘一編在家又遺脱大半存者首尾十數幅而已某<lb/>
自成立痛家集之散缺百計訪求十稍得其一二而所<lb/>
集著墓銘者終不可得每自感念未嘗忘心至於冥禱<lb/>
天地神祗亦冀萬一有獲慶厯三年自陜西四路帥召<lb/>
為樞密副使三代皆及贈典而曾祖妣忘其姓氏閱所<lb/>
存墓銘則有清河郡夫人之誌遂以張氏追封後再詳<lb/>
之張氏乃四代祖鼓城府君夫人也雖辨其誤而無如<lb/>
<pb n="KR4d0024_WYG_022-5a"/>
之何四年秋謀先君之葬得起居舍人直龍圖閣尹洙<lb/>
為誌賛善大夫薛仲孺書石書纔數行有宣州掌記辛<lb/>
有終者<hi>即辛嫂弟</hi>代歸来訪且云曾得先令公文二編不敢<lb/>
隠聞之驚喜遽問其目則曰書題草也次日得之視其<lb/>
目如其言且慰且恨乃反覆披究則雜以他文先祖墓<lb/>
誌亦在焉參考祖先事迹益以明白騐曽祖妣乃史氏<lb/>
也亟請書石者獨未書姓氏郡封是冬遇郊恩即追正<lb/>
之噫是辛君者若稽數日不言亦後於事矣孔子謂孝<lb/>
<pb n="KR4d0024_WYG_022-5b"/>
悌之至通於神明豈小子念親之至而神所報乎後之<lb/>
子孫其可怠哉因感其事取五代祖而下及諸宗屬所<lb/>
為文章編為六十巻仍以墓誌行狀及授官告辭冠於<lb/>
首篇命諸子姪人録一本以蔵於家後主之者或不謹<lb/>
嚴使失其傳則上天至明祖宗至靈是必降殃以懲不<lb/>
孝其戒之哉其戒之哉謹序<lb/>
　　　三兄司封荆玉集後序<lb/>
某天聖八年自淄州通判罷丁大寧太夫人憂時三兄<lb/>
<pb n="KR4d0024_WYG_022-6a"/>
司封通判濠州得在左右手編兄文成十五巻嘗作序<lb/>
以荆玉為集名且志兄有才而不遇也後十年兄終於<lb/>
兩浙轉運使遺文殘藳又散於巾槖間大懼亡失不永<lb/>
其傳乃命其少子直彦復集為若干巻題曰荆玉後集<lb/>
嗚呼兄之狀貌語言今不得而見之矣其得見者生平<lb/>
所為文章耳諸子輩得不寳而惜之哉事偹前序兹敢<lb/>
以略時慶厯七年八月日東平郡齋序<lb/>
　　　三朝聖政録序<lb/>
<pb n="KR4d0024_WYG_022-6b"/>
夫監之無愆者先王之成憲也前之不忘者後事之元<lb/>
龜也昔周漢守文之君皆能謹行祖考之道故神保其<lb/>
治而民安其法閔予之詩寧一之歌繇是而作也洪惟<lb/>
有宋之受命也易五代之弊規萬世之䇿海内休息不<lb/>
覩兵革之患者幾八十年矣是蓋太祖太宗真宗神武<lb/>
之所戡定文徳之所安輯以繼以承時用光大若其君<lb/>
人之逺體為邦之善訓固已存諸史氏之載悉於故老<lb/>
之談宜乎開助後聖而垂之無窮已權嘉州判官石介<lb/>
<pb n="KR4d0024_WYG_022-7a"/>
宦學有立志切忠義感唐臣吳兢所撰貞觀政要迺謂<lb/>
昔之曰聖曰治之主不世而出顧未若我三后之紹隆<lb/>
謨烈之無前者也皇帝陛下天授仁喆孝而善繼不假<lb/>
逺稽上古之術以期至化自可履祖宗之聖迹以興太<lb/>
平然國謀之繫以萬機之覽則浩而難究君務之衆以<lb/>
一事之明則推之䆮廣遂採記三朝以来行事見聞最<lb/>
詳者類而次之為二十門目曰三朝聖政録每篇之末<lb/>
又自為之贊以申諷諭之意夫古人有負暄美芹猶思<lb/>
<pb n="KR4d0024_WYG_022-7b"/>
自獻於上何則己之所奉者薄而心之所嚮者大也今<lb/>
介是舉也上以述列聖之美次以達一人之聴其於奉<lb/>
上愛君之心誠亦厚且大矣唯聖主日置左右留神觀<lb/>
采守此昭範勤於奉行以舉乎政綱以昌乎積累之丕<lb/>
緒<hi>闕文</hi>
　　　趙少師續注維摩經序<lb/>
如来以大圓覺深達實相不以真寂自樂而以普救衆<lb/>
生為心故浄名長者通達方便現身有疾以求衆問令<lb/>
<pb n="KR4d0024_WYG_022-8a"/>
得解脱乃曰以一切衆生病是故我病若一切衆生病<lb/>
滅則我病滅大哉言乎昔伊尹思天下之民匹夫匹婦<lb/>
無不被堯舜之澤者孟子曰憂以天下樂以天下是知<lb/>
浄名慈悲之心於吾儒仁義之道惡有戾乎若其演無<lb/>
生之法入不二之門雄辨神竒獨髙衆論斯則大乗之<lb/>
極致空籍之宗本也至於集一蓋而覆大千之界攝廣<lb/>
座於小室之中假香積飯以薰衆飢取妙喜國以至佛<lb/>
土有聞是説或以為疑曽不思凡夫一念之至猶能以<lb/>
<pb n="KR4d0024_WYG_022-8b"/>
小而容大冥近而造逺况如来慧照所舒性通無閡神<lb/>
變自在譬喻深渺又豈思議之可及哉此經前有僧什<lb/>
僧肇數家已嘗注釋開發義趣號為詳博然微言妙旨<lb/>
猶或淵晦今致政少師叔平公以髙才偉度厯輔三朝<lb/>
功成勇退潛志内典燕休之暇續為新解大抵省繁就<lb/>
約疏奥為明使新學菩薩臨文易曉速證菩提此又知<lb/>
叔平公博濟之心亦淨名之心也夫如来六徳萬行無<lb/>
不具足而猶不㫁煩惱出入生死御慈航於幻海中援<lb/>
<pb n="KR4d0024_WYG_022-9a"/>
斯溺者使登彼岸至於無量無邉衆生由我度故皆悉<lb/>
成佛而在如来一無所得雖欲稱贊髣髴何有窮盡而<lb/>
世之學佛者或得禪宗復性之説便謂頓然已悟與諸<lb/>
佛等輕詆祕蔵不思踐履退而質其利佗之行則蔑爾<lb/>
無聞視吾浄名愈疾之心良可哀矣經曰如来為大醫<lb/>
王善治衆病應病與藥令得服行既得藥矣不服不行<lb/>
吾知病本決不能去兹論雖淺寧無儆焉某生汩塵俗<lb/>
未始習佛辱叔平公之命勉為之辭深於佛者幸勿以<lb/>
<pb n="KR4d0024_WYG_022-9b"/>
易言為誚謹序<lb/>
　　　韓氏參用古今家祭式序<lb/>
自唐末至於五代兵革相仍禮樂廢缺故公卿大夫之<lb/>
家嵗時祠饗皆因循便俗不能少近古制國家運祚隆<lb/>
赫承平有年曠絶之典無所不講慶厯初元始詔文武<lb/>
官並許依舊式剏立家廟事下禮官裁處而迄今不聞<lb/>
定議某自主祭以来恪謹時薦罄極誠慤而常患夏秋<lb/>
之祭闕而不備從俗之事未有折衷因得祕閣所有御<lb/>
<pb n="KR4d0024_WYG_022-10a"/>
史鄭正則祠享儀御史孟詵家祭禮殿中御史范傳正<lb/>
寢堂時享儀汝南周元陽祭録京兆武功尉賈氏<hi>闕</hi>家<lb/>
薦儀金吾衛倉曹參軍徐閏家祭儀檢校散騎常侍孫<lb/>
日用仲享儀凡七家研詳累月粗究大方於是採前説<lb/>
之可行酌今俗之難廢者以人情㫁之成十三篇名曰<lb/>
韓氏參用古今家祭式昔鄭御史以年六十三久疾羸<lb/>
頓遂著祠享儀以示後而某年之與病與鄭適同遂感<lb/>
而為此將使子孫奉而行之非敢傳于外也若其嵗時<lb/>
<pb n="KR4d0024_WYG_022-10b"/>
之享以新儀從事雖甚疲老敢不自力他日朝廷頒下<lb/>
家祭禮自當謹遵定制云時熙寧庚戌嵗十月十五日<lb/>
北京望宸閣序<lb/>
　<lb/>
　<lb/>
　<lb/>
　<lb/>
　安陽集巻二十二<lb/>
</p>
<p>
</p>
  </div>
</body>
</text>
</TEI>
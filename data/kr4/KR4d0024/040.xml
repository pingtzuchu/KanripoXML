<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻四十</head>
    <p>
<pb n="KR4d0024_WYG_040-1a"/>
欽定四庫全書<lb/>
　安陽集巻四十　　　　　　宋　韓𤦺　撰<lb/>
　　制詞<lb/>
　　　中書試制詔三道<lb/>
　　　邊鎮節度使加同平章事制<hi>限二百字以上成</hi>
門下朕奉承先猷統理四海雖兩階之舞惟文德之内<lb/>
修而十乘之行亦元戎之外倚向匪功名自立忠義無<lb/>
渝負全師保勝之謀得守塞安邊之策則曷以委之扞<lb/>
<pb n="KR4d0024_WYG_040-1b"/>
蔽假以綏懷仗節臨戎方號軍鋒之冠承天象極宜兼<lb/>
鼎席之崇甄於爾勞蔽自余志用涓良日敷告廣朝具<lb/>
官某倜儻不羣方毅無撓藴沉謀而必斷持勇節而甚<lb/>
高練鈐决之符兵韜盡達賾詩書之府儒術兼優中外<lb/>
迭更恪勤罔懈間者顧守方之要擇制閫之行以文武<lb/>
兼備之才膺左右皆師之選輟於近著建以高牙而能<lb/>
安輯封垂訓齊候伍申令惟信均饗必豐運籌先决於<lb/>
帷中所賜率分於麾下無開生事之隙將成殄冦之勲<lb/>
<pb n="KR4d0024_WYG_040-2a"/>
偉望益隆休聲日至朕代天理物制禄勸能惟功是圖<lb/>
在賞奚吝是用即軍而頒命加寵以旌賢俾參三事之<lb/>
聨實聳萬夫之觀於戯將相之任為臣極榮疆鄙之權<lb/>
所寄良重吾恩甚渥汝報可知無煩訓辭惟自朂厲<lb/>
　　　中書舍人除御史丞制<hi>限一百五十字以上成</hi>
勑南臺風憲之重中執大夫之亞彈治非法表儀羣官<lb/>
必取嚴明自修方重不撓者以稱其任我甄髦彦僉實<lb/>
宜之具官某文雄學優材敏行潔深明當世之務兼藴<lb/>
<pb n="KR4d0024_WYG_040-2b"/>
幹時之謀而自砥節仕塗奮庸朝路處議必當居官可<lb/>
稱委之使煩盤根以别乎利器察其守道白璧無求於<lb/>
厚瑕曏者擢於近署進處西曹專典命書且觀才業而<lb/>
能發揮温雅之號演明深厚之辭朝采益光吾訓增重<lb/>
矧以編摩之暇間陳忠鯁之言誠存告猷事亦惇體宜<lb/>
繇四禁之任往司三獨之權爾其振緝紀綱張大職業<lb/>
守正則補於予治持禄則癏於爾官務求厥中毋忝休<lb/>
命<lb/>
<pb n="KR4d0024_WYG_040-3a"/>
　　　誡勵風俗浮薄詔<hi>限二百字以上成</hi>
夫革文變薄者興治之大砥名礪行者為士之常故清<lb/>
浄則化行端慤而名顯康世導俗率繇斯舉朕保宥黎<lb/>
獻輯寧區域納上穹之祐衣前人之言以周文之小心<lb/>
漢光之柔道惟兢惟業勤覽萬機曷嘗不惇本體元廢<lb/>
奢長儉推行忠厚之教惇任亷良之人蓋將欲抑浮偽<lb/>
之風崇禮讓之訓嘉與宇内同臻是塗然而人性易流<lb/>
俗尚難一久安涵養之惠寖啓澆漓之源多行險以期<lb/>
<pb n="KR4d0024_WYG_040-3b"/>
榮作擇利而安巳人或有善蔽之而不言官或任權靡<lb/>
然而争附婦姑求勝朋比相高苟茲弊之弗悛實有邦<lb/>
之甚蠧是用特申明諭徧飭多方各宜履道求中飭<lb/>
躬希古㒺沽譽以干進思首公而盡規官之修則上必<lb/>
聞效之實則名自至朝有禄位本觀賢才儻行已以毋<lb/>
邪在旌能而孰吝告于中外當體余言<lb/>
　　　王堯臣除翰林學士制<lb/>
勑王者發號裁訓所以風四方而熈衆務也故前代贊<lb/>
<pb n="KR4d0024_WYG_040-4a"/>
辭視草雖以名臣掌之而其任未著唐以文治始盛禁<lb/>
林之選我朝因舊建職恩禮差峻須才而召儒者榮之<lb/>
以爾具官王堯臣冲履夷懷清猷敏行言必可復而有<lb/>
端士之目動率由禮而有古人之風曏者旌其藝文升<lb/>
冠多士更集郡條之最久陪詞館之游使以煩而益精<lb/>
語其進則無競而自迹其材美擢典命書敷余制以甚<lb/>
明稽作者而奚愧覆刑讞則輕重皆當提京局則綱領<lb/>
畢修稔於歲勞休厥朝論宜繇西省之袐進預北門之<lb/>
<pb n="KR4d0024_WYG_040-4b"/>
直爾其蹈賢哲之範思職業之舉出令之始務切於事<lb/>
機備對之間勿忘於毗正毋以文翰專為汝能徃服茂<lb/>
恩以永來譽<lb/>
　　　郭稹除刑部員外郎制<lb/>
勑具官郭稹中臺憲曹掌天下刑讞分置郎屬計决衆<lb/>
務今雖外領他局然職望尤峻非奏課之美者未嘗輕<lb/>
授以爾操尚中立資性外和早冨藝文實冠鄉選逮優<lb/>
中辭等隨牒更仕奉已以亷著居官以幹聞治成均之<lb/>
<pb n="KR4d0024_WYG_040-5a"/>
業而善誘後來讐麗正之書而多得前誤出貳郡條之<lb/>
寄入參邦計之煩風力愈修盤錯盡解適稽官簿當質<lb/>
歲成進陪司冦之聨尚贊理財之任祗若余命懋哉爾<lb/>
勤<lb/>
　　　魏昭昞除防禦使制<lb/>
勑國家嚴武備治軍行參設使名式遏於外所以踵唐<lb/>
舊而奬材臣也以爾具官魏昭昞柔謹自將和愿有守<lb/>
早縁戚體之愛升預禁墀之聨煩局所更勞簿可録曏<lb/>
<pb n="KR4d0024_WYG_040-5b"/>
嘉宣納之美擢司擯贊之職貳馬政以有蕃閲兵符而<lb/>
無濫遽形囊奉願假郡麾典輔藩之雄且稽於善教申<lb/>
先賞之勸宜責於後勤往佩朝恩毋隳世伐<lb/>
　　　王克基除東上閤門使制<lb/>
勑漢制謁者有僕射以統其屬今二閤置使通領擯贊<lb/>
之職若功次為久則序而升之以爾某官王克基性順<lb/>
而和行亷而固早繇勲戚之績寢服軒墀之列凢任於<lb/>
事率能其稱暨銓武材益信官最録其勤舊優以褒遷<lb/>
<pb n="KR4d0024_WYG_040-6a"/>
宜升左闥之崇更示橫班之寵勉修而效以對朕恩<lb/>
　　　龍昌期等授試國子四門助教制<lb/>
勑益州進士龍昌期等夫舉高節顯儒行使聞者知善<lb/>
必期報驩然有嚮道之心國之良教也以爾等學以為<lb/>
已名不求達或治業有本而盡經府之奥或誨人甚廣<lb/>
而為州塾所稱白首無違環堵自樂屬使軺之去復迹<lb/>
鄉譽以來聞宜惇逺俗之風偕綴上庠之籍服余甄命<lb/>
以克其終<lb/>
<pb n="KR4d0024_WYG_040-6b"/>
　　　夏隨除觀察使制<lb/>
勑古之君天下者以幅員之廣慮耳目之所未究也故<lb/>
分道遣使舉吏之臧否候民之病利而達於上有唐亷<lb/>
察之選蓋其任也今職廢為官名品逾重非簡時傑賞<lb/>
舊勞則罔或命焉以爾具官夏隨噐懷沉敏行實端方<lb/>
早圖世勲階籍禁列朕肇開儲邸擇相賔儀逮於纂承<lb/>
亟用甄擢而能勤劬自謹謙畏不矜精力一心局事毋<lb/>
曠掌武選則銓藻有叙統邉戍則綏御得宜間以親嫌<lb/>
<pb n="KR4d0024_WYG_040-7a"/>
歸奉朝請方試才而思用爰先賞以勸功俾正觀風之<lb/>
名往蒞作藩之寄噫衒寵則其悔必速修政則厥庸乃<lb/>
豐善宣教條用服予訓<lb/>
　　　李端愿除西上閣門使制<lb/>
勑典禁閽之籍辨廷謁之儀寵建使名實甄材彦以爾<lb/>
具官李端愿操尚冲約業履淳篤襲世資而動守禮法<lb/>
居戚苑而行同寒素勤辦乃事孝聞於家會以歲勞宜<lb/>
有恩進爰崇宫闥之秩兼厚沁園之親訓緝兵團仍茲<lb/>
<pb n="KR4d0024_WYG_040-7b"/>
舊職爾其以已能思效以忠訓自修則百辟四方知朕<lb/>
不私於賞也<lb/>
　　　吳有隣除駕部員外郎制<lb/>
勑具官吳有隣國家推公以馭羣吏責實而張課法惟<lb/>
後勤已效則前過可忘以爾早擢儒科久參朝序寖階<lb/>
郎省出領郡符自抵憲條得原慶典降居筦㩁之任用<lb/>
推抆拭之恩省躬甚明祗局無懈念歲勞之克著稽賞<lb/>
格以當遷進升司僕之曹且示懋官之訓體予甄録更<lb/>
<pb n="KR4d0024_WYG_040-8a"/>
務檢修<lb/>
　　　王果除諸司使制<lb/>
勑具官王果以經藝之長升于仕版以法令之允寘彼<lb/>
朝綏方任幹明之才式推竒正之學遂移閨籍更服禁<lb/>
聨俾司邊壘之雄善撫兵屯之肅載稽勞簿優進寵階<lb/>
宜欽增秩之恩勉著安民之效<lb/>
　　　江中立除袐書丞制<lb/>
勑具官江中立國家用人之法必稽吏考之善否而升<lb/>
<pb n="KR4d0024_WYG_040-8b"/>
黜之苟最有可稱則賞亦宜信以爾業文中第累勤蒞<lb/>
官曏參史觀之聨逺賦縣同之政屬周歲閏當較治能<lb/>
即遷本丞實寘通序宜思恪謹以副寵甄<lb/>
　　　高繼隆除諸司使制<lb/>
勑具官高繼隆早服禁聨勤修吏最荐委典戎之任備<lb/>
觀經武之能西垂制衝鈴策為重冝正使名之授往提<lb/>
師律之嚴勉效爾為勿孤余奬<lb/>
　　　韓鑑除祥符縣主簿制<lb/>
<pb n="KR4d0024_WYG_040-9a"/>
勑具官韓鑑早繇䕃補方限選條屬乃家嚴膺吾使任<lb/>
顧蜀道之逺且有庇宗之祈惟赤邑之雄願承勾簿之乏<lb/>
宜旌寵寄俾漸仕階<lb/>
　　　穆思齊除大理寺丞制<lb/>
勑具官穆思齊曉城旦之書而升仕階宰縣同之政而<lb/>
集官最薦章交上參應恩格廷尉之屬丞選甚清用疇<lb/>
爾勞其報余賞<lb/>
　　　陳道古除大理寺丞制<lb/>
<pb n="KR4d0024_WYG_040-9b"/>
勑具官陳道古早修門法來服仕階備丞率於卿聨幹<lb/>
財煩於京務職勞甚著課格當遷理官司平選屬為謹<lb/>
往䖍恩賞勤紹世風<lb/>
　　　柯慶文除著作佐郎制<lb/>
具官柯慶文早决儁科荐居官次逺從州辟勤著吏能<lb/>
屢閲薦章來稱美課約史有貳於仕尤清信吾賞條旌<lb/>
爾成效<lb/>
　　　燕褒除太理評事制<lb/>
<pb n="KR4d0024_WYG_040-10a"/>
勑具官燕褒以爾早縁䕃格參服仕塗預禮蕝之員最<lb/>
成來上陪卿棘之議恩陟宜優徃踐榮階更圖爾效<lb/>
　　　李迪曾祖在欽贈太師制<lb/>
勑王者躬郊廟之祀答神靈之休美莫敢專以明尊上<lb/>
之義孝而能饗蓋達奉先之誠因是廣恩庶能知教矧<lb/>
惟丞弼之舊方均左右之勞用舉徽章賁於曾世具官<lb/>
李迪曾祖贈太師在欽冲懷弗競潛德甚高天爵之修<lb/>
遂忘於君仕家善之積爰啓於孫謀是生忠實之臣薦<lb/>
<pb n="KR4d0024_WYG_040-10b"/>
正鈞衡之位曏辭台路徃殿國藩宜孚渙號之文特霈<lb/>
寵親之澤維師命秩飾壤推榮英魄想存尚克歆荷<lb/>
　　　曾祖母潘氏追封魯國太夫人制<lb/>
勑廼者寳元冬仲景至協辰有事㤗壇昭答靈貺均慶<lb/>
方夏漏澤泉壤所以勸臣勞而惇孝治也具官李某曾<lb/>
祖母潘氏壼儀咸備家範早修謹婦道以可宗監女圖<lb/>
而毋越善祥有報良嗣聿興為時正人作朕賢弼適優<lb/>
賢於邦翰屬展宷於陽郊增崇曲阜之封姑慰幽塗之<lb/>
<pb n="KR4d0024_WYG_040-11a"/>
魄<lb/>
　　　祖令珣贈中書令制<lb/>
勑朕嚴禮紫壇祗祼清廟精意以感故瑞福永况慶澤<lb/>
所被故幽明必通矧公台亮直之臣寵藩翰撫綏之寄<lb/>
宜褒祖德載厚恩章具官李某祖贈太師令珣志行醇<lb/>
深襟懷信實早升仕版進服朝聨當藝祖之開基指僭<lb/>
邦而伐罪屢陳竒策簡在聖心計府商功邦財增羡郡<lb/>
條賦政民瘼必蠲彌嘉異等之勞將圖不次之用位未<lb/>
<pb n="KR4d0024_WYG_040-11b"/>
充量遽歎於云亡善及子孫果彰於有後荐登爰立之<lb/>
任方倚于宣之良肆類克成顯親有典式正鳯池之拜<lb/>
庶光馬鬛之封魂兮有知欽此優命<lb/>
　　　祖母白氏追封<hi>闕</hi>國太夫人制<lb/>
勑郊報之重陟配有嚴朝渙所均上下咸暨推是及先<lb/>
之寵存乎勸後之經具官李某祖母白氏德禀柔明性<lb/>
惇淑茂嬪於令族綽有懿風惟慈德之流光祐孝孫而<lb/>
興緒入為良輔謀必盡忠出殿大邦惠深及物祀儀方<lb/>
<pb n="KR4d0024_WYG_040-12a"/>
舉慶典惟行宜旌祖妣之賢載易國封之大魂而不昧<lb/>
服我恩休<lb/>
　　　祈福道塲白文<lb/>
伏以花雨稱祥適丁於令節貝文演妙䖍奉於眞詮爰<lb/>
擇淨居式延開士贊佛乘之利益助宸厯之鴻長伏惟<lb/>
尊號皇帝陛下仁惠宅中睿明臨下謹天經而惇治設<lb/>
神理以寧人畫象寛刑協敷於邦教斵雕興儉丕變於<lb/>
民風屬端月之肇興願緜區之咸乂羣靈俱泰庶務交<lb/>
<pb n="KR4d0024_WYG_040-12b"/>
修思與黎氓同均瑞福啓法延於紺宇來寳施於丹闈<lb/>
集此勝因仰資盛旦皇帝伏願聖猷永茂皇緒寖昌慧<lb/>
日破昏遐膺於煦育慈雲䕃物畢遂於蕃滋凢居普率<lb/>
之間共洽熈平之化<lb/>
　　　祈福道場功德䟽文<lb/>
伏以金繩闢宇式見於莊嚴貝葉披文爰資於勝利屬<lb/>
聖神之撫運顧景序之方春庶職熈康萬靈和樂順茲<lb/>
佳節䖍禮眞乘修淨供以惟嚴輯善因而彌衍伏望覺<lb/>
<pb n="KR4d0024_WYG_040-13a"/>
慈廣覆慧力周施錫無疆之休增延於睿厯演甚盛之<lb/>
福普及於蒸民凢在幅員永符歸嚮<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0024_WYG_040-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安陽集巻四十<lb/>
</p>
<p>
</p>
  </div>
</body>
</text>
</TEI>
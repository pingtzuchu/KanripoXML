<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻二十四</head>
    <p>
<pb n="KR4d0024_WYG_024-1a"/>
欽定四庫全書<lb/>
　安陽集巻二十四　　　　　宋　韓𤦺　撰<lb/>
　　表狀<lb/>
　　　代三司謝賜内藏庫紬絹表<lb/>
臣某等言准中書門下牒今月八日詔勑伏蒙聖慈於<lb/>
内藏庫特支撥紬絹二百萬疋賜三司者禁財中發實<lb/>
岀於上仁邦計外充蓋無於私積恩須下及慶悚交深<lb/>
中謝竊以乘用之宜聿歸司㑹經費之度咸出縣官惟<lb/>
<pb n="KR4d0024_WYG_024-1b"/>
賦調之有常或荒災而致乏爰崇上術允屬熈辰恭惟<lb/>
尊號皇帝陛下執粹凝圖寳慈敦治茂輯寧人之務<lb/>
精窮觀化之原修八政以厚生遐稽徃喆愛十家而興<lb/>
儉夐軼前徽式是先猷存諸内府量彼地征之入收其<lb/>
嵗取之餘非主羡贏本期均節向以農疇失稔聖慮通<lb/>
權薦捐國帑之珍俾濟公家之急故得高穹監善協氣<lb/>
開祥坐還富庶之風允洽登平之望而猶豐凶在念損<lb/>
益求中戒牟利以傷苛貴寛民而與足誕宣優詔垂察<lb/>
<pb n="KR4d0024_WYG_024-2a"/>
攸司載蠲繒帛之饒更助嵗時之給仰出綸之施惠在<lb/>
罄宇以蒙休臣等備位天臺尸官計部秋豪析利罕詳<lb/>
經世之謀春澤流恩徒樂阜民之化敢不增研心畫祗<lb/>
佩官箴彌修底謹之方益究懋遷之理冀陳薄效少答<lb/>
鴻私臣無任<lb/>
　　　謝知制誥表<lb/>
臣某言伏奉制命特授臣依前起居舍人知制誥者青<lb/>
蒲獻議曾微補衮之勤黃闥程文俄玷演綸之任省譾<lb/>
<pb n="KR4d0024_WYG_024-2b"/>
材之無狀顧成命之已行荷寵兼常撫躬增厲中謝竊<lb/>
以禁扄清切居官為榮帝制坦明作訓攸重向匪機靈<lb/>
敏給才辯高奇善循四禁之規雅擅一時之譽則何以<lb/>
徊翔近掖宣暢鴻猷雍容侍從之聯振復典謨之體宜<lb/>
甄時望以協朝僉如臣者緒迹至孤器姿無取幼奉楹<lb/>
書之誨早親童篆之工幸對聖期復玷辭等藩條闗决<lb/>
罔詳施教之宜儒館並游寖被育材之化擢贊尹京之<lb/>
治易參司㑹之煩首公則勞稽效誠寡庖鋒不振奚彰<lb/>
<pb n="KR4d0024_WYG_024-3a"/>
批窽之能阮族甚貧遂有出麾之志輒露抗章之請方<lb/>
諧為郡之行伏遇尊號皇帝陛下開道求言勵精修政<lb/>
俾停使竹之授留責諫囊之忠越被恩升力思毗益每<lb/>
弗虞於禁忌始自竭於愚駑物論皆危天意無忤逮嵗<lb/>
勞之三易微宂見之一長豈謂聖度包荒宸襟采善俾<lb/>
㳂科選之舊進居辭職之崇躍龍鳳之池亟塵清貫漸<lb/>
鴻鸞之黨榮厠寵班敢不磨鈍忘疲修方匪懈誥令之<lb/>
出勉追深厚之風名節所持靡蹈諛邪之徑庶盡捐軀<lb/>
<pb n="KR4d0024_WYG_024-3b"/>
之報仰酬當扆之仁臣無任<lb/>
　　　謝降御前劄子表<lb/>
臣某言遞中降到御前劄子二道伏蒙聖慈以近為賊<lb/>
犯渭州山外亡失主將具狀待罪許臣别圖來效以刷<lb/>
前恥者敗軍有法本不期貸責效以恕使得盡死中謝<lb/>
伏念臣識暗經逺才屈任重偶以童篆末技優竊科等<lb/>
幸遇天下無事方垂徹警專修俗吏之業罕究兵家之<lb/>
學屬以羌落背惠王師興伐朝廷用不求備俾參西略<lb/>
<pb n="KR4d0024_WYG_024-4a"/>
臣自念狂賊桀驁邊民被毒人無愚知奮身願效况臣<lb/>
粗識忠義能不憤激故受命引道無敢固辭赴職已來<lb/>
朝計夕慮思有所立上寛聖懷以至馳奏廷中方授成<lb/>
算還趨塞上亟整師屯而兇渠併兵親犯隴外臣素料<lb/>
其至先集衆軍猶慮勢分遣其齊進不謂諸將恃勇致<lb/>
此敗覆雖指縱可驗似不媿心而職事有隳理當請罪<lb/>
伏蒙尊號皇帝陛下燭幽垂察含垢示慈謂李廣數奇<lb/>
非由失計孟明三敗終能贖過薦頒温詔許竭後勤臣<lb/>
<pb n="KR4d0024_WYG_024-4b"/>
敢不嘗膽以思枕戈自勵劇冦尚在豈還朝之可期素<lb/>
志未伸庶捐驅而後己臣無任<lb/>
　　　謝復官表<lb/>
臣某言九月二十七日樞宻院遞到告勑各一道伏蒙<lb/>
聖慈授臣起居舍人者謀軍而敗獲罪當然使過以恩<lb/>
勸功斯在寵光所暨媿慄無從中謝伏念臣稟賦顓庸<lb/>
緒迹寒替偶緣末學誤中甲科驟歴榮階繼塵劇任奉<lb/>
身以直居職惟公逐巧者目為愚夫養高者謂之俗吏<lb/>
<pb n="KR4d0024_WYG_024-5a"/>
出於聖監擢備諫員荷寵既深獻誠必盡屢刺權豪之<lb/>
失不虞家族之危仰恃含容僅逃放逐逮易官於注筆<lb/>
旋書命於詞垣自右蜀告饑高奴覆將薦驅使傳親諭<lb/>
國靈有利輒言無疵不去所期還闕少遂息肩朝廷以<lb/>
未殄賊巢方開帥府進預樞機之直俾參經畫之權雖<lb/>
兵旅之宜素非習練而人臣之節當冐險艱拜命引塗<lb/>
忘軀徇難周旋邊徼蒙犯雪霜薦賞武材則罷懦者皆<lb/>
忌激揚忠憤則苟且者如讐一昨平凉之西酋虜來冦<lb/>
<pb n="KR4d0024_WYG_024-5b"/>
臣聚師以待定謀而行偏校爭先弗遵於節度衆寡莫<lb/>
敵終及於撓亡讒胥競搖怨府交發諍臣論事亦謂當<lb/>
誅宸眷念勤獨明非謬止從削秩尚委典城惟茲天水<lb/>
之雄式控隴闗之要氐羌雜處輿賦甚繁臣寢不及時<lb/>
食忘其味力圖後效勉贖前辜重裘禦寒姑自修而作<lb/>
誡積毁銷骨實衆口之未平不謂睿聽通微宸襟錄舊<lb/>
特申昭洗亟復舊聯顧蕞質之再生諒煩言之寖弭斯<lb/>
蓋伏遇尊號皇帝陛下體天育物以器任人謂獵犬無<lb/>
<pb n="KR4d0024_WYG_024-6a"/>
功匪自指縱之誤覆盆委照遽開日月之明庶令負釁<lb/>
之臣得遂棄瑕之用敢不精研䇿慮謹布教條明斥堠<lb/>
以謹邊勵貔貅而禦侮収桑榆之木或振翼之可期竭<lb/>
犬馬之誠誓填壑之為報臣無任<lb/>
　　　謝轉官充秦鳳路經略安撫招討使表<lb/>
臣某言十月二十日馬遞到告勑各一道伏䝉聖慈特<lb/>
授臣尚書禮部郎中依前充樞宻直學士知秦州兼秦<lb/>
隴州鳳翔府階成州路馬步軍都部署兼經略安撫㳂<lb/>
<pb n="KR4d0024_WYG_024-6b"/>
邊招討等使者秩進儀曹任專閫寄寵靈不次震慄無<lb/>
從中謝伏念臣稟識至卑賦才甚短早緣薄技濫竊儁<lb/>
科亟踐顯塗力陳拙效徒能辦職本不知兵屬羌落之<lb/>
背恩命王師而興伐俾參戎略猥貳帥權慙無制勝之<lb/>
謀終抵敗軍之罪貶官以勸尚獲保邊乘障盡勤遽叨<lb/>
復職方思䇿勵少謝矜全豈謂廟算更張塞垣分制重<lb/>
遷官次增峻使名荷委注之至優懼虚孱之不振此蓋<lb/>
伏遇尊號皇帝陛下本仁御俗貴恕使臣謂駑蹇之材<lb/>
<pb n="KR4d0024_WYG_024-7a"/>
或期於逺到庶樸忠之節可責於後圖遂此甄升許其<lb/>
輸盡謹當博訪碩畫講求善經明賞罰以御軍濟恩威<lb/>
而撫俗冀樹涓埃之績仰酬旒扆之私<lb/>
　　　謝改觀察使表<lb/>
臣某言今月九日樞宻院遞到告勑各一道伏蒙聖慈<lb/>
授臣前件官者當兵旅之任姑欲正名付亷察之權誠<lb/>
非稱職被恩不次以榮為憂中謝竊以帥十國而為連<lb/>
蓋資屏翰長萬夫而觀政宜拔英豪儻容濫居曷濟國<lb/>
<pb n="KR4d0024_WYG_024-7b"/>
事伏念臣以儒承業以文干用偶預儁選擢亞舉首恥<lb/>
緣科級坐取貴塗凡𨽻官曹絶去苟且以至參京邑之<lb/>
劇贊泉刀之繁諫署竭愚詞掖書命處身必以其道出<lb/>
言不敢及私心切愛君遂忘於己禍性專任直弗虞於<lb/>
衆嫉屢犯禁忌久當放流時人甚危聖意彌簡而自凶<lb/>
渠背惠西府置官不圖妄庸亦備推擇驟進直樞府俾<lb/>
參畫於戎事夙夜以報庶揚天聲偏佐之專卒墮虜計<lb/>
尚徙邊而薄罪徒補過以盡勤惟秦之雄為塞甚重控<lb/>
<pb n="KR4d0024_WYG_024-8a"/>
制六郡覊屬雜羌旁扼冦衝俯臨闗要臣但能招懷種<lb/>
落訓戢營屯起城壘以安人平獄市而清訟斥候斯謹<lb/>
備豫必周為術固疎責實安在朝廷既已遷復官次增<lb/>
重使名臣之非才大越涯分不謂薦膺異數益峻寵階<lb/>
即為治之本邦委觀風之茂寄私門胥慰物論稱優此<lb/>
蓋伏遇尊號皇帝陛下若古宣猷宜人開化究弛張之<lb/>
大體恢綏御之逺略致兹頑朽繼荷采甄重念臣素匪<lb/>
將家早塵詞等平進之漸往式具存誠以疆鄙未安忠<lb/>
<pb n="KR4d0024_WYG_024-8b"/>
憤攸激力冐艱險志平僣狂顧軀命之可捐豈資品之<lb/>
為較奪鳳池而不賀前哲堪嗤刺貊庭之無功羣言是<lb/>
恤惟祿廩之加厚非寒素之所貪敢不精練武經日求<lb/>
勝算指縱加審扞防必嚴與賊俱全是焉深愧為噲等<lb/>
伍烏敢自羞或稍著於微勞願特還於舊物誓堅死節<lb/>
仰答宸私臣無任<lb/>
　　　謝賜詔書示諭表<lb/>
臣某言樞宻院遞到詔書一道伏蒙聖慈諭臣已除本<lb/>
<pb n="KR4d0024_WYG_024-9a"/>
州觀察使且從廩秩之優益慰戎行之望者成命之行<lb/>
庶乎開曉温言以及賁若龍光惟素志之所存懼清𠂻<lb/>
之未悉敢茲陳露良切震兢中謝伏念臣早以藝文妄<lb/>
干祿仕幸遇尊號皇帝陛下首臨軒陛優擢科名序進<lb/>
之階前規盡在而臣乃情吏事盡力公家自結聖知了<lb/>
無私援一昨羌酋背義帥府須才誤置選中即馳塞下<lb/>
經畫遷徙通踰三朞為國之謀固無云補在臣之分亦<lb/>
用傾竭鄉膺督護之任已明委注之隆不期霈恩又出<lb/>
<pb n="KR4d0024_WYG_024-9b"/>
非望驟易樞廷之直俾分連帥之權臣授寵無名撫躬<lb/>
自度不敢逺稽典故上凟睿聰竊記陛下纂極以來此<lb/>
例甚少李維李士衡以老疾榮俸陳堯咨以侈性尚豪<lb/>
並遭遇承平各充其欲故議者惜臣茲授謂匪羙遷臣<lb/>
但以處不避汚事上之節讓而就賤守道之常當朝廷<lb/>
憂邊之秋非臣下擇官之日辭之則有可疑之迹掇希<lb/>
求進用之嫌授之則有從權之名協軍旅稱呼之便况<lb/>
國家推公興治任人有次必不令臣永沉武列老於疆<lb/>
<pb n="KR4d0024_WYG_024-10a"/>
垂或薄效之可甄宜舊物之來復臣是以難於拒免泰<lb/>
然居職今承詔諭之意專示廩秩之優緣臣清白奉身<lb/>
出於門法豈牽豢養之厚自損名節之高茲為伍於冗<lb/>
流冀同心於外禦伏望皇帝陛下考勸功之法擴知臣<lb/>
之明察臣甘去近聯主於恭順謂臣即當重祿靡在貪<lb/>
饕儻一辨於愚誠誓愈堅於忠報臣無任<lb/>
　　　辭免諫議大夫表<lb/>
臣某言今月九日三班借職趙九臯齎到官告勑牒各<lb/>
<pb n="KR4d0024_WYG_024-10b"/>
一道伏蒙聖慈授臣樞宻直學士右諫議大夫者萬樞<lb/>
之府更直為榮七諍之班在官惟重厠舊聯而甚寵當<lb/>
新秩以無名理有未安讓非敢飾中謝伏念臣早繇孤<lb/>
直誤記聖𠂻粗幹米鹽之煩本無軍旅之學而自勉膺<lb/>
中詔來捍西垂三載於茲寸功莫就雖天仁所覆姑務<lb/>
貸全而疆事不修何施面目惟徇忘身之節絶萌干進<lb/>
之心向奉制函就更亷印從權為便稱職誠非辭避靡<lb/>
諧塵竊増愧一昨冦侵隣道移督援師徒號萬兵之行<lb/>
<pb n="KR4d0024_WYG_024-11a"/>
無及一毫之助遂使國威重挫虜氣益驕蓋臣不能乘<lb/>
間襲歸應機取勝上軫旰宵之慮合從斧鉞之誅豈謂<lb/>
伏䝉尊號皇帝陛下過采虚聲亟申褒典顧敗軍之若<lb/>
是豈行賞之為宜孰可自欺固有公議重念臣爰從郎<lb/>
署獲改使名幸近職之己還冀前官之并授儻加異數<lb/>
實紊彜章伏望皇帝陛下念邊鄙之未寧謂沮勸之當<lb/>
謹止復禮曹之命特停諫省之遷如此則犄角禦戎更<lb/>
求於實效糜捐報國益勵於愚𠂻其所賜告勑臣未敢<lb/>
<pb n="KR4d0024_WYG_024-11b"/>
進納干冐旒冕臣無任<lb/>
　　　涇州謝差中使宣諭表<lb/>
臣某言今月九日入内内侍省内侍殿頭李允亨至伏<lb/>
蒙聖慈傳宣為日近差除兩地臣僚未差除間己指揮<lb/>
中書劄記候將來邊事稍寜詔卿用在兩地非擬議亦<lb/>
非臣僚奏舉特出朕意宣諭卿知兼令臣宻舉臣僚代<lb/>
臣邊任者聖眷特深將圖不次之用臣愚屢省竊懷失<lb/>
職之憂於義當陳斯言敢妄中謝伏念臣西畫疆事於<lb/>
<pb n="KR4d0024_WYG_024-12a"/>
今累年雖勵敢為之心曾微必勝之效偏禆失律既有<lb/>
罪而不誅援助發兵復無功而被賞尚畀中權之峻仍<lb/>
兼四路之崇恩重報輕任隆材譾捐軀以義乃身膏氐<lb/>
斧之秋歸闕何顔絶生入玉闗之望豈謂伏蒙尊號皇<lb/>
帝陛下仁惟及逺道本推公因弼臣拜命之初念窮塞<lb/>
宣勞之久宻加寵諭前許近司斷自清𠂻不緣它議顧<lb/>
蒙鄙之榮而良厚於國家之慮則非長蓋以逆昊約和<lb/>
未分誠詐宿師經戰僅起瘡痍臣與范仲淹日極謀惟<lb/>
<pb n="KR4d0024_WYG_024-12b"/>
粗詳方略願少寛於銜勒得自竭於嵗時庶能施尺寸<lb/>
之勤上以副朝廷之寄如其禦戎無狀曠日為虞則乞<lb/>
擇材傑之臣使之為代明竄殛之典以警在邊臣固不<lb/>
敢先自舉官涉於希進唯幸高明之鑑俯矜切至之誠<lb/>
臣無任<lb/>
　　　賀皇子降生表<lb/>
臣某言伏覩進奏院報皇子降生者穹昊垂休元良載<lb/>
誕累盛之期増赫重暉之采罙光凢在幅員率同慶躍<lb/>
<pb n="KR4d0024_WYG_024-13a"/>
中謝伏以尊號皇帝陛下睿明正統兢翼凝猷紹三后<lb/>
之丕基覽八紘之洪緒旰宵求治勤儉化民果聖嗣之<lb/>
寖昌示璿源之滋衍吹銅導氣式協於嘉辰齒胄從師<lb/>
即成於懿德永扶天業克耀儲闈臣恪守窮邊竊聆熈<lb/>
事預班朝之列莫趨交㦸之嚴輸就日之誠徒效傾葵<lb/>
之意臣伏限官守在逺不獲蹈舞闕庭臣無任<lb/>
　　　遷葬求郡謝賜批答不允表<lb/>
臣某言伏蒙聖慈以臣上表陳乞知相州或近鄉里一<lb/>
<pb n="KR4d0024_WYG_024-13b"/>
郡躬親營護墳域特降詔㫖不允許臣襄宅有期即當<lb/>
暫往者請郡以奉先瑩雖違素願賜告以護親葬亦示<lb/>
優恩粗安人子之誠特出聖宸之惠中謝伏念臣曏繇<lb/>
睿選擢貳樞庭方圖報以盡勤敢求安而自逸蓋以早<lb/>
從稚嵗二親則亡暨竊榮階諸兄繼謝比緣西事久在<lb/>
兵間顧封樹之未諧每肺肝之如割逮塵重任正偶利<lb/>
年尋得地於故鄉已涓辰於遠日臣嘗私自省度至於<lb/>
再三視輤車而弗親行實孝心之不忍處近位而求便<lb/>
<pb n="KR4d0024_WYG_024-14a"/>
假必物議之有云與其貪寵以抑情孰若避賢而申志<lb/>
是以輒由𠂻而露奏冀解職以為藩豈謂伏蒙尊號皇<lb/>
帝陛下念進退之匪輕欲公私之克濟曲頒綸詔親諭<lb/>
玉音俾襄事之如期即馳騶而暫往感深存殁榮耀搢<lb/>
紳敢不砥節愈堅挺身思奮佗人之憚行者臣不憚佗<lb/>
人之難言者臣必言儻犬馬之未先誓糜捐而無避臣<lb/>
無任<lb/>
　<lb/>
<pb n="KR4d0024_WYG_024-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安陽集巻二十四<lb/>
</p>
<p>
</p>
  </div>
</body>
</text>
</TEI>
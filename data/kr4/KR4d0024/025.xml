<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻二十五</head>
    <p>
<pb n="KR4d0024_WYG_025-1a"/>
欽定四庫全書<lb/>
　安陽集巻二十五　　　　　宋　韓琦　撰<lb/>
　　表狀<lb/>
　　　揚州謝上表<lb/>
臣某言伏蒙聖恩授臣資政殿學士知揚州事已於四<lb/>
月五日到任上訖臣繆參樞筦無補盛明人言已騰君<lb/>
量猶恕秘殿之資甚寵廣陵之寄絶優過爾被恩得無<lb/>
懷媿中謝伏念臣樸忠守道天賦難移孤直任真聖知<lb/>
<pb n="KR4d0024_WYG_025-1b"/>
有素常以親逢亨運早厠清塗不宜因循以負驅䇿屢<lb/>
膺繁劇之任偶逃罷軟之譏自元昊僭狂西垂震動乃<lb/>
承人乏薦領帥權雖無成功實盡死節不意曲矜久次<lb/>
擢忝近司固讓莫諧竭愚思效凢陳鄙議皆出至誠慮<lb/>
邊計則冐朋黨之疑斷國論則恥依阿之說㑹憸人之<lb/>
肆忿窺時事以興誣爰從親葬之還獲視篋書之謗既<lb/>
詳矯妄因得指陳願付宰樞示於臺諫閲茲虚罔之狀<lb/>
即驗中傷之情臣自以叨備臣隣乃來詆訾不可更塵<lb/>
<pb n="KR4d0024_WYG_025-2a"/>
重任有玷公朝尋伏私居乞行顯罷伏蒙尊號皇帝陛<lb/>
下察無他過尚錄舊勤深惟進退之間必存堂陛之體<lb/>
俾兼羙職出守便藩舟楫安流浹旬受署重念朝廷求<lb/>
治疆鄙僅寧臣内不能協贊籌帷精講致平之䇿外不<lb/>
能周旋塞壘力營預備之謀而乃宴處名城坐尸厚俸<lb/>
庇親自足臨政少憂於臣身則粗安在臣志則未報敢<lb/>
不導宣寛詔慰撫編氓米鹽之務必親獄市之繁無擾<lb/>
士師當黜固枉道以弗為即墨免烹諒毁人之終辨誓<lb/>
<pb n="KR4d0024_WYG_025-2b"/>
稟不渝之操仰酬惟睿之仁<lb/>
　　　謝轉給事中表<lb/>
臣某言今月二十七日進奏院遞到勅牒一道官告一<lb/>
通伏蒙聖慈授臣給事中仍放朝謝者官以嵗稽雖存<lb/>
著令賞非功懋曷弭羣言引讓則取疑於未成受命則<lb/>
不勝其多媿惕焉屢省莫知所安中謝伏念臣幸偶聖<lb/>
朝早塵科等常恥養高而圖貴近每願竭節以報國家<lb/>
周旋俗吏之為激切諫囊之論不虞擯斥蓋恃聰仁以<lb/>
<pb n="KR4d0024_WYG_025-3a"/>
至去禁掖而即邊戎捨儒冠而服武弁唯殫千慮冀緩<lb/>
憂勞敢有一言輒辭危難逮羌人之送欵承召節以來<lb/>
朝擢貳機繁無容懇避愛上之心愈篤忤時之咎寖彰<lb/>
尚頼保全許均優逸自膺淮海之任實居呉粤之衝城<lb/>
閈隳殘姦訛固結既思繩葺必務躬親常人所非則曰<lb/>
未詳大體微臣自視可以少贖素餐僅涉再朞率無治<lb/>
狀豈謂伏蒙尊號皇帝陛下廓天地之量錄日月之勞<lb/>
申舉舊章進升寵秩拜於𤨏闥更視深嚴刺以貊庭重<lb/>
<pb n="KR4d0024_WYG_025-3b"/>
貽嗤誚敢不動思合道守不易方惟忠義之所存在始<lb/>
終而一致期於效死庶可酬恩臣無任<lb/>
　　　揚州謝賜歴日表<lb/>
臣某言伏蒙聖慈賜臣慶歴七年御製崇天萬年厯一<lb/>
巻者臣聞古諸侯受天子之朔必藏諸祖廟月用餼羊<lb/>
之禮告而行之所以謹王正而重民事也國家統一區<lb/>
夏治歴惟精以時頒宣率土奉順中謝恭惟尊號皇帝<lb/>
陛下則二儀而著典協四氣以行令親垂聖訓布於萬<lb/>
<pb n="KR4d0024_WYG_025-4a"/>
方臣任忝列藩欽承大法敢不敷明上意以勸境内使<lb/>
民知龍見日至之次東作西成之期用洽和平式符化<lb/>
育臣無任<lb/>
　　　賀鴻慶宫奉安三聖御容禮畢表<lb/>
臣某言伏覩南京鴻慶宫奉安三聖御容禮畢者商邱<lb/>
之地王業所興乃迹舊規以新原廟圖三后顒昻之表<lb/>
申四時怵惕之懷熈事克成普天同抃中謝伏惟尊號<lb/>
皇帝陛下以唐堯之仁睦親族以虞舜之孝事祖宗道<lb/>
<pb n="KR4d0024_WYG_025-4b"/>
格至平民知大順而猶慮列聖之游有所未奉盡物之<lb/>
薦有所未䖍經制或隳清𠂻是念乃眷别京之重實惟<lb/>
開國之基靖館夙嚴睟容攸宅再謀崇葺式示欽承僝<lb/>
功之初展禮咸備事遵簡約本達於至誠天之監臨宜<lb/>
輔於盛德臣限拘官守不獲奔赴闕庭臣無任<lb/>
　　　鄆州謝上表<lb/>
臣某言伏蒙聖慈就差臣知鄆州軍州事已於今月五<lb/>
日到任上訖須句重地為國東屏宜擇名臣宿望委之<lb/>
<pb n="KR4d0024_WYG_025-5a"/>
鎮臨輕付匪才懼不勝任中謝臣聞人之所稟也非大<lb/>
賢哲不得其全故黄霸長於治人及入為輔弼則風烈衰<lb/>
焉何則材有所偏而用有所適也是以聖王在上馭臣布<lb/>
職必以器而使之伏念臣樸戇鄙陋無一可取徒識忠義自<lb/>
謂難奪邇者處煩劇備邊瑣效死以報或有塵露之益<lb/>
豈謂伏䝉皇帝陛下特加憐察謂可倚任擢在樞府與<lb/>
聞國議臣不敢渝其所守愈思自竭而識闇才拙動取<lb/>
乖忤宜從擯斥復荷矜全治揚二年乃免過咎尚承恩<lb/>
<pb n="KR4d0024_WYG_025-5b"/>
記移此便藩臣已舉家乗舟由清河路不一月日直抵城<lb/>
下雖冒大暑不知其勞土風甚淳官事亦簡在臣所得為<lb/>
幸實多昔賢治人之長非臣敢及庶能宣朝廷寛大之<lb/>
詔令百姓知上意慈仁不使貪苛之吏外凟風化夙夜惟<lb/>
念以勤撫恤冀有補助少贖素餐臣無任云云<lb/>
　　　成徳軍謝上表<lb/>
臣某言伏䝉聖慈就差臣知成徳軍府事已於今月三<lb/>
日到任上訖東藩五月粗舉政條北道一麾亟更守任<lb/>
<pb n="KR4d0024_WYG_025-6a"/>
以忠則忘奔走之苦以才則誤寄責之深撫已一思悸<lb/>
汗交集中謝伏念臣從官素拙立朝至孤獨膺聖知遂<lb/>
玷樞近嚮諧補郡之逸益懋首公之勤而自滿嵗淮南<lb/>
改州汶上顧日月之未幾亦吏民之頗安弗遑定居驟<lb/>
爾易地此蓋伏遇皇帝陛下軫守方之念推任舊之誠<lb/>
乃眷常山之雄實握全趙之勝將帥未明於紀律士卒<lb/>
或稔於惰驕付以懦庸俾之振葺狡兔未死再圖獵犬<lb/>
之勞謗虎本無已判市人之妄敢不究綏靖之理裁訓<lb/>
<pb n="KR4d0024_WYG_025-6b"/>
戢之宜塞柝外嚴不忘於備豫邊囊入奏動審於事機<lb/>
少分宵旰之憂庶有塵露之益臣無任云云<lb/>
　　　定州謝上表<lb/>
臣某言伏蒙聖慈就差臣充定州路都部署兼安撫<lb/>
使兼知定州軍州事仍降詔㫖不許辭免已於今月十<lb/>
四日到任上訖竊以中山控邉素號雄重地形坦易<lb/>
無坂澤之阻先時虜騎入寇必趨是塗故國家常聚<lb/>
重兵擇名將以制其衝自約和以来不忘備預至於守<lb/>
<pb n="KR4d0024_WYG_025-7a"/>
帥之任未常輕以屬人然而敝稔於因循兵驕於閑放<lb/>
聖慮經遠赫然改圖當此之時臣謂宜得文武兼備之<lb/>
才使撫靖而訓輯之不意猥以及臣臣退自省度懼不<lb/>
能副朝廷寄責之重避讓莫獲無所措躬中謝伏念臣<lb/>
徒守樸忠無他績效一辭樞柄三易郡符兢兢營職苟<lb/>
脱罪咎豈謂伏蒙尊號皇帝陛下天地之度愛而全之<lb/>
念求舊以惟人不使人而求備於北道更制之始首膺<lb/>
選用荷恩誠厚量力固憂况今敵人講歡務敦大信<lb/>
<pb n="KR4d0024_WYG_025-7b"/>
經畫之任最為難處凡百措置不可黙然而或必振頽<lb/>
綱則張皇之沮及遂仍故態則宴安之患深伏望皇帝<lb/>
陛下究易調之原察理繩之漸少寛銜䇿俾盡驅馳事<lb/>
或建明特加財察臣敢不外圖扞蔽中戢營屯動存機<lb/>
慮之先或有萬一之補忘身徇國此臣夙心臣無任<lb/>
　　　謝賜禁中銀救濟饑民表<lb/>
臣某言入内供奉官高懷政齎勅到州伏蒙聖慈支賜<lb/>
禁中銀五千兩令變轉救濟闕食人民者天運難測固<lb/>
<pb n="KR4d0024_WYG_025-8a"/>
有流行之災民食弗充上貽宵旰之慮不責大農之給<lb/>
特疏中禁之財濟此殣荒出乎仁惻中謝臣聞堯水湯<lb/>
旱非政之使然金穰木饑乃嵗有常次故王者能察時<lb/>
囏阨閔俗困虚必裁救恤之宜遂亡捐瘠之苦伏惟尊<lb/>
號皇帝陛下以憂勤嗣大業以約儉恢永圖德無逺而<lb/>
不柔惠雖微而必浹宜膺敷錫以格太寧而涉夏以來<lb/>
苦雨為沴唯茲北道最失西成納隍深軫於聖懷振廩<lb/>
重侵於經費即馳使指遠諭宸慈且頒内府之珍以續<lb/>
<pb n="KR4d0024_WYG_025-8b"/>
翳桑之命天之肆害方不堪其怨咨上所施恩已頓寛<lb/>
於餓殍臣才非通敏任忝撫綏奉詔札之丁寧痛農疇<lb/>
之乏絶敢不躬宣睿旨申誡屬封期共拯於疲羸使咸<lb/>
知於愛育臣無任<lb/>
　　　謝賜詔書奬諭表<lb/>
臣某言七月二十五日進奏院遞到詔書一道伏蒙聖<lb/>
慈為去年河北艱食人户流亡以臣擘畫拯救特賜奬<lb/>
諭者北土之饑近嵗未有非上之大恩過於天地則民<lb/>
<pb n="KR4d0024_WYG_025-9a"/>
之衆命委諸溝壑顧守臣之所竭惟君命之是虔忽被<lb/>
詔襃得無心愧中謝伏念臣賦才甚短為政少通自易<lb/>
塞垣即逢水害流庸以死者皆是饘粥而濟者幾何洩<lb/>
官廩以從權則文符之交戻破郡豪而取辦則城野之<lb/>
俱空故於賑䘏之方務適公私之便其利博則或時而<lb/>
冒禁所益衆則不敢以愛身職雖盡勤患且奚救幸遇<lb/>
尊號皇帝陛下深惟邦本上惻睿慈以斯民未安為大<lb/>
憂以經費少侵為末事德音一發罷悴頓蘇使傳交馳<lb/>
<pb n="KR4d0024_WYG_025-9b"/>
慰存良厚訖蒙再造盡出至仁而臣任沗撫綏嵗罹艱<lb/>
厄莫副旰宵之念坐貽尸曠之羞敢謂聖度兼容宸聰<lb/>
過聽特示璽書之勸蓋為邊部之光臣敢不載䇿駑孱<lb/>
動思奬朂當此饉災之後更圖安集之宜使閭里之間<lb/>
漸期復貫則疆垂之下自亦無虞稍脱罪誅茲為報塞<lb/>
臣無任<lb/>
　　　辭免資政殿大學士第一表<lb/>
臣某言今月二十四日三班借職劉仲舉齎到官告勅<lb/>
<pb n="KR4d0024_WYG_025-10a"/>
牒各一道伏蒙聖慈授臣依前官資政殿大學士仍賜<lb/>
對衣金腰帶鞍轡馬者聖人求舊時則推恩臣子叨榮<lb/>
固宜審分禮當必讓罪亦何逃中謝伏念臣立於朝廷<lb/>
粗有本末徒以樸忠而自信不虞世俗之多違自邇清<lb/>
光暨參宻輔出一語則思於助治無一事有渉於進身<lb/>
寵祿未安每愧焉而懇避艱危所任必奮然而願行唯<lb/>
聖則知非臣敢妄而况朅來朔塞僅越嵗朞敵可慮而<lb/>
為䇿且迂民大歉而所活能㡬上孤寄委日益羞慙豈<lb/>
<pb n="KR4d0024_WYG_025-10b"/>
謂伏蒙尊號皇帝陛下道貴函容愛深體貌特峻殿宸<lb/>
之職俾圖疆場之勤雖君賞所加欲示眷懷之厚而臣<lb/>
功何在豈無亷恥之思伏望皇帝陛下俯照孤心與全<lb/>
素節亟追成命以協至公如此則執二柄以御邦無傷<lb/>
勸沮存一心而報上更誓麋捐其告勅等見令差來使<lb/>
臣収管聽候指揮干冒宸嚴臣無任<lb/>
　　　第二表<lb/>
臣某言近者伏蒙聖恩授臣資政殿大學士尋上表陳<lb/>
<pb n="KR4d0024_WYG_025-11a"/>
讓今准中書劄子奉聖旨不許辭讓者賞出無名讓期<lb/>
得請臣誠至激詔意未俞敢再犯於嚴誅冀必如於素<lb/>
志中謝伏念臣逢辰已幸圖報且輕苟在上知其用心<lb/>
使得盡力雖終身處以舊祿固足為榮况此守邊僅方<lb/>
踰嵗都無績效可副旌疇竊惟河朔之間時乃饉災之<lb/>
後天之祐聖有意以寤於國家聖以答天最大者明乎<lb/>
賞罰儻容叨越是紊經常伏望尊號皇帝陛下道本無<lb/>
私治先有勸不以一臣之小愛而傷四海之大公特寢<lb/>
<pb n="KR4d0024_WYG_025-11b"/>
誤恩以符清議使飾偽者聞風而自沮守道者知分而<lb/>
獲安則疆場雖勞是甘於白首雪霜更厲不變於丹心<lb/>
其所賜告勅今附遞進納臣無任<lb/>
　　　謝表<lb/>
臣某言三班借職劉仲舉齎到官告勅牒各一道伏蒙<lb/>
聖慈授臣資政殿大學士仍賜對衣金腰帶鞍轡馬及<lb/>
奉聖旨不許辭讓者賞既優而未諭蓋省無勞讓雖至<lb/>
而復當固非獲已惟進退之難處在斯須而弗安中謝<lb/>
<pb n="KR4d0024_WYG_025-12a"/>
伏念臣才本無他志期有立常覽古人之忠義以至於<lb/>
涕零矧逢真主之聖明是堅於死報山海之大何益犬<lb/>
馬之誠則然故入贊樞機必乃情於萬務出居屏翰亦<lb/>
盡力於一方圖富貴豈臣之本心竊祿位是臣之深恥<lb/>
惟茲守塞僅甫踰年徒能革兵之墮驕無以救民之刓<lb/>
敝過為之慮動則幾於闊疎苟幸其安日可須於罪黜<lb/>
豈謂伏蒙尊號皇帝陛下天地之度堯舜其仁謂内外<lb/>
雖殊孰差於輕重簪履至賤尚惜於墜遺乃眷舊臣咸<lb/>
<pb n="KR4d0024_WYG_025-12b"/>
均寵數不圖庸近亦玷襃榮重躋祕殿之聯實駭愚儒<lb/>
之守避焉而弗獲其請受焉而莫得其名再叩慈宸則<lb/>
有飾偽背時之謗遂塵美職則有無功冒進之譏與其<lb/>
違衆而取嫌曷若被恩而思效傴僂承命慙羞在顔臣<lb/>
敢不服夙夜之勤副國家之遇方垂無事奚由奮勇以<lb/>
答君鼎鑊在前誓不臨危而變節臣無任<lb/>
　　　謝轉禮部侍郎表<lb/>
臣某言今月十六日進奏院遞到勅牒一道官誥一通<lb/>
<pb n="KR4d0024_WYG_025-13a"/>
蒙聖慈授臣尚書禮部侍郎加食邑五百户仍放朝謝<lb/>
者禮成合宫澤被率土蓋興久墜之典則有非常之恩<lb/>
凡在庶工皆踰素望中謝恭惟尊號皇帝陛下法古堯<lb/>
舜致時成康以大孝奉乎祖宗以至誠答乎天地曠絶<lb/>
之儀罔不講吉蠲之薦罔不躬而猶慮孝有所未申誠<lb/>
有所未達乃訪總章之舊式因路寢之嚴享太微之精<lb/>
兼盡報天之意配文考之聖參修事祖之勤逮訖明禋<lb/>
亟覃殊慶第錫官師之寵且推福祚之餘而臣竊守邊<lb/>
<pb n="KR4d0024_WYG_025-13b"/>
遐薦罹嵗饉駿奔率職既莫助於國容愛利及人曾未<lb/>
寛於上顧不謂均禧之始亦膺進秩之榮當有位之交<lb/>
歡理難獨讓揣無功而自訟内實多慙敢不益勵朴忠<lb/>
勉驅駑猥疆垂効力雖終老以無辭旒扆知臣在殞生<lb/>
而孰報臣無任<lb/>
　　　謝加觀文殿學士再任表<lb/>
臣某言今月二十五日姪男太常寺太祝正彦齎到官<lb/>
告勅牒各一道伏蒙聖慈授臣依前行尚書禮部侍郎<lb/>
<pb n="KR4d0024_WYG_025-14a"/>
充觀文殿學士仍令再任及放朝謝者滿嵗復留己示<lb/>
寄邊之重議功無實何勝進職之優荷信任則義不可<lb/>
辭拜光寵則愧無容地中謝伏念臣賦性專樸遭時盛<lb/>
明過蒙仁聖之誤知唯恐忠義之不足二垂所效一紀<lb/>
於茲挺然思報於國家倐爾已成於衰病究疆場之事<lb/>
幾寢食之俱忘於進取之心固夢寐之無及矧此中山<lb/>
之㑹最居北狄之衝自分道而新睿圖以非才而叨帥<lb/>
任當兵卒横驕之後乘嵗時凶歉之餘得不世出之賢<lb/>
<pb n="KR4d0024_WYG_025-14b"/>
猶難訓治使甚愚者之慮奚足戢安遽越代期分甘公<lb/>
黜豈謂伏蒙尊號皇帝陛下天無不覆器之使人念考<lb/>
績之踰時貴守方之有法深惟古制莫重久官將垂經<lb/>
逺之規寢革數遷之敝特申褒典更責後勤任不辭難<lb/>
蓋推誠之所激讓非中理雖冒賞以無嫌敢不益謹備<lb/>
虞動存綏靖俾吏民之愈信致師旅之増和生入玉關<lb/>
可誚前人之隳志心居魏闕不忘疎迹之愛君苟未挂<lb/>
於吏文終有禆於廟勝臣無任<lb/>
<pb n="KR4d0024_WYG_025-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0024_WYG_025-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安陽集巻二十五<lb/>
</p>
<p>
</p>
  </div>
</body>
</text>
</TEI>
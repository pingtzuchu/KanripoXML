<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻二十</head>
    <p>
<pb n="KR4d0024_WYG_020-1a"/>
欽定四庫全書<lb/>
　安陽集巻二十　　　　　　宋　韓𤦺　撰<lb/>
　　律詩二十七首<lb/>
　　　次韻答趙少師以南京永夀禪院主僧崇祐於<lb/>
　　　　新鐵鑄佛大殿後建堂冩真於其中<lb/>
懷德思人始繪容不縁斯舉理難窮兎園何有安民迹<lb/>
鷲嶺兼無護法功名姓不傳勲閣上儀形徒入梵祠中<lb/>
願更此誤圖公像公行宜居極樂宫<lb/>
<pb n="KR4d0024_WYG_020-1b"/>
　　　次韻答提舉劉司封見訪<lb/>
琳館優閑禄隠郎髙懷存舊寵吾鄉觀梁共且希魚樂<lb/>
巢閣終應待鳳翔囊疏一時驚慄慄殿楹常記日堂堂<lb/>
忠言非久回宸慮坐見無為拱舜廊<lb/>
　　　次韻和文潞公題王右丞維輞川圖<lb/>
輞川誠自好人各愛吾園欲縱家山樂終縻吏事繁鴻<lb/>
飛思避弋羝觸困羸藩㡬日歸陶徑方知踐此言<lb/>
　　　次韻和文潞公題韓晉公村田歌舞圖<lb/>
<pb n="KR4d0024_WYG_020-2a"/>
升平胡可狀歌舞入樵蘇嵗羙人皆樂朝和野共娯心<lb/>
休無事擾本固絶顛扶我願明時治長如此畵圖<lb/>
　　　次韻答提舉王郎中<lb/>
病質衰來百事慵遺榮心欲企高蹤疲駑向老知無用<lb/>
聖德矜愚諒有容筋力豈能夸矍鑠林泉終幸養孱庸<lb/>
東籬秋晩黄花盛陶令思歸興愈濃<lb/>
　　　次韻答提舉王郎中嵗除有感<lb/>
嵗除詩筆復加勤和寡辭高過郢人可念風期千里闊<lb/>
<pb n="KR4d0024_WYG_020-2b"/>
又看春態一年新㡬時鄰糴盈倉足來濟吾民比户貧<lb/>
開道海艘將自押使車應捨未須巾<lb/>
　　　閔農<lb/>
仍嵗農疇失夏秋方春尤窘柰饑流人無粒食何堪命<lb/>
天作陰寒亦似愁煮葉不遑為木酪翳桑惟日徯囊糇<lb/>
㡬時膏澤充民望待看來年十倍收<lb/>
　　　假竇侍郎安車元日祀墳<lb/>
小車聊假便衰殘上冢都忘渉路難坐臥稍能伸手足<lb/>
<pb n="KR4d0024_WYG_020-3a"/>
堅完誠可避風寒褰帷自不希前躅慿軾時還遂一觀<lb/>
暫得容身終未穏退歸乗此始為安<lb/>
　　　元日祀墳道中<lb/>
新元先隴遂伸䖍荒嵗嗟逢衆食艱比户生涯皆墨突<lb/>
幾家林木似牛山三陽已泰春來懶六幕雖昬雪尚慳<lb/>
道殣寖多無力救據鞍衰叟只慙顔<lb/>
　　　提舉陳龍圖春寒惠然見訪<lb/>
冐寒連驛促征輪湏信相思是故人頓似清風祛大暑<lb/>
<pb n="KR4d0024_WYG_020-3b"/>
何嗟明月隔芳塵雪隈簷角依微在春著花稍次第新<lb/>
不把一杯同一笑此時幽憤與誰伸<lb/>
　　　北第㑹陳龍圖<lb/>
重喜延松奉宴遊只期軒從少遲留花移上闕看爭發<lb/>
酒熟宜城可旋篘正好一杯同撥悶信應千古足銷愁<lb/>
人生不是無交舊難得相知到白頭<lb/>
　　　戇老庵㑹陳龍圖<lb/>
北第新成戇老庵日期休此養無堪地偏深得幽居興<lb/>
<pb n="KR4d0024_WYG_020-4a"/>
景野難將俗好參户外鳴泉疑拊石城頭叢薄當凝嵐<lb/>
何湏便挹浮邱袂且奉高賢聴雅談<lb/>
　　　浮醴亭㑹陳龍圖<lb/>
愛客筵當曲水開肴觴交出任縈回歌聲直向梁間住<lb/>
春色偏從洞裏來不繫舟虚誰觸忤無機鷗近絶驚猜<lb/>
休論俛仰為陳迹且學山陰祓褉杯<lb/>
　　　提舉陳龍圖特垂顧遽促歸軒<lb/>
千里相思訪所知昔人曾有此聞稀方欣一見銷萌吝<lb/>
<pb n="KR4d0024_WYG_020-4b"/>
便忍連章賦式微早是衰年多感槩不堪寒色挫芳菲<lb/>
剡溪雪月光如晝懊惱仙舟興盡歸<lb/>
　　　乙卯上已㑹浮醴亭<lb/>
熈熈春色水溶溶修褉臨流景倍濃物外風光占崑閬<lb/>
洞中神變走魚龍飄花任逐紅塵去浮醴時看紫府供<lb/>
欲學永和當日序媿無奇筆紹前蹤<lb/>
　　　三月五日㑹浮醴亭<lb/>
曲水春閑遂宴嬉何湏元己始為宜且看真洞杯盤出<lb/>
<pb n="KR4d0024_WYG_020-5a"/>
豈顧塵寰節序移曳尾靈龜來可羡乗槎仙客去難追<lb/>
<hi>水上所見</hi>一觴一詠無絃管恰似蘭亭列坐時<hi>坐中有不聴樂者</hi>
　　　乙卯寒食祀墳<lb/>
鄉守三逢禁火天毎驅旌纛掃松阡衰殘豈足酬恩遇<lb/>
光寵徒知及祖先望極西山饒勝氣樂舒東户革荒年<lb/>
何時歸處墳廬下不假蘇秦負郭田<lb/>
　　　祀墳道中<lb/>
雖欣膏澤啟豐年民病猶艱救目前闕祀邱墳無解<hi>去聲</hi>
<pb n="KR4d0024_WYG_020-5b"/>
裂薦饑村落少鞦韆雲梳隴麥千行直粉淡墻花半臉<lb/>
妍榆莢漸能供歉腹何曾抛得買春錢<lb/>
　　　祀墳遇風<lb/>
忽極暄融候莫窮不為膏澤却為風氣蒸人腹成中熱<lb/>
塵入花心作病蟲欲望好峯迷遠目正濃韶景失晴空<lb/>
飄然終日俄收怒歸送旌旗撼晩紅<lb/>
　　　北第同賞牡丹<lb/>
正是花王榖雨天此攜樽酒一凭軒陽臺㡬日徒驚夢<lb/>
<pb n="KR4d0024_WYG_020-6a"/>
息國經年又不言但得留連詞客醉算難回避蜜蜂喧<lb/>
自從標錦輸先手羞見妖紅作狀元<hi>時狀元紅正開</hi>
　　　觀王推官園牡丹<lb/>
風養花王接舜薫始知仙圃别藏春欣聞東道招來數<lb/>
<hi>入聲</hi>得見西京譜外新九萼壓叢看易失萬金邀客日須<lb/>
頻羣芳靣我應相識便是宜輕不退人<hi>前詩有之</hi>
　　　乙卯晝錦堂同賞牡丹<lb/>
從來三月賞芳妍開晩今逢首夏天料得東君私此老<lb/>
<pb n="KR4d0024_WYG_020-6b"/>
且留西子久當筵柳絲偷學傷春緒榆莢爭飛買笑錢<lb/>
我是至和親植者雨中相見似澘然<lb/>
　　　柳絮<lb/>
楊柳生花不戀枝紛紛終日亦何依聚來庭下為毬輥<lb/>
散向空中作雪飛閒共落英浮遠水靜和幽蝶舞斜暉<lb/>
見君方惜春難住忍縱輕狂攪擾歸<lb/>
　　　乙卯北第同賞芍藥<lb/>
維揚嘉種發清和灼灼吾園盛孰過紅玉鬭成樓突兀<lb/>
<pb n="KR4d0024_WYG_020-7a"/>
白雲爭簇髻巍峩仙容世必推茅嶺醉艷人誰敵苧蘿<lb/>
<hi>茅山冠子醉西施皆嘉品</hi>不是栽培功未至年來何苦轉枝多<hi>去年千葉</hi>
<hi>者今嵗多轉為單葉</hi>
　　　北第再賞芍藥<lb/>
廣陵花發信惟夭已剪還開客重邀滿引莫辭金鑿落<lb/>
盛觀何止玉逍遙嬌紅閙宻輕多葉醉粉欹斜柰軟條<lb/>
且縱高吟賞真艷侍姝羞匿不須招<hi>時不張樂</hi>
　　　狎鷗亭同賞芍藥<lb/>
<pb n="KR4d0024_WYG_020-7b"/>
家園經賞復官園芍藥多名兩共妍醉白堂前淮海艷<lb/>
狎鷗亭下鳳麟天樓粧瑞玉千層宻冠縷真金半尺圓<lb/>
不鬭詩豪開酒户是將傾國欲輕捐<lb/>
　　　初㑹醉白堂<lb/>
因建新堂慕昔賢本期歸老此安然輕陰竹滿牕間月<lb/>
倒影蓮開水下天自向酒中知有德更於琴外曉無絃<lb/>
霓裳百指非吾事只學醺酣石上眠<lb/>
　安陽集巻二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻十二</head>
    <p>
<pb n="KR4d0024_WYG_012-1a"/>
欽定四庫全書<lb/>
　安陽集巻十二　　　　　　宋　韓𤦺　撰<lb/>
　　律詩二十二首<lb/>
　　　題致政趙剛大卿卧雲堂<lb/>
一掛朝冠謝世紛終南髙隠邈難羣不容聖治詢黄髪<lb/>
徑宅幽巖卧白雲書麓遶牀唯我伴磴泉喧枕乃予聞<lb/>
此時誰可攀真馭應有浮丘觧挹君<lb/>
　　　題致政趙剛大卿宴息堂<lb/>
<pb n="KR4d0024_WYG_012-1b"/>
家園休息敞虗堂直造希夷境外鄉無物不推山下勝<lb/>
有花皆似洛中芳荷裁萬扇悲長信笋擲千簮醉孟嘗<lb/>
子藹令名居自足主公襟韻日康强<lb/>
　　　戊申末伏與立秋同日<lb/>
末伏居嘗極藴隆今辰俄與立秋同雖餘暴虐難禁暑<lb/>
奈有蕭騷巳至風冰出魏臺猶示貴扇思班篋欲收功<lb/>
從兹漸入清凉境林嘒寒蟬露曖空<lb/>
　　　初發長安遇雨<lb/>
<pb n="KR4d0024_WYG_012-2a"/>
九龍朝發起程初甘澤滂然灑路衢敢倦征途泥没踝<lb/>
且觀嘉榖秀垂珠髙原直㵼波頭惡弊繖平穿陣勢麤<lb/>
繡嶺任遥須趂宿蓮花湯下洗塵軀<lb/>
　　　題靈泉觀<lb/>
老木隂森蓋滿山蕭條宫殿倚㠝岏留為治世無窮戒<lb/>
自足明皇數紀歡舊浴已殘湯室暖餘悲尚慘渭川寒<lb/>
欲知百二關河勝更待朝元閣上㸔<lb/>
　　　題温湯<lb/>
<pb n="KR4d0024_WYG_012-2b"/>
康定西征始壯餘徃還休此任馳驅白頭猶罷咸秦帥<lb/>
却向温湯浴病膚<lb/>
　　　題朝元閣<lb/>
試徃驪山頂上行朝元孤絶聳崢嶸了無樓殿嗟餘侈<lb/>
自見耕桑復太平雨後緑苔多滑徑葉間紅子不知名<lb/>
南巔更就丹霞挹頓覺尫然病骨清<lb/>
　　　遊石甕寺路險而返<lb/>
古寺跨山椒虗明瞰泬寥路危難進馬林宻不容樵飛<lb/>
<pb n="KR4d0024_WYG_012-3a"/>
瀑連雲濕凝嵐帯雨饒崖窮徒一望歸歩黙無聊<lb/>
　　　靈泉覽古<lb/>
靈舘驪山下開元迹尚遺蓮穿噴玉溜字缺照人碑古<lb/>
殿天姿晦真工石像竒羽衣沉舊曲錦鴈失前池不見<lb/>
長生鹿猶㸔連理枝辭雄小杜句意盡老陳詩治亂由<lb/>
斯監賢愚共一悲時君自奢儉繡嶺此何知<lb/>
　　　題鎮潼西溪<lb/>
芳林環掩宻相攙仙府天成似隠潜峯靣槎牙屏簇畫<lb/>
<pb n="KR4d0024_WYG_012-3b"/>
溪心平澈鑑開奩穠粧照檻秋蓮合碎玉敲蓬夜雨添<lb/>
暫柅客軒醒病目日斜無意馭彤襜<lb/>
　　　題雲臺觀<lb/>
仙掌峯前羽客家玉虗宫殿倚雲霞最髙頂上誰曾到<lb/>
得見蓮開十丈花<lb/>
　　　題希夷先生真堂<lb/>
伊昔天真被謫書亦教人境得仙居開門翠靄三峯近<lb/>
合眼紅塵萬事踈髣髴舊容蟬已蛻徘徊髙隐室猶虚<lb/>
<pb n="KR4d0024_WYG_012-4a"/>
何時歸伴赤松子稳駕尋君物外車<lb/>
　　　仲秋之八日覩雲臺觀冲觀大師北軒羣花盛<lb/>
　　　　開<lb/>
春早凡花百種榮秋芳能得幾多名仙家八月靈葩發<lb/>
不與尋常俗艶争<lb/>
　　　題玉泉院<lb/>
兩行脩柏夾雲根引入蓮峯直下村病骨醒魂安氣母<lb/>
幽亭收景厭山孫金堆望逺千灘出玉溜聲喧萬馬奔<lb/>
<pb n="KR4d0024_WYG_012-4b"/>
坐歎塵勞無計住却尋歸路日黄昬<lb/>
　　　硤石道中<lb/>
氣爽風清八月天雨餘秋色自蕭然正當崤澠難行路<lb/>
得見田疇大有年叢薄逺青供極望霽雲低白半危巔<lb/>
河橋咫尺鄉程便病質雖疲喜强前<lb/>
　　　澠池道中<lb/>
渡澗登坡直幾重嶺頭初日上曈曨野花紅紫連官道<lb/>
露裛清香散暁風<lb/>
<pb n="KR4d0024_WYG_012-5a"/>
　　　戊申西洛中秋對月<lb/>
海東推出水晶毬碧抹晴空暝靄收素景獨宜惟上節<lb/>
清光無敵是中秋家為梵室黄金界人在天宫白玉樓<lb/>
當此客塗衰病者敢於詩酒擅風流<lb/>
　　　次韻荅崔公孺比部至陳橋驛來别相㑹<lb/>
永日勞君倍驛馳相期無失見相思義均吕駕來千里<lb/>
情過陽關盡一巵喜接禪醫開道眼愧逄詩將立降旗<lb/>
此行且縱漳濵卧免弄幽并俠少兒<lb/>
<pb n="KR4d0024_WYG_012-5b"/>
　　　又次韻荅夜宴陳橋驛<lb/>
客郵聊得接交親夜席開談彼此真薄酒不辭知易别<lb/>
征車從觧喜難申請㸔隨分樽罍事可是留心富貴人<lb/>
早晩共成林下約釣潭風月有竿綸<lb/>
　　　又次韻荅陳橋話别<lb/>
欲知連日柅征車傾蓋唯憂後㑹賖被顧髙情非白眼<lb/>
論空真理黜黄牙還家粗喜松成徑懐印誰驚綬引花<lb/>
卧治必難逃吏責羡君竒志託青霞<lb/>
<pb n="KR4d0024_WYG_012-6a"/>
　　　重九與諸親㑹别陳橋驛<lb/>
郵館侵晨舉别觴一時佳節遇重陽莫悲白首分行袂<lb/>
且伴黄花入醉鄉旅鴈帯霜横塞陣香萸和露貯宫嚢<lb/>
諸君送我無多念病質將休晝錦堂<lb/>
　　　早發韋城<lb/>
北去川原極目平脩途塵歛雨初晴嵗豊禾黍髙低積<lb/>
天暁雲霞散亂明宵露尚漙香草木朔風時𦂳撼旗旌<lb/>
病襟斗覺精神徤屈指鄉邦近數程<lb/>
<pb n="KR4d0024_WYG_012-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安陽集巻十二<lb/>
</p>
<p>
</p>
  </div>
</body>
</text>
</TEI>
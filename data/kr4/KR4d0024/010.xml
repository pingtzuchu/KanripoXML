<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻十</head>
    <p>
<pb n="KR4d0024_WYG_010-1a"/>
欽定四庫全書<lb/>
　安陽集巻十　　　　　　　宋　韓𤦺　撰<lb/>
　　律詩三十三首<lb/>
　　　崔象之宰韓城<lb/>
去年同舉菊花觴自掲清音入醉鄉此日髙秋來一别<lb/>
幾旬佳節負重陽風生古操安新治雨徹踈茅鎻舊堂<lb/>
<hi>君治之東齋也</hi>民里更繁應自化宰君心地本空王<lb/>
　　　駕幸西太一宫祈雨<lb/>
<pb n="KR4d0024_WYG_010-1b"/>
曉蹕聲乾下九重西郊岑寂款琳宫驕陽尚作三春旱<lb/>
多稼期霑一雨豊恤物致䖍歸上徳應誠為荅即神聰<lb/>
從來聖感無旋日不在商巖傅說功<lb/>
　　　駕幸西太一宫道傍耕桑者皆以茶絹賜之<lb/>
杪春時澤未全滂西禱真祠徯福祥蠶女捨籠驚法從<lb/>
耕夫投耒目天光勞<hi>去聲</hi>勤率有優恩及拜賜皆知佚道<lb/>
長海内承風誰不勸何須躬籍與躬桑<lb/>
　　　駕幸西太一宫陌上耕者叱牛聲厲左右皆笑<lb/>
<pb n="KR4d0024_WYG_010-2a"/>
　　　之<lb/>
皇心閔雨出西坰親禱靈宫致潔誠扈蹕不知農事苦<lb/>
輦前爭笑叱牛聲<lb/>
　　　駕幸西太一宫謝雨<lb/>
太一尊神宅近坰特紆天仗乞殊靈清𠂻祠禱才三日<lb/>
大澍滂沲足四溟上釋憂勞嚴報謝民祛愁鬱得康寕<lb/>
至誠有荅真如響更異言間退守星<lb/>
　　　從駕過金明池<lb/>
<pb n="KR4d0024_WYG_010-2b"/>
帳殿深沉壓水開幾時宸輦一逰來春留苑樹隂成幄<lb/>
雨漲池波色染苔空外長橋横螮蝀城邉真境闢蓬萊<lb/>
匪朝侍宴臨彫檻共㸔龍艘奪錦回<lb/>
　　　駕幸金明池<lb/>
西池風景出塵寰春豫方乗禁坐閑庶俗一令趨夀域<lb/>
從官齊許宴蓬山樓臺金碧芳菲外舟楫笙歌浩𣺌間<lb/>
與衆盡歡宫漏促萬花香裏屬車還<lb/>
　　　寄崔象之國慱<lb/>
<pb n="KR4d0024_WYG_010-3a"/>
知君為邑觧銅章却復先廬坐葆光對境風幡俱不問<lb/>
安禪心法兩皆忘滿庭脩竹爭髙節近砌幽蘭稱獨芳<lb/>
若論厭喧遭拄杖何如趣駕返周行<lb/>
　　　甲辰景靈宿齋謝雨<lb/>
邃寂敞仙扄心齋物外清滂沲今應禱肸蠁此通誠月<lb/>
殿栖真境風梧醒睡聲如何謝靈貺至道本難名<lb/>
　　　癸卯喜雨<lb/>
一夜隂雲匝四溟朝來嘉雪灑寰瀛因風絮起先春媚<lb/>
<pb n="KR4d0024_WYG_010-3b"/>
翦水花飛到地輕天際定迷瓊蘂屑世間今有玉樓成<lb/>
應時何止銷民疹直壓胡沙萬里清<lb/>
　　　聞崔公孺國博將入都近重九未至<lb/>
幾日知君命駕來芳辰㸔失獨徘徊黄封御酒新霑賜<lb/>
更偶金鈴菊未開<lb/>
　　　晩秋有感<lb/>
倦鵲穿林趂獨栖此情唯有老鰥知西風日𦂳重陽近<lb/>
忍對黄花挹酒巵<lb/>
<pb n="KR4d0024_WYG_010-4a"/>
　　　次韻荅崔公孺國博<lb/>
向陪亡室接鴒原正是輕霜九日天醉語忘形幾爾汝<lb/>
詩毫揮紙速雲煙思窮碧落今無術淚灑黄花兩換年<lb/>
一覽嘉章生百恨孤懐還昧覺心圓<lb/>
　　　先君冩真得永叔為之賛而君謨書其側崔公<lb/>
　　　　孺國博以詩稱美次韻荅之<lb/>
遷筆襃揚逸少書孤風拂拂起襟裾孝心如覩英靈在<lb/>
世系元承福慶餘永向淨居同相好<hi>真置墳</hi>任從深谷改<lb/>
<pb n="KR4d0024_WYG_010-4b"/>
丘墟君詩意主稱人善義節軒然到古初<lb/>
　　　次韻和崔公孺國博觀君謨所書孝親崇福院<lb/>
　　　　牌<lb/>
欲䕶親塋薦福殊僧藍營葺幾年餘名因先帝鴻恩錫<lb/>
牌得君謨大字書佛宇增輝良自爾鄉廬傳美孰加予<lb/>
須知體法多竒䖏深造鍾王奥妙墟<lb/>
　　　次韻和崔公孺國博觀新模鄴王書<lb/>
唐季諸侯孰擅雄鄴邦高襲世勲洪圖功自可超煙閣<lb/>
<pb n="KR4d0024_WYG_010-5a"/>
接士殊優在雪宫刀筆風流爭戰外生靈安帖笑談中<lb/>
詩豪墨妙家藏乆二羙刋傳定不窮<lb/>
　　　次韻和崔公孺國博觀新模正獻杜公草書<lb/>
珍藏正獻草書詩傳誡雲來示永貽幾夜風濤偃松栢<lb/>
半天雷雨起蛟螭臨池學苦應同妙舞劒功如未是竒<lb/>
刋石豈徒為世玩更思清節可師之<lb/>
　　　次韻和崔公孺國博模刻文正范公閲古堂詩<lb/>
閲古堂成在北邉希文詩筆美前賢高吟尚紀終軍策<lb/>
<pb n="KR4d0024_WYG_010-5b"/>
小字如觀樂毅篇欲起貴名增世慕更刋餘禮廣人傳<lb/>
其他事業知難冺盡入仁宗實録編<lb/>
　　　次韻荅崔公孺國博西亭感懐<lb/>
常喜交親燕此中忽移歡緒作悲翁桃隂已盛何曾語<lb/>
檜影長閑不厭風數漏趂朝心拱北忍飢開閣客盈東<lb/>
人生易别須偷暇為我樽前話苦空<lb/>
　　　甲辰冬雨<lb/>
凛氣回輕燠凉颷絶怒號飛霙難自拆細雨反如繅惠<lb/>
<pb n="KR4d0024_WYG_010-6a"/>
澤非常降祥編想共襃民閻清歳癘農畆得春膏天意<lb/>
雖霶洽人心尚鬱陶未逄銀甕出不見玉樓高酒興來<lb/>
差淺詩情病少豪曾㸔紛似絮舉白待風騷<lb/>
　　　留崔公孺國博<lb/>
虗亭還喜叩禪詮頓覺襟懐鄙吝捐陶暑屢開河朔飲<lb/>
聚星㸔别潁川賢我縻東府成衰叟君向西湖即洞天<lb/>
且緩歸期時一笑及𤓰趨闕動三年<lb/>
　　　乙已重九<lb/>
<pb n="KR4d0024_WYG_010-6b"/>
苦厭繁機少適懐欣逄重九啓賔罍招賢敢並翹材館<lb/>
樂事難追戲馬臺蘚布亂錢乘雨出雁排新陣拂雲來<lb/>
何年得遇樽前菊此日花随月令開<lb/>
　　　乙已郊禮慶成五言二十韻<lb/>
堯歴方歸聖虞琴始就聲不先惟帝饗孰見事天明榖<lb/>
旦諏陽復鴻儀備吉行宸襟正祗謹隂孽忽孳萌滛雨<lb/>
頻興陣寒花幾墜瓊多言揺改卜上意益專精宗社敷<lb/>
冥祐穹蒼荅至誠斗收連日晦併與祀時晴待曉披閶<lb/>
<pb n="KR4d0024_WYG_010-7a"/>
闔凝旒下紫清真廷陳潔饌親廟展嘉牲愛旭輝黄道<lb/>
非煙䕶綵城旌旗停藻衛鐃吹起嚴更冕服祛繁飾壇<lb/>
壝即自成晶熒奠琮璧和雅薦英莖繼志還虗次尊神<lb/>
戒側迎<hi>時傳㫖公卿等傳奉祠事母得轉班迎駕</hi>千齡俄受胙萬乘巳旋衡<lb/>
嶢闕層霄逈通衢衆目傾䟽刑空犴獄霈澤浹寰瀛統<lb/>
業恢長治生靈入太平因知却徽號偉蹟固難名<lb/>
　　　次韻和崔公孺國博西亭感懐<lb/>
常虚西館待髙賢一見襟懐兩釋然且叩真詮期進道<lb/>
<pb n="KR4d0024_WYG_010-7b"/>
不論衰鬢遂凋年頑金在礦須當變逸驥無鞭亦自前<lb/>
相叩屢辭雖未得巳齊朝市與林泉<lb/>
　　　感春貽崔公孺國博<lb/>
春來天氣作輕寒故使春芳欲見難頼得好風攄俗憤<lb/>
頓開韶景與人㸔詩情遇敵豪雖減杯興逄辰老未䦨<lb/>
幸遇親朋時枉駕且偷壺刻奉清歡<lb/>
　　　次韻和崔公孺國博黄杏花<lb/>
顆顆裝成藥竈牙日邉開處近彤霞真宜相閣栽培物<lb/>
<pb n="KR4d0024_WYG_010-8a"/>
更是仙人種植花髙行出羣猶仰慕香名超格合洪誇<lb/>
諸賢繼有尋芳㑹欲奉歡遊決自差<lb/>
　　　貽崔公孺國博<lb/>
三十年來契分隆更從親炙逹真空明非獨善諸昬破<lb/>
理到無心萬事通莫話離踪傷祖席且留歡刻醉春風<lb/>
海棠亭下花㸔發坏子臙脂㸃㸃紅<lb/>
　　　次韻和崔公孺國博遊興國寺廣嚴院<lb/>
紺園南北壓通寰氣象超然出世間只見莊嚴尊十地<lb/>
<pb n="KR4d0024_WYG_010-8b"/>
不須微𤨏説三山浮雲自縳春春失真境無塵事事閑<lb/>
我有歸依殊勝願吏文常擾幾時還<lb/>
　　　次韻荅崔公孺國博西亭燕飲<lb/>
十稔繁機困備員芳時何暇目春妍自慙東閣延材地<lb/>
得㑹西豪聚里賢益友至言皆有味禪宗髙論邈無邉<lb/>
須知樽酒相留意老去離懐異少年<lb/>
　　　丙午上巳瓊林苑賜筵<lb/>
春光濃簇寳津樓樓下新波漲鴨頭嘉節難逄真上巳<lb/>
<pb n="KR4d0024_WYG_010-9a"/>
賜筵榮入小瀛洲仙園雨過花遺靨御陌風長絮走毬<lb/>
禊飲不須辭巨白清明來日尚歸休<lb/>
　　　首夏西亭<lb/>
一霎輕塵小雨過園林風物尚清和巢栖舊燕將成子<lb/>
盆植新蓮未出荷欲就好峯添異石惡侵芳卉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>狂莎<lb/>
病襟蕭索賔如市孤負良辰樂事多<lb/>
　　　召赴天章閣觀新刻仁宗御詩<lb/>
天閣當年拂霧宣紫皇端扆侍羣仙親揮龍鳯軒騰字<lb/>
<pb n="KR4d0024_WYG_010-9b"/>
命繼咸韶雅正編勸酌屢行均聖寵賜花中出奪春妍<lb/>
玉峯光景都如舊但睇宸章極泫然<lb/>
　　　次韻和崔國博西亭喜雨<lb/>
暑雨滂然僅作霖連宵殊未擴隂森全祛下土將焚患<lb/>
盡識髙穹不忍心斗厭埃氛開衆目了無煩熱自吾襟<lb/>
當軒倍勝松風過何必清音一弄琴<lb/>
　<lb/>
　安陽集巻十<lb/>
</p>
<p>
</p>
  </div>
</body>
</text>
</TEI>
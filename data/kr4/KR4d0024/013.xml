<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻十三</head>
    <p>
<pb n="KR4d0024_WYG_013-1a"/>
欽定四庫全書<lb/>
　安陽集巻十三　　　　　　宋　韓𤦺　撰<lb/>
　　律詩二十三首<lb/>
　　　初拜先墳<lb/>
未交符竹展先墳肅肅秋天雨半昬榮入松楸雖動色<lb/>
感深閨闑復傷魂山川望逺平如日父老歡迎識舊恩<lb/>
白晝錦衣人已駭更留旄節宿郊村<lb/>
　　　再題晝錦堂<lb/>
<pb n="KR4d0024_WYG_013-1b"/>
為郡偏榮晝錦歸再容鄉任古來稀邸人只駭新章貴<lb/>
仙表誰瞻舊鶴飛浹境士民增慰悦一軒風物起光輝<lb/>
鑱詩又志君恩厚鼎鑊捐身報亦㣲<lb/>
　　　再題休逸臺<lb/>
冰井梁摧幾百秋昔移為柱立臺頭層基靣壘盤蝸殻<lb/>
倒影侵池側蜃樓拂檻落霞凌綺席入簷初月誤瓊鈎<lb/>
芳林已合隂成茂不見西山涌萬邱<lb/>
　　　再題康樂園<lb/>
<pb n="KR4d0024_WYG_013-2a"/>
名園初闢至和中思與康時衆樂同一紀丰光雖易老<lb/>
萬家春色且無窮歸來敢衒吾鄉勝到此須知舊鄴雄<lb/>
病守縱疲猶强葺欲隨民適醉東風<lb/>
　　　狎鷗亭<lb/>
亭壓東池復壊基園林湏喜主人歸憇棠猶茂應存愛<lb/>
植柳堪驚僅過圍魚泳藻間諳物性月沈波底發禪機<lb/>
羣鷗只在輕舟伴知我無心自不飛<lb/>
　　　觀魚軒<lb/>
<pb n="KR4d0024_WYG_013-2b"/>
雨後方池碧漲秋觀魚亭檻俯臨流時㸔隐荇駢頭戯<lb/>
忽見開萍作隊㳺喜擲舟前飜亂錦静潜波下起圎漚<lb/>
吾心大欲同斯樂肯挿筠竿餌釣鈎<lb/>
　　　洗竹<lb/>
當日曾移碧玉竿繚垣交植競檀欒栽培盡力宜長盛<lb/>
翦拂無人已半殘洗出煙姿還雅澹削開龍影起幽蟠<lb/>
此君髙節殊堪慕賢者來須着意㸔<lb/>
　　　删柏<lb/>
<pb n="KR4d0024_WYG_013-3a"/>
翠柏枝繁鬱未伸我來删理務躬親孤根得地雖經歳<lb/>
逸勢參天不在人先易工夫知取捨後凋顔色長精神<lb/>
瓌材自入他年用莫厭因時翦擇頻<lb/>
　　　放泉<lb/>
緩帯憑軒喜放泉映花穿柳逗潺湲誰言勝景須崑閬<lb/>
自有清音過管絃赴海任遥終澤潤灌園思足尚留連<lb/>
衰翁日寄南牎傲枕上時醒白晝眠<lb/>
　　　冬至祀墳<lb/>
<pb n="KR4d0024_WYG_013-3b"/>
至日郊原擁節旄先塋躬得奉牲醪霜威壓野寒方重<lb/>
山色凌虚氣自髙衣錦不來夸富貴報親惟切念劬勞<lb/>
連村父老歡相迓因勸勤耕候土膏<lb/>
　　　燒煤戯成<lb/>
無臭含天徳資貧乃地珍羣隂徒肆暴萬室自融春豊<lb/>
黍輕鄒律歌𥜗陋蜀民何妨灰棄道仁政不同秦<lb/>
　　　悲二木<hi>并序</hi>
　　　　相之州廨有老松一在㕔事之後聳直數丈<lb/>
<pb n="KR4d0024_WYG_013-4a"/>
　　　　其上偃蓋如龍形古柏二對植於寢户之前<lb/>
　　　　隂覆一庭松之東有大槐枯而中空庖人誤<lb/>
　　　　投灰燼於其間因而火發前人以謂留松異<lb/>
　　　　日必如槐之招火遂伐之視柏之森然曰吾<lb/>
　　　　欲曠快其心不欲此翳於前也乃命悉去其<lb/>
　　　　繁枝幾秃幹而後止是二木皆百餘年物也<lb/>
　　　　余再來而悲之因為詩以志焉<lb/>
偃蓋孤松挺北軒亭亭雙柏寢堂前干霄夭矯蒼龍上<lb/>
<pb n="KR4d0024_WYG_013-4b"/>
當户隂森翠幄圓百歲生成猶易枿近時栽葺欲誰憐<lb/>
居官好惡宜加謹詩拙徒思警後賢<lb/>
　　　喜雪<lb/>
昨夜同雲徹暁隂雪牀輕襯六花深一開帝扆憂民慮<lb/>
普慰農疇望歲心天與酒徒張醉幕家疑仙室盡瑶林<lb/>
喜憑休逸臺西檻羣玉髙低聳萬岑<lb/>
　　　雪霽登休逸臺<lb/>
休逸臺頭雪乍晴病眸雖澁亦増明幾年無此三農樂<lb/>
<pb n="KR4d0024_WYG_013-5a"/>
萬物皆隨一氣清脩竹拒寒森晩節垂楊偷潤裊春情<lb/>
當軒欲繪西山景巧筆何人似李成<lb/>
　　　謝觀文趙尚書寄示集注老子<lb/>
公今重釋五千言一法專求是要詮天道生成忘萬物<lb/>
聖人功業在羣賢世塵甚擾吾何欲謙柄常持彼任先<lb/>
治國治身非異理兩無心迹自安然<lb/>
　　　雙磑<lb/>
一渠遐引直千金對激雙輪用智深本務愛民除嵗患<lb/>
<pb n="KR4d0024_WYG_013-5b"/>
且非為政有機心重羅撼雪收長利嘉植成帷展舊隂<lb/>
來者相㳂知日盛肯教前作入湮沉<lb/>
　　　壕林<lb/>
鹿角科民嵗甚勞故栽榆柳匝城壕駢枝豈下笓籬宻<lb/>
聳榦將凌埤堄髙扞蔽莫先輕枳棘森嚴無日挺干旄<lb/>
霜斤謹勿窺微利惜取金湯四靣牢<lb/>
　　　元日祀墳馬上<lb/>
三朝徧喜得晴和嵗羙民康此驗多天運主生方啟户<lb/>
<pb n="KR4d0024_WYG_013-6a"/>
土膏乗暖巳騰波雪憑空闊髙低在風引韶妍次第過<lb/>
霽靄正開先隴近太行晡景上嵯峨<lb/>
　　　栽花二闋<lb/>
名園嘗已植羣芳更得新株補舊行非欲後來傳好事<lb/>
只圖芬馥滿吾鄉<lb/>
百品名花手種來復尋嘉艶及時栽主人便去心無恨<lb/>
從向東風自在開<lb/>
　　　次韻荅并帥王仲儀端明以詩見寄<lb/>
<pb n="KR4d0024_WYG_013-6b"/>
退削嘗連上清𠂻遂一開調元辭重任殄宼倚非才虎<lb/>
士方争奮羌雛已訴哀遽馳金節覲俄得錦衣回雅契<lb/>
瞻并府衰容病鄴臺孤懐難託鴈芳信忽傳梅瑇瑁遥<lb/>
賔席葡萄入醉杯髙談嗟阻闊危榭幾徘徊大鹵誠淹<lb/>
帥中樞即貳台三槐東第甲還似相車來<lb/>
　　　次韻荅宫保張相公以長篇見寄<lb/>
睿聖當亨㑹真賢上貴途驥程輕歴塊鵬運狹搶揄大<lb/>
噐方膺用清風自少徒危言忘世忌直道得神扶廪粟<lb/>
<pb n="KR4d0024_WYG_013-7a"/>
常周急嚢衣異弗婁臨戎資逺畧進讀待名儒位峻升<lb/>
中執胡驕頼北狙殊鄰摧桀驁正路屏榛蕪機務參籌<lb/>
幄恬波静海隅髙名喬嶽重勁節老松孤衆望歸鈞席<lb/>
羣生入化鑪幽遐通滯塞愁鬱變怡愉明哲咸推甫深<lb/>
忠獨許壺上樞俄任徳冢輔適容愚清燕常陪論丹誠<lb/>
得盡輸恊心安國本罄宇保民蘇知止頻思退遺榮遂<lb/>
懇圖連章傾悃愊重責厭憂虞物議皆嗟去宸言勉賜<lb/>
俞四朝全始卒一代足師模恣逐林泉樂幾忘僕馬痡<lb/>
<pb n="KR4d0024_WYG_013-7b"/>
韓城窮近賞嵩谷喜深趨飛溜星分𣲖竒峯笋迸株買<lb/>
山兼勝得卜宅與真俱夀考何人及優㳺舉世無神頥<lb/>
紫虚觀迹謝赤墀塗不意煩詩筆勤來恤病軀龍章驚<lb/>
表裸雀彈枉投珠酬唱情雖接仙凡路尚殊終期解官<lb/>
綬先約造靈區<lb/>
　　　留題相州王珫推官園亭<lb/>
王氏名園枕子城主人方壯便遺榮栽花直欲春長在<lb/>
愛客誰憂嚢盡傾萬景併歸閑日月一身常寄小蓬瀛<lb/>
<pb n="KR4d0024_WYG_013-8a"/>
吾居甚邇還空鏁不退堪為逹士輕<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0024_WYG_013-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安陽集巻十三<lb/>
</p>
<p>
</p>
  </div>
</body>
</text>
</TEI>
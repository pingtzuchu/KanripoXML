<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻四十一</head>
    <p>
<pb n="KR4d0024_WYG_041-1a"/>
欽定四庫全書<lb/>
　安陽集巻四十一　　　　　宋　韓𤦺　撰<lb/>
　　冊文<lb/>
　　　仁宗皇帝哀冊文<lb/>
維嘉祐八年嵗次癸夘三月癸夘朔二十九日辛未仁<lb/>
宗神文聖武明孝皇帝崩于福寧殿旋殯于殿之西階<lb/>
粤十月戊辰朔六日癸酉遷坐于永昭陵禮也龍馭賔<lb/>
天珠襦留殯萬方之軌同臻七月之期兹近法仗已嚴<lb/>
<pb n="KR4d0024_WYG_041-1b"/>
靈輴未進風雲慘鬱以生悲臣妾涕號而思殉孝子嗣<lb/>
皇帝臣某接統承堯念親晞舜徘徊象物驚禁從以如<lb/>
存摧慕僊遊致哀誠兮必盡繄臨奠以長辭蓋終天之<lb/>
永恨乃命弼臣以文傳信其詞曰<lb/>
惟宋受命與天無疆藝祖以武底寧四方神宗以文萬<lb/>
邦一王真廟紹隆赫然其光逮夫仁宗益熾而昌厥生<lb/>
之初上帝惟祜天日之表振古未覩色出圭章歩嚴龍<lb/>
虎其俾真人來綏下土元良之建匕鬯是主寢門之問<lb/>
<pb n="KR4d0024_WYG_041-2a"/>
惕若文武嗣訓之循纂承丕緒左右獻后以䝉自處大<lb/>
運歸乾獨化陶甄進良黜姦始章聖權其仁如天其度<lb/>
如淵其仁伊何得之自然草秀而茁蟲飛而翾尚不忍<lb/>
傷况吾民焉惠澤之霈滂洋幅貟物無不滋四十二年<lb/>
猗如天兮化工則全其度伊何汪然莫際巨細必容黙<lb/>
分誠偽臣在言職不知諱忌時肆詆訐衆嫉狂易聖心<lb/>
怡然曰此忠義是也吾從過焉何戾猗如淵兮是能致<lb/>
治明謹庶獄極于哀矜惟法所在未嘗妄刑郡邑之吏<lb/>
<pb n="KR4d0024_WYG_041-2b"/>
責之詳平一失入罪無階顯榮尊為天子以儉為貴崇<lb/>
尚清虚屛斥紛麗向縁不懌輔臣入視殿幄肅然茵衾<lb/>
故敝率用繒素了無文綺衆目驚嗟上曰何喟吾之受<lb/>
用素止如是此民膏血烏敢妄費恭事天地孝承祖宗<lb/>
九見圓丘再祇合宫大祫于廟親籍于東服噐精備粢<lb/>
盛潔豐小次不御秉圭顒顒何必戸暁民胥偃風取士<lb/>
之路務在至公十二臨軒䇿之必躬雋髦盡得巖穴幾<lb/>
空有將有相曰功曰庸眇視三代吾其比崇北胡之强<lb/>
<pb n="KR4d0024_WYG_041-3a"/>
西夏之猘時欲跳梁恣其貪嗜吾以威懐折其凶鋭兩<lb/>
堦揺尾從我覊餌百蠻梯航琛賮日至禮樂具修干戈<lb/>
不試夫惟立嗣天下之基前世令王或牽以私事不前<lb/>
定殯于亂危我出獨斷挺然不疑求賢于宗唯聖是知<lb/>
神器之重其傳有歸廟社以安生靈以嬉迹其大公堯<lb/>
舜之為昔在人上必有偏好或樂馳逐或喜征討或務<lb/>
宴游或専營造或邇聲色或泥丹竈棋奕之工擊拂之<lb/>
妙有一于此下從而效噫吾仁宗澹無所樂曰吾好者<lb/>
<pb n="KR4d0024_WYG_041-3b"/>
在勤政道日必旰昃惟先之紹閒時弄翰或𨽻或草堊<lb/>
帚之揮千竒萬巧去冬之暮清燕之閒再闢天閣詔呼<lb/>
從官親作飛白侍臣縱觀心合造化生成筆端書幅踰<lb/>
百大均寵頒退坐羣玉行觴盡歡嗚呼哀哉賜墨尚濕<lb/>
宸章未刋植璧斯䖍遽有金縢之禱綴衣遂徹俄承玉<lb/>
几之言嗚呼哀哉大變之來天傾地裂四海之慟風號<lb/>
雨血兆民震駭其無生百辟寃呼而僅絶乘雲之游兮<lb/>
汗漫而自髙持<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>之慕兮僵仆而徒切因疑前㑹之非<lb/>
<pb n="KR4d0024_WYG_041-4a"/>
常似與羣臣之叙訣嗚呼哀哉候律云凛諏辰恊元嚴<lb/>
蜃路以方駕視羽幢兮始前池竹揺雉車旗飾鸞背朱<lb/>
雀之通逵指青龍之吉山關路長兮去復去宫車晩兮<lb/>
還不還痛徹六宫兮莫如逝淚灑重瞳兮胡可攀嗚呼<lb/>
哀哉寒日晝昬愁隂夜積巻晴霓於丹旐蕩霜波於素<lb/>
帟哀笳𤣥咽六州之奏増悽駿嶽前瞻萬嵗之聲何闃<lb/>
大隧一扃幽堂永寂人間之恨空長帝所之歡豈極嗚<lb/>
呼哀哉秦漢而下御邦子民敻越三紀纔聞數君其間<lb/>
<pb n="KR4d0024_WYG_041-4b"/>
治亂以相駮否亨之不醇如仁宗享國之乆而始終太<lb/>
平兮彼安敢望吾之清塵生而無窮者厚載健而不息<lb/>
者髙旻惟至仁盛德與髙厚之俱兮萬世巍然而不泯<lb/>
嗚呼哀哉<lb/>
　　　英宗皇帝尊號冊文<lb/>
維治平四年嵗次丁未正月一日庚戌攝太尉具官臣<lb/>
韓某與内外文武百寮諸軍將校藩衛牧伯郡縣長吏<lb/>
藩夷酋長緇黄耆艾等再拜稽首上言臣等聞天道育<lb/>
<pb n="KR4d0024_WYG_041-5a"/>
萬物而不責其報然飛走之微必時而有薦者以知其<lb/>
本也君德被萬㝢而不有其名然臣辟之衆必崇而有<lb/>
號者以獻其誠也故報雖不責薦而知其本者天必享<lb/>
名雖不有號而獻其誠者君不違是以上下之情通而<lb/>
古今不能以易也恭惟皇帝陛下自然之性得堯之仁<lb/>
不聞而式紹文之聖緫百行而無不備探六藝而無不<lb/>
達粤在宗邸德充而晦令聞莫遏四海繋心譬夫大明<lb/>
將升光氣前發萬目瞻望不可韜戢及乎膺受聖託纂<lb/>
<pb n="KR4d0024_WYG_041-5b"/>
隆皇緒信黙三祀動謹先法奉養長樂孝惟克諧内嚴<lb/>
宫闈而細大必修外正紀綱而頽墜皆舉攬威柄以歸<lb/>
巳斡神化而獨運下暨鰥寡悉安其生至于昆蚑莫不<lb/>
被澤其九族之睦也俾先乎知道其百揆之叙也本精<lb/>
乎任人若夫延見邇臣咨訪不倦有虞之好問也抑損<lb/>
浮費用度日約大禹之克儉也緝熈光明而德行以顯<lb/>
周成之保邦也綜名實而賞罰必信漢宣之圖治也并<lb/>
㑹衆美嗣興太平故自舟車所通日月所照皆奉順聲<lb/>
<pb n="KR4d0024_WYG_041-6a"/>
教無敢弗䖍固足以恢四聖之閎休極百王之盛節者<lb/>
矣廼者肇禋吉上始見清廟祭而受福慶將逮下下之<lb/>
報上安可無述臣等所以合中外之志叩閽屢瀆請上<lb/>
丕稱以形容於萬一而陛下持易之謙執道之契德貫<lb/>
二儀而不自滿功偕八世而無所矜沖然弗居可詔不<lb/>
下自是輿情鬱悒更相責誚以謂睿聖之烈赫赫如此<lb/>
而不能發揚而増大之是不若飛走知本之著也今三<lb/>
朝之吉萬玉来㑹重譯有貢八音在廷臣等幸於此時<lb/>
<pb n="KR4d0024_WYG_041-6b"/>
冀畢前懇封奏五上莫匪傾竭陛下猶敦諭數四不<lb/>
得已而俞之夫道濟羣生而不言所利體乾也躬享大<lb/>
命而若固有之膺歴也化成天下而輝光日新文也守<lb/>
在四夷而兵革不試武也日用而百姓不知聖也親寧<lb/>
而萬國以歡孝也臣等不勝大願謹奉玉冊玉寳上尊<lb/>
號曰體乾膺歴文武聖孝皇帝伏惟陛下無前之蹟本忘<lb/>
其名狥衆之欲勉而是承斯亦踵祖宗之舊而慰乎夷<lb/>
夏之情惟持其盈以守其成夀考萬年以守以榮臣某<lb/>
<pb n="KR4d0024_WYG_041-7a"/>
等誠歡誠忭頓首頓首謹言<lb/>
　　　英宗皇帝哀冊文<lb/>
維治平四年嵗次丁未正月庚戌朔八日丁已英宗憲<lb/>
文肅武宣孝皇帝崩于福慶殿旋殯於殿之西階粤八<lb/>
月丁未朔八日甲寅遷坐於永厚陵禮也歴在而帝鼎<lb/>
成則仙四海驚摧兮猶考妣之䘮也羣臣號慕兮有衣<lb/>
冠之葬焉哀仗初肅靈輴即前孝子嗣皇帝永念罔極<lb/>
痛深所天覩象物兮如在挽宫車兮莫旋一奠之訣兮<lb/>
<pb n="KR4d0024_WYG_041-7b"/>
既已悲霄壤之隔萬古之信兮又將假文字之傳乃命<lb/>
臣某繼之以言其詞曰<lb/>
惟宋之興祀踰百年聖聖相授前羲後軒於穆英宗其<lb/>
承赫然嗣世惟五應期則千厥初在藩潜德固異惟善<lb/>
吾樂惟學吾嗜朝夕詩書寤寐仁義顓心聖賢舉跬孝<lb/>
悌官之否臧民之病利必詢而得不在康濟明哉仁廟<lb/>
知子其至推堯之心乃命主器曰非所當駭然懇避<lb/>
敦廹逾年始辭邸第髙世之行實出文帝既紹統業以<lb/>
<pb n="KR4d0024_WYG_041-8a"/>
濟以勤欲泰天下儉吾一身衣必屢浣食皆屏珍府有<lb/>
餘積賜無横緡損約邦用深虞害民比户而化咸歸至<lb/>
淳壼内之制有妃有嬪位號之等其詳可聞吾悉不備<lb/>
蕭然禁宸侍左右者故宫幾人為治之本先乎睦親不<lb/>
愛苑圃衆居以均大興學校羣心自馴首善之勸于何<lb/>
不臻荷天之休所報惟慤承先之祐其事彌恪始見郊<lb/>
廟隂慝前作霖霪累旬朝位皆愕謂宜改為言者交錯<lb/>
聖心益堅夙夜祗若及期而祀景氣澄擴至誠之應老<lb/>
<pb n="KR4d0024_WYG_041-8b"/>
稚歌樂庶政思乂萬機必躬一令之細惟審而後下一<lb/>
言之善則沛然是從覽四方之奏率至於夜艾訪前殿<lb/>
之對動踰於日中恊虞舜聰明之聖盡漢宣綜核之公<lb/>
好文之盛前無比崇籍兵之廣寓之在農既恢隆於素<lb/>
教又振宣於武功於是西之悍羌北之强貊威德所加<lb/>
望風奪魄隂繕戎備歛藏貪螫奔走間者伺吾䇿畫惟<lb/>
固結於盟誓幸保全於沙磧若使天錫洪休夀鍾遐歴<lb/>
則累世之敝不數期而盡更二虜之驕有一朝而掃迹<lb/>
<pb n="KR4d0024_WYG_041-9a"/>
奈何嵗俯經於再閏年未偕於不惑帝鄉甚邈遽樂白<lb/>
雲之遊路寢斯嚴忽預彤裳之冊得非嗣聖當發興符<lb/>
有開啟閎規於厥後俾大治於將來太平之功既遺巳<lb/>
而不有億兆之衆徒訴天而盡哀嗚呼哀哉違豫之來<lb/>
憂民不替蠲賦恤災寛刑霈惠親揮宸筆以定儲位明<lb/>
聖知之在先俾羣情之大慰謂勿藥兮宜瘳何與齡之<lb/>
終戾嗚呼哀哉太筮諏吉蕭辰正秋下廣内以將旦即<lb/>
大升而弗留臣庶攀慟風雲慘愁背紫臺之業業颺丹<lb/>
<pb n="KR4d0024_WYG_041-9b"/>
旐之悠悠萬乘銜悲睇斜暉之莫返六宫灑泣雜暮雨<lb/>
之難收嗚呼哀哉滎圃宵嚴汜闗朝啟登嶺道之縈回<lb/>
瞰鞏郊而迤邐池魚輕躍於帷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>薤露淒流於心耳氣<lb/>
暝緱山隂凝洛水方開萬嵗之阡已湊諸侯之軌姬嬙<lb/>
素寡何須銅雀之為珠玉弗藏詎有金鳬之侈嗚呼哀<lb/>
哉㑹聖臨右永昭峙旁侍仙遊之縹緲之帝所以軒翔<lb/>
名素在於真籙迹空留於夀堂百年之間自比軒臺之<lb/>
畏肅九疑之下幾瞻耘鳥之飛揚德固不朽慶方大昌<lb/>
<pb n="KR4d0024_WYG_041-10a"/>
惟英主之號自我而獨得兮宜與天而共長嗚呼哀哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0024_WYG_041-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安陽集巻四十一<lb/>
</p>
<p>
</p>
  </div>
</body>
</text>
</TEI>
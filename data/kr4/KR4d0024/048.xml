<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻四十八</head>
    <p>
<pb n="KR4d0024_WYG_048-1a"/>
欽定四庫全書<lb/>
　安陽集巻四十八　　　　　宋　韓𤦺　撰<lb/>
　　墓誌<lb/>
　　　故許州觀察推官曾君墓誌銘<lb/>
余慶歴末作帥中山時曾君以布衣來請見與之語皆<lb/>
根本道義觀其文則典贍而可喜余固知其逺到者遂<lb/>
延之公館使與諸子姪游而為學益勤為文益工皇祐<lb/>
四年秋與余姪直彦俱赴舉京師春預崇政試皆登乙<lb/>
<pb n="KR4d0024_WYG_048-1b"/>
科君補安肅軍司理參軍歸故里奉二親以之任官滿<lb/>
用薦者得補永州祁陽令尋丁母陸氏憂服除再調桂<lb/>
州臨桂令曾余為仁廟山陵使辟掌牋奏永昭訖事奏<lb/>
其勞擢授許州觀察推官值歲大旱民飢疫作州缺守<lb/>
而無見糧君亟白轉運使願得一奏牘持之至闕下訴<lb/>
于執政者宜有以濟轉運使如其請君即馳至丞相府<lb/>
上其奏其言飢餒乏食之狀不急為之救則死者不可<lb/>
勝計矣朝廷始驚乃運京倉與江淮所漕粟徃賑之君<lb/>
<pb n="KR4d0024_WYG_048-2a"/>
歸而飢者聚州下無慮數萬人君日復周視之均其廪<lb/>
食病者則躬致其醫藥雖民頼以再生而君遂為疫所<lb/>
中卒不能起年四十四治平二年三月二十五日也君<lb/>
名炳字文伯建昌之南豐人父仲舒有道不仕子思古<lb/>
思中思逺以某年某月某日葬於某縣某鄕某村將葬<lb/>
諸子泣來請曰先子公之門生而素被知者得公一銘<lb/>
而内之壙中存殁之光矣銘曰<lb/>
有才而不得殫其藴有禄而不得終其養雖力仁而濟<lb/>
<pb n="KR4d0024_WYG_048-2b"/>
物兮反自罹其夭䘮兹天道之難知而世人之共悲者<lb/>
則余也豈獨以門人而大愴<lb/>
　　　故安康郡太君陳氏墓誌銘<lb/>
某第五兄著作諱璩有子尚書比部員外郎監在京麴<lb/>
院正彦援郊祀恩贈兄尚書職方員外郎熈寧三年冬<lb/>
得告焚黄因自襄邑遷其妻王氏之柩歸于里中而母<lb/>
安康郡太君欲同展塋域正彦即奉以行未幾正彦來<lb/>
報始至相未厝王氏即侍母大君歴拜先塋及次新安<lb/>
<pb n="KR4d0024_WYG_048-3a"/>
墳所而母太君宿疾忽作十二月十二日終于孝親佛<lb/>
舍某得訃駭泣既而嘆曰是豈偶然哉方吾嫂康寧時<lb/>
專意來展塋域囘止墳寺而忽焉不起具免夫道路肩<lb/>
挽揺頓之苦而無甚寒極暑疲力難進之患去吾職方<lb/>
兄之塜百歩而近安然以歸其夫壙中非積善之至孰<lb/>
享兹福嫂姓陳氏曾祖從信事太宗于潜邸深暁財計<lb/>
及即位寖被顯擢終左衛大將軍度支使祖惟德以䕃<lb/>
補衛尉寺丞父士元㓜嗜學舉進士未第而卒嫂年十<lb/>
<pb n="KR4d0024_WYG_048-3b"/>
八歸於職方兄天資婉淑事其姑秦國太夫人曲盡婦<lb/>
道當兄之未官貲用多乏中饋之事怡然自力未甞少<lb/>
懈秦國亦愛而遇之猶息女也執秦國䘮號奉几筵動<lb/>
必如禮接内外宗黨柔和自下故皆得其歡服性仁慈<lb/>
信奉釋教誡不害生物毎見窮悴可憐之人必亟自損<lb/>
刻而振施之遇尊長諱日則先期齋潔躬誦佛書以嚴<lb/>
追薦如是者三十年益乆益勤兄方逾強仕而殁嫂嫠<lb/>
居唯正彦一子孜孜訓導遂以成立而正彦亦篤孝過<lb/>
<pb n="KR4d0024_WYG_048-4a"/>
人凡嫂起居之際朝夕在傍侍膳則進其可食者而去<lb/>
其不可食者以至衣之薄厚必使冝其凉燠平居左右<lb/>
瞻仰顔色若稍失調適則惶遽按閱方書裁量藥劑唯<lb/>
恐其意之不及也俟嫂痊復已方少安嫂用是每體中<lb/>
有少不佳或隱而不自言慮其子勞軫之過也然嫂雖<lb/>
享年六十有八不為不壽而不足以副其孝養之心甚<lb/>
可哀也四女長適尚書職方員外郎王克存次適大理<lb/>
寺丞王居正次適太子中允集賢校理李清臣次適屯<lb/>
<pb n="KR4d0024_WYG_048-4b"/>
田郎中成黼皆聞人材彦士族欽矚嫂始封保寧縣君<lb/>
次封保寧縣太君次封安康郡太君一以正彦升朝遇<lb/>
郊恩餘皆某頃在宰府陳情特封非常例也以四年二<lb/>
月二十八日合祔於職方兄之塋將葬正彦曰母太君<lb/>
平生懿行羙德無如叔知之詳叔當以銘銘曰<lb/>
　惟人之生　　　云胡不逝　　　惟逝之藏<lb/>
　其致匪易　　　噫嘻安康　　　終也特異<lb/>
　躬來展塋　　　始次墳寺　　　疾生莫測<lb/>
<pb n="KR4d0024_WYG_048-5a"/>
　遽不能治　　　旁視夫穴　　　不勞而暨<lb/>
　非福之全　　　事豈斯契　　　慶歴乙酉<lb/>
　實為兄誌　　　日月之馳　　　僅將及世<lb/>
　今兹熈寧　　　辛亥之歲　　　又銘吾嫂<lb/>
　哀胡可既　　　書其大方　　　是謂無媿<lb/>
　　　故仁壽縣君張氏墓誌銘<lb/>
余第二姪殿中丞公彦妻張氏職方郎中文昌之女性<lb/>
柔静自㓜不妄語笑惟姆訓是服逮歸韓氏儀德益修<lb/>
<pb n="KR4d0024_WYG_048-5b"/>
平居端然以法度自處宗親欽式之公彦在官潔㢘自<lb/>
奉菲薄而張氏素淳約能内為之助治家無一横費故<lb/>
用度自給而俸常有餘時俗所尚於婦人服玩尤變易<lb/>
不常工人每高其直以相誘衒徃徃捐故所有甘心而<lb/>
趨之惟恐其後也而張氏目之淡然未甞為之少動實<lb/>
閨壼之難能也公彦遇嘉祐恭謝天地恩封仁壽縣君<lb/>
四年春公彦亡張氏哀乆成疾八年三月十日卒于相<lb/>
州感化鄉之私第年五十四長子曰確試祕書省校書<lb/>
<pb n="KR4d0024_WYG_048-6a"/>
郎次曰愷力學未仕俱早世次曰恬祕書省校書郎尤<lb/>
孝而有文張氏亡摧毁骨立其年冬亦卒次曰恪方肄<lb/>
進士業五女長適鎭潼軍觀察推官孫扶次二女俱早<lb/>
亡次適新州新興尉監襄邑倉王愷次適相州司户參<lb/>
軍陳厚熈寧四年二月二十八日以其叔姑安康郡太<lb/>
君陳氏之葬乃舉張氏之柩納公彦壙中銘曰<lb/>
　嗚呼張氏　　　處婦之道　　　静以約兮<lb/>
　侈麗之事　　　婦人所好　　　殊能略兮<lb/>
<pb n="KR4d0024_WYG_048-6b"/>
　闑内之治　　　宗姻以法　　　德云邈兮<lb/>
　享年不遐　　　有子多喪　　　天乎虐兮<lb/>
　　　故壽安縣君王氏墓誌銘<lb/>
余第四姪尚書比部員外郎正彦妻王氏故相文正公<lb/>
曾之孫刑部郎中祕閣校理繹之女也文正公以道德<lb/>
忠信相仁宗以興太平大名重望為諸宰之冠而治家<lb/>
不失儒素閨門肅然故王氏自㓜已稔習其門法婉嫕<lb/>
之行不教而修既歸韓氏以淳約之性職我内事能持<lb/>
<pb n="KR4d0024_WYG_048-7a"/>
巳不自厚而遇衆以均從正彦﨑嶇小官雖浣衣薄食<lb/>
未甞有不滿之色和睦内外怡怡如也宗黨賢之事其<lb/>
姑安康郡太君年踰二紀柔順之道終始不懈甞以尊<lb/>
幼被疾外無良醫遂精意方書晝夜研誦卒通其大方<lb/>
門内病者或自治之多獲痊已正彦登朝遇郊恩封壽<lb/>
安縣君熈寧二年春正彦通判越州代歸塗次秀州舟<lb/>
中得暴疾數日遽不可治年三十九二月二十一日也<lb/>
五男長曰輯婺州司户參軍次曰嚮曰邕曰喬並勤于<lb/>
<pb n="KR4d0024_WYG_048-7b"/>
學未仕次㓜未名三女長適進士張元素二並在室而<lb/>
輯自王氏之亡守其柩至于終䘮四年二月二十八日<lb/>
以其姑安康之葬王氏從葬于相州安陽縣新安村先<lb/>
塋之西南術者云外庚穴也銘曰<lb/>
　王氏之生　　　賢相之家　　　能蹈世法<lb/>
　不驕以夸　　　德則多羙　　　命兮不遐<lb/>
　福善之報　　　其當爾邪<lb/>
　　　故東平縣君吕氏墓誌銘<lb/>
<pb n="KR4d0024_WYG_048-8a"/>
余長子太常博士袐閣校理忠彦妻吕氏故相文靖公<lb/>
夷簡之孫觀文殿學士尚書吏部侍郎公弼之女也文<lb/>
靖公以王佐之才輔相仁廟二十年間仁恩德澤浹洽<lb/>
天下而觀文公繼以隆名偉業居右府翼兩朝故吕氏<lb/>
襲其京慶而賢明柔淑之性邈然宜異於衆也年十六<lb/>
歸韓氏雖尚妙年能不以貴相之家輒自驕懈婦道修<lb/>
謹過於老成其姑衛國夫人崔氏愛而撫之謂其可教<lb/>
衛國治家謹肅仁而好施親族無踈近資䘏周至其心<lb/>
<pb n="KR4d0024_WYG_048-8b"/>
勤勤唯恐不及吕氏常在左右朝夕師仰禀訓不怠悉<lb/>
能知其薄已厚物之意及衛國之薨余則以家事付之<lb/>
吕氏奉其姑遺法惕然不敢失凡所施設與衛國平日<lb/>
無少異焉於是内外欣服知克紹其風矣治平二年秋<lb/>
得疾淹乆數泣而謂忠彦曰我疾勢日加萬萬不可治<lb/>
我有㓜妹在家君若全舊恩以續之必能卹我子又二<lb/>
姓之好不絶如故我死無恨矣八月四日果以其疾卒<lb/>
年二十七時觀文公始擢貳樞府悲思不已乃為奏得<lb/>
<pb n="KR4d0024_WYG_048-9a"/>
追封東平縣君生三子長曰錦孫次曰宻孫皆早夭次<lb/>
曰治太常寺太祝聰謹嗜學吕氏尤所鍾愛忠彦不忍<lb/>
違其遺言為娶其妹熈寧四年二月二十八日因其伯<lb/>
姑安康郡太君陳氏之葬自京遷吕氏之柩厝于相州<lb/>
安陽縣豐安村先姑夫人之兆次銘曰<lb/>
　吾得衛國　　　司吾壺中　　　治家之法<lb/>
　惟平以公　　　内外親黨　　　無恩不䝉<lb/>
　吕氏嗣之　　　得其清風　　　如何不幸<lb/>
<pb n="KR4d0024_WYG_048-9b"/>
　盛年以終　　　失吾良婦　　　哀兮何窮<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安陽集巻四十八<lb/>
</p>
<p>
</p>
  </div>
</body>
</text>
</TEI>
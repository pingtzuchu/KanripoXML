<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻四</head>
    <p>
<pb n="KR4d0024_WYG_004-1a"/>
欽定四庫全書<lb/>
　安陽集巻四　　　　　　　宋　韓𤦺　撰<lb/>
　　律詩五十四首<lb/>
　　　龍<lb/>
育德知何宅逢辰或見靈配乾雖有象作解本無形浹<lb/>
物周寰宇遺功在杳㝠丹青如可狀試下葉公庭<lb/>
　　　鳳<lb/>
破卵應難至聞韶定有儀去同君子道來協聖人期苑<lb/>
<pb n="KR4d0024_WYG_004-1b"/>
竹多成實宫梧幾換枝何時天閣上巢可俯而窺<lb/>
　　　次韻和春卿學士早春<lb/>
雪霽春來極目心逺眉新黛破遙岑風傳花信值寒晩<lb/>
煙染栁姿隨日春酒羙好陪遊騎鬬桃香誰待此門尋<lb/>
歡期未集芳辰在寃對慵繙簡字金<lb/>
　　　明鎬學士領漕益州<lb/>
忠臣重此過卭郲經計才優帝命諧縣弩清塵資逺撫<lb/>
史彤修職峻榮階蜀天星入人先候劒路銘昬蘚半埋<lb/>
<pb n="KR4d0024_WYG_004-2a"/>
錦里萬家迎使斾壺漿應釋去思懷<lb/>
　　　次韻和子淵學士春雨<lb/>
天幕沉沉淑氣温雨絲輕軟墜雲根洗開春色無多潤<lb/>
染盡花光不見痕寂寞畫樓和夢鎻依微芳樹過人昬<lb/>
堂虛座宻珠簾下試問淳于醉幾樽<lb/>
　　　周沆著作宰秀州嘉禾<lb/>
庇身名邑得嘉禾銅墨猶嗟滯俊科前席未期宣室召<lb/>
聞絃還繼武城歌酒旗穿栁春堤迥魚艇藏花夕唱和<lb/>
<pb n="KR4d0024_WYG_004-2b"/>
對此不勞披縣譜且求新句解詩魔<lb/>
　　　叔平學士知青州<lb/>
厭直圖書府思為海岱州郡符分竹使親膳潔蘭羞文<lb/>
石輸忠宻仙山進職優過家門納駟卜地隴眠牛暮霰<lb/>
凌覊玉朝暾艶㦸油恩寛敷漢札政善洽齊謳水際春<lb/>
芳盛尊中客醖浮物饒三服麗居樂五民游松鬛低容<lb/>
宴峯螺翠入樓行聞西掖召真賞莫淹留<lb/>
　　　館直二闋<lb/>
<pb n="KR4d0024_WYG_004-3a"/>
玉山岑寂雪花乾仙掌風髙露未漙自笑曼都凡格在<lb/>
一宵無奈月邉寒<lb/>
章溝傳漏過三更霜壓寒威特地生苦恨回環牕外鐸<lb/>
幾畨幽夢不教成<lb/>
　　　張唐卿狀元通判陜府<lb/>
發䇿無雙動紫宸班條新貳兩朱輪窅窊仙桂天香重<lb/>
蔽芾甘棠俗化醇駟馬同榮歸蜀道二龍齊躍出雲津<lb/>
前期丹禁徊翔地鳯沼波平藥樹春<lb/>
<pb n="KR4d0024_WYG_004-3b"/>
　　　和春卿學士栁枝詞五闋<lb/>
樓前輕雪未全銷偷得春光入嫩條似向東風猶旅拒<lb/>
可能渾忘舞時腰<lb/>
陌閑宫古緑煙迷惹盡春愁困拂堤却為多情足離恨<lb/>
故教溝水亦東西<lb/>
章街風曉起新眠寒食輕隂未雨天無限青絲拂遊騎<lb/>
一生芳意負金鞭<lb/>
淡烟輕日簇誰家微出青旗一帶斜對景似嫌春意老<lb/>
<pb n="KR4d0024_WYG_004-4a"/>
更揺疎影掃殘花<lb/>
畫橋南北水連天纔聼鶯聲又晩蟬長使離魂容易斷<lb/>
春風秋月自依然<lb/>
　　　和春卿學士上元罷燈<lb/>
絲竹沉聲月泛波警宵方喜罷誰何樓深酒宻客留易<lb/>
路逺香殘人去多寒燭倚蓮猶結淚澹雲歸隴不停歌<lb/>
那知夢穏瀛洲上正是鈞天九奏和<hi>是夕舘宿聞宫中奏樂</hi>
　　　次韻酬子淵學士燈夕不出聞諸公繼有遊賞<lb/>
<pb n="KR4d0024_WYG_004-4b"/>
繁聲沉夕籟香燭競春葩玉射樓前雪雷驚陌上車月<lb/>
閑花院掩風軟酒帘斜莫駐城南騎遊人自有家<lb/>
　　　和䆳卿學士雪霽登祕閤<lb/>
曉來延閤歩層梯春色周圍一望低殘雪半留珠殿北<lb/>
非煙長䕶綺牕西<hi>西即路寢</hi>幽情自逐歸鴻斷芳意還因逺<lb/>
樹迷金匱有書猶未見祕封香篆鎻芝泥<lb/>
　　　上已前與同舍出郊過金明池<lb/>
天波新緑染成春波面輕風起細鱗隔岸鳥聲低弄曲<lb/>
<pb n="KR4d0024_WYG_004-5a"/>
出墻花艶逺含嚬栁經傷别還多緒鷗為忘機不避人<lb/>
三月偷遊仙署友肯思迢遞走征輪<hi>時差接伴虜使</hi>
　　　和春卿學士登廣文閣觀京闕之盛<lb/>
層閣鬱嵳峩登臨逸意和雨餘春物動天闊夕陽多棊<lb/>
布金杯第環通璧沼波泥中足車騎應笑翟公羅<lb/>
　　　和曼卿學士明河<lb/>
太極䟽靈𣲖長河注逺津波明動星斗氣直貫秋旻月<lb/>
滿還知晦雲收不亂真何妨借餘潤膏雨及生民<lb/>
<pb n="KR4d0024_WYG_004-5b"/>
　　　葉參兵部知湖州<lb/>
鄉郡分符兎刻銀彯纓清曉别楓宸駟車歸邸夸新綬<lb/>
鶴表還家謝故人度日客樽盈若酒經春詩筆賦汀蘋<lb/>
編民應乆歌來暮棠樹成隂即舊隣<lb/>
　　　邵亢茂材南歸<lb/>
褐衣親䇿對中宸三道精求素業陳履跡見穿期仕漢<lb/>
璧瑕因指不留秦雲迷江樹歸艎促翼退天閽客夣新<lb/>
好俟鄉人再推上决科優等繼平津<lb/>
<pb n="KR4d0024_WYG_004-6a"/>
　　　陳洎太博知虢州<lb/>
官綬飛花使轂丹臘天行色犯輕寒持平久奉虞刑恤<lb/>
宣澤新承漢詔寛擁傳想逢闗吏歎愛棠還接陜民歡<lb/>
三堂風物應如舊公退先尋記字看<lb/>
　　　王礪寺丞河南知録<lb/>
西都為掾促征輪南浦分攜碧草春卿寺試才方命秩<lb/>
天衢飛歩已逢辰洛濵脩禊浮觴散水際看花第品新<lb/>
櫻酪有期誰共薦曲江應記並遊人<lb/>
<pb n="KR4d0024_WYG_004-6b"/>
　　　次韻和方謹言郎中再觀省中手植竹<lb/>
翠影參差漸拂堦清郎曾此占竒哉辭君昔為蓴羮去<lb/>
戀爾今同菊徑來玉聳勁枝欺暮雪繡殘文籜委寒苔<lb/>
虛心髙節依然在幾見繁英落又開<lb/>
　　　寄葉參兵部<lb/>
向宦心難止遺榮世所稀誰知懷綬去便作掛冠歸行<lb/>
錦方為寵裝金已盡揮官閑同吏隱身逸晦塵幾山鶴<lb/>
來無怨江鷗淨不飛雨晴峯障活秋老鱠絲肥庭玉名<lb/>
<pb n="KR4d0024_WYG_004-7a"/>
方逺陔蘭志暫違倚門休結戀史筆借光輝<hi>子清臣時修注</hi>
　　　馬尋比部兩浙提㸃刑獄<lb/>
東南詳讞得材臣親對天墀奉至仁舜服暫平惟恤典<lb/>
漢廷曾譽不寃民圓扉鞠草提封靜髙蓋容門令徳新<lb/>
最好齋航初按部栁汀花瀨正逢春<lb/>
　　　陳商學士知常州<lb/>
疊皷聲喧下鷁舟書山蕭索别英㳺青藜照字觀竒廢<lb/>
朱雀分符錫命優霞夾烏檣晴斾巻星揺漁浦夜燈幽<lb/>
<pb n="KR4d0024_WYG_004-7b"/>
蓴風正熟帆無恙一色江天望處秋<lb/>
　　　得太清小檜植舘中<lb/>
仙檜移來近紫壇亭亭將見起毫端纎枝未覺來風韻<lb/>
勁節先知度歳寒得地最宜儒舘種結根須作棟材看<lb/>
願將軒竹陪蒼翠帶雪開樽助雅歡<lb/>
　　　宋任著作宰江寧溧水<lb/>
訊察無寃善最聞剸繁南邑遇盤根還將决獄平反意<lb/>
去作臨民撫字恩淮上月髙生麗思浦前春老醉離魂<lb/>
<pb n="KR4d0024_WYG_004-8a"/>
知君隂徳終陽報容駟何妨大里門<lb/>
　　　道卿學士領二浙漕賦得酒<lb/>
傾釀留佳客秋亭弭使旄奉觴歸養切行筭别魂勞上<lb/>
若名鄉近長安羙價髙清懷思酌水惠政憶投醪論徳<lb/>
堪成頌評詩更助豪行聞趨節覲同我怨持螯<hi>琦往年不遂龍</hi>
<hi>舒之行道卿以不嘗蟹形于嘲戱</hi>
　　　再賦栁枝詞二闋<lb/>
曲江風暖曉隂斜翠色相宜拂鈿車自是春眠慵未起<lb/>
<pb n="KR4d0024_WYG_004-8b"/>
日髙人困又飛花<lb/>
葉葉新長約黛蛾絲絲輕軟任風梭啼鶯便學歌喉囀<lb/>
知是春來舞意多<lb/>
　　　離都<hi>已下八首接伴塗中作</hi>
握節背都門春天景半温柔鞭難駐馬芳草易銷魂逺<lb/>
目和煙重離懷助酒昬好花無奈野時復映遥村<lb/>
　　　上已<lb/>
逺道今逢祓禊辰雨餘風物一畨新等閑臨水還思舊<lb/>
<pb n="KR4d0024_WYG_004-9a"/>
取次看花使當春絮雪暖迷西苑路車雷晴起曲江塵<lb/>
臺英正約尋芳㑹誰是山隂作序人<lb/>
　　　寓目<lb/>
擁傳脩途倦逢春旅思長逺煙含樹色細雨起塵香隴<lb/>
麥成行緑林鶯並對黄揚鞭聊自慰舉目見韶光<lb/>
　　　早行<lb/>
脂轄行傷早揚旌興莫窮水遥天色共雲細月波通巧<lb/>
舌爭啼曉香牙盡入風縱吟殊未已初旭放晴紅<lb/>
<pb n="KR4d0024_WYG_004-9b"/>
　　　寒食<lb/>
漢宫新蠟未開煙寒食東郊躍駿天人面映花誰感事<lb/>
客心燃火獨成篇塞鴻歸渚遥書字營栁因風強破眠<lb/>
賴有目前隨分景數村和樹起鞦韆<lb/>
　　　登永濟驛樓<lb/>
逺煙芳草媚斜陽蕭索郵亭一望長盡日倚欄還獨下<lb/>
緑楊風軟杏花香<lb/>
　　　塗中暑熱憶諸同舍<lb/>
<pb n="KR4d0024_WYG_004-10a"/>
振野驚風拂面塵赫曦流爍犯征輪酒非逃暑虛成㑹<lb/>
花未忘憂謾映人緑水已傷春别舊碧雲長起暮愁新<lb/>
朝來記得瀛州夢目斷英游極愴神<lb/>
　　　聞角<lb/>
古堞連雲瞑靄収嗚嗚清調起邉樓雍琴垂淚虚情恨<lb/>
羌笛殘梅未勝愁數曲伴風吹戍壘幾畨侵夢入賔郵<lb/>
聼來便覺春心破素髪生多不待秋<lb/>
　　　雄州遇雪<hi>已上四首北使日作</hi>
<pb n="KR4d0024_WYG_004-10b"/>
雲壓孤城勢漸低昬昬臺榭雪霏霏人遊兎苑何妨醉<lb/>
使適龍沙未得歸夜舘月明交素影曉塗霜重借嚴威<lb/>
風前似慰征軺意先學楊花二月飛<lb/>
　　　紫濛遇風<lb/>
草白崗長暮驛賖朔風終日起平沙寒鞭易促鄣泥躍<lb/>
冷袖難勝便面遮迴嶺巻囬雲族破逺天吹入鴈行斜<lb/>
土囊微乞緘餘怒留送歸程任擺花<lb/>
　　　使囘戲成<lb/>
<pb n="KR4d0024_WYG_004-11a"/>
專對慙非出使才拭圭申好歛旌囘禮煩偏苦元正拜<lb/>
<hi>虜廷元日拜禮最煩</hi>户大猶輕永夀杯<hi>永夀虜主生辰莭名其日以大白酌南使</hi>欹枕<lb/>
頓無歸夢擾據鞍濳覺旅懷開明朝便是侵星去不怕<lb/>
東風拂面來<lb/>
　　　過虎北口<lb/>
東西層巘鬱嵳峩闗口纔容數騎過天意本將南北限<lb/>
即今天意又如何<lb/>
　　　戲題仙掌<lb/>
<pb n="KR4d0024_WYG_004-11b"/>
三峯晴曉碧相挨仙掌分明出霧開莫向巍峩衒髙手<lb/>
也曾先得桂枝來<lb/>
　　　題利州昭化驛<lb/>
嘉陵源出本朝宗地險無因直赴東從此逆流歸順去<lb/>
恬波遥與峽江通<lb/>
　　　過三泉龍門二闋<lb/>
洞户呀然透碧溪竹軒茅榭映髙低行人不待桃花發<lb/>
一到山扄已自迷<hi>時知縣錢丞增葺亭榭間植夭桃故云</hi>
<pb n="KR4d0024_WYG_004-12a"/>
欣過龍門柅使車頓驚凡目識仙都海中知有三山在<lb/>
未信能加此景無<lb/>
　　　漫天嶺<lb/>
欲使行人直過難倚江凌漢任盤盤紆囬到頂終須下<lb/>
如此天髙甚處漫<lb/>
　　　題嘉州嘉望亭<lb/>
欲知藩境得嘉名試䇿笻枝上此亭江色照城平似練<lb/>
嵐光堆檻活如屏好遨民阜充衢樂出品花竒襲坐馨<lb/>
<pb n="KR4d0024_WYG_004-12b"/>
使馹暫來閑寓目幾多髙意在鴻㝠<lb/>
　　　再賦一闋<lb/>
檻外風光觸處竒嶺頭金像對巍巍主人偏戀南犍樂<lb/>
只恐𤓰時未肯歸<lb/>
　　　韓瀆學士領益漕<lb/>
去年巴蜀失秋成西顧饑流惻睿情嘗忝乗軺宣渥命<lb/>
更煩持節拯遐氓夜亭微雨多侵夢春峽繁花少記名<lb/>
到日莫辭行部數屬城凋瘵望君生<lb/>
<pb n="KR4d0024_WYG_004-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0024_WYG_004-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安陽集巻四<lb/>
</p>
<p>
</p>
  </div>
</body>
</text>
</TEI>
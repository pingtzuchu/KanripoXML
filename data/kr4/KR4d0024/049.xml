<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻四十九</head>
    <p>
<pb n="KR4d0024_WYG_049-1a"/>
欽定四庫全書<lb/>
　安陽集巻四十九　　　　　宋　韓𤦺　撰<lb/>
　　墓誌<lb/>
　　　故秘書省校書郎韓恬墓誌銘<lb/>
恬字安之余姪殿中丞公彦之第三子母仁夀縣君張<lb/>
氏㓜雋邁喜學讀書強記而為文辯速余甞較公彦諸<lb/>
子謂恬他日必能先取科第以才名自立甞求補試國<lb/>
子監生程文中等俄丁父憂未幾其仲兄愷與二妹繼<lb/>
<pb n="KR4d0024_WYG_049-1b"/>
亡恬與母張氏益大悲駭不能自寧余遇嘉祐明堂恩<lb/>
亟先奏恬得祕書省校書郎及為娶職方郎中董之卲<lb/>
之女且以慰其母惸獨之心張氏喜甚屢泣以誡恬令<lb/>
益自修飭以報恩鞠之厚已而張氏復感疾議歸鄉里<lb/>
冀得移其故處而遂平逾八年春不幸疾乆卒不起恬<lb/>
既併罹酷罰夙夜號躃幾以殞絶猶能手疏母之行實<lb/>
請余為其墓銘終以哀毁之過其年十二月二十一日<lb/>
亦卒時年二十二女二人長曰夀女次曰安女並㓜後<lb/>
<pb n="KR4d0024_WYG_049-2a"/>
恬服除董氏以無男子歸其父家夀女者熈寧初元又<lb/>
不育嗚呼禍釁之來未有如恬之一門相仍窮苦如是<lb/>
之甚者也悲夫四年二月二十八日以其叔祖母安康<lb/>
郡太君之葬乃舉恬之䘮葬于相州安陽縣新安村先<lb/>
塋東其兄確之墓次葬師所謂穴之外庚也銘曰<lb/>
父母諸兄兮相繼亡於前二女之㓜兮一復夭于後妻<lb/>
無以守歸其家爾獨于兹瘞其柩何罪而當此罰邪豈<lb/>
數之適相偶邪天乎冥冥吾安以究<lb/>
<pb n="KR4d0024_WYG_049-2b"/>
　　　姪孫亶奴墓誌<lb/>
余第五姪司門貟外郎通判趙州方彦年四十餘始有<lb/>
一子以其生子相州取河亶甲居相之義遂名之曰亶<lb/>
奴亶奴狀貌絶羙語言甚慧故方彦與其母向氏愛而<lb/>
視之謂雖希代之寳不如吾兒之貴也而撫育太過易<lb/>
以生疾才及五歲而夭其母哀思不已雖其亡逮今數<lb/>
年矣而飲食衣服與夫玩好之具猶日奠而時致之與<lb/>
存者無異甚哉其愛之難解也熈寧四年二月二十八<lb/>
<pb n="KR4d0024_WYG_049-3a"/>
日以吾嫂安康郡太君之葬因自趙州遷而瘞于先塋<lb/>
之東祔從兄確之墓次刻石以誌且慰其父母之心云<lb/>
　　　故尚書比部貟外郎崔君墓誌銘<lb/>
崔君象之有道君子也余妻雖象之之姊然其相友也<lb/>
以賢而不以親今之云亡其子振孫等以墓有銘哀號<lb/>
馳訴屬余以辭余固知象之者其可不銘象之諱公孺<lb/>
後魏清河大房七兵尚書休之後今為開封鄢陵人曽<lb/>
祖周度仕周佐兖帥慕容彦超幕帥叛以大義切責遇<lb/>
<pb n="KR4d0024_WYG_049-3b"/>
害贈祕書少監祖汝礪以父死節補右班殿直贈尚書<lb/>
兵部侍郎父立為世名臣終尚書工部侍郎贈禮部尚<lb/>
書象之㓜簡重有高識喜學善屬文始以父任補將作<lb/>
監主簿耻在䕃籍欲自取進士第既不利有司慨然以<lb/>
篆刻之技不足為遂益究覽經史百家之言至于浮屠<lb/>
老子之書無不探考得其淵妙視富與貴恬然不能少<lb/>
動其心也初監許州商税丁尚書憂服除監許州合流<lb/>
鎮商税再監許州商稅丁所生靈夀縣太君嚴氏憂服<lb/>
<pb n="KR4d0024_WYG_049-4a"/>
除時丞相賈魏公鎮許薦知陽翟縣事歲滿簽書忠武<lb/>
軍節度判官事用三司奏都太管勾許汝州石塘等河<lb/>
催綱累遷尚書比部貟外郎熈寧四年正月十七日以<lb/>
疾卒年五十八象之孝悌仁恕出于天性母夫人仁夀<lb/>
郡太君冉氏早亡事尚書與嚴夫人朝夕左右承順顔<lb/>
色未甞少懈其居䘮也水漿不入口者累日及葬雖盛<lb/>
寒必跣足負土與庸者雜作終䘮始復葷茹兄弟皆盛<lb/>
年物故孤遺滿室象之極力撫養不忍去為逺官故仕<lb/>
<pb n="KR4d0024_WYG_049-4b"/>
宦專以庇族為意不復計較資品高下居官治民清約<lb/>
不擾見有位者必為陳國家大計民之疾苦與夫所知<lb/>
之賢者冀以行其言而已未嘗自有也正人佳士雖未<lb/>
識靣推嚮不已道或不合雖大權重位招之不徃也慶<lb/>
歴中仁宗皇帝勵精圖治象之乃詣闕上書論十事其<lb/>
目曰培根本教宗室擇守宰求遺逸資孝治御英豪輕<lb/>
賦歛省寃滯節浮費嚴武備凡數千言引據深切而亦<lb/>
不求人知亡後諸子得其藁於楮中於是人益知夫象<lb/>
<pb n="KR4d0024_WYG_049-5a"/>
之雖在小官有愛君憂國之心而自晦其德如此與人<lb/>
交務盡誠信以風誼自許有過失者必毅然規正無不<lb/>
畏而為善周人之急厚自損刻而不以為惠也從事許<lb/>
昌日官吏斷獄誤引重比同幕梁統者懼及于譴則銓<lb/>
格為廢人象之曰持議而誤在我遂請獨當其罰論者<lb/>
高君之義所居東北隅有亭曰葆光尚書之所創也君<lb/>
常處其間黙坐終日外無一物能嬰其慮交㳺之至則<lb/>
以文酒為樂往往忘其鄙吝與處士孔寧極尤相厚善<lb/>
<pb n="KR4d0024_WYG_049-5b"/>
每一過從則閉闗談道率踰旬不忍别去素樂閑退與<lb/>
相知為林泉之約願預者輒以籍記之已而皆背去其<lb/>
籍為空象之笑而不恠也然象之亦為族屬所累未能<lb/>
如其素志而天復不畀其夀悲夫臨終謂諸子曰吾神<lb/>
識無纎毫妄亂來亦我來去亦我去此又見其達性命<lb/>
之深也其作詩尤工人多賞其清麗夫人安福縣君程<lb/>
氏某官某之女柔順而正内治以修男二人長曰振孫<lb/>
大理寺丞次曰保孫試將作監主簿象之教子嚴而有<lb/>
<pb n="KR4d0024_WYG_049-6a"/>
法而皆能承訓自飭當嗣其慶云以某年三月二十一日<lb/>
葬于鄭州新鄭縣某鄕尚書之兆次銘曰<lb/>
　既孝于家　　　又忠于友　　　惟德之尊<lb/>
　冨貴紛麗　　　恬不可誘　　　惟道之存<lb/>
　死生之際　　　亂則何有　　　達性之根<lb/>
　人雖亡矣　　　名不朽矣　　　事著斯文<lb/>
　　　故尚書祠部郎中集賢校理致仕趙君墓誌銘<lb/>
熈寧四年夏六月趙君子淵自管勾西京留司御史臺<lb/>
<pb n="KR4d0024_WYG_049-6b"/>
引年得謝退處于修善坊之私第未幾病且逾月度必<lb/>
不起遽取筆自書命其子咸以誌文屬余七月二十九<lb/>
日果卒咸亟遣人持其所書號訴來請余泣而視之知<lb/>
子淵所以屬余者以友壻之分又悉其平生操守施設<lb/>
使書其實足信于後世此奚可辭子淵諱宗道開封封<lb/>
邱人給事中贈司空賀之子贈左衛上將軍正德之孫<lb/>
贈左屯衛將軍瑨之曾孫司空在仁宗朝更任顯要為<lb/>
時名臣子淵㓜警㧞自立力學能文屢舉進士不利始<lb/>
<pb n="KR4d0024_WYG_049-7a"/>
從父任補將作監主簿監舒州鹽酒税汝州稻田務執<lb/>
政薦其材召試學士院得館閣校勘改集賢校理累遷<lb/>
大理寺丞主宗正寺簿通判河陽以太子中允同判登<lb/>
聞皷院丁司空憂服除同知太常禮院出知宣州改太<lb/>
常丞子淵為政知所先後下車首興學校招廣生貟起<lb/>
市橋屋取資以充其用又選良師以講勸之人人樂於<lb/>
為善宣民素尚巫鬼病者不醫以事祈禳子淵為擇方<lb/>
書之驗者刻石示之復出公帑緡為藥劑以時拯救民<lb/>
<pb n="KR4d0024_WYG_049-7b"/>
脫横夭因變其俗涇邑豪劉氏毆人死厚用賂冀以死<lb/>
者縁他疾獲免子淵察其姦卒寘於法吏受賂者悉黥<lb/>
竄之一郡肅然歲滿得郭輔之者來代始輔之以所迓<lb/>
兵舟不如意及至郡㑹子淵居式假不能出遂大忿恚<lb/>
子淵去捜剔玼累窮極纎悉無所得因摭疑似之事縁<lb/>
飾以聞子淵不堪其誣即奏辨之朝廷為置司推究事<lb/>
盡白猶以奏牘中一二語差在律以身事訴止坐杖法<lb/>
官深文以詐不實論奪一官落職既而御史中丞魚公<lb/>
<pb n="KR4d0024_WYG_049-8a"/>
周詢極陳其寃得復中允監亳州酒稅物論猶不平繼<lb/>
得今太子少師趙公槩暨兩禁臺憲官十數人交章薦<lb/>
雪始還官與職知宗正丞事兼判登聞皷院知濵州㑹<lb/>
河決六塔郡界有遙堤監司欲決以釃其流子淵執不<lb/>
可雖督之愈急愈不奪民賴以全又立保法檢制姦盗<lb/>
比户以安代歸為郡牧判官遷太常博士權開封府推<lb/>
官嘉祐四年京西大饑轉運使請擇列郡守以濟災饉<lb/>
子淵被選知潁州子淵於救荒之術素已經慮賑給存<lb/>
<pb n="KR4d0024_WYG_049-8b"/>
勞無所不至冦盗屏息流庸以復俄權三司户部判官<lb/>
出知晉州時營奉永昭方中諸郡皆嚴期賦民物價翔<lb/>
而費益倍子淵獨取帑中物官自營致使民徐償之境<lb/>
内寂然無所擾民既飽其德惠相率走闕下請留朝廷<lb/>
知其能就徙陜州晉人號呼遮道子淵不得前為駐留<lb/>
彌日得間道馳去陜素以土厚水脉深不為井唯橐山<lb/>
泉貫城中以資衆用歲雨數壊隄渠絶流則民汲于永<lb/>
定澗既逺且勞子淵曰今邊州巖堡往往皆井此平地<lb/>
<pb n="KR4d0024_WYG_049-9a"/>
反不可邪亟選匠者相廬巷便民之所浚三十井皆未<lb/>
數仭得美泉民歌喜之未足與甘棠同永其思也子淵<lb/>
自博士四遷尚書祠部郎中知蔡州郡城北直門東西<lb/>
有二橋跨汝水上岸高峻非得巨材不能立數歲輒壊<lb/>
每一易費民貲幾萬緡俚諺目為害民橋子淵卹其乆<lb/>
弊思力去之募工取確山石先易其東者衆論囂然難<lb/>
之子淵不聽至聞于朝有詔問狀子淵别白利害保于<lb/>
必成朝廷從之已而橋成患絶為利無窮子淵自年及<lb/>
<pb n="KR4d0024_WYG_049-9b"/>
從心日思退去㑹秩滿懇求西臺既得請須期歲餘新<lb/>
第完美日談笑其間無復以軒冕為意未踰時即還君<lb/>
事方且放懐林泉以造羲皇之域而天嗇遐福遽奪之<lb/>
年悲夫子淵性方重不妄進止外嶷嶷若不可犯而内<lb/>
極樂易即之益温與人交篤于風誼澹薄寡欲至老無<lb/>
聲色之惑為政詳敏得其綱要當事劇訟挐他人雖勞<lb/>
精竭慮不能判者子淵視若閒暇處之無不中理善筆<lb/>
札長于詩弈公退必引賔屬以此為樂其他不好也慶<lb/>
<pb n="KR4d0024_WYG_049-10a"/>
歴中杜正獻公范文正公與諸賢以忠義並進天子方<lb/>
虛心仰成諸公亦銳于為報而俱知子淵之才未及薦<lb/>
擢為僥倖者所沮相繼罷去子淵義之所激時上書開<lb/>
陳得失當塗者聞而惡之故輔之因得希合竒中事雖<lb/>
獲辨而淹回者十年不得乘時奮其所長子淵亦明於<lb/>
義命居常泰然未甞少動其心也事二親孝執䘮過毀<lb/>
幾不能生同宗五世族大愛周内外踈屬孤無依者必<lb/>
收鞠成人為畢婚嫁先塋在封邱地頗卑下㑹隣有葬<lb/>
<pb n="KR4d0024_WYG_049-10b"/>
者穿地未及尋而泉已出子淵視之大驚曰近歲京師<lb/>
雨水多沮洳使然吾親葬此豈得安邪於是專意改卜<lb/>
卒得地於伊闕之府下村遂遷祖考二世之䘮以安厝<lb/>
之决謀居洛以便子孫之奉前後奏䟽論說時事多見<lb/>
採納如與皇族結親必取三代告身桉驗以絶冨民妄<lb/>
冐之弊經科增對大義弛茶禁通商流外官不為縣令<lb/>
編論政體書資訓鑒之益皆自子淵發之子淵年七十<lb/>
三娶崔氏尚書工部侍郎立之女封安平縣君事舅姑<lb/>
<pb n="KR4d0024_WYG_049-11a"/>
盡孝睦宗族盡勤柔懿之行親黨稱之先子淵而亡五<lb/>
男長曰隨將作監主簿次未名俱早世次鼎太子中舍<lb/>
知江隂軍江隂縣次咸大理寺丞次濟太子中允權發<lb/>
遣淮南同提㸃刑獄公事皆謹蹈門法以材自奮而咸<lb/>
向任二司編修令式懇請宰邑河南以便親養子淵疾<lb/>
得朝夕省侍奉遺語幹後事罔不如素三女長適尚書<lb/>
屯田貟外郎張仲松次適尚書比部貟外郎吕昌暉次<lb/>
適賛善大夫張德源以其年十一月五日諸子舉子淵<lb/>
<pb n="KR4d0024_WYG_049-11b"/>
之䘮葬於司空之兆次銘曰<lb/>
　夫惟有才　　　始可言命　　　吾藴有餘<lb/>
　用焉弗罄　　　繫偶不偶　　　命也誰競<lb/>
　已或無有　　　奚取命證　　　噫嘻子淵<lb/>
　其才孰肩　　　畜不大發　　　匪命胡然<lb/>
　少施郡治　　　功疇與先　　　進平退勇<lb/>
　始終茂焉　　　伊洛之間　　　地環勝勢<lb/>
　既安祖考　　　遂我素志　　　今兹卜宅<lb/>
<pb n="KR4d0024_WYG_049-12a"/>
　又從而竁　　　敦椁雖藏　　　令名不閟<lb/>
　　　故太常博士周君墓誌銘<lb/>
太常博士周君熈寧四年十一月二十五日以疾卒其<lb/>
子尚書屯田郎中革號訴于余曰革甞從事于幕府而<lb/>
先君素游門下今不幸棄孝養將卜明年正月二十六<lb/>
日葬于相州安陽縣感化鄉祖塋之次得公一二言以<lb/>
銘其墓存殁之榮也余安得以辭君諱孝恭字宥之其<lb/>
先眞定府槀城人四世祖徙居趙郡之平棘今為平棘<lb/>
<pb n="KR4d0024_WYG_049-12b"/>
人父文舉博學善推歩有人倫之識以長子尚書比部<lb/>
郎中孝孫登朝累贈衛尉卿甞謂比部君他日當自取<lb/>
美宦君次子也而曰汝雖不及禄仕乃吾保家之主後<lb/>
皆果然君㓜聰警盡得其父學至于天文地理隂陽䜟<lb/>
緯之書無不究習臻其奥妙而未甞輒言也累應明經<lb/>
不中第感父昔言遂忘懐軒冕以恬晦自高平居接高<lb/>
僧從善友相與研究内典辨析精義於是禪宗律學煥<lb/>
然大通持此為樂終老不倦晩好道家之言益自明悟<lb/>
<pb n="KR4d0024_WYG_049-13a"/>
天資仁恕不害生物每出衢路見貧弱可憐者必盡所<lb/>
有以濟之而自處儉薄雖資用不給怡怡如也事比部<lb/>
兄極于悌順與之治生業營室居不憚寒暑卒能成就<lb/>
推而不有其後諸姪皆䝉賴焉與人言務盡誠慤義主<lb/>
䂓勸聞者欣服之都官君奉養至孝聞聽所悉頃自河<lb/>
北監牧使擢提㸃本路刑獄公事以職在廵按時去庭<lb/>
闈懇辭不就已而君得疾衣不解帶朝夕省侍訪醫藥<lb/>
事祈禳無所不至卒弗獲驗然享年八十有一在人子<lb/>
<pb n="KR4d0024_WYG_049-13b"/>
之心猶為不足質於五福幾得其全斯亦積善之效也<lb/>
君始以都官君登朝援明堂恩授大理評事英廟登極<lb/>
遷光禄寺丞治平郊恩改祕書省著作佐郎今上即位<lb/>
轉太子中允都官君恩賜五品服又回授之兩遷太常<lb/>
博士皆以郊饗推恩也次子鼎未仕一女適保州司理<lb/>
參軍毛楷銘曰<lb/>
　天相善人　　　冝乎得夀　　　子極孝養<lb/>
　斯為有後　　　節行之懿　　　孰傳之乆<lb/>
<pb n="KR4d0024_WYG_049-14a"/>
　吾銘而藏　　　是謂不朽<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0024_WYG_049-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安陽集巻四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻十五</head>
    <p>
<pb n="KR4d0024_WYG_015-1a"/>
欽定四庫全書<lb/>
　安陽集巻十五　　　　　　宋　韓𤦺　撰<lb/>
　　律詩三十二首<lb/>
　　　上巳㑹許公亭二首<lb/>
三月三來御水涯古亭春色緑相遮牡丹巳認冠叢葉<lb/>
郁李真疑綬引花<hi>席上所獻</hi>侍妓寢歌成雅席惡風吹酒入<lb/>
微沙土嚢終夕從飄怒不障清歡祓禊家<lb/>
元已乘閑到許亭勝㳺差逺幾開扄尋春自失花顔素<lb/>
<pb n="KR4d0024_WYG_015-1b"/>
愛客偏回桞眼青曲水事遥存燕喜甘棠人去想儀形<lb/>
<hi>吕許公所建</hi>禊筵莫愬杯行數歸轡迎風酒易醒<lb/>
　　　次韻和通判錢昌武郎中上巳許公亭惠詩<lb/>
亭館蕭然古岸頭園林雖雅背清流感時堪惜芳菲過<lb/>
拖病須從祓禊㳺歸艦逆風乘醉去落花隨水帯香浮<lb/>
貳車欲繼山隂事立賦新篇不易酬<lb/>
　　　次韻和留守宋适推官遊宴御河二首<lb/>
笳皷齊喧泛御津何妨同俗樂兹辰中<hi>去聲</hi>三節物初過<lb/>
<pb n="KR4d0024_WYG_015-2a"/>
五<hi>青社以十三日為中三亦有遊御河之樂</hi>八十春光未破旬紅斾厭風收<lb/>
電脚緑波傷櫂散魚鱗欲知治世升平象請㸔熈熈兩<lb/>
岸民<lb/>
三月春容駘蕩天御流飛舸引雙旜十分芳景無三二<lb/>
四合遊人有萬千花任風殘猶逐水酒隨歌半已空船<lb/>
病夫且伴嘉賔醉不過明朝夘尚眠<lb/>
　　　三月十八日上水關<lb/>
河曲春遊得舊傳使君從俗上蘭船低蓬宻罩香羅綺<lb/>
<pb n="KR4d0024_WYG_015-2b"/>
小艇交颺細管絃有獻滿盤烘芍藥競豪臨水落鞦韆<lb/>
歸來夾岸民觀甚望逺應疑李郭仙<lb/>
　　　三月十八日㑹望春亭<lb/>
此日傾城樂御河作河生日語應訛波涵祛服千花亂<lb/>
風壯歡聲萬曲和元已嬉逰非俗尚十洲光景得春多<lb/>
衰翁欲盡都人興醉弁歸同夕照俄<lb/>
　　　西園初暑<lb/>
可愛西園夏景長南來風好拂襟凉樓臺軒豁年殊舊<lb/>
<pb n="KR4d0024_WYG_015-3a"/>
池沼乾枯雨未滂群鳥䕶雛時起鬪衆花成子幾堪嘗<lb/>
欲知逃暑芳樽味沙過林禽玉溜漿<lb/>
　　　寄西臺子淵趙學士<lb/>
昔年瀛館接仙才官路升沉孰可猜直使庸駑叨上笏<lb/>
却教賢傑老西臺莫悲居處荒三徑且把功名寄一杯<lb/>
應笑位髙歸去晩謗多終日怒蚊雷<lb/>
　　　苦熱未雨<lb/>
驕陽為虐極煩歊萬物如焚望沃焦舉世不能逃酷吏<lb/>
<pb n="KR4d0024_WYG_015-3b"/>
幾時還得快凉颷精祈擬責泥龍效大索誰誅旱魃妖<lb/>
翹首岱雲膚寸起四方膏澤盡良苖<lb/>
　　　雨足晩晴<lb/>
掣電搜龍發怒雷欲驅時旱滌民災四溟滂澤三農足<lb/>
萬宇愁襟一夕開虹影漸從天外散蟬聲初到枕邉來<lb/>
髙樓小酌清風滿不勝當年避暑杯<lb/>
　　　庚戌秋分<lb/>
淅淅風清葉未凋秋分殘景自蕭條禾頭無耳時微旱<lb/>
<pb n="KR4d0024_WYG_015-4a"/>
蚊觜生花毒漸銷錢迸嫩苔陳閣静字横賔鴈楚天遥<lb/>
西園宴集偏宜夜坐㸔圓蟾過麗譙<lb/>
　　　中秋遇雨<lb/>
待月中秋一肆筵雨輕雲晦似無縁何須寒影揺杯靣<lb/>
且命髙歌醉目前莫向此宵空悵望定應明夜亦嬋娟<lb/>
憑欄可柰時人意不愛清光只重圓<lb/>
　　　次韻和通判錢昌武郎中中秋遇雨<lb/>
靈祠躬禱極伸䖍唯恐愆陽病晩田不恨髙樓空宴月<lb/>
<pb n="KR4d0024_WYG_015-4b"/>
却欣豊澤入民天且歌多稼將棲畝莫賦嘉期動隔年<lb/>
媿誤賔軒侵夜散阻㸔銀界爛三千<lb/>
　　　中秋筵散雨餘見月色<lb/>
正苦中秋暝雨侵忽驚凉月綻雲深壺光未透冰涵玉<lb/>
鑑影㣲昏蘚上金彩筆怨吟幾絶望巨觥酣戰欲重尋<lb/>
孀娥似慰人心鬱時放蟾輝漏薄隂<lb/>
　　　重九㑹安正堂<lb/>
欲安衰朽敞虚堂竊信孤忠敢自當本幸嵗時同衆樂<lb/>
<pb n="KR4d0024_WYG_015-5a"/>
適開樽爼遇重陽黄花旋挿香環坐翠嶺新成妙出墻<lb/>
留與鄴都為故事年年常占好風光<lb/>
　　　重九晚登騎山樓<lb/>
蕭踈嘉節得陽重病守西園此又逄且奉賔歡窮勝事<lb/>
莫悲秋色動衰容管喧銀字凌歌席菊碎金鈴上醉鍾<lb/>
何必更臨髙處㑹北樓深古近騎峯<lb/>
　　　壓沙寺梨<lb/>
壓沙千畝敵侯封珍果誠非衆品同自得嘉名過冰宻<lb/>
<pb n="KR4d0024_WYG_015-5b"/>
誰知精别有雌雄常滋沆瀣充肌脆不假燕脂上頰紅<lb/>
四海舉皆推羙味任從潘賦紀張公<lb/>
　　　送卿師上人<lb/>
區區京轂幾經春不退方能運法輪欲舉筌蹄皆自逹<lb/>
縱罹寒暑豈吾辛大千雖納寕多施一切誰名得度人<lb/>
我已心中了無物重煩師説究微塵<lb/>
　　　送謝山人歸紫霄舊隐<lb/>
董君壇側杏林新<hi>董山所種杏今巳無有山人復種千餘株以完舊迹</hi>髙卧雲霞<lb/>
<pb n="KR4d0024_WYG_015-6a"/>
獨一身已究丹經成大藥更居仙府得長春仁心務濟<lb/>
誰思報道術逄知即示真暫别山來應自笑紫霄曽未<lb/>
識紅塵<lb/>
　　　通判錢昌武代歸以詩見别次韻為荅<lb/>
衰病何堪治鄴臺貳車猶喜得髙才方資庖刃投虚利<lb/>
忽愴𤓰時及代回别袂醉分雲共慘去塗塵寂雪初培<lb/>
劒光乆已衝牛斗力振沉埋尚愧雷<lb/>
　　　屢雪<lb/>
<pb n="KR4d0024_WYG_015-6b"/>
欲識經冬氣倍和髙穹回矚念民瘥盡捜秋夏乖龍起<lb/>
併與寰區瑞雪多是處玉峯開璧府幾畨雲浪溢銀河<lb/>
來牟定過前年麥銷得衰翁醉又歌<lb/>
　　　雪二十韻<lb/>
天宇昬凝幕星潢凍漏津報豊推上瑞散利浹無垠皓<lb/>
彩生和燭深仁出化鈞乘時驅癘氣幾日困疲民滿慰<lb/>
三農望潜基萬國春道山誰辨玉佛界普成銀緩舞疑<lb/>
飜珮徐來類積薪盤髙擎露蘂隙細入駒塵易掩妖顔<lb/>
<pb n="KR4d0024_WYG_015-7a"/>
嫮難藏厚地珍墜輕時斷續勢猛忽紛綸肯使瑕瑜見<lb/>
惟思沃瘠均歌妍皆似郢璧碎不因秦輈冷侵馴鹿符<lb/>
光逼琢麟充盈是谿壑挺特有松筠近嶺梅先發瀕江<lb/>
練更勻樓臺競瓌麗蟾兎起精神病骨驚新怯書帷憶<lb/>
舊親風流資醉目豪放任詩人陳閣方多暇睢園喜命<lb/>
賔宜城須大引佳味過吳醇<lb/>
　　　次韻和張宗益工部初到相臺書事<lb/>
園池開拓費經籌雅意奚專自宴休好事庻逄賢守繼<lb/>
<pb n="KR4d0024_WYG_015-7b"/>
康時聊便里民逰一聞公暇閑無敵頓激歸心浩不收<lb/>
早晚再容懐綬樂赤松髙趣遂希留<lb/>
　　　再和<lb/>
銅雀臺邉事少州名郎來守喜安休吾民正遂歌襦樂<lb/>
我里甘忘衣錦逰詩筆入神春益徤宴杯窮賞夜方收<lb/>
鳯池時復思豪奪争柰鄉人欲借留<lb/>
　　　又次韻和題休逸臺<lb/>
昔年衣繡臨吾鄉後圃力變池亭荒井梁生澁卧耕壌<lb/>
<pb n="KR4d0024_WYG_015-8a"/>
螺榭岌嶪營髙岡易為隅柱極増觀下視衆嶺森成行<lb/>
錦鱗遂落賢者釣誰喧歌酒臺東堂<lb/>
　　　再和<lb/>
臺前風景無時良臺上之樂殊未荒開筵真侣在蓮島<lb/>
練句羙玉生昆岡銅壺報刻緩星箭金釵送酒排花行<lb/>
鈴齋長寂得吏隐便是道家虚白堂<lb/>
　　　次韻荅張宗益工部<lb/>
昔忝臨漳守娱心自退公閑愁放天上真景得壺中燕<lb/>
<pb n="KR4d0024_WYG_015-8b"/>
處雖云適䂓模惜未豐恢園隳舊堞架宇出新工材品<lb/>
珍方用花名異始充泉分洹水堰梁下鄴城宫今始推<lb/>
良牧襃辭借病翁笙鏞諧廟瑟珠玉滿郵筒詎敢矜前<lb/>
政徒知偃下風北堂留衣錦西巘峻維嵩休逸簷梢月<lb/>
榮歸浪襯虹班條多暇日清賞此何窮<lb/>
　　　殘臘<lb/>
北土嚴凝氣候偏臘殘池館愈蕭然長河冰塞多寒地<lb/>
宻雪雲繁三白天粧㸃瑶林連霿凇<hi>北人以重霿著物謂之霿凇</hi>沉<lb/>
<pb n="KR4d0024_WYG_015-9a"/>
埋茵草未羊眠但知催醸宜城醖終見春芳次第妍<lb/>
　　　次韻荅致政宫師張相公<lb/>
早謝樞衡貴逍遥哂衆愚樂從黄巻得㳺命赤松俱風<lb/>
雅樽前事雲山世外娱何妨紫虚下<hi>紫虚谷乃公庵居之所</hi>散髮<lb/>
伴樵蘇<lb/>
　　　次韻荅相州張宗益工部<lb/>
處暗頻驚擲夜光千金髙價恨難償蟠桃入口知仙味<lb/>
鈞奏醒魂認帝鄉辯觧重圍思亹亹戰逄强陣怯堂堂<lb/>
<pb n="KR4d0024_WYG_015-9b"/>
懐歸自是衰疲甚不為吾剛挫舊腸<lb/>
　　　又次韻荅<lb/>
故人憐舊政襃惜一何深營葺推勤治優閑稱道心池<lb/>
臺資勝事風月入髙吟酒户雖難角詩盟已屢尋詞豪<lb/>
甘自屈氣銳敢輕侵竒變雲霞爛𡨕捜海嶽隂暄和生<lb/>
嶰律淡泊寄陶琴但媿衰聾耳安能别大音<lb/>
　<lb/>
　安陽集巻十五<lb/>
</p>
<p>
</p>
  </div>
</body>
</text>
</TEI>
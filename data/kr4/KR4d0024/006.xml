<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻六</head>
    <p>
<pb n="KR4d0024_WYG_006-1a"/>
欽定四庫全書<lb/>
　安陽集巻六　　　　　　　宋　韓𤦺　撰<lb/>
　　律詩八十三首<lb/>
　　　北嶽<lb/>
四海尊方嶽常推朔鎮雄陽為中夏勝隂與北胡窮孕<lb/>
秀賢豪出宣靈造化通斗乗天位正乾發帝基隆盛畜<lb/>
嚴凝氣横障廣莫風舉頭瞻駿極危坐壓崆峒殖物資<lb/>
坤徳栖真固坎宫星纒函畢昴祀典軼王公俗仰良材<lb/>
<pb n="KR4d0024_WYG_006-1b"/>
富年隨喜澤豐左肱揮渤澥右股跨獯戎地險祠庭革<lb/>
時平戍壘空嵐光朝撲黛寳色夜舒虹有藥皆竒種無<lb/>
花不異叢層巔徤雕鶚怪穴老羆熊肆覲儀雖闊斯民<lb/>
望未充何時清大漠封牒紀宸功<lb/>
　　　喜雪<lb/>
朔雪飛殘臘融和變凛嚴徐來花出在驟急霰聲兼數<lb/>
住天應惜爭繁酒易添積深函久潤濟大略微嫌雅意<lb/>
明書幌多情入宴簾舞腰難學轉峯頂尚饒尖露蘂仙<lb/>
<pb n="KR4d0024_WYG_006-2a"/>
盤挹風毛鬛囿燖宫牆胡粉畫梅梗蜀酥黏影淡三春<lb/>
絮光寒八月蟾垣塗誰復辨巨壑有何厭狂助詩毫逸<lb/>
清驅厲氣潜歡謡騰紫塞喜色上彤幨凝霤収冰乳堆<lb/>
庭鏤虎鹽吾民無足慮豐歳可前占<lb/>
　　　上元罷燈<lb/>
燈夕何蕭索朝家恤殣災民心無奈鬱春意有誰開明<lb/>
月舒雲懶遊人怯漏回堪嗤愚太守獨欲上熙臺<lb/>
　　　郡西齋有夜合萱草對開因成二闋<lb/>
<pb n="KR4d0024_WYG_006-2b"/>
合歡香影拂西齋萱草前臨小檻開待爾忘憂與蠲忿<lb/>
爭如無事起靈臺<lb/>
合歡萱草兩含芳一見令人樂興長唯是憂邉與憂國<lb/>
對花終日不能忘<lb/>
　　　謝真定李宻學惠牡丹<lb/>
窮邉無處覩春榮咫尺常山似洛城㑹得主人將雅意<lb/>
欲教隣境伏香名全開正弄朝霞色半謝猶含暮雨情<lb/>
只上賔筵共一醉也勝渾不見芳英<lb/>
<pb n="KR4d0024_WYG_006-3a"/>
　　　荅陜府春卿資政<lb/>
蓬山曾許一浮丘踰紀光隂一瞬休朔塞風霜人易老<lb/>
申湖歌舞景長留我臨賔席頻先醉<hi>近年酒量頓衰往日</hi>君對仙<lb/>
棊㡬自謳<hi>公好臨棊而歌其韻尤清</hi>千里詩來還感舊不堪斜日凭<lb/>
邉樓<lb/>
　　　再荅<lb/>
一從西北困邉塵瀛館仙游更莫親只慣彎弧揮太白<lb/>
<hi>公前書曾以彎弧大白為謔</hi>㡬曾横槊賦青春晴郊按獵長侵暮夜<lb/>
<pb n="KR4d0024_WYG_006-3b"/>
槖飛郵不待晨多羡甘棠闃無訟時將佳句惱麤人<lb/>
　　　題覽勝亭<hi>在北城上</hi>
極目知何勝東西矗萬岑天雖限夷夏人自失喉襟逺<lb/>
木已秋色亂雲猶夕隂清風誰㑹我太息撫霜鐔<lb/>
　　　題養真亭<lb/>
新葺公居北虛亭號養真所期清䇿慮不是愛精神滿<lb/>
目林壑趣一心忠義身吏民還解否吾豈苟安人<lb/>
　　　北塘避暑<lb/>
<pb n="KR4d0024_WYG_006-4a"/>
盡室林塘滌暑煩曠然如不在塵寰誰人敢議清風價<lb/>
無樂能過白日閑水鳥得魚長自足嶺雲含雨只空還<lb/>
酒䦨何物醒魂夢萬柄蓮香一枕山<lb/>
　　　次韻和致政王子融侍郎歸休述懷二首<lb/>
周旋通顯竭忠勤勇退翩然得謝身鳴玉乍辭天上貴<lb/>
揮金長示里中仁滿牀黄巻閑為伴一枕清眠任過晨<lb/>
六十九歸今昔少萬年青史紀髙人<lb/>
禮稱七十還君事豈必如期許退身臣子引年雖審分<lb/>
<pb n="KR4d0024_WYG_006-4b"/>
朝廷圖舊合推仁曉登文石方延刻暮掛危冠不待晨<lb/>
竊惜聖神求治意未宜輕去老成人<lb/>
　　　次韻和真定李侍郎新剏流杯<lb/>
不有浮觴樂誰知愛客深投醪當席意修禊昔賢心自<lb/>
至疑仙術虛來協道襟去留雖任物斟酌孰窺隂阻挹<lb/>
齋中酒空勞塞上吟清潭時一望搔首莫能簮<lb/>
　　　依韻和機宜陳薦請逰城北池館二首<lb/>
只恨無才濟阻飢北塘因爾失春期民心方喜稻禾熟<lb/>
<pb n="KR4d0024_WYG_006-5a"/>
秋色不闗臺榭隳一派芰蓮輸水鳥㡬船烟雨卧風旗<lb/>
佳辰頼有詩人覺較得紅芳又變衰<lb/>
去歳飢流待撫循日憂疲瘵苦傷神細民溝壑方援手<lb/>
别館鸎花任送春舉目山河生壯氣經時臺榭極芳塵<lb/>
秋來幸有豐年兆還作偷安樂事人<lb/>
　　　秋夕二首<lb/>
大暑䘮餘酷凉秋袪衆瘥歊氛隨雨斷素景入宵多鴈<lb/>
影穿池月蛩聲出砌莎披襟予自快楚澤任悲歌<lb/>
<pb n="KR4d0024_WYG_006-5b"/>
此夕何清曠新秋乍奪炎凉飈來似舊熏暑逝如濳露<lb/>
重翻香芰雲踈㸃素蟾放懐殊不寤箕斗轉前簷<lb/>
　　　秋日出郊<lb/>
疆野壓雄邉乘秋行此田萬峯朝巨嶽多稼入平天農<lb/>
飽忘饑後童嬉逼社前僚賢湏共樂舉白盡歌筵<lb/>
　　　中秋月<lb/>
清商纔過半皓魄最宜圓自是秋光好非縁人意偏一<lb/>
宵歌吹地萬里雪霜天忍見西樓下嘉期又隔年<lb/>
<pb n="KR4d0024_WYG_006-6a"/>
　　　䝉恩加職寄餘杭希文資政<lb/>
燕石寧參楚璧珍六膺君奬共言綸<hi>陜西經略副使環慶秦鳯帥復官㢘</hi>
<hi>察樞宻直學士今命</hi>老聃道大誰同傳千古韓非是罪人<lb/>
　　　重九次韻荅真定李宻學<lb/>
琴瑟煩更化椒蘭喜望隣致儀慙蟻酎申好忝莩親惜<lb/>
此登髙節難偕逐勝賔遥知潭上酌多少挿花人<lb/>
　　　次韻荅致政宫保杜公<lb/>
無勞遷職此何名只有慙羞敢自榮撫俗未能宣上意<lb/>
<pb n="KR4d0024_WYG_006-6b"/>
治邉徒欲振天聲丘山莫副推恩重銖兩唯憂效死輕<lb/>
髙句不須期任舊已求三載奏官成<hi>近已上奏乞終三年</hi>
　　　依前韻再荅<lb/>
不與皇家致太平康寧時節便遺榮寰中自樂喬彭夀<lb/>
海内空流邴魏聲一品坐來恩固重萬鍾抛去禄何輕<lb/>
朝廷欲斷姬周盛㑹向磻谿問老成<lb/>
　　　送省副崔刑部<lb/>
此去參邦計時才固異倫富民知有道言利不違仁餘<lb/>
<pb n="KR4d0024_WYG_006-7a"/>
帳無情日歸途適意春前期對清問犧閣近槐宸<lb/>
　　　雪<lb/>
六花來應臘望歳一開顔歌舞喧侯第風沙雜戍闗餘<lb/>
芳留草樹清興入江山後夜髙樓月蕭然崑閬間<lb/>
　　　髪白有感<lb/>
區區邉朔有何成三失流年只自驚無一事來頭尚白<lb/>
白人頭處豈堪行<lb/>
　　　晚歩後園覺有春色<lb/>
<pb n="KR4d0024_WYG_006-7b"/>
桃李知春意陽和到嫩萌風霜誰自困鸎蝶始多情終<lb/>
入芳菲賞休論早晩榮窮邉何所負轟皷醉金觥<lb/>
　　　北樓望春<lb/>
良疇芳圃汩飛埃生意顒顒望震雷北嶺有雲空自繞<lb/>
㡬時為雨出山來<lb/>
　　　寒食<lb/>
塞上逢寒食郊園此重臨一時行樂意萬室欲春心節<lb/>
物隨人好風光得處深只思民盡適守鬢忘霜侵<lb/>
<pb n="KR4d0024_WYG_006-8a"/>
　　　感事<lb/>
一來邉障地走馬過三秋萬緒事常擾九分春又休鸎<lb/>
花誰在目霜雪只侵頭縱得風光住風光可奈憂<lb/>
　　　上已北塘席上<lb/>
修禊春塘上誰知物趣深萬花開喜色衆樂出和心雨<lb/>
意隨人住杯情逐勝斟從兹窮塞地佳節似山隂<lb/>
　　　喜雨<lb/>
晩雷驅雨恊春雩誰識天工用意殊不許䌓花私潤澤<lb/>
<pb n="KR4d0024_WYG_006-8b"/>
獨教嘉榖足膏腴群心有荅方思報寸草無求亦自蘇<lb/>
始信雲龍施羙利豈勞功力費毫銖<lb/>
　　　北塘春雨<lb/>
葉葉輕雲帳薄羅坐看膏澤灑庭柯風前芳杏紅香減<lb/>
煙外垂楊緑意多聲落簷牙飛短瀑㸃勻池面起圓波<lb/>
晴來西北凭欄望拂黛遥峯濯萬螺<lb/>
　　　再謝真定李宻學惠牡丹<lb/>
牡丹京洛艶惠我見新鄰一與樽前賞重生塞上春衰<lb/>
<pb n="KR4d0024_WYG_006-9a"/>
榮存主意深淺盡天真却似登蘭室清香暗襲人<lb/>
　　　新植花開<lb/>
去嵗栽花遍小欄只憂芳艶不禁寒年來醉賞春風裏<lb/>
無限邉人見牡丹<lb/>
　　　牡丹二首<lb/>
真是群芳主群芳更孰過艶新知品少開晩得春多㡬<lb/>
日瑶姬夢平生金縷歌寒邉今幸活風雨莫相魔<lb/>
青帝恩偏壓衆芳獨將竒色寵花王已推天下無雙艶<lb/>
<pb n="KR4d0024_WYG_006-9b"/>
更占人間第一香欲比世終難類取待開心始覺春長<lb/>
不敎四季呈妖麗造化如何是主張<lb/>
　　　落花二首<lb/>
妖艶憑誰主春光去不停離魂亂飛絮生意逐浮萍錢<lb/>
莢偷餘態茵蕪襲舊馨年年芳信在眘勿歎飄零<lb/>
一夜殘芳泣露㾗曉來紅雨㸃蘭蓀對人終有風流在<lb/>
幾片斜飛在酒樽<lb/>
　　　郡圃初夏<lb/>
<pb n="KR4d0024_WYG_006-10a"/>
池館何無頼青春幾日回酒隨花謝減心為水凉開幽<lb/>
鳥閑鳴和清風自往來峯巒新在目天與白雲裁<lb/>
　　　夏暑北塘<lb/>
一夕輕雲巻怒雷回塘經雨絶纎埃蓮房倒盞揮人飲<lb/>
栁幄牽絲待席開未必鷗飛知客意莫嫌蟬噪是風來<lb/>
歊煩盡滌宜無累奈有詩情費剪裁<lb/>
　　　覽劉易詩集感其逰賞江山放懷自適<lb/>
區區西北十經春強力今為老病身白髪丹心論底事<lb/>
<pb n="KR4d0024_WYG_006-10b"/>
清風明月屬閑人千鈞未免嗤鼷䑕一簣猶思抑孟津<lb/>
早晩粗酬忠國志五湖煙水樂吾貞<lb/>
　　　席上聞蟬<lb/>
栁際一蟬鳴停樽忽自驚所傷非節物未立是功名黙<lb/>
黙悲時事區區狥世情不須爭噪急衰鬢舊霜莖<lb/>
　　　次韻和國信趙内翰北口見寄<lb/>
時得不可失時乎况得天蔓圖非易力鴆毒是安眠廟<lb/>
勝兩楹决壺漿一檄傳臨闗休發詠歸議主當然<lb/>
<pb n="KR4d0024_WYG_006-11a"/>
　　　寄題廣信軍四望亭<lb/>
西北雲髙拂女牆危亭虛豁望中長田間堤陌成新險<lb/>
天外江川是舊疆古道入秋漫黍稷逺坡乗晩下牛羊<lb/>
凭欄多少無言恨不在歸鴻送夕陽<lb/>
　　　與餘杬希文資政經時兩絶音問忽得訊正與<lb/>
　　　　近致書同日因以詩寄<lb/>
閏首郵音得到無使來還喜發雙魚却思塞上經時問<lb/>
恰是吳中當日書人邈江山神自照道存忠義信從踈<lb/>
<pb n="KR4d0024_WYG_006-11b"/>
昔年元白慈恩事詩意雖同志未如<lb/>
　　　一志<lb/>
一志事邉徼難甘景物催流年花易落久戍鴈頻回細<lb/>
葉未成幄飛蚊還聚雷顛毛從自變肯使壯心摧<lb/>
　　閲古堂八詠<lb/>
　　　牡丹<lb/>
極塞將何奉燕娛牡丹池館一株無誰人㑹我栽培意<lb/>
欲見吳宫小陣圖<lb/>
<pb n="KR4d0024_WYG_006-12a"/>
　　　芍藥<lb/>
從來良守重農桑何事栽花玷此堂已愛昔賢形藻繪<lb/>
更移嘉卉伴馨香<lb/>
　　　垂栁<lb/>
東君於此最多情先與黄金撚畫成何似亞夫堅壁地<lb/>
因人千古得嘉名<lb/>
　　　疊石<lb/>
疊疊雲根漬古苔煙巒隨指在庭堦主人未有銘功處<lb/>
<pb n="KR4d0024_WYG_006-12b"/>
日視崔嵬激壯懷<lb/>
　　　藥圃<lb/>
堂下開畦植藥苖更將靈種悉名標吾心盡欲醫民病<lb/>
長得憂民病不銷<lb/>
　　　溝泉<lb/>
遥派分流過近堦潺潺終日㵼瓊瑰誰知到此幽閑地<lb/>
多少餘波潤物來<lb/>
　　　小檜<lb/>
<pb n="KR4d0024_WYG_006-13a"/>
小檜新移近曲欄養成隆棟亦非難當軒不是憐蒼翠<lb/>
只要人知耐歳寒<lb/>
　　　芭蕉<lb/>
邉俗稀曾識此科南方地暖北寒多孤芳莫念違天性<lb/>
無奈深恩愛育何<lb/>
　　　次韻荅承㫖王端明<lb/>
禁扄清切擬仙都多病年年絶塞居四海風雷歸舊筆<lb/>
二垂霜霰乃吾廬道同今古猶相照事役鱗鴻不計疎<lb/>
<pb n="KR4d0024_WYG_006-13b"/>
莫謂安恬遂留滯是非終有史臣書<lb/>
　　　七夕同末伏㑹衆春園<lb/>
七夕今同末伏辰方塘陶暑集珍群嬌鸎萬囀風前曲<lb/>
秀嶺千層水上雲幽鷺倚蒲真入畫香荷擎酒不須熏<lb/>
天孫莫衒機頭巧倒載歸來豈羡君<lb/>
　　　初秋塘上<lb/>
池塘凉意早秋色動邉闗酷暑不終暴清風來自閑畏<lb/>
螳蟬屢起辭幕燕將還盡日當軒卧看雲歸故山<lb/>
<pb n="KR4d0024_WYG_006-14a"/>
　　　次韻荅渭帥王龍圖<lb/>
十年西北保疆垂只恐非才誤委毗報國心誠雖慷慨<lb/>
背時蹤跡極孤危欲求襃貶明千古直把窮通託二儀<lb/>
多謝髙篇逺相勞召南風格本王基<lb/>
　　　覽渭帥王龍圖西行詩集<lb/>
久陟風騷上將壇更持旄鉞撫邉闗山川滿目吟雖苦<lb/>
戈甲藏胷意自閑威望昔嘗流塞外雅歌今復奏兵間<lb/>
禁中日夜思頗牧四牡看隨枤杜還<lb/>
<pb n="KR4d0024_WYG_006-14b"/>
　　　送劉易歸洛<lb/>
滿懷經術欲誰傳却憶西歸治洛田富貴苟求成損義<lb/>
聖賢難遇亦推天春風始入花王國夜月長涵宓女川<lb/>
巖谷弓旌如未及且憑詩酒作閑仙<lb/>
　　　次韻荅侍讀張龍圖索閲古堂詩石本<lb/>
千年賢迹一堂間日企英風敢自安爭似公陳無逸義<lb/>
君王圖入殿屏看<lb/>
　　　閲古堂前植菊二本九月十八日花猶未開因<lb/>
<pb n="KR4d0024_WYG_006-15a"/>
　　　　以小詩嘲之<lb/>
只趂重陽選菊栽當欄殊不及時開風霜日緊猶何待<lb/>
甚得迎春見識來<lb/>
　　　北塘重九<lb/>
堪嗤唐彦鄙邉疆不信重陽草未霜樽裡有花荷萬葉<lb/>
三年酣賞好風光<lb/>
　　　試獵<lb/>
試獵秋原亦治戎飄然豪氣滿西風飢鷹猘犬爭為用<lb/>
<pb n="KR4d0024_WYG_006-15b"/>
不在人知指縱功<lb/>
　　　禱雪有感<lb/>
靈嶽祠官尚未回六花隨禱下瓊瑰只憂風力狂無定<lb/>
最喜雲容重不開但得餘滋周畎畆敢求嬌意助樽罍<lb/>
夜深猶使家人探平地依稀幾寸來<lb/>
　　　次韻荅留臺春卿集賢侍郎<lb/>
聞説西臺遂懇章一何欽聳一何傷赤松世外誠先覺<lb/>
白首兵間是不祥得失兩忘祛病術利名相賊溺人鄉<lb/>
<pb n="KR4d0024_WYG_006-16a"/>
幾時微立疆垂効去伴公閑亦道光<lb/>
　　　再荅<lb/>
拙者奔馳智者藏細論朝體豈無傷蒼生困敝誰更化<lb/>
賢弼優游自考祥四海唐虞終我事三川風月且吾鄉<lb/>
軍中不識陽春贈㡬按青萍駭夜光<lb/>
　　　再荅<lb/>
久抛儒掖禦戎疆每憶青氊只自傷馬上文章終是俗<lb/>
胷中戈甲亦非祥哇聲誤入聞韶耳藻衮輕投被毳鄉<lb/>
<pb n="KR4d0024_WYG_006-16b"/>
頼得髙賢時借譽不然幽迹轉無光<lb/>
　　　後園閑歩<lb/>
池圃足髙趣公餘事少闗幽禽聲自樂流水意長閑近<lb/>
竹花終俗過欄草費刪心休誰似我官府有青山<lb/>
　　　北塘探春<lb/>
大鈞將首化微物亦先知草木色皆得禽魚意自怡和<lb/>
風無不到餘凛欲何為㑹與斯民樂熙臺興未遲<lb/>
　　　觀稼囬北園席上<lb/>
<pb n="KR4d0024_WYG_006-17a"/>
郊原飛隼拂晴霓秋入豐年未慘悽嘗酒管絃先社集<lb/>
<hi>北人社前一月親賔相㑹謂之嘗酒</hi>捺弮禾黍極雲齊雪鋪蕎麥花漫野<lb/>
黛抹蔓菁菜滿畦區脱狴牢無一事山翁贏得醉如泥<lb/>
　　　燈夕遇雪席上<lb/>
此夕仙花降羯陀萬燈光裏雪花和天心要足良農望<lb/>
人世常多好事魔雲際未應成霡霂風前疑欲助婆娑<lb/>
隂晴况是民俱樂無奈嘉賔惜醉何<lb/>
　　　次韻荅致政杜公小詩見戱<lb/>
<pb n="KR4d0024_WYG_006-17b"/>
塞上區區罄拙勤回頭芳歳已三旬何須更殢中山酒<lb/>
日日憂邉似醉人<lb/>
　　　次韻荅致政杜公以遷職惠詩<lb/>
滿嵗窮邉喜未還飛塵猶擬助髙山一年願借雖慙冦<lb/>
萬里思歸却笑班紫塞風煙長冷淡赤松光景正安閑<lb/>
何時少奉揮金宴免役勞魂夢寐間<lb/>
　　　種樹<lb/>
一守中山四載餘栽成芳樹滿郊衢州民如有甘棠念<lb/>
<pb n="KR4d0024_WYG_006-18a"/>
惜取清隂萬萬株<lb/>
　　　壬辰寒食衆春園<lb/>
寒食郊園此㑹稀吏民隨意賞芳菲樽前有樂人還去<lb/>
牆外無花蝶亂飛衆裏鞦韆應是騃岸邉鷗鳥却忘機<lb/>
黄昏易覺春醪散細雨迎風洒面歸<lb/>
　　　釋奠廟中作<lb/>
舍奠修彛禮齋誠致吉蠲普天同日祀聖道幾人傳窮<lb/>
厄當時教雅崇萬世賢䝉然如可寤朝夕在拳拳<lb/>
<pb n="KR4d0024_WYG_006-18b"/>
　　　壬辰重九即席<lb/>
中山風物有前縁經賞重陽第五年莫為素毛悲晩歳<lb/>
且吹黄菊酌芳筵退求僻郡疑邀寵丼老窮邉似好權<lb/>
笑問此身何計是不如嘉節倒垂蓮<lb/>
　　　次韻荅留臺春卿集賢侍郎見寄<lb/>
十稔違談燕區區混濁流經時無一信度夕是三秋友<lb/>
㑹此難約君恩尚未酬何人伴髙興洛棹與嵩樓<lb/>
　　　壬辰嵗除喜雪<lb/>
<pb n="KR4d0024_WYG_006-19a"/>
祈雪經冬未應人歳除方喜六花勻解蘇民望終為臘<lb/>
要入時宜不在春欲使休祥同節賀更教生物及年新<lb/>
明朝元㑹排天仗萬玉相輝拜紫宸<lb/>
　　　賔鴈<lb/>
候時賔鴈覺秋分便委胡霜遡楚氛一片畫屏横逺岫<lb/>
幾行書字帖輕雲信通離闊誠虛語聲到英雄似不聞<lb/>
莫趂衡陽戀閑暖南兒矰繳正紛紛<lb/>
　<lb/>
<pb n="KR4d0024_WYG_006-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安陽集巻六<lb/>
</p>
<p>
</p>
  </div>
</body>
</text>
</TEI>
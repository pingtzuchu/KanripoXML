<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻十四</head>
    <p>
<pb n="KR4d0024_WYG_014-1a"/>
欽定四庫全書<lb/>
　安陽集巻十四　　　　　　宋　韓𤦺　撰<lb/>
　　律詩三十一首<lb/>
　　　次韻荅王拱辰宣徽將交政惠詩<lb/>
適辭鄉邑入平川春惱輕寒未禁煙金印此時交大府<lb/>
銀袍當日接英躔清𠂻正渇攄賢藴窳質前知在化甄<lb/>
衰病早期還舊里不循公迹住三年<lb/>
　　　上已屬疾<lb/>
<pb n="KR4d0024_WYG_014-1b"/>
去年修禊小龍池醉席髙吟盛一時今日正逄春駘蕩<lb/>
此身飜苦病支離浮觴勝㑹人胥樂閉閤衰悰自不知<lb/>
御水有期猶半月雨餘風景願遲遲<lb/>
　　　㑹食許公亭<lb/>
許公亭館壓通津强率羸軀接㑹賔萬隴得苖經飽雨<lb/>
滿車餘粟有歸民<hi>道中所見</hi>退花杏小驚春晩繫馬蔬柔辦<lb/>
食珍風伯入䜛憎樂事怒號終日走埃塵<lb/>
　　　扶溝宰周源來求二蘇兄弟留題于白鶴觀詩<lb/>
<pb n="KR4d0024_WYG_014-2a"/>
二蘇遺筆匿仙扄賢宰來求為發明字乆半隨風雨剥<lb/>
氣豪猶入鬼神驚終疑鸞鳯騫雲去不假江山到骨清<lb/>
人對盛時須自勉醉吟顛草尚垂名<lb/>
　　　次韻荅子淵趙學士<lb/>
再乞鄉邦遂志艱十年方得見家山晝衣麗錦過前寵<lb/>
秋逼衰蒲失舊顔數月又遷當冗劇一生曾未識安閑<lb/>
故人千里無由愬頼有詩筒去復還<lb/>
　　　再荅二闋<lb/>
<pb n="KR4d0024_WYG_014-2b"/>
從來交分擬金蘭一紀前同陟道山君畜高才終未偶<lb/>
我居榮路獨何顔鄴臺將卜全身退洛宅先輸任意閑<lb/>
感舊倚樓空自嘆不如飛翼倦知還<lb/>
退謀休洛勇難攀性得清虛不在山十畝足居應慕白<lb/>
一瓢猶樂直師顔誰論世路風波惡漸見仙家日月閑<lb/>
我亦安陽蝸舍就羡君殊欲幅巾還<lb/>
　　　寄致政趙少師<lb/>
兩曾擎日上髙天遽脱浮榮請退堅寵殿大邦方異禮<lb/>
<pb n="KR4d0024_WYG_014-3a"/>
確申前懇甫踰年三師共仰青宫貴四海皆稱白傅賢<lb/>
自顧衰殘歸未得幾時平地接神仙<lb/>
　　　又寄二闋<lb/>
月榭風亭勝雅名主公閑適愈多情芳樽屢酌瀛洲上<lb/>
誰聽霓裳散序聲<lb/>
到處園亭列畫屏四時如只在仙扄歸來便是無為樂<lb/>
不必重箋道徳經<lb/>
　　　登望宸閣<lb/>
<pb n="KR4d0024_WYG_014-3b"/>
危閣輕裘陟望宸欲逃蒸暑若憂焚清風自越兼金貴<lb/>
真境都無數仭分歸渚水禽明似雪擾空沙燕閙如蚊<lb/>
憑軒眷闕覉魂斷亂逐南飛送雨雲<lb/>
　　　登金銅門<lb/>
當暑思來坐北軒俯㸔形勝在簷前樓臺突兀陵髙木<lb/>
城堞縈回際逺天萬室正虞多暍者一身慙獨御泠然<lb/>
歊煩盡滌無心下欲帳輕綃徹夜眠<lb/>
　　　立秋日後園<lb/>
<pb n="KR4d0024_WYG_014-4a"/>
亭舘雖蕪勝勢存病襟猶足滌㝠昬晩凉天氣秋風入<lb/>
雨霽園林伏暑奔古榭穏騎危岫翠御流遥㵼曲池渾<lb/>
河魚未獲山芎效幾廢良辰命客樽<lb/>
　　　已酉中元<lb/>
煩蒸求得到中元餘酷侵人尚鮮歡病塞不能衝酒堰<lb/>
氣清終已倒盂蘭陳編就榻將開懶危閣凌風欲下難<lb/>
聞道禾弮盡踰尺日西偏喜夕霞丹<lb/>
　　　中秋席上<lb/>
<pb n="KR4d0024_WYG_014-4b"/>
去年西洛過中秋正怯清光刺病眸此夜北都逄好月<lb/>
喜延嘉客上髙樓真居自與風塵絶雅句須窮造化搜<lb/>
但引流霞歌白雪豈殊身在廣寒㳺<lb/>
　　　九日水閣<lb/>
池館隳摧古榭荒此延嘉客㑹重陽雖慙老圃秋容淡<lb/>
且㸔寒花晩節香酒味巳醇新過熱蟹黄先實不須霜<lb/>
年來飲興衰難强漫有髙吟力尚狂<lb/>
　　　次韻和機宜强至都官喜雪<lb/>
<pb n="KR4d0024_WYG_014-5a"/>
凍雲凝結逺成堆雪意應隨雅客來滿地粧梅知臘近<lb/>
一天風絮誤春廻玳欹賔席豪詩筆珠沃歌喉滑醉杯<lb/>
病叟有心萌酒戰明轟鍾皷不衘枚<lb/>
　　　次韻再荅<lb/>
天和人意共昬昬飄擲繁霙助客樽正㑹笙歌開醉目<lb/>
忽驚珠玉得嘉言已凌衰鬢争霜采更拂妖顔上粉痕<lb/>
東閣有賢才調雅媿無優禮紹公孫<lb/>
　　　雅集堂<lb/>
<pb n="KR4d0024_WYG_014-5b"/>
過馬傳名事莫詳我嚴賔集在更張不資金石升堂樂<lb/>
務接芝蘭入室香農穫大豊歌滯穗訟銷群枉闃甘棠<lb/>
時開雅席延諸彦病守心閑興亦長<lb/>
　　　望宸閣雪後<lb/>
重隂初釋六花殘試倚危欄一望㸔魂爽頓如居物外<lb/>
句新難得上毫端酒收豪席珊瑚碎風刮仙盤沆瀣乾<lb/>
化就兠羅綿世界鷲宫髙挿白雲寒<lb/>
　　　已酉嵗除夜雪<lb/>
<pb n="KR4d0024_WYG_014-6a"/>
故歴將除夜未晨暖風輕送六霙勻及時皆喜逄三白<lb/>
伺暁何妨具五辛一箭尚留終在臘萬花潛發欲驚春<lb/>
藏<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>令惡傳杯速歡殺紅爐守嵗人<lb/>
　　　春隂席上<lb/>
臘寒初破作春隂澌澁銅烏逺漏沉氣拍笙篁聲易軟<lb/>
澗勻梅桞色潛深巳摧豪俠將狂興更惱衰殘欲病心<lb/>
任展輕綃誰畫得霧昏樓閣半遥林<lb/>
　　　龍興燈夕<lb/>
<pb n="KR4d0024_WYG_014-6b"/>
花雨交加墜寳坊萬燈全掩玉蟾光幾時蓮與春風偶<lb/>
此夜人如蜡日狂俗樂一知趨夀域路迷無處不仙鄉<lb/>
當筵自是壺中景莫訪金吾漏短長<lb/>
　　　上元遇雨席上<lb/>
此夕濃隂送雨來𡨕然天意可輕猜欲催嘉卉乗時發<lb/>
似抑妖蓮作偽開强拂金絲終斷續半濡羅綺尚徘徊<lb/>
街前一任遊人散且聽新聲盡醉罍<lb/>
　　　春雪<lb/>
<pb n="KR4d0024_WYG_014-7a"/>
幾陣風凝霰作牀穏承花雪入春芳南園蝶舞都疑夣<lb/>
北嶺梅開只欠香氣暖不容冰笋就潤深潜引麥針長<lb/>
衰翁未得陽和助且自宜城抵醉鄉<lb/>
　　　中和節後園<lb/>
半銷殘雪在庭阿寂寞園林試强過正病寒威連月困<lb/>
不知春色一朝多小桃樓角香心動百舌枝頭語意和<lb/>
促理新聲加醸酒只憂詔景去如梭<lb/>
　　　仲春釋奠<lb/>
<pb n="KR4d0024_WYG_014-7b"/>
明祀嚴先甲嘉辰歴上丁采芹因舊館釋菜恊前經爼<lb/>
豆由斯學粢盛信匪馨欲知時祭重百世仰儀刑<lb/>
　　　庚戌二月十六日寒食㑹雅集堂<lb/>
百五嘉辰此命筵中分春色極芳姸花遺嫩靨饒風地<lb/>
雲坼輕隂半雨天淑景萬容粧節物勝㳺千路入神仙<lb/>
酣杯莫顧歸時夜藏火難逄月尚圓<lb/>
　　　㑹壓沙寺觀梨花<lb/>
同賞梨花過浄坊壓沙幽闃靣平岡孤園不治黄金界<lb/>
<pb n="KR4d0024_WYG_014-8a"/>
醉筆徒誇白雪香風急幾飜雲影亂殿深全掩玉毫光<lb/>
朝來經雨低含淚競寫真妃寂寞粧<hi>前夕降雨</hi>
　　　次韻和宋适推官壓沙惠詩<lb/>
天知人意喜春娱故作輕雲捲復舒風撼花飛鋪宴席<lb/>
雨平沙穏助流車蛾顰嫩葉初眠桞馬茁柔椿未薦蔬<lb/>
何必笙歌喧坐上且延歡伯侍香裾<lb/>
　　　過全福寺<lb/>
伊昔豪英襲將牙更崇因果欲何加精藍世自傳緇服<lb/>
<pb n="KR4d0024_WYG_014-8b"/>
繪像塵誰障碧紗詩好盈編堆錦組字竒隨筆走龍蛇<lb/>
空餘舊史髙風在衰替嗟吾外氏家<lb/>
　<lb/>
　<lb/>
　<lb/>
　<lb/>
　<lb/>
　安陽集巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>安陽集巻五十</head>
    <p>
<pb n="KR4d0024_WYG_050-1a"/>
欽定四庫全書<lb/>
　安陽集巻五十　　　　　　宋　韓𤦺　撰<lb/>
　　墓誌<lb/>
　　　故觀文殿學士太子少師致仕贈太子太師歐<lb/>
　　　　陽公墓誌銘<lb/>
熈寧五年閏七月二十三日觀文殿學士太子少師致<lb/>
仕歐陽公薨于汝隂之私第年六十六上聞震怛不視<lb/>
朝贈公太子太師䘏後加賻不與常比天下正人節士<lb/>
<pb n="KR4d0024_WYG_050-1b"/>
知公之亡罔不駭然相弔痛失依仰其孤寺丞君乃以<lb/>
樞宻副使呉公所次功緒并致治命以墓銘為請竊惟<lb/>
當世能文之士比比出公門下不屬于彼而獨以見屬<lb/>
豈公素諒其愚謂能直筆足信後世邪此其敢辭公諱<lb/>
脩字永叔唐太子率更令詢四世孫琮甞為吉州刺史<lb/>
又八世生萬復為吉之安福令子孫因家焉曾祖諱郴<lb/>
安福六世孫也孝悌之行鄉里師服南唐為武昌令累<lb/>
贈太師中書令曾祖妣劉氏追封楚國太夫人祖諱偃<lb/>
<pb n="KR4d0024_WYG_050-2a"/>
強學善屬文南唐時獻所為文十餘萬言試補南京衙<lb/>
院判官累贈太師中書令兼尚書令祖妣李氏追封吳<lb/>
國太夫人父諱觀性至孝力學咸平中擢進士第當官<lb/>
明而尚恕每决重辟尤加審謹苟理有可脫必平反之<lb/>
終泰州軍事判官累贈太師中書令兼尚書令追封鄭<lb/>
國公自公祖始徙居吉水後吉水析為永豐今為永豐<lb/>
人公四歲而孤母韓國太夫人鄭氏守志不奪家雖貧<lb/>
力自營贍教公為學公亦天資警絶經目一覽則能誦<lb/>
<pb n="KR4d0024_WYG_050-2b"/>
記為文下筆出人意表及冠聲問卓然天聖中舉進士<lb/>
凡兩試國子監一試禮部皆為第一逮崇政試雖中甲<lb/>
科人猶以不魁多士為恨初補西京留守推官洛尹文<lb/>
康王公知非常才歸薦于朝景祐初召試遷鎮南軍節<lb/>
度掌書記館閣校勘時文正范公權尹京邑以直道自<lb/>
進每因奏事必陳時政得失大忤宰相意斥守饒州諫<lb/>
官不敢言公貽書責之坐貶峽州夷陵令余安道尹師<lb/>
魯繼上書直范公復被逐當時天下以四賢稱之俄徙<lb/>
<pb n="KR4d0024_WYG_050-3a"/>
光化軍乾德令改武成軍節度判官康定初召還復館<lb/>
閣校勘遷太子中允預修崇文總目成改集賢校理同<lb/>
知太常禮院請外補通判滑州事慶歴初仁宗御天下<lb/>
乆周悉時敝重以西師未解思欲整齊衆治以完太平<lb/>
登進輔臣必取人望收用端鯁以增諌貟公首被其選<lb/>
擢太常丞知諫院事賜五品服未幾同脩起居注公素<lb/>
禀忠義遭時遇主自任言責無所顧忌横身正路風節<lb/>
凛然時正獻杜公文正范公今司空富公皆在二府公<lb/>
<pb n="KR4d0024_WYG_050-3b"/>
每勸上乘間延見推誠咨訪上後開天章閣屢召諸公<lb/>
詢究治本長䇿大議稍稍施用紀綱日舉僥倖頓絶小<lb/>
人始大不喜相與巧詆必期破壊公常極力左右之俄<lb/>
拜右正言知制誥賜三品服大臣有建白請廢麟州徙<lb/>
其治於合河津以省餽餉者命公親徃相視使回奏曰<lb/>
麟州天險正據要害不可廢第減其兵駐並河諸堡有<lb/>
警呼集數舍之近耳兵既減粮自不乏詔從之又奏忻<lb/>
代州岢嵐火山軍並邊民田始潘美為帥患虜時入冦<lb/>
<pb n="KR4d0024_WYG_050-4a"/>
徙其民以空之遂號禁地自景德通好我雖循舊而虜<lb/>
人盗耕不已請募民計頃出丁為兵量入租粟以耕之<lb/>
歲可得數百萬斛邊用給矣不然他日必盡為虜人所<lb/>
有時并帥耻謀不自已沮撓乆之其後卒如公請凡賦<lb/>
歛過重民所不堪者又奏罷十數事疲俗以安四年秋<lb/>
北虜盛兵雲州聲言西討朝廷疑其有謀議選文武材<lb/>
臣宻為經畫二府請輟公以徃即以公為龍圗閣直學<lb/>
士河北都轉運使公至則區别官吏使能者盡力均徙<lb/>
<pb n="KR4d0024_WYG_050-4b"/>
財用而邊計有餘奏廣御河漕運造鏁栿船以絶侵盗<lb/>
置都作院于磁相州一道兵械悉仰給焉方條列北方<lb/>
利病欲大為措置會文正范公與同時入輔者終為䜛<lb/>
說所勝相繼罷去一時進用者皆指之為黨公復慨然<lb/>
上書極言論救執政與其朋益怒協力擠之初公有妹<lb/>
適張龜正龜正亡無子妹挈前室所生孤女以歸及笄<lb/>
公為選宗人晟以嫁之㑹張氏以失行繫獄言者乘此<lb/>
欲并中公復捃張氏貲産事遂興詔獄窮治上為命内<lb/>
<pb n="KR4d0024_WYG_050-5a"/>
臣監劾卒辨其誣猶降授知制誥知滁州事執政意不<lb/>
快摭勘官與監劾内臣細故皆被責八年春就改起居<lb/>
舍人知揚州事踰年徙知潁州事皇祐初復龍圗閣直<lb/>
學士二年秋移知應天府兼南京留守司事歴尚書禮<lb/>
部吏部郎中丁太夫人憂去職服除入見上恠公鬚髪<lb/>
盡白惻然存撫恩意甚厚命判吏部流内銓素忌公者<lb/>
恐將大用乃偽為公疏請汰内臣以激衆怒有選人胡<lb/>
宗堯者當引對改官前任本州甞以官舟假人已而經<lb/>
<pb n="KR4d0024_WYG_050-5b"/>
赦去官止得循資公與判南曹官對日取㫖上欣然令<lb/>
改官宦者楊永德宻奏曰宗堯翰林學士宿之子有司<lb/>
援救之私也遂出公知同州事物論不平上亟開悟留<lb/>
公刋修唐書俄入翰林為學士史館修撰勾當三班院<lb/>
至和二年夏請郡改侍讀學士知蔡州事留不行復除<lb/>
翰林學士判太常寺兼禮儀事遷右諫議大夫嘉祐三<lb/>
年夏兼龍圗閣直學士權知開封府事前尹孝肅包公<lb/>
以威嚴得名都下震恐而公動必循理不求赫赫之譽<lb/>
<pb n="KR4d0024_WYG_050-6a"/>
或以少風采為言公曰人材性各有短長吾之長止于<lb/>
此惡可勉其所短以徇人邪既而京師亦治四年春請<lb/>
罷府事改給事中充羣牧使唐書成拜禮部侍郎俄兼<lb/>
翰林侍讀學士五年冬以本官為樞宻副使明年秋參<lb/>
知政事英宗登極遷户部侍郎治平初特轉吏部侍郎<lb/>
今上嗣位改尚書左丞公自處二府益思報稱毅然守<lb/>
正不為冨貴易節凡大謀議大利害與同官論辨或在<lb/>
上前必區判是否未甞少有回屈文武之士陳請百端<lb/>
<pb n="KR4d0024_WYG_050-6b"/>
公常委曲開諭曰某事可行某事不可行用是人多怨<lb/>
誹至于臺諫官論事有不中理者徃徃正色折之其徒<lb/>
尤切齒日欲求疵合攻公自視無他不恤也始英廟踐<lb/>
祚按祖宗舊典皇族尊屬之亡者皆贈官改封濮安懿<lb/>
王英廟所生父也中書以本朝未有故事請付有司詳<lb/>
處其當上謙恭謹重命過仁廟大祥下禮院與兩制官<lb/>
同議如期詔下衆乃言王當稱伯改封大國中書以所<lb/>
生父稱伯疑無經據方再下三省議上遽令權罷俾有<lb/>
<pb n="KR4d0024_WYG_050-7a"/>
司徐求典故事乆不行臺官挾憤不已遂持此斥公為<lb/>
主議上章歴詆必請議定及以朝廷未甞議及之事肆<lb/>
為誣說欲惑衆聽又相率納告身以示必去上數敦<lb/>
諭知不可留各以本官補外後來者以風憲不勝為耻<lb/>
窺伺愈急今上即位初御史蔣之竒者乃造無根之言<lb/>
欲以汚公中丞彭思永乘虛助之公退伏私居力請公<lb/>
辨上照其誣罔連詔詰問二人者辭窮皆坐貶公遂懇<lb/>
辭柄任上不得已除公觀文殿學士刑部尚書知亳州<lb/>
<pb n="KR4d0024_WYG_050-7b"/>
事熈寧元年秋遷兵部尚書知青州事充京東東路安<lb/>
撫使時散青苖錢法初行衆議皆言不便朝廷既申告<lb/>
誡公猶請除去二分之息令民止納本錢明不取利又<lb/>
請先罷提舉管勾官然後可以責州縣不得抑配不報<lb/>
三年夏除檢校太保宣徽南院使判太原府河東路經<lb/>
畧安撫使公累上章辭匄易蔡州大畧以乆疾昬耗不<lb/>
任重寄復曰時多喜新竒而臣思守拙衆方興功利而<lb/>
臣欲循常執政知終不附已俄詔聽以舊官知蔡州事<lb/>
<pb n="KR4d0024_WYG_050-8a"/>
公在亳已六上章請致政上眷惜之不允至蔡踰年復<lb/>
申前請志益堅確上察其誠命優改官致仕年方六十<lb/>
有五天下士大夫聞公勇退無不驚歎云近古所無也<lb/>
公天資剛勁見義敢為襟懐洞然無有城府甞以平心<lb/>
為難故未甞挾私以為喜怒奬進人物樂善不倦一長<lb/>
之得力為稱薦故賞識之下率為聞人唯視姦邪嫉若<lb/>
仇敵直前奮擊不問權貴後雖隂被䜛逐公以道自處<lb/>
怡怡如也平生篤於朋友如尹師魯梅聖俞孫明復既<lb/>
<pb n="KR4d0024_WYG_050-8b"/>
卒其家貧甚公力經營之使皆得以自給又表其孤于<lb/>
朝悉録以官自唐室之衰文體隳而不振陵夷至于五<lb/>
代氣益卑弱國初栁公仲塗一時大儒以古道興起之<lb/>
學者卒不從景祐初公與尹師魯專以古文相尚而公<lb/>
得之自然非學所至超然獨騖衆莫能及譬夫天地之<lb/>
妙造化萬物動者植者無細與大不見痕跡自極其工<lb/>
於是文風一變時人競為模範自漢司馬遷没幾千年<lb/>
而唐韓愈出愈之後又數百年而公始繼之氣燄相薄<lb/>
<pb n="KR4d0024_WYG_050-9a"/>
莫較高下何其盛哉所治經術務究大本甞以先儒於<lb/>
經所得多矣而不能無失唯其說或有未通公始為辨<lb/>
正不過求聖人之意以立異論嘉祐初權知貢舉時舉<lb/>
者務為險恠之語號太學體公一切黜去取其平澹造<lb/>
理者即預奏名初雖怨讟紛紜而文格終以復故者公<lb/>
之力也筆翰遒勁自成一家人有得其片幅必寳藏之<lb/>
歴典大郡以鎮静為本明不及察寛不至縱吏民受賜<lb/>
既去追思不已滁揚二州皆立生祠甞奉使契丹其主<lb/>
<pb n="KR4d0024_WYG_050-9b"/>
必遣貴臣押宴出于常例且謂公曰以公名重故耳其<lb/>
為外夷欽服如此至和中陳恭公為相欲塞商胡决河<lb/>
使歸横隴故道公言横隴地已高仰功大不可為未幾<lb/>
陳罷去有李仲昌者乃議道商胡水入六塔河公復上<lb/>
言六塔素隘狹不能容大河若為之必潰决害愈甚時<lb/>
執政是仲昌議又不用公言後六塔堤果壊不成自愽<lb/>
以下數州皆被水患衆服公先識在侍從八年竭誠補<lb/>
益前後上言百餘事仁宗甞曰如歐陽修者何處得來<lb/>
<pb n="KR4d0024_WYG_050-10a"/>
故其言多所聽納因嘉祐水災凡两上疏請選立皇子<lb/>
以固根本及在政府遂與諸公參定大議方英廟過自<lb/>
謙退未即承命事乆未决衆悉危之公協心開助忠力<lb/>
為多及即位之初感疾未能聽斷慈夀預政事出權冝<lb/>
公與諸公徃來兩宫鎮安内外卒復明辟人無間言甞<lb/>
被詔撰唐書紀十巻志五十巻表十五巻又自撰五代<lb/>
史七十四巻易童子問三巻詩本義十四巻居士集五<lb/>
十巻歸榮集一巻外制集三巻内制集八巻奏議十一<lb/>
<pb n="KR4d0024_WYG_050-10b"/>
巻四六集七巻集古録跋尾十巻雜著十九巻公於物<lb/>
無他玩好獨好收古文圗書集三代以來金石銘刻為<lb/>
一千巻用以校正傳記訛謬人得不疑晩年自號六一<lb/>
居士曰吾集古録一千巻藏書一萬巻有琴一張有棊<lb/>
一局常置酒一壼吾老于其間是為六一因自為傳以<lb/>
志之初娶胥氏翰林學士偃之女繼室楊氏集賢院學<lb/>
士諫議大夫大雅之女今夫人薛氏資政殿學士户部<lb/>
侍郎簡肅公奎之女累封仁壽郡夫人男八人長發次<lb/>
<pb n="KR4d0024_WYG_050-11a"/>
奕並光禄寺丞次棐大理評事次辯光禄寺丞餘皆早<lb/>
卒女三人皆早卒熈寧某年某月某日諸孤奉公之䘮<lb/>
葬于某地銘曰<lb/>
　噫公之節　　　其剛烈烈　　　弼違斥姦<lb/>
　義不可折　　　噫公之文　　　天資不羣<lb/>
　光輝古今　　　左右典墳　　　直道而行<lb/>
　屢以䜛蹶　　　卒寤而知　　　惟帝之哲<lb/>
　升賛機務　　　方隅以寧　　　參議宰政<lb/>
<pb n="KR4d0024_WYG_050-11b"/>
　社稷是經　　　成此至公　　　大忠以效<lb/>
　徳高毀及　　　退不吾較　　　公之來歸<lb/>
　既安且治　　　冝報以夀　　　戾也胡為<lb/>
　公文在人　　　公迹在史　　　兹惟不窮<lb/>
　亘千萬祀<lb/>
　　　故樞宻直學士禮部尚書贈左僕射張公神道<lb/>
　　　　碑銘<lb/>
故樞宻直學士禮部尚書贈左僕射張公以魁竒豪傑<lb/>
<pb n="KR4d0024_WYG_050-12a"/>
之材逢時自奮智略神出勲業赫赫震暴當世誠一代<lb/>
之偉人也某向守大名其孫堯夫主簿元城一日具書<lb/>
來告曰堯夫之曾祖昔事太宗真宗朝勤勞内外有大<lb/>
名於天下而自葬距今歴年久矣墓碑之刻闕然未立<lb/>
請書其實以表神道固祖烈之益光也某嘗總領史局<lb/>
觀所載公文武大節頗亦詳矣然其絶異之政與夫遺<lb/>
愛之迹較然著于人聽者猶未完悉今得與鉅賢論次<lb/>
而發揚之以昭示于後世誠所願巳公諱詠字復之世<lb/>
<pb n="KR4d0024_WYG_050-12b"/>
本鄴人後徙居澶之臨黄及公葬其先于鄄城故為濮<lb/>
之鄄城人曾祖諱立祖諱鐸遭唐末與五代之亂皆潜<lb/>
養德業退處無悶父諱景以儒行自富鄉里稱之公登<lb/>
朝授大理評事累贈太常卿公少倜儻有大志尚氣節<lb/>
重然諾為學必本仁義不喜浮靡太平興國四年秋與<lb/>
忠愍寇公同赴大名舉議將首薦公公以同郡張覃素<lb/>
有文行即率寇公上書請以覃為冠一府欽歎遂如公<lb/>
言士論多之明年春擢進士第授大理評事知鄂州崇<lb/>
<pb n="KR4d0024_WYG_050-13a"/>
陽縣事六年遇郊恩改將作監丞雍熈初遷著作佐郎<lb/>
嵗滿擢太子中允通判麟州事端拱耤田恩轉祕書丞<lb/>
代歸通判相州事公以親老辭得監濮州稅俄選知開<lb/>
封府浚儀縣事賜五品服時冦公與文靖李公故樞宻<lb/>
副使宋公湜連薦其才擢荆湖北路轉運使淳化初就<lb/>
改太常博士制置使稱其能詔褒美之太宗素知公可<lb/>
用召還超拜虞部郎中賜三品服未逾旬擢為樞宻直<lb/>
學士知通進銀臺司兼門下封駮事勾當三班院時張<lb/>
<pb n="KR4d0024_WYG_050-13b"/>
永德為并代帥小校犯法杖之而死有詔按罪公封還<lb/>
詔書曰永徳方被邉寄若責一小校遂摧辱之臣恐帥<lb/>
體輕而小人慢上矣不納既而果營卒脅訴其大校者<lb/>
上始寤公言面加慰勞四年冬東西兩川旱民饑吏失<lb/>
救䘏寇大起五年正月賊首李順陷成都府詔遣昭宣<lb/>
使王繼恩充招安使率兵討之復命公知成都府事五<lb/>
月繼恩破賊收成都上畱公至秋始遣行時關中率民<lb/>
負糧以餉川師道路不絶公至府問城中所屯兵尚三<lb/>
<pb n="KR4d0024_WYG_050-14a"/>
萬人而無半月之食公訪知鹽價素髙而廪有餘積乃<lb/>
下其估聽民得以米易鹽於是民爭趍之未踰月得米<lb/>
數千萬斛軍中喜而呼曰前所給米皆雜糠土不可食<lb/>
今一一精好此翁真善幹國事者公聞而喜曰吾令可<lb/>
行矣時益雖收復諸郡餘寇尚充斥繼恩恃功驕恣不<lb/>
復出兵日以娛燕為事軍不戢往往剽奪民財公於是悉<lb/>
擒招安司素用事吏至廷面數其過將盡斬之吏皆股<lb/>
栗求活公曰汝帥聚兵玩寇不肯出皆汝輩為之今<lb/>
<pb n="KR4d0024_WYG_050-14b"/>
能亟白乃帥分其兵尚可免死吏呼曰唯公所命兵不<lb/>
分願就戮公釋之繼恩即日分兵鄰州當還京師者悉<lb/>
遣之不數日減城中兵半既而諸軍請食馬芻粟公命<lb/>
以錢給之繼恩詬曰馬不食錢給錢何也公聞召繼恩<lb/>
謂曰今賊餘黨所在尚多民不敢出招安使頓兵城中<lb/>
不即討芻粟民所輸今城外皆寇也何由得之繼恩懼<lb/>
即時出城討賊公計軍食有二嵗備乃奏罷陜西運糧<lb/>
上喜曰向益州日以乏糧為請詠至方踰月巳有二嵗<lb/>
<pb n="KR4d0024_WYG_050-15a"/>
備此人何事不能了朕無慮矣公以順黨始皆良民一<lb/>
旦為賊脅從復其間有疲弱偶挂盗籍者當示以恩信<lb/>
許其自新即揭牓諭之巳而首者相踵公皆釋其罪使<lb/>
歸田里一日繼恩械賊數十人請公行法公詢之悉皆<lb/>
前所自首者復縱之繼恩恚而問公公曰前日李順脅<lb/>
民為賊今日僕化賊為民不亦可乎公度繼恩日横不<lb/>
能改亟以狀聞願選忠實可倚者與繼恩共事庶不敢<lb/>
獨任上乃命入内内侍省押班衛紹欽充同招安使自<lb/>
<pb n="KR4d0024_WYG_050-15b"/>
是繼恩兇勢為屈未幾二人者皆召歸就以劍門闗總<lb/>
管上官正為招安使順之餘黨公撫安于内正擒討于<lb/>
外再閱月而兩川平至道二年改兵部郎中繼丁父與<lb/>
母新昌郡太夫人謝氏憂皆起復三年秋西川都巡檢<lb/>
使韓景祐為所部廣武卒劉旴所逐率衆掠懐安軍破<lb/>
漢州公方與僚屬㑹大慈寺報至飲燕如故舉城憂之<lb/>
賊又掠卭蜀將趨益公適㑹客報者愈急公復不問其<lb/>
夕始召上官正謂曰賊始發不三四日破數郡勢方銳<lb/>
<pb n="KR4d0024_WYG_050-16a"/>
不可擊今人得所掠氣驕敢逼吾城乃送死耳請出兵<lb/>
北至方井當遇賊破之必矣正即受教及行公為出送<lb/>
于郊激其盡力正至方井果遇賊一戰斬旴首餘黨盡<lb/>
平衆益服公料敵制勝人所不及真宗即位遷左諫議<lb/>
大夫咸平初召拜給事中充户部使改御史中丞承天<lb/>
節大臣主齋㑹被酒不如禮公彈奏之無所憚二年與<lb/>
溫公仲舒同知貢舉俄以工部侍郎知杭州事時嵗饑<lb/>
民冒禁販鹽捕獲者數百人公悉寛其罰官屬執言不<lb/>
<pb n="KR4d0024_WYG_050-16b"/>
可公曰錢塘十萬家餓殍如此若鹽禁益嚴則聚而為<lb/>
盜患益甚矣俟秋成敢爾當痛以法繩之境内卒以無<lb/>
擾時嵗滿杭人詣闕請畱有詔褒其善政五年冬改知<lb/>
永興軍府事初公之自蜀還也詔以諫議大夫牛冕代<lb/>
公公聞之曰冕非撫御才其能綏輯乎始踰年果致神<lb/>
衛大校王均之亂逐冕據益州後雖討平之而民尚未<lb/>
寧㑹益守馬公知莭徙延安上以公前治蜀長於安集<lb/>
威惠在人復以公為樞宻直學士遷刑部侍郎知益州<lb/>
<pb n="KR4d0024_WYG_050-17a"/>
事蜀民聞之皆鼔舞相慶如赤子久失父母而知復來<lb/>
鞠我也公知民信巳易嚴以易凡一令之下人情無不<lb/>
慰愜蜀部復大治轉運使黄觀以政迹聞賜詔加奬就<lb/>
改吏部侍郎命謝濤廵撫于蜀上遣濤諭公曰得卿在<lb/>
蜀朕不復有西顧之憂因詔公與濤議鑄景德大鐵錢<lb/>
于嘉卭州一當小鐵錢十銅錢一于今便之景德三年<lb/>
召還復掌三班院兼判登聞檢院中嵗瘍生于腦不能<lb/>
巾櫛求知潁州上以公名臣有人望兩守益部政無及<lb/>
<pb n="KR4d0024_WYG_050-17b"/>
者不當屈於小郡以真定府青州皆大鎮也聽公自擇<lb/>
公皆不就上曰昇州可乎公即拜命大中祥符元年東<lb/>
封恩轉尚書左丞時金陵多火災居者不安公㢘知皆<lb/>
姦民所為潜捕得之乃命先折其脛斬之以徇火患遂<lb/>
絶中使祠茅山還言城中有黄雀蔽日而墜空中聞水<lb/>
聲上視占書主民勞謂輔臣曰但守臣得人此固無患<lb/>
今詠在彼又何虞也三年春秩滿昇民請畱遷工部尚<lb/>
書再任俄以江東旱命兼昇宣等十州安撫使祀汾隂<lb/>
<pb n="KR4d0024_WYG_050-18a"/>
恩加禮部尚書以瘍疾甚上章求分司西京上閔之亟<lb/>
令代還不能朝懇請便郡差知陳州事終于八年八月<lb/>
一日年七十上甞稱公有將相器以疾未及用至是大<lb/>
痛惜之命優贈官仁宗朝追謚忠定公天賦正直濟以<lb/>
剛果始終挺然無所屈撓自力學筮仕則有澤及天下<lb/>
之心而以富貴為薄逸人傅霖髙蹈之士與公素善公<lb/>
甞與夜㑹劇談時諸鄰多病瘧者一夕頓愈逮登第與<lb/>
傅詩有巢由莫相笑心不為輕肥之句此見公之志也<lb/>
<pb n="KR4d0024_WYG_050-18b"/>
嘗訪三峯陳先生摶一見公厚遇之顧謂弟子曰此人<lb/>
於名利淡然無情達必為公卿不達則為帝王師其為<lb/>
髙人推重如此早學擊劍遂精其術兩河間人無敵者<lb/>
生平勇於為義遇人艱急苟情有可哀必極力以濟無<lb/>
所顧惜當官凡所施設動有逺識始時人或不能測其<lb/>
後卒有大利民感無窮至自奉養逮於服玩之具則寡<lb/>
薄儉陋雖寒士不若也公退闢靜室焚香燕坐聚書萬<lb/>
巻往往手自校正旁無聲色之好臨事明決出人意外<lb/>
<pb n="KR4d0024_WYG_050-19a"/>
凡斷罪以辭者人皆集録于今傳之在餘杭有富民病<lb/>
將死子方三嵗乃命其壻主其貲而與壻遺書曰他日<lb/>
欲分財即以十之三與子而以七與壻子時長立果以<lb/>
財為訟壻持其遺書詣府請如元約公閱之以酒酹地<lb/>
曰汝之婦翁智人也時以子幼故以此屬汝不然子死<lb/>
汝手矣乃命以其財三與壻而子與其七皆泣謝而去<lb/>
服公明斷前後治益愛利之政不可悉紀舉其大者則<lb/>
公嘗以蜀地素狹游手者衆事寧之後生齒日繁稍遇<lb/>
<pb n="KR4d0024_WYG_050-19b"/>
水旱則民必艱食時米㪷直錢三十六乃按諸邑田稅<lb/>
使如其價嵗折米六萬斛至春籍城中細民計口給劵<lb/>
俾輸元估糴之奏為永制逮今七十餘年雖時有災饉<lb/>
米甚貴而益民無餒色者公之賜也蜀風尚侈好遨樂<lb/>
公從其俗凡一嵗之内游觀之所與夫飲饌之品皆著<lb/>
為常法後人謹而從之則治違之則人情不安輒以累<lb/>
罷去甞冩其真自號乖崖子復為賛曰乖則違衆崖不<lb/>
利物乖崖之名聊以表徳及公之亡也蜀民聞之皆罷<lb/>
<pb n="KR4d0024_WYG_050-20a"/>
市號慟得公遺像置天慶觀之仙遊閣建大齋㑹事之<lb/>
如生至今不懈昔召公分陜而治民愛而思之甞聽訟<lb/>
于棠下戒勿翦伐羊公在襄陽立碑峴首民戴遺徳過<lb/>
輒墮淚後歴千餘載能繼其風凛然如存者獨公一人<lb/>
而巳公有清鑒善臧否人物凡所薦辟皆方㢘恬退之<lb/>
士甞曰彼好奔競者將自得之何假吾舉益不貢士者<lb/>
幾二十年學校頽替公察郡人張及李畋張逵者皆有<lb/>
學行鄉里所服遂延奬加禮敦勉就舉後三人悉登<lb/>
<pb n="KR4d0024_WYG_050-20b"/>
科歴美官於是兩川學者知勸文風日振由公之誘掖<lb/>
也文章雄健有氣骨稱其為人甞為聲賦梁公周翰覽<lb/>
而歎曰二百年來不見此作矣有文集十巻公以某年<lb/>
某月某日葬於陳州之某地夫人唐氏先公而亡繼王<lb/>
氏故河陽三城莭度使同中書門下平章事顯之女封<lb/>
太原郡夫人天僖三年終于陳之私第子從質衛尉寺<lb/>
丞公亡未踰月哀毁而卒一女適故翰林學士王公禹<lb/>
偁子奉禮郎嘉祐孫幾人某為某官銘曰<lb/>
<pb n="KR4d0024_WYG_050-21a"/>
　太行峙朔　　洪河瀉天　　河山之間<lb/>
　實生大賢　　賢不徒出　　惟聖偶焉<lb/>
　發為事業　　文武之全　　兩治西蜀<lb/>
　薦綏南夏　　易亂以寧　　即荒而化<lb/>
　夫惟管蕭　　尚足王覇　　如公之材<lb/>
　不宰天下　　而俾惠澤　　止濡一方<lb/>
　錫民父母　　遺國棟梁　　有煒公蹟<lb/>
　日星之光　　何假斯文　　始傳其芳<lb/>
<pb n="KR4d0024_WYG_050-21b"/>
　　　故尚書工部侍郎致仕贈工部尚書崔公行狀<lb/>
　　曾祖<hi>光表</hi>右補闕直史館<lb/>
　　　祖<hi>周度</hi>兖州節度判官贈祕書少監<lb/>
　　　父<hi>汝礪</hi>左班殿直贈尚書兵部侍郎<lb/>
　　本貫開封府鄢陵縣儀鳳鄉鳳凰里名立字本之<lb/>
　　　年七十五<lb/>
崔出姜姓始齊丁公之嫡曰季子以其國推叔乙而食<lb/>
采於崔因而命氏十六世孫業為漢東萊侯居清河之<lb/>
<pb n="KR4d0024_WYG_050-22a"/>
東武城至後魏殿中尚書休始與其弟寅分大小房休<lb/>
號大房自元魏歴周隋間世居顯仕而至唐尤盛與盧<lb/>
李鄭三姓遂為諸侯之望而崔為之首曾祖諱光表清<lb/>
河大房休之後十二世孫也後唐同光初舉進士為天<lb/>
下第一終右補闕直史館祖諱周度性忠鯁敢言周初<lb/>
為兖州節度判官其帥慕容彦超叛即以大義譬責之<lb/>
復引近世逆順禍福以為監不聽卒為其所害周祖聞<lb/>
而傷之贈祕書少監父諱汝礪以父死節尚㓜朝廷欲<lb/>
<pb n="KR4d0024_WYG_050-22b"/>
優其廪給乃以為左班殿直後以家世儒者恥從武弁<lb/>
之列遂棄官歸鄢陵安處先廬不以榮利為意以公貴<lb/>
累贈尚書兵部侍郎公諱立字本之侍郎之次子也少<lb/>
警悟博學而尤長於古文時栁公仲塗為世大儒學者<lb/>
師仰一見公文而竒之於公卿間比比延譽咸平二年<lb/>
秋舉進士於開封府試入髙等明年春及第補果州團<lb/>
練推官郡有役卒輦官物于他州苦其道路之險乃率<lb/>
衆錢傭便舟而下其守姜從革者發其事法官張昇引<lb/>
<pb n="KR4d0024_WYG_050-23a"/>
率歛條坐始謀與率錢卒三人皆當斬公曰醵錢私已<lb/>
與本意於公殊科罪當杖固執不斷姜怒乃以具獄聞<lb/>
請下有司詳讞卒如公議姜與法官俱得罪滿嵗用是<lb/>
改大理寺丞知大名府臨清縣事丁侍郎憂去職服除<lb/>
知夀州安豐縣事屬嵗大水壊期斯塘民失灌溉之利<lb/>
者殆千餘家公亟募工徒補塞隄障日暴露於塘下踰<lb/>
月而塘完民以安業轉殿中丞徙通判廣州事改太常<lb/>
博士嶺南舶商所湊珍貨叢委至者一為利所動則隳<lb/>
<pb n="KR4d0024_WYG_050-23b"/>
其故節公素以清約自守凡彼之所有不市一錢官滿<lb/>
但舟貯俸緡所餘而還時文懿張公為本道轉運使常<lb/>
歎服之曰古之所謂亷吏者恐無以過此俄丁母延安<lb/>
郡太君李氏憂去官服闋通判許州事改屯田貟外郎<lb/>
知江陰軍事仁宗即位以恩增秩都官邑有利港者舊<lb/>
溉民田數千頃嵗久湮廢公諭其民開濬之曰初雖少<lb/>
勞而其利無窮民皆樂然獻力逮成官無少費而民利<lb/>
如故又開横河六十里以通漕運舟檝之便天子嘉之<lb/>
<pb n="KR4d0024_WYG_050-24a"/>
兩賜詔書褒美代還會東都塞決河命公提舉受納梢<lb/>
草是時所費既廣旁逮數路之民皆被科擾公度興功<lb/>
過半薪楗山積而所逋之數尚數百萬皆單細之户力<lb/>
不能堪者公獨抗奏願一切蠲放保無所乏朝廷從之<lb/>
衆大䝉惠遷職方貟外郎知𨽻州事城中池素舄鹵民苦<lb/>
水泉不給公擇衢巷要便之地為浚百井而間有甘洌<lb/>
者衆謂公至誠之感闔郡歌樂之累遷都官郎中歴知<lb/>
漢相潞二州事以明道恭謝天地恩遷職方俄轉太<lb/>
<pb n="KR4d0024_WYG_050-24b"/>
常少卿知兖州事值嵗大蝗旱民罹凶歉公度荒政之<lb/>
急而為常法所拘者一皆濟以權宜惟上所罪又募里<lb/>
豪出粟數十萬斛以哺饑者所活甚衆而施浹旁境繼<lb/>
徙鄆涇二州就拜右諫議大夫改知耀州事耀民氣豪<lb/>
喜訟號難治始至繫囚滿獄公為區判善惡勸沮明白<lb/>
未幾民服公化境内以清代歸民走漆沮二水之次邀<lb/>
公呼曰吾之父母今焉往至羣卧灘石上使公馬不得<lb/>
前公為回駕翌日繇間道乃得去至闕以年漸髙筋力<lb/>
<pb n="KR4d0024_WYG_050-25a"/>
不强願補閑僻之郡乃出知濠州事轉給事中年甫七<lb/>
十即上書曰臣老矣於國家之事力不能勉幸乞臣骸<lb/>
骨以歸田里上憐之進秩工部侍郎致仕公既歸許之<lb/>
私第遂謝絶人事治家圃羅植松竹中起小亭曰葆光<lb/>
自號葆光子終日怡然隠几於其間每良辰美節則召<lb/>
親族以觴詠為娯樂心休休然自謂處羲皇之世如是<lb/>
者凡五年一日體中不佳召諸子而謂曰人生得七十<lb/>
者為少而吾夀巳過之又官為丞郎汝輩皆為京寺之<lb/>
<pb n="KR4d0024_WYG_050-25b"/>
官女配吉士吾自顧無一不足者夫生而死物理之常<lb/>
也汝輩但師吾忠孝無甚悲也諸子與家人皆環侍號<lb/>
泣不能勝而公神色不少變而終君子以為達性命時<lb/>
慶厯三年十一月三日也公方重沈敏不妄喜怒外雖<lb/>
嚴莊而内極仁恕平居歛袵危坐凛然如在官府中家<lb/>
人輩皆悚戢自飭無敢遽步於前者天性至孝二親之<lb/>
亡水漿不入口者累日蔬食柴毁見者嗟惻之事其兄<lb/>
中舎君尤謹順諸姪少孤皆奏以官義均巳子歴治十<lb/>
<pb n="KR4d0024_WYG_050-26a"/>
郡所至務以約制煩以靜勝擾而政一出於仁惠凡議<lb/>
罪有不合法意或所誅不當其情者則類從輕比故民<lb/>
感而易化所去殊思之又性本恬晦不自夸耀以道平<lb/>
進志不可屈文静吕公乃公之同年生也文懿張公乃<lb/>
向為監司知公之深者也而公足未嘗一妄及其門常<lb/>
曰人苟公而待物當自知我必欲求而後知則吾豈為<lb/>
此當東郡之督薪芻也内臣閻文應方為小官與公共<lb/>
事文應舉動或不如法公必極言規正之後為入内都<lb/>
<pb n="KR4d0024_WYG_050-26b"/>
知權傾中外感公疇昔誨朂之恩百計欲一見公而不<lb/>
能得其自重如此前後上封言時政利害得失凡四十<lb/>
事多見施用能文之外復長於篇詠文正范公甞謂某<lb/>
曰余向在江陰多見崔公詩格清而意逺詩人之作也<lb/>
有集二十巻自名巴歈集兹又見其謙德之髙也夫人<lb/>
冉氏故職方貟外郎宗閔之女淑行純德宗族師法門<lb/>
内之助肅然以和封仁夀郡君先公而亡年六十六以<lb/>
其年十二月十三日葬公與夫人于鄭州之新鄭縣臨<lb/>
<pb n="KR4d0024_WYG_050-27a"/>
洧鄉先侍郎之墓次男三人長勉天聖五年擢進士第<lb/>
強敏能政終大理寺丞次公孺性渾厚有髙識多聞博<lb/>
覽尤髙名理之論今為國子博士簽書忠武軍節度判<lb/>
官事次長孺和雅善屬文終大理寺丞女四人長適比<lb/>
部貟外郎杜昉次適司封貟外郎集賢校理知陜府事<lb/>
趙宗道次適大理寺丞張汝士次即某之配也故於公<lb/>
治官治家之迹知之為最詳而辭患鄙訥不能發揚公之清<lb/>
芬盛烈使纎悉而明著之姑舉其大概以資名德鉅賢<lb/>
<pb n="KR4d0024_WYG_050-27b"/>
筆削之公用垂信於後世謹狀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安陽集巻五十<lb/>
</p>
<p>
</p>
  </div>
</body>
</text>
</TEI>
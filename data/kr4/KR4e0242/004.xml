<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>申忠愍詩集巻四</head> <lb/>
    <p>
<pb n="KR4e0242_WYG_004-1a"/>
欽定四庫全書<lb/>
　申忠愍詩集巻四<lb/>
　　　　　　　　　　　　明　申佳允　撰<lb/>
　七言律詩<lb/>
　　帝京樂<hi>次韵</hi>
春明車馬接清鑾風雨誰歌載道難瑞日羣峯看拄笏<lb/>
浮雲雙闕問彈冠鶴㕔藤樹垂朱實鯨海虹橋散碧瀾<lb/>
石磴竹菴魚鳥濶相將嘉㑹證檀欒<lb/>
<pb n="KR4e0242_WYG_004-1b"/>
　　家園樂<lb/>
吟魂日逐滏河濵擊鉢呼瓢待主人白社生涯懸十畝<lb/>
青鞋消息屬三春藤蘿啟事江湖邈風月憐才雨雪新<lb/>
矯首午橋煙樹外醉醒雙眼臥苔茵<lb/>
　　春興<hi>和韵</hi>
霰氣寒花處處飄春城煙水濕青條觱聲細柳墻隂落<lb/>
帘影新豐酒市遥日静䨇扉虚鳥雀宵深清簟冷霜綃<lb/>
樹低縹緲孤雲矗蕪草茸茸踏午橋<lb/>
<pb n="KR4e0242_WYG_004-2a"/>
　　其二<lb/>
冉冉晴煙碣石塵聲繁簫鼔濺花春劍摇赤羽星寒渡<lb/>
月蝕黄霾斷野榛炊火湮零山墅濶毳廬迤邐塞雲屯<lb/>
寒衙索米凌凄月芳樹村醪傍葛巾<lb/>
　　其三<lb/>
雪苑銅駝問淼茫丹樓粉堞擊沙棠煙深王屋山山白<lb/>
秋慘陳橋樹樹黄萬事滄桑雲窈窕孤城燈火月蒼凉<lb/>
并州花鳥吟魂媚冷雨青燐泣野篁<lb/>
<pb n="KR4e0242_WYG_004-2b"/>
　　其四<lb/>
榆關如線碧天流紫塞黄崖鐡篴秋白日漁陽山戍黒<lb/>
霜花島嶼陣雲稠孤帆影斷呼庚癸一𣲖星熹照髑髏<lb/>
掩袂長歌雙鬢老絲絲淚雨濕箜篌<lb/>
　　其五<lb/>
依然百雉險巃嵸一夜酸風射埜叢鉅鹿孤營沙磧外<lb/>
滹沱古渡夕陽中健兒奔駾颺驍馬諸將逍遙掛角弓<lb/>
重憶昔年村社酒麥秋無恙雨濛濛<lb/>
<pb n="KR4e0242_WYG_004-3a"/>
　　其六<lb/>
漢水樊城遍鼓鞞大堤花艷曉烟迷九江鉦鼓凌天險<lb/>
萬國梯航問野湄開府登壇懸鵲印朝廷推轂擁龍旗<lb/>
秣陵笙管秦淮渡欸乃魂摇畵角吹<lb/>
　　其七<lb/>
閶闔霜廻紫氣寒女墻髙砦霧漫漫天懸埤堄盧溝月<lb/>
山逼巑岏易水灘羽檄横馳連朔漠鐃歌飛㨗沸長安<lb/>
明光𢋫和陽春曲氣合雙龍倚劍㸔<lb/>
<pb n="KR4e0242_WYG_004-3b"/>
　　其八<lb/>
春明愁緒倚青柯細雨孤尊此嘯歌人事物華餘汗馬<lb/>
朔雲邊月悟煙蘿浮丘山畔懸丹竈菡蓞池臺掛碧簔<lb/>
矯首㸔天天逺近吟髭如雪夜來多<lb/>
　　季夏仝李郁林盧省潛盧静虛劉建侯郊外泛舟<lb/>
　　　歸飲賈襄一書舎<lb/>
乗興飄摇一葉舟閬仙許我過齋頭青氊趺坐翻書帙<lb/>
白眼斜㸔醉酒甌樹隱蟬聲方噪暑風生羽扇忽驚秋<lb/>
<pb n="KR4e0242_WYG_004-4a"/>
歸來不盡登臨意何日聯翩續壯逰<lb/>
　　寓清河聞警<lb/>
甘陵一夜客心驚聞報中州近苦兵共道聖明方應運<lb/>
如何盗賊敢横行千軍滿地骷髏血百里連天鼙鼔聲<lb/>
肉食尋常矜勝算問誰今日請長纓<lb/>
　　余侍御隨車雨<lb/>
驄馬南行豸繡香如焚天氣忽生凉隨車喜灑平原雨<lb/>
驅魃驚迴御史霜靈貺有權何杲日麥秋無恙即甘棠<lb/>
<pb n="KR4e0242_WYG_004-4b"/>
商霖遍慰瞻霓處豈獨流膏在滏陽<lb/>
　　元宵風雨寄懐小有<hi>次賈襄一韻</hi>
冷落春城澹似秋蕭蕭良夜阻狂遊風吹燈火雲何黯<lb/>
雨亂笙歌月亦愁獨坐有懷燒燭盡相思無夢到牀頭<lb/>
應知白也偎紅翠醉倚朱欄十二樓<lb/>
　　其二<lb/>
陰隂火樹滿天秋風雨誰堪秉燭遊笑我孤吟偏不韻<lb/>
憐君獨醉更多愁三生意氣何青眼一夜相思幾白頭<lb/>
<pb n="KR4e0242_WYG_004-5a"/>
願得來春燈市裡長安同上酒家樓<lb/>
　　聞㨗<lb/>
公車落魄壯心殘捧檄魂驚拂眼看數載自憐三刖足<lb/>
十年誰料一彈冠征袍雪滿痕猶濕匣劍光摇色尚寒<lb/>
莫向春風誇蹀躞機聲斷續憶熊丸<lb/>
　　隨駕步禱天壇恭紀<lb/>
文華齋宿帝咨深南望郊壇玉趾臨祗為萬民祈潤澤<lb/>
敬將六事問桑林星馳鷺序清光靄雲覆龍旂夏木陰<lb/>
<pb n="KR4e0242_WYG_004-5b"/>
趨侍天顔看尺五乍驚茅賤厠華簮<lb/>
　　過大廷尉張滸東先生故居<lb/>
勲庸那復悵夷陵春敞龍門喜乍登官以素盟知世胄<lb/>
事從父老問中丞恒山猶借甘棠蔭浚水應騰桂玉稱<lb/>
回首午橋開府墅松楸似此鬱葱曾<lb/>
　　其二<lb/>
文章牛耳斗山名振起中原白雪聲鐘鼎器從爐冶出<lb/>
綸扉春向藥籠生箕裘世衍青緗業杖履風髙白社情<lb/>
<pb n="KR4e0242_WYG_004-6a"/>
莫道樵漁忘魏闕陰陰桃李自峥嶸<lb/>
　　其三<lb/>
春滿滹沱憶使君名垂竹帛浄煙氛燕關不改旌旄色<lb/>
麟閣猶驚頗牧勲正色拂衣何矯矯低顔獻媚任紛紛<lb/>
哲人雖逝芳聲在不是虛傳諌獵文<lb/>
　　其四<lb/>
十年南北𣺌䨇魚浚水新除六月書蔽芾棠陰留召澤<lb/>
繽紛玉樹拂潘輿兩河聲著鳴珂巷四壁詩留退食居<lb/>
<pb n="KR4e0242_WYG_004-6b"/>
公子風期殊落落懶于官舎曵長裾<lb/>
　　渡河閲兵<lb/>
春風百里大河清釃酒臨流欲洗兵帆影低垂迷野渡<lb/>
浪花髙濺射霓旌登舟氣奪萑苻魄鳴鏑音連欸乃聲<lb/>
青野塵恬煙火寂桑麻踏遍話隂晴<lb/>
　　壬申元旦<lb/>
十年落魄老燕京蹀躞春風荷聖明一命濫膺花縣宰<lb/>
兩河羞振鐸音鳴椒盤初薦歌堯壽斗柄星廻詠夏正<lb/>
<pb n="KR4e0242_WYG_004-7a"/>
願得浚郊為樂土桑麻無恙緑林平<lb/>
　　元宵夜酌<lb/>
簫鼓花城處處聲衙齋命酒牘塵清踏歌斷續屏音亂<lb/>
燭熖參差火樹明香入詩脾梅問約寒侵韻骨雪尋盟<lb/>
春風淡宕絃笙沸卧理閒舒樂只情<lb/>
　　課農<lb/>
霏㣲曉色促星車踏遍春畦到日斜負郭四郊俱種榖<lb/>
河陽一縣即栽花犬聲斷續知邨塢帘影髙低辨酒家<lb/>
<pb n="KR4e0242_WYG_004-7b"/>
父老共商南畝約公餘重喜話桑麻<lb/>
　　讀王肅敏公集<lb/>
灼灼聲華北斗縣青緗大業照遺編中原才子先何李<lb/>
魯國文衡竝蜀燕采振木天驚鳳翥名髙梧掖媿寒蟬<lb/>
如今海内知司馬一劍龍精有世傳<lb/>
　　壬申初度<lb/>
崧髙惟嶽媿生申狗馬㣲辰又值春螢火十年孤子淚<lb/>
風塵初度宰官身衣冠客集稱觴滿玳瑁筵開戲綵新<lb/>
<pb n="KR4e0242_WYG_004-8a"/>
去歲草堂今日宴泥金聲到滏陽濵<lb/>
　　同熊輝玉蘓石公渡河感賦<lb/>
檄傳東海又横戈浩浩洪流感慨多我軰為情原似水<lb/>
此心不共有如河懸旌一掃欃槍氣擊劍争聞欸乃歌<lb/>
無恙布帆春色老扁舟釃酒問重過<lb/>
　　贈别駕王仁之<lb/>
藜光照映極星髙白社青山醉濁醪滹水盈盈懸劍履<lb/>
浚郊孑孑媿旌旄騷壇久𥪡中原幟寳氣常涵别駕刀<lb/>
<pb n="KR4e0242_WYG_004-8b"/>
何李淪亡春雪黯乾坤同調屬吾曹<lb/>
　　煉城口閲工<lb/>
水來天上險黄河牛馬風煙日日過雁落長堤寒杵動<lb/>
鴻飛中澤夕陽多荆隆一夜桃花發練苑三秋瓠子歌<lb/>
收得安瀾碑勒績禹功樓上望仙舸<lb/>
　　課士<lb/>
落落文星璧水清中原牛耳悵寒盟草𤣥乍厰談經席<lb/>
問字偏含下榻情劍合虹霓成五色賦裁珠玉動連城<lb/>
<pb n="KR4e0242_WYG_004-9a"/>
春林載酒聽黄鳥遮莫嚶嚶喚友聲<lb/>
　　偶懷<lb/>
秋風一棹浚城灣斗大孤村此抱關病却風塵聊濁酒<lb/>
倦登齋閣即青山麥秋無恙花封寂詩社多縁韻事閒<lb/>
𣺌𣺌予懷天際濶藕花十里夢中還<lb/>
　　贈熊輝玉廣文<lb/>
南州髙士久馳聲載酒𤣥亭韻骨清虹氣一天龍劍合<lb/>
祥光百里德星明文章君豈青氊老肝膽吾將白水盟<lb/>
<pb n="KR4e0242_WYG_004-9b"/>
落莫相看交道古紛紛輕薄自人情<lb/>
　　喜雨<lb/>
長堤夏木拂輕隂輿夢悠然灑素襟逺近山光含蜺影<lb/>
參差樹色隱蟬吟千箱共話逢年約五斗應知退食心<lb/>
喜雨亭成翻罷酒河流極目悵秋霪<lb/>
　　聞廣文賈襄一被劾<lb/>
彈章何事到寒氊歸路蕭蕭俠骨堅道巳將窮文未䘮<lb/>
世皆欲殺我猶憐青山白社囊新草赤水丹爐譜大還<lb/>
<pb n="KR4e0242_WYG_004-10a"/>
荒蕪故園松菊老一犂春雨汶陽田<lb/>
　　贈别徐紘亭<lb/>
一榻塵封退食軒何來徐孺下陳蕃不辭剡水三冬棹<lb/>
豈但平原十日尊風月有縁分主客菊松無恙訊田園<lb/>
蒼茫雲樹天涯别雪滿髙衙有寤言<lb/>
　　咏汝南先祖姑太宜人<lb/>
月旦髙懸畫荻堂神從地下欲相將婺星久照宜人傳<lb/>
皎日長垂太史章有子能存千載祀此身不死百年康<lb/>
<pb n="KR4e0242_WYG_004-10b"/>
于公駟馬臨祠宇彤管香留鬰秀芳<lb/>
　　楊海來報最<lb/>
聖主旁求耳目臣三年課最報楓宸都亭早辦豺狼疏<lb/>
𤨏闥行清輦轂塵兩邑歌聲出畏壘九重勅命下徵輪<lb/>
于今虚却山公席指日雲霄問要津<lb/>
　　訊王仁之病<lb/>
燈花綵勝滿舂城髙卧如何一榻清白社苦吟憐大瘦<lb/>
丹爐新熟問長生虹流劍氣大邊合蚌産珠胎掌上明<lb/>
<pb n="KR4e0242_WYG_004-11a"/>
好踏星橋扶杖起簫絃隊裏雜吹笙<lb/>
　　黎伯雍報最<lb/>
才子專符捧御除循良今上雒陽書三城花繡潘安宅<lb/>
萬樹棠甘召伯閭丹鳳詔來雲作錦䨇鳬舄下雨隨車<lb/>
長安近日虚銓席翹首新綸出帝居<lb/>
　　留别劉熈隆<lb/>
夷梁劍氣滿寒林一葉浮沉碧水深客淚滛滛驚夜雨<lb/>
予懷𣺌𣺌悵蛩吟十年伯仲朱絃奏千里芝蘭白雪音<lb/>
<pb n="KR4e0242_WYG_004-11b"/>
蕩漾波光催去棹相思夜夜滏陽潯<lb/>
　　贈别盧隣虚<lb/>
春風夜夜步兵厨宦思鄉愁兩地俱下榻十年憐刻鳳<lb/>
揮琴一室愧飛鳬梁園白雪虹光合浚野朱旄劍氣殊<lb/>
囘首午橋天際碧青山何日賦蓴鱸<lb/>
　　贈别盧省潛<lb/>
寒衙月霽客星懸握手重期下榻緣螢火十年風雨夜<lb/>
漁邨一棹孝廉船燒燈醉拂青萍劍撃筑髙吟白雪篇<lb/>
<pb n="KR4e0242_WYG_004-12a"/>
魂逐筍輿飛夢繞相思遮莫滏陽川<lb/>
　　松棚侍宴<lb/>
曈曈曉日靄晴暉松幙蘢葱傍紫薇丹闕趨蹌歌湛露<lb/>
御筵錯落肅天威春浮庖膾瑯玕合香沁壺觴沆瀣晞<lb/>
稽首鳳樓廻鶴署聯翩一路瑞煙歸<lb/>
　　秋夜讌集<lb/>
苔痕樹影鹿牀凉氷雪相憐萬感忘暑逼疎藤雲濯濯<lb/>
雨廻寒篴月蒼蒼半歌半嘯新詩侠非謔非騷舊酒狂<lb/>
<pb n="KR4e0242_WYG_004-12b"/>
宦海天涯青眼合春華偏艷栁漁鄉<lb/>
　　端午日鳳樓侍宴<lb/>
裊裊薫風靄建章衮龍髙倚鳳樓墻旌旂披拂霏霞爛<lb/>
鴛鷺聯翩劍珮光角黍宴排天正午瓊漿杯滿席生香<lb/>
一聲天語千官坐響徹雲霄瑞鳥翔<lb/>
　　贈李聰巒<lb/>
赤羽朱旗映翠鑾風塵落魄旅情難雲霄敢負山濤鑒<lb/>
霜雪休彈貢禹冠髙館疎燈懸夜雨春溝紅葉拂晴瀾<lb/>
<pb n="KR4e0242_WYG_004-13a"/>
青湘片玉千秋合桂樹懷人慰瘦欒<lb/>
　　其二<lb/>
孝廉船泊藕華濱醉眼横看捧檄人五色虹霓龍劍氣<lb/>
十年風雨建章春浮雲碣石金莖瑞池草寒塘玉樹新<lb/>
落落中原吾輩在花磚睥睨綠莎茵<lb/>
　　贈李台臣<lb/>
關塞笳聲動角弓春愁摇落旅煙中綈袍繾綣燕門月<lb/>
綵筆縱横漢苑風春雨一燈寒夜碧浮雲雙闕夕陽紅<lb/>
<pb n="KR4e0242_WYG_004-13b"/>
千秋莫負蒲輪意曵履傳家屬鉅公<lb/>
　　其二<lb/>
烽火遥驚塞上行那堪握手問浮名閉門擬著潛夫論<lb/>
載酒相憐白也情家衍縹緗傳素譜詩連春雪是難兄<lb/>
龍精一劍虹光合宫草霏㣲御水平<lb/>
　　歸興<lb/>
嵐氣氤氳水一涯蒼茫落日樹煙斜午橋歴歴紅亭樹<lb/>
秋渚隂陰白藕花卜夜呼瓢隣舎酒停雲試屐埜人家<lb/>
<pb n="KR4e0242_WYG_004-14a"/>
相將二仲譚風月何必青雲問碧紗<lb/>
　　宿普惠禪舎張太史如盤來晤<lb/>
羣峰亂石踏青霜駘宕秦淮水一方南國煙花容我輩<lb/>
東籬風雨過重陽寺銜野樹窺青靄杯落藤花問舊狂<lb/>
寒夜霜鐘驚旅夢乾坤漠漠塞雲荒<lb/>
　　雪霽登謝公墩<lb/>
蒼茫俯眺冶城横灑酒凌虚醉曉晴梁寺煙斜林影澹<lb/>
鍾山瑞靄雪花明風流㸃綴圍碁事凴弔霏微蠟屐情<lb/>
<pb n="KR4e0242_WYG_004-14b"/>
縹緲謫仙詩句老荒臺古樹自峥嶸<lb/>
　　靈谷寺<lb/>
春濕青苔媚客襦斜廻十里野雲迂珠皈佛塔懸衣舄<lb/>
繡抹春嵐㸃畫圖苔逕長松煙不斷石街䨇屐響相呼<lb/>
禪宮香傍梅花墅絳雪披紛簇野酤<lb/>
　　贈别李非熊侍御<lb/>
姑射山人退食餘紫㣲十載晝翻書玉皇凴几浮香篆<lb/>
金殿開軒曵繡裾萬里風煙西粤外九天雨露北辰居<lb/>
<pb n="KR4e0242_WYG_004-15a"/>
翩翩驄馬秋聲迅明月相思客夢蘧<lb/>
　　遣懷<hi>次王錫周韻</hi>
抱影蕭蕭晝掩關竹窓松几墨花寒雙龍氣掩青萍劍<lb/>
五嶽光凌紫籜冠眞幻禪鋒惺後恱贏輸奕局静中看<lb/>
燒燈倚徙懸髙榻細雨霏微鶴夢殘<lb/>
　　其二<lb/>
春明久已賦懷歸南國秋山澹客衣游戲一官聊寄託<lb/>
棲遲三徑任依違花慵白日呼僮睡草鬱青軒㸔鶴飛<lb/>
<pb n="KR4e0242_WYG_004-15b"/>
明月相思梨樹白漁竿冷落滏陽磯<lb/>
　　其三<lb/>
雨聲滴瀝馬聲嘶野水青煙聽唱驪春樹冷魂雲淰淰<lb/>
月明客夢草萋萋溪堂鷗隱寒暄習山寺雞鳴信宿題<lb/>
長揖梅花澆酒别讀書枌社一青藜<lb/>
　　游清凉寺登江山一覽亭<lb/>
樹杪風髙四望山青廻幽逕竹閒閒春浮煙雨霏微合<lb/>
日擁江湖指顧間絲管紛紛吹客袂香林寂寂倚禪關<lb/>
<pb n="KR4e0242_WYG_004-16a"/>
千秋羅綺胭脂井消盡鶯花載酒還<lb/>
　　壬午九日口占<lb/>
去年今日到滁州太僕先生折柬留豐樂亭前蒼樹直<lb/>
陽明祠上曉霜稠煙雲天縱䨇眸入風日山容二客遊<lb/>
荻港未荒三徑在黄花一笑故園秋<lb/>
　　白下再歸倦焉卧病郡公枉顧衡門率爾賦謝<lb/>
蒼煙漂落野雲浮湖海扁舟汗漫游懸榻秋吟慚臥隱<lb/>
褰帷春色破窮愁星輝赤羽虹光合劍拂朱霞紫氣收<lb/>
<pb n="KR4e0242_WYG_004-16b"/>
才子暫隨仙守珮青緗奕葉有金甌<lb/>
　　其二<lb/>
瑞靄滹沱雨霽餘藤蘿三徑枉髙車風流太守恩光劇<lb/>
潦倒狂生禮法疎十里蓮花窺製錦孤城秋色映繙書<lb/>
干旄孑孑林煙直肯踏溪橋訪釣魚<lb/>
　　其三<lb/>
劍影凌霄一嘯歌寒芒豈逐世消磨名懸雙闕朱轓重<lb/>
賦製連城白雪多恒嶽岧嶤驚草木海天浩渺壮煙波<lb/>
<pb n="KR4e0242_WYG_004-17a"/>
醉餘擊石婆娑舞白眼風塵問若何<lb/>
　　其四<lb/>
黄金為佩玉為人明月清光炤水濆晴日㸔山迎爽氣<lb/>
春風載酒草𤣥文隨車瑞靉千林雨遍地花濃萬樹蕡<lb/>
羅爵門深躭伏枕朱絃裊裊日相聞<lb/>
　　壬午除夕<lb/>
萬騎雲奔匝野塵寒埤觱栗倍酸辛不知今夕為何夕<lb/>
恰喜明春尚有春畫角風聲吹寂寂戌樓燈影黯燐燐<lb/>
<pb n="KR4e0242_WYG_004-17b"/>
青徐不在榆關外寄語籌兵借箸人<lb/>
　　人日<lb/>
墻陰寂寂盪春澌茗椀繩牀伏枕宜凍壁霏㣲梅樹綻<lb/>
拂天歴落雪花垂今年相憶風煙老到處遥驚角鼓移<lb/>
烽火但能邊外逺東山好辦草堂資<lb/>
　　早朝<lb/>
三年此日又鵷班囘首鱸魚亦汗顔瑞靄北辰仍雨露<lb/>
秋深南國自間關邊横煙燧今方劇宦拙風塵敢擬閒<lb/>
<pb n="KR4e0242_WYG_004-18a"/>
羸馬敝袍凌曙色蕭蕭客思矚西山<lb/>
　　清明<lb/>
去年寒食雨花臺冉冉春明又客杯南北天涯萍水合<lb/>
陰晴風日柳煙開髙齋羅雀䨇扉静塞上鳴笳萬騎囘<lb/>
慿檻清吟天莫莫行藏飄泊野雲催<lb/>
　　初度<lb/>
蚤朝鷄唱曙鐘寒䨇闕浮雲傍鶡冠時逼暮春猶雨雪<lb/>
人逢初度又長安頭顱漸老行藏拙靣目堪憎歲月闌<lb/>
<pb n="KR4e0242_WYG_004-18b"/>
戲綵袛懸游子夢青青滏水問檀欒<lb/>
　　懷夷陵夫子<lb/>
盍簮秋合媿魚魚孤影蕭蕭斷續初吾道一時揮麈夜<lb/>
春風十載草𤣥閭紉蘭香滿懸明月萍梗霜殷憶埜渠<lb/>
頫首舂陵江樹碧笈書縹緲欲躊躇<lb/>
　　贈張通政重光<lb/>
霏微雪逕掩莓苔綠野煙花炤紫杯皎月雙枝今玉樹<lb/>
春風八座大銀臺贏輸奕局青山老醒醉禪鋒白社開<lb/>
<pb n="KR4e0242_WYG_004-19a"/>
泉石依然蓬島在蒲輪天上問鹽梅<lb/>
　　重陽前五日買菊數本招蘇進士張中翰張户部<lb/>
　　　小飲<lb/>
溟濛煙雨自清娛木榻蒼然客夢孤人我是非雲栩栩<lb/>
古今消息月瞿瞿他鄉聲氣杯無恙此日寒暄菊與俱<lb/>
秋耐逶迤春樹老相思滏水問蓴鱸<lb/>
　　上范質公先生<hi>次方孩未先生韻</hi>
玉尺金繩喆匠能巋然吾道炤淵凝風髙奮擊江河楫<lb/>
<pb n="KR4e0242_WYG_004-19b"/>
天霽孤懸日月燈吏部文章垂斗極老成風節峙岡陵<lb/>
東山勉為蒼生起白社青鞵又豈應<lb/>
　　其二<lb/>
南國蒼煙澹隱林蒲輪光罨五雲深星辰清切凌霄漢<lb/>
魚鳥霏㣲問陸沉九廟有靈餘碩果五湖無興寄騷吟<lb/>
圖書寂寞司空署秋静雲涵如水心<lb/>
　　其三<lb/>
倚伏飛潛願力能雝雝鳳鳥九霄層孤臣折檻原無黨<lb/>
<pb n="KR4e0242_WYG_004-20a"/>
衆正彈冠頼有朋廊廟此時瞻北斗秦淮久已掛秋罾<lb/>
蕭蕭憂國霜花老莫向寒煙憶笠僧<lb/>
　　其四<lb/>
烽火西京鐡騎秋蓴鱸何事賦三休雲霄重曳尚書履<lb/>
煙雨能容釣客裘醒夢當年憐塞馬勲華隨地泛江鷗<lb/>
明光虚左鹽梅席八座春風遍百州<lb/>
　　張進士父紹軒八十五初度<lb/>
雪汎滹沱白社開晴煙縹緲入寒梅壺天風月呼瓢度<lb/>
<pb n="KR4e0242_WYG_004-20b"/>
閬苑鶯花擊鉢催黄髪丹爐懸五嶽宮袍斑綵兆三台<lb/>
卜隣何日延髙榻竹墅松谿杖履陪<lb/>
　　癸未除夕<hi>次韻</hi>
清漳客歳女墻風觱栗魂吹雪影中人又忽來天地暮<lb/>
時餘今夕性情空閉門一榻初無恙讀易殘宵恰有功<lb/>
脈脈静香春事逼澹然菽水不言窮<lb/>
　　題瀛國太夫人壽册<lb/>
寳婺流暉燦曉煙笙簫吹徹艷陽天帝城佳氣貂蟬里<lb/>
<pb n="KR4e0242_WYG_004-21a"/>
王母春風玳瑁筵百歳含飴萱草旭九霄接羽鳳毛翩<lb/>
渭陽世沐恩光渥國慶家禎奕葉延<lb/>
　　甲申元旦<lb/>
澄襟危坐認元正隱隱鐘聲入曙更烽火夢餘天欲旦<lb/>
霰霜陰盡日為明千官袍笏春煙合一夜屠蘇旅炊清<lb/>
滏水石橋<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>雪綻紫筠緑樹憶峥嶸<lb/>
　　甲申二月二十三日問馬坰野寓寳坻公署有感<lb/>
　　　時令君曹公將内召<lb/>
<pb n="KR4e0242_WYG_004-21b"/>
山映崆峒帶遠暉晴樓沙樹昔年非地經烽火寒煙亂<lb/>
鳥積斜陽塞草肥古梵疎鐘聲遶夢孤城細雨淚沾衣<lb/>
春風信宿神明宰又復搴惟傍紫薇<lb/>
　　三月十一日宿天寧寺<lb/>
妙香疎磬宕新煙花雨霏微一澹然餐素相人猶相馬<lb/>
淚餘憂國更憂天邨帘寒食懸千里竹院浮生悟小年<lb/>
鳥静孤雲啣塔影青嵐窈窕夕陽還<lb/>
　申忠愍詩集巻四<lb/>
</p>
<p>
</p>
  </div>
</body>
</text>
</TEI>
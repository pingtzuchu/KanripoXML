<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>魯齋遺書卷八</head>
    <p>
<pb n="KR4d0453_WYG_008-1a"/>
欽定四庫全書<lb/>
　魯齋遺書卷八　　　　　　元　許衡　撰<lb/>
　　雜著<lb/>
　　　論語所否者<lb/>
聖人之心固天地之心也然其處事接物必以禮義制<lb/>
之初不問彼之天命何如也若以孔子之不與者遽為<lb/>
天之所厭則其說反似過髙而有難充其類者如不見<lb/>
趙簡子而趙氏之世方興請討陳恒而陳氏之族方盛<lb/>
<pb n="KR4d0453_WYG_008-1b"/>
若以趙氏田氏而為不義則可也若遽以天厭言之則<lb/>
有礙矣田横若不死而仕漢則酈商必無可友之義曾<lb/>
子出妻所適之人曾晢必無受贄之禮應事接物恐止<lb/>
以已義制之不必要彼以天之厭不厭也今日所見若<lb/>
此未知何如<lb/>
　　　家語亡弓<lb/>
聖人之道惟仁與義仁則物我兼該義則職業有分體<lb/>
用叅錯莫可相離故語仁而不及義非仁也其流必入<lb/>
<pb n="KR4d0453_WYG_008-2a"/>
於兼愛語義而不及仁非義也其弊必至於為我考西<lb/>
銘理一分殊之説尤為著明四五年來執此為是用是<lb/>
心以揆昔者人亡人得之説故卒難領㑹近又推而論<lb/>
之似終有不可行者且弓之為物細物耳雖曰人亡人<lb/>
得而勿求其失未甚顯也使楚子忘其失人亦曰人亡<lb/>
人得而勿問則已不可也況桀紂所失之天下即湯武<lb/>
所得之天下使曰人亡人得而勿恤則是淫暴之惡未<lb/>
可非而天命之斷未足懼也其可乎哉竊謂楚于亡弓<lb/>
<pb n="KR4d0453_WYG_008-2b"/>
之初當趣令求之求之不得當自反曰我蒞事不敬也<lb/>
委政非人也往者既不可追矣繼自今日兢兢焉業業<lb/>
焉任賢使能俾無再失則庶乎古人改過不吝克勤小<lb/>
物之義今乃舎此不務以能忘為貴則是既失於外而<lb/>
遂遺其内也職業不守而以溥博自居無乃近於兼愛<lb/>
之説歟<lb/>
　　　某再拜言來諭以反身而誠為顔子樂處意極<lb/>
　　　精切某雖未能悟厥㫖己謹受教矣家語論語<lb/>
<pb n="KR4d0453_WYG_008-3a"/>
　　　猶未盡曉敢言所疑<lb/>
　　　子玉請復曹衛<lb/>
論君子者必以德論小人者必以詐以德度德則君子<lb/>
之優劣見焉以詐較詐則小人之勝負分焉德也詐也<lb/>
雖有善惡之殊然各就其中間論之則未始不以深造<lb/>
者為得也為君子者而不至於善之長為小人而不至<lb/>
於姦之雄則未有以過人者盖常㫃晉楚爭霸之際觀<lb/>
之楚之得臣不自料其詐力之所造與文公君臣孰淺<lb/>
<pb n="KR4d0453_WYG_008-3b"/>
孰深遽使伯棼請戰與楚子告於晉師請復衛侯而封<lb/>
曹徒欲急間讒慝勇於立功而不知區區小數已墮文<lb/>
公之譎矣以詐力之淺者角夫詐力之深者是猶以瑕<lb/>
而攻堅以弱而制強吾未見乎其可也城濮之師其所<lb/>
以潰亂而莫能支者是果誰之咎耶子玉請復曹衛愚<lb/>
請數其失而論之自周襄以來世以詐力相髙然其詐<lb/>
力之所以髙者亦皆有過人之才焉識慮淺而不險者<lb/>
不足以為詐故伯比之間隨也遺其禍於數年之後喜<lb/>
<pb n="KR4d0453_WYG_008-4a"/>
怒輕而不𢎞者不足以為詐故勾踐之滅吳也忍其心<lb/>
於屢請之時今得臣既昏且蔽又躁而急廼欲擁兩廣<lb/>
東宫與若敖六卒以挫堂堂之晉宜乎其敗也彼文公<lb/>
君臣巧譎萬變自古為詐之人未有出其右者且明分<lb/>
曹衛之田以賜宋者非厚於宋也激齊秦之怒也私許<lb/>
曹衛之復使絶於楚者非愛曹衛也致楚之戰也至於<lb/>
退三舎而言愈恭者用以驕敵用以報德也用以感諸<lb/>
侯之心用以作三軍之氣而得臣於此豈惟不知多言<lb/>
<pb n="KR4d0453_WYG_008-4b"/>
以誤彼又且甘投䧟穽以致欺於人噫詐力之淺者見<lb/>
挫於詐力之深者雖不足重煩吾儒之議然於楚子怒<lb/>
得臣之際愚獨有矜焉自楚之竊據東南也慿陵華夏<lb/>
號召諸侯其威聲氣熖讋動當世亦可謂甚強矣然楚<lb/>
子既命無從晉師而得臣不忍私忿固請一戰楚子雖<lb/>
怒其不可而竟不能止孰謂以跋扈之君反不能下制<lb/>
一臣吁可怪也三綱倒置人倫不明國雖強大而君子<lb/>
以為寒心城濮之戰萬不可勝政使偶而或勝則得臣<lb/>
<pb n="KR4d0453_WYG_008-5a"/>
他日恃功專恣之禍必有甚於䘮師之慘矣世之詆霸<lb/>
者猶以尚功利為言殊不知霸者之所為横斜曲直莫<lb/>
非禍端先儒謂王道之外無坦途舉皆荆棘仁義之外<lb/>
無功利舉皆禍殃彼詆伯者以功利何其僣譽之深耶<lb/>
斯言其至矣<lb/>
　　　辯説<lb/>
辯欲其信也辯而後信未若不辯而信辯而不信尤未<lb/>
若不辯之為愈也辯之要在於自克自克則喻喻則無<lb/>
<pb n="KR4d0453_WYG_008-5b"/>
事於辯矣偶或未喻則盡其心善其説以懇道之猶或<lb/>
未喻不強也幸而開悟則歸美而加敬焉晦其迹使人<lb/>
不知其出於已也此辯之善也雖然辯出於不得已得<lb/>
已而不肯自己者是易言也易言則難信難信則人亦<lb/>
不信病其不信也力辯之辯之愈力而愈不信較勝不<lb/>
巳至於忿争敵日益多力日益困至其敗也猶悔辯之<lb/>
不至此豈辯之不至辯之已甚也吾竊嘆憫思有以告<lb/>
之未識其果信否也既而悔之以禊出禊以酒投酒是<lb/>
<pb n="KR4d0453_WYG_008-6a"/>
亦得巳而不肯已者五十步百步又奚辯焉姑記其説<lb/>
時用自省<lb/>
　　　髙凝字説<lb/>
髙生講冠禮予忝預焉既字之且求所以命生之意因<lb/>
為説以告曰世變以降波蕩風靡而天下日趍於薄昔<lb/>
者聖人盖憂之故其垂世立言莫非惇本抑末以謹厚<lb/>
篤實為勸盖天下之善必原於謹厚篤實天下之惡必<lb/>
始於浮躁淺露此尊君命生之名取於鼎象之意歟<hi>又本</hi>
<pb n="KR4d0453_WYG_008-6b"/>
<hi>改云</hi>去古既逺天下之俗日趍於薄風靡波蕩一往而不<lb/>
可復其間能以古道自重卓然不為流俗所移其亦賢<lb/>
乎況又益資學問之力以進乎道則厚也不為徒厚其<lb/>
正也不為徒正體用具行而於出處窮達無施而不當<lb/>
其亦賢乎尊君以古自立而又以古道教生其命生之<lb/>
名取易卦鼎象凝命之凝欲生之以厚自成也以正自<lb/>
守也猶鼎之峙焉雖然此體也未適乎用欲生之博文<lb/>
約禮日篤於人道之常猶鼎之享帝養人之用不為法<lb/>
<pb n="KR4d0453_WYG_008-7a"/>
器而已也夫父子君臣者天之命也人之道也<hi>文不全</hi>
　　　王生名字説<lb/>
王氏子昔嘗從予遊曽未閲歲廼遷居燕然於今盖十<lb/>
數年矣頃來復過吾門狀貌加偉而其禮節恭謹無異<lb/>
平昔予嘉其處心近厚也思有以教之因其求更前名<lb/>
遂為説以命之夫有禮則安無禮則危君子所以終身<lb/>
守之者誠知大中至正極不可去也薄俗昏愚鮮克由<lb/>
禮昔為師友今為路人滔滔者皆是也之子從學未乆<lb/>
<pb n="KR4d0453_WYG_008-7b"/>
而獨能眷眷於相從之侣非本心之明有以自守其何<lb/>
以能之謹訓其名曰遵禮字之曰安卿誠能因其所己<lb/>
知擴其所未知因其所已能而推其所未能則他日修<lb/>
身事親之際將不止如今日之王生也<lb/>
　　　留别譚彦清序<lb/>
譚君彦清辭氣溫雅自始識竊有慕焉既又見讀吾聖<lb/>
人書雖館傳暮夜手不暫釋益使人嘆仰又接其論議<lb/>
則尚慕古人以敦本抑末實學為巳任雍容樂易大有<lb/>
<pb n="KR4d0453_WYG_008-8a"/>
以畏服人者方將鞭策駑蹇私擬竊效未能也將别再<lb/>
三求言正所謂借聽於聾假道於盲不可也又奚疑雖<lb/>
然盛意不可虗辱將以私擬竊效者告焉可邪否邪請<lb/>
之勤而後言其或亦可少恕耶夫人患不博古而博古<lb/>
者或滯於形迹而不可用於時人患不知今而知今者<lb/>
或狥於苟簡而有害乎道二者雖有皆未也惟學古適<lb/>
用随時中理其庶幾乎君之尚慕古人雍容樂易既能<lb/>
是矣能是而又言之不幾於贅乎盖將堅其所已至而<lb/>
<pb n="KR4d0453_WYG_008-8b"/>
期其所未至故<hi>云云又一    本</hi>譚君彦清辭氣溫雅自始識竊<lb/>
有慕焉既又見讀吾聖人書雖館傳暮夜手不暫釋益使<lb/>
人嘆仰既又接其論議則尚慕古人以有為於時為已<lb/>
任鞭策駑蹇私擬竊效未能也將别又再三求言正所<lb/>
謂借聽於聾假道於盲其為不可也同矣然盛意不可<lb/>
虚辱將以區區者告焉可耶否耶請之勤而後言其亦<lb/>
庶乎可耶夫人之學貴於師古師古者或滯於形迹而<lb/>
不適於用也貴於隨時而隨時者或狥之苟簡而不中<lb/>
<pb n="KR4d0453_WYG_008-9a"/>
於理也二者其可謂善學乎惟師古適用隨時中理然<lb/>
後可與論學君之尚慕古人有為於時盖能是矣<lb/>
　　　吳氏傷寒辨疑論序<lb/>
先朝國醫吳敏修著傷寒辨疑論寔得仲景傷寒之要<lb/>
先生猶子璋亂後獨有其書頃嘗幸得而詳讀之槩見<lb/>
先生醫學之妙嘗謂醫方有仲景猶儒書有六經也必<lb/>
有見於此然後可與議醫然其文古其義隱學者讀之<lb/>
茫然不可涯涘今是書辨析疑似類括藥證至發先賢<lb/>
<pb n="KR4d0453_WYG_008-9b"/>
之未發悟後人之未悟雖以愚之不敏一讀且有開益<lb/>
彼專門業醫者得是説而推之則所謂茫乎不可涯涘<lb/>
者當了然矣目曰辨疑夫豈徒云己未冬十月戊戌河<lb/>
内許某序<lb/>
　　　與李才卿等論梁㝟甫病症書<lb/>
梁㝟甫證候右脇肺部也𠻳而唾血舉動喘促者肺診<lb/>
也發熱脉數不能食者火來刑金肺與脾俱虚也脾與<lb/>
肺俱虗而火乗之其病為逆如此者例不可補瀉盖補<lb/>
<pb n="KR4d0453_WYG_008-10a"/>
金則慮金與火相持而喘𠻳益増瀉火則慮火不退位<lb/>
而痃癖反盛正宜補中益氣湯先扶元氣少以治病藥<lb/>
加之聞已用此藥而不獲效意必病勢苦逆而藥力未<lb/>
到也當與寛甫熟論逺期秋涼庶就平復盖肺病惡春<lb/>
夏火氣至秋冬則退也止宜於益氣湯中隨四時陰陽<lb/>
升降浮沉温涼寒熱及見有症増損服之<hi>升降浮沉則理和其氣為</hi>
<hi>順之温涼寒熱則反之順其治之大方也</hi>或覺氣壅間服加減枳术凡或有<lb/>
飲河間服局方枳术湯數月後庶逆氣少回逆氣回則治<lb/>
<pb n="KR4d0453_WYG_008-10b"/>
法可施但恐今日己至色青色赤及脉弦脉洪則無及<lb/>
矣近世論醫有主河間劉氏者有主易州張氏者張氏<lb/>
用藥依准四時陰陽升降而増損之正内經四氣調神<lb/>
之義醫而不知此妄行也劉氏用藥務在推陳致新不<lb/>
使少有拂鬰正造化新新不停之義醫而不知此無術<lb/>
也然而主張氏者或未盡張氏之妙則瞑眩之劑終莫<lb/>
敢投至失機後時而不救多矣主劉氏者或未悉劉氏<lb/>
之藴則刼效目前陰損正氣遺禍於後者多矣能用二<lb/>
<pb n="KR4d0453_WYG_008-11a"/>
家之長而無二家之弊則治庶幾乎㝟甫病候初感必<lb/>
深所傷物當時消導不盡停滯淹延變生他證以至於<lb/>
今恐亦宜倣劉氏推陳致新之意少加消導藥於益氣<lb/>
湯中庶有漸緩之期也鄙見如此未敢以為必然惟吾<lb/>
才卿元甫子益共商論之<lb/>
　　　祭鄒國公文<lb/>
惟公之生運適衰周正途壅底大道凌遲分承三聖力<lb/>
辯羣疑禽獸楊墨妾婦秦儀宜載於典宜配先師敢修<lb/>
<pb n="KR4d0453_WYG_008-11b"/>
庶品敬薦於時<lb/>
　　　祭李生文炳文<lb/>
惟生總角從吾誦詩讀書善言日親惡言日踈二十安<lb/>
學志向吾儒經史晝夜筆硯朝晡道則周孔治惟唐虞<lb/>
究始與終論精及粗事我甚專敬我無渝不恤異議不<lb/>
為俗拘較之後生鮮或能踰我年四十病稔㣲軀别汝<lb/>
西歸待死鄉閭三年林下頗得安舒事既加少病亦尋<lb/>
除念昔舊學日就荒蕪思欲講明共力誰歟我來自西<lb/>
<pb n="KR4d0453_WYG_008-12a"/>
跋涉﨑嶇省汝視汝操立何如身出門庭名聫士夫斐<lb/>
然成章不忘其初我竊慰喜有汝生徒遂意老日相與<lb/>
鄰居益汝新聞卒我前圗舊縣之别中懷未敷擬再㑹<lb/>
見叙此區區行舟催發水路縈紆十日之程歸復吾廬<lb/>
昔者憂汝多病而癯此别安強謂必無虞訃音忽來告<lb/>
汝身殂我初聞之恍如乗虚撫手痛悼放淚長呼三日<lb/>
皇皇食無一盂束裝東行令婿與俱官事適丁引類連<lb/>
茹悠悠逺思阻越旬餘今我來朝弔汝城隅不復歡迎<lb/>
<pb n="KR4d0453_WYG_008-12b"/>
但卧荒墟可勝哀哉可勝悲夫道之隳廢欲汝同扶天<lb/>
既奪汝天其䘮予我年日衰我德日孤思之念之我心<lb/>
如刳汝之父母平日勤劬汝之兄嫂竭力馳驅汝未一<lb/>
報人世俄殊生非己有死獨誰無惟汝之死家道淪胥<lb/>
幾成而敗欲榮而枯念之思之能不噫嗚魂兮魄兮知<lb/>
乎否乎一盃薦汝生其饗諸<lb/>
　<lb/>
　魯齋遺書卷八<lb/>
</p>
<p>
</p>
  </div>
</body>
</text>
</TEI>
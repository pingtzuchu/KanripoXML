<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>魯齋遺書卷七</head>
    <p>
<pb n="KR4d0453_WYG_007-1a"/>
欽定四庫全書<lb/>
　魯齋遺書卷七　　　　　　元　許衡　撰<lb/>
　　時務五事<lb/>
臣某誠惶誠恐謹奏呈時務五事伏念臣性識愚陋學<lb/>
術荒踈不期虚名偶塵聖聽陛下好賢樂善捨短取長<lb/>
雖以臣之不才亦叨寵遇自甲寅至今十有三年凡八<lb/>
被詔㫖中懷自念何以報塞又日者回奉德音叮嚀懇<lb/>
至中書大務容臣盡言臣雖昏庸荷陛下知待如此其<lb/>
<pb n="KR4d0453_WYG_007-1b"/>
曷敢不罄竭所有思益萬分但迂拙之學本非求仕言<lb/>
論鄙直不能回互矯趨時好孟子以責難於君陳善閉<lb/>
邪乃為恭敬孔子以道事君不可則止臣之所守其大<lb/>
意蓋如此也伏望陛下㝟其不佞察其至懷則區區之<lb/>
愚亦或有少補云<lb/>
　　　立國規摹<lb/>
為天下國家有大規摹規摹既定循其序而行之使無<lb/>
過焉無不及焉則治功可期否則心疑目眩變易紛更<lb/>
<pb n="KR4d0453_WYG_007-2a"/>
日計有餘而歲計不足未見其可也昔子産處衰周之<lb/>
列國孔明用西蜀之一隅且有定論而終身由之况堂<lb/>
堂天下可無一定之論而妄為之哉古今立國規模雖<lb/>
各不同然其大要在得天下心得天下心無他愛與公<lb/>
而已矣愛則民心順公則民心服既順且服於為治也<lb/>
何有然開創之始重臣挾功而難制有以害吾公小民<lb/>
雜屬而未一有以梗吾愛於此為計其亦難矣自非英<lb/>
睿之君賢良之佐未易處也勢雖難制必求其所以制<lb/>
<pb n="KR4d0453_WYG_007-2b"/>
衆雖未一必求其所以一前慮却顧因時順理予之奪<lb/>
之進之退之内主甚堅日戛月摩周還曲折必吾之愛<lb/>
吾之公達於天下而後已至是則紀綱法度施行有地<lb/>
天下雖大可不勞而理也然其先後之序緩急之宜宻<lb/>
有定則可以意㑹而不可以言傳也是謂之規摹國朝<lb/>
土宇曠逺諸民相雜俗既不同論難遽定考之前代北<lb/>
方奄有中夏必行漢法可以長乆故魏遼金能用漢法<lb/>
歴年最多其他不能實用漢法皆亂亡相繼史冊具載<lb/>
<pb n="KR4d0453_WYG_007-3a"/>
昭昭可見也國朝仍處逺漠無事論此必若今日形勢<lb/>
非用漢法不可也陸行資車水行資舟反之則必不能<lb/>
行幽燕以北服食宜涼蜀漢以南服食宜熱反之則必<lb/>
有變異以是論之國家當行漢法無疑也然萬世國俗<lb/>
累朝勲貴一旦驅之下從臣僕之謀改就亡國之俗其<lb/>
勢有甚難者苟非聰悟特達曉知中原歴代聖王為治<lb/>
之要則必咨嗟怨憤諠譁甚不可也竊嘗思之寒之與<lb/>
暑固為不同然寒之變暑也始於㣲温温而熱熱而暑<lb/>
<pb n="KR4d0453_WYG_007-3b"/>
積百有八十二日而寒氣始盡暑之變寒其勢亦然山<lb/>
木之根力可破石是亦積之之一驗也苟能漸之摩之<lb/>
待以歲月心堅而確事易而常未有不可變者然事有<lb/>
大小時有久近期小事於逺則遷延虗曠而無功期大<lb/>
事於近則急廹倉皇而不達此創業垂統所當審擇也<lb/>
以北方之俗改用中國之法非三十年不可成功在昔<lb/>
金國初亡便常議此此而不務誠為可惜顧乃宴安逸<lb/>
豫垂三十年養成尾大之勢祖宗失其機於前陛下繼<lb/>
<pb n="KR4d0453_WYG_007-4a"/>
其難於後外事征伐内撫瘡痍雖曰守成實如創業規<lb/>
摹之定又難於嚮時矣然尾大之勢計聖謨神筭已有<lb/>
處之之道非臣區區所能及也此外惟當齊一吾民使<lb/>
之富實興學練兵隨時損益裁為定制如臣軰者皆能<lb/>
論此在陛下篤信而堅守之不雜小人不營小利不責<lb/>
近效不惑浮言則天下之心庶幾可得而致治之功庶<lb/>
幾可成也<lb/>
　　　中書大要<lb/>
<pb n="KR4d0453_WYG_007-4b"/>
中書管天下之務固不勝其煩也然其大要在用人立<lb/>
法而已近而譬之髪之在頭不以手理而以櫛理食之<lb/>
在器不以手取而以匕取手雖不能自為而能用夫櫛<lb/>
與匕焉即是手之為也上之用人何以異此不先有司<lb/>
直欲躬役庶務將見日勤日苦而日愈不暇矣古人謂<lb/>
得士者昌自用則小意正如此夫賢者識事之體知事<lb/>
之要與庸人相懸蓋十百而千萬也布之周行百職具<lb/>
舉宰執總其要而臨之不煩不勞此所謂省也然人之<lb/>
<pb n="KR4d0453_WYG_007-5a"/>
賢否未能灼知其詳固不敢輕用或已知其孰為君子<lb/>
孰為小人復畏首畏尾患得患失坐視其弊而不能進<lb/>
退之徒曰知人而實不能用人亦何益哉人莫不飲食<lb/>
也獨膳夫為能致氣味之美莫不覩日月也獨術者為<lb/>
能步虧食之數得法與不得法固難一律論也有馬不<lb/>
能習必使廐人乗之有玉不能治必求玉人雕琢之小<lb/>
物尚爾况堂堂天下神器之重可使不得法者為之耶<lb/>
古人謂為山必因邱陵為下必因川澤意正如此夫治<lb/>
<pb n="KR4d0453_WYG_007-5b"/>
人者法也守法者人也人法相維上安下順而宰執優<lb/>
游廊廟之上不煩不勞此所謂省也里巷之談動以古<lb/>
人為詬戱不知今日口之所食身之所衣皆古人遺法<lb/>
而不可違者豈天下之大國家之重而古人成法反可<lb/>
違耶其亦弗思甚矣用人立法今雖未能遽如古昔然<lb/>
己仕者便當頒降俸給使可養廉未仕者且當㝟立條<lb/>
格俾就序用則失職之怨少可舒矣外設監司紏察汚<lb/>
濫内專吏部考訂資歴則非分之求漸可息矣再任三<lb/>
<pb n="KR4d0453_WYG_007-6a"/>
任抑髙而舉下則人才爵位略可平矣舎此則堆積壅<lb/>
塞參差謬戾苟延歲月莫知所期俸給之數敘用之格<lb/>
監司之條例先當擬定至於貴家世襲品官任子驅良<lb/>
抄數之便宜續當議之亦不可緩也此其大凡要須深<lb/>
探古人所以用人立法之意推而衍之則何難見之有<lb/>
若夫得行與不得行在上之委任者何如而能行與不<lb/>
能行又在執政者得人不得爾此非臣之所能及也<lb/>
　　　為君難<lb/>
<pb n="KR4d0453_WYG_007-6b"/>
生民有欲無主乃亂上天眷命作之君師必與之聰明<lb/>
剛斷之資重厚包容之量使首出庶物而表正萬邦此<lb/>
蓋天以至難任之非予之可安之地而娱之也堯舜以<lb/>
來聖帝明王莫不兢兢業業小心畏慎日中不暇未明<lb/>
求衣誠知天之所畀至難之任初不可以易心處知其<lb/>
為難而以難處則難或可易不知為難而以易處則他<lb/>
日之難有不可為者矣孔子謂人之言曰為君難為臣<lb/>
不易則其説所由來遠矣為臣不易臣已告之安童至<lb/>
<pb n="KR4d0453_WYG_007-7a"/>
為君之難尤陛下所當專意者臣請舉其切而要者欵<lb/>
陳於後<lb/>
踐言　人君不患出言之難而患踐言之難知踐言之<lb/>
難則其出言不容不慎矣昔劉安世見司馬温公問盡<lb/>
心行已之要可以終身行之者公曰其誠乎劉公問行<lb/>
之何先公曰自不妄語始劉公初甚易之及退而自櫽<lb/>
括平日之所行與凡所言自相掣肘矛盾者多矣力行<lb/>
七年而後成自此言行一致表裏相應遇事坦然常有<lb/>
<pb n="KR4d0453_WYG_007-7b"/>
餘裕臣按劉安世一士人也所交者一家之親一鄉之<lb/>
衆同列之臣不過數十百人而止耳然以言行相較猶<lb/>
有自相掣肘矛盾者况天下之大兆民之衆事有萬變<lb/>
日有萬幾而人君以一身一心酬酢之欲言之無失豈<lb/>
易能哉故有昔之所言而今日不記者今日所命而後<lb/>
日自違之者可否異同紛更變易紀綱不得布法度不<lb/>
得立臣下雖欲黽勉而無所持循汨沒於𤨏碎之中卒<lb/>
於無補况因之為弊者又日新月盛而不可遏在下之<lb/>
<pb n="KR4d0453_WYG_007-8a"/>
人疑惑驚眩且議其無法無信一至於此也此無他至<lb/>
難之地不以難處而以易處之故也苟從古者大學之<lb/>
道以修身為本凡一事之來一言之發必求其所以然<lb/>
與其所當然不牽於愛不蔽於憎不偏於喜不激於怒<lb/>
虚心端意熟思而審處之雖有不中者蓋鮮矣柰何為<lb/>
人上者多樂舒肆為人臣者多事容恱容恱本為私也<lb/>
私心惑則不畏人矣舒肆本為欲也欲心熾則不畏天<lb/>
矣以不畏天之心與不畏人之心感合無間則其所務<lb/>
<pb n="KR4d0453_WYG_007-8b"/>
者皆快心事矣快心則口欲言而言身欲動而動又豈<lb/>
肯兢兢業業以修身為本一言一事熟思而審處之乎<lb/>
此人君踐言之難所以又難於天下之人也<lb/>
防欺　人之情偽有易有險險者難知易者易知易知<lb/>
者雖談笑之頃几席之間可得其底藴難知者雖同居<lb/>
共事閲月窮年猶莫測其意之所向雖然此特係夫人<lb/>
之險易者然也又有衆寡之辯焉寡則易知衆則難知<lb/>
難知非不智也用智分也易知非多智也合小智而成<lb/>
<pb n="KR4d0453_WYG_007-9a"/>
大智也故在上之人難于知下在下之人易於知上其<lb/>
勢然也處難知之地御難知之人欲其不見欺也蓋難<lb/>
矣昔包孝肅剛嚴峭直號為明察有編民犯法當杖脊<lb/>
吏受賕與之約曰今見尹必付我責狀汝第呼號自辯<lb/>
我與汝分此罪汝决杖我亦决杖既而包引囚問畢果<lb/>
付吏責狀囚如吏言分辯不已吏人厲聲訶之曰但受<lb/>
脊杖出去何用多言包謂其市權捽吏於庭杖之十七<lb/>
特㝟囚罪止從杖坐以沮吏勢不知乃為所賣卒如素<lb/>
<pb n="KR4d0453_WYG_007-9b"/>
約臣謂此一京尹耳其見欺於人不過悮一事害一人<lb/>
而已人君處億兆之上所操者予奪進退賞罰生殺之<lb/>
權不幸見欺以非為是以是為非其害可勝既耶人君<lb/>
惟無喜怒也有喜則賛其喜以市恩皷其怒以張勢人<lb/>
君惟無愛憎也有愛則假其愛以濟私藉其憎以復怨<lb/>
甚至本無喜也誑之使喜本無怒也激之使怒本不足<lb/>
愛也強譽之使愛本無可憎也強短之使憎若是則進<lb/>
者未必為君子退者未必為小人予之者或無功而奪<lb/>
<pb n="KR4d0453_WYG_007-10a"/>
之者或有功也以至賞之罰之生之殺之鮮有得其正<lb/>
者人君不悟日在欺中方仗若曹摘發細隱以防天下<lb/>
之欺欺而至此欺尚可防耶大抵人君以知人為貴以<lb/>
用人為急用得其人則無事於防矣既不出此則所近<lb/>
者争進之人耳好利之人耳無耻之人耳彼挾詐用術<lb/>
千蹊萬徑以蠱君心於此欲防其欺雖堯舜亦不能也<lb/>
任賢　賢者以公為心以愛為心不為利回不為勢屈<lb/>
寘之周行則庶事得其正天下被其澤賢者之於人國<lb/>
<pb n="KR4d0453_WYG_007-10b"/>
其重故如此然或遭時之不偶務自韜晦有舉一世而<lb/>
人不知者雖或知之而當路之人未有同類不見汲引<lb/>
則人君有不知者人君雖或知之召之命之泛如厮養<lb/>
而賢者有不屑就者雖或接之以貌待之以禮而其所<lb/>
言不見信任有超然引去者雖或信用復使小人參於<lb/>
其間責小利期近效有用賢之名無用賢之實賢者亦<lb/>
豈尸位素餐徒費廪禄取譏誚於天下也雖然此特論<lb/>
難進者然也又有難合者焉人君位處崇髙日受容悅<lb/>
<pb n="KR4d0453_WYG_007-11a"/>
大抵樂聞人之過而不樂聞已之過務快已之心而不<lb/>
務快人之心賢者欲匡而正之扶而安之使如堯舜之<lb/>
正堯舜之安而後已故其勢難合况姦邪佞倖醜正惡<lb/>
直肆為詆毁多方以䧟之將見罪戾之不免又可望庶<lb/>
事得其正天下被其澤耶自古及今端人雅士所以重<lb/>
於進而輕於退者蓋以此耳大禹聖人聞善即拜益戒<lb/>
之曰任賢勿貳去邪勿疑貳之一言在大禹猶尚警省<lb/>
後世人主宜何如哉此任賢之難也<lb/>
<pb n="KR4d0453_WYG_007-11b"/>
去邪　姦邪之人其為心險其用術巧惟險也故千態<lb/>
萬狀而人莫能知<hi>如以柔言卑辭誘人入于過失然後發之之類</hi>惟巧也故千<lb/>
蹊萬徑而人莫能禦<hi>如勢在近習則謟近習者勢在宫闈則謟宫闈之類</hi>人君不<lb/>
察以䛕為恭以訐為公以欺為可信以佞為可近喜怒<lb/>
愛惡人主固不能無然有可者有不可者而姦邪之人<lb/>
一於迎合竊其勢以立已之威濟其欲以結主之愛愛<lb/>
隆于上威擅于下大臣不敢議近親不敢言毒被天下<lb/>
而上莫之知此前人所謂城狐也所謂社鼠也至是而<lb/>
<pb n="KR4d0453_WYG_007-12a"/>
求去之不亦難乎雖然此由人主不明誤至於此猶有<lb/>
説也如宇文士及之佞太宗灼見其情而竟不能斥李<lb/>
林甫妒賢嫉能明皇洞見其姦而卒不能退邪之惑人<lb/>
有如此者可不畏哉<lb/>
得民心　上以誠愛下下以忠報上有感必應理固亦<lb/>
然然考之於往昔有不可以常情論者禹抑洪水以救<lb/>
天下其功大矣啓賢能敬承繼禹之道其澤深矣然一<lb/>
傳而太康纔畋於洛萬姓遽讐而去之吁可怪也漢髙<lb/>
<pb n="KR4d0453_WYG_007-12b"/>
帝起布衣天下之士雲合影從其困滎陽也紀信至捐<lb/>
生以赴急人心之歸可見矣及天下已定而相聚沙中<lb/>
有謀反者此又何耶竊嘗思之民之戴君本於天命初<lb/>
無不順之心也特由使之失望使之不平然後怨怒生<lb/>
焉禹啓愛下既如赤子矣民之奉上亦如父母矣今太<lb/>
康尸位以逸豫滅厥德非所以為父母也是以失望秦<lb/>
楚殘暴故天下叛之漢政㝟仁故天下歸之今髙帝用<lb/>
愛憎行誅賞非所以為㝟仁也是以不平推是二者參<lb/>
<pb n="KR4d0453_WYG_007-13a"/>
較古今凡有恩澤於民而民怨且怒者莫不類乎此也<lb/>
大抵人君即位之始多發美言詔告天下天下恱之兾<lb/>
其有實既而實不能副遂怨心生焉一類同等無大相<lb/>
逺人君特以已之私好獨厚一人則其不厚者己有疾<lb/>
之之意况厚其有罪而薄其有功豈得不怒於心耶失<lb/>
望之怨不平之怒欝而不解雖曰愛之惡在其為愛之<lb/>
也必如古者大學之道以修身為本凡一言也一動也<lb/>
舉可以為天下法一賞也一罰也舉可以合天下公則<lb/>
<pb n="KR4d0453_WYG_007-13b"/>
億兆之心將不求而自得又豈有失望不平之累哉柰<lb/>
何此道不明為人君者不喜聞過為人臣者不敢盡言<lb/>
合二者之心以求天下之心則其難得也固宜<lb/>
順天道　三代而下稱盛治者無若漢之文景然考之<lb/>
當時天象數變如日食地震山崩水潰長星彗星孛星<lb/>
之類未易遽數前此後此凡若是者小則有水旱之應<lb/>
大則有亂亡之應未有徒然而己者獨文帝克承天心<lb/>
消彌變異使四十年間海内殷富黎民樂業移告訐之<lb/>
<pb n="KR4d0453_WYG_007-14a"/>
風為淳厚之俗且建立漢家四百年不拔之基猗歟偉<lb/>
歟未見有此也秦之苦天下乆矣加以楚漢之戰生民<lb/>
糜滅户不過萬文帝承諸吕變故之餘入繼正統專以<lb/>
養民為務其憂也不以己之憂為憂而以天下之憂為<lb/>
憂其樂也不以己之樂為樂而以天下之樂為樂今年<lb/>
下詔勸農桑也恐民生之不遂明年下詔減租税也慮<lb/>
民用之或乏懇愛如此宜其民心得而和氣應也臣竊<lb/>
見前年秋孛出西方彗出東方去年冬彗見東方復見<lb/>
<pb n="KR4d0453_WYG_007-14b"/>
西方議者咸謂當除舊布新以應天變臣謂與其妄意<lb/>
揣度曷若宜法文景之恭儉愛民為理明義正而可信<lb/>
耶天之樹<hi>樹立也封也</hi>君本為下民故孟子謂民為重君為<lb/>
輕書亦曰天視自我民視天聽自我民聽以是論之則<lb/>
天之道恒在於下恒在於不足也君人者不求之下而<lb/>
求之髙不求之不足而求之有餘斯其所以召天變也<lb/>
變已生矣象已著矣乖戾之機己萌而不可遏矣猶且<lb/>
因仍故習抑其下而損其不足謂之順天不亦難乎<lb/>
<pb n="KR4d0453_WYG_007-15a"/>
右六者難之目也舉其要則修德用賢愛民三者而已<lb/>
此謂治本本立則紀綱可布法度可行治功可必否則<lb/>
愛惡相攻善惡交病生民不免於水火以是為治萬不<lb/>
能也<lb/>
　　　農桑學校<lb/>
語古之聖君必曰堯舜語古之賢相必曰稷契蓋堯舜<lb/>
能知天道而順承之稷契又知堯舜之心而輔賛之此<lb/>
所以為法於天下而可傳於後世也天之道好生而不<lb/>
<pb n="KR4d0453_WYG_007-15b"/>
私堯與舜也亦好生而不私若克明峻德至黎民於變<lb/>
敬授人時至庶績咸熙此順承天道之實也稷播<hi>布</hi>百<lb/>
穀以厚民生契敷五教以善民心此輔導堯舜之實也<lb/>
是議也出書之首篇曰堯典曰舜典臣自十七八時己<lb/>
能誦説爾後温之復之推之衍之思之又思之苦心極<lb/>
力至年五十始大曉悟以是參諸往古而往古賢聖之<lb/>
言無不同驗之歴代而歴代治亂之迹無不合自此胸<lb/>
中廓然無有凝滯斷知此説實自古聖君賢相平天下<lb/>
<pb n="KR4d0453_WYG_007-16a"/>
之要道既幸得之常以語人而人之聞者忽焉茫焉莫<lb/>
以為意察其所至正如臣在十七八時蓋無臣許多思<lb/>
慮許多工夫其不能領解理固亦然然間與一二知者<lb/>
相與講論心融意㑹雖終日竟夕不知其有倦且怠也<lb/>
蓋此道之行民可使富兵可使強人才由之以多國勢<lb/>
由之以重臣夙夜念之至熟也今國家徒知歛財之功<lb/>
不知生財之由不惟不知生財而歛財之酷又害於生<lb/>
財也徒欲防人之欺不欲養人之善所以防者為欺也<lb/>
<pb n="KR4d0453_WYG_007-16b"/>
不欺則無事於防矣欲其不欺非衣食以厚其生禮義<lb/>
以養其心則亦不能也徒思法令之難行不患法令無<lb/>
可行之地上多賢才皆知為公下多富民皆知自愛則<lb/>
令自行禁自止誠能自今以始優重農民勿使擾害盡<lb/>
驅游惰之民歸之南畆歲課種樹懇諭而督行之十年<lb/>
以後當倉庫之積非今日比矣自上都中都下及司縣<lb/>
皆設學校使皇子以下至於庶人之子弟皆從事於學<lb/>
日明父子君臣之大倫自灑掃應對至於平天下之要<lb/>
<pb n="KR4d0453_WYG_007-17a"/>
道十年之後上知所以御下下知所以事上上和下睦<lb/>
又非今日比矣能是二者則萬目皆舉不能此二者則<lb/>
他皆不可期也是道也堯舜之道好生而不私唯能行<lb/>
此乃可好生而不私也孟子曰我非堯舜之道不敢陳<lb/>
於王前臣愚區區竊亦願學<lb/>
　　　慎㣲<hi>此篇内皆非全文所謂多削藁者也</hi>
用晦　　獨斷　　重農　　興學　　經筵<lb/>
節喜怒　省變更　止告訐　抑奔競　欲速則不達<lb/>
<pb n="KR4d0453_WYG_007-17b"/>
用晦則日益明外露則日益蔽<lb/>
北辰居中衆星共王者法天總大綱<lb/>
臣聞取天下者尚勇敢守天下者崇退讓不尚勇敢則<lb/>
無以取天下不崇退讓則無以守天下取也守也各有<lb/>
其誼君人者不可以不審也<lb/>
民志定則不亂下知分則上安夫天下所以定者民志<lb/>
定也民志定則士安於為士農安於為農工商安於工<lb/>
商而在上一人有可安之理民不安於白屋必求禄仕<lb/>
<pb n="KR4d0453_WYG_007-18a"/>
仕不安於卑位必求尊榮四方萬里輻輳並進各懷無<lb/>
厭無耻之心在上之人可不為寒心哉<lb/>
審而後發發無不中否則觸事遽喜喜之色見於貌喜<lb/>
之言出於口人皆知之徐考其故知無可喜者則必悔<lb/>
其喜之失<hi>云云</hi>甚至先喜後怒<hi>云云</hi>先喜是則後之怒非也<lb/>
<hi>云云</hi>號令數變無他也喜怒不節之故是以先王潛心恭<lb/>
黙不易喜怒其未發也雖至近莫能知其既發也雖至<lb/>
親莫能移故號令簡而無悔無悔則發自無不中也人之<lb/>
<pb n="KR4d0453_WYG_007-18b"/>
揣君必於喜怒知君之喜怒者莫如近愛是以在下希<lb/>
進之人求託近愛近愛不察乃與之為地<hi>七姬七珥之類</hi>甚至<lb/>
無喜生喜<hi>云云</hi>在上一人獨以喜之怒之為當理而不知<lb/>
天下四方譏笑怨謗正以為不當理也最宜深念其失<lb/>
在於不守大體易於喜也<lb/>
數變已不可數失信尤不可周幽無道不畏天不愛民<lb/>
酒荒色荒故不恤方今無此夫何苦使人不信<lb/>
賈誼告文帝　削地　制敵　貧富不均　禮義刑法<lb/>
<pb n="KR4d0453_WYG_007-19a"/>
刑不上大夫　上有好者下必甚　人惟求舊故舊無<lb/>
大故則不棄　文帝雖喜賈誼之言猶謙讓以為未遑<lb/>
然終能舉行其説者審而後發發無不中也<lb/>
韓魏公明足以照小人之欺然每受之　魏相包孝肅<lb/>
可欺　張武受金錢　杜衍不壞人　伊尹告太甲有<lb/>
言遜于汝心<hi>云云</hi>　投鼠忌器　望夷　豫讓<hi>以上皆䟽中節畧也</hi>
臣某竊意國家自壬辰之後便當詢求賢哲商論厯代<lb/>
創業垂統之宜參酌古今稍為定制使後世子孫垂拱<lb/>
<pb n="KR4d0453_WYG_007-19b"/>
守成此有國者之先務也日習宴安以為不可而其委<lb/>
任又多殘民蠧國之流壬寅以還民益困弊至于己酉<lb/>
庚戌民之困弊極矣困弊既極殆將起亂當是時陛下<lb/>
有愛民之譽好賢之名聞於天下天下望之如旱之望<lb/>
雨故先皇帝繼統民皆欣悦將謂信從陛下選任善人<lb/>
改更弊政以興太平不意仍踵前失再用此徒委天下<lb/>
之民使之刻剥付天下之物使之侵欺大為失望所頼<lb/>
者分河南關中得陛下委之諸賢不一二嵗疲民大安<lb/>
<pb n="KR4d0453_WYG_007-20a"/>
恩雖未普而天下之心己歸之矣此曹畏避威名不敢<lb/>
縱横但於君臣骨肉之間陰行譖愬將為不利於陛下<lb/>
但天命人心皆在於此故不得遂其所願然委付一事<lb/>
實為不可而其間節目又少有可不可焉其可者己在<lb/>
不可之中不得為可其不可者是又不可之不可者也<lb/>
淺見若此未知是否<lb/>
臣某伏覩先皇帝聖㫖叮嚀懇至其大要欲事辦民安<lb/>
二者而已然所委之人唯能刻薄官民阿附近要肆為<lb/>
<pb n="KR4d0453_WYG_007-20b"/>
欺蔽竊據寵權又烏知事之所以辦民之所以安乎自<lb/>
壬寅之後民以困苦至于已酉庚戌民之困苦極矣虐<lb/>
政所加無從控告先皇帝在潛固知此弊及其繼統不<lb/>
惟不見黜逐且遽復大權而委用之於此見欺而所命<lb/>
之㫖皆屬不可不必更於其中有可不可之辨也借㓂<lb/>
兵而資盗糧不必指其兵曰孰利孰鈍指其糧曰孰新<lb/>
孰陳<lb/>
　　對御<lb/>
<pb n="KR4d0453_WYG_007-21a"/>
至元三年二月二十有六日檀州北李家庄後山上見<lb/>
上面奉德音竇漢卿獨言王以道當時汝亦知之何為<lb/>
狥情不言豈孔子教法使汝若是耶汝不遵孔子教法<lb/>
自若是耶往者不咎今後勿爾也是云是非云非可者<lb/>
行不可者勿行我今召汝無他也省中事前雖命汝意<lb/>
猶未悉今特面命汝也人皆譽汝想有其實汝之名分<lb/>
其斟酌在我也國家所以無失百姓所以得安其謀謨<lb/>
在汝也謂汝年老未為老謂汝年小非小也正當黽勉<lb/>
<pb n="KR4d0453_WYG_007-21b"/>
從事毌負汝平生所學安童尚㓜未苦更事汝謹輔導<lb/>
之汝有嘉謨先告安童以達於我我將擇焉<lb/>
對曰聖人之道至大且逺而學者所得有深淺臣生平<lb/>
雖讀書而所得甚淺然既叨特命願罄所知者言之其<lb/>
所不知者亦不能強也安童聰悟且有執持告之古人<lb/>
言論悉能領解臣所以知者盡告之但慮中有人間之<lb/>
則難行外用勢力納人其中則難行臣入省之日淺淺<lb/>
見如此未知是否<lb/>
<pb n="KR4d0453_WYG_007-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0453_WYG_007-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魯齋遺書卷七<lb/>
</p>
<p>
</p>
  </div>
</body>
</text>
</TEI>
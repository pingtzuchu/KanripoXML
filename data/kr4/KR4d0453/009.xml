<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>魯齋遺書卷九</head>
    <p>
<pb n="KR4d0453_WYG_009-1a"/>
欽定四庫全書<lb/>
　魯齋遺書卷九　　　　　　元　許衡　撰<lb/>
　　書狀<lb/>
　　　呈丞相乞致仕狀<lb/>
許某呈某舊患脚氣復因憂戚變為腫此等病候類多<lb/>
難治三數年來止以忌慎之嚴苟延視息今乃叨居要<lb/>
地陪列元臣乏德乏才既不足以辦事非勲非舊又不<lb/>
足以服人虗負寵恩莫任憂畏以故耳増重聽心苦多<lb/>
<pb n="KR4d0453_WYG_009-1b"/>
忘腰痛未已而手麻腹滿纔輕而溲澁有困危之勢無<lb/>
安養之期望加矜憐特賜聞奏使退循常分仍守舊資<lb/>
豈惟免尸位之愆亦可效育才之助心獲無歉病庶有<lb/>
瘳仰惟髙明伏幸裁處右謹具呈<lb/>
　　　辭免京兆提學狀<lb/>
後學儒人許某先於輝州承奉令㫖遷來京兆教授人<lb/>
家子弟欽依外今月初一日續奉令㫖該廉宣撫保奏<lb/>
令某充本府提學者某自惟非才不敢祗受即於宣撫<lb/>
<pb n="KR4d0453_WYG_009-2a"/>
相公及以次官員處告覆至今未蒙允納竊聞提學官<lb/>
師表之任也儀刑多士檢正學業實風化人才之所自<lb/>
縁某早年羇旅學無淵源於舉業功夫未至成就若不<lb/>
量度叨冒寵榮取四方之譏辱王府之命不止為罪於<lb/>
一身也事有所係義在必辭伏乞宣撫使司詳察擬為<lb/>
回奏施行取鈞㫖<lb/>
　　　與竇先生<lb/>
老病侵尋歸心急廹思所以上請未得其門也邇來相<lb/>
<pb n="KR4d0453_WYG_009-2b"/>
從實望見教不意復有引薦之言聞之踧踖且驚且懼<lb/>
邸舎中懇陳所以不可之故至於再三始蒙惠許違别<lb/>
三數日復慮他說間之不終前惠是用喋喋重陳向來<lb/>
懇禱之意嘗謂天下古今一治一亂治無常治亂無常<lb/>
亂亂之中有治焉治之中有亂焉亂極而入於治治極<lb/>
而入於亂亂之終治之始也治之終亂之始也治亂相<lb/>
尋天人交勝天之勝質掩文也人之勝文勝質也天勝<lb/>
不已則復而至於平平則文著而行矣故凡善惡得失<lb/>
<pb n="KR4d0453_WYG_009-3a"/>
之應無妄然者而世謂之治治非一日之為也其來有<lb/>
素矣人勝不己則積而至於偏偏則文沒不用矣故凡<lb/>
善惡得失之迹若謬焉者而世謂之亂亂非一日之為<lb/>
也其來有素矣析而言之有天焉有人焉究而言之莫<lb/>
非命也命之所在時也時之所向勢也勢不可為時不<lb/>
可犯順而處之則進退出處窮達得失莫非義也古之<lb/>
所謂聪明睿智者唯能識此也所謂神武而不殺者唯<lb/>
能體此也或者横加已意欲先天而開之拂時而舉之<lb/>
<pb n="KR4d0453_WYG_009-3b"/>
是揠苗也是代大匠斵也揠苗則害稼代匠則傷手是<lb/>
豈成已成物之道哉即其違順之多寡乃其吉㓙悔吝<lb/>
之多寡也平生拙學認此為的信而守之㒺敢自異今<lb/>
先生真欲以助長之力擠之傷手之地是果相知者所<lb/>
為耶無益清朝徒重後悔豈交游之浮不足為之慮耶<lb/>
抑真以樗散為可用之材也相愛之深未應乃爾若夫<lb/>
春日池塘秋風禾黍夏未雨蚕老麥收冬將寒囷盈倉<lb/>
積門喧童稚架滿琴書山色水光詩懷酒興拙謀或可<lb/>
<pb n="KR4d0453_WYG_009-4a"/>
以辨此也是以心思意向日日在此安此樂此言亦此<lb/>
書亦此百周千折必期得此而後已先生不此之助而<lb/>
彼之助是不可其所可而可其所不可也其可哉將愛<lb/>
之實害之萬惟恕察言不能隱括悚息待罪<lb/>
　　　與耶律惟重<lb/>
書奉寄耶律生乆别不得㑹見豈勝懷想王之竒來審<lb/>
聞尊丈以下皆安良慰西山詩説與文公詩傳異同此<lb/>
非區區所能辨然夙昔愛生勤學似不欲虗其所問雖<lb/>
<pb n="KR4d0453_WYG_009-4b"/>
自知淺陋猶喜一言之春秋壞於三傳此説固矣然盡<lb/>
去三傳而不讀吾恐擬議之失又甚於三傳書義壞於<lb/>
漢儒之序此説固矣然盡欲去之而不讀吾恐逆度之<lb/>
差又甚於漢儒之序程朱以來講明究析其可信可疑<lb/>
亦略有説盖自焚滅之後歴千餘歲其間變故又復不<lb/>
少遺脱舛誤焉能盡如洙泗之舊雖語孟二書亦有可<lb/>
疑學者但當求其㫖意以身體之日積月累庶或有益<lb/>
至於此等擬議姑闕之可也舊見西山文字平實簡易<lb/>
<pb n="KR4d0453_WYG_009-5a"/>
不意此論急廹慢罵殊無温柔敦厚含蓄氣象抑豈少<lb/>
日之為耶抑或他人為之而傳者之誤耶觀其考覈辨<lb/>
難出人意表未易折𠂻容胥㑹時更論鄙見如此未識<lb/>
果是否耶因風附意惟慎愛是望不悉<lb/>
　　　與子師可<lb/>
小學四書吾敬信如神明自汝孩提便令講習望於此<lb/>
有得他書雖不治無憾也今殆十五年矣尚未成誦問<lb/>
其指意亦不曉知此吾所以深憂也髙疑來聞汝肯自<lb/>
<pb n="KR4d0453_WYG_009-5b"/>
勉勵勝於前日我心甚喜未識其果然乎韓遵道今在<lb/>
此言論意趣多出小學四書其註語或問與先正格言<lb/>
誦之甚熟至累數萬言猶未竭此亦篤實自強故能爾<lb/>
我生平長處在信此數書其短處在虗聲牽制以有今<lb/>
日今日之勢可憂而不可恃也汝當繼我長處改我短<lb/>
處汝果能篤實果能自強我雖貴顯<hi>云云</hi>適足禍汝萬<lb/>
宜致思且專讀孟子孟子如泰山巖巖可以起人偷惰<lb/>
無耻之病也相與輔導之至元三年十二月二十九日<lb/>
<pb n="KR4d0453_WYG_009-6a"/>
　　　與子聲義之<lb/>
比年諸㓜多病不勝憂苦近方收拾一二小者為可子<lb/>
讀書計政恐擾動不安聞令親傳道雅意甚非所望某<lb/>
之愚陋先生之所知也得受共成一㕓與老妻稚子竭<lb/>
力耕耝閑暇日㑹二三學者讀古人書則志願足矣且<lb/>
西去邱壠不逺尤為快便日夜思至熟也夫尊榮貴顯<lb/>
固人之所甚欲然鶴之乗軒隼之乗墉豈欲取謗怒於<lb/>
天下彼挾矢者交㑹圜至殆其生之不能保將愛之實<lb/>
<pb n="KR4d0453_WYG_009-6b"/>
害之先生不慮及此耶區區之懷冀蒙照察是以不避<lb/>
抵冒之罪極意盡言賢王誤采虗名曲垂召㫖以學官<lb/>
之職降付鄙人逃去則不敢聽命則不能夙夜憂惶莫<lb/>
知所處聞二君子還王府已有解釋之路願賜教約夫<lb/>
尊貴安顯固人之所愛然反足以賈禍而召怨曽不若<lb/>
安守貧苦之為愈也亂後雖處小庠實出僣妄比年竭<lb/>
力經營田廬庶覆前日之非何意虗聲展轉至於如此<lb/>
二君子最知某者萬願為意某頓首再拜<lb/>
<pb n="KR4d0453_WYG_009-7a"/>
　　　與仲晦仲一<hi>二首</hi>
某頓首再拜兩君子執事將春敬惟雅況清裕某山野<lb/>
鄙人虗名過實不勝愧負仲一過京兆以稠人中不克<lb/>
欵附所懷繼荷仲晦公特書慰勉使某㝟而居安而待<lb/>
其時已為士君子家託二三子相從正句讀今復十數<lb/>
矣其束脩之供給有餘裕恩㫖益之以奉給是魚肉而<lb/>
又熊掌也以義制之不容再受且仲可遵道之生理未<lb/>
治其事體自是不同再四辭於宣撫廉公左右未見從<lb/>
<pb n="KR4d0453_WYG_009-7b"/>
允静言思之將苟避矯激之嫌必難免士林之誚託所<lb/>
以解之非二君子其誰可者弗獲即有不安明公必能<lb/>
見察於言意之外也區區不已重附從宜李公幸矜亮<lb/>
恩㫖令某充京兆提學某之寡陋先生素知使依先所<lb/>
降恩命教人家子弟已愧不稱況提學之職必習知舉<lb/>
業塲屋有聲者可得為之而某蹇淺昏昧一無所曉何<lb/>
以當此苟強顔為之不唯取笑四方為士友所責亦恐<lb/>
用非其人為當路諸公之累是以傾輸悃愊冒瀆陳説<lb/>
<pb n="KR4d0453_WYG_009-8a"/>
仲晦仲一二君子所願奉致此意何由使某得守先命<lb/>
少緩士林之議便風不乏伏賜誨藥邇者從宜李公來<lb/>
傳道二君子雅意佩感但病中不能作書為謝爾<lb/>
　　　與友人<lb/>
把仲輝具悉日來所履良用憮然某也與子為師與令<lb/>
親為友不能善誘善導使入孝慈顧相怨交惡反出衰<lb/>
俗之中益自知平日區區初無小補德之涼薄其誤人<lb/>
乃如此曷勝負愧勸導之言非有固吝但疇昔事幾方<lb/>
<pb n="KR4d0453_WYG_009-8b"/>
來嘗面陳所否猶且依違畧不見信今業已為之豈咫<lb/>
尺之書所可挽耶雖然數沐厚愛豈敢遽忘所托韓遵<lb/>
道過蘓門欵叙轉求代為推聒思濟以愚懇無他庶或<lb/>
有一中耳汝今所處固為甚難然天下公議責備於臣<lb/>
子必責備於賢者父之過即子之過也正當反躬自克<lb/>
百倍其勇令親之失亦汝之失也此若不悟勢將滔滔<lb/>
有無窮之悔矣重思重思<lb/>
　　　與王濟川<lb/>
<pb n="KR4d0453_WYG_009-9a"/>
濟川詳議友兄執事之用春來㑹見無恙也别去不知<lb/>
遽為永訣追念往者相從之舊豈勝哀痛少者致養老<lb/>
者侍養人之常理吾兄春秋髙生業未遂已為憂苦不<lb/>
知又何以堪此也凶變之來莫測以為天耶人耶要必<lb/>
勉自㝟解逺為後人慮庭玉回草叙區區之意任重尤<lb/>
當自力餘不及盡言之<lb/>
　　　與韓邦傑<lb/>
總判邦傑舊游相别之乆相去之逺公務匆冗中乃能<lb/>
<pb n="KR4d0453_WYG_009-9b"/>
不忘相從之舊殊慰懷想而無競又論為學為政皆有<lb/>
進長尤可喜也某卧病僅一月未能出門無補公私徒<lb/>
増愧恐區區之念想諸公可憐也比㑹見望以時加愛<lb/>
加勉不能悉<lb/>
　　　與提學<lb/>
提學先生執事顯之來審文况安適為慰向來㑹晤俱<lb/>
以匆匆不遂挽留之願别後寓此又復一年無補公私<lb/>
徒増憂懼念昔相與鄰居接壤課督兒軰種田讀書徜<lb/>
<pb n="KR4d0453_WYG_009-10a"/>
徉山水<hi>闕文</hi>
　　　與李仲實<hi>闕</hi>
　　　與孫謙甫<hi>闕</hi>
　　　與趙輔之<hi>二道闕</hi>
　　　與友人<lb/>
向來報書想已聞達某人行重附鄙意某自前年得還<lb/>
鄉甚思吾友相與鄰居方將經營復此逺出今居燕城<lb/>
日就衰朽何别離之易㑹聚之難如此也區區拙迹某<lb/>
<pb n="KR4d0453_WYG_009-10b"/>
人能道其實不足煩吾友慮比㑹晤惟祈以善自重不<lb/>
宣<lb/>
　　　與君瑞<lb/>
先生側侍某某人來誨簡審聞尊况動止康裕甚慰逺<lb/>
懷某即次旅寓日益無聊某人歸能道其實外人或傳<lb/>
曽受職任正由不知巳者相玩戱也掛齒且不可况筆<lb/>
之書乎千萬乞照亮未間惟兾以道自愛區區不宣<lb/>
　　　與扈正之<hi>二首</hi>
<pb n="KR4d0453_WYG_009-11a"/>
正之鄉兄執事尚在關中得幸相近以墳壠之故不遂<lb/>
相守吾兄逺送臨潼哭佇為别可見顧愛之情如此其<lb/>
至别後日復一日馳驅道路間念昔者相從之樂可勝<lb/>
悵惘秋凉逺惟尊候泊仙輯各安裕某即此區區無足<lb/>
道者未間惟調護不宣<lb/>
向在闗中得親近才卿文逺軰有講習之樂有切磋之<lb/>
益東還日紛擾冗中所接聞殊不如意加以衰病繼作<lb/>
旅寓逺方憶昔相從優游自得豈勝悵惘秋凉敬惟尊<lb/>
<pb n="KR4d0453_WYG_009-11b"/>
候泊玉集各安順人行草草附問㑹晤未涯切兾以時<lb/>
自愛區區不宣<lb/>
　　　與許仲常<lb/>
向約鄧州迴即寄書來今不聞一信何耶生事當着實<lb/>
自力不須更求勾當慮日後愈無涯際悔不可及也當<lb/>
深思之比見惟勵不息<lb/>
　　　與孫伯玉<hi>二首</hi>
伯玉友舊執事春初逺惟福履清佳老得吾友相與鄰<lb/>
<pb n="KR4d0453_WYG_009-12a"/>
居實夙昔所願方率兒軰結茅樹桑為讀書計不意有<lb/>
此行也今雖寓此請歸之念無日去心新居草剏計多<lb/>
勞苦要當安心勉力庶可必成也因風示報為幸人行<lb/>
敬附鄙意<lb/>
伯玉友兄執事犬子來知有㓜孫之慶而生理又復不<lb/>
遂可勝動念人生所遇或厚或薄理有當然故聖人教<lb/>
戒正要於此益堅益壯不可怯懦苟安也積學力行始<lb/>
亨之端犬子還能道區區也正逺惟千萬自愛不宣<lb/>
<pb n="KR4d0453_WYG_009-12b"/>
　　　與張仲謙<hi>二首</hi>
左相心契執事十九日承手書且聞起居康勝喜慰不<lb/>
可量某之拙學無足言者而執事虚心每每問及尚未<lb/>
知果不足用也雖然盛意不可虚竊謂父子君臣實天<lb/>
所命能順而不失則人道備矣其利與鈍成與否雖古<lb/>
人不能必吾豈可不聽天命而苟為哉管見區區只此<lb/>
為是是所以為拙學也材木盤費極感厚意因風奉答<lb/>
兼謝比晤對千萬慎愛不宣<lb/>
<pb n="KR4d0453_WYG_009-13a"/>
犬子於六月二日病殁某罪逆深重不見佑於神明使<lb/>
禍延所愛肝腸痛慘猶鈍刀割裂仰天長號不知所以<lb/>
為言但犬子初還家飲食猶日進二升時欲持行四月<lb/>
初聞妻子不來病遂日増醫者診之欝證也由心氣不<lb/>
足親友亦咎某當時不即挈引還家故致如此病且革<lb/>
果惟不得舒暢使然胸膺氣滯不得上下以至於死事<lb/>
已往矣萬悔何及人生修短固有定數不可改易然淺<lb/>
懷俗見終未能無恨於此也望以是意達之焦氏良親<lb/>
<pb n="KR4d0453_WYG_009-13b"/>
㓜孫在襁褓使他日得承吾兒後萬謝萬感雪齋侍講<lb/>
郎中三執事皆不及另書望道此意壬辰後憂苦無若<lb/>
今日殆不可生存矣因風幸示教<lb/>
　　　與文子貞<lb/>
向托劉孝叔附書不意就此沉滯靳生行復令附信巳<lb/>
不及矣自今觀之正宜慎言克已安心静守紛紜之議<lb/>
不須妄聼此夏或得還家當細説此未間惟好自愛重<lb/>
不悉<lb/>
<pb n="KR4d0453_WYG_009-14a"/>
　　　與吕伯充<lb/>
書奉伯充秀才不意凶變令尊丈奄棄榮養可勝驚怛<lb/>
舊聞伯充途路中偶與人相從及相别心為不忍今罹<lb/>
此艱咎何以堪處𦵏禮遵用遺言依倣古制信道力行<lb/>
至於如此楊元甫之亞也敬嘆敬嘆路逺不及一往慰<lb/>
問悵惘曷可信未間惟以禮自盡區區不宣<lb/>
　　　與廉宣撫<hi>三首</hi>
宣撫相公執事比日車從過覃懷不獲一見可勝悵惘<lb/>
<pb n="KR4d0453_WYG_009-14b"/>
時暑惟起居安裕友兄楊元甫隱士也篤信好學操履<lb/>
不苟實我軰所仰重執事時肯眷顧美事也劉成之舊<lb/>
從姚司農今將還家謹託附意比良晤惟千萬為國為<lb/>
民自愛區區不宣<lb/>
向來㑹見以相愛之故故不敢不盡所言然其辨折可<lb/>
否頗傷急廹將謂獲罪於吾兄也違别未幾遽辱誨音<lb/>
知吾兄襟度㝟綽或見區區之意本無他也感慰感慰<lb/>
敬生還草附謝懇正逺惟千萬保綀自重不宣<lb/>
<pb n="KR4d0453_WYG_009-15a"/>
某自大名遷居蘇門其大喜有三親善人也近鄉士也<lb/>
得佳山水也是以藝麻樹桑圃為老計三數年雖所謀<lb/>
未果而志慮益堅於向時矣<lb/>
　　　與人<hi>四首</hi>
蘇門之來此廹於明㫖俾教授子弟某以嘗為小庠故<lb/>
不敢昧而不得辭已聞四方之傳形於謗言著於譃諺<lb/>
聲聞過情之耻宜被一身惟有玷乎諸公之明悚懼無<lb/>
既兹復頒以提學之命恩則厚矣憂如之何猥辭納於<lb/>
<pb n="KR4d0453_WYG_009-15b"/>
宣撫廉公未承見允憂懼薰心感病如舊不能起者旬<lb/>
日矣其不安之勢可以意曉且提學主司之職京兆學<lb/>
官旦望考校賦詩議論積年于是將使無素業者易而<lb/>
尸之于公議自不容安故敢上冒威名陳辭于左右兾<lb/>
復欵於仲晦仲一洎諸君子因大用回附片言隻字以<lb/>
諭撫司得伸卑懇不勝拜賜<lb/>
邇來草率奉書想不為浮沉然區區所求至甚切故又<lb/>
喋喋京兆舊有提學每旦望考校賦詩議論是為所職<lb/>
<pb n="KR4d0453_WYG_009-16a"/>
而某於舉業初不曽攻習向者雖守小庠僅能與童子<lb/>
正句讀釋音訓而已今代領其職是羸犬負烏獲之任<lb/>
也雖骨折筋絶其可勉強累復求於宣撫廉公既為回<lb/>
奏未見允許憂懼薰心至於卧病其不安之勢先生可<lb/>
想見也恃愛舊願致此意於仲晦仲一二君子若獲專<lb/>
奉元受恩命教授子弟則駑蹇之資可以勉勵庶幾小<lb/>
安也未知髙明以為何如<lb/>
復十六日承誨簡知近日宿疾尚未全愈可勝憂想桑<lb/>
<pb n="KR4d0453_WYG_009-16b"/>
根煎固治肺疾然須從升降浮沉多加時藥少加治藥<lb/>
以待秋凉雖旦暮未有顯效而他日奉長之氣漸有生<lb/>
發則神祕湯軰可以兩服便驗斯理也嘗與遵道論之<lb/>
甚不可以迂濶淺近之不信也未知先生以為何如<lb/>
别後南歸得守邱壠殊適所願老來情思苦厭喧雜課<lb/>
督兒童種田讀書雖拙謀心自喜幸農夫野叟日夕相<lb/>
遇與之話言固不盡曉要其中無甚險阻是可尚矣逺<lb/>
辱承寄兩枉書教且承雅意肯屬鄉閭迂濶之為亦有<lb/>
<pb n="KR4d0453_WYG_009-17a"/>
同者喜不能寐佇俟好音鄙人有幸須得㑹合切望切<lb/>
望<lb/>
　　　代李和叔與兄子<lb/>
叔書付兄子天敏吾先本名族自兵亂以來衰頽不振<lb/>
諸子且孱弱未見可以繼復先人之舊者獨汝沉静敏<lb/>
慧度越諸子我是以﨑嶇宛轉求托於王公文秉也既<lb/>
從學有稱於同軰至慰所望比年以親事隔逺不得躬<lb/>
親勸督殊使人動心吾意汝之進學不類於前日耶則<lb/>
<pb n="KR4d0453_WYG_009-17b"/>
本質沉深遽變于嵗月之頃吾意汝之進學果類子前<lb/>
日也則行人絡繹了不聞勤苦之言因念家業陵替使<lb/>
汝婚娶之禮不如宿昔之舊可嘆也可愧也三數年來<lb/>
吾以目疾失明凡曰交游曰故舊莫不傷悼矜憫有不<lb/>
逺百里而慰問者昔者子夏聖門之髙弟其失明猶曰<lb/>
天乎天乎况我淺薄之資處憂患之餘能無動於中乎<lb/>
先人之業欲墜未墜望所以興復吾門者唯汝耳汝而<lb/>
肯學則吾李氏之後廕其餘輝矣汝而不學則吾李氏<lb/>
<pb n="KR4d0453_WYG_009-18a"/>
之後為工歟為商歟為牛童歟為馬卒歟蓋有不忍論<lb/>
者此吾所以重傷隔别之逺而愈益失明之恨也吾先<lb/>
代皆以宦業名世原其所自蓋積於勤學學之於人其<lb/>
大矣乎父子之親君臣之義與夫夫婦長㓜朋友亦莫<lb/>
不各有當然之則此人倫也苟無學問以明之則違逺<lb/>
人道與禽獸殆無小異以禽獸無異之材汲汲焉求處<lb/>
衆人之表吾見其謬悠荒唐之言卒䧟於自欺而後已<lb/>
也吾衰且老重以疾廢平時所期于汝者自是愈切不<lb/>
<pb n="KR4d0453_WYG_009-18b"/>
知汝之處心亦果如吾之處心乎欲話所懷竟未有便<lb/>
庭除至近也須扶引乃能出入千里之逺計㑹聚于何<lb/>
時<lb/>
　　　與吳行甫<lb/>
竊以學務求師師明則正可就學賢期衛道道明則益<lb/>
以為賢義有當從謙何過執伏惟行甫先生德堪模範<lb/>
學究淵源巳煩善誘之勤先著小成之效逺圗可望㓜<lb/>
志俱親豈容中道之退歸深抑輿情之企慕智惟成物<lb/>
<pb n="KR4d0453_WYG_009-19a"/>
忠必誨人忍令諸子之無依坐視前功之不繼萬願復<lb/>
垂絳帳𢎞古人之舊風重授青衿起今日之新學謹修<lb/>
短䟽用表深𠂻切望髙明特賜允許<lb/>
　　　與張左丞<lb/>
弔者在門慶者在閭一倚一伏孰知其初君子存誠克<lb/>
已就義始若甚難終知甚易可委者命可憑者天人無<lb/>
率爾事有偶然舎苗不耘固為有害助而揠之其害甚<lb/>
大既徵於色又發於聲天道無他庸玉汝成<lb/>
<pb n="KR4d0453_WYG_009-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魯齋遺書卷九<lb/>
</p>
<p>
</p>
  </div>
</body>
</text>
</TEI>
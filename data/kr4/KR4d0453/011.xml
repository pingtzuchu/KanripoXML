<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>魯齋遺書卷十一</head>
    <p>
<pb n="KR4d0453_WYG_011-1a"/>
欽定四庫全書<lb/>
　魯齋遺書卷十一　　　　　元　許衡　撰<lb/>
　　四言律詩<lb/>
　　　夢中<lb/>
花謝花開時去時來福纔慰眼禍已成胎得未足慕失<lb/>
未可哀得失在天敬聽天哉<lb/>
　　五言古風<lb/>
　　　觀物<hi>四首</hi>
<pb n="KR4d0453_WYG_011-1b"/>
裸袒遊市門逢人遽侵侮俄而被捶撻號痛淚如雨若<lb/>
軰懵不靈妄動招危傾云何大夫士亦甘此由行行路<lb/>
細如縷間闗何權數乆乆成拙謀一往竟不悟我始窺<lb/>
其端居寛尚盤桓盤桓非懦怯後事當無難<lb/>
物産天地間精粗據兩偏兩偏互倚伏一氣常周旋善<lb/>
善不可緩安安貴能遷人生喻此意自當心乾乾<lb/>
萬物備吾身身貧道未貧觀時見物理主敬得天真心<lb/>
爽星辰夜情欣草木春自憐䘮亂後能作太平人<lb/>
<pb n="KR4d0453_WYG_011-2a"/>
事物形雖同中間勢各異推遷無寧期倐忽幾易位智<lb/>
者識機㣲安焉處平易人生貴無私莫使聞見累<lb/>
　　　遊黄華<lb/>
我生愛林泉俗事常鞅掌十年若煩劇一念愈傾仰峯<lb/>
巒看畵圗雲煙入想像乆成心上癖欲忍不可強荷有<lb/>
敬齋公恒以善相長擕我遊黄華一洗塵慮爽行行嘆<lb/>
竒絶舉目皆勝賞鏡臺聳百嶮瀑布落千丈石苔積重<lb/>
痕溪風動幽響使我躁競息使我心志廣恍如夢中身<lb/>
<pb n="KR4d0453_WYG_011-2b"/>
翺翔千古上回首聲利塲誰能脱塵網我老得仁心動<lb/>
作皆可像還家擬鄰居求田冀接壤便許樸鈍質於此<lb/>
静中養<lb/>
　　　訓子<lb/>
干戈恣爛熳無人救時屯中原竟失鹿滄海變飛塵我<lb/>
自揣何能能存亂後身遺芳藉逺祖陰理出先人俯仰<lb/>
意油然此樂難擬倫家無儋石儲心有天地春況對汝<lb/>
二子豈復知吾貧大兒願如古人浮小兒願如古人真<lb/>
<pb n="KR4d0453_WYG_011-3a"/>
平生乃親多苦辛願汝苦辛過乃親身居畎畆思致君<lb/>
身在朝廷思濟民但期磊落忠信存莫圗苟且功名新<lb/>
斯言殆可書諸紳<lb/>
　　　有感<hi>二首</hi>
嬌兒未成人病苦不肯退憂傷動中懷慘慘心欲碎老<lb/>
妻情更惡中夜泣相對何如早還歸山陽墳隴在平生<lb/>
所願心展轉不得遂十年誤同遊回首只多愧病連肝<lb/>
肺深因覺妻子累悠悠故鄉情滴滴眼中淚狐死知首<lb/>
<pb n="KR4d0453_WYG_011-3b"/>
邱人生戀鄉土我心乆焦勞宿疾安能愈所望還故鄉<lb/>
㣲骸近先祖骯髒足嘆嗟西風動寰宇<lb/>
歸興不可遏歸程待何時悠悠故鄉心一夕千里馳西<lb/>
風動霄漢慘慘令人悲況我多病身天涯乆棲遲交遊<lb/>
義難忘豈忍輕别離重念邱隴逺嬌兒正愚痴因循死<lb/>
異邑後世將何遺所願經營日及此未全衰桑樹墻以<lb/>
下開畦水之湄既得舒困難且可為鎡基㓜無孝悌稱<lb/>
老無恩澤施唯有近先塋一死乃其宜諸君苦留連雅<lb/>
<pb n="KR4d0453_WYG_011-4a"/>
意金蘭期我自無遐福形骸變焦痿生平尚求友得友<lb/>
還差池中懷起愁嘆欲别難為辭試問將居廬何日當<lb/>
西之緩急有擬議行止更無疑作詩敘懇欵為報吾人<lb/>
知<lb/>
　　　送竇清叔<lb/>
初來識君面此行見君心匡時有長䇿慮逺憂且深俗<lb/>
親取近效雅意入幽沉人生貴所依所依貴知音知音<lb/>
得長布身將比黄金我本貧賤士多思委相尋未得辦<lb/>
<pb n="KR4d0453_WYG_011-4b"/>
一飯胡為遽分襟征鴻出逺塞西風動踈林去去𣺌萬<lb/>
里何年酒同斟含情望無極白雲障孤岑<lb/>
　　　讀東門行<lb/>
貴德德乃顯尚力力為優二者各有時天運非人謀舉<lb/>
世皆好義貧賤固可羞天下方事強聲譽將何求人生<lb/>
㑹此意出處皆無憂但恐利欲驅由非所當由足躡虎<lb/>
狼尾手撩虺蛇頭一觸禍患機相尋遽難休新聞李侯<lb/>
子快意復父讐雄名與英概一日傾九州美事固可羨<lb/>
<pb n="KR4d0453_WYG_011-5a"/>
猶當究源流掘地得深澤積土為髙邱造端起不平是<lb/>
果誰之尤君子貴謀始責躬重以周弱德較強力明知<lb/>
勢難侔馳馬走峻坂中間豈容收顛越既莫救豈得乘<lb/>
桴浮君不見羣雀滿樹急喧啾隋侯有珠不肯投一鳥<lb/>
死時一珠碎得輕失重非良籌友之直諒仁可輔藥之<lb/>
瞑眩疾易瘳不知當日誰與乃父為交游<lb/>
　　　送姚敬齋<lb/>
凛凛姚敬齋風節天下竒終焉托君侯君侯賢可知人<lb/>
<pb n="KR4d0453_WYG_011-5b"/>
生貴得友得友真朋龜責善善無遺輔仁仁克推仁善<lb/>
既皆有受福將自期我來歌吉祥真情寄荒詩一祈仁<lb/>
政蘇民疲一祈善政賙民饑豐功偉績鐫長碑千年萬<lb/>
年感激人心無了時<lb/>
　　　梁侯夀<lb/>
律管歲寒深梅花春意早君侯應嘉祥俊逸固傾倒直<lb/>
氣與衆殊孤標能自保藹然仁者心慕悅古之道視民<lb/>
猶視已重賢如至寶兒孫冀傳習詩書人倫討忠鯁擬<lb/>
<pb n="KR4d0453_WYG_011-6a"/>
力輔姦巧期痛掃舎積有休徵天錫永難老<lb/>
　　　别西山<lb/>
大山如蹲龍小山如踞虎烟嵐鬰蒼翠逺近互吞吐我<lb/>
來蘇門居遨遊成樂土䇿杖望朝雲捲簾看暮雨佳意<lb/>
豁塵腥勝概入談麈使我欝陶消使我勞瘵愈生平鄙<lb/>
吝心一洗出千古回首聲名人何殊坐囹圄逺役非素<lb/>
懷況有跋渉苦吟鞭裊春風遲遲如去魯芳菲二三月<lb/>
追逰盛梅塢歸來願無違一觴相對舉<lb/>
<pb n="KR4d0453_WYG_011-6b"/>
我愛林慮山不處要路津兹焉幾千古絶彼朝市塵我<lb/>
來成素交澹澹日益親形骸兩相忘誰主復誰賔充然<lb/>
樂我饑怡然棲我神朝光連暮色佳意含餘春心境一<lb/>
融㑹世味殊未真奕奕草木光熙熙禽鳥馴衆物欣有<lb/>
托吾廬行亦新詩書詠而歸況有耆德鄰<lb/>
　　五言律詩<lb/>
　　　登東城<lb/>
步履上東城秋風晚更清亂雲隨日下荒草過堤平野<lb/>
<pb n="KR4d0453_WYG_011-7a"/>
逈寛凝佇詩成促後生何當常似此慰我病中情<lb/>
　　　遊北觀<lb/>
扶杖古城荒飄然意可傷道宫烟鎻樹農舎雨傾墻捕<lb/>
吏翻疑宼平人却笑狂長吁空仰首天際正蒼蒼<lb/>
　　　北門觀漲<lb/>
雨水添新漲陂湖沒舊痕人迷堤口路船上樹頭村歲<lb/>
事知前誤秋耕未可論誰憐徭役外天亦恡深恩<lb/>
　　　憶賈君玉<lb/>
<pb n="KR4d0453_WYG_011-7b"/>
賈君清介士吾軰鮮能羣守志王元伯甘貧范史雲銅<lb/>
臺書廢讀東郡酒方醺何日尋先約青燈共夜分<lb/>
　　　病卧<lb/>
一病連三載孤身萃百憂干戈良未已妻子若為謀生<lb/>
可陪諸弟歸當老故邱難忘終始義忍死更遲留<lb/>
　　　不寐<lb/>
秋宵初感慨展轉不成眠老況青燈外羈愁白髪邉蹉<lb/>
跎嗟往事安穩憶歸年却起開門望霜清月滿天<lb/>
<pb n="KR4d0453_WYG_011-8a"/>
　　　戯學老杜去蜀<lb/>
十載他鄉寓千山故國賒如何虚度日不肯去還家往<lb/>
事知難及餘生度可涯願言心益地無用苦傷嗟<lb/>
　　　别友人<lb/>
良朋不易得此去復誰羣别酒無勞勸濃愁已自醺間<lb/>
闗花外鳥冷淡日邉雲莫唱陽闗徹離聲忍更聞<lb/>
　　　擬贈彦澤<lb/>
友益愛曹君標孤出世紛壯懷期逺業髙誼薄層雲惡<lb/>
<pb n="KR4d0453_WYG_011-8b"/>
亂求山隱親賢願德薰我生良有幸歲晚得同羣<lb/>
　　　秋雨思晴<lb/>
秋稼方成實連宵雨未休肯捼十日限都解萬民愁天<lb/>
相逢奎見雲占遇甲收西南風未起空憶霽光浮<lb/>
　　　喜秋晴<lb/>
苦雨傷秋稼朝雲忽放晴碧空雲盡捲滄海日初升乆<lb/>
客天涯興耕夫隴上情雞豚并社酒處處是歡聲<lb/>
　　　喜晴<lb/>
<pb n="KR4d0453_WYG_011-9a"/>
霽色開晴望春風破客顔緑紆東去水青起北來山魏<lb/>
府方期往共城已夢還芳菲梅塢盛要醉竹花間<lb/>
　　　子仁改冠<lb/>
聰明羨劉子奮勇入吾門大省仙家誤真知聖道尊一<lb/>
簮除舊習千古立深根更願加勤苦詩書日討論<lb/>
　　　秋寒<lb/>
秋晴快凝眺髙步古城隈雲影水邉去鴈行天際來地<lb/>
偏幽意勝山逺畵屏開<hi>缺</hi>
<pb n="KR4d0453_WYG_011-9b"/>
　　　趙氏南莊<lb/>
曉起北窓涼清談戢羽觴入簾花氣重落地燕泥香夢<lb/>
裏青山小吟邊白日長秋風載書藉相對築茆堂<lb/>
　　　夜雨<lb/>
苦雨變秋霖瀟瀟入夜深亂敲驚葉脱清響雜蛩吟往<lb/>
事百年夢故鄉千里心西風助凄切不管客難任<lb/>
　　　登城西故臺<lb/>
薰風不解愠涼氣欲生秋往事都成夢離心祗自愁蒼<lb/>
<pb n="KR4d0453_WYG_011-10a"/>
黄原上草寂寞水邊邱却憶家山好言歸未有由<lb/>
　　五言絶句<lb/>
　　　别友人<lb/>
永懷不得遂偃卧惜分陰沁北田園計山東故舊心<lb/>
　　　九日思親<lb/>
九日人歡遇雙親我獨思倉皇迷路後哀苦哭兒時<lb/>
　　　中秋<lb/>
動是經年隔休教此夕孤玉律秋方半銀蟾影倍清<lb/>
<pb n="KR4d0453_WYG_011-10b"/>
　　七言古風<lb/>
　　　桃溪歸隱圗<lb/>
溪桃種成事天子已把行藏兩途擬如今鞍馬困黄塵<lb/>
袖着横披念生理君不見太倉米登天厨金盤對飣如<lb/>
珍珠雖能頃刻得貴重無復繼世生民區果欲歸歸貴<lb/>
速雲雨人情若翻覆虚名累不當饑寒枉惹閑愁亂心<lb/>
曲果欲歸歸恐晚鏡裏蕭蕭鬢絲短桃花零落幾春風<lb/>
野鶴山猿有誰管歸去來莫徘徊瓦盆便擬傾新醅脱<lb/>
<pb n="KR4d0453_WYG_011-11a"/>
冠一笑醉溪石人間萬事俱塵埃<lb/>
　　　吳行甫雨雹韻<hi>二首</hi>
山雲突起凌碧虚怪壯竒態成須㬰驚風急雨迸飛雹<lb/>
飄驟散落千萬珠半空光冷掣電火平地聲走轟雷車<lb/>
神龍奮怒乃若此不識造化將何如黙知嘉禾傷淹没<lb/>
坐看積潦横穿窬小民咨嗟復愁嘆謾執俗議尤當途<lb/>
當途於今藐房杜機略自知天下無有才足使人羡慕<lb/>
有勢足使人奔趨暇考陰陽論調爕暇紓徵歛矜號呼<lb/>
<pb n="KR4d0453_WYG_011-11b"/>
今年金繒滿千䭾明年好上登封書<lb/>
青山偃蹇與世踈只將秀色供吾徒知君如我有山癖<lb/>
深探逺討吾不如金燈峯山詩千首掛鏡臺前一盃酒<lb/>
人間萬事盡浮雲故人曽為相思否雲邉鸞鳯玉鞭鳴<lb/>
跛鱉滿跚疉繭生天末碧雲凝逺思夕陽無語下西城<lb/>
　　七言律詩<lb/>
　　　病中雜言<hi>六首</hi>
人人都畏死來催我道人生死是歸但使牆陰無隱慝<lb/>
<pb n="KR4d0453_WYG_011-12a"/>
不憂心外有危機得生本自神先宅未死誰知鬼已依<lb/>
此理分明是天命便須相順莫相違<lb/>
花逓香風入短櫺草抽新緑倚柴荆正憂多病作身累<lb/>
還喜幽居見物情花為可觀遭夭折草因無用得欣榮<lb/>
世間巧拙俱相伴不許區區智力爭<lb/>
莫怪新貧壓舊貧貧來尤覺此心真自憐孤力膺邪議<lb/>
常欲幽居逺市塵千里烟霞山障曉一竿風月野橋春<lb/>
憑誰寄問鄉間老我去何人願卜鄰<lb/>
<pb n="KR4d0453_WYG_011-12b"/>
磊落青山萬仞髙虚崖絶險駭猿猱從誰得上嵓龕住<lb/>
免我從來俗事勞曉日烟霞明澗壑霽天霏靄散林臯<lb/>
休言只好寛凝佇滿地干戈亦可逃<lb/>
但願吾兒㑹讀書不妨貧苦一錢無頭顱有肉元難厚<lb/>
項頸生筋自合麄暗裏乘除皆造化分中操守是良圗<lb/>
年來識盡榮枯理却笑蘇張見趣迂<lb/>
直須眼孔大如輪照得前途逺更真光景百年都是我<lb/>
華夷千載亦皆人癡陰冷墮雲間雪和氣幽生地底春<lb/>
<pb n="KR4d0453_WYG_011-13a"/>
此意若教賢㑹得也甘顔巷樂吾貧<lb/>
春來秋去客中情轉首光隂十歲經學苦煉成心下赤<lb/>
愁多消却鬢邊青眼前世事翻棋局夢裏家山憶畵屏<lb/>
何日歸同林下友笑談書史有真馨<lb/>
　　　繼人葵花韻<lb/>
蜀葵花色耀深濃偏稱修叢映短叢絳臉有情爭向日<lb/>
錦苞無語細含風舒開九夏天真秀壓倒千年畵史工<lb/>
但恨主人貧且窶不教相對舞衣紅<lb/>
<pb n="KR4d0453_WYG_011-13b"/>
　　　中秋不月次竇生韻<lb/>
撥去塵機得暫閑秋蟾思比去年看誰知黯黯陰雲合<lb/>
故作凄凄夜色寒好友不來傾緑蟻詩人徒想凭欄杆<lb/>
世間萬事難前定付與無心却自安<lb/>
　　　秋霖初霽<lb/>
城外平波逺接天城中流水亦涓涓兩旬秋雨餘三丈<lb/>
一日人心抵十年忽覩濃雲捲空際便添喜色上眉巔<lb/>
憂歡旋逐陰晴改誰自胸中有大全<lb/>
<pb n="KR4d0453_WYG_011-14a"/>
　　　遊孫氏别墅<lb/>
聞道阿孫别業新招呼諸子共尋春紅韜瘦藟花初動<lb/>
黄染輕稍柳未匀興况便為生意好風光殊比畵圗真<lb/>
何當對此常無事慰我年來老病身<lb/>
　　　病中有感<lb/>
十載天涯客寄身今年憔悴不堪聞病來與死傳消息<lb/>
老去無家遺子孫故里歡遊頻入夢春城凝眺獨消魂<lb/>
如何藉我知音力五畆耕歸沁北村<lb/>
<pb n="KR4d0453_WYG_011-14b"/>
　　　遊黄華宫<lb/>
聞道黄華山水好我來一覽氣増豪鏡臺對聳千峯起<lb/>
瀑水驚噴萬仞髙曉色雲烟生洞府霽天霏靄散林臯<lb/>
憑誰早遂終焉計日月登臨不憚勞<lb/>
　　　七月望日思親<lb/>
枉却千思與萬思音容無復見當時草忩夜静燈前教<lb/>
蔬圃春深膝下嬉將謂百年供色養豈知一日變生離<lb/>
泰山為礪終磨盡此恨綿綿無絶期<lb/>
<pb n="KR4d0453_WYG_011-15a"/>
　　　春雪<lb/>
玉塵如糝滿東風人道天教兆歲豐麥已埋深郊外緑<lb/>
花都封却樹頭紅半年枯槁從今潤千里芳菲是處空<lb/>
為問王孫與農叟憂歡應見兩難同<lb/>
　　　題武郎中桃溪歸隱圗<hi>五首</hi>
武陵曽有避秦人人世髙跨擬慕真不道當今異前世<lb/>
枉尋幽隱伴饑民紅芳未比紅衣好緑水争如緑酒醇<lb/>
營得一官裨聖政誰能康濟自家身<lb/>
<pb n="KR4d0453_WYG_011-15b"/>
桃溪將擬武陵溪只恐桃溪隱未宜詩卷乆懷天下詠<lb/>
畵圗今遣俗人窺嚴陵晦迹終垂釣韓伯韜聲猥學醫<lb/>
此軰君侯休羨慕但當匡救主民疲<lb/>
桃溪風景寫横披渾似秦人避亂時萬樹春紅羅錦綺<lb/>
一灣晴碧捲琉璃飲中更聽琴聲雅静裏初無俗事覊<lb/>
他日君侯歸此隱肯容閑客日追隨<lb/>
門外鞦韆擺翠烟籬邉雞犬亦閑閑更教爛熳花千樹<lb/>
對着縈紆水一灣好景已憑摩詰畵他年重約長卿還<lb/>
<pb n="KR4d0453_WYG_011-16a"/>
尋思此世人心别又愛功名又愛山<lb/>
果肯歸來學隱淪閑中别有一乾坤可人碧草自春意<lb/>
入調朱絃醒醉魂花滿春風看錦浪水明涼月話黄昏<lb/>
此中意趣知多少莫對簮纓取次論<lb/>
　　　贈竇先生行<hi>二首</hi>
西山山下覔幽村水竹鄰居擬卜君豈意天書下白屋<lb/>
便收行李入青雲功名准自英賢立得失防因去就分<lb/>
萬里風沙𣺌南北請歸消息幾時聞<lb/>
<pb n="KR4d0453_WYG_011-16b"/>
莫厭風沙老不禁斯民乆已渇商霖願推往古明倫學<lb/>
用沃吾君濟世心甫治看將變長治呻吟亦復化謳吟<lb/>
千年際㑹真難得好要先生着意深<lb/>
　　　謝梁安撫惠田<lb/>
晚年幽興入幽居擬即諸侯置一區令德乆思親慷慨<lb/>
佳田今許乞膏腴太行西對千峯玉淇水東窺萬斛珠<lb/>
幸着此身於此老願從樂正五人俱<lb/>
　　　用行甫韻<lb/>
<pb n="KR4d0453_WYG_011-17a"/>
蛟鼉不肯脱淵深鳥雀還知宿茂林笑我羈孤成蹇蹇<lb/>
於今衰老復駸駸困來未易追前事病乆猶當屈壯心<lb/>
聞道西溪田可得安栖從此有佳音<lb/>
　　　晚步西溪<lb/>
拉友西溪往步聫西溪佳景麗秋天日回林影蒼烟外<lb/>
風轉灘聲白鳥前迅走雙輪看磨巧連安獨木訝橋偏<lb/>
老年活計尋幽隱須擬岡頭置一㕓<lb/>
　　　吳行甫韻<lb/>
<pb n="KR4d0453_WYG_011-17b"/>
老作民區百歲翁托身終不羨陳宫山田隨分有生業<lb/>
儉德養廉真古風五畆桑麻舎前後兩行花竹路西東<lb/>
幽人自愛幽居好未肯埋身利害中<lb/>
　　　九日思親<lb/>
年年九日淚沾衣往恨傷心未易支兒望母時兒哭母<lb/>
母尋兒處母啼兒兵塵擾擾闗河逈風色瀟瀟草木衰<lb/>
回首天涯謾凝涕悲風千里暮雲垂<lb/>
　　　偶成<lb/>
<pb n="KR4d0453_WYG_011-18a"/>
屈指年華四十三歸來憔悴百無堪逺懷未得生前遂<lb/>
俗事多因困後諳百畆桑麻負城邑一軒花竹對烟嵐<lb/>
紛紛世態終休論老作山家亦分甘<lb/>
　　　李生器所恃<hi>二首</hi>
人生夀天本難齊補養徒煩一例推醫到明時無百中<lb/>
病方傳處有千岐醫能宛轉深求病病解間闗巧避醫<lb/>
生死於兹係天命莫將天命責人為<lb/>
防病須防未病時病臨休恃藥能醫寸瘡潰處全身死<lb/>
<pb n="KR4d0453_WYG_011-18b"/>
一息差來五臟危禁盜莫如先禁愽存毛未必勝存皮<lb/>
萬般補養終成偽只有操心是要規<lb/>
　　　答董瑞卿<hi>二首</hi>
性鈍難開似石堅可當名與古人連中懷負赧逃無地<lb/>
老日歸休幸友賢但想諸兒傳世業豈虞千載綴遺編<lb/>
區區力穡何堪道不是顔家郭外田<lb/>
钁劘胼起掌中堅檐隱堆髙與項連涉世更誰如我拙<lb/>
保身從昔慕君賢青山有約期終老白日無功閱舊編<lb/>
<pb n="KR4d0453_WYG_011-19a"/>
慙負新詩未能謝且容竭力趂耕田<lb/>
　　　和姚先生韻<lb/>
去去迷途莫問津來還惟恐不知真因時用舎固有命<lb/>
與道卷舒宜在人百尺竿頭愁據險一庵床下樂為鄰<lb/>
孰輕孰重何須論夣想故園桑柘春<lb/>
　　　呈友人<lb/>
事愈沉機德愈真歸來豪氣盡崢嶸天占北史<hi>謂岳臺判</hi>禎<lb/>
祥應學閱西山<hi>謂真先生</hi>禮義精吾道真如千里重虚名冷<lb/>
<pb n="KR4d0453_WYG_011-19b"/>
笑一毫輕十年談社難相就今日先生合主盟<hi>一作尋思談社</hi>
<hi>無人管只合先生作主盟</hi>
　　　六氣不用味<hi>反推之見其當用者</hi>
風闗酸醎熱闗辛火家甘味不須存濕甘辛味兼醎味<lb/>
燥用甘醎亦未聞更有寒酸同一理司天司地不區分<lb/>
　　七言絶句<lb/>
　　　偶得<lb/>
紛紛身事百千般只要教君賭是<hi>闕</hi>
<pb n="KR4d0453_WYG_011-20a"/>
枉將機巧自生難<lb/>
　　　登天王臺<lb/>
樓閣荆榛幾變更登臨只見古今情當年勝迹無人問<lb/>
依舊春風草又生<lb/>
　　　謾得<lb/>
克已功夫未肯加責人機見益増多百年擾攘荆榛裏<lb/>
存得初心有幾何<lb/>
　　　宿卓水<hi>五首</hi>
<pb n="KR4d0453_WYG_011-20b"/>
腹餒衣單坐又温可堪開口話犧文西風更動蕭蕭竹<lb/>
清徹先生十一分<lb/>
寒釭挑盡火重生竹有清聲月有明一夜客忩眠不穩<lb/>
却聽山犬吠柴荆<lb/>
都笑謀生我最迂我思猶恐不能愚紛紛走入荆榛裏<lb/>
誰肯輕身與竝驅<lb/>
水有清聲竹有風我來端欲豁塵蒙明朝杖履西城路<lb/>
悵望家山翠靄中<lb/>
<pb n="KR4d0453_WYG_011-21a"/>
山水年來滿意看只無幽竹伴幽閑從君願乞龍孫去<lb/>
栽向西城空隙間<lb/>
　　　大暑登東城<hi>六首</hi>
雲間畏日不肯下天際好風殊未來安得盆傾三尺雨<lb/>
暑天一洗絶塵埃<lb/>
三丈危城日暮登暑威殊不霽憑陵何時太華髙峯上<lb/>
細嚼松陰六月氷<lb/>
𦕈𦕈㣲軀一指如豈勝炎暑拍寰區當年列子容攀學<lb/>
<pb n="KR4d0453_WYG_011-21b"/>
夜半因風上碧虚<lb/>
本期蕭散築幽深豈慮煩蒸復見侵五夜懊憹眠不得<lb/>
幾乎消絶愛山心<lb/>
瘴厲蟠空乆不開壟苗枯死旱為災蒼生夢寐思霖雨<lb/>
誰似當年傅說才<lb/>
闗鑰胸中本要安親踈眼底更須看若教處此無深秘<lb/>
只恐當機有至難<lb/>
　　樂府<lb/>
<pb n="KR4d0453_WYG_011-22a"/>
　　　沁園春<hi>東舘路中</hi>
自笑平生一事無成險阻備經記丁年去國干戈擾攘<lb/>
蹤蹟飄零魯道塵埃齊封景物旅況悠悠百恨増斜陽<lb/>
裏對西風灑淚魂斷青㝠家國未得躬耕又十載覊<lb/>
棲古魏城念拙謀難遂丹心耿耿嘆韶華易失兩鬢星<lb/>
星五畆桑田一區茅舎快與溪山理舊盟橋邊柳安排<lb/>
青眼待我歸旌<lb/>
　　　鷓鴣天<hi>夜寒</hi>
<pb n="KR4d0453_WYG_011-22b"/>
土塌侵尋夜半風眼羞無睡強朦朧新詩暗琢拳攣裡<lb/>
往事都思展轉中　膚起粟脊彎弓須知玉汝是天𠂻<lb/>
墦間也去隨人乞怎立當年濟世功<hi>一作怎得心胸浩氣冲</hi>
　　　滿江紅<hi>書懐</hi>
親友留連都盡道歸程匆逼還可慮干戈摇蕩路途囏<lb/>
厄萬事豈容忙裏做一安惟自閑中得便相將妻子抱<lb/>
琴書青山側　行與止吾能識成與敗誰能測但糲飡<lb/>
餬口小忩容膝桑梓安排役老地詩書准備傳家計使<lb/>
<pb n="KR4d0453_WYG_011-23a"/>
蘇張重起論縱横心難易<lb/>
　　　沁園春<hi>墾田東城</hi>
月下簷西日出籬東曉枕睡餘喚老妻忙起晨飡供具<lb/>
新炊藜糝舊醃鹽蔬飽後安排城邉墾斸要占蒼烟十<lb/>
畆居閑談裏把從前荒穢一旦驅除　為農換却為儒<lb/>
任人笑謀身拙更迂念老來生業無他長枝欲期安穩<lb/>
敢避﨑嶇達士聲名貴家驕蹇此好胷中一㸃無歡然<lb/>
處有膝前兒女几上詩書<lb/>
<pb n="KR4d0453_WYG_011-23b"/>
　　　滿江紅<hi>别大名親舊</hi>
河上徘徊未分袂孤懷先怯中年後此般憔悴怎禁離<lb/>
别淚苦滴成襟畔濕愁多擁就心頭結倚東風搔首謾<lb/>
無聊總難説　黄卷内消白日青鏡裏増華髪念歲寒<lb/>
交友薜蘿烟月莫道人生歸去好誰知美事難雙得計<lb/>
從今㑹合在何時長相憶<lb/>
　<lb/>
　魯齋遺書卷十一<lb/>
</p>
<p>
</p>
  </div>
</body>
</text>
</TEI>
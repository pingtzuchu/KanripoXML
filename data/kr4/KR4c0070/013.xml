<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>白香山詩集巻十三</head>
    <p>
<pb n="KR4c0070_WYG_013-1a"/>
欽定四庫全書<lb/>
　白香山詩集巻十三　　　　歙縣汪立名編<lb/>
　　長慶集十三<hi>律詩五言七言凡九十二首</hi>
　　　代書詩一百韻寄微之<lb/>
憶在貞元嵗初昇典校司身名同日授心事一言知<hi>貞元</hi>
<hi>中與微之同登科第俱授秘書省校書郎始相識也</hi>肺腑都無隔形骸兩不覊疎<lb/>
狂屬年少閒散為官卑分定金蘭契言通藥石規交賢<lb/>
方汲汲友直每偲偲有月多同賞無盃不共持秋風拂<lb/>
<pb n="KR4c0070_WYG_013-1b"/>
琴匣夜雪巻書帷髙上慈恩塔幽尋皇子陂唐昌玉蕊<lb/>
㑹崇敬牡丹期<hi>唐昌觀玉蕊崇敬寺牡丹花時多與微之有期</hi>笑勸迂辛酒閒<lb/>
吟短李詩<hi>辛大立度性迂嗜酒李二十紳形短能詩故當時有迂辛短李之號</hi>儒風愛敦<lb/>
質佛理賞𤣥師<hi>劉三十二敦質有儒風庾七𤣥師談佛理有可賞者</hi>度日曾無悶<lb/>
通宵靡不為雙聲聨律句八面數宫棊<hi>雙聲聨句八面宫棊皆當時事</hi>
往往遊三省騰騰出九逵寒銷直城路春到曲江池樹<lb/>
暖枝條弱山晴彩翠竒峰攢石緑㸃栁惹麴塵絲岸草<lb/>
煙鋪地園花雪壓枝早光紅照耀新溜碧逶迤幄幕侵<lb/>
<pb n="KR4c0070_WYG_013-2a"/>
堤布盤筵占地施徴伶皆<hi>一作求</hi>絶藝選<hi>一作/迎</hi>妓悉<hi>一作選</hi>
名姬鉛黛凝春態<hi>一作豔</hi>金鈿耀水嬉風流誇墮髻時世<lb/>
鬭啼眉<hi>貞元末城中復為墮馬髻啼眉妝</hi>密坐隨歡促華尊逐勝移香<lb/>
飄歌袂動翠落舞釵遺籌插紅螺椀觥飛白玉巵打嫌<lb/>
調笑易飲訝巻波遲<hi>抛打曲有調笑令飲酒曲有巻白波</hi>殘席諠譁散歸<lb/>
鞍酩酊騎駝顔烏㡌側醉袖玉鞭垂紫陌傳鐘鼓紅塵<lb/>
塞路岐幾時曾蹔别何處不相隨荏苒星霜換廻環節<lb/>
候推兩衙多請告三考欲成資運啓千年聖天成萬物<lb/>
<pb n="KR4c0070_WYG_013-2b"/>
宜皆當少壯日同惜盛明時光景嗟虛擲雲霄竊暗窺<lb/>
攻文朝矻矻講學夜孜孜䇿目穿如扎<hi>時與微之集䇿略之目其數至</hi>
<hi>百十</hi>毫鋒銳若錐<hi>時與微之各有纎鋒細管筆攜以就試相顧輒笑目為毫錐</hi>繁張獲<lb/>
鳥網堅守釣魚坻<hi>謂自冬至夏頻改試期竟與微之堅待制試也</hi>並受䕫龍薦<lb/>
齊陳鼂董詞萬言經濟略三䇿<hi>一作道</hi>太平基中第爭無<lb/>
敵專場戰不疲輔車排勝陳掎角搴降旗<hi>並謂同鋪席共筆硯</hi>雙<lb/>
闕紛容衞千僚儼等衰<hi>謂制舉人欲唱第之時也</hi>恩隨紫泥降名向<lb/>
白麻披既在髙科選還從好爵縻東垣君諫諍西邑我<lb/>
<pb n="KR4c0070_WYG_013-3a"/>
驅馳<hi>元和元年同登制科微之拜拾遺予授盭厔尉</hi>再喜登烏府多慙侍赤墀<lb/>
<hi>四年微之復拜監察予為拾遺學士也</hi>官班分内外遊處遂參差每列鵷<lb/>
鸞序偏瞻獬豸姿簡威霜凜冽衣彩繡葳㽔正色摧强<lb/>
禦剛腸嫉喔咿常憎持禄位不擬保妻兒養勇期除惡<lb/>
輸忠在滅私下鞲驚燕雀當道懾狐狸南國人無怨東<lb/>
臺吏不欺<hi>微之使東川奏寃八十餘家詔從而平之因分司東都</hi>理寃多定國切<lb/>
諫甚辛毘造次行於是平生志在兹道將心共直言與<lb/>
行兼危水暗波翻覆山藏路嶮巇未為明主識已被倖<lb/>
<pb n="KR4c0070_WYG_013-3b"/>
臣疑木秀遭風折蘭芳遇霰萎千鈞勢易壓一柱力難<lb/>
榰騰口因成痏吹毛遂得疵憂來吟貝錦謫去詠江蘺<lb/>
邂逅塵中遇殷勤馬上辭賈生離魏闕王粲向荆夷水<lb/>
過清源寺山經綺里祠心揺漢皋珮淚墮峴亭碑<hi>並途中所</hi>
<hi>經厯者</hi>驛路縁雲際城樓枕水湄思鄉多繞澤望闕獨登<lb/>
陴林晚青蕭索江平緑渺瀰野秋鳴蟋蟀沙冷聚鸕鷀<lb/>
官舍黄茅屋人家苦竹籬白醪充夜酌紅粟備晨炊寡<lb/>
鶴摧風翮鰥魚失水鬐闇雛啼渴旦凉葉墜相思<hi>此四句兼</hi>
<pb n="KR4c0070_WYG_013-4a"/>
<hi>含微之鰥居之思</hi>一㸃寒燈滅三聲曉角吹藍衫經雨故驄馬<lb/>
卧霜羸念涸誰濡沫嫌醒自歠醨耳垂無伯樂舌在有<lb/>
張儀負氣衝星劒傾心向日葵金言自銷鑠玉性肯磷<lb/>
緇伸屈須看蠖窮通莫問龜定知身是患應用道為醫<lb/>
想子今如彼嗟予獨在斯無憀<hi>一作悰</hi>當嵗杪有夢到天<lb/>
涯坐阻連襟帶行乖接履綦潤銷衣上霧香散室中芝<lb/>
念逺傷遷貶驚時嘆别離素書三往復明月七盈虧<hi>自與</hi>
<hi>微之别經七月三度得書</hi>舊里非難到餘歡不易追樹依興善老草<lb/>
<pb n="KR4c0070_WYG_013-4b"/>
傍靖安衰<hi>㣲之宅在靖安坊西近興善寺</hi>前事思如昨中懷寫向誰北<lb/>
村尋古柏南宅訪辛夷<hi>開元觀西北院即隋時龍村佛堂有古柏一株至今存焉微之</hi>
<hi>宅中有辛夷兩樹常與微之遊息其下</hi>此日空搔首何人共解頤病多知<lb/>
夜永年長覺秋悲不飲長如醉加飱亦似飢狂吟一千<lb/>
字因使寄微之<lb/>
　　　　<hi>附元稹上令狐相公書云江湖間多有新進小生不知天下文有宗主妄相倣傚又從而</hi>
　　　　<hi>失遂至有支離褊淺之調皆目為元和體某又與同門友白居易友善居易雅能為詩就</hi>
　　　　<hi>中愛驅駕文字窮極聲韻或為千言或為五百言律詩以相投寄小生自審不能有以過</hi>
<pb n="KR4c0070_WYG_013-5a"/>
　　　　<hi>之往往戲排舊韻别創新詞名為次韻蓋欲以難相挑耳江湖間為詩者或相倣傚或力</hi>
　　　　<hi>不足則至于顛倒語言重複首尾韻同於等不異於篇亦目為元和詩體而司文者考變</hi>
　　　　<hi>異之由往往歸咎於某嘗以為雕蟲小事不足自明也</hi>
　<hi>立名按計敏夫紀事樂天詩悶勸迂辛酒閒吟短李詩迂辛辛邱度也邱度之子一日自云辛氏子來見</hi>
　<hi>李二十紳曰小子每憶白二十二丈詩悶勸疇昔酒閒吟二十丈詩紳笑曰辛大有此狂兒吾敢不存舊</hi>
　<hi>又云微之守浙東樂天守蘇臺遞筒唱和内一聨云有月多同賞無杯不共持兩地暗合按杭越唱和在</hi>
　<hi>長慶中此元和五年寄江陵詩有功不知何所据而云然也</hi>
　　　和鄭元<hi>一作方</hi>及第後秋歸洛下閒居<hi>同髙侍郎下隔年及</hi>
<pb n="KR4c0070_WYG_013-5b"/>
　　　<hi>第</hi>
勤苦成名後優遊得意間玉憐同匠琢桂恨隔年攀山<lb/>
靜豹難隱谷幽鸎蹔還微吟詩引步淺酌酒開顔門逈<lb/>
暮臨水窻深朝對山雲衢日相待莫誤許身閒<lb/>
　　　與諸同年賀座主侍郎新拜太常同宴蕭尚書<lb/>
　　　　亭子<hi>座主於蕭尚書下及第得羣字韻</hi>
寵新卿典禮㑹盛客徴文不失遷鶯侣因成賀燕羣池<lb/>
臺<hi>一作塘</hi>晴間雪冠葢暮和雲共仰曾攀處年深桂尚薰<lb/>
<pb n="KR4c0070_WYG_013-6a"/>
　<hi>立名按容齋五筆樂天詩有宴蕭尚書亭子一篇注云座主於蕭尚書下及第余考登科記樂天以正元</hi>
　<hi>十六年庚辰中書舍人髙郢下第四人登科郢以寶應二年癸卯禮部侍郎蕭昕下第九人登科迨郢拜</hi>
　<hi>太常時幾四十年矣昕自癸卯放進士之後二十四年丁卯又以禮部尚書再知貢舉可謂夀俊觀白公</hi>
　<hi>所賦可見唐世舉子之尊尚主司也正元即貞元避廟諱作正</hi>
　　　東都冬日㑹諸同年宴鄭家林亭<hi>得先字</hi>
盛時陪上第暇日㑹羣賢桂折因同樹鸎遷各異年賔<lb/>
階紛組珮妓席儼花鈿促膝齊榮賤差肩次後先助歌<lb/>
林下水銷酒雪中天他日升沉者無忘共此筵<lb/>
<pb n="KR4c0070_WYG_013-6b"/>
　<hi>立名按唐時新進士期集讌㑹之名甚多主司具慶曰大相識主司在偏侍曰次相識主司有兄弟曰小</hi>
　<hi>相識又有聞喜櫻桃月燈打毬牡丹看佛牙其大者為關宴唐摭言狀元與同年相見後便推一人為録</hi>
　<hi>事舊例率以狀元為録事其餘主宴主酒主樂探花主茶之類咸以其日辟之國史補既㨗列名於慈恩</hi>
　<hi>寺塔謂之題名大醼於曲江亭子謂之曲江㑹亦謂之關讌讌後同年各有所之亦謂之離宴</hi>
　　　敘德書情四十韻上宣歙崔中丞<hi>宣州薦送及第後重投此</hi>
　　　<hi>書</hi>
元聖生乘運忠賢出應期還將稽古力助立太平基土<lb/>
控吳兼越州連歙與池山河地襟帶軍鎮國藩維廉察<lb/>
<pb n="KR4c0070_WYG_013-7a"/>
安江甸澄清肅海夷股肱分外守耳目付中司楚老歌<lb/>
來暮秦人詠去思望如時雨至福似嵗星移政靜民無<lb/>
訟刑行吏不欺撝謙驚主寵隂德畏人知白玉慙温色<lb/>
朱繩讓直辭行為時領袖言作世蓍龜盛幕招賢士連<lb/>
營訓銳師光華下鵷鷺氣色動熊羆出入麾幢引登臨<lb/>
劒㦸隨好風迎解榻美景待搴帷晴野霞飛綺春郊栁<lb/>
宛絲城烏驚畫角江鴈避紅旗藉草朱輪駐攀花紫綬<lb/>
垂山宜謝公屐洲稱栁家詩酒氣和芳杜絃聲亂子規<lb/>
<pb n="KR4c0070_WYG_013-7b"/>
分毬齊馬首列舞匝蛾眉醉惜年光晩歡憐日影遲廻<lb/>
塘排玉棹歸路擁金覊自顧龍鍾者嘗䝉噢咻之仰山<lb/>
塵不讓涉海水難為身忝鄉人薦名因國士推提攜増<lb/>
善價拂拭長妍姿射䇿端心術遷喬整羽儀幸穿楊逺<lb/>
葉謬折桂髙枝佩德潛書帶銘仁闇勒肌飭躬趨館舍<lb/>
拜手挹階墀霄漢程雖在風塵迹尚卑敝衣羞布素敗<lb/>
屋厭茅茨養乏晨昏膳居無伏臘資盛時貧可恥壯嵗<lb/>
病堪嗤擢第名方立躭書力未疲磨鉛重剸割策蹇再<lb/>
<pb n="KR4c0070_WYG_013-8a"/>
奔馳相馬須憐瘦呼鷹正及飢扶揺重即事㑹有答恩<lb/>
時<lb/>
　　　和渭北劉大夫借便秋遮虜寄朝中親友<lb/>
巨鎮為邦屏全材作國楨韜鈐漢上將文墨魯諸生豹<lb/>
虎關西卒金湯渭北城寵深初受棨威重正揚兵陳占<lb/>
山河布軍諳水草行夏苗侵部落宵遁失藩營雲隊攢<lb/>
戈㦸風行巻斾旌堠空烽火滅氣勝鼓鼙鳴胡馬辭南<lb/>
牧周師罷北征廻頭問天下何處有欃槍<lb/>
<pb n="KR4c0070_WYG_013-8b"/>
　　　題故曹王宅<hi>宅在檀溪</hi>
甲第何年置朱門此地開山當賔閣出溪繞妓堂廻覆<lb/>
井桐新長䕃窻竹舊栽池荒紅菡蓞砌老緑莓苔捐館<lb/>
梁王去思人楚客來西園飛葢處依舊月徘徊<lb/>
　　　自江陵之徐州路上寄兄弟<lb/>
岐路南將北離憂弟與兄關河千里别風雪一身行夕<lb/>
宿勞鄉夢晨裝慘旅情家貧憂後事日短念前程煙鴈<lb/>
翻寒渚霜烏聚古城誰憐陟岡者西楚望南荆<lb/>
<pb n="KR4c0070_WYG_013-9a"/>
　　　酬哥舒大見贈<hi>去年與哥舒等八人同登科第今敘㑹散之意</hi>
去嵗歡遊何處去<hi>一作好</hi>曲江西岸杏園東花下忘歸因<lb/>
美景尊前勸酒是春風各從微宦風塵裏共度流年離<lb/>
别中今日相逢愁又喜八人分散兩人同<lb/>
　　　和談校書秋夜感懐呈朝中親友<lb/>
遥夜凉風楚客悲清砧繁漏月髙時秋霜似鬢年空長<lb/>
春草如袍位尚卑詞賦擅名來已久煙霄得路去何遲<lb/>
漢廷卿相皆知己不薦揚雄欲薦誰<lb/>
<pb n="KR4c0070_WYG_013-9b"/>
　　　感秋寄逺<lb/>
惆悵時節晩兩情千里同離憂不散處庭樹正秋風鷰<lb/>
影動歸翼蕙香銷故叢佳期與芳嵗牢落兩成空<lb/>
　　　春題華陽觀<hi>觀即華陽公主故宅有舊内人存焉</hi>
帝子吹簫逐鳯皇空留仙洞號華陽落花何處堪惆悵<lb/>
頭白宮人掃影堂<lb/>
　　　秋雨中贈元九<lb/>
不堪紅葉青苔地又是凉風暮雨天莫怪獨吟秋思苦<lb/>
<pb n="KR4c0070_WYG_013-10a"/>
比君校近二毛年<lb/>
　　　城東閒遊<lb/>
寵辱憂歡不到情任他朝市自營營獨尋秋景城東去<lb/>
白鹿原頭信馬行<lb/>
　　　答韋八<lb/>
麗句勞相贈佳期恨有違<hi>一作佳音悵有違</hi>早知留酒待悔不<lb/>
趂花歸春盡緑醅老雨多紅萼稀今朝如一醉猶得及<lb/>
芳菲<lb/>
<pb n="KR4c0070_WYG_013-10b"/>
　　　華陽觀桃花時招李六拾遺飲<lb/>
華陽觀裏仙桃發把酒看花心自知爭忍開時不同醉<lb/>
明朝後日即空枝<lb/>
　　　和友人洛中春感<lb/>
莫悲金谷園中月莫歎天津橋上春若學多情尋往事<lb/>
人間何處不傷神<lb/>
　　　送張南簡入蜀<lb/>
昨日詔書下求賢訪陸沉無論能與否皆起徇名心君<lb/>
<pb n="KR4c0070_WYG_013-11a"/>
獨南遊去雲山蜀路深<lb/>
　　　寄陸補闕<hi>前年同登科</hi>
忽憶前年科第後此時雞鶴蹔同群秋風惆悵須吹散<lb/>
雞在中庭鶴在雲<lb/>
　　　華陽觀中八月十五日夜招友翫月<lb/>
人道中秋明月好欲邀同賞意如何華陽洞裏秋壇上<lb/>
今夜清光此處多<lb/>
　　　曲江憶元九<lb/>
<pb n="KR4c0070_WYG_013-11b"/>
春來無伴閒遊少行樂三分減二分何况今朝杏園裏<lb/>
閒人逢盡不逢君<lb/>
　<hi>立名按摭言曲江遊賞雖云自神龍以來然盛於開元之末國史補曲江大㑹此為下第舉人邇來漸侈</hi>
　<hi>靡皆為上例所占向之下第舉人不復預矣又云勅下後人置皮袋例以圗章酒器錢絹實其中逢花即</hi>
　<hi>飲故張籍詩云無人不借花園宿到處皆攜酒器行其皮囊狀元録事同㸃撿闕一則罰金曲江之宴行</hi>
　<hi>市羅列闤闠為之半空公卿家以是日揀選東床車馬闐塞莫可殫述太平寰宇記曲江池漢武帝所造</hi>
　<hi>名為宜春苑其水曲折有似廣陵之江故名之韋述記云漢為樂遊苑於曲江池乃世祖設以校文之所</hi>
　<hi>唐以進士每年登科第賜宴於此葢不忘校文之義也</hi>
<pb n="KR4c0070_WYG_013-12a"/>
　　　過劉三十二故宅<lb/>
不見劉君來近逺門前兩度滿枝花朝來惆悵宣平過<lb/>
栁巷當頭第一家<lb/>
　　　下邽莊南桃花<lb/>
村南無限桃花發唯我多情獨自來日暮風吹紅滿地<lb/>
無人解惜為誰開<lb/>
　　　三月三十日題慈恩寺<lb/>
慈恩春色今朝盡盡日徘徊倚寺門惆悵春歸留不得<lb/>
<pb n="KR4c0070_WYG_013-12b"/>
紫藤花下漸黄昏<lb/>
　<hi>立名按吳光淵鑑誡録長安慈恩寺浮圖起開元至大和之嵗舉子前名登遊題紀者衆矣文宗朝元稹</hi>
　<hi>白居易劉禹錫唱和千百首傳於京師誦者稱美凡所至寺觀臺閣林亭或歌或詠之處向來名公詩板</hi>
　<hi>潛自撤之葢有媿於數公之詠也㑹元白因侍香於慈恩寺塔下忽覩章先輩八元所留之句命僧拂去</hi>
　<hi>埃塵二公移時吟味盡日不厭悉令除去諸家之詩唯留章公一首而巳樂天曰不謂嚴維出此弟子由</hi>
　<hi>是二公竟不為之詩流自慈恩息筆矣章公詩曰十層突瓦在虛空四十門開面面風却怪鳥飛平地上</hi>
　<hi>自驚人語半天中廻梯暗踏如穿洞絶頂初攀似出籠落日鳯城佳氣合滿城春樹雨濛濛</hi>
　　　看惲家牡丹花戲贈李二十<lb/>
<pb n="KR4c0070_WYG_013-13a"/>
香勝燒蘭紅勝霞城中最數令公家人人散後君須看<lb/>
歸到江南無此花<lb/>
　　　春中與盧四周諒華陽觀同居<lb/>
性情嬾慢好相親門巷蕭條稱作鄰背燭共憐深夜月<lb/>
蹋花同惜少年春杏壇住僻雖宜病芸閣官微不救貧<lb/>
文行如君尚憔悴不知霄漢待何人<lb/>
　　　自城東至以詩代書戲招李六拾遺崔二十六<lb/>
　　　　先輩<lb/>
<pb n="KR4c0070_WYG_013-13b"/>
青門走馬趂心期惆悵歸來已校遲應過唐昌玉蕊後<lb/>
猶當崇敬牡丹時蹔遊還憶崔先輩欲醉先邀李拾遺<lb/>
尚殘半月芸香俸不作歸粮作酒貲<lb/>
　　　盭厔縣北樓望山<hi>自此後詩為畿尉時作</hi>
一為趨走吏塵土不開顔孤負平生眼今朝始見山<lb/>
　　　縣西郊秋寄贈馬造<lb/>
紫閣峰西清渭東野煙深處夕陽中風荷老葉蕭條緑<lb/>
水蓼殘花寂寞紅我厭宦遊君失意可憐秋思兩心同<lb/>
<pb n="KR4c0070_WYG_013-14a"/>
　　　别韋蘇州<lb/>
百年愁裏過萬感醉中來惆悵城西别愁眉兩不開<lb/>
　　　戲題新栽薔薇<hi>時尉盭厔</hi>
移根易地莫憔悴野外庭前一種春少府無妻春寂寞<lb/>
花開將爾當夫人<lb/>
　　　酬王十八李大見招遊山<lb/>
自憐幽㑹心期阻復媿嘉招書信頻王事牽身去不得<lb/>
滿山松雪屬他人<lb/>
<pb n="KR4c0070_WYG_013-14b"/>
　　　縣南花下醉中留劉五<lb/>
百嵗幾廻同酩酊一年今日最芳菲願將花贈天台女<lb/>
留取劉郎到夜歸<lb/>
　　　宿楊家<lb/>
楊氏弟兄俱醉卧披衣獨起下髙齋夜深不語中庭立<lb/>
月照藤花影上堦<lb/>
　　　醉中留别楊六兄弟<hi>三月二十日别</hi>
春初攜手春深散無日花間不醉狂别後何人堪共醉<lb/>
<pb n="KR4c0070_WYG_013-15a"/>
猶殘十日好風光<lb/>
　　　醉中歸盭厔<lb/>
金光門外昆明路半醉騰騰信馬㢠廻數日非關王事繫<lb/>
牡丹花盡始歸來<lb/>
　　　遊雲居寺贈穆三十六地主<lb/>
亂峰深處雲居路共蹋花行獨惜春勝地本來無定主<lb/>
大都山屬愛山人<lb/>
　　　和王十八薔薇澗花時有懷蕭侍御兼見贈<lb/>
<pb n="KR4c0070_WYG_013-15b"/>
霄漢風塵俱是繫薔薇花委故山深憐君獨向澗中立<lb/>
一把紅芳三處心<lb/>
　　　再因公事到駱口驛<lb/>
今年到時夏雲白去年來時秋樹紅兩度見山心有媿<lb/>
皆因王事到山中<lb/>
　　　期李二十文略王十八質夫不至獨宿仙遊寺<lb/>
文略也從牽吏役質夫何故戀囂塵始知解愛山中宿<lb/>
千萬人中無一人<lb/>
<pb n="KR4c0070_WYG_013-16a"/>
　　　酬趙秀才贈新登科諸先輩<lb/>
莫羨蓬萊鸞鶴侣道成羽翼自生身君看名在丹臺者<lb/>
盡是人間修道人<lb/>
　　　過天門街<lb/>
雪盡終南又欲春遥憐翠色對紅塵千車萬馬九衢上<lb/>
廻首看山無一人<lb/>
　　　惜玉蕊花有懷集賢王校書起<lb/>
芳意將闌風又吹白雲離葉雪辭枝集賢讎校無閒日<lb/>
<pb n="KR4c0070_WYG_013-16b"/>
落盡瑶花君不知<lb/>
　<hi>立名按周必大玉蕊辨證唐人甚重玉蕊花故唐昌觀有之集賢院有之翰林院亦有之皆非凡境也</hi>
　　　春送盧秀才下第遊太原謁嚴尚書<lb/>
未將時㑹合且與俗浮沈鴻養青冥翮蛟潛雲雨心煙<lb/>
郊春别逺風磧暮程深墨客投何處并州舊翰林<lb/>
　　　長安送栁大東歸<lb/>
白社覊遊伴青門逺别離浮名相引住歸路不同歸<lb/>
　　　送文暢上人東遊<lb/>
<pb n="KR4c0070_WYG_013-17a"/>
得道即無著隨縁西復東貌依年臘老心到夜禪空山<lb/>
宿馴溪虎江行濾水蟲悠悠塵客思春滿碧雲中<lb/>
　　　社日關路作<lb/>
晚景函關路凉風社日天青巖新有鷰紅樹欲無蟬愁<lb/>
立驛樓上厭行官堠前蕭條秋興苦漸近二毛年<lb/>
　　　重到毓材宅有感<lb/>
欲入中門淚滿巾庭花無主兩廻春軒窻簾幕皆依舊<lb/>
只是空堂欠一人<lb/>
<pb n="KR4c0070_WYG_013-17b"/>
　　　亂後過流溝寺<lb/>
九月徐州新戰後悲風殺氣滿山河唯有流溝山下寺<lb/>
門前依舊白雲多<lb/>
　　　歎髪落<lb/>
多病多愁心自知行年未老髪先衰隨梳落去何須惜<lb/>
不落終須變作絲<lb/>
　　　留别吳七正字<lb/>
成名共記甲科上署吏同登芸閣間唯是塵心殊道性<lb/>
<pb n="KR4c0070_WYG_013-18a"/>
秋蓬常轉水長閒<lb/>
　　　除夜宿洺州<lb/>
家寄關西住身為河北遊蕭條嵗除夜旅泊在洺州<lb/>
　　　邯鄲冬至夜思家<lb/>
邯鄲驛裏逢冬至抱膝燈前影伴身想得家中夜深坐<lb/>
還應說著逺行人<lb/>
　　　冬至夜懷湘靈<lb/>
豔質無由見寒衾不可親何堪最長夜俱作獨眠人<lb/>
<pb n="KR4c0070_WYG_013-18b"/>
　　　遊仙遊山<lb/>
闇將心地出人間五六年來人怪閒自嫌戀著未全盡<lb/>
猶愛雲泉多在山<lb/>
　　　見尹公亮新詩偶贈絶句<lb/>
袖裏新詩十首餘吟看句句是瓊琚如何持此將干謁<lb/>
不及公卿一字書<lb/>
　　　長安閒居<lb/>
風竹煙松晝掩關意中長似在深山無人不怪長安住<lb/>
<pb n="KR4c0070_WYG_013-19a"/>
何獨朝朝暮暮閒<lb/>
　　　早春獨遊曲江<hi>時為校書郎</hi>
散職無覊束羸驂少送迎朝從直城出春傍曲江行風<lb/>
起池東暖雲開山北晴冰銷泉脈動雪盡草芽生露杏<lb/>
紅初拆煙楊緑未成影遲新度鴈聲澀欲啼鶯閑地心<lb/>
俱靜韶光眼共明酒狂憐性逸藥效喜身輕慵慢疎人<lb/>
事幽棲逐野情廻看芸閣笑不似有浮名<lb/>
　　　秘書省中憶舊山<lb/>
<pb n="KR4c0070_WYG_013-19b"/>
厭從薄宦校青簡悔别故山思白雲猶喜蘭臺非傲吏<lb/>
歸時應免動移文<lb/>
　　　凉夜有懷<hi>自此後詩並未應舉時作</hi>
凉風吹枕席白露濕衣裳好是相親夜漏遲天氣凉<lb/>
　　　送武士曹歸蜀<hi>士曹即武中丞兄</hi>
花落鳥嚶嚶南歸稱野情月宜秦嶺宿春好蜀江行鄉<lb/>
路通雲棧郊扉近錦城烏臺陟岡送人羨别時榮<lb/>
　　　江南送北客因憑寄徐州兄弟書<hi>時年十五</hi>
<pb n="KR4c0070_WYG_013-20a"/>
故園望斷欲何如楚水吳山萬里餘今日因君訪兄弟<lb/>
數行鄉淚一封書<lb/>
　　　賦得古原草送别<lb/>
離離<hi>一作咸陽</hi>原上草一嵗一枯榮野火燒不盡春風吹又<lb/>
生逺芳侵古道晴翠接荒城又送王孫去萋萋滿别情<lb/>
　<hi>立名按堯山堂外紀白樂天初至京以所業謁顧著作况况覩姓名熟視曰長安來貴居大不易及披巻</hi>
　<hi>首篇曰咸陽原上草一嵗一枯榮野火燒不盡春風吹又生乃嘆賞曰道得箇語居亦何難前言戲之耳</hi>
　<hi>因為延譽聲名遂振又云長安冰雪至夏月則價等金璧白詩名動閭閻每需冰雪論筐取之不復償價</hi>
<pb n="KR4c0070_WYG_013-20b"/>
　<hi>日日如是</hi>
　　　旅次景空寺宿幽上人院<lb/>
不與人境接寺門開向山暮鐘寒鳥聚秋雨病僧閒月<lb/>
隱雲樹外螢飛廊宇間幸投花界宿暫得靜心顔<lb/>
　　　長安正月十五日<lb/>
諠諠車騎帝王州覊病無心逐勝遊明月春風三五夜<lb/>
萬人行樂一人愁<lb/>
　　　過髙將軍墓<lb/>
<pb n="KR4c0070_WYG_013-21a"/>
原上新墳委一身城中舊宅有何人妓堂賔閣無歸日<lb/>
野草山花又欲春門客空將感恩淚白楊風裏一霑巾<lb/>
　　　宿桐廬館同崔存度醉後作<lb/>
江海漂漂共旅遊一尊相勸散窮愁夜深醒後愁還在<lb/>
雨滴梧桐山館秋<lb/>
　　　江樓望歸<hi>時避難在越中</hi>
滿眼雲水色月明樓上人旅愁春入越鄉夢夜歸秦道<lb/>
路通荒服田園隔虜塵悠悠滄海畔十載避黄巾<lb/>
<pb n="KR4c0070_WYG_013-21b"/>
　　　除夜寄弟妹<lb/>
感時思弟妹不寐百憂生萬里經年别孤燈此夜情病<lb/>
容非舊日歸思逼新正早晚重歡㑹覊離各長成<lb/>
　　　感芍藥花寄正一上人<lb/>
今日階前紅芍藥幾花欲老幾花新開時不解比色相<lb/>
落後始知如幻身空門此去幾多地欲把殘花問上人<lb/>
　　　晚秋閒居<lb/>
地僻門深少送迎披衣閒坐養幽情秋庭不掃攜藤杖<lb/>
<pb n="KR4c0070_WYG_013-22a"/>
閒蹋梧桐黄葉行<lb/>
　　　秋暮郊居書懷<lb/>
郊居人事少晝卧對林巒窮巷厭多雨貧家愁早寒葛<lb/>
衣秋未換書巻病仍看若問生涯計前溪一釣竿<lb/>
　　　為薛台悼亡<lb/>
半死梧桐老病身重泉一念一傷神手攜稚子夜歸院<lb/>
月冷房空不見人<lb/>
　　　途中寒食<lb/>
<pb n="KR4c0070_WYG_013-22b"/>
路傍寒食行人盡<hi>一作絶</hi>獨占春愁在路傍馬上垂鞭愁<lb/>
不語風吹百草野田香<lb/>
　　　題流溝寺古松<lb/>
煙葉蔥蘢蒼麈尾霜皮剥落紫龍鱗欲知松老看塵壁<lb/>
死却題詩幾許人<lb/>
　　　感月悲逝者<lb/>
存亡感月一澘然月色今宵似往年何處曽經同望月<lb/>
櫻桃樹下後堂前<lb/>
<pb n="KR4c0070_WYG_013-23a"/>
　　　代鄰叟言懷<lb/>
人生何事心無定宿昔如今意不同宿昔愁身不得老<lb/>
如今恨作白頭翁<lb/>
　　　自河南經亂關内阻飢兄弟離散各在一處因<lb/>
　　　　望月有感聊書所懷寄上浮梁大兄於潛七<lb/>
　　　　兄烏江十五兄兼示符離及下邽弟妹<lb/>
時難年荒世業空弟兄覊旅各西東田園寥落干戈後<lb/>
骨肉流離道路中弔影分為千里鴈辭根散作九秋蓬<lb/>
<pb n="KR4c0070_WYG_013-23b"/>
共看明月應垂淚一夜鄉心五處同<lb/>
　　　寒閨夜<lb/>
夜半衾裯冷孤眠嬾未能籠香銷盡火巾淚滴成冰為<lb/>
惜影相伴通宵不滅燈<lb/>
　　　寄湘靈<lb/>
淚眼凌寒凍不流每經髙處即廻頭遥知别後西樓上<lb/>
應凭闌干獨自愁<lb/>
　　　冬至宿楊梅館<lb/>
<pb n="KR4c0070_WYG_013-24a"/>
十一月中長至夜三千里外逺行人若為獨宿楊梅館<lb/>
冷枕單床一病身<lb/>
　　　臨江送夏瞻<hi>瞻年七十餘</hi>
悲君老别我霑巾七十無家萬里身愁見舟行風又起<lb/>
白頭浪裏白頭人<lb/>
　　　冬夜示敏巢<hi>時在東都宅</hi>
爐火欲銷燈欲盡夜長相對百憂生他時諸處重相見<lb/>
莫忘今宵燈下情<lb/>
<pb n="KR4c0070_WYG_013-24b"/>
　　　客中守嵗<hi>在栁家莊</hi>
守嵗尊無酒思鄉淚滿巾始知為客苦不及在家貧畏<lb/>
老偏驚節防愁預惡春故園今夜裏應念未歸人<lb/>
　　　問淮水<lb/>
自嗟名利客擾擾在人間何事長淮水東流亦不閒<lb/>
　　　宿樟亭驛<lb/>
夜半樟亭驛愁人起望鄉月明何所見潮水白茫茫<lb/>
　　　及第後憶舊山<lb/>
<pb n="KR4c0070_WYG_013-25a"/>
偶獻子虚登上第却吟招隱憶中林春蘿秋桂莫惆悵<lb/>
縱有浮名不繫心<lb/>
　　　題李次雲窻竹<lb/>
不用裁為鳴鳯管不須截作釣魚竿千花百草凋零後<lb/>
留向紛紛雪裏看<lb/>
　　　花下自勸酒<lb/>
酒琖酌來須滿滿花枝看即落紛紛莫言三十是年少<lb/>
百嵗三分已一分<lb/>
<pb n="KR4c0070_WYG_013-25b"/>
　　　題李十一東亭<lb/>
相思夕上松臺立蛩思蟬聲滿耳秋惆悵東亭風月好<lb/>
主人今夜在鄜州<lb/>
　　　春村<lb/>
二月村園暖桑間戴勝飛農夫舂舊榖蠶妾擣新衣牛<lb/>
馬因風逺雞豚過社稀黄昏林下路鼓笛賽神歸<lb/>
　　　題施山人野居<lb/>
得道應無著謀生亦不妨春泥秧稻暖夜火焙茶香水<lb/>
<pb n="KR4c0070_WYG_013-26a"/>
巷風塵少松齋日月長髙閒真是貴何處覔侯王<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0070_WYG_013-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　白香山詩集巻十三<lb/>
</p>
<p>
</p>
  </div>
</body>
</text>
</TEI>
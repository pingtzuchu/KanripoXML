<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>白香山詩集巻二十</head>
    <p>
<pb n="KR4c0070_WYG_020-1a"/>
欽定四庫全書<lb/>
　白香山詩集巻二十　　　　歙縣汪立名編<lb/>
　　長慶集二十<hi>律詩五言七言凡四十首</hi>
　　　初罷中書舍人<lb/>
自慙拙宦叨清貫還有癡心怕素餐或望君臣相獻替<lb/>
可圖妻子免饑寒性疎豈合承恩久命薄元知濟事難<lb/>
分寸寵光酬未得不休更擬覓何官<lb/>
　　　宿陽城驛對月<hi>自此後詩赴杭州路中作</hi>
<pb n="KR4c0070_WYG_020-1b"/>
親故尋囘駕妻孥未出關鳯皇池上月送我過商山<lb/>
　　　商山路有感<hi>并序</hi>
　前年夏予自忠州刺史除書歸闕時刑部李十一侍<lb/>
　郎户部崔二十員外亦自澧果二郡守徵還相次入<lb/>
　闕皆同此路今年予自中書舍人授杭州刺史又由<lb/>
　此途出二君已逝予獨南行追歎興懷慨然成詠後<lb/>
　來有與予杓直虞平遊者見此短什能無惻惻乎儻<lb/>
　未忘情請為繼和長慶二年七月三十日題於内鄉<lb/>
<pb n="KR4c0070_WYG_020-2a"/>
　縣南亭云爾<lb/>
憶昨徵還日三人歸路同此生都是夢前事旋成空杓<lb/>
直泉埋玉虞平燭過風惟殘樂天在頭白向江東<lb/>
　　　重感<lb/>
停驂歇路隅重感一長吁擾擾生還死紛紛榮又枯困<lb/>
支青竹杖閒捋白髭鬚莫嘆身衰老交遊半已無<lb/>
　　　逢張十八員外籍<lb/>
旅思正茫茫相逢此路傍曉嵐林葉闇秋露草花香白<lb/>
<pb n="KR4c0070_WYG_020-2b"/>
髪江城守青衫水部郎客亭同宿處忽似夜歸鄉<lb/>
　　　赴杭州重宿棣華驛見楊八舊詩感題一絶<lb/>
往恨今愁應不殊題詩梁下又踟蹰羨君猶夢見兄弟<lb/>
我到天明睡亦無<lb/>
　<hi>立名按公自忠州赴闕有棣華驛見楊八夢兄弟詩</hi>
　　　寓言題僧<lb/>
劫風火起燒荒宅苦海波生蕩破船力小無因救焚溺<lb/>
清涼山下且安禪<lb/>
<pb n="KR4c0070_WYG_020-3a"/>
　　　内鄉縣<hi>一本無縣字</hi>邨路作<lb/>
日下風髙野路涼緩驅疲馬闇思鄉渭邨秋物應如此<lb/>
棗赤棃紅稻穗黄<lb/>
　　　路上寄銀匙與阿龜<lb/>
謫宦心都慣辭鄉去不難縁留龜子住涕淚一闌干小<lb/>
子須嬌養鄒婆為好看銀匙封寄汝憶我即加餐<lb/>
　<hi>立名按毛晃增修禮部韻略闌干流貌白居易詩玉容寂寞淚闌干又眼腔謂之闌干遯叟詩話闌干出</hi>
　<hi>曹子建月落參横北斗闌干注横斜貌象斗之將没也而淚之闌干不但言其横流更有借用汎瀾之意</hi>
<pb n="KR4c0070_WYG_020-3b"/>
　<hi>然作横斜解自雅</hi>
　　　山泉煎茶有懷<lb/>
坐酌泠泠水看煎瑟瑟塵無由持一盌寄與愛茶人<lb/>
　　　郢州贈别王八使君<lb/>
昔是詩狂客今為酒病夫强吟翻悵望縱醉不歡娛鬢<lb/>
髮三分白交親一半無郢城君莫厭猶較近京都<lb/>
　　　吉祥寺見錢侍郎題名<lb/>
雲雨三年别風波萬里行愁來<hi>一作秋心</hi>正蕭索況見故人<lb/>
<pb n="KR4c0070_WYG_020-4a"/>
名<lb/>
　　　重到江州感舊遊題郡樓十一韻<lb/>
掌綸知是忝剖竹信為榮才薄官仍重思深責尚輕昔<lb/>
徴從典午今出自承明鳯詔休揮翰漁歌欲濯纓還乘<lb/>
小艛艓<hi>一作艇</hi>却到古湓城醉客臨江待禪僧出郭迎青<lb/>
山滿眼在白髪半頭生又校三年老何曾一事成重過<lb/>
蕭寺宿再上庾樓行雲水新秋思閭閻舊日情郡民猶<lb/>
認得司馬詠詩聲<lb/>
<pb n="KR4c0070_WYG_020-4b"/>
　　　贈江州李十使君員外十二韻<lb/>
我本江湖上悠悠任運身朝隨賣藥<hi>一作采樵</hi>客暮伴釣<hi>一作</hi>
<hi>打</hi>魚人迹為燒丹隐家縁嗜酒貧經過剡溪雪尋覓武<lb/>
陵春豈有疎狂性堪為侍從臣仰頭驚鳯闕下口觸龍<lb/>
鱗劒佩辭天上風波向海濱非賢虚偶聖無屈敢<hi>一作可</hi>
求伸昔去曾同日今來即後塵<hi>元和末余與李員外同日黜官今又相次出為</hi>
<hi>刺史</hi>中年俱白髪左宦各朱輪長短才雖異榮枯事略均<lb/>
殷勤李員外不合不相親<lb/>
<pb n="KR4c0070_WYG_020-5a"/>
　　　題别遺愛草堂兼呈李十使君<hi>李亦廬山人常隱白鹿洞</hi>
曾住爐峰下書堂對藥臺斬新蘿徑合依舊竹窻開砌<lb/>
水親開决池荷手自栽五年方蹔至一宿又須囘縱未<lb/>
長歸得猶勝不到來君家白鹿洞聞道亦生苔<lb/>
　<hi>立名按遯叟詩話白樂天用斬新亦出杜斬新花蘂未應飛斬字正形容其新在可解不可解之間</hi>
　　　重題<lb/>
泉石尚依依林疎僧亦稀何年辭水閣今夜宿雲扉謾<lb/>
獻長楊賦虚抛薜茘衣不能成一事贏得白頭歸<lb/>
<pb n="KR4c0070_WYG_020-5b"/>
　　　夜泊旅望<lb/>
少睡多愁客中宵起望鄉沙明連浦月帆白滿船霜近<lb/>
海江彌濶迎秋夜更長煙波三十宿猶未到錢唐<lb/>
　　　九江北岸遇風雨<lb/>
黄梅縣邊黄梅雨白頭浪裏白頭翁九江濶處不見岸<lb/>
五月盡時多惡風人間穩路應無限何事抛身在<hi>一作來</hi>
此中<lb/>
　　　舟中晩起<lb/>
<pb n="KR4c0070_WYG_020-6a"/>
日髙猶掩水窻眠枕簟清凉八月天泊處或依酤酒店<lb/>
宿時多伴釣魚船退身江海應無用憂國朝廷自有賢<lb/>
且向錢唐湖上去冷吟閒醉二三年<lb/>
　　　秋寒<lb/>
雪鬢年顔老霜庭景氣秋病看妻檢藥寒遣婢梳頭身<lb/>
外名何有人間事且休澹然方寸内惟擬學虚舟<lb/>
　　　初到郡齋寄錢湖州李蘇州<hi>聊取二郡一哂故有落句之戲</hi>
俱來滄海郡半作白頭翁謾道風煙接何曾笑語同吏<lb/>
<pb n="KR4c0070_WYG_020-6b"/>
稀秋稅畢客散晩亭<hi>一作庭</hi>空霽後當樓月潮來滿座風<lb/>
霅溪殊冷僻茂苑太緐雄惟此<hi>一作有</hi>錢唐郡閒忙恰得<lb/>
中<lb/>
　　　對酒自勉<lb/>
五十江城守停杯一自思頭仍未盡白官亦不全卑榮<lb/>
寵尋過分歡娛已校遲肺傷雖怕酒心健尚誇詩醉舞<lb/>
吳娘袖春歌蠻子詞猶堪三五嵗相伴醉花時<lb/>
　　　郡樓夜宴留客<lb/>
<pb n="KR4c0070_WYG_020-7a"/>
北客勞相訪東樓為一開褰簾待月出把火看潮來豔<lb/>
聽<hi>一作唱</hi>竹枝曲香傳蓮子杯寒天殊未曉歸騎且遲㢠廻<lb/>
　　　醉題候仙亭<lb/>
蹇步垂朱綬華纓映白鬚何因駐衰老只有且歡娛酒<lb/>
興還應在詩情可便無登山與臨水猶未要人扶<lb/>
　　　東院<lb/>
松下軒廊竹下房暖檐晴日滿繩牀淨名居士經三巻<lb/>
榮啟先生琴一張老去齒衰嫌橘醋病來肺渴覺茶香<lb/>
<pb n="KR4c0070_WYG_020-7b"/>
有時閒酌無人伴獨自騰騰入醉鄉<lb/>
　　　虚白堂<lb/>
虚白堂前衙退後更無一事到中心移牀就日檐間卧<lb/>
卧詠閒詩側枕琴<lb/>
　　　閒夜詠懷因招周協律劉薛二秀才<lb/>
世名檢束為朝士心性疎慵是野夫髙置寒燈如客店<lb/>
深藏夜火似僧爐香濃酒熟能嘗否冷澹詩成肯和無<lb/>
若厭雅唫須俗飲妓筵勉力為君鋪<lb/>
<pb n="KR4c0070_WYG_020-8a"/>
　　　晩興<lb/>
極浦收殘雨髙城駐落暉山明虹半出松闇鶴雙歸將<lb/>
吏隨衙散文書入務稀閒吟倚新竹筠粉汗朱衣<lb/>
　　　衰病<lb/>
老與病相仍華簪髪不勝行多朝散藥睡少夜停燈禄<lb/>
食分供鶴朝衣減施僧性多移不得郡政謾如繩<lb/>
　　　病中對病鶴<lb/>
同病病夫憐病鶴精神不損翅翎傷未堪再舉摩霄漢<lb/>
<pb n="KR4c0070_WYG_020-8b"/>
只合相隨覓稻粱但作悲吟和嘹唳難將俗貌對昂藏<lb/>
惟應一事宜為伴我髪君毛俱似霜<lb/>
　　　夜歸<lb/>
半醉閒行湖岸東馬鞭敲鐙轡瓏璁萬株松樹青山上<lb/>
十里沙堤明月中樓角漸移當路影潮頭欲過滿江風<lb/>
歸來未放笙歌散畫㦸門開蠟燭紅<lb/>
　<hi>立名按西湖蘇白堤相傳二公始築新書亦云居易為杭州刺史始築堤捍錢唐湖此公初到杭州詩巳</hi>
　<hi>有十里沙堤句又錢唐湖石函記但云修築河堤加髙數尺别杭民詩注云増築湖隄築不自公始明矣</hi>
<pb n="KR4c0070_WYG_020-9a"/>
　<hi>或以公詩有緑楊陰裏白沙隄為白隄所自來然公詩如䕶江隄白蹋晴沙亦用白沙不獨湖堤也汛公</hi>
　<hi>所修湖隄在湖之東北接連下湖舊志近昭慶有石函橋溜水橋是其故址即李泌設閘洩水引灌六井</hi>
　<hi>處今杭人率指蘇堤之西為白隄益不相陟又有指石徑塘為白隄者不知張祐已有斷橋荒蘚合之句</hi>
　<hi>矣白詩誰開湖寺西南路草緑裙腰一道斜自注云孤山寺在湖州中草緑時望如裙腰正指今石徑塘</hi>
　<hi>也蘇公請開西湖絶不及築隄事但詳見本傳墓誌方輿勝覽元祐間蘇子瞻築隄湖上自南山抵北山</hi>
　<hi>夾道植栁林子中牓曰蘇公隄章子厚詩天面長虹一線痕直通南北兩山春後吕惠卿奏毁之乾道作</hi>
　<hi>新隄自南山淨慈寺前直抵北山湖分為兩遊人大舟不能達於北山紹興中始造二髙橋出北山達於</hi>
　<hi>大佛頭舟行徃來始無礙咸淳臨安志嗣守林希榜曰蘇公堤邦人祠公堤上郡守吕惠卿奏毁之堤間</hi>
<pb n="KR4c0070_WYG_020-9b"/>
　<hi>齧於水郡常隨時修治訖罔克久咸淳五年朝廷給錢増築然則蘇堤亦非治築之舊矣</hi>
　　　臘後嵗前遇景詠意<lb/>
海梅半白栁微黄凍水初融日欲長度臘都無苦霜霰<lb/>
迎春先有好風光郡中起晩聽衙鼓城上行慵倚女牆<lb/>
公事暫閒身且健使君殊未厭餘杭<lb/>
　　　白髪<lb/>
雪髪隨梳落霜毛繞鬢垂加添老氣味改變舊容儀不<lb/>
肯長如漆無過總作絲最憎明鏡裏黑白半頭時<lb/>
<pb n="KR4c0070_WYG_020-10a"/>
　　　錢湖州以箬下酒李蘇州以五酘酒相次寄到<lb/>
　　　　無因同飲聊詠所懷<lb/>
勞將箬下忘憂物寄與江城愛酒翁鐺脚三州何處㑹<lb/>
甕頭一盞幾時同傾如竹葉盈尊緑飲作桃花上面紅<lb/>
莫怪殷勤最相憶曾陪西省與南宮<lb/>
　<hi>立名按馬永卿云蘇秀道中有地名五木出佳酒故人以五木名之樂天詩序有箬下酒五酘酒酘字與</hi>
　<hi>羖同乃今之羊羔兒酒也詳其詩意當以五羔為之以是酒名故從酉云樂天詩云竹葉盈尊緑謂箬下</hi>
　<hi>酒取竹有緑之意也桃花上面紅謂五酘酒取桃花五葉也後人不知轉其名為五木葢失之矣檢韻中</hi>
<pb n="KR4c0070_WYG_020-10b"/>
　<hi>酘字與竇同音注云重釀酒也吳郡志白居易有謝李蘇州寄五酘酒詩今里人釀酒麴米與漿水已入</hi>
　<hi>甕翌日又以米投之有至一再投者謂之酘其酒則清冽異常今謂之五酘是米五酘之邪按二說各異</hi>
　<hi>以作酘字者為近也</hi>
　　　花樓望雪命宴賦詩<lb/>
連天際海白皚皚好上髙樓望一囘何處更能分道路<lb/>
此時兼不認池臺萬重雲樹山頭翠百尺花樓江畔開<lb/>
素壁聨題分韻句紅爐廵飲暖寒杯氷鋪湖水銀為面<lb/>
風巻汀沙玉作堆絆惹舞人春豔曵勾留醉客夜徘徊<lb/>
<pb n="KR4c0070_WYG_020-11a"/>
輸將虚白堂前鶴失却樟亭驛後梅别有故情偏憶得<lb/>
曾經窮苦照書來<lb/>
　　　晩嵗<lb/>
壯嵗忽已去浮榮何足論身為百口長官是一州尊不<lb/>
覺白雙鬢徒言朱兩轓病難施郡政老未答君恩嵗暮<lb/>
别兄弟年衰無子孫惹愁諳世網治苦賴空門擥帶知<lb/>
腰瘦看燈覺眼昏不縁衣食繫尋合返邱園<lb/>
　　　宿竹閣<lb/>
<pb n="KR4c0070_WYG_020-11b"/>
晩坐松檐下宵眠竹閣間清虚當服藥幽獨抵歸山巧<lb/>
未能勝拙忙應不及閒無勞别修道即此是𤣥關<lb/>
　　　嵗暮枉衢州張使君書并詩因以長句報之<lb/>
西州彼此意何如官職蹉跎嵗月除浮石潭邊停五馬<lb/>
望濤樓上得雙魚萬言舊手才難敵<hi>張曾應萬言登科</hi>五字新<lb/>
題思有餘貧薄詩家無好物反投桃李報瓊琚<lb/>
　　　和薛秀才尋梅花同飲見贈<lb/>
忽驚林下發寒梅便試花前飲冷杯白馬走迎詩客去<lb/>
<pb n="KR4c0070_WYG_020-12a"/>
紅筵鋪待舞人來歌聲怨處微微落酒氣醺時旋旋開<lb/>
若到嵗寒無雨雪猶應醉得兩三囘<lb/>
　<hi>立名按後集五巻有尋去年梅花有感詩云馬上同攜今日杯湖邊共覓去年梅又云尊前百事皆依舊</hi>
　<hi>㸃檢惟無薛秀才正指此詩也且自注云去年與薛景文同賞今年長逝是薛秀才即薛景文唐摭言乃</hi>
　<hi>以馬上同攜今日杯一首為元相公作云在浙東時賓府有薛書記飲酒醉後因爭令擲注子擊傷相公</hi>
　<hi>猶子遂出幕醒來乃作十離詩上獻元後思之有作故曰檢㸃惟無薛秀才事文類聚蜀伎薛濤初為連</hi>
　<hi>帥所喜因事獲罪怒而逺之作十離詩以獻連帥遂復喜焉按十離詩卑靡羞澀自是兒女子乞憐語摭</hi>
　<hi>言之說未足据也附十離詩○犬離主馴擾朱門四五年毛香足淨主人憐無端齩着親情客不得紅絲</hi>
<pb n="KR4c0070_WYG_020-12b"/>
　<hi>毯上眠○筆離手越管宣毫始稱情紅箋紙上撒花瓊都縁用久鋒頭盡不得羲之手裏擎○馬離廐雪</hi>
　<hi>耳紅毛淺碧蹄追風曾到日東西為驚王貌郎君墜不得華軒更一嘶○鸚鵡離籠隴西獨自一孤身飛</hi>
　<hi>去飛來上錦茵都縁出去無方便不得籠中再喚人○燕離巢出入朱門未忍抛主人常愛語交交銜泥</hi>
　<hi>穢汚珊瑚簟不得梁間更壘巢○珠離掌皎潔圓明内外通清光似照水晶宮都縁一㸃瑕相穢不得終</hi>
　<hi>宵在掌中○魚離池戲躍蓮池四五秋常揺朱尾弄綸鈎無端擺動芙蓉朶不得清波更一遊○鷹離主</hi>
　<hi>爪利如鋒眼似鈴平原捉兔稱髙情無端竄向青雲外不得君王手上擎○竹離亭蓊鬱新栽四五行常</hi>
　<hi>將貞節負秋霜為縁春筍鑽牆破不得垂隂覆玉堂○鏡離臺鑄㵼黄金鑑始開初生三五月徘徊為遭</hi>
　<hi>無限塵䝉蔽不得華堂上玉臺</hi>
<pb n="KR4c0070_WYG_020-13a"/>
　　　與諸客空腹飲<lb/>
隔宿書招客平明飲暖寒麴神寅日合酒聖卯時歡促<lb/>
膝纔飛白酡顔已渥丹碧籌攢米盌紅袖拂骰盤醉後<lb/>
歌尤異狂來舞不難抛杯語同坐莫作老人看<lb/>
　<hi>立名按各本於二十一巻之首並載後序是以前二十巻還長慶集矣乃第八巻及二十巻猶雜入長慶</hi>
　<hi>三年詩葢誤以為前集之終於長慶耳豈公自序中訖長慶二年冬之語都不省視邪按公以長慶二年</hi>
　<hi>七月除杭州時汴河未通取襄陽路赴杭十月至任則小嵗日對酒以下詩皆長慶三年春作也今悉校</hi>
　<hi>歸後集</hi>
<pb n="KR4c0070_WYG_020-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　白香山詩集巻二十<lb/>
</p>
<p>
</p>
  </div>
</body>
</text>
</TEI>
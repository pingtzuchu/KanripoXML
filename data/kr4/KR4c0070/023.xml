<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>白香山詩集巻二十三</head>
    <p>
<pb n="KR4c0070_WYG_023-1a"/>
欽定四庫全書<lb/>
　白香山詩集巻二十三　　　歙縣汪立名編<lb/>
　　後集三<hi>格詩凡五十八首</hi>
　　　詠興五首<hi>并序</hi>
　七年四月予罷河南府歸履道第廬舎自給衣儲自<lb/>
　充無欲無營或歌或舞頽然自適蓋河洛間一幸人<lb/>
　也遇興發詠偶成五章各以首句命為題目<lb/>
　　　　解印出公府<lb/>
<pb n="KR4c0070_WYG_023-1b"/>
解印出公府抖擻塵土衣百吏放爾散雙鶴隨我歸歸<lb/>
來履道宅下馬入柴扉馬嘶返舊櫪鶴舞還故池雞犬<lb/>
何忻忻鄰里亦依依年顔老去日生計勝前時有帛禦<lb/>
冬寒有榖防嵗饑飽於東方朔樂於榮啓期人生且如<lb/>
此此外吾不知<lb/>
　　　出府歸吾廬<lb/>
出府歸吾廬靜然安且逸更無客干謁時有僧問疾家<lb/>
僮十餘人櫪馬三四匹慵發經旬卧興來連日出出逰<lb/>
<pb n="KR4c0070_WYG_023-2a"/>
愛何處嵩碧伊瑟瑟况有清和天正當疎散日身閒自<lb/>
為貴何必居榮秩心足即非貧豈惟金滿室吾觀權勢<lb/>
者苦以身徇物炙手外炎炎履氷中慄慄朝飢口忘味<lb/>
夕惕心憂失但有富貴名而無富貴實<lb/>
　　　池上有小舟<lb/>
池上有小舟舟中有胡牀牀前有新酒獨酌還獨嘗熏<lb/>
若春日氣皎如秋水光可洗機巧心可蕩塵垢腸岸曲<lb/>
舟行遲一曲進一觴未知幾曲醉醉入無何鄉夤縁潭<lb/>
<pb n="KR4c0070_WYG_023-2b"/>
島間水竹深青蒼身閒心無事白日為我長我若未忘<lb/>
世雖閒心亦忙世若未忘我雖退身難藏我今異於是<lb/>
身世交相忘<lb/>
　　　　四月池水滿<lb/>
四月池水滿龜㳺魚躍出吾亦愛吾池池邊開一室人<lb/>
魚雖異族其樂歸於一且與爾為徒逍遥同過日爾無<lb/>
羡滄海蒲藻可委質吾亦忘青雲衡茅足容䣛况吾與<lb/>
爾輩本非蛟龍匹假如雲雨來祗是池中物<lb/>
<pb n="KR4c0070_WYG_023-3a"/>
　　　　小庭亦有月<lb/>
小庭亦有月小院亦有花可憐好風景不解嫌貧家菱<lb/>
角執笙簧谷兒抹琵琶紅綃信手舞紫綃隨意歌<hi>菱谷紫紅</hi>
<hi>皆小臧獲名也</hi>村歌與社舞客哂主人誇但問樂不樂豈在鐘<lb/>
鼓多客告暮將歸主稱日未斜請客稍深酌願見朱顔<lb/>
酡客知主意厚分數隨後加堂上燭未秉座中冠已峨<lb/>
左顧短紅袖右命小青蛾長跪謝貴客蓬門勞見過客<lb/>
散有餘興醉卧獨吟哦幕天而席地誰奈劉伶何<lb/>
<pb n="KR4c0070_WYG_023-3b"/>
　　　秋涼閒卧<lb/>
殘暑晝猶長早涼秋尚嫩露荷散清香風竹含疎韻幽<lb/>
閒竟日卧衰病無人問薄暮宅門前槐花深一寸<lb/>
　　　酬思黯相公見過敝居戲贈<lb/>
軒蓋光照地行人為徘徊呼傳君子出乃是故人來訪<lb/>
我入窮巷引君登小臺臺前多竹樹池上無塵埃貧家<lb/>
何所有新酒三兩杯欵曲語上馬從容復遲逥留守不<lb/>
外宿日斜宫漏催但留金刀贈未接玉山頽家醖不敢<lb/>
<pb n="KR4c0070_WYG_023-4a"/>
惜待君來即開村妓不辭出恐君囅然咍<lb/>
　　　再授賓客分司<lb/>
優穩四皓官清崇三品列伊予再塵忝内媿非才哲俸<lb/>
錢七八萬給受無虚月分命在東司又不勞朝謁既資<lb/>
閒養疾亦賴慵藏拙賓友得從容琴觴恣怡悦乘籃城<lb/>
外去繫馬花前歇六逰金谷春五㸔龍門雪吾若黙無<lb/>
語安知吾快活吾欲更盡言復恐人豪奪應為時所笑<lb/>
苦惜分司闕但問適意無豈論官冷熱<lb/>
<pb n="KR4c0070_WYG_023-4b"/>
　　　把酒<lb/>
把酒仰問天古今誰不死所貴未死間少憂多歡喜窮<lb/>
通諒在天憂喜即由已是故達道人去彼而取此勿言<lb/>
未富貴久忝居禄仕借問宗族間幾人拖金紫勿憂漸<lb/>
衰老且喜加年紀試數班行中幾人及暮齒朝餐不過<lb/>
飽五鼎徒為爾夕寢止求安一衾而已矣此外皆長<hi>去聲</hi>
物於我雲相似有子不留金何况兼無子<lb/>
　　　首夏<lb/>
<pb n="KR4c0070_WYG_023-5a"/>
林静蚊未生池静蛙未鳴景長天氣好竟日和且清春<lb/>
禽餘哢在夏木新陰成兀爾水邉坐翛然橋上行自問<lb/>
一何適身閒官不輕料錢隨月用生計逐日營食飽慙<lb/>
伯夷酒足媿淵明<hi>陶潛詩云飲酒常不足</hi>壽倍顔氏子富百黔婁<lb/>
生有一即為樂况吾四者并所以私自慰雖老有心情<lb/>
　　　代鶴<lb/>
我本海上鶴偶逢江南客感君一顧恩同來洛陽陌洛<lb/>
陽寡族類皎皎惟兩翼貌是天與髙色非日浴白主人<lb/>
<pb n="KR4c0070_WYG_023-5b"/>
誠可戀其奈軒庭窄飲啄雜雞羣年深損標格故鄉渺<lb/>
何處雲水重重隔誰念深籠中七換摩天翮<lb/>
　　　立秋夕有懐夢得<lb/>
露簟<graphic n="KR2523" url="https://raw.githubusercontent.com/kanripo/KR-Gaiji/master/images/KR2523.png" mimeType="image/png"/>竹青風扇蒲葵輕一與故人别再見新蟬鳴是<lb/>
夕涼飈起閒境入幽情逥燈見棲鶴隔竹聞吹笙夜茶<lb/>
一兩杓秋吟三數聲所思渺千里雲水長洲城<lb/>
　　　哭崔常侍晦叔<lb/>
頑賤一拳石精珍百錬金名價既相逺交分何其深中<lb/>
<pb n="KR4c0070_WYG_023-6a"/>
誠一以合外物不能侵逶迤二十年與世同浮沈晩有<lb/>
退閒約白首歸雲林垂老忽相失悲哉口語心春日嵩<lb/>
髙陽<hi>一作春日髙嵩陽</hi>秋夜清洛隂丘園共誰卜山水共誰尋<lb/>
風月共誰賞詩篇共誰吟花開共誰㸔酒熟共誰斟惠<lb/>
死莊杜口鍾歿師廢琴道理使之然從古非獨今吾道<lb/>
自此孤我情安可任惟將病眼淚一灑秋風襟<lb/>
　　　新秋曉興<lb/>
濁暑忽巳退清宵未全長晨釭耿殘燄宿閣凝微香喔<lb/>
<pb n="KR4c0070_WYG_023-6b"/>
喔雞下樹輝輝日上梁枕低茵席軟卧穩身入牀睡足<lb/>
景猶早起初風乍涼展張小屏障收拾生衣裳還有惆<lb/>
悵事遲遲未能忘拂鏡梳白髪可憐氷照霜<lb/>
　　　秋日與張賓客舒著作同逰龍門醉中狂歌凡<lb/>
　　　　二百三十八字<lb/>
秋天髙髙秋光清秋風嫋嫋秋蟲鳴嵩峯餘霞錦綺巻<lb/>
伊水細浪鱗甲生洛陽閒客知無數少出逰山多在城<lb/>
商嶺老人自追逐蓬丘逸士相逢迎南出鼎門十八里<lb/>
<pb n="KR4c0070_WYG_023-7a"/>
莊店邐迤橋道平不寒不熱好時節鞍馬穩快衣衫輕<lb/>
並轡踟蹰下西岸扣舷容與繞中汀開懐曠達無所繫<lb/>
觸目勝絶不可名荷衰欲黄荇猶緑魚樂自躍鷗不驚<lb/>
翠藻蔓長孔雀尾彩船櫓急寒鴈聲家醖一壺白玉液<lb/>
野花數把黄金英晝逰四㸔西日暮夜話三及東方明<lb/>
暫停杯觴輟吟詠我有狂言君試聽丈夫一生有二志<lb/>
兼濟獨善難得并不能救療生民病即須先濯塵土纓<lb/>
况吾頭白眼已暗終日戚促何所成不如展眉開口笑<lb/>
<pb n="KR4c0070_WYG_023-7b"/>
龍門醉卧香山行<lb/>
　　　履信池櫻桃島上醉後走筆送别舒員外兼寄<lb/>
　　　　宗正李卿考功崔郎中<lb/>
櫻桃島前春去春花萬枝忽憶與宗卿閒飲日又憶與<lb/>
考功狂醉時嵗晩無花空有葉風吹滿地乾重疊蹋葉<lb/>
悲秋復憶春池邉樹下重殷勤今朝一酌臨寒水此地<lb/>
三囬别故人櫻桃花來春千萬朶來春共誰花下坐不<lb/>
論崔李上青雲明日舒三亦抛我<lb/>
<pb n="KR4c0070_WYG_023-8a"/>
　　　秋池獨泛<lb/>
蕭疎秋竹籬清淺秋風池一隻短舫艇一張斑鹿皮皮<lb/>
上有野叟手中持酒巵半酣箕踞坐自問身為誰嚴子<lb/>
垂釣日蘇門長嘯時悠然意自得意外何人知<lb/>
　　　冬日早起閒詠<lb/>
氷塘耀初旭風竹飄餘霰幽境雖目前不因閒不見晨<lb/>
起對爐香道經尋兩巻晩坐拂琴塵秋思彈一遍此外<lb/>
更無事開尊時自勸何必東風來一杯春上面<lb/>
<pb n="KR4c0070_WYG_023-8b"/>
　　　嵗暮<lb/>
慘澹嵗云暮窮陰動經旬霜風裂人面氷雪摧車輪而<lb/>
我當是時獨不知苦辛晨炊廪有米夕㸑㕑有薪夾帽<lb/>
長覆耳重裘寛裹身加之一杯酒煦嫗如陽春洛城士<lb/>
與庶比屋多飢貧何處爐有火誰家甑無塵如我飽煖<lb/>
者百人無一人安得不慙媿放歌聊自陳<lb/>
　　　南池早春有懐<lb/>
朝逰北池上晩憩南塘畔西日雪全消東風氷盡泮簁<lb/>
<pb n="KR4c0070_WYG_023-9a"/>
簁魚尾掉瞥瞥鵝毛換泥暖草芽生沙虚泉脈散晴芳<lb/>
冒苔島宿潤侵蒲岸洛下日初長江南春欲半時光共<lb/>
抛擲人事堪嗟歎倚櫂忽尋思去年池上伴<lb/>
　　　古意<lb/>
脈脈復脈脈美人千里隔不見來幾時瑶草三四碧玉<lb/>
琴聲悄悄鸞鏡塵羃羃昔為連理枝今作分飛翮寄書<lb/>
多不達加飯終無益心腸不自寛衣帶何由窄<lb/>
　　　山逰示小妓<lb/>
<pb n="KR4c0070_WYG_023-9b"/>
雙鬟垂未合三十纔過半本是綺羅人今為山水伴春<lb/>
泉共揮弄好樹同攀翫笑容花底迷酒思風前亂紅凝<lb/>
舞袖急黛慘歌聲緩莫唱楊栁枝無腸與君斷<lb/>
　　　神照禪師同宿<lb/>
八年三月晦山棃花滿枝龍門水西寺夜與逺公期晏<lb/>
坐自相對密語誰得知前後際斷處一念不生時<lb/>
　　　張常侍相訪<lb/>
西亭晩寂寞鶯散栁陰繁水户簾不巻風牀席自翻忽<lb/>
<pb n="KR4c0070_WYG_023-10a"/>
聞車馬客來訪蓬蒿門况是張常侍安得不開尊<lb/>
　　　早夏逰宴<lb/>
雖慵興猶在雖老心猶健昨日山水逰今朝花酒宴山<lb/>
榴艶似火玉蘂飄如霰榮落逐瞬遷炎凉隨刻變未收<lb/>
木綿褥巳動蒲葵扇且喜物與人年年得相見<lb/>
　　　感白蓮花<lb/>
白白芙容花本生吳江濆不與紅者雜色類自區分誰<lb/>
移爾至此姑蘇白使君初來苦顦顇久乃芳氛氲月月<lb/>
<pb n="KR4c0070_WYG_023-10b"/>
葉換葉年年根生根陳根與故葉銷化成泥塵化者日<lb/>
已逺來者日復新一為池中物永别江南春忽憶西涼<lb/>
州中有天寳民埋沒漢父祖孳生胡子孫巳忘鄉土戀<lb/>
豈念君親恩生人尚復爾草木何足云<lb/>
　　　詠所樂<lb/>
獸樂在山谷魚樂在陂池蟲樂在深草鳥樂在髙枝所<lb/>
樂雖不同同歸適其宜不以彼易此况論是與非而我<lb/>
何所樂所樂在分司分司有何樂樂哉人不知官優有<lb/>
<pb n="KR4c0070_WYG_023-11a"/>
禄料職散無羈縻嬾與道相近鈍將閒自隨昨朝拜表<lb/>
逥今晩行香歸歸來北窻下解巾脱塵衣冷泉灌我頂<lb/>
暖水濯四肢體中幸無疾卧任清風吹心中又無事坐<lb/>
任白日移或開書一編或飲酒一巵但得如今日終身<lb/>
無厭時<lb/>
　　　思舊<lb/>
閒日一思舊舊逰如目前再思今何在零落歸下泉退<lb/>
之服流黄一病訖不痊微之錬秋石未老身溘然杜子<lb/>
<pb n="KR4c0070_WYG_023-11b"/>
得丹訣終日斷腥羶崔君誇藥力經冬不衣綿或疾或<lb/>
暴夭悉不過中年惟予不服食老命反遲延况在少壯<lb/>
時亦為嗜欲牽但耽葷與血不識汞與鉛飢來吞熱物<lb/>
渴來飲寒泉詩役五藏神酒汨三丹田隨日合破壊至<lb/>
今粗完全齒牙未缺落肢體尚輕便已開第七秩飽食<lb/>
仍安眠且盡杯中物其餘皆付天<lb/>
　　　寄盧少尹<lb/>
老誨心不亂莊誡形太勞生命既能保死籍亦可逃嘉<lb/>
<pb n="KR4c0070_WYG_023-12a"/>
殽與㫖酒信是腐腸膏艷聲與麗色真為伐性刀補養<lb/>
在積功如裘集衆毛將欲致千里可得差一毫<hi>心不亂形太勞</hi>
<hi>至差一毫皆出老莊及諸道書仙方禁誡</hi>顔囬何為者簞瓢纔自給肥膿不<lb/>
到口年不登三十張蒼何為者染愛浩無際妾媵填後<lb/>
房竟壽百餘嵗蒼壽有何德囬夭有何辜誰謂具聖體<lb/>
不如肥瓠軀遂使世俗心多疑仙道書寄問盧先生此<lb/>
理當何如<lb/>
　　　池上清晨候皇甫郎中<lb/>
<pb n="KR4c0070_WYG_023-12b"/>
曉景麗未熱晨飈鮮且凉池幽緑蘋合霜潔白蓮香深<lb/>
埽竹間徑静拂松下牀玉柄鶴翎扇銀甖雲母漿屏除<lb/>
無俗物瞻望惟清光何人擬相訪嬴女從蕭郎<lb/>
　　　詠懷<lb/>
我知世無幻了無干世意世知我無堪亦無責我事由<lb/>
兹兩相忘因得長自遂自遂意何如閒官在閒地閒地<lb/>
惟東都東都少名利閒官是賓客賓客無牽累嵇康日<lb/>
日嬾畢卓時時醉酒肆夜深歸僧房日髙睡形安不勞<lb/>
<pb n="KR4c0070_WYG_023-13a"/>
苦神泰無憂畏從官三十年無如今氣味鴻雖脱羅弋<lb/>
鶴尚居禄位惟此未忘懐有時猶内媿<lb/>
　　　北窻三友<lb/>
今日北窻下自問何所為欣然得三友三友者為誰琴<lb/>
罷輙舉酒酒罷輙吟詩三友遞相引循環無已時一彈<lb/>
愜中心一詠暢四肢猶恐中有間以醉彌縫之豈獨吾<lb/>
拙好古人多若斯嗜詩有淵明嗜琴有啓期嗜酒有伯<lb/>
倫三人皆吾師或乏儋石儲或穿帶索衣絃歌復觴詠<lb/>
<pb n="KR4c0070_WYG_023-13b"/>
樂道知所歸三師去巳逺髙風不可追三友逰甚熟無<lb/>
日不相隨左擲白玉巵右拂黄金徽興酣不疊紙走筆<lb/>
操狂詞誰能持此詞為我謝親知縱未以為是豈以我<lb/>
為非<lb/>
　　　吟四雖<hi>雜言</hi>
酒酣後歌歇時請君添一酌聽我吟四雖年雖老猶少<lb/>
於韋長史命雖薄猶勝於鄭長水眼雖病猶明於徐郎<lb/>
中家雖貧猶富於郭庶子省躬審分何僥倖值酒逢歌<lb/>
<pb n="KR4c0070_WYG_023-14a"/>
且歡喜忘榮知足委天和亦應得盡生生理<hi>分司同官中韋長史</hi>
<hi>績年七十餘郭庶子求貧苦最甚徐郎中晦因疾䘮明余為河南尹時見同年鄭兪始授長水縣令因歎四子</hi>
<hi>而成此篇也</hi>
　　　裴侍中晉公以集賢林亭即事詩二十六韻見<lb/>
　　　　贈猥䝉徴和才拙詞䋣輒廣為五百言以伸<lb/>
　　　　酬獻<lb/>
三江路千里五湖天一涯何如集賢第中有平津池池<lb/>
勝主見覺景新人未知竹森翠琅玕水深洞琉璃水竹<lb/>
<pb n="KR4c0070_WYG_023-14b"/>
以為質質立而文隨文之者何人公來親指麾疏鑿出<lb/>
人意結構得地宜虚襟一捜索勝槩無遁遺因下張沼<lb/>
沚依髙築階基嵩峯見數片伊水分一支南溪修且直<lb/>
長波碧逶迤北館壯復麗倒影紅參差東島號晨光杲<lb/>
曜迎朝曦西嶺名夕陽杳曖留落暉前有水心亭動蕩<lb/>
架漣漪後有開闔堂寒温變天時幽泉鏡泓澄怪石山<lb/>
攲危<hi>已上八所各具本名</hi>春葩雪漠漠<hi>謂杏/花島</hi>夏果珠離離<hi>謂櫻桃島</hi>主<lb/>
人命方舟宛在水中坻親賓次第至酒樂前後施解纜<lb/>
<pb n="KR4c0070_WYG_023-15a"/>
始登汎山逰仍水嬉沿洄無滯礙向背窮幽竒瞥過逺<lb/>
橋下飄旋深澗陲管絃去縹緲羅綺來霏微櫂風逐舞<lb/>
逥梁塵隨歌飛宴餘日云暮醉客未放歸髙聲索彩牋<lb/>
大笑催金巵唱和筆走疾問答杯行遲一詠清兩耳一<lb/>
酣暢四肢主客忘貴賤不知俱是誰客有詩魔者吟哦<lb/>
不知疲乞公殘紙墨一埽狂歌詞維云社稷臣赫赫文<lb/>
武姿十授丞相印五建大將旗四朝致勛華一身冠臯<lb/>
夔去年才七十決赴懸車期公志不可奪君恩亦難違<lb/>
<pb n="KR4c0070_WYG_023-15b"/>
從容就中道俛僶來保釐貂蟬雖未脱鸞凰巳不羈厯<lb/>
徴今與古獨歩無等夷陸賈功業少二疏官秩卑乘舟<lb/>
范蠡懼辟榖留侯飢豈若公今日身安家國肥羊祜在<lb/>
漢南空留峴首碑栁惲在江南祗賦汀洲詩謝安入東<lb/>
山但説攜蛾眉山簡醉髙陽惟聞倒接䍦豈如公今日<lb/>
餘力兼有之願公壽如山安樂長在兹願我比蒲稗永<lb/>
得相因依<hi>謝靈運詩云蒲稗相因依○立名按韻語陽秋張衡詩客賦醉言歸主稱露未晞白詩有</hi>
<hi>客告暮將歸主稱日未斜載觀此注可見公極平易句亦必有本蓋唐人最重文選也</hi>
<pb n="KR4c0070_WYG_023-16a"/>
　　　晩歸香山寺因詠所懐<lb/>
我年日已老我身日已閒閒出都門望但見水與山關<lb/>
塞碧巖巖伊流清潺潺中有古精舎軒户無扃關岸草<lb/>
歇可藉徑蘿行可攀朝隨浮雲出夕與飛鳥還吾道本<lb/>
迂拙世途多險艱嘗聞嵇呂輩尤悔生疎頑巢悟入箕<lb/>
潁皓知返商顔豈惟樂肥遯聊復袪憂患吾亦從此去<lb/>
終老伊嵩間<lb/>
　<hi>立名按劇談録樂天為少傅分務洛師情興髙逸盧尚書簡辭有别墅近枕伊水冬日與羣從子姪同逰</hi>
<pb n="KR4c0070_WYG_023-16b"/>
　<hi>倚欄眺嵩洛俄而霰雪微下情興益髙因話亷察金陵常記江南煙水每見居人以葉舟浮泛就食菰米</hi>
　<hi>鱸魚近來思之如在心目良久忽見二人衣蓑笠循岸而來牽引蓬艇船頭覆青幕中有白衣人與衲僧</hi>
　<hi>偶坐船後有小竈安桐甑丱角童煮茗泝流過於檻前舟中吟嘯方酣問之乃是白傅與僧佛光自建春</hi>
　<hi>門往香山精舎此一段可謂天然圖畫</hi>
　　　張常侍池涼夜閒讌贈諸公<lb/>
竹橋新月上水岸涼風至對月五六人管絃三兩事畱<lb/>
連池上酌欵曲城外意或嘯或謳吟誰知此閒味逥㸔<lb/>
市朝客矻矻趨名利朝忙少逰宴夕困多眠睡清涼屬<lb/>
<pb n="KR4c0070_WYG_023-17a"/>
吾徒相逢勿辭醉<lb/>
　　　和皇甫郎中秋曉同登天宫閣言懐六韻<lb/>
碧天忽巳髙白日猶未短玲瓏曉樓閣清脆秋絲管張<lb/>
翰一杯酣嵇康終日嬾塵中足憂累雲外多疎散病木<lb/>
斧斤遺𡨕鴻羈紲斷逍遥二三子永願為閒伴<lb/>
　　　送吕漳州<lb/>
今朝一壺酒言别漳州牧半自要閒逰愛花憐草緑花<lb/>
前下鞍馬草上攜絲竹行客飲數杯主人歌一曲端居<lb/>
<pb n="KR4c0070_WYG_023-17b"/>
惜風景屢出勞僮僕獨醉似無名借君作題目<lb/>
　　　短歌行<lb/>
世人求富貴多為奉嗜欲盛衰不自由得失常相逐問<lb/>
君少年日苦學將干禄負笈塵中逰抱書雪前讀布衾<lb/>
不周體藜茄纔充腹三十登宦途五十被朝服奴温新<lb/>
挾纊馬肥初食粟未敢議歡逰尚為名檢束耳目聾暗<lb/>
後堂上調絲竹牙齒缺落時盤中堆酒肉彼來此巳去<lb/>
外餘中不足少壯與榮華相避如寒燠青雲去地逺白<lb/>
<pb n="KR4c0070_WYG_023-18a"/>
日經天速從古無奈何短歌聽<hi>一作空</hi>一曲<lb/>
　　　詠懐<lb/>
髙人樂丘園中人慕官職一事尚難成兩途安可得遑<lb/>
遑干世者多苦時命塞亦有愛閒人又為窮餓逼我今<lb/>
幸雙遂禄仕兼㳺息未嘗羡榮華不省勞心力妻孥與<lb/>
婢僕亦免愁衣食所以吾一家面無憂喜色<lb/>
　　　府西亭納涼歸<lb/>
避暑府西亭晩歸有閒思夏淺蟬未多緑槐陰滿地帶<lb/>
<pb n="KR4c0070_WYG_023-18b"/>
寛衫解領馬穩人攏轡面上有涼風眼前無俗事路經<lb/>
府門過落日照官次牽聯縲絏囚奔走塵埃吏低眉悄<lb/>
不語誰復知兹意憶得五年前晩衙時氣味<lb/>
　　　老熱<lb/>
一飽百情足一酣萬事休何人不衰老我老心無憂仕<lb/>
者拘職役農者勞田疇何人不苦熱我熱身自由卧風<lb/>
北窻下坐月南池頭腦凉脱烏帽足熱濯清流慵發晝<lb/>
髙枕興來夜汎舟何乃有餘適祗縁無過求或問諸親<lb/>
<pb n="KR4c0070_WYG_023-19a"/>
友樂天是與不亦無别言語多道太悠悠悠悠君不知<lb/>
此味深且幽但恐君知後亦來從我逰<lb/>
　　　新秋喜涼因寄兵部楊侍郎<lb/>
外强火未退中鋭金方戰一夕風雨來炎涼隨數變徐<lb/>
徐炎景度稍稍涼飈扇枕簟忽淒清巾裳亦輕健老夫<lb/>
納秋候心體殊安便睡足一屈伸搔首摩挲面褰簾對<lb/>
池竹幽寂如僧院俯觀游魚羣仰數浮雲片閒忙各有<lb/>
趣彼此寧相見昨日聞慕巢召對延英殿<lb/>
<pb n="KR4c0070_WYG_023-19b"/>
　　　嬾放二首呈劉夢得吳方之<lb/>
青衣報平旦呼我起盥櫛今早天氣寒郎君應不出又<lb/>
無賓客至何以銷閒日已向微陽前暖酒開詩帙<lb/>
朝憐一牀日暮愛一爐火牀暖日髙眠爐温夜深坐雀<lb/>
羅門嬾出鶴髪頭慵裹除却劉與吳何人來問我<lb/>
　　　六十六<lb/>
病知心力減老覺光隂速五十八歸來今年六十六鬢<lb/>
絲千萬白池草八九緑童穉盡成人園林半喬木㸔山<lb/>
<pb n="KR4c0070_WYG_023-20a"/>
倚髙石引水穿深竹雖有潺湲聲至今聽未足<lb/>
　　　三適贈道友<lb/>
褐綾袍厚暖卧蓋行坐披紫氊履寛穩蹇步頗相宜足<lb/>
適已忘履身適已忘衣况我心又適兼忘是與非三適<lb/>
合為一怡怡復熈熈禪那不動處混沌未鑿時此固不<lb/>
可説為君强言之<lb/>
　　　洛陽春贈劉李二賓客<hi>齊梁格</hi>
水南冠蓋地城東桃李園雪消洛陽堰春入永通門淑<lb/>
<pb n="KR4c0070_WYG_023-20b"/>
景方靄靄逰人稍喧喧年豐酒漿賤日晏歌吹繁中有<lb/>
老朝客華髪映朱軒從容三兩人藉草開一尊尊前春<lb/>
可惜身外事勿論明日期何處杏花逰趙村<hi>洛城東有趙村杏花</hi>
<hi>千餘樹</hi>
　　　寒食<lb/>
人老何所樂樂在歸鄉國我歸故園來九度逢寒食故<lb/>
園在何處池館東城側四鄰棃花時二月伊水色豈獨<lb/>
好風土仍多舊親戚出去恣歡逰歸來聊燕息有官供<lb/>
<pb n="KR4c0070_WYG_023-21a"/>
禄俸無事勞心力但恐優穏多微躬消不得<lb/>
　　　寄李蘇州兼示楊瓊<lb/>
真娘墓頭春草碧心奴鬢上秋霜白為問蘇臺酒席中<lb/>
使君歌笑與誰同就中猶有楊瓊在堪上東山伴謝公<lb/>
　　　和裴令公一日日一年年雜言見贈<lb/>
一日日作老翁一年年過春風公心不以貴隔我我散<lb/>
惟將閒伴公我無才能忝髙秩合是人間閒散物公有<lb/>
功德在生民何因得作自由身前日魏王潭上宴連夜<lb/>
<pb n="KR4c0070_WYG_023-21b"/>
今日午橋池頭逰拂晨山客硯前吟待月野人樽前醉<lb/>
送春不敢與公閒中争第一亦應占得第二第三人<lb/>
　　　奉和裴令公三月上巳日逰太原龍泉憶去嵗<lb/>
　　　　禊洛見示之作<hi>依來體雜言</hi>
去嵗暮春上已共泛洛水中流今嵗暮春上已獨立香<lb/>
山下頭風光閒寂寂旌斾逺悠悠丞相府歸晉國太行<lb/>
山礙并州鵬背負天龜曵尾雲泥不可得同遊<lb/>
　<hi>立名按公集雜言對偶者今本皆作律詩然公與元九書云有五言七言長句絶句自百韻至兩韻者謂</hi>
<pb n="KR4c0070_WYG_023-22a"/>
　<hi>之雜律詩未嘗及雜言也今俱附格詩鹽官胡氏本則别長短句一體以歸之</hi>
　　　憶江南詞三首<hi>此曲亦名謝秋娘每首五句</hi>
江南好風景舊曽諳日出江花紅勝火春來江水緑如<lb/>
藍能不憶江南<lb/>
江南憶最憶是杭州山寺月中尋桂子郡亭枕上㸔潮<lb/>
頭何日更重逰<lb/>
江南憶其次憶吳宫吳酒一杯春竹葉吳娃雙舞醉芙<lb/>
蓉早晩復相逢<lb/>
<pb n="KR4c0070_WYG_023-22b"/>
　<hi>立名按郭茂倩云憶江南一曰望江南樂府襍録曰望江南本名謝秋娘李德裕鎮浙西為妾謝秋娘所</hi>
　<hi>製改為望江南</hi>
　　　汎小䑳二首<lb/>
水一塘䑳一隻䑳頭漾漾知風起䑳背蕭蕭聞雨滴醉<lb/>
卧船中欲醒時忽疑身是江南客<lb/>
船緩進水平流一莖竹篙剔船尾兩幅青幕覆船頭亞<lb/>
竹亂藤多照岸如從鳳口向湖洲<lb/>
　白香山詩集巻二十三<lb/>
</p>
<p>
</p>
  </div>
</body>
</text>
</TEI>
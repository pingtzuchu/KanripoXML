<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>白香山詩集巻十四</head>
    <p>
<pb n="KR4c0070_WYG_014-1a"/>
欽定四庫全書<lb/>
　白香山詩集巻十四　　　歙縣汪立名編<lb/>
　　長慶集十四<hi>律詩五言七言凡九十六首</hi>
　　　翰林中送獨孤二十七起居罷職出院<lb/>
碧落留雲住青冥放鶴還銀臺向南路從此到人間<lb/>
　　　重尋杏園<lb/>
忽憶芳時頻酩酊却尋醉處重徘徊杏花結子春深後<lb/>
誰解多情又獨來<lb/>
<pb n="KR4c0070_WYG_014-1b"/>
　　　曲江獨行<hi>自此後詩在翰林時作</hi>
獨來獨去何人識厩馬朝衣野客心閒愛無風水邊坐<lb/>
楊花不動樹隂隂<lb/>
　　　同李十一醉憶元九<lb/>
花時同醉破春愁醉折花枝當酒籌忽憶故人天際去<lb/>
計程今日到凉<hi>一作梁</hi>州<lb/>
　<hi>立名按本事詩元和四年三月元稹為御史鞫獄梓潼樂天兄弟送别後旬日與李侍郎建閒遊曲江及</hi>
　<hi>慈恩寺飲酣作此詩後旬日得元書果以是日至褒仍寄詩曰夢君兄弟曲江頭也到慈恩院院遊驛吏</hi>
<pb n="KR4c0070_WYG_014-2a"/>
　<hi>喚人排馬去忽驚身在古梁州千里神遇若合符契</hi>
　　　同錢員外題絶粮僧巨川<lb/>
三十年來坐對山唯將無事化人間齋時往往聞鐘笑<lb/>
一食何如不食閒<lb/>
　　　絶句代書贈錢員外<lb/>
欲尋秋景閒行去君病多慵我興孤可惜今朝山最好<lb/>
强能騎馬出來無<lb/>
　　　晩秋有懷鄭中舊隱<lb/>
<pb n="KR4c0070_WYG_014-2b"/>
天髙風嫋嫋鄉思繞關河寥落歸山夢殷勤採蕨歌病<lb/>
添心寂寞愁入鬢蹉跎晚樹蟬鳴少秋階日上多長閒<lb/>
羨雲鶴久别媿煙蘿其奈丹墀上君恩未報何<lb/>
　　　禁中九日對菊花酒憶元九<hi>元九詩云不是花中偏愛菊此花開</hi>
　　　<hi>盡更無花</hi>
賜酒盈杯誰共持宮花滿把獨相思相思只傍花邊立<lb/>
盡日吟君詠菊詩<lb/>
　　　送王十八歸山寄題仙遊寺<lb/>
<pb n="KR4c0070_WYG_014-3a"/>
曾於太白峰前住數到仙遊寺裏來黑水澄時潭厎出<lb/>
白雲破處洞門開林間暖酒燒紅葉石上題詩掃緑苔<lb/>
惆悵舊遊無<hi>一作那</hi>復到菊花時節待君廻<lb/>
　　　答張籍因以代書<lb/>
憐君馬瘦衣裘薄許到江東訪鄙夫今日正閒天又暖<lb/>
可能扶病暫來無<lb/>
　　　曲江早春<lb/>
曲江栁條漸無力杏園伯勞初有聲可憐春淺遊人少<lb/>
<pb n="KR4c0070_WYG_014-3b"/>
好傍池邊下馬行<lb/>
　　　見元九悼亡詩因以此寄<lb/>
夜淚闇銷明月幌春腸遥斷牡丹庭人間此病治無藥<lb/>
唯有楞伽四巻經<lb/>
　　　寒食夜<lb/>
無月無燈寒食夜夜深猶立闇花前忽因時節驚年幾<lb/>
四十如今欠一年<lb/>
　　　杏園花落時招錢員外同醉<lb/>
<pb n="KR4c0070_WYG_014-4a"/>
花園欲去去應遲正是風吹狼藉時近西數樹猶堪醉<lb/>
半落春風半在枝<lb/>
　　　重題西明寺牡丹<hi>時元九在江陵</hi>
往年君向東都去曾歎花時君未㢠廻今年况作江陵别<lb/>
惆悵花前又獨來只愁離别長如此不道明年花不開<lb/>
　　　同錢員外禁中夜直<lb/>
宮漏三聲知半夜好風凉月滿松筠此時閒坐寂無語<lb/>
藥樹影中唯兩人<lb/>
<pb n="KR4c0070_WYG_014-4b"/>
　　　禁中夜作書與元九<lb/>
心緒萬端書兩紙欲封重讀意遲遲五聲宫漏初鳴後<lb/>
一㸃窻燈欲滅時<lb/>
　<hi>立名按元和十二年公在江州作書與微之封題有詩昔憶封書與君夜金鑾殿後欲明天今夜封書在</hi>
　<hi>何處廬山菴裏曉燈前即指此書也</hi>
　　　八月十五日夜禁中獨直對月憶<hi>一作寄</hi>元九<lb/>
銀臺金闕夕沈沈獨宿相思在翰林三五夜中新月色<lb/>
二千里外故人心渚宫東面煙波冷浴殿西頭鐘漏深<lb/>
<pb n="KR4c0070_WYG_014-5a"/>
猶恐清光不同見江陵卑濕足秋隂<lb/>
　　　寄陳式五兄<lb/>
年來白髪兩三莖憶别君時髭未生惆悵料君應滿鬢<lb/>
當初是我十年兄<lb/>
　　　庾順之以紫霞綺逺贈以詩答之<lb/>
千里故人心鄭重一端香綺紫氛氳開緘日映晚霞色<lb/>
滿幅風生秋水紋為褥欲裁憐葉破製裘將剪惜花分<lb/>
不如縫作合歡被寤寐相思如對君<lb/>
<pb n="KR4c0070_WYG_014-5b"/>
　　　送元八歸鳳翔<lb/>
莫道岐州三日程其如風雪一身行與君况是經年别<lb/>
蹔到城來又出城<lb/>
　　　雨雪放朝因懷微之<lb/>
歸騎紛紛滿九衢放朝三日為泥塗不知雨雪江陵府<lb/>
今日排衙得免無<lb/>
　　　詠懷<lb/>
嵗去年來塵土中眼看變作白頭翁如何辦得歸山計<lb/>
<pb n="KR4c0070_WYG_014-6a"/>
兩頃村田一畆宮<lb/>
　　　聞微之江陵卧病以大通中散碧腴垂雲膏寄<lb/>
　　　　之因題四韻<lb/>
已題一帖紅消散又封一合碧雲英憑人寄向江陵去<lb/>
道路迢迢一月程未必能治江上瘴且圖遥慰病中情<lb/>
到時想得君拈得枕上開看眼蹔明<lb/>
　　　酬錢員外雪中見寄<lb/>
松雪無塵小院寒閉門不似住長安煩君想我看心坐<lb/>
<pb n="KR4c0070_WYG_014-6b"/>
報道心空無可看<lb/>
　　　重酬錢員外<lb/>
雪中重寄雪山偈問答殷勤四句中本立空名縁破妄<lb/>
若能無妄亦無空<lb/>
　　　獨酌憶微之<hi>時對所贈盞</hi>
獨酌花前醉憶君與君春别又逢春惆悵銀杯來處重<lb/>
不曾盛酒勸閒人<lb/>
　　　微之宅殘牡丹<lb/>
<pb n="KR4c0070_WYG_014-7a"/>
殘紅零落無人賞雨打風摧花不全諸處見時猶悵望<lb/>
况當元九小亭前<lb/>
　　　新磨鏡<lb/>
衰容當<hi>一作常</hi>晩櫛秋鏡偶新磨一與清光對方知白髪<lb/>
多鬢毛從幻化心地付頭陀任意渾成雪其如似夢何<lb/>
　　　感髪落<lb/>
昔日愁頭白誰知未白衰眼前<hi>一作看</hi>應落盡無可變成<lb/>
絲<lb/>
<pb n="KR4c0070_WYG_014-7b"/>
　　　八月十五日夜聞崔大員外翰林獨直對酒翫<lb/>
　　　　月因懷禁中清景偶題是詩<lb/>
秋月髙懸空碧外仙郎靜翫禁闈間嵗中唯有今宵好<lb/>
海内無如此地閒皓色分明雙闕牓清光深到九門關<lb/>
遥聞獨醉還惆悵不見金波照玉山<lb/>
　　　酬王十八見寄<lb/>
秋思太白峰頭雪晴憶仙遊洞口雲未報皇恩歸未得<lb/>
慙君為寄北山文<lb/>
<pb n="KR4c0070_WYG_014-8a"/>
　　　立春日酬錢員外曲江同行見贈<lb/>
下直遇春日垂鞭出禁闈兩人攜手語千里看山歸栁<lb/>
色早黄淺水紋新緑微風光向晩好車馬近南稀機盡<lb/>
笑相顧不驚鷗鷺飛<lb/>
　　　和錢員外青龍寺上方望舊山<lb/>
舊峰松雪舊溪雲悵望今朝遥屬君共道使臣非俗吏<lb/>
南山莫動北山文<lb/>
　　　宴周皓大夫光福宅<hi>座上作</hi>
<pb n="KR4c0070_WYG_014-8b"/>
何處風光最可憐妓堂階下砌臺前軒車擁路光照地<lb/>
絲管入門聲沸天緑蕙不香饒桂酒紅櫻無色讓花鈿<lb/>
野人不敢求他事唯借泉聲<hi>一作流泉</hi>伴醉眠<lb/>
　　　惜牡丹花二首<hi>一首翰林院北㕔花下作一首新昌竇給事中宅南亭花下作</hi>
惆悵階前紅牡丹晩來唯有兩枝殘明朝風起應吹盡<lb/>
夜惜衰紅把火看<lb/>
寂寞萎紅低向雨離披破豔散隨風晴明<hi>一作天</hi>落地猶<lb/>
惆悵何况飄零泥土中<lb/>
<pb n="KR4c0070_WYG_014-9a"/>
　　　答元奉禮同宿見贈<lb/>
相逢俱歎不閒身直日常多齋日頻曉鼓一聲分散去<lb/>
明朝風景屬何人<lb/>
　　　答馬侍御見贈<lb/>
謬入金門侍玉除煩君問我意何如蟠木詎堪明主用<lb/>
籠禽徒與故人疎苑花似雪同隨輦宮月如睂伴直廬<lb/>
淺薄求賢思自代嵇康莫寄絶交書<lb/>
　　　上巳日恩賜曲江宴㑹即事<lb/>
<pb n="KR4c0070_WYG_014-9b"/>
賜歡仍許醉此㑹興如何翰苑主恩重曲江春意多花<lb/>
低羞豔妓鸎散讓清歌共道昇平樂元和勝永和<lb/>
　　　夜惜禁中桃花因懷錢員外<lb/>
前日歸時花正紅今夜宿時枝半空坐惜殘芳君不見<lb/>
風吹狼藉月明中<lb/>
　　　答劉戒之早秋别墅見寄<lb/>
凉風木槿籬暮雨槐花枝併起新秋思為得故人詩避<lb/>
地鳥擇木入<hi>一作升</hi>朝魚在池城中與山下喧靜闇相思<lb/>
<pb n="KR4c0070_WYG_014-10a"/>
　　　凉夜有懷<lb/>
念别感時節早蛩聞一聲風簾夜凉入露簟秋意生燈<lb/>
盡夢初罷月斜天未明闇凝無限思起傍藥欄行<lb/>
　　　秋思<lb/>
病眠夜少夢閒立秋多思寂寞餘雨晴蕭條早寒至鳥<lb/>
棲紅葉樹月照青苔地何况鏡中年又過三十二<lb/>
　　　禁中聞蛩<lb/>
悄悄禁門閉夜深無月明西窻獨闇坐滿耳新蛩聲<lb/>
<pb n="KR4c0070_WYG_014-10b"/>
　　　秋蛩<lb/>
切切闇窻下喓喓深草裏秋天思婦心雨夜愁人耳<lb/>
　　　春夜喜雪有懷王二十二<lb/>
夜雪有佳趣幽人出書帷微寒生枕席輕素封階墀坐<lb/>
罷楚絃曲起吟班扇詩明宜滅燭後凈愛巻簾時窻引<lb/>
曙色早庭銷春氣遲山隂應有興不卧待徽之<lb/>
　　　酬和元九東川路詩十二首<hi>十二篇皆因新境追憶舊事不能一</hi>
　　　<hi>一曲敘但隨而和之唯予與元知之耳</hi>
<pb n="KR4c0070_WYG_014-11a"/>
　　　　駱口驛舊題詩<lb/>
拙詩在壁無人愛鳥汙苔侵文字殘唯有多情元侍御<lb/>
繡衣不惜拂塵看<lb/>
　　　　南秦雪<lb/>
往嵗曾為西邑吏慣從駱口到南秦三時雲冷多飛雪<lb/>
二月山寒少有春我思舊事猶惆悵君作初行定苦辛<lb/>
仍賴愁猿寒不呌若聞猿呌更愁人<lb/>
　　　　山枇杷花二首<lb/>
<pb n="KR4c0070_WYG_014-11b"/>
萬重青嶂蜀門口一樹紅花山頂頭春盡憶家歸未得<lb/>
低紅如解替君愁<lb/>
葉如裙色碧綃淺花似芙蓉紅粉輕若使此花兼解語<lb/>
推囚御史定違程<lb/>
　　　　江樓月<lb/>
嘉陵江曲曲江池明月雖同人别離一宵光景潛相憶<lb/>
兩地隂晴逺不知誰料江邊懷我夜正當池畔望君時<lb/>
今朝共語方同悔不解多情先寄詩<lb/>
<pb n="KR4c0070_WYG_014-12a"/>
　　　　亞枝花<lb/>
山郵花木似平陽愁殺多情驄馬郎還似昇平池畔坐<lb/>
低頭向水自看妝<lb/>
　　　　江上笛<lb/>
江上何人夜吹笛聲聲似憶故園春此時聞者堪頭白<lb/>
况是多愁少睡人<lb/>
　　　　嘉陵夜有懷二首<lb/>
露濕墻花春意深西廊月上半床隂憐君獨卧無言語<lb/>
<pb n="KR4c0070_WYG_014-12b"/>
惟我知君此夜心<lb/>
不明不闇朦朧<hi>一作朧朧</hi>月非暖非寒慢慢風獨卧空牀好<lb/>
天氣平明閒事到心中<lb/>
　　　　夜深行<lb/>
百牢關外夜行客三殿角頭宵直人莫道近臣勝逺使<lb/>
其如同是不閒身<lb/>
　　　　望驛臺<hi>三月三十日</hi>
靖安宅裏當窻栁望驛臺前撲地花兩處春光同日盡<lb/>
<pb n="KR4c0070_WYG_014-13a"/>
居人思客客思家<lb/>
　　　　江岸棃花<lb/>
棃花有意<hi>一作思</hi>縁和葉一樹江頭惱殺君最似孀閨少<lb/>
年婦白妝素袖碧紗裙<lb/>
　　　感元九悼亡詩因為代答三首<lb/>
　　　　答謝家最小偏憐女<lb/>
嫁得梁鴻六七年躭書愛酒日髙眠雨荒春浦惟生草<lb/>
雪壓朝厨未有煙身病憂來縁女少家貧忘却為夫賢<lb/>
<pb n="KR4c0070_WYG_014-13b"/>
誰知厚俸今無分枉向秋風吹紙錢<lb/>
　　　　答騎馬入空臺<lb/>
君入空臺去朝往暮還來我入泉臺去泉門無復開鰥<lb/>
夫仍繫職稚女未勝哀寂寞咸陽道家人覆墓㢠廻<lb/>
　　　　答山驛夢<lb/>
入君旅夢來千里閉我幽魂欲二年莫忘平生行坐處<lb/>
後堂階下竹叢前<lb/>
　　　和元九與吕二同宿話舊感贈<lb/>
<pb n="KR4c0070_WYG_014-14a"/>
見君新贈吕君詩憶得同年行樂時爭入杏園齊馬首<lb/>
潛過栁曲鬭蛾睂八人雲散俱遊宦七度花開盡别離<lb/>
聞道秋孃猶且在至今時復問微之<lb/>
　　　憶元九<lb/>
眇眇江陵道相思逺不知近來文巻裏半是憶君詩<lb/>
　　　蕭員外寄新蜀茶<lb/>
蜀茶寄到但驚新渭水煎來始覺珍滿甌似乳堪持翫<lb/>
况是春深酒渴人<lb/>
<pb n="KR4c0070_WYG_014-14b"/>
　　　寄上大兄<hi>巳後詩在邽林居作</hi>
秋鴻過盡無書信病戴紗巾強出門獨上荒臺東北望<lb/>
日西愁立到黄昏<lb/>
　　　病中哭金鑾子<hi>小女子名</hi>
豈料吾方病翻悲汝不全卧驚從枕上扶哭就燈前有<lb/>
女誠為累無兒豈免憐病來纔十日養得已三年慈淚<lb/>
隨聲迸悲傷<hi>一作腸</hi>遇物牽故衣猶架上殘藥尚頭邊送<lb/>
出深村巷看封小墓田莫言三里地此别是終天<lb/>
<pb n="KR4c0070_WYG_014-15a"/>
　　　寄内<lb/>
桑條初緑即為别柿葉半紅猶未歸不如村婦知時節<lb/>
解為田夫秋擣衣<lb/>
　　　病氣<lb/>
自知氣發每因情情在何由氣得平若問病根深與淺<lb/>
此身應與病齊生<lb/>
　　　歎元九<lb/>
不入城中<hi>一作門</hi>來五載同時班列盡官髙何人牢落猶<lb/>
<pb n="KR4c0070_WYG_014-15b"/>
依舊唯有江陵元士曹<lb/>
　　　眼暗<lb/>
早年勤倦看書苦晚嵗悲傷出淚多眼損不知都自取<lb/>
病成方悟欲如何夜昏乍似燈將滅朝闇長疑鏡未磨<lb/>
千藥萬方治不得唯應閉目學頭陀<lb/>
　　　得袁相書<lb/>
穀苗深處一農夫面黑頭斑手把鋤何意使人猶識我<lb/>
就田來送相公書<lb/>
<pb n="KR4c0070_WYG_014-16a"/>
　　　病中作<lb/>
病來城裏諸親故厚薄親疎心總知唯有蔚章於我分<lb/>
深於同在翰林時<lb/>
　　　感化寺見元九劉三十二題名處<lb/>
微之謫去千餘里太白無來十一年今日見名如見面<lb/>
塵埃壁上破窻前<lb/>
　　　遊悟真寺廻山下别張殷衡<lb/>
世縁未了住不得孤負青山心共知愁君又入都門去<lb/>
<pb n="KR4c0070_WYG_014-16b"/>
即是紅塵滿眼時<lb/>
　　　邨居寄張殷衡<lb/>
金氏邨中一病夫生涯濩落性靈迂唯看老子五千字<lb/>
不蹋長安十二衢藥銚夜傾殘酒暖竹床寒取舊氊鋪<lb/>
聞君欲發江東去能到茅菴訪别無<lb/>
　　　病中得樊大書<lb/>
荒邨破屋經年卧寂絶無人問病身惟有東都樊著作<lb/>
至今書信尚殷勤<lb/>
<pb n="KR4c0070_WYG_014-17a"/>
　　　開元九詩書巻<lb/>
紅箋白紙兩三束半是君詩半是書經年不展縁身病<lb/>
今日開看生蠧魚<lb/>
　　　晝卧<lb/>
枹枕無言語空房獨悄然誰知盡日卧非病亦非眠<lb/>
　　　夜坐<lb/>
庭前盡日立到夜燈下有時坐徹明此情不語何人㑹<lb/>
時復長吁一兩聲<lb/>
<pb n="KR4c0070_WYG_014-17b"/>
　　　暮立<lb/>
黄昏獨立佛堂前滿地槐花滿樹蟬大抵四時心總苦<lb/>
就中腸斷是秋天<lb/>
　　　有感<lb/>
絶絃與斷絲猶有却續時惟有衷腸斷無應續得期<lb/>
　　　答友問<lb/>
似玉童顔盡如霜病鬢新莫驚身頓老心更老於身<lb/>
　　　村夜<lb/>
<pb n="KR4c0070_WYG_014-18a"/>
霜艸蒼蒼蟲切切村南村北行人絶獨出門前望野田<lb/>
月明蕎麥花如雪<lb/>
　　　聞蟲<lb/>
暗蟲唧唧夜緜緜况是秋隂欲雨天猶恐愁人暫得睡<lb/>
聲聲移近卧床前<lb/>
　　　寒食夜有懷<lb/>
寒食非長非短夜春風不熱不寒天可憐時節堪相憶<lb/>
何况無燈各早眠<lb/>
<pb n="KR4c0070_WYG_014-18b"/>
　　　贈内<lb/>
漠漠闇苔新雨地微微涼露欲秋天莫對月明思往事<lb/>
損君顔色減君年<lb/>
　　　得錢舍人書問眼疾<lb/>
春來眼闇少心情㸃盡黄連尚未平唯得君書勝得藥<lb/>
開緘未讀眼先明<lb/>
　　　還李十一馬<lb/>
傳語李君勞寄馬病來唯拄<hi>一作著</hi>杖扶身縱擬强騎無<lb/>
<pb n="KR4c0070_WYG_014-19a"/>
出處却將牽與趂朝人<lb/>
　　　九日寄行簡<lb/>
摘得菊花攜得酒遶村騎馬思悠悠下邽田地平如掌<lb/>
何處登髙望梓州<lb/>
　　　夜坐<lb/>
斜月入前楹迢迢夜坐情梧桐上階影蟋蟀近床聲曙<lb/>
傍窻間至秋從簟上生感時因憶事不寢到雞鳴<lb/>
　　　邨居二首<lb/>
<pb n="KR4c0070_WYG_014-19b"/>
田園莽蒼經春早籬落蕭條盡日風若問經過談笑者<lb/>
不過田舍白頭翁<lb/>
門閉仍逢雪厨寒未起煙貧家重寥落半為日髙眠<lb/>
　　　早春<lb/>
雪散因和氣冰開得暖光春銷不得處惟有鬢邊霜<lb/>
　　　王昭君二首<hi>時年十七</hi>
滿面胡沙滿鬢風睂銷殘黛臉銷紅愁苦辛勤憔悴盡<lb/>
如今却似畫圖中<lb/>
<pb n="KR4c0070_WYG_014-20a"/>
漢使却廻憑寄語黄金何日贖蛾睂君王若問妾顔色<lb/>
莫道不如宮裏時<lb/>
　<hi>立名按詩人玉屑古人作昭君詞多矣余獨愛樂天一絶其意優游而不廹切然樂天賦此詩年甚少</hi>
　<lb/>
　<lb/>
　<lb/>
　<lb/>
　<lb/>
<pb n="KR4c0070_WYG_014-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　白香山詩集巻十四<lb/>
</p>
<p>
</p>
  </div>
</body>
</text>
</TEI>
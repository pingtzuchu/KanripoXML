<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>白香山詩集巻一</head>
    <p>
<pb n="KR4c0070_WYG_001-1a"/>
欽定四庫全書<lb/>
　白香山詩集巻一　　　　　歙縣汪立名編<lb/>
　　長慶集一<hi>諷諭古調詩五言凡六十四首</hi>
　　　賀雨<lb/>
皇帝嗣寶歴元和三年冬自冬及春暮不雨旱爞爞上<lb/>
心念下民懼嵗成災㐫遂下罪已詔殷勤制<hi>一作告</hi>萬邦<lb/>
帝曰予一人繼天承祖宗憂勤不遑寜夙夜心忡忡元<lb/>
年誅劉闢一舉靖巴卭二年戮李錡不戰安江東顧惟<lb/>
<pb n="KR4c0070_WYG_001-1b"/>
眇眇德遽有巍巍功或者天降沴無乃儆予躬上思答<lb/>
天戒下思致時邕莫如率其身慈和與儉恭乃命罷進<lb/>
獻乃命賑飢窮宥死降五刑已責<hi>按已責乃用左傳晉悼公已責事謂止逋</hi>
<hi>債也今本皆作責已誤</hi>寛三農宫女出宣徽廏馬減飛龍庶政靡<lb/>
不舉皆由自宸衷奔騰道路人傴僂田野翁歡呼相告<lb/>
報感泣涕沾胷順人人心恱先天天意從詔下纔七日<lb/>
和氣生沖融凝為油油<hi>一作悠悠</hi>雲散作習習風晝夜三日<lb/>
雨淒淒復濛濛萬心春熙熙百穀青芃芃人變愁為喜<lb/>
<pb n="KR4c0070_WYG_001-2a"/>
嵗易儉為豐乃知王者心憂樂與衆同皇天與后土所<lb/>
感無不通冠珮何鏘鏘將相及王公蹈舞呼萬嵗列賀<lb/>
明庭中小臣誠愚陋職忝金鑾宫稽首再三拜一言獻<lb/>
天聰君以明為聖臣以直為忠敢賀有其始亦願有其<lb/>
終<lb/>
　<hi>立名按元和四年閏三月憲宗以乆旱欲降德音公見詔節未詳即建言乞免江淮兩賦以救流瘠且多</hi>
　<hi>出宫人上悉從之制下而雨公集中有奏請加德音中節目二狀</hi>
　　　讀張籍古樂府<lb/>
<pb n="KR4c0070_WYG_001-2b"/>
張君何為者業文三十春尤工樂府詩舉代少其倫為<lb/>
詩意如何六義互鋪陳風雅比興外未嘗著空文讀君<lb/>
學仙詩可諷放佚君讀君董公詩可誨貪暴臣讀君商<lb/>
女詩可感悍婦仁讀君勤齊詩可勸薄夫敦上可禆敎<lb/>
化舒之濟萬民下可理情性巻之善一身始從青衿嵗<lb/>
迨此白髪新日夜秉筆吟心苦力亦勤時無采詩官委<lb/>
棄如泥塵恐君百歳後滅没人不聞願藏中秘書百代<lb/>
不湮淪願播内樂府時得聞至尊言者志之苗行者文<lb/>
<pb n="KR4c0070_WYG_001-3a"/>
之根所以讀君詩亦知君為人如何欲五十官小身賤<lb/>
貧病眼街西住無人行到門<lb/>
　　　哭孔戡<lb/>
洛陽誰不死戡死聞長安我是知戡者聞之涕泫然戡<lb/>
佐山東軍非義不可干拂衣向西來其道直如弦從事<lb/>
得如此人人以為難人言明明代合置在朝端或望居<lb/>
諌司有事戡必言或望居憲府有邪戡必彈惜哉兩不<lb/>
諧没齒為閒官竟不得一日謇謇立君前形骸隨衆人<lb/>
<pb n="KR4c0070_WYG_001-3b"/>
歛葬北邙山平生剛腸内直氣歸其間賢者為生民生<lb/>
死懸在天謂天不愛人胡為生其賢謂天果愛民胡為<lb/>
奪其年茫茫元化中誰執如此權<lb/>
　<hi>立名按孔戡即孔戣之兄也盧從史鎮澤潞辟為書記從史寖驕隂連王承宗田緒欲效河朔事以固位</hi>
　<hi>戡每秉筆至不軌之言極諌以為不可從史怒遂謝病歸從史復疏請貶逐憲宗不得已授衞尉丞詔下</hi>
　<hi>給事中呂元膺執之上令中使慰諭元膺制書方下戡不調而卒事詳唐書本傳</hi>
　　　凶宅<lb/>
長安多大宅列在街西東往往朱門内房廊相對空梟<lb/>
<pb n="KR4c0070_WYG_001-4a"/>
鳴松桂枝狐藏蘭菊叢蒼苔黄葉地日暮多旋風前主<lb/>
為將相得罪竄巴庸後主為公卿寝疾殁其中連延四<lb/>
五主殃禍繼相鍾自從十年來不利主人翁風雨壞簷<lb/>
隙蛇鼠穿牆墉人疑不敢買日毀土木功嗟嗟俗人心<lb/>
甚矣其愚䝉但恐災將至不思禍所從我今題此詩欲<lb/>
悟迷者胷凡為大官人年祿多髙崇權重持難乆位髙<lb/>
勢易窮驕者物之盈老者數之終四者如冦盜日夜來<lb/>
相攻假使居吉土孰能保其躬因小以明大借家可喻<lb/>
<pb n="KR4c0070_WYG_001-4b"/>
邦周秦宅崤函其宅非不同一興八百年一死望夷宫<lb/>
寄語家與國人凶非宅凶<lb/>
　　　夢仙<lb/>
人有夢仙者夢身升上清坐乘一白鶴前引雙紅旌羽<lb/>
衣忽飄飄玉鸞俄錚錚半空直下視人世塵冥冥漸失<lb/>
鄉國處纔分山水形東海一片白列岳五㸃青須臾羣<lb/>
仙來相引朝玉京安期羨門輩列侍如公卿仰謁玉皇<lb/>
帝稽首前致誠帝言汝仙才努力勿自輕却後十五年<lb/>
<pb n="KR4c0070_WYG_001-5a"/>
期汝不死庭再拜受斯言既寤喜且驚秘之不敢泄誓<lb/>
志居巖扃恩愛捨骨肉飲食斷羶腥朝飡雲母散夜吸<lb/>
沆瀣精空山三十載日望輜軿迎前期過已乆鸞鶴無<lb/>
來聲齒髮日衰白耳目減聰明一朝同物化身與糞壤<lb/>
幷神仙信有之俗力非可營苟無金骨相不列丹臺名<lb/>
徒傳辟穀法虚受燒丹經只自取勤苦百年終不成悲<lb/>
哉夢仙人一夢誤一生<lb/>
　　　觀刈麥<hi>時為盩厔縣尉</hi>
<pb n="KR4c0070_WYG_001-5b"/>
田家少閒月五月人倍忙夜來南風起小麥覆隴黄婦<lb/>
姑荷簞食童稚攜壺漿相隨餉田去丁壯在南岡足蒸<lb/>
暑土氣背灼炎天光力盡不知熱但惜夏日長復有貧<lb/>
婦人抱子在其傍右手秉遺穗左臂懸敝筐聽其相顧<lb/>
言聞者為悲傷家田輸稅盡拾此充飢腸今我何功德<lb/>
曾不事農桑吏祿三百石嵗晏有餘糧念此私自媿盡<lb/>
日不能忘<lb/>
　　　題海圖屏風<hi>元和己丑年作</hi>
<pb n="KR4c0070_WYG_001-6a"/>
海水無風時波濤安悠悠鱗介無小大遂性各沉浮突<lb/>
兀海厎鼇首冠三神邱釣網不能制其來非一秋或者<lb/>
不量力謂兹鼇可求贔屭牽不動綸絶沉其鈎一鼇旣<lb/>
頓頷諸鼇齊掉頭白濤與黒浪呼吸繞咽喉噴風激飛<lb/>
亷鼔波怒陽侯鯨鯢得其便張口欲呑舟萬里無活鱗<lb/>
百川多倒流遂使江漢水朝宗意亦休蒼然屏風上此<lb/>
畫良有由<lb/>
　<hi>立名按此詩於題下注年必有為而作已丑為元和四年四月憲宗欲乘王士真死除人代之不從則興</hi>
<pb n="KR4c0070_WYG_001-6b"/>
　<hi>師討之以革河北諸鎮世襲之弊裴垍不可李絳言武俊父子相承四十餘年今承宗又已總軍務一旦</hi>
　<hi>易之恐未即奉詔又河北諸鎮事體正同必不自安隂相黨助中尉吐突承璀欲奪垍權自請将兵討之</hi>
　<hi>未行九月憲宗又欲以承宗為成徳留後割其徳棣二州更為一鎮命王氏壻薛昌朝領之承宗果囚昌</hi>
　<hi>朝抗不奉詔遂命承璀統兵討承宗自此兵連禍結師乆無功公集有狀論其事云臣伏以河北事體本</hi>
　<hi>不宜用兵此詩當因是託諷也東坡云吳元濟以蔡叛犯許汝以驚東都此不可不討者也當時議者欲</hi>
　<hi>置之固為非䇿然不得武裴二傑士亦未易辦也白樂天豈庸人哉然其議論亦似屬置之者其詩有海</hi>
　<hi>圖屏風者可見其意且注云時方討淮蔡叛吾以是知仁人君子之於兵盖不忍輕用如此淮蔡且欲以</hi>
　<hi>德懷况欲敵所恃以事無用乎悲乎此未易與俗士談也東坡此語定有為特借是以發之耳然今本並</hi>
<pb n="KR4c0070_WYG_001-7a"/>
　<hi>無淮蔡叛之注况元濟反在元和十年縱兵侵掠不容不討者詩中不量力鼇可求等語殊不相渉是詩</hi>
　<hi>之作確是元和四年然則宋本亦有繆誤東坡以注為据遂不復推考也</hi>
　　　羸駿<lb/>
驊騮失其主羸餓無人牧向風嘶一聲莽蒼黄河曲蹋<lb/>
冰水畔立臥雪冢間宿嵗暮田野空寒草不滿腹豈無<lb/>
市駿者盡是凡人目相馬失於瘦遂遺千里足村中何<lb/>
擾擾有吏徵芻粟淪彼軍厩中化作駑駘肉<lb/>
　　　廢琴<lb/>
<pb n="KR4c0070_WYG_001-7b"/>
絲桐合為琴中有太古聲古聲淡無味不稱今日情玉<lb/>
徽光彩滅朱絃塵土生廢棄來已乆遺音尚泠泠不辭<lb/>
為君彈縱彈人不聽何物使之然羌笛與秦箏<lb/>
　　　李都尉古劒<lb/>
古劒寒黯黯鑄來幾千秋白光納日月紫氣排斗牛有<lb/>
客借一觀愛之不敢求湛然玉匣中秋水澄不流至寶<lb/>
有本性精剛無與儔可使寸寸折不能繞指柔願快直<lb/>
士心将斷佞臣頭不願報小怨夜半刺私讐勸君慎所<lb/>
<pb n="KR4c0070_WYG_001-8a"/>
用無作神兵羞<lb/>
　　　雲居寺孤桐<lb/>
一株青玉立千葉綠雲委亭亭五文餘髙意猶未已山<lb/>
僧年九十清淨老不死自云手種時一顆青桐子直從<lb/>
萌芽㧞髙自毫末始四面無附枝中心有通理寄言立<lb/>
身者孤直當如此<lb/>
　　　京兆府新栽蓮<hi>時為盩厔尉趨府作</hi>
汚溝貯濁水水上葉田田我來一長歎知是東溪蓮下<lb/>
<pb n="KR4c0070_WYG_001-8b"/>
有青泥汚馨香無復全上有紅塵撲顔色不得鮮物性<lb/>
猶如此人事亦宜然託根非其所不如遭棄捐昔在溪<lb/>
中日花葉媚清漣今來不得地顦顇府門前<lb/>
　　　月夜登閣避暑<lb/>
旱乆炎氣其中人若燔燒清風隱何處草樹不動揺何<lb/>
以避暑氣無如出塵囂行行都門外佛閣正岧嶤清涼<lb/>
近髙生煩熱委静銷開襟當軒坐神泰意飄飄廻看歸<lb/>
路傍禾黍盡枯焦獨善誠有計將何救旱苗<lb/>
<pb n="KR4c0070_WYG_001-9a"/>
　　　初授拾遺<lb/>
奉詔登左掖束帶參朝議何言初命卑且脱風塵吏杜<lb/>
甫陳子昻才名括天地當時非不遇尚無過斯位況予<lb/>
蹇薄者寵至不自意驚近白日光慙非青雲器天子方<lb/>
從諫朝廷無忌諱豈不思匪躬適遇時無事受命已旬<lb/>
月飽食隨班次諫紙忽盈箱對之終自媿<lb/>
　　　贈元稹<lb/>
自我從宦遊七年在長安所得惟元九乃知定交難豈<lb/>
<pb n="KR4c0070_WYG_001-9b"/>
無山上苗徑寸無嵗寒豈無要津水咫尺有波瀾之子<lb/>
異於是乆處<hi>一作要</hi>誓不諼無波古井水有節秋竹竿一<lb/>
為同心友三及芳嵗䦨<hi>一作蘭</hi>花下鞍馬遊雪中杯酒歡<lb/>
衡門相逢迎不具帶與冠春風日髙睡秋月夜深看不<lb/>
為同登科不為同署官所合在方寸心源無異端<lb/>
　　　哭劉敦質<lb/>
小樹兩株柏新土三尺墳蒼蒼白露草此地哭劉君哭<lb/>
君豈無辭辭云君子人如何天不弔窮悴至終身愚者<lb/>
<pb n="KR4c0070_WYG_001-10a"/>
多貴壽賢者獨賤迍龍亢彼無悔蠖屈此不伸哭罷持<lb/>
此辭吾将詰羲文<lb/>
　　　荅友問<lb/>
大圭廉不割利劒用不缺當其斬馬時良玉不如鐵置<lb/>
鐵在洪爐鐵消易如雪良玉同其中三日燒不熱君疑<lb/>
才與徳詠此知優劣<lb/>
　　　雜興三首<lb/>
楚王多内寵傾國選嬪妃又愛從禽樂馳騁每相隨錦<lb/>
<pb n="KR4c0070_WYG_001-10b"/>
韝臂花隼羅袂控金羈遂習宫中女皆如馬上兒色禽<lb/>
合為荒刑政兩已衰雲夢春仍獵章華夜不歸東風二<lb/>
月天春鴈正離離美人挾銀鏑一發疉雙飛飛鴻驚㫁<lb/>
行歛翅避蛾眉君王顧之笑弓箭生光輝迴眸語君曰<lb/>
昔聞莊王時有一愚夫人其名曰樊姬不有此遊樂三<lb/>
載斷鮮肥<lb/>
越國政初荒越天旱不已風日燥水田水涸塵飛起國<lb/>
中新下令官渠禁流水流水不入田壅入王宫裏餘波<lb/>
<pb n="KR4c0070_WYG_001-11a"/>
養魚鳥倒影浮樓雉澹灩九折池縈迴十餘里四月芰<lb/>
荷發越王日遊嬉左右好風來香動芙蓉蕊但愛芙蓉<lb/>
香又種芙蓉子不念閶門外千里稻苗死<lb/>
吳王心日侈服玩盡竒瓌身臥翠羽帳手持紅玉杯冠<lb/>
垂明月珠帶束通天犀行動自矜顧數歩一徘徊小人<lb/>
知所好懷寶四方來奸邪得藉手從此倖門開古稱國<lb/>
之寶榖米與賢才今看君王眼視之如塵灰伍員諌已<lb/>
死浮屍去不迴姑蘇臺下草麋鹿暗生麑<lb/>
<pb n="KR4c0070_WYG_001-11b"/>
　　　宿紫閣山北邨<lb/>
晨遊紫閣峰暮宿山下邨邨老見予喜為予開一尊舉<lb/>
杯未及飲暴卒來入門紫衣挾刀斧草草十餘人奪我<lb/>
席上酒掣我盤中飱主人退後立歛手反如賔中庭有<lb/>
竒樹種來三十春主人惜不得持斧㫁其根口稱采造<lb/>
家身屬神策軍主人愼勿語中尉正承恩<lb/>
　<hi>立名按貞元十二年始立左右神䇿䕶軍中尉統禁旅時竇霍權勢振赫嗣是宦官之驕横日長公與元</hi>
　<hi>九書所謂聞紫閣村詩則握軍要者切齒是也宋洪景盧容齋續筆云宣和間朱勔挾花石進奉之名以</hi>
<pb n="KR4c0070_WYG_001-12a"/>
　<hi>固寵規利士民家一草一木稍堪翫使者即令健卒直入其家用黄封表志未即取䕶視倣不謹則被以</hi>
　<hi>大不恭罪及發行必撤屋決墻而出偶讀樂天此詩乃知唐世固有是事蓋貞元元和間也</hi>
　　　讀漢書<lb/>
禾黍與稂莠雨來同日滋桃李與荆棘霜降同夜萎草<lb/>
木既區别榮枯那等夷茫茫天地意無乃太無私小人<lb/>
與君子用置各有宜奈何西漢末忠邪並信之不然盡<lb/>
信忠早絶邪臣窺不然盡信邪早使忠臣知優游兩不<lb/>
㫁盛業日已衰痛矣蕭京輩終令陷禍機<hi>蕭望之京房等</hi>每讀<lb/>
<pb n="KR4c0070_WYG_001-12b"/>
元成紀憤憤令人悲寄言為國者不得學天時寄言為<lb/>
臣者可以鑒於斯<lb/>
　　　贈樊著作<lb/>
陽城為諌議以正事其君其手如屈軼舉必指佞臣卒<lb/>
使不仁者不得秉國鈞元稹為御史以直立其身其心<lb/>
如肺石動必達窮民東川八十家寃憤一言伸劉闢肆<lb/>
亂心殺人正紛紛其嫂曰庾氏棄絶不為親從史萌逆<lb/>
節隱心潜負恩其佐曰孔戡捨去不為賔凡此士與女<lb/>
<pb n="KR4c0070_WYG_001-13a"/>
其道天下聞常恐國史上但紀鳯與麟賢者不為名名<lb/>
彰教乃敦每惜若人輩身死名亦淪君為著作郎職廢<lb/>
志空存雖有良史才直筆無所申何不自著書實録彼<lb/>
善人編為一家言以備史闕文<lb/>
　　　蜀路石婦<lb/>
道傍一石婦無記復無銘傳是此鄉女為婦孝且貞十<lb/>
五嫁邑人十六夫征行夫行二十載婦獨守孤㷀其夫<lb/>
有父母老病不安寧其婦執婦道一一如禮經晨昏問<lb/>
<pb n="KR4c0070_WYG_001-13b"/>
起居恭順發心誠藥餌自調節膳羞必甘馨夫行竟不<lb/>
歸婦徳轉光明後人髙其節刻石像婦形儼然整衣巾<lb/>
若立在閨庭似見舅姑禮如聞環珮聲至今為婦者見<lb/>
此孝心生不比山頭石空有望夫名<lb/>
　　　折劒頭<lb/>
拾得折劒頭不知折之由一握青蛇尾數寸碧峰頭疑<lb/>
是斬鯨鯢不然刺蛟虬缺落泥土中委棄無人收我有<lb/>
鄙介性好剛不好柔勿輕直折劒猶勝曲全鈎<lb/>
<pb n="KR4c0070_WYG_001-14a"/>
　　　登樂遊園望<lb/>
獨上樂遊園四望天日曛東北何靄靄宫闕入煙雲愛<lb/>
此髙處立忽如遺垢氛耳目暫清曠懷抱鬱不伸下視<lb/>
十二街緑樹間紅塵車馬徒滿眼不見心所親孔生死<lb/>
洛陽元九謫荆門可憐南北路髙蓋者何人<lb/>
　　　酬元九對新栽竹有懷見寄<hi>頃有贈元九詩云有節秋竹竿故元</hi>
　　　　<hi>感之因重見寄</hi>
昔我十年前與君始相識曾將秋竹竿比君孤且直中<lb/>
<pb n="KR4c0070_WYG_001-14b"/>
心一以合外事紛無極共保秋竹心風霜侵不得<hi>按今本作</hi>
<hi>會将秋竹心風霜侵不得落去曾将秋竹竿以下四句</hi>始嫌梧桐樹秋至先改色<lb/>
不愛楊栁枝春來軟無力憐君別我後見竹長相憶常<lb/>
欲在眼前故栽庭戸側分首今何處君南我在北吟我<lb/>
贈君詩對之心惻惻<lb/>
　　　感鶴<lb/>
鶴有不羣者飛飛在埜田飢不啄腐鼠渴不飲盜泉貞<lb/>
姿自耿介雜鳥何翩翾同遊不同志如此十餘年一興<lb/>
<pb n="KR4c0070_WYG_001-15a"/>
嗜慾念遂為矰繳牽委質小池内爭食羣雞前不惟懷<lb/>
稻粱兼亦競腥羶不惟戀主人兼亦狎烏鳶物心不可<lb/>
知天性有時遷一飽尚如此況乘大夫軒<lb/>
　　　春雪<lb/>
元和歳在卯六年春二月月晦寒食天天隂夜飛雪連<lb/>
宵復竟日浩浩殊未歇大似落鵝毛密如飄玉屑寒銷<lb/>
春茫蒼氣變風凛冽上林艸盡没曲江水復結紅乾杏<lb/>
花死緑凍楊栁<hi>一作枝</hi>折所憐物性傷非惜年芳絶上天<lb/>
<pb n="KR4c0070_WYG_001-15b"/>
有時令四序平分别寒燠苟反常物性皆夭閼我觀聖<lb/>
人意魯史有其説或記水不冰或書霜不殺上將儆政<lb/>
敎下以防災孽兹雪今如何信美非時節<lb/>
　<hi>立名按昌黎有辛夘年雪詩元和六年春寒氣不肻歸河南二月末雪花一尺圍又云生平未曽見何暇</hi>
　<hi>論是非其雪之大可知詩中上林曲江自是京師作是年公尚為京兆户曹叅軍四月丁母䘮歸渭村李</hi>
　<hi>墓碑作五年䘮母安得六年春猶在京師此詩可證李碑之譌矣</hi>
　　　髙僕射<lb/>
富貴人所愛聖人去其泰所以致仕年著在禮經内𤣥<lb/>
<pb n="KR4c0070_WYG_001-16a"/>
元亦有訓知止則不殆二疏獨能行遺跡東門外清風<lb/>
乆銷歇追此向千載斯人古亦稀何況今之代遑遑名<lb/>
利客白首千百輩唯有髙僕射七十懸車盖我年雖未<lb/>
老歳月亦云邁預恐耄及時貪榮不能退中心私自儆<lb/>
何以為我戒故作僕射詩書之於大帶<lb/>
　　　白牡丹<hi>和錢學士作</hi>
城中看花客旦暮走營營素華人不顧亦占牡丹名開<lb/>
在深寺中車馬無來聲唯有錢學士盡日遶叢行憐此<lb/>
<pb n="KR4c0070_WYG_001-16b"/>
皓然質無人自芳馨衆嫌我獨賞移植在中庭留景夜<lb/>
不暝迎光曙先明對之心亦靜虚白相向生唐昌玉蕊<lb/>
花攀翫衆所爭折來比顔色一種如瑶瓊彼因稀見貴<lb/>
此以多為輕始知無正色愛惡隨人情豈惟花獨爾理<lb/>
與人事并君看入眼<hi>一作時</hi>者紫豔與紅英<lb/>
　　　贈内<lb/>
生為同室親死為同穴塵他人尚相勉而況我與君黔<lb/>
婁固窮士妻賢忘其貧冀缺一農夫妻敬儼如賔陶潛<lb/>
<pb n="KR4c0070_WYG_001-17a"/>
不營生翟氏自㸑薪梁鴻不肯仕孟光甘布裙君雖不<lb/>
讀書此事耳亦聞至此千載後傳是何如人人生未死<lb/>
間不能忘其身所須者衣食不過飽與温蔬食足充飢<lb/>
何必膏粱珍繒絮足禦寒何必錦繡文君家有貽訓清<lb/>
白遺子孫我亦貞苦士與君新結婚庶保貧與素偕老<lb/>
同欣欣<lb/>
　　　寄唐生<lb/>
賈誼哭時事阮籍哭路岐唐生今亦哭異代同其悲唐<lb/>
<pb n="KR4c0070_WYG_001-17b"/>
生者何人五十寒且飢不悲口無食不悲身無衣所悲<lb/>
忠與義悲甚則哭之太尉擊賊日<hi>段太尉以笏擊朱泚</hi>尚書叱盜<lb/>
時<hi>顔尚書叱李希烈</hi>大夫死兇冦<hi>陸大夫為/亂兵所殺</hi>諫議謫蠻夷<hi>楊諫議左</hi>
<hi>遷道州</hi>每見如此事聲發涕輒隨往往聞其風俗士猶或<lb/>
非憐君頭半白其志竟不衰我亦君之徒鬱鬱何所為<lb/>
不能發聲哭轉作樂府詩篇篇無空文句句必盡規功<lb/>
髙虞人箴痛甚騷人辭非求宫律髙不務文字奇惟歌<lb/>
生民病願得天子知未得天子知甘受時人嗤藥良氣<lb/>
<pb n="KR4c0070_WYG_001-18a"/>
味苦琴淡音聲稀不懼權豪怒亦任親朋譏人竟無奈<lb/>
何呼作狂男兒每逢羣盜息或遇雲霧披但自髙聲歌<lb/>
庶幾天聽卑歌哭雖異名所感則同歸寄君三十章與<lb/>
君為哭詞<lb/>
　<hi>立名按舊書本傳唐衢應進士乆而不第能為歌詩意多感發見人文章有所傷歎者讀訖必哭涕泗不</hi>
　<hi>能已每與人言論既别發聲一號音辭哀切聞者莫不泣下故世稱唐衢善哭李肇國史補曰唐衢周鄭</hi>
　<hi>客也有文學老而無成惟善哭毎一發聲音調哀切聞者泣下常遊太原遇享軍酒酣乃哭滿座不樂主</hi>
　<hi>人為之罷宴</hi>
<pb n="KR4c0070_WYG_001-18b"/>
　　　傷唐衢二首<lb/>
自我心存道外物少能逼常排傷心事不為長歎息忽<lb/>
聞唐衢死不覺動顔色悲端從東來觸我心惻惻伊昔<lb/>
未相知偶遊滑臺側同宿李翺家一言如舊識酒酣出<lb/>
送我風雪黄河北日西並馬頭語别至昏黒君歸向東<lb/>
鄭我來遊上國交心不交面從此重相憶憐君儒家子<lb/>
不得詩書力五十著青衫試官無祿食遺文僅千首六<lb/>
義無差忒散在京洛<hi>一作索</hi>間何人為收拾<lb/>
<pb n="KR4c0070_WYG_001-19a"/>
憶昨元和初忝備諫官位是時兵革後生民正憔悴但<lb/>
傷民病痛不識時忌諱遂作秦中吟一吟悲一事貴人<lb/>
皆怪怒閒人亦非訾天髙未及聞荆棘生滿地惟有唐<lb/>
衢見知我平生志一讀興歎嗟再吟垂涕泗因和三十<lb/>
韻手題逺緘寄致我陳杜間賞愛非常意此人無復見<lb/>
此詩猶可貴今日開篋看蠧魚損文字不知何處葬欲<lb/>
問先歔欷終去哭墳前還君一掬淚<hi>陳杜謂子昻與甫也此詩猶可貴謂</hi>
<hi>唐衢詩也</hi>
<pb n="KR4c0070_WYG_001-19b"/>
　　　問友<lb/>
種蘭不種艾蘭生艾亦生根荄相交長莖葉相附榮香<lb/>
莖與臭葉日夜俱長大鋤艾恐傷蘭溉蘭恐滋艾蘭亦<lb/>
未能溉艾亦未能除沉吟意不決問君合何如<lb/>
　　　悲哉行<lb/>
悲哉為儒者力學不知疲讀書眼前<hi>一作欲</hi>暗秉筆手生<lb/>
胝十上方一第成名常苦遲縱有宦達者兩鬢已成絲<lb/>
可憐少壯日適在窮賤時丈夫老且病焉用富貴為沉<lb/>
<pb n="KR4c0070_WYG_001-20a"/>
沉朱門宅中有乳臭兒狀貌如婦人光明膏粱肌手不<lb/>
把書巻身不擐戎衣二十襲封爵門承勲戚資春來日<lb/>
日出服御何輕肥朝從博徒飲暮有娼樓期平封<hi>封讀去聲</hi>
<hi>一作評封</hi>還酒債堆金選蛾眉聲色狗馬外其餘一無知山<lb/>
苖與澗松地勢隨高卑古來無奈何非獨君傷悲<lb/>
　　　紫藤<lb/>
藤花紫䝉茸藤葉青扶疎誰謂好顔色而為害有餘下<lb/>
如蛇屈盤上若繩縈紆可憐中間樹束縳成枯株柔蔓<lb/>
<pb n="KR4c0070_WYG_001-20b"/>
不自勝嫋嫋挂空虚豈知纒樹木千夫力不如先柔後<lb/>
為害有似䛕佞徒附著君權勢君迷不肻誅又如妖婦<lb/>
人綢繆蠱其夫奇邪壞人室夫惑不能除寄言邦與家<lb/>
所愼在其初毫末不早辨滋蔓信難圗願以藤為戒銘<lb/>
之於座隅<lb/>
　　　放鷹<lb/>
十月鷹出籠艸枯雉兎肥下韝隨指顧百擲無一遺鷹<lb/>
翅疾如風鷹𤓰利如錐本為鳥所設今為人所資孰能<lb/>
<pb n="KR4c0070_WYG_001-21a"/>
使之然有術甚易知取其向背性制在飢飽時不可使<lb/>
長飽不可使長飢飢則力不足飽則背人飛乘飢縱搏<lb/>
擊未飽須縶維所以爪翅功而人坐收之聖明馭英雄<lb/>
其術亦如斯鄙語不可棄吾聞諸獵師<lb/>
　　　慈烏夜啼<lb/>
慈烏失其母啞啞吐哀音晝夜不飛去經年守故林夜<lb/>
夜夜半啼聞者為沾襟聲中如告訴未盡反哺心百鳥<lb/>
豈無母爾獨哀怨深應是母慈重使爾悲不任昔有吳<lb/>
<pb n="KR4c0070_WYG_001-21b"/>
起者母殁䘮不臨嗟哉斯徒輩其心不如禽慈烏復慈<lb/>
烏鳥中之曽參<lb/>
　<hi>立名按此詩當是元和辛夘居憂之作</hi>
　　　鷰詩示劉叟<hi>叟冇愛子背叟逃去叟甚悲念之叟少年時亦嘗如是故作燕詩以</hi>
　　　　<hi>諭之</hi>
梁上有雙鷰翩翩雄與雌啣泥兩椽間一巢生四兒四<lb/>
兒日夜長索食聲孜孜青蟲不易捕黄口無飽期觜爪<lb/>
雖欲弊心力不知疲須臾千來往猶恐巢中飢辛勤三<lb/>
<pb n="KR4c0070_WYG_001-22a"/>
十日母痩雛漸肥喃喃教言語一一刷毛衣一旦羽翼<lb/>
成引上庭樹枝舉翅不囘顧隨風四散飛雌雄空中鳴<lb/>
聲盡呼不歸却入空巢裏啁啾終夜悲鷰鷰爾勿悲爾<lb/>
當返自思思爾為雛日髙飛背母時當時父母念今日<lb/>
爾應知<lb/>
　　　采地黄者<lb/>
麥死春不雨禾損秋早霜歳晏無口食田中采地黄采<lb/>
之將何用持以易餱糧凌晨荷鋤去薄暮不盈筐攜來<lb/>
<pb n="KR4c0070_WYG_001-22b"/>
朱門家賣與白面郎與君啖肥馬可使照地光願易馬<lb/>
殘粟救此苦飢腸<lb/>
　　　初入太行路<lb/>
天冷日不光太行峰蒼莽嘗聞此中險今我方獨往馬<lb/>
蹄凍且滑羊腸不可上若比世路難猶自平於掌<lb/>
　　　鄧魴張徹落第<lb/>
古琴無俗韻奏罷無人聽寒松無妖花枝下無人行春<lb/>
風十二街軒騎不暫停奔車看牡丹走馬聽秦箏衆目<lb/>
<pb n="KR4c0070_WYG_001-23a"/>
悦芳豔松獨守其貞衆耳喜鄭衛琴亦不改聲懷哉二<lb/>
夫子念此無自輕<lb/>
　　　送王處士<lb/>
王門豈無酒侯門豈無肉主人貴且驕待客禮不足望<lb/>
塵而拜者朝夕走碌碌王生獨拂衣遐舉如雲鵠寧歸<lb/>
白雲外飲水卧空谷不能隨衆人歛手低眉目扣門與<lb/>
我别沽酒留君宿好去采薇人終南山正綠<lb/>
　　　村居苦寒<lb/>
<pb n="KR4c0070_WYG_001-23b"/>
八年十二月五日雪紛紛竹柏皆凍死况彼無衣民廻<lb/>
觀村閭間十室八九貧北風利如劒布絮不蔽身唯燒<lb/>
蒿棘火愁坐夜待晨乃知大寒歳農者尤苦辛顧我當<lb/>
此日艸堂深掩門褐裘覆絁被坐臥有餘温幸免饑凍<lb/>
苦乂無壠畝勤念彼深可媿自問是何人<lb/>
　　　納粟<lb/>
有吏夜扣門髙聲催納粟家人不待曉塲上張燈燭揚<lb/>
簸淨如珠一車三十斛猶憂納不中鞭責及僮僕昔余<lb/>
<pb n="KR4c0070_WYG_001-24a"/>
謬從事内媿才不足連授四命官坐尸十年祿常聞古<lb/>
人語損益周必復今日諒甘心還他太倉榖<lb/>
　　　薛中丞<lb/>
百人無一直百直無一遇借問遇者誰正人行得路中<lb/>
丞薛存誠守直心甚固皇明燭如日再使秉王度奸豪<lb/>
與佞巧非不憎且懼直道漸光明邪謀難盖覆每因匪<lb/>
躬節知有匡時具張為墜網綱倚作頽簷柱悠哉上天<lb/>
意報施紛廻互自古已冥茫從今尤不諭豈與小人意<lb/>
<pb n="KR4c0070_WYG_001-24b"/>
昏然同好惡不然君子人何反如朝露裵相<hi>按裵相指裵垍也</hi>
昨已夭薛君今又去以我惜賢心五年如旦暮况聞善<lb/>
人命長短繫運數今我一涕零豈為中丞故<lb/>
　　　秋池二首<lb/>
前池秋始半卉物多摧壞欲暮槿先委未霜荷巳敗黙<lb/>
然有所感可以從兹誡本不種松筠早凋何足怪<lb/>
鑿池貯秋水中有蘋與芰天旱水暗消塌然委空地有<lb/>
似汎汎者附離權與貴一旦恩勢移相隨共憔悴<lb/>
<pb n="KR4c0070_WYG_001-25a"/>
　　　夏旱<lb/>
太隂不離畢太歳仍在午旱日與炎風枮燋我田畝金<lb/>
石欲銷鑠况兹禾與黍嗷嗷萬族中唯農最辛苦憫然<lb/>
望歳者出門何所覩但見棘與茨羅生徧塲圃惡苗承<lb/>
沴氣欣然得其所感此因問天可能長不雨<lb/>
　　　諭友<lb/>
昨夜霜一降殺君庭中槐乾葉不待黄索索飛下來憐<lb/>
君感物節晨起歩前階臨風蹋葉立半日顔色哀<hi>一作低</hi>
<pb n="KR4c0070_WYG_001-25b"/>
西望長安城歌鐘十二街何人不歡樂君獨心悠哉白<lb/>
日頭上走朱顔鏡中頽平生青雲心銷化成死灰我今<lb/>
贈一言勝飲酒千杯其言雖甚鄙可破悒悒懷朱門有<lb/>
勲貴陋巷有顔囘窮通各有命不繫才不才推此自豁<lb/>
豁不必待安排<lb/>
　　　丘中有一士<hi>命首句為題二首</hi>
丘中有一士不知其姓名面色不憂苦血氣常和平每<lb/>
選隙地居不蹋要路行舉動無尤悔物莫與之爭藜藿<lb/>
<pb n="KR4c0070_WYG_001-26a"/>
不充腸布褐不蔽形終歳守窮餓而無嗟歎聲豈是愛<lb/>
貧賤深知時俗情勿矜羅弋巧鸞鶴在𠖇𠖇<lb/>
丘中有一士守道歳月深行披帶索衣坐拍無絃琴不<lb/>
飲濁泉水不息曲木隂所逢苟非義糞土千黄金鄉人<lb/>
化其風薰如蘭在林智愚與強弱不忍相欺侵我欲訪<lb/>
其人將行復沉吟何必見其面但在學其心<lb/>
　　　新製布裘<lb/>
桂布白似雪吳綿軟於雲布重綿且厚為裘有餘温朝<lb/>
<pb n="KR4c0070_WYG_001-26b"/>
擁坐至暮夜覆眠達晨誰知嚴冬月支體暖如春中夕<lb/>
忽有念撫裘起逡廵丈夫貴兼濟豈獨善一身安得萬<lb/>
里裘盖裹周四垠穩暖皆如我天下無寒人<lb/>
　　　杏園中棗樹<lb/>
人言百果中唯棗凡且鄙皮皴似龜手葉小如䑕耳胡<lb/>
為不自知生花此園裏豈宜遇攀翫幸免遭傷毁二月<lb/>
曲江頭雜英紅旖旎棗亦在其間如嫫對西子東風不<lb/>
擇木吹煦長未已眼看欲合抱得盡生生理寄言遊春<lb/>
<pb n="KR4c0070_WYG_001-27a"/>
客乞君一廻視君愛繞指柔從君憐栁把君求恱目豔<lb/>
不敢爭桃李君若作大車輪軸材須此<lb/>
　　　蝦蟇<hi>和張十六</hi>
嘉魚薦宗廟靈龜貢邦家應龍能致雨潤我百榖芽蠢<lb/>
蠢水族中無用者蝦蟇形穢肌肉腥出没於泥沙六月<lb/>
七月交時雨正霶𩃱蝦蟇得其志快樂無以加地既蕃<lb/>
其生使之族類多天又與其聲得以相諠譁豈唯玉池<lb/>
上汚君清冷波何獨瑶瑟前亂君鹿鳴歌常恐飛上天<lb/>
<pb n="KR4c0070_WYG_001-27b"/>
跳躍隨姮娥往往蝕明月遣君無奈何<lb/>
　　　寄隱者<lb/>
賣藥向都城行憩青門樹道逢馳驛者色有非常懼親<lb/>
族走相送欲别不敢住私怪問道傍何人復何故云是<lb/>
右丞相當國握樞務祿厚食萬錢恩深日三顧昨日延<lb/>
英對今日崖州去由來君臣間寵辱在朝暮青青東郊<lb/>
艸中有歸山路歸去臥雲人謀身計非誤<lb/>
　　　放魚<hi>自此後詩到江州作</hi>
<pb n="KR4c0070_WYG_001-28a"/>
曉日提竹籃家僮買春蔬青青芹蕨下疊臥雙白魚無<lb/>
聲但呀呀以氣相喣濡傾籃寫地上撥刺長尺餘豈唯<lb/>
刀机憂坐見螻蟻圖脫泉雖巳乆得水猶可蘇放之小<lb/>
池中且用救乾枯水小池窄狹動尾觸四隅一時幸苟<lb/>
活乆逺將何如憐其不得所移放於南湖南湖連西江<lb/>
好去勿踟蹰施恩即望報吾非斯人徒不須泥沙底辛<lb/>
苦覔明珠<lb/>
　　　文柏牀<lb/>
<pb n="KR4c0070_WYG_001-28b"/>
陵上有老柏柯葉寒蒼蒼朝為風煙樹暮為宴寢牀以<lb/>
其多竒文宜升君子堂刮削露節目拂拭生輝光𤣥斑<lb/>
狀貍首素質如截肪雖充悦目翫終乏周身防華彩誠<lb/>
可愛生理苦已傷方知自殘者為有好文章<lb/>
　　　潯陽三題<hi>并序</hi>
　廬山多桂樹湓浦多修竹東林寺有白蓮花皆植物<lb/>
　之貞勁秀異者雖宫囿省寺中未必能盡有夫物以<lb/>
　多為賤故南方人不貴重之至有蒸㸑其桂剪棄其<lb/>
<pb n="KR4c0070_WYG_001-29a"/>
　竹白眼於蓮花者予惜其不生於北土也因賦三題<lb/>
　以唁之<lb/>
　　　　廬山桂<lb/>
偃蹇月中桂結根依青天天風繞月起吹子下人間飄<lb/>
零委何處乃落匡廬山生為石上桂葉如剪碧鮮枝幹<lb/>
日長大根荄日牢堅不歸天上月空老山中年廬山去<lb/>
咸陽道里三四千無人為移植得入上林園不及紅花<lb/>
樹長栽温室前<lb/>
<pb n="KR4c0070_WYG_001-29b"/>
　　　　湓浦竹<lb/>
潯陽十月天天氣仍温燠有霜不殺艸有風不落木𤣥<lb/>
𠖇氣力薄艸木冬猶綠誰肻湓浦頭廻眼看修竹其有<lb/>
顧盻者持刀斬且束剖劈青琅玕家家盖牆屋吾聞汾<lb/>
晉間竹少重如玉胡為取輕賤生此西江曲<lb/>
　　　　東林寺白蓮<lb/>
東林北塘水湛湛見底清中生白芙蓉菡蓞三百莖白<lb/>
日發光彩清飇散芳馨洩香銀囊破瀉露玉盤傾我慙<lb/>
<pb n="KR4c0070_WYG_001-30a"/>
塵埃眼見此瓊瑶英乃知紅蓮花虚得清淨名夏萼敷<lb/>
未歇秋房結纔成夜深衆僧寢獨起繞池行欲收一顆<lb/>
子寄向長安城但恐出山去人間種不生<lb/>
　<hi>立名按祝穆方輿勝覽晉慧逺法師居廬山東林寺有白蓮池與劉遺民等十八人同修淨土之法然逺</hi>
　<hi>公招陶潛入社終不能致謝靈運求入社而以心雜不許是三者中白蓮尤為舊物</hi>
　　　大水<lb/>
潯陽郊郭間大水歳一至閭閻半漂蕩城堞多傾墜蒼<lb/>
茫生海色渺漫連空翠風巻白波翻日煎紅浪沸工商<lb/>
<pb n="KR4c0070_WYG_001-30b"/>
徹屋去牛馬登山避况當率稅時頗害農桑事獨有傭<lb/>
舟子鼔枻生意氣不知萬人災自覔錐刀利吾無奈爾<lb/>
何爾非乆得志九月霜降後水涸為平地<lb/>
　<lb/>
　<lb/>
　<lb/>
　<lb/>
　白香山詩集巻一<lb/>
</p>
<p>
</p>
  </div>
</body>
</text>
</TEI>
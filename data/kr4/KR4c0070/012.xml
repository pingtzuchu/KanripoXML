<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>白香山詩集巻十二</head>
    <p>
<pb n="KR4c0070_WYG_012-1a"/>
欽定四庫全書<lb/>
　白香山詩集巻十二　　　　歙縣汪立名編<lb/>
　　長慶集巻二<hi>感傷歌行曲引雜體凡四十八首</hi>
　　　短歌行<lb/>
曈曈太陽如火色上行千里下一刻出為白晝入為夜<lb/>
圓轉如珠住不得住不得可奈何為君舉酒歌短歌歌<lb/>
聲苦詞亦苦四座少年君聽取今夕未竟明旦<hi>一作夕</hi>催<lb/>
秋風纔住春風㢠廻人無根蔕時不駐朱顔白日相隳頽<lb/>
<pb n="KR4c0070_WYG_012-1b"/>
勸君且强笑一面勸君復强飲一杯人生不得長歡樂<lb/>
年少須臾老到來<lb/>
　　　生離别<lb/>
食檗不易食梅難檗能苦兮梅能酸未如生别之為難<lb/>
苦在心兮酸在肝晨雞再鳴殘月没征馬連嘶<hi>一作嘶風</hi>行<lb/>
人出囘看骨肉哭一聲梅酸檗苦甘如蜜黄河水白黄<lb/>
雲秋行人河邊相對愁天寒野<hi>一作路</hi>曠何處宿棠梨葉<lb/>
戰風颼颼生離别生離别憂從中來無斷絶憂極<hi>一作積</hi>
<pb n="KR4c0070_WYG_012-2a"/>
心勞血氣衰未年三十生白髪<lb/>
　　　浩歌行<lb/>
天長地久無終畢昨夜今朝又明日鬢髪蒼浪牙齒疎<lb/>
不覺身年四十七前去五十有幾年把鏡照面心茫然<lb/>
既無長繩繫白日又無大藥駐朱顔朱顔日漸不如故<lb/>
青史功名在何處欲留年少待富貴富貴不來年少去<lb/>
去復去兮如長河東流赴海無廻波賢愚貴賤同歸盡<lb/>
北邙冢墓髙嵯峨古來如此非獨我未死有酒且髙歌<lb/>
<pb n="KR4c0070_WYG_012-2b"/>
顔囘短命伯夷餓我今所得亦巳多功名富貴須待<hi>一作</hi>
<hi>推</hi>命命若<hi>一作苟</hi>不來爭奈何<lb/>
　　　王夫子<lb/>
王夫子送君為一尉東南三千五百里道途雖逺位雖<lb/>
卑月俸猶堪活妻子男兒口讀古人書束帶斂手來從<lb/>
事近將狥禄給一家逺則行道佐時理行道佐時須待<lb/>
命委身下位無為恥命苟未來且求食官無卑髙及逺<lb/>
邇男兒上既未能濟天下下又不至饑寒死吾觀九品<lb/>
<pb n="KR4c0070_WYG_012-3a"/>
至一品其間氣味都相似紫綬朱紱青布衫顔色不同<lb/>
而已矣王夫子别有一事欲勸君逢<hi>一作遇</hi>酒逢春且歡<lb/>
喜<lb/>
　　　江南遇天寶樂叟<lb/>
白頭老<hi>一作病</hi>叟泣且言禄山未亂入梨園能彈琵琶和<lb/>
法曲多在華清隨至尊是時天下太平久年年十月坐<lb/>
朝元千官起居環珮合萬國㑹同車馬奔金鈿照耀石<lb/>
甕寺蘭麝熏煮温湯源貴妃宛轉侍君側體弱不勝珠<lb/>
<pb n="KR4c0070_WYG_012-3b"/>
翠繁冬雪飄颻錦袍暖春風蕩漾霓裳翻歡娛未足燕<lb/>
冦至弓勁馬肥胡語諠豳土人遷避夷狄鼎湖龍去哭<lb/>
軒轅從此漂淪落南土萬人死盡一身存秋風江上浪<lb/>
無限暮雨舟中酒一樽涸魚久失風波勢枯草曾沾雨<lb/>
露恩我自秦來君莫問驪山渭水如荒村新豐樹老籠<lb/>
明月長生殿闇鎻春雲<hi>一作黄昏</hi>紅葉紛紛葢欹瓦緑苔重<lb/>
重封壞垣唯有中官作宫使每年寒食一開門<lb/>
　　　送張山人歸嵩陽<lb/>
<pb n="KR4c0070_WYG_012-4a"/>
黄雲慘慘天微雪循行坊西鼓聲絶張生馬瘦衣且單<lb/>
夜扣柴門與我别媿君冒寒來别我為君沽酒張燈火<lb/>
酒酣火煖與君言何事出關又入關<hi>一作君何入關又出關</hi>答云<lb/>
前年偶下山四十餘月客長安長安古來名利地空手<lb/>
無金行路難朝遊九城陌肥馬輕車欺殺客暮宿五侯<lb/>
門殘茶冷酒愁殺人春明門外城<hi>一作髙</hi>髙處直下<hi>一作門前</hi>
便是嵩山路幸有雲泉容此身明日辭君且歸去<lb/>
　　　醉後走筆酬劉五主簿長句之贈兼簡張大賈<lb/>
<pb n="KR4c0070_WYG_012-4b"/>
　　　　二十四先輩昆季<lb/>
劉兄文髙行孤立十五年前名翕習是時相遇在符離<lb/>
我年二十君三十得意忘年心迹親寓居同縣日知聞<lb/>
衡門寂寞朝尋我古寺蕭條暮訪君朝來暮去多攜手<lb/>
窮巷貧居何所有秋燈夜冩聨句詩春雪朝傾煖寒酒<lb/>
陴湖緑愛白鷗飛濉水清憐紅鯉肥偶語閒攀芳樹立<lb/>
相扶醉蹋落花歸張賈弟兄同里巷乘閒數數來相訪<lb/>
雨天連宿草堂中月夜徐行石橋上我年漸長忽自驚<lb/>
<pb n="KR4c0070_WYG_012-5a"/>
鏡中冉冉髭鬚生心畏後時同勵志身牽前事各求名<lb/>
問我栖栖何所適鄉人薦為鹿鳴客二千里别謝交遊<lb/>
三十韻詩慰行役出門可憐唯一身敝裘瘦馬入咸秦<lb/>
鼕鼕街鼓紅塵闇晩到長安無主人二賈二張與余弟<lb/>
驅車邐迤來相繼操詞握賦為干戈鋒銳森然勝氣多<lb/>
齊入文塲同苦戰五人十載九登科二張得雋名居甲<lb/>
美退爭雄重告捷棠棣輝榮並桂枝芝蘭芬馥和荆葉<lb/>
唯有沅犀屈未伸握中自謂駭雞珍三年不鳴鳴必大<lb/>
<pb n="KR4c0070_WYG_012-5b"/>
豈獨駭雞當駭人元和運啟千年聖同遇明時余最幸<lb/>
始辭秘閣吏王畿遽列諫垣升禁闈蹇步何堪鳴珮玉<lb/>
衰容不稱著朝衣閶闔晨開朝百辟冕旒不動香煙碧<lb/>
步登龍尾上虚空立去天顔無咫尺宫花似雪從乘輿<lb/>
禁月如霜坐直廬身賤每驚隨内宴才微常媿草天書<lb/>
晩松寒竹新昌第職居密近門多閉日暮銀臺下直囘<lb/>
故人到門門蹔開囘頭下馬一相顧塵土滿衣何處來<lb/>
斂手炎凉敘未畢先說舊山今悔出岐陽旅宦少歡娛<lb/>
<pb n="KR4c0070_WYG_012-6a"/>
江左覊遊費時日贈我一篇行路吟吟之句句披沙金<lb/>
嵗月徒催白髪貌泥塗不屈青雲心誰㑹茫茫天地意<lb/>
短才獲用長才棄我隨鵷鷺入煙雲謬上丹墀為近臣<lb/>
君同鸞鳯棲荆棘猶著青袍作選人惆悵知賢不能薦<lb/>
徒為出入蓬萊殿月慙諫紙二百張嵗媿俸錢三十萬<lb/>
大抵浮榮何足道幾度相逢即身老且傾斗酒慰覊愁<lb/>
重話符離問舊遊北巷鄰居幾家去東林舊院何人住<lb/>
武里邨花落復開流溝山色應如故感此酬君千字詩<lb/>
<pb n="KR4c0070_WYG_012-6b"/>
醉中分手又何之須知通塞尋常事莫歎浮沉先後時<lb/>
慷慨臨岐重相勉殷勤别後加飱飯君不見買臣衣錦<lb/>
還故鄉五十身榮未為晚<lb/>
　　　和錢員外答盧員外早春獨遊曲江見寄長句<lb/>
春來有色闇融融先到詩情酒思中栁岸霏微裛塵雨<lb/>
杏園淡蕩開花風聞君獨遊心鬰鬰薄晚新晴騎馬出<lb/>
醉思詩侣有同年春歎翰林無暇日雲夫首倡寒玉音<lb/>
蔚章繼和春搜吟此時我亦閉門坐一日風光三處心<lb/>
<pb n="KR4c0070_WYG_012-7a"/>
<hi>雲夫蔚章同年及第時予與蔚章同在翰林</hi>
　　　東墟晚歇<hi>時退居渭村</hi>
凉風冷露蕭索天黄蒿紫菊荒凉田遶冢秋花少顔色<lb/>
細蟲小蝶飛翻翻中有騰騰獨行者手拄漁竿不騎馬<lb/>
晚從南澗釣魚囘歇此墟中白楊下褐衣半故白髪新<lb/>
人逢知我是何人誰言渭浦棲遲客曾作甘泉侍從臣<lb/>
　　　客中月<lb/>
客從江南來來時月上弦悠悠行旅中三見清光圓曉<lb/>
<pb n="KR4c0070_WYG_012-7b"/>
隨殘月行夕與新月宿誰謂月無情千里逺相逐朝發<lb/>
渭水橋暮入長安陌不知今夜月又作誰家客<lb/>
　　　挽歌詞<lb/>
丹旐何飛揚素驂亦悲鳴晨光照閭巷轜車儼欲行蕭<lb/>
條九月天晚出洛陽城<hi>一作哀挽出重城</hi>借問送者誰妻子與<lb/>
弟兄蒼蒼古原上峨峨開新塋含酸一慟哭異口同哀<lb/>
聲舊壠轉蕪絶新墳日羅列春風秋草<hi>一作草緑</hi>北邙山此<lb/>
地年年生死别<lb/>
<pb n="KR4c0070_WYG_012-8a"/>
　　　長相思<lb/>
九月西風興月冷露華凝思君秋夜長一夜魂九升二<lb/>
月東風來草拆花心開思君春日遲一日腸九廻妾住<lb/>
洛橋北君住洛橋南十五即相識今年二十三有如女<lb/>
蘿草生在松之側蔓短枝苦髙縈㢠廻上不得人言人有<lb/>
願願至天必成願作逺方獸步步比肩行願作深山木<lb/>
枝枝連理生<lb/>
　　　山鷓鴣<lb/>
<pb n="KR4c0070_WYG_012-8b"/>
山鷓鴣朝朝暮暮啼復啼啼時露白風凄凄黄茅崗頭<lb/>
秋日晩苦竹嶺下寒月低畬田有粟何不啄石楠有枝<lb/>
何不棲迢迢不緩復不急樓上舟中聲闇入夢鄉遷客<lb/>
展轉卧抱兒寡婦彷徨立山鷓鴣爾本此鄉鳥生不辭<lb/>
巢不别羣何苦聲聲啼到曉啼到曉唯能愁北人南人<lb/>
慣聞如不聞<lb/>
　　　放旅鴈<hi>元和十年冬作</hi>
九江十年冬大雪江水生冰樹枝折百鳥無食東西飛<lb/>
<pb n="KR4c0070_WYG_012-9a"/>
中有旅鴈聲最飢雪中啄草冰上宿翅冷騰空飛動遲<lb/>
江童持網捕將去手攜入市生賣之我本北人今譴謫<lb/>
人鳥雖殊同是客見此客鳥傷客人贖汝放汝飛入雲<lb/>
鴈鴈汝飛向何處第一莫飛西北去淮西有賊討未平<lb/>
百萬甲兵久屯聚官軍賊軍相守老食盡兵窮將及汝<lb/>
健兒飢餓射汝喫拔汝翅翎為箭羽<lb/>
　　　送春歸<hi>元和十一年三月三十日作</hi>
送春歸三月盡日日暮時去年杏園花飛御溝緑何處<lb/>
<pb n="KR4c0070_WYG_012-9b"/>
送春曲江曲今年杜鵑花落子規啼送春何處西江西<lb/>
帝城送春猶怏怏天涯送春能不加惆悵莫惆悵送春<lb/>
人冗員無替五年罷應須凖擬再送潯陽春五年炎凉<lb/>
凡十變又知此身健不健好送今年江上春明年未死<lb/>
還相見<lb/>
　　　山石榴寄元九<lb/>
山石榴一名山躑躅一名杜鵑花杜鵑啼時花撲撲九<lb/>
江三月杜鵑來一聲催得一枝開江城上佐閒無事山<lb/>
<pb n="KR4c0070_WYG_012-10a"/>
下斸得㕔前栽爛熳一欄十八樹根株有數花無數千<lb/>
房萬葉一時新嫩紫殷紅鮮麴塵淚痕裛損臙脂臉剪<lb/>
刀裁破紅綃巾謫仙初墮愁在世姹女新嫁嬌泥<hi>去聲</hi>春<lb/>
日射血珠將滴地風翻火燄欲燒人閒折兩枝持在手<lb/>
細看不似人間有花中此物是西施芙蓉芍藥皆嫫母<lb/>
竒芳絶豔别者誰通州遷客元拾遺拾遺初貶江陵去<lb/>
去時正值青春暮商山秦嶺愁殺人山石榴花紅夾路<lb/>
題詩報我何所云苦云色似石榴裙當時叢畔唯思我<lb/>
<pb n="KR4c0070_WYG_012-10b"/>
今日欄前只憶君憶君不見坐銷落日西風起紅紛紛<lb/>
　　　畫竹歌<hi>并引</hi>
　協律郎蕭悅善畫竹舉時無倫蕭亦甚自秘重有終<lb/>
　嵗求其一竿一枝而不得者知予天與好事忽寫一<lb/>
　十五竿惠然見投予厚其意髙其藝無以答貺作歌<lb/>
　以報之凡一百八十六字云<lb/>
植物之中竹難寫古今雖畫無似者蕭郎下筆獨逼真<lb/>
丹青以來唯一人人畫竹身肥擁腫蕭畫莖瘦節節竦<lb/>
<pb n="KR4c0070_WYG_012-11a"/>
人畫竹梢死羸垂蕭畫枝活葉葉動不根而生從意生<lb/>
不笋而成由筆成野塘水邊碕岸側森森兩叢十五莖<lb/>
嬋娟不失筠粉態蕭颯盡得風煙情舉頭忽看不似畫<lb/>
低耳靜聽疑有聲西叢七莖勁而健省向天竺寺前石<lb/>
上見東叢八莖疎且寒憶曽湘妃廟裏雨中看幽姿逺<lb/>
思少人别與君相顧空長歎蕭郎蕭郎老可惜手顫<hi>一作</hi>
<hi>戰</hi>眼昏頭雪色自言便是絶筆時從今此竹尤難得<lb/>
　　　真孃墓<hi>墓在虎邱寺</hi>
<pb n="KR4c0070_WYG_012-11b"/>
真孃墓虎邱道不識真孃鏡中面唯見真孃墓頭草霜<lb/>
摧桃李風折蓮真孃死時猶少年脂膚荑手不牢固世<lb/>
間尤物難留連難留連易銷歇塞北花江南雪<lb/>
　　　長恨歌<lb/>
　　　　<hi>長恨歌傳開元中泰階平四海無事𤣥宗在位嵗久倦于旴食宵衣政無小大始委于右</hi>
　　　　<hi>丞相深居遊宴以聲色自娛先是元獻皇后武淑妃皆有寵相次即世宫中雖良家子千</hi>
　　　　<hi>數無可恱目者上心忽忽不樂時每嵗十月駕幸華清宫内外命婦熠燿景從浴日餘波</hi>
　　　　<hi>賜以湯沐春風靈液淡蕩其間上心油然若有顧遇左右前後粉色如土詔髙力士潛搜</hi>
<pb n="KR4c0070_WYG_012-12a"/>
　　　　<hi>外宫得𢎞農楊𤣥琰女于夀邸既笄矣鬒髪膩理纎穠中度舉止閑冶如漢武帝李夫人</hi>
　　　　<hi>别疏湯泉詔賜澡瑩既出水體弱力㣲若不任羅綺光彩煥發轉動照人上甚恱進見之</hi>
　　　　<hi>日奏霓裳羽衣曲以導之定情之夕授金釵鈿合以固之又命戴步揺垂金璫明年冊為</hi>
　　　　<hi>貴妃半后服用繇是冶其容敏其詞婉孌萬態以中上意上益嬖焉時省風九州泥金五</hi>
　　　　<hi>岳驪山雪夜上陽春朝輿上行同室宴專席寢專房雖有三夫人九嬪二十七世婦八十</hi>
　　　　<hi>一御妻暨後宫才人樂府妓女使天子無顧盻意自是六宫無復進幸者非徒殊豔尤態</hi>
　　　　<hi>致是葢才智明慧善巧便佞先意希㫖有不可形容者叔父昆弟皆列在清貫爵為通侯</hi>
　　　　<hi>姊妹封國夫人富埒王室車服邸第與大長公主侔而恩澤勢力則又過之出入禁門不</hi>
<pb n="KR4c0070_WYG_012-12b"/>
　　　　<hi>問京師長吏為側目故當時謡誄有云生女勿悲酸生男勿喜歡又曰男不封侯女作妃</hi>
　　　　<hi>看女却為門上楣其人心羨慕如此天寶末兄國忠盜丞相位愚弄國柄及安禄山引兵</hi>
　　　　<hi>向闕以討楊氏為辭潼關不守翠華南幸出咸陽道次馬嵬亭六軍徘徊持㦸不進從官</hi>
　　　　<hi>郎吏伏上馬前請誅以謝天下國忠奉氂纓盤水死於道周左右之意未快上問之當時</hi>
　　　　<hi>敢言者請以貴妃塞天下怒上知不免而不忍見其死反袂掩面使牽之而去蒼黄展轉</hi>
　　　　<hi>竟就絶於尺組之下既而𤣥宗狩成都肅宗受禪靈武明年大兇歸元大駕還都尊𤣥宗</hi>
　　　　<hi>為太上皇就養南宫遷于西内時移事去樂盡悲來每至春之日冬之夜池蓮夏開宫槐</hi>
　　　　<hi>秋落梨園弟子玉琯發音聞霓裳羽衣一聲則天顔不怡左右歔欷三載一意其念不衰</hi>
<pb n="KR4c0070_WYG_012-13a"/>
　　　　<hi>求之夢魂杳不能得適有道士自蜀來知上皇心念楊妃如是自言有李少君之術𤣥宗</hi>
　　　　<hi>大喜命致其神方士乃竭其術以索之不至又能遊神馭氣出天界没地府以求之不見</hi>
　　　　<hi>又旁求四虚上下東極大海跨蓬壺見最髙仙山上多樓闕西廂下有洞户東向闔其門</hi>
　　　　<hi>署曰玉妃太真院方士抽簪扣扉有雙童女出應門方士造次未及言而雙鬟復入俄有</hi>
　　　　<hi>碧衣侍女又至詰其所從方士因稱唐天子使者且致其命碧衣云玉妃方寢請少待之</hi>
　　　　<hi>于時雲海沉沉洞天日晚瓊户重闔悄然無聲方士屛息斂足拱手門下久之而碧衣延</hi>
　　　　<hi>入且曰玉妃出見一人冠金蓮披紫綃珮紅玉曵鳯舄左右侍者七八人揖方士問皇帝</hi>
　　　　<hi>安否次問天寶十四年巳還事言訖憫黙指碧衣取金釵鈿合各拆其半授使者曰為謝</hi>
<pb n="KR4c0070_WYG_012-13b"/>
　　　　<hi>太上皇謹獻是物尋舊好也方士受辭與信將行色有不足玉妃固徵其意復前跪致詞</hi>
　　　　<hi>請當時一事不為他人聞者騐於太上皇不然恐鈿合金釵負新垣平之詐也玉妃茫然</hi>
　　　　<hi>退立若有所思徐而言之曰昔天寶十載侍輦避暑驪山宫秋七月牽牛織女相見之夕</hi>
　　　　<hi>秦人風俗是夜張錦繡陳飲食樹𤓰果焚香于庭號為乞巧宫掖間尤尚之夜殆半休侍</hi>
　　　　<hi>衞於東西廂獨侍上上凭肩而立因仰天感牛女事密相誓心願世世為夫婦言畢執手</hi>
　　　　<hi>各嗚咽此獨君王知之耳因自悲曰由此一念又不得居此復墮下界且結後縁或為天</hi>
　　　　<hi>或為人決再相見好合如舊因言太上皇亦不乆人間幸唯自安無自苦耳使者還奏太</hi>
　　　　<hi>上皇皇心震悼日日不豫其年夏四月南宫晏駕元和元年冬十二月太原白樂天自校</hi>
<pb n="KR4c0070_WYG_012-14a"/>
　　　　<hi>書郎尉于盭厔鴻與琅邪王質夫家于是邑暇日相攜遊仙遊寺話及此事相與感歎質</hi>
　　　　<hi>夫舉酒于樂天前曰夫希代之事非遇出世之才潤色之則與時消没不聞于世樂天深</hi>
　　　　<hi>於詩多於情者也試為歌之如何樂天因為長恨歌意者不但感其事亦欲徵尤物窒亂</hi>
　　　　<hi>階垂于將來也歌既成使鴻傳焉世所不聞者予非開元遺民不得知世所知者有𤣥宗</hi>
　　　　<hi>本紀在今但傳長恨歌云爾前進士陳鴻撰</hi>
漢皇重色思傾國御宇多年求不得楊家有女初長成<lb/>
養在深閨人未識天生麗質難自棄一朝選在君王側<lb/>
廻眸一笑百媚生六宫粉黛無顔色春寒賜浴華清池<lb/>
<pb n="KR4c0070_WYG_012-14b"/>
温泉水滑洗凝脂侍兒扶起嬌無力始是新承恩澤時<lb/>
雲鬢花顔<hi>一作冠</hi>金步揺芙蓉帳暖度春宵<hi>一作帳裏暖春宵</hi>春<lb/>
宵苦短日髙起從此君王不早朝承歡侍宴<hi>一作寢</hi>無閒<lb/>
暇春從春遊夜專夜後<hi>一作漢</hi>宫佳麗三千人三千寵愛<lb/>
在一身金屋籹成嬌侍夜玉樓宴罷醉和春姊妹弟兄<lb/>
皆列土可憐光彩生門户遂令天下父母心不重生男<lb/>
重生女驪宫髙處入青雲仙樂風飄處處聞緩歌慢舞<lb/>
凝絲竹盡日君王看<hi>一作聽</hi>不足漁陽鞞鼓動地來驚破<lb/>
<pb n="KR4c0070_WYG_012-15a"/>
霓裳羽衣曲九重城闕煙塵生千乘萬騎西南行翠華<lb/>
揺揺行復止西出都門百餘里六軍不發無奈何宛轉<lb/>
蛾睂馬前死花鈿委地無人收翠翹金雀玉搔頭君王<lb/>
掩面救不得囘看血淚相和流黄埃散漫風蕭索雲棧<lb/>
縈紆登劒閣峨嵋山下少人行旌旗無光日色薄蜀江<lb/>
水碧蜀山青聖主朝朝暮暮情行宫見月傷心色夜雨<lb/>
聞鈴腸斷聲天旋日轉廻龍馭到此躊躇不能去馬嵬<lb/>
坡下泥<hi>一作塵</hi>土中不見玉顔空死處君臣相顧盡沾衣<lb/>
<pb n="KR4c0070_WYG_012-15b"/>
東望都門信馬歸歸來池苑皆依舊太液芙蓉未央栁<lb/>
芙蓉如面栁如眉對此如何不淚垂春風桃李花開日<lb/>
<hi>一作夜</hi>秋雨梧桐葉落時西宫南内多秋草落葉滿堦紅<lb/>
不掃梨園弟子白髪新椒房阿監青娥老夕殿螢飛思<lb/>
悄然孤<hi>一作秋</hi>燈挑盡未成眠遲遲鐘鼓初長夜耿耿星<lb/>
河欲曙天鴛鴦瓦冷霜華重翡翠衾寒誰與共<hi>一作舊枕故衾</hi>
<hi>誰與共</hi>悠悠生死别經年魂魄不曾來入夢臨卭道士鴻<lb/>
都客能以精誠致魂魄為感君王展轉思<hi>一作恩</hi>遂教方<lb/>
<pb n="KR4c0070_WYG_012-16a"/>
士殷勤覔排雲馭氣奔如電升天入地求之遍上窮碧<lb/>
落下黄泉兩處茫茫皆不見忽聞海上有仙山山在虛<lb/>
無縹緲間樓閣<hi>一作殿</hi>玲瓏五雲起其中綽約多仙子中<lb/>
有一人字太真<hi>一作字玉真又作名玉妃</hi>雪膚花貌參差是金闕西<lb/>
廂叩玉扃轉教小玉報雙成聞道漢家天子使九華帳<lb/>
裏夢魂驚攬衣推枕起徘徊珠箔銀鉤迤邐開雲髻半<lb/>
偏新睡覺花冠不整下堂來風吹仙袂飄飄舉猶似霓<lb/>
裳羽衣舞玉容寂寞淚闌干梨花一枝春帶雨含情凝<lb/>
<pb n="KR4c0070_WYG_012-16b"/>
涕<hi>一作睇</hi>謝君王一别音容兩𣺌茫昭陽殿裏恩愛絶蓬<lb/>
萊宫中日月長囘頭下望人寰處不見長安見塵霧唯<lb/>
將<hi>一作空持</hi>舊物表深情鈿合金釵寄將去釵留一股合一<lb/>
扇釵擘黄金合分鈿但教心似金鈿堅天上人間㑹相<lb/>
見臨别殷勤重寄詞詞中有誓兩心知七月七日長生<lb/>
殿夜半無人私語時在天願作比翼鳥在地願為連理<lb/>
枝天長地久有時盡此恨綿綿無盡期<lb/>
　<hi>隱居詩話云唐人詠馬嵬事多矣世所稱白居易六軍不發無奈何宛轉蛾眉馬前死此乃歌詠禄山能</hi>
<pb n="KR4c0070_WYG_012-17a"/>
　<hi>使官軍叛逼追明皇不得已而誅楊妃也豈特不曉文章體裁而造語蠢拙抑亦失臣下事君之禮老杜</hi>
　<hi>則不然其北征詩曰不聞夏殷衰中自誅褒妲乃見明皇鑒夏商之敗畏天悔禍賜妃子以死官軍何與</hi>
　<hi>焉立名按此論為推尊少陵則可若以此貶樂天則不可論詩須相題長恨歌本與陳鴻王質夫話楊妃</hi>
　<hi>始終而作猶慮詩有未詳陳鴻又作長恨歌傳所謂不特感其事亦欲懲尤物窒亂階垂于將來也自與</hi>
　<hi>北征詩不同若諱馬嵬事實則長恨二字便無著落矣讀書全不理㑹作詩本末而執片詞肆議古人巳</hi>
　<hi>屬大過至謂歌詠禄山能使官軍云云則尤近乎鍛鍊矣宋人多文字吹求之禍皆釀于此等議論若唐</hi>
　<hi>人作詩本無所謂忌諱忠厚之風自可慕也然陳傳中敘貴妃進于夀邸而白詩諱之但云楊家有女初</hi>
　<hi>長成養在深閨人未識天生麗質難自棄一朝選在君王側安得謂樂天不知文章大體耶倘有祖其謬</hi>
<pb n="KR4c0070_WYG_012-17b"/>
　<hi>以羅織少陵者必將以少陵憶昔詩張后不樂天子忙句為失以臣事君之禮百官跣足隨天王句為歌</hi>
　<hi>詠吐蕃追逼代宗又豈通論乎</hi>
　　　婦人苦<lb/>
蟬鬢加意梳蛾睂用心掃幾度曉籹成君看不言好妾<lb/>
身重同穴君意輕偕老惆悵去年來心知未能道今朝<lb/>
一開口語少意何深願引他時事移君此日心人言夫<lb/>
婦親義合如一身及至死生際何曾苦樂均婦人一䘮<lb/>
夫終身守孤孑有如林中竹忽被風吹折一折不重生<lb/>
<pb n="KR4c0070_WYG_012-18a"/>
枯死猶抱節男兒若䘮婦能不暫傷情應似門前栁逢<lb/>
春易發榮風吹一枝折還有一枝生為君委曲言願君<lb/>
再三聽須知婦人苦從此莫相輕<lb/>
　　　長安道<lb/>
花枝缺處青樓開豔歌一曲酒一盃美人勸我急行樂<lb/>
自古朱顔不再來君不見外州官客長安道一廻來時<lb/>
一㢠廻老<lb/>
　<hi>立名按文苑英華末二句作外州客長安道一廻來一㢠廻老去二字亦甚佳</hi>
<pb n="KR4c0070_WYG_012-18b"/>
　　　潛别離<lb/>
不得哭潛别離不得語暗相思兩心之外無人知深籠<lb/>
夜鏁獨棲鳥利劒春斷連理枝河水雖濁有清日烏頭<lb/>
雖黑有白時唯有潛離與暗别彼此甘心無後期<lb/>
　　　隔浦蓮<lb/>
隔浦愛紅蓮昨日看猶在夜來風吹落只得一囘採花<lb/>
開雖有明年期復愁明年還暫時<lb/>
　　　寒食野望吟<lb/>
<pb n="KR4c0070_WYG_012-19a"/>
邱墟郭門外寒食誰家哭風吹曠野紙錢飛古墓纍纍<lb/>
春草緑棠梨花映白楊樹盡是死生離别處冥漠重泉<lb/>
哭不聞蕭蕭暮雨人歸去<lb/>
　　　琵琶引<hi>并序</hi>
　元和十年予左遷九江郡司馬明年秋送客湓浦口<lb/>
　聞舟中夜彈琵琶者聽其音錚錚然有京都<hi>一作邑</hi>聲<lb/>
　問其人本長安倡女嘗學琵琶於穆曹二善才年長<lb/>
　色衰委身為賈人婦遂命酒使快彈數曲曲罷憫黙<lb/>
<pb n="KR4c0070_WYG_012-19b"/>
　自敘少小時歡樂事今漂淪憔悴轉徙於江湖間予<lb/>
　出官二年恬然自安感斯人言是夕始覺有遷謫意<lb/>
　因為長句歌以贈之凡六百一十二言命曰琵琶行<lb/>
潯陽江頭夜送客楓葉荻花秋瑟瑟主人下馬客在船<lb/>
舉酒欲飲無管絃醉不成歡慘將别别時茫茫江浸月<lb/>
忽聞水上琵琶聲主人忘歸客不發尋聲暗問彈者誰<lb/>
琵琶聲停欲語遲移船相近邀相見添酒囘燈重開宴<lb/>
千呼萬喚始出來猶抱<hi>一作把</hi>琵琶半遮面轉軸撥絃三<lb/>
<pb n="KR4c0070_WYG_012-20a"/>
兩聲未成曲調先有情絃絃掩抑聲聲思似訴平生不<lb/>
得志<hi>一作意</hi>低睂信手續續彈說盡心中無限事輕攏慢<lb/>
撚抹復挑初為霓裳後六么<hi>一作緑腰</hi>大絃嘈嘈如急雨小<lb/>
絃切切如私語嘈嘈切切錯雜彈大珠小珠落玉盤間<lb/>
關鶯語花底滑幽咽泉流水<hi>一作氷</hi>下灘<hi>一作難</hi>水泉冷澀<lb/>
絃疑絶疑絶不通聲暫歇别有幽情暗恨生此時無聲<lb/>
勝有聲銀瓶乍破水漿迸鐵騎突出刀槍鳴曲終收撥<lb/>
當心畫四絃一聲如裂帛東船西舫悄無言唯見江心<lb/>
<pb n="KR4c0070_WYG_012-20b"/>
秋月白沉吟放撥插絃中整頓衣裳起歛容自言本是<lb/>
京城女家在蝦蟇陵下住十三學得琵琶成名屬敎坊<lb/>
第一部曲罷曾敎善才伏籹成每被秋孃妬五陵年少<lb/>
爭纒頭一曲紅綃不知數鈿頭雲箆擊節碎血色羅裙<lb/>
翻酒汚今年歡笑復明年秋月春風等閒度弟走從軍<lb/>
阿姨死暮去朝來顔色故門前冷落鞍馬稀老大嫁作<lb/>
商人婦商人重利輕别離前年浮梁買茶去去來江口<lb/>
守空船遶船月明江水寒夜深忽夢少年事夢啼籹淚<lb/>
<pb n="KR4c0070_WYG_012-21a"/>
紅闌干<hi>一作啼籹淚落紅闌干</hi>我聞琵琶已歎息又聞此語重唧<lb/>
唧同是天涯淪落人相逢何必曾相識我從去年辭<hi>一作</hi>
<hi>離</hi>帝京謫居卧病潯陽城潯陽地僻<hi>一作小處</hi>無音樂終嵗<lb/>
不聞絲竹聲住近湓江地低濕黄蘆苦竹遶宅生其間<lb/>
旦暮聞何物杜鵑啼血猿哀鳴春江花朝秋月夜往往<lb/>
取酒還獨傾豈無山歌與村笛嘔啞嘲<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>難為聽今夜<lb/>
聞君琵琶語如聽仙樂耳暫明莫辭更坐彈一曲為君<lb/>
翻作琵琶行感我此言良久立却坐促絃絃轉急凄凄<lb/>
<pb n="KR4c0070_WYG_012-21b"/>
不似向前聲滿座重聞皆掩泣座<hi>一作就</hi>中泣下<hi>一作淚</hi>誰<lb/>
最多江州司馬青衫濕<lb/>
　<hi>立名按容齋五筆白公琵琶行讀者但羨其風致敬其詞章至形於樂府詠歌之不足遂以謂真為長安</hi>
　<hi>故倡而作不知直欲攄寫天涯淪落之恨爾東坡謫黄州賦定惠院海棠詩有陋邦何處得此花無乃好</hi>
　<hi>事移西蜀天涯流落俱可念為飲一尊歌此曲其意亦爾也</hi>
　　　簡簡吟<lb/>
蘇家小女名簡簡芙蓉花腮栁葉眼十一把鏡學㸃籹<lb/>
十二抽針能繡裳十三行坐事調品不肯迷頭白地藏<lb/>
<pb n="KR4c0070_WYG_012-22a"/>
玲瓏雲髻生菜様飄飄風袖薔薇香殊姿異態不可狀<lb/>
忽忽轉動如有光二月繁霜殺桃李明年欲嫁今年死<lb/>
丈人阿母忽悲啼此女不是凡夫妻恐是天仙謫人世<lb/>
只合人間十三嵗大都好物不堅牢彩雲易散琉璃脆<lb/>
　　　花非花<lb/>
花非花霧非霧夜半來天明去來如春夢幾多時去似<lb/>
朝雲無覔處<lb/>
　　　醉後狂言酬贈蕭殷二協律<lb/>
<pb n="KR4c0070_WYG_012-22b"/>
餘杭邑客多覊貧其間甚者蕭與殷天寒身上猶衣葛<lb/>
日髙甑中未拂塵江城山寺十一月北風吹沙雪紛紛<lb/>
賔客不見綈袍惠黎庶未沾襦袴恩此時太守自慚媿<lb/>
重衣複衾有餘温因命染人與針女先製兩裘贈二君<lb/>
吳綿細軟桂布密柔如狐腋白似雲勞將詩書投贈我<lb/>
如此小惠何足論我有大裘君未見寛廣和暖如陽春<lb/>
此裘非繒亦非纊裁以法度絮以仁刀尺鈍拙製未畢<lb/>
出亦不獨裹一身若令在郡得五考與君展覆杭州人<lb/>
<pb n="KR4c0070_WYG_012-23a"/>
　<hi>立名按今本此下有贈商玲瓏醉歌一首乃長慶三年詩正入後集說見本詩下又自十三巻至二十巻</hi>
　<hi>今本皆作律詩而古調歌行雜體之誤收往往而有悉為摘出未敢以臆見穿鑿分列諷諭閑適感傷各</hi>
　<hi>巻但附雜體巻末仍各詳原次某巻以存其舊</hi>
　　　夜哭李夷道<hi>以下十三巻内並未應舉時作</hi>
逝者絶影響空庭朝復昏家人哀臨畢夜鏁壽堂門無<lb/>
妻無子何人葬空見銘旌向月翻<lb/>
　　　病中作<hi>時年十八</hi>
久為勞生事不學攝生道年少巳多病此身豈堪老<lb/>
<pb n="KR4c0070_WYG_012-23b"/>
　<hi>立名按容齋隨筆今人富貴中作不如意語少壯時作哀病語詩家往往以為䜟白公十八嵗病中作如</hi>
　<hi>此而夀至七十五則詩䜟之說不盡然也</hi>
　　　秋江晚泊<lb/>
扁舟泊雲島倚棹念鄉國四望不見人煙江澹秋色客<lb/>
心貧易動日入愁未息<lb/>
　　　寒食卧病<lb/>
病逢佳節長歎息春雨濛濛榆栁色羸坐全非舊日容<lb/>
扶行半是他人力諠諠里巷蹋青歸笑閉柴門度寒日<lb/>
<pb n="KR4c0070_WYG_012-24a"/>
　　　寒食月夜<lb/>
風香露重梨花濕草舍無煙<hi>一作燈</hi>愁未入南鄰北<hi>一作井</hi>
里歌吹時獨倚柴門月中立<lb/>
　　　長安早春旅懷<lb/>
軒車歌吹諠都邑中有一人向隅立夜深明月巻簾愁<lb/>
日暮青山望鄉泣風吹新緑草芽拆雨灑輕黄栁條濕<lb/>
此生知負少年春不展愁眉欲三十<lb/>
　　　晩秋夜<hi>以下十四巻内</hi>
<pb n="KR4c0070_WYG_012-24b"/>
碧空溶溶月華靜月裏愁人弔孤影花開殘菊傍踈籬<lb/>
葉下衰桐落寒井塞鴻飛急覺秋盡鄰雞鳴遲知夜永<lb/>
凝情不語空所思風吹白露衣裳冷<lb/>
　　　和錢員外早冬翫禁中新菊<lb/>
禁署寒氣遲孟冬菊初拆新黄間繁緑爛若金照碧仙<lb/>
郎小隱日心似陶彭澤秋憐潭上看日慣籬邊摘今來<lb/>
此地賞野意潛自適金馬門内花玉山峰下客寒芳引<lb/>
清句吟翫煙景夕賜酒色偏宜握蘭香不敵淒淒百卉<lb/>
<pb n="KR4c0070_WYG_012-25a"/>
死嵗晩氷霜積唯有此花開<hi>一作有此花開時</hi>殷勤助君惜<hi>錢嘗</hi>
<hi>居藍田山下故云</hi>
　　　贈别宣上人<lb/>
上人處世界清淨何所似似彼白蓮花在水不著水性<lb/>
真悟泡幻行潔離塵滓修道來幾時身心俱到此嗟予<lb/>
牽世網不得長依止離念與碧雲秋來朝夕起<lb/>
　　　和夢遊春詩一百韻<hi>并序</hi>
　微之既到江陵又以夢遊春詩七十韻寄予且題其<lb/>
<pb n="KR4c0070_WYG_012-25b"/>
　序曰斯言也不可使不知吾者知知吾者亦不可使<lb/>
　不知樂天知吾也吾不敢不使吾子知予辱斯言三<lb/>
　復其㫖大抵悔既往而悟將來也然予以為苟不悔<lb/>
　不悟則已若悔於此則宜悟於彼也反於彼而悟於<lb/>
　妄則宜歸於真也况與足下外服儒風内宗梵行者<lb/>
　有日矣而今而後非覺路之返也非空門之歸也將<lb/>
　安反乎將安歸乎今所和者其章㫖卒歸於此夫感<lb/>
　不甚則悔不熟感不至則悟不深故廣足下七十韻<lb/>
<pb n="KR4c0070_WYG_012-26a"/>
　為一百韻重為足下陳夢遊之中所以甚感者敘婚<lb/>
　仕之際所以至感者欲使曲盡其妄周知其非然後<lb/>
　返乎真歸乎實亦猶法華經序火宅偈化城維摩經<lb/>
　入媱舍過酒肆之義也微之微之予斯文也尤不可<lb/>
　使不知吾者知幸藏之云爾<lb/>
昔君夢遊春夢遊仙山曲怳若有所遇似愜平生欲因<lb/>
尋菖蒲水漸入桃花谷到一紅樓家愛之看不足池流<lb/>
渡清泚草嫩蹋緑蓐門栁闇全低簷櫻紅半熟轉行深<lb/>
<pb n="KR4c0070_WYG_012-26b"/>
深院過盡重重屋烏龍卧不驚青鳥飛相逐漸聞玉珮<lb/>
響始辨珠履躅遥見窻下人娉婷十五六霞光抱明月<lb/>
蓮豔開初旭縹緲雲雨仙氛氲蘭麝馥風流薄梳洗時<lb/>
世寛籹束袖輭異文綾裾輕單絲縠裙腰銀線壓梳掌<lb/>
金筐蹙帶纈紫蒲萄袴花紅石竹凝情都未語付意微<lb/>
相矚眉斂逺山青鬟低片雲緑帳牽翡翠帶被解鴛鴦<lb/>
襆秀色似堪飱穠華如可掬半巻錦頭席斜鋪繡腰褥<lb/>
朱唇素指匀粉汗紅綿撲心驚睡易覺夢斷魂難續籠<lb/>
<pb n="KR4c0070_WYG_012-27a"/>
委獨棲禽劒分連理木存誠期有感誓志貞無黷京洛<lb/>
八九春未曾花裏宿壯年徒自棄佳會應無復鸞歌不<lb/>
重聞鳯兆從兹卜韋門女清貴裴氏甥賢淑羅扇夾花<lb/>
燈金鞍攢繡轂既傾南國貌遂坦東床腹劉阮心漸忘<lb/>
潘楊意方睦新修履信第初食尚書禄九醖備聖賢八<lb/>
珍窮水陸秦家重蕭史彦輔憐衞叔朝饌饋獨盤夜醪<lb/>
傾百斛親賔盛輝赫妓樂紛曄煜宿醉纔解醒朝歡俄<lb/>
枕麴飲過君子爭令甚將軍酷酩酊歌鷓鴣顛狂舞鴝<lb/>
<pb n="KR4c0070_WYG_012-27b"/>
鵒月流春夜短日下秋天速謝傅隙過駒<hi>一作奔光</hi>蕭娘風<lb/>
送<hi>一作過</hi>燭全凋蕣花折半死梧桐秃闇鏡對孤鸞哀絃<lb/>
留寡鵠凄凄隔幽顯冉冉移寒燠萬事此時休百身何<lb/>
處贖提攜小兒女將領舊姻族再入朱門行一傍青樓<lb/>
哭櫪空無廐馬水涸失池鶩揺落廢井梧荒凉故籬菊<lb/>
莓苔上几閣塵土生琴筑舞榭綴蠨蛸歌梁聚蝙蝠嫁<lb/>
分紅粉妾賣散蒼頭僕門客思徬徨家人泣咿噢心期<lb/>
正蕭索宦序仍拘跼懷䇿入崤函驅車辭郟鄏逢時念<lb/>
<pb n="KR4c0070_WYG_012-28a"/>
既濟聚學思大畜端詳筮仕蓍磨拭穿楊鏃始從讐校<lb/>
職首中賢良目一拔侍瑶墀再升紆繡服誓酬君王寵<lb/>
願使朝廷肅密勿奏封章清明操憲牘鷹韝中病下豸<lb/>
角當邪觸糾繆盡<hi>一作靜</hi>東周申寃動南蜀危言詆閽寺<lb/>
直氣忤鈞軸不忍曲作鈎乍能折為玉捫心無媿畏騰<lb/>
口有謗讟只要明是非何曾虞禍福車摧太行路劒落<lb/>
酆城獄襄漢問修途荆蠻指殊俗謫為江府掾遣事荆<lb/>
州牧趨走謁麾幢喧煩視鞭朴簿書常自領縲囚每親<lb/>
<pb n="KR4c0070_WYG_012-28b"/>
鞠竟日坐官曹經旬曠休沐宅荒渚宫草馬瘦畬田粟<lb/>
薄俸等涓毫微官同桎梏月中照形影天際辭骨肉鶴<lb/>
病翅羽垂獸窮爪牙縮行看鬢間白誰勸杯中緑時傷<lb/>
大野麟命問長沙鵩夏梅山雨漬秋瘴海<hi>一作江</hi>雲毒巴<lb/>
水白茫茫楚山青簇簇吟君七十韻是我心所蓄既去<lb/>
誠莫追將來幸前朂欲除憂惱病當取禪經讀須悟事<lb/>
皆空無令念將屬請思遊春夢此夢何閃倐豔色即空<lb/>
花浮生乃焦穀良姻在嘉偶頃刻為單獨入仕欲榮身<lb/>
<pb n="KR4c0070_WYG_012-29a"/>
須臾成黜辱合者離之始樂兮憂所伏愁恨僧祗長歡<lb/>
榮刹那促覺悟因傍喻迷執由當局膏明誘闇蛾陽焱<lb/>
奔癡鹿貪為苦聚落愛是悲林麓水蕩無明波輪廻死<lb/>
生輻塵應甘露灑垢待醍醐浴障要智燈燒魔須慧刀<lb/>
戮外熏性易染内戰心難衂法句與心王期君日三復<lb/>
<hi>微之常以法句及心王頭陀經相示故申言以卒其志也</hi>
　　　秋晚<hi>十六巻内</hi>
籬菊花稀砌桐落樹隂離離日色薄單幕踈簾貧寂寞<lb/>
<pb n="KR4c0070_WYG_012-29b"/>
凉風冷露秋蕭索光隂流轉忽已晚顔色凋殘不如昨<lb/>
萊妻卧病月明時不搗寒衣空搗藥<lb/>
　　　謫居<lb/>
面瘦頭斑四十四逺謫江州為郡吏逢時棄置從不才<lb/>
未老衰羸為何事火燒寒澗松為燼霜降春林花委地<lb/>
遭時榮悴一時閒豈是昭昭上天意<lb/>
　　　偶然二首<lb/>
楚懷邪亂靈均直放棄合宜何惻惻漢文明聖賈生賢<lb/>
<pb n="KR4c0070_WYG_012-30a"/>
謫向長沙堪歎息人事多端何足怪天文至信猶差忒<lb/>
月離于畢合霶<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>有時不雨誰能測<lb/>
火發城頭魚水裏救火竭池魚失水乖龍藏在牛領中<lb/>
雷擊龍來牛枉死人道蓍神龜骨聖試卜魚牛那至此<lb/>
六十四卦七十鑽畢竟不能知所以<lb/>
　　　喜山石榴花開<hi>去年自廬山移來以下十八巻内</hi>
忠州州裏今日花廬山山頭去年樹已憐根損斬新栽<lb/>
還喜花開依舊數赤玉何人小琴軫紅纈誰家合羅袴<lb/>
<pb n="KR4c0070_WYG_012-30b"/>
但知爛熳恣情開莫怕南賔桃李妒<lb/>
　　　惻惻吟<lb/>
惻惻復惻惻逐臣返鄉國前事難重論少年不再得泥<lb/>
塗絳老頭斑白炎瘴靈均面黎黑六年不死却歸來道<lb/>
著姓名人不識<lb/>
　　　獨眠吟二首<lb/>
夜長無睡起階前寥落星河欲曙天十五年來明月夜<lb/>
何曾一夜不孤眠<lb/>
<pb n="KR4c0070_WYG_012-31a"/>
獨眠客夜夜可憐長寂寂就中今夜最愁人凉月清風<lb/>
滿床席<lb/>
　　　期不至<lb/>
紅燭清尊久延佇出門入門天欲曙星稀月落竟不來<lb/>
煙栁曨曨鵲飛去<lb/>
　　　代謝好答崔員外<hi>謝好妓也十九巻内</hi>
青娥小謝娘白髪老崔郎謾愛胸前雪其如頭上霜别<lb/>
後曹家碑背上思量好字斷君腸<lb/>
<pb n="KR4c0070_WYG_012-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　白香山詩集巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>白香山詩集巻三十三</head>
    <p>
<pb n="KR4c0070_WYG_033-1a"/>
欽定四庫全書<lb/>
　白香山詩集巻三十三　　　歙縣汪立名編<lb/>
　　後集三<hi>律詩凡八十首</hi>
　　　讀老子<lb/>
言者不如知者黙此語吾聞於老君若道老君是知者<lb/>
縁何自著五千文<lb/>
　　　讀莊子<lb/>
莊生齊物同歸一我道同中有不同遂性逍遥雖一致<lb/>
<pb n="KR4c0070_WYG_033-1b"/>
鸞凰終校勝蛇蟲<lb/>
　　　讀禪經<lb/>
須知諸相皆非相若住無餘却有餘言下忘言一時了<lb/>
夢中說夢兩重虚空花豈得兼求果陽燄如何更覓魚<lb/>
攝動是禪禪是動不禪不動即如如<lb/>
　<hi>立名按瀛奎律髓逰戲三昧不可以詩律拘佛語陽燄者謂逺地日光如見水然以對空花與夢幻泡影</hi>
　<hi>譬喻正同</hi>
　　　感興二首<lb/>
<pb n="KR4c0070_WYG_033-2a"/>
吉凶禍福有來由但要深知不要憂只見火光燒潤屋<lb/>
不聞風浪覆虚舟名為公器無多取利是身災合少求<lb/>
雖異匏𤓰難不食大都食足早宜休<lb/>
魚能深入寜憂釣鳥解髙飛豈觸羅熱處先爭炙手去<lb/>
悔時其柰噬臍何尊前誘得猩猩血幕上偷安燕燕窠<lb/>
我有一言君記取世間自取苦人多<lb/>
　　　問鶴<lb/>
烏鳶爭食雀爭窠獨立池邊風雪多盡日蹋氷翹一足<lb/>
<pb n="KR4c0070_WYG_033-2b"/>
不鳴不動意如何<lb/>
　　　代鶴荅<lb/>
鷹爪攖雞雞肋折鶻拳蹵鴈鴈頭垂何如斂翅水邊立<lb/>
飛上雲松棲穩枝<lb/>
　　　閒臥有所思二首<lb/>
向夕褰簾臥枕琴微涼入户起開襟偶因明月清風夜<lb/>
忽想遷臣逐客心何處投荒初恐懼誰人繞澤正悲吟<lb/>
始知洛下分司坐一日安閒直萬金<lb/>
<pb n="KR4c0070_WYG_033-3a"/>
權門要路是<hi>一作足</hi>身災散地閒居少禍胎今日憐君嶺<lb/>
南去當時笑我洛中來蟲全性命縁無毒木盡天年為<lb/>
不才大抵吉凶多自致李斯一去二疎廻<lb/>
　<hi>立名按此詩作於太和九年時李訓鄭注用事絲恩髪怨必報盡逐二李之黨徳裕既外貶注又素惡京</hi>
　<hi>兆尹楊虞卿搆貶䖍州宗閔論救亦坐貶公於楊本姻親史稱其惡縁黨人斥亟求分司東都故有當時</hi>
　<hi>笑我洛中來之句也權門要路及李斯等蓋指宗閔耳可見公不特不附宗閔亦并不私虞卿久已潔身</hi>
　<hi>於二黨之外矣晩年恬退遇人患難憫然歎息多見於詩如聞甘露之變之類要非幸人之禍也甘露之</hi>
　<hi>變在是年冬韻語陽秋樂天作八漸偈云苦既非真悲亦是假則世間悲歡人我必能忘情李徳裕於樂</hi>
<pb n="KR4c0070_WYG_033-3b"/>
　<hi>天不免有隙李貶崖州樂天作三絶快之其一篇云樂天嘗任蘇州日要勒須教用禮儀従此結成千萬</hi>
　<hi>恨今朝果中白家詩以唐史考之徳裕之貶在宣宗大中年樂天死已久非樂天之詩明矣按此三絶集</hi>
　<hi>中不載不知何人考正刪去其見諸小史者亦僅此一首晁子止云聞李崖州貶絶句其言淺俗似幸其</hi>
　<hi>禍敗者余固疑非樂天語及以編年考之崖州貶時樂天歿将踰年或曰浮屠某作也</hi>
　　　喜閒<lb/>
蕭灑伊嵩下優游黄綺間未曾一日悶已得六年閒魚<lb/>
鳥為徒侣煙霞是往還伴僧禪閉目迎客笑開顔興發<lb/>
宵遊寺慵時晝掩關夜來風月好悔不宿香山<lb/>
<pb n="KR4c0070_WYG_033-4a"/>
　　　詩酒琴人例多薄命予酷好三事雅當此科而<lb/>
　　　　所得已多為幸斯甚偶成狂詠聊寫媿懐<lb/>
愛琴愛酒愛詩客多賤多貧多苦辛中散歩兵終不貴<lb/>
孟郊張籍過於貧一之已歎闗於命三者何堪并在身<lb/>
只合飄零隨草木誰教凌厲出風塵榮名厚禄二千石<lb/>
樂飲閒逰三十春可得無厭時咄咄猶言薄命不如人<lb/>
　　　寄明州于駙馬使君三絶句<lb/>
有花有酒有笙歌其柰難逢親故何近海饒風春足雨<lb/>
<pb n="KR4c0070_WYG_033-4b"/>
白鬚太守悶時多<lb/>
平陽音樂隨都尉留滯三年在浙東吳越聲邪無法用<lb/>
莫教偷入管絃中<lb/>
何郎小妓歌喉好嚴老呼為一串珠<hi>嚴尚書與子駙馬詩云莫惜歌喉一</hi>
<hi>串珠</hi>海味腥鹹損聲氣聴看猶得斷腸無<lb/>
　　　閒臥<lb/>
薄食當齋戒散班同隠淪佛容為弟子天許作閒人唯<lb/>
置牀臨水都無物近身清風散髪臥兼不要紗巾<lb/>
<pb n="KR4c0070_WYG_033-5a"/>
　　　春早秋初因時即事兼寄浙東李侍郎<lb/>
春早秋初晝夜長可憐天氣好年光和風細動簾帷暖<lb/>
清露微凝枕簟涼窗下曉眠初減被池邊晩坐乍移牀<lb/>
閑從蕙草侵階緑靜任槐花滿地黄理曲管絃聞後院<lb/>
熨衣燈火映深房四時新景何人别遥憶多情李侍郎<lb/>
　　　新秋喜涼<lb/>
過得炎蒸月尤宜老病身衣裳朝不潤枕簟夜相親樓<lb/>
月纖纖早波風嫋嫋新光隂與時節先感是詩人<lb/>
<pb n="KR4c0070_WYG_033-5b"/>
　　　初夏閑吟兼呈韋賓客<lb/>
孟夏清和月東都閒散官體中無病痛眼下未飢寒世<lb/>
事聞常悶交游見即歡杯觴留客切妓樂取人寛雪鬢<lb/>
隨身老雲心著䖏安此中殊有味試說向君看<lb/>
　　　哭崔二十四常侍<hi>崔好酒放歌㤀懐生死知疾不起自為誌文</hi>
貂冠初别九重門馬鬛新封四尺墳薤露歌詞非白雪<lb/>
旌銘官爵是浮雲伯倫每置隨身鍤元亮先為自祭文<lb/>
莫道髙風無繼者一千年内有崔君<lb/>
<pb n="KR4c0070_WYG_033-6a"/>
　　　奉酬侍中夏中雨後逰城南荘見示八韻<lb/>
島樹間林巒雲收雨氣殘四山嵐色重五月水聲寒老<lb/>
鶴兩三隻新篁千萬竿化成天竺寺移得子陵灘心覺<lb/>
閒彌貴身縁健更歡帝將風后待人作謝公看甪里年<lb/>
雖老髙陽興未闌佳辰不見召爭免趁杯盤<hi>來詩云何䖏趁杯盤</hi>
　　　送兖州崔大夫駙馬赴鎮<lb/>
戚里誇為賢駙馬儒家認作好詩人魯侯不得辜風景<lb/>
沂水年年有暮春<lb/>
<pb n="KR4c0070_WYG_033-6b"/>
　　　少年問<lb/>
少年怪我問如何何事朝朝醉復歌號作樂天應不錯<lb/>
憂愁時少樂時多<lb/>
　　　問少年<lb/>
千首詩堆青玉案十分酒寫<hi>去聲</hi>白金盂囘頭却問諸年<lb/>
少作箇狂夫得了無<lb/>
　　　代琵琶弟子謝女師曹供奉寄新調弄譜<lb/>
琵琶師在九重城忽得書來喜且驚一紙展看非舊譜<lb/>
<pb n="KR4c0070_WYG_033-7a"/>
四絃翻出是新聲㽔賓掩抑嬌多怨散水玲瓏峭更清<lb/>
珠顆淚霑金捍撥紅妝弟子不勝情<hi>㽔賓散水皆新調名</hi>
　　　代林園戲贈<hi>裴侍中新修集賢宅成池館甚盛數往逰宴醉歸自戲耳</hi>
南院今秋遊宴少西坊近日往來頻假如宰相池亭好<lb/>
作客何如作主人<lb/>
　　　戲荅林園<lb/>
豈獨西坊來往頻偷閑處處作遊人衡門雖是棲遲地<lb/>
不可終朝鏁老身<lb/>
<pb n="KR4c0070_WYG_033-7b"/>
　　　重戲贈<lb/>
集賢池館從他盛履道林亭勿自輕往往歸來嫌窄小<lb/>
年年為主莫無情<lb/>
　　　重戲答<lb/>
小水低亭自可親大池髙館不闗身林園莫妒裴家好<lb/>
憎故憐新豈是人<lb/>
　　　早秋登天宫寺閣贈諸客<lb/>
天宫閣上醉蕭辰絲管閒聴酒慢巡為向涼風清景道<lb/>
<pb n="KR4c0070_WYG_033-8a"/>
今朝屬我兩三人<lb/>
　　　曉上天津閣閑望偶逢盧郎中張員外攜酒同<lb/>
　　　　傾<lb/>
上陽宫裏曉鐘後天津橋頭殘月前空濶境疑非下界<lb/>
飄颻身似在寥天星河隠映初生日樓閣葱籠半出煙<lb/>
此處相逢傾一琖始知地上有神仙<lb/>
　　　八月十五日夜同諸客翫月<lb/>
月好共傳唯此夜境閒皆道是東都嵩山表裏千重雪<lb/>
<pb n="KR4c0070_WYG_033-8b"/>
洛水髙低兩顆珠清景難逢宜愛惜白頭相勸强歡娱<lb/>
誠知亦有來年㑹保得晴明强健無<lb/>
　　　對晩開夜合花贈皇甫郎中<lb/>
移晚校一月花遲過半年紅開杪秋日翠合欲昬天白<lb/>
露滴未死涼風吹更鮮後時誰肯顧唯我與君憐<lb/>
　　　醉逰平泉<lb/>
狂歌箕踞酒尊前眼不看人面向天洛客最閒唯有我<lb/>
一年四度到平泉<lb/>
<pb n="KR4c0070_WYG_033-9a"/>
　　　題贈平泉韋徴君拾遺<lb/>
　　　　<hi>附薦韋楚狀伊闕山平泉處士韋楚右件人隠居樂道獨行善身斂跡市朝息機名利况</hi>
　　　　<hi>家傳簪組兄在班行而楚獨棲山卧雲練氣年絶粒滋味不接於口塵埃不染其心二十餘</hi>
　　　　<hi>不改其樂志齊箕潁節類顔原搢紳之間多所稱歎臣為尹正合具薦論雖飛鴻入𠖇自</hi>
　　　　<hi>㤀飲啄而白駒在谷亦貴縶維倘蒙寘彼周行縻之好爵降羔鴈之禮命助鵷鷺之羽儀</hi>
　　　　<hi>足以厚貞退之風遏躁進之俗兹亦盛事有裨聖朝太和六年六月二十六日河南尹臣</hi>
　　　　<hi>白居易狀奏</hi>
箕潁千年後唯君得古風位留丹陛上身入白雲中躁<lb/>
<pb n="KR4c0070_WYG_033-9b"/>
静心相背髙低跡不同籠雞與梁燕不信有𠖇鴻<lb/>
　<hi>立名按全唐詩話李徳裕平泉荘去洛三十里東南即徴士韋楚拾遺别墅楚老風韻髙致雅好山水徳</hi>
　<hi>裕為相時以白衣擢諌署後歸平泉造門訪之楚老走避山谷李有詩云昔日銜黄紙余慙在鳯池今來</hi>
　<hi>招隐士恨不見瓊枝其品格髙逸可以想見</hi>
　　　酬皇甫郎中對新菊花見憶<lb/>
愛菊髙人吟逸韻悲秋病客感衰懐黄花助興方攜酒<lb/>
紅葉添愁正滿階居士葷腥今已斷仙郎杯杓為誰排<lb/>
媿君相憶東籬下擬廢重陽一日齋<lb/>
<pb n="KR4c0070_WYG_033-10a"/>
　　　夜宴醉後留獻裴侍中<lb/>
九燭臺前十二姝主人留醉任歡娛翩翻舞袖雙飛蝶<lb/>
宛轉歌聲一索珠坐久欲醒還酩酊夜深初散又踟蹰<lb/>
南山賓客東山妓此㑹人間曾有無<lb/>
　　　和韋庶子逺坊赴宴未夜先歸之作兼呈裴員<lb/>
　　　　外<lb/>
促席留歡日未曛逺坊歸思已紛紛無妨按轡行乘月<lb/>
何必逃杯走似雲銀燭忍抛楊栁曲金鞍潛送石榴帬<lb/>
<pb n="KR4c0070_WYG_033-10b"/>
到時常晚歸時早笑樂三分校一分<lb/>
　　　集賢池荅侍中問<lb/>
主人晩入皇城宿問客徘徊何所須池月幸閒無用處<lb/>
今宵能借客遊無<lb/>
　　　楊栁枝二十韻<hi>楊栁枝洛下新聲也洛之小妓有善歌之者詞章音韻聴可動</hi>
　　　<hi>人故賦之</hi>
小妓攜桃葉新聲蹋栁枝妝成剪燭後醉起拂衫時繡<lb/>
履嬌行緩花筵笑上遲身輕委廻雪羅薄透凝脂笙引<lb/>
<pb n="KR4c0070_WYG_033-11a"/>
簧頻煖箏催柱數移樂童翻怨調才子與妍詞便想人<lb/>
如樹先將髪比絲風條揺兩帶煙葉貼雙睂口動櫻桃<lb/>
破鬟低翡翠垂枝柔腰嫋娜荑嫩手葳㽔唳鶴晴呼侣<lb/>
哀猿夜叫兒玉敲音厯厯珠貫字纍纍袖為收聲㸃釵<lb/>
因赴節遺重重徧頭别一一拍心知塞北愁攀折江南<lb/>
苦别離黄遮金谷岸緑映杏園池春惜芳華好秋憐顔<lb/>
色衰取來歌裏唱勝向笛中吹曲罷那能别情多不自<lb/>
持纏頭無别物一首斷腸詩<lb/>
<pb n="KR4c0070_WYG_033-11b"/>
　　　荅皇甫十郎中秋深酒熟見憶<lb/>
煙景冷蒼茫秋深夜夜霜為思池上酌先覺甕頭香未<lb/>
暇傾巾漉還應染指嘗醍醐慙氣味琥珀讓晶光若許<lb/>
陪歌席須容散道場月終齋戒畢猶及菊花黄<lb/>
　　　老去<lb/>
老去媿妻兒冬來有勸詞煖寒從飲酒衝冷少吟詩戰<lb/>
勝心還壯齋勤體校羸由來世間法損益合相隨<lb/>
　　　送宗實上人遊江南<lb/>
<pb n="KR4c0070_WYG_033-12a"/>
忍辭洛下縁何事擬向江南住幾時每過渡頭應問法<lb/>
無妨菩薩是船師<lb/>
　　　和同州楊侍郎誇柘枝見寄<lb/>
細吟馮翊使君詩憶作餘杭太守時君有一般輸我事<lb/>
柘枝看校十年遲<lb/>
　　　冬初酒熟二首<lb/>
霜緐脆庭栁風利剪池荷月色曉彌苦鳥聲寒更多秋<lb/>
懐久寥落冬計又如何一甕新醅酒萍浮春水波<lb/>
<pb n="KR4c0070_WYG_033-12b"/>
酒熟無來客因成獨酌謡人間老黄綺地上散松喬忽<lb/>
忽醒還醉悠悠暮復朝殘年多少在盡付此中銷<lb/>
　　　送姚杭州赴任因思舊遊二首<lb/>
與君細話杭州事為我留心莫等閒閭里固宜勤撫恤<lb/>
樓臺亦要數躋攀笙歌縹緲虚空裏風月依稀夢想間<lb/>
且喜詩人重管領遥飛一琖賀江山<lb/>
渺渺錢塘路幾千想君到後事依然靜逢竺寺猨偷橘<lb/>
閒看蘇家女采蓮故妓數人憑問訊新詩兩首倩留傳<lb/>
<pb n="KR4c0070_WYG_033-13a"/>
舍人雖健無多興老校當時八九年<hi>杭民至今呼余為白舍人</hi>
　　　寄李相公<lb/>
漸老只謀歡雖貧不要官唯求造化力試為駐春看<lb/>
　　　冬日平泉路晩歸<lb/>
山路難行日易斜煙邨霜樹欲棲鴉夜歸不到應閒事<lb/>
熱飲三杯即是家<lb/>
　　　利仁北街作<lb/>
草色斑斑春雨晴利仁坊北面西行踟蹰立馬縁何事<lb/>
<pb n="KR4c0070_WYG_033-13b"/>
認得張家歌吹聲<lb/>
　　　洛陽堰閑行<lb/>
洛陽堰上新晴日長夏門前欲暮春遇酒即酤逢樹歇<lb/>
七年此地作閑人<lb/>
　　　過永寜<lb/>
邨杏野桃緐似雪行人不醉為誰開賴逢山縣盧明府<lb/>
引我花前勸一杯<lb/>
　　　往年稠桑曽喪白馬題詩㕔壁今來尚存又復<lb/>
<pb n="KR4c0070_WYG_033-14a"/>
　　　　感懷更題絶句<lb/>
路傍埋骨蒿草合壁上題詩塵蘚生馬死七年猶悵望<lb/>
自知無乃太多情<lb/>
　　　羅敷水<lb/>
野店東頭花落處一條流水號羅敷芳魂豔骨知何處<lb/>
春草茫茫墓亦無<lb/>
　　　路逢青州王大夫赴鎮立馬贈别<lb/>
大斾擁金羈書生得者稀何勞問官職豈不見光輝赫<lb/>
<pb n="KR4c0070_WYG_033-14b"/>
赫人爭看翩翩馬欲飛不期<hi>一作欺</hi>前嵗尹駐節語依依<lb/>
<hi>前年春予為河南尹王為少尹</hi>
　　　和楊同州寒食乾坑㑹後聞楊工部欲到知予<lb/>
　　　　與工部有宿酲<lb/>
夜飲歸常晩朝眠起更遲舉頭中酒後引手索茶時拂<lb/>
枕青長袖欹簪白接䍦宿酲無興味先是肺神知<lb/>
　　　和劉汝州酬侍中見寄長句因書集賢坊勝事<lb/>
　　　　戲而問之<lb/>
<pb n="KR4c0070_WYG_033-15a"/>
洛川汝海封畿接履道集賢來往頻一復時程雖不逺<lb/>
百餘步地更相親<hi>汝去洛程一宿履道集賢兩宅相去一百三十步</hi>朱門陪宴<lb/>
多投轄青眼留歡任吐茵聞道郡齋還有酒花前月下<lb/>
對何人<lb/>
　　　池上二絶<lb/>
山僧對棊坐局上竹隂清映竹無人見時聞下子聲<lb/>
小娃撐小艇偷采白蓮回不解藏蹤迹浮萍一道開<lb/>
　　　白羽扇<lb/>
<pb n="KR4c0070_WYG_033-15b"/>
素是自然色圓因裁製功颯如松起籟飄似鶴翻空盛<lb/>
夏不銷雪終年無盡風引秋生手裏藏月入懐中麈尾<lb/>
斑非匹蒲葵陋不同何人稱相對清痩白鬚翁<lb/>
　　　五月齋戒罷宴徹樂聞韋賓客皇甫郎中飲㑹<lb/>
　　　　亦稀又知欲擕酒饌出齋先以長句呈謝<lb/>
妓房匣鏡滿紅埃酒庫封缾生緑苔居士爾時縁護戒<lb/>
車公何事亦停杯散齋香火今朝散開素盤筵後日開<lb/>
隨意往還君莫怪坐禪僧去飲徒來<lb/>
<pb n="KR4c0070_WYG_033-16a"/>
　　　閒園獨賞<hi>因夢得所寄蠭鶴之詠因成此篇以和之</hi>
午後郊園靜晴來景物新雨添山氣色風借水精神永<lb/>
日若為度獨遊何所親仙禽狎君子芳樹倚佳人蟻鬭<lb/>
王爭肉蝸移舍逐身蝶雙知伉儷蠭分見君臣蠢蠕形<lb/>
雖小逍遥性即均不知鵬與鷃相去幾微塵<lb/>
　　　種栁三詠<lb/>
白頭種松桂早晩見成林不及栽楊栁明年便有隂春<lb/>
風為催促副取老人心<lb/>
<pb n="KR4c0070_WYG_033-16b"/>
從君種楊柳夾水意如何準擬三年後青絲拂緑波仍<lb/>
教小樓上對唱柳枝歌<lb/>
更想五年後千千條麴塵路傍深映月樓上暗藏春愁<lb/>
殺閒遊客聞歌不見人<lb/>
　<hi>立名按姚寛叢語唐人詠栁使麴塵字者極多禮記月令薦鞠衣於上帝吿桑事注云如鞠塵色周禮内</hi>
　<hi>司服鞠衣鄭司農云鞠衣黄桑服也色如麴塵象桑葉始生此用之栁又象其花絮之穗耳</hi>
　　　偶吟<lb/>
好官病免曽三度散地歸休已七年老自退閒非世棄<lb/>
<pb n="KR4c0070_WYG_033-17a"/>
貧蒙强健是天憐韋荆南去留春服王侍中來乞酒錢<lb/>
便得一年生計足與君美食復甘眠<lb/>
　　　池上即事<lb/>
移牀避日依松竹解帶當風挂薜蘿鈿砌池心緑蘋合<lb/>
粉開花面白蓮多久隂新霽宜絲管苦熱初涼入綺羅<lb/>
家醖缾空人客絶今宵爭柰月明何<lb/>
　　　南塘暝興<lb/>
水色昬猶白霞光暗漸無風荷揺破扇波月動連珠蟋<lb/>
<pb n="KR4c0070_WYG_033-17b"/>
蟀啼相應鴛鴦宿不孤小僮頻報夜歸步尚踟蹰<lb/>
　　　小宅<lb/>
小宅里閭接疎籬雞犬通渠分南巷水窗借北家風庾<lb/>
信園殊小陶潛屋不豐何勞問寛窄寛窄在心中<lb/>
　　　諭親友<lb/>
適情處處皆安樂大抵園林勝市朝煩鬧榮華猶易過<lb/>
優閒福禄更難銷自憐老大宜疎散却被交親歎寂寥<lb/>
終日相逢不相見兩心相去一何遥<lb/>
<pb n="KR4c0070_WYG_033-18a"/>
　　　龍門送别皇甫澤州赴任韋山人南遊<lb/>
隼旟歸洛知何日鶴駕還嵩莫過春惆悵香山雲水冷<lb/>
明朝便是獨遊人<lb/>
　　　劉蘇州寄釀酒糯米李浙東寄楊栁枝舞衫偶<lb/>
　　　　因嘗酒試衫輒成長句寄謝之<lb/>
栁枝謾踏試雙袖桑落初香嘗一杯金屑醅濃吳米釀<lb/>
銀泥衫穩越娃裁舞時已覺愁睂展醉後仍教笑口開<lb/>
慙媿故人憐寂寞三千里外寄歡來<lb/>
<pb n="KR4c0070_WYG_033-18b"/>
　　　詔授同州刺史病不赴任因詠所懐<lb/>
同州慵不去此意復誰知誠愛俸錢厚其如身力衰可<lb/>
憐病判案何似醉吟詩勞逸懸相逺行藏決不疑徒煩<lb/>
人勸諌只合自尋思白髪來無限青山去有期野心惟<lb/>
怕鬧家口莫愁飢賣却新昌宅聊充送老資<lb/>
　　　寄楊六侍郎<hi>時楊初授户部予不赴同州</hi>
西户最榮君好去左馮雖穩我慵來秋風一箸鱸魚膾<lb/>
張翰揺頭喚不回<lb/>
<pb n="KR4c0070_WYG_033-19a"/>
　　　韋七自太子賓客再除祕書監以長句賀而餞<lb/>
　　　　之<hi>韋往年嘗與予同為祕監</hi>
離筵莫愴且同歡共賀新恩拜舊官屈就商山伴麋鹿<lb/>
好歸芸閣狎鵷鸞落星石上蒼苔古畫鶴㕔前白露寒<lb/>
老監姓名題<hi>一作應</hi>在壁相思試為拂塵看<lb/>
　　　酒熟憶皇甫十<lb/>
新酒此時熟故人何日來自從金谷别不見玉山頺疎<lb/>
索栁花盌寂寥荷葉杯今冬問氊帳雪裏為誰開<lb/>
<pb n="KR4c0070_WYG_033-19b"/>
　　　九年十一月二十一日感事而作<hi>其日獨逰香山寺</hi>
禍福茫茫不可期大都早退似先知當君白首同歸日<lb/>
是我青山獨往時顧索素琴應不暇憶牽黄犬定難追<lb/>
麒麟作脯龍為醢何似泥中曵尾龜<lb/>
　<hi>立名按東坡志林樂天為王涯所䜛謫江州司馬甘露之禍樂天在洛適逰香山寺有白首同歸二句不</hi>
　<hi>知者以為幸之也樂天豈幸人之禍者哉蓋悲之也○按白首同所歸乃阮籍石崇臨刑時語太和九年</hi>
　<hi>甘露事李訓鄭注舒元輿王涯賈餗皆被害味詩中同歸句本就事而言不専指王涯也公自蘇州召還</hi>
　<hi>秩位漸崇見機引退宦官之禍固早計及者何至追憾王涯况公之遷謫本由宦官惡之附宦官者成之</hi>
<pb n="KR4c0070_WYG_033-20a"/>
　<hi>豈反以中人誅夷士大夫為快幸禍之説葢出章子厚諺所謂以小人心度君子腹耳</hi>
　　　即事重題<lb/>
重裘煖帽寛氊履小閣低窗深地壚身穩心安眠未起<lb/>
西京朝士得知無<lb/>
　　　將歸渭邨先寄舍弟<lb/>
一年年覺此身衰一日日知前事非詠月嘲風先要減<lb/>
登山臨水亦宜稀子平嫁娶貧中畢元亮田園醉裏歸<lb/>
為報阿連寒食下與吾釀酒埽柴扉<lb/>
<pb n="KR4c0070_WYG_033-20b"/>
　　　看嵩洛有歎<lb/>
今日看嵩洛囘頭歎世間榮華急如水憂患大於山見<lb/>
苦方知樂經忙始愛閒未聞籠裏鳥飛出肯飛還<lb/>
　　　詠懐<lb/>
隨縁逐䖏便安閒不入朝廷不住山心似虚舟浮水上<lb/>
身同宿鳥寄林間尚平婚嫁了無累馮翊符章封却還<lb/>
<hi>時阿羅初嫁及同州官吏放歸</hi>處分貧家殘活計匹如身後莫相闗<lb/>
　<hi>立名按芥隠筆記詩中用而今匹如些些耳冷妒他欺我生憎勿留羸垂温暾皆樂天語相欺有底也自</hi>
<pb n="KR4c0070_WYG_033-21a"/>
　<hi>也知差㡳斬新遮莫皆出杜詩又云鬭在出樂天詩</hi>
　　　詠老贈夢得<lb/>
與君俱老也自問老何如眼澀夜先卧頭慵朝未梳有<lb/>
時扶杖出盡日閉門居嬾照新磨鏡休看小字書情於<lb/>
故人重迹共少年疎唯是閒談興相逢尚有餘<lb/>
　<lb/>
　<lb/>
　<lb/>
<pb n="KR4c0070_WYG_033-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　白香山詩集巻三十三<lb/>
</p>
<p>
</p>
  </div>
</body>
</text>
</TEI>
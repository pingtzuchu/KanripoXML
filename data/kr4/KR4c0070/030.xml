<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>白香山詩集巻三十</head>
    <p>
<pb n="KR4c0070_WYG_030-1a"/>
欽定四庫全書<lb/>
　白香山詩集巻三十　　　　歙縣汪立名編<lb/>
　　後集十<hi>律詩凡一百十四首</hi>
　　　勸酒十四首<hi>并序</hi>
　予分秩東都居多暇日閒來輙飲醉後輙吟苦無詞<lb/>
　章不成謡詠每發一意則成一篇凡十四篇皆主於<lb/>
　酒聊以自勸故以何處難忘酒不如來飲酒命篇<lb/>
　　　　何處難忘酒七首<lb/>
<pb n="KR4c0070_WYG_030-1b"/>
何處難忘酒長安喜氣新初登髙第日乍作好官人省<lb/>
壁明張牓朝衣穏稱身此時無一琖争柰帝城春<lb/>
何處難忘酒天涯話舊情青雲俱不達白髪逓相驚二<lb/>
十年前别三千里外行此時無一琖何以敘平生<lb/>
何處難忘酒朱門羨少年春分花發後寒食月明前小<lb/>
院迴羅綺深房理管絃此時無一琖争過艶陽天<lb/>
何處難忘酒霜庭老病翁暗聲啼蟋蟀乾葉落梧桐鬢<lb/>
為愁先白顔因醉暫紅此時無一琖何計柰秋風<lb/>
<pb n="KR4c0070_WYG_030-2a"/>
何處難忘酒軍功第一髙還鄉隨露布半路授旌旄玉<lb/>
柱剥蔥手金章爛椹袍此時無一琖何以騁雄豪<lb/>
何處難忘酒青門送别多歛襟收涕淚簇馬聴笙歌煙<lb/>
樹灞陵岸風塵長樂坡此時無一琖争柰去留何<lb/>
何處難忘酒逐臣歸故園赦書逢驛騎賀客出都門半<lb/>
面瘴煙色滿衫鄉淚痕此時無一琖何物可招魂<lb/>
　　　　不如來飲酒七首<lb/>
莫隠深山去君應到自嫌齒傷朝水冷貎苦夜霜嚴漁<lb/>
<pb n="KR4c0070_WYG_030-2b"/>
去風生浦樵歸雪滿巖不如來飲酒相對醉厭厭<lb/>
莫作農夫去君應見自愁迎春犁瘦地趁晩餧羸牛數<lb/>
被官加稅稀逢嵗有秋不如來飲酒相伴醉悠悠<lb/>
莫作商人去恓惶君未諳雪霜行塞北風水宿江南藏<lb/>
鏹百千萬沈舟十二三不如來飲酒仰面醉酣酣<lb/>
莫事長征去辛勤難具論何曽畫麟閣祗是老轅門蟣<lb/>
蝨衣中物刀槍面上痕不如來飲酒合眼醉昏昏<lb/>
莫學長生去仙方誤殺君那將薤上露擬待鶴邊雲矻<lb/>
<pb n="KR4c0070_WYG_030-3a"/>
矻皆燒藥纍纍盡作墳不如來飲酒閒坐醉醺醺<lb/>
莫上青雲去青雲足愛憎自賢誇智慧相軋鬭功能魚<lb/>
爛縁呑餌蛾焦為撲燈不如來飲酒任性醉騰騰<lb/>
莫入紅塵去令人心力勞相争兩蝸角所得一牛毛且<lb/>
滅嗔中火休磨笑裏刀不如來飲酒穏卧醉陶陶<lb/>
　　　洛陽春<lb/>
洛陽陌上春常在昔别今來二十年唯覓少年心不得<lb/>
其餘萬事盡依然<lb/>
<pb n="KR4c0070_WYG_030-3b"/>
　　　恨去年<lb/>
老去猶耽酒春來不著家去年來較晩不見洛陽花<lb/>
　　　早出晩歸<lb/>
早起或因攜酒出晩歸多是看花回若抛風景長閒坐<lb/>
自問東京作底來<lb/>
　　　魏王堤<lb/>
花寒嬾發鳥慵啼信馬閒行到日西何處未春先有思<lb/>
柳條無力魏王堤<lb/>
<pb n="KR4c0070_WYG_030-4a"/>
　　　甞黄醅新酎憶㣲之<lb/>
世間好物黄醅酒天上閒人白侍郎愛向卯時謀洽樂<lb/>
亦曽酉日放麄狂醉來枕麴貧如富<hi>詩云一醉日富</hi>身後堆金<lb/>
有若亡元九計程殊未到甕頭一琖共誰嘗<lb/>
　　　勸行樂<lb/>
少年信美何曽久春日雖遲不再中歡笑勝愁歌勝哭<lb/>
請君莫道等頭空<lb/>
　　　老慵<lb/>
<pb n="KR4c0070_WYG_030-4b"/>
豈是交親向我疎老慵自愛閉門居近來漸喜知聞斷<lb/>
免惱嵇康索報書<lb/>
　　　酬别㣲之<hi>臨都驛醉後作</hi>
澧頭峽口錢唐岸三別都經二十年且喜筋骸俱健在<lb/>
勿嫌鬚鬢各皤然君歸北闕朝天帝我住東京作地仙<lb/>
博望自來非棄置承明重入莫拘牽醉收杯杓停燈語<lb/>
寒展衾裯對枕眠猶被分司官繫絆送君不得過甘泉<lb/>
　　　予與微之老而無子發扵言歎著在詩篇今年<lb/>
<pb n="KR4c0070_WYG_030-5a"/>
　　　　冬各有一子戲作二什一以相賀一以自嘲<lb/>
常憂到老都無子何況新生又是兒隂徳自然宜有慶<lb/>
<hi>于公隂徳其後蕃昌</hi>皇天可得道無知<hi>皇天無知伯道無兒</hi>一園水竹今為<lb/>
主<hi>㣲之履信新居多水竹也</hi>百巻文章更付誰<hi>微之文集凡一百卷</hi>莫慮鵷雛<lb/>
無浴處即應重入鳯皇池<lb/>
　<hi>立名按韻語陽秋樂天五十八始得阿崔微之五十一始得道保同時得嗣相與唱酬甚喜後二子俱以</hi>
　<hi>三嵗亡</hi>
五十八翁方有後靜思堪喜亦堪嗟一珠甚小還慙蚌<lb/>
<pb n="KR4c0070_WYG_030-5b"/>
九子雖多不羨鴉秋月晩生丹桂實春風新長紫蘭芽<lb/>
持杯祝願無他語慎勿頑愚似汝爺<lb/>
　　　自問<lb/>
年來私自問何故不歸京佩玉腰無力看花眼不明老<lb/>
慵難發遣春病易滋生賴有彈琴女時時聴一聲<lb/>
　　　晩桃花<lb/>
一樹紅桃亞拂池竹遮松䕃晩開時非因斜日無由見<lb/>
不是閑人豈得知寒地生材遺較易貧家養女嫁常遲<lb/>
<pb n="KR4c0070_WYG_030-6a"/>
春深欲落誰憐惜白侍郎來折一枝<lb/>
　　　夜調琴憶崔少卿<lb/>
今夜調琴忽有情欲彈惆悵憶崔卿何人解愛中徽上<lb/>
秋思邊頭八九聲<lb/>
　　　阿崔<lb/>
謝病臥東都羸然一老夫孤單同伯道遲暮過商瞿豈<lb/>
料鬢成雪方看掌弄珠巳衰寧望有雖晩亦勝無蘭入<lb/>
前春夢桑懸昨日弧里閭多慶賀親戚共歡娱膩剃新<lb/>
<pb n="KR4c0070_WYG_030-6b"/>
胎髪香綳小繡襦玉芽開手爪酥顆㸃肌膚弓冶將傳<lb/>
汝琴書勿墜吾未能知壽夭何暇慮賢愚乳氣初離殻<lb/>
啼聲漸變雛何時能反哺供養白頭烏<lb/>
　　　贈鄰里往還<lb/>
問予何故獨安然免被飢寒㛰嫁牽骨肉都盧無十口<lb/>
糧儲依約有三年但能抖擻人間事便是逍遥地上仙<lb/>
惟恐往還相厭賤南家飲酒北家眠<lb/>
　　　王子晉廟<lb/>
<pb n="KR4c0070_WYG_030-7a"/>
子晉廟前山月明人間往往夜吹笙鸞吟鳯唱聴無拍<lb/>
多似霓裳散序聲<lb/>
　　　晩起<lb/>
起晩憐春暖歸遲愛月明放慵長飽睡聞健且閒行北<lb/>
闕停朝簿西方入社名惟吟一句偈無念是無生<lb/>
　　　酬皇甫賔客<lb/>
𤣥晏家風黄綺身深居髙臥養精神性慵無病常稱病<lb/>
心足雖貧不道貧竹院君閒銷永日花亭我醉送殘春<lb/>
<pb n="KR4c0070_WYG_030-7b"/>
自嫌詩酒猶多興若比先生是俗人<lb/>
　　　池上贈韋山人<lb/>
新竹夾平流新荷拂小舟衆皆嫌好拙誰肯伴閒遊客<lb/>
為忙多去僧因飯暫留獨憐韋處士盡日共悠悠<lb/>
　　　無夢<lb/>
老眼花前暗春衣雨後寒舊詩多忘却新酒且嘗看拙<lb/>
定於身穏慵應趁伴難漸消名利想無夢到長安<lb/>
　　　對小潭寄逺上人<lb/>
<pb n="KR4c0070_WYG_030-8a"/>
小潭澄見底閒客坐開襟借問不流水何如無念心彼<lb/>
惟清且淺此乃寂而深是義誰能荅明朝問道林<lb/>
　　　閑吟二首<lb/>
畱司老賓客春盡興如何官寺行香少僧房寄宿多閑<lb/>
傾一琖酒醉聴兩聲歌憶得陶潛語羲皇無以過<lb/>
閒遊來早晩巳得一周年嵩洛供雲水朝廷乞俸錢長<lb/>
歌時獨酌飽食後安眠聞道山榴發明朝向玉泉<lb/>
　　　獨遊玉泉寺<hi>三月三十日</hi>
<pb n="KR4c0070_WYG_030-8b"/>
雲樹玉泉寺肩轝半日程更無人作伴祗共酒同行新<lb/>
葉千萬影殘鶯三兩聲閒遊竟未足春盡有餘情<lb/>
　　　晩出尋人不遇<lb/>
籃轝不乗乗晩涼相尋不遇亦何妨輕衣穏馬槐隂下<lb/>
自要閒行一兩坊<lb/>
　　　苦熱<lb/>
頭痛汗盈巾連宵復達晨不堪逢苦熱猶賴是閒人朝<lb/>
客應煩倦農夫更苦辛始慙當此日得作自由身<lb/>
<pb n="KR4c0070_WYG_030-9a"/>
　　　銷暑<lb/>
何以銷煩暑端居一院中眼前無長物牕下有清風熱<lb/>
散由心靜涼生為室空此時身自得難更與人同<lb/>
　　　行香歸<lb/>
出作行香客歸如坐夏僧牀前雙草屨檐下一紗燈珮<lb/>
委腰無力冠欹髪不勝鸞臺龍尾道合盡少年登<lb/>
　　　同王十七庶子李六員外鄭二侍御同年四人<lb/>
　　　　遊龍門有感而作<lb/>
<pb n="KR4c0070_WYG_030-9b"/>
一曲悲歌酒一尊同年零落幾人存世如閱水應堪嘆<lb/>
名似浮雲豈足論各従仕禄休明代共感平生知已恩<lb/>
今日與君重上處龍門不是舊龍門<lb/>
　　　池上小宴問程秀才<lb/>
洛下林園好自知江南景物暗相隨淨淘紅粒罯香飯<lb/>
薄切紫鱗烹水葵雨滴篷聲青雀舫浪揺花影白蓮池<lb/>
停杯一問蘇州客何似吳松江上時<lb/>
　　　橋亭卯飲<lb/>
<pb n="KR4c0070_WYG_030-10a"/>
卯時偶飲齋時臥林下髙橋橋上亭松影過牕眠始覺<lb/>
竹風吹面醉初醒就荷葉上包魚鮓當石渠中浸酒缾<lb/>
生計悠悠身兀兀甘従妻喚作劉伶<lb/>
　　　舟中夜坐<lb/>
潭邊霽後多清景橋下涼來足好風秋鶴一雙船一隻<lb/>
夜深相伴月明中<lb/>
　　　戲和㣲之荅竇七行軍之作<hi>依本韻</hi>
旌鉞従櫜鞬賓僚禮數全䕫龍來要地鵷鷺下遼天赭<lb/>
<pb n="KR4c0070_WYG_030-10b"/>
汗騎驕馬青蛾舞醉仙合成江上作散到洛中傳陋巷<lb/>
能無酒貧池亦有船春裝秋未寄謾道有閒錢<lb/>
　　　閒忙<lb/>
奔走朝行内棲遲林墅間多因病後退少及健時還斑<lb/>
白霜侵鬢蒼黄日下山閑忙俱過日忙較不如閑<lb/>
　　　西風<lb/>
西風來幾日一葉巳先飛新霽乗輕屐初涼換熟衣淺<lb/>
渠銷漫水疎竹漏斜暉薄暮青苔巷家僮引鶴歸<lb/>
<pb n="KR4c0070_WYG_030-11a"/>
　　　題西亭<lb/>
多見朱門富貴人林園未畢即無身我今幸作西亭主<lb/>
巳見池塘五度春<lb/>
　　　觀游魚<lb/>
繞池閒步看魚游正值兒童弄釣舟一種愛魚心各異<lb/>
我來施食爾垂鈎<lb/>
　　　看采蓮<lb/>
小桃閒上小蓮船半采紅蓮半白蓮不似江南惡風浪<lb/>
<pb n="KR4c0070_WYG_030-11b"/>
芙蓉池在臥牀前<lb/>
　　　看采菱<lb/>
菱池如鏡淨無波白㸃花稀青角多時唱一聲新水調<lb/>
謾人道是采菱歌<lb/>
　　　夭老<lb/>
早世身如風裏燭暮年髪似鏡中絲誰人斷得人間事<lb/>
少夭堪傷老又悲<lb/>
　　　秋池<lb/>
<pb n="KR4c0070_WYG_030-12a"/>
洗浪清風透水霜水邊閒坐一繩牀眼塵心垢見皆盡<lb/>
不是秋池是道場<lb/>
　　　登天宫閣<lb/>
午時乗興出薄暮未能還髙上煙中閣平看雪後山委<lb/>
形羣動裏任性一生間洛下多閒客其中我最閒<lb/>
　　　新雪二首<hi>寄楊舍人</hi>
不思北省煙霄地不憶南宫風月天惟憶靜恭楊閣老<lb/>
小園新雪煖爐前<lb/>
<pb n="KR4c0070_WYG_030-12b"/>
不思朱雀街東鼓不憶青龍寺後鐘唯憶夜深新雪後<lb/>
新昌臺上七株松<lb/>
　　　日髙臥<lb/>
怕寒放嬾日髙卧臨老誰言牽率身夾幕繞房深似洞<lb/>
重裀襯枕暖於春小青衣動桃根起嫩緑醅浮竹葉新<lb/>
未裹頭前傾一琖何如衝雪趁朝人<lb/>
　　　和微之任校書郎日過三鄉<lb/>
三鄉過日君年幾今日君年五十餘不獨年催身亦變<lb/>
<pb n="KR4c0070_WYG_030-13a"/>
校書郎變作尚書<lb/>
　　　和㣲之十七與君别及隴月花枝之詠<lb/>
别時十七今頭白惱亂君心三十年垂老休吟花月句<lb/>
恐君更結後身縁<lb/>
　　　和㣲之歎槿花<lb/>
朝榮殊可惜暮落實堪嗟若向花中比猶應勝眼花<lb/>
　　　思往喜今<lb/>
憶除司馬向江州及此凡經十五秋雖在簪裾從俗累<lb/>
<pb n="KR4c0070_WYG_030-13b"/>
半尋山水是閒遊謫居終帶鄉關思領郡猶分邦國憂<lb/>
争似如今作賔客都無一念到心頭<lb/>
　　　題平泉薛家雪堆莊<lb/>
怪石千年應自結靈泉一帶是誰開蹙為宛轉青蛇項<lb/>
噴作玲瓏白雪堆赤日旱天長看雨𤣥隂臘月亦聞雷<lb/>
所嗟地去都門逺不得肩轝每日來<lb/>
　　　和微之道保生三日<lb/>
相看鬢似絲始作弄璋詩且有承家望誰論得力時莫<lb/>
<pb n="KR4c0070_WYG_030-14a"/>
興三日歎猶勝七年遲<hi>予老㣲之七嵗</hi>我未能忘喜君應不合<lb/>
悲嘉名稱道保乞姓號崔兒但恐持相並蒹葭瓊樹枝<lb/>
　　　哭皇甫七郎中<hi>湜</hi>
志業過𤣥晏詞華似禰衡多才非福禄薄命是聰明不<lb/>
得人間壽還留身後名涉江文一首便可敵公卿<hi>持正竒文</hi>
<hi>甚多涉江一章尤著</hi>
　　　晩起<lb/>
爛熳朝眠後頻伸晩起時煖爐生火早寒鏡裹頭遲融<lb/>
<pb n="KR4c0070_WYG_030-14b"/>
雪煎香茗調酥煑乳糜慵饞還自哂快活亦誰知酒性<lb/>
温無毒琴聲澹不悲榮公三樂外仍弄小男兒<lb/>
　　　疑夢二首<lb/>
莫驚寵辱虚憂喜莫計恩讎浪苦辛黄帝孔邱無處問<lb/>
安知不是夢中身<lb/>
鹿疑鄭相終難辨蝶化莊生詎可知假使如今不是夢<lb/>
能長於夢幾多時<lb/>
　　　夜宴惜别<lb/>
<pb n="KR4c0070_WYG_030-15a"/>
笙歌旖旎曲終頭轉作離聲滿坐愁箏怨朱絃從此斷<lb/>
燭啼紅淚為誰流夜長似嵗歡宜盡醉未如泥飲莫休<lb/>
何況雞鳴即須别門前風雨冷修修<lb/>
　　　歸來二周歲<lb/>
歸來二周嵗二嵗似須臾池藕重生葉林鴉再引雛時<lb/>
豐實倉廩春暖葺庖廚更作三年計三年身健無<lb/>
　　　吾土<lb/>
身心安處為吾土豈限長安與洛陽水竹花前謀活計<lb/>
<pb n="KR4c0070_WYG_030-15b"/>
琴詩酒裏到家鄉榮先生老何妨樂楚接輿歌未必狂<lb/>
不用將金買莊宅城東無主是春光<lb/>
　　　題岐王舊山池石壁<lb/>
樹深藤老竹迴環石壁重重錦翠斑俗客看來猶解愛<lb/>
忙人到此亦須閑況當霽景涼風後如在千巖萬壑間<lb/>
黄綺更歸何處去洛陽城内有商山<lb/>
　　　病眼花<lb/>
頭風目眩乗衰老祗有増加豈有瘳<hi>傳云有加而無瘳</hi>花發眼<lb/>
<pb n="KR4c0070_WYG_030-16a"/>
中猶足怪柳生肘上亦須休大窠羅綺看纔辨小字文<lb/>
書見便愁必若不能分黑白却應無悔復無尤<lb/>
　　　早飲醉中除河南尹敇到<lb/>
雪擁衡門水滿池温爐卯後煖寒時緑醅新酎嘗初醉<lb/>
黄紙除書到不知厚俸自來誠忝濫老身欲起尚遲疑<lb/>
應須了却邱中計女嫁男㛰三徑資<lb/>
　　　除夜<lb/>
病眼少眠非守嵗老心多感又臨春火銷燈盡天明後<lb/>
<pb n="KR4c0070_WYG_030-16b"/>
便是平頭六十人<lb/>
　　　府西池<lb/>
柳無氣力枝先動池有波紋氷盡開今日不知誰計㑹<lb/>
春風春水一時來<lb/>
　　　天津橋<lb/>
津橋東北斗亭西到此令人詩思迷睂月晩生神女浦<lb/>
臉波春傍窈娘堤柳絲嫋嫋風繰出草縷茸茸雨剪齊<lb/>
報道前驅少呼喝恐驚黄鳥不成啼<lb/>
<pb n="KR4c0070_WYG_030-17a"/>
　　　不准擬二首<lb/>
籃轝騰騰一老夫褐裘烏帽白髭鬚早衰饒病多蔬食<lb/>
筋力消磨合有無不准擬身年六十上山仍未要人扶<lb/>
憶昔謫居炎瘴地巴猿引哭虎隨行多扵賈誼長沙苦<lb/>
<hi>予自左遷江峽凡經七年</hi>小較潘安白髪生不准擬身年六十遊春<lb/>
猶自有心情<lb/>
　　　府中夜賞<lb/>
櫻桃㕔院春偏好石井闌堂夜更幽白粉牆頭花半出<lb/>
<pb n="KR4c0070_WYG_030-17b"/>
緋紗燭下水平流閒留賓客嘗新酒醉領笙歌上小舟<lb/>
舞袖飄颻棹容與忽疑身是夢中遊<lb/>
　　　府西池北新葺水齋即事招賔偶題十六韻<lb/>
繚繞府西面潺湲池北頭鑿開明月峽決破白蘋洲清<lb/>
淺漪瀾急夤縁浦嶼幽直衝行徑斷平入臥齋流石疊<lb/>
青稜玉波翻白片鷗噴時千㸃雨澄處一泓油絶境應<lb/>
難别<hi>悲列切</hi>同心豈易求少逢人愛翫多是我淹畱夾岸<lb/>
鋪長簟當軒泊小舟枕前看鶴浴牀下見魚㳺洞户斜開<lb/>
<pb n="KR4c0070_WYG_030-18a"/>
扇疎簾半上鈎紫浮萍泛泛碧亞竹修修讀罷書仍展<lb/>
棊終局未收午茶能散睡卯酒善消愁檐雨晩初霽牕<lb/>
風涼欲休誰能伴老尹時復一閒遊<lb/>
　　　哭崔兒<lb/>
掌珠一顆兒三歲鬢雪千莖父六旬豈料汝先為異物<lb/>
常憂吾不見成人悲腸自斷非因劔啼眼加昬不是塵<lb/>
懷抱又空天黙黙依前重作鄧攸身<lb/>
　　　初喪崔兒報㣲之晦叔<lb/>
<pb n="KR4c0070_WYG_030-18b"/>
書報㣲之晦叔知欲題崔字淚先垂世間此恨偏敦我<lb/>
<hi>敦音堆見詩注</hi>天下何人不哭兒蟬老悲鳴抛蛻後龍眠驚覺<lb/>
失珠時文章千帙官三品身後傳誰庇廕誰<lb/>
　　　府齋感懷酬夢得<hi>時初喪崔兒夢得以詩相安云従此期君比瓊樹一枝吹</hi>
　　　　<hi>折一枝生故有此落句以報之</hi>
府伶呼喚争先到家醖提攜動輒隨合是人生開眼日<lb/>
自當年老歛睂時丹砂鍊作三銖土𤣥髪看成一把絲<lb/>
勞寄新詩逺安慰不聞枯樹更生枝<lb/>
<pb n="KR4c0070_WYG_030-19a"/>
　　　齋居<lb/>
香火多相對葷腥久不嘗黄耆數匙粥赤箭一甌湯厚<lb/>
俸將何用閒居不可㤀明年官滿後擬買雪堆莊<lb/>
　　　與諸道者同遊二室至九龍潭作<lb/>
喜逢二室逰仙子厭作三川守土臣舉手摩挲潭上石<lb/>
開襟抖擻府中塵他日終為獨往客今朝未是自由身<lb/>
若言尹是嵩山主三十六峰應笑人<lb/>
　　　履道池上作<lb/>
<pb n="KR4c0070_WYG_030-19b"/>
家池動作經旬别松竹琴魚好在無樹暗小巢藏巧婦<lb/>
渠荒新葉長慈姑不因車馬時時到豈覺林園日日蕪<lb/>
猶喜春深公事少每來花下得踟蹰<lb/>
　　　六十拜河南尹<lb/>
六十河南尹前途足可知老應無處避病不與人期幸<lb/>
遇芳菲日猶當强健時萬金何假藉一琖莫推辭流水<lb/>
光隂急浮雲富貴遲人間若無酒盡合鬢成絲<lb/>
　　　重修府西水亭院<lb/>
<pb n="KR4c0070_WYG_030-20a"/>
因下疏為沼隨髙築作臺龍門分水入金谷取花栽繞<lb/>
岸行初匝憑軒立未迴園西有池位畱與後人開<lb/>
　　　與諸公同出城觀稼<lb/>
老尹醉醺醺來隨年少羣不憂頭似雪但喜稼如雲嵗<lb/>
望千箱積秋憐五榖分何人知帝力堯舜正為君<lb/>
　　　水堂醉臥問杜三十一<lb/>
聞君洛下住多年何處春流最可憐為問魏王堤岸下<lb/>
何如同徳寺門前無妨水色堪閒玩不得泉聲伴醉眠<lb/>
<pb n="KR4c0070_WYG_030-20b"/>
那似此堂簾幕底連明連夜碧潺湲<lb/>
　　　歲暮言懷<lb/>
職與才相背心將口自言磨鉛教切玉驅鶴遣乗軒只<lb/>
合居巖窟何因入府門年終苦無替轉恐負君恩<lb/>
　　　座中戲呈諸少年<lb/>
衰容禁得無多酒秋鬢新添幾許霜縱有風情應澹薄<lb/>
假如老健莫誇張興來吟詠従成癖飲後酣歌少放狂<lb/>
不為倚官兼挾勢因何入得少年場<lb/>
<pb n="KR4c0070_WYG_030-21a"/>
　　　雪後早過天津橋偶呈諸客<lb/>
官橋晴雪曉峨峨老尹行吟獨一過紫綬相輝應不惡<lb/>
白鬚同色復如何悠揚短景凋年急牢落衰情感事多<lb/>
猶賴洛中饒醉客時時䛏我喚笙歌<lb/>
　　　新製綾襖成感而有詠<lb/>
水波文襖造新成綾軟綿勻温復輕晨興好擁向陽坐<lb/>
晩出宜披蹋雪行鶴氅毳疎無實事木棉花冷得虚名<lb/>
宴安往往歡侵夜臥穏昬昬睡到明百姓多寒無可救<lb/>
<pb n="KR4c0070_WYG_030-21b"/>
一身獨煖亦何情心中為念農桑苦耳裏如聞飢凍聲<lb/>
爭得大裘長萬丈與君都蓋洛陽城<lb/>
　<hi>立名按樂天詩多學杜葛常之云杜甫茅屋為秋風所破歌安得廣厦千萬間大庇天下寒士多歡顔風</hi>
　<hi>雨不動安如山於乎何時眼前見此屋吾廬獨破受凍死亦足此飢寒而憫人飢寒者也樂天新置布裘</hi>
　<hi>詩及新製綾襖成詩此飽煖而憫人饑寒者也芥隠筆記云樂天此詩與子美一意</hi>
　　　早春雪後贈洛陽李長官長水鄭明府二同年<lb/>
獻嵗晴和風景新銅駝街郭暖無塵府庭共賀三川雪<lb/>
縣道分行百里春朱紱洛陽官位屈青袍長水俸錢貧<lb/>
<pb n="KR4c0070_WYG_030-22a"/>
有何功徳紆金紫若比同年是幸人<lb/>
　　　醉吟<lb/>
醉來忘渇復忘饑冠帶形骸杳若遺耳底齋鐘初過後<lb/>
心頭卯酒未消時臨風朗詠従人聽看雪閒行任馬遲<lb/>
應被衆疑公事慢承前府尹不吟詩<lb/>
　　　府酒五絶<lb/>
　　　　變法<lb/>
自慙到府來周歲恵愛威稜一事無惟是改張官酒法<lb/>
<pb n="KR4c0070_WYG_030-22b"/>
漸從濁水作醍醐<lb/>
　　　　招客<lb/>
日午㣲風且暮寒春風冷峭雪乾殘碧氊帳下紅爐畔<lb/>
試為來嘗一琖看<lb/>
　　　　辨味<lb/>
甘露太甜非正味醴泉雖潔不芳馨杯中此物何人别<lb/>
柔旨之中有典刑<lb/>
　　　　自勸<lb/>
<pb n="KR4c0070_WYG_030-23a"/>
憶昔羇貧應舉年脫衣典酒曲江邊十千一斗猶賖飲<lb/>
何況官供不著錢<lb/>
　　　諭妓<lb/>
燭淚夜粘桃葉袖酒痕春汚石榴帬莫辭辛苦供歡宴<lb/>
老後思量悔煞君<lb/>
　　　晩歸早出<lb/>
筋力年年減風光日日新退衙歸逼夜拜表出侵晨何<lb/>
處臺無月誰家池不春莫言無勝地自是少閒人坐厭<lb/>
<pb n="KR4c0070_WYG_030-23b"/>
推囚案行嫌引馬塵幾時辭府印却作自由身<lb/>
　　　南龍興寺殘雪<lb/>
南龍興寺春晴後緩步徐吟繞四廊老趁風花應不稱<lb/>
閒尋松雪正相當吏人引従多乗轝賓客逢迎少下堂<lb/>
不擬人間更求事些些疎嬾亦何妨<lb/>
　　　天宫閣早春<lb/>
天宫髙閣上何頻每上令人耳目新前日晩登縁看雪<lb/>
今朝晴望為迎春林鶯何處吟箏柱牆柳誰家曬麴塵<lb/>
<pb n="KR4c0070_WYG_030-24a"/>
可惜三川虚作主風光不屬白頭人<lb/>
　　　履道居三首<lb/>
莫嫌地窄林亭小莫厭貧家活計㣲大有髙門鏁寛宅<lb/>
主人到老不曽歸<lb/>
東里素帷猶未徹南鄰丹旐又新懸衡門蝸舍自慙媿<lb/>
收得身來巳五年<lb/>
世事平分衆所知何嘗苦樂不相隨唯餘耽酒狂歌客<lb/>
只有樂時無苦時<lb/>
<pb n="KR4c0070_WYG_030-24b"/>
　　　和夢得冬日晨興<lb/>
漏傳初五㸃雞報第三聲帳下從容起牕間曨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>明照<lb/>
書燈未滅煖酒火重生理曲絃歌動先聞唱渭城<lb/>
　　　雪夜對酒招客<lb/>
帳小青氊暖杯香緑蟻新醉憐今夜月歡憶去年人暗<lb/>
落燈花燼閒生草座塵慇懃報絃管明日有嘉賔<lb/>
　　　贈晦叔憶夢得<lb/>
自别崔公四五秋因何臨老轉風流歸來不說秦中事<lb/>
<pb n="KR4c0070_WYG_030-25a"/>
歇定唯謀洛下遊酒面浮花應是喜歌睂歛黛不闗愁<lb/>
得君更有無厭意猶恨尊前欠老劉<lb/>
　　　醉後重贈晦叔<lb/>
老伴知君少歡情向我偏無論疎與數相見輙欣然各<lb/>
以詩成癖俱因酒得仙笑迴青眼語醉並白頭眠豈是<lb/>
今投分多疑宿結縁人間更何事攜手送衰年<lb/>
　　　睡覺<lb/>
星河耿耿漏緜緜月暗燈㣲欲曙天轉枕頻伸書帳下<lb/>
<pb n="KR4c0070_WYG_030-25b"/>
披裘箕踞火爐前老眠早覺常殘夜病力先衰不待年<lb/>
五欲巳消諸念息世間無境可勾牽<lb/>
　<lb/>
　<lb/>
　<lb/>
　<lb/>
　<lb/>
　白香山詩集巻三十<lb/>
</p>
<p>
</p>
  </div>
</body>
</text>
</TEI>
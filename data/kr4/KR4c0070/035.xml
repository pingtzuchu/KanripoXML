<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>白香山詩集巻三十五</head>
    <p>
<pb n="KR4c0070_WYG_035-1a"/>
欽定四庫全書<lb/>
　白香山詩集巻三十五　　　歙縣汪立名編<lb/>
　　後集五<hi>律詩凡七十五首</hi>
　　　寄獻北都留守裵令公<hi>并序一從英華増今本遺此  行誤以序為題</hi>
　司徒令公分守東洛移鎮北都一心勤王三月成政<lb/>
　形容盛徳實在歌詩況辱知音敢不先唱輒奉五言<lb/>
　四十韻寄獻以抒下情<lb/>
天上中台正人間一品髙<hi>中書令上應中台司徒官一品</hi>休明值堯舜<lb/>
<pb n="KR4c0070_WYG_035-1b"/>
勲業過蕭曹始擅文三捷<hi>進士及第博學制䇿連登三科</hi>終兼武六韜<lb/>
動人名赫赫憂國意忉忉盪<hi>一作伐</hi>蔡擒封豕<hi>吳元濟也</hi>平齊<lb/>
斬巨鼇<hi>李斯道也</hi>兩河收土宇四海定波濤寵重移宫籥<hi>自東</hi>
<hi>都留守授北京留守</hi>恩新換閫旄保釐東宅靜<hi>周公召公東治洛宅</hi>守護北<lb/>
門牢晉國封疆闊并州士馬豪胡兵驚赤幟邊雁避烏<lb/>
號令下流如水仁霑澤似膏路喧歌五袴軍醉感單醪<lb/>
将校森貔武賓僚儼雋髦客無煩夜柝吏不犯秋毫神<lb/>
在臺駘助魂亡獫狁逃徳星銷彗孛霖雨滅腥臊烽戍<lb/>
<pb n="KR4c0070_WYG_035-2a"/>
髙臨代闗河逺控洮汾雲晴漠漠朔吹冷颾颾豹尾交<lb/>
牙㦸虯鬚捧佩刀通天白犀帶照地紫麟袍羌管吹楊<lb/>
栁燕姬酌蒲萄<hi>蒲萄酒出太原</hi>銀含鑿落琖金屑琵琶槽遥想<lb/>
從軍樂應㤀報國勞紫微留北闕<hi>中書令即紫㣲令也</hi>緑野寄東<lb/>
臯<hi>緑野堂在東都午橋荘也</hi>忽憶前時㑹多慙下客叨清宵陪讌話<lb/>
美景從逰遨花月還同賞琴詩雅自操朱絃拂宫徴洪<lb/>
筆振風騷近竹開方丈依林架桔橰春池八九曲畫舫<lb/>
兩三艘徑滑苔粘屐潭深水没篙緑絲縈岸栁紅粉映<lb/>
<pb n="KR4c0070_WYG_035-2b"/>
樓桃<hi>皆午橋荘中景物之佳者</hi>為穆先陳醴<hi>居易毎十齋日在㑹常蒙以二勒湯代酒也</hi>
招劉共藉糟<hi>劉夢得也</hi>舞鬟金翡翠歌頸玉蠐螬盛徳終難<lb/>
退明時豈易遭公雖慕張范<hi>張良范蠡</hi>帝未舍伊臯眷戀心<lb/>
方結踟蹰首巳搔鸞凰上寥廓燕雀任蓬蒿欲獻文狂<lb/>
簡徒煩思鬱陶可憐四百字輕重抵鴻毛<lb/>
　　　和東川楊慕巢尚書府中獨坐感戚在懐見寄<lb/>
　　　　十四韻<hi>慕巢感戚䖍州弟喪逝感巳之榮盛有歸洛之意故敘而和之也</hi>
我是知君者君今意若何窮通時不定苦樂事相和東<lb/>
<pb n="KR4c0070_WYG_035-3a"/>
蜀歡殊渥西江歎逝波只縁榮貴極翻使感傷多行斷<lb/>
風驚鴈<hi>慕巢及楊九楊十前年來兄弟三人各在一處</hi>年侵日下坡片心休慘<lb/>
戚雙鬢已蹉跎紫綬黄金印青幢白玉珂老将榮補貼<lb/>
愁用道消磨外府饒杯酒中堂有綺羅應須引滿飲何<lb/>
不放狂歌錦水通巴峽香山對洛河将軍馳鐵馬少傅<lb/>
步銅駝深契憐松竹髙情憶薜蘿懸車年甚逺未敢故<lb/>
<hi>一作放</hi>相過<lb/>
　　　分司洛中多暇數與諸客宴逰醉後狂吟偶成<lb/>
<pb n="KR4c0070_WYG_035-3b"/>
　　　　十韻因招夢得賓客兼呈思黯竒章公<lb/>
性與時相逺身将世兩㤀寄名朝士籍寓興少年場老<lb/>
豈無談笑貧猶有酒漿隨時來伴侣逐日用風光數數<lb/>
逰何爽些些病未妨天教榮啓樂人恕接輿狂改業為<lb/>
逋客移家住醉鄉不論招夢得兼擬誘竒章要路風波<lb/>
險權門市井忙世間無可戀不是不思量<lb/>
　　　小嵗日喜談氏外孫女孩滿月<lb/>
今旦夫妻喜他人豈得知自嗟生女晩敢訝見孫遲物<lb/>
<pb n="KR4c0070_WYG_035-4a"/>
以稀為貴情因老更慈新年逢吉日滿月乞名時<hi>因名引珠</hi>
桂燎熏花果蘭湯洗玉肌懐中有可抱何必是男兒<lb/>
　　　閒吟贈皇甫郎中親家翁<hi>新與皇甫結姻</hi>
誰能嗟歎光隂暮豈復憂愁活計貧忽忽不知頭上事<lb/>
時時猶憶眼中人早為良友非交勢晩接嘉姻不失親<lb/>
最喜兩家㛰嫁畢一時抽得尚平身<lb/>
　　　夢得臥病攜酒相尋先以此寄<lb/>
病來知少客誰可以為娛日晏開門未秋寒有酒無自<lb/>
<pb n="KR4c0070_WYG_035-4b"/>
宜相慰問何必待招呼小疾無妨飲還須挈一壺<lb/>
　　　酬思黯戲贈同用狂字<lb/>
鍾乳三千兩金釵十二行妒他心似火欺我鬢如霜<hi>思黯</hi>
<hi>自誇前後服鍾乳三千兩甚得力而歌舞之妓頗多來詩謔予羸老故戲荅之</hi>慰老資歌笑銷<lb/>
愁仰酒漿眼看狂不得狂得且須狂<lb/>
　<hi>立名按朱翌猗覺寮雜記樂天詩鍾乳三千兩金釵十二行以言聲妓之多蓋用古樂詞云頭上金釵十</hi>
　<hi>二行足下絲履五文章是一人頭插十二釵耳非聲妓之多十二重行也</hi>
　　　又戲荅絶句<hi>來句云不是道公狂不得恨公逢我不教狂</hi>
<pb n="KR4c0070_WYG_035-5a"/>
狂夫與我兩相㤀故態些些亦不妨縱酒放歌聊自樂<lb/>
接輿爭解教人狂<lb/>
　　　令狐相公與夢得交情素深眷予分亦不淺一<lb/>
　　　　聞薨逝相顧泫然旋有使來得前月未歿之<lb/>
　　　　前數日書及詩寄贈夢得哀吟悲歎寄情於<lb/>
　　　　詩詩成示予感而繼和<lb/>
緘題重叠語殷勤存歿交親自此分前月使來猶理命<lb/>
今朝詩到是遺文銀鉤見晩書無報玉樹埋深哭不聞<lb/>
<pb n="KR4c0070_WYG_035-5b"/>
最感一行絶筆字尚言千萬樂天君<hi>令狐與夢得手札後云見樂天君為</hi>
<hi>伸千萬之誠也</hi>
　　　洛下雪中頻與劉李二賓客宴集因寄汴州李<lb/>
　　　　尚書<lb/>
水南水北總<hi>一作雪</hi>紛紛雪裏歡逰莫厭頻日日多<hi>一作暗</hi>
來唯老病年年少去是交親碧氊帳暖梅花溼紅燎爐<lb/>
香竹葉春今日鄒枚俱在洛梁園置酒召何人<lb/>
　　　看夢得題荅李侍郎詩詩中有文星之句因戲<lb/>
<pb n="KR4c0070_WYG_035-6a"/>
　　　　和之<lb/>
看題錦繡報瓊瓌俱是人天第一才好遣文星守躔次<lb/>
亦須防有客星來<lb/>
　　　閒適<lb/>
俸禄優饒官不卑就中閒適是分司風光暖助逰行䖏<lb/>
雨雪寒供飲宴時肥馬輕裘還且有麄歌薄酒亦相隨<lb/>
微躬所要今皆得只是蹉跎得校遲<lb/>
　　　戲荅思黯<hi>思黯有能箏者以此戲之</hi>
<pb n="KR4c0070_WYG_035-6b"/>
何時得見十三絃待取無雲有月天願得金波明似鏡<lb/>
鏡中照出月中仙<lb/>
　　　酬裴令公贈馬相戲<hi>裴詩云君若有心求逸足我還留意在名姝葢引妾</hi>
　　　<hi>換馬戲意亦有所屬也</hi>
安石風流無柰何欲将赤驥換青娥不辭便送東山去<lb/>
臨老何人與唱歌<lb/>
　　　新嵗贈夢得<lb/>
暮齒忽将及同心私自憐漸衰宜減食已喜更加年紫<lb/>
<pb n="KR4c0070_WYG_035-7a"/>
綬行聯被籃轝出比肩與君同甲子嵗酒合誰先<lb/>
　<hi>立名按容齋隨筆有嵗旦飲酒一則云今人元日飲屠酥酒自小者起相傳已久然固有來處漢李膺杜</hi>
　<hi>密以黨人同繫獄值元日於獄中飲酒曰正旦從小起時鏡新書晉董勛云正旦飲酒先從小者以小者</hi>
　<hi>得嵗故先酒賀之老者失時故後飲酒初學記載四民月令云正旦進酒次第當從小起以年小者起先</hi>
　<hi>樂天元日舉酒詩與君同甲子嵗酒合誰先又嵗假内命酒一篇云嵗酒先拈辭不得被君推作少年人</hi>
　<hi>顧況詩手把屠蘇讓少年東坡亦云但把窮愁博長健不辭最後飲屠酥</hi>
　　　早春持齋荅皇甫十見贈<lb/>
正月晴和風景新紛紛巳有醉逰人帝城花笑長齋客<lb/>
<pb n="KR4c0070_WYG_035-7b"/>
三十年來負早春<lb/>
　　　戲贈夢得兼呈思黯<lb/>
雙鬢莫欺今老矣<hi>傳曰今老矣無能為也</hi>一杯莫笑便陶然陳郎<lb/>
中處為髙户裴使君前作少年<hi>陳商郎中酒户涓滴裴洽使君年九十餘</hi>顧<lb/>
我獨狂多自哂與君同病最相憐月終齋滿誰開素須<lb/>
䛏竒章置一筵<lb/>
　　　早春憶逰思黯南荘因寄長句<lb/>
南荘勝處心常憶借問軒車早晩逰美景難㤀竹廊下<lb/>
<pb n="KR4c0070_WYG_035-8a"/>
好風爭柰栁橋頭氷消見水多於地雪霽看山盡入樓<lb/>
若待春深始同賞鶯殘花落却堪愁<lb/>
　　　酬皇甫十早春對雪見贈<lb/>
漠漠復雰雰東風散玉塵明催竹窗曉寒退栁園春緑<lb/>
醖香堪憶紅爐煖可親忍心三兩日莫作破齋人<lb/>
　　　奉和思黯自題南荘見示兼呈夢得<lb/>
謝家别墅最新竒山展屏風花夾籬曉月漸沈橋脚底<lb/>
晨光初照屋梁時臺頭有酒鶯呼客水面無塵風洗池<lb/>
<pb n="KR4c0070_WYG_035-8b"/>
除却吟詩兩閒客此中情狀更誰知<lb/>
　　　送蘄春李十九使君赴郡<lb/>
可憐官職好文詞五十専城未是遲曉日鏡前無白髪<lb/>
春風門外有紅旗郡中何處堪攜酒席上誰人解和詩<lb/>
唯共交親開口笑知君不及洛陽時<lb/>
　　　自題酒庫<lb/>
野鶴一辭籠虚舟長任風送愁還鬧處移老入閑中身<lb/>
更求何事天将富此翁此翁何處富酒庫不曽空<hi>劉仁軌詩</hi>
<pb n="KR4c0070_WYG_035-9a"/>
<hi>云天将富此翁以一醉為富也</hi>
　　　寒食日寄楊東川<lb/>
不知楊六逢寒食作<hi>音佐</hi>底歡娱過此辰兜率寺髙宜望<lb/>
月嘉陵江近好逰春蠻旗似火行隨馬蜀妓如花坐繞<lb/>
身不使黔婁夫婦看誇張富貴向何人<lb/>
　　　醉後聴唱桂華曲<hi>詩云遥知天上桂華孤試問嫦娥更要無月宫幸有閒田</hi>
　　　<hi>地何不中央種兩株此曲韻怨切聴輒感人故云爾</hi>
桂華詞意苦丁寜唱到嫦娥醉便醒此是人<hi>一作世</hi>間腸<lb/>
<pb n="KR4c0070_WYG_035-9b"/>
斷曲莫教不得意人聴<lb/>
　　　酬夢得以予五月長齋延僧徒絶賓友見戲十<lb/>
　　　　韻<lb/>
賓客嬾逢迎翛然池館清簷閒空燕語林靜未蟬鳴葷<lb/>
血還<hi>一作初</hi>休食杯觴亦罷傾三春多放逸五月暫修行<lb/>
香印朝煙細紗燈夕燄明交遊諸長老師事古先生<hi>竺乾</hi>
<hi>古先生也</hi>禪後心彌寂齋來體更輕不唯忘肉味兼擬滅風<lb/>
情蒙以聲聞待難将戲論爭虚空若有佛靈運恐先成<lb/>
<pb n="KR4c0070_WYG_035-10a"/>
　<hi>立名按老學菴筆記云唐髙祖實録武徳二年正月甲子下詔自今每年正月五月九月十直日並不得</hi>
　<hi>行刑所在公私宜斷屠殺此三長月斷屠殺之始也唐士大夫如白居易輩蓋有遇此三齋月謝客専延</hi>
　<hi>緇流作佛事者今法至此月亦減去食羊錢葢其遺制</hi>
　　　又和令公新開龍泉晉水二池<lb/>
舊有潢汚泊今為白水塘<hi>詩云方塘含白水</hi>笙歌聞四面樓閣<lb/>
在中央春變煙波色晴添樹木光龍泉信為美莫忘午<lb/>
橋荘<lb/>
　　　早夏曉興贈夢得<lb/>
<pb n="KR4c0070_WYG_035-10b"/>
窗明簾薄透朝光臥整巾簪起下牀背壁燈殘經宿燄<lb/>
開箱衣帶隔年香無情亦任他春去不醉爭銷得晝長<lb/>
一部清商一壺酒與君明日暖新堂<lb/>
　　　春日題乾元寺上方最髙峰亭<lb/>
危亭絶頂四無鄰見盡三千世界春但覺虚空無障礙<lb/>
不知髙下幾由旬廻看官路三條線却望都城一片塵<lb/>
賓客暫逰無半日王侯不到便終身始知天造空閒境<lb/>
不為忙人富貴人<lb/>
<pb n="KR4c0070_WYG_035-11a"/>
　　　奉和思黯相公以李蘇州所寄太湖石竒狀絶<lb/>
　　　　倫因題二十韻見示兼呈夢得<lb/>
錯落復崔嵬蒼然玉一堆峰駢仙掌出罅坼劒門開峭<lb/>
頂髙危矣盤根下壯哉精神欺竹樹氣色壓亭臺隠起<lb/>
磷磷狀凝成瑟瑟胚廉稜露鋒刃清越扣瓊瑰岌嶫形<lb/>
将動巍峨勢欲摧竒應潛鬼怪靈合蓄雲雷黛潤霑新<lb/>
雨斑明㸃古苔未曽棲鳥雀不肯染塵埃尖削琅玕筍<lb/>
窪剜瑪瑙罍海神移碣石畫障簇天台在世為尤物如<lb/>
<pb n="KR4c0070_WYG_035-11b"/>
人負逸才渡江一葦載入洛五丁推出處雖無意升沈<lb/>
亦有媒<hi>媒為李蘇州</hi>拔從水府底置向相庭隈對稱吟詩句<lb/>
看宜把酒杯終隨金礪用不學玉山頽疏傅心偏愛園<lb/>
公眼屢廻共嗟無此分虚管太湖來<hi>居易與夢得俱典姑蘇而不獲此石</hi>
　　　　<hi>附太湖石記古之達人皆有所嗜𤣥晏先生嗜書嵇中散嗜琴靖節先生嗜酒今丞相竒</hi>
　　　　<hi>章公嗜石石無文無聲無臭無味與三物不同而公嗜之何也衆皆怪之余獨知之昔故</hi>
　　　　<hi>友李生名約有云苟適吾意其用則多誠哉是言適意而巳公之所嗜可知之矣公以司</hi>
　　　　<hi>徒保釐河洛治家無珍産奉身無長物惟東城置一第南郭營一墅精葺宫宇慎擇賓客</hi>
<pb n="KR4c0070_WYG_035-12a"/>
　　　　<hi>性不易合居常寡徒游息之時與石為伍石有族聚太湖為甲羅浮天竺之徒次焉今公</hi>
　　　　<hi>之所嗜者甲也先是公之僚吏多鎮守湖知公之心惟石是好乃鈎深致逺獻瑰納竒四</hi>
　　　　<hi>五年間纍纍而至公於此物獨不廉讓東第南墅列而致之富哉石乎厥状非一有盤坳</hi>
　　　　<hi>秀出如靈丘鮮雲者有端險挺立如真官神人者有縝潤削成如珪瓚者有廉稜銳劌如</hi>
　　　　<hi>劒㦸者又有如虯如鳯若跧若動将翔将踴如鬼如獸若行若驟将竦将鬬風烈雨晦之</hi>
　　　　<hi>夕洞穴開<graphic n="KR2430" url="https://raw.githubusercontent.com/kanripo/KR-Gaiji/master/images/KR2430.png" mimeType="image/png"/>若欱雲散雷嶷嶷然有可望而畏之者煙霽景麗之旦巖㟧霮䨴若拂嵐撲</hi>
　　　　<hi>黛靄靄然有可狎而翫之者昏曉之交名狀不可提要而言則三山五岳百洞千壑覼縷</hi>
　　　　<hi>簇縮盡在其中百仞一拳千里一瞬坐而得之此所以為公適意之用也嘗與公迫觀熟</hi>
<pb n="KR4c0070_WYG_035-12b"/>
　　　　<hi>察相顧而言豈造物者有意於其間乎将胚腪凝結偶然而成功乎然而自一成不變以</hi>
　　　　<hi>來不知幾千年或委海隅或淪湖底髙者僅數仞重者殆千鈞一旦不鞭而來無脛而至</hi>
　　　　<hi>爭竒騁怪為公眼中之物公又待之如賓友親之如賢哲重之如寳玉愛之如兒孫不知</hi>
　　　　<hi>精意有所召邪将尤物有所歸邪孰不為而來邪必有以也石有大小其數四等以甲乙</hi>
　　　　<hi>丙丁品之毎品有上中下各刻於石隂曰牛氏石甲之上丙之中乙之下噫是石也百千</hi>
　　　　<hi>載後散在天壤之内轉徙隠見誰復知之欲使将來與我同好者觀斯石覽斯文知公之</hi>
　　　　<hi>嗜石之目按公此記本集未載出事文類聚</hi>
　　　奉和思黯相公雨後林園四韻見示<lb/>
<pb n="KR4c0070_WYG_035-13a"/>
新晴夏景好復此池邊地煙樹緑含滋水風清有味便<lb/>
成林下隠都忘門前事騎吏引歸軒始知身富貴<lb/>
　　　晩夏閒居絶無賓客欲尋夢得先寄此詩<lb/>
魚筍朝餐飽蕉紗暑服輕欲為窗下寢先傍水邊行晴<lb/>
引鶴雙舞秋生蟬一聲無人解相訪有酒共誰傾老更<lb/>
諳時事閒多見物情只應劉與白二叟自相迎<lb/>
　　　寄李蘄州<lb/>
下車書奏龔黄課動筆詩傳鮑謝風江郡謳謡誇杜母<lb/>
<pb n="KR4c0070_WYG_035-13b"/>
洛城歡㑹憶車公笛愁春盡梅花裏簟冷秋生薤葉中<lb/>
<hi>蘄州出好笛并薤葉簟</hi>不道蘄州歌酒少使君難稱與誰同<lb/>
　　　酬思黯相公晩夏雨後感秋見贈<lb/>
暮去朝來無歇期炎涼暗向雨中移夜長祗合愁人覺<lb/>
秋冷先應痩客知兩幅彩箋揮逸翰一聲寒玉振清辭<lb/>
無憂無病身榮貴何故沈吟亦感時<lb/>
　　　久雨閒悶對酒偶吟<lb/>
淒淒苦雨暗銅駝嫋嫋涼風起漕河自夏及秋晴日少<lb/>
<pb n="KR4c0070_WYG_035-14a"/>
從朝至暮悶時多鷺臨池立窺魚笱隼傍林飛拂雀羅<lb/>
賴有杯中神聖物百憂無柰十分何<lb/>
　　　雨後秋涼<lb/>
夜來秋雨後秋氣颯然新團扇先辭手生衣不著身更<lb/>
添砧引思難與簟相親此境誰偏覺貧閑老痩人<lb/>
　　　酬夢得早秋夜對月見寄<lb/>
吾衰寡情趣君病嬾經過其柰西樓上新秋明月何庭<lb/>
蕪淒白露池色澹金波況是初長夜東城砧杵多<lb/>
<pb n="KR4c0070_WYG_035-14b"/>
　　　題謝公東山障子<lb/>
賢愚共在浮生内貴賤同趨羣動間多見忙時巳衰病<lb/>
少聞健日肯休閒鷹飢受緤從難退鶴老乘軒亦不還<lb/>
唯有風流謝安石拂衣攜妓入東山<lb/>
　　　謝楊東川寄衣服<lb/>
年年衰老交逰少處處蕭條書信稀惟有巢兄不相㤀<lb/>
春茶未斷寄秋衣<lb/>
　　　詠懐寄皇甫朗之<lb/>
<pb n="KR4c0070_WYG_035-15a"/>
老大多情足往還招僧待客夜開闗學調氣後衰中健<lb/>
不用心來鬧處閒養病未能辭薄俸㤀名何必入深山<lb/>
與君别有相知分同置身於木鴈間<lb/>
　　　東城晩歸<lb/>
一條笻杖懸龜榼雙角吳童控馬銜晩入東城誰識我<lb/>
短靴低帽白蕉衫<lb/>
　　　與夢得沽酒閒飲且約後期<lb/>
少時猶不憂生計老後誰能惜酒錢共把十千酤一斗<lb/>
<pb n="KR4c0070_WYG_035-15b"/>
相看七十欠三年閒徴雅令窮經史醉聴清吟勝管絃<lb/>
更待菊黄家醖熟共君一醉一陶然<lb/>
　　　與牛家妓樂雨後合宴<lb/>
玉管清絃聲旖旎翠釵紅袖坐參差兩家合奏洞房夜<lb/>
八月連隂秋雨時歌臉有情凝睇久舞腰無力轉裠遲<lb/>
人間歡樂無過此上界西方即不知<lb/>
　　　和楊六尚書喜兩弟漢公轉吳興魯士賜章服<lb/>
　　　　命賔開宴用慶恩榮賦長句見示<lb/>
<pb n="KR4c0070_WYG_035-16a"/>
華筵賀客日紛紛劒外歡娱洛下聞朱紱寵光新照地<lb/>
彤襜喜氣逺凌雲榮聯花萼詩難和樂助塤篪酒易醺<lb/>
感羨料應知我意今生此事不如君<lb/>
　　　自詠<lb/>
鬚白面微紅醺醺半醉中百年隨手過萬事轉頭空臥<lb/>
疾痩居士行歌狂老翁仍聞好事者将我畫屏風<lb/>
　　　夢得相過援琴命酒因彈秋思偶詠所懐兼寄<lb/>
　　　　繼之待價二相府<lb/>
<pb n="KR4c0070_WYG_035-16b"/>
閒居靜侣偶相招小飲初酣琴欲調我正風前弄秋思<lb/>
君應天上聴雲韶<hi>雲韶雅曲上多與宰相同聴之</hi>時和始見陶鈞力物<lb/>
遂方知盛聖朝雙鳯棲梧魚在藻飛沈隨分各逍遥<lb/>
　　　九月八日酬皇甫十見贈<lb/>
君方對酒綴詩章我正持齋坐道場處處追遊雖不去<lb/>
時時吟詠亦無妨霜蓬舊鬢三分白露菊新花一半黄<lb/>
惆悵東籬不同醉陶家明日是重陽<lb/>
　　　慕巢尚書書云室人欲為置一歌者非所安也<lb/>
<pb n="KR4c0070_WYG_035-17a"/>
　　　　以詩相報因而和之<lb/>
東川已過二三春南國須求一兩人富貴大都多老大<lb/>
歡娱太半為親賓如愁翠黛應堪重買笑黄金莫訴貧<lb/>
他日相逢一杯酒尊前還要落梁塵<lb/>
　　　杪秋獨夜<lb/>
無限少年非我伴可憐清夜與誰同歡娱牢落中心少<lb/>
親故凋零四面空紅葉樹飄風起後白鬚人立月明中<lb/>
前頭更有蕭條物老菊衰蘭三兩叢<lb/>
<pb n="KR4c0070_WYG_035-17b"/>
　　　憑李睦州訪徐凝山人<hi>凝即睦州之民也</hi>
郡守輕詩客鄉人薄釣翁解憐徐處士唯有李郎中<lb/>
　<hi>立名按紀事樂天為杭州刺史令訪牡丹獨開元寺僧惠澄近於京師得之植於庭時春景方深惠澄設</hi>
　<hi>油幕覆其上㑹凝自富春來未識白先題詩曰此花南地知誰種慙媿僧閑用意栽海燕解憐頻睥睨胡</hi>
　<hi>蠭未識更徘徊虛生芍藥徒勞妒羞殺玫瑰不敢開惟有數苞紅萼在含芳只待舍人來白尋到寺看花</hi>
　<hi>乃命徐同醉而歸時張祜榜舟而至二生各希首薦白曰二君論文若廉之鬭䑕穴勝負在於一戰也遂</hi>
　<hi>試長劒倚天外賦餘霞散成綺詩試訖解送凝為元祜次耳祜曰祜詩有地勢遥尊岳河流側讓闗又題</hi>
　<hi>金山寺詩曰樹影中流見鐘聲兩岸聞雖綦毋潛云墖影挂清漢鐘聲扣白雲此句未為佳也凝曰美則</hi>
<pb n="KR4c0070_WYG_035-18a"/>
　<hi>美矣爭如老夫今古長如白練飛一條界破青山色凝遂擅場祜歎曰榮辱糺紛亦何常也遂行歌而邁</hi>
　<hi>凝亦鼓枻而歸自是二生不隨鄉試矣白又以祜宫調四句皆數對未足竒也後杜牧守秋浦與祜為詩</hi>
　<hi>酒友酷吟祜宫詞以白有非祜之論常不平之乃為詩以髙之曰睫在眼前人不見道於身外更何求誰</hi>
　<hi>人得似張公子千首詩輕萬户侯又曰如何故國三千里虚唱歌詞滿六宫杜盛言其美者欲以苟異於</hi>
　<hi>白而曲成於張也</hi>
　　　蘇州故吏<lb/>
江南故吏别來久今日池邊識我無不獨使君頭似雪<lb/>
華亭鶴死白蓮枯<hi>蓮鶴皆蘇州同來</hi>
<pb n="KR4c0070_WYG_035-18b"/>
　　　得楊湖州書頗誇撫民接賓縱酒題詩因以絶<lb/>
　　　　句戲之<lb/>
豈獨愛民兼愛客不唯能飲又能文白蘋洲上春傳語<lb/>
栁使君輸楊使君<lb/>
　　　　<hi>附白蘋洲五亭記湖州城東南二百步抵霅溪連汀洲一名白蘋梁吴興守栁惲於此賦</hi>
　　　　<hi>詩云汀洲採白蘋因以為名也前不知幾千萬年後又數百載有名無亭鞠為荒澤至大</hi>
　　　　<hi>厯十一年顔魯公真卿為刺史始剪榛導流作八角亭以游息焉旋屬災潦荐至沼湮臺</hi>
　　　　<hi>圯後又數十載萎蕪隙地至開成三年𢎞農亭楊君為刺史乃疏四渠濬二池樹三園搆五</hi>
<pb n="KR4c0070_WYG_035-19a"/>
　　　　<hi>卉木荷竹舟橋廊室洎逰宴息宿之具靡不備焉觀其架大溪跨長汀者謂之白蘋亭介</hi>
　　　　<hi>二園閟百卉者謂之集芳亭面廣池目列岫者謂之山光亭翫晨曦者謂之朝霞亭狎清</hi>
　　　　<hi>漣者謂之碧波亭五亭間開萬象迭入嚮背俯仰勝無遁形毎至汀風春溪月秋花緐鳥</hi>
　　　　<hi>啼之旦蓮開水香之夕賓友集歌吹作舟棹徐動觴詠半酣飄然怳然逰者相顧咸曰此</hi>
　　　　<hi>不知方外也人間也又不知蓬瀛崐閬復何如哉時予守官在洛陽楊君緘書齎圖請予</hi>
　　　　<hi>為記予按圖握筆心存目想覼縷梗槩十不得其二三大凡地有勝境得人而後發人有</hi>
　　　　<hi>心匠得物而後開境心相遇固有時邪蓋是境也實栁守濫觴之顔公推輪之揚君繪素</hi>
　　　　<hi>之三賢始終能事畢矣楊君前牧舒舒人治今牧湖湖人康康之由革弊興利若改茶法</hi>
<pb n="KR4c0070_WYG_035-19b"/>
　　　　<hi>變稅書之類是也利興故府有羨財政成故居多暇日是以餘力濟髙情成勝槩三者旋</hi>
　　　　<hi>相為用豈偶然哉昔謝栁為郡樂山水多髙情不聞善政龔黄為郡憂黎庶有善政不聞</hi>
　　　　<hi>勝槩兼而有者其吾友楊君乎君名漢公字用乂恐年祀久逺來者不知故名而字之時</hi>
　　　　<hi>開成四年十月十五日記</hi>
　　　天宫閣秋晴晩望<lb/>
洛城秋霽後梵閣暮登時此日風煙好今秋節候遲霞<lb/>
光紅泛豔樹影碧參差莫慮言歸晩牛家有宿期<lb/>
　　　酬夢得暮秋晴夜對月相憶<lb/>
<pb n="KR4c0070_WYG_035-20a"/>
霽月光如練盈庭復滿池秋深無熱後夜淺未寒時露<lb/>
葉圑荒菊風枝落病棃相思嬾相訪應是各年衰<lb/>
　　　同夢得和思黯見贈來詩中先敘三人同讌之<lb/>
　　　　歡次有歎鬢髪漸衰嫌孫子催老之意因酬<lb/>
　　　　妍唱兼吟鄙懐<lb/>
醉伴騰騰白與劉何朝何夕不同逰留連燈下明猶飲<lb/>
斷送尊前倒即休催老莫嫌孫穉長加年須喜鬢毛秋<lb/>
教他伯道爭存活無子無孫亦白頭<lb/>
<pb n="KR4c0070_WYG_035-20b"/>
　　　聴歌<lb/>
管妙絃清歌入雲老人合眼醉醺醺誠知不及當年聴<lb/>
猶覺聞時勝不聞<lb/>
　　　三年冬隨事鋪設小堂寢處稍似穩暖因念衰<lb/>
　　　　病偶吟所懐<lb/>
小宅非全陋中堂不甚卑聊堪㑹親族足以貯妻兒暖<lb/>
帳迎冬設温爐向夜施裘新青兔褐褥軟白猿皮似鹿<lb/>
眠深草如雞宿穩枝逐身安枕席隨事有屏帷病致衰<lb/>
<pb n="KR4c0070_WYG_035-21a"/>
殘早貧營活計遲由來蠶老後方是蠒成時<lb/>
　　　初冬即事呈夢得<lb/>
青氊帳暖喜微雪紅地爐深宜早寒走筆小詩能和否<lb/>
潑醅新酒試嘗看僧來乞食因留宿客到開尊便共歡<lb/>
臨老交親零落盡希君恕我取人寛<lb/>
　　　自罷河南已換七尹每一入府悵然舊逰因宿<lb/>
　　　　内㕔偶題西壁兼呈韋尹常侍<lb/>
每日河南府依然似到家杯嘗七尹酒<hi>七尹酒味不同備嘗之矣</hi>樹<lb/>
<pb n="KR4c0070_WYG_035-21b"/>
看十年花<hi>即府中新果園</hi>且健須歡喜雖衰莫歎嗟迎門無故<lb/>
吏侍坐有新娃暖閣謀宵宴寒庭放晩衙主人留宿定<lb/>
一任夕陽斜<lb/>
　　　天寒晩起引酌詠懐寄許州王尚書汝州李常<lb/>
　　　　侍<lb/>
葉覆氷池雪滿山日髙慵起未開關寒來更亦無過醉<lb/>
老後何由可得閑四海故交唯許汝十年貧健是樊蠻<lb/>
相思莫忘櫻桃㑹一放狂歌一破顔<hi>櫻桃花時數與許汝二君歡㑹甚樂</hi>
<pb n="KR4c0070_WYG_035-22a"/>
　　　四年春<lb/>
栁梢黄嫩草芽新又入開成第四春近日放慵多不出<lb/>
少年嫌老可相親分司吉傅頻過舍致仕崔卿擬卜鄰<lb/>
時輩推遷年事到往還多是白頭人<lb/>
　　　白髮<lb/>
白髮生來三十年而今鬚鬢盡皤然歌吟終日如狂叟<lb/>
衰疾多時似痩仙八戒夜持香火印三元朝念蘂珠篇<lb/>
其餘便被春收拾不作閒逰即醉眠<lb/>
<pb n="KR4c0070_WYG_035-22b"/>
　　　追歡偶作<lb/>
追歡逐樂少閒時補貼平生得事遲何處花開曽後看<lb/>
誰家酒熟不先知石樓月下吹蘆管金谷風前舞栁枝<lb/>
十聴春啼變鶯舌三嫌老醜換蛾睂樂天一過難知分<lb/>
猶自咨嗟兩鬢絲<hi>蘆菅栁枝巳下皆十年來洛中之事</hi>
　　　公垂尚書以白馬見寄光潔穩善以詩謝之<lb/>
翩翩白馬稱金羈領綴銀花尾曵絲毛色鮮明人盡愛<lb/>
性靈馴善主偏知免将妾換慙來處試使奴牽欲上時<lb/>
<pb n="KR4c0070_WYG_035-23a"/>
不蹶不驚行步穩最宜山簡醉中騎<lb/>
　　　西樓獨立<lb/>
身著白衣頭似雪時時醉立小樓中路人廻顧應相怪<lb/>
十一年來見此翁<lb/>
　　　書事詠懐<lb/>
官俸将生計雖貧豈敢嫌金多輸陸賈酒足勝陶潛<hi>陶潛</hi>
<hi>詩云常苦酒不足</hi>牀暖僧敷坐樓晴妓巻簾日遭齋破用<hi>每月常持</hi>
<hi>十齋</hi>春賴閏加添<hi>是年閏正月也</hi>老向歡彌切狂於飲不廉十年<lb/>
<pb n="KR4c0070_WYG_035-23b"/>
閒未足亦恐涉無厭<lb/>
　　　酬夢得比萱草見贈<hi>來篇云唯君比萱草相見可㤀憂</hi>
杜康能散悶萱草解㤀憂借問萱逢杜何如白見劉老<lb/>
衰勝少夭閑樂笑忙愁試問同年内何人得白頭<lb/>
　　　問皇甫十<lb/>
苦樂心由我窮通命任他坐傾張翰酒行唱接輿歌榮<lb/>
盛傍看好優閑自適多知君能斷事勝負兩如何<lb/>
　　　早春獨登天宫閣<lb/>
<pb n="KR4c0070_WYG_035-24a"/>
天宫日暖閣門開獨上迎春飲一杯無限逰人遥怪我<lb/>
縁何最老最先來<lb/>
　　　送蘇州李使君赴郡二絶句<lb/>
憶抛印綬辭吳郡衰病當時巳有餘今日賀君兼自喜<lb/>
八廻看換舊銅魚<hi>予自罷蘇州及兹換八刺史矣</hi>
館娃宫深春日長<hi>館娃宫今靈巖寺也</hi>烏鵲橋髙秋夜涼<hi>烏鵲橋在蘇州</hi>
<hi>南門</hi>風月不知人世變奉君直似奉吳王<lb/>
　　　長洲曲新詞<lb/>
<pb n="KR4c0070_WYG_035-24b"/>
茂苑綺羅佳麗地女湖桃李豔陽時心奴巳死胡容老<lb/>
後輩風流是阿誰<lb/>
　<lb/>
　<lb/>
　<lb/>
　<lb/>
　<lb/>
　白香山詩集巻三十五<lb/>
</p>
<p>
</p>
  </div>
</body>
</text>
</TEI>
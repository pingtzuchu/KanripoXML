<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>白香山詩集巻十</head>
    <p>
<pb n="KR4c0070_WYG_010-1a"/>
欽定四庫全書<lb/>
　白香山詩集巻十　　　　　歙縣汪立名編<lb/>
　　長慶集十<hi>感傷古調詩七十八首</hi>
　　　朱陳村<lb/>
徐州古豐縣有村曰朱陳去縣百餘里桑麻青氛氲機<lb/>
梭聲札札牛驢走紜紜女汲澗中水男採山上薪縣逺<lb/>
官事少山深人俗淳有財不行商有丁不入軍家家守<lb/>
村業頭白不出門生為村之民死為村之塵田中老與<lb/>
<pb n="KR4c0070_WYG_010-1b"/>
㓜相見何欣欣一村唯兩姓世世為婚姻<hi>其村唯朱陳二姓而已</hi>
親疎居有族少長游有羣黄雞與白酒歡㑹不隔旬生<lb/>
者不逺别嫁娶先近鄰死者不逺𦵏墳墓多遶村既安<lb/>
生與死不苦形與神所以多夀考往往見𤣥孫我生禮<lb/>
義鄉少小孤且貧徒學辨是非秖自取辛勤世法貴名<lb/>
教士人重冠婚以此自桎梏信為大謬人十歳解讀書<lb/>
十五能屬文二十舉秀才三十為諫臣下有妻子累上<lb/>
有君親恩承家與事國望此不肖身憶昨旅遊初迨今<lb/>
<pb n="KR4c0070_WYG_010-2a"/>
十五春孤舟三適楚羸馬四經秦晝行有飢色夜寢無<lb/>
安魂東西不暫住來往若浮雲離亂失故鄉骨月多散<lb/>
分江南與江北各有平生親平生終日别逝者隔年聞<lb/>
朝憂卧至暮夕哭坐達晨悲火燒心曲愁霜侵鬢根一<lb/>
生苦如此長羡村中民<lb/>
　　　讀鄧魴詩<lb/>
塵架多文集偶取一巻披未及㸔姓名疑是陶潛詩㸔<lb/>
名知是君惻惻令我悲詩人多蹇厄近日誠有之京兆<lb/>
<pb n="KR4c0070_WYG_010-2b"/>
杜子羙猶得一拾遺襄陽孟浩然亦聞鬢成絲嗟君兩<lb/>
不如三十在布衣擢第禄不及新婚妻未歸少年無疾<lb/>
患溘死於路岐天不與爵夀唯與好文詞此理勿復道<lb/>
巧歴不能推<lb/>
　　　寄元九<hi>自此後在渭村作</hi>
晨雞纔發聲夕雀俄歛翼晝夜往復來疾如出入息非<lb/>
徒改年貌漸覺無心力自念因念君俱為老所逼君年<lb/>
雖校少顦顇謫南國三年不放歸炎瘴消顔色山無殺<lb/>
<pb n="KR4c0070_WYG_010-3a"/>
草霜水有含沙蜮健否逺不知書多隔年得願君少愁<lb/>
苦我亦加飱食各保金石軀以慰長相憶<lb/>
　　　秋夕<lb/>
葉聲落如雨月色白似霜夜深方獨卧誰為拂塵牀<lb/>
　　　夜雨<lb/>
我有所念人隔在逺逺鄉我有所感事結在深深腸鄉<lb/>
逺去不得無日不曕望腸深解不得無夕不思量况此<lb/>
殘燈夜獨宿在空堂秋天殊未曉風雨正蒼蒼不學頭<lb/>
<pb n="KR4c0070_WYG_010-3b"/>
陀法前心安可忘<lb/>
　　　秋霽<lb/>
金火不相待炎涼雨中變秋晴有殘蟬巢冷無留燕沉<lb/>
吟巻長簟愴惻収團扇向夕稍無泥閒歩青苔院月出<lb/>
砧杵動家家𢷬秋練獨對多病妻不能理針線冬衣殊<lb/>
未製夏服行將綻何以迎早秋一杯聊自勸<lb/>
　　　歎老三首<lb/>
晨興照青鏡形影兩寂寞少年辭我去白髪隨梳落萬<lb/>
<pb n="KR4c0070_WYG_010-4a"/>
化成於漸漸衰㸔不覺但恐鏡中顔今朝老於昨人生<lb/>
少滿百不得長歡樂誰㑹天地心千齡與龜鶴吾聞善<lb/>
醫者今古稱扁鵲萬病皆可治唯無治老藥<lb/>
我有一握髪梳理何稠直昔似𤣥雲光今如素絲色匣<lb/>
中有舊鏡欲照先歎息自從頭白來不欲明磨拭鵶頭<lb/>
與鶴頸至老常如墨獨有人鬢毛不得終身黒<lb/>
前年種桃核今歳成花樹去歳新嬰兒今年已學步但<lb/>
驚物長成不覺身衰暮去矣欲何如少年留不住因書<lb/>
<pb n="KR4c0070_WYG_010-4b"/>
今日意徧寄諸親故壯歳不歡娛長年當悔悟<lb/>
　　　送兄弟囘雪夜<lb/>
日晦雲氣黄東北風切切時從村南還新與兄弟别離<lb/>
襟淚猶濕㢠廻馬嘶未歇欲歸一室坐天隂多無月夜長<lb/>
火消盡歳暮雨凝結寂寞滿爐灰飄零上堦雪對雪畫<lb/>
寒灰殘燈明復滅灰死如我心雪白如我髪所遇皆如<lb/>
此頃刻堪愁絶㢠廻念入坐忘轉憂作禪恱平生洗心法<lb/>
正為今宵設<lb/>
<pb n="KR4c0070_WYG_010-5a"/>
　　　溪中早春<lb/>
南山雪未盡隂嶺留殘白西澗冰已消春溜含新碧東<lb/>
風來幾日蟄動萌草坼潛知陽和功一日不虚擲愛此<lb/>
天氣暖來拂溪邉石一坐欲忘歸暮禽聲嘖嘖蓬蒿隔<lb/>
桑棗隠映煙火夕歸來問夜飱家人烹薺麥<lb/>
　　　同友人尋澗花<lb/>
聞有澗底花貰得村中酒與君來校遲已逢揺落後臨<lb/>
觴有遺恨悵望空溪口記取花發時期君重攜手我生<lb/>
<pb n="KR4c0070_WYG_010-5b"/>
日日老春色年年有且作來歳期不知身健否<lb/>
　　　登村東古冡<lb/>
髙低古時冢上有牛羊道獨有最髙頭悠哉此懐抱囘<lb/>
頭向村望但見荒田草村人不愛花多種栗與棗自來<lb/>
此村住不覺風光好花少鶯亦稀年年春暗老<lb/>
　　　夢裴相公<lb/>
五年生死隔一夕魂夢通夢中如往日同直金鑾宫髣<lb/>
髴金紫色分明冰玉容勤勤相眷意亦與平生同既寤<lb/>
<pb n="KR4c0070_WYG_010-6a"/>
知是夢憫然情未終追想當時事何殊昨夜中自我學<lb/>
心法萬縁成一空今朝為君子流涕一沾胷<lb/>
　　　晝寢<lb/>
坐整白單衣起穿黄草屨朝飱盥漱畢徐下堦前步暑<lb/>
風㣲變候晝刻漸加數院静地隂隂鳥鳴新葉樹獨行<lb/>
還獨卧夏景殊未暮不作午時眠日長安可度<lb/>
　　　别行簡<hi>時行簡辟盧坦劍南東川府</hi>
漠漠病眼花星星愁鬢雪筋骸已衰憊形影仍分訣梓<lb/>
<pb n="KR4c0070_WYG_010-6b"/>
州二千里劍門五六月豈是逺行時火雲燒棧熱何言<lb/>
巾上淚乃是腸中血念此早歸來莫作經年别<lb/>
　　　觀兒戲<lb/>
齠齔七八歳綺紈三四兒弄塵復鬬草盡日樂嬉嬉堂<lb/>
上長年客鬢間新有絲一㸔竹馬戲毎憶童騃時童騃<lb/>
饒戲樂老大多憂悲静念彼與此不知誰是癡<lb/>
　　　歎常生<lb/>
西村常氏子卧病不須㬰前旬猶訪我今日忽云殂時<lb/>
<pb n="KR4c0070_WYG_010-7a"/>
我病多暇與之同野居園林青藹藹相去數里餘村鄰<lb/>
無好客所遇唯農夫之子何如者往還猶勝無于今亦<lb/>
已矣可為一長吁<lb/>
　　　寄元九<lb/>
一病經四年親朋書信斷窮通合<hi>一作各</hi>易交自笑知何<lb/>
晚元君在荆楚去日雖云逺彼獨是何人心如石不轉<lb/>
憂我貧病身書來唯勸勉上言少愁苦下道加飱飯憐<lb/>
君為謫吏窮薄家貧褊三寄衣食資數盈二十萬豈是<lb/>
<pb n="KR4c0070_WYG_010-7b"/>
貪衣食感君心繾綣念我口中食分君身上暖不因身<lb/>
病久不因命多蹇平生親友心豈得知深淺<lb/>
　　　以鏡贈别<lb/>
人言似明月我道勝明月明月非不明一年十二缺豈<lb/>
如玉匣裏如水常澄澈月破天暗時圓明獨不歇我慙<lb/>
貌醜老繞鬢斑斑雪不如贈少年廻照青絲髪因君千<lb/>
里去持此將為别<lb/>
　　　城上對月期友人不至<lb/>
<pb n="KR4c0070_WYG_010-8a"/>
古人惜晝短勸令秉燭遊况此迢迢夜明月滿西樓復<lb/>
有尊<hi>一作盈尊</hi>中酒置在城上頭期君君不至人月兩悠悠<lb/>
照水煙波白照人肌髪秋清光正如此不醉即須愁<lb/>
　　　念金鑾子二首<lb/>
衰病四十身嬌癡三歳女非男猶勝無慰情時一撫一<lb/>
朝舍我去魂影無處所况念天札時嘔啞初學語始知<lb/>
骨月愛乃是憂悲聚唯思未有前以理遣傷苦忘懐日<lb/>
已久三度移寒暑今日一傷心因逢舊乳母<lb/>
<pb n="KR4c0070_WYG_010-8b"/>
　<hi>立名按芥隠筆談樂天多用淵明詩如衰病四十身嬌癡三歳女非男猶勝無慰情時一撫正用陶詩弱</hi>
　<hi>女雖非男慰情良勝無淵明有五男兒此詩或作於未得子之前也</hi>
與爾為父子八十有六旬忽然又不見邇來三四春形<lb/>
質本非實氣聚偶成身恩愛元是妄縁合暫為親念兹<lb/>
庶有悟聊用遣悲辛暫將理自奪不是忘情人<lb/>
　　　對酒<lb/>
人生一百歳通計三萬日何况百歳人人間百無一賢<lb/>
愚共零落貴賤同埋沒東岱前後魂北邙新舊骨復聞<lb/>
<pb n="KR4c0070_WYG_010-9a"/>
藥誤者為愛延年術又有憂死者為貪政事筆藥誤不<lb/>
得老憂死非因疾誰言人最靈知得不知失何如㑹親<lb/>
友飲此杯中物能沃煩慮消能陶真性出所以劉阮輩<lb/>
終年醉兀兀<lb/>
　　　渭村雨歸<lb/>
渭水寒漸落離離蒲稗苗閒傍沙邉立㸔人刈葦苕近<lb/>
水風景冷晴明猶寂寥復兹夕隂起野思重蕭條蕭條<lb/>
獨歸路暮雨濕村橋<lb/>
<pb n="KR4c0070_WYG_010-9b"/>
　　　諭懐<lb/>
黒頭日已白白面日已黒人生未死間變化何終極常<lb/>
言在已者莫若形與色一朝改變來止遏不能得况彼<lb/>
身外事悠悠通與塞<lb/>
　　　喜友至留宿<lb/>
村中少賔客柴門多不開忽聞車馬至云是故人來况<lb/>
值風雨夕愁心正悠哉願君且同宿盡此手中杯人生<lb/>
開口笑百年都幾囘<lb/>
<pb n="KR4c0070_WYG_010-10a"/>
　　　西原晚望<lb/>
花菊引閑行<hi>一作步</hi>行上西原路原上晚無人因髙聊四<lb/>
顧南阡有煙火北陌連墟墓村鄰何蕭疎近者猶百步<lb/>
吾廬在其下寂寞風日暮門外轉枯蓬籬根伏寒兎故<lb/>
園汴水上離亂不堪去近歳始移家飄然此村住新屋<lb/>
五六間古槐八九樹便是衰病身此生終老處<lb/>
　　　感鏡<lb/>
羙人與我别留鏡在匣中自從花顔去秋水無芙蓉經<lb/>
<pb n="KR4c0070_WYG_010-10b"/>
年不開匣紅埃覆青銅今朝一拂拭自顧顦顇容照罷<lb/>
重惆悵背有雙盤龍<lb/>
　　　村居卧病三首<lb/>
戚戚抱羸病悠悠度朝暮夏木纔結隂秋蘭已含露前<lb/>
日巢中卵化作雛飛去昨日穴中蟲蛻為蟬上樹四時<lb/>
未嘗歇一物不暫住唯有病客心沉然獨如故<lb/>
新秋久病客起步村南道盡日不逢人蟲聲徧荒草西<lb/>
風吹白露野緑秋仍早草木猶未傷先傷我懐抱朱顔<lb/>
<pb n="KR4c0070_WYG_010-11a"/>
與𤣥鬢强健幾時好况為憂病侵不得依年老<lb/>
種黍三十畝雨來苗漸大種薤二十畦秋來欲堪刈望<lb/>
黍作冬酒留薤為春菜荒村百物無待此養衰瘵葺廬<lb/>
備隂雨補褐防寒歳病身知幾時且作明年計<lb/>
　　　沐浴<lb/>
經年不沐浴塵垢滿肌膚今朝一澡濯衰痩頗有餘老<lb/>
色頭鬢白病形支體虚衣寛有賸帶髪少不勝梳自問<lb/>
今年幾春秋四十初四十已如此七十復何如<lb/>
<pb n="KR4c0070_WYG_010-11b"/>
　　　栽松二首<lb/>
小松未盈尺心愛手自移蒼然澗底色雲濕煙霏霏栽<lb/>
植我年晚長成君性遲如何過四十種此數寸枝得見<lb/>
成隂否人生七十稀<lb/>
愛君抱晚節憐君含直文欲得朝朝見堦前故種君知<lb/>
君死則已不死㑹凌雲<lb/>
　　　病中友人相訪<lb/>
卧久不記日南窗昏復昏蕭條草簷下寒雀朝夕聞强<lb/>
<pb n="KR4c0070_WYG_010-12a"/>
扶牀前杖起向庭中行偶逢故人至便當一逢迎移榻<lb/>
就斜日披裘倚前楹閒談勝服藥稍覺有心情<lb/>
　　　自覺二首<lb/>
四十未為老憂傷早衰惡前歳二毛生今年一齒落形<lb/>
骸日損耗心事同蕭索夜寢與朝飱其間味亦薄同歳<lb/>
崔舍人容光方灼灼始知年與貌衰盛隨憂樂畏老老<lb/>
轉逼憂病病彌縛不畏復不憂是除老病藥<lb/>
朝哭心所愛暮哭心所親親愛零落盡安用身獨存幾<lb/>
<pb n="KR4c0070_WYG_010-12b"/>
許平生歡無限骨肉恩結為腸間痛聚作鼻頭辛悲來<lb/>
四支緩泣盡雙眸昏所以年四十心如七十人我聞浮<lb/>
圖教中有解脫門置心為止水視身如浮雲斗擻垢穢<lb/>
衣度脫生死輪胡為戀此苦不去猶逡廵囘念發𢎞願<lb/>
願此現在身但受過去報不結將來因誓以智慧水永<lb/>
洗煩惱塵不將恩愛子更種悲憂根<lb/>
　　　夜雨有念<lb/>
以道治心氣終歳得晏然何乃戚戚意忽來風雨天既<lb/>
<pb n="KR4c0070_WYG_010-13a"/>
非慕榮顯又不恤飢寒胡為悄不樂抱膝殘燈前形影<lb/>
暗相問心黙對以言骨肉能幾人各在天一端吾兄寄<lb/>
宿州吾弟客東川南北五千里吾身在中間欲去病未<lb/>
能欲住心不安有如波上舟此縛而彼牽自我向道來<lb/>
于今六七年鍊成不二性消盡千萬縁唯有恩愛火往<lb/>
往猶熬煎豈是藥無効病多難盡蠲<lb/>
　　　寄楊六<hi>楊攝萬年縣尉予為贊善大夫</hi>
青宫官冷静赤縣事繁劇一閒復一忙動作經時隔清<lb/>
<pb n="KR4c0070_WYG_010-13b"/>
觴久廢酌白日頓虚擲念此勿踟蹰悄然心不適豈無<lb/>
舊交結久别或遷易亦有新往還相見多形迹唯君於<lb/>
我分堅久如金石何况老大來人情重姻戚㑹稀歳月<lb/>
急此事真可惜幾囘開口笑便到髭鬚白公門苦鞅掌<lb/>
盡<hi>一作晝</hi>日無閒隙猶冀乘暝來静言同一夕<lb/>
　　　送春<lb/>
三月三十日春歸日復暮惆悵問春風明朝應不住送<lb/>
春曲江上眷眷東西顧但見撲水花紛紛不知數人生<lb/>
<pb n="KR4c0070_WYG_010-14a"/>
似行客兩足無停步日日進前程前程幾多路兵刀與<lb/>
水火盡可違之去唯有老到來人間無避處感時良為<lb/>
已獨倚池南樹今日送春心心如别親故<lb/>
　　　哭李三<lb/>
去年渭水曲秋時訪我來今年常樂里春日哭君囘哭<lb/>
君仰問天天意安在哉若必奪其夀何如不與才落然<lb/>
身後事妻病女嬰孩<lb/>
　　　别李十一後重寄<hi>自此後詩在江州路上作</hi>
<pb n="KR4c0070_WYG_010-14b"/>
秋日正蕭條驅車出蓬蓽囘望青門道目極心鬱鬱豈<lb/>
獨戀鄉土非關慕簪紱所愴别李君平生同道術俱承<lb/>
金馬詔聫秉諫臣筆共上青雲梯中途一相失江湖我<lb/>
方往朝廷君不出蕙帶與華簪相逢是何日<lb/>
　　　初出藍田路作<lb/>
停驂問前路路在<hi>一作指</hi>秋雲裏蒼蒼縣南道<hi>一作/山</hi>去<hi>一作</hi>
<hi>險</hi>途從此始絶頂忽盤上<hi>一作上盤</hi>衆山皆下視下視千萬<lb/>
峰峰頭如浪起朝經韓公坂夕次藍橋水潯陽僅<hi>一作近</hi>
<pb n="KR4c0070_WYG_010-15a"/>
四千始行七十里人煩馬蹄跙勞苦已<hi>一作又</hi>如此<lb/>
　　　仙娥峰下作<lb/>
我為東南行始登商山道商山無數峰最愛仙娥好參<lb/>
差樹若插匼匝雲如抱渇望寒玉泉香聞紫芝草青崖<lb/>
屏削碧白石牀鋪縞向無如此物安足留四皓感彼私<lb/>
自問歸山何不早可能塵土中還隨衆人老<lb/>
　　　㣲雨夜行<lb/>
漠漠秋雲起稍稍<hi>一作悄悄</hi>夜寒生但覺衣裳濕無㸃亦無<lb/>
<pb n="KR4c0070_WYG_010-15b"/>
聲<lb/>
　　　再到襄陽訪問舊居<lb/>
昔到襄陽日髯髯初有髭今過襄陽日髭鬢半成絲舊<lb/>
遊都是<hi>一作似</hi>夢乍到忽如歸東郭蓬蒿宅荒涼今屬誰<lb/>
故知多零落閭井亦遷移獨有秋江水煙波似舊時<lb/>
　　　寄㣲之三首<lb/>
江州望通州天涯與地末有山萬丈髙有江千里濶間<lb/>
之以雲霧飛鳥不可越誰知千古險為我二人設通州<lb/>
<pb n="KR4c0070_WYG_010-16a"/>
君初到鬱鬱愁如結江州我方去迢迢行未歇道路日<lb/>
乖隔音信日斷絶因風欲寄語地逺聲不徹生當復相<lb/>
逢死當從此别<lb/>
君遊襄陽日我在長安住今君在通州我過襄陽去襄<lb/>
陽九里郭樓雉連雲樹顧此稍依依是君舊遊處蒼茫<lb/>
蒹葭水中有潯陽路此去更相思江西少親故<lb/>
去國日已逺喜<hi>一作稀</hi>逢物似人如何含此意江上坐思<lb/>
君有如河嶽氣相合方氛氲狂風吹中絶兩處成孤雲<lb/>
<pb n="KR4c0070_WYG_010-16b"/>
風廻終有時雲合豈無因努力各自愛窮通我爾身<lb/>
　　　舟中雨夜<lb/>
江雲暗悠悠江風冷修修夜雨滳船背夜浪打船頭船<lb/>
中有病客左降向江州<lb/>
　　　夜聞歌者<hi>宿鄂州</hi>
夜泊鸚鵡洲秋江月澄徹<hi>一作江月秋澄澈</hi>鄰船有歌者發調<lb/>
堪愁絶歌罷繼以泣泣聲通復咽尋聲見其人有婦顔<lb/>
如雪獨倚帆檣立娉婷十七八夜淚似真珠雙雙墮明<lb/>
<pb n="KR4c0070_WYG_010-17a"/>
月借問誰家婦歌泣何凄切一問一沾襟<hi>一作巾</hi>低眉終<lb/>
<hi>一作竟</hi>不説<lb/>
　　　江樓聞砧<hi>江州作</hi>
江人授衣晚十月始聞砧一夕髙樓月萬里故園心<lb/>
　　　宿東林寺<lb/>
經窗燈燄短僧爐火氣深索落廬山夜風雪宿東林<lb/>
　　　憶洛下故園<hi>時淮汝冦我未滅</hi>
潯陽遷謫地洛陽離亂年煙塵三川上炎瘴九江邉鄉<lb/>
<pb n="KR4c0070_WYG_010-17b"/>
心坐如此秋風仍颯然<lb/>
　　　贈别崔五<lb/>
朝送南去客暮迎北來賔孰云當大路少遇心所親勞<lb/>
者念息肩熱者思濯身何如愁獨日忽見平生人平生<lb/>
已不淺是日重殷勤問從何處來及此江亭春江天春<lb/>
多隂夜月隔重雲移尊樹問飲燈照花紛紛一㑹不易<lb/>
得餘事何足云明旦又分手今夕且歡欣<lb/>
　　　春晚寄㣲之<lb/>
<pb n="KR4c0070_WYG_010-18a"/>
三月江水闊悠悠桃花波年芳與心事此地共蹉跎南<lb/>
國方譴謫中原正兵戈眼前故人少頭上白髪多通州<lb/>
更迢遞春盡復如何<lb/>
　　　漸老<lb/>
今朝復明旦不覺年齒暮白髪逐梳落朱顔辭鏡去當<lb/>
春頗愁寂對酒寡歡趣遇境多愴辛逢人益敦故形質<lb/>
屬天地推遷從不住所怪少年心銷磨落何處<lb/>
　　　送㓜史<lb/>
<pb n="KR4c0070_WYG_010-18b"/>
淮右冦未散江西歳再徂故里干戈地行人風雪途此<lb/>
時與爾别江畔立踟蹰<lb/>
　　　夜雪<lb/>
已訝衾枕冷復見窗户明夜深知雪重時聞折竹聲<lb/>
　　　寄行簡<lb/>
鬱鬱眉多歛黙黙口寡言豈是願如此舉目誰與歡去<lb/>
春爾西征從事巴蜀間今春我南謫抱疾江海壖相去<lb/>
六千里地絶天邈然十書九不達何以開憂顔渇人多<lb/>
<pb n="KR4c0070_WYG_010-19a"/>
夢飲飢人多夢飱春來夢何處合眼到東川<lb/>
　　　首夏<lb/>
孟夏百物滋動植一時好麋鹿樂深林蟲蛇喜豐草翔<lb/>
禽愛宻葉游鱗恱新藻天和遺漏處而我獨枯槁一身<lb/>
在天末骨肉皆逺道舊國無來人冦戎塵浩浩沉憂竟<lb/>
何益秖自勞懐抱不如放身心冥然任天造潯陽多羙<lb/>
酒可使杯不燥湓魚賤如泥烹炙無昏早朝飯山下寺<lb/>
暮醉湖中島何必歸故鄉兹焉可終老<lb/>
<pb n="KR4c0070_WYG_010-19b"/>
　　　孟夏思渭村舊居寄舍弟<lb/>
嘖嘖雀引雛稍稍筍成竹時物感人情憶我故鄉曲故<lb/>
園渭水上十載事樵牧手種榆栁成隂隂覆墻屋兎隠<lb/>
豆苗肥鳥<hi>一作犬</hi>鳴桑椹熟前年當此時與爾同遊矚詩<lb/>
書課弟姪農圃資童僕日暮麥登場天晴蠶拆簇㺯泉<lb/>
南澗坐待月東亭宿興發飲數杯悶來棊一局一朝忽<lb/>
分散萬里仍覊束井鮒思反泉籠鶯悔出谷九江地卑<lb/>
濕四月天炎燠苦雨初入梅瘴雲稍含毒泥秧水畦稻<lb/>
<pb n="KR4c0070_WYG_010-20a"/>
灰種畬田粟已訝殊歳時仍嗟異風俗閒登郡樓望日<lb/>
落江山緑歸雁拂鄉心平湖斷人目殊方我漂泊舊居<lb/>
君幽獨何時同一瓢飲水心亦足<lb/>
　　　早蟬<lb/>
六月初七日江頭蟬始鳴石楠深葉裏薄暮兩三聲一<lb/>
催衰鬢色再動故園情西風殊未起秋思先秋生憶昔<lb/>
在東掖宫槐花下聽今朝無限思雲樹遶湓城<lb/>
　　　感情<lb/>
<pb n="KR4c0070_WYG_010-20b"/>
中庭曬服玩忽見故鄉履昔贈我者誰東鄰嬋娟子因<lb/>
思贈時語特用結終始永願如履綦雙行復雙止自吾<lb/>
謫江都漂蕩三千里為感長情人提攜同到此今朝一<lb/>
惆悵反覆㸔未已人隻履猶雙何曽得相似可嗟復可<lb/>
惜錦表繡為裏况經梅雨來色黯花草死<lb/>
　　　南湖晚秋<lb/>
八月白露降湖中水芳老旦夕秋風多衰荷半傾倒手<lb/>
攀青楓樹足蹋黄蘆草慘淡老容顔零<hi>一作冷</hi>落秋懐抱<lb/>
<pb n="KR4c0070_WYG_010-21a"/>
有兄在淮楚有弟在蜀道萬里何時來煙波白浩浩<lb/>
　　　郡㕔有樹晚榮早凋人不識名因題其上<lb/>
潯陽郡㕔後有樹不知名秋先梧桐落春後桃李榮五<lb/>
月始萌動八月已凋零左右皆松桂四時鬱青青豈量<lb/>
雨露恩沾濡不均平榮枯各有分天地本無情顧我亦<lb/>
相類早衰向晚成形骸少多病三十不豐盈毛鬢早改<lb/>
變四十白髭生誰教兩蕭索相對此江城<lb/>
　　　感秋懐㣲之<lb/>
<pb n="KR4c0070_WYG_010-21b"/>
葉下湖又波秋風此時至誰知濩落心先納蕭條氣推<lb/>
移感流歳漂泊思同志昔為煙霄侣今作泥塗吏白鷗<lb/>
毛羽弱青鳳文章異各閒<hi>一作閉</hi>一籠中歳晚同顦顇<lb/>
　　　因沐感髪寄朗上人二首<lb/>
年長身轉慵百事<hi>一作年</hi>無所欲乃至頭上髪經年方一<lb/>
沐沐稀髪苦落一沐仍半秃短鬢經霜蓬老面辭春木<lb/>
强年過猶近衰相來何速應是煩惱多心焦血不足<lb/>
漸少不滿把漸短不盈尺况兹短少中日夜落復白既<lb/>
<pb n="KR4c0070_WYG_010-22a"/>
無神仙術何除老死籍秖有解脫門能度衰苦厄掩鏡<lb/>
望東寺降心謝禪客衰白何足言剃落猶不惜<lb/>
　　　早蟬<lb/>
月出先照山風生先動水亦如早蟬聲先入閒人耳一<lb/>
聞愁意結再聽鄉心起渭上新<hi>一作村</hi>蟬聲先聽渾相似<lb/>
衡門有誰聽日暮槐花裏<lb/>
　　　苦熱喜凉<lb/>
經時苦炎熱<hi>一作暑</hi>心體但煩倦白日一何長清秋不可<lb/>
<pb n="KR4c0070_WYG_010-22b"/>
見歳功成者去天數極則變潛知寒燠間遷次如乘傳<lb/>
火雲忽朝歛金風俄夕扇枕簟遂清凉筋骸稍輕健因<lb/>
思望月侣好卜迎秋宴竟夜無客來引杯還自勸<lb/>
　　　早秋晚望兼呈韋侍御<lb/>
九派繞孤城城髙生逺思人煙半在船野水多於地穿<lb/>
霞日脚直驅鴈風頭利去國來幾時江上秋三至夫君<lb/>
亦淪落此地同飄寄憫黙向隅心摧頽觸籠翅且謀眼<lb/>
前計莫問胷中事潯陽酒甚濃相勸時時醉<lb/>
<pb n="KR4c0070_WYG_010-23a"/>
　　　司馬宅<lb/>
雨徑緑蕪合霜園紅葉多蕭條司馬宅門巷無人過唯<lb/>
對大江水秋風朝夕波<lb/>
　　　司馬㕔獨宿<lb/>
荒凉滿庭草偃亞侵簷竹府吏下㕔簾家僮開被幞數<lb/>
聲城上漏一㸃窗間燭官曹冷似冰誰肯來同宿<lb/>
　　　夢與李七庾三十三同訪元九<lb/>
夜夢歸長安見我故親友損之在我左順之在我右云<lb/>
<pb n="KR4c0070_WYG_010-23b"/>
是二月天春風出攜手同過靖安里下馬尋元九元九<lb/>
正獨坐見我笑開口還指西院花仍開北亭酒如言各<lb/>
有故似惜歡難久神合俄頃間神離欠伸後覺來疑在<lb/>
側求索無所有殘燈影閃墻斜月光穿牖天明西北望<lb/>
萬里君知否老去無見期踟蹰搔白首<lb/>
　　　秋槿<lb/>
風露颯已冷天色亦黄昏中庭有槿花榮落同一晨秋<lb/>
開已寂寞夕殞何紛紜正憐少顔色復歎不逡廵感此<lb/>
<pb n="KR4c0070_WYG_010-24a"/>
因念彼懐哉聊一陳男兒老富貴女子晚婚姻頭白始<lb/>
得志色衰方事人後時不獲已安得如青春<lb/>
　　　答元郎中楊員外喜烏見寄<hi>四十四字成</hi>
南宫鴛鴦地何忽烏來止故人錦帳郎聞烏笑相視疑<lb/>
烏報消息望我歸鄉里我歸應待烏頭白慙媿元郎誤<lb/>
歡喜<lb/>
　<lb/>
　<lb/>
<pb n="KR4c0070_WYG_010-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　白香山詩集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>三國志文類巻四十二<lb/>
                </head>
    <p>
<pb n="KR4h0063_WYG_042-1a"/>
欽定四庫全書巻<lb/>
　三國志文類巻四十二<lb/>
　　論<lb/>
　呉<lb/>
　　　呉主與諸葛瑾論魏帝<lb/>
近得伯言表<hi>陸遜字伯言</hi>以為曹丕已死毒亂之民當望旌<lb/>
瓦解而更靜然聞皆選用忠良寛刑罰布恩惠薄賦省<lb/>
役以悦民心其惠更深於操時孤以為不然操之所行<lb/>
<pb n="KR4h0063_WYG_042-1b"/>
其惟殺伐小為過差及離間人骨肉以為酷耳至於将<lb/>
御自古少有比之於操萬不及也今叡之不如丕猶丕<lb/>
不如操也其所以務崇小惠必以其父新死自度衰微<lb/>
恐困苦之民一朝崩沮故彊屈曲以求民心欲以自安<lb/>
住耳寕是興隆之漸邪聞任陳長文曹子丹軰或文人<lb/>
諸生或宗室戚臣寕能御雄才虎将以制天下乎夫威<lb/>
柄不専則其事乖錯如昔張耳陳餘非不敦睦至於乗<lb/>
勢自還相賊乃事理使然也又長文之徒昔所以能守<lb/>
<pb n="KR4h0063_WYG_042-2a"/>
善者以操笮其頭畏操威嚴故竭心盡意不敢為非耳<lb/>
逮丕繼厯年已長大承操之後以恩情加之用能感義<lb/>
今叡幼弱隨人東西此曹等輩必當因其弄巧行態阿<lb/>
黨比周各助所附如此之日姦䜛並起更相䧟懟轉成<lb/>
嫌貳一爾已往羣下爭利主幼不御其為敗也焉得久<lb/>
乎所以知其然者自古至今安有四五人把持刑柄而<lb/>
不離刺轉相蹄齧者也强當凌弱弱當求援此亂亡之<lb/>
道也子瑜卿但側耳聴之伯言常長於計校恐此一事<lb/>
<pb n="KR4h0063_WYG_042-2b"/>
小短也<lb/>
　　　呉主與陸遜論周瑜魯肅吕䝉<hi>瑜字公瑾肅字子敬蒙字子明</hi>
公瑾雄烈膽畧兼人遂破孟徳開拓荆州邈焉難繼君<lb/>
今繼之公瑾昔要子敬來東致達於孤孤與宴語便及<lb/>
大畧帝王之業此一快也後孟徳因獲劉琮之勢張言<lb/>
方率數十萬衆水歩俱下孤普請諸將咨問所宜無適<lb/>
先對至子布文表俱言先宜遣使脩檄迎之子敬即駁<lb/>
言不可勸孤急呼公瑾付任以衆逆而擊之此二快也<lb/>
<pb n="KR4h0063_WYG_042-3a"/>
且其決計策意出張蘇逺矣後雖勸吾借𤣥徳地是其<lb/>
一短不足以損其二長也周公不求備於一人故孤忘<lb/>
其短而貴其長常以比方鄧禹也又子明少時孤謂不<lb/>
辭劇易果敢有膽而已及身長大學問開益籌畧竒至<lb/>
可以次於公瑾但言議英發不及之耳圖取闗羽勝於<lb/>
子敬子敬答孤書云帝王之起皆有驅除羽不足忌此<lb/>
子敬内不能辦外為大言耳孤亦恕之不苟責也然其<lb/>
作軍屯營不失令行禁止部界無廢負路無拾遺其法<lb/>
<pb n="KR4h0063_WYG_042-3b"/>
亦美矣<lb/>
　　　呉主論魯肅吕範<hi>肅字子敬範字子衡</hi>
權移都建業大㑹將相文武特謂嚴畯曰孤昔歎魯子<lb/>
敬比鄧禹吕子衡方呉漢聞卿諸人未平此論今定云<lb/>
何畯退席曰臣未解㫖趣謂肅範受饒褒歎過實權曰<lb/>
昔鄧仲華初見光武光武時受更始使撫河北行大司<lb/>
馬事耳未有帝王志也禹勸之以復漢業是禹開初議<lb/>
之端矣子敬英爽有殊畧孤始與一語便及大計與禹<lb/>
<pb n="KR4h0063_WYG_042-4a"/>
相似故比之吕子衡忠篤亮直性雖如奢然以憂公為<lb/>
先不足為損避袁術自歸於兄兄作大將别領部曲故<lb/>
憂兄事乞為都督辦䕶脩整範之恪勤與呉漢相類故<lb/>
方之皆有㫖趣非孤私之也畯乃服<lb/>
　　　諸葛恪出軍論<lb/>
中散大夫蔣延或以固爭扶出恪乃著論諭衆意曰夫<lb/>
天無二日土無二王王者不務兼并天下而欲垂祚後<lb/>
世古今未之有也昔戰國之時諸侯自恃兵彊地廣互<lb/>
<pb n="KR4h0063_WYG_042-4b"/>
有救援謂此足以傳世人莫能危恣情從懷憚於勞苦<lb/>
使秦漸得自大遂以并之此既然矣近者劉景升在荆<lb/>
州有衆十萬財榖如山不及曹操尚微與之力競坐觀<lb/>
其彊大吞滅諸袁北方都定之後操率三十萬衆來向<lb/>
荆州當時雖有智者不能復為畫計於是景升兒子交<lb/>
臂請降遂為囚虜凡敵國欲相吞即仇讐欲相除也有<lb/>
讐而長之禍不在已則在後人不可不為逺慮也昔伍<lb/>
子胥曰越十年生聚十年教訓二十年之外呉其為沼乎<lb/>
<pb n="KR4h0063_WYG_042-5a"/>
夫差自恃强大聞此邈然是以誅子胥而無備越之心<lb/>
至於臨敗悔之豈有及乎越小於呉尚為呉禍况其强<lb/>
大者邪昔秦但得闗西耳尚以并吞六國今賊皆得秦<lb/>
趙韓魏燕齊九州之地地悉戎馬之鄉士林之藪今以<lb/>
魏比古之秦土地數倍以呉與蜀比古六國不能半之<lb/>
然今所以能敵之但以操時兵衆於今適盡而後生者<lb/>
未悉長大正是賊衰少未盛之時加司馬懿先誅王凌<lb/>
續自隕斃其子幼弱而専彼大任雖有智計之士未得<lb/>
<pb n="KR4h0063_WYG_042-5b"/>
施用當今伐之是其厄㑹聖人急於趨時誠謂今日若<lb/>
順衆人之情懷偷安之計以為長江之險可以傳世不<lb/>
論魏之終始而以今日遂輕其後此吾所以長歎息者<lb/>
也自本以來務在産育今者賊民嵗月繁滋但以尚小<lb/>
未可得用耳若復十數年後其衆必倍於今而國家勁<lb/>
兵之地皆已空盡唯有此見衆可以定事若不早用之<lb/>
端坐使老復十數年畧當損半而見子弟數不足言若<lb/>
賊衆一倍而我兵損半雖復使伊管圖之未可如何今<lb/>
<pb n="KR4h0063_WYG_042-6a"/>
不達逺慮者必以此言為迂夫禍難未至而豫憂慮此<lb/>
固衆人之所迂也及於難至然後頓顙雖有智者又不<lb/>
能圖此乃古今所病非獨一時昔呉始以伍員為迂故<lb/>
難至而不可救劉景升不能慮十年之後故無以詒其<lb/>
子孫今恪無具臣之才而受大呉蕭霍之任智與衆同<lb/>
思不經逺若不及今日為國斥境俛仰年老而讐敵更<lb/>
强欲刎頸謝責寕有補邪今聞衆人或以百姓尚貧欲<lb/>
務閒息此不知慮其大危而愛其小勤者也昔漢祖幸<lb/>
<pb n="KR4h0063_WYG_042-6b"/>
已自有三秦之地何不閉闗守險以自娯樂空出攻楚<lb/>
身被瘡痍介胄生蟣蝨将士厭困苦豈甘鋒刃而忘安<lb/>
寕哉慮於長久不得兩存耳每覽荆邯之説公孫述以<lb/>
進取之圖近見家叔父表陳與賊爭競之計未嘗不喟<lb/>
然歎息也夙夜反側所慮如此故聊䟽愚言以達二三<lb/>
君子之末若一朝隕沒志畫不立貴令來世知我所憂<lb/>
可思於後衆皆以恪此論欲必為之辭然莫敢復難<lb/>
　　　韋曜博奕論<hi>好學能文為尚書郎遷太子中庶子時蔡頴亦在東宫性好博奕太</hi>
<pb n="KR4h0063_WYG_042-7a"/>
　　　　<hi>子以為無益命曜論之辭曰</hi>
葢聞君子恥當年而功不立疾沒世而名不稱故曰學<lb/>
如不及猶恐失之是以古之志士悼年齒之流邁而懼<lb/>
名稱之不立也故勉精勵操晨興夜寐不遑寕息經之<lb/>
以嵗月累之以日力若寗越之勤董生之篤漸漬徳義<lb/>
之淵棲遲道藝之域且以西伯之聖姫公之才猶有日<lb/>
昃待旦之勞故能隆興周道垂名億載况在臣庶而可<lb/>
以已乎厯觀古今立功名之士皆有累積殊異之迹勞<lb/>
<pb n="KR4h0063_WYG_042-7b"/>
身苦體契濶勤思平居不堕其業窮困不易其素是以<lb/>
卜式立志於耕牧而黄覇受道於囹圄終有榮顯之福<lb/>
以成不朽之名故山甫勤於夙夜而呉漢不離於公門<lb/>
豈有游墮哉今世之人多不務經術好翫博奕廢事棄<lb/>
業忘寝與食窮日盡明繼以脂燭當其臨局交爭雌雄<lb/>
未決専精鋭意心勞體倦人事曠而不脩賔旅闕而不<lb/>
接雖有太牢之饌韶夏之樂不暇存也至或賭及衣物<lb/>
徙棊易行亷恥之意弛而忿戾之色發然其所志不出<lb/>
<pb n="KR4h0063_WYG_042-8a"/>
一枰之上所務不過方罫之間勝敵無封爵之賞獲地<lb/>
無兼土之實技非六藝用非經國立身者不階其術徴<lb/>
選者不由其道求之於戰陣則非孫呉之倫也考之於<lb/>
道藝則非孔氏之門也以變詐為務則非忠信之事也<lb/>
以刼殺為名則非仁者之意也而空妨日廢業終無補<lb/>
益是何異設木而擊之置石而投之哉且君子之居室<lb/>
也勤身以致養其在朝也竭命以納忠臨事且猶旰食<lb/>
而何博奕之足躭夫然故孝友之行立貞純之名彰也<lb/>
<pb n="KR4h0063_WYG_042-8b"/>
方今大呉受命海内未平聖朝乾乾務在得人勇略之<lb/>
士則受熊虎之任儒雅之徒則處龍鳳之署百行兼苞<lb/>
文武並騖博選良才旌簡髦士設程試之科垂金爵之<lb/>
賞誠千載之嘉㑹百世之良遇也當世之士宜勉思至<lb/>
道愛功惜力以佐明時使名書史籍勲在盟府乃君子<lb/>
之上務當今之先急也夫一木之枰孰與方國之封枯<lb/>
棊三百孰與萬人之將衮龍之服金石之樂足以兼棊<lb/>
局而貿愽奕矣假令世士移愽奕之力而用之於詩書<lb/>
<pb n="KR4h0063_WYG_042-9a"/>
是有顔閔之志也用之於智計是有良平之思也用之<lb/>
於資貨是有猗頓之富也用之於射御是有将帥之備<lb/>
也如此則功名立而鄙賤逺矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0063_WYG_042-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三國志文類巻四十二<lb/>
</p>
<p>
</p>
  </div>
</body>
</text>
</TEI>
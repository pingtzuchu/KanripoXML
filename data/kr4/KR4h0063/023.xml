<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻二十三</head> <lb/>
    <p>
<pb n="KR4h0063_WYG_023-1a"/>
欽定四庫全書<lb/>
　三國志文類巻二十三<lb/>
　　書疏<lb/>
　呉<lb/>
　　　陸遜陳時事疏<lb/>
臣以為科法嚴峻下犯者多頃年以來將吏罹罪雖不<lb/>
慎可責然天下未一當圖進取小宜恩貸以安下情且<lb/>
時務日興良能為先自不姦穢入身難忍之過乞復顯<lb/>
<pb n="KR4h0063_WYG_023-1b"/>
用展其力效此乃聖王忘過計功以成王業昔漢髙舎<lb/>
陳平之愆用其竒畧終建勲祚功垂千載夫峻法嚴刑<lb/>
非帝王之隆業有罰無恕非懷逺之宏規也<lb/>
　　　又上取珠崖疏<hi>孫權欲遣偏師取夷州及珠崖皆以諮遜遜上疏曰</hi>
臣愚以為四海未定當須民力以濟時務今兵興歴年<lb/>
見衆損減陛下憂勞聖慮忘寢與食將逺規夷州以定<lb/>
大事臣反覆思維未見其利萬里襲取風波難測民易<lb/>
水土必致疾疫今驅見衆經涉不毛欲益更損欲利反<lb/>
<pb n="KR4h0063_WYG_023-2a"/>
害又珠崖絶險民猶禽獸得其民不足濟事無其兵不<lb/>
足虧衆今江東見衆自足圖事但當蓄力而後動耳昔<lb/>
桓王創基兵不一旅而開大業陛下承運拓定江表臣<lb/>
聞治亂討逆須兵為威農桑衣食民之本業而干戈未戢民<lb/>
有飢寒臣愚以為宜育養士民寛其賦税衆克在和義<lb/>
以勸勇則河渭可平九有一統矣權遂征夷州得不補<lb/>
失<lb/>
　　　陸抗上政令多闕疏<lb/>
<pb n="KR4h0063_WYG_023-2b"/>
臣聞徳均則衆者勝寡力侔則安者制危葢六國所以<lb/>
兼併於彊秦西楚所以北面於漢髙也今敵跨制九服<lb/>
非徒闗右之地割據九州豈但鴻溝以西而已國家外<lb/>
無連國之援内非西楚之彊庶政陵遲黎民未乂而議者<lb/>
所恃徒以長川峻山限帶封域此乃守國之末事非智<lb/>
者之所先也臣每逺惟戰國存亡之符近覽劉氏傾覆<lb/>
之釁考之典籍驗之行事中夜撫枕臨餐忘食昔匈奴<lb/>
未滅去病辭館漢道未純賈生哀泣况臣王室之出世<lb/>
<pb n="KR4h0063_WYG_023-3a"/>
荷光寵身名否泰與國同慼死生契闊義無苟且夙夜<lb/>
憂怛念至情慘夫事君之義犯而弗欺人臣之節匪躬<lb/>
是殉謹陳時宜十七條如左十七條失本故不載<lb/>
　　　又上閹官預政疏<hi>時何定弄權閹官預政抗上疏曰</hi>
臣聞開國承家小人勿用靖譛庸回唐書攸戒是以雅<lb/>
人所以怨刺仲尼所以歎息也春秋已來爰及秦漢傾<lb/>
覆之釁未有不由斯者也小人不明理道所見既淺雖<lb/>
使竭情盡節猶不足任况具姦心素篤而憎愛易移哉<lb/>
<pb n="KR4h0063_WYG_023-3b"/>
苟患失之無所不至今委以聰明之任假以專制之威<lb/>
而冀雍熙之聲作肅清之化立不可得也方今見吏殊<lb/>
才雖少然或冠冕之胄少漸道教或清苦自立資能足<lb/>
用自可隨材授職抑黜羣小然後俗化可清庶政無穢<lb/>
也<lb/>
　　　又乞宥薛瑩疏<lb/>
夫俊乂者國家之良寶社稷之貴資庶政所以倫序四<lb/>
門所以穆清也故大司農樓𤣥散騎中常侍王蕃少府<lb/>
<pb n="KR4h0063_WYG_023-4a"/>
李朂皆當世秀頴一時顯器既蒙初寵從容列位而並<lb/>
旋受誅殛或圯族替祀或投棄荒裔葢周禮有赦賢之<lb/>
辟春秋有宥善之義書曰與其殺不辜寧失不經而蕃<lb/>
等罪名未定大辟已加心經忠義身被極刑豈不痛哉<lb/>
且已死之刑固無所識至乃焚爍流漂棄之水濵懼非<lb/>
先王之正典或甫侯之所戒也是以百姓哀聳士民同<lb/>
慼蕃勗永已悔亦靡及誠望陛下赦召𤣥出而頃聞薛<lb/>
瑩卒見逮録瑩父綜納言先帝傅弼文皇及瑩承基内<lb/>
<pb n="KR4h0063_WYG_023-4b"/>
厲名行今之所坐罪在可宥臣懼有司未詳其事如復<lb/>
誅戮益失民望乞垂天恩原赦瑩罪哀矜庶獄清澄刑<lb/>
網則天下幸甚<lb/>
　　　又上百姓疲弊疏<hi>時師旅仍動百姓疲弊抗上疏曰</hi>
臣聞易貴隨時傳美觀釁故有夏多罪而殷湯用師紂<lb/>
作淫虐而周武授鉞苟無其時玉臺有憂傷之慮孟津<lb/>
有反斾之軍今不務富國彊兵力農蓄穀使文武之才<lb/>
效展其用百揆之署無曠厥職明黜陟以厲庶尹審刑<lb/>
<pb n="KR4h0063_WYG_023-5a"/>
賞以示勸沮訓諸司以徳而撫百姓以仁然後順天乘<lb/>
運席巻宇内而聴諸將狥名窮兵黷武動費萬計士卒<lb/>
彫瘁冦不為衰而我已大病矣今爭帝王之資而昧十<lb/>
百之利此人臣之姦便非國家之良策也昔齊魯三戰<lb/>
魯人再克而亡不旋踵何則大小之勢異也况今師所<lb/>
克獲不補所喪哉且阻兵無衆古之明鑒誠宜暫息進<lb/>
取小規以蓄士民之力觀釁伺隙庶無悔吝<lb/>
　　　又疾病上疏<hi>抗拜大司馬荆州牧疾病上疏曰</hi>
<pb n="KR4h0063_WYG_023-5b"/>
西陵建平國之蕃表既處下流受敵二境若敵汎舟順<lb/>
流舳艫千里星奔電邁俄然行至非可恃援他部以救<lb/>
倒懸也此乃社稷安危之機非徒封疆侵陵小害也臣<lb/>
父遜昔在西陲陳言以為西陵國之西門雖云易守亦<lb/>
復易失若有不守非但失一郡則荆州非呉有也如其<lb/>
有虞當傾國爭之臣往在西陵得渉遜迹前乞精兵三<lb/>
萬而至者循常未肯差赴自歩闡以後益更損耗今臣<lb/>
所統千里受敵四處外禦彊對内懷百蠻而上下見兵<lb/>
<pb n="KR4h0063_WYG_023-6a"/>
財有數萬羸弊日久難以待變臣愚以為諸王幼沖未<lb/>
統國事可且立傅相輔導賢姿無用兵馬以妨要務又<lb/>
黄門豎宦開立占募兵民怨役逋逃入占乞特詔簡閲<lb/>
一切料出以補疆場受敵常處使臣所部足滿八萬省<lb/>
息衆務信其賞罰雖韓白復生無所展巧若兵不增此<lb/>
制不改而欲克諧大亊此臣之所深慼也若臣死之後<lb/>
乞以西方為屬願陛下思覽臣言則臣死且不朽<lb/>
　　　孫登臨終上疏<lb/>
<pb n="KR4h0063_WYG_023-6b"/>
臣以無狀嬰抱篤疾自省微劣懼卒隕斃臣不自惜念<lb/>
當委離供養埋胔后土長不復奉望宫省朝覲日月生<lb/>
無益於國死貽陛下重慼以此為哽結耳臣聞死生有<lb/>
命長短自天周晉顏回有上智之才而尚夭折况臣愚<lb/>
陋年過其夀生為國嗣沒享榮祚於臣已多亦何悲恨<lb/>
哉方今大事未定逋冦未討萬國喁喁係命陛下危者<lb/>
望安亂者仰治願陛下棄忘臣身割下流之恩脩黄老<lb/>
之術篤養神光加羞珍膳廣開神明之慮以定無窮之<lb/>
<pb n="KR4h0063_WYG_023-7a"/>
業則率土幸賴臣死無恨也皇子和仁孝聰哲徳行清<lb/>
茂宜早建置以繫民望諸葛恪才畧博達器任佐時張<lb/>
休顧譚謝景皆通敏有識斷入宜委腹心出可為爪牙<lb/>
范慎華融矯矯壯節有國士之風羊衜辯捷有專對之<lb/>
才刁𤣥優𢎞志履道真裴欽博記翰采足用蔣修虞翻<lb/>
志節分明凡此諸臣或宜廊廟或任將帥皆練時事明<lb/>
習法令守信固義有不可奪之志此皆陛下日月所照<lb/>
選置臣宫得與政事備知情素敢以陳聞臣重惟當今<lb/>
<pb n="KR4h0063_WYG_023-7b"/>
方外多虞師旅未休當厲六軍以圖進取軍以人為衆<lb/>
衆以財為寶竊聞郡縣頗有荒殘民物凋弊姦亂萌生<lb/>
是以法令繁滋刑辟重切臣聞為政聽民律令與時推<lb/>
移誠宜與將相大臣詳擇時宜博采衆議寛刑輕賦均<lb/>
息力役以順民望陸遜忠勤於時出身憂國謇謇在公<lb/>
有匪躬之節諸葛瑾步騭朱然全悰朱據吕岱吾粲闞<lb/>
澤嚴畯張承孫怡忠於為國通達治體可令陳上便宜<lb/>
蠲除苛煩愛養士馬撫循百姓五年之外十年之内逺<lb/>
<pb n="KR4h0063_WYG_023-8a"/>
者歸復近者盡力兵不血刃而大事可定也臣聞鳥之<lb/>
將死其鳴也哀人之將死其言也善故子囊臨終遺言<lb/>
戒時君子以為忠豈况臣登其能已乎願陛下留意聽<lb/>
采臣雖死之日猶生之年也<lb/>
　　　羊衜上兩宫不和疏<hi>時孫和為太子孫霸為魯王寵愛崇特與和無殊頃</hi>
　　　　<hi>之和霸不穆之聲聞於權耳權禁往來假以精學督軍使者羊衜上疏曰</hi>
臣聞古之有天下者皆先顯别適庶封建子弟所以尊<lb/>
重祖宗為國藩表也二宫拜授海内稱宜斯乃大呉興<lb/>
<pb n="KR4h0063_WYG_023-8b"/>
隆之基頃聞二宫並絶賔客逺近悚然大小失望竊從<lb/>
下風聽采衆論咸謂二宫智達英茂自正名建號於今<lb/>
三年徳行内著美稱外昭西北二隅久所服聞謂陛下<lb/>
當副順遐邇所以歸徳勤命二宫賔延四逺使異國聞<lb/>
聲思為臣妾今既未垂意於此而發明詔省奪備衞抑<lb/>
絶賔客使四方禮敬不復得通雖實陛下敦尚古義欲<lb/>
令二宫專志於學不復顧慮觀聴小宜期於溫故博物而<lb/>
已然非臣下傾企喁喁之至願也或謂二宫不遵典式<lb/>
<pb n="KR4h0063_WYG_023-9a"/>
此臣所以寢息不寧就如所嫌猶宜補察密加斟酌不<lb/>
使逺近得容異言臣懼積疑成謗久將宣流而西北二<lb/>
隅去國不逺異同之語易以聞逹聞達之日聲論當興<lb/>
必將謂二宫有不順之愆不審陛下何以解之若無以<lb/>
解異國則亦無以釋境内境内守疑異國興謗非所以<lb/>
育巍巍鎮社稷也願陛下早發優詔使二宫周旋禮命<lb/>
如初則天清地宴萬國幸甚矣<lb/>
　<lb/>
<pb n="KR4h0063_WYG_023-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三國志文類巻二十三<lb/>
</p>
<p>
</p>
  </div>
</body>
</text>
</TEI>
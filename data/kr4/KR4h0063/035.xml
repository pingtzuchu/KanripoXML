<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻三十五</head> <lb/>
    <p>
<pb n="KR4h0063_WYG_035-1a"/>
欽定四庫全書<lb/>
　三國志文類巻三十五<lb/>
　　對問<lb/>
　魏<lb/>
　　　傅嘏伐吳對<hi>孫權死征南大將軍王昶征東將軍胡遵鎮南將軍毌立儉等表請</hi>
　　　　<hi>征吳朝廷以三征計異詔訪尚書傅嘏對曰</hi>
昔夫差勝齊陵晉威行中國不能以免姑蘇之祻齊閔<lb/>
辟土兼國開地千里不足以救顛覆之敗有始不必善<lb/>
<pb n="KR4h0063_WYG_035-1b"/>
終古事之明效也孫權自破蜀兼平荆州之後志盈欲<lb/>
滿罪戮忠良誅及𦙍嗣元凶已極相國宣文侯先識取<lb/>
亂侮亡之義深建宏圖大舉之䇿今權已死託孤於諸<lb/>
葛恪若矯權苛暴蠲其虐政民免酷烈偷安新惠外内<lb/>
齊慮有同舟之懼雖不能終自保完猶足以延期挺命<lb/>
於深江之表矣昶等或欲泛舟徑渡横行江表收民畧地<lb/>
因糧於宼或欲四道並進臨之以武誘間㩦貳待其崩<lb/>
壞或欲進軍大佃偪其項領積榖觀釁相時而動凡此<lb/>
<pb n="KR4h0063_WYG_035-2a"/>
三者皆取賊之常計也然施之當機則功名成立苟不<lb/>
應節必貽後患自治兵以来出入三載非掩襲之軍也<lb/>
賊喪元帥利存退守若撰飾舟楫羅船津要堅城清野<lb/>
以防卒攻横行之計殆難必施賊之為宼㡬六十年君<lb/>
臣偽立吉凶同患若恪蠲其弊天去其疾崩潰之應不<lb/>
可卒待今邊壤之守與賊相遠賊設羅落又持重密間<lb/>
諜不行耳目無聞夫軍無耳目校察未詳而舉大衆以<lb/>
臨巨險此為希幸徼功先戰而後求勝非全軍之長䇿<lb/>
<pb n="KR4h0063_WYG_035-2b"/>
也唯有進軍大佃最差完牢可詔昶遵等擇地居險審所<lb/>
錯置及令三方一時前守奪其肥壤使還耕塉土一也<lb/>
兵出民表寇鈔不犯二也招懷近路降附日至三也羅<lb/>
落遠設間構不来四也賊退其守羅落必淺佃作易之<lb/>
五也坐食積榖士不運輸六也釁隙時聞討襲速決七<lb/>
也凡此七者軍事之急務也不據則賊擅便資據之則<lb/>
利歸於國不可不察也夫屯壘相逼形勢已交智勇得<lb/>
陳巧拙俱用䇿之而知得失之計角之而知有餘不足<lb/>
<pb n="KR4h0063_WYG_035-3a"/>
虜之情偽將焉所逃夫以小敵大則役煩力竭以貧敵富則歛<lb/>
重財匱故敵逸能勞之飽能飢之此之謂也然後盛衆厲兵<lb/>
以震之參惠倍賞以招之多方廣似以疑之由不虞之道以<lb/>
間其不戒比及三年左提右挈虜必冰散瓦解安受其弊<lb/>
可坐算而得也昔漢氏厯世常患匈奴朝臣謀士早朝宴<lb/>
罷介冑之將則陳征伐搢紳之徒咸言和親勇奮之士思展<lb/>
搏噬故樊噲願以十萬之衆横行匃奴季布面折其短李信<lb/>
求以二十萬獨舉楚人而果辱秦軍今諸將有陳越江陵險獨<lb/>
<pb n="KR4h0063_WYG_035-3b"/>
歩虜廷即亦向時之類也以陛下聖德輔相忠賢法明士練措<lb/>
計於全勝之地振長䇿以禦之虜之奔潰必然之數故兵<lb/>
法曰屈人之兵而非戰也拔人之城而非攻也若釋廟勝必<lb/>
然之理而行萬一不必全之路誠愚臣之所慮也故謂大<lb/>
佃而偪之計最長時不從嘏言其年十一月詔昶等征吳<lb/>
五年正月諸葛恪拒戰大破衆軍於東關<lb/>
　　　　陳羣肉刑對<hi>時太祖令議復肉刑羣對曰</hi>
臣父紀以為漢除肉刑而增加笞本興仁惻而死者更<lb/>
<pb n="KR4h0063_WYG_035-4a"/>
衆所謂名輕而實重者也名輕則易犯實重則傷民書<lb/>
曰惟敬五刑以成三德易著劓刖滅趾之法所以輔政<lb/>
助教懲惡息殺也且殺人償死合於古制至於傷人或<lb/>
殘毁其體而裁剪毛髮非其理也若用古刑使滛者下<lb/>
蠶室盜者刖其足則永無滛放穿窬之姦矣夫三千之<lb/>
屬雖未可悉復若斯數者時之所患宜先施用漢律所<lb/>
殺殊死之罪仁所不及也其餘逮死者可以刑殺如此<lb/>
則所以刑之與所生之足以相貿矣今以笞死之法易<lb/>
<pb n="KR4h0063_WYG_035-4b"/>
不殺之刑是重人支體而輕人軀命也<lb/>
　　　盧毓舉才對<hi>明帝時㑹司徒缺毓舉處士管寧帝不能用更問其次毓對曰</hi>
敦篤至行則太中大夫韓曁亮直清方則司𨽻校尉崔<lb/>
林貞固純粹則太常常林帝乃用曁毓於人及選舉先<lb/>
舉性行而後言才黄門李豐嘗以問毓毓曰才所以為<lb/>
善也故大才成大善小才成小善今稱之有才而不能<lb/>
為善是才不中器也豐等服其言<lb/>
　　　和洽時風不至對<hi>太和中散騎常侍高堂隆奏有時風不至而有休廢之氣必</hi>
<pb n="KR4h0063_WYG_035-5a"/>
　　　　<hi>司不勤職事以失天常也詔書謙虛引咎博諮異同洽乃對</hi>
洽以為民稀耕少浮食者多國以民為本民以榖為命<lb/>
故廢一時之農則失育命之本是以先王務蠲煩費以<lb/>
專耕農自春夏已来民窮於役農業有廢百姓囂然時<lb/>
風不至未必不由此也消復之術莫大於節儉太祖建立<lb/>
洪業奉師徒之費供軍賞之用吏士豐於資食倉庫衍<lb/>
於榖帛由不飾無用之宫絶浮華之費方今之要固在<lb/>
息省勞煩之役損除他餘之務以為軍戎之儲三邊守<lb/>
<pb n="KR4h0063_WYG_035-5b"/>
禦宜在備豫料賊虚實蓄士養衆算廟勝之䇿明攻取<lb/>
之謀詳詢衆庶以求厥中若謀不素定輕弱小敵軍人<lb/>
數舉舉而無庸所謂悅武無震古人之誡也<lb/>
　　　高堂隆對崇華殿災<hi>崇華殿災詔問隆此何咎於禮寧有所禳之義乎</hi>
夫災變之發皆所以明教誡也惟率禮修德可以勝之<lb/>
易傳曰上不儉下不節孽火燒其室又曰君高其臺天<lb/>
火為災此人君苟飾宫室不知百姓空竭故天應之以<lb/>
旱火從高殿起也上天降鑒故譴告陛下陛下宜增崇<lb/>
<pb n="KR4h0063_WYG_035-6a"/>
人道以答天意昔太戊有桑榖生於朝武丁有雊雉登<lb/>
於鼎皆聞災恐懼側身修德三年之後遠夷朝貢故號<lb/>
曰中宗高宗此則前代之明鑒也今案舊占災火之發<lb/>
皆以臺榭宫室為誡然今宫室之所以充廣者實由宫<lb/>
人猥多之故宜簡擇留其淑懿如周之制罷省其餘此<lb/>
則祖已之所以訓高宗高宗之所以享遠號也詔問隆<lb/>
吾聞漢武帝時柏梁災而大起宫殿以厭之其義云何<lb/>
隆對曰臣聞西京柏梁旣災越巫陳方建章是經以厭<lb/>
<pb n="KR4h0063_WYG_035-6b"/>
火祥乃夷越之巫所為非聖賢之明訓也五行志曰柏<lb/>
梁災其後有江充巫蠱也衞太子事如志之言越巫建<lb/>
章無所厭也孔子曰災者修類應行精祲相感以戒人<lb/>
君是以聖主覩災責躬退而修德以消復之今宜罷散<lb/>
民役宫室之制務從約節内足以待風雨外足以講禮<lb/>
義清埽所災之處不敢於此有所立作萐莆嘉禾必生<lb/>
此地以報陛下䖍恭之德豈可疲民之力竭民之財實<lb/>
非所以致符瑞而懷遠人也帝遂復崇華時郡國有九<lb/>
<pb n="KR4h0063_WYG_035-7a"/>
龍見故改曰九龍殿<lb/>
　　　又對鵲巢凌霄闕<lb/>
詩云惟鵲有巢惟鳩居之今興宫室起凌霄闕而鵲巢<lb/>
之此宫室未成身不得居之象也天意若曰宫室未成<lb/>
將有他姓制御之斯乃上天之戒也夫天道無親惟與<lb/>
善人不可不深防不可不深慮夏商之季皆繼體也不<lb/>
欽承上天之明命惟讒謟是從廢德適欲故其亡也忽<lb/>
焉太戊武丁覩災竦懼祗承天戒故其興也勃焉今若<lb/>
<pb n="KR4h0063_WYG_035-7b"/>
休罷百役儉以足用增崇德政動遵帝則除普天之所<lb/>
患興兆民之所利三王可四五帝可六豈惟殷宗轉禍<lb/>
為福而已哉臣備腹心苟可以繁祉聖躬安存社稷臣<lb/>
雖灰身破族猶生之年也豈憚忤逆之災而令陛下不<lb/>
聞至言乎於是帝改容動色<lb/>
　　　王基伐吳對<lb/>
夫兵動而無功則威名折於外財用窮於内故必全而<lb/>
後用也若不資通川聚糧水戰之備則雖積兵江内無<lb/>
<pb n="KR4h0063_WYG_035-8a"/>
必渡之勢矣今江陵有沮漳二水灌漑膏腴之田以千<lb/>
數安陸左右陂池沃衍若水陸並農以實軍資然後引<lb/>
兵詣江陵夷陵分據夏口順沮漳資水浮穀而下賊知<lb/>
官兵有經久之勢則拒天誅者意沮而向王化者益固<lb/>
然後率合蠻夷以攻其内精卒勁兵以討其外則夏口<lb/>
以上必拔而江外之郡不守如此吳蜀之交絶交絶而<lb/>
吳禽矣不然兵出之利未可必矣<lb/>
　<lb/>
<pb n="KR4h0063_WYG_035-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三國志文類巻三十五<lb/>
</p>
<p>
</p>
  </div>
</body>
</text>
</TEI>
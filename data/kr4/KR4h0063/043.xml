<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻四十三</head> <lb/>
    <p>
<pb n="KR4h0063_WYG_043-1a"/>
欽定四庫全書<lb/>
　三國志文類巻四十三<lb/>
　　書<lb/>
　魏<lb/>
　　　文帝與王朗書<hi>帝在東宫時疫癘大起時人凋傷意深感歎與素所敬者大理</hi>
　　　　<hi>王朗書</hi>
生有七尺之形死有一棺之土唯立徳揚名可以不朽<lb/>
其次莫如著篇籍疫癘數起士人凋落余獨何人能全<lb/>
<pb n="KR4h0063_WYG_043-1b"/>
其夀故論譔所著典論詩賦葢百餘篇集諸儒於肅城<lb/>
門内講論大義侃侃無倦常嘉漢文帝之為君寛仁𤣥<lb/>
黙務欲以徳化民有聖賢之風時文學諸儒或以為孝<lb/>
文雖賢其於聰明通達國體不如賈誼帝由是著太宗<lb/>
論曰昔有苗不賔重華舞以干戚尉佗稱帝孝文撫以<lb/>
恩徳呉王不朝錫之几杖以撫其意而天下頼安乃𢎞<lb/>
三章之教愷悌之化欲使曩時累息之民得闊步髙談<lb/>
無危懼之心豈賈誼之才敏籌畫國政特賢臣之器管<lb/>
<pb n="KR4h0063_WYG_043-2a"/>
晏之姿豈若孝文大人之量哉三年之中以孫權不服<lb/>
復頒太宗論於天下明示不願征伐也他日又從容言<lb/>
曰顧我亦有所不取於漢文帝者三殺薄昭幸鄧通慎<lb/>
夫人衣不曵地集上書囊為帳帷以為漢文儉而無法<lb/>
舅后之家但當養育以恩而不當假借以權既觸罪法<lb/>
又不得不害矣其欲秉持中道以為帝王儀表者如此<lb/>
　　　文帝與孟達書<hi>達率部曲四千餘家歸魏文帝時初即王位既知達聞其來甚</hi>
　　　　<hi>悦令貴臣有識察者徃觀之還曰将帥之才也或曰卿相之器也王益欽逹遂與達書曰</hi>
<pb n="KR4h0063_WYG_043-2b"/>
近日有命未足達㫖何者昔伊摯背商而歸周百里去<lb/>
虞而入秦樂毅感鴟夷以蟬蜕王遵識逆順以去就皆<lb/>
審廢興之符效知成敗之必然故丹青畫其形容良史<lb/>
載其功勲聞卿姿度純茂器量優絶當騁能明時收名<lb/>
傳記今日翻然濯鱗清流甚相嘉樂虚心西望依依若<lb/>
舊下筆屬辭歡心從之昔虞卿入趙每見取相陳平就<lb/>
漢一覲參乗孤今於卿情過於往故致所御馬物以昭<lb/>
忠愛又曰今者海内清定萬里一統三垂無風塵之警<lb/>
<pb n="KR4h0063_WYG_043-3a"/>
中夏無狗吠之虞以是弛罔閉禁與世無疑保官空虚<lb/>
初無資任卿來相就當明孤意慎勿令家人繽紛道路<lb/>
以親駭䟽也若卿欲來相見且當先安部曲有所保固<lb/>
然後徐徐輕騎來東<lb/>
　　　太祖與王脩書<hi>王脩字叔治為司金中郎将陳黄白異議因奏記曰脩聞枳棘</hi>
　　　　<hi>之林無梁柱之質涓流之水無洪波之勢是以在職七年忠讜不昭於時功業不見於事</hi>
　　　　<hi>欣於所受俯慙不報未嘗不長夜起坐中飯釋餐何者力少任重不堪而懼也謹貢所議</hi>
　　　　<hi>如左太祖甚然之乃與脩書曰</hi>
<pb n="KR4h0063_WYG_043-3b"/>
君澡身浴徳流聲本州忠能成績為世美談名實相副<lb/>
過人甚逺孤以心知君至深至熟非徒耳目而已也察<lb/>
觀先賢之論多以鹽鐡之利足贍軍國之用昔孤初立<lb/>
司金之官念非屈君餘無可者故與君教曰昔遏父陶<lb/>
正民頼其器用及子媯滿建侯於陳近桑𢎞羊位至三<lb/>
公此君元龜之兆先告者也是孤用君之本言也或恐<lb/>
衆人未曉此意自是以來在朝之士每得一顯選常舉<lb/>
君為首及聞袁軍師衆賢之議以為不宜越君然孤執<lb/>
<pb n="KR4h0063_WYG_043-4a"/>
心將有所底以軍師之職閒於司金至於建功重於軍<lb/>
師孤之精誠足以達君君之察孤足以不疑但恐傍人<lb/>
淺見以蠡測海為蛇畫足将言前後百選輙不用之而<lb/>
使此君沈滯冶官張甲李乙尚猶先之此主人意待不<lb/>
優之效也耶孤懼有此空聲冒實淫鼃亂耳假有斯事<lb/>
亦庶鍾期不失聴也若其無也過備何害昔宣帝察少<lb/>
府蕭望之才任宰相故復出之令為馮翊從正卿往似<lb/>
於左遷上使侍中宣意曰君守平原日淺故復試君三<lb/>
<pb n="KR4h0063_WYG_043-4b"/>
輔非有所間也孤揆先主中宗之意誠備此事既君崇<lb/>
勲業以副孤意公叔文子與臣俱升獨何人哉<lb/>
　　　袁紹與公孫瓚書<hi>紹遣将攻瓚連年不能㧞與瓚書曰</hi>
孤與足下既有前盟舊要申之以討亂之誓愛過夷叔<lb/>
分著丹青謂為旅力同仇足踵齊晉故解印釋紱以北<lb/>
帶南分割膏腴以奉執事此非孤赤情之明驗邪豈寤<lb/>
足下棄烈士之髙義尋禍亡之險蹤輟而改慮以好易<lb/>
怨盗遣士馬犯暴豫州始聞甲卒在南親臨戰陣懼于<lb/>
<pb n="KR4h0063_WYG_043-5a"/>
飛矢迸流狂刃横集以重足下之禍徒增孤子之咎釁<lb/>
也故為薦書懇惻冀可改悔而足下超然自逸矜其威<lb/>
詐謂天罔可呑豪傑可滅果令貴弟殞於鋒刃之端斯<lb/>
言猶在於耳而足下曾不尋討禍源克心罪已苟欲逞<lb/>
其無疆之怒不顧逆順之津匿怨害民騁於余躬遂躍<lb/>
馬控弦處我疆土毒徧生民辜延白骨孤辭不獲已以<lb/>
登界橋之役是時足下兵氣霆震駿馬電發僕師徒肇<lb/>
合機械不嚴强弱殊科衆寡異論假天之助小戰大克<lb/>
<pb n="KR4h0063_WYG_043-5b"/>
遂陵躡奔背因壘館榖此非天威棐諶福豐有禮之符<lb/>
表乎足下志猶未厭乃復糾合餘燼率我蛑賊以焚爇<lb/>
勃海孤又不獲寕用及龍河之師羸兵前誘大軍未濟<lb/>
而足下膽破衆散不鼓而敗兵衆擾亂君臣並奔此又<lb/>
足下之為非孤之咎也自此以後禍釁彌深孤之師旅<lb/>
不勝其忿遂至積尸為京頭顱滿野愍彼無辜未嘗不<lb/>
慨然失涕也後比得足下書辭意婉約有改往脩來之<lb/>
言僕既欣於舊好克復且愍兆民之不寕每輙引師南<lb/>
<pb n="KR4h0063_WYG_043-6a"/>
駕以順簡書弗盈一時而北邊羽檄之文末嘗不至孤<lb/>
是用痛心疾首靡所錯情夫處三軍之帥當列將之任<lb/>
宜令怒如嚴霜喜如時雨臧否善惡坦然可觀而足下<lb/>
二三其徳强弱異謀急則曲躬緩則放逸行無定端言<lb/>
無質要為壮士者固若此乎既乃殘殺老弱幽土憤怨<lb/>
衆叛親離孑然無黨又烏丸濊貊皆與足下同州僕與之<lb/>
殊俗各奮迅激怒爭為鋒鋭又東西鮮卑舉踵來附此<lb/>
非孤徳所能招乃足下驅而致之也夫當荒危之世處<lb/>
<pb n="KR4h0063_WYG_043-6b"/>
干戈之險内違同盟之誓外失戎狄之心兵興州壤禍<lb/>
發蕭墻將以定覇不亦難乎前以西山陸梁出兵平討<lb/>
㑹麴義餘殘畏誅逃命故遂住大軍分兵撲蕩此兵孤<lb/>
之前行乃界橋搴旗拔壘先登制敵者也始聞足下鐫<lb/>
金紆紫命以元帥謂當因茲奮發以報孟明之恥是故<lb/>
戰夫引領竦望旌斾怪遂含光匿影寂爾無聞卒臻屠<lb/>
滅相為惜之夫有平天下之怒希長世之功權御師徒帶<lb/>
養戎馬叛者無討服者不收威懷並喪何以立名今舊<lb/>
<pb n="KR4h0063_WYG_043-7a"/>
京克復天罔云補罪人斯亡忠幹翼化華夏儼然望於<lb/>
穆之作將戢干戈放散牛馬足下獨何守區區之土保<lb/>
軍内之廣甘惡名以速朽亡令徳之久長壮而籌之非<lb/>
良策也宜釋憾除嫌敦我舊好若斯言之玷皇天是聞<lb/>
瓚不答<lb/>
　　　袁紹與袁術書<hi>時議者以靈帝失道使天下叛亂少帝幼弱為賊臣所立又不</hi>
　　　　<hi>識母氏所出幽州牧劉虞宿有徳望紹等欲立之以安當時使人報術術觀漢室衰陵隂</hi>
　　　　<hi>懷異志故外託公議以拒紹紹復與書曰</hi>
<pb n="KR4h0063_WYG_043-7b"/>
前與韓文節共建永世之道欲海内見再興之主今西<lb/>
名有幼君無血脉之屬公卿以下皆媚事卓安可復信<lb/>
但當使兵往屯闗要皆自蹙死於西東立聖君太平可<lb/>
冀如何有疑又室家見戮不念子胥可復北面乎違天<lb/>
不祥願詳思之<lb/>
　　　術又答書<lb/>
聖主聰叡有周成之質賊卓因危亂之際威服百僚此<lb/>
乃漢家小厄之㑹亂尚未厭復欲興之乃云今主無血<lb/>
<pb n="KR4h0063_WYG_043-8a"/>
脉之屬豈不誣乎先人以來奕世相承忠義為先太傅<lb/>
公仁慈惻隱雖知賊卓必為禍害以信狥義不忍去也<lb/>
門户滅絶死亡流漫幸䝉逺近來相赴助不因此時上<lb/>
討國賊下刷家恥而圖於此非所聞也又曰室家見戮<lb/>
可復北面此卓所為豈國家哉君命天也天不可讐况<lb/>
非君命乎慺慺赤心志在滅卓不識其他<lb/>
　<lb/>
　<lb/>
<pb n="KR4h0063_WYG_043-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三國志文類巻四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻四十九</head> <lb/>
    <p>
<pb n="KR4h0063_WYG_049-1a"/>
欽定四庫全書<lb/>
　三國志文類巻四十九<lb/>
　　牋<lb/>
　魏<lb/>
　　　劉廙謝劉表牋<hi>廙兄望之有名於世荆州牧劉表辟為從事其友二人皆以䜛</hi>
　　　　<hi>毁為表所誅廙謂望之曰趙殺鳴犢仲尼廻輪今兄既不能法柳下惠和光同塵於内則宜</hi>
　　　　<hi>模范蠡遷化於外坐而自絶於時殆不可也望之不從尋復見害廙奔揚州為牋表謝劉</hi>
　　　　<hi>表曰</hi>
<pb n="KR4h0063_WYG_049-1b"/>
考匊過䝉分遇榮授之顯未有管狐桓文之烈孤徳隕<lb/>
命精神不遂兄望之見禮在昔既無堂構昭前之績中<lb/>
規不密用墜禍辟斯乃神明弗佑天降之災悔吝之負<lb/>
哀號靡及廙之愚淺言行多違懼有浸潤三至之間考<lb/>
匊之愛已衰望之之責猶存必傷天慈既徃之分門户<lb/>
殪滅取笑明哲是用迸竄永渉川路即日到廬江尋陽<lb/>
昔鍾儀有南音之操椒舉有班荆之思雖逺猶邇敢忘<lb/>
前施<lb/>
<pb n="KR4h0063_WYG_049-2a"/>
　蜀<lb/>
　　　法正與劉璋牋<lb/>
正受性無術盟好違損懼左右不明本末必並歸咎䝉<lb/>
耻沒身辱及執事是以捐身於外不敢反命恐聖聴穢<lb/>
惡其聲故中間不有牋敬顧念夙遇瞻望悢悢然惟前<lb/>
後披露腹心自從始初以至於終實不藏情有所不盡<lb/>
但愚闇策薄精誠不感以至於此今國事已危禍害在<lb/>
速雖捐放於外言足憎尤猶貪極其所懷以盡餘忠明<lb/>
<pb n="KR4h0063_WYG_049-2b"/>
將軍本心正之所知也實為區區不欲失左將軍之意<lb/>
而卒至於是者左右不逹英雄從事之道謂可違信黷<lb/>
誓而以意氣相致日月相選趍求順耳悦目隨阿遂指<lb/>
不圖逺慮為國深計故也事變既成又不量强弱之勢<lb/>
以為左將軍縣逺之衆糧榖無儲欲得以多擊少曠日<lb/>
相持而從闗至此所厯輙破離宫别屯日自零落雒下<lb/>
雖萬兵皆壞陣之卒破軍之將若欲爭一旦之戰則兵<lb/>
将勢力實不相當各欲逺期計量者今此營守已固榖<lb/>
<pb n="KR4h0063_WYG_049-3a"/>
米已積而明將軍土地日削百姓日困敵對遂多所供<lb/>
逺曠愚意計之謂必先竭將不復以持久也空爾相守<lb/>
猶不相堪今張益徳數萬之衆已定巴東入犍為界分<lb/>
平資中徳陽三道並侵將何以禦之本為明將軍計者<lb/>
必謂此軍縣逺無糧饋運不及兵少無繼今荆州道通<lb/>
衆數十倍加孫車騎遣弟及李異甘寕等為其後繼若<lb/>
爭客主之勢以土地相勝者今此全有巴東廣漢犍為<lb/>
過半已定巴西一郡復非明將軍之有也計益州所仰<lb/>
<pb n="KR4h0063_WYG_049-3b"/>
惟蜀蜀亦破壞三分亡二吏民疲困思為亂者十户而<lb/>
八若敵逺則百姓不能堪役敵近則一旦易主矣廣漢<lb/>
諸縣是明比也又魚復與闗頭實為益州禍福之門今<lb/>
二門悉開堅城皆下諸軍並破兵将俱盡而敵家數道<lb/>
並進已入心腹坐守都雒存亡之勢昭然可見斯乃大<lb/>
畧其外較耳其餘屈曲難以辭極也以正下愚猶知此<lb/>
事不可復成况明将軍左右明智用謀之士豈當不見<lb/>
此數哉旦夕偷幸求容取媚不慮逺圖莫肯盡心獻良<lb/>
<pb n="KR4h0063_WYG_049-4a"/>
計耳若事窮勢廹將各索生求濟門户展轉反覆與今<lb/>
計異不為明將軍盡死難也而尊門猶當受其憂正雖<lb/>
獲不忠之謗然心自謂不負聖徳顧惟分義實竊痛心<lb/>
左将軍從本舉來舊心依依實無薄意愚以為可圖變<lb/>
化以保尊門<lb/>
　呉<lb/>
　　　張紘授子<hi>紘為孫權長史後還吳迎家道病卒臨困授子靖留牋曰</hi>
自古有國有家者咸欲脩徳政以比隆盛世至於其治<lb/>
<pb n="KR4h0063_WYG_049-4b"/>
多不馨香非無忠臣賢佐闇於治體也由主不勝其情<lb/>
弗能用耳夫人情憚難而趨易好同而惡異與治道相<lb/>
反傳曰從善如登從惡如崩言善之難也人君承奕世<lb/>
之基據自然之勢操八柄之威甘易同之歡無假取於<lb/>
人而忠臣挾難進之術吐逆耳之言其不合也不亦宜<lb/>
乎雖則有釁巧辯縁間眩於小忠戀於恩愛賢愚雜錯<lb/>
長幼失序其所由來情亂之也故明君悟之求賢如饑<lb/>
渴受諌而不厭抑情損欲以義割恩上無偏謬之授下<lb/>
<pb n="KR4h0063_WYG_049-5a"/>
無希冀之望宜加三思含垢藏疾以成仁覆之大時年<lb/>
六十卒權省書流涕<lb/>
　　　諸葛恪諫齊王奮牋<hi>時權薨太傅諸葛恪不欲諸王處江濵兵馬之地徙</hi>
　　　　<hi>奮於豫章奮怒不從牋命又數越法度恪上</hi>
帝王之尊與天同位是以家天下臣父兄四海之内皆<lb/>
為臣妾仇敵有善不得不舉親戚有惡不得不誅所以<lb/>
承天理物先國後身葢聖人立制百代不易之道也昔<lb/>
漢初興多王子弟至於太彊輙為不軌上則幾危社稷<lb/>
<pb n="KR4h0063_WYG_049-5b"/>
下則骨肉相殘其後懲戒以為大諱自光武以來諸王<lb/>
有制惟得自娯於宫内不得臨民干與政事其與交通<lb/>
皆有重禁遂以全安各保福祚此則前世得失之驗也<lb/>
近袁紹劉表各有國土土地非狹人衆非弱以適庶不<lb/>
分遂滅其宗祀此乃天下愚智所共嗟痛大行皇帝覽<lb/>
古戒今防芽遏萌慮於千載是以寢疾之日分遣諸王<lb/>
各早就國詔策殷勤科禁嚴峻其所戒勅無所不至誠<lb/>
欲上安宗廟下全諸王使百世相承無凶國害家之悔<lb/>
<pb n="KR4h0063_WYG_049-6a"/>
也大王宜上推太伯順父之志中念河間獻王東海王<lb/>
强恭敬之節下當存抑驕恣荒亂以為警戒而聞頃至<lb/>
武昌以來多違詔勅不拘制度擅廢諸將兵治䕶宫室<lb/>
又左右常從有罪過者當以表聞公付有司而擅私殺<lb/>
事不明白大司馬吕岱親受先帝詔勅轉導大王既不<lb/>
承用其言令懷憂怖華錡先帝近臣忠良正直其所陳<lb/>
導當納用之而聞怒錡有收縳之語又中書楊融親受<lb/>
詔勅所當恭肅云正自不聴禁當如我何聞此之日大<lb/>
<pb n="KR4h0063_WYG_049-6b"/>
小驚怪莫不寒心里語曰明鏡所以照形古事所以知<lb/>
今大王宜深以魯王為戒改易其行戰戰兢兢盡敬朝<lb/>
廷如此則無求不得若棄忘先帝法教懷輕慢之心臣<lb/>
下寕負大王不敢負先帝遺詔寕為大王所怨疾豈敢<lb/>
忘尊主之威而令詔勅不行於藩臣邪此古今正義大<lb/>
王所照知也夫福來有由禍生有漸漸生不憂將不可<lb/>
悔向使魯王早納忠直之言懷驚懼之慮享祚無窮豈<lb/>
有滅亡之禍哉夫良藥苦口惟疾者能甘之忠言逆耳<lb/>
<pb n="KR4h0063_WYG_049-7a"/>
惟達者能受之今者恪等慺慺欲為大王除危殆於萌<lb/>
芽廣福慶之基原是以不自知言至願䝉三思<lb/>
　　　周瑜上呉王牋<hi>瑜疾困上權此牋曰</hi>
瑜以凡才昔受討逆殊特之遇委以腹心遂荷榮任統<lb/>
御兵馬志執鞭弭自效戎行䂓定蜀國次取襄陽慿頼<lb/>
威靈謂若在握至以不謹道遇暴疾昨自醫療日加無<lb/>
損人生有死脩短命矣誠不足惜但恨微志未展不復<lb/>
奉教命耳方今曹公在北疆埸未靜劉備寄寓有似養<lb/>
<pb n="KR4h0063_WYG_049-7b"/>
虎天下之事尚未知終始此朝士旰食之秋至尊垂慮<lb/>
之日也魯肅忠烈臨事不苟可以代瑜人之將死其言<lb/>
也善儻或可採瑜死不朽矣<lb/>
　　　周魴誘曹休牋其一<hi>字子魚被命密求山中舊族名帥為北敵所聞知者令譎</hi>
　　　　<hi>挑魏大司馬揚州牧曹休魴答恐民帥小醜不足仗任事或漏泄不能致休乞遣親人齎</hi>
　　　　<hi>牋七條以誘休</hi>
魴以千載徼幸得備州民逺隔江川敬恪未顯瞻望雲<lb/>
景天寔為之精誠微薄名位不昭雖懷焦渇曷縁見明<lb/>
<pb n="KR4h0063_WYG_049-8a"/>
狐死首丘人情戀本而逼所制奉覿禮違每獨矯首西<lb/>
顧未嘗不寤寐勞歎展轉反側也今因隙穴之際得陳<lb/>
宿昔之志非神啓之豈能致此不勝翹企萬里託命謹<lb/>
遣親人董岑邵南等託叛奉牋時事變故列於别紙惟<lb/>
明公君侯垂日月之光照逺民之趣永令歸命者有所<lb/>
戴頼<lb/>
　　　其二<lb/>
魴逺在邊隅江汜分絶恩澤教化未䝉撫及而於山谷<lb/>
<pb n="KR4h0063_WYG_049-8b"/>
之間遥陳所懷懼以大義未見信納夫物有感激計因<lb/>
變生古今同揆魴仕東典郡始願已獲銘心立報永矣<lb/>
無貳豈圖頃者中被横譴禍在漏刻危於投卵進有離<lb/>
合去就之宜退有誣罔枉死之咎雖志行輕微存沒一<lb/>
節顧非其所能不悵然敢縁古人因知所歸拳拳輸情<lb/>
陳露肝膈乞降春天之潤哀拯其急不復猜疑絶其委<lb/>
命事之宣泄受罪不測一則傷慈損計二則杜絶向化<lb/>
者心惟明使君逺覽前世矜而愍之留神所質速賜祕<lb/>
<pb n="KR4h0063_WYG_049-9a"/>
報魴當候望舉動事須響應<lb/>
　　　其三<lb/>
魴所代故太守廣陵王靖往者亦以郡民為變以見譴<lb/>
責靖勤自陳釋而終不解因立密計欲北歸命不幸事<lb/>
露誅及嬰孩魴既目見靖事且觀東主一所非薄嫿不<lb/>
復厚雖或暫舎終見剪除今又令魴領郡者是欲責後<lb/>
效必殺魴之趣也雖尚視息憂惕焦灼未知軀命竟在<lb/>
何時人居世間猶白駒過隙而常抱危怖其可言乎惟<lb/>
<pb n="KR4h0063_WYG_049-9b"/>
當陳愚重自披盡懼以卑賤未能采納願明使君少垂<lb/>
詳察忖度其言今此郡民雖外名降首而故在山草看<lb/>
伺空隙欲復為亂為亂之日魴命訖矣東主頃者潛部<lb/>
分諸將圖欲北進吕範孫韶等入淮全琮朱桓趨合肥<lb/>
諸葛瑾歩隲朱然到襄陽陸議潘璋等討梅敷東主中<lb/>
營自掩石陽别遣從弟孫奐治安陸城修立邸閣輦貲<lb/>
運糧以為軍儲又命諸葛亮進指闗西江邊諸將無復<lb/>
在者才留三千所兵守武昌耳若明使君以萬兵從皖<lb/>
<pb n="KR4h0063_WYG_049-10a"/>
南首江渚魴便從此率厲吏民以為内應此方諸郡前<lb/>
後舉事垂成而敗者由無外援使其然耳若北軍臨境<lb/>
傳檄屬城思詠之民誰不企踵願明使君上觀天時下<lb/>
察人事中参蓍龜則足昭往言之不虚也<lb/>
　　　其四<lb/>
所遣董岑邵南少長家門親之信之有如兒子是以特<lb/>
令齎牋託叛為辭目語心計不宣唇齒骨月至親無有<lb/>
知者又已勅之到州當言往降欲北叛來者得傳之也<lb/>
<pb n="KR4h0063_WYG_049-10b"/>
魴建此計任之於天若其濟也則有生全之福邂逅泄<lb/>
漏則受夷滅之禍常中夜仰天告誓星辰精誠之微豈<lb/>
能上感然事急孤窮惟天是訴耳遣使之日載生載死<lb/>
形存氣亡魄爽恍惚私恐使君未深保明岑南二人可<lb/>
留其一以為後信一齎教還教還故當言悔叛還者東<lb/>
主有常科悔叛還者皆自原罪如是彼此俱塞永無端<lb/>
原縣命西望涕筆俱下<lb/>
　　　其五<lb/>
<pb n="KR4h0063_WYG_049-11a"/>
鄱陽之民實多愚勁師之赴役未即應人倡之為變聞<lb/>
聲響抃今雖降首盤節未解山栖草藏亂心猶存而今<lb/>
東主圖興大衆舉國悉出江邊空曠屯塢虚損惟有諸<lb/>
刺姦耳若因是際而騷動此民一旦可得便㑹然要恃<lb/>
外援表裏機牙不爾以往無所成也今使君若從皖道<lb/>
進住江上魴當從南對岸厯口為應若未徑到江岸可<lb/>
往百里上令此間民知北軍在彼即自善也此間民非<lb/>
苦饑寒而甘兵冦苦於征討樂得北屬但窮困舉事不<lb/>
<pb n="KR4h0063_WYG_049-11b"/>
時見應尋受其禍耳如使石陽及青徐諸軍首尾相銜<lb/>
牽綴往兵使不得速退者則善之善也魴生在江淮長<lb/>
於時事見其便利百舉百捷時不再來敢布腹心<lb/>
　　　其六<lb/>
東主致恨前者不㧞石陽今此後舉大合新兵并使潘<lb/>
濬發夷民人數甚多聞豫設科條當以新羸兵置前好<lb/>
兵在後攻城之日云欲以羸兵填壍使即時破雖未能<lb/>
然是事大趣也私恐石陽城小不能久留往兵明使君<lb/>
<pb n="KR4h0063_WYG_049-12a"/>
速垂救濟誠宜疾密王靖之變其鑒不逺今魴歸命非<lb/>
復在天正在明使君耳若見救以往則功可必成如見<lb/>
救不時則與靖等同禍前彭綺時聞旌麾在逢龍此郡<lb/>
民大小歡喜並思立效若留一月日間事當大成恨去<lb/>
電速東得增衆專力討綺綺始敗耳願使君深察此言<lb/>
　　　其七<lb/>
今舉大事自非爵號無以勸之乞請將軍侯印各五十<lb/>
紐郎將印百紐校尉都尉之印各二百紐得以假授諸<lb/>
<pb n="KR4h0063_WYG_049-12b"/>
魁帥奨勵其志并乞請幢麾數十以為表幟使山兵吏<lb/>
民目曕見之知去就之分已決承引所救畫定又彼此<lb/>
降叛日月有人闊狹之間輙得聞知今之大事事宜神<lb/>
密若省魴牋乞加隠祕伏知智度有常防慮必深魴懷<lb/>
憂震灼啓事蒸仍乞未罪怪<lb/>
　<lb/>
　<lb/>
　三國志文類巻四十九<lb/>
</p>
<p>
</p>
  </div>
</body>
</text>
</TEI>
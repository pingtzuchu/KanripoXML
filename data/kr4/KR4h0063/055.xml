<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻五十五</head> <lb/>
    <p>
<pb n="KR4h0063_WYG_055-1a"/>
欽定四庫全書<lb/>
　三國志文類巻五十五<lb/>
　　序<lb/>
　魏<lb/>
　　　文帝自叙<lb/>
初平之元董卓殺主鴆后盪覆王室是時四海既困中<lb/>
平之政兼惡卓之凶逆家家思亂人人自危山東牧守<lb/>
咸以春秋之義衛人討州吁于濮言人人皆得討賊於<lb/>
<pb n="KR4h0063_WYG_055-1b"/>
是大興義兵名豪大俠富室彊族飄揚雲㑹萬里相赴<lb/>
兖豫之師戰於滎陽河内之甲軍於孟津卓遂遷大駕<lb/>
西都長安而山東大者連郡國中者嬰城邑小者聚阡<lb/>
陌以還相吞滅㑹黄巾盛於海岱山寇暴於并冀乘勝<lb/>
轉攻席巻而南鄉邑望煙而奔城郭覩塵而潰百姓死<lb/>
亡暴骨如莽時余年五歲上以世方擾亂教余學射六<lb/>
歲而知射又教余騎馬八歲而能騎射矣以時之多故<lb/>
每征余常從建安初上南征荆州至宛張繡降旬日而<lb/>
<pb n="KR4h0063_WYG_055-2a"/>
反亡兄孝廉子脩從兄安民遇害時余年十歲乘馬得<lb/>
脫夫文武之道各隨時而用生於中平之季長於戎旅<lb/>
之間是以少好弓馬于今不衰逐禽輒十里馳射常百<lb/>
步日多體徤心每不厭建安十年始定冀州濊貊貢良<lb/>
弓燕代獻名馬時歲之暮春勾芒司節和風扇物弓燥<lb/>
手柔草淺獸肥與族兄子丹獵於鄴西終日手獲麞鹿<lb/>
九雉兎三十後軍南征次曲蠡尚書令荀彧奉使犒軍<lb/>
見余談論之末彧言聞君善左右射此實難能余言執<lb/>
<pb n="KR4h0063_WYG_055-2b"/>
事未覩夫項發口縱俯馬蹄而仰月支也彧喜笑曰乃<lb/>
爾余曰埒有常徑的有常所雖每發輒中非至妙也若<lb/>
馳平原赴豐草要狡獸截輕禽使弓不虛彎所中必洞<lb/>
斯則妙矣時軍祭酒張京在坐顧彧拊手曰善余又學<lb/>
擊劒閲師多矣四方之法各異唯京師為善桓靈之間<lb/>
有虎賁王越善斯術稱於京師河南史阿言昔與越逰<lb/>
具得其法余從阿學之精熟嘗與平虜將軍劉勲奮威<lb/>
將軍鄧展等共飲宿聞展善有手臂曉五兵又稱其能<lb/>
<pb n="KR4h0063_WYG_055-3a"/>
空手入白刃余與論劒良久謂言將軍法非也余顧嘗<lb/>
好之又得善術因求與余對時酒酣耳熱方食芋蔗便<lb/>
以為杖下殿數交三中其臂左右大笑展意不平求更<lb/>
為之余言吾法急屬難相中面故齊臂耳展言願復一<lb/>
交余知其欲突以取交中也因偽深進展果尋前余却<lb/>
脚鄛正截其顙坐中驚視余還坐笑曰昔陽慶使淳于<lb/>
意去其故方更授以秘術今余亦願鄧將軍捐棄故伎<lb/>
更受要道也一坐盡歡夫事不可自謂己長余少曉持<lb/>
<pb n="KR4h0063_WYG_055-3b"/>
複自謂無對俗名雙㦸為坐鐵室鑲楯為蔽木户後從<lb/>
陳國袁敏學以單攻複每為若神對家不知所出先曰<lb/>
若逢敏於狹路直決耳余於他戲弄之事少所喜唯彈<lb/>
碁略盡其巧少為之賦昔京師先工有馬合鄉侯東方<lb/>
安世張公子常恨不得與彼數子者對上雅好詩書文<lb/>
籍雖在軍旅手不釋巻每每定省從容常言人少好學<lb/>
則思專長則善忘長大而能勤學者唯吾與袁伯業耳<lb/>
余是以少誦詩論及長而備歴五經四部史漢諸子百<lb/>
<pb n="KR4h0063_WYG_055-4a"/>
家之言靡不畢覽博物志曰帝善彈棊能用手巾角時<lb/>
有一書生又能低頭以所冠著葛巾角撇棊<lb/>
　　　少帝自叙始生禎祥<lb/>
昔帝王之生或有禎祥蓋所以彰顯神異也惟予小子<lb/>
支𦙍末流謬為靈祗之所相祐也豈敢自比於前喆聊<lb/>
記録以示後世焉其辭曰惟正始三年九月辛未朔二<lb/>
十五日乙未直成予生于時也天氣清明日月暉光爰<lb/>
有黄氣烟煴於堂照曜室宅其色煌煌相而論之曰未<lb/>
<pb n="KR4h0063_WYG_055-4b"/>
者為土魏之行也厥日直成應嘉名也烟煴之氣神之<lb/>
精也無災無害䝉神靈也齊王不弔顛覆厥度羣公受<lb/>
予紹繼皇祚以眇眇之身質性頑固未能涉道而遵大<lb/>
路臨深履冰涕泗憂懼古人有云懼則不亡伊予小子<lb/>
曷敢怠荒庶不忝辱永奉烝嘗<lb/>
　　　衛恒撰四體書勢序<lb/>
自秦用篆書焚燒先典而古文絶矣漢武帝時魯恭王<lb/>
壊孔子宅得尚書春秋論語孝經時人已不復知有古<lb/>
<pb n="KR4h0063_WYG_055-5a"/>
文謂之科斗書漢世秘藏希得見之魏初傳古文者出<lb/>
於邯鄲淳敬侯冩淳尚書後以示淳而淳不别至正始<lb/>
中立三字石經轉失淳法因科斗之名遂效其法太康<lb/>
元年汲縣民盜發魏襄王冡得䇿書十餘萬言案敬侯<lb/>
所書猶有髣髴敬侯謂覬也其序篆書曰秦時李斯號<lb/>
為工篆諸山及銅人銘皆斯書也漢建初中扶風曹喜<lb/>
少異於斯而亦稱善邯鄲淳師焉略究其妙韋誕師淳<lb/>
而不及也太和中誕為武都太守以能書留補侍中魏<lb/>
<pb n="KR4h0063_WYG_055-5b"/>
氏寶器銘題皆誕書云漢末又有蔡邕采斯喜之法為<lb/>
古今雜形然精宻簡理不如淳也其序録𨽻書已略見<lb/>
武紀又曰師宜官為大字邯鄲淳為小字梁鵠謂淳得<lb/>
次仲法然鵠之用筆盡其勢矣其序草書曰漢興而有<lb/>
草書不知作者姓名至章帝時齊相杜度號善作篇復<lb/>
有崔瑗崔寔亦皆稱工杜氏結字甚安而書體微瘦崔<lb/>
氏甚得筆勢而結字小疏𢎞農張伯英者因而轉精其<lb/>
巧凡家之衣帛必書而後練之臨池學書池水盡黑下<lb/>
<pb n="KR4h0063_WYG_055-6a"/>
筆必為楷則號怱怱不暇草寸紙不見遺至今世人尤<lb/>
寶之韋仲將謂之草聖伯英弟文舒者次伯英又有姜<lb/>
孟潁梁孔達田彦和及韋仲將之徒皆伯英弟子有名<lb/>
於世然殊不及文舒也<lb/>
　　祝文<lb/>
　魏<lb/>
　　　祀橋𤣥文<hi>曹公軍至浚儀治睢陽渠追使以太牢祀橋𤣥文曰</hi>
故太尉橋公誕敷明德汎愛博容國念明訓士思令謨<lb/>
<pb n="KR4h0063_WYG_055-6b"/>
靈幽體翳邈哉晞矣吾以幼年逮升堂室特以頑鄙之<lb/>
姿為大君子所納增榮益觀皆由奨助猶仲尼稱不如<lb/>
顔淵李生之厚歎賈復士死知已懷此無忘又承從容<lb/>
約誓之言殂逝之後路有經由不以斗酒隻雞過相沃<lb/>
酹車過三步腹痛勿怪雖臨時戲笑之言非至親之篤<lb/>
好胡肯為此辭乎匪謂靈忿能詒已疾懷舊惟顧念之<lb/>
悽愴奉命東征屯次鄉里北望貴土乃心陵墓裁致薄<lb/>
奠公其尚饗<lb/>
<pb n="KR4h0063_WYG_055-7a"/>
　蜀<lb/>
　　　即位告天文<lb/>
惟建安二十六年四月丙午皇帝備敢用𤣥牡昭告皇<lb/>
天上帝后土神祗漢有天下歴數無疆曩者王莽簒盜<lb/>
光武皇帝震怒致誅社稷復存今曹操阻兵安忍戮殺<lb/>
主后滔天泯夏罔顧天顯操于丕載其凶逆竊居神器<lb/>
羣臣將士以為社稷隳廢備宜脩之嗣武二祖龔行天<lb/>
罰備惟否德懼忝帝位詢于庶民外及蠻夷君長僉曰<lb/>
<pb n="KR4h0063_WYG_055-7b"/>
天命不可以不答祖業不可以久替四海不可以無主<lb/>
率土式望在備一人備畏天明命又懼漢邦將湮于地<lb/>
謹擇元日與百寮登壇受皇帝璽綬脩燔瘞告類于天<lb/>
神惟神嚮祚于漢家永綏四海<lb/>
　呉<lb/>
　　　即位告天文<lb/>
皇帝臣權敢用𤣥牡昭告于皇皇后帝漢享國二十有<lb/>
四世歴年四百三十有四行氣數終禄祚運盡普天弛<lb/>
<pb n="KR4h0063_WYG_055-8a"/>
絶率土分崩孽臣曹丕遂奪神器丕子叡繼世作慝淫<lb/>
名亂制權生於東南遭値期運承乾秉戎志在平世奉<lb/>
辭行罰舉足為民羣臣將相州郡百城執事之人咸以<lb/>
為天意已去於漢漢氏已絶祀於天皇帝位虛郊祀無<lb/>
主休徴嘉瑞前後雜沓歴數在躬不得不受權畏天命<lb/>
不敢不從謹擇元日登壇燎祭即皇帝位惟爾有神饗<lb/>
之左右有呉永終天禄<lb/>
　<lb/>
<pb n="KR4h0063_WYG_055-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三國志文類巻五十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻一</head> <lb/>
    <p>
<pb n="KR4h0063_WYG_001-1a"/>
欽定四庫全書<lb/>
　三國志文類巻一<lb/>
　　詔書<lb/>
　魏<lb/>
　　漢獻帝<lb/>
　　　命魏公承制封拜詔<hi>天子以公典任于外臨事之賞或宜疾速乃命公得</hi>
　　　　<hi>承制封拜諸侯守相詔曰</hi>
夫軍之大事在兹賞罰勸善懲惡宜不旋時故司馬法<lb/>
<pb n="KR4h0063_WYG_001-1b"/>
曰賞不逾日者欲民速覩為善之利也昔在中興鄧禹<lb/>
入闗承制拜軍祭酒李文為河東太守來歙又承制拜<lb/>
髙峻為通路將軍察其本傳皆非先請明臨事刻印也<lb/>
斯則世祖神明權達損益蓋所用速示威懐而著鴻勲<lb/>
也其春秋之義大夫出疆有專命之事苟所以利社稷<lb/>
安國家而已况君秉任二伯師尹九有實征夷夏軍行<lb/>
蕃甸之外失得在於斯須之間停賞俟詔以滯世務固<lb/>
非朕之所圖也自今已後臨事所甄當加寵號者其便<lb/>
<pb n="KR4h0063_WYG_001-2a"/>
刻印章假授咸使忠義得相奬勵勿有疑焉<lb/>
　　　封魏公為魏王詔<lb/>
自古帝王雖號稱相變爵等不同至乎褒崇元勲建立<lb/>
功德光啓氏姓延於子孫庶姓之與親豈有殊焉昔我<lb/>
聖祖受命剏業肇基造我區夏鑒古今之制通爵等之<lb/>
差盡封山川以立藩屏使異姓親戚並列土地據國而<lb/>
王所以保乂天命安固萬嗣歴世承平臣主無事世祖<lb/>
中興而時有難易是以曠年數百無異姓諸侯王之位<lb/>
<pb n="KR4h0063_WYG_001-2b"/>
朕以不德繼序𢎞業遭率土分崩羣兇縱毒自西徂東<lb/>
辛苦卑約當此之際惟恐溺入於難以羞先帝之聖德<lb/>
賴皇天之靈俾君秉義奮身震迅神武捍朕於艱難獲<lb/>
保宗廟華夏遺民含氣之倫莫不䝉焉君勤過稷禹忠<lb/>
侔伊周而掩之以謙讓守之以彌恭是以徃者初開魏<lb/>
國錫君土宇懼君之違命慮君之固辭故且懐志屈意<lb/>
封君為上公欲以欽順髙義須俟勲績韓遂宋建南結<lb/>
巴蜀羣逆合從圖危社稷君復命將龍驤虎奮梟其元<lb/>
<pb n="KR4h0063_WYG_001-3a"/>
首屠其窟栖暨至西征陽平之役親擐甲胄深入險阻<lb/>
芟夷蟊賊殄其凶醜盪定西陲縣旌萬里聲教逺振寧<lb/>
我區宇蓋唐虞之盛三后樹功文武之興旦奭作輔二<lb/>
祖成業英豪佐命夫以聖哲之君事為已任猶錫土班<lb/>
瑞以報功臣豈有如朕寡德仗君以濟而賞典不豐將<lb/>
何以答神武慰萬方哉今進君爵為魏王使使持節行<lb/>
御史大夫宗正劉艾奉策璽𤣥土之社苴以白茅金虎<lb/>
符第一至第五竹使符第一至十君其正王位以丞相<lb/>
<pb n="KR4h0063_WYG_001-3b"/>
領冀州牧如故其上魏公璽綬符策敬服朕命簡恤爾<lb/>
衆克綏庶績以揚我祖宗之休命<lb/>
　　　魏王三辭詔三報不許又手詔<lb/>
大聖以功德為髙美以忠和為典訓故剏業垂名使百<lb/>
世可希行道制義使力行可效是以勲烈無窮休光茂<lb/>
著稷契載元首之聪明周召因文武之智用雖經營庶<lb/>
官仰歎俯思其對豈有若君者哉朕惟古人之功美之<lb/>
如彼思君忠勤之績茂之如此是以每將鏤符析瑞陳<lb/>
<pb n="KR4h0063_WYG_001-4a"/>
禮命册寤寐慨然自忘守文之不德焉今君重違朕命<lb/>
固辭懇切非所以稱朕心而訓後世也其抑志撙節勿<lb/>
復固辭<lb/>
　　　與魏太子丕詔<lb/>
魏太子丕昔皇天授乃顯考以翼我皇家遂攘除羣凶<lb/>
拓定九州𢎞功茂績光於宇宙朕用垂拱負扆二十有<lb/>
餘載天不憖遺一老永保余一人早世潛神哀悼傷切<lb/>
丕奕世宣明宜秉文武紹熈前緒今使使持節御史大<lb/>
<pb n="KR4h0063_WYG_001-4b"/>
夫華歆奉策詔授丕丞相印綬魏王璽紱領冀州牧方<lb/>
今外有遺虜遐夷未賓旗鼓猶在邊境干戈不得韜刃<lb/>
斯乃播揚洪烈立功垂名之秋也豈得脩諒闇之禮究<lb/>
曾閔之志哉其敬服朕命抑弭憂懐勞祇厥緒時亮庶<lb/>
功以稱朕意於戲可不勉與<lb/>
　　　變雒為洛詔<lb/>
詔以漢火行也火忌水故洛去水而加佳魏於行次為<lb/>
土土水之牡也水得土而乃流土得水而柔故除佳加<lb/>
<pb n="KR4h0063_WYG_001-5a"/>
水變雒為洛<lb/>
　　魏文帝<lb/>
　　　封孔子後為宗聖侯詔<lb/>
昔仲尼資大聖之才懐帝王之器當衰周之末無受命<lb/>
之運在魯衛之朝教化乎洙泗之上棲棲焉遑遑焉欲<lb/>
屈已以存道貶身以救世于時王公終莫能用之乃退<lb/>
考五代之禮脩素王之事因魯史而制春秋就太師而<lb/>
正雅頌俾千載之後莫不宗其文以述作仰其聖以成<lb/>
<pb n="KR4h0063_WYG_001-5b"/>
謀兹可謂命世之大聖億載之師表者也遭天下大亂<lb/>
百祀墮壊舊居之廟毁而不脩褒成之後絶而莫繼闕<lb/>
里不聞講頌之聲四時不覩蒸甞之位斯豈所謂崇禮<lb/>
報功盛德百世必祀者哉其以議郎孔羨為宗聖侯邑<lb/>
百戸奉孔子祀令魯郡脩起舊廟置百户吏卒以守衛<lb/>
之又於其外廣為室屋以居學者<lb/>
　　　天地之眚勿復劾三公詔<lb/>
災異之作以譴元首而歸過股肱豈禹湯罪已之義乎<lb/>
<pb n="KR4h0063_WYG_001-6a"/>
其令百官各䖍厥職後有天地之眚勿復劾三公<lb/>
　　　楊彪待以客禮詔<hi>公卿朝朔旦并引故漢太尉楊彪待以客禮詔曰</hi>
夫先王制几杖之賜所以賓禮黄耉褒崇元老也昔孔<lb/>
光卓茂皆以淑德髙年受兹嘉錫公故漢宰臣乃祖以<lb/>
來世著名節年過七十行不踰矩可謂老成人矣所宜<lb/>
寵異以章舊德其錫公延年杖及馮几謁請之日便使<lb/>
杖入又可使著鹿皮冠彪辭讓不聴竟著布單衣皮弁<lb/>
以見<lb/>
<pb n="KR4h0063_WYG_001-6b"/>
　　　作夀陵戒儉葬詔<hi>表首陽山東為夀陵作終制曰</hi>
禮國君即位為椑存不忘亡也昔堯𦵏榖林通樹之禹<lb/>
𦵏㑹稽農不易畆故𦵏於山林則合乎山林封樹之制<lb/>
非上古也吾無取焉夀陵因山為體無為封樹無立寢<lb/>
殿造園邑通神道夫𦵏也者藏也欲人之不得見也骨<lb/>
無痛痒之知冡非棲神之宅禮不墓祭欲存亡之不黷<lb/>
也為棺槨足以朽骨衣衾足以朽肉而已故吾營此丘<lb/>
墟不食之地欲使易代之後不知其處無施葦炭無藏<lb/>
<pb n="KR4h0063_WYG_001-7a"/>
金銀銅鐵一以瓦器合古塗車芻靈之義棺但漆際㑹<lb/>
三過飯含無以珠玉無施珠襦玉匣諸愚俗所為也季<lb/>
孫以璵璠斂孔子歴級而救之譬之暴骸中原宋公厚<lb/>
塟君子謂華元樂莒不臣以為棄君於惡漢文帝之不<lb/>
發霸陵無求也光武之掘原陵封樹也霸陵之完功在<lb/>
釋之原陵之掘罪在明帝是釋之忠以利君明帝愛以<lb/>
害親也忠臣孝子宜思仲尼丘明釋之之言鑒華元樂<lb/>
莒明帝之戒存於所以安君定親使魂靈萬載無危斯<lb/>
<pb n="KR4h0063_WYG_001-7b"/>
則賢聖之忠孝矣自古及今未有不亡之國亦無不掘<lb/>
之墓也喪亂以來漢氏諸陵無不發掘至乃燒取玉匣<lb/>
金縷骸骨并盡是焚如之刑也豈不重痛哉禍由乎厚<lb/>
塟封樹桑霍為我戒不亦明乎其皇后及貴人以下不<lb/>
隨王之國者有終没皆塟澗西前又以表其處矣蓋舜<lb/>
塟蒼梧二妃不從延陵季子逺在嬴博魂而有靈無不<lb/>
之也一澗之間不足為逺若違今詔妄有所變改造施<lb/>
吾為戮尸地下戮而重戮死而重死臣子為蔑死君父<lb/>
<pb n="KR4h0063_WYG_001-8a"/>
不忠不孝使死者有知將不福汝其以此詔藏之宗廟<lb/>
副在尚書祕省三府<lb/>
　　　緩征孫權詔<lb/>
孫權殘害民物朕以冦不可長故分命猛將三道並征<lb/>
今征東諸軍與權黨吕範等水戰則斬首四萬獲船萬<lb/>
艘大司馬據守濡須其所禽獲亦以萬數中軍征南攻<lb/>
圍江陵左將軍張郃等舳艫直渡擊其南渚賊赴水溺<lb/>
死者數千人又為地道攻城城中外雀鼠不得出入此<lb/>
<pb n="KR4h0063_WYG_001-8b"/>
几上肉耳而賊中癘氣疾病夾江塗地恐相染汚昔周<lb/>
武伐殷旋師孟津漢祖征隗囂還軍髙平皆知天時而<lb/>
度賊情也且成湯解三靣之網天下歸仁今開江陵之<lb/>
圍而緩成死之禽且休力役罷省繇戍畜養士民咸使<lb/>
安息<lb/>
　<lb/>
　<lb/>
　三國志文類巻一<lb/>
</p>
<p>
</p>
  </div>
</body>
</text>
</TEI>
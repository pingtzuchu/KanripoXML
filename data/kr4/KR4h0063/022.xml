<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻二十二</head> <lb/>
    <p>
<pb n="KR4h0063_WYG_022-1a"/>
欽定四庫全書<lb/>
　三國志文類巻二十二<lb/>
　　書疏<lb/>
　呉<lb/>
　　　薜綜請交州擇人疏<hi>字敬文時吕岱從交州召出綜懼繼岱者非其人上</hi>
　　　　<hi>此疏</hi>
昔帝舜南巡卒於蒼梧秦置桂林南海象郡然則四國<lb/>
之内屬也有自來矣趙陀起番禺懷服百越之君珠官<lb/>
<pb n="KR4h0063_WYG_022-1b"/>
之南是也漢武帝誅吕嘉開九郡設交阯刺史以鎮監<lb/>
之山川長逺習俗不齊言語同異重譯乃通民如禽獸<lb/>
長幼無别椎結徒跣貫頭左袵長吏之設雖有若無自<lb/>
斯以來頗徙中國罪人雜居其間稍使學書粗知言語<lb/>
使譯往來觀見禮化及後錫光為交阯任延為九真太<lb/>
守乃教其耕犂使之冠履為設媒官始知聘娶建立學<lb/>
校導之經義由此已降四百餘年頗有似類自臣昔客<lb/>
始至之時珠崖除州縣嫁娶皆須八月引户人民集㑹<lb/>
<pb n="KR4h0063_WYG_022-2a"/>
之時男女自相可適乃為夫妻父母不能止交阯糜泠<lb/>
九真都龎二縣皆兄死弟妻其嫂世以此為俗長吏恣<lb/>
聴不能禁制日南郡男女倮體不以為羞由此言之可<lb/>
謂蟲豸有靦面目耳然而土廣人衆阻險毒害易以為<lb/>
亂難使從治縣官羈縻示令威服田户之租賦裁取供<lb/>
辦貴致逺珍名珠香藥象牙犀角瑇瑁珊瑚琉璃鸚鵡<lb/>
翡翠孔雀竒物充備寶玩不必仰其賦入以益中國也<lb/>
然在九甸之外長吏之選類不精覈漢時法寛多自放<lb/>
<pb n="KR4h0063_WYG_022-2b"/>
恣故數反違法珠崖之廢起於長吏覩其好髪髠取為<lb/>
髲及臣所見南海黄葢為日南太守下車以供設不豐<lb/>
撾殺主簿仍見驅逐九真太守儋萌為妻父周京作主<lb/>
人并請大吏酒酣作樂功曹番歆起舞屬京京不肯起<lb/>
歆猶迫彊萌忿杖歆亡於郡内歆弟苗帥衆攻府毒矢<lb/>
射萌萌至物故交阯太守士燮遣兵致討卒不能克又<lb/>
故刺史㑹稽朱符多以鄉人虞褒劉彦之徒分作長吏<lb/>
侵虐百姓彊賦於民黄魚一枚收稻一斛百姓怨叛山<lb/>
<pb n="KR4h0063_WYG_022-3a"/>
賊並出攻州突郡符走入海流離喪亡次得南陽張津<lb/>
與荆州牧劉表為隙兵弱敵彊嵗嵗興軍諸將厭患去<lb/>
留自在津小檢攝威武不足為所陵侮遂至殺沒後得<lb/>
零陵賴恭先輩仁謹不曉時事表又遣長沙呉巨為蒼<lb/>
梧太守巨武夫輕悍不為恭服所取相怨恨逐出恭求<lb/>
步騭是時津故將夷廖錢愽之徒尚多隲以次鉏治綱<lb/>
紀適定㑹仍召出吕岱既至有士民之變越軍南征平<lb/>
討之日改置長吏章明王綱威加萬里大小承風由此<lb/>
<pb n="KR4h0063_WYG_022-3b"/>
言之綏邊撫裔實有其人牧伯之任既宜清能荒流之<lb/>
表禍福尤甚今日交州雖名粗定尚有高涼宿賊其南<lb/>
海蒼梧鬱林珠官四郡界未綏依作冦盜專為亡叛逋<lb/>
逃之藪若岱不復南新刺史宜得精密檢攝八郡方畧<lb/>
智計能稍稍以漸能治高涼者假其威寵借之形勢責<lb/>
其成效庶幾可補復如但中人近守常法無奇數異術<lb/>
者則群惡日滋久逺成害故國之安危在於所任不可<lb/>
不察也竊懼朝廷忽輕其選故竭愚情以廣聖思<lb/>
<pb n="KR4h0063_WYG_022-4a"/>
　　　華覈薦薛瑩修史疏<hi>時瑩徙廣州覈上疏薦之</hi>
臣聞五帝三王皆立史官叙録功美垂之無窮漢時司<lb/>
馬遷班固咸命世大才所撰精妙與六經俱傳大呉受<lb/>
命建國南土大皇帝末年命大史令丁孚郎中項峻始<lb/>
撰呉書孚峻俱非史才其所撰作不足紀録至少帝時<lb/>
更差韋曜周昭薛瑩梁廣及臣五人訪求往事所共撰<lb/>
立備有本末昭廣先亡曜負恩蹈罪瑩出為將復以過<lb/>
徙其書遂委滯迄今未撰奏臣愚淺才劣適可為瑩等<lb/>
<pb n="KR4h0063_WYG_022-4b"/>
記注而已若使撰合必襲孚峻之迹懼墜大皇帝之元<lb/>
功損當時之盛美瑩涉學既博文章尤妙同寮之中瑩<lb/>
為冠首今者見吏雖多經學記述之才如瑩者少是以<lb/>
慺慺為國惜之實欲使卒垂成之功編於前史之末奏<lb/>
上之後退填溝壑無所復恨皓遂召瑩還為左國史<lb/>
　　　周瑜上劉備治公安疏<hi>字公瑾時劉備以左將軍領荆州牧治公安瑜</hi>
　　　　<hi>上此疏</hi>
劉備以梟雄之姿而有關羽張飛熊虎之將必非久屈<lb/>
<pb n="KR4h0063_WYG_022-5a"/>
為人用者愚謂大計宜徙備置呉盛為築宫室多其美<lb/>
女玩好以娯其耳目分此二人各置一方使如瑜者得<lb/>
挾與攻戰大事可定也今猥割土地以資業之聚此三<lb/>
人俱在疆埸恐蛟龍得雲雨終非池中物也權以曹公<lb/>
在北方當廣擥英雄又恐備難卒制故不納<lb/>
　　　諸葛瑾步騭上理周𦙍疏<lb/>
故將軍周瑜子𦙍昔䝉粉飾受封為將不能養之以福<lb/>
思立功效至縱情欲招速罪辟臣竊以瑜昔見寵任入<lb/>
<pb n="KR4h0063_WYG_022-5b"/>
作心膂出為爪牙銜命出征身當矢石盡節用命視死<lb/>
如歸故能摧曹操於烏林走曹仁於郢都揚國威徳華<lb/>
夏是震蠢爾蠻荆莫不賔服雖周之方叔漢之信布誠<lb/>
何以尚也夫折衝扞難之臣自古帝王莫不貴重故漢<lb/>
高帝封爵之誓曰使黄河如帶太山如礪國以永存爰<lb/>
及苗裔申以丹書重以盟誼藏於宗廟傳於無窮欲使<lb/>
忠臣之後世世相踵非徒子孫乃闗苗裔報徳明功勤<lb/>
勤懇懇如此之至欲以勸戒後人用命之臣死而無悔<lb/>
<pb n="KR4h0063_WYG_022-6a"/>
也况於瑜身沒而未久而其子𦙍降為匹夫益可悼傷<lb/>
竊惟陛下欽明稽古隆於興繼為𦙍歸訴乞匄餘罪還<lb/>
兵復爵使失旦之鷄復得一鳴抱罪之臣展其後効<lb/>
　　　虞翻上呉主書<hi>昔孫權嘗與張昭論及神仙翻指昭曰彼皆死人而語神仙世</hi>
　　　　<hi>豈有仙人也權積怒非一遂徙翻交州權即尊號翻因上此疏</hi>
陛下膺明聖之徳體舜禹之孝歴運當期順天濟物奉<lb/>
承䇿命臣獨抃舞罪棄兩絶拜賀無階仰瞻宸極且喜<lb/>
且悲臣伏自刻省命輕雀鼠性輶毫釐罪惡莫大不容<lb/>
<pb n="KR4h0063_WYG_022-6b"/>
於誅昊天罔極全宥九載退當念戮頻受生活復偷視<lb/>
息臣年耳順思咎憂憤形容枯悴髪白齒落雖未能死<lb/>
自悼終沒不見宫闕百官之富不覩皇輿金軒之飾仰<lb/>
觀巍巍衆民之謡傍聽鐘鼔侃然之樂永隕海隅棄骸<lb/>
絶域不勝悲慕逸豫大慶悦以忘罪<lb/>
　　　駱統上征役疫癘損民疏<hi>時徵役繁數重以疫癘民户損耗統上疏</hi>
臣聞君國者以據疆土為彊富制威福為尊貴曜徳義<lb/>
為榮顯永世𦙍為豐祚然財須民生彊賴民力威恃民<lb/>
<pb n="KR4h0063_WYG_022-7a"/>
勢福由民殖徳俟民茂義以民行六者既備然後應天<lb/>
受祚保族宜邦書曰衆非后無能胥以寧后非衆無以<lb/>
辟四方推是言之則民以君安君以民濟不易之道也<lb/>
今彊敵未殄海内未乂三軍有無已之役江境有不釋<lb/>
之備徵賦調數由來積紀加以殃疫死䘮之災郡縣荒<lb/>
虚田疇蕪曠聴聞屬城民户浸寡又多殘老少有丁夫<lb/>
聞此之日心若焚燎思尋所由小民無知既有安土重<lb/>
遷之性且又前後出為兵者生則困苦無有溫飽死則<lb/>
<pb n="KR4h0063_WYG_022-7b"/>
委棄骸骨不反是以尤用戀本畏逺同之於死每有徵<lb/>
發羸謹居家重累者先見輸送小有財貨傾居行賂不<lb/>
顧窮盡輕剽者則迸入險阻黨就羣惡百姓虛竭嗷然<lb/>
愁擾愁擾則不營業不營業則致窮困致窮困則不樂生<lb/>
故口腹急則姦心動而攜叛多也又聞民間非居處小<lb/>
能自供生產兒子多不起養屯田貧兵亦多棄子天則<lb/>
生之而父母殺之既懼於逆和氣感動隂陽且惟殿下<lb/>
開基建國乃無窮之業也彊鄰大敵非造次所滅疆埸<lb/>
<pb n="KR4h0063_WYG_022-8a"/>
常守非期月之戍而兵民減耗後生不育非所以歴逺<lb/>
年致成功也夫國之有民猶水之有舟停則以安擾則<lb/>
以危愚而不可欺弱而不可勝是以聖王重焉禍福由<lb/>
之故與民消息觀時制政方今長吏親民之職惟以辦<lb/>
具為能取過目前之急少復以恩惠為治副稱殿下天<lb/>
覆之仁勤恤之徳者官民政俗日以彫弊漸以陵遲勢<lb/>
不可久夫治疾及其未篤除患貴其未深願殿下少以<lb/>
萬幾餘閒留神思省補復荒虚深圖逺計育殘餘之民<lb/>
<pb n="KR4h0063_WYG_022-8b"/>
阜人財之用參曜三光等崇天地臣統之大願足以死<lb/>
而不朽矣權感統言深加意焉<lb/>
　　　陸遜上仕進未得所疏<hi>時荆州士人新還仕進未得所遜上疏曰</hi>
昔漢高受命招延英異光武中興羣俊畢至苟可以熙<lb/>
隆道教者未必逺近今荆州始定人物未達臣愚慺慺<lb/>
乞普加覆載抽拔之恩令並獲自進然後四海延頸思<lb/>
歸大化權敬納其言<lb/>
　　　又上擊劉備疏<hi>權令遜拒劉備備圍至夷陵遜上疏曰</hi>
<pb n="KR4h0063_WYG_022-9a"/>
夷陵要害國之闗限雖為易得亦復易失失之非徒損<lb/>
一郡之地荆州可憂今日爭之當令必諧備干天常不<lb/>
守窟穴而敢自送臣雖不才憑奉威靈以順討逆破壊<lb/>
在近尋備前後行軍多敗少勝推此論之不足為戚臣<lb/>
初嫌之水陸俱進今反舎船就歩處處結營察其布置<lb/>
必無他變伏願至尊髙枕不以為念也<lb/>
　<lb/>
　<lb/>
<pb n="KR4h0063_WYG_022-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三國志文類巻二十二<lb/>
</p>
<p>
</p>
  </div>
</body>
</text>
</TEI>
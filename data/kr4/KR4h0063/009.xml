<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻九</head> <lb/>
    <p>
<pb n="KR4h0063_WYG_009-1a"/>
欽定四庫全書<lb/>
　三國志文類巻九<lb/>
　　表奏<lb/>
　魏<lb/>
　　　太祖乞封荀彧表<hi>太祖録彧前後功表封為萬嵗亭侯</hi>
臣聞慮為功首謀為賞本野績不越廟堂戰多不踰國<lb/>
勲是故曲阜之錫不後營丘蕭何之土先於平陽珍策<lb/>
重計古今所尚侍中尚書令彧積德累行少長無悔遭<lb/>
<pb n="KR4h0063_WYG_009-1b"/>
世紛擾懐忠念治臣自始舉義兵周游征伐與彧戮力<lb/>
同心左右王畧發言授策無施不效彧之功業臣由以<lb/>
濟用披浮雲顯光日月陛下幸許彧左右機近忠恪祗<lb/>
順如履薄氷研精極銳以撫庶事天下之定彧之功也<lb/>
宜享髙爵以彰元勲彧固辭無野戰之勞不通太祖表<lb/>
太祖又與彧書<lb/>
　　　太祖又書<lb/>
與君共事已來立朝廷君之相為匡弼君之相為舉人<lb/>
<pb n="KR4h0063_WYG_009-2a"/>
君之相為建計君之相為密謀亦已多矣夫功未必皆<lb/>
野戰也願君勿讓彧乃受<lb/>
　　　乞增荀彧户邑表<lb/>
昔袁紹侵入郊甸戰於官渡時兵少糧盡圖欲還許書<lb/>
與彧議彧不聴臣建宜住之便恢進討之規更起臣心<lb/>
易其愚慮遂摧大逆覆取其衆此彧覩勝敗之機略不<lb/>
世出也及紹破敗臣糧亦盡以為河北未易圖也欲南<lb/>
討劉表彧復止臣陳其得失臣用反斾遂吞凶族克平<lb/>
<pb n="KR4h0063_WYG_009-2b"/>
四州向使臣退於官渡紹必鼓行而前有傾覆之形無<lb/>
克捷之勢後若南征委棄兖豫利既難要將失本據彧<lb/>
之二策以亡為存以禍致福謀殊功異臣所不及也是<lb/>
以先帝貴指蹤之功薄搏獲之賞古人尚帷幄之規下<lb/>
攻拔之捷前所賞録未副彧巍巍之勲乞重平議增其<lb/>
户邑彧深辭讓太祖又報之<lb/>
　　　報荀彧書<lb/>
君之策謀非但所表二事前後謙沖欲慕魯連先生乎<lb/>
<pb n="KR4h0063_WYG_009-3a"/>
此聖人達節者所不貴也昔介子推有言竊人之財猶<lb/>
謂之盜况君密謀安衆光顯於孤者以百數乎以二事<lb/>
相還而復辭之何取謙亮之多耶<lb/>
　　　夏侯獻請令鬷𢎞使公孫淵表<lb/>
公孫淵昔年敢違王命廢絶計貢者實挾兩端既恃阻<lb/>
險又怙孫權故敢跋扈恣雎海外宿舒親見賊權軍衆<lb/>
府庫知其弱少不足慿恃是以決計斬賊之使又髙句<lb/>
麗濊貊與淵為仇並為冦鈔今外失吳援内有胡冦心<lb/>
<pb n="KR4h0063_WYG_009-3b"/>
知國家能從陸道勢不得不懐惶懼之心因斯之時宜<lb/>
遣使示以禍福奉車都尉鬷𢎞武皇帝時始奉使命開<lb/>
通道路文皇帝即位欲通使命遣𢎞將妻子還歸鄉里<lb/>
賜其車牛絹百匹𢎞以受恩歸死國朝無有還意乞留<lb/>
妻子身奉使命公孫康遂稱臣妾以𢎞奉使稱意賜爵<lb/>
闗内侯𢎞性果烈乃心於國夙夜拳拳念自竭效冠族<lb/>
子孫少好學問博通書記多所闗涉口論速捷辯而不<lb/>
俗附依典誥若出胸臆加仕本郡常在人右彼方士人<lb/>
<pb n="KR4h0063_WYG_009-4a"/>
素所敬服若當遣使以為可使𢎞行𢎞乃自舊土習其<lb/>
國俗為説利害辯足以動其意明足以見其事才足以<lb/>
行之辭足以見信若其計從雖酈生之降齊王陸賈之<lb/>
説尉佗亦無以逺過也欲進逺路不宜釋騏驥將已篤<lb/>
疾不宜廢扁鵲願察愚言也<lb/>
　　　華歆薦鄭小同表<lb/>
臣聞勵俗宣化莫先於表善班禄叙爵莫美於顯能是<lb/>
以楚人思子文之治復命其𦙍漢室嘉江公之德用顯<lb/>
<pb n="KR4h0063_WYG_009-4b"/>
其世伏見故漢大司農北海鄭𤣥當時之學名冠華夏<lb/>
為世儒宗文皇帝旌録先賢拜𤣥適孫小同以為郎中<lb/>
長假在家小同年踰三十少有令質學綜六經行著鄉<lb/>
邑海岱之人莫不嘉其自然美其器量迹其所履有質<lb/>
直不渝之性然而恪恭靜黙色養其親不治可見之美<lb/>
不競人間之名斯誠清時所宜式叙前後明詔所斟酌<lb/>
而求也臣老病委頓無益視聴謹具以聞<lb/>
　　　何曽請置軍副表<hi>時詔太尉司馬宣王帥衆討遼東曽上表</hi>
<pb n="KR4h0063_WYG_009-5a"/>
臣聞先王制法必於全慎故建官授任則置假輔陳師<lb/>
命將則立監貳宣命遣使則設介副臨敵交刃則參御<lb/>
右蓋以盡謀思之功防安危之變也是以在險當難則<lb/>
權足相濟隕缺不預則手足相代其為固防至深至逺<lb/>
及至漢氏亦循舊章韓信伐趙張耳為貳馬援討越劉<lb/>
隆副車前世之迹著在篇志今懿奉辭誅罪步騎數萬<lb/>
道路迴阻四千餘里雖假天威有征無戰冦或潛遁消<lb/>
散日月命無常期人非金石逺慮詳備誠宜有副今北<lb/>
<pb n="KR4h0063_WYG_009-5b"/>
邊諸將及懿所督皆為寮屬名位不殊素無定分卒有<lb/>
變急不相鎮攝存不忘亡聖達所戒宜選大臣名將威<lb/>
重宿著者盛其禮秩遣詣懿軍進同謀略退有副佐雖<lb/>
有萬一不虞之災軍主有儲則無患矣<lb/>
　　　陳羣上追封皇太后父母奏<hi>時文帝欲追封太后父母羣奏曰</hi>
陛下以聖德應運受命創業革制當永為後式案典籍<lb/>
之文無婦人分土命爵之制在禮典婦因夫爵秦違古<lb/>
法漢氏因之非先王之令典也帝曰此議是也其勿施<lb/>
<pb n="KR4h0063_WYG_009-6a"/>
行以作著詔下藏之臺閣永為後式<lb/>
　　　三公請諡文昭甄后奏<lb/>
蓋孝敬之道篤乎其親乃四海所以承化天地所以明<lb/>
察是謂生則致其養殁則光其靈誦述以盡其美宣揚<lb/>
以顯其名者也今陛下以聖懿之德紹承洪業至孝烝<lb/>
烝通於神明遭離殷憂每勞謙讓先帝遷神山陵大禮<lb/>
既備至於先后未有顯諡伏惟先后恭讓著於幽微至<lb/>
行顯於不言化流邦國德侔二南故能膺神靈嘉祥為<lb/>
<pb n="KR4h0063_WYG_009-6b"/>
大魏世妃雖夙年登遐萬載之後永播融烈后妃之功<lb/>
莫得而尚也案諡法聖聞周達曰昭德明有功曰昭昭<lb/>
者光明之至盛久而不昧者也宜上尊諡曰文昭皇后<lb/>
　　　又請立廟奏<lb/>
自古周人始祖后稷又特立廟以祀姜嫄今文昭皇后<lb/>
之於萬嗣聖德至化豈有量哉夫以皇家世祀之尊而<lb/>
克讓久恭固推盛位神靈遷化而無寢廟以承享禮非<lb/>
所以報顯德昭孝敬也稽之古制宜依周禮先妣别立<lb/>
<pb n="KR4h0063_WYG_009-7a"/>
寢廟並奏可之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0063_WYG_009-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三國志文類巻九<lb/>
</p>
<p>
</p>
  </div>
</body>
</text>
</TEI>
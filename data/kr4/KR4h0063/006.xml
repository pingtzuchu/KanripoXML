<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻六</head> <lb/>
    <p>
<pb n="KR4h0063_WYG_006-1a"/>
欽定四庫全書<lb/>
　三國志文類巻六<lb/>
　　詔書<lb/>
　吳<lb/>
　　大帝<lb/>
　　　魏文帝封吳王策<lb/>
蓋聖王之法以德設爵以功制祿勞大者祿厚德盛者<lb/>
祿豐故叔旦有夾輔之勲太公有鷹揚之功並啓土宇<lb/>
<pb n="KR4h0063_WYG_006-1b"/>
并受備物所以表章元功殊異賢哲也近漢髙祖受命<lb/>
之初分裂膏腴以王八姓斯則前世之懿事後王之元<lb/>
龜也朕以不德承運革命君臨萬國乘統天機思齊先<lb/>
代坐而待旦惟君天資忠亮命世作佐深覩歴數達見<lb/>
廢興逺遣行人浮於潛漢望風影附抗䟽稱藩兼納纎<lb/>
絺南方之貢普遣諸將來還本朝忠肅内發欵誠外昭<lb/>
信著金石義蓋山河朕甚嘉焉今封君為吴王使使持<lb/>
節太常髙平侯貞授君璽綬策書金虎符第一至第五<lb/>
<pb n="KR4h0063_WYG_006-2a"/>
左竹使符第一至第十以大將軍使持節督交州領荆<lb/>
州牧事錫君青土苴以白茅對揚朕命以尹東夏其上<lb/>
故驃騎將軍南昌侯印綬符策今又加君九錫其敬聴<lb/>
後命以君綏安東南綱紀江外民夷安業無或攜貳是<lb/>
用錫君大輅戎輅各一𤣥牡二駟君務財勸農倉庫盈<lb/>
積是用錫君衮冕之服赤舄副焉君化民有德禮教興<lb/>
行是用錫君軒縣之樂君宣導休風懐柔百越是用錫<lb/>
君朱户以居君運其才謀官方任賢是用錫君納陛以<lb/>
<pb n="KR4h0063_WYG_006-2b"/>
登君忠勇並奮清除姦慝是用錫君虎賁之士百人君<lb/>
振威陵邁宣力荆南梟滅凶醜罪人斯得是用錫君鈇<lb/>
鉞各一君文和於内武信於外是用錫君彤弓一彤矢<lb/>
百玈弓十玈矢千君以忠肅為基恭勤為德是用錫君<lb/>
秬鬯一卣圭瓚副焉欽哉敬敷訓典以服朕命以勱相<lb/>
我國家永終爾顯烈<lb/>
　　　報吴王書<hi>初孫權外託事魏而誠心不欵魏欲遣侍中辛毗尚書桓階徃與盟誓并</hi>
　　　　<hi>徴任子權辭讓不受時楊越蠻夷多未平集内難未弭故權卑辭上書求自改悔若罪在</hi>
<pb n="KR4h0063_WYG_006-3a"/>
　　　　<hi>難除必不見置當奉還土地民人乞寄命交州以終餘年文帝報曰</hi>
君生於擾攘之際本有縱横之志降身奉國以享兹祚<lb/>
自君策名已來貢獻盈路討備之功國朝仰成埋而掘<lb/>
之古人之所恥朕之與君大義已定豈樂勞師逺臨江<lb/>
漢廊廟之議王者所不得專三公上君過失皆有本末<lb/>
朕以不明雖有曾母投杼之疑猶冀言者不信以為國<lb/>
福故先遣使者犒勞又遣尚書侍中踐脩前言以定任<lb/>
子君遂設辭不欲使進議者怪之<lb/>
<pb n="KR4h0063_WYG_006-3b"/>
　　　吳主報陸遜書<hi>陸遜陳便宜勸以施德緩刑寛賦息調又云忠讜之言不能極</hi>
　　　　<hi>陳求容小臣數以利聞權報此書</hi>
夫法令之設欲以遏惡防邪儆戒未然也焉得不有刑<lb/>
罰以威小人乎此為先令後誅不欲使有犯者耳君以<lb/>
為太重者孤亦何利其然但不得已而為之耳今承來<lb/>
意當重諮謀務從其可且近臣有盡規之諫親戚有補<lb/>
察之箴所以匡君正主明忠信也書載予違汝弼汝無<lb/>
面從孤豈不樂忠言以自裨補耶而云不敢極陳何得<lb/>
<pb n="KR4h0063_WYG_006-4a"/>
為忠讜哉若小臣之中有可納用者寧得以人廢言而<lb/>
不採擇乎假但諂媚取容雖闇亦所明識也至於發調<lb/>
者徒以天下未定事以衆濟若徒守江東脩崇寛政兵<lb/>
自足用何用多為顧坐自守可陋耳若不豫調恐臨時<lb/>
未可便用也又孤與君分義特異榮戚實同來表云不<lb/>
敢隨衆容身苟免此實甘心所望于君也<lb/>
　　　奔喪詔<lb/>
夫三年之喪天下之達制人情之極痛也賢者割哀以<lb/>
<pb n="KR4h0063_WYG_006-4b"/>
從禮不肖者勉而致之世治道泰上下無事君子不奪<lb/>
人情故三年不逮孝子之門至於有事則殺禮以從宜<lb/>
要絰而處事故聖人制法有禮無時則不行遭喪不奔<lb/>
非古也蓋隨時之宜以義斷恩也前故設科長吏在官<lb/>
當須交代而故犯之雖隨糾坐猶已廢曠方事之殷國<lb/>
家多難凡在官司宜各盡節先公後私而不恭承甚無<lb/>
謂也中外羣僚其更平議務令得中詳為節度顧譚議<lb/>
以為奔喪立科輕則不足以禁孝子之情重則本非應<lb/>
<pb n="KR4h0063_WYG_006-5a"/>
死之罪雖嚴刑益設違奪必少若偶有犯者加其刑則<lb/>
恩所不忍有減則法廢不行愚以為長吏在逺苟不告<lb/>
語勢不得知比選代之間若有傳者必加大辟則長吏<lb/>
無廢職之負孝子無犯重之刑將軍胡綜議以為喪紀<lb/>
之禮雖有典制苟無其時所不得行方今戎事軍國異<lb/>
容而長吏遭喪知有科禁公敢干突苟念聞憂不奔之<lb/>
恥不計為臣犯禁之罪凡由科防本輕所致忠節在國<lb/>
孝道立家出身為臣焉得兼之故為忠臣不得為孝子<lb/>
<pb n="KR4h0063_WYG_006-5b"/>
宜定科文示以大辟若故違犯有罪無赦以殺止殺行<lb/>
之一人其後必絶<lb/>
　　　責諸葛瑾詔<hi>時使袁禮問諸大將時事所當損益禮還有詔責瑾</hi>
袁禮還云與子瑜子山義封定公相見並以時事當有<lb/>
所先後各自以不掌民事不肯便有所陳悉推之伯言<lb/>
承明伯言承明見禮泣涕懇惻辭旨辛苦至乃懐執危<lb/>
怖有不自安之心聞此悵然深自刻怪何者夫惟聖人<lb/>
能無過行明者能自見耳人之舉厝何能悉中獨當已<lb/>
<pb n="KR4h0063_WYG_006-6a"/>
有以傷拒衆意忽不自覺故諸君有嫌難耳不爾何縁<lb/>
乃至於此乎自孤興軍五十年所役賦凡百皆出於民<lb/>
天下未定孽類猶存士民勤苦誠所貫知然勞百姓事<lb/>
不得已耳與諸君從事自少至長髪有二色以謂表裏<lb/>
足以明露公私分計足用相保盡言直諫所望諸君拾<lb/>
遺補闕孤亦望之昔衛武公年過志壯勤求輔弼每獨<lb/>
歎責且布衣韋帶相與交結分成好合尚汚垢不異今<lb/>
日諸君與孤從事雖君臣義存猶謂骨月不復是過榮<lb/>
<pb n="KR4h0063_WYG_006-6b"/>
福喜戚相與共之忠不匿情智無遺計事統是非諸君<lb/>
豈得從容而已哉同船濟水將誰與易齊桓諸侯之霸<lb/>
者耳有善管子未甞不嘆有過未嘗不諫諫而不得終<lb/>
諫不止今孤自省無桓公之德而諸君諫諍未出於口<lb/>
仍執嫌難以此言之孤於齊桓良優未知諸君於管子<lb/>
何如耳久不相見因事當笑共定大業整齊天下當復<lb/>
有誰凡百事要所當損益樂聞異計匡所不逮<lb/>
　　　陸遜為丞相詔<lb/>
<pb n="KR4h0063_WYG_006-7a"/>
朕以不德應期踐運王塗未一姦宄充路夙夜戰懼不<lb/>
遑假寐惟君天資聪睿明德顯融統任上將匡國弭難<lb/>
夫有超世之功者必膺光大之寵懐文武之才者必荷<lb/>
社稷之重昔伊尹隆湯吕尚翼周内外之任君實兼之<lb/>
今以君為丞相使使持節守太常傅常授印綬君其茂<lb/>
昭明德脩乃懿績敬服王命綏靖四方於乎縂司三事<lb/>
以訓寮羣可不敬與君其朂之其州牧都䕶領武昌事<lb/>
如故<lb/>
<pb n="KR4h0063_WYG_006-7b"/>
　　　授孫慮大將軍詔<lb/>
期運擾亂凶邪肆虐威罰有序干戈不戢以慮氣志休<lb/>
懿武略夙昭必能為國佐定大業故授以上將之位顯<lb/>
以殊特之榮寵以兵馬之勢委以偏方之任外欲威振<lb/>
敵虜厭難萬里内欲鎮撫逺近慰恤將士誠慮建功立<lb/>
事竭命之秋也慮其内脩文德外經武訓持盈若沖則<lb/>
滿而不溢敬慎乃心無忝所受<lb/>
　　　賜吕岱討賊詔<hi>時岱討廬陵賊李桓南海賊羅厲等皆見斬獲傳首詣都有此</hi>
<pb n="KR4h0063_WYG_006-8a"/>
　　　　<hi>詔</hi>
厲負險作亂自致梟首桓凶狡反覆已降復叛前後討<lb/>
伐歴年不禽非君規略誰能梟之忠武之節於是益著<lb/>
元惡既除大小震懾其餘細類掃地族矣自今已去國<lb/>
家永無南顧之虞三郡宴然無怵惕之驚又得惡民以<lb/>
供賦役重用嘆息賞不踰月國之常典制度所宜君其<lb/>
裁之<lb/>
　<lb/>
<pb n="KR4h0063_WYG_006-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三國志文類巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻三十九</head> <lb/>
    <p>
<pb n="KR4h0063_WYG_039-1a"/>
欽定四庫全書<lb/>
　三國志文類巻三十九<lb/>
　　論<lb/>
　魏<lb/>
　　　荀彧論治道<hi>時征役草創制度多所興復彧嘗言於太祖曰</hi>
昔舜分命禹稷契皋陶以揆庶績教化征伐並時而用<lb/>
及高祖之初金革方殷猶舉民能善教訓者叔孫通習<lb/>
禮儀於戎旅之間世祖有投戈講藝息馬論道之事君<lb/>
<pb n="KR4h0063_WYG_039-1b"/>
子無終食之間違仁今公外定武功内興文學使干戈<lb/>
戢睦大道流行國難方弭六禮俱治此姬旦宰周之所<lb/>
以速平也旣立德立功而又兼立言誠仲尼述作之意<lb/>
顯制度於當時揚名於後世豈不盛哉若須武事畢而<lb/>
後制作以稽治化於事未敏宜集天下大才通儒考論<lb/>
六經刋定傳紀存古今之學除其煩重以一聖真並隆<lb/>
禮學漸敦教化則王道兩濟帝嘉納之<lb/>
　　　袁紘論肉刑<lb/>
<pb n="KR4h0063_WYG_039-2a"/>
夫民心樂全而不能常全葢利用之物縣於外而嗜欲<lb/>
之情動於内於是有進取貪競之行希求放肆之事進<lb/>
取不已不能充其嗜欲則苟且徼倖之所生也希求無<lb/>
饜無以愜其欲則姦偽忿怒之所興也先王知其如此<lb/>
而欲救其弊或先德化以陶其心其心不化然後加以<lb/>
刑辟書曰百姓不親五品不遜汝作司徒而敬敷五教<lb/>
蠻夷猾夏宼賊姦宄汝作士五刑有服然則德刑之設<lb/>
參而用之者也三代相因其義詳焉周禮使墨者守門<lb/>
<pb n="KR4h0063_WYG_039-2b"/>
劓者守關宫者守内刖者守囿此肉刑之制可得而論<lb/>
者也荀卿亦云殺人者死傷人者刑百王之所同未有<lb/>
知其所由来者也夫殺人者死而相殺者不已是大辟<lb/>
可以懲未殺不能使天下無殺也傷人者刑而害物者<lb/>
不息是黥劓可以懼未刑不能使天下無刑也故將欲<lb/>
止之莫若先以德化夫罪過彰著然後入於刑辟是將<lb/>
殺人者不必死傷人者不必刑縱而弗化則陷於刑辟<lb/>
故刑之所制在於不可移之地禮教則不然明其善惡<lb/>
<pb n="KR4h0063_WYG_039-3a"/>
所以潛勸其情消之於未殺也示知恥辱所以内愧其<lb/>
心治之於未傷也故過微而不至於著罪薄而不及於<lb/>
刑終入罪辟者非教化之所得也故雖殘一物之生刑<lb/>
一人之體是除天下之害夫何傷哉率斯道也風化可<lb/>
以漸淳刑罰可以漸少其理然也苟不能化其心而專<lb/>
任刑罰民失義方動罹刑網求世休和焉可得哉周之<lb/>
成康豈按三千之文而致刑措之美乎葢德化漸漬致<lb/>
斯有由也漢初除酷刑之弊務寛厚之論公卿大夫相<lb/>
<pb n="KR4h0063_WYG_039-3b"/>
與恥言人過文帝登朝加以𤣥黙張武受賂賜金以愧<lb/>
其心吳王不朝崇禮以訓其失是以吏民樂業風流篤<lb/>
厚斷獄四百㡬致刑措豈非德刑兼用已然之效哉世<lb/>
之欲言刑罰之用不先德教之益失之遠矣今大辟之<lb/>
罪與古同制免死以下不過五歲旣釋鉗鏁復得齒於<lb/>
人倫是以民無恥惡數為姦盜故刑徒多而亂不治也<lb/>
苟教之所去罰當其罪一離刀鋸没身不齒隣里且猶<lb/>
恥之而況鄉黨乎而況朝廷乎如此則夙沙趙高之儔<lb/>
<pb n="KR4h0063_WYG_039-4a"/>
無施其惡矣古者察其言觀其行而善惡彰焉然則君<lb/>
子之去刑辟固已遠矣過誤不幸則八議之所宥也若<lb/>
夫卞和史遷之寃滛刑之所及也苟失其道或不免於<lb/>
大辟而況肉刑哉漢書斬右趾及殺人先自言告吏坐<lb/>
受賕守官物而即盜之皆棄市此班固所謂當生而令<lb/>
死者也今不忍割截之慘而安勦絶之悲此最治體之<lb/>
所先有國所宜改者也<lb/>
　　　曹冏叙六代興亡論<lb/>
<pb n="KR4h0063_WYG_039-4b"/>
論曰昔夏殷周厯世數十而秦二世而亡何則三代之<lb/>
君與天下共其民故天下同其憂秦王獨制其民故傾<lb/>
危而莫救夫與民共其樂者人必憂其憂與民同其安<lb/>
者人必拯其危先王知獨治之不能久也故與人共治<lb/>
之知獨守之不能固也故與人共守之兼親疎而兩用<lb/>
參同異而並建是以輕重足以相鎮親疎足以相衛并<lb/>
兼路塞逆節不生及其衰也桓文帥禮包茅不貢齊師<lb/>
伐楚宋不戍周晉戮其宰王綱弛而復張諸侯傲而復<lb/>
<pb n="KR4h0063_WYG_039-5a"/>
肅二霸之後浸以陵遲吳楚慿江負固方城雖心希九<lb/>
鼎而畏迫宗姬姦情散於胸懷逆謀消於脣吻斯豈非<lb/>
信重親戚任用賢能枝葉碩荗本根賴之與自此之後<lb/>
轉相攻伐吳并於越晉分為三魯滅於楚鄭兼於韓曁<lb/>
於戰國諸姬微矣惟燕衛獨存然皆弱小西迫彊秦南<lb/>
畏齊楚憂懼滅亡匪遑相恤至於王赧降為庶人猶枝<lb/>
幹相持得居虛位海内無主四十餘年秦據勢勝之地<lb/>
騁譎詐之術征伐關東𧖟食九國至於始皇乃定天位<lb/>
<pb n="KR4h0063_WYG_039-5b"/>
曠日若彼用力若此豈非深固根蔕不拔之道乎易曰其<lb/>
亡其亡繫於苞桑周德其可謂當之矣秦觀周之弊以<lb/>
為小弱見奪於是發五等之爵立郡縣之官棄禮樂之<lb/>
教任苛刻之政子弟無尺寸之封功臣無立錐之地内<lb/>
無宗子以自毗輔外無諸侯以為藩衛仁心不加於親<lb/>
戚惠澤不流於枝葉譬猶芟刈股肱獨任胷腹浮舟江<lb/>
海捐棄楫櫂觀者為之寒心而始皇晏然自以為關中<lb/>
之固金城千里子孫帝王萬世之業也豈不悖哉是時<lb/>
<pb n="KR4h0063_WYG_039-6a"/>
淳于越諫曰臣聞殷周之王封子弟功臣千有餘城今<lb/>
陛下君有海内而子孫為匹夫卒有田常六卿之臣而<lb/>
無輔弼何以相救事不師古而能長久者非所聞也始<lb/>
皇聽李斯偏說而絀其義至於身死之日無所寄付委<lb/>
天下之重於凡夫之手託廢立之命於奸臣之口至令<lb/>
趙高之徒誅鉏宗室胡亥少習刻薄之教長遵凶父之<lb/>
業不能改制易法寵任兄弟而乃師謨申商諮謀趙高<lb/>
自幽深宫委政讒賊身殘望夷求為黔首豈可得哉遂<lb/>
<pb n="KR4h0063_WYG_039-6b"/>
乃郡國離心衆庶潰叛勝廣倡之於前劉項弊之於後<lb/>
向使始皇納淳于之策抑李斯之論割裂州國分王子<lb/>
弟封三代之後報功臣之勞土有常君民有定主枝葉<lb/>
相扶首尾為用雖使子孫有失道之行時人無湯武之<lb/>
賢奸謀未發而身已屠戮何區區之陳項而復得措其<lb/>
手足哉故漢祖奮三尺之劔驅烏集之衆五年之中遂<lb/>
成帝業自開闢以来其興立功勲未有若漢祖之易也<lb/>
夫伐深根者難為功摧枯朽者易為力理勢然也漢監<lb/>
<pb n="KR4h0063_WYG_039-7a"/>
秦之失封殖子弟及諸吕擅權圖危劉氏而天下所以<lb/>
不傾動百姓所以不易心者徒以諸侯彊大磐石膠固<lb/>
東牟朱虛受命於内齊代吳楚作衛於外故也向使高<lb/>
祖踵亡秦之法忽先王之制則天下已傳非劉氏有也<lb/>
然高祖封建地過古制大者跨州兼郡小者連城數十<lb/>
上下無别權侔京室故有吳楚七國之患賈誼曰諸侯<lb/>
彊盛長亂起奸夫欲天下之治安莫若衆建諸侯而少<lb/>
其力令海内之勢若身之使臂臂之使指則下無背叛<lb/>
<pb n="KR4h0063_WYG_039-7b"/>
之心上無誅伐之事文帝不從至於孝景猥用晁錯之<lb/>
計削黜諸侯親者怨恨疎者震恐吳楚倡謀五國從風<lb/>
兆發高帝釁鍾文景由寛之過制急之不漸故也所謂<lb/>
末大必折尾大難掉尾同於體猶或不從況乎非體之<lb/>
尾其可掉哉武帝從主父之䇿下推恩之令自是之後<lb/>
齊分為七趙分為六淮南三割梁代五分遂以陵遲子<lb/>
孫微弱衣食租稅不預政亊或以酎金免削或以無後<lb/>
國除至於成帝王氏擅朝劉向諫曰臣聞公族者國之<lb/>
<pb n="KR4h0063_WYG_039-8a"/>
枝葉枝葉落則本根無所庇䕃方今同姓疏逺母黨專<lb/>
政排擯宗室孤弱公族非所以保守社稷安固國嗣也<lb/>
其言深切多所稱引成帝雖悲傷歎息而不能用至於<lb/>
哀平異姓秉權假周公之事而為田常之亂高拱而竊<lb/>
天位一朝而臣四海漢宗室王侯解印釋紱貢奉社稷<lb/>
猶懼不得為臣妾或乃為之符命頌莽恩德豈不哀哉<lb/>
由斯言之非宗子獨忠孝於惠文之間而叛逆於哀平<lb/>
之際也徒權輕勢弱不能有定耳賴光武皇帝挺不世<lb/>
<pb n="KR4h0063_WYG_039-8b"/>
之姿禽王莽於已成紹漢嗣於旣絶斯豈非宗子之力<lb/>
也而曾不監秦之失䇿襲周之舊制踵亡國之法而徼<lb/>
倖無疆之期至於桓靈閹竪執衡朝無死難之臣外無<lb/>
同憂之國君孤立於上臣弄權於下本末不能相御身<lb/>
首不能相使由是天下鼎沸奸凶並爭宗廟焚為灰燼<lb/>
宫室變為榛藪居九州之地而身無所安處悲夫魏太<lb/>
祖武皇帝躬聖明之資兼神武之略恥王綱之廢絶愍<lb/>
漢室之傾覆龍飛譙沛鳯翔兖豫掃除凶逆翦滅鯨鯢<lb/>
<pb n="KR4h0063_WYG_039-9a"/>
迎帝西京定都潁邑德動天地義感人神漢氏奉天禪<lb/>
位大魏大魏之興於今二十有四年矣觀五代之存亡<lb/>
而不用其長䇿覩前車之傾覆而不改其轍跡子弟王<lb/>
空虛之地君有不使之民宗室竄於閭閻不聞邦國之<lb/>
政權均匹夫勢齊凡庶内無深根不拔之固外無磐石<lb/>
宗盟之助非所以安社稷為萬世之業也且今之州牧<lb/>
郡守古之方伯諸侯皆跨有千里之土兼軍武之任或<lb/>
比國數人或兄弟並據而宗室子弟曾無一人間厠其<lb/>
<pb n="KR4h0063_WYG_039-9b"/>
間與相維持非所以彊幹弱枝備萬一之虞也今之用<lb/>
賢或超為名都之主或為偏師之帥而宗室有文者必限<lb/>
小縣之宰有武者必置百人之上使夫廉高之士畢志<lb/>
於衡軛之内才能之人恥與非類為伍非所以勸進賢<lb/>
能褒異宗室之禮也夫泉竭則流涸根朽則葉枯枝繁<lb/>
者䕃根條落者本孤故語曰百足之蟲至死不僵以扶<lb/>
之者衆也此言雖小可以譬大且墉基不可倉卒而成<lb/>
威名不可一朝而立皆為之有漸建之有素譬之種樹<lb/>
<pb n="KR4h0063_WYG_039-10a"/>
久則深固其本根荗盛其枝葉若造次徙於山林之中<lb/>
植於宫闕之下雖壅之以黑墳暖之以春日猶不救於<lb/>
枯槁而何暇繁育哉夫樹猶親戚土猶士民建置不久<lb/>
則輕下慢上平居猶懼其離叛危急將若之何是以聖<lb/>
王安而不逸以慮危也存而設備以懼亡也故疾風卒<lb/>
至而無摧拔之憂天下有變而無傾危之患矣<lb/>
　<lb/>
　<lb/>
<pb n="KR4h0063_WYG_039-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三國志文類巻三十九<lb/>
</p>
<p>
</p>
  </div>
</body>
</text>
</TEI>
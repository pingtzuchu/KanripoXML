<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻八</head> <lb/>
    <p>
<pb n="KR4h0063_WYG_008-1a"/>
欽定四庫全書<lb/>
　三國志文類巻八<lb/>
　　教令<lb/>
　魏<lb/>
　　文帝<lb/>
　　　問張既令<lb/>
問雍州刺史張既曰試守金城太守蘇則既有綏民平<lb/>
夷之功聞又出軍西定湟中為河西作聲勢吾甚嘉之<lb/>
<pb n="KR4h0063_WYG_008-1b"/>
則之功効為可加爵邑未耶封爵重事故以問卿密白<lb/>
意且勿宣露也既答曰金城郡昔為韓遂所見屠剥死<lb/>
喪流亡或竄戎狄或陷寇亂戸不滿五百則到官内撫<lb/>
凋殘外鳩離散今見戸千餘又梁燒雜種羌昔與遂同<lb/>
惡遂斃之後越出障塞則前後招懐歸就郡者三千餘<lb/>
落皆䘏以威恩為官効用西平麴演等唱造邪謀則尋<lb/>
出軍臨其項領演即歸命送質破絶賊糧則既有䘏民<lb/>
之效又能和夷狄盡忠效節遭遇聖明有功必録若則<lb/>
<pb n="KR4h0063_WYG_008-2a"/>
加爵邑誠足以勸忠臣勵風俗也<lb/>
　　　鄭稱為武德侯傅令<lb/>
龍淵太阿出昆吾之金和氏之璧由井里之田礱之以<lb/>
砥礪錯之以他山故能致連城之價為命世之寳學亦<lb/>
人之砥礪也稱篤學大儒勉以經學輔侯宜旦夕入侍<lb/>
曜明其志<lb/>
　　　因孫權獻蜀將孟達等手筆令<lb/>
吾前遣使宣國威靈而達即來吾惟春秋褒儀父即封<lb/>
<pb n="KR4h0063_WYG_008-2b"/>
拜達使還領新城太守近復有扶老攜幼首向王化者<lb/>
吾聞夙沙之民自縛其君以歸神農豳國之衆襁負其<lb/>
子而入酆鎬斯豈驅略迫脅之所致哉乃風化動其情<lb/>
而仁義感其衷歡心内發使之然也以此而推西南將<lb/>
萬里無外權備將與誰守死乎<lb/>
　　　答司馬懿等言許芝所上符命令<lb/>
世之所不足者道義也所有餘者苟妄也常人之性賤<lb/>
所不足貴所有餘故曰不患無位患所以立孤雖寡徳<lb/>
<pb n="KR4h0063_WYG_008-3a"/>
庶自免於常人之貴夫石可破而不可奪堅丹可磨而<lb/>
不可奪赤丹石微物尚保斯質况吾託士人之末列曾<lb/>
受教於君子哉且於陵子仲以仁為富栢城子髙以義<lb/>
為貴鮑焦感子貢之言棄其蔬而槁死薪者譏季札失<lb/>
辭皆委重而弗視吾獨何人昔周武大聖也使叔旦盟<lb/>
膠鬲於四内使召公約微子於共頭故伯夷叔齊相與<lb/>
笑之曰昔神農氏之有天下不以人之壊自成不以人<lb/>
之卑自髙以為周之伐殷以恭也吾德非周武而義慙<lb/>
<pb n="KR4h0063_WYG_008-3b"/>
夷齊庶欲逺苟妄之失道立丹石之不奪邁於陵之所<lb/>
富蹈栢城之所貴執鮑焦之貞至遵薪者之清節故曰<lb/>
三軍可奪帥匹夫不可奪志吾之所志豈可奪哉<lb/>
　　　答輔國將軍劉若等以下一百二十人令<lb/>
太古聖王之治也至徳合乾坤惠澤均造化禮教優乎<lb/>
昆蟲仁恩洽乎草木日月所照戴天履地含氣有生之<lb/>
類靡不被服清風沐浴𤣥德是以金革不起苛慝不作<lb/>
風雨應節禎祥觸類而見今百姓寒者未暖饑者未飽<lb/>
<pb n="KR4h0063_WYG_008-4a"/>
鰥者未室寡者未嫁權備尚存未可舞以干戚方將整<lb/>
以齊斧戎役未息於外士民未安於内耳未聞康哉之<lb/>
歌目未覩擊壤之戲嬰兒未可託於髙巢餘糧未可宿<lb/>
於田畆人事未備至如此也夜未曜景星治未通真人<lb/>
河未出龍馬山未出象車蓂莢未植階塗萐莆未生庖<lb/>
厨王母未獻白環渠搜未見珍裘靈瑞未效又如彼也<lb/>
昔東戸季子容成大庭軒轅赫胥之君咸得以此就功<lb/>
勒石今諸卿獨不可少假孤精心竭慮以和天人以格<lb/>
<pb n="KR4h0063_WYG_008-4b"/>
至理使彼衆事備羣瑞效然後安乃議此乎何遽相愧<lb/>
相迫之如是也速為讓章上還璽綬無重吾不徳也<lb/>
　蜀<lb/>
　　諸葛亮<lb/>
　　　與李豐教<hi>時豐為江州都督諸葛亮既廢平為民又與豐教</hi>
教曰吾與君父子戮力以奬漢室此神明所聞非但人<lb/>
知之也表都䕶典漢中委君於東闗者不與人議也謂<lb/>
至心感動終始可保何圖中乖乎昔楚卿屢絀亦乃克<lb/>
<pb n="KR4h0063_WYG_008-5a"/>
復思道則福應自然之數也願寛慰都䕶勤追前闕今<lb/>
雖解任形業失故奴婢賓客百數十人君以中郎叅軍<lb/>
居府方之氣類猶為上家若都䕶思負一意君與公琰<lb/>
推心從事者否可復通逝可復還也詳思斯戒明吾用<lb/>
心臨書長嘆涕泣而已<lb/>
　吳<lb/>
　　大帝<lb/>
　　　幽張温令<lb/>
<pb n="KR4h0063_WYG_008-5b"/>
昔令召張温虚已待之既至顯授有過舊臣何圖凶醜<lb/>
專挾異心昔暨豔父兄附於惡逆寡人無忌故進而任<lb/>
之欲觀豔何如察其中間形態果見而温與之結連死<lb/>
生豔所進退皆温所為頭角更相表裏共為腹背非温<lb/>
之黨即就疵瑕為之生論又前任温董督三郡指撝吏<lb/>
客及殘餘兵時恐有事欲令速歸故授棨㦸奬以威柄<lb/>
乃便到豫章表討宿惡寡人信受其言特以繞帳帳下<lb/>
解煩兵五千人付之後聞曹丕自出淮泗故豫勑温有<lb/>
<pb n="KR4h0063_WYG_008-6a"/>
急便出而温悉内諸將布於深山被命不至賴丕自退<lb/>
不然已徃豈可深計又殷禮者本占候召而温先後乞<lb/>
將到蜀扇揚異國為之譚論又禮之還當親本職而令<lb/>
守尚書户曹郎如此署置在温而已又温語賈原當薦<lb/>
卿作御史語蔣康當用卿代賈原專衒賈國恩為已形<lb/>
勢揆其姦心無所不為不忍暴於市朝今斥還本郡以<lb/>
給厮吏嗚呼温也免罪為幸<lb/>
　　　尋虞翻令<hi>權遣將士至遼束於海中遭風多所沒失權悔之乃令曰</hi>
<pb n="KR4h0063_WYG_008-6b"/>
昔趙簡子稱諸君之唯唯不如周舍之諤諤虞翻亮直<lb/>
善於盡言國之周舍也前使翻在此此役不成促下問<lb/>
交州翻若尚存者給其人船發遣還都若已亡者送喪<lb/>
還本郡使兒子仕宦㑹翻已終<lb/>
　<lb/>
　<lb/>
　<lb/>
　三國志文類巻八<lb/>
</p>
<p>
</p>
  </div>
</body>
</text>
</TEI>
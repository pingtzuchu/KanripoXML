<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻五十二</head> <lb/>
    <p>
<pb n="KR4h0063_WYG_052-1a"/>
欽定四庫全書<lb/>
　三國志文類巻五十二<lb/>
　　評<lb/>
　蜀<lb/>
　　　陳壽評先主<lb/>
評曰先主之宏毅寛厚知人待士蓋有高祖之風英雄<lb/>
之器焉及其舉國託孤於諸葛亮而心神無貳誠君臣<lb/>
之至公古今之盛軌也機權幹略不逮魏武是以基宇<lb/>
<pb n="KR4h0063_WYG_052-1b"/>
亦狹然折而不撓終不為下者抑揆彼之量必不容已<lb/>
非唯競利且以避害云爾<lb/>
　　　又評後主<lb/>
評曰後主任賢相則為循理之君惑閹豎則為昏闇之<lb/>
后傳曰素絲無常唯所染之信矣哉禮國君繼體踰年<lb/>
改元而章武之三年則革稱建興考之古義體理為違<lb/>
又國不置史注記無官是以行事多遺災異靡書諸葛<lb/>
亮雖達於為政凡此之類猶有未周焉然經載十二而<lb/>
<pb n="KR4h0063_WYG_052-2a"/>
年名不易軍旅屢興而赦不妄下不亦卓乎自亮没後<lb/>
茲制漸虧優劣著矣<lb/>
　　　又評諸葛亮<lb/>
評曰諸葛亮之為相國也撫百姓示儀軌約官職從權<lb/>
制開誠心布公道盡忠益時者雖讐必賞犯法怠慢者<lb/>
雖親必罰服罪輸情者雖重必釋游辭巧飾者雖輕必<lb/>
戮善無微而不賞惡無纎而不貶庶事精練物理其本<lb/>
循名責實虛偽不齒終於邦域之内咸畏而愛之刑政<lb/>
<pb n="KR4h0063_WYG_052-2b"/>
雖峻而無怨者以其用心平而勸戒明也可謂識治之<lb/>
良才管蕭之亞匹矣然連年動衆未能成功蓋應變將<lb/>
略非其所長歟<lb/>
　　　又評闗張馬黄趙<lb/>
評曰闗羽張飛皆稱萬人之敵為世虎臣羽報效曹公<lb/>
飛義釋嚴顔並有國士之風然羽剛而自矜飛暴而無<lb/>
恩以短取敗理數之常也馬超阻戎負勇以覆其族惜<lb/>
哉能因窮致泰不猶愈乎黄忠趙雲彊摯壯猛並作爪<lb/>
<pb n="KR4h0063_WYG_052-3a"/>
牙其灌滕之徒歟<lb/>
　　　又評龐統法正<lb/>
評曰龐統雅好人流經學思謀于時荆楚謂之高俊法<lb/>
正著見成敗有奇畫䇿算然不以德素稱也儗之魏臣<lb/>
統其荀彧之仲叔正其程郭之儔儷邪<lb/>
　　　又評許靖糜竺孫乾簡雍伊籍秦宓<lb/>
評曰許靖夙有名譽既以篤厚為稱又以人物為意雖<lb/>
行事舉動未悉允當蒋濟以為大較廊廟器也糜竺孫<lb/>
<pb n="KR4h0063_WYG_052-3b"/>
乾簡雍伊籍皆雍容風議見禮於世秦宓始慕肥遯之<lb/>
高而無若愚之實然專對有餘文藻壯美可謂一時之<lb/>
才士矣<lb/>
　　　又評董劉馬秦董吕<lb/>
評曰董和蹈羔羊之素劉巴履清尚之節馬良貞實稱<lb/>
為令士陳震忠恪老而益篤董允匡主義形於色皆蜀<lb/>
臣之良矣吕乂臨郡則埀稱處朝則被損亦黄薛之流<lb/>
亞矣<lb/>
<pb n="KR4h0063_WYG_052-4a"/>
　　　陳壽評劉封彭羕廖立李嚴劉琰魏延楊儀<lb/>
評曰劉封處嫌疑之地而思防不足以自衛彭羕廖立<lb/>
以才拔進李嚴以幹局達魏延以勇略任楊儀以當官<lb/>
顯劉琰舊仕並咸貴重覽其舉措迹其規矩招禍取咎<lb/>
無不自已也<lb/>
　　　又評霍峻王連向朗張裔楊洪費詩<lb/>
評曰霍峻孤城不傾王連固節不移向朗好學不倦張<lb/>
裔膚敏應機楊洪乃心忠公費詩率意而言皆有可紀<lb/>
<pb n="KR4h0063_WYG_052-4b"/>
焉以先主之廣濟諸葛之準繩詩吐直言猶用陵遲况<lb/>
庸后乎哉<lb/>
　　　又評杜微周羣杜瓊許慈孟光來敏尹黙李譔<lb/>
　　　　譙周郤正<lb/>
評曰杜微脩身隱静不役當世庶㡬夷皓之㮣周羣占<lb/>
天有徴杜瓊沈黙愼宻諸生之純也許孟來李博涉多<lb/>
聞尹黙精於左氏雖不以德業為稱信皆一時之學士<lb/>
譙周辭理淵通為世碩儒有董楊之規郤正文辭粲爛<lb/>
<pb n="KR4h0063_WYG_052-5a"/>
有張蔡之風加其行止君子有取焉二子處晉事少在<lb/>
蜀亊多故著于篇<lb/>
　　　又評黃權李恢吕凱馬忠王平張嶷<lb/>
評曰黄權宏雅思量李恢公亮志業吕凱守節不回馬<lb/>
忠擾而能毅王平忠勇而嚴整張嶷誠斷明果咸以所<lb/>
長顯名發迹遇其時也<lb/>
　　　又評蔣琬費禕姜維<lb/>
評曰蔣琬方正有威重費禕寛濟而博愛咸承諸葛之<lb/>
<pb n="KR4h0063_WYG_052-5b"/>
成規因循而不革是以邉境無虞邦家和一然猶未盡<lb/>
治小之宜居静之理也姜維粗有文武志立功名而翫<lb/>
衆黷旅明斷不周終致隕斃老子有云治大國者猶烹<lb/>
小鮮况於區區蕞爾而可屢擾乎哉<lb/>
　　　又評鄧芝張翼宗預楊戲<lb/>
評曰鄧芝堅貞簡亮臨官忘家張翼亢姜維之銳宗預<lb/>
禦孫權之嚴咸有可稱楊戲商略意在不羣然智度有<lb/>
短殆罹世難云<lb/>
<pb n="KR4h0063_WYG_052-6a"/>
　　　楊戲贊季漢君臣<lb/>
皇宗遺植爰流八方别自中山靈精是鍾順期挺生傑<lb/>
起龍驤始于燕代伯豫君荆吳越憑頼望風請盟挾巴<lb/>
跨蜀庸漢以并乾坤復秩宗祀惟寧躡基履迹播德芳<lb/>
聲華夏思美西伯其音開慶來世厯載攸興<lb/>
　　　　右贊昭烈皇帝<lb/>
忠武英高獻策江濱攀吳連蜀權我世真受遺阿衡整<lb/>
武齊文敷陳德教理物移風賢愚競心僉忘其身誕静<lb/>
<pb n="KR4h0063_WYG_052-6b"/>
邦内四裔以綏屢臨敵庭實耀其威研精大國恨於未夷<lb/>
　　　　右贊諸葛丞相<lb/>
司徒清風是咨是臧識愛人倫孔音鏘鏘<lb/>
　　　　右贊許司徒<lb/>
關張﨣﨣出身匡世扶翼㩦上雄壯虎烈藩屏左右飜<lb/>
飛電發濟于艱難贊主洪業侔迹韓耿齊聲雙德交代<lb/>
無禮並致姦慝悼惟輕慮隕身匡國<lb/>
　　　　右贊關雲長張益德<lb/>
<pb n="KR4h0063_WYG_052-7a"/>
驃騎奮起連橫合從首事三秦保據河潼宗計於朝或<lb/>
異或同敵以乘釁家破軍亡乖道反德託鳳攀龍<lb/>
　　　　右贊馬孟起<lb/>
翼侯良謀料世興衰委質于主是訓是諮暫思經算覩<lb/>
事知機<lb/>
　　　　右贊法孝直<lb/>
軍師美至雅氣暐曄致命明主忠情發臆惟此義宗亡<lb/>
身報德<lb/>
<pb n="KR4h0063_WYG_052-7b"/>
　　　　右贊龐士元<lb/>
將軍敦壯摧鋒登難立功立事于時之幹<lb/>
　　　　右贊黃漢升<lb/>
　　　孫盛降魏評<lb/>
春秋之義國君死社稷卿大夫死位况稱天子而可辱<lb/>
於人乎周謂萬乘之君偷生苟免亡禮希利要冀微榮<lb/>
惑矣且以事勢言之理有未盡何者禪雖庸主實無桀<lb/>
紂之酷戰雖屢北未有土崩之亂縱不能君臣固守背<lb/>
<pb n="KR4h0063_WYG_052-8a"/>
城借一自可退次東鄙以思後圖是時羅憲以重兵據<lb/>
白帝霍弋以彊卒鎮夜郎蜀土險狹山水峻隔絶巚激<lb/>
湍非步卒所涉若悉收舟檝保據江州徴兵南中乞師<lb/>
東國如此則姜廖五將自然雲從呉之三師承命電赴<lb/>
何投寄之無所而慮於必亡耶魏師之來褰國大舉欲<lb/>
追則舟檝靡資欲留則師老多虞且屈申有㑹情勢代<lb/>
起徐因思奮之民以攻驕惰之卒此越王所以敗闔閭田<lb/>
單所以摧騎劫者也何為怱怱遽自囚虜下堅壁於敵<lb/>
<pb n="KR4h0063_WYG_052-8b"/>
人致斫石之至恨哉葛生有云事之不濟則已耳安能復<lb/>
為之下壯哉忠武所言可以立懦夫之志矣觀古燕齊<lb/>
荆越之敗或國覆主滅或魚縣鳥竄終能建功立事康<lb/>
復社稷豈曰天助抑亦人謀也向使懷苟存之計納譙<lb/>
周之言何邦基之能搆令名之可獲哉禪既闇主周實<lb/>
駑臣方之申胥田單范蠡大夫種不亦逺乎<lb/>
　<lb/>
　三國志文類巻五十二<lb/>
</p>
<p>
</p>
  </div>
</body>
</text>
</TEI>
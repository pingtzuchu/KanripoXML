<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻二十七</head> <lb/>
    <p>
<pb n="KR4h0063_WYG_027-1a"/>
欽定四庫全書<lb/>
　三國志文類巻二十七<lb/>
　　諌諍<lb/>
　蜀<lb/>
　　　楊顒諫諸葛亮躬親細務<hi>襄陽記曰楊顒字子昭入蜀為巴郡太守</hi>
　　　　<hi>丞相諸葛亮主簿亮甞自校簿書顒直入諫曰</hi>
為治有體上下不可相侵請為明公以作家譬之今有<lb/>
人使奴執耕稼婢典炊爨鷄主司晨犬主吠盜牛任重<lb/>
<pb n="KR4h0063_WYG_027-1b"/>
載馬涉逺路私業無曠所求皆足雍容高枕飲食而已<lb/>
忽一旦盡欲以身親其役不復付任勞其體力為此碎<lb/>
務形疲神困終無一成豈其智之不如奴婢鷄犬哉失<lb/>
為家主之法也是故古人稱坐而論道謂之王公作而<lb/>
行之謂之士大夫故邴吉不問横道死人而憂牛喘陳<lb/>
平不肯知錢穀之數云自有主者彼誠達於位分之體<lb/>
今明公為治乃躬自校簿書流汗竟日不亦勞乎<lb/>
　呉<lb/>
<pb n="KR4h0063_WYG_027-2a"/>
　　　張紘諫呉主突敵<hi>權以紘為長史從征合肥權率輕騎將往突敵紘諫曰</hi>
夫兵者凶器戰者危事也今麾下恃盛壯之氣忽彊暴<lb/>
之虜三軍之衆莫不寒心雖斬將搴旗威震敵場此乃<lb/>
偏將之任非主將之宜也願抑賁育之勇懷霸王之計<lb/>
權納紘言而止<lb/>
　　　又諫<hi>明年將復出軍紘又諫曰</hi>
自古帝王受命之君雖有皇靈佐於上文徳播於下亦<lb/>
賴武功以昭其勲然而貴於時動然後為威耳今麾下<lb/>
<pb n="KR4h0063_WYG_027-2b"/>
值四百之厄有扶危之功宜且隱息師徒廣開播殖任<lb/>
賢使能務崇寛惠順天命以行誅可不勞而定也於是<lb/>
遂止不行<lb/>
　　　薛綜諫征公孫淵<hi>時公孫淵降而復叛權盛怒欲自親征綜上疏諫曰</hi>
夫帝王者萬國之元首天下之所繫命也是以居則重<lb/>
門擊柝以戒不虞行則清道案節以養威嚴葢所以存<lb/>
萬安之福鎮四海之心昔孔子疾時託乘桴浮海之語<lb/>
季由斯喜拒以無所取材漢元帝欲御樓船薛廣徳請<lb/>
<pb n="KR4h0063_WYG_027-3a"/>
刎頸以血染車何則水火之險至危非帝王所宜涉也<lb/>
諺曰千金之子坐不垂堂况萬乘之尊乎今遼東戎貊<lb/>
小國無城池之固備禦之術器械殊鈍紀綱無政往必<lb/>
禽克誠如明詔然其方土寒埆穀稼不殖民習鞍馬轉<lb/>
徙無常卒聞大軍之至自度不敵鳥驚獸駭長驅奔竄<lb/>
一人匹馬不可得見雖獲空地守之無益此不可一也<lb/>
加又洪荒滉瀁有成山之難海行無常風波難免倏忽<lb/>
之間人船異勢雖有堯舜之徳智無所施賁育之勇力<lb/>
<pb n="KR4h0063_WYG_027-3b"/>
不得設此不可二也加以鬱霧㝠其上鹹水蒸其下善<lb/>
生流腫轉相汚染凡行海者稀無斯患此不可三也天<lb/>
生神聖顯以符瑞當乗平喪亂康此民物嘉祥日集海<lb/>
内垂定逆虜凶虐滅亡在近中國一平遼東自斃但當<lb/>
拱手以待耳今乃違必然之圖尋至危之阻忽九州之<lb/>
固肆一朝之忿既非社稷之重計又開闢以來所未嘗<lb/>
有斯誠羣寮所以傾心側息食不甘味寢不安席者也<lb/>
惟陛下抑雷霆之威忍赫斯之怒遵乘橋之安逺履氷<lb/>
<pb n="KR4h0063_WYG_027-4a"/>
之險則臣子賴祉天下幸甚權遂不行<lb/>
　　　又陸瑁諫<hi>字子璋</hi>
臣聞聖王之御逺夷羈縻而已不常保有故古者制地<lb/>
謂之荒服言慌惚無常不可保也今淵一方小醜屏在<lb/>
海隅雖託人面與禽獸無異國家所為不愛貨寶逺以<lb/>
加之者非嘉其徳義也誠欲誘納愚弄以規其馬耳淵<lb/>
之驕黠恃逺負命此乃荒貊常態豈足深怪昔漢諸帝<lb/>
亦嘗鋭意以事外夷馳使散貨充滿西域雖時有恭從<lb/>
<pb n="KR4h0063_WYG_027-4b"/>
然其使人見害財貨并沒不可勝數今陛下不忍悁悁<lb/>
之忿欲越巨海身踐其土羣臣愚議竊謂不安何者北<lb/>
冦與國壤地連接苟有閒隙應機而至夫所以越海求<lb/>
馬曲意於淵者為赴目前之急除腹心之疾也而更棄<lb/>
本追末捐近治逺忿以改規激以動衆斯乃猾虜所願<lb/>
聞非大呉之至計也又兵家之術以功役相疲勞逸相<lb/>
待得失之間所覺輒多且沓渚去淵道里尚逺今到其<lb/>
岸兵勢三分使强者進取次當守船又次運糧行人雖<lb/>
<pb n="KR4h0063_WYG_027-5a"/>
多難得悉用加以單步負糧經逺深入賊地多馬邀截<lb/>
無常若淵狙詐與北未絶動衆之日脣齒相濟若實孑<lb/>
然無所憑賴其畏怖逺迸或難卒滅天誅稽於朔野山<lb/>
虜承間而起恐非萬安之長慮也<lb/>
　　　又諌<hi>時上前疏孫權未許瑁重上此疏</hi>
夫兵革者固前代所以除暴亂威四夷也然其役在姦<lb/>
雄已除天下無事從容廟堂之上以餘議議之耳至於<lb/>
中夏鼎沸九域槃牙之時率須深根固本愛力惜費務<lb/>
<pb n="KR4h0063_WYG_027-5b"/>
自休養以待隣敵之闕未有正於此時舎近治逺以疲<lb/>
軍旅者也昔尉佗叛逆僭號稱帝於時天下乂安百姓<lb/>
殷阜帶甲之數糧食之積可謂多矣然漢文猶以逺征<lb/>
不易重興師旅告喻而已今凶桀未殄疆埸猶警雖蚩<lb/>
尤鬼方之亂故當以緩急差之未宜以淵為先願陛下<lb/>
抑威住計暫寧六師潛神嘿規以為後圖天下幸甚權<lb/>
再覽嘉其辭理遂不行<lb/>
　　　又陸遜諫<hi>淵背盟權欲往征遜上疏</hi>
<pb n="KR4h0063_WYG_027-6a"/>
淵憑險恃固拘留大使名馬不獻實可讐忿蠻夷猾夏<lb/>
未染王化鳥竄荒裔拒逆王師至令陛下爰赫斯怒欲<lb/>
勞萬乘汎輕越海不慮其危而涉不測方今天下雲擾<lb/>
羣雄虎爭英豪踴躍張聲大視陛下以神武之姿誕膺<lb/>
期運破操烏林敗備西陵復取荆州斯二敵者當時雄<lb/>
桀皆摧其鋒聖化所綏萬里草偃方蕩平華夏總一大<lb/>
猷今不忍小忿而發雷霆之怒違垂堂之戒輕萬乘之<lb/>
重此臣之所惑也臣聞志行萬里者不中道而輟足圖<lb/>
<pb n="KR4h0063_WYG_027-6b"/>
四海者匪懷細以害大彊冦在境荒服未庭陛下乘桴<lb/>
逺征必致闚𨵦慼至而憂悔之無及若使大事時捷則<lb/>
淵不討而自服今乃逺惜遼東衆之與馬奈何獨欲捐<lb/>
江東萬安之本業而不惜乎乞息六師以威大虜早定<lb/>
中夏垂曜將來權用納焉<lb/>
　　　華覈諫營新宫興工妨農<hi>寳鼎二年皓更營新宫制度𢎞廣飾以珠</hi>
　　　　<hi>玉所費甚多是時盛夏興工農守並廢覈諫曰</hi>
臣聞漢文之世九州晏然秦民喜去慘毒之苛政歸劉<lb/>
<pb n="KR4h0063_WYG_027-7a"/>
氏之寛仁省役約法與之更始分王子弟以藩漢室當<lb/>
此之時皆以為泰山之安無窮之基也至於賈誼獨以<lb/>
為可痛哭及流涕者三可為長歎息者六乃曰方今之<lb/>
勢何異抱火於積薪之下而寢其上火未及然而謂之<lb/>
安其後變亂皆如其言臣雖下愚不識大倫竊以曩時<lb/>
之事揆今之勢誼云復數年間諸王方剛漢之傅相稱<lb/>
疾罷歸欲以此為治雖堯舜不能安今大敵據九州之<lb/>
地有大半之衆習攻戰之餘術乘戎馬之舊勢欲與中<lb/>
<pb n="KR4h0063_WYG_027-7b"/>
國爭相吞之計其猶楚漢勢不兩立非徒漢之諸王淮<lb/>
南濟北而已誼之所欲痛哭比今為緩抱火卧薪之喻<lb/>
於今為急大皇帝覽前代之如彼察今世之如此故廣<lb/>
開農桑之業積不訾之儲恤民重役務養戰士是以大<lb/>
小感恩各思竭命期運未至早棄萬國自是之後彊臣<lb/>
專政上詭天時下違衆議忘安存之本邀一時之利數<lb/>
興軍旅傾竭府藏兵勞民困無時獲安今之存者乃創<lb/>
夷之遺衆哀苦之餘民耳遂使軍資空匱倉廪不實布<lb/>
<pb n="KR4h0063_WYG_027-8a"/>
帛之賜寒暑不周重以失業家户不贍而北積穀養民<lb/>
專心東向無復他警蜀為西藩土地險固加承先主統<lb/>
御之術謂其守御足以長久不圖一朝奄至傾覆脣亡<lb/>
齒寒古人所懼交州諸郡國之南土交阯九真二郡已<lb/>
沒日南孤危存亡難保合浦以北民皆揺動因連避役<lb/>
多有離叛而備戌減少威鎮轉輕常恐呼吸復有變故<lb/>
昔海虜窺窬東縣多得離民地習海行狃於往年鈔盜<lb/>
無日今胷背有嫌首尾多難乃國朝之厄㑹也誠宜住<lb/>
<pb n="KR4h0063_WYG_027-8b"/>
建立之役先備豫之計勉墾殖之業為飢乏之救惟恐<lb/>
農時將過東作向晚有事之日整嚴未辦若舎此急盡<lb/>
力工作卒有風塵不虞之變當委版築之役應烽燧之<lb/>
急驅怨苦之衆赴白刃之難此乃大敵所因為資也如<lb/>
但固守曠日持久則軍糧必乏不待接刃而戰士已困<lb/>
矣昔太戊之時桑榖生庭懼而修徳怪消殷興熒惑守<lb/>
心宋以為災景公下從瞽史之言而熒惑退舎景公延<lb/>
年夫脩徳於身而感異類言發於口而通神明臣以愚<lb/>
<pb n="KR4h0063_WYG_027-9a"/>
蔽誤忝近署不能翼宣仁澤以感靈祇仰慙俯愧無所<lb/>
投處退伏思惟熒惑桑穀之異天示二主至如他餘錙<lb/>
介之妖近是門庭小神所為驗之天地無有他變而徵<lb/>
祥符瑞前後屢臻明珠既覿白雀繼見萬億之祚實靈<lb/>
所挺以九域為宅天下為家不與編户之民轉徙一同<lb/>
也又今之宫室先帝所營卜土立基非為不祥又楊市<lb/>
土地與宫連接若大功畢竟輿駕遷往門行之神皆當<lb/>
轉移猶恐長久未必勝舊屢遷不可留則有嫌此乃愚<lb/>
<pb n="KR4h0063_WYG_027-9b"/>
臣所以夙夜為憂灼也臣省月令季夏之月不可以興<lb/>
土功不可以㑹諸侯不可以起兵動衆舉大事必有天<lb/>
殃今雖諸侯不㑹諸侯之軍與㑹無異六月戊己土行<lb/>
正王既不可犯加又農月時不可失昔魯隱公夏城中<lb/>
丘春秋書之垂為後戒今築宫為長世之洪基而犯天<lb/>
地之大禁襲春秋之所書廢敬授之上務臣以愚管竊<lb/>
所未安又恐所召離民或有不至討之則廢役興亊不<lb/>
討則日月滋慢若悉並到大衆聚㑹希無疾病且人心<lb/>
<pb n="KR4h0063_WYG_027-10a"/>
安則念善苦則怨叛江南精兵北土所難欲以十卒當<lb/>
東一人天下未定深可憂恤之如此宫成死叛五千則<lb/>
北軍之衆更增五萬若到萬人則倍益十萬疾者有死<lb/>
亡之損叛者傳不善之語此乃大敵所以歡喜也今當<lb/>
角力中原以定彊弱正於際㑹彼益我損加以勞困此<lb/>
乃雄夫智士所以深憂臣聞先王治國無三年之儲曰<lb/>
國非其國安寧之世戒備如此况敵彊大而忽農忘蓄<lb/>
今雖頗種殖間者大水沈沒其餘存者當須耘穫而長<lb/>
<pb n="KR4h0063_WYG_027-10b"/>
吏怖期上方諸郡身渉山林盡力伐材廢農棄務士民<lb/>
妻孥羸小墾殖又薄若有水旱則永無所獲州郡見米<lb/>
當待有事冗食之衆仰官供濟若上下空乏運漕不供<lb/>
而北敵犯疆使周召更生良平復出不能為陛下計明<lb/>
矣臣聞君明者臣忠主聖者臣直是以慺慺昧犯天威<lb/>
乞垂哀省書奏皓不納<lb/>
　<lb/>
　三國志文類巻二十七<lb/>
</p>
<p>
</p>
  </div>
</body>
</text>
</TEI>
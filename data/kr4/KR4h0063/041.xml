<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻四十一</head> <lb/>
    <p>
<pb n="KR4h0063_WYG_041-1a"/>
欽定四庫全書<lb/>
　三國志文類巻四十一<lb/>
　　論<lb/>
　呉<lb/>
　　　陸機辨亡論<hi>言呉之所以亡其上篇曰</hi>
昔漢氏失御姦臣竊命禍基京畿毒徧宇内皇綱弛紊<lb/>
王室遂卑於是羣雄蜂駭義兵四合呉武烈皇帝慷慨<lb/>
下國電發荆南權畧紛紜忠勇伯世威稜則夷羿震蕩<lb/>
<pb n="KR4h0063_WYG_041-1b"/>
兵交則醜虜授馘遂掃清宗枋蒸禋皇祖於時雲興之<lb/>
將帶州颷起之師跨邑哮[口*闞]之羣風驅熊羆之族霧集<lb/>
雖兵以義合同盟戮力然皆包藏禍心阻兵怙亂或師<lb/>
無謀律喪威稔冦忠規武節未有若此其著者也武烈<lb/>
既沒長沙桓王逸才命世弱冠秀發招擥遺老與之<lb/>
述業神兵東驅奮寡犯衆攻無堅城之將戰無交鋒之<lb/>
虜誅叛柔服而江外底定飭法脩師而威徳翕赫賔禮<lb/>
名賢而張昭為之雄交御豪俊而周瑜為之傑彼二君<lb/>
<pb n="KR4h0063_WYG_041-2a"/>
子皆宏敏而多竒雅達而聰哲故同方者以類附等契<lb/>
者以氣集而江東葢多士矣将北伐諸華誅鉏干紀旋<lb/>
皇與於夷庚反帝座于紫闥挾天子以令諸侯清天歩<lb/>
而歸舊物戎車既次羣凶側目大業未就中世而隕用<lb/>
集我大皇帝以竒蹤襲於逸軌叡心發乎令圖從政咨<lb/>
於故實播憲稽乎遺風而加之以篤固申之以節儉疇<lb/>
咨俊茂好謀善㫁束帛旅於丘園旌命交於塗巷故豪<lb/>
彦尋聲而響臻志士希光而影騖異人輻湊猛士如林<lb/>
<pb n="KR4h0063_WYG_041-2b"/>
於是張昭為師傅周瑜陸公魯肅吕䝉之儔入為腹心<lb/>
出作股肱甘寕凌統程普賀齊朱桓朱然之徒奮其<lb/>
威韓當潘璋黄葢蒋欽周泰之屬宣其力風雅則諸葛<lb/>
瑾張承歩隲以聲名光國政事則顧雍潘濬吕範吕岱<lb/>
以器任幹職竒偉則虞翻陸績張温張惇以諷議舉政<lb/>
奉使則趙咨沈珩以敏達延譽術數則呉範趙達以禨<lb/>
祥協徳董襲陳武殺身以衛主駱統劉基彊諌以補過<lb/>
謀無遺算舉不失策故遂割據山川跨制荆呉而與天<lb/>
<pb n="KR4h0063_WYG_041-3a"/>
下爭衡矣魏氏嘗藉戰勝之威率百萬之師浮鄧塞之<lb/>
舟下漢隂之衆羽楫萬計龍躍順流鋭騎千旅虎歩原<lb/>
隰謀臣盈室武將連衡喟然有吞江滸之志一宇宙之<lb/>
氣而周瑜驅我偏師黜之赤壁喪旗亂轍僅而獲免收<lb/>
迹逺遁漢王亦憑帝王之號率巴漢之民乗危騁變結<lb/>
壘千里志報闗羽之敗圖收湘西之地而我陸公亦挫<lb/>
之西陵覆師敗績困而後濟絶命永安續以濡須之冦<lb/>
臨川摧鋭蓬籠之戰孑輪不反由是二邦之將喪氣挫<lb/>
<pb n="KR4h0063_WYG_041-3b"/>
鋒勢衂財匱而呉完然坐乗其弊故魏人請好漢氏乞<lb/>
盟遂躋天號鼎峙而立西屠庸蜀之郊北裂淮漢之涘<lb/>
東苞百越之地南括羣蠻之表於是講八代之禮蒐三<lb/>
王之樂告類上帝拱揖羣后虎臣毅卒循江而守長㦸<lb/>
勁鎩望颷而奮庶尹盡規於上四民展業于下化協殊<lb/>
裔風衍遐圻乃俾一介行人撫廵外域巨象逸駿擾於<lb/>
外閑明珠瑋寶輝於内府珍瑰重跡而至竒玩應響而<lb/>
赴輶軒騁於南荒衝輣息於朔野齊民免干戈之患戎<lb/>
<pb n="KR4h0063_WYG_041-4a"/>
馬無晨服之虞而帝業固矣大皇既沒幼主蒞朝姦回<lb/>
肆虐景皇聿興䖍脩遺憲政無大闕守文之良主也降<lb/>
及歸命之初典刑未滅故老猶存大司馬陸公以文武<lb/>
熈朝左丞相陸凱以謇諤盡規而施績范慎以威重顯<lb/>
丁奉鍾離斐以武毅稱孟宗丁固之徒為公卿樓𤣥賀<lb/>
劭之屬掌機事元首雖病股肱猶良爰及末葉羣公既<lb/>
喪然後黔首有瓦解之志皇家有土崩之釁厯命應化<lb/>
而微王師躡運而發卒散於陣民奔於邑城池無藩籬<lb/>
<pb n="KR4h0063_WYG_041-4b"/>
之固山川無溝阜之勢非有工輸雲梯之械智伯灌激<lb/>
之害楚子築室之圍燕人濟西之隊軍未浹辰而社稷<lb/>
夷矣雖忠臣孤憤烈士死節将奚救哉夫曹劉之将非<lb/>
一世之選向時之師無曩日之衆戰守之道抑有前符<lb/>
險阻之利俄然未改而成敗貿理古今詭趣何哉彼此<lb/>
之化殊授任之才異也<lb/>
　　　下篇<lb/>
昔三方之王也魏人據中夏漢氏有岷益呉制荆揚而<lb/>
<pb n="KR4h0063_WYG_041-5a"/>
有交廣曹氏雖功濟諸華虐亦深矣其民怨矣劉公因險<lb/>
飾智功已薄矣其俗陋矣呉桓王基之以武太祖成之<lb/>
以徳聰明睿達懿度深逺矣其求賢如不及恤民如稚<lb/>
子接士盡盛徳之容親仁罄丹府之愛㧞吕蒙於戎行<lb/>
識潘濬於係虜推誠信士不恤人之我欺量能授器不<lb/>
患權之我逼執鞭鞠躬以重陸公之威悉委武衛以濟<lb/>
周瑜之師卑宫菲食以豐功臣之賞披懷虚已以納謨<lb/>
士之筭故魯肅一面而自託士燮䝉險而效命髙張公<lb/>
<pb n="KR4h0063_WYG_041-5b"/>
之徳而省㳺田之娯賢諸葛之言而割情欲之歡感陸<lb/>
公之規而除政刑之煩竒劉基之議而作三爵之誓屏<lb/>
氣跼蹐以伺子明之疾分滋損甘以育凌統之孤登壇<lb/>
慷慨歸魯肅之功削投惡言信子瑜之節是以忠臣競<lb/>
盡其謀志士咸得肆力洪規逺畧固不厭夫區區者也<lb/>
故百官苟合庶務未遑初都建業羣臣請備禮秩天子<lb/>
辭而不許曰天下其謂朕何宫室輿服葢慊如也爰及<lb/>
中葉天人之分既定百度之缺粗修雖醲化懿綱未齒乎<lb/>
<pb n="KR4h0063_WYG_041-6a"/>
上代抑其體國經民之具亦足以為政矣地方幾萬里<lb/>
帶甲将百萬其野沃其民練其財豐其器利東負滄海<lb/>
西阻險塞長江制其區宇峻山帶其封域國家之利未<lb/>
見有𢎞於茲者矣借使中才守之以道善人御之有術<lb/>
敦率遺憲勤民謹政循定策守常險則可以長世永年<lb/>
未有危亡之患或曰呉蜀唇齒之國蜀滅則呉亡理則<lb/>
然矣夫蜀葢藩援之與國而非呉人之存亡也何則其<lb/>
郊境之接重山積險陸無長轂之徑川阨流迅水有驚<lb/>
<pb n="KR4h0063_WYG_041-6b"/>
波之艱雖有鋭師百萬啓行不過千夫舳艫千里前驅<lb/>
不過百艦故劉氏之伐陸公喻之長虵其勢然也昔蜀<lb/>
之初亡朝臣異謀或欲積石以險其流或欲機械以御<lb/>
其變天子總羣議而諮之大司馬陸公陸公以四瀆天<lb/>
地之所以節宣其氣固無可遏之理而機械則彼我之<lb/>
所共彼若棄長技以就所屈即荆揚而爭舟檝之用是<lb/>
天贊我也将謹守峽口以待禽耳逮歩闡之亂慿保城<lb/>
以延彊冦重資幣以誘羣蠻于時大邦之衆雲翔電發<lb/>
<pb n="KR4h0063_WYG_041-7a"/>
縣旌江介築壘遵渚襟帶要害以止呉人之西而巴漢<lb/>
舟師㳂江東下陸公以偏師三萬北據東坑深溝髙壘<lb/>
案甲養威反虜踠跡待戮而不敢北闞生路彊冦敗績<lb/>
宵遁喪師太半分命鋭師五千西禦水軍東西同捷獻<lb/>
俘萬計信哉賢人之謀豈欺我哉自是烽燧罕警封域<lb/>
寡虞陸公沒而潛謀兆呉釁深而六師駭夫太康之役<lb/>
衆未盛乎曩日之師廣州之亂禍有愈乎向時之難而<lb/>
邦家顛覆宗廟為墟嗚呼人之云亡邦國殄悴不其然<lb/>
<pb n="KR4h0063_WYG_041-7b"/>
與易曰湯武革命順乎天𤣥曰亂不極則治不形言帝<lb/>
王之因天時也古人有言曰天時不如地利易曰王侯<lb/>
設險以守其國言為國之恃險也又曰地利不如人和<lb/>
在徳不在險言守險之由人也呉之興也參而由焉孫<lb/>
卿所謂合其參者也及其亡也恃險而已又孫卿所謂<lb/>
舍其參者也夫四州之氓非無衆也大江之南非乏俊<lb/>
也山川之險易守也勁利之器易用也先政之業易循<lb/>
也功不興而禍遘者何哉所以用之者失也故先王達<lb/>
<pb n="KR4h0063_WYG_041-8a"/>
經國之長規審存亡之至數恭已以安百姓敦惠以致<lb/>
人和寛沖以誘俊乂之謀慈和以結士民之愛是以其<lb/>
安也則黎元與之同慶及其危也則兆庶與之共患安<lb/>
與衆同慶則其危不可得也危與下共患則其難不足<lb/>
䘏也夫然故能保其社稷而固其土宇麥秀無悲殷之<lb/>
思黍離無愍周之感矣<lb/>
　　　張昭名諱論<hi>時汝南主簿應劭議宜為舊君諱論者皆互有異同事在風俗通昭</hi>
　　　　<hi>著論曰</hi>
<pb n="KR4h0063_WYG_041-8b"/>
客有見大國之議士君子之論云起元建武已來舊君<lb/>
名諱五十六人以為後生不得協也取乎經論譬諸行<lb/>
事義髙辭麗甚可嘉羨愚意褊淺竊有疑焉葢乾坤剖<lb/>
分萬物定形肇有父子君臣之經故聖人順天之性制<lb/>
禮尚敬在三之義君實食之在喪之哀君親臨之厚莫<lb/>
重焉恩莫大焉誠臣子所尊仰萬夫所天恃焉得而同<lb/>
之哉然親親有衰尊尊有殺故禮服上不盡髙祖下不<lb/>
盡𤣥孫又傳記四世而緦麻服之窮也五世袒免降殺<lb/>
<pb n="KR4h0063_WYG_041-9a"/>
同姓也六世而親屬竭矣又曲禮有不逮事之義則不<lb/>
諱不諱者葢名之謂屬絶之義不拘於協况乃古君五<lb/>
十六哉邾子㑹盟季友來歸不稱其名咸書字者是時<lb/>
魯人嘉之也何解臣子為君父諱乎周穆王諱滿至定<lb/>
王時有王孫滿者其為大夫是臣協君也又厲王諱胡<lb/>
及荘王之子名胡其比衆多夫類事建議經有明據傳<lb/>
有徴案然後進攻退守萬無奔北垂示百世永無咎失<lb/>
今應劭雖上尊舊君之名而下無所㫁齊猶歸之疑云<lb/>
<pb n="KR4h0063_WYG_041-9b"/>
曲禮之篇疑事無質觀省上下闕義自證文辭可為倡<lb/>
而不法将來何觀言聲一放猶拾瀋也過辭在前悔其<lb/>
何追<lb/>
　<lb/>
　<lb/>
　<lb/>
　<lb/>
　三國志文類巻四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻五十七</head> <lb/>
    <p>
<pb n="KR4h0063_WYG_057-1a"/>
欽定四庫全書<lb/>
　三國志文類巻五十七<lb/>
　　誄<lb/>
　魏<lb/>
　　　曹植作文帝誄<lb/>
嗚呼哀哉于時天震地駭崩山隕霜陽精薄景五緯錯<lb/>
行百姓吁嗟萬國悲悼若䘮考妣恩過慕唐擗踊郊野<lb/>
仰想穹蒼僉曰何辜早世隕䘮嗚呼哀哉悲夫大行忽<lb/>
<pb n="KR4h0063_WYG_057-1b"/>
焉光滅永棄萬國雲徃雨絶承問荒忽惛懵哽咽袖鋒<lb/>
抽刃欲自僵斃追慕三良甘心同穴感恨南風惟以鬱<lb/>
滯終於偕没指景自誓考諸先記尋之哲言生若浮寄<lb/>
惟德可論朝聞夕逝孔志所存皇雖一没天禄永延何<lb/>
以述德表之素旃何以詠功宣之管絃乃作誄曰皓皓<lb/>
太素兩儀始分中和産物肇有人倫爰暨三皇實秉道<lb/>
真降逮五帝繼以懿純三代製作踵武立勲季嗣不維<lb/>
網漏于秦崩樂滅學儒坑禮焚二世而殱漢氏乃因弗<lb/>
<pb n="KR4h0063_WYG_057-2a"/>
求古訓嬴政是遵王綱帝典閴爾無聞朱光幽昧道究<lb/>
運遷乾坤迴厯簡聖授賢乃眷大行屬以黎元龍飛唘<lb/>
祚合契上元五行定紀改號革年明明赫赫受命于天<lb/>
仁風偃物德以禮宣祥惟聖質嶷在幼妍庶㡬六典學<lb/>
不過庭潛心無罔亢志青㝠才秀藻朗如玉之瑩聽察<lb/>
無響瞻覩未形其剛如金其貞如瓊如冰之潔如砥之<lb/>
平爵功無私戮違無輕心鏡萬機攬照下情思良股肱<lb/>
嘉昔伊吕搜揚側陋舉湯代禹拔才巖穴取士蓬戸唯<lb/>
<pb n="KR4h0063_WYG_057-2b"/>
德是縈弗拘禰祖宅士之表道義是圖弗營厥險六合<lb/>
是虞齊契共遵下以純民恢拓規矩克紹前人科條品<lb/>
制褒貶以因乗殷之輅行夏之辰金根黄屋翠葆龍鱗<lb/>
紼冕崇麗衡紞惟新尊肅禮容矚之若神方牧妙舉欽<lb/>
於恤民虎將荷節鎮彼四鄰朱旗所𠞰九壤被震疇克<lb/>
不若孰敢不臣縣旌海表萬里無塵虜備凶徹鳥殪江<lb/>
岷摧若涸魚乾腊矯鱗肅慎納貢越裳效珍條支絶域<lb/>
侍子内賓德儕先皇功侔太古上靈降瑞黄初俶祜河<lb/>
<pb n="KR4h0063_WYG_057-3a"/>
龍洛龜陵波游下平鈞應繩神鸞翔舞數莢階除系風<lb/>
扇暑皓獸素禽飛走郊野神鐘寶鼎形自舊土雲英甘<lb/>
露瀐塗被宇靈芝冒沼朱菙蔭渚回回凱風祁祁甘雨<lb/>
稼穡豐登我稷我黍家佩惠君户䝉慈父圖致太和洽<lb/>
德全義將登介山先皇作儷鐫石紀勲兼録衆瑞方隆<lb/>
封禪歸功天地賔禮百靈勲命視規望祭四嶽燎封奉<lb/>
柴肅于南郊宗祀上帝三牲既供夏禘秋嘗元侯佐祭<lb/>
獻璧奉璋鸞輿幽藹龍旌太常爰迄太廟鐘鼓鍠鍠頌<lb/>
<pb n="KR4h0063_WYG_057-3b"/>
德詠功八佾鏘鏘皇祖既饗烈考來享神具醉止降兹<lb/>
福祥天地震蕩大行康之三辰暗昧大行光之皇紘絶<lb/>
維大行綱之神器莫統大行當之禮樂廢弛大行張之<lb/>
仁義陸沈大行揚之潛龍隱鳳大行翔之疏狄遐康大<lb/>
行匡之在位七載元功仍舉將永太和絶迹三五宜作<lb/>
物師長為神主壽終金石等算東父如何奄忽摧身后<lb/>
土俾我煢煢靡瞻靡顧嗟嗟皇穹胡寧忍務嗚呼哀哉<lb/>
明監吉凶體達存亡深埀典制申之嗣皇聖上䖍奉是<lb/>
<pb n="KR4h0063_WYG_057-4a"/>
順是將乃剏𤣥宇基為首陽擬迹榖林追堯纂唐合山<lb/>
同陵不樹不疆塗車芻靈珠玉靡藏百神警侍來賓幽<lb/>
堂耕禽田獸望䰟之翔於是俟大隧之致功兮練元辰<lb/>
之淑禎潛華體於梓宫兮馮正殿以居靈顧皇嗣之號<lb/>
咷兮存臨者之悲聲悼晏駕之既修兮感容車之速征<lb/>
浮飛䰟於輕霄兮就黄墟以滅形背三光之昭晰兮歸<lb/>
𤣥宅之㝠㝠嗟一徃之不及兮痛閟闥之長扄咨逺臣<lb/>
之𦕈𦕈兮成凶諱以怛驚心孤絶而靡告兮紛流涕而<lb/>
<pb n="KR4h0063_WYG_057-4b"/>
交頸思恩榮以横奔兮閡闕塞之嶢峥顧衰絰以輕舉<lb/>
兮迫關防之我嬰欲高飛而遥憇兮憚天網之逺經遥<lb/>
投骨於山足兮報恩養於下庭慨拊心而自悼兮懼施<lb/>
重而命輕嗟微軀之是效兮甘九死而㤀生㡬司命之<lb/>
役籍兮先黄髪而隕零天蓋高而察卑兮冀神明之我<lb/>
聽獨鬱伊而莫愬兮追顧景而憐形奏斯文以寫思兮<lb/>
結翰墨以敷誠嗚呼哀哉<lb/>
　三國志文類巻五十七<lb/>
</p>
<p>
</p>
  </div>
</body>
</text>
</TEI>
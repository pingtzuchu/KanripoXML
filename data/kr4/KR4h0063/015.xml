<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻十五</head> <lb/>
    <p>
<pb n="KR4h0063_WYG_015-1a"/>
欽定四庫全書<lb/>
　三國志文類巻十五<lb/>
　　書疏<lb/>
　魏<lb/>
　　　王肅諫征蜀疏<hi>字子雍時大司馬曹真征蜀肅上疏</hi>
前志有之千里饋糧士有饑色樵蘇後爨師不宿飽此<lb/>
謂平塗之行軍者也又况於深入阻險鑿路而前則其<lb/>
為勞必相百也今又加之以霖雨山坂峻滑衆逼而不<lb/>
<pb n="KR4h0063_WYG_015-1b"/>
展糧縣而難繼實行軍者之大忌也聞曹真發已踰月<lb/>
而行裁半谷治道功夫戰士悉作是賊偏得以逸而待<lb/>
勞乃兵家之所憚也言之前代則武王伐紂出關而復<lb/>
還論之近事則武文征權臨江而不濟豈非所謂順天<lb/>
知時通於權變者哉兆民知聖上以水雨艱劇之故休<lb/>
而息之後日有釁乘而用之則所謂悦以犯難民忘其<lb/>
死者矣於是遂罷<lb/>
　　　王肅陳政本疏<lb/>
<pb n="KR4h0063_WYG_015-2a"/>
除無事之位損不急之禄止浮食之費拜從容之官使<lb/>
官必有職職任其事事必受禄禄代其耕乃徃古之常<lb/>
式當今之所宜也官寡而禄厚則公家之費鮮進仕之<lb/>
志勸進仕之志勸各展才力莫相倚仗敷奏以言明試<lb/>
以功能之與否簡在帝心是以唐虞之設官分職申<lb/>
命公卿各以其事然後惟龍為納言猶今尚書也以出<lb/>
内帝命而已夏殷不可得而詳甘誓曰六事之人明六<lb/>
卿亦典事者也周官則備矣五日視朝公卿大夫並進<lb/>
<pb n="KR4h0063_WYG_015-2b"/>
而司士辨其位焉其記曰坐而論道謂之王公作而行<lb/>
之謂之士大夫及漢之初擬前代公卿皆親以事升朝<lb/>
故高祖躬追反走之周昌武帝遙可奉奏之汲黯宣帝<lb/>
使公卿五日一朝成帝始置尚書五人自是陵遲朝禮<lb/>
遂闕可復五日視朝之儀使公卿尚書各以事進廢禮<lb/>
復興光宣聖緒誠所謂名美而實厚者也<lb/>
　　　王肅諫修營宫室疏<lb/>
大魏承百王之極生民無幾干戈未戢誠宜息民而惠<lb/>
<pb n="KR4h0063_WYG_015-3a"/>
之以安静遐邇之時也夫務畜積而息疲民在於省徭<lb/>
役而勤稼穡今宫室未就功業未訖運漕調發轉相供<lb/>
奉是以丁夫疲於力作農者離其南畆種穀者寡食穀<lb/>
者衆舊穀既沒新穀莫繼斯則有國之大患而非備豫<lb/>
之長䇿也今見作者三四萬人九龍可以安聖體其内<lb/>
足以列六宫顯陽之殿又向將畢惟泰極已前功夫尚<lb/>
大方向盛寒疾疢或作誠願陛下發徳音下明詔深愍<lb/>
役夫之疲勞厚矜兆民之不贍取常食廩之士非急要<lb/>
<pb n="KR4h0063_WYG_015-3b"/>
者之用選其丁壯擇留萬人使一期而更之咸知息代<lb/>
有曰則莫不悦以即事勞而不怨矣計一嵗有三百六<lb/>
十萬夫亦不為少當一嵗成者聽且三年分遣其餘使<lb/>
皆即農無窮之計也倉有溢粟民有餘力以此興功何<lb/>
功不立以此行化何化不成夫信之於民國家大寳也<lb/>
仲尼曰自古皆有死民非信不立夫區區之晉國㣲㣲<lb/>
之重耳欲用其民先示以信是故原雖將降顧信而歸<lb/>
用能一戰而霸于今見稱前車駕當幸洛陽發民為營<lb/>
<pb n="KR4h0063_WYG_015-4a"/>
有司命以營成而罷既成而又利其功力不以時遣有<lb/>
司徒營其目前之利不顧經國之體臣愚以為自今已<lb/>
後倘復使民宜明其令使必如期若有事以次寜復更<lb/>
發無或失信凡陛下臨時之所行刑皆有罪之吏宜死<lb/>
之人也然衆庶不知謂為倉卒故願陛下下之於吏而<lb/>
暴其罪鈞其死也無使汙于宫掖而為逺近所疑且人<lb/>
命至重難生易殺氣絶而不續者也是以聖賢重之孟<lb/>
軻稱殺一無辜以取天下仁者不為也漢時有犯蹕驚<lb/>
<pb n="KR4h0063_WYG_015-4b"/>
乘輿馬者廷尉張釋之奏使罰金文帝怪其輕而釋之<lb/>
曰方其時上使誅之則已今下廷尉廷尉天下之平也一傾<lb/>
之天下用法皆為輕重民安所措其手足臣以為大失<lb/>
其義非忠臣所宜陳也廷尉者天子之吏也猶不可以<lb/>
失平而天子之身反可以惑謬乎斯重於為已而輕於<lb/>
為君不忠之甚也周公曰天子無戲言言則史書之工<lb/>
誦之士稱之言猶不戲而况行之乎故釋之之言不可<lb/>
不察周公之戒不可不法也又陳諸鳥獸無用之物而<lb/>
<pb n="KR4h0063_WYG_015-5a"/>
有芻穀人徒之費皆可蠲除<lb/>
　　　程曉言校事放横疏<hi>時校事放横曉上疏</hi>
周禮云設官分職以為民極春秋傳曰天有十日人有<lb/>
十等愚不得臨賢賤不得臨貴於是並建聖哲樹之風<lb/>
聲明試以功九載考績各修厥業思不出位故欒書欲<lb/>
拯晉侯其子不聴死人横於街路邴吉不問上不責非<lb/>
職之功下不務分外之賞吏無兼統之勢民無二事之<lb/>
役斯誠為國要道治亂所由也逺覽典志近觀秦漢雖<lb/>
<pb n="KR4h0063_WYG_015-5b"/>
官名改易職司不同至於崇上抑下顯明分例其致一<lb/>
也初無校事之官干與庶政者也昔武皇帝大業草創<lb/>
衆官未備而軍旅勤苦民心不安乃有小罪不可不察<lb/>
故置校事取其一切耳然檢御有方不至縱恣也此霸<lb/>
世之權冝非帝王之正典其後漸䝉見任復為疾病轉<lb/>
相因仍莫正其本遂令上察宫廟下攝衆司官無局業<lb/>
職無分限隨意任情唯心所適法造於筆端不依科詔<lb/>
獄成於門下不顧覆訊其選官屬以謹慎為粗疏以<graphic n="KR2237" url="https://raw.githubusercontent.com/kanripo/KR-Gaiji/master/images/KR2237.png" mimeType="image/png"/>
<pb n="KR4h0063_WYG_015-6a"/>
詷為賢能其治事以刻暴為公嚴以循理為怯弱外則<lb/>
託天威以為聲勢内則聚群姦以為腹心大臣恥與分<lb/>
勢含忍而不言小人畏其鋒鋩欝結而無告至使尹模<lb/>
公於目下肆其姦慝罪惡之著行路皆知纎惡之過積<lb/>
年不聞既非周禮設官之意又非春秋十等之義今外<lb/>
有公卿將校總統諸署内有侍中尚書綜理萬機司𨽻<lb/>
校尉督察京輦御史中丞董攝宫殿皆高選賢才以充<lb/>
其職申明科詔以督其違若此諸賢猶不足任校事小<lb/>
<pb n="KR4h0063_WYG_015-6b"/>
吏益不可信若此諸賢各思盡忠校事區區亦復無益<lb/>
若更高選國士以為校事則是中丞司𨽻重増一官耳<lb/>
若如舊選尹模之姦今復發矣進退推算無所用之昔<lb/>
桑𢎞羊為漢求利卜式以為獨烹𢎞羊天乃可雨若使<lb/>
政治得失必感天地臣恐水旱之災未必非校事之由<lb/>
也曹恭公逺君子近小人國風託以為刺衛獻公舍大<lb/>
臣與小臣謀定姜謂之有罪縱令校事有益於國以禮<lb/>
義言之尚傷大臣之心况奸囘暴露而復不罷是衮闕<lb/>
<pb n="KR4h0063_WYG_015-7a"/>
不補迷而不返也於是遂罷校事官<lb/>
　　　董昭攻江陵疏<hi>時大將軍夏侯尚等攻江陵未㧞時江水淺狹尚欲乘船將歩</hi>
　　　　<hi>騎入渚中安屯作浮橋南北徃来議者多以為城必可拔昭上疏</hi>
武皇帝智勇過人而用兵畏敵不敢輕之若此也夫兵<lb/>
好進惡退常然之數平地無險猶尚艱難就當深入還<lb/>
道宜利兵有進退不可如意今屯渚中至深也浮橋而<lb/>
濟至危也一道而行至狹也三者兵家所忌而今行之<lb/>
賊頻攻橋誤有漏失渚中精鋭非魏之有將轉化為吳<lb/>
<pb n="KR4h0063_WYG_015-7b"/>
矣臣私慼之忘寢與食而議者怡然不以為憂豈不惑<lb/>
哉如江水向長一旦暴增何以防禦就不破賊尚當自<lb/>
完奈何乘危不以為懼事將危矣惟陛下察之帝悟昭<lb/>
言即詔尚等促出賊兩頭並前官兵一道引去不時得<lb/>
泄將軍石建高遷僅得自免軍出旬日江水暴長帝曰<lb/>
君論此事何其審也正使張陳當之何以復加<lb/>
　　　董昭陳末流之弊疏<lb/>
凡有天下者莫不貴尚敦樸忠信之士深疾虛偽不真<lb/>
<pb n="KR4h0063_WYG_015-8a"/>
之人者以其毁敎亂治敗俗傷化也近魏諷則伏誅建<lb/>
安之末曹偉則斬戮黄初之始伏惟前後聖詔深疾浮<lb/>
偽欲以破散邪黨常用切齒而執法之吏皆畏其權勢<lb/>
莫能糾擿毁壊風俗侵欲滋甚竊見當今年少不復以<lb/>
學問為本專更以交游為業國士不以孝悌清修為首<lb/>
乃以趨勢游利為先合黨連羣互相襃歎以毁訾為罰<lb/>
戮用黨譽為爵賞附已者則歎之盈言不附者則為作<lb/>
瑕釁至乃相謂今世何憂不度邪但求人道不勤羅之<lb/>
<pb n="KR4h0063_WYG_015-8b"/>
不愽耳又何患其不知已矣但當吞之以藥而柔調耳<lb/>
又聞或有使奴客名作在職家人冒之出入徃來禁奥<lb/>
交通書疏有所探問凡此諸事皆法之所不取刑之所<lb/>
不赦雖諷偉之罪無以加也<lb/>
　　　蔣濟言中書疏<hi>為中䕶軍時中書監令號為專任濟上此疏</hi>
大臣太重者國危左右太親者身蔽古之至戒也徃者<lb/>
大臣秉事外内扇動陛下卓然自覽萬機莫不祗肅夫<lb/>
大臣非不忠也然威權在下則衆心慢上勢之常也陛<lb/>
<pb n="KR4h0063_WYG_015-9a"/>
下既以察之於大臣願無忘於左右左右忠正逺慮未<lb/>
必賢於大臣至於便辟取合或能工之今外所言輒云<lb/>
中書雖使恭慎不敢外交但有此名猶惑世俗况實握<lb/>
事要日在目前儻因疲倦之間有所割制衆臣見其能<lb/>
推移於事即亦因時而向之一有此端因當内設自完<lb/>
以此衆語私招所交為之内援若此臧否毁譽必有所<lb/>
興功負賞罰必有所易直道而上者或壅曲附左右者<lb/>
反達因㣲而入縁形而出意所狎信不復猜覺此宜聖<lb/>
<pb n="KR4h0063_WYG_015-9b"/>
智所當早聞外以經意則形際自見或恐朝臣畏言不<lb/>
合而受左右之怨莫適以聞臣竊亮陛下潛神黙思公<lb/>
聽並觀若事有未盡於理而物有未周於用將改曲易<lb/>
調逺與黄唐角功近昭武文之迹豈近習而已哉然人<lb/>
君猶不可悉天下事以適已明當有所付三官任一臣<lb/>
非周公旦之忠又非管夷吾之公則有弄機敗官之弊<lb/>
當今柱石之士雖少至於行稱一州智效一官忠信竭<lb/>
命各奉其職可並驅䇿不使聖明之朝有專吏之名也<lb/>
<pb n="KR4h0063_WYG_015-10a"/>
詔曰夫骨鯁之臣人主之所仗也濟才兼文武服勤盡<lb/>
節每軍國大事輒有奏議忠誠奮發吾甚壯之就遷為<lb/>
護軍將軍加散騎常侍<lb/>
　　　蔣濟言征役怨曠疏<hi>景初中外勤征役内務宫室怨曠者多而年榖飢儉</hi>
　　　　<hi>濟上此疏</hi>
陛下方當恢崇前緒光濟遺業誠未得高枕而治也今<lb/>
雖有十二州至於民數不過漢時一大郡二賊未誅宿<lb/>
兵邊陲且耕且戰怨曠積年宗廟宫室百事莫創農桑<lb/>
<pb n="KR4h0063_WYG_015-10b"/>
者少衣食者多今其所急唯當息耗百姓不至甚弊弊<lb/>
攰之民倘有水旱百萬之衆不為國用凡使民必須農<lb/>
隙不奪其時夫欲大興功之君先料其民力而燠休之<lb/>
勾踐養胎以待用昭王恤病以雪仇故能以弱燕服彊<lb/>
齊羸越滅勁吳今二敵不攻不滅不事即侵當身不除<lb/>
百世之責也以陛下聖明神武之畧舍其緩者專心討<lb/>
賊臣以為無難矣又歡娛之躭害於精爽神太用則竭<lb/>
形太勞則弊願大簡賢妙足以充百斯男者其冗散未<lb/>
<pb n="KR4h0063_WYG_015-11a"/>
齒且悉分出務在清靜詔曰㣲䕶軍吾弗聞斯言也<lb/>
　　　蔣濟言日蝕疏<hi>是時曹爽專政丁謐鄧颺等輕改法度㑹有日蝕變詔羣臣問</hi>
　　　　<hi>其得失濟上疏</hi>
昔大舜佐治戒在比周周公輔政慎於其朋齊侯問災<lb/>
晏嬰對以布惠魯君問異臧孫荅以緩役應天塞變乃<lb/>
實人事今二賊未滅將士暴露已數十年男女怨曠百<lb/>
姓貧苦夫為國法度惟命世大才乃能張其綱維以垂<lb/>
于後豈中下之吏所宜改易哉終無益於治適足傷民<lb/>
<pb n="KR4h0063_WYG_015-11b"/>
望宜使文武之臣各守其職率以清平則和氣祥瑞可<lb/>
感而致也<lb/>
　　　蔣濟辭食邑疏<hi>時隨太傅司馬宣王屯洛水浮橋誅曹爽等進封都鄉侯邑七</hi>
　　　　<hi>百户濟上疏曰</hi>
臣忝寵上司而爽敢包藏禍心此臣之無任也太傅奮<lb/>
獨斷之䇿陛下明其忠節罪人伏誅社稷之福也夫封<lb/>
寵慶賞必加有功今論謀則臣不先知語戰則非臣所<lb/>
率而上失其制下受其弊臣備宰司民所具贍誠恐冒<lb/>
<pb n="KR4h0063_WYG_015-12a"/>
賞之漸自此而興推讓之風由此而廢固辭不許<hi>孫盛曰蔣</hi>
<hi>濟之辭邑可謂不負心矣語曰不為利囘不為義疚蔣濟其有焉</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0063_WYG_015-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三國志文類巻十五<lb/>
</p>
<p>
</p>
  </div>
</body>
</text>
</TEI>
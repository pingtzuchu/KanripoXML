<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻四十</head> <lb/>
    <p>
<pb n="KR4h0063_WYG_040-1a"/>
欽定四庫全書<lb/>
　三國志文類巻四十<lb/>
　　論<lb/>
　蜀<lb/>
　　　譙周仇國論<lb/>
因餘之國小而肇建之國大並爭於世而為讎敵因餘<lb/>
之國有高賢卿者問於伏愚子曰今國事未定上下勞<lb/>
心往古之事能以弱勝强者其術何如伏愚子曰吾聞<lb/>
<pb n="KR4h0063_WYG_040-1b"/>
之處大無患者多慢處小有憂者思善多慢則生亂思<lb/>
善則生治理之常也故周人養民以少取多句踐䘏衆<lb/>
以弱斃强此其術也賢卿曰曩者項强漢弱相與戰争<lb/>
無日寧息然項羽與漢約分鴻溝為界各欲歸息民張<lb/>
良以為民志旣定則難動尋帥追羽終斃項氏豈必由<lb/>
文王之亊乎肇建之國方有疾疢我因其隙䧟其邊陲<lb/>
覬增其疢而斃之也伏愚子曰當殷周之際王侯世尊<lb/>
君臣久固民習所專深根者艱拔據固者難遷當此之<lb/>
<pb n="KR4h0063_WYG_040-2a"/>
時雖漢祖安能杖劍鞭馬而取天下乎當秦罷侯置守<lb/>
之後民疲秦役天下土崩或歲改主或月易公鳥驚獸<lb/>
駭莫知所從於是豪强並争虎裂狼分疾搏者獲多遲<lb/>
後者見吞今我與肇建皆傳國易世矣旣非秦末鼎沸<lb/>
之時實有六國並據之勢故可為文王難為漢祖夫民<lb/>
疲勞則騷擾之兆生上慢下暴則瓦解之形起諺曰射<lb/>
幸數跌不如審發是故智者不為小利移目不為意似<lb/>
改步時可而後動數合而後舉故湯武之師不再戰而<lb/>
<pb n="KR4h0063_WYG_040-2b"/>
克誠重民勞而度時審也如遂極武黷征土崩勢生不<lb/>
幸遇難雖有智者將不能謀之矣若乃竒變縱横出入<lb/>
無間衝波截轍超谷越山不由舟楫而濟盟津者我愚<lb/>
子也實所不及<lb/>
　　　費禕甲乙論<hi>司馬懿誅曹爽禕設甲乙論平其是非</hi>
甲以為曹爽兄弟凡品庸人苟以宗子枝屬得䝉顧命<lb/>
之任而驕奢僭逸交非其人私樹朋黨謀以亂國懿奮<lb/>
誅討一朝殄盡此所以稱其任副士民之望也乙以為<lb/>
<pb n="KR4h0063_WYG_040-3a"/>
懿感曹仲附已不一豈爽與相干事勢不專以此隂成<lb/>
疵瑕初無忠告侃爾之訓一朝屠戮讒其不意豈大人<lb/>
經國篤本之事乎若爽信有謀主之心大逆已搆而發<lb/>
兵之日更以芳委爽兄弟懿父子従後閉門舉兵蹙而<lb/>
向芳必無悉寧忠臣為君深慮之謂乎以此推之爽無<lb/>
大惡明矣若懿以爽奢僭廢之刑之可也滅其尺口被<lb/>
以不義絶子丹血食及何晏子魏之親甥亦與同戮為<lb/>
僭濫不當矣<lb/>
<pb n="KR4h0063_WYG_040-3b"/>
　　　袁子論諸葛亮<lb/>
袁子曰或問諸葛亮何如人也袁子曰張飛關羽與劉<lb/>
備俱起爪牙腹心之臣而武人也晚得諸葛亮因以為<lb/>
佐相而羣臣悅服劉備足信亮足重故也及其受六尺<lb/>
之孤攝一國之政事凡庸之君專權而不失禮行君事<lb/>
而國人不疑如此則以為君臣百姓之心欣戴之矣行<lb/>
法嚴而國人悦服用民盡其力而下不怨及其兵出入<lb/>
如賓行不㓂芻蕘者不獵如在國中其用兵也止如山<lb/>
<pb n="KR4h0063_WYG_040-4a"/>
進退如風兵出之日天下震動而人心不憂亮死至今<lb/>
數十年國人歌思如周人之思召公也孔子曰雍也可<lb/>
使南面諸葛亮有焉又問諸葛亮始出隴右南安天水<lb/>
安定三郡人反應之若亮速進則三郡非中國之有也<lb/>
而亮徐行不進旣而官兵上隴三郡復亡亮無尺寸之功<lb/>
失此機何也袁子曰蜀兵輕鋭良將少亮始出未知中<lb/>
國強弱是以疑而嘗之且大會者不求近功所以不進<lb/>
也曰何以知其疑也袁子曰初出遲重屯營重復後轉<lb/>
<pb n="KR4h0063_WYG_040-4b"/>
降未進兵欲戰亮勇而能鬬三郡反而不速應此其疑<lb/>
徴也曰何以知其勇而能鬭也袁子曰亮之在街亭也<lb/>
前軍大破亮屯去數里不救官兵相接又徐行此其勇<lb/>
也亮之行軍安靜而堅重安靜則易動堅重則可以進<lb/>
退亮法令明賞罰信士卒用命赴險而不顧此所以能<lb/>
鬬也曰亮帥數萬之衆其所興造若數十萬之功是其<lb/>
竒者也所至營壘井竈圊溷籓籬障塞皆應繩墨一月<lb/>
之行去之如始至勞費而徒為飾好何也袁子曰蜀人<lb/>
<pb n="KR4h0063_WYG_040-5a"/>
輕脫亮故堅用之曰何以明其然也袁子曰亮治實而<lb/>
不治名志大而所欲遠非求近速者也曰亮好治官府<lb/>
次舍橋梁道路此非急務何也袁子曰小國賢才少故<lb/>
欲其尊嚴也亮之治蜀田疇辟倉廩實器械利蓄積饒<lb/>
朝會不譁路無醉人夫本立故末治有餘力而後及小<lb/>
事此所以勸其功也曰子之論諸葛亮則有證也以亮<lb/>
之才而少其功何也袁子曰亮持本者也其於應變則<lb/>
非所長也故不敢用其短曰然則吾子美之何也袁子<lb/>
<pb n="KR4h0063_WYG_040-5b"/>
曰此固賢者之遠矣安可以備體責也夫能知所短而<lb/>
不用此賢者之大也知所短則知所長矣夫前識與言<lb/>
而不中亮之所不用也此吾之所謂可也<lb/>
　　　又論諸葛亮司馬宣王<hi>吳大鴻臚張儼作黙記其述佐篇論亮與司馬</hi>
　　　　<hi>宣王書曰</hi>
漢朝傾覆天下崩壞豪傑之士競希神器魏氏跨中土<lb/>
劉氏據益州並稱兵海内為世霸王諸葛司馬二相遭<lb/>
值際會託身盟主或收功於蜀漢或册名於伊洛丕備<lb/>
<pb n="KR4h0063_WYG_040-6a"/>
旣没後嗣繼統各受保阿之任輔翼幼主不負然諾之<lb/>
誠亦一國之宗臣霸王之賢佐也厯前世以觀近事二<lb/>
相優劣可得而詳也孔明起巴蜀之地蹈一州之土方<lb/>
之大國其戰士人民葢有九分之一也而以貢贄大吳<lb/>
抗對北敵至使耕戰有伍刑法整齊提步卒數萬長驅<lb/>
祁山慨然有飲馬河洛之志仲達據天下十倍之地仗<lb/>
兼并之衆據牢城擁精銳無禽敵之意務自保全而已<lb/>
使彼孔明自来自去若此人不亡終其志意連年運思<lb/>
<pb n="KR4h0063_WYG_040-6b"/>
刻日興謀則涼雍不解甲中國不釋鞌勝負之勢亦已<lb/>
決矣昔子産治鄭諸侯不敢加兵蜀相其近之矣方之<lb/>
司馬不亦優乎或曰兵者凶器戰者危事也有國者不<lb/>
務保安境内綏靜百姓而好開闢土地征伐天下未為<lb/>
得計也諸葛丞相誠有匡佐之才然處孤絶之地戰士<lb/>
不滿五萬自可閉關守險君臣無事空勞師旅無歲不<lb/>
征未能進咫尺之地開帝王之基而使國内受其荒殘<lb/>
西土苦其役調魏司馬懿才用兵衆未易可輕量敵而<lb/>
<pb n="KR4h0063_WYG_040-7a"/>
進兵家所慎若丞相必有以䇿之則未見坦然之勲若<lb/>
無䇿以裁之則非明哲之謂海内歸向之意也余竊疑<lb/>
焉請聞其說答曰葢聞湯以七十里文王以百里之地<lb/>
而有天下皆用征伐而定之揖讓而登王位者惟舜禹<lb/>
而已今蜀魏為敵戰之國勢不俱王自操備時強弱懸<lb/>
殊而備猶出兵陽平禽夏侯淵羽圍襄陽將降曹仁生<lb/>
獲于禁當時北邊大小憂懼孟德身出南陽樂進徐晃<lb/>
等為救圍不即解故蔣子通言彼時有徙許渡河之計<lb/>
<pb n="KR4h0063_WYG_040-7b"/>
會國家襲取南郡羽乃解軍𤣥德與操智力多少士衆<lb/>
衆寡用兵行軍之道不可同年而語猶能暫以取勝是<lb/>
時又無大吳犄角之勢也今仲達之才減於孔明當時<lb/>
之勢異於曩日𤣥德尚與抗衡孔明何以不可出軍而<lb/>
圖敵邪昔樂毅以弱燕之衆兼從五國之兵長驅強齊<lb/>
下七十餘城今蜀漢之卒不少燕軍君臣之接信於樂<lb/>
毅加以國家為唇齒之援東西相應首尾如蛇形勢重<lb/>
大不比於五國之兵也何憚於彼而不可哉夫兵以竒<lb/>
<pb n="KR4h0063_WYG_040-8a"/>
勝制敵以智土地廣狹人馬多少未可偏恃也余觀彼<lb/>
治國之體當時整肅遺教在後及其辭意懇切陳進取<lb/>
之圖忠謀謇謇義形於主雖古之管晏何以加之乎<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0063_WYG_040-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三國志文類巻四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻五</head> <lb/>
    <p>
<pb n="KR4h0063_WYG_005-1a"/>
欽定四庫全書<lb/>
　三國志文類巻五<lb/>
　　詔書<lb/>
　魏<lb/>
　　陳留王<lb/>
　　　燕王不稱臣詔<hi>并有司奏</hi>
古之王者或有所不臣王將宜依此義表不稱臣乎又<lb/>
當為報夫後大宗者降其私親况所繼者重耶若便同<lb/>
<pb n="KR4h0063_WYG_005-1b"/>
之臣妾亦情所未安其皆依禮典處當務盡其宜<lb/>
有司奏以為禮莫崇於尊祖制莫大於正典陛下稽德<lb/>
期運撫臨萬國紹太宗之重隆三祖之基伏惟燕王體<lb/>
尊戚屬正位藩服躬秉䖍肅率蹈恭德以先萬國其於<lb/>
正典闡濟大順所不得制聖朝誠宜崇以非常之制奉<lb/>
以不臣之禮臣等平議以為燕王章表可聴如舊式中<lb/>
詔所施或存好問準之義類則宴覿之族也可少順聖<lb/>
敬加崇儀稱示不敢斥宜曰皇帝敬問大王侍御至於<lb/>
<pb n="KR4h0063_WYG_005-2a"/>
制書國之正典朝廷所以辨章公制宣昭軌儀於天下<lb/>
者也宜循法故曰制詔燕王凡詔命制書奏事上書諸<lb/>
稱燕王者可皆上平其非宗廟助祭之事皆不得稱王<lb/>
名奏事上書文書及吏民皆不得觸王諱以彰殊禮加<lb/>
於羣后上遵正典尊祖之制俯順聖敬烝烝之心二者<lb/>
不愆禮實宜之可普告施行<lb/>
　　　督鄧艾禽姜維詔<lb/>
蜀蕞爾小國土狹民寡而姜維虐用其衆曾無廢志徃<lb/>
<pb n="KR4h0063_WYG_005-2b"/>
嵗破敗之後猶復耕種沓中刻剥衆羌勞役無已民不<lb/>
堪命夫兼弱攻昧武文善經致人而不致於人兵家之<lb/>
上畧蜀所恃賴惟維而已因其逺離巢窟用力為易今<lb/>
使征西將軍鄧艾督帥諸軍趨甘松沓中以羅取維雍<lb/>
州刺史諸葛緒督諸軍趨武都髙樓首尾踧討若禽維<lb/>
便當東西並進掃滅巴蜀也<lb/>
　蜀<lb/>
　　先主<lb/>
<pb n="KR4h0063_WYG_005-3a"/>
　　　封張飛策<lb/>
朕承天序嗣奉洪業除殘靖亂未燭厥理今冦虜作害<lb/>
民被荼毒思漢之士延頸鶴望朕用怛然坐不安席食<lb/>
不甘味整軍誥誓將行天罰以君忠毅侔蹤召虎名宣<lb/>
遐邇故特顯命髙墉進爵兼司于京其誕將天威柔服<lb/>
以德伐叛以刑稱朕意焉詩不云乎匪疚匪棘王國來<lb/>
極肇敏戎功用錫爾祉可不勉歟<lb/>
　　後主<lb/>
<pb n="KR4h0063_WYG_005-3b"/>
　　　告諭伐魏詔<lb/>
朕聞天地之道福仁而禍淫善積者昌惡積者喪古今<lb/>
常數也是以湯武脩德而王桀紂極暴而亡曩者漢祚<lb/>
中微網漏凶慝董卓造難震蕩京畿曹操階禍竊執天<lb/>
衡殘剥海内懐無君之心子丕孤豎敢尋亂階盜據神<lb/>
器更姓改物世濟其凶當此之時皇極幽昩天下無主<lb/>
則我帝命隕越於下昭烈皇帝體明叡之德光演文武<lb/>
應乾坤之運出身平難經營四方人鬼同謀百姓與能<lb/>
<pb n="KR4h0063_WYG_005-4a"/>
兆民欣戴奉順符䜟建位易號丕承天序補弊興衰存<lb/>
復祖業誕膺皇綱不墜于地萬國未靖早世遐殂朕以<lb/>
幼沖繼統鴻基未習保傅之訓而嬰祖宗之重六合壅<lb/>
否社稷不建永維所以念在匡救光載前緒求有攸濟<lb/>
朕甚懼焉是以夙興夜寐不敢自逸每崇菲薄以益國<lb/>
用勸分務穡以阜民財授方任能以參其聴斷私降意<lb/>
以養將士欲奮劍長驅指討凶逆朱旗未舉而丕復隕<lb/>
喪斯所謂不然我薪而自焚也殘類餘醜乆支天禍恣<lb/>
<pb n="KR4h0063_WYG_005-4b"/>
雎河洛阻兵未弭諸葛丞相𢎞毅忠壯忘身憂國先帝<lb/>
託以天下以朂朕躬今授之以旄鉞之重付之以專命<lb/>
之權統領步騎二十萬衆董督元戎龔行天罰除患寧<lb/>
亂克復舊都在此行也昔項籍總一彊衆跨州兼土所<lb/>
務者大然卒敗垓下死於東城宗族如焚為笑千載皆<lb/>
不以義陵上虐下故也今賊效尤天人所怨奉時宜速<lb/>
庶慿炎精祖宗威靈相助之福所向必克吳王孫權同<lb/>
恤災患潛軍合謀掎角其後涼州諸國王各遣月支康<lb/>
<pb n="KR4h0063_WYG_005-5a"/>
居胡侯支富康植等二十餘人詣受節度大軍北出便<lb/>
欲率將兵馬奮戈先驅天命既集人事又至師貞勢并<lb/>
必無敵矣夫王者之兵有征無戰尊而且義莫敢抗也<lb/>
故鳴條之役軍不血刃牧野之師商人倒戈今旍麾首<lb/>
路其所經至亦不欲窮兵極武有能去邪從正簞食壺<lb/>
漿以迎王師者國有常典封寵大小各有品限及魏之<lb/>
宗族支葉中外有能規利害審逆順之數來詣降者皆<lb/>
原除之昔輔顆絶親於智氏而䝉全宗之福微子去殷<lb/>
<pb n="KR4h0063_WYG_005-5b"/>
項伯歸漢皆受茅土之慶此前世之明驗也若其迷沈<lb/>
不反將助亂人不式王命戮及妻孥罔有攸赦廣宣恩<lb/>
威貸其元帥弔其殘民他如詔書律令丞相其露布天<lb/>
下使稱朕意焉<lb/>
　　　賜諸葛亮武鄉侯詔<lb/>
惟君體資文武明叡篤誠受遺託孤匡輔朕躬繼絶興<lb/>
微志存靖亂爰整六師無嵗不征神武赫然威震八荒<lb/>
將建殊功於季漢參伊周之巨勲如何不弔事臨垂克<lb/>
<pb n="KR4h0063_WYG_005-6a"/>
遘疾隕喪朕用傷悼肝心若裂夫崇德序功紀行命諡<lb/>
所以光昭將來刋載不朽今使使持節左中郎將杜瓊<lb/>
贈君丞相武鄉侯印綬諡君為忠武侯魂而有靈嘉兹<lb/>
寵榮嗚呼哀哉<lb/>
　<lb/>
　<lb/>
　<lb/>
　<lb/>
<pb n="KR4h0063_WYG_005-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三國志文類巻五<lb/>
</p>
<p>
</p>
  </div>
</body>
</text>
</TEI>
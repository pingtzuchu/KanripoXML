<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻四十八</head> <lb/>
    <p>
<pb n="KR4h0063_WYG_048-1a"/>
欽定四庫全書<lb/>
　三國志文類巻四十八<lb/>
　　書<lb/>
　呉<lb/>
　　　孫策責袁術書<hi>時袁術僭號策以書責而絶之</hi>
葢上天垂司過之星聖主建敢諌之皷設非謬之備急<lb/>
箴闕之言何哉凡有所長必有所短也去冬傳有大計<lb/>
無不悚懼旋知供備貢獻萬夫解惑頃聞建議復欲追<lb/>
<pb n="KR4h0063_WYG_048-1b"/>
遵前圖即事之期便有定月益使憮然想是流妄設其<lb/>
必爾民何望乎曩日之舉義兵也天下之士所以響應<lb/>
者董卓擅廢置害太后𢎞農王畧烝宫人發掘園陵暴<lb/>
逆至此故諸州郡雄豪聞聲慕義神武外振卓遂内殱<lb/>
元惡既斃幼主東顧俾保傅宣命欲令諸軍振旅於河<lb/>
北通謀黑山曹操放毒東徐劉表稱亂南荆公孫瓚炰<lb/>
烋北幽劉繇決力江滸劉備爭盟淮隅是以未獲承命<lb/>
櫜弓戢戈也今備繇既破操等饑餒謂當與天下合謀<lb/>
<pb n="KR4h0063_WYG_048-2a"/>
以誅醜類捨而不圖有自取之志非海内所望一也昔<lb/>
成湯伐桀稱有夏多罪武王伐紂曰殷有罪罰重哉此<lb/>
二王者雖有聖徳宜當君世如使不遭其時亦無由興<lb/>
矣幼主非有惡於天下徒以春秋尚少脅於彊臣若無<lb/>
過而奪之懼未合於湯武之事二也卓雖狂狡至廢主<lb/>
自興亦猶未也而天下聞其桀虐攘臂同心而疾之以<lb/>
中土希戰之兵當邊地勁悍之虜所以斯須游魂也今<lb/>
四方之人皆玩敵而便戰鬬矣可得而勝者以彼亂而<lb/>
<pb n="KR4h0063_WYG_048-2b"/>
我治彼逆而我順也見當世之紛若欲大舉以臨之適<lb/>
足趣禍三也天下神器不可虚干必須天贊與人力也<lb/>
殷湯有白鳩之祥周武有赤烏之瑞漢髙有星聚之符<lb/>
世祖有神光之徴皆因民困瘁於桀紂之政毒苦於秦<lb/>
莾之役故能芟去無道致成其志今天下非患於幼主<lb/>
未見受命之應驗而欲一旦卒然登即尊號未之或有<lb/>
四也天子之貴四海之富誰不欲焉義不可勢不得耳<lb/>
陳勝項籍王莽公孫述之徒皆南面稱孤莫之能濟帝<lb/>
<pb n="KR4h0063_WYG_048-3a"/>
王之位不可横冀五也幼主岐嶷若除其偪去其鯁必<lb/>
成中興之業夫致主於周成之盛自受旦奭之美此誠<lb/>
所望於尊明也縱使幼主有他改異猶望其推宗室之<lb/>
譜屬論近親之賢良以紹劉統以固漢宗皆所以書功<lb/>
金石圖形丹青流慶無窮垂聲管絃捨而不為為其難<lb/>
者想明明之素必所不忍六也五世為相權之重勢之<lb/>
盛天下莫得而比焉忠貞者必曰宜夙夜思維所以扶<lb/>
國家之躓頓念社稷之危殆以奉祖考之志以報漢室<lb/>
<pb n="KR4h0063_WYG_048-3b"/>
之恩其忽履道之節而彊進取之欲者將曰天下之人<lb/>
非家吏則門生也孰不從我四方之敵非吾匹則吾役<lb/>
也誰能違我盍乗累世之勢起而取之哉二者殊數不<lb/>
可不詳察七也所貴於聖哲者以其審於機宜慎於舉<lb/>
措若難圖之事難保之勢以激羣敵之氣以生衆人之<lb/>
心公義固不可私計又不利明哲不處八也世人多惑<lb/>
於圖緯而牽非類比合文字以悦所事苟以阿上惑衆<lb/>
終有後悔者自往迄今未嘗無之不可不深擇而熟思<lb/>
<pb n="KR4h0063_WYG_048-4a"/>
九也九者尊明所見之餘耳庶備起予補所遺忘忠言<lb/>
逆耳幸留神聴<lb/>
　　　孔融與曹公書<hi>盛憲字孝章器量雅偉時孫策平定呉㑹誅其英豪憲素有髙</hi>
　　　　<hi>名策深忌之初憲與少府孔融善融憂其不免禍乃與曹公書</hi>
嵗月不居時節如流五十之年忽焉已至公為始滿融<lb/>
又過二海内知識零落殆盡惟㑹稽盛孝章尚存其人<lb/>
困於孫氏妻孥湮沒單孑獨立孤危愁苦若使憂能傷<lb/>
人此子不得復永年矣春秋傳曰諸侯有相滅亡者桓<lb/>
<pb n="KR4h0063_WYG_048-4b"/>
公不能救則桓公耻之今孝章實丈夫之雄也天下譚<lb/>
士依以揚聲而身不免於幽執命不期於旦夕是吾祖<lb/>
不當復論損益之友而朱穆所以絶交也公誠能馳一<lb/>
介之使加咫尺之書則孝章可致友道可𢎞也今之少<lb/>
年喜謗前軰或能譏平<hi>皮柄反</hi>孝章孝章要為有天下大<lb/>
名九牧之民所共稱歎燕君市駿馬之骨非欲以騁道<lb/>
里乃當以招絶足也惟公匡復漢室宗社將絶又能正<lb/>
之正之之術實須得賢珠玉無脛而自至者以人好之<lb/>
<pb n="KR4h0063_WYG_048-5a"/>
也况賢者之有足乎昭王築臺以尊郭隗隗雖小才而<lb/>
逢大遇竟能發明主之至心故樂毅自魏往劇辛自趙<lb/>
往鄒衍自齊往嚮使郭隗倒縣而王不解臨溺而王不<lb/>
拯則士亦將髙翔逺引莫有北首燕路者矣凡所稱引<lb/>
自公所知而有云者欲公崇篤斯義也因表不悉由是<lb/>
徴為騎都尉制命未至果為權所害<lb/>
　　　太子與歩隲書<hi>時權太子登駐武昌愛人好善與隲書曰</hi>
夫賢人君子所以興隆大化佐理時務者也受性闇蔽<lb/>
<pb n="KR4h0063_WYG_048-5b"/>
不達道數雖實區區欲盡心於明徳歸分於君子至於<lb/>
逺近士人先後之宜猶或緬焉未之能詳傳曰愛之能<lb/>
勿勞乎忠焉能勿誨乎斯其義也豈非所望於君子哉<lb/>
　　　孔融遺張紘書<hi>權討江夏以東部少事命紘居守遥領所職融遺此書</hi>
聞大軍西征足下留鎮不有居者誰守社稷深固折衝<lb/>
亦大勲也無乃李廣之氣倉髪益怒樂一當單于以盡<lb/>
餘憤乎南北並定世將無事孫叔投戈絳灌爼豆亦在今<lb/>
日但用離析無縁㑹面為愁歎耳道直途清相見豈復<lb/>
<pb n="KR4h0063_WYG_048-6a"/>
難哉<lb/>
　　　陳琳答張紘書<hi>張紘見柟榴枕愛其文為作賦琳在北見之以示人曰此吾鄉</hi>
　　　　<hi>里張子綱所作也後紘見陳琳作武庫賦應機論與琳書深歎美之琳答此書</hi>
自僕在河北與天下隔此間率少於文章易為雄伯故<lb/>
使僕受此過差之譚非其實也今景興在此足下與子<lb/>
布在彼所謂小巫見大巫神氣盡矣<lb/>
　　　虞翻與客書<hi>翻少好學有髙氣年十二客有候其兄者不過翻翻追與書</hi>
僕聞虎魄不取腐芥磁石不受曲鍼過而不存不亦宜<lb/>
<pb n="KR4h0063_WYG_048-6b"/>
乎客得書竒之由是見稱<lb/>
　　　陸遜與關羽書<hi>時闗羽鎮荆州權召遜拜偏將軍代吕䝉遜至陸口書與羽</hi>
前承觀釁而動以律行師小舉大克一何巍巍敵國敗<lb/>
績利在同盟聞慶拊節想遂席捲共奨王綱近以不敏<lb/>
受任來東延慕光塵思禀良規又自于禁等見獲遐邇<lb/>
欣羨以為將軍之勲足以長世雖昔晉文城濮之師淮<lb/>
隂拔趙之畧蔑以尚茲聞徐晃等歩騎駐旌闚望麾葆<lb/>
操猾虜也忿不思難恐潛增衆以逞其心雖云師老猶<lb/>
<pb n="KR4h0063_WYG_048-7a"/>
有驍悍且戰捷之後常苦輕敵古人仗術軍勝彌警願<lb/>
将軍廣為方計以全獨克僕書生䟽遲忝所不堪喜隣<lb/>
威徳樂自傾盡雖未合策猶可懷也儻明注仰有以察<lb/>
之<lb/>
　　　張承與吕岱書<hi>時岱與陸遜並在武昌故督蒲圻頃之廖式作亂攻圍城邑零</hi>
　　　　<hi>陵蒼捂欎林諸郡搔擾岱自表輒行星夜兼路攻討一年破之斬式郡縣悉平復還武昌</hi>
　　　　<hi>年已八十然體素精勤躬親王事承與此書</hi>
昔旦奭翼周二南作歌今則足下與陸子也忠勤相先<lb/>
<pb n="KR4h0063_WYG_048-7b"/>
勞謙相讓功以權成化與道合君子歎其徳小人悦其<lb/>
美加以文書鞅掌賔客終日罷不捨事勞不言倦又知<lb/>
上馬輙自超乗不由跨躡如此足下過亷頗也何其事<lb/>
事快也周易有之禮言恭徳言盛足下何有盡此美邪<lb/>
　　　諸葛恪與陸遜書<hi>赤烏中魏司馬宣王謀欲攻恪權方發兵應之望氣者以</hi>
　　　　<hi>為不利於是徙恪屯於柴桑與丞相陸遜書曰</hi>
楊敬叔傳述清論以為方今人物凋盡守徳業者不能<lb/>
復幾宜相左右更為輔車上熈國事下相珍惜又疾世<lb/>
<pb n="KR4h0063_WYG_048-8a"/>
俗好相謗毁使已成之器中有損累將進之徒莫不歡<lb/>
笑聞此喟然誠獨擊節愚以為君子不求備於一人自<lb/>
孔氏門徒大數三千其見異者七十二人至于子張子<lb/>
路子貢等七十之徒亞聖之徳然猶各有所短師辟由<lb/>
喭賜不受命豈况下此而無所闕且仲尼不以數子之<lb/>
不備而引以為友不以人所短棄其所長也加以當今<lb/>
取士宜寛於往古何者時務從横而善人單少國家職<lb/>
司常苦不充苟令性不邪惡志在陳力便可奨就騁其<lb/>
<pb n="KR4h0063_WYG_048-8b"/>
所任若於小小宜適私行不足皆宜闊畧不足縷責且<lb/>
士誠不可纎論苛克苛克則彼聖賢猶將不全况其出<lb/>
入者邪故曰以道望人則難以人望人則易賢愚可知<lb/>
自漢末以來中國士大夫如許子將軰所以更相謗訕<lb/>
或至為禍原其本起非為大讐惟坐克已不能盡如禮<lb/>
而責人專以正義夫已不如禮則人不服責人以正義<lb/>
則人不堪内不服其行外不堪其責則不得不相怨相<lb/>
怨一生則小人得容其間得容其間則三至之言浸潤<lb/>
<pb n="KR4h0063_WYG_048-9a"/>
之譖紛錯交至雖使至明至親者處之猶難以自定况<lb/>
已為隙且未能明者乎是故張陳至於血刃蕭朱不終<lb/>
其好本由於此而已夫不舎小過纎微相責久乃至於<lb/>
家户為怨一國無復全行之士也恪知遜以此嫌已故<lb/>
遂廣其理而贊其㫖也<lb/>
　<lb/>
　<lb/>
　<lb/>
<pb n="KR4h0063_WYG_048-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三國志文類巻四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻五十九</head> <lb/>
    <p>
<pb n="KR4h0063_WYG_059-1a"/>
欽定四庫全書<lb/>
　三國志文類巻五十九<lb/>
　　雜文<lb/>
　蜀<lb/>
　　　卻正釋譏<hi>卻正字令先仕魏為中書令史遷郎至令性澹於榮利而尤耽意文章自</hi>
　　　　<hi>在内職與宦人黄皓比屋周旋經三十年皓從微至貴操弄威權正既不為皓所愛亦不</hi>
　　　　<hi>為皓所憎是以官不過六百石而免於憂患依則先儒假文見意號曰釋譏其文繼於崔</hi>
　　　　<hi>駰達㫖其辭曰</hi>
<pb n="KR4h0063_WYG_059-1b"/>
或有譏余者曰聞之前記夫事與時並名與功偕然則<lb/>
名之與事前哲之急務也是故創制作範匪時不立流<lb/>
稱垂名匪功不記名必須功而乃顯事亦俟時以行止<lb/>
身没名滅君子所恥是以達人研道探賾索微觀天運<lb/>
之符表考人事之盛衰辯者馳説智者應機謀夫演略<lb/>
武士奮威雲合霧集風激電飛量時揆宜用取世資小<lb/>
屈大申存公忽私雖尺枉而尋直終揚光以發輝也今<lb/>
三方鼎跱九有未乂悠悠四海嬰丁禍敗嗟道義之沈<lb/>
<pb n="KR4h0063_WYG_059-2a"/>
塞愍生民之顛沛此誠聖賢拯救之秋烈士樹功之㑹<lb/>
也吾子以高朗之才珪璋之質兼覽博闚留心道術無<lb/>
逺不致無幽不悉挺身取命幹兹奥秘躊躇紫闥喉舌<lb/>
是執九考不移有入無出究古今之真偽計時務之得<lb/>
失雖時獻一䇿偶進一言釋彼官責慰此素飱固未能<lb/>
輸竭忠欵盡瀝胷肝排方入直惠被黎元俾吾徒草鄙<lb/>
並有聞焉也盍亦綏衡緩轡回軌易塗輿安駕肆思馬斯<lb/>
徂審厲揭以投濟要夷庚之赫憮播秋蘭以芳世副<lb/>
<pb n="KR4h0063_WYG_059-2b"/>
吾徒之彼圖不亦盛與余聞而歎曰嗚呼有若云乎耶<lb/>
夫人心不同實若其面子雖光麗既美且艶管闚筐舉<lb/>
守厥所見未可以言八紘之形埒信萬事之精練也或<lb/>
人率爾仰而揚衡曰是何言與是何言與余應之曰虞<lb/>
帝以面從為戒孔聖以恱已為尤若子之言良我所思<lb/>
將為吾子論而釋之昔在鴻荒曚昧肇初三皇應籙五<lb/>
帝承符爰暨夏商前典攸書姬衰道缺霸者翼扶嬴氏<lb/>
慘虐呑嚼八區於是從横雲起徂詐如星奇邪蠭動智<lb/>
<pb n="KR4h0063_WYG_059-3a"/>
故萌生或飾真以讐偽或挾邪以干榮或詭道以要上<lb/>
或鬻技以自矜背正崇邪棄直就佞忠無定分義無常<lb/>
經故鞅法窮而慝作斯義敗而姦成吕門大而宗滅韓<lb/>
辯立而身刑夫何故哉利回其心寵耀其目赫赫龍章<lb/>
鑠鑠車服媮幸苟得如反如仄滔邪荒迷恣睢自極和<lb/>
鸞未調而身在轅側庭宁未踐而棟折榱覆天收其精<lb/>
地縮其澤人弔其躬鬼芟其額初升高岡終隕幽壑朝<lb/>
含榮潤夕為枯魄是以賢人君子深圖逺慮畏彼咎戾<lb/>
<pb n="KR4h0063_WYG_059-3b"/>
超然高舉寧曵尾於塗中穢濁世之休譽彼豈輕主慢<lb/>
民而忽於時務哉蓋易著行止之戒詩有靖恭之歎乃<lb/>
神之聽之而道使之然也自我大漢應天順民政治之<lb/>
隆皓若陽春俯憲坤典仰式乾文播皇澤以熈世揚茂<lb/>
化之醲醇君臣履度各守厥貞上垂詢納之宏下有匡<lb/>
救之責士無虛華之寵民有一行之迹粲乎亹亹尚此<lb/>
忠益然而道有隆窳物有興廢有聲有寂有光有翳朱<lb/>
陽否於素秋𤣥陰抑於孟春羲和逝而望舒係運氣匿<lb/>
<pb n="KR4h0063_WYG_059-4a"/>
而耀靈陳沖質不永桓靈墜敗英雄雲布豪傑蓋世家<lb/>
挾殊議人懷異計故從横者欻披其胷徂詐者暫吐其<lb/>
舌也今天網已綴德樹西隣丕顯祖之宏規縻好爵於<lb/>
士人興五教以訓俗豐九德以濟民肅明祀以礿祭㡬<lb/>
皇道以輔真雖跱者未一偽者未分聖人埀戒蓋均無<lb/>
貧故君臣協美於朝黎庶欣戴於野動若重規靜若疊<lb/>
矩濟濟偉彦元凱之倫也有過必知顔子之仁也侃侃庶<lb/>
政冉季之治也鷹揚鷙騰伊望之事也總羣俊之上畧<lb/>
<pb n="KR4h0063_WYG_059-4b"/>
含薛氏之三計敷張陳之秘䇿故力征以勤世援華英<lb/>
而不遑豈暇修枯籜於榛穢哉然吾不才在朝累紀託<lb/>
身所天心焉是恃樂滄海之廣深歎嵩嶽之高時聞仲<lb/>
尼之贊商感鄉校之益己彼平仲之和羮亦進可而替<lb/>
否故朦冒瞽說時有攸獻譬遒人之有采於市閭㳺童<lb/>
之吟詠乎疆畔庶以增廣福祥輸力規諫若其合也則<lb/>
以闇協明進應靈符如其違也自我常分退守已愚進<lb/>
退任數不矯不誣循性樂天夫何恨諸此其所以既入<lb/>
<pb n="KR4h0063_WYG_059-5a"/>
不出有而若無者也狹屈氏之常醒濁漁父之必醉溷<lb/>
栁季之卑辱褊夷叔之高懟合不以得違不以失得不<lb/>
充詘失不慘悸不樂前以顧軒不就後以慮輊不粥譽<lb/>
以干澤不辭慾以忌絀何責之釋何飱之䘏何方之排<lb/>
何直之入九考不移固其所執也方今朝士山積髦俊<lb/>
成羣猶鱗介之潛乎巨海毛羽之集乎鄧林游禽逝不<lb/>
為之尠浮魴臻不為之殷且陽靈幽於唐葉陰精應於<lb/>
商時陽盱請而洪災息桑林禱而甘澤滋行止有道啟<lb/>
<pb n="KR4h0063_WYG_059-5b"/>
塞有期我師遺訓不怨不尤委命恭已我又何辭辭窮<lb/>
路單將反初節綜墳典之流芳尋孔氏之遺藝綴微辭<lb/>
以存道憲先軌而投制韙叔肸之優游美踈氏之遐逝<lb/>
收止足以言歸汎浩然以容裔欣環堵以恬娯免咎悔<lb/>
於斯世顧兹心之未泰懼末塗之泥滯仍求激而增憤<lb/>
肆中懷以告誓昔九方考精於至貴秦牙沈思於殊形<lb/>
薛燭察寶以飛譽瓠梁託弦以流聲齊𨽻拊髀以濟文<lb/>
楚客潛冦以保荆雍門援琴而挾說韓哀秉轡而馳名<lb/>
<pb n="KR4h0063_WYG_059-6a"/>
盧敖翺翔乎𤣥闕若士竦身於雲清余實不能齊技於<lb/>
數子故乃静然守已而自寧<lb/>
　　　李興立碣表閭文<hi>晉永興中鎮南將軍劉𢎞至隆中觀亮故宅立碣表閣命</hi>
　　　　<hi>太傅掾犍為李興為文曰</hi>
天子命我于沔之陽聽鼓鞞而永思庶先哲之遺光登<lb/>
隆山以逺望軾諸葛之故鄉蓋神物應機大器無方通<lb/>
人靡滯大德不常故谷風發而騶虞嘯雲雷升而潛鱗<lb/>
驤摯解褐於三聘尼得招而褰裳管豹變於受命貢感<lb/>
<pb n="KR4h0063_WYG_059-6b"/>
激以回莊異徐生之摘實釋卧龍於深藏偉劉氏之傾<lb/>
蓋嘉吾子之周行夫有知己之主則有竭命之良固所<lb/>
以三分我九鼎跨帶我邉荒抗衡我北面馳騁我魏疆<lb/>
者也英哉吾子獨含天靈豈神之祇豈人之精何思之<lb/>
深何德之清異世通夢恨不同生推子八陣不在孫呉<lb/>
木牛之奇則非般模神弩之功一何微妙千井齊甃又<lb/>
何秘要昔在顛夭有名無迹孰若吾子良籌妙畫臧文<lb/>
既没以言見稱又未若子言行並徴夷吾反坫樂毅不<lb/>
<pb n="KR4h0063_WYG_059-7a"/>
終奚比於爾明哲守沖臨終受寄讓過許由負扆莅事<lb/>
民言不流刑中於鄭教美于魯蜀民知恥河渭安堵匪<lb/>
皋則伊寧彼管晏豈徒聖宣慷慨屢歎昔爾之隱卜惟<lb/>
此宅仁智所處能無規廓日居月諸時隕其夕誰能不<lb/>
殁貴有遺格惟子之勲移風來世詠歌餘典懦夫將厲<lb/>
遐哉邈矣厥規卓矣凡若吾子難可究已疇昔之乖萬<lb/>
里殊塗今我來思覿爾故墟漢高歸魂於豐沛太公五<lb/>
世而反周想魍魎以髣髴冀影響之有餘䰟而有靈豈<lb/>
<pb n="KR4h0063_WYG_059-7b"/>
其識諸<lb/>
　呉<lb/>
　　　華覈草文<hi>孫皓以覈年老勅令草表覈不敢又勅作草文停立待之覈為文曰</hi>
咨覈小臣草芥凡庸遭眷值聖受恩特隆越從朽壌蟬<lb/>
蛻朝中熈光紫闥青璅是憑毖挹清露沐浴凱風效無<lb/>
絲釐負闕山崇滋潤含垢恩貸累重穢質被榮局命得<lb/>
融欲報罔極委之皇穹聖恩雨注哀棄其尤猥命草對<lb/>
潤被下愚不敢違勑懼速罪誅冒承詔命䰟逝形留<lb/>
<pb n="KR4h0063_WYG_059-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0063_WYG_059-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三國志文類巻五十九<lb/>
</p>
<p>
</p>
  </div>
</body>
</text>
</TEI>
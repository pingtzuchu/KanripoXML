<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻三十六</head> <lb/>
    <p>
<pb n="KR4h0063_WYG_036-1a"/>
欽定四庫全書<lb/>
　三國志文類巻三十六<lb/>
　　對問<lb/>
　蜀<lb/>
　　　諸葛亮對先主問計<hi>先主見亮屛人曰漢室傾頹奸臣竊命主上䝉塵孤</hi>
　　　　<hi>不度德量力欲信大義於天下而智術淺短遂用猖獗至於今日然志猶未已君謂訃將</hi>
　　　　<hi>安出亮答曰</hi>
自董卓已来豪傑並起跨州連郡者不可勝數曹操比<lb/>
<pb n="KR4h0063_WYG_036-1b"/>
於袁紹則名微而衆寡然操遂能克紹以弱為强者非<lb/>
惟天時抑亦人謀也今操已擁百萬之衆挾天子以令諸<lb/>
侯此誠不可與争鋒孫權據有江東已厯三世國險而<lb/>
民附賢能為之用此可與為援而不可圖也荆州北據<lb/>
漢沔利盡南海東連吳會西通巴蜀此用武之國而其<lb/>
王不能守此殆天所以資將軍將軍豈有意乎益州險<lb/>
塞沃野千里天府之土高祖因之以成帝業劉璋闇弱<lb/>
張魯在北民殷國富而不知存恤智能之士思得明君<lb/>
<pb n="KR4h0063_WYG_036-2a"/>
將軍旣帝室之冑信義著於四海摠覽英雄思賢如渴<lb/>
若跨有荆益保其巖阻西和諸戎南撫夷越外結好孫<lb/>
權内修政理天下有變則命一上將將荆州之軍以向<lb/>
宛洛將軍身率益州之衆以出秦川百姓孰敢不簞食<lb/>
壺漿以迎將軍者乎誠如是則霸業可成漢室可興矣先<lb/>
主曰善於是與亮情好日密<lb/>
　　　龎統稱才對<hi>統性好人倫勤於長養每所稱述多過其才時人怪而問之統對曰</hi>
當今天下大亂雅道凌遲善人少而惡人多方欲興風<lb/>
<pb n="KR4h0063_WYG_036-2b"/>
俗長道業不美其譚即聲名不足慕企不足慕企而為<lb/>
善者少矣今拔十失五猶得其半而可以崇邁世教使<lb/>
有志者自勵不亦可乎<lb/>
　　　秦宓對或問自比巢許四皓<hi>或謂宓曰足下欲自比於巢許四皓</hi>
　　　　<hi>何故揚文藻見瓌穎乎宓對曰</hi>
僕文不能盡言言不能盡意何文藻之有揚乎昔孔子<lb/>
三見哀公言成七巻事葢有不可嘿嘿也接輿行且歌<lb/>
論家以光篇漁父詠滄浪賢者以燿章此二人者非有<lb/>
<pb n="KR4h0063_WYG_036-3a"/>
欲於時者也夫虎生而文炳鳳生而五色豈以五采自<lb/>
飾畫哉天性自然也葢河洛由文興六經由文起君子<lb/>
懿文德采藻其何傷以僕之愚猶恥革子成之誤况賢<lb/>
於已者乎<lb/>
　　　對夏侯纂<hi>先主既定益州廣漢太守夏侯纂請宓為師友祭酒領五官掾稱曰仲父</hi>
　　　　<hi>宓稱疾卧在茅舍纂將功曹古朴主簿王普厨膳即宓第宴談宓卧如故纂問朴曰至於</hi>
　　　　<hi>貴州飬生之具實絶餘州矣不知士人何如如餘州也朴對曰乃自先漢已来其爵位者不</hi>
　　　　<hi>餘州耳至於著作為世師式不負於餘州也論語嚴君平見黃老作指歸揚雄見易作太𤣥見</hi>
<pb n="KR4h0063_WYG_036-3b"/>
　　　　<hi>作法言司馬相如為武帝制封禪之文於今天下所共聞也纂曰仲父何如宓以簿擊頰</hi>
　　　　<hi>曰願明府勿以仲父之言假於小草民請為明府陳其本紀</hi>
蜀有汶阜之山江出其腹帝以㑹昌神以建福故能沃<lb/>
野千里淮濟四瀆江為其首此其一也禹生石紐今之<lb/>
汶山郡是也昔堯遭洪水鯀所不治禹疏江決河東注<lb/>
於海為民除害生民以来功莫先者此其二也天帝布<lb/>
治房心決政參伐參伐則益州分野三皇乘祗車出谷<lb/>
口今之斜谷是也此便鄙州之阡陌明府以雅意論之<lb/>
<pb n="KR4h0063_WYG_036-4a"/>
何若於天下乎<lb/>
　　　又對張温<hi>吳遣張温聘蜀宓有此對</hi>
温問曰君學乎宓曰五尺童子皆學何必小人温復問<lb/>
曰天有頭乎宓曰有之温曰在何方也宓曰在西方詩<lb/>
曰乃眷西顧以此推之頭在西方温曰天有耳乎宓曰<lb/>
天處高而聽卑詩云鶴鳴九臯聲聞於天若其無耳何<lb/>
以聽之温曰天有足乎宓曰有詩云天歩艱難之子不<lb/>
猶若其無足何以步之温曰天有姓乎宓曰有温曰何<lb/>
<pb n="KR4h0063_WYG_036-4b"/>
姓宓曰姓劉温曰何以知之答曰天子姓劉故以此知<lb/>
之温曰日生於東乎宓曰雖生於東而没於西答問如<lb/>
響應聲而出於是温大敬服宓之文辯皆此類也<lb/>
　　　李恢代鄧方對<hi>時庲降都督鄧方卒先主問恢誰可代者恢對曰</hi>
人之才能各有長短故孔子曰其使人也器之且夫明主<lb/>
在上則臣下盡情是以先零之役趙充國曰莫若老臣<lb/>
臣竊不自量惟陛下察之先主笑曰孤之本意亦已在<lb/>
卿矣遂以恢為庲降都督使持節領交州刺史住平夷<lb/>
<pb n="KR4h0063_WYG_036-5a"/>
縣<lb/>
　吳<lb/>
　　　趙咨對魏帝吳王狀<hi>遣都尉趙咨使魏魏帝問曰吳王何等主也咨對曰</hi>
帝問曰吳王何等主也咨對曰聰明仁智雄略之主也<lb/>
帝問其狀咨曰納魯肅於凡品是其聰也拔吕䝉於行<lb/>
陣是其明也獲于禁而不害是其仁也取荆州而兵不<lb/>
血刃是其智也據三州虎視於天下是其雄也屈身於<lb/>
陛下是其略也<lb/>
<pb n="KR4h0063_WYG_036-5b"/>
　　　又答嘲<lb/>
魏文帝嘲咨曰吳主頗知學乎咨曰吳王浮江萬艘帯<lb/>
甲百萬任賢使能志存經略雖有餘閒博覽書傳厯史<lb/>
籍採竒異不效書生尋章摘句而已帝曰吳可征不咨<lb/>
對曰大國有征伐之兵小國有備禦之固又曰吳難魏<lb/>
否咨曰帶甲百萬江漢為池何難之有帝問曰吳如大<lb/>
夫者㡬人咨曰聰明特達者八九十人如臣之比車載<lb/>
斗量不可勝數咨頻載使北人敬異權聞而嘉之拜騎<lb/>
<pb n="KR4h0063_WYG_036-6a"/>
都尉咨言曰觀北方終不能守盟今日之計朝廷承漢<lb/>
四百之際應東南之運宜改年號正服色以應天順民<lb/>
權納之<lb/>
　　　魯肅對吳主佐桓文之功<hi>字子敬權因議曰今漢室傾危四方雲擾</hi>
　　　　<hi>孤承父兄餘業思有桓文之功君旣惠顧何以佐之肅對曰</hi>
昔高帝區區欲尊事義帝而不獲者以項羽為害也今<lb/>
之曹操猶昔項羽將軍何由得為桓文乎肅竊料之漢<lb/>
室不可復興曹操不可卒除為將軍計惟有鼎足江東<lb/>
<pb n="KR4h0063_WYG_036-6b"/>
以觀天下之釁規模如此亦自無嫌何者北方誠多務<lb/>
也因其多務勦除黄祖進伐劉表竟長江所極據而有<lb/>
之然後建號帝王以圖天下此高帝之業也權曰今盡<lb/>
力一方冀以輔漢耳此言非所及也<lb/>
　　　朱育對濮陽興<hi>㑹稽典録曰孫亮時有山隂朱育仕郡門下書佐太守濮陽興正旦</hi>
　　　　<hi>宴見掾史言次問太守昔聞朱潁川問士於鄭召公韓吳郡問士於劉聖博王景興問士於虞</hi>
　　　　<hi>仲翔嘗見鄭劉二答而未覩仲翔對也欽聞國賢思覩盛美有日矣書佐寜識之乎育對曰</hi>
往過習之昔初平末年王府君以淵妙之才超遷臨郡<lb/>
<pb n="KR4h0063_WYG_036-7a"/>
思賢嘉善樂采名俊問功曹虞翻曰聞玉出崑山珠生<lb/>
南海逺方異域各生珍寶且曾聞士人歎美貴邦舊多<lb/>
英俊徒以逺於京畿含香未越耳功曹雅好博古寧識<lb/>
其人邪翻對曰夫會稽上應牽牛之宿下當少陽之位<lb/>
東漸巨海西通五湖南暢無垠北渚浙江南山攸居實<lb/>
為州鎮昔禹會群臣因以命之山有金木鳥獸之殷水<lb/>
有鹽魚珠蚌之饒海嶽精液善生俊異是以忠臣繼踵<lb/>
孝子連閭下及賢女靡不育焉王府君笑曰地勢然矣<lb/>
<pb n="KR4h0063_WYG_036-7b"/>
士女之名可悉聞乎翻對曰不敢及遠略言其近者耳<lb/>
往者孝子句章董黯盡心色養喪致其哀單身林野鳥<lb/>
獸歸懷怨親之辱白日報讎海内聞名昭然光著太中<lb/>
大夫山隂陳囂漁則化盜居則讓鄰感侵退藩遂成義<lb/>
里攝養車嫗行足厲俗自揚子雲等上書薦之燦然傳<lb/>
世太尉山隂鄭公清亮質直不畏彊禦魯相山隂鍾離<lb/>
意稟殊特之姿孝家忠朝宰縣相國所在遺惠故取養<lb/>
有君子之謩魯國有丹書之信及陳宫費齊皆上契天<lb/>
<pb n="KR4h0063_WYG_036-8a"/>
心功德治狀記在漢籍有道山隂趙曄徴士上虞王充<lb/>
各洪才淵懿學究道源著書垂藻絡繹百篇釋經傳之<lb/>
宿疑解當世之槃結或上窮隂陽之奥秘下據人情之<lb/>
歸極交阯刺史上虞綦毋俊拔濟一郡讓爵土之封決<lb/>
曹掾上虞孟英三世死義主簿句章梁宏功曹史餘姚<lb/>
曹駟勲主簿向章鄭雲皆敦終始之義引罪免居門下<lb/>
督盜賊餘姚伍隆<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>候主簿任光章安小吏黄他身<lb/>
當白刄濟君於難揚州從事句章王脩委身授命垂聲<lb/>
<pb n="KR4h0063_WYG_036-8b"/>
来世河内太守上虞魏少英遭世屯蹇忘家憂國列在<lb/>
八俊為世英彦尚書烏傷楊喬桓帝妻以公主辭疾不<lb/>
納近故太尉上虞朱公天姿聰亮欽明神武䇿無失謨<lb/>
征無遺慮是以天下義兵思以為首上虞女子曹娥父<lb/>
溺江流投水而死立石碑紀炳然著顯王府君曰是旣<lb/>
然矣潁川有巢許之逸軌吳有泰伯之三讓貴郡雖士<lb/>
人紛紜於此足矣翻對曰故先言其近者耳若乃引上<lb/>
世之事及抗節之士亦有其人昔越王翳讓位逃於巫<lb/>
<pb n="KR4h0063_WYG_036-9a"/>
山之穴越人薰而出之斯非泰伯之儔邪且泰伯外来<lb/>
之君非其地人也若以外来言之則大禹亦巡於此而<lb/>
葬之矣鄞大里黄公潔已暴秦之世高祖即阼不能一<lb/>
致惠帝恭讓出則濟難徴士餘姚嚴遵王莽數聘抗節<lb/>
不行光武中興然後俯就矯首不拜志凌雲日皆著於<lb/>
傳籍較然彰明豈如巢許流俗遺譚不見經傳者哉王<lb/>
府君笑曰善哉話言也賢矣非君不著太守未之前聞<lb/>
也濮陽府君曰御史所云旣聞其人亞斯已下書佐寧<lb/>
<pb n="KR4h0063_WYG_036-9b"/>
識之乎育曰瞻仰景行敢不識之近者太守上虞陳業<lb/>
潔身清行志懷霜雪貞亮之信同操柳下遭漢中微委<lb/>
官棄禄遁跡黟歙以求其志高邈妙蹤天下所聞故桓<lb/>
文遺之尺牘之書比竟三高其聰明大略忠直謇諤則<lb/>
侍御史餘姚虞翻偏將軍烏傷駱統其淵懿純德則太<lb/>
子少傅山隂闞澤學通行茂作帝師儒其雄姿武毅立<lb/>
功當世則後將軍賀齊勲成績著其探極秘術言合神<lb/>
明則太史令上虞吳範其文章之士立言燦盛則御史<lb/>
<pb n="KR4h0063_WYG_036-10a"/>
中丞句章任爽鄱陽太守章安虞翔各馳文檄曄若春<lb/>
榮處士鄧盧叙弟犯公憲自殺乞代吳寧斯敦山隂祁<lb/>
庚上虞樊正咸代父死罪其女則松楊柳朱永寧瞿素<lb/>
或一醮守節喪身不顧或遭宼刼賊死不虧行皆近世<lb/>
之事尚在耳目府君曰皆海内之英也吾聞秦始皇二<lb/>
十五年以吳越地為㑹稽郡治吳漢封諸侯王以何年<lb/>
復為郡而分治於此育對曰劉賈為荆王賈為英布所<lb/>
殺又以劉濞為吳王景帝四年濞反誅乃復為郡治於<lb/>
<pb n="KR4h0063_WYG_036-10b"/>
吳元鼎五年除東越因以其地為治并屬於此而立東<lb/>
部都尉後徙章安陽朔元年又徙治鄞或有宼害復徙<lb/>
句章到永建四年劉府君上書浙江之北以為吳郡會<lb/>
稽還治山隂自永建四年歲在己巳以至今年積百二<lb/>
十九歲府君稱善是歲吳之太平三年歲在丁丑<lb/>
　<lb/>
　<lb/>
　三國志文類巻三十六<lb/>
</p>
<p>
</p>
  </div>
</body>
</text>
</TEI>
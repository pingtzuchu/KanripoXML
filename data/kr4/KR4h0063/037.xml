<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻三十七</head> <lb/>
    <p>
<pb n="KR4h0063_WYG_037-1a"/>
欽定四庫全書<lb/>
　三國志文類巻三十七<lb/>
　　議<lb/>
　魏<lb/>
　　　太祖拒王芬等謀廢立議<hi>冀州刺史王芬南陽許攸沛國周旌等連</hi>
　　　　<hi>結豪傑謀廢靈帝立合肥侯以告太祖太祖拒之芬等遂敗魏書載太祖拒芬辭曰</hi>
夫廢立之事天下之至不祥也古人有權成敗計輕重<lb/>
而行之者伊尹霍光是也伊尹懷至忠之誠據宰臣之<lb/>
<pb n="KR4h0063_WYG_037-1b"/>
勢處官司之上故進退廢置計從事立及至霍光受托<lb/>
國之任籍宗臣之位内因太后秉政之重外有羣卿同<lb/>
欲之勢昌邑即位日淺未有貴寵朝乏讜臣議出密近<lb/>
故計行如轉圜事成如摧朽今諸君徒見曩者之易未<lb/>
覩當今之難諸君自度結衆連黨何若七國合肥之貴<lb/>
孰若吳楚而造作非常欲望必克不亦危乎<lb/>
　　　曹髦帝王優劣議<hi>帝宴羣臣於太極東堂與侍中荀顗尚書崔贊袁亮鍾毓</hi>
　　　　<hi>給事中中書令虞松等並講述禮典遂言帝王優劣之差帝慕夏少康因問荀顗等曰</hi>
<pb n="KR4h0063_WYG_037-2a"/>
有夏旣衰后相殆滅少康收集夏衆復禹之績高祖拔<lb/>
起隴畝驅帥豪雋芟夷秦項包舉㝢内斯二王可謂殊<lb/>
才異略命世大賢者也考其功德誰宜為先顗等對曰<lb/>
夫天下重器王者天授聖德應期然後能受命創業至<lb/>
於階縁前緒興復舊績造之與因難易不同少康功德<lb/>
雖美猶為中興之君與世祖同流可也至如高祖臣等<lb/>
以為優帝曰自古帝王功德言行互有高下未必創業<lb/>
者皆優紹繼者咸劣也湯武高祖雖俱受命賢聖之分<lb/>
<pb n="KR4h0063_WYG_037-2b"/>
所覽懸殊少康殷宗中興之美夏啓周成守文之盛論<lb/>
德校實方諸漢祖吾見其優未聞其劣顧所遇之時殊<lb/>
故所名之功異耳少康生於滅亡之後降為諸侯之𨽻<lb/>
﨑嶇逃難僅以身免能布其德而兆其謀卒滅過戈克<lb/>
復禹績祀夏配天不失舊物非至德宏仁豈濟斯勲漢<lb/>
祖因土崩之勢仗一時之權專任智力以成功業行事<lb/>
動靜多違聖檢為人子則數危其親為人君則囚繫賢<lb/>
相為人父則不能衛子身没之後社稷㡬傾若與少康<lb/>
<pb n="KR4h0063_WYG_037-3a"/>
易時而處或未能復大禹之績也推此言之宜高夏康<lb/>
而下漢祖矣諸卿且論詳之翌日丁已講業旣畢顗亮<lb/>
等議曰三代建國列土而治當其衰弊無土崩之勢可<lb/>
懷以德難屈以力逮至戰國彊弱相兼去道德而任智<lb/>
力故秦之弊可以力爭少康布德仁者之英也高祖任<lb/>
力智者之雋也仁智不同二帝殊矣詩書述殷中宗高<lb/>
宗皆列大雅少康功美過於二宗其為大雅明矣少康<lb/>
為優宜如詔㫖贊毓松等議曰少康雖積德累仁然上<lb/>
<pb n="KR4h0063_WYG_037-3b"/>
承大禹遺澤餘慶内有虞仍之援外有靡艾之助寒浞<lb/>
讒慝不德於民澆<graphic n="KR1830" url="https://raw.githubusercontent.com/kanripo/KR-Gaiji/master/images/KR1830.png" mimeType="image/png"/>無親外内棄之以此有國葢有所<lb/>
因至於漢祖起自布衣率烏合之事以成帝者之業論<lb/>
德則少康優課功則高祖多語資則少康易校時則高<lb/>
祖難帝曰諸卿論少康因資高祖創造誠有之矣然未<lb/>
知三代之世任德濟勲如彼之難秦項之際任力成功<lb/>
如此之易且太上立德其次立功漢祖功高未若少康<lb/>
盛德之茂也且夫仁者必有勇誅暴必用武少康武烈<lb/>
<pb n="KR4h0063_WYG_037-4a"/>
之威豈必降於漢祖哉但夏書淪亡舊文殘缺故勲美<lb/>
闕而罔載唯有伍員粗述大略其言復禹之績不失舊<lb/>
物祖述聖業舊章不愆自非大雅兼才孰能與於此向令<lb/>
墳典俱存行事詳備亦豈有異同之論哉於是羣臣咸<lb/>
悦服中書令松進曰少康之事去世久逺其文昧如是<lb/>
以自古及今議論之士莫有言者德美隠而不宣陛下<lb/>
旣垂心逺鑒考詳古昔又發德音賛明少康之美使顯<lb/>
於千載之上宜録以成篇永垂於後帝曰吾學不博所<lb/>
<pb n="KR4h0063_WYG_037-4b"/>
聞淺狹懼於所論未獲其宜縱有可采億則屢中又不<lb/>
足貴無乃致笑後賢彰吾闇昧乎於是侍郎鍾會退論<lb/>
次焉<lb/>
　　　荀彧糧盡議<hi>太祖保官渡袁紹圍之太祖軍糧方盡書與彧議欲還許以引紹彧</hi>
　　　　<hi>有此議</hi>
今軍食雖少未若楚漢在滎陽成皋間也是時劉項莫<lb/>
肯先退先退者勢屈也公以十分居一之衆畫地而守<lb/>
之扼其喉而不得進已半年矣情見勢竭必將有變此<lb/>
<pb n="KR4h0063_WYG_037-5a"/>
用竒之時不可失也太祖乃住遂以竒兵襲紹别屯斬<lb/>
其將淳于瓊等紹退走<lb/>
　　　又寢復九州議<hi>太祖拔鄴領冀州牧或説太祖宜復古置九州則冀州所制者廣</hi>
　　　　<hi>大則天下服矣太祖將從之彧有此議</hi>
若是則冀州當得河東馮翊扶風西河幽并之地所奪<lb/>
者衆前日公破袁尚禽審配海内震駭必人人自恐不<lb/>
得保其土地守其兵衆也今使分屬冀州將皆動心且<lb/>
人多說闗右諸將以閉關之計今聞此以為必以次見<lb/>
<pb n="KR4h0063_WYG_037-5b"/>
奪一旦生變雖有善守者轉相脅為非則袁尚得寛其<lb/>
死而袁譚懷貳劉表遂保江漢之間天下未易圖也願<lb/>
公急引兵先定河北然後修復舊京南臨荆州責貢之<lb/>
不入則天下咸知公意人人自安天下大定乃議古制<lb/>
此社稷長久之利也太祖遂寢九州議<lb/>
　　　賈詡追退軍議<lb/>
太祖征張繡一朝引軍退繡自追之詡謂繡曰不可追<lb/>
也追必敗繡不從奏進兵交戰大敗而還詡謂繡曰促<lb/>
<pb n="KR4h0063_WYG_037-6a"/>
更追之更戰必勝繡謝曰不用公言以至於此今已敗<lb/>
奈何復追詡曰兵勢有變亟往必利繡信之遂收散卒<lb/>
赴追大戰果以勝還問詡曰繡以精兵追退軍而公曰<lb/>
必敗退以敗卒擊勝兵而公曰必剋悉如公言何其反<lb/>
而皆騐也詡曰此易知耳將軍雖善用兵非曹公敵也<lb/>
軍雖新退曹公必自斷後追兵雖精將旣不敵彼士亦<lb/>
銳故知必敗曹公攻將軍無失䇿力未盡而退必國内<lb/>
有故已破將軍必輕軍速進縱留諸將斷後諸將雖勇<lb/>
<pb n="KR4h0063_WYG_037-6b"/>
亦非將軍敵故雖用敗兵而戰必勝也繡乃服<lb/>
　　　夏侯𤣥時事議<lb/>
太傅司馬宣王問以時事𤣥議以為夫官才用人國之<lb/>
柄也故銓衡專於臺閣上之分也孝行存乎閭巷優劣<lb/>
任之鄉人下之叙也夫欲清教審選在明其分叙不使<lb/>
相渉而已何者上過其分則恐所由之不本而干勢馳<lb/>
騖之路開下踰其叙則恐天爵之外通而機權之門多<lb/>
矣夫天爵下通是庶人議柄也機權多門是紛亂之原<lb/>
<pb n="KR4h0063_WYG_037-7a"/>
也自州郡中正品度官才之来有年載矣緬緬紛紛未<lb/>
聞整齊豈非分叙參錯各失其要之所由哉若令中正<lb/>
但考行倫輩倫輩當行均斯可官矣何者夫孝行著於<lb/>
家門豈不忠恪於在官乎仁恕稱於九族豈不達於為<lb/>
政乎義斷行於鄉黨豈不堪於任事乎三者之類取於<lb/>
中正雖不處其官名斯任官可知矣行有大小比有高<lb/>
下則所任之流亦煥然明别矣奚必使中正干銓衡之<lb/>
機於下而執機柄者有所委仗於上上下交侵以生紛<lb/>
<pb n="KR4h0063_WYG_037-7b"/>
錯哉且臺閣臨下考功校否衆職之屬各有官長旦夕相<lb/>
考莫究於此閭閻之議以意裁處而使匠宰失位衆人<lb/>
驅駭欲風俗清靜其可得乎天臺縣逺衆所絶意所得<lb/>
至者更在側近孰不脩飾以要所求所求有路則修已<lb/>
家門者已不如自達於鄉黨矣自達鄉黨者已不如自<lb/>
求之於州邦矣苟開之有路而患其飾真離本雖復嚴<lb/>
責中正督以刑罰猶無益也豈若使各帥其分官長則<lb/>
各以其屬能否獻之臺閣臺閣則據官長能否之第參<lb/>
<pb n="KR4h0063_WYG_037-8a"/>
以鄉閭德行之次擬其倫比勿使偏頗中正則唯考其<lb/>
行跡别其高下審定輩類勿使升降臺閣摠之如其所<lb/>
簡或有參錯則其責負自在有司官長所第中正輩擬<lb/>
比隨次率而用之如其不稱責負在外然則内外相參<lb/>
得失有所互相形檢孰能相飾斯則人心定而事理得<lb/>
庶可以靜風俗而審官才矣又以為古之建官所以濟<lb/>
育羣生統理民物也故為之君長以司牧之司牧之主<lb/>
欲一而專一則官任定而上下安專則職業修而事不<lb/>
<pb n="KR4h0063_WYG_037-8b"/>
煩夫事簡業修上下相安而不治者未之有也先王建<lb/>
萬國雖其詳未可得而究然分疆畫界各守土境則非<lb/>
重累羈絆之體也下考殷周五等之叙徒有小大貴賤<lb/>
之差亦無君官臣民而有二統互相牽制者也夫官統<lb/>
不一則職業不修職業不修則事何得而簡事之不簡<lb/>
則民何得而靜民之不靜則邪惡並興而姦偽滋長矣<lb/>
先王達其如此故專其職司而一其統業始自秦世不<lb/>
師聖道私以御職姦以待下懼宰官之不修立監牧以<lb/>
<pb n="KR4h0063_WYG_037-9a"/>
董之畏督監之容曲設司察以糾之宰牧相累監察相<lb/>
司人懷異心上下殊務漢承其緒莫能匡改魏室之隆<lb/>
日不暇及五等之典雖難卒復可粗立儀準以一治制<lb/>
今之長吏皆君吏民横重以郡守累以刺史若郡所攝<lb/>
唯在大較則與州同無為再重宜省郡守但任刺史刺<lb/>
史職存則監察不廢郡吏萬數還親農業以省煩費豐<lb/>
財殖榖一也大縣之才皆堪郡守是非之訟每生異意<lb/>
順從則安直已則爭夫和羮之美在於合異上下之益<lb/>
<pb n="KR4h0063_WYG_037-9b"/>
在能相濟順從乃安此琴瑟一聲也蕩而除之則官省<lb/>
事簡二也又幹郡之吏職監諸縣營護黨親鄉邑舊故<lb/>
如有不副而因公掣頓民之困弊咎生於此若皆并合<lb/>
則亂源自塞三也今承衰弊民人彫落賢才鮮少任事<lb/>
者寡郡縣良吏往往非一郡受縣成其劇在下而吏之<lb/>
上選郡當先足此為親民之吏專得底下吏者民命而<lb/>
常頑鄙今如并之吏多選清良者造職大化宣流民物<lb/>
獲寧四也制使萬户之縣名之郡守五千以上名之都<lb/>
<pb n="KR4h0063_WYG_037-10a"/>
尉千户以下令長如故自長以上考課遷用轉以能升<lb/>
所牧亦增此進才效功之叙也若經制一定則官才有<lb/>
次治功齊明五也若省郡守縣皆徑達事不擁隔官無<lb/>
留滯三代之風雖未可必簡一之化庶㡬可致便民省<lb/>
費在於此矣又以為文質之更用猶四時之迭興也王<lb/>
者體天理物必因弊而濟通之時彌質則文之以禮時<lb/>
泰侈則救之以質今承百王之末秦漢餘流世俗彌文<lb/>
宜大改之以易民望今科制自公列侯以下位從大將<lb/>
<pb n="KR4h0063_WYG_037-10b"/>
軍以上皆得服綾錦羅綺紈素金銀飾鏤之物自是以<lb/>
下雜綵之服通於賤人雖上下等級各示有差然朝臣<lb/>
之制已得侔至尊矣𤣥黄之采已得通於下矣欲使市<lb/>
不鬻華麗之色商不通難得之貨工不作雕刻之物不<lb/>
可得也是故宜大理其本準度古法文質之宜取其中<lb/>
則以為禮度車輿服章皆從質樸禁除末俗華麗之事<lb/>
使幹朝之家有位之室不復有錦綺之飾無兼采之服<lb/>
纎巧之物自上以下至於樸素之差示有等級而已勿<lb/>
<pb n="KR4h0063_WYG_037-11a"/>
使過一二之覺若夫功德之賜上恩所特加皆表之有<lb/>
司然後服用之夫上之化下猶風之靡草樸素之教興<lb/>
於本朝則彌侈之心自消於下矣<lb/>
　　　劉劭廢朝却㑹議<lb/>
建安中為計吏詣許太史上言正旦當日蝕劭時在尚<lb/>
書令荀彧所坐者數十人或云當廢朝或云宜却會劭<lb/>
曰梓慎禆竈古之良史猶占水火錯失天時禮記曰諸<lb/>
侯旅見天子及門不得終禮者四日蝕在一然則聖人<lb/>
<pb n="KR4h0063_WYG_037-11b"/>
垂制不為變豫廢朝禮者或災銷異伏或推術謬誤也<lb/>
彧善其言勑朝會如舊日亦不蝕<lb/>
　<lb/>
　<lb/>
　<lb/>
　<lb/>
　<lb/>
　三國志文類巻三十七<lb/>
</p>
<p>
</p>
  </div>
</body>
</text>
</TEI>
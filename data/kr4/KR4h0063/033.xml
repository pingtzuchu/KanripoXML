<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻三十三</head> <lb/>
    <p>
<pb n="KR4h0063_WYG_033-1a"/>
欽定四庫全書<lb/>
　三國志文類巻三十三<lb/>
　　對問<lb/>
　魏<lb/>
　　　高貴鄉公問諸儒經義<lb/>
帝幸太學問諸儒曰聖人幽贊神明仰觀俯察始作八<lb/>
卦後聖重之為六十四立爻以極數凡斯大義罔有不<lb/>
備而夏有連山殷有歸藏周曰周易易之書其故何也<lb/>
<pb n="KR4h0063_WYG_033-1b"/>
易博士淳于俊對曰庖犧因燧皇之圖而制八卦神農<lb/>
演之為六十四黄帝堯舜通其變三代隨時質文各由<lb/>
其事故易者變易也名曰連山似山出内氣連天地也<lb/>
歸藏者萬事莫不歸藏於其中也帝又曰若使包羲因<lb/>
燧皇而作易孔子何以不云燧人氏没包羲氏作乎俊<lb/>
不能答帝又問曰孔子作彖象鄭𤣥作注雖聖賢不同<lb/>
其所釋經義一也今彖象不與經文相連而注連之何<lb/>
也俊對曰鄭𤣥合彖象於經者欲使學者尋省易了也<lb/>
<pb n="KR4h0063_WYG_033-2a"/>
帝曰若鄭𤣥合之於學誠便則孔子曷為不合以了學<lb/>
者乎俊對曰孔子恐其與文王相亂是以不合此聖人<lb/>
以不合為謙帝曰若聖人以不合為謙則鄭𤣥何獨不<lb/>
謙耶俊對曰古義宏深聖問奥遠非臣所能詳盡帝又<lb/>
問曰繫辭云黄帝堯舜垂衣裳而天下治此包羲神農<lb/>
之世為無衣裳但聖人化天下何殊異爾耶俊對曰三<lb/>
皇之時人寡而禽獸衆故取其羽皮而天下用足及至<lb/>
黄帝人衆而禽獸寡是以作為衣裳以濟時變也帝又<lb/>
<pb n="KR4h0063_WYG_033-2b"/>
問乾為天而復為金為玉為老馬與細物並耶俊對曰<lb/>
聖人取象或遠或近近取諸物遠則天地講易畢復命<lb/>
講尚書帝問曰鄭𤣥云稽古同天言堯同於天也王肅<lb/>
云堯順考古道而行之二義不同何者為是博士庾峻<lb/>
對曰先儒所執各有乖異臣不足以定之然洪範稱三<lb/>
人占從二人之言賈馬及肅皆以為順考古道以洪範<lb/>
言之肅義為長帝曰仲尼言唯天為大唯堯則之堯之<lb/>
大美在乎則天順考古道非其至也今發篇開義以明<lb/>
<pb n="KR4h0063_WYG_033-3a"/>
聖德而舍其大更稱其細豈作者之意耶俊對曰臣奉<lb/>
遵師説未喻大義至於折中裁之聖思次及四岳舉鯀<lb/>
帝又問曰夫大人者與天地合其德與日月合其明思<lb/>
無不周明無不照今王肅云堯意不能明鯀是以試用<lb/>
如此聖人之明有所未盡耶峻對曰雖聖人之宏猶有<lb/>
所未盡故禹曰知人則哲唯帝難之然卒能改授聖賢<lb/>
緝熙庶績亦所以成聖也帝曰夫有始有卒其唯聖人<lb/>
若不能始何以為聖其言惟帝難之然卒能改授葢謂<lb/>
<pb n="KR4h0063_WYG_033-3b"/>
知人聖人所難非不盡之言也經曰知人則哲能官人<lb/>
若堯疑鯀試之九年官人失叙何得謂之聖哲峻對曰<lb/>
臣竊觀經傳聖人行事不能無失是以堯失之四凶周<lb/>
公失之二叔仲尼失之宰予帝曰堯之任鯀九載無成<lb/>
汨陳五行民用昏墊至於仲尼失之宰予言行之間輕<lb/>
重不同也至於周公管蔡之事亦尚書所載皆博士所<lb/>
當通也峻對曰此皆先賢所疑非臣寡見所能究論次<lb/>
及有鰥在下曰虞舜帝問曰當堯之時洪水為害四凶<lb/>
<pb n="KR4h0063_WYG_033-4a"/>
在朝宜速登賢聖濟斯民之時也舜年在旣立聖德光<lb/>
明而久不進用何也峻對曰堯咨嗟求賢欲遜巳位岳<lb/>
曰否德忝帝位堯復使岳揚舉仄陋然後薦舜薦舜之<lb/>
本實由於堯此葢聖人欲盡衆心也帝曰堯旣聞舜而<lb/>
不登用又時忠臣亦不進達乃使岳揚仄陋而後薦舉<lb/>
非急於用聖恤民之謂也峻對曰非臣愚見所能逮及<lb/>
於是復命講禮記帝問曰太上立德其次務施報為治<lb/>
何由而教化各異皆修何政而能致於立德施而不報<lb/>
<pb n="KR4h0063_WYG_033-4b"/>
乎博士馬照對曰太上立德謂三皇五帝之世以德化<lb/>
民其次報施謂三王之世以禮為治也帝曰二者致化<lb/>
薄厚不同將主有優劣耶時使之然乎照對曰誠由時<lb/>
有樸文故化有薄厚也<lb/>
　　　蒯良蒯越對劉表<lb/>
劉表之初為荆州也江南宗賊盛袁術屯魯陽盡有南<lb/>
陽之衆吳人蘇代領長沙太守貝羽為華容長各阻兵<lb/>
作亂表初到單馬入宜城而延中廬人蒯良蒯越襄陽<lb/>
<pb n="KR4h0063_WYG_033-5a"/>
人蔡瑁與謀表曰宗賊甚盛而衆不附袁術因之禍今<lb/>
至矣吾欲徴兵恐不集其策安出良曰衆不附者仁不<lb/>
足也附而不治者義不足也苟仁義之道行百姓歸之<lb/>
如水之趨下何患所至之不從而問興兵與䇿乎表顧<lb/>
問越越曰治平者先仁義治亂者先權謀兵不在多在<lb/>
得人也袁術勇而無斷蘇代貝羽皆武人不足慮宗賊<lb/>
帥多貪暴為下所患越有所素養者使示之以利必以<lb/>
衆來君誅其無道撫而用之一州之人有樂存之心聞<lb/>
<pb n="KR4h0063_WYG_033-5b"/>
君聖德必襁負而至矣兵集衆附南據江陵北守襄陽<lb/>
荆州八郡可傳檄而定術等雖至無能為也表曰子柔<lb/>
之言雍季之論也異度之計舅犯之謀也遂使越遣人<lb/>
誘宗賊至者五十五人皆斬之襲取其衆<lb/>
　　　荀彧討袁紹對<hi>袁紹與太祖書其辭悖慢太祖以示彧曰今將討不義而力不</hi>
　　　　<hi>敵何如彧有此對</hi>
古之成敗者誠有其才雖弱必强苟非其人雖强亦弱<lb/>
劉項之存亡足以觀矣今與公爭天下者唯袁紹爾紹<lb/>
<pb n="KR4h0063_WYG_033-6a"/>
貌外寛而内忌任人而疑其心公明達不拘唯才所宜<lb/>
此度勝也紹遲重少決失在後機公能斷大事應變無<lb/>
方此謀勝也紹御軍寛緩法令不立士卒雖衆其實難<lb/>
用公法令旣明賞罰必行士卒雖寡皆爭致死此武勝<lb/>
也紹慿世資從容飾智以收名譽故士之寡能好問者<lb/>
多歸之公以至仁待人推誠心不為虛美行巳謹儉而<lb/>
與有功者無所恡惜故天下忠正效實之士咸願為用此<lb/>
德勝也夫以四勝輔天子扶義征伐誰敢不從紹之强<lb/>
<pb n="KR4h0063_WYG_033-6b"/>
其何能為太祖悅<lb/>
　　　賈詡定太子對<hi>時文帝為五官將而臨菑侯植才名方盛各有黨與有奪宗之</hi>
　　　　<hi>議文帝使人問詡自固之術詡對曰</hi>
願將軍恢崇德度躬素士之業朝夕孜孜不違子道如<lb/>
是而巳文帝從之深自砥礪太祖又嘗屏除左右詡嘿<lb/>
然不對太祖曰與卿言而不答何也詡曰適有所思故<lb/>
不即對耳太祖曰何思詡曰思袁本初劉景升父子也太<lb/>
祖大笑於是太子遂定<lb/>
<pb n="KR4h0063_WYG_033-7a"/>
　　　又伐吳蜀對<hi>帝問詡曰吾欲伐不從命以一天下呉蜀何先詡對</hi>
攻取者先兵權建本者尚德化陛下應期受禪撫臨率<lb/>
土若綏之以文德而俟其變則平之不難矣吳蜀雖蕞<lb/>
爾小國依岨山水劉備有雄才諸葛亮善治國孫權識<lb/>
虛實陸遜見兵勢據險守要汎舟江湖皆難卒謀也用<lb/>
兵之道先勝後戰量敵論將故舉無遺䇿臣竊料群臣<lb/>
無備權對雖以天威臨之未見萬全之勢也昔舜舞干<lb/>
戚而有苖服臣以為當今宜先文後武<lb/>
<pb n="KR4h0063_WYG_033-7b"/>
　　　鍾繇獄詰辭<hi>時毛玠出見黥面反者其妻子没為官奴婢玠言曰使天不雨葢此</hi>
　　　　<hi>也太祖遂大怒收玠付獄大理鍾繇詰玠</hi>
自古聖帝明王罪及妻子書云左不共左右不共右予<lb/>
則孥戮女司宼之職男子入於罪𨽻女子入於舂槀漢<lb/>
律罪人妻子没為奴婢黥面漢法所行黥墨之刑存於古<lb/>
典今真奴婢祖先有罪雖厯百世猶有黥面供官一以<lb/>
寛良民之命二以宥并罪之辜此何以負於神明之意<lb/>
而當致旱案典謀急恒寒若豫恒燠若寛則亢陽所以<lb/>
<pb n="KR4h0063_WYG_033-8a"/>
為旱玠之吐言以為寛耶以為急也急當隂霖何以反<lb/>
旱成湯聖世野無生草周宣令王旱魃為虐亢旱以來<lb/>
積三十年歸咎黥面為相值不衛人伐邢師興而雨罪<lb/>
惡無徴何以應天玠譏謗之言流於下民不悦之聲上<lb/>
聞聖聽玠之吐言勢不獨語時見黥面凡為㡬人黥面<lb/>
奴婢所識知邪何縁得見對之嘆言時以語誰見答云<lb/>
何以何日月於何處所事巳發露不得隠欺具以狀對<lb/>
　　　毛玠獄詰對<lb/>
<pb n="KR4h0063_WYG_033-8b"/>
臣聞蕭生縊死困於石顯賈子放外讒在絳灌白起賜<lb/>
劍於杜郵晁錯致誅於東市伍員絶命於吳都斯數子<lb/>
者或妬其前或害其後臣垂齠執簡累勤取官職在機<lb/>
近人事所竄屬臣以私無勢不絶語臣以寃無細不理<lb/>
人情滛利為法所禁法禁於利勢能害之青蠅横生為<lb/>
臣作謗謗臣之人勢不在他昔王叔陳生争正王廷宣<lb/>
子平理命舉其契是非有宜曲直有所春秋嘉焉是以<lb/>
書之臣不言此無有時人說臣此言必有徴要乞䝉宣<lb/>
<pb n="KR4h0063_WYG_033-9a"/>
子之辨而求王叔之對若臣以曲聞即刑之日方之安<lb/>
駟之贈賜劍之來比之重賞之惠謹以狀對<lb/>
　　　王肅對明帝帝欲不諦<hi>帝嘗問肅曰漢桓時白馬令李雲上書言帝者</hi>
　　　　<hi>諦也是帝欲不諦當何得不死肅對</hi>
但為言失逆順之節原其本意皆欲盡心念存補國且<lb/>
帝者之威過於雷霆殺一匹夫無異螻蟻寛而宥之可<lb/>
以示容受切言廣德宇於天下故臣以為殺之未必為<lb/>
是也<lb/>
<pb n="KR4h0063_WYG_033-9b"/>
　　　又對史遷隠切對<hi>帝問肅曰司馬遷以受刑之故内懷隠切著史紀非貶孝</hi>
　　　　<hi>武令人切齒肅對</hi>
司馬遷記事不虛美不隠惡劉向楊雄服其善叙事有<lb/>
良史之才謂之實録漢武帝聞其述史記取孝景及己<lb/>
本紀覽之於是大怒削而投之於今此兩紀有録無書<lb/>
後遭李陵事遂下遷蠶室此為隠切在孝武而不在於<lb/>
史遷也<lb/>
　三國志文類巻三十三<lb/>
</p>
<p>
</p>
  </div>
</body>
</text>
</TEI>
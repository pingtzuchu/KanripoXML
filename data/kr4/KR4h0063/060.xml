<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻六十</head> <lb/>
    <p>
<pb n="KR4h0063_WYG_060-1a"/>
欽定四庫全書<lb/>
　三國志文類巻六十<lb/>
　　傳<lb/>
　魏<lb/>
　　　張夫人傳<hi>鍾㑹字士季夫人㑹母也</hi>
夫人張氏字昌蒲太原兹氏人太傅定陵成侯之命婦<lb/>
也世長吏二千石夫人少䘮父母克成侯家脩身正行<lb/>
非禮不動為上下所稱述貴妾孫氏攝嫡專家心害其<lb/>
<pb n="KR4h0063_WYG_060-1b"/>
賢數讒毁無所不至孫氏辯博有智巧言足以飾非文<lb/>
過然竟不能傷也及妊娠愈更疾妬乃置藥食中夫人<lb/>
中食覺而吐之瞑眩者數日或曰何不向公言之答曰<lb/>
嫡庶相害破家危國古今以為鑒誡假如公信我衆誰<lb/>
能明其事彼以心度我謂我必言固將先我事由彼發<lb/>
顧不快邪遂稱疾不見孫氏果謂成侯曰妾欲其得男<lb/>
故飲以得男之藥反謂毒之成侯曰得男藥佳事闇於<lb/>
食中與人非人情也遂訊侍者俱服孫氏由是得罪出<lb/>
<pb n="KR4h0063_WYG_060-2a"/>
成侯問夫人何能不言夫人言其故成侯大驚益以此<lb/>
賢之黄初六年生㑹恩寵愈隆成侯既出孫氏更納正<lb/>
嫡賈氏<lb/>
　　　成侯命婦傳<hi>鍾㑹時遭所生母䘮為其母傳曰</hi>
夫人性矜嚴明於教訓㑹雖童稚勤見規誨年四歲授<lb/>
孝經七歲誦論語八歲誦詩十歲誦尚書十一誦易十<lb/>
二誦春秋左氏傳國語十三誦周禮禮記十四誦成侯<lb/>
易記十五使入太學問四方奇文異訓謂㑹曰學猥則<lb/>
<pb n="KR4h0063_WYG_060-2b"/>
倦倦則意怠吾懼汝之意怠故以漸訓汝今可以獨學<lb/>
矣雅好書籍涉歴衆書特好易老子每讀易孔子說鳴<lb/>
鶴在陰勞謙君子籍用白茅不出戸庭之義每使㑹反<lb/>
覆讀之曰易三百餘爻仲尼特說此者以謙恭慎宻樞<lb/>
機之發行已至要榮身所由故也順斯術已徃足為君<lb/>
子矣正始八年㑹為尚書郎夫人執㑹乎而誨之曰汝<lb/>
弱冠見叙人情不能不自足則損在其中矣勉思其戒<lb/>
是時大將軍曹爽專朝政日縱酒沈醉㑹兄侍中毓宴<lb/>
<pb n="KR4h0063_WYG_060-3a"/>
還言其事夫人曰樂則樂矣然難久也居上不驕制節<lb/>
謹度然後乃無危溢之患今奢僭若此非長守富貴之<lb/>
道嘉平元年車駕朝高平陵㑹為中書郎從行相國宣<lb/>
文侯始舉兵衆人恐懼而夫人自若中書令劉表侍郎<lb/>
衛瓘夏侯和等家皆怪問夫人一子在危難之中何能<lb/>
無憂答曰大將軍奢僣無度吾常疑其不安大傅義不<lb/>
危國必為大將軍舉耳吾兒在帝側何憂聞且出兵無<lb/>
他重器其勢必不久戰果如其言一時稱明㑹歴機宻<lb/>
<pb n="KR4h0063_WYG_060-3b"/>
十餘年頗豫政謀夫人謂曰昔范氏少子為趙簡子<lb/>
設伐邾之計事從民恱可謂功矣然其母以為乗偽作<lb/>
詐末業鄙事必不能久其識本深逺非近人所言吾常<lb/>
樂其為人汝居心正吾知免矣但當脩所志以輔益時<lb/>
化不忝先人耳常言人誰能皆體自然但力行不倦抑<lb/>
亦其次雖接鄙賤必以言信取與之間分畫分明或問<lb/>
此無乃小乎答曰君子之行皆積小以致高大若以小<lb/>
善為無益而弗為此乃小人之事耳希通慕大者吾所<lb/>
<pb n="KR4h0063_WYG_060-4a"/>
不好㑹自幼少衣不過青紺親營家事自知恭儉然見<lb/>
得思義臨財必讓㑹前後賜錢帛數百萬計悉送供公<lb/>
家之用一無所取年五十有九甘露二年二月暴疾薨<lb/>
比𦵏天子有手詔命大將軍高都侯厚加賵贈䘮事無<lb/>
巨細一皆供給議者以為公侯有夫人有世婦有妻有<lb/>
妾所謂外命婦也依春秋成風定姒之義宜崇典禮不<lb/>
得總稱妾名於是稱成侯命婦殯𦵏之禮有取於古制<lb/>
禮也<lb/>
<pb n="KR4h0063_WYG_060-4b"/>
　　　王弼傳<lb/>
弼字輔嗣何劭為其傳曰弼幼而察惠年十餘好老氏<lb/>
通辯能言父業為尚書郎時裴徽為吏部郎弼未弱冠<lb/>
徃造焉徽一見而異之問弼曰夫無者誠萬物之所資<lb/>
也然聖人莫肯致言而老子申之無己者何弼曰聖人<lb/>
體無無又不可以訓故不説也老子是有者也故恒言<lb/>
無所不足尋亦為傅嘏所知于時何晏為吏部尚書甚<lb/>
奇弼歎之曰仲尼稱後生可畏若斯人者可與言天人<lb/>
<pb n="KR4h0063_WYG_060-5a"/>
之際乎正始中黄門侍郎累缺晏既用賈充裴秀朱整<lb/>
又議用弼時丁謐與晏争衡致高邑王黎於曹爽爽用<lb/>
黎於是以弼補臺郎初除覲爽請間爽為屏左右而弼<lb/>
與論道移時無所他及爽以此蚩之時爽專朝政黨與<lb/>
共相進用弼通雋不治名高尋黎無㡬時病亡爽用王<lb/>
忱代黎弼遂不得在門下晏為之歎恨弼在臺既淺事<lb/>
功亦雅非所長益不留意焉淮南人劉陶善論從横為<lb/>
當時所推每與弼語常屈弼弼天才卓出當其所得莫<lb/>
<pb n="KR4h0063_WYG_060-5b"/>
能奪也性和理樂游宴解音律善投壺其論道賦㑹文<lb/>
辭不如何晏自然有所拔得多晏也頗以所長笑人故<lb/>
時為士君子所疾弼與鍾㑹善㑹論議以校練為家然<lb/>
每服弼之高致何晏以為聖人無喜怒哀樂其論甚精<lb/>
鍾㑹等述之弼與不同以為聖人拔於人者神明也同<lb/>
於人者五情也神明茂故能體中和以通無五情同故<lb/>
不能無哀樂以應物然則聖人之情應物而無累於物<lb/>
者也今以其無累便謂不復應物失之多矣弼注易潁<lb/>
<pb n="KR4h0063_WYG_060-6a"/>
川人荀融難弼大衍義弼答其意白書以戲之曰夫明<lb/>
足以尋極幽微而不能去自然之性顔子之量孔父之<lb/>
所預在然遇之不能無樂䘮之不能無哀又常狹斯人<lb/>
以為未能以情從理者也而今乃知自然之不可革足<lb/>
下之量雖已定乎胷懷之内然而隔踰旬朔何其相思<lb/>
之多乎故知尼父之於顔子可以無大過矣弼注老子<lb/>
為之指略致有理統著道略論注易徃徃有高麗言太<lb/>
原王濟好談病老莊常云見弼易注所悟者多然弼為<lb/>
<pb n="KR4h0063_WYG_060-6b"/>
人淺而不識物情初與王黎荀融善黎奪其黄門郎於<lb/>
是恨黎與融亦不終正始十年曹爽廢以公事免其秋<lb/>
遇厲疾亡時年二十四無子絶嗣弼之卒也晉景王聞<lb/>
之嗟歎者累日其為高識所惜如此<lb/>
　<lb/>
　<lb/>
　<lb/>
　三國志文類巻六十<lb/>
</p>
<p>
</p>
  </div>
</body>
</text>
</TEI>
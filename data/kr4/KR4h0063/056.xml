<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻五十六</head> <lb/>
    <p>
<pb n="KR4h0063_WYG_056-1a"/>
欽定四庫全書<lb/>
　三國志文類巻五十六<lb/>
　　祭文<lb/>
　魏<lb/>
　　　文帝受禪祭天地嶽瀆文<lb/>
皇帝臣丕敢用𤣥牡昭告于皇皇后帝漢歴世二十有<lb/>
四踐年四百二十有六四海困窮三綱不立五緯錯行<lb/>
靈祥並見推術數者慮之古道咸以為天之歴數運終<lb/>
<pb n="KR4h0063_WYG_056-1b"/>
兹世凡諸嘉祥民神之意比昭有漢數終之極魏家受<lb/>
命之符漢主以神器宜授於臣憲章有虞致位于丕丕<lb/>
震畏天命雖休勿休羣公庶尹六事之人外及將士洎<lb/>
于蠻夷君長僉曰天命不可以辭拒神器不可以久曠<lb/>
羣臣不可以無主萬機不可以無統丕祗承皇象敢不<lb/>
欽承卜之守龜兆有大横筮之三易兆有革兆謹擇元<lb/>
日與羣寮登壇受帝璽綬告類于爾大神唯爾有神尚<lb/>
饗永吉兆民之望祚于有魏世享<lb/>
<pb n="KR4h0063_WYG_056-2a"/>
　　　明帝追冊漢帝告祠文帝廟文<hi>明帝即位詔有司追諡山陽公</hi>
　　　　<hi>為漢孝獻皇帝使太尉具以一太牢告祠文帝廟曰</hi>
叡聞夫禮也者反本脩古不忘厥初是以先代之君尊<lb/>
尊親親咸有尚焉今山陽公寢疾棄國有司建言䘮紀<lb/>
之禮視諸侯王叡惟山陽公昔知天命永終於已深觀<lb/>
歴數允在聖躬傳祚禪位尊我民主斯乃陶唐懿德之<lb/>
事也皇初受終命公于國行漢正朔郊天祀祖禮樂制<lb/>
度率乃漢舊斯亦舜禹明堂之義也上考遂初皇極攸<lb/>
<pb n="KR4h0063_WYG_056-2b"/>
建允熈克讓莫朗于兹蓋子以繼志嗣訓為孝臣以配<lb/>
命欽述為忠故詩稱匪棘其猶聿追來孝書曰前人受<lb/>
命兹不忘大功叡敢不奉承徽典以昭皇考之神靈今<lb/>
追諡山陽公曰孝獻皇帝冊贈璽紱命司徒司空持節<lb/>
弔祭護䘮光禄大鴻臚為副將作大匠復土將軍營成<lb/>
陵墓及置百官羣吏車旗服章䘮塟禮儀一如漢氏故<lb/>
事䘮塟所供羣官之費皆仰大司農立其後嗣為山陽<lb/>
公以通三統永為魏賓於是贈冊曰嗚呼昔皇天降戾<lb/>
<pb n="KR4h0063_WYG_056-3a"/>
于漢俾逆臣董卓播厥凶虐焚滅京都却遷大駕于時<lb/>
六合雲擾姦雄熛起帝自西京徂唯求定臻兹洛邑疇<lb/>
咨聖賢聿改乘轅又遷許昌武皇帝是依歲在𤣥枵皇師<lb/>
肇征迄于鶉尾十有八載羣冦殱殄九域咸乂惟帝念<lb/>
功祚兹魏國大啟土宇爰及文皇帝齊聖廣淵仁聲旁<lb/>
流柔逺能邇殊俗尚義乾精承祚坤靈吐曜稽極玉衡<lb/>
允膺歴數度于軌儀克厭帝心乃仰欽七政俯察五典<lb/>
弗采四嶽之謀不俟師錫之舉幽贊神明承天禪位祚<lb/>
<pb n="KR4h0063_WYG_056-3b"/>
建朕躬統承洪業蓋聞昔帝堯元愷既舉凶族未流登<lb/>
舜百揆然後百揆時序内平外成授位明堂退終天禄<lb/>
故能冠德百王表功嵩嶽自徃迄今彌歴七代歲暨三<lb/>
千而大運來復庸命底績纂我民主作建皇極念重光<lb/>
紹咸池繼韶夏超羣后之遐蹤邈商周之慙德可謂高<lb/>
朗令終昭明洪烈之懿盛者矣非夫漢魏與天地合德<lb/>
與四時合信動和民神格于上下其孰能至於此乎朕<lb/>
惟孝獻享年不永欽若顧命考之典謨恭述皇考先靈<lb/>
<pb n="KR4h0063_WYG_056-4a"/>
遺意闡崇𢎞諡奉成聖美以章希世同符之隆以傳億<lb/>
載不朽之榮䰟而有靈嘉兹宏休嗚呼哀哉<lb/>
　　　張昭等作陶謙哀辭<hi>謙死時年六十三張昭等為之作哀辭曰</hi>
猗歟使君君侯將軍膺秉懿德允武允文體足剛直守<lb/>
以温仁令舒及盧遺愛于民牧幽暨徐甘棠是均憬憬<lb/>
夷貊賴侯以清蠢蠢妖冦匪侯不寧惟帝念績爵命以<lb/>
章既牧且侯啟土溧陽遂升上將受號安東將平世難<lb/>
社稷是崇降年不永奄忽殂薨䘮覆失恃民知困窮曾<lb/>
<pb n="KR4h0063_WYG_056-4b"/>
不旬日五郡潰崩哀我人斯將誰仰憑追思靡及仰呌<lb/>
皇穹嗚呼哀哉<lb/>
　<lb/>
　<lb/>
　<lb/>
　<lb/>
　<lb/>
　三國志文類巻五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻十四</head> <lb/>
    <p>
<pb n="KR4h0063_WYG_014-1a"/>
欽定四庫全書<lb/>
　三國志文類巻十四<lb/>
　　書疏<lb/>
　魏<lb/>
　　　管寜辭爵書<hi>字幼安時以寜為太中大夫寜上書以疾辭不受</hi>
臣聞傅説發夢以感殷宗吕尚啓兆以動周文以通神<lb/>
之才悟於聖主用能匡佐帝業克成大勲臣之器朽實<lb/>
非其人雖貪清時釋體蟬蜕内省頑病日薄西山唯陛<lb/>
<pb n="KR4h0063_WYG_014-1b"/>
下聽野人山藪之願使一老者得盡㣲命<lb/>
　　　管寜荅禮遣疏<lb/>
臣海濵孤㣲罷農无伍禄運幸厚横䝉陛下纂承洪緒<lb/>
徳侔三皇化溢有唐乆荷渥澤積祀一紀不能仰荅陛<lb/>
下恩養之福沈委篤痾寢疾彌留逋違臣𨽻顛倒之節<lb/>
夙宵戰怖無地自厝臣元年十一月被公車司馬令所<lb/>
下州郡八月甲申詔書徵臣更賜安車衣被茵蓐以禮<lb/>
發遣光寵並臻優命屢至怔營悚息悼心失圖思自陳<lb/>
<pb n="KR4h0063_WYG_014-2a"/>
聞申展愚情而明詔抑割不令稍修章表是以欝滯迄<lb/>
于今日誠謂乾覆恩有紀極不意靈潤彌以隆赫奉今<lb/>
年二月被州郡所下三年十二月辛酉詔書重賜安車<lb/>
衣服别駕從事與郡功曹以禮發遣又特被璽書以臣<lb/>
為光禄勲躬秉勞謙引喻周秦損上益下受詔之日精<lb/>
魄飛散靡所投死臣重自省揆徳非園綺而䝉安車之<lb/>
榮功無竇融而䝉璽封之寵楶梲駑下荷棟梁之任垂<lb/>
沒之命獲九棘之位懼有朱愽鼔妖之眚又年疾日侵<lb/>
<pb n="KR4h0063_WYG_014-2b"/>
有加無損不任扶輿進路以塞元責望慕閶闔徘徊闕<lb/>
庭謹拜章陳情乞䝉哀省抑恩聽放無令骸骨填於衢<lb/>
路<lb/>
　　　崔琰諫獵書<hi>字季珪傅文帝於鄴世子仍出獵變易服乘志在驅逐琰上書諌</hi>
盖聞盤于游田書之所戒魯隠觀漁春秋譏之此周孔之<lb/>
格言二經之明義殷鑒夏后詩稱不逺子卯不樂禮以<lb/>
為忌此又近者之得失不可不深察也袁族富強公子<lb/>
寛放盤游滋侈義聲不聞哲人君子俄有色斯之志熊<lb/>
<pb n="KR4h0063_WYG_014-3a"/>
羆壯士墮於吞噬之用故所以擁徒百萬跨有河朔無<lb/>
所容足也今邦國殄瘁惠康未洽士女企踵所思者徳<lb/>
况公親御戎馬上下勞慘世子宜遵大路慎以行正思<lb/>
經國之高略内鑒近戒外揚逺節深惟儲副以身為寳<lb/>
而猥襲虞旅之賤服忽馳騖而陵險志雉兔之小娛忘<lb/>
社稷之為重斯誠有識所以惻心也唯世子燔翳捐褶<lb/>
以塞衆望不令老臣獲罪於天<lb/>
　　　世子報曰<lb/>
<pb n="KR4h0063_WYG_014-3b"/>
昨奉嘉命惠示雅疏欲使燔翳捐褶翳巳壊矣褶亦去<lb/>
焉後有此比蒙福誨諸<lb/>
　　　鮑勛諫獵疏<hi>字叔業文帝將出游獵勛停車上疏</hi>
臣聞五帝三王靡不明本立教以孝治天下陛下仁聖<lb/>
惻隠有同古烈臣冀當繼蹤前代令萬世可則也如何<lb/>
在諒闇之中修馳騁之事乎臣冒死以聞唯陛下察焉<lb/>
帝手毁其表而竟行獵中道頓息問侍臣曰獵之為樂<lb/>
何如八音也侍中劉曄對曰獵勝於樂勛抗辭曰夫樂<lb/>
<pb n="KR4h0063_WYG_014-4a"/>
上通神明下和人理隆治致化萬邦咸乂故移風易俗<lb/>
莫善於樂况獵暴華盖於原野傷生育之至理櫛風沐<lb/>
雨不以時隙哉昔魯隠觀漁於棠春秋譏之雖陛下以<lb/>
為務愚臣所不願也因奏劉曄佞諛不忠阿順陛下過<lb/>
戲之言昔梁丘據取媚於遄臺曄之謂也請有司議罪<lb/>
以清皇朝帝怒作色罷還即出勛為右中郎將<lb/>
　　　鍾繇復肉刑疏<lb/>
大魏受命繼蹤虞夏孝文革法不合古道先帝聖徳固<lb/>
<pb n="KR4h0063_WYG_014-4b"/>
天所縱墳典之業一以貫之是以繼世仍發明詔思復<lb/>
古刑為一代法連有軍事遂未施行陛下逺追二祖遺<lb/>
意借斬趾可以禁惡惜入死之無辜使明習律令與羣<lb/>
臣共議出本當右趾而入大辟者復行此刑書云皇帝<lb/>
清問下民鰥寡有辭于苗此言堯當除蚩尤有苗之刑<lb/>
先審問於下民之有辭者也若今蔽獄之時訊問三槐<lb/>
九棘羣吏萬民使如孝景之令其棄市欲斬右趾者許<lb/>
之其黥劓左趾宫刑者自如孝文易髠笞能有姦者率<lb/>
<pb n="KR4h0063_WYG_014-5a"/>
年二十至四五十雖斬其足猶任生育今天下人少於<lb/>
孝文之世下計所全嵗三千人張倉除肉刑所殺嵗以<lb/>
萬計臣欲復肉刑嵗生三千人子貢問能濟民可謂仁<lb/>
乎孔子曰何事於仁必也聖乎堯舜其猶病諸又曰仁<lb/>
逺乎哉我欲仁斯仁至矣若誠行之斯民永濟<lb/>
　　　華歆征蜀疏<hi>太和中遣曹真從子午道伐蜀車駕東幸許昌歆上此疏</hi>
兵亂以來過踰二紀大魏承天受命陛下以聖徳當成康<lb/>
之隆宜𢎞一代之治紹三王之迹雖有二賊負險延命<lb/>
<pb n="KR4h0063_WYG_014-5b"/>
苟聖化日躋逺人懐徳將襁負而至夫兵不得已而用<lb/>
之故戢而時動臣誠願陛下先留心於治道以征伐為<lb/>
後事且千里運糧非用兵之利越險深入無獨克之功<lb/>
如聞今年徵役頗失農桑之業為國者以民為基民以<lb/>
衣食為本使中國無飢寒之患百姓無離土之心則天<lb/>
下幸甚二賊之釁可坐而待也臣備位宰相老病日篤<lb/>
犬馬之命將盡恐不復奉望鑾盖不敢不竭臣子之懐<lb/>
惟陛下裁察帝報曰君深慮國計朕甚嘉之賊慿恃山<lb/>
<pb n="KR4h0063_WYG_014-6a"/>
川二祖勞於前世猶不克平朕豈敢自多謂必滅之哉<lb/>
諸將以為不一探取無由自弊是以觀兵以闚其釁若<lb/>
天時未至周武還師乃前事之鑒朕敬不忘所戒時秋<lb/>
大雨詔真引軍還<lb/>
　　　王朗諫獵疏<hi>時帝頻出游獵或昏夜還宫朗上疏諫</hi>
夫帝王之居外則飾周衛内則重禁門將行則設兵而<lb/>
後出幄稱警而後踐墀張弧而後登輿清道而後奉引<lb/>
遮列而後轉轂靜室而後息駕皆所以顯至尊務戒慎<lb/>
<pb n="KR4h0063_WYG_014-6b"/>
垂法教也近日車駕出臨捕虎日昃而行及昏而反違<lb/>
警蹕之常法非萬乘之至慎也帝報曰覽表雖魏絳稱<lb/>
虞箴以諷晉悼相如陳猛獸以戒漢武未足以喻方今<lb/>
二冦未殄將帥逺征故時入原野以習戎備至於夜還<lb/>
之戒已詔有司施行<lb/>
　　　又諫東征疏<hi>時大興屯田欲舉軍東征朗上此疏諫</hi>
昔南越守善嬰齊入侍遂為冡嗣還君其國康居驕黠<lb/>
情不副辭都護奏議以為宜遣侍子以黜無禮且吳濞<lb/>
<pb n="KR4h0063_WYG_014-7a"/>
之禍萌於子入隗囂之叛亦不顧子徃者聞權有遣子<lb/>
之言而未至今六軍戒嚴臣恐輿人未暢聖㫖當謂國<lb/>
家愠於登之逋留是以為之興師設師行而登乃至則<lb/>
為所動者至大所致者至細猶未足以為慶設其傲很<lb/>
殊無入志懼彼輿論之未暢者並懐伊邑臣愚以為宜<lb/>
敕别征諸將各明奉禁令以慎守所部外曜烈威内廣<lb/>
耕稼使泊然若山澹然若淵勢不可動計不可測是時<lb/>
帝以成軍遂行權子不至車駕臨江而還<lb/>
<pb n="KR4h0063_WYG_014-7b"/>
　　　又言修營宫室疏<hi>明帝即位朗見百姓或有不足是時方營宫室朗遂上疏諫曰</hi>
陛下即位已來恩詔屢布百姓萬民莫不欣欣臣頃奉<lb/>
使北行徃返道路聞衆徭役其可得蠲除省減者甚多<lb/>
願陛下重留日昃之聽以計制冦昔大禹將欲拯天下<lb/>
之大患故乃先卑其宫室儉其衣食用能盡有九州弼<lb/>
成五服句踐欲廣其禦兒之疆馘夫差於姑蘇故亦約<lb/>
其身以及家儉其家以施國用能囊括五湖席捲三江<lb/>
取威中國定霸華夏漢之文景亦欲恢𢎞祖業增崇洪<lb/>
<pb n="KR4h0063_WYG_014-8a"/>
緒故能割意於百金之臺昭儉於弋綈之服内減太官<lb/>
而不受貢獻外省徭賦而務農桑用能號稱昇平幾致<lb/>
刑錯孝武之所以能奮其軍勢拓其外境誠因祖考畜<lb/>
積素足故能遂成大功霍去病中才之將猶以匃奴未<lb/>
滅不治第宅明䘏逺者略近事外者簡内自漢之初及<lb/>
其中興皆於金革略寢之後然後鳯闕猥閌徳陽並起<lb/>
今當建始之前足用列朝㑹崇華之後足用序内官華<lb/>
林天淵足用展游宴若且先成閶闔之象魏使足用列<lb/>
<pb n="KR4h0063_WYG_014-8b"/>
逺人之朝貢者修城池使足用絶踰越成國險其餘一<lb/>
切且須豐年一以勤耕農為務習戎備為事則國無怨<lb/>
曠户口滋息民充兵彊而冦戎不賔緝熙不作未之有<lb/>
也<lb/>
　　　又言屢失皇子疏<hi>時屢失皇子而後宫就館者少朗上疏曰</hi>
昔周文十五而有武王遂享十子之祚以廣諸姬之𦙍<lb/>
武王既老而生成王成王是以鮮於兄弟此二王者各<lb/>
樹聖徳無以相過比其孫子之祚則不相如盖生育有<lb/>
<pb n="KR4h0063_WYG_014-9a"/>
早晚所産有衆寡也陛下既徳祚兼彼二聖春秋高於<lb/>
姬文育武之時矣而子發未舉於椒蘭之奥房藩王未<lb/>
繁於掖庭之衆室以成王為喻雖未為晚取譬伯邑則<lb/>
不為夙周禮六宫内官百二十人而諸經常説咸以十<lb/>
二為限至於秦漢之末或以千為數矣然雖彌猥而就<lb/>
時於吉館者或甚鮮明百斯男之本誠在於一意不但<lb/>
在於務廣也老臣慺慺願國家同祚於軒轅之五五而<lb/>
未及周文之二五用為伊邑且少小常苦被褥泰温泰<lb/>
<pb n="KR4h0063_WYG_014-9b"/>
温則不能便柔膚弱體是以難可防護而易用感慨若<lb/>
常令少小之緼袍不至於甚厚則必咸保金石之性而<lb/>
比夀於南山矣帝報曰夫忠至者辭篤愛重者言深君<lb/>
既勞思慮又手筆將順三復徳音欣然無量朕繼嗣未<lb/>
立以為君憂欽納至言思聞良規<lb/>
　<lb/>
　<lb/>
　三國志文類巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻三</head> <lb/>
    <p>
<pb n="KR4h0063_WYG_003-1a"/>
欽定四庫全書<lb/>
　三國志文類巻三<lb/>
　　詔書<lb/>
　魏<lb/>
　　明帝<lb/>
　　　寛獄詔<lb/>
有虞氏畫象而民弗犯周人刑錯而不用朕從百王之<lb/>
末追望上世之風邈乎何相去之逺法令滋章犯者彌<lb/>
<pb n="KR4h0063_WYG_003-1b"/>
多刑罰愈衆而姦不可止徃者按大辟之條多所蠲除<lb/>
思濟生民之命此朕之至意也而郡國蔽獄一嵗之中<lb/>
尚過數百豈朕訓導不醇俾民輕罪將苛法猶存為之<lb/>
陷穽乎有司其議獄緩死務從寛簡及乞恩者或辭未<lb/>
出而獄已報斷非所以究理盡情也其令廷尉及天下<lb/>
獄官諸有死罪具獄以定非謀反及手殺人亟語其親<lb/>
治有乞恩者使與奏當文書俱上朕將思所以全之其<lb/>
布告天下使明朕意<lb/>
<pb n="KR4h0063_WYG_003-2a"/>
　　　徴管寧詔<lb/>
太中大夫管寧耽懐道德服膺六藝清虚足以侔古亷<lb/>
白可以當世曩遭王道衰缺浮海遁居大魏受命則襁<lb/>
負而至斯葢應龍潛升之道聖賢用舍之義而黄初以<lb/>
來徴命屢下每輒辭疾拒違不至豈朝廷之政與生殊<lb/>
趣將安樂山林徃而不能反乎夫以姬公之聖而耉德<lb/>
不降則鳴鳥弗聞以秦穆之賢猶思詢乎黄髪况朕寡<lb/>
德曷能不願聞道于子大夫哉今以寧為光禄勲禮有<lb/>
<pb n="KR4h0063_WYG_003-2b"/>
大倫君臣之道不可廢也望必速至稱朕意焉<lb/>
　　　令青州刺史禮遣管寧詔<lb/>
詔青州刺史曰寧抱道懐貞潛翳海隅比下徴書違命<lb/>
不至盤桓利居髙尚其事雖有素履幽人之貞而失考<lb/>
父兹恭之義使朕虚心引領歴年其何謂邪徒欲懐安<lb/>
必肆其志不惟古人亦有翻然改節以隆斯民乎日逝<lb/>
月除時方已過澡身浴德將以曷為仲尼有言吾非斯<lb/>
人之徒與而誰與哉其命别駕從事郡丞掾奉詔以禮<lb/>
<pb n="KR4h0063_WYG_003-3a"/>
發遣<lb/>
　　　過賈逵祠詔<hi>青龍中帝東征乘輦入逵祠詔曰</hi>
昨過項見賈逵碑像念之愴然古人有言患名之不立<lb/>
不患年之不長逵存有忠勲没而見思可謂死而不朽<lb/>
者矣其布告天下以勸將來<lb/>
　　　賜彭城王據詔<lb/>
先王建國隨時而制漢祖增秦所置郡至光武以天下<lb/>
損耗并省郡縣以今比之益不及焉其改封諸王皆為<lb/>
<pb n="KR4h0063_WYG_003-3b"/>
縣<lb/>
　　　又賜璽書<lb/>
制詔彭城王有司奏王遣司馬董和齎珠玉來到京師<lb/>
中尚方多作禁物交通工官出入近署踰侈非度慢令<lb/>
違制繩王以法朕用憮然不寧於心王以懿親之重處<lb/>
藩輔之位典籍日陳於前勤誦不輟於側加雅素奉脩<lb/>
恭肅敬慎務在蹈道孜孜不衰豈忘率意正身考終厥<lb/>
行哉若然小疵或謬於細人忽不覺悟以斯為失耳書<lb/>
<pb n="KR4h0063_WYG_003-4a"/>
云惟聖罔念作狂惟狂克念作聖古人垂誥乃至于此<lb/>
故君子思心無斯須逺道焉常慮所以累德者而去之<lb/>
則德明矣開心所以為塞者而通之則心夷矣慎行所<lb/>
以為尤者而脩之則行全矣三者王之所能備也今詔<lb/>
有司宥王削縣二千户以彰八柄與奪之法昔羲文作<lb/>
易著休復之誥仲尼論行既過能改王其改行茂昭斯<lb/>
義率意無怠<lb/>
　　　賜恭王衮詔<hi>時黄龍見鄴西漳水衮上書贊頌詔賜黄金十斤詔曰</hi>
<pb n="KR4h0063_WYG_003-4b"/>
昔唐叔歸禾東平獻頌斯皆骨月贊美以彰懿親王研<lb/>
精墳典耽味道真文雅炳焕朕甚嘉之王其克慎明德<lb/>
以終令聞<lb/>
　　　又賜璽書<lb/>
制詔中山王有司奏王乃者來朝犯交通京師之禁朕<lb/>
惟親親之恩用寝吏議然法者所與天下共也不可得<lb/>
廢今削王縣二户七百五十夫克己復禮聖人稱仁朝<lb/>
過夕改君子與之王其識諸無貳咎悔也<lb/>
<pb n="KR4h0063_WYG_003-5a"/>
　　　賜趙王幹璽書<hi>青龍二年私通賓客為有司所奏賜幹璽書誡之</hi>
易稱開國承家小人勿用詩著大車維塵之誡自太祖<lb/>
受命創業深覩治亂之源鑒存亡之機初封諸侯訓以<lb/>
恭慎之至言輔以天下之端士常稱馬援之遺誡重諸<lb/>
侯賓客交通之禁乃使與犯妖惡同夫豈以此薄骨肉<lb/>
哉徒欲使子弟無過失之愆士民無傷害之悔耳髙祖<lb/>
踐阼祇慎萬幾申著諸侯不朝之令朕感詩人棠棣之<lb/>
作嘉采菽之義亦縁詔文曰若有詔得詣京都故命諸<lb/>
<pb n="KR4h0063_WYG_003-5b"/>
王以朝聘之禮而楚中山並犯交通之禁趙宗戴捷咸<lb/>
伏其辜近東平王復使屬官毆夀張吏有司舉奏朕裁<lb/>
削縣令有司以曹纂王喬等因九族時節集㑹王家或<lb/>
非其時皆違禁防朕惟王幼少有恭順之素加受先帝<lb/>
顧命欲崇恩禮延乎後嗣况近在王之身乎且自非聖<lb/>
人孰能無過已詔有司宥王之失古人有言戒慎乎其<lb/>
所不覩恐懼乎其所弗聞莫見乎隠莫顯乎微故君子<lb/>
慎其獨焉叔父兹率先聖之典以纂乃先帝之遺命戰<lb/>
<pb n="KR4h0063_WYG_003-6a"/>
戰兢兢靖恭厥位稱朕意焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0063_WYG_003-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三國志文類巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三國志文類巻十八</head> <lb/>
    <p>
<pb n="KR4h0063_WYG_018-1a"/>
欽定四庫全書<lb/>
　三國志文類巻十八<lb/>
　　書疏<lb/>
　魏<lb/>
　　　雍邱王曹植上大發國士稚弱書<hi>時大發士息及取諸國士植以</hi>
　　　　<hi>近諸國士息己見發其遺孤稚弱在者無㡬而復被取乃上書曰</hi>
臣聞古者聖君與日月齊其明四時等其信是以戮凶<lb/>
無重賞善無輕怒若驚霆喜若時雨恩不中絶教無二<lb/>
<pb n="KR4h0063_WYG_018-1b"/>
可以此臨朝則臣下知所死矣受任在萬里之外審主<lb/>
之所以受官必已之所以投命雖有構㑹之徒泊然不以<lb/>
為懼者盖君臣相信之明效也昔章子為齊將人有告<lb/>
之反者威王曰不然左右曰王何以明之王曰聞章子<lb/>
改葬死母彼尚不欺死父顧當叛生君乎此君之信臣<lb/>
也昔管仲親射桓公後幽囚從魯檻車載使少年挽而<lb/>
送齊管仲知桓公之必用已懼魯之悔謂少年曰吾為<lb/>
汝唱汝為和聲和聲宜走於是管仲唱之少年走而和<lb/>
<pb n="KR4h0063_WYG_018-2a"/>
之日行數百里宿昔而至至則相齊此臣之信君也臣<lb/>
初受封䇿書曰植受兹青社封于東土以屏翰王家為<lb/>
魏藩輔而所得兵百五十人皆年在耳順或不踰矩<lb/>
虎賁官騎及親事凡二百餘人正復不老皆使年壯備<lb/>
有不虞檢校乘城顧不足以自救况皆復耋耄罷曳乎<lb/>
而名為魏東藩使屏翰王室臣竊自羞矣就之諸國國<lb/>
有士子合不過五百人伏以為三軍損益不復賴此方<lb/>
外不定必當須辦者臣願將部曲倍道奔赴夫妻負襁<lb/>
<pb n="KR4h0063_WYG_018-2b"/>
子弟懐糧蹈鋒履刃以狥國難何但習業小兒哉愚誠<lb/>
以揮涕增河鼷䑕飲海於朝萬無損益於臣家計甚有<lb/>
廢損又臣士息前後三送兼人已竭惟尚有小人七八<lb/>
嵗已上十六七已還三十餘人今部曲皆年耆卧在牀<lb/>
席非糜不食眼不能視氣息裁屬者凡三十七人疲瘵<lb/>
風靡疣盲聾瞶者二十三人惟正須此小兒大者可備<lb/>
宿衛雖不足以禦冦粗可以警小盜小者未堪大使為<lb/>
可使耕鉏穢草驅䕶鳥雀休候人則一事廢一日獵則<lb/>
<pb n="KR4h0063_WYG_018-3a"/>
衆業敗不親自經營則功不攝常自躬親不委下吏而<lb/>
已陛下聖仁恩詔三至士子給國長不復發明詔之下<lb/>
有若皦日保金石之恩必明神之信畫然自固如天如<lb/>
地定習業者並復見送晻若晝晦悵然失圖伏以為陛<lb/>
下既爵臣百寮之右居藩國之任為置卿士屋名為宫<lb/>
冢名為陵不使其危居獨立無異於凡庶若栢成欣於<lb/>
野耕子仲樂於灌園蓬戸茅牖原憲之宅也陋巷簞瓢<lb/>
顔子之居也臣才不見効用常慨然執斯志焉若陛下<lb/>
<pb n="KR4h0063_WYG_018-3b"/>
聽臣悉還部曲罷官屬省監官使解璽釋紱追栢成子<lb/>
仲之業營顔淵原憲之事居子臧之廬宅延陵之室如<lb/>
此雖進無成功退有可守身死之日猶松喬也然伏度<lb/>
國朝終未肯聽臣之若是固當羈絆於世繩維繫於禄<lb/>
位懐屑屑之小憂執無已之百念安得蕩然肆志逍遙<lb/>
於宇宙之外哉此願未從陛下必欲崇親親篤骨肉潤<lb/>
白骨而榮枯木者惟遂仁徳以副前恩詔皆遂還之<lb/>
　　　衛顗言愛民惜費疏<hi>時百姓凋弊而役務方殷顗上疏</hi>
<pb n="KR4h0063_WYG_018-4a"/>
夫變情厲性彊所不能人臣言之既不易人主受之又<lb/>
艱難且人之所樂者富貴顯榮也所惡者貧賤死亡也<lb/>
然此四者君上之所制也君愛之則富貴顯榮君惡之<lb/>
則貧賤死亡順指者愛所由來逆意者惡所從至也故<lb/>
人臣皆爭順指而避逆意非破家為國殺身成君者誰<lb/>
能犯顔色觸忌諱建一言開一説哉陛下留意察之則<lb/>
臣下之情可見矣今議者多好悦耳其言政治則比陛<lb/>
下於堯舜其言征伐則比二虜於貍䑕臣以為不然昔<lb/>
<pb n="KR4h0063_WYG_018-4b"/>
漢文之時諸侯彊大賈誼累息以為至危况今四海之<lb/>
内分而為三羣士陳力各為其主其來降者未肯言舍<lb/>
邪就正咸稱迫於困急是與六國分治無以為異也當<lb/>
今千里無煙遺民困苦陛下不善留意將遂凋弊難可<lb/>
復振禮天子之器必有金玉之飾飲食之肴必有八珍之<lb/>
味至於㐫荒則撤膳降服然則奢儉之節必視世之豐<lb/>
約也武皇帝之時後宫食不過一肉衣不用錦繡茵蓐<lb/>
不縁飾器物無丹漆用能平定天下遺福子孫此皆陛<lb/>
<pb n="KR4h0063_WYG_018-5a"/>
下之所親覽也當今之務宜君臣上下並用籌䇿計校<lb/>
府庫量入為出深思勾踐滋民之術猶恐不及而尚方<lb/>
所造金銀之物漸更增廣工役不輟侈靡日崇帑藏日<lb/>
竭昔漢武信求神仙之道謂當時雲表之露以餐玉屑<lb/>
故立仙掌以承髙露陛下通明每所非笑漢武有求於<lb/>
露而由尚見非陛下無求於露而空設之不益於好而<lb/>
糜費功夫誠皆聖慮所宜裁制也<lb/>
　　　劉廙請太祖不親征蜀疏<hi>太祖在長安欲親征蜀廙上疏曰</hi>
<pb n="KR4h0063_WYG_018-5b"/>
聖人不以智輕俗王者不以人廢言故能成功於千載<lb/>
者必以近察逺智周於獨斷者不耻於下問亦欲博采<lb/>
必盡於衆也且韋絃非能言之物而聖賢引以自匡臣<lb/>
才智闇淺願自比於韋絃昔樂毅能用弱燕破大齊而<lb/>
不能以輕兵定即墨者夫自為計者雖弱必固欲自潰<lb/>
者雖彊必敗也自殿下起軍以來三十餘年敵無不破<lb/>
彊無不服今以海内之兵百勝之威而孫權負險於吳<lb/>
劉備不賔於蜀夫夷狄之臣不當冀州之卒權備之藉<lb/>
<pb n="KR4h0063_WYG_018-6a"/>
不比袁紹之業然本初以亡而二冦未捷非闇弱於今<lb/>
而智武於昔也斯自為計者與欲自潰者異勢耳故文<lb/>
王伐崇三駕不下歸而修徳然後服之秦為諸侯所征<lb/>
必服及兼天下東向稱帝匹夫大呼而社稷隳是力弊<lb/>
於外而不䘏民於内也臣恐邊冦非六國之敵而世不<lb/>
乏才土崩之勢此不可不察也天下有重得有重失勢<lb/>
可得而我勤之此重得也勢不可得而我勤之此重失<lb/>
也於今之計莫若料四方之險擇要害之處而守之選<lb/>
<pb n="KR4h0063_WYG_018-6b"/>
天下之甲卒隨方面而嵗更焉殿下可髙枕於廣厦潛<lb/>
思於治國廣農桑事從節約修之旬年則國富民安矣<lb/>
太祖遂進前而報廙曰非但君當知臣臣亦當知君今<lb/>
欲使吾坐行西伯之徳恐非其人也<lb/>
　　　又謝原罪疏<hi>魏諷反廙弟偉又為諷所引當相坐誅太祖令曰叔向不坐弟虎古</hi>
　　　　<hi>之制也特原不問徙署丞相倉曹屬廙上疏謝曰</hi>
臣罪應傾宗禍應覆族遭乾坤之靈值時來之運揚湯<lb/>
止沸使不焦爛起烟於寒灰之上生華於已枯之木物<lb/>
<pb n="KR4h0063_WYG_018-7a"/>
不荅施於天地子不謝生於父母可以死効難用筆陳<lb/>
　　　段灼理鄧艾疏<hi>并詔</hi>
艾心懐至忠而荷反逆之名平定巴蜀而受夷滅之誅<lb/>
臣竊悼之惜哉言艾之反也艾性剛急輕犯雅俗不能<lb/>
協同朋類故莫肯理之臣敢言艾不反之狀昔姜維有<lb/>
斷隴右之志艾修治備守積國彊兵值嵗㐫旱艾為區<lb/>
種身被烏衣手執耒耜以率將士上下相感莫不盡力<lb/>
艾持節守邊所統萬數而不難僕虜之勞士民之役非<lb/>
<pb n="KR4h0063_WYG_018-7b"/>
執節忠勤孰能若此故落門段谷之戰以少擊多摧破<lb/>
彊賊先帝知其可任委艾廟勝授以長䇿艾受命忘身<lb/>
束馬縣車自投死地勇氣凌雲士衆乘勢使劉禪君臣<lb/>
面縛义手屈膝艾功名以成當書之竹帛傳祚萬世七<lb/>
十老公反欲何求艾誠恃養育之恩心不自疑矯命承<lb/>
制權安社稷雖違常科有合古義原心定罪本在可論<lb/>
鍾㑹忌艾威名搆成其事忠而受誅信而見疑頭縣馬<lb/>
市諸子并斬見之者垂泣聞之者嘆息陛下龍興闡𢎞<lb/>
<pb n="KR4h0063_WYG_018-8a"/>
大度釋諸嫌忌受誅之家不拘叙用昔秦民憐白起之<lb/>
無罪吳人傷子胥之寃酷皆為立祠今天下民人為艾<lb/>
悼心痛恨亦猶是也臣以為艾身首分離捐棄草土宜<lb/>
収尸喪還其田宅以平蜀之功紹封其孫使闔棺定諡<lb/>
死無餘恨赦寃魂於黄泉収信義於後世葬一人而天<lb/>
下慕其行埋一魂而天下歸其義所為者寡而悦者衆<lb/>
矣　詔荅曰艾有功勲受罪不逃刑而子孫為民𨽻朕<lb/>
常愍之其以嫡孫朗為郎中<lb/>
<pb n="KR4h0063_WYG_018-8b"/>
　　　高柔上妖言疏<hi>民間數有誹謗妖言帝疾之有妖言輒殺而賞告者柔上疏曰</hi>
今妖言者必戮告之者輒賞既使過誤無反善之路又<lb/>
將開凶狡之羣相誣罔之漸誠非所以息奸省訟緝熙<lb/>
治道也昔周公作誥稱殷之祖宗咸不顧小人之怨在<lb/>
漢太宗亦除妖言誹謗之令臣愚以為宜除妖謗賞告<lb/>
之法以隆天父養物之仁<lb/>
　　　又請咨訪三公疏<hi>魏初三公無事又希與朝政柔上疏曰</hi>
天地以四時成功元首以輔弼興治成湯仗阿衡之佐<lb/>
<pb n="KR4h0063_WYG_018-9a"/>
文武憑旦望之力逮至漢初蕭曹之儔並以元勲代作<lb/>
心膂此皆明王聖主任臣於上賢相良輔股肱於下也<lb/>
今公輔之臣皆國之棟梁民所具瞻而置之三事不使<lb/>
知政遂各偃息養髙鮮有進納誠非朝廷崇用大臣之<lb/>
義大臣獻可替否之謂也古者刑政有疑輒議於槐棘<lb/>
之下自今之後朝有疑議及刑獄大事宜數以咨訪三<lb/>
公三公朝朔望之日又可特延入講論得失博盡事情庶<lb/>
有禆起天聽𢎞益大化帝嘉納焉<lb/>
<pb n="KR4h0063_WYG_018-9b"/>
　　　又請優待博士疏<lb/>
臣聞遵道重學聖人洪訓褒文崇儒帝者明義昔漢末<lb/>
陵遲禮樂崩壊雄戰虎爭以戰陣為務遂使儒林之羣<lb/>
幽隠而不顯太祖初興愍其如此在於撥亂之際並使<lb/>
郡縣立學校之官髙祖即位遂闡其業興復辟雍州立<lb/>
課試於是天下之士復聞庠序之教親俎豆之禮焉陛<lb/>
下臨政允迪叡哲敷𢎞大猷光濟先軌雖夏杞之承基<lb/>
周成之繼業誠無以加也然今博士皆經明行修一國<lb/>
<pb n="KR4h0063_WYG_018-10a"/>
清選而使遷除限不過長懼非所以崇顯儒術帥勵怠<lb/>
惰也孔子稱舉善而教不能則勸故楚禮申公學士鋭<lb/>
精漢隆卓茂搢紳競慕臣以為博士者道之淵藪六藝<lb/>
所宗宜隨學行優劣待以不次之位敦崇道教以勸學<lb/>
者於化為𢎞帝納之<lb/>
　　　又請罷修宫室放出嬪御疏<hi>後大興殿舍百姓勞役廣采衆女充</hi>
　　　　<hi>盈後宫皇子連夭繼嗣未育柔上疏曰</hi>
二虜狡猾潛自講肄謀動干戈未圖束手宜蓄養將士<lb/>
<pb n="KR4h0063_WYG_018-10b"/>
繕治兵甲以逸待之而頃興造殿舍上下勞擾若使吳<lb/>
蜀知人虚實通謀并勢復俱送死甚不易也昔漢文惜<lb/>
十家之費不營小臺之娛去病慮匈奴之害不遑治第<lb/>
之亊况今所損者非惟百金之費所憂者非徒北狄之<lb/>
患乎可粗成見所營立以充朝宴之儀乞罷作者使得<lb/>
就農二方平定復可徐興昔軒轅以二十五子傳祚彌<lb/>
逺周室以姬國四十歴年滋多陛下聰達窮理盡性而<lb/>
頃皇子連多夭逝熊羆之祥又未感應羣下之心莫不<lb/>
<pb n="KR4h0063_WYG_018-11a"/>
悒戚周禮天子后妃以下百二十人嬪嬙之儀既以盛<lb/>
矣竊聞後庭之數或復過之聖嗣不昌殆皆由此臣愚<lb/>
以為可妙簡淑媛以備内官之數其餘盡遣還家且以<lb/>
育精養神專静為寳如此則螽斯之徵可庶而致矣<lb/>
帝報曰知卿忠允乃心王室輒克昌言他復以聞<lb/>
　　　又請弛殺禁地鹿疏<hi>是時殺禁地鹿者身死財産沒官有能覺告者厚加</hi>
　　　　<hi>賞賜柔上疏曰</hi>
聖主之御世莫不以廣農為務儉用為資夫農廣則穀<lb/>
<pb n="KR4h0063_WYG_018-11b"/>
積用儉則財畜畜財積穀而有憂患之虞者未之有也<lb/>
古者一夫不耕或為之饑一婦不織或為之寒中間以<lb/>
來百姓供給衆役親田者既減加頃復有獵禁羣鹿犯<lb/>
暴殘食生苗處處為害所傷不貲民雖障防力不能禁<lb/>
至如滎陽左右周數百里嵗略不収元元之命實可矜<lb/>
傷方今天下生財者甚少而麋鹿之損者甚多卒有兵<lb/>
戍之役凶年之災將無以待之惟陛下覽先聖之所念<lb/>
愍稼穯之艱難寛放民間使得捕鹿遂除其禁則衆<lb/>
<pb n="KR4h0063_WYG_018-12a"/>
庶永濟莫不悦豫矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0063_WYG_018-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三國志文類巻十八<lb/>
</p>
<p>
</p>
  </div>
</body>
</text>
</TEI>
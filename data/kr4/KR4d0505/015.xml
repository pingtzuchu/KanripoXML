<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0505_SBCK_015-1a"/>
栁待制文集卷之十五<lb/>
　記<lb/>
　　　崇福永樂寺記<lb/>
呉江四封以水為城<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>涇港瀆綺錯棊布浮屠氏之<lb/>
居間見扵葭菼間水鳥樹林各具殊勝楚粤之郊無<lb/>
是景也由州郭西南去七十里有塘曰荻塘有地曰<lb/>
雙楊故未有寺而有寺實始際大師永真真字無相常<lb/>
熟姚氏子早依慧照大師圓公薙髪受具甞出逰方<lb/>
過雙楊愛其融結完厚據勢不騫將求席地脩習禪<lb/>
觀里大家周氏因聞生悟斥其地數十𤱔施而歸之<lb/>
真誅茅結屋作華光王像昕夕祈叩焚指自誓將興<lb/>
道埸積誠上孚神與嘉應緇白之侣善其戒行聞者<lb/>
<pb n="KR4d0505_SBCK_015-1b"/>
見者委施恐後真度其力與時可以建事廼大興土<lb/>
木宏啟寳坊居佛之殿演法之堂懸簴之樓楗藏之<lb/>
室若山門庫院齋廡庖廪凡以序而為凡所締構必<lb/>
極堅好單鉢趨庭鐘魚答響嶢然壯觀將與名藍望<lb/>
刹角麗而爭華矣内戚謝節使<graphic n="KR1033" url="https://raw.githubusercontent.com/kanripo/KR-Gaiji/master/images/KR1033.png" mimeType="image/png"/>聞而起信為請扵<lb/>
朝有㫖錫寺額曰崇福永樂之寺使著甲乙流傳之<lb/>
令而賜真𬗋衣師號嘉其白業而煥飾之時則宋淳<lb/>
祐之七年也真尋以福建轉運使劉公之招出丗建<lb/>
寜之安國閱歳謝歸至元十五年年六十三示寂于<lb/>
寺之方丈度其徒二十餘人而若普顯普修普信普<lb/>
曉普淨普達則其上首也顯繼席十年而修實嗣修<lb/>
亦端一有為益建大閣斵木為盧舎那金身坐寳蓮<lb/>
<pb n="KR4d0505_SBCK_015-2a"/>
華上旁列千佛別印三藏教經五千四十八卷函盛<lb/>
<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>置龕栖左右如龍宫之湧現而帝網之褰開麗且<lb/>
蜜矣初真肇基甞揷草建標曰某當作堂某當作室<lb/>
後必有成吾志者人固疑而未信也今千楹萬礎雲<lb/>
蒸霧鬱屹為大方之家雖其願力弘深有以致之亦<lb/>
由継述得人克濟斯羙可不謂之盛際㢤修傳信曉<lb/>
而次及扵達達且老自念昔吾師實際不階尺寸之<lb/>
力規作蘭若依乗佛智幸就功緒為吾之徒𬒳服三<lb/>
衣蠲除五欲有宫居粒食之安無更繇賦租之累固<lb/>
祖徳之封培而法源之流衍者也惟古招提其名迹<lb/>
縁起記莂樞機傳在人口周扵聼聞以有文字為之<lb/>
紀述故能乆而益著今吾寺六丗百年傳持一道而<lb/>
<pb n="KR4d0505_SBCK_015-2b"/>
碑版無辭圗牒未載何以揭徳訓嗣孰專製作其往<lb/>
請辭扵是其徒元鼎方建業大慈教庠乃介其宗主<lb/>
天泉餘澤乞予文之于石泉與予異名同行不得辭<lb/>
則爲次序其言而繫之以頌頌凡六章章十句頌曰<lb/>
嚴嚴像法浃扵寰中如月印水如雲行空觸之則是<lb/>
境境圎融我行江呉湖澤西東幢刹相望殷其皷鐘<lb/>
<hi>其一</hi>雙楊之洲土非根著灌木深蒲蕞焉叢薄孰開<lb/>
精藍揭名永樂觚棟鵬鶱簷牙獸攫法法毗盧門門<lb/>
樓閣<hi>其二</hi>扵維永樂爰始經營以華光王爲護法城<lb/>
一華既法五葉同榮施道旁流百川就盈致非力致<lb/>
成則天成<hi>其三</hi>繄實際師昔在佛丗宅兹空荒修三<lb/>
摩地是舍利光珠潜五閟乗大因縁揮發神智譬如<lb/>
<pb n="KR4d0505_SBCK_015-3a"/>
酌泉望滿一噐<hi>其四</hi>際則往矣百年六傳孰引孰承<lb/>
其丗多賢謂是永樂雖名梵筵如一微塵栖扵毫巔<lb/>
即佛觀佛說法熾然<hi>其五</hi>法不虚行以人而重四分<lb/>
六儀三時禪誦樹影水聲皆其機用以我是心歸羙<lb/>
讃頌<hi>缺</hi>
　　　稱心寺重建佛殿記<lb/>
釋氏縁業之說儒者在所不論然自其一曲推而致<lb/>
之則有感必應無微不顯是皆一理之形非崇虛翼<lb/>
偽比也棟宇形噐之末初若無繫乎道然迹其廢興<lb/>
在人成壞因時足以占像法之汙隆示民情之向背<lb/>
所謂有縁有業者豈不較然著㢤大都崇真宫提舉<lb/>
道士薛君玄義予方外友也比歳退<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>貴溪龍虎山<lb/>
<pb n="KR4d0505_SBCK_015-3b"/>
中以書諗予曰我仙浦里之有薛氏始唐旗頭大将<lb/>
軍大司徒公史不傳而譜佚我不知其去公若干丗<lb/>
計是官號爵級必出扵唐末五季用武之際殆一時<lb/>
之權制欤司徒之後稍稍向用儒術至宋太學博士<lb/>
邦彦與其子南城縣尉穎尤好浮屠言建寺里中請<lb/>
額稱心度僧甲乙居之繼遭㓂燬紹興初頴子習淳<lb/>
熙中習子徹復先後增施園田重新基構架虛為樓<lb/>
範金為鐘寺制方備而宋社己墟㑹里民有倡亂稱<lb/>
兵掠仙浦而過者寺則再燬我薛氏家亦浸湮而浸<lb/>
微矣為淳熙之役者思州南丹縣令則我之曾祖也<lb/>
泰定三年我自崇真南歸主僧妙善以復寺告重念<lb/>
我先丗克崇因果成是精藍傳序在我適承其廢而<lb/>
<pb n="KR4d0505_SBCK_015-4a"/>
我寄迹老子法中莫䏻躬薦土木之勞惟當傾倒囊<lb/>
楮佐興凡役以無忝我所生善謝曰此檀越之弘願<lb/>
而比丘之勝因也予其敢有弗虔明年粟布工材畢<lb/>
具三月壬子佛殿成其崇幾尺縦廣㡬尺又明年兩<lb/>
廡成門堂齋寢各以序為莊嚴麗宻耽然盛觀過者<lb/>
改視知薛氏之猶有餘祉也子幸以文賁我一以昭<lb/>
往迹而一以厲方来如餘諉為縁業則我所未暇嗟<lb/>
夫稱心一席地無法炬之光明無說鈴之化誘賴薛<lb/>
氏之多賢訖重輝而再造玄羲妙善雖則異名同行<lb/>
要其尊祖扶宗之意炳如也是役之興殿為巨故題<lb/>
其額曰稱心寺重建佛殿記尚亦史氏舉凡之例㢤<lb/>
元統二年冬十又一月望日製<lb/>
<pb n="KR4d0505_SBCK_015-4b"/>
　　　藥師院記<lb/>
藥師院栖僧數百指在清江鎮市闤中盖不知興作<lb/>
縁起而藥師者如来之別號以名于其刹固謂衆生<lb/>
顚倒四病得瞻如来妙有光相猶有痿者獲伸暍者<lb/>
霑飲何必身践耆域之場手探方已之劑自然安隱<lb/>
饒益稱吾法已由宋寳佑戊午至今大徳丁未院甞<lb/>
三燬賴其徒多才良故䏻顕致信施屢僨屢興愈新<lb/>
愈盛東西行者每覩之以為市區隆羙之候像法之<lb/>
流亦繫乎人㢤皇慶元年歳在壬子主僧士選性玉<lb/>
相継經畫而大佛寳殿成豐崇麗宻夐異曩稱善士<lb/>
何定山上座杲日實薦材輸力院衆奮踴因相顧言<lb/>
殿役最鉅厥既底績廼若寺制之當備吾而可諉其<lb/>
<pb n="KR4d0505_SBCK_015-5a"/>
責扵是從羲傾斥衣盂建法堂普潤裒輯勝貲作三<lb/>
門以和又攻石陶土増築繚垣齋廡庖庾輻集鱗比<lb/>
嶤然煥然目睹心竦生大歡喜以爲如来覺苑化現<lb/>
湧出隨所敬禮而得開度譬諸眢井鑿深更取清泉<lb/>
以恱衆口轤綆不費水味益佳施者受者皆名報恩<lb/>
爲國貽慶然則古徳之以是名院究其縁起不在斯<lb/>
乎泰和二年以和逰京師款門求記爲次其說使歸<lb/>
而鑱之以昭来者九月三日記<lb/>
　　　慈慧菴記<lb/>
先儒所詮大抵依智以成言而假喻以顕道今大經<lb/>
所說堂䑓塔廟象馬車輿衣絨纓珞揔衆寳以嚴飾<lb/>
約四法而安住將以示開遮之相該權實之用爲大<lb/>
<pb n="KR4d0505_SBCK_015-5b"/>
根大噐人設也然而衆智有偏圓情識有利鈍玄徒<lb/>
白羽隨順修行猶有待扵即境生悟因事達理則莊<lb/>
嚴像法殫極華好使人目覩淨光耳聆妙音足踐化<lb/>
城而一方千佛十方萬佛光明勝幢融攝所至即名<lb/>
寳坊何甞不認大經所說為真實義㢤思昔一士依<lb/>
止雙檮樹下著僧伽黎衣在家出家說心王法號名<lb/>
善慧則吾婺人也雖内院之分身己化而松山之行<lb/>
道猶存至今緇素之倫雅崇性相之論王曇願為上<lb/>
首靈運恐後成佛抑有自来慈慧菴在郡城西北陬<lb/>
故為王氏第學佛人周覺聦始買居之覺聦蚤持内<lb/>
典有所證入誓息諸縁歸誠圎覺即以安䖏施作伽<lb/>
藍構殿像佛敞門通道旙彩香華既已備諸供養又<lb/>
<pb n="KR4d0505_SBCK_015-6a"/>
謂瞻仰吾法依扵一相而流通衆妙實在契經掄材<lb/>
徵工復作大華嚴閣贖盡經八十一卷庋寘其上斵<lb/>
木塗金為盧舍那佛化身一軀繪經變千佛其左其<lb/>
右時節大㑹四象咸集然燈散華吹螺擊皷誦經歌<lb/>
唄歸羙報上在大城中隱然為象王一窟矣扵是逺<lb/>
近傾信稍以貲来委施無㡬而覺聦謝丗子覺照承<lb/>
志尤謹拓開後隙地益建彌陀殿翼以齋寢緫若干<lb/>
間而庖湢匽井鐘磬幢盖取所宜具皆以緒成凡施<lb/>
之出扵其私與合之扵衆得田若干𤱔而薰蠟茗劑<lb/>
之湏無外求者覺照不懈進修謙己䏻受聞旁縣龍<lb/>
丘有苦行人葉性空甞渉道自在廼虚左席延而致<lb/>
之俾以一音濱暢申祝國釐而次以滋利羣生盖其<lb/>
<pb n="KR4d0505_SBCK_015-6b"/>
志不以述事為已足而以弘法為已任使居善慧之<lb/>
郷咸修覺照之行豈有攘袂扵其間者㢤予友張君<lb/>
子長居邇慈慧間甞道予往㳺覺照瀹茗羞供瀝誠<lb/>
致辭丐予施文傳信方来昔予講禮之暇稍窺覺苑<lb/>
之際見丗之談實相者迷空假之原論無學者滯有<lb/>
漏之因方憫焉悲之竊喜覺照不隳形體墮業識而<lb/>
䏻作是方便以自修自證在扵晚季豈不猶賢矣乎<lb/>
菴盖作始扵大徳癸夘三年而覺成十年而聦化去<lb/>
又十五年覺照作別殿而菴制粗備属兹序績而將<lb/>
有賴扵吾言吾言何足賴也元統三年歳次乙亥夏<lb/>
五月既望蜀山居士栁貫記<lb/>
　　　龍華寺記<lb/>
<pb n="KR4d0505_SBCK_015-7a"/>
吾縣所負山曰仙華山山去縣尚十五里行未半道有<lb/>
浮屠氏之居榜龍華寺者經始扵柴氏婦胡而緒成<lb/>
扵其孫善義龍華廢寺額義請扵官掲而顔之用舊<lb/>
典也初里大僧師逺蚤逰諸方參禮名師卓有見觧<lb/>
依乕丘不傳本靈隱而不化去依淨慈㫁倫而倫又<lb/>
化去返栖故山将以究了己事胡之母子竊深敬之<lb/>
為卜其居之右作積善庵迎之以来且命義從之㳺<lb/>
䖏逺庵居六年而寂扵是義拳拳弘法之念不懈益<lb/>
勤間至錢塘或導之入謁淨慈愚極室中極啟之道<lb/>
要義愈感服時及庵信絶學勤継主西峯義往来咨<lb/>
扣二公尤掖進之秋江湛方自華頂起單憇婺城北<lb/>
圎覺庵義一見與語合意即介勤請住積善厥既受<lb/>
<pb n="KR4d0505_SBCK_015-7b"/>
請撰日入庵開法而四方慕道之侶知義可以依止<lb/>
来者如赴義又益治禪栖規恢法㑹是歳坐夏者餘<lb/>
五十單縣主簿趙君郁見而韙之始勸義請故額以<lb/>
寺易庵又明年湛遷住華藏衆亦隨散義愀然曰有<lb/>
寺無僧猶虚噐也吾可以求之人乎廼以傳姓承宗<lb/>
之事付之兄子自乞祝髮受度焚香設像遥禮遠公<lb/>
爲之師焉盖昔以逺故作庵而逺又甞㗖我以禅恱<lb/>
之味者也遠爲初祖則由我以及丗丗傳次住持尚<lb/>
吾祖母崇法敬僧之意有在于兹義誠知本㢤自義<lb/>
受服三衣荷承大法晨營夕計唯以堂室未宏像圗<lb/>
未飾爲己䇿勵凡窘身節口以有銖縷之贏不以給<lb/>
諸斵削之伎則以授之采繪之工今殿寢中嚴門閎<lb/>
<pb n="KR4d0505_SBCK_015-8a"/>
外敞徑術䋲引齋廡翼張而演法之堂㫋檀之林香<lb/>
積之㕑參峙臚列森邃蕭爽鐘有簨簴經有函庋有<lb/>
田以給饘粥有林以備薪槱圃可以畦井可以汲視<lb/>
諸方大雄氏之宫亦充羙矣而義之言則曰是在吾<lb/>
法猶爲未具復闢地其後建千佛閣負閣爲普賢殿<lb/>
四楹藻梲繡栭上下映發位盧舍那佛閣中而旁寘<lb/>
賢劫千佛坐像其次斵木髹彤塗金渥采相好莊嚴<lb/>
若幻而出香華幢盖備諸雜飾時節大㑹有式有度<lb/>
然皆有以資之無外求者吾縣雖斗絶而經塗所出<lb/>
披緇衣褐之徒觧屨升堂甘寢羙食如返家舍有以<lb/>
隂翼其向道之誠古人建立叢林其意正惟有得于<lb/>
此焉耳義之爲是寺役也閱三丗四十年若其伯叔<lb/>
<pb n="KR4d0505_SBCK_015-8b"/>
兄弟與其故妻之姊姒咸有所助而施之出扵檀信<lb/>
者亦十得二三獨里士趙君某及其内子張縁契特<lb/>
厚既捐貲相其造閣之役度僧之事又斥腴田若干<lb/>
𤱔歳入其租以供普賢㑹凡費所謂有以資之者也<lb/>
今立祠閣每西食必祝浮屠人所為修其祉報盖如<lb/>
是而己趙君予友也間持義之言請予曰義耄且衰<lb/>
矣深惟夙植善根攝是正念殫智畢慮開拓精藍雖<lb/>
名有漏之因實覬無窮之利然我能奮興扵前而不<lb/>
能必其緜引于後則植者有時而仆築者有時而墮<lb/>
華絢麗宻者有時而埃衊無餘我為是懼亦既筆為<lb/>
訓辭以傳示扵我後之人且誓言扵佛而以天龍鬼<lb/>
神涖禁而誘迪之矣意猶以為未也檀越為我謀文<lb/>
<pb n="KR4d0505_SBCK_015-9a"/>
顯著扵石使有目咸睹有耳咸聞豈不益爲可恃㢤<lb/>
義之所以必假吾言以致其請者以君之不我欺也<lb/>
予受言己則辭而識之曰佛法被于天下名山大澤<lb/>
之間夀國福民之祀皷鐘相聞大抵歸扵釋矣然其<lb/>
人豈䏻皆以說鈴化讋流俗必使之塗塞耳目以同<lb/>
入扵幻<graphic n="KR2989" url="https://raw.githubusercontent.com/kanripo/KR-Gaiji/master/images/KR2989.png" mimeType="image/png"/>不可救止而後己也盖亦有山林特起之<lb/>
士返流自照發真歸元用其善巧方便間修至于積<lb/>
之之乆而豐居廣籍迄就功緒則簣進而爲山水至<lb/>
而成渠若善義之于龍華始奮其孤孱之力以卒成<lb/>
是偉異之觀雖欲不歸之縁業詎可得乎然則義之<lb/>
假象以顕智因境以導迷又豈不欲率此土衆生同<lb/>
登淨覺而延兹堅根碩葉之䕃扵方来而未已也耶<lb/>
<pb n="KR4d0505_SBCK_015-9b"/>
乃若田業之籍扵寺者或義所自施或得之衆施與<lb/>
凡佐其肇興之費者細大畢紀將托兹石之隂繫而<lb/>
鑱焉其不私人之惠又如此嗚呼丗出丗間有二法<lb/>
㢤<lb/>
　　　仙華山化城精舍記<lb/>
仙華山之南麓蹊術北引繚原田度澗岡前行可數<lb/>
里至東峰之下有谷窈然中藏有泉潝然仰出其土<lb/>
田宜樹藝浮屠若空者受經于山北之皇安普利院<lb/>
出參禮名師逰浙東西倦且休矣始披荒得之剪茅<lb/>
茨室度可㝷丈將自食其力以修習禅觀究了大事<lb/>
乆之白衣人稍来依止而室隘莫䏻容之師空清衍<lb/>
比受請樓氏主其墳庵長者億聞空苦行而嘉之爲<lb/>
<pb n="KR4d0505_SBCK_015-10a"/>
徙家其廢佛祠位于中以嚴像法作齋寢庖湢使可<lb/>
継䖏天童竺西和南題其榜化城精舎表縁業也于<lb/>
是龍峰主僧永鎮首施田若干𤱔且勸發長者斥田<lb/>
山園緫若干𤱔隷之衍曰吾則不可以無施也亦割<lb/>
私田若干𤱔歸焉空受施己知其道肫慤可信益務<lb/>
力生勤事不懈進修而門廡鐘閣咸以序為始圗觀<lb/>
音大士像于北壁更搏土為之飾以黄金範銅作鐘<lb/>
亦若干金而贏有田若干𤱔施而入者若干空所經<lb/>
紀者若干椔栵之墟化為寳所猩鼯之穴現成法筵<lb/>
瞻者生敬逰者忘去行修而縁稔雖空亦不自意其<lb/>
成就如是佛之為教尊嚴廣大可勝賛㢤昔吾鄉先<lb/>
生方詔父隱山南東嗜詩好逰採擷竒秀攄發芳華<lb/>
<pb n="KR4d0505_SBCK_015-10b"/>
是山之勝幾無逸美矣殁且葬域距精舍不數十舉<lb/>
武予時方教國子赴来輯行為銘其孤樗梓鑚石未<lb/>
樹予觧江西之明年始率里友買田具施請寓祠植<lb/>
碣精舍空曰吾師也有施道焉其曷敢不承及予絮<lb/>
酒以往空作禮迎勞固甞問詩法于先生師之亦宜<lb/>
間數歳空攝衣入謁曰檀越為我識精舎本末予以<lb/>
先生故属筆夫奚辭予觀自古佛者苦心窘形離智<lb/>
㫁念竄伏于空林灌莽之間晝日力作食草木實晨<lb/>
暮稽首合爪崇法事師如承父母而加畏慎雖踐蛇<lb/>
茹蠱交變扵前以為是偶然者其心精進無有退轉<lb/>
故能攝受諸難返照自性平等衆生入佛三昧其堅<lb/>
苦悴辱若是異時壁觀一婆羅門身心寂然非有放<lb/>
<pb n="KR4d0505_SBCK_015-11a"/>
光動地之祥而法印真乗燈燈不昧天下叢席藉以<lb/>
為宗今丗祀益緜祖風不紹三衣改飾伊蒲罷供將<lb/>
明小果之因難甚一華之見扵斯時也使無識超見<lb/>
卓如空等輩拔于淟淰歸潔其身而思滅苦本之士<lb/>
猶得托焉以䖏則澗盤之上不名一迹可不可㢤雖<lb/>
然念拮据之不易重付累之有人此又繫乎縁業之<lb/>
洪纎予亦安能知之也至元改元之明年青龍丙子<lb/>
春正月丁己太常博士栁貫記<lb/>
　　　横山龍神廟記<lb/>
婺衢二水㑹扵蘭隂合流而下為蘭溪治城占水之東<lb/>
而直其西南有山横障衢水之衝者横山也水方湍<lb/>
捍而巖崖扼之泓渟灣洄匯為深淵宜有龍神潜扵<lb/>
<pb n="KR4d0505_SBCK_015-11b"/>
其中出光景騰雲氣蓄洩雷雨而潤澤群物其為造<lb/>
化之府章章異㢤然則神之嘉惠扵兹土舊矣而民<lb/>
之報事于神者宜何如山故有龍神祠比歳因廢不<lb/>
舉厥咎在民而吏亦安能無責乎爾重紀至元二年<lb/>
其歳乙亥夏秋不雨赭原焦野民憂無年長牧僚吏<lb/>
為徧禱群望靡牲殫幣神弗顧答州判官王侯庭鈺<lb/>
獨深繫心焉乃進父老而問郡故得龍淵之迹郊郭<lb/>
數里而近練日宿齋屏却車騎親即其䖏取香瓣書<lb/>
齋意厲深潔誠籲于明神垂瓶而挹清泠張旂而導<lb/>
先御見山際升雲如縷有頃玄隂四塞甘澍滂流四<lb/>
境既足萬槁咸蘇民吏交口歸徳于侯侯曰盍新祠<lb/>
廟昭荅神貺乃出飡錢以為民倡又明年廟成具石<lb/>
<pb n="KR4d0505_SBCK_015-12a"/>
来請刻辭嗟乎神智變化莫靈扵龍矣淵飛而天行<lb/>
豈有迹㢤然而窟宅斯在肹蠁潜通雖未可的然求<lb/>
之方體之中而亦不可漠然委之方體之中惟夫以<lb/>
心感心以神格神則所謂神智變化而為靈者無在<lb/>
不在真若蓄之宫沼可豢而擾也王侯以賞延入官<lb/>
亷静寡欲而篤扵愛物肆兹閔旱之誠實本宜人之<lb/>
政龍維神物不聞則已聞之其有弗饗者乎然則廟<lb/>
而祀之以申儆于方来是則不可以無記也乃記而<lb/>
鑱之扵石<lb/>
　　　鄭氏旌表義門記<lb/>
治古之時家自為宗而宗則有法若制為冠昏䘮祭<lb/>
之儀與施之親踈隆殺之等凡因人情立人義而繫<lb/>
<pb n="KR4d0505_SBCK_015-12b"/>
乎一家之政令者皆是也然宗雖叙于一家而法實<lb/>
周乎天下閭興黨率胥成孝敬之風化洽教敷壹是<lb/>
仁譲之俗扵斯時也義且冺扵無形而名烏乎生盖<lb/>
至于道隱民散代衰禮替而宗統服紀藐焉無属借<lb/>
鋤取帚勃蹊閱墻或不待閱丗而継見之矣則夫操<lb/>
長民之柄者將以致夫潜轉宻移之功亦安得不為<lb/>
之率徳厲行使之知所勸而強于為善善者既彰惡<lb/>
者斯癉于是又取其出于天性而和諸物則人人可<lb/>
以制而行之者命之曰義字其民曰義民表其門曰<lb/>
義門扶衰救敝名存與存君子盖有甚不得己也記<lb/>
曰大道之行與三代之英丘未之逮也而有志焉大<lb/>
同之丗吾不得而見之得見小康者斯可矣然則舉<lb/>
<pb n="KR4d0505_SBCK_015-13a"/>
斯丗之大而義之間見者僅僅若是是可嘉也亦重<lb/>
可嘆也吾里鄭氏之以義門被旌表且三十年扵兹<lb/>
視其家庭而其惇孝廣弟之日滋講信修睦之日謹<lb/>
植本固而浚源逺矣蓋自其七丗祖諱淮始與其二<lb/>
兄弟卜吾里之感徳郷居焉其後三家浸盛名其地<lb/>
三鄭示有先也沿淮而下六世曰某某率之儉勤以<lb/>
啟大其基七世曰文嗣文和文泰文厚文轟重之積<lb/>
居以恢弘厥緒併其翼子貽孫間及八世不裂籍以<lb/>
為異不殖己以自私尊尊而親親老老而幼幼凡聚<lb/>
廬以䖏同釜甑以食者支屬口餘百僮手指千薰然<lb/>
義風不戒而趨為之冠昏以重其始為之䘮祭以厚<lb/>
其终月薦以著存時饗以尊耉男事詩書女事𧖟績<lb/>
<pb n="KR4d0505_SBCK_015-13b"/>
昭穆有序貴賤有差出相助也入相保也服勞扵作<lb/>
息之間而維繫于禮法之内雖等之十世以至扵百<lb/>
世可也初里耆列其事于縣縣令長上之大府具移<lb/>
㢘訪使者覆按如章以次達于中書下之儀曹請用<lb/>
故事賜旌表亦既報下大書其門曰旌表孝義鄭氏<lb/>
之門矣今文嗣文泰文厚文轟皆不克夀而大和方<lb/>
以踰七望八之年益經紀其家事潤飾其門户凡欲<lb/>
納之于禮而範之于義而後己㑹朝廷方修通制頒<lb/>
行郡國若曰諸以孝義旌門者與免雜役縣復凖令<lb/>
有請及轉而上聞由部而省咸謂宜如制令即賜蠲<lb/>
復命既下大和感激思奮拜手稽首言曰熙朝之所<lb/>
以惠綏于我㕓里之細甿者可謂至矣吾髙曽祖考<lb/>
<pb n="KR4d0505_SBCK_015-14a"/>
之所以啟佑于我不令之子孫者亦可謂厚矣大和<lb/>
耄且及之誓殚餘晷課諸子姪力耕以奉公上而暇<lb/>
則詠歌帝力終為盛世之幸民而己顧惟伯父當干<lb/>
戈俶擾之際早捐館舎吾先人抗身艱厄上奉尊老<lb/>
下慈孤幼敷菑檏斵以紹開先業至于吾世而吾兄<lb/>
文嗣吾弟文泰益匔匔盡瘁絫銖積寸修其疆𤱔以<lb/>
畢兹塗雘恫瘝再世豈易然㢤今進承旌復之恩拔<lb/>
諸什伍之籍譬之塗芻行葦得免牛羊踐履甚休甚<lb/>
幸使不謀文顯刻金石則何以迓續芳猷傳之来裔<lb/>
乃以其文属貫貫則復之曰義出乎人心而還以制<lb/>
乎人心者也自其動于所感或不䏻無欲而丗遂以<lb/>
為欲勝則害義義立則利無與存彼盖知夫孟氏義<lb/>
<pb n="KR4d0505_SBCK_015-14b"/>
利之反矣而不知記禮者之言固甞深致意人情人<lb/>
義人利人患之辨而又必曰舍禮何以治之惟其本<lb/>
義以制情是以因義以成利以利爲利者末也而以<lb/>
義爲利者知其本者也然則治之以禮其諸緫攝人<lb/>
心携持世故之微權也欤君子盖有所甚不得己焉<lb/>
而非其盛之謂也旌門復役國之令典而顧以卑諸<lb/>
一介草莽之臣其鼓舞興起之意夫豈私一鄭氏㢤<lb/>
機動籟鳴必有得扵言意之表者而貫何足以知之<lb/>
貫里人也請以是刻之庭曲之碑以侈兹幸遇而且<lb/>
以貽諸後人云<lb/>
　　　重修適意亭記<lb/>
烏傷漢縣也直其南東鄉曰雙林村曰蒲墟有朱氏<lb/>
<pb n="KR4d0505_SBCK_015-15a"/>
者世居之按志自晋東陽太守諱垣始徙至臨海太<lb/>
守諱汎遂占籍為縣人東陽與金威將軍諱禮齊揚<lb/>
州刺史諱幼三墓皆在村旁蜀山下而金威更廟食<lb/>
其郷民歳時歌舞奉甞之不絶譜云五代之亂一翁<lb/>
十八季翁最得上夀甞冶鐵作羅漢像使季人奉其<lb/>
一散而居于村之西東至今縣多朱氏人謂有像者<lb/>
為朱氏之世之徵而像尚八九在然族散代遷昭穆<lb/>
有不相通者矣蒲墟後用朱氏昏嫁導餞儀物烜赫<lb/>
有光改名赤岸其即居者衣冠引翼詩禮纉承里號<lb/>
聞家而尤莫盛于季宋兄弟聯登甲科至七人皆以<lb/>
文雄一時迨兹六十年餘子孫班班有禄仕而抱道<lb/>
不試者亦能善其身以善其家晋齊之澤維有衍㢤<lb/>
<pb n="KR4d0505_SBCK_015-15b"/>
予家東距赤岸不贏三舍若溧水州判官繼善字性<lb/>
初與其猶子震亨字彦修不獨于予有交友之誼而<lb/>
重之以親戚之好焉今性初不可復作而彦修懃懃<lb/>
語予曰吾家故有適意亭吾髙祖東堂府君字元徳<lb/>
之所作也府君與宋工部侍郎毅齋先生徐文清公<lb/>
友善二子實從之逰府君時先生之家居也為作斯<lb/>
亭延而致之以資和兊講習之益盖先生之學出于<lb/>
文成二公而深體力行沉潜剛毅清風勁節凛然如<lb/>
冰雪孤松即府君之能致先生與先生之屑意于府<lb/>
君其人品髙邁固絶人逺矣府君下世亭且缺廢吾<lb/>
曽伯祖贈婺州路緫管府治中府君甞一營治之而<lb/>
自記之及吾丗而亭燬扵寇初面亭有池吾季父溧<lb/>
<pb n="KR4d0505_SBCK_015-16a"/>
水府君除瓦礫興搆築復作亭池上未成而季父卒<lb/>
官今吾将經緝是亭即故址作金威祀以東堂府君<lb/>
侑且為別室奉先生之主焉盖金威神祠于郷府君<lb/>
始作亭而吾子孫承宗弗墜尚先生之教秩而祠之<lb/>
示有先也子能為吾記亭興作之自而繹張先羙以<lb/>
垂訓扵方来尚吾季父之志也夫眇予晚出企瞻先<lb/>
生猶神龍之逰于玄間威鳯之翔于千仞而見且不<lb/>
可况欲藻繢而形容之以自附于知言之士其將若<lb/>
何而自靖之耶獨念往甞竊從鄉之耆艾講聞先生<lb/>
立朝大節想其面目嚴冷言論剴切雖出藩入從深<lb/>
簡穆陵之知而終始難進易退之風人至方之吕獻<lb/>
可范淳父則夫府君之以桑梓之故進得與之交從<lb/>
<pb n="KR4d0505_SBCK_015-16b"/>
款宻必非㝷常木強之人固其有所不為者矣亭為<lb/>
兩公㳺息之舊釁成掲扁近不即夫溪山原麓之名<lb/>
逺不示之操存省騐之要而必曰適意云者意夫兩<lb/>
公逰扵亭上之是時也攬烟雲之卷舒瞩卉木之榮<lb/>
悴雖萬物之變交乎吾前者有不勝窮而吾胸中天<lb/>
理流行之妙悠然沛然亦即其所䖏而樂其所安夫<lb/>
豈有一毫舍已從人之私得以溷吾之意而敗吾之<lb/>
適也㢤凡朱氏之所以菑之播之而穫之炊之者是<lb/>
亭實肇基之耳今亭則完美矣而有祠有主出于原<lb/>
始要終之意無弗厚也赤岸之有朱氏緜歷殆餘千<lb/>
年肆揚州之治行第一傳信史牒金威之功烈宜祀<lb/>
簡在人心下逮東堂府君之取友輔仁又得文清為<lb/>
<pb n="KR4d0505_SBCK_015-17a"/>
之引重雖文清訒言尚行他無所考見而世譜後題<lb/>
鑿鑿數十語珠光玉采其為朱氏賁澤之者已不啻<lb/>
千百言之多矣然則朱氏之子若孫竦瞻楹桷慨想<lb/>
儀刑競于問學而強于為善思夫天地吾身禹稷吾<lb/>
事皆由已推而致之彼科目禄仕可以倖得之者則<lb/>
一趙孟能貴賤之矣吾朱氏之先所以劬躬燾後封<lb/>
培而潤澤之者則不在是也乃若前記所云亭之興<lb/>
廢吾家之盛衰占焉此朱氏十一字符也有亭無亭<lb/>
何損益扵朱氏盖知有亭則知尊祖而敬宗在爾後<lb/>
之人承之斁之為何如耳詩曰鶴鳴于九皐聲聞于<lb/>
天又曰相在爾室尚不愧于屋漏請歌以饗群宗吾<lb/>
友白雲先生許君益之朱氏壻也彦修還以予言即<lb/>
<pb n="KR4d0505_SBCK_015-17b"/>
而請焉其将有發矣夫其將有發矣乎重紀至元之<lb/>
三年其歳丁丑秋八月壬午里後學栁貫謹記<lb/>
　　　崇化堂記<lb/>
吾郷友呉君師道為邑于池之建徳且三年矣既不<lb/>
欲厲民以自厚而又不欲鄙夷其民以遂拂其可善<lb/>
之性則孜孜焉以學為務謂令之責不在于簿書期<lb/>
㑹獄訟予奪之間而在于化導表率漸摩薰染之有<lb/>
其具扵是督逋租歛餘贏飭材庀工作講藝之堂七<lb/>
楹間還嘉定崇化之舊其制髙爽麗宻足以起靡陋<lb/>
而支永乆矣既成以書來告曰我將日進其學之諸<lb/>
生講其所是而禁其所非以知學非身外之物而勸<lb/>
相興起則固令之職所宜為盖其一以是自勵而其<lb/>
<pb n="KR4d0505_SBCK_015-18a"/>
一以是勵諸人子其為我記而啟之何如夫講道修<lb/>
政仕者均有責焉然其所施有緩急所就有厚薄要<lb/>
未可以槩論之也故令之去民為最近而其教民為<lb/>
最切朝發一言扵堂序之上而夕可以達之荒村陋<lb/>
落之陬所教者不一二而所感以化者己十百其效<lb/>
簡且易致如此世顧迂之何㢤六經群聖人之言載<lb/>
道以行乎萬世者也賴諸儒發微闡奥瑩然無疑今<lb/>
雖去之逾逺舉而措之則大之可以善天下國家小<lb/>
之可以善吾身學何負扵人㢤人適負之耳士不幸<lb/>
不生聖人之時不被聖人之澤不得盡吾之性以盡<lb/>
人之性是則繫之時矣而又幸而得乗道統絶續之<lb/>
運出扵諸儒完經翼傳之餘進獲所承而退獲所守<lb/>
<pb n="KR4d0505_SBCK_015-18b"/>
有弗講焉講之無弗受也有弗修焉修之無弗至也<lb/>
是豈不又繫之人乎建徳屋山為縣茹蘭之溪經縣<lb/>
治西流㑹于尭溪以入于大江盖大江以東窮徼絶<lb/>
域也其土風貴土著而賤逰徙其民樂寛簡而少闘<lb/>
訟令以平易治之輒取能名去而建徳為善邑矣呉<lb/>
君志剛識明果于問學而其學為有原本者起家進<lb/>
士三遷而為邑于兹既因俗以導民而又欲累善以<lb/>
成政乃作斯堂進諸生而日講焉先之以經術將審<lb/>
其所是而格其所非則有先儒訓釋之言具存學官<lb/>
按而求之聖人之道抑何逺乎爾自君之悉心于學<lb/>
也作靈星門新兩廡鐫紀産碑範銅為器祭以備物<lb/>
成禮是不一役而斯堂之作績用尤著盖學初徙于<lb/>
<pb n="KR4d0505_SBCK_015-19a"/>
宋嘉定中堂之上為六經閣燬于天曆己已今堂成<lb/>
而閣未克為則以役大費巨故也若昔記其成者鄱<lb/>
陽柴公中行也石既燬不復成矣柴公名在慶元偽<lb/>
學之籍其言必不碌碌顧予何人而敢襲其逰塵以<lb/>
犯是不韙之誅㢤君訪而有得則請大書刻之以為<lb/>
斯邑之藻藉吾言何足儷也<lb/>
　　　婺源州重建晦菴書院記<lb/>
孟氏之傳接乎孔子未逺也𬗋陽之書泝之濓洛亦<lb/>
未逺也然而繼絶學于人心䧟溺之餘振墜緒于世<lb/>
衰道微之後放淫距詖而天下一治扶世立教而經<lb/>
籍大明是則聖學顯晦之候而道統絶續之機立學<lb/>
有奠過魯有祠禮縁義起而以教道結民心在扵邦<lb/>
<pb n="KR4d0505_SBCK_015-19b"/>
典有足徵矣謹按徽國文公𬗋陽先生朱氏丗籍徽<lb/>
之婺源而自先吏部府君始因仕留閩遂徙建上先<lb/>
生雖生扵尤溪講學于崇安而黄墩故宅吏部固甞<lb/>
居之中歳還省墳墓議將考室而未果惓惓土思繫<lb/>
夫典則固其不忘者如是先生之學出扵龜山之再<lb/>
傳而實上承濓洛之緒統婺源故梓則舂陵之營道<lb/>
而武夷晦菴則湓浦之蓮峰也尸而祝之比諸闕里<lb/>
使讀其書為其學者誦絃于斯禴祠于斯則祠塾之<lb/>
建其視禮之髙堂樂之制氏孰為輕重㢤自先生殁<lb/>
而其學而大章顯逮易名賜謚配享孔子廟庭而郡<lb/>
國之祠將徧天下獨婺源為縣時僅僅附祀學宫後<lb/>
其所宜先如軼典何至元二十六年江東按察副使<lb/>
<pb n="KR4d0505_SBCK_015-20a"/>
盧公摯行部次縣恧焉愧之方議經始書院時饒州<lb/>
路揔管府治中汪君元圭歸休里居以狀白公吾惟<lb/>
文公里中子公為書院吾之子弟竊將㳺焉請身任<lb/>
其責母煩有司公既相其成役又謂先生講道雲谷<lb/>
二滕公以郷後學列于高第弟子并設主登侑重鄉<lb/>
學也復命有司請之行中書著額為晦菴書院猶舂<lb/>
陵湓浦之並掲濂溪道固一而已矣晦之一辭授受<lb/>
有原先生盖已服之終身今又掇之以開来學表義<lb/>
抑深逺乎㢤初所卜地在學之東位皆東向其後即<lb/>
縣升州亦因而弗革延祐甲寅院燬于火扵是汪君<lb/>
捐館乆嗣子南䑓監察御史良臣同知福建都轉運<lb/>
鹽使良垕重于再造為買北郭民居僑立書院其䖏<lb/>
<pb n="KR4d0505_SBCK_015-20b"/>
占地<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>下神弗寜止生師所廬亦窘燥濕遄返其故<lb/>
以聿崇新搆方有事于能者而賢太守呉郡于公文<lb/>
傳適以麾節涖郡粤初展禮即有志斯事爰及朞月<lb/>
幣革政通民既樂生士亦敬業乃因其時圖為興復<lb/>
除撤蔽障改闢大逵面勢端直臨乎正陽位夫子廟<lb/>
扵右而祠文公于左講舍中峙列廡翼舒門術有嚴<lb/>
階戺有截煬爨委積有庖有庾溪山獻秀卉木交䕃<lb/>
藏修㳺息無不具宜其經畫纖巨出公指授而掄材<lb/>
計傭委致金榖不懈益勤則治中諸孫思禮思仁光<lb/>
輔實以承志為孝而能績于有成可謂尚賢好徳之<lb/>
世者矣山長黄嘉老幸力役之無怠樂書院之惟新<lb/>
緘辭将幣請著石章惟子末學若何自靖然甞反復<lb/>
<pb n="KR4d0505_SBCK_015-21a"/>
乎七篇之㫖觀其推明群聖之序而知孟氏之承二<lb/>
聖者非空言又甞紬繹乎集註之書考楊墨是非之<lb/>
辨而知𬗋陽氣化人事盛衰得失之論所以闡濓洛<lb/>
垂教之微言著百王致治之成法者為全功善乎先<lb/>
正魏文靖公之言曰韓子謂孟子之功不在禹下而<lb/>
予謂朱子之功不在孟子下以先生配孟子則當以<lb/>
鄒邑四基之祠而視吾婺源故里之祠矣然則新是<lb/>
祠塾扵先生父母之郷而聚其郷人子弟以時修習<lb/>
禮教于其中有學孔希孟之志而後宣之以為黜邪<lb/>
扶正之用予知于公之有是心也而若汪氏之世善<lb/>
修于家而䏻為人之所不䏻為皆足以質諸先生之<lb/>
教而無愧扵是乎書<lb/>
<pb n="KR4d0505_SBCK_015-21b"/>
　　　新修石門洞書院記<lb/>
石門洞自謝靈運初開境幽而地勝前人篇什郡國<lb/>
圖諜志其曲拆縣與景合矣然觀靈運尋最髙頂新<lb/>
營所住諸作不過蠟屐好逰伐山開徑之一事而若<lb/>
仰挹雲霏俯濯巖溜于以悟仁智動静之體得内外<lb/>
交養之機此則深探宻察學所自致靈運烏足以知<lb/>
之㢤靈運之南出永嘉在宋景平間下逮皇元至元<lb/>
三十一年甲午之歳九百三十三年矣部使者王公<lb/>
俁按節過之乃始徵用廬山白鹿洞故事築書院山<lb/>
中置師弟子貟使朝夕講肄以承國家敦儒育才之<lb/>
美占地幽夐而宅心神明為學之方盖得之矣自時<lb/>
厥後職風紀者以為先務或𥙷葺祠館或經紀膳羞<lb/>
<pb n="KR4d0505_SBCK_015-22a"/>
隨其力之所至有敬無懈常若聖師之恭臨乎前也<lb/>
至元改元之明年歳在丙子春三月肅政㢘訪副使<lb/>
魯公至道亷問温䖏道出青田溪上艤舟登車祗謁<lb/>
廟下顧瞻楹桷惙焉將仆乃與從行掾馮迪何崇禮<lb/>
謀曰是豈前修作始之意予惟後至其敢不飭首發<lb/>
槖捐俸屬邑長孛蘭奚令張智白之郡府掄材鳩工<lb/>
視其陊敗易致堅良不亟不徐以啟新功于是揔管<lb/>
盧侯景以暇日親来計度命長若令涖其成役自郡<lb/>
監牧而下若邑之寮吏院之師生咸有所輸未踰月<lb/>
禮殿儀門論堂經閣齋廡庖廪以次及于瀑下之亭<lb/>
揀甍翬如堦墄砥如鮮好整比軼于舊觀又新作靈<lb/>
星門六扉以嚴等威公還修贄菜禮告其成勣進諸<lb/>
<pb n="KR4d0505_SBCK_015-22b"/>
生而教之曰書院據穹林雪瀑之勝既新美矣爾曹<lb/>
㳺歌于是有義理之融液無紛華之轇轕執業而興<lb/>
充義而得得之在我求之在人是惟聖師成物之仁<lb/>
而亦憲臣勵學之意山長王時中起應曰時中不敏<lb/>
敢不敬恭乃事麗水令劉伯泉既爲礲石具乃来請<lb/>
文予曰學者將以比物知類求仁入徳固必有講有<lb/>
習而扵山水瓌特之觀則亦何資乎爾庠序之教復<lb/>
于唐盛于宋聨而屬之偹且悉矣然四書院之作尤<lb/>
爲統有宗而㑹有元若李渤之于鹿洞朱洞之于嶽<lb/>
麓往往擇勝林樾寄懐泉石撫雲霞之舒卷攬霽曀<lb/>
之往来所以爲髙深爲流峙未甞不與隂陽之降升<lb/>
理欲之消息者相㝷于無窮學豈有他術㢤亦騐諸<lb/>
<pb n="KR4d0505_SBCK_015-23a"/>
其此而己石門層巘竦立縣瀑中瀉清冽之氣氷人<lb/>
肌骨道書以為玄鶴洞天宋紹聖中劉涇巨濟作郡<lb/>
紀其勝于石而米南宫實書之去朱令作亭王荆公<lb/>
述文時應不遠而巨濟文已略不及之然則土木之<lb/>
功其可恃耶王公經始書院距今且四十三年由執<lb/>
憲之多賢而繼猷之迭見故雖疃鹿之栖卒免園𬞞<lb/>
之鞠肆今魯公又能迓續前徽益恢雅道掃莓苔而<lb/>
修俎豆鋤榛梗而起誦絃時維牧尹之英思廣藻芹<lb/>
之樂相兹率作迄底于成將令蹈詠之徒兩忘挑闥<lb/>
之刺則臨石門之境者如挹洙泗之波履書院之閾<lb/>
者如㳺鄒嶧之郊自明善誠身以馴致夫化民成俗<lb/>
之盛于斯望之矣昉軺傳之歳来徯人文之日朗書<lb/>
<pb n="KR4d0505_SBCK_015-23b"/>
院之所恃以乆者雖與道體同期于無弊可也公擢<lb/>
至治辛酉乙科進士上第有學有政需用于時名伯<lb/>
篤魯丁其字至道西域部人二掾皆由儒選而崇禮<lb/>
甞由山東郷賦登名春官矣其歳秋七月初吉太常<lb/>
博士栁貫記<lb/>
　　　處州路學歸田記<lb/>
凡學田始皆官給歳籍賦租以供春秋時祀師生餼<lb/>
廪其疆理歩𤱔載之户曹之版明且悉也然自五十<lb/>
年来緇白殊流統属角立挾邪飾偽之徒騁其私智<lb/>
謂學田無適主吾可以冒沒而攫取之或鑚石藏土<lb/>
中或逑賂竄郷籍藉為口實從其所司移文州縣往<lb/>
往符牒未及下而<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>攘已蠭起訟理雖勤卒以巵言<lb/>
<pb n="KR4d0505_SBCK_015-24a"/>
蔓辭淆亂糾錯莫能正定迨其乆也是非得失擊乎<lb/>
法理欲消長存乎人彼為是狡獪狙詐之謀者舉無<lb/>
以自匿扵鑒空衡平之下校官去来捷如郵傳固莫<lb/>
知所適主而仁人君子執法持憲以臨乎民上斯王<lb/>
之矣處州路學田之在青田縣黄肚黄裏兩源者宋<lb/>
康定初郡守孫威敏公買之民間以隷于學有田有<lb/>
山有園地緫之為十三頃八十六𤱔四十步砧基在<lb/>
學圗牒在有司焉可誣也至元二十七年僧官楊緫<lb/>
統倚法始横延慶寺僧師晟因構誣詞陳之緫所利<lb/>
兩源之便已豪據顯攘飾其言曰盧使君約建寺扵<lb/>
唐乾元中施田二十頃四至内無官民田土宋宣和<lb/>
元年改寺為觀三年而復五年知州黄葆光遂奪之<lb/>
<pb n="KR4d0505_SBCK_015-24b"/>
入學盖學自康定有田逮至元三十年歷歳二百五<lb/>
十寺未甞無僧獨無一言及之何也且約起群盗據<lb/>
州以叛自稱刺史呉越遣將討平之即其所施亦得<lb/>
之亂賊之手君子尚羞稱之固明是田爲康定始有<lb/>
之田矣歸之于學理則宜然郡府方上其議明年詔<lb/>
㫖誕布凡贍學地土貢士莊田禁母侵奪扵是郡符<lb/>
首下挈其田還卑路學亡幾寺僧素禮如京師愬宣<lb/>
政院院臣納其偏詞不以逹之省部直奏言宜如師<lb/>
晟所陳畫田三頃七十二𤱔付之寺僧而寺僧復沿<lb/>
是啟倖心不盡奪不饜郡守酌情論法檄青田主簿<lb/>
柴瓘教授杜熈躬即其地量計田山地凡十四頃二<lb/>
十二𤱔其以三頃七十二𤱔予之寺僧餘十頃五十<lb/>
<pb n="KR4d0505_SBCK_015-25a"/>
𤱔令路學依騐砧基帳籍入其賦租自皇慶元年以<lb/>
始郡具上帥憲二府報下如章越五年延祐三年僧<lb/>
元清者再愬之宣政大變其詞謂所餘十頃五十𤱔<lb/>
皆在盧施四至之内學非所當有復奏回付寺近而<lb/>
學逺僧獷而儒柔獷者怙勢柔者執理盖乆而莫能<lb/>
自明乃皇上御極之明年元統二年載錫壐書申嚴<lb/>
學校地土之禁職事趙良乗若干人彚詞白郡府府<lb/>
檄縉雲主簿鄭伯答學録薛元徳與青田縣官重行<lb/>
撿括其冬僉憲呉公按部至郡府備成案上之得失<lb/>
宜奉詔行事呉公去而憲副李公實来良乗復白寺<lb/>
僧慢令之狀公取閱案之悉知其姦乃具移揔管盧<lb/>
公責之所属且俾經歷王君視書牘除元標黄肚田<lb/>
<pb n="KR4d0505_SBCK_015-25b"/>
五百三叚合三頃七十二𤱔入之寺僧外餘田地山<lb/>
十頃五十𤱔盡還路學其見佃湯文等十二甲徵到<lb/>
鈔米就給養士是歳六月李公復来慮囚重薦盧公<lb/>
其以歸田本末具鑱諸石俾後有考盧公謂予甞執<lb/>
筆隷奉常其言宜傳信方来乃使請辭予學扵孟氏<lb/>
者也知息正距詖所以正人心而閑聖道者其趋甚<lb/>
正至比之禹治洪水周公膺戎狄孔子作春秋究而<lb/>
論之君子以為知言今去程子又數百年所云近理<lb/>
而非朱翟之比者果安在㢤歸田一政耳可以識三<lb/>
公正人閑聖之用矣春秋重歸侵疆而書法各異然<lb/>
則謹而著之不亦可乎李公名端字彦方保定人歷<lb/>
仕館閣入御史府出節東閩再轉而涖東浙摧姦擊<lb/>
<pb n="KR4d0505_SBCK_015-26a"/>
暴不撓不矜而尤尊其所自振揚風教壹本于儒學<lb/>
者稱静齋先生呉公名燾字承禧廣平人再遷御史<lb/>
自汴移浙今為廣東憲副㢘靖有為淵然儒者盧公<lb/>
名景字彦逺大名人世傳政譜守江隂守三衢皆有<lb/>
惠愛是三公乃所謂仁人君子臨乎民上而為之適<lb/>
主者也若憲掾馮君迪杜君士謙武君瑛閻君國寳<lb/>
之佐其籌畫經歷王君文彪之宣其猷為法宜牽聯<lb/>
得書凡署牘官僚亦列名氏下方重勞烈也教授林<lb/>
堂後至不與與扵樹碑紀績之役故末繫之元統三<lb/>
年其歳乙亥秋八月癸丑太常博士東陽栁貫記<lb/>
　　　建徳路學新製樂噐記<lb/>
睦維山水郡民重土著不事慆淫馴而治之宜若易<lb/>
<pb n="KR4d0505_SBCK_015-26b"/>
然然宋上下三百年餘賢牧伯継作恵綏善飬之方<lb/>
何甞不以學政為先以為詩書禮樂之教入人最深<lb/>
非是則無以牖其衷固其本而刑格勢禁苟免無恥<lb/>
者有不足施要為操得其術矣田諌議范文正趙清<lb/>
獻此一時也胡待制張宣公又一時也兹数公者言<lb/>
論風節為世楷式㮣有偏重而典藩守部臨于是邦<lb/>
勸學範民随時設施如出一軌何其盛㢤雍熙間天<lb/>
下未有學而睦始遷廟建學自諫議倡之館生師備<lb/>
教飬則成于文正清獻時則奉詔行事顧列郡師帥<lb/>
有能有不能二公賢者宜不敢後待制當紹興初撤<lb/>
舊營新固己偉矣而門術側出猶有待于宣公闢而<lb/>
正之則自鼎遷物改以迄扵今曽幾何時歳紀之推<lb/>
<pb n="KR4d0505_SBCK_015-27a"/>
移麾節之更禅已受不可考而究圗學政扶樹教基<lb/>
亦不為無人獨春秋二丁有祭無樂識者議其禮制<lb/>
之未具以為大邦羞元統元年其歳癸酉浚義王公<lb/>
昱自汲郡易節而来明年春躬執祀事于廷卒徹嘆<lb/>
曰隆禮備樂薦兹明徳國有典常吾為守臣其敢不<lb/>
飭以速厥戾于是教授潘子陽進復于公昔前任人<lb/>
甞範金伐石為鐘磬各十有六藏之尊爵之府而絲<lb/>
管陶革諸噐色猶缺今當輯費求之杭市并致工師<lb/>
選弟子貟肄其考擊絃歌之節惟奔走率職子陽事<lb/>
也而敢以累公公曰諾不逾時舟来得琴一絃三絃<lb/>
五絃七絃九絃各一瑟一籥箎笛簫各一巢笙和笙<lb/>
各二塤一搏拊柷敔各一而若鐘磬之編簨簴崇牙<lb/>
<pb n="KR4d0505_SBCK_015-27b"/>
流蘇雜飾與柷敔之推籈咸具率師弟子朝夕肄習<lb/>
及秋藝成㑹上丁釋奠出而薦之音節允諧儀文畢<lb/>
舉官師在位諸生綴行莫不竦耳動心知召和之有<lb/>
道而致饗之有容而公之扵學盖若衣食之維絲與<lb/>
粟無或忘也間即長貳寮宷謀所以補敗扶傾之略<lb/>
謂禮殿講堂役大費巨不葺則蔽易橈爲堅責誠在<lb/>
予自長貳而下咸應曰惟公所命乃以成畫授之教<lb/>
官凡梁棟桶榱之朽蠧弗任者尓求良木而更置之<lb/>
瓴甓塗堊之毁頓弗宻者爾合衆技而繕新之次而<lb/>
齋廡門闥垣墉庖廩咸使完整足支永乆盖學之租<lb/>
入無嬴校官既殫力表率而有籍于儒者亦輸財就<lb/>
功不勸而趨皆以承公之意故也公每旦望入學延<lb/>
<pb n="KR4d0505_SBCK_015-28a"/>
見章逢語及仁義則諄諄析理納之于善言近指逺<lb/>
可服而行詩曰豈弟君子民之父母傳亦曰見其禮<lb/>
而知其政聞其樂而知其徳然則君子成是豈弟之<lb/>
徳以有禮樂為之具焉夫民重土著則三徳可興不<lb/>
事慆淫則教易入而化易孚今公治睦甫及再朞知<lb/>
以柔惠撫循斯民而又以禮樂鎔冶多士所操之術<lb/>
與前是數公無弗同者特其所值之時有不同耳嗟<lb/>
乎易致者術而難致者時詩書禮樂敺之而善如此<lb/>
刑名惨礉敺之而不善如彼守其道以守其官公之<lb/>
是心固裕如也予忝公末交而婺睦壤地相聯知公<lb/>
宜人之政尤審且子陽予友也因其請記輒論次如<lb/>
右最其成功製樂為要題曰建徳路學新製樂噐記<lb/>
<pb n="KR4d0505_SBCK_015-28b"/>
竊春秋之義繫諸侯之風統凡刑善尚来者之有取<lb/>
扵斯至元元年其歳乙亥冬十又二月既望謹製<lb/>
　　　浦江縣修學記<lb/>
校庠序之教所以開人心興民行其效必要扵遲乆<lb/>
而後見故古之善為政者每以是為急先務焉簿書<lb/>
期㑹刑名獄訟非不可以資富禁淫然而國之大賢<lb/>
在禮與義使其養之不豫戒之不夙則素絲安保其<lb/>
不緇荃蕙有時而併化履霜堅氷波頺風靡習俗之<lb/>
移人亦何所不至聖人有憂之扵是聯比閭族黨之<lb/>
衆而納之仁鎔義冶之中仁義與生俱生非性外物<lb/>
也存養識察一致其力則盡己盡人莫非仁義之推<lb/>
雖以吾含哺鼓腹之民而躋之鵲巢麟趾之化之上<lb/>
<pb n="KR4d0505_SBCK_015-29a"/>
者何所不可然則校庠序之教其作人之效固若此<lb/>
奈之何徒視之以爲飾治之具而已也悕其戾㢤盖<lb/>
校庠序通謂鄉學異名而同義若今大州小縣建學<lb/>
立師涖而教之雖非比閭族黨之所升然入孝出弟<lb/>
有作有息固皆三代直道之民特未有以先生良法<lb/>
美意淑之使善教之使成而遂謂今之學非古之學<lb/>
亦惑之甚也吾郷邑浦江無名山大澤以濬發其竒<lb/>
無珍貨絶産以阜通其利在州部中介然下邑耳宋<lb/>
甞以著令有廟有學矣自地入職方以来間歷二紀<lb/>
而餘不知其更閱㡬令而其宫庭堂館又㡬更營繕<lb/>
而完葺之往往斵削朽鏝之工未㫁于手而利敝危<lb/>
惙之形已䋲䋲而継見彼其視爲飾治之具者亦蔑<lb/>
<pb n="KR4d0505_SBCK_015-29b"/>
焉若是而已則所謂以教道結民心抑何望乎爾耶<lb/>
禮義之不章風俗之日卑識者盖深嗟而屢嘆之矣<lb/>
重紀至元元年之冬莆陽林侯以材進士再轉得邑<lb/>
以臨于兹而歳属薦飢侯為之惠鮮困窮催軋姦枿<lb/>
未幾令施政舉民咸讋服乃以禮登吾黨之士申儆<lb/>
之曰學為教首所為率厲而風動之者則亦有其方<lb/>
矣今制官期滿三歳即以代去教道之流行民風之<lb/>
變易吾未敢為若等望之也吾縣户贏巨萬故家喬<lb/>
木䕃藉猶存其忍坐視吾聖師之宫傾陊弗支而縦<lb/>
吾誦絃之舍胥為茂草之區以重吾令長之隱憂乎<lb/>
里有耆壽之士張某乃與松江府儒學教授呉某合<lb/>
辭以復于侯曰殿役最鉅凡飭材徵工以績于成願<lb/>
<pb n="KR4d0505_SBCK_015-30a"/>
悉吾力毋煩有司而若他有籍于學者亦相率勸功<lb/>
扵是堂庭齋館門廡庖庾皆無一之不理棟桴嶤然<lb/>
堦墄截然觚棱並擢塗堊相鮮像貌應圗陛㦸中度<lb/>
東西行者為之動目易觀盖侯之究心斯學也精宻<lb/>
整比軼于家政方牒訴叢沓符檄瑣委謹䋲墨而嚴<lb/>
勾稽且日不暇給而侯之是心經度計慮靡間益勤<lb/>
雖一楹一桷一瓴一甓必為之深顧逺省釋于安固<lb/>
而後已侯之知尊夫子而欲以顯報罔極之恩者豈<lb/>
徒事乎宫廟室宇之微將有大扵是者而職則未可<lb/>
以有為也侯之才敏用裕果足以彰科目得人之盛<lb/>
而一洗世儒腐爛軟熟之羞矣越明年功既告成教<lb/>
諭四明徐塤亦以月日將代謀于學之老張恕方㯉<lb/>
<pb n="KR4d0505_SBCK_015-30b"/>
願乞辭琢石以永侯徳謂予以諸生起家甞進列扵<lb/>
朝矣風人之賦述者之辭竊有意焉泮水頌僖瘖乎<lb/>
無聲微子之委而孰委㢤予因有謁于侯曰人性本<lb/>
善道之善則善矣道之而善非善教乎教者因其固<lb/>
有順而道之非有所付卑而増益之也夫域方百里<lb/>
之地而謂之縣有土且有民矣制為官師治而教之<lb/>
然有學必有廟又為之簡其民之秀美使合樂習吹<lb/>
舞勺誦詩以歳時修理扵先聖先師然則耳之所聞<lb/>
目之所擊既皆先王道徳之容而口之所講心之所<lb/>
惟又無非中庸性教之實是道也變而通之謂之政<lb/>
神而明之謂之教教在是則政亦在是顧吾所以存<lb/>
而主之者則在乎此而不在乎彼焉耳傳曰善人為<lb/>
<pb n="KR4d0505_SBCK_015-31a"/>
邦百年亦可以勝殘去殺矣又曰一日克己復禮天<lb/>
下歸仁焉而孟子則曰善政不如善教之入人深也<lb/>
且勝殘去殺善人之政必百年而後可克己復禮聖<lb/>
人之教則可以一日而歸仁夫可欲之善與大而化<lb/>
之之聖則有差等矣予所謂校庠序之教其效要于<lb/>
遲乆而後見者著為善之應而以常道望乎人則人<lb/>
易從何異之云乎林侯為邑扵兹且三年矣其扵敬<lb/>
教勸學之方盖不徒取必于卓魯之所甞有而直欲<lb/>
全體夫尭舜之所不能無孝弟之端倪仁義之塗軌<lb/>
其兆見扵今者已若此其效成于遲乆者宜何如㢤<lb/>
侯名以順字子木至治辛酉丙科進士紹興大儒艾<lb/>
軒先生之從曽孫也艾軒之學吾郷先正太史成公<lb/>
<pb n="KR4d0505_SBCK_015-31b"/>
實先得之其延昭流潤于我後之人者尚未昧也宜<lb/>
侯之嘉恵吾學篤不䏻忘遡其源委亦粤有自矣至<lb/>
元四年其歳戊寅冬十有一月日南至記<lb/>
　　　許府君新廟記<lb/>
許府君廟扵其里照仁而食扵其郷以能福民而享<lb/>
其報也然則府君之得廟祀扵其鄉亦應禮欤古者<lb/>
功烈被扵天下則天下祀之被扵一鄉則一郷祀之<lb/>
被扵天下者若禮法施扵民勤事定國禦災捍患則<lb/>
封為上公祀為大神者皆是也祀扵一郷則若鄉先<lb/>
生之殁而祭之扵其社與夫桐郷之奉甞沔陽之墓<lb/>
祠生有遺徳殁有美報尚皆人心之不能自已者然<lb/>
耳禮非一定之謂去鬼為廟卑之為鬼尊之為廟廟<lb/>
<pb n="KR4d0505_SBCK_015-32a"/>
之為言貌也朝踐饋熟報氣報魄神之則其道隆禮<lb/>
之則其物備府君以捍城蹈難而死英爽赫然愈遠<lb/>
如存矧子孫世世里居則廟而祀之蓋與他姓異矣<lb/>
府君里人晋許孝子孜之裔孫諱瓊字世英具材勇<lb/>
有智略而尤精于騎射宋宣和間睦寇作攘擾蠭午<lb/>
府君慨然招集丁壯自捍禦其郷逺近恃為一障三<lb/>
年春盜兵偪城郡守廉知府君之有勇智而可倚以<lb/>
為用檄之至郡與盜逆戰屢挫其鋒盜為引却郡上<lb/>
其勞補秉義郎尋攝郡事盜方日盛兵攻城勢甚危<lb/>
棘而城中兵寡力竭左右無援府君率精銳併力衛<lb/>
之自朝至日中殊死鬪殺相當府君遂以戰殁屍僵<lb/>
立如生猶能載所乗馬馳歸家明年降于鄉曰為廟<lb/>
<pb n="KR4d0505_SBCK_015-32b"/>
祀我巖闗之陽初府君在時里有淫祀爲厲于人人<lb/>
患苦之府君命左右將撤毀若有物隂掣其肘者衆<lb/>
呼府君名乃訖火其棟梁而厲亦尋熄府君之以正<lb/>
除邪以剛濟難神而明之生死不貳固有皎然而不<lb/>
誣者矣自巖闗有廟而水旱之祭雩兵沴之欀却災<lb/>
疾之祈禬民畢趋之二百有餘年扵兹府君之有徳<lb/>
扵民與民之有報扵府君誠之至而禮之盡也舊廟<lb/>
位置湫隘弗與事稱八世孫熹甞議改作未及爲而<lb/>
卒扵是其弟熊取爲己任而拓基營財鳩工輸費一<lb/>
毫不以累諸人先中堂次外門次廡序合之爲屋十<lb/>
六楹間而廟制具矣杇塓髹堊象貌儀等内外顯敞<lb/>
視舊加倍而熹子怡尤䏻承志以相其成起工扵重<lb/>
<pb n="KR4d0505_SBCK_015-33a"/>
紀至元六年庚辰之冬十一月庚申明年至正元年<lb/>
辛已正月乙夘而工告訖功熊與怡既率族之群從<lb/>
子姓具牲牢醴齊釁廟行禮則乂䟽其事為狀介其<lb/>
友朱君震亨来請予文其言曰吾祖之徳之烈有以<lb/>
信扵其鄉矣然予懼其昭之干外者未偹也願子詩<lb/>
之而吾祖託不朽焉乃具論之且為迎享送神詞一<lb/>
章遺熊使教其子弟歳時按抑楚聲歌以載祀于庭<lb/>
尚有歆㢤其辭曰<lb/>
西長山之嶪峩兮峴峯屹乎東峙上婺女之炳靈兮<lb/>
下分疆于星紀群岡陵之升降兮若輻銜而輪倚騖<lb/>
邑區于南下兮畫澗溪之青駛若景氣之中褰兮若<lb/>
有人乎戾至神變化之無方兮睨鶴城之良是泠風<lb/>
<pb n="KR4d0505_SBCK_015-33b"/>
馭而雲輿兮忽而来攸而逝孰祭享以安予兮敞壽<lb/>
宫之崇祀簷牙磔其鶴翔兮梁梠亘其虹委神睠懷<lb/>
而容與兮擥桂枝以淹晷昔禦寇之不利兮城塊覆<lb/>
而無隍蹈九殞扵鋒鏑兮曰吾得死所其奚傷義烈<lb/>
激而不舒兮㬢暉為之晝黄緤介馬之御羈兮載屍<lb/>
魄而還鄉骨肉隂于野土兮氣蒸蒸而發揚為昭明<lb/>
之焄蒿兮一機籥之翕張引列星之燦爛兮播卉木之<lb/>
敷芳此百物之精兮亦反隂而為陽稽其實之本虚<lb/>
兮固神道之維常愴予懐之耿耿兮薦圭臭而合蕭<lb/>
光有牲盈俎兮有酤盈觴巫巴以屢舞兮被雲衣其<lb/>
章章神晏娭則錫之羨兮歳胥樂于金穰沴消兵寢<lb/>
兮黄耉無央民獲承祀兮豢豕與羊殫寸誠而歸美<lb/>
<pb n="KR4d0505_SBCK_015-34a"/>
兮薦帝祉之靈長綿太岳之遺休兮尚奕世其彌昌<lb/>
栁貫撰<lb/>
栁待制文集卷之十五<lb/>
<pb n="KR4d0505_SBCK_015-34b"/>
<pb n="KR4d0505_SBCK_015-34b"/>
</p>
<p>
</p>
  </div>
</body>
</text>
</TEI>
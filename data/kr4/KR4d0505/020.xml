<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0505_SBCK_020-1a"/>
桞待制文集卷之二十<lb/>
　行状<lb/>
　　　故宋迪㓛部史館編校仁山先生金公行狀<lb/>
　　　　　本貫婺州路蘭溪州純孝郷循義里<lb/>
　　　　　曽祖天錫<lb/>
　　　　　　妣唐氏<lb/>
　　　　　祖世臣<lb/>
　　　　　　妣童氏<lb/>
　　　　　父夢先<lb/>
　　　　　　妣童氏<lb/>
先生諱履祥字吉父金氏金本劉也避錢武肅王嫌<lb/>
名故以金易劉後遂因之以為彭城之宗譜言世本<lb/>
<pb n="KR4d0505_SBCK_020-1b"/>
項氏其先項伯入漢以恩賜姓爲劉氏譜要爲有所<lb/>
證矣初繇三衢桐山峽口徙家婺之蘭溪三峯桐湖<lb/>
者諱陳下逮先生十世又四世曰十二府君諱則元<lb/>
而家始浸大生子曰五迪㓛諱明偉紹興初以耆行<lb/>
賜爵又從蘭溪桐山山下而其羣從一姓有曰某府<lb/>
君諱景文力學而不求聞與其妻包竭誠以事其祖<lb/>
若父父甞患疽齋禱於天乞以身代而父疾亦㝷愈<lb/>
喪母廬于墓左夜見天光下燭五采爛然人以爲孝<lb/>
感郡上其事改其鄉純孝以表異之後又祠府君於<lb/>
學題其主八行金公昔政和間嘗以八行選士㝷廢<lb/>
不舉府君渡江後人考其行而有合焉故追繫之以<lb/>
是名耳迪功子二十一府君諱澄生三子生業益裕<lb/>
<pb n="KR4d0505_SBCK_020-2a"/>
能以禮法自範其家仲則三十府君諱天錫扵先生<lb/>
為曽祖娶唐氏盛年而寡守莭終身教其子至扵有<lb/>
立長子干八府君諱丗臣扵先生為祖蚤孤而能宅<lb/>
心絰術出㳺庠序聲稱籍籍郷里推其賢是生桐陽<lb/>
散翁諱夢先先生父也學愽聞多志尚嶄然祖母唐<lb/>
夫人尤深訓程之雖屢從舉子試場屋不利而家學<lb/>
充茂翁實啓大之矣夫人童氏生四子先生居其三<lb/>
將震散翁以事㽞蘭邑夜夢家塾壁間畫虎甚文已<lb/>
而真乕復升屋大吼覺而自語維熊維羆男子之祥<lb/>
吾殆得男也耶歸而先生巳生遂以祥名稍長應庠<lb/>
序課試更名𨳩祥後從師友謂開祥非學者名歸而<lb/>
禀扵其親㝎名履祥先生幼而敏睿父兄稍授之書<lb/>
<pb n="KR4d0505_SBCK_020-2b"/>
即能記誦智若成人宗黨咸愛異之從伯父三七府<lb/>
君諱琳因欲命後其長子章散翁府君許之八年遂<lb/>
徃為之嗣年十六從學城闉𥙷郡博士弟子貟堂試<lb/>
屢占前列二年試中待𥙷太學生有能文聲而先生<lb/>
反自悔其所為之非且悼其所志之未㝎益折莭讀<lb/>
書屏舉子業不事取尚書熟習而詳解之然觧至後<lb/>
卷即覺前義之淺時王君相字元章幼為童子科學<lb/>
問詞章望于庠校先生取友得之而元章亦深相器<lb/>
許年十九知向濂洛之學聞北山何文定公基得紫<lb/>
陽朱氏宗旨欲徃從之而莫為之介年二十三廼即<lb/>
元章而謀之将求書徃謁敬巖王公佖敬巖名監司<lb/>
能收接後進時方里居盖欲階之以踐北山之庭元<lb/>
<pb n="KR4d0505_SBCK_020-3a"/>
章曰見敬巖姪不若見魯齋兄先生亦曰曩甞獲觀<lb/>
五先生文粹序而竊慕之不知其為令兄也元章即<lb/>
為書曰金吉父与相生同年而月長蘭溪學者莫或<lb/>
先焉今欲請教扵左右吾兄求賢弟子久矣亦必有<lb/>
以䖏吉父也扵是獲見魯齋王文憲公柏而受其業<lb/>
焉𥘉見請問為學之方文憲曰立志昔先儒胡文㝎<lb/>
有云居敬以持其志立志以㝎其夲志立乎事物之<lb/>
表敬行乎事物之內又問讀書之目曰自四書始巳<lb/>
又因魯齋以進于北山之門既㝎東嚮之禮復起言<lb/>
所以仰慕之意且㦄叙少小漂流顛㝠之故願先生<lb/>
有以教之也文㝎曰㑹之屢言賢者之賢便自今日<lb/>
截㫁為人併以為學之要示之㑹之文憲字也自是<lb/>
<pb n="KR4d0505_SBCK_020-3b"/>
從㳺二氏間講貫益宻造詣益精而知學非身外物<lb/>
矣時章已生子散翁府君方巖歸宗之命間以問之<lb/>
文憲文憲曰昭穆既不順而彼復有子上承父命歸<lb/>
正宗緒夫亦奚疑昔子貢問伯夷叔齊何人也孔子<lb/>
既曰古之賢人也而子貢又有怨乎之問夫伯夷叔<lb/>
齊夫子以為賢矣巳無可疑而子貢再間盖自其心<lb/>
而言之也今吉父䖏乎理義之正何為不安其議遂<lb/>
㝎歲在<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>酉先生年三十散翁府君疾草命即歸宗<lb/>
已而奄至大故先生還承斬衰之重以畢葬祭之禮<lb/>
凡章家幹蠱之事尤極意弥縫不使少有闕失亡幾<lb/>
章與其配徐先後卒先生皆為之服齊衰期以報變<lb/>
而適正斯之謂禮豈有過㢤先生夙有經世大志而<lb/>
<pb n="KR4d0505_SBCK_020-4a"/>
尤肆力于學凡天文地形禮樂刑法田乗兵謀隂陽<lb/>
律暦靡不研究其微以充極扵用甞出㳺杭都諸公<lb/>
貴人争相引重及進牽制擣虚之筞輒弗售謝歸迨<lb/>
其阽危廼思其言之有味而以迪㓛郎史館編校起<lb/>
之則巳不及扵用矣㫄郡嚴陵嚴先生舊隱䖏故有<lb/>
釣㙜書院宇棟雖具誦絃久絶郡守雅聞先生之賢<lb/>
而竊敬之致書奉幣厚禮来聘将脩文憲上蔡故事<lb/>
其書曰此邦之士知尚儒術久矣而義理之作興不<lb/>
䏻貸夫利欲之汨沒釣㙜之有書院正所以崇名莭<lb/>
而張雅道况其地靚深幽夐士習于此果䏻專一其<lb/>
志向而以讀書脩業為事其扵觀感興起之誠有不<lb/>
能巳先生倘能嘉念後進幡然而来扶世善俗㓛豈<lb/>
<pb n="KR4d0505_SBCK_020-4b"/>
少㢤先生感其言為之一起至則囙嚴先生懐仁輔<lb/>
義之說攄發仁義之奥而極言之聞者始知義理之<lb/>
學真足以動夫人也于時宋将改物兵燹乗之所在<lb/>
繹騷先生之居尤与盗近囙挈其妻拏避之金華山<lb/>
中驚悸稍息則上下巖壑追逐雲月探幽討勝寄情<lb/>
嘯詠而是心之泰然者𥘉不以亂離之瘼嬰拂之也<lb/>
久之始歸<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>寧宇州黨之間頗知宗向贏粮景附躡<lb/>
屩雲從户屨常滿而以禮為羅闢塾延致惟恐或後<lb/>
扵夫疇昔氣誼之崇者間亦恵然應之講道論徳諄<lb/>
切為人即有餘暇不廢纂述謂古書有註必有䟽文<lb/>
公之扵論益製集註多囙門人之問而更㝎之其問<lb/>
所不及者亦或未之僃也而事物名數又以其非要<lb/>
<pb n="KR4d0505_SBCK_020-5a"/>
而略之今皆爲之脩𥙷附益成一家言題其編曰論<lb/>
孟攷證廼若大學文公既爲㝎次章句而或問之作<lb/>
所以反覆章明其義趣者尤悉然後之學者尚有疑<lb/>
焉則復随其章苐衍爲䟽義以暢其支申爲指義以<lb/>
統其㑹大學之教扵是乎無毫髮之滯矣先生早歲<lb/>
所注尚書章釋句觧既成書矣一日超然自悟擺脫<lb/>
衆說獨抱遺絰復讀玩味則其莭目明慗脉絡通貫<lb/>
中間枝葉与夫訛<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>一一易見囙推夲父師之意正<lb/>
句畫段提其章指與其義理之微事爲之概<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>證字<lb/>
文之誤表諸四䦨之外曰尚書表註而自序其述作<lb/>
之意曰書者二帝三王聖賢君臣之心所以運量警<lb/>
省經綸通變敷政施命之文也君子扵此<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>跡以觀<lb/>
<pb n="KR4d0505_SBCK_020-5b"/>
其用察言以求其心以誠諸身以措諸其事大之用<lb/>
天下國家小之爲天下國家用頋不幸不得見帝王<lb/>
之全書幸而僅存者又不幸有荖誤異同附㑹破碎<lb/>
之失<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>論不精則失其事迹之實字辭不辨則失其<lb/>
所以言之意書未易讀也燼扵秦灰扵楚鉗扵斯何<lb/>
偶語挟書之律久之而伏生之耄言僅傳孔氏之壁<lb/>
蔵復露伏生者漢謂今文孔壁者漢謂古文頋伏生<lb/>
齊語易訛而安國討論未盡安國雖以伏生之書<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>
古文不能復以古文之書訂今文是以古文多平易<lb/>
今文多艱澀今文雖立學官而大小夏侯歐陽又各<lb/>
不同古文竟漢丗不列學官後漢劉陶獨推今文三<lb/>
家與古文異同是正文字七百餘事號曰中文尚書<lb/>
<pb n="KR4d0505_SBCK_020-6a"/>
不幸而不傳扵世至東晉而古文孔傳始出至蕭齊<lb/>
而始備唐貞觀悉屏諸家獨立孔傳且命孔穎達諸<lb/>
儒為之䟽夫古文比今文固多且正但其岀最後經<lb/>
師私相傳授其間豈無傳述傅㑹所以大序不類西<lb/>
亰而謂出安國小序事意多<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>絰文而上誣孔子朱<lb/>
子傳註諸絰略備獨書未及甞别出小序辨正疑誤<lb/>
指其要領以授蔡氏而為集傳諸說至此有所折衷<lb/>
矣而書成扵朱子既沒之後門人語録未萃之前猶<lb/>
或不無遺漏放失之憾予茲表記之作雖為踈略苟<lb/>
得其綱要無所疑礙則其精詳之緼固在夫自得之<lb/>
者何如耳小戴禮樂記苐十九鄭玄目録云漢武帝<lb/>
時河閒獻王與諸生䓁共采周官及諸子云樂事者<lb/>
<pb n="KR4d0505_SBCK_020-6b"/>
以作樂記事又云樂記者以其記樂之義扵别録属<lb/>
樂記盖十一萹萹雖合而略有分焉唐孔氏正義則<lb/>
謂劉向校書得樂記二十三萹今樂記㫁取十一萹<lb/>
餘有十二萹名猶在而記無所録矣正義直以樂夲<lb/>
樂論樂施樂言樂禮樂情樂化樂象賓牟賈師乙魏<lb/>
文侯分十一萹而毎萹之中又各自為章捴之凡三<lb/>
十四章先生獨有疑焉囙為之反覆玩繹優㳺涵泳<lb/>
則見其所謂十一萹者莭目眀整瞭然可<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>而正義<lb/>
所分猶為未盡扵是一加叚畫而旨義顯白無復可<lb/>
疑此學者所以貴扵平心觀理及其理融見卓則雖<lb/>
跨越宇宙而與聖賢共講亦不過是而巳也司馬文<lb/>
正之作資治通鑑取法春秋繫年著代秘書丞劉恕<lb/>
<pb n="KR4d0505_SBCK_020-7a"/>
作外紀以記前事頋其志不本扵絰而信百家之説<lb/>
是非既<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>扵聖人不足傳信而自帝堯以前不絰夫<lb/>
子之所㝎固野而難質夫子因魯史以作春秋始扵<lb/>
魯隠公之元年實周平王之四十九年也王朝列國<lb/>
之事非有玉帛之使則魯史不得而書聖人筆削亦<lb/>
何由而見况左氏所記或闕或誣凡若此類皆不得<lb/>
以辟經為辭乃用邵氏皇極經世暦胡氏皇王大紀<lb/>
之例損益折衷一以尚書為主下及詩禮春秋㫄采<lb/>
舊史諸子表年繫事復加訓釋㫁自唐堯以下接扵<lb/>
資治通鑑勒為一書名曰通鑑前編凡十有八卷舉<lb/>
要二卷既成以授門人許謙曰二帝三王之盛其嶶<lb/>
言懿行宜後王所當法戦國申韓之術其苛法亂政<lb/>
<pb n="KR4d0505_SBCK_020-7b"/>
亦後王所當戒自周威烈王二十三年以後司馬公<lb/>
既巳論次而春秋以前迄無編年之書則是編固不<lb/>
可以莫之著也故先生自題其編有曰荀悅漢紀申<lb/>
鍳之書志在獻替而遭值建安之季王仲淹續絰之<lb/>
作疾病而聞江都之變泫然流涕曰生民厭亂久矣<lb/>
天其或者將啓堯舜之運而吾不與焉則命也此先<lb/>
生述作之意而人不与知之嗚呼微㢤先生之學以<lb/>
其絶禀濟之精識得扵義理之涵濡而成扵踐脩之<lb/>
充闡研竆經義以究窺聖賢心術之微㦄<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>傳註以<lb/>
服<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>儒先識鍳之確無一理不致體驗參伍錯綜所<lb/>
以約其變無一書不加點勘鉛黃朱墨所以彂其凡<lb/>
平其心易其氣而不為浚恒之求深鉤其玄探其賾<lb/>
<pb n="KR4d0505_SBCK_020-8a"/>
而不爲臆決之無證自其壮歲韜英蓄銳致其人十<lb/>
巳百之㓛固巳深造自得乎優柔厭飫之域迨夫晚<lb/>
莫意䔍見凝心和體舒所彂皆稡盎所趣皆寛平扵<lb/>
一動作語黙之間自然不冒大和之内而無囬護掩<lb/>
覆之弊學之成巳盖若此也先生神爽清竦器宇静<lb/>
夷平居淵潜儼恪深自晦蔵而内積忠信與物無忤<lb/>
非意之干自不䏻近蕳直不阿視人猶已久与之居<lb/>
愈益生敬四方學者承風依心肅襟造請方羣疑塞<lb/>
胸膠轕糾纏莫能自解而親其矩<graphic n="KR1688" url="https://raw.githubusercontent.com/kanripo/KR-Gaiji/master/images/KR1688.png" mimeType="image/png"/>聆其誨言固吝<lb/>
消亡隱慝軒露如人有疾疢察脉製齊適其浮沉滑<lb/>
濇之候而中夫攻熨𥙷瀉之宜動悟孚格不俟終日<lb/>
其或一時扞格而不入則寛以飬之徐而制之浸灌<lb/>
<pb n="KR4d0505_SBCK_020-8b"/>
磨礱未甞無益而錯施之也先生䔍扵分義先人後<lb/>
巳終始不渝嘗有故人子坐累母子並繫奚官分配<lb/>
■隸母子至不相聞先生耿耿在抱為之物色經營<lb/>
傾貲贖歸其子後貴先生終不自言相見勞問而已<lb/>
而其推以成人者又若此矣文憲王公之學得之文<lb/>
㝎何公何公之學得之文肅黄公黄公則文公子朱<lb/>
子之髙苐弟子也其授受之淵源粹然一出扵正如<lb/>
御一車以行大逵如執一籥以莭衆音和鸞揚鈴聲<lb/>
律度數脗合潜通無弗同者盖先生始獲進拜文憲<lb/>
而遂從登文㝎之門二先生郷丈人行皆目以為得<lb/>
之之晚而深啓宻證左引右掖期底于道雖孫明復<lb/>
之於石守道胡翼之之扵徐仲車不是過也然文㝎<lb/>
<pb n="KR4d0505_SBCK_020-9a"/>
之所示曰省察克治文憲之所示曰涵養充拓語雖<lb/>
甚簡而先生服之終身常若有所未盡焉者先生家<lb/>
故貧中歲依二先生以為之重而患難之扶持死喪<lb/>
之救䘏二先生不遺餘力焉文㝎卒扵咸淳戊辰先<lb/>
生謂文㝎當世巨人治喪之禮四方之所視儀當厚<lb/>
無薄則<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>按禮制而為之議曰為師服者弔服加麻<lb/>
心喪三年古之制也布襴俗服也今之服緦㓛以上<lb/>
者皆用之生絹鉤領之衫俗服也今之服緦麻者亦<lb/>
用之服今緦麻之服是不得全喪父無服之重也疑<lb/>
衰古士之弔服也其服亡矣白布深衣古庻人之弔<lb/>
服也其制今猶有存然古之士今之官也今之士其<lb/>
未仕者古之庻人也宜用古庶人之服而以深衣為<lb/>
<pb n="KR4d0505_SBCK_020-9b"/>
弔服昔者朱子之喪門人用細麻深衣而布縁矣然<lb/>
凡布皆麻古以三十升麻為麻冕之布以十五升麻<lb/>
為深衣之布深衣之麻自司馬公子朱子皆云用極<lb/>
細布為之則深衣之布用紵代麻久矣其緣則孤子<lb/>
純以素是喪父既除之服也孔門喪夫子若喪父而<lb/>
無服則以喪父除服之服為若喪父無服之服其純<lb/>
用素可也其冠則庻人之弔素委貌失其制矣以白<lb/>
巾代之而加絰扵冠可也加麻之絰緦服之絰也今<lb/>
用細麻而小可也加麻之帶緦服之帶也今用細紵<lb/>
可也所謂疑衰者擬扵衰者也文憲方与治喪者首<lb/>
遵用之而先生囙亦有<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>扵深衣之制為之外傳又<lb/>
若干言焉六年而文憲沒先生相其家以治其喪率<lb/>
<pb n="KR4d0505_SBCK_020-10a"/>
其門人制服如𥘉郷人始知師弟子之義繫扵常倫<lb/>
不可闕也先生生扵紹㝎壬辰三月丁酉而卒於大<lb/>
徳癸卯三月壬辰得年七十二娶徐氏子男三長穎<lb/>
次頖次頡頡有志扵學早卒先生中年築居仁山之<lb/>
下文㝎為書其扁曰仁山書堂學者不敢字之稱仁<lb/>
山先生先生又别自號次農其說以為農田百畞上<lb/>
農夫食九人上次食八人中食七人中次食六人下<lb/>
食五人凡五䓁百畞均也而地有肥磽力有彊弱予<lb/>
力貧體弱不能為上農之事庶幾其次次不䏻為庻<lb/>
幾其中中不能為為中次亦可矣故命曰次農先生<lb/>
卒後三年其歲丙午九月甲申即葵仁山後隴所註<lb/>
書有尚書表註大學䟽義指義論孟集註<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>證通鑑<lb/>
<pb n="KR4d0505_SBCK_020-10b"/>
前編合若干卷傳學者雜詩文又若干卷蔵于家而<lb/>
曰昨非存藳者弱冠以後四十以前之作也曰仁山<lb/>
新藳者<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>未至乙亥之作也曰仁山亂藳者丙子以<lb/>
後之作曰仁山噫藳者壬辰以後之作其自題曰自<lb/>
丙子之難而生前之望觖自壬辰哭子之慼而身後<lb/>
之望孤曰亂曰噫所以志也𥘉文㝎確守師傅叅訂<lb/>
訓義扵易大傅本義唘蒙大學中庸章句論孟集註<lb/>
太極圖通書西銘之外凡文公語録文集諸書啇確<lb/>
<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>訂之所及取其巳㝎之論精切之語彚叙而類次<lb/>
之名為彂揮已与諸書並傳扵世矣而若文公成公<lb/>
所輯周程張子之㣲言曰近思録者宜為宋之一經<lb/>
而頋未有為之觧者亦随文箋義為近思録彂揮未<lb/>
<pb n="KR4d0505_SBCK_020-11a"/>
詮㝎而文㝎殁乃与同門之友汪䝉俞卓續抄校正<lb/>
萹次先後一仍文㝎之舊且為製序而属之文定之<lb/>
孫宗玉先生殁時凡所註書僅僅脫藳而未及有所<lb/>
正㝎故悉以授許謙謙尤能遵稟遺志益加讎校今<lb/>
皆刻板以傳元統二年里後學吴師道移書學官請<lb/>
祠州學而郡亦列祀先生配食扵何王二夫子矣自<lb/>
聖學不明羣儒雕鏤組繡分裂破碎千五百年而周<lb/>
程張邵五夫子重徽繼照六經之道煥然復眀扵天<lb/>
下而堯舜禹湯文武周公孔子所以載道立教之言<lb/>
人極賴以扶持人心賴以開濟者千萬世如一日也<lb/>
然而宇宙之間光風麗日之時不多扵風雨晦㝠之<lb/>
變龜龍麟鳳之蓄不多扵䲭鴞蛇虺之羣章眀開拓<lb/>
<pb n="KR4d0505_SBCK_020-11b"/>
之未㡬而蠱壞剥蝕之随至人心世變其相為闔闢<lb/>
扵茫昧不可致詰之中者君子常視之以為學術消<lb/>
長之候道南之學肇扵龜山楊氏而豫章羅氏延平<lb/>
李氏實繼起而纂承之天之生賢固不數數然也文<lb/>
公先生子朱子属當道統絶續之運而身任斯道不<lb/>
傳之緒凡聖經賢傳之出扵分崩離析之餘者既悉<lb/>
刪之正之以還統體之全而傳註訓釋之混扵得失<lb/>
純駁之間者又悉披之摘之以成宰制之公提綱挈<lb/>
領别類離倫其學始扵精㩜潜思終扵真積力踐行<lb/>
著習察之幾即致知力行之具洒埽應對之粗即精<lb/>
義入神之妙世之所謂空言無實而足以欺世盗名<lb/>
者非學也當時及門之士無慮什百而文肅黄公獨<lb/>
<pb n="KR4d0505_SBCK_020-12a"/>
得其傳顔氏之無所不說曽子之一以貫之有自来<lb/>
㢤文㝎何公早甞師事黄公与聞真實刻苦之訓而<lb/>
文憲王公則又得之何公者也何王二氏生同里同<lb/>
志扵道同時易名有司以謂何公之清介純實似尹<lb/>
和靖王公之髙明剛正似謝上蔡時稱知言而先生<lb/>
則自其盛年親承二氏之教以充之扵已者也盤溪<lb/>
之歩趋歲寒之講切<hi>盤溪文㝎所居嵗寒文憲堂名</hi>立志持志之訓<lb/>
謨嚅嚌道腴而㳺泳聖涯其所資者深所造者逺矣<lb/>
雖進不得為諸葛孔明之起赴事㑹而崔州平徐元<lb/>
直之知為偉人者不失也退猶得為陶元亮之任運<lb/>
歸盡而其所願為魯仲連張子房者尚皦然而不誣<lb/>
也簞瓢樂道著書忘老英華之敷遺芳澤之流滋豈<lb/>
<pb n="KR4d0505_SBCK_020-12b"/>
不足以表儒行之卓繫師資之重㦲一世之短千載<lb/>
之長以此較彼孰得孰失必有能辨之者矣方何王<lb/>
二氏之鳴道扵婺也有通齋先生葉公諱由<graphic n="KR0996" url="https://raw.githubusercontent.com/kanripo/KR-Gaiji/master/images/KR0996.png" mimeType="image/png"/>者年<lb/>
軰荖先扵先生而文憲盖甞引以為友學尤邃扵經<lb/>
亦不遇以死文㝎之行文憲状之文憲之行通齋誌<lb/>
之則夫先生之學之行紀載而鋪張之将奚属㢤貫<lb/>
實單弱早歲囙縁父友幸嘗洒埽師門而少長屢遭<lb/>
家難為貧㳺仕有志弗彊不得終承先生之教以卒<lb/>
弟子之業罪也何言許謙益之年長扵貫而屑与之<lb/>
友先生之有望扵謙與謙之足以承先生之知貫則<lb/>
數及之矣備官亰師毎貽書趣<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>編簡而謙亦未甞<lb/>
不以是事為巳責也今謙不可作矣貫誠後死竊将<lb/>
<pb n="KR4d0505_SBCK_020-13a"/>
以是自勉而謙之子元乃以先生之子頖之請竭蹷<lb/>
来山中属茟扵貫貫雖不敏誼不容辭扵是即其家<lb/>
求其文關扵出䖏之大要者而叙次之併追繫昔所<lb/>
逮聞為行狀一通録以遺頖使白扵先生之墓而且<lb/>
以告後之學者惟先生生而遭時不㳤老而幸際<lb/>
真元之㑹曾不得一試而遂以沒身它日汗青有紀<lb/>
傳之儒林傳之獨行唯太史氏之所簡擇是則貫所<lb/>
以區區傳信之意云耳謹狀門人前太常博士桞貫<lb/>
状<lb/>
　　　元故追封從仕郎温州路樂清縣尹黄公行<lb/>
　　　狀<lb/>
　　　　　曽祖伯信宋故迪功郎累贈朝散郎<lb/>
<pb n="KR4d0505_SBCK_020-13b"/>
　　　　　祖夢炎宋故朝請大夫致仕<lb/>
　　　　　父堮宋故承莭郎<lb/>
公諱鑄字希顔婺之義烏人姓黄氏黄維吾婺望宗<lb/>
雖豫章雙井之黄亦由之以從義烏黄氏家譜有昉<lb/>
者復自豫章歸居浦江扵太史公庭堅為諸父行子<lb/>
景珪生琳娶靖康東都畱守忠蕳宗公女弟始又自<lb/>
浦江徙居義烏生子諱中輔字槐卿号細髙居士殖<lb/>
學厲行嘗出逰行都題樂府辝太平樓上秦檜怒其<lb/>
譏已将捕寘于法而居士既潜歸晚以轉運使上其<lb/>
行義當得官未命而卒甥工部郎官喻公良能載其<lb/>
凡行于碑詳焉居士生子諱紹祖紹祖生子諱伯信<lb/>
累贈朝散郎伯信娶忠蕳四世諸孫女封安人生朝<lb/>
<pb n="KR4d0505_SBCK_020-14a"/>
請公諱夢炎起家淳祐庚戌進士為朝散大夫行太<lb/>
常丞兼樞宻院編修官兼榷左曺郞官以朝請大夫<lb/>
致仕先配陳氏累封宜人次配方氏生承莭府君諱<lb/>
堮堮用進納㤙𥙷承莭郎少以疾廢娶徐氏徐氏奉<lb/>
議郎兩淮宣撫大使司幹辦公事彬之女𥘉朝請公<lb/>
之姉適從事郎昭慶軍莭度掌書記王公囦金有女<lb/>
歸呉興丁氏而儒林郎兩浙西路提舉常平茶鹽司<lb/>
幹辦公事諱應復其壻也於是丁氏屢有子矣朝請<lb/>
公即命以其苐四子後製其名曰鑄而祝之盖朝請<lb/>
公与王公同為宗氏甥而丁氏婦又黄之自出雖以<lb/>
異姓為後亦庻幾以義起禮者㢤朝請公既老公始<lb/>
来後年十六而朝請公殁杭承莭府君疾不能執喪<lb/>
<pb n="KR4d0505_SBCK_020-14b"/>
公扶柩行<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>濤江歸卜塋域反壤而樹既虞而祭人<lb/>
謂其知所慎重如是則可以承其宗振其家矣巳而<lb/>
江南内附官府新立州境屢騷故家巨室困扵征求<lb/>
之促數而偪扵宼盗之侵凌傾貲破産昜若轉掌公<lb/>
扵其間獨能用柔行智随物順成不淟涊以合汙不<lb/>
崖異以絶俗雖黠胥大駔亦忍不加侮頼是以卒全<lb/>
門户無墜其先然性本夷曠遇人無貴賤皆樂爲之<lb/>
傾盡賓客之至其郷者欵門求交則授館延憇倒壷<lb/>
命飲盡其歡欣往往别去澷不相聞後再見之亦莫<lb/>
能記省爲何人也公始學治經後從郷先生更習詞<lb/>
賦不區區求觧扵道徳性命之說而其制行自与之<lb/>
合中年上下世變得其興衰理乱之故扵諸史志傳<lb/>
<pb n="KR4d0505_SBCK_020-15a"/>
中細繹微言披發大義獨深會于心而未嘗屑屑為<lb/>
人言之作字端方尤工篆籕曰此吾心之<graphic n="KR1688" url="https://raw.githubusercontent.com/kanripo/KR-Gaiji/master/images/KR1688.png" mimeType="image/png"/>防也平<lb/>
生無<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>嗜衣取充體食取充口居常怡怡自得家人<lb/>
不見憂愠之容至其與鄰翁野老酣嬉淋漓有晋士<lb/>
之逹而無楚人之怨以此終其身之死而不亂亦足<lb/>
以觀其所飬之全矣昔朝請公以寄禄官中行正郎<lb/>
值眀禋當任一子推与其姪及既殁乃㳂致仕㤙𥙷<lb/>
公將仕郎未赴銓而易代餘五十年為泰定四年始<lb/>
以子貴封從仕郎温州路樂清縣尹身服銀緋優逰<lb/>
仕禄之外又五年得夀七十有五而終公生扵寳祐<lb/>
丁巳三月二十七日而卒扵至順<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>未八月十六日<lb/>
公娶童氏承信郎監嘉興府鮑郎鹽場伯永女今封<lb/>
<pb n="KR4d0505_SBCK_020-15b"/>
冝人生子男五長溍應奉翰林文字儒林郎同知制<lb/>
誥兼國史院編脩官次溥次淇其二人曰浩出後劉<lb/>
氏姑之子太學内舎生應龜更其名鼎曰滋即後公<lb/>
從弟㶊滋所後父家益落其所以奉公上承賓祭者<lb/>
公一資之女三人長適賈師䕫先二十年卒次適劉<lb/>
咸劉拱辰孫男六人檮橒梓　女二人其一適<lb/>
陳克譲其一未行曽孫男一尚<graphic n="KR0970" url="https://raw.githubusercontent.com/kanripo/KR-Gaiji/master/images/KR0970.png" mimeType="image/png"/>溍登延祐丙科至<lb/>
順二年由諸暨州判官滿秩召入詞林其夏扈從此<lb/>
都秋還及冬十二月朢訃至亰溍即日觧所居官匍<lb/>
匐奔歸以卒之明年十月十三日葬縣北崇徳郷三<lb/>
釡山之原在秦孝子顔烏墓北三里而其南一里則<lb/>
朝散公三世大墓也方溍歸擇蔵域相墓者曰維此<lb/>
<pb n="KR4d0505_SBCK_020-16a"/>
為宜而其地則故属之公子出後劉氏者矣劉氏子<lb/>
鼎遂奉之以窆凡具塼甓仞竁穴徴工傭興番鍤其<lb/>
費一出扵溍而不以諉諸其弟溍有禄食故也丁氏<lb/>
世家呉興之安吉儒林府君之祖諱曄卒官中大夫<lb/>
太府少卿揔領淮東軍馬錢粮父諱伯乕卒官朝散<lb/>
郎淮東制置大使司幹辦公事二公慶元丙辰嘉㝎<lb/>
癸未進士也儒林府君𥘉莁主南陵簿故公生南陵<lb/>
廨舎兵後丁氏家廢公往奉儒林府君及其兄将仕<lb/>
郎仁東来為嫁其稚妹而孝養府君与将仕終其身<lb/>
春秋家祭則别為位以祀丁氏之世曰吾以一身為<lb/>
二姓祭主禮固如是也吾子孫其謹識之某少辱公<lb/>
之知遂得与溍㝎交文字間而皆坎壈不偶扵時及<lb/>
<pb n="KR4d0505_SBCK_020-16b"/>
溍取世科某亦濫巾仕版抗赱南北垂二十年歸見<lb/>
公而公方以耆俊為州里一鑑乃不意夫大耋之嗟<lb/>
已遽及之去年夏某㳺浙右溍以書追遺扵吴門告<lb/>
公葬期意将俾某述公之世出行治以告于世之立<lb/>
言君子取文以表其隧許焉而未及為今既復上矣<lb/>
其奚以辝故件而繫之如右亦用其所知者酬焉之<lb/>
義也謹状<lb/>
　祭文<lb/>
　　　焚黄祭文<lb/>
維至治三年歲次癸亥七月辛夘朔男将仕郎國子<lb/>
慱士貫謹囙便人南歸令男卣具家饌之奠昭告于<lb/>
先考髙郵縣令贈承事郎府君之靈曰貫徳薄能鮮<lb/>
<pb n="KR4d0505_SBCK_020-17a"/>
實不肖似偶承家慶忝有位序于<lb/>
朝乃至治元年秋由國子助教進慱士三年春<lb/>
皇上推㤙巨下以及其先始載㝎褒䘏之典而貫品<lb/>
在苐七扵格淂贈封父母妻其四月<lb/>
命下遂贈　先<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>承事郎　先妣宜人而新婦盛氏<lb/>
亦封宜人惟吾　父早登科級甫從膴仕而屬當易<lb/>
代卷道閑居盖栖遲偃息餘二十年不幸不至上壽<lb/>
以終積仁累行生既不享其隆沒猶推其餘以施及<lb/>
于貫所以顯𬒳<lb/>
寵章延昭来裔者若水有源而木有本也縻扵官守<lb/>
未能引去謹録副本令男卣展奠　墓下焚燎以吿<lb/>
靈其不昧服此<lb/>
<pb n="KR4d0505_SBCK_020-17b"/>
異數謹告<lb/>
　　　先泗州墓焚黄祝文<lb/>
貫<graphic n="KR0970" url="https://raw.githubusercontent.com/kanripo/KR-Gaiji/master/images/KR0970.png" mimeType="image/png"/>而多艱長始知學因縁齒士忝冒登朝比由太<lb/>
常愽士出提舉江西學校躋秩五品扵格得贈封父<lb/>
母妻既至官則以其名列上己㡬　命下　先<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>承<lb/>
事府君加贈奉訓大夫淮安路泗州知州飛騎尉浦<lb/>
江縣男　先妣宜人加封浦江縣君㤙澤之光照映<lb/>
門祚頋貫何人克遂臻茲是皆吾　父吾　母夙備<lb/>
全徳不享其隆㽞以遺貫故得幸遭休冾之世蒙𬒳<lb/>
孝治之福重封疊竉賁及泉壌豈惟胄胤之華抑昭<lb/>
積累之<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>今以善代挈家東歸㳟棒　命書哭奠<lb/>
墓下并奉録黄一通章服一<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>焚燎以告魂兮不昧<lb/>
<pb n="KR4d0505_SBCK_020-18a"/>
服此褒嘉<lb/>
　　　祭亡室浦江縣君盛氏文<lb/>
昔我祖姑作嬪令族既壽而儀亦正以續囙是有連<lb/>
猶裳綴幅先六十年亂離刺促我泗州公弗堪荼毒<lb/>
往依姑氏遯于空谷遂与君家裙䏈𬒮属時君方髫<lb/>
娟其在目我母曰嘻請㛰子欲問年斯同不疑何卜<lb/>
納采未㡬母兮就木逮成配偶生理日蹙跋前疐後<lb/>
左棖右觸飾無華簮飯止脫粟賴君安之同憂共辱<lb/>
風雨飄摇一燈夜屋頋影誰儔君績我讀艱難困苦<lb/>
覬沾寸禄随牒漂流川航塗轂㽞撫諸児盡瘁鞠育<lb/>
㣲君自力雛顛巢覆我無他長研味筞櫝因縁齒士<lb/>
技䓁工祝再命登朝洊改章服中從外𥙷出長閑局<lb/>
<pb n="KR4d0505_SBCK_020-18b"/>
載君偕往章江之曲官飡雖薄亦有梁肉㸔㺯三孫<lb/>
嬉戯相逐時莭伸眉笑言謖謖小君之封竉數華縟<lb/>
自君得之如藝斯熟履泰由約藏昭扵伏神埋在茲<lb/>
闇者莫燭滿秩来㱕曰投倦足易著幽貞詩歌邁軸<lb/>
期与君同料理松菊庻幾衰晚各保胡福天既厚之<lb/>
又奪之速俾君不遐由我罪酷暁案孤憑宵齋獨宿<lb/>
孰視我䄄孰調我餗夢啼成魘淚漬祍褥人生如電<lb/>
曽不轉瞩盛衰相尋何有贏縮翳翳夕隂隆隆朝旭<lb/>
究觀其終穜不及稑君以艱生之死不黷歛有棺衾<lb/>
蔵有畚築児雖未立尚繫昭穆㱕全之義君則何恧<lb/>
惟是貧家動若溼束六易暑霜僅終埋玉茲卜新阡<lb/>
荆山之麓奉君<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>窆車巳載輹牢脩在莚别君一哭<lb/>
<pb n="KR4d0505_SBCK_020-19a"/>
俟我同穴斯言可復<lb/>
　　　祭孫秬文<lb/>
維至順三年歲次壬申五月己巳朔越十又一日巳<lb/>
夘阿翁與汝阿爹阿妳以家饌祭于中殤童子阿秬<lb/>
之䰟曰嗚呼汝果何爲生也又果何爲而死也汝性<lb/>
非警敏而知務學爲家法習不佻輕而知順親爲大<lb/>
行其言動嚬笑適有類扵吾而吾之所以愛汝異他<lb/>
兒者以汝爲可託以嗣也去冬之十一月汝祖母死<lb/>
汝適痁作既月乃止止而面目手足稍覺虚浮醫言<lb/>
濕熱在肝搏血所䑒法當進凉劑用其方服餌倐進<lb/>
倐退迨今春莫兩脚腕拘攣肺氣滿懣再更醫而證<lb/>
日以加氣日以微雖藥食交進未輟而忽奄然逝矣<lb/>
<pb n="KR4d0505_SBCK_020-19b"/>
吾盖莫曉其故也吾幸以文儒忝有位序而家學之<lb/>
重顧後無繼大懼不䏻下見　祖　父居閑二年見<lb/>
汝誦書習字稍稍恱可吾意意詩書之脉藉汝以不<lb/>
絶而疾病侵凌方長遽折使吾衰莫之年重罹此變<lb/>
安得不惕然而驚盡然以悲也豈吾行負神明而貽<lb/>
祻扵汝耶抑汝之父母不當得汝為子而反以閼汝<lb/>
之生耶棺斂既周三日而葬于髙亢之地汝生于外<lb/>
家而吾世家于此汝之魂氣無不之其體魄尚歸安<lb/>
此土也一祭而訣老淚澘然忽不知吾肝腸之如割<lb/>
也尚饗<lb/>
　　　立祠植碑後祭方先生文<lb/>
至順元年歲次庚午冬十又一月丁丑朔十又六日<lb/>
<pb n="KR4d0505_SBCK_020-20a"/>
　壬辰門人桞貫實奉仙華䖏士方先生之主寓祠于<lb/>
　其蔵所之北化城僧舎并樹碣墓之碑乃以牲酒之<lb/>
　奠為文告之曰嗟通塞之在人而道固不為之磷緇<lb/>
　苟其行之弗信則有言焉其庻幾出扵心而宣扵口<lb/>
　其㝡精者為文辞徴扵辞則有險有易得扵氣則有<lb/>
　醇有醨若其賦物而寫景悼屈而傷離動乎性情之<lb/>
　正而要之禮義之歸開闔變化莫神扵詩雖古人其<lb/>
　既逺尚述作之昭垂始先生之播學將啓秀而揚菲<lb/>
　駕方騁而遂蹶脩𥘉服而去之以雲月為户牖以泉<lb/>
　石為弦韋悲天末之囬風折瑤草其遺誰攬物華扵<lb/>
　萹詠不啻夫纂組繡而噍瓊璣惟㳺興之飄飄匪山<lb/>
　巔則水涯盖晚交吴謝之二子深有志扵龍雲上下<lb/>
<pb n="KR4d0505_SBCK_020-20b"/>
之相随夫何麗澤之益巳含宿草之悽扵是酌飛泉<lb/>
扵中嶼之東送夕陽扵冶城之西灑銅仙之清淚晞<lb/>
釣瀬之風漪舉匏樽而徑醉掃苔壁而㽞題或登髙<lb/>
忼慨或吊古嗟咨或躊躇而從倚問耇長与遺黎故<lb/>
其卷軸之随身無非殘山剰水之輝兹郷閭之一鑑<lb/>
雖年者而未衰飈風欻其夕興駟玉軚而驂雲螭卜<lb/>
吉土扵陽岡奄十霜其若馳廼掲徳而振華豈承學<lb/>
之敢私緝衆羙而為銘亦既瑑于卷石之碑重斯託<lb/>
扵僧廬并陳主而寓祠在古人有祭社之義曰以示<lb/>
髙山仰止之思雖所因之非據幸松檟之堪依遡仙<lb/>
華寳掌之間有先生之履綦緬風晨与日夕魄彷彿<lb/>
其耒娭予意夫斯文之英豈終掩扵蘽梩不揚于列<lb/>
<pb n="KR4d0505_SBCK_020-21a"/>
星則蒸為菌芝眇方來之未涯庻不朽其如斯貫夙<lb/>
親矩矱竊仰光儀悲莫酬於樹劍淚徒沾於主衣爰<lb/>
因為位之初併矢心以薦巵來假來寜靈其有知尚<lb/>
饗<lb/>
　　　祭許益之文<lb/>
維至元四年歲次戊寅春正月丙申朔越七日壬寅<lb/>
近故白雲先生許兄益之大葬有期先一日辛丑友<lb/>
弟栁貫馳詣几筵薄陳香幣之奠侑之以文曰朱子<lb/>
之學上窺聖賢心術之㣲中啟儒先機籥之秘稽經<lb/>
諏傳而道闡於有言即事觀理而學夲於自治凡精<lb/>
思宻蔡之功所以為真積實踐之地雖寘樽於衢人<lb/>
人得挹滿而霑醉然尊聞行知則惟鼇峰獨得其至<lb/>
<pb n="KR4d0505_SBCK_020-21b"/>
蓋一傳而經北山之䟽剔濬瀹義益精而辭益不費<lb/>
廼年德等差而得之魯齋其前承後引之亦建安之<lb/>
翁季所謂真實刻苦之訓謩何甞判知行而二致方<lb/>
性言之丕顯而撝堂舩山之猶未瘁非徒耳受而面<lb/>
承更益筵講而序肄兹寒泉一勺之多下注雙溪但<lb/>
見其可酌而可厲以仁巖之逹識而逰於二老之間<lb/>
其傳緒之真固的然歸之王氏之丗緬郷學之重光<lb/>
山為暉而川為媚奈何聖藴之宗遂壓戎馬之氣兄<lb/>
時弱年展也立志士之從師猶女之從人必先介而<lb/>
後贄方登門請事之初已得其人於進趨旋視之際<lb/>
曰㣲是子之精凝其何以當任重道逺之寄㑹先生<lb/>
起從祠塾之特招而承顔接辭之素願因得不踰跬<lb/>
<pb n="KR4d0505_SBCK_020-22a"/>
而自遂人十其功而已則百之學必至於充類而為<lb/>
知晝畫糜以加飡夜爇薪而照字披攘典墳采摘訓<lb/>
傳務為髙深宏逺而不墜於習俗之薈翳茍蹈道之<lb/>
弗頗亦皇䘏乎室之空而躬之悴於是推其緒餘以<lb/>
私淑諸人而户外之屨翩其來萃善待問如撞鐘叩<lb/>
有小大而其鳴聲則隨以異虚而往實而歸無不厭<lb/>
滿其心意故周旋動作之形常足以觀端榘正彠之<lb/>
所自昔者安定之徒亦惟於此有得而足以振聳群<lb/>
睨然而病寄蓬蒿環堵之居名在方嶽大臣之議或<lb/>
飛剡而上公車或顧廬而勤枉轡乃魏野之莫回豈<lb/>
朱雲之可更望駒谷之逍遥祗以興尊德樂道者之<lb/>
一喟睠金華之古墟炳哲民之遺懿當成公嶷立扵<lb/>
<pb n="KR4d0505_SBCK_020-22b"/>
東而雲谷有朱衡麓有張若養賢之大鼎聯跗而參<lb/>
跱彼一時雖號於專門而究其樂本同出籥章之一<lb/>
吹頃耆艾之淪亾變風作而雅廢庠校至於䘮儀射<lb/>
郷為之失位其言偽而辨者又不過沾沾尚口之窮<lb/>
截截褊心之刺兄子斯時獨能矯輕警惰屹郷社之<lb/>
長城表斯文之徽幟以其服之於身者俻之家既興<lb/>
扵孝而起於弟非元方之難為兄則吾季方之徳之<lb/>
誠或其有二考大行已若然何致逺之恐泥百年七<lb/>
十而疾病半之方托餘生扵液齊胡為奠楹之夢遽<lb/>
掩泣麟之袂駭巷哭之相聞嗟善人之無類雖諸生<lb/>
越有心䘮而弔服加麻禮適從扵義制用循踰月之<lb/>
期勉就因山之竁孟子謂所性根扵心其施之四體<lb/>
<pb n="KR4d0505_SBCK_020-23a"/>
者皆生色之盎睟莊周謂嗜欲深者其天機淺循而<lb/>
致之未免行名而失已然則理義之恱天爵之貴兄<lb/>
既優得之宜乎出此而出彼若稽造物卑予之隆則<lb/>
有子承宗有書在笥皆足以施澤扵方來而為傳序<lb/>
不朽之計貫幸甚同門夙承末契自童習而白紛曽<lb/>
靡忘扵兄事雖䝉霧有行潜獲沾扵㣲潤而鞭駑並<lb/>
發難進希扵逸驥中從官以漂流偶叨塵扵班綴兄<lb/>
未甞不為之喜動扵中遄郵緘而藉慰以兄念我之<lb/>
深固将脫略涯分引以自比而我之望兄實若炳燭<lb/>
之鄰竊餘光之衣被迨倦翮之返栖相徳儀之近只<lb/>
而龐公稀入扵郡城鑿齒有時而一詣引短綆以汲<lb/>
深操鉛刀而就礪庻暮景之桑榆不胥為小人之歸<lb/>
<pb n="KR4d0505_SBCK_020-23b"/>
而君子之棄砉先駕之摧輪寜後乗之無躓繼今以<lb/>
往孰砭我愚孰撤我蔽恐恐乎籍湜之莫保其終以<lb/>
自負韓門之深媿幸工倕之遺澤誠底法而未墜臨<lb/>
葬紖以泄哀矢余詞以為誄諒精爽之如存尚炯然<lb/>
而監視尚饗<lb/>
　　　祭袁侍講文<lb/>
維至元五年歲次己夘冬十月丙戌朔越四日己丑<lb/>
友生文林郎前江西等處儒學提舉東陽栁貫謹以<lb/>
炙雞絮酒之奠致祭扵友故翰林侍講修史清容先<lb/>
生文清袁公墓下嗚呼哀㦲士不虚生學當論丗道<lb/>
泰時亨豈人自致要其所遭有利不利或乗輕軒安<lb/>
行萬里或取康莊出門車弊當可之時際可之仕有<lb/>
<pb n="KR4d0505_SBCK_020-24a"/>
後有先何遹非義昔公盛年藴靈負智<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>和家庭如<lb/>
酌取醴執業師門如琢就噐及其仁熟不績而藝一<lb/>
奮其飛進儀禁邃廿年三入遂掌<lb/>
帝制詞體深醇載振其靡干時班行相顧易視國老<lb/>
丞疑廷紳郎吏剸裁政典牽引經旨有考有詢必䆒<lb/>
必詣史筞編摩翰墨㳺戯燕許常揚譽無虚羙<lb/>
宸眷褒賢付以史事剪剔繁蕪斟酌義例衆方指目<lb/>
遹觀成<lb/>
命書還　燎既脩㵎槃樂只英苐角巾此門<lb/>
綾𬒳何取之㢘不視其履殄悴之悲竊傷吾類自公<lb/>
巳而世議曰詭孰雅而哇孰黍而秕亦既十年浸乖<lb/>
往軌休否亨屯吾何望矣貫昔踰冠承公教指麗澤<lb/>
<pb n="KR4d0505_SBCK_020-24b"/>
堂筵句章客寄親仁觀徳頼彂蒙鄙繼踵登朝幸聮<lb/>
班尾月夕風晨傾壷寘簋進之席間引以自比洎佐<lb/>
成均公尤助喜乃俾介嗣親予講肄予何能㳤以承<lb/>
公意漠北揚鑣燕南掛轊談笑交欣謳吟忘寐謂吾<lb/>
与尓後死則誄弔哭違時予心媿恥来拜塋門不見<lb/>
嗣子公神在天公言在耳雞絮雖微有涙如水嗚呼<lb/>
衰㢤尚饗<lb/>
誄<lb/>
　　　馬景荘誄<hi>并序</hi>
新定故城千峰遺榭有大雅君子曰容堂先生馬君<lb/>
質不去華通不昜分莭孝之風刑于其家而儀子其<lb/>
卿當是時守牧之賢若方公回鄭公君疇阮公麟翁<lb/>
<pb n="KR4d0505_SBCK_020-25a"/>
往往髙先生之行而以䖏士之禮禮之章逢者流盖<lb/>
倚之以為望者餘二十年予幸嘗不其二子觧屦叔<lb/>
堂拜先生扵席前退而從二子逰如習射鄒嶧之郊<lb/>
奉身工祝之位禮譲興行非一日致然也伯子景莊<lb/>
叔子景仁齒皆長扵予故予得以兄事之而其伯叔<lb/>
友悌特隆景仁出接四方賓客入自力扵學景荘佐<lb/>
先生經紀家事囊槖細碎有條有理間亦從吾從逰<lb/>
衍上下窮幽極深又若不縻扵世故而趯立塵埃事<lb/>
物之表者也景荘未三十時郡守察廉舉孝以其名<lb/>
上之外中書為署丹陽書院山長以不樂違去親側<lb/>
棄不<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>其後部使者屢薦起之辞益力囙得朝夕左<lb/>
右視時涼燠調適旨甘致其飬以承其歡昔予過先<lb/>
<pb n="KR4d0505_SBCK_020-25b"/>
生見景荘容色不盛訊其故知母夫人病數日景荘<lb/>
肫肫懇誠聘醫製劑必審必諱又數日母良愈則復<lb/>
出聮尊爼如常時其孝愛殆天性也予後客亰師聞<lb/>
景仁教授桐川乞告歸省未及家卒而先生春秋髙<lb/>
若無以自寧其志者景荘忍情輟泣開折至理先生<lb/>
雖強為寛抑而思子之悲終戞戞在懐閱三年年八<lb/>
十五亦卒然景荘氣完而貌序飬深而守固子意其<lb/>
將平挌老耆無疑也泰㝎三年予𥙷外南還則聞景<lb/>
荘以前二年甲子之十月十九日死矣年六十一耳<lb/>
盛強者或不能以必夀而衰羸者乃更以自全是豈<lb/>
理之固然耶景荘諱元椿娶賈氏子男三泰之申之<lb/>
翼之泰之為武昌路儒學教授孫男六說詵詡誌詮<lb/>
<pb n="KR4d0505_SBCK_020-26a"/>
諮孫女四曽孫男女各一馬氏夲出扶風而自常待<lb/>
睦族望尤著宋兵部侍郎諱大受生通判漳州軍州<lb/>
諱旹旹生迪功郎諱友諒友諒生容常先生諱洪迪<lb/>
功扵景荘為大父矣𥘉兵部弟禮部尚書諱大同与<lb/>
徽文公仕同朝以政學相引重而迪功復沿世舊住<lb/>
受業文公髙第苐子黄文肅公之門當文粛修㝎禮<lb/>
書時親承講貫問學淵源有自来㢤惟其誠夫大者<lb/>
逺者之不可以一二紊故能不以冨貴蠱其心科舉<lb/>
累其志盖至于先生再世而禮之教行于其家者粲<lb/>
然矣則若景荘之不爽其承以自㳤其身又可不謂<lb/>
之能子㢤世之人常知按學問以求君子而不知君<lb/>
子之盛有出扵學問之外抑觀其所受而可知耳泰<lb/>
<pb n="KR4d0505_SBCK_020-26b"/>
之将奉景荘之喪蔡匯湖先塋之次馳書告曰与我<lb/>
先人逰今而在者非子其誰子可不為之一言乎予<lb/>
既重兹交誼乃濡涕為詞西向以誄于其神焉誄曰<lb/>
漢萬石君以孝謹称由奮開之而建是承曷用承茲<lb/>
其究不矜蕳易維行進止維恒有服于躬匪學以能<lb/>
僮御訢訢循䂓蹈繩使暢其風大猷可升東睦之墟<lb/>
小阜大陵彂祥于人羙輯粹凝馬氏儒門世徳烝烝<lb/>
匪前孰引匪後孰憑作之述之其培日増方時淪汙<lb/>
禮壞樂崩維克思誠仁譲廼興其興伊何一家閔曾<lb/>
有大斯立諸細曷懲斂手足形以免兢兢有封斧堂<lb/>
有薦殽齊惟君子世累善如登相其家書列在蕳繒<lb/>
厥猷載之訓于来仍我昔交君謂我其朋君今巳矣<lb/>
<pb n="KR4d0505_SBCK_020-27a"/>
撫棺莫譍矢辞作誄匪說之滕百年飄風變㓕相乘<lb/>
斯文在焉其尚足徵<lb/>
啓<lb/>
　　　賀李彦方除廣東㢘使啓<lb/>
伏電自淮昜莭喻嶺建臺聴履上星辰久後承明之<lb/>
入衣繡立霄漢重煩直指之將雖云㦄紀而升固亦<lb/>
選賢而援盖臺憲為丘氏之司命而嶺嶠制蠻服之<lb/>
扼喉唯不盡乎方伯連率之蕃宣乃申寄夫祥刑使<lb/>
者之按舉持㦸失伍果豈無其人㢤求牧与芻必有<lb/>
任是賀者肆時猩嘷而鼯嘯不過蟻聚而蜂屯何煩<lb/>
屈致扵兵苻正可究親扵民瘼誰言潢他㺯兵之赤<lb/>
子未易草姦我謂周原攬㘘之皇華居然成化蹔勞<lb/>
<pb n="KR4d0505_SBCK_020-27b"/>
按部即奏安邉恭惟某官比義具良史之才主静存<lb/>
仁者之用謀王斷國是養其氣扵至剛立教正人心<lb/>
納斯民扵兼善自試金鑾之𥘉歩共窺繡線之竒胸<lb/>
掞藻立供奉班遅遅漏點簮華登御史府烈烈霜威<lb/>
更嘗太學之虀鹽緒正曲䑓之禮樂将徧儀扵朝著<lb/>
遄寓直扵寳儲奎閣然藜引中天太微而上樓船下<lb/>
鉞乘北風爽氣而來凡而閩區越<graphic n="KR1522" url="https://raw.githubusercontent.com/kanripo/KR-Gaiji/master/images/KR1522.png" mimeType="image/png"/>之成經詔苦張<lb/>
綱范滂之再見吟酣芍藥瓊花之句需題扶胥黃木<lb/>
之碑鶢鶋之集魯門何至用諸侯之饗<graphic n="KR1109" url="https://raw.githubusercontent.com/kanripo/KR-Gaiji/master/images/KR1109.png" mimeType="image/png"/>蛤之還合<lb/>
浦祗以形㢘士之歌酌泉而我自不貪問俗而民交<lb/>
相慶竚見萑蒲之聚胥為襏襫之㱕昔周茂叔之始<lb/>
治是官訊獄每先扵洗澤乃呂獻可之荐更外服愛<lb/>
<pb n="KR4d0505_SBCK_020-28a"/>
君深繋扵隱憂此皆名世之真儒亦越爽邦之哲匠<lb/>
是夲之豊者未必遂而積之厚者用必周人惟舊而<lb/>
非新瀛洲有真學士道將嚴而有命龍斷彼賤丈夫<lb/>
顧勒成巨唐一代之經必敷求司馬二正之䇿矧<lb/>
明招方勤扵脩纂而前聞尤務扵蒐羅作世采章須<lb/>
公華削某為寮學省受服民編重末契而下交竊餘<lb/>
光以明耀鷁舟泝淛有韙經從豹隐在山靡皇賓餞<lb/>
偻指鴛行之舊傾心燕賀之私惟不廢扵緘縢因併<lb/>
承扵寝餗梅華玉莭隃瞻蜀使之<graphic n="KR4019" url="https://raw.githubusercontent.com/kanripo/KR-Gaiji/master/images/KR4019.png" mimeType="image/png"/>茅屋石田甘老<lb/>
杜陵之曲有懐歸倚莫罄言宣<lb/>
　　　賀張希孟除禮部尚書啓<lb/>
伏審䟽竉彤延陞華紫槖郎官上右方叅宥密之謀<lb/>
<pb n="KR4d0505_SBCK_020-28b"/>
尚書後行遂主儀文之事豈止朝紳動色將令儒服<lb/>
増榮竊以庸禮而謂我即天命卿而猶歲統日秩宗<lb/>
詢四岳盖自古以允欽祠部捴五曺亦目時而貽制<lb/>
惟品式采章之数有討論煥飾之功此豈迂闊扵事<lb/>
情要以弥綸扵國體矧大比賓興之伊迩而斯文柄<lb/>
任之宜專<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>眞行而不掩焉尚古人之獨見觀其辭<lb/>
則過半矣抑知者之深機賢才或由是以朋升陽德<lb/>
亦乘之而主泰故反汗適彰於渙號乃改絃必貴扵<lb/>
和聲偉㢤喉舌之司萃此精䄂之運共惟某官海岱<lb/>
英氣星斗紀芒決泱大國之風得諸樂本飄飄上林<lb/>
之賊自是仙娑供奉扵貞元朝士之間醖藉出建安<lb/>
才子之右方執蕳登圜丘而議禮洎援亮入西掖以<lb/>
<pb n="KR4d0505_SBCK_020-29a"/>
書辭至今獬角之威好在鰲坡之藁曳履徑躋扵法<lb/>
從含香𥘉對扵禁塗大蘇公素號詞臣不負向耒批<lb/>
勅之手歐陽子再為座主盡攄平生愛士之心使蝘<lb/>
蜓無復献謿則鳳麟自然薦瑞顯受進賢之上賞是<lb/>
名報國之忠誠余豈負官盖昔為貳而今為長時不<lb/>
舎我猶前有疑而後有丞行矣<graphic n="KR1406" url="https://raw.githubusercontent.com/kanripo/KR-Gaiji/master/images/KR1406.png" mimeType="image/png"/>庸企而延竚某情<lb/>
深賀燕跡後登龍児子同逰要亦在門生之列丈夫<lb/>
未遇豈無望國士之知慶臆誠陳敷言則淺<lb/>
　　　代同門友上許左丞謝觧啓<lb/>
㐲以右文𥘉政下温詔以興賢左轄真儒妙洪鈞而<lb/>
播物遂使操觚之末亦叨充賦之榮化地深㤙私門<lb/>
厚幸竊怕文章与時消息禮樂待人興行自成周論<lb/>
<pb n="KR4d0505_SBCK_020-29b"/>
士而來洎先漢設科以始傳之經術莫非明道正義<lb/>
之言證諸事為壹是尊主芘民之學亦甞䆒觀歴代<lb/>
之良法未可諉為異時之虚文徒令談者之紛紜見<lb/>
謂儒生之破碎非特逹遭逢扵盛際曷庶幾鋪繹于<lb/>
宏猷嘘六藉之寒灰㫄菑古訓蒐百王之墜典上飾<lb/>
天明肆時郷閭先徳之求猶昔學校貢英之意如某<lb/>
者少而辛苦壮益漂流間目麗澤之講摩竊窺<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>亭<lb/>
之述作主人謝客笑尔五窮小子學詩慚予多識頋<lb/>
言志永歌而已豈授政專對云然至若相如靡㬅之<lb/>
辞與夫公孫愚戅之筞一燈夜屋雖甞美翰以娱嬉<lb/>
萬棘秋闈明直棄兵而鏖戦聊以此而困造物豈憐<lb/>
我而㧞泥塗置荀伯扵在三何嫌小却如趙咨者有<lb/>
<pb n="KR4d0505_SBCK_020-30a"/>
㡬已媿先登奪標到手以若驚濫吹及門而實懼兹<lb/>
蓋伏遇某官单傳正學宻替化機師保萬民備悉彌<lb/>
綸之盛忱恂九徳獨持監裁之公是以識之審故擇<lb/>
之精所謂樂其善而忘其勢蓋親得扵厦旃之至論<lb/>
匪徒專乎筆削之微權辱此兼收亶為殊遇某敢不<lb/>
益磨頑鈍仰副陶成科舉利禄之文姑爭驅扵埸屋<lb/>
道徳性命之學敢有昧扵淵源抒謝情深敷陳語淺<lb/>
　　　通髙副提舉啟<lb/>
伏審龐䟽宸綍光領儒紳禁路雲霄直希蹤扵峻武<lb/>
泮林雨露乃屈意扵斯文蓋司存獲引重之榮則老<lb/>
我遂蒙成之幸輒抒衷素併闖前旌恭惟某官言有<lb/>
樞機學無雕飾方七分說易拓開心上之經綸及一<lb/>
<pb n="KR4d0505_SBCK_020-30b"/>
名薦書掇取彀中之科第顧何甞以成己爲徳徒自<lb/>
詫其獵較從時歸乗半刺之車仕得初筮之吉曲江<lb/>
宴幕排銀榜尚春色之冲融盧山飛雪灑石矼更塵<lb/>
襟之澡瀹越三載如始至方千里猶一家屬聞臥轍<lb/>
以興謡已復問釣而作賦出門西笑共期直上於蓬<lb/>
萊懐綬南旋未免低囘扵菽水雖大鵬有六月之息<lb/>
然神龍無百尺之蟠惟江郷均視枌榆是楚材實生<lb/>
𣏌梓比乖涵育端傒封培觀魯侯之旂云将至止問<lb/>
齊人之戍已迫踐更戒導從以肅驅載殽脀而偕往<lb/>
夙宵命駕來暮有歌某愧甚負丞幸㢤聯事庶㡬泉<lb/>
阿雙劍之合幸成塤箎迭奏之和同官爲寮此席既<lb/>
還扵本色一人得友予心竚沃扵芳猷傾倚方深敷<lb/>
<pb n="KR4d0505_SBCK_020-31a"/>
陳内䆒<lb/>
桞待制文集卷之二十<lb/>
　右浦江桞先生文集二十卷卷中所録古今詩五<lb/>
　百六十有七首雜文二百九十有四首初先生爲<lb/>
　文多不存槀年四十餘北㳺燕始集爲書名之曰<lb/>
　㳺槀及官成均轉奉常則文以職司名之曰西■<lb/>
槀曰容䑓槀出提舉江西則又以地名之曰鐘陵<lb/>
槀自江西退而家居則又以所居齋名之曰静儉<lb/>
齋槀間嘗西逰吳中則文以㳺名之曰西㳺槀㳺<lb/>
　而歸休日對烏蜀山歗咏自娱則又以山名之曰<lb/>
　蜀山槀未幾　召還禁林述作日益富尚未名槀<lb/>
　而先生殁遂爲人乗間待去今所存雖七槀濓與<lb/>
<pb n="KR4d0505_SBCK_020-31b"/>
　同門友戴君良定其尤可傳者序次如右以先生<lb/>
　官至翰林待制也通名之曰桞待制文集云天地<lb/>
　之間有至文焉相軋而生相錯而成其昭著盖無<lb/>
　時而或熄也故觀乎朝廷則制度文為聲明采章<lb/>
　秩焉而有序觀乎宗廟則鐘皷相宣籩豆静嘉煥<lb/>
　焉而有章觀乎軍旅則隊伍嚴列旗纛精明肅焉<lb/>
　而莫犯觀乎政司則出號施令舒陽慘隂廪焉而<lb/>
　可畏觀乎庠序則禮教脩明上下洽比穆焉而相<lb/>
　親兄若此者皆至文所寓未易以一言盡也惟能<lb/>
　觀夫㑹通則其精神之所流布徃徃凌厲奮蹈不<lb/>
　淂見之扵功烈必能宣之扵辭章此古之有志之<lb/>
　士所以不出扵彼必入扵此雖其所戒有不同而<lb/>
<pb n="KR4d0505_SBCK_020-32a"/>
　不随世以磨滅者則一而巳先生素<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>臣濟之學<lb/>
　欝而不能大振扵是悉歛其英華發之扵文震盪<lb/>
　汪洋自成一家之言或鋪張制作之休懿或昭明<lb/>
　神人之感誦或序列兵戎之功伐或闓陳善治之<lb/>
　所急或推原名教之攸繫肆華而成其光𦦨萬丈<lb/>
　自不容掩𥘉未甞區區求工扵萹章之間也國子<lb/>
　監丞莆田陳公旅甞評之曰桞公之文厖蔚隆凝<lb/>
　如泰山之雲層鋪疊湧杳莫窮其端倪天暦以来<lb/>
　海內之所宗者唯雍虞公伯生豫章掲公曼碩烏<lb/>
　傷黄公晋卿及公四人而巳識者以為名言嗚呼<lb/>
　先生之扵文可謂至矣可謂善觀㑹通而能宣至<lb/>
　文之昭著者矣使先生得大振所學功烈僅施扵<lb/>
<pb n="KR4d0505_SBCK_020-32b"/>
　一時孰若斯文之傳衣𬒳扵無竆㦲雖失扵波而<lb/>
　復得乎此有不足深憾也是集既成㢘訪使者余<lb/>
　公闕命廉俟阿年八哈刻寘浦江學官尚餘古今<lb/>
　詩九百有七首雜文二百四十有八首未加詮次<lb/>
　濂復同戴君分類謄為二十卷題曰别集授先生<lb/>
　之子卣蔵之俾世世謹其傅焉至正十一年辛夘<lb/>
　歲春正月甲子門人金華宋濂謹記<lb/>
</p>
<p>
</p>
  </div>
</body>
</text>
</TEI>
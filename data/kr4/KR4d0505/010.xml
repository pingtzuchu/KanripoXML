<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0505_SBCK_010-1a"/>
栁待制文集卷之十<lb/>
　墓誌銘<lb/>
　　　元贈奉訓大夫輝州知州飛騎尉汲縣男王<lb/>
　　　府君墓碣銘<hi>有序</hi>
府君王氏諱澍字樹夫娶張卒時年二十二其嗣子<lb/>
興祖纔五歲耳母丁夫人即以府君之䘮塟所居縣<lb/>
西北五里張園之原既四十一年為延祐四年興祖<lb/>
通籍于<lb/>
朝為中書禮部主事品視苐五得贈府君奉訓大夫<lb/>
䟫州知州飛騎尉封汲縣男扵是興祖将以府君之<lb/>
世業行治載辭碣墓請扵其友東陽栁䝺曰興祖不<lb/>
幸在抱而孤無所識知不能悉吾父之聲容而吾祖<lb/>
<pb n="KR4d0505_SBCK_010-1b"/>
母盖常常舉吾父以厲興祖曰尔父<graphic n="KR0970" url="https://raw.githubusercontent.com/kanripo/KR-Gaiji/master/images/KR0970.png" mimeType="image/png"/>從而祖學刻<lb/>
志讀書每授一經占誦數百過務口熟心通乃已我<lb/>
時亦不見而祖之以度程之也尔祖甞謂我是児㡬<lb/>
冠而文氣<graphic n="KR1272" url="https://raw.githubusercontent.com/kanripo/KR-Gaiji/master/images/KR1272.png" mimeType="image/png"/>厲其進矣乎吾家故艱約及尔祖即世<lb/>
百爲叢委其身晝日接人事外夜分尤力講不輟方<lb/>
疾既革強起抱尔著膝上泣指尓毋而告我曰人非<lb/>
貧賤之患而憂子孫不克成是子其庻乎唯二毋之<lb/>
朢吾今負吾毋矣言訖復泣下巳而遂卒我与尔母<lb/>
知其言之痛而未忍即死者以有尔在耳尔父之<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>
扵世者淺其智不大見而學亦無所施以吾觀之其<lb/>
涵茹植立他能子弟不一二覬也興祖稍長即深識<lb/>
之今茲頼二母不失其家尚竊禄食以有饋祀祖母<lb/>
<pb n="KR4d0505_SBCK_010-2a"/>
今年八十有六吾母亦六十有七華皓後先並受<lb/>
顯㤙而吾父之寵苐及扵泉穸盖曾不得半菽以飬<lb/>
是扵子道不亦至恨也㦲吾子幸次而誌之庶有以<lb/>
慰吾父久沒之䰟而且以飭王氏扵永久䝺謹按王<lb/>
氏丗家曲周府君之曾祖諱魏金貞祐九年進士仕<lb/>
至寳豐縣令祖諱克温金季以從仕郎為輝州都孔<lb/>
目官兵疫起手治粥藥以活病餓者民徳之卒捍城<lb/>
死難祖母申夫人始由輝徙衛州之胙城縣故今為<lb/>
胙城人父諱文昱不仕以明經教授郷里母丁夫人<lb/>
也興祖字景先温縝有清裁起家郡文學辟中書兵<lb/>
部令史厯樞密府入中書省為省掾秩滿以<lb/>
今天子正位東宫領樞宻使時嘗奉署牘用㤙進一<lb/>
<pb n="KR4d0505_SBCK_010-2b"/>
資授奉訓大夫向羙顯矣有子毅國子生贈封令官<lb/>
五品始予其父階官勲爵母若妻即封縣君景先請<lb/>
于官曰興祖之祖母丁實保抱携持興祖以至于今<lb/>
碩以妻呼延所得縣君譲丁宰相義之扵是丁夫人<lb/>
與張夫人並封汲縣君人知榮二母以為王氏仁孝<lb/>
之苻而不知景先之所以藉寵于<lb/>
國家卑矜其祖母者實以畢成父志而巳余閒忠孝<lb/>
之門克受祉報若輝州之敷恵執莭府君父子之仍<lb/>
世履儒其善厚之澤欝塞充滿至于今而始彂逹流<lb/>
動焉豈真所謂盈科而後進者耶府君之徳之漸吾<lb/>
盖不知其所心也銘曰<lb/>
繄王受姓出自諸姬曲周之宗繼别始支于共于胙<lb/>
<pb n="KR4d0505_SBCK_010-3a"/>
載徳甚儀祖烈揚揚孫謀規規有殖其豐而嗇于施<lb/>
孰不菑畝視尓耘耔維昔孤孱鵷然奮飛有奕命書<lb/>
賁于烝祠亦既顯孚而又燕宜眀昭者天不昩人為<lb/>
鑱茲冡石用永厥徽<lb/>
　　　有元故奉議大夫福建閩海道肅政廉訪副<lb/>
　　　使仇君墓碑銘<hi>并序代趙承旨作</hi>
仇氏朢陳㽞譜云宋大夫牧之丗入金有更朔平臨<lb/>
潢二縣令者諱輔即家臨潢臨潢之曾孫昌平府君<lb/>
實又徙亰兆府君生三子其中子則君也君諱鍔字<lb/>
彦中始齓從府君出禮賓客巳落落善占對長益涵<lb/>
揉扵學要能以竒氣偉莭自致至元八年君生二十<lb/>
二年矣安西王時以親王鎮亰兆喜優納人士君布<lb/>
<pb n="KR4d0505_SBCK_010-3b"/>
衣入謁王語合意竟㽞給事邸中久之列上其能即<lb/>
試君武僃寺夀武庫使十五年遂出知威州廿年稍<lb/>
遷鞏昌路総管府治中治皆有聲称廿五年進階州<lb/>
尹未赴遭内艱罷扵是御史㢘得君威州鞏昌數事<lb/>
薦諸　朝欲引置言路不果廿七年廼以福建閩海<lb/>
道提刑按察副使起君明年　制改肅政㢘訪司即<lb/>
用君為肅政㢘訪副使間歲自免去曰吾復何為扵<lb/>
斯丗盖北過髙郵樂其土風囙㽞居十年大徳四年<lb/>
以疾輿来揚州就醫藥其年八月十日卒揚州年五<lb/>
十一自承務郎三遷官至奉議大夫卒之日無贏囊<lb/>
副禇僑家巷䖏之舊聚哭一辭曰善人亡矣至大四<lb/>
年其子治濟濬浩廼克自力奉君之䘮還卜大都宛<lb/>
<pb n="KR4d0505_SBCK_010-4a"/>
平縣西山下荘之原藏焉窆以四月<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>酉其域距祖<lb/>
塋五里君性開䟽与人交底裏傾盡為政多本教化<lb/>
而自持其身絲毫不敢欺方少未仕見白金遺道傍<lb/>
𥘉不頋巳而計曰貧者需銖兩以濟幸我見之他人<lb/>
則持去矣即俯拾納䄂中俟有間求者至自言適貸<lb/>
得将營親塟君詢驗果然出金還与之其人泣謝道<lb/>
姓名君訶之曰我豈市㤙㢤在威州民張氏兄弟訟<lb/>
家財吏展轉逑賂更數歲莫能决囙亦致困匱君召<lb/>
諭之曰若兄弟孰与吏親民曰兄弟同氣吏塗人耳<lb/>
君曰弊同氣以資塗人汝何不知之甚即大感悟相<lb/>
抱持以哭向君叩頭曰今不敢復有辞矣遂与俱歸<lb/>
時屬縣吏李芝秀慢令當笞君朢見即命釋縛呼前<lb/>
<pb n="KR4d0505_SBCK_010-4b"/>
曰若軀長六尺徒甘捶楚間不知有功業可指取耶<lb/>
吾與若三日限若不力吾将重置于罰後君出安西<lb/>
有從騎十數西来見君遽下馬拜曰我當笞吏也公<lb/>
向脫我罪又朂我仕今効莭兵伍爲千夫長微公之<lb/>
徳豈有今日在鞏昌㑹歲大旱草木枯盡僚吏請出<lb/>
禱羣朢君曰得無以冤獄致是乎取某事按問得實<lb/>
平反上之大雨三日在閩属行省臣有以采銀爲利<lb/>
獻上徼<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>爵者　朝廷下其事設官賦民而地實無<lb/>
礦民往往貴市入輸君急劾聞有　旨罷其役命按<lb/>
致言者罪建寕劉氏居麻沙村疃中仇誣其有反状<lb/>
州若縣將織羅成獄君慮囚及之唶曰有是乎即以<lb/>
法抵仇而劉闔門數百指不絓一人君仕雖早當官<lb/>
<pb n="KR4d0505_SBCK_010-5a"/>
之日不多扵閑放之時故其施為注措㮣逸不傳今<lb/>
掇其士大夫口道以熟者一二志焉其所書如是其<lb/>
所不書大抵可見矣雖然猶為試用者小耳苐令充<lb/>
周而究極之則古所謂偱吏不足多也君曾祖忠源<lb/>
仕為定遠将軍蘭州司法祖福亦明威将軍父昌平<lb/>
府君諱徳明隐居教授曰樊川䖏士者府君自號也<lb/>
後以君弟銳升　朝㤙贈奉直大夫飛騎尉昌平縣<lb/>
男先夫人郝氏贈榮祿大夫大司徒薊國公謚孝懿<lb/>
諱徳義女先十一年卒生三子一女後夫人　合氏<lb/>
先一年卒生一子三女其葬以二夫人祔治髙郵府<lb/>
興化縣尉濟從仕郎太常太祝濬從仕郎大都護府<lb/>
照磨浩晉寕路聞喜縣學教諭壻曰呉燾御史䑓掾<lb/>
<pb n="KR4d0505_SBCK_010-5b"/>
盧亘翰林待　制承務郎兼　國史院編脩官早卒<lb/>
姚庸承徳郎中書省檢校官孫男四人曰慶璋延昌<lb/>
順昌敬昌昔君愛錢唐比過之去来輙㽞旬月往徃<lb/>
援琴筑以寫山水之清音久焉若新得之故與予同<lb/>
好相善也今年延祐六年距君塟八年矣而其子濬<lb/>
丐予文其隧上之碑不腆之言君實知之矧専記纂<lb/>
尚庸何辞銘曰<lb/>
蓄之涵涵流之漸漸莫或匪泉築之䟽䟽<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>之渠渠<lb/>
堂亦有焉我觀其終有植之隆有彂之㳙謂徳既儀<lb/>
不卒于施而又不年不㳽其盈不陊于傾以㳺于天<lb/>
子則維宗女則維從其之孔延西山之原岡阜<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>完<lb/>
有封斯阡以引其休以質諸幽尚考銘鐫<lb/>
<pb n="KR4d0505_SBCK_010-6a"/>
　　　故奉議大夫監察御史席公墓誌銘<hi>有序</hi>
延祐三年四月十又六日宰相奏以前祕書監祕書<lb/>
郎席公爲輝州知州越七日御史大夫復奏以爲監<lb/>
察御史五年五月一日卒官卒後五日其妻元城縣<lb/>
君薛民奉匶殯亰城南明年正月十一日始以舟載<lb/>
歸其居大名路元城縣将卜塟前行戒其女奴襆公<lb/>
平生所爲詩文記序銘頌藁卷滿一篋来告曰吾夫<lb/>
䆳扵學而欎扵用其所著見大略具是吾婦人不能<lb/>
悉凡外行吾夫在時雅幸知子子爲我考擇其尤灼<lb/>
灼者誌諸幽妾雖斬焉未亡將他日有以下見吾夫<lb/>
扵地矣䝺哭且辞既明年其連郭君徳夫實又以元<lb/>
城君之言来速銘盖䝺始客亰師公方去官中祕書<lb/>
<pb n="KR4d0505_SBCK_010-6b"/>
僑居委巷蓬茨一室不能具几席而彊志確立如古<lb/>
獨行君子間一造之坐譚亹亹或時竟日不啜一茗<lb/>
知其所學為有源委者夫其飬之之充則其彂之碩<lb/>
遠無疑也而止扵是殆所謂天者不可信耶公少學<lb/>
扵翰林學士𬗋山先生胡公祗遹時集賢學士雷公<lb/>
膺翰林學士王公惲与胡公同称文章家公往来三<lb/>
公間其醇然不雜則多得扵胡公而芳澤厭滿皆其<lb/>
自致䖏困能亨往往推極命義之微以紓其抑塞傳<lb/>
者以為是怨者之辞耳宜乎公之窮而遂以不振也<lb/>
公早以御史薦為殿中知班御史中丞崔公甞目之<lb/>
曰是真讀書明理者吾知其不囬撓矣尋辟掾太師<lb/>
淇陽王府三考當入流内銓即試祕書監祕書郎比<lb/>
<pb n="KR4d0505_SBCK_010-7a"/>
三載其長言扵<lb/>
朝曰席某最宜扵官願自㽞不遷扵是復以為祕書<lb/>
郎至大三年<lb/>
先皇帝方正位東宫而<lb/>
武宗皇帝在御公為澄源書數千言以貽兩府其㮣<lb/>
曰正巳而格<lb/>
君謀<lb/>
國而任人是在兩府宰相元氣也䑓臣藥石也元氣<lb/>
受病則有藥石以輔之彼此相維而<lb/>
君心可正治道可成識者多之及為御史首論選官<lb/>
之法固欲循名而責實察言而觀行為執政大臣者<lb/>
可不監其失而圗其終又論興學所以立教師道不<lb/>
<pb n="KR4d0505_SBCK_010-7b"/>
嚴蒙飬不正望其成㓛難矣㑹内廷臣有欲芽蘖為<lb/>
中執法者一䑓愕眙不敢動公獨抗章拄之尋亦自<lb/>
悔止延祐四年畿輔久旱春夏多霾風和寜諸甸大<lb/>
雪盈丈人畜死傷公上言應天惟以至誠愛民莫如<lb/>
實恵隂陽偏勝理有致然宜合近臣經事多而識慮<lb/>
審者雜議之凡政令得失民情休戚咸得上聞庶有<lb/>
以啓悟<lb/>
宸衷圗回<lb/>
天意他所論列尤多皆精鑿剴直或從或違其効盖<lb/>
可睹巳甞曰搜擿案牘而<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>日以計期㑹深文以扶<lb/>
細碎吾無能也其徴扵書如是而及以吏事属公者<lb/>
莫不云然嗚呼亦<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>其材御史矣公諱郁字士文殁<lb/>
<pb n="KR4d0505_SBCK_010-8a"/>
時年六十自承事郎三遷官至階奉議大夫其先太<lb/>
原人中徙大名今為大名人祖諱珎不仕父諱榮仕<lb/>
為将仕郎衛輝路獲嘉縣主簿卒以公恩贈奉議大<lb/>
夫大名路捴管府治中驍騎尉封元城縣子毋楊氏<lb/>
追封元城縣君公之歿盖無主後無一銖之貲無一<lb/>
鍤之土始喪至葬薛氏盡斥簮珥鬻以供具薛氏奉<lb/>
訓大夫慶元路捴管府判官致仕諱均女也其塟以<lb/>
七年某月某日其域在大名縣安家荘昔公受言扵<lb/>
𬗋山先生曰士所以異扵人者以義理飬心志以學<lb/>
問飬才能以徳飬身以名位飬㓛業以道飬天下以<lb/>
政飬民以著述飬萬世又曰盛極而衰氣數之必然<lb/>
故君子憂治安而惡盈滿所以君子小人之澤皆五<lb/>
<pb n="KR4d0505_SBCK_010-8b"/>
世而斬盖識之座右恐恐乎懼一言之不售也公所<lb/>
為文在藁猶數百篇䝺將叙次傳之姑述其世業爵<lb/>
年而系以銘系曰<lb/>
繄人有生衆萬不齊或坎而流或嶞而墮其人其天<lb/>
孰全以虧亦昌扵言而徳不施允茲与存抑又何欺<lb/>
有竁斯藏有紼斯纚式慰尓嫠誄以章之<lb/>
　　　方先生墓碣銘<hi>并序</hi>
浦陽江之始源在婺州浦江縣有山直其東北曰仙<lb/>
華山山之南里大姓方氏居之先生方氏睦州譜自<lb/>
五代末徙来出唐玄英䖏士于宋有户部侍郎贈光<lb/>
祿大夫諱揚遠与眉山二蘇公同為嘉祐二年進士<lb/>
其子滋亦卒官户部至先生六世先生隱君子也雅<lb/>
<pb n="KR4d0505_SBCK_010-9a"/>
志㳺常欲資之以昭徳葆性汲汲然恨行地不廣接<lb/>
人不多盖老而愈銳𥘉本陳氏子在褓而先府君命<lb/>
為後曰是能纉吾業者何必吾宗踰冠出客杭都主<lb/>
貫外祖閤門舎人俞公所將作監丞方公洪竒其文<lb/>
以族子任試國子監舉上禮部不中苐扵是陳丞相<lb/>
尤噐惜之将具奏請𥙷𥘉品官而丞相去江南巳内<lb/>
附先生未甞有仕籍然追記其一時所予非班序之<lb/>
顯人則庠<graphic n="KR1274" url="https://raw.githubusercontent.com/kanripo/KR-Gaiji/master/images/KR1274.png" mimeType="image/png"/>之聞士扵書無不通䆒毛氏詩其最邃<lb/>
者也始盖用為文以應有司後乃束其興觀羣怨之<lb/>
旨而一彂扵詠歌體裁純宻聲莭<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>婉不縁琢鏤而<lb/>
神融氣浩成一家言詩既益工業日益落里士吴明<lb/>
府渭囙与其伯兄弟闢家塾延致先生吴溪上遇好<lb/>
<pb n="KR4d0505_SBCK_010-9b"/>
賓客則採摭雲月嘲哢林水間晚善括蒼吴思齊善<lb/>
父武夷謝翱皋羽序其倡荅諸詩曰風雨集以識皋<lb/>
羽無子死數百里赴其喪爲函骨塟嚴子陵釣臺南<lb/>
間歲西逰訪遺攬古興愴増欝自陵陽牟公獻之新<lb/>
安方公萬里而下若淮隂龔聖予剡源戴帥𥘉永康<lb/>
胡穆仲南陽仇仁近莆田劉聲之吴興陳無逸皆聮<lb/>
文字交積其藁卷滿數十便束㱕山中如有徳色然<lb/>
甞繇亰口泝江至建業又東南出括行尋鴈蕩大龍<lb/>
湫抉摘景物率藉爲賦詠無一毫徼世意或以是迂<lb/>
先生則笑曰彼豈知我㢤家故貧至先生一倚吟誦<lb/>
尤不事生殖遂以艱窶終其可傳者古近體詩及他<lb/>
著述合若干萹未詮次得諸躬無若貽諸後先生庶<lb/>
<pb n="KR4d0505_SBCK_010-10a"/>
幾為不死者先生諱鳳字韶卿年八十又二夫人季<lb/>
氏先卒扵貫為從表姑曾祖某祖某父志仁其卒以<lb/>
至治元年正月某甲子而塟以其年某月某甲子兆<lb/>
在仙華南東子男二人㯉<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>克以儒承家女三人適<lb/>
張佐黄旒趙必佀孫男三人孫女二人貫少親事先<lb/>
生比長走外歸輙裒其道路所得求先生而紏正焉<lb/>
先生每翼張之迨茲齒士獲有祿食于<lb/>
朝是敢忘先生教指㦲去年冬先生甞手寫詩一章<lb/>
介其孫壻吴莱来試春官言近得聾疾畫𥿄与人語<lb/>
則僅可識自視若外域人将死無日矣然行間整整<lb/>
不見老人欹側態方意其雖聾豈遽衰者萊還而趙<lb/>
錄事以訃至貫為位哭失聲巳乃曰先生既塟矣瑑<lb/>
<pb n="KR4d0505_SBCK_010-10b"/>
辞表墓非貫則誰宜為盖用其所知者酬焉尚先生<lb/>
之志也夫銘曰<lb/>
不躓于奔而逰于恬維蓄之實以鳴其謙有鞳鍾鏞<lb/>
㮣若釜鬵鼓間出聲震轟嚴嚴噐之碩者則罔不兼<lb/>
先生中身退然㓗㢘彂其和音不懘不惉不薦廟郊<lb/>
卒死于淹巋巋仙華越人所瞻瞻之維何匪孚用占<lb/>
有封斯隆如車如幨門人作銘式昭<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>潜<lb/>
　　　亡舅故宋太學進士俞公墓誌銘<hi>并序</hi>
内弟東陽俞仁傑将以月日葬吾舅府君乃自其郷<lb/>
貽書亰師告塟期䝺哭拜巳南嚮祝曰䝺為貧持禄<lb/>
以縻于茲喪不及臨塟不及虞罪也奚贖獨假茲盖<lb/>
石文著府君之隠徳閟行質諸其幽尚庻幾有以慰<lb/>
<pb n="KR4d0505_SBCK_010-11a"/>
其營魂扵地下則系之曰府君諱相字瑩中曾祖諱<lb/>
寛祖贈承事郎諱嘉㑹父通直郎衢州軍事判官諱<lb/>
能千府君幼從郷先生學治經爲小戴禮大義下茟<lb/>
纚纚千百言宋咸淳七年仲父閤門舎人公當任國<lb/>
子以其名牒上試入䓁得𥙷太學生祭酒司業愽士<lb/>
苐其所業常在諸生右又眀年外舎校定成即升内<lb/>
舎宋太學制有三舎法由其選號能文章則階通顯<lb/>
矣扵時府君纔二十餘而衢州公方監省倉門与閤<lb/>
門公並有列于朝所交皆望卿逹士府君旦暮冠帶<lb/>
出入橋門肌膚澤晢儀觀秀儼人以爲是藉諸父以<lb/>
成名者何足與寒畯角㦲及從院小吏竊録其文而<lb/>
證其繩尺之當否則更翕翕称譲悔謝其知之淺也<lb/>
<pb n="KR4d0505_SBCK_010-11b"/>
又數年而宋亡六館為墟府君亦徑歸不復出﨑嶇<lb/>
兵間生理銷落盖晚得重膇疾宴坐一榻吟呻佔畢<lb/>
外獨嗜天文圗書探研奥賾不遺毫絲嘗<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>推其禨<lb/>
祥災沴之所起曰後當然耳巳而果驗然不以語人<lb/>
而人亦不識之間則課子姓讀書耆舊過門問故亰<lb/>
人境離合交友出䖏衘柸接席歔欷感愴巳復歡欣<lb/>
笑呼賈勇為樂猶有承平風流意態自餘壹不掛口<lb/>
其言曰盛衰者物之變也而吾之不變者曷嘗有盛<lb/>
衰㦲嗚呼府君非得道者歟其卒以延祐六年八月<lb/>
廿六日夀七十一窆以泰㝎元年十一月某日兆在<lb/>
西部郷金家山夫人胡氏子男三長仁傑也次傅翁<lb/>
早夭次儼翁出後同邑卜氏女一適胡漢漢業儒孫<lb/>
<pb n="KR4d0505_SBCK_010-12a"/>
男三文璧文奎文叅孫女二適吕綮王致平閤門公<lb/>
則䝺外祖通判静江軍府卒官銘曰<lb/>
始之遂遂若或将之终之寒寒又或方之不磷不緇<lb/>
<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>其休先耋何嗟矣徳則允臧于以誄之維後之章<lb/>
　　　元贈太中大夫東平路捴管䡖車都尉鴈門<lb/>
　　　郡侯田公墓碣銘<hi>并序</hi>
延祐四年朝請大夫徳州知州田君澤既去官以老<lb/>
中書爲考秩進大中大夫而以中山府知府致仕五<lb/>
年爲至治二年<lb/>
天子推㤙臣下寵及其丗生封殁贈具如<lb/>
詔書扵是君之大父母父母應在䘏典得顯贈有荖<lb/>
曰世昌大父也階中憲大夫官南陽知府勲上騎都<lb/>
<pb n="KR4d0505_SBCK_010-12b"/>
尉爵鴈門郡伯曰誠父也階太中大夫官東平路総<lb/>
管勲䡖車都尉爵鴈門郡侯曰李大母也曰趙母也<lb/>
並追封鴈門郡夫人泰定二年君年七十又九而君<lb/>
之子居中亦且六十又一相顧言曰吾世鄭人始吾<lb/>
大父南陽府君遭金亂甞攝承其州事亡㡬病免卒<lb/>
時四十五亂益急李夫人徑擕吾父與二弟冒巇抵<lb/>
險間走渡河北居保㝎因伍民以著其籍吾田氏宗<lb/>
仆而復植夫人力也乆之以介弟屬吾父曰尔兄弟<lb/>
㽞應更繇吾挟尔季還老于鄭矣得年七十八以卒<lb/>
故吾東平府君方在艱棘已知奮厲自力扵生業卒<lb/>
能紓窮取𥙿以開其家及進從學士大夫逰則慨然<lb/>
興起謂吾今不逮扵是俟吾児既長必求明師教掖<lb/>
<pb n="KR4d0505_SBCK_010-13a"/>
成就之庶其勿替以引乎自吾有知猶常常舉之以<lb/>
督以儆吾父雖逺而訓言在耳敢忽忘㢤今吾幸藉<lb/>
祖考遺徳保有禄食歷八官而絲毫不挂扵吏議遂<lb/>
得休其衰髦以下從先君子扵九京爾復有子有孫其<lb/>
深識之又曰吾旦暮人耳吾大父母之葬在鄭昔吾<lb/>
守鈞甞改卜竁鄭之新鄭縣韓保村吾子孫生扵保<lb/>
定吾父卒扵保定而田氏塋扵保定蓋自吾東平府<lb/>
君始矣爾逰居京師孰能文辭以著吾志爾持吾言<lb/>
而往請焉倘哀而畀之則鑱諸窆石表諸隧上尚田<lb/>
氏永有寵綏居中甞善扵貫它日攝齊款門前致其<lb/>
父中山君之戒曰子而不諾吾無以反白吾父貫曰<lb/>
孝子仁人之心予将張之不暇而敢以辭嗟乎春雨<lb/>
<pb n="KR4d0505_SBCK_010-13b"/>
既滋草木怒生至其條暢葉茂而本根之䕃藉或不<lb/>
能無賴扵斯予觀田君之所致知其積累之有自則<lb/>
夫享有樂康而子孫啟慶之若是我東平府君之菑<lb/>
播扵前者宜其穫之炊之而無己也府君之卒在至<lb/>
元廿六年十月二日春秋六十有三卒之七日窆清<lb/>
苑縣馬車村後十八年而趙夫人卒蓋七十又八矣<lb/>
即舉以祔府君之兆子男三長澤也澤字濟民次渥<lb/>
次淵淵早卒孫男二長居中也次居仁曽孫男四長<lb/>
恕從仕郎大都酒使司提舉次恂將仕郎順徳路廣<lb/>
宗縣主簿次恪次懌曽孫女二長適翟居禎次未行<lb/>
銘曰<lb/>
田維嬀姓顯氏扵齊粤有代序乃别乃支譜散宗繇<lb/>
<pb n="KR4d0505_SBCK_010-14a"/>
逖矣莫稽攘攘鄭郊瑣瑣夫屋相時母賢暨于育鞠<lb/>
畔渙流離式嗣式續基之樸之以有東平爾蓄必流<lb/>
爾鬱必聲保人敬恭言觀厥成厥成伊何以克有子<lb/>
亦仕而優弗殆而止徼其寵章烝畀考妣維考若祖<lb/>
殿邦伯侯封土祁祁在晉之諏曰大爾承曰輯爾休<lb/>
嗟今之人匪朝謀夕車来賄遷賈罔常獲視彼田宗<lb/>
其處安宅四丗百年孫魯孔儀曷其以徴墓則有碑<lb/>
博士司誄維顯詩之<lb/>
　　　亡友王君景先墓誌銘<hi>并序</hi>
景先姓王氏諱興祖自中書東曹掾六遷官至朝請<lb/>
大夫禮部郎中泰定元年四月扈從如北都七月十<lb/>
八日卒留守官舎輿其匶還京藁殯文明門外将以<lb/>
<pb n="KR4d0505_SBCK_010-14b"/>
某年某月某日啟葬衛州西南小店原距州三十里<lb/>
景先本曲周之宗其曽祖在金季甞爲輝州州佐捍<lb/>
城死難因留塋衛之胙城爲其縣人胙城濱古河道<lb/>
比年飄砂擁礫漫沒人廬舍冡墓景先在時方欲求<lb/>
地改兆不幸早死今嗣子毅窮窮承志以獲吉卜而<lb/>
不知景先之遂從此土也始也景先五歲有父䘮頼<lb/>
祖母丁夫人克自生殖踰冠學業見端序即起爲汝<lb/>
州學正試辟兵部令史由樞宻掾入東曹㑹<lb/>
朝廷議行科舉以興能取賢凡所著令必經景先手<lb/>
乃定延祐四年考成用<lb/>
仁宗皇帝居東儲領西樞進奉署牘恩超一資授奉<lb/>
訓大夫中書禮部主事改大宗正府左右司貟外郎<lb/>
<pb n="KR4d0505_SBCK_010-15a"/>
尋拜監察御史按河南㢘得其省參知政事宜匝陌<lb/>
丁酗虐民吏數事劾罷之以江陵召為吏部貟外郎<lb/>
亡㡬出簽燕南河此道肅政㢘訪司事建言敦本崇<lb/>
化在尊右儒術囙上所㑹稡漢唐諌臣遺事曰憲覧<lb/>
數百條廷論賞其知要慮囚至大名民有彭甲自服<lb/>
為盗繫獄踰年景先閱其辭遽曰此非盗盗未獲耳<lb/>
巳而果得真盗䟽免彭而論長吏失入如律滿二歲<lb/>
復以禮部郎中召還死其官春秋纔五十二娶呼延<lb/>
氏一子<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>國子典籍景先事丁夫人孝謹夫人餘九<lb/>
十猶在飬景先旦暮莭時其食飲怡愉樂康忘其耄<lb/>
也盖景先敏學強善與人交慎終始平居不屑屑口<lb/>
語而臨事持議卓見㢘角從仕廿年家無一瓦之覆<lb/>
<pb n="KR4d0505_SBCK_010-15b"/>
一㕓之耕以寕其居老母丁男孤寄亰師平生交友<lb/>
多賻之者其所珎畜經史子集數千卷古名人書畫<lb/>
數十軸而巳尤好為詩趣尚恬素辭亦清沖在藁數<lb/>
十百萹往往多可喜予来亰景先辱与之逰命其子<lb/>
<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>從學治經深懐宻抱見輙傾盡在東垣書䟽往来<lb/>
無虚月甞欲䏈艫呉越擥勸山川形勝以攄彂其撫<lb/>
今思古之情而景先不能待矣将槩叙其出䖏畀<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>
俟塟期鑴之樂石納諸墓中而<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>復泣拜以請景先<lb/>
固善予言其又何辞若凡世系具先府君誌銘此不<lb/>
著著其厯官行治之可傳者銘曰<lb/>
古儒行猷無賸學稽經用律道斯傳景先進途如發<lb/>
彍端車而馳閑矩矱羣飛方拏見孤鶚孰返其歸赴<lb/>
<pb n="KR4d0505_SBCK_010-16a"/>
㝠漠九原茫茫吁可作<lb/>
　　　承直郎管領拔都児民户総管伍公墓碑銘<lb/>
<hi>并序</hi>
高安伍氏著籍于其縣之仁南郷上泉里者實自豫<lb/>
章臨江再徙以来至管領拔都児民户総管諱先輔<lb/>
始嶢然称大家朢其里中矣扳都児漢言健児𥘉<lb/>
世祖皇帝統壹疆宇敕甞扈駕南伐驍勇十一萬户<lb/>
㽞籍漢湘命樞宻院即江陵之松滋置総管府為署<lb/>
官比秩三品捴凡役之政令其貢賦物估則因湖廣<lb/>
行省以輸達于上盖分乎兵民之間而優飬之也延<lb/>
祐三年公用<lb/>
東朝宿衛㤙起家一命涖其府在官三年樞宻臣方<lb/>
<pb n="KR4d0505_SBCK_010-16b"/>
奏公政績宜遷而公以病滿百日當免徑舎㱕間二<lb/>
歲復至亰師覺體中風眩即日南旋及家猶經紀諸<lb/>
務甚悉泰定二年秋九月疾作遂卒得年六十明年<lb/>
冬其孤允㳟卜兆撫州臨川縣明賢郷白竹坑之原<lb/>
将奉匶以窆先期属其父友廣東帥府掾李榮持事<lb/>
状与其府所上最牘走鍾陵乞辞以揭諸其隧予讀<lb/>
太史公書見其紀次三代戰國秦漢事本末可称道<lb/>
或者謂退䖏士崇傎殖更有所蔽然不知治産積居<lb/>
在追時好取世資而推利任義不拘牽常算固卓然<lb/>
豪桀之士㢤若公甫試而効其可<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>信者如是是足<lb/>
以表著之于後矣公自少有智力用之營斡輙操其<lb/>
贏久之治别業豫章度資用益㭲闢塾里中致名師<lb/>
<pb n="KR4d0505_SBCK_010-17a"/>
敦其子姓以學實義廪賙宗黨鄰比之不能自振者<lb/>
豫章城東出朢仙門通道吴楚粤故杠梁壊公伐石<lb/>
新之冶鐡㙛一百五十尺衘石為錮且屋其上比至<lb/>
松滋松滋民阻饑公彂囊楮得中統鈔三萬六千貫<lb/>
移縣俾計口予之而冨民亦稍出粟以佐所全活三<lb/>
萬戶有竒前是府建白水書院便學子肄習而庖廪<lb/>
不繼公曰士有事而食然則學非事乎輟羡俸一千<lb/>
七百九貫率先潦吏為市稻種田三十石其贏猶五<lb/>
千貫樹為學食母錢山南㢘訪使者善公幹敏<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>行<lb/>
縣經畫江陵㑴沒學田之在版者得水陸田林園一<lb/>
百一十一頃歲廣其租一千三百一十三石中統鈔<lb/>
亦五千五百八十五貫扵是訟辞連民吏多移公㢘<lb/>
<pb n="KR4d0505_SBCK_010-17b"/>
問凡廿餘事鉤致其情人以不寃諸使皆列上其迹<lb/>
至完飾廨署増築逵道徴工需材常有餘用而不以<lb/>
勞勩誣民為公之民盖晏如也晚還上泉遭歲荐侵<lb/>
白郡顛輸米麥各五百石從官中給食貧民又大出<lb/>
米五千石下其估貸之尤無業者聴以力傭輦剰粟<lb/>
石二百往賑鄰縣南昌進賢日為糜粥餔行者環其<lb/>
居百數里人倚公以生公襟抱開朗未甞躬佔畢為<lb/>
學問奮其猷行徒手致貲算鉅萬歛𣪚㢮張不抑不<lb/>
浮結賓客蓄僮奴樂赴人之急有古任俠之風使位<lb/>
与年可以俱得則漢貲郎功業可指取也嗚呼惜㢤<lb/>
曰天富曰文貴曰大賢公之曾大父大父父也曰劉<lb/>
曰黄曰傅公之曽大毋大毋毋也曰盧曰楊曰也先<lb/>
<pb n="KR4d0505_SBCK_010-18a"/>
忽都公之配而也先忽都宗王女也曰允㳟曰朝弼<lb/>
曰趙寄公之子其庻趙寄更名普安為允㳟後允㳟<lb/>
嫡也曰普関公之孫也曰某甲子卒之日也曰十二<lb/>
月乙酉塟之日也曰承直郎公之階也曰興甫公之<lb/>
字也曰樂泉公之自謂猶曰樂乎斯泉云也予不佞<lb/>
既為摭其可書者序之又系以銘銘曰<lb/>
道𣪚俗畢用智自贏進乗其時反虧致成如風水遇<lb/>
如區者萌果孰使然以施以生惟過而續其機不停<lb/>
既取既新有益無傾我觀伍宗由枿而榮翕之敷之<lb/>
信若權衡豈徒専已刓神敝形一莭臨民民歌治聲<lb/>
将升于明載輯于寕飲徳沐恵我鰥我惸志使樂郊<lb/>
移之里閎直究其庸胡不百齡有襲慶源来裔繩繩<lb/>
<pb n="KR4d0505_SBCK_010-18b"/>
爰卜契龜廼闢幽扃圡深水長函龢葆靈曰茲公宫<lb/>
尚<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>劖銘<lb/>
　　　元故大司農史義襄公墓誌銘<hi>并序</hi>
中書右丞相贈太尉鎮陽忠武王大勲在盟府不朽<lb/>
在史牒世称真㝎史氏猶漢袁楊唐英衛而濟羙過<lb/>
之大司農公謚義㐮扵太尉為從孫而金𬗋光祿大<lb/>
夫兵馬都元帥之孫也元帥太尉毋兄鎮真㝎闔門<lb/>
百口死武仙之難獨二子先從大父行六部尚書㽞<lb/>
此亰獲免季江漢大都督實生義㐮義㐮<graphic n="KR0970" url="https://raw.githubusercontent.com/kanripo/KR-Gaiji/master/images/KR0970.png" mimeType="image/png"/>有大志<lb/>
太尉愛異群児命冡嗣萬户鞠為已子擕戍襄鄂少<lb/>
長在行間耳目濡染衆號知兵甫冠長千夫從逐趙<lb/>
宣機餘宼手射數人萬户後以宣慰拔下静江行定<lb/>
<pb n="KR4d0505_SBCK_010-19a"/>
廣西十八州廣東三州義㐮常先登以功授承直郎<lb/>
同知静江路捴管府事時有盗㩀肈慶行省假義襄<lb/>
肈慶捴管往討平之還遷奉訓大夫潭州路治中未<lb/>
行進廣東宣慰副使改淛東在廣殱洞獠黎徳俘蜑<lb/>
舡千艘在淛破山賊桞分司衆七千栝蒼踣婁蒙才<lb/>
楊鎮龍衆五萬東陽摧俞高衆五千紹興殪詹老鴉<lb/>
林䧺劉甲一衆數萬温䖏間功最一時先是張元帥<lb/>
弘<graphic n="KR1688" url="https://raw.githubusercontent.com/kanripo/KR-Gaiji/master/images/KR1688.png" mimeType="image/png"/>南海凱旋請以鄧軍還史氏宣慰使時為右丞<lb/>
應曰臣子燿可燿義㐮名也召至右丞進平章政事<lb/>
薨明日　制下授朝列大夫鄧州舊軍萬户義襄<lb/>
哭踊誓柩前須平章嫡子榮長歸其官平章六子籍<lb/>
其田宅奴婢口均卑之不自有一毫奉平章与四夫<lb/>
<pb n="KR4d0505_SBCK_010-19b"/>
人之䘮返葬太尉兆尋以榮入覲俯伏奏曰是臣所<lb/>
後父之嫡子生十四年矣宜代臣領鄧軍<lb/>
世祖皇帝義之命榮襲萬戶爵㑹将彂闍波兵以榮<lb/>
祿大夫福建䓁䖏行中書平章政事起義襄将其師<lb/>
别錫乕符鞍勒弓矢彄甲兵未出復䘏其世舊改授<lb/>
他帥扵是<lb/>
成宗皇帝始正宸極即拜資徳大夫江淛䓁䖏行中<lb/>
書右丞至則除火餘官屋之傭若干緡禁官市惡監<lb/>
䥴减江東户課金人有訟行省臣失儀者辞引義㐮<lb/>
為證　詔遣御史按問義衰以實對言者指為阿<lb/>
黨義㐮退居待罪　上深知之遷江西左丞又<lb/>
遷湖廣一年𣸪還江西罷贑州屯田軍廣東民丁粮<lb/>
<pb n="KR4d0505_SBCK_010-20a"/>
召入拜大司農無㡬以太夫人年八十乞身歸飬未<lb/>
報大徳九年二月壬辰薨京師春秋五十義㐮字愛<lb/>
郷娶祖姑之孫劉氏貞順静<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>不見喜愠事太夫人<lb/>
為令婦字子姓為賢母婣黨視儀焉生子男一壎資<lb/>
善大夫江西䓁䖏行中書省左丞女一適資善大夫<lb/>
司農卿王師聖泰定三年左丞按典式上義㐮凡行<lb/>
太常為定謚義襄劉夫人亦先封常山郡太夫人眀<lb/>
年夏左丞以事如廣州夫人遘微疾比還而亟以六<lb/>
月<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>巳薨龍興寓苐享年六十八左丞舎官扶櫬浮<lb/>
舟萬里此歸真定将卜是年某月某日啓義㐮之菆<lb/>
合窆姜固山之原都督兆次泣謂属寮桞䝺曰先公<lb/>
在殯久懼傷吾母心未就窀穸之禮罪也今不幸吾<lb/>
<pb n="KR4d0505_SBCK_010-20b"/>
毋亦至大故惟隧道有碑桞城姚文公嘗掇其大莭<lb/>
著之吾将鑱之廼若幽堂之銘所以申吾陵谷之慮<lb/>
者子其可讓䝺弱齡以氏事義襄公見其儀觀碩豐<lb/>
噐度弘邃捴戎赴敵竒略捷出而臨民豈弟如恐傷<lb/>
之尤好賓禮宿儒名士燕衎無虚日盛徳宜後是生<lb/>
左丞早以令猷再牧侯藩三參機政克踐世官以光<lb/>
大元帥太尉之遺烈然則義襄曷其死㢤尚書扵公<lb/>
為曾祖諱秉直元帥為祖諱天倪都督為父諱權平<lb/>
章為所後父諱格公之孫男四長鈞承務郎籍田署<lb/>
令次銀山長安金山孫女三長適某餘尚㓜曾孫男<lb/>
女五人銘曰<lb/>
史氏世臣佐　國基命宣承武威九土耆定桓桓<lb/>
<pb n="KR4d0505_SBCK_010-21a"/>
都帥執莭死正孰存其孤以克保姓匪姓之保實鴻<lb/>
<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>慶公生師中属時鼎盛殪戎獲醜憬彼無競幢纛<lb/>
舒舒前騎後乗既輟西師重付宰柄山區海封我藩<lb/>
我屏三邊晏安不戒而令徴爲大農始還朝請<lb/>
帝曰汝庸予其聴瑩汝儀迩聮陳善謂敬公拜稽首<lb/>
謀予于䅽臣有母楊待臣温凊忠長孝短髙聡幸應<lb/>
詔可未須覆其一鏡公自服官𬒳遇<lb/>
二聖太尉諸孫獨也淵靚其靚維何日莭其性雖則<lb/>
宴娱不縦不醟天道匪訛常以善勝遹觀穮蔉故想<lb/>
甗甑肆今象賢如泗有磬聲于廟階可間可詠倬茲<lb/>
人門輝光引映手開玄堂爲神之廷公逰于斯死目<lb/>
當暝石固坎深山經川亘尚利嗣人罔弗宜称陵谷<lb/>
<pb n="KR4d0505_SBCK_010-21b"/>
有遷扵焉取證<lb/>
　　　師氏先塋碑銘<hi>并序</hi>
師氏寜夏人而有塋扵濮陽之東盖其徙居三世矣<lb/>
徙三世而始顯且大若富人之稼然耘耔之力優則<lb/>
銍艾之功至豈以旦暮計獲為贏㢤泰㝎二年今江<lb/>
西湖東道肅政㢘訪使師公由工部尚書出宣慰淮<lb/>
東升秩二品按典式得贈封二代及　制下大父諱<lb/>
某自中書兵部侍郎贈嘉議大夫中書禮部尚書上<lb/>
輕車都尉追封寜夏郡矦父諱某自中書禮部尚書<lb/>
贈中奉大夫河南江北䓁䖏行中書省參知政事護<lb/>
軍追封寕夏郡公大母恵氏母王氏並寕夏郡夫人<lb/>
扵是以公貴凡三錫　命書矣寕夏之俗僧民同<lb/>
<pb n="KR4d0505_SBCK_010-22a"/>
<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>而異版郡侯之父諱某仕夏為管僧官在國中称<lb/>
大姓郡侯生十四歲㑹　天兵破㓕夏以西有<lb/>
旨戈矛所向耆髫無遺育郡侯方𬒳驅　太婿昌王<lb/>
見其姿儀頎憗髮澤鮮潤憐而生之觧駝鞍覆上使<lb/>
伏其下傳令者再至　太壻不得巳宣言曰全㝎河<lb/>
西一國不㽞一童男備　貴主炊爨乎遂收置邸中<lb/>
迨長出衘使命歸致分賦有忠實称　太婿薨郡侯<lb/>
亦以其家卜大名之濮陽居焉又營别業汴之許昌<lb/>
故濮東之塋即祖郡侯郡侯生郡公尤慎<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>尚義不<lb/>
樂為浮靡事平居雖臨皁隷無矜慢崇重儒術教子<lb/>
諄切終身未甞出一惡言郷里号為徳人卒年四十<lb/>
九葬濮塋苐二域盖師氏之在濮陽肈基扵郡侯堂<lb/>
<pb n="KR4d0505_SBCK_010-22b"/>
<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>扵郡公而塗塈堊丹扵㢘訪公其所由耒漸矣不<lb/>
然郡侯以童覊之身脫鋒刄之難東耒數千里卒開<lb/>
子孫顯大之業以余觀之其積仁累徳是不特一世<lb/>
㢤肆今㢘訪公早用才敏躋榮仕路再遷而以左右<lb/>
司都事佐河南省拜南䑓監察御史改西䑓復以左<lb/>
右司貟外郎佐江浙省召入為御史除浙西㢘訪副<lb/>
使遄以右司貟外郎召進兵部侍郎出牧平江選為<lb/>
京尹遂長二曺入儀班著出秉旄莭宏猷碩慮山立<lb/>
雲蓊方中外期属如公不四三人然則公顯大其祖<lb/>
若父以光𥙿于師氏之宗者殆不止是也嗚呼士之<lb/>
誠善于躬不克自奮雖湮欎扵一時而終焜燿於來<lb/>
世又幸而代遭<lb/>
<pb n="KR4d0505_SBCK_010-23a"/>
聖神崇孝勸忠著為褒䘏之典寵有封爵澤及漏泉<lb/>
曾不以遅速幽顯為間則夫求天道扵悠邈而忽人<lb/>
事扵細微微諸師氏吾固不得而深信之矣郡公子<lb/>
男四其二早世長即㢘訪公名克㳟字敬之四娶曰<lb/>
王氏累封寕夏郡夫人曰蕭氏未封而卒曰拜葉倫<lb/>
氏曰周氏次脫脫木児以子通籍得封承事郎長垣<lb/>
縣尹娶乃蠻氏亦封宜人女四適某某某某孫男六<lb/>
孫女五曰恒曰晉國子生公試入䓁承事郎同知泗<lb/>
州事曰升亦國子生壻曰某某某㢘訪公出也曰徳<lb/>
寜曰孛羅登泰㝎元年進士苐承事郎同知濬州事<lb/>
長垣君出也曰塔海壻曰某某早世者出也外孫安<lb/>
兒國子髙䓁生起家承務郎江州彭澤縣達魯花赤<lb/>
<pb n="KR4d0505_SBCK_010-23b"/>
丑閭泰㝎四年進士滑州白馬縣丞郡公内外孫九<lb/>
人其四皆掇文科餘亦有仕資師氏之徳其可究矣<lb/>
乎昔䝺以愽士教國子晉升孛羅執經席間審知公<lb/>
立朝大莭廼茲備官江右實受容察公謂䝺曰先塋<lb/>
之碑無辭以刻遺羙不彰余維多罪子甞司誄奉常<lb/>
所言宜昭潜信後其為我著之何如䝺承命叙次復<lb/>
系以銘銘曰<lb/>
山條川支演迤西来經于夏墟風氣始𨳩其産羙玉<lb/>
球琳瑶瓌或顯或湮由見者異湮為淵珎顯為瑞器<lb/>
彂而之用不必並世維宗師氏曷其徂東匪于兵棘<lb/>
將啓其逢譬彼流坎抵平則通大鼎飬賢獨家于食<lb/>
烝㢤聞孫仰受成式式是孝忠明揚<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>軄既儀于廷<lb/>
<pb n="KR4d0505_SBCK_010-24a"/>
亦旬亦宣靈承湛恩大責幽泉元侯上公曡衮重延<lb/>
公曰斯寵吾祖吾父蓄<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>報優余何能舉隧有桓碑<lb/>
廟有簋簠不聲于歌胡考其休濮東之封自吾祖侯<lb/>
企瞻夏西興雲如丘髙曾之靈赫其戾止同佑我後<lb/>
歆于毖祀託辭貞珉式䆒終始<lb/>
　　　周東揚墓誌銘<hi>并序</hi>
東揚之學成扵科廢學散之後其植本豐故其枝葉<lb/>
茂也延祐𥘉元<lb/>
仁宗皇帝方出宸㫁尊右經術闢科舉取士之路而<lb/>
新學諸儒以非所素習抉其利而取之議者咸詬病<lb/>
焉獨東揚大立小随恢恢乎有㳺刃之地矣　四<lb/>
年江西以春秋舉上禮部有司訾其筞語不合意不<lb/>
<pb n="KR4d0505_SBCK_010-24b"/>
得苐七年復以禮記舉上明年至治元年擢丙科授<lb/>
将仕郎永州零陵縣丞零陵在荆椘上㳺俗戇民嚚<lb/>
東揚至則因其所蔽為開說仁義使知去彼<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>此縣<lb/>
有巫嫗曰國母自詭能言禍福為書數通使弟子行<lb/>
民間愚者争願標名其上由是趋門日衆東揚曰張<lb/>
角三十六方其𥘉亦不過是亟逮寘于法比縣祁陽<lb/>
有馬前卒敺民至死長官故匿其實東揚次當檢䨱<lb/>
得其情櫝中一訊即伏論者常謂儒者迂䟽少㓛而<lb/>
不知真儒之効固随試有成者如此代還赴吏部銓<lb/>
調為南安路上猶縣尹致和元年三月到官其民素<lb/>
聞零陵之政私相告語曰吾縣多幸<lb/>
朝廷卑以善人長者庻其恵休于我吾敢自戾于治<lb/>
<pb n="KR4d0505_SBCK_010-25a"/>
未幾疾作猶强起署文書理訴獄既而浸劇移告北<lb/>
還以五月十四日抵家二十八日遂卒東揚姓周氏<lb/>
諱尚之東揚其字也春秋六十又一曾祖諱光祖祖<lb/>
諱山甫父諱子鴻三世皆隱而不耀𥘉室以王氏趙<lb/>
氏繼室以蔡氏子男二曰頋言曰永言孫男二尚㓜<lb/>
東揚務為深遠靖蕳不事襮衒其學根柢六經㫄出<lb/>
入諸史百家至荘屈荀揚左馬韓桞氏之書皆手自<lb/>
繕寫行吟坐諷将老不輟比州並邑走書授幣闢塾<lb/>
迎致以先得為快既取苐需次里居耒學之徒常數<lb/>
十人窹疑辨惑無不厭滿平生所著有禮記集義若<lb/>
干卷過言巵言鷇音又若干卷蔵于家頋言将以天<lb/>
暦二年某月某甲子奉柩卜某鄉某原為竁就窆先<lb/>
<pb n="KR4d0505_SBCK_010-25b"/>
期以其友熊椅所述事状求余銘余𥘉識東楊亰師<lb/>
洎耒江右而東揚調官始歸一再過余以其學交相<lb/>
證情好弥欵别之上猶未數月而巳不可作矣嗚呼<lb/>
余讀豐城志載郷貢進士周諤熈寜中所撰勅書樓<lb/>
記服其序述之嚴論議之確而又得東揚所著雜詩<lb/>
文喜夫周氏之世再以文顯可尚也㢤廼序而銘之<lb/>
其銘曰<lb/>
古儒治經爰稽其實今士徇名縟文薄質扵皇盛時<lb/>
載崇經術取人以仁異材軼出東揚始升用郷三物<lb/>
射筞先豋如稼斯銍丞邑于荆績用仡仡既渉其門<lb/>
亦朱其韍尚㑭之年承休進律以觀儒猷以驗天隲<lb/>
大車在行將駕而蹶彼耋而嗟此壮而怫不亡者存<lb/>
<pb n="KR4d0505_SBCK_010-26a"/>
其音秩秩庻其方表貽光紹𫐠有相斯丘惟君子室<lb/>
吾銘昭之聲于湮欎<lb/>
　　　元贈中議大夫同薟樞宻院事騎都尉追封<lb/>
　　　南餘郡伯宋公墓碑銘<hi>并序</hi>
至元廿四年冬十月南陽宋公敬之以湖廣行中書<lb/>
掾狥直節不阿積憤懣客死于静江驛舎時年四十<lb/>
有六自公之死䜛𦦨稍戢正論獲伸既而姦臣伏誅<lb/>
天下曉然知有君子小人消長之分矣𥘉長沙武安<lb/>
王阿里海牙貳太傳淮安忠武王平㝎江南有功上<lb/>
流及平章湖廣行省致公為椽扵時阿里伯崔燕帖<lb/>
木兒出為江淮行省左右丞深務綏撫新附擇循良<lb/>
吏為守貳令丞人便安之如承平時中書平章政事<lb/>
<pb n="KR4d0505_SBCK_010-26b"/>
阿合馬既竊政柄一視傎財䡖重不問獷愞黠癡皆<lb/>
署江南官名海放選二丞輒從中沮止故有隙阿合<lb/>
馬銳意窮索崔公所厯地蹝跡疑似將傳致其罪無<lb/>
所得時公𥘉升營田府提控案櫝疑其府甞有予誣<lb/>
逮公入刑部獄使鞠者羅織成之公拒不承鞠者雖<lb/>
暴酷終歲不能更其一辞㑹崔公中<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>死公得觧去<lb/>
鎮南府征交趾大將六七人武安与焉公以掾属從<lb/>
兵入境破險隘降其若干城方上功亰師其秋海溢<lb/>
潮盛交人乗勢潰隄灌其軍府倉卒班師武安脫急<lb/>
難顛沛公未甞頃刻離左右也阿合馬敗桑哥驟得<lb/>
政尤奸黠殘虐樹婣婭黨與聮絡中外要束木為左<lb/>
丞湖廣當武安時所欲為不得直逐以其積仇累怨<lb/>
<pb n="KR4d0505_SBCK_010-27a"/>
訴京師桑哥挟爲左驗行其䜛武安自戕死時要束<lb/>
木𥘉見公實欲深致其毒猶誘以甘言㑹石大獠竊<lb/>
彂湖南左丞劉二祓都児當統師往捕要束木廼宣<lb/>
言曰吾省綰軍政制變嶺海間非練達吏豈能有濟<lb/>
命選公爲分省掾南去而欲因事中傷之烏馬児再<lb/>
舉征交劉復主餉饋要束木特輟公督造石康海舟<lb/>
捃摭纎碎無其迹猶下急符勾攝氣𦦨暴甚公在瘴<lb/>
郷居欝欝不遂及赴逮益以憂憤得疾次静江遂卒<lb/>
閱四年<lb/>
朝廷大正桑哥誤國之罪要束木亦次伏其辜扵是<lb/>
天下有識之士咸服武安知人之明而以公爲能自<lb/>
靖自獻庻幾乎不辱其身者矣公諱欽其字敬之世<lb/>
<pb n="KR4d0505_SBCK_010-27b"/>
為相人治岐伯鬼臾區言為方脉醫金徙都大梁曾<lb/>
大父為尚醫入内診上脉息著聲始析家遷耒河南<lb/>
大父值金亡避兵又徙南陽府舊縣曰申州父全<graphic n="KR0970" url="https://raw.githubusercontent.com/kanripo/KR-Gaiji/master/images/KR0970.png" mimeType="image/png"/>
慧多學依葉縣冨人楊氏為婿故又為葉人三子公<lb/>
其中子也公起家試吏南陽府主供給攻圍襄樊軍<lb/>
用無乏以能擢河南營田捴管府提控案牘武安識<lb/>
公材噐拔扵衆中故亦能以死報武安焉公之配東<lb/>
平趙姓生子男四曰文祐曰文瑞曰文瓉曰文琪延<lb/>
祐三年二月甲申始克塟建康之上元縣金陵郷龍<lb/>
灣之原塟巳八年為泰㝎元年<lb/>
朝廷載定褒䘏之典以寵嘉臣子之世扵是公之子<lb/>
文瓉入為右司都事得贈公承事郎趙夫人始封宜<lb/>
<pb n="KR4d0505_SBCK_010-28a"/>
人眀年文瓉自監察御史左司貟外郎出為江浙省<lb/>
左右司郎中加贈公奉議大夫樞密院判官驍騎尉<lb/>
葉縣子夫人進葉縣太君天暦元年文瓉為禮部侍<lb/>
郎升秩四品復加贈公中議大夫同簽樞密院事騎<lb/>
都尉南陽郡伯夫人亦進封南陽郡太君時文祐以<lb/>
廣徳路筦庫官先卒文瑞以承事郎淮安路沐陽縣<lb/>
尹去官繼卒文琪以福建驛馬提領最先卒而文瓉<lb/>
之妻南陽郡君王氏亦卒亰師皆寄菆淮浙間明年<lb/>
天暦二年文瓉乞告于　朝将捧　命書奠墓下并<lb/>
啓兄弟与内子之殯並祔公兆次同域異竁先事請<lb/>
于其友東陽栁貫曰昔吾父執莭懐義累遭誣衊卒<lb/>
以䜛死死三十七年而葬葬十有三年幸叨<lb/>
<pb n="KR4d0505_SBCK_010-28b"/>
上恩錫封予爵惟具著哀榮終始文諸隧石<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>有彝<lb/>
制敢以状私于執事貫曰公行應銘法侍郎又以禮<lb/>
請其将何辞廼序而銘之且以信夫君子之澤積久<lb/>
而流長者如此其銘曰<lb/>
井變而阡祿不以世士而從仕委身徇義不怵扵威<lb/>
不刼扵利志立誠存之死靡二始南陽伯署郡㓛曺<lb/>
用文無害著其年勞進事武安從征于交執我勝算<lb/>
制彼繹騷班師而還不亡一矢君子小人同趋異軌<lb/>
有妖者狐含毒跂跂玉以攻全誰匵誰毀憂恚慿陵<lb/>
殞<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>中身諒㢤一莭可質明神子也𥘉嬰既冕而紳<lb/>
天耶人耶㝎勝相因上聖垂仁率土怙冒示臣昭先<lb/>
以勸忠孝有爵有封有渙其號葉溉根滋如雨斯膏<lb/>
<pb n="KR4d0505_SBCK_010-29a"/>
有制車旂有分土田予寵䟽榮下漏幽泉曷以薦之<lb/>
尊斚豆籩来假来歆遟公其旋魂氣之升炬炳泉冽<lb/>
既伸既止上昭下徹矧是佳城相望中葉何必故郷<lb/>
有安無臲蔣陵之南欎其松楸再世相從楽㢤斯丘<lb/>
子子孫孫是䕃是庥掲徳振華以列諸幽<lb/>
　　　王山居士胡公墓碣銘<lb/>
王山居士何以名不矯善不誣实隱扵其郷即以其<lb/>
郷之名自謚焉象其徳故称其名也居士生宋宝慶<lb/>
丁亥淂壽八十有九以延祐乙卯六月二十九日終<lb/>
于家閱七年而葬葬之域曰楽丘其地坫塘迩扵其<lb/>
家居士所自卜而自名之也居士斈積于躬而行儀<lb/>
于家中遭易代安隱無競既老而傳益夷猶林壑間<lb/>
<pb n="KR4d0505_SBCK_010-29b"/>
潜幽伏窈窹嘨寐歌戒悄悄以悲亦欣欣以楽也䔍<lb/>
扵義故宗婣里黨無違言周扵礼故祀饗昏冠無愆<lb/>
莭儉不至陋用不過奢其所履如此而其可以燾後<lb/>
訓嗣者不止是也方年八袠子孫将洗腆致慶忽命<lb/>
肩輿徑㝷天台桐栢之勝登瓊䑓俯石梁經月乃歸<lb/>
霜髯朱頰望之如古仙羽人逰戯人間而偶見之也<lb/>
居士姓胡氏諱釋之字開甫其先自永康徙来東陽<lb/>
之玉山曽祖諱亶祖諱元俊父諱景南受業于囯子<lb/>
司業陳公大猷之門者居士之世也居士娶石潭俞<lb/>
氏柔儉慈順為令婦為賢母諸行卓然二子曰有光<lb/>
曰召乕召乕為叔氏後孫男五曾孫男八居士之流<lb/>
慶有衍者尚未艾也俞夫人生淳祐乙<graphic n="KR1344" url="https://raw.githubusercontent.com/kanripo/KR-Gaiji/master/images/KR1344.png" mimeType="image/png"/>卒延祐庚<lb/>
<pb n="KR4d0505_SBCK_010-30a"/>
申之二月三日夀八十二也明年十一月庚寅合葬<lb/>
之日也居士之同祖女弟適余舅宋太學進士俞公<lb/>
内弟仁榤實以有光状來請銘余不得而辞也余觀<lb/>
自古史記所載隠徳之君子豈必竒迹顯行越衆駭<lb/>
俗為足傳㢤亦曰反諸其行而信質諸其後而無疑<lb/>
焉耳則夫居士之葆素守沖終扵耆耋世雖一紀而<lb/>
其善行不亡固凛然大雅之遺風也序而繫之銘維<lb/>
以志夫實也銘曰<lb/>
不懈于脩不躓于行既夀而康以<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>其生亡鑒之嗟<lb/>
惜不百齡歸于樂丘體安魄寧尚利尓後迄觀<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>成<lb/>
<pb n="KR4d0505_SBCK_010-30b"/>
</p>
<p>
桞待制文集卷之十<lb/>
<pb n="KR4d0505_SBCK_010-31a"/>
</p>
<p>
</p>
  </div>
</body>
</text>
</TEI>
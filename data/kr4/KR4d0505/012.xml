<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0505_SBCK_012-1a"/>
栁待制文集卷之十二<lb/>
　墓誌銘<lb/>
　　　故宋孫眀府碣銘<lb/>
至元十三年八月<lb/>
王師渡錢塘下浙東所在繹騷通直郎知臨海縣事<lb/>
四明孫君奉其母黄夫人在官以飬及冬将代命家<lb/>
人御之先歸以避其鋒既受代即辞還次栅墟逢郷<lb/>
人言夫人復徃臨海且數日君倉皇追奔及之而大<lb/>
兵巳薄城下則与一力躬負板輿窮日兼行兾将先<lb/>
入未至遇兵母子遂俱蹈難死十二月二十五日也<lb/>
一力脫身以其訃馳告家明年二月某甲子奉衣冠<lb/>
祔鄞縣環村吳嶴先塋之次夫人得年若干而君纔<lb/>
<pb n="KR4d0505_SBCK_012-1b"/>
四十耳君以父䕃入官𥘉調潭州司户參軍轉建昌<lb/>
軍紹興府録事參軍舉貟及格改宣教郎宰臨海稍<lb/>
進通直郎三試郡曺一領劇縣錚錚有能聲舉君陞<lb/>
<graphic n="KR1406" url="https://raw.githubusercontent.com/kanripo/KR-Gaiji/master/images/KR1406.png" mimeType="image/png"/>者葉公夢鼎王公應麟湯公漢翁公合而葉公尤<lb/>
深知君謂其少年䏻自植立奉母尤盡孝飬要為有<lb/>
所見而云也黄夫人扵君嚴而有㤙公退莫歸必詰<lb/>
其所理之政茍至平允則喜溢顔閒一或未然深加<lb/>
責譙曰我見尔父決事多當否迺易知耳君之先事<lb/>
慮患将以置母扵安全母之不舎其子復将相依以<lb/>
生是皆骨肉之深愛母子不能自巳之至情而亦豈<lb/>
料夫禍釁之起乃常出扵智巧之外然則自盡吾孝<lb/>
自盡吾誠雖死猶生尚何慊㢤君諱璹字壽朋孫氏<lb/>
<pb n="KR4d0505_SBCK_012-2a"/>
系出河朔九世祖全照有功澶州當𥙷牙校以譲其<lb/>
季而南逰吳越占藉干鄞之甬東廂為鄞人是生宗<lb/>
顯宗顯生忠忠生周周生義端義端生諤諤生允諤<lb/>
布衣領㫄縣昌國榷酤而卒丧在殯榷所火起烈熖<lb/>
次及之允伏柩上呼號哭踊繼之以血户牖廬落皆<lb/>
燬獨菆塗筵几儼存一邑震異允扵君為曾祖特授<lb/>
承務致仕承務生枝与其子起予同登嘉㝎七年進<lb/>
士苐扵君為祖以迪功郎監潭州南嶽廟累贈朝散<lb/>
大夫南嶽二子起予願質願質君父仕至朝散大夫<lb/>
工部侍郎南嶽早從宣献樓公端憲沈公正献袁公<lb/>
游及見徽國文公而證其所受䆳學䧺文朢于一時<lb/>
嘉定更化甞詣公車拜䟽極言天下大計不見省罷<lb/>
<pb n="KR4d0505_SBCK_012-2b"/>
歸慨然欲用其學所著書曰海上藳蔵于家孫氏八<lb/>
世二百年善植而益滋孝鍾而屢顯積誠累徳天實<lb/>
臨之人實信之然能致祝融囬禄之潜熛息燼而不<lb/>
䏻使斧螗鋒蝟之囬面革心豈天道無知有時或然<lb/>
而其可恃者則未昧也君娶荘氏子男一嗣明将仕<lb/>
郎死亦三十年孫男三元<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>元佐元蒙曽孫男十有<lb/>
一重紀至元五年其歲巳卯距君葬六十三年矣貫<lb/>
㳺鄞還次餘姚元蒙客授是州道君死事悒悒不勝<lb/>
哀恫若欲祈貫爲辭以泄其湮欎之思而重扵言焉<lb/>
又明年至正之元貫䝉<lb/>
恩召還禁林元蒙迺以其状并録三世幽堂之誌寓<lb/>
書拳拳申前請貫悲君之遘難罹凶者如彼而喜其<lb/>
<pb n="KR4d0505_SBCK_012-3a"/>
嗣慶紹聞者如此則爲序而銘之銘曰<lb/>
生孰爵之死孰搏之母子天性孰構虐之母實有子<lb/>
子實有社幸生遄死駢首膏野維孝維慈有不亡者<lb/>
尔世工儒蓄盛涵深将騫将翔鎩羽而沉有令子孫<lb/>
思廣徳音不昧維神尚赫其臨<lb/>
　　　瀏陽州學教授張君繼之墓誌銘<lb/>
繼之姓張氏諱繼祖字繼之世居婺之金華爲金華<lb/>
人張氏出軒轅之後軒轅氏五子其一爲弓正以其<lb/>
業氏唐有龜齡始居金華後乃去隱東海上龜齡即<lb/>
志和自称玄真子烟波釣徒者也至今縣多張氏尚<lb/>
皆称龜齡之裔然代遠宗湮莫可考矣曾大父諱宗<lb/>
義大父諱大能父諱景巗三世皆隱約田間力田以<lb/>
<pb n="KR4d0505_SBCK_012-3b"/>
自封殖而其家浸𥙿則始扵大父繼之早孤大父知<lb/>
為令噐特愛異之使從學城中而繼之亦克自奮厲<lb/>
課誦讀晨夜不輟天未曙挾冊映簷光而諷繹之夜<lb/>
分燈屢涸猶吾伊未絶飬其氣以充其所學充其學<lb/>
以必見扵行其志皦如也延祐間郡上其才行得署<lb/>
饒州雔溪書院山長<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>苐成遂調瀏陽州學教授至<lb/>
則究心學政復其侵田為之圗其廣狹之形稽其歩<lb/>
畒之實刻石學官以防姦制弊㑹守貳闕大府檄繼<lb/>
之攝承郡事時歲荐侵道殣相枕藉方下令勸分賑<lb/>
飢繼之為設方畧使持劵左入受粟右出區畫既㝎<lb/>
衆無壅閼竟事帖帖無譁二年以大父丧棄歸視封<lb/>
窆道逺予告滿百日以例免重紀至元三年再至湖<lb/>
<pb n="KR4d0505_SBCK_012-4a"/>
南選将赴調亰師未行而卒五年己夘十月廿三日<lb/>
也繼之沉<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>質敏言論忼慷要為彂必有合扵義少<lb/>
讀史至魯仲連傳見為人排患釋難觧紛亂而無取<lb/>
奮然扺几曰士當如是而巳其扵嗜善疾惡如口之<lb/>
扵味無弗得也大徳中縣有桀黠吏酗虐扵民民皆<lb/>
恇怯莫敢觸其鋒者繼之䟽其姦状訴之部使者詞<lb/>
直理順卒寘吏扵法而繼之亦無幾微見扵顔面繼<lb/>
之之有藴于中者百未一試而遂死矣使其再轉得<lb/>
百里之地以少展其志其所樹立有足觀㢤繼之生<lb/>
至元丁求得壽五十三娶唐氏子男三道慶道生道<lb/>
友孫男三塤填坦孫女一尚㓜葬得吉卜于資善里<lb/>
天山之麓将以至正元年十月辛卯窆道生以潜溪<lb/>
<pb n="KR4d0505_SBCK_012-4b"/>
宋濂所次状来泣拜請銘予惜繼之有致用之才而<lb/>
不幸湮欎弗獲自致扵用迺為序而銘之以慰繼之<lb/>
扵圡中而且以塞道生之衰思焉銘曰<lb/>
玄真自放于畋于漁以㳺乎玄樂道著書長山之陽<lb/>
有植其閭世徳綿綿不淪以胥繼之強學彂聞扵儒<lb/>
耕不逢年豈繫菑畬有子而令尚食其腴載徳維辭<lb/>
刻在幽墟<lb/>
　　　元故将仕郎婺州路義烏縣主簿贈巫中大<lb/>
　　　夫東平路捴管輕車都尉追封清河郡侯張<lb/>
　　　公墓碑銘<hi>有序</hi>
南宫張氏其先盖安平人金季甞徙宣徳又徙南宫<lb/>
南宫為真定府所統縣故張氏塋在其縣将相西鄉<lb/>
<pb n="KR4d0505_SBCK_012-5a"/>
北杜村将仕郎婺州路義烏縣主簿府君祔第三域<lb/>
府君卒葬二十五年而其子國維自吏部侍郎出守<lb/>
濟寧升秩三品贈府君至東平路捴管階亞中大夫<lb/>
勲輕車都尉爵清河郡侯國維服承休竉循念先徳<lb/>
将鑚石掲辭以貽世訓嗣乃使来請文則爲序而銘<lb/>
之序曰府君諱演字某<graphic n="KR0970" url="https://raw.githubusercontent.com/kanripo/KR-Gaiji/master/images/KR0970.png" mimeType="image/png"/>知力學長以文法無害推<lb/>
擇爲其府掾宋平大選州縣宫属燕南按察使適以<lb/>
府君名上𥘉試潭州湘隂縣丞改江西榷茶都轉運<lb/>
使司知事行御史臺察㢘舉其績遷山南湖北道提<lb/>
州按察司知事在官以病免㢘訪使者復状府君遺<lb/>
逸上之調瑞州瑞昌縣主簿兼尉秩滿真主建康溧<lb/>
陽簿漂陽升州移義烏府君時年七十又一國維由<lb/>
<pb n="KR4d0505_SBCK_012-5b"/>
中書東曺掾擢江淛行省左右司都事當以事如温<lb/>
州謁告来拜府君捧觴上夀意愉愉如也期以冬還<lb/>
奉府君<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>飬錢塘未及期而旋笑語益懽曰吾徯尓<lb/>
久矣是夕疾作因㽞侍醫藥踰兼旬而卒即載其柩<lb/>
与北歸又四年始得視窆卒以大徳五年十月廿一<lb/>
日窆以九年某月某日府君在江西值中更茶法或<lb/>
謂宜倍賦府君獨言江南新定多取以自利不若薄<lb/>
征以利人議者多是府君法得不改在瑞昌完蓇廨<lb/>
署興起學舎作大役而力田之農見其楹桷之煥美<lb/>
而不見徴發之及已比境有疑獄當讞輒移府君就<lb/>
鞠雖鉤得其情而論法常務平允在溧陽歲部糧時<lb/>
大旱貧民實不能具舂藳出俸錢市粟代入其輸來<lb/>
<pb n="KR4d0505_SBCK_012-6a"/>
義烏未久民知其善人長者喪行巷哭皆衰盡府君<lb/>
外柔和而中健敏居官治家細行必飭方是時同府<lb/>
舊寮多列顯要府君能一抑首降氣則羙爵豐禄可<lb/>
指取也然飬完守固坎壈終身而蓄其贏餘<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>受榮<lb/>
名之報其必扵天者何若是信㢤府君之父諱徳林<lb/>
贈中順大夫中山府知府上騎都尉追封清河郡伯<lb/>
母石氏清河郡君府君之配清河郡夫人白氏先卒<lb/>
子男二國綱管領真定打捕民匠捴管國維亞中大<lb/>
夫濟寧路捴管兼管内勸農事無本路諸軍奥魯繼<lb/>
配苗氏無子卒林氏亦<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>子男一國紀孫男八樞棟<lb/>
朴早<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>某某某昌寕永寕孫女五國維字輔卿㦄十<lb/>
官嘗以徳安屯田総管出議鹽法山東其所因革㝎<lb/>
<pb n="KR4d0505_SBCK_012-6b"/>
著為令材問蔚然為時知名人故䘏典行得褒贈府<lb/>
君自朝散大夫冀州尹上騎都尉清河郡伯以載膺<lb/>
今秩盖古之人禄不逯飬則無以及乎親而廼茲克<lb/>
自樹立尚徼夫沛渥以有爵級勸忠興孝之道抑良<lb/>
顯矣繋之銘銘曰<lb/>
君子觀時用謙治盈惟<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>舒舒不漬尔成繄彼流坎<lb/>
既抵既平䟽為濤瀾亦順無傾昔公仕𥘉豈有過計<lb/>
必即其優必要其至矧是沒身間閱二紀乃承<lb/>
寵章乃顯奕世本扵天者有抑斯崇氣至誠存聲竅<lb/>
徐通不錮其微不枿其充穮之蓘之穫之屢豐是豐<lb/>
匪多公子令善丗猷以升惟克允踐<lb/>
大帝卑矜侯圭侯冕賁于泉幽碩碩憲憲公侯之宗<lb/>
<pb n="KR4d0505_SBCK_012-7a"/>
墓則有儀桓碑六尺載趺以龜爰刻斯銘釁塗用犠<lb/>
来省来瞻孫曾具宜<lb/>
　塔銘<lb/>
　　　萬壽長老佛心寳印大禪師生塔碑銘<hi>并序</hi>
佛心寳印大禪師正席萬壽十有七年諸縁既稔百<lb/>
廢具脩言随道流緇素歸仰其大弟子䓁因入室次<lb/>
合掌稽首而白師曰身加虚空縁有患生刹郵㦄刼<lb/>
形蛻神㽞昔吾佛祖觀法逹變雖存不存示作摽指<lb/>
是窣堵波何間生㓕以幻待幻有非幻者我諸比丘<lb/>
将為大師鑿深攻堅豫卜蔵域譬則聚沙即以成佛<lb/>
豈不百年非見實見扵是禅師植佛微笑為作證明<lb/>
塔成其崇三十尺而趾之廣三分閷二在髙梁河西<lb/>
<pb n="KR4d0505_SBCK_012-7b"/>
漆園昔金天㑹中萬壽𥘉祖青州辯和尚提洞山宗<lb/>
旨鳴道發源閱代二十有八而禅師實纂其緒以大<lb/>
其承禪師名思慧字訥翁建寜浦城黄氏子家世文<lb/>
儒學甫究轉徙齊魯遂依東平鞍山新公年十九新<lb/>
爲祝髮授具出見東峰滿靈巖順皆嘖噴噐許瓶笠<lb/>
逰亰首參林泉倫公復從東川譲公拈機英朗川信<lb/>
以衣頌命開堂勘驗學者出世夾山遷盤山又遷中<lb/>
山乹明退隱萬夀㑹萬夀席虚衆請𥙷䖏三遜而後<lb/>
即事凡脩嚴祖徳㑹同二塔築丈室東軒作聖壽下<lb/>
生院新邸舎復侵田種種勝囙皆以慈忍力而得成<lb/>
<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>名徳彰升<lb/>
仁宗皇帝詔錫銀章領曺洞正宗諸方衲子来學京<lb/>
<pb n="KR4d0505_SBCK_012-8a"/>
師以萬夀爲法奥青州爲不死嗣音有人信㢤天童<lb/>
雲外岫公在江之南最號洞山星鳳将示化遺戒其<lb/>
徒奉書䟽赱半萬里起禪師脩丹霞宏智故事禪師<lb/>
曰吾住山三十年如孤舟抵岸倚著自在何能以身<lb/>
而更狥物即拈香爲岫說法謝遣来意然則是諸比<lb/>
丘累塔信道而期之永夀者不猶賸乎觧梁栁䝺時<lb/>
官頌䑓輯所聞睹爰作序偈偈曰<lb/>
塔在世間吹累一塵載地不壓學山与鄰陶甓琢石<lb/>
有裒有因成之自我尔以爲神若何所見分别同異<lb/>
謂是法身無生滅義生知涅槃㓕見舎利人塔強名<lb/>
等無二噐衆諦之来顛倒其中以鏡取照影實形空<lb/>
我訊萬壽非廓而通我瞻靈峰非積而充是浮圖身<lb/>
<pb n="KR4d0505_SBCK_012-8b"/>
號寳印<graphic n="KR4403" url="https://raw.githubusercontent.com/kanripo/KR-Gaiji/master/images/KR4403.png" mimeType="image/png"/>本無所蔵由智願集但見勝光從一豪入<lb/>
如琉璃樹如黍珠粒自性圎明著䖏現前一爪髮膚<lb/>
毛孔萬千對此瓦石說法熾然我尔重耒後五百年<lb/>
　墓表<lb/>
　　　元贈承事郎婺州路浦江縣尹金府君阡表<lb/>
府君姓金氏自其上世占民數婺州浦江縣至府君<lb/>
尤愿慤有称于郷盖晚而見其子徳潤仕學有端緒<lb/>
遂以考終延祐三年去其葬八年徳潤寔来亰師具<lb/>
凡世業行治丐文翰林學士丞旨廣平程公亦既植<lb/>
碣隧上又七年為至治三年<lb/>
今天子始正大寳下詔改元嘉恵㠯工竉及其先由<lb/>
㝎褒䘏之制自一品而下正従品各七階官勲爵次<lb/>
<pb n="KR4d0505_SBCK_012-9a"/>
差扵是徳潤以承事郎爲常州路宜興州判官品在<lb/>
苐七得贈封父母妻明年五月<lb/>
命下即用所得官贈府君承事郎婺州路浦江縣尹<lb/>
其配吴氏追封宜人徳潤拜受感泣尋以書走京師<lb/>
乞辭扵其郷之友栁䝺曰惟吾父流慶啓祉以施及<lb/>
扵徳潤故徳潤自著仕籍四遷而沗今秩遭逢<lb/>
聖代廣孝崇仁遂<graphic n="KR1522" url="https://raw.githubusercontent.com/kanripo/KR-Gaiji/master/images/KR1522.png" mimeType="image/png"/>
渥澤𬒳飾泉壌實惟踈逖小目之至榮然累善成徳<lb/>
不耀于躬而卒延昭于我後人者抑有自来徳潤将<lb/>
謁吿大府歸奉<lb/>
命書哭奠墓次若假兹窆石劖識厥羙以示子孫則<lb/>
扵法爲宜敢藉是有請䝺方執茟隷奉常以誄行銘<lb/>
<pb n="KR4d0505_SBCK_012-9b"/>
㓛爲軄而君又以義請而可以讓昔吾鄉先生陳文<lb/>
<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>公有言浦江在婺爲山邑非賓客啇賈之所犇湊<lb/>
民生其間往往檏茂質實力農務本恥扵華言偽行<lb/>
而長吏至則相與安樂之雖古書傳所載禮義之俗<lb/>
不過如此盖自以爲他邑所未見以䝺<graphic n="KR0970" url="https://raw.githubusercontent.com/kanripo/KR-Gaiji/master/images/KR0970.png" mimeType="image/png"/>所逮聞則<lb/>
若府君之輩流儕伍幾足以當之而仐四十年中日<lb/>
遷月革䆮与向異力農務本之習亦少衰矣觀府君<lb/>
克䔍扵其身而有俟扵其子孫則檏茂質實之遺其<lb/>
報施乆近豈不卓然可徴㢤然則爲之後者無愧扵<lb/>
其先則無愧扵其郷所以承籍<lb/>
國家之休竉以自芘賴其来裔者庻其在是府君有<lb/>
三男子其中子則徳潤也吏部方録其平獄之効将<lb/>
<pb n="KR4d0505_SBCK_012-10a"/>
叙勞進秩駸駸用扵時金氏忠孝之潭其益滋乎泰<lb/>
定元年歲在甲子秋七月𥘉吉徴事郎太常博士栁<lb/>
䝺撰<lb/>
　　　代張公作官原墓表<lb/>
先君棄諸孤時某盖始仕祿不逯飬也扵是太夫人<lb/>
方未衰某迎侍官漢鄂遂来亰師忽念歸曰吾　人<lb/>
事不復出巳既數年即世距先君卒十有九年後六<lb/>
年為至大二年始忍死唘先君之殯合葬于官原兆<lb/>
次其明年某登<lb/>
朝叅議樞宻院入中書為左司郎中属<lb/>
武宗皇帝推㤙内外詺凡臣工咸得追竉其先遂贈<lb/>
先君中順大夫上騎都尉封清河郡伯太夫人清河<lb/>
<pb n="KR4d0505_SBCK_012-10b"/>
郡君亡幾某自免歸奉<lb/>
誥哭奠墓下且将脩治先廬兾朝夕護眎松柏重伸<lb/>
霜露之思而兩浙轉運使命下復随傳去又六年<lb/>
今天子大廣孝治申㝎褒典自一品而下正從品各<lb/>
七階官勲爵次差某適以非才備數叅議中書省事<lb/>
秩視三品得贈封二代扵是先祖贈中順大夫禮部<lb/>
侍郎上騎都尉封河内郡伯祖妣劉夫人河内郡君<lb/>
先君贈亞中大夫祕書太監輕車都尉封河内郡侯<lb/>
先妣河内郡夫人又明年某由叅知政事除工部尚<lb/>
書數月遷宣政副使品在苐二有司加贈封如制乃<lb/>
進先祖嘉議大夫禮部尚書上輕車都尉河内郡俟<lb/>
祖妣河内郡夫人先君中奉大夫中書叅知政事護<lb/>
<pb n="KR4d0505_SBCK_012-11a"/>
軍河内郡公先妣封如故某材智淺下弗克肖似每<lb/>
惟先君訓言在耳敬巳勤<lb/>
上夙夜匑匔故自出入班著餘三十年致茲沗竊塵<lb/>
列侍從有禄有位是皆祖考積善成仁不享其隆以<lb/>
施及扵某遂得遭值<lb/>
聖明澤霑幽壤重封絫爵褒榮光大實維<lb/>
國家竉綏臣子之至恩然稽厥世羙則所以委祉乗<lb/>
貺于我後人者抑有自矣先君履行卒葬之詳有隧<lb/>
道之碑此不著著其顯受<lb/>
命數扵<lb/>
兩朝而可以芘賴来裔者如右延祐五年歲在戊午<lb/>
三月十五日丙子男中奉大夫宣政副使某表<lb/>
<pb n="KR4d0505_SBCK_012-11b"/>
　　　武徳将軍劉公墓表<lb/>
武徳将軍益都淄莱萬户府管軍千户劉公既殁葬<lb/>
之幾年其孫源<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>爵鎮守龍興将北歸其鄉樹碑公<lb/>
墓著其功伐表示来世翰林直學士李君伯瞻為之<lb/>
請辞扵余盖千户𥘉起民伍署為軍校在滕國武愍<lb/>
公麾下號為材勇善騎射每攻城掠地常先登䧟陣<lb/>
最其㓛籍至錫金符長千夫固宜錄之忠武将佑之<lb/>
略矣學士武愍孫也余甞撰次武愍功行文之建昌<lb/>
新廟之碑知其善戦善陣而能克成厥勲者抑豈無<lb/>
資扵爪牙之助㢤謹按千户諱用世家遼東自其父<lb/>
諱福始以<lb/>
親王移相哥管驅户官耒居淄川故今為淄川人福<lb/>
<pb n="KR4d0505_SBCK_012-12a"/>
既老千户遂承其軄至元六年以丁户隷軍簿郡檄<lb/>
權署千户九年武愍受<lb/>
詔南攻襄樊千户實以其軍從三月破土城先登以<lb/>
㓛受賞十年正月破樊城又有㓛苐其次上之廼真<lb/>
受<lb/>
宣命以千户領元管軍十二月破武磯堡㩀其木栅<lb/>
四重決濠水灌城中即以其所樹雲梯登陴殺獲甚<lb/>
衆㑹行省官分道進兵千户復從戦丁家洲殱其軍<lb/>
奪其戦艦㓛状上十二年命下進爵武略将軍十五<lb/>
年九月還從武愍南征次廣州敗王侍郎軍閻部口<lb/>
又敗凌制置軍海珠寺下十六年正月与宋兵接戦<lb/>
崖山千户手獲其都統制祝永昌副将孟徳又得䧟<lb/>
<pb n="KR4d0505_SBCK_012-12b"/>
陣軍人韓松以歸而宋之遺燼湮滅無餘矣凱旋苐<lb/>
㓛既加武徳将軍錫佩金苻鎮守龍興千户二子長<lb/>
世㤙有膂力能挽強命中自武愍南攻常挟弓矢以<lb/>
從崖山之戦武愍出竒計作射棚度与南舡相當選<lb/>
善射者七八人命之射而世㤙与焉絃不虚彂自夘<lb/>
至午陸秀夫遂抱宋䘙王赴海死𥘉以行省知印權<lb/>
署銀牌捴把命未下旋得耳疾以其弟世英<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>父聀<lb/>
屢以㓛進爵在軍餘二十年慨然曰昔吾父吾兄少<lb/>
長行間間関百戦出萬死中頼<lb/>
國威靈受<lb/>
主師成算以獲斯寵今吾兄之子已能荷戈帶甲宜<lb/>
從世嫡之例還其禄秩吾退居田里私心安焉故源<lb/>
<pb n="KR4d0505_SBCK_012-13a"/>
得踐其世官在軍九年舉職不懈又能得士卒心可<lb/>
謂克承其家者哉千户娶楊氏墓在淄川之明水鄉<lb/>
黄朱店南阜下予觀自古偶夫<lb/>
興王之運而顯建㓛業之臣豈出扵單智獨㫁㢤必<lb/>
有為之輔翼左右者矣方武愍征南之師秉仁蹈義<lb/>
所向無敵計其一時如千户之以戰多名在賞典者<lb/>
無慮數十人而今未及五六十年世已鮮有傳者則<lb/>
夫託之金石以貽永久寜惟子孫之責亦固世論之<lb/>
公升降所繫余雖不敏尚安得而辞天暦二年歲次<lb/>
己巳夏四月丙午文林郎江西䓁䖏儒學提舉栁䝺<lb/>
譔<lb/>
　　　太康王氏扶城墓表<lb/>
<pb n="KR4d0505_SBCK_012-13b"/>
異時蔡金訖籙河汴塞流天兵所次勢如奔電創殘<lb/>
艾滅豈間良窳故夫閭居巷䖏之夫有能出一智建<lb/>
一䇿全百十扵膏血之中則天必封培其後使世食<lb/>
祉報有加無已盖以為均覆均載並生並育平時則<lb/>
友助相資遭變則保抱弗貳吾寕枕藉以軿<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>死所<lb/>
而不忍暌隔以獨覬生存此所謂義也而亦分也天<lb/>
頋何能私寄豐嗇扵是人㢤太康為縣在夷門以東<lb/>
縣有小扶城故甞置縣其地岡阜完厚水泉冽甘其<lb/>
封樹隆然以髙者王氏之墓而王氏縣人也初歳在<lb/>
壬辰汴亰已破師壓縣境民奔竄四出莫知向方王<lb/>
氏有諱義曰七府君者獨先与其六兄鑿地爲窟室<lb/>
度可容數百人凡親屬里黨之願以身来歸者悉納<lb/>
<pb n="KR4d0505_SBCK_012-14a"/>
寘其中又時出營取糗粮以賙餉之他日六兄竊歸<lb/>
其舎道遇哨其為所掠致府君奮百死以計㧞之而<lb/>
兵亦卒不能害亂既定凡府君之家与依之以生者<lb/>
完輯如𥘉而比近井落至百里無人聲府君七兄弟<lb/>
居同室食同煬同生同死自少至老莫名一異由府<lb/>
君之順成之也中統始元南亰諸路都捴管府檄署<lb/>
府君太康縣尹府君為時賦調以供軍朂耕殖以重<lb/>
夲縣以理聞無㡬棄去退然邑里間人人知為謙謹<lb/>
長者中斥已田給宗婣卑之劵不為毫髮吝惜至元<lb/>
十一年春秋七十又八<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>家即葬先墓之次其配李<lb/>
氏少為令婦老為賢母後府君三十六年而<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>年八<lb/>
十六至治二年苐三子元亮升<lb/>
<pb n="KR4d0505_SBCK_012-14b"/>
朝以㤙贈府君從仕郎追封李氏宜人泰定二年元<lb/>
亮進奉訓大夫江西䓁䖏行中書省檢校官品在苐<lb/>
五加贈府君階奉訓大夫官汴梁路鄭州知州勲飛<lb/>
騎尉爵太康縣男李氏加封太康縣君扵是去府君<lb/>
<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>葬餘五十年而天㤙便蕃竉及門祚生有禄食殁<lb/>
有号榮向之阡䏈畛接者或泯泯無繼或厪厪未墮<lb/>
獨王氏之宗前承後引聲光日起支庻日滋謂樹徳<lb/>
不由乎人吾不信也然則府君之全活属黨扵万殞<lb/>
一存之𥘉亦頋吾分義之可爲而爲之耳𥘉何甞有<lb/>
計較封焙之心焉觀其所致<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>其所施嗚呼果㢤府<lb/>
君三男子長成行司農司宣使早世次中殤又次檢<lb/>
校君也二女皆嫁里中人宣使子男三女二孫男女<lb/>
<pb n="KR4d0505_SBCK_012-15a"/>
各四檢校子男三女四孫男二檢校字長卿以明法<lb/>
選吏臺部由中書左曺掾為㫁事官經㦄光禄寺主<lb/>
事嘗鉤校徴理麯材欠緍為鈔三千定而畸語聞有<lb/>
旨登之賞典時論推其清幹方積年勞馴致顯融余<lb/>
見府君之累爵重封未艾也泰㝎四年余以文學繋<lb/>
官江右長卿不鄙而与之逰具論其世如此請余辞<lb/>
表諸墓上余又聞長卿言家有金源𥙷官誥知其上<lb/>
世甞封上護國而亡其諱誥雖不完至今存焉則王<lb/>
氏之啓慶其源固有自来迺為<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>次行業使歸刻冡<lb/>
石以俟且以厲時人其有彂㢤明年泰定五年歲次<lb/>
戊辰春二月日在丁酉文林郎江西䓁䖏儒學提舉<lb/>
栁䝺譔<lb/>
<pb n="KR4d0505_SBCK_012-15b"/>
　　　雙峯先生墓表<lb/>
雙峯先生卒扵至元丙子而葬扵大徳丁酉死骨既<lb/>
朽宰木加圍距今将三紀孤崇善亦且老矣迺始勤<lb/>
勤介其外婣項炯可立請予曰昔吾翁學得扵巳而<lb/>
信扵人人謂其必将有以自見<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>令不大潤澤扵時<lb/>
顧豈不能取世一科一級如射者之必至扵彀而巧<lb/>
与力違垂得復失晚遭改物以幽欎死尚幸家書一<lb/>
二僅存餘澤未盡殄滅惟是隧間之石未有刻辞敢<lb/>
以状私于執亊使崇善它日有以下見吾翁而吾翁<lb/>
託不朽烏是在執事而已予忝可立乆敬之交而皆<lb/>
業扵文不鄙見諉其何敢不諾然而聱迹不相聞也<lb/>
輩行不相接也徒将考言諏行則有馬氏之狀在馬<lb/>
<pb n="KR4d0505_SBCK_012-16a"/>
氏名良驥先生之友而參政眉山楊公之客也詎欺<lb/>
我㢤按先生車氏𥘉諱若綰字　臣後更名垓而字<lb/>
既行矣學者尊之配其徳称雙峯先生車氏籍于台<lb/>
之黄巖謳韶里㫁自永嘉徙来計其時固唐末五季<lb/>
之交也曾祖諱瑾隱馬家山有至行名載郡乗祖諱<lb/>
似度父諱景山皆老扵儒先生少警敏而學又早成<lb/>
年十六与其父偕以名上春官不中苐慨然曰吾家<lb/>
數世湮鬰不遇我豈能終与造物競㢤然聞皇帝王<lb/>
伯之略道徳性命之奥由學以致頋吾力有未至耳<lb/>
乃与從父兄諱若水字清臣合志而共<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>焉乆之覺<lb/>
胸中浩浩彂而為言閎放無涯涘扵是車氏之學擅<lb/>
雄扵州里間王蕐父守台新上蔡書院城東東湖上<lb/>
<pb n="KR4d0505_SBCK_012-16b"/>
首以賓禮致之雖政事微有闕失亦藉以弥縫調齊<lb/>
凡皆以學故也咸淳末㳂特㤙授官得迪功郎調建<lb/>
寕府浦城縣尉郡守趙公景緯薦其學行而丞相王<lb/>
公<graphic n="KR2883" url="https://raw.githubusercontent.com/kanripo/KR-Gaiji/master/images/KR2883.png" mimeType="image/png"/>亦雅知先生有史才将延入史館奏方上而國<lb/>
事去矣丙子間兵棘俶興盗鋒孔熾先生蹙蹙不能<lb/>
容去之曾祖隠䖏馬家山隱焉遂以其年十一月癸<lb/>
夘卒馬家山得夀五十五子男五濬老瑛老夭漳孫<lb/>
為從父兄後与先生同學而成者也次崇善瑢老配<lb/>
賀氏臨海大姓女先生卒時崇善瑢老尚<graphic n="KR0970" url="https://raw.githubusercontent.com/kanripo/KR-Gaiji/master/images/KR0970.png" mimeType="image/png"/>賀夫人<lb/>
擕之三徙遂依外氏以再造其家進二子扵學有毋<lb/>
道焉卒至元癸巳八月庚戌年六十一合葵故所居<lb/>
里鳳凰山之原十月甲辰葬之日也孫男七伯湛公<lb/>
<pb n="KR4d0505_SBCK_012-17a"/>
杲公采伯殷伯禮伯成延年孫女五皆嫁為士人妻<lb/>
曽孫男七女二當先生自力扵學時里中仕者雲起<lb/>
門户烜赫過者不敢側睨未五十年巳聲銷景絶丘<lb/>
墓所在夷為畦遂而先生之世崒然秉禮方以昭徳<lb/>
炳幽為事則天之定勝久矣𥘉先生之季父韶溪先<lb/>
生諱安行早登潜室陳氏之門陳氏為𬗋陽文公髙<lb/>
苐弟子其授受最有原本清臣既委己<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>學得其宗<lb/>
要而先生又繼起從之凡天人之精藴義理之淵微<lb/>
毫研縷䆒蔀彂窽露知之而必可言言之而必可行<lb/>
若天地隂陽日月星辰之運行春秋疆理禮樂刑政<lb/>
之分合孔門諸弟河汾關洛之緒傳荀揚佛老縦横<lb/>
捭闔之機籥㑹粹衆說㱕扵至當則有性理要指訂<lb/>
<pb n="KR4d0505_SBCK_012-17b"/>
覈禮經分刌制度謂丧服之親䟽隆殺深衣之續祍<lb/>
鉤邉雖家禮之證定註䟽之引援亦庸有所未盡用<lb/>
廣頭在下之說以改正深衣辨内外正降之義以圖<lb/>
列服制其學盖深扵禮矣清臣世謂玉峯先生所著<lb/>
書若宇宙略紀别自傳學者而先生之書或在或亡<lb/>
則台人類能言之而世未有深知之者系曰學以善<lb/>
己而行非其覬也言則成文要以知其類也屈信者<lb/>
時是尚論其世也錮深蔵宻繄後人之利也<lb/>
　　　金谿羽人查廣居墓表<lb/>
查君臨川人姓查氏諱居廣字廣居少入金谿望仙<lb/>
觀受度為道士復去之上饒龍乕山中從廬阜黄尊<lb/>
師石翁學為詩尊師愛其類已授之㝅率裁以尺度<lb/>
<pb n="KR4d0505_SBCK_012-18a"/>
君更感謝自奮甞東㳺至鄞海上還渡浙憩乕林山<lb/>
久之得楊推官仲弘詩七言仐體服其雄浩又得范<lb/>
太史徳禨詩五七言古今體服其清峻皆手抄口誦<lb/>
心領神觧期与之俱化泰㝎丙寅余以提舉學事涖<lb/>
豫章君将㳺匡廬過之与極論詩道而余銳欲翼君<lb/>
以進㑹時暑不果往因槖其詩西之清江百丈山求<lb/>
太史之廬而<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>業焉太史亦欣然㝎其可傳者五十<lb/>
餘萹序為學詩𥘉藁以張君之志明年君即館豫章<lb/>
還往益熟論議益切又明年余受代去君悒悒不勝<lb/>
情余曰君方外人豈不能復入東謀一再㑹乎君強<lb/>
笑頷之𥘉与君同為詩者危素太朴後与君上下頡<lb/>
頏者王漸玄翰掲車子舟余㝡善是四人以為江右<lb/>
<pb n="KR4d0505_SBCK_012-18b"/>
後来之秀而素乃以書言君死矣余為之西向哭哭<lb/>
巳則曰天果不欲昌吾詩乎胡為使君之駕将騁而<lb/>
遂蹶乎又胡為不葆君之玉未磷而巳缺乎余壹莫<lb/>
知其故也君早孤質<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>而近迂所交多畸人静士稚<lb/>
嗜佳山水杖屨所㦄攬結竒秀資之賦詠無遯思焉<lb/>
使幸至中夀則不懈而及扵古獨詩乎㢤君以天暦<lb/>
已已秋得疾卧鐡柱延真宫其冬十二月道友鄧居<lb/>
明与其徒葛世蕃迎歸仁夀觀<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>其月庚戌年四十<lb/>
六明年正月戊午為竁葬犀原臨川䖏士孫君履常<lb/>
奎章閣郎官掲君㬅碩武夷徴士杜君原父尤知君<lb/>
君之葬素既銘而納諸幽矣又欲余言表墓以賁君<lb/>
扵地下素之善君有始終㢤是年至順改元歲陽庚<lb/>
<pb n="KR4d0505_SBCK_012-19a"/>
午秋九月既朢東陽栁貫述<lb/>
　塼誌<lb/>
　　　亡妻墓<graphic n="KR3115" url="https://raw.githubusercontent.com/kanripo/KR-Gaiji/master/images/KR3115.png" mimeType="image/png"/>志<lb/>
貫亡妻盛氏諱㳤婺之蘭溪人生十有九年而歸貫<lb/>
得年六十一終于寝以重紀至元三年丁丑歲冬十<lb/>
二月甲申葬下梅塢子男三卣同囙孫男三秬頴穆<lb/>
秬夭始貫為國子博士㤙封宜人再以貫出提舉江<lb/>
西䓁䖏儒學加封浦訌縣君生宋咸淳庚午八月一<lb/>
日殁至順辛未十一月九日兆成先窆俟吾他日同<lb/>
竁太常愽士栁貫誌子玄甎納諸其幽<lb/>
　　　殤孫墓塼誌<lb/>
中殤童子栁秬生庚申死壬申年十有三劣肓於東<lb/>
<pb n="KR4d0505_SBCK_012-19b"/>
陽外氏家七歲從䆠豫章八歲出從小學師十嵗歸<lb/>
山中誦書冩字不督而勤性潔脩知自立扵禮志如<lb/>
成人至順二年辛未冬十一月祖毋浦江縣君盛氏<lb/>
卒童子亦病明年春浸劇更數醫不能已其夏五月<lb/>
丁丑夭又明日己卯塟之桐柏橋東大父太常博士<lb/>
貫重衰童子無致天之理而不克年乃灑涕濡朱識<lb/>
童子辛葬月日于玄塼納之壙中<lb/>
栁待制文集卷之十二<lb/>
</p>
<p>
</p>
  </div>
</body>
</text>
</TEI>
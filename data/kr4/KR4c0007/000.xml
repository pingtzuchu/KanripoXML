<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0007_SBCK_000-1a"/>
唐書列傳<lb/>
駱賔王義烏人七歲能賦詩𥘉爲道王府属甞<lb/>
使自言所能賔王不荅歷武功主簿武后時數<lb/>
上䟽言事下除臨海丞鞅鞅不得志棄官去徐<lb/>
敬業亂署賔王爲府属爲敬業傳檄天下斥武<lb/>
后罪后讀但嘻笑至一柸之土未乾六尺之孤<lb/>
安在矍然曰誰爲之或以賔王對后曰宰相安<lb/>
得失此人敬業敗賔王亡命不知所之中宗詔<lb/>
求其文得數百篇他日崔融與張說評勃等曰<lb/>
勃文章宏放非常人所及烱照隣可以企之說<lb/>
曰不然盈川文如縣河酌之不竭優於盧而不<lb/>
<pb n="KR4c0007_SBCK_000-1b"/>
减王恥居後信然媿在前謙也開元中說與徐<lb/>
堅論近世文章說曰李嶠崔翮薛稷宋之問之<lb/>
文如良金美玉無施不可富嘉謨如孤峯絶岸<lb/>
壁立萬仭濃雲鬱興震雷俱發誠可畏也若施<lb/>
於廊廟駭矣閻朝隱如麗服靚粧燕歌趙舞觀<lb/>
者忘疲若類之風雅則罪人矣堅問今世柰何<lb/>
說曰韓休之文如大羔元酒有典則薄滋味許<lb/>
景先如豐肌膩理雖穠華可愛而乏風骨張九<lb/>
齡如輕縑素練實濟時用而窘邊幅王翰如瓊<lb/>
桮玉斚雖爛然可珍而多玷缺堅謂篤論云<lb/>
列傳<hi>畢</hi>
<pb n="KR4c0007_SBCK_000-2a"/>
駱賔王文集序<lb/>
　　　魯國郗雲卿<lb/>
駱賔王婺州義烏人也年七歳能屬文髙宗朝與盧<lb/>
照隣楊烱王勃文詞齊名海内稱焉号爲四傑亦云<lb/>
盧駱楊王四才子仕至侍御史後以天后即位頻貢<lb/>
章䟽諷諌因斯得罪貶授臨海丞文明中與嗣業於<lb/>
廣陵共謀起義兵事旣不捷因致逃遁遂致文集悉<lb/>
皆散失後中宗朝降勑搜訪賔王詩筆令雲卿集焉<lb/>
所載者即當時之遺漏凡十卷此集並是家藏者亦<lb/>
足傳諸好事<lb/>
<pb n="KR4c0007_SBCK_000-2b"/>
</p>
<p>
</p>
  </div>
</body>
</text>
</TEI>
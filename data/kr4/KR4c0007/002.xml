<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0007_SBCK_002-1a"/>
駱賔王文集卷第二<lb/>
雜詩<lb/>
　　逰德州贈髙四　紫雲觀贈道士<lb/>
　　贈宋五之問　浮查<lb/>
　　在獄詠蟬　代郭氏荅盧照鄰<lb/>
　　代贈道士李榮<lb/>
　　　夏日逰德州贈髙四<hi>并序</hi>
夫在心爲志發言爲詩詩有不得盡言言有不<lb/>
得盡意僕少負不覊長逾虚誕讀書頗存渉獵<lb/>
學劍不待窮工進不能矯翰龍雲退不能棲神<lb/>
豹霧撫修諸已深覺勞生而太夫人在堂義須<lb/>
<pb n="KR4c0007_SBCK_002-1b"/>
捧檄固仰長安而就日赴帝鄕以望雲雖　闕<lb/>
三冬而書勞十上嗟虖入門自媚謂相謂言致<lb/>
使君門隔於九重中堂遠於千里旣而交非得<lb/>
兎路是亡羊幸堂敬上弊盧朅來𥘉服遂得載<lb/>
披玉禁欵洽金蘭傾意氣於一言締風期於千<lb/>
祀雖交因氣合資得意以敦交道契言忘少寄<lb/>
言而筌道是以輕投木李以代踈<graphic n="KR0984" url="https://raw.githubusercontent.com/kanripo/KR-Gaiji/master/images/KR0984.png" mimeType="image/png"/>章句繁蕪<lb/>
心神媿恧庻　雅韻竚辱報章則覬連星開<lb/>
龍文於劍匣素輝虧月頻驪頷於珠胎云爾<lb/>
日觀鄰全趙星臨俯舊吳隔津開巨䆮稽阜鎭<lb/>
名都紫雲浮劍匣青山孕寶符封疆恢覇道問<lb/>
<pb n="KR4c0007_SBCK_002-2a"/>
鼎競雄圖神光包四大皇威震八區風煙通地<lb/>
軸星象正天樞天樞限南北地軸殊鄕國闢門<lb/>
通舜賔比屋封堯德言謝垂釣隱來叅負鼎職<lb/>
天子不見知群公誰相識未展從東駿空戢圖<lb/>
南翼時命欲何言撫膺長歎息　將如何逰<lb/>
人意氣多白雲梁山曲寒風易水歌泣魏傷吳<lb/>
起思趙切廉頗凄斷韓王劍生死翟公羅羅罹<lb/>
翟公意劍負韓王氣驕餌去易論忌途良可畏<lb/>
夙昔懷江海平生混涇渭千載契風雲一言忘<lb/>
賤貴去去訪林泉空谷有遺賢言投爵里刺來<lb/>
泛野人船締交君贈縞投分我忘筌成風郢匠<lb/>
<pb n="KR4c0007_SBCK_002-2b"/>
斵流水伯牙絃牙絃忘道術漳濵恣閑逸聊安<lb/>
張蔚廬詎掃陳蕃室虚室狎招尋敬愛混浮沉<lb/>
一諾黃金信三復白珪心霜松貞雅節月桂朗<lb/>
冲襟靈䑓萬頃濬學府九流深談玄朙毀璧拾<lb/>
紫陋嬴金鷺濤開碧海鳳彩綴詞林林虚星華<lb/>
映水澈霞光凈霞水两分紅川源四望通霧卷<lb/>
天山靜煙銷太史空烏聲流向薄蝶影亂芳叢<lb/>
桺隂仾槧水荷氣上薫風風月<hi>芳菲</hi>節物華紛可<lb/>
悅將歡促席賞遽爾又歸别積水帶吳門通波<lb/>
連禹穴贈言錐欲盡機心庻應絶潘岳本自閑<lb/>
梁鴻不因熱一飄欣狎道三月聊棲拙隱金華<lb/>
<pb n="KR4c0007_SBCK_002-3a"/>
狎道訪仙查放曠愚公谷消散野人家一傾南<lb/>
山荳五色東陵瓜野衣裁薜葉山酒酌藤花白<lb/>
雲離望逺青溪隱路賖僮憶幽巖桂猶冀折踈<lb/>
<graphic n="KR0984" url="https://raw.githubusercontent.com/kanripo/KR-Gaiji/master/images/KR0984.png" mimeType="image/png"/>　於紫雲觀贈道士<hi>并序</hi>
余鄕國一辭江山萬里㫺年離别還同塞北之<lb/>
鳬今日歸來即似遼東之鶴先生情均得兎忘<lb/>
筌之契巳深路是亡羊分岐之恨逾切不題短<lb/>
什何汰衷襟虖<lb/>
碧落澄秋景玄門啓曙關人疑列禦至客似令<lb/>
威還羽葢徒欣仰雲車未可攀只應傾玉醴時<lb/>
許寄頽顔<lb/>
<pb n="KR4c0007_SBCK_002-3b"/>
　　　在江南贈宋五之問<lb/>
井路雙源濬陽侯九派長淪波通地穴委輸下<lb/>
歸塘别島籠朝蜃連洲擁夕漲韞珠成積潤譲<lb/>
璧動浮光浮光疑折水積潤踈圓沚玉輪涵地<lb/>
開劒匣連星起風煙標逈秀英靈信多羙懷德<lb/>
踐遺芳端操慙謀已謬觀光牽迹<lb/>
　　強恓惶揆拙迷三雀勞生昧两忘彈隨空<lb/>
歡笑獻楚自多傷一朝殊黙語千里暴炎凉炎<lb/>
凉㡬遷貿川陸疲臻湊積水架吳濤連山横楚<lb/>
岫風月雖殊㫺星河猶是舊姑蘇望南浦邯鄲<lb/>
通北阡北阡平生親南浦别離津瀟湘一超忽<lb/>
<pb n="KR4c0007_SBCK_002-4a"/>
洞庭多苦辛秋江無綠芷寒汀有白蘋采之將<lb/>
何遺故人漳水濵漳濵已遼遠江潭永旋返爲<lb/>
聽短歌行當想長洲苑露金薫蒭岸風珮揺蘭<lb/>
坂蟬鳴稻葉秋鴈起蘆花晚晚秋雲日朙亭臯<lb/>
風霧清獨負平生氣空牽揺落情占星非聚德<lb/>
夢月詎懸名寂寥傷楚奏凄斷泣秦聲秦聲懷<lb/>
舊里楚奏悲無巳郢路少叢臺叢臺富竒士温<lb/>
輝凌愛日壯氣驚寒水一顧重風雲三冬足文<lb/>
史文史盛紛綸京濟多風塵猶輕五車冨未重<lb/>
一嚢貧李僊非易託蘇鬼曲難因不惜勞歌盡<lb/>
誰爲聴陽春<lb/>
<pb n="KR4c0007_SBCK_002-4b"/>
　　　浮查<hi>并序</hi>
逰日川上觀一浮查泛泛然若木偶之乗流迷<lb/>
不知其所適也觀其根柢盤屈枝幹扶踈大則<lb/>
有棟梁舟艥之利小則有輪轅榱桷之用非夫<lb/>
禀乹坤之秀氣含宇宙之淳精孰能負凌雲槩<lb/>
日之■姿抱積雪掛霜之骨肉使懷材幽藪藏<lb/>
頴重巖絶望於巖廊之榮遺形於斤斧之患固<lb/>
可<hi>垂䕃</hi>萬畞懸映九霄與建木較其短長將大椿<lb/>
齊其年夀者而委根險岸託質畏途上爲疾風<lb/>
衝飈所摧殘下爲奔濤迅浪所激射基由壤括<lb/>
勢以地危豈盛衰之理繫乎時封禮之道存乎<lb/>
<pb n="KR4c0007_SBCK_002-5a"/>
我一墜泉谷萬里飄淪與波浮沉隨時逝止雖<lb/>
殷仲文歎生意已盡孔宣父知朽質難彫然而<lb/>
遇良工逢仙客牛璣可託玉璜之路非遥匠石<lb/>
先談萬乘之器何遠故材與不用時也悲夫然<lb/>
知萬物之相應感者亦奚必同聲同氣而巳哉<lb/>
感而賦詩貽諸同疾云爾<lb/>
昔負千年質髙臨九仭峯貞心凌晩桂勁節掩<lb/>
寒松忽値風飈折坐爲波浪衝推殘空有恨擁<lb/>
腫遂無庸渤海三千里泥沙㡬萬重似舟飄不<lb/>
定如梗泛何從仙客終難託良工豈易逢徒懷<lb/>
萬乗器誰爲一先容<lb/>
<pb n="KR4c0007_SBCK_002-5b"/>
　　　在獄詠蟬<hi>并序</hi>
余禁所禁垣西是灋㕔事也有古槐數株馬雖<lb/>
生意可知同殷仲文之古樹聽松在卽周邵伯<lb/>
之甘棠毎至夕照伭隂秋蟬踈引發聲幽息有<lb/>
切常聞豈人心異於曩時將蟲響悲於前聴嗟<lb/>
呼聲以動容德以象賢故潔其身也禀君子逹<lb/>
人之髙行蛻其皮也有仙都羽化之靈姿候時<lb/>
而來順隂陽之數應節爲變審藏用之機有目<lb/>
斯開不以道昏而昧其視有翼自薄不以俗厚<lb/>
而易其真吟喬樹之㣲風韻資天縱飲髙秋之<lb/>
墜露清畏人知僕失路艱虞遭時徽纒不哀傷<lb/>
<pb n="KR4c0007_SBCK_002-6a"/>
而自恕未揺落而先衰聞蟪蛄之■聲悟平仄<lb/>
之已奏見螳蜋之抱影怯危機之未安感而綴<lb/>
詩貽諸知已庻情㳂物應哀弱羽之飄零道寄<lb/>
人知憫餘聲之寂寞非謂文墨取代幽憂云爾<lb/>
西陸蟬聲唱南冠客思侵般堪玄髩影來對白<lb/>
頭吟露重飛難進風多響易沉無人信髙潔誰<lb/>
爲表予心<lb/>
　　　艶情代郭氏荅盧照鄰<lb/>
迢迢芊路望芝田眇眇函關恨蜀川歸雲已落<lb/>
涪江外還鴈應過洛水纒洛水傍連帝城側帝<lb/>
宅層甍垂鳳翼銅駝路上柳千條金谷園中花<lb/>
<pb n="KR4c0007_SBCK_002-6b"/>
㡬色桺葉園花處處新洛陽桃李應芳春妾向<lb/>
雙流窺石鏡君住三川守玉人此時離别那堪<lb/>
道此日空牀對芳沼芳沼徒逰比目魚幽徑還<lb/>
生㧞心草流風逥雪儻便奸驥子魚文實可怜<lb/>
擲果河陽君有分貨酒成都妾亦然莫言貧賤<lb/>
無人重莫言冨貴應湏種綠珠猶得石崇怜飛<lb/>
燕曽經漢皇寵良人何處醉縱横直如循黙守<lb/>
空名倒提新縑成慊慊翻將故劒作平平離前<lb/>
吉夢成蘭兆别後啼㾗上竹生别日分明相約<lb/>
束巳取冝家成誡勗當時擬弄掌中珠豈謂先<lb/>
推庭際玉悲鳴五里無人問膓斷三聲誰爲續<lb/>
<pb n="KR4c0007_SBCK_002-7a"/>
思君欲坐望夫䑓端居懶聴將鶵曲沉沉落日<lb/>
向山低簷前歸燕並頭栖抱膝當牕聽夕兎側<lb/>
耳空房聽晚鷄舞蝶臨階秪自舞啼鳥逢人亦<lb/>
助啼獨坐傷孤枕春來悲更甚峨眉山上月如<lb/>
眉濯錦江中霞似錦錦字廽文欲贈君劒璧層<lb/>
峯自糺紛平江淼淼分青浦長路悠悠間白雲<lb/>
也知京洛多佳麗也知山岫遥虧蔽無那短封<lb/>
即踈索不在長情守期契傳聞織女對牽牛相<lb/>
望重陽隔淺深誰分迢迢經兩歳誰能脉脉待<lb/>
三秋情知唾井終無理情知覆水也難收不復<lb/>
下山能借問更向盧家字莫愁<lb/>
<pb n="KR4c0007_SBCK_002-7b"/>
　　　代女道士王靈妃贈道士李榮<lb/>
玄都五府風塵絶碧海三山波浪深桃實千年<lb/>
非易待桒田一變已難㝷别有仙居對三市金<lb/>
闕銀宫相向起臺前鏡裏伴仙娥樓上簫聲隨<lb/>
鳳史鳳樓迢逓絶塵埃鸎時物色正徘徊靈芝<lb/>
紫檢參差長仙桂丹花重疊開雙童綽約時逰<lb/>
陟三鳥聮翩報消息盡言真侣出遨逰傳道風<lb/>
光無限極輕花委砌惹裙香殘月窺牕覘黃色<lb/>
箇時無數併妖妍箇裏無窮㧾可怜别有衆中<lb/>
稱黜帝天上人間少流例洛濵仙駕啓遥源淮<lb/>
浦靈津符逺筮自言少小慕幽玄只言容易得<lb/>
<pb n="KR4c0007_SBCK_002-8a"/>
神仙佩中邀勒經時序簫裏㝷思復㡬年㝷思<lb/>
許事真情變二八容華識少選漫道焼丹止七<lb/>
飛空傳化石曾三轉寄語天上弄機人寄語河<lb/>
邊值查客乍可怱怱共百年誰　遥遥期七夕<lb/>
想知人意自相㝷果得深心共一心一心一意<lb/>
無窮巳投<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>投膠非足擬只將羞澁當風流持<lb/>
此相怜保終始相怜相念倍相親一生一代一<lb/>
雙人不投丹心比玄石惟將濁水況清塵只言<lb/>
柱下留期信好欲將心學松蕣不能京兆畫娥<lb/>
眉翻向成都騁騶引青牛紫氣度靈關尺素赩<lb/>
鱗去不還連苔上砌無窮綠脩竹臨壇㡬處班<lb/>
<pb n="KR4c0007_SBCK_002-8b"/>
笥時空牀難獨守此日别離那可久梅花如雪<lb/>
柳如絲年去年來不自持𥘉言别在寒偏在何<lb/>
悞春來春更思春時物色無端緒雙枕孤眠誰<lb/>
分許分念嬌鸎一種啼生憎燕子千般語朝雲<lb/>
旭日照青樓遲暉麗色滿皇州落花泛泛浮靈<lb/>
沼垂桞長長拂御溝御溝大道多竒賞侯客妖<lb/>
容逓來徃挑騎車花銕作錢香輪䳱水珠爲網<lb/>
香輪寳騎競繁華可怜今夜宿倡家鸚鵡盃中<lb/>
浮竹葉鳳凰琴裡落梅花許軰多情偏送欵爲<lb/>
問春花㡬時滿千囬鳥信說衆諸百過鸎啼說<lb/>
長短長短衆諸判不㝷千囬百過浪開心何曾<lb/>
<pb n="KR4c0007_SBCK_002-9a"/>
舉意西鄰玉未肯留情南陌金南陌西鄰成自<lb/>
保遷轡歸期湏及早爲想三春狎斜路莫辭九<lb/>
折卭開道假令白里似長安肯使青牛學劒端<lb/>
蘋風入馭來應易竹杖成龍去不難龍飈去去<lb/>
無消息鸞鏡朝朝减容色君心不記下山人妾<lb/>
欲空期上林翼上林三月鴻欲稀華表千年鶴<lb/>
來歸不分淹留乗路待祗應直取挂輪飛<lb/>
駱賔王文集卷第二<lb/>
<pb n="KR4c0007_SBCK_002-9b"/>
</p>
<p>
</p>
  </div>
</body>
</text>
</TEI>
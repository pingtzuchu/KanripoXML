<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4j0086_WYG_043-1a"/>
　　發凡<lb/>
嘯餘譜分類為題意欲别於草堂諸刻然題字參差有<lb/>
　難取義者强為分列多至乖違如踏莎行御街行望<lb/>
　逺行此行步之行豈可入歌行之内而長相思尤為<lb/>
　不倫醉公子七娘子等是人物豈可與他子字為類<lb/>
　通用題與三字題有何分别惜分飛紗窗恨又不入<lb/>
　人事思憶之數天香入聲色不入二字題白苧入二<lb/>
　字不入聲色題栁梢青入三字而小桃紅又入聲色<lb/>
<pb n="KR4j0086_WYG_043-1b"/>
　玉連環不入珍寳若此甚多分列俱不確當故列調<lb/>
　自應從舊以字少居前字多居後既有曩規亦便檢<lb/>
　閲<lb/>
自草堂有小令中調長調之目後人因之但亦約畧云<lb/>
　爾詞綜所云以臆見分之後遂相沿殊屬牽率者也<lb/>
　錢唐毛氏云五十八字以内為小令五十九字至九<lb/>
　十字為中調九十一字以外為長調古人定例也愚<lb/>
　謂此亦就草堂所分而拘執之所謂定例有何所據<lb/>
<pb n="KR4j0086_WYG_043-2a"/>
　若以少一字為短多一字為長必無是理如七娘子<lb/>
　有五十八字者有六十字者將名之曰小令乎抑中<lb/>
　調乎如雪獅兒有八十九字者有九十二字者將名<lb/>
　之曰中調乎抑長調乎故本譜但敘字數不分小令<lb/>
　中長之名<lb/>
舊譜之最無義理者是第一體第二體等排次既不論<lb/>
　作者之先後又不拘字數之多寡强作鴈行若不可<lb/>
　踰越者而所分之體乖謬殊甚尤不足取因向來詞<lb/>
<pb n="KR4j0086_WYG_043-2b"/>
　無善譜俱以之為髙曽典型學者每作一調即自註<lb/>
　其下云第幾體夫某調則某調矣何必表其為第幾<lb/>
　自唐及五代十國宋金元時逺人多誰為之考其等<lb/>
　第而確不可移乎更有繼嘯餘而作者逸其全刻撮<lb/>
　其註語尤為糊突若近日圖譜如歸自謡止有第二<lb/>
　而無第一山花子鶴冲天有一無二賀聖朝有一三<lb/>
　無二女冠子有一二四五而無三臨江仙有一四五<lb/>
　六七而無二三至如酒泉子以五列六後又八體四<lb/>
<pb n="KR4j0086_WYG_043-3a"/>
　十四字九十十一十二體皆四十三字故以八居十<lb/>
　二之後夫既以八體之字較多則當改正為十二而<lb/>
　以九升為八十升為九矣乃因舊定次序不敢超越<lb/>
　故論字則以弟先兄論行則少不踰長得毋兩相背<lb/>
　謬乎此俱遵嘯餘而忘其為無理者也本譜但以調<lb/>
　之字少者居前後亦以字數列書又一體又一體作<lb/>
　者擇用何體但名某調又何行輩之註耶且圖譜止<lb/>
　敘字數故同是一調散分嵌列于諸調之間殊覺割<lb/>
<pb n="KR4j0086_WYG_043-3b"/>
　裂今照舊彚之以便簡尋至沈天羽駁嘯餘云一調<lb/>
　分為數體體緣何殊花間諸詞未有定體何以派入<lb/>
　譜中愚謂此語謬矣同是一調字有多少則調有短<lb/>
　長即為分體若不分何以為譜觀沈所刻或註前段<lb/>
　多幾字少幾字或註後段多幾字少幾字是本知此<lb/>
　體與他體異矣又或云據譜應作幾字則知調體不<lb/>
　同矣何又以為體不宜分耶花間詞雖語句參差亦<lb/>
　各有所據豈無規格而亂填者何云不可派入體中<lb/>
<pb n="KR4j0086_WYG_043-4a"/>
　耶字之平仄尚不可相混况於通篇大段體裁耶未<lb/>
　有定體一語為淆亂詞格之本大謬無理甚矣故第<lb/>
　一第二必不可次序而體則不可不分<lb/>
詞有調同名異者如木蘭花與玉樓春之類唐人即有<lb/>
　此異名至宋人則多取詞中字名篇如賀新郎名乳<lb/>
　燕飛水龍吟名小樓連苑之類張宗瑞綺澤新語一<lb/>
　帙皆然然其題下自註寓本調之名也後人厭常喜<lb/>
　新更換轉多至龎雜朦混不可體認所貴作譜者合<lb/>
<pb n="KR4j0086_WYG_043-4b"/>
　而酌之標其正名削其巧飾乃可遵守而今之傳譜<lb/>
　有二失焉嘯餘則不知而誤複收如望江南外又收<lb/>
　夢江南蝶戀花外又收一籮金金人捧露盤外又收<lb/>
　上西平之類不可枚舉甚至有一調收至四五者更<lb/>
　如大江東之誤作大江乗燕春臺燕臺春顛倒一字<lb/>
　而兩體共載一詞訛謬極矣圖譜則既襲舊傳之誤<lb/>
　而又狥時尚之偏遂有明知是某調而故改新名者<lb/>
　如搗練子改深院月卜算子改百尺樓生查子改美<lb/>
<pb n="KR4j0086_WYG_043-5a"/>
　少年之類尤多不可枚舉至若臨江仙不依舊列第<lb/>
　三體而換作庭院深深復註云即臨江仙三體是明<lb/>
　知而故改也又如喜遷鶯因韋莊詞語又名鶴冲天<lb/>
　而後人并長調之喜遷鶯亦曰鶴冲天矣中興樂因<lb/>
　牛希濟詞語又名溼羅衣而後人并字少之中興樂<lb/>
　亦名溼羅衣圖譜且倒作羅衣溼矣總因好尚新竒<lb/>
　矜多炫博遇一殊名亟收入帙如升菴以念奴嬌為<lb/>
　賽天香六醜為箇儂圖譜皆複收之而即以楊詞為<lb/>
<pb n="KR4j0086_WYG_043-5b"/>
　式盖其序所云宋調不可得則取之唐及元明是也<lb/>
　夫唐宋元既不可得是古無此調則亦巳矣何必欲<lb/>
　載之耶且念奴嬌極為眼前熟調而讀賽天香竟不<lb/>
　辨耶箇儂即用六醜美成原韵而兩調連刻亦竟未<lb/>
　辨耶本譜于異名者皆識之題下且明列于目録中<lb/>
　使覽者易于檢覈有志古學者切不可貪署新呼故<lb/>
　䥴舊號徒貽大方之誚也至于自昔傳訛若髙陽臺<lb/>
　即慶春澤望梅即解連環之類相沿巳久莫為釐正<lb/>
<pb n="KR4j0086_WYG_043-6a"/>
　今皆精研歸并有註所不能詳者則將原篇用小字<lb/>
　載于其左以便校勘如雨中花即夜行船玉人歌即<lb/>
　探芳信之類有大段相同而一二字稍異者則不拘<lb/>
　字數即以附于本調之後可一覽而揣其異同是則<lb/>
　仍以大字書之如探芳新于探春過秦樓于惜餘春<lb/>
　之類又如紅情綠意其名甚佳而再四玩味即暗香<lb/>
　疎影也此等皆舊所未辨者或曰石帚賦湘月詞自<lb/>
　註即念奴嬌鬲指聲則體同名異或亦各有其故子<lb/>
<pb n="KR4j0086_WYG_043-6b"/>
　何概欲比而同之余曰于今宮調失傳作者但依腔<lb/>
　填句即如湘月有石帚之註今亦不必另收盖人欲<lb/>
　填湘月即仍是填念奴嬌無庸立此名也又如晁無<lb/>
　咎消息一調註云自過腔即越調永遇樂是雖換宮<lb/>
　調即可換名而今人不知其理耳况其他異名皆作<lb/>
　者巧立或後人摘字又與湘月消息不同聲音之道<lb/>
　必不終湮有知音者出能考定宮調而曹分部署之<lb/>
　方可明辨其理于天下後世此則余生平所憾于周<lb/>
<pb n="KR4j0086_WYG_043-7a"/>
　栁諸公無詳示之遺書而時時望天之生子期公瑾<lb/>
　也<lb/>
詞有調異名同者其辨有二一則如長相思西江月之<lb/>
　類篇之長短迥異而名則相同故即以相比載于一<lb/>
　處他若甘州後之附甘州子甘州遍木蘭花後之附<lb/>
　減字偷聲亦俱以類相從盖彚為一區可以披巻瞭<lb/>
　然而無重名誤認前後翻檢之勞也一則如相見歡<lb/>
　錦堂春俱别名烏夜啼浪淘沙謝池春俱别名賣花<lb/>
<pb n="KR4j0086_WYG_043-7b"/>
　聲之類則皆各仍正名而削去雷同者俾歸畫一又<lb/>
　如新雁過粧樓别名八寶妝而另有八寶妝正調菩<lb/>
　薩蠻别名子夜歌而另有子夜歌正調一落索别名<lb/>
　上林春而另有上林春正調眉嫵别名百宜嬌而另<lb/>
　有百宜嬌正調繡帶子别名好女兒而另有好女兒<lb/>
　正調之類則另列其正調而于前調兼名者註明此<lb/>
　不在前項附載又一體之例盖又一體者<hi>長相思等</hi>其體<lb/>
　雖全殊而無他名可别故合之兼名者<hi>新雁過粧樓等</hi>其本<lb/>
<pb n="KR4j0086_WYG_043-8a"/>
　調自可名不得占彼調之名故判之<lb/>
又如憶故人之化為燭影摇紅雖先後懸殊而源流有<lb/>
　本故必相從列于一處然不得以燭影新名而廢其<lb/>
　原題也又如江月晃重山江城梅花引之類二調合<lb/>
　成者則以附于前半所用西江月江城子之後至于<lb/>
　四犯剪梅花則犯者四調而所犯第一調之解連環<lb/>
　便與本調不合頗為可疑故另列于九十四字之次<lb/>
　而不隨各調以上數項皆另為一例<lb/>
<pb n="KR4j0086_WYG_043-8b"/>
分調之悞舊譜頗多其最異者如醜奴兒近一調稼軒<lb/>
　本是全詞後因失去半闋乃以集中相聨之洞仙歌<lb/>
　全闋誤補其後遂謂另有此醜奴兒長調註云一百<lb/>
　四十六字九韻反云辛詞是換韻極為可笑圖譜等<lb/>
　書皆仍其謬今為駁正圖譜又載採碎花箋一調註<lb/>
　云六十三字七韻乃本是祝英臺而落去後起三句<lb/>
　十四字耳其他參差處不可枚舉皆於各調後註明<lb/>
分段之誤不全因作譜之人盖自抄刻傳訛久而相襲<lb/>
<pb n="KR4j0086_WYG_043-9a"/>
　但既欲作譜宜加裁定耳如虞山毛氏刻諸家詞詞<lb/>
　綜稱其有功于詞家固巳但未及精訂如片玉詞有<lb/>
　方千里可証而不取一校對間有附識亦皆弗確然<lb/>
　毛氏非以作譜不可深加非議若譜圖照舊抄謄實<lb/>
　多草率則責備有所難辭矣各家惟栁詞最為舛錯<lb/>
　而分段處往往以換頭句贅屬前尾兹俱考証辨晰<lb/>
　總以㫁歸於理為主如笛家以後起二字句連合前<lb/>
　段致前尾失去一叶韻字且連上作八字讀而作者<lb/>
<pb n="KR4j0086_WYG_043-9b"/>
　遂分為兩四字句矣豈不悞哉長亭怨慢亦然今俱<lb/>
　裁正若詞隠三臺一調從來分作兩段愚獨㫁為三<lb/>
　叠如此類則大改舊觀于體製不無㣲益識者自有<lb/>
　明鑑<lb/>
分句之誤更僕難宣既未審本文之理路語氣又不校<lb/>
　本調之前後短長又不收他家對証隨讀隨分任意<lb/>
　㫁句更或因字訛而不覺或因脱落而不疑不惟律<lb/>
　調全乖兼致文理大謬坡公水龍吟細看來不是楊<lb/>
<pb n="KR4j0086_WYG_043-10a"/>
　花㸃㸃是離人淚原於是字㸃字住句昧昧者讀一<lb/>
　七兩三因疑兩體且有照此填之者極為可笑升菴<lb/>
　謂淮海念多情但有當時皓月照人依舊以詞調拍<lb/>
　眼言當以但有當時作一拍皓月照作一拍人依舊<lb/>
　作一拍盖欲强同於前尾之三字二句也其説乖謬<lb/>
　若竟未讀他篇者正詞綜所云升菴强作解事與樂<lb/>
　章未諳者也沈天羽謂太拘拘此是誤處豈得謂之<lb/>
　拘拘而巳乃今時詞流尚有守楊說者吾不知詞調<lb/>
<pb n="KR4j0086_WYG_043-10b"/>
　拍眼今巳無傳升菴何從考定乎時流又謂㫁句皆<lb/>
　有定數詞人語意所到時有參差如瑞鶴仙第四句<lb/>
　冰輪桂花滿溢為句此論更竒滿字是叶韻自有此<lb/>
　調此句皆五字豈伯可忽作六字乎如此讀詞論詞<lb/>
　真為怪絶今遇此等俱加駁正雖深獲罪于前譜實<lb/>
　欲辨示於將來不知顧避之嫌甘蹈穿鑿之謗<lb/>
詞中惟五言七言句最易淆亂七言有上四下三如唐<lb/>
　詩一句者若鷓鴣天小牕愁黛淡秋山玉樓春棹沉<lb/>
<pb n="KR4j0086_WYG_043-11a"/>
　雲去情千里之類有上三下四句者若唐多令燕辭<lb/>
　歸客尚淹留爪茉莉金風動冷清清地之類易于誤<lb/>
　認諸家所選明詞往往失調故今於上四下三者不<lb/>
　註其上三下四者皆註豆字於第三字旁使人易曉<lb/>
　無誤整句為句半句為讀讀音豆故借書豆字其外<lb/>
　有六字八字語氣折下者亦用豆字註之五言有上<lb/>
　二下三如詩句者若一絡索暑氣昬池館錦堂春腸<lb/>
　㫁欲棲鴉之類有一字領句而下則四字者如桂華<lb/>
<pb n="KR4j0086_WYG_043-11b"/>
　明遇廣寒宮女燕歸梁記一笑千金之類尤易誤填<lb/>
　而字旁又不便註豆此則多辨于註中作者須以類<lb/>
　推之盖嘗見時賢有于齊天樂尾用遇廣寒宮女句<lb/>
　法者因總是五字句不留心而率填之不惟上一下<lb/>
　四不合而廣字仄宮字平遂悞同好事近尾矣又四<lb/>
　字句有中二字相連者如水龍吟尾句之類與上下<lb/>
　各二者不同此亦表于註中向因譜圖皆概註幾字<lb/>
　句無所分辨作者不覺因而致誤至沈選天仙子後<lb/>
<pb n="KR4j0086_WYG_043-12a"/>
　起用上三下四解語花後尾用上二下三等將以為<lb/>
　人模範而可載此失調之句乎然沈氏全于此事茫<lb/>
　然觀其自作多打油語至如賀新郎前結用星逢五<lb/>
　之平平仄後結用夜未午之三仄真足絶倒而他人<lb/>
　之是非又烏能辨察耶<lb/>
自沈吳興分四聲以來凡用韻樂府無不調平仄者至<lb/>
　唐律以後浸淫而為詞尤以諧聲為主倘平仄失調<lb/>
　則不可入調周栁万侯等之製腔造譜皆按宮調故<lb/>
<pb n="KR4j0086_WYG_043-12b"/>
　協於歌喉播諸絃管以迄白石夢窗輩各有所剏未<lb/>
　有不悉音理而可造格律者今雖音理失傳而詞格<lb/>
　具在學者但宜依仿舊作字字恪遵庶不失其中矩<lb/>
　矱舊譜不知此理將古詞逐字臆㫁平謂可仄仄謂<lb/>
　可平夫一調之中豈無數字可以互用然必無通篇<lb/>
　皆隨意通融之理譜見畧有拗處即改順適五七言<lb/>
　句必成詩語并於萬萬不可移動者亦一例註改如<lb/>
　摸魚兒賀新郎綺羅香尾三字欲改作平平仄蘭陵<lb/>
<pb n="KR4j0086_WYG_043-13a"/>
　王尾六字欲改入平聲之類無調不加妄註有一首<lb/>
　而改其半者有一句而全改者於其原詞判然相反<lb/>
　尚得為本調乎學者不肯將古詞對填而但將譜字<lb/>
　為據信譜而不信詞猶之信傳而不信經也今所註<lb/>
　可平可仄皆取此調之他作較証有通用者然後註<lb/>
　之或無他作而本調前後段相合者則亦註之否則<lb/>
　不敢以私意擅為議改或曰改拗為順取其諧耳順<lb/>
　口君何必如此拘執余曰茍取順便則何必用譜何<lb/>
<pb n="KR4j0086_WYG_043-13b"/>
　必用舊名乎故不作詞則巳既欲作詞必無杜撰之<lb/>
　理如美成造腔其拗處乃其順處所用平仄豈慢然<lb/>
　為之耶倘是慢然為之者何其第二首亦復如前豈<lb/>
　亦皆慢然為之至再至三耶方千里係美成同時所<lb/>
　和四聲無一字異者豈方亦慢然為之耶後復有呉<lb/>
　夢窗所作亦無一字異者豈吳亦慢然為之耶更歴<lb/>
　觀諸名家莫不繩尺森然者其一二有所改變或係<lb/>
　另體或係傳訛或係敗筆亦當取而折衷歸於至當<lb/>
<pb n="KR4j0086_WYG_043-14a"/>
　烏可每首俱為竄易乎本譜因遵古之意甚嚴救弊<lb/>
　之心頗切故于時行之譜痛加糾駁言則不無過直<lb/>
　義則竊謂至公幸覽者平心以酌之其或見聞未廣<lb/>
　褒彈有錯則望加以批削垂為模範總之前賢著譜<lb/>
　之心與今日訂譜之心皆欲紹述古音啓示來學同<lb/>
　此至公大雅之一道非有所私而創為曲說以恣譏<lb/>
　詼也諒之諒之<lb/>
平仄固有定律矣然平止一途仄兼上去入三種不可<lb/>
<pb n="KR4j0086_WYG_043-14b"/>
　遇仄而以三聲概填盖一調之中可概者十之六七<lb/>
　不可概者十之三四須斟酌而後下字方得無疵此<lb/>
　其故當於口中熟吟自得其理夫一調有一調之風<lb/>
　度聲响若上去互易則調不振起便成落腔尾句尤<lb/>
　為喫𦂳如永遇樂之尚能飯否瑞鶴仙之又成瘦損<lb/>
　尚又必仄能成必平飯瘦必去否損必上如此然後<lb/>
　發調末二字若用平上或平去或去去上上上去皆<lb/>
　為不合元人周徳清論曲有煞句定格夢窗論詞亦<lb/>
<pb n="KR4j0086_WYG_043-15a"/>
　云某調用何音煞雖其言未詳而其理可悟余嘗見<lb/>
　有作南曲者于千秋嵗第十二句五字語用去聲住<lb/>
　句使歌者激起打不下三板因知上去之分判若黒<lb/>
　白其不可假借處闗係一調不得艸艸古名詞之妙<lb/>
　全在于此若總置不顧而順便填之則作詞有何難<lb/>
　處而必推知音者哉且照古詞填之亦非甚苦難但<lb/>
　熟吟之久則口吻間自有此調聲响其拗字必格格<lb/>
　不相入而意中亦不想及此不入調之字矣譬之南<lb/>
<pb n="KR4j0086_WYG_043-15b"/>
　曲極熟爛如黄鶯兒中兩四字句用平平仄平作者<lb/>
　口中意中必無仄仄平平矣安用費心耶所謂上去<lb/>
　亦然盖上聲舒徐和軟其腔低去聲激厲勁逺其腔<lb/>
　髙相配用之方能抑揚有致大抵兩上兩去在所當<lb/>
　避而篇中所載古人用字之法務宜仿而從之則自<lb/>
　能應節即起周郎聴之亦當䝉印可也更有一要訣<lb/>
　曰名詞轉折跌蕩處多用去聲何也三聲之中上入<lb/>
　二者可以作平去則獨異故余嘗竊謂論聲雖以一<lb/>
<pb n="KR4j0086_WYG_043-16a"/>
　平對三仄歌論則當以去對平上入也當用去者非<lb/>
　去則激不起用入且不可㫁㫁勿用平上也<lb/>
或曰入聲派入三聲吾聞之中原韻務頭矣上之作平<lb/>
　何居余曰中州韻不有者也作平乎上之為音輕柔<lb/>
　而退遜故近于平今言詞則難信姑以曲喻之北曲<lb/>
　清江引末一字可平亦可上如西廂之下場頭那荅<lb/>
　兒發付我我字上聲香美娘處分破花木𤓰𤓰字平<lb/>
　聲天下樂汎浮查到日月邊邊字平聲安排着憔悴<lb/>
<pb n="KR4j0086_WYG_043-16b"/>
　死死字上聲如此等甚多用上皆可代平却用不得<lb/>
　去聲字但試于口吻間諷誦自覺上聲之和協而去<lb/>
　聲之突兀也今旁註平之可仄者因不便瑣細止註<lb/>
　可仄髙明之家自能審酌用之至有本宜平聲而古<lb/>
　詞偶用上者似近于拗此乃借以代平無害于腔故<lb/>
　註中多為疏明如何籀宴清都前結用那更天逺山<lb/>
　逺水逺人逺書舟亦效之用四好字盖逺好皆上聲<lb/>
　故可代平其句字本宜如美成所作庾信愁多江淹<lb/>
<pb n="KR4j0086_WYG_043-17a"/>
　恨極須賦多字淹字宜用平聲此以二逺字代之填<lb/>
　入去聲不得譜圖讀作上六下四認逺字仄聲總註<lb/>
　可仄是使人上去隨用差極矣此類尤夥不能遍引<lb/>
　閲者著眼<lb/>
入之派入三聲為曲言之也然詞曲一理今詞中之作<lb/>
　平者比比而是比上作平者更多難以條舉作者不<lb/>
　可因其用入是仄聲而填作上去也且有以入叶上<lb/>
　者不可用去以入叶去者不可用上亦須知之以上<lb/>
<pb n="KR4j0086_WYG_043-17b"/>
　二項皆確然可據故諄復言之不厭婆舌勿云穿鑿<lb/>
　可也<lb/>
舊譜于可平可仄俱逐字分註分句處亦然詞章既遭<lb/>
　割裂之病覽觀亦有㫁續之嫌近日圖譜踵張世文<lb/>
　之法平用白圏仄用黑圈可通者則變其下半一望<lb/>
　茫茫引人入暗且有讐校不精處應白而黒應黒而<lb/>
　白者信譜者守之尤易迷惑又有平用□仄用丨可<lb/>
　平可仄用□選聲謂其淆亂止于可平可仄用□于<lb/>
<pb n="KR4j0086_WYG_043-18a"/>
　字旁而韻句叶仍註行中愚謂亦晦而未明何如明<lb/>
　白書之為快也盖往者多取簡便不知欲以此曉示<lb/>
　于人何妨多列幾字圖譜云方界文旁者總求簡約<lb/>
　以省刻資耳此雖譏誚亦或有然然論其糢糊圏之<lb/>
　與竪亦猶魯衞本譜則以小字明註于旁在右者為<lb/>
　韻為叶為換為叠為句為豆在左者為可平為可仄<lb/>
　為作平為某聲<hi>有字音易誤讀者故為註之如旋字凝字之類</hi>句不破碎聲<lb/>
　可照填開巻朗然不致龎襍其又一體句法與本體<lb/>
<pb n="KR4j0086_WYG_043-18b"/>
　同者概不複註可平仄有句法長短者則單註明此<lb/>
　句而他句不註吳江沈氏曲譜例用丨卜厶入乍今<lb/>
　則全字書之惟讀字借用豆又以曲譜字字皆註未<lb/>
　免太繁反為眩目愚謂可通用者當註不可通者原<lb/>
　不必註且専標則字朗不致徒費眼光<lb/>
更韻之體唐詞為多有換至五六者舊譜雖註更韻而<lb/>
　糢糊不明如酒泉子顧夐詞黛怨紅羞掩映画堂春<lb/>
　欲暮殘花㣲雨隔青樓思悠悠芳菲時節看將度寂<lb/>
<pb n="KR4j0086_WYG_043-19a"/>
　寞其人還欲語画羅襦香粉汗不勝愁是樓悠愁叶<lb/>
　首句羞字度語汙叶次句暮字自當于暮字下註更<lb/>
　韻而後註叶平叶仄矣乃將首次兩句俱註韻字其<lb/>
　下俱註叶字豈不糢糊今本譜于首韻註韻字更韻<lb/>
　則註或換平或換仄第三更則註三換平或三換仄<lb/>
　四五皆然其後叶韻句若通篇是平仄兩韻則註叶<lb/>
　平叶仄有交錯者則註叶首平或叶首仄叶二平或<lb/>
　叶二仄三四五亦然若平韻起而更韻亦平者下註<lb/>
<pb n="KR4j0086_WYG_043-19b"/>
　叶首平二平正韻與更韻皆仄者下註叶首仄二仄<lb/>
　其有平仄通用如西江月等則註換仄叶哨遍等則<lb/>
　註換平叶如此庶一覽可悉無糢糊之病矣<lb/>
凡調用平仄通叶者頗多如西江月換巢鸞鳳少年心<lb/>
　俱顯而易見人多知之其外如洪皓江城梅花引以<lb/>
　蕊里叶誰飛夢窗醜奴兒慢以清明叶影友古亦以<lb/>
　華家叶画亞山谷鼔笛令以婆囉叶我過撼庭竹以<lb/>
　你叶梅飛金谷蝶戀花以明伊叶計意又惜奴嬌以<lb/>
<pb n="KR4j0086_WYG_043-20a"/>
　家叶霸價壽域漁家傲以逺怨叶天娟又兩同心以<lb/>
　遞計叶依飛耆卿宣清以噤枕叶森又曲玉管以秋<lb/>
　洲叶久偶又戚氏以限絆叶天軒東坡亦以漢淺叶<lb/>
　山仙逃禪二郎神以都叶雨堵玉田渡江雲以處叶<lb/>
　初鉏美成千里亦以下叶沙家君衡絳都春以嬾逺<lb/>
　叶寒閒竹山書錦堂以上叶陽傷美成亦以厭叶簷<lb/>
　尖竹山大聖樂以歌和叶破伯可亦以多波叶過美<lb/>
　成四園竹以裏紙叶扉知千里和詞亦同東坡哨遍<lb/>
<pb n="KR4j0086_WYG_043-20b"/>
　以扉飛叶累是稼軒亦以之知叶水裏友古飛雪滿<lb/>
　羣山以裏字叶時衣宋褧穆䕶砂以枯腴叶苦雨如<lb/>
　此等調向來譜家皆未究心致多失註使本調缺韻<lb/>
　今俱細訂詳註<hi>又山谷撥棹子以在害叶來潘元質醜奴兒以啼叶氣夢窗亦以鸞叶亂</hi>
詞上承于詩下沿為曲雖源流相紹而界域判然如菩<lb/>
　薩蠻憶秦娥憶江南長相思等本是唐人之詩而風<lb/>
　氣一開遂有長短句之别故以此數闋為詞之鼻祖<lb/>
　不必言巳若清平調小秦王竹枝栁枝等竟無異于<lb/>
<pb n="KR4j0086_WYG_043-21a"/>
　七言絶句與菩薩蠻等不同如専論詞體自當捨而<lb/>
　弗録故諸家詞集不載此等調而花菴艸堂等選亦<lb/>
　不收也盖等而上之如樂府諸作為長短句者頗多<lb/>
　何可勝收乎後人則以此等調為詞嚆矢遂取入譜<lb/>
　今巳盛傳不便裁去又唐人送白樂天席上指物為<lb/>
　賦一字起至七字止後人名為一七令用以入詞殊<lb/>
　屬牽强故不録若夫曲調更不可援以入詞本譜因<lb/>
　詞而設不敢旁及也或曰子以元人而置之則八犯<lb/>
<pb n="KR4j0086_WYG_043-21b"/>
　玉交枝穆䕶砂等亦間收金元矣以曲調而置之則<lb/>
　搗練子等亦巳通于詞曲矣以為三聲並叶而置之<lb/>
　則西江月等亦多矣何又于此致嚴耶余曰西江月<lb/>
　等宋詞也玉交枝等元詞也搗練子等曲因乎詞者<lb/>
　也均非曲也若元人之後庭花乾荷葉小桃紅<hi>即平湖樂</hi>
　天淨沙醉髙歌等俱為曲調與詞聲响不侔倘欲采<lb/>
　取則元人小令最多收之無盡矣况北曲自有譜在<lb/>
　豈可䦨入詞譜以相混乎若詞綜所云仿升菴萬選<lb/>
<pb n="KR4j0086_WYG_043-22a"/>
　例故采之盖選句不妨廣擷訂譜則未便旁羅耳<lb/>
能深明詞理方可製腔若明人則于律呂無所授受其<lb/>
　所自度竊恐未能協律故如王太倉之怨朱絃小諾<lb/>
　皋揚新都之落燈風欵殘紅悞佳期等今俱不收至<lb/>
　近日顧梁汾所犯踏莎美人非不諧婉亦不敢收盖<lb/>
　意在尊古輟新焉耳又如湯臨川之添字昭君怨古<lb/>
　無其體時譜亟收之愚謂昔日千金小姐之語止可<lb/>
　在傳竒用豈可列諸詞中又如徐山陰之鵲踏花翻<lb/>
<pb n="KR4j0086_WYG_043-22b"/>
　亦無可考皆在所削勿訝其不備也<lb/>
情史載東都栁富别王幼玉作詞名醉髙春詞云人間<lb/>
　最苦最苦是分離伊愛我我憐伊青青岸頭人獨立<lb/>
　画船歸去櫓聲遲楚天低囘望處兩依依後㑹也知<lb/>
　俱有願未知何日是佳期心下事亂如絲好天良夜<lb/>
　還虛過辜負我兩心知願伊家衷腸在一雙飛詞係<lb/>
　雙調但情史不載栁富何代人毛氏云其詞有盛宋<lb/>
　風味然不確不敢收入此類亦正不少耳至于搜羅<lb/>
<pb n="KR4j0086_WYG_043-23a"/>
　博極近日詞綜一書可云詳矣而錫鬯猶以漏萬為<lb/>
　慮兹更限于見聞未能廣考其遺漏訛錯尤為萬萬<lb/>
　尚期從容續訂惟兾髙雅恵教徳音幸甚幸甚<lb/>
詞之用韻較寛于詩而真侵互施先鹽並叶雖古有然<lb/>
　終屬不妥沈氏去矜所輯可為當行近日俱遵用之<lb/>
　無煩更變今將嗣此有三韻合編之刻故兹不具論<lb/>
　云<lb/>
</p>
<p>
</p>
  </div>
</body>
</text>
</TEI>
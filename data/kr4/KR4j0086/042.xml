<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4j0086_WYG_042-1a"/>
詞律自敘<lb/>
嘅自曲調既興詩餘遂廢縱覽草堂之遺帙誰知大晟<lb/>
之元音然而時届金元人工聲律迹其編著尚有典型<lb/>
明興之初餘風未冺青邱之體裁幽秀文成之丰格髙<lb/>
華矩矱猶存風流可想既而斯道愈逺愈離即世所膾<lb/>
炙之婁東新都兩家擷芳則可佩就軌則多岐按律之<lb/>
學未精自度之腔乃出雖云自我作古實則英雄欺人<lb/>
盖縁數百年來士大夫輩帖括之外惟事於詩長短之<lb/>
<pb n="KR4j0086_WYG_042-1b"/>
音多置弗論即南曲盛行於代作家多擅其名而試付<lb/>
校讐類皆齟齬况乎詞句不付歌喉涉歴已號通材摹<lb/>
仿莫求精審故維揚張氏據詞而為圖錢唐謝氏廣之<lb/>
吳江徐氏去圖而著譜新安程氏輯之于是嘯餘譜一<lb/>
書通行天壤靡不駭稱博覈奉作章程矣百年以來蒸<lb/>
嘗弗輟近嵗所見剞劂載新而未察其觸目瑕瘢通身<lb/>
罅漏也近復有填詞圖譜者圖則葫蘆張本譜則矉捧<lb/>
嘯餘持議或偏叅稽太畧盖歴來造譜之意原欲有便<lb/>
<pb n="KR4j0086_WYG_042-2a"/>
　於人但擬拗句難填試易平辭易叶故于每篇作註逐<lb/>
　字為音可平可仄并正韻而皆移五言七言改詩句而<lb/>
　後已列調既謬分句尤訛云昭示於來茲實大誤夫後<lb/>
　學不知詩餘乃劇本之先聲昔日入伶工之歌板如耆<lb/>
　卿標明于分調誠齋垂法于擇腔堯章自註鬲指之聲<lb/>
　君持致辨煞尾之字當時或隨宫造格剏製于前或遵<lb/>
　調填音因仍于後其腔之疾徐長短字之平仄陰陽守<lb/>
　一定而不移証諸家而皆合茲雖舊拍不復可考而聲<lb/>
<pb n="KR4j0086_WYG_042-2b"/>
　響猶有可推乃今汎汎之流别有超超之論謂詞以琢<lb/>
　辭見妙煉句穪工但求選艷而披華可使驚新而賞異<lb/>
　奚必斤斤于句讀之末瑣瑣于平仄之㣲况世傳嘯餘<lb/>
　一編即為鐵板近更有圖譜數巻尤是金科凡調之稍<lb/>
　有難諧皆譜所巳經駁正但從順口便可名家于是篇<lb/>
　牘汗牛棗梨充棟至今日而詞風愈盛詞學愈衰矣僕<lb/>
　本鄙人生為笨伯覩兹迷謬心竊惑焉謂此際<lb/>
熙朝世隆文運翕然風㑹家擅鴻篇乃以鮑謝雋才燕許<lb/>
<pb n="KR4j0086_WYG_042-3a"/>
大手沉溺于學究兔園之册頽顐于村伶釘鉸之篇不<lb/>
禁發其嗟吁遂擬取而論訂夫今之所疑拗句者乃當<lb/>
日所為諧音協律者也今之所改順句者乃當日所為<lb/>
捩喉扭嗓者也但觀清真一集方氏和章無一字而相<lb/>
違更四聲之盡合如可議改則美成何其闇劣而不能<lb/>
製為婉順之腔千里何其昬庸而不能換一妥便之字<lb/>
其他數百年間之才流韻士何以識見皆出今人之下<lb/>
萬萬哉且詞謂之填如坑穴在焉以物實之而恰滿如<lb/>
<pb n="KR4j0086_WYG_042-3b"/>
字可以易則枘鑿背矣即强納之而不安况乎髭㫁數<lb/>
莖惟貴在推敲之確否則毫揮百幅何難為磅礴之雄<lb/>
乃後人不思尋繹古詞止曉遵循時譜既信其分註為<lb/>
盡善又樂其改順為易從人或議其謷牙彼則援以藉<lb/>
口嗟乎古音不作大雅云亡可勝悼哉或云今日無復<lb/>
歌詞斯世誰知協律惟貴有文有采博時譽于鏗鏘何<lb/>
堪亦步亦趨反貽譏于樸遫則何不自製新腔殊名另<lb/>
號安用襲稱古調陽奉陰違故愚謂信傳而不信經有<lb/>
<pb n="KR4j0086_WYG_042-4a"/>
作不如無作又或云古人亦未必全合如眉山之雄傑<lb/>
詞嘗見誚于當年失調亦原自可歌如玉茗之離竒曲<lb/>
反大行于斯世不知古人有云取法乎上擇善而從非<lb/>
謂舊詞必無誤填然羅列在前我自可加審勘非謂今<lb/>
詞必無中節然源流無本我豈敢作依從故肇於李唐<lb/>
者本為剏始之音即有詰屈難調總當仍其舊貫其行<lb/>
于趙宋者自皆合律之作然有比類太異亦必摘其㣲<lb/>
瑕除僻調之單行未堪援証凡曩篇之有據自貴折衷<lb/>
<pb n="KR4j0086_WYG_042-4b"/>
要當獺祭而定厥指歸詎宜蠡測而狥其眇見用是發<lb/>
為願力加以校讐戊申已酉之間即與陳檢討<hi>其年</hi>論此<lb/>
志於金臺客邸丙辰丁巳之際因過侯鹽官<hi>亦園</hi>昉此事<lb/>
於蓉湖艸堂乃未幾而同人皆鵲起以乘車賤子則鶉<lb/>
懸而彈鋏北轅燕晉南棹楚閩興既敗于飢驅力復孱<lb/>
于孤立齎此悵惋十稔於兹飈館披函燈帷搦管未嘗<lb/>
不惄焉而抱疚也戌夏自晉安蓮幕從鞾帊于軍中丑<lb/>
春在端署蕉忩寄琴尊於閣上因繙舊業儗卒前編時<lb/>
<pb n="KR4j0086_WYG_042-5a"/>
　公子琰青方有志於聲律家之學其小阮雪舫復夙負<lb/>
　乎長短句之名聞述鄙懐咸資鼓勸但以官衙嚴謐若<lb/>
　新婦于深閨裏秘置三年載籍荒凉如老衲之破笥中<lb/>
　殘經一巻漂泊向天涯海角既不比通都大市有四庫<lb/>
　之堪求交㳺惟明月清風又不遇騷客名流無一鴟之<lb/>
　可借祗據賀囊之所挈及搜鄴架之所存惟花菴草堂<lb/>
　尊前花間萬選汲古刻諸家沈氏四集嘯餘譜詞統詞<lb/>
　滙詞綜選聲數種聊用叅較攷其調之異同酌其句之<lb/>
<pb n="KR4j0086_WYG_042-5b"/>
　分合辨其字之平仄序其篇之短長務標準于名家必<lb/>
　酌中于各製有調同名別者則刪而合之有調別名同<lb/>
　者則分而疏之複者釐之缺者補之時則慎菴吳子相<lb/>
　為助閲于其初蒼崖姜君更共編摩于其後録之成帙<lb/>
　稍有可觀計為巻二十為調六百六十為體千一百八<lb/>
　十有竒其篇則取之唐宋兼及金元而不收明朝自度<lb/>
本朝自度之腔于字則論其平仄兼分上去而每詳以入<lb/>
　作平以上作平之説此雖獨出乎一人之臆見未必有<lb/>
<pb n="KR4j0086_WYG_042-6a"/>
符於四海之時流然試注目而發深思平心而持公論<lb/>
或片言之㣲中或一得之足收亦有偶合於古人未必<lb/>
無裨於末學但志在明腔正格自不免駁謬糾譌而近<lb/>
來譜圖實多舛錯作者雖皆守而弗考論者烏可諱而<lb/>
弗詳故諄語累辭遂多繩正之議攻瑕砭疾不無譏彈<lb/>
之聲每有指陳或至過當固開罪於曩哲亦獲戾于今<lb/>
賢雖或邀君子寛大之情能見諒春秋責備之義然自<lb/>
揣愚妄多所懐慙本以祕之帳中豈敢懸諸市上㑹制<lb/>
<pb n="KR4j0086_WYG_042-6b"/>
府有梓書之役故琰青為訂稿之謀率付殺青殊多曳<lb/>
白因為粗述鄙意勉質方家更縷義例之諸條另作發<lb/>
凡于左幅欲稽列調請覽前篇大言小言恕妄人姑為<lb/>
緒論知我罪我諒哲士定有公評爾<lb/>
康熙二十六年嵗在丁卯上元夕陽羨萬樹題<lb/>
</p>
<p>
</p>
  </div>
</body>
</text>
</TEI>
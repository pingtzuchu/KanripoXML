<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歐陽修撰集巻四</head> <lb/>
    <p>
<pb n="KR4d0189_WYG_004-1a"/>
欽定四庫全書<lb/>
　歐陽修撰集巻四<lb/>
　　　　　　　　　　　　宋　歐陽澈　撰<lb/>
　　飄然集上<lb/>
　　　醉中食鱠歌<lb/>
君不見秋風未發鱸正肥張翰思歸心欲飛又不見田<lb/>
文有客歌彈鋏為歎無魚聲激烈水晶細鱠落金盤須<lb/>
信江南味中絶山谷曽名醒酒氷一筯未嘗延俗客助<lb/>
<pb n="KR4d0189_WYG_004-1b"/>
盤橙橘薦甘酸入口瓊瑶碎牙頰扶起嵇康頽玉山滌<lb/>
破樂天醉吟魄烹龍炮鳳未云珍策勲終是愧霜鱗江<lb/>
湖散人興不淺為羡此品常埀綸有時舉竿獲錦鯉玉<lb/>
屑花中拚爛醉笑他大嚼市廛流浪說屠門能快意靈<lb/>
運池中蓄頗多揚鬐鼓鬛戱清波知我平生嗜此癖霜<lb/>
刀細縷紅玉搓典衣沽酒試轟飲纈紋入面春風和男<lb/>
兒大抵皆忼慨功名未必常蹉跎醉來擊劍歌白雪閒<lb/>
愁萬斛俱消磨杯盤雖冷落風月輸吟哦逸氣射斗牛<lb/>
<pb n="KR4d0189_WYG_004-2a"/>
無人識太阿俗態翻雲仍覆雨世情炙手擾張羅丈夫<lb/>
富貴當自致恥傍權門効女蘿雄圗自許羞俯仰請看<lb/>
毫端食鱠歌<lb/>
　　　七夕後一日寄陳巨濟<hi>并引</hi>
　去年七夕待試臨川二三友從遊於巽溪閣江山氣<lb/>
　象如在氷壺玉鑑中汝川勝槩一目而盡酒酣發興<lb/>
　視脫塵埃如棄敝屣舒箋㸃翰争賦新詩以攄逸氣<lb/>
　今年七夕憂患沮喪胸臆結約强追談笑會諸友飲<lb/>
<pb n="KR4d0189_WYG_004-2b"/>
　於遽軒眼對景物約畧昔時緬懷舊事愴然驚怛黎<lb/>
　明欲遣人問巨濟動静戱作古詩以供捧腹<lb/>
髙樓昨夜西風轉耿耿銀河雲葉巻擎空皎月弄嬋娟<lb/>
領畧溪山堪指㸃秋光次第磨青銅一味清凉襲庭院<lb/>
遥知天外鵲橋成織女牛郎會佳燕凭髙飜憶鳳樓人<lb/>
慇懃乞巧陳芳奠可堪目斷心旌揺砌成幽恨無人展<lb/>
促樽欣得莫逆交脉脉閒愁憑理遣清狂舉白話平生<lb/>
午夜香燃殘寳篆凄凉此際憶年時爛漫瓊樓興不淺<lb/>
<pb n="KR4d0189_WYG_004-3a"/>
　　　重遊寥陽洞有感<lb/>
尋真曽到寥陽殿小立廊腰花影轉飛瓊仙子下瑶臺<lb/>
綽約雲鬟眼波剪水沈烟斷一簾秋醉睡海棠紅玉軟<lb/>
武陵歸去探年華揚州一夢烟波逺重來風物恰依然<lb/>
愛日融融烟素巻洞門寂歴鎻長春異木槎枒挿天半<lb/>
霞衣冉冉媚東風緑鎻窻前重識面酒酣春笋理琵琶<lb/>
曲終依約含幽怨人間名利幾時休馬行不駐空留戀<lb/>
桃花流水古猶今囘首碧雲人不見<lb/>
<pb n="KR4d0189_WYG_004-3b"/>
　　　和荅徳秀長句<lb/>
摩雲標格儒林秀濯濯美如春月栁毫顛文陣轟雷槌<lb/>
字勢龍蛇翻夭矯才名藉甚燭景星卓然可獨尊南斗<lb/>
締交雲路許攀鱗談我諄諄不離口層樓長記聳詩肩<lb/>
吟苦任渠嘲太瘦驚人險語骨毛寒元白危壇俱壓倒<lb/>
讀之真恐化雄虹按劍徘徊方敢造六丁收拾富巾箱<lb/>
貪夫探得人間寳暗中輕擲道塗人相視誰論瓊玖報<lb/>
强搜斐句荅慇懃當恕人才有能否<lb/>
<pb n="KR4d0189_WYG_004-4a"/>
　　　古詩寄㳺良臣兼簡陳國鎮<lb/>
虀鹽興淺知無䇿謝絶歸來事清白亂絲心緒尚紛如<lb/>
時對風簷獨捫虱會雖稽古補前愆赤水遺珠不難索<lb/>
仰公學問又日新磨礱幸偶謫仙人遥知議論到佳處<lb/>
眉間喜氣常津津我慚蹤跡浪萍梗欲親棐几嗟因循<lb/>
飛奴寥落絶問幅渇心依約生埃塵以膠投漆貴耐久<lb/>
囘光借燭期知貧情均骨肉非有素白玉琢成心始固<lb/>
莫學紛紛輕薄兒世情翻覆成雲雨登雲依舊髙嵯峨<lb/>
<pb n="KR4d0189_WYG_004-4b"/>
指掌江山勝槩多佳眠風物未入夢疑泛靈槎㳺絳河<lb/>
朅來乗興須一往飛觴爛醉横秋波膺門况有金閨彦<lb/>
筆驅麗景森吟哦悠悠此志遂何日<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>段相期踏雪過<lb/>
　　　良臣會飲於仙莊話次頗聞俗子譏訶次前韻<lb/>
　　　　自觧兼呈國鎮<lb/>
鴟夷載酒神仙宅面作纈紋拚巻白飲餘指掌話平生<lb/>
冷笑濡需同豕虱昆山片玉本無瑕洗垢瘢痕任人索<lb/>
此中空洞貯天真何止容卿數百人但見婁公容唾面<lb/>
<pb n="KR4d0189_WYG_004-5a"/>
未應子路不知津會逢博物為鑒拔太阿拂拭寧因循<lb/>
男兒强項不易屈剪剪羞他拜望塵席門車轍多長者<lb/>
雖不事事非長貧意詳文贍諸儒慕紛紛誰復師班固<lb/>
膏唇澤舌獵英華立涸宛如溝澮雨纓冠門下謾峩峩<lb/>
魯國真儒自不多何時解榻揮金椀陶然爛醉奚落河<lb/>
清狂浪語文字飲不須羅襪襯凌波芙蓉仙人酒量闊<lb/>
况有詩客相吟哦迎賔掃雪尚如何乗興扁舟須一過<lb/>
　　　遊岐原有感<lb/>
<pb n="KR4d0189_WYG_004-5b"/>
秋光淡薄磨青銅舞風霜葉魚腮紅鷄牕岑寂興不淺<lb/>
結客搘笻扣梵宫聨翻步躡孤烟際隴上凄凉一笛風<lb/>
穿雲裂石聲滿谷驚飛雁陣横晴空髙僧擁衲卧雲久<lb/>
諸方勘破心玲瓏我來奓户據禪榻堂堂標格對總公<lb/>
旋烹氷液破我悶澆腸七椀追盧仝水沈烟斷香透頂<lb/>
津津喜氣生眉峯傅嵒真隠已先去誰與壯浪吟争雄<lb/>
朱絃縱事奏流水俚耳知音亦罕逢不禁風物撩詩眼<lb/>
强作險語慙非工安得湯休占此景碧雲之句當竒鋒<lb/>
<pb n="KR4d0189_WYG_004-6a"/>
會沽村酒行蓮社忘歸一任夕陽舂<lb/>
　　　送呉教授古詩<lb/>
公不見先朝謫仙李太白晦迹嵩山號詩客竒禽就掌<lb/>
食無猜藉藉雄名振京國四明狂客素憐才解龜換酒<lb/>
稱竒特白衣從此步花磚秀拔儒林人所則煌煌文焰<lb/>
萬丈長散落人間伴明月又不見昌黎巨儒韓退之天<lb/>
才穎脫囊中錐反刓剗僞格以正取心注手了無疑横<lb/>
經太學明師道質疑辨惑為蓍龜一言曲盡教育術業<lb/>
<pb n="KR4d0189_WYG_004-6b"/>
精於勤荒於嬉赫然千載譽愈尊太山北斗誰敢欺二<lb/>
公才徳冠天下青史褒名卓難亞讀之毎恨世不同操<lb/>
篲無由漸徳化延陵先生當盛時卓犖英姿獨繼之萬<lb/>
言倚馬亦何待睥睨謫仙當並馳觝排異端志不拔真<lb/>
欲礪行參昌黎筆端綺靡追造化胷中浩氣蟠蛟螭壯<lb/>
年唾手拾髙第錦綉文章喧帝里飄飄意氣凌碧雲囘<lb/>
視塵蹤如脫屣龍墀承命來臨川絳帳談經厯數年微<lb/>
言奥義潛啟發殘膏賸馥多流傳摳衣幸與諸生列飫<lb/>
<pb n="KR4d0189_WYG_004-7a"/>
聴緒言疑已决自嗟管見如醯雞若非先生覆難徹惜<lb/>
哉虚往未實歸洗心方擬叩精微夫何𤓰代忽爾至征<lb/>
航欲解歸王畿秋風未晩蓮吐香蓴美鱸肥正好嘗行<lb/>
矣景物供吟興剰摘佳篇投錦囊風月翰林能繼踵此<lb/>
去禁庭當擢用傳聞紅葉滿階前久俟髙才能吟諷文<lb/>
章吏部既摩肩聲聞行當冠日邊願為霖雨蘇民望庶<lb/>
使螭頭壓衆賢鯫生荷徳誠非淺别拜誰能無眷戀惟<lb/>
蘄爵過二唐賢乃副承恩多士願<lb/>
<pb n="KR4d0189_WYG_004-7b"/>
　　　夢仙謡<hi>并引</hi>
　良臣拉僕醉於臨川巽溪閣江山勝槩一目殆盡滿<lb/>
　飲巨觴惟恐告竭酒酣興發猖狂不知所如往爛遊<lb/>
　花栁適有竒遇洒然非塵土之境醒而思之恍如夢<lb/>
　覺噫浮生荏苒特一夢耳而於夢之中適有好夢焉<lb/>
　豈容於黙黙作夢仙謡以紀其盛事云知其夢者按<lb/>
　汝鳳藻以繼韻否<lb/>
寥陽洞口風烟好枯木槎牙撐雲島重重金鎻遶嬋娟<lb/>
<pb n="KR4d0189_WYG_004-8a"/>
滿地落花常不埽蕭郎聞說已乗鸞空餘九轉燒丹竈<lb/>
烟霞截斷絶非塵凡夫蹤跡無由到髙陽有客携佳侣<lb/>
訪異尋幽豁襟抱瓊樓飲散恣歡逰誤入蓬壺如夢覺<lb/>
雲關初叩閒無人松梢鶴唳如驚報須臾奓户迎者誰<lb/>
呉宫女兒面凝脂指㸃蘭堂篆烟裊珠箔玲瓏窣地埀<lb/>
髙擎翠袖輕輕捲半露妖嬈素蓮臉嫣然一笑啟檀唇<lb/>
喚我躋堂語聲軟相隨環坐一軒秋旋列杯盤供雅宴<lb/>
倚風仙蘂似有情競吐芳苞噴香逺朝雲一段下陽臺<lb/>
<pb n="KR4d0189_WYG_004-8b"/>
綽約標容塵世鮮黛眉輕拂逺山青明眸斜盼秋波剪<lb/>
蘭柔栁弱不禁風睡起芙蓉香體顫櫻桃緩啟歌貫珠<lb/>
夕陽花外流鶯囀曲終低語愈含情自訴芳心猶未展<lb/>
苞藏惟恐泄真香尋常嬌怯羞鶯燕為憐坐客俱多才<lb/>
拚羞試許求相見嫣然若有惜花情願丐錦章鐫琬琰<lb/>
温柔恵性已無雙更聴斯言真絶艷放懷巻白不暫停<lb/>
酷嫌鸚鵡杯中淺醉玉頽山卧綺窻秋水一床凝角簟<lb/>
悠颺好夢入巫峯洩洩融融興正濃蘧然驚覺一何有<lb/>
<pb n="KR4d0189_WYG_004-9a"/>
㸃綴餘霞散眼封依約餘香雖滿袂行雲縹緲已無蹤<lb/>
壺中天地古來有黙想風物遥應同我聞劉阮曽迷路<lb/>
武陵邂逅如花女靈丹咀嚼頓輕身脫洗紅塵已仙去<lb/>
又聞仙去有蕭防曽耦雙成飲玉漿一朝誤入華陽洞<lb/>
于飛終許學鸞凰仙凢異境無憑據毎笑前聞但虚語<lb/>
豈意親逢事偶符始信人間有竒遇歸來燈火欲黄昏<lb/>
隠几無聊暗追慕濡毫試作夢仙謡端欲夢魂重黙愬<lb/>
　　　朝宗以詩見贈叙從遊之樂廣其意作古詩謝<lb/>
<pb n="KR4d0189_WYG_004-9b"/>
　　　　之並簡敦仁徳秀<lb/>
延陵有偉人遺我錦繡篇粲粲蕩醉眼的的爭春妍巻<lb/>
阿細考覈字字皆青錢知公太瘦生苦吟希閬仙丹煅<lb/>
復精鍊落紙人争傳亦常慕坡翁汗漫如湧泉有時醉<lb/>
風月健筆揮雲烟冷飲味古昔詩話珍盈編嗤㸃寓深<lb/>
㫖讀之心灑然公才本瑰瑋那復加雕鐫恥與俗吏偶<lb/>
杜門宗聖賢豈意闒茸輩辱公倒屣延傾盖頓忘形披<lb/>
霧呈青天襟懷未易測醉中頗逃禪間亦不自揣效顰<lb/>
<pb n="KR4d0189_WYG_004-10a"/>
西子前驊騮超逸足駑駘烏能先但欲偷格律引玉時<lb/>
抛磚毎荷不鄙斥珠璣貽我偏樽酒結詩社卓犖俱樊<lb/>
川風流王世子逺拍貞曜肩食虀腸亦苦志操不少遷<lb/>
季子金閨彦髙吟常醉眠四明有狂客解龜須見憐偉<lb/>
我三二友才名足聨翩休歌出無車休詠寒無氊得錢<lb/>
即相覓爛醉清平年排悶强裁句擺脫塵中縁風雲會<lb/>
遇自有日驪珠不到終沈淵公不見新豐旅人時未偶<lb/>
鳶肩沽酒澆塵垢謀猷一旦重朝廷始信男兒暫奔走<lb/>
<pb n="KR4d0189_WYG_004-10b"/>
　　　讀掲伯徹舊詩軸<lb/>
劍氣光芒射斗牛劍池風物占清幽天教間出英雄士<lb/>
人獨推尊翰墨流幾為詩魔生太瘦常因清聖肆狂遊<lb/>
髙吟逸軸成何事可惜昇平漫白頭<lb/>
　　　寄周居安<lb/>
周郎辭氣帶烟霞凛凛秋霜嚼齒牙麈尾動思談吐屑<lb/>
筆頭遥想夢生花三年幸獲從遊欵一别那知嵗月賒<lb/>
逺辱飛奴傳翰墨顔筋栁骨儼秋蛇<lb/>
<pb n="KR4d0189_WYG_004-11a"/>
　　　秋試下即事有感寄國鎮<lb/>
籬角金英噴異香杜門岑絶獨持觴風掀脫葉横斜舞<lb/>
雲襯平林淺淡黄塞管有情増哽噎野花無緒伴凄凉<lb/>
不禁景物撩秋眼剰與新篇付錦囊<lb/>
　　　戱促朝宗酒約<lb/>
雨收雲海湧金盆簾捲香絲破篆紋雙陸無心酬白璧<lb/>
十千有約醉紅裙哦詩誤許聫師服載酒真當過子雲<lb/>
待遣秋娘呈妙舞春衫已把水沈薰<lb/>
<pb n="KR4d0189_WYG_004-11b"/>
　　　朝宗和復次韻荅之<lb/>
酷愛傾銀注瓦盆醉眠蘄簟展波紋尋春倦躍青驄馬<lb/>
訪異同拖白練裙謾記鸞牋塵几格要看象管埽烟雲<lb/>
錦囊拾得詩無數一炷沈烟透甲薰<lb/>
　　　約呉公美裴季驂同赴會次前韻<lb/>
伊誰汲井旋埋盆喜見荷錢㸃浪紋小立不妨人解佩<lb/>
閒眠應有客書裙未饒靈運吟春草端憶長庚醉暮雲<lb/>
顧我從容尚無躁韓公何惜為三薰<lb/>
<pb n="KR4d0189_WYG_004-12a"/>
　　　春日書事<lb/>
寂寂園林照日遲花梢經雨漫臙脂輕烟薄縠籠深塢<lb/>
細草長茵蘸小池暖力著人添醉聖韶華入眼逼詩脾<lb/>
賞心不惜千金價冷笑閭閻數米炊<lb/>
　　　春霽<lb/>
繡出園林霽色新長郊芳草緑無垠日籠瑞氣輕浮幌<lb/>
風掠花芬暗襲人蝶慕竊香争趁暖鶯思求友競啼春<lb/>
試將何物澆詩膽活火調湯濺玉塵<lb/>
<pb n="KR4d0189_WYG_004-12b"/>
　　　臨溪弱栁<lb/>
栁㺯嬌黄暖律催臨溪約畧笑殘梅鴨頭春水回環緑<lb/>
龜甲屏山掩映開媚日依依籠霧閣揺風裊裊拂烟桅<lb/>
柔絲恨不同攀折獨立江臯首重回<lb/>
　　　過般若寺納凉<lb/>
火雲亭午欲燒空避暑聨翩過梵宫磬韻喚回蝴蝶夢<lb/>
巾紗立破芰荷風竹林道客欲長往河朔髙人興未窮<lb/>
誰似湯休能處病索詩吟笑慰相逢<lb/>
<pb n="KR4d0189_WYG_004-13a"/>
　　　原上晩步聞笛有感<lb/>
一笛誰横透晩空傷懷真作鳥窺籠解龜換酒無知己<lb/>
拾穂行歌喜屢豐沐雨秋山遮眼碧舞風霜葉㸃溪紅<lb/>
老農植杖來相問藉草髙談夕照中<lb/>
　　　遣興示子賢<lb/>
安貧萬事秖隨縁羞澁囊空乏一錢濁酒難賒應有恨<lb/>
焦琴屢典已無絃飯盂抄雪唯求飽茗盌翻濤喜自煎<lb/>
錦里先生有詩巻破愁時誦兩三篇<lb/>
<pb n="KR4d0189_WYG_004-13b"/>
　　　傅嵒居士挽詞<lb/>
夢寐江湖僅十年桑榆投老遁林泉知人襟抱藏英鑒<lb/>
竒我風標喚謫仙妙論粲花今已矣遺編戛玉尚依然<lb/>
桐焦里巷知音少幾對雲齋欲斷絃<lb/>
　　　遊盤龍涉傅嵒有感簡朝宗<lb/>
招提清曠朅來㳺潑墨嵐光眼界幽黄絹碑亡思子禮<lb/>
碧雲詩好憶湯休風簷目送書空鴈烟塢愁聞喚雨鳩<lb/>
銷鑠睡魔澆茗盌矮牕拾得一簷秋<lb/>
<pb n="KR4d0189_WYG_004-14a"/>
　　　陳欽若時寓盤龍作詩寄之因紀吟咏之美<lb/>
凜凜冰霜嚼齒牙沈沈清夜詠簷花摩雲氣逸干星斗<lb/>
落紙詞妍帶綺霞醉埽麝煤奔渇驥困紆象管引秋蛇<lb/>
擬尋紅樹賡詩社却日揮戈不許斜<lb/>
　　　良臣聚飲梅仙莊和多字韻<lb/>
牛羊茁處緑駢羅幾載鴟夷得趣多麈尾談清争嚼麝<lb/>
筆頭草小換籠鵝杯行自鄙紅裙飲詠罷人傳白雪歌<lb/>
採摘溪山憑句法倚風拾得只長哦<lb/>
<pb n="KR4d0189_WYG_004-14b"/>
　　　讀傅嵒居士舊詩軸有感<lb/>
黄鵠凌雲不可尋遺音流落感人心朱顔緑髩留難駐<lb/>
明月清風古到今韞櫝有時驚卞璞絶絃無地置牙琴<lb/>
傅嵒蕭瑟傷心處一局文楸鎻竹林<lb/>
　　　諸友乗興拉謁呉朝宗因次韻<lb/>
扁舟乗興叩寒門閉户先生不讓孫白雪郢人親到耳<lb/>
青天廣客迥披雲吟行牛渚裁佳句坐對雞牕嗜古文<lb/>
淡泊交情俱耐久幾多瀟洒寄琴樽<lb/>
<pb n="KR4d0189_WYG_004-15a"/>
　　　朝宗見和復次韻謝之<lb/>
拾得佳篇李賀門鸞箋重録教諸孫清于月夕瀟湘水<lb/>
淡似清秋太華雲發藥例雖霑賸馥鈎深應寡與𤣥文<lb/>
何時紅樹尋詩社琢句令傾瀲灔樽<lb/>
　　　歸途遣興借朝宗韻簡敦仁<lb/>
緩著歸鞭水石鄉息鞍箕踞小橋傍烟滋竹葉雙叢玉<lb/>
秋著蘆花一岸霜潑眼溪山増爽氣襲人蘭蕙破幽香<lb/>
擬提吟筆扛洪鼎反笑蚍蜉不自量<lb/>
<pb n="KR4d0189_WYG_004-15b"/>
　　　白鵝橋復用前韻<lb/>
旗亭解轡詠江鄉屬玉雙飛緑澗傍水墨園林初過雨<lb/>
青黄橙橘未經霜鼎烹雲液澆腸爽甕撥春醅破鼻香<lb/>
囘首漫驚烟水逺向來清味怯思量<lb/>
　　　遊華嚴寺題誠齋<lb/>
欲逃三伏叩禪關浄洗煩襟水石間熾景碧雲俱掩斷<lb/>
凉飈緑竹頓招還龍涎一炷香清骨琥珀盈樽笑解顔<lb/>
預約髙僧名遂日結茅來此伴長閒<lb/>
<pb n="KR4d0189_WYG_004-16a"/>
　　　和顯道筠軒有作<lb/>
欲引秋聲竹旋移吟烟時一啓柴扉了無俗物迷青眼<lb/>
毎有輕風襲客衣地僻不知炎暑老身閒潛覺道心微<lb/>
茫茫塵事俱臧榖羞偶閭閻較是非<lb/>
　　　和顯道借韻書懷<lb/>
投老歸休六逸溪杳無闒茸敢敲扉紅藤舊策扶危杖<lb/>
白苧新裁養素衣落紙詩才増綺麗揮犀禪語愈𤣥微<lb/>
無心深得烟霞趣冷笑人間萬種非<lb/>
<pb n="KR4d0189_WYG_004-16b"/>
　　　借前韻書懷呈顯道<lb/>
結茅髙隠倦奔馳寂寂無人叩竹扉快意未能榮駟馬<lb/>
寧親且爾戱斑衣躡雲騰踏終當隠釣渭栖遲豈久微<lb/>
洗垢索瘢何足卹鑠金衆口任人非<lb/>
　　　和世弼醉題顯道筠軒<lb/>
北牕髙隠傲羲皇旋種琅玕列砌旁端許鸞凰同遁戢<lb/>
不容燕雀亂翺翔侵床緑䕃宜欹枕拂袂清風快捧觴<lb/>
好是雨餘良夜午夢囘添得數分凉<lb/>
<pb n="KR4d0189_WYG_004-17a"/>
　　　和世弼蓼花<lb/>
粧㸃千叢蘸碧流寧甘淡竚對清秋白蘋許共揺風細<lb/>
黄菊欣同占景幽羞泄異香招舞蝶獨施繁艶伴漁舟<lb/>
懵騰醉眼牽情處贏得凄凉一段愁<lb/>
　　　和世弼雞冠花<lb/>
芳名從古號雞冠赭豔天然恰一般不語宋牕何足賞<lb/>
難通西谷漫勞看倚風縱有如丹頂遇敵應無似錦翰<lb/>
空費栽培汚庭砌到頭不若植芝蘭<lb/>
<pb n="KR4d0189_WYG_004-17b"/>
　　　宿世弼書館<lb/>
暫向雲齋借榻眠窻風一線晩秋天淋浪樽酒狂摛句<lb/>
㸃閃檠燈伴論禪盤角竹聲時淅瀝簾旌桂影㺯嬋娟<lb/>
話窮依約方成夢驀聴疎鐘到枕前<lb/>
　　　謝人惠紫竹杖<lb/>
王猷珍重惠龍孫策險扶危價莫論爛醉懸錢遊酒域<lb/>
狂吟步月打僧門虛心尚有凌雲操勁節元無染涙痕<lb/>
寄語香山居士道朱藤從此未為尊<lb/>
<pb n="KR4d0189_WYG_004-18a"/>
　　　招顯道世弼飲<lb/>
桐圭飄剪近重陽菊綻籬邊葉葉香雲破晴空書鴈字<lb/>
雨餘沙磧列鴛行賞心擬結東山會巻白交飛北海觴<lb/>
爛醉眼封多勝槩一時收拾入詩囊<lb/>
　<lb/>
　<lb/>
　<lb/>
　<lb/>
<pb n="KR4d0189_WYG_004-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歐陽修撰集巻四<lb/>
</p>
<p>
</p>
  </div>
</body>
</text>
</TEI>
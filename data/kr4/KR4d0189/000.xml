<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>歐陽修撰集</head>
    <p>
<pb n="KR4d0189_WYG_000-1a"/>
欽定四庫全書　　　　　集部四<lb/>
　歐陽修撰集　　　　　　别集類三<hi>宋</hi>
　　提要<lb/>
　　　　<hi>臣</hi>等謹案歐陽修撰集七巻宋歐陽澈撰澈<lb/>
　　　　字徳明崇仁人靖康間嘗應詔上三書極論<lb/>
　　　　時政言多切直建炎初復徒步走行在伏闕<lb/>
　　　　上書請誅黄潛善汪伯彦為?善所誣與陳<lb/>
　　　　東俱論死後髙宗悔之追贈祕閣修撰事蹟<lb/>
<pb n="KR4d0189_WYG_000-1b"/>
　　　　具宋史忠義傳紹興二十六年吴沆次澈所<lb/>
　　　　作詩為飄然集三巻併為作序至嘉定甲申<lb/>
　　　　㑹稽胡衍又取其所上三書並序而刻之釐<lb/>
　　　　為六巻元季板燬於兵明永樂丙申澈十世<lb/>
　　　　孫永康縣丞齊重刋之金華唐光祖跋稱其<lb/>
　　　　書編為三巻詩文事蹟為四巻當時陳東所<lb/>
　　　　同上之書亦為掇拾無所失墜並取附為一<lb/>
　　　　巻合為八巻所稱贊府士莊甫即齊字也而<lb/>
<pb n="KR4d0189_WYG_000-2a"/>
　　　　永樂丁酉崇仁知縣王克義序乃稱齊錄前<lb/>
　　　　後奏議次繼飄然集分為六巻與光祖跋不<lb/>
　　　　同葢詞有詳略實即一本萬厯甲寅澈二十<lb/>
　　　　世孫鉞再新其板吴道南為序此本即從鉞<lb/>
　　　　刻傳寫而闕第八巻陳東之書然東已有別<lb/>
　　　　集單行可不必附錄于此今亦仍從此本定<lb/>
　　　　為七卷焉乾隆四十四年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0189_WYG_000-2b"/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0189_WYG_000-3a"/>
歐陽修撰集原序<lb/>
予為兒時聞徳明歐陽公日記數千言落筆便有可觀<lb/>
雖坐客十輩隨事泛應捷若發機意其胷竒氣逸必有<lb/>
異於人者比於其弟國平家得其遺文一編大抵咳唾<lb/>
揮斥之餘十百不存一二讀之飄然皆有不羣之思迹<lb/>
其盛氣憤蓄如萬鈞强弩引滿向敵雖未能保其必中<lb/>
勢必一發而後已稽諸前人抑太白之流乎白遇明皇<lb/>
妃子之間逸氣少舒故得以文配杜而為一代詞人公遭<lb/>
<pb n="KR4d0189_WYG_000-3b"/>
靖康横決之變忘身拯溺不暇規行故得以忠配陳而<lb/>
為中朝義士皆不世才也至所存緩急之殊宜所造淺<lb/>
深之異趣以此易彼後世必有能辨之者予姑取其文之近<lb/>
似而可喜得古律詩詞書語八十有七次而編之名曰<lb/>
飄然集觀者得此亦足想公為人矣公諱澈派自廬陵<lb/>
郡世家崇仁西耆死於京師時年三十一追贈朝奉郎<lb/>
祕閣修撰事詳國史自公以忠言没天下痛惜迨今不<lb/>
衰思其人猶及於甘棠況於其文於是環溪呉沆為之<lb/>
<pb n="KR4d0189_WYG_000-4a"/>
序葢紹興二十六年也<lb/>
夫子有言人之生也直罔之生也幸而免又曰斯民也<lb/>
三代之所以直道而行也嗚呼人稟天地之靈則與生<lb/>
俱生者直而已矣反之而縮養之而無害浩然之氣無<lb/>
所往而不自得焉至其疾邪忿世殺身成仁謂非同歸<lb/>
一揆不可也世道有隆汙風俗有振靡惟天地之正氣<lb/>
未嘗不流通於人心於是可以見天地之心矣崇觀政<lb/>
宣以來直氣衰絶馴至靖康而陳歐二君奮焉而興今<lb/>
<pb n="KR4d0189_WYG_000-4b"/>
觀其䇿所願行者皆天下之共欲也所願去者皆天下<lb/>
之共惡也夫然後知直氣之在天地間故未始衰且絶<lb/>
也其幸而祥風慶雲充塞宇宙其不幸而嚴霜凍雹摧<lb/>
拉草木抑亦偶其所逢而於元氣之初果何尤哉二君<lb/>
之生雖罹酷濫於誤國之奸臣二君之死旋被褒榮於<lb/>
悔過之聖主名節凜凜又將與天地相為終始矣陳君<lb/>
言論風㫖調攝當時傳於故府足以不朽歐陽君慷慨<lb/>
激烈孤讜豪邁而其遺文獨未概見余來佐郡實君之<lb/>
<pb n="KR4d0189_WYG_000-5a"/>
鄉得其靖康所上三書及詩文百餘首輯為一編釐為<lb/>
六卷刻而布之俾與陳君並駕齊驅以不辜中興偕命<lb/>
之詔盖聞南都之禍陳君從容區處泰若平日人或以<lb/>
為二君優劣之辨嗟夫陳君處六館知朝廷之政詳故<lb/>
其言雖深切而皆中時務伏闕紛紜分死久矣歐陽君<lb/>
僻在江右起於疎賤不勝忠憤故其言尤峭直而容有<lb/>
未審忽攖斧鉞不能歸葬尚忍以優劣議㢤昔張許固守<lb/>
睢陽以蔽江淮厥功茂矣兩家子弟猶不相知由今觀<lb/>
<pb n="KR4d0189_WYG_000-5b"/>
之巡信忠矣逺將不得為忠臣乎論二君者盍有質於<lb/>
斯旹嘉定甲申嵗重午日㑹稽胡衍序<lb/>
士生天地間而能與之並立為三才者惟其至貴至靈<lb/>
稟四端備萬善存忠君孝親之道愛民澤物之徳也茍<lb/>
為不然生無為于時死無聞于後焉足取哉宋祕閣修<lb/>
撰公徹文忠公之雲孫也靖康間憫國勢陵遲夷狄䟦<lb/>
扈處于草茅之中三上萬言奏議其言皆忠君愛國之<lb/>
膏粱經邦理亂之藥石惜乎天不祚宋擯不見行沒不<lb/>
<pb n="KR4d0189_WYG_000-6a"/>
全首可勝歎哉厥後追封勅語有通階美職不足為恩<lb/>
官子壻賜食田真所謂生有為而死有聞矣公平生所<lb/>
作詩詞曰飄然集冲澹俊逸抑揚頓挫有唐人氣味非<lb/>
留連光景者也十世孫永康丞齊錄公前後奏議次繼<lb/>
飄然集分為六巻重鋟諸梓以廣其傳可謂不忘厥祖<lb/>
矣吁修撰公盡忠于君永康丞致孝于祖忠孝相繼果<lb/>
何道而致然哉葢亦本于文忠公之餘澤也文忠公四<lb/>
世而修撰公繼之修撰十世而永康丞繼之永康之後<lb/>
<pb n="KR4d0189_WYG_000-6b"/>
繼之者又不知幾百世也忠孝相傳綿綿不絶余詎得<lb/>
不為歐陽氏賀哉遂為之序時永樂十五年嵗在丁酉<lb/>
夏六月朔賜進士出身文林郎撫州府崇仁縣知縣古<lb/>
瓊王克義書<lb/>
嘗觀世之氣運代有升降迺賢人君子之道數所為耿<lb/>
耿不磨者真振古如兹顧世亂識忠臣至于殺身成仁<lb/>
舍生取義此猶析圭儋爵迫于義命之無解無逃若夫<lb/>
躬耕畎畆名不登于天朝分無闗于憂國獨感時憤激<lb/>
<pb n="KR4d0189_WYG_000-7a"/>
以急君父之難以軫宗社之計不難觸犯權姦竟以言<lb/>
死如我邑之歐陽徳明公者兹其忠烈可與守土守官<lb/>
之臣同日而語哉公丰神秀持志宇軒昂葢自弱冠之<lb/>
時固已博極羣書隱然負匡時之志宋室不綱遵時養<lb/>
晦屬金人大舉應詔上書州將為選有力者肩三巨軸<lb/>
以往直赴行在且欲口伐金人請以子女為質亡論所<lb/>
上三十餘事皆井井石畫即如下親征之詔未且擅動<lb/>
陽與之和隂掩其不備此雖良平智計無能踰此柰其<lb/>
<pb n="KR4d0189_WYG_000-7b"/>
中多忤權姦黄潛善竟以禍中遂與陳少陽東同日棄<lb/>
市已而建炎南渡旰食八年乃晉贈祕閣修撰官其弟<lb/>
衡子飛黄壻黄怙君其母羅氏夫人賜田十頃以贍祭<lb/>
養今讀其制詞若曰使爾澈不得為良臣猶得為忠臣<lb/>
如天下後世將謂朕何此朕八年于兹一食三歎而不<lb/>
能已也通階美職豈足為恩聊藉以塞予哀以彰予過<lb/>
云爾三復斯誥意當時公之正氣作山河而壯本朝游<lb/>
魂為變亦必返于天庭告于上帝不然以髙宗之昬柔<lb/>
<pb n="KR4d0189_WYG_000-8a"/>
其始也孰奪其鑒其終也又孰牖其衷哉且其時氣運<lb/>
雖當陽九之厄而所稱道數猶然未盡許公翰時在政<lb/>
府以不與聞其事亟請罷位以去更為哀詞以章之李<lb/>
公猷贖公屍而𦵏之已而追卹進呈則趙公鼎奏劄則<lb/>
韓公世忠草制則王公居正已又胡公衍為公刻飄然<lb/>
之集周公必大為公紀遺事范公應鈐為祠公于學中<lb/>
則雖有亡而有不亡者存故去之三百餘年有十世孫<lb/>
曰齊者以貢薦大廷手冩其萬言書上之于文皇帝之<lb/>
<pb n="KR4d0189_WYG_000-8b"/>
朝今有念世孫曰鉞者與其子仕獨力成公之集盖鉞<lb/>
能好徳敦誼為里閈所推重仕能割股療毋為臺使者<lb/>
所奬固其天性不失為忠烈之後亦以公能令孝子慈<lb/>
孫食忠烈之報綿綿延延無紀極也屬刻成仕以弁端<lb/>
敦請余方有内閣之召控辭具疏未暇濡毫第思公而<lb/>
不得見讀公集如見其人栩栩心神宛若公之對晤而<lb/>
命余以言也于是乎序時皇明萬厯四十二年甲寅嵗<lb/>
正月同邑後學吴道南拜撰<lb/>
</p>
<p>
</p>
  </div>
</body>
</text>
</TEI>
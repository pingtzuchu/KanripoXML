<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歐陽修撰集巻五</head> <lb/>
    <p>
<pb n="KR4d0189_WYG_005-1a"/>
欽定四庫全書<lb/>
　歐陽修撰集巻五<lb/>
　　　　　　　　　　　　宋　歐陽澈　撰<lb/>
　　飄然集中<lb/>
　　　顯道辭中以詩示教因和韵復之<lb/>
抛磚斐句試相招逺辱髙軒過寂寥教約荷公能發瓿<lb/>
功名蘄我效題橋談霏玉屑驚人聴歌和陽春滿坐謡<lb/>
投轄苦留留不住歸時明月掛璇霄<lb/>
<pb n="KR4d0189_WYG_005-1b"/>
　　　重九日醉中與世弼遊華嚴寺<lb/>
撥雲來謁野僧家刮眼秋光望裏賒檻菊凋零金蕊碎<lb/>
庭花裊娜玉冠斜<hi>有白雞冠盛開</hi>遣懷詩筆摛春錦破悶茶甌<lb/>
捧雪花却笑逺公延靖節何須把盞醉流霞<lb/>
　　　和前韻紀登髙醉中景示世弼諸友<lb/>
芳晨秋興浩無涯結客凭髙酒旋賒送目喜觀雲縹緲<lb/>
狂歌誰顧帽欹斜笑他子美看茱實要學樊川挿菊花<lb/>
競說今年幸逢閏再期携手躡烟霞<lb/>
<pb n="KR4d0189_WYG_005-2a"/>
　　　世弼再和見贈又次韻復之其詞皆闢其詩中<lb/>
　　　　之語<lb/>
功業未能光史册醉吟且爾會朋遊潛心深造詩書府<lb/>
摘句蘄驚翰墨流莘野耕烟須釋耒磻溪釣月暫乗舟<lb/>
風雲一旦逢知己直取三公位黒頭<lb/>
三尺絲桐追古意一牀文史伴閒身寧甘岑寂配前哲<lb/>
羞逐紛華溷世人遵轄喜投延上客萊衣時戱奉偏親<lb/>
由來善惡如氷炭寄迹於今動擇鄰<lb/>
<pb n="KR4d0189_WYG_005-2b"/>
　　　世弼和酬因繼韻以贈之<lb/>
快意不憂原憲病翛然常作子長遊胷中氣焰摩星斗<lb/>
筆下辭源倒峽流閔子家風惟啜水龜䝉活計在漁舟<lb/>
杜陵太瘦多詩苦白雪無情已滿頭<lb/>
擺除塵網縈纒累占得壺天放曠身世業文章俱拔萃<lb/>
家傳清白恥求人鼓琴顔巷貧而樂褁飯桑門淡以親<lb/>
聞說甑塵雖屢矣不甘貸粟向諸鄰<lb/>
　　　是日天氣乍晴頗快人意因和韻拉世弼謁傅<lb/>
<pb n="KR4d0189_WYG_005-3a"/>
　　　　嵒<lb/>
風剪梧圭欲晩秋溪光山色稱懽遊聨翩雲水宜搜異<lb/>
俛首閻閭恥溷流相視悉皆謀按劒無心誰復似虚舟<lb/>
紫芝眉宇人中瑞一日常思一聚頭<lb/>
袍襟帽角走紅塵可笑﨑嶇一病身試拉竹溪山裏侣<lb/>
去尋廬阜社中人<hi>傅嵒晩年學佛得趣</hi>鮑昭俊逸雖難敵夷甫風<lb/>
流幸許親雞黍尚為千里會况兹咫尺接墻鄰<lb/>
　　　和子賢對景有感次九日韻<lb/>
<pb n="KR4d0189_WYG_005-3b"/>
醉撥春雲一罋香潛欣積雨破秋陽燈龕宜入詩書府<lb/>
錢杖慵吟水石鄉忘慮不斑潘岳鬢養恬難斷廣平腸<lb/>
賞音誰謂無蕭穎時綴雄文弔戰場<lb/>
　　　建中覓菊於希喆因戯作四韻寄云<lb/>
丐菊東籬帶晩煙持觴獨放竹溪仙擬携賡唱社中侣<lb/>
來伴沈酣市上眠清叔能詩曽不速廣文嗜酒恨無錢<lb/>
倘䝉閉户同轟飲一斛豪頭也百篇<lb/>
　　　和韻戱索建中和詩<lb/>
<pb n="KR4d0189_WYG_005-4a"/>
功名未遂冠凌煙琢句投囊學閬仙韞玉要令神物護<lb/>
探珠豈待老龍眠賔王頗欠新詩債子美囘償舊酒錢<lb/>
自古逸才多滌器醉來宜洒奪袍篇<lb/>
　　　傅嵒小酌於草堂因繼前韻紀贈巖叟<lb/>
遁戢雲巖古景幽烟霞常伴赤松遊陶陶經醉窮千古<lb/>
落落談𤣥貫九流眷愛猥䝉迎倒屣追尋常欲棹扁舟<lb/>
絲桐古調無人識毎辱知音為㸃頭<lb/>
磊落胷襟造道真江湖十載自由身雖無偉績留當世<lb/>
<pb n="KR4d0189_WYG_005-4b"/>
恰有清名異衆人甪里先生常願友香山居士毎求親<lb/>
摳衣顧我雖幾數賴得詩翁誘善隣<lb/>
　　　世弼讀白樂天放言詩倣其體依前韻作數首<lb/>
　　　　見寄因和答之亦倣樂天之體<lb/>
如簧巧語何須聴似海侯門豈足㳺太華崇髙無棄土<lb/>
滄浪合并納纎流未要季子榮親印已買陶朱佚老舟<lb/>
藏器待時須大用恥争蝸角與蠅頭<lb/>
駟馬華軒終得志簞瓢捽茹且潛身隋珠莫彈排空雀<lb/>
<pb n="KR4d0189_WYG_005-5a"/>
和璧休投按劒人畫史解衣須遇鑑齊門鼔瑟信難親<lb/>
索瘢洗垢從教謗澡雪襟懷與道隣<lb/>
摶鵬休笑蓬蒿適燕雀豈知鴻鵠遊顔跖賢愚終莫域<lb/>
渭涇清濁自殊流綆長方可探深井水淺安能泛大舟<lb/>
獨愛樂天吟著句輸贏待看局終頭<lb/>
言行樞機宜慎發利名韁鎻苦縈身無非入市攫金客<lb/>
誰似臨畦抱罋人鴻雁弟兄猶列序虎狼父子尚相親<lb/>
刀錐不用争蝸角請學當時闕黨隣<lb/>
<pb n="KR4d0189_WYG_005-5b"/>
　　　世弼原上晩望和韻見寄因復之<lb/>
緑消暮靄滿空秋念逺凭髙隴上游一片孤雲生逺岫<lb/>
數聲斷鴈落寒流風前無緒愁聞笛天際何人誤識舟<lb/>
步月可尋巖下叟試將圓玉鎻神頭<lb/>
鳩杖吟行笑撥雲我疑賈島是前身名髙鄭谷耕烟叟<lb/>
樂過嚴灘釣月人俯聴鳴蛩争唧唧潛窺宿鳥各親親<lb/>
田家有秫俱篘酒乗興何妨遍訪隣<lb/>
　　　明堂赦降改名者例許入學世弼和前韻賀余<lb/>
<pb n="KR4d0189_WYG_005-6a"/>
　　　　次韻答之<lb/>
勅書夜到釋幽囚朝野歡聲例快㳺藹藹庶官咸被澤<lb/>
蹌蹌多士悉承流躡雲思獻安邦策釣月慵尋泛宅舟<lb/>
寄語淮隂休笑我乗時指日跨龍頭<lb/>
太平聖主就如雲廣霈殊恩及此身聲類春雷潛起蟄<lb/>
光同秋月溥臨人網羅遺逸考求助旌表門閭奬事親<lb/>
猥辱錦章慰岑寂借冠終不許鄉隣<lb/>
　　　顯道和前韻見贈因復之<lb/>
<pb n="KR4d0189_WYG_005-6b"/>
咳唾珠璣世所優執鞭願我幸從㳺瓊枝不棄蒹葭倚<lb/>
鯨海能容溝瀆流月夜狂吟揮象管花時爛醉泛蘭舟<lb/>
錦囊辱擲新詩格髙壓唐朝李杜頭<lb/>
清名藉甚伯夷倫抗志孤髙不辱身縮手懶陳堯殿策<lb/>
拂衣歸作傅巖人荷公毎許青雲器蘄我歸榮白髪親<lb/>
努力會須如所祝庶令雪恥見南鄰<lb/>
　　　顯道庭中有白雞冠花爛熳作雲容狀賦庭中<lb/>
　　　　瑞氣詩以寄余次韻<lb/>
<pb n="KR4d0189_WYG_005-7a"/>
雲湧中庭剪異葩紛紛郁郁疊輕紗觀光雖屢經羣目<lb/>
薦瑞由來慶一家雨洗晶熒飄玉葉烟滋淡竚簇瓊花<lb/>
多應綽約東鄰女來伴仙翁咀絳霞<lb/>
裊娜雲容獻瑞葩曉雲輕罩認籠紗喜施繁艶迎詩客<lb/>
羞寄清香入酒家妙質本能兼五徳芳名今復冠羣花<lb/>
可憐一種嬋娟態醉倚秋風臉有霞<lb/>
　　　夜讀元容良臣登雲閣上舊軸因走筆作詩以<lb/>
　　　　寄二公<lb/>
<pb n="KR4d0189_WYG_005-7b"/>
登雲閣上二詩仙不共凭欄僅一年耳冷髙談増企仰<lb/>
目驚健筆憶攀縁挼藍環翠應依舊轉轂流光已屢遷<lb/>
秖憶醉吟風月處數竿修竹帶輕烟<lb/>
　　　寄良臣<lb/>
耐久交情古所難松筠髙節實能攀弗思小怨心懷恚<lb/>
惟嗜狂吟笑解顔讒口任教華似錦忠言到底臭如蘭<lb/>
飜慙不識竒男子窺管徒知見一斑<lb/>
　　　顯道世弼過弊廬小酌醉中顯道以詩見教和<lb/>
<pb n="KR4d0189_WYG_005-8a"/>
　　　　謝<lb/>
鳩杖先生過草萊竹林結客笑銜杯盤堆冷炙非珍饌<lb/>
樽貯香醪旋潑醅玉屑揮犀談綺吐纈紋入面醉顔開<lb/>
自慙闒茸親餘論健筆時觀吐鳳才<lb/>
　　　州學貴中庭上作<lb/>
漠漠隂凝水墨天雨絲成陣拂窻前千層疊巘籠輕靄<lb/>
一帶澄江鎻淡烟歸思似雲空散亂名蹤如繫尚留連<lb/>
當時錯笑悲風賦今日閒愁頓黯然<lb/>
<pb n="KR4d0189_WYG_005-8b"/>
　　　寄題章澤民快軒二首<lb/>
寓意標名氣象雄快㢤豈為一襟風端期驥子窮經敏<lb/>
早向蟾庭射策通奔逸佇當躋捷徑棲遲暫此寄塵蹤<lb/>
過門大嚼徒虚語未若芝蘭志不同<lb/>
快矣標名厥趣髙端能教子振風騷麈揮捷辯重馮席<lb/>
筆洒新詩奪宋袍冷笑三投方鑑玉雄圗一釣便連鰲<lb/>
行行指㸃青雲步烜赫英聲冠譽髦<lb/>
　　　讀余逢辰舊唱和詩<lb/>
<pb n="KR4d0189_WYG_005-9a"/>
哲匠居隣劒水傍筆端疑化劒鋒鋩雕鐫麗景春工巧<lb/>
煅煉佳詞武庫張字字泓澄清妬月篇篇耿介烈含霜<lb/>
樓成白玉歸天府擲下珠璣滿錦囊<lb/>
　　　謁希哲不遇軒上走筆<lb/>
一軒虚敞静無塵笑揖遥岑作主人興似子猷來訪戴<lb/>
情同荀鶴誤尋真重披藥籙聊忘倦側聴蟬吟試爽神<lb/>
賴得好風知我意幽香拂掠襲衣巾<lb/>
　　　和希喆軒上韻與友遊華嚴五雲峯<lb/>
<pb n="KR4d0189_WYG_005-9b"/>
劒㦸峰攢迥絶塵捫蘿宜謁社中人雖無樽酒邀元亮<lb/>
恰有清談敵季真潄玉泉聲清洗耳靄雲香縷静頥神<lb/>
支公况是忘形侣不訝林宗折角巾<lb/>
　　　題良臣登雲閣<lb/>
翬飛髙閣勢凌雲端擬雲衢致此身直躍魯梯千尺峻<lb/>
髙攀蟾窟一枝春廓然眼界同霞域快矣襟袍絶㸃塵<lb/>
髣髴麻姑亭上景方平應約此相親<lb/>
丹楹崛起拂雲端平步危梯入廣寒脫屣佇當騰鶴馭<lb/>
<pb n="KR4d0189_WYG_005-10a"/>
飛鳬終擬附鵬摶半天風雨凭欄詠萬里江山指掌看<lb/>
十二樓臺多勝概慚無詩思剪裁難<lb/>
　　　和人題會仙樓<lb/>
朱甍飛峻勢凌烟巻白樓中悉謫仙枕麯頓能逃外果<lb/>
漱醪端欲繼前賢雲屏環列蓬壺境花錦均鋪水墨天<lb/>
滌濯吟魂强裁句詩成冷笑滿囊錢<lb/>
　　　秋日山居八事<lb/>
謝絶紅塵萬種非杜門却掃下書幃聖賢若許同仁傑<lb/>
<pb n="KR4d0189_WYG_005-10b"/>
子弟從教詆竇威反復始知經㫖逺沈潛愈覺道心微<lb/>
自慚聞見多迂闊何幸慈親屢斷機　<hi>右讀書</hi>
親灌蔬畦慕漢隂不辭抱甕汲泉深擬為元亮蕭條處<lb/>
豈有樊遲貨殖心剔去荆榛俱絶蔓栽培桃李已成林<lb/>
兔葵燕麥元荒寂剗地繁華直萬金　<hi>右治圃</hi>
霜刀頓洗碧琅玕半畆清隂透膽寒為去殘枝藏毒虺<lb/>
端留密葉隠鳴鸞荒榛雜揉尤宜剔直節堅剛豈忍殘<lb/>
擬倩蕭郎揮妙筆一時收拾畫圗看　<hi>右洗竹</hi>
<pb n="KR4d0189_WYG_005-11a"/>
因傳種法自東坡潛喜春來活者多不遣牛羊殘物性<lb/>
更資雨露養天和虬枝終擬棲仙鶴雲葉行看施女蘿<lb/>
縱與蒿萊暫同植大夫封寵竟輸他　<hi>右種松</hi>
振衣拂曉啟松扃月淡風輕酒頓醒密竹含烟争滴翠<lb/>
幽蘭浥露逺聞馨清憐髙潔蟬嘶栁閒羡優㳺鹿食苹<lb/>
試枕碧流端洗耳白雲深處誦黄庭　<hi>右早起</hi>
一抹輕烟鎻逺山眼封瀟洒脫塵寰投林宿鳥相呼喚<lb/>
出草飛螢自往還吟擬停杯邀月飲醉蘄支枕伴雲閒<lb/>
<pb n="KR4d0189_WYG_005-11b"/>
因風拾得新詩句獨倚髙梧笑解顔　<hi>右晩望</hi>
洒落風軒枕簟凉髙眠亭午夢何長轉為蝴蝶徒虚語<lb/>
㳺遍華胥秖妄狂喚覺始驚俱幻化勞生頓悟謾乾忙<lb/>
搔頭斜倚屏山久熟較無如醉玉漿　<hi>右晝眠</hi>
景鋪萬籟絶紛華獨泛瑶觴襯臉霞飲罷仰天歌白雪<lb/>
醉來啟匣拂青蛇伴邀佳客推明月樂奏清聲有亂蛙<lb/>
欲學廣文事髙節恨無細雨落簷花　<hi>右夜飲</hi>
　　　和友人榴花<lb/>
<pb n="KR4d0189_WYG_005-12a"/>
薰風吹綻絳香囊碧玉叢中巧剪裝剛對炎曦争灼爍<lb/>
羞同凢卉競芬芳動人來把驪珠吐照眼潛將蜀錦張<lb/>
詩思為伊牽引煞暗隨蝴蝶夢池塘<lb/>
　　　寄良臣<lb/>
耳冷清談倐半年渇心如憶嶺頭泉自慚託跡多南北<lb/>
無復從㳺學聖賢莫謂卑飛同斥鷃已全髙㓗慕鳴蟬<lb/>
荒凉不厭幽居趣假道何妨試著鞭<lb/>
　　　子賢同㳺岐原<lb/>
<pb n="KR4d0189_WYG_005-12b"/>
投閒結客叩禪扃拾得林間一種清倚杖細聴黄鳥語<lb/>
捲簾遥指碧雲生清風麈尾驅塵態春露甌心破宿酲<lb/>
便擬躬耕傅巖下飜慙沒世未留名<lb/>
　　　和友人春日山中即事<lb/>
歛翅歸來口欲緘結茅遁戢寄雲巖軥輈聒耳思抛彈<lb/>
薜荔縈牆未肯芟閒笑蜜蜂空採撲静聽雛燕語呢喃<lb/>
翛然頓釋人間累設穽維防餓虎饞<lb/>
杜門却埽絶機緘砥節端如萬仞巖澗底無鼇休擲釣<lb/>
<pb n="KR4d0189_WYG_005-13a"/>
路傍有草倩誰芟披襟嫩竹敲風細支枕幽禽鬬語喃<lb/>
底事曉來無挾彈為嫌屋上集烏饞<lb/>
　　　和友人同㳺普安<lb/>
碧雲章句慕湯休結客來尋物外㳺茗椀翠濤能破悶<lb/>
棊枰飛雹共忘憂須泉况味叅師正愛竹襟懷亞子猷<lb/>
好事不須沽酒引一溪風物自相留<lb/>
　　　拉友人遊普安追和前韻<lb/>
炙手權門似可羞聨翩宜作赤松㳺花逢消恨本無恨<lb/>
<pb n="KR4d0189_WYG_005-13b"/>
草對忘憂自不憂拂榻禪窻蠲俗慮揮犀虚室論嘉猷<lb/>
支郎况頗能詩話滌濯吟魂為少留<lb/>
　　　督徳秀還酒會<lb/>
緑鎻窻前聚首時戱彈圓玉偶輸機侑觴既欲携紅袖<lb/>
送酒何妨遣白衣酩酊預期歸倒載從容端約話𤣥微<lb/>
揮戈直使頽陽却不計西風隠半歸<lb/>
　　　徳秀和詩意似有激而云因次韻復之<lb/>
困踣紅塵未偶時醉吟風月且忘機囊空不羡千金璧<lb/>
<pb n="KR4d0189_WYG_005-14a"/>
道在何慙百結衣洗垢任他騰口謗養恬尤覺道心微<lb/>
孫陽一顧鹽車驥超逸方驚動中規<lb/>
　　　朝宗雨中醉歸為娼女竊笑戯作兩絶因繼其<lb/>
　　　　韻<lb/>
雨裛輕塵步武遲墊巾歸自武陵溪紛紛誰認神仙過<lb/>
拊掌瓊樓笑女兒<lb/>
襟袂龍鍾破雨歸玉人驚笑若耶溪恨無欵段馳春徑<lb/>
故故遺鞭盼阿兒<lb/>
<pb n="KR4d0189_WYG_005-14b"/>
　　　臨川戯留友人<lb/>
山童澤涸欲金流小雨亷纎涉變秋河朔飲徒方快意<lb/>
鱸魚歸興不如休歌姝况有飛瓊侣結客當為擲果㳺<lb/>
一曲陽關腸斷盡未應聞此不遲留<lb/>
　　　小生日因與友人作文字飲醉中走筆<lb/>
骯<graphic n="KR1507" url="https://raw.githubusercontent.com/kanripo/KR-Gaiji/master/images/KR1507.png" mimeType="image/png"/>無聊獨倚門誰憐跨下有王孫揚鑣特辱過黄憲<lb/>
載酒端來醉子雲寫景錦囊同摘句揺風玉麈細論文<lb/>
共欣賤子當生日戱祝遐齡倒一樽<lb/>
<pb n="KR4d0189_WYG_005-15a"/>
二妙髙軒肯過門共期獻策學公孫因觀佳句題紅葉<lb/>
陡起歸心望白雲坐上揮犀驚險語醉中染翰綴雄文<lb/>
相忘豈假投遵轄待月同傾北海樽<lb/>
　　　夜過謝池小酌戯繼前韻示諸友<lb/>
為憶蓮娃夜叩門恐縁芳草怨王孫眉彎海嶠初生月<lb/>
鬢軃巫峯欲墜雲金粟花殘將委燼香絲篆破不成文<lb/>
朦朧月映人如玉爾汝忘形共一樽<lb/>
　　　徳秀和韻見酬因復之<lb/>
<pb n="KR4d0189_WYG_005-15b"/>
髙才卓犖冠儒門知是延陵幾世孫白雪歌詩凌鮑謝<lb/>
青錢事業壓機雲雄圖未遂羞投筆賦分甘貧恥賣文<lb/>
已結忘形韓孟友醉吟常願共開樽<lb/>
　　　繼前韻督敦仁和詩<lb/>
摳衣幸毎躡膺門了了慙非孔氏孫麈尾既容聞吐屑<lb/>
毫端合許見摛雲羲皇况已傲彭澤屈宋安能過廣文<lb/>
白璧一雙如見擲解貂准擬換融樽<lb/>
　　　朝宗久不以詩見教因次前韻索其光和<lb/>
<pb n="KR4d0189_WYG_005-16a"/>
慵于蹲踏謁權門獨洒新詩示從孫之問已嘗吟奪錦<lb/>
相如宜共賦凌雲髙懷素藴知人鑑斐句慙非弔古文<lb/>
抵鵲果䝉投卞玉珍藏何啻獲犧樽<lb/>
　　　八月十四夜建中二三友過我清話因共把盞<lb/>
　　　　賞月從容談笑不覺雲容朦朧桂影淡泊端<lb/>
　　　　知是夕聚首騷池再諧佳㑹遂成四韻<lb/>
氷輪初訝一分虧結客傳觴笑語遲雲漢無端藏兎影<lb/>
金波恨不蘸蟾枝佐樽痛憶飛瓊侣染翰栽成感鬼詩<lb/>
<pb n="KR4d0189_WYG_005-16b"/>
料得中秋月應朗習池端約捧瓊巵<lb/>
　　　軒前菊蕊將綻因書四韻示希喆約九日聚飲<lb/>
　　　　於此<lb/>
菊英裝㸃近芳辰風掠清香已襲人端的樊川携玉液<lb/>
來同靖節賞金塵藏<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>戱賭杯中物投轄堅留座上賔<lb/>
惡客不容汚我社摛雲要埽筆鋒神<lb/>
　　　述懷寄仲寳<lb/>
雞窻俛黙謝塵囂炙手權門懶折腰節操剛持忠孝礪<lb/>
<pb n="KR4d0189_WYG_005-17a"/>
胷襟常以古今澆蕭條陋巷閒三徑牢落生涯寄一瓢<lb/>
何日髙軒能我過竹林清集共逍遥<lb/>
　　　過巴川<lb/>
凭髙因賦遏雲篇曵屣狂歌放昔賢未遂相如榮駟馬<lb/>
且尋師正傲清泉悲吟玉未經三獻羞澁囊空乏一錢<lb/>
典却春衣常獨酌從教邸主笑鳶肩<lb/>
　　　和子賢借韻書懷<lb/>
白雪歌詩數百篇賡酬樂有父兄賢要晞靖節栽門栁<lb/>
<pb n="KR4d0189_WYG_005-17b"/>
須俟參寥夢石泉咳唾幸存三寸舌文章可媿一囊錢<lb/>
會須重咏高軒過嘔出蘄攀李賀肩<lb/>
　　　和前韻勉子賢學詩<lb/>
雕鐫風月摘佳篇落筆尤宜法古賢淬礪要如礲寳劍<lb/>
清新蘄似冽寒泉會同白句吟披錦冷笑邕文賣得錢<lb/>
詩社獲公添一瑞苦思須拍閬仙肩<lb/>
　　　子賢和韻見酬次荅之<lb/>
詩名浪得在盧前器識慙非叔度賢捉月笑他吟采石<lb/>
<pb n="KR4d0189_WYG_005-18a"/>
凌雲端欲賦甘泉發硎喜淬衝牛劒啟齒羞談使鬼錢<lb/>
平世未應徒爾耳行藏終與古人肩<lb/>
　　　是日郊亭和晏尚書韻<lb/>
關關啼鳥樹交隂雨過西城野色侵避暑誰能陪劇飲<lb/>
清歌自可滌煩襟稻花欲秀蟬初嘒菱蔓初長水正深<lb/>
知有江湖杳然意扁舟應與共追尋<lb/>
　　　和子賢秋日晩望<lb/>
溪山潑墨水雲秋似綺餘霞次第收燦燦拒霜鋪蓼岸<lb/>
<pb n="KR4d0189_WYG_005-18b"/>
雙雙屬玉舞蘋洲杳無錦字來憑雁擬㓕機心試狎鷗<lb/>
望裏碧雲還又合數峰江上忍擡眸<lb/>
　　　朝宗以詩贈行和酬二篇一以留别一以謝詩<lb/>
潄醪常共醉淋浪魚目慙㳺漲海傍琴聴雅音彈碧玉<lb/>
鼎分靈劑煉𤣥霜纒腸錦綉篇章麗入室芝蘭燕寢香<lb/>
此别未應徒爾耳鵬程萬里事難量<lb/>
鍛鍊新詩摘錦囊筆驅秀麗汝川傍氣横阿劒疑干斗<lb/>
韻逸豐鐘必待霜遒勁狂揮毛頴疾淋漓醉掃麝煤香<lb/>
<pb n="KR4d0189_WYG_005-19a"/>
珠璣喜就鮫人乞收拾端期百斛量<lb/>
　　　憶朝宗<lb/>
飫聆舌鐸向雞窻深媿葭蒹倚玉傍妙論乍離人吐屑<lb/>
渇心欣破橘含霜頗多好景撩人笑獨賞幽叢撲面香<lb/>
數筆江山吟未得何時對榻細商量<lb/>
　　　寄敦仁<lb/>
髙才松桂振芬芳桃李根莖媿托傍眩目文章舒麗錦<lb/>
超羣節<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>抗嚴霜快聾未卜聞談綺補劓期攀靄徳香<lb/>
<pb n="KR4d0189_WYG_005-19b"/>
時遣長鬚致雙鯉新詩無惜屢思量<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歐陽修撰集巻五<lb/>
</p>
<p>
</p>
  </div>
</body>
</text>
</TEI>
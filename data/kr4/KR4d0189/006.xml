<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歐陽修撰集巻六</head> <lb/>
    <p>
<pb n="KR4d0189_WYG_006-1a"/>
欽定四庫全書<lb/>
　歐陽修撰集巻六<lb/>
　　　　　　　　　　　　宋　歐陽澈　撰<lb/>
　　飄然集下<lb/>
　　　建中索子賢酒債戱作一絶<lb/>
阿堵物無崔烈臭孔方兄有少陵羞一斗酒金償未得<lb/>
速來相就典貂裘<lb/>
　　　瓊上人留意學詩惑於多岐未明厥趣作四韻<lb/>
<pb n="KR4d0189_WYG_006-1b"/>
　　　　寤之了此一話則能詩三昩不出箇中矣<lb/>
襟懷磊落富詩情琢句端明法頌聲格健要除蔬笋氣<lb/>
語工須帶雪霜清碧雲矜式存風雅黄巻沈潛學老成<lb/>
鍛鍊更能師島可禪林無患不知名<lb/>
　　　秋香<lb/>
拂掠輕風破異香非蘭非麝味何長荻篩玉屑飛魚舎<lb/>
菊碎金塵㸃醉鄉露裛木犀増馥郁煙滋菡萏益芬芳<lb/>
佳人惹得盈襟袖剗地慵拈錦綉囊<lb/>
<pb n="KR4d0189_WYG_006-2a"/>
　　　秋雲<lb/>
數片悠揚出逺山擬為霖雨霈塵寰未乗風雨吹嘘便<lb/>
驀被曦輪照爍還心在蒼生常欲起蹤歸深岫暫投閒<lb/>
油然一作施膏澤始趂嵐烟入帝關<lb/>
　　　秋竹<lb/>
森然庭列碧琅玕瀟洒清隂透膽寒落落已成棲鳳實<lb/>
團團俱是化龍竿夜深篩月疑金碎曉色籠烟認㦸攢<lb/>
勁節剛持君子操王猷休把等閒看<lb/>
<pb n="KR4d0189_WYG_006-2b"/>
　　　待月<lb/>
停杯邀月宴華堂苦恨山髙阻興狂海嶠豈能藏素魄<lb/>
雲衢終自布寒光須臾簾捲銀蟾影次第樽浮桂子香<lb/>
正好吹簫恰無月姮娥應見我恓惶<lb/>
　　　秋月<lb/>
碾破鱗雲皓月輪銀蟾著意露精神十分素魄髙低印<lb/>
一様寒光逺近均觸目氷壺無㸃翳照人水鑑絶纎塵<lb/>
擬携玉斧乗風御折桂歸榮白髪親<lb/>
<pb n="KR4d0189_WYG_006-3a"/>
　　　金鳳花<lb/>
巧剪金英似欲飛恍疑平世鳳來儀嘉名獨冠羣花首<lb/>
底亊君王尚未知<lb/>
　　　秋愁<lb/>
層樓夜午轉西風眉際新愁剗地濃怪得當時潘與宋<lb/>
凄凉尤怯此時逢<lb/>
　　　喜雨八絶寄顯道作<lb/>
隂雨蕭蕭夜接晨如雲禾稼一番新康衢擊壤歌聲沸<lb/>
<pb n="KR4d0189_WYG_006-3b"/>
樂嵗應無甑裏塵<lb/>
滌破驕陽變早秋烟光清照北山幽五湖遥想増瀟洒<lb/>
誰棹扁舟繼蠡遊<lb/>
浮雲誰謂出無心甘雨祁祁潤澤深潭底老龍徒久卧<lb/>
亢陽何事不為霖<lb/>
雲嵓蕭索雨初晴嫩玉寒泉分外清可笑蜩螗時快意<lb/>
也依濃䕃吐微聲<lb/>
畫坼田龜久望雲霈然膏澤幸盈津南隣來慶年豐稔<lb/>
<pb n="KR4d0189_WYG_006-4a"/>
旋酌香醪共濕唇<lb/>
北窻支枕夢初囘風掠餘香特地來顛倒衣裳望池上<lb/>
荷花無語為誰開<lb/>
霜筠瑟瑟戛琳琅冷透紗㕑一味凉破夢吟魂正瀟洒<lb/>
纎纎更捧雪花香<lb/>
楊栁藏鵶菡萏香水亭風榭襲羅裳秋光正入詩人眼<lb/>
剰得餘篇付錦囊<lb/>
　　　醉吟<lb/>
<pb n="KR4d0189_WYG_006-4b"/>
酒酣逸氣射星斗自恨無人識馬周試拂青蛇歌易水<lb/>
溪山應有鬼神愁<lb/>
　　　重九前一日對菊戱書<lb/>
菊吐金英已滿籬持杯指凖賞芳菲有巾可漉還無釀<lb/>
載酒何人是白衣<lb/>
　　　讀蕭防遇仙傳戱書一絶<lb/>
華陽宫闕杳難尋空有遺蹤古到今不識蕭郎仙去後<lb/>
床頭花醖共誰斟<lb/>
<pb n="KR4d0189_WYG_006-5a"/>
　　　覽丁渥異夢記戯書一絶示内人<lb/>
夢魂千里入巫峯况在鴛幃咫尺中筆洒新詩宜贈我<lb/>
臨風幸免倩征鴻<lb/>
　　　徳秀和朝宗絶句意似有不平者依韻作三絶<lb/>
　　　　以代其解嘲<lb/>
琪管將揚世罕知不辭三㺯試臨溪少陵若也能精鑑<lb/>
休戱嚴公有此兒<lb/>
藏器韜光以待時扁舟且此釣磻溪拏雲指日掀頭角<lb/>
<pb n="KR4d0189_WYG_006-5b"/>
驚破扶風狎侮兒<lb/>
東野臨流喜賦詩一竿揺破碧雲溪汝非羸角休吾觸<lb/>
不是尋常丱角兒<lb/>
　　　和元詩末篇之意二絶寄友人<lb/>
功名未許書麟閣吟醉何妨晦竹溪舌在自知非久困<lb/>
且將詩禮教龜兒<lb/>
酒聖會須中北海機鋒誰敢觸曹溪<hi>朝宗坐多談禪</hi>英雄自有<lb/>
囘天力造化都來只小兒<lb/>
<pb n="KR4d0189_WYG_006-6a"/>
　　　歸自臨川途中感物遇事得八絶句寄秀美<lb/>
信馬㳂堤懶著鞭不堪囘首望臨川滿懷離恨如春夢<lb/>
愁聴林梢斷續蟬<lb/>
欲破閒愁殢舉觴醉中行色轉凄凉眼封無物堪消遣<lb/>
望盡江城斷盡腸<lb/>
亷纎小雨破炎蒸馬上襟懷頓覺清暫解征鞍訪村叟<lb/>
一甌春露醒餘酲<lb/>
一聲啼鳥過殘陽髣髴流鸎促曉粧記得年時倦梳裹<lb/>
<pb n="KR4d0189_WYG_006-6b"/>
殢人和笑道天凉<lb/>
寸碧遥岑隠半規氷輪次第碾琉璃因追勝集瓊樓杪<lb/>
笑倩纎纎捧酒巵<lb/>
挑盡寒燈夜欲分襟懷岑寂向誰論香殘讀徹閒欹枕<lb/>
髣髴音容入夢魂<lb/>
啾唧蛩吟旅况凄那堪孤枕酒醒時夢魂栩栩知何處<lb/>
依約幽軒話别離<lb/>
窻含月影夢初囘一枕凄凉眼懶開幽恨閒愁本無種<lb/>
<pb n="KR4d0189_WYG_006-7a"/>
根苗不識是誰栽<lb/>
　　　有寄二絶<lb/>
標格全歸笑靨中相逢無奈去匆匆金釵若許重尋約<lb/>
樽酒秦樓願與同<lb/>
懵騰醉眼漾嬌波心印潛通一捻多密寄斷腸雙麗曲<lb/>
遏雲須倩雪兒歌<lb/>
　　　和子賢途中九絶<lb/>
懵騰醉眼未全醒厭聴田鵶逹旦鳴欵段踏穿楊栁月<lb/>
<pb n="KR4d0189_WYG_006-7b"/>
快人拂面曉風輕　<hi>右離迷陂</hi>
暫停雙槳傍蘋洲磯上漁翁雪滿頭釣破烟波深得趣<lb/>
生來不識世間愁　<hi>右過西廨</hi>
凉飈未奪火雲權爍石炎曦勢欲燃妄意擬尋河朔飲<lb/>
狂歌爛醉太平年　<hi>右愁熱</hi>
旗亭貰酒醉淋浪贏得林間一味凉倒著接䍦還信馬<lb/>
只憂蹊徑似羊腸　<hi>右沽酒</hi>
巴陵崒嵂試躋攀勝槩全歸指顧間笑倚松風聊洗耳<lb/>
<pb n="KR4d0189_WYG_006-8a"/>
隔雲好鳥語間關　<hi>右到船上</hi>
麟閣功名屬少年笑他皓首只翛然聞名雖未披雲霧<lb/>
勉力期攀魯仲連　<hi>右寄談溪英</hi>
索寞襟懷不奈秋雕鐫佳句且忘憂行行恰過橋南路<lb/>
一片蘆花映碧流　<hi>右過橋</hi>
黄粱餐罷倚危亭茗枕瓊花助解酲旅况吟魂正瀟洒<lb/>
拂鞍迤邐又登程　<hi>右飯僕</hi>
桐圭栁帶正凋疎匹馬區區倦逺途腸斷不堪囘首處<lb/>
<pb n="KR4d0189_WYG_006-8b"/>
寒雲影裏雁聲孤　<hi>右有寄</hi>
　　　寄陳國鎮五絶<lb/>
徳香薰郁書銀筆句㳒清新奪錦袍卓犖斗南推第一<lb/>
才名藉甚繼三豪<lb/>
才華拔萃東南美氣焰凌空表裏清莫逆於心䝉許友<lb/>
攀麟鴈塔要聨名<lb/>
未觀健筆龍蛇走拾得殘篇綺思新語帶烟霞含勁氣<lb/>
解龜誰醉謫仙人<lb/>
<pb n="KR4d0189_WYG_006-9a"/>
鼇頭簾捲溪山秀麈尾風生議論清解榻何時同一笑<lb/>
密雲旋煮破餘酲<lb/>
冷暖世情諳已熟雌黄輿議厭常聞龜囚蠶縛末由脫<lb/>
樽酒何旹與重論<lb/>
　　　和荅國鎮五絶<lb/>
仙風入骨楚臣騷消得明皇賜繡袍哦就新篇神物䕶<lb/>
未饒禹錫擅詩豪<lb/>
年時煮茗共敲氷澡雪襟懷一種清回首舊遊渾似夢<lb/>
<pb n="KR4d0189_WYG_006-9b"/>
翻慙困踣未知名<lb/>
十圍便腹卧邊先笑傲羲皇仿昔賢詔下好須同奮躍<lb/>
槐花香裏走連錢<lb/>
學辨癡龍信博哉風流夷甫更多才擬聨石鼎彌明句<lb/>
對聳詩肩夜拾煤<lb/>
吟鬚輕撚對斜陽葉埽平林夜著霜忽領詩詞雲錦段<lb/>
夜光明月耀黌堂<lb/>
　　　寄㳺良臣五絶<lb/>
<pb n="KR4d0189_WYG_006-10a"/>
螢窻顧我絶韋編砥節思齊叔度賢誰念廣文窮到骨<lb/>
傾囊時與杖頭錢<lb/>
闒茸閭閻數米炊耳根輿議噪蛙卑那知别得琴中趣<lb/>
五斗猶慙為折枝<lb/>
壯浪年來筆有神詩如開府頓清新暗中慎莫投珠璧<lb/>
道路無非按劍人<lb/>
登雲勝槩脫風埃頓費詩仙賦詠才憶得年時共轟飲<lb/>
羅衣曽暗裛香煤<lb/>
<pb n="KR4d0189_WYG_006-10b"/>
文會何時聚徳星紫芝眉宇照人清錦韀並控尋春馬<lb/>
持酒馮花為解酲<lb/>
　　　飲中示子賢諸友七絶頗愧狂斐<lb/>
時來一釣會連鼇舌在誰羞舊緼袍風骨自慙非太白<lb/>
髙吟大醉浪推豪<lb/>
江陵素乏橘千株貧甚唯收柿葉書擬叩富兒謀貸粟<lb/>
及門無奈足趦趄<lb/>
鍛鍊新詩數百篇郊寒島瘦慕前賢髙山流水知音少<lb/>
<pb n="KR4d0189_WYG_006-11a"/>
不及人間鬼使錢<lb/>
飄飄逸氣薄雲霓功烈羞談管仲卑業就凌烟終有分<lb/>
桂林誰謂便無枝<lb/>
袍襟帽角走紅塵却埽窮經務日新將相公侯本無種<lb/>
未應不及賣漿人<lb/>
功名端擬位三槐發策慙無八斗才寂寞雲齋且稽古<lb/>
披香指日埽松煤<lb/>
不作羣兒浪謗傷致身蘄處諫臺霜功成野服便蕭散<lb/>
<pb n="KR4d0189_WYG_006-11b"/>
會見裴公緑野堂<lb/>
　　　春意五絶<lb/>
濃雲漠漠雨毛空染出桃腮照眼紅遮莫異香飄几席<lb/>
多情拂掠謝東風<lb/>
髙情忽逐曉雲空喜見枝頭一㸃紅秖恐好花俱有主<lb/>
擬為詞客伴春風<lb/>
料峭餘寒透裌衣巻簾休訝燕來遲多情苦被春催栁<lb/>
帶眼無端覺屢移<lb/>
<pb n="KR4d0189_WYG_006-12a"/>
一犂烟雨靄江村骯<graphic n="KR1507" url="https://raw.githubusercontent.com/kanripo/KR-Gaiji/master/images/KR1507.png" mimeType="image/png"/>衡門暗斷魂覽鏡自憐空跌宕<lb/>
誰知跨下有王孫<lb/>
送墨層樓水墨天栁堤花塢漸夭妍教童為控尋春馬<lb/>
好事誰能乞酒錢<lb/>
　　　宣和四祀季冬夢與人環坐傑閣烹茶飲於左<lb/>
　　　　右堆阿堵物茶罷共讀詩集意謂先賢所述<lb/>
　　　　首篇題云永叔誦徹三闋遽然而覺特記一<lb/>
　　　　句云東野龍鍾衣緑歸議者謂非吉兆因即<lb/>
<pb n="KR4d0189_WYG_006-12b"/>
　　　　東野遺事反其㫖而足之為四絶句云<lb/>
東野龍鍾衣緑歸食虀腸苦竟棲遲出門顧我渾無礙<lb/>
未肯徘徊只賦詩<lb/>
東野龍鍾衣緑歸溧陽何足處男兒微生縱有孤吟癖<lb/>
尚擬朝端振羽儀<lb/>
東野龍鍾衣緑歸平陵投老倦奔馳黒頭我欲功名立<lb/>
冷笑馮唐白髪埀<lb/>
東野龍鍾衣緑歸分甘假尉志何卑詩名藉甚徒為爾<lb/>
<pb n="KR4d0189_WYG_006-13a"/>
不及勲庸顯盛時<lb/>
　　　㳺春八詠<hi>并引</hi>
　清明日與二三友乗輿聫袂選勝尋芳躡磴卧翠眠<lb/>
　紅松柏隂中溪山佳處即藉草飛觴藏鈎賭酒美花<lb/>
　媚人好鳥勸飲融融怡怡蕩蕩黙黙醒者忽醉醉者<lb/>
　復醒如邀狂客泛一葉於鑑湖似對謫仙埽寸毫於<lb/>
　雲夢狂吟怪石竊窺靖節之優㳺長笑筠林自得子<lb/>
　猷之標致咀西山之妙劑疑羽翼之潛生煮北苑之<lb/>
<pb n="KR4d0189_WYG_006-13b"/>
　研膏覺風流之戰勝典衣換酒清歡不减於少陵蠟<lb/>
　屐登山偉迹可誇於靈運望芙蓉於日下逸氣飄揚<lb/>
　指僊掌於雲間煩襟雪釋於是留情寓景命意成詩<lb/>
　不覺累成篇什洎歸探囊因得八首總其目曰㳺春<lb/>
　八詠言雖無叙聊記一時勝槩以資異時拊掌云耳<lb/>
　　　輕風破暖<lb/>
單衣初試輕寒退嫋嫋軟風經袖袂層樓髙捲酒旗斜<lb/>
綺陌亂飄花錦碎多情故把惱人腸楊栁隂中㺯暗香<lb/>
<pb n="KR4d0189_WYG_006-14a"/>
解貂不惜換斗酒爛醉春光能幾塲<lb/>
　　　宿雨新晴<lb/>
濛濛春鎻㺯晴雨花褪殘紅烟淡竚潑成濃黛逺山青<lb/>
秀色輕茸芳草布園林依約清且新滑唇好鳥相和鳴<lb/>
輕寒不斷㣲風作幽花一笑㳺人醒<lb/>
　　　嬌鶯喚友<lb/>
輕烟漠漠籠芳樹上有黄鸝調巧語分明喚友度柔情<lb/>
似對東風欲掀舞嗟㢤彼鳥非英靈猶能求友鳴嚶嚶<lb/>
<pb n="KR4d0189_WYG_006-14b"/>
光初隙末輕薄子洗耳何妨聴此聲<lb/>
　　　杜宇啼紅<lb/>
蜜脾香滿青春暮寂寂空山聞杜宇啼紅泣緑怨東風<lb/>
錦城舊恨懷千古可堪腸斷對樽前雄圗未遂愁無邊<lb/>
賴有投壺勸我飲起舞從教落醉船<lb/>
　　　狂吟紅樹<lb/>
生涯隨分便蕭散鬭草摴蒲心緒懶尚餘詩僻窮愈工<lb/>
醉吟跌宕揮金盌愛携佳客懶尋春殘紅枝下細論文<lb/>
<pb n="KR4d0189_WYG_006-15a"/>
搜羅萬象攢胷臆筆端掃出春空雲<lb/>
　　　醉眠芳草<lb/>
澆愁沃恨唯憑酒况值郊原湔錦綉傾囊結客踏青㳺<lb/>
競把鴟夷載醇酎為憐芳草襯殘紅猛拚醉玉眠春晝<lb/>
覺來㳺眼頓増明晩烟約畧横疎栁<lb/>
　　　捫松長嘯<lb/>
亭亭千尺凌雲表鐡甲蒼髯材獨妙班斤郢斵猶未逢<lb/>
霧慘烟凄人不要我來感激對殘霞獨倚虯枝發長嘯<lb/>
<pb n="KR4d0189_WYG_006-15b"/>
試憑匠石親品題棟梁合自登廊廟<lb/>
　　　步日晩歸<lb/>
風煙觸處歡無限倒著接䍦歸去晩林梢璧月㺯清輝<lb/>
鬭挿山花笑而莞華堂秉燭競飛觴浪語清狂勝絃管<lb/>
探囊争出錦段新燦燦珠璣光溢眼<lb/>
　　　聖節鼔子八隊致語<lb/>
伏以一朝露湛仰瞻天子之餘光萬國山呼俯効封人<lb/>
之祝夀徳風清玉宇愛日上珠簾纎腰舞而回雪輕皓<lb/>
<pb n="KR4d0189_WYG_006-16a"/>
齒歌而行雲駐金樽瀲灧琪管鏘揚雍容俱解榻之賔<lb/>
欵曲盡絶纓之客氷霜論極麈揮夷甫之風流錦綉詩<lb/>
成筆掃鮑昭之俊逸藏<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>賭忘憂芳草侑觴列解語花<lb/>
枝揄揚四海之歡心鼔舞一人之有慶試憑鼓杖略助<lb/>
杯行未容禰氏獻三撾且聴韓娥謳一曲<lb/>
　　　踏莎行<lb/>
鴈字書空橘星埀檻江天水墨秋光晩香絲裊裊祝堯<lb/>
年公庭錫宴揮金盌　醉索蠻牋狂吟象管珠璣燦燦<lb/>
<pb n="KR4d0189_WYG_006-16b"/>
驚人眼遏雲更倩雪兒歌從教拍碎紅牙板<lb/>
　　　蝶戀花<hi>拉朝宗飲</hi>
紅葉飄風秋欲暮送目層樓簾捲西山雨解榻聚賔揮<lb/>
玉麈風流只欠王夷甫　質劒為公沽緑醑滌濯吟魂<lb/>
擬摘黄花句醉眼懵騰擕手處謝池風月誰分付<lb/>
　　　玉樓春<lb/>
箇人風韻天然俏入鬢秋波常似笑一彎月様黛眉低<lb/>
四寸鞋兒蓮步小　絶纓嘗宴瓊樓杪軟語清歌無限<lb/>
<pb n="KR4d0189_WYG_006-17a"/>
妙歸時桂影射簾旗沈水烟銷深院悄<lb/>
　　　又<lb/>
年時醉倚温温玉妬月精神疑可掬香絲篆裊一簾秋<lb/>
瀲灔十分浮蟻緑　興來笑把朱絃促切切含情聲斷<lb/>
續曲中依約斷人腸除却梨園無此曲<lb/>
　　　踏莎行<lb/>
羅幙風輕水沈烟細杯行笑擁東山伎酧歌何惜錦纒<lb/>
頭清音暗繞梁塵起　銀甲彈筝碧桃薦味舉觴飛白<lb/>
<pb n="KR4d0189_WYG_006-17b"/>
拚沈醉花牕㺯月晩歸來門迎蠟炬笙簫沸<lb/>
　　　小童山<lb/>
紅葉傷心月午樓襲人風細細逺烟浮懵騰醉眼不禁<lb/>
秋追舊事拍塞一懷愁　心緒兩悠悠東陽消瘦損甚<lb/>
風流擬憑仙枕夢中㳺無眠久通夕數更籌<lb/>
　　　虞美人<lb/>
玉樓縹緲孤烟際徙倚愁如醉鴈來人逺暗銷魂簾捲<lb/>
一鈎新月怯黄昏　那人音信全無箇幽恨誰憑破撲<lb/>
<pb n="KR4d0189_WYG_006-18a"/>
花蝴蝶若知人為我一塲清夢去相親<lb/>
　　　上蔣提舉書<lb/>
澈聞疾風知勁草板蕩識純臣方天下清寧無事豈無<lb/>
長慮逺識之士為備豫不虞計然國多忌諱奸黨盤結<lb/>
萬一條陳之雖謗訕之誅為不足憚其如不能必其深<lb/>
信而早圗之徒膏斧鉞無益也嚼舌緘唇吞聲茹恨卒<lb/>
遲之至於今日無足怪者厥今天下何如㢤王室之難未<lb/>
解敵國之師未退任用之臣未盡忠鯁黔黎之衆未盡<lb/>
<pb n="KR4d0189_WYG_006-18b"/>
寧謐其他蠧弊難以毛舉固不可謂太平極治之世也<lb/>
聖天子綸言懇切搜求若渇而慨然應詔奮不顧身以<lb/>
紓九重之憂者幾何人㢤此而不言此而不為奚所待<lb/>
耶澈也廬陵賤士羈丱讀書自舎法一更遁戢丘園謝<lb/>
意進取欲以孝養偏親比者憤氣斥心為時迅發將欲<lb/>
移忠於國自去年冬十二月至今年春正月投進萬言<lb/>
書三封所陳數十餘事皆天下大利害輒自以為保邦<lb/>
御俗之方安邊禦戎之策盡在是矣其間逆天聴觸權<lb/>
<pb n="KR4d0189_WYG_006-19a"/>
臣結怨卿相貽怒臺諫色色有之忠誼所激無復顧忌<lb/>
且乞假天子一節深入北廷緩頰以說使之倒戈巻甲回<lb/>
心効順誓取二聖迴鑾肅王歸國以息邊塵而後已此<lb/>
懷此願期盡餘喘顧澈一介書生挽弓提劒非所長也<lb/>
龍韜豹略非所長也風角鳥占雲祲孤虚又非所長也<lb/>
徒以平居暇時涉獵圗史其於興亡治亂之迹粗識大<lb/>
槩張膽一吐亦頗能中時病而剛腸無它一報君父視<lb/>
死如歸故口伐舌擊决保其折而不沮也已䝉本郡遞<lb/>
<pb n="KR4d0189_WYG_006-19b"/>
進所獻三書及備録澈願盡忠奉使之意進奏於朝復<lb/>
保明遣澈前詣安撫麾下迤邐赴闕然疾苦之餘貧窘<lb/>
蕭索行李無光未獲馳邁京國一展忠誼之志獨奈何<lb/>
哉昔韓退之有言布衣之士不借勢於王公大人則無<lb/>
以成其志竊聞一路繡衣惓惓大節撼人視聴者無出<lb/>
閣下試為閣下言之澈是行非為身計也為民計也非<lb/>
為民計也實為社稷計也脱或成此計者澈之忠誼也<lb/>
所以成澈之忠誼者閣下之忠誼也不識閣下能動心<lb/>
<pb n="KR4d0189_WYG_006-20a"/>
否乎如欲軟語取媚縷數盛徳為揺尾乞憐態不唯澈<lb/>
所未暇在閣下亦何取焉干冒台嚴無任戰栗之至不<lb/>
宣澈再拜<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0189_WYG_006-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歐陽修撰集巻六<lb/>
</p>
<p>
</p>
  </div>
</body>
</text>
</TEI>
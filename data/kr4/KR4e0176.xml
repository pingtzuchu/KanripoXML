<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>雲村集巻一</head>
    <p>
<pb n="KR4e0176_WYG_001-1a"/>
欽定四庫全書<lb/>
　雲村集巻一　　　　　　明　許相卿　撰<lb/>
　　賦<lb/>
　　　蘿補堂賦<hi>有序</hi>
　蘿補堂者從吾董翁所自名其居也祈余賦之詞曰<lb/>
矗談嶺之亢峙眇澉湖之澄涵孤城值其秀爽而隐居<lb/>
卜於其間菅茅上覆泥堵周環恒雨暘之淋炙缺苫葢<lb/>
於東南主人仰屋太息曰狡兎三窟鷦鷯一枝咸克禦<lb/>
<pb n="KR4e0176_WYG_001-1b"/>
外侮而圖寕居矧吾將榦前蠱燕後昆顧無所庇吾廬<lb/>
乎爰躊躇其搆思又般礴以殚慮衷若天啓謀與神㑹<lb/>
繄樛木之長蘿方下縈而上延彼徒贅於有餘我則病<lb/>
夫不完爾乃解自樹杪援之簷端補此罅隙紓彼紏纒<lb/>
意祖少陵之詠巧奪媧皇之權老榦繫諸橈棟密蔓匀<lb/>
於疎椽柔枝盤旋以重復修條縷絡而夤緣初蕭森兮<lb/>
扶疎久蒙密兮隂沉旁翳薈兮紛敷上盤紆兮擁閼逺<lb/>
睇兮矯龍首而鶱鳯翼廹視兮儼黄琮之間蒼玉春薦<lb/>
<pb n="KR4e0176_WYG_001-2a"/>
芳蕊可方杞菊夏布清隂弗讓修竹冬雪積而玉蛟結<lb/>
蟠秋風振而氷絃斷續晨則雲表之露下零宵而書檠<lb/>
之焰上燭殆造化有意毓兹堂之秀滌世氛之俗者也<lb/>
客有造堂下而進説曰上棟下宇中古盛制子獨矯情<lb/>
因陋仍廢夫瑣瑣數椽革而剏之曾不費子下筯之需<lb/>
潤筆之賄也主人冁然而笑適然而興顧謂客曰昔嘗<lb/>
議斯役矣圖厥新恐彰先陋而兢俗侈葺以故懼蹈前<lb/>
愆而貽後累又嘗博觀今昔之變矣耽耽巨厦巍巍崇<lb/>
<pb n="KR4e0176_WYG_001-2b"/>
宫㧞地千尺在天半空計其壯麗悠永將與金石者同<lb/>
亡何勢窮理復化為塵蒙而已矣而此堂特借蘿以補<lb/>
茆任造化之經營役隂陽以刻雕潛徳培其本餘澤潤<lb/>
其標吾聚族處於中也寒露不吾凄赫日不吾驕雷電<lb/>
不吾震撼風雨不吾飄颻容與委蛇其樂陶陶矧其易<lb/>
故増新我財不靡巧構密架人力不勞惟歴嵗之愈久<lb/>
則維持之益牢葢造物者輟其功則斯堂方就圮也而<lb/>
子得無以吾論為過髙乎方將結陋巷為芳隣追巢居<lb/>
<pb n="KR4e0176_WYG_001-3a"/>
於太古味道徳之腴狎詩酒之侣摽俗子而出諸户髙<lb/>
卧濶視藐富兒之土木齪齪䑕壤蟻垤無足數也言未<lb/>
既客謝曰命之矣逡巡而退<lb/>
　　　毖齋賦<hi>有序</hi>
　東藩憲使原博查公榜其燕居所曰毖齋屬予賦之<lb/>
於維美人之修嫭兮時兢兢以自防胡伊今之廼然兮<lb/>
童而習之以為常繄淵源其有自兮馴充養以成章親<lb/>
肇鍚以嘉名兮曰約乎吾知爾之鮮失也師又傳之要<lb/>
<pb n="KR4e0176_WYG_001-3b"/>
㫖兮曰慎哉授子以予所自得也赫吾君仍寵綏兮曰<lb/>
惟毖焉予女嘉欽重巽之既申兮圖顧諟於不遐絢書<lb/>
紳之被躬兮顧曵婁其有時盤觴几牖為之銘兮懼造<lb/>
次之或違惟退食有常所兮爰髙揭於楹楣時仰止以<lb/>
斂袵兮俯而凝神以覃思警心目於旦旦兮昭面命而<lb/>
申耳提大哉王言兮厥義兼乎父師矢畢此生其無負<lb/>
兮毖為守身一字之符奉以周還而弗之墜失兮紛昌<lb/>
披以躑躅恣睢逞逸莫之檢制兮肆決繩而踰墨儵犯<lb/>
<pb n="KR4e0176_WYG_001-4a"/>
患以冒災兮嗟噬臍其安及旋名敗而親辱兮迄䘮躬<lb/>
而危族惟昭鑒以痛懲兮彌惓惓而自朂羌何以躋於<lb/>
明兮匪前修焉所程出門儼如賓兮使民肅大祭之承<lb/>
凛燕居其猶齋兮承事畏於奉盈出徃游衍嚴昊天日<lb/>
鑒兮矧夫立朝任使遐不惴惴於春氷抑聞無隐弗顯<lb/>
兮必慎屋漏而布於明廷無㣲弗巨兮能勤小物而大<lb/>
患以平無邇焉其弗逺兮決吾心之善利而千里之外<lb/>
萬世之後有徵毖將若此庻㡬其無憾兮功以純而用<lb/>
<pb n="KR4e0176_WYG_001-4b"/>
以宏曷啻有辭於父師兮而君賜以稱闖然聖賢户閾<lb/>
兮豈惟表於周行辭曰猗與毖兮徳之載兮敬惟輿兮<lb/>
轍則義兮於不已兮由聖軌兮吾與子同逝兮<lb/>
　　　哀逝水賦<lb/>
哀哉水之為物也浩浩乎窮四海而委形混混乎歴萬<lb/>
川而流行繄蒙泉之始發兮或檻出而旁通洎靈液之<lb/>
啓祕兮亦壑赴而科從上無髙之不自兮泝銀潢而為<lb/>
蹤下無深之不入兮渺溟涬而為宫載四游以為極兮<lb/>
<pb n="KR4e0176_WYG_001-5a"/>
涵九提而為封浴兩曜而出入兮吞列宿而渾融瀰三<lb/>
湘而澷七澤兮蕩垕靈而浥太空若迺時雨驟集潢汙<lb/>
横流八埏伊阻平賦悠悠黄河逆上地軸横抽沮洳成<lb/>
淵絶巘成丘禹功莫展丹績奚收及夫青娥告令白收<lb/>
秉權洞庭葉下吳渚楓妍潢歸潦縮澤枯隰堅海斂而<lb/>
碕露磧江收而渚呈壖其徃奚歸其洩何宣吾但見其<lb/>
亘古今繼日夜而東馳而日益長徃而不舍指虞淵以<lb/>
為途兮迅方壺而遐征去益逺而返無由兮何西歸之<lb/>
<pb n="KR4e0176_WYG_001-5b"/>
可憑謂尾閭之復宣兮氣益充而滀渟遂蒸蓊而上下<lb/>
兮爰循環而相仍噫有是哉天地之生賴氣以成輕清<lb/>
上浮重濁下凝浮凝定位乾坤以名流峙羅列二氣之<lb/>
餘維斯水也一六之符氣入而盈氣縮而虗窮邃古而<lb/>
一軌豈斯今之可疑鑒斯流之不返撫人生之胡為羌<lb/>
朝露之易晞慨夕槿之就萎目睠睠兮若存魂飄飄兮<lb/>
如馳豈夫人之諐殃兮將修與短固有定數數固有之<lb/>
兮吾且信其必由理而寓理既宰斯兮諒惟善之是留<lb/>
<pb n="KR4e0176_WYG_001-6a"/>
胡於今之不然兮乃背馳而殊路兹既執欵誠而履柔<lb/>
淑兮獨中道而顛仆將修正之來咎兮抑此數適因時<lb/>
而畀賦每撫膺而浩歎兮涕横墜而莫禦噫噓欷閨門<lb/>
掩兮夜寥寂香徑空兮杳無迹青鸞没兮金鏡塵寳猊<lb/>
冷兮沈煙息中饋空兮伏雌在蘋藻芳兮寕復采哀招<lb/>
九復兮魂不來白日忽兮掩藹渺深情於溟漠寄逝波<lb/>
於東海托汍瀾而通勤瀝余衷而莫悔觸余目而増欷<lb/>
攬予心之芥帶水濺濺兮東馳日杳杳兮西飛送𡨕鴻<lb/>
<pb n="KR4e0176_WYG_001-6b"/>
兮三太息夫人一去兮何時歸<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雲村集巻一<lb/>
</p>
<p>
</p>
  </div>
<div>
                <head>雲村集巻二</head>
    <p>
<pb n="KR4e0176_WYG_002-1a"/>
欽定四庫全書<lb/>
　雲村集巻二　　　　　　明　許相卿　撰<lb/>
　　詩<lb/>
　　五言律詩<lb/>
　　　晩晴<lb/>
苦雨連旬日初晴一振衣殘雲依海嶠新水到柴扉僻<lb/>
性嫌山淺塵縁與世㣲斜陽疎樹裏清影日邉歸<lb/>
　　　暝色<lb/>
<pb n="KR4e0176_WYG_002-1b"/>
暝色狹斜路幽懐長短吟殘虹猶薄海髙鳥漸依林去<lb/>
住從吾道艱虞熱壯心燕雲愁直北望斷欲霑襟<lb/>
　　　霽色<lb/>
霽色林廬晩愁吟野水灣斷雲虹外雨殘日鳥邉山海<lb/>
宇堪流涕朝班祇強顔獨嗟身世拙早見鬢毛斑<lb/>
　　　江上<lb/>
天塹東南限神功混沌餘波濤來楚蜀雲雨被揚徐旅<lb/>
泊水村寺霸圖煙草墟親庭眇何許倚望獨躊躇<lb/>
<pb n="KR4e0176_WYG_002-2a"/>
　　　秋熱<lb/>
秋空驕剰暑客舍困炎曦簷䑕時呈技淵龍或守雌山<lb/>
雲瞥眼度江月近人宜趺坐晩風榻焚香了化機<lb/>
　　　久雨<lb/>
兀兀憑誰語悠悠祇獨棲雨深山更静溪漲岸全低日<lb/>
月書生老風塵世路迷新晴散孤悶村酒正堪携<lb/>
　　　鄉思<lb/>
目極南雲逈時驚北候新栩然青瑣夢尚爾白綸巾恐<lb/>
<pb n="KR4e0176_WYG_002-2b"/>
負平生學常懐寂寞濱潞河秋水永何處是歸津<lb/>
　　　夜坐<lb/>
獨坐憂思集悲歌夜色遼疎林明逺火静院急寒潮戎<lb/>
壘江南遍天閽冀北遥秋空穿病眼何日遣嫖姚<lb/>
　　　又八月望夜玉帶湖汎月<lb/>
良夜不可負歸人還自留天閒多病客月占兩中秋逺<lb/>
水疑通漢輕風稳送舟露華清到骨寒意問羊裘<lb/>
　　　送蔡天鍚<lb/>
<pb n="KR4e0176_WYG_002-3a"/>
鄉國來何晩風塵别更難天空落木外路逈朔雲端意<lb/>
氣時看劒悲歌㡬控鞍春風消息好為報浙河干<lb/>
　　　夜過前峯僧舍<lb/>
病客迷津舫清宵古寺門燈明深樹閣僧住逺人村煙<lb/>
月自良夜江湖多放言雲泉有舊約投老欲終焉<lb/>
　　　雪行和鄧士魯<lb/>
雪意已彌望馬蹄還復行歸心先鴈逺病眼獨山明落<lb/>
落同塵迹悠悠和古聲撩人奈佳句孤燭守寒更<lb/>
<pb n="KR4e0176_WYG_002-3b"/>
　　　宿石門山房<lb/>
塵土三年夢雲林勝日遊小招聊擬賦多難獨憑樓月<lb/>
色千山午江光滿意秋心期應共汝投老白蘋洲<lb/>
　　　瓶山<lb/>
小築不逺市髙情還傍山塵縁甕天外風味麴生間瓦<lb/>
枕乾坤夢籜冠煙霧顔因君懐舊隐海上紫雲灣<lb/>
　　　贈何山人<lb/>
愛酒何山子經年事逺遊雲煙㡬兩屐湖海一扁舟白<lb/>
<pb n="KR4e0176_WYG_002-4a"/>
眼無遺勝青囊有秘搜更休談望氣那復問封侯<lb/>
　　　章廣文夜至<lb/>
孤燭十年别清尊今夕同宦游談歴歴衰病閔忡忡税<lb/>
駕逢身健移家得嵗豐浮生能㡬㑹搔首歎萍蓬<lb/>
　　　夕汎有懐<lb/>
幽意忽有屬呼尊上小舠乾坤新化理湖海眇逋逃水<lb/>
混秋空逺山留夕景髙平生携手好嵗晩隔風濤<lb/>
　　　睡起<lb/>
<pb n="KR4e0176_WYG_002-4b"/>
假寐凭殘易瞢騰過晩鐘斗旋秋氣肅山應嵗占豐潛<lb/>
躍從吾道暄凉自候蟲腐儒經世業多病已成翁<lb/>
　　　大雪携鶴觀瀑<lb/>
初雪壓髙帽羸驂揚逺鞭玉龍僵欲死白鶴舞争妍山<lb/>
僻地無主骨清吾欲仙長吟雜孤唳歸路晚翩翩<lb/>
　　　晩晴<lb/>
嵗晏田家隙晚晴山日温幽人神獨徃古意俗誰論陳<lb/>
迹雲霄路閒身造化恩風檐髙士傳曠代有知言<lb/>
<pb n="KR4e0176_WYG_002-5a"/>
　　　再遊蘇臯祠<lb/>
路憶秋風舊時逢燈事殘林深天忽暝春淺午猶寒畵<lb/>
壁蛛絲縵苔碑鳥篆刓自憐踪迹野到處得盤桓<lb/>
　　　晏起<lb/>
晏起曝衡宇初春風物幽晴巒澄野旭融雪漲寒流謝<lb/>
俗飽閒味逃名疎貴游仙人眇何許吾亦擅丹丘<lb/>
　　　元日<lb/>
雲村又元日春意亦閒門國事支頥笏年光落手尊客<lb/>
<pb n="KR4e0176_WYG_002-5b"/>
携僧入社隣賀鶴生孫邈矣孤山老神交百世論<lb/>
　　　試杖<lb/>
雲徑初扶杖江城欲罷燈書生全謝客行藥偶逢僧候<lb/>
鴈將辭澤遊鯈已負氷湖山春意動遊興日鶱騰<lb/>
　　　周氏别業<lb/>
周郎結屋處風物畵中論晏坐泉圍榻昏鐘斗掛門山<lb/>
光明遶屋海氣逈埋村望望吾廬近時來共一尊<lb/>
　　　董純卿至<lb/>
<pb n="KR4e0176_WYG_002-6a"/>
我慙揚子宅君棹問竒舟今古談能劇髙閒意自投春<lb/>
禽從聒聒道況只悠悠相望牛鳴地過從信去留<lb/>
　　　禦兒廟<lb/>
霽色秋移舫晴雲午過壇廣川浮野動深樾到門寒麟<lb/>
閣心空在鷯枝迹已安髙談入揮麈返棹見歸翰<lb/>
　　　南樓<lb/>
幽興屬遐眺凭髙散餘醺徘徊出海日解后還山雲度<lb/>
鳥江天永斷峯吳越分超然俯清曠何處有塵氛<lb/>
<pb n="KR4e0176_WYG_002-6b"/>
　　　西湖遲徐郎不至獨徃林處士墓<lb/>
勝㑹應空負幽懐亦自聊舟移六橋永衣振兩峯髙簫<lb/>
鼔春遊競鳶魚野興豪孤山有𡨕契獨徃薦溪毛<lb/>
　　　漸翁夜過山中<lb/>
寒夜平生友星江百里船風煙猶逺色虹月更新妍十<lb/>
載話通昔一真思入𤣥分携秋水岸悵詠白雲篇<lb/>
　　　張横浦讀書臺舊題次韻<lb/>
古臺全草没閒户半雲扃徃哲猶生氣狂夫欲乞靈蝸<lb/>
<pb n="KR4e0176_WYG_002-7a"/>
書隂蘚碧鳥破晩煙青髙節存遺傳閒來讀舊銘<lb/>
　　　越人詩謁次韻<lb/>
避俗雲村逺經秋客鬢新寒燈閒自喜殘巻閣還親徃<lb/>
事悲歌永西風酒力淳明朝山雨歇曵屐訪天紳<lb/>
　　　或誦施西亭暮春之句凄然感懐追武其韻<lb/>
石磴閒髙眺溪鄉豁俯臨晴巒多爽氣春事已繁隂潮<lb/>
帶虹邉雨雲連鳥外林美人遺妙語惆悵細悲吟<lb/>
　　　兩翁來㑹前峯精舍<lb/>
<pb n="KR4e0176_WYG_002-7b"/>
一别嵗云改多病㑹常難天值清和景人來野水干庭<lb/>
空藉芳草林缺認遥巒趺坐談方外吾生得大觀<lb/>
　　　春雨卧病朱陳兩翁至<lb/>
山雨連村暗蘭舟二仲來過逢老多阻愁痡鬰初開緑<lb/>
樹春將謝紅塵夢久囬髙秋蘇病骨還約共登臺<lb/>
　　　夏日雨後<hi>二首</hi>
村莊住山麓長薄帶晴川荷鍤通新水携壺餉逺田鳩<lb/>
聲時亂聒龍骨晚髙懸好雨連宵永家家同晏眠<lb/>
<pb n="KR4e0176_WYG_002-8a"/>
返照收殘雨幽懐歩廣川對山哦得句坐樹課畦田嶺<lb/>
缺江光逈林疎日脚懸前村晚歸牧豐草散牛眠<lb/>
　　　廬山<lb/>
斜日匡廬道生綃水墨圖勝難長句寫深稱列仙都雲<lb/>
失開先寺天連彭蠡湖遥聞栗里近慚愧擁車徒<lb/>
　　　夏日重遊雲巖寺<lb/>
老去勝懐在重過支遁房亂藤當午暝深澗襲秋凉客<lb/>
路逢蒲節僧忩酌桂漿煙墟莽吳苑殘照醉歌長<lb/>
<pb n="KR4e0176_WYG_002-8b"/>
　　　董化卿尹宜興<lb/>
水落嵗云暮樓船發廣川春濃陽羡茗化接武城弦雲<lb/>
表鵬程逈江濆鷺社便善權巖洞好慰我逺遊篇<lb/>
　　　周二丈文弼挽辭<lb/>
功名大槐夢冠劒一抔封清白髙標在豪華此路同愁<lb/>
雲迷斷鴈衰草泣寒蛩一掬斯文淚飄随宰相風<lb/>
　　　野泊遲朱陳兩翁<lb/>
孤舟泊已暮二老來何遲深樹共寒意東流渺風漪閒<lb/>
<pb n="KR4e0176_WYG_002-9a"/>
閒僧話續悄悄客懐羈返照長霞外容輝宛在斯<lb/>
　　　雲濤莊雪夜<lb/>
江村堪老我寒夜更宜詩縞嶼歸禽訝𤣥機厚蟄知氷<lb/>
潭清數石雪路漫多岐若箇孤山宅逋翁得擅竒<lb/>
　　　元日<lb/>
紀歴初更嵗氷霜未放春年華東去水世事後來薪海<lb/>
宇風塵滿鷗鳬保社新壯圖難著手寛計作閒人<lb/>
　　　客詩問疾次韻<lb/>
<pb n="KR4e0176_WYG_002-9b"/>
習懶仍兼病巖扉日日闗心神猶紫禁嗅味奈青山世<lb/>
意同雲薄松隂伴鶴閒樓頭孤嶂近時得盡危攀<lb/>
　　　竹亭<lb/>
曽聞居要竹今傍竹安亭寒意耿相對秋聲飽獨聴閒<lb/>
情數歴歴晏坐圍青青興到誰賓主柴門且莫扃<lb/>
　　　次韻范栗齋讀徐蘇傳<lb/>
髙人同厄運龍卧得身存矻矻賃舂日勞勞抱甕園墅<lb/>
夫惟勝韻幽思寄清尊惆望堪誰語思君佇石根<lb/>
<pb n="KR4e0176_WYG_002-10a"/>
　　　和答西臯<lb/>
郵筒忽落手展誦菊花前快意病魔逺通神詩力𤣥林<lb/>
昏風過野霜浄月臨田感子如蘭語興懐伐木篇<lb/>
　　　暮春雨後至孟家瀑<lb/>
空林宿雨歇近郭曙鐘寒亂水斜呑徑殘雲弱傍灘泉<lb/>
聲人語細山氣客裘单老我足幽勝後誰應感歎<lb/>
　　　哭内<hi>二首</hi>
束髮良嬿婉半途長别離浮生忽夢破浪迹尚塵縻寒<lb/>
<pb n="KR4e0176_WYG_002-10b"/>
杼遺殘織空巢守伏雌繐帷風雨夜怕誦扊扅詩<lb/>
偕老舊盟廢半生清影单好名吾獨累分謗子能賢淚<lb/>
咽垂髫女呑聲執手言間闗句曲路<hi>地名</hi>憶著便<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然<lb/>
　　五言絶句<lb/>
　　　晚渡<lb/>
壓水雲欲堕呑江虹未收野人聊自適吹篴滿滄洲<lb/>
　　　春雨<lb/>
霢霂林皋暗低迷草樹平春膏浹南野吾欲偶隣耕<lb/>
<pb n="KR4e0176_WYG_002-11a"/>
　　七言律詩<lb/>
　　　通濟橋秋夕<lb/>
雨過都門秋意多憑䦨慷慨酒㣲酡壯懐端與長江誓<lb/>
偉事猶聞故老歌清禁樓臺涵月逈九衢燈火共星羅<lb/>
江東留滯青年晚顧影滄波奈爾何<lb/>
　　　客夜<lb/>
敝裘十載風煙客落木滿郊燈火村吳岫白雲家逺近<lb/>
瓦瓶濁酒自寒溫山靈有約慙移檄世路多岐欲斷魂<lb/>
<pb n="KR4e0176_WYG_002-11b"/>
惆悵嵗華今向晩擁衾豪思欲騰鶱<lb/>
　　　江泊寄金山僧<lb/>
曽憶髙樓紫翠間孤舟今夜隔沙灣詩留呑海誰應䕶<lb/>
名刻朝陽石未刓三度長裾空禁掖百年清夢此江山<lb/>
驅馳尚冷東岡約不待移文已厚顔<lb/>
　　　彭城<lb/>
萍蹤今日又彭城寒吹蕭蕭舞敝纓汴泗蛟鼉争險壯<lb/>
濠梁煙月遞昏明東風苑陌春襟動午夜星河劒氣横<lb/>
<pb n="KR4e0176_WYG_002-12a"/>
曠代獨憐陳正字心期應不負平生<lb/>
　　　鄉思<lb/>
鄉夢初殘曉禁鐘客懐無那轉忡忡丹心許國有如日<lb/>
病骨未秋先怯風空谷移文慚怨鶴長雲搔首羡𡨕鴻<lb/>
封章欲乞閒身去九杞泉頭理釣筒<lb/>
　　　趙村夜泊<lb/>
經嵗重來舊逰路荒郊殘日下髙梧千艘燈火河成市<lb/>
五夜殷憂病獨癯新月隨人書屋近朔雲囬首玉樓孤<lb/>
<pb n="KR4e0176_WYG_002-12b"/>
腐儒通籍慙何補自合歸山問芋區<lb/>
　　　澉墅莫歸<lb/>
殘日東風澉墅囬輕雷挾雨馬頭催青山有約羈塵網<lb/>
四海多虞負酒杯寂寂野芳春事晩茫茫天運杞人哀<lb/>
燈前試拾新詩草滿紙憂吟取次裁<lb/>
　　　卧病<lb/>
長夏寒氊擁病魔捲簾疎雨動髙歌紛紜末俗矜兒劇<lb/>
突兀孤懐倚太阿榻上光隂詩草亂山中籌算藥爐多<lb/>
<pb n="KR4e0176_WYG_002-13a"/>
新晴擬散頑腰脚遊興翩翩繞薜蘿<lb/>
　　　獨徃<lb/>
興到海濱成獨徃千林風日浄姢姢寒山病骨晚争瘦<lb/>
白鷺蒼波秋可憐天地閒愁塵夢醒煙霞勝事草堂偏<lb/>
斜陽深徑魚樵盡弄影蕭蕭石上泉<lb/>
　　　五畝山集用杜韻<lb/>
桂樹青青賦小山棲遲我亦數公閒鷗鳬野水尋初約<lb/>
虎豹秋風擁九闗采藥雲林聊寄迹請纓天闕尚強顔<lb/>
<pb n="KR4e0176_WYG_002-13b"/>
王孫一飯終身意况復虚名國士班<lb/>
　　　懐玉驛<lb/>
十載黄埃走病身憑茵驚見萬嶙峋逺人鳥語有真意<lb/>
過雨風光如暮春白日此心寕宦逹青山與我故情親<lb/>
雲濤舊業應無恙猿鶴時來見夢頻<lb/>
　　　黄鶴樓公讌<hi>二首</hi>
樓臺仙迹古城隅尊俎英僚勝㑹初全楚雄圖歸指顧<lb/>
清湘幽憤入躊蹰江光蜿蜿晴虹逈沙渚姢姢野日虚<lb/>
<pb n="KR4e0176_WYG_002-14a"/>
客子自多雲水意扁舟却羡洞庭漁<lb/>
一雨江城五月凉重樓危檻俯蒼茫煙蕪七澤浮元氣<lb/>
晴樹千村動夕陽競挽龍舟懐正則遥思綵扇出明光<lb/>
髙堂此日還蒲艾㳺子尊前憶故鄉<lb/>
　　　多病<lb/>
多病倦㳺聊作計負山臨壑結茆堂釣竿入手江湖逺<lb/>
書巻蒙頭日月長春服初乗沂水興午風時度藥畦香<lb/>
漫勞過客談經濟習懶年來樂睡鄉<lb/>
<pb n="KR4e0176_WYG_002-14b"/>
　　　春日汎湖望海<lb/>
雨閣春雲遲客遊荻灘桃浪信輕舟病身祇合伴孤鶴<lb/>
健語猶堪囬萬牛隴樹隂成悲宿土煙蕪影斷見浮丘<lb/>
沙棠擬續招尋興更汎蓬萊清淺流<lb/>
　　　雨夜客至<lb/>
曲几團蒲午夢殘鶴聲報客小橋灣翠屏寒暎萬銀竹<lb/>
絳蠟秋酣兩玉山道意自慙違俗累酒船真負問竒還<lb/>
紫萸黄菊重陽近突兀星厓擬再攀<lb/>
<pb n="KR4e0176_WYG_002-15a"/>
　　　髙卧<lb/>
病夫髙卧星厓上野情幽事静相宜晩山如揖抗塵表<lb/>
晴雲有時來坐隅閒人日月衣裳懶勝地禽魚造化私<lb/>
汗青尚論百世士栗里蘓門我得師<lb/>
　　　石門西村勾溪至<lb/>
野人淪放紫雲谷勝友連翩根竺村古渡晩寒初艤棹<lb/>
萬峯秋静獨開門歴探幽壑尋三秀深話清鐙卧兩尊<lb/>
不厭山家淡風物還來茆屋負朝暄<lb/>
<pb n="KR4e0176_WYG_002-15b"/>
　　　徐襄陽過訪草堂<lb/>
野情於世自蜩鵬一壑蓬蒿手自營昭曠觀游心獨領<lb/>
狹斜岐路夢還驚柴門反鎖封秋蘚畵舫深維探晚英<lb/>
滿意對牀泉石話三年剛得此懐傾<lb/>
　　　元日卧病<lb/>
痩骨棲遲榻欲穿春風被野獨髙眠紛紛過眼人疑夢<lb/>
兀兀支頥象入𤣥如願漫陳兒女語履端遥祝華嵩年<lb/>
冥冥元化吾誰詰深擁臯比理絶編<lb/>
<pb n="KR4e0176_WYG_002-16a"/>
　　　𤣥覽亭小坐懐白鶴山人<lb/>
逺寺疎鐘送夕陽危䦨獨凭放歌長髙鴻望逈暮天碧<lb/>
野蝶愁牽霜葉黄對影作雙真自愛百年强半尚須忙<lb/>
深踪懶性過從斷猶憶清吟舊楚狂<lb/>
　　　次韻鍾西臯雨中述懐<lb/>
苦雨經旬淹淑景早雷十日驗餘寒庭梅寂寂簾前落<lb/>
湖草青青鏡裏看深谷鶯花全冷淡浮家雲水尚盤桓<lb/>
殷憂無頼誰堪話搔首斜陽獨倚䦨<lb/>
<pb n="KR4e0176_WYG_002-16b"/>
　　　應容菴書至使者贄詩私覿病中和答<lb/>
寒林斜日動柴門一舸遥遥入海村七字通名孤解后<lb/>
尺書欹枕得温存京華消息闗心逺野戍風煙望眼昏<lb/>
萬里江湖分終老平生贈處欲重論<lb/>
　　　次韻黄東河春日有懐<lb/>
老我乾坤七十年雲林强半有閒縁紛紜野史乖麟筆<lb/>
次第山忩理蠧編倚杖松根哦落景據梧石上譜飛泉<lb/>
長安赫赫乗軒子應笑空齋守太𤣥<lb/>
<pb n="KR4e0176_WYG_002-17a"/>
　　　劉海村詩問次韻<lb/>
感歎壺頭念少游危蹤到處浪淹留青山食力荒三徑<lb/>
白首携家訪十洲夏半梅黄憐節物雨深苔翠上衣裘<lb/>
四郊戰骨縈芳草斜日孤城怯凭樓<lb/>
　　　入春避地澉水秋盡還山西臯詩慰次韻<lb/>
寄迹荒城似謫居還家病骨戀箯輿<hi>病股三年雙足不能履地</hi>山横<lb/>
雨翠秋容浄林缺霜紅野眺舒憂國多虞懐耿耿信天<lb/>
定分意如如獨憐萬巻成焦土遺恨連艘失載書<lb/>
<pb n="KR4e0176_WYG_002-17b"/>
　　　分酒遺董漢陽依謝韻<lb/>
滿城風雨怕開門狼籍春泥少更分緗帙散陳閒晝晷<lb/>
山廬在望隔秋雲中軍李牧誰今許東海田横異昔聞<lb/>
病思時艱徒懊惱酒盃詩巻謾酣醺<lb/>
　　　山遊<lb/>
杞山秋髙風日好獨扶藜杖歩晴岡逹觀浮世身如寄<lb/>
任俠當年氣自降雲水茫茫去鳥沒煙霞隐隐歸樵雙<lb/>
清林孤眺坐成晩遥見疎林明夜缸<lb/>
<pb n="KR4e0176_WYG_002-18a"/>
　　　有感<lb/>
欲向西風酹一尊乾坤何處著英魂百年事過風前燭<lb/>
千古名傳海上村香火半龕誰地主孫枝一葉是君恩<lb/>
夕陽滿地傷心淚付與江流自吐呑<lb/>
　　　謝别沈黙齋<lb/>
僦居殘夏入髙秋世難存身迹漫投痩骨稜層刓坐榻<lb/>
故鄊艱阻賦登樓山中猿鶴多歸夢天末風煙倍客愁<lb/>
萬類兩間同逆旅逺遊還問武陵舟<lb/>
<pb n="KR4e0176_WYG_002-18b"/>
　　　再别吕東匯<lb/>
渉歴危途次水村支離病骨傍人門滿林楓葉秋聲碎<lb/>
四壁寒螿夜語繁客況春温懐地主隣家社㑹憶鄉園<lb/>
卜携便覺情無限囬首霜空欲斷魂<lb/>
　　　春暮懐王鶴山<lb/>
三月風光今又暮四郊雨意喜全收春愁無那慿桑落<lb/>
午夢將成破栗留鄉國創夷誰側席故人丰采獨登樓<lb/>
空林暮色增惆悵何日東岡續舊遊<lb/>
<pb n="KR4e0176_WYG_002-19a"/>
　　　除夕感懐<lb/>
酒冷香銷夢不成逼人殊覺嵗峥嶸老如舊歴渾無用<lb/>
醉戀殘燈亦暫明雪霰已應随臘盡梅花寧復與春争<lb/>
向來筋力虗名盡白髪無愁也自生<lb/>
　　　次韻蘇叔豹見憶<lb/>
詩句逺投多病客野心無那不羈猿秋來曠度頻縈夢<lb/>
老去端居獨寤言困鶴風雲羞短翮蹲鴟伏臘飽荒園<lb/>
剡舟遲爾維星石起我髙談雪浪翻<lb/>
<pb n="KR4e0176_WYG_002-19b"/>
　　　雨宿真如寺<lb/>
夜雨僧齋滯客輿清燈髙榻信吾廬𤣥談種種浮生外<lb/>
茗碗深深坐醉餘雲路造天無欵段野情随地有華胥<lb/>
廿年囬首紅塵夢寒影空堂自愛予<lb/>
　　　初春海上<lb/>
積雨晨收好風日瘦藤危屐試春袍山中日月人空老<lb/>
海上煙雲興獨豪隐約野芳初亂眼鬱紆幽思欲揮毫<lb/>
詠歸樵徑者誰子徙倚殘陽首重搔<lb/>
<pb n="KR4e0176_WYG_002-20a"/>
　　　夜坐<lb/>
開門見月來松徑掃地移牀傍石渠寂歴寒螿共清夜<lb/>
咄嗟浮世托籧廬黄虞道在生何後溝壑盟尋老只初<lb/>
一咏一觴還自笑明時野調獨迂疎<lb/>
　　　秋晚溪上<lb/>
坐占清溪瘦石雙風流想像鹿門龎髙歌草澤時空晏<lb/>
卑睨雲臺氣已降老去閒愁消短榼醉來佳句墮寒江<lb/>
歸輿伊軋松堂晚零亂殘陽上半忩<lb/>
<pb n="KR4e0176_WYG_002-20b"/>
　　　九日<lb/>
感時今日重陽節扶病雲村第一峯黄菊深盃桑落酒<lb/>
青山髙帽日斜風道違末俗空孤憤詩與秋濤合並雄<lb/>
忽憶蘇門遥悵望欲家遼海謝過逢<lb/>
　　　寓蕭寺<lb/>
病客閒情與世踈息肩聊得借僧居夢殘午枕鶯聲裡<lb/>
詩滿橋亭野色初經濟有懐猶浪迹乾坤到處是吾廬<lb/>
十年世路塵勞障來謁禅闗得起予<lb/>
<pb n="KR4e0176_WYG_002-21a"/>
　　　夜客對雨<lb/>
風雨茅堂入夜寒一尊相對共清歡盟深魚鳥便林壑<lb/>
病中煙嵐痼肺肝孤燭話殘衣袖薄小山賦就茗甌寛<lb/>
老懐時事頻驚慨意氣相逢引劒看<lb/>
　　　下第歸寫懐<lb/>
官渡雨中歸夜艇舞雩風裏弄春袍九衢華轂不到夢<lb/>
百畆荒菑自策勞野性如僧安地癖俗情無物破天弢<lb/>
斜陽瘦影蒼茫外清興寒山合並髙<lb/>
<pb n="KR4e0176_WYG_002-21b"/>
　　　麥山老人<lb/>
麥翁清時甘陸沈蹤跡迢迢煙霧深石轉醉眠月皎皎<lb/>
松圍晏坐秋隂隂閒携隻影雲隨屐㡬見行人雪滿簮<lb/>
朝市語聞應洗耳登髙為賦考槃吟<lb/>
　　　趙漸翁七秩初度有詩次韻奉夀<lb/>
憶昔天門曙色開連翩並馬直廬囬髙翰徼外清風播<lb/>
遐夀壺中紫氣來别圃序芳觀物興平槎對景擅場才<lb/>
村翁許入香山社雅祝還稱北海盃<lb/>
<pb n="KR4e0176_WYG_002-22a"/>
　　　祝思允宅夜宴<lb/>
殘陽隐地紅炯炯角巾弄影青離離暝煙散空歸鳥下<lb/>
白露被野寒蟲悲劇談雜出觴政亂佳句欲吐燈花知<lb/>
小人夙抱杞狂疾假日偷歡同鷾鴯<lb/>
　　　和答鍾西臯<lb/>
閔雨長歌雲漢什得秋䞉有大田風新凉病骨逡廵健<lb/>
野水漁舟逺近通清夢有徵多勝事舊題無處不塵籠<lb/>
扶携擬踏西臯路共采芙蓉帶路叢<lb/>
<pb n="KR4e0176_WYG_002-22b"/>
　　　和答徐光澤<lb/>
一緘三月紫雲灣深迹棲遲鹿豕間兆喜燈花符昔夜<lb/>
擅場詩句破衰顔病身遥謝金閨籍草坐常從野老班<lb/>
自愛山村凉意早溪南楓葉未秋丹<lb/>
　　　和答鍾西臯<lb/>
一聲秋信葉邊聞早見西風度朔雲塵鏡紅顔吾䘮我<lb/>
雪舟清興客懐君壺頭閲世時何晩谷口耕巖日自曛<lb/>
撫手知言千載上蘇門長嘯有遺文<lb/>
<pb n="KR4e0176_WYG_002-23a"/>
　　　中秋夜湖舟對月<lb/>
一年好月是中秋向夕呼船抱病游大地清輝翻白晝<lb/>
良宵幽興屬滄洲湖山夜色孤篷逺天水寒光兩鏡浮<lb/>
酣坐不知吟嘯永䦨干北斗挂峯頭<lb/>
　　　次韻溪翁春日天寧寺樓<lb/>
䦨干徙倚雪晴初十日東風百草蘇全晉夕烽清塞徼<lb/>
片帆春興滿江湖漫堤新水鷗前永過雨遥岑鴈外孤<lb/>
千里河山閒放目壯遊曽憶賦三都<lb/>
<pb n="KR4e0176_WYG_002-23b"/>
　　　村翁詩賀堂成次韻<lb/>
小築巖居俯釣臺更亭絶巘望天台<hi>予憶台友作霞幖亭望之</hi>入春<lb/>
窮谷還桃李避地閒門自草萊叩石商歌凉月上捲簾<lb/>
滄海暮潮囬多情張老斯干頌匝屋煙雲為爾開<lb/>
　　　次韻鍾西臯見憶<lb/>
落木殘陽獨倚樓歸雲寒擁晚山稠煙霏好語傳雙鯉<lb/>
湖海閒身擅一丘塞北戎心驕未格江南民病愧先憂<lb/>
孤燈長劒空三歎衰鬢繁霜奈九秋<lb/>
<pb n="KR4e0176_WYG_002-24a"/>
　　　送友<lb/>
棘寺髙材起陸沈翩翩白馬向楓林歌聲相續山村静<lb/>
别意無端江水深千里霜威生畵㦸孤城秋色上瑶琴<lb/>
病夫悵望留無計寒月荒郊後夜心<lb/>
　　　和西臯<lb/>
手啓郵筒伐木篇樵歌接響賴俱傳吟安七字雪髭短<lb/>
夢醒半牕山月圎澹泊閒心雲共逺蕭條生事俗無牽<lb/>
巖頭卜嵗隣翁賀氷柱䦨干凍瀑泉<lb/>
<pb n="KR4e0176_WYG_002-24b"/>
　　　南樓<lb/>
清吟獨凭山樓晚黄落空悲海國秋遯世野情從棄置<lb/>
安巢歸翼自嚶呦勲名夢斷圖煙閣病力時看理釣舟<lb/>
嵗晏隂晴苦難料竹椽桑土漫綢繆<lb/>
　　　秋晩登山<lb/>
衰病深村過客稀經秋短布一衫衣日邊巧宦名争顯<lb/>
澤畔幽人見獨非薄暮雲屏空翠重疎林霜柿熟紅肥<lb/>
山頭抱犢歸來晩歴亂殘陽滿澗扉<lb/>
<pb n="KR4e0176_WYG_002-25a"/>
　　　西臯先生季夏詩來俯慰寥泬僕病甚秋半差<lb/>
　　　強展詠三復次韻謝兼簡西村勾溪二翁<lb/>
懐人詩句緑隂暮抱膝怡情紅樹村木榻漸移當䕃石<lb/>
角巾時倚傍溪門松隂晴景湖天逈沙磧秋光海氣呑<lb/>
白髪青山老知已徘徊吟弄入黄昏<lb/>
　　七言絶句<lb/>
　　　奉餞季父之永州倅依韻<lb/>
殘日逺峯明陸離别情惆悵風前盃竹林今古清風在<lb/>
<pb n="KR4e0176_WYG_002-25b"/>
猿鶴東山首重囬<lb/>
　　　山閣<lb/>
衫浥嵐光先雨潤樹酣江氣未秋丹飛流千尺慿䦨外<lb/>
并作蕭蕭六月寒<lb/>
　　　春病<lb/>
山日𡨕濛籠野煙碧桃紅杏鬬春妍老夫獨負看花約<lb/>
布被蒙頭白晝眠<lb/>
　　　雪蘭<lb/>
<pb n="KR4e0176_WYG_002-26a"/>
金谷妍華空毁垣國香氷霰自孤根輞川強項芭蕉伴<lb/>
共謝東皇費手援<lb/>
　　　泊鉅野<lb/>
凍雲寒月遞昏明游子躊躇怯逺征身在畏途親在夢<lb/>
魂消飛霰打篷聲<lb/>
　　　秋晚<lb/>
逺浦長霞弄晚晴釣絲揺颺拂滄瀛幽懐自適無誰語<lb/>
寒日秋波盡意明<lb/>
<pb n="KR4e0176_WYG_002-26b"/>
　　　簡瞻仲乞醉翁牀<lb/>
醉翁牀乞病翁眠痩骨今年减舊年欹枕更無蕉鹿夢<lb/>
面屏時學野狐禅<lb/>
　　　越人遺屐<lb/>
三年病縳登山脚一兩郵傳過海緘自笑元非珠履客<lb/>
正湏雲磴踏巉巖<lb/>
　　　勾溪和什來再用原韻<lb/>
夢斷紛華㡬嵗年煙雲況味只蕭然草𤣥茟硯消長晝<lb/>
<pb n="KR4e0176_WYG_002-27a"/>
今雨都忘舊雨船<lb/>
　　　金山吞海亭<lb/>
江面峯頭巧著亭澄波玉宇兩争清倚䦨客子心如水<lb/>
何事沙鷗亦浪驚<lb/>
　　　歸夢<lb/>
故山秋老親闈冷游子夜長歸夢多獨倚蒼茫動幽興<lb/>
却慚容易脱漁蓑<lb/>
　　　歸期<lb/>
<pb n="KR4e0176_WYG_002-27b"/>
歸期屈指已無多木葉蕭蕭笠澤波只尺三髙英爽在<lb/>
笑儂懐檄又經過<lb/>
　　　沈公橋<lb/>
兩涯寒碧成周道千尺晴虹跨水雲别浦歸人多悵望<lb/>
斜陽搔首劇思君<lb/>
　　　過扇依韻<lb/>
秋風桂子又三年阿過寒牕笑上竿賴得郎罷迂濶甚<lb/>
掄魁原作技兒看<lb/>
<pb n="KR4e0176_WYG_002-28a"/>
　　　慿几<lb/>
海宇浮雲㡬去來山村佳處獨裵囬春光已謝還秋信<lb/>
天只峯頭夢未囬<lb/>
　　　尾溪<lb/>
海上煙雲朝暮竒山中日月了殘棊秋來無那頑腰脚<lb/>
得句尋僧過尾溪<lb/>
　　　畵扇贈豐厓<lb/>
逺路歸來已白頭豐厓猶似舊時秋長藤短褐行吟處<lb/>
<pb n="KR4e0176_WYG_002-28b"/>
不道山翁是故侯<lb/>
　　　九日雨嘲客負約<lb/>
雨作重陽妬勝遊登山有約望來不却憐剡客能髙興<lb/>
風雨漫天夜放舟<lb/>
　　　題畵寄梁仲<lb/>
海上春山眇莽中長藤到處識髯翁貴游無數花間騎<lb/>
萬態風光適意同<lb/>
　　　詩成<lb/>
<pb n="KR4e0176_WYG_002-29a"/>
雲村病老語多嚨造次詩成雜宋腔還遡開元論風格<lb/>
拾遺壇上樹旌幢<lb/>
　　　震澤歸寄前峯僧<lb/>
千里煙波一日程勝游猶恨欠山僧夜歸劇憶前峯翠<lb/>
曉起䦨干試一慿<lb/>
　　　月林僧舍<lb/>
月午天霜破衲寒梵音蕭颯度林端經殘香燼秋寥泬<lb/>
時有風枝語夜䦨<lb/>
<pb n="KR4e0176_WYG_002-29b"/>
　　　金粟蘭若<lb/>
野老山僧意味真瘦笻髙笠徃來頻十年著我東林社<lb/>
更道何曽見一人<lb/>
　　　望雲<lb/>
郊原新緑正豐茸晏起鈎簾曉霧空造化無邊生意浹<lb/>
春雲彌望濕東風<lb/>
　　　徐南塘恵借袁海叟集附謝<lb/>
栁風桃日滿林廬湘帙緘開午夢餘詩律㳂唐追晉魏<lb/>
<pb n="KR4e0176_WYG_002-30a"/>
一編落手得權輿<lb/>
　　　招顧寅齋<lb/>
胷蟠萬巻隐飢雷造物從來慣忌才何許詩窮報消息<lb/>
春泥帶雨一尊開<lb/>
　　　賦秋泉<lb/>
微霜昨夜下庭柯東岫朝來爽氣多偶過溪橋探三秀<lb/>
驚看白髪照滄波<lb/>
　　　南橋<lb/>
<pb n="KR4e0176_WYG_002-30b"/>
一曲溪流兩岸松石梁蜒蜿卧晴虹徑徑拄杖歸來晩<lb/>
月挂東林屋上峯<lb/>
　　　復陳勾溪<lb/>
此地重來已十年林廬水檻故依然過門不是忘相見<lb/>
剛有東風送客船<lb/>
　　　聞翁七袠<lb/>
幽人萬遍課參同只恐勞生事事慵髙枕山房還静聴<lb/>
十千八百五更鐘<lb/>
<pb n="KR4e0176_WYG_002-31a"/>
　　　春雨卧病朱陳兩翁至<lb/>
一丘髙卧閒雲共二老相過舊雨同續續江湖十年話<lb/>
支離病骨起春風<lb/>
　　　除夕<lb/>
一年将盡此黄昏坐撥殘爐火尚温六十來人今曉事<lb/>
春風一夜到柴門<lb/>
　　　魯山<lb/>
周行轍迹㡬經年故國青山夢寐牽桑梓迷隂丘首地<lb/>
<pb n="KR4e0176_WYG_002-31b"/>
慶雲爛漫帝鄊邊<lb/>
　　　次韻西臯感事<hi>四首</hi>
野人無意卜潛虗眉宇閒愁久破除白髪青山隨拄杖<lb/>
殘骸贏是乞來餘<lb/>
十日開門風葉多病懐今已入無何嗟卑歎老真癡絶<lb/>
昨見黄童髪又皤<lb/>
堯年九歉今始収滿車䆉稏勝封侯葛巾漉得新缸面<lb/>
客過山前底死留<lb/>
<pb n="KR4e0176_WYG_002-32a"/>
不問金華舊牧羊屋頭丹井半苔荒凌雲賦就多仙意<lb/>
笑託山靈酧一觴<lb/>
　　　野泊<lb/>
滄江茫茫白鳥度丹崖冉冉晴雲流舟横野渡倚殘照<lb/>
日短風煙生暮愁<lb/>
　　　湖外郊行<lb/>
青鞵短策湖雲東澷摉妙語酧春工野煙漠漠吞江樹<lb/>
晴雨絲絲織晚空<lb/>
<pb n="KR4e0176_WYG_002-32b"/>
　　　一竹<lb/>
薇蕨聲沈舊業空首陽何處訪髙蹤氷霜大地同揺落<lb/>
挺立孫枝殿朔風<lb/>
　　　觀化<hi>諱日作</hi>
管領雲泉四十春乾坤閒處老閒人却憐故物還元化<lb/>
光屬星河射海垠<lb/>
　　　諸弟秋試<hi>六言附</hi>
羣季秋風桂子病夫夜雨蒲團黄妳味餘雋永青雲望<lb/>
<pb n="KR4e0176_WYG_002-33a"/>
入髙寒<lb/>
　　　下邳阻風<lb/>
家近心情如醉路難風浪拍天春雲過眼無頼野日蒙<lb/>
頭獨眠<lb/>
　　排律<hi>二首</hi>
　　　雪遊雲岫峯<lb/>
深雪撩狂興長蓑弄曉寒翠凌孤突兀玉拱萬㠝岏勢<lb/>
合疑包地塵空惬凭䦨野情多僻尚閒處擅竒觀得句<lb/>
<pb n="KR4e0176_WYG_002-33b"/>
浮眉宇抒思入渺漫詩魂清到骨仙意欲騰翰認路樵<lb/>
無跡題名竹有瘢餘生饒樂事無地著憂端<lb/>
　　　天只峯晏坐<lb/>
多病連三嵗閒情擅一丘杖錢疎後計方藥慣前籌白<lb/>
首紛如歎青山黯爾愁孤衷危聖主竒數負通侯盤澗<lb/>
從真隐詞塲謝昔游揚雄竒異代鄭谷許同流<lb/>
　　古體<lb/>
　　　山行<lb/>
<pb n="KR4e0176_WYG_002-34a"/>
小忩睡新足起視時何其落日餘山椒樹顛紅陸離快<lb/>
哉情景新一散頑腰肢登登悄誰與痩影自崛竒鶯花<lb/>
非故妍泉石含新姿闗河怯囬首直北多軍麾封侯一<lb/>
劒任誰當請丸泥祇恐廊廟憂不在潢池兒熏風低草<lb/>
樹㦸髯不受吹徙倚蒼石根憂端與山齊<lb/>
　　　早春入山詹仲携酒野酌笑詠成詩<lb/>
仲氏有幽興訪我春山中氷霜策老馬觴豆驅孱童煙<lb/>
雲滿懐袖那復塵土容空谷喜足音真樂況天衷寒潮<lb/>
<pb n="KR4e0176_WYG_002-34b"/>
俯東岫晴暄負南榮酌言永今日詠歸聊短笻<lb/>
　　　古意<lb/>
新月生西嶺明河低逺林坐見大火中秋序忽已侵感<lb/>
歎老將至裵囬勞我心勞心復誰語撫弄東廂琴調髙<lb/>
曲未竟寡和難為音矯首文江子何時宣此襟<lb/>
　　　諸弟夜集<lb/>
獻嵗閟霖潦今夕欣澄和況我逺游歸兄弟㑹匪他晏<lb/>
晏言笑洽楚楚壺尊羅東風舉衣袖明月在庭柯一觴<lb/>
<pb n="KR4e0176_WYG_002-35a"/>
再三詠舞影時婆娑荏苒百年内白日去如波載懐秉<lb/>
燭賢不樂如夜何<lb/>
　　　和答沈紫硤<lb/>
我本山澤癯結廬白雲岑豈獨逺塵土風雨亦俯臨朝<lb/>
陽讀吾書卒業羣壑隂赤手莫援世敢云長徃心江山<lb/>
入捫虱形神調戯禽新暑不到牕空庭梧十尋故人遥<lb/>
相憶因風遺好音硤上有初約莫辭山路深<lb/>
　　　次韻西村老人見寄<lb/>
<pb n="KR4e0176_WYG_002-35b"/>
眇予媿諧俗衡門日重闗木榻已漆敝草屋多苔斑緬<lb/>
懐結髪期抗志夷恵班乗時兾陳力翊世姚姒間馳光<lb/>
忽晼晚驚波逝潺湲悠悠違夙心戚戚長苦顔百年貴<lb/>
適意青陽寧復還明月皎東林流煙淡前山潛居朂明<lb/>
徳哲人猶可攀<lb/>
　　　從吾道人解湘竹詩筒倩玉芝僧斵冠贈予侑<lb/>
　　　以長歌倚韻奉謝<lb/>
牛腰詩巻難著筒截冠汗髪生清風憔悴頭顱角巾敝<lb/>
<pb n="KR4e0176_WYG_002-36a"/>
逍遥湖海荷衣同道人游戯三昧手摩娑持似雲村翁<lb/>
切雲更著杞泉笠御風戴雨淩煙藂貂蝉兠牟浪軒輊<lb/>
物何與吾吾亦空星涯寒影炯秋水蘿石吟魂開我衷<lb/>
晴郊吟㺯無長物頂頂作伴靈鳩笻半酣濯髪挂林杪<lb/>
祇恐吾家習氣不耐顚風播㺯聒聒鳴長松<lb/>
　　　懶習<lb/>
卧痾嵗強半懶習乃成性巾屨不時御散髪還髙詠避<lb/>
世迹盡掃懐古心獨競經旬未下堂花鳥苦相迎登山<lb/>
<pb n="KR4e0176_WYG_002-36b"/>
俯周行吾道終諍諍<lb/>
　　　秋晚<lb/>
晨光動林薄水竹炯清佳寒日射水中萬竹走龍蛇美<lb/>
人秋雲東相望眇天涯招招踏澄江來把芙蓉花<lb/>
　　　古意<lb/>
朱夏忽云謝西原凛秋色流光驚電駃我心悚以惻生<lb/>
也信有涯漆園真逹識勢利誇毗子去道逺已極優哉<lb/>
復優哉𡨕心任通塞<lb/>
<pb n="KR4e0176_WYG_002-37a"/>
　　　南城樓集<lb/>
坐瞰重溟八千尺悵望蓬丘桃已核飄飄直欲淩紫煙<lb/>
何物虚名論赫奕指揮如意按悲歌徙倚女墻扶瘦腋<lb/>
咄哉世事覆更翻老矣夕郎𤣥尚白習池峴首今蒿萊<lb/>
轉眼兹遊雪鴻迹林缺長虹浙河暝鳥外殘陽越山夕<lb/>
童冠薫風笑詠歸三年病懐聊一適掀髯清嘯動海壖<lb/>
豪宕從來曽此客<lb/>
　　　贈姚楊江<lb/>
<pb n="KR4e0176_WYG_002-37b"/>
黒頭使君俄挂冠出在人後歸在先盛世勲名太早計<lb/>
半生林壑有閒縁蠻煙瘴霧驚餘夢髙笠長鑱終百年<lb/>
過客東溪問津處掉頭野水棹漁船<lb/>
　　　廣薤露歌<hi>諱日自詠</hi>
薤露聲那復歌有生歸盡定不易苦調哀切將奈何齊<lb/>
横漢季等黄土曵紼之徒祇合歌樂送我歸山阿哀樂<lb/>
於吾兩何有逹者玩世生死造化昧端倪乃今獨解衆<lb/>
悟理則那<lb/>
<pb n="KR4e0176_WYG_002-38a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0176_WYG_002-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雲村集巻二<lb/>
</p>
<p>
</p>
  </div>
<div>
                <head>雲村集巻三</head>
    <p>
<pb n="KR4e0176_WYG_003-1a"/>
欽定四庫全書<lb/>
　雲村集巻三　　　　　　明　許相卿　撰<lb/>
　　封事<lb/>
　　　論内侍納銀贖死<lb/>
題為信初命誅兇孽以慰神人事臣聞令出惟行弗惟<lb/>
反又聞曰有功不賞有罪不刑堯舜不能以為治信然<lb/>
哉則臣於今日斷獄不能無惑焉而職司獻納是謂得<lb/>
言遭逢聖明是謂可言於此嘿嘿臣無所逃罪故敢陳<lb/>
<pb n="KR4e0176_WYG_003-1b"/>
其愚忠幸陛下裁納竊照犯人某等罪惡臣不能徧以<lb/>
疏舉其屢訊而具服者載於刑書渙於綸音炳如也有<lb/>
一於此罪不容誅衆惡畢彰百死莫贖又何議乎方其<lb/>
憑寵靈擅威柄毒流怨積以致神器㡬危逆藩乗隙先<lb/>
帝憂勞崩逝厲階禍本實自羣兇臣意孝廟神靈之震<lb/>
怒兩宫慈愛之痛忿天下臣子之悼恨而舉欲甘心焉<lb/>
者殆皆鬱積磅礴無所於逞臣又意興獻帝之在潛藩<lb/>
憂本根之將顛思休戚之與共切齒憤懣何以為情陛<lb/>
<pb n="KR4e0176_WYG_003-2a"/>
下旦夕視膳葢嘗經於睹記矣迺者登極首逮兇邪列<lb/>
聖格歆薄海恱服端始於此而數月以来天誅尚逋明<lb/>
㫖中革元姦巨憝許之减死贖金斯言一傳羣望大駭<lb/>
詎意正始渙號遽已棄信失刑神怒紓而再鬱人怨解<lb/>
而復結不知陛下何以對越孝廟何以承顔慈夀何以<lb/>
上慰興獻帝之靈何以布大信於天下臣民是以前日<lb/>
人心庻㡬孝皇太平之望比来識者慮有正徳紛紜之<lb/>
漸矣先帝已誤陛下豈容再誤耶且昔者不察而堕姦<lb/>
<pb n="KR4e0176_WYG_003-2b"/>
法固在也今也獄成而聴贖并與法而亡之矣祖宗勞<lb/>
神逺慮立法為千萬世之防陛下祇博數十萬金以廢<lb/>
之豈不甚可惜哉政以賄成法由近格臣恐自今人皆<lb/>
不復畏法惟務積金有金而罪無不免以必免之計肆<lb/>
無涯之心臣又恐將來禍亂不但頃嵗之㡬危而已然<lb/>
羣兇得肆於昔所謂非一朝一夕之故猶可說也彼於<lb/>
陛下無糞除之勤無阿保之舊而亦欲僥倖以釋愆釁<lb/>
以續要領果何術也恃左右者先為之容也左右之為<lb/>
<pb n="KR4e0176_WYG_003-3a"/>
此度已異日之將出於此故力為之地所以自為地也<lb/>
臣以為若人亦可誅也不獨若人也刑部尚書某都察<lb/>
院右都御史某操三尺法司天下命古臯陶之任也干<lb/>
紀羣兇不能亟議早决故爾遷延曲為比附雜然衆犯<lb/>
概以大辟原其意非欲援輕以入重迺欲推重以附輕<lb/>
俾得徐肆夤縁巧惑聪聴矧大獄未竟堅疏乞歸不圖<lb/>
始終不聞執奏避事保身殊非大臣守職任怨之義臣<lb/>
聞春秋治惡必先黨與某等尤可罪也如蒙乞勅法司<lb/>
<pb n="KR4e0176_WYG_003-3b"/>
將某等首惡悉照原擬明正典刑其餘某等殛竄放逐<lb/>
并左右先容者連坐黨惡以謝天下仍黜某等以為舞<lb/>
法利姦之戒宗社幸甚天下幸甚<lb/>
　　　論内侍義男廕官<lb/>
題為裁倖恩以伸公論事臣聞爵人於朝與衆共之刑<lb/>
人於市與衆棄之衆則論公公則民服故刑賞者人主<lb/>
所得専而不得私也頃者欽凖廕授太監張欽義男李<lb/>
賢錦衣衛世襲指揮同知一時騰物議乖舊章累新政<lb/>
<pb n="KR4e0176_WYG_003-4a"/>
有必不可者兵部尚書彭澤肇言之兵科給事中許復<lb/>
禮等又言之工科左給事中安盤又言之人三為衆人<lb/>
不啻三論亦公矣而陛下初諭曰已有成命了再諭日<lb/>
已有㫖了三諭日該衙門知道是必欲私之也夫朝廷<lb/>
之政公則一致私則萬殊恐中外貪競小人自此乗隙<lb/>
躡踵有非分無厭之求許之名器黷濫何以成朝廷不<lb/>
許則是業已啓之而何以阻之臣聞故兵部尚書于謙<lb/>
再造社稷官其子冕為錦衣千户今兵部尚書王守仁<lb/>
<pb n="KR4e0176_WYG_003-4b"/>
克平汀贑官其子正憲為錦衣百户賢非欽之子欽之<lb/>
𨽻耳欽非二臣比而賢官崇於冕與正憲是忠勲大臣<lb/>
之子曽不若近倖中人之奴天下徇國死事之臣其誰<lb/>
不解體然則欽為亂國經澤等為失官守臣等為負言<lb/>
責陛下守祖宗之法亦似少失初意矣陛下念欽使令<lb/>
之適服役之久寵以賜金優以加俸識者猶曰非徳賞<lb/>
也而濫恩如此人言如此陛下尚吝而持之豈欽甘言<lb/>
媚謁有蠱奪寵靈之巧而衆方蛇盤蚓結隂伺曲賛又<lb/>
<pb n="KR4e0176_WYG_003-5a"/>
将藉為他日之地者乎陛下重違内豎而輕拒士大夫<lb/>
也董仲舒曰天人相與之際甚可畏也嘉靖建元以來<lb/>
冬無積雪春多霾風意者刑縱賞濫號令失常之應陛下<lb/>
亦嘗槩於中而求其端矣乎臣為是懼伏望寢前命禠<lb/>
賢官以重爵賞以囬天意亦以塞小人非望之圖成清<lb/>
朝無私之政臣不勝惓惓<lb/>
　　　論政權<lb/>
題為體剛徳操政權以折姦防亂事臣惟天下政權必<lb/>
<pb n="KR4e0176_WYG_003-5b"/>
出於一一則治二三則亂上操則治下擅則亂賢公卿<lb/>
大夫士衛翼奉行之則治匪人僭干之則亂臣嘗稽徃<lb/>
迹叅近事以此推之百不失一故於今日誦詔令窺政<lb/>
權切慮深疑殷憂大懼繼之涕泣不能自己凡在有位<lb/>
義當亟聞臣待罪言官若更隐忍死不償責是以冒昧<lb/>
言之伏惟仁聖察愚忠而裁其罪竊睹陛下入繼大統<lb/>
御席未寧登用耆徳嘉納忠讜申勅法守裁抑僥倖竄<lb/>
殛兇邪不旬月間盡復祖宗之舊可謂明也已矣可謂<lb/>
<pb n="KR4e0176_WYG_003-6a"/>
剛也已矣海内欣欣引領屈指以期治平曽未再期偏<lb/>
聴私撓秕政乖令日以益甚殆陛下明少蔽乎剛少懦<lb/>
乎操權未得其術而隂伺巧移以謀矯竊者居中似有<lb/>
人乎臣恐自今漸實生習習實生常他日矯以疎大臣<lb/>
矯以逐諌士矯以徵玩好矯以興土木矯以事邊功矯<lb/>
以私刑賞將來之禍不可稱諱雖有智者亦無以善其<lb/>
後矣臣為是懼請得舍其細論其大者崔某左道㒺上<lb/>
輔臣懇懇為言漫以知道答之言官交章勿論也羅洪<lb/>
<pb n="KR4e0176_WYG_003-6b"/>
載守職逮繫秘獄大小臣工疏十七上而説不行近又<lb/>
庇崔某之奴奪法司之守罪林俊以違㫖怒言官之奏<lb/>
擾矣其他事渉中人曲降温㫖於法有礙則曰免提問<lb/>
於罪難贖則曰送司禮監奏請發落無功乞廕則曰與<lb/>
做錦衣衛百户然則昔登用者今播棄昔嘉納者今拂<lb/>
逆昔申勅者今沮撓昔裁抑者今批復此與正徳之初<lb/>
何異而明哲剛亷之士雖欲盡節竭忠勢可得乎臣聞<lb/>
俊將為去計矣俊士望也俊去而俊之類臣知其不能<lb/>
<pb n="KR4e0176_WYG_003-7a"/>
留矣中間或有懐禄強顔依阿隐忍與近習私人相表<lb/>
裏以偷嵗月之安幸禍之萬分一於不吾逮者其猷為<lb/>
識趣臣以為非直非俊之伍是亦私人近習而已矣然<lb/>
則陛下將與近習私人共理天下乎天下且帖然乎臣<lb/>
又知其必不能一日安也夫今日之天下寧堪此軰再<lb/>
敗壊耶譬之人身在昔病已阽危傷生縱欲有旦夕不<lb/>
救之虞然元氣猶壯一劑適中可以立起武宗承孝廟<lb/>
之澤是已於今病雖稍蘇元氣憊甚不必酒色七情百<lb/>
<pb n="KR4e0176_WYG_003-7b"/>
毒之攻之也温凉忒節食飲不時遂至長已陛下承武<lb/>
宗之禍是已故勵精圖治舍已從人庻㡬可以已亂而<lb/>
况羣小竊權紊政以趣之哉伏願陛下憬然覺悟収還<lb/>
威柄法大舜勿疑之勇奮齊威烹阿之斷取㺯權干政<lb/>
尤無良如崔某者勅送法司處之重典以塞人心以警<lb/>
其類然後務學親政逺色去䜛綏留故老延訪忠言詳<lb/>
察民隐宫府一體上下一心則徳可堯舜治可商周功<lb/>
可祖宗陛下享無疆之祚羣臣與弼諧之榮近習私人<lb/>
<pb n="KR4e0176_WYG_003-8a"/>
亦得以同樂和平矣否則人心將去天命難諶實陛下<lb/>
之憂亦羣臣之羞而近習私人固非便身之圖也臣實<lb/>
畏之<lb/>
　　　論朝覲考察<lb/>
題為明肅政體以作新吏治事臣聞天下治亂在庻官<lb/>
欲庻官各舉其職以登於治則惟賞罰當而勸懲之道<lb/>
昭焉爾周官之法太宰㑹羣吏之治詔王嵗終廢置三<lb/>
嵗誅賞我朝三年朝覲考察葢用周制而加嚴焉臣竊<lb/>
<pb n="KR4e0176_WYG_003-8b"/>
聞髙皇以逮憲皇孝皇之世贓墨之譴至於大辟逺配<lb/>
賢能之褒錫以綵幣羊酒此祖宗之治所以吏稱民安<lb/>
方駕前古也行之既久玩弛姑息漸失初意照得近年<lb/>
朝覲官員吏部考察畢日該科道等官於御前面劾不<lb/>
才請㫖拿問葢未聞分别等第應否也或聖恩饒免則<lb/>
其問不肖者為幸國法遂行是其間賢者為誣而况考<lb/>
察之後不才黜去者多不與待罪之列賢能留用者顧<lb/>
皆在被劾之科其又有治行出衆應得褒嘉者槩受屈<lb/>
<pb n="KR4e0176_WYG_003-9a"/>
辱尤非所以覈事情公賞罰而昭懲勸也祖宗之法豈<lb/>
端使然哉是在政體事勢固當振舉之時而俗壊弊極<lb/>
宜動深長之慮恐難因循姑息如前之為矣竊思十數<lb/>
年來賞罰大權兇邪竊㺯非特無章㡬於倒置雖違世<lb/>
特立不為沮勸者不敢厚誣天下為無人而中人之資<lb/>
随時風靡徃徃而是故士人心術壊而亷節虧矣亷節<lb/>
虧而民病亟矣民病亟而愁苦怨咨干逆隂陽淪胥盜<lb/>
賊職此而已陛下膺運中興勵精復古今日大計誅賞<lb/>
<pb n="KR4e0176_WYG_003-9b"/>
之始斯民一新觀聴之時正周官所謂宜用重典董仲<lb/>
舒所謂必變而更化者也伏乞陛下逺稽周官上繩祖<lb/>
武大奮明斷勅下吏部惟以萬姓為心㒺恤一家之哭<lb/>
嚴汰不職匪才勿拘常格故事本部該司仍將考察過<lb/>
天下官員貪酷闒茸名迹顯著者數人治行亷能聲實<lb/>
卓異者亦數人各寫手本至説事日期預先於東闕門<lb/>
下㑹同科道等官知㑹候至御前將不才者指名面劾<lb/>
請㫖拿問賢者能者指名面奏請㫖褒異或賜筵宴或<lb/>
<pb n="KR4e0176_WYG_003-10a"/>
錫金帛餘者量為戒飭其布按二司府州縣佐貳官并<lb/>
各正官以事不在任者行令廵按御史嚴覈賢否得實<lb/>
劾奏轉行提問擬罪發落奏報仍勅吏部將應該考察<lb/>
官員預先案仰該城取具歇家結狀務聴説事面紏以<lb/>
昭賞罰以示勸懲方聴其去如此庻㡬大典不為具文<lb/>
足以鼔舞人心丕變士習慰塞民望弼成至理矣<lb/>
　　　論罰言者<lb/>
題為宥敢言罰失職以昭懲勸事臣抱疾私居伏讀邸<lb/>
<pb n="KR4e0176_WYG_003-10b"/>
報吏科都給事中李學曽論比來賞罰命令不當者數<lb/>
事禮科給事中章僑劾東厰太監芮景賢罪狀有六户<lb/>
部主事林應驄認罪囬話遂及優禮大臣俱奉欽依各<lb/>
罰俸有差臣不覺歎息自恨奉職無狀愧服三臣之忠<lb/>
鯁深惜陛下氣驕志怠逈異初心甘蹈過舉也書曰從<lb/>
諌則聖詩曰詢于芻蕘夫有諌而從不待諌而詢徃哲<lb/>
虚心舍己以求合乎天下之公每如此今陛下不惟不<lb/>
詢且不能從又加罰焉恐非所謂與治同道者也夫使<lb/>
<pb n="KR4e0176_WYG_003-11a"/>
三臣者言或未當尚兾優容以勸來者况頃來戚宦私<lb/>
人破格之恩權豪近幸骫法之宥言官章疏咈違之批<lb/>
答謂學曽言之不當恐不可也郭九臯四品守臣為一<lb/>
郡父母師帥某據其部民一面之詞奏行逮捕千里之<lb/>
外傳所謂父子皆獄是無上下也不然某何親於某何<lb/>
仇於景賢特為朝廷惜此事體耳謂僑言之不當可不<lb/>
可也陛下初政延用故老温綸異數鄭重優隆葢將賴<lb/>
以共安社稷凡所建白未能盡見施行廼復詰責其字<lb/>
<pb n="KR4e0176_WYG_003-11b"/>
畫差謬若祇使之奉行文書然者諸臣何以安其位而<lb/>
行其志應驄之言似尤不宜謂之不可也然則三臣者<lb/>
陛下果何意而罰之俸臣未遑援引舊聞姑請以覩記<lb/>
聖政質之嘉靖改元以來陛下批答言者始曰這所言<lb/>
有理葢深嘉之繼曰知道了尚漫應之又曰已有㫖了<lb/>
似已厭之又曰如何這等來説則怒之矣今者直罰之<lb/>
耳又曰本當查䆒然則又將有甚於此者矣陛下一人<lb/>
之身再朞之間從違如此夫豈羣臣遽皆變移狂惑莫<lb/>
<pb n="KR4e0176_WYG_003-12a"/>
能將順徳美抑或陛下深居髙拱親宦官宫妾之時多<lb/>
接賢士大夫之時少樂諂媚之言恃盈成之業逸欲日<lb/>
勝驕怠漸生也晉武帝以平吳怠隋文帝以平陳驕信<lb/>
史記之至今陋之陛下睿質聖志天下想望上希堯舜<lb/>
三王而顧乃下同二君豈不大失中外之望也哉況今<lb/>
東師蠢動北敵狼顧潢池㺯兵之赤子所在蠭起官軍<lb/>
俸糧缺支動十數月計數動十百萬邊倉儲蓄不給周<lb/>
嵗南都旱疫方數千里近者威茂又以地震告矣人心<lb/>
<pb n="KR4e0176_WYG_003-12b"/>
皇皇正仁聖憫懼延訪亟圖所以消弭拯綏之時匹夫<lb/>
有言宜若重於泰山而三臣相繼因言得罪殆陛下未<lb/>
嘗少加聖心乎風㫖所布盂水随形臣恐自今大小臣<lb/>
工以言為諱朝政闕遺生民困阨中外姦欺莫得上聞<lb/>
陛下孤立蔽欺之中顧倚近習私人共圖社稷至計岌<lb/>
岌乎危哉臣誠懼大患義愧敢言懐不容已非敢黨三<lb/>
臣以自爲地也若臣者少嘗有志長不如人陛下擢司<lb/>
言責已再閲嵗曽無忠言嘉謨上悟聖心少禆時政方<lb/>
<pb n="KR4e0176_WYG_003-13a"/>
恥素餐而學曽等乃以言罰俸比肩同列臣實厚顔如<lb/>
蒙收囬學曽等三臣罰俸前㫖仍罰臣俸以懲失職更<lb/>
乞以學曽等建白一一勅付該衙門議擬施行庻有得<lb/>
於不逺復之義而陛下無損納諌之明臣亦少免尸禄<lb/>
之愧且俾失職如臣者戒敢言如三臣者勵賞罰當懲<lb/>
勸昭人心奮忠益畢陳闕廷無壅禍亂可防治平易致<lb/>
矣臣不勝惓惓<lb/>
　　　乞恩送㓜子<lb/>
<pb n="KR4e0176_WYG_003-13b"/>
奏為乞恩送㓜子事臣伏覩大明㑹典一欵凡官吏監<lb/>
生妻故送㓜子還鄉行勘是實具奏送順天府給引照<lb/>
囬欽此臣原籍浙江杭州府海寧縣人由進士選授前<lb/>
職妻子随任方誓披瀝以圖補報奈何命途多舛私故<lb/>
相撓臣妻李氏以嘉靖二年八月十一日病故遺下幼<lb/>
女僅周七嵗前妻幼男一十五嵗未周女又逺在家鄉<lb/>
四千里外幽明隔世嬰孺異鄉誠可憫惻臣之父母聞<lb/>
訃驚慟又不知其何以為情熏心憂患臣實以之雖欲<lb/>
<pb n="KR4e0176_WYG_003-14a"/>
勉強在公而情牽内顧安能展布奮勵盡心事事為是<lb/>
萬不得已援例陳請伏乞聖慈矜憐特勅吏部行勘令<lb/>
臣照例給假還籍慰藉臣親安集臣子依限前來供職<lb/>
感恩益深圖報益切矣<lb/>
　　　乞恩養病<lb/>
奏為乞恩養病事臣原籍浙江杭州府海寧縣人由進<lb/>
士選授今職嘉靖二年八月十一日臣妻李氏病故奏<lb/>
乞照例送幼子還鄉吏部覆奏送順天府給引照囬至<lb/>
<pb n="KR4e0176_WYG_003-14b"/>
嘉靖三年三月間舊患便血痰火等病復發變成癃閉<lb/>
等證病勢轉増限期將及於四月十三日具奏乞恩養<lb/>
病令義男某齎抱赴京及今已五越月屈指過時不知<lb/>
消息畏途萬里髙天九重豈其遂淪風波不覩天日薄<lb/>
命厄㑹或當有之臣偃伏待命以日為年望久而疑且<lb/>
憂憂深而病益劇臣恐溘逝未及聞命則長逝魂魄亦<lb/>
將私恨無窮臣欲奔斃道路則死於溝瀆等耳又將姑<lb/>
待的實音信再行陳乞則愈致稽違自速誅譴臣前却<lb/>
<pb n="KR4e0176_WYG_003-15a"/>
狼狽輾轉憂惶身無所容病益深痼萬不獲已忍死陳<lb/>
情復干天聴如蒙乞勅吏部移文原籍官司勘臣患病<lb/>
是實容臣在家調理不幸且死得明命以瞑目幸而視<lb/>
息少延氣血旋復即當奔赴禁垣批鱗碎首為臣死所<lb/>
無復遺憾是臣進退死生秋毫皆陛下力也<lb/>
　　　乞恩致仕報籍<lb/>
奏為乞恩致仕報籍事臣見年六十六嵗浙江杭州府<lb/>
海寧縣人由正徳十二年進士選任兵科給事中嘉靖<lb/>
<pb n="KR4e0176_WYG_003-15b"/>
二年九月十六日給假送幼子還鄉随患便血痰火等<lb/>
證嘉靖三年四月十三日具奏乞恩養病嘉靖五年十<lb/>
二月初六日臣繼母居氏病故次年五月二十五日臣<lb/>
父某繼復病故積禍熏心竒痛刻骨前病因之時時間<lb/>
發日事醫藥有加無瘳氣血兩虧齒髪倐變沈綿既久<lb/>
平復愈難不意衰病跧伏之人濫得過情不虞之譽累<lb/>
經撫按并京堂科道等衙門薦舉節蒙吏部移咨都察<lb/>
院勘合劄付浙江廵按御史轉行布政司府縣催取敦<lb/>
<pb n="KR4e0176_WYG_003-16a"/>
逼赴部已具病因告鳴外嘉靖十八年五月内本部題<lb/>
奉欽依補禮科給事中本年八月内舍人李茂春齎到<lb/>
本部劄付令臣到任管事伏惟聖明當天羣物快覩海<lb/>
内才智之士與時俱奮幽側覬獲明揚閒散轉圖華要<lb/>
下至卑冗披能亦思服役禁近以分霑霈澤與被光榮<lb/>
臣雖性資闇劣至扵知覺利害猶夫人也忍獨甘老山<lb/>
林終萎蓬藋上千違命之誅下速近名之謗以自絶扵<lb/>
生成哉惟臣子之扵君父事無不欲盡者心也時有不<lb/>
<pb n="KR4e0176_WYG_003-16b"/>
容強者力也臣早因多病孱羸乗以殷憂摧割精漸銷<lb/>
亡病益深痼同里交親絶迹慶弔殆已十五六年比來<lb/>
年踰六十有如七十許人體力不勝衣冠朝晡半在牀<lb/>
蓐絲絲殘息難望久延不幸臣子早夭臣孫年未成童<lb/>
勉屬後事令其服田海鹽山村改籍鮑郎場竈户以供<lb/>
課養生臣遲速俟時委填溝壑伏望皇上察臣愿忠愚<lb/>
悃憫臣垂老宿疾乞勅吏部容臣原籍致仕儻得死正<lb/>
丘首臣瞑目長逝銜恩九地永永無極矣臣下情無任<lb/>
<pb n="KR4e0176_WYG_003-17a"/>
戰慄待罪候恩懇欵哀祈之至<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0176_WYG_003-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雲村集巻三<lb/>
</p>
<p>
</p>
  </div>
<div>
                <head>雲村集巻四</head>
    <p>
<pb n="KR4e0176_WYG_004-1a"/>
欽定四庫全書<lb/>
　雲村集巻四　　　　　　明　許相卿　撰<lb/>
　　書簡<hi>内有字號爵諡未的不敢妄書</hi>
　　　上王陽明先生<hi>六首</hi>
某罪戾餘生逺違矩正懵禮負教慚懼何言伏惟道化<lb/>
德猷坐殿南服炎荒絶徼久外天日之夷一旦手挈之<lb/>
聖治輿圖中竊覩平復田州一疏逺猷深識夫豈近世<lb/>
功名之士所敢覷其藩墻某跧伏堊堵亦為吾道増氣<lb/>
<pb n="KR4e0176_WYG_004-1b"/>
舊聞清恙時切馳戀伏惟倍萬崇攝以致康豫無任切<lb/>
禱<lb/>
違逺道範忽已易歲昔者及門為役之日枯瘠方有生<lb/>
意已而霜霰斤斧戕賊相尋矣某旅進竊祿以疾請告<lb/>
得歸訃在秋冬之交洗心趨侍夫子矜而沃之餘潤以<lb/>
淑此生拜賜之辱所謂生死而肉骨也力疾修狀惶恐<lb/>
惶恐<lb/>
某承乏諌省深懼弗任伏蒙不遺賜之嘉貺督以誨言<lb/>
<pb n="KR4e0176_WYG_004-2a"/>
欣戴祗服圖惟䇿厲以無忝門下不意先太宰奄爾薨<lb/>
逝伏惟純孝至哀何以堪處竊冀强饘從制以任斯道<lb/>
以幸末學以慰天下切禱某使事方羈弗得奔慰曷任<lb/>
憂戀謹具香帛馳上伏惟鑒納不宣<lb/>
溽暑伏惟台候百福頃奉勤誨粗心懵識未敢謂有見<lb/>
處已如暗室漸覩隙光由兹以徃或得與觀天日之大<lb/>
拜賜之侈殆於罔極矣伏惟為道崇䕶鼎茵以迓天休<lb/>
某聞教以來日嚴顧諟病耗疎劣自䇿弗前寤寐依依<lb/>
<pb n="KR4e0176_WYG_004-2b"/>
函丈之下也執事方今為國長城坐殿南服時平志遂<lb/>
然後歸西州表東海某得後諸生霑餘潤以與聞斯道<lb/>
日夕以冀也昧干崇嚴悚仄無已<lb/>
某稔惡死不塞禍家君奄棄諸孤摧割萬狀偷爾茍活<lb/>
伏承尊慈逺頒賻慰曷任感泣仄聞仗鉞南紀茂建殊<lb/>
勲斯道妙用格天震世甚盛某罪殃餘息祇恐溘先朝<lb/>
露弗及快覩凱還謹遣兒子某代申謝私遥瞻旄纛曷<lb/>
勝隕絶荒迷失次<lb/>
<pb n="KR4e0176_WYG_004-3a"/>
　　　上邵二泉先生<lb/>
闊奉教範積有歲年睠懷造就之私未嘗一日忘拜賜<lb/>
也伏惟執事年德彌劭聲實並隆無任為斯文忭慰某<lb/>
志業疎迂抱病山谷臞然故諸生也時從長老憩棠隂<lb/>
頌餘愛耳敬修啟居千萬為道崇攝不宣備<lb/>
　　　上湛甘泉先生<lb/>
某惡稔禍鍾家嚴無祿日月不居奄將就土酷罰殘息<lb/>
無望更生惟是遺行一二恐遂冺焉無傳不肖孤死且<lb/>
<pb n="KR4e0176_WYG_004-3b"/>
不瞑伏惟執事大人辭嚴衮鉞海内迷于檄外事關述<lb/>
作僉屬信傳不肖孤舊執羈絏之役恃此輒敢忍死狀<lb/>
述先行一二以陳于下執事伏惟夫子矜而賜之一言<lb/>
以信其小善庇其遺孤海眇山崇曷足仰喻恩貺阻逺<lb/>
不得違次跽請謹托吾友蔡希淵候領襄事日迫伏凷<lb/>
以須荒迷無任哀祈之至<lb/>
　　　上祝虚齋先生<hi>二首</hi>
某勝衣知學逮今抱子猶夫人也頃讀揚子雲書務學<lb/>
<pb n="KR4e0176_WYG_004-4a"/>
不如務求師始自憬然伏惟執事茂實望隆抗顔作模<lb/>
遠近之士從事斯文者屬武取衷焉矧夫末學近産里<lb/>
閈辱在肺腑於攀援為便敢以文質乖陋不足仰承為<lb/>
解謹録其所撰詩賦若干首序記若干首以先大道未<lb/>
聞徒餙末技自知不足藉手以見執事姑即此而觀焉<lb/>
占其他日可與於斯文與否而進退之幸甚<lb/>
伻還備諗尊體康豫并拜簡書之賜辭旨勤篤若欲進<lb/>
某於道而俾弗終為鄉人感激感激嘗聞前輩以知人<lb/>
<pb n="KR4e0176_WYG_004-4b"/>
為難後進之士雖沈淪幽側之中以身許人固亦未易<lb/>
是故士之稱相知者或相望於千里或相追于異代某幸<lb/>
在末姻晩學伏辱降屈年德奬引過情使某自信加厲<lb/>
以克有立受知己之庇固已侈矣豈必執經請業綴墻<lb/>
屏之遊而後拜嘉貺哉又念世俗人一遭人之惠顧不<lb/>
以至公相期而趨走門下以卑昵自親非惟自薄抑恐<lb/>
待知己以不厚是故某惟思少勵志節報國士之知而<lb/>
已關中古王者之所都風氣靈異士之冀北先生鎔範<lb/>
<pb n="KR4e0176_WYG_004-5a"/>
之下諒彬彬矣山林草澤夫豈無竒偉自重抱道相時<lb/>
之士出於門下耶亦嘗一曲垂意以禮某者禮之否乎<lb/>
違逺左右不聞至論便風時賜教督以終大惠蓋啖一<lb/>
臠而思快意於五鼎之間也<lb/>
　　　與鄒謙之太史<lb/>
都城獲瞻道範寤寐時切向徃歸值愍凶屏居荒阻罕<lb/>
值京洛之便無由一致渴懷日冀大行以昌斯文而猶<lb/>
爾差池時固有待耶逺寄志刻申諭良知殊極明切端<lb/>
<pb n="KR4e0176_WYG_004-5b"/>
拜相成之惠敢不奉以周旋但恨夙生葷血亟難澡滌<lb/>
耳疲繭不任趨侍苐切悵徃驕暑千萬為道良食厚自<lb/>
愛<lb/>
　　　與劉梅圃中丞<lb/>
某學晩多病孱劣無所堪可於時是以方進亟退為終<lb/>
焉計巖栖十許歲逺近親知己忽忘如隔世執事乃以<lb/>
不祥姓名玷薦牘中莫知何以致此伏惟執事間氣名<lb/>
世之望齒牙餘論當時異代據以重輕猥及孱劣曷克<lb/>
<pb n="KR4e0176_WYG_004-6a"/>
仰副苐知量能度分卒歲山澤為信道知恥之士茍免<lb/>
貽辱知己以為報爾雄章頒示手之三覆不能舎什襲<lb/>
藏去為子孫榮西望旄㦸伏枕不任向徃瞻企之至<lb/>
　　　與汪惟賢太守<lb/>
徃歲薄遊南都獲瞻教範方毅敦碩諸先達中私衷尤<lb/>
切鄉徃自維疎戅厚籍䕶持感激曷敢忘不敢言謝恐<lb/>
自外於長者云耳伏惟執事厚積重望方當致力中原<lb/>
而逺守百粤然使文治興於徼外稱自執事始則又廟<lb/>
<pb n="KR4e0176_WYG_004-6b"/>
堂簡任之意也風便勒狀布區區惟為民倍百加愛<lb/>
　　　與許廷美方伯<lb/>
枉使臨存教慰良厚具審春和台候百福某昔備斯文<lb/>
下走獲承德範日勤向徃多病跧伏弗能一望履絇為<lb/>
恨仄聞吾友伯修不祿悼痛累日下諭顛末復聞經紀<lb/>
其家髙義凜凜某徒切愧歎而己未間伏冀為國加䕶<lb/>
以佇詔徴<lb/>
　　　與東橋顧華玉參政<lb/>
<pb n="KR4e0176_WYG_004-7a"/>
春和伏惟台候百福某憂病跧伏荏苒歲年過辱貶教<lb/>
移文督之就列敢不敬承不幸烈禍積痾之後羸憊不<lb/>
任冠裳厚負上恩祗辱嘉命曷任惶懼伏勤移報俾得<lb/>
待盡桑梓獲免顛踣修塗無任感荷<lb/>
　　　與莊渠魏子才學政<lb/>
某今之鄙人也心實向善而氣質昏弱因循歲年已幾<lb/>
墮廢比夏納謁執事深造厚積雖未能測其涯而容止<lb/>
辭氣種種皆教向徃益切疲踣稍稍自奮秋領墨教惓<lb/>
<pb n="KR4e0176_WYG_004-7b"/>
惓欲引某於聖賢之歸先生固與人為善之公某不能<lb/>
不私以為惠耳始思日前向善而今猶夫人蓋皆意氣<lb/>
自矜以徇外為人初未嘗著實向上廼今不覺爽然自<lb/>
失且悔且幸知有不容但已顧不美之質荒惰之志望<lb/>
聖賢科級猶天然不免猶有畏難退屈之念時梗於中<lb/>
奈何伏祈不憚終教某赴限至京口疾作不果行令奏<lb/>
請以待儻獲養痾山中更乞詳教將服膺以周旋也冬<lb/>
寒伏惟為道厚自愛<lb/>
<pb n="KR4e0176_WYG_004-8a"/>
　　　與南溪吳德翼方伯<lb/>
溽暑伏惟台候百福某病息奄奄僅屬長晝閉關編摩<lb/>
徃迹似略有緒憊力不能就正有道為恨粗具稿草企<lb/>
俟裁教未間千萬珍攝以慰邦人大老之瞻切禱<lb/>
　　　與毖齋查原博參政<lb/>
某非登髙能賦之才公不知其不肖督以簡槧之役抒<lb/>
思成辭茍以逭咎伏惟是正登巻<lb/>
　　　與朱應周參政<lb/>
<pb n="KR4e0176_WYG_004-8b"/>
越山對雨舊愛藹如歸病闕然久不報雅誨英風夢想<lb/>
猶恍恍也共惟賢勞場屋為時得賢某跧伏林廬但深<lb/>
慶躍顓狀敬致勞苦之私伏冀尊生養福以究大業不<lb/>
宣<lb/>
　　　與鄭伯興考功<lb/>
闊違德範無任瞻企恭惟賢者當路海内之士爭自濯<lb/>
磨思出門下某夙承知譽進備采擇尤切大願奈何數<lb/>
竒疾劇醫藥罔功進退狼狽謹令人抱奏惟執事加憐<lb/>
<pb n="KR4e0176_WYG_004-9a"/>
曲庇之使歸料理曷勝感刻知己之惠<lb/>
　　　與孫山人太初<lb/>
道况清勝良慰僕屬望執事詩云乎哉伏惟著已自愛<lb/>
一力聖賢之學使吾道不孤甚盛顓問行李更有浹日<lb/>
之畱當接膝竟日以究髙論<lb/>
　　　與衡山文徵仲内翰<lb/>
僕奔騖坌埃江南山水日夕神徃况公山水中人耶妙<lb/>
染乞時寄惠某將神遊其間如陪公巾屨也<lb/>
<pb n="KR4e0176_WYG_004-9b"/>
　　　與崔同仁少參<lb/>
某昔遊諸生間謬辱奬譽過絶等倫感刻知己曷其能<lb/>
忘頃獲通籍羈於班行無由造敘此懷為歉仄聞逺仕<lb/>
老歸清約如昨某愛莫能助願先生益終此道為光令<lb/>
孫去謹勒手狀布區區<lb/>
　　　與徐子謙太守<lb/>
頃歲道上國辱禮際重以譽愛甚篤矢藏中心不辱道<lb/>
義以為報耳循良政成波及鄰壤某時得泳游匪直播<lb/>
<pb n="KR4e0176_WYG_004-10a"/>
揚而已<lb/>
　　　與况廷光大尹<lb/>
遙聞楚氛甚惡事儻或然四百里元元之命君侯一人<lb/>
是寄方今所以慎固封守練足兵食薄征緩刑綏善禁<lb/>
姦義結人心靜鎮浮議以防狗䑕乘時之奸憂民者諒<lb/>
有成畫矣賓興有事當路者欲於執事委重焉緩急殊<lb/>
勢識時務者似不得舎此就彼也杞人之狂惟執事察<lb/>
而圖之<lb/>
<pb n="KR4e0176_WYG_004-10b"/>
　　　與郭于周大尹<lb/>
彌冬雨雪殺氣過嚴菽麥野萎父母斯民者諒隱於衷<lb/>
久矣春來物態生意一新惟仁人寛䘏涵煦以順陽和<lb/>
以消隂沴當必有出於時政文法之外某抱病山中方<lb/>
日望之<lb/>
　　　與張元傑給舍<lb/>
闊逺德範洊歴歲年夏中乞告人徃扶憊遣狀徹從<lb/>
史否旋聞公爭大議去國某雖跧伏草野不能不為時<lb/>
<pb n="KR4e0176_WYG_004-11a"/>
扼腕豈特歎息私公耶髙情雅度自知盡分而憂國者<lb/>
日冀天定以還偉人風便謹勒手狀候安否<lb/>
　　　與鍾西臯彦材太守<hi>三首</hi>
某積痾待盡分久自安名流達黨不物棄而惠存之已<lb/>
忝博愛執事大章腆貺作意寵嘉則何能堪三復慙佩<lb/>
而已殘息喘暑裁報潦略伏惟容察不宣<lb/>
闊奉音塵悵望勞結忽辱雅製綢繆徃復甚厚况復過<lb/>
示謙光輟惠珍刻感激安可津涯巖廊風望時當急賢<lb/>
<pb n="KR4e0176_WYG_004-11b"/>
尚爾養晦竊為海内遲之未驛召間千萬為時厚自愛<lb/>
日枉臨存重拜加惠感誦曷之能忘諸孤躐進曷敢弗<lb/>
揆㓜學驅之競時速化古稱日暮途逺老獨不幸似之<lb/>
冒爾匆匆非本懷也誠不自意獲武賢震器餘塵復藉<lb/>
大老為之司盟豎子因宗有𢎞休矣教墨云云敢不奉<lb/>
以周旋候請諸凡未及伏乞一一指揮<lb/>
　　　與徐東濱子正<hi>三首</hi>
比聞南轅病體未能徃唁春㑹王子揚知兄於用舍之<lb/>
<pb n="KR4e0176_WYG_004-12a"/>
際已自洒然僕更何言伏惟老先生太夫人眉夀髙堂<lb/>
古人所謂不以三公換一日之養之時兄及時承歡養<lb/>
志真樂無涯僕蓋不以唁而以賀也薄物奉見區區千<lb/>
萬撝入<lb/>
教言妙語并辱盥而展誦嚥以秋泉波潤稿瘠矣共審<lb/>
侍奉多福吟社髙情樂事甚雅某懶拙日課耕奴暇則<lb/>
松根團蒲栩栩飽睡耳兄能過山中譜混沌乎<lb/>
某病伏闊候時稔玉體健勝於邑人來者以為慰過辱<lb/>
<pb n="KR4e0176_WYG_004-12b"/>
書問殤孫感刻感刻僕痿卧靜閒竊窺造物大意則玩<lb/>
弄為娛或者惡其不恭摧奪豎子以警之耶是可若何<lb/>
夫亦順受之而已耳<lb/>
　　　與錢海石懋垣司諌<hi>四首</hi>
僕削迹周行晦影深谷二十許年海内志義摩切之交<lb/>
邈如異域端居丈室博擇先民反求初志以自厲然時<lb/>
不免伊誰與語之歎夙欽英望思為執鞭多病錮而持<lb/>
之過辱執事不以沈廢戅迂為非偶取之於聲氣聯之<lb/>
<pb n="KR4e0176_WYG_004-13a"/>
以婚姻比廼儼然臨之儀物盈庭誨論彌日反身之學<lb/>
體國之衷俾得一二與聞不覺神酣心醉若客遊萬里<lb/>
歲宴始歸而親暱舊故相與抵掌談所渉歴慰其辛苦<lb/>
也誠不自意積久離羣復此大快耳惟兹春序向和使<lb/>
軺臨發乘間呼舟金牛玉帶問某當扶曵支離以武餘<lb/>
塵為信信之遊幸甚<lb/>
伏奉髙論星變仰觀博古之學憂時之誠傾歎無已僕<lb/>
常聞之師中土文明火地每值歲之丙午則火盛極而<lb/>
<pb n="KR4e0176_WYG_004-13b"/>
變徃徃多事皇初載籍未備傳聞多訛無庸解說越稽<lb/>
春秋以來凡當是歲鮮不禍應惟漢武帝世祖唐文皇<lb/>
宋真宗四朝獲免而武帝征伐禱祠幾續亡秦世祖承<lb/>
王莽更始之亂因天悔禍之初文皇亦以末年征遼大<lb/>
役武氏僭亂亡將及矣真宗差為太平而契丹敗盟天<lb/>
書誕妄東封西祀虚耗海内未為全盛也入我天朝初<lb/>
丙午為元亡再丙午為宣皇之元三丙午丁未為憲朝<lb/>
之末今值厄運而聖德消弭卒無其應天下蒼生之福<lb/>
<pb n="KR4e0176_WYG_004-14a"/>
也然比日雷電虹霓非時大變頗駭羣心說者疑以海<lb/>
舶應之夫海賈擾攘自是付託非人變通無術張皇迫<lb/>
逐致然所謂庸人擾之者也愚䇿特費一提舉司官吏<lb/>
監督互市自可一疏而辦所謂化盜賊使為良民妄見<lb/>
殊不以是為意也承諭及出處僕未能測知執事意之<lb/>
所存特念天子方譴柄臣厲精更始以執事强力壯毅<lb/>
望實去國中外疇能舎旃但世變江湖仕途如棘若既<lb/>
出旋歸則致身之義其將謂何故願髙志先定徐觀時<lb/>
<pb n="KR4e0176_WYG_004-14b"/>
宜斯出處無悔矣夫孔明無所遇合終為南陽布衣耳<lb/>
歴觀徃哲髙志雄才甘於埋光草澤不屑輕試其身誠<lb/>
以時之難也僕衰鈍退怯僵卧空谷幾四十年故欲獻<lb/>
其愚嫌徇已見訥訥不能出口特以葭莩之倚終不能<lb/>
忍冒昧一言之伏惟不以卑論撝外<lb/>
共諗使節逺自日邊指湖南以盡海徼萬里宣上威德<lb/>
甚盛某病廢空谷中無由快瞻為歉比辱貶賜誨函責<lb/>
之委躬陳力此某之分也敢弗奉以周旋特艱虞速老<lb/>
<pb n="KR4e0176_WYG_004-15a"/>
精已銷亡茍懐一丘偷延病息聊以卒歲耳親教曷從<lb/>
祗切神徃<lb/>
僕聞之㛰姻各惟其類太上以德義其次以門閥其次<lb/>
以才以年至流俗榮利焉末矣僕疎寒固迂混迹樵牧<lb/>
晩舉兒子聞造狀岸甚野過不自量敬因媒氏通誠門<lb/>
下僭乞婣盟伏承執事不遺弗類惠許愛子壻兒聞造<lb/>
自兹得御賢達或免終溷俗流執事榮施於寒宗世世<lb/>
有𢎞休矣不腆先給舍之遺薦幣納采因以問名眇焉<lb/>
<pb n="KR4e0176_WYG_004-15b"/>
無足藉手伏惟執事古風髙致或不屑意於時之珍飾<lb/>
麗觀而以志義之末許僕萬分一亦可以承下風則澗<lb/>
毛行潦明信可陳矣恃此無恐少儀副封并賜撝納<lb/>
　　　與一所金汝白督學<hi>四首</hi>
別久日深悵望比想身心工夫漸益精密顧時俗所習<lb/>
人情所安能漸摩委曲以合於理而不索露其塹絶可<lb/>
駭之迹似更盡善况夫處人與律已異恐宜更寛一步<lb/>
勿厚望於流俗人以為何如<lb/>
<pb n="KR4e0176_WYG_004-16a"/>
嘉禾執别來歲又幾半音耗闊然季秋得子揚書云汝<lb/>
白一疾幾不療驚怛懷注彌切冬初書報勿藥喜慰無<lb/>
量不啻尋常音耗而已汝白素弱積痾之後精氣未便<lb/>
完復尤宜擇醫藥慎服食禁勞慾倍萬調䕶切禱某二<lb/>
親粗安婦子無恙但一身困冗行怠學廢負吾故人甚<lb/>
切愧懼所自恃者正汝白所謂空志耳養心讀經之言<lb/>
甚善矯飾為人之戒切中某膏肓敢不力自克治曾子<lb/>
曰士不可以不𢎞毅毅則汝白能之或於𢎞上更當加意<lb/>
<pb n="KR4e0176_WYG_004-16b"/>
為學應務皆然汝白試思之以為何如便風幸不倦書<lb/>
劄數友中某最孤逺賢兄弟願常在念不宣<lb/>
春和教暇多福僕比歲憂病再承賻慰逺道勤念益信<lb/>
布衣道義省已淑人舊學諒益醇篤來諭此官甚勞然<lb/>
不得辭所貴正範端習俾時收實用為不徒也僕病日<lb/>
深錮分守丘壟所冀麗澤餘波霑丐枯瘠幸甚<lb/>
僕久屏幽谷平生誼舊音耗無由一通三月中容菴書<lb/>
報尊封君并太夫人繼違榮養驚怛愧咎無已緬惟孝<lb/>
<pb n="KR4e0176_WYG_004-17a"/>
誠純切日月踰邁摧割未夷宜匍匐哭慰奈病體憊伏<lb/>
積久童孫未知拜起田僕鮮充使令東望悲悵徒切一<lb/>
所端居久養身心工夫諒益深到令郎必大成立然無<lb/>
可是足時也某惰陋無進但硜硜不敢隨流自辱然視<lb/>
昔所期則已厚負明師良友風便馳疏想及祥禫同親<lb/>
之愛自等越人罪愧無所容逭千萬節哀從制以崇大<lb/>
孝<lb/>
　　　與容菴應邦升尚書<hi>四首</hi>
<pb n="KR4e0176_WYG_004-17b"/>
春莫徐北舟楫差池雖便風兼程歸心稍快每念邦升<lb/>
獨處無聊輒復耿耿且欲聞直言如對燭敘别時何可<lb/>
得也某二親初適婦子無恙苐多遭外䘮役事致訟驅<lb/>
馳無旬日寜孤陋值此荒廢可知獨惟空志猶崛然耳<lb/>
吾邦升以剛明之資操邁徃之志願再加堅忍縝密之<lb/>
功何逺不可到教某不徒從事儀文節目而一力於讀<lb/>
書真對病良藥愚意則謂讀書窮理固養心一項工夫<lb/>
然居敬靜虚以為窮理之本似尤源頭當著力處否雖<lb/>
<pb n="KR4e0176_WYG_004-18a"/>
四書六籍聖賢大訓不免徒耗其神於章句文字間耳<lb/>
邦升以為何如塊處窮鄉同志星散南顧凄然况我邦<lb/>
升誠直懇惻初終表裏一揆交游數兄弟中某尤所倚<lb/>
仗便中萬萬不惜手札以督蹇鈍<lb/>
憂病沈淪如與世隔故人連袂徒步弔其不幸於窮谷<lb/>
中燠休通昔槁死形神旋有蘇意曠情殊義感泣無已<lb/>
竊覩比來德業日新去某不啻倍蓰但好勝時動客氣<lb/>
取善或念舊惡似猶有舊根在力消融之則某之師也<lb/>
<pb n="KR4e0176_WYG_004-18b"/>
某衰病奄及祥禫累然未任衣冠榮名未盡忘懷精力<lb/>
殆弗可强亦任運委時已耳吾友邵思抑便布起居思<lb/>
抑力學與善僕資之甚厚邦升與處當有𢎞益風便萬<lb/>
萬以所得惠教至望不次<lb/>
去秋聞邦升轉轄江右計與汝白日夕道義切劘為賀<lb/>
僕且以不與霑餘潤為恨也周懋登冬還承惠手尺惻<lb/>
惻閔念毁瘠僕却以病不以䘮乃今稍克支吾但終不<lb/>
耐煩勞耳來諭似有歸興恐未宜然邦升才志值兹明<lb/>
<pb n="KR4e0176_WYG_004-19a"/>
盛中道巻懷平生小小違拂何太不廣耶古稱做官溺<lb/>
人志要須超然無累為期不以必退為髙也僕戅拙沈<lb/>
痼精力萬不可强所敢以退自安者有如日西望顒顒<lb/>
千萬善餐邃學自愛<lb/>
歲晩知舊永别中離時切感悼又或爽節初終不免惋<lb/>
恨惟三二崛然金石交又復星散更何能為情僕空谷<lb/>
深蹤杳聞達途之耗秋中得一所書知容菴藩翰滇南<lb/>
暌越萬里神魂飛不易到倍増寤歎耳僕浹歲血疾一<lb/>
<pb n="KR4e0176_WYG_004-19b"/>
再瀕死幸爾得甦山村少事病鄉無擾閒靜養心老獨<lb/>
泬寥頗自知命而安之休休自得絶省外慕他無長進<lb/>
可答雅望也<lb/>
　　　與鶴山王子揚<hi>二十首</hi>
行時嘗一簡道別來此偶承諫寮之乏昔所欲言與鄙<lb/>
夫人之不言者今皆茫然未得要領能言不難言而有<lb/>
益不易兄將何以助我歙人潘薦叔好古而達於辭今<lb/>
之雋選也去為樂清兄雁蕩勝遊得東道主矣執手之<lb/>
<pb n="KR4e0176_WYG_004-20a"/>
歡歲年為期奈何<lb/>
上東門執别已三閱月病懷時事恒在憂虞中真以日<lb/>
為歲頃得賜歸始有見吾親并吾故人之望病軀緣是<lb/>
差强而時慮更切實不敢以歸為幸廼今傳聞日駭事<lb/>
勢日危旦夕念北如昔之思南奈何奈何徐曰仁竟作<lb/>
泉下人傷哉傷哉邦升疏請南曹蔡兄力乞校官想俱<lb/>
可得汝白卓然有立吾黨増氣守中兄地居上游可虞<lb/>
今亦已還兄去國時謗騰涌同里或猶見疑恐疾惡已<lb/>
<pb n="KR4e0176_WYG_004-20b"/>
甚有以致此責已逺怨為善大抵居鄉恂恂似不能言<lb/>
遜言無道之邦似是吾徒居今之律令而許子將王彦<lb/>
方是或一道要未可盡學耳<lb/>
室中之變逺枉使問勞苦備至感悼彌切老大恥為兒<lb/>
女態但竊自憫不弔于天再世罹此巨創感念舊痛心<lb/>
焉如割耳<lb/>
危病浹歲而蘇幸復得請如再有此身身外事一不關<lb/>
念惟生平知己猶尚耿耿胷懷間聞為吉水力希古人<lb/>
<pb n="KR4e0176_WYG_004-21a"/>
人之政惟務實無倦克終嘉績為慰<lb/>
闊别疎問此心無日不三四至兄所也弟家蠱紛如疎<lb/>
懶加困獨歎丈夫經濟豈當習之米鹽薪水之課耶行<lb/>
且棄之客遊江東矣兄何時可來當除館以待候人<lb/>
教尺三至別緘尚多浮沈兄夙夜在公勢何暇及廼爾<lb/>
勤辱彌見平生矣某自嬰禍難血氣日衰神宇不復僵<lb/>
痿巖棲分為清朝棄物寜復更有逺志以從教援兄交<lb/>
誼多情請姑抑制當自弟始以信於海内士大夫曰相<lb/>
<pb n="KR4e0176_WYG_004-21b"/>
知相成斯誠善矣弟亦與榮焉山廬粗就料理過兒折<lb/>
肱再完但癡肥不了事都不以挂懷抱矣悵望北雲無<lb/>
任凄斷<lb/>
一别改歲冗累増劇真從傀儡塲中度世爾時見聽光<lb/>
大師怪語供笑劇如荆卿狗屠暫相怡悅耳<lb/>
山中忽遇溫人授書疾讀得平安字甚慰三復之餘旋<lb/>
疑前此惠教魚雁似尚浮沈抑使事有程不暇作長語<lb/>
耶何經年一紙漫爾凉燠數言外不一語相策勵也缺<lb/>
<pb n="KR4e0176_WYG_004-22a"/>
望缺望<lb/>
向熱鈞候多福祝思允書回致兄欲相推挽之意<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>猶<lb/>
未已某於兄更何間然纔有此懷便從兄開口因之報<lb/>
答上恩亦結髮讀書初志也但夙夜彌痼野性已成不<lb/>
復可任驅䇿去冬手築繭窩於妙果山令兒輩死便埋<lb/>
我兄無祗勤吏人矣叔夜之僻僕頗同之但不忍巨源<lb/>
兄耳因風聊復奉報<lb/>
知己中年曠隔燕越常自惻惻於懷不但作惡而已妙<lb/>
<pb n="KR4e0176_WYG_004-22b"/>
語逺來三復恍見髙懷懇爾獨至蘭絨精縟曷稱衣被<lb/>
某年逝力屈平生嗜好不却自逺知己尚欲鐘鼓爰居<lb/>
邪兹冬山中殊少雨雪芒鞵短䇿時與村農谷樵倒一<lb/>
尊於夕陽籬落間布褐甚溫菜菽甚甘野語甚洽兄軺<lb/>
車乘便一過星涯農談半日恐亦不惡酣餘風便草草<lb/>
不盡<lb/>
經歲一書夢想徒渴弟山居如在井底猶聞吾兄多謗<lb/>
芒刺切膚溫俗不淳乃爾豈兄疾惡過峻太不自恤以<lb/>
<pb n="KR4e0176_WYG_004-23a"/>
輕犯世患耶北行擬孟冬之晦便風能時惠教督否<lb/>
承訪北行事宜隨幾順應不敢逆度但弗宜以迹自異<lb/>
而為衆議的耳太史公曰道固委蛇請更商略之繭製<lb/>
并徃遡風長路中若時相溫存也<lb/>
逺慰多難别去倍隕絶襄事以來神奪形廢皇皇日不<lb/>
忘死與兄習嘗夷險由壯及衰寜信覆載問有此艱危<lb/>
天日下有此光景獨金石故人時復耿耿於衷若死生<lb/>
以之者耳出處去就僭嘗奉商髙賢明義但步移影變<lb/>
<pb n="KR4e0176_WYG_004-23b"/>
曷能遙度昔人所謂冷煖自知耳今日睿聖厲精賢雋<lb/>
奮庸舉措興革咸暢鬱望兄展其平生懋樹溫國勲猷<lb/>
不孝茍活跧伏巖棲竊獲自附景仁有餘榮矣徐生去<lb/>
倉卒無次<lb/>
夢想風神日增勞結空山僵卧罕逢佳便可附只尺耳<lb/>
某舊恙日劇量能度分必不可再出壞其平生為知己<lb/>
羞但惟此中紆鬱幽懷形影知己無繇致之左右一相<lb/>
印賞故才欣然處便覺耿耿耳江湖日逺晤語未涯千<lb/>
<pb n="KR4e0176_WYG_004-24a"/>
萬為國厚自愛<lb/>
沈提舉回承寄哭先君二詩一展軸間聲與淚俱不忍<lb/>
終業兄掄材致理德澤良易逺及要須胷次蕩如太虚<lb/>
不以一毫愛憎先入為禱弟病益沈痼攝衣應客輒憊<lb/>
伏移時想非久交還造化舊物耳山廬粗衞風雨兄大<lb/>
拜歸寜道此有對牀處矣<lb/>
仙舟丙夜飫聞博雅之談渴懷沃以甘露矣繼欲請益<lb/>
山鄉絶少良便寤想勞結奈何奈何伏承教督陳義甚<lb/>
<pb n="KR4e0176_WYG_004-24b"/>
髙三復卒業不覺感涕朋友道䘮乆矣斯義古人無幾<lb/>
今人未嘗有者僕何幸蒙之抑何德以堪之感激感激<lb/>
僕戅昧疎迂不適時用尚論徃哲已愧舊官今更何說<lb/>
是故不復敢以出處之宜請决知己過煩明教適契僕<lb/>
心兄愛僕者真不殊僕之自愛矣况今時賢滿朝新進<lb/>
連茹僕養疴巖谷彈琴讀書詠歌先王之遺風於風泉<lb/>
雲石間萬分一得附古者求志有恥之士以不終辱兄<lb/>
教所得不已多耶兄方抗顔師道尚祈力抑澆競不眩<lb/>
<pb n="KR4e0176_WYG_004-25a"/>
浮華德行一科教本所繫必詢合學諸生所推服者體<lb/>
貌其人而風厲於衆亦自足以興讓德師師之化矣貴<lb/>
恙喘欬已安佳未逺涉江山良苦秋老氣勁慎䕶風寒<lb/>
懇禱不宣<lb/>
幽谷深蹤迥絶周道大斾去淛不得掉尾驛舟一話心<lb/>
曲至今南望悵然為恨爾後聞兄名位日益崇勲猷日<lb/>
益震耀光韓公之烈以紆中外南顧之憂經濟雄略於<lb/>
兹一展甚盛竊惟夷獠固人類耳乞不以深入多殺為<lb/>
<pb n="KR4e0176_WYG_004-25b"/>
功至誠孚格開諭招徠祗勤單車可無血刃不識近事<lb/>
能如昔人否但今南鄙之患手足風痺也腹心之恙厥<lb/>
有攸屬兄旦夕入柄樞筦必先厚培元氣方當致力中<lb/>
原奠鼎盤石懋建大勲以齊古社稷之臣惟日望之僕<lb/>
逺屏巖栖抱膝詠志實奉至教以周旋相成之惠銘藏<lb/>
肝腑矣昔諭老成靜退浮競典刑僕何敢云云也但庶<lb/>
幾乎徃哲優哉游哉聊以卒歲云爾<lb/>
　　　與張蒙溪尚書<lb/>
<pb n="KR4e0176_WYG_004-26a"/>
某抱病跧伏積有歲年自分見遺達黨久矣伏承執事<lb/>
作意沈淪命舟載雨百里外入幽谷中髙格勝度感歎<lb/>
何極繼承妙翰大章品題丘壑三復卒業藏去為榮甚<lb/>
盛苐詠歎溢美内愧弗堪又將辱盛舉貽明哲累為時<lb/>
公卿下士之懲則甚懼耳<lb/>
　　與文溪鄧士魯<hi>三首</hi>
某曩自執別蓬山病縳丈室間幾二十年分與人世隔<lb/>
絶逺矣獨兄愛時時膠於胷懷殆氣味之殷曷可喻之<lb/>
<pb n="KR4e0176_WYG_004-26b"/>
尋常交游間耶錫山嘗兩致問意皆書郵浮沈旋聞兄<lb/>
歴坎坷永歎莫之能助某積疢殷憂諸拂意事大略與<lb/>
兄等耳頃聞賢郎髙舉羣季接武駸駸兄且食天定之<lb/>
報矣某長子早夭孤嫠如弱草不可風兄諒為撫掌一<lb/>
慨祝甥世祿來南雍便力疾布襞積之懷<lb/>
舍弟過家知兄得還無錫久鬱之私一旦洗然伏惟清<lb/>
忠上厪殊眷出播直聲起為舉首兄所蒙被亦榮矣超<lb/>
陟方爾狎至千萬益厲逺猷以酬大造無任私禱<lb/>
<pb n="KR4e0176_WYG_004-27a"/>
入夏徂秋小介三行三尼艱虞多故若與世左非忍自<lb/>
外於篤愛也僕舊疾餌术膏良愈但積憂早衰齒髮已<lb/>
失故我恐不復能備清時任使耳晤語未涯北望不勝<lb/>
悵徃<lb/>
　<lb/>
　<lb/>
　<lb/>
　<lb/>
<pb n="KR4e0176_WYG_004-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雲村集巻四<lb/>
</p>
<p>
</p>
  </div>
<div>
                <head>雲村集卷五</head>
    <p>
<pb n="KR4e0176_WYG_005-1a"/>
欽定四庫全書<lb/>
　雲村集卷五　　　　　　明　許相卿　撰<lb/>
　　書簡<lb/>
　　　與端峰邵思抑<hi>九首</hi>
郡城草遇驩洽昆弟語深及出處事宜類以僕為有知<lb/>
者自惟空疎何以當此豈足下謙德之恒固爾耶抑真<lb/>
有取於僕也伏惟足下盛年重望名位未涯而明哲幾<lb/>
先收身青紫紛華中使廟堂知區區之不足驕士為吾<lb/>
<pb n="KR4e0176_WYG_005-1b"/>
道増氣甚盛僕安所容喙念勤問不可虚辱乃輒左獻<lb/>
其愚嘗聞告君之言要在委曲詳明達下意悟上心而<lb/>
不以簡嚴為工宗賢之議嫌涉矯亢來諭當甚僕意則<lb/>
謂足下業已引罪而祗以病乞致仕若豫自規便取必<lb/>
於上亦似未安或云伏乞明正罪罰放臣歸田為民以<lb/>
為惕威昧義者之戒若憫其孤寒迫脅得從末減與以<lb/>
相應降調職銜致仕以冒餘榮以理病軀陛下踰常謬<lb/>
恩非臣所敢望也如此庶足下謙畏自居而吾君得處<lb/>
<pb n="KR4e0176_WYG_005-2a"/>
其厚似兩得耳萬一不然執事雅尚不妨自遂而天下<lb/>
公是固在於令德奚損乎野夫商略宦情如山谷中人<lb/>
浪傳都邑事漫無足憑惟髙明采詧之<lb/>
僕有友沈槩嘉善人也自童丱時夙以文章名節自厲<lb/>
逮今凡七困塲屋其卓然自信者屹不為動也為文祖<lb/>
先秦兩漢翩翩有逸氣辭賦詩歌亦徃徃奥雅可誦事<lb/>
親孝與人信輕財好義有國士之風故憲長半江趙公<lb/>
大參莆田陳公今方伯陳公五清劉公督學時並加甄<lb/>
<pb n="KR4e0176_WYG_005-2b"/>
賞而劉公知之譽之尤深計兄亦嘗聞之矣日者學政<lb/>
𨽻人賄敗欲汙名士以自解而槩與焉謂嘗納賂以求<lb/>
援例此蓋當時劉公惜槩久滯之厚意而非槩夙負自<lb/>
處之本心也槩曽面辭人多聞且見之劉公既遷槩又<lb/>
呈縣繳文以辭司府縣有吏司之蹤跡明甚顧恐崑岡<lb/>
烈焰玉石不能自别耳僕病耗巖栖少且賤未嘗望見<lb/>
諸公之旄節哀憤不能自達而兄晝繡道杭周旋諸公<lb/>
間為深况兄之知僕猶僕之知槩得槩之平生於僕可<lb/>
<pb n="KR4e0176_WYG_005-3a"/>
以知其不誣矣伏惟諸公與兄志存當世哀窮悼屈體<lb/>
士惜才固其分也抑其責也願借一言轉布之諸公面<lb/>
試之又加察焉不如僕言甘伏欺罔或因是而槩獲伸<lb/>
於知己出之塗泥收其尺寸槩之幸也諸公之功也僕<lb/>
出位之言之罪不敢辭也惟兄垂察焉<lb/>
入郡㑹諸同志聞兄所造益邃而真廼知身心樹立者<lb/>
作用自别更望精察力行以希徃哲甚盛僕困於家蠱<lb/>
去住不能自主逐逐行隊知己者將何以進之亟欲造叙闊<lb/>
<pb n="KR4e0176_WYG_005-3b"/>
懷而事故相左美之諒能述拳拳之忱也<lb/>
枉教誠篤别去悵如有失疎劣所恃二三良友惟兄差<lb/>
近時得求助承諭洗除舊習玩味義理須從身心着實<lb/>
體究真某對病良藥感刻感刻約訪子才盛意欲䇿蹇<lb/>
劣同入君子之域至願至願但上下左右士論躋祀先<lb/>
髙祖於鄉賢過此敬從後乘郭令政益明審僕何能少<lb/>
助似剛敏上稍宜加意兄再契勘試為言之<lb/>
去歲奉教周旋遂克茍完病軀端居深念古所謂異姓<lb/>
<pb n="KR4e0176_WYG_005-4a"/>
骨肉吾兄愛僕者似之感刻感刻寓武丘時子才來㑹<lb/>
數日夕受益良多大約謂疎謬者須痛加持志之功以<lb/>
勝氣習或有所得必作用體驗斯益自信有進步處耳<lb/>
荒懶尚多愧於其言歲月忽不待人奈何惟兄幸終相<lb/>
之<lb/>
夏中因風寓書徹從史不閣下今日所莅士之冀北倡<lb/>
明斯道以興起同志舊學恐不為小試矣是以僕於知<lb/>
己有厚望焉僕日逺教督退鈍弗前千萬不惜時惠䇿<lb/>
<pb n="KR4e0176_WYG_005-4b"/>
厲使承下風<lb/>
日枉使教逺慰摧殘無任感泣惟兄旬宣之澤與江漢<lb/>
永甚盛舍弟檣少孤而愿先君命某句讀督之頃獲旅<lb/>
進試吏武昌備屬吏下陳學晩而政未達某不幸其得<lb/>
位幸其得師也惟兄視之猶弟惠教俾免顛仆獲成先<lb/>
君字孤之志某旦夕且死有以復於地下矣臨紙哀隕<lb/>
大拜過家惡服不得走敘闊私甚恨兄屏翰南服責委<lb/>
甚隆柄用非久繼至願益宏逺猷以副久要之雅某殷<lb/>
<pb n="KR4e0176_WYG_005-5a"/>
憂積疢形神銷亡志業頺廢將負襟期安得執手永歎<lb/>
為别<lb/>
書使召見憊伏不任趨走只尺相望彌深悵徃某自罹<lb/>
百憂病侵老迫坐負清時徒竊寤歎兄知愛弗忍遐棄<lb/>
何以畀之使自力於夕死可矣之訓尚免沒世不稱以<lb/>
為兄羞江湖日逺晤語未涯時因風翮遺之好音<lb/>
　　　與泉亭吳維新少參<hi>三首</hi>
再貶墨諭病不時報少間倩筆以塞下問夫史莫難於<lb/>
<pb n="KR4e0176_WYG_005-5b"/>
志來諭立例簡嚴無所容議僕所為父兄致私禱者歲<lb/>
徴賦役覈實大書人可稽籍坐見而猾胥不敢大肆巧<lb/>
誣是兄筆端之口流惠無窮矣然須嚴候審覆關報為<lb/>
據亦不消多著語也風俗之敝僕久痛心憶自兒時見<lb/>
曽大父行多朴野真率今諸後進文采軒然將鄙故老<lb/>
為長物而敦篤浹孚之意殆鮮雖大地皆然亦須慨歎<lb/>
數言賢傑有作或縁而力矯丕變志之助也幸毋小奬<lb/>
郁郁以長此風况今所謂文不過排比爛腐修飾儀觀<lb/>
<pb n="KR4e0176_WYG_005-6a"/>
外矜辭貌而内無忠信如優人習禮正不堪著眼者耳<lb/>
於文何有詞賦恐不必載但時挂一二精語參差隠映<lb/>
其餘似不勝録為難測若一一舉之敝邑之陋反更索<lb/>
露矣何如何如兄又欲僕分勞著名其間如唐宋人修<lb/>
晉唐書例僕意二史列著史官姓名殆簡袠重大分曹<lb/>
置局以君命臨之今此數簡小試發硎固以迎刃恐不<lb/>
必為此彌文也竊意志無定式因地為體因事為用難<lb/>
主故常要在言約事該如老吏斷案鑿鑿可以信傳斯<lb/>
<pb n="KR4e0176_WYG_005-6b"/>
不刋矣諸如郡邑志之不能久存無亦循襲多而猥雜<lb/>
可厭邪殆不啻張先生所謂言無體要而已至夫否臧<lb/>
去取則我嚴侯明見之審執事直筆之任僕邑人也恂<lb/>
恂似不能言守此律令焉耳憊甚縷縷<lb/>
幽屏名跡薦論偶陳吾兄又峻督之臣子大義敢弗輿<lb/>
疾周行而所欲懷安一丘自為名髙者有如日但積疢<lb/>
殷憂之後吾精已銷亡矣性復疎戅乖時恐一出䘮其<lb/>
平生重負恩私遺辱知已何以見吾黨之士是以將終<lb/>
<pb n="KR4e0176_WYG_005-7a"/>
混迹樵牧俟命首邱倘愚計之或未逺失者耳志事易<lb/>
草文獻有徴良為邦君邦人士謝不宣<lb/>
賢郎遵晦髙舉兄積慶善教胥見之通家喜躍寜直恒<lb/>
情但少年髙科徃哲亦所慎持惟顧諟吾兄命名之義<lb/>
以紹世德僕切私禱過庭諒已素講矣穡事收拾蝗餘<lb/>
山傭冗劇稽賀千萬照察<lb/>
　　　與白浦朱守中<hi>三首</hi>
雨中邂逅遂弗成賀再訊候人使車已移轍矣伏惟名<lb/>
<pb n="KR4e0176_WYG_005-7b"/>
邦司理舊學展布想當沛然一郡生靈司命願無易視<lb/>
也弟欲僭端其愚喜諛而愛太泛自廣而事多忽尤當<lb/>
屏絶異色疎逺羣小使耳目蕩然無所偏寄甚善弟逺<lb/>
教寡與便風時惠鐫切使得勉䇿駑駘不貽初盟之羞<lb/>
無任傾佇<lb/>
子揚北去附致區區徹從史否比想體力佳勝弟病鄉<lb/>
恃藥耳恭惟太夫人多福賢兄弟無恙兄得專意體國<lb/>
甚盛某孱軀俗累舊殖就荒恐負愛望奈何風便布此<lb/>
<pb n="KR4e0176_WYG_005-8a"/>
千萬審時厚自愛以慰傾戀<lb/>
閱歲不聞京洛之耗時聞宅中平安報為慰弟獲弛於<lb/>
負擔料理病軀以與老親弱弟相周旋繄誰力耶骨肉<lb/>
之愛何以逾此遥聞墜馬移疾久望杳然想非久事事<lb/>
意急賢之日自不可無兄耳<lb/>
　　　與李白夫州牧<hi>三首</hi>
别逺萬里時更十年交游聚散更十伯千人心目中常<lb/>
有吾白夫也徃歲書與二綾自髙汝白至今春書與象<lb/>
<pb n="KR4e0176_WYG_005-8b"/>
梳自進士葉應期至及秋詩啓筯笏自舍人馮立至故<lb/>
人之意戀戀如此自愧何以承之恭惟再牧逺郡力追<lb/>
古人為吾黨光甚慰言忠信行篤敬蠻貊之邦行矣蓋<lb/>
己可徴願益自信俾政孚教洽後稱南鄙聲教進於中<lb/>
州自吾兄始僕日望之平明之朝當必有知之者僕德<lb/>
業不修殃咎類至九年之間再䘮其偶初冬又將攜稚<lb/>
子南還劍州學記非久作畀蜀省令紀嘉績送行敘<lb/>
未暇追補應期近宰鄰邑誠亦易達也萬里緘書神與<lb/>
<pb n="KR4e0176_WYG_005-9a"/>
俱去<lb/>
京邸眷存道義之愛侔於骨肉以言為别心許久矣僕<lb/>
不幸途次幾死於盜家食仍困於病山妻近棄諸雛嗷<lb/>
嗷膝下惡抱如酲未嘗有佳思到筆硯間負約知罪伏<lb/>
承守劍專城師帥委寄甚重劒民即杭民也兄能以教<lb/>
杭者治之而居之以恒持之以斷不惕於勢不遷就於<lb/>
俗不顧計於升沈則古之循良將可馴致僕即有言何<lb/>
以易此相見未涯延望豈勝凄斷<lb/>
<pb n="KR4e0176_WYG_005-9b"/>
徃歲傾蓋之逢已知執事志行當屈古人與相上下西<lb/>
南竒秀鍾于山川廼今不敢盡信昔人之言手諭石刻<lb/>
之惠益見盛心尋常交際必以逺大相期某敢惟迂放<lb/>
自諉以負執事<lb/>
　　　與我齋蔡希淵督學<hi>四首</hi>
某疎淺迂戅寡偶少徒執事要以同志進以務實向上<lb/>
之學皆向來交游中所未嘗聞幸甚幸甚顧某積累工<lb/>
夫甚淺撓於外汨於中者日復相尋力與之戰而進寸<lb/>
<pb n="KR4e0176_WYG_005-10a"/>
退尺不能自持奈何伏惟時賜教切使恒顧諟至望<lb/>
承教所處詳甚非疎謬所及弟意今日當途所以待兄<lb/>
非徒私之蓋將作士氣直公論以風厲一時在兄非直<lb/>
為貧亦事道也顧兄有以崇正學淑人心丕變一方以<lb/>
及海内答國士之知者力行何如耳<lb/>
炎暑共承道候百福弟病息如綫山中過從樵夫牧豎<lb/>
時共盤桓水石間耳徃嘗再寓只尺曽徹覽否恒念昔<lb/>
聞誨論不間旬月今直計歲年尚未可萬一冀豈巖谷<lb/>
<pb n="KR4e0176_WYG_005-10b"/>
太阻鱗羽少便抑某罪過自疏不復可援耶兄無寜姑<lb/>
教督之而遽屏外之也<lb/>
某病甚幸不死逺枉書問感激不遺比稍行歌山澤間<lb/>
蕭然攜隻影耳意將茍完形骸獲免戮辱於此世以下<lb/>
見先人不知未死之前當果何如耳<lb/>
　　　與桂洲夏公言宗伯<hi>二首</hi>
徃歲大斾經霅貶遺雅什憂病屏居久稽報謝比聞制<lb/>
下遂正台司昌期闊遇千載僅見某憂病相仍僵仆牀<lb/>
<pb n="KR4e0176_WYG_005-11a"/>
蓐有年矣竊惟舊辱游從之雅今無干進之嫌安忍恝<lb/>
然不為世道致深望耶方今元聖有作輔以英才凡有<lb/>
血氣孰不企踵延頸以望至治然凋瘵未蘇守宰數易<lb/>
雖屢聞申勅竟昵奉行害於致理患誠不細矣執事亦<lb/>
嘗畫周審之䇿展𢎞久之猷得其人恒其官復如漢人<lb/>
増秩賜金者可乎否也小人跧伏巖穴昧于逺圖慮患<lb/>
目睫然覩一郡邑而天下或可槩見故冒昧陳之以効<lb/>
其愚<lb/>
<pb n="KR4e0176_WYG_005-11b"/>
某積痾殘息僵卧萬山中過從殆絶逺近親知己忽忘<lb/>
如隔世仰惟執事顧獨不遺沈淪時加誨飭念故下賤<lb/>
光於昔賢某自惟屏逖疎野十數年間竿牘之問罔克<lb/>
一通於京洛薦紳知舊已闕然久不報矣謹馳記上白<lb/>
　　　與雙江聶文蔚尚書<hi>二首</hi>
闊遠儀範多歴嵗年聲氣之感通於寤寐比歲聞兄按<lb/>
閩風裁守蘇惠政與俗自别徃來陽明門下又得淑緒<lb/>
論窺精詣異姓兄弟之許若無待於接膝抵掌歴寫肝<lb/>
<pb n="KR4e0176_WYG_005-12a"/>
臆為快也僕早志此學晩猶夫人幸獲從兄下風謬塵<lb/>
省闥妄意建白萬分一庶幾昔賢已而意不自得病復<lb/>
交攻不二年所竟自免歸削迹周行逺影空谷邇來竊<lb/>
比古人優游卒歲之知樵牧自營與世隔絶者今二十<lb/>
四年徃歲華亭冠服之貺所以惠待僕者不終負矣但<lb/>
溫繹舊學疑滯紛如無由就正有道獨抱憤懣耳風波<lb/>
渺爾晤語無涯願崇令德永以為好<lb/>
别逺懷企殊渴顧舟卿來辱冠履雲布之惠此野人初<lb/>
<pb n="KR4e0176_WYG_005-12b"/>
服也知已逺惠重侔麗錦矣奔騖塵坌三物在笥三載<lb/>
於兹林壑興懷愧汗屢浹去冬先妻不幸歸骨故丘兹<lb/>
行及期而病留之乃始圖拜嘉賜溪山猿鶴共相欣戴<lb/>
也希淵行便匆遽裁報未申千萬厚自愛以佇驛召<lb/>
　　　與彭山季明德太守<hi>二首</hi>
都下邂逅遂沐知愛勉以古人向上之學君子與人為善<lb/>
固不逆謂無似非其人耶繼辱墨教拳拳以心學相鐫<lb/>
切殆真謂某可進於斯矣某從前積累既淺麤心客氣<lb/>
<pb n="KR4e0176_WYG_005-13a"/>
卒未能自克外物紛至不免與之俱驅耳先正謂培擁<lb/>
根本然後可立趨向所以培根本立趨向實用功處便<lb/>
風弗吝一一不敢忘自力也<lb/>
病耗巖栖百事漠然于懷惟道義交游時存夢想恭惟<lb/>
邃學堅志敏手通才所向無前深以閱歴更當何如僕<lb/>
迂懶頽惰瞠乎其若後矣兄將何以畀之德翊先生去<lb/>
便布此風波如許邂逅未涯千萬順時强食自愛<lb/>
　　　與磨溪熊以仁憲副<lb/>
<pb n="KR4e0176_WYG_005-13b"/>
某曩殿班行執事特以年愛過私歸更憂患跧伏十年<lb/>
猶耿耿夢想風采也伏承按節南省彌劇傾遡病不任<lb/>
衣冠望燕己申積懷為罪顧辱手教臨存嘉果牢醴副<lb/>
之登拜感怍浙河民性馴畏比歲小康兄才望德威自<lb/>
足坐鎮願勿擾也<lb/>
　　　與横山徐曰仁侍御<lb/>
邂逅扳聯知愛隆篤侔于兄弟中間去住相失而英風<lb/>
雅度膠於吾心猶一日也祈州政績偉然度越流輩上<lb/>
<pb n="KR4e0176_WYG_005-14a"/>
追循良於此見曰仁素學有用同志者亦自増氣夏初<lb/>
聞南都陟命晝錦歸寜年勞故常不以是為曰仁多惟<lb/>
高堂夀祉令子岐嶷僕為喜而不寐耳暑毒殊酷惟為<lb/>
國加飯自愛<lb/>
　　　與棟塘陳忠夫<lb/>
伏惟晉陟方岳善人之澤殊為湖南數千里賀某多病<lb/>
放廢壯心蕭然霜葉矣故人志義久要能不亟訝絶之<lb/>
否<lb/>
<pb n="KR4e0176_WYG_005-14b"/>
　　與勿齋婁存仁太守<hi>二首</hi>
伏聞親舉玉趾以勤疲民復條捍海事宜下問某病伏<lb/>
九年若與世隔寜有長計可備采擇耶今患固亦天數<lb/>
譬之父母於子豈忍以其病在必死而不求所以生之<lb/>
秋成近睫海波及田勢甚惶急當堰瀕海内河為先海<lb/>
塘用石如海鹽固善特恐仁人不忍疲民任此勞費但<lb/>
當深基密築一倣昔日故堤㕘以近日治河之法更須<lb/>
博擇三五精悍辦事僚吏闔郡不足檄訪他郡必務得<lb/>
<pb n="KR4e0176_WYG_005-15a"/>
人如漢議河防又必分地程功實舉懲勸似或有濟况<lb/>
漸次講驗又必有經久良便之䇿出於其間以超始議<lb/>
者伏惟精誠動天寛博酌民顧此何足采擇瞻遡光儀<lb/>
無由趨炙曷任悚懼<lb/>
某山澤淪廢懷企聲猷不能自達惟兄誼舊愛私時抱<lb/>
傾渴實倍恒情非敢為佞也某本戶稅糧徃承惠念批<lb/>
從鄉宦自運例甚便甚厚但瀕海旱蝗已三浹歲民力<lb/>
竭矣某坐食如蠧又奪民便義何能安伏乞改批兊運<lb/>
<pb n="KR4e0176_WYG_005-15b"/>
與里父兄均勞獲釋罪媿蒙被君子之愛良雅瑣瑣伏<lb/>
惟貸察<lb/>
　　　與筆峰王應時憲副<lb/>
某惡鍾竒禍天不速之死而奪其所以生慈嚴相繼背<lb/>
殞不孝未得相從地下纍然茍存殘息於苫<graphic n="KR2323" url="https://raw.githubusercontent.com/kanripo/KR-Gaiji/master/images/KR2323.png" mimeType="image/png"/>間安復<lb/>
知有人世事故人枉書讓其疎問罪戾餘生益用隕絶<lb/>
不能卒讀矣周生以其父臣貴屬校官力請報書中及<lb/>
之某識周生自兄書郵始逺道寒氊使有溫意何如諸<lb/>
<pb n="KR4e0176_WYG_005-16a"/>
所欲言或未即死圖更布之荒迷不次<lb/>
　　　與白山倫彦式司成<lb/>
春和伏惟台候百福某違逺德範幾二十年比嘗卒業<lb/>
南畿試録序淵乎藹如也竊窺德業逺詣鄉徃益勤執<lb/>
事方以此學教天下行以此學相天下其將挽澆浮而<lb/>
還敦慤甚盛某積疢殷憂日夕鄰死殘形餘息偷延空<lb/>
谷中分無復僭望於世惟英賢入當台鼎隆世道幸斯<lb/>
民者日勤望之<lb/>
<pb n="KR4e0176_WYG_005-16b"/>
　　　與潘薦叔憲副<lb/>
某待盡空谷世縁如掃髙賢志義獨膠於心時牽夢想<lb/>
阻越無由一布之只尺耳伏承信使多儀逺逮深谷感<lb/>
惕何堪僕病伏不關時論奉諭閔俗仰窺當世之慮夫<lb/>
俗漸以下勢也頃乃頓改競趨可駭厥或有開其先者<lb/>
執事日夕入秉樞筦諒當植本握機以拯之猶可障其<lb/>
潰决此真執事事也僕方將藉焉優游聊以卒歲矣<lb/>
　　　與梓溪舒國裳修撰<lb/>
<pb n="KR4e0176_WYG_005-17a"/>
兄危言大計天下知之僕則以兄占世有隱憂焉不知<lb/>
涕之既隕也履變孔多閱理彌熟今來所造詣所謂將<lb/>
䧏大任焉者天意有在私望甚侈吳德翊先生去便勒<lb/>
手狀布區區宣公奏議奉為忠讜助風波如許邂逅未<lb/>
涯南望曷任凄斷<lb/>
　　　與海州廖師賢<lb/>
冀都邂逅等萍水耳伏承抗章引疾獨心異之别去四<lb/>
易歲此懷耿耿常有師賢也近冬蔡希淵寄惠教凾詩<lb/>
<pb n="KR4e0176_WYG_005-17b"/>
翰廼師賢於僕亦爾懇懇良極感歎伏諗嘉遯静脩舊<lb/>
學諒加邃密僕病耗巖栖塊然蒲團睡漢爾吳德翊先<lb/>
生去便勒狀區區德翊善信君子僕之益友兄試契勘<lb/>
何如時不待人願益强飯力學自愛<lb/>
　　　與頴谷陳遂初<hi>三首</hi>
章江事變甚駭私心劇于燔灼執事義均王臣諒同此<lb/>
懷宗社有靈非久當靖顧恐吾土歲饑民貧或有狗䑕<lb/>
輩乘時竊發奈何奈何幸為寄民社者力贊一畫固不<lb/>
<pb n="KR4e0176_WYG_005-18a"/>
得避出位之嫌也艱虞之㑹惟國士為時益自愛<lb/>
僕知海内有鄭少谷己十年餘寤寐恍然幾見風采來約<lb/>
及少谷佳製并辱三復之餘神魂飄飄凌南北兩峯之巔<lb/>
矣屬有寒疾方汗君能為我少挽行李敬執鞭弭以從<lb/>
春和侍奉多福病夫怯風猶未春服也悵望風度徒切夢<lb/>
想耳未間千萬自愛<lb/>
　　　吳汝瑩參政<lb/>
恩舊違闊思即晤教恨不傅翼以風病縳如尸江城徒切<lb/>
<pb n="KR4e0176_WYG_005-18b"/>
悵望奈何乃勤信使諄諄久要髙誼感刻無量重以幣<lb/>
物牢醴之縟悚惕殊不能堪惟兄賢勞中外某濩落淪<lb/>
廢分終為溝中之瘠耳伏惟不遂遐棄便風時惠督之<lb/>
俾不辱林壑以為兄羞至願雲塗逈爾瞻奉未涯千萬<lb/>
為明時厚自愛<lb/>
　　　與儼山陸子淵司成<hi>二首</hi>
某私淑餘論越自諸生時頃歲奔騖未能通謁逺枉誨<lb/>
函無任慚感伏惟髙居靜養台鼎䇿勲中外僉屬某病<lb/>
<pb n="KR4e0176_WYG_005-19a"/>
廢跧伏拭目以俟唐君便扶憊裁報貸察不宣<lb/>
某稔惡及親圖嚴其終而信其善於永永以少寛不孝<lb/>
之譴惟名言是賴日蒙惠諾曷惟不孝沒世感泣而子<lb/>
若孫將永憑藉以光寵於無窮矣襄事期迫不得違次<lb/>
以領伏惟矜而畀之<lb/>
　　　與虞山陳原習中丞<lb/>
某病廢空谷分不齒於周行乃厪執事餘論亹亹惠問<lb/>
繼之得非或有妄譽某以欺執事者風裁之地微寓捐<lb/>
<pb n="KR4e0176_WYG_005-19b"/>
金駿骨之意耶伏承總憲三河某病力不任道周羈絏<lb/>
之役苐日洗耳巖栖伏聽詔追老成亟登政府以福天<lb/>
下冒昧悚仄<lb/>
　　　與汪德聲亷憲<lb/>
溽暑台候多福伏承總憲大藩風裁凜如而敦雅溫博<lb/>
寓於其中甚盛某不天烈禍積痾為世不祥人屏淪荒<lb/>
谷眇接親知十四三年矣大人君子之光儀徒切向徃<lb/>
安敢輒以漫刺溷閽吏伏辱教函書錦之及俛屈崇嚴<lb/>
<pb n="KR4e0176_WYG_005-20a"/>
先於萎廢殆執事者微示延攬不已之盛心風動南土<lb/>
耶<lb/>
　　　與應原忠太史<lb/>
闊違道範積有歲年伏惟齒德彌崇屹樹斯道之榦尤<lb/>
日瞻企承再道杭輒遺俯問殊感勤愛某多病殷憂學<lb/>
殖惰曠仰負奬援多矣自分迂戅應俗多忤日惟屏迹<lb/>
保身課孫延祀優游卒歲為期耳執事不終遺外仰祈<lb/>
教督至望風便謹勒手狀布區區未間千萬為道崇䕶<lb/>
<pb n="KR4e0176_WYG_005-20b"/>
　　　與東圩錢公良太守<lb/>
谿翁來諗尊候嘉適甚慰承屬老夫人幽宫之文伏惟<lb/>
愛舊義豈敢辭南溪東濱西臯下委皆嘗副命執事惠<lb/>
顧尤厚僕豈懵然苐齒増十年精耗大半病復侵尋知<lb/>
舊報書經旬滯閣如斯紀述量力經歲猶不能就緒也<lb/>
學殖蕪廢又未暇支離自解耳<lb/>
　　　與任<hi>闕</hi>　亷憲<lb/>
枉䙝崇嚴惠存萎廢下士曠舉薄古厲今矣顧某闇劣<lb/>
<pb n="KR4e0176_WYG_005-21a"/>
無所敢當慚懼千萬登領朋尊酣咏巖扉以醉嘉賜果<lb/>
牢敢辭野人之固伏惟惠寛其誅<lb/>
　　　與蕭子雝御史<lb/>
違遠顔辭無任瞻企恭惟執事遵晦養望茂膺多福方<lb/>
今渴賢之日執事志存當世宜重為當世慮恐不得如<lb/>
僕賤劣者之偷便其私也風便列狀布區區千萬為國<lb/>
加愛<lb/>
　　　與南溪張鵠舉大尹<hi>二首</hi>
<pb n="KR4e0176_WYG_005-21b"/>
某舊齒過從頃歲守冡移家受㕓封内姓名凶穢尚稽<lb/>
内謁顧辱騶從儼然先之繼承信使多儀之及感怍何<lb/>
可當附狀敬致謝私病力未能走煩閽人伏惟貸察不<lb/>
次<lb/>
頃聞陟郡殊為邑人惜復為湖人賀執事雅望方當入<lb/>
贊臺省出典方嶽尚爾迴翔師帥之地固造命者欲使<lb/>
老練民事以為受大任重之基耶卧病不能徃助攀轅<lb/>
奉晤未涯千萬為國加愛<lb/>
<pb n="KR4e0176_WYG_005-22a"/>
　　　與平齋沈一之<hi>二首</hi>
冬寒體力健勝僕時時隨病支吾耳使惠逺將良荷勤<lb/>
督勸之應詔臣子大戒義當委躬竊伏自量病力迂才<lb/>
出將有負無補死等溝壑徒辱知已計必茍完此身下<lb/>
見先人為得張静峰寶婺貽書亦是此意甚感其善處<lb/>
僕也但貧家歉歲欲上疏未能遣發奈何兄家務殷重<lb/>
似宜輟一曉事郎君代勞蓋學者必須静專方見得力<lb/>
况衰年强為浮世所役却與僕昧幾强出者相去恐非<lb/>
<pb n="KR4e0176_WYG_005-22b"/>
尋丈之懸也<lb/>
使至不得手諭兄豈忘僕耶適偶倦耶僕多病且䘮㓜<lb/>
孫老懷惡甚舊疾殊劇時時以不可奈何自寛耳兄傳<lb/>
家謝事甚適但僕僭議在數年前今特差晩也教子儉<lb/>
退固善似須先革其富貴氣習則儉退自若固然矣否<lb/>
恐或不免終扞格也僕空山日與耕樵伍歉歲日甘藜<lb/>
莧食甚習兄或命舟一來共此風味乎<lb/>
　　　與西村朱元素<hi>二首</hi>
<pb n="KR4e0176_WYG_005-23a"/>
某獨學迂誕與公等儀觀未相覿觴酒豆殽未嘗接殷<lb/>
勤勸氣勢無所倚依某之屈伸榮辱安足與公等戚欣<lb/>
而動其心耶頃歲抱藝弗售宜黜宜陟之在某與不公<lb/>
不明之在有司與否未白也非直交親者之無介然於<lb/>
其懷而某且以斯文之興䘮有命自寛焉公等顧忿然<lb/>
不直有司形於咏什慰諭勞苦若平生歡殆不虞浮實<lb/>
之聲過聽於素而有司一時陵厲頓挫之已甚者驟激<lb/>
其哀憤耶憐才悼屈公等無所為某則不敢忘也日偕<lb/>
<pb n="KR4e0176_WYG_005-23b"/>
計吏再比禮闈野性彌自安恬更不假命以自寛矣公<lb/>
等無重為我戚戚也養髙巖穴咏歌太平實惟其時公<lb/>
等慎自愛<lb/>
過可材訊公眠食多適良慰山人病力事百不堪一切<lb/>
世緣久絶夢想獨未能忘情山水間耳公能時來溫舊<lb/>
約不<lb/>
　　　與孟涓郭一丈<lb/>
觸暑臨存已拜勤注侑以儀物沃以清談經歲黄埃倥<lb/>
<pb n="KR4e0176_WYG_005-24a"/>
偬中人灑然毛骨俱爽弧帆西引神飄飄與畫鷁偕逝<lb/>
矣<lb/>
　　　與勾溪陳用明<lb/>
曠接笑言欲見殊渴率爾鼓枻遡秦谿冀良覿晏溫被<lb/>
葛登舟薄午北風頓厲便蕭然有山廬挾纊之想縱帆<lb/>
飽風而南矣造物限人非剡客例公也<lb/>
　　　與胡静菴少宰<hi>三首</hi>
比辱大斾左臨甚寵前騶遄發弗得久侍誨論極悵惋<lb/>
<pb n="KR4e0176_WYG_005-24b"/>
冬寒伏惟尊候萬福時方急賢執事志存當世而身繫<lb/>
其安危春和已近庶幾勉從簡書以慰天下之望<lb/>
昔拜枉教兹荷惠存與進盛意何以仰承日惟自䇿疎<lb/>
劣期不辱髙義以為報耳當軸簡命中外倚望已久曷<lb/>
惟某得快瞻侍傾否之㑹方須舊德望實如執事恐義<lb/>
不容以私為解也聞教有期彌切向徃<lb/>
伏承誨函三復卒業竊窺仁人憂天下之心甚大且逺<lb/>
亟欲身承指畫只尺郡城多病限阻徒切神徃伏惟執<lb/>
<pb n="KR4e0176_WYG_005-25a"/>
事俯制禫吉將正台司以福天下某哀病未能䇿孱軀<lb/>
負羈絏以從猶當拭目為天下蒼生日望之<lb/>
　　　與董子濤丈<lb/>
卧病苫塊忽承厚奠髙文之辱蹶起感泣為先君稽顙<lb/>
卜鄰初約孤雖不肖公或屑就尚勉欽承曷敢越先志<lb/>
　　　與樂有祝思允太守<hi>三首</hi>
驅馳勞瘁不得過從慰苦悵望何如枉問䘮禮夫俗安<lb/>
久習驟欲反古多口固宜但吾所守或過於中所執或<lb/>
<pb n="KR4e0176_WYG_005-25b"/>
非其大似當避夫矯俗干譽之嫌以近人情若其大者<lb/>
知之真操之力生死不易而况於浮言哉於此惴惴或<lb/>
恐見不定内不足耳要當勉求諸已可也大戚中有此<lb/>
逺役伏枕徒爾神徃<lb/>
伻來墨諭陳義甚髙似於知我未盡故再布區區僕行<lb/>
慚諧俗比得吾弟意氣相知輒爾受惠自附於孺子為<lb/>
季偉飲食之義今之人沾沾自好矯竊古人之似者有<lb/>
之矣實何有哉而弟槩以僕為徇世且鄙其學魯獨居<lb/>
<pb n="KR4e0176_WYG_005-26a"/>
之男子似太隆末俗蔑古人而淺我也夫僕昔匱而受<lb/>
今足而歸我弟知其不足而予於其足而取是之謂直<lb/>
是之謂義必欲辭之以為髙是不免以僕身為溝壑其<lb/>
為愛我耶原封繳納願益力古道追古人翼蹇鈍以達<lb/>
於髙明則相知出於尋常受愛更不可涯矣<lb/>
令弟來言買山事聞之茫然豈傳言者誤兩曽參耶不<lb/>
爾知我太淺矣唐人詩曰無心與物競鷹隼莫相猜為<lb/>
兄誦之<lb/>
<pb n="KR4e0176_WYG_005-26b"/>
　　　與萬鹿園都督<hi>二首</hi>
某病廢空谷十年餘不知有人間事矣獨於吾兄逺心<lb/>
勝韻時時悵爾神徃伏聞大故抗制用情良為道義増<lb/>
氣憊伏弗遂把手慰苦為恨疆事孔亟世祿之英想亟<lb/>
搤腕諭及出世之㫖見解益𤣥起而作用當與時流自<lb/>
别風波未涯千萬為時强飯加愛<lb/>
僕屏跡巖栖二十許年疎懶自外於達黨以公之超俗<lb/>
逸羣素所向徃不能尺牘自達其區區曷任内愧伏惟<lb/>
<pb n="KR4e0176_WYG_005-27a"/>
𤣥探妙解試之功業作用必大有得力處非稿寂所能<lb/>
窺矣<lb/>
　　　與僧石門秀公<hi>四首</hi>
敬問石門山人無恙走養拙山中眠食粗遣頃為國事<lb/>
抱漆室之憂山人慈悲當亦為衆生煩惱耶遲一雨後<lb/>
載月徑造東林也<lb/>
今日訪公五畆山房公卧雨北窗曽栩栩得信息否分<lb/>
付白足亟下一榻於東林深處<lb/>
<pb n="KR4e0176_WYG_005-27b"/>
病謝過從齋居如僧一切事都不關念獨泉石舊遊時<lb/>
栩栩入夢耳清香近作聊致我私山房守歲談詩一爇<lb/>
而詠之若與病夫相對也<lb/>
某問石門山人無恙頃得哭太白山人近製知山人果<lb/>
爾蛻去傷哉傷哉追念舊遊夢乎非耶渠忘情去來者<lb/>
猶有鬼神得無笑我與公尚爾鍾情耶<lb/>
　　　王通守<lb/>
某憂病沈淪多歴年所飫聞執事抱經世之猷布宜民<lb/>
<pb n="KR4e0176_WYG_005-28a"/>
之政千里屬心周行馳譽甚盛病骨不任衣冠阻望屏<lb/>
舄僅嘗一修咫尺為邑父兄謝恤災之惠耳某自慚行<lb/>
義未崇鮮孚於俗而來誣罔敢謁執事者白之白之非<lb/>
硜硜自好而亟自明也為士風計為民習計爾士風民<lb/>
習抑又執事師帥一郡者之責某安得詭徼長者之譽<lb/>
但已而不一陳於執事耶縣市民楊坡者某素不識其<lb/>
人作何狀不知何由挂賤姓名於訟牒牒中諸人與事<lb/>
某一不曉其誰何自不必論但某嘉靖癸未乞恩歸遭<lb/>
<pb n="KR4e0176_WYG_005-28b"/>
多難入山杜門如蟄十有四年一日也曷惟滅跡城市<lb/>
蓋已却保社於鄰曲絶慶弔於親黨此邦人士以及四<lb/>
逺有識所共明知不寜是耳某自弱冠為學官諸生公<lb/>
㑹庭叅之外絶未嘗持一謁候縣門邑中吏民之所睹<lb/>
記可徴也今一妄男子無端以偏辭冒加之而莫之究<lb/>
則邑人將皆曰許某守身如斯蒙垢如斯斯時白黒混<lb/>
混無良之民日罔忌憚且復何以勸士吾恐貞亷之風<lb/>
自此日益不競而黠桀無賴之姦鱗集蠭擁巧詆厚誣<lb/>
<pb n="KR4e0176_WYG_005-29a"/>
彌尚彌工四百里間刀筆利於戈鋋以衊善類而海寜<lb/>
猝難政教理矣其漸將不自某今日之不白而加熾乎<lb/>
愚為此懼伏聞棨㦸行部追呼聽理以竟此詞為便輒<lb/>
一牘少布腹心萬惟執事留神窮治之審其與某毫毛<lb/>
何所關涉務見根柢片言立折之不但某獲雪垢汙且<lb/>
使士勸民懲而成善俗矣<lb/>
　　　與顧近泉秀才<lb/>
某學負先訓老無聞知憗不但已强令兒子從事舊業<lb/>
<pb n="KR4e0176_WYG_005-29b"/>
少償積志訪求矩正伏飫德音大業兹敢卜日戒舟奉<lb/>
迓行李儼然臨辱抗顔作模寜惟小子詠游教澤稿廢<lb/>
亦將與霑餘潤矣<lb/>
　<lb/>
　<lb/>
　<lb/>
　<lb/>
　雲村集巻五<lb/>
</p>
<p>
</p>
  </div>
<div>
                <head>雲村集巻六</head>
    <p>
<pb n="KR4e0176_WYG_006-1a"/>
欽定四庫全書<lb/>
　雲村集巻六　　　　　　明　許相卿　撰<lb/>
　　書簡<lb/>
　　　與胡梅林都憲<lb/>
嘗聞蘇子瞻曰時方有事則匹夫之言重於泰山斯言<lb/>
自昔有徴矣今日海冦弄兵首尾三年躪蹂八郡焚刦<lb/>
殘毁江南無完土殲遺竄逃百姓無固志寜可謂無事<lb/>
乎某至愚無識非敢自以其言為重也竊謂於一時一<lb/>
<pb n="KR4e0176_WYG_006-1b"/>
事或至切而甚要焉夫澉浦一城懸絶海岸隔離衞所<lb/>
縣邑逺者七八十里近者猶四五十里孤特獨立四無<lb/>
人煙如傾巢之繫危枝有兵猶僅自保人少特一空戍<lb/>
耳去歲五月海冦數百白書猝來攻城時有統兵徐指<lb/>
揮公差李典史恊奮乘城牌石滚木沸油毒箭交墜如<lb/>
雨賊衆救死扶傷亟遁自是以來賊凡五六過城下聞<lb/>
鼔疾走不復敢近蓋懲前失利也然識者以為賊所必<lb/>
由熟路不可一日無備而又以兵少糧不繼為憂近乃<lb/>
<pb n="KR4e0176_WYG_006-2a"/>
掣去統兵并湖處兵徃乍浦存畱老弱數百城中無不<lb/>
自危故昔者鄉民日有千百扶攜入城冀免死亡今則<lb/>
城中日有十數商議出城别尋活路矣使賊陸行猶倚<lb/>
衞兵先捍使其舟至城邊可泊者不下三四處維杙到<lb/>
城直三四百步競進疾攻欲禦無人求援無路賊將為<lb/>
刀俎人盡為魚肉矣執事雖甚憂而欲拯之其將能乎<lb/>
徐行健者不知其素然統兵於澉二年却能守法亦知<lb/>
持亷士心頗皆畏服故今急乞鈞裁復調徐統原兵更<lb/>
<pb n="KR4e0176_WYG_006-2b"/>
益兵千數守澉則地利素諳兵將相習不特澉為可保<lb/>
且聲氣連絡海寜亦自増氣執事可無南顧之憂矣若<lb/>
只如今空城餌㓂或入據之則列屯䘮氣省城亦為寒<lb/>
心禍患未知所弭今某室燬肢殘然亦有水邨僻境緩<lb/>
急倚為三窟實非全恃澉城為全身保家室謀而為此<lb/>
嘵嘵也誠目覩千萬生靈不忍坐視其阽危故不惴沈<lb/>
淪之陋罔顧嚴重之威而獻其迂議於執事又况執事<lb/>
敬承簡㧞專制方面寜忍謂彈丸之地非王土創殘之<lb/>
<pb n="KR4e0176_WYG_006-3a"/>
民非赤子耶仁人必不然矣伏惟少畱意焉<lb/>
　　　與薛方山提學<lb/>
某病老巖栖與歲増劇無繇趨候下風執事過聽先施<lb/>
逺命校師貶書臨問嘉歎亟稱自顧何有離次却立不<lb/>
敢當書刻敢不拜嘉果幣牢醴義不敢受顧惟執事加<lb/>
意沈淪感藏何可為喻伏承下問犯難諸人仄聞縉紳<lb/>
諸老先生各為論撰野人窮谷深蹤又多以病謝客無<lb/>
緣訪借所偶得者俚雅雜襲名姓未真爵里無證始末<lb/>
<pb n="KR4e0176_WYG_006-3b"/>
可考見者僅僅十半中閒紀述體裁亦有未脫科舉習<lb/>
氣似出褚少孫下尚逺恐難網羅備史闕文耳應命一<lb/>
仍傳寫之舊伏伺契勘釐正訖事惠識無任祈望<lb/>
　　　與阮函峯宗師<lb/>
某槁廢餘生謬辱殊遇惟古卿大夫禮下幽側必稔知<lb/>
其賢執事顧驟施於未傾蓋之士是豈某所敢當抑小<lb/>
子蒙弱濫被甄奬越於意外百倍雖大造不自為德受<lb/>
恩者寜敢忘自力以不辱門墻為報耶仄聞晉陟方嶽<lb/>
<pb n="KR4e0176_WYG_006-4a"/>
由兹洊入臺省某老病奉候難期執鞭絏以承下風當<lb/>
責之豎子耳是某之願非所敢望也扶憊布區區不任<lb/>
鄉徃瞻戀之至<lb/>
　　　與仰齋胡子中大尹<hi>六首</hi>
下車興革良愜輿望歎服歎服某逺迹族黨移家深谷<lb/>
林廬十數楹山田四五頃一子備博士諸生一力執里<lb/>
長役病軀抱膝詠歌聊可卒歲為漁樵侣聖朝之賜執<lb/>
事之庇殆已踰涯矣市無生息一廛門無交親俗子一<lb/>
<pb n="KR4e0176_WYG_006-4b"/>
迹世故蔑之與聞也德政發軔病劣不能仰贊所敢以<lb/>
其私妄冀執事有所左右以累公明者有如日恐有矯<lb/>
以藉口也是以敢豫言之<lb/>
伏承禮祭過隆敬令兒子某攝謝病力不堪束帶耳下<lb/>
問事宜野人何知辱念承乏禁掖之舊比於同官抑亦<lb/>
虚襟弗可祗辱妄條一二以備采擇以自附於君大夫<lb/>
問而告之之義非敢必可行也<lb/>
秋暑共惟台候清勝某之欲遷籍良為就家近墓逺豪<lb/>
<pb n="KR4e0176_WYG_006-5a"/>
右便迂疎耳舉事在半歲前直以里父老勉畱冊事未<lb/>
有適主延待今日煩執事耳伏思邑民謁其所欲法茍<lb/>
無礙仁人亦必閔然從之以便其私乞推仁民餘意遂<lb/>
某之僻山澤行吟亦將詠歌雅賜也<lb/>
九日從俗登髙適惠酒至野興十倍謹具詩謝宜我堂<lb/>
費金敢辭念某殷憂劇病力不酬志為清時巨蠧躬耕<lb/>
食力猶懼愆尤執事顧輟俸餘惠養之於明公為盛節<lb/>
在某為増戾矣昔傳欽之知陳無已貧懷金贈之不果<lb/>
<pb n="KR4e0176_WYG_006-5b"/>
世兩賢之某逺愧無已而執事欽之其人也必蒙見察<lb/>
以成區區之諒所有不情以負髙明者有如日遙企門<lb/>
屏悚仄無已<lb/>
伏聞干旌將枉衡宇獻歲屬此淫霖滓淖載塗安可辱<lb/>
候吏况山人潦泉溪毛亦未能出戸采汲也敢辭嘉命<lb/>
之辱<lb/>
日徐生銳來比去少露髙情似欲游揚某於薦剡者感<lb/>
刻知已之愛為至苐病質劣才自處頗審某自知之執<lb/>
<pb n="KR4e0176_WYG_006-6a"/>
事或未之盡諒也嘗自為贊語中間有云生而進如讓<lb/>
退如蟄没而碑不文墓不封使後來博雅者莫能物色<lb/>
丹青者難為形容於穆一元吾其大同敢誦以為知已<lb/>
復<lb/>
　　　與柴仲和<lb/>
某結髮知學見流俗所為私謂古之聖賢必不出此仰<lb/>
而求之無從也出與一二同志講習之稍知鄉方漸欲<lb/>
從事而闇弱孤陋物誘奪之衆議咻之荏苒及今猶夫<lb/>
<pb n="KR4e0176_WYG_006-6b"/>
人也徃歲薄遊成均定交汝白因知台有仲和之賢蚤<lb/>
莫過從聞之益稔未遂良覿而溫厚誠朴之風想像中<lb/>
得十五矣風便輒以書先<lb/>
　　　與畱克全太守<lb/>
側聞命下棨㦸重臨千里士民幸同慈錫非某獨私忻<lb/>
賴也適此茂陽百蟄齊奮萬彚向榮皁蓋班春彌衍舊<lb/>
澤某亦受賜中一人不意夙疾錮而畱之無繇陪從郊<lb/>
迎賓吏之下陳咫尺不任向徃<lb/>
<pb n="KR4e0176_WYG_006-7a"/>
　　　與徐伯和考功<lb/>
某苫塊殘息久不與知人世事頃歲王子揚自江右道<lb/>
杭逺承貶教副以南華口義記存之勤感歎何極旋復<lb/>
傳聞拂衣極目髙旻黯爾神徃僕求友於海内如兄恬<lb/>
厚和毅安可多許跡地雖阻神魂殊密長風巨浪何時<lb/>
一葦以從憂病彌年形毁神奪秋薦禫事於几筵將乞<lb/>
身泉石以武髙致惜當軸者不敢冀其如兄疇昔之曲<lb/>
愛相成耳<lb/>
<pb n="KR4e0176_WYG_006-7b"/>
　　　與鳳林王承吉<lb/>
日承視祭李大崖文并下學用力得力處切實精審所<lb/>
以幸教某者甚厚顧恐迂愚無以仰副旅中弗謹致疾<lb/>
又為執事憂拜命之辱小愈即趨侍教邦升將歸受室<lb/>
汝白卜鄰敝館矣<lb/>
冀都一別三年疎劣須於矩正如燔待濡向徃之懷奚<lb/>
啻十倍恒情耶共惟綵侍多暇舊學諒益邃密僕釁積<lb/>
於躬天奪其耦冗累増劇學殖可知執事不遺疇昔當<lb/>
<pb n="KR4e0176_WYG_006-8a"/>
為憫然<lb/>
　　　與嚴玉山栗夫<hi>三首</hi>
某病伏巖穴遙聞屬吏下車宜從父兄共候郊外積痾<lb/>
憊甚扶曵不前謹手狀告不敏羸軀弱腕筆札莫能周<lb/>
慎然弗敢不親也<lb/>
某野跡深藏世嫌易致不敢一布其私以溷閽吏計䝉<lb/>
知照其非簡耳嘗聞教徃哲君子志於逺業大道固與<lb/>
時委蛇期不爽吾彀率而已今時何時耶奉候因布千一<lb/>
<pb n="KR4e0176_WYG_006-8b"/>
之愚伏幸采察<lb/>
冒暑迂途逺承下問已甚不堪及物之儀開誠之諭復<lb/>
爾隆篤衰劣何以仰承但増愧汗山中日聞善政方為<lb/>
邦人賀入覲即已戒程奈何教至督文賢守遺愛於石<lb/>
固當但郡有諸老先生則僭病力弗任則彊迂謬不文<lb/>
無以傳信尤冒忝耳<lb/>
　　　與汪玉方太守<lb/>
徃歲都城王應時坐上望見德人睂宇躁妄爽然䘮我<lb/>
<pb n="KR4e0176_WYG_006-9a"/>
烈禍餘生屏遯荒野自分為世不祥人顧辱貶惠書幣<lb/>
詞意諄諄何敢當何敢當愷悌之澤滲漉於越波潤鄰<lb/>
壤顧計承轄之徴伊邇旦夕方切私沮耳<lb/>
　　　與李一之都閫<lb/>
春和共惟鈞候多福葉上舎來致顓貺福蘭虎刺風致<lb/>
清逺頓令野興恍然神遊茂林豐草之間公閫寄專劇<lb/>
乃爾作意向山水中人曠度髙情感謝安可盡言<lb/>
　　　與陳魯南編修<lb/>
<pb n="KR4e0176_WYG_006-9b"/>
違闊無任瞻企季明德來惠寄妙染冠以古風山廬頓<lb/>
爾增重感刻僕赴限至潤舊疾大作家人奏請事下當<lb/>
路兄假一言之贊俾就醫藥不勝至望伏枕涉筆乞恕<lb/>
潦草<lb/>
　　　與陳希齋方伯<lb/>
某沈痾殘息屏跡俟命親交忽遺亦云久矣執事過屈<lb/>
崇嚴旁問幽逖誨函束帛洊至自分非所宜蒙苐深感<lb/>
惕伏承執事貞惠一德膏沐千里枯槁夙以漸涵餘潤<lb/>
<pb n="KR4e0176_WYG_006-10a"/>
愛戴中心藏之不敢為佞耳<lb/>
　　　與瓶山項秉仁少卿<lb/>
阻闊無任瞻企共惟仕學交資聲績並茂良慰某病卧<lb/>
歲餘再疏得請料理殘骸徃事如夢然都城雅愛其何<lb/>
能忘息壤弗踐天實為之顧道義之好曷假婚媾願終<lb/>
不遺要以世講耳未申千萬加愛以佇驛召<lb/>
　　　與東滙吕從野主事<lb/>
某病廢堊堵殘息僅爾蠕動執事不遺惠問勤辱如昔<lb/>
<pb n="KR4e0176_WYG_006-10b"/>
人嗜昌歜羊棗弗可致詰感刻徃窺器業已竊驚歎頃<lb/>
因陳君私淑道誼為多衰病屢驚企踵良覿冗結裁報<lb/>
春寒伏冀强飯加愛以崇大業不次<lb/>
　　　與林以乘都憲<hi>二首</hi>
徃寓都城獲侍德範懦夫憬爾増氣多病旋即去歸邃<lb/>
谷青雲何啻相懸九萬里心神搖搖猶日想像顔辭也<lb/>
伏惟執事風節震海宇望實孚中外起任台司以蘇凋<lb/>
瘵正惟其時尚爾盤桓水石間野人所未喻耳<lb/>
<pb n="KR4e0176_WYG_006-11a"/>
朱君慶來共領誨尺扇帊惠愛已優兼以雅律盥薔薇<lb/>
露而三復之磵戸竹窗盡驚金石奏也<lb/>
　　　與中離薛尚謙<hi>二首</hi>
端陽後一日坐石松行中忽得名帖不知自何許來把<lb/>
玩書跡恍恍故人對面夢耶非耶形神壯衰肥瘠劇欲<lb/>
親覿神爽飛越矣但疑信叅半病體復不能强亟令人<lb/>
徃省城問候何如春中一緘托德化祝司訓附去達否<lb/>
匆遽不盡<lb/>
<pb n="KR4e0176_WYG_006-11b"/>
伏聞逺道辛苦良用酸愴病卧無由把手慰唁奈何惟<lb/>
舊學日益精邃如金出烈火無任歆尚謹使問安白粲<lb/>
山殽聊致歲寒之意寒沍千萬珍重<lb/>
　　　與林石海大巡<lb/>
某卧病海島若干年伏臘不齒于里社久矣執事髙義<lb/>
不遺舊故寵錫殊禮顯列之章逢世講彌文光動巖穴<lb/>
欣戴無量顧惟西日末光須於物者無幾其敢以嘉德<lb/>
等委溝壑謹封達縣繳辭企望霜威無任悚仄<lb/>
<pb n="KR4e0176_WYG_006-12a"/>
　　　與祝思謩主事<lb/>
信使歸領書惠諗福履良慰某羸憊支吾恃藥力耳里<lb/>
閈末俗日入於薄力不能挽徒深愧痛吾弟為政恐亦<lb/>
宜先急此似是循良本領何如千萬為親為民厚自愛<lb/>
　　　與石涇陸元望參政<lb/>
邂逅納謁獲聞誨論皆經濟逺猷敬服敬服小兒走謝<lb/>
不敏伏辱筵俎之盛躐進孺子於賓復辱使存多儀豐<lb/>
縟但増慚感枉諭令姪從師事宜力圖以告屬有先墓<lb/>
<pb n="KR4e0176_WYG_006-12b"/>
之役冗次弗能一一伏惟貸察不宣<lb/>
　　　與夏惟明大尹<lb/>
某病伏巖栖病與懶習竿牘之問不獲時溷閽人然齒<lb/>
屋漁樵不聞疾呼急步之擾病夫得與之共適於水澨<lb/>
山椒抑敢忘惠殽核不腆小書侑之致野人鄉徃之私<lb/>
伏惟鑒納不宣<lb/>
　　　與張通守<lb/>
某病伏海濱飫聞君侯宜民甚盛伏承符召許福實某<lb/>
<pb n="KR4e0176_WYG_006-13a"/>
僕人訟盜舟者某移家就墓四三年行義範俗愧王彦<lb/>
方長厚掩惡愧姜伯淮乃至訐盜以煩刑書中夜循省<lb/>
良自愧恨兹願棄舟與盜不復申理成仁人不罰之化<lb/>
紓薄劣不若古人之羞敢告<lb/>
　　　與汪汝梁少參<lb/>
徃承勤誨進以良知之學殊感輔仁厚愛阻越不能報<lb/>
謝為罪比想兄體認日益精確施於有政與時賢自别<lb/>
况當表儀方嶽同志彚興大昌此道甚盛向熱千萬為<lb/>
<pb n="KR4e0176_WYG_006-13b"/>
時自愛<lb/>
　　　與金文甫令尹<lb/>
驥淹劇任聲績日隆顧今政紏民殘昔人所謂能寛一<lb/>
分民受一分之賜者願兄不惜多畱意耳敝邑博士侯<lb/>
安甫歸便附布區區安甫謙慎而文且雅善僕兄幸一<lb/>
推情禮遇之俾寒氊有溫意僕與受寵嘉矣不宣<lb/>
　　　與林鐵齋<lb/>
伏聞命下試尹靖江喜不能寐非為執事轉官喜為靖<lb/>
<pb n="KR4e0176_WYG_006-14a"/>
江之民喜得執事也旬月初政諒已改觀更願髙明審<lb/>
察其俗所宜張弛深孚而徐動之何如昔人謂矯時救<lb/>
弊猶行舟當漸靡而徃以向所趨乃克有濟此執事素<lb/>
蘊非今日矣王仲淹曰古之仕者為人今之仕者為已<lb/>
拭目以觀執事為人之政以信儒効以挽穨風快甚因<lb/>
風布區區無任愛助之懇<lb/>
　　　與歐思濟博士<lb/>
霖潦移月廨舍完好否薪米足支食指否某屏逺闊問<lb/>
<pb n="KR4e0176_WYG_006-14b"/>
多罪髙標苦操徒勤企想耳茄盞奉備吾伊之餘一酌<lb/>
不訝輶瀆為幸<lb/>
　　　與王遠吉參政<lb/>
某湛伏憂病如與世隔於兄通家雅愛不能只尺自達<lb/>
愧悼愧悼仄聞鳳林老兄大拜旋又不祿為位長慟天<lb/>
於斯文何以殞此梁棟兄手足至愛痛割又當何如令<lb/>
姪學已升堂諸父撫教諒當大就為慰貴屬南豐宰<lb/>
祝繼臯僕表弟也誣枉祈昭雪於明執法渠家教有素<lb/>
<pb n="KR4e0176_WYG_006-15a"/>
僕知其奉職承教可幸無罪故為之先<lb/>
　　　與孫博之大尹<hi>二首</hi>
唐上舍來承惠教良荷不遺所諭近政甚善大郡亦已<lb/>
知之古人謂仁可過義不可過某邦人也更何以他為<lb/>
助但覺慈煦中似不妨略加分别斷制耳是亦太府意<lb/>
也某於此殊未有補無夕不夢故山茆屋也風便千萬<lb/>
遺教以督之未間千萬為吾民自愛不宣<lb/>
某承乏諌寮未有寸補强顔負其平生公辱愛何以助<lb/>
<pb n="KR4e0176_WYG_006-15b"/>
之古之有志天下者議論事功茍可及物不必其盡出<lb/>
諸已執事諒同此懷某當敬承也<lb/>
　　　與溫憲統大尹<lb/>
伏聞命下天錫慈母於杭人千里幸甚惟我邑人久離<lb/>
懐袵而重獲怙冒歡幸何如又况某獨被隆禮殊遇者<lb/>
尚安所容言耶顧惟湛廢空谷達途天迥親知且絶還<lb/>
徃無繇一致私衷於左右惓焉懷感時切寤言非敢蒙<lb/>
恥自欺以為佞也某日困病魔擁榻俟命孤孫顓侗弱<lb/>
<pb n="KR4e0176_WYG_006-16a"/>
子方抱埏埴良窳一任大鈞無所妄顓於世以重困餘<lb/>
生矣淛江東西歲比不登入春疫殄復大乘之而官事<lb/>
日益迫時勢日益難疲民顒顒罔知攸措似非執事鳴<lb/>
琴帥正時比尤望遄駕以神回斡無任懇禱不宣<lb/>
　　　與汪瑤川大尹<lb/>
日枉臨存病伏不能謁謝殊極慚悚共聞覲行憊力不<lb/>
能候送顧辱加禮腆縟義曷敢當對使拜辭桂州齒牙<lb/>
之及意者執事謬譽啓之耳抑或垂意布衣賢公卿下<lb/>
<pb n="KR4e0176_WYG_006-16b"/>
士盛心但賤貴遼絶山人自合揆分執事過從光範門<lb/>
下燕語餘論萬一儻及沈淪但乞為道某待盡殘息不<lb/>
復能修敬上記幸甚不宣<lb/>
　　　與劉推府<lb/>
某邑東鄙陳人也進無立朝風節退慚範俗行義乞骸<lb/>
故丘方以負國為罪執事濫齒之於賓惠之珍筵重以<lb/>
神惠汗顔登拜悚荷無似<lb/>
　　　與顧天祐<lb/>
<pb n="KR4e0176_WYG_006-17a"/>
某學不適於用進無以事吾君天降烈禍退而吾親忽<lb/>
不待養創割痛弗可忍旦夕祈死下從於九原那復知<lb/>
有人世事足下手尺先我規誨甚善髙格麗藻亦少槩<lb/>
見矣多難殷憂州閭佳士久負良覿益自悼歎夫筦庫<lb/>
晨門潛光玩世昔賢猶然廼以𨽻於吏籍自少似為足<lb/>
下淺之山栖深寂夜舟遂克乘興某將扶杖質禮所疑<lb/>
哀病無次<lb/>
　　　與吕貞夫<lb/>
<pb n="KR4e0176_WYG_006-17b"/>
徃承教牘禮摯病廢久不裁報惟古之有道君子不得<lb/>
於時而食於術如君平子真之流咸髙尚絕世晦迹一<lb/>
㕓而風動百代及今猶可想見某慕之甚劇安得起之<lb/>
九原與之一堂上下其論也今將庶幾身見之吾子何<lb/>
如何如<lb/>
　　　與查近川給舍<lb/>
入夏共惟台候百福某病廢屏居多歴年所平生親舊<lb/>
殆已忽亡如隔世人執事顧獨作意沈淪曲庇逺問已<lb/>
<pb n="KR4e0176_WYG_006-18a"/>
極感刻邇從京師來者或傳執事時以不祥名姓揄揚<lb/>
薦紳間實非陳人所敢當竊念量能度分混迹漁樵無<lb/>
所利於物而幸或不罹其害以茍全餘生先民有言優<lb/>
哉游哉聊以卒歲不佞僭嘗誦法之况兹衰殘敢藉過<lb/>
私徼名達黨無寜實爽以虧頴鑒抑恐造物者亦將忌<lb/>
不我容耳漫吐肝膈惟冀加察更勿復道是執事知我<lb/>
之惠深於愛我倍百矣風便勒狀布區區未間千萬為<lb/>
國厚自愛不宣<lb/>
<pb n="KR4e0176_WYG_006-18b"/>
　　　復董碩甫知縣<hi>六首</hi>
逺枉使問文簟揀芽并辱作意簿牒堆中良感勤厚徃<lb/>
聞足下得漢陽累月惋歎如身遇怫鬰乃今勞習政成<lb/>
前途應大有受用處慰喜更倍耳嘗聞半山老人見涪<lb/>
翁一詩知非奔走吏亟改清秩以足下之才困於劇任<lb/>
所遭有幸不幸又可奈何某多病殷憂老痿一榻手閱<lb/>
四集恨知子之晩喜甚過望儻未即丘首駟車過家當<lb/>
歴叩所未喻<lb/>
<pb n="KR4e0176_WYG_006-19a"/>
徃寓諸集驚歎失子比得二作皆出憂鬱中尤訝驟進<lb/>
殆窮愁著書固當爾耶石羊記是小說佳者白世重傳<lb/>
立名近而當切而雅古人無以易也玩弄已甚衷憤不<lb/>
免索露意表但世俗間抵死徇利情狀更著一二險語<lb/>
如老吏深文何如然勿犯貨殖舊套尤善有作見教吾<lb/>
將屢驚焉不一再而已老草知照<lb/>
夏中為别忽近中秋衰暮能堪幾别耶諗歸使知旅次<lb/>
康豫慰喜五月下旬劇㓂兩過山廬館榖湯沐者再宿<lb/>
<pb n="KR4e0176_WYG_006-19b"/>
盡室席巻存空居耳跼處孤城載半餘矣金革日喧楚<lb/>
氛甚惡未知所稅駕奈何昔授顧令君巻聊傚頌聲已<lb/>
寄賢東汗筆裁報老草千萬貸察不宣<lb/>
荒城廢圃庳屋雅稱志士之廬慨然想見閔仲叔王仲<lb/>
孺髙風令人有廣厦曲池之適嘗思人情不同乃有好<lb/>
貧賤者某是也恐吾子或未釋然聊以廣子之志云爾<lb/>
枉問志事老誖疎劣吾子習知比方病甚搦筆重於舉<lb/>
杵何以能應夫史難在志要當立例簡嚴事覈辭省耳<lb/>
<pb n="KR4e0176_WYG_006-20a"/>
詩文亦恐不必多載但因類時挂一二妙語參差隠暎<lb/>
其餘似不勝書斯愈不可測矣何如何如竊嘗妄意志<lb/>
體難主故常以事為經以文緯之歸於言約事該鑿鑿<lb/>
傳信斯無不利矣今諸郡邑乘之鮮見久傳無亦循襲<lb/>
多而濫雜可厭耶殆不啻張先生所謂言無體要而已<lb/>
至夫臧否去畱則我明府淵見之審足下直筆之任予<lb/>
邑人也恂恂似不能言守此律令而已憊甚縷縷無次<lb/>
來諭深見傾瀝知已之愛但懸平天冠大市中正恐無<lb/>
<pb n="KR4e0176_WYG_006-20b"/>
買主耳退之所謂不可時施祗以自嬉自昔已然疥卵<lb/>
文狀物於難言游意於無象結語尤雋永其寺孟之未<lb/>
發者乎但以文為戯恐不可常將漸入禆官家矣何如<lb/>
何如相見更劇論之忽猝謾言照察<lb/>
　　　與蔡松野大尹<lb/>
其聞之導民變俗之道莫深於教莫先於倡倡則教易<lb/>
行俗易成矣語曰一人善射百夫決拾倡也今之末俗<lb/>
敝極更僕未能歴數也姑以男女言之近自島夷作難<lb/>
<pb n="KR4e0176_WYG_006-21a"/>
突起猝乘習安之民魄禠魂散逃死無所寜復庇其室<lb/>
家於是膻穢汙染十家而伍偶賊還家效尤成例有靦<lb/>
面目無復慙顔淪胥角鬛矣故百萬民命民財姑未暇<lb/>
論而此辱到骨無可湔滌也某素尚關繫綱常事獨不<lb/>
敢茍見聞所遇必心存筆記之惟恐其無傳也吕詢妻<lb/>
事見之真録之實但文不工耳藏去有年頃值執事大<lb/>
修邑志褒貶勸懲此正可以倡貞風還美俗禆善治蓋<lb/>
今日修志第一義也敢以舊所為吕詢妻墓石志上惟<lb/>
<pb n="KR4e0176_WYG_006-21b"/>
執事采而存之<lb/>
　　　與鄭壺陽大尹<lb/>
某不幸殘毁親肢茍生無賴意外乘以惡冦焚掠鮮遺<lb/>
十五固皆天下之物莫足留念顧族婣死徙無相見期<lb/>
獨為痛結伏惟執事雄算敏圖立退劇虜保障一方生<lb/>
聚乃復逺念沈淪恤其阨困重以溫存且謬進之使受<lb/>
㕓郭内得與安全厚德思以為報銜結烏稱形容耶夫<lb/>
誠感孺子氣作三軍執事一倡而士人皆為死士以是<lb/>
<pb n="KR4e0176_WYG_006-22a"/>
耳彼誠虧於平日氣奪於臨事先戰而後求勝百舉百<lb/>
不當也執事可以益自信矣借陳末議得毋訝溺人多<lb/>
笑乎僻寓少便老草<lb/>
　　　與王沂川舉人<lb/>
比承教函奬與浮實曷敢承僕病血稽謝共惟德業與<lb/>
時俱茂僕生闇劣不自知量結髪宦學恥混流俗人崇<lb/>
長意氣妄以自豪適淪於俠知悔則已長大亟從二三<lb/>
師友相淑為道義君子之歸穨肆荏苒老失故我倀倀<lb/>
<pb n="KR4e0176_WYG_006-22b"/>
無所於依又為流俗人所羞稱悲歎窮廬將何及矣執<lb/>
事傑特果介當屈古之志士與相上下僕衰鈍累十駟<lb/>
瞠乎安敢望逸塵耶執事倘不終棄槁廢矜惠末議以<lb/>
振之俾更尋繹舊學或千一得成為知恥自重之士以<lb/>
不辱俊乂則又幸矣<lb/>
珍集遺教奥僻恠竒棘不可得句駭歎駭歎某久病廢<lb/>
言晴林炙背時與樵牧詠歌年豐耳烏足語此執事掄<lb/>
魁畫繡試過山中凭雕軾而俯聽之將無訝元聲至文<lb/>
<pb n="KR4e0176_WYG_006-23a"/>
顧在南鄙深谷中耶<lb/>
　　　復吕雪塘塾師<lb/>
某少長惰廢老復病痿惛懵今也僵榻如尸櫛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>服食<lb/>
類悉仰成於人其於生人事都無所知無可應矣執事<lb/>
謬齒之人下問之何以為對皇恐皇恐然嚴委不敢祇<lb/>
辱勉一卒業首篇造詣邃見解微下語沈著經義至此<lb/>
無餘技矣某憶舊從事時質鈍教嚴師規凜凛如束濕<lb/>
薪度旬如歲不敏今亦欲以此繩束吾兒吾兒質似又劣<lb/>
<pb n="KR4e0176_WYG_006-23b"/>
也然斯時却無驟進師甚憤勞逮後游衍優游似如暗<lb/>
室漸覩隙光因思杜襄陽曰優而柔之使自求之厭而<lb/>
飫之使自得之若江河之浸膏澤之潤渙然氷釋怡然<lb/>
理順愚或偶中此耶記曰藏修息游夫學止四者而輟<lb/>
業半焉亦可見矣蘇子瞻曰有意而言意盡而止又曰<lb/>
行乎其所當行止乎其所不得不止遂妄意此學不必<lb/>
求之過苦也乎執事以為何如僭議命吾兒端拜以獻<lb/>
聊以報隆禮耳屬筆書傭老草罪過不宣<lb/>
<pb n="KR4e0176_WYG_006-24a"/>
　　　與吳公路侍御<hi>二首</hi>
仄聞執事遭此不淑九萬程六月之息大展少須之耳<lb/>
某扶病奔騖皮骨空存而比増病噎甚殆不知奉顔辭<lb/>
有日否萬物自然之理坐以待之何悔小孫仰承惠澤<lb/>
甚渥荀罃歸晉而感為謀未成者如實出已况執事親<lb/>
舉手力援之耶病力疲薾不布百一伏惟照察不宣<lb/>
志士得路敢為吾道賀但一入風波中須將舊日尊信<lb/>
儒先陳語世人訕笑所謂不消得如此者益自立定脚<lb/>
<pb n="KR4e0176_WYG_006-24b"/>
跟不少動搖由此向上儘有進歩處空囊無長物舉此<lb/>
話頭為贐<lb/>
　　　與黄懷邦<lb/>
疎問復荷軫念病體久藥彌憊如遂獲從先人當屈子<lb/>
與訣一七或靈仲夏之交寒淙深樾子其索我於孟家<lb/>
瀑前頭耶<lb/>
　　　與趙子雨秀才<lb/>
西湖勝遊形羈神徃豈惟足下恠地主之闕供湖山之<lb/>
<pb n="KR4e0176_WYG_006-25a"/>
靈亦將瞥眼鄙夫之寒盟耶秋闈得雋共濟有期尚圖<lb/>
把手盡之<lb/>
　　　與徐子方秀才<lb/>
左辱多簡賢者幸以山人老懶不足致意中文字之役<lb/>
病鄉惡熱北窗清風尚猶汗喘須及新涼徐近筆硯以<lb/>
應勤委但迂放語言無能當意從違罪也可若何<lb/>
　　　與沈秀夫内弟<lb/>
共問太夫人萬福内兄弟各安好僕病未任束帶供職<lb/>
<pb n="KR4e0176_WYG_006-25b"/>
諸想泊然惟歸思頗濃耳進退一也初無戀著曾解悟<lb/>
到此否途次老草<lb/>
　　　與徐仲孚兄弟<lb/>
伏念近俗徇外忘内時藝大昌而此學遂為世之長物<lb/>
士習視古昏明何啻夜旦乃今昆玉拔興競爽竊窺儀<lb/>
觀風旨必欲反求在我以追前修私衷良慶吾道之有<lb/>
人矣幸益鼔勇深造不為利疚威惕自身而家施於有<lb/>
政以此始終道望西陲風動四境吾邦將為小鄒魯門<lb/>
<pb n="KR4e0176_WYG_006-26a"/>
下始衰殘願少須臾無死身覩聞之為快<lb/>
　　　與五弟舟仲<lb/>
春來德業俱新榻上病夫惟日望之今日所當自盡祇<lb/>
是人事若期必得是昔人所謂大惑也斯蓋同行異情<lb/>
能審自處得夫之際可以釋然而凡人事亦不容不自<lb/>
力矣<lb/>
　　　與七弟<lb/>
春事無多親年喜懼素業未精便是人事有未盡便<lb/>
<pb n="KR4e0176_WYG_006-26b"/>
是執事不敬便不可謂孝不知以為然否與諸生處恐<lb/>
須於舉子課程中存得些慕古力行意思庶幾人己無<lb/>
負然却須由中著實做出若有一毫强飾徒長虚驕彼<lb/>
我俱䘮耳盛暑為吾門强飯力學自愛<lb/>
六字聊致溫存并厲清苦和什雖佳非我意也宋人誓<lb/>
到河朔暢飲今日戒詩恐當例此耳<lb/>
　　　與壻徐仲年舉人<lb/>
深谷少便無繇數相問得書良慰龍井揀芽渴吻所須<lb/>
<pb n="KR4e0176_WYG_006-27a"/>
㪺靈泉燃瓦鐺小沸長啜神飄飄便欲仙去侯鯖禁臠<lb/>
都不屑斷齶矣<lb/>
　　　與壻董汝立<lb/>
某先長子之子敦儉年及成人擇嗣月某日加布於其<lb/>
首議所以教之者唯足下少孤求立小子不幸遇患適<lb/>
同誨勵允宜感興差易至期早過成禮老夫感悅無量<lb/>
　　　與諸壻<lb/>
某到都幸安好苐吾兒輩失教未知婦道為憂惟諸生<lb/>
<pb n="KR4e0176_WYG_006-27b"/>
各勉率之耳朱親家董親家各襄大事有失執紼沈生<lb/>
所凂作贊冗甚無須臾暇待角巾南海上了此宿逋也<lb/>
聞徐生已易師嘗聞心為嚴師弟子方有益不然明師<lb/>
亦無如之何矣以告諸生諸生以為何如<lb/>
　　　與朱倫仲舉人<lb/>
迂叟平生於舉業本無解處近來時格尤所未喻但謂<lb/>
文以氣為主之一言即孔子所謂辭達孟子所謂說大<lb/>
人則藐之之遺意舉世狎為腐爛常談不知其實乃不<lb/>
<pb n="KR4e0176_WYG_006-28a"/>
易之至論也比來從事舉業者徃徃似乎本之則無而<lb/>
刻意悉力搜剜洗錬務欲眩巧逞竒不知却已耗意卒<lb/>
亦未嘗竒也是故所欲忠告於子者更少進焉恬虚以<lb/>
澄其神静專以一其志精明以致其思廣覽以博其趣<lb/>
範古以𢎞其體宛轉以暢其勢峻潔以莊其辭沈著以<lb/>
確其語時時遊息以達其生意凡皆所以充吾氣也而<lb/>
又勿雜於異物勿奪於左見勿惕於得䘮有承蜩之專<lb/>
有貫風之巧有解牛之神於是胷中文思混浩流動勃<lb/>
<pb n="KR4e0176_WYG_006-28b"/>
勃欲吐角藝之場鼔勇操銛而進無有司於其上無羣<lb/>
士於其旁無呵呼叱咤於左右矢口肆筆滚滚百千萬<lb/>
言似不經意而體製章法句法自然動中矩矱其間鋒<lb/>
鍔光芒望之可畏究之不可測隠然長江大河一瀉千<lb/>
里而灧澦龍門時時激發竒壯極天下之偉觀渾雅寓<lb/>
夫精良險巖忽若夷坦如太行九折之坂造父飛轡越<lb/>
之猶行空然又如公輸子聖於巧而自不屑為雕蟲末<lb/>
技也斯稱能言已乎具眼主司得之必將擊節歎賞夫<lb/>
<pb n="KR4e0176_WYG_006-29a"/>
洞心駭目之觀也已然上之儘有可論子如更端大叩<lb/>
迂叟雖病彊當扶憊攝衣更僕授几一一為子陳之<lb/>
　　　與子聞過論試<lb/>
今兹有司試吾省之士者何藝也曷為以藝藝道之寓<lb/>
也然則試非藝也固道爾矣道曷為試士所得粹焉駁<lb/>
焉深焉淺焉口耳焉身心焉利焉義焉得於已徼於時<lb/>
宜於今戾於古焉皆將自其人而布之天下者扶植人<lb/>
極潤澤生民吾君吾國永有賴焉者也而否者亦以負<lb/>
<pb n="KR4e0176_WYG_006-29b"/>
吾君病吾國是故有司試士弗敢不肅也士之應試弗<lb/>
可不慎也試曷為慎而所學於古訓而所督於父師而<lb/>
所聞於先生長者有畔於道焉而告者鮮矣而其持是<lb/>
以徃定吾志昌吾氣達吾辭有司叩以應之問以對之<lb/>
不知者闕如也毋勦說毋詭談毋雷同毋迎合粹然沛<lb/>
然一於道不惕於威不疚於利不撼於得䘮則藝也進<lb/>
於道矣由是舉焉人已皆得否亦失之人而我得也斯<lb/>
之謂君國永有賴焉者也如其齪齪卑卑校短長商工<lb/>
<pb n="KR4e0176_WYG_006-30a"/>
拙擬殿最規規焉必揚揚焉矜斯之謂藝而類於俳已<lb/>
由是舉若否人已皆䘮有不為曲技異學所鄙笑者幾<lb/>
希寓錢塘東郭鄒子者吾友也而以弟子禮質焉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0176_WYG_006-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雲邨集巻六<lb/>
</p>
<p>
</p>
  </div>
<div>
                <head>雲村集卷七</head>
    <p>
<pb n="KR4e0176_WYG_007-1a"/>
欽定四庫全書<lb/>
　雲村集卷七　　　　　　明　許相卿　撰<lb/>
　　序<lb/>
　　　革朝志序<lb/>
於乎建文之末諸臣忠於所事者衆矣遭時多故處死<lb/>
亦非一途要之自盡其心以不負其君則同歸云爾仰<lb/>
稽我文皇秉鉞靖難之際一時文武才智知幾達權決<lb/>
擇所事去故就新䇿勲佐命勒彛鼎而誓河山惟良丕<lb/>
<pb n="KR4e0176_WYG_007-1b"/>
顯哉乃有固懐主私罔識天授悍抗憤攖上干赫怒前<lb/>
既灰骨沈宗後罔或懲而繼之彌厲參夷武屬乃猶競<lb/>
慕而勸趨焉於乎其愚不可及也夫而天常人極乃以<lb/>
之存終古世道之攸繫也顧不大與嗟夫是或一道也<lb/>
已夫曠代相感百世猶興尚徳之衷古今一也壬午内<lb/>
難逮兹百四十年諸先正狥國之烈故老私載時時槩<lb/>
於見聞毅色危辭凛猶並世予未嘗不三復流涕也感<lb/>
興云爾乎是故沐浴文武之澤而不能不義夷齊云往<lb/>
<pb n="KR4e0176_WYG_007-2a"/>
者紀錄不倫遂將紊遺失實爰類裒而序述之得百有<lb/>
六人又聞諸老先生言文皇師入都城之夕郎御史給<lb/>
舍相與縋城逸去者四十餘人詰朝覺察者以聞後来<lb/>
邃谷窮山人徃徃遇識之傭販禪寂中於戯盛哉夫國<lb/>
運廢興事之所必有也而建文死國之臣一時累百三<lb/>
代革命罕前聞矣兩漢以還勿論也殆自天地剖判肇<lb/>
有君臣以来而創見於斯焉於戯盛哉其皆天地精英<lb/>
之萃聖祖功化之神書之足以樹貞風光信史震耀竒<lb/>
<pb n="KR4e0176_WYG_007-2b"/>
偉於宇宙間屹為千萬世委質臣人而懐二心者防誠<lb/>
不可以莫之傳也已於是人之為傳巻類為五難作而<lb/>
死於中死於外者曰死難任事不幸而以死自靖者曰<lb/>
死事不與難不與事而其心必不茍生而死者曰死志<lb/>
義不變面易辭而甘流離屏逺艱迹苦身之死而不貳<lb/>
者曰死遁于時未即引決而知生不若死之安也而卒<lb/>
死之其與死難死事死志死遁似有間矣然亦可謂有<lb/>
耻而庶幾不逺之復者曰死終論次為五忠傳具列於<lb/>
<pb n="KR4e0176_WYG_007-3a"/>
篇志義之士得以考徴焉若夫所見異辭所傳聞異辭<lb/>
所紀載異辭則姑次其名族而世行爵里闕焉以俟夫<lb/>
篤古多聞者云<lb/>
　　　女教補序<lb/>
女教十篇作者宋方澄孫氏吾友蔡希淵廣之為十三<lb/>
篇合若干言示於某曰子宜序而梓之則卒讀曰唯唯<lb/>
予惟先王之教非獨行於大夫士也至于女子子皆立<lb/>
之師焉教之熄也學士大夫難於完徳况乎女子生長<lb/>
<pb n="KR4e0176_WYG_007-3b"/>
中冓教之不聞學之不知湛俗狥已而幾其動中於善<lb/>
也不尤難哉中間天資近道樹節炳炳與烈丈夫爭不<lb/>
朽名者亦時有之然累千萬得一顧非幸與而其不幸<lb/>
者蓋可勝道哉蒙仲氏編所為作吾希淵所以廣之者<lb/>
也或曰劉子正列女傳曹大家女誡至今存也教女不<lb/>
以多乎曰二書之言奥而文故二公欲反諸質質則近<lb/>
情近情則適俗適俗則易知而易從于以相漸相觀率<lb/>
而趨之不難也猶之膏粱疏食均可以養文綺大布均<lb/>
<pb n="KR4e0176_WYG_007-4a"/>
可以溫然得有難易用有左便而及物之廣狹殊然則<lb/>
是編惡可少也抑某讀易家人而知教女之本之有在<lb/>
也有家者知其本之在我而身以刑之書以徵之教斯<lb/>
成矣人人知教則天下之家正而天下平予故樂序而<lb/>
傳焉<lb/>
　　　漸齋詩草序<lb/>
夫聲發於性情中律而成文之謂詩詩也者人之精蘊<lb/>
也是故古之人由詩以考其世知其人隆汚升降興替<lb/>
<pb n="KR4e0176_WYG_007-4b"/>
否臧猶鑒縣表植當年曠世靡爽忒焉其見於詩也深<lb/>
哉予於詩無解也往從海内大夫士遊賢其人則徵諸<lb/>
其詩人品心聲殆多類應億之而中幾於大半矣若我<lb/>
漸齋趙先生者予始而語合久而心親兄事師資之今<lb/>
五十年安所事夫徵諸其詩以加信耶近畀予詩草縱<lb/>
觀之非詩之為徴而飢渴晤言得如面語也以為快夫<lb/>
其見髙物表而語𤣥曠時寫衷素而語易朗情屬誼舊<lb/>
而語溫雅脱畧聲利而語超拔分安止足而語寛適根<lb/>
<pb n="KR4e0176_WYG_007-5a"/>
極理學而語閒暢松隂細詠欵叙平生矣翁髙格逸調<lb/>
混迹流俗獨懐勝情才美醖藉操履峻潔不少挾以自<lb/>
多坦如也恬如也方嶽崇階舉步臺省未老去歸若蜕<lb/>
裘葛特先凉溫無吝情焉方今勢競利趨穨波日下乃<lb/>
兹卓哉危標壮節砥柱浙河之間翁其表東海矣夫直<lb/>
詩草之傳也云爾乎<lb/>
　　　悌弟紀序<lb/>
予讀阮子學令舋舋齗齗累千言首列五典末簡及藝<lb/>
<pb n="KR4e0176_WYG_007-5b"/>
文焉猗與今之文哉洋洋乎衿佩溢委巷誦説誇孺子<lb/>
盈宇内皆是物也為教後之而典是先何與既而得厥<lb/>
考愛雲翁弟弟紀觀之作而曰蓋有是哉固阮子之所<lb/>
學以為教者也夫五典在人如兩曜麗天疇能斯須違<lb/>
之故文也者以飾典也典亡已文安傳耶今之人之於<lb/>
五典不盡其分者多矣而長幼之道乖悖有甚焉間有<lb/>
令兄弟讓千金爭死命者載籍亦時見之然或邂逅感<lb/>
慨於一旦而其庸行果皆然否耶賢哉愛雲翁也以若<lb/>
<pb n="KR4e0176_WYG_007-6a"/>
而兄常事之周謹虐使之順承苦劇瀕於死無怨言已<lb/>
而分與取其薄既死恤其孤沒身無改操焉於戯是豈<lb/>
暫焉矯而為茍難者殆由賦受良充養素性行成故變<lb/>
罹困極而懿親順徳不少易其常云卓哉至行古之道<lb/>
今之師也抗弟道與忠孝並近自愛雲翁始至於致休<lb/>
祥啓後賢阮子方承上命督學以身教先浙士則翁弟<lb/>
弟之錫類彌逺矣<lb/>
　　　悔言序<lb/>
<pb n="KR4e0176_WYG_007-6b"/>
夫辭尚體要簡尺之體惟真而盡達吾意焉止爾否雖<lb/>
文非體矣夫羅獵理亂稽證古始而以辯博悟上上書<lb/>
陳事之忠也鋪比蔚贍賦之則也白發事理往復究盡<lb/>
論議之制也語焰談鋒張皇撼動説士捭闔之術也擷<lb/>
葩萃英采錯爛如詞人之習也領徳贊功誇諛浮實佞<lb/>
人利口容悦之態也摉隠窮奥哳吻棘喉務異求勝敦<lb/>
銘冢簡之竒也警意麗詞逞新衒巧經生誇藝攫雋之<lb/>
餌也至如㫖易辭艱以深飾淺壯夫羞稱焉然以之投<lb/>
<pb n="KR4e0176_WYG_007-7a"/>
世耳目亦多快意動容蔵去為玩然皆非其體何也去<lb/>
真逺耳餖飣支離尚奚簡為予生野性朴資任真信古<lb/>
或妄一言面頳背汗若不自容所著薶文肝膈可見使<lb/>
得師資有道即未妄希上達萬分一與進於論篤君子<lb/>
臆亦可乎而同塵流俗罔所適從閱宋季佞人手尺遂<lb/>
沾沾自喜漸習於浮淺矯誕而不自知郷有正學端人<lb/>
見之能不鄙予為尚口不情者幾希晩適有知亟將抹<lb/>
摋駟莫之追矣嗟夫吾自賊其資而自安於佞也久矣<lb/>
<pb n="KR4e0176_WYG_007-7b"/>
乎愧憤懊悔奈何哉此存家集正以為戒欲後之人勿<lb/>
復墮此蹊徑以再蹈予之後悔焉爾吾嘗觀歐陽蘇黄<lb/>
發口吐辭和雅暢潔良非淺夫矜飾者可同日語又觀<lb/>
江左以還章逢辭氣記載尺牘類皆直而簡恬而曠暢<lb/>
達而逺即方言而和易見於俚近著家人語而暱昵懇<lb/>
欵慰愛藹如言在帶下目前意自悠𤣥雋永斯簡之得<lb/>
已矣後来工言者盡意摹襲了不能似蓋難乎真焉耳<lb/>
蘇子瞻曰有意而言意盡而止天下之至言也豈非真<lb/>
<pb n="KR4e0176_WYG_007-8a"/>
之謂耶是故簡尺以真不以文然而真未嘗不文也故<lb/>
曰晉人言語用以為文當妙絶今古何耶真故耳其然<lb/>
乎其然乎吾弗及已序悔言<lb/>
　　　汪氏近徵録序<lb/>
近徵録者歙汪道𢎞氏之編也汪氏望歙逺自越公華<lb/>
起隋唐間遡而上江左宋有軍司馬漢有龍驤將軍又<lb/>
遡而上秦有徹侯魯有死郎之戰童彌逺已矣逺故源<lb/>
不易究而其流漫然不易究則疑漫然則愛罔克專而<lb/>
<pb n="KR4e0176_WYG_007-8b"/>
戚疏莫可為等孝子順孫宜弗之能安已是故近徴録<lb/>
作焉夫汪氏故有足徵録逺自得姓以来詳矣兹録則<lb/>
近始道𢎞九世祖宋方壺居士叔耕厯傳至風雪道人<lb/>
克逺是為道𢎞之父系次繩繩貫如爾秩如爾叔耕所<lb/>
遺晦菴朱子西山真公與當時顯者往復諸書乃後奕<lb/>
世備載累朝名公卿記志諸作徵諸文獻不已炳然切<lb/>
而覈也哉于是奉先立愛始親孝之則也于是敦族恩<lb/>
紀不紊仁之序也抑夫近徵云者非忘逺也篤而舉之<lb/>
<pb n="KR4e0176_WYG_007-9a"/>
之義耳夫君子於天下將皆用恩焉况其宗耶然疏戚<lb/>
後先固弗可以槩視而混施者禮本乎情則然耳道𢎞<lb/>
斯録殆亦率夫情而義起焉者君子曰禮也<lb/>
　　　友竹詩集序<lb/>
予誦朱翁友竹集慨然想見故老之風而歎吾土之風<lb/>
之日以下也以吾土而意天下之風殆皆爾矣天下吾<lb/>
末之與吾力已吾寧詎能遂忘吾土耶是故昔聞父兄<lb/>
一事一語崇厚先讓者恒三復之以風時子弟若有不<lb/>
<pb n="KR4e0176_WYG_007-9b"/>
容已雖未即挽俗而上或猶障其流之亟下趨云翁生<lb/>
不識訟庭語及人過瘖如也居里中以朴鈍不如人自<lb/>
處今其集中語循分優游無外至者以供喜怖不欿然<lb/>
於卑居而羡夫有位者之為華視今日吾土之風不迥<lb/>
然遼也夫使吾土而今皆若而人也天下又皆若而人<lb/>
也比屋愿民庶幾哉有以承上化躋至理而治世之音<lb/>
可作矣夫孔子序詩里巷民俗之謡與殷周廟朝之樂<lb/>
並陳何哉蓋殊者聲辭而縁情敦質致一焉耳是故為<lb/>
<pb n="KR4e0176_WYG_007-10a"/>
經而世訓之然則詩之道固因其質而賁飾之以諧聲<lb/>
成文者乎今夫俗之文其諸非古之文而翁惟其質也<lb/>
而古之意存吾故序而布之郷人廣故老之遺風焉<lb/>
　　　紫雲宗乗序<lb/>
相卿讀許氏族譜泣數行下已而喟然歎曰先古逮今<lb/>
吾之得姓傳世不逺已乎而許氏僅而始提督公譜耶<lb/>
夫自宋之南也金元之亂極矣民罔土著士鮮完室許<lb/>
氏盖猶幸而譜提督公始也然而撰述者鄙哉於是采<lb/>
<pb n="KR4e0176_WYG_007-10b"/>
先世之載譜靈泉許氏之族之世云然予紫雲之肇家<lb/>
也厥有不獲已焉耳矣夫予先君嗣適始遷他邦禮稱<lb/>
别子者是與非邪别子為祖繼别為宗宜别有紀使後<lb/>
之人知靈泉有許始提督公紫雲有許始予而宗子之<lb/>
法迺可以世篤而人守已乎於是詳吾之所自出及事<lb/>
之所當紀者又為紫雲許氏宗乗云語曰萬物本乎天<lb/>
人本乎祖二者蓋一氣爾天言夫大祖言夫親也是故<lb/>
子孫而不録其先人則是鄙悖之民蹶根棄本之行也<lb/>
<pb n="KR4e0176_WYG_007-11a"/>
然而今之人之或録之也殆異乎予所云不知務徳自<lb/>
樹丕顯前人即紀實傳信而百世足徵已顧多求勝眩<lb/>
俗妄附往哲以為名髙斯其與不知録者有不同歸於<lb/>
忘本也幾希予特恥焉爰述夫灼然足徵者次于編使<lb/>
凡所由以出者咸知其本知本則重親重親則勸睦蘇<lb/>
氏所謂分而塗人其初一人也者將自喻而漸敦矣不<lb/>
然異形爾汝耰鋤父借徳色經慮况夫族之合也否也<lb/>
吾獨且奈何哉<lb/>
<pb n="KR4e0176_WYG_007-11b"/>
　　　家則序<lb/>
吾幼志于學長從陽明先生游暨海内志義之士過從<lb/>
磨厲垂三十年憂病莫晩志猶罔甘自阻又有望于後<lb/>
之人於是作家則及觀浦江鄭氏家範尤若廣而宻要<lb/>
而不遺慮逺而防豫吾則所未逮也然攷其編次前既<lb/>
録之後又録之續又録之閲三世厯數十年而後範成<lb/>
蓋俗流日以巧法因漸以詳埶固宜爾也今吾閲厯淺<lb/>
意見踈而後来運化推移殆未可涯欲恃僅僅數十百<lb/>
<pb n="KR4e0176_WYG_007-12a"/>
言預待日新無窮之世變烏可乎哉吾後之人逺猷卓<lb/>
識順時保家於事之通變宜民而不畔于道者詳酌精<lb/>
思續為之則又進而廣善志參鄭範以成合族共家之<lb/>
義百世其將訓之奚啻于吾有光而已耶<lb/>
　　　學則序<lb/>
夫所謂學者學為人焉爾學至於聖斯人之至者矣而<lb/>
道則所由以入聖之路也故學致其道之謂學人志於<lb/>
聖之謂人非然者茍而已矣今定規條斯意特先云受<lb/>
<pb n="KR4e0176_WYG_007-12b"/>
讀此編者當知聖人之學初非性分外邊有所增益只<lb/>
是復得吾所固有者焉爾故能卓立此志反求諸心循<lb/>
後之規强勉不息以上達於髙明而為成人也斯真吾<lb/>
子矣<lb/>
　　　祠則序<lb/>
惟古王者廟祀先王逮于諸侯大夫士咸得祀其先以<lb/>
廟制由等降有差世適主之宗法其端于斯乎然諸侯<lb/>
不敢祖天子大夫曷敢祖諸侯乃有宗子之法别子為<lb/>
<pb n="KR4e0176_WYG_007-13a"/>
祖繼别為宗百世不遷統族姓敦世徳以遵王度而守<lb/>
宗祧是則古先哲王聮屬天下之道家有官政人修士<lb/>
行而不犯于有司也故曰宗子有君道焉自夫封建廢<lb/>
而宗子之法亡世不復見先王之治昉於是矣吾儒有<lb/>
識者謂夫古今不同者時而飾情起義以為禮未始不<lb/>
同也無寧直以古之必不可復而但已耶故議今始去<lb/>
其鄉及始任於朝者擬古别子稱祖而繼别稱宗得禮<lb/>
意矣吾許氏世家海寧之袁花先府君初命相卿舉進<lb/>
<pb n="KR4e0176_WYG_007-13b"/>
士官諫垣無何府君棄養予不幸遭家之變而求自全<lb/>
吾常遂去袁花適茶磨家焉茶磨嘉興海鹽山也去郷<lb/>
越境筮仕升朝兩始自予擬予别子惟允而嗣予之適<lb/>
百世為宗夫復何議於是卜宅甫定而立大宗祠於堂<lb/>
左室鑱家則之石于祠以詔我後之人相傳糾族培徳<lb/>
以世吾家庶幾古者宗法之宏規長計云<lb/>
　　　墓則序<lb/>
夫墓曷為則也為則以詔夫墓於山者之後之人纘緒<lb/>
<pb n="KR4e0176_WYG_007-14a"/>
承祀於無疆也吾許故家靈泉平原豐衍水縈如織秀<lb/>
矣封丘若堂松楸在望便矣易稱上古葬之中野有徵<lb/>
矣舎是而山之墓者何聞諸老人吾先嘗墓染涇兩河<lb/>
之間崇封茂植鬱若屯雲宋南兵興鞠為夷陸乃今斷<lb/>
碑殘甕罔所物色也已傳戒五患信然哉是以過懲焉<lb/>
而必于山以永奠焉夫海州守而下墓山多矣則肇於<lb/>
吾父母何親親于所自出者始也夫有形歸畫遺骸猶<lb/>
蜕耳增山錮泉要已非知蔵以安之而復則以傳之何<lb/>
<pb n="KR4e0176_WYG_007-14b"/>
誕矣乎斯放而為達者也夫予之則之嚴後防逺先澤<lb/>
廣孝思斯常經也於是作墓則先兆域次居守次贍業<lb/>
終常祀例凡四文于碑<lb/>
　　　送葛惟吉序<lb/>
傳曰學然後知不足教然後知困予迺今有味於斯言<lb/>
也自予勝衣為進士學成童而益冠而能通于時賢子<lb/>
弟之以名求予而昧其實者或妄推之予遂抗顔為之<lb/>
師已而漸自覺孟浪者之無與於身心且悔其謬自足<lb/>
<pb n="KR4e0176_WYG_007-15a"/>
而不知困也今年春葛惟吉氏重繭日百舍至杭投謁<lb/>
於予館人日再至風雨不廢凡三日而後見之致辭甚<lb/>
勤執禮甚卑委幣甚恭蓋如昔者二三子之求予而誠<lb/>
有加焉予固與之抗主客之禮既乃告之曰子知遊乎<lb/>
少年邁往發軔之謀弗詳往往饑渴困踣于中途晚始<lb/>
知難將有千里之適必三月聚糧而後取道予之於子<lb/>
猶是爾矣故昔之以易求予而應之不難今子謁予甚<lb/>
難而予不易狥子也矧夫子之好學不矜鋭敏而文于<lb/>
<pb n="KR4e0176_WYG_007-15b"/>
干時好也何有尚安所取以重困予乎吾子行矣雖然<lb/>
吾之不敢師子不但已也願因子而益求所以舒吾困<lb/>
子盍亦因我而彌不自足庶幾有得於言語文字之外<lb/>
則將悔其今日之非所以求我而由是以進于髙明也<lb/>
其有餘師哉然則子之来也雖予不敢自任夫一日之<lb/>
長抑不敢謂子之徒歸也吾子行矣聞子始来太守喬<lb/>
公實勸相之誦吾説歸報喬公以為何如也<lb/>
　　　送陸生序<lb/>
<pb n="KR4e0176_WYG_007-16a"/>
正徳丙子秋八月王子之門人吳江陸希旦就郷舉于<lb/>
南畿弗如志治任將歸王子以生来謁曰夫人也植之<lb/>
天甚良其諸人之所以培溉之者有未盡也是行也得<lb/>
無揺其中而渝于其初予私憂之子盍左右我相之於<lb/>
道曰子舟歸乎請以舟喻方其浮大江亂京口絶具區<lb/>
廣不可以目極永與天際而深叵不測風雨變怪將復<lb/>
乗之舟於水則漚也信天下之至險矣夫然而長風順<lb/>
流崇朝百舍滯通逺達天下之至順莫加焉何也夫惟<lb/>
<pb n="KR4e0176_WYG_007-16b"/>
其舟之足恃也是故材木猶吾質也取諸朴厚朴厚則<lb/>
足以盡吾刳斲工帆吾氣也取諸大以完完大則藉力<lb/>
於風者壯檣吾心也取諸有恒而直縝以不蠧有恒而<lb/>
直縝且不蠧則危懸重繫倉卒震撼傾側不能為虞柁<lb/>
吾志也取諸正且廣常操而善運操正運廣而水勢委<lb/>
曲相得波弗吾蕩風弗吾靡篙若㯭棹吾才也取諸剡<lb/>
取諸直取諸長而鎩備是而運掉進退下上夷險如意<lb/>
至於欞檻闌楯雕鎪藻繢猶吾文也有之無之不為舟<lb/>
<pb n="KR4e0176_WYG_007-17a"/>
之虧成然亦必取諸盡制成章而觀美斯具夫是之謂<lb/>
成舟然其用之也天時有順人事有工弗順弗工猶無<lb/>
舟也是故取道于風持以審慎應以練習而又率之以<lb/>
無怠然後天與人一人與舟一舟與水一致精入神而<lb/>
利渉之體用備是以人相勸往如平陸而天下無險道<lb/>
矣悲夫世之强濟以要利者弗畏于天弗習于人敝舟<lb/>
苦械日招招於江濆覆人之愛子竒器于横流而并其<lb/>
舟以亡者尾相銜也悲夫孰與夫善其舟究其技深<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>
<pb n="KR4e0176_WYG_007-17b"/>
固維以俟時之順乎生其以予言為知津矣乎盍觀天<lb/>
下之勢其於長江具區何如耶吾所以濟此者亦既具<lb/>
也耶而遑以時之淹速介然于懐耶王子作而曰許子<lb/>
之言君子哉吾告希旦末以加於此矣小子識之<lb/>
　　　送都諫吳公參政四川序<lb/>
天子更化正始攘殛凶邪柄用耆徳逮于方岳擇惟其<lb/>
良於是東吳吳公自工科都給事中參政四川行且屬<lb/>
某曰予兹萬里别凡在遊好擇言贈我子吾僚也顧愛<lb/>
<pb n="KR4e0176_WYG_007-18a"/>
言哉則謹告之曰君子居其位必思善其官公官昔曰<lb/>
諫今曰政名以制異職以事殊位以地别然陳力匪躬<lb/>
臣道一也矧夫諫者固欲其措諸政云爾已矣吾知今<lb/>
而覈公政者將不稽諸其諫乎昔聞公諫者將不責諸<lb/>
其政乎公其得曰吾頃姑云云爾也抑公日在諫垣時<lb/>
與志忤勢與道違讒譏殃咎戮辱放殺之虞固非君子<lb/>
所以累其胷中而惴惴焉悔于厥心羞于厥黨獲戾于<lb/>
千萬世公議是懼能須臾寧邪兹往也時得志行貳岳<lb/>
<pb n="KR4e0176_WYG_007-18b"/>
伯制方面守令丞尉坐趨指使於前監司命使可以唯<lb/>
諾成議也朝有欲革夕報罷矣夕有欲興朝奉行矣昔<lb/>
徒言之而難今專行之而易公其優於政哉然諫難矣<lb/>
難不盡由於我將或諒焉政易矣而贏縮弛張惟我之<lb/>
從或後戾其前行違其言人將以為口實曰諫者誠姑<lb/>
云云爾也咎有彌不可諉者公其慎於政哉某又聞之<lb/>
蜀産之饒古稱陸海今尚爾邪營建徵發岷峨赭然任<lb/>
輓負擔數千里間赤子僵僨者相屬也重以兇逆貪殘<lb/>
<pb n="KR4e0176_WYG_007-19a"/>
屠剝蠶漁之餘而樂國墟矣公之政其尤慎於保障哉<lb/>
他日全蜀富强光復舊觀固國西門以捍疆圉而當宁<lb/>
寛右顧之憂果然必公也某將獲齒於知言矣<lb/>
　　　送運使董公參政四川序<lb/>
兩浙都轉運使董公被命參政于蜀我郡守留侯合其<lb/>
僚往餞之祖道宜有言也以屬某吾聞董公今之剛者<lb/>
也易曰天行健君子以自强不息剛之謂與天下事夫<lb/>
豈巽輭隨靡者所能勝哉而世常親彼而仇此也然君<lb/>
<pb n="KR4e0176_WYG_007-19b"/>
子曷嘗前却於斯抑將因而取資焉是故楩柟杞梓材<lb/>
矣必飫陽和淩隂沍綿嵗時然後棟梁桷<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>輪輿輻輹<lb/>
巨細短長無不勝任昆吾之金良矣火不鍛水不淬石<lb/>
不錯頑然礦耳是謂禍之而福損之而益者耶公以名<lb/>
臣子登甲科厯郎署守大邦雅操勁氣屹然律已而未<lb/>
嘗俛以隨人故所如不合排捐於大吏低徊於散局有<lb/>
年矣休休之度在彼何如而於公適皆增益磨冶之地<lb/>
也公乃今其益自信矣夫兹往也貳岳伯當方面全蜀<lb/>
<pb n="KR4e0176_WYG_007-20a"/>
數千里户口泉穀征科考閲理㫁輸作軍供國計吏敝<lb/>
民隠皆得控制罷行之以宣布天子及下之仁顧若轉<lb/>
運使一㑹計有司之任哉昔也公為鬱衆望今則衆且<lb/>
厚望於公焉公將益修其平生堅其守𢎞其施俾剛之<lb/>
功用白於天下而慕者慰忌者沮乎斯我留侯愛助之<lb/>
意某述以諗焉<lb/>
　　　鈍菴邢公七十壽序<lb/>
司馬子長傳張釋之宦業為漢名臣及其子長公官至<lb/>
<pb n="KR4e0176_WYG_007-20b"/>
大夫免歸不能取容當世故終身不仕是非父子異趣<lb/>
殆異所遇邪遇不如志與其䘮已以徼時寧適意完名<lb/>
而全其天之愈也故至于今髙長公亦多釋之有後後<lb/>
之士役役求仕仕焉如歸志溺已䘮道方屈辱而尸寵<lb/>
弗顧投老無期雖或踐華要握柄樞名勢榮利赫然一<lb/>
時至求可名後世如張氏父子者何少哉然仕以行道<lb/>
也懐其道受其名以老亦士之不得已於世者與自予<lb/>
居京師與晉之賢士大夫遊往往聞前國子祭酒少宗<lb/>
<pb n="KR4e0176_WYG_007-21a"/>
伯襄陵邢先生立朝之風及其子鈍菴公第進士自中<lb/>
書舍人為庫部郎中亦以介特忤時貴出為長蘆都轉<lb/>
運使時謂冗汙地不以處時望公往三閱月不自意得<lb/>
解印綬去人故溷公而公飄飄然鶱騰雲表矣歸則治<lb/>
園榭亭沼與故人遺老燕遊詩酒其中泊然若未嘗有<lb/>
名位者進退以道日見休裕化行於婣黨信孚於郷人<lb/>
河東一時有大老之望焉然則雖不究于時既受其名<lb/>
又受其樂以全其天錫光宗伯追髙長公為自重之士<lb/>
<pb n="KR4e0176_WYG_007-21b"/>
倡又以為教雖曰非公之志非公之道與借公枉尺直<lb/>
尋今則致位卿佐止耳况或時左勢撓全者虧譽者毁<lb/>
若是而備福致壽謂無歉然能乎其可願而賀者於今<lb/>
日何如也嘉靖建元之年公歸十有六年壽登七袠矣<lb/>
其甥李廷玉將歸稱觴祝公謁予言以侑之作邢鈍菴<lb/>
壽序<lb/>
　　　送盧君之河曲大尹序<lb/>
盧君起諸生丞海寧九閲嵗家不支伏臘囊不給裘葛<lb/>
<pb n="KR4e0176_WYG_007-22a"/>
釡盎屢空孑然故諸生也今年春遷晉之河曲長民甚<lb/>
宜之而難其去徐生禾寔来謁予序吾父兄子弟噫惜<lb/>
不夷之情夫盧君之所以得民非一端也而端於廉今<lb/>
夫廉不同矣太上安之其次利之其次强之爾强而廉<lb/>
也人共難焉廉而有恒又加難焉廉而有恒貧而不悔<lb/>
而又歉弗有也將天下難焉盧君暮晚滯淹貞白卓偉<lb/>
君子以為難而民方歎咨之聲歌之象繪之又圖尸祝<lb/>
之未已也君顧無幾微矜衒之意動於色辭泊如爾晏<lb/>
<pb n="KR4e0176_WYG_007-22b"/>
如爾寧復以名位震耀歆豔於中神鬼恐喝要遮其前<lb/>
而姑爾矯厲為也謂之廉而安者非邪彼哉今之從政<lb/>
者也夫貪墨以敗官諉曰地卑直倒行而暴施故士恥<lb/>
其行低汙以来詬諉曰俗訐顧誓天而詛神故民憤其<lb/>
誣吾於盧君之吏海寧而知官不于其地于其人于其<lb/>
人而士之恥雪矣吾於盧君之去海寧而知訐不由於<lb/>
民由於吏由於吏而民之誣白矣盧君行矣懋之哉夫<lb/>
世運消息非天司之人為之也今天子崇化更始燭炳<lb/>
<pb n="KR4e0176_WYG_007-23a"/>
致理之原詔太宰選舉中外臣工毋資地限自今貢士<lb/>
與進士埓盧君其有遭乎行矣懋之哉夫執政者之斯<lb/>
舉也固將風厲海内之士爭自濯磨祇承徳意一士習<lb/>
貞吏治而還之古殆端于君矣盧君行矣懋之哉<lb/>
　　　壽朱陳兩翁序<lb/>
予少遊海上遇老人為我言天下清謐休暢今百三十<lb/>
餘年故邑之墟天地委和合氣於山海特厚民生其間<lb/>
將必有壽而康者乎子姑識之既而西村朱氏石門浮<lb/>
<pb n="KR4e0176_WYG_007-23b"/>
屠氏勾溪陳氏咸以詩問予予誦而復復而樂也則相<lb/>
與賡為唱和之什時三人方壯予尚少迨予舉於有司<lb/>
從金馬門之役旋復歸耕紫雲忽忽垂四十許年石門<lb/>
化去予善病早衰而西村今已壽登八秩勾溪七十又<lb/>
六矣齒髮無改於中年視聴良察嬉遊登眺舉步仡仡<lb/>
恒捷先予恍然追惟往事昔云壽而康者夫乃翁是應<lb/>
也夫憶嘗序勾溪父竹齋翁壽記石門許泉亭書西村<lb/>
曾王母懐節之堂論其世知其人固矣抑自其往還從<lb/>
<pb n="KR4e0176_WYG_007-24a"/>
予於湖山間壯以逮老觴咏談諧文墨之餘聲利不關<lb/>
其聴怖羨不入其懐當世末俗之疵瑕一不挂其牙頰<lb/>
也其渾然長厚者與澹然物外者與善稱於郷無訾議<lb/>
者與故夫恬曠以凝神容黙以遠怨嘔吟以養性情召<lb/>
和致壽培其本者不已厚乎詩曰瑟彼玉瓚黄流在中<lb/>
豈弟君子福祿攸降其斯之謂與故石門壽終六十予<lb/>
嘗以其不幸為憾而兩翁康强難老巍然如魯靈光逍<lb/>
遥閒曠咏歎貞符駸駸躋於期頥上壽而稱人瑞未艾<lb/>
<pb n="KR4e0176_WYG_007-24b"/>
也海上老人望氣之占信而有徵矣乎<lb/>
　　　送醫呂生序<lb/>
予抱病入山垂二十年長林邃谷却掃深扃僵卧如蟄<lb/>
非行藥不出户非看山對月未嘗一鈎吾簾也周行搢<lb/>
紳之士惟平生金石交迂蓋聮榻信宿而去然嵗不一<lb/>
見城市之人雖親舊月不一見日或與接者同業之農<lb/>
圃樵牧而已有事之卜醫詩酒者而已然樂善懐賢之<lb/>
衷猶耿耿焉弗以病沮也夫唐虞之隆乃有巢許兩漢<lb/>
<pb n="KR4e0176_WYG_007-25a"/>
之治厥有君平伯休唐宋之盛亦有杜生篾叟妄意聖<lb/>
世獨將盡羅英賢於巖廊官使而野無一遺乎哉心存<lb/>
神往庶幾卜醫樵牧之間萬一遇之嘉靖丙申之秋呂<lb/>
貞夫氏訪予山中其貌退然其言訥然與之講學論醫<lb/>
及其郷之故則白雲以上丹溪以還其中汩汩然而未<lb/>
涯也斯殆學不售而隠於醫韓退之所謂有托而逃焉<lb/>
者非與然其醫以先根本後標末為要與時之急功罔<lb/>
利者殊科以是知而求之者亦鮮而貞夫將返其郷矣<lb/>
<pb n="KR4e0176_WYG_007-25b"/>
夫學不售而托之醫醫復非時所識而不售也吾是以<lb/>
悲末俗之難諧而重歎貞夫之窮已夫予迂拙無似學<lb/>
成無所於用藝復無可托焉而誤為時所指目咎往追<lb/>
来寧甘畢世卑卑但已乎貞夫行矣吾聞姑蔑之墟山<lb/>
水竒奥仙靈所隩異人有道者之所常隠也子歸探煙<lb/>
雲窮縹緲而邂逅焉為我語之曰海上紫雲山中許某<lb/>
者一杖一笠將從尚平抗迹遠影於五嶽名山其毋俯<lb/>
睨我也哉<lb/>
<pb n="KR4e0176_WYG_007-26a"/>
　　　送韓僉事序<lb/>
淛江按察僉事苑洛韓公執法不便於用事者狀聞移<lb/>
江西按察僉事三司之寮列郡之守若令與大夫士暨<lb/>
于吏民其志同於公者與恃公以行其志者與諸隠詘<lb/>
之以公直者與以義直公者與偉公壯節而大望於其<lb/>
終者所在相與語曰韓公行矣韓公行矣嗟何淛之民<lb/>
之不若江西之民之幸也公惟不私便其身圖而圖吾<lb/>
民以有此行江流如虹我懐與東惟公之榮伊民之窮<lb/>
<pb n="KR4e0176_WYG_007-26b"/>
皆歎有泣者又曰公知法不知時以疏遠抗貴近遭天<lb/>
子明聖䕶全之吳越豫章等善地耳寵任舊秩加令名<lb/>
焉公幸多矣抑天下事猶浙也彼前知公之不我容而<lb/>
為地以徯公公則竒貨之在羿彀中耳前事彀率曷其<lb/>
少更疇能語公憂心如酲又曰公官以執法名安民而<lb/>
衛之為法奉法而行之為利利以及民為仁仁徳之懿<lb/>
也道之大也公幼學於父師者能或加於此乎出當一<lb/>
面寄紀綱方岳之政夫豈芥蔕區區旋踵而易其平日<lb/>
<pb n="KR4e0176_WYG_007-27a"/>
之所操者哉使公進而司天下之法法又有大於是不<lb/>
便者又將多於是利害又將不可涯於是無寧與時上<lb/>
下委舊學壯節於弁髦使吾黨之士氣奪語塞而異論<lb/>
藉之為口實公必不爾為也夫固持之以矜不以爭應<lb/>
之以理不以氣動之以誠不以術焉爾矣不然巻舒機<lb/>
軸公自司之誰則知之海寧尹曹廷獻恃公以行其志<lb/>
者方戚於去公而樂聞斯言也曰孰能文以贈公俾取<lb/>
衷焉於是某序之諸為詩歌者繼之<lb/>
<pb n="KR4e0176_WYG_007-27b"/>
　　　贈張先生序<lb/>
予聞之古我先正名家子弟處天下之至易而亦處天<lb/>
下之至不易夫能勉焉自立而少異於衆人必得因縁<lb/>
馮藉以立功名茍為不然他人未必得咎而已為清議<lb/>
所不容矣金陵玉亭張君曾大父以文學行能至大官<lb/>
君負穎資承家學自其童時肄里塾有英聲長遊京學<lb/>
有雋聲五試京闈連不得志於有司以嵗序貢春官則<lb/>
慨然曰丈夫寧必以捷一科第榮此生耶顧為之在我<lb/>
<pb n="KR4e0176_WYG_007-28a"/>
者何如耳則俛焉就天官選来司海寧教落落無握齱<lb/>
態行不茍于同于其介教不屑于細于其大徜徉文墨<lb/>
觴咏之間以遠者大者自期且期其徒其徒愛而譽之<lb/>
監司聞而奬之夫監司勢與我懸奬或可以冒致諸生<lb/>
情與我迫非真有以感其衷則其愛我也安可以襲取<lb/>
幸得之哉夫地卑者勢陵局散者情緩職司於是常為<lb/>
尊要者之所賤簡勢則然矣夫彼挾其要且尊以臨我<lb/>
我復自居若長物然以自輕所以自樹者其存幾何夫<lb/>
<pb n="KR4e0176_WYG_007-28b"/>
惟正色端範凝然自重而無或可以取輕彼且失其尊<lb/>
與貴而積弛之師道舉世非所緩急之斯文將不由是<lb/>
少振已乎今天子鋭精致理知賢才之必所資而不可<lb/>
後也又知科之未盡得才貢之未盡不得才也詔銓司<lb/>
用人進士與貢士等此雋豪馳騖之時而有志者之秋<lb/>
也張君勉其所以處天下之至易慎其所以處天下之<lb/>
至不易行將陟華躋要以光文僖公之烈繼御史大夫<lb/>
之志而與伯氏嚴亭按察廕亭郡侯競爽江東使人頌<lb/>
<pb n="KR4e0176_WYG_007-29a"/>
王國之斯皇也不亦休哉<lb/>
　　　廉泉高大尹奬勸序<lb/>
南郡廉泉高公以進士起家令海寧未二年所巡浙御<lb/>
史李君董君嘉其治狀僉檄所司備禮合樂奨勵褒表<lb/>
之以風動列邑為人牧者少尹巙府呉君率諸僚吏士民<lb/>
稱賀而来屬余言予臥病萬山中幾三十年世無所與<lb/>
吾力而繫其情矣惟令得賢澤沛四百里許而其餘潤<lb/>
稿瘁幸漸焉所禱而占也是誠余所樂聞抑司風紀者<lb/>
<pb n="KR4e0176_WYG_007-29b"/>
之斯奨也將浸達于朝矣庸復求諸野乎矧余病未能<lb/>
也請三四不置爰作而誦其所嘗見聞云邑人為余言<lb/>
廉泉之至也先明而作後晦而息賔謁無留門者酌羣<lb/>
言集衆思興民利則䟽渠陂虞民害則籍暴惡桀驁梗治<lb/>
懲之使馴柔愿負抑植之使伸兩税之徵以信庶獄之<lb/>
聴以情貨法影税宂深術祕之奸蔓索而根窮之無遺<lb/>
力焉愛民之誠不啻一二見矣未幾廉泉逺迹訪予巖<lb/>
居望其眉宇虚已欿然下物退然接其詞氣肝腑洞然<lb/>
<pb n="KR4e0176_WYG_007-30a"/>
無匿情也古所謂豈弟君子平易近民者非邪御史之<lb/>
奬邑人之稱余一見而孚又奚庸於贊抑將自附於忠<lb/>
告可乎余少有當世之志嘗請於諸老先生而竊識之<lb/>
分定而不容貶者道也日降而不可挽者時也故聖人<lb/>
能不失時不能違時世益下風益卑聲漸氣嘘人異情<lb/>
事異宜道如時何哉故君子出為世用必先定其志而<lb/>
以時委蛇其間志定于先則道不終枉委蛇權乎時則<lb/>
與俗不大相戾而吾志之達於政者違道不逺矣譬之<lb/>
<pb n="KR4e0176_WYG_007-30b"/>
行舟漸靡而往以向所趨不以亂流為勇而以終濟為<lb/>
期守道宜時之權蓋如是然權之為用其端㣲其究殊<lb/>
以道權時時可從道以時權道道將狥時矣狥時枉道<lb/>
郷吾之志若斷梗之逐湍流裂瓦之淪深淵徵諸素不<lb/>
亦繆逺矣哉此枉尺直尋功利之遺禍焚溺人心甚於<lb/>
水火而不復知禮義進退為吾孔氏家法也廉泉邁往<lb/>
之志堅正之操超然皭然不靡靡為同不棘棘為異其<lb/>
於道也庶乎業已遇知於時兆足以行矣願持其始者<lb/>
<pb n="KR4e0176_WYG_007-31a"/>
勉終焉宜民之利將無未盡舉者乎蠧民之害將無未<lb/>
盡去者乎桀驁之梗將無未盡復者乎柔愿之抑將無<lb/>
未盡舒者乎徵求之限將無迫而莫措者乎聴㫁之敏<lb/>
將無忽而或枉者乎貨法影税宂深術秘之奸將無抹<lb/>
摋吏牘而跋扈憲綱者乎一一盡洗而更新之斯愛為<lb/>
真愛誠為至誠矣鄒孟氏曰至誠而不動者未之有也<lb/>
夫命相試以民事守宰入為公卿古今則有然者方今<lb/>
急賢登俊之㑹廉泉持其素蓄已試之道趨巖廊立柱<lb/>
<pb n="KR4e0176_WYG_007-31b"/>
下總天下之圖書承明王之顧問應答如響畫地成圖<lb/>
而與諸賢弼成至理余方為天下賀矣<lb/>
　　　南溟鄭大尹奬勵序<lb/>
錫山鄭侯以進士起家来尹海寧人意其甲科掄才致<lb/>
逺未涯將養望游優蔵器待用以時措之建安攘而溥<lb/>
康濟海宇民社安所事事適坐鎮耳侯不然又意其志<lb/>
鋭氣豪才識自廣宰制數百里猶庭宇掃除將廢革典<lb/>
常立法更制易民觀聴與之為始侯不然又意其左輔<lb/>
<pb n="KR4e0176_WYG_007-32a"/>
樂國之産狎見奢麗土芥貨財將揮霍靡費私親故結<lb/>
貴要盛厨饌供張金帛饋遺輿馬音樂送迎之儀侯復<lb/>
不然日澡手束帯而朝吏民雍容委蛇奉職循理不靡<lb/>
靡以為同不棘棘以為異務持大體而一主於愛民聴<lb/>
訟決獄恂恂如與家人言惟得其情不事刑威於紛更<lb/>
而去其甚者減供億省禁令慎追逮薄徭賦罷宴遊弛<lb/>
諸彌文浮費皆民所不便也其言曰令猶牧也不擾其<lb/>
畜則生息遂孳育繁矣故其愛民猶以休息不擾為尚<lb/>
<pb n="KR4e0176_WYG_007-32b"/>
夫擊㫁不測可以駭威神鉤摘隠門可以凛神明表建<lb/>
竒勝可以樹名績征輸期㑹可以稱幹敏為政者類多<lb/>
出此侯一不屑意以煩民也今兹夏秋島夷猝犯海徼<lb/>
其勢張甚監司欲以糧勸民侯持不可曰貧民尚逋常<lb/>
賦則罄已廩資以給之欲以兵授民侯又持不可曰不<lb/>
忍驅白徒以膏夷兵且食於民者軍足用也至以利害<lb/>
恐之而侯屹不為動故夷兵再臨境上邑人晏然不知<lb/>
行陣之勞餽饟之費也夷冦海鹽海鹽去邑不百里而<lb/>
<pb n="KR4e0176_WYG_007-33a"/>
其民百千老弱要領殱焉焚刼廬舍赤地數十百家雖<lb/>
地當害師無紀律致之然使為之上者盡氣委命如捄<lb/>
其子將不十半獲存乎君子所以哀民而疾其上之戾<lb/>
于仁也而我父兄子弟偃仰袵席侯之徳於民其可以<lb/>
津涯哉抑聞吏民之稱侯也其性静其奉約其守正其<lb/>
性静故其政簡其奉約故其用物儉其守正故其援於<lb/>
上寡矣比者侍御代巡林君清戎胡君廵鹽霍君一時<lb/>
交檄奨勵之夫三君居風紀之司當激揚之任固皆知<lb/>
<pb n="KR4e0176_WYG_007-33b"/>
人能得士稱上任使者耶漢法吏有治效異等輒降璽<lb/>
書勉勵復增秩賜金復賜爵闗内侯復進為公卿所以<lb/>
重為吏勸也方時尚煩苛操切之風而侯獨持簡易寛<lb/>
平之政昔人所謂其政悶悶者與然侯不以日計小得<lb/>
而易嵗計之有餘此漢吏之治王政之遺也聖明方興<lb/>
堯舜之治三王之功宜有取於循良以備輔弼侯其自此<lb/>
升矣是故使者之交奨少尹伍君求言以為贈也雖然<lb/>
夜光之璧不藉以地錦無事於飾耳侯𢎞逺之志堅正<lb/>
<pb n="KR4e0176_WYG_007-34a"/>
之操政由是作政由是成顯聞榮名将與黄次公朱仲<lb/>
卿異代相望流光竹帛以傳無窮夫寧于兹褒揚贊述<lb/>
而已乎<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0176_WYG_007-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雲村集巻七<lb/>
</p>
<p>
</p>
  </div>
<div>
                <head>雲村集巻八</head>
    <p>
<pb n="KR4e0176_WYG_008-1a"/>
欽定四庫全書<lb/>
　雲村集巻八　　　　　　明　許相卿　撰<lb/>
　　記<lb/>
　　　郷賢祠記<lb/>
淛江按察副使西蜀劉公瑞承詔董學之二年檄諸郡<lb/>
縣學凡前賢地産者以告於是海寧教諭侯君泰集諸<lb/>
生議白可徵者如干人公甄汰更定始梁太學博士戚<lb/>
公訖我明廣東參政祝公凡二十人俾有司秩祀如故<lb/>
<pb n="KR4e0176_WYG_008-1b"/>
事知縣郭侯郊遂因舊祠增堅易壯豆凳几櫝故所有<lb/>
者必葺所無者今剏為之役竣禮成况侯照繼宰縣政<lb/>
侯君咨焉爰来請記辭弗可則誦其所聞曰在昔先王<lb/>
造士舍奠先師於學祀先賢於東序祭郷先生於社夫<lb/>
固昭崇報也而風厲寓焉今之郷賢祠殆猶先王之法<lb/>
之意邪惟聖我師曰賢者何學貴節取等不躐躋兹視<lb/>
之漸漸則易從惟賢是祠曰郷者何井疆如故風烈攸<lb/>
存兹視之近近則易感繄我先正在唐中葉有若睢陽<lb/>
<pb n="KR4e0176_WYG_008-2a"/>
許公以死殉義屹樹大防烈哉純臣萬夫之望乎在宋<lb/>
叔世有若文忠張公持正施公謹獨楊公崇尚心學攘<lb/>
斥異論逮事孔氏可與為仁矣自餘篤倫紀守經術樹<lb/>
勲庸志髙尚背項彬彬世往論定抑亦今之成人與惟<lb/>
是崇構儼設典刑如在過者趨瞻者肅好徳之衷鄙夫<lb/>
猶然况我學問之民出入登降揖讓酬酢絃歌講肄於<lb/>
此其將慨然歎不可作恍然若從之遊乎又將低佪而<lb/>
深思山川靈淑往者逝矣来者謂何彼我丈夫有為若<lb/>
<pb n="KR4e0176_WYG_008-2b"/>
是邁往以前精思力企尚友於賢得師於聖用底厥大<lb/>
成則惟先正私淑是賴師儒風厲是承某方日自朂而<lb/>
凡同志願亦有騐焉正徳已卯秋九戊申晚學許相卿<lb/>
記<lb/>
　　　許泉記<lb/>
許泉故郭公泉也石門山人更為之名浙山水勝天下<lb/>
泉值江迴谷邃處涓涓出傾厓嵌竇中俗逺境絶為尤<lb/>
勝山人過而樂之亭其右卓鍚焉已而喟然歎曰有天<lb/>
<pb n="KR4e0176_WYG_008-3a"/>
地則有兹山有兹山則有兹泉臨兹泉挹且玩者前公<lb/>
而往後公而来可十伯數耶公專而名之者何尚其志<lb/>
不二於物而托之泉泉由以傳然則非公名泉泉以公<lb/>
名爾夫天下之物名可以榮利可以富珍麗之物把玩<lb/>
之可以怡情交乎吾前日紛如也世固嘗畢力營之忘<lb/>
死趨之志溺分渝造物者莫之許而有也或有之弗久<lb/>
或久之得咎猶無許耳况名以傳耶秀自分槁寂淪放<lb/>
世無可撓吾志者兹泉冽寒孤迥委蔵於奥阻荒閒之<lb/>
<pb n="KR4e0176_WYG_008-3b"/>
區用可資於世莫便於用也秀適遭之冷然而㪺沸然<lb/>
而瀹暢然而飲嗒焉樂以終老人莫吾競造物者莫吾<lb/>
禁也公去我来泉將不許我乎故更之曰許泉持以告<lb/>
予予憮然莞爾曰有是哉山人以正徳十有四年八月<lb/>
九日亭予以嘉靖元年月正三日記<lb/>
　　　訓善亭記<lb/>
訓善亭者樂清令潘薦叔氏作以化邑人之訟之所也<lb/>
弛懲慎感將使民知悔而樂補過殆今之君子有復古<lb/>
<pb n="KR4e0176_WYG_008-4a"/>
之志者與夫吾心之善其初固人人同物有汩焉斯不<lb/>
善耳善教者與善學者本探而幾動之斯復於無不善<lb/>
耳矣周季以還道湮教廢舉世靡靡然去善入惡俗成<lb/>
若當然也是故下玩多偷上快求勝一以法繩民民始<lb/>
無所措手足魚駭獸困狡悍錯出情弗可殫究而吏之<lb/>
技窮勢宜爾也於是禽視其民而私便其身圖治文書<lb/>
督賦入信期㑹偷免幸徼斯之謂吏事已矣其於先王<lb/>
以善化民之意道迂事左將皆氣沮而色難之所由来<lb/>
<pb n="KR4e0176_WYG_008-4b"/>
者顧一朝一夕之積邪薦叔乃獨能尊用古昔而於是<lb/>
亭民訟不平茍得其情不喜而閔不威而訓激其天衷<lb/>
徵以古人諭以郷父兄庶幾感悔涕洟不煩刑書善吾<lb/>
與之同歸而又何多求為斯政也朞月百里未必盡如<lb/>
其志然賢於世吏逺矣哉薦叔召去今以按察副使董<lb/>
學八閩繼為樂清者曹子行氏林希曾氏其志維協迭<lb/>
以幣来請記余昔京師故善薦叔不圖其政之至於斯<lb/>
也述以告今之司師帥者咸勸而興上禆至理吾其復<lb/>
<pb n="KR4e0176_WYG_008-5a"/>
見三代之風乎<lb/>
　　　蓉池書屋記<lb/>
蓉池書屋者友人葉子應祥讀書所也楹宇臨池池滸<lb/>
植芙蓉屋因以名中曰錦寒之堂志景物也左曰求約<lb/>
厲學也右曰思改懲過也他亭榭咸因地目之祥少為<lb/>
進士業肄學宮與邑諸生遊入太學與海内之士遊其<lb/>
所討論於書者有年矣既待舉于家曰書吾日所事事<lb/>
也弛吾業鴆毒其生于安乎非其地異物將遷之乎於<lb/>
<pb n="KR4e0176_WYG_008-5b"/>
是就屋闢牖陳書而觀之有得以識有疑以質援琴而<lb/>
鼓觸景而畫倦則嗒然息飄然遊不知嵗之既晏也芙<lb/>
蓉盛花時挾筴其間低佪乆之歎榮悴之有時知遲速<lb/>
之莫能違而因以見造物者之無所私也被酒而哦久<lb/>
哦成聲曰天水澄湛川谷浩窈青春安歸林臯若掃寒<lb/>
英燦兮榮觀寂槁百嵗忽焉身名是保烏烏然聲振林<lb/>
木旁若無人莫測其意也時過雲邨舉以告予予曰有<lb/>
是哉子能然吾與子遊則翼然曰心慕焉而未敢居也<lb/>
<pb n="KR4e0176_WYG_008-6a"/>
然祥方落茲屋願請以日自朂可乎曰可哉則書之使<lb/>
鑱諸石為記<lb/>
　　　一笑軒記<lb/>
守愚祝翁居之東偏郄地故為圃者畝有竒正徳三年<lb/>
春乃址而屋焉楹宇規制弗儉弗侈闌可徙倚牕便啓<lb/>
閉豁如也奥如也中庭環數武許嘉卉恠石互經緯之<lb/>
琴奕嘯咏晦明凉燠無不宜也既落命之曰一笑而以<lb/>
記屬某嘗憶長老為我言里俗之舊其處者力耕桑時<lb/>
<pb n="KR4e0176_WYG_008-6b"/>
廢舉簡饋遺實蓋蔵以豐其家士則學習經義修儀觀<lb/>
飭行檢事進取名位為郷人榮子弟或舎是而為飲博<lb/>
鬭訟騁騖嬉遊之習者輒不齒於人人而羞其父兄是<lb/>
故吾里大族多世其家翁里大族之出也蚤治舉子業<lb/>
中間棄去晚於為家亦若不以屑意而休偃兹軒顧以<lb/>
是名之何居夫江邊一笑坡翁咏水馬也出門一笑涪<lb/>
翁咏水仙也翁無亦蟲卉世故而寄之自况耶余意其<lb/>
不惟不俗之尚而更傲睨焉以為髙者也某觀今之士<lb/>
<pb n="KR4e0176_WYG_008-7a"/>
之於世大都不玩則溺溺求餘者也玩知餘之不可必<lb/>
得自足焉而鄙夫溺者也無玩無溺與道消息不啻不<lb/>
求之餘而足與不足將并忘之乃予所願學而未之見<lb/>
也翁所謂玩乎非邪然而去夫溺者逺矣作一笑軒記<lb/>
　　　法喜寺修造記<lb/>
維明嘉靖三十五年冬海鹽秦谿之法喜寺修造工訖<lb/>
僧戒楫籍其往事近績而来請記其成兹地之有寺舊<lb/>
矣創於梁也傳聞無徵已唐宋賜頟者再南宋修復者<lb/>
<pb n="KR4e0176_WYG_008-7b"/>
再㫁碣仆幢蘚書猶隠隠也暨觀楊幼度淳祐甲辰紀<lb/>
石寺嘗大備矣今去昔二百九十又九年寺則大壞遺<lb/>
構尚存者二殿一門中髙方臝風雨四面交入將亦日<lb/>
以澌盡蕪沒而已耳固事佛者之所宜動心必有事焉<lb/>
而不容漫無如何也是役倡始于聞道心而楫承任力<lb/>
終之肇工於門殿易良增堅塗以黝堊飾以藻繢昔穨<lb/>
圮者今壯整昔漫漶者今炳煥殿兩楹各輔翼殿偉麗<lb/>
惟稱殿下旁對列修廊拱衛壯觀觀音堂在其東達摩<lb/>
<pb n="KR4e0176_WYG_008-8a"/>
院値其西安禪有房延賔有館棟宇簷牙翬飛鳥革水<lb/>
益秀而林增妍矣北構僧廬若干楹法座齋庖繩連櫛<lb/>
比井湢溷厠位置序列凡屬奉生給用無一外求者爰<lb/>
崇教本靈山大像羅漢諸佛以及髙僧良凖秦谿所由<lb/>
寺也莊嚴肖貌生韻神觀如作欲語駭矚恍顧忘其為<lb/>
粉繪矣費凡木石陶瓦冶鐵蜃灰諸直計錢百萬又萬<lb/>
錢者八而贏斧斤圬墁雕鎪繢畫負荷任力諸工計錢<lb/>
十又八萬而足傭食稱是塼埴揑塑諸象飾以黄金丹<lb/>
<pb n="KR4e0176_WYG_008-8b"/>
砂空青水碧其直計錢二十八萬溢於數起工癸丑仲春<lb/>
丙辰仲冬告成事而後法喜光復舊觀矣是非楫與道<lb/>
心之勞也佛之佑也逺近檀越施舍之力也他述光景<lb/>
靈異恠神響應張皇口語勃勃欲吐吾不能知已吾所<lb/>
習知者道心之誠不二足以感人戒楫之勤匪懈有以<lb/>
集事斯其紏衆力斂鉅貲舉積廢而終以有成也夫夫<lb/>
天下名山勝水域為佛地者十七八至凡一泉一石涵<lb/>
清露竒差逺塵坌者靡不為桑門所蹈籍由大都以及<lb/>
<pb n="KR4e0176_WYG_008-9a"/>
委巷梵宇星繁未可數計也其新而敝敝而更新物理<lb/>
固然吾何記吾何記不亦多言矣乎然獨于兹有深慨<lb/>
焉而因憶嘗所論著云佛之生也逺中國二萬里其没<lb/>
也距今兹幾三千嵗且其教荒忽謬悠未易方物而流<lb/>
俗至今尊向之過其宮則修容瞻其象則傴躬至於其<lb/>
徒治其居如欲以奉其親相與致志强力持之克終以<lb/>
必復其始而後已是果佛之福田利物也廣與幻術震<lb/>
世也神與無亦民生之無教而見異物以有遷也易與<lb/>
<pb n="KR4e0176_WYG_008-9b"/>
夫自王教熄而異説興行人皆貿貿然詭馳横騖無已<lb/>
也而佛氏宏誕之説入人尤易而深故舉世趨之若驅<lb/>
焉吾道更千百年至於今委棄鬱塞不復顯行於天下<lb/>
也然則彼之所以盛不由此之所以教者如其徒治其<lb/>
居致志强力持之克終以必復其始者之難其人耶吾<lb/>
故究佛氏興壞之端而并識予之所感焉<lb/>
　　　石洲記<lb/>
海寧東北郭迤北可十里許市逺村深水漸廣林樾蓊<lb/>
<pb n="KR4e0176_WYG_008-10a"/>
然瀕水有洲甃以石而屋其上者徐氏也徐氏農于斯<lb/>
而食飲其水土更五世厯百六十餘年洲之屋猶故也<lb/>
至徐君時舉始有榜曰石洲以志夫承之先足乎已無<lb/>
所待於外之意其子禾秀而知學與予游而以記屬予<lb/>
少則聞太史公之言曰海上有神山曰瀛洲諸仙聖及<lb/>
不老不死之藥皆在焉蓋嘗有至者業未卒而飄飄然<lb/>
有淩雲之氣似遊天地之間矣逮夫壯遊三十年足迹<lb/>
幾半天下都邑大家儵而赫奕忽而銷歇名田甲第有<lb/>
<pb n="KR4e0176_WYG_008-10b"/>
不能以終其身者顧夫石洲十畝之宮數頃之壤傳之<lb/>
五世而子孫方讀書修行以延之亦可多已予老矣盛<lb/>
者所不願處而逺者殆倦也夫將反初服以從君游農<lb/>
談石洲之上其許我乎<lb/>
　<lb/>
　<lb/>
　<lb/>
　雲村集卷八<lb/>
</p>
<p>
</p>
  </div>
<div>
                <head>雲村集卷九</head>
    <p>
<pb n="KR4e0176_WYG_009-1a"/>
欽定四庫全書<lb/>
　雲村集卷九　　　　　　明　許相卿　撰<lb/>
　　傳<lb/>
　　　死事傳<hi>有序</hi>
語曰天下之偽不可行於死誠然乎哉然臨難稱命之<lb/>
臣或以賞勸或以刑威君子猶未列之誠臣焉明興百<lb/>
四十餘年方宇晏然恃安狎法百務懈弛而兵政尤甚<lb/>
是故姚源之冦釁起不圖師行無律往往望風乞命偷<lb/>
<pb n="KR4e0176_WYG_009-1b"/>
旦夕活於狗鼠間餌盜辱國為甚蓋知方之教不閑而<lb/>
軍法隳紊亦非一日矣復何賞刑之足顧忌也乎於是<lb/>
乃有迫艱危捐要領而伸大義者倉遑危迫將無身矣<lb/>
尚暇為身外謀豈人情哉烏乎烈矣於是傳死事<lb/>
呂忠字守誠其先某革除末靖難師有官勲世副千户<lb/>
守禦海寧幾傳至忠忠少美風儀善諧謔業毛氏學為<lb/>
博士弟子已而承世官雍容故諸生也時嘗大閱忠馳<lb/>
射雄雋意氣自得甚故硯席生靳之曰守誠秖今稱雄<lb/>
<pb n="KR4e0176_WYG_009-2a"/>
兒戯塲中猝遇黠冦将棄鼔旗北走汗僵喘踣矣忠正<lb/>
色曰君詎宜品士忽猝間何言之易耶姑著冷眼異日<lb/>
遭變有亡命呂忠耶正徳中姚源盜起攻郷聚撼城邑<lb/>
三衢饒信千里繹騷聲焰張甚撫臣奏徴諸道兵征之<lb/>
檄下海寧忠黨汗駭心掉不自禁多病辭或賂免忠獨<lb/>
奮曰國家祿養累世用需一朝人私其身國何賴焉奮<lb/>
行至開化統兵主帥以賄調諸将迂左不當賊地壁調<lb/>
忠華埠當賊衝壁忠曰擐甲執兵殪賊是求不當賊非<lb/>
<pb n="KR4e0176_WYG_009-2b"/>
夫也陣未集賊奄至忠挺身出戰發三矢殪二賊賊悉<lb/>
衆搏忠躍馬力戰陷溪淖中漩不能出日暮援絶賊叢<lb/>
矟亟刺忠忠比死怒罵不絶事聞贈忠正千户世其官<lb/>
林文貴故天台人從戍海寧守禦正徳中姚源盜起剽<lb/>
攻城野衢信騷然撫臣檄千户呂忠統其屬徃㑹師征<lb/>
之文貴以騎士從時海内久安人不識兵亂起猝遽逺<lb/>
近譁駭當行者號慟振野畱連踰期或逃亡自賊殺文<lb/>
貴獨慨然長歌䇿馬就隊一軍氣為之振至衢之開化<lb/>
<pb n="KR4e0176_WYG_009-3a"/>
壁華埠當賊衝賊據複嶺阻大溪叢薄彌望棘篠連雲<lb/>
虜陣隠然九地中我軍逺赴新集錯列民兵士志不齊<lb/>
地利異便賊氣吞焉陣未集賊擁衆至呂忠戰死衆且<lb/>
奔潰文貴厲聲曰將不負國吾屬其忍負將况進退等<lb/>
死耶衆義其言止戰者八十餘人文貴奮鎗洞賊胷賊<lb/>
憑怒戮力聚攻衆多戰死存者俘係賊徐引問多伏泣<lb/>
祈生文貴僵立瞠視賊咤曰何物尚爾文貴發怒罵曰<lb/>
賊我官軍𠞰賊力不敵為禽耳賊犯國法戕民命不旋<lb/>
<pb n="KR4e0176_WYG_009-3b"/>
踵虀粉矣賊怒甚則其足詈不已拔其舌猶噞喁奮張<lb/>
作詈狀賊至剖其腹刳其心快忿乃已尸暴戰地有過<lb/>
之而失聲慟曰嗚呼此林文貴也好男子好男子云<lb/>
贊曰人有恒言子死孝臣死忠予聞甚習見何罕也死<lb/>
誠不易哉故古者以死勤事則祀之若呂忠之死綏林<lb/>
文貴之死烈何及今見之彼特賤臣微卒名位黯然槩<lb/>
其義于賢豪烈丈夫何愧焉烏可泯哉烏可泯哉<lb/>
　　　節婦虞氏傳<lb/>
<pb n="KR4e0176_WYG_009-4a"/>
節婦虞氏錢山董湄之妻也少慧知書年十六歸董歸<lb/>
董及兩月湄暴得惑疾强死節婦褫魄驚慟一日三四<lb/>
絶復蘇痛且自念從一大義也同穴信誓也殉義成信<lb/>
計莫如死潛治後事以身殉家衆覺共防之節婦不獲<lb/>
逞則長慟曰吾即不死終不能與生人事耳於是盡屏<lb/>
常所服用髽免麻枲以居哀哭無間晨夕姊姒弗叅語<lb/>
笑丈室重扃攻苦食淡時董方饒樂獨瘁瘠如枯禪苾<lb/>
蒭尼人為弗堪顧甚安之間詠菊云移揷春苗愛䕶周<lb/>
<pb n="KR4e0176_WYG_009-4b"/>
柴桑無主為誰秋寒芳甘抱枯枝萎羞墜飄風逐水流<lb/>
詠竹云一片貞心古井泉清寒徹骨自堪憐相看嵗暮<lb/>
青青色厯盡冰霜戴一天節婦死計不遂終怨無已曰<lb/>
我不得從官人死得復見官人如生者快長瞑乎乃自<lb/>
貌其夫額凖眉目耳輪郭倩輔兩顴重頥粲齒絳脣晳<lb/>
肌黝鬢如其平生募工刻畫而私潤飾之然工得形似<lb/>
耳意態風度溢於雕繪粉墨之表則節婦情屬神解㑹<lb/>
手應心得十五焉既成大哭曰官人今果如生矣具酒<lb/>
<pb n="KR4e0176_WYG_009-5a"/>
炙饗之自是日必薦語必告事必禱盥櫛湯沐昏旦寢<lb/>
興裘葛更襲無異生人之奉十五年一日也夫感通之<lb/>
實精誠之極也節婦於夫誠積而思專夢耶寤耶而目<lb/>
若見之而耳或聞之家衆老穉駭而走相告曰木官人<lb/>
汗簌簌下矣又相告曰木官人舉褏指揮矣兒婦人口<lb/>
語張甚舅謙木强人也恚曰兒乃馮為厲耶亟取火之<lb/>
節婦無可奈何大慟曰吾長已矣由是食則祈死泣必<lb/>
淚血黯爾鬱悒以終節婦死時年五十一以伯氏淞子<lb/>
<pb n="KR4e0176_WYG_009-5b"/>
升嗣淞好文與予善故為序列之著于篇<lb/>
論曰婦以節事夫義也然時遇邅迍全於堅忍機来𦕈<lb/>
忽貴於決從決從俄頃而堅忍將終身焉故節一也惟<lb/>
時與機而難易懸矣是故江漲待符貞姜溺旅舍斷臂<lb/>
王婦決惡疾偕老宋女貞早寡終養孝婦義自刑全節<lb/>
梁行髙浴室畢命隂妻壯殘形顯操魏婦激投崖軿死<lb/>
二竇勇血書清風王婦烈禮殿血象譚婦靈是其節何<lb/>
可軒輊而難易自非一律也故仲由結纓王蠋伏劒概<lb/>
<pb n="KR4e0176_WYG_009-6a"/>
之虜庭十九年不屈之臣同一節爾而子卿險艱倍十<lb/>
百矣節婦亦云悲夫<lb/>
　　　居貞娥傳<lb/>
夫書呂詢妻而復曰居貞娥何有家妻道也有家猶終<lb/>
處室焉娥之貞云爾娥故邑耆舊正之女笄而字詢詢<lb/>
幼䘮母及父病風癎絶不省識生人事娥歸亡何詢死<lb/>
後姑自念我子當有完業嫠也奈何尸適名與家事蚤<lb/>
夜氣陵語激之計其迫且他圖娥不為慟乃分出之北<lb/>
<pb n="KR4e0176_WYG_009-6b"/>
郷田舎娥獨奉詢柩如田舎間手織自營恒病廢織家<lb/>
殖屢空則貸諸里母里母竊悼憐之為娥泣曰婦人倚<lb/>
夫與子而今孰恃生計藉衣與食而今安給嗟夫天地<lb/>
許大少年幾何何徒寒餓槁死荒野泬寥無人知之地<lb/>
誰為也娥失聲泣數行下曰吾命則然吾義不踏第二<lb/>
條路母言如吾義命何吾終下殉呂君矣願母勿復再<lb/>
言自是單約困悴幾三十年死於乎娥孱如女子耳抗<lb/>
烈丈夫底死不奪之志難矣哉非夫教之閑將賦之天<lb/>
<pb n="KR4e0176_WYG_009-7a"/>
者獨貞純也與娥死年五十三矣予既葬娥合詢城北<lb/>
二里横塘之原越二十三年嘉靖甲辰予行娥墓寖湮<lb/>
蕪矣復為封樹題名墓石論次苦節鑴石之隂屹樹周<lb/>
行觀聴炳燐貞聞流聞與石硜硜風動女婦尚勸而興<lb/>
已夫<lb/>
　　　黄太淑人傳<lb/>
封太淑人鮑氏今禮部尚書黄公之母也世溫之樂清<lb/>
楊川里人父恩潁州守母趙氏太淑人蚤慧知書讀女<lb/>
<pb n="KR4e0176_WYG_009-7b"/>
孝經小學諸内職撫然曰善哉女婦當如此矣少長荘<lb/>
慎警敏潁州賢愛之嘗曰吾女必光鮑宗有及婣議輒<lb/>
曰勿亟當惟其人既潁州需選都下尚書大父文毅公<lb/>
官工曹尚書父詹事公從旦趨學舍經潁州寓見揖甚<lb/>
肅已常見如始見潁州目屬心異焉知其必貴慨然謂<lb/>
文毅公以太淑人歸詹事未幾来嬪黄故秀才素業耳<lb/>
文毅公時為天官大夫典選矣太淑人念黄氏世仕于<lb/>
朝舅復柄任凉約乃爾即惟仕者不家於官無亦居者<lb/>
<pb n="KR4e0176_WYG_009-8a"/>
不力於家已乎已而詹事厯官復典選部太淑人留攝<lb/>
家政于凡生作因地任時具有節法命諸紀綱僕分責<lb/>
稱能計功授事職務井井以家食仰於田收也鬻裝殖<lb/>
貲以市田以日息可裨嵗計也藝圃字畜以資費以儉<lb/>
汰勤怠家由豐耗也身恒攻苦食啖約縮經用時非賓<lb/>
祭家人未嘗見其被文綺啜肉羮華飾厚味絶不及諸<lb/>
幼而族婣慶吊䘏睦無或遺也劬力疲神早作夜息身<lb/>
率家衆以為常嘗曰人言月得四十五日者我之謂也<lb/>
<pb n="KR4e0176_WYG_009-8b"/>
夫故詹事恒業才中人産太淑人經紀撙節二十許年<lb/>
拓田千畝建宅數十百楹列授尚書兄弟並為巨室而<lb/>
詹事若無與然平居尤嚴閫閾之限中閨重扄繫扄以<lb/>
繩於引繩竅三縈之而内維其端啓闔必請室中垂簾<lb/>
障牖破竹約簾加丁固之而紙封其簾及顙家衆傳餐<lb/>
唱呼集散秩若公庭矩閑尺檢毋敢越日訓尚書兄弟<lb/>
造次必舉古人厚徳髙義三復誨厲之文毅詹事時時<lb/>
遺書戒督子姓太淑人每揭坐壁丁寧申飭焉諸子小<lb/>
<pb n="KR4e0176_WYG_009-9a"/>
愆軌度輒呼之長跪書所誦訖曰爾祖若父為教云何<lb/>
敢尚爾耶則頓首謝不敢乃罷故諸後昆訢訢繩檢中<lb/>
與寒素等尚書特以行能至大官持國論正軍律以結<lb/>
主知傑然為廟堂碩輔魁人人謂陶範由於家學抑亦<lb/>
太淑人慈訓弼成云詹事晚休多居外寢時至内室太<lb/>
淑人見必起立坐必旁侍逮老猶然凛無謔辭䙝貌也<lb/>
於戯梁妻之饋食郄婦之饁耨何以尚兹兹太淑人所<lb/>
以最羣行造大家備諸福者殆有本哉殆有本哉太淑<lb/>
<pb n="KR4e0176_WYG_009-9b"/>
人年八十又五嘉靖乙未三月十七日卒尚書服䘮歸<lb/>
上軫念勞績施及其親遣官葬祭榮恩備及一時子男<lb/>
五人長紹鑄印局儒士次繹次尚書綰次約次紒繹紒<lb/>
皆博士弟子孫男十七人女九人曾孫男九人孫曾為<lb/>
學官諸生者多駿發抱國器<lb/>
論曰夫君子脩能逺器非獨成於父師也蓋亦有母教<lb/>
之懿焉予讀易家人父母並稱嚴君有以也夫及攬載<lb/>
籍先王盛時公卿大夫士之家端操飭躬動止以禮卒<lb/>
<pb n="KR4e0176_WYG_009-10a"/>
能勉其夫淑其子而至道賴以成可按而徵也往予國<lb/>
子諸生時接尚書知其賢復觀黄氏祖徳録知其世比<lb/>
讀葬太淑人志乃知尚書篤生訓養者固有自耶然則<lb/>
太淑人存被榮施没耀寵光也殆亦宜哉志列諸懿行<lb/>
不一書抑太淑人婦順之恒不盡紀取夫壼儀母道世<lb/>
宜訓者著于篇<lb/>
　<lb/>
　<lb/>
<pb n="KR4e0176_WYG_009-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雲村集卷九<lb/>
</p>
<p>
</p>
  </div>
<div>
                <head>雲村集卷十</head>
    <p>
<pb n="KR4e0176_WYG_010-1a"/>
欽定四庫全書<lb/>
　雲村集卷十　　　　　　明　許相卿　撰<lb/>
　　頌<lb/>
　　　顧令君頌<hi>有序</hi>
夫世惟難集者事人所難諶者天自昔然矣前元顧令<lb/>
君海鹽之政抑何異矣哉夫海鹽國也潮不防而國其<lb/>
海矣令君倡建石堤三千丈書于郡志今數百里元元<lb/>
奠居安土誰之力耶于時天久不雨民且凛凛溝中瘠<lb/>
<pb n="KR4e0176_WYG_010-1b"/>
矣令君禱籲于天龍降雨浹如持券責償嵗則大稔意<lb/>
其為人忠慈慤䖍説以使民誠以格天天人與令孚應<lb/>
感通有素故天可諶而事易集也傳曰禦大患捍大災<lb/>
者秩在祀典令君信其人乎而尸祝蔑如典非大闕與<lb/>
遺思在民尚論其世爰作頌焉頌曰<lb/>
汴流泱泱厥産惟良来司民社身與存亡老若憑怒氣<lb/>
吞百里限防弗樹民其魚矣令建長堤丈石三千聿空<lb/>
西山移峙海壖旱魃殃民藴隆如焚四野龜拆民沸鼎<lb/>
<pb n="KR4e0176_WYG_010-2a"/>
鱗令瀝丹悃控籲于帝神龍降庭沛洽甘㴻惟昔旱民<lb/>
誰續爾命維今有衆孰奠爾境禱應昊天目睫紓死堤<lb/>
屹海涯惠存不世胥橋一杯累然蓬顆昔等泰華百萬<lb/>
憑妥遺愛無疆白渠甘棠永兹頌聲無斁無忘<lb/>
　　銘<lb/>
　　　雙節門銘<hi>有序</hi>
門雙節者詔旌故汀守張先生之妾高氏李氏也初張<lb/>
先生難子多内既卒家不贏而高氏李氏年特少地故<lb/>
<pb n="KR4e0176_WYG_010-2b"/>
卑是故室老議行髙氏李氏髙氏李氏誓靡他適然懼<lb/>
弗但已也則屏而合謀㫁髮明志遂以節終許子聞之<lb/>
喟然曰夫家有不以教貞者也夫教有不自身始者也<lb/>
夫予少從大父如張先生所聞其論説覩其儀刑固心<lb/>
識之迺今斯典之及其門也則重歎夫先正躬修範家<lb/>
之肅矣夫婦貞先於節節于卑者難地劣容自重焉爾<lb/>
婦節完於終終于少者加難時莫或久持焉爾髙氏李<lb/>
氏及笄矢節髮種種罔渝志皭然矣地安所云然而愛<lb/>
<pb n="KR4e0176_WYG_010-3a"/>
鍾則專故節鮮不以情厲矣昵稔則重故情鮮不以久<lb/>
篤矣張先生方御髙氏李氏時年幾七十矣不四三年<lb/>
而捐之死情於何有乃皆競節終其身雖質性殊絶固<lb/>
表則感興焉予故重歎夫先正躬修範家之肅也越若<lb/>
干年張先生諸孫張嘉秀舉進士郎秋官乃始圖永家<lb/>
懿昭上恩則来請銘銘曰<lb/>
孰門市衢伉如翼如傑觀麗飾絶于㕓居蛟龍攫蟠鱗<lb/>
而擁楣金鋪碧映王言大書寔旌二媛儷節罔愆自童<lb/>
<pb n="KR4e0176_WYG_010-3b"/>
而嫗共殉一天聯璧方瑩兩鋩爭寒聲聞閶闔光燭海<lb/>
壖惟初撼扤義形於色白刃青鬟下報窀穸髠顱今霜<lb/>
雅操惟昔烈氣英聲蟬嫣鬱律貞惟婦恒一門少雙彼<lb/>
美君子刑于孔臧閫閾漸洳胥嚴禮防竒節交厲二竇<lb/>
于光帝匪濫施以翊化機樹之風聲隂教是維砥屹山<lb/>
峙天衷民彛軒兹者式視我刻辭<lb/>
　　　霜鐘琴銘<hi>有序</hi>
維明嘉靖三年月正元日台仲父琴成過請識于越左<lb/>
<pb n="KR4e0176_WYG_010-4a"/>
右詒許宗伯世永寳用銘曰<lb/>
於龍尾桐宋元嘉中柱室惟鍾於鳳岡梓唐元和嵗鍾<lb/>
室惟柱天合神藏工律而臧曠代少雙大音𤣥穆洪金<lb/>
粹玉巻懐星谷尚遺来昆奏諧韶鈞還䆳古淳<lb/>
　　　七雝杯銘<hi>有序</hi>
予昆弟祖樗翁者七人燕叙有杯列而七合而一命之<lb/>
曰七雝遂作銘曰<lb/>
一氣攸鍾曷其七兮維七而雝七迺一兮<lb/>
<pb n="KR4e0176_WYG_010-4b"/>
　　　楚石和尚鉢銘<hi>有序</hi>
國初天寧僧楚石琦公持律好文服其徒聞于時後為<lb/>
佛學者莫敢望焉遺鉢今傳石門秀秀傳夢石志志欲<lb/>
繼今信傳而嚴守之也奉以謁銘銘曰<lb/>
西教来東蔓于近古曹溪悟絶鉢傳者寡法本無物滯<lb/>
器或假浮屠氏琦覺慧能伍幻器寓法作祖自我是中<lb/>
空洞受世巨瓚屬饜萬口便便腹果繄無盡藏孰窮薪<lb/>
火銘燦摩尼走鉢顆顆<lb/>
<pb n="KR4e0176_WYG_010-5a"/>
　　　養浩齋銘<hi>有序</hi>
秦谿黄翁汝溫生作起家課諸子經咸有專業晚復名<lb/>
其燕居所曰養浩之齋翁没若干年翁之孫三錫好文<lb/>
而與予游間請予言以詔後人俾毋忘先懿則為之銘<lb/>
銘曰<lb/>
盈天地間夫孰非氣曷主張是惟一理懿民受以生同<lb/>
體罔貳惟習斯梏惟欲斯昧理日澌盡氣斯餒而如卒<lb/>
無帥横潰莫司聖賢之學立志為始義集有恒理全氣<lb/>
<pb n="KR4e0176_WYG_010-5b"/>
裕充塞兩間浩然無涘洵美黄翁好古逺慕養浩顔齋<lb/>
弗阻遲暮亞聖之養勿忘勿助遺訓炳如具存節度後<lb/>
昆繼志遥遥上遡<lb/>
　　贊<lb/>
　　　自贊<hi>二首</hi>
昂七尺而中空空酣羣籍而理夢夢志將身挽一世風<lb/>
還前古而力莫之從若夫攘攘霑霑費辭喜事餘子較<lb/>
身後之名也厚靳全慵生而進如讓退如蟄尚薦辟乎<lb/>
<pb n="KR4e0176_WYG_010-6a"/>
何有没而碑不文墓不封况社祝兮奚庸士論安所物<lb/>
色畫史若為形容於穆一元吾其大同<lb/>
少也英英長也稜稜壯也錚錚衰以耄也蟄坯鷇哺遺<lb/>
身世而瞢騰惟進而昧夫時之不可挽也幾難免乎世<lb/>
退而遊於物之所不能役也聊復得此生已夫<lb/>
　　　沈一之像贊<lb/>
視弗逮尋墨而志於四方貌弗並魁梧而文以擅塲吾<lb/>
黨之良國士之行猗與懋哉學不自蔵日躋髙明吾將<lb/>
<pb n="KR4e0176_WYG_010-6b"/>
瞠乎其若後于飛黄已夫<lb/>
　　　周翁像贊<hi>有序</hi>
予嘗志翁墓已若未盡其平生然翁之孫以翁畫像来<lb/>
於是又為之贊贊曰<lb/>
神化委和山海合氣爰鍾壽穀為人之瑞質茂似學善<lb/>
恥近名儉也敦禮豐而<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>盈我犯無忤物施不徳長厚<lb/>
風微及見髣髴猗與嗟夫斯其為家之倡宗之亢郷之<lb/>
丈人行已乎<lb/>
<pb n="KR4e0176_WYG_010-7a"/>
　　説<lb/>
　　　從心説<lb/>
予從弟桓卿少而好文與予遊志大而行自適因自號<lb/>
從心予甚迂之則進之曰昔孔子稱從心所欲不踰矩<lb/>
蓋心有定矩從而不踰也子之志與行得無踰於其矩<lb/>
乎而尚得稱從心也乎若蓋放而為俠者也越之陽明<lb/>
先生今之矩也而盍往質焉桓走師之憮然若遺其初<lb/>
遂飭行䆳學樂義輕財訢訢繩矩中罔或踰也噫蓋善<lb/>
<pb n="KR4e0176_WYG_010-7b"/>
學也矣能勉後以終斯志尋可上希聖矩奚啻吾有光<lb/>
而已耶作從心説<lb/>
　<lb/>
　<lb/>
　<lb/>
　<lb/>
　<lb/>
　雲村集巻十<lb/>
</p>
<p>
</p>
  </div>
<div>
                <head>雲村集巻十一</head>
    <p>
<pb n="KR4e0176_WYG_011-1a"/>
欽定四庫全書<lb/>
　雲村集巻十一　　　　　明　許相卿　撰<lb/>
　　碑<lb/>
　　　明少保兵部尚書胡端敏公神道碑銘<lb/>
明興百七十年聖神代作承統致理納海内外於太和<lb/>
以登古初亦惟先正班班多修能傑才宣勞贊理是賴<lb/>
至夫俶儻奮義勤事委命不貳心之臣世尤歎誦不忘<lb/>
云粤若杭産在昔尚書于公乃今尚書胡公斯其人非<lb/>
<pb n="KR4e0176_WYG_011-1b"/>
與雖事變臨値功謀建設幸不幸終始殊途要皆匪躬<lb/>
狥國惟兢社稷之任者矣夫胡公始艱貞而永終譽也<lb/>
固繫其逢哉非然將身之不遑恤而謀伐何以稱焉嘉<lb/>
靖二十六年公葬之十有七年公之子肇慶守純来屬<lb/>
相卿書其隊首之碑曰尚書胡公諱世寧字永清杭仁<lb/>
和横塘里人也大父暠父瑢並贈通議大夫吏部右侍<lb/>
郎大母張氏母馮氏配李氏贈封並淑人李以肇慶貴<lb/>
加贈一品夫人公誕有異表弱齡負巨人之度讀書不<lb/>
<pb n="KR4e0176_WYG_011-2a"/>
治章句惟慕古竒節偉行非常之功嘗數夢與于尚書<lb/>
者議國事于朝家貧大布脱粟弗支卒嵗落落自豪不<lb/>
以動其意也公𢎞治五年舉于郷舉于郷者有司給其<lb/>
道里費人百金公以浙右嵗饑獨受五十金而行明年<lb/>
舉進士歸進士得旌其門時須闗謁鎮守中貴人公重<lb/>
折節棄之去八年補徳安府推官獄之小大必以情幽<lb/>
滯輒從平反決縱郡故徭賦偏苛積為民病日甚屬公<lb/>
覈之承敝通變補貸均節權宜一時後皆可以為經十<lb/>
<pb n="KR4e0176_WYG_011-2b"/>
三年召補南京刑部主事抗厲法守帝城威福罕所撓<lb/>
絀十四年應求言詔陳邉務十事而士風國用武備將<lb/>
權尤切時病間則延集郎署同志講求匡濟之略劑酌<lb/>
俗化之宜以資致用署進員外郎郎中十八年詔復求<lb/>
言公陳六事勤學問慎輔導廣延納重守令公用人汰<lb/>
冗費探本達用識者知其大臣才具矣正徳三年出知<lb/>
廣西太平府治屬州縣盡蠻徼瘴郷以夷官統夷族羈<lb/>
縻叛服不常太平知州李璿久悖亂阻聲教公若不置<lb/>
<pb n="KR4e0176_WYG_011-3a"/>
意中惟推誠羣夷絶贄餽簡禁防布恩信以赤子撫之<lb/>
備恤其私夷衆孚格乃檄其黨有幹略者授計討璿平<lb/>
之㪚其積以紓乏困由是逺近威懐服順如良民則籍<lb/>
治夷十事為代者告未幾以母䘮去官七年服竟補寳<lb/>
慶府府舊糧則繁漫吏縁為姧病民莫可端究公類田<lb/>
均糧而畫一徵之民省嵗供之半闔境盡驩曰胡父除<lb/>
我租矣是嵗遷江西按察副使兵備東鄉東鄉巖谷峭阻<lb/>
羣盜穴之四出抄暴幾五年為饒信患尤劇公諭禁招<lb/>
<pb n="KR4e0176_WYG_011-3b"/>
捕威信明確次第綏靖調征姚源追蹙之窮其往調征<lb/>
毛坊援吳廷舉調征建昌衛益國皆冒晨夜馳坑谷蒙<lb/>
犯矢石咸底克服又城廣昌城新城城南豐以固防禦<lb/>
柄兵及同事者媢閼其勞績公不自白也初寧庶人宸<lb/>
濠志不軌誘受天下亡命日夜扼腕瞋目切齒為竒邪<lb/>
計威脅方面守宰賄結中外諸用事人連固根本牢甚<lb/>
欲以有為在位者畏忌諱諛憚發之口公食息憂慨獨<lb/>
語羣盜疥癬耳是惟國家病心膂繫存亡乃且拱黙觀<lb/>
<pb n="KR4e0176_WYG_011-4a"/>
變尚稱按察臣戴面行耶忿發抗疏曰寜王自得衛兵<lb/>
威謀日横騷擾閭閻鈐束官吏禮樂政令漸不出自朝<lb/>
廷諸臣阿順保身百姓亡逃失業今日江西當憂而亟<lb/>
為之所者顧獨羣盜已乎臣請簡命才節威望臣巡撫<lb/>
方面銷隙寢邪於無形勅王自治其國勿撓有司以防<lb/>
未然時若能用公言廟堂密勿以折亂萌無復事矣而<lb/>
籌國者懵焉漫下其章於是濠恨甚骨仇恤怨賂執法<lb/>
者以危法中公逮捕之公已遷福建按察使過家濠又<lb/>
<pb n="KR4e0176_WYG_011-4b"/>
屬其黨巡浙御史潘鵬發卒簒取公將甘心焉公則間<lb/>
行㑹逮繫詔獄濠又屬用事人計必殺公絶口繫再經<lb/>
冬訊鞫榜掠厯諸刑械公幾瘐死鉗釱間屢矣中外莫<lb/>
不憐其忠給事中御史又皆訟其寃執法者迫人言公<lb/>
得減死論謫戍遼東十有四年六月濠舉兵反都御史<lb/>
孫燧按察副使許逵死之陷南康九江攻安慶將進窺<lb/>
南京王公守仁以都御史倡義兵討反者宸濠檻車傳<lb/>
致京師伏誅人謂是役也惟王公達權戡亂以遏流毒<lb/>
<pb n="KR4e0176_WYG_011-5a"/>
之延亦惟胡公先幾伐謀以折逆形之鷙故殄逆黨於<lb/>
終食猶漂蟻垤以洪流克靖大變若斯之亟也雖天悔<lb/>
禍亦國有人云十五年始直公起徒中為湖廣按察使<lb/>
十六年遷右僉都御史巡撫四川今上更化首奬忠直<lb/>
公遂手疏勸上修徳講學薦魏校何塘邵鋭堪講官林<lb/>
俊劉忠林廷玉堪輔弼備言蜀境久困吐蕃及撫馭松<lb/>
潘生熟畨方畧要在用人才更賞罰增兵將足財用以<lb/>
保障全蜀經畫燦如也嘉靖元年遷吏部右侍郎道聞<lb/>
<pb n="KR4e0176_WYG_011-5b"/>
父䘮去官三年詔議睿皇尊號屬時江淮荐飢廷臣伏<lb/>
闕强諍多被扑除名公免䘮家居上奏曰方今急務孝<lb/>
親為大保民為本乞早定追崇大禮肆赦羣臣小過使<lb/>
之各陳捄荒弭亂保民之䇿而議行之以綿皇祖考萬<lb/>
世之祀則陛下萬世之孝也夫諫者心協忠誠質異强<lb/>
弱或斃雷霆之下遂傷日月之眀大為天地生成之累<lb/>
矣臣願陛下謹其後也夫新進議禮一言適合未必其<lb/>
事事之皆是老誠執禮一言過當未必其事事之皆非<lb/>
<pb n="KR4e0176_WYG_011-6a"/>
臣尤願聖明惟是之從無以新舊先存適莫于中繼復<lb/>
疏舉前古治亂闗於戚宦宰執者以規警當世明盡懇<lb/>
直累千言不果上既有議遷顯陵于燕山者公乞嚴絶<lb/>
憸壬君臣協恭惟任賢保民為務并前疏並進上畢覽<lb/>
深嘉之公自此浸潯大用矣四年以兵部左侍郎召公<lb/>
前謫遼備諳東北兵政弛敝進備邊二十五䇿皆防戍<lb/>
長計復憂時事獻三經講義大學秦誓好惡之章以戒<lb/>
媢嫉尚書惟辟作福之章以重威柄易大傳不出户庭<lb/>
<pb n="KR4e0176_WYG_011-6b"/>
之章以慎幾事而好惡威福辭特諄諄多中時忌皆留<lb/>
中於是言者劾公啓告密導妄殺之漸公引罪乞休上<lb/>
鑒留不許大禮成公與加俸辭以在廷議禮臣時在家<lb/>
欲極言治道於後故僭言大禮於先况屬論定之後不<lb/>
敢祗領又進知人官人二十事言者論列未巳公力求<lb/>
退改南京吏部左侍郎六年五月遷南京工部尚書七<lb/>
月以左都御史召過沛疏治河事宜及瀕河夫役之困<lb/>
道改刑部尚書尋用詹事霍韜言加太子少保左都御<lb/>
<pb n="KR4e0176_WYG_011-7a"/>
史如七月詔公入振舉憲度釐正敝習勉上務執中之<lb/>
學及聴言用人言皆剴切執政請禁私謁公言臣官以<lb/>
察為名人非見其貌聞其言無由知其心識其才若謝<lb/>
絶過從徒采浮言按考語而求激楊舉劾之當難矣上<lb/>
是而從之公之再召也執政有力焉公終不與黨入臺<lb/>
閱月復改刑部尚書公於重辟疑罪研究情法必允雖<lb/>
奏當論定者不避嫌謗執議懇惻弗但已上常感悟納<lb/>
用陳九疇者故以兵備巡撫有事甘肅兩敗土魯畨兵<lb/>
<pb n="KR4e0176_WYG_011-7b"/>
于時總制西事尚書彭澤當軸秉政大學士楊廷和也<lb/>
土魯畨據哈蜜城刼忠順王印以要市中國而再阨於<lb/>
九疇再失利去乃縱反間計傾九疇以行其謀去位大<lb/>
臣有憾於廷和澤隂噈憸人陳邊計祖間説謂畨達冦<lb/>
暴哈蜜淪陷職自九疇啓釁因得連坐廷和澤焉於是<lb/>
下九疇獄擬大辟公昌言于朝曰世寧司刑而殺忠臣<lb/>
寧先殺世寧執政持不可公乃奏述西事詳辯九疇之<lb/>
誣以明其決不然上大悟曰豈我巡撫都御史殺来償<lb/>
<pb n="KR4e0176_WYG_011-8a"/>
囘子命耶九疇由是貸死戍邊廷和澤免于逮七年春<lb/>
公疾作乞骸命公子純入監讀書示慰留也時奏河清<lb/>
甘露降方告謝齋宿忽風霾異常公求黜應變不聴則<lb/>
上勤學恤民任官十事轉兵部尚書加太子太保公辭<lb/>
以甘肅之危可慮川蜀之危可慮中原兵將錢穀無備可慮<lb/>
臣弱才恐負重任再辭不許則陳兵政十事曰定武略<lb/>
崇憲職重將權增武偹更賞罰御土夷足邊儲絶敝源<lb/>
正謬誤惜人才以取進止上許公就職次第議之公乃<lb/>
<pb n="KR4e0176_WYG_011-8b"/>
拜命大臣建議銷兵公證古籌今辯其非是議遂格已<lb/>
而土魯畨合瓦剌入冦我師敗之彼復請釋舊羈畨使<lb/>
下兵部計宜者公言畨人變詐反覆邊臣奏報抵牾再<lb/>
舉陳九疇捍禦始末備述先朝馭邉故實以及今日圖<lb/>
復哈蜜利害審究情勢樹久安之畫柄要喜功者中沮<lb/>
之尚書王瓊遂主通畨復哈蜜為任八年春公申論增<lb/>
武備足邊儲用人才三事薦馬昊陳九疇施儒楊必進<lb/>
才堪統軍禦敵選曹恚公侵官格不用公亟辭疾不許<lb/>
<pb n="KR4e0176_WYG_011-9a"/>
特暫免朝叅公又極言任人圖治今日當務以自盡始<lb/>
終之義然時益多忤公難久容祈請彌懇上慰諭不從<lb/>
疏三上乃許致仕驛歸廪役備如典公歸三月復以南<lb/>
京兵部尚書叅贊機務召公再辭疾篤猶力贊上圖廣<lb/>
嗣續容受直言愛惜人才云九年秋九月丙辰公薨于<lb/>
家年六十三天子聞訃輟朝贈少保諡端敏詔省臣諭<lb/>
祭勅有司治葬事墓在五雲山之陽公貞毅鯁諒臨事<lb/>
强果必行其志厯小官當大任秉義抗節在所鮮諧乃<lb/>
<pb n="KR4e0176_WYG_011-9b"/>
至詆怒嫌忌時時齟齬之而强果狥職不小變故所居<lb/>
官官重云初司郡刑賢聲籍甚使者示將剡薦公公語<lb/>
輒更端識度去人逺矣至於禮匡始國之王力抗中官<lb/>
之横上下多攸賴哉中起躓踣九死之餘才充於積學<lb/>
識博於厯踐節厲於多難故一日立朝正色危辭責難<lb/>
明主劘切嚴貴人曾不以後福隠禍為前却必欲匡贊<lb/>
至理報塞殊遇豪勁邁往之氣不屑茍就隨世功名而<lb/>
已郷非聖明灼知深眷之顧惟孤特獨立而能保其終<lb/>
<pb n="KR4e0176_WYG_011-10a"/>
始榮名輝耀若兹赫赫難哉或者議公任數少容夫濟<lb/>
變安能舍智繄繩矩之間乃有餘地乎公著書蔵于家<lb/>
内行誌于墓世徳譜于族者皆不載刪取其行業之大<lb/>
繫天下國家者序列之亦公之志也與銘曰<lb/>
吳越之交江山萃靈昭代發祥豪賢挺生肅愍允武端<lb/>
敏孔毅百年兩豪帝室梁柱國典異逢血𠂻一天我儀<lb/>
圖之易地同然惟端敏公忠出其性履險蹈夷不易其<lb/>
勁孰為利階弗覬以營孰為禍門弗惕以驚狡童窺鼎機<lb/>
<pb n="KR4e0176_WYG_011-10b"/>
張鍵閉人<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>頸縮我怒髪豎義形于色灑血蜚詞憎主<lb/>
之盜構我禍羅廷議孔昭輸忠掇禍紓死東市投畀遼<lb/>
左賜環自天長憲湖藩既仆載興其立桓桓都臺撫蜀<lb/>
少宰端揆暨暨諤諤竈炎弗媚中媢外咻迴翔于南不<lb/>
逺而復寵數攸兼内臺巖巖司馬偈偈洊承休命屹秉<lb/>
素節懐貞抱潔夙夜在公不比不同以役帝功盤錯交<lb/>
值公才益展忮嫉孔多公忠彌顯惟公至忠惟天子至<lb/>
明靈承湛恩以鴻厥慶止足柄幾前老投紱完名令終<lb/>
<pb n="KR4e0176_WYG_011-11a"/>
鮮於雙匹穹碑峩峩我顯詩之江山與永烈烈弗渝<lb/>
　　　杭守婁君去思之碑<lb/>
傳曰得民有道得其心斯得民矣信哉至若杭守婁君<lb/>
將今之所謂得民者非耶婁君既代去杭人思之莫釋<lb/>
也大夫士相與議碑而傳之慰羣望昭永勸云嗟夫郡<lb/>
縣長吏承君子民者布海内也至指數得民者累百幾<lb/>
一見爾殆民性古今殊抑吏治非古已乎諺曰善為水<lb/>
導之平善理人撫之静非虚語矣故詩書言治曰阜民<lb/>
<pb n="KR4e0176_WYG_011-11b"/>
安民擾民漢初善治曰安養休息漢稱良吏曰不擾不<lb/>
煩長者甚則禁網疏闊或漏吞舟之魚而吏治未害民<lb/>
且乂安治體固當爾也故曰其政悶悶其民醇醇有以<lb/>
也夫叔世才武之吏興任豪敢右功能務為快意少恩<lb/>
之治而父母師帥之義微最下者稱問遺媚貴勢朴擊<lb/>
囑買請求亡何奏異等據要津而身計獲矣民於何有<lb/>
其極也吏能愈巧民偽愈悍交逞胥殘法日以不振世<lb/>
日以降民日以敝君子所為哀民而疾吏之不古歟婁<lb/>
<pb n="KR4e0176_WYG_011-12a"/>
君貞素敦確任質少文悛悛朴魯人也守杭政尚寛簡<lb/>
吏習怠安而約躬奉職惟民之為周行無束脩之交過<lb/>
賔鮮二簋之饗勢家絶請託之迹公蔵羨餘輒舍以紓<lb/>
民上官論是非持大體聲色誰何屹不為動至與細民<lb/>
言歉然若恐傷之六朞一日贊毁殿最若罔闗于其心<lb/>
也遷福建都轉運使去去装蕭然如始至時介誠苦節<lb/>
較然不欺其志矣予聞之郡人婁君在治闇不省矜時<lb/>
無可稱悶若不快人意逮去之日老穉填道遮畱至不<lb/>
<pb n="KR4e0176_WYG_011-12b"/>
得行久而不忘感歎彌長是豈邂逅以徼一時之譽者<lb/>
等哉彼其子惠之心誠信於士民也昔稱守杭者志籍<lb/>
數千載卓爾才數人皆榮名當年尸祝百祀無絶已時<lb/>
無他得民焉耳婁君方之其庶幾哉其庶幾哉<lb/>
　　墓表<lb/>
　　　憨齋王先生墓表<lb/>
憨齋王先生卒之二十有一年夫人諸氏亦卒其子科<lb/>
逮祥猶毁既而慨然歎曰維我所生咸有潛懿緒乃在<lb/>
<pb n="KR4e0176_WYG_011-13a"/>
科兹弗克蚤自奮揚以光紹于前休需焉後矣爰樹石<lb/>
墓道来請文以表之曰先生諱子澄字本<hi>闕</hi>性敦茂簡<lb/>
笑言或目為憨因自號憨齋少貧廢學長更發憤舊業<lb/>
一時經術家共譽歎以為精成化庚子領浙江郷薦再<lb/>
舉進士不第以母老乞恩得天長縣學教諭天長故先<lb/>
士先生蚤夜課督諸生如子自是天長士名甲科於中<lb/>
都為盛母䘮去官服除葉司徒知其賢屬選曹以典郷<lb/>
校於是教諭山陽縣山陽附淮安郡治文廟巋存而俎<lb/>
<pb n="KR4e0176_WYG_011-13b"/>
豆不陳先生白當路上丁具特牲舍菜成禮郡庠樂舞<lb/>
故用黄冠徒并白代以社學生至今並著為法於時巡<lb/>
撫徐中丞才之䟽薦未報而先生不起是為𢎞治年月<lb/>
日年五十又六先生夙秉信義於舊故尤篤嘗試禮部<lb/>
罷歸與郷人周氏子偕周道死則經紀其後事致遺骸<lb/>
餘槖畀其家有故人流寓天長病厲穢不可近先生日<lb/>
臨視滌浣手善藥以進訖不療率諸生䘮之楊生鑾聘<lb/>
妻得痺女娶之弗孕先生義其行進之曰爾厚夫婦可<lb/>
<pb n="KR4e0176_WYG_011-14a"/>
以為難矣如父子何助十金令買妾而生子嗚呼如先<lb/>
生謂之長厚君子非邪俾獲當路周施於人何如哉先<lb/>
生先汴人逺祖宋靖康中判明州家焉遂為明之慈谿<lb/>
人髙祖桓逮國初聘至大本堂與羣臣論治道官國子<lb/>
學正知盧氏縣曾祖伯曛知金谿縣以長子工部尚書<lb/>
来貴贈右都御史兼大理卿祖復刑部主事父鎬早世<lb/>
母李氏以節聞詔旌其里先生配應氏繼諸氏子男長<lb/>
科側出曰稱女二先生孝事李夫人備至諸夫人克相<lb/>
<pb n="KR4e0176_WYG_011-14b"/>
之服食䙝微非夫婦手製口嘗弗敢進李晚風痿方藥<lb/>
百試不瘳先生夫婦更畫夕掖持竟卒諸手且三復唐<lb/>
崔王母之祝云先生晚得子愛之甚然教禁不少假嘗<lb/>
戒科曰舉子學不究本原成若否猶夫人也惟義理養<lb/>
心則可超凡近而進高明遇其杖童奴必訶止之曰過<lb/>
誤人有之是獨非人子乎夫人内教尤備獨以長女失<lb/>
恃稱幼加憐焉四子熙然一天昵見者莫辨其異所出<lb/>
也夫人年六十有四卒卒時正徳年月日越明年某月<lb/>
<pb n="KR4e0176_WYG_011-15a"/>
日葬王庫嶴先生之兆夫人且絶且顧科曰吾弗及抱<lb/>
孫若未取一第即下從而父相慰云何其他戒諸子女<lb/>
若婦答姻族言人人殊不亂嗚呼士類百不一賢矧女<lb/>
徳如夫人者累千萬可一二見邪難矣哉夫婦合徳孰<lb/>
如先生者科與予善業成行修隠有士望来者所就可<lb/>
量哉先生徳善之澤固將在於是<lb/>
　<lb/>
　<lb/>
<pb n="KR4e0176_WYG_011-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雲村集卷十一<lb/>
</p>
<p>
</p>
  </div>
<div>
                <head>雲村集巻十二</head>
    <p>
<pb n="KR4e0176_WYG_012-1a"/>
欽定四庫全書<lb/>
　雲村集巻十二　　　　　明　許相卿　撰<lb/>
　　雜著<lb/>
　　　宗考<lb/>
按炎帝之後伯夷佐唐虞有大功賜姜姓周之諸侯齊<lb/>
許吕申皆姜姓國也其後子孫各以國氏斯有許之始<lb/>
與世傳堯讓天下於許由許由不受逃之箕山箕山上<lb/>
蓋有許由塚云而由與伯夷所祖同不同不可攷已漢<lb/>
<pb n="KR4e0176_WYG_012-1b"/>
興許氏盛昌邑别著汝南多聞人已乃徃徃出髙陽三<lb/>
國司馬晉許代有顯聞人而詢獨超逸髙一世梁隋間<lb/>
篤孝文史歸許氏唐有許氏兄弟並死封疆逮安史亂<lb/>
逺死忠尤烈唐亡逺之後不義朱梁自雍入江南於是<lb/>
江南許氏根蟠蔓延矣宋初池陽許氏稱長者其後奕<lb/>
世以孝讓文章顯丹陽晉陵閩越東甌並有許氏背項<lb/>
彬彬多知名士而江州許氏特以雍睦旌婺許氏晩以<lb/>
道學望夫許自爵邑於周子孫綿衍遷寓布海内可紀<lb/>
<pb n="KR4e0176_WYG_012-2a"/>
者代不乏賢乃宋叔葉不知何自有提督公者家於靈<lb/>
泉蓋越世久經亂多故老遺編無所可徴然意提督公<lb/>
南産也故於近代江以南許氏憗致意焉而或者又曰<lb/>
宋之南也許氏自汴從遷於杭將或然與吾安適從耶<lb/>
孔子曰吾猶及史之闕文也蓋言慎也况於其先乎然<lb/>
則吾寕闕之而自夫可徴者托始焉耳矣<lb/>
　　　恭識先藏洪武户帖<lb/>
先海州所受國初户帖今藏於吾弟栻卿所間共把玩<lb/>
<pb n="KR4e0176_WYG_012-2b"/>
相與感歎今日身際太平夫豈偶然哉惟昔髙皇應運<lb/>
拔興提三尺薙羣雄兵無留行威讋宇内不十數年勳<lb/>
集鼎奠臣民勸進中外翼戴而窮障逺徼創殘之遺黎<lb/>
深懲過懼屏息重足凛如也睿思先覺户曉海内諭以<lb/>
休息與之為始於是日月出沒咸孚徳意晏然有更生<lb/>
之圖民志底定神器孔安而有明萬世之業等泰山而<lb/>
四維之矣於乎取以武畧定以文告盈尺之札功與百<lb/>
萬師等偉哉抑聖諭好百姓無亦古所謂愿民良農與<lb/>
<pb n="KR4e0176_WYG_012-3a"/>
筦敬仲曰農之子恒為農其秀民之能為士者足頼也<lb/>
吾先自是似續遺緒農耕士學以世游太平膏澤中而<lb/>
是帖若所馮焉乃今楮漫墨渝又復裝潢表章之如丹<lb/>
書大訓然於乎帝力𢎞先澤逺矣敬志於左方并列海<lb/>
州所自出以及吾世俾後來者徳䋲罔替為江南故家<lb/>
猗與休哉<lb/>
　　　恭題學圃巻後<lb/>
皇明建國求世家遺才於天下於是我五世祖起倅海<lb/>
<pb n="KR4e0176_WYG_012-3b"/>
州其從子淳為蕭山尉蕭山到官亡何去歸自號學圃<lb/>
其所與游者詩以道其志遺墨藏吾宗裕齋翁所翁所<lb/>
與游者又詩以侈其澤日序子姓陳而觀之屬某志於<lb/>
左方以詔後昆俾無忘先烈則卒業而歎曰於戯休哉<lb/>
許宗攸頼其在是與其在是與夫人思遺其子若孫自<lb/>
非天下必不可致之物殫心力於無庸不但已也然盈<lb/>
且速傾弗能一姓再世者比然爾斯所謂遺之危者非<lb/>
邪吾蕭山先幾藏用泰能約暇能勤詒謀易述今圃猶<lb/>
<pb n="KR4e0176_WYG_012-4a"/>
故畦焉後之人由是道也可百世守也羣季竊言曰圃<lb/>
專業也専則狹狹則小小或可觀而不可致逺已乎曰<lb/>
固哉物以形滯理無間然故書籍或以䘮志梓人乃存<lb/>
相天下法抑善學圃者存乎人衆咸喟然太息曰雅哉<lb/>
辯陳義甚髙先蕭山所佑啟諸老先生所詠歎將於是<lb/>
乎在請敬書之<lb/>
　　　老圃流風跋<lb/>
右近體七言詩二十篇為一巻吾從髙祖學圃公及國<lb/>
<pb n="KR4e0176_WYG_012-4b"/>
初諸人各賦以贈行者行者莫攷其誰何矣書出桐江<lb/>
俞子中一手詩蓋當時體習語穏律切無大髙下題分<lb/>
吾鄉古蹟尚用唐人舊例前輩風流猶可想見嘗憶長<lb/>
老為我言吾家遭亂中落文籍散亡僅存學圃一巻藏<lb/>
於公之六世孫教文辭爛然可睹也今復得此殆猶薤<lb/>
書竹簡忽遇於荒郵穨墓間摩娑詠歎者良久爰重裝<lb/>
而特署之曰老圃流風云夫世之名畫法書人多寳愛<lb/>
不啻兼金尺璧孰與詞翰出於先人世傳人守將油然<lb/>
<pb n="KR4e0176_WYG_012-5a"/>
生孝敬之念而興起夫文獻似續之心不尤為可寳耶<lb/>
　　　山林壯觀巻<lb/>
是巻吾友秦人孫太初作也始予知有太初繇蘿石翁<lb/>
太初則故知有予矣邂逅林處士故宅把手論詩相得<lb/>
驩甚自是太初詩徃徃藁視予正徳中予舉進士京師<lb/>
太初寓予詩云落日射江江氣深微雲泊樹生秋隂青<lb/>
山白日足幽事要我長吟萬木林及予引疾歸太初隴<lb/>
草再宿矣嗟夫惜哉閒檢故簏得太初雜體詩如干首<lb/>
<pb n="KR4e0176_WYG_012-5b"/>
聲格稱時作者何議而其勝情逺韻超然塵壒之表者<lb/>
那復可見耶三復咏嘆序次之而書其端曰山林壯觀<lb/>
云<lb/>
　　　題婦姑絡緯圖<lb/>
錢舜舉絡緯圖内弟沈巖贈予者渠家名畫頗多顧予<lb/>
平生不妄取人尺楮獨此尚有樸雅儉勤之意似可存<lb/>
為子孫訓是以藏之非真愛其貌物之工也<lb/>
　　　讀孝節傳<lb/>
<pb n="KR4e0176_WYG_012-6a"/>
孔子稱史以文勝質史信文哉凡史載節義多詭行竒<lb/>
事而敦常守中者或鮮焉意故藉其詭竒以張其文邪<lb/>
夫節義存乎人竒與常繫於遇遇不一其為節一也予<lb/>
又謂憤激抗一時之節易閲厯險夷之死靡他以必完<lb/>
其節難甘泉先生傳夏節婦年甫二十六而䘮所天忍<lb/>
死終事其姑督成其子劬躬畢志六十年猶一日也有<lb/>
司欲以其節聞輒命子辭之曰吾義則然吾知不負吾<lb/>
心吾何求哉於戯以節婦苦志設遇不幸有甚焉者赴<lb/>
<pb n="KR4e0176_WYG_012-6b"/>
淵投崖截髪斷鼻尚有難色乎而得以庸行易之又若<lb/>
干年節婦有後也乃甘泉子誠知言已夫<lb/>
　　　懐節巻跋<lb/>
予誦朱氏懐節之詩而歎婦道之繫於家也重矣哉朱<lb/>
之曽祖妣吳方盛年䘮其夫提㓜孺承耄姑外訌内顧<lb/>
勢無可依計未知所出如既欹將墜之器岌岌乎危甚<lb/>
也已乃能定其心固其守養老長㓜卒完故業以傳之<lb/>
子若孫逮今𦙍嗣日繁家日振而元素復以善詩聞邑<lb/>
<pb n="KR4e0176_WYG_012-7a"/>
中昔者欹器今猶奠於邃堂重坫之上而四維之繄一<lb/>
婦之節是頼重何如邪向使急不知擇謬計成於浮言<lb/>
節於何有况能有其予孫又能有其家以名於今也元<lb/>
素沐浴膏澤而詠歌其勞苦乞予識之以告其後人無<lb/>
忘始造歎息書其末簡云<lb/>
　　　識夢仙册<lb/>
逺游之亂晦翁歎其數語得長生要訣予直謂為養生<lb/>
家常談獨悲原之遇壯其辭而狹其識也既讀孟子書<lb/>
<pb n="KR4e0176_WYG_012-7b"/>
至夭夀不貳脩身以俟之歎曰此吾人處死生律令也<lb/>
繄世有足恃而不朽者豈必長生徃古聖賢徳業炳炳<lb/>
巍巍今永長存曰仙可也末俗淪昏利欲中人道垂䘮<lb/>
奄奄鬼蜮之鄉其與幾何汪徳卿氏生時承平非原窮<lb/>
抑憤悼者比而寓名於夢仙何與將無閔世日降思自<lb/>
拔於流俗以萬古其身於宇宙間耶否或心誠求之精<lb/>
神自相發耳謂真夢有得於仙則吾不能知已<lb/>
　　　書周氏先徃草本<lb/>
<pb n="KR4e0176_WYG_012-8a"/>
周時孚手其世系圖來為我言斯諌髙大父手授大父<lb/>
巖翁者也翁少從髙大父嬉游語次問先徃諸老人曰<lb/>
吾曷敢忘吾先吾指數之而覩弗詳吾口陳之而記弗<lb/>
强吾筆列之而將弗忘以成昭穆世次井如爾秩如爾<lb/>
翁老而傳又手授諌云予展玩久之喟然歎曰於戲斯<lb/>
可以見世運之泰焉可以見舊始之厚焉可以見故老<lb/>
之慎焉夫元季俶擾六合如焚人將身之不遑恤而遑<lb/>
究夫身所自來逮我熈宣間泰矣人樂更生爰思遡其<lb/>
<pb n="KR4e0176_WYG_012-8b"/>
先以傳之後然人之情茍詳其所自出已爾乃茲由本<lb/>
及支聨絡扶疎若弗忍遺也不已厚乎雖於歐蘇諸義<lb/>
例概未有聞然生卒娶嫁絶續畧偹使傳者不慎述者<lb/>
何稽耶是故一物而三善具焉周之子孫有欲沿流以<lb/>
求源將於是乎指諸掌矣<lb/>
　　祭文<lb/>
　　　賜歸祭先孺人文<hi>二首</hi>
兒不天不自殞殤吾母棄兒襁褓中吾父劬勞盡瘁鞠<lb/>
<pb n="KR4e0176_WYG_012-9a"/>
且教之以逮成長方知感返哺酬罔極而吾母去兒已<lb/>
三十又五年矣娶婦再生子五而不得繞膝一侍舉於<lb/>
鄉仕於朝而不及牽裾一語嗚呼痛哉父母一堂固有<lb/>
愛日承顔之樂而吾母九原實銜終天徹髓之悲是以<lb/>
人皆以為喜而兒獨戚焉不能自已也人皆以為幸而<lb/>
兒竊拊心自悼其薄命也嗚呼痛哉<lb/>
　　　又<lb/>
於戱天乎寃哉人莫不有所恃以生某生三年而䘮所<lb/>
<pb n="KR4e0176_WYG_012-9b"/>
恃于今四十有九年孱然遺形雖食且視也天綱地維<lb/>
崩摧闕䧟而不獲蒙覆載之全凛焉朝不能以夕闇然<lb/>
昏不復可旦者未始一日不然而悼我何生生奚以為<lb/>
也黙焉語焉嘯歌焉夢寤焉行焉住焉坐卧焉端居焉<lb/>
逺游焉諷詠焉紀述焉不覺忽焉而思從之思一於是<lb/>
而淚從之淚不已而慟哭從之而呌號而摧踊而欲狂<lb/>
籲乎髙天而欲力蹴乎厚地而尚未但已也而况於見<lb/>
其神所主魄所瘞者乎於戱寃哉竭天下之辭無以書<lb/>
<pb n="KR4e0176_WYG_012-10a"/>
其酷矣窮天下之聲無以宣其痛矣幽宫再晨白骨再<lb/>
肉而酷始平痛始定耳於戱此理之必無而吾之寃且<lb/>
痛者終天何以自弭也於戱<lb/>
　　　祭東山季父文<lb/>
嗚呼吾叔父警敏無前塲屋之英也而十舉無成超邁<lb/>
不羈湖海之豪也而所如弗遭俊姿逸態飄飄乎軒軒<lb/>
乎赤霄碧漢三千九萬雲翥風摶而蜚不盡翰胡氣之<lb/>
雄數之窮邪抑才之異物之忌邪吾猶妄意造物乘除<lb/>
<pb n="KR4e0176_WYG_012-10b"/>
屯則有裕東山北渚逍遥晚嵗杖屨釣游一水一石皆<lb/>
適意處曷為奄然一瞑而萬世不視也嗚呼哀哉某束<lb/>
髪傳經字指句釋伊誰之力詵詵羣季亦藉指南以承<lb/>
先澤而今已矣哀哉哀哉有肉如坻有醪如水拊棺呌<lb/>
號魂來嘗只<lb/>
　　　祭天濟兄文<lb/>
嗚呼我兄尚忍言哉我曽大父有孫十人兄長而賢倡<lb/>
羣弟振吾宗以光昭我皇祖别駕公之烈恢張我大父<lb/>
<pb n="KR4e0176_WYG_012-11a"/>
一樗翁之聲實諸父屬望於兄率先巻巻焉况我仲大<lb/>
父芸翁英偉蚤世伯父力善承之而未顯也衰盛循環<lb/>
宗祊遺慶如久蟄欲振久鬱欲宣而有孫如兄亨屯傾<lb/>
否直在夫少假之年又况夀骨隠顴有遐福之象孝友<lb/>
慈良有承藉之基名不後人而志不敢先人才不下人<lb/>
而氣不敢髙人恂恂朴茂有逺到之器而今止是也仁<lb/>
不必夀善不必祥尚忍言哉計偕北上銛鋒無前方期<lb/>
捷報倐以訃聞白首號咷黄口啾喧孀嫠慟絶視息僅<lb/>
<pb n="KR4e0176_WYG_012-11b"/>
延路行鄰舂感惻鼻酸而我同堂九人能不裂胷而摧<lb/>
肝某於兄句讀同業篋笥同游由七齡以至於今未嘗<lb/>
半嵗相離也頃客長安兄歸我先上東門登車數語孰<lb/>
意其遂為永訣之言破窓孤檠故几寒氊在邪亡邪醉<lb/>
邪夢邪欲見杳然已而已而無從籲天尚忍言哉<lb/>
　　　遷𦵏二内祭文<lb/>
故兆之惡予惑彼狂新宅允臧厥土燥剛爾永奠于茲<lb/>
封庇爾子孫世彌大而昌<lb/>
<pb n="KR4e0176_WYG_012-12a"/>
　　　過忌日祭文<lb/>
爾一去不返我百憂交集以終我生矣爾亦其將奈何<lb/>
惟佑啟爾二子克承我教以底成人以守爾家以昌爾<lb/>
世則爾死猶生我憂其弭耳<lb/>
　　　祭朱氏女文<lb/>
生女而嫁父事云訖爾歸死𦵏我痛彌結嗚呼傷哉爾<lb/>
室蕩廢遺墟茂草爾子罪餘亡囚餓殍爾藏荒丘崩壓<lb/>
孰保憶廿載前朱氏侈樂金革日考伊誰為之忽猝數<lb/>
<pb n="KR4e0176_WYG_012-12b"/>
期傾墜如埽凡家興廢靡不有因爾家至此果何人耶<lb/>
或謂爾死朱氏完業時得不與亡家之辱為幸我則謂<lb/>
爾曷若死在室時猶得享祀兄弟子孫之身乃今永為<lb/>
袁花之餒鬼𣺌𣺌游魂終天沉痛而莫之申也興言及<lb/>
此我腸寸裂麥飯澆土爾勉來食不知爾能輟悲下咽<lb/>
而偷一飽乎吾末如之何也已矣<lb/>
　　　祭徐氏女文<lb/>
嗚呼人生子女望以送死汝先我逝生汝徒爾人作爺<lb/>
<pb n="KR4e0176_WYG_012-13a"/>
孃鞠子壯强汝遺孺蒙撫育誰望人為夫婦翁嫗白首<lb/>
汝盟中負夫且别偶憶汝晬齡擕徃金陵霜騎伶仃臂<lb/>
汝欲氷汝嵗周七而母捐室歩禁閾迹笑戒哂噱迂固<lb/>
則然意成汝賢汝天不年是亦空焉汝笄于邁歸装弗<lb/>
汰清約我甘遺汝憤銜而又早殱命孰𡨕探興言始末<lb/>
一語三咽老腸寸裂我血汝啜嗚呼永訣<lb/>
　　　又<lb/>
於呼嗟夫吾兒今果長辭徐氏之室已夫汝世清約汝<lb/>
<pb n="KR4e0176_WYG_012-13b"/>
質脆薄汝笄于邁受侮蒙嘬何嗟及矣差自慰意婿汝<lb/>
者賢有待異日也而壻登賢書而汝入鬼録斯誠汝命<lb/>
吾末之與力已矣壻屬吾文以殉汝薶我病垂死力弗<lb/>
克也抑吾聞區區身後名不如即時一杯酒而况兒女<lb/>
子又安事張皇誇詡於草根片石耶汝歸九原見汝二<lb/>
母死而有知愛猶餂犢之溺也執手連袂述所遭慰所<lb/>
苦一傾夙昔憤懣之懐縷縷吃吃焉耳矣傷哉父子至<lb/>
愛永訣今夕於呼吾兒嗟来食也<lb/>
<pb n="KR4e0176_WYG_012-14a"/>
　　　祭郭杏莊先生文<lb/>
嗚呼某何以交於公年徳耆邵吾視猶大父行也一見<lb/>
吾文而遂忘年以就乎蒙童曰吾多閲人不敢弱子觀<lb/>
子才志將尚友千古而奚齒讓乎羸翁自是相與無間<lb/>
二十又四五年每嵗必至吾里每至必過吾廬髙談竟<lb/>
日夕猶不自意滿謂安得旦旦而過從嗚呼今則已矣<lb/>
吾鄉長老愛我非無人而知我以斯文者真灑泣夫郢<lb/>
技之成風體儒用醫公今之太倉公也重繭百舍敝屣<lb/>
<pb n="KR4e0176_WYG_012-14b"/>
千金呌號望延須㬰於趙郭里者户外之屨常滿公固<lb/>
家於醫耳而獨於某推及其親暨其妻孥病以公起危<lb/>
以公活以不受直為恒而我遂忘報公不言功嗚呼方<lb/>
今凋瘵徧海内安得如公起我活我者活之起之而使<lb/>
免夫疲癃嗚呼感公恩之未報而私自愧悼民病之不<lb/>
藥而重有感於公也<lb/>
　　　祭董蘿石文<lb/>
於戱公其亡矣予淚綆縻於呼公直歸耳予為徒悲公<lb/>
<pb n="KR4e0176_WYG_012-15a"/>
壯癖詩登壇建旗公老知學歛袵講帷宗事陽明嵗晏<lb/>
忘罷良知用别於佛得師悟竗入𤣥安事拘拘二氏異<lb/>
同世學聚疑公徑良捷予路何迂果哉予乎宜公鄙夷<lb/>
已矣公乎䘮予師資公所脱落俗所沉迷起滅萬變生<lb/>
死榮衰造物許大玩以兒嬉我則公哀公適我嗤來舉<lb/>
此觴予復何辭<lb/>
　　　祭雪江禪師文<lb/>
過從卉年今别良永念故傷懐戚焉耿耿悵望孤標病<lb/>
<pb n="KR4e0176_WYG_012-15b"/>
跡深迸天只雲根低徊清影<lb/>
　　　祭邵康僖公文<lb/>
嗚呼世運既漓公昔何來道意方屬公今遽踣明爽之<lb/>
資邁徃之氣貞介之操恬穆之味信道之學經世之志<lb/>
與善之量篤友之誼海内英賢如公比者能幾何人異<lb/>
姓兄弟淪謝忽諸天其何意我䘮吾資時殞國器慟哭<lb/>
一觴寫我心髓公神若存蠁㫚歆只<lb/>
　　　祭吳南溪方伯文<lb/>
<pb n="KR4e0176_WYG_012-16a"/>
嗟嗟傷哉生之有死也物理固然蒙莊氏玩以為嬉鳳<lb/>
衰麟踣哲人乃獨齎咨而涕洟蓋惜夫世道所闗者大<lb/>
而非邂逅徇意以茍為竒也惟公學本誠身行敦忠信<lb/>
之素仕期澤物志存康濟之規敭厯周行通不易介沉<lb/>
浮末俗和不至隨丞轄望近台司而懇疏脱屣以勇退<lb/>
康强夀踰七秩而晚節如山之不移是故處為善士出<lb/>
為賢逹老為耆徳而所謂金玉君子者舍公其誰耶予<lb/>
夙欽道義於盟交晚從杖屨於海涯方頼夫誦抑以交<lb/>
<pb n="KR4e0176_WYG_012-16b"/>
儆而公倐其云亡人百身而難贖痛典刑之莫追曷惟<lb/>
孱昧者痛失助於傾蓋而後生遑遑交相弔夫䘮其師<lb/>
資斯予之所以深惜於公耳死生常理豈固懵焉而為<lb/>
此婦人之悲抱痛卧榻已廿年餘恭命穉孫酹此一巵<lb/>
固非不誠於吾伯髙也公其格思<lb/>
　　　祭吳泉亭少參文<lb/>
嗟嗟傷哉夫人之一旦猝然而不可諱也事所必至乃<lb/>
子之志行天之報施而遽及此也予特驚嘑痛咽思所<lb/>
<pb n="KR4e0176_WYG_012-17a"/>
以為解而莫之能喻客嵗之杪訪我星石笑言晏晏厯<lb/>
吐衷臆爾來僅踰百日耳庸詎知夫一聚散之間遂永<lb/>
為死生之隔耶惟予畸人生世寡偶子獨何取心親匪<lb/>
口異姓昆弟夫誰曰否修途末光方以幼孤相托胡然<lb/>
一瞑而見不可復悼今感昔哀塞瞀亂長慟彼蒼之殱<lb/>
我良友而于何以善吾後嗟嗟傷哉以子用世果毅之<lb/>
才績學邁徃之氣逼古雄深之辭取友敦篤之誼一時<lb/>
交游寕可多遇而今已矣吾意山川氣澆才髙福尠傑<lb/>
<pb n="KR4e0176_WYG_012-17b"/>
特如子年不待老繄庸劣胡耇其紛如夫造化孰詰其<lb/>
顛倒抑吾人固有亘終古而長存者而不與罔生徒老<lb/>
者論夀夭耶芝焚蕙歎怛焉傷懐目注心存恍惚低徊<lb/>
病僵一榻緘辭寓哀二孤徃將身伏神馳嗟嗟傷哉<lb/>
　　　祭徐明陽揮使文<lb/>
嗚呼傷哉子即死矣夫咄嗟壯哉子必死矣夫子昔嘗<lb/>
以死誓吾特訝焉未之許也今果然耶蓋子志前定而<lb/>
予懵於觀士矣聞子挺身赴敵殫竭果毅奮戈死鼓以<lb/>
<pb n="KR4e0176_WYG_012-18a"/>
償積志精祲日昏猛氣川沸慷慨殺身烈烈英偉固非<lb/>
邂逅逼迫俯就殱殪者比真得死所稱男子也將復誰<lb/>
訾乎猗與嗟夫赫赫隆隆名成國士魂為鬼雄予交一<lb/>
臂増氣如虹病縶於榻享子安從吾兒將事吾神與東<lb/>
　　　祭東隅張表叔文<lb/>
惟吾許自唐有家入我明熈宣而中微也公之先人吾<lb/>
祖中表懿親寔相與協心同力必復其始以至於今繄<lb/>
公先人之功是頼載諸遺令藏在宗子誓同休焉天不<lb/>
<pb n="KR4e0176_WYG_012-18b"/>
人謀公屢播遷晩益𤨏尾許凡子孫有餘愧矣况予曷<lb/>
其為懐奈何天植戅迂屣脱世榮而勢不足庇公躬耕<lb/>
食力而財不足濟公使公至於此極也命矣夫昔田為<lb/>
贍公僅歆其始今墓已擇公尚安其終則見予之力所<lb/>
不及而心末之忍忽也已公其以復兩家之先人予死<lb/>
亦將有辭於吾祖<lb/>
　<lb/>
　雲村集巻十二<lb/>
</p>
<p>
</p>
  </div>
<div>
                <head>雲村集巻十三</head>
    <p>
<pb n="KR4e0176_WYG_013-1a"/>
欽定四庫全書<lb/>
　雲村集巻十三　　　　　明　許相卿　撰<lb/>
　　墓誌銘<lb/>
　　　董子壬墓誌銘<lb/>
於呼此董子壬甫之墓也董故饒於貲子壬生而頴異<lb/>
以志自雄猥視家植<graphic n="KR1925" url="https://raw.githubusercontent.com/kanripo/KR-Gaiji/master/images/KR1925.png" mimeType="image/png"/>然欲自别於富家兒喜賑施慕<lb/>
賢逹其所游知皆海内知名士大夫子壬足不良於行<lb/>
嘗重繭三十舍東見楓山公其敦尚如此茍庸劣雖富<lb/>
<pb n="KR4e0176_WYG_013-1b"/>
貴人奴視之加詬訕焉人咸咎其迂妄子壬弗為變獨<lb/>
時時好讀書世所傳書無不窺尤好先秦古書卑魏晉<lb/>
以下不足學時經義程文行天下子壬居校中一簡不<lb/>
畜也比舍生間示之子壬誦不一再行則大笑棄去曰<lb/>
淺之乎兒侮聖訓壯夫羞稱焉有司課試得子壬文誦<lb/>
不一再行則大笑棄去曰怪哉將安所寘是子壬用是<lb/>
連試輒絀𢎞治中以薦應敷陳王道獻若干萬言闕下<lb/>
天子異之下禮部試㑹要路人子壬故奴視者阻之罷<lb/>
<pb n="KR4e0176_WYG_013-2a"/>
歸子壬自顧生世弗諧愈益放誕為無顧忌大言廣際<lb/>
天地幽極鬼神逺遡皇王近逮古今名逹罔不評刺人<lb/>
聞而迂之知者悼其幽憤也或發之詩大篇短章多奥<lb/>
雅可誦然家日落其好施日甚錢粟在前來求者色辭<lb/>
為可憐状聽持去持去盡則又破産以施若不知有家<lb/>
然其子力諍之自若也其父痛懲之自若也既又大苦<lb/>
之子壬終自若以至䘮明乃後已尸居鷇食守黒閟光<lb/>
沒齒無怨言苐言我固當爾佛氏所謂業障豈適今日<lb/>
<pb n="KR4e0176_WYG_013-2b"/>
事耶因號聽光大師三年而卒卒時年五十六子壬諱<lb/>
淞其先汴人始祖武功大夫諱健南渡居越之新昌三<lb/>
世祖諱潮遷海鹽之澉浦八世祖諱鎮遷海寕之錢山<lb/>
家焉祖慧父謙母陳氏配祝氏子男三觀醫學正科升<lb/>
後其弟湄季益女二長妻浙江都指揮楊輅子和幼妻<lb/>
同里周玠孫男三女二子壬卒以正徳戊寅十一月二<lb/>
十三日𦵏以辛巳正月八日所輯聖學全書真儒藎語<lb/>
紫陽正脈若干巻藏於家予聞子壬客京師倦游困甚<lb/>
<pb n="KR4e0176_WYG_013-3a"/>
或勸之幸途媒進取者子壬詩謝之曰我有腹中書不<lb/>
辦頭上帽浮雲自去來難應鴻都詔衆以為迂於戯其<lb/>
迂也秪迂於時匪迂於道也哉銘曰<lb/>
形易用兮至人事嗟聽光兮謾自戱存弗眡兮歿而視<lb/>
天夢夢兮終古閟内斯文兮誌子瘞光斤斤兮燭九地<lb/>
趻踔來兮閲爾世<lb/>
　　　封奉直大夫南京兵部員外郎徐公墓誌銘<lb/>
嘉靖己丑月正某日封奉直大夫南京兵部員外郎徐<lb/>
<pb n="KR4e0176_WYG_013-3b"/>
公卒越某月某日𦵏於城西某原公三子者斬焉衰絰<lb/>
來曰先公不可作矣維是生有潛懿幸托信傳之譔以<lb/>
休顯於無窮繄子起之長存也且泣言狀曰先公諱某<lb/>
字某其先海鹽北鄉人家右其地即姓其地俗今謂之<lb/>
徐家埭從公先人以為名也公性詳緩言度修慎小大<lb/>
貴賤接之人各意滿尤為方淵張先生所嘉與也予曰<lb/>
嘻清濁罔失矣又曰先公初貧於火業醫代耕晏如也<lb/>
已而泰舉於鄉知光澤縣節任家事咸成進士舉知襄<lb/>
<pb n="KR4e0176_WYG_013-4a"/>
陽府公以咸封一女有家孫男五女七曽孫男二息𦙍<lb/>
熾昌禄養豐備優游二十許年亦未嘗色侈逮夀終八<lb/>
十八云予曰嘻豐悴皆安矣又曰先公蚤䘮父事母曲<lb/>
致其歡母安㷀嫠焉伯兄昌獨而貧公遷共居食沒齒<lb/>
怡怡也吾母王宜人結髪偕老七十年無忿誶語舊所<lb/>
從學醫者安榮氏既死嵗時伏臘徃祠之至老不怠予<lb/>
曰信然哉於戯已矣篤倫紀矣雖有他美蔑以尚矣是<lb/>
在鄉人吾將張之而襄陽吾同舉于鄉兄弟也予其銘<lb/>
<pb n="KR4e0176_WYG_013-4b"/>
予其銘銘曰<lb/>
有原堂堂有坎其藏公安歸止公澤浘浘千萬年假我<lb/>
銘不磨陵谷則那<lb/>
　　　鎮江府學訓導陶君墓誌銘<lb/>
君諱試世用字陶氏家世㑹稽人其先曰義仕元為潞<lb/>
州書院山長義生仲濂有幹局大其家望於越仲濂生<lb/>
仕仕生璇璇生愫是為君考君少雋頴父教之治舉子<lb/>
學長應浙江鄉舉弗利曰有司故遺我哉則閉户發書<lb/>
<pb n="KR4e0176_WYG_013-5a"/>
讀之每舉弗利不懈益力七舉連弗利嘉靖某年貢禮<lb/>
部就學職得訓導鎮江府學某年月之任某月日卒年<lb/>
六十一妻馬氏孫承學以䘮歸嘉靖某年月日𦵏君上<lb/>
竈山之陽皇考墓左若干歩君居家無子弟之過行已<lb/>
信於其鄉嘉靖初君貢及期君後者以賄先君君恬然<lb/>
需次焉㑹稽貢諸生故事同廪食者人贐廩一鍾君度<lb/>
其儔貧有家於廩者盡讓捐之㑹稽諸生貢不廩贐自<lb/>
君始於戱貪競俗成抑君可謂難也已矣君子男廷奎<lb/>
<pb n="KR4e0176_WYG_013-5b"/>
廷圭廷進皆縣學生女一孫男惟學承學幼學廷奎行<lb/>
業修慎人以為君子之子𦵏得卜奎手君世行年來謁<lb/>
且泣曰非子銘沒吾父矣予未嘗知君而君之子知予<lb/>
語曰不知其人視其友况子也哉故論次之而系以銘<lb/>
銘曰<lb/>
仕不諧世生不得年嗟哉天兮𤣥室如錮我辭不泯猗<lb/>
乎君兮<lb/>
　　　太學生朱君墓誌銘<lb/>
<pb n="KR4e0176_WYG_013-6a"/>
朱君卒既久且𦵏其子來請曰吾父今沒於地矣維先<lb/>
生圖之於呼予忍誌銘君邪其子固請曰非先生重圖<lb/>
之吾父永沒於地矣於呼予忍弗誌銘君邪志曰君諱<lb/>
某海寕袁花里人也祖某能詩畫有聲父某通儻大其<lb/>
家朱氏世望袁花於是彌顯母許氏君出自張張氏倅<lb/>
也而嫡許母君少警敏能承迎許意許鍾憐之維許族<lb/>
人亦謂為我自出君雅性輕財喜賔客不為生作顧計<lb/>
時時召客飲歌呼通昔逹旦雜以嘲謔彈棋探鈎六博<lb/>
<pb n="KR4e0176_WYG_013-6b"/>
投壺度曲謎字靡不工絶屈其坐賔白浮觶湎者君自<lb/>
邑諸生例入貲為太學生其舍太學召客張飲益劇館<lb/>
無寒席筵無涸斚然所致客大都六館同舍諸生其中<lb/>
徃徃多江左右淮南北兩浙全楚三吳八閩百粤超特<lb/>
雋竒之選逺賢於君者予是以取君君娶某子男二孫<lb/>
男一君年四十以嘉靖某年月日卒𦵏以某年月日予<lb/>
與君甥舅兄弟也相與少長已相與婚姻又相與肄澤<lb/>
宫游辟廱忽又哭其死志其𦵏人之於世何如也予以<lb/>
<pb n="KR4e0176_WYG_013-7a"/>
是黯然不能昌吾辭銘曰<lb/>
燕埭有封隆乎而燕喜者子宫乎而燕詒似續充乎而<lb/>
　　　徐天澤墓誌銘<lb/>
徐天澤諱霖父延年天澤吃不能言性朴不解承人意<lb/>
状塊然無慧者至其識别聲利要緩所當背向了了白<lb/>
黒如也家入邑治不百武然不一入治廨創堵内屏堵<lb/>
堊漫矣天澤偶從客過望見之曰嚇那遽如許那遽如<lb/>
許始終其身不識縣官縣官嘗褒其善榜之衢以風邑<lb/>
<pb n="KR4e0176_WYG_013-7b"/>
人天澤生成化庚寅卒嘉靖己丑𦵏嘉靖辛夘十月二<lb/>
十又二日壬寅墓城北通浦堰天澤初娶於祝又娶於<lb/>
錢又娶於宋子男鏜鑾鋭孫男五女二鋭博士諸生吾<lb/>
兒遊諸生間於鋭館因來乞銘銘曰<lb/>
衆頟頟嘬於邑獨墨墨錮於室吁嗟適兮<lb/>
　　　大賈顧翁墓誌銘<lb/>
顧翁諱愷字宗和其先長洲陸墓農家長洲吳郡治所<lb/>
東南大都㑹賦重俗奢甲天下民故末業多競本業多<lb/>
<pb n="KR4e0176_WYG_013-8a"/>
病翁父棠念田入不當嵗出則舍農服賈去陸墓家西<lb/>
閶西閶四方水陸逹塗諸商百物輸聚翁承父業事力<lb/>
漸廣心計尤精廢著鬻財於津要之區簡别良苦絶去<lb/>
眩飾以平心不欺聞都市間於是逺近貿易者繦至輻<lb/>
湊矣翁測五行之運酌萬貨之情知所以取知所以與<lb/>
財幣如流水之行徃而不停來而益盈始者贏僅十伯<lb/>
既乃貲儲溢羡累鉅伯數千金於是貪狡悍少年屬目<lb/>
垂涎利其愿易欺幸其寡援無他於是搆令門下生相<lb/>
<pb n="KR4e0176_WYG_013-8b"/>
與比周矯令需重賄大庇爾家否將不克安爾生險阱<lb/>
危機巧蒙而横索之傾其有者三之一翁踖縮不敢誰<lb/>
何時獨仰天一喟而已老氏所謂多藏厚亡信夫翁年<lb/>
八十有九嘉靖某年月日卒卒之又三年某年月日𦵏<lb/>
至徳鄉支硎山之隂配陳氏子男周孫男元卿太學生<lb/>
翁朴敦愿諒不學少文言呐呐不能出口人驟與之語<lb/>
輒面項赤左右視唯唯爾不即酬邂逅莫可物色其為<lb/>
市人云銘曰<lb/>
<pb n="KR4e0176_WYG_013-9a"/>
賈以㢘富惟翁足徴仕以賄逹惟世多能翁業利途士<lb/>
都賢名今也易常淆哉濁清誌銘墓隧於翁亟稱嗟嗟<lb/>
於翁亟稱<lb/>
　　　董先生墓誌銘<lb/>
董先生卒𦵏有日矣其子以先生同社僧法聚状來曰<lb/>
請誌而銘諸則謝曰予罔所知其奚能銘然狀先生者<lb/>
其有以知先生已夫予其終讀讀之曰先生諱澐字復<lb/>
宗别號蘿石其先汴人始祖武功大夫健扈宋南來家<lb/>
<pb n="KR4e0176_WYG_013-9b"/>
於澉浦後仲真者遷海寕之錢山至樂静翁鑑配虞氏<lb/>
先生考妣也先生世澉戎籍兄源長當徃役先生鋭身<lb/>
代之遂復家澉平居樂義與善根器天植兄累於貧則<lb/>
割私産讓之其所知鄔魯以田來質逮魯疾革出劵燬<lb/>
焉卒復經紀其𦵏聞髙世賢逹所在不計逺近寒暑投<lb/>
贄納交見後輩工一辭厲一行亟稱屢歎不但已也人<lb/>
以是多之然先生生不解俗間生作事時時獨好歌吟<lb/>
所遇節序景物離合戚欣憤愕慶悼懐古慨今一寓之<lb/>
<pb n="KR4e0176_WYG_013-10a"/>
詩家徒壁立不以經意一時名能詩者吳下沈周闗西<lb/>
孫一元閩中鄭善夫皆郵寄賡唱遇佳風日放浪湖山<lb/>
流連親知嘯咏忘返好事家徃徃除館以待先生紀之<lb/>
為五館記云晩造陽明夫子聞良知之説憣然改曰不<lb/>
爾得稱人乎悚然就弟子列時年六十七矣故所與游<lb/>
者聲咻色招之先生但曰吾從吾所好已爾更號從吾<lb/>
道人先生末復究心内典忽若有悟喟然歎曰乃今客<lb/>
得歸矣於是援匡廬故事與聚糾諸緇俗同志結蓮社<lb/>
<pb n="KR4e0176_WYG_013-10b"/>
於海門精廬遂又號白塔山人嘉靖甲午某月日卒𦵏<lb/>
以是年某月日配康氏繼莊氏子男榖鄉舉士女二孫<lb/>
男鹿鳴鶴鳴於呼先生我丈人行也忘年友予餘三十<lb/>
年矣吾見先生始専於詩遺其家甚難之晩志於道遺<lb/>
其詩甚愧之終入於佛㗳然自遺也予愈益怪之莫能<lb/>
窺已觀乎聚之言曰先生在先刼中殆業豢龍氣相感<lb/>
召近可逺大可小有可無虛實相因動静相體若有類<lb/>
焉蓋先生學三變歸於空而自所謂吾者且見為妄矣<lb/>
<pb n="KR4e0176_WYG_013-11a"/>
尚安事銘予將安所銘無寕試妄求之亦憗妄應之耶<lb/>
銘曰<lb/>
一顆蓬翳蝶化蟬蜕吁嗟董翁墓於是<lb/>
　　　石洲徐君墓誌銘<lb/>
徐君卒之又明年嘉靖二十一年冬十月庚辰君子造<lb/>
士禾𦵏君㳯江之隂而述行問銘嘻吾病力不任斯勞<lb/>
也禾絶欲得之末之能窮以辭則遂刪次禾語云君諱<lb/>
翰字時舉其先出自偃王海寕有徐代逺莫究其所從<lb/>
<pb n="KR4e0176_WYG_013-11b"/>
徙君九世祖肇家廽塘稱廿七將仕而徐始聞廿七將<lb/>
仕五世曰慶當明興舉按察僉事山西而徐始著慶四<lb/>
世曰佾佾生樂閒翁瑰配倪氏君之考妣也君生有偉<lb/>
幹重容止瞻盼炯然椎魯不文而鬰有茂質君大父喜<lb/>
摩其頂曰兒守家似此洲石不與波下上吾死瞑矣君<lb/>
後故稱石洲云君事親愛壯猶孺子慕不衰季䘮其貲<lb/>
輒睨羡君輒亦分與貲東鄰齒屋鼎鼎或舉榻傍鼾睡<lb/>
語諷君君墨墨退命禾曰先人世鄰習相安已而忽相<lb/>
<pb n="KR4e0176_WYG_013-12a"/>
圖不祥抑人情欲保其家夫庸異我我老屋世守四百<lb/>
年後之人不失舊物又何求里邑相距可十里里族徃<lb/>
徃竄名繇籍供事縣官與厮役伍然得昵顔辭矯威福<lb/>
私苞苴肥其家繇逮君恧然曰吾其忍卑身辱親以徼<lb/>
利及共偫輸將重任遞更直奮承之曰吾物力固當訖<lb/>
不用計嫁旤於中産家然君於是盡瘁矣時時飲嚼嘯<lb/>
呼貌軒然暢也而精殆銷亡一寢疾不復起年五十八<lb/>
耳是故禾以不逮安榮君為終天憾君娶祝氏子男造<lb/>
<pb n="KR4e0176_WYG_013-12b"/>
士禾也方致逺昌其宗庻术女亦微出孫男善𦙍郡文<lb/>
學諸生女三系曰予昔如迴塘及見樂閒翁篤塞淳固<lb/>
若悾悾爾今夫樹敦懐朴之世邈其懸殊絶追逢矣莊<lb/>
生云得其似者而喜翁將無同耶夫徐君以彼其家無<lb/>
資於學而獨率乃考攸行卒能持滿不溢傳其宗嗟夫<lb/>
孔子寕儉而野之從也有以哉㳯流如帶新封若堂<hi>叶</hi>
允矣石洲屹如逝波海國斯風<lb/>
　　　南園祝公墓誌銘<lb/>
<pb n="KR4e0176_WYG_013-13a"/>
邑並海東去可五十里許有竒山谿綰轂左界物力人<lb/>
文袁花最盛袁花擁素封列顯秩者一姓當十之七甲<lb/>
舍名田綿數十里相錯如繡祝最盛祝氏支姓扶疎棼<lb/>
不可緒例古立宗而其宗子曰南園公南園公諱椿字<lb/>
惟喬大父銓父滄早世南園公方弱顧三弟孱如爾南<lb/>
園公則感厲自奮植外理生作内篤恩紀暨其配徐悦<lb/>
其母董姁姁也字其弟甚愛析産曰等遺孤均遺業耳<lb/>
四如一有役曰家督事也獨身任之已又一一經紀其<lb/>
<pb n="KR4e0176_WYG_013-13b"/>
家遂有殖厚貲十故産者南園公子男三人女四人繼<lb/>
昭主簿當陽繼暄娶而夭公左右其孤孫無墜厥遺女<lb/>
家並著姓弟梧晩無子則以季愛子繼時子之繼時生<lb/>
世家世守世宏梧後以繁飭諸孫各事事世臣邑訓科<lb/>
世禄南太學生世匡世巨世匯職生作南園公乃喟然<lb/>
太息曰夫造物者佚我以老吾其後尚平乎則傳家灌<lb/>
園與其繼配姚偫美𤓰果日弄諸曽孫為笑樂嘉靖丙<lb/>
午公年八十八矣某月日卒南園公生而敦愿訥口少<lb/>
<pb n="KR4e0176_WYG_013-14a"/>
言悛悛如鄙人至其勤生嗇用殆天性然田畔屋隟鮮<lb/>
弓地棄童奴及五尺所無浮食者治上趨時具有節法<lb/>
嵗入視鄰收常倍然蓋藏羡盈而供需纎儉服食婚嫁<lb/>
才取給用充禮堇堇等中産家弗少贏若乃創祠薦事<lb/>
豐潔壯整殫隻力靡百金不少顧計於是族長老共譽<lb/>
歎南園公稱祝宗子無一後言夫昔者先王以宗子收<lb/>
族是故仁睦行而民不悖約法省禁有以然也祝之有<lb/>
宗非盡先王之故是蓋先王之遺已乎志化理者自遺<lb/>
<pb n="KR4e0176_WYG_013-14b"/>
逹故以導俗誰不其然吾於是信古之必可復而歎時<lb/>
之安於今也南園公卒之四年嘉靖某年月日世臣諸<lb/>
孫筮𦵏公南陽祖塋之左來以銘屬先是十許年南園<lb/>
公杖䇿奉幣走謁予椿旦夕歸復於土幸子文識我藏<lb/>
則曰諾夫古重心許乃今食吾言乎於是序列其大都<lb/>
而系以銘銘曰<lb/>
知如禹湯不如常耕公老服膺孝弟力田漢秩尊顯公<lb/>
允其選勞避賔筵拘憚冠服率彼民常敦然太樸信已<lb/>
<pb n="KR4e0176_WYG_013-15a"/>
獨行若與俗兩十畝終閒五福備享我最淑行永詔鄉<lb/>
鄰<hi>叶</hi>尚百千祀曰猗與南園公之阡<lb/>
　　　平齋沈公墓誌銘<lb/>
維嘉靖三十三年十二月二十二日平齋先生沈公卒<lb/>
於嘉禾寓舍年七十二方島夷冦暴三吳公抱宗祏祭<lb/>
器避之郡城居亡幾何公疾病其子壻刑部主事平湖<lb/>
胥峯陸君杲從厥子南禮部主事光祖兩鄉舉士光裕<lb/>
光祚皆公之自出也來候咸集左右公諸子藉顧言治<lb/>
<pb n="KR4e0176_WYG_013-15b"/>
後事所以嚴其終者致情中禮矣公卒之明年嘉靖某<lb/>
年月日某甲子𦵏公於其宅之某方二城圩新阡胥峯<lb/>
状公世行年授公諸子來屬予志之状述公世家土著<lb/>
嘉善麟瑞鄉髙祖恭曽祖璘祖䥔三世輸財助縣官被<lb/>
冠服䥔生南野翁葵娶陸氏公父母也翁籍世貲望好<lb/>
禮尚賢賁飾之沈由是著聞郡中公則翁仲子也諱槩<lb/>
字一之禀頴負竒盛氣濶歩縱睨無前已而師事東溟<lb/>
張先生福友善魏莊渠校邵端峯鋭諸君晩卒業於五<lb/>
<pb n="KR4e0176_WYG_013-16a"/>
清劉夫子瑞徳義漸涵日與之化闇如退如稔識公者<lb/>
失舊觀矣公性簡朴於凡諸玩外飾無所役其志惟親<lb/>
故緩急懇然若當其身至其事南野翁陸孺人也巨細<lb/>
周慎心力懇到事可承歡者靡不畢致候少異常也輒<lb/>
懐隠憂迎醫不逺千里至欬噦溲便亦嘗偵騐物色以<lb/>
為喜懼二親相繼大故苫凷疏水䘮次三年率由禮制<lb/>
而哀敬有加焉時稱善䘮云夫孝先百行公惟篤於親<lb/>
以逹其類故建祠備器祭嚴忌哀以親之所始終也存<lb/>
<pb n="KR4e0176_WYG_013-16b"/>
大宗之祀贍母家之貧恭順姊兄撫教甥姪以親之所<lb/>
尊與其所愛也捐田為鄉義塚垂老而齒讓人貢則親<lb/>
其親以及人之親也若夫修志史才登髙賦咏特公之<lb/>
餘十二試省闈羣八校雋選又公之細耳状曰究公心<lb/>
跡學欲窮天人志欲希賢哲行欲質鬼神又曰公口不<lb/>
非俗而行不染俗允哉斯語為公傳神矣公生平急義<lb/>
輕財贏業晩匱自安無營著布菜翁傳以見志其於豐<lb/>
約盛衰之際蓋有見於易而契於予者比官采士議躋<lb/>
<pb n="KR4e0176_WYG_013-17a"/>
祀公於學宫鄉賢祠信定論云公元配錢氏生女二適<lb/>
國學生陶陞及胥峯君繼張氏生子五爟炯炫燏煓孫<lb/>
男六女八公所著鄉約釋義筆思記時務議詩文集若<lb/>
干巻藏於家皆鄉意風教非漫作者銘曰<lb/>
混混末俗胡丁我躬今見古人差强我衷儵去先我奈<lb/>
何乎公　　　　　　公應貢授都事江西布政司不<lb/>
書非公志也<lb/>
　　　見山孫君墓誌銘<lb/>
<pb n="KR4e0176_WYG_013-17b"/>
監察御史孫君𦵏其父見山徴君於盈山南麓嶽神祠<lb/>
之左述徴君世行年來謁予書其墓石曰徴君諱鸞字<lb/>
鳴逺其先富春人粤自漢季孫氏國吳傳四世厯六十<lb/>
餘年胄裔布於湖南江左根盤蔓延矣富春乃孫氏所<lb/>
肇迹云徴君常自言相傳裔出長沙桓王策之後逺莫<lb/>
究其緒來籍海寕也亦莫記其世其始有徴者曰富一<lb/>
提領春春嘗問學於包心齋氏包選春諸生中以壻其<lb/>
子春生以敬以敬生文逹文逹生裕裕生<graphic n="KR3526" url="https://raw.githubusercontent.com/kanripo/KR-Gaiji/master/images/KR3526.png" mimeType="image/png"/>
                    <graphic n="KR3526" url="https://raw.githubusercontent.com/kanripo/KR-Gaiji/master/images/KR3526.png" mimeType="image/png"/>生禋是<lb/>
<pb n="KR4e0176_WYG_013-18a"/>
稱遺安配董氏祝氏徴君父母也徴君而上八世家黄<lb/>
灣黄灣逺都市瀕瀉鹵地亢土瘠無水泉林藪之饒百<lb/>
糓桑麻率仰澤於天以殖農圃盡瘁三時髙秋旬日不<lb/>
雨則嘉種稿無遺穂而艾蕭藜藿芃芃彌望壟畦間以<lb/>
故呰窳偷生鮮積聚而多貧豪有力者居停鹽盬廢著<lb/>
鬻財機巧乾沒以與上争利頑弱無能為計則交通海<lb/>
賈屏匿幽隠為之駔儈以私竒羡官為峻法苛禁姦利<lb/>
相告日聞徴君於是喟然歎曰吾聞本富厚生蠶榖是<lb/>
<pb n="KR4e0176_WYG_013-18b"/>
已將如吾地何乃如鄉習雖子本纎鋭而贏得過當然<lb/>
為姦富抵禁亡命有家如寄謀其左矣孰與教吾子以<lb/>
大吾家乎御史時方嶄然見頭角徴君則為訪明師友<lb/>
市經藝諸籍趣辦資糧裘葛屝屨簦笈及凡裝需縱使<lb/>
游學而時課督淬厲之嵗無幾何御史以嘉靖丁酉名<lb/>
鄉薦戊戌舉進士至今官列侍從司風紀便道過家斾<lb/>
旌騶駟呵呼導從塞途盈門御史豸繡登堂稱觴為父<lb/>
母夀雍容閒雅甚都郷人士以為寵諸父兄乃後漸舍<lb/>
<pb n="KR4e0176_WYG_013-19a"/>
故習而延經師課子弟以徴君父子故徴君晩以子貴<lb/>
益閒無事時出嬉游巷陌讌集里社從故親知農談情<lb/>
話坦坦夷夷不矜重改其舊人多愛譽以為美談徴君<lb/>
年五十九卒以嘉靖某年月日𦵏以某年月日娶許氏<lb/>
子三長御史喬其季髙也女二孫男四状述徴君孝友<lb/>
庸行可稱者不一予特取其卓見不淪於習者著之銘<lb/>
曰<lb/>
帶海負山墓於是間風氣盤旋庇爾子孫於千萬年<lb/>
<pb n="KR4e0176_WYG_013-19b"/>
　　　泉亭吳先生墓誌銘<lb/>
嘉靖二十四年二月乙夘朝列大夫廣西布政司左叅<lb/>
議泉亭先生吳君卒訃予予扶而哭諸門君之子鄉舉<lb/>
士遵晦郡博士諸生遵道書君顧言來曰知我者許子<lb/>
其託之識我藏噫嗟已乎吳君逮死予信忍以疾為解<lb/>
志曰吳君諱鼎字維新錢塘城北隅人也父宗裕封承<lb/>
徳郎刑部主事母陸氏繼母戚氏妻顧氏贈封並安人<lb/>
咸以君故君少慧嗜學父母念獨子重苦之交禁弗為<lb/>
<pb n="KR4e0176_WYG_013-20a"/>
止選錢塘文學弟子員朗秀駿踔氣蓋一時衿佩少年<lb/>
諸司勸學較藝輒皆取君冠其曹君正徳中進士釋褐<lb/>
試吏尹臨淮臨淮帝鄉壮縣民多優復習游惰公私玩<lb/>
敝謾偷政廢不舉糾紛倍十左小邑宿吏側目少君君<lb/>
頴識敏裁便宜張弛更以辦治稱監司使者僉上君治<lb/>
行異等堪風紀選不報毅皇帝南征侍衛中外諸臣騎<lb/>
乘數十百萬所過縣次續食有柄事中貴人道臨淮非<lb/>
分徴索供具無厭横甚君從民吏徃致常饋不贏中貴<lb/>
<pb n="KR4e0176_WYG_013-20b"/>
人大缺望憤詬呼梃君鋭身先民吏當之民吏争前衛<lb/>
君擊傷中貴人中貴人奏逮君繫詔獄一嵗所者廷議<lb/>
白君還治用舉者徴為南京刑部主事轉南京兵部主<lb/>
事以承徳公䘮罷歸除䘮謁告不任者十有五年用舉<lb/>
者補南京兵部員外郎轉南京禮部郎中遷廣西布政<lb/>
司左叅議乞侍養亡何病卒年五十三君方病甚二童<lb/>
奴擁之坐氣漸微而神不亂忽左右視曰爾孰誰耶吾<lb/>
其死於吾兒之手二子舉扶代之若將寐者而絶君起<lb/>
<pb n="KR4e0176_WYG_013-21a"/>
寒約性鯁諒力學自立危行不疑恥媕婀茍同孤立行<lb/>
一意而已俗或病其不諧以哆憎口然居約奉繼母當<lb/>
其心装嫁四女弟甚周與人謀必為之盡當官事闗利<lb/>
病直徃敢任不顧計前却故所至舉職大節齗齗士亦<lb/>
以此多之一時顯望魁人徃徃折輩行慕與之交然仕<lb/>
不充志夀不盡年懐挾其所未究溘然長終已知君者<lb/>
莫不傷懐垂涕云君生好文特甚其為臨淮罷劇猶手<lb/>
一編吾伊空堂中治當南北逹途過客時有中原文獻<lb/>
<pb n="KR4e0176_WYG_013-21b"/>
家博文邃古諸名士大夫君輒委已交驩與相下上其<lb/>
論既謝病屛居愈益専力萃精償其積志六籍而下九<lb/>
流諸子䇿士春秋先秦盛漢之譔古金石竹簡之傳旁<lb/>
逮外家雜説譎誕怪迂之語凡竒古文字罔不雋飫醇<lb/>
酣江左北朝以還唐宋近代諸名家亦皆决藩入奥神<lb/>
詣作者故其文深涵大放贍蔚閎肆能盡逹其意所欲<lb/>
言淵乎蒼然有西京氣骨君率嵗一訪予紫雲山中坐<lb/>
語移日扼腕論文纚纚弗能休予曰雅哉辯然非藝乎<lb/>
<pb n="KR4e0176_WYG_013-22a"/>
末耳吾哀勿事此也久矣君素多病奈何敝精以徇末<lb/>
孰與斂英沃根毓神以貴而生乎君憮然離席曰愛我<lb/>
哉陳義甚髙僕將從子於忘言矣然君文聲藉甚紹介<lb/>
屬筆者彌衆不容自解免焉每一篇出學者争傳諷之<lb/>
郡諸老先生辯博能言者皆自以為弗及也時有紀述<lb/>
莫適自任必推泉亭先生云二子好學世其家女一孫<lb/>
男從周從時女一墓在積慶山南麓𦵏之日是嵗十二<lb/>
月戊申銘曰<lb/>
<pb n="KR4e0176_WYG_013-22b"/>
有崇斯封有坎斯宫有斐君子歸藏于中有氣隆隆湖<lb/>
天亘虹後有王朔氏揚袂障日而望之曰咄咄佳哉其<lb/>
下殆古之人以文雄者乎<lb/>
　　　明故中順大夫江西贑州府知府沈公墓誌銘<lb/>
公沈氏諱南金字子輕家世郡城人公始名芾為錢塘<lb/>
博士諸生御史行學按籍更公名南金公不意慊也子<lb/>
輕蓋公矯辭以見志云髙祖恒負識幹當國初法峻隠<lb/>
而賣卜曽祖晢祖宗夀傳術於世父正術時遂世隂陽<lb/>
<pb n="KR4e0176_WYG_013-23a"/>
家學考俊以公貴贈文林郎南京大理寺右評事妣朱<lb/>
氏魏氏公魏出也贈魏孺人孩幼多竒童丱有志操正<lb/>
徳五年舉浙江鄉試六年會試以乙榜署江西萬載學<lb/>
教諭嘉靖二年舉進士三年授南京大理寺右評事厯<lb/>
寺副寺正正徳十年遷廣東㢘州府知府更賢補江西<lb/>
贑州府既又補雲南鶴慶府移病老於家嘉靖三十一<lb/>
年六月十四日卒年七十九公賦性簡諒操行介特事<lb/>
徇其心不憚違俗所親或規之曰世同混混而子獨以<lb/>
<pb n="KR4e0176_WYG_013-23b"/>
孑孑矯之其的而招射哉公謝曰唯唯否否夫吾信吾<lb/>
心儻庻幾於道或猶十一二已乎嘻俗去道也逺矣焉<lb/>
避矯處家人嗃嗃侍親側更温顔婉辭若兩人然諸弟<lb/>
嚴事之不為降至其婚嫁貲費力補苴之必周教萬載<lb/>
抗顔督厲造就科名士加昔守㢘以誠長者處官民犯<lb/>
盜竊猶覈情時有縱舍不文法顧計也贑當逹塗巨鎮<lb/>
重臣宿兵民脂髓涸供饟矣公身先節約力任興革多<lb/>
方亟圖民望更生而公以杜請托忤時貴排迫左遷罷<lb/>
<pb n="KR4e0176_WYG_013-24a"/>
歸知者哀贑人而惜時舉措之乖歎公不能取容當世<lb/>
殆少激也與公居鄉簡易自便不事矜飾儀觀無故未<lb/>
嘗割鮮兼饌糲糗蔬茹之餐通帛大布之服蕭然故諸<lb/>
生時等耳郡仕而歸者官例供輿𨽻公舍而徒行行未<lb/>
嘗入公府也杭故宋京師江南大都會自昔以繁麗名<lb/>
産豐習侈為天下最公獨嗇陋凉約居其間人以不情<lb/>
猜焉縉紳士則憚屈之然弗甘也或斯靳之曰夫夫也<lb/>
是謂苦節不可貞者耶公為不聞也者矜澹泊為寵榮<lb/>
<pb n="KR4e0176_WYG_013-24b"/>
懸車及就木二十許年一日也蓋其資於世也儉故需<lb/>
於世者㢘古有清白吏今曷愧焉部刺史誄之曰於今<lb/>
伯夷也言少褒矣來者或可取㣲云公方疾甚醫議灼<lb/>
艾曰止生死由天毋重困我疾革諸子問顧言曰更何<lb/>
言更何言無怛意夫觀人至於沒世復安所遁其情公<lb/>
超然若客而歸以語素昧公者將亦信其平生也已公<lb/>
娶陳氏無子繼亦陳氏贈封並孺人子男五希渭太學<lb/>
生例以貲為杭州右衛署指揮僉事希瀧邑學生希淘<lb/>
<pb n="KR4e0176_WYG_013-25a"/>
庻希凖希濟女四長壻邑學生金榜次壻太學生林恩<lb/>
次壻郡學生莫曜庻女幼孫男五女五公卒之三年嘉<lb/>
靖三十三年十二月二十四日庚寅𦵏公靈石山之朝<lb/>
陽五子者聚相泣曰吾父潔修潛懿今隨死而亡後將<lb/>
無復知有吾父者吾曹不子死吾父矣夫先民既沒而<lb/>
徳音猶存者頼之於紀述也孰為言立而傳一二遺行<lb/>
俾書之石耿光於永世以焜燿吾子若孫繄吾父為不<lb/>
亡也五人扙泣相慰曰可可於是希瀧以嘉魚令李君<lb/>
<pb n="KR4e0176_WYG_013-25b"/>
璣衡状來請爰論次之而系以銘銘曰<lb/>
湖水浩汗兮山石巖巉隂林灌木兮偃蹇連蜷莽一丘<lb/>
以薶玉兮穆清風於陵樊天地無窮兮聲休鬯而弗泯<lb/>
長谷逶迤軒騶厯茲兮志士式焉曰猗嗟乎清修獨行<lb/>
之賢<lb/>
　　　許天徳墓誌銘<lb/>
許古太嶽之𦙍有國於許者因以國氏乃後族派流衍<lb/>
天下許在海寕世家袁花里譜可見者宋四九提督四<lb/>
<pb n="KR4e0176_WYG_013-26a"/>
九生千六承事千六生春谷諱嗣榮春谷生盛甫諱茂<lb/>
昌盛甫生同知海州諱懋海州生文英諱橓文英生耕<lb/>
隠諱斌耕隠生守拙諱緍守拙生存誠諱源存誠生乾<lb/>
是為天徳園花許氏天徳蓋大宗世適云初存誠及天<lb/>
徳髫而䘮父天徳幼特孤苦晩更疾廢凡名勢榮利俗<lb/>
所歆艶快適事天徳生不百一遇許族故而敝習挾故<lb/>
而靳下人嵗時燕叙羣從嶄然襃然各矜先物自多天<lb/>
徳貌寢辭訥甚羣居廣坐中状孱如退如鈍弱人也間<lb/>
<pb n="KR4e0176_WYG_013-26b"/>
嗤侮之輒黙不應獨時時承母意得其歡守宗祧罔墜<lb/>
業事諸父無違禮真白敦慎内行可訾殆鮮矣世常外<lb/>
徼而或倖得之以自能然垢心穢行多内疚者而世患<lb/>
亦卒不免焉天徳病痼丈室間無能一逞以適其願欲<lb/>
然因而獲免彼之悔尤殃釁亦多矣其諸所謂世為不<lb/>
祥而逹人以為大祥者與天徳生成化己亥卒嘉靖乙<lb/>
酉年四十七娶俞氏子男三聞善邑博士弟子聞義聞<lb/>
道聞道出後季弟震女一天徳卒之若干年嘉靖十五<lb/>
<pb n="KR4e0176_WYG_013-27a"/>
年正月庚申𦵏洞孔山春谷府君墓右少南若干歩銘<lb/>
曰<lb/>
髙翔鍜翰工謀速患雌伏拙藏以免於今而無忝乎吾<lb/>
先於乎世多天刑而天徳將獨天全者邪<lb/>
　　　雲村老人墓誌銘<lb/>
雲村老人伯台氏名相卿許故族居杭之海寕靈泉里<lb/>
晩徙紫雲自稱雲村老人云老人生世七十九年嘉靖<lb/>
三十六年秋寢疾知不起且慮子若孫徇俗飾終將乞<lb/>
<pb n="KR4e0176_WYG_013-27b"/>
薶文誣我蒙羞入地無絶已時已恐來世有稽無徴也<lb/>
則手書於墓石曰雲村老人平生行業無可紀撰先古<lb/>
系緒載於湛若水志皇考封給事中府君𦵏語中老人<lb/>
以成化十五年九月十六日生於外皇父俞氏三嵗失<lb/>
哺少長善病弱冠始為學甫壮仕於朝給事中嵗餘自<lb/>
免歸久之以中外諸司薦詔補原秩辭疾乞致仕以竄<lb/>
籍鮑郎鹽課司奏聞報可於是結屋紫雲山中水石幽<lb/>
勝處食力詠志讀書彈琴無一跡抵親交城市四十許<lb/>
<pb n="KR4e0176_WYG_013-28a"/>
年而終嘉靖三十四年四月島夷突犯海防老人走折<lb/>
左股一捫之頓踊呼號曰人同有生之樂而吾獨不免<lb/>
殷憂畢此生哉夫天之賦我者學未克見於道父母之<lb/>
生我也老乃更殘其遺忘親不子負天非人奈何尚猶<lb/>
立覆載戴面目名人也乎痛恨不終食輟也老人長子<lb/>
聞過先老人死晩舉少子聞造過子敦儉敦儲儲質美<lb/>
而殤儉子令已令甲令丙嘉靖三十六年八月初九日<lb/>
鷄始號老人夢指畫太極圖動静交處已而吸清露三<lb/>
<pb n="KR4e0176_WYG_013-28b"/>
巨觥昧爽而寤遂病日彌留銘曰<lb/>
嗟夫予乎㝠騖畏途冒襲慚譽一真旋隟衆患攸萃室<lb/>
噆辛螫巷聒羣吠物匪胥戕事有必至聞之先民知我<lb/>
希而我貴吾乃不得與此吾徒生死而已爾<lb/>
　　　兒子聞過薶銘<lb/>
許相卿䘮其子聞過哭之病已乃慨然曰過命在天吾<lb/>
讐天乎悖矣及𦵏復慘爾於邑曰吾誨過學戒衒崇晦<lb/>
晦乃沒世將遂使過懐竒歛英而終古闇然乎忍矣於<lb/>
<pb n="KR4e0176_WYG_013-29a"/>
是反袂雪泣而志之曰聞過相卿長子也母孺人沈氏<lb/>
正徳已巳從予留都太學解装兒生故命曰都小字圻<lb/>
孫予時投檄禮部禮部郎故暴人習陵士遇士輙聲色<lb/>
誰何折使謟承之予長揖見則愈益怒譁徹于門大宗<lb/>
伯召讓郎而名禮官罔知禮士耶諭之交謝俱解或聞<lb/>
諸先諌議先諫議寓書曰兒出門便氣動眉睫間將安<lb/>
所究逺圖予展讀長跪曰兒過矣兒過矣因定都名聞<lb/>
過冠賔查毖齋字之長復云嘉靖初予官諌垣以過徃<lb/>
<pb n="KR4e0176_WYG_013-29b"/>
不二年所䘮吾妻李氏疏乞以過還過資頴日新予適<lb/>
善病因謁告終教之為娶于朱生二男子敦儉敦儲儲<lb/>
甚淳且慧而殤於時過且壮予將傳而過日病益甚弗<lb/>
瘳初患脾肺鬰痰伏火疣潰左股間嘔泄作食飲閟羣<lb/>
工攻之罔功過<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>噓執予手泣數行下曰兒寕自意止<lb/>
此嚴固詎宜有此恨靡郄書為解嚴其自安其自愛兒<lb/>
去矣不復侍矣傷哉慟乎嘉靖丙申八月二日也年二<lb/>
十八耳嗟乎痛哉予方委過吾妻脱身游汗漫天下名<lb/>
<pb n="KR4e0176_WYG_013-30a"/>
山五嶽間凌雲絶塵縱觀扶輿磅礴之妙予旋復以快<lb/>
吾平生也過乃死棄予予塊守孤山丈室中終吾生生<lb/>
奚以為於戱天䘮予已夫過性强記日數千言六籍黙<lb/>
識成誦尤喜左氏内外傳首尾錯舉不遺予曰韓退之<lb/>
浮誇少之信哉未必仲尼意也則遂輟博綜諸子特喜<lb/>
三閭漆園韓公子列國䇿士至荆聶兩豪事壮之扼腕<lb/>
恍然思起與之遊予曰咄兒所趨愈下矣後弗復爾則<lb/>
又輟成童為進士學出口多老成語嘗羣兩浙諸生試<lb/>
<pb n="KR4e0176_WYG_013-30b"/>
三塲省再連再黜予私怪之間理遺帙得過手草古賦<lb/>
雜文可百首古近體詩歌數百章類皆超逸𢎞肆如生<lb/>
駒未服轡銜而神駿非圉人所馭予彌怪之盡發其藏<lb/>
選苑諸書漫不可手矣則庭責之曰文以載道未知道<lb/>
奚其文立燼之火自是乃専於學嘗曰孰誰賢擬茂叔<lb/>
絶學千載後精詣粹飬殆聖已乎駸駸上逹尋及於患<lb/>
前知過當爾盍憗縱之讀快意書作出格語成一家言<lb/>
鳴於時顧束縛之使不一逞死也於戱天䘮予已夫過<lb/>
<pb n="KR4e0176_WYG_013-31a"/>
少慕任俠喜論文諸凡榮利一不置意中見富勢矜挾<lb/>
者鄙外之若將凂已予急䋲馴養後更慎厚頴鍳故自<lb/>
了了而渾然不見取舍汎接鄉人鄉人樂與之出遊學<lb/>
官諸生間學官諸生樂與之厯謁諸老先生諸老先生<lb/>
樂與之陽明夫子尤亟稱焉雖習交者未嘗聞其言人<lb/>
過家人終不見其誶語頩色也死之日逺近知與不知<lb/>
罔不傷嗟涕洟云予生數竒動與世左望實不遂亢宗<lb/>
忠誠不果徇國行義不及孚於鄉人而丁年税鞅遁跡<lb/>
<pb n="KR4e0176_WYG_013-31b"/>
離羣若與世隔意有待於過償吾負焉爾過乃溘死先<lb/>
予予其永愧忠孝而長為俗之不祥人耶於戯天誠䘮<lb/>
予也已矣憶過童年北遊賦大觀擬封事硯席流聞雋<lb/>
聲隠然起都下過從縉紳交欲識之予堅謝疾辭乃後<lb/>
已夫深蓄期其逺到而竟止是豈生異於常者宜衒其<lb/>
竒予顧抑遏掩藏弗使頴出於囊神故憤奪以還造物<lb/>
者不然有為生之孰亟斃之無為生之孰厚畀之厚畀<lb/>
之而亟斃之如石火電光一過不復遺也何與吾無所<lb/>
<pb n="KR4e0176_WYG_013-32a"/>
致詰也已嗟嗟慟哉過死踰月季秋丙辰舁其柩𦵏几<lb/>
山伏虎岡嘉靖二十八年十二月二十六日改𦵏六十<lb/>
里塘隂挿花山其母沈李二孺人兆左系曰<lb/>
爾來遄徃吾勿獲食爾力予老疇依世安所置長物寸<lb/>
裂予腸咎誰執五氣交運將不齊焉爾是值吾獨且奈<lb/>
何哉百嵗倐忽行從爾地下遊萬千年胡終極<lb/>
　<lb/>
　<lb/>
<pb n="KR4e0176_WYG_013-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雲村集巻十三<lb/>
</p>
<p>
</p>
  </div>
<div>
                <head>雲村集巻十四</head>
    <p>
<pb n="KR4e0176_WYG_014-1a"/>
欽定四庫全書<lb/>
　雲村集巻十四　　　　　明　許相卿　撰<lb/>
　　墓誌銘<lb/>
　　　太安人鄭氏墓誌銘<lb/>
許某曰婦道不亦重哉然教弛俗流士鮮完徳而女婦<lb/>
何以稱焉太安人贈刑部主事海鹽吳公諱寛之繼室<lb/>
也嬪吳及紀而稱未亡人方夫隕天泣血手二三孤嬰<lb/>
㷀㷀焉躬衣食而教之持久靡忒卒就其子以至於有<lb/>
<pb n="KR4e0176_WYG_014-1b"/>
家受封繄吳宗是頼婦道顧不重矣哉顧不難矣哉於<lb/>
戱是宜述以為人婦勸也已於其𦵏也為誌而銘焉誌<lb/>
曰太安人鄭氏家世平湖人父諱肅母茹氏敦茂一徳<lb/>
是生太安人年十七而嫁年二十八而孀居嘉靖四年<lb/>
二月十八日年七十八而卒以明年正月十九日𦵏於<lb/>
大易鄉玉壺阡刑部公之兆子男二人伯昇仲昂山東<lb/>
按察副使女一人孫男六人綬組紱纓緒維女六人曽<lb/>
孫男十人女一人太安人初歸聽順莫可非儀旋罹家<lb/>
<pb n="KR4e0176_WYG_014-2a"/>
難蹈厄茹辛而志操才識卓然於是乎見攻苦織絍無<lb/>
一時自逸内外費資其手者嵗十二三一布被六十年<lb/>
舉示孫曽曰此吾嫁時物也君子曰善居約也以儉勤<lb/>
先姑氏卒以幼女屬太安人育而嫁之甚恩叔姒韓暴<lb/>
疾死即以已手製衣衾襚焉嵗率按察兄弟上鄭公冡<lb/>
泣下低徊久之及老猶然君子曰善親親也以敦愛按<lb/>
察初為宜城分俸歸養太安人曰嗟輟汝養㢘者㢘無<lb/>
乃妨後弗復爾正徳中例旌孝節有司首議太安人應<lb/>
<pb n="KR4e0176_WYG_014-2b"/>
詔太安人則謂按察曰吾婦道之恒爾業已受封敢徼<lb/>
再命汝其力辭鄉鄰困暴征聞愁歎聲戚然曰饑嵗民<lb/>
貧刺骨忍更涸其髓乎命按察必言之郡郡弛其限君<lb/>
子曰善約已矜物也以仁讓太安人之行多至可稱者<lb/>
如此而丁年遭變初心素守之死不易其常蓋以節始<lb/>
終焉可謂賢也已故時大夫士之文者夀以詩紀以序<lb/>
傳封制有端莊勤儉之辭邑里諷傳欽賛以為允按察<lb/>
與予善信古篤行君子也及予序次太安人世行益歎<lb/>
<pb n="KR4e0176_WYG_014-3a"/>
按察之賢有夲哉銘曰<lb/>
猗太安人允女君子懿懿羣行貞以終始惟家實造惟<lb/>
賢實嗣夀有為歌𦵏有為紀於昭方來以徴女史<lb/>
　　　先孺人遷𦵏誌<lb/>
天乎傷哉痛割終吾生已夫天乎憾哉怨咎終吾生已<lb/>
夫夫有令徳者享眉夀受多福常理也人之獲其常也<lb/>
恒十六焉嗟嗟以吾母令徳而無一遇痛恨固不可爲<lb/>
解也已或少諉者數值則然若夫身後之重阨多難則<lb/>
<pb n="KR4e0176_WYG_014-3b"/>
惟不孝子萬死莫贖之罪何復藉口扵數之適然者乎<lb/>
爰舉吾母生前之令徳及其沒後之阨難而不孝無所<lb/>
容扵覆載矣舊嘗受讀四明耆儒徐恕先志吾母之𦵏<lb/>
曰許少婦俞氏石泉翁之季女也母城隂故族居氏少<lb/>
婦生而貞肅閑静不輕言笑不妄舉動婢使一一畏順<lb/>
承事無譁者室中穆如也婦性敏慧女紅諸技不習而<lb/>
精顧好讀書幼弟晩塾歸常令指目字義遂通孝經曲<lb/>
禮列女傳歎曰載之書者女婦分内事不爾内無教家<lb/>
<pb n="KR4e0176_WYG_014-4a"/>
曷頼焉及笄而歸許生某適翁䘮子幼强許贅生其家<lb/>
則與生協抗家難防禦侵侮調劑糾紛卒完業授其弟<lb/>
無私焉婦生子宅相甫晬言動必示之正三齡呵禁日<lb/>
嚴人曰藐爾孩那遽如許曰聞古賢聖多由教成語云<lb/>
桑從小搤長且不屈矣成化十八年十月二十八日卒<lb/>
年二十二明年十月二十五日𦵏祔祖姑洞孔山兆志<lb/>
首云云不忍率讀也天乎傷哉痛割終吾生也已夫𦵏<lb/>
久之水由穴中出遷祔靈泉山祖母徐兆則𢎞治十六<lb/>
<pb n="KR4e0176_WYG_014-4b"/>
年十二月二十二日久之水又出穴中嘉靖八年十二<lb/>
月二十四日又遷唐家灣谷中已而唐灣穴水如靈泉<lb/>
忍痛將事遷南湖之隂几山之陽則嘉靖十二年九月<lb/>
二十二日也唐灣啟遷也相卿痛<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>而仆馮棺枕肱淚<lb/>
眼甫合若有眤棺而言曰是中水晶骨耶意私占以為<lb/>
祥孰謂妖夢先水孽哉扵是怨痛劇而神慮殫嘉靖三<lb/>
十三年十二月十一日肅啟妙果山陽相卿夀藏永奠<lb/>
焉嗟嗟後來百千世信康裕矣奈前去數十年阨難何<lb/>
<pb n="KR4e0176_WYG_014-5a"/>
天乎憾哉怨咎終吾生也已夫吾母令徳以古貞淑律<lb/>
其身以賢豪名世望其子而不獲一受諸福乃久困沮<lb/>
洳疊震畚鍤厯諸阨難禍孰致之噫不孝之罪上通於<lb/>
天矣聲竭淚枯更忍興言及此乎去今幾七十餘年相<lb/>
卿有子聞過聞造女四各有歸過沒有子敦儉儉有子<lb/>
令巳令甲令丙後昆禪續徃迹湮淪而遺編故在也時<lb/>
一展誦手澤漫如輒長慟欲絶嗚呼天乎相卿胡不先<lb/>
吾母或猶免於阨難而相卿今猶茍活也嗚呼怨已哉<lb/>
<pb n="KR4e0176_WYG_014-5b"/>
人孰不夲於親耶而生事死𦵏孰不於斯自致其情耶<lb/>
而又亦有因母教以成賢聖者矣不孝惡極旤深天俾<lb/>
不逮慈訓無以成徳莫可為力矣而致吾母重阨大難<lb/>
則謀之不臧為之不慎召茲大譴也噫不孝之罪上通<lb/>
于天矣聲竭淚枯更忍興思及此乎况忍自述也乎哉<lb/>
雖然又忍自飾也乎哉忍死志之上俟昭鑒于天誅殛<lb/>
不孝為世為人子者戒下詔後人俟其聚訟不孝為世<lb/>
萬子孫慎終者懲我死無但裸𦵏為也必甘暴骸中野<lb/>
<pb n="KR4e0176_WYG_014-6a"/>
以俟天人之交責焉耳已矣嘉靖甲寅十二月七日不<lb/>
孝哀子相卿泣血誌<lb/>
　　　祝母居氏墓誌銘<lb/>
邑故多舊姓遺俗城北居氏尤以篤塞謹信稱與人藹<lb/>
然若恐傷其意而閫閾聲迹肅如也穆如也家教子女<lb/>
咸若成性然孺人處士理之女也歸袁花前廣東石城<lb/>
令祝君繼英孺人卒時年七十五為嘉靖三十四年十<lb/>
月三日後石城死二年一月𦵏以是年閏十一月二十<lb/>
<pb n="KR4e0176_WYG_014-6b"/>
三日甲甲墓東陳村合石城兆子三世名先孺人夭世<lb/>
言世占皆邑學諸生孫男以順以頥以須以預以思孺<lb/>
人生而温宻静恭閑家教甚夙來嬪扵祝祝族方昌尊<lb/>
卑屬甚衆孺人上事旁接下應無不宜者偕石城白首<lb/>
未嘗見誶語頩色也家食僕婢千指而盈孺人斟量衣<lb/>
食拊循曲當以恕掩其過以峻篤其悍以宥寛其不及<lb/>
内諧外附門内裕如也孺人性樂勤尚儉造次生作事<lb/>
不少弛園田沃瘠農蚕盈歉刀布出納字畜息耗貿易<lb/>
<pb n="KR4e0176_WYG_014-7a"/>
良苦皆周諳旁稽不遺暇復紉補饎㸑老矣猶績紡緯<lb/>
絡不怠殆終身矻矻也初石城蚤𨽻宦學晩仕歸休徜<lb/>
徉縱適抹摋世故沈㝠酒徳誇詡振施一不以家闗念<lb/>
而業饒畜裕倍蓰徃初以孺人殫力綜理扵中也夫孺<lb/>
人歸祝熾豐可豫弗逸已盈不侈而樂盡其職壮老不<lb/>
忒其常此嘗學問之民之所難而以女婦能之是尤難<lb/>
已嗟乎王教熄而士習逺古矣尚何萬一冀淑行扵中<lb/>
冓耶雖然徴之孺人求婦順於家教其庻幾哉銘曰<lb/>
<pb n="KR4e0176_WYG_014-7b"/>
東陳之墟水匯土龎夫婦同藏庇爾子孫熾而昌<lb/>
　　　太安人顧氏墓誌銘<lb/>
贈刑部主事海鹽鍾君諱海之配封太安人顧氏年八<lb/>
十有一卒是為嘉靖八年九月十二日𦵏以十年七月<lb/>
二十一日太安人子邑博士弟子員棟中順大夫知南<lb/>
昌府梁銜恤哀痛撰次徳履跣二舍而來問銘先以陳<lb/>
翁鑑曰太安人之處也為父母所賢愛其歸於鍾也鍾<lb/>
門内罔不宜主事君初丞懐逺懐逺令躁誕好陵人主<lb/>
<pb n="KR4e0176_WYG_014-8a"/>
事君積不相能也釁日構不解奏與之辯七年太安人<lb/>
攻苦食淡紡績資之時慰以好言曰是固有命存絶不<lb/>
出愠懟語事白復官萬安則曰是果有命存卒未嘗色<lb/>
矜南昌兄弟髫而嬉戱太安人愕曰兒可儒也亟白主<lb/>
事君遣歸就傅衣糧修脯率太安人手具口畫授之遂<lb/>
皆有成伯經術稱髙第弟子仲進士髙等再守劇郡治<lb/>
能稱最一時斯主事君太安人所由貴也太安人老而<lb/>
傳也禄養豐備猶親女紅南昌色勞之輒恚曰而忘懐<lb/>
<pb n="KR4e0176_WYG_014-8b"/>
逺耶抑吾常有味於敬姜之厲文伯也人謂太安人約<lb/>
泰屯亨之際類知學者於戱其信然乎予讀詩列女傳<lb/>
當時公侯大夫士之家飭行修職相其夫若子而王道<lb/>
頼以成豈其女婦則賢將上之漸導有夲而俗成固當<lb/>
然也今世女子子師絶不聞至夫羣士於學宫而教之<lb/>
累百不一賢而太安人可稱者如此殆性然哉予是以<lb/>
訝歎為序而詩之系曰<lb/>
武原有邦<hi>叶</hi>海潤土厖開濟之阡灌樾秀深<hi>叶</hi>廓其坎<lb/>
<pb n="KR4e0176_WYG_014-9a"/>
而崇其封於戯是惟鍾子之母之宫<lb/>
　　　聞人母周氏墓誌銘<lb/>
鄉貢進士聞人某以嘉靖十一年冬十二月壬寅𦵏其<lb/>
母及日三舍跣氷重繭來紫雲谷中問銘於其父友許<lb/>
某納状曰母夫人周氏海寕洛塘人蚤䘮母子於繼母<lb/>
能以孝得其憐視後出者埒同産焉周族曰允哉女迨<lb/>
歸先君君姑氏嚴臨諸婦如束濕薪夫人婉承風㫖卒<lb/>
宜其順聞人族曰允哉婦夫人生不孝孤若干年而䘮<lb/>
<pb n="KR4e0176_WYG_014-9b"/>
先君茹辛銜恤身任家蠱日程不孝孤讀父書窺其奮<lb/>
與怠與其友之賢不肖以喜憂既舉於鄉族婣贊喜夫<lb/>
人愀然命孤曰鄉嘗舉而祖矣鄉嘗舉而父矣用不當<lb/>
才才不逮用命矣夫汝其思紹奕世未償之志毋或以<lb/>
此舉自多内外族咸曰允哉母初先君䘮殯扵堂比鄰<lb/>
遺火隘㕓委巷烈熖炙天孤狼顧呼號苫由間罔知攸<lb/>
措夫人不顧蓋藏疾呼遷殯獲免孤偷以寛逆天之戾<lb/>
焉又曰夫人生富侈適清約先君宦學隻力事家中罹<lb/>
<pb n="KR4e0176_WYG_014-10a"/>
百憂又屬孤學家無所於委日强事事孀嫠劬瘁餘二<lb/>
十年弗一日弛扵其初其心望不孝孤者十半莫晩也<lb/>
而今不待傷哉夀六十又五子男不孝孤一人女二人<lb/>
孫男鶴鳴女二人悲夫非夫信傳之撰永流淑聲不孝<lb/>
孤終天淪心之痛曷為解敢跽聽命進士君器業隠有<lb/>
逺就予雅信焉爰序次之而誌以銘銘曰<lb/>
硤岑雙雙中蜿流虹東椒之隴有坎幽宫伉儷同方庇<lb/>
爾子孫繩繩<lb/>
<pb n="KR4e0176_WYG_014-10b"/>
　　　陳邦亮妻黄氏墓誌銘<lb/>
海鹽陳邦亮之妻黄氏歸十二年卒年二十有九矣越<lb/>
若干年嘉靖某年月日邦亮藏其柩於某山而銘屬予<lb/>
夫女婦之行不越閫吾其奚徴又将奚銘既邦亮自為<lb/>
状其婣黄倩則状之其弟邦直又状之邦亮吾與也繄<lb/>
其婣之言同將無誣黄氏世為邑之海沙里人雄扵貲<lb/>
性獨不競縟麗恬如也陳及婚將迎黄以愛子逺適難<lb/>
之因壻邦亮其家邦亮年少氣髙時獨墨墨不自意得<lb/>
<pb n="KR4e0176_WYG_014-11a"/>
黄氏迎其意與俱歸既婦扵陳則卑卑抑降不敢以富<lb/>
人子自多上承旁接下御罔不得其心女紅饋食具有<lb/>
節法舉室咸宜之邦亮素抱逺志樂友勝已摯交修脯<lb/>
不時趨辦室中徃徃夙備畢給故其游知得國士賢豪<lb/>
驩而邦亮遂襃然品扵時英黄氏有助焉生一女適海<lb/>
寕查志髙贈給事中繪之孫也夫事忽既徃情鍾有涯<lb/>
故先王之叙倫紀為服制重輕久近各殊皆稱情以為<lb/>
差邦亮再婚燕婉舊迹湮淪而於故妻之藏謁予一言<lb/>
<pb n="KR4e0176_WYG_014-11b"/>
厯四三年申十數請請不怠益强必得乃後已抑可謂<lb/>
厚也已矣不足以厲薄俗乎哉是宜與銘銘曰<lb/>
於淑質嗟短晷婉清揚閟泉下永爾賢聲慰爾賢雄茲<lb/>
石語<lb/>
　　　董母陶氏墓誌銘<lb/>
陶氏故嘉禾名家為贈監察御史楷之女歸扵海寕錢<lb/>
山董氏為義官讓之婦太學生深之妻學宫諸生樹及<lb/>
材之母成身成章成大之祖母初陶母歸不逮舅子生<lb/>
<pb n="KR4e0176_WYG_014-12a"/>
在抱䘮其夫險死餘息咿嚶蘚閾塵幃中擁孱然二𥪡<lb/>
子為命爾於是内隟外侮起乘之悍攘狡竊家蠱絲棼<lb/>
也陶氏不自顧計委身殉家誓完舊物以還二孤調劑<lb/>
諸不諧人若事後先務中急緩母事其姑加婉而慎督<lb/>
其子學肅若嚴父然時時稱舉成立孤遺感厲之故二<lb/>
子烝烝克諧遺緒支吾勿終墜姑老嫠獨痛不及傷鄉<lb/>
諸紏紛旋復底定人謂陶氏稱其家子而董有婦云越<lb/>
若干年嘉靖某年月日陶氏卒卒之又明年嘉靖某年<lb/>
<pb n="KR4e0176_WYG_014-12b"/>
月日二子𦵏諸錢山祖塋合太學生之兆先事樹及材<lb/>
以成身來謁銘予病不事筆硯辭二子長跪致母顧言<lb/>
未亡人來為汝家婦罹百憂犯諸難所不盡者命耳自<lb/>
意夷險乘除猶當十半桑榆時廼今僅僅五旬病日益<lb/>
殆殆旦夕從爾父矣樹暨材啜其泣下曰止汝悲徒爾<lb/>
乎樹聞今篤古而迂文而不誣者汝許丈耶必得其文<lb/>
殉我白我信傳我斯不朽我已夫毋徒爾悲也樹應曰<lb/>
諾不敢忘夫母生勿善事死重欺之諸孤尚將列扵人<lb/>
<pb n="KR4e0176_WYG_014-13a"/>
哉敢固以請乃不果終辭銘曰<lb/>
林水窈如幽扄不晨兮信誓皦如聨璧㕠潛<hi>叶</hi>兮吾詩<lb/>
藻如松聲永言<hi>叶</hi>兮百代有攷蓬顆不湮兮<lb/>
　　　許瞻仲妻董氏墓誌銘<lb/>
董故汴徙也至竹居翁慧父子財豪里中里中多憚屈<lb/>
之許亢舊閥弗為下兩家由是有郤浸尋争端里父兄<lb/>
曰嗟二豪之違言攘攘者我居間幸聽我繄董翁子許<lb/>
之自出釋釁孰如重親乎兩家亦悟曰善善如父兄言<lb/>
<pb n="KR4e0176_WYG_014-13b"/>
董遂女于許是為栻卿瞻仲妻董氏董氏父讓讓父竹<lb/>
居翁慧也董氏性警頴曉數計有大父之風父母愛賢<lb/>
之曰兒顧女爾即男才與弟兩人吾所不足者非財也<lb/>
必厚分女財與男等及歸装資服從盈庭甚都然能不<lb/>
作富人兒驕溢氣舅大理府君姑周安人咸安之瞻仲<lb/>
木强自用大理安人早沒家多虞殖漸落董氏奮曰語<lb/>
有之健婦兼丈夫吾寕能為石人耶於是攬攝内外諸<lb/>
務耕桑豐歉賦役期會儲費盈縮市易苦良字畜登耗<lb/>
<pb n="KR4e0176_WYG_014-14a"/>
一一目揣心計指課無遺算黠婢狡傭聲氣眉睫輙了<lb/>
情偽故凡任使莫遺餘力瞻仲於是游戯篆籕展玩圖<lb/>
繪酣詠尊壺間未嘗問家有無以為常董氏嘗謂其子<lb/>
曰禮婦不越閫顧我獨懵於斯主人翁多大言少成事<lb/>
吾為汝家計不得但守書生紙上語耳雖當蓋藏溢羡<lb/>
然常纎嗇錙銖至䘮𦵏舅姑館榖師儒則悉力厚費無<lb/>
靳色蓋嘗三斥私藏以紓家急家卒頼之不傾云子男<lb/>
長聞政郡文學諸生季聞斆女三嘉靖某年月日瞻仲<lb/>
<pb n="KR4e0176_WYG_014-14b"/>
將𦵏之𤣥丘山之新塋豫從二子來告曰栻卿獲助於<lb/>
吾妻甚力𦵏不可以弗之識也敢請噫是宗婦之有勞<lb/>
于吾宗者義宜銘銘曰<lb/>
屏列諸峯席舒重湖室同爾夫地拱爾姑風氣所都百<lb/>
千年庇爾𦙍其昌乎<lb/>
　　　長女沈婦壙誌<lb/>
某長女貞恵歸為徳清博士弟子沈朝臣妻生子之望<lb/>
而死之望長娶於談游學宫則恵死二十又五年乃始<lb/>
<pb n="KR4e0176_WYG_014-15a"/>
克𦵏復謀銘以徇諸幽予曰無庸夫石誌不出禮經然<lb/>
中世以來未之有改也抑皆論撰其先之有徳善功烈<lb/>
勳勞慶賞聲名列於天下而銘之者也恵孱如女子爾<lb/>
矧其歸不逮姑亡幾何䘮其舅左右就養滫瀡㫖甘莫<lb/>
効也子生晬而棄之逝愛而勞以成之末由也歸沈未<lb/>
浹四期杼軸井臼之勞幾何哉又奚庸銘予尚憶恵童<lb/>
而䘮其母贈孺人沈予時有四方之役則繼封孺人李<lb/>
母而教之恵祗承無違字其弟過甚愛率諸妹甚嚴刀<lb/>
<pb n="KR4e0176_WYG_014-15b"/>
尺組絍之習蚤夜有程毋敢少舍以嬉曰作而作曰息<lb/>
而息曰毋妄言笑則毋一或妄言笑咸目屬其色辭罔<lb/>
有差池者李以是教逸而恩浹予以是紓兒女子内顧<lb/>
之懐且意其可朂以修内範成其為良婦已而卒早夭<lb/>
無成銘果奚庸也然予因而自傷焉吾生舉子未言而<lb/>
殤者未髫而殤者指六七舉褓而殤者勿計也婚及笄<lb/>
而夭者五人焉而恵寔始旤天乎予之無罪也予於是<lb/>
興思戚戚矣予又奚忍銘其夫若子請弗置姑為之記<lb/>
<pb n="KR4e0176_WYG_014-16a"/>
其出及其死若𦵏云恵家世杭之海寕袁花里人逺近<lb/>
習稱袁花許氏恵之生𢎞治辛酉某月日其歸正徳庚<lb/>
辰某月日其死嘉靖甲申某月日其𦵏于栗溪南戊申<lb/>
年某月日於乎有生之類古孰今存兮假合歸盡一氣<lb/>
孔神兮若水而漚聚散沄沄兮終委于江長逝渾渾兮<lb/>
嗟夫兒亟反其真而我猶為人兮<lb/>
　　　中女朱婦墓誌銘<lb/>
許氏名金字貞柔海寕靈泉里人也父相卿金生十許<lb/>
<pb n="KR4e0176_WYG_014-16b"/>
嵗䘮其母沈長於繼母李李倣古女師訓以婦職金性<lb/>
温恵静訥未嘗妄語笑輕喜恚年十八歸河口朱應期<lb/>
生二男懋學念學而夭是為嘉靖十五年秋七月丙寅<lb/>
年三十五視其母年加四年耳於戯痛哉金父起諸生<lb/>
嗜學績文日尸坐吾伊不為兒女子謀故金歸装不充<lb/>
父迂泥古恒以禮䋲閨閾諸女子時能拜起則錮之内<lb/>
室課以女紅屬其母申儆肅閑之金及歸不省名父家<lb/>
臧獲故金不習外務於是歸而姑及夫不善是也常陵<lb/>
<pb n="KR4e0176_WYG_014-17a"/>
藉之金一切安忍面無忤背罔後言獨墨墨不得志時<lb/>
會弟若妹啜啜下泣也問終不答見父更整容如平時<lb/>
父捐戅不事事俗鮮或諧家復多故布菽蕭然金數來<lb/>
寕不及嵗時閔勞其父甚至時時為父泣曰人只有身<lb/>
身外邊那一物是人長有者爺爺作麽甘受苦惱來咽<lb/>
且語不了父憐傷其意焉方恃以老繄溘然䘮雖金數<lb/>
特短乃其父固厄運竒人與於戱痛哉金死五閲月冬<lb/>
十二月丁酉將𦵏之胡橋西祖塋下方其父輟泣志而<lb/>
<pb n="KR4e0176_WYG_014-17b"/>
銘之銘曰<lb/>
夫爾𦵏子爾祀夭而全瞑以逝父爾銘志厥悲矢白日<lb/>
無誣辭<lb/>
　　　徐仲年妻許氏墓誌銘<lb/>
許氏諱淑貞小字阿男其母六産女絶欲得男名蓋祓<lb/>
咎兆祥云淑年十五嬪于徐越若干年嘉靖年月日疾<lb/>
卒又若干年嘉靖年月日其夫始克𦵏淑郡西湖之南<lb/>
之甘露山嗚呼哀哉有形歸盡物理固然吾如天何婉<lb/>
<pb n="KR4e0176_WYG_014-18a"/>
孌膝下奄閟土中吾如情何嗚呼哀哉淑之生也予有<lb/>
行役及髫其母沈暴死予役未息肩也憗舍以行如鷇<lb/>
墜巢啞啞索哺意惨程嚴徬徨即路含凄盼閔憐之淑<lb/>
父故貧母多女淑殿末行装垂橐矣繼母李拮据荆布<lb/>
備結縭焉約泰不倫蒙訕受侮掩泣向隅孰誰苦予心<lb/>
揺揺懸旌然尤切夢想閔憐之淑既抱子戚欣代禪冀<lb/>
償嵗晏而丁年永逝予曷姑閔憐之痛屠吾肉血刳裂<lb/>
予肺腸者耶嗚呼痛哉淑邑東鄙靈泉里人今徙嘉興<lb/>
<pb n="KR4e0176_WYG_014-18b"/>
南海上相卿其父徐禾仲年其夫仲年留闈舉士志業<lb/>
雄其曹博士諸生善𦙍其男子歸濮其女子娶于查其<lb/>
子婦夀朋萬朋其孫男淑之歸徐也二親强庻務集一<lb/>
不事事非儀無所於見然其性辟棘在室約侍婢如束<lb/>
濕薪逮事姑祝祝信佛崇慈子視家衆外内喣如也淑<lb/>
觀而化來寕從諸婢使面肆跛倚譁笑絶殊故常矣姊<lb/>
弟若婦目屬心異之嗟夫摧剛為柔古壮士為能是以<lb/>
名顧淑能爾耶而予婞婞多忤不能自克宜於時嘻尚<lb/>
<pb n="KR4e0176_WYG_014-19a"/>
論古人哉吾慙兒女子也夫系曰<lb/>
旻天疾威霜殞弱枝形聲歇滅山谷逶迤䰟氣悠揚罔<lb/>
閡修塗壤夏繄藏黄壚宻而甘露主拱覆釡賓趨彌歴千<lb/>
祀𦙍裔蒙慶尚徴術於堪輿<lb/>
　<lb/>
　<lb/>
　<lb/>
　<lb/>
<pb n="KR4e0176_WYG_014-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雲村集巻十四<lb/>
</p>
<p>
</p>
  </div>
<div> <lb/>
    <p>
<pb n="KR4e0176_WYG_015-1a"/>
雲村集後序<lb/>
先君平生所著詩文甚富晩嵗去取而存之重繕而藏<lb/>
去焉先君既沒之四年聞造敬陳而覧之恍若過庭時<lb/>
舉古聖賢豪傑之論議而耳提面命也泫然泣數行下<lb/>
曰噫吾父不可作矣繄起之長存者梓是集矣乎然於<lb/>
彌留之際傳寫差謬不及校閲勘正魚豕尚多於是奉<lb/>
集走而謀諸學於先君者董君吳君曰先君晩仕早歸<lb/>
不獲垂勲竹素泯焉無傳造弗忍也造聞文章者經國<lb/>
<pb n="KR4e0176_WYG_015-1b"/>
之大業不朽之盛事梓是集以永先君可乎二君僉曰<lb/>
宜子能然其不沒吾師矣受而終讀釐其訛而歸其書<lb/>
於予予遂梓之而傳其書於世詩賦如干首文如干篇<lb/>
巻類為十四俟識者覧云男聞造百拜謹識<lb/>
</p>
<p>
</p>
  </div>
        </body>
</text>\m</TEI>
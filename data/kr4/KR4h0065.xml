<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>詩家鼎臠巻上</head> <lb/>
    <p>
<pb n="KR4h0065_WYG_001-1a"/>
欽定四庫全書<lb/>
　詩家鼎臠巻上<lb/>
　　古汴王惲<lb/>
　　　楊柳枝<lb/>
宻葉隂隂漢將營春風吹斷鼓鼙聲少年不説封侯事<lb/>
柘彈銅丸落曉鶯<lb/>
　　武夷劉褒伯寵<lb/>
　　　題旅舎<lb/>
<pb n="KR4h0065_WYG_001-1b"/>
去日春蠶吐雪絲歸時霜菊剥金衣沙鷗不入鴛鴻侶<lb/>
依舊滄浪繞釣磯<lb/>
　　溪翁劉淮叔通<lb/>
　　　平逺臺<lb/>
海天漠漠水雲寛開到梨花正自寒却擁重裘上平逺<lb/>
愁心千叠倚䦨干<lb/>
　　　韓府<lb/>
寳蓮山下韓家府鬰鬰沉沉深幾許主人一朝出漢塞<lb/>
<pb n="KR4h0065_WYG_001-2a"/>
緑户𤣥墻鎻風雨九世卿家一朝覆太師之誅魏公辱<lb/>
後車不信有前車突兀眼前看此屋<lb/>
　　山隂蘇洞召叟<lb/>
　　　金陵<lb/>
朱雀街頭觀闕紅角門東畔是春風人家一様垂楊柳<lb/>
種入宫墻自不同<lb/>
　　　除夕呈主人<lb/>
使節梅花外椒盤淚眼邊山川非故國笳鼓咽新年機<lb/>
<pb n="KR4h0065_WYG_001-2b"/>
事鷗偏覺家書雁不傳細籌今夕恨萬一故人憐<lb/>
　　逺菴方士繇伯謨<lb/>
　　　崇安分水道中<lb/>
溪流清淺路横斜日暮牛羊自識家梅葉隂隂桃李盡<lb/>
春光已到白桐花<lb/>
　　榖城黄銖子厚<lb/>
　　　梅花<lb/>
玉簫吹徹北樓寒野月崢嶸動萬山一夜霜清不成夢<lb/>
<pb n="KR4h0065_WYG_001-3a"/>
起來春信滿人間<lb/>
　　　鐵笛亭<lb/>
一聲蒼壁裂再奏蛟龍悲事徃迹猶在山空人不歸<lb/>
　　雲巖陳均平父<lb/>
　　　九江聞雁<lb/>
烟波渺渺夢悠悠家在江南海盡頭音信稀踈兄弟隔<lb/>
一聲新雁九江秋<lb/>
　　澗谷羅椅子逺<lb/>
<pb n="KR4h0065_WYG_001-3b"/>
　　　吳江雪齊圖<lb/>
天上清流雪片人間名勝吳松兩賢相厄已甚頼得斜<lb/>
陽半峰<lb/>
　　陳子予<lb/>
　　　秋思<lb/>
柳岸風條頓老橘林露葉猶香門對一天秋色人行十<lb/>
里斜陽<lb/>
　　李士舉<lb/>
<pb n="KR4h0065_WYG_001-4a"/>
　　　竹枝辭<lb/>
江上漁舟葉葉輕峽中雲雨晚凉生長亭宴罷客歸去<lb/>
桂樹夕陽啼鳥聲<lb/>
　　鄱陽章甫冠之<lb/>
　　　寄荆南故人<lb/>
餘年自判一虚舟未害尋詩慰客愁梅欲飄零猶藴藉<lb/>
柳纔依約己風流闗心弟妹無黃犬入夢江湖有白鷗<lb/>
别後故人相念否春風應倚仲宣樓<lb/>
<pb n="KR4h0065_WYG_001-4b"/>
　　括蒼鄭克己仁叔<lb/>
　　　旅中遇故人<lb/>
雲薄清溪水天寒黃葉風鄉闗三載别客路一尊同舊<lb/>
事如昨日問年俱老翁相看今夕意淚冷菊花叢<lb/>
　　　送中書王舎人出使<lb/>
細馬鏤金鞍文星使可汗袖中天詔重帳外節毛寒烽<lb/>
火蕪城急塵沙朔野寛安邊存大體何必斬樓蘭<lb/>
　　章泉趙蕃昌甫<lb/>
<pb n="KR4h0065_WYG_001-5a"/>
　　　蔡季通挽詩<lb/>
鵑叫春林復遞詩雁囘霜月忽傳悲蘭枯蕙死迷三楚<lb/>
雨暗雲昏礙九疑早歲力辭公府檄暮年名與黨人碑<lb/>
嗚呼季子延陵墓不待鑱詞行可知<lb/>
　　　答施榮甫<lb/>
昨韻村中行客稀今吟臨水送將歸笑談未了風吹斷<lb/>
何日重能欵竹扉<lb/>
　　漫堂劉宰平國<lb/>
<pb n="KR4h0065_WYG_001-5b"/>
　　　乙酉述懷<lb/>
水邊舟子競招招陌上車塵晚更囂只有幽人無箇事<lb/>
藕花深處弄輕橈<lb/>
　　天樂趙師秀紫芝<lb/>
　　　約客不來<lb/>
黃梅時節家家雨青草池塘處處蛙有約不來過夜半<lb/>
閒敲棊子落燈花<lb/>
　　　薛氏𤓰廬<lb/>
<pb n="KR4h0065_WYG_001-6a"/>
不作封侯念悠然逺世紛唯應種𤓰事猶被讀書分野<lb/>
水多於地春山半是雲吾生嫌己老為圃未如君<lb/>
　　　庵西<lb/>
數里庵西路東風去更吹稲寒生葉細梅老作花遲小<lb/>
憩嫌無侶曽逰憶有詩新螢光尚小未暗出空池<lb/>
　　　冷泉亭夜坐<lb/>
衆境碧沉沉前峰月正臨樓鐘晴聽響池水夜觀深清<lb/>
淨非人世虚空見佛心卻尋來處宿風起古松林<lb/>
<pb n="KR4h0065_WYG_001-6b"/>
　　　題陳待制與造化逰之樓<lb/>
何處飛來縹緲中人間惟有畫圖同兩層簾幕垂無地<lb/>
一片笙簫起半空岸竹倒添秋水碧渚蓮平接晚霞紅<lb/>
主人未達䝉莊㫖虚倚䦨干面面風<lb/>
　　　呈蔣薛二友<lb/>
中夜清寒入緼袍一杯山茗當香醪禽棲竹葉霜初下<lb/>
人立梅花月正髙無欲自然心似水有營何止事如毛<lb/>
春來擬約蕭閒伴同上天台看海濤<lb/>
<pb n="KR4h0065_WYG_001-7a"/>
　　　十里<lb/>
烏紗巾上是黃塵落日荒原更恐人竹裏怪禽啼似鬼<lb/>
道旁枯木祭為神亦知逺役能添老無奈髙眠不捄貧<lb/>
此地到城惟十里明朝難得自由身<lb/>
　　莆陽趙庚夫仲白<lb/>
　　　落魄<lb/>
落魄蕉衫戴道冠菖蒲滿案浸清寒有錢即買丹沙鍊<lb/>
無病猶將素問看連日遊山僧共住頻年乞米鶴同餐<lb/>
<pb n="KR4h0065_WYG_001-7b"/>
世間不朽非鍾鼎曾與髙人靜處觀<lb/>
　　　道中逢潛夫<lb/>
相逢投草舎對雨話移時衣濕全無火囊空各有詩客<lb/>
程樵可問日課僕皆知未别情先惡那堪逺别離<lb/>
　　　習氣<lb/>
習氣年來已盡除一牕長是讀方書家因䕶竹㕑無筍<lb/>
住偶隣僧飯有蔬老去情懷多感舊貧來親故不如初<lb/>
幾時深入青山隱木葉為衣穏跨驢<lb/>
<pb n="KR4h0065_WYG_001-8a"/>
　　解林趙善扛文鼎<lb/>
　　　春辭<lb/>
碧落初明月未收露華香滴杏梢頭玉闌干外東風暖<lb/>
人在重雲第幾樓<lb/>
　　兩山趙汝唫仁父<lb/>
　　　别朱子大蘇名叟<lb/>
薄宦塵埃易滿襟問盟猶喜盍朋簪只今風月一杯酒<lb/>
他日雲山千里心楊柳隂踈秋館靜芙蓉香冷暮江深<lb/>
<pb n="KR4h0065_WYG_001-8b"/>
潮囘一信西興渡為寄相思别後吟<lb/>
　　　送梅牕兄<lb/>
離歌休再叠我亦不堪聞山接詩愁去雲隨别袂分官<lb/>
閒寧問祿命薄謾能文悵望梅邊屋花開更憶君<lb/>
　　山民徐照道暉<lb/>
　　　石門瀑布<lb/>
一派從天下曽經李白看千年流不盡六月地常寒灑<lb/>
水跳㣲沬衝崖作怒湍人家深碧處常有老龍盤<lb/>
<pb n="KR4h0065_WYG_001-9a"/>
　　張端義正甫<lb/>
　　　挽周晉仙<lb/>
策杖辭朋友形骸已可憐無錢親藥裹冒雨上歸船官<lb/>
竟生前棄詩應死後傳空餘京洛月愁照夜臺邊<lb/>
　　天台徐似道淵子<lb/>
　　　偶題<lb/>
老去功名不掛懷髙眠之外只清齋偶因種竹便多事<lb/>
風葉掃餘還滿堦<lb/>
<pb n="KR4h0065_WYG_001-9b"/>
　　轉菴潘檉德乆<lb/>
　　　釣臺<lb/>
蟬冠未必似羊裘出處當時已熟籌但得諸公依日月<lb/>
不妨老子卧林丘英雄陳迹千年事香火空山萬木秋<lb/>
自笑黃塵吹鬢客愛來祠下繫扁舟<lb/>
　　　鷺<lb/>
銀潢何限鵲查查看得橋成度寳車如許風標無用處<lb/>
年年分占水葓花<lb/>
<pb n="KR4h0065_WYG_001-10a"/>
　　西巖翁巻靈舒<lb/>
　　　寄逺<lb/>
秋氣日凄清秋衣殊未成在家猶不樂行路若為情幾<lb/>
處看山色暮天聞雁聲思君有幽夢夜夜出江城<lb/>
　　　野望<lb/>
一天秋色冷晴灣無數峰巒逺近間自上山來看野水<lb/>
却於水底見青山<lb/>
　　龍洲劉過改之<lb/>
<pb n="KR4h0065_WYG_001-10b"/>
　　　寄湖州趙侍郎<lb/>
桑柘村村烟樹濃新秧刺水麥梳風舟行苕霅雙溪上<lb/>
人在蘇杭兩郡中鼓角麗聲喧旦暮旌旗小隊間青紅<lb/>
主人夙有神仙骨合住水晶天上宫<lb/>
　　　送王簡卿歸天台<lb/>
枚數人才難例指有如公者又東歸班行失士國輕重<lb/>
道路不言心是非載酒青山隨處飲談詩玉麈為誰揮<lb/>
歸期趂得東風早莫放梅花一片飛<lb/>
<pb n="KR4h0065_WYG_001-11a"/>
千巖萬壑天台路一日分為兩日程事可語人酬酢易<lb/>
面無慚色去留輕放開筆下閒風月収歛胷中舊甲兵<lb/>
世事看來忙不得百年到手是功名<lb/>
　　月渚杜東晦之<lb/>
　　　山行<lb/>
逺岫依依落照平林隠隠踈鐘獨跨蹇驢歸去梅花一<lb/>
笑相逢<lb/>
　　　緑珠<lb/>
<pb n="KR4h0065_WYG_001-11b"/>
以色危身豈不知甘心死别不生離樓前甲士紛如雪<lb/>
正是花飛玉碎時<lb/>
　　　平山堂<lb/>
平山堂下水雲重孤笛凄凉淡月中不見龍蛇飛素壁<lb/>
只餘狐兔戍離宫仙翁已逐風流盡世事俱隨夢幻空<lb/>
廣武無人同此意慨然止有淚臨風<lb/>
　　小山杜耒子野<lb/>
　　　寒夜<lb/>
<pb n="KR4h0065_WYG_001-12a"/>
寒夜客來茶當酒竹爐湯沸火初紅尋常一様牕前月<lb/>
纔有梅花便不同<lb/>
　　　送吳太博赴莆中<lb/>
貴為五馬只儒酸都説先生大耐官去國十年雖已乆<lb/>
愛君一念不曽寒定知前輩如公少好與今人作様看<lb/>
歸日不須囊薏苡有書堪録荔堪乾<lb/>
　　巽齋危禎逢吉<lb/>
　　　送劉帥歸蜀<lb/>
<pb n="KR4h0065_WYG_001-12b"/>
萬水朝東弱水西先生歸去老峨嵋人間那得樓千尺<lb/>
望得峨嵋山見時<lb/>
　　　春日即事<lb/>
麥風翻隴潑濃緑花露滴枝黏老紅小立樓頭檢春事<lb/>
一絲暖日墜青蟲<lb/>
　　竹溪饒良輔昌朝<lb/>
　　　竹徑步月<lb/>
素月流空天不夜清輝散入疎林下下有幽人獨往來<lb/>
<pb n="KR4h0065_WYG_001-13a"/>
杖藜縹緲誰能畫<lb/>
　　乙山黄鑄亦顔<lb/>
　　　贄見洪師<lb/>
風烟入暝少人行獨鶴來依帝子城華表柱頭霜月冷<lb/>
清宵有夢到鐘聲<lb/>
　　長樂鄭舜卿虞任<lb/>
　　　昭君曲<lb/>
　　　　前輩作昭君曲其辭多後人追感昭君之事<lb/>
<pb n="KR4h0065_WYG_001-13b"/>
　　　　而憐之耳未足以見當時馬上之情而寄其<lb/>
　　　　隠悲也從當時之稱當曰昭君曲<lb/>
沙平草軟雲連綿臂弱不勝黃金鞭琵琶圍繞情如訴<lb/>
妾心驟感君王憐自入昭陽宫過箭流芳年娙娥容華<lb/>
貎如玉𤨏牕粉黛添嬋娟妾醜己自知羊車春草空芊<lb/>
芊内中時時宣畫工分定愧死行金錢那知咫尺間筆<lb/>
端變媸妍玉階銅砌呼上馬重瞳光射搔頭偏念此一<lb/>
顧㤙穹廬萬里寧無縁紫臺房櫳夢到曉日暮忍看征<lb/>
<pb n="KR4h0065_WYG_001-14a"/>
鴻翩吞聲不敢哭哭聲應徹天但得君王知妾身應信<lb/>
目前皆山川不必誅畫工此事古則然但願夕烽常不<lb/>
驚甘泉妾身勝在君王前寄語幕南諸將軍虎頭燕頷<lb/>
食肉休籌邊自呼琵琶寫此曲有聲無調誰能傳<lb/>
　　月湖何異同叔<lb/>
　　　一犁春雨圖<lb/>
負郭先疇二頃餘飽看雨後著耕夫軟紅塵裏家山夢<lb/>
却就君家閲畫圖<lb/>
<pb n="KR4h0065_WYG_001-14b"/>
　　南州來梓子儀<lb/>
　　　子猷訪戴<lb/>
四山如玉夜光浮一舸玻璃凝不流若使過門相見了<lb/>
千年風致一時休<lb/>
　　東溪許玠介之<lb/>
　　　漢宫春夜<lb/>
虚輪絢采千門外牕眼滲光金箔碎渇龍滴水續銅壺<lb/>
簷馬呼風揺玉佩宫車聲逺翠幌幽珠簾閒却珊瑚鈎<lb/>
<pb n="KR4h0065_WYG_001-15a"/>
睂山兩㸃亦何有中鎻萬斛相思愁蜀羅蜜炬光明滅<lb/>
紅淚難濺守宫血遥夜春寒聽曉鐘角聲滿地梨花雪<lb/>
　　南豐曾極景建<lb/>
　　　寄蔡西山<lb/>
四海朱夫子徵君獨典型青雲伯夷傳白首太𤣥經有<lb/>
客憐孤憤無人問獨醒瑶琴空寳匣絃斷不堪聽<lb/>
　　　清凉寺李王寢殿基<lb/>
秋葉春花迹已陳衮龍曽繞夢中身夷門金鼓從天下<lb/>
<pb n="KR4h0065_WYG_001-15b"/>
驚起床頭軒鼻人<lb/>
　　　行宫古龍屏風<lb/>
乘雲逰霧過江東繪事當年小葉公可惜垂空千丈勢<lb/>
翦裁今入小屏風<lb/>
　　李顯卿<lb/>
　　　冬日山村<lb/>
枯木扶踈夾道傍野梅倒影浸寒塘朝曦不到溪隂處<lb/>
畱得橫橋一板霜<lb/>
<pb n="KR4h0065_WYG_001-16a"/>
　　大梁張良臣武子<lb/>
　　　曉行<lb/>
千山萬山星斗落一聲兩聲鐘磬清路入小橋和夢過<lb/>
豆花深處草蟲鳴<lb/>
　　葵牕周端臣彦良<lb/>
　　　内人燒香圖<lb/>
花底燒香深閉門宫鴉棲了已黄昏君王未識無人妬<lb/>
雖不承㤙却感㤙<lb/>
<pb n="KR4h0065_WYG_001-16b"/>
　　　早冬湖上<lb/>
晴湖水落稻田乾白鳥飛來立晚寒楊桞不知秋已逺<lb/>
尚揺踈翠拂䦨干<lb/>
　　　劉寺墳園<lb/>
萬竹蒼寒擁寺門寺牌金字御書存榮華肯信當年夢<lb/>
儀制空畱後世㤙影閣有燈塵網暗殯宫無月土花昏<lb/>
見梅不敢輕攀折恐是春風水際魂<lb/>
　　　古斷腸曲<lb/>
<pb n="KR4h0065_WYG_001-17a"/>
條風牕户柳隂隂雲碧春衫䕶水沉花裏小欄人不到<lb/>
流鶯啼起去年心<lb/>
依舊斜陽燕子樓共誰把酒話閒愁韋娘去後西風老<lb/>
爛漫黃花滿院秋<lb/>
　　　觀潮行<lb/>
吳山越山相對青中有滚滚長江横長江誰道不曽改<lb/>
年來一半沙填平潮生潮落何時了萬古人間一昏曉<lb/>
歲歲吳儂來看潮不知潮送吳儂老酒樓笙歌喧醉耳<lb/>
<pb n="KR4h0065_WYG_001-17b"/>
客帆翻覆雲濤裏悠悠哀樂永相㤀空江落日秋風起<lb/>
　　竹國于革去非<lb/>
　　　春晚<lb/>
舎南舎北草萋萋原上行人路欲迷已是春寒仍禁火<lb/>
楝花風急子規啼<lb/>
　　花翁孫惟信季蕃<lb/>
　　　禪寂之所有賣花聲出廊廡間清婉動耳<lb/>
曲巷深房憶帝州賣花庭宇最風流牕紗破曉斜開扇<lb/>
<pb n="KR4h0065_WYG_001-18a"/>
簾繡籠隂半上鈎少日喜拈春在手暮年羞戴雪盈頭<lb/>
泉南寺裏瀟瀟雨婉婉一聲無限愁<lb/>
　　東澗陳元鑑<lb/>
　　　金陵懷古<lb/>
英雄戰守幾春秋虎踞龍蟠古石頭北固只憑江水在<lb/>
中原長對夕陽愁曹劉謾有經營志王謝空遺富貴羞<lb/>
舉目便懷千古恨鳯凰臺上不須游<lb/>
　　苔磯葉元素唐卿<lb/>
<pb n="KR4h0065_WYG_001-18b"/>
　　　自贊<lb/>
心事茫然兩鬢斑十年空走利名闗算來只合苔磯坐<lb/>
釣不得魚猶得閒<lb/>
　　靖逸葉紹翁嗣宗<lb/>
　　　逰園不值<lb/>
應嫌屐齒印蒼苔十叩柴門九不開春色滿園闗不住<lb/>
一枝紅杏出墻來<lb/>
　　　野蝶<lb/>
<pb n="KR4h0065_WYG_001-19a"/>
銀為鬚翅玉為肌驅役春風不解肥桃李上林無分到<lb/>
可憐只傍菜花飛<lb/>
　　　送馮濟川歸蜀<lb/>
勇喚東吳萬里船皂囊來奏九重天一官豈為蘇洵冗<lb/>
諸老寜容賈誼先滿載月歸應有命便耕雲去豈無田<lb/>
竹枝歌罷蓬牕掩到此相思盍黯然<lb/>
　　亦山鄭㑹有極<lb/>
　　　邸間壁<lb/>
<pb n="KR4h0065_WYG_001-19b"/>
酴醿香夢怯春寒翠掩重簾燕子閒敲㫁玉釵紅燭冷<lb/>
計程應説到常山<lb/>
　　天台丁木子植<lb/>
　　　次韻何安節撫機<lb/>
送别邗江路梅花作暮愁闗情何水部囘首古揚州雁<lb/>
影明寒水氷凘澁去舟想應今夜宿霜月滿𤓰洲<lb/>
　　白雲趙崇嶓<lb/>
　　　閨詞<lb/>
<pb n="KR4h0065_WYG_001-20a"/>
恨殺庭前鵲難憑卜逺期朝朝來報喜誤妾畫雙眉<lb/>
　　　采蓮詞<lb/>
别浦潮生花夢寒片紅飛下粉痕乾預知妾面如花面<lb/>
泣向西風不忍看<lb/>
　　四明潘嶼<lb/>
　　　客中九日<lb/>
破帽西風急寒牕敗葉飛重陽今日是三徑幾時歸簷<lb/>
上多黃菊門前少白衣吟情淡如水一雁叫斜暉<lb/>
<pb n="KR4h0065_WYG_001-20b"/>
　　南康馮去非可遷<lb/>
　　　江上<lb/>
清秋不可奈先自懶登樓一雁叫寒水數峰生逺愁乾<lb/>
坤消劍氣江海笑詩流不解人間事眠鷗儘自由<lb/>
　　　寓居<lb/>
身世漂流付等閒向來感慨鬢毛斑喚船載夢西興渡<lb/>
借屋盛書北固山開到黄花風漸鋭照殘清野月頻彎<lb/>
江流送我東來了何日潮頭送我還<lb/>
<pb n="KR4h0065_WYG_001-21a"/>
　　　祈門道中<lb/>
麥穎垂垂稲已秧好風晴日燕飛忙無人得似㳺絲懶<lb/>
相逐秋千過粉墻<lb/>
　　　所思<lb/>
雁自飛飛水自流西風不寄小銀鈎斜陽何處横孤簟<lb/>
十二闌干一様愁<lb/>
　　竹所趙崇滋<lb/>
　　　悼步月<lb/>
<pb n="KR4h0065_WYG_001-21b"/>
雁過妝樓人不見㫁腸又是一黃昏不知天上嬋娟影<lb/>
能照人間寂寞魂響屐廊深空認步唾茸牕暖尚畱痕<lb/>
合將一把香酥骨葬在巫陽雲雨村<lb/>
　　會稽陸叡景思<lb/>
　　　退宫人效項斯<lb/>
破箧猶存舊賜香輕將魂夢别昭陽只知鏡裏春難駐<lb/>
不信人間夜更長父母家貧容不得君王恩重死難㤀<lb/>
東風二月垂楊桞猶解飛花入苑墻<lb/>
<pb n="KR4h0065_WYG_001-22a"/>
　　梅村倪龍輔唐輔<lb/>
　　　登樓有感<lb/>
好趁西風理釣舟半生書劍兩悠悠憑髙有恨無人識<lb/>
空負闗河萬里秋<lb/>
　　　宫怨<lb/>
翠袖無香鏡有塵一枝花瘦不藏春十年不識君王面<lb/>
始信嬋娟解誤人<lb/>
　　遯齋陳叔堅堅甫<lb/>
<pb n="KR4h0065_WYG_001-22b"/>
　　　送素上人遊方<lb/>
不是無衣鉢師心酷愛山自言行脚好却厭住菴閒野<lb/>
水寒林外孤雲夕照間清逰何處寺須寄好碑還<lb/>
　　三山黃深源益長<lb/>
　　　秋日寄懷友人<lb/>
幾度裁書無雁休思君天濶水悠悠自從席上飛花後<lb/>
又見江頭落木秋背壁一燈憐瘦影誰家雙杵動新愁<lb/>
不知今夜西風裏人倚月明何處樓<lb/>
<pb n="KR4h0065_WYG_001-23a"/>
　　可山林洪龍發<lb/>
　　　春宫<lb/>
桃李大宫寂君王在石渠臨鸞悔梳洗女色不如書<lb/>
　　　泊湧金門<lb/>
煙生楊柳一痕月雨弄荷花數㸃秋此景此詩摹不盡<lb/>
畫船歸去有漁舟<lb/>
　　松山曹邍<lb/>
　　　南徐懷古呈呉履齋<lb/>
<pb n="KR4h0065_WYG_001-23b"/>
匹馬來逢塞草秋淮雲一片隔神州黄昏燈火西津渡<lb/>
白晝風煙北固樓猶有斷碑和晉宋誰將遺石問孫劉<lb/>
天荒地老英雄盡落日長江萬古愁<lb/>
　　雲間儲泳<lb/>
　　　隠者<lb/>
盡日掩柴門何人得見君祗應喧寂異似有聖凡分瀑<lb/>
近夜疑雨山深晴亦雲傳聞九霄翮落羽正紛紛<lb/>
　　　秋夕懷友<lb/>
<pb n="KR4h0065_WYG_001-24a"/>
樓髙不敢眺愁思滿滄洲有夢隔千里無書過一秋晴<lb/>
風吹野樹落日照寒流客裏添蕭索何時得共㳺<lb/>
　　藥牕王安之叔安<lb/>
　　　寄友<lb/>
憶昔青燈夜對牀冷猿聲裏早梅香一從去櫂衝寒雪<lb/>
幾度凭闌到夕陽秋思漸于蟬外覺别愁空入雁邊長<lb/>
梧桐解得離人意不遣西風葉盡黄<lb/>
　　容安王顯世子亦<lb/>
<pb n="KR4h0065_WYG_001-24b"/>
　　　烏駐道中<lb/>
蹲鴟用事謝黄獨木奴弄色陵烏椑落日人行桑柘裏<lb/>
西風雁過稻粱時故山秋晚正如此逰子天寒何所之<lb/>
一笑沙禽忽驚去水邊的皪早横枝<lb/>
　　金沙夏<lb/>
<hi>闕</hi>
　<lb/>
　詩家鼎臠巻上<lb/>
</p>
<p>
</p>
  </div>
<div>
<head>詩家鼎臠巻下</head> <lb/>
    <p>
<pb n="KR4h0065_WYG_002-1a"/>
欽定四庫全書<lb/>
　詩家鼎臠巻下<lb/>
　　石屏戴復古式之<lb/>
　　　湘中遇翁靈舒<lb/>
天台山與雁山隣只隔中間一片雲一片雲邊不相識<lb/>
三千里外却逢君<lb/>
　　　釣臺<lb/>
萬事無心一釣竿三公不換此江山平生恨識劉文叔<lb/>
<pb n="KR4h0065_WYG_002-1b"/>
惹起虚名滿世間<lb/>
　　　湘西寺<lb/>
東岸樓臺西岸山瀟湘一片在中間紅塵不到滄波上<lb/>
僧與白雲相對閒<lb/>
　　　春日<lb/>
滛滯江湖乆蹉跎白髪新客愁茅店雨詩思柳橋春秣<lb/>
馬尋歸路騎鯨問故人山林與朝市何處着吾身<lb/>
　　　别邵武諸故人<lb/>
<pb n="KR4h0065_WYG_002-2a"/>
白髪亂紛紛鄉心逐海雲此行堪一哭無復見諸君老<lb/>
馬尋歸路孤鴻戀舊羣酒闌何處笛今夜不堪聞<lb/>
　　　鄂渚烟波亭<lb/>
倚遍南樓到鶴樓小亭瀟灑最宜秋接天烟浪來三峽<lb/>
隔岸樓臺又一州豪傑不生機事息古今無盡大江流<lb/>
凭欄日暮懷鄉國崔顥詩中舊日愁<lb/>
　　　都中懷竹隠徐淵子直院<lb/>
手攜漫刺訪朝官爭似滄洲把釣竿萬事看從今日别<lb/>
<pb n="KR4h0065_WYG_002-2b"/>
九原叫起古人難菊花到死猶堪惜秋葉雖紅不耐看<lb/>
多謝天公憐客意霜風未忍放朝寒<lb/>
　　　登南㤙南樓<lb/>
欲從髙處賞新秋上盡層坡更上樓天地無情吾輩老<lb/>
江山有恨古人休寧隨狡兔營三窟且跨飛鴻閲九州<lb/>
憶着當年杜陵老一生飄泊也風流<lb/>
　　後村劉克莊潛夫<lb/>
　　　穴蟻<lb/>
<pb n="KR4h0065_WYG_002-3a"/>
穴蟻能防患常于未雨移聚如營洛日㪚似去邠時斷<lb/>
續縁髙壁周遭避淺池誰為謀國者見事反傷遲<lb/>
　　　夜過瑞香菴<lb/>
夜深捫絶嶺童子旋開扉問客來何暮云僧出未歸山<lb/>
空聞瀑瀉林黑見螢飛此境惟予愛他人到想稀<lb/>
　　　揚州作<lb/>
幾多精甲沒黄沙野哭遥憐戰士家瓜步月明空粉蝶<lb/>
蕪城煙斷只昏鴉似聞漢使頒王醢尚喜健兒剖帝羓<lb/>
<pb n="KR4h0065_WYG_002-3b"/>
惆悵兩淮蠶織地春風不復長桑芽<lb/>
　　　漁梁<lb/>
春泥滑滑雨絲絲一路隂寒少霽時水入陂渠喧似瀑<lb/>
雲從山崦上如炊燎衣去傍田家火炙燭來看野店詩<lb/>
落盡梅花心事惡獨搔蓬鬢遶殘枝<lb/>
　　　清凉寺<lb/>
塔廟當年甲一方千層金碧萬支郎開山佛已抛凡界<lb/>
住院僧猶説李王遺像有塵龕壞壁斷碑無首立斜陽<lb/>
<pb n="KR4h0065_WYG_002-4a"/>
唯應駐馬坡頭月曽見金輿夜納凉<lb/>
　　　西山<lb/>
絶頂遥知有隠君餐芝種术鹿為羣多應午竈茶煙起<lb/>
山下看來是白雲<lb/>
　　西野劉克遜無競<lb/>
　　　送揚帥<lb/>
累詔登華省當時已避蹤身閒名轉重道大世難容南<lb/>
國因鋤薤東山得倚笻何當投劾去短褐許相從<lb/>
<pb n="KR4h0065_WYG_002-4b"/>
　　菊磵髙九萬九萬<lb/>
　　　送方巖先生<lb/>
忠言歴歴未曽行盡載圖書出帝城餘子但知才可忌<lb/>
先生當以去為榮門䦨竹石闗心乆部曲溪山照眼明<lb/>
長嘯歸與莫怊悵浙江風定自潮平<lb/>
　　　清明日<lb/>
南北山頭多墓田清明祭掃各紛然紙灰飛作白蝴蝶<lb/>
淚血染成紅杜鵑日落狐狸眠塚上夜歸兒女拜燈前<lb/>
<pb n="KR4h0065_WYG_002-5a"/>
人生有酒須當醉一滴何曽到九泉<lb/>
　　　感懷<lb/>
漂泊南州又過年恰如杜子客鄜川酒堪度日難為醉<lb/>
詩怕傷時未可傳店舎無烟兵火後街坊有月試燈前<lb/>
荒凉古驛聞吹笛老淚縱横落枕邊<lb/>
　　　雜興<lb/>
新分菊本自鋤山手縛枯藤作矮䦨比似著書空用力<lb/>
種花猶得一年看<lb/>
<pb n="KR4h0065_WYG_002-5b"/>
　　　恭䟦思陵宸翰石本後<lb/>
淡黄越紙打殘碑盡是先皇御賜詩白髪内人和淚讀<lb/>
為曽親見寫詩時<lb/>
　　　秋夜<lb/>
老去驚秋白髪添不禁凉吹逼踈簾樓髙幸自蛩聲逺<lb/>
爭奈梧桐又傍櫩<lb/>
　　踈寮髙似孫續古<lb/>
　　　四聖觀<lb/>
<pb n="KR4h0065_WYG_002-6a"/>
水明一色挹神州雨壓輕塵不敢浮山北山南人喚酒<lb/>
春前春後客凭樓射熊館暗花扶扆下鵠池深柳拂舟<lb/>
白首都人能道舊君王曽奉上皇逰<lb/>
　　　水西<lb/>
抱崖一水限僧居空翠溟濛畫不如落日逰人山窈窕<lb/>
清風啼鳥竹蕭踈<lb/>
　　長平游儀伯莊<lb/>
　　　題鄂州黄鶴樓<lb/>
<pb n="KR4h0065_WYG_002-6b"/>
長江巨浪拍天浮城郭相望萬景投漢水北吞雲夢入<lb/>
蜀川西帶洞庭流角聲交送千家月野色中分兩岸秋<lb/>
黃鶴樓前人不見却㝷鸚鵡下汀洲<lb/>
　　寒巖㳺次公子明<lb/>
　　　早起<lb/>
銀床露濕井華寒自挈銅瓶汲水還宿雨未乾池館靜<lb/>
凉蟬猶在棟梁間<lb/>
　　　來陽道中<lb/>
<pb n="KR4h0065_WYG_002-7a"/>
山頭磴石危梯險山下荒田野草悲更著秋風吹兩鬢<lb/>
不消幾日盡成絲<lb/>
　　　釣磯<lb/>
竹裏茅茨竹外溪粼粼白石䕶漁磯想應日日來垂釣<lb/>
石上簑衣不帶歸<lb/>
　　黙齋㳺九言誠之<lb/>
　　　美人倚樓圖<lb/>
簷頭燕子説春寒蝴蝶悠悠午夢殘睡起髙樓多少恨<lb/>
<pb n="KR4h0065_WYG_002-7b"/>
天涯小雨怯䦨干<lb/>
　　　溪上<lb/>
煙開曉日照溪頭溪上人家岸下舟啼鳥不知春已老<lb/>
數聲自喜碧巖幽<lb/>
　　受齋㳺九功勉之<lb/>
　　　浯亭望横山<lb/>
峩峩岸東山躍來勢奔虬横約一溪水抱邑止復流近<lb/>
郭看逾好向望此其尤翠展曲屏寬一目千里收此山<lb/>
<pb n="KR4h0065_WYG_002-8a"/>
此之水我歌我來㳺知不市聲雜亦㤀溪上幽方將解<lb/>
其縛於焉我何求<lb/>
　　　答黄叔暘<lb/>
㝠鴻倦雲飛歛翼退遵渚秋蟲感時至自野來在宇老<lb/>
我乆合歸溪山况延佇俯此沙水清面被烟塵聚龍斷<lb/>
既衝衝瀾倒亦訏訏豈無砥中立而不改風雨忽忻逺<lb/>
寄聲秀句盈章吐燦爛炯寒芒晴空見冰柱頗聞詞場<lb/>
筆漫焉葉如土黄粱枕上過得之亦不處獨行固不移<lb/>
<pb n="KR4h0065_WYG_002-8b"/>
猶在審去取<lb/>
　　　題魏醇父菊莊<lb/>
東籬采采人歸來長歌三嗔書生老子方青春志紫霄<lb/>
種菊幽探計何早一枝可愛况千叢想應苦吟被花惱<lb/>
西風浩然天池秋白露霏空下百草此時此花抱幽貞<lb/>
寧衒世間顔色好日斜寒照蕚明韚霜輕淨澈香逺到<lb/>
淡焉見謂山澤癯淵乎我愛其似道荒畦野逕尤惬性<lb/>
何似移根伴枯槁雖知晚節亦何用為制頽齡聊自保<lb/>
<pb n="KR4h0065_WYG_002-9a"/>
　　魯菴黄師參子魯<lb/>
　　　李鹹谷歌<lb/>
李鹹谷真詩人無枝可棲雲水身去年縣官為架屋纔<lb/>
有數枝堪寄宿朝厨無烟眠正髙癡兒叫怒吟轉豪人<lb/>
間六月盡絺服獨著春衫凉自足黃雞白酒東家畱西<lb/>
家欲畱還住休鑿池養魚未盈掌有客過門須舉網網<lb/>
收魚盡鏡奩空菜羮作供尤春風谷之山窈復深誰其<lb/>
友之紫芝民谷之水清且泚誰其似之巢父耳再拜號<lb/>
<pb n="KR4h0065_WYG_002-9b"/>
君鹹谷子白頭結交從此始<lb/>
　　　過廬陵<lb/>
昔年樓迹處今訪不知門華屋半塵土故人餘子孫少<lb/>
畱誰共語欲去轉銷魂落日江樓望江山空復存<lb/>
　　　詠懷<lb/>
南國有佳人不數隂麗華長年事絺葛無語吟桞花平<lb/>
生父母心豈不願有家紛紛輕薄兒媒氏空自譁失身<lb/>
死堪羞失時未須嗟<lb/>
<pb n="KR4h0065_WYG_002-10a"/>
　　　小樓即事<lb/>
病起懶拈酒盞衣單頓怯春寒獨把東坡詩巻立殘西<lb/>
日䦨干<lb/>
　　南溪黃登瀛父<lb/>
　　　萬峯菴<lb/>
上到山巔曉色分眼㸔殘月待朝昕望迷四顧渾如海<lb/>
立欲移時祗是雲隠隠樓臺平地見行行鐘磬半天聞<lb/>
舉頭頓覺青霄近我欲乘風謁帝君<lb/>
<pb n="KR4h0065_WYG_002-10b"/>
　　季杜元白<lb/>
　　　過廢寺<lb/>
溪沙横漲水痕平閒叩雲闗壁半傾殿上土花人不到<lb/>
斷甎支睡聽蟬鳴<lb/>
　　夢菴張棨<lb/>
　　　梅<lb/>
扶笻拄月過前溪問訊江南第一枝驛使不來羌管歇<lb/>
等閒開落只春知<lb/>
<pb n="KR4h0065_WYG_002-11a"/>
　　斯菴任希逸伯起<lb/>
　　　檢院即事<lb/>
輦路風清蜚早鴉官卑難趂紫宸衙了無公事鈎簾坐<lb/>
一樹冬青落細花<lb/>
　　平齋洪咨䕫舜俞<lb/>
　　　六月十六日宣鎖<lb/>
禁門深鎖寂無譁濃墨淋漓兩相麻唱徹五更天未曉<lb/>
一池月浸紫薇花<lb/>
<pb n="KR4h0065_WYG_002-11b"/>
　　　王章<lb/>
皂囊盥手日封題忘却牛衣忍凍啼一㸃丹心通碧落<lb/>
歲寒寧負白頭妻<lb/>
　　　哭都城火<hi>辛卯</hi>
九月丙戍夜未中祝融張焰通天紅層樓傑觀舞燧象<lb/>
綺峯繡陌奔燭龍始從李博士橋起三面分風十五里<lb/>
崩摧洶湧海潮翻填咽紛紛釜魚死開禧回祿前未聞<lb/>
今更五分多二分大塗小撤噤不講拱手坐視連宵焚<lb/>
<pb n="KR4h0065_WYG_002-12a"/>
殿前將軍猛如虎救得汾陽令公府祖宗神靈飛上天<lb/>
痛哉九廟成焦土<lb/>
　　鶴山魏了翁華父<lb/>
　　　夜景<lb/>
逺鐘入枕遞新晴衾鐵稜稜夢不成起傍梅花讀周易<lb/>
一牕明月四簷聲<lb/>
　　畱畊王伯大幼學<lb/>
　　　丹青閣<lb/>
<pb n="KR4h0065_WYG_002-12b"/>
傑閣岧嶤倚壁蒼菊花時節此持觴市聲一殿隔秋水<lb/>
橋影半空横夕陽挺挺霜筠排壑立涓涓石溜引山長<lb/>
人言絶頂多竒觀安得閒身宿上方<lb/>
　　信菴趙葵南仲<lb/>
　　　荒城<lb/>
城荒葉落風颼颼淮水茫茫古渡頭回首不堪行樂地<lb/>
黃花㸃㸃是離愁<lb/>
　　節齋陳昉叔方<lb/>
<pb n="KR4h0065_WYG_002-13a"/>
　　　宫詞<lb/>
桂影婆娑玉殿凉風傳花漏夜聲長内人亦有思僊者<lb/>
月下吹簫引鳯凰<lb/>
　　臞軒王邁實之<lb/>
　　　飛翼樓<hi>舊傳范蠡故址</hi>
亭前一望海東流更有雄樓在上頭燕子飛來春漠漠<lb/>
鴟夷仙去水悠悠神交故國三千里目斷中原四百州<lb/>
日暮片雲棲古樹昔人留與後人愁<lb/>
<pb n="KR4h0065_WYG_002-13b"/>
　　華谷嚴粲坦叔<lb/>
　　　晚春<lb/>
生平得意在煙霞失脚黃塵負歲華過了海棠渾不省<lb/>
夢中猶自詠梅花<lb/>
　　　還家<lb/>
萬屋煙消餘塔身還家何處訪情親舊時巷陌都忘記<lb/>
却問新攜來住人<lb/>
　　鳯山嚴肅伯復<lb/>
<pb n="KR4h0065_WYG_002-14a"/>
　　　落花<lb/>
片片落花飛隨風去不歸如何臨欲别不得傍君衣<lb/>
　　三休嚴參少魯<lb/>
　　　梅<lb/>
何年流水恨昨夜小橋春縱有相逢地都無可寄人<lb/>
　　　看雪<lb/>
天逺正難窮樓髙不堪倚醉夢入江南楊花數千里<lb/>
　　樵溪嚴仁次山<lb/>
<pb n="KR4h0065_WYG_002-14b"/>
　　　平逺樓<lb/>
湘中病客思歸日城上髙樓獨倚時半樹夕陽鴉集早<lb/>
一江秋色雁來遲<lb/>
　　　聞雁<lb/>
西風吹夢楚江秋雁正來時妾正愁怕有帛書天外至<lb/>
畫睂未了急登樓<lb/>
　　　塞下曲<lb/>
漠漠孤城落照間黄榆白葦滿闗山千枝羌笛連雲起<lb/>
<pb n="KR4h0065_WYG_002-15a"/>
知是朔方牧馬還<lb/>
　　滄浪逋客嚴羽儀卿<lb/>
　　　酬友人見贈<lb/>
湘江南去少人行瘴雨蠻煙白草生誰念梁園舊詞客<lb/>
桄榔樹下獨聞鶯<lb/>
　　　送友人之楚州<lb/>
黯黯離筵夕照收邊城羌笛起邊愁念君此去三千里<lb/>
何處闗山是楚州<lb/>
<pb n="KR4h0065_WYG_002-15b"/>
　　　送别<lb/>
客鬢風霜晚離亭鼓角聞念君當此去把袂不能分衡<lb/>
霍連秋氣蒸湘合暮雲愁心將落葉向晚共紛紛<lb/>
　　　絶句<lb/>
西陵終日望不見有歸橈欲去猶回首寒江起暮潮<lb/>
　　　臨川逢鄭遐之雲夢<lb/>
天涯十載無窮恨老淚燈前語罷垂明發又為千里别<lb/>
相思應盡一生期洞庭波浪帆開晚雲夢蒹葭鳥去遲<lb/>
<pb n="KR4h0065_WYG_002-16a"/>
世亂音書何日到闗河一望不勝悲<lb/>
　　　送張季逺入京<lb/>
手把一枝菊贈君千里行山川遥滿目何處是吳京飲<lb/>
罷北風起蕭蕭塞雁聲東流儻未盡見我望君情<lb/>
　　　訪益上人蘭若<lb/>
獨尋青蓮宇行過白沙灘一徑入松雪數峯生暮寒山<lb/>
僧喜客至林野借人看吟罷拂衣去鐘聲雲外殘<lb/>
　　閬風山人上官良史偉長<lb/>
<pb n="KR4h0065_WYG_002-16b"/>
　　　尋嚴丹丘東潭居二首<hi>丹丘儀卿舊字</hi>
愛子東溪幽抱被來同宿山家無膏火然薪代明燭閒<lb/>
牕何所有古書三五束鳥棲月上時還見簷前竹<lb/>
山齋櫺牖踈水月連春霧今夕定何夕清心欣所遇如<lb/>
從天姥逰似得招提趣幽夢出雲時匆匆山鳥曙<lb/>
　　　泊舟有懷<lb/>
渺渺復迢迢楓林帶柞橋沙寒初上月浦暗已回潮霜<lb/>
葦多先折江花或後凋今宵何處雁相伴宿蘭橈<lb/>
<pb n="KR4h0065_WYG_002-17a"/>
　　　河梁值雨有懷嚴羽<lb/>
葦岸逢殘雨河橋對暮流停鞭一悵望客思暫夷猶楓<lb/>
葉滿江色夕陽終古愁遥憐君亦苦不共故園秋<lb/>
　　竹莊頼鑄成之<lb/>
　　　送鄭居之<lb/>
牕前落葉正蕭蕭夜雨寒燈共寂寥君是居人予是客<lb/>
明朝相候合江橋<lb/>
　　春塘錢舜選<lb/>
<pb n="KR4h0065_WYG_002-17b"/>
　　　示妷<lb/>
才過中年百念輕獨于風月未忘情貧將入骨詩方好<lb/>
事不縈心夢亦清萬巻難圖金馬貴一篷當與白鷗盟<lb/>
幸然不作諸侯客猶恐江湖説姓名<lb/>
　　節齋蔡淵伯靜<lb/>
　　　仲弟未歸歲晚有懐<lb/>
明月照席寒生我愁百端冉冉歲云徂逰子不顧還相<lb/>
送荷花碧相望楓葉丹髙樓日千回㪚步東林隈攀條<lb/>
<pb n="KR4h0065_WYG_002-18a"/>
復攬秀日暮空徘徊金杯白玉臺猶能對寒梅寄書豈<lb/>
不早三月千里道敢怨歸軒遲但念堂中老春風萱草<lb/>
生更樹堂前庭<lb/>
　　九峯蔡沈仲黙<lb/>
　　　贈琴士翁明逺<lb/>
膠漆本無意絲桐非有情因縁醉翁指發此無窮聲蕭<lb/>
蕭秋風引落葉渭水清喧喧陽春歌花明錦江城離鸞<lb/>
月徘徊别鶴雲杳㝠清泠洒毛髪震蕩驚雷霆曲度神<lb/>
<pb n="KR4h0065_WYG_002-18b"/>
莫測調髙妙難名時方多艱虞掩耳誰為聽無為㤙怨<lb/>
兒女語疆場勇士軒昂行<lb/>
　　古州馬子嚴莊父<lb/>
　　　烏林詞<lb/>
荆州兒曹不足恃何物老瞞欺一世兵書浪語十三篇<lb/>
不料烏林出竒計隆凖雲孫驅伏龍紫髯强援邀江東<lb/>
戈船植羽蔽寒日雪浪崩厓驚晚風行間一卒如兒戲<lb/>
持火絶江人不意灰消漢賊終老心功入喬家少年壻<lb/>
<pb n="KR4h0065_WYG_002-19a"/>
君不見華容道傍春草生魂消不聽車馬聲哀猿夜啼<lb/>
霜月冷空餘野燐沙邊明<lb/>
　　環溪馬知節介卿<lb/>
　　　枯梅<lb/>
斧斤戕不死半蘚半枯槎寂寞幽厓下一枝三四花<lb/>
　　雪巖宋伯仁器之<lb/>
　　　柬趙監鹽<lb/>
西風吹破黑貂裘多少江山惜倦逰紅葉已霜天欲暮<lb/>
<pb n="KR4h0065_WYG_002-19b"/>
緑蓑初雨客吟秋人逢知己無榮辱事不縈懷任去留<lb/>
但是菊花開便好醉中休説異鄉愁<lb/>
　　芸隠施樞知言<lb/>
　　　小樓<lb/>
簾捲西風入小樓夕陽銜雁欲西流無人細説吟邊事<lb/>
獨有黃花共晚秋<lb/>
　　　閨思<lb/>
簾底臨鸞惜歲華鬢雲慵掠寳釵斜落梅香斷無消息<lb/>
<pb n="KR4h0065_WYG_002-20a"/>
一樹春風屬杏花<lb/>
　　雪篷姚鏞希聲<lb/>
　　　桐廬道中<lb/>
兩岸山如簇中流鏁翠㣲風帆逆水上江鶴背人飛野<lb/>
廟青楓樹人家白板扉嚴陵臺下過不敢浣塵衣<lb/>
　　　别毛滄洲<lb/>
風雨三更夢江湖萬里心青燈正愁絶可惜不能琴<lb/>
　　　放船<lb/>
<pb n="KR4h0065_WYG_002-20b"/>
數幅蒲帆破曉煙一篙春水漲平川誰家池館多楊柳<lb/>
時送飛花到客船<lb/>
　　道士黎師俁道華<lb/>
　　　門外<lb/>
門外黃塵尺許深癡兒抵死競浮沉誰知一寸茅簷日<lb/>
天付閒人直萬金<lb/>
　　道士王克功德成<lb/>
　　　思友<lb/>
<pb n="KR4h0065_WYG_002-21a"/>
孤坐忽太息拂衣臨長風天髙夕月冷木脱秋山空良<lb/>
晤匪易得好懷難再同思君不可見心逐孤飛鴻<lb/>
　　　劍浦思歸<lb/>
韶華客裏一番老自嘆此生行路多獨上危樓望鄉國<lb/>
闌干倚遍奈愁何<lb/>
古柳枝頭啼暮鴉清明時候又天涯故園桃李憑君問<lb/>
老却春風幾度花<lb/>
　　　梅仙山<lb/>
<pb n="KR4h0065_WYG_002-21b"/>
芒屩支藤上翠微長松影裏叩柴扉石壇丹竈蒼苔冷<lb/>
天濶風髙鶴不歸<lb/>
　<lb/>
　<lb/>
　<lb/>
　<lb/>
　<lb/>
　詩家鼎臠巻下<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古文雅正卷三</head> <lb/>
    <p>
<pb n="KR4h0164_WYG_003-1a"/>
欽定四庫全書<lb/>
　古文雅正卷三<lb/>
　　　　　　　　　　　禮部侍郎蔡世逺編<lb/>
　　賢良䇿一<hi>並依朱子通鑑綱目删本</hi>　　　　　董仲舒<lb/>
臣謹案春秋之中視前世巳行之事以觀天人相與之<lb/>
際甚可畏也國家將有失道之敗而天迺先出災害以<lb/>
譴告之不知自省又岀怪異以警懼之尚不知變而傷<lb/>
敗迺至以此見天心之仁愛人君而欲止其亂也自非<lb/>
<pb n="KR4h0164_WYG_003-1b"/>
大亡道之世者天盡欲扶持而全安之事在彊勉而巳<lb/>
矣彊勉學問則聞見博而知益明彊勉行道則徳日起<lb/>
而大有功此皆可使還至而立有效者也道者所繇適<lb/>
于治之路也仁義禮樂皆其具也故聖王巳没而子孫<lb/>
長久安寧數百嵗此皆禮樂教化之功也夫人君莫不<lb/>
欲安存而惡危亡然而政亂國危者甚衆所任者非其<lb/>
人而所繇者非其道是以政日以仆滅也夫周道衰於<lb/>
幽厲非道亡也幽厲不繇也至於宣王思昔先王之徳<lb/>
<pb n="KR4h0164_WYG_003-2a"/>
興滯補弊明文武之功業周道粲然復興上天祐之為<lb/>
生賢佐後世稱誦至今不絶此夙夜不解行善之所致<lb/>
也故治亂廢興在于巳非天降命不可反也臣聞命者<lb/>
天之令也性者生之質也情者人之欲也堯舜行徳則<lb/>
民仁夀桀紂行暴則民鄙天有治亂之所生故不齊也<lb/>
王者欲有所為宜求其端于天天道之大者在隂陽陽<lb/>
為徳隂為刑刑主殺而徳主生是故陽常居大夏而以<lb/>
生育養長為事隂常居大冬而積于空虚不用之處以<lb/>
<pb n="KR4h0164_WYG_003-2b"/>
此見天之任徳不任刑也王者承天意以從事故任徳<lb/>
教而不任刑也今廢先王徳教之官獨任執法之吏而<lb/>
欲徳教之被四海難矣為人君者正心以正朝廷正朝<lb/>
廷以正百官正百官以正萬民正萬民以正四方四方<lb/>
正逺近莫敢不壹于正而亡有邪氣奸其間者是以隂<lb/>
陽調而風雨時羣生和而萬民殖諸福之物可致之祥<lb/>
莫不畢至而王道終矣今陛下貴為天子富有四海行<lb/>
髙而恩厚知明而意美愛民而好士可謂誼主矣然而<lb/>
<pb n="KR4h0164_WYG_003-3a"/>
天地未應而美祥莫至者凡以教化不立而萬民不正<lb/>
也夫萬民之從利如水之走下不以教化隄防之不能<lb/>
止也古之王者莫不以教化為大務立大學以教於國<lb/>
設庠序以化于邑漸民以仁摩民以誼節民以禮故其<lb/>
刑罰甚輕而禁不犯者教化行而習俗美也聖王之繼<lb/>
亂世也掃除其迹而悉去之復修教化而崇起之教化<lb/>
巳明習俗巳盛子孫循之行五六百嵗尚未敗也至秦<lb/>
滅先聖之道而顓為自恣茍簡之治故立為天子十有<lb/>
<pb n="KR4h0164_WYG_003-3b"/>
四年而亡然其遺毒餘烈至今未滅使習俗薄惡人民<lb/>
嚚頑雖欲善治之亡可奈何法出而姦生令下而詐起<lb/>
譬之琴瑟不調甚者必解而更張之迺可鼔也為政而<lb/>
不行甚者必變而更化之迺可理也漢得天下以來常<lb/>
欲善治而至今不可善治者失之于當更化而不更化<lb/>
也<lb/>
　行王道興教化說得深切著明管敬仲對之無色矣<lb/>
　況其他乎董子嘗曰仲尼之門五尺童子羞稱五霸<lb/>
<pb n="KR4h0164_WYG_003-4a"/>
　惟其有此一副本領故宜其視管子輩若無有也○<lb/>
　漢世醇儒首推董子諸葛公諸葛公用而董子不盡<lb/>
　用諸葛公之才或過于董子至學術之深醇董子優<lb/>
　焉賈劉議事非不明快痛切然本領皆不及董匡衡<lb/>
　名為儒而所言者多經書之緒餘儒者之皮貌其氣<lb/>
　骨又不及賈劉所以有匡張孔馬合傳之譏故知氣<lb/>
　節不足稱皆于道原上未徹也<lb/>
　　賢良䇿二　　　　　　　　　　董仲舒<lb/>
<pb n="KR4h0164_WYG_003-4b"/>
臣聞聖王之治天下也少則習之學長則材諸位爵祿<lb/>
以養其徳刑罰以威其惡故民曉于禮誼而恥犯其上<lb/>
武王行大誼平殘賊周公作禮樂以文之至於成康囹<lb/>
圄空虚四十餘年此教化之漸而仁義之流也至秦則<lb/>
不然師申韓之說憎帝王之道以貪很為俗誅名而不<lb/>
察實為善者不必免而犯惡者未必刑也是以百官皆<lb/>
飾虚辭而不顧實外有事君之禮内有背上之心造偽<lb/>
飾詐趨利無恥是以刑者甚衆死者相望而姦不息俗<lb/>
<pb n="KR4h0164_WYG_003-5a"/>
化使然也今陛下并有天下莫不率服而功不加于百<lb/>
姓者殆王心未加焉曾子曰尊其所聞則髙明矣行其<lb/>
所知則光大矣髙明光大不在于他在乎加之意而巳<lb/>
願陛下因用所聞設誠于内而致行之則三王何異哉<lb/>
陛下夙寤晨興務以求賢亦堯舜之用心也而未云獲<lb/>
者士素不厲也夫不素養士而欲求賢譬猶不琢玉而<lb/>
求文采也故養士莫大乎太學太學者賢士之所關也<lb/>
教化之本原也願興太學置明師以養天下之士數考<lb/>
<pb n="KR4h0164_WYG_003-5b"/>
問以盡其材則英俊宜可得矣郡守縣令民之師帥所<lb/>
使承流而宣化也師帥不賢則主徳不宣恩澤不流今<lb/>
吏既亡教訓于下或不承用主上之法暴虐百姓與姦<lb/>
為市貧窮孤弱寃苦失職甚不稱陛下之意是以隂陽<lb/>
錯繆氛氣充塞羣生寡遂黎民未濟也夫長吏多出于<lb/>
郎中中郎吏二千石子弟選郎吏又以富訾未必賢也<lb/>
且古所謂功者以任官稱職為差非謂積日累久也故<lb/>
小材雖累日不離於小官賢材雖未久不害為輔佐是<lb/>
<pb n="KR4h0164_WYG_003-6a"/>
以有司竭力盡知務治其業而以赴功今則不然累日<lb/>
以取貴積久以致官是以亷恥買亂賢不肖渾殽未得<lb/>
其真也臣愚以為使諸列侯郡守各擇其吏民之賢者<lb/>
嵗貢各二人以給宿衛且以觀大臣之能所貢賢者有<lb/>
賞所貢不肖者有罰夫如是諸侯吏二千石盡心於求<lb/>
賢天下之士可得而官使也毋以日月為功實試賢能<lb/>
為上量材而授官錄徳而定位則亷恥殊路賢不肖異<lb/>
處矣<lb/>
<pb n="KR4h0164_WYG_003-6b"/>
　汲長孺對武帝云陛下内多欲而外施仁義非不切<lb/>
　中但語過戅直篇中殆王心未加焉一語何等深摯<lb/>
　遂告以設誠致行内聖外王本領也又云興太學置<lb/>
　明師以養天下之士令列侯郡守嵗貢二人是何等<lb/>
　規模惜乎不究其用也○武帝置博士弟子員五十<lb/>
　人雖公孫𢎞等上疏成之然實發自董子<lb/>
　　賢良䇿三　　　　　　　　　　董仲舒<lb/>
臣聞天者羣物之祖故徧覆包函而無所殊聖人法天<lb/>
<pb n="KR4h0164_WYG_003-7a"/>
而立道亦溥愛而亡私春者天之所以生也仁者君之<lb/>
所以愛也夏者天之所以長也徳者君之所以養也霜<lb/>
者天之所以殺也刑者君之所以罰也孔子作春秋上<lb/>
揆之天道下質諸人情參之于古考之于今故春秋之<lb/>
所譏災害之所加也春秋之所惡怪異之所施也書邦<lb/>
家之過兼災異之變以此見人之所為其美惡之極迺<lb/>
與天地流通而往來相應此亦言天之一端也天令之<lb/>
謂命命非聖人不行質樸之謂性性非教化不成人欲<lb/>
<pb n="KR4h0164_WYG_003-7b"/>
之謂情情非度制不節是故王者上謹于承天意以順<lb/>
命也下務明教化民以成性也正法度之宜别上下之<lb/>
序以防欲也修此三者而大本舉矣人受命于天固超<lb/>
然異于羣生入有父子兄弟之親出有君臣上下之誼<lb/>
會聚相遇有耆老長幼之施粲然有文以相接驩然有<lb/>
恩以相愛故孔子曰天地之性人為貴明於天性知自<lb/>
貴于物然後知仁誼知仁誼然後重禮節重禮節然後<lb/>
安處善安處善然後樂循理樂循理然後謂之君子臣<lb/>
<pb n="KR4h0164_WYG_003-8a"/>
又聞之衆少成多積小致鉅故聖人莫不以晻致明以<lb/>
㣲致顯是以堯發于諸侯舜興虖深山非一日而顯也<lb/>
蓋有漸以致之矣言出于巳不可塞也行發于身不可<lb/>
掩也言行治之大者君子之所以動天地也故盡小者<lb/>
大慎微者著積善在身猶長日加益而人不知也積惡<lb/>
在身猶火銷膏而人不見也此唐虞之所以得令名而<lb/>
桀紂之可為悼懼者也夫樂而不亂復而不厭者謂之<lb/>
道道者萬世亡弊弊者道之失也先王之道必有偏而<lb/>
<pb n="KR4h0164_WYG_003-8b"/>
不起之處故政有眊而不行舉其偏者以補其弊而巳<lb/>
矣三王之道所祖不同非其相反將以捄溢扶衰所遭<lb/>
之變然也故王者有改制之名亡變道之實夏上忠殷<lb/>
上敬周上文者所繼之捄當用此也道之大原出于天<lb/>
天不變道亦不變是以禹繼舜舜繼堯三聖相受而守<lb/>
一道亡捄弊之政也繇是觀之繼治世者其道同繼亂<lb/>
世者其道變今漢繼大亂之後若宜少損周之文致用<lb/>
夏之忠者夫古之天下亦今之天下共是天下以古準<lb/>
<pb n="KR4h0164_WYG_003-9a"/>
今一何不相逮之逺也意者有所失于古之道與有所<lb/>
詭于天之理與夫天亦有所分予予之齒者去其角傅<lb/>
其翼者兩其足是所受大者不得取小也古之所予祿<lb/>
者不食于力不動于末與天同意者也夫巳受大又取<lb/>
小天不能足而況人乎此民之所以囂囂苦不足也身<lb/>
寵而載髙位家温而食厚祿因乗富貴之資力以與民<lb/>
争利于下民安能如之哉民日削月朘寖以大窮富者<lb/>
奢侈羨溢貧者窮急愁苦民不樂生安能避罪此刑罰<lb/>
<pb n="KR4h0164_WYG_003-9b"/>
之所以蕃而姦邪不可勝者也天子大夫者下民之所<lb/>
視效逺方之所四面而内望也豈可以居賢人之位而<lb/>
為庶人行哉夫皇皇求財利常恐乏匱者庶人之意也<lb/>
皇皇求仁義常恐不能化民者大夫之意也若居君子<lb/>
之位當君子之行則舍公儀休之相魯亡可為者矣春<lb/>
秋大一統者天地之常經古今之通誼也今師異道人<lb/>
異論百家殊方指意不同是以上亡以持一統法制數<lb/>
變下不知所守臣愚以為諸不在六藝之科孔子之術<lb/>
<pb n="KR4h0164_WYG_003-10a"/>
者皆絶其道勿使並進邪辟之說滅息然後統紀可一<lb/>
而法度可明民知所從矣<lb/>
　首言法天盡性而即繼之曰知仁義重禮節安處善<lb/>
　樂循理大儒之言原原本本切實可循所謂以不容<lb/>
　巳之心行不容巳之事也遂因此而極言之中戒薦<lb/>
　紳貪利一節全是發人亷恥之心千載下賕吏見之<lb/>
　猶知自飭末段推尊孔子以一學術如太陽經天隂<lb/>
　霧盡息蓋學術一則治術自一愚以為定漢家四百<lb/>
<pb n="KR4h0164_WYG_003-10b"/>
　年天下之基非過溢也<lb/>
　　董仲舒傳賛　　　　　　　　　前漢書<lb/>
贅曰劉向稱董仲舒有王佐之材雖伊吕亡以加筦晏<lb/>
之屬伯者之佐殆不及也至向子歆以為伊吕乃聖人<lb/>
之耦王者不得則不興故顔淵死孔子曰噫天喪余唯<lb/>
此一人為能當之自宰我子贛子游子夏不與焉仲舒<lb/>
遭漢承秦滅學之後六經離析下帷發憤潛心大業令<lb/>
後學者有所統一為羣儒首然考其師友淵原所漸猶<lb/>
<pb n="KR4h0164_WYG_003-11a"/>
未及乎游夏而曰筦晏弗及伊吕不加過矣至向曾孫<lb/>
龔篤論君子也以歆之言為然<lb/>
　通篇不下斷語只以援引作斷風格既髙神韻亦絶<lb/>
　　司馬遷傳賛　　　　　　　　　前漢書<lb/>
自古書契之作而有史官其載籍博矣至孔氏纂之上<lb/>
繼唐堯下訖秦繆唐虞以前雖有遺文其語不經故言<lb/>
黄帝顓頊之事未可明也及孔子因魯史記而作春秋<lb/>
而左丘明論輯其本事以為之傳又纂異同為國語又<lb/>
<pb n="KR4h0164_WYG_003-11b"/>
有世本錄黄帝以來至春秋時帝王公侯卿大夫祖世<lb/>
所出春秋之後七國並争秦兼諸侯有戰國䇿漢興伐<lb/>
秦定天下有楚漢春秋故司馬遷據左氏國語采世本<lb/>
戰國䇿述楚漢春秋接其後事訖于天漢其言秦漢詳<lb/>
矣至于采經摭傳分散數家之事甚多疏畧或有抵梧<lb/>
亦其涉獵者廣博貫穿經傳馳騁古今上下數千載間<lb/>
斯以勤矣又其是非頗繆于聖人論大道則先黄老而<lb/>
後六經序游俠則退處士而進姦雄述貨殖則崇埶利<lb/>
<pb n="KR4h0164_WYG_003-12a"/>
而羞賤貧此其所蔽也然自劉向揚雄博極羣書皆稱<lb/>
遷有良史之材服其善序事理辨而不華質而不俚其<lb/>
文直其事核不虚美不隠惡故謂之實錄嗚呼以遷之<lb/>
博物洽聞而不能以知自全既陷極刑幽而發憤書亦<lb/>
信矣迹其所以自傷悼小雅巷伯之倫夫唯大雅既明<lb/>
且哲能保其身難矣哉<lb/>
　子長作論賛不耑在斷制多以筆墨勝孟堅作史則<lb/>
　意在勸懲斷制極不茍論文筆有疎宻之分子長較<lb/>
<pb n="KR4h0164_WYG_003-12b"/>
　髙論見識孟堅更勝此篇末段議子長不能保身孟<lb/>
　堅卒亦不免何耶但孟堅之于竇氏第憲出征時請<lb/>
　使典文章之事非夙有阿附如谷永杜欽之於王氏<lb/>
　也<lb/>
　　朱雲論張禹　　　　　　　　　前漢書<lb/>
成帝時丞相故安昌侯張禹以帝師位特進甚尊重雲<lb/>
上書求見公卿在前雲曰今朝廷大臣上不能匡主下<lb/>
亡以益民皆尸位素餐孔子所謂鄙夫不可與事君茍<lb/>
<pb n="KR4h0164_WYG_003-13a"/>
患失之亡所不至者也臣願賜尚方斬馬劍斷佞臣一<lb/>
人以厲其餘上問誰也對曰安昌侯張禹上大怒曰小<lb/>
臣居下訕上廷辱師傅罪死不赦御史將雲下雲攀殿<lb/>
檻檻折雲呼曰臣得下從龍逢比干遊于地下足矣未<lb/>
知聖朝何如耳御史遂將雲去於是左將軍辛慶忌免<lb/>
冠解印綬叩頭殿下曰此臣素著狂直于世使其言是<lb/>
不可誅其言非固當容之臣敢以死争慶忌叩頭流血<lb/>
上意解然後得巳及後當治檻上曰勿易因而輯之以<lb/>
<pb n="KR4h0164_WYG_003-13b"/>
旌直臣<lb/>
　張禹附㑹經義使成帝不疑王氏與李勣阿附髙宗<lb/>
　立武后皆所謂一言喪邦者也雲之請尚方豈為過<lb/>
　激特其突出竒峯事太爽快履尾批鱗凛凛乎帝猶<lb/>
　旌其直以此知成帝之昏猶未甚也然亦賴有辛慶<lb/>
　忌之救慶忌誠丈夫哉朱子作綱目書曰左將軍辛<lb/>
　慶忌卒以褒之慶忌之救朱雲大類張萬福救陽城<lb/>
　同出武臣偉哉<lb/>
<pb n="KR4h0164_WYG_003-14a"/>
　　疏廣傳　　　　　　　　　　　前漢書<lb/>
疏廣字仲翁東海蘭陵人也少好學明春秋家居教授<lb/>
學者自逺方至徵為博士太中大夫地節三年立皇太<lb/>
子選丙吉為太傅廣為少傅數月吉遷御史大夫廣徙<lb/>
為太傅廣兄子受字公子亦以賢良舉為太子家令受<lb/>
好禮恭謹敏而有辭宣帝幸太子宫受迎謁應對及置<lb/>
酒宴奉觴上夀辭禮閑雅上甚驩說頃之拜受為少傅<lb/>
太子外祖父特進平恩侯許伯以為太子少白使其弟<lb/>
<pb n="KR4h0164_WYG_003-14b"/>
中郎將舜監䕶太子家上以問廣廣對曰太子國儲副<lb/>
君師友必于天下英俊不冝獨親外家許氏且太子自<lb/>
有太傅少傅官屬巳備今復使舜䕶太子家視陋非所<lb/>
以廣太子徳于天下也上善其言以語丞相魏相相免<lb/>
冠謝曰此非臣等所能及廣繇是見器重數受賞賜太<lb/>
子每朝因進見太傅在前少傅在後父子並為師傅朝<lb/>
廷以為榮在位五嵗皇太子年十二通論語孝經廣謂<lb/>
受曰吾聞知足不辱知止不殆功遂身退天之道也今<lb/>
<pb n="KR4h0164_WYG_003-15a"/>
仕宦至二千石宦成名立如此不去懼有後悔豈如父<lb/>
子相隨出關歸老故鄉以夀命終不亦善乎受叩頭曰<lb/>
從大人議即日父子俱移病滿三月賜告廣遂稱篤上<lb/>
疏乞骸骨上以其年篤老皆許之加賜黄金二十斤皇<lb/>
太子贈以五十斤公卿大夫故人邑子設祖道供帳東<lb/>
都門外送者車數百兩辭決而去及道路觀者皆曰賢<lb/>
哉二大夫或歎息為之下泣廣既歸鄉里日令家共具<lb/>
設酒食請族人故舊賔客與相娱樂數問其家金餘尚<lb/>
<pb n="KR4h0164_WYG_003-15b"/>
有幾所趣賣以共具居嵗餘廣子孫竊謂其昆弟老人<lb/>
廣所愛信者曰子孫幾及君時頗立産業基阯今日飲<lb/>
食廢且盡宜從丈人所勸說君買田宅老人即以閒暇<lb/>
時為廣言此計廣曰我豈老誖不念子孫哉顧自有舊<lb/>
田廬令子孫勤力其中足以共衣食與凡人齊今復増<lb/>
益之以為贏餘但教子孫怠惰耳賢而多財則損其志<lb/>
愚而多財則益其過且夫富者衆人之怨也吾既亡以<lb/>
教化子孫不欲益其過而生怨又此金者聖主所以惠<lb/>
<pb n="KR4h0164_WYG_003-16a"/>
養老臣也故樂與鄉黨宗族共饗其賜以盡吾餘日不<lb/>
亦可乎於是族人說服皆以夀終<lb/>
　二疏所以教太子者未知果能迪以仁孝誠敬之本<lb/>
　用賢納諌之要使即聖賢之言切巳而體驗之乎抑<lb/>
　徒是章句之末耶然其知止足之分加人一等歸家<lb/>
　不買田宅又可為俗下薦紳仕宦而歸便止求田問<lb/>
　舍全無潔巳型家之念者下一針砭<lb/>
　　上得失疏　　　　　　　　　　王　吉<lb/>
<pb n="KR4h0164_WYG_003-16b"/>
陛下躬聖質總萬方帝王圖籍日陳于前惟思世務將<lb/>
興太平詔書每下民欣然若更生臣伏而思之可謂至<lb/>
恩未可謂本務也欲治之主不世出公卿幸得遭遇其<lb/>
時言聽諌從然未有建萬世之長䇿舉明主于三代之<lb/>
隆者也其務在于期會簿書斷獄聽訟而巳此非太平<lb/>
之基也臣聞聖王宣徳流化必自近始朝廷不備難以<lb/>
言治左右不正難以化逺民者弱而不可勝愚而不可<lb/>
欺也聖主獨行于深宫得則天下稱誦之失則天下咸<lb/>
<pb n="KR4h0164_WYG_003-17a"/>
言之行發于近必見于逺故謹選左右審擇所使左右<lb/>
所以正身也所使所以宣徳也詩云濟濟多士文王以<lb/>
寧此其本也春秋所以大一統者六合同風九州共貫<lb/>
也今俗吏所以牧民者非有禮義科指可世世通行者<lb/>
也獨設刑法以守之其欲治者不知所繇以意穿鑿各<lb/>
取一切權譎自在故一變之後不可復修也是以百里<lb/>
不同風千里不同俗户異政人殊服詐偽萌生刑罰亡<lb/>
極質樸日銷恩愛寖薄孔子曰安上治民莫善於禮非<lb/>
<pb n="KR4h0164_WYG_003-17b"/>
空言也王者未制禮之時引先王禮宜于今者而用之<lb/>
臣願陛下承天心發大業與公卿大臣延及儒生述舊<lb/>
禮明王制敺一世之民躋之仁夀之域則俗何以不若<lb/>
成康夀何以不若髙宗竊見當世趨務不合于道者謹<lb/>
條奏唯陛下財擇焉<lb/>
　吉正直有學術知本務此疏董賈而後不多見也使<lb/>
　其得用過匡韋逺甚矣惜宣帝以其言迂濶不甚寵<lb/>
　異吉遂謝病歸宣帝之治未純者以此<lb/>
<pb n="KR4h0164_WYG_003-18a"/>
　　上哀帝書　　　　　　　　　　鮑　宣<lb/>
竊見孝成皇帝時外親持權人人牽引所私以充塞朝<lb/>
廷妨賢人路濁亂天下奢泰亡度窮困百姓是以日蝕<lb/>
且十彗星四起危亡之徵陛下所親見也今奈何反覆<lb/>
劇于前乎朝臣亡有大儒骨鯁白首耆艾魁壘之士論<lb/>
議通古今喟然動衆心憂國如飢渇者臣未見也敦外<lb/>
親小童及幸臣董賢等在公門省户下陛下欲與此共<lb/>
承天地安海内甚難今世俗謂不智者為能謂智者為<lb/>
<pb n="KR4h0164_WYG_003-18b"/>
不能昔堯放四罪而天下服今除一吏而衆皆惑古刑<lb/>
人尚服今賞人反惑請寄為姦羣小日進國家空虚用<lb/>
度不足民流亡去城郭盜賊並起吏為殘賊嵗増于前<lb/>
凡民有七亡隂陽不和水旱為災一亡也縣官重責更<lb/>
賦稅租二亡也貪吏並公受取不巳三亡也豪强大姓<lb/>
蠶食亡厭四亡也苛吏繇役失農桑時五亡也部落鼔<lb/>
鳴男女遮迣六亡也盜賊刼畧取民財物七亡也七亡<lb/>
尚可又有七死酷吏毆殺一死也治獄深刻二死也寃<lb/>
<pb n="KR4h0164_WYG_003-19a"/>
陷亡辜三死也盜賊横發四死也怨讎相殘五死也嵗<lb/>
惡飢餓六死也時氣疾疫七死也民有七亡而無一得<lb/>
欲望國安誠難民有七死而無一生欲望刑措誠難此<lb/>
非公卿守相貪殘成化之所致邪羣臣幸得居尊官食<lb/>
重禄豈有肯加惻隠于細民助陛下流教化者邪志但<lb/>
在營私家稱賔客為姦利而巳以茍容曲從為賢以供<lb/>
黙尸祿為智謂如臣宣等為愚陛下擢臣巖穴誠冀有<lb/>
益毫毛豈徒欲使臣美食大官重髙門之地哉天下迺<lb/>
<pb n="KR4h0164_WYG_003-19b"/>
皇天之天下也陛下上為皇天子下為黎庶父母為天<lb/>
牧養元元視之當如一合尸鳩之詩今貧民菜食不厭<lb/>
衣又穿空父子夫婦不能相保誠可為酸鼻陛下不救<lb/>
將安所歸命乎奈何獨私養外親與幸臣董賢多賞賜<lb/>
以大萬數使奴從賔客漿酒霍肉蒼頭廬兒皆用致富<lb/>
非天意也及汝昌侯傅商亡功而封夫官爵非陛下之<lb/>
官爵迺天下之官爵也陛下取非其官官非其人而望<lb/>
天說民服豈不難哉方陽侯孫寵宜陵侯息夫躬辯足<lb/>
<pb n="KR4h0164_WYG_003-20a"/>
以移衆彊可用獨立姦人之雄惑世尤劇者也宜以時罷<lb/>
退及外親幼童未通經術者皆宜令休就師傅急徵故大<lb/>
司馬傅喜使領外親故大司空何武師丹故丞相孔光故<lb/>
左將軍彭宣經皆更博士位皆歴三公智謀威信可與建<lb/>
教化圖安危龔勝為司直郡國皆慎選舉三輔委輸官不<lb/>
敢為姦可大委任也陛下前以小不忍退武等海内失望<lb/>
陛下尚能容亡功德者甚衆曽不能忍武等邪治天下者<lb/>
當用天下之心為心不得自専快意而已也上之皇天見<lb/>
<pb n="KR4h0164_WYG_003-20b"/>
譴下之黎庶怨恨次有諫争之臣陛下茍欲自薄而厚惡<lb/>
臣天下猶不聴也臣雖愚戇獨不知多受禄賜美食太官<lb/>
廣田宅厚妻子不與惡人結讎怨以安身邪誠迫大義官<lb/>
以諫争為職不敢不竭愚惟陛下少留神明覽五經之文<lb/>
原聖人之至意深思天地之戒臣宣呐鈍于辭不勝惓惓<lb/>
盡死節而已<hi>疏上帝以宣名儒優容之後宣又上書極言帝用其言又以宣為司隸</hi>
　目擊時艱嘔心而出雖無痛哭流涕字面然情迫詞切<lb/>
　比賈長沙又甚矣文帝時天下昇平長沙為防微逺禍<lb/>
<pb n="KR4h0164_WYG_003-21a"/>
　之計哀帝有亡國之兆不得不如此七亡七死等語過<lb/>
　于激烈非對君之體然在樂受盡言者得之猶琅玕也<lb/>
　　匡衡張禹孔光馬宫傳賛　　　　　前漢書<lb/>
賛曰自孝武興學公孫𢎞以儒相其後蔡義韋賢元成匡<lb/>
衡張禹翟方進孔光平當馬宫及當子晏咸以儒宗居宰<lb/>
相位服儒衣冠傳先王語其醖藉可也然皆持禄保位被<lb/>
阿諛之譏彼以古人之迹見繩烏能勝其任乎<lb/>
　非不巋然儒也體察不深操持不決遂依阿以至於此<lb/>
<pb n="KR4h0164_WYG_003-21b"/>
　被孟堅數語誚盡嗚呼學儒者可不深自警懼乎○明<lb/>
　季多尊漢儒而薄宋儒不知漢儒重在講解宋儒重在<lb/>
　操履則程朱之澤較宏也匡張孔馬雖不得與董劉比<lb/>
　然其派别大都如此戴聖馬融猶被指謫況其他乎<lb/>
　　諫京師立共皇廟疏<hi>依通鑑本</hi>　　　師　丹<lb/>
聖王制禮取法于天地尊卑者所以正天地之位不可亂<lb/>
也今定陶共皇太后共皇后以定陶共為號者母從子妻<lb/>
從夫之義也欲立官置吏車服與太皇太后並非所以明<lb/>
<pb n="KR4h0164_WYG_003-22a"/>
尊無二上之義也定陶共皇號諡已前定義不得復改禮<lb/>
父為士子為天子祭以天子其尸服以士服子無爵父之<lb/>
義尊父母也為人後者為之子故為所後服斬衰三年而<lb/>
降其父母期明尊本祖而重正統也孝成皇帝聖恩深逺<lb/>
故為共王立後奉承祭祀令共王長為一國太祖萬世不<lb/>
毁恩義已備陛下既繼體先帝特重大宗承天地宗廟社<lb/>
稷之祀義不可復奉定陶共皇祭入其廟今欲立廟於京<lb/>
師使臣下祭之是無主也又親盡當毁空去一國太祖不<lb/>
<pb n="KR4h0164_WYG_003-22b"/>
墮之祀而就無主當毁不正之禮非所以尊厚共皇也<lb/>
　立廟京師尚不可況嚴嵩主議乃公然奉肅宗奉興獻<lb/>
　主于太廟乎總之古人尚朴重名分抑私情故傅太后<lb/>
　雖以祖母之勢抑哀帝然所稱者不過曰帝太太后耳<lb/>
　光武用張純朱浮議祠元帝以上於太廟成帝以下長<lb/>
　安徙四親廟於舂陵致堂胡氏是之余謂光武中興與<lb/>
　他帝不同尊四親為帝無所不可光武不行非薄也古<lb/>
　人尚朴也然欲躋四親於太廟置武宣等不祀於義不<lb/>
<pb n="KR4h0164_WYG_003-23a"/>
　可故另立廟宜也至宋濮議當主温公而絀歐陽明大<lb/>
　禮議當主揚氏父子而絀張桂此定論也<lb/>
　　何武王嘉師丹傳賛　　　　　　　前漢書<lb/>
賛曰何武之舉王嘉之争師丹之議考其禍福迺效于後<lb/>
當王莽之作外内咸服董賢之愛疑于親戚武嘉區區以<lb/>
一蕢障江河用沒其身丹與董宏更受賞罰哀哉故曰依<lb/>
世則廢道違俗則危殆此古人所以難受爵位者也<lb/>
　不難受爵位多陷于匡張孔馬之譏者可不謂大哀乎<lb/>
<pb n="KR4h0164_WYG_003-23b"/>
　○未仕而遭亂世則不宜出孔子所謂無道則隠是也<lb/>
　既仕而受恩深重則有鞠躬盡瘁死而後已之法在過<lb/>
　激以取名壊事固非忠誠謀國之心若觀望游移以居<lb/>
　位天下未有失名節之人而能為國家者也李東陽不<lb/>
　同劉謝以去雖有保全善類之解說君子羞之況其他乎<lb/>
　　儒林列傳序　　　　　　　　　　史　記<lb/>
太史公曰余讀功令至于廣厲學官之路未嘗不廢書<lb/>
而歎也曰嗟乎夫周室衰而關雎作幽厲微而禮樂壊<lb/>
<pb n="KR4h0164_WYG_003-24a"/>
諸侯恣行政由弱國故孔子閔王路廢而邪道興於是<lb/>
論次詩書修起禮樂適齊聞韶三月不知肉味自衛返<lb/>
魯然後樂正雅頌各得其所世以混濁莫能用是以仲<lb/>
尼于七十餘君無所遇曰茍有用我者期月而巳矣西<lb/>
狩獲麟曰吾道窮矣故因史記作春秋以當王法其辭<lb/>
微而指博後世學者多錄焉自孔子卒後七十子之徒<lb/>
散游諸侯大者為師傅卿相小者友教士大夫或隠而<lb/>
不見故子路居衛子張居陳澹臺子羽居楚子夏居西<lb/>
<pb n="KR4h0164_WYG_003-24b"/>
河子貢終于齊如田子方段干木吳起禽滑釐之屬皆<lb/>
受業於子夏之倫為王者師是時獨魏文侯好學後陵<lb/>
遲以至于始皇天下並争于戰國儒術既絀焉然齊魯<lb/>
之間學者獨不廢也于威宣之際孟子荀卿之列咸遵<lb/>
夫子之業而潤色之以學顯于當世及至秦之季世焚<lb/>
詩書坑術士六藝從此缺焉陳涉之王也而魯諸儒持<lb/>
孔子之禮器往歸陳王于是孔甲為陳涉博士卒與涉<lb/>
俱死陳涉起匹夫驅瓦合適戍旬月以王楚不滿半嵗<lb/>
<pb n="KR4h0164_WYG_003-25a"/>
竟滅亡其事至微淺然而縉紳先生之徒負孔子禮器<lb/>
往委質為臣者何也以秦焚其業積怨而發憤于陳王<lb/>
也及髙皇帝誅項籍舉兵圍魯魯中諸儒尚講誦習禮<lb/>
樂絃歌之音不絶豈非聖人之遺化好禮樂之國哉故<lb/>
孔子在陳曰歸與歸與吾黨之小子狂簡斐然成章不<lb/>
知所以裁之夫齊魯之間于文學自古以來其天性也<lb/>
故漢興然後諸儒始得修其經藝講習大射鄉飲之禮<lb/>
叔孫通作漢禮儀因為太常諸生弟子共定者咸為選<lb/>
<pb n="KR4h0164_WYG_003-25b"/>
首于是喟然歎興于學然尚有干戈平定四海亦未暇<lb/>
遑庠序之事也孝惠吕后時公卿皆武力有功之臣孝<lb/>
文時頗徵用然孝文帝本好刑名之言及至孝景不任<lb/>
儒者而竇太后又好黄老之術故諸博士具官待問未<lb/>
有進者及今上即位趙綰王臧之屬明儒學而上亦鄉<lb/>
之于是招方正賢良文學之士自是之後言詩于魯則<lb/>
申培公于齊則轅固生于燕則韓太傅言尚書自濟南<lb/>
伏生言禮自魯髙堂生言易自菑川田生言春秋于齊<lb/>
<pb n="KR4h0164_WYG_003-26a"/>
魯自胡母生于趙自董仲舒及竇太后崩武安侯田蚡<lb/>
為丞相絀黄老刑名百家之言延文學儒者數百人而<lb/>
公孫𢎞以春秋白衣為天子三公封以平津侯天下之<lb/>
學士靡然鄉風矣<lb/>
　讀此頗知周漢間學術興廢之迹序次頓挫風神雋<lb/>
　絶逸氣遄飛<lb/>
　　酷吏列傳序　　　　　　　　　史　記<lb/>
孔子曰導之以政齊之以刑民免而無恥導之以徳齊<lb/>
<pb n="KR4h0164_WYG_003-26b"/>
之以禮有恥且格老氏稱上徳不徳是以有徳下徳不<lb/>
失徳是以無徳法令滋章盜賊多有太史公曰信哉是<lb/>
言也法令者治之具而非制治清濁之源也昔天下之<lb/>
網嘗宻矣然姦偽萌起其極也上下相遁至于不振當<lb/>
是之時吏治若救火揚沸非武健嚴酷惡能勝其任而<lb/>
愉快乎言道徳者溺其職矣故曰聽訟吾猶人也必也<lb/>
使無訟乎下士聞道大笑之非虚言也漢興破觚而為<lb/>
圜斵雕而為朴網漏於吞舟之魚而吏治烝烝不至於<lb/>
<pb n="KR4h0164_WYG_003-27a"/>
姦黎民乂安由是觀之在彼不在此<lb/>
　太史公所傳酷吏武帝時最多序却說秦時用酷者<lb/>
　而以漢興接之寓意深矣<lb/>
　　西域傳賛　　　　　　　　　　前漢書<lb/>
孝武之世圖制匈奴患其兼從西國結黨南羌迺表河<lb/>
曲列四郡開玉門通西域以斷匈奴右臂隔絶南羌月<lb/>
氏單于失援由是逺遁而幕南無王庭遭值文景𤣥黙<lb/>
養民五世天下殷富財力有餘士馬强盛故能睹犀布<lb/>
<pb n="KR4h0164_WYG_003-27b"/>
瑇瑁則建珠崖七郡感枸醬竹杖則開牂牁越巂聞天<lb/>
馬蒲陶則通大宛安息自是之後明珠文甲通犀翠羽<lb/>
之珍盈于後宫蒲梢龍文魚目汗血之馬充於黄門鉅<lb/>
象師子猛犬大雀之羣食于外囿殊方異物四面而至<lb/>
于是廣開上林穿昆明池營千門萬户之宫立神明通<lb/>
天之臺興造甲乙之帳落以隨珠和璧天子負黼依襲<lb/>
翠被馮玉几而處其中設酒池肉林以饗四夷之客作<lb/>
巴俞都盧海中碭極漫衍魚龍角扺之戱以觀視之及<lb/>
<pb n="KR4h0164_WYG_003-28a"/>
賂遺贈送萬里相奉師旅之費不可勝計至於用度不<lb/>
足迺㩁酒酟筦鹽鐵鑄白金造皮幣算至車船租及六<lb/>
畜民力屈財用竭因之以凶年冦盜並起道路不通直<lb/>
指之使始出衣繡杖斧斷斬于郡國然後勝之是以末<lb/>
年遂棄輪臺之地而下哀痛之詔豈非仁聖之所悔哉<lb/>
且通西域近有龍堆逺則蔥嶺身熱頭痛縣度之阸淮<lb/>
南杜欽揚雄之論皆以為此天地所以界別區域絶外<lb/>
内也書曰西戎即序禹既就而序之非上威服致其貢<lb/>
<pb n="KR4h0164_WYG_003-28b"/>
物也西域諸國各有君長兵衆分弱無所統一雖屬匈<lb/>
奴不相親附匈奴能得其馬畜旃罽而不能統率與之<lb/>
進退與漢隔絶道里又逺得之不為益棄之不為損盛<lb/>
徳在我無取于彼故自建武以來西域思漢威徳咸樂<lb/>
内屬唯其小邑鄯善車師界迫匈奴尚為所拘而其大<lb/>
國莎車于闐之屬數遣使置質于漢願請屬都䕶聖上<lb/>
逺覽古今因時之宜羈縻不絶辭而未許雖大禹之序<lb/>
西戎周公之讓白雉太宗之卻走馬義兼之矣亦何以<lb/>
<pb n="KR4h0164_WYG_003-29a"/>
尚兹<lb/>
　賛西域耳而武帝侈心逺畧如繪髙文雅調函蓋包<lb/>
　孕勸戒昭然蔚宗畢竟多斧鑿痕不能學步也<lb/>
　　王莽傳賛　　　　　　　　　　前漢書<lb/>
王莽始起外戚折節力行以要名譽宗族稱孝師友歸<lb/>
仁及其居位輔政成哀之際勤勞國家直道而行動見<lb/>
稱述豈所謂在家必聞在國必聞色取仁而行違者耶<lb/>
莽既不仁而有佞邪之材又乗四父歴世之權遭漢中<lb/>
<pb n="KR4h0164_WYG_003-29b"/>
微國統三絶而太后夀考為之宗主故得肆其姦慝以<lb/>
成簒盜之禍推是言之亦天時非人力之致矣及其竊<lb/>
位南面處非所據顛覆之勢險於桀紂而莽晏然自以<lb/>
黄虞復出也迺始恣睢奮其威詐滔天虐民窮凶極惡<lb/>
毒流諸夏亂延蠻貉猶未足逞其欲焉是以四海之内<lb/>
囂然喪其樂生之心中外憤怨逺近俱發城池不守支<lb/>
體分裂遂令天下城邑為虚丘壠發掘害徧生民辜及<lb/>
朽骨自書傳所載亂臣賊子無道之人考其禍敗未有<lb/>
<pb n="KR4h0164_WYG_003-30a"/>
如莽之甚者也昔秦燔詩書以立私議莽誦六藝以文<lb/>
姦言同歸殊塗俱用滅亡皆亢龍絶氣非命之運紫色<lb/>
蠅聲餘分閏位聖王之驅除云爾<lb/>
　子長項羽賛孟堅王莽賛皆千古絶調子長以疎宕<lb/>
　髙簡勝孟堅以縝宻蒼鬱勝亦其筆性然也項羽舉<lb/>
　事無成猶或惜之其坑秦卒弑義帝酷虐甚矣若王<lb/>
　莽之可憎惡又數倍於項羽孟堅作賛極加修飾之<lb/>
　功<lb/>
<pb n="KR4h0164_WYG_003-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古文雅正卷三<lb/>
</p>
<p>
</p>
  </div>
</body>
</text>
</TEI>
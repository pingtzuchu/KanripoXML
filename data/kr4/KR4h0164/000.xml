<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文雅正</head>
    <p>
<pb n="KR4h0164_WYG_000-1a"/>
欽定四庫全書　　　　　　集部八<lb/>
　古文雅正　　　　　　　　總集類<lb/>
　　提要<lb/>
　　　　<hi>臣</hi>等謹案古文雅正十四卷<lb/>
　　　國朝蔡世逺編世逺有二希堂集已别著錄是<lb/>
　　　　集選錄自漢至元之文凡二百三十六篇前有<lb/>
　　　　自序曰名之曰雅正者其辭雅其理正也案<lb/>
　　　　詩大雅小雅及爾雅古註疏皆訓為正然史<lb/>
<pb n="KR4h0164_WYG_000-1b"/>
　　　　記五帝本紀稱百家言黄帝其文不雅馴司<lb/>
　　　　馬相如傳稱從車騎雍容嫻雅甚都顧野王<lb/>
　　　　玉篇亦曰雅儀也嫻雅也是自漢以來雅正<lb/>
　　　　已分兩訓世逺盖用此義也考總集之傳惟<lb/>
　　　　文選盛行於厯代殘膏賸馥沾溉無窮然潘<lb/>
　　　　勗九錫之文阮藉勸進之箋名教有乖而簡<lb/>
　　　　牘並列君子恒譏焉是雅而不正也至真徳<lb/>
　　　　秀文章正宗金履祥濓洛風雅其持論一凖<lb/>
<pb n="KR4h0164_WYG_000-2a"/>
　　　　於理而藏弆之家但充挿架固無人起而攻<lb/>
　　　　之亦無人嗜而習之豈非正而未雅歟夫樂<lb/>
　　　　本於至和然五音六律之不具不能嘔呀吟<lb/>
　　　　唱以為和禮本於至敬然九章五采之不備<lb/>
　　　　不能袒裼跪拜以為敬也文質相輔何以異<lb/>
　　　　兹世逺是集以理為根柢而體襍語錄者不<lb/>
　　　　登以詞為羽翼而語傷浮艷者不錄劉勰所<lb/>
　　　　謂扶質立榦垂條結繁者殆庶幾焉數十年<lb/>
<pb n="KR4h0164_WYG_000-2b"/>
　　　　傳誦藝林不虚也或疑姚鉉刪英華為文粹<lb/>
　　　　駢體皆所不收而此集有李諤論文體書張<lb/>
　　　　説宋公遺愛碑頌諸篇似乎稍濫不知散體<lb/>
　　　　之變駢體猶古詩之變律詩但當論其詞義<lb/>
　　　　之是非不必論其格律之今古杜甫一集近<lb/>
　　　　體强半論者不謂其格卑於古體也獨於文<lb/>
　　　　則古文四六判若鴻溝是亦不充其類矣兼<lb/>
　　　　收儷偶正世逺深明文章正變之故又何足<lb/>
<pb n="KR4h0164_WYG_000-3a"/>
　　　　為是集累乎乾隆四十四年七月恭校上<lb/>
　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　總　校　官　<hi>臣</hi>　陸　費　墀<lb/>
<pb n="KR4h0164_WYG_000-4a"/>
古文雅正原序<lb/>
文辭之興非偶然也發天地之精華而根之性命易之<lb/>
道隂陽詩之道志書之道事禮之道行春秋之道名分<lb/>
要而論之皆性命之文也周秦以後文士代興顧其流<lb/>
之藝苑載之典籍者是非純駁不能以無辯昔人之論<lb/>
古文也其類有四曰辭命曰議論曰論事曰論理究之<lb/>
辭命議論論事莫不貫於理唯貫於理則内有以關乎<lb/>
身心意知之㣲而外有以備乎天下國家之用故夫性<lb/>
<pb n="KR4h0164_WYG_000-4b"/>
命之文約而達贍而精奥博而有體要他若俶詭幻怪<lb/>
巵詞蔓衍與夫月露風雲連篇累牘大雅弗尚也予自<lb/>
通籍後備員秘省敬誦<lb/>
聖祖仁皇帝周易折衷性理精義古文淵鑒諸書闡發<lb/>
微言蒐羅正學丹黄甲乙炳如日星雖片義單詞悉歸<lb/>
理要其為世道人心計至深逺矣<lb/>
皇上即位作述相承潛心道奥<lb/>
綸音疊渙以崇實學敦名教為先務凡以期海内文學<lb/>
<pb n="KR4h0164_WYG_000-5a"/>
之士不騖聲華而衷諸性命也漳浦蔡聞之先生學博<lb/>
而品粹嘗講習鼇峯書院慨然有志于關閩濓洛之學<lb/>
被<lb/>
召入京師俾授<lb/>
皇子經予亦叨厠講席接其言談丰采益以知先生之<lb/>
為人暇時出所選古文若干巻示予予綜觀其目上下<lb/>
二千年中僅收文二百有竒縝宻典則悉合六經之㫖<lb/>
而俶詭幻怪風雲月露之詞無一焉所謂合辭命議論<lb/>
<pb n="KR4h0164_WYG_000-5b"/>
論事而一貫于理者也夫後進之士前事為師而操選<lb/>
家往往漫無主見是非純駁鮮所決擇徒取詞句之贍<lb/>
美為學者諷誦之資不幾判文章之學與性命之學為<lb/>
兩途使習其事者何所取以為束身檢行之歸歟故曰<lb/>
文所以載道也又曰言之無文行而不逺蓋非載道不<lb/>
足以為文雖欲行逺烏可得哉先生遭逢<lb/>
盛時味道含經博綜子史是文之選也其帙簡其義精<lb/>
而崇實學以黜浮華明理義以袪放誕信足以賛襄<lb/>
<pb n="KR4h0164_WYG_000-6a"/>
文治津梁後學豈直供文人學士之佔畢而巳哉是為<lb/>
序張廷玉序<lb/>
康熙乙未嵗余自京師回閩家居數載評選歴代古文<lb/>
自漢至元約二百三十餘首子弟及門私自抄誦未敢<lb/>
以問世也雍正元年蒙<lb/>
恩特召入京與同志李君立侯張君季長㕘論考訂又<lb/>
是正之髙安朱可亭先生迨季長作令長洲取以授梓<lb/>
余因而序之曰是選也採之各家文集者若干篇採之<lb/>
<pb n="KR4h0164_WYG_000-6b"/>
二十一史者若干篇若文選文苑英華唐文粹宋文鑑<lb/>
元文類以及歴代名臣奏議偶有所喜則登之文雖佳<lb/>
非有關于修身經世之大者不錄也言雖切而體裁不<lb/>
美備則賢哲格言不能盡載也其事則可法可傳其文<lb/>
則可歌可誦然後錄之不及三傳檀弓者檀弓經也三<lb/>
傳雖傳經也不及戰國䇿者多機知害道之言也荀韓<lb/>
莊列不載者斥異學也嗚呼虚車之飾與犬羊之鞟交<lb/>
譏也不加體察躬行之功徒誇閎博雕鏤之用先儒之<lb/>
<pb n="KR4h0164_WYG_000-7a"/>
所羞稱也言不能以足志文不能以行逺亦大雅之所<lb/>
弗尚也措之為君臣父子夫婦昆弟朋友之倫發之有<lb/>
經國大業不朽盛事之美言為心聲辭尚體要斯集之<lb/>
所由選乎凡余所評論自寫心得不倫不次貽笑大方<lb/>
弗恤也名之曰雅正者其辭雅其理正也蔡世逺序<lb/>
</p>
<p>
</p>
  </div>
</body>
</text>
</TEI>
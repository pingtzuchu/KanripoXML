<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古文雅正巻七</head> <lb/>
    <p>
<pb n="KR4h0164_WYG_007-1a"/>
欽定四庫全書<lb/>
　古文雅正巻七<lb/>
　　　　　　　　　　　禮部侍郎蔡世逺編<lb/>
　　論奉親享廟襲封樂工等䟽　　　馬　周<lb/>
微臣每讀前史見賢者忠孝事未嘗不廢巻長想思履<lb/>
其迹臣不幸早失父母犬馬之養已無所施顧來事可<lb/>
為者唯忠義而已是以徒步二千里歸於陛下陛下不<lb/>
以臣愚過垂齒録竊自顧瞻無階答謝輒以微軀丹欵<lb/>
<pb n="KR4h0164_WYG_007-1b"/>
惟陛下所擇臣伏見大安宫在宫城之西而其牆宇門<lb/>
闕之制方之紫極尚為卑小臣伏以東宫皇太子之宅<lb/>
猶處城中大安乃至尊所居反在城外雖太上皇存心<lb/>
道素志在清儉陛下重違慈旨愛惜人力而蕃夷朝見<lb/>
及四方觀聽有不足者臣願營築雉堞修起門觀務從<lb/>
高顯以稱萬國之望則大孝昭乎天下矣臣又伏見明<lb/>
敕以二月二日幸九成宫臣竊惟太上皇春秋已高陛<lb/>
下宜朝夕視膳而晨昏起居今所幸宫去宫三百餘里<lb/>
<pb n="KR4h0164_WYG_007-2a"/>
鑾輿駐蹕俄經旬日非可以旦暮至也儻太上皇情或<lb/>
思感而欲即見陛下者將何以逮之且車駕今行本為<lb/>
避暑然則太上皇尚留熱所而陛下自逐涼處温凊之<lb/>
道臣竊未安然敕書既出業已成就願示速反之期以<lb/>
開衆惑臣又見詔書令宗室功臣悉就藩國貽厥子孫<lb/>
嗣守其政非有大故無或絀免臣竊惟陛下封植之者<lb/>
誠愛之重之欲其世嗣承守與國無疆也臣以為必如<lb/>
詔旨者陛下宜思所以安存之富貴之何必使世官也<lb/>
<pb n="KR4h0164_WYG_007-2b"/>
何則以堯舜之父猶有朱均之子儻在孩童嗣職萬一<lb/>
驕愚則兆庶被其殃而家國蒙其患正欲絶之也則子<lb/>
文之治猶在也正欲存之也則欒黶之惡已彰也與其<lb/>
毒害於見存之百姓則寧使割恩於已亡之一臣明矣<lb/>
然則向所謂愛之者乃適所以傷之也臣謂宜賦以茅<lb/>
土疇其戸邑必有材行隨噐方授則雖其翰翮非强亦<lb/>
可以獲免尤累昔漢光武不任功臣以吏事所以終全<lb/>
其世者良得其術也願陛下深思其宜使得奉大恩而<lb/>
<pb n="KR4h0164_WYG_007-3a"/>
子孫終其福禄也臣又聞聖人之化天下莫不以孝為<lb/>
本故曰孝莫大於嚴父嚴父莫大於配天國之大事在<lb/>
祀與戎孔子亦云吾不與祭如不祭是聖人之重祭祀<lb/>
也如此自陛下踐阼以來宗廟之享未曾親事伏縁聖<lb/>
情獨以鑾輿一出勞費無藝所以忍其孝思以便百姓<lb/>
遂使一代之史不書皇帝入廟之事將何以貽厥孫謨<lb/>
垂則來葉臣知大孝誠不在爼豆之間然聖人之訓人<lb/>
固有屈已以從物特願聖恩顧省愚欵臣又聞致化之<lb/>
<pb n="KR4h0164_WYG_007-3b"/>
道在於求賢審官為政之基必自揚清激濁故孔子曰<lb/>
惟名與器不可以假人是言慎舉之為重也臣伏見王<lb/>
長通白明逹本自樂工輿皂雜類韋槃提斛斯正則更<lb/>
無他材獨解調馬縱使術踰儕輩能有可取止可賜金<lb/>
帛以富其家豈宜列預士流超受高爵遂使朝㑹之位<lb/>
萬國來庭騶子倡人鳴玉曳組與夫朝賀君子比肩而<lb/>
立同坐而食臣竊恥之然成命既往縱不可追謂宜不<lb/>
可使在朝班預於仕伍也<lb/>
<pb n="KR4h0164_WYG_007-4a"/>
　不見激昻但見懇欵告君之極則也丁南湖謂貞觀<lb/>
　將相皆隋室舊臣獨周出處純乎無玷余更喜其奏<lb/>
　疏韓魏公所謂主于理勝而以至誠將之者也<lb/>
　　三陣對<hi>高宗御武成殿問兵家三陣員對云</hi>　　　　員半千<lb/>
臣聞古者星宿孤虚天陣也山川向背地陣也偏伍彌<lb/>
縫人陣也臣謂不然夫師以義出沛若時雨得天之時<lb/>
為天陣足食約費且畊且戰得地之利為地陣舉三軍<lb/>
士如子弟之從父兄得人之和為人陣捨是則何以戰<lb/>
<pb n="KR4h0164_WYG_007-4b"/>
　言簡義正出以老健之筆自是絶調<lb/>
　　陳銓選之弊疏　　　　　　　　魏元同<lb/>
人君之體當委任而責成功所委者當則所用者自精<lb/>
矣故周穆王命伯冏為大僕正曰慎簡乃僚是使羣司<lb/>
各求其小者而天子命其大者也乃至漢氏得人皆自<lb/>
州縣補署五府辟召然後升於天朝自魏晉以來始専<lb/>
委選部夫以天下之大士人之衆而委之数人之手用<lb/>
刀筆以量才案簿書而察行借使平如權衡明如冰鏡<lb/>
<pb n="KR4h0164_WYG_007-5a"/>
猶力有所極照有所窮況所委非人而有愚闇阿私之<lb/>
弊乎願略依周漢之規以捄魏晉之失<lb/>
　唐時選法始集而試觀其書判已試而銓察其身言<lb/>
　已銓而注已注而唱然後類以為甲裴行儉所定也<lb/>
　遂為永制時又有劉曉者䟽言取士専用文章為甲<lb/>
　乙故士皆捨徳行而趨文藝夫日誦萬言何闗理體<lb/>
　文成七步未足化人況盡心卉木之間極筆煙霞之<lb/>
　際以斯成俗豈非大謬後世取士弊吏之法縱未得<lb/>
<pb n="KR4h0164_WYG_007-5b"/>
　悉復三代之舊若二䟽者所當權輿其意而行之者<lb/>
　已<lb/>
　　姚崇宋璟傳賛　　　　　　　　新唐書<lb/>
姚崇以十事要説天子而後輔政顧不偉哉而舊史不<lb/>
傳觀開元初皆已施行信不誣已宋璟剛正又過於崇<lb/>
𤣥宗素所尊憚常屈意聽納故唐史臣稱崇善應變以<lb/>
成天下之務璟善守文以持天下之正二人道不同同<lb/>
歸於治此又所以佐唐使中興也嗚呼崇勸天子不求<lb/>
<pb n="KR4h0164_WYG_007-6a"/>
邊功璟不肯當邉臣而天寳之亂卒陷其害可謂先見<lb/>
矣然唐三百年輔弼者不為少獨前稱房杜後稱姚宋<lb/>
何哉君臣之遇合葢難矣夫<lb/>
　宋廣平剛正為唐朝第一非徒過姚崇也崇之才惟<lb/>
　李文饒可以方之而崇為較醇亦其遭際勝文饒也<lb/>
　賛語能見其大<lb/>
　　宋公遺愛碑頌　　　　　　　　張　説<lb/>
維唐御天下九十有八載蒼生賁乎海隅元澤漫乎荒<lb/>
<pb n="KR4h0164_WYG_007-6b"/>
外天子念窮鄉之僻陋徼道之修阻吏或不率不馴人<lb/>
或不康不若乃命舊相廣平公宋璟鎮兹裔壤式是南<lb/>
州篤五管之政教總三軍之旗鼓幅員萬里馴致九譯<lb/>
詔書下日靡然順風曷由臻斯威名之先路也公曩日<lb/>
執白簡登瑣闥推誠謇諤不私形骸忤英主之龍鱗蹹<lb/>
奸臣之虎尾挫二張之鋭則聲怛寰域折三思之角則<lb/>
氣葢風雲由是極有四星維帝之輔地有五嶽維天之<lb/>
柱其入宰也君之股肱其出守也人之父母至於此邦<lb/>
<pb n="KR4h0164_WYG_007-7a"/>
之長人也飲食有節衣服有常清心而庶務簡正色而<lb/>
羣下一瑟兮僴兮赫兮咺兮固以不怒而威不言而信<lb/>
雖有文身鑿齒被髪儋耳衣卉麫木巢山館水種落異<lb/>
俗而化齊言語不通而心喻矣其率人版築教人陶瓦<lb/>
室皆塗塈晝遊則華風可觀家徹茅茨夜作而災火不<lb/>
發棟宇之利也自今始徂國之舶車海琛雲萃物無二<lb/>
價路有遺金殊裔胥易其迴途逺人咸内我邊郡交昜<lb/>
之坦也有如此故能言之士舉為美談葢㣲子去殷以<lb/>
<pb n="KR4h0164_WYG_007-7b"/>
後王者襄公代楚將得諸侯尚書東漢之雅望黄門北<lb/>
齊之令徳宋氏世名公其濟美詩所謂無念爾祖聿修<lb/>
厥徳廣平有焉若夫往者屈也來者伸也往來相召而<lb/>
哀樂繼之鴻飛遵渚於女信處龍章袞衣以我公歸鬱<lb/>
陶乎人思嗟嘆之不足廣府司馬譚瓌番禺耆老某乙<lb/>
等相與刻石傳徽斯文予春秋之徒也豈將茍其辭哉<lb/>
雅敬宋公王臣之重次嘉譚子贊徳之義遙感耆舊去<lb/>
思之勤越裳變風知周公之才之美吉甫作頌見申伯<lb/>
<pb n="KR4h0164_WYG_007-8a"/>
于蕃于宣觀政將來惡可廢也頌曰降王宰兮逺國靈<lb/>
歌北户兮舞南溟酌七徳兮考六經政畫一兮言不冄<lb/>
草木育兮魚鱉寧變蓬屋兮改籬牆魚鱗瓦兮鳥翼堂<lb/>
洞日華兮皎夜光火莫燎兮風莫颺事有近兮惠無疆<lb/>
崑崙寶兮西海財幾萬里兮嵗一來舟如島兮貨為臺<lb/>
市無欺兮路無盜旅忘家兮扃夜開越井岡兮石門道<lb/>
金鼔愁兮旌斾好來何暮兮去何早犦牛牲兮菌雞卜<lb/>
神降福兮公壽考<lb/>
<pb n="KR4h0164_WYG_007-8b"/>
　大手筆人方有此大文章唯廣平公足以當之○昌<lb/>
　黎公未出以前推燕公為巨手未能去排偶之習然<lb/>
　典重矜貴有兩漢之風味而無六朝之綺靡擅名一<lb/>
　代不虛也經生家學作古文多虚率寒儉尤當學此<lb/>
　一種<lb/>
　　上姚令公書　　　　　　　　　張九齡<lb/>
日月左拾遺張九齡奏記紫㣲令梁公閣下公登廟堂<lb/>
運天下者久之矣人之情偽事之得失所更多矣非曲<lb/>
<pb n="KR4h0164_WYG_007-9a"/>
學之説小子之慮所能損益亦已明矣然而意有不盡<lb/>
未可息區區之懐或以見容亦猶用九九之術今君侯<lb/>
秉天下之鈞為聖朝之佐大見信用渴日太平千載一<lb/>
時胡可遇也加以明若鏡中運如掌上朝暮羲軒之時<lb/>
何云伊呂而已際㑹易失功業垂成而前弊未盡往往<lb/>
擬議愚用惜焉夫見勢則附俗人之所能也與不妄受<lb/>
志士之所難也君侯察其不茍附及不輕受就而厚之<lb/>
因而用之則禽息之首為知已而必碎豫讓之身感國<lb/>
<pb n="KR4h0164_WYG_007-9b"/>
士而能漆至於合如市道亷公之門客虚盈勢比雀羅<lb/>
廷尉之交情貴賤初則許之以死殉體面俱柔終乃背<lb/>
之而飽飛身名已遂小人恒態不可不察自君侯職相<lb/>
國之重持用人之權而淺中弱植之徒已延頸企踵而<lb/>
至諂親戚以求譽媚賓客以取容情結笑言談生羽翼<lb/>
萬事至廣千變難知其間豈不有才所失在於無恥君<lb/>
侯或棄其所短收其所長人且不知深旨之若斯便謂<lb/>
盡私於此輩其有議者則曰不識宰相無以得遷不因<lb/>
<pb n="KR4h0164_WYG_007-10a"/>
交遊無以求售明主在上君侯為相安得此言且人可<lb/>
誠感難可户説為君侯之計謝媒介之徒專謀選衆之<lb/>
舉古人有言禦寒莫若重裘止謗莫如自修修之至極<lb/>
何謗不息勿曰無害其禍將大夫長才廣度珠濳璧匿<lb/>
無先容以求達雖後時而自安今豈無之何近何逺但<lb/>
問於其類人焉庾哉雖不識之有何不可是知女不私<lb/>
人可以為婦矣士不茍進可以為臣矣固知山藏海納<lb/>
言之無咎是以不敢黙黙而已也願無以人故而廢其<lb/>
<pb n="KR4h0164_WYG_007-10b"/>
言以傷君侯之明幸甚幸甚<lb/>
　曲江人物風度翩翩乎唐代也觀其上書規勗姚元<lb/>
　之處知其識量絶人矣中所云其間豈不有才所失<lb/>
　在于無恥奔名者對之悚然又云何逺何近但問於<lb/>
　其類求才者讀之爽然<lb/>
　　與徐給事論文書　　　　　　　栁　冕<lb/>
文章本於教化形於治亂繫於國風故在君子之心為<lb/>
志形君子之言為文論君子之道為教昜云觀乎人文<lb/>
<pb n="KR4h0164_WYG_007-11a"/>
以化成天下此君子之文也自屈宋以降為文者本於<lb/>
哀豔務於恢誕亡於比興失古義矣雖揚馬形似曹劉<lb/>
骨氣潘陸藻麗文多用寡則是一技君子不為也昔武<lb/>
帝好神仙而相如為大人賦以諷帝覽之飄然有凌雲<lb/>
之氣故揚雄病之曰諷則諷矣吾恐不免於勸也葢文<lb/>
有餘而質不足則流才有餘而雅不足則蕩流蕩不返<lb/>
使人有淫麗之心此文之病也雄雖知之不能行之行<lb/>
之者惟荀孟賈生董仲舒而已僕自下車為外事所感<lb/>
<pb n="KR4h0164_WYG_007-11b"/>
感而應之為文不覺成巻意雖復古而不逮古則不足<lb/>
以議古人之文噫古人之文不可及之矣得見古人之<lb/>
心在於文乎茍無文又不得見古人之心故未能忘言<lb/>
亦志之所之也<lb/>
　先生論文五六篇皆傑然自命大約謂文以經世明<lb/>
　道為主盡掃尋章摘句恢誕華藻之陋韓李未出之<lb/>
　先誠翹楚也獨孤及梁肅輩尚未之及焉登此以見<lb/>
　唐文之興有由來矣<lb/>
<pb n="KR4h0164_WYG_007-12a"/>
　　宇文融韋堅楊慎矜王鉷傳賛　　新唐書<lb/>
開元中宇文融始以言利得幸於時天子見海内完治<lb/>
偃然有攘郤四夷之心融度帝方調兵食故議取隱户<lb/>
剰田以中主欲私説一開天子恨得之晩不十年而取<lb/>
宰相雖後得罪而追恨融才猶所未盡也孟子所謂上<lb/>
下征利而國危者可不信哉天寳以來外奉軍興内蠱<lb/>
豔妃所費愈不貲計於是韋堅揚慎矜王鉷楊國忠各<lb/>
以裒刻進剥下益上嵗進羡緡百億萬為天子私藏以<lb/>
<pb n="KR4h0164_WYG_007-12b"/>
濟横賜而天下經費自如帝以為能故重官累使尊顯<lb/>
烜赫然天下流亡日多於前有司備員不復事而堅等<lb/>
所欲既充還用權媚以相屠脅四族皆覆為天下笑夫<lb/>
民可安而不可擾私可通而不可竭觀數子乃欲擾而<lb/>
竭之歛怨基亡則向所謂利者顧不反哉鉷國忠後出<lb/>
横虐最甚當方毒天下復思融云<lb/>
　唐至天寶言利之徒進矣至於徳宗時税間架除陌<lb/>
　錢抑又甚焉小人不憚覆國亡身進利説以榮寵一<lb/>
<pb n="KR4h0164_WYG_007-13a"/>
　時愚亦甚矣王荆舒非奉君貪位者青苖均輸與此<lb/>
　輩同譏故術不可不慎<lb/>
　　辭太尉䟽　　　　　　　　　　郭子儀<lb/>
太尉職雄任重竊憂非據輙敢上聞伏奉詔書未允誠<lb/>
懇臣疇昔之分早知止足今兹累請竊懼盈滿義實由<lb/>
衷事非矯飾志之所至敢不盡言自兵亂以來紀綱寖<lb/>
壞時多躁競俗少亷隅徳薄而位尊功㣲而賞厚實繁<lb/>
有衆不可殫論臣每見之深以為念昔范宣子讓其下<lb/>
<pb n="KR4h0164_WYG_007-13b"/>
皆讓欒黶為汰不敢違也臣誠薄劣竊慕古人務欲以<lb/>
身率先大變浮俗是用勤勤懇懇願罷此官庶禮讓興<lb/>
行由臣而致也臣位為上相爵為真王參啓沃之謀受<lb/>
腹心之寄恩榮已極功業已成尋合乞骸保全餘齒但<lb/>
以冦讎在近家國未安臣子之心不敢寧處茍西戎即<lb/>
叙懐恩就擒疇昔官爵誓無所受必當追蹤范蠡繼迹<lb/>
留侯臣之鄙懐切在於此<lb/>
　汾陽有大功于宗社不必言即如進退惟君緩則置<lb/>
<pb n="KR4h0164_WYG_007-14a"/>
　之急則用之毫無芥蔕陶士行李臨淮等對之有愧<lb/>
　多矣田承嗣跋扈强藩玩王命如弁髦接其書即拜<lb/>
　回紇感誠朝恩服善非至誠而能若是乎此䟽足覘<lb/>
　學問深醇忠誠亦流露筆墨間<lb/>
　　郭子儀傳贊　　　　　　　　　新唐書<lb/>
天寳末盜發幽陵外阻内訌子儀自朔方提孤軍轉戰<lb/>
逐北誼不還顧當是時天子西走唐祚若贅斿而能輔<lb/>
太子冄造王室及大難略平遭讒惎詭奪兵柄然朝聞<lb/>
<pb n="KR4h0164_WYG_007-14b"/>
命夕引道無纎介自嫌及被圍涇陽單騎見虜壓以至<lb/>
誠猜忍沮謀雖唐命方永亦由忠貫日月神明扶持者<lb/>
哉及光弼等畏逼不終而子儀完名高節爛然獨著福<lb/>
禄永終雖齊桓晉文比之為褊唐史臣裴垍稱權傾天<lb/>
下而朝不忌功葢一世而上不疑侈窮人欲而議者不<lb/>
之貶嗚呼垍誠知言其子孫多以功名顯葢盛徳後云<lb/>
　小時初讀通鑑綱目問家大人曰諸葛武侯郭令公<lb/>
　程純公朱文公雖不同一格要其立心行事幾於聖<lb/>
<pb n="KR4h0164_WYG_007-15a"/>
　否大人低徊久之曰未敢即以為聖然汝所言亦自<lb/>
　有見今二十餘年矣詳觀四公行事果是三代以下<lb/>
　所難令公雖學術無徵非天資粹美涵養充到者能<lb/>
　之乎宋子京摹冩得出筆亦酷摹班范然所引裴垍<lb/>
　侈窮人欲之言下字過當令公不過厚奉養多侍妾<lb/>
　耳居將相王侯之位亦非過分者烏得為侈窮人欲哉<lb/>
　　條奏貢舉䟽<hi>時進士不鄉舉但試辭賦浮文綰秉政首言人才之本廷議偉之</hi>
　　　　　　　　　　　　　　　　楊　綰<lb/>
<pb n="KR4h0164_WYG_007-15b"/>
國之選士必藉賢良葢取孝友純備言行敦實居常育<lb/>
徳動不違仁體忠信之資履謙恭之操藏器則未嘗自<lb/>
伐虚心而所應必誠夫如是故能率已從政化人鎮俗<lb/>
者也自叔世澆詐兹道寖㣲争尚文辭互相矜衒馬卿<lb/>
浮薄竟不偶於任用趙壹虚誕終取擯於鄉閭自時厥<lb/>
後其道彌盛不思實行皆徇空名敗俗傷教備載前史<lb/>
古人比文章於鄭衞葢有由也近煬帝始制進士之科<lb/>
當時猶試䇿而已至高宗朝劉思立為考功員外郎又<lb/>
<pb n="KR4h0164_WYG_007-16a"/>
奏進士加雜文明經加帖經從此積弊寖而成俗㓜能<lb/>
就學皆誦當代之詩長而博文不越諸家之集遞相黨<lb/>
與用致虚聲六經則未嘗開巻三史則皆同挂壁況復<lb/>
徵以孔門之道責其君子之儒者哉祖習既深奔競為<lb/>
務矜藝者曾無愧色勇進者但欲凌人以毁讟為常談<lb/>
以向背為已任投刺干謁驅馳於要津露才揚已喧騰<lb/>
於當代古之賢良方正豈有如此者乎朝之公卿以此<lb/>
待士家之長老以此垂訓欲其返淳朴懐禮讓守忠信<lb/>
<pb n="KR4h0164_WYG_007-16b"/>
識亷隅何可得也譬之於水其流已濁若不澄本何當<lb/>
復清方今聖徳御天再寧寰宇四海之内顒顒向化皆<lb/>
延頸舉踵思聖朝之理也不以此時而理之則太平之<lb/>
政又乖矣凡國之大柄莫不先擇下臣古先哲后皆側<lb/>
席待賢今之取人令將牒自舉非經國之體也望請依<lb/>
古制縣令察孝亷審知在鄉閭有孝悌及信義亷恥之<lb/>
行加以經業才堪䇿試者以孝亷為名薦之於州刺史<lb/>
當以禮待之試其所通之學其通者送名於省自縣至<lb/>
<pb n="KR4h0164_WYG_007-17a"/>
省不得令舉人輙自陳牒其所習經左傳公羊榖梁禮<lb/>
記周禮儀禮尚書毛詩周易任通一經務取深義奥旨<lb/>
通諸家之義試日差諸司官有儒學者對問每經問義<lb/>
十條問畢對䇿三道其䇿皆問古今理體及當時要務<lb/>
取堪行用者其經義并䇿全通為上第望付吏部便與<lb/>
官其經義通八䇿通二為中第與出身下第罷歸其國<lb/>
子監舉人亦請准此如有行業不著所由妄相推薦請<lb/>
量加貶黜所冀數年之間人倫一變既歸實學當識大<lb/>
<pb n="KR4h0164_WYG_007-17b"/>
猷居家者自修徳業從政者皆知亷恥浮競自止敦龎<lb/>
自勸教人之本實在兹焉事若施行即别立條例詔左<lb/>
右丞諸司侍郎御史大夫中丞給舍同議聞奏<lb/>
　西漢舉孝亷舉秀才皆論實行未嘗試也秀才者即<lb/>
　博士弟子員彚送太常太常籍異等秀才上之為郎<lb/>
　故名秀才賢良方正為特科有試䇿至東漢順帝時<lb/>
　用左雄言諸生試家法文吏課章奏亦時使然耳綰<lb/>
　此議極善然末代無不試之法試經試䇿必不可少<lb/>
<pb n="KR4h0164_WYG_007-18a"/>
　行業必著所由此為切要惜乎綰卒而唐竟不行也<lb/>
　　奏百官論事䟽　　　　　　　　顔真卿<lb/>
御史中丞李進等傳宰相語稱奉進止縁諸司官奏事<lb/>
頗多朕不憚省覽但所奏多挾私讒毁自今論事者諸<lb/>
司官皆須先白長官長官白宰相宰相定可否然後奏<lb/>
聞者臣自聞此語以來朝野囂然人心亦多衰退何則<lb/>
諸司長官皆達官也言皆專達於天子也郎官御史陛<lb/>
下腹心耳目之臣也故其出使天下事無巨細得失皆<lb/>
<pb n="KR4h0164_WYG_007-18b"/>
令訪察迴日奏聞所以明四目達四聰也今陛下欲自<lb/>
屏耳目使不聰明則天下何述焉詩云營營青蠅止於<lb/>
棘讒言㒺極交亂四國以其能變白為黑變黑為白也<lb/>
詩人深惡之故曰取彼讒人投畀豺虎豺虎不受投畀<lb/>
有北昔夏之伯明楚之無極漢之江充皆讒人也孰不<lb/>
惡之陛下何不深迴聽察其言虚誣者則讒人也因誅<lb/>
殛之其言不虚者則正人也因奬勵之舍此不為使衆<lb/>
人皆謂陛下倦於聽覽拒其諫諍臣竊為陛下痛惜之<lb/>
<pb n="KR4h0164_WYG_007-19a"/>
臣聞太宗勤於聽覽庶政以理故著司門式以防壅閉<lb/>
天寶已後李林甫威權日盛羣臣不先諮宰相輙奏事<lb/>
者仍託以他故中傷之又閹官袁思藝日宣詔至中書<lb/>
𤣥宗動静必告林甫先意奏請𤣥宗驚喜若神以此權<lb/>
寵日甚下情不達漸致潼闗之禍陵夷至於今日天下<lb/>
之弊盡萃於聖躬豈陛下招致之乎葢其所從來者漸<lb/>
矣自艱難之初百姓尚未彫弊太平之理立可便致屬<lb/>
李輔國用權宰相專政遞相姑息莫肯直言大開三司<lb/>
<pb n="KR4h0164_WYG_007-19b"/>
不安反側將士北走黨項合集土賊至今為患偽將更<lb/>
相驚恐因思明危懼扇動却反又今相州敗散東都陷<lb/>
没先帝繇此憂勤至於損壽臣每思之痛切心骨天下<lb/>
兵戈未戢瘡痏未平陛下豈得不日聞讜言以廣視聽<lb/>
而欲頓隔忠讜之路乎臣聞君子難進易退朝廷開不<lb/>
韙之路猶恐不言況懐厭怠令宰相宣進止使御史臺<lb/>
作條目不令直進從此人人不敢奏事則陛下聞見只<lb/>
此三數人耳天下之士方箝口結舌陛下後見無人奏<lb/>
<pb n="KR4h0164_WYG_007-20a"/>
事必謂朝廷無事可論豈知懼不敢進即林甫國忠復<lb/>
起矣如今日之事曠古未有雖李林甫楊國忠猶不敢<lb/>
公然如此陛下不早覺悟漸成孤立後縱悔之無及矣<lb/>
臣實知忤大臣者罪在不測不忍有負陛下無任懇廹<lb/>
之至<lb/>
　公骨骾敢言如此仗節死義當于平日犯顔敢諫中<lb/>
　求之<lb/>
　　段秀實顔真卿傳贊　　　　　　新唐書<lb/>
<pb n="KR4h0164_WYG_007-20b"/>
唐人栁宗元稱世言段太尉大抵以為武人一時奮不<lb/>
慮死以取名非也太尉為人姁姁常低首拱手行步言<lb/>
氣卑弱未嘗以色待物人視之儒者也遇不可必逹其<lb/>
志決非偶然者宗元不妄許人諒其然也非孔子所謂<lb/>
仁者必有勇乎當禄山反哮噬無前魯公獨以烏合嬰<lb/>
其鋒功雖不成其志有足稱者晚節偃蹇為奸臣所擠<lb/>
見殞賊手毅然之氣折而不沮可謂忠矣詳觀二子行<lb/>
事當時亦不能信於君及臨大節蹈之無貳色何耶彼<lb/>
<pb n="KR4h0164_WYG_007-21a"/>
忠臣義士寧以未見信於人要返諸已得其正而後慊<lb/>
於中而行之也嗚呼雖千五百嵗其英烈言言如嚴霜<lb/>
烈日可畏而仰哉<lb/>
　段公不死于郭晞之悍卒而死于朱泚更得所矣顔<lb/>
　公不死于禄山之强兵而死于希烈有足悲矣然二<lb/>
　公精魄萬古史稱其嚴霜烈日可畏而仰凛凛乎猶<lb/>
　有生氣哉<lb/>
　　奉天改元大赦詔<hi>平朱泚後改元</hi>　　　　陸　贄<lb/>
<pb n="KR4h0164_WYG_007-21b"/>
致理興化必在推誠忘已濟人不恡改過朕嗣守丕構<lb/>
君臨萬方失守宗祧越在草莽不念率徳誠莫追于既<lb/>
往永言思咎期有復於將來惟我烈祖邁徳庇人致俗<lb/>
化于和平拯生靈於塗炭重熙積慶垂二百年伊爾卿<lb/>
尹庶官洎億兆之衆代受亭育以迄于今肆予小子獲<lb/>
纉鴻業懼徳不嗣罔敢怠荒然以長于深宫之中暗于<lb/>
經國之務不知稼穡之艱難不察征戍之勞苦猶昧省<lb/>
已遂用興戎徵師四方轉餉千里暴命峻于誅求疲甿<lb/>
<pb n="KR4h0164_WYG_007-22a"/>
空于杼軸天譴于上而朕不寤人怨于下而朕不知馴<lb/>
致亂階變興都邑賊臣乗釁肆逆滔天萬品失序九廟<lb/>
震驚痛心靦貌罪實在予賴天地降佑神人叶謀將相<lb/>
竭誠爪牙宣力屏除大盜載張皇維將𢎞永圖必布新<lb/>
命朕晨興夕惕惟念前非自今以後中外所上書奏不<lb/>
得更稱聖神文武之號與人更始以答天休可大赦天<lb/>
下改建中五年為興元元年自正月一日昧爽以前大<lb/>
辟罪已下罪無輕重咸赦除之李希烈田悦王武俊李<lb/>
<pb n="KR4h0164_WYG_007-22b"/>
納等有以忠勞任膺將相有以勲舊繼守藩維朕撫馭<lb/>
乖方致令疑懼朕實不君人則何罪並與洗滌各復爵<lb/>
位朱滔雖與賊泚連坐路逺未必同謀如能效順亦與<lb/>
維新其河南北諸軍兵馬並宜各于本道自固封疆勿<lb/>
相侵軼朱泚大為不道棄義蔑恩反易天常盜竊名器<lb/>
暴犯陵寢所不忍言獲罪祖宗朕不敢赦其應被朱泚<lb/>
脇從將士官吏百姓及諸色人等有遭其煽誘有廹以<lb/>
兇威茍能自新一切不問人之行業或未必兼搆大厦<lb/>
<pb n="KR4h0164_WYG_007-23a"/>
者方集于羣材建竒功者不限於常檢茍在適用則無<lb/>
棄人況黜免之人沉鬱既乆朝過夕改仁何逺哉流移<lb/>
降黜亡官失爵配𨽻人等有材能著聞者特加録用勿<lb/>
拘常例諸軍使諸道赴奉天及進收京城將士等或百<lb/>
戰摧敵或萬里勤王濟危難者其節著復社禝者其業<lb/>
崇我圖爾功特加彛典宜並賜名奉天定難功臣身有<lb/>
過犯逓減罪三等子孫有過犯遞減罪二等見危致命<lb/>
先哲攸貴掩骼埋胔禮典所先雖效用而或殊在惻隱<lb/>
<pb n="KR4h0164_WYG_007-23b"/>
而何間諸道將士有死王事者各委所在州縣給遞送<lb/>
歸本管官為葬祭其有因戰陣殺戮及擒獲伏辜暴骨<lb/>
原野者並委所在逐近便收葬自頃軍旅所給賦役繁<lb/>
興吏因為姦人不堪命汔可小康與之休息其墊陌及<lb/>
税間架竹木茶漆㩁鐵等諸色名目悉冝停罷京畿之<lb/>
内屬此冦戎攻刼焚燒靡有寧室王師仰給人以重勞<lb/>
時宜減放今年夏税之半朕以兇醜犯闕遽用于征爰<lb/>
度近郊息駕兹邑軍儲克辦師旅攸寧式當襃旌以志<lb/>
<pb n="KR4h0164_WYG_007-24a"/>
吾過其奉天宜升為赤縣百姓並給復五年尚徳者教<lb/>
化之所先求賢者邦家之大本永言兹道夢想増懐而<lb/>
澆薄之風趨競不息幽棲之士寂寞無聞葢誠所未孚<lb/>
故求之不至天下有隱居行義才徳高逺晦迹丘園不<lb/>
求聞達者委所在長吏具姓名聞奏當備禮邀致諸色<lb/>
人中有賢良方正能直言極諫及博通墳典達於教化<lb/>
并洞識韜略堪任將帥者委常參官及所在長吏聞薦<lb/>
天下孤老鰥寡惸獨不能自活者並委州縣長吏量事<lb/>
<pb n="KR4h0164_WYG_007-24b"/>
優恤其有年九十已上者刺史縣令就門存問義夫節<lb/>
婦孝子順孫旌表門閭終身勿事大兵之後内外耗竭<lb/>
貶食省用宜自朕躬當節乘輿之服御絶宫室之華飾<lb/>
率已師儉為天下先諸道貢獻自非供宗廟軍國之用<lb/>
一切並停布澤行賞仰惟舊章今以餘孽未平帑藏空<lb/>
竭有乖慶賜深愧于懷赦書有所未該者委所司類例<lb/>
條件聞奏敢以赦前事相言告以其罪罪之亡命山澤<lb/>
挾藏軍器百日不首復罪如初赦書日行五百里布告<lb/>
<pb n="KR4h0164_WYG_007-25a"/>
遐邇咸使聞知<lb/>
　公謂感人以言其本已淺況言又不誠乎因冄作此<lb/>
　詔書深痛明備後李節度來朝言山東將士見詔感<lb/>
　泣臣于是知賊不足平也總是推誠改過四字盡之<lb/>
　唐朝學術文章以韓公為第一經濟奏議以陸公為<lb/>
　第一其忠誠正大姚元之李鄴侯尚不及也<lb/>
　　論前所答奏未施行狀　　　　　陸　贄<lb/>
立國之本在乎得衆得衆之要在乎見情情有通塞故<lb/>
<pb n="KR4h0164_WYG_007-25b"/>
否泰生情有厚薄故損益生昜象乾下坤上則曰泰坤<lb/>
下乾上則曰否損上益下則曰益損下益上則曰捐乾<lb/>
為天為君坤為地為臣天在下而地處上於位乖矣而<lb/>
反謂之泰者上下交故也君在上而臣處下於義順矣<lb/>
而反謂之否者上下不交故也損益之義亦由是焉上<lb/>
約己而裕於人人必悦而奉上矣豈不謂之益乎上蔑<lb/>
人而肆諸已人必怨而叛上矣豈不謂之損乎然則上<lb/>
下交而泰不交而否自損者人益自益者人損情之得<lb/>
<pb n="KR4h0164_WYG_007-26a"/>
失豈容昜哉是以古先聖王之居人上也必以其心從<lb/>
天下之心而不敢以天下之人從其欲自昔王業盛衰<lb/>
君道得失史冊盡在粲然可徵與衆同欲靡不興違衆<lb/>
自用靡不廢從善納諫靡不固逺賢恥過靡不危善惡<lb/>
從類端如貫珠成敗象行明若觀火此歴代之元龜也<lb/>
太宗武定禍亂文致太平然猶兢兢畏慎每戒臣下獻<lb/>
規𤣥宗躬定大難開懐納忠侈心一萌邪道並進大盜<lb/>
一興至今為梗肅宗懲致冦之由虚受廣納故得來蘇<lb/>
<pb n="KR4h0164_WYG_007-26b"/>
之望允塞配天之業勃興陛下以明威照臨以嚴法制<lb/>
斷君臣意乖上下情隔由是人各隱情以言為諱至於<lb/>
變亂將起億兆同憂獨陛下恬然不知方謂太平可致<lb/>
列聖升降之效歴歴如彼當今理亂之由昭昭如此未<lb/>
有不興於得衆殆於失人裕於僉諧蔽於偏信濟美因<lb/>
乎納諫虧徳由乎自賢善始本乎憂勤失全萌乎安泰<lb/>
今將悔禍徼福去危從安若不循太宗創業之規襲肅<lb/>
宗中興之理鑒天寳致亂之所以懲今者遷幸之所由<lb/>
<pb n="KR4h0164_WYG_007-27a"/>
則何以孚聖懐彰令聞新逺邇之聽歸反側之心乎不<lb/>
勝愚誠懇欵謹復布露以聞<lb/>
　泰否言君臣也損益言君民也上下交則泰損上益<lb/>
　下則益羲文周孔之治法也宣公明切指出遂為百<lb/>
　代之藥石蓍龜○宣公經濟名臣經學最為精通世<lb/>
　有讀史而不窮經者終為無本之學即徒玩宋儒之<lb/>
　書而不湛深經學猶無本也但恐涉于訓詁記誦故<lb/>
　必體究宋儒則經學更字字切已耳<lb/>
<pb n="KR4h0164_WYG_007-27b"/>
　　請數對羣臣兼許令論事狀　　　陸　贄<lb/>
天子之道與天同方天不以地有惡木而廢發生天子<lb/>
不以時有小人而廢聴納昔人有因噎而廢食者又有<lb/>
懼溺而自沉者其為矯枉防患之慮豈不過哉臣聞人<lb/>
之所助在乎信信之所立由乎誠蚩蚩之徒或昏或鄙<lb/>
然而上之得失靡不辨上之好惡靡不知上之所秘靡<lb/>
不傳上之所為靡不效故馭之以智則人詐示之以疑<lb/>
則人偷接不以禮則徇義之意輕撫不以恩則效忠之<lb/>
<pb n="KR4h0164_WYG_007-28a"/>
情薄惟天下至誠為能盡其性能盡其性則能盡人之<lb/>
性是知誠信之道不可斯須去身願陛下慎守而行之<lb/>
有加恐非所以為悔也仲虺述成湯之徳曰用人惟已<lb/>
改過不吝吉甫美宣王之功曰袞職有闕惟仲山甫補<lb/>
之成湯聖君也仲虺聖輔也以聖輔而贊揚聖君不稱<lb/>
其無過而稱其改過周宣中興之賢主也吉甫文武之<lb/>
賢臣也以賢臣而歌誦賢主不美其無闕而美其補闕<lb/>
是則聖賢之意較然著明惟以改過為能不以無過為<lb/>
<pb n="KR4h0164_WYG_007-28b"/>
貴中古以降淳風浸微臣既尚諛君亦自聖掩盛徳而<lb/>
行小道於是有入則造膝出則詭辭之態興矣姦由此<lb/>
滋善由此沮帝王之意由此惑諫臣之罪由此生媚道<lb/>
一行為害斯甚太宗文皇帝以虚受為理本以直言為<lb/>
國華存致雍熙之化沒齊堯舜之名向若太宗聞過則<lb/>
羞已之短納諫又畏人之知雖有悔過之意必無從諫<lb/>
之名且以太宗有底定禍亂之武有致理太平之功然<lb/>
而人到於今稱詠以為道冠前古澤被無窮者則從諫<lb/>
<pb n="KR4h0164_WYG_007-29a"/>
改過為其首焉陛下所謂諫官論事少能慎密例自矜<lb/>
衒歸過於朕者臣以為不密自矜信非忠厚其於聖徳<lb/>
固亦無虧陛下若納諫不違則傳之適足増美陛下若<lb/>
違諫不納又安能禁止勿傳伏願以貞觀故事為楷模<lb/>
使太宗風烈重光於聖代臣聞虞舜察邇言故能成聖<lb/>
化晉文聽輿誦故能恢霸功大雅有詢于芻蕘之言洪<lb/>
範有謀及庶人之義是則聖賢為理務徇衆心不敢忽<lb/>
細㣲不敢侮鰥寡遜于志者不必然逆于心者不必否<lb/>
<pb n="KR4h0164_WYG_007-29b"/>
辭拙而效速者不必愚言甘而利重者不必智是皆考<lb/>
之以實慮之以終其用無他惟善所在陛下所謂比見<lb/>
奏對論事皆是雷同道聽塗説者臣竊以衆多之議足<lb/>
見人情必有可行亦有可畏恐不宜一槩輕侮而莫之<lb/>
省納也陛下又謂試加質問即便辭窮者臣竊以陛下<lb/>
雖窮其辭而未窮其理能服其口而未服其心臣每讀<lb/>
史書見亂多理少因懐感歎竊謂為下者莫不願忠為<lb/>
上者莫不求理然而下恒苦上之難達上恒苦下之難<lb/>
<pb n="KR4h0164_WYG_007-30a"/>
知若是者何九弊不去故也所謂九弊者上有其六而<lb/>
下有其三好勝人恥聞過騁辯給衒聰明厲威嚴恣彊<lb/>
愎此六者君上之弊也諂諛顧望畏懦此三者臣下之<lb/>
弊也上好勝必甘於佞辭上恥過必忌于直諫如是則<lb/>
下之諂諛者順旨而忠實之語不聞矣上騁辯必勦説<lb/>
而折人以言上衒明必臆度而虞人以詐如是則下之<lb/>
顧望者自便而切磨之辭不盡矣上厲威必不能降情<lb/>
以接物上恣愎必不能引咎以受規如是則下之畏懦<lb/>
<pb n="KR4h0164_WYG_007-30b"/>
者避辜而情理之説不申矣夫自黎獻而上獲覩至尊<lb/>
之光景者踰億兆而無一焉就獲覩之中得接言議者<lb/>
又千萬無一幸而得接者猶有九弊居其間則上下之<lb/>
情所通鮮矣亂多理少從古以然考其初心不必淫暴<lb/>
亦在乎兩情相阻馴致其失以至於艱難者焉伏願廣<lb/>
接下之道開奨善之門𢎞納諫之懐勵推誠之美待之<lb/>
以禮煦之以和求之若不及用之懼不周以能改其過<lb/>
為善以得聞其過為明諫者之狂誣明我之能恕諫者<lb/>
<pb n="KR4h0164_WYG_007-31a"/>
之漏泄彰我之能從諫者有失中而君無不美如此則<lb/>
徳光而義孚矣臣所以屢屢塵凟而不能自抑者葢以<lb/>
陛下有拯亂之志而多難未平有務理之誠而庶績未<lb/>
乂故每中夜自思竊歎而深惜也惟陛下詳省所闕亟<lb/>
行所宜宗社無疆之休也<lb/>
　用賢聴言治國之要而其本在於誠信大學所謂誠<lb/>
　正為修齊治平之本也宣公學有原本言曲而中以<lb/>
　視韓公子說難其揣摩物情則均而彼則一派私利<lb/>
<pb n="KR4h0164_WYG_007-31b"/>
　之心此則一片公誠千載猶將見之<lb/>
　　謝密旨狀因論所宣事狀　　　　陸　贄<lb/>
顧少連向臣説云聖旨察臣孤貞猶謂清慎太過都絶<lb/>
諸道饋遺却恐事情不通如不能納諸財物至如鞭靴<lb/>
之類受亦無妨者臣性實凡鄙寧忘顧私家本寠貧安<lb/>
能無欲所以深自刻慎勉修亷隅者葢由負戴厚恩尸<lb/>
竊大位既不克導揚風教致俗清淳又未能減息征徭<lb/>
濟人窮困由是茍行特操杜絶交私陛下責臣以清謹<lb/>
<pb n="KR4h0164_WYG_007-32a"/>
太過斯謂聖明陛下慮事之不通有乖理道夫以胥吏<lb/>
末流苞苴㣲貺茍或違道臣猶知慚况公卿大臣之間<lb/>
方岳連帥之任豈資納賄然後致誠若因財利交歡是<lb/>
以姑息為事既乖直道必有過求遂之則法度浸隳阻<lb/>
之則<graphic n="KR1333" url="https://raw.githubusercontent.com/kanripo/KR-Gaiji/master/images/KR1333.png" mimeType="image/png"/>望彌甚為害如此國何賴焉髙祖太宗著法垂<lb/>
制監臨受賄盈尺有刑豈不以貪饕為弊殘蠧最深至<lb/>
於士吏之㣲尚當嚴禁矧居風化之首反可通行凡上<lb/>
之所為以導下也若上為之下亦為之固其理也又可<lb/>
<pb n="KR4h0164_WYG_007-32b"/>
禁乎朝廷取之于方鎮方鎮復取之於州州取之于縣<lb/>
縣取之于鄉鄉將安取哉是皆出于疲人之肝腦筋髓<lb/>
耳自大盜猾夏天下常屯百萬之師坐受衣食農夫蠶<lb/>
婦凍而織餓而耕殫力忍死以供十倍之賦日月引頸<lb/>
望覩昇平之化惠恤之恩凡四十九年矣薦屬多故有<lb/>
加無瘳而又交通私賄扇起貪風是令已困之甿重遭<lb/>
過分之擾也亦冀陛下詳察其理普澄其源𢎞清浄無<lb/>
欲之風守慈儉不貪之寳是將感人心而天下服何有<lb/>
<pb n="KR4h0164_WYG_007-33a"/>
事情不通之患乎夫賄道一開展轉滋甚鞭靴不已必<lb/>
及金璧日見可欲何能自窒於心已與交私固難中絶<lb/>
其意是以涓流不止谿壑成災毫末既差丘山聚釁臣<lb/>
竊料郡府之不願行賄于朝廷猶鄉閭之不願輸貨于<lb/>
郡府也但以行之者有利不行者有虞故為安身保位<lb/>
之謀耳假如四方俱賂於朝廷受其三而却其一有所<lb/>
受有所却二端相反則遇却者或有意疑乎見拒而不<lb/>
通焉四方俱賄于朝廷朝廷俱辭而不受則咸知不受<lb/>
<pb n="KR4h0164_WYG_007-33b"/>
者乃朝廷之常理適所以服其心而誘其善復何嫌阻<lb/>
之有乎陛下嗣位之初躬行節儉郡國無來獻朝廷無<lb/>
私求四方風動幾致清平旋以刑峻賦繁兵連禍結泊<lb/>
大憝殱夷皇運興復征伐之役頗息於前時清約之風<lb/>
亦虧於往日曩興師徒人困暴賦今罷征伐人困私求<lb/>
是乃殘瘁之餘永無蘇息之望使萬方黎獻當陛下休<lb/>
明之代不登富壽不洽雍熙追懐前修實用心熱禮記<lb/>
曰理亂持危朝聘以時厚往而薄來所以懐諸侯也是<lb/>
<pb n="KR4h0164_WYG_007-34a"/>
知懐撫之道貴徳賤財始於朝廷行於郡國郡國斯乂<lb/>
朝廷益尊是皆無賄之致也及夫王綱浸壞徳化陵夷<lb/>
然後滅公議而徇私情盛誅求而崇饋獻故禮記曰天<lb/>
子微諸侯僭於是相覿以貨相賂以利而天下之禮亂<lb/>
矣是知傷風害禮莫甚於私暴物殘人莫大於賂利於<lb/>
絶私去賄者莫先於君主務于愛人助理者莫切於輔<lb/>
臣君臣之間固不可語及于私賄矣況躬行乎<lb/>
　周官弊吏以亷為首故大學戒務財孟子懲懐利賄<lb/>
<pb n="KR4h0164_WYG_007-34b"/>
　賂行而國不可為矣余觀春秋時晉主夏盟靈成景<lb/>
　厲之世雖用人行政有失猶不失為盟主至昭公頃<lb/>
　定時賄賂公行如魯昭以受賂不得入十八國㑹召<lb/>
　陵以求賄不果伐楚晉伯微而春秋亦自是為戰國<lb/>
　矣嗚呼獄訟以貨賄為重輕舉措以貨賄為用舍莊<lb/>
　生所謂哀莫大于心死者宣公此疏尤為深痛<lb/>
　　陸宣公集序　　　　　　　　　權徳輿<lb/>
嘗讀賈誼書觀其經制人文鋪陳帝業術亦至矣待之<lb/>
<pb n="KR4h0164_WYG_007-35a"/>
宣室恨得後時遇亦深矣然竟不能達四聰而盡其善<lb/>
排羣議而試厥謀道之難行亦已久矣東陽絳灌何代<lb/>
無之噫一薫一蕕善齊不能同其器方鑿圓枘良工無<lb/>
以措巧心所以理世少而亂日多大雅衰而正聲寖漢<lb/>
道未融既失之于賈傅吾唐不幸復擯棄於陸公公諱<lb/>
贄字敬輿吳郡蘇人溧陽令偘之子年十八登進士第<lb/>
應博學宏辭科授鄭縣尉非其好也省母歸壽春刺史<lb/>
張鎰有名於時一獲晤言大加賞識暨别鎰以泉貨萬<lb/>
<pb n="KR4h0164_WYG_007-35b"/>
數為賮曰願以此奉太夫人一日之膳公悉辭之領新<lb/>
茶一串而已是嵗以書判拔萃調渭南簿御史府以監<lb/>
察換之徳宗皇帝春宫時知名召對翰林即日為學士<lb/>
由詞部員外轉考功郎中朱泚之亂從幸奉天時車駕<lb/>
播遷詔書旁午公灑翰即成不復起草初若不經思慮<lb/>
及成而奏無不曲盡事情中於機㑹倉卒填委同職者<lb/>
無不拱手嘆服不能復有所助嘗從容奏曰此時詔書<lb/>
陛下宜痛自引過以感人心昔禹湯以罪已勃興楚昭<lb/>
<pb n="KR4h0164_WYG_007-36a"/>
以善言復國陛下誠能不恡改過以言謝天下俾臣草<lb/>
辭無諱庶幾羣盜革心上從之故行在詔書始下雖武<lb/>
人悍卒無不揮涕激發議者以徳宗克平冦亂不惟神<lb/>
武之功爪牙宣力葢亦資文徳腹心之助焉及還京師<lb/>
李抱真來朝奏曰陛下在山南時山東士卒聞書詔之<lb/>
辭無不感泣思奮臣節臣知賊不足平也公自行在帶<lb/>
本職拜諫議大夫中書舍人精敏小心未嘗有過艱難<lb/>
扈從行在輙隨啓沃謀猷特所親信有時讌語不以公<lb/>
<pb n="KR4h0164_WYG_007-36b"/>
卿指名但呼陸九而已初幸梁洋棧道危狹從官前後<lb/>
相失上夜次山館召公不至泫然號於禁旅曰得陸贄<lb/>
者賞千金頃之公至太子親王皆賀丁韋夫人憂去職<lb/>
持喪於洛遣人䕶溧陽之柩附葬河南上遣中使監䕶<lb/>
其事四方賻遺數百萬公一無所取素與蜀帥韋南康<lb/>
布衣友善韋令每月置遺公奏而受之服闋復内職權<lb/>
知兵部侍郎覲見之日天子為之興改容叙弔内外屬<lb/>
望旦夕俟其輔政為竇參忌嫉故緩之真拜兵部侍郎<lb/>
<pb n="KR4h0164_WYG_007-37a"/>
知貢舉得人之盛公議稱之貞元八年拜中書侍郎平<lb/>
章事公以少年入侍内殿特蒙知遇不可與衆浮沉茍<lb/>
且自愛事有不可必諍之上察物太精躬臨庶政失其<lb/>
大體動與公違姦諛從而間之屢至不悦親友或規之<lb/>
公曰吾上不負天子下不負吾所學不恤其他公精于<lb/>
吏事斟酌剖決不爽錙銖其經綸制度具在徳宗實録<lb/>
户部侍郎判度支裴延齡以姦回得幸害時蠧政物議<lb/>
莫敢指言公獨以身當之屢言不可翰林學士吳通元<lb/>
<pb n="KR4h0164_WYG_007-37b"/>
忌公先達每切中傷隂結延齡互言公短宰相趙憬公<lb/>
之引拔升為同列以公排邪守正心復異之羣邪沮謀<lb/>
直道不勝十年退公為賓客罷政事明年夏旱芻糧不<lb/>
給軍校訴於上延齡奏曰此皆陸贄輩怨望鼓扇軍人<lb/>
也貶公忠州别駕上怒不可測賴陽城張萬福救之獲<lb/>
免蜀帥抗表請以贄代已嵗賂資糧公在南賓閉門却<lb/>
掃郡人稀識其面復避謗不著書惟考校醫方撰集驗<lb/>
方五十巻行於世永貞初與鄭餘慶陽城同徴還公已<lb/>
<pb n="KR4h0164_WYG_007-38a"/>
薨殁時年五十二公之秉筆内署也㩁古揚今雄文藻<lb/>
思敷之為文誥伸之為典謨俾<graphic n="KR1536" url="https://raw.githubusercontent.com/kanripo/KR-Gaiji/master/images/KR1536.png" mimeType="image/png"/>狡向風懦夫増氣則<lb/>
有制誥集一十巻潤色之餘論思獻納軍國利害巨細<lb/>
必陳則有奏草七巻其在相位也推賢與能舉直錯枉<lb/>
將幹璿衡而揭日月清氛沴而平泰階敷其道也與伊<lb/>
説争衡考其文也與典謨接軫則有中書奏議七巻古<lb/>
人以士之遇也其要有四焉才位時命也仲尼有才而<lb/>
無位其道不行賈生有時而無命終于一慟惟公才不<lb/>
<pb n="KR4h0164_WYG_007-38b"/>
謂不長位不謂不達逢時而不盡其道非命歟裴氏之<lb/>
子焉能使公不遇哉説者又以房魏姚宋逢時遇主克<lb/>
致清平陸君亦獲幸時君而不能與房魏争烈葢道未<lb/>
至也應之曰道雖在我𢎞之在人蜚蝗竟天農稷不能<lb/>
善稼奔車覆轍孔孟亦廢規行若使四君與公昜時而<lb/>
相則一否一臧未可知也而致君不及貞觀開元者葢<lb/>
時不幸也豈公不幸哉以為其道未至不亦誣乎公之<lb/>
文集有詩文賦集表狀為别集十五卷其闗於時政昭<lb/>
<pb n="KR4h0164_WYG_007-39a"/>
昭然與金石不朽者惟制誥奏議乎今以類相從冠于<lb/>
編首兼略書其官氏景行以為序引俾後之君子覽公<lb/>
制作效之為文為臣事君之道不其偉歟<lb/>
　權文公在當時以文章著名然尚未脱排偶氣為宰<lb/>
　相雖無甚建明然亦與庸碌者迥别此篇序宣公議<lb/>
　論兼叙事可歌可誦吾喜宣公之為人故讀權公此<lb/>
　篇更低徊不忍釋也<lb/>
　　兩漢辨亡論　　　　　　　　　權徳輿<lb/>
<pb n="KR4h0164_WYG_007-39b"/>
言兩漢所以亡者皆曰莽卓予以為莽卓簒逆汙神器<lb/>
以亂齊民自賈夷滅天下耳目顯然聞知静徴厥初則<lb/>
亡西京者張禹亡東京者胡廣皆以假道儒術得伸其<lb/>
邪心徼一時大名致位公輔辭氣所發損益繫之而多<lb/>
方善柔保位持禄或陷時君以滋厲階或附兇沴以結<lb/>
禍胎故其蕩覆之機簒奪之兆皆指導馴致之雖年祀<lb/>
相逺猶手授頤指之然也其為賊害豈直莽卓之比乎<lb/>
禹以經術為帝師身備漢相特見尊信當主臣之重極<lb/>
<pb n="KR4h0164_WYG_007-40a"/>
儒者之貴永始元延之間天地之眚屢見言事者皆譏<lb/>
切王氏專政時成帝亦悔懼天變而未有以決駕至禹<lb/>
第辟左右以問之須其一言以為律度為禹計者亦宜<lb/>
陳大昜堅冰之誡誦小雅十月之刺乗其嚮納痛言得<lb/>
失反以罕言命不語怪為辭致成帝不疑之心授王氏<lb/>
寖盛之勢上下恬然䁆忽亡國儻帝慮不至是猶當開<lb/>
陳切劘面别廷辨矧當就第宴閒之際虚懐訪決之時<lb/>
方且眩小男于牀下官子壻於近郡欵然用家人匹婦<lb/>
<pb n="KR4h0164_WYG_007-40b"/>
為心以身圖安不恤國患致使羣盜弄權迭執魁柄禍<lb/>
稔毒流至於新都不可遏也斯可憤也逮至東都順桓<lb/>
之間國統三絶胡廣以巨儒柄用位極上台初梁冀席<lb/>
外戚之重貪戾當國既鴆質帝議立嗣君公卿大臣皆<lb/>
以清河王蒜年長有徳屬最尊親可以靖人亦既定䇿<lb/>
冀乃憚其明哲且不利長君私於蠡吾獨異羣議為廣<lb/>
計者亦當中立如石介然不回率趙誡之徒同李杜所<lb/>
守然後三事百工正辭於朝雖冀之暴恣豈能一旦盡<lb/>
<pb n="KR4h0164_WYG_007-41a"/>
誅漢廷羣公耶反徇一息之安首䑕畏懦竟使清河徙<lb/>
廢蠡吾為梗邦家陵夷漢道日蹙結黨錮之獄成閹寺<lb/>
之禍禍亂循環以至董卓赫赫漢室化為堂塗葢棟橈<lb/>
鼎折之所由來久矣彼梅福以孤逺上疏張綱以卑秩<lb/>
埋輪獨何人哉而不是思也向者西京抑損王氏尊君<lb/>
卑臣則庶乎無哀平之壞東京登庸清河主明臣忠則<lb/>
庶乎無靈獻之亂大漢之祚未昜知也或以國之興亡<lb/>
皆有隂隲之數非人謀能亢則但取瞽聾者而相之立<lb/>
<pb n="KR4h0164_WYG_007-41b"/>
土木偶而尊之被以章組列于廊廟斯可矣何堯舜之<lb/>
或咨或吁殷周之或夢或卜憂勤日昃之若是然後為<lb/>
理耶予因𨽻古史且嗜春秋褒貶之學心所憤激因辨<lb/>
其所以然<lb/>
　此論堪為朱雲李固吐氣亦使世上有一種假儒者<lb/>
　無骨氣人見之羞死<lb/>
　<lb/>
　古文雅正卷七<lb/>
</p>
<p>
</p>
  </div>
</body>
</text>
</TEI>
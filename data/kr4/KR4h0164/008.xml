<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古文雅正卷八</head> <lb/>
    <p>
<pb n="KR4h0164_WYG_008-1a"/>
欽定四庫全書<lb/>
　古文雅正卷八<lb/>
　　　　　　　　　　　禮部侍郎蔡世逺編<lb/>
　　原道　　　　　　　　　　　　韓　愈<lb/>
博愛之謂仁行而宜之之謂義由是而之焉之謂道足<lb/>
乎已無待於外之謂徳仁與義為定名道與徳為虚位<lb/>
故道有君子小人而徳有凶有吉老子之小仁義非毁<lb/>
之也其見者小也坐井而觀天曰天小者非天小也彼<lb/>
<pb n="KR4h0164_WYG_008-1b"/>
以煦煦為仁孑孑為義其小之也則宜其所謂道道其<lb/>
所道非吾所謂道也其所謂徳徳其所徳非吾所謂徳<lb/>
也凡吾所謂道徳云者合仁與義言之也天下之公言<lb/>
也老子之所謂道徳云者去仁與義言之也一人之私<lb/>
言也周道衰孔子没火於秦黄老於漢佛於晉魏梁隋<lb/>
之間其言道徳仁義者不入於楊則入於墨不入於老<lb/>
則入於佛入於彼必出於此入者主之出者奴之入者<lb/>
附之出者汙之噫後之人其欲聞仁義道徳之說孰從<lb/>
<pb n="KR4h0164_WYG_008-2a"/>
而聽之老者曰孔子吾師之弟子也佛者曰孔子吾師<lb/>
之弟子也為孔子者習聞其說樂其誕而自小也亦曰<lb/>
吾師亦嘗云爾不惟舉之於其口而又筆之於其書噫<lb/>
後之人雖欲聞仁義道徳之說其孰從而求之甚矣人<lb/>
之好怪也不求其端不訊其末惟怪之欲聞古之為民<lb/>
者四今之為民者六古之教者處其一今之教者處其<lb/>
三農之家一而食粟之家六工之家一而用器之家六<lb/>
賈之家一而資焉之家六奈之何民不窮且盗也古之<lb/>
<pb n="KR4h0164_WYG_008-2b"/>
時人之害多矣有聖者立然後教之以相生養之道為<lb/>
之君為之師驅其蟲蛇鳥獸而處之中土寒然後為之<lb/>
衣飢然後為之食木處而顛土處而病也然後為之宫<lb/>
室為之工以贍其器用為之賈以通其有無為之醫藥<lb/>
以濟其夭死為之葬埋祭祀以長其恩愛為之禮以次<lb/>
其先後為之樂以宣其湮鬱為之政以率其怠勌為之<lb/>
刑以鋤其强梗相欺也為之符璽斗斛權衡以信之相<lb/>
奪也為之城郭甲兵以守之害至而為之備患生而為<lb/>
<pb n="KR4h0164_WYG_008-3a"/>
之防今其言曰聖人不死大盗不止剖斗折衡而民不<lb/>
争嗚呼其亦不思而已矣如古之無聖人人之類滅久<lb/>
矣何也無羽毛鱗介以居寒熱也無爪牙以争食也是<lb/>
故君者出令者也臣者行君之令而致之民者也民者<lb/>
出粟米麻絲作器皿通貨財以事其上者也君不出令<lb/>
則失其所以為君臣不行君之令而致之民則失其所<lb/>
以為臣民不出粟米麻絲作器皿通貨財以事其上則<lb/>
誅今其法曰必棄而君臣去而父子禁而相生養之道<lb/>
<pb n="KR4h0164_WYG_008-3b"/>
以求其所謂清浄寂滅者嗚呼其亦幸而出於三代之<lb/>
後不見黜於禹湯文武周公孔子也其亦不幸而不出<lb/>
於三代之前不見正於禹湯文武周公孔子也帝之與<lb/>
王其號名殊其所以為聖一也夏葛而冬裘渴飲而飢<lb/>
食其事殊其所以為智一也今其言曰曷不為太古之<lb/>
無事是亦責冬之裘者曰曷不為葛之之易也責飢之<lb/>
食者曰曷不為飲之之易也傅曰古之欲明明徳於天<lb/>
下者先治其國欲治其國者先齊其家欲齊其家者先<lb/>
<pb n="KR4h0164_WYG_008-4a"/>
修其身欲修其身者先正其心欲正其心者先誠其意<lb/>
然則古之所謂正心而誠意者將以有為也今也欲治<lb/>
其心而外天下國家滅其天常子焉而不父其父臣焉<lb/>
而不君其君民焉而不事其事孔子之作春秋也諸侯<lb/>
用夷禮則夷之進於中國則中國之經曰夷狄之有君<lb/>
不如諸夏之亡詩曰戎狄是膺荆舒是懲今也舉夷狄<lb/>
之法而加之先王之教之上幾何其不胥而為夷也夫<lb/>
所謂先王之教者何也博愛之謂仁行而宜之之謂義<lb/>
<pb n="KR4h0164_WYG_008-4b"/>
由是而之焉之謂道足乎已無待於外之謂徳其文詩<lb/>
書易春秋其法禮樂刑政其民士農工賈其位君臣父<lb/>
子師友賓主昆弟夫婦其服麻絲其居宫室其食粟米<lb/>
果蔬魚肉其為道易明而其為教易行也是故以之為<lb/>
已則順而祥以之為人則愛而公以之為心則和而平<lb/>
以之為天下國家無所處而不當是故生則得其情死<lb/>
則盡其常郊焉而天神假廟焉而人鬼饗曰斯道也何<lb/>
道也曰斯吾所謂道也非向所謂老與佛之道也堯以<lb/>
<pb n="KR4h0164_WYG_008-5a"/>
是傳之舜舜以是傳之禹禹以是傳之湯湯以是傳之<lb/>
文武周公文武周公傳之孔子孔子傳之孟軻軻之死<lb/>
不得其傳焉荀與揚也擇焉而不精語焉而不詳由周<lb/>
公而上上而為君故其事行由周公而下下而為臣故<lb/>
其說長然則如之何而可也曰不塞不流不止不行人<lb/>
其人火其書廬其居明先王之道以道之鰥寡孤獨廢<lb/>
疾者有養也其亦庶乎其可也<lb/>
　其文詞則如賈長沙治安策而更出之以變化其論<lb/>
<pb n="KR4h0164_WYG_008-5b"/>
　學術治術則如董江都賢良策而更寫之以明暢三<lb/>
　代以下能有幾篇文字○宋儒議其引大學章只説<lb/>
　到誠意不説及致知為没頭學問已有代辨之者矣<lb/>
　謂釋氏以明心見性為宗旨對病下砭所引只宜截<lb/>
　從誠意以下也今讀上下文信然未可輕議○公自<lb/>
　言氣盛則言之短長與聲之髙下皆宜熟讀此篇自<lb/>
　見<lb/>
　　師説　　　　　　　　　　　　韓　愈<lb/>
<pb n="KR4h0164_WYG_008-6a"/>
古之學者必有師師者所以傳道受業解惑也人非生<lb/>
而知之者孰能無惑惑而不從師其為惑也終不解矣<lb/>
生乎吾前其聞道也固先乎吾吾從而師之生乎吾後<lb/>
其聞道也亦先乎吾吾從而師之吾師道也夫庸知其<lb/>
年之先後生于吾乎是故無貴無賤無長無少道之所<lb/>
存師之所存也嗟乎師道之不傳也久矣欲人之無惑<lb/>
也難矣古之聖人其出人也逺矣猶且從師而問焉今<lb/>
之衆人其下聖人也亦逺矣而恥學於師是故聖益聖<lb/>
<pb n="KR4h0164_WYG_008-6b"/>
愚益愚聖人之所以為聖愚人之所以為愚其皆出於<lb/>
此乎愛其子擇師而教之於其身也則耻師焉惑矣彼<lb/>
童子之師授之書而習其句讀者非吾所謂傳其道解<lb/>
其惑者也句讀之不知惑之不解或師焉或不焉小學<lb/>
而大遺吾未見其明也巫醫樂師百工之人不耻相師<lb/>
士大夫之族曰師曰弟子云者則羣聚而笑之問之則<lb/>
曰彼與彼年相若也道相似也位卑則足羞官盛則近<lb/>
諛嗚呼師道之不復可知矣巫醫樂師百工之人君子<lb/>
<pb n="KR4h0164_WYG_008-7a"/>
不齒今其智廼反不能及其可怪也歟聖人無常師孔<lb/>
子師郯子萇𢎞師襄老𥅆郯子之徒其賢不及孔子孔<lb/>
子三人行則必有我師是故弟子不必不如師師不必<lb/>
賢於弟子聞道有先後術業有專攻如是而已李氏子<lb/>
蟠年十七好古文六藝經傳皆通習之不拘於時學於<lb/>
余余嘉其能行古道作師說以貽之<lb/>
　師道立則善人多漢世經學詳明者以師弟子相承<lb/>
　故也宋代理學昌明者以師弟子相信故也唐時知<lb/>
<pb n="KR4h0164_WYG_008-7b"/>
　道者獨有一韓子而當時又少肯師者即如張文昌<lb/>
　李習之皇甫持正韓子得意弟子也然諸人集中亦<lb/>
　鮮推尊為師者况其他乎以此知唐時氣習最重故<lb/>
　韓子痛切言之唐學不及漢宋者亦以此也吕原明<lb/>
　希哲宰相子又與程子年爵不甚相下一見即首以<lb/>
　師禮事之原明悳器即此一端非復尋常而程子道<lb/>
　學得大明於時未必不由此子<lb/>
　　進學解　　　　　　　　　　　韓　愈<lb/>
<pb n="KR4h0164_WYG_008-8a"/>
國子先生晨入太學招諸生立館下誨之曰業精於勤<lb/>
荒於嬉行成於思毁於隨方今聖賢相逢治具畢張㧞<lb/>
去凶邪登崇俊良占小善者率以録名一藝者無不庸<lb/>
爬羅剔抉刮垢磨光葢有幸而獲選孰云多而不揚諸<lb/>
生業患不能精無患有司之不明行患不能成無患有<lb/>
司之不公言未既有笑於列者曰先生欺余哉弟子事<lb/>
先生於兹有年矣先生口不絶吟於六藝之文手不停<lb/>
披於百家之編記事者必提其要纂言者必鉤其元貪<lb/>
<pb n="KR4h0164_WYG_008-8b"/>
多務得細大不捐焚膏油以繼晷恒兀兀以窮年先生<lb/>
之業可謂勤矣觝排異端攘斥佛老補苴罅漏張皇幽<lb/>
眇尋墜緒之茫茫獨旁搜而逺紹障百川而東之廻狂<lb/>
瀾於既倒先生之於儒可謂有勞矣沉浸醲郁含英咀<lb/>
華作為文章其書滿家上規姚姒渾渾無涯周誥殷盤<lb/>
佶屈聱牙春秋謹嚴左氏浮誇易竒而法詩正而葩下<lb/>
逮莊騷太史所録子雲相如同工異曲先生之於文可<lb/>
謂閎其中而肆其外矣少始知學勇於敢為長通於方<lb/>
<pb n="KR4h0164_WYG_008-9a"/>
左右具宜先生之於為人可謂成矣然而公不見信於<lb/>
人私不見助於友跋前躓後動輒得咎暫為御史遂竄<lb/>
南夷三年博士冗不見治命與仇謀取敗幾時冬暖而<lb/>
兒號寒年豐而妻啼飢頭童齒豁竟死何禆不知慮此<lb/>
而反教人為先生曰吁子來前夫大木為杗細木為桷<lb/>
欂櫨侏儒椳闑扂楔各得其宜施以成室者匠氏之工<lb/>
也玉札丹砂赤箭青芝牛溲馬勃敗鼓之皮俱収竝蓄<lb/>
待用無遺者醫師之良也登明選公雜進巧拙紆餘為<lb/>
<pb n="KR4h0164_WYG_008-9b"/>
妍卓犖為傑較短量長惟器是適者宰相之方也昔者<lb/>
孟軻好辯孔道以明轍環天下卒老於行荀卿守正大<lb/>
論是𢎞逃讒于楚廢死蘭陵是二儒者吐辭為經舉足<lb/>
為法絶類離倫優入聖域其遇於世何如也今先生學<lb/>
雖勤而不繇其統言雖多而不要其中文雖竒而不濟<lb/>
於用行雖修而不顯於衆猶且月費俸錢嵗縻廩粟子不<lb/>
知耕婦不知織乗馬從徒安坐而食踵常途之促促窺<lb/>
陳編以盗竊然而聖主不加誅宰臣不見斥兹非其幸<lb/>
<pb n="KR4h0164_WYG_008-10a"/>
歟動而得謗名亦隨之投閒置散廼分之宜若夫商財<lb/>
賄之有亡計班資之崇庳忘已量之所稱指前人之瑕<lb/>
疵是所謂詰匠氏之不以杙為楹而訾醫師以昌陽引<lb/>
年欲進其狶苓也<lb/>
　此篇辭涉憤激宋儒為已之學定不如此然公自叙<lb/>
　其讀書衛道之苦心不可没也且如尋墜緒之茫茫<lb/>
　數語誰人能有此志向春秋謹嚴數語誰人能有此<lb/>
　識解勿論七發七哀等不足比倫即賓戯解嘲等篇<lb/>
<pb n="KR4h0164_WYG_008-10b"/>
　亦相懸絶也惟送窮文全係玩世憤俗之作可不録<lb/>
　耳<lb/>
　　伯夷頌　　　　　　　　　　　韓　愈<lb/>
士之特立獨行適於義而已不顧人之是非皆豪傑之<lb/>
士信道篤而自知明者也一家非之力行而不惑者寡<lb/>
矣至於一國一州非之力行不惑者蓋天下一人而已<lb/>
矣若至於舉世非之力行而不惑者則千百年廼一人<lb/>
而已耳若伯夷者窮天地亘萬世而不顧者也昭乎日<lb/>
<pb n="KR4h0164_WYG_008-11a"/>
月不足為明崒乎泰山不足為髙巍乎天地不足為容<lb/>
也當殷之亡周之興微子賢也抱祭器而去之武王周<lb/>
公聖也從天下之賢士與天下之諸侯而往攻之未嘗<lb/>
聞有非之者也彼伯夷叔齊者廼獨以為不可殷既滅<lb/>
矣天下宗周彼二子廼獨恥食其粟餓死而不顧繇是<lb/>
而言夫豈有求而為哉信道篤而自知明也今世之所<lb/>
謂士者一凡人譽之則自以為有餘一凡人沮之則自<lb/>
以為不足彼獨非聖人而自是如此夫聖人廼萬世之<lb/>
<pb n="KR4h0164_WYG_008-11b"/>
標凖也余故曰若伯夷者特立獨行窮天地亘萬世而<lb/>
不顧者也雖然微二子亂臣賊子接跡于後世矣<lb/>
　激昻峻㧞讀之頑夫亷懦夫有立志<lb/>
　　張中丞傳後叙　　　　　　　　韓　愈<lb/>
元和二年四月十三日夜愈與吳郡張籍閲家中舊書<lb/>
得李翰所為張廵傳翰以文章自名為此傳頗詳宻然<lb/>
尚恨有闕者不為許逺立傳又不載雷萬春事首尾逺<lb/>
雖材若不及廵者開門納廵位本在廵上授之柄而處<lb/>
<pb n="KR4h0164_WYG_008-12a"/>
其下無所疑忌竟與廵俱守死成功名城陷而虜與廵<lb/>
死先後異耳兩家子弟材智下不能通知二父志以為<lb/>
廵死而逺就虜疑畏死而辭服於賊逺誠畏死何苦守<lb/>
尺寸之地食其所愛之肉以與賊抗而不降乎當其圍<lb/>
守時外無蚍蜉蟻子之援所欲忠者國與主耳而賊語<lb/>
以國亡主滅逺見救援不至而賊來益衆必以其言為<lb/>
信外無待而猶死守人相食且盡雖愚人亦能數日而<lb/>
知死處矣逺之不畏死亦明矣烏有城壊其徒俱死獨<lb/>
<pb n="KR4h0164_WYG_008-12b"/>
蒙愧恥求活雖至愚者不忍為嗚呼而謂逺之賢而為<lb/>
之耶說者又謂逺與廵分城而守城之陷自逺所分始<lb/>
以此詬逺此又與兒童之見無異人之將死其臟腑必<lb/>
有先受其病者引繩而絶之其絶必有處觀者見其然<lb/>
從而尤之其亦不達於理矣小人之好議論不樂成人<lb/>
之美如是哉如廵逺之所成就如此卓卓猶不得免其<lb/>
他則又何說當二公之初守也寧能知人之卒不救棄<lb/>
城而逆遁茍此不能守雖避之他處何益及其亡救而<lb/>
<pb n="KR4h0164_WYG_008-13a"/>
且窮也將其創殘餓羸之餘雖欲去必不達二公之賢<lb/>
其講之精矣守一城捍天下以千百就盡之卒戰百萬<lb/>
日滋之師蔽遮江淮沮遏其勢天下之不亡其誰之功<lb/>
也當是時棄城而圖存者不可一二數擅彊兵坐而觀<lb/>
者相環也不追議此而責二公以死守亦見其自比於<lb/>
逆亂設淫辭而助之攻也愈嘗從事於汴徐二府屢道<lb/>
於兩府間親祭於其所謂雙廟者其老人往往說廵逺<lb/>
時事云南霽雲之乞救於賀蘭也賀蘭嫉廵逺之聲威<lb/>
<pb n="KR4h0164_WYG_008-13b"/>
功績出已上不肯出師救愛霽雲之勇且壯不聽其語<lb/>
强留之具食與樂延霽雲坐霽雲慷慨語曰雲來時睢<lb/>
陽之人不食月餘日矣雲雖欲獨食義不忍雖食且不<lb/>
下咽因㧞所佩刀斷一指血淋漓以示賀蘭一座大驚<lb/>
皆感激為雲泣下雲知賀蘭終無為雲出師意即馳去<lb/>
將出城抽矢射佛寺浮圖矢著其上甎半箭曰吾歸破<lb/>
賊必滅賀蘭此矢所以志也愈貞元中過泗州船上人<lb/>
猶指以相語城陷賊以刃脅降廵廵不屈即牽去將斬<lb/>
<pb n="KR4h0164_WYG_008-14a"/>
之又降霽雲雲未應廵呼雲曰南八男兒死耳不可為<lb/>
不義屈雲笑曰欲將以有為也公有言雲敢不死即不<lb/>
屈張籍曰有于嵩者少依於廵及廵起事嵩常在圍中<lb/>
籍大厯中於和州烏江縣見嵩嵩時年六十餘矣以廵<lb/>
初嘗得臨渙縣尉好學亡所不讀籍時尚小粗問廵逺<lb/>
事不能細也云廵長七尺餘鬚髯若神嘗見嵩讀漢書<lb/>
謂嵩曰何為久讀此嵩曰未熟也廵曰吾於書讀不過<lb/>
三遍終身不忘也因誦嵩所讀書盡卷不錯一字嵩驚<lb/>
<pb n="KR4h0164_WYG_008-14b"/>
以為廵偶熟此卷因亂抽他帙以試無不盡然嵩又取<lb/>
架上諸書試以問廵廵應口誦無疑嵩從廵久亦不見<lb/>
廵常讀書也為文章操紙筆立書未嘗起草初守睢陽<lb/>
時士卒僅萬人城中居人户亦且萬數廵因一見問姓<lb/>
名其後亡不識者廵怒鬚髯輙張及城䧟賊縛廵等數<lb/>
十人坐且將戮廵起旋其衆見廵起或起或泣廵曰汝<lb/>
勿怖死命也衆泣不能仰視廵就戮時顔色不亂陽陽<lb/>
如平常逺寛厚長者貌如其心與廵同年生月日後於<lb/>
<pb n="KR4h0164_WYG_008-15a"/>
廵呼廵為兄死時年四十九嵩貞元初死於亳宋間或<lb/>
傳嵩有田在亳宋間武人奪而有之嵩將詣州訟理為<lb/>
所殺嵩無子張籍云<lb/>
　氣薄雲霄光争日月李漢叙公文所謂詭然而蛟龍<lb/>
　翔蔚然而虎鳯躍鏘然而韶鈞鳴者是也廵逺在地<lb/>
　下應掀髯起舞讀者亦掀髯起舞○按唐書許逺傳<lb/>
　即採公此論南霽雲雷萬春竝附列傳廵傳言廵至<lb/>
　睢陽與太守許逺城父令姚誾等合遣將雷萬春南<lb/>
<pb n="KR4h0164_WYG_008-15b"/>
　霽雲等領兵戰寧陵北斬賊將二十殺萬餘人萬春<lb/>
　傳云霽雲萬春敗賊於寜陵也別將二十有五後皆<lb/>
　死廵難竝詳傳中唯四人逸其姓名又廵傳霽雲亦<lb/>
　不肯降廼與姚誾雷萬春等三十六人遇害又萬春<lb/>
　傳令狐潮圍雍丘萬春為廵偏將立城上與語六矢<lb/>
　著面不動廵任之與霽雲均前輩以篇中但及霽雲<lb/>
　而不及萬春遂疑前之雷萬春為南霽雲之誤愚謂<lb/>
　不載首尾者即雷傳不詳所來也老人畧說既第舉<lb/>
<pb n="KR4h0164_WYG_008-16a"/>
　霽雲小時粗問更不細及萬春則昌黎亦竟付之闕<lb/>
　如或畧或詳於文義初無礙也○愚既為此論恐猶<lb/>
　是師心臆說後閲黄太冲有答張爾公書言茅鹿門<lb/>
　八家之選其㫖大畧本之荆川遵巖至其批評謬處<lb/>
　如昌黎張中丞傳後序云不載雷萬春事首尾與南<lb/>
　霽雲乞救賀蘭兩不相䝉而鹿門以為雷萬春疑當<lb/>
　作南霽雲若乞救之事照應此句以補李翰之不載<lb/>
　則非矣是前人已糾其謬<lb/>
<pb n="KR4h0164_WYG_008-16b"/>
　　答崔立之書　　　　　　　　　韓　愈<lb/>
斯立足下僕見險不能止動不得時顛頓狼狽失其所<lb/>
操持困不知變以至辱於再三君子小人之所憫笑天<lb/>
下之所背而馳者也足下猶復以為可教貶損道徳乃<lb/>
至手筆以問之扳援古昔辭義髙逺且進且勸足下之<lb/>
於故舊之道得矣雖僕亦固望於吾子不敢望於他人<lb/>
者耳然尚有似不相曉者非故欲發余乎不然何子之<lb/>
不以丈夫期我也不能黙黙聊復自明僕始年十六七<lb/>
<pb n="KR4h0164_WYG_008-17a"/>
時未知人事讀聖人之書以為人之仕者皆為人耳非<lb/>
有利乎已也及年二十時苦家貧衣食不足謀於所親<lb/>
然後知仕之不唯為人耳及來京師見有舉進士者人<lb/>
多貴之僕誠樂之就求其術或出禮部所試賦詩策等<lb/>
以相示僕以為可無學而能因詣州縣求舉有司者好<lb/>
惡出於其心四舉而後有成亦未即得仕聞吏部有以<lb/>
博學宏辭選者人尤謂之才且得美仕就求其術或出<lb/>
所試文章亦禮部之類私怪其故然猶樂其名因又詣<lb/>
<pb n="KR4h0164_WYG_008-17b"/>
州府求舉凡二試於吏部一既得之而又黜於中書雖<lb/>
不得仕人或謂之能焉退自取所試讀之乃類於俳優<lb/>
者之辭顔忸怩而心不寧者數月既已為之則欲有所<lb/>
成就書所謂耻過作非者也因復求舉亦無幸焉乃復<lb/>
自疑以為所試與得之者不同其程度及得觀之余亦<lb/>
無甚愧焉夫所謂博學者豈今之所謂者乎夫所謂宏<lb/>
辭者豈今之所謂者乎誠使古之豪傑之士若屈原孟<lb/>
軻司馬遷相如揚雄之徒進於是選必知其懷慙乃不<lb/>
<pb n="KR4h0164_WYG_008-18a"/>
自進而已耳設使與夫今之善進取者競於蒙昧之中<lb/>
僕必知其辱焉然彼五子者且使生於今之世其道雖<lb/>
不顯於天下其自負何如哉肻與夫斗筲者決得失於<lb/>
一夫之目而為之憂樂哉故凡僕之汲汲於進者其小<lb/>
得蓋欲以具裘葛養窮孤其大得蓋欲以同吾之所樂<lb/>
於人耳其他可否自計已熟誠不待人而後知今足下<lb/>
乃復比之獻玉者以為必竢工人之剖然後見知於天<lb/>
下雖兩刖足不為病且無使勍者再尅誠足下相勉之<lb/>
<pb n="KR4h0164_WYG_008-18b"/>
意厚也然仕進者豈舍此而無門哉足下謂我必待是<lb/>
而後進者尤非相悉之辭也僕之玉固未嘗獻而足固<lb/>
未嘗刖足下無為為我戚戚也方今天下風俗尚有未<lb/>
及於古者邉境尚有被甲執兵者主上不得怡而宰相<lb/>
以為憂僕雖不賢亦且潜究其得失致之乎吾相薦之<lb/>
乎吾君上希卿大夫之位下猶取一障而乗之若都不<lb/>
可得猶將耕於寛閒之野釣於寂寞之濱求國家之遺<lb/>
事考賢人哲士之終始作唐之一經垂之於無窮誅姦<lb/>
<pb n="KR4h0164_WYG_008-19a"/>
諛於既死發潜徳之幽光二者將必有一可足下以為<lb/>
僕之玉凡幾獻而足凡幾刖也又所謂勍者果誰哉再<lb/>
剋之刑信如何也士固信於知已微足下無以發吾之<lb/>
狂言<lb/>
　吕東萊笑當時父兄無見識以子弟得一第便為成<lb/>
　材者今俗下秀才類然至有小試前茅便詡詡有矜<lb/>
　氣者斗筲器量亦不宜爾此文可振士子則古稱先<lb/>
　之志即不能志於道徳獨不思以好古自豪乃局於<lb/>
<pb n="KR4h0164_WYG_008-19b"/>
　科舉耶<lb/>
　　答李翊書　　　　　　　　　　韓　愈<lb/>
六月二十六日愈白李生足下生之書辭甚髙而其問<lb/>
何下而恭也能如是誰不欲告生以其道道悳之歸也<lb/>
有日矣况其外之文乎抑愈所謂望孔子之門墻而不<lb/>
入於其宫者焉足以知是且非耶雖然不可不為生言<lb/>
之生所謂立言者是也生所為者與所期者甚似而幾<lb/>
矣抑不知生之志蘄勝於人而取於人耶將蘄至於古<lb/>
<pb n="KR4h0164_WYG_008-20a"/>
之立言者耶蘄勝於人而取於人則固勝於人而可取<lb/>
於人矣將蘄至於古之立言者則無望其速成無誘於<lb/>
勢利養其根而竢其實加其膏而希其光根之茂者其<lb/>
實遂膏之沃者其光曄仁義之人其言藹如也抑又有<lb/>
難者愈之所為不自知其至猶未也雖然學之二十餘<lb/>
年矣始者非三代兩漢之書不敢觀非聖人之志不敢<lb/>
存處若忘行若遺儼乎其若思茫乎其若迷當其取於<lb/>
心而注於手也惟陳言之務去戛戛乎其難哉其觀於<lb/>
<pb n="KR4h0164_WYG_008-20b"/>
人不知其非笑之為非笑也如是者亦有年猶不改然<lb/>
後識古書之正偽與雖正而不至焉者昭昭然白黒分<lb/>
矣而務去之乃徐有得也當其取於心而注於手也汩<lb/>
汩然來矣其觀於人也笑之則以為喜譽之則以為憂<lb/>
以其猶有人之說者存也如是者亦有年然後浩乎其<lb/>
沛然矣吾又懼其雜也迎而距之平心而察之其皆醇<lb/>
也然後肆焉雖然不可以不養也行之乎仁義之途游<lb/>
之乎詩書之源無迷其途無絶其源終吾身而已矣氣<lb/>
<pb n="KR4h0164_WYG_008-21a"/>
水也言浮物也水大而物之浮者大小畢浮氣之與言<lb/>
猶是也氣盛則言之短長與聲之髙下者皆宜雖如是<lb/>
其敢自謂幾于成乎雖幾于成其用於人也奚取焉雖然<lb/>
待用於人者其肖於器耶用與舍屬諸人君子則不然<lb/>
處心有道行已有方用則施諸人舍則傳諸其徒垂諸<lb/>
文而為後世法如是者其亦足樂乎其無足樂也有志<lb/>
乎古者希矣志乎古必遺乎今吾誠樂而悲之亟稱其<lb/>
人所以勸之非敢褒其可褒而貶其可貶也問於愈者<lb/>
<pb n="KR4h0164_WYG_008-21b"/>
多矣念生之言不志乎利聊相為言之<lb/>
　公生平刻苦肆力本期至于古之立言者因而有見<lb/>
　於道遂居然以傳道自命然自叙其躬行實踐之功<lb/>
　少有見焉至自道為文工夫本領親切有味如此余<lb/>
　嘗謂自秦漢以來惟公集文章之大成此篇自冩得<lb/>
　力處尤不可不熟玩也<lb/>
　　與孟尚書書　　　　　　　　　韓　愈<lb/>
愈白行官自南廻過吉州得吾兄二十四日手書數番<lb/>
<pb n="KR4h0164_WYG_008-22a"/>
忻悚兼至未審入秋來眠食何似伏惟萬福來示云有<lb/>
人傳愈近少信奉釋氏此傳之者妄也潮州時有一老<lb/>
僧號大顛頗聰明識道理逺地無可與語者故自山召<lb/>
至州郭留十數日實能外形骸以理自勝不為事物侵<lb/>
亂與之語雖不盡解要自胸中無滯礙以為難得因與<lb/>
來往及祭神至海上遂造其廬及來袁州留衣服為別<lb/>
乃人之情非崇信其法求福田利益也孔子云丘之禱<lb/>
久矣凡君子行已立身自有法度聖賢事業具在方冊<lb/>
<pb n="KR4h0164_WYG_008-22b"/>
可效可師仰不愧天俯不愧人内不愧心積善積惡殃<lb/>
慶自各以其類至何有去聖人之道捨先王之法而從<lb/>
夷狄之教以求福利也詩不云乎愷悌君子求福不囬<lb/>
傳又曰不為威愓不為利疚假如釋氏能與人為禍祟<lb/>
非守道君子之所懼也况萬萬無此理且彼佛者果何<lb/>
人哉其行事類君子耶小人耶若君子也必不妄加禍<lb/>
於守道之人如小人也其身已死其鬼不靈天地神祇<lb/>
昭布森列非可誣也又肯令其鬼行胸臆作威福於其<lb/>
<pb n="KR4h0164_WYG_008-23a"/>
間哉進退無所據而信奉之亦且惑矣且愈不助釋氏<lb/>
而排之者其亦有說孟子云今天下不之楊則之墨楊<lb/>
墨交亂而聖賢之道不明則三綱淪而九法斁禮樂崩<lb/>
而夷狄横幾何其不為禽獸也故曰能言距楊墨者皆<lb/>
聖人之徒也揚子雲云古者楊墨塞路孟子辭而闢之<lb/>
廓如也夫楊墨行正道廢且將數百年以至於秦卒滅<lb/>
先王之法燒除其經坑殺學士天下遂大亂及秦滅漢<lb/>
興且百年尚未知修明先王之道其後始除挾書之律<lb/>
<pb n="KR4h0164_WYG_008-23b"/>
稍求亡書招學士經雖少得尚皆殘缺十亡二三故學<lb/>
士多老死新者不見全經不能盡知先王之事各以所<lb/>
見為守分離乖隔不合不公二帝三王羣聖人之道於<lb/>
是大壞後之學者無所尋逐以至於今泯泯也其禍出<lb/>
於楊墨肆行而莫之禁故也孟子雖賢聖不得位空言<lb/>
無施雖切何補然賴其言而今學者尚知宗孔氏崇仁<lb/>
義貴王賤霸而已其大經大法皆亡滅而不救壞爛而<lb/>
不収所謂存十一於千百安在其能廓如也然向無孟<lb/>
<pb n="KR4h0164_WYG_008-24a"/>
氏則皆服左袵而言侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>矣故愈嘗推尊孟氏以為功<lb/>
不在禹下者為此也漢氏以來羣儒區區修補百孔千<lb/>
瘡隨亂隨失其危如一髪引千鈞綿綿延延寖以微滅<lb/>
於是時也而唱釋老於其間鼓天下之衆而從之嗚呼<lb/>
其亦不仁甚矣釋老之害過於楊墨韓愈之賢不及孟<lb/>
子孟子不能救之於未亡之前而韓愈乃欲全之於已<lb/>
壞之後嗚呼其亦不量其力且見其身之危莫之救以<lb/>
死也雖然使其道由愈而粗傳雖滅死萬萬無恨天地<lb/>
<pb n="KR4h0164_WYG_008-24b"/>
鬼神臨之在上質之在傍又安得因一摧折自毁其道<lb/>
以從於邪也籍湜輩雖屢指教不知果能不叛去否辱<lb/>
吾兄眷厚而不獲承命惟増慚懼死罪死罪愈再拜<lb/>
　絶大眼孔絶大抱負語皆驚心動魄出之原道佛骨<lb/>
　表孟尚書書張中丞傳後序此四篇尤為韓集絶頂<lb/>
　文字亦千古之至文也<lb/>
　　再與鄂州桞中丞書　　　　　　韓　愈<lb/>
愈愚不能量事勢可否比常念淮右以靡弊困頓三州<lb/>
<pb n="KR4h0164_WYG_008-25a"/>
之地蚊蚋蟻蟲之聚感凶竪喣濡飲食之惠提童子之<lb/>
手坐之堂上奉以為帥出死力以抗逆明詔戰天下之<lb/>
兵乘機逐利四出侵暴屠燒縣邑賊殺不辜環其地數<lb/>
千里莫不被其毒洛汝襄荆許潁淮江為之騷然丞相<lb/>
公卿士大夫勞於圖議握兵之將熊羆貙虎之士畏懦<lb/>
䠞蹜莫肯杖戈為士卒前行者獨閤下奮然率先揚兵<lb/>
界上將二州之守親出入行間與士卒均辛苦生其氣<lb/>
勢見將軍之鋒頴凛然有向敵之意用儒雅文字章句<lb/>
<pb n="KR4h0164_WYG_008-25b"/>
之業取先天下武夫闗其口而奪之氣愚初聞時方食<lb/>
不覺棄匕箸起立豈以為閤下真能引孤軍單進與死<lb/>
冦角逐争一旦僥倖之利哉就令如是亦不足貴其所<lb/>
以服人心在行事適機宜而風采可畏愛故也是以前<lb/>
狀輒述鄙誠眷惠手翰還答益増忻悚夫一衆人心力<lb/>
耳目使所至如時雨三代用師不出是道閤下果能充<lb/>
其言繼之以無倦得形便之地甲兵足用雖國家故所<lb/>
失地旬嵗可坐而得况此小冦安足置齒牙間勉而卒<lb/>
<pb n="KR4h0164_WYG_008-26a"/>
之以俟其至幸甚夫逺徵軍士行者有羈旅離別之思<lb/>
居者有怨曠騷動之憂本軍有饋餉煩費之難地主多<lb/>
姑息形迹之患急之則怨緩之則不用命浮寄孤懸形<lb/>
勢銷弱又與賊不相諳委臨敵恐駭難以有功若召募<lb/>
土人必得豪勇與賊相熟知其氣力所極無望風之驚<lb/>
愛䕶鄉里勇於自戰徵兵滿萬不如召募數千閤下以<lb/>
為何如倘可上聞行之否計已與裴中丞相見行營事<lb/>
宜不惜時賜示及幸甚<lb/>
<pb n="KR4h0164_WYG_008-26b"/>
　讀原道等篇知公非徒文士也讀上憲宗論淮西事<lb/>
　宜篇知公非徒道學也文士而不知道一書篋子耳<lb/>
　語道學而不知經濟一書癡耳世人見迂庸一種讀<lb/>
　幾行性理全無器識以凡為道學者類然不知實道<lb/>
　學人必有實經濟烏得分判哉公此篇古勁雄健字<lb/>
　經追琢而出效西漢而無其迹進策亦足覘經濟<lb/>
　　送孟東野序　　　　　　　　　韓　愈<lb/>
大凡物不得其平則鳴草木之無聲風撓之鳴水之無<lb/>
<pb n="KR4h0164_WYG_008-27a"/>
聲風蕩之鳴其躍也或激之其趨也或梗之其沸也或<lb/>
炙之金石之無聲或擊之鳴人之於言也亦然有不得<lb/>
已者而後言其謌也有思其哭也有懷凡出乎口而為<lb/>
聲者其皆有弗平者乎樂也者鬱於中而泄於外者也<lb/>
擇其善鳴者而假之鳴金石絲竹匏土革木八者物之<lb/>
善鳴者也維天之於時也亦然擇其善鳴者而假之鳴<lb/>
是故以鳥鳴春以雷鳴夏以蟲鳴秋以風鳴冬四時之<lb/>
相推敓其必有不得其平者乎其於人也亦然人聲之<lb/>
<pb n="KR4h0164_WYG_008-27b"/>
精者為言文辭之於言又其精也尤擇其善鳴者而假<lb/>
之鳴其在於唐虞咎陶禹其善鳴者也而假以鳴䕫弗<lb/>
能以文辭鳴又自假於韶以鳴夏之時五子以其歌鳴<lb/>
伊尹鳴殷周公鳴周凡載於詩書六藝皆鳴之善者也<lb/>
周之衰孔子之徒鳴之其聲大而逺傳曰天將以夫子<lb/>
為木鐸其弗信矣乎其末也莊周以其荒唐之辭鳴楚<lb/>
大國也其亡也以屈原鳴臧孫辰孟軻荀卿以道鳴者<lb/>
也楊朱墨翟管夷吾晏嬰老聃申不害韓非眘到田駢<lb/>
<pb n="KR4h0164_WYG_008-28a"/>
鄒衍尸佼孫武張儀蘇秦之屬皆以其術鳴秦之興李<lb/>
斯鳴之漢之時司馬遷相知揚雄最其善鳴者也其下<lb/>
魏晉氏鳴者不及於古然亦未嘗絶也就其善者其聲<lb/>
清以浮其節數以急其辭淫以哀其志弛以肆其為言<lb/>
也亂雜而無章將天醜其徳莫之顧耶何為乎不鳴其<lb/>
善鳴者也唐之有天下陳子昻蘇源明元結李白杜甫<lb/>
李觀皆以其所能鳴其存而在下者孟郊東野始以其<lb/>
詩鳴其髙出魏晉不懈而及於古其他浸滛乎漢氏矣<lb/>
<pb n="KR4h0164_WYG_008-28b"/>
從吾遊者李翺張籍其尤也三子者之鳴信善鳴矣抑<lb/>
不知天將和其聲而使鳴國家之盛耶抑將窮餓其身<lb/>
思愁其心腸而使自鳴其不幸耶三子者之命則懸乎<lb/>
天矣其在上也奚以喜其在下也奚以悲東野之役於<lb/>
江南也有若不釋然者故吾道其命於天者以解之<lb/>
　世之汩没於時文久矣不但無志于道即肆力于古<lb/>
　求可傳者亦少焉故登此文以鼓之至其文之變化<lb/>
　離竒獨出格調尤令人有舞蹈之樂<lb/>
<pb n="KR4h0164_WYG_008-29a"/>
　　送李愿歸盤谷序　　　　　　　韓　愈<lb/>
太行之陽有盤谷盤谷之間泉甘而土肥草木藂茂居<lb/>
民鮮少或曰謂其環兩山之間故曰盤或曰是谷也宅<lb/>
幽而勢阻隱者之所盤旋友人李愿居之愿之言曰人<lb/>
之稱大丈夫者我知之矣利澤施於人名聲昭於時坐<lb/>
於廟朝進退百官而佐天子出令其在外則樹旗旄羅<lb/>
弓矢武夫前呵從者塞途供給之人各執其物夾道而<lb/>
疾馳喜有賞怒有刑才畯滿前道古今而譽盛徳入耳<lb/>
<pb n="KR4h0164_WYG_008-29b"/>
而不煩曲睂豐頰清聲而便體秀外而惠中飄輕裾翳<lb/>
長袖粉白黛緑者列屋而閒居妒寵而負恃争妍而取<lb/>
憐大丈夫之遇知於天子用力於當世者之所為也吾<lb/>
非惡此而逃之是有命焉不可幸而致也窮居而閒處<lb/>
升髙而望逺坐茂樹以終日濯清泉以自潔採於山美<lb/>
可茹釣於水鮮可食起居無時惟適之安與其有譽於<lb/>
前孰若無毁於其後與其有樂於身孰若無憂於其心<lb/>
車服不維刀鋸不加理亂不知黜陟不聞大丈夫不遇<lb/>
<pb n="KR4h0164_WYG_008-30a"/>
於時者之所為也我則行之伺候於公卿之門奔走於<lb/>
形勢之途足將進而趦趄口將言而囁嚅處穢汚而不<lb/>
羞觸刑辟而誅戮徼倖於萬一老死而後止者其於為<lb/>
人賢不肖何如也昌黎韓愈聞其言而壯之與之酒而<lb/>
為之歌曰<lb/>
盤之中維子之宫盤之土可以稼盤之泉可濯可沿盤<lb/>
之阻誰争子所窈而深廓其有容繚而曲如往而復嗟<lb/>
盤之樂兮樂且無央虎豹逺跡兮蛟龍遁藏鬼神守䕶<lb/>
<pb n="KR4h0164_WYG_008-30b"/>
兮呵禁不祥飲且食兮夀而康無不足兮奚所望膏吾<lb/>
車兮秣吾馬從子於盤兮終吾生以徜徉<lb/>
　不下斷制只述其言獨闢一格又無溢美之嫌公之<lb/>
　為文變化分寸無所不有也○前段可作郭令公像<lb/>
　贊中段可作陶靖節像贊末段可作諸追逐勢利全<lb/>
　無亷恥者像贊○案西平之子李愬之兄亦名愿唐<lb/>
　書愿傳愿少謙謹初領夏綏銀宥節度使政簡而嚴<lb/>
　至節度鳯翔自是邇聲色而政衰矣史言其以荒侈<lb/>
<pb n="KR4h0164_WYG_008-31a"/>
　敗結納權近與篇中所述正復相反明非一人矣又<lb/>
　案南宋慶元中建安刋五百家註本此序後附載唐<lb/>
　人髙從一跋以証其非西平子蓋以兩人同時其姓<lb/>
　名適同恐後人不及致辨耳公又有和盧郎中送盤<lb/>
　谷子詩序作於貞元十七年西平子方官環列詩和<lb/>
　於元和七年西平子又正擁節旄更非弃官髙蹈者<lb/>
　可知<lb/>
　　送浮屠文暢師序　　　　　　　韓　愈<lb/>
<pb n="KR4h0164_WYG_008-31b"/>
人固有儒名而墨行者問其名則是校其行則非可以<lb/>
與之遊乎如有墨名而儒行者問其名則非校其行則<lb/>
是可以與之遊乎揚子雲稱在門墻則揮之在夷狄則<lb/>
進之吾取以為法焉浮屠師文暢喜文章其周遊天下<lb/>
凡有行必請於搢紳先生以求咏歌其所志貞元十九<lb/>
年春將行東南柳君宗元為之請解其裝得其所得叙<lb/>
詩累百餘篇非至篤好其何能致多如是邪惜其無以<lb/>
聖人之道告之者而徒舉浮屠之説贈焉夫文暢浮屠<lb/>
<pb n="KR4h0164_WYG_008-32a"/>
也如欲聞浮屠之說當自就其師而問之何故謁吾徒<lb/>
而來請也彼見吾君臣父子之懿文物事為之盛其心<lb/>
有慕焉拘其法而未能入故樂聞其說而請之如吾徒<lb/>
者宜當告之以二帝三王之道日月星辰之行天地之<lb/>
所以著鬼神之所以幽人物之所以蕃江湖之所以流<lb/>
而語之不當又為浮屠之說而瀆告之也民之初生固<lb/>
若禽獸夷狄然聖人者立然後知宫居而粒食親親而<lb/>
尊尊生者養而死者藏是故道莫大乎仁義教莫正乎<lb/>
<pb n="KR4h0164_WYG_008-32b"/>
禮樂刑政施之於天下萬物得其宜措之於其躬體安<lb/>
而氣平堯以是傳之舜舜以是傳之禹禹以是傳之湯<lb/>
湯以是傳之文武文武以是傳之周公孔子書之於冊<lb/>
中國之人世守之今浮屠者孰為而孰傳之邪夫鳥俛<lb/>
而啄仰而四顧夫獸深居而簡出懼物之為已害也猶<lb/>
且不脱焉弱之肉彊之食今吾與文暢安居而暇食優<lb/>
游以生死與禽獸異者寧可不知其所自耶夫不知者<lb/>
非其人之罪也知而不為者惑也恱乎故不能即乎新<lb/>
<pb n="KR4h0164_WYG_008-33a"/>
者弱也知而不以告人者不仁也告而不以實者不信<lb/>
也余既重桞請又嘉浮屠能喜文辭於是乎言<lb/>
　此篇小原道也公凡送浮屠詩若文必先斥其非而<lb/>
　示以正道此公之兀岸不茍處○公于談道之文確<lb/>
　有所見與文士大別然于窮理修身謹確細宻處未<lb/>
　能如程朱之親切說出也<lb/>
　　送殷員外使回鶻序　　　　　　韓　愈<lb/>
唐受天命為天子凡四方萬國不問海内外無小大咸<lb/>
<pb n="KR4h0164_WYG_008-33b"/>
臣順於朝時節貢水土百物大者特來小者附集元和<lb/>
睿聖文武皇帝既嗣位悉治方内就法度十二年詔曰<lb/>
四方萬國惟回鶻於唐最親奉職尤謹丞相其選宗室<lb/>
四品一人持節往賜君長告之朕意又選學有經法通<lb/>
知時事者一人與之為貳由是殷侯侑自太常博士遷<lb/>
尚書虞部員外郎兼侍御史朱衣象笏承命以行朝之<lb/>
大夫莫不出餞酒半右庶子韓愈執盞言曰殷大夫今<lb/>
人適數百里出門惘惘有離別可憐之色持被入直三<lb/>
<pb n="KR4h0164_WYG_008-34a"/>
省丁寧顧婢子語刺刺不能休今子使萬里外國獨無<lb/>
幾微出於言面豈不真知輕重大丈夫哉丞相以子應<lb/>
詔真誠知人士不通經果不足用於是相屬為詩以道<lb/>
其行云<lb/>
　使于四方聖人重之文之簡古蒼老令我玩誦不置<lb/>
　　送鄭尚書序　　　　　　　　　韓　愈<lb/>
嶺之南其州七十其二十二𨽻嶺南節度府其四十餘<lb/>
分四府府各置帥然獨嶺南節度為大府大府始至四<lb/>
<pb n="KR4h0164_WYG_008-34b"/>
府必使其佐啟問起居謝守地不得即賀以為禮嵗時<lb/>
必遣賀問致水土物大府帥或道過其府府帥必戎服<lb/>
左握刀右屬弓矢帕首袴鞾迎郊及既至大府帥先入<lb/>
據館帥守屏若將趨入拜庭之為者大府與之為讓至<lb/>
一再乃敢改服以賓主見適位執爵皆興拜不許乃止<lb/>
䖍若小侯之事大國有大事諮而後行𨽻府之州離府<lb/>
逺者至三千里懸隔山海使必數月而後能至蠻夷悍<lb/>
輕易怨以變其南州皆岸大海多洲島颿風一日踔數<lb/>
<pb n="KR4h0164_WYG_008-35a"/>
千里漫瀾不見踪跡控御失所依險阻結黨仇機毒矢<lb/>
以待將吏撞搪呼號以相和應蜂屯蟻雜不可爬梳好<lb/>
則人怒則獸故常薄其征入簡節而疎目時有所遺漏<lb/>
不究切之長養以兒子至紛不可治乃草薙而禽獮之<lb/>
盡根株痛斷乃止其海外雜國若耽浮羅流求毛人夷<lb/>
亶之州林邑扶南真臘干陀利之屬東南際天地以萬<lb/>
數或時候風潮朝貢蠻胡賈人舶交海中若嶺南帥得<lb/>
其人則一邉盡治不相冦盗賊殺無風雨之災水旱癘<lb/>
<pb n="KR4h0164_WYG_008-35b"/>
毒之患外國之貨日至珠香象犀玳瑁竒物溢於中國<lb/>
不可勝用故選帥常重於他鎮非有文武威風知大體<lb/>
可畏信者則不幸往往有事長慶三年四月以工部尚<lb/>
書鄭公為刑部尚書兼御史大夫往踐其任鄭公常以<lb/>
節鎮襄陽又帥滄景徳棣歴河南尹華州刺史皆有功<lb/>
悳可稱道入朝為金吾將軍散騎常侍工部侍郎尚書<lb/>
家屬百人無數畝之宅僦屋以居可謂貴而能貧為仁<lb/>
者不富之效也及是命朝廷莫不悦將行公卿大夫士<lb/>
<pb n="KR4h0164_WYG_008-36a"/>
茍能詩者咸相率為詩以美朝政以慰公南行之思韻<lb/>
必以來字者所以祝公成政而來歸疾也<lb/>
　昌黎公送行序多用議論以疎宕勝此獨叙事古奥<lb/>
　詳盡錯落妙在極雕琢極自然明代王李之學左史<lb/>
　徒以險澀耳又但見作意而無自然合度之妙胸中<lb/>
　典古字亦少似妝㸃輯綴而非内流者公所以絶後<lb/>
　也俗子讀韓文但能喜誦其疎宕者此等不究心故<lb/>
　全不知古文藩籬而入此篇極有法度易學○首叙<lb/>
<pb n="KR4h0164_WYG_008-36b"/>
　其權之大足以有為次叙闗係之重勉以處置之宜<lb/>
　在言外末規其亷祝其成政而來筆極雅○鄭尚書<lb/>
　名權千王守澄以得廣州本無可稱者公只叙闗係<lb/>
　之重末畧帶勉勵一筆公為文慎許可如此<lb/>
　　祭十二郎文　　　　　　　　　韓　愈<lb/>
年月日季父愈聞汝䘮之七日乃能銜哀致誠使建中<lb/>
逺具時羞之奠告汝十二郎之靈嗚呼吾少孤及長不<lb/>
省所怙惟兄嫂是依中年兄殁南方吾與汝俱㓜從嫂<lb/>
<pb n="KR4h0164_WYG_008-37a"/>
歸葬河陽既又與汝就食江南零丁孤苦未嘗一日相<lb/>
離也吾上有三兄皆不幸早世承先人後者在孫惟汝<lb/>
在子惟吾兩世一身形單影隻嫂常撫汝指吾而言曰<lb/>
韓氏兩世惟此而已汝時尤小當不復記憶吾時雖能<lb/>
記憶亦未知其言之悲也吾年十九始來京城其後四<lb/>
年而歸視汝又四年吾往河陽省墳墓遇汝從嫂䘮來<lb/>
葬又二年吾佐董丞相於汴州汝來省吾止一嵗請歸<lb/>
取其孥明年丞相薨吾去汴州汝不果來是年吾佐戎<lb/>
<pb n="KR4h0164_WYG_008-37b"/>
徐州使取汝者始行吾又罷去汝又不果來吾念汝從<lb/>
于東東亦客也不可以乆圖乆逺者莫如西歸將成家<lb/>
而致汝嗚呼孰謂汝遽去吾而殁乎吾與汝俱少年以<lb/>
為雖暫相別終當久與相處故捨汝而旅食京師以求<lb/>
斗斛之禄誠知其如此雖萬乗之公相吾不以一日輟<lb/>
汝而就也去年孟東野往吾書與汝曰吾年未四十而<lb/>
視茫茫而髪蒼蒼而齒牙動揺念諸父與諸兄皆康强<lb/>
而早世如吾之衰者其能久存乎吾不可去汝不肯來<lb/>
<pb n="KR4h0164_WYG_008-38a"/>
恐旦暮死而汝抱無涯之戚也孰謂少者殁而長者存<lb/>
强者夭而病者全乎嗚呼其信然邪其夢邪其傳之非<lb/>
其真邪信也吾兄之盛徳而夭其嗣乎汝之純明而不<lb/>
克䝉其澤乎少者强者而夭殁長者衰者而存全乎未<lb/>
可以為信也夢也傳之非其真也東野之書耿蘭之報<lb/>
何為而在吾側也嗚呼其信然矣吾兄之盛徳而夭其<lb/>
嗣矣汝之純明宜業其家者不克䝉其澤矣所謂天者<lb/>
誠難測而神者誠難明矣所謂理者不可推而夀者不<lb/>
<pb n="KR4h0164_WYG_008-38b"/>
可知矣雖然吾自今年來蒼蒼者或化而為白矣動揺<lb/>
者或脱而落矣毛血日益衰志氣日益微幾何不從汝<lb/>
而死也死而有知其幾何離其無知悲不幾時而不悲<lb/>
者無窮期矣汝之子始十嵗吾之子始五嵗少而强者<lb/>
不可保如此孩提者又可冀其成立耶嗚呼哀哉汝去<lb/>
年書云比得軟腳病往往而劇吾曰是疾也江南之人<lb/>
常常有之未始以為憂也嗚呼其竟以此而殞其生乎<lb/>
抑別有疾而至斯乎汝之書六月十七日也東野云汝<lb/>
<pb n="KR4h0164_WYG_008-39a"/>
殁以六月二日耿蘭之報無月日葢東野之使者不知<lb/>
問家人以月日如耿蘭之報不知當言月日東野與吾<lb/>
書乃問使者使者妄稱以應之耳其然乎其不然乎今<lb/>
吾使建中祭汝弔汝之孤與汝之乳母彼有食可守以<lb/>
待終䘮則待終䘮而取以來如不能守以終䘮則遂取<lb/>
以來其餘奴婢竝令守汝䘮吾力能改葬終葬汝於先<lb/>
人之兆然後惟其所願嗚呼汝病吾不知時汝殁吾不<lb/>
知日生不能相養以共居殁不得撫汝以盡哀歛不憑<lb/>
<pb n="KR4h0164_WYG_008-39b"/>
其棺窆不臨其穴吾行負神明而使汝夭不孝不慈而<lb/>
不得與汝相養以生相守以死一在天之涯一在地之<lb/>
角生而影不與吾形相依死而魂不與吾夢相接吾實<lb/>
為之其又何尤彼蒼者天曷其有極自今已往吾其無<lb/>
意於人世矣當求數頃之田於伊潁之上以待餘年教<lb/>
吾子與汝子幸其成長吾女與汝女待其嫁如此而已<lb/>
嗚呼言有窮而情不可終汝其知也耶其不知也耶嗚<lb/>
呼哀哉尚饗<lb/>
<pb n="KR4h0164_WYG_008-40a"/>
　酸痛慘摰入于五内徹于九霄<lb/>
　　平淮西碑　　　　　　　　　　韓　愈<lb/>
天以唐克肖其徳聖子神孫繼繼承承於千萬年敬戒<lb/>
不怠全付所覆四海九州罔有内外悉主悉臣髙祖太<lb/>
宗既除既治髙宗中睿休養生息至於𤣥宗受報收功<lb/>
極熾而豐物衆地大孽牙其間肅宗代宗徳祖順考以<lb/>
勤以容大慝適去稂莠不薅相臣將臣文恬武嬉習熟<lb/>
見聞以為當然睿聖文武皇帝既受羣臣朝乃考圖數<lb/>
<pb n="KR4h0164_WYG_008-40b"/>
貢曰嗚呼天既全付予有家今傳次在予予不能事事<lb/>
其何以見於郊廟羣臣震懾奔走率職明年平夏又明<lb/>
年平蜀又明年平江東又明年平澤潞遂定易定致魏<lb/>
博貝衛澶相無不從志皇帝曰不可究武予其少息九<lb/>
年蔡將死蔡人立其子元濟以請不許遂燒舞陽犯葉<lb/>
襄城以動東都放兵四刼皇帝歴問於朝一二臣外皆<lb/>
曰蔡帥之不廷授于今五十年傳三姓四將其樹本堅<lb/>
兵利卒頑不與他等因撫而有順且無事大官臆决唱<lb/>
<pb n="KR4h0164_WYG_008-41a"/>
聲萬口和附并為一談牢不可破皇帝曰惟天惟祖宗<lb/>
所以付任予者庶其在此予何敢不力况一二臣同不<lb/>
為無助曰光顔汝為陳許帥惟是河東魏博郃陽三軍<lb/>
之在行者汝皆將之曰重𦙍汝故有河陽懷今益以汝<lb/>
維是朔方義成陜益鳯翔延慶七軍之在行者汝皆將<lb/>
之曰𢎞汝以卒萬二千屬乃子公武往討之曰文通汝<lb/>
守夀維是宣武淮南宣歙浙西四軍之行於夀者汝皆<lb/>
將之曰道古汝其觀察鄂岳曰愬汝帥唐鄧隨各以其<lb/>
<pb n="KR4h0164_WYG_008-41b"/>
兵進戰曰度汝長御史其往視師曰度惟汝予同汝遂<lb/>
相予以賞罸用命不用命曰𢎞汝其以節都統諸軍曰<lb/>
守謙汝出入左右汝惟近臣其往撫師曰度汝其往衣<lb/>
服飲食予士無寒無飢以既厥事遂生蔡人賜汝節斧<lb/>
通天御帶衛卒三百凡兹廷臣汝擇自從惟其賢能無<lb/>
憚大吏庚申予其臨門送汝曰御史予憫士大夫戰甚<lb/>
苦自今以往非郊廟祠祀其無用樂顔𦙍武合攻其北<lb/>
大戰十六得柵城縣二十三降人卒四萬道古攻其東<lb/>
<pb n="KR4h0164_WYG_008-42a"/>
南八戰降萬三千再入申破其外城文通戰其東十餘<lb/>
遇降萬二千愬入其西得賊將輒釋不殺用其策戰比<lb/>
有功十二年八月丞相度至師都統𢎞責戰益急顔𦙍<lb/>
武合戰益用命元濟盡并其衆洄曲以備十月壬申愬<lb/>
用所得賊將自文城因天大雪疾馳百二十里用夜半<lb/>
到蔡破其門取元濟以獻盡得其屬人卒辛已丞相度<lb/>
入蔡以皇帝命赦其人淮西平大饗賚功師還之日因<lb/>
以其食賜蔡人凡蔡卒三萬五千其不樂為兵願歸為<lb/>
<pb n="KR4h0164_WYG_008-42b"/>
農者十九悉縱之斬元濟京師冊功𢎞加侍中愬為佐<lb/>
僕射帥山南東道顔𦙍皆加司空公武以散騎常侍帥<lb/>
鄜坊丹延道古進大夫文通加散騎常侍丞相度朝京<lb/>
師道封晉國公進階金紫光禄大夫以舊官相而以其<lb/>
副總為工部尚書領蔡任既還奏羣臣請紀聖功被之<lb/>
金石皇帝以命臣愈臣愈再拜稽首而獻文曰<lb/>
唐承天命遂臣萬邦孰居近土襲盗以狂往在𤣥宗崇<lb/>
極而圯河北悍驕河南附起四聖不宥屢興師征有不<lb/>
<pb n="KR4h0164_WYG_008-43a"/>
能克益戍以兵夫耕不食婦織不裳輸之以車為卒賜<lb/>
糧外多失朝曠不岳狩百𨽻怠官事亡其舊帝時繼位<lb/>
顧曕咨嗟惟汝文武孰恤予家既斬吳蜀旋取山東魏<lb/>
將首義六州降從淮蔡不順自以為强提兵叫讙欲事<lb/>
故常始命討之遂連姦鄰隂遣刺客來賊相臣方戰未<lb/>
利内驚京師羣公上言莫若惠來帝為不聞與神為謀<lb/>
乃相同徳以訖天誅乃敕顔𦙍愬武古通咸統於𢎞各<lb/>
奏汝功三方分攻五萬其師大軍北乘厥數倍之常兵<lb/>
<pb n="KR4h0164_WYG_008-43b"/>
時曲軍士蠢蠢既翦凌雲蔡卒大窘勝之邵陵郾城來<lb/>
降自夏入秋復屯相望兵頓不勵告功不時帝哀征夫<lb/>
命相往釐士飽而歌馬騰於槽試之新城賊遇敗逃盡<lb/>
抽其有聚以防我西師躍入道無留者頟頟蔡城其疆<lb/>
千里既入而有莫不順俟帝有恩言相度來宣誅止其<lb/>
魁釋其下人蔡之卒夫投甲呼舞蔡之婦女迎門笑語<lb/>
蔡人告饑船粟往哺蔡人告寒賜以繒布始時蔡人禁<lb/>
不往來今相從戲里門夜開始時蔡人進戰退戮今旰<lb/>
<pb n="KR4h0164_WYG_008-44a"/>
而起左餐右粥為之擇人以收餘憊選吏賜牛教而不<lb/>
稅蔡人有言始迷不知今乃大覺羞前之為蔡人有言<lb/>
天子明聖不順族誅順保性命汝不吾信視此蔡方孰<lb/>
為不順往斧其吭凡叛有數聲勢相倚吾强不支汝弱<lb/>
奚恃其告而長而父而兄奔走偕來同我太平淮蔡為<lb/>
亂天子伐之既伐而饑天子活之始議伐蔡卿士莫隨<lb/>
既伐四年小大竝疑不赦不疑由天子明凡此蔡功惟<lb/>
斷乃成既定淮蔡四夷畢來遂開明堂坐以治之<lb/>
<pb n="KR4h0164_WYG_008-44b"/>
　唐初雖稱燕許大手筆不過閎麗排偶耳視公作猶<lb/>
　吹吷也皇甫持正作公墓誌稱公文云茹古涵今無<lb/>
　有端涯渾渾灝灝不可窺校及其酣放毫曲快字凌<lb/>
　紙怪發鯨鏗春麗驚耀天下然而栗宻窈眇章妥句<lb/>
　適精能之至入神出天讀此文益見段文昌改作之<lb/>
　文唐文粹載之比此正嬰孩耳以其鋪排而無作手<lb/>
　也○起筆從尚書周官脱來○案唐書藩鎮傳全載<lb/>
　此文克肖作克尚無明年平夏句延慶作鄜延寜慶<lb/>
<pb n="KR4h0164_WYG_008-45a"/>
　浙西下多徐泗二字四軍作五軍大吏作天吏郊廟<lb/>
　祠祀其無用樂節去祠其二字合戰去合字道封作<lb/>
　進封下臣愈去臣字乃相作及相釋其作釋于今旰<lb/>
　作今眠偕來作來偕至奔走率職作走職疑是脱誤<lb/>
　未必省文乃爾和附作利亦誤<lb/>
　　柳子厚墓誌銘　　　　　　　　韓　愈<lb/>
子厚諱宗元七世祖慶為拓䟦魏侍中封濟隂公曽伯<lb/>
祖奭為唐宰相與禇遂良韓瑗俱得罪武后死髙宗朝<lb/>
<pb n="KR4h0164_WYG_008-45b"/>
皇考諱鎮以事母棄太常博士求為縣令江南其後以<lb/>
不能媚權貴失御史權貴人死乃復拜侍御史號為剛<lb/>
直所與遊皆當世名人子厚少精敏無不通達逮其父<lb/>
時雖少年已自成人能取進士第嶄然見頭角衆謂柳<lb/>
氏有子矣其後以博學宏辭授集賢殿正字儁傑亷悍<lb/>
議論證據今古出入經史百子踔厲風發率常屈其座<lb/>
人名聲大振一時皆慕與之交諸公要人争欲令出我<lb/>
門下交口薦譽之貞元十九年由藍田尉拜監察御史<lb/>
<pb n="KR4h0164_WYG_008-46a"/>
順宗即位拜禮部員外郎遇用事者得罪例出為刺史<lb/>
未至又例貶永州司馬居閒益自刻苦務記覽為詞章<lb/>
汎濫停蓄為深博無涯涘而自肆於山水間元和中嘗<lb/>
例召至京師又偕出為刺史而子厚得柳州既至嘆曰<lb/>
是豈不足為政耶因其土俗為設教禁州人順賴其俗<lb/>
以男女質錢約不時贖子本相侔則没為奴婢子厚與<lb/>
設方計悉令贖歸其尤貧力不能者令書其傭足相當<lb/>
則使歸其質觀察使下其法於他州比一嵗免而歸者<lb/>
<pb n="KR4h0164_WYG_008-46b"/>
且千人衡湘以南為進士者皆以子厚為師其經承子<lb/>
厚口講指畫為文辭者悉有法度可觀其召至京師而<lb/>
復為刺史也中山劉夢得禹錫亦在遣中當詣播州子<lb/>
厚泣曰播州非人所居而夢得親在堂吾不忍夢得之<lb/>
窮無辭以白其大人且萬無母子俱往理請於朝將拜<lb/>
疏願以柳易播雖重得罪死不恨遇有以夢得事白上<lb/>
者夢得於是改刺連州嗚呼士窮乃見節義今夫平居<lb/>
里巷相慕悦酒食遊戲相徵逐詡詡强笑語以相取下<lb/>
<pb n="KR4h0164_WYG_008-47a"/>
握手出肺肝相示指天日涕泣誓生死不相背負真若<lb/>
可信一旦臨小利害僅如毛髪比反眼若不相識落陷<lb/>
穽不一引手救反擠之又下石焉者皆是也此宜禽獸<lb/>
夷狄所不忍為而其人自視以為得計聞子厚之風亦<lb/>
可以少媿矣子厚前時少年勇於為人不自貴重顧藉<lb/>
謂功業可立就故坐廢退既退又無相知有氣力得位<lb/>
者推挽故卒死於窮裔材不為世用道不行於時也使<lb/>
子厚在臺省時自持其身已能如司馬刺史時亦自不<lb/>
<pb n="KR4h0164_WYG_008-47b"/>
斥斥時有人力能舉之且必復用不窮然子厚斥不久<lb/>
窮不極雖有出於人其文學辭章必不能自力以致必<lb/>
傳於後如今無疑也雖使子厚得所願為將相於一時<lb/>
以彼易此孰得孰失必有能辨之者子厚以元和十四<lb/>
年十一月八日卒年四十七以十五年七月十日歸葬<lb/>
萬年先人墓側子厚有子男二人長曰周六始四嵗季<lb/>
曰周七子厚卒乃生女子二人皆㓜其得歸葬也費皆<lb/>
出觀察使河東裴君行立行立有節概重然諾與子厚<lb/>
<pb n="KR4h0164_WYG_008-48a"/>
結交子厚亦為之盡竟賴其力葬子厚於萬年之墓者<lb/>
舅弟盧遵遵涿人性謹順學問不厭自子厚之斥遵從<lb/>
而家焉逮其死不去既往葬子厚又將經紀其家庶幾<lb/>
有始終者銘曰是惟子厚之室既固既安以利其嗣人<lb/>
　安溪先生云子厚不過因一時依附之失末路悔過<lb/>
　遷善又有政事可稱居一官則盡一官之職此乃君<lb/>
　子人也豈徒文章與文公鼎峙哉全友陳少林亦云<lb/>
　公此篇不為隠䕶而子厚心迹自見末段激昻旋折<lb/>
<pb n="KR4h0164_WYG_008-48b"/>
　盡情極致子厚可以瞑目矣○中叙朋友一節尤能<lb/>
　使澆薄僥負一種人縮首流汗其有闗于世道人心<lb/>
　者甚大故登斯選○公生平最篤于朋友者故人存<lb/>
　没多為薦㧞經紀故末叙裴盧二君特為稱賛○不<lb/>
　自貴重顧藉藉字句絶從安溪先生讀顧藉猶言顧<lb/>
　惜耳韓子又有上鄭相公啟云無一分顧藉心此最<lb/>
　為確註<lb/>
　　鱷魚文　　　　　　　　　　　韓　愈<lb/>
<pb n="KR4h0164_WYG_008-49a"/>
維年月日潮州刺史韓愈使軍事衙推秦濟以羊一豬<lb/>
一投惡溪之潭水以與鱷魚食而告之曰昔先王既有<lb/>
天下列山澤網繩擉刃以除蟲蛇惡物為民害者驅而<lb/>
出之四海之外及後王徳薄不能逺有則江漢之間尚<lb/>
皆棄之以與蠻夷楚越况潮嶺海之間去京師萬里哉<lb/>
鱷魚之涵淹卵育於此亦固其所今天子嗣唐位神聖<lb/>
慈武四海之外六合之内皆撫而有之况禹跡所掩揚<lb/>
州之近地刺史縣令之所治出貢賦以供天地宗廟百<lb/>
<pb n="KR4h0164_WYG_008-49b"/>
神之祀之壤者哉鱷魚其不可與刺史雜處此土也刺<lb/>
史受天子命守此土治此民而鱷魚睅然不安溪潭據<lb/>
處食民畜熊豕鹿麞以肥其身以種其子孫與刺史亢<lb/>
拒争為長雄刺史雖駑弱亦安肯為鱷魚低首下心伈<lb/>
伈睍睍為民吏羞以偷活於此耶且承天子命以來為<lb/>
吏固其勢不得不與鱷魚辯鱷魚有知其聽刺史言潮<lb/>
之州大海在其南鯨鵬之大蝦蠏之細無不容歸以生<lb/>
以食鱷魚朝發而夕至也今與鱷魚約盡三日其率醜<lb/>
<pb n="KR4h0164_WYG_008-50a"/>
類南徙於海以避天子之命吏三日不能至五日五日<lb/>
不能至七日七日不能是終不肯徙也是不有刺史聽<lb/>
從其言也不然則是鱷魚㝠頑不靈刺史雖有言不聞<lb/>
不知也夫傲天子之命吏不聽其言不徙以避之與冥<lb/>
頑不靈而為民物害者皆可殺刺史則選材技吏民操<lb/>
强弓毒矢以與鱷魚從事必盡殺乃止其無悔<lb/>
　公至末年道氣益壯厲文益雄擅讀此可見○公守<lb/>
　潮州潮人思仰之甚故凡山水皆以公姓為號此以<lb/>
<pb n="KR4h0164_WYG_008-50b"/>
　見振古人物小用之則小效誠心實政自足感人山<lb/>
　水易名流風百世偉哉<lb/>
　　為裴相公讓官表　　　　　　　韓　愈<lb/>
臣某言伏奉今日制書以臣為朝議大夫守中書侍郎<lb/>
同中書門下平章事承命驚惶魂爽飛越俯仰天地若<lb/>
無所容臣某誠惶誠恐頓首頓首臣少涉經史粗知古<lb/>
今天與朴忠性惟愚直知事君以道無憚殺身慕當官<lb/>
而行不求利已人以為拙臣行不疑元和之初始拜御<lb/>
<pb n="KR4h0164_WYG_008-51a"/>
史旋以論事過切為宰臣所非移官府廷因佐戎幕陛<lb/>
下恕臣之罪憐臣之心㧞居侍從之中遂掌絲綸之重<lb/>
受恩益大顧已益輕茍耳目所聞知心力所迨及少闗<lb/>
政理輒以陳聞於禆補無㳙埃之微而䜛謗有丘山之<lb/>
積陛下知其孤立賞其微誠獨斷不謀奬待踰量臣誠<lb/>
見陛下具文武之徳有神聖之姿啓中興之宏圖當太<lb/>
平之昌厯勤身以儉與物無私威怒如雷霆容覆如天<lb/>
地實羣臣盡節之日才智效能之時聖君難逢重徳宜<lb/>
<pb n="KR4h0164_WYG_008-51b"/>
報苦心焦思以日繼夜茍利於國知無不為徒欲竭愚<lb/>
未免妄作陛下不加罪責更極寵光既領臺綱又毗邦<lb/>
憲聖君所厚兇逆所讎闕於防虞幾至斃踣恩私曲被<lb/>
性命獲全忝累祖先玷塵班列未知所措祇自内慙豈<lb/>
意陛下擢臣於傷殘之餘委臣以燮和之任忘其陋汙<lb/>
使佐聖明此雖成湯舉伊尹於庖㕑髙宗登傅說於版<lb/>
築周文用吕望於屠釣齊桓起寗戚於飯牛雪耻䝉光<lb/>
去辱居貴以今凖古擬議非倫陛下有四君之明行四<lb/>
<pb n="KR4h0164_WYG_008-52a"/>
君之事微臣無四子之美獲四子之榮豈可叨居以彰<lb/>
非據方今干戈未盡戢夷狄未盡賓麟鳯龜龍未盡游<lb/>
郊藪草木魚鼈未盡被雍熙當大有為之時得非常人<lb/>
之佐然後能上宣聖徳以代天工如臣等類實不克堪<lb/>
伏願博選周行旁及巖穴天生聖主必有賢臣得而授<lb/>
之乃可致理乞廻所授以叶羣情無任懇欵之至<lb/>
　文至東漢漸趨簡鍊渾灝之氣不如西京至三國則<lb/>
　又加選言之功以韻調勝六朝因而為四六綺靡之<lb/>
<pb n="KR4h0164_WYG_008-52b"/>
　文唐初未離此習韓柳始一振之此篇雖以排偶行<lb/>
　文然鎔經鑄史兼三國六朝之勝而渾灝流轉直廹<lb/>
　西京者也歐蘇王曽謝表俱效此體綺靡之風衰矣<lb/>
　　論佛骨表　　　　　　　　　　韓　愈<lb/>
伏以佛者夷狄之一法耳自後漢時流入中國上古未<lb/>
嘗有也昔者黄帝在位百年年百一十嵗少昊在位八<lb/>
十年年百嵗顓頊在位七十九年年九十八嵗帝嚳在<lb/>
位七十年年百五嵗帝堯在位九十八年年百一十八<lb/>
<pb n="KR4h0164_WYG_008-53a"/>
嵗帝舜及禹年皆百嵗此時天下太平百姓安樂夀考<lb/>
然而中國未有佛也其後殷湯亦年百嵗湯孫太戊在<lb/>
位七十五年武丁在位五十九年書史不言其年夀所<lb/>
極推其年數葢亦俱不减百嵗周文王年九十七嵗武<lb/>
王年九十三嵗穆王在位百年此時佛法亦未入中國<lb/>
非因事佛而致然也漢明帝時始有佛法明帝在位纔<lb/>
十八年耳其後亂亡相繼運祚不長宋齊梁陳元魏已<lb/>
下事佛漸謹年代尤促惟梁武帝在位四十八年前後<lb/>
<pb n="KR4h0164_WYG_008-53b"/>
三度捨身施佛宗廟之祭不用牲牢晝日一食止於菜<lb/>
果其後竟為侯景所逼餓死臺城國亦尋滅事佛求福<lb/>
乃更得禍由此觀之佛不足事亦可知矣髙祖始受隋<lb/>
禪則議除之當時羣臣材識不逺不能深知先王之道<lb/>
古今之冝推闡聖明以救斯弊其事遂止臣常恨焉伏<lb/>
惟睿聖文武皇帝陛下神聖英武數千百年已來未有<lb/>
倫比即位之初即不許度人為僧尼道士又不許創立<lb/>
寺觀臣常以為髙祖之志必行於陛下之手今縱未能<lb/>
<pb n="KR4h0164_WYG_008-54a"/>
即行豈可恣之轉令盛也今聞陛下令羣僧迎佛骨於<lb/>
鳯翔御樓以觀舁入大内又令諸寺遞迎供養臣雖至<lb/>
愚必知陛下不惑於佛作此崇奉以祈福祥也直以年<lb/>
豐人樂狥人之心為京都士庶設詭異之觀戲玩之具<lb/>
耳安有聖明若此而肯信此等事哉然百姓愚冥易惑<lb/>
難曉茍見陛下如此將謂真心事佛皆云天子大聖猶<lb/>
一心敬信百姓何人豈合更惜身命焚頂燒指百十為<lb/>
羣解衣散錢自朝至暮轉相倣效惟恐後時老少奔波<lb/>
<pb n="KR4h0164_WYG_008-54b"/>
棄其業次若不即加禁遏更歴諸寺必有斷臂臠身以<lb/>
為供養者傷風敗俗傳笑四方非細事也夫佛本夷狄<lb/>
之人與中國言語不通衣服殊製口不言先王之法言<lb/>
身不服先王之法服不知君臣之義父子之情假如其<lb/>
身至今尚在奉其國命來朝京師陛下容而接之不過<lb/>
宣政一見禮賓一設賜衣一襲衛而出之於境不令惑<lb/>
衆也况其身死已久枮朽之骨凶穢之餘豈冝令入宫<lb/>
禁孔子曰敬鬼神而逺之古之諸侯行弔於其國尚令<lb/>
<pb n="KR4h0164_WYG_008-55a"/>
巫祝先以桃茢祓除不祥然後進弔今無故取朽穢之<lb/>
物親臨觀之巫祝不先桃茢不用羣臣不言其非御史<lb/>
不舉其失臣實恥之乞以此骨付之有司投諸水火永<lb/>
絶根本斷天下之疑絶後代之惑使天下之人知大聖<lb/>
人之所作為出於尋常萬萬也豈不盛哉豈不快哉佛<lb/>
如有靈能作禍祟凡有殃咎宜加臣身上天鑒臨臣不<lb/>
怨悔無任感激懇悃之至<lb/>
　無原道一篇不見韓公學問無佛骨一表不見韓公<lb/>
<pb n="KR4h0164_WYG_008-55b"/>
　氣節或謂公生平耐不得困苦貶竄似非樂天知命<lb/>
　者余謂公見義必為全無戀位素餐之態公初年在<lb/>
　京師未免有汲汲求進之心然一為御史絶不顧惜<lb/>
　則以諫宫市貶陽山矣既貶之後量移散秩如作送<lb/>
　窮文進學解等篇大有牢騷不平之意然及其從平<lb/>
　淮西作侍郎優游養望便可作相而公則以諫佛骨<lb/>
　貶潮州矣潮州上表有窮蹙卑屈之意然及其再登<lb/>
　朝則又身使盧龍面折庭凑更無推托畏懦之狀公<lb/>
<pb n="KR4h0164_WYG_008-56a"/>
　之氣節屢挫不折如此所以為有唐葢代人物而配<lb/>
　享孔廟不替也不然張禹孔光獨無文學哉<lb/>
　　請遷𤣥宗廟議　　　　　　　　韓　愈<lb/>
右禮儀使奏謹按周禮天子七廟三昭三穆與太祖之<lb/>
廟而七尚書咸有一徳亦曰七世之廟可以觀徳荀卿<lb/>
子曰有天下者祭七代有一國者祭五代則知天子上<lb/>
祭七廟典籍通規祖功宗徳不在其數國朝九廟之制<lb/>
法周之文太祖景皇帝始為唐公肇基天命義同周之<lb/>
<pb n="KR4h0164_WYG_008-56b"/>
后稷髙祖神堯皇帝創業經始化隋為唐義同周之文<lb/>
王太宗文皇帝神武應期造有區夏義同周之武王其<lb/>
下三昭三穆謂之親廟與太祖而七四時常饗自如禮<lb/>
文伏以今年宗廟遞遷𤣥宗明皇帝在三昭三穆之外<lb/>
是親盡之祖雖有功徳新主入廟禮合祧藏太廟中第<lb/>
一夾室毎至禘祫之嵗合食如常謹議<lb/>
　廟祧之禮鄭王異義自晉武遵行外祖之說六朝因<lb/>
　之非周之舊矣此文所議最與經合惟祖景而不祖<lb/>
<pb n="KR4h0164_WYG_008-57a"/>
　獻禘亦為合食之祭未為盡協耳文之醇懿簡潔誠<lb/>
　所謂六經之學絶而復新者○案李漢為昌黎門人<lb/>
　之最親厚者集序云收拾遺文無所失墜獨不載此<lb/>
　議後人始收之外集何也<lb/>
　　韓愈傳贊　　　　　　　　　　新唐書<lb/>
唐興承五代剖分王政不綱文弊質窮䵷蠅混并天下<lb/>
已定治荒剔蠧討究儒術以興典憲薫醲涵浸殆百餘<lb/>
年其後文章稍稍可述至貞元元和間愈遂以六經之<lb/>
<pb n="KR4h0164_WYG_008-57b"/>
文為諸儒倡障隄末流反刓以樸剗偽以真然愈之才<lb/>
自視司馬遷揚雄至班固以下不論也當其所得粹然<lb/>
一出於正刋落陳言横騖別驅汪洋大肆要之無牴牾<lb/>
聖人者其道蓋自比孟軻以荀况揚雄為未醇寧不信<lb/>
然至進諫陳謀排難䘏孤矯拂媮末皇皇於仁義可謂<lb/>
篤道君子矣自晉汔隋老佛顯行聖道不斷如帶諸儒<lb/>
倚天下正議助為怪神愈獨喟然引聖争四海之惑雖<lb/>
䝉訕笑跲而復奮始若未之信卒大顯於時昔孟軻拒<lb/>
<pb n="KR4h0164_WYG_008-58a"/>
楊墨去孔子才二百年愈排二家乃去千餘嵗撥衰反<lb/>
正功與齊而力倍之所以過况雄為不少矣自愈没其<lb/>
言大行學者仰之如泰山北斗云<lb/>
　舊唐書贊韓公殊失推崇與輕儇文士初無大異此<lb/>
　始極力尊崇山斗之名萬世不易文亦低徊往復鍊<lb/>
　氣凝神出之韓公文千載獨步作其贊者幾經說研<lb/>
　稱量敢輕下筆耶○皇甫持正作韓公墓誌雖推尊<lb/>
　其人然贊其文獨至李漢序公文雖提出道字作主<lb/>
<pb n="KR4h0164_WYG_008-58b"/>
　然亦是贊其文能合于道耳韓公本因文見道者故<lb/>
　二子所稱揚不過如此亦二子之本領則然也此篇<lb/>
　造句琢語規步二子而見識議論抑又過之能道出<lb/>
　韓公衞道深心<lb/>
　<lb/>
　<lb/>
　<lb/>
　古文雅正卷八<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>老圃集巻上</head>
    <p>
<pb n="KR4d0142_WYG_001-1a"/>
欽定四庫全書<lb/>
　老圃集巻上　　　　　　宋　洪芻　撰<lb/>
　　五言古<lb/>
　　　蓮華洞答友人<lb/>
蓮峯聳崔巍在眼昔未到發興空盤紆舒冩屬吟嘯五<lb/>
老如有情遙岑動清眺新篇下紫霄語我遊歴妙物景<lb/>
㑹相忘煙霞領其要坐石掬清流緣雲睨奔峭悠然俛<lb/>
仰間無心乃同調偕遊㑹有期山靈勿騰笑<lb/>
<pb n="KR4d0142_WYG_001-1b"/>
　　　遊泐潭寺<lb/>
吾聞石門山對峙儼天闢林茂山自青草香澗長碧中<lb/>
有古招提柱栱煥青赤惟昔馬大士方墳聳遺迹龍象<lb/>
仰慈顔馬駒䜟前識香火有因緣窗户坐幽闃瓶錫想<lb/>
異時雲水飽遊歴飲波浥曹溪法雨被江國大闡選佛<lb/>
場法戰無兼敵我非山中人蹔着登山屐東閣嘲書淫<lb/>
净境酬詩癖朝渉潺湲溪暮陟崔嵬石敷牀聽犍椎鉢<lb/>
飯分香積山髙日易斜夢短夜分寂禪心頗靈眀俗慮<lb/>
<pb n="KR4d0142_WYG_001-2a"/>
詎充斥歸歟得短章投筆疥其壁政如抱布鼓豈能飛<lb/>
霹靂徑須倩阿香轟然聽霆擊忽傳湯休篇風騷共推<lb/>
激何當從君遊願飛恨無翼<lb/>
　　　次子字韻呈鄭太玉<lb/>
斯文不可見猶欣識之子端如逃虚空而聞跫音喜歴<lb/>
歴海南事細話傾我耳悠悠世上情毁譽私彼已是事<lb/>
姑置之斯文長巳矣風味契淵明流落逾子美從来直<lb/>
如絃多作道邉死寄聲柳栁州未用斬曲几<lb/>
<pb n="KR4d0142_WYG_001-2b"/>
　　　孤鶴行贈楊君<lb/>
翩翩雲中鶴来自華亭濱裵回乆乃集佇立江之濆髙<lb/>
歩整霜羽隻影翔秋旻豈無鴻鵠侣俛仰鷄鶩羣啄腥<lb/>
細流中汝食得無貧況有繒繳虞驚顧何逡廵珠庭響<lb/>
清唳胎仙舞祥雲胡不矯翮去来儀瑞吾君飢食玉山<lb/>
禾渴飲瑤池津無言九臯逺鳴隂誰不聞<lb/>
　　　寄題貫時軒詩<lb/>
古人憩息地不種凡草木數竿何必多可以慰幽獨忘<lb/>
<pb n="KR4d0142_WYG_001-3a"/>
憂翫芳草怡顔眄庭柯豈無艷陽節搖落將如何彼美<lb/>
軒中人澹然對浮雲此君有佳處心期暗相親蕭蕭四<lb/>
時色目擊道逾妙君看竹得風天然向人笑<lb/>
　　　因讀梅聖俞六鶴詩或令余别賦之<lb/>
　　　警露<lb/>
皎皎蟾桂眀耿耿星斗爛清夢時時驚零露滴霄漢偉<lb/>
哉仙人騎從来知夜半<lb/>
　　　顧歩<lb/>
<pb n="KR4d0142_WYG_001-3b"/>
舉趾一何髙脩頸宛回顧隻影踉蹡行眷然慕儔侣豈<lb/>
忘赤霄上盤桓此池籞<lb/>
　　　理毛<lb/>
飄飄青田質歛翼在亭臯囘此碧玉喙刷我白雪毛顧<lb/>
影矜羽儀孔翠非其曹<lb/>
　　　唳天<lb/>
清唳九臯内抗音薄層雲戛然時一鳴流響驚人羣嗟<lb/>
哉陸内史華亭無復聞<lb/>
<pb n="KR4d0142_WYG_001-4a"/>
　　　舞風<lb/>
歸来丁令威暫别巳千年抽琴奏清角婆娑舞胎仙何<lb/>
必拊節和御風自泠然<lb/>
　　　啄食<lb/>
昻昻兀兀姿朱冠垂素翎首下尻益髙裵囘我中庭俯<lb/>
仰鷄鶩羣啄腐復吞腥<lb/>
　　　同師川過李三十九湖上宅用師川韻<lb/>
多書唐鄴侯藹藹盛雲來髯公頗好事相過必遲回結<lb/>
<pb n="KR4d0142_WYG_001-4b"/>
構平湖隂清絶無纎埃數到不知逺君家寛酒盃遶水<lb/>
信杖屨披靡蓬蒿開遺基訪孺子荒墳弔澹臺誅茅卜<lb/>
隣並茲願何當諧七松未暇種五栁徑須栽<lb/>
　　　同陳虚中勸農出郊因遊眀水山寺<lb/>
深樹鳴鷤䳏紅紫春事休臨川賢假守只今陳太邱駕<lb/>
言出逺郊班春臨道周亦招素冠士来従朱轓遊晨興<lb/>
愜勝引適此夜雨收原隰亂髙下意行逐前儔荒荒白<lb/>
水滿鬱鬱稻秧抽舊聞眀水寺宛在嵒之幽石門本無<lb/>
<pb n="KR4d0142_WYG_001-5a"/>
關鳴禽自相求不有省耕役俗駕来何由老屋隠喬木<lb/>
野僧事良疇松徑深窈窕軒車紛少留遲囘動歸興衝<lb/>
雨戒摧輈危情極氷淵細路遵塍溝深泥艱渉足竹鷄<lb/>
為我愁豈憚来往頻清與耳目謀回首謝青山尋盟亦<lb/>
悠悠<lb/>
　　　贈倪濤少府<lb/>
君從淮上来手持阿髯詩塵埃欣拂拭得此帶經倪珠<lb/>
壁豈投暗按劍有餘悲願保青雲姿勿歎黄綬卑太山<lb/>
<pb n="KR4d0142_WYG_001-5b"/>
駐翠輦行草封禪儀漢皇儻借問潤色非君誰我非國<lb/>
僑賢慙負延陵知縞帶敢虚辱贈言當紵衣<lb/>
　　　次韻和鄭太玉新居<lb/>
荒塗負崇岡君居在其麓下與佛界連一徑通芻牧髙<lb/>
情慕天隨枵腹茹杞菊數椽負郭居窈窕鑿空谷憶昨<lb/>
歩過君窘歩侵兩足聽君亹亹談霏屑落鋸木相依方<lb/>
在茲凉飈蕩煩燠<lb/>
　　　宴李氏園亭得慶字韻<lb/>
<pb n="KR4d0142_WYG_001-6a"/>
我来北斗南兩見回東柄萬斛開府愁四壁文園病誰<lb/>
知深巷中卉木頗幽夐大梁賢公子携酒賔亦命紅蕤<lb/>
巳飄零緑綺方輝映豈惟追尋遲亦苦風雨横主賔混<lb/>
誰何談笑雜嘲評詎知時雨靈但覺中酒聖年豐樂崇<lb/>
寧詩敵躡長慶況有雷陳交何必宛洛盛律管承飛灰<lb/>
羲和駐春令日月曾幾何佳辰我所竟芍藥殿餘春想<lb/>
見晨粧靚一醉觀有餘此集君其更<lb/>
　　七言古<lb/>
<pb n="KR4d0142_WYG_001-6b"/>
　　　題黄稚川雲巢<hi>按豫章續志分寧縣櫻桃洞黄公凖讀書處公凖字稚川雙井</hi>
　　　<hi>人結茒于洞之巔號曰雲巢永樂大典作雅川誤</hi>
雲巢一上十五里中有今世巢居子鷄鳴犬吠白雲裏<lb/>
不知天際去此幾平生深契鳥巢禪翦茅盖頭萬事巳<lb/>
宴坐經行飛鳥上人間榮辱不到耳蝸牛兩角竟何為<lb/>
鷦鷯一枝端自喜我有一㕓落城市章服褁狙聊復爾<lb/>
武溪未訪桃花源脩江儻問桃花水㑹取櫻桃洞前路<lb/>
藜杖扶衰従此始<lb/>
<pb n="KR4d0142_WYG_001-7a"/>
　　　戲用荆公體呈黄張二君<lb/>
金華牧羊兒穏坐思悠哉誰人得似張公子鞭笞鸞鳳<lb/>
終日相追陪長夏無所為壘麴便築糟邱臺古今同一<lb/>
體吾人甘作心似灰南方瘴癘地鬱蒸何由開永日不<lb/>
可暮渴心歸去生塵埃人生㑹合安可常如何不飲令<lb/>
心哀張公子時相見我能㧞爾抑塞磊落之竒才只願<lb/>
無事常相見有底忙時不肯来<lb/>
　　　松棚<lb/>
<pb n="KR4d0142_WYG_001-7b"/>
南山落落千尺松干雲蔽日搖青葱盤根錯節嵗月古<lb/>
龍吟虎嘯號悲風北山文杏中梁棟我材臃腫非世用<lb/>
脩枝細葉幸有餘赬肩大束那辭送承以髙竹青扶踈<lb/>
置君寛閑之玉除倐如亂雲駐車盖怳似廣庭張拂廬<lb/>
垂頭塌翼下孔翠張鱗擺鬛来鯨魚穿空入隙清飈吹<lb/>
疑有萬壑哀聲隨羲和按轡不馳騁炎官火傘將安施<lb/>
朅来投荒近循海日坐板屋如蒸炊南山蒼官憐我熱<lb/>
遺我七鬛千孫枝但令脩幹青青多温風烈日如予何<lb/>
<pb n="KR4d0142_WYG_001-8a"/>
　　　再次洪上人雲巢韻<lb/>
黄子厭喧求避俗直上孤峯結茅屋欲期汗漫游九垓<lb/>
俯視塵寰戰蠻觸小山招隠喚不囘舊時從事有邉幅<lb/>
不能投筆學文鴛底用决科似張鷟自賦雲巢自髙唱<lb/>
手握靈蛇嗤魚目由来江夏多可人藍田片片生美玉<lb/>
要須青山頂上行去伴白雲簷下宿西湖窟穴對華榱<lb/>
肯把蘭亭比金谷<lb/>
　　　板屋<lb/>
<pb n="KR4d0142_WYG_001-8b"/>
西戎板屋詩所錄甌閩萬里同風俗風吟日暴雨所沐<lb/>
巧匠引繩如觧玉谿民得之亟乗屋既輕且堅尺度足<lb/>
可憐童我南山木君不見曹瞞鄴下銅雀臺陶土作瓦<lb/>
何壯哉臺傾基平瓦尚在鑿為大研竒且瓌君不見黄<lb/>
州使君誇竹樓剖竹俛仰相綢繆琮琤最宜雨中聽擊<lb/>
考有類鳴琳球銅雀么麽何足摹籜龍燥輕易焚如不<lb/>
如杉屋夀且姝風雨不動何渠渠嗟予抱釁謫蠻夷如<lb/>
人體瓌欣解衣數椽破屋亦不惡仰見星宿相參差䲭<lb/>
<pb n="KR4d0142_WYG_001-9a"/>
鴞作室庇風雨鷦鷯巢林安一枝凌雲大厦鬼所窺衡<lb/>
門之下可棲遲<hi>黄州有竹樓王元之所作</hi>
　　　次陳州<lb/>
一水縈囘槖駞項百丈遙牽如簸掌鸕鷀捕魚沒復出<lb/>
鷺鷥行沙俯還仰白雲思我白頭親雙足未到心先往<lb/>
黄昏繫纜危臺邉飯糗羮藜莫惆悵<lb/>
　　五言律<lb/>
　　　次李少微韻<lb/>
<pb n="KR4d0142_WYG_001-9b"/>
春風楊栁岸寒食杏花村對月驚生魄思人暗斷魂我<lb/>
閑無吏考君治有司存又作匆匆别相逢席未温<lb/>
　　　次韻和王張贈别之作<lb/>
五言聊贈别二妙送將歸立馬然萁敏争鋒嚙鏃機日<lb/>
將秋共晩人與雁俱飛去住加餐飯新霜㸃客衣<lb/>
　　　次師川韻<lb/>
與君城北寺取次對床眠坐即棊中隠時逃醉裏禪相<lb/>
招從白社不擬問青天但有加餐飯無田亦願年<lb/>
<pb n="KR4d0142_WYG_001-10a"/>
卧痾非傲世背俗信畸人無復少年事偶隨肥馬塵静<lb/>
便門掃軌懶任草如茵迹滯江山勝心將魚鳥親<lb/>
　　　次瑛上人懐汪彦章韻<lb/>
君雖四禪侣自是一詩家白足濯蛟井清風振龍沙虚<lb/>
室無長物多文富生涯懐人有新作粲粲菖蒲花<lb/>
　　　次韻師川題余荀龍壁間三首<lb/>
青鏡磨秋水紅衣退藕花朅来尋五栁端欲問三車濁<lb/>
酒休論限浮生定有涯比封千户竹鼔吹一湖蛙<lb/>
<pb n="KR4d0142_WYG_001-10b"/>
髙文腸是錦妙句筆生花松菊開三徑詩書載五車曲<lb/>
湖鄰賀監複壁笑王涯海若應憐我貽書問井蛙<lb/>
我来占食指客至卜燈花但祝加餐飯何勞問頰車交<lb/>
情真莫逆秋興浩無涯姑置人間事紛紛祗鬬蛙<lb/>
　　　喜雨詩<lb/>
日日望南山朝隮解我顔雲垂四天外雨灑一林間枯<lb/>
沼微瀾動旱苗生意還慇懃祝屏翳莫為逺人慳<lb/>
　　　次師川韻喜雨呈彦章<lb/>
<pb n="KR4d0142_WYG_001-11a"/>
綠塘深漲雨紅芰静舒花卧上三竿日晴喧兩部蛙老<lb/>
饕猶善飯水厄怯逢茶擬到新池畔来尋謝客家<lb/>
登髙能共賦好雨故催詩階草卧青軟畦苗垂綠滋夏<lb/>
深飛燕静秋近候蟲知寄語耽吟客可無新句為<lb/>
　　　次韻和彦章池上之作二首<lb/>
官閑發興清水逺覺空眀玉局思無限青蘋風自生魚<lb/>
荷飜暮色蟬樹帶秋聲雲黒斜陽外遙知雨又晴<lb/>
水檻凉秋好風林初日眀屛間青嶂合鏡裏白雲生茶<lb/>
<pb n="KR4d0142_WYG_001-11b"/>
試旗槍色蛙添鼓吹聲痩笻聊復倚遶水歩新晴<lb/>
　　　題雙林寺<lb/>
幽谷雙林寺荒郊得逺尋銀鈎遺墨在筆諫慕賢深徙<lb/>
倚千山晚坐愁三日霖枯棊圍白黒聊復費光隂<lb/>
　　　潘延之挽詞<lb/>
肥遁攀巢許幽光燭斗牛長公辭漢世孺子隠南州閉<lb/>
户荒三徑紬書綜九流欲尋髙士傳端向古人求<lb/>
　　　次韻和元禮<lb/>
<pb n="KR4d0142_WYG_001-12a"/>
湖海沙鷗性山林霧豹文龍虵争起陸羔鴈看成羣玉<lb/>
石無緇磷芝蘭自苾芬韓康不二價女子㑹知君<lb/>
　　　容滕軒<lb/>
烏隼經行處蝸牛窈窕深㑹稽雖奉計彭澤自無心禪<lb/>
寄跏趺坐風披徙倚襟莫言容滕地不廢掉頭吟<lb/>
　　　送張元幹<lb/>
自昔張平子愁来賦四愁行看車馬客坐覺嵗時流眀<lb/>
月江山夜候蟲天地秋怪君有底急不肯少遲留<lb/>
<pb n="KR4d0142_WYG_001-12b"/>
　　　嘲偷兒<lb/>
長卿惟有壁囊槖自無錢金盡何勞攫墉疎豈待穿未<lb/>
能抛鼎祿猶復戀青氊梁上休驚墜飢寒亦可憐<lb/>
　　　書懐<lb/>
北闕書休上南窗滕易安道肥知戰勝歸約己盟寒委<lb/>
吏無麟筆迂儒置蝨官所須升斗水肯沃鮒魚亁<lb/>
　　　又和師川同集章江寺二首<lb/>
鹿苑江南寺龍沙城北遊脩椽雲自宿返照雨還収禪<lb/>
<pb n="KR4d0142_WYG_001-13a"/>
麈尋支遁碁枰對奕秋還家真復樂何必逺封侯<lb/>
興發尋荒徑途窮見寳坊隨宜聊復飽觸處得追凉取<lb/>
友真濠上懐人向渭陽不嫌茶七碗殊勝酒千觴<lb/>
　　　口占贈何秀才<lb/>
何郎閩越英疇昔昧平生邂逅同衾宿夷猶共舸行繁<lb/>
臺半床夢潁水一篙清俄頃膠投漆難忘此日情<lb/>
　　　次韻李商老贈李少魏<lb/>
誅茅遲竹君拂匣見桐孫囊篋深傾倒鐘彛細討論只<lb/>
<pb n="KR4d0142_WYG_001-13b"/>
今仙李後好事阿髯存不厭敲門客時開炙背軒<lb/>
　　　題泐潭院<lb/>
平生麋鹿性名山恣幽尋歴盡嵓壑奥始聞鐘梵音中<lb/>
多不凋木上有自呼禽許稅俗士駕茲焉聊洗心<lb/>
　　　再遊泐潭院用前韻<lb/>
石門乆寒盟茲遊得重尋静契祖師妙清聞山水音長<lb/>
閑羨老衲幽思愧鳴禽可怕移文劾沙鷗知我心<lb/>
　　　次韻陳使君詠霰雪三首<lb/>
<pb n="KR4d0142_WYG_001-14a"/>
天幙垂雲合山屏擁雪飛楊公田種玉淵客淚成璣㸃<lb/>
綴添梅萼飄零亂羽衣清溪横一葉併載月眀歸<lb/>
蕭灑宣城守揮毫雪共飛山川映重壁咳唾鬬眀璣佳<lb/>
氣籠寒谷歡聲抵襲衣霜臺如不踐粉省定須歸<lb/>
敷床初屑屑入夜故飛飛拭處渾抛粉揉来亂擲璣銀<lb/>
蟾分玉照雲絮借天衣地席横陳處晨曦未得歸<lb/>
</p>
<p>
</p>
  </div>
<div>
                <head>老圃集巻下</head>
    <p>
<pb n="KR4d0142_WYG_002-1a"/>
欽定四庫全書<lb/>
　老圃集巻下　　　　　　宋　洪芻　撰<lb/>
　　七言律<lb/>
　　　和郭功甫題客館韻<lb/>
容膝柴門覺易安數椽喜枕寺東山雁飛不到吾来此<lb/>
燕亦知歸客未還夢斷霜鐘年欲晏愁聽蠻鼓鬢先班<lb/>
自公退食門長掩未必鄰僧似我閑<lb/>
　　　翠嵓道人蒔貓頭竹生大筍十餘調䕶甚謹為<lb/>
<pb n="KR4d0142_WYG_002-1b"/>
　　　予従者髠盜殆盡戲作長句觧嘲<lb/>
觸藩大筍闖猫頭竊屨真成従者□山鹿恰看逢角觧<lb/>
籜龍端有剖胎憂因供蒲塞桑門饌殊勝渭川千戸侯<lb/>
飜恐癡兒癡黠半為君淨盡破除休<lb/>
　　　歸自西山至黄梔港口<lb/>
衝雨穿雲愁去路歸雲閣雨路還通七層涌塔瞻天際<lb/>
三徑吾廬在眼中港轉黄梔横野艇里空白社漫春風<lb/>
青山送我寜辭逺流水隨人亦欲東<lb/>
<pb n="KR4d0142_WYG_002-2a"/>
　　　次山谷韻<lb/>
妙峯宛在水中央上有荘嚴清浄坊壊衣盤礴蝸牛角<lb/>
法窟窈冥師子床萬象森羅一拳石千頃汪洋百谷王<lb/>
不減乗槎到牛女擬取支機問下方<lb/>
寳石峥嶸佛所廬經宿何年下清都海市樓臺湧金碧<lb/>
木落牖户眀江湖千波舂撞有崩態萬棟凌壓無完膚<lb/>
巨鼇冠山勿驚走欲尋髙處垂眀珠<lb/>
　　　陪陳使君宴南山亭<lb/>
<pb n="KR4d0142_WYG_002-2b"/>
曉露無塵夜雨收日光穿漏趂公逰煙花淡蕩連三里<lb/>
雲樹低迷羃一州岡轉卧龍春色老氣横野馬夕陽愁<lb/>
林間新火眀雙炬歌舞南山最上頭<lb/>
　　　次杜公韻<lb/>
杜郎得飽肥如瓠怪我秋来太瘦生時輩不應推翰墨<lb/>
論文時許過柴荆朋交結綬非能事身世靈丹豈易成<lb/>
幽徑新凉約微歩晚風含樹有蟬聲<lb/>
　　　次韻李商老見懐之什<lb/>
<pb n="KR4d0142_WYG_002-3a"/>
一日思君劇九秋平生問事賈長頭郵傳頗恠詩来晚<lb/>
技癢遥憐筆不休王孫莫問投書渚芳草空迷谷鹿洲<lb/>
望斷西山山盡處雲居何處只空愁<lb/>
　　　次韻閱道見貽之句<lb/>
獨来深樹初啼鳥㡬處髙枝已嘒蟬坐久毎將碁作隠<lb/>
晝長還覺日如年醉鄉彭澤陶元亮句法襄陽孟浩然<lb/>
聚散悲歡皆夢幻南柯同寄曲肱眠<lb/>
　　　次李元亮韻<lb/>
<pb n="KR4d0142_WYG_002-3b"/>
邂逅何曽十日飲乖離細數七年遲鄼侯廟下相逢處<lb/>
揚子橋頭握别時猶喜夫君誦新作自憐衰病豈能詩<lb/>
平生流水髙山意緑綺朱絃付子期<lb/>
　　　次李少微韻<lb/>
紫芝眉宇久不見朅来老眼快雙眀春光駘蕩遽如許<lb/>
詩骨崢嶸太瘦生書蠧研埃無復理鳥啼花落亦關情<lb/>
客兒起我風騷興敢與羊何並得名<lb/>
　　　次顧子美韻<lb/>
<pb n="KR4d0142_WYG_002-4a"/>
幕府優㳺兼吏隠華陽真逸詎應慚定知爽氣供行路<lb/>
恠有新詩成立談晚日碧雲人未至西風紅樹我何堪<lb/>
幽懐踈豁慿佳詠飫徳餐和飽且酣<lb/>
　　　次韻謝無逸送謝幼槃<lb/>
康樂風流鴻雁行眼中文物敢雌黄相逢草草来何暮<lb/>
索去匆匆作底忙尚卧東山髙謝傅亦憐白首老馮唐<lb/>
只應飲酒稱名士不用離騷詠九章<lb/>
　　　題雙桂亭<lb/>
<pb n="KR4d0142_WYG_002-4b"/>
燕賀翬飛稱虎符銀鈎蠆尾映金鋪訟亭留得棠隂在<lb/>
月窟遙憐桂影孤故郡毎懸髙士榻新居兼愛丈人烏<lb/>
雕磨才思無佳語可許江山借助無<lb/>
　　　將至潁上<lb/>
賣馬得錢買舟去抛擲紅塵泛緑波梨栗登盤黄菊晚<lb/>
江淮放艇白鷗多霜飛鴻雁有底急月眀烏鵲奈愁何<lb/>
女兒浦口渺何處且向女郎臺下過<lb/>
　　　次韻和成道人山中即事二首<lb/>
<pb n="KR4d0142_WYG_002-5a"/>
香城髙絶剰春寒桃李青青一破顔俗子車塵隨水逺<lb/>
野僧心事與雲閑花従風雨飄零去寺在煙霄縹緲間<lb/>
往日尋源到幽處至今猶復夢潺潺<lb/>
沙白澄江江上山帶青百里染層巒欲尋邱壑何當往<lb/>
擬掛塵冠不復彈邂逅三春還徑去軒渠一笑有餘歡<lb/>
郢人妙質應猶在政爾揮斤斲鼻端<lb/>
　　　同蘇伯固逰東山寺<lb/>
五里来尋祇樹園寒蟬嘒嘒葉紛紛田間壊衲僧收稻<lb/>
<pb n="KR4d0142_WYG_002-5b"/>
天外竒峯山作雲半榻華胥聊共寄一盂香積許同分<lb/>
迎人返照不無意送客殘鐘猶自聞<lb/>
　　　遊東禪寺<lb/>
聞說巖隈閟寳坊後車無客自徜徉人如冬日熏肌暖<lb/>
句與宫梅觸鼻香隨蝶未容尋枕上觀魚且喜得濠梁<lb/>
夢魂飛過水東去落日寒山一帶長<lb/>
野迥亭髙眼倍眀悠悠芳草古今情酒兼賢聖醒還醉<lb/>
風有雌雄雨復晴嫩緑連天誰與染殘紅擲地自無聲<lb/>
<pb n="KR4d0142_WYG_002-6a"/>
岡回溪轉藏嵓寺歸路蕭蕭聽馬鳴<lb/>
　　　又陪陳使君遊東禪寺<lb/>
暉暉麗日旆悠悠千騎班春古寺幽篆破髙青知野火<lb/>
㸃殘横緑掠沙鷗微行曲折如羊坂亂石崢嶸似虎邱<lb/>
暮靄餘霞趣歸興溪魚林鳥自遲留<lb/>
城裏芳菲盡破除更携賔従出東郛桃憑苦雨收紅糝<lb/>
李借風光耀雪珠碧水横隄春澹沲石門弭盖歩踟蹰<lb/>
細看名字蒼崖畔㸃檢而今半在無<lb/>
<pb n="KR4d0142_WYG_002-6b"/>
　　　雪<lb/>
越犬舊聞冬吠雪閩天今見雪中梅朔風掃蕩宿霾盡<lb/>
苦霧驅除霽色開情共酒盃渾欲淺心隨爐炭欲成灰<lb/>
我来正落黄茅後茅未黄時儻得回<lb/>
　　　何君挽詞<lb/>
萬里空悲赤壁秋九原遽有白楊愁鳳毛並作人間瑞<lb/>
玉潤俱従地下㳺已躍龍津隨化劒難憑夜壑覔藏舟<lb/>
遙知㑹葬車千兩苦雨蕭蕭迸淚流<lb/>
<pb n="KR4d0142_WYG_002-7a"/>
　　　宴城上亭呈閱道<lb/>
山圍水遶思悠哉蹔向登臨勝處来宻坐已霑神女雨<lb/>
歸軒更借阿香雷笙歌入耳眉還舞郷縣牽情首重回<lb/>
敏㨗隨時豈無興君賢揚子我慙枚<lb/>
　　　晚宴南禪寺呈使君疊前韻<lb/>
隔年蹔到鶯將老此日重陪燕始来雲傍熊軒飛好雨<lb/>
山移鼉鼓作輕雷踏青女伴春衫濕浮白賔筵舞袖回<lb/>
可是元暉方在郡尊前能賦媿鄒枚<lb/>
<pb n="KR4d0142_WYG_002-7b"/>
　　　七夕前二夕同二僧追凉寺門<lb/>
髙樓傑閣對岧嶤滴露流螢夜寂寥剥啄叩門知有興<lb/>
従容拂榻慰無聊殿藏北斗惟看柄松礙南山不見椒<lb/>
乗月儻能同歩履杖藜逐我莫辭遙<lb/>
　　　同師川商老追凉徐賢亭<lb/>
抖擻三年異域塵還將衰鬂照湖淪田田亂葉如迎客<lb/>
潑潑跳魚似畏人機事已忘来白鳥雄風蹔起在青蘋<lb/>
九原埋玉雖千載追想髙懐迹未陳<lb/>
<pb n="KR4d0142_WYG_002-8a"/>
　　　送師川還龍舒<lb/>
灊嶽西山各滯留江頭相遇話神州送君歸去還為客<lb/>
破涕成歡轉復愁眀日東湖人已散朝雲南浦水空流<lb/>
郎官好在能乗興凖擬歸騘踏素秋<lb/>
　　　送李仲特<lb/>
賔客願見韓荆州部曲猶思郭細侯可是孔鸞垂塌翼<lb/>
行看騏驥踏長楸謝公已蠟登山屐范蠡難維泛海舟<lb/>
當復睽離還惜别山中猶得従公逰<lb/>
<pb n="KR4d0142_WYG_002-8b"/>
　　　冬日逰宣巖<lb/>
殺雞為黍見交情歩屨扶藜向此行剖竹取泉来滴瀝<lb/>
䟽巖剔藪到崢嶸一綸涵碧磻溪釣千穗垂黄谷口耕<lb/>
白水青山應笑我抗塵走俗媿平生<lb/>
　　　次友逰宣巖韻<lb/>
攀躋来借一枝笻幽討深行極半峯路側似逢居士屩<lb/>
嵗寒空老大夫松林間突兀森蹲虎門外坡陀偃卧龍<lb/>
引水作簾真酷似㳙㳙初不異秋冬<lb/>
<pb n="KR4d0142_WYG_002-9a"/>
　　　謝楊崇送酒并口味<lb/>
剥啄扣門驚晝夣逕知酒客寄新詩官醅濃潑鴨頭緑<lb/>
雕俎香蒸牛尾狸黄雀披綿為誰好青州従事與君期<lb/>
真成爛醉頽然卧兎走烏飛了不知<lb/>
　　　再用前韻答李商老<lb/>
江南暮春鶯亂飛平章風物憶邱遲蒼苔寂歴荒三徑<lb/>
緑樹扶踈又一時漢隂丈人少機事草堂先生能寄詩<lb/>
交親咫尺不相見汗漫九垓那可期<lb/>
<pb n="KR4d0142_WYG_002-9b"/>
　　　新樓<lb/>
聞說新樓冠舊名國人縦觀一城傾層甍迥出晴空外<lb/>
羙景還將樂事并潭底魚龍驚倒影梁間燕雀賀前楹<lb/>
他年秋夜堪乗興小坐匡床待月生<lb/>
　　　次元禮題余詩巻後韻<lb/>
異域三秋百感生愁腸一日九回縈每聽足音聊粲笑<lb/>
蹔教覓句觧憂酲従来魯衞如兄弟頗覺何劉謾舅甥<lb/>
勝䖏欣然真得計文窮詩痩祗空名<lb/>
<pb n="KR4d0142_WYG_002-10a"/>
　　　次韻徐師川喜余来還之作<lb/>
謫去蹔經牛斗分歸来重賦豫章行鴒原悽㫁手足戚<lb/>
隴水悲傷甥舅情半世問津今老大一邱散髪得生平<lb/>
長卿句法鋒難犯隠若䝉公萬里城<lb/>
　　　次曽元禮韻<lb/>
卧龍山下阿蘭若漠漠烟城楚水西肯共扶笻同散歩<lb/>
来尋負郭慰卑棲曲肱睡稳門常掩促膝談深日已低<lb/>
他日相過如卜晝南窓就我共羮藜<lb/>
<pb n="KR4d0142_WYG_002-10b"/>
　　　席上次張法曺韻<lb/>
山城臈月盛江梅底用花奴羯鼓催宻炬暗隨殘漏盡<lb/>
氷肌巧鬪一枝開已聞珠貫停檀板未許葱根近玉盃<lb/>
多謝主人能卜晝幽花未落更重来<lb/>
　　　寄楊崇索酒<lb/>
重九遥思楊執㦸菊花滿地漫龍沙欲作山中醉千日<lb/>
不送蒲州酒一車秋至苦吟如促織書成滿紙似昏鴉<lb/>
蜀江儻有南来鯉莫寄盧仝七椀茶<lb/>
<pb n="KR4d0142_WYG_002-11a"/>
　　　宿翠巖寺呈馬彦若徐師川<lb/>
不到翠巖如許久朅来聊復破春愁已聞髙士徐孺子<lb/>
更約平生馬少游夣裏鐘聲驚客枕静中玉子落紋楸<lb/>
非關風雨留連我要作山間十日留<lb/>
　　　萬松亭用蘇黄舊韻<lb/>
夾道蒼官似異時峩峩冠劒想秦儀雲垂車盖尋前路<lb/>
風作濤聲入舊枝故作虬龍驚俗眼不妨霜雪弄妍姿<lb/>
難追急景遼天鶴無復當年校尉詩<lb/>
<pb n="KR4d0142_WYG_002-11b"/>
　　　聞東湖上荷花盛開畏觸熱未得往<lb/>
五賢祠下古城隅一昔来逰儼畵圖傳道荷花映荷葉<lb/>
只今東湖連北湖想見波間浮屬玉誰撑艇子入菰蒲<lb/>
欲將鼻觀偷香去火傘炎官不貸吾<lb/>
　　　示子<lb/>
太學何蕃久不歸十年甘㫖誤庭闈休辭客路三千逺<lb/>
須念人生七十稀腰下雖無蘇子印箧中幸有老莱衣<lb/>
歸期定約春前後免使髙堂賦式微<lb/>
<pb n="KR4d0142_WYG_002-12a"/>
　　　還張閱道文編<lb/>
只今天下張公子邂逅論文得琢磨顧我筆端無綺麗<lb/>
愛君胷次粲星羅囁嚅元白何勞壓卓犖曹劉不啻過<lb/>
魚目碔砆空自愧敢將光價敵隋和<lb/>
　　　題雲居寺詩<lb/>
雙澗逺輸功徳水四山深閟法王家曲肱聊寄吉祥卧<lb/>
緩帶来嘗安樂茶亦有同行木上座初無引路鹿啣花<lb/>
孤峰頂上却歸去回首冥冥雲霧遮<lb/>
<pb n="KR4d0142_WYG_002-12b"/>
　　　寄贈王允歎<lb/>
楚俗禨祥古所尤迎神簫鼓沸香湫真成娶婦諛河伯<lb/>
亦有韓生笑沐猴毁校可無東里子斬巫誰是左黄州<lb/>
詎知恤緯非嫠事白屋何妨肉食謀<lb/>
　　　潘子真用慳字韻勸香城人葺陳陶書堂因和<lb/>
　　　之<lb/>
一宿層城飯香積六年清鏡改朱顔陳陶仙去書堂壊<lb/>
羅幙塵生春晝閑毎向山頭望城裏直疑天上非人間<lb/>
<pb n="KR4d0142_WYG_002-13a"/>
可能分我尋常地抺月批風想不慳<lb/>
泠泠野水翛翛寺矗矗髙峰疊疊巒閑伴禽魚宜石友<lb/>
静聞山水奏清彈難招靈觀追陳跡好在湯休接古歡<lb/>
開士未應文士後病夫端欲避三端<lb/>
　　　呈潘延之丈<lb/>
黒頭異日掛冠歸親植杉松見百圍閑過一生従古少<lb/>
兼全五福似公稀手抄萬巻筆猶健身倚孤笻行若飛<lb/>
寄語輕鷗莫驚顧南州髙士已忘機<lb/>
<pb n="KR4d0142_WYG_002-13b"/>
　　　呈彦章<lb/>
塞翁失馬吾何有濠上觀魚每自慙探袖空漫禰衡刺<lb/>
叩門徑就阿戎談但思濁酒同元亮底用清談學仲堪<lb/>
回首世間皆苦累蟻封蝸角戰方酣<lb/>
　　　次韻和南山即事呈使君<lb/>
鳥啼花落奈春何謾道春光特地多不見餳簫寒食後<lb/>
暫陪觴詠惠風和竹衫争醉豐年日瓦鼓仍聞載路歌<lb/>
五馬来嘶莫愁雨滿堂冠弁共峩峩<lb/>
<pb n="KR4d0142_WYG_002-14a"/>
　　　再用前韻呈閱道<lb/>
抱關擊柝何為哉田園将蕪歸去来雄辯接公如豁霧<lb/>
清狂誚我作顛雷<hi>顛如雷見南史</hi>朋歡巳許膠投漆光價無容<lb/>
賜望回欲整羸師聊一戰知君豈復事鄒枚<lb/>
　　　次韻和人詠雙葉蓮<lb/>
花盡紅銷子結房並垂荷葉是何祥風吹嫋嫋能浮盖<lb/>
雨打田田更發香盪槳可無雙舴艋照波不羡兩鴛鴦<lb/>
恠来下客詩濤涌知有騷人為濫觴<lb/>
<pb n="KR4d0142_WYG_002-14b"/>
　　　飲汪彦章池閣見龍掛<lb/>
避暑追凉許近尋君家池閣爽煩襟宻雲不雨龍掛尾<lb/>
落葉辭風蟬噪林許逺清灣淨如拭沒多紅芰意能深<lb/>
圍棋爭道未得去遮莫城頭西日沉<lb/>
　　　次韻閱道見貽<lb/>
地偏袖舞長沙窄心逺胷通夢澤寛遽失比隣秋屋静<lb/>
稍親燈火夜窓寒乗雲妙在思黄鶴寫韻遥知有彩鸞<lb/>
四海弟兄傾意氣鴻妻莱婦有餘歡<lb/>
<pb n="KR4d0142_WYG_002-15a"/>
　　　贈張道聖<lb/>
曲江忠藎藹前修晚嵗差池恨未休鼻祖聲名髙嶺海<lb/>
耳孫詩禮尚風流眼中韶石還家夢客裏西山脫葉秋<lb/>
示我開元餘翰墨懐賢撫事却成愁<lb/>
　　　同師川至李氏涵虚閣<lb/>
闌暑追凉得佳處筍輿乗興入蒿蓬乍停西嶺三秋雨<lb/>
得借東湖一曲風江上帆檣来雉堞波間荷芰沒鳬翁<lb/>
後車孺子賢孫在弔古徘徊返照紅<lb/>
<pb n="KR4d0142_WYG_002-15b"/>
　　　人日<lb/>
偶逢人日强裁詩身在異鄉多所思天氣暖如寒食後<lb/>
桃花酷似暮春時溪毛入饌光浮筯雲子新炊滑溜匙<lb/>
㪷酒百錢能得醉儻尋佳處一伸眉<lb/>
　　五言絶句<lb/>
　　　悠然齋<lb/>
可到羲皇上不離方丈間初無盈把菊盡日對南山<lb/>
　　六言絶句<lb/>
<pb n="KR4d0142_WYG_002-16a"/>
　　　臨川即事<lb/>
峴臺著色山水南湖罨畵池塘欲買浮家泛宅箇中端<lb/>
坐迷藏<lb/>
覔句翻經靈運臨池學書右軍誰知麻源三谷頓有一<lb/>
雙玉人<lb/>
廟有魯公遺像堂餘玉茗髙華零落銀鈎欲折摩挲螭<lb/>
首興嗟<lb/>
　　七言絶句<lb/>
<pb n="KR4d0142_WYG_002-16b"/>
　　　次陳使君韻三首<lb/>
釀雨濃雲鬱不開絳英素蘂半蒼苔不因皂盖班春去<lb/>
誰喚青衫老吏来<lb/>
循吏三年借冦君賔筵春事一畨新中山自可銷千日<lb/>
河朔寜湏泥十旬<lb/>
暖日和風似酒醺提壺鳥語苦淹人傳聞已有𤓰時代<lb/>
誰與東山管轄春<lb/>
　　　道中即事八首<lb/>
<pb n="KR4d0142_WYG_002-17a"/>
五日塵沙十日泥杜䳌苦勸不如歸蹔来還去雲相似<lb/>
我亦無心出岫飛<lb/>
十年不踏闗山道千里来尋長短亭煙水照人頭欲白<lb/>
雲峯見我眼猶青<lb/>
兠羅輸桞㡬多緜獨繭抽絲颺逺天買㫁殘春是榆荚<lb/>
亂抛無數沈郎錢<lb/>
筍輿沙路裌衣輕小雨斑斑落又晴三月盡頭穿嶺去<lb/>
萬松隂裏踏莎行<lb/>
<pb n="KR4d0142_WYG_002-17b"/>
春風嶺上春風顛杜䳌花下啼杜䳌花開花落春事晚<lb/>
歸歟當及秋風前<lb/>
萬里将雛西北飛江淮倒景弄差池雲天空濶稻粱少<lb/>
却羡鷦鷯巢一枝<lb/>
穿雲髙入雙峰寺投壁難追四祖禪香積喜逢蒲塞饌<lb/>
拂床聊寄吉祥眼<lb/>
三月東風池上頭魚龍漫沒戲仙舟我来稅駕亦未晚<lb/>
後乗儻追公子逰<lb/>
<pb n="KR4d0142_WYG_002-18a"/>
　　　偶成<lb/>
翻經靈運推不去愛酒淵眀挽不来無復種蓮人作社<lb/>
空餘寫影佛成臺<lb/>
　　　戲酒官<lb/>
吏部甕間應爛醉淵眀籬下祗空盃徑湏道士常持滿<lb/>
拉取青州従事来<lb/>
　　　次韻和張掾新泉三絶句<lb/>
北山石竇冽寒泉森木清隂拱外堧試酌祇園八功徳<lb/>
<pb n="KR4d0142_WYG_002-18b"/>
醍醐灌頂想欣然<lb/>
水之美者三危露邂逅清甘一勺同兩客携茶煑湯鼎<lb/>
歸来應御玉川風<lb/>
山色何如水色幽碁聲不亂葉聲愁斧柯未爛君歸去<lb/>
白日桑榆不我謀<lb/>
　　　従璉長老借書<lb/>
折軸南来書五車韋編具葉映窓紗老禪不用鑚故紙<lb/>
借與書生遮眼花<lb/>
<pb n="KR4d0142_WYG_002-19a"/>
　　　䟦橘帖二首<lb/>
蘇州句法追彭澤九日題詩興有餘可是門生藏橘帖<lb/>
不勞博物見新書<lb/>
右軍一字價連城斷簡殘章尚典型坐獲驪珠三十九<lb/>
絶勝辛苦賺蘭亭<lb/>
　　　戲余天申<lb/>
十年不見君如許一日相逢我便傾結綬合為金馬客<lb/>
裁詩巳至玉谿生<lb/>
<pb n="KR4d0142_WYG_002-19b"/>
賈誼洛陽推最少相如蜀郡更多才異書且覔金樓子<lb/>
俊采空歸玉鏡臺<lb/>
　　　席上口占和使君韻二首<lb/>
皂盖朱轓駐水濵芳菲雖晚景猶新何妨綺席三千履<lb/>
不負陽春十二旬<lb/>
鶯歌蝶舞更紅裙端與東山作主人竹馬兒童扶杖老<lb/>
爭隨千騎去行春<lb/>
　　　松棚<lb/>
<pb n="KR4d0142_WYG_002-20a"/>
先人手種一川松為棟為梁似未中只合茅齋聴驅使<lb/>
為公六月喚清風<lb/>
　　　或遺揚州芍藥者用元韻二首<lb/>
似與風光殿後塵亭亭紅艷逺看人既能障下嫣然笑<lb/>
移取雷塘十里春<lb/>
可堪春恨似悲秋把酒驅愁轉益愁飛盡桞花憐逐客<lb/>
始知春色到汀洲<lb/>
　　　次韻絶句<lb/>
<pb n="KR4d0142_WYG_002-20b"/>
子猷愛竹真成癖愛菊淵眀懶是真籬下想通三徑入<lb/>
林間誰許七賢親<lb/>
　　　戲答王雍<lb/>
臨池端欲寫黄庭籠贈鵞羣重有情我亦年来無復殺<lb/>
不應恠我太憎生<lb/>
　　　中秋戲趙公子<lb/>
南國佳人翠自顰西山爽氣我相親只應此夜團團月<lb/>
偏照寒窓獨宿人<lb/>
<pb n="KR4d0142_WYG_002-21a"/>
　　　茶花<lb/>
萬卉千葩畵不如芬芳合比白雲腴應慿巧絶傳神筆<lb/>
幻出江南沒骨圖<lb/>
　　　局中即事用壁間韻<lb/>
老屋踈牕窈窕深鋪松縳竹作清隂數竿風篠天然笑<lb/>
惟有此君知我心<lb/>
無人盡日鳥關關只許清風伴我閑縦復思歸歸未得<lb/>
婆娑詩酒破愁顔<lb/>
<pb n="KR4d0142_WYG_002-21b"/>
　　　始年四十二首<lb/>
門換桃符官落拓酒傳婪尾嵗侵尋朱顔已逐年華改<lb/>
祗有胷中不動心<lb/>
學詩未後髙常侍獻賦猶先杜拾遺摘句捜章終底用<lb/>
求田問舎悔全遲<lb/>
　　　曽内相以絶句詩還予詩巻和其韻五首<lb/>
梅生養性来關市賈傅隳官弔汨羅敢過雷門誇布鼓<lb/>
輙將魚目換隋和<lb/>
<pb n="KR4d0142_WYG_002-22a"/>
月旦平生精藻鑑短章七字粲星羅銀鈎蠆尾争輝媚<lb/>
豈減蘭亭叙永和<lb/>
紫微光燄垂星斗内相詞華麗蜀羅願乞金丹換凡骨<lb/>
坐令文物壓元和<lb/>
李膺此世龍門坂得士初非一目羅牛鐸黄鍾或同調<lb/>
豈無宫徴配鸞和<lb/>
世味着人濃似酒交情向我薄於羅古今混混東流水<lb/>
聽取踏歌藍采和<lb/>
<pb n="KR4d0142_WYG_002-22b"/>
　　　小桃晚發<lb/>
深深淺淺小桃枝苦被蠻風瘴雨欺莫恨春工開㝡晚<lb/>
却應孤艷落還遲<lb/>
東風不識桃花面惆悵多愁足病身青帝也應憐逐客<lb/>
小窓故剰一枝春<lb/>
　　　戲贈僧庵二首<lb/>
海棠紅映梨花白拄杖芒鞋遶屋簷深樹提壺空好語<lb/>
無人沽酒送陶潜<lb/>
<pb n="KR4d0142_WYG_002-23a"/>
風枝雨葉春無賴石徑芳茨晝不開緑竹笋髙人未覺<lb/>
紫荆花謝我重来<lb/>
</p>
<p>
</p>
  </div></body>
</text>\m</TEI>
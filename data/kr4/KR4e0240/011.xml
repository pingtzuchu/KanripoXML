<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文貞集巻十一</head> <lb/>
    <p>
<pb n="KR4e0240_WYG_011-1a"/>
欽定四庫全書<lb/>
　倪文貞集巻十一<lb/>
　　　　　　　　　　　　明　倪元璐　撰<lb/>
　　行狀<lb/>
　　　贈太子少保都察院右副都御史浮丘左公行<lb/>
　　　　狀<lb/>
當天啓之世之稱楊左猶漢曰李杜也楊公左公相倚<lb/>
為義亦若鶼蛩駏虚然矣光皇帝彌留選侍李希封后<lb/>
<pb n="KR4e0240_WYG_011-1b"/>
不得及帝升遐哲皇帝即位既六日而選侍猶嵎負乾<lb/>
清乾清者上及后所居宫選侍以上幼冲欲矯遺命正<lb/>
位垂簾母天下廷臣皆憂之於是楊公為給事中左公<lb/>
為御史相與謀曰苟以驪姬良娣而攬雉瞾之權禍豈<lb/>
止於歸胙寳鞍人彘房州已乎於是左公先上疏力請<lb/>
移宫大畧云内庭有乾清猶外庭有皇極惟皇上御天<lb/>
皇后配天乃得居之今大行皇帝賓天選侍非毋儼居<lb/>
正宫而殿下乃居慈慶不得致哀几筵顛倒乖舛不可<lb/>
<pb n="KR4e0240_WYG_011-2a"/>
之大者也疏上楊公繼之遂有㫖移選侍仁夀宫而上<lb/>
還乾清中外始大安當此之時以前光皇帝登極詔收<lb/>
召天下名碩充庭盈位銓總佐則趙公南星李公騰芳<lb/>
陳公于庭總憲相繼則鄒公元標孫公瑋高公攀龍總<lb/>
垣則魏公大中總道正協則袁公化中周公宗建考功<lb/>
則鄒公維璉程公國祥並矯志澄清誓言必濟小人挾<lb/>
異議者大懼乃日環謁者監之庭而請焉是時魏璫忠<lb/>
賢怙寵用事而御史崔呈秀憾高公攀龍給事中郭鞏<lb/>
<pb n="KR4e0240_WYG_011-2b"/>
憾周公宗建内閣魏廣微憾魏公大中羣憾倚連摩厲<lb/>
須割其時楊公左公並為御史中丞兩公又相與謀今<lb/>
京貫連串指鹿日甚天下事不可言於是楊公先上疏<lb/>
列忠賢二十四罪左公繼之草三十二斬疏未上而謀<lb/>
泄小人乃竊為忠賢謀矯㫖斥楊公左公並為編氓既<lb/>
以逐二公為端於是譴正人無虚日其既盡小人又為<lb/>
忠賢謀置獄如宋同文别立私人為緹帥長四出捕騎<lb/>
首逮楊公左公及魏公大中等時左公居桐詔使至公<lb/>
<pb n="KR4e0240_WYG_011-3a"/>
如遇其素期者容詞閒緩而桐民哭且譟又數百人宻<lb/>
齎糧欲從公伏闕公果辭之不得至欲自引乃返其時<lb/>
道路為沸聞楊公之出應山也亦然小人乃益忌且懼<lb/>
又為忠賢謀必急殺兩公左公至詔獄坐妄議移宫為<lb/>
首辜吏又詰何以受遼撫及屯吏金公愕不得對既而<lb/>
笑曰誠然獄上飛贓二萬厲刑比追勅五日一具奏既<lb/>
栲掠垂盡乃書絶命詞著茗器中示其弟孝亷光先及<lb/>
子國柱等曰辱極汚極痛極死矣死矣如二親何卒之<lb/>
<pb n="KR4e0240_WYG_011-3b"/>
日長虹亘天里中星隕如斗光煜煜然公既死而外大<lb/>
吏承㫖徵贓愈厲公家貧盡籍田廬二十不得一併及<lb/>
昆季宗戚於是太夫人與其伯兄相繼死弟孝亷不敢<lb/>
赴春官危者數矣封大夫且死而蘇卒病痿得禍之酷<lb/>
古未有也而其時楊公同日暴屍廣衢吏籍其家不遺<lb/>
一椽太夫人七十餘至寄居城櫓其明年今天子御籙<lb/>
殛璫及其黨誅竄有差詔褒遺忠贈左公都察院右副<lb/>
都御史再贈太子少保官其一子予祠謚恩數與楊公<lb/>
<pb n="KR4e0240_WYG_011-4a"/>
等云史元璐曰璫亂戮士至漢建寕明天啓而極然自<lb/>
其所執之言以量其智愚魏忠賢者亦安得比於曹節<lb/>
王甫乎節甫之誣君子曰是將為叛以叛為名掩而殺<lb/>
之其正也今之為詞則以三案三案者注誠震器雪痛<lb/>
鼎湖即如此何宜可罪夫家駭而索賊親死而咎醫者<lb/>
其情也今曰賊不可索醫不當咎是為有罪猶曰是常<lb/>
嚴治其家而孝於其家為可殺也凡此皆小人之誤忠<lb/>
賢小人固亦須讀書也且夫小人既以異議取詘其勢<lb/>
<pb n="KR4e0240_WYG_011-4b"/>
不得不報君子然而昔者君子之待小人逺之而已而<lb/>
今之小人所謂報東門之役者至於掩捕孥戮不已毒<lb/>
乎故為三案之異議者自其持之何必無銖黍之義一<lb/>
倚璫而反失是故今之君子為易辨也若夫篤學貞志<lb/>
正骨孤情霜清電明霆決飈烈即漢膺宻未有能如楊<lb/>
公左公者矣三案之立議始於挺擊中於紅丸終於移<lb/>
宫此以楊公左公為後勁三案之承禍始於移宫而挺<lb/>
擊紅丸以類而求之此又以楊公左公為權輿流覽三<lb/>
<pb n="KR4e0240_WYG_011-5a"/>
朝上下五十年之間而不叩樞鍵於楊公左公又烏可<lb/>
謂之能知世務者哉楊公别有傳左公名光斗以生之<lb/>
辰月宿斗故以名字拱之别號浮丘又曰滄嶼生時赤<lb/>
光滿屋九嵗能屬文作粥賦十四作瑞麥賦公父碧衢<lb/>
先生嘗語人曰吾祖難當公以佐唐命封王爵世祀於<lb/>
涇長二公自國初由涇徙桐活桐人無算而近則吾大<lb/>
父及吾父並多隠徳宜有顯者其在是兒乎年二十六<lb/>
庚子舉於鄉又八年丁未成進士兩舉皆第十一人天<lb/>
<pb n="KR4e0240_WYG_011-5b"/>
下甚誦其文授官中書舎人久之擢監察御史入臺蹇<lb/>
諤有聲㝷奉命視屯公以北人不知水利畏言屯田勝<lb/>
國初倚漕東南至以御酒龍衣求米張士誠今不改謀<lb/>
後將無食乃力請屯田又請倣漢力田科以屯入多寡<lb/>
為殿最使人自為屯又請置屯學設博士弟子員因屯<lb/>
糧制餼詔俱報可於是屯功大興其年入穀數千鍾季<lb/>
年倍之鄒公元標道見之歎曰夫治天下豈不以才哉<lb/>
人苟有才天氣地力皆可得而變也往三十年都人之<lb/>
<pb n="KR4e0240_WYG_011-6a"/>
視藁秸猶扶桑也而今畝棲若此嗟乎當是時神皇帝<lb/>
不豫璫劉朝等矯東宫㫖索世廟戚畹絶庄公封還不<lb/>
啟曰尺地皆殿下有今日御史受命巡田安敢以田私<lb/>
進奉乎璫大恨去已又糾巨璫陳登奪子粒為屯蟊當<lb/>
按一時咋舌曰真御史真御史云亡何改督學政奨才<lb/>
絶蹊倣古弓箭社遺意教士習射士皆能挽强於是以<lb/>
爭移宫聲大著遷大理寺丞尋晉少卿又晉左僉都御<lb/>
史履虎得咥以及於難云公有深識是其力所由生也<lb/>
<pb n="KR4e0240_WYG_011-6b"/>
嘗言元祐去亂法不去亂人此為大錯又言李伯紀爭<lb/>
事不知爭人事失易救人失難回又言近見宫府鉤連<lb/>
魍魎晝現以宵小託婦寺以婦寺起戈矛凝隂感召大<lb/>
亂日生原其本來皆由穢濁故徵人以品徵品以清凡<lb/>
此數言悉徵學問知其擊奸琅琅非由氣激者矣生某<lb/>
年月日卒某年月日先後娶某某子姓男女具詳家乗<lb/>
云<lb/>
　　　巡撫雲南都察院右僉都御史昭自錢公行狀<lb/>
<pb n="KR4e0240_WYG_011-7a"/>
公諱士晉字康侯别號昭自系出武肅元至正間嘉興<lb/>
侯國馮者自臨安郡徙居武塘數傳至栢峯公而盛栢<lb/>
峯公名貞生子吾仁吾仁生忠所公繼科是為公父二<lb/>
子長東閣大學士塞菴先生士升次即公也公年十七<lb/>
補博士弟子員二十四領鄉薦三十七成進士筮授刑<lb/>
部福建司主事出讞三輔轉本部廣西司員外郎擢守<lb/>
大名遷督餉副使晉河南右布政中璫禍歸今天子登<lb/>
極起山東右布政視漕五年拜大中丞鎮撫雲南其明<lb/>
<pb n="KR4e0240_WYG_011-7b"/>
年以勞卒於官當夫顯皇末年穆清高秘天下之慮皆<lb/>
注宫庭一妄男子曰張差者横梃歘入直犯承華掊格<lb/>
司門聲勢洶厲既衆漸集乃始就擒禁帥以聞傾朝駭<lb/>
震忠計之士詰所由來而彼憸情獨憂投鼠薄乎云爾<lb/>
詭曰風癲曲彌漆炭以遮豫讓澹形圖匕而脱燕丹公<lb/>
在西曹正言嶽嶽豈有鶴禁不如桞樊棓梃得加椎鐵<lb/>
將出時屬同部郎王公之寀就獄推讞公力贊爰書遂<lb/>
章法斷於是給諫何公士晉上疏聲誅國畹摘抉之論<lb/>
<pb n="KR4e0240_WYG_011-8a"/>
指畫畢形意以寳鞍發機烈於歸胙羽翼為力不敵胡<lb/>
巫給諫故常薦公醜徒疑有指授手剡目懾鏑鏃紛如<lb/>
逼脇司勲幾中危法㑹有大臣持救僅脱於羅其後五<lb/>
年三朝易代兇閹擅國薈蔚朝隮遂乃大治黨人星犁<lb/>
三案楊左六義北寺孔哀别命同文以囊厨俊趙公南<lb/>
星及公數彦南冠即訊周内承辜先是公守大名居隣<lb/>
璫里時則人賦美新户陳畏壘獨公嚴岸恥與為縁其<lb/>
郡翰林魏廣微蜂目已露公與之素稀款誠及拜白麻<lb/>
<pb n="KR4e0240_WYG_011-8b"/>
彌存澹逺二憾既甚龍亢不回緹帥田爾耕者魏豎之<lb/>
雄倀弁獪陳雲漢者爾耕之梟畜也承徵庭燎列署津<lb/>
門怙勢雄行鴟張虎挒當公陳臬縛致其人責以狐憑<lb/>
抶之威杖爾耕大怒矯㫖收公鈐將以下數十人拘繫<lb/>
詔獄上連京貫並繩合箝極彼山稜誰不<graphic n="KR1409" url="https://raw.githubusercontent.com/kanripo/KR-Gaiji/master/images/KR1409.png" mimeType="image/png"/>者聖人當<lb/>
秉鋤兇顯忠四召英登始還魂魄易曰碩果不食斯之<lb/>
謂矣元璐觀夫盡性則道建立我而物從故恕物甚盛<lb/>
德也然不可以之權父仇抑已甚謙衷也然不可以之<lb/>
<pb n="KR4e0240_WYG_011-9a"/>
承津貴是知察深所以致忠孝之情矯舉所以章亷恥<lb/>
之道萬厯之季率持渾厚之言天啓之初盛循通達之<lb/>
論厚則厚矣墨子因而無父通又通焉謁者由此多兒<lb/>
明道之功資斯亢骨制俗之法利彼嚴顔填決迴飃非<lb/>
力不舉詎有對君父不愧其制行復有遺慚臨生死無<lb/>
撓其遇物猶形纎畏片言之義足焚百氏之書一日之<lb/>
名可懾千年之豎雖復撟手踡足閟息緘聲漢濱柴桑<lb/>
與同潛蠖介山汨水終遂灰沈而志義鋒華已全能事<lb/>
<pb n="KR4e0240_WYG_011-9b"/>
況於出搴豐績動致峩稱攬節者材松資剛以用石日<lb/>
嘘英焰以扇功鑪四奮長鞅而播才轂者乎凡公之才<lb/>
四言可盡曰安曰決曰慮曰幾安以制棼決以拯棘慮<lb/>
以審宜幾以應變制棼之術莫著於其守大名趙魏之<lb/>
地貴尚拳勇遂有不逞之朋三物詛斯號曰捶手鶉牽<lb/>
螘結藪逃集亡公以神熛疾霆察捕飃忽簡六郡之良<lb/>
家募三河之年少吏胥伍伯盡能挽强酒角兒嬉俱循<lb/>
控縱帝畿而南屹為嚴障當此之時賦斂日増公外㢮<lb/>
<pb n="KR4e0240_WYG_011-10a"/>
叢役内料帑存入解薪糈出裒鈞矢集金四萬抵民徵<lb/>
一年又以州邑厫積紅朽無禆制使出入回易變陳為<lb/>
新偵時貴賤以權金粟由是蠧清民飽饁軍無詘公之<lb/>
貽也拯棘之謀莫良於其制餉公既受命建節津門時<lb/>
饋餉梗塞輸輓驛騒公以陸運力移費繁於是覈韎韋<lb/>
之萬旅彚時日為三運春暮起洋涉冬已濟所省車牛<lb/>
不可計算凡三年轉餉三百四十萬有竒道通子午之<lb/>
谷師無庚癸之呼又復新建囤厫資為永計量其餘財<lb/>
<pb n="KR4e0240_WYG_011-10b"/>
創置書院以處屯生芟柞絃歌聲呼相答兵農禮樂於<lb/>
斯為盛焉審宜之智莫炳於其理漕漕有二殃從以四<lb/>
死二殃者治粟不兼治水則水殃粟治河不兼治盜則<lb/>
盜殃河四死者司兑之吏便金抵粟則金生而粟死久<lb/>
之金亦死領運之卒便粟貿金則卒生而官死久之卒<lb/>
亦死自公受事寄家舴艋頭如蓬葆手口卒瘏防漂設<lb/>
衛兩治治殃杜抵戢偷二禁禁死又以五郡白糧例資<lb/>
民解而介於强伍凌禁千端後夫取凶坐貽家蕩因持<lb/>
<pb n="KR4e0240_WYG_011-11a"/>
平量制以嚴條使漕白相銜同羣齊濟由是公私諸解<lb/>
并力咸心自春二月至於夏五萬艘灕然如兎如馬達<lb/>
於潞河百年以來此為稀遘至陜入絳天子恃之應變<lb/>
之畧莫神於其撫滇六詔天末彛狡懐諼岑儂雞爭隂<lb/>
資普臂其謂中國畏動憚兵隂陽之情實由無懼公曰<lb/>
是猶驕猿岸睨緩繳不一大創戎索安施乃檄諸師乗<lb/>
所未備縱兵掩擊斬獲甚多陶孽搆交啟疆稱亂公以<lb/>
勁卒搗其中堅立擒首謀縛置麾下度既心屈釋之使<lb/>
<pb n="KR4e0240_WYG_011-11b"/>
歸於是諸𦍑蕩魂戒勿敢犯以為軒后之符尊此環脱<lb/>
武侯之算妙於縱擒矣公又謂崇墉列垣譬獸角尾置<lb/>
郵傳命等人血脈是興版築爰闢荆榛六城巋然十驛<lb/>
渙渙夫投檻循縚則猱鷹無自命之力乗嵎決堰則虎<lb/>
鯨有立幽之神凡彼南人俱欽四畧若其詳折又有六<lb/>
功興鑄利一也除水患二也積倉穀三也廣壁帳四也<lb/>
爭貢金五也築夷館六也行斯六者計數存焉以錢制<lb/>
貝以鏹權錢以水制農以兵權水以壁壘為守氣以積<lb/>
<pb n="KR4e0240_WYG_011-12a"/>
貯為戰權以痛哭為勝心以懐柔為法禁神明所㑹秘<lb/>
邃之歸纔及一年遂興百廢斯為神敏韋葛所難者也<lb/>
嗟乎蓼菜成行明非治軍之器履屐失任則為無制之<lb/>
才治世之資道兼拘縱苞誠統逺推公渺雙原彼孤情<lb/>
嚴節靜理虹精霜氣滌濯雲雷則有然者乎公豐頤英<lb/>
盼人望如神與物無欺張喉肝見䘏隣敦族鄉黨歸仁<lb/>
及其死也巷人皆哭生萬厯丁丑八月二十一日殁崇<lb/>
禎乙亥十一月二十日享年五十有九捐館之夕星隕<lb/>
<pb n="KR4e0240_WYG_011-12b"/>
中庭前此食時悲聞旗庫芒角櫪馬月<graphic n="KR1882" url="https://raw.githubusercontent.com/kanripo/KR-Gaiji/master/images/KR1882.png" mimeType="image/png"/>雷轟死亦尋<lb/>
常古今多異何哉詳公家乗盛極一時伯氏羮梅業凌<lb/>
崇璟將相之道視彼二難二子旃棻文孫黙黯摛星掞<lb/>
日屈賈推顔幼節之秀篤於機雲伯起之風蒸為徳祖<lb/>
紹庭繩武於是可知貽燕之言亦不謬也公既器綜文<lb/>
武跡遍中邊道亦多方功非一槩史巫紛若不足為辭<lb/>
孝子永言璀燦綿繹元璐以為尺牙明象片羽徵苞識<lb/>
公徽蹤皆其大者春秋所貴不在繁稱延陵之題亦惟<lb/>
<pb n="KR4e0240_WYG_011-13a"/>
十字世有鴻匠吾其素臣耶<lb/>
　　　通政大夫山西左布政使肖巖鄒公行狀<lb/>
元璐葢觀才徳之相賊亦若水火也作物之氣裂器以<lb/>
求稜挹己之心刓隅而保質是故平世之所龍光危時<lb/>
以為高閣其道之必有專尸天下所不能孤恃也若夫<lb/>
靜恒無咎動必有功達既不離潛亦難拔惟古龍徳之<lb/>
大人能之近世則我肖巖鄒公矣公諱學柱字國材肖<lb/>
巖其别號云其先得氏由鄒人是為聖人之後晉國子<lb/>
<pb n="KR4e0240_WYG_011-13b"/>
祭酒湛唐江隂刺史思道宋進士霖廣濟將軍戩及忠<lb/>
公浩其最著者也戩之曽孫曰植者宋紹興中自毘陵<lb/>
徙居㑹稽因家餘姚數傳至懋二翁當宋亂隠居修内<lb/>
景之學腹有凝丹稱堅固子猶及見高皇帝鼎興殆将<lb/>
百嵗矣凡更八世為石泉先生以公貴贈山西左布政<lb/>
使生龍巖公即公父也公生而頴異讀書常兼數人龍<lb/>
巖公竒愛之束髪就試輒高等吾虞陳梅軒先生一見<lb/>
即字以孫女今所稱陳夫人者是也先生謂人曰是兒<lb/>
<pb n="KR4e0240_WYG_011-14a"/>
文武材其為人壻則逸少忠武之間乎隆慶丁邜舉浙<lb/>
江鄉試第八人明年戊辰成進士授平陵令平陵豸貏<lb/>
難治公年少其嚴斷則老吏不如邑大豪湯梅等横行<lb/>
一鄉悉捕得按誅之然其馭民以寛又明曉大計以為<lb/>
興利不如革害邑故離官民為兩田官田之賦倍民田<lb/>
民無欲得之者貧者急斥田則偽為民田官責租其宗<lb/>
貧人不敢辭無田有賦其始苟塗一時後乃為永累公<lb/>
下令置其里中民之少贍有心計者為大小區長丈量<lb/>
<pb n="KR4e0240_WYG_011-14b"/>
民田即畝虚實小區長以報大區長大區長覆之以報<lb/>
令令乃褁糧持襆戴星從之循量阡塍若數計然又邑<lb/>
有湖曰長蕩者夙為勢家侵擅公盡剔歸官得田數萬<lb/>
悉承租於是官租常贏田無别識田無别識則官民一<lb/>
官民一則賦定賦定則民不急售田不急售田則無詭<lb/>
遁無詭遁則不苟塗延累百年之患蕩然俱除平陵之<lb/>
人徳之曰鄒父生我顧其勢家多不悦隂使人伺察公<lb/>
過不得則為謗書卒亦不能害名日益起天子聞之召<lb/>
<pb n="KR4e0240_WYG_011-15a"/>
為禮部主事國家故事年未三十不得為臺諫方時承<lb/>
平天子則猶斤斤循恒貫云當是時顯皇帝初御極典<lb/>
禮繁重公通明包舉已遷祠曹郎㑹江陵相柄政其所<lb/>
厚御醫徐偉者丐名爵非分江陵相目攝公公齗齗不<lb/>
可江陵相大憾恨公久司三禮有美聲當處華要江陵<lb/>
相悍然麾之出為歸徳太守天下志士為公惋歎今夫<lb/>
漢之博陸非聞道之佐而唐相李逢吉則今之三尺童<lb/>
子所羣譏也然博陸取郎璽不可得反加郎秩二等司<lb/>
<pb n="KR4e0240_WYG_011-15b"/>
儀李翺面斥逢吉過失亦不承罪以今天下雖甚乏休<lb/>
几博陸不可望庸渠李逢吉亦俊物乎然自公處之適<lb/>
如也公守歸徳決藴洒煩善政挺紀時大盜朱應科剽<lb/>
掠雄行官民不敢問公至設法擒獲磔之都市人言歸<lb/>
德守文吏辦賊如此已擢江西憲副備兵寧州廨有物<lb/>
為厲公操文驅之立絶改視學江右江右之文與其人<lb/>
於是翔起其後林然多鉅公名卿晉東廣叅政丁龍巖<lb/>
公憂三年起補河南遷湖廣右布政又遷河南左布政<lb/>
<pb n="KR4e0240_WYG_011-16a"/>
屬嵗大祲中丞集諸大吏策救公曰予糜便中丞曰不<lb/>
如予米公曰予糜民日得食予米民再日不得食中丞<lb/>
曰不然夫予米則上不勞費民旦集日中而散耳公曰<lb/>
米以薪為功使民自為功則得半米我為之薪則得全<lb/>
糜故曰予糜便中丞曰夫糜哺而盡矣民受米稍留贏<lb/>
可支再日公曰唯唯否否夫米可再日宿者吏之計非<lb/>
民之計也懼有中飽終餓吾民中丞曰苟厲為禁而求<lb/>
之何中飽之為於是公不能爭中丞竟下令人給米如<lb/>
<pb n="KR4e0240_WYG_011-16b"/>
干而吏果中漁民飢益甚道殣相望朝廷聞之尤河南<lb/>
大吏救荒無策時山東淮揚俱大饑天子不遣使獨使<lb/>
使持節勞問河南中丞心恚公又申前議不移臺使者<lb/>
聞而韙之檄所司作糜如公議於是飢者悉起中丞益<lb/>
慚恨公其後數月幕僚李廷槐等解金錢至都盜摩取<lb/>
鎔事發中丞因是摭公以失職聞朝論知非公罪顧重<lb/>
違中丞乃平徙公山東豫魯等大藩猶若弗徙然其時<lb/>
公論明於上如此公至山東以鑛使横甚具奏欲因兩<lb/>
<pb n="KR4e0240_WYG_011-17a"/>
臺上之弗果遭丁太夫人喪三年起補山西先是豫中<lb/>
丞修郄不已值嵗事又隂中公司勲司勲論公不及至<lb/>
是調補云方此之時税璫四出三楚則有高淮豫章則<lb/>
有潘相齊魯則有陳増三晉則有孫朝初而晉使者虎<lb/>
挒尤厲白望鬼倀布滿鄉郭又自置關𣙜貨商旅為之<lb/>
不行甚則奴畜有司小不稱則拘持摧辱之大吏與爭<lb/>
即飛章告不法士氣既激矛尋不已公曰不可譬之狐<lb/>
鼠激則變生若夫鷹人制鷹狙公弄狙以我縧鞲因其<lb/>
<pb n="KR4e0240_WYG_011-17b"/>
朝暮亦何患之有乃時為好語歡顔即有甚撓則正色<lb/>
鬚立璫無以測公卒不敢動傳曰士之甚勇之甚惟公<lb/>
有之而忮者又摭公他事嵗計復稱不及當調簡考功<lb/>
法凡不及平徙至三即終廢主者憐公才反故鐫公一<lb/>
秩以亷訪使守上湖南㑹楚悍宗棓殺趙中丞可懐醜<lb/>
徒縱横匕首晝出一城皇駴公特鎮之以靜全楚賴之<lb/>
又為令禁主名引盜者不聴理所全活無算尋加右布<lb/>
政使守湖南如故公之再為湖南也簡軍實飭防禦解<lb/>
<pb n="KR4e0240_WYG_011-18a"/>
嘯聚釐侵冒公以其官曰守是則其守也而巡使者曰<lb/>
是則其巡也怒公侵官搆之直指直指固惑之㑹公又<lb/>
以爭馬政與直指忤直指遂奏公云云有詔罷公官自<lb/>
公成進士至是凡四十年年已六十矣既得放歸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然<lb/>
獨喜益多讀書内治性命而外以禮正俗課其八子悉<lb/>
能文章出所畜俸金搆祠置冢上旌先徳下紆族哀方<lb/>
正和厚為其鄉祭酒人瑞者二十九年一日以微疾逝<lb/>
嗚呼公性孝友居喪哀毁骨立所受石泉公以來遺産<lb/>
<pb n="KR4e0240_WYG_011-18b"/>
悉推予其兄肖龍公莊其嬪陳夫人白孺人如友陳夫<lb/>
人有女士稱白孺人之拊諸子人為咏鳲鳩公之化也<lb/>
所之飲冰没之日家無餘財而多行義有名卿子為其<lb/>
下僚者死則經紀其喪賙賻過當振其宗親枵者與食<lb/>
暴者與葬漂者與聚當陳恭介之為吏部也廷議屬公<lb/>
建牙保定恭介以㜕故引嫌不可公聞而更徳之恭介<lb/>
既没貧不能斂公為之具槥如禮當時比恭介徐勉方<lb/>
公陸贄不誣也大都公體正而不厲物骨强立而不巉<lb/>
<pb n="KR4e0240_WYG_011-19a"/>
崿為容勞不鳴功清不嫉俗章施矯舉還其悶然威電<lb/>
清霜悉為元氣夫是固天下才徳之大聚全歸矣自公<lb/>
以岳牧之貴蚤榮後凋百年以還抑所稀覯然而人猶<lb/>
有憾焉北山大夫豈不在位而從外事其詩曰旅力方<lb/>
剛經營四方以為不得入叅風議無救周衰召公豈不<lb/>
壽考及其致政周公曰耉造徳不降我則鳴鳥不聞以<lb/>
為老成在野則其勢不盛由此而觀假天欲正用公則<lb/>
必使其先四十載蚤據鈞衡後三十年無謌薖軸如此<lb/>
<pb n="KR4e0240_WYG_011-19b"/>
則可以大治天下而夀一世今僅焉耳豈不惜哉元璐<lb/>
自成童受知於陳恭介恭介亟稱之公公見元璐文即<lb/>
慨然許字以女憶元璐舞象時公當之晉先大夫拏舟<lb/>
挈元璐送之江滸酒間公教元璐以文章行誼者凡百<lb/>
十餘言元璐終身誦之後又二年公女未結褵蚤亡元<lb/>
璐由此披猖失比十年之後變起帷㡩於是中傷有踰<lb/>
怛慟悲夫公卒崇禎乙亥某月日距生嘉靖丁未某月<lb/>
日享年八十有九國家令甲文臣二品以上年九十所<lb/>
<pb n="KR4e0240_WYG_011-20a"/>
司以聞遣官存問更及數旬應循斯典又一惜也娶贈<lb/>
夫人陳氏先公卒四十年别娶孺人白氏子女婚姻具<lb/>
詳家乗光緒昆季將奉公柩合陳夫人歸窆陳山之㠗<lb/>
命元璐狀之以求銘鉅公元璐援其舊聞叅互家乗暴<lb/>
諸羣睹無敢夸稱章幽澤枯實惟鴻匠夫李漢玉潤能<lb/>
序昌黎中郎蘭心樂碑有道此非阿好彼曰無慚要於<lb/>
誠然義一而已<lb/>
　　　光禄寺寺丞先兄三蘭府君行狀<lb/>
<pb n="KR4e0240_WYG_011-20b"/>
嗟乎池草通魂人琴發慟豈徒其孔懐之為乎夫五倫<lb/>
之道必有所互取之故子賤取友乃云兄事王季恭兄<lb/>
而云則友此言人與者貴其氣親而天連之期於道合<lb/>
也今天下皆以吾兄光禄之於元璐為有朋孚維元璐<lb/>
亦自謂吾兄弟真相知知之故能言之鮑管惠莊曰知<lb/>
我而已昔吾倪氏自宋南渡由青州徙越家於虞之賀<lb/>
溪㝷徙横山其在宋名鉅輩出文節父子其著者也入<lb/>
明傳代六七無顯者至曽祖抑菴公始由鄉薦令南城<lb/>
<pb n="KR4e0240_WYG_011-21a"/>
而王父封文林南望公至行篤學不仕至先君中議公<lb/>
始登甲科亢節致功鞺於天下然官不過太守而季父<lb/>
封侍御晉源公徳甚卲亦不仕至光禄始為御史持斧<lb/>
握衡然又不久中蹶至死纔得六品官而元璐一再侍<lb/>
從亦遂廢故人謂倪氏仕宦有如蝸游然以予觀於光<lb/>
禄十數年間服官致身所用磥砢俊偉為世所稱説者<lb/>
雖不極崇膴其以紹我前人之休亦其恢宏卓爾者矣<lb/>
葢當熹宗之末年逆璫魏忠賢擅政既盡鋤天下異議<lb/>
<pb n="KR4e0240_WYG_011-21b"/>
者又欲富已過於天子乃使人四求天下富人私過奏<lb/>
之掠其資財於是告宻蠭起歙州奸人吳榮者人奴也<lb/>
告其主富人吳養春以布衣擅黃山利數十年及諸不<lb/>
法狀即有詔捕養春而使工部主事吕下問乗傳至歙<lb/>
籍其家當是時光禄由祁門令以能移歙而下問怙威<lb/>
暴横掠吳氏贓盡一郡掩捕四出光禄抗首為下問言<lb/>
詔籍養春耳一郡何罪乎下問不聴衆積怨憤一夕萬<lb/>
餘人鼔譟斧部使門入下問驚遽踰垣走衆求下問不<lb/>
<pb n="KR4e0240_WYG_011-22a"/>
得乃大擾亂光禄聞變即單騎詣部使門衆見光禄至<lb/>
皆羅拜號曰公子我而使者薙刈之今必求殺使者乃<lb/>
歸死公耳光禄曰今殺使者天子必殺令是而殺令也<lb/>
衆悟乃散而下問夜奔二百里至績溪投空廨中蹲伏<lb/>
樑上者累日既定光禄乃往勞下問下問出挾刃哮曰<lb/>
吾今與令俱死耳光禄笑曰何庸爾耶已定矣下問既<lb/>
無所洩怒乃上疏歸獄光禄忠賢怒欲逮光禄緹校已<lb/>
戒而其時詔使逮周吏部於吳吳人顔佩韋等憤譟格<lb/>
<pb n="KR4e0240_WYG_011-22b"/>
殺詔使事聞忠賢心懼遂停緹校而光禄事得解時坐<lb/>
養春贓百萬徵栲踰年未及十萬已竭忠賢疑所司奸<lb/>
利又使大理寺正許志吉者馳歙州督贓甚急志吉故<lb/>
新都人而尤無賴自躪其鄉甚於吕又以已銜憲欲𨽻<lb/>
光禄光禄艴然曰以官則子客也以地則子民耳何𨽻<lb/>
之為竟不為禮即入見故益偃蹇凡使者令下縣縣多<lb/>
持禁之而其時天下郡國盡生祀忠賢志吉乃以諷光<lb/>
禄曰為令策救惟此耳光禄持不可志吉大怒罵曰是<lb/>
<pb n="KR4e0240_WYG_011-23a"/>
何蟲蟻而欲觸隆車乎即草疏欲劾光禄未即發㑹先<lb/>
帝上賓今天子御極懸鏡攬阿於是忠賢及其黨皆伏<lb/>
誅而光禄以治行高等入為臺御史光禄入臺首訟黄<lb/>
山之獄劾下問志吉上斥下問為民而使使即訊志吉<lb/>
光禄以天子方嚮言者言事日益鋭凡居三月所上言<lb/>
請召用廢籍諸賢劉公宗周惠公世揚于公玉立方公<lb/>
震孺畢公懋良范公景文蔡公思充劉公廷諌耿公如<lb/>
杞等又論劾顧秉謙霍維華李魯生門洞開等又發吏<lb/>
<pb n="KR4e0240_WYG_011-23b"/>
部奸弊劾主爵某某又請慎名器無聴雜流得入貲為<lb/>
藩輔郡判凡十數奏天子皆用其言頃之奉命出按江<lb/>
西江西之俗其君子矜理學小人勤嗇力於農桑光禄<lb/>
因其俗而正之與其君子俎豆明道而約奢激惰以教<lb/>
小人顧以今天下多事豫章四達文脆而海鯨方驕兵<lb/>
禍必及乃檄諸路衣袽為㓂備計居亡何而㓂至江西<lb/>
自桃林瑪瑙竊發而後不承㓂患者幾百年至是粤賊<lb/>
鍾凌秀等由閩武平突入贛界旋由贛入吉州圍永豐<lb/>
<pb n="KR4e0240_WYG_011-24a"/>
甚急逺近大震時撫軍移疾去代者未即至光禄以惠<lb/>
文冠攝理兵事募丁健飭將吏集資糧謹偵諜清野積<lb/>
繕城濠以五千人扼賊心背又結鄉兵五千分防鄱湖<lb/>
九江之間遏其北流賊進不敢攻城退無所掠於是始<lb/>
困光禄又以兵單上疏請勅粤閩黔三省㑹兵合𠞰而<lb/>
先此我兵已破賊於黃牛崗既又敗之木湖及三省兵<lb/>
合遂大破賊斬獲無算渠凌秀等宵遁去自夏四月至<lb/>
秋八月凡五月而賊平捷聞天子嘉之又以増城南昌<lb/>
<pb n="KR4e0240_WYG_011-24b"/>
功成賚白金三十兩當是時光禄又以將畧聞而朝論<lb/>
特以光禄儒者有文章名頃之奉命仍以御史督學吳<lb/>
㑹光禄之自為文清微典凝守脈鋒見其察士則尊繩<lb/>
簡貴理道而特不欲没其才以為拘畏則氣衰以此剔<lb/>
滌凡三年呉才盡出甲於天下吳之君子以為三百年<lb/>
來學使未有如光禄者也而復社之論作社盛治才而<lb/>
其人矜名氣人求入社不得者皆忌之㑹諸生陸文聲<lb/>
有所欲中又希執政㫖詭陳風俗云敝皆由士士必以<lb/>
<pb n="KR4e0240_WYG_011-25a"/>
社亂天下天子方急正士下其章使學使者批根治之<lb/>
光禄上言社矜才有之亂無跡天子曰士如處女子即<lb/>
矜詭以何為才光禄曰今士下帷結業相尚為文章亦<lb/>
處女子之道也豈可以其刺紋有稱譽比諸倚門且文<lb/>
章者士之靈心即國元氣厲治士必絀才使天下相戒<lb/>
不敢為高文非世之福不可執政曰御史庇士甚殆有<lb/>
牽撓不稱職乃鐫二官降光禄寺録事光禄雖貶官心<lb/>
痛時事上疏規切執政語甚激又云今閣臣分曹擬㫖<lb/>
<pb n="KR4e0240_WYG_011-25b"/>
無主名有所逃責請令各疏名使明主得因事考其能<lb/>
否奏上執政大怒擬㫖切責然天子覽奏心是光禄言<lb/>
更令易擬凡三上不得天子意天子竟自降詔俞之著<lb/>
其言為令閣擬疏名自此始執政由此怒光禄以天子<lb/>
意方嚮之未有以中也亡何執政罷乃稍遷行人司副<lb/>
尋奉命治益邸喪事事竣歸里既以稔勞又聞㓂難禍<lb/>
及福藩痛忿齒齘忽病噎寢疾五月而没没前十日而<lb/>
光禄丞之命下今故稱為光禄云此其居官大較然也<lb/>
<pb n="KR4e0240_WYG_011-26a"/>
元璐曰光禄長元璐九嵗少同學五六年日一賦宛鳩<lb/>
其後同登第邸中連牀夜論呢呢至燭垂跋童僕鼾齁<lb/>
四徹語不得休大約相謂吾兄弟今日如趨塗辦程宜<lb/>
權騁宿即所用報天子者上之致身立朝比隆崇璟琦<lb/>
弼次之則噩然言出氣飛使世貴其道最下則循事見<lb/>
能所至一再稱惠人亷吏耳出此三端不可為人異時<lb/>
枕被相對寧能裂裙障面乎憶為此語垂二十年而不<lb/>
意三言者遂為光禄審傳象照夫人度量相越葢甚逺<lb/>
<pb n="KR4e0240_WYG_011-26b"/>
也以元璐視光禄雖後死走肉耳是故元璐毎哭光禄<lb/>
必汗下豈非悲慚並來神之自告耶光禄為人外爽中<lb/>
凝骨强體厚其事父晉源公甚孝母王太孺人蚤没時<lb/>
光禄方八嵗至今遇伏臘嵗享輒悲慟不自勝而後母<lb/>
俞太孺人至慈光禄事之積誠起敬<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>瀡逾篤友其伯<lb/>
季推肥讓甘身殁之後而伯季乃倍飽其子故人皆謂<lb/>
光禄之能其官也其有本也光禄偉儀幹脩軀廓目廣<lb/>
顙旋頷口幾容拳耳不及肩者三寸法宜壽然而火色<lb/>
<pb n="KR4e0240_WYG_011-27a"/>
師曠相王子晉岑文本相馬周並云火色騰上必速不<lb/>
壽固非誣也光禄病革執元璐手曰吾相不宜死今乃<lb/>
死嗚呼吾負君親悲哉光禄諱元珙字賦汝别號三蘭<lb/>
先中議之所命也曰虞二山蘭芎蘭阜與子而三期子<lb/>
嶽立芳紉耳昔先中議愛光禄過元璐而當先中議令<lb/>
安成有惠政其後以救劉忠愍及爭復古書院不毁忤<lb/>
江陵貶徙安成人以為忠祀之至今及光禄按部至安<lb/>
成以一少牢謁先中議祠下時冠葢雲㑹童叟聚觀者<lb/>
<pb n="KR4e0240_WYG_011-27b"/>
填咽衢巷人以為美談云光禄以萬厯戊午舉於鄉天<lb/>
啓壬戌成進士生甲申十月七日卒己邜三月二十九<lb/>
日猶子㑹吉等卜葬有日請銘禮也元璐以為大人君<lb/>
子必謹修辭故特言其衆著者使夫見即不疑援筆易<lb/>
下耳漂説誣親敢乎哉<lb/>
　<lb/>
　<lb/>
　倪文貞集巻十一<lb/>
</p>
<p>
</p>
  </div>
</body>
</text>
</TEI>
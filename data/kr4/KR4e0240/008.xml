<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文貞集巻八</head> <lb/>
    <p>
<pb n="KR4e0240_WYG_008-1a"/>
欽定四庫全書<lb/>
　倪文貞集巻八<lb/>
　　　　　　　　　　　　明　倪元璐　撰<lb/>
　　序<lb/>
　　　賀趙明宇巡撫晉大司馬序<lb/>
我山左一區歴世共奉明脂怒觔扶其大脈者也然以<lb/>
宅圖言之漢唐宋宅雍洛而我宅燕則已異矣故以山<lb/>
左之譟被於雍如喝左耳不必墮其右聰於洛如擊齒<lb/>
<pb n="KR4e0240_WYG_008-1b"/>
及舌舌掉可避也於燕即如按肩者頭不得起夫元亦<lb/>
猶是而稍殊焉元郛山左而闥盧龍我固反此矣且元<lb/>
之饋仰海而我專仰漕仰海則山左處臂仰漕則山左<lb/>
處喉者勢也往者天下之亂多起青兖動為妖弄孔孟<lb/>
坐其上而張角韓山童唐賽兒輩燈傳如此日者壬戌<lb/>
之嵗徐鴻儒飛一瓣香衡衆百萬蜂拚蟻結奪城邑盜<lb/>
名字時方左怵籬風右驚壁雨而火發自其中庭中外<lb/>
震恐予憂宗恤緯既兩有之而抱危者二焉倘使賊釋<lb/>
<pb n="KR4e0240_WYG_008-2a"/>
鄒滕不攻疾雷趨兖振塵可下據濮有曺雞連汴孽西<lb/>
斷清源南塞泝海又以十萬綴於武定遏薊門之衝我<lb/>
援兵不得出涿鹿大江之粟不得入淮徐腰絶膂分全<lb/>
齊非我有也其次則併衆襲有萊陽負海為固我亦坐<lb/>
困二者幸不出此然遲之將必出此者勢大則握鋭時<lb/>
久則豢智亂人之檣豪雄所托載者也於是大司馬趙<lb/>
公仗鉞兹土則三年矣元老克壯丈人以貞霆擊飈驅<lb/>
層圍解鐵迫脇山鹿束於篅笯用使毒獅失據詭錫墮<lb/>
<pb n="KR4e0240_WYG_008-2b"/>
靈不度五旬執渠以獻昔者張角已灰火傳波渚山童<lb/>
既柞蔓發劉林斥蠁批萍應手旋合未有根犁株絶若<lb/>
此蕩然者矣當是時天子為之歌彤弓曰汝作朕司馬<lb/>
階於三孤延賞世世夫天子以為扶肩樹臑是使其頭<lb/>
不下控也而或曰㢮未雨不戒格白徒不武夫廣教召<lb/>
徒結積數十年此必決之勢矣毒藴於中善治者厲劑<lb/>
攻之使散於肌節不然不潰腸不止而曰白徒是畏虎<lb/>
暴衢不懼狐怪其室也往代之禍什九中盜一中邊耳<lb/>
<pb n="KR4e0240_WYG_008-3a"/>
靖康何局尚延十葉揭竿之呼大命隨去秦漢可知已<lb/>
故徐賊之禍其難倍於黔蜀且夫黔蜀之貫氣於山左<lb/>
猶一縷也今山左之息微微公在中樞猶當引為本計<lb/>
在還其所為明脂怒觔者而已<lb/>
　　　賀王符禹中丞晉南樞序<lb/>
山左之罣於妖難也岌乎龍蛇之紛盪而走陸矣賴上<lb/>
神武發其聲靈知人善任連獲虎臣初則大司馬趙公<lb/>
載斾而抗稜於前既則今中丞王公秉鑰而見休於後<lb/>
<pb n="KR4e0240_WYG_008-3b"/>
趙公定亂之才健奮以耆其功王公安人之畧沈幾以<lb/>
作其敗何參相屬淹琦並歌要以坎既平而置叢道已<lb/>
濟而喪茀王公之時則有未易者矣夫病疽者毒盛内<lb/>
攻大命將撥彈剉之施快其一決迨毒出病已息微氣<lb/>
索餘蠱之威或散肌甲虚中弛扃邪隂竊發剔之精銷<lb/>
豢乃藴孽斯則圭鍼之所以處鈍俞跗之所為若怵也<lb/>
故以鯨鯢既盪弓矢既櫜而任者之難則有四焉京觀<lb/>
之崇澤殣亦量弔戰場而欲慟賦蕪城而足哀新豐之<lb/>
<pb n="KR4e0240_WYG_008-4a"/>
未可驟規難一也訛言莫懲驚魂猶蕩築城駭南詔之<lb/>
騎持藁行西華之籌顛濤之未可猝平難二也邊關之<lb/>
饋徵米粟於絳河輶軒之蹤責資糧於楚館眢井之不<lb/>
可得汲難三也方勝之兵一日免胄則民畏賊已勝之<lb/>
氣日日擐甲則民又苦兵危關之不可得寢難四也此<lb/>
四難者修廢之功勞於闢昧綏愚之術艱於擊强掘鼠<lb/>
之供費於牛饗防下之情紛於慮敵然而自公為之既<lb/>
勤止矣條廬策井以定其棲區塍理陌以修其業收孥<lb/>
<pb n="KR4e0240_WYG_008-4b"/>
引屬以萃其類請蠲丐賑以蘇其息簡將飭士以壯其<lb/>
衛申紀嚴律以明其制左握芒黃右操鍾乳毒亦既盡<lb/>
脈亦既起於是乎鴻羽解肅鷹眼化憎流者以復居者<lb/>
以輯青燐化為白肉赤地載其黃粱商旅之赴其塗者<lb/>
無喪厥斧賓客之宿其傳者有授之餐視履之模還其<lb/>
有蕩冠帶之勝起其大風矣昔魏博恢既墟之城涇州<lb/>
歸已逋之戸濟屯之功不其然乎當公金城圖上之時<lb/>
亦有武賢異同之論或主大招流亡而歸其業或責窮<lb/>
<pb n="KR4e0240_WYG_008-5a"/>
搜逋賊以致其誅夫叢雀已定而召鸇致爭風鶴無聞<lb/>
而望鵶駭敵故衆聚則不可麾兵出而無所獲斯咻者<lb/>
之害成非公之所任也然竟以公靜安有謀轡銜無失<lb/>
故雖小沸洲渚不至連山此予所謂安人之畧沈幾以<lb/>
作其敗者與斨斧在東二年天子嘉之擢佐南樞使觀<lb/>
大江之風察大本之地然且促召公矣自予素知公孤<lb/>
騫之節喬松絶援嘗昌言於朝謂公必辦賊而至東土<lb/>
彌嚴一介裴寛之鹿瘞於中園苟晞之牛不走都市靖<lb/>
<pb n="KR4e0240_WYG_008-5b"/>
共爾位屹屹而已夫骨立則失其程李道光斯誓於馬<lb/>
羊自負志之士赴功之英未有頤觀股隨而能成其務<lb/>
者也公既將得代其部吏藩臬諸使者共徵詹詹使揚<lb/>
其伐予不辭固僿操莛發鐘亦猶是我東人章甫所已<lb/>
哦衮衣之習唱也<lb/>
　　　賀許平逺兵僉晉督學序<lb/>
天子御極十餘年間任才求功道亦百出矣辛壬之際<lb/>
天子尚文許公應時飛苞躍采雲霞蒸煥河無竭源當<lb/>
<pb n="KR4e0240_WYG_008-6a"/>
此之時天下之文皆歸許公天子曰都可使治賦廼畀<lb/>
之節俾鎮甬東已庚以還天子貴武許公受事抗稜執<lb/>
律雷霆嘽啍海無沸渚當此之時天下之武皆歸許公<lb/>
天子曰都可使治士乃授之衡俾量全越嗚呼天子之<lb/>
用才神明若此者非聖人孰能為之乎昔者姬公明道<lb/>
使制禮樂禮樂既定命以東征東人歌之曰既破我斧<lb/>
又缺我斨畢公知兵使為司馬司馬既效屬以訓典康<lb/>
王誥之曰政貴有恒辭尚體要甚矣周之盛王用人之<lb/>
<pb n="KR4e0240_WYG_008-6b"/>
明也用其臣精微之心以除兇定亂用其臣貞栗之氣<lb/>
以範俗制辭是故戰必有功教必有造今天子亦不貴<lb/>
以武士治武文士治文前用許公以其儒者後用許公<lb/>
以其師貞丈人天子之心以為文武之道如燧日之相<lb/>
取也奎璧比躔而圖書文章斧鉞陣壘錯然參居不相<lb/>
忮害天垂象聖人則之呉子曰總文武者軍之將也推<lb/>
而言之亦可曰總文武者士之師也今許公方始受命<lb/>
鐸雨在握莪芷未敷而某推測小明大約許公之所務<lb/>
<pb n="KR4e0240_WYG_008-7a"/>
為功者二而已其精之必以其誠正之學其粗之必極<lb/>
為文章之謀且夫世甚急術而不以誠正為迂世甚急<lb/>
功而不以文章為末者此惟許公能明之也昔者考亭<lb/>
入對或謂之曰正心誠意上所厭聞考亭不聴曰生平<lb/>
所學惟此四字庸人必謂考亭無救於弱宋然即不知<lb/>
誠正之亦為兵畧太公曰二心不可疑志不可此言誠<lb/>
正也穰苴曰慮定心强尉繚曰心動以誠此亦言誠正<lb/>
也夫不以太公之徒為拘方而獨非笑考亭可乎昔者<lb/>
<pb n="KR4e0240_WYG_008-7b"/>
史遷思托無能之辭見於後世桞子曰感恩報國惟有<lb/>
文章天下皆以史遷桞子放廢寄懐然即不知文章萬<lb/>
夫之力是為功能孫武呉起務為攻戰者也亦治文章<lb/>
管商務為富强申韓務為名法者也亦治文章夫不以<lb/>
孫呉之徒為廢務而獨譏薄史公桞子可乎且夫吏之<lb/>
文從一從史徐鍇曰此以言乎其致一學文以治人也<lb/>
是故凡吏皆以其學與文治人况學使者乎今鵝湖鹿<lb/>
洞輟講於下上林長楊絶奏於上堯舜以來之道脈典<lb/>
<pb n="KR4e0240_WYG_008-8a"/>
謨而降之文心不歸學使者將誰歸學使者不正士誰<lb/>
復能正士者然而他人之於道不必已有而文不必衆<lb/>
著即教士教之學為古人耳許公之於道與文身之也<lb/>
士之學為古人者皆得近取而學為許公學古人難學<lb/>
許公易譬之貌人者立其人於前必易為照於其仰思<lb/>
夢見者也是故吾量吾國不過期月文且大起更益三<lb/>
年將相大儒之才灕然俱出矣當是時㑹稽之郡大夫<lb/>
王公關公聞天子之命許公也奔告某使為歌誦之言<lb/>
<pb n="KR4e0240_WYG_008-8b"/>
某謝不敏既而曰詩有之矣乃歌旱麓之三章曰鳶飛<lb/>
戾天魚躍于淵豈弟君子遐不作人請益又歌江漢之<lb/>
亂曰明明天子令聞不已矢其文徳洽此四國<lb/>
　　　蔣楚珍司理奏績序<lb/>
葢書吕刑曰伯夷降典折民惟刑蔡氏以為詰刑而援<lb/>
伯夷此明先王之以禮制刑也易噬嗑旅豐賁四象之<lb/>
設皆言刑也洪氏以為噬旅上卦為離豐賁下卦為離<lb/>
此言聖人之以文明表獄也由此言之刑獄倫要固非<lb/>
<pb n="KR4e0240_WYG_008-9a"/>
法吏之所能權也臯陶之謨禹曰在安民又曰天聰明<lb/>
自我民聰明天明威自我民明威盖其事民之嚴也而<lb/>
其制為五刑墨劓剕宫大辟之屬慘深周設安忍導酷<lb/>
若自臯陶始者然而臯陶之為此由其至仁篤惻以為<lb/>
吾朝張羅而民暮罹之此吾自戮也吾以為其法攸灼<lb/>
必使民翻然逺之懸踵莫下若張空羅者故曰有刑民<lb/>
之獄而無陷刑之民皋陶之制刑也期於無刑世之所<lb/>
為明清審克者無貴焉是則聖臣之所務而非能臣之<lb/>
<pb n="KR4e0240_WYG_008-9b"/>
所為也以今泯棼鴟義日恣宜得邦禁大臣及郡國聴<lb/>
稽之吏力求皋陶之道而行之天下猶可得不亂也金<lb/>
沙蔣君為李官於台者三年既有成矣當此之時其民<lb/>
之歌原田者萬大凡曰惟良其屬吏之賦緇衣者百大<lb/>
凡曰惟察顧吾以為是猶區觀未測其際也始吾拔蔣<lb/>
君於雍其被服造次必於儒者既而天下竒其文章以<lb/>
為董賈復出以是臨政使之治民豈不有其道徳精微<lb/>
者乎故以蔣君之司刑聴其言也觀其行事則有五道<lb/>
<pb n="KR4e0240_WYG_008-10a"/>
焉蔣君曰國重征則民多獄國重征吏因征為家則民<lb/>
多獄國雖重征吏不因征為家則罰不及下所以貴潔<lb/>
正心絶源一道也蔣君曰國叢蠧則民多獄國叢蠧吏<lb/>
因蠧為神則民多獄國雖叢蠧吏不因蠧為神則罰不<lb/>
及下所以貴著暴情見光一道也蔣君曰國尊豪巨則<lb/>
民多獄國尊豪巨吏因豪巨為權則民多獄國雖尊豪<lb/>
巨吏不因豪巨為權則罰不及下所以貴貞制氣禁非<lb/>
一道也蔣君曰吏不能教則民多獄吏雖能教而因教<lb/>
<pb n="KR4e0240_WYG_008-10b"/>
為厲則民多獄吏能教不因教為厲則罰不及下所以<lb/>
貴通貞志類物一道也蔣君曰吏不能富强其國則民<lb/>
多獄吏雖能富强其國而因富强為才則民多獄吏能<lb/>
富强其國不因富强為才則罰不及下所以貴大務本<lb/>
正謀一道也嗟乎此皆皋陶之道也禮也文明也<lb/>
　　　上虞令呉五山徳政録序<lb/>
天氣致嚴而作肅則歸温於地徳此君臣之義也舜以<lb/>
誅殛治天下而其諸侯揆事布教以著其善和元愷之<lb/>
<pb n="KR4e0240_WYG_008-11a"/>
徳孝宣之震厲自漢盛時高文景武未有能及之者而<lb/>
其時最多循吏民用以安故夫漢宣之治非猛也有桐<lb/>
鄉渤海潁川河内之徒保障煦沬以厚施其鍾乳而廣<lb/>
饋粱肉雖大誅日出元氣彌蒸其民愈附今天子明聖<lb/>
以精强果遂之心滌剔天下而吾呉侯應之更用樂只<lb/>
以大治吾虞列國之長能達天子求治之心則未有如<lb/>
吾呉侯者矣夫天子之仁心甚充而靡有匱歉也而今<lb/>
者法紀中墜宼賊外興急兵兵絀急餉餉匱此雖使黄<lb/>
<pb n="KR4e0240_WYG_008-11b"/>
帝持繩老氏執矩不能不以嚴為本計嚴者天子之以<lb/>
治吏也天子以為嚴吏顧可寛民然今者吏畏嚴而遷<lb/>
嚴於民使民知嚴則吏之過也自予所見魚頳馬竭鴻<lb/>
嗷鳥嘵幾遍天下而歸視吾宇桑麻不驚歌唱四作故<lb/>
曰列國之長能達天子求治之心未有如吾呉侯者也<lb/>
且夫謳吟者精神之致歸也天下之治敗於讙虞而緇<lb/>
衣之頌夜輿之吟聖人則登之於詩著之為教是故吾<lb/>
民之歌吾呉侯可得而言之矣民歌呉侯曰<graphic n="KR2081" url="https://raw.githubusercontent.com/kanripo/KR-Gaiji/master/images/KR2081.png" mimeType="image/png"/>厥薤本<lb/>
<pb n="KR4e0240_WYG_008-12a"/>
撫我柔桑去其害馬馬是以臧此言禁强扶良也曰有<lb/>
劍鋩如剸犀截兕有繩犁如分肌擘理此言決察也曰<lb/>
不脂爾躬而脂爾土不塵爾心而塵爾釜此言至清也<lb/>
曰我臥于于我覺徐徐雖更千世無遷我居此言無苛<lb/>
政也曰東門之蒲其葉旎旎伐以為鞭民生其耻此言<lb/>
徳化也曰鐘則以扣冶則以鎔猗歟文翁化蜀之功此<lb/>
言教士不怒也曰大鑑之懸孰或欺之大炬之燃孰或<lb/>
迷之此言握照燭幽物莫遁也凡如此者結於至誠發<lb/>
<pb n="KR4e0240_WYG_008-12b"/>
之無意余既得而聞之則必正告天下使知天子精强<lb/>
果遂之心托於循吏之政適為樂只如此且夫君子之<lb/>
事君也乗其朝氣以致功達其仁心以徧徳世固豈有<lb/>
有君無臣者乎<lb/>
　　　壽外母王母袁太孺人六十序<lb/>
夫貞剛之氣天地之所甚寳也其著於人為義節凡為<lb/>
男子而不必有婦人之態為婦人而有士稱者莫不取<lb/>
諸此所以天下之庸男子百不如貞婦貞婦之道主其<lb/>
<pb n="KR4e0240_WYG_008-13a"/>
隂靜以奮為陽昌此天地之備質純氣非一往之概一<lb/>
節之竒可得而為也是故其風足以維世其理足以勝<lb/>
數余外母王太孺人之以苦節著里閈垂三十年余幸<lb/>
得為太孺人婿習聞其内行嗟乎中材之士安所得骨<lb/>
升氣立如太孺人者乎太孺人及笄歸石穀先生先生<lb/>
篤行專讀不事家産挾策上帝京遂以客化當此之時<lb/>
太孺人年未三十琴鼓禍乖舟河淒汎鴟摧子室燕迷<lb/>
羽音荼蓼在前窞棘承後頺風恐懼隂雨漂搖天日晝<lb/>
<pb n="KR4e0240_WYG_008-13b"/>
昏鬼神夜泣顧復忍死撫存雙孤指挂手經取贍晨夕<lb/>
及孤稍長自為之師法律詩書因才而篤既各成振世<lb/>
稱二良故以太孺人為之男子是使荀豫歸忠嬰杵讓<lb/>
義賁育愧勇召管謝才而其在古賢婦人之間駸駸乎<lb/>
與共孟齊驂敬姜懐清而下盡可列之兩廡畜為衙官<lb/>
也葢余又嘗竊聆太孺人所教其二子者其言曰無以<lb/>
貧士降其志無以卑寮墮其氣其教其女則曰士有諍<lb/>
妻豈必無違今夫志氣者堅士以為難持强諍者藎臣<lb/>
<pb n="KR4e0240_WYG_008-14a"/>
不能終勵而太孺人噩然著之為操績之切謀送門之<lb/>
密誡於是其長君文學得之以升華藝林矜矯自貴次<lb/>
公明府得之以搴壯從事廉健不撓而余婦王安人即<lb/>
太孺人季女當余備員史局中多感慨指畫所形動觸<lb/>
威責方草未發親朋知之者色動舌出撓禁千端安人<lb/>
初未知已聞羣譁顧謂余請得一涉指歸余示之草乃<lb/>
笑謂曰君語平平諸君何事須懼即如此遂爾驚天震<lb/>
地豈爾輩男子真僵蠅腐草耶其後余雖由此得禍乃<lb/>
<pb n="KR4e0240_WYG_008-14b"/>
更相忻一時聞者並賢安人非復女子誠不知其教之<lb/>
有由來也太孺人之教其子為男子必不敗之以婦人<lb/>
之慈教其女為婦人必責之以男子難能之事嗟乎豈<lb/>
不誠丈夫然哉於是春秋六十凡宗婣之揚觶而言者<lb/>
皆將舎貞婦而稱夀母以為歸貞於太孺人將必有恫<lb/>
焉懼傷其意余曰不然易曰苦節不可貞葢言其心之<lb/>
以是為苦則貞不得成今其節已貞矣是必其心之甘<lb/>
此而為之也太孺人既已往否來泰而又舉其中心所<lb/>
<pb n="KR4e0240_WYG_008-15a"/>
甘者推端理緒而陳之此雖使雙成奏笙其前禮珠颺<lb/>
歌於側睍睆好音詎有娯於是者哉且夫天地之氣莫<lb/>
不以其嚴蹇為之凝翕强忍握固所以長生老氏以為<lb/>
舌存齒毁不知其肉殤而骨夀也詩曰如松栢之茂如<lb/>
南山之夀葢言貞恒也不知其貞何由知其夀乎<lb/>
　<lb/>
　<lb/>
　<lb/>
<pb n="KR4e0240_WYG_008-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　倪文貞集巻八<lb/>
</p>
<p>
</p>
  </div>
</body>
</text>
</TEI>
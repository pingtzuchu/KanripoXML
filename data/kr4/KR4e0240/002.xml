<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文貞集巻二</head> <lb/>
    <p>
<pb n="KR4e0240_WYG_002-1a"/>
欽定四庫全書<lb/>
　倪文貞集巻二<lb/>
　　　　　　　　　　　　明　倪元璐　撰<lb/>
　　制誥<lb/>
　　　東閣大學士禮部尚書劉鴻訓<lb/>
制曰夫台文上耀則三階之象平鼎實中宣而百族之<lb/>
膏聚故平成府事虞嘉永賴之功秬鬯明禋周報孚先<lb/>
之績凡兹令主咸有隆施所以章勸崇勲樹型列辟爾<lb/>
<pb n="KR4e0240_WYG_002-1b"/>
具官某男子生自魯國氣象如其泰山立言有章奉使<lb/>
不辱洎醜徒讎正此輩之謂清流直道違時彼譖以成<lb/>
貝錦登州一逐玉局為空屬朕纘服更新用人求舊跂<lb/>
軒皇之六相懐秦誓之个臣而爾夢應吹塵兆占畋卜<lb/>
首探枚而得何上帝賚予之奇自射䇿以來知太公望<lb/>
子之久甫參密務遂著嘉猷咎繇敬撫五辰以凝庶績<lb/>
少正快誅七日而絶詖言朕喜肱良民歌距脱猶且蒲<lb/>
宗孟不滿司馬豈有宋藝祖而信徳驤斯明任功之難<lb/>
<pb n="KR4e0240_WYG_002-2a"/>
聴言匪易爾益謙形疐尾誓存鞠躬盡禮之心知其非<lb/>
諂犯顔之義本厥無欺顧嘗靜居繹爾良誨規逺執要<lb/>
者政蠧之芳芸久任寛征者時疴之切藥朕雖不敏能<lb/>
無憬然兹用覃恩授爾某階錫之誥命嗚呼今世晦而<lb/>
明譬木顛方蘖而兵革不息禮樂未興上無成謀下有<lb/>
伏莽災祲日出哀嗷四聞令示人可從而從者少法使<lb/>
民難犯而犯愈多可曰已安益期匪懈若用汝舟楫霖<lb/>
雨罔不同心以保我子孫黎民尚亦有利<lb/>
<pb n="KR4e0240_WYG_002-2b"/>
　　　兵部右侍郎唐世濟<lb/>
制曰夫威先制人則齊爼操其勝氣智存應變則漢箸<lb/>
薦其上謀所以圻父時呼丈人終吉惟坐籌者貴所重<lb/>
司戎若比竹而吹彌難簉乘具官某出飛慈雨入凜清<lb/>
霜隨所致功歸於濟國鄭僑有乘不及杠梁馬隆能車<lb/>
動成圖陣章江巨鎮方叔壯猶人賦新田碑傳峴首旋<lb/>
因衆望陟貳中樞坐席未温藪羅俄及時則司分南北<lb/>
謁者兒多血判元黄同文獄滿忌爾鮑宣彊直忽傳賜<lb/>
<pb n="KR4e0240_WYG_002-3a"/>
玦之辭亦為梅福先機適愜掛冠之願洎朕御極博采<lb/>
遺忠僉曰汝能召仍舊職屬者羽書旁午戎事頹阤雞<lb/>
蟲之孽逺擅西南赤白之丸時飛秦豫維爾引慚多壘<lb/>
樹价維藩竭志畢忠出奇制勝姚崇暗記王庶口陳周<lb/>
練明通庶㡬其匹矣兹用覃敘授爾某階嗚呼却馬以<lb/>
糞斯為有道之郊隠豹能威所恃在山之勢今兵驕不<lb/>
戢將懦無能驅戰市人呼糧匱槖皆為敗道未有勝形<lb/>
冀爾竭能為予宣力倘飲御諸友有吉甫燕喜之時則<lb/>
<pb n="KR4e0240_WYG_002-3b"/>
拜命岐周即召虎對揚之日<lb/>
　　　總督三邊兵部右侍郎兼右副御史楊鶴祖父<lb/>
制曰瀰天之霖蒸於膚寸連雲之搆托於崇基故夫來<lb/>
哲有興則椒條賦其蕃實前徽未墜則瓜瓞追其本初<lb/>
未有孫謀不由祖烈爾楊兆瑞乃具官某之祖父宇晶<lb/>
襟靜道周徳全洗馬神清少嬰羸疾夷吾體正弱無弄<lb/>
心若乃義報其天道棲於貴鄉署高平之里家題花萼<lb/>
之樓雖使黄童扇誠於江夏伯淮被義於天水子騫孝<lb/>
<pb n="KR4e0240_WYG_002-4a"/>
已連趾而趨庭馬況繆彤聚廬而發鐸方斯高懿未或<lb/>
過之至於宛彼鳩鳴月斯征而誨子振斯鷺下嵗有穀<lb/>
以詒孫軌既以端澤亦逾逺今爾孫萬邦為憲价人維<lb/>
藩召虎之功興哦江漢温國之望喧動邊陲欽楊傅而<lb/>
思伯起之賢拜陳羣則表太邱之徳譬之嵩高仰嶽瀆<lb/>
祭先河是用追贈爾為某官錫之誥命亭舊思賢望伊<lb/>
人其宛在陵新下馬識華表而歸來<lb/>
　　　祖母<lb/>
<pb n="KR4e0240_WYG_002-4b"/>
制曰夫詩咏詒孫易占遇妣此言開宗之業下引而彌<lb/>
長胥宇之功中襄而始大所以晉王母之曰福烝先祖<lb/>
而孔偕爾劉氏乃具官某之祖母於女則師維士不櫛<lb/>
當其笄髦未字已貞匪石之心及夫縏袠致䖍獨竭和<lb/>
灰之孝郝鍾禮法秦石詩書遂可封署宣文謚加誠敬<lb/>
而由房之樂宜爾家人徙舎之功施於孫子雖賦詩送<lb/>
朴能偕鹿隠之高而抗表報劉已發烏私之義矣是用<lb/>
追贈爾為淑人嗚呼歌六月之詩所期吉甫徴三世之<lb/>
<pb n="KR4e0240_WYG_002-5a"/>
教宜旌泰瑛<lb/>
　　　翰林院侍講蔣徳璟<lb/>
勅曰國家顧不以吏事辱儒臣其道則使之守氣湛㡬<lb/>
棲於至上而今則由之以循牆姍歩多畏而寡持譬之<lb/>
導引然使之瞑目以求之而乃頹然而取寐此可歎也<lb/>
爾具官某匹錦探懐今之江令逸珠盈椀有如盧諶舉<lb/>
首宏辭俯瞰列宿中遘凶閔經久淹疎當藹多抱槧之<lb/>
年則逆豎張羅之日維時奔走之輩池鐵並飛功名之<lb/>
<pb n="KR4e0240_WYG_002-5b"/>
徒囊錐畢見而爾獨不求署職悶然草元洎朕膺圖始<lb/>
班禁近初以金門為避世之地終焉天禄有燃藜之光<lb/>
朗識不撓孤標自拔比於范滂抗節梅福遺榮雖菀枯<lb/>
不同而風道何異所由知爾則以是哉兹循覃典授爾<lb/>
階承徳郎錫之勅命嗚呼以子為豫章之木七年已見<lb/>
其材矣以子為艾後三年且用子子益務矯勵恢宏以<lb/>
需物色即帝告朕不如朕自見子之明也<lb/>
　　　妻<lb/>
<pb n="KR4e0240_WYG_002-6a"/>
勅曰朕讀洪範之書曰使有好於而家先王以為使人<lb/>
之情遂諸此則可以責其功矣易則有悲焉曰入於其<lb/>
宫不見其妻此以其藜石比貞耦徳而岐命也耦徳而<lb/>
岐命聖人以為天劓刖之矣雖赤紱在後猶以為甚困<lb/>
嗟乎伉儷之重不其章歟爾具官某妻張氏在婦稱良<lb/>
與夫齊徳當其蓄當冬㫖雞以宵鳴使仲卿輟泣於牛<lb/>
衣樂羊就功於蠶繭斯已難矣迨夫杜羔既第荀粲彌<lb/>
傷雖富穀可偕而困藜早據牧犢朝飛之歎川魚中拆<lb/>
<pb n="KR4e0240_WYG_002-6b"/>
之吟循覽前人並同斯感用贈爾安人詎釋笱梁之怨<lb/>
已醻紱佩之盟<lb/>
　　　繼妻<lb/>
勅曰天下之智者必近取物也造車輪者觀諸秋蓬欲<lb/>
為人臣取諸人妻之道今為妻之道曰相之而已故取<lb/>
相業於妻猶為取影於臬詩曰伐柯伐柯其則不逺我<lb/>
覯之子籩豆有踐此之謂也爾某官某繼妻朱氏聲聞<lb/>
於外美在其中曰孝曰勤不亢不妬凡此四者可得言<lb/>
<pb n="KR4e0240_WYG_002-7a"/>
矣然而張仲道存孝友姬公勞著租荼柔嘉令儀山甫<lb/>
之徳有容無技秦誓所稱爾行雖微可以鑄大今爾夫<lb/>
鼎鉉之業鑪鞲以時使其以爾為師顧而相問豈不賢<lb/>
於馬蟻勝彼棘童哉是用封爾安人既章美於副笄尚<lb/>
加功於雜佩<lb/>
　　　父<lb/>
制曰國家張官如畫方畔馳驅之吏播其宏勞文學之<lb/>
儒持其靜理參辰異居不相顧問然而父子至誠精氣<lb/>
<pb n="KR4e0240_WYG_002-7b"/>
相取釣御通教如蚨往來爾原任廣東布政使司叅議<lb/>
蔣光彦乃具官某之父居沈取壯孤體絶侔昔令須江<lb/>
健而靈見縱囚休返囚以期歸虞延曹攄彌非俊物威<lb/>
蓄霜斷璫虎戢<graphic n="KR2143" url="https://raw.githubusercontent.com/kanripo/KR-Gaiji/master/images/KR2143.png" mimeType="image/png"/>使姑篾之金不入天府仙霞之山有<lb/>
其地脈致命遂志績溥道光東甌之功又史所贊時盜<lb/>
蜂拚禍出肘趾顧張高筵坐客言笑而歘然縛舁飲酒<lb/>
獻功斯知狄青宵飲未是通靈張綱單車猶為注險矣<lb/>
洎於藩參百粤威行九真名酋坐俘偽稱以褫嗣功馬<lb/>
<pb n="KR4e0240_WYG_002-8a"/>
援題柱有赫興鑒李廣殺降無尤申錯威惠如錦相宣<lb/>
用兵之長未有過者嗟乎朕今者安得其人而用之哉<lb/>
兹晉爾某階爾教不墜下將機雲以爾精氣傳於爾子<lb/>
乃為棐迪朕學甘盤爾徳之舊今猶食爾行相王旦酬<lb/>
爾堂槐<lb/>
　　　母<lb/>
制曰朕觀詩書繁稱以求士行其於婦徳則不欲責之<lb/>
甚詳然責之已詳矣樛木之詩曰豈弟君子易曰家人<lb/>
<pb n="KR4e0240_WYG_002-8b"/>
有嚴君焉栢舟曰母也天只此皆離其事以命之欲使<lb/>
天下之笄縰者盡廢其所卑持而以大廣其道是難能<lb/>
也爾封恭人陳氏乃具官某之母自朕所聞靜婉之貞<lb/>
著於錡釜而爾夫賴之以徤正而能其官自爾相爾夫<lb/>
以共武定亂而教爾子使之湛然英華以有其黼黻文<lb/>
章之事是則爾以柔命徳以剛命才持將與夫持相與<lb/>
子爾亦猶龍不可方物用加封爾為太恭人爵其已貴<lb/>
涣所未頒彌章學旁爼豆之功遂極王畿板輿之樂<lb/>
<pb n="KR4e0240_WYG_002-9a"/>
　　　翰林院侍講王鐸<lb/>
勅曰朕聞之揚子通天地人謂之儒儒若此則可以為<lb/>
大臣自朕即位不遑暇食以旬三日視朝時則召對大<lb/>
僚以下日以朝受古昔先王之言夕攬決庶務然皆樂<lb/>
與儒臣共之朕以其所持沈閎浩逺可以規大若乃縱<lb/>
藻揚葩朕則不貴爾具官某學洞根宗才凌祖搆竿翠<lb/>
逸珠積於尋椀春華秋實兼有劉邢典册高文知長卿<lb/>
之當用軋茁刺刷格劉㡬而不収斯於宏辭庶稱巨擘<lb/>
<pb n="KR4e0240_WYG_002-9b"/>
若其至者又可得言夫侍講有真伊川主存誠之學執<lb/>
政不足安石乖遺鉅之才而子載其敦龎游於廣大既<lb/>
已追宗洛下邁跡臨川決子鼎鉉則猶蓍莢兹用覃叙<lb/>
授爾階承徳郎今國家相業並束而歸諸文學之吏此<lb/>
猶取火必於燧也朕既甌覆子名發且有日子尚以其<lb/>
時益修體用之學鬭而鑄錐則豈有及<lb/>
　　　國子監司業陳盟<lb/>
勅曰以士測治亂譬以葭灰測氣也今學官之所厲莫<lb/>
<pb n="KR4e0240_WYG_002-10a"/>
大於辟雍然其道固不可得行矣夫本興士行而遷其<lb/>
術於理財明珠彈肉其得不復今既不可驟更而教者<lb/>
之心夷然日遁是故朕欲得韓愈陽城而用之爾具官<lb/>
某存誠之學能致其才玩物之功不喪其志氣義激烈<lb/>
風體孤騫當逆豎掉尾雄行致諸賢駢首就戮爾雖外<lb/>
存澹逺隂竭周旋足使甯武歸愚朱家讓俠寧履虎尾<lb/>
㡬罹雉羅所不淪胥殆有天幸朕既即位擢貳成均鐘<lb/>
鐸所施雲霞為焕自間者美新之論極於子衿畏罍之<lb/>
<pb n="KR4e0240_WYG_002-10b"/>
楹上侵孔壁三光黯没萬類湮沈賴爾滅竈更絃漂新<lb/>
發采蒸變之象可得而觀殷序周庠道亦不逺也兹用<lb/>
覃恩授爾階承徳郎嗟乎匪獨兹士維朕則亦受學於<lb/>
甘盤尚宏迪棐以輔台徳於兹小誦不其徑庭<lb/>
　　　父<lb/>
勅曰朕循覽史傳或譽嵇紹曰君復未見其父蘓頲之<lb/>
才曰瓌有子斯知父子之道如土圭日景可相測而得<lb/>
也爾原任西安府通判陳進乃具官某之父博物窮通<lb/>
<pb n="KR4e0240_WYG_002-11a"/>
居體致才秉鐸雲蒸知楊震講堂之徳分符霆厲歌王<lb/>
祥别駕之功至於力抗豪狷威行彊族董宣貴項陶令<lb/>
尊腰氣激義成位沈名奮凡爾子之嚴正凝蹇著於宏<lb/>
文皆其於爾取型有光無墜者矣用加贈爾某官三槐<lb/>
庭茂可知獨立之心五栁門清不没如生之氣<lb/>
　　　南京國子監司業文安之<lb/>
勅曰國家二雍祖南而宗北高皇帝之教千世不衰也<lb/>
故天下之士蓬然而從之然至於今者美新之文反或<lb/>
<pb n="KR4e0240_WYG_002-11b"/>
蓬然而從天下嗟乎自漢宋之陋代有劉陶陳東而高<lb/>
皇帝之教思不三百年而竭者何也朕思士猶汞然敗<lb/>
則滅爐而更鑄之其道甚微言告師氏爾具官某出自<lb/>
漢守張其楚材升賢鄉國則以五際明詩拔萃宏辭則<lb/>
以三長治史侍從之選啓沃方資而爾寧徙海而溟捐<lb/>
槧作監是使歎興宣室忙遺紫薇然朕之意亦惟言念<lb/>
豐芑有愾陵莪藉爾九徳之歌振彼八風之舞乃爾鐘<lb/>
鐸無閟杖鼓相將遂已天廟光迴石頭秀出唐閹既殛<lb/>
<pb n="KR4e0240_WYG_002-12a"/>
楊琯極選於名儒宋禁方張汪逵抗爭於偽學成均簉<lb/>
席今古同揆兹用覃恩授爾階承徳郎嗚呼朕則使爾<lb/>
往而學焉豈曰教之哉記曰師也者所以學為長也爾<lb/>
益務瑞軌飭躬譽髦斯士而既效矣朕則旁求<lb/>
　　　户科給事中瞿式耜<lb/>
勅曰朕聞之書云有言逆於汝心必求諸道夫古之君<lb/>
臣貴直言如此也堯舜之世其臣皆不及其君而四岳<lb/>
則必與堯爭四岳之與堯爭鯀是四岳之智不如堯也<lb/>
<pb n="KR4e0240_WYG_002-12b"/>
然堯甚賴之天下亦無有疑於其都俞者爾具官某有<lb/>
其祖若父之文章政事而騫為氣節篤其忠貞向者令<lb/>
永豐豐之人化其徳今朕即位寘於掖垣數月以來子<lb/>
則為朕糾奸剔邪章忠發滯條區兵事經量國計味子<lb/>
之言如箭激火騰蓬勃而出是則子以堯舜期朕而將<lb/>
與朕爭然無有如四岳之墜言於鯀者彌益用貴矣兹<lb/>
以覃恩授爾階徴仕郎夫子於職可無不言而領金倉<lb/>
為專務今羽書蠭午飢軍四呼積貯之為大命甚審而<lb/>
<pb n="KR4e0240_WYG_002-13a"/>
自朕察之疑其侵細司農但曰仰屋執政以陳平之言<lb/>
為體要朕不知所衷尚冀子殫忠竭思以大道治平之<lb/>
經紓朕愾歎子之言藥也朕則必以為醴而甘之<lb/>
　　　妻<lb/>
勅曰訓婦之道内則女誡有其專文使無多聞識然而<lb/>
曹昭左芬宣文君之流何其藴也自朕之見誠使天下<lb/>
女子得盡讀古先聖王之書廣其志行深明理道以相<lb/>
厥夫子豈不亦猶朕之有諍臣歟爾某官妻孺人邵氏<lb/>
<pb n="KR4e0240_WYG_002-13b"/>
中郎之女能讀父書聞其握簡敷編酣忠飫義興慕發<lb/>
歎氣溢膏鉛斯誠儒者之雄可以巾幗朝士凡爾夫之<lb/>
所以修正嚴鯁出稱循良入為名諫者其資爾内助甚<lb/>
明矣詩曰窈窕淑女琴瑟友之此言齊徳之砥比於良<lb/>
朋也兹用覃典仍封爾為孺人凡諍之道為人臣及妻<lb/>
則皆得取之爾既女士豈能復為妾婦乎爾夫鳳鳴之<lb/>
譽赫矣女曰雞鳴尚無替諸<lb/>
　　　父<lb/>
<pb n="KR4e0240_WYG_002-14a"/>
制曰漢書最稱石氏家法揚雄曰石奮石建父子之美<lb/>
也要其所持以馴行為貴其父所甚責子者惟坐車入<lb/>
里門其子因之馬書尾五致其畏慎而已朕以為是父<lb/>
子可居里閭不可立之朝廷之上若乃萬年教諂子咸<lb/>
不承阿鯁異持道固可怪爾原任參政瞿汝説乃具官<lb/>
某之父有王章唐介之直官郎時能以其職抗璫使矯<lb/>
䖍坐戢為國守憲為帑節浮歸於氣道之用夫人氣至<lb/>
則業光道立則能見是故能神明飭吏蒸變程材爾先<lb/>
<pb n="KR4e0240_WYG_002-14b"/>
臣景淳以英華道徳為國球訓而爾子式耜今又以彊<lb/>
直敢諫佐朕新猷譬則其筠也繁生而不墮其節此可<lb/>
使奮建羞同年咸憾異已嗟乎朕安得與此人同時哉<lb/>
兹以覃恩進爾某階雖無老成人尚式典刑於爾子昔<lb/>
之人主興懐舊徳笏則猶將愛之況其所教誨而似者<lb/>
乎即金鑄爾不如寘爾子於側之不忘也<lb/>
　　　母<lb/>
制曰夫有妻之道為母之儀莫著明於律律曰同類娶<lb/>
<pb n="KR4e0240_WYG_002-15a"/>
妻言乎金之贊金木之贊木也曰隔八生子言生於金<lb/>
者之仍金木者之仍木也凡六律相配其徳無不可以<lb/>
下生爾贈恭人施氏者故某官某之妻今某官某之母<lb/>
也以爾之左執詩書右操禮法而爾夫取之則公正而<lb/>
能其官爾子取之則忠篤履方而有諤讜之聲於天下<lb/>
爾之徳猶淵然酌焉不竭為人妻及母若此則可謂特<lb/>
逹者矣爾子既已通顯崇積名行而爾元壚閴然朕心<lb/>
甚惻用仍贈爾為恭人夫爾子之不忘爾桮棬也朕則<lb/>
<pb n="KR4e0240_WYG_002-15b"/>
何有於翟禕爾其祇承亦尚冀爾子使無棄前勞爾丸<lb/>
熊之功則亦豈有墮乎<lb/>
　　　刑科給事中王繼廉<lb/>
勅曰朕求言甚然今者議清於下聴專於上使言者知<lb/>
其論之必有歸而觸亦無罪則朕無以察之矣天下之<lb/>
善察言者必責實責實必期來效期來效則不如返而<lb/>
稽其往功岐黄既起死而其書乃信爾具官某神懐激<lb/>
朗風議健持萬石家聲伏生經術祥刑之政皎若清霜<lb/>
<pb n="KR4e0240_WYG_002-16a"/>
大江以南哦猶吼霹夫制刑之道本諸精微故哀敬竭<lb/>
則中淫明清衰而物遁此雖使皋謨吕誥齊喙而發箴<lb/>
於尉釋之其曹而察麗猶不能以執其倫要孚彼成輸<lb/>
若爾審克之能已絶浮頗之聴朕嘉異政擢爾禁垣而<lb/>
爾蓬勃鼓忠㡬深選識坐席未煖諤論已攄陸語輸新<lb/>
賈言失至藴崇始發莩萼見端夫威鳳片羽然明一言<lb/>
斯可騐其九苞徴其百折矣兹用覃恩授爾階徴仕郎<lb/>
朕以爾能刑仍俾爾刑即以爾之能言繁稱廣説旁極<lb/>
<pb n="KR4e0240_WYG_002-16b"/>
百端猶以刑為大氐耳今法紀未張而徳禮微絀寛苛<lb/>
並譏猶梗偶相笑也夫士師不能治士朕不能治其喜<lb/>
怒資爾鯁固是用大諫爾無面從朕敬於刑<lb/>
　　　福建道御史馬如蛟<lb/>
勅曰欲治平甚今天下甫脱璫燄觀聴瞀惑如燎方撲<lb/>
迷於聚烟夫紀綱不立刑政不明雖堯舜不能治天下<lb/>
是故朕心如焚嗟乎與我共滌六宇者其臺諫臣乎爾<lb/>
具官某晶心靜明正骨彊立昔令山隂惠政挺紀雲垂<lb/>
<pb n="KR4e0240_WYG_002-17a"/>
風抗童禽㑹靈是故朕以豸冠旌其鳬舄火正廟之曰<lb/>
壯霜當秋而取嚴而爾鳳不難鳴鷹始下擊首則為朕<lb/>
抉形鼎魅聲罪窮奇快少正七日之誅暴商英十年之<lb/>
憾時則同文解獄元祐仆碑而爾又表薦遺賢抗陳滯<lb/>
罰欲以郭隗致駿宏羊召雨膽目明張風㫖搴壯而又<lb/>
為朕剔贅釐浮條單䇿弱大搜槖鼠遙算波鯨自爾入<lb/>
臺方踰百日而諫書雲會讜論飈興是知陽城七年寒<lb/>
蟬之日久谷永累牘器鼠之忌深如爾忠能可曰遒上<lb/>
<pb n="KR4e0240_WYG_002-17b"/>
兹以覃恩仍授爾某階嗚呼朕博稽官制察百爾之所<lb/>
持補闕拾遺道存論説若爾御史入則執囊出而攬轡<lb/>
高岡一噦未謂來儀白筆不眊豈當上節繡斧佇授山<lb/>
岳待搖期爾勵此初心要於底績倘懐孟博澄清之志<lb/>
彌章文通獨步之名<lb/>
　　　廣西道監察御史倪元珙<lb/>
勅曰夫囊斧在握鉊鐸四下怯夫奮心舒壯頄舌斯不<lb/>
難也若乃董宣洛令崔發鄠宰項彊貴主威行猂涓事<lb/>
<pb n="KR4e0240_WYG_002-18a"/>
之難為有如超海且夫氣持則法立也朕求法官必取<lb/>
之健吏以為擊物無缺惟純鉤湛盧為可恃耳爾具官<lb/>
某家起新都禍期逆豎時則匹夫懐璧較尉摸金元禮<lb/>
受告密之封朱勔領應奉之使湘山可赭厯陽㡬湖而<lb/>
爾乃奮身以持致命不顧當此之時爾視湯鑊則猶冰<lb/>
泉卒使虓虎坐馴驚魚不害朕是用報以執法資其讜<lb/>
忠爾則糾奸遂良梳疑剔伏至言新語轢賈凌山以其<lb/>
前有履虎之貞固當不難嬰龍之論夫爾之鯁固比於<lb/>
<pb n="KR4e0240_WYG_002-18b"/>
原泉有本而不涸也兹以覃叙仍授爾階文林郎錫之<lb/>
勅命今朕之意欲使天下祓滌著新如日火顧惟御史<lb/>
埋輪攬轡可得為之然使爾以今曩之注分於鉤瓦則<lb/>
道不行矣故曰剸足適履毁方為圓言墮趨也爾豈以<lb/>
潏井而羸缾哉朕勗子則以羔裘之詩曰彼其之子舎<lb/>
命不渝<lb/>
　　　雲南道御史毛羽健<lb/>
勅曰朕力追止輦欲以厲諫官之氣而使與朕爭然而<lb/>
<pb n="KR4e0240_WYG_002-19a"/>
以為臣軌則不可也且夫氣者諫官之所自治今欲自<lb/>
朕厲而有之此豈可恃乎譬之革鞠然其氣甚盈而觸<lb/>
物則隤然墮爾具官某骨正以堅才雄而決當瘡痍兵<lb/>
燹人歌蜀道之難而弦誦桑麻獨撫宓琴而治是用嘉<lb/>
子擢於西臺爾乃引吭長鳴剖心極論一揚節足坐剔<lb/>
䕫睢凡諸條上之章盡屬憂危之論斷鞅守閤未足為<lb/>
奇史輶王章差當比直昔漢文方盛而賈誼陳痛哭流<lb/>
涕之書元祐既昌而程頤抗宦官宫妾之議則豈可以<lb/>
<pb n="KR4e0240_WYG_002-19b"/>
廟謨無闕遂簡諫書廷斷已章不厪至計昌言可拜惟<lb/>
爾有之用以覃恩仍授爾某階嗟乎爾氣遒上朕則猶<lb/>
慮其竭也夫人莫不貴其朝氣朕務與爾共守之冀爾<lb/>
之規朕其亦以是言曰庶無暮氣而歸乎<lb/>
　　　吏部文選司主事晉淑抃<lb/>
勅曰朕奮朝氣捽摑天下然視天下如敝笱然穿罣百<lb/>
出今條奏如雨良䇿日聞使朕日行一言足以致治而<lb/>
今不能是則非法之為也記曰為政在人苟惟其人朕<lb/>
<pb n="KR4e0240_WYG_002-20a"/>
固當與主爵吏謀之爾具官某清朗不疲彊直自遂昔<lb/>
佐大將作以辦洎遷小司馬而良遂以精能陟於銓選<lb/>
淹疎既久奮熙於今而爾條貫無蹊夾袋如鑑棘籬金<lb/>
練治以公清雀燕鳦鴻章其平察以今奸距方脱黨禁<lb/>
初開鷺羽振而未充於庭麋夢安而猶棲於澤藉爾協<lb/>
贊濟之名通是故使薪積無嗟河清不怨山公之頌豈<lb/>
不諒哉會逢覃典用授爾某階嗚呼昔在皇考登用耆<lb/>
舊熹皇初載端士雲蒸時則公忠之臣握銓秉照荃蘭<lb/>
<pb n="KR4e0240_WYG_002-20b"/>
菉葹辨若蒼皓苞苴竿牘駾而千里會遘兇閹致興黨<lb/>
禍然徽猶可尚前事當師是爾司南非為覆轍爾務懋<lb/>
勉朕有顯庸<lb/>
　　　禮部精膳司主事閔心鏡<lb/>
勅曰夫義禮相麗猶革骼之相附成體也朕新即位慎<lb/>
簡春曹無所取之取諸其彊直而不回以為義立則禮<lb/>
行也且夫波流之會特立者貴爾具官某識尊氣昌無<lb/>
媕阿之意當令崑山罣於權宰時則視爾猶蟣螘然而<lb/>
<pb n="KR4e0240_WYG_002-21a"/>
爾岸然不屈如卵觸山旋致貶遷㡬於糜碎董宣彊項<lb/>
今又見之朕是用嘉爾擢爾司儀爾乃周旋無闕美聲<lb/>
上聞本諸其彊直之志固不墜也兹用授爾階承徳郎<lb/>
昔唐李翱為儀郎以鯁峭忤時宰為時所稱當爾為令<lb/>
道固有難焉者抑古人有言曰人不躓於山而躓於垤<lb/>
爾盍務懋勉有終人之操行則亦猶原田也不殖將落<lb/>
　　　父<lb/>
勅曰才徳者天人之所共報也報才者與人抑有遁焉<lb/>
<pb n="KR4e0240_WYG_002-21b"/>
者矣報徳者與天雖顯潛異遘淹驟殊期要其致歸無<lb/>
或爽焉夫身沈而名飛未為失數也爾生員閔某乃具<lb/>
官某之父鄉宗稱孝江海方才而身既不庸命亦隨盡<lb/>
公明不夀飄零清酒之談輔嗣無年寂寞雞忩之語如<lb/>
可贖也人百其身今爾子鸑鷟飛光豫章挺秀出為健<lb/>
令入典清曹蓋觀橋梓之相承足齊彭殤於一致矣用<lb/>
贈爾某官日月其除風猷不逺其祇嘉命以蕃國華<lb/>
　　　兵部武選司主事杜其初<lb/>
<pb n="KR4e0240_WYG_002-22a"/>
勅曰朕聞謀臣盛於内則威武形於外此猛獸在山之<lb/>
説也故善戰者戰於尊爼夫有儒雅雍都而能佐箸出<lb/>
籌屹然干城之重使機能内握勝心外焚者斯亦國之<lb/>
寳臣已爾具官某學非私利胷有甲兵束髪讀書蓄請<lb/>
纓棄繻之志策名登版表處囊脱頴之能修䖍太祝選<lb/>
雋司戎爼豆既所嘗聞軍旅豈曰未學飲冰始事聚米<lb/>
成謀辛公義策榦鳩司流竭忠之譽裴光庭宣猷牧監<lb/>
著修整之稱而爾兼有其長可謂英能特達寡雙鮮二<lb/>
<pb n="KR4e0240_WYG_002-22b"/>
者矣用晉爾某階今秦中不靖黔難未紆朕新即位悼<lb/>
前事之失奮然有為建旐設旟勵成斯志討賊之計朕<lb/>
則一以責之大司馬以及其屬爾其懋哉四郊墮壘則<lb/>
惟爾勲<lb/>
　　　行人司行人姜應甲<lb/>
勅曰朕欲周知天下使萬里之形章於洞闥是故慎選<lb/>
輶軒之使而歌皇華之四章予曰有奔奏抑亦蹶生之<lb/>
資也爾具官某孤神絶照棲於至清應時開昌天䍚肇<lb/>
<pb n="KR4e0240_WYG_002-23a"/>
獲所謂般般之獸擾我文囿者與朕以其精能署之使<lb/>
職屬者天下甫脱焦炙神液未聚徳澤教化隔於帷牆<lb/>
牂羊蜚鴻所在形告山澤之盗憑嘯不時朕慮志意之<lb/>
不通壅川取潰若子大夫之能斯必有每懐之誠形於<lb/>
六轡不遑之義托於翩鵻者矣詩曰旅力方剛經營四<lb/>
方此言廣塗之可遵初功之未既也兹以覃恩授爾階<lb/>
文林郎古者行人之官取諸機辯捷給以口支天下今<lb/>
則不然誠至為貴耳夫士懐欺則其能不出自朕即位<lb/>
<pb n="KR4e0240_WYG_002-23b"/>
所暨殄澄剔既命爾矣吏之初試亦猶䝉泉也養而日<lb/>
濬<lb/>
　　　父<lb/>
勅曰朕所欲禮者二道徳之士湛其元修耆宿之儒章<lb/>
為人瑞此二者有道之主之所甚尊也今既已視學乞<lb/>
言乃二義未行朕心内媿夫輪轂不望於野更老不立<lb/>
於庭而以為世甚盛朕不信也爾生員姜立心乃具官<lb/>
某之父學道守已行為人師被服造次必於儒者漢濱<lb/>
<pb n="KR4e0240_WYG_002-24a"/>
柴桑同兹深隠周老漢皓比其龎宿如此則可以當興<lb/>
朝之物色矣況於教誨爾子鬱為國華雖不吾以猶有<lb/>
達其道者乎用封爾為某官以爾善善爾子以爾子貴<lb/>
貴爾如酬酢然豈不宜哉<lb/>
　　　嫡母<lb/>
勅曰以裴秀之才而其嫡不以其故改妬彼婦則有然<lb/>
者也且夫義固得而母之則固其子也而笄縰之愚畔<lb/>
畫裏毛區判呉越夫是世故多孽子矣爾具官某嫡母<lb/>
<pb n="KR4e0240_WYG_002-24b"/>
胡氏由其不妬而秉心均所以江沱可歌蜾負能似今<lb/>
使在位以之推賢長吏以之字氓則僎可升公而堂皇<lb/>
之下皆吾子矣春秋曰紀季姜歸於京師此聖人欲以<lb/>
婦道化天下也是用追贈爾為孺人今才爾子則必賢<lb/>
爾曰無忝爾所生豈有間乎子固其子也而名益彰<lb/>
　　　生母<lb/>
勅曰朕讀詩至小雅四牡之篇乃廢書而歎嗟乎古之<lb/>
君臣其各厲其義則有如此也其臣之勩則曰王事靡<lb/>
<pb n="KR4e0240_WYG_002-25a"/>
盬不遑將母其君之體之曰是用作歌將母來諗蓋先<lb/>
王之錫類也於使臣之母抑若有加焉爾具官某生母<lb/>
朱氏靜正有齋柔嘉無遂如月㡬望娣袂其良維風及<lb/>
頽婦茀之得啓厥令子華予使垣知伯仁所自生宜毛<lb/>
義之有喜用封爾為太孺人嗚呼闚觀女貞不必正位<lb/>
家人嚴君不必其父勿替爾教永終令名<lb/>
　　　浙江湖州府烏程縣知縣胡開文<lb/>
勅曰國家故事即大賚亦若齗然有靳於郡邑吏需時<lb/>
<pb n="KR4e0240_WYG_002-25b"/>
再期臺使者以其績上后乃司封以請祖宗之意以為<lb/>
畀之太易彼必將大忽吾民耳今朕即位恢宏斯道自<lb/>
士釋褐受選者罔不褒朕以天下之才皆可鼓勸而出<lb/>
則使漢金璽其後而朕綸綍其前未為失計也凡朕之<lb/>
意亦以為吾民而已爾具官某良劍飛江神則必發美<lb/>
錦登廟華而可尊造車七年發硎百里以靜觀之久當<lb/>
更始之時度爾必能出漢吏之廉平體周官之能辨夫<lb/>
威鳳之噦知其九苞名驥未馳決其千里遂以覃恩授<lb/>
<pb n="KR4e0240_WYG_002-26a"/>
爾某階頃浙大吏上言時則五郡大水㡬反而湖爾菰<lb/>
城之民亦什五魚矣朕當食失箸豈朕之不徳致之歟<lb/>
今田禾盡漂饑又將至爾其驅車遄邁為朕拊循其效<lb/>
即太傅封侯朕豈有靳<lb/>
　<lb/>
　<lb/>
　<lb/>
　<lb/>
<pb n="KR4e0240_WYG_002-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　倪文貞集巻二<lb/>
</p>
<p>
</p>
  </div>
</body>
</text>
</TEI>
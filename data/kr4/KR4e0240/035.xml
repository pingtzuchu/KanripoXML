<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文貞講編巻二</head> <lb/>
    <p>
<pb n="KR4e0240_WYG_035-1a"/>
欽定四庫全書<lb/>
　倪文貞講編巻二<lb/>
　　　　　　　　　　　　明　倪元璐　撰<lb/>
日講<lb/>
王如施仁政於民省刑罰薄税歛深耕易耨壯者以暇<lb/>
日脩其孝悌忠信入以事其父兄出以事其長上可使<lb/>
制梃以撻秦楚之堅甲利兵矣<lb/>
　此一節正言百里可王之理見我能操其必勝也刑<lb/>
<pb n="KR4e0240_WYG_035-1b"/>
　是五刑罰是五罰税歛者以上取下之統名田賦而<lb/>
　外若工商虞衡之入皆曰税又周禮天官太宰以九<lb/>
　賦歛財賄是也孟子説道臣言百里而可王者何也<lb/>
　王今者若施行仁政以及於民於刑罰則省之而用<lb/>
　法以寛於税歛則薄之而取民有制使民得以安力<lb/>
　農業春而深耕夏而易耨而民之壯者又以閒暇之<lb/>
　時講明孝悌忠信之義入以此事其家之父兄出以<lb/>
　此事其國之長上則是衣食既足禮讓又興百姓都<lb/>
<pb n="KR4e0240_WYG_035-2a"/>
　有親上死長之心一遇有事必能出力報効雖以秦<lb/>
　楚之堅甲利兵可使斬木為梃以撻之而取勝於萬<lb/>
　全矣臣思人君圗治莫大乎重民之軀命惜民之脂<lb/>
　膏我國家車書一統宜乎兵革永息矣然而今者各<lb/>
　省盜賊所在披猖臣愚反覆思維盜賊本吾赤子也<lb/>
　所以致亂者總由未能省刑薄歛故耳如考成之法<lb/>
　所以治吏而吏急催科其勢必至鞭朴以戕民又如<lb/>
　秦晋等區初以災荒致盗繼以干戈廢農死徙幾盡<lb/>
<pb n="KR4e0240_WYG_035-2b"/>
　而賦額如初勢又必至驅民以從賊為今之計莫如<lb/>
　愼選循吏以彰德化别求生節之䇿蠲除加𣲖使百<lb/>
　姓歡然知有身家之樂則其心不離其氣必振可使<lb/>
　賊反而為民亦可使民徃而殺賊流寇自底蕩平矣<lb/>
　以此觀之省刑罰薄税歛此二語者仁義之談即是<lb/>
　富强之策也孟子之言初非迂濶伏望皇上體察施<lb/>
　行<lb/>
孟子見梁襄王出語人曰望之不似人君就之而不見<lb/>
<pb n="KR4e0240_WYG_035-3a"/>
所畏焉卒然問曰天下惡乎定吾對曰定于一孰能一<lb/>
之對曰不嗜殺人者能一之<lb/>
　孟子仁義之道不行於惠王猶冀見用於嗣君及見<lb/>
　襄王而又知其不足有為也出告人曰容貌辭氣乃<lb/>
　德之符我今見王逺而望之不似諸侯之象近而就<lb/>
　之不見可畏之威又且出言無章卒然問曰天下紛<lb/>
　紛如何而后得底定乎我對曰今列國分爭民無專<lb/>
　向所以紛紜直待悉主悉臣歸於一統則勢無兩大<lb/>
<pb n="KR4e0240_WYG_035-3b"/>
　政不多門然後干戈可息而天下其定矣王又問曰<lb/>
　今之諸侯孰是能一統天下者乎我又對曰天下非<lb/>
　兵革之所能威智謀之所能結也惟有禀好生之德<lb/>
　懷惻隱之心不好殺人者以仁心行仁政而四方歸<lb/>
　命于是乎尺地莫非其有一民莫非其臣天下可得<lb/>
　而一也此葢孟子以其時殺運相尋梁王新即位恐<lb/>
　其習成殘忍草菅民命故切切然隨問提醒之如此<lb/>
　臣嘗思堯舜之仁而有誅殛湯武之義而有征伐帝<lb/>
<pb n="KR4e0240_WYG_035-4a"/>
　王馭宇豈能無殺人之事但要把這一㸃好生惡殺<lb/>
　的念頭時時葆認葢觀大禹下車而泣罪人陽膚為<lb/>
　士師曾子告之曰如得其情則哀矜而勿喜大禹未<lb/>
　嘗曲赦罪人曾子亦非敎陽膚狥情廢法只是為人<lb/>
　上者有此悲閔有罪不喜得情之念存諸胸中則必<lb/>
　無深文故入之事躊蹰顧慮之下生全必多又觀夏<lb/>
　書𦙍征之告曰火炎崑岡玉石俱焚宋史太祖之戒<lb/>
　曹彬曰尅城之日愼母殺戮斯二者當赫怒奮威之<lb/>
<pb n="KR4e0240_WYG_035-4b"/>
　時皆有愓然惟恐殺人之意所以師行民悦坐收寧<lb/>
　定混一之功凡人主之一仁一暴繫於存心不可不<lb/>
　省也臣聞程頤諫折柳懼傷生意宋宗盥潄而避行<lb/>
　蟻於物且然何况人命乎皇上至仁如天臣愚敢以<lb/>
　是言益堅聖德<lb/>
孰能與之對曰天下莫不與也王知夫苖乎七八月之<lb/>
間旱則苖稿矣天油然作雲沛然下雨則苖浡然興之<lb/>
矣其如是孰能禦之今夫天下之人牧未有不嗜殺人<lb/>
<pb n="KR4e0240_WYG_035-5a"/>
者也如有不嗜殺人者則天下之民皆引領而望之矣<lb/>
誠如是也民歸之猶水之就下沛然誰能禦之<lb/>
　與是歸往周正建子其時七八月即今之五六月也<lb/>
　孟子义述已與梁王問答之言説道王又問我曰今<lb/>
　天下民各有主孰肯棄其主而來歸我乎我對曰天<lb/>
　下之百姓莫不欲得所依歸趨向仁君者也王知夫<lb/>
　苖乎當夫七八月之間亢暘苦旱則田禾枯槁天忽<lb/>
　油然而作雲沛然而作雨將見解澤一施苖之枯者<lb/>
<pb n="KR4e0240_WYG_035-5b"/>
　忽轉為榮浡然興起誰得而遏止之乎今天下之諸<lb/>
　侯有牧養斯民之責者無不爭城爭地糜爛其民未<lb/>
　見有不殺人者也如有不好殺人者出乎其間亦如<lb/>
　大旱之時潤以甘雨天下之民皆延頸瞻望欲得之<lb/>
　以為君矣心誠向之身將焉往將見民之歸趨之也<lb/>
　猶水流之就下其勢沛然亦誰得而抑阻之哉葢饑<lb/>
　渴之時易為飲食萬方嗷嗷仁主之資道固然也孟<lb/>
　子所述告梁襄王之説如此臣按篇中人牧二字最<lb/>
<pb n="KR4e0240_WYG_035-6a"/>
　是警醒動人葢未有以牧養為名而可以殺戮為事<lb/>
　者也代天牧民者惟賴天子代天子牧民者惟賴守<lb/>
　令臣竊謂守令之能全不在於武徤搏擊守令之所<lb/>
　以守土禦寇者亦不徒恃保甲鄉兵但是愛民如子<lb/>
　民心愛戴者其境内自無盜賊即有他盜來侵百姓<lb/>
　亦自能為他効力死守如古者尹鐸之守晉陽至於<lb/>
　沉竈産蛙民不叛去尹鐸未嘗知兵只是平日之政<lb/>
　不以繭絲催科殺人故雖以智伯之强合三國之衆<lb/>
<pb n="KR4e0240_WYG_035-6b"/>
　不能克之一方之牧如此元后作民父母者益可知<lb/>
　矣大都政事之可以殺人者不止一端聖王之治天<lb/>
　下無論寛嚴總歸於神武不殺葢此不嗜殺人之心<lb/>
　即是天之生理在人身為元氣在宇宙為太和人主<lb/>
　常存此心不惟盛德感人抑且以和召和凡天地間<lb/>
　吉祥善事自然與之相㑹故曰元者善之長又曰作<lb/>
　善降之百祥自古及今惟有仁勝不仁未聞以殺止<lb/>
　殺後世人主有意勵俗但知亂國用重典激而用殺<lb/>
<pb n="KR4e0240_WYG_035-7a"/>
　不知亂世之民偏不畏殺至于民不畏殺天下事尚<lb/>
　可言哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0240_WYG_035-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　倪文貞講編巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文貞集巻二十<hi>續編三</hi>
                </head> <lb/>
    <p>
<pb n="KR4e0240_WYG_020-1a"/>
欽定四庫全書<lb/>
　倪文貞集巻二十<hi>續編三</hi>
　　　　　　　　　　　　明　倪元璐　撰<lb/>
　　書牘<lb/>
　　　與楊機部<hi>廷麟戊寅</hi>
一别遂三周歳籥昔人云邈若墜雨翩猶秋蒂足徴此<lb/>
况矣投林以後惟有山中白雲堪自怡恱而中外交閧<lb/>
每一念及輒如轆轤上睡醒夢俱牽恨不及見褒鄂雄<lb/>
<pb n="KR4e0240_WYG_020-1b"/>
姿開其眊矂也台兄以沉經博古之才而熟聞軍旅之<lb/>
事主上破格用人授以賛畫壯猶貞律正吾黨立名閫<lb/>
外時矣惟是徃者兵氣不揚將窳而卒惰先事既無守<lb/>
備之方臨事徒有恇怯之習台兄當與督師奨帥三軍<lb/>
鼓倡忠義使行間有先登効命之心而不徒誇緩帶輕<lb/>
裘之度頗牧出自玉堂豈不足上慰拊髀之思乎昔裴<lb/>
中立請以昌黎為行軍司馬而栁宗元責其不承史職<lb/>
夫宗元固不知史職耳天文壁主圗書奎司武庫二者<lb/>
<pb n="KR4e0240_WYG_020-2a"/>
相比如䋲之連故曰好以暇好以衆整天下事固非肉<lb/>
食無墨之徒所能辦也台兄運籌淵秘坐掃欃槍斯則<lb/>
不負吾君不負吾學者逺勝文章報國矣跂予望之僕<lb/>
將藉以生色焉<lb/>
　　　與姜如農<hi>埰庚辰</hi>
臨軒闢門卓越千古門下遭盛典而入梧垣感恩圗報<lb/>
度如箭激火騰矣顧今人通病在議論多而成功少談<lb/>
兵于紙上則辛棄疾之車旂聚米於圗中則蕭鄼侯之<lb/>
<pb n="KR4e0240_WYG_020-2b"/>
轉輸又或求深一層置國家之緩急於度外而泛援迂<lb/>
逺之論以入告言之則可聼行之則無從下手使已享<lb/>
其名而君父不獲收其效想門下之目笑久矣夫必有<lb/>
任事之才而後有議事之識故欲靖㓂則必先養民欲<lb/>
養民則必先蠲賦欲蠲賦則必先節餉欲節餉則必先<lb/>
省兵欲省兵則必先扼要害而清浮冐國家疆事朝事<lb/>
縂壞於有空文而無實效破的批肯絜領提綱斯盈庭<lb/>
之志氣䇿力亦渙然呼引日出議即益少功即益多願<lb/>
<pb n="KR4e0240_WYG_020-3a"/>
門下亟圗之節足一宣足使啁嘈結舌耳<lb/>
　　　與左巡按光先<hi>辛巳</hi>
敝郡貏豸自清霜法雨一畨澄濯駸駸乎可稱樂土矣<lb/>
惟所最苦者壩税而外無如欽賘扳害一節業䝉台鍳<lb/>
動色咨嗟將為抗章請命旋聞奉有明綸踟蹰且止旬<lb/>
日之間接得舍親金楚畹道長及諸老手書並稱聖明<lb/>
自憂旱以來求民之瘼惟恐不及如清獄一詔出自睿<lb/>
衷一日而䟽滯獄數千人省豁賘銀無算歡聲動地然<lb/>
<pb n="KR4e0240_WYG_020-3b"/>
徳音未已尚爾旁皇由此而推明主忠言此其時也欽<lb/>
賘之累至今已極循此不已必有大憂然自始禍至今<lb/>
從未有痛切為聖明言之者頃讀明㫖責成邑令仰見<lb/>
如傷之心然而不塞其源流將日濫今嚴文日下於兩<lb/>
臺兩臺安得不行之所司以及于令令又安得不出票<lb/>
拘提纔一拘提無論果否寃誣有無株累而其家已破<lb/>
蕩無餘矣此雖召杜卓魯亦無如之何况乎本犯所扳<lb/>
之人與産盡属子虛又安得真正主名不株不波洒然<lb/>
<pb n="KR4e0240_WYG_020-4a"/>
應明詔哉向見有里老公呈未投稿子嫌其未暢聊録<lb/>
奉覽如老公祖以目擊之痛皂嚢直上尤為徑便耳<lb/>
　　　其二<lb/>
伏自奸商積猾冐支國帑官銀入手任意花銷及至事<lb/>
露窮追牽扳四出日甚一日以至于今何草不黄無家<lb/>
不蕩其所扳之人始猶及于親族繼漸遍于逺支始猶<lb/>
止于同宗今則廣延他姓其所扳之産與賍始或以賣<lb/>
出為現存今乃以子虛為實有始猶云曾相通貸既且<lb/>
<pb n="KR4e0240_WYG_020-4b"/>
直云同事朋分其所扳株轉折在部文不過一二主名<lb/>
至地方不免以一生十部文據本犯所供地方惟犯屬<lb/>
之口所以本犯以囹圄為福堂親族懼其扳牽輦金求<lb/>
免犯属以欽犯為竒貨鄉黨少攖其意嫁禍立加而無<lb/>
辜人户無端承禍逃亡死䘮日日見告小民瞋目歸咎<lb/>
有司某竊思今日之事無良有司不能救遇良有司亦<lb/>
不能救有司不能申理民怨有司能為民申理民亦必<lb/>
怨此何以故葢有司雖良豈能庋部文于髙閣而事關<lb/>
<pb n="KR4e0240_WYG_020-5a"/>
欽件名勢重大纔一拘提家已半蕩或偶有昭雪得之<lb/>
于兩臺未必能得之于部再承嚴駁禍事重興此所謂<lb/>
雖遇良有司不能救者也凡所扳賘如果十無一實雖<lb/>
有司明知其寃豈可盡報平反只就稍支衣食者勸使<lb/>
强輸具文以上民謂有司既已明知故入疾視彌深所<lb/>
謂有司雖能申理民亦必怨者也循此不已大亂將生<lb/>
㧞本塞源是在廟堂之上某竊惟追賘國之常刑交易<lb/>
民之常事正使本犯家有餘産何煩假力朝廷若其必<lb/>
<pb n="KR4e0240_WYG_020-5b"/>
藉官追即是産非已有觀今百無一實從前及後可知<lb/>
伏乞祖臺一面詳查産户有無虚實一面題請聖明自<lb/>
今一切連賘在内只合嚴追本犯在外拘繋其父母妻<lb/>
子有産理無不完産盡另希解網庶幾垂絶之家可重<lb/>
生矣<lb/>
　　　與吳磊齋<hi>麟徴壬午</hi>
讀大疏道學經綸俱備天下如此才數百年中一二耳<lb/>
毎頌池塘春草附通魂夢則友其兄而難為弟辱荷手<lb/>
<pb n="KR4e0240_WYG_020-6a"/>
書其言愷切詳明真晁賈之匹也某莝質伯氏所明投<lb/>
林以來小人有母舍側横一小橋比于虎溪每送客未<lb/>
嘗過此然而中邊之交閧殍殣之載途中夜傍徨澘焉<lb/>
出涕屈指當局諸公未知誰堪勝此任者幸兄昆玉好<lb/>
為之即一日上求救時二難並轡於天衢我聞一笑墮<lb/>
驢矣病中率復别状非報也<lb/>
　　　復張天如<hi>溥壬午</hi>
自家兄去江南而議論之喧豗益甚矣顧甘陵南北黨<lb/>
<pb n="KR4e0240_WYG_020-6b"/>
部紛岐名節之盛莫甚于東漢而曾無救於衰亂之相<lb/>
尋則清流標榜固君子所深憂也方今天日晶明台兄<lb/>
真實學問即著書立教自足千古厨俊顧及之交何妨<lb/>
概為謝絶至若小人之噂沓又何足慮乎宜興出山比<lb/>
於溫國之復相來教謂向以第一流聲望相推許不知<lb/>
鄙性硜硜不可為依草附木之小人亦豈可為游光揚<lb/>
聲之君子猿鶴沙蟲各自存其本相耳况弟臃腫日衰<lb/>
只八十一歳老親縈迴胸中遂無復抵掌掀髯之氣先<lb/>
<pb n="KR4e0240_WYG_020-7a"/>
生其以顧長康畫謝㓜輿可乎劉念翁望典型風道自<lb/>
言嘗夢尋比以病避客見必誦先生此言此老在位必<lb/>
有學問耳<lb/>
　　　答史道鄰<hi>可法壬午時史公以淮揚巡撫改視漕政</hi>
軍興蠭午庚癸四呼飛輓無神嘯聚時出時事之危未<lb/>
有如今日者非台臺以壯猷絶幹租荼鞭履其間則江<lb/>
淮南北不知作何釜沸台臺之身非特宗社所凴即白<lb/>
門諸君子一夕之安亦九里萬間之賜也弟最蠢愚獨<lb/>
<pb n="KR4e0240_WYG_020-7b"/>
於台臺景行最切今赤眉黄巾敷天共憤使以台臺入<lb/>
典中樞出聲天討以紀律勵將以義勇䇿兵勦撫並用<lb/>
指顧間耳天津橋上人云俟此人為將淮西可平非常<lb/>
之功倘必有待而然乎伏承明教下詢瞽矇漕塩通變<lb/>
諸議皆老謀碩畫聚米畫沙而談者顧有治人無治法<lb/>
古今之通病也惟台臺有論事之識亦惟台臺有任事<lb/>
之才望即以淮揚為端推行于邊鎮上慰宵旰端在此<lb/>
矣<lb/>
<pb n="KR4e0240_WYG_020-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0240_WYG_020-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　倪文貞集巻二十<lb/>
</p>
<p>
</p>
  </div>
</body>
</text>
</TEI>
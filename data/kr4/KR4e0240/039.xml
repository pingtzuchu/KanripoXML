<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文貞詩集巻下</head> <lb/>
    <p>
<pb n="KR4e0240_WYG_039-1a"/>
欽定四庫全書<lb/>
　倪文貞詩集巻下<lb/>
　　　　　　　　　　　　明　倪元璐　撰<lb/>
　七律<lb/>
　　九日登山<lb/>
使得一天紅葉飛青山畧較白雲肥更無冩意圖如此<lb/>
豈有登髙賦者非招五大夫松共飲勅六從事酒無歸<lb/>
醉來不覺身為蝶去與黄花打一圍<lb/>
<pb n="KR4e0240_WYG_039-1b"/>
　　題友人文稿<lb/>
不能一日廢操觚穴口為闗𣙜鼠鬚有鐵自為朱亥用<lb/>
無人可當赤丁呼試看鹿逐誰真主始信蛙淫盡小巫<lb/>
此腕借來剛廿載未曾還得長公蘇<lb/>
　　出門<hi>萬歴庚戌</hi>
出門竟不使春知怕有看花人作詩釜為章邯徒破耳<lb/>
劍當雷煥未逢時真因有字呵風子更取何人作小兒<lb/>
怪底光榮徒一飽憑他二鳥喚昌黎<lb/>
<pb n="KR4e0240_WYG_039-2a"/>
　　其二<lb/>
喉頭一縷氣如篪自去春明門外吹祇是蛛絲張作網<lb/>
不圖猧子敗吾棋輸他眼底滕王閣哭向河邊漂母祠<lb/>
骨是英雄應有淚幾人能讀孟郊詩<lb/>
　　奕罷謝顧子真<lb/>
偶爾雲梯墮汝墉素心原不喜輸攻澠池盆缶急求報<lb/>
西市琵琶各有宗請與君盟刑白鷸更如我犯罰黄龍<lb/>
因思世局須泥塊佛與天尊已不容<lb/>
<pb n="KR4e0240_WYG_039-2b"/>
　　九日山行便謁禹廟<lb/>
茅屋人家紅葉飛天將枯去晩烟肥好呼九日風為孟<lb/>
誰賦黄花歌示韋樹有異形石勒相山無一縫白登圍<lb/>
怕人疑作防風氏急向禹王祠下歸<lb/>
　　白下集王太學園中<lb/>
卜得鍾山是好隣東西分署白雲囷較花似較三吳士<lb/>
留月如留千里賔接木有胎為弱晋鳴禽無字不先秦<lb/>
學來五桞先生醉酒氣夤縁上葛巾<lb/>
<pb n="KR4e0240_WYG_039-3a"/>
　　徐爾從謁選水部<lb/>
捧出新銜疾馬蹄婦當廟見女離閨郎官寒得冬為署<lb/>
天澤沾多水作題恰有樓須憶五鳳安知河不立三犀<lb/>
賀君尺五雲霄近珍重周生到月梯<lb/>
　　壽閔心宇八十<lb/>
道逢四五著青裙競策雲間處士勲安邑獨高閔仲叔<lb/>
丹臺蚤署紫陽君開筵饌有麒麟脯舞綵人皆鸑鷟文<lb/>
共道春當十月小八千春大可知聞<lb/>
<pb n="KR4e0240_WYG_039-3b"/>
　　出春明作<hi>萬歴癸丑</hi>
自疑麟篆久塵埃豈亦曾經葱肆來明是無人解鬼語<lb/>
妄云此子不仙才去從鵑借三更月幻作龍拿一部雷<lb/>
天定未忘三債却好煩鐵研為相催<lb/>
　　代董監之贈長安賀生<lb/>
逢君燕市魯山眉洵是沅江九肋竒骨亦黄金臺下買<lb/>
名于白馬寺前知賀家從古能投佩董子於今已下帷<lb/>
政合與君刑白鷸圖他戴笠路逢時<lb/>
<pb n="KR4e0240_WYG_039-4a"/>
　　菊飲為友人壽<lb/>
開如妙錦列如麻小可醻他酒一車絶界仙無壽者相<lb/>
深更天散飲人衙半年腐眼秋方韻一夜顛喉曉愈譁<lb/>
不是前身陶靖節生時那得遇黄花<lb/>
　　宿靈鷲<lb/>
大峯如杵細如芒看即圖屏枕即牀耄石雛花廵佛案<lb/>
瘦雲肥雨裹禪房翻經背寫遊山記引衲頭鈔種樹方<lb/>
曾道逢僧閒半日到來三日為他忙<lb/>
<pb n="KR4e0240_WYG_039-4b"/>
　　贈祝華封更號東岱<lb/>
叟是愚溪尹是闗姓名隨意㸃人間須知異日當為嶽<lb/>
可與同稱只此山試看猴呼聼我應是他鼠竊到今還<lb/>
因思置子華山上十丈蓮花正可攀<lb/>
　　其二<lb/>
豪襟似欲叩天闗呼我何堪住世間乍識更生名是向<lb/>
因知元結字為山此時申甫藩宣降他日云亭封禪還<lb/>
一自華封三祝後髙山遮矣逈難攀<lb/>
<pb n="KR4e0240_WYG_039-5a"/>
　　其三<lb/>
聞名蚤已意相闗不在爐峯鏡水間人棄家雞憐野鶩<lb/>
天容越士到南闗應煩鬼換紗籠字纔有僧看蕊榜還<lb/>
千古岱山今著姓地靈原是欲相攀<lb/>
　　望廬山雲封其頂悵甚<lb/>
天風不下嶺雲蒸欲識廬山竟未能料是加冠延汲黯<lb/>
誰為發被寫姜肱見龍無首庸非吉食馬至肝元不應<lb/>
要已相逢通半面莫教胸本漏嘉陵<lb/>
<pb n="KR4e0240_WYG_039-5b"/>
　按萬歴乙卯公至吉水問學於鄒公且為父瓊州<lb/>
　公乞銘焉迨後為鄒公䟽請易名云元標理學宗王<lb/>
　文成而經濟稍遜鯁直類海忠介而寛大較優宜折<lb/>
　衷二字以旌儒碩廷議諡忠介葢論定由於公云<lb/>
　　初第同門集重五<lb/>
他家簫管我塤篪競渡人齊到曲池各出辟兵符一道<lb/>
散為續命縷千絲人如日旦寅方始節正天中午未移<lb/>
葵作臣心蒲作酒百年莫負看花時<lb/>
<pb n="KR4e0240_WYG_039-6a"/>
　　賦得御河新桞色<hi>閣試</hi>
天孫春懶散機絲掛向章溝縷縷垂淺黛依微宜綴緑<lb/>
柔枝飄裊不勝衣殢人掌上千廻舞臨本宫中十様眉<lb/>
清蹕欲來須整態何如張緒少年時<lb/>
　　落花<hi>閣試</hi>
極目紛紛總衆芳紛紅駭紫散文章照人無復當時艶<lb/>
作雨翻成别樣粧偶逐暗塵飄御陌閒隨流水漾銀塘<lb/>
人間漫說封姨妬舞破山香有砑光<lb/>
<pb n="KR4e0240_WYG_039-6b"/>
　　高秋雁影<hi>閣試</hi>
漾漾浮浮淡不過天光照出字無譌可容逺水蘆花見<lb/>
是得孤山雲意多華嶺逢龍俱花葉墨池曵隼有烟波<lb/>
想當不為更嬴下高到㝠㝠人奈何<lb/>
　公成天啟壬戌進士座師為朱文恪公國祚忠節録<lb/>
　謂公選庻常與孔公貞運陳公子壯文公震孟姚公<lb/>
　希孟姜公曰廣蔣公德璟顧公錫疇陳公仁錫稱同<lb/>
　志十友並負公輔重望靜志居詩話云詞臣無言責<lb/>
<pb n="KR4e0240_WYG_039-7a"/>
　居无咎无譽之地需次待遷而已迨公與石齋先生<lb/>
　入翰苑俱自任天下之重崇正去邪盡忠補過惜未<lb/>
　竟其用為世惋惜焉<lb/>
　　壽劉景侯方伯八十<lb/>
胡麻飯美口生烟纔見劉晨溪上旋萬目齊瞻山宰相<lb/>
一星方照地神仙藩宣有績身元岳烹煉無砂骨已𤣥<lb/>
棠作清隂椿作樹人思人見八千年<lb/>
　　送唐宜之判鳳陽<lb/>
<pb n="KR4e0240_WYG_039-7b"/>
召來三月使西夷祇為相如作賦奇驛驛逢花團筆夢<lb/>
家家拗竹備兒騎帝陵秀又添龍䕶客路清惟有鶴隨<lb/>
想見鳳翔書判日子瞻不獨解吟詩<lb/>
　　題蟠桃圖為徐比部<hi>時甲子七月</hi>
室後松紋繡有鱗斗南星氣爛如銀最竒此㑹天開子<lb/>
不小當年嶽降申塞上千金求諫草庭中七月下仙輪<lb/>
歲星是否東方朔只問蟠桃圖上人<lb/>
　　遊西山<lb/>
<pb n="KR4e0240_WYG_039-8a"/>
仰天大呌想天聞山只三分興十分春到寒潭開古雪<lb/>
僧尋好岫拂新雲光榮鳥莅名花署䟦扈風翻野蝶羣<lb/>
醉去偶然題碧落被人讀作絳州文<lb/>
　　其二<lb/>
也為尋春費百文好春只合與山分栁絲嬌織烟如錦<lb/>
槐火光燒石有紋來入幕風桓氏客不殘花雨岳家軍<lb/>
松呼泉咽皆天樂世上爰居聞不聞<lb/>
　　沈易菴六十<hi>按沈以越人而𨽻吳籍旋棄儒冠</hi>
<pb n="KR4e0240_WYG_039-8b"/>
吳有純鈎越有鋋一時最貴沈郎錢地靈奪客李供奉<lb/>
才子饒年白樂天袍以去青仙骨净花因出紫壽杯妍<lb/>
不知南極星何意偏照人間處士筵<lb/>
　　題何孝廉荷墅圖巻<lb/>
似來香氣吳綃上可有錢塘十里無輞水雲烟呈别景<lb/>
新豐雞犬認歸途枕間宗炳遊山法客裏長房縮地符<lb/>
縱是湖光堪入畵不安君在豈成圖<lb/>
　　道經吳橋范質公吏部招飲瀾園月上汎舟却賦<lb/>
<pb n="KR4e0240_WYG_039-9a"/>
亦為數合解風烟得入名園似輞川刑鷸而盟范少伯<lb/>
騎鯨欲去李青蓮大儒俱出景州道清論如吟秋水篇<lb/>
想見山公能啟事竹林尚有驛招賢<lb/>
　　其二<lb/>
大畧都如赤壁船又為秋夜又坡仙自闗福享門當水<lb/>
儘著情央月上天遣嘯入雲淆鶴唳分清與荻美鷗眠<lb/>
無如諢語癡吟好喜聼人呼作水顛<lb/>
　　其三<lb/>
<pb n="KR4e0240_WYG_039-9b"/>
僑札推襟非素歡相逢不奈有雲肝世間幾士聞雞舞<lb/>
月下孤舟即雉壇除是求羊無客到並将李郭擬仙看<lb/>
請為文字三更飲並問鮎魚曽上竿<lb/>
　　其四<lb/>
為問盧敖意得不不逢若士豈成遊是風吹至滕王閣<lb/>
有月明如庾亮樓吟苦惟求遷醋甕别難寜使葬糟丘<lb/>
定無人得知斯樂明日之齊訊爽鳩<lb/>
　自註云時有濟南之役<lb/>
<pb n="KR4e0240_WYG_039-10a"/>
　　其五<lb/>
想當無奈問竒何亭較𤣥亭𤣥又過竟醉留髠一石酒<lb/>
都忘入洛五噫歌愁予最是秋宵賦罵世無如春夢婆<lb/>
寧作尊前䨇劍影白虹紫電傲人多<lb/>
　　讀范月山先生家傳<lb/>
不似宣城説范門自鳴豐芑蓼莪恩大書盛德金銀管<lb/>
小吐幽光日月魂千載麥舟同父子一庭槐影詫兒孫<lb/>
五花為誥青為史任取何言報九原<lb/>
<pb n="KR4e0240_WYG_039-10b"/>
　月山先生為文忠曾祖文忠父仁元先生公誌其墓<lb/>
　焉<lb/>
　　送成毖宇院長赴官留都<lb/>
是處紗籠䕶逺征薇光正照石頭城知登李白樓能醉<lb/>
去扣昭明甕有聲講席一時虚次仲台階千里隔然明<lb/>
到須急攬鍾山翠恐有沙堤人送行<lb/>
　　壽朱太夫人<lb/>
纔見明綸木鳳傳又聞青鳥授𤣥編擕將有子西平頌<lb/>
<pb n="KR4e0240_WYG_039-11a"/>
唱向多賔北海筵絳縣人逢詢甲子藐姑山近昵神仙<lb/>
年年此月當春小不道春長五百年<lb/>
　　丙寅春日湖上偶成<lb/>
歸來萬喜脱<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>纒不是頑仙即醉仙縱酒何曾虚酉日<lb/>
簡糧剛不少寅年但愁蝴蝶夢難熟真信鷓鴣行復旋<lb/>
畢竟湖中風雨細菟裘吾老志和船<lb/>
　　題馬騰仲大母顯貞録<lb/>
死節何難難立孤青閨容易到黄壚曷留老眼看孫子<lb/>
<pb n="KR4e0240_WYG_039-11b"/>
但不峩冠自丈夫仰德懷清臺是範陳情令伯表如圖<lb/>
九天褒詔千秋史博得泉塗一笑無<lb/>
　　家居即事<lb/>
閒來自覺頗仙仙門外青山屋裏泉收七百秫已了酒<lb/>
賣三十餅不論錢攀花檻諫無春盡卧月轅留到曉前<lb/>
如此豪酣如此韻道人原不喜枯禪<lb/>
　　丙寅至日<lb/>
駿狼山上日來巢莫更忙過亥子交已勅閨人詳一線<lb/>
<pb n="KR4e0240_WYG_039-12a"/>
適占復卦得初爻物情北阮驕南阮仙力小茅敵大茅<lb/>
領取一冬元自享揚雄抛與世人嘲<lb/>
　自註云時有以同郡勢人相穉者故四五及之<lb/>
　　寄奉聊城相國<lb/>
龍卧鴻遵事豈輕惜將獨樂著園名為山吐飯延雲物<lb/>
共水和羮爕月情仙宰書厨多脉望長安肉味少倉庚<lb/>
召公耉造今如此何日周郊聞鳥鳴<lb/>
　　昌化多山竒甚<lb/>
<pb n="KR4e0240_WYG_039-12b"/>
圍得都如垓下軍一峯峯起密於紋小酬好事謝康樂<lb/>
莫語躭眠宗少文九錫擬加溪上石七擒不縱嶺前雲<lb/>
上頭定有神仙宅隐約笙歌月下聞<lb/>
　　登老竹嶺<lb/>
喜不身如瓠子肥隨風吹上最峩巍峰俱九轉神仙藥<lb/>
雲只五銖天女衣若種梅花應有夢欲燒棧道示無歸<lb/>
倘容化作山頭鳥誓取環山不住飛<lb/>
　　壽閩泉鄭封公<hi>其郷有秀才隄</hi>
<pb n="KR4e0240_WYG_039-13a"/>
欲奏元靈曲一詞如君的的有仙姿遊逢若士邀為友<lb/>
夢領沂公下作兒舊築秀才隄被錦新生書帯草成芝<lb/>
世人但識龍章貴名在丹臺那得知<lb/>
　里俗所稱王曾惜字之夢似嫌䙝賢以沂公易宗聖<lb/>
　名甚合<lb/>
　　集吳符逺潁山之規亭<lb/>
千承谷口有雲封盡擁山光入飲烽石寢將軍疑伏虎<lb/>
松翔老子信猶龍蔣生能徑杜陵道謝朓忽詩落雁峰<lb/>
<pb n="KR4e0240_WYG_039-13b"/>
只看亭身圓似此若猶方内那相逢<lb/>
　　遊雲巖贈休令黨子真<lb/>
盡日函闗紫氣浮飛為快雨下新州相逢合坐三生石<lb/>
一望真驚百尺樓水水霞光明密界山山雷穴發輿謳<lb/>
何縁不共飛蝗去汗漫雲巖十日游<lb/>
　　過滕縣時去妖亂六年矣<lb/>
六年聚不幾流離尚是沉瘥未起時鍾乳大須傾十斛<lb/>
春霖少亦與千犁許行有辨真妖首畢戰無能即賊師<lb/>
<pb n="KR4e0240_WYG_039-14a"/>
蚤使時賢知此意不教白骨滿潢池<lb/>
　按天啟壬戌徐鴻儒以白蓮教倡亂至八月而始平<lb/>
　　新嘉驛壁次黄太穉韻<lb/>
只看松林盡日隂紅塵也合少迴心搜花作蜜蜂元誤<lb/>
坐葉餐風蟬自深與世難言周士貴是官都怨隴人沉<lb/>
便宜無過䲭夷子又享湖光又鑄金<lb/>
　　夕馳兖州道即事<lb/>
夕陽飛下魯王宫剪剪追人麥子風一望白難分馬練<lb/>
<pb n="KR4e0240_WYG_039-14b"/>
千年青不了龜䝉夢中丹漆隨尼父坐上尊罍憶孔融<lb/>
俄見隔村晴氣好不知是月是流虹<lb/>
　　雨後行東阿道中<lb/>
如此風光便可圖不由雨不化醍醐小批花面塵三斗<lb/>
大展山前月一湖獰石魏公偏娬媚輕烟吕相不糊塗<lb/>
還看遍畝明光錦此却應封阿大夫<lb/>
　　拜于文定公墓<lb/>
清才偉望冠前朝講幄儒臣羮已調牛李猜嫌元似雪<lb/>
<pb n="KR4e0240_WYG_039-15a"/>
𤣥黄戰鬬本如蜩龍鱗老幹披松檜馬鬛崇封奠荔椒<lb/>
為念安昌門下士來瞻遺直駐星軺<lb/>
　東阿于文定公名慎行萬歴甲戌分校禮闈瓊州公<lb/>
　為所取士同門如趙忠毅南星李淮撫三才其最著<lb/>
　者也<lb/>
　　渤海道中喜雨<lb/>
是處呼天望啟封鬖鬖麥又渴于農不勝見彈求鴞炙<lb/>
恰可傾缾滴馬鬃天代耕耘驅鳥象地強河洛出龜龍<lb/>
<pb n="KR4e0240_WYG_039-15b"/>
堪名渤海隨車雨太守年來誰姓龔<lb/>
　　茌平道中<lb/>
長原浩浩暢如鋪可有培塿一個無剩欲千金購鳥語<lb/>
堪將萬馬擬松呼靈文杜甫防葱肆朝服王戎負酒壚<lb/>
徒爾風塵徒爾老修人豈必勝侏儒<lb/>
　　茌平馬上大風<lb/>
大約顛顛盡紙鳶自將沉定守驢肩山雲偶避韓明府<lb/>
野火豈知焦孝然早悟紅塵能變髪莫言金馬坐成仙<lb/>
<pb n="KR4e0240_WYG_039-16a"/>
花花綺綺春前興漸可揚州夢十年<lb/>
　　丁卯奉使江西道經廬山有感<lb/>
風忙不改白雲閒如此孤高詎可攀置我峰頭麋定喜<lb/>
告人溪外虎方頑可知慧逺僧何笑難教柴桑門不闗<lb/>
大抵游人無眼界廬山之内看廬山<lb/>
　　憑弔<lb/>
一隊湖山十萬師將軍無日不銜巵論文也合孫吳法<lb/>
講武偏宜王謝姿儒雅味如揚子水英雄淚盡岳侯祠<lb/>
<pb n="KR4e0240_WYG_039-16b"/>
憑君欲弔周公瑾白下丰標赤壁詩<lb/>
　　與王芳洲令君<lb/>
一時齊望子猷舟地上人看百尺樓千乘有書遮越絶<lb/>
六州無鐵似吳鈎城如丸創宜遼弄口有碑經倉頡鏤<lb/>
從古興王多異賞蒲輪徵去徑封侯<lb/>
　　遊雞鳴山寺<lb/>
龍翔鳳舞萃雞鳴老刹精靈舎利明傳檄與魚供鶴俸<lb/>
開經有字記花庚山如得道同僧定石復何辜耐客黥<lb/>
<pb n="KR4e0240_WYG_039-17a"/>
可是梁皇成佛處鐘聲日日打臺城<lb/>
　　<hi>闕</hi>　　　風閣<lb/>
小堪極目嶺東烟不道離城有許天好雨加松青一等<lb/>
深樓恣佛定多年名心已盡遥岑下春景最宜寒食前<lb/>
更進一溪真可住世人却滯買山錢<lb/>
　　雄州道中<lb/>
風聲怪得似鵂鶹大掠黄沙塑馬頭韓愈飽爭如二鳥<lb/>
謝丞渴又甚三騶偶遺一睫成深夢直聼䨇眉作逺愁<lb/>
<pb n="KR4e0240_WYG_039-17b"/>
客路不知天近逺程程須築望京樓<lb/>
　　自笑<lb/>
千風吹不散梅酸端的頭陀現宰官太史公元牛馬走<lb/>
中黄伯作虎獶觀最平下筆偏趨險極怒逢山即轉歡<lb/>
世事方圓無是處從教八角磨為盤<lb/>
　　送吳朗公給諫<lb/>
頂門一下是陽剛七十諫書飛血光政事堂堪名偃月<lb/>
纍臣意不在飛霜遂精周易因羑里欲祭臯陶奈范滂<lb/>
<pb n="KR4e0240_WYG_039-18a"/>
的的君恩如海濶将人几肉放歸鄉<lb/>
　　送王漩觀侍御<lb/>
何鳥能為希有音通傳景祐四賢吟劉元城漢不慙鐵<lb/>
胡澹菴書大直金十古功名胥靡貴一生學問福堂深<lb/>
無将此事瞞朱陸自有鵝湖説到今<lb/>
　　送姚孟長前軰赴南中<lb/>
為説人生非聚麋長安道上戀何碁獨饒識具三毛頰<lb/>
不合時宜一肚皮文帝賈生時不見神宗蘇軾夲相知<lb/>
<pb n="KR4e0240_WYG_039-18b"/>
知君能看鍾山色一樣金門莫戒詩<lb/>
　初吳給事執御王御史績燦言事被逮姚公希孟在<lb/>
　講筵引魏徵致君堯舜語以為規㑹有摘公典試文<lb/>
　義者遂左遷南少詹事<lb/>
　　賜麥餅宴<lb/>
百二十年如待今帝詒王舉道宏深珍竒大軫國中物<lb/>
神武滹沱河上心束賦順時推薄壯汜書教世當良金<lb/>
宋唐直作尋常事綾餡羅封義已淫<lb/>
<pb n="KR4e0240_WYG_039-19a"/>
　　其二<lb/>
九館羊龍貢食珠纔隨脯箑下堯厨長房仙飯三山近<lb/>
福習神名萬野呼耐嚼周書無逸語如懸魯史有年圖<lb/>
固知此宴凌千載魚藻菁莪亦細娱<lb/>
　按元制名不落夾宴嘉靖中改名舉行<lb/>
　　文鐵菴奉假歸彜陵<lb/>
出門遂有衡山雲到此邴原宜一醺杜宇鷓鴣訟不已<lb/>
桃人土偶道俄分自耽赤壁閒為賦但累紫薇忙屬文<lb/>
<pb n="KR4e0240_WYG_039-19b"/>
不曉青州倪若水送人何返羡班君<lb/>
　　病請至三不得許在任調治既小愈作<lb/>
乍似蛾穿出繭闗慙人絲錦索癡頑不開後閤主投轄<lb/>
幾失藏舟天賜環多事角蹄占白黑罪言肘手訴朱殷<lb/>
拚將髀肉填鞍債耐看朝回馬上山<lb/>
　　小愈後吳澹人諸君移尊過齋作文字飲<lb/>
三分病去十分仙漸覺爰居佈廣筵豈必姓名連沆瀣<lb/>
何煩酒食别崇宣尹夫人泣應由喜邊孝先嘲何敢眠<lb/>
<pb n="KR4e0240_WYG_039-20a"/>
擬益方書三品藥良朋澹酒月明天<lb/>
　　其二<lb/>
只作癡蠶繭自呼重陽又近小春酺老夫自避一頭地<lb/>
仙子羣移六甲厨處處白虹飛寳劍人人𤣥鶴舞明珠<lb/>
心知載酒齊來意其奈揚亭一字無<lb/>
　　送文長洲相國放歸<lb/>
只看波旬鬬麴多魔宫震動轉多魔暴公昔亦持三物<lb/>
陸子今方出一鵝中必疊䨇真射手戲如格五小風波<lb/>
<pb n="KR4e0240_WYG_039-20b"/>
南園碑記秦城咏可及君家正氣歌<lb/>
　　其二<lb/>
帝能夜夢鬼朝歌其奈公超作霧何骨鯁魚頭稱參政<lb/>
眼光牛背耐修羅終南自放三彭走京兆豈容五日多<lb/>
歸去支公亭上望莫将霄鶴羡籠鵝<lb/>
　　送何香山相國放歸<lb/>
如何鼎耳雉飛鳴占曰台司怪事生累日精思堂偃月<lb/>
一時坐失手調羮都如渭水分涇水寧有蠻兵報觸兵<lb/>
<pb n="KR4e0240_WYG_039-21a"/>
聞道横琴山色好由他王氣屬秦城<lb/>
　　其二<lb/>
由來夢卜與人情總頼斯篇文送行難得青蠅為杜宇<lb/>
不聞檮杌食倉庚蘇公暴公各盟詛雷户崖户如踐更<lb/>
莫道香山無好伴文公遺跡在零丁<lb/>
　時許都諫譽卿言事香山長洲與閣中某公争票擬<lb/>
　不合遂俱罷官<lb/>
　　寄商等軒冡宰<lb/>
<pb n="KR4e0240_WYG_039-21b"/>
鯤海蝸廬總莫論大都容得下琴樽欲將吏部長名榜<lb/>
比勘東林離垢園李下自無蹊徑在山公原有竹林存<lb/>
幽居也不宜籬棘多少禽魚望引援<lb/>
　　壽金在六繕部母夫人<lb/>
十年再進紫霞巵又向西華去獻詩啖到蔗頭如蜜境<lb/>
開猶桃子未花時有來拜舞茅容友是教鬚眉逸少師<lb/>
倘遇玉童須一問天門金母復為誰<lb/>
　　與治河使者張玉笥<lb/>
<pb n="KR4e0240_WYG_039-22a"/>
帝亦無如方割何山龍好與定顛波李尋賈讓豈無策<lb/>
瓠子宣房各有歌天老授書當濟洛支祁乞命保淮渦<lb/>
倘閒好作河渠志彩筆𤣥圭總不磨<lb/>
　　送陳天甫督學嶺西<lb/>
有佛無佛安足論悉驅僧入辟支門圖書龍馬真開闢<lb/>
鐘鼓爰居亦引援五笥安眠邊教授千年交代桞宗元<lb/>
由來嶺外稱烟瘴今看春風何處温<lb/>
　　集紅酣亭同凌駿甫閔園客賦<lb/>
<pb n="KR4e0240_WYG_039-22b"/>
不衫不履草亭臺隨意溪聲隨意苔花氣淡都如谷水<lb/>
雨珠肥不過青梅多安爐火深僧定故詭詩題鈍客才<lb/>
集似西園人更雅好將景物細圖來<lb/>
　　䝉賜佐樞環召别石齋兄兼懷諸公<lb/>
投林又復賦翩鵻蠟屐東山未可為大有臯伊海内望<lb/>
敢云頗牧禁中知黄巾豕突如遊釡赤子饑驅亦弄池<lb/>
鼓枻中流需共濟卭須也恐辦装遲<lb/>
　　送開美之闗中<lb/>
<pb n="KR4e0240_WYG_039-23a"/>
獵獵秋髭霜滿顴未行先已掛秦烟無人能識騎牛氣<lb/>
有字須題落雁巔儒眼儘他酣百二客身總不入三千<lb/>
歸來莫道囊如洗定有雍州帖一船<lb/>
　按公自佐樞筦計後詩文僅見数首殆由時艱任重<lb/>
　無心吮毫耶<lb/>
　五七言絶句<lb/>
　　題畵<hi>早歲</hi>
何處住髙人低茅水上貼江濶杳難尋過客指紅葉<lb/>
<pb n="KR4e0240_WYG_039-23b"/>
　　其二<lb/>
仙華學杜詩其詞拙而古如我寫蘭竹無媚有清苦<lb/>
　　示季弟華汝<lb/>
緑泛新醅酒紅添小火爐晚來天欲雪能飲一杯無<lb/>
　　訂石齋至董瑞生館<lb/>
煑泉以當醇採菊以為脯寄語十二郎慎毋忘十五<lb/>
　　題錢大鶴職方烟霞載<hi>舟名</hi>
離離白鳳采滚滚赤蛟涎悉化為烟霞氤氲装一船<lb/>
<pb n="KR4e0240_WYG_039-24a"/>
　　其二<lb/>
雷霆豈不聞蛟龍時亦過不愁眠不熟此不是風波<lb/>
　　題畵送江夏相公予告<lb/>
竒石驕無奈髙秋澹不羣知須幾兩屐消受此山雲<lb/>
　　題松柏䨇壽圖<lb/>
松柏歲寒節谷風夫婦心千年如有䕶為作老龍吟<lb/>
　　送徐水部奉使荆闗<lb/>
　　　自註云時方就婚予即冰上人<lb/>
<pb n="KR4e0240_WYG_039-24b"/>
笙歌齊展畵旂開一具烏紗兩笑顋不問已知為楚使<lb/>
巫山雲氣逼人來<lb/>
　　其二<lb/>
灼眼霞光映彩舸一䨇仙去竟如何樊夫人比劉綱妙<lb/>
法力纔差半黍多<lb/>
　　其三<lb/>
商船如蟻客如鷥今日開闗較昨遲底事郎官忙一曉<lb/>
未曽完得逺山眉<lb/>
<pb n="KR4e0240_WYG_039-25a"/>
　　其四<lb/>
楚風雄得似驚沙目送三湘貴客槎便過武溪人不訝<lb/>
使君舟上有桃花<lb/>
　　其五<lb/>
占天太史上星臺楚分嬃星逼上台召去君王如有問<lb/>
須言紅葉是良媒<lb/>
　　題畫贈王念生使君<lb/>
亦加紅葉亦微雲亦著髙人曵碧裙但説是秋都不信<lb/>
<pb n="KR4e0240_WYG_039-25b"/>
此中春氣正氤氲<lb/>
　　其二<lb/>
喚起山隂道上雲清溪可濯擬呼羣臨流自作三廻想<lb/>
未必清溪似使君<lb/>
　　題畫贈王葱嶽中丞<lb/>
山法雄深水意竒秋林霜皎月明時令公多是張防禦<lb/>
每得江南草木知<lb/>
　　其二<lb/>
<pb n="KR4e0240_WYG_039-26a"/>
上頭可有錦岡無一例風光列晝圖昨夜泰山雲氣羙<lb/>
飛為快雨到西湖<lb/>
　　題畫送魏廓園被謫南還<lb/>
水有浮萍石有苴風霜一夜剪扶踈知消幾兩東山屐<lb/>
莫便逢人説遂初<lb/>
　按是時忠節長吏垣宵人假㑹推晉撫謝應祥事并<lb/>
　逐高趙楊左数公至次年乙丑而清流之難烈矣<lb/>
　　壽年友海陵令張湛虚<lb/>
<pb n="KR4e0240_WYG_039-26b"/>
一城春雨萬家烟處處凉飛太極泉人在揚州清似鶴<lb/>
不知是宰是神仙<lb/>
　　其二<lb/>
銅章墨綬赫聲華别有𤣥心飯赤霞可是茅州句曲長<lb/>
早衙押篆晚烹砂<lb/>
　　其三<lb/>
百尺樓頭又一層蝗遷禽擁詎稱能漢書載有張堪傳<lb/>
未必漁陽敵海陵<lb/>
<pb n="KR4e0240_WYG_039-27a"/>
　　其四<lb/>
治成竟覇十諸侯雨牧風官拜馬頭千里照天傳臈燭<lb/>
江都近日毁迷樓<lb/>
　　其五<lb/>
剛是屠蘇得歲時春新花雨滿城知只看今歲家家醉<lb/>
可少南山酒一巵<lb/>
　　其六<lb/>
御壁丹臺並有名上天玉局下專城風華日到尚書省<lb/>
<pb n="KR4e0240_WYG_039-27b"/>
盡道䨇鳬入帝京<lb/>
　　吳長組徵詩為杜毅齋開酒禁<lb/>
糟風容易感冲龍各路諸侯望飲烽為報陶潛蓮社散<lb/>
生天豈及酒泉封<lb/>
　　其二<lb/>
盤石山頭止酒辭經年不到杜康祠於今更走東臯路<lb/>
為有無功是導師<lb/>
　　其三<lb/>
<pb n="KR4e0240_WYG_039-28a"/>
欲濡龍鬛展鯨喉可有麯車三百不已到天垣燒貫索<lb/>
七公為放酒星囚<lb/>
　　題劉湛六宛溪釣圖<lb/>
覺是秋光性可安豪襟小耐白虹丸若非千仞岡頭坐<lb/>
豈易清溪下釣竿<lb/>
　　題畫贈吳符逺<lb/>
雲合濃摹水淡臨濃為俠氣淡交心相逢已是林泉友<lb/>
儘冩秋光十里深<lb/>
<pb n="KR4e0240_WYG_039-28b"/>
　　其二<lb/>
山自跏趺水自嘶數株霜醉小亭西他時夢裏尋張敏<lb/>
但遶溪行定不迷<lb/>
　　花燭詞為祝羽翽<lb/>
自有蓬山㑹上縁藍橋先遇女神仙他年歸院金蓮燭<lb/>
悔不遲開合卺筵<lb/>
　　其二<lb/>
花閨並築讀書臺妙友新騎青鳳來只等畫眉人見靣<lb/>
<pb n="KR4e0240_WYG_039-29a"/>
索看一部吕東萊<lb/>
　　曕孟夫子廟先是為妖賊所殘<lb/>
摳衣肅謁浩然堂仰止髙山並素王嘆息千餘年廟貌<lb/>
巋然不及魯靈光<lb/>
　　鄒縣道中麥秋志喜<lb/>
前歲驅車出戰塲去年驟馬突飛蝗今來不是能舒眼<lb/>
貪看連阡麥子黄<lb/>
　　馬上遇雨<lb/>
<pb n="KR4e0240_WYG_039-29b"/>
自來三日䝉頭雨無節無肢不似魚腹裏郝隆如晒得<lb/>
此回定濕治安書<lb/>
　　登張煉師三層閣<lb/>
髙閣明霞飛采繒時攙鶴下與人乘較勝句曲先生宅<lb/>
客亦容登最上層<lb/>
　　題畫送髙硜齋太僕東歸<lb/>
亦在迷濛杳靄間蒼苔不㸃石爛斑聞今正少桑林雨<lb/>
那遣烟雲歸泰山<lb/>
<pb n="KR4e0240_WYG_039-30a"/>
　按膠州以戊辰予飬是歲亢旱禱雨甚切<lb/>
　　張太公挽詞<lb/>
夷然觀化復何酸天想緱山降玉棺一副鐵肝與兒子<lb/>
請將七十諫書看<lb/>
　　題小桃源圖為韓寅仲先生<lb/>
松風忽過小溪灣長出仇池石一班不問已知天地别<lb/>
神仙自合享三山<lb/>
　　其二<lb/>
<pb n="KR4e0240_WYG_039-30b"/>
桃花流水隱䨇鳬中有髙真徹曉呼人是右丞詩是畫<lb/>
袛應喚作輞川圖<lb/>
　　其三<lb/>
王維石室魯菟裘一日山居一日侯試到頑仙樓上看<lb/>
可知李白醉時不<lb/>
　　其四<lb/>
天上元靈曲奏來何因人世奬仙才正如渡口溪風便<lb/>
流出胡麻飯一杯<lb/>
<pb n="KR4e0240_WYG_039-31a"/>
　　其五<hi>時韓將赴官洛陽</hi>
擕將琴鶴過夷門比勘温公獨樂園聖世遭逢無避理<lb/>
不應題是小桃源<lb/>
　　題王覺斯石交圖為郭天門吏部<lb/>
千夫舁不上丹徒看有模稜物態無交盡世人惟得此<lb/>
資他風骨耐他粗<lb/>
　　題畫石送姚孟長前軰<lb/>
總欺學學與堯堯唤作天門第一橋待到中流人共曉<lb/>
<pb n="KR4e0240_WYG_039-31b"/>
莫將深淺問江潮<lb/>
　　送陳章侯南還暨陽<lb/>
　　　自註云章侯為予畫蕉石志别<lb/>
不堪雲亂雨長離凄絶蕉風夜動時此意自難將作賦<lb/>
江淹多是未曾知<lb/>
　　其二<lb/>
有我君何易别離酒濃詩釅夜深時可當一片韓陵石<lb/>
歸去逢人儘説知<lb/>
<pb n="KR4e0240_WYG_039-32a"/>
　　其三<lb/>
玉鞭在手眼迷離是冩芭蕉怪石時供作丹徒書院譜<lb/>
世間只有米顛知<lb/>
　　題畫石為羅萸江前軰<lb/>
自由體正見嶙峋端為滔滔現此身珍重好加爐火煉<lb/>
世間原有補天人<lb/>
　　題松石壽吳澹人母楊夫人<lb/>
驪山老母石長在華嶺玉姜松愈芬十二靈飛篇爛熟<lb/>
<pb n="KR4e0240_WYG_039-32b"/>
傳經偶爾號宣文<lb/>
　　洗兒詞為王季重<lb/>
笑到䨇顴舞到眉桃花雪水洗兒時生金鑄就新孩子<lb/>
提向罡風一任吹<lb/>
　　題畫<lb/>
山情澹得似沙鷗又著松吟雨後秋無事倘來此静坐<lb/>
不知真覺日長不<lb/>
　　其二<lb/>
<pb n="KR4e0240_WYG_039-33a"/>
晴山㸃不上多烟一味清幽澹逺天最愛長松松下水<lb/>
秋光都宿釣魚船<lb/>
　　其三<lb/>
宫鐘能亮野烟疎却好連村帯郭居欲借武昌樓上月<lb/>
一觀老子興何如<lb/>
　　其四<lb/>
天方白醉樹紅酣小著溪風淡著嵐山亦不深秋不淺<lb/>
最宜松下卓茅菴<lb/>
<pb n="KR4e0240_WYG_039-33b"/>
　　其五<lb/>
是聼秋聲作賦時秋風多在最髙枝溪山定不牽成格<lb/>
欲學王癡我更癡<lb/>
　　其六<lb/>
覺得山容不耐秋一山霜樹秃於鶖怕他誤入枯禪道<lb/>
喚起鐘聲出梵樓<lb/>
　　題畫送徐虞求京兆入覲<lb/>
千花萬卉中不妍千風萬波中不顛此是恒山大茂石<lb/>
<pb n="KR4e0240_WYG_039-34a"/>
天教飛到聖人前<lb/>
　　題松石為年友留鄴二仙<hi>按馮公元颺號留仙元颷號鄴仙</hi>
爵以大夫呼曰丈挾貴挾長可如何要是天生䨇介節<lb/>
我龍爾虎不差多<lb/>
　　題畫<lb/>
欲圖少室恍三分為有清光不㸃雲自結草亭深樹裏<lb/>
幽山淡水太𤣥文<lb/>
　　其二<lb/>
<pb n="KR4e0240_WYG_039-34b"/>
爾雅纔疏六月箋緑隂長到十分天情知北户風猶好<lb/>
意在臨流不在眠<lb/>
　　其三<lb/>
纔着雲山即有烟分明傳與畫中禪聪明無過戴安道<lb/>
曾把金針度范宣<lb/>
　　題馮禎卿畫石為磊齋都諫<lb/>
一班新秀出仇池暢可清霜欲下時傳與明時當諫草<lb/>
臣心原奉石為師<lb/>
<pb n="KR4e0240_WYG_039-35a"/>
　　賀文文起宫相舉子<lb/>
十洞神仙伏闕呼怯投鳳穴去為雛自闗天上仙才劣<lb/>
玉局班中取大蘇<lb/>
　　其二<lb/>
勃窣烟樓撞却難乃翁自立盡頭竿也留一著輸兒子<lb/>
二十年來六品官<lb/>
　　送賞元亮之官<lb/>
天生彩筆列明霞行袐書厨三十車便到洛陽仍第一<lb/>
<pb n="KR4e0240_WYG_039-35b"/>
去冬先發牡丹花<lb/>
　按賞先以明經廷試值牡丹冬榮遂邀特擢<lb/>
　　田戚畹奉詔禮補陀還姜宗伯傳册徵詩賦賡二<lb/>
　　　絶<lb/>
玉節紛披妙鬘雲潮音端的是聲聞可知佛日輝如此<lb/>
海不揚波為聖君<lb/>
　　其二<lb/>
金馬碧雞事有無親臣銜命豈區區採風還報明天子<lb/>
<pb n="KR4e0240_WYG_039-36a"/>
總寫流民作一圖<lb/>
　自註云時兩浙大饑杭嘉湖紹尤甚<lb/>
　按田太保宏遇貴妃父也妃有寵于君田樂交賢士<lb/>
　大夫時奉命報禖祥之慶祀岱嶽謁落迦公方居林<lb/>
　下故以憂憫諷焉<lb/>
　　為門人王毓蓍趙甸張嶧題陳章侯畫奉王雪肝<lb/>
　　　郡守<lb/>
寫作龍山一抹烟纔看春雨又秋天三年飲此桃溪水<lb/>
<pb n="KR4e0240_WYG_039-36b"/>
試問何如第二泉<lb/>
　　其二<lb/>
蘭亭林竹耶溪錢内史能文太守賢合鑄黄金松樹下<lb/>
龍鱗鶴羽共千年<lb/>
　　贈李襄城<hi>名國禎初以胄子師公</hi>
上將星光依太微隆墀召虎拜稽時此來不是閒鐘鼓<lb/>
為聼彤弓三奏詩<lb/>
　　題畫<lb/>
<pb n="KR4e0240_WYG_039-37a"/>
石容何岸草何芳二者離竒孰可降乞得米顛袍笏到<lb/>
還邀謝客咏池塘<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0240_WYG_039-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　倪文貞詩集巻下<lb/>
</p>
<p>
</p>
  </div>
</body>
</text>
</TEI>
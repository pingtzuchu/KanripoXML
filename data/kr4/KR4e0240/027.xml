<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文貞奏疏巻六</head> <lb/>
    <p>
<pb n="KR4e0240_WYG_027-1a"/>
欽定四庫全書<lb/>
　倪文貞奏疏巻六<lb/>
　　　　　　　　　　　　明　倪元璐　撰<lb/>
　　恭承召對疏<lb/>
奏為恭承召對遵㫖申奏事臣本迂愚歸田奉母七載<lb/>
於兹㑹以國家多難諸臣謬稱為救時之才仰䝉聖恩<lb/>
命臣佐樞星馳至京陛見之晨遽䝉清問遏滅宼賊切<lb/>
實要著臣遂率爾而對首奏南北情形次奏目前方畧<lb/>
<pb n="KR4e0240_WYG_027-1b"/>
次奏禦宼機宜次奏制財足用兵餉宜合次奏淮鎮切<lb/>
謀及夫截漕末議方凛天威百不攄一過荷温文曲褒<lb/>
仍令詳悉奏聞臣感激慚仄謹復申闡條奏口語離為<lb/>
四牘仰塵睿覽詞意朴鄙惟冀見之施行然臣以為猶<lb/>
屬標計也為今本謀在乎主術力行仁義提振紀綱愛<lb/>
惜人才興尚氣節定心志一議論信詔令慎誅賞其下<lb/>
則竭忠畢力惟以殄宼安民實效是求而不徒託之空<lb/>
言如此何患大功不成太平無日乎臣不勝隕越待命<lb/>
<pb n="KR4e0240_WYG_027-2a"/>
之至崇禎十六年二月十九日具題奉㫖這奏本謀自<lb/>
屬正理知道了該部知道<lb/>
　　禦宼機宜疏<lb/>
為遵㫖申奏禦宼機宜存乎制財足用事臣至濟寧風<lb/>
聞左良玉縱兵大掠闖賊已自荆襄順流而下江淮震<lb/>
駭既而知其非實也然今日良玉忠悖之關惟在廟堂<lb/>
駕馭之法使闖賊及今速趨下流者猶尚可言也如其<lb/>
雄踞不移按兵四視家當一定勢大難回此則大為可<lb/>
<pb n="KR4e0240_WYG_027-2b"/>
憂矣今皇上赫怒特遣輔臣督師撻伐聖明睿算元老<lb/>
壯猷豈臣憃愚可得仰叅旁贊惟夫規模大概妄謂宜<lb/>
以九江為中權武昌為前茅淮揚為後勁始事之圖先<lb/>
在遏之使不得下必欲進擊𠞰除特須兵餉厚集力滿<lb/>
氣充若旦夕計功則臣不敢知也又臣統觀今日大患<lb/>
在於兵餉之權離而為二師中丈人不得自制財用譬<lb/>
使操舟不予之柁也以臣愚見督撫行軍宜必假之利<lb/>
柄凡一切屯鑄鹺𣙜之務悉聴便宜宋張浚視師關陜<lb/>
<pb n="KR4e0240_WYG_027-3a"/>
朝廷特命趙開為之轉連使以此軍用沛若所向有功<lb/>
又臣觀今之大將皆無餘財養士凡大將必有家丁死<lb/>
士比於爪牙苟如千人之將必得百人與同生死此百<lb/>
人者皆一當十百足制千人之命使千人畏此百人者<lb/>
則不敢慢易其將而自成節制責進則進責死則死威<lb/>
易為威恩易為恩要此百人實非易養隆餐豐犒十倍<lb/>
㝷常官財不能應之貧將無所措手呼庚呼癸於是乎<lb/>
不可責之赴深谿矣昔宋邊將家屬皆食於縣官市租<lb/>
<pb n="KR4e0240_WYG_027-3b"/>
𣙜税悉捐予之凡將皆有黄金享士牛酒犒師終宋之<lb/>
世名將如雲職此之故臣愚故謂馭將之法宜使之難<lb/>
貴而易富將貴必驕將富必勇伏候聖裁崇禎十六年<lb/>
三月二十九日具奏奉㫖本内以九江為中權武昌為<lb/>
前茅淮揚為後勁聯絡遏𠞰殊得制勝要著至禦宼須<lb/>
先足財屯鑄鹺𣙜作何便宜舉行還著該部從長條議<lb/>
來看<lb/>
　　淮鎮切謀疏<lb/>
<pb n="KR4e0240_WYG_027-4a"/>
為遵㫖申奏淮鎮切謀及截漕末議事該臣觀南北扼<lb/>
㑹惟在兩淮誠得精兵三萬益以戰艦千餘近翼金陵<lb/>
逺蹴江漢倘遇警報猝至檄萬兵入援朝聞夕發南兵<lb/>
徵調悉可不煩天下大計必在於此惟以公私俱竭措<lb/>
餉無從臣於是有截漕之議也盖今為海運之説者惟<lb/>
慮成山之險近䇿鑿通膠萊河為便矣而或以分水嶺<lb/>
係登萊龍脈不宜毁斵且下多碙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>勞費無益今議海<lb/>
船從淮口出鶯遊門過齋堂島不過好風兩蓬直進膠<lb/>
<pb n="KR4e0240_WYG_027-4b"/>
河口裝上小船剝進膠河不五十里徑抵分水嶺僱覓<lb/>
居民小車盤至嶺脊凡四十里達於萊河復裝小船沿<lb/>
海揚帆畧無島礁漂捐之患再用好風四五蓬即抵天<lb/>
津此功一成而兩淮三百萬餉出其中矣何以言之凡<lb/>
河漕每糧一石各州縣給旗甲脚價等費多至三四兩<lb/>
今既及淮而止於道里省三之二脚價亦省三之二檄<lb/>
令州縣循三兩為率以一兩給旗甲二兩解淮庫計江<lb/>
浙等處正米二百萬石可得銀四百萬兩以百萬為海<lb/>
<pb n="KR4e0240_WYG_027-5a"/>
船及盤運之費餘三百萬以百萬募兵三萬以五十萬<lb/>
治戰艦以五十萬製備甲械及馬此外猶餘百萬若初<lb/>
年一切措置及海船盤運所不敷者尚可取諸此也循<lb/>
此行之淮之富强甲於天下即一淮安滅㓂沛然有餘<lb/>
矣至於任事重臣自膠以南凡經理淮口海船及漕海<lb/>
兩船交兑察徵水脚之法皆責之淮撫自萊而北凡措<lb/>
置車輛倉厫分設官署及盤運之法皆責之登撫要取<lb/>
同心深計事成賞如克敵此非厲民之政難必之功苟<lb/>
<pb n="KR4e0240_WYG_027-5b"/>
得其人未有不辦者也此外議設道部及叅將等官於<lb/>
分水嶺上又移車運之費改為人運即以運夫為之䕶<lb/>
丁可得飽兵五千不煩别餉一切事宜候俞行得㫖另<lb/>
容詳奏伏候聖裁崇禎十六年三月二十九日具奏奉<lb/>
㫖覽奏淮海截漕膠河剝裝甚屬利便且能精兵裕餉<lb/>
以資滅宼尤裨大計卿已簡司國用正可主持力行即<lb/>
著悉心籌畫將責成經理等項事宜詳確開列具奏該<lb/>
部知道<lb/>
<pb n="KR4e0240_WYG_027-6a"/>
　　奏請祖制疏<lb/>
奏為隆命義無敢辭祖制理宜奏請事該臣於昨十一<lb/>
日酉時在部辦事接到吏部咨文欽奉聖諭兵部侍郎<lb/>
倪元璐著陞戸部尚書即日到任不必例辭故諭欽此<lb/>
臣本庸才聞命驚懼既思今日大計無如兵食二端苟<lb/>
不及今整頓天下事寧復可言又臣仰見聖明獨憂宵<lb/>
衣旰食者今十六年矣臣叨侍從每懐疚心而臣自束<lb/>
髪讀書頗欲以忠孝自奮又受恩最深中夜傍徨惟慮<lb/>
<pb n="KR4e0240_WYG_027-6b"/>
灑血無地司農雖甚難臣才雖甚陋而所以報國報君<lb/>
者莫切於此昨臣同官馮元飈過臣恭述皇上面諭褒<lb/>
臣學問忠誠之素並期以太平事業臣惶愧感激筋脈<lb/>
騰奮雖微明諭臣亦不敢辭也顧臣猶未敢遵㫖即日<lb/>
到任者縁察㑹典洪武二十六年著令凡戸部官不得<lb/>
用浙江江西蘇松人臣浙人也皇上恪遵祖憲事關更<lb/>
革不容不一奏明為此徘徊具請恭候聖裁崇禎十六<lb/>
年五月十二日具題奉㫖覽奏援考舊制具見詳恪目<lb/>
<pb n="KR4e0240_WYG_027-7a"/>
前國計民生應有生節大道以卿邃學敏識講幄敷陳<lb/>
特兹簡用原非例推著即遵諭到任不必遜請該部知<lb/>
道<lb/>
　　義社倉書疏<lb/>
題為恭進義社翼富倉書仰祈斟酌施行事崇禎十三<lb/>
四年臣鄉大饑民亂臣時里居極一郡長吏及紳士富<lb/>
民之義脩賑千端僅可小救而羣力已竭富者皆貧臣<lb/>
於是歎鄉無積貯而聴命於嵗之為害至此也乃起而<lb/>
<pb n="KR4e0240_WYG_027-7b"/>
講求社倉之法凖古人而斷以己意行於臣之一鄉已<lb/>
有端緒因著縁起名曰義社翼富倉書臣之愚見以為<lb/>
古今社倉代有良法而沿久即廢者皆繇仰資於官又<lb/>
衆各為政又出貸責息又不能制欺又司其事者不食<lb/>
其利坐此數端雖以朱熹崇安之法最善且久亦不過<lb/>
數十年而已廢矣臣反是五累得其五便其詳具載於<lb/>
書頃五月初閣臣陳演等恭傳皇上富民至意召臣與<lb/>
謀臣因及此閣臣稱善聞其明日入對遂為皇上言之<lb/>
<pb n="KR4e0240_WYG_027-8a"/>
退索臣書臣敬謄繕進呈倘有可行便乞頒曉天下此<lb/>
法在於郡縣長吏風勸里黨富家城坊村社各自為之<lb/>
苟興其端民自不倦亦王政救災之一法也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0240_WYG_027-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　倪文貞奏疏巻六<lb/>
</p>
<p>
</p>
  </div>
</body>
</text>
</TEI>
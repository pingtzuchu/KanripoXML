<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0240_WYG_021-1a"/>
原序<lb/>
禹有禹謨皋陶有皋陶謨益稷有益稷伊尹有伊訓太<lb/>
甲咸有一徳傅説有説命召公有召誥周公有無逸立<lb/>
政諸葛亮有出師表此八聖一賢未有不陳言者也今<lb/>
治不尚於繩學不尚於畫而曰弗陳言奚其宜哉此高<lb/>
徳之所以逃俗儔之所以絶夫國家立之史也而使其<lb/>
地得以近不爭事其近不若逺其詞得以直不爭事其<lb/>
直不若枉使其位得以高不爭事其高不若卑使其人<lb/>
<pb n="KR4e0240_WYG_021-1b"/>
得以親不爭事其親不若疏故凡史爭非論諫也通春<lb/>
秋也必立天下之所是而不詭之是謂君子羅倫抱修<lb/>
之素儒也舒芬執徳之奥宿也爭於方直劉球指事之<lb/>
善言也爭於守死楊慎文章之後進者也憑於典故爭<lb/>
於大禮此四人者擅理矜節之士也今非徒稱於擅理<lb/>
矜節也由此為天下顯人大臣以昌其名當時今世聞<lb/>
而敬之此得之於爭事也凡爭事必守本樞心則内清<lb/>
斥營交稽讜聞畏綱法閑大體袐精念不外泄求交驩<lb/>
<pb n="KR4e0240_WYG_021-2a"/>
師所獲是之若虚否之無惕務明其見小事寧裕寧裕<lb/>
之道恕人為本大事振厲振厲之道恭國為宜此所以<lb/>
陳言也惜才節疾讒説忻有道敦經訓放淫佚端辯論<lb/>
在朝廷道仁聖禮義之序燕處聽雅頌之音此所以陳言<lb/>
也毋苟得質疑言内君子務擇定逺小人必寛舒善辭<lb/>
命務簡要必諦聴和威儀正起步觀顔色必勞謙此所<lb/>
以陳言也君子之事其君也致身必培力以凝績議事<lb/>
必耑氣以昭宣議事不耑氣命之曰懦致身不培力命<lb/>
<pb n="KR4e0240_WYG_021-2b"/>
之曰尸懦夫尸官聖王不臣賢人不友故讓也者禮之<lb/>
從者也爭也者勢之反者也禮之從者莫大於恭和恭<lb/>
和莫大於讓勢之反者莫大於執兢執兢莫大於爭執<lb/>
兢則當惽時反闇而知矣當賊臣反佞而經矣當亂世<lb/>
反危而强矣昔孔子曰事君不下達不尚辭非其人弗<lb/>
自小雅曰靖共爾位正直是與神之聴之式穀以女其<lb/>
謂是乎天子設鞀鐸祭先王燕羣臣則使嘗為射者抗<lb/>
侯所以令爭事與陳言也倪公陳言凡論斷方隅二奏<lb/>
<pb n="KR4e0240_WYG_021-3a"/>
躋正閑邪也毁私書一奏將有信於後也釋纍一奏赦<lb/>
𤯝也畱學行一奏惜賢達也上制虚制實十六策有所<lb/>
反覆凡六奏立言條務秉道不回也宼禍一奏固民也<lb/>
學宫墜事一奏勤也八議成人而進之也求事親六奏<lb/>
易退也孝也崇禎丙子夏五穀日宋玟文玉甫撰<lb/>
</p>
<p>
</p>
  </div>
</body>
</text>
</TEI>
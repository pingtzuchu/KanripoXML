<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文貞集巻十九<hi>續編二</hi>
                </head> <lb/>
    <p>
<pb n="KR4e0240_WYG_019-1a"/>
欽定四庫全書<lb/>
　倪文貞集巻十九<hi>續編二</hi>
　　　　　　　　　　　　明　倪元璐　撰<lb/>
　　書牘<lb/>
　　　與楊武陵相國<hi>嗣昌</hi>
自神廟中江陵相以徤敗後之執政者隂擅其柄而陽<lb/>
避其名於是乎以瞶眊為老成以頑鈍為謹慎以隂柔<lb/>
為和平以肉食素餐為鎮定一切疆事朝事置之度外<lb/>
<pb n="KR4e0240_WYG_019-1b"/>
而日與傳燈䕶法之流彌縫補苴以固其富貴老先生<lb/>
未入綸扉即毅然以名宰相自任海内翹首治平喁喁<lb/>
然有救時之望然某竊有所質於左右者今天下之勢<lb/>
兵與餉二者而已兵不能戰而日以索餉為事餉不能<lb/>
給而因以加泒為䇿自古及今無驟加二百餘十萬之<lb/>
賦而民力不困者某固謂足餉之道只在清兵而已老<lb/>
先生剔釐整頓之方所當與計樞二部通盤合謀者籌<lb/>
之有素而某輒條數議冀以葑菲見采世或有鉗我於<lb/>
<pb n="KR4e0240_WYG_019-2a"/>
言者惟垂察幸甚<lb/>
　　　寄錢麟武相國<hi>象坤</hi>
自十年來聞見所及帝賚之良進退出處之正未有如<lb/>
老先生者也顧老先生所持者正已之事而救時之道<lb/>
原未盡此今之所謂救時者非必有才也游光揚聲以<lb/>
為才詎不悖歟盗賊滿天下為李綱趙鼎則必求岳飛<lb/>
韓世忠之將而用之庶足以辦賊某倀倀無之動釘世<lb/>
眼小需秋爽决䇿拂衣耳<lb/>
<pb n="KR4e0240_WYG_019-2b"/>
　　　復張中丞延登<hi>甲戌</hi>
日讀大疏激切詳盡使聖主動色蠲恤之文下如流水<lb/>
仁言利溥信矣此後事宜亦惟畱神極慮求其萬全大<lb/>
都海㓂之來必有内導巨浸之後必有大荒南顧維桑<lb/>
言之色變耳㓂禍蔓於秦豫當局者𠞰撫俱失其宜侏<lb/>
儒既飽金門之粟豈可竟置身于官守言責之外不得<lb/>
其職則去秋風一起定當為蓴鱸歸眺台光于兩髙三<lb/>
竺之間也<lb/>
<pb n="KR4e0240_WYG_019-3a"/>
　　　與蕭郡伯震<lb/>
下里遂為魚鼈非老公祖恤灾設竒平糴定亂則周餘<lb/>
黎民靡有孑遺矣善後之計知無餘籌谷虛下詢彌見<lb/>
憂勤至意今日之事在民情以蠲賑為急劑而欲奪羽<lb/>
檄之資既恐不能得之於上在地利以築塘為首功而<lb/>
計徴畚鍤之費又恐不能得之於民誠為大難是在神<lb/>
明其用耳<lb/>
　　　與胡大行麒生<hi>庚辰</hi>
<pb n="KR4e0240_WYG_019-3b"/>
鵬奮以來吾道生色跡其致用方將彪炳千秋豈特為<lb/>
世間達官鉅卿已耶不佞鬋髳最微臃腫已廢而君國<lb/>
之念有不忍一日釋者惟奉蘭心竊欣榆意髙文精微<lb/>
特達一時無厹山居憿㥵讀未見書並用鼓舞矣草率<lb/>
附謝<lb/>
　　　答蕭令君琦<hi>庚辰</hi>
本不以一髙第動色吾韓若然而三立之事正以是為<lb/>
階者立功不須言即改學究而靜進取則立徳立言亦<lb/>
<pb n="KR4e0240_WYG_019-4a"/>
從此始也今民窮盗起急需良有司休養生息之䧺州<lb/>
諸蠻所窺天下多事雞蟲皆有躍馬之心犢牛刀劍韓<lb/>
若當不讓古人專美於前所謂金湯道存保障耳僕明<lb/>
農將母已畢餘生乃歳且洊饑洶洶如處崩濤所謂先<lb/>
天下之憂而憂者非徒憂也將有所以救之者也然則<lb/>
山林之樂豈今日所敢輕言哉忽承使問感此梦尋衣<lb/>
帶錢江望猶河漢耳附復不宣<lb/>
　　　與從兄三蘭<hi>元珙</hi>
<pb n="KR4e0240_WYG_019-4b"/>
役旋知涖任之期攬轡澄清此其時矣夫繡衣整飭官<lb/>
方首以奨亷懲貪為義第豸臺者百城之圭臬必先自<lb/>
處於潔清無欲之地而後可以激濁揚清轉貪頑之固<lb/>
習且察吏亦非徒貪墨之謂也周官六計弊羣吏曰廉<lb/>
善曰亷能曰亷辨葢守令號稱牧民其大要在於鋤抑<lb/>
豪强字養小弱爬騷地方之利病鈎稽胥史之巧猾舍<lb/>
此不能則或庸愞而託於朴誠㨗給而託於幹辦皆足<lb/>
以貽誤民生兄試平心察之分别黑白貯之夾袋上之<lb/>
<pb n="KR4e0240_WYG_019-5a"/>
封事則風勵所及其有益於吏治也多矣江右土瘠而<lb/>
俗淳足以興起教化要使匡峯鄱渚間有以神慈頌者<lb/>
斯則儒者救世之䧺業不負所學耳<lb/>
　　　與仲弟獻汝<hi>元瓚</hi>
近事如中使四出撫鎮失人要皆可憂可歎之事欲哭<lb/>
則近於婦人徒有氣塞耳同門黄石齋馮鄴仙真皆鉄<lb/>
漢而吾容與其間鮮所表見然已蛙腹脹破可奈何哉<lb/>
外寄劉念老一札并奏稿二篇此老為當今第一人物<lb/>
<pb n="KR4e0240_WYG_019-5b"/>
弟可時徃請敎執弟子禮勿以其道學先生迂而逺之<lb/>
也<lb/>
　　　其二<lb/>
白雲親舍有母之尸饔求歸之心真如籠鳥欲出不能<lb/>
息也既泒承日講初以不能歸省為苦今思此真儒臣<lb/>
陳善責難之㑹矢當竭慮納牗寜使觸諱䝉譴必不敢<lb/>
依様從事昨泒講省刑罰薄税斂數節正今日對針藥<lb/>
石吾節取時事細為發揮而中堂發刪發改堅拒而止<lb/>
<pb n="KR4e0240_WYG_019-6a"/>
平章如此真可笑歎吾自惟人臣致君無有大小但使<lb/>
乗時隨事畢竭愚忱盡心之謂忠不欺之謂誠儒臣之<lb/>
業已効自是乞身歸養斑衣取娛長為農夫豈有憾恨<lb/>
乎<lb/>
　　　其三<lb/>
南雍已擬三月竟得北鱣舞膝在目忽復奪之中酒下<lb/>
第不足喻此情懷自政府以及親知無不勸我迎養吾<lb/>
心大動不可遏止母親之壮健朝紳莫不知之帝京上<lb/>
<pb n="KR4e0240_WYG_019-6b"/>
國母親亦豈可少此觀光弟幸為我預籌勿拘勿執當<lb/>
設身處地即如吾通籍十四年妻孥聚首而將母無聞<lb/>
天各一方過此以徃歸計尚未可知吾口口節義反踈<lb/>
承歡以此惴恐夢寐不寧只此板輿非有艱難其諸一<lb/>
切但得母親一個肯字吾自有安頓部署之法家中塗<lb/>
中總易易耳<lb/>
　　　其四<lb/>
自五六歳時出就外傅即讀四子五經之書所謂學也<lb/>
<pb n="KR4e0240_WYG_019-7a"/>
講學者發揮其義理而已博學審問慎思明辨講學之<lb/>
法也㓜而學壯而行講學之功也祖孔孟而宗程朱學<lb/>
如是是亦足矣倘或以此為老生常談而别尋議論雄<lb/>
鋒鋭筆移日分夜以成書者約畧如襌燈語録正恐論<lb/>
語半部孟子一篇尚未能身體力行是其所講者不過<lb/>
秀才家帖括伎倆耳弟輩試思吾言則知誦聖賢之言<lb/>
行聖賢之行弗於正路中又生岐路也<lb/>
　　　與浙中丞曁鹽使者<hi>辛巳</hi>
<pb n="KR4e0240_WYG_019-7b"/>
辱承函教深欽海谷之誠老公祖揺山撼岳所至風清<lb/>
不能躋堂稱賀惟望風雀踴而已竊有請者敝浙連歳<lb/>
竒荒而杭湖紹尤甚斗米至六百錢積殣相望此三百<lb/>
年所未有之灾不知前此兩臺曾繪圗以告否若猶未<lb/>
也則祖臺今日之事矣當此度支告匱之日請蠲不得<lb/>
尚可緩征即僅緩征而徳音既章所司亦暫戢追呼之<lb/>
吏俾民得專力東作以待有秋或先得明諭徧告有司<lb/>
使知所重在民而不在賦在有司不過為吾民受一二<lb/>
<pb n="KR4e0240_WYG_019-8a"/>
月参罰耳古人矯詔發倉今即矯詔緩征何不可乎南<lb/>
北異勢各從其極為言今日東南之勢極矣極則必變<lb/>
不得以西北斗米一金人相食為比也萬惟仁人亟圗<lb/>
之<lb/>
　　　與鄭臬副瑄<hi>辛巳</hi>
頃㑹集各坊司賑諸生商㩁良久俱以官厰煮粥為甚<lb/>
便葢平糴則分毫無利即科餘米給賑亦不過人米數<lb/>
升一二而盡耳惟煮粥則食惠既贏而延度又久救民<lb/>
<pb n="KR4e0240_WYG_019-8b"/>
喘而定民志莫善於此至於給米宜合算兩縣飢户照<lb/>
口均分今察山隂飢口僅一萬八千㑹稽多至二萬四<lb/>
千而米數乃照縣中分非平也乞下郡邑亟行改正<lb/>
　　　與王郡伯孫蘭<hi>辛巳</hi>
昨相率蛾叩蓬萊未獲面展縷縷車騎過又失迎為歉<lb/>
也粥示一頒羣情大定矣惟聞官米用過一千五百石<lb/>
山隂又增飢口行商又求量寛如此則米愈少恐不能<lb/>
足五十日之數昨道臺以為溫米榖至便有接濟倘不<lb/>
<pb n="KR4e0240_WYG_019-9a"/>
時至則奈何又各坊公私諸賑全得諸生之力徃來奔<lb/>
命亦既勞止矣至於粥厰尤為繁𤨏冀得溫文鼓舞使<lb/>
之樂善不倦則士心益奮耳伏希台裁<lb/>
　　　其二<lb/>
敬承徳意宻訪得各學城居極貧諸生共九十餘人法<lb/>
取精嚴汰之又汰矣義舉仁聲所不可失如銀兩未敷<lb/>
或以台米之先至者為之亦可也風似稍洩懼有陳乞<lb/>
者幸即出示定之大意云照得年荒救飢宜先救士本<lb/>
<pb n="KR4e0240_WYG_019-9b"/>
府確訪得各學城居諸生某等共若干名中多才士好<lb/>
脩貧困特甚誠不忍其飢餓吾土地也特率僚屬各捐<lb/>
微俸量行資助自四月至于七月分為三期毎期給銀<lb/>
一兩二錢五日前示至期齊赴府堂候本府親自給㪚<lb/>
周之固可受也或有未盡以需續訪惟不許諸生自言<lb/>
凡具呈陳乞者一概不准行在士之自處宜有體節耳<lb/>
今將各生姓名開列于後<lb/>
　　　與同年祁世培彪佳<hi>辛巳</hi>
<pb n="KR4e0240_WYG_019-10a"/>
米盡而大飢又至宜諸老之皇皇也弟適病瘍不能遣<lb/>
步昨陳天若兄到榻前面商其條欵精詳多可採行惟<lb/>
年翁廣咨獨斷行之適見余武老公函甚妙誠得道臺<lb/>
蚤回以通官糴禁私販為兩盡之謀所禁之地海口為<lb/>
急江干次之所以禁之之法以有濟無害為主事固不<lb/>
容遲耳<lb/>
　　　與同郡司賑諸生<hi>辛巳</hi>
適聞彚齊送府之說在鄉紳五位中已有齟齬者想不<lb/>
<pb n="KR4e0240_WYG_019-10b"/>
訛耳縂是此說大不通募助銀米何能一時奔赴在本<lb/>
坊逐期給㪚尚可零延凑補或將糶入銀兩應手翻騰<lb/>
若欲一日取齊萬不可得之數如此雖十年不得决䇿<lb/>
索我衆於枯魚之肆耳鄙意不如急發各坊開賑之示<lb/>
而以各坊現在之米先給之徑以廿二日始事並謀之<lb/>
世培年兄立示為望<lb/>
　　　其二<lb/>
别後夜熱解衣取凉感風困甚今旦纔汗出頭猶岑岑<lb/>
<pb n="KR4e0240_WYG_019-11a"/>
也枕上見尊示不及報坊各歸坊之議千聖不能易有<lb/>
何沸騰不可乎今必須彚齊送府均泒㪚給不知彚送<lb/>
何時得齊㪚給何時得及枵腹引領不可泄泄也凡議<lb/>
論之無弊者須見到即行至諸兄分任賑務倍極辛勤<lb/>
博施濟衆之舉在今日行於一鄉他日宰天下亦當如<lb/>
是想黽勉從事不敢告勞耳<lb/>
　　　其三<lb/>
許時不晤風道俱墮也米價不减外饋不至貧富俱盡<lb/>
<pb n="KR4e0240_WYG_019-11b"/>
道饉日出雖或二麥將秋寧可恃乎無可奈何創為一<lb/>
命浮圗之㑹私意操約而功廣無如此者城中行之半<lb/>
月微有條緒冀得遍之鄉都台兄幸與同心細切謀之<lb/>
隨方化導必有應者吾<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>非圗福徳盡心焉爾已其詳<lb/>
祈覽冊可得伏冀畱意<lb/>
　　　族議<lb/>
照得米價日騰救荒無竒頃䝉縣父母徳意勤賑欲令<lb/>
里各賑里年各管年因思本族飢户原已不少即具公<lb/>
<pb n="KR4e0240_WYG_019-12a"/>
書以族自賑族之說報之矣此有二說一則不欲使本<lb/>
族貧者受賑於他人二亦不欲使本族殷者報名于官<lb/>
府誠兩䕶之䇿也然又恐我族殷户因此遂不關心今<lb/>
議除兩宦户捐賑之外自三月初四為始至麥熟而止<lb/>
族中有田若干畆以上者各隨田畆多少分等捐輸半<lb/>
月二賑毎賑每口米五升或銀二錢單到各自公平題<lb/>
認倘有吝抗者衆共罰之仍以富户報官此白<lb/>
　　　與上虞周令君銓<hi>壬午</hi>
<pb n="KR4e0240_WYG_019-12b"/>
米價不减而土廩俱盡憂如之何比以歸掃松楸小畱<lb/>
祖舍導宣徳意捐俸倡賑為里各管里年各管年之計<lb/>
惟是寒門兄弟以遷居㑹稽附甲無所歸著而寒族又<lb/>
什八貧困堪充賑户者不過賤兄弟兩門耳今議以本<lb/>
族自賑本族不敢以煩他人而凡他族之富貧相等者<lb/>
俱可倣而為之若其族之富多貧少者則責其兼賑他<lb/>
姓零處雜居不成姓族者則責諸其里之富户是在里<lb/>
長公虚確察庶不有辜鳩鵠耳又有啓者亂民搶掠一<lb/>
<pb n="KR4e0240_WYG_019-13a"/>
案先之以威嚴繼之以寛大仇扳必塞牽累必禁可謂<lb/>
<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>縱得宜之甚而比聞四鄉尤有小騷者似由一二舊<lb/>
案偶稽結証而地棍因之以嚇挾差役因之以索擾皆<lb/>
望台丈悉行湔除以示與民更始之意則懷徳而畏威<lb/>
者愈大條示宜亟章之庶使窮谷皆知而奸人無所容<lb/>
其鬼蜮耳<lb/>
　　　其二<lb/>
頃者五都飢民數十人以富户失賑哀籲道臺并告急<lb/>
<pb n="KR4e0240_WYG_019-13b"/>
于治某時聞道臺微信其言有怒富户之色而老母五<lb/>
都人也治某乃急作調停私立勸册一本老母捐助三<lb/>
十金為倡傳募諸家諸家固多好義册到便俱欣然隨<lb/>
力捐賑不五日事竣而道臺之牌始下治某身與其事<lb/>
斯為實録富户飢民誠兩無可求者也台兄報繳之詞<lb/>
亦惟盛奨富户樂施計不旋踵之義而曲原飢民歸命<lb/>
語不擇音之情斯為兩平矣<lb/>
　　　與于太守頴<hi>壬午</hi>
<pb n="KR4e0240_WYG_019-14a"/>
海㓂颷發實敝郡有剥膚之慮上有龔次公可無患也<lb/>
惟是敝郡徃者每有無頼之徒其非挾貨汎洋與倭為<lb/>
市即下海入㓂夥抄行刼歸則仍是客耳甚有陽投名<lb/>
勢家為僕而陰結大盗横行他邑吏不能問即其主亦<lb/>
不能知其為盗者凡此之<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>實繁有徒今賊來未必非<lb/>
此<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>為之向導即不然亦當乗機而起敝郡之籓籬惟<lb/>
定海使賊得越此而西則餘姚之臨山上虞之謝塘山<lb/>
㑹瀝海三江之間處處皆賊所及孫恩之亂在弹指間<lb/>
<pb n="KR4e0240_WYG_019-14b"/>
也惟老公祖畱意<lb/>
　<lb/>
　<lb/>
　<lb/>
　<lb/>
　<lb/>
　<lb/>
　倪文貞集巻十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文貞集巻三</head> <lb/>
    <p>
<pb n="KR4e0240_WYG_003-1a"/>
欽定四庫全書<lb/>
　倪文貞集巻三<lb/>
　　　　　　　　　　　　明　倪元璐　撰<lb/>
　　制誥<lb/>
　　　禮部尚書兼東閣大學士徐光啓<lb/>
制曰夫姬旦以禮樂造周匡衡以詩書光漢古之明宰<lb/>
皆出儒宗藴兹文心彰為治業況於秘通圖緯旁暢機<lb/>
能天老受籙以配上台子房運籌而詘羣策有安社稷<lb/>
<pb n="KR4e0240_WYG_003-1b"/>
宜錫山田爾具官某品詣孤清學躋光大廣川之悟極<lb/>
於天人翁歸之才兼有文武是知八索徴倚相之修能<lb/>
亦粤三朝食甘盤之舊徳既而邊吏不戒名疆坐摧維<lb/>
爾肯辭清切出領紛拏屬孫子以練婦人資光弼之新<lb/>
壁壘會罹貝錦遽歎㝠鴻朕知其人召還厥職啓心命<lb/>
説典禮咨夷猶且出其幽通襄余欽若璣衡既正澤火<lb/>
俱宣是故綜子之長以古為鑑可使孝先悔笥家令羞<lb/>
囊鄒衍失其譚天張衡詘於靈憲旁求既得大猶以張<lb/>
<pb n="KR4e0240_WYG_003-2a"/>
金礪朝夕之功玉鉉剛柔之節丙魏劑徳為之寛嚴房<lb/>
杜並才致其謀斷翼宣之道斯不没已嗚呼宰相讀書<lb/>
个臣無技清謹故殊伴食厚重自非少文有如爾者不<lb/>
亦難乎兹用晉爾階光禄大夫錫之誥命爾其欽哉益<lb/>
務懐忠絶欺秉禮絀數四郊歸耻一夫引辜懐若撻之<lb/>
心負時瘝之懼朕允保奭維若兹誥罔俾阿衡專美有<lb/>
商<lb/>
　　　曾祖父<lb/>
<pb n="KR4e0240_WYG_003-2b"/>
制曰朕聞祖考之嘉名美譽亦猶子孫之冕服宇牆芘<lb/>
䕃宏多章施無既故寳良禾而昧豐壤驚洪流而闇崑<lb/>
源皆為繆愚失其本論爾徐珣乃具官某之曾祖載其<lb/>
淳龎游於廣大非必禰衡溢氣尊一鶚之能誠如季野<lb/>
不言備四時之徳里懼陳君所短盜畏彦方之知羊裘<lb/>
高風鹿門大隠雖杜機九源而彌蓄其氣故行山十驛<lb/>
而不昧其宗今爾孫黼黻大猷丹青神化夢帝賚予得<lb/>
之𤣥契為多率祖攸行知所從來者逺是用追贈爾光<lb/>
<pb n="KR4e0240_WYG_003-3a"/>
禄大夫泂酌注兹餴饎承其逺澤初生諸厥瓜瓞報其<lb/>
本謀於戲休哉<lb/>
　　　禮部尚書兼東閣大學士何吾騶<lb/>
制曰夫車集輔以為安鼎居餗而徴實所以阿衡持轂<lb/>
有左右之功傅説執烹致羮梅之味厥臣一个其道多<lb/>
端喜哉之休爛然可述具官某體正骨强材宏道廣自<lb/>
班禁近遂迥時流王庾並長豐荒迭資其穀玉劉邢萃<lb/>
美華實各報其春秋用俾啓心藉聞逆耳丁鴻入殿則<lb/>
<pb n="KR4e0240_WYG_003-3b"/>
羣喙俱摧孫奭升筵則崇顔立降朕嘗悚承篤論靜省<lb/>
微言斯悟治平之理盡於詩書補闕之功存諸棐迪日<lb/>
成既宿非假旁求人情所歸自賢夢卜宅揆斯協光贊<lb/>
有徴觀其懐誠絶欺循體詘數我嘉謀則曰維后人有<lb/>
技以為若已誠由進無面從斯冺後言於退食居無私<lb/>
黨故消媢嫉於公朝若乃綢繆之力手口俱瘏夙夜之<lb/>
共頭鬚為變孔明之云識治姚崇以言救時謀斷環生<lb/>
變文在握有相之道於爾歸良矣通綜三載登理成勞<lb/>
<pb n="KR4e0240_WYG_003-4a"/>
朕體殷宗舊學之思循周后明禋之報特授爾階資政<lb/>
大夫於戲今饑饉洊臻宼盗滋生朕每當餐為之投袂<lb/>
冀爾引多壘之慙興納溝之懼逺維尼父持危之言近<lb/>
申晉公滅賊之誓集思以濟獨立無撓庶㡬策力畢升<lb/>
隂陽不戰功彰傾否道極調元邦其永孚於休爾有無<lb/>
窮之聞<lb/>
　　　管理新餉户部右侍郎周士樸<lb/>
制曰朕撫宏圖時逢多事深懼帝王之道雜於富强百<lb/>
<pb n="KR4e0240_WYG_003-4b"/>
爾之才注於功利故以理財責之儒者治賦問諸端人<lb/>
爾具官某體正骨强才長慮逺出有異績入多讜言當<lb/>
逆豎豶豕方牙蟲蜂將變維時懵者智昏於襲石怯夫<lb/>
氣墜於當車資爾百里之瞻奮其一椎之擊言既騐矣<lb/>
禍亦隨之迨朕解絃更新用人維舊召司常伯旋陟小<lb/>
徒授杜預以度支任酇侯而轉餉而爾審權金石竭慮<lb/>
中邊期於士飽馬騰奮揚赫濯非必天降地出妙殫營<lb/>
綜會計有章綱條無弊蓋既以兵多不戢大懐脱巾之<lb/>
<pb n="KR4e0240_WYG_003-5a"/>
憂亦由賦出加征深切反求之痛處兹旁午實亦奇難<lb/>
非爾之能孰肩斯任是用晉爾階正議大夫嗚呼今國<lb/>
比空鐺世當轉捩蠧積重則難剔病小愈而易加故時<lb/>
詘舉贏轉箸已窮於仰屋雖大來小往伏莽猶慮其升<lb/>
陵爾尚以正學籌財以深心保泰要引周官之制坐屈<lb/>
孔桑無俾元祐之衰退為紹述凡兹安阜平康之福咸<lb/>
爾翼為明聴之功<lb/>
　　　妻<lb/>
<pb n="KR4e0240_WYG_003-5b"/>
制曰室家之壼景命侈其天釐風火之貞正位利乎王<lb/>
假妻者齊而兼士行家有好以章國榮爾具官某妻累<lb/>
封淑人某氏易中饋之無遂詩季女而有齋當其斷織<lb/>
襄勤是使樂羊坐進及夫從官勗義因之李侃得遷乃<lb/>
若爾夫抗疏遺榮賴爾有䝉山偕隠之致奉公不染賴<lb/>
爾無北門交讁之言此誠良士之師資簪笄之秀出用<lb/>
仍封爾為淑人比王臣而無成有終當有道而子紱我<lb/>
佩<lb/>
<pb n="KR4e0240_WYG_003-6a"/>
　　　總督薊保等處軍務兵部右侍郎曹文衡<lb/>
制曰夫詩頌元老易稱丈人以克壯之猶圖功好兼暇<lb/>
整以剛中之徳奮武勲著敉寧所以威形四騏命隆三<lb/>
錫爾具官某不可親疎今之元敬兼備文武比於修期<lb/>
筮厠棘庭忠形藥石處脂勿潤版曹之良理繩不棼巖<lb/>
郡以治東海之歌每每南州之賦艽艽凡諸炳然可得<lb/>
而述洎於三呉建節百吏承風用使波鯨戢氛市犢解<lb/>
佩而時則禁旅日廢邊吏不咸喜峯之嚴隘曠若莽蒼<lb/>
<pb n="KR4e0240_WYG_003-6b"/>
薊輔之要衝度猶枕席朕輟箸而歎拊髀誰歸睠爾干<lb/>
城畀之鎖鑰北門資晉公之卧䕶遼人聞司馬而戒心<lb/>
而旌節甫臨壁壘遂變部署刀鎧悉寓鈐謀跋渉川原<lb/>
周知要害辛棄疾之威信著於車旗程不識之精嚴形<lb/>
諸刁斗自可弓名克敵樓號籌邊真有常武江漢之風<lb/>
非如灞上棘門之戲爾能如此朕復何憂是用晉爾某<lb/>
階於戲今天災洊至而我武未揚維爾淵謀不可聞見<lb/>
尚冀守其剛直益以精沈法濟寛嚴合光弼子儀為一<lb/>
<pb n="KR4e0240_WYG_003-7a"/>
人之美策兼兵食如羊祐杜預有十年之儲無或示瑕<lb/>
期必奏績宜有土田山川之報召虎豈徒精金古器以<lb/>
寵奇章爾其欽哉無荒朕命<lb/>
　　　妻<lb/>
制曰朕觀徃古曲軫勞臣東山斧斨婦歎形於鸛蟻朔<lb/>
方旟旐閨思寫以蟲螽惟夫靡室與家其情可念所以<lb/>
既富方穀有好必偕爾具官某妻淑人某氏充瞿致孝<lb/>
縰折有程閨通禮文婦供子職求之今代斯有至難若<lb/>
<pb n="KR4e0240_WYG_003-7b"/>
乃敭厯中外川霖金礪之功又爾黽勉有無游泳方舟<lb/>
之力況復江連沱氾星被衾裯梅桑以表心儀樛藟之<lb/>
迎福禄豈不足以示彼有位消其忮心乎兹用仍封爾<lb/>
為淑人有美山河無斁縞衣之志尚同薪膽式追錦繖<lb/>
之風<lb/>
　　　巡撫江西都察院右副都御史解學龍<lb/>
制曰夫王猷允塞而求闞虎价人維藩之曰干城所以<lb/>
山川土田大醻江漢精金古器小報奇章國有隆施義<lb/>
<pb n="KR4e0240_WYG_003-8a"/>
存稱量具官某居品制才矜節治氣昔以直道罣於凶<lb/>
氛諫草雖焚黨碑不没世歸正人之號朕維舊徳之求<lb/>
屬以江州重藩比嵗多事爰命方叔出總師干所期萊<lb/>
公遙持鎖鑰維爾機能内秉威令外持遂俾杜<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>囚氣<lb/>
於荆湘盧循墜魂於嶺嶠人還禮樂户享農桑僉曰西<lb/>
江今之樂土慎封申畫周嘉終始之功足食銷兵唐列<lb/>
上中之考是用階爾通議大夫今鴟黨日繁豨突不已<lb/>
大江右左賊所必窺三楚襟喉兵不加益尚益體求駿<lb/>
<pb n="KR4e0240_WYG_003-8b"/>
聴鼙之意厲聞雞擊楫之心共武匡王功苟奏膚於六<lb/>
月折首獲醜國必有賞於三年朕不食言爾無荒命<lb/>
　　　吏科給事中宋權<lb/>
勅曰夫人鑑則明主之所取也取諸人鑑必取諸彊骨<lb/>
深識之士以為其於事無避而天下之議論有其歸矣<lb/>
古之帝王求得其人則必貴尚其言以章其志故其詩<lb/>
曰樂只君子天子葵之爾具官某靜沈之徳以致其才<lb/>
當牧陽汾寛健俱出烹鮮拔薤原田積歌夫長吏者天<lb/>
<pb n="KR4e0240_WYG_003-9a"/>
下之所歸能也其不忍於吾民而健持其官則朕謂其<lb/>
人必致忠而氣出是故擢爾華要試之天垣維爾主其<lb/>
彊遂耻為伊優其身嶽然風論山立剔滌塗駁竭忠盡<lb/>
誠昔彦伯救時著樞機之論李藩批勅藴宰相之能以<lb/>
今量古豈不然乎用改授爾階徴仕郎今吏道多端而<lb/>
才効不出朕外責主爵吏而内望子子必圖之苟使吏<lb/>
無弊天下治矣其不然使吏無庾弊天下亦治<lb/>
　　　父<lb/>
<pb n="KR4e0240_WYG_003-9b"/>
勅曰夫循吏之徳雖更十世不可忘也漢光武之封卓<lb/>
茂去其為令二十餘年然其詔書則曰名冠天下當受<lb/>
天下重賞道止其身而報若此矧夫教誨爾子式穀似<lb/>
之者歟爾原任福山縣知縣宋沾乃具官某之父明體<lb/>
達用卓然儒者學問宏廣小試鳴琴觀其敏奏牛軱清<lb/>
徴馬骨釡魚之所揚義車禽之所獻靈汝隂神父和寧<lb/>
慈君可以方斯則其茂出者矣盡瘁中殞以軀狥官而<lb/>
傅譜再傳狐教無貳是父是子可得而觀焉語有之曰<lb/>
<pb n="KR4e0240_WYG_003-10a"/>
樹落則糞本烏有懐其龜寳而不知其所從來者乎用<lb/>
改贈爾某官彌章鯉庭他日之心斯知喬木世臣之謂<lb/>
　　　嫡母<lb/>
勅曰維婦亦百行也然而莫不有其本務焉不孝其上<lb/>
而能不妒與慈以及其下者未之嘗聞爾孺人以孝旌<lb/>
張氏乃具官某之嫡母美在其中聲聞於外觀夫所司<lb/>
之所條上往綍之所致稱崔婦趙妻不足為孝若乃佐<lb/>
夫以正逮下之仁斯俾螽羽騰歌江沱戢詠鳲鳩有如<lb/>
<pb n="KR4e0240_WYG_003-10b"/>
一之性倉庚為化妒之羮鬚眉所難是為備徳用贈爾<lb/>
仍孺人嗚呼非其生而祝似移其孝以教忠厥維休哉<lb/>
　　　生母<lb/>
勅曰夫貞母之教其子至矣矢於靡他猶曰貳乃辟也<lb/>
云爾其子受之以共其官復何尤焉爾封太孺人以節<lb/>
旌丁氏乃某之生母自爾夫死勞以往皆未亡荼茹之<lb/>
年恃爾貞凝不可轉巻聴悽歌於黄鵠仰嚴榦於懐清<lb/>
燦彼國常光於女乘今爾子磊砢著節慷慨揚忠凡掖<lb/>
<pb n="KR4e0240_WYG_003-11a"/>
垣骨鯁之聲皆霜閫身先之教是用封爾仍太孺人嗚<lb/>
呼以兹再命報其三遷不為負人母矣聞者其興<lb/>
　　　吏科給事中曹履泰<lb/>
勅曰夫欲澄滌六宇其必由吏治乎今選舉滋弊才遁<lb/>
功絀使朕日發誡而時察之不如求正色之士立於朕<lb/>
前是能為朕治吏使朕不惑也爾具官某風道遒凝掌<lb/>
蹠高逺當其筮仕試於温陵時值鯨鯢沸波鴻雁蜚野<lb/>
恃爾袵席内蔽干櫓外施晉陽之非繭絲朝歌之為利<lb/>
<pb n="KR4e0240_WYG_003-11b"/>
器循卓之致於此可觀既擢夕郎使表天掖而爾清剛<lb/>
彌厲鯁固不撓棐迪之心形為涕哭指畫之氣發於精<lb/>
微至言有入骨之誠號惕章揚庭之力是使人材日出<lb/>
吏道不刓斯誠百爾之所歸能重旒之所取照也朕甚<lb/>
喜得子是用改授徴仕郎嗚呼惟愛必犯惟直必平谷<lb/>
永繁稱不為能諍義縱鷙擊不能為治爾其念之怵惕<lb/>
惟厲思免厥愆<lb/>
　　　父<lb/>
<pb n="KR4e0240_WYG_003-12a"/>
勅曰朕觀董子之言曰孝子之義取之於土董子以為<lb/>
土不自有其功名而歸之火是土之孝火也然而熯物<lb/>
著光火之自為功名而下教其土董子又烏知火之慈<lb/>
土有如此者乎爾原任羅山縣知縣贈文林郎曹嘉謨<lb/>
乃具官某之父處為名儒仕稱循吏鄭氈獨冷底髦士<lb/>
於成材潘縣俱春蜚神君之極譽至於教誨爾子鞺鞳<lb/>
於時出則流膏入而納誨是宜綽琰治譜秘為家珍斯<lb/>
知暾毅直聲本諸庭授緬懐舊徳能不慨然兹用改贈<lb/>
<pb n="KR4e0240_WYG_003-12b"/>
某階如爾子官嗚呼朕為人子報其父如此國常固然<lb/>
雖然何以報朕<lb/>
　　　户科給事中馮元飈<lb/>
勅曰夫功言之道如燧日相取朕治天下欲使致言者<lb/>
司功致功者司言致言者司功朕猶將疑之致功者司<lb/>
言則天下之所共信也且夫治氣强立非一日之積也<lb/>
其人功見則其力出其力出則天下之理歸之是故其<lb/>
言㡬深可得而恃爾具官某襟藴鋒岸悉本文心前命<lb/>
<pb n="KR4e0240_WYG_003-13a"/>
榕城惠政挺紀屬㓂蠭發海水為飛爾以書生暇整辦<lb/>
賊俘馘五百名酋駾奔既復揚鬐沸浪檣櫓壓城而爾<lb/>
機能非徒墨守設奇制勝遏來邀歸不俟外援破賊滿<lb/>
萬産蛙窟鼠方斯恧焉朕心壯之召居禁掖益復鼓勵<lb/>
哭歎俱興諫舌抨文不避權近缶孚而論絶其瞻徊氣<lb/>
至之言歸於倫脊凡爾所條皆相時最先拊鞬批肯不<lb/>
為巵汗是故能言之士皆以為難夫恒星豆離推明太<lb/>
紫羣嶺鱗矗仰高中黄諫者林立歸健於爾兹改授爾<lb/>
<pb n="KR4e0240_WYG_003-13b"/>
階徴仕郎錫之勅命嗚呼爾職於計是其畔也夫錢穀<lb/>
大命而罣於小數不察則日絀察之至精懼與治逺朕<lb/>
今務興王道爾規其大爾無面從<lb/>
　　　妻<lb/>
勅曰夫人妻之徳非其至健則亦不能持也許允賈言<lb/>
若其妻婦人者不其墮歟爾封孺人鄔氏乃具官某之<lb/>
妻以其家貴則宜桃李驕穠以其夫貴則宜山河炫美<lb/>
以其嬪於清白則宜興北門交徧之懟以其相彼忠剛<lb/>
<pb n="KR4e0240_WYG_003-14a"/>
則宜懐谷風予女之懼今俱不然豈非女士乎兹用仍<lb/>
封爾為孺人嗚呼維婦職亦諍實惟爾夫允師<lb/>
　　　父<lb/>
制曰昔在皇祖顯皇之世居徳秉禮興勵天下謹嚴近<lb/>
侍不畀以權而山澤征𣙜之政或使為之者以為其事<lb/>
末屑固非可以煩士夫也然而鴟狐宵張嗥攫四出其<lb/>
時士大夫率能矯厲風節與相撓持而上亦務為優容<lb/>
嚴榦之士雖亢無悔朕尚嘉深歎以為一時上下皆可<lb/>
<pb n="KR4e0240_WYG_003-14b"/>
紀也爾原任南京太僕寺少卿馮若愚乃具官某之父<lb/>
昔以崷望出守荆襄時值税使矯䖍三湘騷沸恃爾鯁<lb/>
正豚畜虎狼致命亢威㡬於破柱元賞之杖神策楊秉<lb/>
之捕任方可謂嶽然不畏彊禦者矣既罣箕錦蜚語日<lb/>
聞顯皇聖明有詔勿問料鬚而免斯有奇焉然猶十年<lb/>
不遷丐還初服皇考御極笥發衣裳陟於卿華有如威<lb/>
鳳尋遂凋隕形亡道存兹以爾子有聲諫垣用追贈爾<lb/>
仍正議大夫嗟乎颺飈之義雖使矇者捫鐘揣籥知為<lb/>
<pb n="KR4e0240_WYG_003-15a"/>
父風朕以甘棠式於爾子詩曰雖無老成人尚有典刑<lb/>
　　　母<lb/>
制曰夫閫徳非朕之所嘗聞也然而其理徴著土圭日<lb/>
景可測而得矣測婦以夫測母以子爾贈淑人顧氏乃<lb/>
具官某之母明於理道笄縰之英跡其靜正有齋淑慎<lb/>
不忒而爾夫資之以健正能其官爾子儀之以清貞紹<lb/>
其父思齊聖善豈有疑乎詩悲鞠我禮痛遺棬顧處前<lb/>
喪曷醻其母嗚呼用是贈爾仍淑人繄爾子忠斯爾口<lb/>
<pb n="KR4e0240_WYG_003-15b"/>
澤惟爾無斁<lb/>
　　　繼母<lb/>
制曰語有之繼母食子雖肥不澤傷哉言乎然而秦翟<lb/>
之義胡不聞焉爾贈淑人姚氏乃具官某之繼母承人<lb/>
梁笱而不愆主婦莫莫之容樂我縞綦而能偕君子陽<lb/>
陽之致斯已奇矣至於桑蟲祝似鳲鳩秉均尤非笄珈<lb/>
可得而及兹用仍贈爾為淑人嗚呼慈孝至性詎關裏<lb/>
毛不忮之徳敬告百爾<lb/>
<pb n="KR4e0240_WYG_003-16a"/>
　　　巡視兩關河南道監察御史傅永淳<lb/>
勅曰朕思守禦之道在明虚實實者簡詰戎兵澄滌將<lb/>
吏虚則以氣取之耳制使御史察視巖關取諸其權重<lb/>
職雄得以抨彈一切然朕謂不如取諸其人之彊直為<lb/>
可恃也强直則其志不回其志不回則其氣蠭涌而出<lb/>
志氣之以致功譬磁之致鐵也爾具官某自其為令已<lb/>
章健聲洎入中臺彌徴嚴節鯁固自遂讜諤屢聞朕時<lb/>
一見其人識其風論心知斯士國之寳臣夫惟負氣無<lb/>
<pb n="KR4e0240_WYG_003-16b"/>
懼之夫可以當艱任大由是命爾握斧當關今士馬芻<lb/>
糧徴發旁午而邊臣闇懦不知所持韎韋之才萃於饕<lb/>
黷投超之氣没於譁呼法令不張務為䝉惑微爾晶照<lb/>
四出鐡柱不撓亦曷使朕拊髀勿憂當食無歎乎是用<lb/>
授爾階仍文林郎昔李恂之按幽州賈忠之使遼左並<lb/>
以御史持節極命威能鈎致邊情贊禆廟畫爾尚務追<lb/>
昔軌致其成功詩不云乎悉率左右以燕天子爾其念<lb/>
哉<lb/>
<pb n="KR4e0240_WYG_003-17a"/>
　　　福建道監察御史祁彪佳<lb/>
勅曰御史督刺天下道兼論察天下因之以無蔽奸遁<lb/>
誅其天子得之則亦可以穆然無為而守其旒纊夫君<lb/>
道主靜而尚寛以為御史能其官則能使其君如此故<lb/>
重御史也爾具官某茂才通明正骨强立始以韶齒試<lb/>
於祥刑而審克致精偏頗矯聴是使老吏失氣梧邱絶<lb/>
呼夫學問之能必徴於折獄正直之氣必出於平情是<lb/>
用擢爾蘭臺資其藥論維爾洞垣取識没羽章忠朕嘗<lb/>
<pb n="KR4e0240_WYG_003-17b"/>
覆子昌言識其風㫖大都欲以道維法以禮濟威以謹<lb/>
微為宫府之防以規大為中邉之計官邪著鼎流民著<lb/>
圖才治文章學治功利凡兹棐迪悉本精誠斯悟前賢<lb/>
非為俊物兹授爾階仍文林郎錫之勅命爾既被命持<lb/>
斧三呉大江之間國之腰膂時則水旱宼賊姦宄豪强<lb/>
旁午奔會朕甚憂之冀子搖山無替朕命張綱范滂則<lb/>
亦猶人爾其念哉<lb/>
　　　妻<lb/>
<pb n="KR4e0240_WYG_003-18a"/>
勅曰夫人妻之道亦以諍諍亦以法法猶夫朕之有諍<lb/>
臣法吏也苟得其人朕烏能忽之哉維朕亦以訓有位<lb/>
爾封孺人商氏乃原任南京兵部尚書商周祚之女具<lb/>
官某之妻承尊以孝處貴不驕宜其家人勗哉夫子靜<lb/>
好既著富穀與偕猶澹茹藘罔濃桃李觀於皂囊諤諤<lb/>
驄馬行行非有旁撓則知中贊矣是用嘉爾封爾仍孺<lb/>
人嗚呼履盈襲盛明哲所憂繄爾女士益凛釡滿則永<lb/>
有慶<lb/>
<pb n="KR4e0240_WYG_003-18b"/>
　　　父<lb/>
制曰夫水雖傳器不易其味詩云泂酌彼行潦挹彼注<lb/>
兹可以餴饎此言澤自逺而能流體有分而必合也父<lb/>
子之道則亦宜然爾原任江西布政使司兼按察司僉<lb/>
事寧太兵備道祁承㸁乃具官某之父才峯道岸學圃<lb/>
書倉筮令巖城遂昭義問留樞小滯大猶宏張觀於艅<lb/>
艎三載之功動關豐鎬萬年之計一麾章貢再見龔黄<lb/>
理學相摩才名愈盛而强直多忤淹疎屢摧符離又歌<lb/>
<pb n="KR4e0240_WYG_003-19a"/>
湯沐為壯既而入守戎曹姚元之之條貫出陳時臬謝<lb/>
夷吾之功能積勞方遷引疴奄隕而國僑五羖農舂並<lb/>
停峴首桐鄉碑爼相望生歌死墓形沈名飛若彼趨庭<lb/>
章於執法教忠禪直又何奇乎兹用贈爾階大中大夫<lb/>
惟乃祖乃父世篤忠貞以及爾子延世長矣尚無㝠昧<lb/>
益佑啓爾後人<lb/>
　　　廣東道監察御史呉振纓<lb/>
勅曰夫才氣二者所以興世致功天下之所大賴也然<lb/>
<pb n="KR4e0240_WYG_003-19b"/>
猶有患正才以學治氣以識學識出而可以無敗才佚<lb/>
氣矣朕慎難臺諫冀求名儒非徒健持貴其聞道爾具<lb/>
官某績學名通居身高逺試於宰士知為吉人時使掄<lb/>
才咸稱得俊朕本宋宗慎簡之法因劉摯效用之心擢<lb/>
寘諫臺日聞讜説大徴對仗小試司城膽目並舒銜轡<lb/>
無失夫諫官之道貴去名心法吏之威懼干元氣是以<lb/>
雖有藥口必不以摘剔幽曖明皎日之衷雖有鐵肝必<lb/>
不以剷削太和表清霜之力如爾志貞學廣誠至識尊<lb/>
<pb n="KR4e0240_WYG_003-20a"/>
庶㡬蕭燧之逺時名陳瓘之持大體是用階爾文林郎<lb/>
朕謂天下可澄滌而治也將亦咏皇華之詩使子攬轡<lb/>
抑宋臣曾鞏之言曰御史責人人亦有責之者斯言燝<lb/>
然爾尚繹思不懈於位<lb/>
　　　刑部福建司主事王肇坤<lb/>
勅曰夫刑者聖人所以厲教天下文明之歸也易賁旅<lb/>
之徳綜於火離取諸此矣是故不宜付之法吏而宜付<lb/>
之通儒甚明爾具官某仁義之學注為哀敬詩書之氣<lb/>
<pb n="KR4e0240_WYG_003-20b"/>
被於簡孚精聴審稽以佐其長郵罰是麗倫要可求奇<lb/>
請他比則不為也自頃風俗宼宄暴悖日出禁之不止<lb/>
人用泯棼朕欲稍糾以嚴示世難犯而所司不察或為<lb/>
刻深刻深之治豈曰嚴耶若斯明清庶㡬徳禮用俾有<lb/>
衆知朕下車之心是則子之忠也夫皋陶之曰邁種伯<lb/>
夷所以折民豈意朕之庶臣有能明此者乎兹以奏績<lb/>
授爾階承徳郎嗚呼爾道之平可以宰世其敬之哉書<lb/>
曰慎厥始惟厥終終以不困<lb/>
<pb n="KR4e0240_WYG_003-21a"/>
　　　妻<lb/>
勅曰夫荏席物之細者也昔之仁人猶以為棄黴則遺<lb/>
故遺故則不足教義矧兹好逑爾某官妻葉氏始居約<lb/>
時宫鐘已著風雨恐懼方舟泳游足明黽勉之心徴靜<lb/>
好之徳矣假其縞綦不替紱佩相將豈不雞旦蟲薨時<lb/>
縈夢寤房敖輿輻永愜從依乎遺挂閴然則誠可念爰<lb/>
贈爾為安人雖入宫而不見尚有好於而家<lb/>
　　　繼妻<lb/>
<pb n="KR4e0240_WYG_003-21b"/>
勅曰人臣遂志致能豈不以内助哉房共由而樂室有<lb/>
謫則悲悲使忠隳樂而才出爾某官某繼妻張氏善相<lb/>
爾夫以能其職審克之道依於哲人是使下無庾情上<lb/>
不繆聽鉤距遜察嘉肺歸平而罔家於辭窶悴弗歎雖<lb/>
欲不功爾中贊其可得乎兹用封爾為安人嗚呼爾尚<lb/>
敬戒無替則亦有無窮之聞<lb/>
　　　父<lb/>
勅曰凡天之道明報而已故或報其徳而報諸其子未<lb/>
<pb n="KR4e0240_WYG_003-22a"/>
為遼邈也明王則之或報其功而報諸其父或亦宜然<lb/>
爾王文煥乃具官某之父聚義連仁有如襞緝觀其茂<lb/>
體鋒岸俱夷自可民比無懐世還繩結而當意激義起<lb/>
任俠周施一州之人悉同憂患傾舟分宅復何以加是<lb/>
故于閭宜容駟馬今爾子惟良折獄淑問有稱本厥由<lb/>
來能不汝尚用封爾為某官維易有之曰積善之家必<lb/>
有餘慶亶其然哉<lb/>
　　　母<lb/>
<pb n="KR4e0240_WYG_003-22b"/>
勅曰父之教子也不如其母以其靜專而察微其子之<lb/>
成敗無遁焉者是故其子之成尤功母哉爾張氏乃某<lb/>
官某之母持詩有齊體易無遂簟衾著孝沱氾敷和匍<lb/>
匐凡民之喪只且君子之樂謂之女士斯不誣矣至若<lb/>
教誨爾子陶孟之能日問平反式資明允以是汝嘉封<lb/>
爾為安人於都休哉北堂侍奉不其有輝<lb/>
　<lb/>
　倪文貞集巻三<lb/>
</p>
<p>
</p>
  </div>
</body>
</text>
</TEI>
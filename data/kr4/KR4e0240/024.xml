<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文貞奏疏卷三</head> <lb/>
    <p>
<pb n="KR4e0240_WYG_024-1a"/>
欽定四庫全書<lb/>
　倪文貞奏疏卷三<lb/>
　　　　　　　　　　　　　明　倪元璐　撰<lb/>
　　五乞歸省疏<lb/>
奏為感繹温文敬攄鄙見塞啓沃之責醻訪落之懷仍瀝<lb/>
烏私終祈天鑒事該臣以母老陳情伏承聖㫖倪元璐講<lb/>
筵啓沃著照舊供職不必以私情陳請該部知道欽此臣<lb/>
驚感之餘涕汗俱下如臣固陋尸素為羞本以鼯窮并心<lb/>
<pb n="KR4e0240_WYG_024-1b"/>
懷屺又復深維啓沃何事可得輕言以陛下天從淵虚而<lb/>
時事多艱苟非<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>察今古奚取媛姝惟以其官名為論道<lb/>
每承閣誡務存渾成毣毣之愚實多未竭又或事随時起<lb/>
所爭俄須跂及講期已成往事以此感發别為奏記之言<lb/>
凡條十六其八制實其八制虚又以覼縷繁稱輙離二牘<lb/>
用便覽觀伏惟聖明裁擇至臣母望八衰齡臣懷思心亂<lb/>
終冀矜俞暫假歸省臣苟不即填溝壑犬馬宣力豈其無<lb/>
時謹具奉聞崇禎七年十一月二十一日具題奉㫖疏陳<lb/>
<pb n="KR4e0240_WYG_024-2a"/>
已有旨了倪元璐著照舊用心供職不得以私情陳請該部知道<lb/>
　　制實八策疏<lb/>
奏為首陳制實八策以祈聖明裁擇事臣所謂制實者<lb/>
皆闗時急切而急則又有急者臣慮失之一瞬後必難<lb/>
為故先言之凡臣立言之序視諸此葢最急莫如離插<lb/>
部昔漢先零羌與諸羌解讐交質趙充國以為至秋必<lb/>
變今插部日聚虎翼飛食宜勅樞臣秘通邊吏乗茲方<lb/>
合伐其本謀凡古離交法惟用間陳平之離項范燭武<lb/>
<pb n="KR4e0240_WYG_024-2b"/>
之離晉秦魏武之離韓遂馬超慕容廆之離宇文髙段<lb/>
並能挽膠漆為水火俾疆境危而復安令獨何為撟足<lb/>
捵胸坐承禍患一也其次曰繕旁邑京師風鶴時惕昌<lb/>
平陵寢所闗廷議申慎守備今巖郡雄州或亦猶知城<lb/>
守惟近畿玉田三河豐潤平谷等邑土墉低頹可超而<lb/>
越宜勅各處及時増庳繕薄大修守具庶可為勇夫重<lb/>
閉之計二也其次曰優守兵頃者宣大之役登陴縮朒<lb/>
罪由將吏嬰城力守勞在師徒今罰行賞稽臣慮沙中<lb/>
<pb n="KR4e0240_WYG_024-3a"/>
從此偶語矣臣查守兵月廩不及戰糧五倍今京士完<lb/>
師而返賞不踰時援卒驕蹇不前猶然厚奉相提而論<lb/>
誠似非平昔唐邠寧兵衆以神策賞殊怨憤變生可為<lb/>
殷鑒謹條二議一或量給賞資勵其守氣一或倍增糧<lb/>
額責以戰功猝有烽烟遂可不煩征調三也其次曰靖<lb/>
降人夫収降非計而既云不拒則江統徙戎之論又非<lb/>
可拘於今何則以今來歸皆散丁零衆非如魏晉五部<lb/>
氐秦鮮卑之比近者譁逃即由我人挑誘惟慮釁端已<lb/>
<pb n="KR4e0240_WYG_024-3b"/>
見終善為難調馭之方存乎權智盖不在主將甘苦與<lb/>
共之情而在行伍蕃漢不分之迹使得各無猜貳或聴<lb/>
互為婚姻否則突厥九成之變動可憂虞四也其次曰<lb/>
益宼餉秦晉流宼蔓延日滋苟圖必𠞰𠞰必可得惟以<lb/>
餉匱每來疾呼臣惟竭天下以奉遼左不以為厲今秦<lb/>
晉自急還使自饋又曰非宜乎請聴兩省以舊賦之半<lb/>
新賦之全盡輸行間以兹小移必有大省五也其次曰<lb/>
儲邊才夫邊才難辨比於隔垣而觀正使有之何容易<lb/>
<pb n="KR4e0240_WYG_024-4a"/>
信臣惟上智自由天授餘材皆本習成練習之術自非<lb/>
一日之積請凡近邊縣令責部設法選掄科貢罔拘惟<lb/>
求英茂因著為令減俸超遷三年見能即陞本道而自<lb/>
僉臬以至藩長悉亦覈其成績減俸加銜本方節鉞之<lb/>
才即取諸此節鉞無缺則加三品卿銜照例三年一任<lb/>
其子如此則以戎馬軍旅為家當塞責者希而有不次<lb/>
世及之恩波願從亦衆況巡撫一席而儲畜以待者嘗<lb/>
得數人亦不至臨事周章旁求生手若云名器世官無<lb/>
<pb n="KR4e0240_WYG_024-4b"/>
庸驟畀不知成敗之論自有致歸成則茅土猶輕敗則<lb/>
追除自易六也其次曰奠輦轂昔漢徙富民以實京師<lb/>
豈無深意盖無事則衆貧樂其通潤有警則羣心倚其<lb/>
重遷此即無形之金湯實在之兵食今都城蕭竭不忍<lb/>
見聞車戸動至傾家流商嗷然載路重之市井無賴以<lb/>
告密為佃漁毎一波牽輒連數十幸而得雪家已蕩然<lb/>
所以昔年所號巨賈殷家悉無兼辰之食五方游衆無<lb/>
所依歸剽刦公行職此之故誠恐一旦告急人無固心<lb/>
<pb n="KR4e0240_WYG_024-5a"/>
掉臂開門勢所必有宜急議培養無靳膏澤通草豆官<lb/>
買之例以省他徭推訪察停禁之恩而除濫緝酌甦商<lb/>
之策塞告密之門汔可小康馴臻大定七也其次曰嚴<lb/>
教育國家之所以教者二教官以秘館教士以辟雍今<lb/>
以治才為實際儲之宏文一入金門遂稱閒局又容與<lb/>
焉是化有用為無用也欲使無忘所能莫如教習教習<lb/>
之法宜大更絃古事經史今事典故逺事祖憲近事時<lb/>
宜凡所誦著考索悉取諸此又或設為處分時相問難<lb/>
<pb n="KR4e0240_WYG_024-5b"/>
以深微其意窮致其才禁宴㑹簡遊謁日省月試灼然<lb/>
有程館師察至報成閣臣論定以請平章之具則亦優<lb/>
優矣至於援納既革貢舉將興兩雍司成畧倣館條厲<lb/>
施鐘鐸何患功能不出徳行不興八也凡此八者苟得<lb/>
行之臣妄謂可以禦患持危補偏救弊伏候聖裁<lb/>
　　制虚八策疏<lb/>
奏為繼陳制虚八䇿以祈聖明裁擇事夫臣言制實不<lb/>
如臣之言制虚也實則循跡致能謀近而不能統逺虚<lb/>
<pb n="KR4e0240_WYG_024-6a"/>
者本諸理道治以精神一舉而包數功一時為之而有<lb/>
數十年之利其最大莫如正根本聖明憂勤威徳滿世<lb/>
而太平未致誰任其責乎治之根本惟在絲綸今六曺<lb/>
庶務未咨政府即成謀不敢上聞豈曰無權便殿引對<lb/>
凡有敷陳雖微言悉䝉俯採何云不信故救時之可為<lb/>
莫如今日矣誠如引辜懐恥秉忠絶欺體陛下之嚴察<lb/>
以剔蠧祛邪奉陛下之公虚以育才扶正勿以大猶付<lb/>
之悠忽勿以瑣務示其周詳恩怨不橫其胷好惡必循<lb/>
<pb n="KR4e0240_WYG_024-6b"/>
人性毋徒傷元氣而情面仍存毋浮慕精明而叢脞實<lb/>
甚凡侃言必有深慮毋一筆抹煞以遏羣謀凡至理必<lb/>
有定歸毋雙票游移以嘗上意毋以意見讐獨立之士<lb/>
毋以聲顔拒來告之人如此則才識自生勳猷自著今<lb/>
師濟名碩雅懋虚懐臣亦志希他山用資吐握一也其<lb/>
次曰伸公議吏部左侍郎張捷無端保奸致激羣論其<lb/>
在今日所為去留非徒邪正之關實亦安危攸係何者<lb/>
凡彼死灰計竭惟幸家國多凶所以向者盛傳奔潰之<lb/>
<pb n="KR4e0240_WYG_024-7a"/>
謀已而即有邊才之薦今見首功無恙即云大勢已移<lb/>
竿牘金錢麋興蟻至不觀袁宏勳以訟楊賈褫勘潘國<lb/>
禎以薦劉詔承刑何獨於今衆惡必察且昔年逆案之<lb/>
定聖意本以弭爭故如鄧英持正尚云違㫖鐫官豈以<lb/>
張捷背公終聴靦顔就列乎息棼遏萌是在乾斷二也<lb/>
其次曰宣義問夫祖考者臣庶所欲崇戴以明忠豐芑<lb/>
之懐雖迂有道内臣者外庭所當摘剔以明異排闥之<lb/>
論雖戇有名如近日詞臣許士柔力闡先徽倘終庋閣<lb/>
<pb n="KR4e0240_WYG_024-7b"/>
惟恐世傳其説而陛下永言垂則之義未彰昨嵗憲臣<lb/>
王志道抗爭内遣如久沈淪惟恐下享其名而陛下權<lb/>
宜姑試之心猶晦斯關譽望冀留睿思三也其次曰一<lb/>
條教夫致一則不亂涉兩則生奸如卓異本求循茂而<lb/>
厲以考成之格於是撫按不能治貪殘例轉本處凡庸<lb/>
而美以優陞之名於是公論不得問摧折㑹推既咨羣<lb/>
議而所禁乃在把持於是盈庭之語黙無主館員既重<lb/>
官評而敷試仍以文字於是閣部之取舎難憑凡期政<lb/>
<pb n="KR4e0240_WYG_024-8a"/>
在必行要使人無可托盍求畫一以定歸趨四也其次<lb/>
曰慮久逺夫弊必原其自始法當慮其所終故循事始<lb/>
之觀則兵譁必由於將劣民亂必由於紳豪武絀必由<lb/>
於文尊宗辱必由於官玩為要終之論則劣將易制而<lb/>
譁兵難制豪紳易制而亂民難制文吏易制而武臣難<lb/>
制有司易制而宗潢難制抑揚操縱宜有權衡若矯偏<lb/>
過平懼貽後累五也其次曰昭激勸凡䘏死之典皆所<lb/>
以勸生自劉之綸以庶常片語而佐樞王來聘以武第<lb/>
<pb n="KR4e0240_WYG_024-8b"/>
踰年而秉纛遭被非常安能不死要在二臣之死亦有<lb/>
難能之綸盡鋭嬰凶來聘先登遇害法應殊䘏顧反寥<lb/>
寥天下皆謂陛下驟貴無功之人而薄酬死事之節負<lb/>
氣之傑因之沮心請自今懋宏斯義怒蛙駿骨俱可致<lb/>
功六也其次曰勵名節孔子疾沒世無稱詩曰庶幾夙<lb/>
夜以水終譽古之聖人期人立名如此也今或見人表<lb/>
異輒詆好名臣愚惟懼世不好名所以每多敗名之事<lb/>
且人惟事著所以名隨苟其事之無可名豈浮好之而<lb/>
<pb n="KR4e0240_WYG_024-9a"/>
可得乎至於在位無才皆因骨柔節墮昔人求將畧於<lb/>
犯顔敢諫此非虚言斧鉞之與鋒鏑其為不畏豈有殊<lb/>
哉氣至則膽安膽安則智出摩厲之術必握其原七也<lb/>
其次曰明駕馭督撫大吏古之所稱連帥全資威重彈<lb/>
壓諸州若其不任或至僨轅更置何難褫逮亦易惟當<lb/>
受事臨戎之際小形過差此可鄭重責成勿事頻加呵<lb/>
讓試恐氣失沮喪靦臨將吏非招五日京兆之玩即懐<lb/>
鬼朴又來之疑勢必倉皇亂謀苟且救過八也凡此八<lb/>
<pb n="KR4e0240_WYG_024-9b"/>
者苟得行之臣妄謂可以興世正俗定治成功伏候聖<lb/>
裁<lb/>
　　回奏用間疏<lb/>
奏為遵㫖具奏事該臣條上時政十六䇿其制實八策<lb/>
伏奉聖㫖綏収挿衆用間伐謀有何實著倪元璐還詳<lb/>
確具奏宣大兵餉正在覈議秦晉留餉及撫降人儲邊<lb/>
才已有屢㫖館監教習事宜該部看議具覆欽此臣本<lb/>
迂儒妄言兵事陛下不以為罪顧荷疇咨聖主問僰問<lb/>
<pb n="KR4e0240_WYG_024-10a"/>
童則有如此臣惟用兵伐交之道在審彼已我强盛則<lb/>
勢格聲禁之耳先零羌通謀匈奴義渠安國召斬其渠<lb/>
三十餘人又縱兵擊其種人斬三千餘級羌雖小貳交<lb/>
亦以攜阿魯台心冀部置吐蕃文皇帝片辭折之亦遂<lb/>
止息凡此二者臣度今日有所不能力不足則愈尊謀<lb/>
故臣以為無如用間也間者兩疑之術惟在邊臣相機<lb/>
制變隂陽設施有如伎戲變山化車吞刀浴火非有情<lb/>
實是故陳平惡草慕容牛酒察其所恃皆不可以欺三<lb/>
<pb n="KR4e0240_WYG_024-10b"/>
尺童子而卒使項范乖其魚水髙段棄其牲書者非徒<lb/>
算多謀䆳也亦由行間之人與其事㑹猝忽爍閃移情<lb/>
飾態使見者不覺觸之驚心今則不然名為用間甚於<lb/>
正告如頃者堂堂正正走一介之使持尺一之書以招<lb/>
之此豈可得有銖黍之疑信哉誠得邊臣竭其計數傅<lb/>
以神明又多募飛趫敢死游談出沒之輩飛長耳目徧<lb/>
廣腹心間必可行謀必可伐故臣以為凡攻守募鍊備<lb/>
禦詗間之計專責邊臣無有撓制封疆之事則猶可為<lb/>
<pb n="KR4e0240_WYG_024-11a"/>
也臣觀邊臣之不效始於牽掣終於依附牽掣能者之<lb/>
憂依附庸人所樂是故監視之遣可以暫嘗不可久恃<lb/>
者也二年以來邊臣之情較往已異往猶負氣骯髒今<lb/>
則能盡中沮歸命軍容無事稟成為恭有事推諉百出<lb/>
隂藉以逃恇怯之誅而陽號於人曰吾不自由此臣所<lb/>
甚歎也陛下神武嚴明著於天下今但厲責邊臣以固<lb/>
圉圖功而信賞必罰以持其后則欺玩自破何苦試近<lb/>
習於鋒鏑適予邊人以徑使之藉口迄用無成哉始陛<lb/>
<pb n="KR4e0240_WYG_024-11b"/>
下曰行之有緒即撤今行之無緒益宜撤敢因明問推<lb/>
原及之至臣所條十六事悉本精誠又制實八策内繕<lb/>
旁邑奠輦轂二條未奉進止今除館監教習事宜下部<lb/>
外此十五事乞統行覈議奏請即不當者黜譴惟命崇<lb/>
禎七年十一月二十六日具題奉㫖這所奏知道了兵<lb/>
部知道<lb/>
　　駁張少宰疏<lb/>
奏為微臣冒危言事動觸兇鋒敬暴愚衷仰祈聖鑒事<lb/>
<pb n="KR4e0240_WYG_024-12a"/>
頃臣以求去之身陳時政十六其一則言銓佐張捷保<lb/>
奸當去狀捷乃披猖反噬恭奉聖㫖倪元璐供事講筵<lb/>
不必苛求其干與考選投送議藳事情著自行回奏張<lb/>
捷著遵㫖速出佐銓毋得久稽該部知道欽此陛下之<lb/>
優待講臣而欲發譖人之情可為至已除投送議藳事<lb/>
情另疏奏明外謹剖臣上書言事之本懐幸陛下詳覧<lb/>
焉夫捷之薦逆聖斷彰於上羣議沸於下黃童白叟唾<lb/>
笑於都市者既數月矣而臣今始訟言及之盖真見捷<lb/>
<pb n="KR4e0240_WYG_024-12b"/>
以佯請得留天下不知陛下姑容之故疑有深眷逆案<lb/>
諸人紛擾四出必亂大謀當茲聖明宵旰之時臣惟冀<lb/>
朝端省一議論興一事功去一懐邪之人鼔百効忠之<lb/>
輩不量螳臂以犯隆車今捷言譸張百出有如醉囈千<lb/>
古邪正分明孰如附璫一案身自保邪反詆攻之者為<lb/>
邪何異官兵逐賊賊即罵官兵為賊其最可厭者動云<lb/>
指使試問平臺奏劾稟令何人其尤可怪者突摭交歡<lb/>
不知許史簪纓主名誰氏凡此天鑒自徹臣誠不屑與<lb/>
<pb n="KR4e0240_WYG_024-13a"/>
言惟捷以臣詞林言事謂之侵官躍冶冀倖榮名夫捷<lb/>
亦知詞林為論思之官乎天下大事是非大關詞臣不<lb/>
言誰當言者往代無論本朝名臣如解縉羅洪先羅倫<lb/>
舒芬劉球楊慎章懋趙貞吉呉中行趙用賢輩非詞臣<lb/>
耶並抗疏觸權爭光日月若以言事為梯榮彼數臣皆<lb/>
承貶竄或至殞身幸而昭明又什九不登顯位多言之<lb/>
效亦既可知已金門冰局本無氣燄徒以其不鳴不躍<lb/>
坐致公卿人所共歆臣非不惜即以衙門體例言之陞<lb/>
<pb n="KR4e0240_WYG_024-13b"/>
敘之事悉稟中揆是故輔臣者詞臣之司命也臣欲求<lb/>
進必求輔臣而徒以迂拘執抝前則講筵有責成執政<lb/>
之言近則制虚有規切政本之論抱此憂危慄慄不已<lb/>
何事可得大臣之心尚希進步乎臣惟以陛下文武聖<lb/>
神振古無二又自講筵親見陛下虚懐聴受凡臣等啓<lb/>
沃之詞苟得肯領雖甚逆耳必䝉霽容臣中懐激奮宵<lb/>
半徬徨圖所自效初意亦只欲畢誠講編復慮拘牽輒<lb/>
形奏記臣深歎今之大臣為國不力及其不效即復歸<lb/>
<pb n="KR4e0240_WYG_024-14a"/>
咎於上不曰用法傷嚴則曰求治欲速每聞斯語臣輒<lb/>
痛心夫上所致嚴在於奸誤請問今之大臣有為陛下<lb/>
特發一大奸誅一大罪者乎此實不能而惟知刻覈侵<lb/>
細甚或隂賊行私夫雷霆者所以興蟄導滯不為傷和<lb/>
也惟非時之氣淫雺怪雹賊物殊多下自為其淫雺怪<lb/>
雹而咎嚴雷霆此臣所痛也又為欲速之患者譬程百<lb/>
里速則一日可至遲則再宿之功道取優閒寧遲毋速<lb/>
耳今則拱手安坐全未就塗非徒未就塗也又背馳焉<lb/>
<pb n="KR4e0240_WYG_024-14b"/>
僕車如此反怪主人之焦迫督促乎凡所以然亦由大<lb/>
臣無深識以慮事無定力以持危無明鑒以辨材無虚<lb/>
懐以集議有冥行而用罔或首鼠以逃愆不知揣摩之<lb/>
是欺强欲摘察而反誤遇事縮朒聞言呌囂甚者養交<lb/>
固權崇貪奬競上行下效欺䝉日滋以至法令不行紀<lb/>
綱不立流宼紛結人心乖離其臣實駑而曰上何欲速<lb/>
此又臣之所痛也臣懐此二痛所以矢誠極言諸事而<lb/>
歸根本於絲綸又以其餘及於張捷臣心知禍與言俱<lb/>
<pb n="KR4e0240_WYG_024-15a"/>
亦由臣自明骨相以五品為登巔絶去功名之念故為<lb/>
此也而捷反以臣為貢高賈直冀覦新麻是猶見人握<lb/>
冰謂之求熱捷心覆言悖大都如此豈必如捷阿附結<lb/>
納百票百留乃為不愛功名持重求退乎捷云欲與臣<lb/>
同罷如其誠然此即宗社之靈臣木强迂踈自甘棄置<lb/>
願陛下重加臣以褫削而薄予捷以休閒一舉而去一<lb/>
無用剔一大蠧致治之機或即在此伏惟聖明裁決崇<lb/>
禎七年十二月初三日具題奉㫖臣工去留朝廷自有<lb/>
<pb n="KR4e0240_WYG_024-15b"/>
鑒裁奏内百票百留語殊屬輕率倪元璐還著恪恭職<lb/>
業以圖自效該部知道<lb/>
　　議藳回奏疏<lb/>
為遵㫖回奏并録呈議藳以祈聖鑒事頃銓佐張捷奏<lb/>
辯臣疏橫口誣訐臣謹具實以對今年夏秋之間吏禮<lb/>
二部方奉㫖㑹議館員考選事宜盈庭紛然踰月未決<lb/>
臣偶於客座遇禮科都給事中薛國觀詢之國觀云斯<lb/>
舉甚盛而考法殊難盖由文治不能兼収閣部不便同<lb/>
<pb n="KR4e0240_WYG_024-16a"/>
事臣因偶攄臆見國觀躍然以為可行隨即别去越數<lb/>
日忽舊冢臣李長庚露封移臣一書曰外間傳有考選<lb/>
一議甚善可得示其詳乎臣時欲謝不敏而重違其撝<lb/>
謙問盲之意又不便書答乃先辭其使夜草一議亦露<lb/>
封署曰議揭明日遣役投報謹將原藳録呈如左揭云<lb/>
考選一事聖明創制盛心今聞㑹議未定實有難焉所<lb/>
難者何也盖以上意所崇在於治行而宏文之選原屬<lb/>
文章今欲歸之政府而内閣既不欲侵主爵之權若云<lb/>
<pb n="KR4e0240_WYG_024-16b"/>
責在司銓而館職豈應不關綸扉之議且法既尊治則<lb/>
吏部所據實殿最而上者已屬定評即考試可不設考<lb/>
必以文倘内閣所糊名高下其間者稍顛輿論將功令<lb/>
之謂何若使閣部同堂而咨必致彼此牽掣欲求文治<lb/>
叅半相準保無長短差池又以科道退處遺珠聲華疑<lb/>
削詞林太離翰墨名實已乖若此者所謂難也如愚之<lb/>
見請自吏部先以治行考定科道部司等員其於科道<lb/>
但擬懸銜部司照常銓次具題得㫖則以所定科道人<lb/>
<pb n="KR4e0240_WYG_024-17a"/>
數送閣考選館員自部司而下不得叅預凡與試者悉<lb/>
為治行之尤在内閣即可一意衡文不必分心采望其<lb/>
高下名次以文而定而授官編檢仍凖官評如原擬給<lb/>
事者則授編修原擬御史者則授檢討如此則閣自歸<lb/>
閣部自歸部治行自治行文章自文章可以按圖衆察<lb/>
可以糊名暗摸拔科道之尤為館員既可尊文學於政<lb/>
事之上定編檢之次以部議仍是升器識於文藝之先<lb/>
庶幾上副聖心下罄羣藴事無不順而行之亦可久矣<lb/>
<pb n="KR4e0240_WYG_024-17b"/>
至於教習之師理自難廢但須大舉更張一新沿套如<lb/>
讀經濟典故之書習平章處分之事諷誦易以講説勵<lb/>
其啓沃之忠詩賦代以制誥淬其絲綸之業至於燕㑹<lb/>
往來通行嚴禁日省月試三年有成救時之科盡於此<lb/>
矣右臣自七月終所復冢臣之揭如此捷與諸臣所共<lb/>
見凡臣所議者乃考選之法也未嘗品題人物而曰某<lb/>
宜館員某宜科道又未嘗竊定員數而曰館員宜若而<lb/>
名科道宜若而名又未嘗區定省分而曰某省館員宜<lb/>
<pb n="KR4e0240_WYG_024-18a"/>
幾某省科道宜幾也惟以陛下創行盛典冢臣虚懐訪<lb/>
咨臣亦臣子臣亦僚友安能有見不言有問不答然究<lb/>
竟冢臣於此議全不舉行是臣言僅比芻蕘非有把持<lb/>
刼制之力明矣又臣近疏十六策内亦有館員取舎教<lb/>
習更弦之條是臣所得明明入告者豈為曖私又豈可<lb/>
以道旁虚譚遂為干與乎如疑臣此外别有他謀請責<lb/>
問舊冢臣李長庚臣於報揭之外有無商量曾否造謁<lb/>
有則以告則即譴臣又請召對當路大小諸臣臣曾以<lb/>
<pb n="KR4e0240_WYG_024-18b"/>
考選一事游揚一人或亦有他事干撓有則以告則亦<lb/>
譴臣即張捷為臣鄉山隂縣令五年交分不薄此捷所<lb/>
云知交也近臣入都亦復五年時有往來皆當捷憲銓<lb/>
津要中經考選考察不止一番臣曾於其前譽毁何人<lb/>
籌論何事有則以告則亦譴臣若此俱無則臣之硜硜<lb/>
亦已可見矣天下之患皆在於肉食無謀旁觀袖手偶<lb/>
思矯之鬼沙遂至纖猥之見詎復情理可循總臣戇直<lb/>
招尤惟有歸命陛下陛下即以多事黜臣臣豈有悔哉<lb/>
<pb n="KR4e0240_WYG_024-19a"/>
崇禎七年十二月初二日具題奉㫖倪元璐奏剖事情<lb/>
知道了該部知道<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0240_WYG_024-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　倪文貞奏疏卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文貞集巻十</head> <lb/>
    <p>
<pb n="KR4e0240_WYG_010-1a"/>
欽定四庫全書<lb/>
　倪文貞集巻十<lb/>
　　　　　　　　　　　　明　倪元璐　撰<lb/>
　　墓誌銘<lb/>
　　　資政大夫禮部尚書兼東閣大學士青岳劉公<lb/>
　　　　暨元配夫人曲氏夫人王氏合葬墓誌銘<lb/>
夫崇濟之業所以考名人憂患之心所以正君子是故<lb/>
苞桑休否蒺藜乗剛負宏者無狹模審端者無回志亨<lb/>
<pb n="KR4e0240_WYG_010-1b"/>
困之徳篤於劉公矣公諱鴻訓字黙承别號青岳其先<lb/>
自寧津徙居長山始祖善興善興生謙謙生拳拳生達<lb/>
達生元元生璽璽生伯能伯能生天賜凡傳八葉代有<lb/>
聲聞博陵士族之宗瑯琊人倫之盛所自來已天賜生<lb/>
公父觀察頃陽公厨倉言乎其學江海以為之才强諍<lb/>
之聲體雝岡鳳于蕃之績追峻嵩高教篤慶流法宜繩<lb/>
繼公其長子也公生有異徵幼形竒表黄中等身之書<lb/>
流睇可盡長吉嘔肝之語乂手能成總角丱兮名讙一<lb/>
<pb n="KR4e0240_WYG_010-2a"/>
郡十舉不第囊錐相疑幾及㑹稽富貴之年始售廣川<lb/>
天人之對故知洪音不爭於急節修翎必資乎利風遂<lb/>
以雋選為翰林院庶吉士橐筆三期聲稱日出授官編<lb/>
修公綜習典常精疏義務昌黎文起當一變之時習生<lb/>
史才有不常之譽知制誥一年獨持體要如絲如綍其<lb/>
道可觀校士春官囊綜楩梓廬陵之勒軋茁興國之榜<lb/>
龍虎方斯蔑如也於是國家多故顯皇奄棄天下貞皇<lb/>
俄繼上賓鼎湖再號連山幾沸離媭覬軒權之座旭馭<lb/>
<pb n="KR4e0240_WYG_010-2b"/>
委虞淵之都公乃㦸手掀髯昌言聲義規責時宰其音<lb/>
琅然同列聞者舌呿而已㝷奉詔以兩朝勅㫖頒諭朝<lb/>
鮮賜一品章服公以海國我之外藩綏遐激忠存乎推<lb/>
置於是裁約享饋章示規繩是使卉服之長冠帶而問<lb/>
詩書窮島之人啁嘈而讚仁義公之能也復命擢右春<lb/>
坊中允旋晉左諭徳遭頃陽公憂摧毁之誠幾於死孝<lb/>
服甫禫起少詹事維時節甫乗權膺固駢戮嵎虎懼其<lb/>
多翼謁者怪其有兒招延苟朋刲割剛士公入都門義<lb/>
<pb n="KR4e0240_WYG_010-3a"/>
形難犯璫之羣兒以難告璫曰黨渠不除後其噬臍由<lb/>
是矯㫖褫公冠衣而公自憙言笑晏晏非有山鹿庖厨<lb/>
之懼野鵩坐隅之感古之樂天知命無入不自得者矣<lb/>
居之二年否極以喜今上乗乾出震鋤奸顯忠有詔廷<lb/>
臣極蒐舊徳凡疏朝野十人比於周亂公名與焉皇帝<lb/>
考慎旦日召執政以下入對乾清焚香禱天冀得良宰<lb/>
覆名金甌明慿帝賚首探得公上心甚悦即家徵公為<lb/>
禮部尚書兼東閣大學士發册遣使肩背相望控辭不<lb/>
<pb n="KR4e0240_WYG_010-3b"/>
聴凡五閲月隨使者至闕下陛見之日嶽立鵠舉音吐<lb/>
軯訇上遙見目成喜著瞳采當此之時地氣猶結首肱<lb/>
分道荃葹競時晛莫窮瀌夬有留莧産禄窟而猶在牛<lb/>
李壘以方爭綸扉之長引質漙先朝之嫌畫諾之司慙<lb/>
丙魏同心之致公至木彊感知氣昌章邪摘疑察察如<lb/>
也於是奸徒大沸剡手須剸遂乃召鷹起犬移眩緇素<lb/>
有靦面目視人罔極商英報元祐之憾宗孟以司馬為<lb/>
譏賴夫聖人瞻言王赫斯怒刑夫干戚投於帝江營蠅<lb/>
<pb n="KR4e0240_WYG_010-4a"/>
樊榛歘然離破羣迷衷聖國是以明公是用感泣刻肌<lb/>
益靡避慴因承密對力言吏速化則治不成民重征則<lb/>
盜不息又言帝王之道必世後仁譬身元氣久自蒸徹<lb/>
又請渙居益饋任人責成既以魚水方孚無言不得退<lb/>
朝目送勢所難居遮道手加情何易答且夫指天畫地<lb/>
莊論也以為過厲其氣雖誼辟不必保交㑹食拂鬚寅<lb/>
衷也以為孤遂其情即微言可以弋禍始終之際明哲<lb/>
所憂㑹以京軍置帥制書不符議者毛吹歸諸機宻原<lb/>
<pb n="KR4e0240_WYG_010-4b"/>
其顯過小事糊塗閣班後公則猶叔季而言者倉卒承<lb/>
詰遽以公稱值上勵精無私制治不欲使天下揣疑秘<lb/>
㫖以為天子箝鍵言路袒翼凝丞乃下所司雜施窮鍜<lb/>
孔璋石烈今世所稀呫嚅之間已成大獄詔下戍公鴈<lb/>
門公奉命坦施北向稽首臣罪彌天死不足塞幸承貶<lb/>
竄夫復何云即日徒步出國門書衾悴然見者哀歎至<lb/>
則雜諸戈殳致恭其帥雖元鎮吉陽不移崛强而子方<lb/>
淮水能聴風波循省之餘益修性命暇或攤書蒔藥賦<lb/>
<pb n="KR4e0240_WYG_010-5a"/>
詩泳游間選緇流與爭道韻適如也亡何宼犯五臺鴈<lb/>
門雲擾公奨鼓家雜仗劍登陴傾囊鬻裝以享戰士賊<lb/>
不敢犯孤城獲全方之段干深坐以保西河王蠋閉門<lb/>
而全畫邑雖休瘁不同抑亦各有其力乎風霆易<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>水<lb/>
石能明天下方矯首跂遵鴻之儀五位或拊心思放麑<lb/>
之過詎期疾作竟致彌留以崇禎五年正月十有二日<lb/>
卒於戍所枯竹未生曷明不負牛車共見已白非欺悲<lb/>
夫既卒大吏以聞詔辭感惻聴諸子得以其喪歸葬其<lb/>
<pb n="KR4e0240_WYG_010-5b"/>
土仍勅給傳官為治行非諸流人可得而望斯明至仁<lb/>
之存乎墜履定論之凖諸蓋棺矣公泰山之容滄溟為<lb/>
量髯㦸載義眸電曜靈正骨嚴顔晶衷博體室鮮抱裯<lb/>
之媵門無彈鋏之賓矜岸方幅不以厲物靜穆虚澹不<lb/>
以篤時道廣渙羣才周勝鉅迷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>資其斷斧驚颿恃其<lb/>
智檣然而挺柯寡枝遙流不曲體誠曰坦測表云疎此<lb/>
其所短是以困也夷考生平毎逢竒異讀見黄衣死流<lb/>
巨響負瘕臨危化人饋之神藥涉波胥溺靈禽定其傾<lb/>
<pb n="KR4e0240_WYG_010-6a"/>
舟豈惟生有自來抑亦誠之通召然歟公生嘉靖四十<lb/>
四年七月九日享年七十元配累贈夫人曲氏同邑通<lb/>
政使曲公遷喬女繼室累封夫人王氏同邑太學生王<lb/>
公東漢女齊徳均禮踵美增華雞旦奉以翺翔鳩桑形<lb/>
諸帶弁亦簧翿之唱和梁笥之規隨也曲歸公七年以<lb/>
勞没王後公一年以悲殞子三孔中孔和孔武女五孫<lb/>
男一曰愷配嫁姻婣悉於家狀父書能讀祖笏行獻龍<lb/>
文麟窟挺挺抎抎孔中等以今年某月日奉公柩暨曲<lb/>
<pb n="KR4e0240_WYG_010-6b"/>
王兩夫人合葬王家庄之東阡禮也伏波發藁不假大<lb/>
招之文元成仆碑共切重興之望元璐不敏敬為之銘<lb/>
銘曰泰山巖巖峙為人鵠學山至山于何不穀扶滋氣<lb/>
道昌沛文辭使則不辱其羽可儀璃缾渙然誠帝之賚<lb/>
朝踐斗樞夕清薈薉茂名難居殊恩莫保夏氏之璜則<lb/>
亦有考英州儋耳概多名人露霆皆教天王聖明孔璋<lb/>
何人谷永不作為臣不終死而猶<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>帝施敝帷賻曰車<lb/>
馬魂乎歸來若無罪者佳城鬱鬱三英粲兮馬祠魏碑<lb/>
<pb n="KR4e0240_WYG_010-7a"/>
臣日望之<lb/>
　　　永寧别駕贈朝列大夫福建提學叅議敘菴呉<lb/>
　　　　公暨配贈恭人陸氏墓誌銘<lb/>
西漢循吏訇然而著者不過數人耳顧其才高下猶有<lb/>
間趙廣漢不及張敞張敞不及韓延壽韓延壽不及黄<lb/>
霸黄霸不及朱邑朱邑茂已然猶不及河南守呉公也<lb/>
呉公者不可名名不可跡跡何以言之也史曰呉公不<lb/>
舉其名是不可名也史曰治平第一不詳其跡是不可<lb/>
<pb n="KR4e0240_WYG_010-7b"/>
跡也以吾量之廣漢等數子者生於本始地節之代席<lb/>
孝宣之飃氣以厲其功能瑰術瑋聲貴乎蓬勃呉公者<lb/>
文帝之臣也與其君同徳度其制治必尊道徳而薄刑<lb/>
名必貴精誠而賤術數必求無咎不求有譽必畏有罪<lb/>
不畏無福其庭不必缿筩其袖不必記籍其野不必下<lb/>
神爵其道路不必有烏攫肉其生不必太傅封侯其死<lb/>
不必桐鄉之俎澹節靜理道之宜民而延世者也今入<lb/>
秀州晉縣洲錢之鄉有橋曰八道是為呉公葬地華表<lb/>
<pb n="KR4e0240_WYG_010-8a"/>
碑碣不没於土者二尺既千餘年披蘚可辨其子孫聚<lb/>
處憚遷族日蕃茂俗號之曰千年呉也系序名氏官爵<lb/>
指數之齒齒然而今敘菴先生又以循吏聞先生之佐<lb/>
信陽永寧兩州一時之為州佐者莫或及之故亦稱第<lb/>
一也先生之言曰吾治民去其害民者已耳信陽多猾<lb/>
胥為奸蠧先生彈剔之風雨除鳥鼠去而民大悦永寧<lb/>
年饑先生發帑賑瘠瘠即起設法招流流即集心誠求<lb/>
之而其明年大稔民又大悦先生之為道悦道也天不<lb/>
<pb n="KR4e0240_WYG_010-8b"/>
能害其民而況人乎是故用漢法宜入先生司農廷尉<lb/>
今以今貫平遷留守叅軍乃老當此之時長君少叅成<lb/>
進士適當為令得親民於是先生盡以其道禪其子教<lb/>
少叅曰毋束濕毋草菅毋長莠此三言者朱邑黄霸用<lb/>
之至精而少叅得之以治新南兩城亦稱第一大都先<lb/>
生為人晶中朗表矩步繩趨敦彛選交守謙握固始於<lb/>
治身中於為政終於翼子皆是物也生嘉靖辛酉卒天<lb/>
啓丁卯享年六十有七以少叅貴封文林郎贈朝列大<lb/>
<pb n="KR4e0240_WYG_010-9a"/>
夫配陸氏内則周舉佐先生教諸子嚴過先生生後先<lb/>
生四嵗卒亦如之享年亦六十有七封孺人贈恭人子<lb/>
四之屏壬戌進士歴今官福建提學右叅議之翰邑庠<lb/>
生永貞國學生之經邑庠生諸孫九人爾壎爾篪出之<lb/>
屏爾基爾壯出之翰爾華爾埏出永貞爾圭爾埈爾埴<lb/>
出之經爾壎余門士也登己卯賢書文行翔振人謂先<lb/>
生子孫繩繩然度其後又必千年也先生名尚倫字覲<lb/>
揚敘菴其别號也葬於保村安字圩之阡有題其表曰<lb/>
<pb n="KR4e0240_WYG_010-9b"/>
明呉敘菴公之墓以使千年而後有辨於漢呉公云銘<lb/>
曰毋識其名與跡於其碑之趺而於其顱土不得没蘚<lb/>
不得糊後更千年史失而於墓求之乎<lb/>
　　　大理寺左寺丞鼎梅劉公墓誌銘<lb/>
葢予嘗讀鼎梅劉公封事作而歎曰嗟乎古今君子小<lb/>
人之相治不自為力而徵助則必皆敗也漢中葉之後<lb/>
以君子内治其小人不足而延外力外力一入而天下<lb/>
盡化為盜賊明天啓之季以小人外攻其君子不能而<lb/>
<pb n="KR4e0240_WYG_010-10a"/>
仰内力内力一出而天下盡化為婦寺盜賊之毒不得<lb/>
存君子婦寺之羞亦不得存小人故此二力者難借也<lb/>
昔者仗馬不揚極於中歴貞皇一月環節雲流當是之<lb/>
時蒸蒸皇皇南北二龍俱興於位二龍者北有吏部尚<lb/>
書高邑趙公南則左都御史吉水鄒公葢當時所歸稱<lb/>
如漢云三君者然也二公之道異趨同歸趙公救時而<lb/>
急事功鄒公正本則尊理學學尊教立務廣聲縁惠此<lb/>
京師樹廬章鐸明誠正之宗發春秋之義鼎鏡並設筆<lb/>
<pb n="KR4e0240_WYG_010-10b"/>
舌斷然小人患之度不可制乃移其懼於中閹告其魁<lb/>
魏忠賢曰是等召徒集謀意在君側耳忠賢由此甚恨<lb/>
清流以去鄒公為其始事鄒公既去㑹南吏部缺人廷<lb/>
議復舉鄒公請賜環召不報夜半傳諭内閣如鄒某衰<lb/>
老蹣跚何宜復用時首輔葉公向高爭之不得力求罷<lb/>
歸於是山東道御史劉公上言陛下奈何以蹣跚棄元<lb/>
標元標自由向者抗忠受杖壯已蹣跚豈關衰老陛下<lb/>
誠以元標蹣跚宜益重元標且元輔以不得其請求去<lb/>
<pb n="KR4e0240_WYG_010-11a"/>
陛下終不用元標是速之去也又言閣臣所司存乎票<lb/>
擬中㫖頻宣焉用彼相奸人旁竊懼成鹿馬曺節王甫<lb/>
事可寒心反覆凡千數百言指畫危戇忠賢聞之大怒<lb/>
已而左副都御史楊公璉疏劾忠賢二十四罪舉朝大<lb/>
譁忠賢益信其黨之言其黨又告忠賢以劉公居鄒公<lb/>
之里而交楊公甚讙於是乃逐楊公而用他事黜劉公<lb/>
時劉公遷廷尉丞數月矣㝷即逮楊公等六君下詔獄<lb/>
栲死緹騎日出以求其類天下謂必及劉公劉公既治<lb/>
<pb n="KR4e0240_WYG_010-11b"/>
囚服訣妻子飲酒俟時久之不得命而先皇上賓今聖<lb/>
人當陽收振魁棅醜徒伏誅旌亡求廢有詔復劉公原<lb/>
官然劉公已無意更出時時與長安諸貴公絶交書諸<lb/>
貴公意少衰延俄十稔劉公竟死田間嗟乎觀於劉公<lb/>
之道則知居天下之義其愚莫不利用鋭居天下之利<lb/>
其智莫不利用錞也當劉公首奮義椎楊公從之羣賢<lb/>
慕楊公之義皆學楊公其後凡楊公之徒槩多死者然<lb/>
楊公實學劉公劉公顧不死及楊公首承譽命劉公從<lb/>
<pb n="KR4e0240_WYG_010-12a"/>
之天下發劉公之義以及羣賢其後凡劉公之徒無不<lb/>
庸者然羣賢實貴慕劉公劉公顧不起由是觀之可知<lb/>
龍徳畢萬七戰亦在牖下介推十九年亦在綿上厯啓<lb/>
以還七十餘年之間天下之嚴節靜理握固養冲未有<lb/>
如劉公者也劉公名重誨字忠甫其别號則曰鼎梅始<lb/>
祖徳才君當宋南渡自閩徙贛十一傳為贈公梅隠先<lb/>
生是為公父梅隠娶於譚生公公生頴慧十八補博士<lb/>
弟子三十七舉於鄉又十年丁未成進士筮令臨淮其<lb/>
<pb n="KR4e0240_WYG_010-12b"/>
治決藴洒煩均畸賦甦疲逓招撫流亡三百户民用歌<lb/>
之以治行第一拜監察御史鯁固敢言他所條上君徳<lb/>
固守正法等疏陸敬輿不能過也持斧畿輔豪貴屏息<lb/>
官終大理寺左丞生嘉靖四十年九月十二日以今崇<lb/>
禎十年七月十日卒於里第獲年七十有七元配黎早<lb/>
世追贈孺人繼娶封孺人黃氏八子皆才曰佺曰价曰<lb/>
儉曰傖曰伶曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曰俆皆黃出曰佮妾白氏出曰价即<lb/>
予丁卯所舉士也孫男良靖良竑良<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>良翊良珝良玗<lb/>
<pb n="KR4e0240_WYG_010-13a"/>
良珃良疇良晫繩繩凡九人曰佺等期以今戊寅八月<lb/>
葬公南番淵之陽而曰价以予一日長又能知公輕千<lb/>
里乞銘其隧予雖病不得辭銘曰章水貢水交靈起哲<lb/>
天禄卯金元城漢鐵鳳咮能鳴豸角誰截虹飛義鬚霜<lb/>
揚諫舌攀檻嫓忠破柱方烈北寺嘊嘊黨碑嶪嶪碩果<lb/>
或存元芽其茁介推不言元亮不折世亂埋輪時清結<lb/>
轍奸曰殺之亦不得殺帝曰爵之亦不得爵殆古至人<lb/>
莫可濡熱養浩尚元因時而設家近鵞湖恣其澡浴猗<lb/>
<pb n="KR4e0240_WYG_010-13b"/>
歟劉公豹文龍徳生氣熊熊千年墓碣<lb/>
　　　封文林郎呉荆陽先生暨配王太孺人墓誌銘<lb/>
家國皆貴陽而賤隂今以為陽治治國隂治治家男子<lb/>
乗陽而積剛婦人比隂而窮柔皆陂論也夫孝弟公正<lb/>
寧靜亷澹温恭貞栗陽之徒也凶悖鷙害佻放凌躁闇<lb/>
昧苟且隂之徒也與陽同剛皆君子與隂同柔皆小人<lb/>
往吾年友呉朗公給諫上封事為天子别言隂陽剛柔<lb/>
君子小人甚辨而烈雖遂得禍天下著其義或咎朗公<lb/>
<pb n="KR4e0240_WYG_010-14a"/>
為高論求人難盡之名不知其所習取諸庭如荆陽先<lb/>
生王太君者陽昌之氣治家滿家是其家無小人安得<lb/>
不厚求天下乎荆陽先生諱思䕫字欽堯以字行更字<lb/>
大章其先閩龍溪人宋之時有南隠公者始徙黄巖自<lb/>
宋建炎至今凡十六傳為樊陽翁樊陽生二明即先生<lb/>
父也二明有特行娶彭娠七月生先生先生性資高秀<lb/>
書非秦漢人不讀為文茂古名噪一時顧其意特岸然<lb/>
不屑科舉曰我思尹焞實獲我心於是乃築舎委羽山<lb/>
<pb n="KR4e0240_WYG_010-14b"/>
中聚徒講徳其學以洗心明倫為宗居父母喪哀毁骨<lb/>
立杖而後起憐其季貧即不自治生業而為季謀甚周<lb/>
季卒以振嘗有吟云盡瘁歌棠棣含愁廢蓼莪聞者悲<lb/>
之以為即棠棣蓼莪之詩也先生生二子長以病不終<lb/>
讀季曰執御即朗公先生教之為文不使知馬足然固<lb/>
不欲其以文逢世毎曰窮達有命吾願若為好人耳朗<lb/>
公以乙卯薦鄉書越七年壬戌成進士先生不色喜及<lb/>
朗公司刑濟上先生從板輿至其署見其魚縣梁上厨<lb/>
<pb n="KR4e0240_WYG_010-15a"/>
有虀糲突烟爐火澹渺若微雲又見其戴星出燭再跋<lb/>
不得寢或又出不意發其槖中裝窣然有聲悉官文書<lb/>
耳於是乃大喜曰兒大耐官職是為好人矣一日出行<lb/>
㕔事見鞭鞔甚設慘然不樂久之顧謂朗公曰将毋使<lb/>
劉寛笑人乎吾聞之樂記云夏楚二物收其威也夫然<lb/>
是為詩書文教之器甚明故曰朴作教刑豈曰殺之耶<lb/>
朗公怵惕受教終朗公之治濟以是無寃民云當是時<lb/>
㭬人矯䖍亂政誅鋤徧天下顧其視羣邑令汎汎水中<lb/>
<pb n="KR4e0240_WYG_010-15b"/>
鳬耳故當時為之諺曰曽執權受迍邅曽上言結大寃<lb/>
卑官外官陌路相看葢謂郡邑吏無與朝論禍不得及<lb/>
也乃先生獨感憤齎咨一日書巻懐二字使使持示朗<lb/>
公朗公心悟㑹閹銜命視漕者道經山東時監司以降<lb/>
皆負弩走百里蛾伏道周惟謹朗公受檄謬驅車入舎<lb/>
俄從車中慿軾大吐委頓即日稱病還邸闔門不出上<lb/>
登極先生即更馳教朗公曰促視事時清日明無用巻<lb/>
懐為也葢其高明之槩如此亡何病作遂不起濟人台<lb/>
<pb n="KR4e0240_WYG_010-16a"/>
人皆巷哭其後三年朗公起復召為給事中朗公既感<lb/>
恩奮激極言加派之失又以今天日方晶而雺螮四塞<lb/>
權貴之意上移魁棅君子日退陽反為隂乃上疏論宜<lb/>
興相大臣交惡之收繫獄中凡三月天子悟其無罪釋<lb/>
還田里自朗公以直諫蜚聲天下天下益用明荆陽先<lb/>
生之道不與他人與諸其子故曰安軸不定視其屋梁<lb/>
夫車軸持動屋梁持靜以其所持正其不持是則明者<lb/>
之所取也詩曰教誨爾子式穀似之朗公之似先生其<lb/>
<pb n="KR4e0240_WYG_010-16b"/>
以陽剛之言夫先生弱冠娶王太君相莊如賓太君之<lb/>
治家無嘻色無遽容事其尊章與先生齊孝教子嚴過<lb/>
先生毎誡朗公曰而必毋忘身所自出而必謹身毋罣<lb/>
人言朗公佩此兩言終身夫是兩言者君子之言也太<lb/>
君雖女子無隂柔之氣即太君不敢厭隂辭柔顧其人<lb/>
豈女子哉朗公将以某年月日奉柩合葬某山之陽以<lb/>
元璐舊史使為之銘銘曰其父所教之者曰巻懐其子<lb/>
由之以履方其母所教之者曰謹身其子由之以守常<lb/>
<pb n="KR4e0240_WYG_010-17a"/>
是父是母萬夫之望天下學此兩君子者何患其道之<lb/>
不陽剛乎<lb/>
　　　封文林郎福建道監察御史馬公鼎臣暨配封<lb/>
　　　　孺人劉氏墓誌銘<lb/>
予與馬騰仲侍御如蛟同出韓宗伯若海先生門比於<lb/>
胞乳騰仲令山隂時入拜予母甚恭騰仲上奉其太公<lb/>
鼎臣翁及太君劉孺人予雖隔千里心事之猶父母也<lb/>
騰仲俄遭大故舉襄葬事方使使屬銘而宼禍作騰仲<lb/>
<pb n="KR4e0240_WYG_010-17b"/>
伯仲俱以身殉予於此雖氣壯發而情中摧毎思報之<lb/>
援筆腹痛今年冬季君光禄如<hi>闕</hi>貽書曰異時吾伯仲<lb/>
以必得君一言為能不死吾親君復何宜久負之乎予<lb/>
發書涕下如綆縻嗟乎自騰仲伯仲之死騰仲伯仲已<lb/>
不死非惟騰仲伯仲不死其在太公太君教忠翼子生<lb/>
氣熾然下視世人皆将狐狢噉盡也且夫已死矣豈豔<lb/>
稱曲説能呵嘘之苟自不死又豈言者之力哉然而予<lb/>
不敢辭者以吾舊史志其大者以風公名成字汝器别<lb/>
<pb n="KR4e0240_WYG_010-18a"/>
號駉野亦曰鼎臣其先世宋以前亡稽已在宋有光祖<lb/>
者仕至柱國元有六六統制者父子相繼鎮江淮有異<lb/>
政因賜居全椒之五龍山其自汴徙和縣此始也入明<lb/>
兄弟二人曰九成九思者集義兵從高皇帝於和所向<lb/>
有功授金碑萬户已而九成戰没九思請老家於和遂<lb/>
為馬氏始祖生子雲雲生司徒諒諒舉宣徳癸丑曺鼐<lb/>
榜進士歴官吏科給事中山東叅議應天府尹南京户<lb/>
部侍郎當為京尹贈祖九思封父雲如其官三世皆稱<lb/>
<pb n="KR4e0240_WYG_010-18b"/>
京兆司徒生永賢以成化甲午膺里選不第官止光州<lb/>
牧生子正道承司徒廕未仕而卒生子一虞號日塘日<lb/>
塘公生三子鼎臣公最㓜甫七嵗遽失日塘公母楊年<lb/>
二十八忍死撫孤人為之歌寡鵠其後騰仲成進士上<lb/>
言其情天子嘉之賜金立石其里予時頌以詩有曷留<lb/>
老眼看孫子但不峩冠自丈夫之句云公於窞棘生而<lb/>
枕處之有如蓼蟲故其讀書能攻苦研昏練爽以致其<lb/>
材弱冠名噪一郡以餼入太學凡十數舉不售天下皆<lb/>
<pb n="KR4e0240_WYG_010-19a"/>
歎公有文無命至悊皇帝御極之二年騰仲登第登天<lb/>
拾芥或況之眉山父子云其又三年以騰仲奏最封文<lb/>
林郎山隂縣知縣又五年以騰仲入臺遭際覃敘晉封<lb/>
福建道監察御史葢自騰仲成進士予於公行事什九<lb/>
見而知之矣騰仲筮仕為吾山隂令取山隂只鑑湖杯<lb/>
水所食米自和輦致凡歴道里千三百里見者咸驚異<lb/>
之曰嗟乎使君清至此其後乃知公教之也騰仲能飲<lb/>
人不敢召予召之獨來曰敢忘雪日共立程門時乎酒<lb/>
<pb n="KR4e0240_WYG_010-19b"/>
至纔五巡即起辭去予問曰是何旁午耶騰仲曰無之<lb/>
間者過庭適有聞作令無多飲酒耳予悚然不敢投轄<lb/>
雖騰仲至孝亦愈知公教矣公非徒教子亦教吏也當<lb/>
此之時公留官廬甫數月一日忽促駕歸騰仲大驚跪<lb/>
問何以公曰滫瀡累邑因指案間膾醢總總者曰此庸<lb/>
非魚鮓耶騰仲叩頭出血請留一月卒不許他日為予<lb/>
垂涕道之如此予又聞之和人自公以封御史歸其鄉<lb/>
益務為徳喜賑貧乏嵗施槥至數百人貸之錢者多不<lb/>
<pb n="KR4e0240_WYG_010-20a"/>
責償前後焚券亦至數百然其意以為為徳不務本行<lb/>
譬之車室不求轂礎也故其道必先聚族聚族所以尊<lb/>
祖乃立祖廟因而教養之耕者予田讀者予塾生者與<lb/>
聚死者予藏和人歸義以為范文正公再見於今也當<lb/>
公童時以孝友稱老而彌篤其言曰醉飽之失人何必<lb/>
無吾求不干犯名義缺陷倫常則已耳嗟乎非公有道<lb/>
仁人誰能為斯論乎筵㑹當前修容著飾一夫罵坐一<lb/>
吏吐茵羣起詬之等於非類父母之喪斥逺苫土樂爾<lb/>
<pb n="KR4e0240_WYG_010-20b"/>
妻孥飲酒食肉舉世皆是不以為誅世論之顛無若此<lb/>
者吐茵罵坐雖人極憎非桀跖之行樂喪忘親雖世不<lb/>
怪有豺獍之心天下之為豺獍者不辨則鳳麟却走狐<lb/>
魅競起矣嗚呼可不懼哉公儀表峻偉身長八尺生嘉<lb/>
靖乙丑五月七日卒崇禎甲戌十月六日配劉累封孺<lb/>
人别自有傳要其秉禮敦仁尊倫行義殆由天合其始<lb/>
歸楊夫人語人曰兒有令妻勿憂横事其既没鼎臣公<lb/>
哭之曰值爾雛姪免廢墜撫我猶子無參差可知其槩<lb/>
<pb n="KR4e0240_WYG_010-21a"/>
矣生與公同物是在正月二十有六日長公凡百日卒<lb/>
先公三年為崇禎壬申十二月十有二日自鼎臣公没<lb/>
之明年流賊犯和騰仲方據草土起涕泣誓其里衆佐<lb/>
主者嬰城固守賊不能攻将引去忽一日颶風大作守<lb/>
者皆墜城遂陷騰仲猶率二百人與賊巷戰良久力屈<lb/>
罵賊死闔門自伯氏如虬而下男婦死義者十四人事<lb/>
聞上嗟歎其忠詔贈騰仲太僕卿官其一子天下皆以<lb/>
騰仲非守臣可無死城騰仲自以王臣隨地當死又不<lb/>
<pb n="KR4e0240_WYG_010-21b"/>
欲棄其鄉名義倫常騰仲守之如握固然亦猶行公之<lb/>
道也騰仲昆季以崇禎乙亥十月合葬公及孺人於其<lb/>
州殷塘北山之原越四年戊寅始追而志之系以銘曰<lb/>
百不已喜行義百不侈喜不蔑紀其子因之罵賊死死<lb/>
者凶數而天以報吉士報之以所喜<lb/>
　　　贈中憲大夫𤣥圃鄭公暨配陳恭人方恭人墓<lb/>
　　　　銘<lb/>
鄭鴻逵使君瑄以正學淳化鎮吾越再嵗越大治㝷以<lb/>
<pb n="KR4e0240_WYG_010-22a"/>
望遷越士民數千匈匈跣奔告臺使者必為奏留我公<lb/>
使君亦跣奔告臺使者毋聴士民留數千人乃日夕臥<lb/>
使君輿必借一年不聴則滃然聚元璐閭而請曰鄭使<lb/>
君去我輩無生理今不為我留使君天子亦何用起公<lb/>
田間為元璐聞之流汗促駕往見使君曰八情如此即<lb/>
漢主㓂公不能回潁川何君之固乎使君於是始以其<lb/>
誠涕泣告曰嗟乎瑄其非人哉自瑄父母之没逺者四<lb/>
十年近亦二十餘年異時貧無以葬既通籍踰紀蹇蹇<lb/>
<pb n="KR4e0240_WYG_010-22b"/>
栖栖今幸得間又筮以明年春二月良君為我權不葬<lb/>
其親與去吾士民孰戮也言已又涕泣出袖中一編示<lb/>
曰辱君題墓白吾不欺耳為我謝士民元璐黙然良久<lb/>
揖而出徧告國中曰事不諧矣其長上有大事而其民<lb/>
欲奪之不祥也聞者皆泣乃止退而發使君所示編時<lb/>
及暮篝火讀之孝哉永言乎是其為封大夫𤣥圃公之<lb/>
義也向固疑使君之治必有譜今乃知其近取諸庭凡<lb/>
使君之取諸𤣥圃公而式穀似之者有五其忠於其事<lb/>
<pb n="KR4e0240_WYG_010-23a"/>
甚似乎其為孝子其協恭上下大夫之間甚似乎其友<lb/>
于兄弟其潔清無欲甚似乎其曠逺不謀其家其肅物<lb/>
甚似乎其嚴正動止禮法其膏澤周塈甚似乎其俠施<lb/>
𤣥圃公之為孝子者公父某公以亷吏没於官公年十<lb/>
三哀毁幾滅性母夫人病肺且痼嵗十數作每作必需<lb/>
公抱持公日夜憂泣餐寢俱廢如是者二十年及後疾<lb/>
亟公籲天祈代頭叩磩血流滿顴猶不止既卒慟幾絶<lb/>
水漿不入口三日親知援禮文譬之乃稍進糜然竟三<lb/>
<pb n="KR4e0240_WYG_010-23b"/>
年絶滋味不入内琴祥而後解嚴焉若此者其誠至專<lb/>
一故可以教忠事也𤣥圃公之為友于兄弟者公敬事<lb/>
其兄某兄死撫二孤如字其子公嘗讀詩喟然而作曰<lb/>
以周公之為聖管蔡之為讒其詩猶曰凡今之人莫如<lb/>
兄弟以吕召畢散之為友而管蔡之為兄弟其詩猶曰<lb/>
雖有良朋況也永歎今丁嚶四求而鬩聲中出不已傎<lb/>
乎若此者道貫於壎篪故可以教上交下交也𤣥圃公<lb/>
之為曠逺不謀其家者公生平不知何物美好惟豪宕<lb/>
<pb n="KR4e0240_WYG_010-24a"/>
好遊名山川所為詩文高典瀏脱多半紀遊凡鍾石九<lb/>
仙麻姑石梁南田石洞西洋梅峯杖履所經雲霞為變<lb/>
物情筆采相助為歡而四壁僅立二頃俱荒凡先世所<lb/>
遺資財悉推予其兄之子若此者其中蕩蕩然故可以<lb/>
教潔清無欲也𤣥圃公之為嚴正動止禮法者門内之<lb/>
政肅於朝典臨使君兄弟盡日不矧使君兄弟苟有過<lb/>
雖至細必正容責之甚者呼杖每語人曰嘻嘻者家之<lb/>
賊也其為獨立之言者二曰經史吾田忠孝吾寳耳若<lb/>
<pb n="KR4e0240_WYG_010-24b"/>
此者不失家節故可以教貞紀肅物也𤣥圃公之為俠<lb/>
施者自其窮困為諸生舌耕筆鋤而宗婣若而人皆藉<lb/>
之舉火當其義至巾榆荻粥悉推與人公之友有陳長<lb/>
吉者貧而母病公捐資療之曰猶吾母耳有洪美度者<lb/>
遘竒疾公操圭匕與同居處至身疾作不肯去曰吾病<lb/>
易為也居恒謂使君曰天人止祥無如方便大道之旁<lb/>
寧容種刺乎若此者公欲而親物故可以教施濟之道<lb/>
膏澤下於民也嗚呼是則吾鴻逵使君之所為治譜者<lb/>
<pb n="KR4e0240_WYG_010-25a"/>
矣詩曰以燕翼子豈不然哉公諱元勲字無功别號為<lb/>
𤣥圃其先世河南固始人時有為福州路總管者遂家<lb/>
於閩數傳曰奎者有隠徳生萬鍾萬鍾生演演生日休<lb/>
即公父也舉於鄉仕為東粤從事有聲以嘉靖己巳生<lb/>
公公年五十而卒時為萬厯戊午未及見瑄之成而其<lb/>
後以瑄貴贈中憲大夫先娶陳繼娶方皆贈恭人並矜<lb/>
嘉則而方恭人尤以教勤稱蕙文蚤凋簪笄共歎合葬<lb/>
西郊杜塢之原銘曰孝友以物身寧澹以正情不威而<lb/>
<pb n="KR4e0240_WYG_010-25b"/>
能禁淫無財而能濟人竊其道以加民則必有千年之<lb/>
名是故貴乎趨而過庭<lb/>
　　　光禄大官丞周桂寰公墓誌銘<lb/>
周氏之著於松陵者其先則大冢宰恭肅公以銓綜著<lb/>
鑑㝷甸守中憲公以保障著才進士宜春公以絃謌著<lb/>
道侍御史來玉先生以剛鯁嬰患著忠而其後賢則今<lb/>
㑹稽使君燦更以無欲不煩著亷愛斯為盛已天下以<lb/>
為是其家則猶瑶圃也小璣蒼璧入將失容曷復有其<lb/>
<pb n="KR4e0240_WYG_010-26a"/>
子孫兄弟父祖頡頏下上而為名其間者乎而光禄桂<lb/>
寰公固有以名公以恭肅尋甸為之祖宜春侍御為之<lb/>
昆季㑹稽使君為之孫而松陵之人軯然而名公者不<lb/>
曰孝子則曰悌弟不曰慈父則曰義士曰仁人葢吾聞<lb/>
其所名孝者以其自致也自致以其勇為公父光禄存<lb/>
江公没公孺子泣充瞿骨立未竒也當此之時仲氏既<lb/>
貴衾之襚之公曰吾事封之樹之公曰吾事曰吾長督<lb/>
耳其趨孝如趨市懼或先之者苟自引賤貧致哀焉而<lb/>
<pb n="KR4e0240_WYG_010-26b"/>
已故曰孝子其所名悌者以其分疚也分疚以其無我<lb/>
仲氏中道殞吏繇其子使將千粟饋京師公方齎裝謁<lb/>
選既哀其子乃移繇於已移裝於繇裝既盡不得謁主<lb/>
爵吏而歸或嗤公愚公曰嗟乎即非孔懐天下寧當有<lb/>
分榮不分悴者耶若是者是其枝連故曰悌弟其所名<lb/>
慈者以其鞠哀也鞠哀以其寡欲當公鼓盆腹悲時年<lb/>
四十强昆季乂方貴盛有華族欲女之女者公辭之甚<lb/>
厲曰吾豈能蘆花衣吾子乎卒不娶終身夫篤儷逺芬<lb/>
<pb n="KR4e0240_WYG_010-27a"/>
克己明志此其於道甚備也公特曰以愛吾子故曰慈<lb/>
父其所名義者以其賤貨也賤貨以其保交有公之友<lb/>
某假公貲客死公為焚券又撫遺其家甚厚又友某挾<lb/>
偽取公貨數百金去卒不醻公卒不問此二友者賴公<lb/>
之義以不凶終公曰鮑管何人羊郈在我故曰義士其<lb/>
所名仁者以其濟衆也濟衆以其忠上邑患水宰大治<lb/>
塘將助不應公奮然輸千金由是輸者麕至而塘成已<lb/>
而嵗饑宰下令平糴公倒囷應之則亦遂有應者而饑<lb/>
<pb n="KR4e0240_WYG_010-27b"/>
不害卜式曰有財者輸財漢武侯之以為是其以一慨<lb/>
生百慷者也故曰仁人夫此五者公之梗凡然余以為<lb/>
觀止不欲多聞公道大都公有志量多讀書上觀下詒<lb/>
知所取予夫取則必取之其祖父與其昆季予則必予<lb/>
之其子孫往者不可見余向見侍御今見㑹稽使君孤<lb/>
松芳蘭其徵也夫公葬既十年燦之治㑹稽於是二年<lb/>
鋒車埀發乃使余為之銘銘曰瓊之視瑤瑤何以傲孰<lb/>
曰顯功則鞺而幽修弗耀乎備道五矣而安有餘道<lb/>
<pb n="KR4e0240_WYG_010-28a"/>
　　　封承徳郎吏部稽勲司主事李漢翔先生洎配<lb/>
　　　　許安人高安人墓誌銘<lb/>
凡負濤氣宜奔騰壯發而廣陵之皋人所歸道徳於漢<lb/>
翔先生者曰以其古處古處以其守内守内以其淳靜<lb/>
夫淳靜者遏澆之巨砥禁喧之元符也昔者庚桑之道<lb/>
貴無為不言而俗化彦方之道歸有制亦不言而俗正<lb/>
淳之取化靜之取正譬則鞺之取鞳耳天下於是以為<lb/>
先生之道兼二子也先生以仁義為稼穡以孝友為蠶<lb/>
<pb n="KR4e0240_WYG_010-28b"/>
織以攻苦為飱寢以温厚為醯醬以謙抑為檣馬以廣<lb/>
大為帷被以安澹為簪帶以慷慨為囊倉以坦施為鍼<lb/>
藥有願其識有畏其知有榮其生有哀其死生嘉靖壬<lb/>
戌没崇禎庚辰瑞世七十九年當其為士士儀其文三<lb/>
十年去為大官丞吏隠二十年以子吏部貴聲聞天子<lb/>
稱封公十九年先娶許良媛也不幸早死繼娶高先先<lb/>
生没十六年備徳盡儀多士行並以吏部貴贈封俱安<lb/>
人子四文學之本吏部之椿其著者也二子潛飛異遭<lb/>
<pb n="KR4e0240_WYG_010-29a"/>
而天下並貴其文章名行比之軾轍即亦以先生夫婦<lb/>
為允明程母葬於城南之原銘曰靜其氣以淳其邦雖<lb/>
濤之怒能不降不孤有雙於戲先生夫婦之徳之龎<lb/>
　　　湖廣布政司叅議備兵常鎮道諶軒商公暨配<lb/>
　　　　張孺人墓誌銘<lb/>
㑹稽之商在百年之内嶻巘彪耀者其先則太僕明洲<lb/>
先生肅括有儀槩廷尉燕陽先生宏深而軒翥贈公景<lb/>
亳先生不仕以篤學守已聞而近則冢宰等軒先生以<lb/>
<pb n="KR4e0240_WYG_010-29b"/>
端亮清通為時表極諶軒公最後起而服驂於其祖若<lb/>
父兄之間天下以為連甍錯組雖察目利爪莫能離其<lb/>
編縷也越人曰繄商人實為四世五賢矣自諶軒公通<lb/>
籍至於葢棺十餘年間譽望滿世其最挺舉莫如其為<lb/>
諫官時耳先是六七年公以商城令治行高等入為兵<lb/>
科給事中其時天子以王人皆輕藩國而文吏賤武臣<lb/>
特著令嚴藩禮如制而抗韎韋節使之右又得下符𨽻<lb/>
郡邑公以為天子宏畧然而怖其卒也乃上書千百餘<lb/>
<pb n="KR4e0240_WYG_010-30a"/>
言大約欲天子以義抑恩而師干大吏得以權制將帥<lb/>
天子覽奏怒㑹首輔烏程以病下直次輔長洲文公得<lb/>
為天子言是其詞雖戇要有明識其意忠不可罪也持<lb/>
久之天子心悟乃從文公言僅奪俸三月於是公名益<lb/>
振而公亦益自奮繼上又十數書多危切大臣用事者<lb/>
忌之出為按察司僉事視兵瓊州瓊海外荒服黎漢錯<lb/>
居冺棼不可治往使者率因俗為治曰不治治之也公<lb/>
曰吾在天子前數言禮樂教化今專節海上不使一方<lb/>
<pb n="KR4e0240_WYG_010-30b"/>
闇䀜得耀光明而化椎結為冠帶還念珥筆掖闈時即<lb/>
地可穴將不入乎乃為其俗明分義正紀綱漸形文章<lb/>
之言玉帛之事而又割正民黎不得相出入為奸亂安<lb/>
南彛商蕩而以宼聞者公亷得實悉縱之給符使返其<lb/>
政純任徳禮一海歸仁焉無亡晉少叅移鎮毘潤毘潤<lb/>
土華族繁多豪猾難治甚海外於是錫山民以逋官租<lb/>
結聚焚劫為亂所司愕眙請無急曰急之將益甚公艴<lb/>
然曰吾向亦數在天子前言兵事曰亂則斬之今小警<lb/>
<pb n="KR4e0240_WYG_010-31a"/>
輒縮朒是使天子薄諫臣曰子在朕前智畧輻輳出連<lb/>
十數城即如河中木耳乃驅車疾馳至錫發數十校械<lb/>
其魁至立斬之餘黨悉平毘潤之人驚相謂公有將畧<lb/>
也而一時之論又因此追念公始令商城其治備文武<lb/>
之道使民見慈而豪右畏之如毅神威霹然者邑有巨<lb/>
憝負嵎連黨數百人倚串官市為里閭大害莫敢問公<lb/>
悉捕置之法公自以至清度豪右無所持之故擊治甚<lb/>
力一時稱强項令必歸商公論者以為公之為諫官彊<lb/>
<pb n="KR4e0240_WYG_010-31b"/>
直治氣皆由於此矣自公之為諫官風論一出而天下<lb/>
皆歸道於公凡十餘年間出入中裔小剸大割天下之<lb/>
論公與公自論莫不引符於其為諫官也傳曰辭之不<lb/>
可以已也如是夫顧自吾觀乎公之一身相反者四公<lb/>
為人樸訥和靜有如處子故人曰與商公遊覺葛天為<lb/>
近而及其感至氣發爭是非殿上執獶持虎力雄萬夫<lb/>
此其相反者也公行避蟻手觸童子幾與俱啼抶囚十<lb/>
五以上則心痛不食而掊擊豪强拔薤破柱齒齘鬚張<lb/>
<pb n="KR4e0240_WYG_010-32a"/>
威怒四達此又其相反者也公困文塲四十年垂老讀<lb/>
益勵椎鐵為盡語人云吾奈功名心急何而當其淹疎<lb/>
嶺海夷猶坦施琴鶴澹然貌彌華舉此又其相反者也<lb/>
公孝事太夫人五十猶慕每一之官心顔俱悴卒以哭<lb/>
太夫人中傷得疾以死而當其入諍嚴庭出犁梗穴乗<lb/>
危觸險若不知其家有母者此又其相反者也倪子曰<lb/>
此由公至誠明道因事竭才凡天下畸至之行甚通之<lb/>
情皆不可語於此是故由公之道可以為大臣年不究<lb/>
<pb n="KR4e0240_WYG_010-32b"/>
徳惜也庸非天哉公名周初别號諶軒舉崇禎元年進<lb/>
士生萬厯丙子卒崇禎己卯享年六十有四配張贈孺<lb/>
人備儀齊徳别有傳長公一嵗先公二十年卒合葬西<lb/>
施山之原銘曰呌於閶闔氣達誠徹以生其業治民而<lb/>
民悦控彛則彛懾千功百能由諫舌<lb/>
　　　東里鄭公墓誌銘<lb/>
鄭孝亷元勲以甲子魁南國始吾讀其文謂人曰是某<lb/>
以上人也既三年見其人䢴水益自失乃孝亷顧以吾<lb/>
<pb n="KR4e0240_WYG_010-33a"/>
一日粃先退而執箕其又一年吾官南雍孝亷乃以其<lb/>
父東里公藏銘請曰惟吾父之才與志其生不售無如<lb/>
世何死而不朽則在夫子吾唯唯受其狀讀而歎曰父<lb/>
子之道同氣異息有若是乎公名之彦字仲雋東里其<lb/>
别號云其先在宋曰文顯者登王十朋榜進士官迪功<lb/>
郎為諸王宫講自宋迄元峩科達官不絶入明曰道同<lb/>
者以進士授官河南道監察御史抗直有聲革除之難<lb/>
與其叔徵君曰桓者死焉世稱雙忠兩公既罹慘禍其<lb/>
<pb n="KR4e0240_WYG_010-33b"/>
後人遂以讀為戒數傳至嘉靖時曰天健者始讀書知<lb/>
名再世生良鐸又再世生潔潭公景濓即公父也公生<lb/>
而秀慧有至性潔潭公讀書不成家益廢乃棄而為客<lb/>
配張從焉則遺公與其王母居時五嵗耳頭角嶷然七<lb/>
嵗奉王母徒步數百里㑹母張池陽道路見者惻然憐<lb/>
之潔潭公客數年家稍振乃盡室徙維揚尚無意教公<lb/>
讀也其仲父某公偶攜之煮塲一時從某公丐貸者數<lb/>
十人某公既盡應之而不入其契既而忘之公從旁舉<lb/>
<pb n="KR4e0240_WYG_010-34a"/>
奏了了不失一某公大驚因令之從師受尚書學公既<lb/>
負異資又靜專攻苦學日益進毘陵宿儒曰賈善長者<lb/>
其門最多士公皆溟滓弟之為文有氣決同郡張紹川<lb/>
公見而竒之遂字以女弱冠補真州弟子員郡邑每試<lb/>
輒高等然不售慨憤入成均時大司成傅公博士董公<lb/>
見其文每輒稱善置第一又不售甲丙之役已收復落<lb/>
者再葢真數竒云公性好施方授室大㢮奩飾以周賑<lb/>
窮乏至有赤貧起家至數千緡者葬其外氏祖父孫凡<lb/>
<pb n="KR4e0240_WYG_010-34b"/>
三世公家五世不異食自公持家棅十餘年無間言既<lb/>
而或勸之曰久聚必爭公歎曰理或然乎乃始謀析箸<lb/>
出其裝褁文簿井井繩繩以授諸季不私絲黍羨三千<lb/>
金一門之人以公治家久甚勩請得為公夀公毅然辭<lb/>
之凡公之義正不苟財利類如此公雖儒者然有志量<lb/>
能決事士大夫之負世望與公交者所商多天下大計<lb/>
公抵掌洞然聞者駭服鹺使者下車問諸商疾苦凡諸<lb/>
商所條上即出公指授主者無不熹心立見施行者而<lb/>
<pb n="KR4e0240_WYG_010-35a"/>
一時里中大姓方程汪呉諸氏有大爭必以咨公公為<lb/>
摩理切勢授之成謀人奉之如循畔然其不然動往得<lb/>
咎故里中以為神明里豪某氏者為鹺巨猾睨公經生<lb/>
竒貨輒鉤牽起大釁危中公人皆為公心悸公談笑應<lb/>
之豪反得大創以去晩嵗講研天文旁究山川形勢著<lb/>
漕運海運圖説鋟行於世周覈至當有識多稱之者嗟<lb/>
乎自國家急兵食以來凡十數年薦紳朝士以為其鵠<lb/>
也銛智矢而謀之然試詰以綱領何在則植睹泚口而<lb/>
<pb n="KR4e0240_WYG_010-35b"/>
不能應豈其肉藿異量與何公之洞也銘曰智謀國老<lb/>
塲屋義及物蚤窀穸嗚呼命也夫<lb/>
　　　韋若予處士墓誌銘<lb/>
君名宷字若予浙西武康人居上陌矯志刻行期為聖<lb/>
賢其學以靜誠為宗四方聞其名從遊日衆隨世為科<lb/>
舉之文世宗其文如其人既乃自咎曰夫學道而應科<lb/>
舉譬之避人而入市也昔者尹焞恥之吾亦恥之於是<lb/>
乃絶意聞達家貧四壁立不肯干人邑令有遺謝不受<lb/>
<pb n="KR4e0240_WYG_010-36a"/>
嘗遊豫章逆旅困頓故人吏其土者修臨卭之分甚恭<lb/>
君與書絶交云即客無狀以猪肝累安邑此惡賓辱令<lb/>
吾不忍為拂衣竟去其狷峻類如此豫章余公應桂者<lb/>
孤岸少許可獨心貴君號曰畏友㑹有詔公卿以下各<lb/>
舉賢良一人余公大喜曰無若韋生即草疏將上使使<lb/>
物色君顧已死余公惋恨旁皇更求代者良久不可得<lb/>
喟然歎曰嗟乎天下士豈易雙哉君以崇禎八年五月<lb/>
卒於里葬武康之丹山銘曰是百世士稍予品官更歴<lb/>
<pb n="KR4e0240_WYG_010-36b"/>
一紀道行於民頑懦俱起惜也僅爾<lb/>
　<lb/>
　<lb/>
　<lb/>
　<lb/>
　<lb/>
　<lb/>
　倪文貞集巻十<lb/>
</p>
<p>
</p>
  </div>
</body>
</text>
</TEI>
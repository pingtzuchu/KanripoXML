<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文貞奏疏巻五</head> <lb/>
    <p>
<pb n="KR4e0240_WYG_026-1a"/>
欽定四庫全書<lb/>
　倪文貞奏疏巻五<lb/>
　　　　　　　　　　　　明　倪元璐　撰<lb/>
　　議復積分疏<lb/>
題為人材必可教而成祖制必可求而復敬陳造士之<lb/>
規以収儒效事臣聞之記曰王者建國君民教學為先<lb/>
士未有不教而成者今天下多事曾未得有猷有守有<lb/>
為之士而用之在野者名行不立而在朝者績用不彰<lb/>
<pb n="KR4e0240_WYG_026-1b"/>
若以臨淵之羨進議搜羅胡如結網之求退言教育且<lb/>
夫不言教則已教則豈有不於太學者乎太學之制振<lb/>
古已崇莫盛於我太祖高皇帝高皇帝手握罏錘禮隆<lb/>
法備彬彬之彦於時最多嘗曰宋訥所教个个有用朝<lb/>
廷好生得人以高皇帝聖智其曰可用必真無不可用<lb/>
者矣後乃積漸至於陵夷原其所由惟以納粟納粟興<lb/>
而教必廢其説有三以貲入矣即不可復得為清流之<lb/>
官極其致歸州佐邑丞止耳三代以後之士莫不借功<lb/>
<pb n="KR4e0240_WYG_026-2a"/>
名一途引之道徳既期菲薄豈有陶成一也監生致身<lb/>
之路别由科舉科舉取工時文一日而遇即可芥拾大<lb/>
科學於成均咨行考文踰年董之僅取丞倅誰不舎此<lb/>
就彼二也以教成為期於是有在監十餘年不得撥歴<lb/>
者今朝廷既取其貲又無優除更益淹稽懼皆裹足不<lb/>
得不變半分一分七分八分之數為二十四月十一月<lb/>
八月六月之期撥有成期教無滿法教不成而期已及<lb/>
何術留之三也故當援納未停貢舉未復而言教士者<lb/>
<pb n="KR4e0240_WYG_026-2b"/>
説鈴耳縱使楊時秉鐸胡瑗傳經豈有濟乎遭逢陛下<lb/>
曠覽淵思力更弊令近雖以筦計之議小復通融而選<lb/>
俊既升已分主客之勢興材振徳千古一時際此時猶<lb/>
曰教士不急是欺陛下又曰士不可教教不可成是誣<lb/>
人材亦誣古先聖王凡人臣為此言者皆苟且悖謬不<lb/>
忠之尤者也臣謂人材必可教而成祖制必可求而復<lb/>
惟陛下先定規模規模之大者盡於八議一議分合流<lb/>
品貢選援納劃然兩塗流既不同教亦多術請以貢選<lb/>
<pb n="KR4e0240_WYG_026-3a"/>
為正流援納為閏流貢選主於教成不限撥期惟以積<lb/>
分數滿為率援納存乎風示則依原定撥限期滿為率<lb/>
所謂分也度援納之中必有英竒之士請得嚴加選遴<lb/>
拔其尤者進同貢選一體教習亦必題明奉㫖後准改<lb/>
流其法二十取一寧刻無濫又黜貢選之不率者使之<lb/>
退處閏流比於移郊移遂而凡遇季考科試則兩流萃<lb/>
聚更不分殊所謂合也鼓之舞之其在一分一合之際<lb/>
乎一議審定教法教習貢選一遵祖制自廣業堂遞升<lb/>
<pb n="KR4e0240_WYG_026-3b"/>
至率性則與積分積分者孟月試經義仲月試論詔誥<lb/>
表季月試經史策判叅文與理文理俱優者予一分理<lb/>
優文遜者半分嵗内積至八分為及格得撥歴出身不<lb/>
及格者仍坐監讀書所教之事崇徳行明經術治文章<lb/>
尚矣而求致其用又必與之讀經濟之書求天下之事<lb/>
兵農水利分科取精律歴技射以時間及其援納一輩<lb/>
考分三等上者遴拔請㫖同貢選一體積分其次中人<lb/>
之資亦宜以貢選之教教之惟不輕改流以滋倖竇不<lb/>
<pb n="KR4e0240_WYG_026-4a"/>
程分數以妨撥期其又次者各相其材以施教格雖甚<lb/>
鈍劣必使講讀律令稍通治民大義他時雖幕倅螻螘<lb/>
亦可不致面牆如此則無棄人矣一議慎選分堂六堂<lb/>
分司教鐸宋臣有言先廣求賢徳使為師長則百度可<lb/>
不勞而成今請令吏部博訪名儒不論甲科舉貢必求<lb/>
四等之人而用之四等者一等品端學正動成楷模一<lb/>
等博物多聞叩之不竭一等老成拘方望而可畏一等<lb/>
慷慨特達氣足厲人凡兹四者皆為有範有法可以造<lb/>
<pb n="KR4e0240_WYG_026-4b"/>
材才地偶乖則咨部調改不肖失業即應時糾叅稱職<lb/>
必與久任久任必與優擢又請遵照舊制助教以下得<lb/>
同博士一體考選非徒彰勸亦以示平一議崇尚經學<lb/>
聖神首出崇經右文海内通經之士層見輩起聞萊陽<lb/>
諸生趙金鼐年十八通貫五經得其指歸又聞有都通<lb/>
十三經者即士如此豈可處之璧館虎闈之外宜令各<lb/>
處有司不拘廩増附學有通三經至十三經者考騐得<lb/>
實即時通詳撫按起送到部奏請廷試發雍肄業臣又<lb/>
<pb n="KR4e0240_WYG_026-5a"/>
仰惟陛下興小學以正䝉養講春秋以章大義聖人之<lb/>
學包宏貫纖如此今小學既已頒行並宜令天下諸生<lb/>
兼治春秋之學盖春秋取義於公穀胡氏徵材於左丘<lb/>
明士如通此者體用之事備矣或慮天下資性難齊請<lb/>
自雍士始高皇帝令國子生習讀春秋一法也一議申<lb/>
闡文體今欲致功必求竒才文亦如之士惟不能竒於<lb/>
是詭怪謬悠雜以異端之説此陛下所甚禁今或不察<lb/>
過畏功令謬以庸為正以淺為平其心皆存乎苟幸無<lb/>
<pb n="KR4e0240_WYG_026-5b"/>
過夫苟幸無過之人與苟幸無過之文其於世必無功<lb/>
亦豈真能無過乎今如使臣教士教之以淺庸則臣不<lb/>
敢今如以淺庸之士授臣使臣教之臣不能教也臣教<lb/>
士為文必以五經為師請自兩雍以及天下郡國衡文<lb/>
之司苟求崇體必無抑才抑才之誅與滅體等一議分<lb/>
别選格由積分出身者分别三等上等優選次等本選<lb/>
三等下選所授職銜非必過溢其本分惟昔由吏部莽<lb/>
莽匆匆一日之試而定今以太學銖銖兩兩嵗月之騐<lb/>
<pb n="KR4e0240_WYG_026-6a"/>
而分非侵官也臣意以為本由教成取選又豈得分教<lb/>
等選格為兩事乎一議召試簡授太學之士乃天子之<lb/>
所自教自試而自用之者也恭讀洪武欽定規條内議<lb/>
出身一欵云有才學超越異常者取自上裁高皇帝親<lb/>
召試張唯等十餘人授翰林院編修蔣學等五人拜給<lb/>
事中其他選授御史部曺方面不可指數今教法盡復<lb/>
而此典不行則士不勸請教成之日於前三等之外果<lb/>
有殊異卓絶如訓所稱者臣監特疏奏聞恭候陛下御<lb/>
<pb n="KR4e0240_WYG_026-6b"/>
便殿召入親試之或給筆札或垂問難有當聖心破格<lb/>
擢授否即已之其甚不稱司成之臣並承顯罰夫殊才<lb/>
不數清問難承且可否悉取聖裁即閣部無從仰贊競<lb/>
心何由得啟倖路何自能開建之則非常行之則無弊<lb/>
計毎舉即不多收得二三人而天下數萬士之精神動<lb/>
如奮蟄矣一議清楚歴事祖制積分及格即撥各衙門<lb/>
歴事盖欲其鍊習政務即進士觀政之意自積分法廢<lb/>
而此意蕩然因有正歴雜歴之分正歴止朔望一揖雜<lb/>
<pb n="KR4e0240_WYG_026-7a"/>
歴乃用之冩本雜役下同𨽻胥又復開贖歴之例正歴<lb/>
聴覓替身雜歴責輸冩值夫求其博觀有得而借面為<lb/>
之已可笑矣況冩本非生儒所嫻輸銀豈養士之意今<lb/>
請歴事無分正雜名色凡當咨撥一照舊規各該衙門<lb/>
以次分派惟以本監考定等第為其歴期之多寡上等<lb/>
三箇月中等六箇月下等九箇月各衙門收到監生務<lb/>
查有無替冒因而教之政事示以歴練之方一切謄冩<lb/>
猥差悉與革免滿日考其勤惰開報吏部不率之甚者<lb/>
<pb n="KR4e0240_WYG_026-7b"/>
發回本監再行教習存體責實無如此者凡斯八議臣<lb/>
所為規模之大者悉本諸高皇帝成憲非臣臆説也其<lb/>
一切科條約束臨時損益有須奉㫖者再請臣今不敢<lb/>
繁稱抑臣猶以斯舉雖循舊章實同肇造恭請特頒聖<lb/>
諭親灑宸翰日星雲漢興振羣心然後令之行也如流<lb/>
水矣又頃恭讀聖諭求寧起敝薦辟曠典爰始舉行天<lb/>
縱聖人動高世主自此英才必奮治行必興然臣猶慮<lb/>
知人實難敢贊末議凡各舉到人才姑緩授官先令歴<lb/>
<pb n="KR4e0240_WYG_026-8a"/>
事六部設法磨鍊如高皇帝武英堂鍊習故事且教且<lb/>
察幾及一年遴擇以聞陛下又親召試之見賢後用於<lb/>
是臨軒誥誡而遣之盖其慎也統候鑒察謹題請崇禎<lb/>
八年九月初八日具題奉㫖奏内條列各欵甚於教學<lb/>
成材有裨著該部即與議覆恪實舉行其召試簡授事<lb/>
宜俟教成另行奏奪<lb/>
　　雍務急切疏<lb/>
題為謹條目前雍務急切恭請嚴文垂飭以振積弛事<lb/>
<pb n="KR4e0240_WYG_026-8b"/>
伏念臣本庸才不能學問叨冒人師毎升皋座輒復汗<lb/>
流既念古人以教為學志氣所㑹何有愚柔以此靜維<lb/>
怵惕思勵顧以今生徒寥閴纔百餘人稍出科條未能<lb/>
取暢英才樂育微有待焉若夫目前之務明㫖所已孚<lb/>
者不須再請前人所可守者不假更張臣力所得自行<lb/>
者又不須奏溷而積分修舉以復舊為維新除臣專疏<lb/>
奏請外所有事關各該衙門有呼難應必祈天語用致<lb/>
叮嚀者殆有六端謹條如左一請諭勅工部亟完修理<lb/>
<pb n="KR4e0240_WYG_026-9a"/>
以作趨蹌為照國學久經傾圯自崇禎五年署監事司<lb/>
業黄錦題請得㫖估修興作三年功猶未半臣蒞任之<lb/>
明日即巡閲廟廷以及六堂各等廨署頺垣倒柱觸目<lb/>
皆然屢經移催該管監督並以錢糧不副為辭當此空<lb/>
虚誠宜體諒但查原估數止八百豈以三年之力猶告<lb/>
羞囊聖域賢關此為不急誰是急者伏冀嚴戒該司刻<lb/>
期竣事仍令慎選委官臣監亦選㕔堂協同督理仍將<lb/>
臣疏此欵勅下工科載入註銷項内庶幾告成有日璧<lb/>
<pb n="KR4e0240_WYG_026-9b"/>
水有光一請諭飭五府悉催勲武子弟到監習讀以興<lb/>
門閥為照祖宗厚遇勲臣設為世胄入監習禮讀書之<lb/>
制歴朝申命洊有明綸近經前任祭酒傅冠署監事司<lb/>
業馬之驥累疏及之並承切㫖乃自襄城李國禎而外<lb/>
無一人至者當聖明注意虎臣貢舉應期鵲起非惟腹<lb/>
心思託亦且聲氣宜連襄城獨非胄子乎何矯矯也除<lb/>
臣移文催取外更望天語嚴申遵照累朝制令勅五軍<lb/>
都督府將公侯伯等爵及應襲子弟年十四以上三十<lb/>
<pb n="KR4e0240_WYG_026-10a"/>
以下未任事者通行查出開送兵部轉送臣監一體教<lb/>
習如有仍前抗匿者聴部科指名叅處又勅兵部自後<lb/>
凡不由臣監起文報部者不准承襲推用其有恪勤受<lb/>
教如李國禎者奬勵以風永著為令庶幾世禄可官翹<lb/>
材蒸奮一請諭勅各州縣有司凡從前逋欠國學錢糧<lb/>
混報蠲免者明白開申以清㑹計為照自臣蒞任查覈<lb/>
已前各處未完銀解見有混稱奉㫖蠲免四字輒得停<lb/>
催夫不明開係何年月因何事故奉何詔令而浮游影<lb/>
<pb n="KR4e0240_WYG_026-10b"/>
汎此可疑也安知非出詭稱又安知非暫停一年而後<lb/>
遂沿之永永者乎請得嚴諭凡經臣監移查勒限確詳<lb/>
回報如有朦混不明及過期不應者情弊顯然糾叅處<lb/>
治庶幾欺䝉知戒士餼以充一請諭飭吏禮二部凡援<lb/>
例新生咨撥事宜設法關㑹以防詐冒為照納粟之例<lb/>
停之三年而今又復舉利舉則弊又將生矣查得天啓<lb/>
年間事例盛行之時每有假印假文冒騙以去者又有<lb/>
得部移文並不投監乗機伺㑹影朦取撥者此為奸以<lb/>
<pb n="KR4e0240_WYG_026-11a"/>
欺臣監者也其冒撥詐偽以欺該部者亦復猶然今除<lb/>
戸工二部通㑹禮部之法聴禮部自行防飭外其在臣<lb/>
監一收一撥之間設法關通者有二凡禮部咨送印文<lb/>
編立例字為號自例字一號二號以至無窮而臣監於<lb/>
毎月之終即將收到字號監生彚册報部凡臣監咨撥<lb/>
印文編立歴字為號自歴字一號二號以至無窮而吏<lb/>
部亦於每月之終將撥到字號監生彚册報監俱以崇<lb/>
禎八年九月為始盖編以字號則序次聯絡一或有斷<lb/>
<pb n="KR4e0240_WYG_026-11b"/>
續不合即知弊端而月一知聞則彼此關通不致以久<lb/>
逺難稽得容巧弄庶幾摘發為易弊竇可清一請諭飭<lb/>
各該問理衙門遇有監生訟訐事情當即移文知㑹本<lb/>
監以便稽覈為照近經南京國子監司業項煜條議六<lb/>
事内一款歴事之當問大約言近來監生一經歴出絶<lb/>
不相聞然而北塲懐挾之歴生罰及司成事變之興詎<lb/>
惟塲屋如遵祖制則乞歸歴事之人於太學而司其去<lb/>
來等因隨經部覆得㫖悉以歴事監生歸之國學考選<lb/>
<pb n="KR4e0240_WYG_026-12a"/>
科舉此為束諸生以進取之塗即是嚴臣等以鈐轄之<lb/>
責惟是歴生之身依輦轂而足戒圜橋者比比矣脱或<lb/>
有壊法敗簡之事徹於聖聰臣等雖不得知何由逭咎<lb/>
除臣設法諭禁外尤冀勅下各該衙門無問班撥監生<lb/>
凡有事端興訟及被人告訐者曲直聴其公斷但一移<lb/>
文知㑹臣監臣監即可據以稽其行履設為防閑庶幾<lb/>
約束得行士心知警一請諭飭本監屬員遵體巡風祖<lb/>
制依臣近議輪班守宿永著為令以防不測為照舊制<lb/>
<pb n="KR4e0240_WYG_026-12b"/>
自博士而下日輪一員巡風廟監至今不廢然止日一<lb/>
巡行夜則委之廟户前監臣傅冠同官馬之驥毎對臣<lb/>
言輒懐深慮又且介於操伍屢有無知軍人夜行取便<lb/>
拆毁廟垣而過者歴經移文該管衙門出示禁緝未盡<lb/>
遵行而臣又思方今多事國學地處極偏寥曠疎濶保<lb/>
無奸宄竄跡其間今臣定議每夜委輪㕔堂等官一員<lb/>
從以吏役守宿防衛方在舉行復思事屬創始非經題<lb/>
請恐遂寢湮特乞明綸著此為令庶幾廟規日肅他釁<lb/>
<pb n="KR4e0240_WYG_026-13a"/>
不生已上六事盖有先經奉命而積習猶沿亦有驟議<lb/>
更弦而微言難動嚴文一下則百事可為為此具題伏<lb/>
候勅㫖崇禎八年九月初八日具題奉㫖奏内國學修葺<lb/>
勲胄入監前已有㫖著再行嚴飭其餘各款即與具覆<lb/>
該部知道<lb/>
　　省愆陳言疏<lb/>
奏為奉詔省愆束身求黜因攄瑣論上慰殷憂事臣觀<lb/>
成湯之誥曰萬方有罪罪在朕躬其臣伊尹得是意也<lb/>
<pb n="KR4e0240_WYG_026-13b"/>
急起從之納溝由己若夫今日有君無臣上厪獨憂下<lb/>
鮮同徳平治不出禍亂相㝷財匱兵騷祖恫民怨堯咨<lb/>
舜儆罪已側身詔文淋漓讀者皆泣可謂至矣諸臣於<lb/>
是乃倉皇罔措踧踖引愆以次及臣臣當泥首使臣自<lb/>
數豈假多辭陛下亦嘗使臣掄文武之材司啓沃之任<lb/>
何曾有一士致功一言合道頃視成均既復兩月蒸變<lb/>
之象渺然無端顧臣竊惟庸臣尸官不以一引罪即告<lb/>
無罪陛下亦不以一正庸臣之罪即曰天下可平臣即<lb/>
<pb n="KR4e0240_WYG_026-14a"/>
遂䝉誅譴不敢不一竭愚衷焉臣觀陛下之治天下根<lb/>
柢精誠推暨威徳天下之人亦知感奮亦知愧恥而績<lb/>
用日圮災變日出譬之萬石之舟所虞淺水舟水相得<lb/>
則資利風夫陛下之智勇亦若舟然羣臣之材力其水<lb/>
也機行乎其間則其風也天下之才本諸其情今之人<lb/>
情率有四遁曰縮朒多畏曰揣摩善窺曰畫畔自了曰<lb/>
悠忽坐廢縮朒多畏者動疑有凶靜保無咎於是功稍<lb/>
難則斂手塗小險即抱頭決事惟首鼠之可安奉職以<lb/>
<pb n="KR4e0240_WYG_026-14b"/>
循牆為無過遁一矣揣摩善窺者不曰事理不易而曰<lb/>
上意如何不曰衾影難欺而曰耳目廣有測意㫖而求<lb/>
合者必無可信之心畏耳目而思避者必有欲為之事<lb/>
於是主張全失奸弊日聞遁二矣畫畔自了者胸無通<lb/>
盤之算誼昧同舟之扶所量在金錢決不顧郡邑有字<lb/>
氓之吏所牽在文墨或不問封疆當戮力之時坐俾民<lb/>
悼所天衆輕其長遁三矣悠忽坐廢者官稍閒即云局<lb/>
外事非我則曰人田兵食之匱亦既有年猝或問之概<lb/>
<pb n="KR4e0240_WYG_026-15a"/>
多失對守令之求亦既再月少可應者惟見徬徨皆由<lb/>
世務人材平夙未嘗經念遁四矣循此四者誤國有餘<lb/>
誠勅諸臣極力洗心其材自見水流盛長負舟而走矣<lb/>
臣愚故願陛下興進名節提振綱紀敦尚徳禮叅互機<lb/>
權勵亷恥為功能扶公論為元氣明職掌使羣材不匿<lb/>
覈賞罰使衆志不疑於是告大臣以秦誓之言激諸臣<lb/>
以春秋之義袚將帥以詩書之氣淬縉紳以薪膽之心<lb/>
最守令以撫字之課上督撫以足食之考正士卒以殺<lb/>
<pb n="KR4e0240_WYG_026-15b"/>
半之權樂百姓以懲貪之法尊謀所以救寡益賞所以<lb/>
治怯練兵所以減饋儲才所以省官使天下之心畢出<lb/>
於赴功不出於救過天下之智悉注於實事不注於空<lb/>
談無兵必使有兵無餉必使有餉無法必使有法無人<lb/>
必使有人宼賊自此可平矣臣最憃愚或冀其言可存<lb/>
小安墜魄不勝慙懼之誠崇禎八年十月十九日具奏<lb/>
奉㫖倪元璐著遵諭恪修職業敷教育才以副委任不<lb/>
必引請這奏殊切時弊知道了該部知道<lb/>
<pb n="KR4e0240_WYG_026-16a"/>
　　恭候聖安疏<lb/>
奏為恭候聖體萬安因陳芹曝事伏聞陛下宵旰焦勞<lb/>
偶需靜攝旋傳遂已勿藥雍晬如初臣等憂喜廻環不<lb/>
能漠默竊惟水獸未殄帝舜有憂然而恭己之容已形<lb/>
暇豫崇密不恭姬文赫怒若夫依京之致惟見從容古<lb/>
之聖人以不屈治志以無暴治氣以無倦治精以不費<lb/>
治神所以先之勞之適得彊固乾健亹亹天和不傷今<lb/>
宼楇雖極而聖敬日躋苟但措其綱條竟可坐收平蕩<lb/>
<pb n="KR4e0240_WYG_026-16b"/>
譬之醫者求病誠明標本只投一物立起諸疴為治不<lb/>
難願紆睿慮臣不勝犬馬之誠崇禎九年正月十二日<lb/>
具題奉㫖覽奏亦見忠愛知道了該部知道<lb/>
　　被薦求罷疏<lb/>
奏為微臣恥罹猥薦願罷歸田仍乞嚴禁煩囂以清議<lb/>
論事昨二十日臣從署歸忽閲邸抄見有湖廣黄州府<lb/>
黄安縣儒學生員鄒黄遵㫖明白具奏一疏妄行薦舉<lb/>
中及臣名臣不勝駭異夫以臣不肖而上書者不知而<lb/>
<pb n="KR4e0240_WYG_026-17a"/>
譽之此可異也臣亦非甚不肖而上書者又不知而以<lb/>
毁之之道譽之又可異也是故諸臣恥之臣亦恥之抑<lb/>
臣非徒恥之已也盖猶有憂孔子曰天下有道庶人不<lb/>
議孟子曰諸侯放恣處士横議由此言之議論之權歸<lb/>
上則治歸下則亂不可不慎也堯舜之世雖曰廣詢然<lb/>
今所見謨誥之篇獨存皋禹岳牧之論不聞康衢之衆<lb/>
輒有颺言固知其時上自虚懐下原循分即其後世謀<lb/>
及庶人要亦祇是民間疾苦訪求無失或承寃抑得自<lb/>
<pb n="KR4e0240_WYG_026-17b"/>
理伸未聞使之叅預廟謨品題人物朝野之辨原甚明<lb/>
也陛下海涵谷虚求言若渴本期宣隠燭幽而宵人遂<lb/>
以干進其法取諸痛哭至敢薄孔孟為糠粃其意主於<lb/>
雌黄至欲網簪紳為桃李一月未久蠭涌波騰凡夫游<lb/>
閒失志之徒狡獪生風之輩無不人矜蔡澤言擬千秋<lb/>
以至市諢優詼悉形奏記顛魔醉囈敢藐天威臣觀光<lb/>
武明主韓歆貴臣徒以指畫乖儀立從顯戮豈有委巷<lb/>
纖兒放言無忌者乎且夫議論不一則是非不明是非<lb/>
<pb n="KR4e0240_WYG_026-18a"/>
不明則賞罰不當賞罰不當則教令不孚教令不孚則<lb/>
人心不固故自呉鯤化以部民叅及撫按而後之為大<lb/>
吏者且恐恐然望豪氓而氣懾惟懼惡言之出其口以<lb/>
為萋菲之威甚於斧鉞自鄒黄以下士薦及縉紳而後<lb/>
之為朝臣者且恐恐然聞叩閽而色沮惟懼好言之出<lb/>
其口以為游揚之辱甚於糾彈如是而望天下宣力之<lb/>
臣自好之士揚眉昻首以集事致功豈可得乎陛下誠<lb/>
宜自今亟垂厲禁禁之不已重法隨之於是以大謀付<lb/>
<pb n="KR4e0240_WYG_026-18b"/>
之廷論以清議還之士大夫無使下敢凌上訛得亂真<lb/>
告密希不義之侯傾危覬立談之相即或道存謀野不<lb/>
廢鐘鞀亦宜以條事歸之通政而重其封駁之權以訟<lb/>
寃屬之登聞而嚴其反坐之令密封伏闕悉遏不行庶<lb/>
幾幽隠仍通而紀綱不墮撥亂反治必在於斯詩曰匪<lb/>
先民是程匪大猷是經惟邇言是聴惟邇言是爭如彼<lb/>
築室于道謀是用不潰于成此言為政必明大體而聴<lb/>
言之宜察也惟陛下裁察若臣庸駑無狀至罣訛稱分<lb/>
<pb n="KR4e0240_WYG_026-19a"/>
宜斥譴謹敬待命崇禎九年三月二十日具題奉㫖鄒<lb/>
黄已有㫖了倪元璐著安心供職不必求罷該部知道<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0240_WYG_026-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　倪文貞奏疏巻五<lb/>
</p>
<p>
</p>
  </div>
</body>
</text>
</TEI>
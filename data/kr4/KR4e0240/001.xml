<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文貞集巻一</head> <lb/>
    <p>
<pb n="KR4e0240_WYG_001-1a"/>
欽定四庫全書<lb/>
　倪文貞集巻一<lb/>
　　　　　　　　　　　　明　倪元璐　撰<lb/>
　　制誥<lb/>
　　　原任吏部文選司員外郎贈太常寺卿周順昌<lb/>
制曰夫孤情之所獨抗得死而成正氣之所不徂造生<lb/>
彌永所以屈平嫉俗轉快志於懐沙萇宏殞身遂飛華<lb/>
於化碧資其扶世寵以教忠爾具官某希聖得清擇節<lb/>
<pb n="KR4e0240_WYG_001-1b"/>
取苦伍羞絳灌哭是賈生之才兒命融修罵亦禰衡之<lb/>
氣當其出為從事入典銓衡並以晶心章其茂節會當<lb/>
龍亢馴致蟲拚時則指鹿之惡浮於望夷出彘之威極<lb/>
於北寺來周羅吉箝網四張喬固膺滂梏<graphic n="KR0898" url="https://raw.githubusercontent.com/kanripo/KR-Gaiji/master/images/KR0898.png" mimeType="image/png"/>相結焚原<lb/>
盪岳不可邇親固有懼禍之夫閉門而拒岑晊知㡬之<lb/>
士築室以擬袁閎而爾獨持虎執獶冰湯席鑊班荆悲<lb/>
咽尊酒豪攄俠亢左儒義依鄒浩忍捐愛息以狥纍孥<lb/>
本有荆軻湛族之心不止郈成分宅之德於是飛章告<lb/>
<pb n="KR4e0240_WYG_001-2a"/>
密檻車下徴而衆乃成城吳㡬為沼至於焚香進食以<lb/>
禮御囚飛甓投竿而殺詔使魚驚獸亂釡沸波翻詎止<lb/>
廣漢被收吏民守闕鮑宣下獄生徒聚旛而已哉然而<lb/>
磯激難平虎騎不下卒不得脱以罹於凶而爾對簿不<lb/>
屈絶命彌雄雖復漢尉銜鬚唐臣嚼齒未有並其慷慨<lb/>
儷此從容者矣今捩軸既旋衮鉞並設碑踣元祐大升<lb/>
公正之羣墓顯湯隂恍見孤忠之氣用特贈爾為某官<lb/>
錫之誥命國家謹嚴近寺培養人才而在旁之奸烈於<lb/>
<pb n="KR4e0240_WYG_001-2b"/>
二正嵗寒之節見彼前賢要以道極一時義激天下明<lb/>
興以來一人而已嗚呼學聖人之中寧存狂狷睹忠臣<lb/>
之報彌媿奸回<lb/>
　　　妻<lb/>
制曰蓋聞一徃之心不謀妻子亦有百折之氣而牽帷<lb/>
㡩若夫彼則刑于此為順正相期遂志並可流聲其死<lb/>
也榮未亡何憾爾封宜人呉氏乃具官某之妻當其始<lb/>
盛多所中襄激庭謁小生之羞而抗趙映具墉視人倫<lb/>
<pb n="KR4e0240_WYG_001-3a"/>
之鑒以佐山濤至於鉤黨獄興清流禍作而爾夫以不<lb/>
懼虎尾遂罹雉羅劉陶北寺之凶楊震西亭之慘將恐<lb/>
將懼惟汝惟予賈妻封髪已無開沐之期阮婦作糜永<lb/>
絶歸還之望當斯之際不亦悲乎今忠邪既辨庶㡬小<lb/>
往而大來存逝何殊猶夫子紱而我佩是用封爾為淑<lb/>
人錫之誥命豈必相從已爭光於日月雖乖偕老尚表<lb/>
度於山河<lb/>
　　　祖父<lb/>
<pb n="KR4e0240_WYG_001-3b"/>
制曰天象之主魁文以生杓而毓斗先王之制川祭每<lb/>
後海而先河苟美孫謀必推祖烈所以范馨留硯而券<lb/>
後魏謩獻笏以章前爾原任平湖縣教諭周冠乃具官<lb/>
某之祖父學本一誠經窮三絶才名足刖彌貴隂徳耳<lb/>
鳴自聞蓋以劉蕡下第深愧李邰而以魯男閉門善學<lb/>
栁下澹凝之致於斯可觀迨於鱣升伯起之堂愈堅士<lb/>
節麟見陳羣之角不墜家聲凡兹為臣盡命之忠誰非<lb/>
率祖攸行之徳是用贈爾某官至三世而莫京自天申<lb/>
<pb n="KR4e0240_WYG_001-4a"/>
錫若九原之可作微子誰歸<lb/>
　　　祖母<lb/>
制曰夫翼子者貽孫忠貞所以不墜過祖而遇妣烝畀<lb/>
之曰孔偕豈必桎梏而死舉非正命之徒若推𤓰瓞所<lb/>
由抑有初生之配爾韓氏乃具官某之祖母名閨毓秀<lb/>
碩士嫓休著孝衣衾簟席之間得意簧翿房敖之外是<lb/>
使灞陵椎髻伯鸞有耕織之儔䝉山棄薪萊子無功名<lb/>
之患而於焉播穫受菑畬之澤偉績成黼黻之華粤有<lb/>
<pb n="KR4e0240_WYG_001-4b"/>
文孫章其義問發地下三年之血疏民初百世之榮用<lb/>
贈爾為淑人取忠義以報劉何如令伯攬實枚而頌魯<lb/>
時維姜嫄<lb/>
　　　父<lb/>
制曰蓋聞萬年教諂不能回觸屏之聴郗愔竭忠不能<lb/>
弭發箧之慚原彼貞邪乖於父子若乃鄭慶敦倫子涵<lb/>
著直天彛内茂高節外搴雖衮褐塗殊而弓箕道合爾<lb/>
贈某官周可賢乃具官某之父維孝友于因心慶篤硯<lb/>
<pb n="KR4e0240_WYG_001-5a"/>
耕力穫資為三釡之歡原歎永懐發彼雙荆之潤曾操<lb/>
甘以娱志薛推肥而解憂義報其天有足多矣詩曰教<lb/>
誨爾子式穀似之夫輪或師蓬釣可通御取爾孝義教<lb/>
彼忠貞泂酌注兹豈有異乎用特贈爾某官揚名顯親<lb/>
之道無如死忠闡幽追逺之文所以教孝嗚呼爾父爾<lb/>
子國靈國榮<lb/>
　　　母<lb/>
制曰朕聞鮞胎珠於身而其鱗即紫虎襲氣於母而方<lb/>
<pb n="KR4e0240_WYG_001-5b"/>
生已超故夫毛裏相資亦若主賓交酢況於干逢俊物<lb/>
以顯臣忠詎不李杜齊名而徴母訓爾贈宜人張氏乃<lb/>
具官某之母斯饑以明季女正位之曰嚴君所求乎子<lb/>
可得而識也夫人中材咸資鼓勸若乃道徳所蒸章其<lb/>
氣決剛大之塞垂為彛常誠孚魚豚聲震天地如斯之<lb/>
義豈易為功原夫生即天生知其教必胎教非徒丸熊<lb/>
畫荻勗以微名詎若却鮓麾金由於驟激以是奇爾贈<lb/>
爾淑人君子人與狥國艱貞之節母氏天只倚閭忠孝<lb/>
<pb n="KR4e0240_WYG_001-6a"/>
之心融洩黄泉光輝彤管<lb/>
　　　原任吏科都給事中贈太常寺卿魏大中<lb/>
制曰夫光岳凝翕是生忠義之臣天地晦䝉彌表艱危<lb/>
之節故劉陶殞貞北寺楊震殉烈西亭並以禍極一時<lb/>
聲流千載爾具官某其生有自視死如歸原其至清絶<lb/>
塵大剛制物可以貪繩蟬蚓肉視虎狼故累百知一鶚<lb/>
之可尊嫉邪如神羊之必觸爰自輶軒之使陟於鎖闥<lb/>
之班洊厯清垣旋臻天掖鋭心平治極論興衰節足相<lb/>
<pb n="KR4e0240_WYG_001-6b"/>
宣夔睢坐剔時謂司𨽻陽球之既陟此輩安容假使銅<lb/>
鞮伯華而無死天下其定而會以相分公媪當蔡京童<lb/>
貫之時士亢君宗開竇武陳蕃之禍惟爾壇帷逾峻尤<lb/>
為矰繳所先貝錦一成雉羅遂及詔求鉤黨獄署同文<lb/>
膺滂碎首於黄門喬固暴尸於城北三光黯没海水羣<lb/>
飛當此之時亦云極矣今者世灰大滌天宇重晶朕是<lb/>
用章闡幽忠崇敷顯秩雷震一夕已踣元祐之碑解澤<lb/>
重泉大表比干之墓特追贈爾為太常寺卿錫之誥命<lb/>
<pb n="KR4e0240_WYG_001-7a"/>
以爾臣忠章為子孝洢濂之義生死同揆卞壼誠奇王<lb/>
裒可念嗚呼位於箕尾識歸天傅説之星炳彼丹青寳<lb/>
入地萇宏之血<lb/>
　　　原任都察院左都御史追贈太子太保曹于汴<lb/>
制曰夫道承危而章亢形至敝以得完所以松栢寳寒<lb/>
淵冰幸盡茅焦當鑊則有愈奇之稱史鰌既尸始歸直<lb/>
哉之譽爾具官某尊其性命學為聖賢窮理存誠養氣<lb/>
得浩沈黙寡語而諫舌撓霆和簡近人而嚴骨料虎君<lb/>
<pb n="KR4e0240_WYG_001-7b"/>
宗領士朋黨著碑貞十年而褫終朝來七日而凶八月<lb/>
會逢鼎運召入中臺之紀之綱以為燕媚不茹不吐而<lb/>
無畏侮惜用不究其人已遐斯歎三彭不遺一老朕以<lb/>
天下功效不立治平無期咸由詩書教衰廉耻道喪朝<lb/>
無耆舊人昧典刑是以漢師無功則思法直唐律既否<lb/>
乃歎魏徴先見興愴於曲江奉公隕涕於征鹵以今視<lb/>
古何獨不然兹用追贈爾為太子太保錫之誥命依其<lb/>
蔽芾宜興茇憩之思望彼鬱葱即下樵蘓之禁<lb/>
<pb n="KR4e0240_WYG_001-8a"/>
　　　吏部左侍郎張鳳翔<lb/>
制曰夫流波衆逐則知碣石之功烈焰胥焚乃表靈光<lb/>
之福故論先事定𤓰必潰而何包身為國留果雖碩而<lb/>
不食具官某包國之元氣為徳因人之精神制才昔者<lb/>
妖弄潢池亂成張角東連曹兖北震榮商雖滹沱恒岳<lb/>
接趾之間亦封豕修蛇飛肉之地爾時擁旄卧䕶啓乗<lb/>
聲援犄角為功敉寧以奏獻囚矯虎晉秩雎鳩於是龍<lb/>
亢膺滂雞連京貫繄爾嶽嶽罣於狺狺夫有破柱之勇<lb/>
<pb n="KR4e0240_WYG_001-8b"/>
而怯者颺辭而表閭有請劍之忠而佞者呈身而入幕<lb/>
表閭等之修墓入幕甚於望塵豈爾剛腸所能曳尾宋<lb/>
璟絶言而鐵石張彖興歎於冰山而鬼彈星飛獸機飈<lb/>
發大官頒饌無命食亞夫之心中使銜綸示行誅寇凖<lb/>
之狀洎㝠鴻已舉而藪澤猶羅竟題元祐之碑㡬入同<lb/>
文之獄今者天心悔禍逆首膺誅朕用是顯爾孤忠陟<lb/>
於小宰姬旦鴻遵而歸渚悟啓風雷召公鳳翽而鳴岡<lb/>
諷存車馬願因舊徳以集羣材用晉爾某階嗚呼今一<lb/>
<pb n="KR4e0240_WYG_001-9a"/>
陽乍復百效未臻如琴瑟之盡解以張譬鳥獸之方革<lb/>
而氄冀爾知人之哲底績為期尚勵初心益堅晚節彊<lb/>
直已效詎首陽拙而柱下工勵翼不迷庶天保内而采<lb/>
薇外<lb/>
　　　妻<lb/>
制曰蓋聞據勝五陰之上者士有得輿取償七日之間<lb/>
者婦無喪茀衣當笥發鐘亦宫聞惟否徃則喜來故子<lb/>
紱而我佩爾具官某妻淑人丘氏主婦莫莫形為室牖<lb/>
<pb n="KR4e0240_WYG_001-9b"/>
之儀君子陽陽偕有房敖之樂誠靜之譽所從來矣洎<lb/>
爾夫翺翔中外鞺鞳聲華可謂曰能則知其助意必有<lb/>
窺狐趙之識謀戎蓋之忠而況直道再違離憂獨賦艱<lb/>
難險阻惟爾共之今蠖屈方伸乃鴛戢宜福王仲卿既<lb/>
貴彌念牛衣辟司徒之妻應醻石窌是用仍封爾淑人<lb/>
於戲義比王臣亦有仔肩之弼時當有道無忘負戴之<lb/>
心<lb/>
　　　户部右侍郎錢春<lb/>
<pb n="KR4e0240_WYG_001-10a"/>
制曰大學以財用歸諸性命周禮以會計明其純王斯<lb/>
知阜民儒者之能足國上臣之務所以農父若保極選<lb/>
名賢若夫小徒建邦彌難倅乗具官某昔者霜驄坐振<lb/>
白筆不眊羽翼吾徒紹明正學陳瓘國是之論取忌商<lb/>
英范滂澄清之名㡬從元禮而京房魏郡汲黯淮陽淹<lb/>
久蓬飛旋當茅拔方道光於卿月詎禍極於閹氛時則<lb/>
龍亢君宗雞連京貫詔求鉤黨獄署同文忌爾嶙峋不<lb/>
同䝉落禠衣未已懸鑕以須所不淪胥殆有天幸朕既<lb/>
<pb n="KR4e0240_WYG_001-10b"/>
即位章顯忠貞命龍汝作納言抑由可使治賦維山甫<lb/>
喉舌之既効知君牙邦國之所依而爾左握五典右操<lb/>
七筴法參平凖道本流泉蘓轍勵圖報於瘡痍李絳絶<lb/>
徼恩於進獻偉兹版貳何赧前賢用授爾某階錫之誥<lb/>
命嗚呼今國比空鐺議同木胾羽書蠭午一井竭於五<lb/>
缾籌箸盈庭十羊分其九牧維爬梳之極慮必出侵牟<lb/>
而節省之深心易流纖嗇資爾正學佐以精思要使正<lb/>
徳厚生逺凌貫粟朽紅之盛庶㡬阜財解愠上賡卿景<lb/>
<pb n="KR4e0240_WYG_001-11a"/>
爛熳之歌<lb/>
　　　左春坊左諭徳兼翰林院侍講姚希孟<lb/>
制曰國家甚親儒臣以為由其道則可以專氣而致大<lb/>
是故天下之廣塗高載莫不與之矣今以為其居至靜<lb/>
可以柔持埏鎔其徳必歸於亂國可容平世亦無所自<lb/>
見是天下之大遁史鰌王嘉則不為也爾具官某學廣<lb/>
識尊搴而健立孤岸逺物莫能緣者時值京貫朋奸羣<lb/>
邪醜正求剚爾腹則有百端夫小人之心以為致之不<lb/>
<pb n="KR4e0240_WYG_001-11b"/>
可得致舍之則將乗時得輿以大返其道憎主人而騎<lb/>
虎不得脱爾是用譴逐示端網箝日出當此之時爾猶<lb/>
鹿也走於山林命懸庖廚嗟乎使爾得事朕今日豈非<lb/>
天哉朕既開昌世局妙簡宫寮維爾精能風道彌揭用<lb/>
晉爾階奉直大夫今天下如木顛初蘖未可嘻怡笑歌<lb/>
求之也朕實寳百爾憂患之心以其才智所出可使世<lb/>
大治則無如爾動忍者抑古人夷山而險垤爾其曰臣<lb/>
無忘堂阜即一日旁求朕喜得爾矣<lb/>
<pb n="KR4e0240_WYG_001-12a"/>
　　　妻<lb/>
制曰今天下狂然以求富貴富貴之物使天下自賊而<lb/>
相讎天下之好趨非其所與冒然而從之非其所與冒<lb/>
然而從之則相逐而敗矣故道之可守莫如其貧賤之<lb/>
心人之可交而難忘莫如其往夙夫婦亦然爾具官某<lb/>
妻贈孺人馮氏昔者禦冬視夜申儆陳規使樂羊去而<lb/>
不歸許升由之坐進斯已難矣今杜羔既第荀粲彌傷<lb/>
雖富穀可偕而困藜早據牧犢朝飛之怨川魚中拆之<lb/>
<pb n="KR4e0240_WYG_001-12b"/>
吟循覽前人並同斯愾兹用加贈爾為宜人百年之歎<lb/>
有綣遺簪七日而還母嗟喪茀<lb/>
　　　繼妻<lb/>
制曰朕觀漢臣王章妻呵章使不泣牛衣何其壯也及<lb/>
章既貴顯欲上書奏彈大將軍鳳而妻顧又情語呢呢<lb/>
使章用其言者没矣若爾具官某繼妻封孺人某氏天<lb/>
或釐之是誠女士跡其食貧徂爾恐懼惟予規切明星<lb/>
勗成霄漢迨夫釁開北寺獄搆同文爾夫以士譽君宗<lb/>
<pb n="KR4e0240_WYG_001-13a"/>
禍同李杜雖風波湯火日益侵尋而簧翿房敖相將自<lb/>
得斯於王章之妻抑有進焉者乎兹用晉封爾為宜人<lb/>
冀當子紱我佩之時彌存士旦女雞之意<lb/>
　　　右春坊右贊善兼翰林院簡討顧錫疇<lb/>
勅曰文學之臣不使言事而使之靜治其文章使之靜<lb/>
治其文章是使之無不言也天下之論議歸諸皁囊猶<lb/>
束海水歸諸盎耳文章之心則無所不入是故儒臣之<lb/>
盡忠也上規禹臯下循工瞽盛世由其道而不知時危<lb/>
<pb n="KR4e0240_WYG_001-13b"/>
道傾則蓬勃而見爾具官某含吐劉邢攀提史汲當閹<lb/>
氛火烈黨禍飈興棒起撞郎令行逐客入地滿萇宏之<lb/>
血美新盛揚雄之文愚夫首濡智者舌噤而爾獨義形<lb/>
於色情見乎辭發䇿詢時譏切不避搜才考議蹇諤者<lb/>
良美厥青緗居然白簡而科第風漢發士良之呵燕麥<lb/>
𤣥都促連州之駕褫衣不已爇鼎以須當此之時其危<lb/>
至矣今朕即位除兇顯忠擢爾宫寮以風百爾而爾益<lb/>
宏棐迪彌著聲華用授爾階儒林郎夫人氣立則能見<lb/>
<pb n="KR4e0240_WYG_001-14a"/>
子大夫有其任矣尚益廣識沈㡬以通天下之故朕望<lb/>
爾羮醴舟川詎矜矯自見則已乎<lb/>
　　　父<lb/>
勅曰人父之教譬諸原泉霏霏吐流雖旋折致殊而不<lb/>
匱其徳爾原任元城縣知縣封翰林院簡討顧允忠乃<lb/>
具官某之父剖竹百里飛花兩城禁令所施歸於氣道<lb/>
樂只之意蒸為神明遂使璫暴戢蹤盗首授首銅塘之<lb/>
山保其地脈萑苻之澤化為天都又且抗豪藩於翼虎<lb/>
<pb n="KR4e0240_WYG_001-14b"/>
之時牿權貴於童牛之日嬰凶捍患節晶道光以彼窮<lb/>
威視令猶蟣斧肉承利觸手能糜烏知亦有挺脊戴頭<lb/>
伉然而出者乎爾教在躬固宜有子用是加爾如爾子<lb/>
官大書建奮父子之良彌章暾毅剛方之種<lb/>
　　　太常寺少卿沈維柄<lb/>
制曰夫為治不本禮樂猶燭幽不以火也今天下大發<lb/>
其朝氣功利富强茁然而欲見王霸道雜與治日逺朕<lb/>
誠欲建中和之極使夫幽明洞疏神人之和若傳烽可<lb/>
<pb n="KR4e0240_WYG_001-15a"/>
召則至治已有能為朕夷夔者乎具官某昔以健令搴<lb/>
壯梧垣蹇諤能言彊直自遂而釁生於破柱禍極於沈<lb/>
河猿亡致延弓失忌得意存覆楚勢欲乾池矧爾亢貴<lb/>
君宗示難鵠的繒繳之及固其宜矣今者莧陸既決碩<lb/>
果僅存召首諸垣俾弊羣吏而爾法辨荃葹道和硝乳<lb/>
用使繁妖之氣化為明霞元黄之心消於砥矢朕嘉乃<lb/>
績擢貳容臺昔堯顯寅清漢遴忠孝若其以爾精義出<lb/>
為駿奔達禋享之心和民神之意原本道徳旁鬯文章<lb/>
<pb n="KR4e0240_WYG_001-15b"/>
將九敘坐歌三靈自順禮樂興舉詎須百年乎用授爾<lb/>
階中憲大夫嗚呼朕即左操天道右挈祖功四召鬼神<lb/>
之情伐鼓而號於有位不如使子奉璋而求之也爼豆<lb/>
之事勿曰甞聞徃而學焉苟通其故大治日出雖至於<lb/>
馘囚獻泮朕能知所由來舉而功子已<lb/>
　　　父<lb/>
制曰朕觀古之帝王甚貴老而尚徳故其詩曰酌以大<lb/>
斗以祈黄耉朕既肇舉臨雍乞言展禮而憲老無聞朕<lb/>
<pb n="KR4e0240_WYG_001-16a"/>
心甚愧若其有為搆獲疏奨室菑朱紱方來道固光於<lb/>
饋酳已爾封文林郎沈岱乃具官某之父以朕所聞非<lb/>
人能及蓋其不以酒肉明孝闤闠言交外務周施内存<lb/>
守嗇瓢攖風以為多事橰役水惡其機心而貽燕得賢<lb/>
握固取壽穀有後而豐下耋不嗟而缶歌茀禄爾康莫<lb/>
斯若矣用封爾某官嗚呼夷作秩宗洵聞詩禮壽如箕<lb/>
翼斯關治平幸勉加飱朕善養老<lb/>
　　　母<lb/>
<pb n="KR4e0240_WYG_001-16b"/>
制曰蓋聞趙深嚴服而陳訓崔攽脱帽以導輿並以司<lb/>
常貴卿上承夀母殫醻暉草侈盛簪紳若乃蒼玉自華<lb/>
而魚銜已竭母兮鞠我詎不悲乎爾贈孺人楊氏乃具<lb/>
官某之母其子也才知母之徳母徳猶之天氣變物而<lb/>
不知子才譬若土膏領和而自動是故爾子昔抗封章<lb/>
由其倚閭而憂國恤今䖍俎豆本諸徙舎以依學宫夫<lb/>
尊美玉者貴陽田攬良材則思雞麓雖畜不卒何日忘<lb/>
之用贈爾恭人於戲奉璋攸宜以表峩操績何為而干<lb/>
<pb n="KR4e0240_WYG_001-17a"/>
怒疏榮明報尚祇承哉<lb/>
　　　太僕寺少卿蔣允儀<lb/>
制曰朕觀古者命官冏伯以奉屬車糾繩格心則盡責<lb/>
之豈繄我圉且古之人主甚尊禮樂而輕富强是故禱<lb/>
差致吉攻同獻功吏自治而能其官其天子不以誡也<lb/>
朕師其道極選僕臣取諸履貞馬則不問爾具官某正<lb/>
學嚴節道亢君宗凡其升沈動關理亂昔者皇考膺圖<lb/>
悉徴舊徳衣裳輪轂一夕四馳熹皇初年綏綬相結時<lb/>
<pb n="KR4e0240_WYG_001-17b"/>
則正人大奮道昌而光既一二年陽亢陰茁奸生於指<lb/>
鹿釁開於履虎一擊不中蟲鳥易形於是節甫操繩黼<lb/>
京握鋸批割朝士如刲豕羊悉以其餘投徼抵各其時<lb/>
君子名尊而禍烈矣迨朕即位除兇奨忠表血萇宏釋<lb/>
囚箕子蘭蕭既辨鞶帶知榮雖藐徳何加而清明如滌<lb/>
嗟乎凡六七年滄桑三化而爾蠖伸生死其間亦云極<lb/>
矣固以治隆與隆道喪則喪取凶亂國受福明時爾所<lb/>
居身不言可見朕是以俾之大計吏其既效則於是乎<lb/>
<pb n="KR4e0240_WYG_001-18a"/>
有冏命而馬斯臧用是畀爾某階嗚呼念之哉伏莽升<lb/>
陵道可畏也見能絶過示不可乗本握其堅蟲亦不孽<lb/>
夫謹轡筴則無敗轅有如不信盍視諸馬<lb/>
　　　兵科給事中陶崇道<lb/>
勅曰朕除璫禍則有以大見天下之才者三夫抵權則<lb/>
其力徴燭微則其智効履險嬰患之心可與慮天下事<lb/>
此三者逐臣之能著於日火矣是故朕求廢如不及今<lb/>
朝夕納誨之臣什七取之黨籍而朕信其言若信寒暑<lb/>
<pb n="KR4e0240_WYG_001-18b"/>
也孔子曰信而後諫朕今日則又何疑焉具官某朗照<lb/>
不疲彊直自遂公穀之學裒舉南宮魯卓之能表著東<lb/>
海遂以異等擢於留垣中遘閔㷀積久淹蠖洎膺内命<lb/>
適與禍期時則京貫作朋應滂署黨權尊定䇿獄起同<lb/>
文維爾義鬚鬇鬡諫舌摩切竟逢彼怒因致汝遷仗馬<lb/>
一鳴京兆五日雖㝠鴻之心適還寥廓而山鹿之命尚<lb/>
懸庖廚會朕膺圖除兇雪鯁召仍舊職冀來讜言而爾<lb/>
風節彌嚴諫書日上塗歸駮正岸然不阿雖復元素回<lb/>
<pb n="KR4e0240_WYG_001-19a"/>
天兼謨返詔孤忠鯁固未有踰斯者矣用授爾某階今<lb/>
將懦兵驕羽書蠭午庭圉交推㡬於無䇿維爾職兵豈<lb/>
忘斯疚尚亦申討軍實畢智竭忠猶之未逺是用大諫<lb/>
正人之能斯不墜也<lb/>
　　　南京吏部文選司郎中房可壯<lb/>
制曰朕觀往代諸賢罹於黨禁者漢如逝波不返宋為<lb/>
螢光明晦迭出若乃大昕中天不疑斗沫莫如今日矣<lb/>
雖凋榮靡齊而歸論致凝比於樞建是故數十年公忠<lb/>
<pb n="KR4e0240_WYG_001-19b"/>
之士用之至今猶未有殫者則朕甚恃其人哉爾具官<lb/>
某孤清自命彊直不回當逆豎矯䖍正人淪喪維爾剛<lb/>
腸嫉惡危論撓權遂錮膺滂㡬從逢比會朕御籙召還<lb/>
中臺由其倔强如初小復淹疎於外陪京水鏡南國羽<lb/>
儀不以浮沈形其喜愠朕則嘉爾正色於前夷襟其後<lb/>
若以斯致方諸古人庶㡬衣鑊從容茅焦之輕生死虎<lb/>
獶持執中黄之制貧窮者矣嗚呼昔在爾父逮事神皇<lb/>
掊牿柄臣間關遷客其義不墮為教之成如璃既晶注<lb/>
<pb n="KR4e0240_WYG_001-20a"/>
水逾映用授爾階奉政大夫頃復晉爾璽丞漸躋津顯<lb/>
今海宇騷然國靈未振以爾正氣純忠形為能事豈有<lb/>
難乎朕不能舎骨挺不二心之臣而外求矯虎則已明<lb/>
矣爾其厲須且有後命<lb/>
　　　戸部尚書武英殿大學士周延儒<lb/>
制曰夫弼直斯休命有歸臣喜則叢脞不作故殷武以<lb/>
阿衡震其中葉軒皇以風后配乎上台國惟元臣道綜<lb/>
萬有苟或舉事即必歸功況撫衣冠弓劍之懐詎忘圭<lb/>
<pb n="KR4e0240_WYG_001-20b"/>
瓚川田之報爾具官某稽古多聞救時宏負當其大廷<lb/>
發䇿史局翹薪廣川舉首於天人沂國抑心於温飽既<lb/>
嘗嶒<graphic n="KR1478" url="https://raw.githubusercontent.com/kanripo/KR-Gaiji/master/images/KR1478.png" mimeType="image/png"/>畜氣勃窣鼓能然猶以處囊之心韜鋒華於不<lb/>
試時亦有應弦之智章尊爼之一班所以物莫測其所<lb/>
存朕獨明其有用力排衆論簡副民瞻方當烽火之頻<lb/>
驚急而求子何如司馬之入相聞者戒心而自爾升庸<lb/>
暨兹崇極咸宏棐迪卒殫租荼陰陽乖愆丙吉所懼邦<lb/>
國若否山甫能明至尊獨憂以為辜四郊多壘懐其耻<lb/>
<pb n="KR4e0240_WYG_001-21a"/>
蓋朕聞之任大則思深居高而道廣故先逺業而后小<lb/>
數者侯霸寛大之心無顧慕而有兼容者温國公忠之<lb/>
徳有相之道舎爾誰言若乃夙夜在公宏纖不罣勤身<lb/>
之至近世所稀夫燮理錢刑豈相兼之業斷謀文變非<lb/>
一氏之才詎有左右求逢方圓取畫如爾岸舉示其精<lb/>
能斯誠平勃所未聞雖復璟崇其曷貴矣屬以山陵告<lb/>
竣神人協和仰橋山之崇邱懐甘盤之舊徳用晉爾某<lb/>
官錫之誥命於戲今廟算日勞疆圉未靖民力已竭士<lb/>
<pb n="KR4e0240_WYG_001-21b"/>
氣彌隳威勝法窮禮疎才絀惟余隕谷厪爾納溝尚冀<lb/>
肇敏戎功克紹乃辟以扶植人材為本計以斟酌元氣<lb/>
為上猷砥矢可以化荆榛禮樂可以治兵革苟交修罔<lb/>
棄無忘鹽梅酒醴之心庶相和以歌不迷卿景星雲之<lb/>
旦<lb/>
　　　左都御史陳于廷<lb/>
制曰國家欲以法致治必求正人政事欲以察得情必<lb/>
求舊徳惟正人道足勝物惟舊徳心不近名趙堯以代<lb/>
<pb n="KR4e0240_WYG_001-22a"/>
周昌兒寛之屈褚大維斯之職萬寮所宗苟得其人一<lb/>
夔而足具官某正學有源强骨獨舉始由循令入為諫<lb/>
官汲黯居中必無曲説范滂治外必無澆風洊厯華卿<lb/>
旋臻小宰方資衡石忽罹網羅時則勢在北司禍同東<lb/>
漢人逆我之為惡蘭當門而必鋤惟爾祖謝同心以奨<lb/>
王室遂亦李杜駢首而竄黨碑禠逐見端刀鋸行及所<lb/>
幸天留碩果世轉元茅自朕纘服之初遂下賜環之詔<lb/>
始則陪京重地分南國以憩召公終以先朝直聲比宋<lb/>
<pb n="KR4e0240_WYG_001-22b"/>
宗之還唐介入臺未久下令如馳朕惟刑法者煩苦天<lb/>
下之具苟不端本則物不從紀綱者長養一世之源借<lb/>
以厲物則功不立繄爾道先克已令取和民持法法行<lb/>
震物物服清霜所厲元氣俱流雖景讓極威於泥樓范<lb/>
諷矯苛於横梃寛嚴之則詎若爾宜者乎兹以功敘晉<lb/>
爾某階於戲朕欲區分邪正别白廉貪而所司奉行或<lb/>
出苛細小人乗間以侵善良斯非朕心適為治蠧冀爾<lb/>
正色彌勵初心毋謹雞而漏狼務祛莠以保菽必躋世<lb/>
<pb n="KR4e0240_WYG_001-23a"/>
正直平康之福庶章爾大儒元老之功<lb/>
　　　都察院左副都御史高宏圖<lb/>
制曰夫汲黯升而悍藩起憚李勉列則衰庭改尊斯知<lb/>
正直者召功之符名賢者起世之藥所以衆鳥屈其累<lb/>
百隠豹威於在山爾具官某神懐明審風節遒鶱當其<lb/>
筮列臺司值正士罹亢龍之悔及夫再參法從際兇閹<lb/>
形指鹿之奸而爾遇君子則道務相成琴瑟戒其專一<lb/>
待小人則義不少借枘鑿格於方圓喬松絶援清霜獨<lb/>
<pb n="KR4e0240_WYG_001-23b"/>
厲穀洛不鬭淄澠自分斯昭砥矢之觀足砭波茅之逐<lb/>
爾其攖鱗抗論强項撓權㡬於對簿同文僅乃掛冠神<lb/>
武是有天幸殆為朕留洎夫見睍曰消如茅斯拔爰懐<lb/>
舊徳召副中臺又能提振紀綱端肅内外蕭惠開之公<lb/>
亮奉法不阿李景讓之清剛正色無避詩有之曰价人<lb/>
惟藩斯言名徳之藴干城尊爼之制萬里是故攬西臺<lb/>
之勝氣推元老之壯猷用晉爾某階錫之誥命頃復陟<lb/>
子司空俾佐邦事而爾營綜方始倔强如初尹卿之抑<lb/>
<pb n="KR4e0240_WYG_001-24a"/>
懐貞宋璟之拒思勗皆朕所尚咸爾之忠尚期畢竭爾<lb/>
能不回斯志能見則世益尊其氣志至而物莫撓其功<lb/>
邦其永孚民之攸塈<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0240_WYG_001-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　倪文貞集巻一<lb/>
</p>
<p>
</p>
  </div>
</body>
</text>
</TEI>
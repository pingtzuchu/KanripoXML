<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文貞詩集巻上</head> <lb/>
    <p>
<pb n="KR4e0240_WYG_038-1a"/>
欽定四庫全書<lb/>
　倪文貞詩集巻上<lb/>
　　　　　　　　　　　　明　倪元璐　撰<lb/>
　古體<lb/>
　　黄石齋舉子同舘勒雙巵以壽<lb/>
杏壇推才五臺選德為是父兒宜煩孔釋<lb/>
　　其二<lb/>
今之黄童乃在漳江是父是子亦既有雙<lb/>
<pb n="KR4e0240_WYG_038-1b"/>
　　題王季重石鼓淮河兩歌<lb/>
二千年古九千里曲請無彼觀而此之讀擲地作聲染<lb/>
字皆緑昌黎扶輪少陵捧轂<lb/>
　　題畫石為吳駿公<lb/>
骨則有餘態殊不足問之君平傳於五鹿<lb/>
　　畫石為祝寰瀛<lb/>
我醉欲眠其中空洞<lb/>
　　其二<lb/>
<pb n="KR4e0240_WYG_038-2a"/>
靜而有文可不與語<lb/>
　　其三<lb/>
人癡多肉石狡去骨山靈世情與汨俱没<lb/>
　　其四<lb/>
比類連徒稜稜岸岸<lb/>
　　其五<lb/>
黝然以黒蟠然以憨似隨魚網出於江潭化書譚峭想<lb/>
當盤桓煩子再徃敬問平安<lb/>
<pb n="KR4e0240_WYG_038-2b"/>
　　其六<lb/>
居百尺樓或拜其下<lb/>
　　其七<lb/>
熊經鳥申可以長生<lb/>
　　其八<lb/>
善舞多竅强骨能飛<lb/>
　　題扇石為王霽宇司馬<lb/>
靜安以貞軒翺而騁巫髙見飛李廣疑寢其矯如虬將<lb/>
<pb n="KR4e0240_WYG_038-3a"/>
縈似蚓備德矜能膚清骨挺我將拜之請君勿哂<lb/>
　　題畫石為朱丈恒岳<lb/>
中洞以靈骨强而正使人如此天下其定<lb/>
　　為胡甥武遷題扇石奉陳明卿祭酒<lb/>
結為地脉奮為星精觀其嶽嶽有若文人<lb/>
　　其二<lb/>
如其飛來必有攫去此石頭禪不去不住<lb/>
　　題解石帆追褒冊子<lb/>
<pb n="KR4e0240_WYG_038-3b"/>
責花責其菓奬柯奬其株為菓為可食為株為可扶廣<lb/>
陵八月濤白馬張素車橘花臺上花一開千日敷濤氣<lb/>
為男兒花妍發閨姿所以兩異人鴻光雙聚眉干鏌稱<lb/>
夫婦精合生雙劒黄門躍其一奔霆以激電方其理祥<lb/>
刑持法如持水及其拜夕郎觸山如觸紙江流豈不洪<lb/>
追源良以逺有母問平反無父敎咸謟薪盡火方傳形<lb/>
没理彌顯旌賢旌所生彤章下元土一命游鶤飛再命<lb/>
潜蛟舞不知地下人為作何歡慰君看死者榮當知生<lb/>
<pb n="KR4e0240_WYG_038-4a"/>
者瘁人生忠孝懷但學圍葵理忠以傾其心孝以芘其<lb/>
抵<lb/>
　　曹娥祠<hi>早歳</hi>
浪影日夜翻一翻一酸楚憑舟認碑氣神童而廟古屭<lb/>
汗洗籕文蟲口箋痛譜徤哉十四姝脛走天吳府載沉<lb/>
復載浮潮汐共吞吐神人相媚時波心五月五盱有技<lb/>
絶倫媚神以妙舞神何以報之媚盱以死女不由盱有<lb/>
女那知娥有父一浪使盱腐再浪使娥俎誰云死娥<lb/>
<pb n="KR4e0240_WYG_038-4b"/>
處不是生娥所茫茫忠孝魂入水即水主近從西江頭<lb/>
割來濤一縷一衣帶水耳翻出竒如許<lb/>
　　沈孝廉繼母節頌<lb/>
　　　夫亡痛欲自殺其夫鬼哭夜夢乞不死撫孤<lb/>
天橋夜坼婺光起愁鴻泣盡蘆花水塜中韓重寧孤棲<lb/>
鬼聲啾啾乞無死養血血飛成羽鱗潜蛟快舞雙龍子<lb/>
霞文欲聚霜華消但望懷清臺氣美<lb/>
　　黄金臺吟<hi>閣試</hi>
<pb n="KR4e0240_WYG_038-5a"/>
吾將揚髯鼓顋問乎昭王之金臺提金呼人汝其來壯<lb/>
夫面土心成灰宿癅如有貌想當不自媒嗟吁乎士不<lb/>
愛鼎王不好瑟燕王臺上取良金荆王門下投奇璧璧<lb/>
固賤於砆金亦不如錫吾聞燕王買駿燕山下蹄鬛相<lb/>
逢多路馬路馬易嘶路神易祈若俾駿馬鳴自理駿馬<lb/>
寧死而骨耳馬口瘖人眼瞢誰知者九方歅九方善相<lb/>
馬篋中無黄金嗟吁乎郭隗樂毅非高賢燕臺抗千金<lb/>
燕士持一錢臺高於天士卑於淵嗟吁乎今燕古燕<lb/>
<pb n="KR4e0240_WYG_038-5b"/>
　　古盤吟<lb/>
　　　吳橋范質公吏部園丁掘地得十磁其九應鋤<lb/>
　　　俱碎然本頑濫非可貴者一獨精妙然得完質<lb/>
　　　公以為有神吟古盤徴和<lb/>
古者制器人奥深有神理範泥能玉明投塵不灰死本<lb/>
期豐城光故蟄吳橋里一鍬喧五龍十里霞文紫天壤<lb/>
凡英能盡聽爐錘使就以昆吾鈎妙巧盛兹簋何殊天<lb/>
地鑪精奇埏范子百年顯晦縁大畧通相似衆缺所以<lb/>
<pb n="KR4e0240_WYG_038-6a"/>
完大美不能毁左羊量楚卿召管商齊壘並審才不如<lb/>
推能者生爾風華足相親遂與為雙士配以氷玉壺注<lb/>
之昌城蘂弗使學劍華化龍延津水<lb/>
　　書浮丘左公傳後<lb/>
曾閱遺編節烈林無端感激涙難禁宇宙茫茫流水逝<lb/>
秉彜好德在人心偉哉正氣砥倫常肉骨雖寒魂魄香<lb/>
即如浮丘左少保立朝精白矢剛方憶自貂璫煽毒薫<lb/>
蔽明煬竈玉偏焚福善禍淫天靡定公與應山志不分<lb/>
<pb n="KR4e0240_WYG_038-6b"/>
羅織百端膚已縻捧日擎天甘如飴閃倐逆氛若電掃<lb/>
造物衡平信有知離照當陽表幽弢孤忠己録綸音褒<lb/>
草野傳呼競稱快臨風嘯咏首重搔吁嗟自古誰無死<lb/>
或重泰山輕鴻毛君不見李固杜喬標漢史日杲杲兮<lb/>
泉滔滔<lb/>
　　徤婦行為宗節沈氏作<lb/>
有徤女子漢不如鬚眉百軰為次且天柱地維時<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>
                    <graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>
手持名敎安鰲居十八間關方婉孌雞鳬珮玉春風倩<lb/>
<pb n="KR4e0240_WYG_038-7a"/>
星橋忽坼燕羽差千日簧翿激於電塵生甑釡家徒壁<lb/>
藐爾呱呱老姑戚收魂約痛為其難朝事酒漿暮襞績<lb/>
燧人無靈風不反旱魃為虐池無蘩天之杌我良不克<lb/>
摩榆織荔矢弗諼大刀截髢小截機誰識青閨是絳幃<lb/>
參窮荻盡課不歇鬼為夜哭同歔欷二十餘年猶一旦<lb/>
芝草榮階方燦爛未亡無志求難老歸報黄壚應一粲<lb/>
吁嗟苦節自不朽乃若其才世豈有方今海宇急需賢<lb/>
安得如爾者八九毅以治兵無逍遥晳以治糈何庚癸<lb/>
<pb n="KR4e0240_WYG_038-7b"/>
分津布要誠如此潢池坐化揭竿毁賣刀賣劍賴循良<lb/>
劇盗槀縛蟻賊僵於女則師士不冠匪徒家禎伊國祥<lb/>
臣忠婦節排九閶仰視列宿射寒光<lb/>
　五言律<lb/>
　　登香爐峰觀石壁<hi>在江西</hi>
到頂知山大他家盡小巫試看烟似篆應予號為爐摩<lb/>
詰室安否稽康書有無此原入畫格著我即成圗<lb/>
　　山行即事<lb/>
<pb n="KR4e0240_WYG_038-8a"/>
橋影如長練肥蛙侮瘦駒十山則一水東佛而西屠竹<lb/>
倩雲為客花囚蝶作俘風傳糟氣好幸有杖頭蚨<lb/>
　　汎湘湖<lb/>
呌破鸕鷀夢粗吟與細呼柔風扶病櫓瘦影㸃酸湖舫<lb/>
額誇題米隄身盗姓蘇山山有新意不是畫葫蘆<lb/>
　　夏駕湖夜汎<lb/>
湖口交雲脚憨烟一萬梢盲舟逢石怒狂韻解山嘲野<lb/>
有螺開舍人如鳥失巢愁燐方結陣竪指畫乾爻<lb/>
<pb n="KR4e0240_WYG_038-8b"/>
　　行路<lb/>
行路不期到抛鞭任鈍驢雨戾唾花面雲勤顧鵲廬詩<lb/>
材資大獵湖長奉新除稍俟雙眸濶關門即著書<lb/>
　　游飛來峰<lb/>
未寫亦槀子連天雲一團花情如石冷鳥語逼人酸溪<lb/>
合雨成拍峰無嵐不冠湖山饒煉格政在杳茫難<lb/>
　　其二<lb/>
領取空濛意叢林五月寒雨如椎博浪石可枕邯鄲漸<lb/>
<pb n="KR4e0240_WYG_038-9a"/>
覺身非肉儻由山是丹分明舊相識故作面生看<lb/>
　　同漢逸康侯步出靈鷲寺踞石飲流蕭然自逺<lb/>
祗是無他供家常石一支冊雲侯洞口詔水使詩脾味<lb/>
去僧無幾福踰佛不知三人誰免俗判一與沙彌<lb/>
　　發足靈鷲抵天竺便訪峰丹二上人<lb/>
聞之劉夢得只此外何奇青得山無奈白為雲可知親<lb/>
僧因佛面刻竹是花詩道破真名字西來第幾支<lb/>
　　送陸鯤庭計偕<lb/>
<pb n="KR4e0240_WYG_038-9b"/>
習說又三載逢人膽過頭衙官班屈宋兒子第融修伸<lb/>
紙只無畏上書非有求管城飛食肉相法必封侯<lb/>
　　再至飛來<lb/>
偶然成小别幾許閱悲歎召鶴僧持節埋花蝶掛冠松<lb/>
巢新竹攘山法野雲干喜有峰猶在知他飛去難<lb/>
　　夾溝馬上作<lb/>
舍舟而就陸譬若解連雞野外山綿蕞花間鳥滑稽央<lb/>
驢權不借䧟酒入偏提汗漫亦殊樂誰為七聖迷<lb/>
<pb n="KR4e0240_WYG_038-10a"/>
　　野食<lb/>
我曰馳驅日渠云稼穡時驢粮㳟艾子馬食怒張儀謀<lb/>
以肉而鄙人因癡迺肥靜宵得戰勝不敢薄羮藜<lb/>
　　冐雨行樂陵道入其城蕭條非昔矣而聞中使者<lb/>
　　　索郵騎大譁感賦<lb/>
已作不棲鴉隨風轉鹿車絲雲抽繭谷針雨刺紋紗來<lb/>
去千年鶴官私兩部蛙看惟城郭是愁聽此囂譁<lb/>
　　雄州道上望溪流泓然<lb/>
<pb n="KR4e0240_WYG_038-10b"/>
大小雄如畫丹樓十里城此方元特達得水益精神口<lb/>
語烟波氣飯香魚子羮扁舟遥望美迺始覺驢獰<lb/>
　　丁卯春三月道經河間有感<lb/>
不覺泣霑衣徘徊百事非滹河沈麥飯獻邸播珠璣赤<lb/>
子終當弄婦人恐不歸民情與士氣智者必知微<lb/>
　　至日入賀<lb/>
不識陽生意但觀天子容羣謀各寳鼎睿慮獨黄鍾獻<lb/>
履既無補呼嵩亦不庸所期添一線智水與才鋒<lb/>
<pb n="KR4e0240_WYG_038-11a"/>
　　雙節篇<lb/>
　　　岑憲副二媵謝葉並誓靡他撫先嫡遺孤至於<lb/>
　　　成立都人士譟歌之<lb/>
鸞悲隻不舞鶼比兩為奇燕子最深閣懷清相望碑孟<lb/>
陶貴毛裏嬰杵仗鬚眉何似雙婺影桑虫夜祝時<lb/>
　　戊辰春<lb/>
引光照幽谷谷中人鬡鬇羣處飲神糞翻嫌持聖燈燃<lb/>
犀水怪沸失日酒人朋温嶠世無取微開吾不能<lb/>
<pb n="KR4e0240_WYG_038-11b"/>
　　其二<lb/>
貴鶴貴其唳厭蟬厭彼喧喧經霜塞黙唳與天通言賈<lb/>
傳誠初學畱侯豈美媛無將絳灌語去與圮翁論<lb/>
　　其三<lb/>
蜣拏丸不脫龍見珠而爭二物各持據千秋分穢清侏<lb/>
儒觀一節曲女無巍城鯨力蒲牢上看誰作大聲<lb/>
　　其四<lb/>
李目年八十出胎壽已登及其老也戒故詡舌之能壯<lb/>
<pb n="KR4e0240_WYG_038-12a"/>
徤非徐偃聰明異許丞誰其無姓氏牛馬胡為應<lb/>
　　其五<lb/>
昔云必復楚亦曰蘇君時寧作秦庭泣無為馬食覊蒲<lb/>
胥投憤轂博浪喧驚椎血滿脉俱竪不能如戚施<lb/>
　　其六<lb/>
自有荆軻客舞陽非所期驚人截豸角難事謀狐皮東<lb/>
食豈西宿伯壎誰仲箎有懷既獨徃將助亦胡為<lb/>
　　其七<lb/>
<pb n="KR4e0240_WYG_038-12b"/>
毎承長者責䝉亦有區區馬脫五何罪龜藏六已愚海<lb/>
潮音不女戎服射為夫所以蹷然起登山求䝟貐<lb/>
　　其八<lb/>
如非道千丈曷敢逼魔城神鼠嚙盂繫尸蛆失鬘瓔自<lb/>
為狐識錯非與魅爭明商陸子如熟杜鵑亦不鳴<lb/>
　　其九<lb/>
美號世羣托孤情物所攻蝠能幻鳥鼠獺豈祭虯龍欲<lb/>
火其書易并剸吾子凶要知蜃樓閣非必隼高墉<lb/>
<pb n="KR4e0240_WYG_038-13a"/>
　　其十<lb/>
世局梟盧喝以官注者昏黄師呵自了孔子擊夷蹲誰<lb/>
任千秋擔公推五父樽無將忠義死不與喫河豚<lb/>
　按是時莊烈即位公論劾朝士首章葢指事直言之<lb/>
　也詞臣而爭國是頗為臺諫所側目蟬黙鶴言婉而<lb/>
　多風又有以無可奈何為附閹解嘲者故復謂其不<lb/>
　當以孺子忍辱自托也攻崔魏者引東林為並案公<lb/>
　上疏曰以東林為邪黨將以何名加崔魏崔魏既邪<lb/>
<pb n="KR4e0240_WYG_038-13b"/>
　黨矣向之首劾忠賢重論呈秀者又邪黨乎哉又其<lb/>
　時於高邑吉水淇澳軰有趙黨鄒黨孫黨熊黨之論<lb/>
　公謂東林如顧憲成趙南星高攀龍楊漣鄒元標于<lb/>
　孔兼王紀馮從吾周順昌魏大中周宗建周起元諸<lb/>
　賢其為理學清節復何可議此外間有矯激偏畸者<lb/>
　然自不可與任真率性呼父呼九千歳之軰同觀蜣<lb/>
　龍分其穢清公如撞鐘以醒羣聾故結之曰鯨力蒲<lb/>
　牢上看誰作大聲也此下乃重篇申之五章則追念<lb/>
<pb n="KR4e0240_WYG_038-14a"/>
　同志之賢六章則慨想同聲之助七章以下乃直自<lb/>
　任其擔曰舞陽非所期明不欲與偽君子共事也黄<lb/>
　師一聨言不當為自了漢白眼看也當時如吳橋漳<lb/>
　海半居林下公犯衆忌以辨邪正之界從本傳及諸<lb/>
　牘證之知此詩有鈎鎖開闔之妙而非過於新奇者<lb/>
　謹附識之<lb/>
　　舟次吳江<lb/>
一離胥渡口即是五湖豪第石登花案除雲入水曹小<lb/>
<pb n="KR4e0240_WYG_038-14b"/>
帆如蝶翅暗浦乞螢尻不問知吳地風呼也帶騷<lb/>
　　錫令陳石夫邀飲惠山賦謝<lb/>
自關縁法合天亦為停雲山懼水勍敵石推松冠軍宰<lb/>
官身澹漠文字飲氤氲笳鼓蛙俱好誰能喧使君<lb/>
　　奉贈李信卿太公<hi>按太公即忠肅公邦華之父</hi>
欲奏元靈曲河陽春正曛西平矜禮法南極動星文老<lb/>
子樹為姓山公人事君二郎知必做自可嘯游雲<lb/>
　　金山<lb/>
<pb n="KR4e0240_WYG_038-15a"/>
巨靈驅嶽走半渡落泥丸靜鼓記舟里中針定浪盤竿<lb/>
頭容墖進壁上聚龍觀最是移情處驚風失碧瀾<lb/>
　　瑞芝為呂豫石太常賦<lb/>
尋常只作飯天遣㗖神仙函德新名殿崑崙大治田羊<lb/>
愔夢不昧坡老食知鮮何似玉虹草一醺三百年<lb/>
　　游雞鳴山寺<hi>公時為南司業</hi>
此山非苟作風雅又威儀鐘老尚能徤松肥喜不癡溪<lb/>
流中有佛鳥寂後無詩下坡忽然悟我寧非辟支<lb/>
<pb n="KR4e0240_WYG_038-15b"/>
　　選房士稿得二十四人<lb/>
何如渭亭賦二十四登髙九子龍殊好五侯鯖合淘持<lb/>
鞭嘗百草為頰助三毛贈世綏山菓不仙亦足豪<lb/>
　　讀徐九一疏草<lb/>
　　　余求譲官石齋不許九一起而申之辭甚切至<lb/>
　　　中間見推數語則何敢承也<lb/>
賈誼承紛亂韓歆坐不謙漢如鐡必奮人匪金胡鍼伯<lb/>
玉妻聞賦豐干僧發譫自因真好色移奬及無鹽<lb/>
<pb n="KR4e0240_WYG_038-16a"/>
　　其二<lb/>
三萬巻蟠腹安能為伏雌文心提氣骨諫舌報鬚眉俱<lb/>
笑李邰讓誰敎禽息知尋常推舉事不幸後來奇<lb/>
　　四十初度<lb/>
一萬五千日只如推桔橰蠧心癡脉望鳥計妙寒號祝<lb/>
髀生<graphic n="KR2124" url="https://raw.githubusercontent.com/kanripo/KR-Gaiji/master/images/KR2124.png" mimeType="image/png"/>肉開胸騐膽毛知消幾量屐能不絶山濤<lb/>
　　其二<lb/>
約畧生來事十年一轉輪深源寧作我燭武不如人登<lb/>
<pb n="KR4e0240_WYG_038-16b"/>
墖畏天逼下坡愁路親何妨為弱仕强以贈吾身<lb/>
　　其三<lb/>
亦復何滋味如蚊咂鐡衣戰能肥卜子舌已爛王晞自<lb/>
呌一鵝出甘隨六鷁飛豈容又十載方誓墓知非<lb/>
　　其四<lb/>
官閒彌玩日仙舘恣龍癡老信鬚能報童心面不知柘<lb/>
枝久已厭竿木聽相隨年壽是吾事胡咨唐舉為<lb/>
　　憶母遂病三上疏求歸不允却賦十詩<lb/>
<pb n="KR4e0240_WYG_038-17a"/>
去住尋常事千圗萬不能臂消月半寸醖戀日三升徐<lb/>
庶卧龍代燕昭死駿興如臣真可放聖主意深宏<lb/>
　　其二<lb/>
母曰嗟予季帝曰吁咈哉不敎歌大隧惟恐薄蘭臺駒<lb/>
芻縶遐徃貍首射不來鳴霆興百蟄何處着蛩衣<lb/>
　　其三<lb/>
三載千明發豈不懷宛鳩既慚蚨子母亦妬雁春秋心<lb/>
畏病因病人言愁始愁難將五十席換取一扁舟<lb/>
<pb n="KR4e0240_WYG_038-17b"/>
　　其四<lb/>
共曉承明貴漢臣殊異同汲生求入幕嚴子乞開籠謁<lb/>
者竟淮海㑹稽俄侍中由來英主意不肯示通融<lb/>
　公時上書政府請改官南京以圗迎養卒不可得<lb/>
　　其五<lb/>
情緒如春草茸茸不可刪虫攻心是恙刀折首無鐶游<lb/>
士倨黄鵠豪人悶白鷴微臣非此意亦不動天顏<lb/>
　　其六<lb/>
<pb n="KR4e0240_WYG_038-18a"/>
去亦寧無補未為脫雉樊席前由再見閭倚豈私言賈<lb/>
傅因之進王孫所以騫聖人非不省只慮蕩獼猿<lb/>
　　其七<lb/>
兼將病標本寫入乞歸辭國手多迷藥方書等詛碑上<lb/>
醫惟一物下鬼是三屍對症文無草誰令黄帝知<lb/>
　按公疏謂京師如海然獨無醫諸醫雜進寒熱虛實<lb/>
　昧其症温凉補㵼乖其方元氣消耗坐致尫羸葢如<lb/>
　吕誨之諷諫乞歸之故即是藥故曰對症當歸一名<lb/>
<pb n="KR4e0240_WYG_038-18b"/>
　文無<lb/>
　　其八<lb/>
曾觀人上書澹逺䇿疲驢明月謹環玦窮交懷笠車巨<lb/>
靈强剖擘路鬼笑安居坐負秋來意湘江大好魚<lb/>
　公疏申請起用廢斥諸賢以解已職<lb/>
　　其九<lb/>
金馬凌天漢侏儒何所裨時宜非此肚渾沌孰為眉上<lb/>
水船良是喪家狗謹辭可憐歸雁盡纔寄數行詩<lb/>
<pb n="KR4e0240_WYG_038-19a"/>
　　其十<lb/>
春明門蕩蕩我望似鴻溝曲有公無渡藥難王不留身<lb/>
星背驛馬手疏謝江鷗只為恩深重無縁學沐猴<lb/>
　　病起蚤朝馬上口占示同列<lb/>
澹月趂霜白僵鐘不自聊馬圎劉駕夢酒激汝陽朝天<lb/>
子正懷渴侍臣猶病痟寒號虫是我敢向鳯池驕<lb/>
　　念五日大霧<lb/>
幸能吞卯酒馬上任紛披步幛石崇勝流烟封子隨糊<lb/>
<pb n="KR4e0240_WYG_038-19b"/>
塗爭大小視聽入希夷果是公超作軒皇豈不知<lb/>
　　訪客出春明門<lb/>
木孔虫穿葉被天瞞到今化機與草說春勢獨山任出<lb/>
酒撓花氣呼工按水音悔將袍笏至據法合書侵<lb/>
　　其二<lb/>
亦如彼漁者不覺造桃林青守山相老紅交花未深黄<lb/>
鸝無客氣杜宇自婆心未可遂辭去再來何處尋<lb/>
　　醉巫<lb/>
<pb n="KR4e0240_WYG_038-20a"/>
醒巫顛禹歩敢召廬山神寧與石言晉不能松事秦重<lb/>
華旦復旦孟子醇乎醇啟沃寧無志延英望後塵<lb/>
　　其二<lb/>
公超作大霧誰不中游䝉二典足三窟五經徒八風天<lb/>
嘻孤烈缺雲訊隔豐隆更欲循墻走將無悞乃公<lb/>
　　請不<lb/>
請不多畱意逢人與混茫鬚安衾上下獐在鹿邊旁鼻<lb/>
肉贅天樂耳虫糜墨香攻心奈熱血聊服鬱金湯<lb/>
<pb n="KR4e0240_WYG_038-20b"/>
　　其二<lb/>
但不言温樹醻人即已閒抝鵑商陸子癡雀紇干山鞾<lb/>
隔搔難着牀同夢不關此環豈可解吾已解連環<lb/>
　公在講筵敷陳朝宁黨援䝉蔽之局莊烈頗傾聽之<lb/>
　將欲大用政府内忌公而外相引重且遣同鄉示意<lb/>
　公笑謂吾生平不愛熱官不喜居要人籠絡之内故<lb/>
　有醉巫四詩<lb/>
　　送冐嵩少赴官南吏部<lb/>
<pb n="KR4e0240_WYG_038-21a"/>
一官如算子下上從人心水母矐蝦目山公趨竹林六<lb/>
朝聊弔古半壁足撑今慎弗嘆李蔡俱能辨沈任<lb/>
　　其二<lb/>
三十車字去金臺等空龕席居末榮末飛意南至南盡<lb/>
日持夾袋逢山采烟嵐樂飢清溪水畢卓無此酣<lb/>
　　飲臨清馬太學園亭自午至月上始㪚得游字<lb/>
亦為貪景物非但主能畱籐抝掣松肘風尖錯鳥喉火<lb/>
攻螢下䇿水遁月陰謀今者如不樂真慚馬少游<lb/>
<pb n="KR4e0240_WYG_038-21b"/>
　　郊遊<lb/>
不悟黄河面見山有許容六經閒跳躍五嶽大遭逢雲<lb/>
膽落韓愈烟心恱寗封斯知華嶺葉定不是癡龍<lb/>
　　其二<lb/>
矐目可專聽鑱官得恣游昔賢誠卓識今士亦良謀楚<lb/>
璧刖梧鳯越金鑄水鷗自縁力舉翮飛得上山頭<lb/>
　　卜居<hi>自此至凃太學二章皆林下詩</hi>
亦由貪道韻求與寺鐘隣嗜酒酒泉郡姓何何國人楚<lb/>
<pb n="KR4e0240_WYG_038-22a"/>
云小歇脚舞取畧旋身幸有池兼竹此其家不貧<lb/>
　泗州有僧伽大聖或問師何姓師曰姓何問何國人<lb/>
　師曰何國人<lb/>
　　其二<lb/>
取稱吾才貎愚溪與寢丘名齋曰讀繭呼水作詩猴賀<lb/>
監湖分曲張融屋在舟元天能自致三士不須謀<lb/>
　　斥田治宅<lb/>
婁園袁師徳鄭壁魯新菑郭巷反顏子薇山半伯夷襟<lb/>
<pb n="KR4e0240_WYG_038-22b"/>
全由肘讓肉盡恐瘡疑飢至方知悞悞縁讀泌詩<lb/>
　　黙坐<lb/>
黙坐無絲掛化予為水鷗山頭望廷尉壁上觀諸侯夢<lb/>
境咄嗟辦文心汗漫游始知佛快樂不在度人籌<lb/>
　　郊外<lb/>
謹遵蝴蝶路尋遍稻芽香百體富花格四聲正鳥腔與<lb/>
春為野享比室更家常回顧紫薇省諸君忙不忙<lb/>
　　體秋<lb/>
<pb n="KR4e0240_WYG_038-23a"/>
乾坤悔狡獪鑪鞴入精微靜者知光彩道人同氣機似<lb/>
貧非是病惟瘦勝於肥至此彌多力不為暮惰歸<lb/>
　　其二<lb/>
惟無可艶羨所以足歡欣如水不如醴好老亦好文徐<lb/>
熙淡草草仲統瘖云云箇裡真音色痴人誰見聞<lb/>
　　其三<lb/>
紛華日以逺戰勝乃翻癯敎世以黄老視春猶婦姑凋<lb/>
枯非殺氣陶煉各丹鑪不曉名場客神形有此無<lb/>
<pb n="KR4e0240_WYG_038-23b"/>
　　其四<lb/>
勢人既函矢麗子亦圜觚鐘鼓享之背齎咨賦者誣舟<lb/>
無水可住琴不絃能娛二子心差似不然即釣徒<lb/>
　　其五<lb/>
大都求自了蕭瑟復何云與物分家當如人添面紋將<lb/>
無含内景或有怨深文天帝䇿司令清剛為上勲<lb/>
　　其六<lb/>
物理成斯退津梁元宰痡占爻得損卦畫佛作眠圗配<lb/>
<pb n="KR4e0240_WYG_038-24a"/>
以秦文淨加之遼鶴孤豪華無可設惟有淡眉鬚<lb/>
　　升高<lb/>
升髙詎有底目極雲中君腰貫鶴祈合監州蟹乞分智<lb/>
謀延道里判手積銖斤欲問老僧法云何不見聞<lb/>
　　贈蔡江門司理<lb/>
盡宇若毛鷙長沙尤未寧官兼佛救世帝命爾司刑但<lb/>
把光明燭悉焚羅織經頴川真宰相萬目注璃瓶<lb/>
　　世事有可憂歎者作八化詩<lb/>
<pb n="KR4e0240_WYG_038-24b"/>
鸇鳯亦難必肉咮化大拳上功憑枉棒下考等重淵哭<lb/>
虎將焉避捕蛇亦豈全司勲無定論少府量金錢<lb/>
　時灾荒相繼而司農告匱註考首問催科公嘗曰郡<lb/>
　縣者親民之吏郡縣不為民無復能為民者又曰考<lb/>
　成煎峻守令雖卓魯必得彈責而召杜亦化為屠伯<lb/>
　故首及之<lb/>
　　其二<lb/>
狐虎亦難必威骨化媚珠軍容多禮數謁者廣妻孥㳟<lb/>
<pb n="KR4e0240_WYG_038-25a"/>
謹將門將尊嚴姑上姑師中有女子何以激眉鬚<lb/>
　中涓監視四出各軍陽以禀成為㳟實藉口卸責也<lb/>
　疑竟有嚴事奄者故四五六句云爾<lb/>
　　其三<lb/>
錦練亦難必天機化蠒絲蕭何刀筆吏鄭綮滑稽詩河<lb/>
漢而無極豆籩則有司堯言俞咈目二典猶支離<lb/>
　㪚人上書言事者多驟躋通顯<lb/>
　　其四<lb/>
<pb n="KR4e0240_WYG_038-25b"/>
鼻耳亦難必中凖化側輪媪相翹專座公卿翼兩甄防<lb/>
魚敎鱉守引鶩與雞親嫉惡貴巷伯不知誰譛人<lb/>
　張彜憲既總理户工二部遂請共坐堂皇少司空髙<lb/>
　公宏圗爭之謂臣侍尚書不侍内臣也乃命撤彜憲<lb/>
　復請别開府檄召侍郎計事髙累疏乞休云<lb/>
　　其五<lb/>
足首亦難必低跟化高頭寧火張彜第莫刓子密侯雞<lb/>
爭撻禁鼓狐亂傳妖籌吾見臨民長甘言謟悍囚<lb/>
<pb n="KR4e0240_WYG_038-26a"/>
　公疏曰自吳鯤化以部民參撫按為大吏者望豪氓<lb/>
　而氣懾加大凌貴防其漸也<lb/>
　　其六<lb/>
肉骨亦難必羸肌化大<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>令言原懦將王則自傭奴大<lb/>
吏縛猶槀名城摧似枯波翻五六月天子為停餔<lb/>
　譁兵脫巾如戕殺甘撫畢公自肅登撫孫公元化寧<lb/>
　撫王公揖之類<lb/>
　　其七<lb/>
<pb n="KR4e0240_WYG_038-26b"/>
草卉亦難必香蓀化刺荆耕田多賦稅作賊有功名北<lb/>
跳蹋雍絳南游翻洞彭但更名曰盜即解殺官兵<lb/>
　為民困而為盗伸流氛所以日熾也初獻賊就撫公<lb/>
　謂此賊不誅天下事將不忍言又疏曰潢池之亂本<lb/>
　由飢寒愁苦即應以救飢寒愁苦之法為韜鈐戰權<lb/>
　且曰及今不圗必至無地非盗無民非賊刀劍多于<lb/>
　牛犢阡陌决為戰塲尚安能執空版而問諸燐燹之<lb/>
　區哉真至言也<lb/>
<pb n="KR4e0240_WYG_038-27a"/>
　　其八<lb/>
丘陵亦難必榛嶺化麻園貫索星臨廟臯陶祠咽門死<lb/>
灰燃即溺鬼朴至何言地大官俱備崕州寧足論<lb/>
　時政煩賦重仕籍易干吏議<lb/>
　　歎<lb/>
凡到無如奈衝喉翔白虹穴皮穿蹴踘捶字隱絲桐沸<lb/>
竅狼腸直應聲虫耳聰提將心坎血去逐不周風<lb/>
　　其二<lb/>
<pb n="KR4e0240_WYG_038-27b"/>
哭笑俱難處姬文造此謀不如龜息閟較比鶴鳴幽族<lb/>
衍蘇門嘯轅分華嶺齁愁城長萬里勃窣是烟樓<lb/>
　　其三<lb/>
辦此非尋俗文心與賦才神輿時喝節候管忽飛灰風<lb/>
有若號者虫生名怪哉小消蛙腹脹正爾慮蚨回<lb/>
　　其四<lb/>
吁咈難追帝唯阿豈翊皇傳烽告義漢警哨徹愁鄉自<lb/>
可配笳拍藉之消劍鋩大都由怨作以此續詩亡<lb/>
<pb n="KR4e0240_WYG_038-28a"/>
　　其五<lb/>
不似無心蚓茹泥徒吹歕離騷經没字顙呌子能言逐<lb/>
悶出牙闔盗情輸耳垣曈曨已激熱得致石人論<lb/>
　　其六<lb/>
似有通消息情深不可臚讀書呌警䇿呵鏡取糊塗閻<lb/>
没前持槖梁鴻後捧鑪坐煎忠孝士聲出變頭鬚<lb/>
　　涂德公太學以疏救予友石齋廷杖遣戍便道訪<lb/>
　　　予山中臨别感賦<lb/>
<pb n="KR4e0240_WYG_038-28b"/>
纔接雲虹氣吾旗已豎降一浮鋤水宅共倚呌山忩蔣<lb/>
築能無徑潘才信若江不須邀月上君面有銀缸<lb/>
　公有舟名鋤水齋窗聨曰呌山山應邀月月來<lb/>
　　其二<lb/>
頼有昌明氣一開混沌天不曾知棒痛豈可咎霆嚴亦<lb/>
以王回義愈知鄒浩賢鬚眉吾亦好輸爾獨千年<lb/>
　　朱成國心翼晉爵<lb/>
熙朝多盛事最著是良謀方叔推元老新田咏壯猶酇<lb/>
<pb n="KR4e0240_WYG_038-29a"/>
侯加劍履召虎拜圭卣一時班絶席百尺看巍樓<lb/>
　　壽何非鳴母丘太孺人<lb/>
鄭媛輕白鍔陶母刪青鬟致義鬚眉上競功詩禮間人<lb/>
傳韋氏學仙在麻姑山不食監河鮓冰心自駐顏<lb/>
　　諸蟲名呼被於人事因據為義者凡八物各賦一<lb/>
　　　章<lb/>
　　鷙<lb/>
　　　格物論鷹之類則有隼鷂鵰鶻鶚鸇皆鷙猛之<lb/>
<pb n="KR4e0240_WYG_038-29b"/>
　　　鳥　魏書性頗忿鷙漢書義縱鷹擊毛鷙為治<lb/>
天地並尊殺老拳摩烈霜劍精羞再擊矢法列三傷家<lb/>
築避雷室人虀偃月堂東階鳯何懦義縱笑軒皇<lb/>
　　猾<lb/>
　　　猾無骨展體見肉入虎口虎不能噬處虎腹中<lb/>
　　　自内嚙之或云即蝟　左傳奬順天道無助狡<lb/>
　　　猾<lb/>
從無肉離骨可信是甘柔蝮子貽蛇患桃虫通鳥謀智<lb/>
<pb n="KR4e0240_WYG_038-30a"/>
囊癭是毒警枕夢如流想見李林甫蜂脂鑄鐲鏤<lb/>
　　駑<lb/>
　　　相馬經以不合格者為駑　李斯曰上不知其<lb/>
　　　駑下史遷曰僕雖罷駑<lb/>
錣策不能勸何况鞭影乎由胸無道路化世為崎嶇江<lb/>
上汁諸葛延英汗令狐莫將萬石粟笑彼一囊芻<lb/>
　　蠧<lb/>
　　　壁魚蠧書　昌黎曰豈殊蠧書虫生死文字間<lb/>
<pb n="KR4e0240_WYG_038-30b"/>
　　　韓非子有五蠧篇<lb/>
與倉帝爭力系出祖龍餘脉望艱成就芸香費祓除青<lb/>
苗配字說封禪倚天書謀國文心盡銷光月蟾蜍<lb/>
　　饕餮<lb/>
　　　鈎吾之山有獸羊身人面名曰饕餮嗜食人周<lb/>
　　　鼎鑄其像　縉雲氏有不才子曰饕餮東坡賦<lb/>
　　　老饕<lb/>
盍觀周鼎上有口即無軀腹匪將軍負肉猶子我屠越<lb/>
<pb n="KR4e0240_WYG_038-31a"/>
缻多海物𡨕鑄廣財鑪大約俱人面知誰不可圗<lb/>
　　狼狽<lb/>
　　　狽前足絶短每行常駕兩狼失狼則不能動<lb/>
　　　叚成式曰事相乖曰狼狽<lb/>
自無長掌蹠踸踔何迍邅蛩駏足相比䕫蚿孰可憐華<lb/>
歆友割席毛仲客逃筵失據亦云極披猖豈不然<lb/>
　　流離<lb/>
　　　梟也關以西謂之流離　詩曰瑣兮尾兮流離<lb/>
<pb n="KR4e0240_WYG_038-31b"/>
　　　之子<lb/>
見則凶家國愁吟瑣尾詩謹循黄帝令䖍禱鄭僑祠硩<lb/>
鏃無專職率更反得移賜羮亦打草胡不深長思<lb/>
　　渾沌<lb/>
　　　崑崙西有獸有目不見有耳不聞人有德行而<lb/>
　　　徃牴觕之人有凶惡而徃依憑之　帝鴻氏有<lb/>
　　　不才子曰渾沌上古未昭晰曰渾沌<lb/>
安能長不夜天遣混貞滛獬薦無斯觸窮奇良所欽惡<lb/>
<pb n="KR4e0240_WYG_038-32a"/>
人由逆我中尉獨開心只坐無聞見肝腸乖到今<lb/>
　　鄭元嶽司㓂解網志喜<lb/>
亦念臯陶直平反信早孚星辰摧貫索勲業託耕鋤雲<lb/>
著連山易阿成卧佛圗清時詢黄髪未易守菰蘆<lb/>
　　和劉良哉韻<lb/>
京兆官五日商英憾十年獨畱龍象在若有鬼神然夾<lb/>
袋中無意石牀大好眼斯時眠不易鳴鶴或聞天<lb/>
　　皇極門頒厯<hi>閣試</hi>
<pb n="KR4e0240_WYG_038-32b"/>
鳯闕開彤旭猊爐㪚紫烟六堦齊度緯七政轉璣璿甲<lb/>
厯龍纒改寅賓象魏懸明時功在革資始義承乾黒帝<lb/>
威初試東皇信早傳周官新月令甘氏舊星篇人繼羲<lb/>
和後書成蓂莢前庚先三日戒貞下一元旋圗籙符垂<lb/>
赤干支德應元興王惟省歳太史又編年賜出黄星曜<lb/>
披看緑字鮮因知天厯數如日起虞淵<lb/>
　<lb/>
　倪文貞詩集巻上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文貞集巻十二</head> <lb/>
    <p>
<pb n="KR4e0240_WYG_012-1a"/>
欽定四庫全書<lb/>
　倪文貞集巻十二<lb/>
　　　　　　　　　　　　明　倪元璐　撰<lb/>
　　誌狀<lb/>
　　　誥封韓母謝太淑人鍾太淑人合祔墓誌銘<lb/>
蓋今世躬被道徳而名聞天下者無若吾師若海先生<lb/>
今天子注期鼎耳旁求且及而先生顧以連執太夫人<lb/>
喪久滯草土先生之所自致孝禮殫矣而天子懐甘盤<lb/>
<pb n="KR4e0240_WYG_012-1b"/>
之徳先後予葬祭有加人子榮之方先生之發使請恩<lb/>
於朝也顧授書元璐曰惟吾嫡母謝太淑人葬且二年<lb/>
然猶虚墓碣今又將以某月日葬吾生母鍾太淑人既<lb/>
均聖善又皆祔之先宗伯之左右必子為之合誌其幽<lb/>
以其義類比於史之同傳是可為也璐於是惕然承命<lb/>
蓋謝太淑人者生有至性年十六歸海羅公逮事其舅<lb/>
博士公甚謹時姑黄早世太淑人悲思憾恨毎嵗時致<lb/>
祭躬親錡釡對之輒嗚咽不自勝亡何博士公殁海羅<lb/>
<pb n="KR4e0240_WYG_012-2a"/>
公方充瞿以為孝太淑人則起持家棅井井繩繩也海<lb/>
羅公治家修整即燕居言笑稀絶太淑人處之如嚴賓<lb/>
然故人謂韓氏家法冀缺何曾復見矣當是時食貧良<lb/>
苦太淑人殊夷猶益自操作黽勉有無即緩急無苦乏<lb/>
絶者與人和而有禮宗婣盡稱之凡生數子皆殤今吾<lb/>
師若海先生及其仲日敬季日欽蓋俱側室鍾太淑人<lb/>
出也鍾太淑人父鍾翁以名家子貲雄一邑多治别墅<lb/>
山莽間㑹宼發穴焉而賊黨中有故為翁治田傭者郡<lb/>
<pb n="KR4e0240_WYG_012-2b"/>
守某外慕搏擊而中多欲遂以是文致翁已又使其傾<lb/>
家營一寺自贖成矣詭言不良悉圮之使更造告殫不<lb/>
聴曰若無子女乎是亦貲也翁窘甚涕泣謂太淑人曰<lb/>
事急矣冀子為周伯仁母以振家門於是乃相攸於韓<lb/>
惟太淑人自以為屈節甚怨雖自既貴以至垂老每言<lb/>
之悽恫良久云然太淑人性特婉令嫺禮法歸韓嚴奉<lb/>
海羅公而事謝太淑人謹曲無忤謝太淑人以是親愛<lb/>
之撫先生伯仲無殊已出有其已出四女愛之不能及<lb/>
<pb n="KR4e0240_WYG_012-3a"/>
也鍾太淑人之為母其教比父既以中無顧嫌益得專<lb/>
力為畫荻丸熊之事於是先生以丁未高第中宏詞科<lb/>
讀秘書金門使使並迎三尊人者時二老難逺行不至<lb/>
獨太淑人以綵輿周覧王畿凡三年而海羅公捐館舎<lb/>
又十六年為崇禎丁邜時先生方寅清留秩而謝太淑<lb/>
人以病卒於家又三年庚午鍾太淑人繼之兩太君皆<lb/>
以先生貴累封至今稱謝太淑人生嘉靖丁未十一月<lb/>
十五日享年八十有一鍾太淑人生嘉靖甲寅七月十<lb/>
<pb n="KR4e0240_WYG_012-3b"/>
二日享年七十有七大都兩太君之為恭孝儉勤而稱<lb/>
夀母若合珪璋也則真娣姒云元璐曰自某立先生門<lb/>
凡十年積知先生之有母儀其上也然所聞兩太君徳<lb/>
甚備今先生所授狀僅焉耳惟先生以為婦人之道固<lb/>
不可以繁稱也抑竊有慨焉前五六年兇閹用事大庭<lb/>
之麻嵗三四發海内之人即以為位望無踰先生者乃<lb/>
先生竟淹踈自逺終璫之世吏隠白門而後始以憂去<lb/>
自先生之為鯁固寧澹非有難於此者然聞兩太君實<lb/>
<pb n="KR4e0240_WYG_012-4a"/>
教之嗚呼豈可没哉既為之志因系以銘銘曰女有士<lb/>
稱母均父義鴛戢斯福鶼比彌貴無喪厥茀並良其袂<lb/>
有子顯名不必毛裏有夫齊徳不必正位金水之輝與<lb/>
陽俱麗鬱哉斯丘萬有千嵗<lb/>
　　　誥封恭人宋母左氏墓誌銘<lb/>
萊陽之有宋氏猶安平之崔汝南之應也叅議公之峻<lb/>
整宗玉兄弟之名通盛矣抑猶有女徳所謂左恭人者<lb/>
可風也宗玉兄弟將葬恭人發使走千二百餘里援其<lb/>
<pb n="KR4e0240_WYG_012-4b"/>
姻繕部高公宏圖所為狀請銘元璐不文又心韙子瞻<lb/>
從載筆來不敢輒承藏記謝者數矣宗玉兄弟豈心知<lb/>
其如此而顧命之乎葢左為萊陽望族多聞人恭人父<lb/>
孝廉之有三上春官不第卒恭人性寧重年十九歸叅<lb/>
議公宋氏世以儒術顯至公而大當公為諸生甚貧而<lb/>
專讀不知米鹽何等生兒乳絀恭人手經指挂間為小<lb/>
兒頭上巾鬻得錢募乳乳兒公舉於鄉三年成進士授<lb/>
定興令恭人從之官自公為令清無一文逼嵗除旁顧<lb/>
<pb n="KR4e0240_WYG_012-5a"/>
僕婢縷裂悴然自語即安得百十餘無名錢使人懐十<lb/>
輪翔舞入新年耶葢色頗愧恭人從旁笑曰而家領州<lb/>
邑三世矣自吾眼中不慣見何物是無名錢若第作書<lb/>
報舅氏云兒不如阮孚亦何如大人刺寧州時當不嗔<lb/>
也葢公父某公先守寧州人比其清胡質故恭人云然<lb/>
於是公乃大歡呼飲而罷公既以彊直不善宦棄縣令<lb/>
為學官稍遷國子博士博士官八品俸入益儉一日呼<lb/>
馬謁客馬圉請值無以應徙倚久之恭人為出弢中金<lb/>
<pb n="KR4e0240_WYG_012-5b"/>
數鐶授公公即得廓然一月騎馬恭人因顧謂宗玉兄<lb/>
弟曰昔汝父讀吾月字三十雞嵗畜豕四五頭出市賣<lb/>
之即得金槁束笥底既若而年不意遂是博士馬值也<lb/>
巳公遷農曹時京師豕肉貴恭人即不食豕而憐諸子<lb/>
不能如桞氏教使終食蔬乃别市羊肉為餔具率羊食<lb/>
五日當一日豕夜則取飯瀋雜大菜和油煮之飲御諸<lb/>
子以為常云當是時公受命司餉北平大司農予金錢<lb/>
二十八萬購豆芻四十萬事竣贏金四萬吏密請為公<lb/>
<pb n="KR4e0240_WYG_012-6a"/>
夀曰此例也語未卒公頰發赤腦脈墳然如壯綆厲呵<lb/>
曰與跖同攫何例耶卒棄不取歸語恭人恭人曰甚善<lb/>
雖然即置之吾猶懼為跖守也今若以畀堂司抵年例<lb/>
則有歸矣夫為國節浮又兼舉一事不尤善乎公喜從<lb/>
之此兩人者其清則天合也而恭人尤善慮如此且夫<lb/>
饕取者庸人之所惡也而學士大夫或為之者其亦有<lb/>
道焉曰人規我隨一道也曰矯亦可譏一道也曰不汲<lb/>
竭而損餘且物自來一道也曰事其事矣亦若餼然一<lb/>
<pb n="KR4e0240_WYG_012-6b"/>
道也握此四道者而四萬金兎興馬逝灕然至其囊中<lb/>
弗怪矣夫愚攫者不見人見金智攫者不見金見道不<lb/>
攫者不見道見跖然人猶以公為易曰鬚眉耳恭人婦<lb/>
人不聞北門詩人之言乎且公即忘定興徬徨嵗錢國<lb/>
子先生呼馬不得時恭人亦不恨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>紩小兒巾孳雞牧<lb/>
豕時鹿門䝉山何徳之齊也久之公以積資擢山西叅<lb/>
議尋改備兵榆林以親老丐歸而宗玉兄弟先後成進<lb/>
士俱試為令迭互輿奉恭人文玉既以治行第一徵為<lb/>
<pb n="KR4e0240_WYG_012-7a"/>
吏科給事中而宗玉悦安察朗以治祥符皆恭人之教<lb/>
也恭人之為人習苦而力為義與人多周旋人有忤者<lb/>
雖甚愠涕泣而已不能有發攄習苦則革不榮力為義<lb/>
則中悐悐然多周旋則神費不能有發攄則氣菀不達<lb/>
以是蚤衰方年四十九遽隕兩齒未幾都盡齦相摩不<lb/>
能離虀腊於是崇禎壬申九月以羸疾卒於祥符官署<lb/>
悲夫倪子曰吾讀宗玉兄弟文章奥微精典以一萊陽<lb/>
撥策天下天下皆學之然皆不能也其所以不能天下<lb/>
<pb n="KR4e0240_WYG_012-7b"/>
亦皆不之知夫宋氏之文湛於經之至精而取其堅理<lb/>
而天下以其貌近子乃掠子而䝉其榮華榮華之言有<lb/>
茅是故可破也若宋氏之所捶結繩轄未有可破者其<lb/>
竒爾力其堅非爾力也抑有胎禀焉觀於恭人之動必<lb/>
禮守必嗇抱其性義若鞬然豈不可悟文章之道哉恭<lb/>
人生萬厯丙子子三長琮即宗玉次珵字呈玉季玫即<lb/>
文玉娶某某氏塋依祖阡之北林庄銘曰夫取其義為<lb/>
之官而官偉子取其道為之文而文起吏澤十世文章<lb/>
<pb n="KR4e0240_WYG_012-8a"/>
之力千紀嗚呼恭人不死<lb/>
　　　勅封李母姜太孺人墓銘<lb/>
凡人著節譬臨怒潮航者蕩魂觀者歌舞夫婦徳居安<lb/>
而領寂也若其不幸閔㷀集蓼道貞義抗則亦遂橛挭<lb/>
鞺鞳傑烈男子皆畏之矣丹陽之姜為今望族當顯皇<lb/>
初載大宗伯鳳阿先生名位最炳及其中季先生子養<lb/>
沖公以外藩吏抗疏極論時政忤㫖落十二官以老當<lb/>
是時養沖公之名振於天下其後又三十餘年給諫興<lb/>
<pb n="KR4e0240_WYG_012-8b"/>
化李君清嚴節敢言失貴臣意幾中危法其時之稱鯁<lb/>
固者又皆歸李君也大江南北尋咫之間二華蹋離是<lb/>
為姜李姜之後多英而其究貞於女徳李之先多顯而<lb/>
其原篤於母儀則所稱李母姜太孺人者也太孺人備<lb/>
美不可詳稱而天下所大尊文人作者之所艷舉則皆<lb/>
以其苦節明義夫節義之為宫鐘非若内言沈閨惡其<lb/>
外出者矣養沖公生太孺人凡十八年而以歸徵士二<lb/>
十有六而稱未亡時生文學洵九年給諫清七年忍死<lb/>
<pb n="KR4e0240_WYG_012-9a"/>
恩勤慈盡嚴出血淚和飯毒於熊丸既又十餘年而給<lb/>
諫遂以少年連第授官甬東從事給諫之為從事也民<lb/>
自無寃甬東之人皆知其堂有問平反者尋以治行第<lb/>
一召入内垣天子以其知刑又使執刑給諫既感恩奮<lb/>
激又以太孺人義槩疇昔教忠無畏禍兒女子之言其<lb/>
愛子之名甚於其官益復慷慨發攄無所牽摺當此之<lb/>
時天子英武欲以義正天下而邦禁大臣顧乃托為張<lb/>
杜之謀以窮威取貨周内沈命梧丘晝號給諫心痛之<lb/>
<pb n="KR4e0240_WYG_012-9b"/>
疏言其狀甚盡大臣聞之恚上書反攻給諫又時為蜚<lb/>
語動上由是得㫖落三官予外時太孺人已病給諫歸<lb/>
拜牀下涕泣久之太孺人即問兒何由得歸給諫以誠<lb/>
告太孺人大喜曰兒能如此吾即死何憾哉其後踰月<lb/>
遂瞑嗟乎給諫至孝顧其始不曰有母在不敢以身許<lb/>
人其既亦不曰無令太夫人知者即太孺人之為人母<lb/>
者可知之巳管仲三戰三北曰吾有母老唐李臯獲罪<lb/>
出則囚服就理入則擁笏懸魚坦坦施施及貶於潮以<lb/>
<pb n="KR4e0240_WYG_012-10a"/>
遷入賀此二子可謂孝矣將不疑其母之為庸婦人乎<lb/>
太孺人生萬厯癸未卒崇禎庚辰葬上元縣之躍鯉山<lb/>
於是與徵士同穴倪子銘之曰不言而雷域中者其義<lb/>
節乎何物縞綦乃爾健烈為其父教而子學之是曰姜<lb/>
李三傑也<lb/>
　　　華母陸孺人墓誌銘<lb/>
往天啓丙寅之嵗璫禍方烈錫山高忠憲公吳門周忠<lb/>
節公同日被徵三吳震駭當是時怯者閉門勇者揵舌<lb/>
<pb n="KR4e0240_WYG_012-10b"/>
而諸生華仲通時亨顧迺侜張奔蹷呌哭並形左右兩<lb/>
公幾與同盡時予尚未交仲通聞之吳人之言如此私<lb/>
意彼其人必孤蕩一身釋然無復所生之慮者既復二<lb/>
年余始得見其文與其人大都豪舉健持當有竒節漫<lb/>
叩之有父母乎仲通肅然應曰並無恙余怪問即如是<lb/>
向者奈何遂以身許人仲通因言爾時實氣激無所復<lb/>
顧忠憲既因時亨得蚤戒歸全止水已即有嚴命根究<lb/>
所由然者時奸人搆致時亨甚力盡邑為時亨骨戰時<lb/>
<pb n="KR4e0240_WYG_012-11a"/>
亨父某公初亦危悸至終夜繞床行顧時亨母曰若且<lb/>
奈何母夷然微笑曰吾兒欲為范孟博吾亦孟博母復<lb/>
何憾時亨父稱善意大安於是就枕齁出仲通言已即<lb/>
起立义手曰吾父誠達士吾母則亦丈夫也余聞不覺<lb/>
距踊出於几上嗟乎六七年來天下正直之氣不在冠<lb/>
帶而在章縫不在鬚眉而在巾幗如此者豈不炳哉亡<lb/>
何孺人以病卒仲通遂以藏志屬予且示之狀余曰無<lb/>
庸也是母欲為范孟博母即孟博母所由傳亦只數語<lb/>
<pb n="KR4e0240_WYG_012-11b"/>
耳孺人之所以不死庸在多乎余備員史局深明古人<lb/>
闡幽之義以大柢為本即如狀所稱孺人事尊章孝甘<lb/>
貧佐讀不妬逮下備慈嚴之徳以朂二子使他人母有<lb/>
之亦駸駸乎稱女士矣其在孺人譬之長松所貴不在<lb/>
鱗文是故可畧也銘曰舉世女子有女子者行高於士<lb/>
嗚呼偉哉<lb/>
　　　何母胡太孺人墓誌銘<lb/>
余以丁邜嵗奉使典江西試事闈中探一巻讀之宏茂<lb/>
<pb n="KR4e0240_WYG_012-12a"/>
以逺射其年正可强夙洎發覆則為何子三省方垂髫<lb/>
鬑鬑也怪士早慧如此必其家學有由然不然是有祖<lb/>
徳已而察其為人其襟靜而體専則又意其家必有閫<lb/>
教焉夫金水之星禀月之教以為其輝故其物粹而貞<lb/>
温而有力詩曰太姒嗣徽音則百斯男此歸宗功於女<lb/>
徳也其明年春何子偕計吏上謁余京邸逡巡出其大<lb/>
母胡太孺人狀跽而請銘余讀狀所稱其於余所意三<lb/>
者則均有矣余既自矜不謬故亦樂得而言之按狀太<lb/>
<pb n="KR4e0240_WYG_012-12b"/>
孺人胡近公長女何平山公之繼室也平山公先娶羅<lb/>
孺人生子孔陽孔彦羅孺人早世平山公以藐孤故乞<lb/>
婚於胡以為是其鄉右族有内行法當出賢女已而果<lb/>
然太孺人生而靜婉能讀書通孝經列女傳諸書得其<lb/>
義指持身進止禮法戚里見之者必曰此郝家女云歸<lb/>
何婦職明備事其繼姑胡太淑人如其姑<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>瀡非其手<lb/>
出不以供也平山公既以高才領解與其伯氏心泉公<lb/>
季後峯公科名鼎峙人稱之三鳳太孺人顧獨瞿然以<lb/>
<pb n="KR4e0240_WYG_012-13a"/>
為盛名難居朂哉夫子察其所持葢少君徳操之流亞<lb/>
也當平山公之為𤾂城從事到官五日即解綬去𤾂城<lb/>
之人高之為亭志之曰高風當是時使平山公歸而謀<lb/>
諸婦動有北門之適靜無由房之歡斯亦烏能脱然如<lb/>
此者乎撫三子陽彦修如一人為賦鳲鳩莫知三子異<lb/>
乳者也太孺人嘗讀書至孝巳伯竒事以為此非人情<lb/>
葢其書不足信課三子讀甚嚴孔陽卒以是雋於鄉名<lb/>
籍籍起彦修亦並有聲賢豪間世言何氏代有三鳳則<lb/>
<pb n="KR4e0240_WYG_012-13b"/>
孺人之教也孔陽既數舉不第乃俛首就一官閩之清<lb/>
流孺人竊竊語孔陽專城聴政自雄業即而無失衆人<lb/>
母余亦衆母母孔陽頓首謹受教竟以循吏稱三年奏<lb/>
最詔授今封太孺人葢於是丸熊之能見矣大都太孺<lb/>
人之難能也其孝能孝其後姑其慈能慈其前子不櫛<lb/>
而知詩書通梵書而不佞佛言不出閫而捐金以疏黌<lb/>
流蜚聲學士大夫之間君子曰太孺人誠女士云銘曰<lb/>
姑非其姑以齋以慄子非其子以肥以澤其履也閨民<lb/>
<pb n="KR4e0240_WYG_012-14a"/>
有食其徳其戴也笄青青之衿有謌其績異哉<lb/>
　　　從母王太孺人墓誌銘<lb/>
吾倪氏以仁義聞至王父南望公而篤矣南望公積學<lb/>
不售而有四子先府君中議公處仲而季即封侍御季<lb/>
父晉源公晉源公先娶王太孺人相莊十餘年而太孺<lb/>
人即世時生伯兄文學十年仲兄光禄八年其後四十<lb/>
年光禄成進士又三年始以歙令最追贈今稱太孺人<lb/>
尋召入臺又以恩申贈於是太孺人之徳聞於天子者<lb/>
<pb n="KR4e0240_WYG_012-14b"/>
再矣光禄直節鯁亮方有盛名通籍未二十年奄遽殞<lb/>
秀天下悼之葢光禄既殁而太孺人淒然猶在殯也於<lb/>
是晉源公欷歔徬徨謂伯兄文學曰往而母病革執余<lb/>
手泣曰吾實負公顧即死勿藏也吾日一汲於園今使<lb/>
浮我是間魂魄猶當持兩兒吾即死胸中氣歕然如雲<lb/>
霓即兒不貴朽此園耳余聞其言心悲抑非亂命也故<lb/>
重違之今四十年而兒幸貴又不幸死復何待乎乃經<lb/>
度逾一年得地曰黄泥菴者形氏相之吉斷以今嘉平<lb/>
<pb n="KR4e0240_WYG_012-15a"/>
幾望穸焉當乞銘晉源公徊翔久之而以使其猶子元<lb/>
璐謂元璐曰古者卑得諡尊則亦可銘也吾特以子文<lb/>
約而有體耳元璐造然受命伏而思曰嗟乎婦徳何易<lb/>
言哉戴子曰婦空空此言收名斂功示人之難也有可<lb/>
示人者大著耳婦徳之大著二攖變著節安常著孝節<lb/>
者治氣正才忠臣之事豪傑之行也孝之為道循性致<lb/>
情誠正之學聖人之所務也以元璐所知太孺人之事<lb/>
吾王父母其幾聖乎昔者王父文戰不得志卒得心疾<lb/>
<pb n="KR4e0240_WYG_012-15b"/>
疾作顛則舌出齦合血沫委藉以為恒先中議未貴臥<lb/>
起飲食率須先中議先中議既第授安成令當之官王<lb/>
父病不得行則獨輿王母陳太恭人先中議臨去涕泣<lb/>
諗晉源公曰吾恃若耳不然吾何可官晉源公年少專<lb/>
讀則又内要太孺人曰吾亦恃若耳不然吾何可讀太<lb/>
孺人性至孝以是二恃者則益恭太孺人之事病翁即<lb/>
一切<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>瀡澣潄嘗先意刺情不需呼命察疾將作䕫䕫<lb/>
憚憚無敢啑咳無敢啖飲無敢臥寐如是者十餘年俄<lb/>
<pb n="KR4e0240_WYG_012-16a"/>
嵗驟饑殣量塗太孺人脱簪珮四求得精粲以供王父<lb/>
粗者食晉源公而自食粃晉源公讀歸見之流涕太孺<lb/>
人既致誠玉父而又以不得侍王母心憾恨已而王母<lb/>
卒於官邸太孺人方以哭殤病臥訃聞毁踊過當竟不<lb/>
起閭黨稱之以為生孝死孝太孺人皆有之也當光禄<lb/>
持臺使者節奉華綸歸里謁園宫伏地嗚咽贊者發明<lb/>
詔以次薦冠珈象服舄奕華舉當是時宗婣中外無近<lb/>
逺畢㑹皆吁歎言曰嗟乎天之報施孝婦如此雖遲久<lb/>
<pb n="KR4e0240_WYG_012-16b"/>
不於其躬抑豈有爽哉自太孺人之備徳齊案歸順諧<lb/>
類歸宜拊下歸惠教勤歸慈通務歸智安貧歸介而元<lb/>
璐不敢詳稱識其大者耳即季父約而有體一言是教<lb/>
元璐為文者也太孺人父賀陵王公為勾餘聞士其先<lb/>
樂湖雙堂兩先生皆顯貴太孺人年十八歸季父生嘉<lb/>
靖己未二月十九日卒萬厯辛邜八月十六日享年僅<lb/>
三十有三子二文學諱元珂娶陳光禄諱元珙天啓壬<lb/>
戌進士歴官江西廵按南直督學御史以言事救䕶復<lb/>
<pb n="KR4e0240_WYG_012-17a"/>
社謫行人司副稍遷今官娶賈季父繼娶俞封太孺人<lb/>
生一子元琩太學生娶姜銘曰兒弗貴慎無瘞悲哉其<lb/>
為志也明乎孝必孝報之故雖四十年而可俟<lb/>
　　　誥封孫母錢太夫人行狀<lb/>
昨嵗丙寅秋七月孫母錢太夫人稱大齊先是里中士<lb/>
大夫蚤戒則以其年正旦上觴雜屠蘇奏之此如景星<lb/>
爭先取睹亦為眺月者難其舒望庶乗哉明以為迨時<lb/>
也太夫人既受諸大夫觴然神明不衰至七月及其辰<lb/>
<pb n="KR4e0240_WYG_012-17b"/>
則遂爽然受其季比部君觴里衆歡躍以為願義圓盡<lb/>
忽更三日媊文霣芒衆誠函酸亦莫能怨者此即以比<lb/>
部至孝幾裂肝腎然固不可以仇造物也於是將藏請<lb/>
銘比部乃自為乗授予狀之以介諸名公先生惟太夫<lb/>
人宫鐘久而比部孝子之言詞㫖悽至即名公先生立<lb/>
言所衷豈在余哉比部之意以為縷縠相謀共為藻繡<lb/>
鍼通其間則亦其介之者乎如是余安得辭葢太夫人<lb/>
者錢之自出父侍御公諱應揚魁浙舉進士有聲學者<lb/>
<pb n="KR4e0240_WYG_012-18a"/>
稱後峯先生太夫人生而凝整喜讀書悉通内則女誡<lb/>
列女傳諸篇得其義據母潘孺人蚤世事繼母孝侍御<lb/>
公愛之甚於子曰即櫛之庸渠不亢吾宗耶初孫文恪<lb/>
公陞與侍御㓜同學及薦又同譜又同官禁近於是請<lb/>
婚既襟契筮之又良報從焉太夫人乃以年十六歸清<lb/>
簡公鑨當是時忠烈公燧死宸濠之難已二十餘年王<lb/>
姑楊夫人在堂夫人既中傷忠烈居常每悲泣不能歡<lb/>
而性端察家人見者並顔戰太夫人承之婉婉媞媞盎<lb/>
<pb n="KR4e0240_WYG_012-18b"/>
如也事繼姑楊夫人尤謹定省如禮葢太夫人上事兩<lb/>
世即無不憙心歎稱之者人以為難當太夫人之來歸<lb/>
也侍御以忤分宜相不久罷去窶甚不能飾奩帳而文<lb/>
恪守官清家人食貧太夫人則緂麻索縷佐清簡讀清<lb/>
簡讀日奮遂以終軍棄繻之年領鄉薦又十三年登第<lb/>
授司馬郎徊翔曹署者四年晶金粟馬羊之誓而太夫<lb/>
人則亦綦縞自持如其未貴時亡何清簡以文恪喪去<lb/>
官三年服除時為肅皇帝之季年方崇壇祝弛朝御奸<lb/>
<pb n="KR4e0240_WYG_012-19a"/>
人因縁竊弄亡敢誰何者清簡憂憤抗章切諫言向者<lb/>
鹿馬神霄之事可鑒也章上羣奸皆剡手以須傾朝危<lb/>
駭宗親聞之者懼禍連及率裹裝夜逃去然太夫人獨<lb/>
夷猶如常時人以是言太夫人殆儒者夫人臣以忠𫉬<lb/>
罪即及其家豈言禍哉漢王仲卿妻呵止仲卿不當泣<lb/>
牛衣固已壯矣然仲卿既在位懐章奏彈大將軍王鳳<lb/>
仲卿妻遂乃伊優作情語牽持不知當時何用知仲卿<lb/>
尊貴太夫人以為如此則猶婦人也已而奏竟寢不下<lb/>
<pb n="KR4e0240_WYG_012-19b"/>
清簡又上疏乞骸骨歸太夫人忻然偕隠乃飭耕具召<lb/>
傭治田而躬操作佐之取給饘糜而已居久之莊皇帝<lb/>
改元清簡則以薦起南銓洊歴卿寺尋召入居之二年<lb/>
值江陵相奪情摘斥言者清簡以為爭之即非其職乃<lb/>
徑拂衣里居又十年葢清簡至是凡再起再罷自其出<lb/>
必岸然挺氣義斥賄砥權雖健夫不能奪比歸田乃殊<lb/>
澹逺雜然處寒生野老間莫能辨察者故當時士類謂<lb/>
清簡殊有龍徳然惟太夫人能齊之亦天合也於是冢<lb/>
<pb n="KR4e0240_WYG_012-20a"/>
子如法以少年成進士授比部郎當是時太夫人又以<lb/>
子貴而清簡季弟鑛方司銓奉楊夫人北邸太夫人從<lb/>
之婦姑甚驩即無異事王姑時尋遘楊夫人變扶櫬歸<lb/>
留比部於官時國本未立天下有大疑焉比部上書乞<lb/>
蚤定凡數千言敷㫖危動顯皇帝覽奏震怒下詔貶潮<lb/>
陽典史太夫人聞之益喜曰是兒欲為范鎮吾何求凡<lb/>
太夫人之為人母比於義方皆此類也比部既淹疎嶺<lb/>
海之間不得召而清簡再起光禄歴南北冢卿凡七年<lb/>
<pb n="KR4e0240_WYG_012-20b"/>
以守正忤時宰太夫人勸之歸持其共儉逾年而清簡<lb/>
捐舘舎又二十年而季子如洵又駿起舉高第授官亦<lb/>
比部郎比部風節如其父兄而特敦謹司讞多平反者<lb/>
世知其有母儀即稱之雋不疑云於是太夫人年九十<lb/>
餘春秋高矣潮陽君既即世比部乃陳情力求終侍得<lb/>
請太夫人於是享無方之養又八年而至是臻百嵗以<lb/>
微疾卒臨革神理晶然亦無所愴恨者太夫人之貴以<lb/>
夫封淑人以季子比部最晉今封一品太夫人身歴五<lb/>
<pb n="KR4e0240_WYG_012-21a"/>
朝凡五承譽命先是慈聖太皇太后千秋命婦入賀太<lb/>
夫人與焉太皇太后從衆請啟簾宣示軒表退賜文幣<lb/>
其明年仁聖太皇太后千秋亦如之一時壼媛傳之以<lb/>
為榮太夫人既感國恩深重即一飯無敢忘當國家之<lb/>
盛日北向呼天祝釐聲鞺然與隣嫗讚佛者晨昏相應<lb/>
有以灾雰邊警聞輒憂著眉面每旦起必持瓣香禱於<lb/>
庭或哂太夫人何為者太夫人正色曰子不聞陳寅妻<lb/>
杜生同君禄死共王事之言耶朝廷正何用豢我家豈<lb/>
<pb n="KR4e0240_WYG_012-21b"/>
能簪笄自處令漆室女笑人聞者悚服大都太夫人於<lb/>
婦徳無不備其孝根心處娣姒猶胞乳然持孔門恕字<lb/>
張公藝忍字終其身其為儉勤至一敗縞笥之八十餘<lb/>
年而百嵗手猶握鍼當清簡之為禮際其至恭止疏布<lb/>
一頭即皆出太夫人掌經指挂者嘗家祭無所供得兒<lb/>
折簪喜曰已得醨黍矣此其至細然中安無飾情他貴<lb/>
人母妻不能也馭下不束濕與人姁姁自里媪田姑見<lb/>
者皆驩然醇飲人人自謂得太夫人意而至其動止禮<lb/>
<pb n="KR4e0240_WYG_012-22a"/>
法嚴於杲霜其持家棅握轡守銜蓼菜甂甌不失堤列<lb/>
自清簡四十年居官不内顧比部兄弟及曾元十輩幼<lb/>
讀無外馳其才雖傑男子不如生平自無疾病即不曉<lb/>
藥爐何物卒之嵗猶辨蠅頭書不御鳩策上下階除如<lb/>
少壯殆天授云倪子曰天之於孫氏葢竭竒以奉之使<lb/>
其男子世有忠義文章徳業之事而巍卿大科蜂涌鱗<lb/>
次以為國華不已又益之以女徳自太夫人之備徳而<lb/>
處積貴齊案名鉅下將軾轍蘭荃敷挺崇封極年所謂<lb/>
<pb n="KR4e0240_WYG_012-22b"/>
女媧以来未之有也原其敦仁守虚規於不敗故孫氏<lb/>
之子孫其代有哲人而䝉天佑雖更百世不可得替也<lb/>
使其人替而後乃於太夫人乎取師使其天欲替之而<lb/>
後乃於太夫人乎取澤則尚將延享數十況其為升恒<lb/>
者哉太夫人以天啓丙寅七月二十五日卒距生嘉靖<lb/>
丁亥七月二十一日贏百年凡四日云其在孫氏世系<lb/>
子姓具詳家乗比部將以某月日奉太夫人合葬清簡<lb/>
公某山之陽幽宫永禎惟如椽所命雖極為之足取不<lb/>
<pb n="KR4e0240_WYG_012-23a"/>
愧葢太夫人女中郭有道也<lb/>
　　　誥封商母劉太夫人行狀<lb/>
葢昔吾先大夫與故廷尉燕陽先生同薦於鄉而交最<lb/>
讙居又甚近腹背相倚中離一澗不可梁為方舟如席<lb/>
引繩而渡時時往來語笑移日以為常當是時先生亞<lb/>
嗣仲文公早殁冢宰周祚為之長孫方弱冠有文章盛<lb/>
名丁酉里選先生以其試文示先大夫先大夫讀之喜<lb/>
形襟袂連呼曰必得必得撤棘之旦先大夫櫛洗已即<lb/>
<pb n="KR4e0240_WYG_012-23b"/>
過先生曰吾榜使前驅也掀先生髯笑聲未卒而報者<lb/>
至乃呼酒盡酣而罷時予方五嵗或擁之之太夫人所<lb/>
太夫人旁午探果餌啖撫之今憶之宛然其後五年辛<lb/>
丑冢宰試春官相去幾四千里先生顧已得其文又以<lb/>
示先大夫先大夫大驚曰幾幾魁天下乎已而報者至<lb/>
䕶名狀甚堅不即揭先大夫方過之從旁呵曰即第三<lb/>
人何秘乎報者錯愕即揭狀果第三人於是里中以為<lb/>
美談也兩家既隣比相親比於同室雖聲呼至細亦如<lb/>
<pb n="KR4e0240_WYG_012-24a"/>
晨鐘夜舂倚枕能聴之耳自太夫人之稱未亡苦節炳<lb/>
然逮其既貴母儀日益著而吾母太恭人每言太夫人<lb/>
英偉男子也當太夫人暮年以來所傳聞數端即以稱<lb/>
英偉不虛耳葢冢宰兄弟至孝<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>瀡至腆即恒饌常可<lb/>
供十數人太夫人不辭將徹必以散諸子姓隣近以逮<lb/>
僕婢至盡乃已或訝之太夫人曰兒等食大官糈以是<lb/>
禄養吾誠不欲琴瑟數秤米薪使吾子無所明志即吾<lb/>
分甘為惠固是其孝耳聞者韙之予因此悟不特曽參<lb/>
<pb n="KR4e0240_WYG_012-24b"/>
之孝養志也曽晳之慈庸渠非養志乎惟太夫人知之<lb/>
固已英偉一矣太夫人姻族既廣而宜子孫晩年門内<lb/>
外所自出及其兩黨冠縰無慮數百人其奔趨太夫人<lb/>
有如朝典人人心嚴太夫人而顧樂就之太夫人動必<lb/>
中繩言必成倫而其教人有方故人謂之女師予又因<lb/>
此悟隂陽之持教一也新婦蔽幃中言無出閫固然耳<lb/>
為人之母有教人之責矣班曹皆立言著誡宣文君至<lb/>
垂幔授生徒惟太夫人則又知之固已英偉二矣太夫<lb/>
<pb n="KR4e0240_WYG_012-25a"/>
人性和好施顧獨斥逺俗所使女牙婦儈者比於梟虎<lb/>
其羣數百游徼士大夫家如蠁投醯獨無一窺太夫人<lb/>
屏著者又一日廣㑹有尼突至挾方廣册諷太夫人即<lb/>
注千錢可恒河沙量福也太夫人搖手曰吾何事福吾<lb/>
一丸泥塞此善門既久矣麾使亟去或勸太夫人誠云<lb/>
善門又可得福何靳少錢太夫人曰吾避惡却禍耳何<lb/>
善與福之有夫使若等挾禍福之説以簧閨媛凶而家<lb/>
矣吾亦以教吾子孫也予因此又悟晉之天子至以姏<lb/>
<pb n="KR4e0240_WYG_012-25b"/>
姆師尼亡其天下陶宗儀曰三姑六婆家之蠍也學士<lb/>
大夫不能守其誡而太夫人持之斷如固已英偉三矣<lb/>
當冢宰之承環命太夫人既耄老冢宰辭至再不允太<lb/>
夫人曰上恩至矣且天下多事聖主急才必有倚閭而<lb/>
無側席是為不忠又豈得稱孝耶冢宰不得已洒泣就<lb/>
途既至闕時時上言求歸養一日入對涕泣叩頭請上<lb/>
不聴又請上怒厲聲責之冢宰遂不敢復言時太夫人<lb/>
已病困聞冢宰之不復請也反益喜嗟乎太夫人之忠<lb/>
<pb n="KR4e0240_WYG_012-26a"/>
也予因此又悟温江州之於晉有大功焉使其母先不<lb/>
持裾度其後可無憾恨漢安國恨矣世以其母知興見<lb/>
忠故亦不罪之假冢宰當日不得辭使者而太夫人有<lb/>
持裾之心冢宰今日即何以謝鮮民今即冢宰甚恨鮮<lb/>
民亦不以之貶孝者由太夫人之忠見志成也固已英<lb/>
偉四矣是故太夫人者元璐母子之所最知甚服即令<lb/>
孝子不以告觀風不以詢固將著之彤管而今以冢宰<lb/>
請狀又稍益之冢宰所自言者維太夫人劉之自出劉<lb/>
<pb n="KR4e0240_WYG_012-26b"/>
之居曰水澄為越望族自明興以來大科名卿蟬聯鱗<lb/>
次太夫人父太素公母姚儒行齊徳為州里所稱太夫<lb/>
人生而秀慧太素公絶竒愛之人鬼謀盡而相攸於商<lb/>
商自宋南渡從汴徙浙入明多聞人至太僕明洲公而<lb/>
大燕陽先生繼之益鞺鞳矣先生由進士為御史有聲<lb/>
官終少廷尉生四子次即仲文公館於劉一年而以太<lb/>
夫人歸仲文公既才竒不售讀日益苦太夫人䌟䌤佐<lb/>
之五舉終不得志邑邑以死太夫人痛甚顧復忍死以<lb/>
<pb n="KR4e0240_WYG_012-27a"/>
撫諸孤太夫人至慈煦煦然至是乃解柔著嚴冢宰兄<lb/>
弟皆以太夫人為之父與師業益大進亡何冢宰舉上<lb/>
第授邵武令迎太夫人之官不許曰吾有吾之姑及吾<lb/>
父母安能從若翩翩板輿乎其後八年冢宰以治行高<lb/>
等召為戸科給事中於是其姑金太夫人及太素公夫<lb/>
婦相繼以天年終冢宰始得奉太夫人京邸久之擢太<lb/>
僕少卿尋出撫福建中罷起督師兩廣十數年間太夫<lb/>
人皆就養於官已晉南大司空改大司馬太夫人歸而<lb/>
<pb n="KR4e0240_WYG_012-27b"/>
周覽家園者凡二年當是時今天子登極改元仲子少<lb/>
叅周初成進士矣冢宰喜曰何患無事君者乎即上疏<lb/>
乞歸田侍養許之又十年少叅自商城令入為兵科給<lb/>
事中尋出為僉事備兵瓊州上思舊徳即家起冢宰御<lb/>
史大夫不一年擢今官少叅又自瓊州晉今官備兵毘<lb/>
潤之間於是太夫人年已八十踰二矣忽卧病月餘卒<lb/>
不及見二子而目瞑其心誠無恨云先後凡七承譽命<lb/>
葢教子而食其報若耕刈然太夫人之所以教其子者<lb/>
<pb n="KR4e0240_WYG_012-28a"/>
率循事㑹因時致規苟著之典常則皆臣紀也故其教<lb/>
令曰愛民教諫官曰强諍教大吏曰正巳而其教憲銓<lb/>
則曰虚公平恕嗟乎此四字符太夫人非徒教其子也<lb/>
其以起世救時是則名醫之本治也循腠測腧而以投<lb/>
其針石天下皆當舉身聴之今使天下之持大權者隂<lb/>
詭刻深執隨投㑹即其官可以長子孫冢宰顧以太夫<lb/>
人之教不終日耳使冢宰非以太夫人之教不其墮乎<lb/>
哉太夫人生某年月日卒某年月日子孫婚姻詳家乗<lb/>
<pb n="KR4e0240_WYG_012-28b"/>
冢宰昆季謀筮良日合葬太夫人芝塘湖山之陽乞銘<lb/>
鴻碩而介以予言予才薄文采不揚不敢挾李翺不讓<lb/>
之心矜高楊二媛之紀若乃贈公之曰齊徳二難所聞<lb/>
教忠則有徵矣夫昌黎能誌韋君温國則銘程母皆由<lb/>
極信元蘇不疑壼秘今之君子何獨不然乎<lb/>
　<lb/>
　<lb/>
　倪文貞集巻十二<lb/>
</p>
<p>
</p>
  </div>
</body>
</text>
</TEI>
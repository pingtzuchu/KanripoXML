<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文貞奏疏巻十</head> <lb/>
    <p>
<pb n="KR4e0240_WYG_031-1a"/>
欽定四庫全書<lb/>
　倪文貞奏疏巻十<lb/>
　　　　　　　　　　　　明　倪元璐　撰<lb/>
　　救秦急䇿疏<lb/>
題為救秦急䇿事臣觀寇之趨秦是圗家當盜竊仁義<lb/>
瓦解人心風聞牛酒犒軍開門款逆賊本秦人向苦暴<lb/>
兵反以水火為之雲霓半月以來烽信杳絶凡傳尚存<lb/>
不陷者多是由降得免臨潼非守朝邑是破慮成割據<lb/>
<pb n="KR4e0240_WYG_031-1b"/>
坐失西陲新督後至已分客主呼兵號餉倉皇痛苦當<lb/>
局情事非為葸謀臣部空鐺不能大副要以撫時量勢<lb/>
實切疚心承對至今臣憂深病作既而思之事亦有可<lb/>
為者臣維古者封建諸侯以為屏翰國家大誼篤于宗<lb/>
藩今天下諸藩無如秦富晉雖小儉亦尚能國也皇上<lb/>
何不立垂手詔切諭兩藩以剿賊保秦責秦藩以遏賊<lb/>
不入晉責晉藩如兩王能任殺賊即不妨假以大將之<lb/>
權如其遜不知兵宜使悉輸所有與其齎盜何不享軍<lb/>
<pb n="KR4e0240_WYG_031-2a"/>
賊平之後益封兩藩各一子仍如親王之制亦足報之<lb/>
矣詩曰宗子維城兩王不見近者十一宗之禍乎而周<lb/>
衡特以慷慨捐資獲全青汴兩賢王忠而熟于計必知<lb/>
所處伏惟聖明決策施行崇禎十六年十一月初八日<lb/>
具題奉㫖逆寇西犯秦晉諸藩自當竭力同讎這奏切<lb/>
諭饗軍事宜深得封建屏翰之㫖著吏禮二部擬議速<lb/>
奏<lb/>
　　門税積弊疏<lb/>
<pb n="KR4e0240_WYG_031-2b"/>
題為請釐門税積弊以儆官邪以甦商困事臣比察崇<lb/>
文門税事不覺呌歎失聲嗟乎官貪如此百姓安得不<lb/>
窮天下安得不亂乎有商人湯茂等因臣方務釐剔呈<lb/>
稱該差苛罰情弊臣初疑其言過實因拘本差書辦三<lb/>
人及鋪商十餘人到部臣親訊之羣商具言每有失報<lb/>
一紗一裙通罰全單而又倍之至于數百者臣大駭安<lb/>
得有此因弔取從前報單閱之凡一單所開貨物多者<lb/>
至二三千件數十商之所共也商云通罰全單者葢言<lb/>
<pb n="KR4e0240_WYG_031-3a"/>
以一貨失報而重科數千件已報不漏之稅以一人犯<lb/>
令而徧罰數十家同單無罪之人積而倍之以至數百<lb/>
臣訊該辦有此否對曰自來有之例實如此臣益大駭<lb/>
問以奉何明㫖則曰無有也問有例簿否亦曰無有也<lb/>
臣歎無律無例而能守之不失此之律例即在該辦胸<lb/>
中口中提挈本官耳又問此項罰資銷歸何處對以即<lb/>
充餉額不别分疏此又知盡歸私槖耳臣時怒形齒鬚<lb/>
痛抶之數十所司徃者不可追臣莅任來署管者主事<lb/>
<pb n="KR4e0240_WYG_031-3b"/>
朱從義也時臣曲諮本差利弊從義不為臣一言幸以<lb/>
他事奉㫖降調去任苟久任之必無能改于其德合于<lb/>
原降職級外再實降二級以不覺察之罪罪之臣猶以<lb/>
為薄也臣因之深思敬陳末議自後商人失報貨物者<lb/>
依律只沒本件入官此外更無科罰所沒貨物即發本<lb/>
商照時估變償上納凡罰自絲銖以上悉須具帖呈堂<lb/>
批行方准堂存案冊仍以每月朔望二期頒示榜文彚<lb/>
開半月内所罰名數商人見此榜文方行完納凡罰入<lb/>
<pb n="KR4e0240_WYG_031-4a"/>
銀兩另作一項歲終報聞充餉不許混入稅額之中違<lb/>
者官胥並從重論則貪狼奇鬼之術俱無所施去商大<lb/>
累而國亦有小利焉以其後此所罰皆歸官也抑臣因<lb/>
崇文門而知天下之為闗者皆如此矣臣見南中闗署<lb/>
有大書刋牌凡漏貨一件通沒一船貨物之半入官者<lb/>
此又是何律令所司凡奉詔書槩多掛壁惟此等杜撰<lb/>
條例奉為龜蓍自臣所見能不為此者幾人哉除不時<lb/>
咨訪糾叅外伏希嚴詔飭行今日苟使商賈常通道路<lb/>
<pb n="KR4e0240_WYG_031-4b"/>
無怨亦綏靖之道也伏候聖裁崇禎十六年月日具題<lb/>
　　申請封典疏<lb/>
題為欽奉上傳事崇禎十六年十一月二十四日恭接<lb/>
内閣送到上傳昨户部所奏兑貨一事是否可行仍著<lb/>
議妥具奏同日又接上傳官軍布花本折俱未給散著<lb/>
輔臣傳與該部務在本月給散不得遲延欽此該臣看<lb/>
得兑貨一議起于侍郎王鰲永其意本欲自南起脚處<lb/>
所為之今取急濟眉燃或使京商以布疋等貨抵兑㑹<lb/>
<pb n="KR4e0240_WYG_031-5a"/>
臣部即以抵軍需商人以脱滯貨為喜邊人以得京貨<lb/>
為貴轉移之間可得倍利及承對而出集商人與議累<lb/>
日羣商以布匹等貨賣盡無多且邊人此時冬衣已備<lb/>
所餘零雜未必邉人所需事須來年從長計算容臣與<lb/>
鰲永酌妥另疏奏聞至于布花本折應銀八萬餘兩而<lb/>
太倉庫存止一千餘商人兑㑹上納用過共八萬餘兩<lb/>
未完不上七萬未必月内能完惟須急催併俟外解之<lb/>
至幸得接濟自不遲延也臣面承聖諭歲内須措銀百<lb/>
<pb n="KR4e0240_WYG_031-5b"/>
萬倘外解不至臣復何措乎雖有權宜如贖罪事例亦<lb/>
猶逺在來年臣計畫無之復申封典錫類之説苟以是<lb/>
號于天下亦已緩請先自京官三品以下近畿外任各<lb/>
官及畿内外林居閒住而止未經贈封者聽得捐助分<lb/>
别等次醻以應得封典限以盡歲而止或可立得若干<lb/>
萬皇上聖明慎重名器顧臣謂此與他項濫冒不同其<lb/>
説有三親以子貴雖不封之人之崇禮之猶其子也本<lb/>
為其所應得所爭後先耳一也以貲納官即得臨民視<lb/>
<pb n="KR4e0240_WYG_031-6a"/>
事今天章雖貴僅一空名耳鞶帶之榮沒者泉塗生者<lb/>
亦不出里巷閫閾之内二也又臣之議聽諸臣効義于<lb/>
先而示酬其後以其忠來以其孝往立言有體非懸王<lb/>
言為市之謂三也義取救急此等不為無可為者臣本<lb/>
儒臣設䇿出此誠心疚汗流顧以為猶愈于加𣲖開採<lb/>
耳如䝉裁允乞立勅吏部同臣部二日内詳議開列具<lb/>
奏施行至商人年標先經臣面奏放行以此通人情而<lb/>
示信並附題知崇禎十六年十一月二十七日具題奉<lb/>
<pb n="KR4e0240_WYG_031-6b"/>
㫖知道了布花銀兩著速催蚤給不得稽遲封典准暫<lb/>
行即㑹同吏部詳酌議妥具奏<lb/>
　　鹽政改官疏<lb/>
題為鹽政改官宜明職掌懇乞宣昭諭㫖以定大謀事<lb/>
頃蒙皇上召對内閣府部等官臣從諸臣後奏稱國家<lb/>
命脉繫乎淮揚誠為南北咽喉財賦都㑹賊寇所最睥<lb/>
睨今鹽商五百萬資本蕩于亂兵失業星散非徒虧課<lb/>
已也天下形勢於是乎且將坐失而不可收拾最足寒<lb/>
<pb n="KR4e0240_WYG_031-7a"/>
心請特命才望大臣一員專鎮揚州撫商通貨行劉晏<lb/>
之術兼令聯攝竈丁鹽徒漸成保障富强大業端在于<lb/>
斯有此大臣則巡鹽御史一官遂可停撤既專責任無<lb/>
所旁撓又得因其廨宇人役不煩增費誠為便計奏訖<lb/>
䝉天顔霽悦稱善其明日傳命吏部如議選舉能者吏<lb/>
部咨商于臣以淮海道僉事黄家瑞上奉聖㫖是黄家<lb/>
瑞陞都察院右僉都御史督理淮揚等處鹽法軍餉事<lb/>
務欽此臣聞家瑞之為人也潔清而敏決制下舉朝皆<lb/>
<pb n="KR4e0240_WYG_031-7b"/>
賀然臣惟恐更制之始不明指歸或以此舉僅為鹽筴<lb/>
一事已耳如僅以鹽而已御史執之有餘今之任事者<lb/>
亦能也所貴乎大臣者欲以博通兼綜為務以鹽為端<lb/>
而益以通貨貿遷如劉晏所為竈丁鹽徒皆可兵也當<lb/>
餉未集以威德籠束之使不為盜賊及其用足即可收<lb/>
而餉之屹成勁旅可以翼漕可以支寇又可得久任十<lb/>
數年不移亦如劉晏然者并略倣文天祥建閫立鎮之<lb/>
意是臣今日所以請皇上改官之意也否則何事取高<lb/>
<pb n="KR4e0240_WYG_031-8a"/>
皇帝之舊制而紛更之乎為此具題仰乞聖裁審酌先<lb/>
之以諭㫖繼之以勅書確切責成使知所守或云宜召家<lb/>
瑞乘傳入對皇上面指授之臣等亦得與往復咨謀謀<lb/>
定而後受事此言似有思理葢臣初意欲吏部選舉在<lb/>
廷大臣衆議未決臣因力自請行在今日足國强兵之<lb/>
計臣必不肯獨貽君父憂而輔臣景文等謂司農之任<lb/>
較重未可輕移臣因舉家瑞以代然臣猶恐外吏不知<lb/>
朝廷之指而任者不副議者之心耳統候聖明裁奪施<lb/>
<pb n="KR4e0240_WYG_031-8b"/>
行崇禎十六年十一月二十八日具題奉㫖淮揚特設<lb/>
重臣不止鹽法一節凡裕國足民應行事宜卿即日詳<lb/>
議確奏咨商輔臣撰勅責成不必召對巡鹽御史著該<lb/>
衙門停撤<lb/>
　　釐飭漕欠積弊疏<lb/>
題為欽奉上傳事臣于本月十九日恭承召對清問漕<lb/>
欠過多作何釐飭臣時面奏大要言其弊有二一在于<lb/>
兑次軍民通謀折乾一在于沿途旗甲私行盗賣欲絶<lb/>
<pb n="KR4e0240_WYG_031-9a"/>
折乾之弊惟責巡漕御史于京口地方設法盤騐欲絶<lb/>
盜賣之弊惟多設督漕官員就沿途處所多方禁緝除<lb/>
此二者别無他謀昨閣臣陳演等傳臣至東閣恭述上<lb/>
諭詢問釐飭之詳謹條五議以請衛官不肖旗甲無賴<lb/>
則聚而食漕米立盡今責糧道選官必廉謹責有司僉<lb/>
旗必殷實此一法也衛官不能制旗甲而反衣食于旗<lb/>
甲所在相闗漕務衙門不能察衛官而反漁獵乎衛官<lb/>
所衣食漁獵者皆取之漕米今責漕運總巡諸臣立法<lb/>
<pb n="KR4e0240_WYG_031-9b"/>
力禁衛官使必無求于旗甲力禁衙門人役使必無求<lb/>
于衛官少所費即少所侵此又一法也軍民皆利折色<lb/>
入船原無足米今責各撫按嚴飭有司凡軍民交兑顆<lb/>
粒盡須本色有私行折乾者與受皆罪此又一法也漕<lb/>
艘至京口是為大滙今責巡漕御史于此設法抽掣盤<lb/>
騐過此淮上漕撫又覆稽之如米不足治該弁重罪立<lb/>
責買補仍察𨽻何州縣該有司並行叅治此又一法也<lb/>
過此所憂惟在盗賣督糧道臣不得分身偏攝請令各<lb/>
<pb n="KR4e0240_WYG_031-10a"/>
撫按每府愼選廉幹府佐一員各督本郡之糧以叅制<lb/>
衛官而襄道臣之不逮米到京通察無虧欠即與超陞<lb/>
府正無循題叙虚文欠者分别多寡差等禠降此又一<lb/>
法也行此五者釐漕之道已盡伏候聖裁崇禎十六年<lb/>
十二月初一日具題奉㫖條奏五議悉于漕事有禆着<lb/>
速行各該衙門恪實遵行<lb/>
　　請停開採疏<lb/>
題為民情宜順開採宜停事本月初二日閣臣陳演等<lb/>
<pb n="KR4e0240_WYG_031-10b"/>
傳臣至閣恭叙上傳二事一議開採一議事例欽此該<lb/>
臣看得為開採之言者蓋以此天地自然之利行之可<lb/>
必無弊者也然臣中夜思之竊猶以為未便雖曰鑄山<lb/>
埒稱煮海原其利害實相徑庭其説有六海挹注而已<lb/>
山湏鑿發勞費金銀之氣又未必可望而知一也民不<lb/>
處海多山居者百家墳墓千家閭井或言其下有金銀<lb/>
則鉏斸必及之矣二也即云北地山少民墳而山川秀<lb/>
氣拱衛天都毁掘所加動傷地脉非如酌水于海無闗<lb/>
<pb n="KR4e0240_WYG_031-11a"/>
形勢三也天下莫不歸利于鹽而歸害于礦自萬歴年<lb/>
間礦使為禍海内寃痛沸騷至今故老言之色變驟聞<lb/>
此議復興即必驚相告語訛言四起羣心動摇四也又<lb/>
臣嘗纂脩神廟實錄據所㑹計出入子母大都得不償<lb/>
失即當時使者别有進奉總由威脅地方逼使包承認<lb/>
納富者蕩産貧者殞身盡是民脂豈為地寳五也有礦<lb/>
卒殃民即必有礦賊殃礦向當神廟太平刼殺屢告况<lb/>
在今日誰不生心此輩一聚不復可散漸成形候與流<lb/>
<pb n="KR4e0240_WYG_031-11b"/>
寇通氣方當東防西禦豈可又聚羶招蠅六也有此六<lb/>
者臣不敢議凡救敝世如理敗楹若為求蔽風雨之計<lb/>
而轉開鳥䑕之穴則利未享而害先之臣惟恐詔令一<lb/>
出示人以端有司欲以見功奸人因之生事天下皆山<lb/>
也聞風而起言礦之徒日集輦下鼎鼎騷騷安知所底<lb/>
以臣之見莫如確循明諭使該督撫自制財用聽其便<lb/>
宜曰便宜則百事俱在苟無害吾民即斟酌行之非必<lb/>
决意開採也至于事例内如准貢義生等議或不妨暫<lb/>
<pb n="KR4e0240_WYG_031-12a"/>
行容臣㑹同禮工二部酌妥奏聞崇禎十六年十二月<lb/>
初三日具題奉聖㫖覧卿奏自屬正論但念國用告詘<lb/>
民生寡遂不忍再苦吾民如以地方自生之財供地方<lb/>
軍需之用官不特遣金不解京五金隨地所宜緩急皆<lb/>
可有濟其視搜括加𣲖孰為便益倘地方官奉行不善<lb/>
借端生擾如鉏斸墳閭逼勒包納等弊責成督撫罪自<lb/>
有歸發下坤輿格致全書着地方官相酌地形便宜採<lb/>
取仍據實奏報不得坐廢實利徒括民脂湯若望即着<lb/>
<pb n="KR4e0240_WYG_031-12b"/>
赴薊督軍前傳習採法併火器水利等項該部傳飭行<lb/>
　　鈔法難于遽行事<lb/>
題為鈔法推行有漸以順民之所欲事前月二十日恭<lb/>
承召對面諭臣㑹同王鰲永蔣臣詳議鈔法推行事宜<lb/>
臣愚謂鈔法祖制也自今日議之則為非常之原矣皇<lb/>
上注懷軍國法祖宜民獨斷毅行誠為艱鉅慎始慮終<lb/>
舉朝鰓鰓臣等亦戰戰也顧臣以為欲行難行之法先<lb/>
須安定人心今外間洶藉不明聖意以為朝廷將廢金<lb/>
<pb n="KR4e0240_WYG_031-13a"/>
興楮强民收受抑勒通行此誠勢所萬難要知功令原<lb/>
不如此皇上行鈔先行自上不以責民如起解存畱錢<lb/>
糧及罰贖税契闗税間架等項百姓所輸官者即須用<lb/>
鈔鈔無兑耗民必便之若朝廷之所予民如軍糈商本<lb/>
匠值役餼不遽行鈔也民間田屋米鹽一切交易行使<lb/>
聽其自便不强勒必行鈔也即有折閲不便官自受之<lb/>
于民何與焉此意斷宜于數月之前詔諭天下使百姓<lb/>
曉然知此法之行實于民間有利無害以此大定其心<lb/>
<pb n="KR4e0240_WYG_031-13b"/>
則訛言不興令行無禁至于法行以漸宜自近始在内<lb/>
局造鈔且不須多明年先于畿輔一二縣愼擇廉敏甲<lb/>
科往為之令如徴糧收受有法罰贖税契等項如法徴<lb/>
收移其私囊以為國課使民讙然稱便若惟恐鈔之不<lb/>
行者如此一年立擢科道而臣部亦愼選司官就彼給<lb/>
散民以銀易鈔者平凖交易一如里市無所費擾而民<lb/>
亦讙然稱便如此一年立擢吏部夫天下有司不能盡<lb/>
廉敏部司之遣亦不能徧天下也惟立一二為之鵠的<lb/>
<pb n="KR4e0240_WYG_031-14a"/>
使奸人不能撓法有司之不能行法者不敢咎法之不<lb/>
善則法必行矣且在近則易察懸賞則知勵畿輔之所<lb/>
慕天下慕之迨夫羣情知鈔之利競欲得鈔而鈔于是<lb/>
乎與黄金等貴黄金于是乎與土同價故曰巽以行權<lb/>
復久湮之制當易動之時驚風驟雷非所宜也區區之<lb/>
見伏候聖裁崇禎十六年十二月初六日具題奉㫖覽<lb/>
奏自屬至論但鈔法期于速行其間或有窒礙自宜詳<lb/>
細講求豈得遲之數年即㑹同王鰲永確議奏來<lb/>
<pb n="KR4e0240_WYG_031-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　倪文貞奏疏巻十<lb/>
</p>
<p>
</p>
  </div>
</body>
</text>
</TEI>
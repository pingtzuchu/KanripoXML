<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文貞奏䟽巻十一</head> <lb/>
    <p>
<pb n="KR4e0240_WYG_032-1a"/>
欽定四庫全書<lb/>
　倪文貞奏䟽巻十一<lb/>
　　　　　　　　　　　　明　倪元璐　撰<lb/>
　　屯鹽合一疏<lb/>
題為請復屯鹽合一之制以佐餉務之窮事據保定巡<lb/>
撫徐標疏稱明主貴五糓而賤金玉晁錯所以論貴粟<lb/>
也往者中鹽之例天下商賈輸粟于邉計數給引計引行<lb/>
鹽邉地荷耒雲屯倉箱如京如坻爾時遼東千里多晉<lb/>
<pb n="KR4e0240_WYG_032-1b"/>
人商屯其間各為城堡耕者數千萬人皆兵商馬數千<lb/>
萬匹堪戰不惟富而且强三韓固于磐石後此廷議小<lb/>
利是見以粟多而賤改粟納銀設諸鹽運使轉漕餉軍<lb/>
於今屯艱鹽艱漕亦艱矣近見計臣生節要議一疏内<lb/>
有商人輸米淮倉繇海運可避江險一欵惟其近也臣<lb/>
愚妄議若輸粟于津于通于京于邉于畿南則更近或<lb/>
併海運河運亦可酌省者北地一時無粟開荒即可成<lb/>
熟晉商最多亦最耐田家之苦若遵復舊制不論邉腹<lb/>
<pb n="KR4e0240_WYG_032-2a"/>
凡用兵之處招引商鹽商開荒屯種計開屯若干准行<lb/>
鹽引若干即作運司銀數當必樂從畿南高邑令招晉<lb/>
人開荒繩繩襁負而至殊得其力臣竊有意乎此也信<lb/>
能行之商人羣佃輸粟兵士隨宜待哺屯也鹽也漕也<lb/>
合而一之未必不可佐國計也等因恭奉聖㫖抄出到<lb/>
部該臣等看得鹽糧責商輸粟于邉所以實邉也九邉<lb/>
重則輸粟于邉京師重則輸粟于京法貴因時惟圗其<lb/>
急者而已臣前引司務蔣臣之議欲使諸商以米易鹽<lb/>
<pb n="KR4e0240_WYG_032-2b"/>
積米于淮自淮起運避險省費官商並利法雖莫善于<lb/>
此誠恐漕運鹽課一年有中斷之虞是以再請召對酌<lb/>
行今保撫徐標援臣之議疏請商人輸粟于津于通于<lb/>
京于畿南併海運河運亦可酌省北道無粟開荒即可<lb/>
成熟是合屯鹽為一誠補救之急着盖臣條議十欵中<lb/>
有京引一議欲輸粟于津别開京引二十萬以省截畱<lb/>
使漕輓盡實京師撫臣之意正與臣議相符至于開荒<lb/>
屯種自是良法若准按數行鹽惟慮開屯徒有虚名鹺<lb/>
<pb n="KR4e0240_WYG_032-3a"/>
務反受匱詘莫若但令以米易鹽則諸司之在津者自<lb/>
行屯種以備上納將無事督責而耰鋤遍野此一舉兩<lb/>
利之道也候命下再行條請崇禎十七年正月十四日<lb/>
具題奉㫖京引輸粟議屬可行仍令商徑納京倉為便<lb/>
該部再加詳議具奏<lb/>
　　防守措置要畧䟽<lb/>
題為急申防河守城措餉制兵之宜以資天討事頃者<lb/>
宼禍日深聖明赫怒至移調禁旅以征誅昨臣隨輔臣<lb/>
<pb n="KR4e0240_WYG_032-3b"/>
入對中左門竊聆指授既極周詳而愚臣管窺尚有急<lb/>
切要着者夫賊既在秦則遏賊當專力于晉晉有偹而<lb/>
後無患是故今日之謀大畧貴于虚實並進虚者在督<lb/>
輔建泰奉聖主威靈奮其敵愾之氣鼓倡忠義磨勵鈍<lb/>
頑收拾人心鎭定民志而已實者在于防河守城制兵<lb/>
措餉今河亘千數百里兵力所必不能及宜責沿河州<lb/>
縣各自為防所慮望風奔逃人無固志臣請大宣德意<lb/>
于沿河保德蒲解絳吉興縣榮河河津平陸芮城垣曲<lb/>
<pb n="KR4e0240_WYG_032-4a"/>
鄉寧寧鄉等十四州邑蠲十七年田租之半又以其半<lb/>
留該地方資其防禦一切征調供億勿相煩累即以守<lb/>
令為將輔以本地紳衿而率其地之壯勇為兵賊至其<lb/>
汛不得渡者即為上功重行叙賚仍分遣道臣以時督<lb/>
察如此庶百姓以感恩而知効命地方以專力而易奏<lb/>
功此一説也其一則扼勢建瓴防易為力宜令該撫審<lb/>
度扼要平廣渡口可容賊騎數百以上者各築敵臺以<lb/>
憑砲擊則可以五十人制數千賊之命惟疑磚石之功<lb/>
<pb n="KR4e0240_WYG_032-4b"/>
資多時曠請令以土為之凡土築之法下宜堅厚上宜<lb/>
浮虚堅厚則不震坼浮虚則不激掣可以承砲發逺立<lb/>
于不敗即于其旁建設營舍總亦累土不費多資旬日<lb/>
經營即可畢役此一説也其一則逺餉不給宜謀近取<lb/>
除夫鼓勸募助以義舉者多給督輔空頭告身一聽便<lb/>
宜激勸外臣更請以近日工部所條事例文册給與輔<lb/>
臣凡在地方有心慕官爵而憚于赴京聽就其地輸資<lb/>
行間督輔即為給劄具題徑得赴部謁選或以例格過<lb/>
<pb n="KR4e0240_WYG_032-5a"/>
侈不妨稍作减裁所入資財悉充軍餉此又一説也其<lb/>
一則兵貴乎精宜明用寡岳飛以五百背峞勝敵十萬<lb/>
温造亦以五百甲士擒斬南凉叛卒數千安禄山反虜<lb/>
也幾移唐祚其初亦只恃五百驍僮耳今日大患在于<lb/>
備禦廣而兵力分不明棄取緩急之法又大將無親丁<lb/>
死士節制不行臣請撥真定額餉三萬特給督輔使于<lb/>
宣大兵三萬禁旅千五百之外别募敢死材徤五百人<lb/>
以六十金養一士足為優厚督輔則與之同甘苦性命<lb/>
<pb n="KR4e0240_WYG_032-5b"/>
此五百人者逺足制賊數萬近亦足自制其衆懾息歸<lb/>
命不敢惜死此後増加凖此為例如宋人所稱兵様者<lb/>
又一説也臣不知兵言其淺者伏候聖明裁擇乞速下<lb/>
督輔審酌施行崇禎十七年正月二十一日具題奉聖<lb/>
㫖這條奏虚實諸欵悉中機宜着督輔詳酌行該部知<lb/>
道<lb/>
　　請免軍籍䟽<lb/>
題為再陳生財便圗懇速俞行以裨國計事昨臣從輔<lb/>
<pb n="KR4e0240_WYG_032-6a"/>
臣等召對因請發臣覆奏内供改折及捐助給封二䟽<lb/>
蒙諭回宫簡發復諭臣愚凡闗𦂳切許具題催謹將臣<lb/>
部未發疏欵開列奏請臣因思理財之道有正有權要<lb/>
惟順民情之欲惡直㨗利行為貴也是故臣為内供改<lb/>
折之議者正也所以除民之困也若其為捐助給封之<lb/>
議者權也而不戾於正葢本乎理而順乎情非有敎令<lb/>
督責之也臣恐聖意未决故敢申請乃臣昨晤京西屯<lb/>
撫方孔炤出其所條免軍籍為民籍一議大畧以凡軍<lb/>
<pb n="KR4e0240_WYG_032-6b"/>
之家原有一支當軍他衛每十數年歸宗勒取軍裝大<lb/>
户嘗𣲖二三百小户百兩不等今其軍之絶者屯田為<lb/>
人所占其不絶者亦既長養子孫承户矣祖籍軍名似<lb/>
可豁除合無凡係軍籍許納軍裝銀兩免其勾補改為<lb/>
民籍只此一項可得千萬民所樂輸若慮後來勾補無<lb/>
路衛所空虚今欽定屯書内開民占軍屯者免其問罪<lb/>
通許炤民田起科不如按屯畆分數起補軍丁依然額<lb/>
籍不減臣聞其言驚歎心折天下軍籍皆苦軍裝䆒竟<lb/>
<pb n="KR4e0240_WYG_032-7a"/>
未嘗勾補徒費一畨騷索耳誠得納資脱籍化軍為民<lb/>
天下人情必大感悦只一籍百金計之天下軍籍約百<lb/>
七十餘萬除經賊亂殘區之半少亦可得千萬一歲撻<lb/>
伐之事充然有餘此亦所謂順民之欲以便民為裕國<lb/>
雖權實正者也臣與孔炤咨商生節之謀尚多其所言<lb/>
田賦利弊甚詳而切臣於是服孔炤之才也夫有學問<lb/>
者必有經濟然而空言無識者轉以急於事功譏之試<lb/>
思堯舜湯武之為君臯傅伊旦之為臣何事不期見功<lb/>
<pb n="KR4e0240_WYG_032-7b"/>
績用弗成帝堯能終宥乎孔子曰因民之所利而利之<lb/>
又曰亦可即戎夫聖賢之道言之則必可行而無不立<lb/>
奏其效所謂措之則正施之則行者也方今軍國需才<lb/>
甚急如孔炤者惟皇上留意崇禎十七年正月二十六<lb/>
日具題奉㫖軍籍原屬祖制豈可議更不准行<lb/>
　　鈔法窒礙疏<lb/>
題為遵㫖確議鈔法事該臣奉命㑹同王鰲永看得鈔<lb/>
法利行道宜愼始而窒礙則有四端一當推行之先愚<lb/>
<pb n="KR4e0240_WYG_032-8a"/>
民未明聖意訛興撓阻也今議早頒詔諭明告天下以<lb/>
法行自上如正賦闗税罰贖税契間架等項悉俱收鈔<lb/>
其在朝廷所發軍餉商本役餼匠值等項及民間交易<lb/>
行使悉聽願便更不抑勒急遽强行如是則民初不怖<lb/>
既而樂之而後鈔可大行也一議設鈔商領散而始事<lb/>
必懷觀望先須官自為之官則慮有胥役為奸留難勒<lb/>
索民以多費為苦即咎立法不良今議遴選能吏試于<lb/>
近畿授之科條以立榜様必如民間交易簡易公平使<lb/>
<pb n="KR4e0240_WYG_032-8b"/>
民翕然稱便因而推之天下則如流水也一有司徴收<lb/>
未必凛遵功令有名為徴鈔其實徴銀或鈔十三銀居<lb/>
其七鈔之去路無多民必不以鈔為有用今議責成撫<lb/>
按嚴飭有司遵行凡贖税一兩而上寧减數示寛不許<lb/>
攙用銀鍰違者贓論仍以鈔行多寡殿最考成則有司<lb/>
知勵也一民間買鈔以輸糧税貧者既不能頓遽收買<lb/>
富而黠者或多攘積徴貴居竒乘急罔利則小民大困<lb/>
今議設法禁杜仍計地方應領鈔貫依數倍之如應十<lb/>
<pb n="KR4e0240_WYG_032-9a"/>
萬者倍給二十萬寧贏留餘母縮踴貴則亦無弊也以<lb/>
四議舉其梗凡此外補苴變通在乎任者總之法行有<lb/>
漸今日以安輯人心為本臣惟常懷魚驚鳥散之憂以<lb/>
襄皇上惇大寛裕之治必求有功寧徐無驟伏候聖裁<lb/>
崇禎十七年正月二十三日具題奉㫖這鈔法四議尚<lb/>
未詳速着再確酌來説<lb/>
　　請撤桑穰中官䟽<lb/>
為請撤桑穰内遣專責有司以安人心事陛下鋭行鈔<lb/>
<pb n="KR4e0240_WYG_032-9b"/>
法專遣内臣孫元德前往浙江蘇松山東等處收買桑<lb/>
穰頭運已報起解專官速成在臣部可藉手辭責矣乃<lb/>
頃自浙江來者偹述民間驚聞中使之至凡紙戸傘舖<lb/>
悉皆竄逃其浙西有桑之家閧傳朝廷將以入春不俟<lb/>
蠶熟勒剗桑皮衣食之源於此將絶洶洶藉藉十室九<lb/>
驚凡此皆民間訛言過計使者未然之事也然臣慮其<lb/>
流弊將必至此何者凡民間自取桑穰皆因剪落遺條<lb/>
俟四月蠶事告成之後以其暇日收棄地之利于桑無<lb/>
<pb n="KR4e0240_WYG_032-10a"/>
害今以欽限廹急朝使威嚴所司望風奸徒生事勢必<lb/>
就桑取皮先蠶毁葉皮盡根枯則終身之資絶葉棄蠶<lb/>
死則一歲之事荒浙江連歲竒荒杭嘉湖産桑之鄉幾<lb/>
無遺孑近以江楚震隣人心風鶴逆賊張獻忠至偽為<lb/>
中貴及兵部差官騙招金華海鹽丁壯數千以去此何<lb/>
等時復堪擾動蘓松東省又不必言臣昧死請勅鈔局<lb/>
先將解到桑穰造用其餘惟嚴責撫按專屬有司必俟<lb/>
蠶成之後收買報命所遣内員立行停撤或欲臣部題<lb/>
<pb n="KR4e0240_WYG_032-10b"/>
委司官而臣謂部臣與内臣何異乎一稱詔使啣憲急<lb/>
功自芸其田寧顧民事不若有司猶通蔀隠臣前請罷<lb/>
餉部餉科即此意也今臣杞憂急以入告伏望即日俞<lb/>
行安定人心早速為貴耳崇禎十七年正月二十七日<lb/>
具題奉㫖桑穰責成有司展期收買即撤回内使如議<lb/>
行<lb/>
　　閣部最要事宜疏<lb/>
題為㳟承召對補牘彚奏事臣于正月三十日及二月<lb/>
<pb n="KR4e0240_WYG_032-11a"/>
初二日連䝉召對確陳軍國大計其間有臣先已奏明<lb/>
者有臨時靣奏者愚劣之誠皆䝉皇上嘉許而丹陛倉<lb/>
猝恐口語未能悉達又仰見皇上委曲疇咨日旰未御<lb/>
尚膳悚仄而退謹將閣部最要事宜摘列條奏如左伏<lb/>
候聖鍳施行<lb/>
　計開<lb/>
　一各處錢糧逋欠數目臣察十六年分正賦兵餉除<lb/>
　蠲免銀四百二十九萬一千三百兩零又撥勦餉銀<lb/>
<pb n="KR4e0240_WYG_032-11b"/>
　二百三十九萬二千四百兩零又題留瑞藩兵餉并<lb/>
　撥買米豆銅改徴兑銷等銀九十四萬二千四百零<lb/>
　只完解部銀一百一十七萬四千八百兩零共未完<lb/>
　銀七百八十七萬五千二百兩零闗税鹽課倉助共<lb/>
　完過六十八萬九千四百兩零未完二百六十五萬<lb/>
　四千四百兩零其中地無兵荒歲稱稍有者臣已于<lb/>
　去冬摘参南直江南福建山西江西山東長蘆等處<lb/>
　撫按已下等官矣仍行文十日一催責成司官趙龍<lb/>
<pb n="KR4e0240_WYG_032-12a"/>
　等及各闗倉附近等差分頭督催不敢泄玩各州縣<lb/>
　完欠細數另造清冊偹察<lb/>
　一臣于去臘靣奏風聞山東一路不肖有司有借題<lb/>
　私徴蠲粮者現在行司官訪覈主名先請飭令各該<lb/>
　撫按據實指参即以悖㫖殃民逮問正法奉㫖錢糧<lb/>
　已經蠲免何得溷徴着該撫按嚴察参奏有已徴在<lb/>
　官者姑責令起解作下年應徴見餉等諭今據利津<lb/>
　川人有向兵餉右司陳扆誦言其本縣䝉蠲復徴者<lb/>
<pb n="KR4e0240_WYG_032-12b"/>
　及問之同官王鰲永云無縣不然不特利津也又聞<lb/>
　畿輔亦有然者不特山東也懇垂嚴諭責該撫按察<lb/>
　参正法以一警百用甦孑黎<lb/>
　一臣部之應付京邉者惟恃外解今餉銀解到八萬<lb/>
　餘兩而京邉之索餉者不啻數百萬臣前題明餉到<lb/>
　先發者京軍選徤米折一萬七千兩練捕米折四千<lb/>
　三百兩此無容再遲而邉鎮最急者如寧逺山海約<lb/>
　給三萬宻雲薊州昌平永平易州通州等鎮量給四<lb/>
<pb n="KR4e0240_WYG_032-13a"/>
　萬官舍月餉又湏一萬五千兩當此京邉嗷嗷餉之<lb/>
　未至也猶引領而待餉之既至則内外交廹倘不發<lb/>
　則事不可知臣罪無辭身無足惜而事之决裂不可<lb/>
　挽也臣察浙銀久報到河間臣已差促沿途地方官<lb/>
　撥兵䕶解使京邉不致觖望俟解到奏明<lb/>
　一前據廣東委官楊䇿勲解到餉銀十四萬兩稟稱<lb/>
　尚有兩批在後因俱避亂取塗曲折所以稽延又稱<lb/>
　四川銄銀四十萬盡被左兵刼掠則知後至之困亦<lb/>
<pb n="KR4e0240_WYG_032-13b"/>
　不盡由地方官疎懈也除現差司官趙龍朱子昇沿途<lb/>
　催儹星速前行今分遣中書舍人姜承宗馮斐數員<lb/>
　于沿邉地方撥截應解額銀一催一解亦為兩便業<lb/>
　經疏列奏請<lb/>
　一津糧截撥三城扣除之數臣察天津撥遼鎮米豆<lb/>
　十六年預計米四十四萬七千五百三十石零豆二<lb/>
　十八萬八千石自三城報陷臣屢移察該撫尚未報<lb/>
　到而臣按籍預計兵馬實數本年撥給應較十六年<lb/>
<pb n="KR4e0240_WYG_032-14a"/>
　减去米一十九萬三千三百石豆二十一萬三百六<lb/>
　十石<lb/>
　一責成各督撫自謀生財之䇿臣先經請㫖叠移惟<lb/>
　宣撫朱之馮漕督史可法知㑹臣部一咨内條三事<lb/>
　一開事例以助城守一通鹽引之窮一給屯糧餘俱<lb/>
　褎如充耳容臣三催又再不應請㫖議罰<lb/>
　一巡按御史催餉完欠賞罰之格業同閣臣擬議諭<lb/>
　奏請訖崇禎十七年二月初三日具題<lb/>
<pb n="KR4e0240_WYG_032-14b"/>
　　啟沃奏謝疏<lb/>
奏為啟沃無當包荒特宏敬謝天恩並颺聖學事該臣<lb/>
于本月十二日經筵進講大學樂只君子一節書敷陳<lb/>
既畢㳟䝉天語諭臣書講得好但今邉餉匱絀壓欠最<lb/>
多生財有大道生之者衆此語作何理㑹君德成就責<lb/>
經筵不宜套漫臣時不勝悚仄伏念臣學本迂庸識尤<lb/>
寡昧惟以蠲賑施仁乃安民遏寇之本勦練加餉乃民<lb/>
窮盜起之原因而追咎倡言加𣲖諸臣釀成禍端實為<lb/>
<pb n="KR4e0240_WYG_032-15a"/>
罪首故引聚歛小人為戒欲以好惡因物之義朂勉聖<lb/>
德而選詞不粹立義多膚又臣身在講筵乃忘官司計<lb/>
事計既兼講為職講宜主計為言誠當包絡經權連貫<lb/>
標本營綜世務叅酌時宜何得專守足餉在于清兵一<lb/>
説為司計之成謀而不䇿現在之匱缺然時竊瞻瞳采<lb/>
側聆玉音惟見藹温非有誚讓此為匪怒伊敎誼兼君<lb/>
師臣受誡而出未敢引罪自陳乃昨十三日晡閣臣陳<lb/>
演等傳臣至閣㳟述今旦上御煖閣召閣臣特諭云從<lb/>
<pb n="KR4e0240_WYG_032-15b"/>
來講筵惟有問難未嘗詰責昨日偶爾詰飭朕之過也<lb/>
先生每宜救正朕仍傳諭講臣以後照常盡誠啟沃毋<lb/>
得因此輒有避忌欽此閣臣又備述聖懷撝抑誠切諄<lb/>
惓臣就閣庭應聲淚下於都哉天地之大聖人之宏也<lb/>
臣自服官以後凡國家之事苟有所知無不欲竭其愚<lb/>
戅然亦豈敢摭拾陳言依傍時事捕風捉影空談紙上<lb/>
博直言敢諌之名而置君父之憂于度外乎生節之謀<lb/>
本不能尅期奏效苐臣自去年五月筦計業于闗寧薊<lb/>
<pb n="KR4e0240_WYG_032-16a"/>
永四鎮首清本折三十萬又遣司餉郎中孫襄于宣府<lb/>
鎮清餉六十萬又咨查寧撫黎玉田清餉七十餘萬又<lb/>
先後准樞臣馮元颷張縉彦咨報缺兵之餉三百餘萬<lb/>
硜硜之誠以為兵清而餉無浮冐餉無浮冐而國用足<lb/>
國用足而加賦可以漸减賦漸减而民力少休於以殄<lb/>
宼勦賊莫切於此惟是從前匱缺已甚聖明宵旰臣孤<lb/>
存報國之心而不能紓國之急臣實有罪而天言垂教<lb/>
引為已辜則臣更何地自容也仰祈皇上解臣計職使<lb/>
<pb n="KR4e0240_WYG_032-16b"/>
臣守講讀之司專文墨之事必當益勵學問誓竭愚誠<lb/>
芹曝亦忠露雷皆敎海枯石爛報德何窮狗馬區區死<lb/>
而後已臣不勝感激悚惶之至崇禎十七年二月十四<lb/>
日具奏奉㫖覽卿奏謝知道了著益攄藎効忠實禆治<lb/>
理其生節清釐事宜原屬司計職掌亦要殫力籌畫無<lb/>
致匱缺以副特恩<lb/>
　　奉議輸捐疏<lb/>
題為欽奉聖諭事該本部題前事等因奉聖㫖這借助<lb/>
<pb n="KR4e0240_WYG_032-17a"/>
贖罪分别叙釋等事俱依議仍著多方勸輸以濟邉急<lb/>
不得聽其推諉内員武職俱一體照欵行如有殷富士<lb/>
民好義借助作何旌勸也著詳議來説分省原自妥便<lb/>
但係被宼地方無妨别舉諭㫖嚴禁抄傳知道了欽此<lb/>
臣思借助之令及於官紳在聖衷猶以為非其得已況<lb/>
士民乎夫官紳義無所逃相與鼔勸之猶存禮體士民<lb/>
何知而臨以詔令名為鼓勸實則逼脅蹂蹴之耳必有<lb/>
挾讎取賄百害俱生今天下貧無力者多半作賊從賊<lb/>
<pb n="KR4e0240_WYG_032-17b"/>
其為皇上出資守城同心讎宼者惟恃富人此即國家<lb/>
外府金湯留之有用㫖内如有二字原非坐名責輸而<lb/>
臣恐逺近風聞即遂騷愕以此秘愼不敢告人若夫有<lb/>
財輸財不呼自至者臣謂此亦不須預條旌格何者士<lb/>
民急公率有二冀卑者冀得官高者冀得名耳冀得官<lb/>
者事例盡收之矣事例已有成則賈人之心錙銖必較<lb/>
豈肯舍少就多其冀得名者如臣昨所題叙徽民程大<lb/>
功父子捐至三萬准以崇禎十年題定則例凡捐二千<lb/>
<pb n="KR4e0240_WYG_032-18a"/>
五百即授中書三萬兩合與十二中書今臣減其半而<lb/>
猶以為殊異者為其無求得報以義得官芳于以貲得<lb/>
官耳凡有識之徒見及此者皆非應募求賞而來故臣<lb/>
以為不須設格程大功父子即格也伏乞鑒裁免行詳<lb/>
議臣不勝悚息謹題請㫖崇禎十七年二月十七日具<lb/>
題<lb/>
　　飢軍索餉疏<lb/>
題為遵㫖回話事該順天巡按柳寅東題為飢軍索餉<lb/>
<pb n="KR4e0240_WYG_032-18b"/>
斫傷撫臣地方大變已經剿撫星馳上聞事崇禎十七<lb/>
年二月十八日酉時奉聖㫖譁兵戕撫殊可詫異為首<lb/>
的密拏正法脅從的安戢還伍俱著該督撫道加意料<lb/>
理其致譁情由仍著巡按御史即行密察奏餉銀多方<lb/>
措發户部堂司官回話該撫被傷情形兵部馬上差人<lb/>
飛探具奏欽此臣聞報駭憤受命恐惶譁軍至戕撫臣<lb/>
實為異變據以缺餉為詞而明㫖特令察奏致譁根由<lb/>
仰徴淵鑒舉朝所疑以為凡飢譁者計必出于擁持挾<lb/>
<pb n="KR4e0240_WYG_032-19a"/>
索未有自讎其主帥至于戕殺如此之毒者也該撫呼<lb/>
餉非司餉者有餉司在何不同禍既由救飢即應搶掠<lb/>
何為撫衙獨沸市肆晏然又飢則俱飢沙中同志彼捕<lb/>
反者是何飽兵以此言之明由驕兵畏調而憚光弼之<lb/>
嚴耳但一訪求即知其實然而時當匱絀餉實不敷自<lb/>
該撫七月受事以至于今凡發過月餉銀共二十萬八<lb/>
千兩近以外解不至應不以時㑹有至者又以根本急<lb/>
計偶作那移邉人不知易生怏怏臣謹一靣凑措現餉<lb/>
<pb n="KR4e0240_WYG_032-19b"/>
不拘多寡随所有應之一靣𣲖撥順天府屬涿州等處<lb/>
額税共五萬兩乞遣行人司行人謝于宣前往守催押<lb/>
解足以小安軍心杜其偶語矣臣以駑庸竭蹷生節伏<lb/>
候聖裁<lb/>
　　請停催餉疏<lb/>
題為臣鄉驚魂未定内遣成命宜回懇乞聖明俯從輿<lb/>
論事前奉聖㫖軍餉亟需解運中斷蠲緩疊頒民生未<lb/>
甦今特差乾清宫管事王坤科臣韓如愈馬嘉植辜朝<lb/>
<pb n="KR4e0240_WYG_032-20a"/>
薦著各照題定地方訪察已蠲免過錢糧小民曾否實<lb/>
沾恩惠地方有司有無預𣲖私征害民須大張榜示嚴<lb/>
行體訪如確有見聞指叅重處即催京邊正項併改折<lb/>
贓罰已征未解錢糧及周延儒呉昌時贓銀照勅諭内<lb/>
數目勒催星解又朱大典已有㫖著撫按提問姑令納<lb/>
銀四十萬用濟軍需准减其罪一併㑹同撫按勒限督<lb/>
解王坤韓如愈等著作速起行勅書闗防即行撰鑄本<lb/>
章准從㑹極門封進户部仍將應察應催錢糧數目造<lb/>
<pb n="KR4e0240_WYG_032-20b"/>
冊付王坤韓如愈等該衙門知道欽此臣等㳟誦制詞<lb/>
具徴德意本以民生日蹙守令無良違詔屯膏察一警<lb/>
百是則此舉誠為惠民而設原非專在催徴即以催徴<lb/>
言之當兹時艱四譟外解不前臣等同處一舟不寒俱<lb/>
慄況臣璐司計尤切楊號又凡皇上勅遣内臣每嚴約<lb/>
束知必周思利害切誡多端使者定能遵體德意載其<lb/>
清靜然而臣等相與籌維期期以為未可者誠以臣鄉<lb/>
金華之亂雖賊渠授首而黨蘖未清朱大典適居金華<lb/>
<pb n="KR4e0240_WYG_032-21a"/>
其地人本梟悍重以駭蕩之餘忽聞詔使天來一驚百<lb/>
動又四十萬金何容易辦勢必遷延時日牽引親朋洶<lb/>
洶不休良奸並起即其他郡邑積荒新警是處驚危科<lb/>
内諸員一時總至有司承奉督責寧復聊生亂人乘之<lb/>
恐遂無浙是則臣等之所大懼也且非特臣鄉也江右<lb/>
方殘閩粤俱震而江南尤囂陵喜事訛閧易興誠恐事<lb/>
端相因遂起天下只此數塊土䕶之宜若嬰兒勿使有<lb/>
驚驚則必瘚且科遣三人並饒風力度能盡職仰副殷<lb/>
<pb n="KR4e0240_WYG_032-21b"/>
憂懇乞聖明深思俯從反汗所闗安危大計誠非渺輕<lb/>
至朱大典物論雖騰而罰額太侈尤希恩減過半免累<lb/>
地方臣等不勝惶悚激切之至崇禎十七年二月二十<lb/>
三日具題奉㫖專委科臣已有㫖了朱大典貪婪異常<lb/>
豈得代為請減併一切應解錢糧如催不及額致誤軍<lb/>
需該科必罪不貸<lb/>
　<lb/>
　倪文貞奏疏巻十一<lb/>
</p>
<p>
</p>
  </div>
</body>
</text>
</TEI>
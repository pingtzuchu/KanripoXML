<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文貞奏疏巻九</head> <lb/>
    <p>
<pb n="KR4e0240_WYG_030-1a"/>
欽定四庫全書<lb/>
　倪文貞奏疏巻九<lb/>
　　　　　　　　　　　　明　倪元璐　撰<lb/>
　　臚陳生節疏<lb/>
題為臚陳生節要議事臣觀今天下大事患不富强也<lb/>
然富强之謀必衷之於仁義而始無弊臣本腐儒謬膺<lb/>
鉅委當此時勢危迫聖主焦勞三月以來諮求籌畫心<lb/>
血幾盡生財大道逺或數十年近亦數年既不足以救<lb/>
<pb n="KR4e0240_WYG_030-1b"/>
眉急權宜之策臣不敢為求其正切不過數端其間又<lb/>
有必恃資本以行或更須參伍而定者具列如左仰厪<lb/>
睿思一漕鹽即司務蔣臣四議之一臣知蔣臣以此其<lb/>
法欲使諸商以米易鹽積米於淮自淮起運循舊例四<lb/>
倉逐節盤遞是則漕法止行于淮黄而北避長江數千<lb/>
里之險省費不貲運節既短則徃返無所稽遲使稽察<lb/>
不難而盜賣自絶新漕在七八月便可過淮春冰一伴<lb/>
即抵壩通船輕運速不憂淺凍而于是鹽米通流官商<lb/>
<pb n="KR4e0240_WYG_030-2a"/>
並利籌漕籌鹽莫善于此乃臣所致疑者獨自新法未<lb/>
定舊法變更中間一年漕運與鹽課不無中斷之慮誠<lb/>
得設法通融濟此一年以後踵而行之則萬世之利也<lb/>
蔣臣議之蔣臣曰能行之乞再假一日召對以畢其情<lb/>
一錢鈔亦即蔣臣之議已經臣部看詳題覆如法行之<lb/>
錢流滿地矣而臣所難者以其議欲鈔之行先須廣鑄<lb/>
廣鑄必先謀鑄本耳臣聞舊通督王鰲永本治兵之臣<lb/>
而滿腹皆持籌之計立主鈔法可行其議多與蔣臣合<lb/>
<pb n="KR4e0240_WYG_030-2b"/>
者特欲加造小鈔五百三百一百者相兼而行始可流<lb/>
通不窮又欲自闗税為權輿使商得以鈔當税則鈔行<lb/>
于流水今現在通幸賜召對果能堪任即用之督理鈔<lb/>
法責其成功可也一漕折臣聞之科臣光時亨馬嘉植<lb/>
等之議欲使内八府額輸銀糧悉徴本色准數折江南<lb/>
漕米其收米也每米價值七錢准租一兩則民必樂從<lb/>
其折漕也每漕米一石科米價及尖耗水脚諸費責銀<lb/>
二兩五錢而民猶以為甚便此誠兩利之䇿然臣惟恐<lb/>
<pb n="KR4e0240_WYG_030-3a"/>
本處粟米散之京軍而不肯受又近畿爭輸本色則畿<lb/>
民必常食貴米此須召對戎政諸臣及勅薊順督撫熟<lb/>
籌通筭期于無害而後行之一截漕即臣前以樞貳赴<lb/>
召入對之言其法詳于前䟽臣意以海運虞一朝之患<lb/>
通膠為難必之功誠從分水嶺盤運有成則漕船及淮<lb/>
而止所省長運挑河諸費不下三百餘萬而科臣曽應<lb/>
遴又有飬魚池一議稱海運自齋堂而南由竹島以達<lb/>
地名養魚池為文登境地鑿而通之道里無多即可經<lb/>
<pb n="KR4e0240_WYG_030-3b"/>
流入海南避成山之險北無毁琢之傷雖不能如膠萊<lb/>
之徑捷較之陸運猶省脚價其言簡盡云得之太僕寺<lb/>
丞賀王盛王盛先令文登籌此甚熟皇上試召二臣同<lb/>
臣集議因遣工部明幹司官一員前徃分水嶺及養魚<lb/>
池地方躧勘形勢工力二議孰便擇其可行者選用風<lb/>
憲官一員協同登撫為之葢必登運有成謀而後淮截<lb/>
可決䇿耳一京鹽有投議于臣者欲于都城開鹽引十<lb/>
萬每引照遼例納價八錢本折相半上納以充兵餉之<lb/>
<pb n="KR4e0240_WYG_030-4a"/>
需仍行文兩浙鹽法衙門照察遼例于正附綱引之上<lb/>
𣲖行每綱引十引帶京引一引若無京引綱引不許過<lb/>
闗橋取掣其引價鹽觔及餘課割沒等項悉照標鹽徃<lb/>
例毋得故違損益出示曉諭在京諸人有願中引者赴<lb/>
部報名劄行太倉本折均半上納亦當議與寛減以示<lb/>
招徠如此可得引課二十萬亦一䇿也一雜折凡為内<lb/>
供雜項改折之議者不一而足未蒙允行葢必有難行<lb/>
者也然臣察内庫所需黄絹顔料油漆蠟茶弓箭弦條<lb/>
<pb n="KR4e0240_WYG_030-4b"/>
等項外解甚苦又多不堪駁換害累遂不可言而究竟<lb/>
逋多難徴時久倖赦即如臣鄉所供弦箭一項十餘年<lb/>
來無年不駁者以其非地之宜決不如式所司詳慎何<lb/>
敢輕收是則十餘年來民間實受百千之害而在官曽<lb/>
不得一弓半弦之用民命可矜物力可惜也臣請聖明<lb/>
再加審詳通察一應内供本色凡在所不急及必不堪<lb/>
用者聽得改從折色凡物值價一兩者連鋪墊倍責一<lb/>
兩折解在朝廷驟增一倍有用之利而民已脱于水火<lb/>
<pb n="KR4e0240_WYG_030-5a"/>
讙動天下矣夫聖主每損上而益下今益下而又可以<lb/>
益上何憚不為乎一清兵清兵者二其一兵部所報缺<lb/>
額兵數可裁二百餘萬但恐邊臣以缺額須補為辭即<lb/>
不然不肯扣新而欲以抵舊則清猶不清矣此須兵部<lb/>
飭明其一則臣部所議各鎭司餉兼列兵銜以清兵之<lb/>
事屬之自臣部所題餉郎尚以部覆候㫖頒勅方行現<lb/>
今無一到邊受事者又以餉郎之行必帶有多餉使軍<lb/>
心鼓舞歸命而得以問其虚糜今部庫如洗眼穿外解<lb/>
<pb n="KR4e0240_WYG_030-5b"/>
臣心戰戰然臣請更設一法誠得聖諭各撫鎮諸臣能<lb/>
清兵百名實陞一級無所報清者罷之則餉司尤易為<lb/>
力臣法可得而行也一省弁徃時戎籍所載不及今時<lb/>
三十分之一而戰勝攻取士馬飽騰權一而餉不分也<lb/>
今大帥驟增十餘倍副叅都游守把驟增三十餘倍行<lb/>
伍之士皆恥為兵而倖為官纔設一官役使羽儀又數<lb/>
十人士飢而此輩荒飽如故士之不戢餉之扣尅職此<lb/>
之由前有繳部一糧單内止五百人而中千守把凡三<lb/>
<pb n="KR4e0240_WYG_030-6a"/>
百五十人兵僅一百五十人虚冒如此餉何由不詘臣<lb/>
與樞臣馮元颷㑹議一日而裁八百員誠見及此耳一<lb/>
役税聞諸總憲臣李邦華之議今天下内外吏胥承差<lb/>
各有頂首文契悉令呈官照税每百兩納税銀五兩非<lb/>
官印税契不得授受臣初聞之恐傷大道既而思之此<lb/>
亦一道也昔者先王惡民逐未所以征商吏胥者不農<lb/>
不商而在官為市沿積頂首過百踰千則不止逐末矣<lb/>
今農辦畝租商輸闗税田書屋劵悉經税抽此輩游手<lb/>
<pb n="KR4e0240_WYG_030-6b"/>
以蠧取財既不能絶又不征之何以服彼農商乎以治<lb/>
蠧為生財此則憲臣體用之學也又各處吏承納班大<lb/>
省或至一二千人各差御史承差多者或至千餘人價<lb/>
重者至一二百金少者亦三五十金皆借之以庇其門<lb/>
户或納于各布政司或納于各差今若以此盡歸臣部<lb/>
仍嚴為之禁庶人在官者但得受禄于官而不得擾累<lb/>
于民其意與事例相等一洋政臣聞之原任通政司使<lb/>
施邦曜之議曰福建有東西兩洋商舶自前代至今俱<lb/>
<pb n="KR4e0240_WYG_030-7a"/>
收其税以資國用者自天啟年間海洋爭利不靖遂議<lb/>
禁止試思犀角象牙香料非兩洋不產今宇内諸貨充<lb/>
斥而猶曰禁洋不開是眞掩耳而盜鈴也葢閩人以海<lb/>
為田一日不下海即無生番人日用必中國之産一日<lb/>
不往即䦨入故官日禁之而民走死如鶩官亦無如之<lb/>
何上下相蒙徒隂為豪有力之利何不明開使朝廷少<lb/>
收養兵之費乎帥臣鄭芝龍坐鎭閩粤交界之地又素<lb/>
交孚于逺島乞即以洋政委之則一年可致十餘萬之<lb/>
<pb n="KR4e0240_WYG_030-7b"/>
餉也邦曜官閩最久故非浪言又臣司官王之驥閩人<lb/>
也其言曰此禁開而閩盜始稀謂洋開而生盜者非有<lb/>
識之論也然臣更請令在廷閩紳共為詳酌必歸于有<lb/>
利無弊而後可耳已上十條臣所持生節之謀採羣言<lb/>
而衷于聖賢經世之道然其取效必通數年為計若旦<lb/>
夕見功急抵蠲缺則猶未有䇿也凡救急必出權宜臣<lb/>
期皇上力行王政何肯為苟且遷就之䇿惟是庚癸四<lb/>
呼臣憂在眉睫不知所為耳崇禎十六年八月二十七<lb/>
<pb n="KR4e0240_WYG_030-8a"/>
曰具題奉㫖奏内鈔法廣鑄已有㫖了雜折酌行三年<lb/>
清兵汰將專責各省撫鎮勒限核詳不許仍前冗濫漕<lb/>
鹽截運京鹽洋税各欵仍著議妥詳奏以救時艱欽此<lb/>
　　扣折漕運疏<lb/>
題為請扣漕運為積貯以罷召買而弛民力事仰惟皇<lb/>
上軫念京庾因新漕未至現米僅支兩月軍糧特發内<lb/>
帑四十萬金為召買積貯之謀臣隨分泒司官程正家<lb/>
姜叶卜陳聫璧蹇宗吕四員使乘秋熟登塲或就近畿<lb/>
<pb n="KR4e0240_WYG_030-8b"/>
採收或召慤商承納不拘一法聽其便宜務于九十兩<lb/>
月内竣事現在則以新禾在野稍須時至即如鷙鳥急<lb/>
搏矣然臣細察京師奸囤競皆廣收深藏居竒射厚而<lb/>
㳺徒徼倖求充糴商投呈該司者不下百餘經此軰騰<lb/>
鼓米價勢必驟踴民既怨咨官亦不利也因復廣詢博<lb/>
訪乃得可以便于國而更便于民便于兵者查闗寧薊<lb/>
永四鎮歲需米五百萬石向於天津截漕從海道分運<lb/>
撥給然聞四鎮將士原未責其全運漕撫旗甲與天津<lb/>
<pb n="KR4e0240_WYG_030-9a"/>
餉司毎私折銀而薄解米耗蠧國家米豆數十萬石而<lb/>
臣部不得過問當事諸臣無一言及之者臣既矢誠天<lb/>
日務在剔弊節浮前於截幇疏中既微察其端而不能<lb/>
窮其實也故臣初意欲於歲運之内扣五十萬石入京<lb/>
倉而以每石八錢折給四鎮在邊兵既可以得金而太<lb/>
倉遂實有善米上下交利一舉可竣今問之津撫知僅<lb/>
折米二十萬二千五百石臣即折發帑金一十六萬二<lb/>
千兩劄委員外姬琨徃津守催將漕米督催啟運以實<lb/>
<pb n="KR4e0240_WYG_030-9b"/>
京倉又察今京軍匠役亦喜折色請即以九十兩月米<lb/>
按照時價折色與之則又可坐扣米十六萬石連四鎭<lb/>
共得漕米三十餘萬矣此外僅餘帑金七萬買之易易<lb/>
然本處所産粟米入倉即變黑色不堪久貯誠欲久貯<lb/>
非漕米不可而漕米既無可折扣臣又思之豆亦糧也<lb/>
軍興尤所急需並令買糴數萬石在明歲則與米同功<lb/>
在此時則分米之勢焉至臣受事以後日議清釐縻冒<lb/>
之法其四鎮向來所折所運實數容臣詳細核察奏明<lb/>
<pb n="KR4e0240_WYG_030-10a"/>
埀為定制則兵民皆属至便而國家歲有積貯民力可<lb/>
以稍弛矣恭候聖裁<lb/>
　　雜折事宜疏<lb/>
題為詳酌開明雜折事宜以惠東南事伏念臣以庸才<lb/>
司計其所以生財者不出於大道必不可然聚今人之<lb/>
謀以生財無不傷道者以其一益必一損此盈必彼竭<lb/>
若夫兩益交便名起利隨上實緩所征而反享厚獲下<lb/>
實多所出而反讙更生盈庭千䇿未有如内供改折之<lb/>
<pb n="KR4e0240_WYG_030-10b"/>
一事者也臣察十庫諸色名為上供内外所司倍存嚴<lb/>
慎一解一納艱累千端有解必賠無納不駁凡内庫駁<lb/>
退之餘即非民間所敢公取徒以膏血委之溝壑因而<lb/>
追比株牽家號路哭而究竟一駁即有一欠駁之不止<lb/>
欠無完日民已破家庫仍懸罄臣察十二年以前千萬<lb/>
積逋一赦俱盡十三年以後册載全未完者什而五六<lb/>
非不解也駁而不來耳即使嚴催而愈催愈玩由此言<lb/>
之損仍歸上以其兩損易以兩益何為不可皇上仁覆<lb/>
<pb n="KR4e0240_WYG_030-11a"/>
天下又復節險性成屏絶嗜好停嬪減膳浣濯卑衣甚<lb/>
欲夷諸器御與民庶等此堯茨禹菲之心也謹開明條<lb/>
欵伏幸詔諭天下凡十六年以前逋欠悉如常價折納<lb/>
免行倍加此後除上供袍縀不敢輕議其餘貨物凡官<lb/>
可召買者悉從折色令各該撫按公估時價量添解費<lb/>
輸納夫典衣典冠雖分曹事而同舟通力必無殊心其<lb/>
所折入銀兩即用以為益餉恤民之需當聖主大賚渙<lb/>
居内府外府何所間乎<lb/>
<pb n="KR4e0240_WYG_030-11b"/>
　計開<lb/>
　　一不急而應折欵項<lb/>
　　　黄蠟光粉綠<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>明<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>黄丹藍靛槐花紅花紫草<lb/>
　　　茜草燈草生漆嚴漆桐油螣黄銀硃錫水膠牛<lb/>
　　　皮牛角牛觔絹絲綿苧布柿餅川椒蒲杖烏梅<lb/>
　　　五倍子葡萄紅棗栗子蜂蜜核桃薥秫稻皮已<lb/>
　　　上均非急需悉可改折<lb/>
　　一似急而應折欵項<lb/>
<pb n="KR4e0240_WYG_030-12a"/>
　　　白蠟六萬五千斤芽茶四萬八千斤葉茶四萬<lb/>
　　　斤黄熟銅二萬斤紅熟銅二萬二千斤生銅九<lb/>
　　　千斤黒鉛一萬五千斤棉花絨三十一萬斤棉<lb/>
　　　布三十六萬疋梭布三萬疋芝蔴一萬四千石<lb/>
　　　白粳米五萬石白糯米七千石已上似闗急需<lb/>
　　　然本可購買亦應併折<lb/>
　　一工部欵項如弓箭弦條及一切軍器斷斷無用<lb/>
　　　决宜折價京造者也此外容臣咨查酌列奏請<lb/>
<pb n="KR4e0240_WYG_030-12b"/>
　　　崇禎十六年十月十三日具題<lb/>
　　鼔鑄大計疏<lb/>
題為欽奉聖諭事本月初十日恭接聖諭鼓鑄為足國<lb/>
大計近時事多艱銅本稀少御前及在内各衙門已有<lb/>
㫖盡數摉用今内外文武軍民人等俱宜急公體國共<lb/>
濟急需著遵照律例除鏡子軍器寺觀鐘磬鐃鈸及櫃<lb/>
箱等物事件鎖鑰樂器古銅免毁其餘定限三個月俱<lb/>
行銷毁一切廢銅並赴官賣給價不許違禁打造收賣<lb/>
<pb n="KR4e0240_WYG_030-13a"/>
其有捐銅助鑄的悉照事例議叙崇禎制錢仍以六十<lb/>
五文作銀一錢其餘雜錢槩以二文凖作一文低薄小<lb/>
錢自五分重以下者四文凖作一文其私販低錢着該<lb/>
城御史嚴禁緝挐仍各大張曉示至南北銅商領價誆<lb/>
官逋欠巨萬屢㫖究追著經管官勒限追完仍各自行<lb/>
回奏各省直作何勸勉并設何官專司應行事宜著該<lb/>
部詳妥開欵來看昨據計臣倪元璐奏薦王鰲永心計<lb/>
可用著以户部侍郎兼工部侍郎提督二部錢局錢法<lb/>
<pb n="KR4e0240_WYG_030-13b"/>
鈔法責令清釐局商蠧弊疏通錢鈔如辦理有效即行<lb/>
優叙倘壅窒踵弊責無所辭特諭欽此臣于是恭服皇<lb/>
上之思深而䇿備也如此則處處有銅源源可鑄富國<lb/>
之計盡此一謀然而臣猶有説凡一法之立一弊即生<lb/>
今欲使私銅盡絶無如專禁打造犯者重論夫用之家<lb/>
千而造之家一禁千不如禁一此為絶源之法如此則<lb/>
民間成器不須盡責毁銷即責毁銷但勸諭之不必設<lb/>
為嚴禁即設為嚴禁請但行之紳貴勿及士民紳貴義<lb/>
<pb n="KR4e0240_WYG_030-14a"/>
無所逃擾害不及若行之士民則告訐四起挾詐横行<lb/>
從此騷然大可慮也聖諭不言挾銅不出者作何處治<lb/>
仰見淵衷矣然而民銅不出鑄本猶微有法於此請令<lb/>
有司罰贖減半徴銅如稍有力應罰銀一兩三錢者僅<lb/>
輸價值六錢五分之銅則民爭輸銅矣民爭輸銅則銅<lb/>
價必貴銅價既貴則凡有銅者莫不居竒射利歡然出<lb/>
而應之不出一年天下之銅悉歸官冶民間非但不騷<lb/>
抑可取利夫使民賣銅于官必得虧折賣銅于民必得<lb/>
<pb n="KR4e0240_WYG_030-14b"/>
贏息而有罪輸贖者雖苦于買貴銅而實喜於承半罰<lb/>
則亦無不便也凡法立而民稱便因勢順導之則行于<lb/>
流水矣恭候聖裁崇禎十六年十月十六日具題奉㫖<lb/>
奏内欲絶私銅無如專禁打造深得要領即着卿悉心<lb/>
講求鼓鑄善䇿以資裕國欽此<lb/>
　　督撫制置兵財疏<lb/>
題為欽奉上傳事昨以閣臣陳演等傳臣至東閣恭述<lb/>
聖諭闗門三協應用本地之餉養本地之兵及計臣前<lb/>
<pb n="KR4e0240_WYG_030-15a"/>
奏一切屯鑄生財等事責成該督撫便宜舉行事宜可<lb/>
㑹同詳議具奏欽此臣惟今日之勢誠必以督撫境内<lb/>
兵財聽自制置畧如唐藩鎭者然後天下之事可得而<lb/>
為所謂大建規模者也譬之民間家計蕭竭而有衆子<lb/>
即宜割室分資使之自食其力共治其家若以一冢子<lb/>
持其斧囊而此衆子者但呼飢寒不知生節則衣食立<lb/>
盡故一司農必不能應天下之呼一内帑必不能濟司<lb/>
農之乏臣初入告曾持此言而皇上即持臣此説以告<lb/>
<pb n="KR4e0240_WYG_030-15b"/>
輔臣葢臣觀古之大將羊祜杜預韓麒麟韋臯余玠張<lb/>
浚之流未有不自生財者也其所生財亦只數者屯鑄<lb/>
通商而已屯取聚衆而言本為兵事邊將所謀今腹地<lb/>
營墾即開荒非屯也邊外地已不敢屯薊永之間固多<lb/>
閒曠宜使盡利非必悉宜稻黍棗栗薪芻皆可致貨臣<lb/>
又聞薊州党峪地方産鉛可鑄現屬司鑄主事倪光薦<lb/>
徃察而未報薊督或知之他如鹽榖等商踵背相接此<lb/>
外又如贖罪事例輸粟于邊而請命于朝者皆可得為<lb/>
<pb n="KR4e0240_WYG_030-16a"/>
也總宜令薊順督撫詳求悉計條列具聞以是為其家<lb/>
當凡所請者必盡聽之臣向覆淮撫史可法請増兵餉<lb/>
一疏責其自條生息所宜欲以淮揚為端漸行邊鎮可<lb/>
法尚未覆奏今即以薊順為端漸行内路可耳至于錢<lb/>
糧附近截解此誠便計臣亦嘗面奏及之退而察附邊<lb/>
額餉實亦無多以此久不决策謹條八府正賦屯糧民<lb/>
運及三協餉額確數如左大都于三協五之一耳以供<lb/>
薊督一標則有餘又臣聞永平府同知馮如京大有謀<lb/>
<pb n="KR4e0240_WYG_030-16b"/>
識人傳其言曰得永平一郡糧足了永平一鎮兵事此<lb/>
語甚竒顧臣未深識其人或勅薊督物色之嗟乎臣之<lb/>
事君如事天亦如事父也目覩國家之急不思所以救<lb/>
之而猶清談勦説鄙理財為管仲劉晏之策譬則父母<lb/>
方謀一家之藜羹藿食而其子顧慰以衡泌樂饑此愚<lb/>
子之忘其親者也目覩國家之急不思所以紓之而惟<lb/>
呼兵號餉變聚歛為加派掊克之謀譬則父母方憂一<lb/>
家之鳩形鵠面而其子直欲以攘奪為事此不肖子之<lb/>
<pb n="KR4e0240_WYG_030-17a"/>
欺其親者也皇上惟戒諸臣以清浮冒杜侵漁為節用<lb/>
之道惟戒諸臣以因天時乘地利順民情為生財之道<lb/>
則兵食足而民信聖賢之論政全矣崇禎十六年十月<lb/>
三十日具題奉㫖各邊督撫境内兵財聽自制置誠為<lb/>
便計這畿府正賦民屯本折原額并屯鹽鼓鑄事宜着<lb/>
行該督撫計議速奏馮如京果有謀識可用着該督奏<lb/>
明欽此<lb/>
　<lb/>
<pb n="KR4e0240_WYG_030-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　倪文貞奏疏巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>倪文貞奏疏巻二</head> <lb/>
    <p>
<pb n="KR4e0240_WYG_023-1a"/>
欽定四庫全書<lb/>
　倪文貞奏疏巻二<lb/>
　　　　　　　　　　　　明　倪元璐　撰<lb/>
　　救四纍臣疏<lb/>
為試典告成纍臣可念懇乞聖慈宏開法網以章至仁<lb/>
事䝉陛下鄭重武科創興殊典臚傳之後一時翕然以<lb/>
為得人最盛臣元璐承乏受命從同官方逢年後飲冰<lb/>
惴惴幸觀厥成昨者宴啓彤弓與沾寵瀝志意歡忭既<lb/>
<pb n="KR4e0240_WYG_023-1b"/>
復愴然則有感於前主考監試楊世芳等四臣之䝉繫<lb/>
未釋也夫四臣之罪則有之矣在監試余文<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>馬如蛟<lb/>
不能特設科條而因仍已事在主考楊世芳劉必達不<lb/>
能細繹明㫖而過拘小嫌若此者罪也然臣謂其可原<lb/>
即在此何者監試二臣所収之技勇非真技勇也由於<lb/>
刀劒跳擲隨武人所自呈而文臣不精武事苟見可觀<lb/>
不暇深求其實主考二臣所遺之技勇非以其不文也<lb/>
以其犯諱涉嫌為明㫖所未及而武場拘以文例自謂<lb/>
<pb n="KR4e0240_WYG_023-2a"/>
敬謹不知反涉於違總之事當創始未易精詳若夫情<lb/>
弊悖藐則四臣所斷斷不敢出此亦舉朝所共欲百口<lb/>
保之者也廣場耳目共屬聖明毫髪難欺功令方新天<lb/>
威孔赫雖復至愚極頑豈其利害之形䝉於襲石軀命<lb/>
之事等於飄風而敢肆倒顛公行藐玩者乎即如主考<lb/>
二臣回話之遲亦縁誤認聖㫖文武二字為監試而設<lb/>
不敢輒擅啓陳因拘成錯皆如此類耳況今陛下所特<lb/>
拔鼎元王來聘即前榜所収技勇文章四臣皆能識之<lb/>
<pb n="KR4e0240_WYG_023-2b"/>
亦豈可謂之不得人哉至於四臣生平如楊世芳劉必<lb/>
達之清謹端方詞林推重而監試二臣之在柏署亦錚<lb/>
錚有聲其馬如蛟又以按蜀報功方在敘賞之列伏惟<lb/>
聖仁如天曠然出之幽囚加以薄罰即欲懲誡而以侍<lb/>
從執法之親臣纍拘匝月亦足以示辱而人知所懼矣<lb/>
臣以承乏踵事頗知詳實冒昧控陳伏惟聖慈矜察崇<lb/>
禎四年十一月十八日具題奉㫖本内事情已有屢㫖<lb/>
俟法司問明不必申救該衙門知道<lb/>
<pb n="KR4e0240_WYG_023-3a"/>
　　讓官黃劉疏<lb/>
奏為學行第一詞臣宜留史局微臣自揣不如懇恩換<lb/>
職以全器使事臣聞常才易得竒士難求故席前宣室<lb/>
有吾久不見之言賦奏上林興安得同時之歎彼皆中<lb/>
主有此勤拳況以陛下理學文明首出千古龍雲道合<lb/>
適有其人而坐使淹沈實可惋惜伏見原任右春坊右<lb/>
中允今聴降黃道周學行雙至今代所稀觀其嫉俗多<lb/>
忤至清絶塵禁近十年日益貧寂瓶鮮儲粟厨或無烟<lb/>
<pb n="KR4e0240_WYG_023-3b"/>
此皆中朝所共知執母之喪廬墓摧毁里衆見者並云<lb/>
曾閔復生其學原本六經博極羣史旁串百氏而澤於<lb/>
仁義道徳之㫖所為文詞宏深竒典上凌數代西漢而<lb/>
後莫有其儔然又精洞時宜務為經世有用之學自天<lb/>
文厯算禮樂名法邊籌財賦往代今朝典常興革出其<lb/>
胷手悉有成謀陛下試以清讌之暇召見文華或給筆<lb/>
札使條所蓄自可倚馬萬言坐躋賈董此誠天下竒才<lb/>
天為陛下生此一人使之仰佐天章黼黻一代不可謂<lb/>
<pb n="KR4e0240_WYG_023-4a"/>
之偶然也在今日聞臣此言或以為疑所謂世人貴耳<lb/>
賤目耳若道周死後數十年天下之推重必有甚於臣<lb/>
言者臣雖愚悖豈敢以身觸雷霆過情奬物即陛下釋<lb/>
之不誅臣亦懼為後世所非笑所以推舉本由至誠且<lb/>
道周前因疏救舊輔錢龍錫忤㫖降調未幾而其言卒<lb/>
行是則陛下之知道周久矣當道周抗疏之時同輩聞<lb/>
之並為危慄而道周以為惟聖主可與忠言侃然進説<lb/>
此誠至難臣謂陛下今日用人惟當取其伉直有氣節<lb/>
<pb n="KR4e0240_WYG_023-4b"/>
者今人多畏禍自顧其身家又間者中使銜憲四出動<lb/>
以威倨上官之體加於庶司臣懼海内士大夫之氣必<lb/>
化為繞柔陛下又可不式怒蛙重摧折之乎然自道周<lb/>
既獲罪而一時論者遂有摘其試録議及科場以其經<lb/>
史為子書以其精詳為孟浪此可歎也又臣仰窺陛下<lb/>
勞於求賢睿懐孜急曰安得不貪財不愛官不狥情面<lb/>
實心任事之臣而用之若以臣所知自黃道周而外又<lb/>
有原任順天府尹劉宗周者清恬鯁介其學行正類道<lb/>
<pb n="KR4e0240_WYG_023-5a"/>
周而宗周居尹釐之職則盡力尹釐道周守文史之官<lb/>
則致精文史以此二臣仰符側席猶圭璋之合也今宗<lb/>
周既以骯髒投閒道周亦以蹇諤承貶天下本無人得<lb/>
其人又不能用則安望天下有為陛下奮其忠能者乎<lb/>
此皆諸臣之過非昧則忮不以告陛下耳臣聞制世之<lb/>
道非有他端其上用必當材使必稱器其下愚者遜智<lb/>
拙者推能則天下自治臣自量庸劣逺遜道周自道周<lb/>
䝉譴以來臣内愧氣失因其有科場議處未結縮默至<lb/>
<pb n="KR4e0240_WYG_023-5b"/>
今頃經部覆奉㫖是臣披胷見心之日矣誠以臣在詞<lb/>
垣有如鳬鴈若道周者使之大承顧問小效編摩必有<lb/>
補益度越時賢陛下幸聴臣言還道周原官而出臣於<lb/>
外承道周所應降官級此猶棄碔砆得良玉也昔孔璋<lb/>
請為李邕代死栁宗元以劉禹錫母老願以栁易播今<lb/>
道周所遭不至死徙而其才又逺過李劉即臣自處亦<lb/>
實羞出孔璋宗元之下且臣自謂聖朝用人及史局需<lb/>
材之計非為道周惟聖明垂察崇禎四年閏十一月十<lb/>
<pb n="KR4e0240_WYG_023-6a"/>
九日具題奉㫖黃道周已有㫖了不必代為陳請該部<lb/>
知道<lb/>
　　乞歸省疏<lb/>
奏為思親患病不能供職懇乞天恩俯容歸省事臣本<lb/>
憃愚遭逢聖世翺翔禁近十有餘年清切從容莫如斯<lb/>
職天地恩重去此無家日月之光尤人共戀故從筮仕<lb/>
至今除中間兩奉差移未嘗一日稱疾求便獨今以屺<lb/>
閭極念奄遘沈疴百療不能乃思歸計伏念臣母太安<lb/>
<pb n="KR4e0240_WYG_023-6b"/>
人施氏行年七十有二體素癯薄不任逺行臣官京師<lb/>
十年之間凡再往迎不能一至崇禎二年伏䝉聖恩陞<lb/>
臣南京國子監司業幸以去家一水然猶良久始就潘<lb/>
輿相聚既歡臣於此知古人捧檄之意不悟隆恩無極<lb/>
驟又量移時值聖明宵旰臣母子難同行止自合分裾<lb/>
臣母素賢通曉大義自臣偕計到今二十年間凡六七<lb/>
别率皆中坦歡顔獨於此行雖誡勉再三而涕淚已出<lb/>
臣既就道中懐攣攣凡十餘夜不得睡寐抵都雜以塵<lb/>
<pb n="KR4e0240_WYG_023-7a"/>
勞怔忡陡作自去夏五月歴秋涉冬肌肉日消見者憐<lb/>
駭然臣猶自恃中强勉趨朝謁延至新春寖增危劇不<lb/>
復能興先是有臣所知察臣氣色謂臣憂思拂亂不治<lb/>
將深初不謂然今已騐矣京師如海然獨無醫即幸有<lb/>
醫亦無治臣之藥臣魂逐親廬而求生都市雖使盧扁<lb/>
傾其上池亦豈有濟哉以臣迂拘木强不能逢時纂述<lb/>
舊聞無編摩之效感歎時事無論思之功即使其親未<lb/>
老其身不病猶當引分求罷以誡侏儒況負烏私命危<lb/>
<pb n="KR4e0240_WYG_023-7b"/>
朝露疾痛如此能不呼天倘䝉聖慈矜鑒立俞所請俾<lb/>
得就此春和生出國門生入里門一見臣母縱填溝壑<lb/>
靡所憾恨所有承派實録先經力疾纂修謹一面繕冩<lb/>
次第完繳無敢荒率縁伏枕間恭遣義男倪安代齎具<lb/>
奏上聞崇禎五年二月初二日具題奉㫖倪元璐纂修<lb/>
未完且新補講員著照舊供職不得陳請該部知道<lb/>
　　再乞歸省疏<lb/>
奏為微臣思親無已積病日危泣懇聖慈垂矜允放事<lb/>
<pb n="KR4e0240_WYG_023-8a"/>
該臣於春初因思親患病具疏求歸伏䝉聖恩以臣新<lb/>
補講員不遂俞允臣感激惕息從此不敢言歸㑹值春<lb/>
講初開臣因力疾出而供事馬背藥爐時用黽勉延至<lb/>
五月八日已不能支乃始移文註籍杜門調理凡臣所<lb/>
患之症雜亂多端怔忡不已繼之脾淫脾淫所加甚為<lb/>
痰注然以臣悉法調劑積月之功稍漸寧脱深冀秋清<lb/>
爽然秋講又開此臣引吭颺忠之㑹矣不意七月二十<lb/>
日通體蒸熱若萬斛之火投於乾木頭痛迸坼如被斧<lb/>
<pb n="KR4e0240_WYG_023-8b"/>
槌如此三晝夜臣既昏然諸醫雜進測寒測熱疑實疑<lb/>
虚温涼補㵼各隨其意復四晝夜有加無解家人環號<lb/>
臣於是屏藥不進又三晝夜雖外火稍紓而中焦藴隆<lb/>
彌積煩懣生死之事實未可知轉盼經筵臣復坐誤治<lb/>
以曠官臣亦當罷也伏乞陛下鑒臣真實放臣生還臣<lb/>
觀諸醫藥籠所有無不為臣用者而不能治臣臣之病<lb/>
其非湯熨所能攻明矣小人有母生死相依惟陛下錫<lb/>
類至仁惠臣大藥臣不勝嗚咽待命之至崇禎五年八<lb/>
<pb n="KR4e0240_WYG_023-9a"/>
月初六日具題奉㫖吏部知道<lb/>
　　三乞歸省疏<lb/>
奏為天恩甚重臣病實深補牘申祈乞允暫歸就醫倖<lb/>
甦殘息事頃臣患病哀陳徼恩下部吏部覆臣病真應<lb/>
放奉聖㫖經筵史局需人倪元璐著恪勤供職不准回<lb/>
籍欽此臣從枕間扶掖拜誦温文悚感涕泣小臣蟣螘<lb/>
荷注諭留聞者悉驚以為異數臣自分即旦暮死忍更<lb/>
言歸既又圖迴臣病多端而怔忡脾注為甚自客夏至<lb/>
<pb n="KR4e0240_WYG_023-9b"/>
今百療不瘳今年從五月杜門調理凡逾百日反致鬱<lb/>
火蒸騰幾即危隕近幸火怒稍衰而心脾本病乃彌沈<lb/>
劇自與人語至一再往復或小注思即悶煩中戰如鹿<lb/>
駭奔仰視屋梁動旋如盪一燈熒然望猶黕漆臣心知<lb/>
此候非佳日抱憂懼然臣所以亟請求去既由思母亦<lb/>
以京師鮮醫自嵗餘來延召數十水石罔投臣鄉中有<lb/>
名醫孫一臨凡遇艱危之症應手即除今其人老矣冀<lb/>
及其未死就與之謀苟其刀圭有靈臣事陛下之日甚<lb/>
<pb n="KR4e0240_WYG_023-10a"/>
長也故復昧死從陛下乞一年之假臣遭際聖明備員<lb/>
侍從論思啓沃出則徼有事之榮偃仰棲遲入則享無<lb/>
事之福自盈朝鞅掌奔命之士企為仙曺身非土芻胷<lb/>
心並具獨何為背違明主厭薄榮名釋其鳳池之安而<lb/>
波波道路乎哉陛下仁覆天下其於文學近臣諒尤軫<lb/>
體必疑臣假託請令詹事府堂上官公嚴查勘果為欺<lb/>
罔規便雖承大戮所不辭也縁臣虚羸不能車馬舟行<lb/>
蹇鈍轉眼河冰所為急呼亦慮窮途之哭伏望聖慈矜<lb/>
<pb n="KR4e0240_WYG_023-10b"/>
惻俞臣暫假就醫從此餘生皆陛下所賜臣見經筵林<lb/>
列皆賢者又臣所承派實録既告成繳閣纂修之事亦<lb/>
不需臣臣即留不過保殘視䕃縻大官之俸已耳臣不<lb/>
勝哀切待命之至九月初三日具題奉㫖倪元璐既係<lb/>
真病著在任調理不准回籍該部知道<lb/>
　　四乞歸省疏<lb/>
奏為講筵暫撤子舎久離申籲聖仁錫類歸省事先是<lb/>
崇禎五年臣以母老身病疏求賜假省親就醫自春涉<lb/>
<pb n="KR4e0240_WYG_023-11a"/>
秋凡三瀝請終不䝉允重以温文臣感激殊恩遂且抑<lb/>
情忍死冀踐一期乘間補牘不悟昨嵗日講缺員閣臣<lb/>
據資以臣名上奔辭不迨旋奉俞綸臣自惟碌碌簪筆<lb/>
十餘年無所効誠得稱引古昔攄竭工瞽或亦臣母聞<lb/>
而憙心以此矯勵少紓明發今歴春冬講席再撤而碌<lb/>
碌猶初是則臣智識淺渺納誨無能之明騐也既自慚<lb/>
赧烏私益深當臣始陳臣母時年七十二衰矣今又二<lb/>
年豈反益壯又臣向以離養三年鬱陶病困幾至危殆<lb/>
<pb n="KR4e0240_WYG_023-11b"/>
今積五稔豈更泰然前日陟屺叩閽之心置何地乎臣<lb/>
嘗讀詩至四牡之章其臣不言而其君則為之言曰是<lb/>
用作歌將母來諗春秋左傳穎考叔懐羮遺母稱之曰<lb/>
純孝由此而推使其臣自言必益軫體而有食於君側<lb/>
不思其親者聖人之誅之豈待問哉又臣觀唐臣陽城<lb/>
為國子司業引告諸生曰得毋有久不養親者乎明日<lb/>
告歸者二十輩三年不歸侍者黜之魏公子無忌率師<lb/>
禦秦令其軍中曰獨子無兄弟者歸養夫二臣之志本<lb/>
<pb n="KR4e0240_WYG_023-12a"/>
在於徵材集衆而其所令適便私謀麾驅使去恒人觀<lb/>
之竊疑其舛然二臣以為人苟不懐其父母寧復可與<lb/>
學道圖功若其有懐中亂又縶維之學亦不成功亦不<lb/>
出夫勵世之術以忠孝予人以功能歸國二臣皆有取<lb/>
爾也遭逢陛下聖明興勵徳行所求乎天下則豈可不<lb/>
自近臣始乎臣敢逺引前講官李明睿近援左中允李<lb/>
建泰為例仰冀同仁苟荷矜俞臣母子銜結何紀臣不<lb/>
勝惶悚待命之至崇禎七年十一月初九日具題奉㫖<lb/>
<pb n="KR4e0240_WYG_023-12b"/>
倪元璐講筵啓沃著照舊供職不必以私情陳請該部<lb/>
知道<lb/>
　<lb/>
　<lb/>
　<lb/>
　<lb/>
　<lb/>
　倪文貞秦疏巻二<lb/>
</p>
<p>
</p>
  </div>
</body>
</text>
</TEI>
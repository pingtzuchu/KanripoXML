<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>書舟詞</head>
    <p>
<pb n="KR4j0009_WYG_000-1a"/>
欽定四庫全書　　　　　集部十<lb/>
　書舟詞　　　　　　　　詞曲類一<hi>詞集之屬</hi>
　　提要<lb/>
　　　　<hi>臣</hi>等謹案書舟詞一巻宋程垓撰垓字正伯<lb/>
　　　　眉山人其家有擬舫名書舟見本集詞注古<lb/>
　　　　今詞話謂號虛舟葢字之誤馬氏經籍考載<lb/>
　　　　垓書舟詞一巻傳本或作書舟雅詞二巻而<lb/>
　　　　宋史藝文志乃作陳正伯書舟雅詞十一巻<lb/>
<pb n="KR4j0009_WYG_000-1b"/>
　　　　則又誤程為陳誤二為十一矣此本為毛晉<lb/>
　　　　所刻仍作一巻前有王稱序與陳振孫書録<lb/>
　　　　解題所載合序云尚書尤袤曽稱其文過于<lb/>
　　　　詩詞今其詩文無可考而詞頗有可觀楊慎<lb/>
　　　　詞品最稱其酷相思四代好折秋英數闋葢<lb/>
　　　　垓與蘇軾為中表耳濡目染有自來也集内<lb/>
　　　　攤破江神子娟娟霜月又侵門一闋諸刻多<lb/>
　　　　作康與之江城梅花引詞僅字句小有異同<lb/>
<pb n="KR4j0009_WYG_000-2a"/>
　　　　按此調相傳為前半用江城子後半用梅花<lb/>
　　　　引故合云江城梅花引今前半自首句至花<lb/>
　　　　又惱為江城子後全不似梅花引至過變以<lb/>
　　　　下更與兩調俱不合考詞譜載江城子一名<lb/>
　　　　江神子應以名攤破江神子為是詳其句格<lb/>
　　　　亦屬垓本色其題為康作當屬傳譌又巻末<lb/>
　　　　毛晉跋云意難忘一剪梅等俱定為蘇作悉<lb/>
　　　　行刪正今考東坡詞内已増入意難忘一首<lb/>
<pb n="KR4j0009_WYG_000-2b"/>
　　　　而一剪梅尚未載入其詞亦仍載此集中未<lb/>
　　　　嘗刋削然數詞語意淺俚在垓亦非佳製可<lb/>
　　　　信其必非軾作晉之所云未詳其何所據也<lb/>
　　　　乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4j0009_WYG_000-3a"/>
書舟詞原序<lb/>
程正伯以詩詞名鄉之人所知也余頃嵗遊都下數見<lb/>
朝士往往亦稱道正伯佳句獨尚書尤公以為不然曰<lb/>
正伯之文過於詩詞此乃識正伯之大者也今鄉人有<lb/>
欲刋正伯歌詞求余書其首余以此告之且為言正伯<lb/>
方為當塗諸公以制舉論薦使正伯惟以詞名世豈不<lb/>
小哉則曰古樂府亦文爾初何損於正伯之文哉余用<lb/>
是樂為書之雖然昔晏叔原以大臣子處富貴之極為<lb/>
<pb n="KR4j0009_WYG_000-3b"/>
靡麗之詞其政事堂中舊客尚欲其捐有餘之才覬未<lb/>
至之徳者蓋叔原獨以詞名爾他文則未傳也至少游<lb/>
魯直則已兼之故陳無巳之作自云不減秦七黃九是<lb/>
亦推尊其詞爾余謂正伯為秦黃則可為叔原則不可<lb/>
紹熈甲寅端午前一日王稱季平序<lb/>
</p>
<p>
</p>
  </div>
</body>
</text>
</TEI>
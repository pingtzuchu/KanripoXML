<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>黄御史集巻一</head>
    <p>
<pb n="KR4c0105_WYG_001-1a"/>
欽定四庫全書<lb/>
　黄御史集巻一　　　　　唐　黄滔　撰<lb/>
　賦<lb/>
　　周以龍興賦<hi>以旋服國中位光鱗族為韵</hi>
周以創三十代啓八百年既鳴鳳以授徳復興龍而御<lb/>
乾奔天下之二分豈惟雨驟擎雒中之九鼎寜止波旋<lb/>
當其韜仁聖以表威靈湧禎祥而呈氣色歧梁㸌銜耀<lb/>
之所<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>隴湛蟠泥之域㡬年貪餌吞將吕望之鈎一旦<lb/>
<pb n="KR4c0105_WYG_001-1b"/>
飛天霹破殷辛之國觀夫或屈或伸非假非真澤霈六<lb/>
合恩濡兆民以息虞芮作在田之跡以却夷齊為逆物<lb/>
之鱗掀陸海之波濤固殊鯨浪擴九重之宫室肯類鮫<lb/>
人則知指縱而或仗爪牙善戰而靡資血肉火兵戈而<lb/>
雖假燒尾鏡今古而未嘗寐目遂使盟津契㑹此時莫<lb/>
愧於雲從羑里棲遲昔日何傷於魚服下蟄如此髙翔<lb/>
曷量子蠻貊而蟲沙附申忠信而鬐鬛張足以雄飛革<lb/>
命首冠興王駕木徳於震宫蒼然被彩應陽精於乾象<lb/>
<pb n="KR4c0105_WYG_001-2a"/>
赫矣飛光所謂建皇基立寳位模日楷月規天矩地非<lb/>
三聖之尤異焉可以神物而取類邈罔象乘鴻濛奔霆<lb/>
迸電驅雷走風非四靈之感通焉可以與周而同功豈<lb/>
徒角樹臣佐穴居域中挐開粟而攫散財滂沲有截夀<lb/>
九齡而豢十亂振奮無窮懿乎後煥放牛前光播穀愈<lb/>
彰聖徳於王者益騐神蹤於介族則老耼之道漢祖之<lb/>
顔永冝雌伏<lb/>
　　明皇迴駕經馬嵬賦<hi>以程及曉留芳魂顧跡為韵</hi>
<pb n="KR4c0105_WYG_001-2b"/>
長鯨入鼎兮中原六龍迴轡兮蜀門杳鼇闕而難尋艷<lb/>
質經馬嵬而空念香魂日慘風悲到玉顔之死處花愁<lb/>
露泣認朱臉之啼痕莫不積恨緜緜傷心悄悄逝川東<lb/>
咽以無駐夜户下扃而莫曉襃雲萬疊斷腸新出於啼<lb/>
猿秦樹千層比翼不如於飛鳥初其漢殿如子燕城若<lb/>
讎驅鐵馬以飛至觸金輿而出遊謀於劍外駐此原頭<lb/>
羽衞參差擁翠華而不發天顔愴恨覺紅袖以難留鴛<lb/>
鷺相驚熊羆漸急千行之珠淚流下四面之霜蹄踐入<lb/>
<pb n="KR4c0105_WYG_001-3a"/>
神<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>表態忽零落以無歸雨露成波已沾濡而不及棧<lb/>
閣重處珠旒去程玉壘之雲山暫幸金城之烟景旋清<lb/>
六馬歸秦却經過於此地九泉隔越幾凄惻於平生釵<lb/>
飄彩鳳之蹤鬢蛻元蟬之跡茫茫而今日黄壤歴厯而<lb/>
當時綺陌雨鈴製曲徒有感於宫商龍腦呈香不可返<lb/>
其魂魄空極宵夢寜逢曉粧輦路見梧桐半死烟空失<lb/>
鸞鳳雙翔鏡殿三春莫問菱花之照耀驪山七夕休瞻<lb/>
榆葉之芬芳大凡有國之尊罕或傾城之遇孰言天寳<lb/>
<pb n="KR4c0105_WYG_001-3b"/>
之南面奚指坤維而西顧然則起兵雖自於青娥斯亦<lb/>
聖唐之數<lb/>
　　以不貪為寳賦<hi>以不驚他貨士之意哉為韵</hi>
以玉為寳兮寳之常名以不貪為寳兮寳其可驚彼空<lb/>
矜其純粹此特稟其清貞潔已虚中既處一言而落落<lb/>
飛聲擅價終傾衆寳以鏗鏗宋人獲希代之珍子罕當<lb/>
連城之䞇且曰伊我之寳非君莫遺提攜而日月耀手<lb/>
跪拜而丘山屬意殊不知飲氷勵節如氷之色何煩匪<lb/>
<pb n="KR4c0105_WYG_001-4a"/>
石推心剖石之姿足棄如此則别號瓊瑰得之非荆山<lb/>
者哉獨為竒美種之乃情田而已莫不掃埃垢於嗜慾<lb/>
擴規模於亷恥器之於國雕鎪皆讓劍之流利之於人<lb/>
貿鬻悉投錢之士繇是煥爛羣目鏘洋一時自叶至珍<lb/>
之比永辭凡口之嗤豈可輕重貴賤諏議磷緇衒實矜<lb/>
華爾則以琬琰當也輝今暎古我則以惇素稱之卒使<lb/>
民知反樸之風俗靡攫金之過豈惟清白以足謂固亦<lb/>
溫良而大播所以不潤屋而潤身蓋非貨而曰貨則知<lb/>
<pb n="KR4c0105_WYG_001-4b"/>
以非貨而為寳者少以所貨而為寳者多少則與珪璋<lb/>
而合美多則與瓦礫而同科故其滌以蕪穢加諸琢磨<lb/>
採於已而不採於彼貴於我而不貴於他縱饒秦氏當<lb/>
時曾欺趙地争奈楚君昔日薦刖荆和宋人於是辭黙<lb/>
而慙顔頳而走斯言既得以佩服吾寳乃分其妍醜誰<lb/>
能持確論秉貞姿問貪夫之信不<lb/>
　　景陽井賦<hi>以擴然舊事國艱人悲為韵</hi>
臺城破兮烟艸春舊井湛兮苔蘚新自遺跡於天子幾<lb/>
<pb n="KR4c0105_WYG_001-5a"/>
興懐於路人蓋悲萬乗之尊投身到此豈為一泓之故<lb/>
舉世驚神叔寳以立作荒君在為亡國玉樓之絲管宵<lb/>
咽桂㟁之兵戈晝逼御天失措且四方之大何從没地<lb/>
無慙顧九仭之深可匿便委鴻業旁攜綠鬟奔入泓澄<lb/>
之内冀逃吞噬之艱殊不知理昧納隍處窮泉而詎得<lb/>
誠乖馭朽攀素綆而胡顔既而出作窮鱗奪歸偏爵一<lb/>
時之覆轍如此千載之遺波儼若陌上澄澈丘中寂寞<lb/>
暗淘人事以氷釋旁冩江天而鏡擴青銅有恨也從零<lb/>
<pb n="KR4c0105_WYG_001-5b"/>
落於秋風碧浪無情寧解流傳於夜壑徒觀其蕪没沙<lb/>
逕葳蕤澤葵漁樵汲引荆棘榮衰雖虚中而可鑒終徹<lb/>
底以堪悲寳鏡休分豈有得銅之日雕筵罷設永無投<lb/>
轄之期固以滌盡繁華銷平曩舊猶驚鼎沸於餘湧更<lb/>
弔山崩於疊甃荒涼四面花朝而不見朱欄滴瀝千尋<lb/>
雨夜而空啼碧溜斯則堙塞終古蕭條永年半竭而珠<lb/>
璫或出陸沉而翠蓋寧旋莫可追尋玉樹之歌聲邈矣<lb/>
最堪惆悵金缾之咽處依然嗟夫穿鑿豈殊淺深非異<lb/>
<pb n="KR4c0105_WYG_001-6a"/>
蓋悲鮒蟄之穴不是龍潛之地所以避匿其中莫比漢<lb/>
髙之事<lb/>
　　課虚責有賦<hi>以理派空至方明得門為韵</hi>
虚者無形以設有者觸類而呈奚課彼以責此使從幽<lb/>
而入明寂慮澄神世外之筌蹄既厯垂華布藻人間之<lb/>
景象旋盈昔者陸機賦乎文旨推含毫佇思之道得散<lb/>
樸成形之理雖羣言互發則歸於造化之中而一物未<lb/>
萌乃鏁在𣺌茫之始是冝囊括𤣥牝箕張混元暗造無<lb/>
<pb n="KR4c0105_WYG_001-6b"/>
為之域潛臻不死之根致彼音塵莫隱於秋毫纖芥令<lb/>
其影響俄通於萬户千門然後扇作波瀾騰為氣色無<lb/>
論於逺近髙下罔計於飛沈動植如鏗至樂非所聞而<lb/>
遽聞若摘𤣥珠非所得而遽得則知文本於道道不可<lb/>
量杳韜存而韞亡道散於文文不可當乃飛鋒而耀鋩<lb/>
取之者取之逾逺偶之者偶之不常故其越兔影邁烏<lb/>
光向無聲無臭之間陶開品彚於出鬼入神之際定作<lb/>
圓方乃使巧拙應機虧全任器考其始而始則無覩騐<lb/>
<pb n="KR4c0105_WYG_001-7a"/>
其終而終則有自物居恍惚牢籠而俟以真歸精匿杳<lb/>
冥搜索而期乎實至所謂擺揚恬澹剖判虛空冀其神<lb/>
貺逮彼幽通豈惟率爾邈然散着於山川艸木風飛泉<lb/>
湧爭飄於鳥獸昆蟲夫如是則洞啓幽𤣥曽無險隘流<lb/>
音既自於扣寂成象還同於畫卦然後知文苑之菁華<lb/>
亦沖和之一派<lb/>
　　送君南浦賦<hi>以越空緜目傷妾是君為韵</hi>
南浦風煙傷心𣺌然春山歴厯春艸緜緜那堪送行客<lb/>
<pb n="KR4c0105_WYG_001-7b"/>
啓離筵一時之萍梗波濤今朝惜别千里之秦呉燕宋<lb/>
何日言旋當其繋馬出船候潮待月低徊而少婦對景<lb/>
愴恨而王孫望闕莫不撚嶰竹以凄楚撥湘絃而激越<lb/>
且當蘋澗把芳酒以留懽莫被薰風吹片帆而便發君<lb/>
不見陌上塵中奔西走東車輪似水馬足如蓬夜泊而<lb/>
猿啼霜樹晨征而月在煙空争得枝間比翼更同於越<lb/>
鳥只應波上離羣便逐於燕鴻莫不太苦行人偏傷别<lb/>
妾龍媒而嘶出金埒鸞扇而持歸玉篋于時莫展歌顰<lb/>
<pb n="KR4c0105_WYG_001-8a"/>
全沈笑靨郊天路口愁攀夾渡之栁條採蕨山前忍看<lb/>
解維之桂檝是知無人免别有别皆傷使人落顔貌枯<lb/>
肺腸淚成雨鬢侵霜朝悲五嶺暮怨三湘夢去不到書<lb/>
來豈常况一川之煙景茫茫横衝楚徼兩㟁之風濤𣺌<lb/>
𣺌直截炎荒無不銷魂如何舉目齎行而寳劍三尺留<lb/>
下而明珠十斛林駢樛木推誠而敢望合懽洲躍嘉魚<lb/>
取信而當期剖腹及夫樂闋人散龜飛日曛遺鞭却取<lb/>
解珮還分玉驄之歸步愁舉蘭棹之移聲忍聞須知赤<lb/>
<pb n="KR4c0105_WYG_001-8b"/>
帝之江頭兩心似火莫自蒼梧之㟁曲一去如雲雖佇<lb/>
錦衾而贈我終摛錦字以醻君已而誰不别離别離如<lb/>
此誰不相送相送于是則東門與北梁不足云爾<lb/>
　　水殿賦<hi>以飜量去日有水空流為韵</hi>
昔隋煬帝幸江都宮制龍舟而礙日揭水殿以凌空詭<lb/>
狀竒形雖壓洪流之上崇軒峻宇如張丹禁之中當其<lb/>
城苑興闌煙波思起截通魏國之路鑿改禹門之水於<lb/>
是怪設堂殿妙盤基址屏開於萬象之外嶽立於千艘<lb/>
<pb n="KR4c0105_WYG_001-9a"/>
之裏還如玉闕控鼇海以崢嶸稍類雲樓拔蜃江而聳<lb/>
峙皆以綵飾無比雕鐫罕量裝羽毛而揺裔疉瓊璧而<lb/>
熒煌鏡豁四隅逺近之風光冩入花明八表古今之壯<lb/>
麗攢將天子乃縱巡遊極駕馭登巨艦以龍躍擴深扄<lb/>
而虎踞旌旗劍㦸以絡野珠翠歌鐘而觸處三十六宮<lb/>
之雲雨澒洞隨來一千餘里之煙塵冥蒙撲去百幅帆<lb/>
立千夫腳奔上搖烏兔下竄蛟黿天呉邂逅以驚殺地<lb/>
軸參差而軋飜蘭棹桂檝之駢闐行辭洛口鴛瓦虹梁<lb/>
<pb n="KR4c0105_WYG_001-9b"/>
之岌嶪坐徹夷門啓閉詎常登臨罔畢雷訇之竹箭衝<lb/>
過輻湊之木蘭貯出栁絲兩㟁褭為朱檻之春水調千<lb/>
聲送下清淮之日既而遄驚鬼瞰遽及神謀鑾輅而飄<lb/>
成覆轍樓船而墮作沈舟寳祚皇風一傾亡於下國霞<lb/>
牕繡柱大零落於東流嗟夫駕作禍殃樹為罪咎穿河<lb/>
彰沒地之象泛水示沈泉之醜血化兆庶財殫萬有所<lb/>
以湯武推仁不得不加兵於癸受<lb/>
　　狎鷗賦<hi>以釋意與遊遷之汀曲為韵</hi>
<pb n="KR4c0105_WYG_001-10a"/>
海童以泛泛浮浮愛于白鷗遂將窮於賞翫乃相狎以<lb/>
遨遊彼鳥何知苟同心而同徳斯人足騐諒不忮而不<lb/>
求當其訪物外之髙蹤得沙間之逸致雲心瀟洒以薦<lb/>
徃鶴貌飄颻而疉至列為儔侣肻無求友之聲卻盡猜<lb/>
嫌皆得忘形之意至若海鏡秋碧天藍霽青磨開桂月<lb/>
於浩𣺌畫出蓬山於杳冥爾乃瞻雪影緬風翎曲得其<lb/>
情此曠蕩而來依别派不言而信彼聯翩而飛下迴汀<lb/>
四目夷猶兩情容與曾無隼擊之患忘到鳩居之所羅<lb/>
<pb n="KR4c0105_WYG_001-10b"/>
列靡慚於交契固類朋遊參差罔愧於弟兄還同雁序<lb/>
斯則别號羽客㕘為水<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>楊栁之江頭雨夜蒹葭之渡<lb/>
口霜天莫不探此景象窮乎嵗年異雞羣之迥處殊鶯<lb/>
谷之髙遷掃塵緒以皆空那虞觸網負身弓而不綰詎<lb/>
肻驚弦則知蟬蛻是非羽翔凡俗豈鷹揚於霄漢之外<lb/>
乃鶚立於煙濤之曲因嗤鴻渚蓋春去以秋來飜笑鵲<lb/>
河竟離長而會促其父既駭於斯爰令執之纔及入籠<lb/>
之念已興登俎之疑潮滿滄洲游泳空期於水際日生<lb/>
<pb n="KR4c0105_WYG_001-11a"/>
丹壑翺翔遽在於雲湄所謂禍機中蔵物情外釋且斯<lb/>
鳥之猶爾豈於人而能隔則包含詭紿之流冝覽之而<lb/>
改易<lb/>
　　知白守黑賦<hi>以為後之則跡無顛墜為韵</hi>
白之能知須守黑於所為黑之能守則知白而無咎聖<lb/>
人所以立言於彼垂訓於後將令學者得韜光用晦之<lb/>
機不使來人有衒實矜華之醜是冝採厥理扣其辭豈<lb/>
非白也吐耀含輝稟西金而成姿或𤣥黄而可得或蒼<lb/>
<pb n="KR4c0105_WYG_001-11b"/>
赤而可期知之者必能洞徹萬物昭彰一時故為禍患<lb/>
之所之黑也光沈影匿漫北水而成色既視之而不見<lb/>
亦曉之而莫得守之者必能混合羣象冥蒙衆惑故為<lb/>
安靜之所則繇是任懐霜而懐雪不在明言縱如璧以<lb/>
如珪終須黙識如此則凖繩萬國龜鏡八區俾其擅清<lb/>
名者若昧抱明智者如愚有於不有無於不無亦猶玉<lb/>
之貫虹以韞石而為玅珠之象月以蚌胎而為殊論於<lb/>
物而物且能爾騐於人而人焉忽乎是以釣璜於西渭<lb/>
<pb n="KR4c0105_WYG_001-12a"/>
之濱扣角向南山之夕須知刖足以招禍莫若漆身而<lb/>
遁跡君不見斗牛烏兔垂大明而或隔陰霾麟鳳龜龍<lb/>
作嘉瑞而常居藪澤則知以白蔵黑兮道無不全以白<lb/>
離黑兮理其不然若内包乎皎皎當外處乎緜緜故懐<lb/>
希代之珍者被褐負不羈之才者艸𤣥然後𢎞彰典式<lb/>
克免危顛夫如是則垂戒無垠推誠觸類靡令受采之<lb/>
質或爽處蒙之意吾徒也勉之哉佩帶斯言而勿墜<lb/>
　　漢宫人誦洞簫賦賦<hi>以清韵獨新宫娥諷誦為韵</hi>
<pb n="KR4c0105_WYG_001-12b"/>
王子淵兮誰與倫洞簫賦兮清且新麗藻上聞於天子<lb/>
妍詞遍誦於宫人名價有兹冩札於御牋彤管風流無<lb/>
比吟哦於貝齒朱脣斯賦也述江南之翠竹生彼雲谷<lb/>
甘露朝洒瑞煙晴撲般斤遽取於貞勁䕫律乃知其韞<lb/>
蓄既而植物惟一樂工惟獨九重聖主俄聆於玉韵金<lb/>
聲兩掖佳人爭致於瑤編繡軸受授相從彤闈絳宫始<lb/>
喧喧而歴覽旋一一以精通十二瓊樓不唱鸞歌於夜<lb/>
月三千玉貌皆吟鳳藻於春風莫不魯殿慙魂巫山破<lb/>
<pb n="KR4c0105_WYG_001-13a"/>
夢應教墨客以心死解得紅妝之口諷時時桂席驚飄<lb/>
舞雪於羅衣往往蘭臺誤下歌塵於綺棟于時閑趙瑟<lb/>
寢秦筝駐雲雨咽咸英非春而御苑花折當夏而幽閨<lb/>
景清如鷰人人卻以詞鋒而勵吻雕龍字字爰於禁署<lb/>
而飛聲泉噴香喉雲靡綠鬢豈貫珠之歌同調固如簧<lb/>
之言别韵遂使霞牕觸處不吟紈扇之詩樂府無人更<lb/>
重箜篌之引斯則琴賦與笛賦奚過才子獲才人詠歌<lb/>
體物之能有是屬詞之道如何一千餘字之珠璣不逢<lb/>
<pb n="KR4c0105_WYG_001-13b"/>
漢帝三十六宫之牙齒詎啓秦娥方今天鑒求文詞人<lb/>
畢用有才可應於妃后工賦足流於嬪從洞簫之作兮<lb/>
何代無誰繼當時之吟誦<lb/>
　　省試人文化天下賦<hi>以觀彼人文以化天下為韵乾寧二年及第</hi>
明彼今古聞諸聖賢易垂言而著在八卦人有文而形<lb/>
于普天用以成章既騐斯風之肅穆矚之於物乃知厥<lb/>
徳之昭宣吾君秉此格言恢乎至理以為文在天而苟<lb/>
可鑒文在人而誠足視在天則時變從之在人則化成<lb/>
<pb n="KR4c0105_WYG_001-14a"/>
有以故體此以御宇取兹而敎人且文也肇自河龜見<lb/>
洛書陳道徳故仁義新出無為而入有象齊父子而一<lb/>
君臣既而上古遐中古邇苟流播之如此乃弛張而若<lb/>
彼始則六十四位演自周王旋則三百五篇刪於孔氏<lb/>
故得有國之君凖繩斯文詩書禮樂以表裏干戚俎豆<lb/>
以區分莫不經天緯地髣髴氤氲布彼寰瀛風行而艸<lb/>
偃被於億兆玉潔而蘭薰然後鏗作咸韶散為風雅調<lb/>
暢動植周通夷夏車書得以合矣貴賤與而同也遂使<lb/>
<pb n="KR4c0105_WYG_001-14b"/>
九州四海皆瞻黼黻於朝端墨客詞人交露鋒鋩於筆<lb/>
下大哉人文之義也煥矣赫矣可名可觀唯聖朝之所<lb/>
擅豈悖徳之能干推其時而時或異論其道而道斯完<lb/>
故將垂百王而作範豈唯充萬國以咸懽者也夫如是<lb/>
則肩比三王威銷五霸𢎞彰馭馬之成政克俾雕龍之<lb/>
擅價彬彬乎哉郁郁乎哉有以見我唐之至化<lb/>
　　館娃宫賦<hi>以上驚空壕色施碧艸為韵</hi>
呉王歿地兮呉國蕪城故宫莫問兮故事難名門外已<lb/>
<pb n="KR4c0105_WYG_001-15a"/>
飛其玉弩座中纔委其金觥舞榭歌臺朝為宫而暮為<lb/>
沼英風霸業古人失而今人驚想夫桂殿中横蘭房内<lb/>
創丹楹刻桷之殊制釦砌文軒之詭狀如從渤澥徙蓬<lb/>
闕於人間若自瑤池落蘂宫於地上繡柱雲楣飛蛟伏<lb/>
螭基扄鬱律鈎楯參差碧樹之珍禽夏語綠牕之瑞景<lb/>
冬曦呉王乃波伍相輦西施珠翠族來居玉堂而澒洞<lb/>
笙簧擁出登綺席以逶迤觸物窮奢含情愈惑欲移楚峽<lb/>
於雲際擬鑿殷池於檻側花顔縹𣺌欺樹裏之春光銀<lb/>
<pb n="KR4c0105_WYG_001-15b"/>
焰熒煌卻城頭之曙色殊不知敵國來攻攢戈耀空虎<lb/>
怒而拏平雉堞雷訇而擊碎簾櫳甲馬萬蹄巻飛塵而<lb/>
滅沒瓊樓百尺爆紅燼之㝠濛悉繇脩袖舞殃朱唇唱<lb/>
隟瑤堦而便作泉壤玉礎而旋成蘚石恨留山鳥啼百<lb/>
卉之春紅愁寄壠雲鏁四天之暮碧悲夫往日層構兹<lb/>
辰古壕香逕而同歸寂寂稽山而杳自髙髙遺堵塵空<lb/>
幾踐羣遊之鹿滄洲月在寧銷怒濁之濤已而西日悤<lb/>
悤東波浩浩松楸而駢作荒隧車馬而輾通長道彼雕<lb/>
<pb n="KR4c0105_WYG_001-16a"/>
牆峻宇之君冝鑒丘墟於茂艸<lb/>
　　陳皇后因賦復寵賦<hi>以言情暮作國黛朝天為韵</hi>
陳皇后一鏁長門蕭條渥恩欲冩退宫之永恨因求體<lb/>
物之嘉言蜀郡才髙述遺芳於桃李漢皇心感歸舊職<lb/>
於蘋蘩想夫跡墜城南寵移天顧難期獻蠒於春晝不<lb/>
忍解簮於日暮瓊樓寂寂空髙於明月秋風瑤艸萋萋<lb/>
莫輾於金輿玉輅于此蓄憤夫何釋情犀浦有多才之<lb/>
著上林推獨步之名沽酒而居每樂當壚之事量金以<lb/>
<pb n="KR4c0105_WYG_001-16b"/>
至爰流擲地之聲於是摛妍詞貌濃黛侔錦字陳綺態<lb/>
鬱芬馥於茝席悄丁當於珠珮鵲巢入搆飜成别鶴之<lb/>
悲馬首虛瞻不識牽牛之會振動文苑旋彰國朝既切<lb/>
採蘼於藻麗遂牽連理於桃夭一旦惻聖鑒錫嘉昭已<lb/>
無為雨之期空懸夢寐終自凌雲之製能致煙霄莫不<lb/>
傾北園駭南國絲蘿而昨日靡託珠翠而今朝改色玉<lb/>
臺有恨舞鸞之影孤來金闕無恩吐鳳之才續得設使<lb/>
望幸顒若含情黙然擢髪同論於漢殿揮毫莫購於巴<lb/>
<pb n="KR4c0105_WYG_001-17a"/>
川則此日前魚定作小鱗而赴海寧令破鏡卻成圓月<lb/>
以昇天懿夫掞天之手雖奇麗水之珍可博苟非兹賦<lb/>
之讚詠奚救當時之黜削方今妃后悉承歡不是後賢<lb/>
無此作<lb/>
　　秋色賦<hi>以雨作愁成然知興起為韵</hi>
白帝承乾乾坤悄然潘岳乃驚素髮感流年抽綵筆疉<lb/>
花牋驅走羣言冩抑鬱之懐矣搜羅萬象賦蕭條之景<lb/>
焉于時凄凄漠漠零露蒙作杳杳冥冥勁風吹成或青<lb/>
<pb n="KR4c0105_WYG_001-17b"/>
山兮薄暮或綠野兮新晴昨日金輿天子自西郊而迎<lb/>
入此時火斾祝融指南極以遄征於是踆烏減赫顧兔<lb/>
添明地上落紅蕖之態煙中吟玉笛之聲華嶽峰高染<lb/>
蓮華而翠活湘川樹老換楓葉以霞生愈碧呉山偏清<lb/>
漢水松柏風髙兮嵗寒出梧桐蟬急兮煙翠死衡陽落<lb/>
日和旅雁以飛來劍閣中宵逐哀猿而嘯起遂使隋堤<lb/>
青恨呉嶺綠愁廬阜之蟾開石面錢塘之雪入濤頭空<lb/>
三楚之暮天樓中歴厯滿六朝之故地艸際悠悠魚美<lb/>
<pb n="KR4c0105_WYG_001-18a"/>
東鱸獸獰西虎送鸞扇之蔵篋迎蛛絲之織户海上而<lb/>
輕籠皓月皎潔成冰隴頭而惹着陰雲蒼茫欲雨斯則<lb/>
寒暑推移衰榮可知金生火死菊換蘭萎豈惟自遐及<lb/>
邇窮髙極卑上澄鵲漢以清淺東瑩鼇洲而渺瀰數聲<lb/>
之𤣥鶴驚時九臯搖落一夜之新霜撲處百卉離披是<lb/>
時坐客聞之侔色揣稱咸言此日之摛藻更苦曩篇之<lb/>
秋興<lb/>
　　戴安道碎琴賦<hi>以徒候徽響致聚深情為韵</hi>
<pb n="KR4c0105_WYG_001-18b"/>
拔塵俗之能琴其誰不欽戴安道之擅名斯異武陵王<lb/>
之慕義彌深降使殷勤將召來以聆雅越持誠慷慨爰<lb/>
擊碎以示胷襟想夫名利莫羈煙霞為賞澗松雖聳於<lb/>
梁棟野鶴不侵乎羅網呉山越水韜物外之清光蜀軫<lb/>
虞絲播人間之妙響杳杳區區何人戒途白屋忽驚於<lb/>
嘶馬朱門欲俟於啼烏焉有平生探樂府錚鏦之妙爰<lb/>
教一旦厠侯門戛擊之徒於是賁出月牕毁於蓬户擲<lb/>
數尺之鸞鳳颯一聲之風雨朱絃併斷類氷泉裂石以<lb/>
<pb n="KR4c0105_WYG_001-19a"/>
丁零玉柱交飄誤隴雁驚弓而飛聚使者焉知宣言大<lb/>
非且異鍛珠之義寧同碎斗之譏陌上迴塵走清風於<lb/>
玉殿堂間釋手章素節於金徽于時野客相髙時人或<lb/>
陋梧雕桐斷以寧顧漆解膠離而莫救至若池亭夜月<lb/>
之景岩谷春風之候遙當野㟁肯思流水之曾彈靜對<lb/>
庭蕪待從幽蘭之不奏向若投綠綺以無意𬗟維城而<lb/>
有情亡一時之髙躅矜六律於新聲則此日知音但仰<lb/>
躍魚之弄碧山烟霧寧留蔵豹之名則知藝至者不可<lb/>
<pb n="KR4c0105_WYG_001-19b"/>
以簮笏拘情髙者不可以王侯致終挺特以驚俗不斯<lb/>
須而辱志于今人語其風孰不揖當時之事<lb/>
　　融結為河嶽賦<hi>以形質中成人事路復為韵</hi>
象帝以伐出物我陶開杳冥至精風散元氣雨零一濁<lb/>
一清既定乾坤之體或融或結遂為河嶽之形豈非斷<lb/>
乎鼇足之時剖彼雞黄之日二儀各立以交泰一氣旁<lb/>
流而洋溢於是蒼茫不定奔為歸谷之墟積聚無從疉<lb/>
作干霄之質則令川陸天下江山域中淺深莫極夷險<lb/>
<pb n="KR4c0105_WYG_001-20a"/>
難窮剛柔隨之而洶湧嗜欲繼之而隆崇翻雪浪與霜<lb/>
濤下吞方厚拔重峰兼疉嶂上列圓空爾乃産鱗介蟲<lb/>
沙植毛羽艸木星辰晝夜以明滅烏兔東西而徃復則<lb/>
有龜負龍擎文籍其陽九陰六共觸愚移傾缺其天樞<lb/>
地軸如疏朴略波萬壑以派分似截渟泓仭千巖而雲<lb/>
矗旋聞大禹鞭神巨靈湧身鑿通浩𣺌擘斷嶙峋然後<lb/>
惣注滄海爭磨碧旻舟檝風生航利名於世世輪轅雷<lb/>
起駕禍福於人人至今若帶興言如拳設喻牢籠下土<lb/>
<pb n="KR4c0105_WYG_001-20b"/>
以箭急控壓中洲而石固三門九曲競呈昇沒之源太<lb/>
華維嵩交闢奔衝之路誰能究厥理考其情溝瀆曷為<lb/>
而散作丘陵奚補而攢成致彼至柔灑囘邪而互急俾<lb/>
其峻極干道徳以全平吾欲炭鞴陰陽鑪燃天地鼓將<lb/>
邐迤之濬谷瀉破連延之積翠令今日之形象復當時<lb/>
之寤寐默默緜緜然卻歸於無事<lb/>
　　魏侍中諫獵賦<lb/>
我太宗之啓聖崇基魏侍中之推誠輔時恐羽獵以失<lb/>
<pb n="KR4c0105_WYG_001-21a"/>
徳採風騷而屬詞瞻仰皇情欲止畋遊之事激揚丹懇<lb/>
爰陳諫諍之詩當其内則雍熈外無攻討閒憶擒飛而<lb/>
逐走靜乃搜林而索艸殺傷有度雖知不損於仁心獮<lb/>
狩非時或慮微妨於帝道於是傾素節揣深衷何以闡<lb/>
禹湯之誡莫如陳周召之風願開三面之仁上行君聖<lb/>
遂取二南之義下效臣忠爾乃揮以綵毫流于妙墨文<lb/>
髙而簡牘增煥思苦而煙霞動色莫不大罄箴規堅持<lb/>
讜直輝珠耀玉面陳丹陛之前諷古諭今袖獻紫宸之<lb/>
<pb n="KR4c0105_WYG_001-21b"/>
側錯落清唱錚鏦雅言叙獲獸爭禽之理述好生惡殺<lb/>
之源少補𤣥化輕禆至尊字字而請休馳騁篇篇而乞<lb/>
罷驅奔非不能繼子雲操賦而進非不能續司馬裁書<lb/>
以論蓋以詩也中律鏘金成章璨綺掬山川氣象於彼<lb/>
載帝王興衰于此以之刺上則上或風從以之化下則<lb/>
下皆艸靡所以摛此章句依於典墳希一覽而恩覃羽<lb/>
族冀再觀而惠及毛羣庶幾六藝之妍終資睿鑒當使<lb/>
三驅之禮不越明文然後甲馬休飛騂弓莫控俾百獸<lb/>
<pb n="KR4c0105_WYG_001-22a"/>
以率舞致四夷之入貢故其旌逸調賞清詞錫綵繒而<lb/>
甚衆<lb/>
　　誤筆牛賦<hi>以從其誤着異質真成為韵</hi>
王獻之繢畫彌精變通可驚失手而筆唯誤㸃應機而<lb/>
牛則真成用是飾非既擅一時之妙持功補過爰垂千<lb/>
載之名當其團扇羽輕素繒雲薄搦金管以如剪露秋<lb/>
毫而似削莫不佇思翔鸞澄神丹鵲臨風緬想滿輪之<lb/>
桂月鋪開對景嘆嗟一點之松煙飄着隱暎瑕匿依稀<lb/>
<pb n="KR4c0105_WYG_001-22b"/>
漆濃既黑白之斯異顧東西而曷從南容之玷難磨空<lb/>
傷徃事曹氏之蠅可學遂展奇蹤於是逐手摛成隨冝<lb/>
演出斯須亡墮落之所頃刻見下來之質筆為鋒也無<lb/>
慙賣劍之年墨作池焉豈愧蹊田之日則知負藝通神<lb/>
呈功駭人遽從無而入有俄背偽以歸真况乎烏文黛<lb/>
暗駮彩花新兔翰初停旁起落毛之想䑕鬚尚對遙懐<lb/>
食角之因足令飲穎牽懐飯秦動思坐驚踐葦之處立<lb/>
騐放桃之地手捫而執紖罔殊衣惹而飾繒奚異經年<lb/>
<pb n="KR4c0105_WYG_001-23a"/>
不去寧生䑛犢之心終日長閑豈有駕車之意所謂取<lb/>
象於斯稱工在兹雖恨纖芒而到此終持妙跡以加其<lb/>
矧復首尾曲盡毫釐莫遺示不用於秋深之日目無全<lb/>
於縷斷之時桓溫乃拂拭增驚周旋載顧徒見奇於手<lb/>
巧了莫知其筆誤大凡遊藝之人無不卻塵而掃汚<lb/>
　　省試王者之道如龍首賦<hi>以龍之視聽有符君徳為韵乾符二年下第</hi>
王者以御彼萬國居于九重既體天而立制遂如首以<lb/>
猶龍視聽無偏四海自看其波湊聰明罔失兆民咸覩<lb/>
<pb n="KR4c0105_WYG_001-23b"/>
其雲從豈非祖述聖明披陳道徳以王者為天下之大<lb/>
域中之式非澄耳目不可以燭暗通幽非審細微不可<lb/>
以開基建極於是設諭斯異微文特殊以端拱之尊比<lb/>
義取產澤之靈合符則而象之既不雷同於形質區以<lb/>
别矣爰將首冠於寰區然後則嶽嶽髙居顒顒克定翼<lb/>
左右而何慙角聳鏡逺近而宛同神瑩雖云黈纊洪纖<lb/>
之狀咸觀縱使垂旒巨細之音畢聽則知播雍熈之化<lb/>
為昭聖之君遽配騰驤於水物益彰超邁於人羣濬恩<lb/>
<pb n="KR4c0105_WYG_001-24a"/>
波而固類興雨呈瑞氣而非同召雲侔其矯舉之形無<lb/>
幽不鑒嫓彼孤標之貌有象皆分故得迥拔可觀感通<lb/>
自有散皇明而珠耀於頷揚徳澤而浪生于口寧同荀<lb/>
爽只擅美於弟兄更異華歆但垂名於朋友所謂表有<lb/>
截播無私乃藹然而同徳非蠢爾以呈姿言乎漢祖之<lb/>
顔方能比也念彼伯陽之道未可方之今我后變見乗<lb/>
時飛翔叶理四方盡入於傾聽陸海無遺於俯視夫如<lb/>
是則龍之首兮未可論功而較美<lb/>
<pb n="KR4c0105_WYG_001-24b"/>
　　白日上昇賦<hi>以人習道優𤣥空舉歩為韵</hi>
天上神仙人間得焉青囊有術白日昇𤣥能拔跡之如<lb/>
是非稟生之偶然明明而飛出寰區其誰不駭去去而<lb/>
立臻霄漢成道奚先斯人也學至感通質離寒暑揮毫<lb/>
而金簡初載端冕而玉皇有佇緜邈而龜臺鶴浦幾劫<lb/>
勤求參差而羽駕霓裳一朝輕舉當其瑞景融融圓虚<lb/>
碧穹有煙霞兮蓊鬱數處有鸞鳳兮盤旋半空競矚塵<lb/>
眼誰原道風俄然乘軒后之龍朝辭水上忽爾控王喬<lb/>
<pb n="KR4c0105_WYG_001-25a"/>
之鶴晝入雲中滅沒孤飛飄颻莫駐數聲如觸於瓊珮<lb/>
一片漸髙於綵霧何門積學換俗骨以輕輕此日登真<lb/>
躡瑤池而步步莫不極雲路逗天津崐丘入境閬苑尋<lb/>
春瓊樹之煙花有主蘂珠之宫闕無塵翹首仰攀便接<lb/>
蓬壺之士低眸俯視大驚朝市之人得非龍虎專脩陰<lb/>
陽乆習早成金鼎之九轉迎嚥玉鑪之一粒則必夙居<lb/>
丹壑冥契浮丘卻歸鼇背之三島遽别羊腸之九州不<lb/>
然者安得從地面昇雲頭當紅塵之午景為碧落之良<lb/>
<pb n="KR4c0105_WYG_001-25b"/>
遊較美古今列子之乘風固劣論功晝夜姮娥之奔月<lb/>
非優懿夫曦轡亭亭烏光杲杲爰脱屣於方厚驟致身<lb/>
於蒼昊蓋以研鍊斯至囂煩克掃愚將蹈妙域以扣𤣥<lb/>
關學取上昇之道<lb/>
　　御試曲直不相入賦<hi>題中曲直兩字為韵釋云邪正殊途各有好惡乾寧二年</hi>
　　<hi>覆試</hi>
曲也者厥理惟何直也者其詞可屬一則見囘邪之所<lb/>
自一則非平正而不欲故聖人立此格言為乎懿躅俾<lb/>
<pb n="KR4c0105_WYG_001-26a"/>
有家而有國不與混同令自髙而自卑靡相參觸至如<lb/>
木也或表從繩之直或疉來巢之曲雖則含煙帶雨共<lb/>
呈蒼翠於巖間而聳本盤根各稟規模於山足勿言同<lb/>
地而錯雜固乃殊途而瞻矚所以方能中矩俟良匠之<lb/>
所知勁不為輪信奇材而可錄莫不分彼邪正鎮於時<lb/>
俗且木之理兮猶不差忒人之道兮切在忠直直也不<lb/>
可以曲從曲也不可以直飾行於已而已有異施於人<lb/>
而人是測繇是屈原在楚餔其糟而不為比干相殷剖<lb/>
<pb n="KR4c0105_WYG_001-26b"/>
其心而可得顧惟忠讜之受性豈與邪諛而同域其不<lb/>
相入也理苟如是俗奚以惑小人曲媚或乗造次以得<lb/>
時君子直誠可仗英明而輔國今我后恢睿哲以御乾<lb/>
澄聖心而立極惡似鈎而在物樂如絃而比徳惟曲是<lb/>
斥彰萬乗之凖繩惟直是求示百王之楷式微臣之獲<lb/>
詠歌敢不佩之於取則<lb/>
　　御試良弓獻問賦<hi>釋云太宗問工人木心不正則脈理皆邪於理道取五聲字次</hi>
　　<hi>第用各雙聲為賦格乾寧二年覆試</hi>
<pb n="KR4c0105_WYG_001-27a"/>
文皇帝以精求要義下訪良弓以木心之邪正既别將<lb/>
理道之比方乃同木若有邪奚副準繩之一一理如無<lb/>
苟必資國祚之崇崇斯蓋體元立制啓聖乗乾與禹湯<lb/>
而接軫將堯舜以差肩覩於物也必有誠焉言念為弓<lb/>
尚窮𤣥於脈理豈於有國不注意於英賢否則何以宏<lb/>
丕圖於赫赫垂寳祚於緜緜者哉則知黄帝造舟車之<lb/>
旨其難為比周武倒干戈之文殊不稱美觀艸木而尚<lb/>
此燭幽統寰區而足彰致理遂使度木掄材之子每自<lb/>
<pb n="KR4c0105_WYG_001-27b"/>
依依獻可替否之臣曾非唯唯今吾皇播聲教以鏘洋<lb/>
濬恩波而浩汗乾坤與之而合徳夷夏有之而一貫斯<lb/>
弓不制洞其理以明明斯問克興露其言而粲粲儒有<lb/>
生在江嶺來趨輦轂波濤乆慕於化鯤兮<hi>查洪邁容齊四筆謂此賦</hi>
<hi>有五聲後闕一入聲</hi>
　<lb/>
　<lb/>
　黄御史集巻一<lb/>
</p>
<p>
</p>
  </div>
<div>
                <head>黄御史集巻二</head>
    <p>
<pb n="KR4c0105_WYG_002-1a"/>
欽定四庫全書<lb/>
　黄御史集巻二　　　　　　唐　黄滔　撰<lb/>
　五言古詩<lb/>
　　送僧歸北巖寺<lb/>
北巖泉石清本自髙僧住新松五十年藤蘿成古樹題<lb/>
詩昔佳士<hi>滔表丈從叔有名於當時兼四門薛博士俱曾題詩</hi>清風二林喻上智<lb/>
失扣關多被浮名誤蓮扄壓月澗空美黄金布江飜島<lb/>
嶼沈木落樓臺露伊余東還際每起烟霞慕旋為儉府<lb/>
<pb n="KR4c0105_WYG_002-1b"/>
招未得窮野步西軒白雲閣師辭洞庭寓越城今送歸<lb/>
心到焚香處<lb/>
　　寓言<lb/>
流年五十前朝朝倚少年流年五十後日日侵皓首非<lb/>
通非介人誰論四十九賢哉蘧伯玉清風獨不朽<lb/>
　　長安書事<lb/>
終不離青山誰道雲無心卻是白雲士有時出中林昨<lb/>
日擎紫泥明日要黄金炎夏羣木死北海驚波深伏蒲<lb/>
<pb n="KR4c0105_WYG_002-2a"/>
無一言艸疏賀徳音<lb/>
　　賈客<lb/>
大舟有深利滄海無淺波利深波也深君意竟如何鯨<lb/>
鯢齒上路何如少經過<lb/>
　　寄友人<lb/>
君愛桃李花桃李花易飄妾憐松柏色松柏色難凋當<lb/>
年識君初指期非一朝今辰見君意日暮何蕭條入門<lb/>
有勢利孰能無囂囂<lb/>
<pb n="KR4c0105_WYG_002-2b"/>
　　落花<lb/>
落花辭髙樹最是愁人處一一旋成泥日暮有風雨不<lb/>
如沙上蓬根斷隨長風飄然與道俱無情任西東<lb/>
　　書懐寄友人<lb/>
此生如孤燈素心挑易盡不及如頑石非與磨礱近常<lb/>
思楊子雲五藏曾離身寂寞一生中千載空清芬<lb/>
　　閨怨<lb/>
妾家五嶺南君戍三城北鴈來雖有書衡陽越不得别<lb/>
<pb n="KR4c0105_WYG_002-3a"/>
乆情易料豈在窺翰墨塞上無烟花寧思妾顔色<lb/>
　　喜翁文堯員外病起<lb/>
衛玠羊車態長卿駟馬姿天嫌太端正神乃減風儀飲<lb/>
氷俾消渴斷穀皆清羸越僧誇艾炷秦女隔花枝自能<lb/>
論苦器<hi>語見泗州和尚碑</hi>不假求良醫驚殺漳濱鬼錯與劉生<lb/>
隨昨日已如虎今朝謁荀池揚鞭入王門四面人熈熈<lb/>
青桂任霜霰尺璧無瑕疵迴塵却惆悵歸闕難遲遲<lb/>
　　寄徐正字寅<lb/>
<pb n="KR4c0105_WYG_002-3b"/>
八月月如氷登樓見姑射美人隔千里相思無羽駕紅<lb/>
蘭裛露衰誰以流光訝何當詩一句同吟祝元化<lb/>
　　秋夕貧居<lb/>
聽歌桂席闌下馬槐烟裏豪門腐粱肉窮巷思糠粃孤<lb/>
燈照獨吟半壁秋花死遲明亦如晦雞唱徒為爾<lb/>
　五言律詩<lb/>
　　送李山人徃湘中<lb/>
漢渚徃湘川乗流入逺天新秋無㟁水明月有琴船露<lb/>
<pb n="KR4c0105_WYG_002-4a"/>
坐應通暁萍居恐隔年岳峰千萬仭知上嘯猿巔<lb/>
　　書崔少府居<hi>文苑作贈李補闕</hi>
魯史蜀琴旁陶然舉一觴夕陽明島嶼秋水淺池塘世<lb/>
亂憐官替家貧值嵗荒前峰上背宿知有辟寒方<lb/>
　　敷水盧校書<lb/>
九霄無詔下何事近清塵宅帶松蘿僻日唯猿鳥親吟<lb/>
髙仙掌月期有洞庭人莫問烟霞句懸知見嶽神<lb/>
　　寄漢上友人<lb/>
<pb n="KR4c0105_WYG_002-4b"/>
襄漢多清景東遊已不能蒹葭照流水風雨撲孤燈獻<lb/>
賦聞新鴈思山見去僧知君北來日惆悵亦難勝<lb/>
　　貽林鐸<lb/>
終被春闈屈低囘至白頭寄家僧許嶽釣浦雨移洲戰<lb/>
士曾憐善豪門不信愁王孫艸還綠何處擬羈遊<lb/>
　　書懐<lb/>
退耕逢歉嵗逐貢愧行朝道在愁雖淺吟勞鬢欲凋破<lb/>
村虹入井孤館客投魈誰怕秋風起聽蟬度渭橋<lb/>
<pb n="KR4c0105_WYG_002-5a"/>
　　送陳明府歸衡陽<lb/>
雛鶴兼留下單車出柳烟三年兩殊考一日數離筵乆<lb/>
别湖波綠相思嶽月圓翠蘿曾隱處定恐卻求仙<lb/>
　　秋辭江南<lb/>
灞陵橋上路難負一年期積雨鴻來夜重江客去時勞<lb/>
生多故疾漸老少新知惆悵都堂内無門雪滯遺<lb/>
　　入關旅次言懐<lb/>
寸心惟自切上國與誰期月晦時風雨秋深日别離便<lb/>
<pb n="KR4c0105_WYG_002-5b"/>
休終未肯已苦不能疑獨愧商山路千年四皓祠<lb/>
　　寄鄭縣李侍御<lb/>
古縣新烟火東西入客詩靜長如假日貧更甚閒時僧<lb/>
借松蘿住人將雨雪期三年一官罷嶽石㸔成碑<lb/>
　　上李補闕<lb/>
十洲非暫别龍尾肯慵登諫艸封山藥朝衣施衲僧月<lb/>
留江客待句厯釣船徵終恐林栖去餐霞葉上昇<lb/>
　　傷翁外甥<lb/>
<pb n="KR4c0105_WYG_002-6a"/>
江頭去時路歸客㡬紛紛獨在異鄉殁若為慈母聞青<lb/>
春成大夜新雨壊孤墳應作芝蘭出泉臺月桂分<lb/>
　　貽李山人<lb/>
野步愛江濱江僧得見頻新文無古集徃事有清塵松<lb/>
竹寒時雨池塘勝處春定應雲雨内陶謝是前身<lb/>
　　逢友人<lb/>
彼此若飄蓬二年何所從帝都秋未入江館夜相逢瘴<lb/>
嶺行衝夏邊沙住隔冬旅愁論未盡古寺扣晨鐘<lb/>
<pb n="KR4c0105_WYG_002-6b"/>
　　寄湘中鄭明府<lb/>
縣與白雲連滄洲况縣前嶽僧同夜坐江月㸔秋圓琴<lb/>
拂莎庭石茶擔乳洞泉莫躭雲水興疲俗待君痊<lb/>
　　寄從兄璞<lb/>
縱徵終不起相與避烟塵待到中興日同㸔上國春新<lb/>
詩説人盡舊宅落花頻移覔深山住啼猿作四鄰<lb/>
　　寄李校書遊簡寂觀<lb/>
古觀雲溪上孤懐永夜中梧桐四更雨山水一庭風詩<lb/>
<pb n="KR4c0105_WYG_002-7a"/>
得如何句仙遊最勝宫卻愁逢羽客相與入烟空<lb/>
　　寄友人山居<lb/>
斷嶠滄江上相思恨阻尋髙齋秋不掩㡬夜月當吟落<lb/>
石有泉滴盈庭無樹隂茫茫名利内何以拂塵襟<lb/>
　　上刑部盧員外<lb/>
誰識在官意開門樹色間尋幽頻宿寺乞假擬歸山半<lb/>
白侵吟鬢微紅見藥顔不知琴月夜<hi>文苑作今夜月</hi>㡬客得同<lb/>
閒<lb/>
<pb n="KR4c0105_WYG_002-7b"/>
　　送友人遊邊<lb/>
塞酒不能濃縱傾愁亦重關河初落日霜雪下窮冬野<lb/>
燒枯蓬旋沙風匹馬衝薊門無易過千里斷人蹤<hi>文苑作薊</hi>
<hi>門雖漢土遊子莫從容</hi>
　　和友人酬寄<lb/>
新發烟霞詠髙人得以傳吟銷松際雨冷咽石間泉大<lb/>
國兵戈日故鄉饑饉年相逢江海上寧免一澘然<lb/>
　　下第<lb/>
<pb n="KR4c0105_WYG_002-8a"/>
昨夜孤燈下闌干泣數行辭家從早嵗落第在初場青<lb/>
艸湖田改單車客路忙何人立功業新命到封王<lb/>
　　過商山<lb/>
燕鴈一來後人人盡到關如何衝臘雪獨自過商山羸<lb/>
馬髙坡下哀猿絶壁間此心無處説鬢向少年斑<lb/>
　　旅懐<lb/>
蕭颯聞風葉驚時不自堪宦名中夜切人事長年諳古<lb/>
畫僧留與新知客遇談鄉心隨去鴈一一到江南<lb/>
<pb n="KR4c0105_WYG_002-8b"/>
　　冬暮山舍喜標上人見訪<lb/>
寂寞三冬杪㴱居業盡抛逕松開雪後砌竹忽僧敲茗<lb/>
汲氷銷溜鑪燒鵲去巢共談慵僻意微日下林梢<lb/>
　　關中言懐<lb/>
三秦五嶺意不得不依然跡寓枯槐曲業蕪芳艸川花<lb/>
當落第眼雨暗出城天層閣浮雲外何人動管絃<lb/>
　　題友人山居<lb/>
到君棲跡所竹逕與衡門亦在乾坤内獨無塵俗喧新<lb/>
<pb n="KR4c0105_WYG_002-9a"/>
泉浮石蘚崩壁露松根更説尋僧處孤峰上嘯猿<lb/>
　　題友人山齋<lb/>
疎竹漏斜暉庭間隂復遺句成苔石茗吟弄雪忩碁沙<lb/>
艸泉經澀林齋客集遲西風虚見逼未擬問京師<lb/>
　　書事<lb/>
望嵗心空切耕夫盡把弓千家數人在一税十年空沒<lb/>
陣風沙黑燒城水陸紅飛章奏西蜀明詔與殊功<lb/>
　　題山居逸人<lb/>
<pb n="KR4c0105_WYG_002-9b"/>
十畆餘蘆葦新秋㸔雪霜世人誰到此塵念自應忘斜<lb/>
日風收釣㴱秋雨信梁不知雙闕下何以謂軒裳<lb/>
　　題鄭山人居<lb/>
履迹遍莓苔幽枝間藥栽枯杉擎雪朶破牖觸風開泉<lb/>
自孤峰落人從諸洞來終期宿清夜斟茗説天台<lb/>
　　秋晚山居<lb/>
爽氣遍搜空難堪倚望中孤烟愁落日髙木病西風山<lb/>
寂樵聲出露凉蟬思窮此時塵外事幽黙㡬人同<lb/>
<pb n="KR4c0105_WYG_002-10a"/>
　　遊山<lb/>
洞門穿瀑布塵世豈能通曾有遊山客來逢採藥翁異<lb/>
花尋復失幽逕躡還窮擬作經宵計風雷立滿空<lb/>
　　題王侍御宅内亭子<lb/>
俗間塵外境郭内宅中亭或有人家創還無蓮幕馨石<lb/>
曾湖㟁見琴誤嶽樓聽來客頻頻説終須作畫屏<lb/>
　　題道成上人院<lb/>
花宫城郭内師住亦清凉何必天台寺幽禪瀑布房簟<lb/>
<pb n="KR4c0105_WYG_002-10b"/>
舒湘竹滑茗煑蜀芽香更㸔道髙處君侯題翠梁<lb/>
　　貧居冬杪<lb/>
數塞未求通吾非學養蒙窮居嵗杪雨孤坐夜㴱風年<lb/>
長慙昭代才微辱至公還愁把春酒雙淚汚杯中<lb/>
　　東山之遊未遂漸逼行期作四十字奉寄翁文堯<lb/>
　　貟外<lb/>
軺車難乆駐須到别離時北闕定歸去東山空作期綠<lb/>
苔勞掃逕丹鳳欲銜詞楊柳開帆㟁今朝淚已垂<lb/>
<pb n="KR4c0105_WYG_002-11a"/>
　　貽張蠙同年<lb/>
夢思非一日攜手却凄涼詩見江南雹遊經塞北霜驅<lb/>
車先五漏把菊後重陽惆悵天邊桂誰教嵗嵗香<lb/>
　　寄邊上從事<lb/>
斜日下孤城長吟出㸃兵羽書和客巻邊思雜詩情朔<lb/>
雪定鴻翼西風嚴角聲公餘多獨坐沙月對樓生<lb/>
　　題東林寺元祐上人院<lb/>
廬阜東林寺良遊恥未曾半生隨計吏一日對禪僧泉<lb/>
<pb n="KR4c0105_WYG_002-11b"/>
逺攜茶看峰髙結伴登迷津出門是子細問三乗<lb/>
　　送陳樵下第東歸<lb/>
青山烹茗石滄海寄家船雖得重吟厯終難任意眠碪<lb/>
疎連寺栁風爽徹城泉<hi>類苑作蓮</hi>送目紅蕉外來期已杳然<lb/>
　　寄陳磻隱<lb/>
道經前輩許名拔後時喧虚左中興牓無先北海罇新<lb/>
文漢氏史别墅謝公村須到三徵處堂堂謁帝閽<lb/>
　　寄林寛<lb/>
<pb n="KR4c0105_WYG_002-12a"/>
相知四十年故國與長安俱喜今辰在休論徃嵗難海<lb/>
鳴秋日黑山直夏風寒終始前儒道昇沈盡一般<lb/>
　　退居<lb/>
老歸江上村孤寂欲何言世亂時人物家貧後子孫青<lb/>
山寒帶雨古木夜啼猿惆悵西川舉戎裝度劍門<lb/>
　　送友人邊遊<lb/>
銜杯國門外分手見殘陽何日還南越今朝徃北荒砂<lb/>
城經雨壊邉騎入秋狂親<hi>文苑作新</hi>詠關山月歸吟鬢的<hi>文苑</hi>
<pb n="KR4c0105_WYG_002-12b"/>
<hi>作白</hi>霜<lb/>
　　下第出京<lb/>
還失禮官求花時出雍州一生為逺客㡬處未曾遊故<lb/>
疾江南雨單衣薊北秋茫茫數年事今日淚俱流<lb/>
　　遊東林寺<lb/>
平生愛山水下馬虎溪時已到終嫌晩重遊預作期寺<lb/>
寒三伏雨松偃數朝枝飜譯如曾見白蓮開舊池<lb/>
　　晩春關中<lb/>
<pb n="KR4c0105_WYG_002-13a"/>
忍厯通莊出東風舞酒旗百花無㸔處三月到殘時遊<lb/>
塞聞兵起還呉值嵗饑定唯荒寺裏坐與噪蟬期<lb/>
　　河梁<lb/>
五原人走馬昨夜到京師繡户新夫婦河梁生别離隴<lb/>
花開不艷𦍑笛靜猶悲惆悵良哉輔鏘鏘立鳳池<lb/>
　　送翁拾遺<lb/>
還家俄赴闕别思肻凄凄山坐軺車看詩將諫筆題天<lb/>
開中國大地設四維低拜舞吾君後青雲更有梯<lb/>
<pb n="KR4c0105_WYG_002-13b"/>
　　贈懐光上人<lb/>
謝城還擁入師以接人勞過午休齋慣離經吐論髙頂<lb/>
寒拳素髮珠鋭走紅絛終憶泉山寺聽猿看海濤<lb/>
　　憶廬山舊遊<lb/>
前年入廬嶽數宿在靈溪殘燭松堂掩孤峰月狖啼平<lb/>
生為客老勝境失雲棲縱有重遊日烟霞㑹恐迷<lb/>
　　别友人<lb/>
莫恨東牆下頻傷命不通苦心如有感他日自推公雨<lb/>
<pb n="KR4c0105_WYG_002-14a"/>
夜扁舟發花時别酒空越山烟翠在終媿卧雲翁<lb/>
　　陳侍御新居<lb/>
幕客開新第詞人遍有詩山憐九仙近石買太湖竒樹<lb/>
勢想髙日地形誇得時自然成避俗休與白雲期<lb/>
　　寄少常盧同年<lb/>
官拜少常休青緺換鹿裘狂歌離樂府醉夢到瀛洲古<lb/>
器岩畊得神方客謎畱清溪莫沈釣王者或畋遊<lb/>
　　寄敷水盧校書<lb/>
<pb n="KR4c0105_WYG_002-14b"/>
諫省垂清論仙曹豈乆臨雖専良史業未展直臣心路<lb/>
入丹霄近家蔵華岳深還如韓吏部誰不望知音<lb/>
　　贈明州霍員外<lb/>
惠化如施雨隣州亦可依正衙無吏近髙㑹覺人稀海<lb/>
日旗邊出河禽角外歸四明多隱客閑約到巖扉<lb/>
　　遊囊山<lb/>
山有重囊勢門開兩徑斜溪聲寒走澗海色月流沙庵<lb/>
外曾遊虎堂中舊雨花不知遺䜟地一一落誰家<lb/>
<pb n="KR4c0105_WYG_002-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0105_WYG_002-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄御史集巻二<lb/>
</p>
<p>
</p>
  </div>
<div>
                <head>黄御史集巻三</head>
    <p>
<pb n="KR4c0105_WYG_003-1a"/>
欽定四庫全書<lb/>
　黄御史集巻三　　　　　唐　黄滔　撰<lb/>
　七言律詩<lb/>
　　送林寛下第東歸<lb/>
為君惆悵惜離京年少無人有屈名積雪未開移發日<lb/>
鳴蟬初急説来程楚天去路過飛鴈灞㟁歸塵觸鎖城<lb/>
又得新詩幾章别烟村竹逕海濤聲<lb/>
　　商山贈隠者<lb/>
<pb n="KR4c0105_WYG_003-1b"/>
誰不相逢話息機九重城裏自依依蓬莱水淺有人説<lb/>
商洛山髙無客歸數隻珍禽寒月在千株古木熱時稀<lb/>
西牕昨夜鳴蛩盡知夢芝翁起扣扉<lb/>
　　送二友遊湘中<lb/>
千里楚江新雨晴同征肯恨迹如萍孤舟泊處聮詩句<lb/>
八月中旬宿洞庭為客早悲烟艸緑移家晩失岳峯青<lb/>
今来無計相從去歸日汀洲乞畫屏<lb/>
　　塞下<lb/>
<pb n="KR4c0105_WYG_003-2a"/>
疋馬蕭蕭去不前平蕪千里見窮邉闗山色死秋深日<lb/>
鼓角聲沈霜重天荒骨或銜殘鐵露驚風時掠暮沙旋<lb/>
隴頭寃氣無歸處化作隂雲飛杳然<lb/>
　　下第東歸留辭刑部鄭郎中諴<lb/>
去違知已住違親欲發羸蹄進退頻萬里家山歸養志<lb/>
數年門館受恩身鸎聲歴歴秦城暁栁色依依灞水春<lb/>
明日藍田闗外路連天風雨一行人<lb/>
　　寄懐南北故人<lb/>
<pb n="KR4c0105_WYG_003-2b"/>
秋風昨夜落芙蕖一片離心到外區南海浪髙書墮水<lb/>
北州城破客降胡玉牕挑鳯佳人老綺陌啼鸎碧樹枯<lb/>
嶺上青嵐隴頭月時通魂夢出来無<lb/>
　　闗中言懐<lb/>
事事朝朝委一罇自知無復解趨奔試期交後猶為客<lb/>
公道開時敢説寃窮巷住来經積雨故山歸去見荒村<lb/>
舉頭盡到斷腸處何必秋風江上猿<lb/>
　　閨怨<lb/>
<pb n="KR4c0105_WYG_003-3a"/>
寸心杳與馬蹄隨如蜕形容在錦帷江上月明船發後<lb/>
花間日暮信迴時五陵夜作酬恩計四塞秋為破敵期<lb/>
待到乗軺入門處淚珠流盡玉顔衰<lb/>
　　旅懐<lb/>
未喫金丹看十洲乃將身世作仇讐羇遊數地值兵亂<lb/>
宿在孤城聞雨秋東越雲山卻思隠西秦霜霰苦頻留<lb/>
它人折盡月中桂惆悵當年江上鷗<lb/>
　　别友人<lb/>
<pb n="KR4c0105_WYG_003-3b"/>
已喜相逢又怨嗟十年飄泊在京華大朝多事還停舉<lb/>
故國經荒未有家鳥帶夕陽投逺樹人衝臘雪往邉沙<lb/>
夢魂空繫瀟湘岸烟水茫茫蘆葦花<lb/>
　　寄羅浮山道者二首<lb/>
天際雙山壓海濆天漫絶頂海漫根時聞雷雨驚樵客<lb/>
長有龍蛇䕶洞門泉石暮含朱槿晝烟霞冬閉木緜温<lb/>
林間學道如容我今便辭它寵辱喧<lb/>
有人曽見洞中仙纔見人間便越年金鼎藥成龍入海<lb/>
<pb n="KR4c0105_WYG_003-4a"/>
玉函書發鶴歸天樓開石脈千尋直山折鼇鱗一半膻<lb/>
誰到月明朝禮處翠巖深鏁茘枝烟<lb/>
　　喜侯舍人蜀中新命三首<lb/>
八都詞客漫喧然誰解飛揚誥誓間五色綵毫裁鳯詔<lb/>
九重天子豁龍顔巴山月在趨朝去錦水烟生入閣還<lb/>
謀及中興多少事莫愁明月不収闗<lb/>
却搜文學起吾唐暫失都城亦未妨錦里幸為丹鳯闕<lb/>
幕賓徴出紫微郎来時走馬隨中使到日援毫定外方<lb/>
<pb n="KR4c0105_WYG_003-4b"/>
若以掌言看諫獵相如從此病輝光<lb/>
賈誼纔承宣室召左思唯預秘書流賦家達者無過此<lb/>
翰苑今朝是獨遊立被御罏烟氣逼吟經棧閣雨聲秋<lb/>
内人未識江淹筆竟問當時不早求<lb/>
　　經安州感故鄭郎中二首<lb/>
雲夢江頭見故城人間四十載垂名馬蹄踐處東風急<lb/>
雞舌銷時北闕驚岳客出来尋古劒野猿相聚叫孤塋<lb/>
騰身飛上鳯凰閣惆悵終乖吾黨情<lb/>
<pb n="KR4c0105_WYG_003-5a"/>
錦帳先生作牧州干戈缺後見荒丘兼無姓賈兒童在<lb/>
空有還珠烟水流江句行人吟刻石月腸是處象登樓<lb/>
旅魂頻此歸来否千載雲山屬一遊<lb/>
　　出京别崔學士<lb/>
一從門館遍投文旋忝恩知驟出羣不道鶴雞殊羽翼<lb/>
許依龍虎借風雲命竒未便乗東律言重終期雪北軍<lb/>
欲逐飄蓬向歧路數宵垂淚戀清芬<lb/>
　　旅懐<lb/>
<pb n="KR4c0105_WYG_003-5b"/>
雪貌潛彫雪髮生故園魂斷弟兼兄十年除夜在孤館<lb/>
萬里一身求大名空有新詩髙華岳巳無丹懇出秦城<lb/>
侯門莫問曽遊處槐栁隂中肝膽傾<lb/>
　　鴈<lb/>
楚岸花晴塞栁衰年年南北去来期江城日暮見飛處<lb/>
旅館月明聞過時萬里風霜休更恨滿川烟草且須疑<lb/>
洞庭雲水瀟湘雨好把寒更一一知<lb/>
　　新野道中<lb/>
<pb n="KR4c0105_WYG_003-6a"/>
野棠如雪艸如茵光武城邉一水濱越客歸遙春有雨<lb/>
杜鵑啼苦夜無人東堂嵗去銜盃懶南浦期来落淚頻<lb/>
莫道還家不惆悵蘇秦羈旅長卿貧<lb/>
　　寄越從事林嵩侍御<lb/>
子虚詞賦動君王誰不期君入對敡莫戀兔園留看雪<lb/>
已乗驄馬合凌霜路歸天上行方别道在人間乆更香<lb/>
應念都城舊吟客十年蹤跡委滄浪<lb/>
　　長安書事<lb/>
<pb n="KR4c0105_WYG_003-6b"/>
一年年課數千言口祝心祠挈出門孤進難時誰肯薦<lb/>
主司通處不須論頻秋入自邉城雪昨日聽来嶺樹猿<lb/>
若有水田過十畆早應歸去荻江村<lb/>
　　旅懐寄友人<lb/>
重疊愁腸只自知苦於吞蘗亂於絲一船風雨分襟處<lb/>
千里烟波迴首時故國田園經戰後窮荒日月逼秋期<lb/>
鳴蟬似㑹悠揚意陌上聲聲怨栁衰<lb/>
　　放榜日<lb/>
<pb n="KR4c0105_WYG_003-7a"/>
吾唐取士最堪誇仙榜標名出曙霞白馬嘶風三十轡<lb/>
朱門秉燭一千家郄詵聮臂昇天路宣聖飛章奏日華<lb/>
<hi>其年當日奏試</hi>嵗嵗人人来不得曲江烟水杏園花<lb/>
　　御試二首<lb/>
已表隋珠各自攜更從瓊殿立丹梯九華燈作三條燭<lb/>
萬乗君懸四首題靈鳯敢期飜雪羽洞簫應或諷金閨<lb/>
明朝莫惜場場醉青桂新香有紫泥<lb/>
六曹三省列簪裾丹詔宣来試士初不是玉皇疑羽客<lb/>
<pb n="KR4c0105_WYG_003-7b"/>
要敎金榜帶天書詞臣假寐題黄絹宫女敲銅奏子虚<lb/>
御目四篇酬九百敢從燈下畧躊躇<lb/>
　　二月二日宴中貽同年封先輩渭<lb/>
帝堯城裏日銜盃每倚嵇康到玉頽桂苑五更聽榜後<lb/>
蓬山二月看花開垂名入甲成龍去列姓如丁作鶴来<lb/>
同戴大恩何處報永言交道契陳雷<lb/>
　　酬俞鈞<lb/>
鄉書一忝薦延恩二紀三朝泣省門雖忝立名經聖鑒<lb/>
<pb n="KR4c0105_WYG_003-8a"/>
敢期興詠疊嘉言莫論蟾月無梯接大底龍津有浪飜<lb/>
今日朝廷推艸澤佇君承詔出雲根<lb/>
　　寄同年崔學士仁寳<lb/>
半因同醉杏花園塵忝鴻鑪與鑄顔已脱素衣酬素髮<lb/>
敢持青桂愛青山雖知珠樹懸天上終賴銀河接世間<lb/>
畢使海涯能拔宅三秦二十四畿寰<lb/>
　　寄陳侍御<lb/>
千年二相未全誇<hi>故劉相趙相曽從事閩中</hi>猶闕閩城賀降麻何必<lb/>
<pb n="KR4c0105_WYG_003-8b"/>
錦衣須太守别無蓮幕勝王家醴泉湧處休論水黄菊<lb/>
開時獨是花九級燕金滿罇酒却愁隨詔謁承華<lb/>
　　酬徐正字寅<lb/>
已免蹉跎負嵗華敢辭霜鬢雪呈花名從兩榜考昇第<lb/>
官自三台追起家疋馬有期歸輦轂故山無計戀桑麻<lb/>
莫言蓬閣從容乆披處終知金在沙<lb/>
　　辭府相<hi>時䝉堂帖追赴闕</hi>
從漢至唐分五州誰為將相作諸侯閩江似鏡正堪戀<lb/>
<pb n="KR4c0105_WYG_003-9a"/>
秦客如蓬難乆留疋馬忍辭藩屏去小才寜副廟堂求<lb/>
今朝拜别幡幢下雙淚如珠滴不休<lb/>
　　寄羅郎中隠<lb/>
休向中興雪至寃錢塘江上看濤飜三徴不起時賢議<lb/>
九轉終成道者言緑酒千盃腸已爛新詩數首骨猶存<lb/>
瑤蟾若使知人事仙桂應遭蠧卻根<lb/>
　　江行遇王侍御<lb/>
數年分散秦吳隔暫泊官船浦栁中新草軍書名更重<lb/>
<pb n="KR4c0105_WYG_003-9b"/>
乆辭山逕業應空渡頭潮落將行客天際風髙未宿鴻<lb/>
此日相逢魂合斷賴君身事漸飛沖<lb/>
　　客舍秋晩夜懐故山<lb/>
寥寥深巷客中居况值窮秋百事疎孤枕憶山千里外<lb/>
破牕聞雨五更初經年荒艸侵幽逕幾樹西風鏁弊廬<lb/>
長繫寸心歸未得起挑殘燭獨躊躇<lb/>
　　絳州鄭尚書<lb/>
旌旗日日展東風雲稼連山雪刃空剖竹已知垂鳯食<lb/>
<pb n="KR4c0105_WYG_003-10a"/>
摘珠何必到龍宫諫垣虚位期飛步翰苑含毫待紀公<lb/>
誰謂唐城諸父老今時得見蜀文翁<lb/>
　　喜陳先輩及第<hi>嶠</hi>
今年春已到京華天與吾曹雪怨嗟甲乙中時公道復<lb/>
朝廷看處主司誇飛離海浪從燒尾嚥卻金丹定易牙<lb/>
不是駕前偏落羽錦城爭得杏園花<lb/>
　　延福里居和林寛何紹餘醻寄<lb/>
長説愁吟逆旅中一庭深雪一牕風眼前道路無心覔<lb/>
<pb n="KR4c0105_WYG_003-10b"/>
象外烟霞有句通幾度相留侵鼓散頻聞㑹宿著僧同<lb/>
髙情未以干時廢屬和因知興不窮<lb/>
　　贈宿松楊明府<lb/>
溪上家家禮樂新始知為政異常倫若非是水清無底<lb/>
爭得如氷凜拂人月狖聲和琴調咽烟村景接栁條春<lb/>
宦遊兼得逍遙趣休憶三吳舊釣津<lb/>
　　送僧<lb/>
纔年七嵗便從師猶説辭家學佛遲新斸松蘿還不住<lb/>
<pb n="KR4c0105_WYG_003-11a"/>
愛尋雲水擬何之孤溪雪滿維舟夜疊嶂猿啼過寺時<lb/>
鳥道龍湫悉行後豈將飜譯負心期<lb/>
　　贈鄭明府<lb/>
庭羅衙吏眼看山真恐風流是謫仙垂栁五株春婭姹<lb/>
鳴琴一弄水潺湲援毫斷獄登殊考駐樂題詩得出聮<lb/>
莫起陶潛折腰歎才髙位下始稱賢<lb/>
　　江州夜宴獻陳員外<lb/>
多少歡娛簇眼前潯陽江上夜開筵數枝紅蠟啼香淚<lb/>
<pb n="KR4c0105_WYG_003-11b"/>
兩面青娥折瑞蓮清管徹時斟玉醑碧籌回處擲金船<lb/>
因知徃嵗樓中月占得風流是偶然<lb/>
　　湘中贈張逸人<lb/>
羽衣零落帽欹斜不自孤峯即海沙曽為蜀山成寓跡<lb/>
又因湘水擬營家鳴琴坐見燕鴻没曳履吟忘野逕賖<lb/>
更愛扁舟宿寒夜獨聽風雨過蘆花<lb/>
　　寓題<lb/>
紛紛墨勅除官日處處紅旗打賊時竿底得璜猶未用<lb/>
<pb n="KR4c0105_WYG_003-12a"/>
夢中吞鳥擬何為損生莫若攀丹桂免俗無過詠紫芝<lb/>
兩岸蘆花一江水依前且把釣魚絲<lb/>
　　題陳山人居<lb/>
猶自莓苔馬跡重石嵌泉冷嬾移峰空垂鳯食簷前竹<lb/>
漫拔龍形澗底松隔岸青山秋見寺半牀明月夜聞鐘<lb/>
誰能惆悵磻溪事今古悠悠不再逢<lb/>
　　宿李少府園林<lb/>
一壺濁酒百家詩住此園林守選期深院月涼留夜客<lb/>
<pb n="KR4c0105_WYG_003-12b"/>
古杉風細似泉時嘗頻異茗塵心淨議罷名山竹影移<lb/>
明日緑苔渾掃後石庭吟坐復容誰<lb/>
　　送人明經及第東歸<lb/>
十問乆通離義牀今時登第信非常亦從南院看新榜<lb/>
旋束春闗歸故鄉水到吳門方見海樹侵閩嶺漸無霜<lb/>
知君已塞平生願日與交親醉幾場<lb/>
　　斷酒<lb/>
未老先為百病仍醉盃無計接賓朋免遭拽盞郎君謼<lb/>
<pb n="KR4c0105_WYG_003-13a"/>
<hi>類苑作謔</hi>還被簪花録事憎絲管合時思索馬池塘晴後獨<lb/>
留僧何因澆得離腸爛南浦東門恨不勝<lb/>
　　寄蔣先輩<hi>在蘇州</hi>
夫差宫苑悉蒼苔攜客朝遊夜未回塚上題詩蘇小見<lb/>
<hi>許殿切</hi>江頭酹酒伍員来秋風急處烟花落明月中時水<lb/>
寺開千載三吳有髙跡虎丘山翠益崔嵬<lb/>
　　南海幕和段先輩送韋侍御赴闕<lb/>
樹色川光入暮秋使車西發不勝愁璧連標格驚分散<lb/>
<pb n="KR4c0105_WYG_003-13b"/>
雪課篇章互唱醻魏闕别當飛羽翼燕臺獨且占風流<lb/>
滿園歌管涼宵月此後相思幾上樓<lb/>
　　寄南海黄尚書<lb/>
五羊城下駐行車此事如今八載餘燕頷已知飛食肉<lb/>
龍門猶自退為魚紅樓入夜笙歌合白社驚秋草木疎<lb/>
西望清光寄消息萬重烟水一封書<lb/>
　　送人徃蘇州覲其兄<lb/>
闔閭城外越江頭兩地烟濤一葉舟到日荆枝應便茂<lb/>
<pb n="KR4c0105_WYG_003-14a"/>
别時珠淚不須流迎歡酒醒山當枕詠古詩成月在樓<lb/>
明日樽前若相問為言今訪赤松遊<lb/>
　　遊東林寺<lb/>
長生猶自重無生言讓仙祠佛寺成碑折誰忘康樂制<lb/>
山靈表得逺公名松形入漢藤蘿短僧語離經耳目清<lb/>
莫恠遲遲不歸去童年已夢遶林行<lb/>
　　贈旌徳吕明府<lb/>
渥洼步數太阿姿爭遣王侯不奉知花作城池入官處<lb/>
<pb n="KR4c0105_WYG_003-14b"/>
錦隨刀尺少年時兩衙斷獄兼留客三考論功合樹碑<lb/>
須信隔簾看刺史錦章朱紱已葳蕤<lb/>
　　賀清源僕射新命<lb/>
雖言嵩嶽秀崔嵬少降連枝命世才南史兩榮唯百揆<lb/>
東閩雙拜有三台<hi>南史袁憲兄弟同為僕射當時榮之殊未若今清源與府城並拜僕射兼</hi>
<hi>帶台席之尊</hi>二天在頂家家詠丹鳯銜書嵗嵗来虚説古賢<lb/>
龍虎盛誰攀荆樹上金臺<lb/>
　　浙幕李端公泛建溪<lb/>
<pb n="KR4c0105_WYG_003-15a"/>
越城吳國結良姻交發芙蓉幕内賓自顧幽沈槐省跡<lb/>
得陪清顯諫垣臣分題暁並蘭舟逺對坐宵聽月狖頻<lb/>
更愛延平津上過一雙神劒是龍鱗<lb/>
　　貽宋評事<lb/>
河陽城裏謝城中入曳長裾出佩銅燕國金臺無别客<lb/>
陶家栁下有清風數蹤篆隸書新得一竈屯䝉火細紅<lb/>
時説三吳欲歸處緑波洲渚紫蒲藂<lb/>
　　催粧<lb/>
<pb n="KR4c0105_WYG_003-15b"/>
北府迎塵南郡来莫將芳意更遲回雖言天上光隂别<lb/>
且被人間更漏催烟樹迥垂連蒂杏綵童交捧合歡杯<lb/>
吹簫不是神仙曲爭引秦娥下鳯臺<lb/>
　　寓題<lb/>
每憶家山即涕零定須歸老舊雲扄銀河水到人間濁<lb/>
丹桂枝垂月裏馨霜雪不飛無翠竹鯨鯢猶在有青萍<lb/>
三千九萬平生事却恨南華説北溟<lb/>
　　傷蔣校書徳山<lb/>
<pb n="KR4c0105_WYG_003-16a"/>
誰到雙溪溪岸傍與招魂魄上蒼蒼世間無樹勝青桂<lb/>
隴上有花唯白楊秦苑火燃新賦在越城山秀故居荒<lb/>
如何萬古雕龍手獨是相如識漢皇<lb/>
　　寄楊贊圖學士<hi>學士與元昆俱以龍腦登選</hi>
東堂第一領春風時恠闗西小驥慵華表柱頭還有鶴<lb/>
華歆名下别無龍君恩鳯閣含毫數詩景珠宫列肆供<lb/>
今日江南駐舟處莫言歸計為雲峰<lb/>
　　醻楊學士<lb/>
<pb n="KR4c0105_WYG_003-16b"/>
神仙簿上愧非夫詔作疑丹兩入爐詩裏幾曽吟芍藥<lb/>
花中方得見菖蒲陽春唱後應無曲明月圓来别是珠<lb/>
莫下蓬山不迴首東風猶待重摶扶<lb/>
　　寄同年李侍郎龜正<lb/>
石門南面淚浪浪自此東西失帝鄉崐璞要疑方卓絶<lb/>
大鵬須息始開張已歸天上趨雙闕忽喜人間捧八行<lb/>
莫道秋霜不滋物菊花還借後時黄<lb/>
　　鍾陵故人<lb/>
<pb n="KR4c0105_WYG_003-17a"/>
滕王閣下昔相逢此地今難訪所從唯愛金籠貯鸚鵡<lb/>
誰論鐵柱鏁蛟龍荆榛翠是錢神染河嶽期須國士鍾<lb/>
一筯鱸魚千古美後人終少繼前蹤<lb/>
　　故山<lb/>
支頥黙省舊林泉石徑茅堂到目前衰碧鳴蛩莎有露<lb/>
濃隂歇鹿竹無烟水從井底通滄海山在牕中倚逺天<lb/>
何事蒼髯不歸去燕昭臺上一年年<lb/>
　　塞上<lb/>
<pb n="KR4c0105_WYG_003-17b"/>
塞門闗外日光微角怨單于鴈駐飛衝水路從冰解斷<lb/>
踰城人到月明歸燕山臘雪銷金甲秦苑秋風脆錦衣<lb/>
欲弔昭君倍惆悵漢家甥舅竟相違<lb/>
　　烏石村<hi>即林希劉故居</hi>
徃日江村今物華一迴登覽一悲嗟故人殁後城頭月<lb/>
新鳥啼来隴上花賣劒錢銷知絶俗聞蟬詩苦即思家<lb/>
謝公古郡青山在三尺孤墳撲海沙<lb/>
　　寄同年盧員外<lb/>
<pb n="KR4c0105_WYG_003-18a"/>
聽盡鸎聲出雍州秦吳烟月十經秋龍門在地從人上<lb/>
郎省連天須鶴遊休戀一臺惟妙絶已經三字入精求<lb/>
當年甲乙皆華顯應念槐宫今雪頭<lb/>
　　寄同年封舍人渭<hi>時得来書</hi>
唐城接軫赴秦川憂合懽離驟十年龍頷摘珠同泳海<lb/>
鳯銜輝翰别昇天八行真跡雖収拾四户高扄奈隔懸<lb/>
能使丘門終始雪莫敎華髮獨潸然<lb/>
　　遇羅員外衮<lb/>
<pb n="KR4c0105_WYG_003-18b"/>
灞陵橋外駐征轅此一分飛十六年豸角戴時垂素髮<lb/>
雞香含處隔青天綺園難貯林棲意班馬須持筆削權<lb/>
可忘自初相識地秋風明月客鄜延<lb/>
　　送翁員外承贊<lb/>
誰言吾黨命多竒榮美如君歴數稀衣錦還鄉翻是客<lb/>
迴車謁帝卻為歸鳯旋北闕虚丹穴星復南宫逼紫微<lb/>
已分十旬無急詔天涯相送只沾衣<lb/>
　　翁文堯員外捧金紫還鄉之命雅發篇章將原交<lb/>
<pb n="KR4c0105_WYG_003-19a"/>
　　情逺為嘉貺洎燕鴻陸犬楚水荆山又吐瓊瑤逮<lb/>
　　之幽鄙雖湧泉思觸逸興皆虚而强韻押難非才<lb/>
　　頗愧輒兹酬和以質奬私<lb/>
搏將盛事更無餘還向橋邉看舊書東越獨推生竹箭<lb/>
北溟喜足貯鯤魚兩迴誰解歸華表午夜兼能薦子虚<lb/>
<hi>滔前年䝉文堯員外以長牋薦於時相</hi>須把頭冠彈盡日憐君不與故人<lb/>
疎<lb/>
　　奉和翁文堯員外經過七林書堂見寄之什<lb/>
<pb n="KR4c0105_WYG_003-19b"/>
朱旗引入昔茒堂半日從容盡日忙駟馬寳車行賜禮<lb/>
金章紫綬帶天香山從南國添烟翠龍起東溟認夜光<lb/>
定恐故園留不住竹風松韻漫凄鏘<lb/>
　　奉酬翁文堯員外駐南臺見寄之什<lb/>
人指南臺山與川大驚喜氣異當年花迎金册非時折<lb/>
月對瓊杯此夜圓我愛藏冰從夏結君憐脩竹到冬鮮<lb/>
殷勤更抱鳴琴撫為憶秦兒識斷絃<lb/>
　　翁文堯員外擁册禮之歸一路有詩名晝錦集先<lb/>
<pb n="KR4c0105_WYG_003-20a"/>
　　將寄示因書五十六字<lb/>
六窠只佩諸侯印爭比從天擁冊歸一軸郢人歌處雪<lb/>
兩重朱氏著来衣閩山秀已鍾君盡洛水波應濺我稀<lb/>
明日陪塵迎駟馬定須齋沐看光輝<lb/>
　　奉和翁文堯十九員外中謝日䝉恩賜金紫之什<lb/>
面䝉君賜自龍墀誰是還鄉一襲衣三品易懸鱗鬛赫<lb/>
八絲展起綵章飛夐為勝事垂千古題作新詩啟七微<lb/>
嚴助買臣精魄在定應羞著昔年歸<lb/>
<pb n="KR4c0105_WYG_003-20b"/>
　　奉和翁文堯員外文秀光賢晝錦三首<lb/>
鄉名里號一朝新乃覺台恩重萬鈞建水閩山無故事<lb/>
長卿嚴助是前身清泉引入旁添潤嘉樹移来别帶春<lb/>
莫凭欄干剰留駐内庭虚位待才臣<hi>右文秀亭</hi>
雖言閩越繫生賢誰是還家寵自天山簡媿兼諸郡命<lb/>
鄭𤣥慙秉六經權鳥行去没孤烟樹漁唱還從碧島川<lb/>
休説遲迴未能去夜来新夢禁中泉<hi>右光賢閣</hi>
君王面賜紫還鄉金紫中推是甲裳華構便將垂美號<lb/>
<pb n="KR4c0105_WYG_003-21a"/>
故山重更發清光水澄此日蘭宫鏡樹憶當年柏署霜<lb/>
珍重朱欄兼翠栱来来皆自讀書堂<hi>右晝錦堂</hi>
　　奉酬翁文堯員外神泉之遊見寄嘉什<lb/>
含雞假豸喜同遊野外嘶風並紫騮松竹迥尋青嶂寺<lb/>
姓名題向白雲樓泉源出石清消暑僧語離經玅破愁<lb/>
爭奈愛山尤戀闕古来能有幾人休<lb/>
　　寄翁文堯拾遺<lb/>
唐設髙科表用文吾曹誰作諫垣臣甌山秀氣曠千古<lb/>
<pb n="KR4c0105_WYG_003-21b"/>
鳯闕華恩鍾二人起草便論天上事如君不是世間身<lb/>
龍頭鳯尾前年夢今日須憐應若神<hi>滔夘年冬在宛陵夢文堯作狀頭及</hi>
<hi>第又申四月十二夜在清源夢到殿前東道自西厲聲唱翁某拜右省拾遺</hi>
　<lb/>
　<lb/>
　<lb/>
　<lb/>
　黄御史集巻三<lb/>
</p>
<p>
</p>
  </div>
<div>
                <head>黄御史集巻四</head>
    <p>
<pb n="KR4c0105_WYG_004-1a"/>
欽定四庫全書<lb/>
　黄御史集巻四　　　　　唐　黄滔　撰<lb/>
　五言排律<lb/>
　　省試一一吹竽<hi>乾符二年</hi>
齊竽今厯試真偽不難知欲使聲聲别須令箇箇吹後<lb/>
先無錯雜能否立參差次第敎單進宫商乃異宜凢音<lb/>
皆竄跡至藝始呈竒以此論文學終憑一一窺<lb/>
　　明月照髙樓<lb/>
<pb n="KR4c0105_WYG_004-1b"/>
月滿長空朗樓侵碧落横波文流藻井桂魄拂雕楹深<lb/>
鑒羅紈薄寒捜户牖清氷鋪梁燕噤霜覆瓦松傾卓午<lb/>
收全影斜懸轉半明佳人當此夕多少别離情<lb/>
　　廣州試越䑓懷古<lb/>
南越千年事興懷一見來歌鐘非舊俗烟月有層䑓北<lb/>
望人何在東流水不回吹牕風雜瘴沾檻雨經梅壯氣<lb/>
曾難揖空名信可哀不堪登覽處花落與花開<lb/>
　　襄州試白雲歸帝鄉<lb/>
<pb n="KR4c0105_WYG_004-2a"/>
杳杳復霏霏應縁有所依不言天路逺終望帝鄉歸髙<lb/>
嶽和霜過遥闗帶月飛漸憐雙闕近寜恨衆山違陣觸<lb/>
銀河亂光連粉署微旅人隨計日自笑比麻衣<lb/>
　　省試奉詔春漲曲江池<hi>以春字為韻乾符二年</hi>
池脉寒來淺恩波注後新引將諸派水别貯大都春幽<lb/>
咽疏通處清泠迸入辰漸平連杏岸旋濶映梅津沙没<lb/>
迷行徑洲寛恣躍鱗願當舟檝便一附濟川人<lb/>
　　題宣一僧正院<lb/>
<pb n="KR4c0105_WYG_004-2b"/>
五級凌虚塔三生落髪師都僧須有託孤嶠遂無期井<lb/>
邑焚香待君侯减俸資山衣隨疊破菜骨逐年羸茶取<lb/>
寒泉試松於逺澗移吾曹來頂手不合不題詩<lb/>
　　和王舎人崔補闕題福州天王寺<lb/>
郭内青山寺難論此崛竒白雲生院落流水下城池石<lb/>
像雷霆啟江沙鼎鼐期嶽僧來坐夏秦客㑹題詩岡轉<lb/>
泉根滑門昇蘚級危紫微今日句黄絹㫺年碑歇鶴松<lb/>
低閣鳴蛩徑出籬粉垣千堵束金塔九層支啼鳥笙簧<lb/>
<pb n="KR4c0105_WYG_004-3a"/>
韻開花錦繡姿清齋奔井邑𤣥髪剃熊羆極浦征㠶小<lb/>
平蕪落日遲風篁清却暑烟草緑無時信士三公作靈<lb/>
蹤四絶推良遊如不宿明月擬何之<lb/>
　　寄獻梓橦山侯侍郎<hi>時常拾遺諫諍</hi>
漢宫行廟略簪笏落民<hi>文苑作人</hi>間直道三湘水髙情四皓<lb/>
山賜衣僧脱去奏表主批還地得松蘿塢泉通雨雪灣<lb/>
東門添故事南省缺新班<hi>有新命不起</hi>片石秋從露幽牕夜<lb/>
不闗夢餘蟾隱映吟次鳥綿蠻可惜相如作當時事悉<lb/>
<pb n="KR4c0105_WYG_004-3b"/>
閒<lb/>
　　壬癸歳書情<lb/>
故園招隱客應復笑無成謁帝逢移國投文値用兵孤<lb/>
松憐鶴在疎柳惡蟬鳴匹馬迷歸處青雲失曩情江頭<lb/>
寒夜宿壠上歉年耕冠葢新人物漁樵舊弟兄易生唯<lb/>
白髪難立是浮名惆悵㶚橋路秋風誰入行<lb/>
　　河南府試秋夕聞新鴈<lb/>
湘南飛去日薊北乍<hi>類苑作又</hi>驚秋呌出隴雲夜聞為客子<lb/>
<pb n="KR4c0105_WYG_004-4a"/>
愁一聲初觸夢半白已侵頭旅舘移欹枕江城起倚樓<lb/>
餘燈依古壁片月下滄洲寂聽良宵徹躊躇感歳流<lb/>
　　和吳學士對春雪獻韋令公次韻<lb/>
春雪下盈空飜疑臘未窮連天寧認月堕地屢兼風忽<lb/>
誤邊沙上應平火嶺中林間妨走獸雲際落飛鴻梁苑<lb/>
還吟客齊都省創宫掩扉皆墐北移律媿居東書幌飄<lb/>
全濕茶鐺入旋融奔川半留滯疊樹互玲瓏出户行瑶<lb/>
砌開園見粉藂高才興詠處眞宰答殊功<lb/>
<pb n="KR4c0105_WYG_004-4b"/>
　　省試内出白鹿宣示百官<hi>乾寧二年</hi>
上瑞何曾乏毛羣表色難推於五靈少宣示百寮觀形<lb/>
奪場駒㓗光交月兎寒巳馴瑶草别孤立雪花團戴豸<lb/>
慙端士抽毫躍史官貴臣歌詠日皆作白麟㸔<lb/>
　　出關言懷<lb/>
又乞書題出闗西謁列侯寄家僧許嶽釣浦雨移洲賣<lb/>
馬登長陸沾衣逐勝遊菜腸終日餒霜鬂度年秋詩苦<lb/>
無人愛言公是世仇却憐庭際草中有號忘憂<lb/>
<pb n="KR4c0105_WYG_004-5a"/>
　　塞上<lb/>
掘地破重城燒山搜伏兵金徽互嗚咽玉笛自凄清使<lb/>
發西都聳塵空北嶽横長河渉有路曠野宿無程沙雨<lb/>
黄鶯囀轅門青草生馬歸秦苑牧人在塞雲耕落日牛<lb/>
羊聚秋風鼔角鳴如何漢天子青塜杳含情<lb/>
　　壺公山<hi>古老相傳古仙姓陳名壺公於此山成道因而名焉</hi>
八靣峰巒秀孤髙可偶然數人逰頂上滄海見東邊不<lb/>
信無靈洞相傳有古仙橘如珠夏在池象月垂穿<hi>山頭有池</hi>
<pb n="KR4c0105_WYG_004-5b"/>
<hi>而圓兼橘樹朱實夏在</hi>髣髴嘗聞樂岧嶤半挿天山寒徹三伏松<lb/>
偃岀千年樵牧時迷所倉箱歳疊川嚴祠風雨管怪木<lb/>
薜蘿纒青草方巾藥蒼苔石裡錢瓊津流乳竇春色駐<lb/>
芝田烏兔中時近龍蛇蟄處膻嘉名光列土秀氣産群<lb/>
賢瀑鏁瑶臺路溪昇釣浦船鼇頭擎恐沒地軸壓應旋<lb/>
蠲疾寒甘露藏珍起瑞烟畫工飛夢寐詩客寄林泉掘<lb/>
地多雲母縁霜欠木綿井通鰌吐脉僧隔虎棲禪<hi>山間有井</hi>
<hi>通海盈縮之候貞元中有僧號法通咸通中有僧號𢎞播於其絶頂獨禪昏行至降虎而法通曾下山遇兩虎</hi>
<pb n="KR4c0105_WYG_004-6a"/>
<hi>爭一牛乃叱而隔之分令各啖之</hi>危磴千尋拔竒花四季鮮鶴歸𤣥圃<lb/>
少鳳下碧梧偏桃易炎凉熟茶推醉醒煎村家蒙棗栗<lb/>
俗骨爽猿蟬谷語昇喬鳥陂開其蒂蓮落楓丹葉舞新<lb/>
蕨紫芽拳翠竹雕羌笛懸藤煑蜀牋白雲長掩映流水<lb/>
别潺湲作賦前儒闕沖虚南國先省郎求牧㸔野老葺<lb/>
齋眠<hi>潘郎中存實詩云雙旌牧清源吟看壺公翠又歐陽秬先輩自刺史蘇君書求泉山之為畫屏云壺</hi>
<hi>公之髙洛陽之湥夢魂所思</hi>寺厯興衰創碑須一二鐫清吟思却隱<lb/>
簪紱奈縈牽<lb/>
<pb n="KR4c0105_WYG_004-6b"/>
　七言排律<lb/>
　　投翰長趙侍郎<lb/>
禹門西面逐飄蓬忽喜仙都得入蹤賈氏許頻趨季虎<lb/>
荀家因敢謁頭龍手扶日月重輪起數是乾坤正氣鍾<lb/>
五色筆驅神岀没八花塼接帝從容詩酬御製風騷古<lb/>
論自人情鼎鼐濃豈有地能先鳯掖别無山㪅勝鼇峰<lb/>
攀鴻日淺魂飛越為鯉年湥勢噞喁澤國雨荒三逕草<lb/>
秦闗雪折一枝笻吹成暖景猶葭律引上纎蘿在嶽松<lb/>
<pb n="KR4c0105_WYG_004-7a"/>
願向明朝薦幽滯免敎號泣觸登庸<lb/>
　　鄜畤李相公<lb/>
秦城擇日發征轅齋戒來投節制尊分虎名髙初命相<lb/>
攀龍迹下愧登門夜聴謳詠銷塵夢曉拜旌幢戰旅魂<lb/>
華舍天開寧有礙綵毫雖<hi>疑作錐</hi>乏敢無言生兼文武為<lb/>
人傑岀應乾坤靜帝閽計吐六竒誰敢敵學窮三略不<lb/>
須論功髙馬卸黄金甲臺迥賔懽白玉罇九穗嘉禾垂<lb/>
綺陌四時甘雨帶雕軒推恩毎覺東溟淺吹律能令北<lb/>
<pb n="KR4c0105_WYG_004-7b"/>
陸暄青草連沙無血濺黄榆鏁塞有鸎飜笙歌合沓春<lb/>
風郭雞犬連延碧岫村遊子不縁貪獻賦永依棠樹託<lb/>
蓬根<lb/>
　　投刑部裴郎中<lb/>
兩牓驅牽别海涔它門不合覔知音瞻恩雖隔雲雷賜<lb/>
向主終知犬馬心詩禮後人窺作鏡廟堂前席待為霖<lb/>
已齊日月懸千古肻誤風塵使陸沈拜首敢將誠吐血<lb/>
蜕形唯待諾如金愁聞南院看期到恐被東牆舊恨侵<lb/>
<pb n="KR4c0105_WYG_004-8a"/>
緇化衣空難扺雪黒銷頭盡不勝簪數行淚裡依投志<lb/>
直比滄溟未是湥<lb/>
　　成名後呈同年<lb/>
業詩攻賦薦鄉書二紀如鴻厯九衢待得至公捜草澤<lb/>
如從平陸到蓬壺雖慙錦鯉成穿額忝獲驪龍不寐珠<lb/>
蒙楚數疑休下泣師劉大喝已為盧人間灰管供紅杏<lb/>
天上烟花應白榆一字連鑣廵甲族千般唱罰賞皇都<lb/>
名推顔柳題金塔飲自燕秦索玉姝退媿單寒終預此<lb/>
<pb n="KR4c0105_WYG_004-8b"/>
敢將恩嶽怠斯須<lb/>
　五言絶句<lb/>
　　輦下寓題<lb/>
對酒何曾醉尋僧未覺閒無人不惆悵終日見南山<lb/>
　　寄題崔校書郊舍<lb/>
一片寒塘水尋常立鷺鷥主人貧愛客沽酒往吟詩<lb/>
　　秋思<lb/>
碧嶂猿啼夜新秋雨霽天誰人愛明月露坐洞庭船<lb/>
<pb n="KR4c0105_WYG_004-9a"/>
　　芳草<lb/>
澤國多芳草年年長自春應從屈平後㪅苦不歸人<lb/>
　　輦下書事<lb/>
北闕新王業東城入羽書秋風滿林起誰道有鱸魚<lb/>
　七言絶句<lb/>
　　入闗言懷<lb/>
背將蹤跡向京師岀在先春入後時落日㶚橋飛雪裡<lb/>
已聞南院有㸔期<lb/>
<pb n="KR4c0105_WYG_004-9b"/>
　　過長江<lb/>
曾搜景象恐通神地下還應有主人若把長江比湘浦<lb/>
離騷不合自靈均<lb/>
　　題靈峰僧院<lb/>
繫馬松間不忍歸數廵香茗一枰棋擬登絶頂留人宿<lb/>
猶待滄溟月滿時<lb/>
　　司馬長卿<lb/>
一自梁園失意回無人知有掞天才漢宫不鏁陳皇后<lb/>
<pb n="KR4c0105_WYG_004-10a"/>
誰肻量金買賦來<lb/>
　　和同年趙先軰觀文<lb/>
玉兎輪中方是樹金鼇頂上别無山雖然迴首見烟水<lb/>
事主酬恩難便閒<lb/>
　　岀京别同年<lb/>
一枝仙桂已攀援歸去烟濤浦口村雖恨别離還有意<lb/>
槐花黄日出青門<lb/>
　　歸思<lb/>
<pb n="KR4c0105_WYG_004-10b"/>
薊北風烟空漢月湘南雲水半蠻邊寒為旅鴈暖還去<lb/>
秦越離家可十年<lb/>
　　東林寺貫休上人篆𨽻題詩<lb/>
師名自越徹秦中秦越難尋師所從墨跡兩般詩一首<lb/>
香爐峰下似相逢<lb/>
　　寓江州李使君<lb/>
使君曾被蟬聲苦毎見詞文即為愁况是楚江鴻到後<lb/>
可堪西望發孤舟<lb/>
<pb n="KR4c0105_WYG_004-11a"/>
　　遊南寓題<lb/>
江山節被雪霜遺毒草過秋未擬衰天不當時命鄒衍<lb/>
亦將寒律入南吹<lb/>
　　九日<lb/>
陽數重時隂數殘露濃風硬欲成寒莫言黄菊花開晚<lb/>
獨占樽前一日歡<lb/>
　　夏州道中<lb/>
隴鴈南飛河水流秦城千里忍囘頭征行渾與求名背<lb/>
<pb n="KR4c0105_WYG_004-11b"/>
九月中旬往夏州<lb/>
　　經慈州感謝郎中<lb/>
金聲乃是古詩流况有池塘春草儔莫遣宣城獨垂號<lb/>
雲山彼此謝公遊<lb/>
　　寓題<lb/>
吴中烟水越中山莫把漁樵漫自寛歸泛扁舟可容易<lb/>
五湖髙士是抛官<lb/>
　　寄宋明府<lb/>
<pb n="KR4c0105_WYG_004-12a"/>
北闕秋期南國身重闗烟月五溪雲風蟬已有數聲急<lb/>
賴在陶家柳下聞<lb/>
　　花<lb/>
莫道顔色如渥丹莫道馨香過茞蘭東風吹綻還吹落<lb/>
明日誰為今日看<lb/>
　　閏八月<lb/>
無人不愛今年閏月㸔中秋兩度圓唯恐雨師風伯意<lb/>
至時還奪上樓天<lb/>
<pb n="KR4c0105_WYG_004-12b"/>
　　别後<lb/>
夣裏相逢無後期烟中解珮杳何之虧蟾便是陳宮鏡<lb/>
莫吐清光照别離<lb/>
　　嚴陵釣臺<lb/>
終向烟霞作野夫一竿竹不換簪裾直鈎猶逐熊羆起<lb/>
獨是先生眞釣魚<lb/>
　　馬嵬三首<lb/>
鐡馬嘶風一渡河淚珠零便作驚波鳴泉亦感上皇意<lb/>
<pb n="KR4c0105_WYG_004-13a"/>
流下隴頭嗚咽多<lb/>
龍腦移香鳳輦留可能千古永悠悠夜䑓若使香魂在<lb/>
應作烟花岀隴頭<lb/>
錦江晴碧劍鋒竒合有千年降聖時天意從來知幸蜀<lb/>
不闗胎禍自蛾眉<lb/>
　　奉和文堯對庭前千葉石榴<lb/>
一朶千英綻曉枝綵霞堪與别為期移根若住芙蓉苑<lb/>
豈向當年有醒時<lb/>
<pb n="KR4c0105_WYG_004-13b"/>
　　翁文堯以美疹暫滯令公大王益得異禮觀今日<lb/>
　　寵待之盛輙成一章<lb/>
滋賦諴文侯李盛終求一襲錦衣難如何兩度還州里<lb/>
兼借鄉人更剰觀<hi>林鄭在舉塲日時曰滋賦諴文中外相奨</hi>
　　木芙蓉三首<lb/>
黄鳥啼烟二月朝若教開即牡丹饒天嫌青帝恩光盛<lb/>
留與秋風破寂寥<lb/>
郤假青腰女剪成緑羅囊綻綵霞呈誰憐不及黄花菊<lb/>
<pb n="KR4c0105_WYG_004-14a"/>
只遇陶潛便得名<lb/>
須到露寒方有態為經霜裛稍無香移根若在秦宫裏<lb/>
多少佳人泣曉籹<lb/>
　　奉和翁文堯戲寄<lb/>
握蘭宫裏數名郎好是乘軺出帝鄉兩度還家還未有<lb/>
别論光彩向冠裳<lb/>
　　和陳先輩陪陸舍人春日逰曲江<lb/>
劉超遊召郄詵陪為憶池亭舊賞來紅杏花旁見山色<lb/>
<pb n="KR4c0105_WYG_004-14b"/>
詩成因觸鼓聲回<lb/>
　　靈均<lb/>
莫問靈均昔日逰江籬春盡岸楓秋至今此事何人雪<lb/>
月照楚山湘水流<lb/>
　　巻簾<lb/>
緑鬟侍女手纖纖新捧嫦娥岀素蟾衛玠官髙難乆立<lb/>
莫辭雙巻水精簾<lb/>
　　啟帳<lb/>
<pb n="KR4c0105_WYG_004-15a"/>
得人憎是繡芙蓉愛鎻嫦娥岀月蹤侍女莫嫌擡素手<lb/>
撥開珠翠待相逄<lb/>
　　去扇<lb/>
城上風生蠟炬寒錦帷開處露翔鸞已知秦女昇仙態<lb/>
休把圓輕隔牡丹<lb/>
　附來贈詩<lb/>
　　賀黃文江覆試及第　　　　　禇　載<lb/>
一枝芳桂兩迴春始騐文章可致身巳把色絲邀上第<lb/>
<pb n="KR4c0105_WYG_004-15b"/>
又將鴻筆冠群倫龍泉再淬方知利火浣重燒轉覺新<lb/>
今日街<hi>一作仰</hi>頭㸔御牓大能榮耀苦心人<lb/>
　　和從兄御史延福里居　　　　　從弟蟾<lb/>
天賜平安水北中滿庭荆樹醉春風縱敎塵世三公貴<lb/>
何似吾家一脈通花底輕風香撲散門前細柳緑皆同<lb/>
回頭文館長安上<hi>謂徳温兄</hi>此際思子寧有窮<lb/>
　<lb/>
　黄御史集巻四<lb/>
<pb n="KR4c0105_WYG_004-16a"/>
右族祖御史文江公詩裔孫希英之所刻者攷之唐藝<lb/>
文志黄某集十五巻而家藏舊刻本無巻目止分詩賦<lb/>
啓祭文碑銘為五類盖散逸者亦多矣今詩凢二百五<lb/>
篇予以意僣分為四巻即楊誠齋先生為序稱其詩尤<lb/>
竒者夫以詩之竒如此而僅存者又如此顧世之莫傳<lb/>
焉豈非嗣續子孫責哉又是集中有寄從兄璞者是為<lb/>
校書徳温公其所著有閩川名士傳及霧居子集今皆<lb/>
散落不傳希英其為我訪之東南藏書家倘有獲焉尚<lb/>
<pb n="KR4c0105_WYG_004-16b"/>
當與御史公全書並梓以行可也庸書以俟正徳八年<lb/>
癸酉秋日賜進士第承徳郎兵部武庫司主事諸孫鞏<lb/>
敬書<lb/>
　<lb/>
　<lb/>
　<lb/>
　<lb/>
　黄御史集巻四<lb/>
</p>
<p>
</p>
  </div>
<div>
                <head>黃御史集巻五</head>
    <p>
<pb n="KR4c0105_WYG_005-1a"/>
欽定四庫全書<lb/>
　黃御史集巻五　　　　　　唐　黃滔　撰<lb/>
　碑記銘<lb/>
　　泉州開元寺佛殿碑記<lb/>
混沌死而天地生道德銷而仁義作情車業網始脉旋<lb/>
波天謂洛龜河龍文有生而不文無生乃產金聖人於<lb/>
西國鑽智慧火乾煩惱海理不吾吾而一貫生生其姿<lb/>
電㸌於周室其波𣲖漾於漢代繇是館移鴻臚城崇白<lb/>
<pb n="KR4c0105_WYG_005-1b"/>
馬斯有寺之始也寺制殿象王者之居尊其法也其後<lb/>
金地蓮扄周旋四海烏飛兎走或故或新至如神運之<lb/>
靈莫靈矣亦靡得而巋然則我州開元寺佛殿之與經<lb/>
樓鐘樓一夕飛燼斯革故鼎新之數也初僕射太原公<lb/>
以子房之帷幄布泉城以叔度之袴襦纊泉民而謂竺<lb/>
乾之道與尼耼鼎宜根乎信而友乎理矧開元<hi>闕</hi>宇五<lb/>
十載之聖容實寺之冠洎帥閩也愈進其誠繕經三千<lb/>
巻皆極越藤之精書工之玅駕以白馬十乗送以府僧<lb/>
<pb n="KR4c0105_WYG_005-2a"/>
迎以郡僧置之兹樓既而秦灰等烈蜀雨不飛識者以為物之尤<lb/>
罕留於世敬之至必動乎神是必爲地祇所搜龍宮之<lb/>
索不然者曷與斯故新之數期厥理則明我宜悄然不<lb/>
已仲弟檢校工部尚書爲兹郡之秋也武則拍孫吳之<lb/>
背文則席夏商於前而復龍虎之内以塤以篪大聳孟<lb/>
龍之旨乃割俸三千緡鳩工度木烟巖雲谷之把梓楩<lb/>
枏投刃以時趨功以隟食以月粟付以心倕不朞年而<lb/>
寶殿湧出棟隆舊綺梁脩新虹八表四隅悉半乎丈柱<lb/>
<pb n="KR4c0105_WYG_005-2b"/>
盛鏡礎方珪叢斗楣承蟠螭飛雲翼栱文榱刻桷轇轕<lb/>
杈枒或經緯以开織或丹雘而纈耀皛若蟾窟嶪如鼇<lb/>
背風夏觸而秋生僧朝梵而谷應昇者骨冰觀者目波<lb/>
而五間兩厦昔之制也自東迦葉佛釋迦牟尼佛左右<lb/>
眞容次彌勒佛彌陀佛阿難迦葉菩薩衛神雖法程之<lb/>
有常而相貌之欲動東北隅則揭鐘樓其鐘也新鑄仍<lb/>
偉舊規西北隅則揭經樓雙立嶽峰兩危蜃雲東瞰全<lb/>
城西吞半郭霜韻扣而江山四爽金字駢而講誦千來<lb/>
<pb n="KR4c0105_WYG_005-3a"/>
是知天地日月鬼神不欲一存其物將有待於後人也<lb/>
設使斯殿也斯樓也不有之故其何以新我公之作之<lb/>
爲其何以布之哉三略六韜流通貝多戈霜劍雪爲甘<lb/>
露潔信英智之所措也既畢召化内之緇錫數邁於千<lb/>
齋而落之累中慈雲五色慧日重輪譚者以爲梵天之<lb/>
宇化於是矣靈山之㑹儼於是矣我公之倅試大理評<lb/>
事宋君曰駢才推博古識洞眞如請立貞珉垂於不朽<lb/>
公以小儒不佞俾刻斯文僧正臨壇大德僧宣一桑門<lb/>
<pb n="KR4c0105_WYG_005-3b"/>
之關楗者曰寺有記亡之矣垂拱二年郡儒黄守恭宅<lb/>
桑樹吐白蓮花捨爲蓮花道場後三年昇爲興敎寺復<lb/>
爲龍興寺逮元宗之流聖儀也卜勝無以甲兹遂爲開<lb/>
元寺焉嘗有紫雲覆寺至地至今凡草不生其庭大矣<lb/>
哉自垂拱之迄開元四朝而四易號及<hi>句</hi>諒兆水於木<lb/>
垂雲薙草<hi>謂桑蓮之與雲草</hi>天啓地靈之如是則開元實寺之<lb/>
冠斯又冠開元焉金聖人無爲也堯舜亦無爲也誠參<lb/>
錯其道巍巍聖儀永與諸佛如來俱豈不其然愚是以<lb/>
<pb n="KR4c0105_WYG_005-4a"/>
奮筆於一公之説乾寜四年丁巳冬十一月日記<lb/>
　　大唐福州報恩定光多寶塔碑記<lb/>
金聖人之敎功與德魯聖人之敎忠與孝以忠孝之祈<lb/>
功德莫之大也天復元年辛酉天子西巡岐汴交兵京<lb/>
洛顒顒我威武軍節度使相府瑯琊王王公祝天地鬼<lb/>
神以至忠之誠發大誓願於開元之寺造塔建號壽山<lb/>
仍輔以經藏乞車駕之還宮也其三年甲子以大孝之<lb/>
誠發大誓願於兹九仙山造塔建號定光仍輔以經藏<lb/>
<pb n="KR4c0105_WYG_005-4b"/>
爲先君司空先秦國太夫人元昆故司空薦祉於幽隂<lb/>
也大矣哉赫赫忠誠懇懇孝思以國以家以明以幽胡<lb/>
天地之不動與胡鬼神之不感與釋之西天謂之窣堵<lb/>
波中華謂之塔塔制以層增其敬也造之獲無量無邉<lb/>
功德初我公以宏才妙略之有藩維以仁智神鑒之謀<lb/>
遠大謂閩越之江山奇秀土風深厚而府城坐龍之腹<lb/>
烏石九仙二山聳龍之角屹屹巖巖孱孱顏顏兩排地<lb/>
面雙立空際怪石如墉迴崗若揖東銜滄海以鏡豁西<lb/>
<pb n="KR4c0105_WYG_005-5a"/>
走建溪而帶縈氣色蒙茸風雲蓬勃非仙宮佛寺不可<lb/>
以乘龍之角大龍之腹何烏石二而九仙曠<hi>烏石山有神光天王</hi>
<hi>二寺</hi>豈非代虛其作地祕其期以待我公况古仙鍊骨之<lb/>
所昇眞之跡邪一旦之新城月圓<hi>壬戌歲我公卜築其外城號月城</hi>二<lb/>
山之嘉氣雲連森上介掀大斾或旬或朔眷於粉堞之<lb/>
上時行時止卜於煙巒之堀得峻中之平平中之峻凸<lb/>
而不隆凹而不卑樹翳薈以奇姿草芊<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>而別翠遂從<lb/>
宏願啓兹塔之基焉塔之科也恐山之偏憂地之入將<lb/>
<pb n="KR4c0105_WYG_005-5b"/>
塹平壤五十尺之深百有餘尺之濶杵土積石而上<hi>上聲</hi>
逮二十尺瞥然虹見瑩然穴貯俄以珠寶之獲坐以金<lb/>
錢大不及拳光能奪目於時清風四來海天擴開煙霞<lb/>
蓊蔚於城隅鸞鶴盤旋於林表舉閩之軍傾閩之俗以<lb/>
趨以走以歌以詠既而畚鍤投般倕奮内甃以塼凡四<lb/>
十萬口外搆以木蓋百其巧七層八面玲瓏<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱榱桷<lb/>
欄楯轇轕杈枒雲楣翼環珪斗鱗蹙彫鎪丹雘曲盡其<lb/>
妙方七十有七尺高二百尺相輪之四十尺參之也懸<lb/>
<pb n="KR4c0105_WYG_005-6a"/>
輪之鐸一百九十懸層之鐸五十有六角瓦之神五十有<lb/>
六其内也則門門面面繢以金像不可勝紀登之者若身<lb/>
在梵天瞻之者覺神離贍部嶪嶪然觸圓青而直上野鶴<lb/>
經之而高翔疑掠其腹鱗鱗然壓峭碧而崛起地祇感<lb/>
之而下捧疑殫其力其相輪也我公誓願之日仲氏司<lb/>
徒自清源聞而感鑄而資雖從人力悉類神功謹按妙<lb/>
法蓮花品自地湧塔於佛之前其幢幡瓔珞瑪瑙車渠<lb/>
七盤四懸乗虛耀日乃多寶之佛發大誓願之感現也<lb/>
<pb n="KR4c0105_WYG_005-6b"/>
繇是以斯塔取如來之嘉號號之曰定光以其感珠之<lb/>
現侔於自地之湧故聯之於多寶本於孝思薦劬故冠<lb/>
之以報恩此其義也夫如是大雄之力出死入生至誠<lb/>
之神感天動地若乃沈沈夜壑浩浩世塵莫不以兹𤣥<lb/>
符承彼惠日超於三千大千之世遊乎二十八天者哉<lb/>
苟不之然則凡彼經文悉爲之虛語耳又焉能垂信於<lb/>
百千年之後哉既而巍巍峩峩金輝鐵牢其東則翼以<lb/>
經藏焉其藏也外搆以扄八角兩層刻栴檀鏤金銅飾<lb/>
<pb n="KR4c0105_WYG_005-7a"/>
朱漆之炳煥仍衛華堂七間名之轉經焉致其沙門比邱<lb/>
比比厥跡以為拜唱趺讀叢談聚聴之湊日繫乎月月繫<lb/>
乎時軒軒闐闐奚景福之不幽資乎又感應天王殿一<lb/>
間兩厦其天王也變毗沙之身於感通之年現神質爲<lb/>
龜城之助絛腰衣褐屣足乘雲雙吐目光兩飛霞彩乃<lb/>
千百億化身之一爲壽山草木之應今塑於此厥感寜<lb/>
亡其西則翼之別殿曰塔殿其塔也我公萌誓願之先<lb/>
因心以制十有三層之妙形匪偉而誠有爲<hi>去聲</hi>殿斯奇<lb/>
<pb n="KR4c0105_WYG_005-7b"/>
而塔斯處其北則報恩變相堂九間潔瑠璃之地等娑<lb/>
婆之世七寶叢樹五色騰光明明見闍提之心一一標<lb/>
如來之説又僧堂五間上五間下之與茶堂五間直聯<lb/>
曲交冬温夏凉又華鐘之樓迥起清音下折刀山長明<lb/>
燈之臺圓籠孤光杳輝漆壤其東南之一臂復建地藏<lb/>
殿一間兩厦功德堂五間張如別構而制匪異其殿也<lb/>
坐以菩薩之麗若欲飛動其堂也駢錯儀象或金範或<lb/>
幅繢千形百質恐悉諸天之聖侶粤間<hi>去聲</hi>焉公㕔四間<lb/>
<pb n="KR4c0105_WYG_005-8a"/>
一厦或備旌鉞之覯止我公或四季之旦三旬之八聚<lb/>
僧設㑹拜首追祝勤勤恪恪㒺所不至舉閩之高卑舉<lb/>
閩之少耋攀之望之無不動心涕臆君子謂豈唯冥薦<lb/>
於先蓋以孝敎民也又庫厨五間浴室三間接之井井<lb/>
重以樓焉環周輻輳之行廊凡三十有三間惣費財六<lb/>
萬餘貫如山之疊如洞之濬巑巑隆隆叢爲一宮其大<lb/>
也琢文石以爲軒彫脩虹以爲梁其小也取良木於靈<lb/>
山篩嘉壤於飛塵雖掩映乎人間實參差乎象外其經<lb/>
<pb n="KR4c0105_WYG_005-8b"/>
也帙十巻於一函凡五百四十有一函惣五千四十有<lb/>
八巻皆極剡藤之精書工之妙金軸錦帶以爲之飾天<lb/>
祐二年乙丑夏四月朔我公宿誠於州束烹於肆及脇<lb/>
降之辰大陳法㑹以藏<hi>平聲</hi>其經緇徒累千士庶越萬若<lb/>
緇若士一而行之正身翔手右捧左授自州之戺起於<lb/>
我公傳至於藏觀者如堵牆佛聲入霄漢幡花照乎全<lb/>
郭香煙連乎半空雪頂之僧指西土之未有駘背之叟<lb/>
慶東閩之天降可謂之鴻因妙果者也始者我公之登<lb/>
<pb n="KR4c0105_WYG_005-9a"/>
壇也其一之年偃干戈興禮樂二之年陳耒耜均賦輿<lb/>
三之年疊貢輸祗寵澤萬乘臣其職四隣視其睦百姓<lb/>
天其政故一川之鏡如靈臺之月如融融怡怡愉愉熙<lb/>
熙乃大讀儒釋之書研古今之理常曰文武之與釋氏<lb/>
蓋同波而異流若儒之五常仁義禮智信仁者含宏也<lb/>
比釋之慈悲爲之近禮者謙讓也比釋之恭敬爲之近<lb/>
智者通識也比釋之聖覺爲之近信者直誠也比釋之<lb/>
正直爲之近而義者殺也其爲異諸武之七德至如戢<lb/>
<pb n="KR4c0105_WYG_005-9b"/>
兵保土安民和衆之類亦猶川陸之徂秦適洛焉然則<lb/>
皆謂之煩惱吾父國也子民也朝爲社稷之計暮作稼<lb/>
穡之念若俾求智慧火乾煩惱海則非吾之所能若建<lb/>
金地繕金文陳法會一衆僧冀乎不可思議乃吾之所<lb/>
志也於是月陳三齋時或雪峰之僧圍繞千徒卧龍之<lb/>
僧圍繞五百以至萬錢之膳或間嘉蔬五袴之歌或參<lb/>
雲梵慈航駕㟁法雨垂空必致菩薩化身羅漢混俗以<lb/>
降也時人謂靈山之㑹日儼矣又以府之寺至於清源<lb/>
<pb n="KR4c0105_WYG_005-10a"/>
或存或燼咸抽金積俸增而新之而府之開元大中神<lb/>
光曩塔之數與寺俱焉新於大中神光乃規舊制而精<lb/>
㸌宏壯則邁前時開元則輔之經藏加之轉輪之盛尊<lb/>
大君也定光多寶報恩於劬勞故以塼塼者專也謂山<lb/>
度之材有蠧朽之日火化之壤無銷鑠之期其本乎土<lb/>
也資乎火也及投諸水火則不歸乎土不壤於水歴千<lb/>
秋而其質堅然乃以専至堅貞之誠寓於是則斯誠也<lb/>
如是得無感乎則彼珠之爲符騐矣且夫珠也或頷乎<lb/>
<pb n="KR4c0105_WYG_005-10b"/>
龍或銜乎蛇或胎乎蜯故水懐而川媚今兹珠也不自<lb/>
乎龍不自乎蛇不自乎蜯匪懐水而媚川而孕厚地之<lb/>
二十尺豈非斯之感歟不然則始從融結而孕之也若<lb/>
以始從融結而孕之則厥初已兆我唐之有我公也厥<lb/>
初已兆我唐之有我公則我公之言烏石之有神光天<lb/>
王九仙代虛其作地秘其期以待我信矣塔之訖功顧<lb/>
小從事某有禮官甲科之忝明主研許之幸庶幾於聖<lb/>
人立身揚名之道命爲之記用旌厥德於無窮某不敢<lb/>
<pb n="KR4c0105_WYG_005-11a"/>
牢讓作禮而推之言夫陶天地爲後時鎖生死於無朕<lb/>
其道不可以眞虛求聲影賾應誓願於有爲現感通於<lb/>
至誠其道乃可以精諦至嚴敬致今我公以精諦嚴敬<lb/>
積功累德以泝流于世斯塔也嶽嶽崇崇兼乎仁孝之<lb/>
鴻名偕天地日月江山之永遂刻于貞石焉其詞曰<lb/>
金聖人敎德與功兮魯聖人敎孝與忠兮巍巍賢傑二美<lb/>
鍾兮建兹寶塔惟追崇兮祝天瀝懇先延鴻兮報劬薦祉<lb/>
祈幽通兮仙山之秀夷且隆兮曠古爲期俟仁風兮月圓<lb/>
<pb n="KR4c0105_WYG_005-11b"/>
珠現契遭逢兮融結之初兆英雄兮豈徒嶫嶫懿斑工<lb/>
兮火壤之貞積磨礱兮斧材之取厥匪同兮七層八面<lb/>
相玲瓏兮金鈴寶鐸交丁冬兮影落澄清馴魚龍兮頂<lb/>
觸圓碧分鴻濛兮繢儀範像疊其中兮齊天極地爲初<lb/>
終兮金文貝字搆重重兮講讀千來罄西東兮靈山盛<lb/>
㑹日雍雍兮甘露法雨常蒙蘢兮鴻名冥祉偕無窮兮<lb/>
　　靈山塑北方毗沙門天王碑<lb/>
列藩之業有地有地之職有民有民之道興禮樂惇忠<lb/>
<pb n="KR4c0105_WYG_005-12a"/>
孝以行事興禮樂惇忠孝以行事然後謀謀者也築城<lb/>
池居其一城旣築進道德以居之樹神祇以尸之爲一<lb/>
方之巨防雖永古而無疑我相府瑯琊王王公之有閩<lb/>
越也具列藩之業脩有地之職行有民之道自乾寧四<lb/>
年丁巳至天祐二年壬戌凡六年禮樂興忠孝敦乃謀<lb/>
及城池城池及謀乃尸及神祇於是於開元寺之靈山<lb/>
塑北方毗沙門天王一鋪全部落已鎭于城焉大矣哉<lb/>
所謂闡六韜濬七德建陽功配隂隲夫毗沙門梵音唐<lb/>
<pb n="KR4c0105_WYG_005-12b"/>
言多聞也始自于闐刹利之英奇膺世尊帝釋之錫號<lb/>
居須彌山北住水晶宮殿領藥义衆爲帝釋外臣以䕶<lb/>
南贍部洲其道入大乘得無生法忍住聲聞證不還果<lb/>
謹稽我公之築城也恢守地養民之本隆暫勞永逸之<lb/>
策其名舉一而生三法陽數也曰大城焉南月城焉北<lb/>
月城焉周圓二十六里四千八百丈基鑿於地十有五<lb/>
尺杵土積石而上<hi>上聲</hi>上高二十尺厚十有七尺外甃以<lb/>
磚凡一千五百萬片上架以屋其屋曰廊其大城之廊<lb/>
<pb n="KR4c0105_WYG_005-13a"/>
也一千八百有十間自廊凸而出之爲敵樓樓之層者<lb/>
二十有三又角立之樓六其二者層復層焉皆欄干鈎<lb/>
聯參差煥赫而廊之若干步一鋪又各以鼓而司更焉<lb/>
凡三十有六謂之更鋪其四面之門八其南曰福安門<lb/>
福安之東曰清平門西曰清遠門其北曰安善門安善<lb/>
之東曰通遠門其東曰通津門通津之北曰濟川門其<lb/>
西曰善化門皆鐵扇銅扄開陽闔陰門之上仍揭以樓<lb/>
三間兩挾兩噏脩廊雙面遠碧門之左右又引而出之<lb/>
<pb n="KR4c0105_WYG_005-13b"/>
爲之亭兩間一厦又匪樓之門九曰暗門焉又水門三<lb/>
其二樹櫺篩波缷帆入舟鳴舷柳浦迴環一郭堤諸萬<lb/>
户注之以堰二渡之以橋九鏡瑩虹横交舫走蹄斯大<lb/>
城之制也粤南月城也東貯九仙西盛烏石之二山嘉<lb/>
樹蓄雲茂草藏獸城上之廊一千十有三間<hi>其中七間謂之徘徊</hi>
敵樓四十有九樓之層者三其門二曰登庸門<hi>郭璞記南臺江</hi>
<hi>沙合卽有宰相而我公膺期今登庸門外橋名沙合橋</hi>道清門其上之樓其下之<lb/>
扉左右之引亭建暗門八水門二其堰一其橋五及廊<lb/>
<pb n="KR4c0105_WYG_005-14a"/>
之更鋪二十悉與大城類其外之東西復距而出之謂<lb/>
之横城其東也城上之廊四十二間五厦<hi>其中兩間是兩面之敵樓</hi>
其門一斯南月城之制也伊北月城也城上之廊六百<lb/>
四十二閒敵樓二十有六樓之層者十其門二曰道㤗<lb/>
門嚴勝門其上之樓其下之扉左右之引亭建暗門四<lb/>
水門二其橋一及廊之更鋪十有四復與南月城類又<lb/>
觜而出之謂之横城城上之廊五間一厦其門一斯北<lb/>
月城之制也其東畫長川以爲洫西連乎南<hi>句</hi>盤别浦<lb/>
<pb n="KR4c0105_WYG_005-14b"/>
以爲溝悉通海鰌朝夕盈縮之波底澤鱗介岸泊艓艛<lb/>
北截越王之故山派西湖以爲隍若鰲之負如甌之置<lb/>
軒軒然翼翼然眞謂天設之府神開之地也旣而我公<lb/>
一旦膝分席校鱗軍堵耋陳大會以落之而言曰惟閩<lb/>
越之爲藩屏也建汀二疆束其右巖千而壑萬溟海巨<lb/>
流瀕其左濤雷而浪霆信乎江山奇險無以加之矧今<lb/>
新之以城壁城壁之以鐵石古人言得地又言守地又<lb/>
言堅壁豈不以得地而居守地以城城以堅壁信不疑<lb/>
<pb n="KR4c0105_WYG_005-15a"/>
矣然則吾之戴恩忝土勤勤懇懇不以江山奇險之爲<lb/>
奇險不以城壁鐵石之爲鐵石也脩道德樹神祇以居<lb/>
之毗沙門之天王自天寶中使于闐者得其眞還愈增<lb/>
宇内之敬旋大夫芮國公荆渚之塑也凡百城池莫不<lb/>
一之斯舊城之北往規也<hi>舊天王在子城北也</hi>斯新城之制今城<lb/>
也且勝莫勝於開元寺尚莫尚於寺之靈山阜寺之艮<lb/>
控城之乙祖僧六葉鴈其下珉石一拳星其上<hi>廬山灣落星石</hi>
<hi>上有佛舍</hi>劒池徹寫飛山奔揖足以象水精而瑩宮殿掀廟<lb/>
<pb n="KR4c0105_WYG_005-15b"/>
貌以衛城池爰將擇工之精捜塑之妙製乎聖質俄然<lb/>
化出身被金甲手擎鴈塔地祗下捧天將前擁光灼灼<lb/>
而如將動搖神雄雄而若欲叱咤觀之者皆謂須彌拔<lb/>
宅於是矣于闐分身於是矣而復翼僧堂而右邃膊鐘<lb/>
樓而左突毳錫百萃其夏午蒲鯨六吼其宵加信爲塵<lb/>
間之北方連營之靈域也訖命小從事某刋貞石而碑<lb/>
之某不敢牢讓齋戒三日抽毫而書猗歟天王因果則<lb/>
釋氏猛勇則兵權啓願而願從云戰而戰勝至如揮額<lb/>
<pb n="KR4c0105_WYG_005-16a"/>
汗以爲童子却脩羅之師擎手塔以貯彌陀解天鼔之<lb/>
赴爰皆肹蠁克致感通洎唐有土藩之黷也豆面以行<lb/>
疹儀金以現人嚙戈以生鼠與彼時之元應蓋大同而<lb/>
小異况邇則咸通季蠻之侵蜀蜀人亟祈褐衣倐以乘<lb/>
空目光㸌以照地蛇將奔穴龜竟全城如是則䕶南贍<lb/>
部洲豈虛言哉今我公之至誠通日月宏願質鬼神以<lb/>
曠世之功業託無生之法力豈昔時之有是而今日之<lb/>
不然哉雖體蒼蒼而無言固乃昭昭而有鑒輒爲之銘<lb/>
<pb n="KR4c0105_WYG_005-16b"/>
其詞曰<lb/>
受命帝釋封邑須彌金甲儼被藥义雄隨越七金山突<lb/>
脩羅師入大乘妙與聲聞差于闐分身皇唐衛國若加<lb/>
善禱咸蒙聖力雁塞煙塵龜城戈㦸邊騎猶東蠻車未<lb/>
北現以眞儀忘乎悖德懿彼閩越大哉侯王仗鉞務本<lb/>
築城爲防石取他山壤塹聯崗疊百厥雉累千乎廊却<lb/>
鐵之觸疲羽之祥奔馬轡竝馳車軌方巢鳳於樓蟄龍<lb/>
於隍如嶽斯立如翼斯張不有依憑曷旌扃鐍台略俄<lb/>
<pb n="KR4c0105_WYG_005-17a"/>
啓神驅遽設鐵鬚卓堅漆曈曝昳捧足神俯持劒將列<lb/>
月殿巍峩靈山嶻㠔法逮無生權唯有兵昔之若是今<lb/>
肯忘情閩山永高閩江永清厥宜識之盤石斯城<lb/>
　　丈六金身碑<lb/>
釋氏之稱釋迦牟尼佛千百億化身而古今之世以諸<lb/>
佛菩薩其或鑄成塑成刻成其或壁繪幅繪乎像不可<lb/>
勝紀况多應現感通之自其非之乎我公粤天祐三年<lb/>
丙寅秋七月乙丑鑄金銅像一<hi>句</hi>丈有六尺之高後二<lb/>
<pb n="KR4c0105_WYG_005-17b"/>
十有三日丁亥繼之鑄菩薩二<hi>句</hi>丈有三尺高銅爲内<lb/>
肌金爲外膚取法西天鑄成東越巍巍落落毫光法相<lb/>
初我公登壇之三年己未秋一夕雨歇天清風微月明<lb/>
瑤兎無烟銅龍有聲俄夢天之西際㸌以照物綵雲罅<lb/>
裂大佛中座嶽嶽以覯止熙熙而啓言曰斷予一臂衛<lb/>
之一方旣覺而思現乎形昭像也斷一臂誓誠也衛一<lb/>
方保衆也始嘉其異姑黙其事後創其意乃命自賓席<lb/>
之逮將校將校之逮步乘步乘之逮衆庶其有植信根<lb/>
<pb n="KR4c0105_WYG_005-18a"/>
之深者暎惠燭之明者許一以金投吾俸中將櫝于肆<lb/>
俟以銅易而後鳩工鴻鑪卜境擇日鑄斯佛於九仙山<lb/>
定光多寶塔之右古仙徐登上昇之地其日圓空鏡然<lb/>
江山四爽橐籥之上<hi>上聲</hi>騰爲烟雲盤旋氤氲五色成文<lb/>
又有羣鳥或若鴻鵠或如鸎鵲交翔而間鳴自寅而及<lb/>
午斯佛也一瀉而成翼日我公禮閲之乃與夢中一類<lb/>
其形儀長短大小無少差其一臂工以之別鑄而㑹<hi>其像</hi>
<hi>大工慮其不就計以一臂別鑄而㑹之乃暗符夢中</hi>我公神之而露其夢於是迎<lb/>
<pb n="KR4c0105_WYG_005-18b"/>
入府之別亭磨瑩雕飾克盡其妙朝夕瞻拜時不之怠<lb/>
冬十有二月丙申㑹僧千千以幡以幢以鐘以磬引歸<lb/>
於開元寺壽山之塔院獨殿以居之翼二菩薩於左右<lb/>
三十二相足八十種好具螺纍纍以成髻珠隱隱以炫<lb/>
額檀信及門而膝地童耋遍城而掌膠夫如是豈非千<lb/>
百億化身之一乎不然者焉得入乎夢而如乎神成乎<lb/>
形而如乎夢夢不之告工以之缺者哉其應現感通復<lb/>
爲之殊矣大矣哉且先天地生之謂道後天地設之謂<lb/>
<pb n="KR4c0105_WYG_005-19a"/>
象道者也以無爲爲志之者授心印於虛空象者也以<lb/>
有爲爲志之者疊慧力於報應論者惑<hi>句</hi>以之爲風馬<lb/>
曾不謂象猶道之轂也無象道不行矣始者摩騰竺法<lb/>
蘭二梵僧不愼其像東其道且西耳惜乎不與三皇五<lb/>
帝同世而出設與三皇五帝同世而出必能從容朴素<lb/>
遲回仁義詐僞未之亟蠧也奈何天將後之豈徒然哉<lb/>
豈不以仁義之生也曰堯與舜仁義之亡也曰癸與受<lb/>
至於列國之際强秦之立癸受之悖亹亹其躅天謂仲<lb/>
<pb n="KR4c0105_WYG_005-19b"/>
尼之祖述堯舜憲章文武終不能獨制之故東釋迦牟<lb/>
尼於中土大陳出生入死之理天堂地法之事以警戒<lb/>
之雖人世之風波萬態逆飜而幽府之䥫縲一無苟免<lb/>
上智聞之若鏡之磨中智聞之若泉之澄下智聞之若<lb/>
火之燒謂之爲有則河沙芥子之説虛誕難測謂之爲<lb/>
無則應現感通之事尋常立驗故能銷嗜慾更禍福一<lb/>
貴賤則爲禆敎化之一源湛然不動感而遂通者也而<lb/>
以金厥地蓮厥宮張法橋以度人無刑網以束俗世之<lb/>
<pb n="KR4c0105_WYG_005-20a"/>
敬之可也怠之可也黷之可也繇是有委之國君委之<lb/>
大臣之旨旣而委之則人非常人道非常道我公曠代<lb/>
之生也有神僧識仗鉞之雄也應江沙期合仙人䜟築<lb/>
城之盛也契菩薩説<hi>初丙午嵗我公至清源未仕時有僧號涅槃於衆中駭而指之曰金</hi>
<hi>輪王之弟三子䧏人間幸勉之專生殺柄又閩之侯未嘗至宰輔晉時郭璞記曰南臺江沙合即有宰輔相我</hi>
<hi>公之登台席也江沙契焉又梁時王霸怡山上昇山在府城之西五里光啓丁未嵗衢之爛柯山道士徐景立</hi>
<hi>因於其仙壇東北隅取土掘得瓷缾七口各可容一升水其中悉有炭上總蓋一青<graphic n="KR1897" url="https://raw.githubusercontent.com/kanripo/KR-Gaiji/master/images/KR1897.png" mimeType="image/png"/>刻文字云樹枯不用伐</hi>
<hi>壇壊不須結未滿一千嵗自有系孫列後來是三皇潮水蕩禍殃巖逢一乍間未免有銷亡子孫依吾道代代</hi>
<pb n="KR4c0105_WYG_005-20b"/>
<hi>封閩疆其壇東南有皀筴樹古云真君於此樹上上昇其後枯矣至咸通庚寅嵗復榮茂也又嬀山僧號大安</hi>
<hi>頃坐西禪者乾符中曰府城之到九仙三橋其中乃菩薩行化今之新城及焉</hi>夫神通爲佛魂<lb/>
交曰夢神非夢而罕通夢非神而不感我公之慶鍾也<lb/>
其如是矣其明年正月十有八日乙未設二十萬人齋<lb/>
號無遮以落之是日也綵雲纈天甘露粒松香花之氣<lb/>
撲地經梵之聲入空座客有右省常侍隴西李公洵翰<lb/>
林承旨制誥兵部侍郎昌黎韓公偓中書舍人瑯琊王<lb/>
公滌右補闕博陵崔徵君道融大司農瑯琊王公標吏<lb/>
<pb n="KR4c0105_WYG_005-21a"/>
部郎中譙國夏侯公淑司勲員外郎王公拯刑部員外<lb/>
郎𢎞農楊公承休𢎞文館直學士𢎞農楊公贊圖𢎞文<lb/>
館直學士瑯琊王公倜集賢殿校理吳郡歸公傅懿皆<lb/>
以文學之奥比偃商侍從之聲齊褒向甲乙昇第巖廊<lb/>
韞望東浮荆襄南逰吳楚謂安莫安於閩越誠莫誠於<lb/>
我公依劉表起襄漢其地也交轍及館值斯佛之成斯<lb/>
㑹之設俱得放心猿於菩提樹上歇意馬於清凉山中<lb/>
我公乃顧幕下者滔俾刻貞石以碑之某以甲科忝第<lb/>
<pb n="KR4c0105_WYG_005-21b"/>
盛府蒙招刋勒之職不敢牢讓謹推於厥㫖經云作佛<lb/>
像之功德斗量海以有盡塵碎刼以無窮至若青黛之<lb/>
畫辟支一金之補毗婆戲爲之而以草木思見之而刻<lb/>
栴檀其猶蜕現其生羽金其報而况今乃儼至誠從靈<lb/>
感銅乎萬萬金乎千千䖍鼔鑄於神仙之山卜貞吉於<lb/>
火土之數其積功累德豈可以邊以涯而言之哉或曰<lb/>
梁武帝之隆釋氏今古靡倫奚報應之昧乎對曰梁武<lb/>
帝隆釋氏之敎不隆釋氏之旨所以然也夫帝王之道<lb/>
<pb n="KR4c0105_WYG_005-22a"/>
理世也釋氏之敎化人也理世之與化人蓋殊路而同<lb/>
歸彼宵旰於萬有故一夫不獲若已隕諸隍中此濟度<lb/>
於觸類故欲凡一有情悉皆成佛梁武帝則不然以民<lb/>
之財之力刹將三百祈功覬德則歸諸已啼億兆而不<lb/>
乳削頂頷以言覺所以私所以然也今我公爲邦則忠<lb/>
孝於君親<hi>自興兵之來天下以三司之泉皆名直進獨我公以俸錢爲直進三司之運悉如舊焉闕</hi>
<hi>庭大稱其美</hi>牧人則父母於生民造塔四其一曰壽山以昭<lb/>
皇帝辛酉歲西巡發誓願以祝熊羆乞車駕之復宮闕<lb/>
<pb n="KR4c0105_WYG_005-22b"/>
其二曰報恩多寶定光追薦於先世其三其四大中神<lb/>
光爲軍旅也爲人民也繕經五藏其二進於上其三附<lb/>
於壽山定光大王意同乎塔月三其齋或千僧或千佛<lb/>
疏乎誠首則君親次則軍旅人民而已後焉况斯佛已<lb/>
之而不已與賔席將校步乘衆庶共成之故其地出明<lb/>
珠海出珊瑚幾於蓮花妙品之繁車渠瑪瑙幡幢瓔珞<lb/>
周乎多寶之湧也<hi>開元定塔基掘地丈有五尺之深得寶珠坐以金錢又於海中得珊瑚樹</hi>
<hi>凡二百餘株矣</hi>夫其𤣥貺之如彼靈感之若此則斷一臂衛一<lb/>
<pb n="KR4c0105_WYG_005-23a"/>
方斯昭昭矣豈與彼而論哉某是輒奮筆而無愧爲其<lb/>
詞曰<lb/>
託入佳夢鑄成鴻鑪毫光法相銅肌金膚恍惚現形昭<lb/>
彰合符不有爲也其如是乎唐一其宇越百其區伊閩<lb/>
之設於地之殊西城甌仭東塹鰲隅匪德莫處惟仁靡<lb/>
逾懿其橐籥飛作醍醐焦山草木不得不蘇苦海波瀾<lb/>
不得不枯仙花㒺謝慧日寧徂永兹一方盤石其都<lb/>
　　莆山靈巖寺碑銘<lb/>
<pb n="KR4c0105_WYG_005-23b"/>
釋波東流湧爲花宮花宮之構咸宅靈秀靈秀之啓其<lb/>
或神授則知融結之始已有待於金聖人也粤靈巖寺<lb/>
乃莆山之靈秀焉神授焉懿夫嶽立大山堆下數峰面<lb/>
乙臂坤石嵌松瘦昔梁陳間邑儒滎陽鄭生家之生嚴<lb/>
乎一堂架以詩書既而秋一夕風月清朗俄有神人鶴<lb/>
髪麻衣丈餘其狀見於堂曰誠易兹爲佛宇善莫之大<lb/>
生拜而諾瞬而失旋以堂居僧像佛獻其居爲金仙院<lb/>
即陳永定二年庚申也<hi>鶴髮麻衣西天之謂故號金仙</hi>山水推其奇鶴<lb/>
<pb n="KR4c0105_WYG_005-24a"/>
髮增其異緇錫日萃院落日峻隋開皇九年昇爲寺焉<lb/>
左漱寒泉右擁疊巘危樓豁壺公之翠上方視鰌海之<lb/>
波唐景雲二年辛亥寺僧志彥入内背文講四分律睿<lb/>
宗嘉之錫號聰明彥因獲言所居寺之自復有僧無際<lb/>
持妙法蓮華經感石上湧白泉僧歿而泉變清焉遂膺<lb/>
敕額爲靈巖寺太和二年殿中彭城劉公軻幕提泉印<lb/>
聆寺之勝不缷而宿候吏不蔬而午掬泉而漱隨手以<lb/>
涸其石今坎於上方之上其僧復有𤣥悟𤣥凖慧全省<lb/>
<pb n="KR4c0105_WYG_005-24b"/>
文靈敞無了悉間生祗園堅持宻行或臨壇表德或降<lb/>
虎示眞厥衆如雲厥施若市洎武宗皇帝乙丑之否邑<lb/>
之東有敬善寺民井而居之乾有玉㵎寺民畝而田之<lb/>
獨兹之奇豪人互以金輸爲幽宅之卜若有之衛竟不<lb/>
克遂敞公了公乃除帽首絛腰沈蹤處晦逮宣宗皇帝<lb/>
之復索之於石罅雲根歸之於蕪基燒址山靈之感行<lb/>
羶之慕投金執斵匪招匪勸不越閏而其宇鱗鱗其徒<lb/>
翼翼敞公咸通六年秋八月云滅靡風而大樹折庭靡<lb/>
<pb n="KR4c0105_WYG_005-25a"/>
觸而大殿傾瓦了公八年冬十月坐亡色身不壊今龜<lb/>
陽之號眞身大師者也則知僧以行而神其亦地以靈<lb/>
而感若乃軒軒月殿藹藹松門醍醐雨天瑠璃鏡地慧<lb/>
燭九枝而吐燄慈雲五色以垂隂推於甌越居之甲乙<lb/>
今僕射瑯琊王公牧民之外雅隆淨土論及靈勝以爲<lb/>
東山神泉之比<hi>神泉寺在府城之東山其泉亦自僧感而湧也</hi>繕經五千巻於<lb/>
兹華創藏而藏<hi>平聲</hi>焉即天祐二年春二月也初侍御史<lb/>
濟南林公藻與其季水部員外郎藴貞元中居兹而業<lb/>
<pb n="KR4c0105_WYG_005-25b"/>
文歐陽四門捨泉山而詣焉<hi>四門家晉江泉山在郡城之北其集有與王式書云</hi>
<hi>莆陽讀書即兹寺也</hi>其後皆中殊科御史省試珠還合浦賦有神<lb/>
授之名水部應賢良方正科擅比干之譽<hi>䇿云臣遠祖比干因諫而</hi>
<hi>死天不厭直更生微臣也</hi>歐陽垂四門之號與韓文公齊名得非山<lb/>
水之靈秀乎元和才子章孝標邵楚萇朱可名寄詩以<lb/>
題大中中<hi>宣宗元年丁卯號大中凡十三年</hi>潁川陳蔚江夏黄楷長沙<lb/>
歐陽碣兼愚慕三賢之懿躅葺齋於東峰十年咸通乾<lb/>
符之際<hi>懿宗元年庚辰改咸通凡十四年僖宗元年甲午改乾符</hi>豪貴塞龍門之路<lb/>
<pb n="KR4c0105_WYG_005-26a"/>
平人藝士十攻九敗故穎川之以家寃也與二三子率<lb/>
不西邁而愚奮然凡二十四年於舉場幸忝甲第東歸<lb/>
之尋舊址蒼苔四疊嘉樹雙亞<hi>今東峰雙龍眼樹即往嵗書齋之庭隂也</hi>訪<lb/>
舊僧雲扃十扣雪頂一存於是謹祝金儀益誓丘禱以<lb/>
謝兹山之靈秀刻銘貞石兼補前賢之未述其詞曰<lb/>
山奇孕神地勝惟靈螢窻旣夜鶴髮斯形一畝請宮雙<lb/>
蓮建扃洞深夏寒林茂冬青松竹鏗樂峰巒豁屏皛迷<lb/>
蟾窟茫眺鰌溟持經僧志湧石泉泠四分律講萬乘君<lb/>
<pb n="KR4c0105_WYG_005-26b"/>
聽勅飛額䧏寺以靈名不有地祥焉動天庭大士鴻生<lb/>
珠明桂馨良牧聳聞華構藏經浩刼不泯匪兹曷丁敬<lb/>
祝巉巖勒石以銘<lb/>
　　龜洋靈感禪院東塔和尚碑<lb/>
三敎之垂萬古也咸以師弟子授獨釋氏之師弟子削<lb/>
姓以名別爲父子之流葉東塔和尚葉眞身大師其道<lb/>
偕極不可思議以父子言克盡弓裘之善和尚法號志<lb/>
忠俗姓陳世居仙遊祖諱璠父諱笻繼以好尚山水崇<lb/>
<pb n="KR4c0105_WYG_005-27a"/>
佛友僧生和尚自於乳抱鼻逆羶辛九歲詣眞身大師<lb/>
爲童子一見之兩如宿契年十五落髮初大師之卜龜<lb/>
洋也雲木之深藤蘿如織狼虎有穴樵採無逕俄値六<lb/>
眸之巨龜足躡四龜俯仰其首如作禮者三逡巡而失<lb/>
遂駐錫卓庵名其地曰龜洋焉龜洋之泊也盂不及村<lb/>
畬不及菑山產菜號苦蓋以之充卯而齋惟大師與和<lb/>
尚俱歲移月更名馳迹漏檀信尋而施漁獵投而事時<lb/>
謂之二菩薩僧其地或來人之稍乖嚴潔則立有蛇虎<lb/>
<pb n="KR4c0105_WYG_005-27b"/>
驚吼之恠及武宗皇帝乙丑之否棄之而絛帽潛匿大<lb/>
師允檀信之迎隱於數家和尚棲於巖穴之内不離兹<lb/>
山相伍者麋鹿馴伏者虎狼旣而靡耕菑杜施丐還取<lb/>
苦蓋之卯至今兹院之逢歉歲一卯之風不泯宣宗皇<lb/>
帝復寺之始議者以靈巖之奇勝非我菩薩僧不可以<lb/>
宏就由是都人環乞大師以居故和尚獨荐龜洋之址<lb/>
焉松堂揭而覺路喧天金磬敲而道花滿地誠以上昇<lb/>
道士不受籙成佛沙彌不具戒和尚且不之然旋將西<lb/>
<pb n="KR4c0105_WYG_005-28a"/>
遊受具足戒於襄州龍興寺大中十二年東還由廬陵<lb/>
與草庵和尚値草庵曰來自何山曰六眸山曰六通乎<lb/>
曰慧非重瞳和尚蓋行高而言寡是日對答如流旣及<lb/>
本山人地愈盛院落則不營而峻供捨則不化而來咸<lb/>
通三年靈巖力圓乃迎大師返於兹八年大師坐亡法<lb/>
身不壊南北歸敬闐然無時和尚以之煩十三年遂南<lb/>
五步里之山得峰之秀室而禪焉即今南畬也廣明元<lb/>
年弟子智朗惠朗𤣥鑒藏輝景閑𢎞幹鴻超悉以植性<lb/>
<pb n="KR4c0105_WYG_005-28b"/>
祗園分光慧炬以謂我大師承法馬祖親得心印則和<lb/>
尚焉今以宿曉而晦辭煩即静不可使六眸靈感之地<lb/>
留形示滅之異葉其葉而不之大乎於是迓乞歸於院<lb/>
將以𢎞張法輪式救迷津其如感通雖然現沒有數中<lb/>
和二年<hi>是時公尚未登甲科</hi>龍集壬寅三月十日示滅壽年六十<lb/>
有六僧夏二十有五後二旬之一日建窣堵波於東岡<lb/>
焉嗚呼和尚之道不粒而午不宇而禪與虎狼雜居所<lb/>
謂菩薩僧信矣其三月之朔語其衆曰至道之有顯晦<lb/>
<pb n="KR4c0105_WYG_005-29a"/>
師弟子不欲雙立昔大師之去也留形爲之顯今吾之<lb/>
行矣速藏爲之晦故將儀貌若生而蓋棺晦朔不逾而<lb/>
啓土從付囑也其上足景閑𢎞幹以凡紀道名須資詞<lb/>
筆懇賫行實扣愚求文某早訪蓮扃今悲松塔敢辭抽<lb/>
思用刻貞銘爲之銘曰<lb/>
六眸獻山二葉開蓮號及菩薩正眞自然雲林匿迹狼<lb/>
虎叅禪仙花撲地智月懸天示滅之滅顯晦岐焉布金<lb/>
左岡建塔開阡實歸上界寧曰下泉松風柏雨空悲歲<lb/>
<pb n="KR4c0105_WYG_005-29b"/>
年<lb/>
　　華巖寺開山始祖碑銘<lb/>
師法號行標俗姓方祖榮父安莆之盛族師生於建中<lb/>
二年辛酉齠齓即穎悟異於諸童九嵗投玉㵎寺監寺<lb/>
神皎出家將二年皎嘉其拔萃命之落髮師以梵行未<lb/>
至不敢預大僧數至貞元十七年<hi>時師年二十一</hi>方薙鬢髭翼<lb/>
日遽講所習涅槃經一寺歎服旣而辭其師北遊抵京<lb/>
薦福寺受戒品詣章敎大師法㑹章敎奇之令首其衆<lb/>
<pb n="KR4c0105_WYG_005-30a"/>
凡十年士君子之造者無不聳慕尋爲功德使推入道<lb/>
場憲宗善之元和十一年<hi>丙申師年三十六</hi>東歸復于玉㵎焉<lb/>
法雨隨車慈雲被物洎武皇帝<hi>㑹昌元年辛酉</hi>除佛舍籍釋子<lb/>
於戸部師則巾華陽衣縫掖晦迹樵客廬于西巖石室<lb/>
律身守道如居千衆及宣皇帝復寺<hi>大中元年丁卯師年六十七</hi>刺<lb/>
史瑯琊王公迎以幡花舍於郡開元寺俾爲監領大中<lb/>
六年<hi>師年七十二</hi>師以環足之煩擁旅之數乞歸故山先時<lb/>
玉㵎之北巖泉石之奇也卜而居之縣令中山甄宿與<lb/>
<pb n="KR4c0105_WYG_005-30b"/>
莆之士庶爭沐醍醐共隆蘭若煙巒蔽虧朱碧掩暎前<lb/>
俯平川後峙奔嶠地自人勝名由道高刺史河東薛公<lb/>
仰其孤風復馳開元之僧衛以入郡日扣華嚴大義幾<lb/>
忘食寢洎解印與之偕至北巖題之爲華嚴院以徹祠<lb/>
部焉師咸通六年七月五日示滅壽八十有五僧夏六<lb/>
十有四後四十有五日建窣堵波于西岡十一年其徒<lb/>
從紹疏師行實于闕昇其院爲華嚴寺有徒三十人皆<lb/>
肅肅可觀不忝師門於戲師儀梵骯髒言詞雅直沖黙<lb/>
<pb n="KR4c0105_WYG_005-31a"/>
而明敏慈恕而剛毅儒書皆通三皇五帝之道言未嘗<lb/>
及而人知其博古也經論綜貫天堂地法之説舌未嘗<lb/>
舉而人皆務崇善也所至清風凛凛政所謂釋子之高<lb/>
傑者也弟子道光道圓令詢悉器傳師道愚冠扣師關<lb/>
壯以隨計乾寧二年忝登甲科東還薦造金地歲周三<lb/>
紀膠掌而拜影堂腹藁而銘遺美不可使桑門大士泯<lb/>
而無述焉故銘曰<lb/>
智月不缺乘虛照物道花不衰吐艷無時洞徹照灼傑<lb/>
<pb n="KR4c0105_WYG_005-31b"/>
然吾師禀薦福戒分章敎枝厥宗得雋内庭擢之銜香<lb/>
徹印雲間資期數有汙隆道無磷緇德風徒襲法舸寧<lb/>
維山幽跡高身沒名垂松塔雖故竹毫可追稽首影堂<lb/>
敬刻斯碑<lb/>
　　福州雪峰山故眞覺大師碑銘<lb/>
大師法號義存長慶二年壬寅生於泉州南安縣曾氏<lb/>
自王父而下皆友僧親佛清淨謹志大師生而鼻逆薰<lb/>
血乳抱中或聞鐘磬或見僧佛其容必動以是別鍾愛<lb/>
<pb n="KR4c0105_WYG_005-32a"/>
於膝下九歲請出家叶而未即十二從家君遊莆田玉<lb/>
㵎寺寺有律僧慶元持行高潔遽拜之曰我師也遂留<lb/>
爲童子焉十七落髮淳朴貞古了與流輩異暨武宗皇<lb/>
帝乙丑之否乃束髮於儒冠菜中而蓬跡來府之芙蓉<lb/>
山𢎞照大師見奇之故止其所至宣宗皇帝之復其道<lb/>
也涅而不緇其身也襃然而出北遊呉楚梁宋燕秦受<lb/>
具足戒於幽州寶刹寺訖巡名山扣諸禪宗突兀飄颻<lb/>
雲翔鳥逝爰及武陵一面德山止於珍重而出其徒數<lb/>
<pb n="KR4c0105_WYG_005-32b"/>
百咸莫之測德山曰斯無偕也吾得之矣咸通六年師<lb/>
歸於芙蓉之故山其年圓寂大師亦自潙山擁徒至坐<lb/>
于怡山王眞君上昇之地其徒熟<hi>熟師已嗣德山</hi>纍纍而欵關<lb/>
師拒而久之則有行實者始以師同而議曰師之道巍<lb/>
巍乎法門圍遶之所不可造次其地宜若鷲嶺猴江之<lb/>
爲卜府之西二百里有山焉環控四邑峭拔萬仭崷崪<lb/>
以支圓碧培塿以[瓜*見]羣青恠石古松棲蟄龜鶴靈湫邃<lb/>
壑隱見龍雷山之半頂之上則先冬而雪盛夏而寒其<lb/>
<pb n="KR4c0105_WYG_005-33a"/>
樹皆別垂藤蘿䒠茸而以爲之衣交錯而不呈其形奇<lb/>
姿異景不可殫狀雖霍童武夷無以加之實閩越之神<lb/>
秀而古仙之未攸居誠有待於我師也祈以偕行<hi>去聲</hi>秋<lb/>
七月穿雲躡蘚陟險昇幽將及之師曰眞吾居也其夕<lb/>
山之神果效靈翼日巖谷爽朗煙霞飛動雲庵既立月<lb/>
構旋隆繇是柅法輪於無爲樹空門於有地行實乃請<lb/>
名其山曰雪峰以其冬雪夏寒取鷲嶺猴江之義始則<lb/>
庚寅逮於乙未師以山而道侔山以師而名出天下之<lb/>
<pb n="KR4c0105_WYG_005-33b"/>
釋子不計華夏趨之如赴召乾符中觀察使京兆韋公<lb/>
中和中司空潁川陳公每渴醍醐而不克就飲交使馳<lb/>
懇師爲之入府從人願也其時内官有復命于京語其<lb/>
道其儕之拔俗悟空者請蜕浮華而來剃僖宗皇帝聞<lb/>
之翰林學士訪於閩人陳延郊得其實奏於是聖錫眞<lb/>
覺大師之號仍以紫袈裟俾延郊授焉大師授之如不<lb/>
授衣之如不衣居累夏辛亥歲朔遽然杖屨其徒啓而<lb/>
不答雲以隨之東浮于丹丘四明明年故府侍中之有<lb/>
<pb n="KR4c0105_WYG_005-34a"/>
無諸<hi>句</hi>尅<hi>句</hi>洗兵於法雨致敬於禪林馥師之道常東<lb/>
望頂手後二年自吳還閩大加禮異今閩王誓衆養民<lb/>
之外雅隆其道凡齋僧構刹以之龜焉爲之增宇設像<lb/>
鑄鐘以嚴其山優施以充其衆時則迎而館之于府之<lb/>
東西甲第每將儼油幢聆法輪未嘗不移時餘乎一紀<lb/>
勤勤懇懇熊羆之士因之投跡檀那漁獵之逸其或弭<lb/>
心鱗羽戊辰年春三月示疾吾王走毉毉至粒藥以授<lb/>
師曰吾非疾也不可㒺子之工卒不之餌其後札偈以<lb/>
<pb n="KR4c0105_WYG_005-34b"/>
遺法子函翰以別王庭夏五月二日鳥獸悲鳴雲木慘<lb/>
悴其夜十有八刻時滅度俗壽八十有七僧臘五十有<lb/>
九以其月十五日塔其藏焉其塔也其徒僉云以山之<lb/>
奇堂之峻<hi>法堂也</hi>大師之生也王<hi>去聲</hi>是其歿也不宜捨諸<lb/>
故坎其中焉若干尺之高若干尺之周皆彫珉石錯火<lb/>
壤磷磷然嶪嶪然四隅則環宇以庥玲瓏<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱雲霞時<lb/>
入風雨罔侵其日奔閩之僧尼士庶僅五千人閩王娣<lb/>
之子降左金吾衛將軍檢校刑部尚書延禀始陳祭是<lb/>
<pb n="KR4c0105_WYG_005-35a"/>
設齋焉大矣哉大師之見世于是罔量其僧邪自始及<lb/>
兹凡四十年東西南北之夏往秋適者不可勝紀而常<lb/>
不減一千五百徒之環足其趨也馳而愈離辯而愈惑<lb/>
常曰三世諸佛十二分敎到此乃徒勞耳其庶幾者若<lb/>
干人其一號師備擁徒于元沙<hi>今安國也</hi>其二號可休擁徒<lb/>
于越州洞巖其三號智孚擁徒于信州鵞湖其四號慧<lb/>
稜擁徒于泉州招慶其五號神晏今府之鼔山也分燈<lb/>
之道皆膺聖奬錫紫袈裟而𤣥沙級宗一大師招慶𤣥<lb/>
<pb n="KR4c0105_WYG_005-35b"/>
晤大師鼔山定慧大師之命焉其曹早曰法雖無説名<lb/>
以文垂自少林之逮曹溪無不刻碑而紀頌我師其黙<lb/>
乎一旦惣其曹<hi>句</hi>首曰從智如堵而扣愚求文某老且<lb/>
病刋勒之加多已辭避欽師之道不覺聳然偉夫恭聞<lb/>
釋波之東注也流其象則不流其旨流其旨則不象其<lb/>
形厥初大迦葉之垂二十八葉至于達磨達磨六葉止<lb/>
于曹溪分宗南北德山則南宗五葉大師嗣<hi>句</hi>其今六<lb/>
葉焉雪峰之分𤣥沙洞巖鵞湖招慶鼔山其道皆離貝<lb/>
<pb n="KR4c0105_WYG_005-36a"/>
葉以祗其七非某之能言也但美數公葳蕤其葉衆多<lb/>
殷勤之請遂爲之銘而應其求其詞曰<lb/>
曹溪分派誰繼南宗一言冠絶六葉推雄無物之物非<lb/>
空之空不瑩而明不增而隆縮靡秋毫舒靡鴻濛不有<lb/>
靈鏡曷揚眞風懿彼閩越巍乎一峰洞壑斯異雪霜罕<lb/>
同天之有待師也云鍾名將道協跡與仙崇奔走厥徒<lb/>
百千其叢庶幾幾人莫不𤣥通分燈照耀樹本玲瓏聖<lb/>
君寵疊賢王敬重不生不滅曷始曷終刻貞石於斯文<lb/>
<pb n="KR4c0105_WYG_005-36b"/>
旌厥德於梵宮<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄御史集巻五<lb/>
</p>
<p>
</p>
  </div>
<div>
                <head>黃御史集巻六</head>
    <p>
<pb n="KR4c0105_WYG_006-1a"/>
欽定四庫全書<lb/>
　黃御史集巻六　　　　　　唐　黃滔　撰<lb/>
　墓誌銘<lb/>
　　司直陳公墓誌銘<lb/>
姬孔之教與日月以懸天顔閔之馨作芝蘭而出地可<lb/>
不誄清塵於桂苑揭貞石於松阡叙白楊之别生悲風<lb/>
示黃壤之下藏嘉氣者哉漢太丘長二十三世孫南安<lb/>
縣尉諱真生處士蕘蕘生大理評事齊忠信篤敬不類<lb/>
<pb n="KR4c0105_WYG_006-1b"/>
今世嘗有白雀巢其庭宇佳蓮産其池塘識者謂其後<lb/>
必大有子九人皆力儒學公其長也諱嶠字延封齠齓<lb/>
好學弱冠能文與髙陽許龜圖江夏黃彦脩居莆之北<lb/>
巖精舍五年而二子西去復居北平山兩地穴管寧之<lb/>
榻十霜索隋氏之珠然後應詔諸侯求試宗伯而以咸<lb/>
通乾符之際龍門有萬仞之險鶯谷無孤飛之羽才名<lb/>
則溫岐韓銖羅隱皆退黜不巳故公自丁丑之及丙申<lb/>
高價馳而逸步躓旣而大盜移國徳公文行之深者安<lb/>
<pb n="KR4c0105_WYG_006-2a"/>
州鄭郎中諴孫拾遺泰嘆而勉之久乃持輦下之屈名<lb/>
適蜀中之貢府致鄉士倒屣場席開路清風旣爾竊為<lb/>
權官沽諸將求識而薦之公時巳出經試比言之者<hi>缺一</hi>
<hi>字</hi>筞帋而亡是舉光啓二年收開三年榮登故相滎陽<lb/>
鄭公禮部上第大哉公為人謹信居家純孝事繼親彌<lb/>
善廬先君墓泣血有聞其所為文扣孟軻揚雄戸牖凡<lb/>
三百篇有表奏牘頗為前輩推工且大唐之設網士得<lb/>
之於是者歲幾人焉矧復有避宦者之節若走衝虚之<lb/>
<pb n="KR4c0105_WYG_006-2b"/>
車焉滎陽公自以得人其春首門人脱麻攝京兆府㕘<lb/>
軍司空太原公帥閩解榻以<hi>缺一字</hi>辟之為大從事受大<lb/>
理評事兼監察御史今府相繼擁于節旄益賢其參畫<lb/>
奏大理司直兼殿中方期輟從藩屏入踐諫垣不幸寢<lb/>
疾浹辰不起矣享齡七十有五光化二年十月三日嗚<lb/>
呼將來失其龜鏡斵者喪其般倕雖登大年終恨朝露<lb/>
三年庚申正月十七日丙午葬于泉州莆田縣崇教里<lb/>
北平故山禮也公兩娶魯國林夫人滎陽潘夫人其子<lb/>
<pb n="KR4c0105_WYG_006-3a"/>
三人仲曰説買石太湖刋文愚與公同邑閩越江山莆<lb/>
陽為靈秀之最貞元中林端公藻冠東南之科第十年<lb/>
而許員外稷繼翔其後詞人亹亹若陳厚慶陳泛陳黯<lb/>
林顥許温林速許龜圖黃彦脩許超林郁俱以夢筆之<lb/>
詞籝金之學半生隨計没齒䘖寃曠乎百年而公追二<lb/>
賢之後七年而徐正字寅捷八年而愚<hi>缺一字</hi>莫不江山<lb/>
之數耶猗歟昔之負高才不以位而碑者襄陽惟孟先<lb/>
生焉今也累懿徳不隆位而碑者以陳夫子始愚沾巾<lb/>
<pb n="KR4c0105_WYG_006-3b"/>
宿草無媿抽毫其辭曰<lb/>
江山之秀鍾乎人純孝高節并其身掬兹二美摛為雄<lb/>
文以之登桂科以之列蓮賓斯為君子誰曰未仁嗚呼<lb/>
九原宜樹貞珉<lb/>
　祭文<lb/>
　　祭陳侍御<hi>嶠</hi>
維光化三年歲次庚申正月庚寅朔十五日甲辰將仕<lb/>
郎守國子四門博士黃某謹以清酌之奠敬祭于侍御<lb/>
<pb n="KR4c0105_WYG_006-4a"/>
陳君延封之靈伏以靈閩之江山莆稱秀絶首武徳之<lb/>
科級自貞元之英哲其後繼生碩儒亹亹鴻都交懷荆<lb/>
璞互握隋珠皆指期於拾芥終慟哭於彎弧洎宣皇之<lb/>
後年則夫子之斯出持曾參之孝行袖孟軻之文帙薦<lb/>
賦諸侯上書聖日射宫而勁挺弦矢藝圃而葳蕤華實<lb/>
難亨者吾道難偶者至公管仲三奔非戰之過孫𢎞十<lb/>
上葢時未通七千里而辛勤上國二十年而惆悵東風<lb/>
人皆一一以興憤我獨孜孜而養䝉旣而鳳闕飛塵龜<lb/>
<pb n="KR4c0105_WYG_006-4b"/>
城挂牓儀曹方急於中興權宦輒窺其上賞殊不知楊<lb/>
吟誦於犬子景薦延乎商鞅古為不然吾肯斯倣誰不<lb/>
竒夫子之節誰不高夫子之名冰霜却汚松栢居貞渭<lb/>
水之釣有守武城之逕寧行逮夫岷峨歲改岐雍煙清<lb/>
天子復含元謁見有司新都省權衡巍巍令聞赫赫嘉<lb/>
聲遂從寰海迥翥蓬瀛振輝光於甲乙開道路於孤平<lb/>
望高而先脱麻衣家逺而須榮鄉土十二人林君茂躅<lb/>
一百年莆邑大數君侯設醴以前席里巷拜塵而如堵<lb/>
<pb n="KR4c0105_WYG_006-5a"/>
雷車轞轞鶴駕翩翩初命就門見東周之三語前程不<lb/>
日俟西漢之七遷旋以孔罇引滿徐榻解懸白璧黃金<lb/>
而疊矣玳簪珠履以加焉列藩所得者賢才古人所重<lb/>
者知已旣將推珍於席上豈獨矜詞於雪裏莊周説劍<lb/>
則韓魏呈鐔郭隗昇臺則樂鄒覯止繡衣曜日驄馬嘶<lb/>
煙飛詔而賓階次第假途而棘寺盤旋莫不漢帷駐䇿<lb/>
薛石留牋從容渥澤寵異淹延胡言薤露忽敗椿年嗚<lb/>
呼石火風燭驚波逝川聖賢之不免矣古今之共痛焉<lb/>
<pb n="KR4c0105_WYG_006-5b"/>
某江鄉則中外親姻帝里則參差硯席干名而後乎一<lb/>
紀論友而仰乎三益蟬槐結念幾同京洛之愁鸎栁看<lb/>
時各署神仙之籍别來輦下歸自甌中塵忝而郄詵桂<lb/>
綠因依而王儉蓮紅斷金益固投漆攸同見行藏於柱<lb/>
史論倚伏於塞翁實期以始者文場之懿徳邇來使府<lb/>
之清風伏蒲北省起草南宫更雪當時之寃滯少為吾<lb/>
黨之隆崇是何天之喪道之窮悤悤大夜默黙𤣥穹某<lb/>
復曉夕以思江山之事林君則以合浦垂名夫子以申<lb/>
<pb n="KR4c0105_WYG_006-6a"/>
秦得意高步斯振宏規靡異前輩曠世後來遂志俱蟠<lb/>
使下之柏俱擅乙中之二<hi>林端公貞元七年首閩越之科第以珠還合浦賦擅名後</hi>
<hi>十年莆邑許員外榮登自此文學之士繼踵而悉不偶時曠八十七年始鍾於延封其文以申秦續篇擅名後</hi>
<hi>六七年徐正字及第兼某塵忝林端公同延封牓皆第十二人皆開路於後人皆終使府大判官判官皆柏臺</hi>
<hi>林荆南延封閩中也</hi>推是言之豈偶然耳賢哲相望今昔一致嗚<lb/>
呼延封昨日而冰壺仙霧今辰而丹旐芻靈雖死生之<lb/>
理能一終痛傷之懇罔寧况以平生樹徳幽宅刋銘無<lb/>
慙郭泰之賢牋毫曷措爰枉趙岐之寄涕淚交零水咽<lb/>
<pb n="KR4c0105_WYG_006-6b"/>
雲愁風悲日暮精靈一閉於泉壤歲月空蒼於壠樹椒<lb/>
壺略備蘭俎聊具申永訣於斯言庶冥感其誠素嗚呼<lb/>
哀哉<lb/>
　　祭先外舅<lb/>
伏以彼蒼者穹禍淫福善噫何斯言之或謬歟籛鏗壽<lb/>
而顔淵夭盜跖牖而嵇康刑屈原寃而文考溺冉惡疾<lb/>
而左喪明胡其然哉胡其然哉伏惟明靈栁蔥松峭山<lb/>
嶷鶴孤落落君子行行魯儒始者辭鷗西邁希鵬北徂<lb/>
<pb n="KR4c0105_WYG_006-7a"/>
高高蟾桂赫赫鴻都和䞇之寧三泣宋盧之俟一呼而<lb/>
以氣直志大數竒道汙大中季之計車奔走咸通際之<lb/>
名路﨑嶇於是涕唾聲華毫釐簪笏枕中罷競於名位<lb/>
壺裏别窺於日月東尋玉籙則龍虎嵳峩南訪金沙則<lb/>
羅浮突屼北固風清西陵月明蘭舟泊㟁金磬飛聲塵<lb/>
埃謝傅之叔姪夢寐茅家之弟兄古觀秋住靈蹤日行<lb/>
松下之齋宫肅肅雲山之醮火熒熒罏燃北癸鼎化西<lb/>
庚羽人傾蓋府帥投誠<hi>説浙西周</hi>體范居陶象端適衛葢婚<lb/>
<pb n="KR4c0105_WYG_006-7b"/>
嫁之須了匪貨財之所繫愈高雲鶴之逍遙益笑匏瓜<lb/>
之繫滯何武江都蕭牆禍儲羊腸莫守蝸角旋孤<hi>説淮南高</hi>
蕭條陳蔡之圍聖賢大困惆悵崐崘之火玉石俄俱綿<lb/>
邈呉山蒼茫閩海遽聲沈而響絶荐時移而歲改絡秀<lb/>
愁積孟光泣倍山頭之鶴駕無覩水底之鯉書空待宅<lb/>
相征輪梁園洛濱見徐甲之移主知伯陽之蜕身海山<lb/>
失翠烟樹亡春某竊惟早歲忝拜清塵䝉以拾青相器<lb/>
投漆相親鑒羲之必晉朝名士識陳平為漢代英臣爰<lb/>
<pb n="KR4c0105_WYG_006-8a"/>
將淑女俾結嘉姻十載不攀於桃李兩誠空貫於松筠<lb/>
愚以感明靈之殊義戴明靈之至仁金重季布枝輕郄<lb/>
詵逡巡東越拖擲西秦實期歸釣嚴灘終棲鄭谷戸外<lb/>
山碧樽中酒綠將仰止於樂冰冀參差於衛玉豈意寂<lb/>
寥音信髣髴幽明聖人之齊始卒君子之一枯榮天上<lb/>
之鵲橋宜度人間之鴛被須成開簾鳥囀迴轡蜩鳴東<lb/>
牀則黯黯愁色南渭則哀哀哭聲嗚呼哀哉平生氣槩<lb/>
昔日忠貞龜齡曷昧駒隟斯驚在物之理豈人之情愚<lb/>
<pb n="KR4c0105_WYG_006-8b"/>
輒疑道家有形全氣全兵解木解考斯事矣或其義也<lb/>
不然者胡埋南祖之蛇罔念北翁之馬嗚呼哀哉列塜<lb/>
開阡重泉九原古之所制今也斯存伏惟明靈魏夫人<lb/>
遺蓮鋒而取喻葛仙翁堘竹枝以為論固以神遊蓬島<lb/>
洞入桃源然則不樹松柏罔貽子孫是用葬喬山之冠<lb/>
劔招湘浦之精魂滕公啓室宋玉申言曰楚山青兮淮<lb/>
波綠劉雞飛兮隨鷁覆遺蹤脱屣辭彼俗楊栁霜多不<lb/>
堪矚螺江淺兮甌山隂繼昇天兮徐董任風為輪兮雨<lb/>
<pb n="KR4c0105_WYG_006-9a"/>
為轡東歸來兮北追尋陳桂席兮奠椒漿樹馬鬛兮開<lb/>
夀堂千秋萬歲兮舊江鄉魂歸來兮山之陽詞咽淚迸<lb/>
猿悲鳥傷東波送恨西日沈光雪耀霜明而莫覩芝焚<lb/>
蘭爇以空芳孀妻捧奠出女尸喪嗣男而杳杳江嶺鄙<lb/>
子而明明肺腸劔以求心而克許樂以悲告而寜忘願<lb/>
明靈之冥感鑒蘋藻於壺觴嗚呼哀哉<lb/>
　　祭崔補闕<hi>道融</hi>
故右補闕博陵崔府君之靈惟靈大唐有進士科無巖<lb/>
<pb n="KR4c0105_WYG_006-9b"/>
穴詔故鵠版之降不易其人元和之起也則有陽諫議<lb/>
城凜凜清風其不起也則盧諫議仝昭昭高道一以權<lb/>
豪之忌空福道民一以堯舜之世但樂箕潁其後陸君<lb/>
洿以忠勳應召惠君寔以忠諫赴徴未委起草伏蒲何<lb/>
如人也洎博陵崔君之生也迥稟高竒兼之文學近則<lb/>
繼李飛之蜕隨貢逺則同毛義之志奉親東浮謝公舊<lb/>
州式避戈㦸遁於仙巖濬谷克業經綸而以酒美肉羶<lb/>
澤馨川媚五避三顧懸榻開樽不辭小國之權蓋切高<lb/>
<pb n="KR4c0105_WYG_006-10a"/>
堂之養旣而大君之思夢説四輔之急薦雄繫三詔而<lb/>
就門參七人而列職仲舒謁帝必演春秋吕望投竿定<lb/>
為師傅奈何龍蛇起陸烏兔無光莫扶劉氏之宗祧空<lb/>
泣袁安之涕泗甌中越絶養素守䝉賢王之結嘉姻時<lb/>
議之期良輔豈意皇天不祐白日無憑消渴之亟茂陵<lb/>
少微之入瑤桂芝焚蘭爇梁壞山頽雖人生之有定期<lb/>
實士徳之為不幸嗚呼閩中二月烟光秀絶脂轄赴闕<lb/>
鯤鳳嘈囋其猶南浦魂斷北梁涕咽而况昨日軒車今<lb/>
<pb n="KR4c0105_WYG_006-10b"/>
朝塗芻唱薤露以出門飛粉旌而戒途五離擇日九泉<lb/>
卜居其在樵蘇其在博沽至於路行尚皆悲吁矧其嶽<lb/>
嶽之曰男子鏘鏘之號魯儒識通龜䇿握耀蛇珠數百<lb/>
篇有唐之詩數千字中興之書國風騷雅王佐謀訏沈<lb/>
光之猶衝斗垂翼之未摶扶賷志殁地其痛何如雲物<lb/>
為之無色剛忍為之不愉某飲風永嘉傾蓋無諸多君<lb/>
於士元廊廟待我以叔度陂湖交言旣異投分斯殊方<lb/>
俟彈冠仰脩程於霄漢誰云執紼悲落景於桑榆豈鬼<lb/>
<pb n="KR4c0105_WYG_006-11a"/>
神之害良善而吉凶之昧賢愚顔回先死盜跖後殂世<lb/>
之災𤯝生之毒痡愴恨風燭淒涼隙駒肴匪豐俎酒匪<lb/>
馨壺歎松蒿而永徃託蘋藻以聊舒明靈有感鑒而歆<lb/>
歟巳乎巳乎嚱嚱<lb/>
　　祭陳先輩<hi>鼎</hi>
惟光化四年歲次辛酉正月二十七日祭于陳君之靈<lb/>
閩山秀氣魯國清塵天之授受鍾我仁人卓矣生世學<lb/>
而立身衛玠則旁輝其舅曾參則大孝於親始者隨計<lb/>
<pb n="KR4c0105_WYG_006-11b"/>
歸越上書入秦擅價而侯門傾動呈功而鳳藻精新咸<lb/>
通之年九霄也鷁路乾符之際萬仞也龍津旣而甌嶺<lb/>
經兵蜀川迎帝匪無隨駕之懇實切問安之計肩負燋<lb/>
飯志銷丹桂雖深藏豹之誠難遏化鯤之勢都堂昔日<lb/>
困一千輩之交鋒大國中興作第二人之登第杏園醉<lb/>
後華表歸時徃嵗井邑兹辰羽儀旋屬姑蘇積舋勾踐<lb/>
興師於是板輿避地草檄從知百越之江光洶湧四明<lb/>
之山翠參差長鯨旣剔逸足難羈東别朱門南還故里<lb/>
<pb n="KR4c0105_WYG_006-12a"/>
一朝而奄至泣血三載而蔑聞見齒仲由此後千鍾之<lb/>
祿悠哉毛義終身一檄之榮巳矣脩程不顧盛徳逾馨<lb/>
田園草綠戸牖山青與䕫龍而抗跡追園綺而忘形且<lb/>
期齊鶴算壽陟龜齡是何脩短之期莫測吉凶之國難<lb/>
扄明神罔祐大禍斯丁士林慘怛詞苑伶俜某始自童<lb/>
年至于壯嵗江鄉為竹馬之友京輦作谷鸎之㑹三朝<lb/>
被刖棲遲泣荆璞之艱十上遭時次第到瑤蟾之内誰<lb/>
言倐忽遽嘆存亡痛人琴之俱絶緬膠漆以空傷嗚呼<lb/>
<pb n="KR4c0105_WYG_006-12b"/>
用新平生徳行曩昔文章近則孟浩然雖人間不仕逺<lb/>
則卜子夏乃地下為郎誠以高科而貞退固從隂隲以<lb/>
舒張逝水東流踆烏西匿昨辰而椒桂獻酬今日而藻<lb/>
蘋滴瀝且彭祖之延永夀亦至銷磨而巨卿之哭故人<lb/>
得無悽惻況乎東西多故南北遙程不得親隨薤露送<lb/>
别於塋旣闕殷勤而執紼空將嗚咽以沾纓謹以依稀<lb/>
蔬果一二精誠願冥符於肹蠁申永訣於幽明<lb/>
　　祭林先輩<hi>用謙</hi>
<pb n="KR4c0105_WYG_006-13a"/>
維光化三年歲次庚申十一月曰敬祭于林君執光之<lb/>
靈惟靈夫渥洼之足以千里之為程巳馳之而俄沮嶰<lb/>
谷之音以六律之為府旣㕘之而忽泯夫不永其終始<lb/>
何痛如之嗚呼林君得以言矣君負相如之詞賦慕郄<lb/>
氏之科名一紀秦城千門禰刺雖衆口大馨其鳳藻人<lb/>
罕如焉而三春累困於鸎喬數何竒也然則女貞而十<lb/>
年必字藥靈而九轉須成果契至公克昇上第旣巳東<lb/>
堂得意南國言旋龍珠則動彩於握中雁序則增輝於<lb/>
<pb n="KR4c0105_WYG_006-13b"/>
天際將冀盛清風於吾道豈期歎逝水於人生屈原之<lb/>
難問者天蔡澤之不知者命螺江煙景方飜丁令之羽<lb/>
毛駒隙光隂俄啓曾參之手足誠壽夭靡移於夙契且<lb/>
鬼神何害於善人禍福吉凶悠揚曖昧凄涼物理慘怛<lb/>
人情今則壽域斯開貞魂永蟄壠頭水咽山上雲愁鄧<lb/>
攸之繼世無兒語留身後崔曙之遺孤有女詩在生前<lb/>
雖衰盛之同休亦存亡之至痛某京闗進退硯席參差<lb/>
幸忝先鳴彌欣繼㨗未賀桂枝之入手忽從薤露以傷<lb/>
<pb n="KR4c0105_WYG_006-14a"/>
心脩短有兹吁嗟何極靈輀戒路丹旐飜風逺寓丹誠<lb/>
聊陳薄奠願垂冥感鑒歆於斯嗚呼哀哉<lb/>
　　祭右省李常侍<hi>洵</hi>
惟靈金石呈姿陂湖稟量伊彼昭代生乎徳門膺河清<lb/>
嶽峻之期擅賈虎荀龍之號時稱最怒<hi>賈家三虎偉節最怒</hi>家謂<lb/>
無雙月中則桂樹連枝日下則鴛行接翼故得隣家醜<lb/>
婦競顰西子之睂洛下諸生皆掩謝公之鼻爲大廷之<lb/>
領袖定千古之風流旣而魏闕飛塵蜀都迎駕雖則急<lb/>
<pb n="KR4c0105_WYG_006-14b"/>
賢于行在而志作賦於閒居留連霅水之煙波容與松<lb/>
江之嵗月其奈珠以川媚蘭於澤馨從呉苑之琴樽疊<lb/>
堯天之雨露金臺蒲省驄馬螭頭誠幾三顧以就門猶<lb/>
作八元而在野其後七昇赴命二玅對敡天駟呈材蛟<lb/>
龍得水入鼇山而侍從登鳳閣以優游名由實生位以<lb/>
徳舉天子乃擢王褒為諫議昇孝若於貂璫前彰潤色<lb/>
之功後養燮調之業旋以欃槍未落岐雍多端忘越嶺<lb/>
之﨑嶇慕荆州而倚托東閣之留連斯重北轅之行邁<lb/>
<pb n="KR4c0105_WYG_006-15a"/>
方營誰料彼穹者天俄奪之魄漳濱一鬼驟苦劉楨殷<lb/>
氏兩楹遽鍾夫子山頽梁壞璧碎芝焚雖人世之死生<lb/>
實士林之摧沮今以湖湘梗澀伊洛迢遙北邙之路連<lb/>
天松楸莫附南巷之號至血丘壠權宜煙雲慘澹於原<lb/>
頭猿鳥悲涼於林際某曩從上國獲戴殊私近慶外藩<lb/>
薦承厚顧每佇十旬之入拜寜期二豎以來攻彭殤雖<lb/>
謂其同休幽顯其如乎永隔靈輀戒路丹旐飜風昨辰<lb/>
而椒桂獻酬今日而蘋蘩滴瀝人生到此天道何言雙<lb/>
<pb n="KR4c0105_WYG_006-15b"/>
淚空流九泉無曙東波嗚咽西日蒼茫輒寓兹誠謹陳<lb/>
薄奠敢祈冥感髣髴歆斯<lb/>
　　祭司勳孫郎中<lb/>
惟靈趙璧呈姿隋珠稟價爲乎國器生之徳門劉家則<lb/>
三嘏揚芳馬氏則五常擅美故得數枝郄桂交茂鴒原<lb/>
一本田荆分輝雞樹理窟則曲臺得雋寳人則華省垂<lb/>
名繇是迥拔蘭宫騰光水鏡臺推二玅日俟七昇不幸<lb/>
岐雍多艱干戈未偃補傾乏石救濁非膠爰攀雁序於<lb/>
<pb n="KR4c0105_WYG_006-16a"/>
五湖因轉驥程於百越誰料皇天不祐彌薾斯縈遽折<lb/>
椿齡俄隨薤露山頽梁壞芝爇蘭焚雖脩短之有定期<lb/>
實簪紱之為至痛今則江湖梗澀京洛迢遙權卜靈崗<lb/>
寓安壽域川上之東波嗚咽雲間之西日慘悽大夢莫<lb/>
迴下泉長暮某早于輦轂歴踐軒牆旋振羽於丘門獲<lb/>
陪塵於阮巷顔回短命旣恨當年溫氏冥裝復從今日<lb/>
人生若此天道何言涕淚空流幽明驟隔嗚呼哀哉輀<lb/>
車明發丹旐晨飛輒憑蘋藻以寓誠用薦塗芻於永訣<lb/>
<pb n="KR4c0105_WYG_006-16b"/>
願垂冥感髣髴鑒歆嗚呼哀哉<lb/>
　　祭宋員外<lb/>
故軍倅觀察推官檢校主客員外郎廣平宋君希邈之<lb/>
靈惟靈物有盛則有衰人有生則有死古今不易之數<lb/>
毫髪無差之理然則厥壽苟百壽終則滅厥身苟脩身<lb/>
殁名留是以顔子夭而其言不朽原壤老而於道何求<lb/>
吁嗟希邈藹然清休蘭杜敗而終馨松柏折而終秋徳<lb/>
木千尋人材八尺夐雲鶴於風裁濊陂湖於胸臆旣而<lb/>
<pb n="KR4c0105_WYG_006-17a"/>
臺築黃金禮先白璧為席上之至珍運幕中之婉畫洛<lb/>
水波清泉山翠橫優游五府輝映雙旌兩地之隆崇物<lb/>
望一方之煦姁人情繇是入曳珠履出居武城尊俎克<lb/>
彰於令譽絃歌迥振於嘉聲才業大聞君恩薦至爰從<lb/>
棘寺以寵陟旋慶蘭宫之澤被丹鳳飛詔銀魚受賜雖<lb/>
棠隂蓋地能資樹徳以行春而醴酒疊觴終以持盈而<lb/>
戒意九仙樹碧八座塘深駐清源則一府延頸赴無諸<lb/>
則一郡沾襟嗚呼希邈持何道致人如斯之欽豈非秉<lb/>
<pb n="KR4c0105_WYG_006-17b"/>
仁義忠孝以行巳無是非毁譽以萌心者哉奈何晉公<lb/>
二豎漳濱一鬼惡去藥石之内樂入膏肓之裏冉耕惡<lb/>
疾以相攻長卿消渴而不止艾煙百冗藜杖二年禍被<lb/>
三彭之所迫靈非九轉以寜痊嗚呼哀哉石火風燭驚<lb/>
波逝川誠脩短之無改矣奈痛傷之有等焉芝焚桂爇<lb/>
璧碎珠捐至於行路孰不涕漣愚一揖清塵偏容瑣質<lb/>
初憐淡以如水後乃投而若漆十年之寒暑無變三益之<lb/>
金蘭愈宻洎夫秦城駐跡儉府叨招竊惟上榻幸忝同<lb/>
<pb n="KR4c0105_WYG_006-18a"/>
寮南貳隼旟雖寄懷而稠疊北依龍節終積戀以迢遙<lb/>
沙㟁迎歡津樓送别且言不日之後㑹誰料終天之永<lb/>
訣人生夢幻夫復何言世路存亡難勝痛咽嗚呼哀哉<lb/>
昨日而牋函寓意今朝而蘋藻興詞駒隙之光隂如此<lb/>
龜臺之學習何斯幽明驟隔音信無期加以道路脩阻<lb/>
弓旌縶維慟哭寢門而莫逮叫號穹碧以奚為聊馳一<lb/>
奠之椒桂用叙千秋之别離噫嚱噫嚱巳而巳而<lb/>
　　祭錢塘秦國太夫人<lb/>
<pb n="KR4c0105_WYG_006-18b"/>
惟天復二年歲次壬戌敬祭于故秦國太夫人之靈夫<lb/>
生帝王則若文母方鍾至聖生人臣則若陶母方降大<lb/>
賢信夫韜昴宿之耀於胸襟掬嵩山之氣為懷抱豈容<lb/>
易哉伏惟明靈天資婦道神授母儀金石不足喻其貞<lb/>
明芝蘭不足表其芬馥訓逾孟織智邁謝圍顔氏子則<lb/>
提育聖人曹大家則師資諸女旣作閨門之上瑞乃生<lb/>
英傑於皇家立曠代之鴻勲擁兩藩之龍節食則萬錢<lb/>
調膳祿則三世及親見綵衣則衣錦之姿見冰鯉則和<lb/>
<pb n="KR4c0105_WYG_006-19a"/>
羮之味騰輝女史興詠國風推於古今實無倫比乃由<lb/>
懿徳致此大榮嗚呼靈藥難求流光易謝本冀霜松而<lb/>
永壽忽驚風燭以斯零竟成舉世之悲傷空切至誠之<lb/>
號慕某幸攀令嗣獲忝親隣論交旣契於金蘭抹泣乃<lb/>
同於親屬輒陳薄奠用表悲誠敢冀明靈依稀歆鑒<lb/>
　　祭南海南平王<hi>代閩王</hi>
故南平王之靈惟靈五羊奥區畨禺巨壤漢為列郡唐<lb/>
作雄藩總百蠻五嶺之殷有出將入相之盛是故地啟<lb/>
<pb n="KR4c0105_WYG_006-19b"/>
嘉數天生大賢濬六韜三略之才謀韞五袴二天之政<lb/>
術俾其於家受詔衣錦禡牙控二十四州之繁難當二<lb/>
十八齒之美茂光揚千古冠絶一時鍾其明靈其昭昭<lb/>
矣至若恢張霸業揚簸清波臺陟九層靡慚郭隗劔提<lb/>
三尺授自吕䖍爰持副貳之雄姿遂領節旄之重寄繇<lb/>
是澤施甘露令肅秋霜掀文房武庫以連雲騰逸氣英<lb/>
風而偃草上榻則阮瑀下賢則左車從善則軾閭宣威<lb/>
則斷案故得越伏波之銅柱獻欵而來感鄂公之鐡鞭<lb/>
<pb n="KR4c0105_WYG_006-20a"/>
呈祥以見火山改色珠浦生光無煩處默之酌泉大鄙<lb/>
趙佗之累土然後鳴鐘出入調鼎昇聞致交趾之封疆<lb/>
歸石門之教化九遷渥澤克居浴鳳之池雙立節旄逺<lb/>
過跕鳶之水雖士鮪列弟兄三地山簡兼荆湘四州語<lb/>
未同年事推曠世嗚呼是何才徳之若彼功業之如此<lb/>
而彼穹者天不壽其齒畢雲龍之契㑹與龜鶴而等倫<lb/>
矧天子方欲使降皇華恩宣金册表裏東周之盛旌崇<lb/>
南越之隆胡二豎之急攻竟三醫之莫救泰山頽壞俄<lb/>
<pb n="KR4c0105_WYG_006-20b"/>
興孔氏之歌漢水凄凉遽罷羊公之市實國家之不幸<lb/>
實藩鎮之不幸某早塵與國旋忝睦隣雖瓊樹之未親<lb/>
若銅盤之已接方定金蘭之至分豈期幽顯之驟殊況<lb/>
以幸結良姻累交專介幕下崔員外昨馳禮幣嘗詣門<lb/>
牆爰䝉執手之懽宏叙親仁之㫖今則遽悲存殁益歎<lb/>
彭殤故將荐舉征塵躬申薄奠九泉注望於歎逝以難<lb/>
勝五月指期表同盟之必至嗚呼哀哉曩馳羔雁今遣<lb/>
蘋蘩伊人事之有兹顧痛傷之何極然則荀龍賈虎大<lb/>
<pb n="KR4c0105_WYG_006-21a"/>
馮小馮雖嗟松壠之長歸終慶荆枝而繼茂永言歡好<lb/>
寧怠初終幸明靈之一臨鑒此丹赤嗚呼哀哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0105_WYG_006-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄御史集巻六<lb/>
</p>
<p>
</p>
  </div>
<div>
                <head>黄御史集巻七</head>
    <p>
<pb n="KR4c0105_WYG_007-1a"/>
欽定四庫全書<lb/>
　黄御史集巻七　　　　　唐　黄滔　撰<lb/>
　書<lb/>
　　與王雄書<lb/>
蒙示盛文拜納之日焉可無言某不業文誠可儷偶其<lb/>
辭以贄方寸既再而思夫儷偶之辭文家之戲也焉可<lb/>
齎其戲於作者乎是若揚優喙干諫舌啼妾態參婦徳<lb/>
得不為罪人乎是乃掃降聲律直冩一二强名曰書幸<lb/>
<pb n="KR4c0105_WYG_007-1b"/>
垂聽覽頃越之苧工遊蜀之錦肆錦工以之示肆人皆<lb/>
哂越工曰誠紝雪之與梭霞異諸然其經緯之如此文<lb/>
章之若彼咸言其極某今獲閣下之文雖莫我知亦庶<lb/>
幾於越工之言蜀錦至如典謨之比寧敢輒言若復韓<lb/>
校書兩寓沈先輩永崇髙中丞安邑劉補闕已上十篇<lb/>
書指陳時病俗弊叙述飾躬處已講論文學興廢指切<lb/>
知已可否雖常人俗士聞見之亦宜感動况吾曹乎則<lb/>
知綿十舉而未第者抑有由也夫以唐徳之盛而文道<lb/>
<pb n="KR4c0105_WYG_007-2a"/>
之衰嘗聆作者論近日場中或尚辭而鮮質多閣下能<lb/>
揭元次山韓退之之風故天所以否其道窒其數使若<lb/>
作騷演易皆出於窮愁也復何疑焉今之人皆謂番禺<lb/>
駢寳貨遊者或務所獲某之来也得閣下之文為至寳<lb/>
竒貨充所獲豈不厚於它人哉願閣下脂轄躍轡薦計<lb/>
貢闈髙取甲乙然後使人人知斯之寳貨異於是也元<lb/>
次山韓退之之風復行於今日也無令鄭濬孫泰李瑞<lb/>
閔廷言陳嶠數公寂寞而巳幸惟志之不宣某再拜<lb/>
<pb n="KR4c0105_WYG_007-2b"/>
　　答陳磻隱論詩書<lb/>
隔違之久每思陸凱之風雅馨香故人秦樹呉江梅花<lb/>
一枝為之寓某無陸君之風雅有故人之馨香越山台<lb/>
嶽去年輒以詩八首為之贄㫺陸氏蔑范君之報今某<lb/>
切希畋之瓊瑶不知何以勝據焉况四始六義之莫備<lb/>
匪萌是望伏䝉希畋錫以長牋飾之過詞不勝其驚悸<lb/>
而後踴躍也敢一二陳之某始者匠故交之為詩<hi>希劉</hi>
咸通季初貢於小宗伯試禹拜昌言賦翼日罷特持斯<lb/>
<pb n="KR4c0105_WYG_007-3a"/>
賦於先逹之門忽叨見錢之目<hi>俗云以詩為末錢而市物以賦為持錢而市物</hi>
是時張喬許彬林希劉皆咸有詩名而退飛不巳某既<lb/>
竊其目尤疹二三子落空拳之所不敢俟終日遂更以<lb/>
賦數年以賓榻之無才畫勝景之多餘暇不能忘情於<lb/>
舊輒薦披榛焉于以寓誠敢期希畋之是知乎錫以長<lb/>
牋飾之過辭初捧之而驚悸旋諷之而踴躍踴躍之謂<lb/>
如見古賢焉何也希畋示以先立行次立言言行相扶<lb/>
言為心師志之所之以為詩斯乃典謨訓誥也且詩本<lb/>
<pb n="KR4c0105_WYG_007-3b"/>
於國風王澤將以刺上化下苟不如是曷詩人乎今以<lb/>
世言之者謂誰是如見古賢焉况其籠絡乎天地日月<lb/>
出没其希夷恍惚着物象謂之文動物情謂之聲文不<lb/>
正則聲不應何以謂之不正不應天地籠萬物物物各<lb/>
有其狀各有其態指言之不當則不應繇是聖人刪詩<lb/>
取之合於韶武故能動天地感鬼神其次亦猶琴之舞<lb/>
鶴躍魚歌之遏雲落塵蓋聲之志也琴之與歌尚爾况<lb/>
惟詩乎且降自晉宋梁陳之来詩人不可勝紀莫不盛<lb/>
<pb n="KR4c0105_WYG_007-4a"/>
多猗頓之冨貴疊隋侯之珍不知百巻之中數篇之内<lb/>
聲文之應者幾人乎大唐前有李杜後有元白信若滄<lb/>
溟無際華嶽干天然自李飛數賢多以粉黛為樂天之<lb/>
罪殊不謂三百五篇多乎女子蓋在所指説如何耳至<lb/>
如長恨歌云遂令天下父母心不重生男重生女此刺<lb/>
以男女不常陰陽失倫其意險而竒其文平而易所謂<lb/>
言之者無罪聞之者足以自戒哉逮賈浪仙之起諸賢<lb/>
捜九仞之泉唯掬片氷傾五音之府只求孤竹雖為患<lb/>
<pb n="KR4c0105_WYG_007-4b"/>
多之所少奈何孤峰絶島前古之未有咸通乾符之際<lb/>
斯道隟明鄭衛之聲鼎沸號之曰今體才調歌詩援雅<lb/>
音而聽者懵語正道而對者睡噫王道興衰幸蜀移洛<lb/>
兆於斯矣詩之義大矣哉若某也誠未足與言而巳矣<lb/>
自向叨希畋珠丘金穴口諷心降之言其復家傳奥言<lb/>
身周雄文者乎乃惶惕銘戴之無窮伏惟察而憐之不<lb/>
宣某再拜<lb/>
　　與羅隱郎中書<lb/>
<pb n="KR4c0105_WYG_007-5a"/>
故表丈遺文盛序古人之重存殁爰捧諾金感涕之誠<lb/>
實刻肌骨然以郎中十五兄相逢京輦得志金蘭雖備<lb/>
熟於行文恐未周於平㫺而某以内外之戚始終所詳<lb/>
敢以小才為之前序誠以麟經下筆諸生而不合措辭<lb/>
而馬史抽毫漢代而還陳别録伏惟慈造必踐前言西<lb/>
望禱祈可以鑒料<lb/>
　啓<lb/>
　　南海韋尚書<lb/>
<pb n="KR4c0105_WYG_007-5b"/>
某伏念髙為碧落詎側管以能窺深作滄溟固持蠡而<lb/>
莫測焉可爰齎瑣智直杖小才叙昴宿之鍾蕭述尼山<lb/>
之降孔既將越禮誠可加刑然則有曠代之遭逢獲千<lb/>
年之際㑹設若旁扄辯囿内遏言泉不惟上負於良時<lb/>
抑亦下辜於卑志是致齋身搦管沐髪裁辭伏惟尚書<lb/>
象外三山人間七寳體天地方圓之製法陰陽昇伏之<lb/>
機自從見作人龍翔為鳥鳳騰輝瑞牒流慶皇家文章<lb/>
則游夏固遷事業則伊臯周召飛揚天上踐履朝端且<lb/>
<pb n="KR4c0105_WYG_007-6a"/>
自古六官所重莫先於吏部逮今貳職所難無出於侍<lb/>
郎而尚書五陟東西兩司銓管矧復品量庶彚選度羣<lb/>
材載萬乗之安危繫四方之休戚晉魏則大難斯地國<lb/>
朝尤不易其人厯數除書少聞再命朝廷不欲止於鴛<lb/>
省便入鳳池須加分閫之尊用飾作霖之盛特以畨禺<lb/>
巨壤南越名區外控蠻陬旁通畨貨㫺者石門酌泉之<lb/>
事合浦還珠之風日月遷綿規程革易以尚書勵辭玉<lb/>
留錢之節執投香載土之心用將掲二賢亷潔之波新<lb/>
<pb n="KR4c0105_WYG_007-6b"/>
五嶺﨑嶇之俗俾以佩豹韜而直下建龍節以遐征非<lb/>
止鎮臨且申龜鏡昭然足驗儼若可觀然後飛驛騎以<lb/>
徵黄降鵠書而命説恢張帝道陶冶生靈所以知髙祖<lb/>
創基太宗纂業更得無疆之祚仍歸有截之風何以言<lb/>
之伏以尚書萬頃包含千尋峭拔膺嶽峻河清之數切<lb/>
飲氷食蘖之誠識洞古今居無喜愠將以鏘履聲而朝<lb/>
紫殿擴心秤而啓洪鈞自然道臻於堯舜羲軒時復於<lb/>
禹湯文武百蠻向化萬國歸心雖在愚䝉亦能辯識而<lb/>
<pb n="KR4c0105_WYG_007-7a"/>
某器同魏瓠凡若莊樗握無蛇口之珍額有魚身之㸃<lb/>
今者遽持幽賤獲覲旌幢競營方沗於拂塵奬遇旋叨<lb/>
於薦賦且凡開場試士就鋪屬詞從物外之課虚向燈<lb/>
前以應限縱若仲宣閣羣公之筆長卿量陳后之金空<lb/>
有所長或聞未至况某雖勤篆刻且昩精竒張平子固<lb/>
合陋都陸士衡所宜撫掌寧期尚書親迴嚴重庭賜褒<lb/>
稱變泥沙為丹雘之姿植菅蒯作芝蘭之秀魯史驟榮<lb/>
於一字晉庭俄採於片言超越尋常震驚流輩况方今<lb/>
<pb n="KR4c0105_WYG_007-7b"/>
武功艸偃文教風行計奔嵗貢於九州牓擢詞人於都<lb/>
省至如生於草澤來自溝塍或能中甲乙科求登殊尤<lb/>
選盖止於同人延舉先達吹嘘未嘗有聖日名侯大<lb/>
朝重徳面開金口首借丹梯以此推言便宜自賀瑶枝<lb/>
玉榦虚扄皓月之中羽駕雲裝寧遯碧霄之外巳知蹇<lb/>
步可造遥程藉以宇内跡單天涯親老一旦有茲殊遇<lb/>
得此吉祥買臣何媿於負薪毛義實榮於捧檄感深唯<lb/>
泣喜極飜驚瀝膽隳肝空寓鄭莊之驛糜軀碎首何禆<lb/>
<pb n="KR4c0105_WYG_007-8a"/>
元禮之門攀謝兢惶罔知所措下情無任戰越悚惕屏<lb/>
營之至<lb/>
　　薛推先輩<lb/>
某體物非工屬詞無取每欲效顰於越女常思裂撰於<lb/>
靈光今者先輩提江筆以雲飛擲孫金而羽化賢愚塞<lb/>
望逺近騰聲凡是懐刺来人操觚學者莫不競為市詣<lb/>
爭作鏡窺所以恥不遊門勇於執鞚遂投鄙拙上凟精<lb/>
竒佇聆架屋之譏莫俟披沙之諭豈料蔑聞撫掌飜獲<lb/>
<pb n="KR4c0105_WYG_007-8b"/>
知音林先輩至伏話仁恩超越涯分對彼鸎遷之侣當<lb/>
于鳳集之時遽起蘭言爰開金口大垂激發曲賜吹嘘<lb/>
榮邁序都事逾折簡傾身聳聽跼影瞻風如飛氷雪以<lb/>
清心若韻笙簧而到耳感深旋泣喜極增憂未知腹蟹<lb/>
行蹤巢蚊寓跡獲采片言於叔向何酬一字於仲尼雖<lb/>
切朝暾尤加夕惕然而伏念近世以科網英髦牓張取<lb/>
捨雖例從都試實採自衆聞故其負藝而来懐才以至<lb/>
是皆閽投哲匠神拜先鳴苟有所稱便馳殊譽然後方<lb/>
<pb n="KR4c0105_WYG_007-9a"/>
沖桂月遞躡蓬山如某今則有此遭逢受斯奬録来從<lb/>
特異出自非常便可釋疑永將去惑雖慙陋質粗抱丹<lb/>
心既得地以戴丘倍推誠而倚玉在面陳而莫盡於筆<lb/>
寫以寧周攀感依投不任榮懼謹詣宅祗侯起居陳謝<lb/>
　　刑部鄭郎中<hi>二首</hi>
某學異生知才非夙搆雖叨進取莫俟遭逢郎中模楷<lb/>
詞林梯航名路每慮或遺於片善常憂不採於一言比<lb/>
者伏䝉曲念虚蕪榮流咳唾誨以磨鈆未至刻楮非工<lb/>
<pb n="KR4c0105_WYG_007-9b"/>
冥心於雪夜花朝空徵六義屬意於國風王澤罔造二<lb/>
南將令罷課縁情迴從體物伏自穰城去騎㶚㟁歸蹄<lb/>
時邁青陽景融朱火於是凝神扣寂閑跡探幽蓋希副<lb/>
非次之恩知非敢切平生之志業昨者伏遇南宫拜命<lb/>
北闕朝天豈惟上賀於髙翔仍喜旁陳其末藝永期指<lb/>
教畢願攀依而以淺近懐慙雕鐫積愧前而復卻決以<lb/>
還疑空眷戀於門牆竟遲迴於書幕今則難逃皎鏡須<lb/>
詣平衡冀分妍醜之姿式定重輕之品伏惟特固朝暾<lb/>
<pb n="KR4c0105_WYG_007-10a"/>
之㫖俯憐夕死之心薦賜發言重將辯惑臨風股慄伏<lb/>
紙心沖傾寫依投不任激切試賦一軸謹詣宅祗候陳<lb/>
獻<lb/>
　　又<lb/>
伏惟郎中樂府至音儒家上瑞既負雄文於卓絶仍搜<lb/>
律韻於精微始者䄂入名場騰於人口以謂若生逢孔<lb/>
氏偃商則失於四科出值毛萇周召乃慙於二雅實已<lb/>
當千莫讓而又恥一不能復以餘波濡於體物字字竝<lb/>
<pb n="KR4c0105_WYG_007-10b"/>
凌雲之勢篇篇皆擲地之聲大使前哲懐慙專工積愧<lb/>
某業非精至藝本雕鐫猥䝉仁恩曲賜借示自旬日已<lb/>
来齋心繕寫沐髪吟哦愈盡頭風沉成心醉且杞國迴<lb/>
船之玅千古所稀而泥金禹<hi>闕</hi>之竒三篇不偶是何摛<lb/>
華若是飜驚失手於斯則知用兵而管仲三奔射䇿而<lb/>
孫𢎞十退豈戰之過蓋時所違此乃今古𤣥機聖賢定<lb/>
數契日月虧盈之理等陰陽昇伏之期用以否其道而<lb/>
泰其身窒於前而通於後逮今一人側席四輔求才則<lb/>
<pb n="KR4c0105_WYG_007-11a"/>
煥爛除書飛入雲山之裏昭彰懿徳馳歸省闥之中徒<lb/>
恨傷麟終幾失馬若無往嵗焉有茲辰遂使一換暄寒<lb/>
三更揚厯頭居東署首列西曹皆是重難無非清顯既<lb/>
明前事因卜將来佇當潤色絲綸翺翔近密輝飾於典<lb/>
謨訓誥啓陳於堯舜禹湯鎮壓澆風恢張吾道凡居進<lb/>
取皆切攀祈况處恩知豈任禱祝所歸公望非自私誠<lb/>
賦集謹詣宅起居陳納<lb/>
　　謝試官<hi>代人作</hi>
<pb n="KR4c0105_WYG_007-11b"/>
伏念鬻雞為鳳有識咸驚投礫㕘瓊良知足鄙豈可髙<lb/>
懸皎鏡逈掲平衡而乃呈六極之陋容掛一絲之蔑質<lb/>
得不臨風扇面對景忡心然巧冶開鑪莫遺鉛鐵精<lb/>
工執斲不問圓方又安可内鑰言樞上辜徳宇是敢因<lb/>
依借喻一二披誠某蜩甲薄姿蟻封微狀學雖勤於刻<lb/>
汁藝則愧於鏤氷徒以獻豕辭遼齎花躬魏税駕而旋<lb/>
同飲鼈操弧而果異麗龜遂至千仞禹門額䝉㸃鋭兩<lb/>
朝楚國足被刖空竟於豐獄以沈埋誰以蜀桐而激發<lb/>
<pb n="KR4c0105_WYG_007-12a"/>
伏惟博士鳴岐瑞質歌郢至音葱籠而張栁風垂迥拔<lb/>
而嵇松雪峭自提攜江筆鏗擲孫金投身而傾動龍宫<lb/>
揮手而振驚蟾窟時爭墊角俗競嚬眉今則珠履賓堦<lb/>
玉京羽駕欲髙飛於魏闕先下厯於虞庠故得槐市三<lb/>
千杏壇七十依於考擊竊彼飾禠而某丘錦小才路蒱<lb/>
末學既非禰鶚大懼温犀固當絶望超隅甘心滅刺然<lb/>
則嘗彈流水罔恊鍾聰曾躡浮雲莫迴樂顧是亦難㕘<lb/>
雅調不號逸群矧其器乏正聲價懸駿骨苟叨明試不<lb/>
<pb n="KR4c0105_WYG_007-12b"/>
偶至公則異時何路以致身他日無門而振跡坐為棄<lb/>
物立謝明時是乃洞寫血誠仰祈風鑒伏惟博士曲垂<lb/>
厚顧猥降隆私將憐其蜯蛤剖胎只自迴旋於皎月螗<lb/>
蜋奮臂無辭殞碎於髙車非敢染黿所希留馬干瀆清<lb/>
嚴下情不任惶惕屏營之至<lb/>
　　盧員外<hi>潯</hi>
昨輒以近試賦輕黷門墻韻匪擲金理宜誚石豈期轉<lb/>
禍為福以寸獲長户部鄭郎中伏話員外仁恩大賜奬<lb/>
<pb n="KR4c0105_WYG_007-13a"/>
録拜聆嘉耗跪對吉辭感惕兢惶進退失措實以從古<lb/>
干時之道至今取第之由莫不路邈鰲頭程懸驥尾苟<lb/>
非先鳴汲引哲匠發揮縱或自强行將安適伏以員外<lb/>
斷籝積學計斗負才龜鏡詞林梯航陸海是故門駢鄭<lb/>
市俗墊郭巾爭俟栽培互希丹飾而某牛涔淺狹鷰戲<lb/>
微茫豈合攀投徒為激切員外燕中市駿稷下館人皆<lb/>
使有歸不言無取猥流厚㫖曲降隆私某是敢引事推<lb/>
言徵文借喻且傑如韓信未歸漢祖以誰知美若西施<lb/>
<pb n="KR4c0105_WYG_007-13b"/>
不入呉宫而孰驗所以蟄劒而凌虚吐耀焦桐而駭耳<lb/>
飛聲然後感動良知遭逢至鑒事雖小異理或大同伏<lb/>
惟稍降尊嚴俯垂惻隱如某昧為貢士淺作丈夫方今<lb/>
不右武功大先文教矯辭人於鸎谷鑰宗伯於龍門其<lb/>
有負馬之文華韞顔之徳行或栖栖以至或嶽嶽而来未<lb/>
嘗不坐馳日下之名立貯彀中之望是何謝茲振發而<lb/>
處彼幽沉頻年厠角逐之場衆口蔑殊尤之譽齊國篲<lb/>
秃荆山眼枯漸覺途窮虚云舌在豈可堅期御李確慕<lb/>
<pb n="KR4c0105_WYG_007-14a"/>
依劉志空切於投林醜難逃於側管伏惟員外魏車委<lb/>
照軒匣揚光儻憐其刻意探幽焦心體物雖則異於披<lb/>
沙之説然略幾於架屋之譚許列書筠令㕘撰杖今者<lb/>
或因薦士敢乞編名所希從數仞牆伴二三子增輝瑣<lb/>
質擅價主人皆由一顧之仁翹竚百金之諾含毫汗下<lb/>
伏紙魂驚非切覬覦所憂誅戮叨越干犯下情無任戰<lb/>
懼屏營之至<lb/>
　　侯博士<hi>圭</hi>
<pb n="KR4c0105_WYG_007-14b"/>
某口諷雄詞心祈藻鑒在他處則早逾一紀来上國則<lb/>
已逮二年常側管以推誠每持蠡而注念蓋期御李非<lb/>
敢希顔所以竊贄荒蕪荐塵墻仭聳蟻封於丘岳疏蛙<lb/>
渚於陂湖敢望吹嘘佇聆誚責昨日進士林郁忽傳尊<lb/>
㫖遽話殊私伏惟博士曲降恩知俯迴奬録不置蓋甌<lb/>
之地爰興讀蜺之言事邁常倫榮過始望傾身拜命跼<lb/>
影瞻風若聽咸韶如吞甘醴敢便認為知已蓋將決定<lb/>
胸襟實以當今文教風行詞人輻輳莫不俱陳素業各<lb/>
<pb n="KR4c0105_WYG_007-15a"/>
務所歸而博士負擲地鴻名標掞天逸勢吐楊雄之五<lb/>
臧陋班固之兩京故其接踵望塵駢肩執刺爭為秤挂<lb/>
互作鏡窺或聞由也升堂賜之入室是則千門改觀萬<lb/>
户飛聲若瑶璧之飾来類金絲而振出所謂功侔造化<lb/>
言繫慘舒作詞林培植之家為陸海梯航之主必當不<lb/>
私其一顧誤彼衆聞以某數載卒勤一生疑惑唯傾丹<lb/>
懇翹矚重言冀將卜以妍嗤斷其可否今則出於門館<lb/>
發自齒牙事既殊常道方自信㭊<hi>音倐</hi>同寐覺夐若神通<lb/>
<pb n="KR4c0105_WYG_007-15b"/>
呈材之獲般窺鬻馬之蒙樂顧已逢喆匠肻愧他人蜀<lb/>
璧端居管牀兀坐既佩茲謦欬益勵彼顓愚苟無疑於<lb/>
鏤氷則求工於刻楮忭躍兢悚罔知所裁下情無任感<lb/>
恩激切之至<lb/>
　　蔣先輩<hi>二首</hi>
某自違門仞尋逹家山拜慈親而聚族生光述𢎞造而<lb/>
一時泣下蓋以生平事業出自宗師豈惟特異之恩知<lb/>
仍契非常之事分昨者齎持惡賦刺謁清塵本期劉子<lb/>
<pb n="KR4c0105_WYG_007-16a"/>
俊家待以蓋甌之地陸士衡處置於撫掌之間豈期<lb/>
以寸獲長鬻駑竊價伏䝉校書先輩驚人賞録越等褒<lb/>
稱篇篇而喻作金聲一一而讀為蜺字迥施異禮疊錫<lb/>
嘉言及門則倒屣於仲宣侍座則授經於左氏周旋許<lb/>
與覼縷指揮畢令如蘿附松更使以膠投漆俾從秋賦<lb/>
首出門墻顯示輩流别加援引且古人之慕元禮纔獲<lb/>
御車學者之師仲舒未曾識面以斯脩省莫有比倫永<lb/>
言遭逢得謂卓絶矧國朝之設科待士較文取人往嵗<lb/>
<pb n="KR4c0105_WYG_007-16b"/>
主司則斷於獨鑒近時公道則採自衆稱繇是重望朝<lb/>
賢有名先逹得以主張斯道梯級將来至若有負兼才<lb/>
且非所業或文章而稱詞賦或律韻而譚古風猶自彼<lb/>
唱此傳影隨響答其况專功與善本面説人又若校書<lb/>
先軰鳳藻凜天鴻名傑俗今時賈馬昔日班張猶在場<lb/>
中多士便瞻於咳唾既行天上一言何啻於興衰當以<lb/>
調啞使鳴吹寒令暖伏自歸寧膝下駐跡江干白日思<lb/>
維中宵起坐既名為得路當别議感恩况縁家邈東閩<lb/>
<pb n="KR4c0105_WYG_007-17a"/>
路遥北闕一迴逐計數載違親頃者累繕蕪詞厯投碩<lb/>
匠或䝉開口少值動心以此鼔勇無門自疑不暇今則<lb/>
從大藩之賓榻得當代之主人豁如釋氏之破迷醒若<lb/>
神醫之愈疾一家相賀舉目增輝進取有茲肺肝可察<lb/>
伏以上京迢遞難於獻嵗支離須俟新春方議假道進<lb/>
發芸馨酷烈蓮幄清虚昨陪侍於遊從今綿隔於烟水<lb/>
别無言語併陳於殷浩函中空有夢魂常遶於燕昭臺<lb/>
下<lb/>
<pb n="KR4c0105_WYG_007-17b"/>
　　又<lb/>
某伏念希逸知名於靈運不作門人左思擅價於士安<lb/>
非為弟子雖則清風凛若懿範昭然得將為千古髙譚<lb/>
未免是一時闕事飜思到此因敢形言某齎持淺蕪塵<lb/>
觸門仞遽竊披沙之諭爰䝉折簡之知事實驚時榮將<lb/>
越望而又謂前賢之未至垂厚意以特殊將令别議依<lb/>
投用堅恩徳資今日顧憐之㫖作它時汲引之由苟開<lb/>
如此之懐豈是偶然之事赫赫昭代鏘鏘衆人榮持喆<lb/>
<pb n="KR4c0105_WYG_007-18a"/>
匠之發揮薦向良時而角逐則何患龍宫之杳杳何憂<lb/>
蟾月之髙髙足以雪曩嵗之湮沈恢張禰刺壯平生之<lb/>
意氣棄擲終繻如此若不激切擎丘淒涼誓劒豈謂脩<lb/>
文學古何名勵節砥躬伏自䖍侍清塵仰叨殊遇未嘗<lb/>
一夕不將心禱於神明縱極千言難以筆書於丹赤攀<lb/>
謝感激罔知所容<lb/>
　　楊狀頭<hi>贊圖</hi>
某驟持末學遽竊殊知伏自豫章數旬湓浦一路扄旅<lb/>
<pb n="KR4c0105_WYG_007-18b"/>
舍而夜唯假寐逐征㠶而日但沾衣蓋以䖍戴遭逢仰<lb/>
思情㫖先輩主中興之文學作来者之蓍龜伏䝉採某<lb/>
所業異於等倫憫某所舉困於曩昔大張金口精發瑶<lb/>
函且午火燒空一陰司月面泉石或病乎炎毒處城池<lb/>
而奈彼鬱蒸况土風則竹屋玲瓏煙水則葉舟蕩漾纔<lb/>
曉而烏光赫透欲風而魚沫膻飄雖付於醴酒酕醄或<lb/>
亡杯混又屬其羽書重疊時觸髙明誠知不乏餘波爭<lb/>
奈罕聞暇日豈可更抽秘思别運真蹤每摛一幅之霞<lb/>
<pb n="KR4c0105_WYG_007-19a"/>
牋咸滴千痕之雨汗雖才髙倚馬曾無起艸之詞而字<lb/>
悉如蠅幾苦生胝之筆未知單賤何補生成齎行而便<lb/>
是金丹舉步而即昇雲漢矧復公言私論要訣神方一<lb/>
一指蹤頭頭傳授將克周於頂踵俾無失於毫釐以此<lb/>
推恩而前古所稀以此行道而方今誰比士林名路一<lb/>
朝有知已如斯白日青天萬世唯子孫為誓下情無任<lb/>
感恩泣淚陳謝之至<lb/>
　　代鄭郎中上興道鄭相<lb/>
<pb n="KR4c0105_WYG_007-19b"/>
伏念石甫受知於途中鬷蔑申言於堂下既情非曩舊<lb/>
復地隔尊卑尚能感動至公遭逢殊禮而某神資所向<lb/>
天授其時獲曠代之因依得千年之幸㑹豈可永緘丹<lb/>
赤上負陶鈞伏惟相公特降恩慈俯垂惻隱昔年羽化<lb/>
曾陪鸎谷之春今日雲飛俄隔鳳池之路信鶴雞之果<lb/>
異諒牛驥之終懸徒增倚玉之榮幾積續貂之媿况相<lb/>
公負英才而作礪持碩望以登庸始者四海傾心一人<lb/>
側席朝聞坐幄暮見飛霖扇澆薄為淳風激䜛邪歸直<lb/>
<pb n="KR4c0105_WYG_007-20a"/>
道均施鑪冶髙揭權衡使鈆汞之不㕘令錙銖之各等<lb/>
故得方圓任器髙下隨冝黜陟無偏賢愚有序某早甘<lb/>
退跡忽喜逢時遽從學省之前銜爰踐蘭宫之峻級已<lb/>
為塵忝誠合揣循竊思頃年九陌秋天都堂雪夜常容<lb/>
披霧每許㕘瓊逮夫片玉昇科兼金列牓雖登龍羣彦<lb/>
同戴丘山而附鳳一心偏投膠漆既以宗盟屬意仍從<lb/>
知舊留情重疊依投綢繆奬録遂使慶鍾末路福逮今<lb/>
辰既預門墻仍從埏埴宛得御車之便無煩擁篲之勞<lb/>
<pb n="KR4c0105_WYG_007-20b"/>
但以某弱羽難髙么絃易斷始自筮仕及于登朝未嘗<lb/>
暫識清途略遊華貫亦人地之所拘限何窮通之切咨<lb/>
嗟洎夫郢俗褰帷穣城建隼連叨竹使尤愧棠陰雖早<lb/>
蓋紅旌别過素望而霜臺粉署終繫丹心今則榮竊握<lb/>
蘭幸當襆被馮唐厯踐誠知戴白之年貢禹棲遲且有<lb/>
彈冠之地<lb/>
　　代鄭郎中上靜恭盧相<lb/>
伏以天覆地載縱鬼神之奥皆臻陰伏陽升雖鱗介之<lb/>
<pb n="KR4c0105_WYG_007-21a"/>
微必動道既如此人焉忽諸伏惟相公持重器以為霖<lb/>
負英才而坐幄傳丹青於直道扇鑪冶於至公致一物<lb/>
之無遺使萬方之有賴某顧惟瑣陋獲忝鈞鎔既契之<lb/>
於無私固施之於不報豈宜遽齎感激竊拜門墻但以<lb/>
事出非常恩從特異若不披於丹赤終有負於神明伏<lb/>
惟俯降尊嚴暫垂聽察某才非敏幹性本顓愚自從振<lb/>
跡春闈投身宦路徒綿嵗月莫致飛馳却則窮途前皆<lb/>
散地是亦用之則未為國士捨之則蓋類腐儒因自揣<lb/>
<pb n="KR4c0105_WYG_007-21b"/>
循每加退縮然而竊念古人不逺賢路非遥皇朝自科<lb/>
擢英髦爵昇品秩其或来從艸澤生匪簪裾亦常列入<lb/>
清途㕘為盛觀所以益持孤孑尤切兢脩節勵松筠心<lb/>
傾葵藿常注目於煙霄之上每馳魂於省闥之中逮夫<lb/>
𤣥鬢凋空壯心折盡曾無影響空極瞻攀豈期相公纔<lb/>
掲權衡便垂採掇俾遭逢於聖日令允愜於平生所謂<lb/>
材竝得冝物無遺性信造化之功不及豈推遷之令能<lb/>
侔義貫古今恩逾夘翼况相公峻于埏埴切彼弼諧當<lb/>
<pb n="KR4c0105_WYG_007-22a"/>
今士兮如林朝稱不乏足得廓其公選擇以良才而某<lb/>
已懐耕釣之心近閇雲林之跡設令漏網未曰遺賢是<lb/>
何特逹開懐周旋軫念青山在目方將魚鳥以同歸鴻<lb/>
渥連天忽厯煙霞而曲被從杏壇之舊籍踐蘭署之清<lb/>
資豈是常情諒非小事伏自榮叨幞被幸竊含香未嘗<lb/>
一夕暫安片時不感常若千鈞之在頂每將孤劒以誓<lb/>
誠但以有地受恩無門瀝懇只<graphic n="KR1210" url="https://raw.githubusercontent.com/kanripo/KR-Gaiji/master/images/KR1210.png" mimeType="image/png"/>髙車而激切空持弊<lb/>
箒以屏營淚則汍瀾心唯恐悚瞻風拜賜對景懐仁涸<lb/>
<pb n="KR4c0105_WYG_007-22b"/>
彼言泉固申陳而未盡託於筆札豈寫載以能周攀謝<lb/>
兢惶罔知所措<lb/>
　　代鄭郎中上令狐相<lb/>
某今月四日轉授刑部郎中伏蒙相公仁恩特賜寵誨<lb/>
事從非次言畢常倫感激兢惶進退失措伏以某材非<lb/>
可採藝不足稱出自門墻樹為梯級纔榮地部復陟秋<lb/>
曹持鷦鷯決起之姿到鸑鷟曾棲之地相公憐其拙滯<lb/>
忽此騫翔疊降恩輝荐留手筆指今忝幸叙昔經過始<lb/>
<pb n="KR4c0105_WYG_007-23a"/>
者九遷曾假虞邦之道向来一字爰垂魯史之褒義極<lb/>
生成彩逾丹艧拜窺垂露跪捧隆私汗浹背流淚盈眥<lb/>
下未知順風弱力撮土微形獲㕘一日之髙蹤何報千<lb/>
鈞之重意唯謹緘於篋笥常誇向於搢紳為宦路之遭<lb/>
逢作仕流之卓異攀謝懇切不任下情<lb/>
　　代陳蠲謝崔侍郎<lb/>
某啓户部鄭郎中伏話鄭隱先輩專傳侍郎尊㫖伏䝉<lb/>
於新除永樂侍郎處特賜薦論跪對吉辭拜聆嘉耗感<lb/>
<pb n="KR4c0105_WYG_007-23b"/>
激兢悚罔知所容某詞學疎蕪進取乖拙一叨貢士累<lb/>
黜名場足間之刖處縱横額上之點痕重疊今春伏遇<lb/>
侍郎精求俊彦厯選滯遺某又名礙龍頭跡乖豹變都<lb/>
由薄命飜負至公以此怔忪莫寧惶惑無巳在良時而<lb/>
自失於異日以何歸謂一生而便可甘心歎二紀而徒<lb/>
勞苦節豈料侍郎堅垂記録確賜憫傷令後人而副取<lb/>
前心指陋質而説為遺恨將使蔡經之骨終繫仙家士<lb/>
燮之魂却還人世蓋施陰徳豈止陽功喜極飜驚感深<lb/>
<pb n="KR4c0105_WYG_007-24a"/>
唯泣明年春色致身雖出於他門今日恩光碎首須歸<lb/>
於舊地<lb/>
　　西川髙相<lb/>
相公嶽降宏才神資偉望象外而藹然玅㫖人間而凛<lb/>
若清風當以四三傑於漢庭九八元於堯日聖上以南<lb/>
澄鳶水克仗英威西鎮龜城須資玅略所以未歸台輔<lb/>
且據重難巍峩兩地之勳冠絶一時之盛凡在中外孰<lb/>
不具瞻<lb/>
<pb n="KR4c0105_WYG_007-24b"/>
　　蔣先輩<lb/>
三呉煙水百越山川兵戈杳隔於音塵門館久違於趨<lb/>
覲空自明祈日月暗祝神祗相如徵出於上林賈誼召<lb/>
来於宣室不然者隱於商嶺棲向傅巖克俟搜羅直膺<lb/>
夢寐焚香稽首以日繫時某一滯江鄉六更寒燠都由<lb/>
惡命早失良時迢遞一名進取則大朝有難零丁數口<lb/>
退休則故國無家歸蜀還呉言發涕下<lb/>
　　沈侍御<lb/>
<pb n="KR4c0105_WYG_007-25a"/>
侍御麟鳳瑞姿蓬瀛絶境叔度與陂湖比量仲尼將日<lb/>
月齊明自飛翥九霄梯航陸海鄭門若市季諾如金為<lb/>
學囿之芝蘭作詞林之杞梓今則提攜陳檄登陟燕臺<lb/>
冠張豸角以巍峩幄折蓮花而照耀假途如此殊拜寧<lb/>
遥凡在人情孰不傾矚<lb/>
　　段先輩<lb/>
判官先輩萬頃襟神四科文行比鸞鶴而既沖霄漢喻<lb/>
龜龍而須瑞皇王今者賓幕清風士林重價雖欲留歡<lb/>
<pb n="KR4c0105_WYG_007-25b"/>
於五辟其如積望於九遷伏計即有新榮别膺殊命某<lb/>
蒙知既異感徳常深辭違遽變於暄寒禱祝敢忘於朝<lb/>
夕<lb/>
　　又<lb/>
昨於道路累附狀伏計迤邐上逹某行役近已到潮州<lb/>
伏以一路經過二年飄泊言則涕下靜而魂銷固非繫<lb/>
情於杯酒笙歌留戀於雲山烟水抛擲進趨之道遲迴<lb/>
温清之期伏計夙鑒如愚必當知不得已又安可逺含<lb/>
<pb n="KR4c0105_WYG_007-26a"/>
丹赤莫寓聽聞且聖代近来時風愈正取舍先資於徳<lb/>
行較量次及於文章無論於艸澤山林不計於簪裾紱<lb/>
冕少有三舉五舉多聞十年廿年而某自厠跡其中且<lb/>
迷津不暇况乎来則無終軍意氣動則有楊朱路岐將<lb/>
卜一歸僅闕兩試人事如此光陰幾何先輩特賜恩知<lb/>
殊為誘誨時或軫念固應動心然亦否極則通彩来自<lb/>
聖他日而若無好命今辰而焉有良知唯當依倚栽培<lb/>
諮詢可否陳琳牋檄寧容久借於外藩夫子門墻䖍俟<lb/>
<pb n="KR4c0105_WYG_007-26b"/>
再趨於上國<lb/>
　　賀正<lb/>
伏以司雞殷朔建虎堯辰仙人則飲柏延齡詞客則浮<lb/>
椒獻頌伏惟相公膺茲令節納彼嘉祥邵伯甘棠蓋地<lb/>
之芳陰更闊亞夫細栁連天之瑞色長新與青陽而同<lb/>
發生掲鴻鈞而普播物永貞國柄堅律師壇<lb/>
　　又<lb/>
伏以青陽變律乃二儀革故之辰獻嵗開正是四氣惟<lb/>
<pb n="KR4c0105_WYG_007-27a"/>
新之日伏惟僕射與春符契觸物貞亨迎瑞節於鳳銜<lb/>
榮兼四輔建碧幢於甌越永保千年凡於動植之間長<lb/>
受暄和之賜<lb/>
　　趙起居<lb/>
某今月二十日輒以所業賦一軸陳獻清嚴持腐艸之<lb/>
造扶桑鞭欵段之觸騏驥所宜唾面敢俟囘眸伏以起<lb/>
居為八韻之咸韶作九流之溟渤凡言進取須自品題<lb/>
而某二紀飄零三朝困辱若不仰投門館䖍佇發揚則<lb/>
<pb n="KR4c0105_WYG_007-27b"/>
永攜疑玉以汍瀾長伴啞鐘而泯黙攀託祈禱倍萬等<lb/>
倫<lb/>
　　崔右丞<hi>二首</hi>
某獻賦命竒食貧計盡難安桂玉須逐萍蓬伏念㶚滻<lb/>
行塵周秦去路平言南北猶悄神魂况今攀託門墻依<lb/>
憑奬顧以坑谷蒼黄之態戴丘山岌嶪之恩得不欲别<lb/>
還留將行復却丹誠聚血雙涙流珠矧當杏苑煙晴栁<lb/>
溝風暖陌上而羣英得意塵中而衰髪傷離設令勇若<lb/>
<pb n="KR4c0105_WYG_007-28a"/>
荆軻固亦慟如阮籍伏以右丞𢎞施陰徳濬哲仁心儻<lb/>
或荑枯肉骨之未忘則膠柱刻舟而敢怠寧言今日唯<lb/>
愓將来遲囘數仞之墻邊移時忍去愴恨九重之城外<lb/>
舉䇿何之感戀屏營罔知攸處<lb/>
　　又<lb/>
某依棲門館感激生成頻年忝極薦之書詞逾一鶚累牓<lb/>
以未亨之數愧積遷鶯莫不愓息肺肝兢惶顔面既茲<lb/>
負累合在棄嫌而又薦以羈遊仰干牋翰雖𢎞容之不<lb/>
<pb n="KR4c0105_WYG_007-28b"/>
改且循省以何安氷炭交懐芒刺在背今則已莊行計<lb/>
即擬出京不唯推戴岳之誠指於皎日抑且切戀軒之<lb/>
志泣向清風攀感屏營罔知指喻<lb/>
　　韋舍人<lb/>
某近者輒持齋戒䖍寓牋毫瀝南山待旦之誠告北陸<lb/>
移暄之律理雖可憫罪或難逃伏惟舍人義路無疆詞<lb/>
源絶㟁設鑄顔之鑪冶恢薦禰之牋函今則主文侵入<lb/>
院之期哲匠走致書之日儻䝉枉於公道申以私恩念<lb/>
<pb n="KR4c0105_WYG_007-29a"/>
某夙陷義圍薦臨文陣化鯤海闊乗風水以未知為鯉<lb/>
年深逼雲雷而愈懼特因薦士敢乞編名則獲從金籙<lb/>
以上聞焉有玉皇之不齒立辭坑谷繫在生成攀託禱<lb/>
祠涕淚沾迸<lb/>
　　工部陸侍郎<lb/>
某伏念聚蚊響於出震之音其惟懸越奔羽族於鳴岐<lb/>
之徳乃不參差事既同途理宜瀝懇伏惟侍郎韞縑緗<lb/>
之奥學負詞賦之重名相如則逸格掞天孫綽則英聲<lb/>
<pb n="KR4c0105_WYG_007-29b"/>
擲地播於金石流入典謨竊以某架屋懐慙披沙莫喻<lb/>
固自循揣豈宜贄投但以水合朝宗雲須觸石繇是年<lb/>
齎鄙拙首扣門墻實為舉場之中貢士所業律詩古調<lb/>
詞賦歌篇前則貞元元和之風耳聞其事近則咸通乾<lb/>
符之事目覩其風求知已則咸禱於兼功斷否臧則須<lb/>
歸於本面然後人方必信道逮無疑則某一生辛勤數<lb/>
載攀祝必若題品不出於侍郎金口薦揚不出於侍郎<lb/>
瑶函縱能别契亨通固宜終慙暗昧矧以迷津未已泣<lb/>
<pb n="KR4c0105_WYG_007-30a"/>
刖方深比者先輩陳樵早同硯席曾將姓字䖍為啓聞<lb/>
伏知侍郎猥賜奬容異於倫等其後薦自同志嘗聆玉<lb/>
音而侍郎文學蓍龜朝廷領袖某不敢以後来舉態近<lb/>
日時情僣凟尊嚴躬陳一二今則久摧鬐鬛又近風波<lb/>
溝隍無必出之門肝鬲在須傾之地免叔向則他日莫<lb/>
議活士燮則神術所能願推恩於留馬埋蛇庶受賜於<lb/>
荑枯翼卵下情無任攀託依投激切愓懼之至<lb/>
　　翰林薛舍人<lb/>
<pb n="KR4c0105_WYG_007-30b"/>
某伏以十一日纔除主文旋瀝情懇罪責則可言於躁<lb/>
切憫傷則宜恕於單危非不三省九思沈吟牋管而以<lb/>
途窮日暮恐懼風波亦猶抱沈疴者悉將䖍告於神毉<lb/>
懐至痛者無不上呼於穹碧伏以學士舍人軒銅照膽<lb/>
蜀秤懸心仰惟燭臨當極幽奥且夫禮司取士寒進昇<lb/>
名若無哲匠以斵成未有良時而自致不然者則安得<lb/>
權懸至鑒代有遺人伏惟學士舍人標表士林梯航陸<lb/>
海凡言進取須自門墻今以文柄有歸至公𢎞播則精<lb/>
<pb n="KR4c0105_WYG_007-31a"/>
力固同於造化嘉言乃作於蓍龜而某折角有年交鋒<lb/>
無託羽毛零落鬐鬛摧殘若不自學士舍人推恩極山<lb/>
岳之隆攘臂到溝隍之底則還慙抱甕難出戴盆兼近<lb/>
者面獲起居親承念録哀某昔年五隨計吏刖雙足以<lb/>
全空今復三厯貢闈救陸沈而未暇許垂敏手拯上重<lb/>
霄謹以誓向鬼神刻於肌骨中興敎化一身免没於風<lb/>
塵下國兒孫百世敢忘於厮隷下情無任攀投懇悃之至<lb/>
　　裴侍郎<lb/>
<pb n="KR4c0105_WYG_007-31b"/>
某伏念薦孟明則子桑所能免叔向匪祁奚莫議推言<lb/>
及是瀝懇為宜上凟清隆敢希容聽伏惟侍郎中丞頃<lb/>
持文柄大闡至公垂為聖代之凖繩懸作貢闈之日月<lb/>
某為後無私之兩榜遂乖必字於十年伏䝉侍郎中丞<lb/>
曲賜憫傷直加賞録連嵗薦論瑣質傾極重言而以弱<lb/>
植難培么絃易斷且驚負累空費生成既而不罪龍鍾<lb/>
愈隆恩遇昨者面容跪履親俾窺天仍加琢玉之品題<lb/>
更啓如金之然諾便於此日上翥重霄今則已除主文<lb/>
<pb n="KR4c0105_WYG_007-32a"/>
只祈陰徳延頸於溝隍之底瞻恩於丘岳之隆雖龜龍<lb/>
不瑞於匹夫而犬馬合由於本主沾巾墮睫瀝膽披肝<lb/>
不在他門誓於死節下情無任攀託依投懇悃之至<lb/>
　　楊侍郎<lb/>
伏以羲爻不兆之文何人復演魯史不褒之事曠古誰<lb/>
稱厥理非遙斯言可喻伏以侍郎榮司文柄𢎞闡至公<lb/>
厯選滯遺精求文行泉下則大臣有感揭起銷沈場中<lb/>
則寒族無差酌平先後所以如某者曾干衡鏡經定否<lb/>
<pb n="KR4c0105_WYG_007-32b"/>
臧若不蒙指向後人説為遺恨則宰輔之為薦舉帝王<lb/>
之作知音而主且不言人誰肻信繇是須出侍郎金口<lb/>
須自侍郎瑶函今則論啓無私恩加瑣質錫生成於此<lb/>
日迥分付於將来早從握内以擠排便是眼前之科第<lb/>
然後念以漸臨風水莫如蓬島之音塵俾拜雲天親吐<lb/>
蘭言而誨諭留心及是自古所希莫不拳跼循涯闌干<lb/>
抹泣質向神鬼誓於子孫鸎谷乗春雖託他門而振羽<lb/>
糜軀異日須歸舊地以論恩瀝肝膽以無窮寓牋毫而<lb/>
<pb n="KR4c0105_WYG_007-33a"/>
莫載下情無任感恩懇悃之至<lb/>
　　薛舍人<lb/>
今月二十八日張道古㕘軍仰傳仁恩伏承舍人學士<lb/>
不以某幽沈榮賜論薦初疑夢寐旋認生成不知所容<lb/>
兢惶戰悸伏以舍人學士半千膺數全碩負才嘉名冠<lb/>
絶於九流逸步翺翔於四户頃者重於知己避以文闈<lb/>
隆行望於聖賢蓄基負於台鼎竊惟薦士豈易其人而<lb/>
某蹤跡蹉跎藝能淺薄敢期𢎞造遽及茲辰金口開時<lb/>
<pb n="KR4c0105_WYG_007-33b"/>
講貫則處其異等瑶函發處推揚則寘彼極言事出殊<lb/>
常榮非所望感深唯泣喜過飜驚不知微生何酬厚遇<lb/>
中興教化餘年獲出於溝隍下國兒孫累世敢忘於厮<lb/>
隷<lb/>
　　趙員外<lb/>
伏以曦轡流輝已侵窮臘禹門飛浪即到登時莫不顒<lb/>
多士之精誠佇有司之新命竊惟萌朕已見昇沈若某<lb/>
也折角有年爭鋒無主空秉龍鍾之態仰希傷憫之求<lb/>
<pb n="KR4c0105_WYG_007-34a"/>
此亦有類守株其疎若網伏惟員外學士猥隆恩遇克<lb/>
異等倫近者面獲起居親叨然諾自歸旅舍徹坐寒宵<lb/>
厯將往事以思惟洞見今辰之通塞且夫春官取士寒<lb/>
進昇名若無哲匠之斵成未有良時而自致不然者則<lb/>
安得權懸至鑒代有遺人伏以某别無知音只投門館<lb/>
儻或員外學士止推言於公薦不攘臂於私恩則某也<lb/>
望絶飛馳甘為簸棄至若白雲巖谷青艸汀州敢辭依<lb/>
舊秉耕踵前沈釣然以来時耆舊别後交親皆謂中興<lb/>
<pb n="KR4c0105_WYG_007-34b"/>
雪先朝之困辱寧期上國看後輩之飛鳴必疑有過於<lb/>
措持無聞於卿士既顔面而斯乏須蠻貊而云行是以<lb/>
瀝膽披肝碎身殞首永將死節不誓他門伏惟員外學<lb/>
士義路連天仁心匪石敢希援拯畢賜生成珠㟁盤根<lb/>
始作不枯之艸金丹入口能還已逝之魂祈禱依投啓<lb/>
喻罔盡下情無任攀託懇悃之至<lb/>
　<lb/>
　黄御史集巻七<lb/>
</p>
<p>
</p>
  </div>
<div>
                <head>黄御史集巻八</head>
    <p>
<pb n="KR4c0105_WYG_008-1a"/>
欽定四庫全書<lb/>
　黄御史集巻八　　　　　唐　黄滔　撰<lb/>
　序<lb/>
　　潁川陳先生集序<lb/>
唐設進士科垂三百年有司之取士也喻之明鏡喻之<lb/>
平衡未嘗不以至公為之主而得喪之際或失於明鏡<lb/>
或差於平衡何哉俾其負不羈之才藴出人之行歿身<lb/>
名路抱恨泉臺者多矣嗚呼豈天之竟否其至公也抑<lb/>
<pb n="KR4c0105_WYG_008-1b"/>
人之自坎其命邪潁川陳先生實斯人之謂歟先生諱<lb/>
黯字希孺父諱贄通經及第娶江夏黄夫人賢而生先<lb/>
生無昆仲姊妺十嵗能詩十三袖詩一通謁清源牧其<lb/>
首篇詠河陽花時面豆新愈<hi>瘡之如豆</hi>牧戲之曰藻才而花<lb/>
貌胡不詠歌先生應聲曰玳瑁應難比斑犀定不加天<lb/>
嫌未端正滿面與装花繇是聲名大振於州里十七為<lb/>
詞賦作蘇武謁漢武帝陵廟賦便為作者推服二十為<lb/>
文先生松姿栁態山屹陂注語黙有程進退可法早孤<lb/>
<pb n="KR4c0105_WYG_008-2a"/>
事太夫人彌孝熙熙愉愉承顔侍膳雖隆雲路之望終<lb/>
確綵衣之戀既而及其子蔚冠太夫人勉之曰付蔚於<lb/>
潘岳之筵俟爾於郄詵之桂方起於鄉薦求試貢闈巳<lb/>
過不惑之年矣乃㑹昌乙丑逮咸通乙酉其間以寧家<lb/>
兼在疚之斷絶往来吳楚之江山辛勤秦雍之槐蟬嘆<lb/>
嗟知巳之許與與同郡<hi>指泉州</hi>王肱蕭樞同邑林顥漳浦<lb/>
赫連韜福州陳蔇陳發詹雄同時而名價相上下嗚呼<lb/>
斯八賢皆以不羈之才出人之行懇懇乎進趨恂恂乎<lb/>
<pb n="KR4c0105_WYG_008-2b"/>
郷黨而無所成豈天之竟否其至公耶抑人之自坎其<lb/>
命耶俾有司失其明鏡差其平衡之如是結寃氣於名<lb/>
路之中銜永恨於泉臺之下豈不甚歟先生之文詞不<lb/>
尚竒切理也意不偶立重師古也其詩篇詞賦牋檄皆<lb/>
精而切於官試尤工某即先生之内姪也丱而趨隅頃<lb/>
随計之嵗先生下世後二十五年而忝登甲第東歸之<lb/>
求遺藁其季子蘧泣曰兵火也少得其文三十一首賦<lb/>
若干首他處得詩若干首敬俟増而後述天復元年<hi>辛酉</hi>
<pb n="KR4c0105_WYG_008-3a"/>
某叨閩相之辟旋使錢塘與羅郎中隠遇隠曰咸通初<lb/>
與先生定交於蒲津秋賦之場賦則五老化為流星詩<lb/>
則漢武横汾先生之作也為試官嚴郎中都之吟諷秋<lb/>
場五十人之隆仰今遺藁可叢願序之既還不及求増<lb/>
謹以所得之文賦詩牋檄分為五巻抹淚搦管為之前<lb/>
序將寓正郎為之後序正郎負宇内之雄名用釋泉臺<lb/>
之永恨時天復二年秋七月也<lb/>
　讚<lb/>
<pb n="KR4c0105_WYG_008-3b"/>
　　龍伯國人讚<lb/>
國人之釣也一釣聨六鼇而存者一鼇而巳其猶背蓬<lb/>
莱方丈嬉遊神仙偉夫設六者不餌其何如哉洪濤七<lb/>
其洲渚塵世㡬其躁妄則以古以今之君皆秦漢也推<lb/>
是言之斯人也不謂無功於有國故追以讚之曰<lb/>
磻溪之釣兮釣更殷周龍伯之釣兮釣減嬴劉腹濬背<lb/>
虚兮一聨月鈎巨骨駢器兮鴻膻疊羞豈惟一時兮表<lb/>
竒東海抑乃萬祀兮垂祉中洲<lb/>
<pb n="KR4c0105_WYG_008-4a"/>
　　一品寫真讚<lb/>
夫山嶽之隆莫隆於嵩華江海之大莫大於溟渤故天<lb/>
之生聖賢於百千年也乃稟其竒秀以為之氣色包其<lb/>
浩蕩以為之胸襟落落汪汪如龍如鳳然後總兵符於<lb/>
握内懸相印於腰間煦育生靈扶持邦國大矣哉將如<lb/>
是則命良工持筆之精齎墨之妙寫于儀貌移於繒素<lb/>
不可以不叙不述小從事滔職忝文詞齋戒而獻讚曰<lb/>
嵩華干天氣貌斯然溟渤紀地胷襟靡異謂如龍也至<lb/>
<pb n="KR4c0105_WYG_008-4b"/>
靈謂如鳳也嘉瑞列素在壁良工善移一時丹雘兩面<lb/>
風姿秋月寫彦回之質岸寳山分叔則之表儀松森峭<lb/>
壁日映咸池聖君急麟閣之繪明堂當詔㫖之飛索而<lb/>
觀之<lb/>
　雜文<lb/>
　　夷齊輔周<lb/>
列位於朝無言於君曰輔歟抗跡於野有言於君非輔<lb/>
歟麟鳳龜龍王者之嘉瑞朝其庭乎暮其沼乎武王聖<lb/>
<pb n="KR4c0105_WYG_008-5a"/>
人也周公聖人也召公賢人也天下三分以其二分以<lb/>
火殷辛且致夷齊之扣馬設使盡天下之三分姑至殷<lb/>
辛之自火然若太伯之君吳則百榖合穎於舜耕九鼎<lb/>
同波乎禹珪仲尼之又盡善也寧獨韶乎既而異諸則<lb/>
周之道首陽之餓乃諫死作夷齊輔周<lb/>
　　吳楚二醫<lb/>
吳人之疾不救其屬善醫憫其家竭其術以治之楚人<lb/>
之疾救其屬善醫欲其家逆其術以治之君子痛二醫<lb/>
<pb n="KR4c0105_WYG_008-5b"/>
之行若乎治亂比干知殷之不救而救之仍藥之以九<lb/>
竅李斯目秦之救而不救之卒鴆之以二世嗚呼殷之<lb/>
亡也疾之甚矣秦之亡也醫之罪也後之有國有家者<lb/>
得不慎乎醫<lb/>
　　禱説<lb/>
天有日月民無一旦之薦地有江山嵗有四時之禱得<lb/>
非彼之至明烏兔無得而私焉此之至大神龍其或權<lb/>
焉是則尊有天下無不日月其徳而億兆之心咸急江<lb/>
<pb n="KR4c0105_WYG_008-6a"/>
山之禱<lb/>
　　綿上碑<lb/>
至忠之為人臣君不之徳怨其為忠乎至孝之為人子<lb/>
親不之徳怨其為孝乎苟非忠與孝則介推爇若枯株<lb/>
名㕘悖徳又焉可祠儀忌赫于千春哉且重耳得國之<lb/>
初賞功之際鍾鼎鱗次獨推漏澤覺<hi>夢覺之覺</hi>然而索懇至<lb/>
焚林而推以一時之失為歿身之怨可乎設終身之失<lb/>
特何加之别使至忠而疑至孝而惡<hi>去聲</hi>乂何如哉則周<lb/>
<pb n="KR4c0105_WYG_008-6b"/>
公宜怨於成王大舜宜怨於瞽叟以功急賞則漁父宜<lb/>
腰於伍劒魯連宜罄於齊粟矧推之且養不志祿其甘<lb/>
乎始事君後急賞豈賣忠而賈爵乎愚謂介推之意不<lb/>
然以重耳之不徳愈知其母之賢既得其與爾俱隠之<lb/>
言從其徳則其言晦逃其跡則其言彰其言彰則其母<lb/>
名斯大孝之志也仲尼云立身揚名以顯父母立巳之<lb/>
身揚巳之名猶冀泝流父母豈母賢之未名而巳不名<lb/>
之乎祿親者衆名親者鮮使獲其言若祿其甘是瀆其<lb/>
<pb n="KR4c0105_WYG_008-7a"/>
賢推是以死其君怨取賢其母名斯介推之意也<lb/>
　　噫二篇<lb/>
或謂聾者曰師曠也瞽者曰離婁也無不悖其辭之戲<lb/>
或謂魯儒曰顔閔也蜀儒曰揚馬也無不喜其辭之美<lb/>
是何彼以視聴之亡而尚能自鑒此以耳目之貌而反<lb/>
不自知噫<lb/>
芝蘭草也松桂木也喻於君子而榮之桀紂君也李斯<lb/>
大臣也盜跖華胄也喻於小人而恥之則知蛇克銜珠<lb/>
<pb n="KR4c0105_WYG_008-7b"/>
而奚蛇龍苟醢身而匪龍噫<lb/>
　　文柏<lb/>
仲尼之道顔閔得之為四科後人得之為顔閔鳥獸得<lb/>
之為麟鳳草木得之為文彩故廟之堂有文柏焉頃為<lb/>
官于國子者刃一枝器有司得而竄諸噫聖人之道未<lb/>
嘗不缺也若天之西北地之東南日之昃月之虧也故<lb/>
聖人窮於陳蔡宋衛顔夭麟傷皆有以也設使不有陳<lb/>
蔡宋衛之事則何以象天地日月之盈虚乎顔不夭則<lb/>
<pb n="KR4c0105_WYG_008-8a"/>
何以感子之慟麟不傷則何以眀子之道時君缺之也<lb/>
斯柏也不為其官者刃而竄諸則何以繩後之權者<hi>謂必</hi>
<hi>權者是取之器也</hi>故天以傾西北而拱列宿地以缺東南而朝<lb/>
百谷日以昃而成早暮月以虧而見盈縮子以陳蔡宋<lb/>
衛而示損顔以慟而益彰麟以憂而示時君斯柏也以<lb/>
刃而後永則知聖人之道不缺則不全于不朽也<lb/>
　　公孫甲松<lb/>
公孫甲善畫松漢武帝時公卿互求之或旬或月或季<lb/>
<pb n="KR4c0105_WYG_008-8b"/>
得之如至寳武帝暇顧東方朔曰卿得甲之松乎對曰<lb/>
臣未嘗得之色沮帝怪朔徐而進曰臣見公孫甲之善<lb/>
畫松舉國舉朝之人竒之狂然其所棲鶴其形吟風清<lb/>
韻或森疎澗底或蓊鬱庭際而過者罕不或之目臣痛<lb/>
其假能奪真故不求之且丹青其筆物至於是枝葉其<lb/>
口人胡以勝臣敢以陳之昔妲巳之假奪比干之真靳<lb/>
尚之假奪屈原之真宰嚭之假奪伍員之真是三者皆<lb/>
以至真至誠卒不能制其假矧不逮者乎武帝悄然改<lb/>
<pb n="KR4c0105_WYG_008-9a"/>
容翼曰雪司馬史於既刑臺戾太子於不反<lb/>
　　唐城客夢<lb/>
客有宿唐城之鄙夢一神曰吾幸以神神之道獲司兹<lb/>
土之休戚饗其二仲之馨今值子之有道得以休焉旦<lb/>
北而徂山之曲乃見蒼翠一林其中則楮烟墨宇椒瀝<lb/>
坎地羣焉胙充飛而不舉入謁廟貌乃夢中之見者也<lb/>
或曰不羞不醪不緡胡跡<hi>句</hi>斯廟也能倒錯倚伏肸蠁<lb/>
生死雖有道與不善一焉客曰果如是乎思其夢頗憤<lb/>
<pb n="KR4c0105_WYG_008-9b"/>
其神神之言乃爇詞以讓其略曰風雲其力溪壑其心<lb/>
福善禍淫賈兹反覆其神神之道耶前夕荐夢其神蹙<lb/>
容投拜曰微子吾乃不日為上帝譴矣向者悉吾左右<lb/>
蔽為不之察也幸子之教咸得族而併之矣客逢其里<lb/>
人以廟詢曰近者淫祀而罔應故不祀丘禱而無咎且<lb/>
二仲之馨存焉<lb/>
　　巠比<lb/>
巠比言妖孽之至於人無不誠而懼士言妖孽之至於<lb/>
<pb n="KR4c0105_WYG_008-10a"/>
國無不逆而怒何哉曰巠能前知妖孽之至不能却眀<lb/>
妖孽之由士能前知妖孽之至乃能却眀妖孽之由故<lb/>
異也巠言可禳則設淫祀指虚應故誠於可為懼於所<lb/>
聞士言可禳則殺妲巳活比干故逆於聞怒於不可為<lb/>
嗚呼設直士世用之如邪巠鯁辭國納之如簧言則有<lb/>
國有家者何逮乎患<lb/>
　附録<lb/>
　　唐昭宗實録<lb/>
<pb n="KR4c0105_WYG_008-10b"/>
乾寧二年二月乙未敕髙宗夢傅説周文遇子牙列位<lb/>
則三公弼諧則四輔朕纂承鴻緒克紹寳圖思致治平<lb/>
未臻至化今大朝方興文物須擇賢良冀於僉選之間<lb/>
以觀廊廟之器今年新及第進士張貽憲等二十五人<lb/>
竝指揮取今月九日於武徳殿祇候委中書門下准此<lb/>
處分仍付所司丙申試新及第進士張貽憲等於武徳<lb/>
殿東廊内一人盧𢋫稱疾不至宣令舁入又云華隂省<lb/>
親其父渥進狀乞落下分二十五鋪分不許往来内出<lb/>
<pb n="KR4c0105_WYG_008-11a"/>
四題曲直不相入賦取曲直二字為韻良弓獻問賦以<lb/>
太宗所問工人木心不正脈理皆邪為理道取五聲字<lb/>
輪次各雙用為韻詢于蒭蕘詩回紋正以蒭字倒以蕘<lb/>
字為韻品物咸熙詩七言八韻成令至九日午後一刻<lb/>
進納丁酉宣翰林學士承㫖户部侍郎知制誥陸扆祕<lb/>
書監馮渥於雲韶殿考所試詩賦各賜衣一襲氊被等<lb/>
巳亥敕朕自君臨寰海八載于兹夢寐英賢物色巖野<lb/>
思名實相符之士藝文具美之人用立于朝庶禆於理<lb/>
<pb n="KR4c0105_WYG_008-11b"/>
且令每嵗郷里貢士考覈求才必在學貫典墳詞窮教<lb/>
化然後升於賢良之籍登諸俊造之科如聞近年巳来<lb/>
兹道寖壊鷃多披於隼翼羊或服於虎皮未聞一巻之<lb/>
師巳在遷喬之列永言其弊得不以懲昨者崔凝所考<lb/>
定進士張貽憲等二十五人觀其所進文書雖合程度<lb/>
必慮或容請託莫致精研朕是以召至前軒觀其實藝<lb/>
爰於經史自擇篇題今則比南郭之竽音果分一一慕<lb/>
西漢之辭彩無媿彬彬既鑒妍媸須有升黜其趙觀文<lb/>
<pb n="KR4c0105_WYG_008-12a"/>
程晏崔賞崔仁寳等四人才藻優贍義理昭宣深窮體<lb/>
物之能曲盡緣情之妙所試詩賦辭藝精通皆合本意<lb/>
其盧贍韋説封渭韋希震張蠙黄滔盧鼎王貞白沈崧<lb/>
陳曉李龜禎等十一人所試詩賦義理精通用振儒風<lb/>
且躡異級其趙觀文等四人并盧贍等十一人並與及<lb/>
第其張貽憲孫溥李光序李樞李途等五人所試詩賦<lb/>
不副題目兼句稍次且令落下許後再舉其崔礪蘇楷<lb/>
杜承昭鄭稼等四人詩賦最下不及格式蕪纇頗甚曽<lb/>
<pb n="KR4c0105_WYG_008-12b"/>
無學業敢竊科名浼我至公難從濫進宜令所司落下<lb/>
不令再舉其崔凝爵秩巳崇委寄殊重司我取士之柄<lb/>
且乖慎選之圖辜朕眀恩自貽伊咎委中書門下行敕<lb/>
處分奏来其進士張貽憲等二十四人名准此處分賜<lb/>
陸扆馮渥銀器分物其落下舉人並賜絹三匹中書門<lb/>
下覆奏伏以文學設科風化是繫得其人則儒雅道長<lb/>
非其才則趨競者多實在研精仍資澄汰昨者宣召貢<lb/>
士明試殿庭題目盡取於典墳賦詠用觀其工拙果周<lb/>
<pb n="KR4c0105_WYG_008-13a"/>
睿鑒盡叶至公升黜而懲勸並行取捨而憲章斯在其<lb/>
趙觀文等二十四人望准宣處分崔凝商量别狀奏聞<lb/>
丁未敕國家文學之科以革隋弊嵗登俊造委之春官<lb/>
盖欲華實相符為第一用近寖訛謬虚聲相髙朕所以<lb/>
思得貞正之儒以掌其事而聞刑部尚書知貢舉崔凝<lb/>
百行有常中年無黨學窺典奥文贍菁英洎遍踐清華<lb/>
多厯年數累更顯重積為休聲遂輟其憲綱任之文柄<lb/>
宜求精當稍異平常朕昨者以聴政之餘偶思觀閲臨<lb/>
<pb n="KR4c0105_WYG_008-13b"/>
軒比試冀盡其才及覽成文頗多蕪纇豈宜假我公器<lb/>
成彼私榮既觀一一之吹盡乏彬彬之美且乖朕志宜<lb/>
示朝章尚遵含垢之恩俾就專城之任勉加自省勿謂<lb/>
無恩可貶合州刺史<hi>廣摭言所載一同</hi>
　　莆陽志<lb/>
黄滔字文江乾寧二年乙夘趙觀文牓進士光化中除<lb/>
四門博士尋遷監察御史裏行充威武軍節度推官王<lb/>
審知據有全閩而終其身為節將者滔規正有力焉中<lb/>
<pb n="KR4c0105_WYG_008-14a"/>
州若李絢韓偓王滌崔道融王標夏侯淑王拯楊承休<lb/>
楊贊圖王倜歸傅懿避地於閩悉主於滔時閩中所為<lb/>
碑碣皆其文也今浮圖荒隴舊刻猶存<lb/>
　　唐詩紀事　　　　　　　　宋計敏夫<hi>字有功臨卭人</hi>
昭宗皇帝頗為寒進開路崔合州凝典貢舉但是子弟<lb/>
無問文章其間屈人不少孤寒中惟程晏黄滔擅塲之<lb/>
外如王貞白張蠙詩趙觀文古風皆臻前輩之閫閾者<lb/>
也<lb/>
<pb n="KR4c0105_WYG_008-14b"/>
　　乾寧復試進士　　　　　　　洪　邁<hi>容齊四筆</hi>
唐昭宗乾寧二年試進士刑部尚書崔凝下二十五人<lb/>
放牓後宣詔翰林學士陸扆祕書監馮渥入内各贈衣<lb/>
一副及氊被於武徳殿前復試但放十五人自狀頭張<lb/>
貽憲以下重落其六人許再入舉場四人所試最下不<lb/>
許再入蘇楷其一也故挟此憾至於駮昭宗聖文之諡<lb/>
崔凝坐貶合州刺史是時國祚如贅疣悍鎮强藩請隧<lb/>
問鼎之不暇顧惓惓若此其再試也詩賦各兩篇内良<lb/>
<pb n="KR4c0105_WYG_008-15a"/>
弓獻問賦以太宗問工人木心不正脈理皆邪若何道<lb/>
理十七字皆取五聲字依輪次以雙周隔句為韻限三<lb/>
百二十字張貽憲等六人訖唐末不復綴牓盖是時不<lb/>
糊名一黜之後主司不敢再收拾也有黄滔者是年及<lb/>
第閩人也九世孫沃為吉州永豐宰刋其遺文初試覆<lb/>
試凡三賦皆在焉曲直不相入賦以題中曲直兩字為<lb/>
韻釋云邪正殊途各有好惡終篇只押兩韻良弓獻問<lb/>
賦取五聲字次第用各随聲為賦格於是第一韻尾句<lb/>
<pb n="KR4c0105_WYG_008-15b"/>
云資國祚之崇崇上平聲也第二韻垂寳祚於緜緜下<lb/>
平聲也第三韻曽非唯唯上聲也第四韻露其言而粲<lb/>
粲去聲也而闕入聲一韻賦韻如是前所未有國將亡<lb/>
必多制亦云可笑矣信州永豐人王貞白時再試中選<lb/>
郡守為改所居坊名曰進賢且減户税亦後来所無<lb/>
　　評黄文江賦　　　　　　　　洪　邁<hi>容齋四筆</hi>
晩唐士人作律賦多以古事為題寓悲傷之㫖如吳融<lb/>
徐寅諸人是也黄滔字文江亦以此擅名有文皇回駕<lb/>
<pb n="KR4c0105_WYG_008-16a"/>
經馬嵬坡隔句云日慘風悲到玉顔之死處花愁露泣<lb/>
認朱臉之啼痕褒雲萬疊斷腸新出於啼猿秦樹千層<lb/>
比翼不如於飛鳥羽衛參差擁翠華而不發天顔愴恨<lb/>
覺紅袖以難留神仙表態忽零落以無歸雨露成波已<lb/>
沾濡而不及六馬歸秦却經過於此地九泉隔越㡬悽<lb/>
惻於平生景陽井云理昧納隍處窮泉而詎得誠乖馭<lb/>
朽攀素綆以胡顔青銅有恨也從零落於秋風碧浪無<lb/>
情寧解流傳於夜壑荒涼四面花朝而不見朱顔滴瀝<lb/>
<pb n="KR4c0105_WYG_008-16b"/>
千尋雨夜而空啼碧溜莫可追尋玉樹之歌聲邈矣最<lb/>
堪惆悵金缾之咽處依然館娃宫云花顔縹緲欺樹裏<lb/>
之春風銀焰熒煌却城頭之曉色恨留山鳥啼百草之<lb/>
春紅愁寄壠雲鏁四天之暮碧遺堵塵空㡬踐羣遊之<lb/>
鹿滄州月出寧銷怒觸之濤陳皇后因賦復寵云巳無<lb/>
為雨之期空懸夢寐終自凌雲之製能致烟霄秋色云<lb/>
空三楚之暮天樓中厯厯滿六朝之故地草際悠悠白<lb/>
日上昇云較美古今列子之乗風固劣論功晝夜姮娥<lb/>
<pb n="KR4c0105_WYG_008-17a"/>
之奔月非優凡此數十聨皆研確有情致若夫格律之<lb/>
變則自當時體如此耳<lb/>
　　丹鉛總録　　　　　　　　　楊　慎<lb/>
黄滔律賦如眀皇回駕經馬嵬云日慘風悲到玉顔之<lb/>
死處花愁露泣認朱臉之啼痕褒雲萬疊斷腸新出於<lb/>
啼猿秦樹千層比翼不如於飛鳥景陽井云理昧納隍<lb/>
處窮泉而詎得誠乖馭朽攀素綆以胡顔殊可喜也<lb/>
　　氏族大全<lb/>
<pb n="KR4c0105_WYG_008-17b"/>
黄滔字文江以賦擅名有景陽井館娃宫等賦有泉山<lb/>
秀句三十巻唐乾寧中登第仕至御史<lb/>
　　裔孫諸誌<lb/>
公字文江莆田人唐乾寧二年擢進士第光化中守四<lb/>
門博士官至監察御史裏行按藝文志載泉山秀句集<lb/>
三十巻悉公纂締未知存亡又黄某集十五巻嵗久訛<lb/>
缺今以舊蔵藁本釐為十巻名曰東家編略宋紹興丙<lb/>
子中夏初吉左朝散郎試尚書考功員外郎八世孫公<lb/>
<pb n="KR4c0105_WYG_008-18a"/>
度謹誌<lb/>
御史集刻於宋淳熙三年丙申距今正徳癸酉凡三百<lb/>
三十有八年遍購莆中僅得一帙而乾寧乙夘至今日<lb/>
則六百一十有九年矣是書僅再刻工既訖功不肖深<lb/>
有今日喜而又慮夫後日失之不難也吾宗他日有顯<lb/>
榮者能毌忘考功永豐之心則幸矣考功宋紹興大魁<lb/>
坐與趙忠簡往来忤秦檜竟不獲大用别有知稼集行<lb/>
於世正徳八年七月十二日進士亞中大夫長蘆鹽運<lb/>
<pb n="KR4c0105_WYG_008-18b"/>
使司運使二十世孫希英謹誌<lb/>
唐以詩取士傳者數百家侍御公集二帙中其詩七言<lb/>
排律四律八十二絶句三十三五言古體七排律十六<lb/>
律五十九絶句五合共二百六首公山居二紀咀華擷<lb/>
秀何體不工即世逺失傳而傳亦無多固知詞家不欲<lb/>
浪傳耳然儘足竝驅李義山許用晦輩矣<lb/>
　　又<lb/>
侍御公詩有云寄家僧許岳釣浦雨移舟又云詩苦無<lb/>
<pb n="KR4c0105_WYG_008-19a"/>
人愛言公是世仇何寥寥於遇也然傳至今知有侍御<lb/>
公是亦遇矣舉人署河南長葛儒學教諭二十二世孫<lb/>
鳴廷謹識<lb/>
　　年考<lb/>
御史公生卒之年不載於譜今所知唯四月初三諱日<lb/>
爾夫自乾寧乙夘迨今辛酉六甲十三週計七百八十<lb/>
七年矣失於前而核於後詩所云勞心忉忉非耶謹按<lb/>
公華嚴寺碑云愚冠扣師關壯而随計乾寧二年忝登<lb/>
<pb n="KR4c0105_WYG_008-19b"/>
甲科東還洊造金地嵗周三紀三紀者昭宗之乾寧乙<lb/>
夘遡懿宗之咸通元年庚辰也冠則二十矣通計五十<lb/>
六年意公之生其文宗開成庚申嵗乎或謂冠不必皆<lb/>
二十安知非十九十八乎愚曰然公之扣華嚴也必讀<lb/>
書東峰時據靈嵓寺碑葺齋東峰在大中中大中宣宗<lb/>
年號也起丁夘止巳夘自庚申至已夘公年二十若其<lb/>
葺齋也在丙子嵗則公年十七在丁丑嵗則十八戊寅<lb/>
嵗則十九融四年而虚遡之總不離庚申為是咸通壬<lb/>
<pb n="KR4c0105_WYG_008-20a"/>
辰登薦年三十三所謂壯随計也又越二十三年乃登<lb/>
第光化巳未守四門博士庚申逆奄幽主輦下交兵公<lb/>
因絶迹中州次年天復辛酉為閩藩禮置賔幕薦授御<lb/>
史裏行壬戌製有毗沙門天王碑乙丑有多寳塔碑丁<lb/>
夘有丈六金身碑梁開平戊辰五月為雪峰師碑末云<lb/>
某老且病意此時公退居莆中耶開平庚午翁諫議承<lb/>
贊為閩王册禮使有駐南臺寄公之什公有明日陪塵<lb/>
迎駟馬句公在莆明矣其倡和有千葉榴花咏榴花盛<lb/>
<pb n="KR4c0105_WYG_008-20b"/>
開必在五月而公諱以四月初三則猶在辛未後也竊<lb/>
按公詩賦鮮若晨葩文贍蔚而變化其憐才篤故見於<lb/>
序誄者凄婉深摯有餘情焉總徳厚所流乎乃若攅智<lb/>
慧火乾煩惱海爐然北癸鼎化西庚等句公盖有所得<lb/>
者委蛇於危亂之朝温温惴惴公之修密矣固宜遐齡<lb/>
而文字可考見者只七十二載或降誕猶前於庚申一<lb/>
二年考終尚後於辛未數年躋大耋理有之矣嗚呼髙<lb/>
朗如公當時必有如椽之筆昭昭子孫心目者奈更回<lb/>
<pb n="KR4c0105_WYG_008-21a"/>
冦元兵之變神主再立遂失紀豈非一恨事哉聊考其<lb/>
槩尚當於他集搜証之<lb/>
　靈嵓寺<hi>即今南山廣化寺</hi>東峰<hi>在佛殿東經閣後今荒</hi>
　華嚴寺<hi>今廢為林墓在玉澗社右</hi>
　唐文宗<hi>丙辰改開成止庚申</hi>武宗<hi>辛酉改/㑹昌</hi>宣宗<hi>丁夘改大中</hi>
　懿宗<hi>庚辰改咸通</hi>僖宗<hi>甲午改乾符厯廣明中和光啓文徳已酉改龍紀</hi>
　昭宗<hi>已酉改大順壬子改景福甲寅改乾寧戊午光化辛酉天復甲子天祐</hi>
　哀宗<hi>乙丑丙寅仍稱天祐</hi>後梁<hi>丁夘改開/平元年</hi>王審知<hi>乾寧四年拜威武軍節度</hi>
<pb n="KR4c0105_WYG_008-21b"/>
　<hi>使加平章事封琅那王故稱相王梁開平四年封閩王</hi>
天啓元年辛酉八月望日二十世孫崇翰謹誌<lb/>
　　莆陽名公事述　　　　　　眀吳　源<lb/>
按黄氏其先以國為氏聚族江夏入閩為著姓逺祖晦<lb/>
迹唐太和中有諱革者得仙于鼓山丹竈遺跡尚存事<lb/>
載翁諫議承贊晝錦集其後子孫繼以文儒顯世御史<lb/>
與從兄璞居涵江黄巷黄巢以為儒者之家滅炬過之<lb/>
御史乃徙居郡東為莆之故家事見延福里居及烏石<lb/>
<pb n="KR4c0105_WYG_008-22a"/>
山等作少篤志好學嘗葺東峰齋肄業十年而西邁又<lb/>
如是者二十有四年然後登第值天子宣陸扆再試進<lb/>
士若狀頭張貽憲等皆遭報罷獨御史與趙觀文等十<lb/>
五人再中甲科盖乾寧之二年乙夘也除四門博士時<lb/>
方鎮擅移國柄睥睨縉紳甚於仇敵一時清流隕命濁<lb/>
河亡者巳矣存者惕息不敢自保前乎御史者獻佞奏<lb/>
賦僅脱虎口後乎御史者請得墨敕云執得好去二人<lb/>
幸全軀南閩御史乃從容進退為閩藩上幕又能專長<lb/>
<pb n="KR4c0105_WYG_008-22b"/>
史之任規正閩王審知使終身為開國節度不為閉門<lb/>
天子君臣之義終不廢者御史之力也况藴藉文采為<lb/>
時推重中朝士大夫若常侍李洵翰林承㫖韓偓中舎<lb/>
王滌補闕崔道融大司空王標吏部夏侯淑司勲員外<lb/>
楊承休御史王拯𢎞文館直學士楊贊圖館閣校勘王<lb/>
倜歸集賢校理傅懿莫不浮荆襄吳楚交集于閩恃御<lb/>
史為宗主皆曰安莫安爾閩者此也居常與羅給事隠<lb/>
陳侍御嶠翁諫議承贊陳明經黯徐正字寅林眀經喬<lb/>
<pb n="KR4c0105_WYG_008-23a"/>
為莫逆交見於唱酬詩集至於浮屠丘隴之間殘碑斷<lb/>
碣文翰波瀾洒落之所及皆足以稽攷一代之遺跡惜<lb/>
乎新唐書藝文志所載黄滔泉山秀句三十巻自武徳<lb/>
迄天祐捃摭詩篇合為一集久而不傳使有唐盛時人<lb/>
物有所不及見又有黄滔集十五巻亦自散逸至宋紹<lb/>
興間八世孫公度以其遺稿分為十巻又廣以吕氏家<lb/>
蔵總彚成帙名曰東家編略楊萬里為之序其餘事實<lb/>
雜見於他書若摭言五代史補林世程閩中記載之事<lb/>
<pb n="KR4c0105_WYG_008-23b"/>
頗詳兹姑傳其畧云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黄御史集巻八<lb/>
</p>
<p>
</p>
  </div></body>
</text>\m</TEI>
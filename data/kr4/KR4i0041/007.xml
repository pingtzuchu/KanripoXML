<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹莊詩話巻七</head> <lb/>
    <p>
<pb n="KR4i0041_WYG_007-1a"/>
欽定四庫全書<lb/>
　竹莊詩話巻七<lb/>
　　韓退之上<lb/>
　　　秋懐詩<hi>十一首</hi>
　　　　樊汝霖云秋懐詩十一首文選體也唐人最重<lb/>
　　　　文選學公以六經之文為諸儒倡文選弗論也<lb/>
　　　　而公詩如自許連城價傍砌看紅藥眼穿長訝<lb/>
　　　　雙魚斷之句皆取諸文選此詩亦徃徃有其體<lb/>
<pb n="KR4i0041_WYG_007-1b"/>
窻前兩好樹衆葉光薿薿秋風一披拂策策鳴不巳微<lb/>
燈照空床夜半偏入耳秋憂無端來感歎成坐起天明<lb/>
視顔色與故不相似羲和驅日月<hi>一作白日</hi>疾急不可恃浮<lb/>
生雖多途<hi>雖或作每</hi>趨死惟一軌胡為浪自苦得酒且歡喜<lb/>
白露下百草蕭蘭共雕悴青青四牆下巳復生滿地寒<lb/>
蟬暫寂寞蟋蟀鳴自恣運行無窮期禀受氣苦異適時各<lb/>
得所松柏不必貴<lb/>
彼時何卒卒我志何曼曼犀首空好飲廉頗尚能飰學<lb/>
<pb n="KR4i0041_WYG_007-2a"/>
堂日無事驅馬適所願茫茫出門路欲去聊自勸歸還<lb/>
閲書史文字浩千萬塵迹竟誰尋賤嗜非貴獻丈夫意<lb/>
有在女子乃多怨<lb/>
秋氣日惻惻秋空日凌凌上無枝上蜩下無盤中蠅豈<lb/>
不感時節耳目去所憎清曉巻書坐南山見高稜其下<lb/>
澄湫水有蛟寒可罾惜哉不得往豈謂吾無能<lb/>
離離掛空悲戚戚抱虛警露泫秋樹高蟲弔寒夜永歛<lb/>
退就新懦趨營悼前猛歸愚識夷途汲古得脩綆名浮<lb/>
<pb n="KR4i0041_WYG_007-2b"/>
猶有恥味薄真自幸庶幾遺悔尤即此是幽屏<hi>露泫一作露滴</hi>
今晨不成起端坐盡日景蟲鳴室幽幽月吐窻同同喪<lb/>
懐若迷方浮念劇含梗塵埃慵伺候文字浪馳騁尚須<lb/>
勉其頑王事有朝請<lb/>
秋夜不可晨秋日苦易暗我無汲汲志何以有此憾寒<lb/>
雞空在棲缺月煩屢瞰有琴具徽絃再鼓聽愈淡古聲<lb/>
久埋滅無由見真濫低心逐時趣苦勉祗能暫有如乗<lb/>
風船一縱不可纜不如覻文字丹鈆事㸃勘豈必求嬴<lb/>
<pb n="KR4i0041_WYG_007-3a"/>
餘所要石與甔<lb/>
巻巻落地葉隨風走前軒鳴聲若有意顛倒相追奔空<lb/>
堂黄昏暮我坐黙不言童子自外至吹燈當我前問我<lb/>
我不應饋我我不餐退坐西壁下讀詩<hi>一作書</hi>盡數篇作<lb/>
者非今士相去時巳千其言有感激使我復悽酸顧謂<lb/>
汝童子置書且安眠丈夫屬有念事業無窮年<lb/>
霜風侵梧桐衆葉著樹乾空堦一片下琤若摧琅玕謂<lb/>
是夜氣滅望舒霣其團青㝠無依倚飛轍危難安驚起<lb/>
<pb n="KR4i0041_WYG_007-3b"/>
出戸視倚楹久汍瀾憂愁費晷景日月如跳丸迷復不<lb/>
計逺為君駐塵鞍<lb/>
暮暗來客去羣囂各收聲悠悠偃宵寂舋舋抱秋明世<lb/>
累忽進慮外憂遂侵誠强懐張不滿弱念缺易<hi>一作巳</hi>盈<lb/>
詰屈避語穽㝠茫觸心兵敗虞千金棄得比寸草榮知<lb/>
恥足為勇晏然誰汝令<lb/>
鮮鮮霜中菊既晩何用好揚揚弄芳蝶爾生還不早運<lb/>
窮兩值遇婉孌死相保西風蟄龍蛇衆木日凋槁由來<lb/>
<pb n="KR4i0041_WYG_007-4a"/>
命分爾泯滅豈足道<lb/>
　　　贈<hi>一有别字</hi>元十八協律<hi>六首</hi>
知識久去眼吾行其既逺瞢瞢莫訾省<hi>一作毁</hi>黙黙但寢<lb/>
飯子兮何為者冠珮立憲憲何氏之從學蘭蕙巳滿畹<lb/>
於何翫其光以至嵗向晩時治<hi>一作治惟</hi>尚和同無俟於謇<lb/>
謇或師絶學賢不以藝自輓子兮獨如何能自媚婉娩<lb/>
<hi>一作婉</hi>金石出聲音宫室發關楗何人識章甫而知駿蹄踠<lb/>
惜乎吾無居不得留息偃臨當背面時裁詩示綣繾<lb/>
<pb n="KR4i0041_WYG_007-4b"/>
英英桂林伯實維文武特逺勞從事賢來弔逐臣色南<lb/>
裔多山海道里屢紆直風波無程期所憂動不測子往<lb/>
誠艱難<hi>一作險</hi>我去未窮極臨别且無言有淚不可拭<lb/>
吾友柳子厚其人藝且賢吾未識子時巳覽贈子篇<lb/>
寤寐想風彩於今已三年不意流竄路旬日同食眠<lb/>
所聞昔巳多所得今過前如何又須別使我抱悁悁<lb/>
勢要情所重排斥則埃塵骨肉未免然況又四海人<lb/>
嶷嶷桂林伯矯矯勇義身生平所未識待我逾交親<lb/>
<pb n="KR4i0041_WYG_007-5a"/>
遺我數幅書繼以藥物珍藥物防瘴癘書勸養形神<lb/>
不知四罪地豈有再起辰窮塗致感激肝膽還輪囷<lb/>
讀書患不多思義患不明患足已不學既學患不行子<lb/>
今四美具實大華亦榮王官不可闕未宜後諸生嗟我<lb/>
擯南海無由助飛鳴<lb/>
寄書龍城守君驥何時秣峽山逢颶風雷電助撞捽乗<lb/>
潮簸扶胥近岸指一髮兩岩雖云牢朩石互飛發屯門<lb/>
雖云高亦映波浪沒余罪不足惜子生未宜忽胡為不<lb/>
<pb n="KR4i0041_WYG_007-5b"/>
忍別感謝情至骨<lb/>
　　　南溪始泛<hi>三首</hi>
　　　　蔡寛夫詩云南溪始泛三首乃末年所作獨<lb/>
　　　　為閒逺有淵明風氣<lb/>
　　　　王直方詩話云洪龜父言山谷於退之詩少所<lb/>
　　　　許可最愛南溪始泛以為有詩人句律之深意<lb/>
榜舟南溪上<hi>一作下</hi>上上不得反幽尋事隨去孰能量近<lb/>
逺隂沈過連樹藏昂抵横坂石麤肆磨礪波惡厭牽挽或<lb/>
<pb n="KR4i0041_WYG_007-6a"/>
以偏岸漁竟就平洲飰㸃㸃暮雨飄稍稍新月偃餘年<lb/>
諒<hi>一作懍</hi>無幾休日愴巳晩自是病使然非由取高蹇<lb/>
南溪亦清駃而無楫與舟山農驚見之隨我觀不休不<lb/>
惟兒童輩或有杖白頭饋我籠中瓜勸我此淹留我云<lb/>
以病歸此巳頗自由幸有用餘俸<hi>一作今幸有餘俸</hi>置居在西<lb/>
疇囷倉米穀滿未有旦夕憂上去無得得下來亦悠悠<lb/>
但恐煩里閭時有緩急投願為同社人雞豚燕春秋<lb/>
足弱不能步自宜收朝迹嬴形可與<hi>一作輿</hi>致佳觀安可<lb/>
<pb n="KR4i0041_WYG_007-6b"/>
擲即此南坂下久聞有水石拖舟入其間溪流正清激<lb/>
隨波吾未能峻瀨乍可刺鷺起若道吾前飛數十尺亭<lb/>
亭柳帶沙團團冠松壁歸時還盡夜誰謂非事役<lb/>
　　　此日足可惜贈張籍<lb/>
　　　　歐公詩話云退之才力無施不可以為為文章末<lb/>
　　　　事其詩曰多情懐酒伴餘事作詩人然其發談笑<lb/>
　　　　助諧謔叙人情狀物態一寓於詩而曲盡其妙此<lb/>
　　　　在雄文大手固不足言而余獨愛其工於用韻蓋<lb/>
<pb n="KR4i0041_WYG_007-7a"/>
　　　　得韻寛則波瀾横溢泛入傍韻合離出入回<lb/>
　　　　合殆不可拘以常格如此日足可惜之類是<lb/>
　　　　也得韻窄則不復傍出而因見其巧愈嶮愈<lb/>
　　　　奇如病中贈張十八之類是也余嘗與聖俞<lb/>
　　　　語此以謂譬諸善馭良馬者通衢廣陌縱横<lb/>
　　　　馳逐惟意所之至於曲水蟻封疾徐中節而<lb/>
　　　　不蹉跌乃天下之至工也聖俞戲曰前史言<lb/>
　　　　退之為人木强若覺韻可自足而輒傍出窄<lb/>
<pb n="KR4i0041_WYG_007-7b"/>
　　　　韻難獨用而抝反不出非强而然歟坐客笑<lb/>
此日足可惜此酒不足嘗捨酒去<hi>一作須</hi>相語共分一日<lb/>
光念昔未知子孟君自南方自矜有所得言子有文章<lb/>
我名屬相府欲往不得驤<hi>一作行</hi>思之不可見百端在中<lb/>
腸維時月魄死冬日朝在房駈馳公事退聞子適及城<lb/>
<hi>一作隍</hi>命車載之至引坐於中堂開懐聽其説往往副所<lb/>
望孔丘殁巳逺仁義路久荒紛紛百家起詭怪相披猖<lb/>
長老守所聞後生習為常少知誠難得純粹古巳亡譬<lb/>
<pb n="KR4i0041_WYG_007-8a"/>
彼植園朩有根易為長留之不遣去館置城西旁嵗時<lb/>
來<hi>一作未</hi>云幾浩浩觀湖湘<hi>一作江湘</hi>衆夫指之笑謂我知不<lb/>
明兒童畏雷電魚鼈驚夜光州家舉進士選試繆所當<lb/>
馳辭對我策章句何煒<hi>一作煌</hi>煌相公朝服立工席歌鹿<lb/>
鳴禮終樂巳闋相拜送於庭之子去須臾赫赫流盛名<lb/>
切喜復竊歎<hi>一作慷慨仍竊歎</hi>諒知有所成人事安可恒奄忽<lb/>
令我傷聞子高第日正從相公喪哀情逢吉語惝怳難<lb/>
為雙暮宿偃師西展轉在空牀夜聞汴州亂繞壁行徬<lb/>
<pb n="KR4i0041_WYG_007-8b"/>
徨我時留妻子倉卒不及將相見不復期零落甘所丁<lb/>
驕女未絶乳念之不能㤀忽如在我前<hi>一作其側</hi>耳若聞啼<lb/>
聲中途安得返一日不可更俄有東來説我家免罹殃<lb/>
乗船下汴水東去趨彭城從喪朝至洛<hi>一作從喪至洛陽</hi>旋<hi>一作</hi>
<hi>遝</hi>走不及停假道經盟津出入行澗岡日西入軍門羸<lb/>
馬顛且僵主人願少留延入陳壺觴卑賤不敢辭忽忽<lb/>
心如狂飲食豈知味絲竹徒轟轟平明脱身去決若驚<lb/>
鳬翔黄昏次汜水欲濟<hi>一作過</hi>無舟航號呼久乃至夜濟<lb/>
<pb n="KR4i0041_WYG_007-9a"/>
十里黄中流上灘潬<hi>一作汝灘</hi>沙水不可詳驚波暗合沓星<lb/>
宿爭翻芒馬乏復悲鳴<hi>一作馬躑躅悲鳴趙作轅馬蹋軸鳴</hi>左右泣僕童<lb/>
甲午憩時門臨泉窺鬭龍東南出陳許陂澤平<hi>一作何一又作</hi>
<hi>路</hi>茫茫道邊草朩花紅紫相低昂百里不逢人角角雉<lb/>
雊鳴<hi>一作雄雉鳴</hi>行行二月暮乃及徐南疆下馬步隄岸上<lb/>
船拜吾兄誰云經艱<hi>一作險</hi>難百口無夭殤<hi>一作横</hi>僕射南<lb/>
陽公宅我睢水陽篋中有餘衣盎中有餘糧閉門讀書<lb/>
史風清窻戸涼<hi>一作窻戸清風涼一作忽巳涼一作風巳涼</hi>日念子來游子<lb/>
<pb n="KR4i0041_WYG_007-9b"/>
豈知我情別離未為久辛苦多所經對食每不飽共言<lb/>
無倦聽連延三十日晨坐達五更我友<hi>一作有</hi>二三子宦<lb/>
游在西京東野窺禹穴李翺觀濤江蕭條千萬里㑹合<lb/>
安可逢淮之水舒舒楚山直叢叢子又捨我去我懐焉<lb/>
所窮男兒不再壯百嵗如風狂高爵尚可求無為守一<lb/>
鄉<lb/>
　　　病中贈張十八<lb/>
中虛得暴下避冷臥北窻不蹋曉鼓朝安眠聽逄逄籍<lb/>
<pb n="KR4i0041_WYG_007-10a"/>
也處閭里抱能未施邦文章自娛戲金石日擊撞龍文<lb/>
百斛鼎筆力可獨扛談舌久不掉非君亮誰雙扶几導<lb/>
之言曲節初樅樅半途喜開鑿派別失大江吾欲盈其<lb/>
氣不令見麾幢牛羊滿田野解斾束空杠傾樽與斟酌<lb/>
四壁堆甖缸𤣥帷隔雪風照鑪釘明缸夜闌<hi>一作話</hi>縱捭<lb/>
闔哆口疎眉厖勢侔高陽翁坐約齊横降連日挾所有<lb/>
形軀頓胮肛將歸乃徐謂子言得無哤迴君<hi>一作軍</hi>與角<lb/>
逐斫樹收窮龎雌聲吐欵要酒壺綴羊腔君乃崑崙渠<lb/>
<pb n="KR4i0041_WYG_007-10b"/>
籍乃嶺頭瀧譬如蟻蛭微詎可陵崆㟅幸願終賜之斬<lb/>
拔枿與樁從此識歸處東流水淙淙<lb/>
　　　聽穎師彈琴<lb/>
　　　　西清詩話云三吳僧義海以琴名世六一居士嘗<lb/>
　　　　問東坡琴詩孰優東坡答以退之聽頴師琴公曰<lb/>
　　　　此祗是聽琵琶耳或以問海海曰歐陽公一代英<lb/>
　　　　偉然斯語誤矣昵昵兒女語恩怨相爾汝言輕柔<lb/>
　　　　細屑真情出見也畫然變軒昂勇士赴敵場精神<lb/>
<pb n="KR4i0041_WYG_007-11a"/>
　　　　餘溢竦觀聽也浮雲栁絮無根蔕天地濶逺隨飛<lb/>
　　　　揚縱横變態浩乎不失自然也喧啾百鳥羣忽見<lb/>
　　　　孤鳯凰又見頴孤絶不同流俗下俚聲也躋攀<lb/>
　　　　分寸不可上失勢一落千丈强起伏抑揚不主<lb/>
　　　　故常也皆指下絲聲妙處惟琴為然琵琶格上<lb/>
　　　　聲烏能耳邪退之深得其趣未易譏評也<lb/>
　　　　許彦周詩話云退之聽頴師彈琴詩云浮雲栁絮<lb/>
　　　　無根蔕天地濶逺隨飛揚此泛聲也謂輕非絲重<lb/>
<pb n="KR4i0041_WYG_007-11b"/>
　　　　非朩也喧啾百鳥羣忽見孤鳯凰泛聲中寄<lb/>
　　　　指聲也躋攀分寸不可上吟繹聲也失勢一<lb/>
　　　　落千丈强順下聲也僕不曉琴聞之善琴者<lb/>
　　　　云此數聲最難工自文忠公與東坡論此詩<lb/>
　　　　作聽琵琶詩之後後生隨例云云栁下惠則<lb/>
　　　　可吾則不可故特論之少為退之雪寃<lb/>
昵昵兒女語恩怨相爾汝畫然變軒昂勇士赴敵塲浮<lb/>
雲栁絮無根蔕天地濶逺隨飛揚喧啾百鳥羣忽見孤<lb/>
<pb n="KR4i0041_WYG_007-12a"/>
鳯凰躋攀分寸不可上失勢一落千丈强嗟余有兩耳<lb/>
未省聽絲篁自聞穎師彈起坐在一牀<hi>一作旁</hi>推手遽止<lb/>
之濕衣淚滂滂穎乎<hi>一作師</hi>爾誠能無以冰炭置我腸<lb/>
　　　盧郎中雲夫寄示送盤谷子詩歌以和之<lb/>
　　　　東坡云退之尋常自謂不逮李杜至於昔尋<lb/>
　　　　李愿向盤谷一篇獨不減子美<lb/>
昔尋李愿向盤谷正見高崕巨壁爭開張是時新晴天<lb/>
井溢誰把長劍倚太行衝風吹破落天外飛雨白日灑<lb/>
<pb n="KR4i0041_WYG_007-12b"/>
洛陽東蹈燕川食曠野有饋朩蕨芽滿筐馬頭溪深不<lb/>
可厲借車載過水入箱平沙緑浪榜方口鴈鴨飛起穿<lb/>
垂楊窮探極覽頗恣横物外日月本不忙歸來辛苦欲<lb/>
誰為坐令再往之計墮𦕈茫<hi>一作𣺌茫一作𣺌芒</hi>閉門長安三日<lb/>
雪推書撲筆歌慨慷旁無壯士遣屬和逺憶盧老詩顛<lb/>
狂開緘忽覩送歸作字向紙上皆軒昂又知李侯竟不<lb/>
顧方冬獨入崔嵬藏我今進退幾時決十年蠢蠢隨朝<lb/>
行家請官供不報答無異雀鼠偷太倉行抽手版付丞<lb/>
<pb n="KR4i0041_WYG_007-13a"/>
相不待彈劾還耕桑<lb/>
　　　同張籍遊曲江<lb/>
　　　　蒼梧雜志云退之盡是直道更無斧鑿㾗人<lb/>
　　　　多嫌退之律詩不工使魯直為之未必能得<lb/>
　　　　如是氣象唐人謂此四句可敵一部長慶集誠然<lb/>
漠漠輕隂曉自開青春白日映樓臺曲江水滿花千樹<lb/>
有底忙時不肯來<lb/>
　　　答張徹<lb/>
<pb n="KR4i0041_WYG_007-13b"/>
　　　　筆墨間錄云劉僴云答張徹一詩尤奇麗梅<lb/>
　　　　花灞水一對極有風味<lb/>
辱贈不知報我歌爾其聆首叙始識面次言後分形道<lb/>
路緜萬里日月垂十齡浚郊避兵亂睢㟁連門停肝膽<lb/>
一古劍波濤兩浮萍漬墨竄舊史磨丹注前經義苑手<lb/>
祕寶文堂耳驚霆暄晨躡露舄暑夕眠風櫺結友子讓<lb/>
抗請師我慙丁初味猶噉蔗逐通斯建瓴搜奇日有富<lb/>
嗜善心無寧石梁平侹侹沙水光泠泠乗枯摘野豔沈<lb/>
<pb n="KR4i0041_WYG_007-14a"/>
細抽潛腥游寺去陟<hi>一作登</hi>巘尋徑<hi>一作幽</hi>返穿汀縁雲竹<lb/>
竦竦失路麻㝠㝠淫潦忽翻野平蕪𦕈開溟防泄塹夜<lb/>
塞懼衝城晝扃及去事戎轡相逢且軍伶觥秋縱兀兀<lb/>
獵晏馳駉駉從賦始分手<hi>一作首</hi>朝京忽同舲急時促暗<lb/>
棹戀月留虛亭畢事駈傳馬安居守窻螢梅花灞水別<lb/>
宫<hi>一作官</hi>燭驪山醒省選逮投足鄉賓尚推翎塵祛又一<lb/>
摻淚眥還雙熒洛邑得休告華山窮絶陘倚嵓睨海浪<lb/>
引袖拂天星日駕此迴轄金神所司刑泉紳拖脩白石<lb/>
<pb n="KR4i0041_WYG_007-14b"/>
劒攢高青磴蘚澾拳跼梯飈颭伶俜悔狂<hi>一作往</hi>巳咋指<lb/>
垂誡仍鐫銘峨豸忝備列伏滿愧分涇微誠慕横草瑣<lb/>
力摧撞莛叠雪走商嶺飛波航洞庭下險疑墮井守官<lb/>
類拘囹荒餐茹獠蠱幽夢感湘靈刺史肅蓍蔡吏人沸<lb/>
蝗螟㸃綴簿上字趨蹌閤前鈴賴其飽山水得以娛瞻<lb/>
聽紫樹彫斐亹碧流滴玲瓏映波鋪逺錦挿地列長屏<lb/>
愁狖酸骨死怪花醉魂馨潛苞絳實拆幽乳<hi>一作孔</hi>翠毛<lb/>
零赦行五百里月變三十蓂漸堦羣振鷺入學誨螟蛉<lb/>
<pb n="KR4i0041_WYG_007-15a"/>
苹甘謝鳴鹿罍滿暫罄缾冋冋抱瑚璉飛飛聨鶺鴒魚<lb/>
鬛欲脱背虬精光照硎<hi>一作虬光先照硎</hi>豈獨出醜類方當動<lb/>
朝廷勤來得晤語勿憚宿寒㕔<lb/>
　　　山石<lb/>
　　　　集注云蘇内翰嘗與客遊南溪醉後相與解<lb/>
　　　　衣濯足因詠公此篇慨然知其所以樂而忘<lb/>
　　　　其在數百年之外因次其韻<hi>見東坡集</hi>
山石犖确行徑微黄昏到寺蝙蝠飛升堂坐階新雨足<lb/>
<pb n="KR4i0041_WYG_007-15b"/>
葩蕉葉大梔子肥僧言古壁佛畫好以火來照所見稀<lb/>
鋪床拂席置美飯疎糲亦足飽我饑夜深靜臥百蟲絶<lb/>
清月出嶺光入扉天明獨去無道路出入高下窮烟霏<lb/>
山紅澗碧紛爛漫時見松櫪皆十圍當流赤足踏澗石<lb/>
水聲激激風吹衣人生如此自可樂豈必局束為人鞿<lb/>
嗟哉吾黨二三子安得至老不更歸<lb/>
　　　八月十五夜贈張功曹<lb/>
　　　　集注云公與張署以貞元二十一年二月赦<lb/>
<pb n="KR4i0041_WYG_007-16a"/>
　　　自南方俱徙掾江陵至是俟命於郴而作是<lb/>
　　　詩怨而不亂有小雅之風<lb/>
纎雲四巻天無河清風吹空月舒波沙平水息聲影絶<lb/>
一杯相屬君當歌君歌聲酸辭且苦不能聽終淚如雨<lb/>
洞庭連天九疑高蛟龍出没狸鼯號十生九死到官所<lb/>
幽居黙黙如藏逃下牀畏蛇食畏藥海氣濕蟄熏腥臊<lb/>
昨者州前搥大鼓嗣皇繼聖登夔臯赦書一日行萬里<lb/>
罪從大辟皆除死遷者追回流者還滌瑕蕩垢清朝班<lb/>
<pb n="KR4i0041_WYG_007-16b"/>
州家申名使家抑坎軻秪得移荆蠻判司官卑不堪説<lb/>
未免捶楚塵埃間同時輩流多上道天路幽險難追攀<lb/>
君歌且休聽我歌我今與君豈殊科一年明月今宵多<lb/>
人生由命非由他有酒不飲奈明何<lb/>
　　　苦寒<lb/>
　　　　集注云此詩意葢有所諷猶訟風伯之吹雲<lb/>
　　　　而雨不得作也謂隆寒奪春序而肆其寒猶<lb/>
　　　　權臣之用事太昊之畏避則猶當國者畏權<lb/>
<pb n="KR4i0041_WYG_007-17a"/>
　　　　臣取充位而巳其下反覆所言無易此意其末<lb/>
　　　　謂天子哀無辜則望人主進賢退不肖使恩澤<lb/>
　　　　下流施及草木其愛君憂民之意具見于此<lb/>
四時各平分一氣不可兼隆寒奪春序顓頊固不廉太<lb/>
昊施維綱畏避但守謙遂令黄泉下萌芽夭句尖草朩<lb/>
不復抽百味失苦甜凶飈攪宇宙鋩刃甚割砭日月雖<lb/>
云尊不能活烏蟾義和送日出愜怯頻窺覘炎帝持祝<lb/>
融呵噓不相炎而我當此時恩光何由沾肌膚生鱗甲<lb/>
<pb n="KR4i0041_WYG_007-17b"/>
衣被如刀鐮氣寒鼻莫齅血凍指不拈濁醪沸入喉口<lb/>
角如銜箝將持匕箸食觸指如排籖侵鑪不覺暖熾炭<lb/>
屢巳添探湯無所益何況纊無縑虎豹僵穴中蛟螭死<lb/>
幽潛熒惑喪躔次六龍冰脱髯芒碭大包内生類恐盡<lb/>
殱啾啾窻間雀不知巳微纖舉頭仰天鳴所願晷刻淹<lb/>
不如彈射死却得親炰燖鸞凰茍不存爾因不在占其<lb/>
餘蠢動儔俱死誰恩嫌伊我稱最靈不能女覆苫悲哀<lb/>
激憤嘆五藏難安恬中宵倚牆立淫淚何漸漸天王哀<lb/>
<pb n="KR4i0041_WYG_007-18a"/>
無辜惠我不顧瞻褰旒去耳纊調和進梅鹽賢能日登<lb/>
御黜彼傲與憸生風吹死氣豁達如褰簾懸乳零落墮<lb/>
晨光入前簷雪霜頓銷釋土脈膏且黏豈徒蘭蕙榮施<lb/>
及艾與蒹日萼行鑠鑠風條坐襜襜天乎茍其能吾死<lb/>
意亦厭<lb/>
　　　李花<lb/>
　　　　集注云此詩自夜領張徹投盧仝而下其所<lb/>
　　　　以狀李花之妙者至矣<lb/>
<pb n="KR4i0041_WYG_007-18b"/>
平旦入西園梨花數株若矜夸旁有一株李顔色慘慘<lb/>
似含嗟問之不肯道所以獨繞百匝至日斜忽憶前時<lb/>
經此樹正見芳意初萌芽奈何趂酒不省録不見玉枝<lb/>
攢霜葩泫然為汝下雨淚無由返斾羲和車東風來吹不<lb/>
解顔蒼茫夜氣生相遮冰盤夏薦碧實脆斥去不御慙其花<lb/>
當春天地爭奢華洛陽園死尤紛挐誰堆平地萬堆<lb/>
雪剪刻作此連天花日花赤色照未好明月暫入<lb/>
都交加夜領張徹投盧仝乗雲共至玉皇家長姬香御<lb/>
<pb n="KR4i0041_WYG_007-19a"/>
四羅列縞裙練帨無等差靜濯明粧有所奉顧我未肯<lb/>
置齒牙清寒瑩骨肝膽醒一生思慮無由邪<lb/>
　　　詠燈花<lb/>
　　　　集注云此詩極似少陵<lb/>
今夕知何夕花然錦帳中自能當雪暖那肯待春紅囊<lb/>
裏排金粟釵頭綴玉蟲更煩將喜事來報主人公<lb/>
　<lb/>
　<lb/>
<pb n="KR4i0041_WYG_007-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹莊詩話巻七<lb/>
</p>
<p>
</p>
  </div>
</body>
</text>
</TEI>
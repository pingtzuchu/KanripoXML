<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹莊詩話巻六</head> <lb/>
    <p>
<pb n="KR4i0041_WYG_006-1a"/>
欽定四庫全書<lb/>
　竹莊詩話巻六<lb/>
　　　杜子美<hi>下</hi>
　　　十二月一日<lb/>
　　　　詩眼云古人律詩亦是一片文章語或似無倫<lb/>
　　　　次而意若貫珠十二月一日詩云今朝臘月春<lb/>
　　　　意動雲安縣前江可憐此詩立意念歳月之遷<lb/>
　　　　易感異郷之飄泊其曰一聲何處送書鴈百丈<lb/>
<pb n="KR4i0041_WYG_006-1b"/>
　　　　誰家上水船則羇愁旅思皆在目前未將梅蘂<lb/>
　　　　驚愁眼要取楸花媚逺天梅望春而花楸將夏<lb/>
　　　　而繁乃言滯留之勢當自冬過春始終見梅楸<lb/>
　　　　則百花之開落皆在其中矣以此益念故國思<lb/>
　　　　朝廷故曰光明起草人所羨肺病幾時朝日邊<lb/>
　　　　聞官軍收河北詩云劍外忽傳收薊北初聞涕<lb/>
　　　　淚滿衣裳夫人感極則悲悲定而後喜忽聞大<lb/>
　　　　盜之平喜唐室復見太平顧視妻子知免流離<lb/>
<pb n="KR4i0041_WYG_006-2a"/>
　　　　故曰却看妻子愁何在其喜之至也不知手之<lb/>
　　　　舞之足之蹈之故曰漫展詩書喜欲狂從此有<lb/>
　　　　樂生之心故曰白日放歌須縱酒於是率中原<lb/>
　　　　流寓之人同歸以青春和暖之時節歸故曰青<lb/>
　　　　春作伴好還鄉言其道塗則曰欲從巴峽穿巫<lb/>
　　　　峽言其所歸則曰便下襄陽向洛陽此葢曲盡<lb/>
　　　　一時之意愜當衆人之情通暢而有條理如辨<lb/>
　　　　士之語言也游子詩六巴蜀愁誰語吳門興杳<lb/>
<pb n="KR4i0041_WYG_006-2b"/>
　　　　然巴蜀既無可語言故欲逺之吳㑹九江春草<lb/>
　　　　外則想像將來吳門之景物三峽暮帆前則去<lb/>
　　　　路先涉三峽之風波厭就成都卜休為吏部眠<lb/>
　　　　君平之卜所以養生畢卓之酒所以忘憂今皆<lb/>
　　　　不能如意則犯三峽之險適九江之逺豈得巳<lb/>
　　　　也哉夫奔走萬里無所税駕傷人世險隘不能<lb/>
　　　　容巳故曰蓬萊如可到衰白問羣仙終焉題桃<lb/>
　　　　樹詩云小徑升堂舊不斜五株桃樹亦從遮此<lb/>
<pb n="KR4i0041_WYG_006-3a"/>
　　　　詩意在第一句舊堂小徑從來不斜又五桃遮<lb/>
　　　　掩之巳若圖畫矣中間四句皆舊日方天下太<lb/>
　　　　平家給食足有桃實則餽貧人故曰髙秋總餽<lb/>
　　　　貧人實和氣應期而至人意閒而樂之故曰來<lb/>
　　　　歳還舒滿樹花家家有忠厚之風處處有魯恭<lb/>
　　　　之化故曰窓戸毎宜通乳鷰兒童莫信打慈鵶<lb/>
　　　　及題此詩時所向皆寡妻羣盜何暇如此故曰<lb/>
　　　　非今日乃往年天下車書正一家時也然所謂<lb/>
<pb n="KR4i0041_WYG_006-3b"/>
　　　　意若貫珠今人不求意思闗紐但以相似語言<lb/>
　　　　為貫穿以停穏筆畫為端直豈不淺近也哉<lb/>
今朝臘月春意動雲安縣前江可憐一聲何處送書鴈<lb/>
百丈誰家上水船未將梅蘂驚愁眼更取楸花媚逺天<lb/>
明光起草人所羡肺病幾時朝日邊<lb/>
　　　聞官軍收河南河北<lb/>
劍外忽傳收薊北初聞涕淚滿衣裳却看妻子愁何在<lb/>
漫巻詩書喜欲狂白日放歌須縱酒青春作伴好還鄉<lb/>
<pb n="KR4i0041_WYG_006-4a"/>
即從巴峽穿巫峽便下襄陽向洛陽<lb/>
　　　遊子<lb/>
巴蜀愁誰語吳門興杳然九江春草外三峽暮帆前厭<lb/>
就成都卜休為吏部眠蓬萊如可到衰白問羣仙<lb/>
　　　題桃樹<lb/>
小徑升堂舊不斜五株桃樹亦從遮髙秋總餽貧人實<lb/>
來歳還舒滿樹花簾户毎宜通乳燕兒童莫信打慈鵶<lb/>
寡妻羣盜非今日天下車書正一家<lb/>
<pb n="KR4i0041_WYG_006-4b"/>
　　　哀江頭<lb/>
　　　　蘇子由云大雅緜九章誦太王遷豳建都邑營<lb/>
　　　　宫室而巳至其八章迺曰肆不殄厥愠亦不隕<lb/>
　　　　厥問始及昆夷之怒上何也至其九章迺曰虞<lb/>
　　　　芮質厥成文王蹶厥生予曰有疏附予曰有先<lb/>
　　　　後予曰有奔奏予曰有禦侮事不接文不屬如<lb/>
　　　　連川斷嶺雖相去絶逺而氣象聯絡觀者知其<lb/>
　　　　脈理之為一也葢附離不以鑿枘此最為文之<lb/>
<pb n="KR4i0041_WYG_006-5a"/>
　　　　髙致耳老杜陷賊時有哀江頭詩予愛其詞氣<lb/>
　　　　如百金戰馬注坡驀澗如履平地得詩人之遺<lb/>
　　　　法如白樂天詩詞甚工然拙於紀事寸步不遺<lb/>
　　　　猶恐失之此所以望老杜之藩垣而不及也<lb/>
少陵野老呑聲哭春日潛行曲江曲江頭宫殿鎖千門<lb/>
細栁新蒲為誰綠憶昔霓旌下南苑苑中萬物生顔色<lb/>
昭陽殿裏第一人同輦隨君侍君側輦前才人帶弓箭<lb/>
白馬嚼齧黄金勒翻身向天仰射雲一箭正墜雙飛翼<lb/>
<pb n="KR4i0041_WYG_006-5b"/>
明眸皓齒今何在血汙遊魂歸不得清渭東流劍閣深<lb/>
去住彼此無消息人生有情淚沾臆江水江花豈終極<lb/>
黄昏胡騎塵滿城欲往城南忘南北<lb/>
　　　兵車行<lb/>
　　　　蔡寛夫詩話云齊梁以來文士喜為樂府辭然<lb/>
　　　　沿襲之久往往失其命題本意烏將八九子但<lb/>
　　　　詠烏雉朝飛但詠雉難鳴髙樹顛但詠雞大抵<lb/>
　　　　類此而甚有併其題失之者如相府蓮訛為想<lb/>
<pb n="KR4i0041_WYG_006-6a"/>
　　　　夫憐如楊婆兒訛為楊叛兒之類是也葢辭人<lb/>
　　　　例多事語言不復詳研考雖李白亦不免此惟<lb/>
　　　　老杜兵車行悲青坂無家别<hi>見前</hi>等數篇皆因事<lb/>
　　　　自出已意立題略不更蹈前人陳迹真豪傑也<lb/>
車轔轔馬蕭蕭行人弓箭各在腰爺娘妻子走相送塵<lb/>
埃不見咸陽橋牽衣頓足攔道哭哭聲直上千雲霄道<lb/>
旁過者問行人行人但云㸃行頻或從十五北防河便<lb/>
至四十西營田去時里正與裹頭歸來頭白還戍邊邊<lb/>
<pb n="KR4i0041_WYG_006-6b"/>
庭流血成海水武皇開邊意未已君不見漢家山東二<lb/>
百州千村萬落生荆杞縱有健婦把鋤犁禾生隴畝無<lb/>
東西況復秦兵耐苦戰被驅不異犬與雞長者雖有問<lb/>
役夫敢伸恨且如今年冬未休闗西卒縣官急索租租<lb/>
稅從何出信知生男惡反是生女好生女猶是嫁比鄰<lb/>
生男埋没隨百草君不見青海頭古來白骨無人收新<lb/>
鬼煩寃舊鬼哭天隂雨濕聲啾啾<lb/>
　　　悲青坂<lb/>
<pb n="KR4i0041_WYG_006-7a"/>
我軍青坂在東門天寒飲馬太白窟黄頭奚兒日尚西<lb/>
數騎彎弓敢馳突山雪河冰野蕭瑟青是烽煙白人骨<lb/>
焉得附書與我軍忍待明年莫倉卒<lb/>
　　　後出塞<lb/>
　　　　許彦周詩話云詩有力量如弓之斗力其未挽<lb/>
　　　　時不知其難也及其挽之力不及處分寸不可<lb/>
　　　　强若出塞曲落日照大旗馬鳴風蕭蕭悲笳數<lb/>
　　　　聲動壯士慘不驕又八哀詩汝陽讓太子眉宇<lb/>
<pb n="KR4i0041_WYG_006-7b"/>
　　　　真天人虬髯似太宗色映塞外春<hi>見後</hi>此等力<lb/>
　　　　量不容它人到<lb/>
朝進東門營暮上河陽橋落日照大旗馬鳴風蕭蕭平<lb/>
沙列萬幕部伍各見招中天懸明月令嚴夜寂寥悲笳<lb/>
數聲動壯士慘不驕借問大將誰恐是霍嫖姚<lb/>
　　　八哀詩<lb/>
　　傷時盜賊未息興起王公李公歎舊懐賢終于張<lb/>
　　相國八公前後存没遂不詮次焉<lb/>
<pb n="KR4i0041_WYG_006-8a"/>
　　　　少陵詩總目云八哀詩古風中最為大筆崔徳<lb/>
　　　　符嘗論斯文可以表裏雅頌中古作者莫及也<lb/>
　　　贈司空王公思禮<lb/>
司空出東夷童稚刷勁翮追隨燕薊兒穎銳物不隔服<lb/>
事哥舒翰意無流沙磧未甚拔行間犬戎大充斥短小<lb/>
精捍姿屹然强冦敵貫穿百萬衆出入由咫尺馬鞍懸<lb/>
將首甲外控鳴鏑洗劍青海水刻銘天山石九曲非外<lb/>
蕃其王轉深壁飛兔不近駕鷙鳥資逺擊曉達兵家流<lb/>
<pb n="KR4i0041_WYG_006-8b"/>
飽聞春秋癖胷襟日沉静肅肅自有適潼闗初潰散萬<lb/>
乗猶辟易偏禆無所施元帥見手格太子入朔方至尊<lb/>
狩梁益胡馬纏伊落中原氣甚逆肅宗登寶位塞望勢<lb/>
敦迫公時徒歩至請罪將厚責際會清河公間道傳玉<lb/>
冊天王拜跪畢讜議果氷釋翠華巻飛雪熊虎亘阡陌<lb/>
屯兵鳳凰山帳殿涇渭闢金城賊咽喉詔鎮雄所搤禁<lb/>
暴靖無雙爽氣春浙瀝巷有從公歌野多青青麥及夫<lb/>
哭廟後復領太原役恐懼祿位髙悵望王土窄不得見<lb/>
<pb n="KR4i0041_WYG_006-9a"/>
清時嗚呼就窀穸永繫五湖舟悲甚田横客千秋汾晉<lb/>
間事與雲水白昔觀文苑傳豈述廉藺績嗟嗟鄧大夫<lb/>
士卒終倒㦸<lb/>
　　　故司徒李公光弼<lb/>
司馬天寶末北收晉陽甲胡騎攻吾城愁寂意不愜人<lb/>
安若泰山薊北斷右脅朔方氣乃蘇黎首見帝業二宫<lb/>
泣四郊九廟起頽壓未散河陽卒思明偽臣妾復自碣<lb/>
石來火焚乾坤獵髙視笑祿山公又大獻捷異王冊崇<lb/>
<pb n="KR4i0041_WYG_006-9b"/>
勲小敵信所怯擁兵鎮河汴千里初妥帖青繩紛營營<lb/>
風雨秋一葉内省未入朝死淚終映睫大屋去髙棟長<lb/>
城掃遺堞平生白羽扇零落蛟龍匣雅望與英姿惻愴<lb/>
槐里接三軍晦光彩烈士痛稠叠直筆在史臣將來洗<lb/>
箱篋吾思哭孤冢南紀阻歸楫扶顛永蕭條未濟失利<lb/>
涉疲薾竟何人灑涕巴東峽<lb/>
　　　贈左僕射鄭國公嚴公武<lb/>
鄭公瑚璉器華岳金天晶昔在童子日已聞老成名嶷<lb/>
<pb n="KR4i0041_WYG_006-10a"/>
然大賢後復見秀骨清開口取將相小心事友生閱書<lb/>
百氏盡落筆四座驚厯職匪父任嫉邪常力争漢儀尚<lb/>
整肅胡騎忽縱横飛傳自河隴逢人問公卿不知萬乗<lb/>
出雪涕風悲鳴受詞劍閣道謁帝蕭闗城寂寞雲臺仗<lb/>
飄颻沙塞旌江山少使者笳皷凝皇情壯士血相視忠<lb/>
臣氣不平宻論正觀體揮發岐陽征感激動四極聨翩<lb/>
收二京西郊牛酒再原廟丹青明匡汲俄寵辱衛霍竟哀<lb/>
榮四登會府地三掌華陽兵京兆空栁色尚書無履聲<lb/>
<pb n="KR4i0041_WYG_006-10b"/>
羣烏自朝夕白馬休横行諸葛蜀人愛文翁儒化成公<lb/>
來雪山重公去雪山輕記室得何遜韜鈐延子荆四郊<lb/>
失壁壘虚館開逢迎堂上指圖畫軍中吹玉笙豈無成<lb/>
都酒憂國只細傾時觀錦水釣問俗終相幷意待犬戎<lb/>
滅人蔵紅粟盈以兹報主願庶或禆世程烱烱一心在<lb/>
沉沉二䜿嬰顔回竟短折賈誼徒忠貞飛旐出江漢孤<lb/>
舟轉荆衡虚無馬融笛帳望龍驤塋空餘老賓客身上<lb/>
媿簪纓<lb/>
<pb n="KR4i0041_WYG_006-11a"/>
　　　贈太子太師汝陽郡王璡<lb/>
汝陽讓太子眉宇真天人虬髯似太宗色映塞外春往<lb/>
者開元中主恩視遇頻出入獨非時禮異見羣臣愛其<lb/>
謹潔極倍此骨肉親從容聴朝後或在風雪晨忽思格<lb/>
猛獸苑囿騰清塵羽旗動若一萬馬肅駪駪詔王來射<lb/>
鴈拜命已挺身箭出飛鞚内上又回翠麟翻然紫塞翮<lb/>
下拂明月輪從人雖獲多天笑不為新王每中一物手<lb/>
自與金銀袖中諫獵書扣馬久上陳竟無銜橜虞聖聰<lb/>
<pb n="KR4i0041_WYG_006-11b"/>
矧多仁官免供給費水有在藻鱗匪唯帝老大皆是王<lb/>
中勤晩年務置醴門引申白賓道大容無能永懐侍芳<lb/>
茵好學尚真烈義形必霑巾揮翰綺綉揚篇什若有神<lb/>
川廣不可泝墓久狐兔隣宛彼漢中郡文雅見天倫何<lb/>
以開我悲泛舟俱逺津温温昔風味少壯已書紳舊遊<lb/>
易磨滅衰謝多酸辛<lb/>
　　　贈秘書監江夏李公邕<lb/>
長嘯宇宙間髙才日陵替古人不可見前輩復誰繼憶<lb/>
<pb n="KR4i0041_WYG_006-12a"/>
昔李公存詞林有根柢聲華當健筆灑落富清製風流<lb/>
散金石追琢山岳銳情窮造化理學貫天人際于謁走<lb/>
其門碑版照四裔各滿深望還森然起凡例蕭蕭白楊<lb/>
路洞徹寶珠惠龍宫塔廟湧浩刼浮雲衛宗儒俎豆事<lb/>
故吏去思計眄睞已皆虚跋踄曽不泥向來映當時豈<lb/>
獨勸後世豐屋珊瑚鈎麒麟織成罽紫騮隨劍几義取<lb/>
無虚嵗分宅脫驂間感激懐未濟衆歸賙給美擺落多<lb/>
蔵穢獨步四十年風聴九臯唳嗚呼江夏姿竟掩宣尼<lb/>
<pb n="KR4i0041_WYG_006-12b"/>
袂往者武后朝引用多寵嬖否臧太常議面折二張勢<lb/>
衰俗凜生風排蕩秋旻霽忠貞負寃根宫闕深旒綴放<lb/>
逐早聨翩低垂困炎厲日斜鵩鳥入魂斷蒼梧帝榮枯<lb/>
走不暇星駕無安稅幾分漢庭竹夙擁文侯篲終悲洛<lb/>
陽獄事近小臣斃禍階初負謗易力何深嚌伊昔臨淄<lb/>
亭酒酣託末契重叙東都别朝隂改軒砌論文到崔蘇<lb/>
指盡流水逝近伏盈川雄未甘特進麗是非張相國相<lb/>
扼一危脆争名豈古然闗揵歘不閉例及吾家詩曠懐<lb/>
<pb n="KR4i0041_WYG_006-13a"/>
掃氛翳慷慨嗣真作咨嗟玉山桂鍾律儼髙懸鯤鯨噴<lb/>
迢遰坡陁青州血蕪没汶陽瘞哀贈竟蕭條恩波延掲<lb/>
厲子孫存如綫舊客舟凝滯君臣尚論兵將帥接燕薊<lb/>
朗詠六公篇憂來豁䝉蔽<lb/>
　　　故秘書少監武功蘇公源明<lb/>
武功少也孤徒步客徐兖讀書東岳中十載考墳典時<lb/>
下萊蕪郭忍饑浮雲巘負米晚為身每食臉必泫夜字<lb/>
照爇薪垢衣生碧蘚庶以勤苦志報兹劬勞願學蔚醇<lb/>
<pb n="KR4i0041_WYG_006-13b"/>
儒姿文包舊史善灑落辭幽人歸來潛京輦射策君東<lb/>
堂宗匠集精選制可題未乾乙科已大闡文章日自負<lb/>
掾吏亦累踐晨趨閶闔内足踏宿昔趼一麾出守還黄<lb/>
屋朔風巻不暇陪八駿虜庭悲所遣平生滿樽酒斷<lb/>
此朋知展憂憤病二秋有恨石可轉肅宗復社<lb/>
稷得無逆順辨范曄顧其兒李斯憶黄犬秘書茂松<lb/>
色載從祠壇墠前後百巻文枕籍皆禁臠篆刻揚雄<lb/>
流溟漲本末淺青熒芙蓉劍犀兕豈獨剸反為後輩<lb/>
<pb n="KR4i0041_WYG_006-14a"/>
褻予實苦懐緬煌煌齋房芝事絶萬手搴垂之俟來者<lb/>
正始徴勸勉不要懸黄金胡為投亂贙結交三十載吾<lb/>
與誰遊衍滎陽復冥漠罪罟已横罥嗚呼子逝日始泰<lb/>
則終蹇長安米萬錢凋喪盡餘喘戰伐何當解歸帆阻<lb/>
清沔尚纏漳水疾永負蒿里餞<lb/>
　　　故著作郎貶台州司户滎陽鄭公䖍<lb/>
鶢鶋至魯門不識鍾鼓響孔翠望赤霄愁思雕籠養滎<lb/>
陽冠衆儒早聞名公賞地崇士大夫況乃氣清爽天然<lb/>
<pb n="KR4i0041_WYG_006-14b"/>
生知姿學立游夏上神農或闕漏黄石愧師長藥纂西<lb/>
極名兵流指諸掌貫穿無遺恨薈蕞何技癢圭臬星經<lb/>
奥蟲篆丹青廣子雲窺未遍方朔諧太枉神翰顧不一<lb/>
體變鍾兼兩文傳天下口大字猶在牓昔獻書畫圖新<lb/>
詩亦俱往滄洲動玉陛寡鶴誤一響三絶自御題四方<lb/>
尤所仰嗜酒益疎放彈琴視天壤形骸實土朩親近惟<lb/>
几杖未曽寄官曹突兀倚書幌晩就芸香閣風塵昏坱<lb/>
莽反覆歸聖朝㸃染無滌蕩老䝉台州掾泛泛浙江槳<lb/>
<pb n="KR4i0041_WYG_006-15a"/>
履穿四明雪饑拾楢溪橡空聞紫芝歌不見杏壇丈天<lb/>
長眺東南秋色餘魍魎别離慘至今斑白徒懐曩春深<lb/>
秦山秀葉墜清渭朗劇談王侯門野稅林下鞅操紙終<lb/>
夕酣時物集遐想詞場竟疎濶平昔濫吹奬百年見存<lb/>
没牢落吾安放蕭條阮咸在出處同世網他日訪江樓<lb/>
含凄述飄蕩<lb/>
　　　故右僕射相國張公九齡<lb/>
相國生南紀金璞無留礦仙鶴下人間獨立霜毛整矯<lb/>
<pb n="KR4i0041_WYG_006-15b"/>
然江海思復與雲路永寂寞想土階未遑等箕潁上君<lb/>
白玉堂倚君金華省碣石嵗峥嶸天地日蛙黽退食吟<lb/>
大庭何心記榛梗骨驚畏曩哲鬒變負人境雖䝉換蟬<lb/>
冠右地恧多幸敢忘二疏歸痛迫蘇耽井紫綬映暮年<lb/>
荆州謝所領庾公興不淺黄霸鎮每静賓客引調同諷<lb/>
詠在務屛詩罷地有餘篇終語清省一陽發隂管淑氣<lb/>
含公鼎乃知君子心用才文章境散帙起翠螭倚薄巫<lb/>
廬並綺麗𤣥暉擁牋誄任昉騁自我一家則未缺隻字<lb/>
<pb n="KR4i0041_WYG_006-16a"/>
警千秋滄海南名繫朱鳥影歸老守故林戀闕悄延頸<lb/>
波濤良史筆蕪絶大庾嶺向時禮數隔制作難上請再<lb/>
讀徐孺碑猶思理煙艇<lb/>
　　　冬日洛城北謁𤣥元皇帝廟<lb/>
　　　　珊瑚鈎詩話云陳無已先生語予曰今人愛<lb/>
　　　　杜甫詩一句之内至切取數字以髣像之非<lb/>
　　　　善學者學詩之要在乎立格命意用字而巳<lb/>
　　　　予曰如何等是曰冬日謁𤣥元皇帝廟詩叙<lb/>
<pb n="KR4i0041_WYG_006-16b"/>
　　　　述功德反復外意事該而理長閬中歌辭致峭<lb/>
　　　　麗語脈新竒句清而體好兹非立格之妙乎<lb/>
　　　　江漢詩言乾坤之大腐儒無所寄其身縛雞<lb/>
　　　　行言雞蟲行失不如兩忘而寓於道兹非命<lb/>
　　　　意之深乎贈蔡希魯詩云身輕一鳥過力在<lb/>
　　　　一過字徐步詩云花蘂上蜂鬚功在一上字<lb/>
　　　　兹非用字之精乎學者體其格髙其意練其<lb/>
　　　　字則自然有合矣何必規規然髣像之乎<lb/>
<pb n="KR4i0041_WYG_006-17a"/>
配極𤣥都閟憑髙禁禦長宗祧嚴具禮掌節鎮非常碧<lb/>
瓦初寒外金莖一氣旁山河扶繡户日月近雕梁仙李<lb/>
盤根大猗蘭奕葉光世家遺舊史道徳付今王畫手㸔<lb/>
前輩吳生逺擅場森羅移地軸妙絶動宫牆五聖聨龍<lb/>
衮千官列鴈行冕旒俱秀發旌斾盡飛揚翠栢深留景<lb/>
紅梨逈得霜風筝吹玉桂露井凍銀床身退卑周室經<lb/>
傳拱漢皇谷神如不死養拙更何鄉<lb/>
　　　閬山歌<lb/>
<pb n="KR4i0041_WYG_006-17b"/>
閬州城東靈山白閬州城北玉臺碧松浮欲盡不盡雲<lb/>
山動將崩已崩石那知根無鬼神會已覺氣與嵩華敵<lb/>
中原格鬭且未歸應結茅齋看青壁<lb/>
　　　閬水歌<lb/>
嘉陵江色何所似石黛碧玉相因依正憐日破浪花出<lb/>
更復春從沙際歸巴童蕩漿欹側過水雞銜魚來去飛<lb/>
閬中勝事可腸斷閬州城南天下稀<lb/>
　　　江漢<lb/>
<pb n="KR4i0041_WYG_006-18a"/>
江漢思歸客乾坤一腐儒片雲天共逺永夜月同孤落<lb/>
日心猶壯秋風病欲蘇古來存老馬不必取長途<lb/>
　　　縛雞行<lb/>
小奴縛雞向市賣雞被縛急相喧争家中厭雞食蟲蟻<lb/>
不知雞賣還遭烹蟲雞於人何厚薄吾叱奴人解其縛<lb/>
雞蟲得失無了時注目寒江倚山閣<lb/>
　　　登岳陽樓<lb/>
　　　　唐子西語錄云過岳陽樓觀子美詩不過四十<lb/>
<pb n="KR4i0041_WYG_006-18b"/>
　　　　字耳氣象宏放涵蓄深逺殆與洞庭争雄所謂<lb/>
　　　　富哉言乎者太白退之輩率為大篇極其筆力<lb/>
　　　　終不逮也杜詩雖小而大餘詩雖大而小<lb/>
　　　　西清詩話云洞庭天下壯觀自昔騷人墨客題<lb/>
　　　　之者衆矣如水涵天影濶山拔地形髙四顧疑<lb/>
　　　　無地中流忽有山鳥飛應畏墮帆逺却如閒皆<lb/>
　　　　見稱於世未若孟浩然氣蒸雲夢澤波撼岳陽<lb/>
　　　　城則洞庭空曠無際氣象雄壯如在目前至子<lb/>
<pb n="KR4i0041_WYG_006-19a"/>
　　　　美詩則又不然吳楚東南坼乾坤日夜浮不<lb/>
　　　　知少陵胷中呑幾雲夢也<lb/>
昔聞洞庭水今上岳陽樓吳楚東南坼乾坤日夜浮親<lb/>
朋無一字老病有孤舟戎馬闗山北憑軒涕泗流<lb/>
　　　野人送朱櫻<lb/>
　　　　詩眼云櫻桃詩云云<hi>前四句</hi>此詩如禪家所謂信<lb/>
　　　　手拈來頭頭是道者直書目前所見平易委曲<lb/>
　　　　得人心所同然但它人難難不能發爾至於云<lb/>
<pb n="KR4i0041_WYG_006-19b"/>
　　　　云<hi>後四句</hi>其感興皆出於自然故終篇遒徤<lb/>
西蜀櫻桃也自紅野人相贈滿筠籠數回細寫愁仍破<lb/>
萬顆勻圓訝許同憶昨賜霑門下省退朝擎出大明宫<lb/>
金盤玉筯無消息此日嘗新任轉蓬<lb/>
　　　秋雨歎<lb/>
　　　　苕溪漁隠云秋雨歎三篇一二篇尤感慨<lb/>
雨中百草皆爛死堦下決明顔色鮮著葉滿枝翠羽蓋<lb/>
開花無數黄金錢涼風蕭蕭吹汝急恐汝後時難獨立<lb/>
<pb n="KR4i0041_WYG_006-20a"/>
堂上書生空白頭臨風三嗅馨香泣<lb/>
　　　春望<lb/>
　　　　迂叟詩話云牂羊墳首三星在罶言不可久古<lb/>
　　　　人為詩貴於意在言外使人思而得之故言之<lb/>
　　　　者無罪聞之者足以戒也近世詩人惟杜子美<lb/>
　　　　最得詩人之體如山河在明無餘物矣草朩深<lb/>
　　　　明無人矣花鳥平時可娛之物見之而泣聞之<lb/>
　　　　而恐則時可知矣他皆類此不可徧舉<lb/>
<pb n="KR4i0041_WYG_006-20b"/>
國破山河在城春草朩深感時花濺淚恨别鳥驚心烽<lb/>
火連三月家書抵萬金白頭搔更短渾欲不勝簪<lb/>
　　　壯遊<lb/>
　　　　䂬溪詩話云書史蓄胷中而氣味入於冠裾山<lb/>
　　　　川厯目前而英靈助於文字太史公南遊北涉<lb/>
　　　　信非徒然觀老杜壯遊云東下姑蘇臺至西歸<lb/>
　　　　到咸陽其豪氣逸韻可以想見序太白集者稱<lb/>
　　　　其隱岷山居襄漢南遊江淮觀雲夢去之齊魯<lb/>
<pb n="KR4i0041_WYG_006-21a"/>
　　　　之吳之梁北抵趙魏燕晉西徙邠岐金陵上<lb/>
　　　　潯陽流夜郎泛洞庭上巫峽白自序亦自偶<lb/>
　　　　乘舟一日千里或遇勝景終年不移其恣横<lb/>
　　　　採覽非其狂也使二公穏坐中書何以垂不<lb/>
　　　　朽如此哉燕公助於江山鄭綮謂相府非灞<lb/>
　　　　橋那得詩思非虛語也<lb/>
往昔十四五出遊翰墨場斯文崔魏徒以我似班揚七<lb/>
齡思即壯開口詠鳳皇九齡書大字有作成一囊性豪<lb/>
<pb n="KR4i0041_WYG_006-21b"/>
業嗜酒嫉惡懐剛腸脫略小時輩結交皆老蒼飲酣嗜<lb/>
八極俗物都茫茫東下姑蘇臺已具浮海航到今有遺<lb/>
恨不得窮扶桑王謝風流逺闔廬邱墓荒劍池石壁仄<lb/>
長洲芰荷香嵯峨閶門北清廟映迴塘每趨吳太伯撫<lb/>
事淚浪浪枕戈憶勾踐渡浙想秦皇蒸魚聞匕首除道<lb/>
哂要章越女天下白鏡湖五月涼剡溪藴秀異欲罷不<lb/>
能忘歸帆拂天姥中嵗貢舊鄉氣劘屈賈壘目短曹劉<lb/>
牆忤下考工第獨辭京尹堂放蕩齊趙間裘馬頗清狂<lb/>
<pb n="KR4i0041_WYG_006-22a"/>
春歌叢臺下冬獵青邱旁呼鷹皂櫪林逐獸雲雪岡射<lb/>
飛曾縱鞚引臂落<graphic n="KR1175" url="https://raw.githubusercontent.com/kanripo/KR-Gaiji/master/images/KR1175.png" mimeType="image/png"/>鶬蘇俟據鞍喜忽如擕葛疆快意<lb/>
八九年西歸到咸陽許與必詞伯賞遊實賢王曳裙置<lb/>
醴地奏賦入明光天子廢食召羣公會軒裳脫身無所<lb/>
愛痛飲信行蔵黒貂不免敝班鬢兀稱觴杜曲晩耆舊<lb/>
四郊多白楊坐深鄉黨敬日覺死生忙朱門任傾奪赤<lb/>
族迭罹殃國馬竭粟豆官雞輸稻梁舉隅見煩費引古<lb/>
惜興亡河朔風塵起岷山行幸長兩宫各警蹕萬里遥<lb/>
<pb n="KR4i0041_WYG_006-22b"/>
相望崆峒殺氣黒少海旌旗黄禹功亦命子涿鹿親戎<lb/>
行翠葉擁吳岳螭虎噉豺狼爪牙一不中驕兵更陸梁<lb/>
大軍載草草凋瘵滿膏盲備員竊補衮憂憤心飛揚上<lb/>
感九廟焚下憫萬民瘡斯時伏青蒲廷諍守御床君辱<lb/>
敢愛死赫怒幸無傷聖哲體仁恕宇縣復小康哭廟灰<lb/>
燼中鼻酸朝未央小臣議論絶老病家殊方鬱鬱苦不<lb/>
展羽翮困低昂秋風動哀壑碧蕙捐微芳之推避賞從<lb/>
漁父濯滄浪榮華敵勲業嵗暮有嚴霜吾觀鴟夷子才<lb/>
<pb n="KR4i0041_WYG_006-23a"/>
格出尋常羣兇逆未定側佇英後翔<lb/>
　　　玉華宫<lb/>
　　　　容齋隨筆云張文潛暮年在宛邱何大圭方弱<lb/>
　　　　冠住謁之凡三日見其吟哦此詩不絶口大圭<lb/>
　　　　請其故曰此章乃風雅鼓吹未易為子言大圭<lb/>
　　　　曰先生所賦何必減此曰平生極力模寫僅有<lb/>
　　　　一篇稍似之然未可同日語遂誦其離黄州詩<lb/>
　　　　偶同此韻曰扁舟發孤城揮手謝送者山回地<lb/>
<pb n="KR4i0041_WYG_006-23b"/>
　　　　勢巻天豁江面瀉中流望赤壁石脚挿天下昏<lb/>
　　　　昏煙霧嶺厯厯渙樵舍居夷實三載鄰里通<lb/>
　　　　假借别之豈無情老淚為一洒篙工起鳴鼓<lb/>
　　　　輕櫓健於馬聊為過江宿寂寂樊山夜此其<lb/>
　　　　音響節奏固似之矣讀之可黙喻也<lb/>
溪迴松風長蒼鼠竄古瓦不知何王殿遺構絶壁下陰<lb/>
房鬼火青壞道哀湍瀉萬籟真笙竽秋色正瀟灑美人<lb/>
為黄土況乃粉黛假當時侍金輿故物獨石馬憂來藉<lb/>
<pb n="KR4i0041_WYG_006-24a"/>
草坐浩歌淚盈把冉冉征途間誰是長年者<lb/>
　　　嚴鄭公宅詠竹<lb/>
　　　　王洙詩注云此詩公之措意極為深逺以意<lb/>
　　　　逆志觀者當自知之<lb/>
綠竹半含籜新梢纔出牆色侵書帙晩陰過酒樽涼雨<lb/>
洗娟娟静風吹細細香但令無翦伐㑹見拂雲長<lb/>
　　　孤鴈<lb/>
　　　　師先生詩注云鮑當孤鴈詩云更無聲接續<lb/>
<pb n="KR4i0041_WYG_006-24b"/>
　　　　空有影相隨孤則孤矣豈若子美有飲啄念羣<lb/>
　　　　之語孤之中乃有不孤之意而誰憐一片影相<lb/>
　　　　失萬重雲又有不盡之意乎<lb/>
孤鴈不飲啄飛鳴聲念羣誰憐一片影相失萬重雲望<lb/>
盡似猶見哀多如更聞野鵶無意緒鳴噪自紛紛<lb/>
　　　絶句謾興九首<lb/>
　　　　張文潛云以聲律作詩其末流也而自唐至今<lb/>
　　　　詩人謹守之獨魯直一掃古今出胷臆破棄聲<lb/>
<pb n="KR4i0041_WYG_006-25a"/>
　　　　律作五七言如金石未作鐘磬聲和渾然有律<lb/>
　　　　吕外意近來作詩者頗有此體然自吾魯直始<lb/>
　　　　也苕溪漁隱曰古詩不拘聲律自唐至今詩人<lb/>
　　　　皆然初不待破棄聲律詩破棄聲律老杜自有<lb/>
　　　　此體如絶句漫興黄河江畔獨步尋花䕫州歌<lb/>
　　　　春水生皆不拘聲律渾然成章新竒可愛<lb/>
眼見客愁愁不醒無賴春色到江亭即遣花開深造次<lb/>
便覺鶯語太丁寧<lb/>
<pb n="KR4i0041_WYG_006-25b"/>
手種桃李非無主野老牆低還是家恰似春風相欺得<lb/>
夜來吹折幾枝花<lb/>
孰知茅齋絶低小江上鷰子故來頻銜泥㸃汙琴書内<lb/>
更接飛蟲把著人<lb/>
二月已破三月來漸老逢春能幾回莫思身外無窮事<lb/>
且盡生前有限盃<lb/>
腸斷春江欲盡頭杖藜徐步立芳洲顛狂栁絮隨風去<lb/>
輕薄桃花逐水流<lb/>
<pb n="KR4i0041_WYG_006-26a"/>
懶慢無堪不出村呼兒自在掩柴門蒼苔濁酒林中静<lb/>
碧水春風野外昏<lb/>
糝逕楊花鋪白氊㸃溪荷葉叠青錢筍根稚子無人見<lb/>
沙上鳬雛旁母眠<lb/>
舍西柔桑葉可拈江上細麥復纎纎人生幾何春已夏<lb/>
不放香醪如宻甜<lb/>
隔户楊栁弱嫋嫋恰似十五兒女腰誰謂朝來不作意<lb/>
狂風挽斷數長條<lb/>
<pb n="KR4i0041_WYG_006-26b"/>
　　　黄河<hi>二首</hi>
黄河北岸海西軍搥鼓鳴鐘天下聞鐵馬長鳴不知數<lb/>
羌人髙鼻動成羣<lb/>
黄河西岸是吾蜀欲須供給家無粟願驅衆庶戴君王<lb/>
混一車書棄金玉<lb/>
　　　江畔獨步尋花<hi>七絶句</hi>
　　　　禁臠云古詩有醇釅之氣江畔獨步尋花七<lb/>
　　　　絶句云云<lb/>
<pb n="KR4i0041_WYG_006-27a"/>
江上被花惱不徹無處告訴只顛狂走覓南鄰愛酒伴<lb/>
經旬出飲獨空牀<lb/>
稠花亂蘂畏江濱行步欹危實怕春詩酒尚堪驅使在<lb/>
未須料理白頭人<lb/>
江深竹静兩三家多事紅花映白花報答春光知有處<lb/>
應須美酒送生涯<lb/>
東望少城花滿煙百花髙樓更可憐誰能載酒開金盞<lb/>
喚起佳人舞繡筵<lb/>
<pb n="KR4i0041_WYG_006-27b"/>
黄師塔前江水東春光懶困倚微風桃花一簇開無主<lb/>
可愛深紅愛淺紅<lb/>
黄四娘家花滿蹊千朶萬朶壓枝低留連戲蝶時時舞<lb/>
自在矯鸎恰恰啼<lb/>
不是愛花即欲死只恐花盡老相催繁枝容易紛紛落<lb/>
嫩葉商量細細開<lb/>
　　　䕫州歌<hi>十絶句</hi>
中巴之東巴東山江水開闢流其間白帝髙為三峽鎮<lb/>
<pb n="KR4i0041_WYG_006-28a"/>
䕫州險過百牢闗<lb/>
白帝䕫州各異城蜀江楚峽混殊名英雄割據非天意<lb/>
霸王幷呑在物情<lb/>
羣雄競起問前朝王者無外見今朝比訝漁陽結怨恨<lb/>
元聴舜日舊簫韶<lb/>
赤甲白鹽俱刺天閭閻繚繞接山巔楓林橘樹丹青合<lb/>
複道重樓錦繡懸<lb/>
瀼東瀼西一萬家江北江南春冬花背飛鶴子遺瓊蘂<lb/>
<pb n="KR4i0041_WYG_006-28b"/>
相趂鳬雛入蔣牙<lb/>
東屯稻畦一百頃北有澗水通青苗晴浴狎鷗分處處<lb/>
雨隨神女下朝朝<lb/>
蜀麻吳鹽自古通萬斛之舟行若風長年三老長謌裏<lb/>
白晝攤錢髙浪中<lb/>
憶昔咸陽都市合山水之圖張賣時巫峽曾經寶屛見<lb/>
楚宫猶對碧峯疑<lb/>
閬風𤣥圃與蓬壺中有髙堂天下無借問䕫州壓何處<lb/>
<pb n="KR4i0041_WYG_006-29a"/>
峽門江腹擁城隅<lb/>
武侯祠堂不可忘中有松栢參天長干戈滿地客愁破<lb/>
雲日如火炎天涼<lb/>
　　　春水生<hi>二絶句</hi>
二月六夜春水生門前小灘渾欲平鸕鷀鸂鶒莫漫喜<lb/>
吾與汝曹俱眼明<lb/>
一夜水髙二尺强數日不可更禁當南市津頭有船賣<lb/>
無錢即買繫籬傍<lb/>
<pb n="KR4i0041_WYG_006-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹莊詩話巻六<lb/>
</p>
<p>
</p>
  </div>
</body>
</text>
</TEI>
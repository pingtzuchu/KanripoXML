<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹莊詩話巻十四</head> <lb/>
    <p>
<pb n="KR4i0041_WYG_014-1a"/>
欽定四庫全書<lb/>
　竹莊詩話巻十四<lb/>
　　雜編四<lb/>
　　　古意　　　　　　　　　　　陳　羽<lb/>
　　　　詩史云陳羽有詩百餘首古意一篇集中所<lb/>
　　　　無<lb/>
十三學綉羅衣裳自憐紅袖聞馨香人言此是嫁時服<lb/>
含笑不刺雙鴛鴦郎年十九髭未生拜官天下聞郎名<lb/>
<pb n="KR4i0041_WYG_014-1b"/>
車馬駢闐賀門館自然不失為公卿是時妾家猶未貧<lb/>
兄弟出入雙車輪繁華全盛兩相敵與郎年少為婚姻<lb/>
郎家居近御溝水豪門客盡躡珠履雕盤酒器常不乾<lb/>
曉入中厨妾先起姑嫜嚴肅有規矩小娘嬌多意難取<lb/>
朝参暮拜白玉堂綉衣著盡黄金縷妾貎漸衰郎漸薄<lb/>
時時强笑意索寞知郎本来無嵗寒㡬回掩涙看花落<lb/>
妾年四十絲滿頭郎未五十封公侯男兒全盛日忘舊<lb/>
銀床羽帳空颼飀庭花紅遍蝴蝶飛看郎玉佩下朝時<lb/>
<pb n="KR4i0041_WYG_014-2a"/>
歸来略略不相顧却令侍婢生光輝郎恨婦人易衰老<lb/>
妾亦恨深不忍道看郎壯健能幾時知過六十還枯槁<lb/>
　　　遊道林嶽麓寺　　　　　　　沈傳師<lb/>
　　　　六一居士云沈傳師道林嶽麓寺詩題云酬<lb/>
　　　　唐侍御姚員外而二人之詩不見不知何人<lb/>
　　　　也獨此詩以字畫傳於世而詩亦自佳<lb/>
　　　　詩事云黄魯直尤喜沈傳師嶽麓寺詩碑嘗<lb/>
　　　　為之說曰沈傳師字畫皆遒勁真楷筆勢可<lb/>
<pb n="KR4i0041_WYG_014-2b"/>
　　　　學唯道林嶽麓詩殊不相類似有神助其間<lb/>
　　　　架縱奪偏正肥瘦長短各有體忽若龍起滄<lb/>
　　　　溟鳳翔青漢又如花開秀谷松偃幽岑或似<lb/>
　　　　枯朩倒懸怪石髙墜千變萬態冥發天機與<lb/>
　　　　其詩之氣燄往往勍敵不問阿買之徒即韓<lb/>
　　　　擇朩蔡有鄰不是過也此魯直不特愛其<lb/>
　　　　書又愛其詩如此僕於宋次道家見所謂唐<lb/>
　　　　侍御首唱詩尤豪壯乃儒林郎監察御史唐<lb/>
<pb n="KR4i0041_WYG_014-3a"/>
　　　　扶也<lb/>
承明年老輙自論乞得湘守東南奔為聞楚國富山水<lb/>
青嶂邐迤僧家園含香珥筆皆眷舊謙抑自忘臺省尊<lb/>
不令執簡候亭館直許携手遊山樊忽驚列岫曉来逼<lb/>
朔雪洗盡烟嵐昏碧波回嶼三山轉丹艦繚郭千艘屯<lb/>
華鑣躞蹀絢砂步大斾錯綵輝松門樛枝競騖龍蛇勢<lb/>
折幹不滅風霆痕相重古殿倚岩腹别引新徑縈雲根<lb/>
生乎傷楚虞帝魂情多思逸聊開樽危弦細管逐歌颺<lb/>
<pb n="KR4i0041_WYG_014-3b"/>
畫鼔繡靴随節飜鏘金七言凌老杜入朩八法墦髙軒<lb/>
嗟余絶倒久不知忍復感激論元元<lb/>
　　　嶽麓山道林二寺行　　　　　杜　甫<lb/>
　　　　蔡寛夫詩話云子美題道林嶽麓寺詩云宋<lb/>
　　　　公放逐登臨後物色分留與老夫宋公之問<lb/>
　　　　也此語句法清新故為傑出其後唐扶題詩<lb/>
　　　　復云兩祠物色收拾盡壁間杜甫真少恩意<lb/>
　　　　雖相反而語亦秀拔乃知文章變態初無窮<lb/>
<pb n="KR4i0041_WYG_014-4a"/>
　　　　盡惟能者得之扶即沈傳師所謂唐侍御者<lb/>
　　　　其詩他語亦稱如泉清或戯蛟龍窟殿豁數<lb/>
　　　　盡髙㠶掀即令異鳥聲不㫁聞道看花春更<lb/>
　　　　繁之類與子美寺門髙開洞庭野殿脚插入<lb/>
　　　　赤沙湖五月寒風冷佛骨六時天樂朝香爐<lb/>
　　　　之句㡬不相上下<lb/>
玉泉之南麓山殊道林林壑争盤紆寺門髙開洞庭野<lb/>
殿脚揷入赤沙湖五月寒風冷佛骨六時天樂朝香爐<lb/>
<pb n="KR4i0041_WYG_014-4b"/>
地靈步步雪山草僧寳人人滄海珠塔刼宫牆壯麗敵<lb/>
香厨松道清凉俱蓮花交響共命鳥金榜雙廻三足烏<lb/>
方丈涉海費時節元圃尋河知有無暮年且喜經行近<lb/>
春日兼䝉暄暖扶飄然斑白身奚適旁此煙霞茅可誅<lb/>
桃源人家易制度橘州田土仍膏腴潭府邑中甚淳古<lb/>
太守庭内不喧呼昔遭衰世皆晦迹今幸樂國養微軀<lb/>
依止老宿亦未晩富貴功名焉足圖久為野客尋幽慣<lb/>
細學何顒逸興孤一重一掩吾肺腑山鳥山花吾友于<lb/>
<pb n="KR4i0041_WYG_014-5a"/>
宋公放逐曽題壁物色分留與老夫<lb/>
　　　遊道林嶽麓二寺　　　　　　唐　扶<lb/>
道林嶽麓仲與昆卓犖請從先後論松根踏雪二千步<lb/>
始見大屋開三門泉清或戯蛟龍窟殿豁數盡髙㠶掀<lb/>
即今異鳥聲不㫁聞道看花春更繁從容一衲分若有<lb/>
蕭瑟兩鬢吾能髠逢迎侯伯轉覺貴膜拜佛像心加尊<lb/>
梢揖皇英頮濃淚試與屈賈招清䰟荒唐大樹悉柟桂<lb/>
細碎枯草多蘭蓀沙彌去學五印字静女来懸千尺幡<lb/>
<pb n="KR4i0041_WYG_014-5b"/>
主人念我塵眼昏夜半號令期至暾遲囬雖得上白舫<lb/>
羈紲不敢言綠樽兩祠物色收拾盡壁間杜甫真少恩<lb/>
晚來光彩又騰射筆鋒正徤如可呑<lb/>
　　　感懐　　　　　　　　　　　韋　莊<lb/>
　　　　鑑誡録云詩之作也窮通之分可觀王建詩<lb/>
　　　　寒碎故仕終不顯李洞詩窮悴竟不仕韋莊<lb/>
　　　　詩壯故仕至台輔何瓉詩愁未㡬而卒王建<lb/>
　　　　寄賈島曰盡日吟詩坐忍飢萬人中覓似公<lb/>
<pb n="KR4i0041_WYG_014-6a"/>
　　　　稀僮眠冷榻朝猶卧驢放秋田夜不歸傍暖<lb/>
　　　　旋收紅落葉覺寒猶着舊生衣曲江池畔時<lb/>
　　　　時到為愛鸕鷀雨裏飛李洞上曹郎中曰閑<lb/>
　　　　坊宅枕穿官水聴水分衾葢蜀僧藥杵聲中<lb/>
　　　　搗殘夢茶鐺影裏煮孤燈刑曹樹䕃千年井<lb/>
　　　　華岳樓開萬里冰詩句變風官漸𦂳夜濤舂<lb/>
　　　　盡海邊藤韋莊感懐云云何瓉書事云果决<lb/>
　　　　生涯向洛中西投知已語從容雲遮劍閣三<lb/>
<pb n="KR4i0041_WYG_014-6b"/>
　　　　千里水隔瞿塘十二峯濶步文翁坊裏月閒<lb/>
　　　　尋杜甫宅邊松到頭須卜林泉隠自愧無能<lb/>
　　　　繼卧龍蜀檮杌云韋莊字端已乾寧中舉進<lb/>
　　　　士有詩云云末兩句時人以其有宰相器<lb/>
長年方悟少年非人道新詩勝舊詩十畝野塘留客釣<lb/>
一軒春雨對僧棊花間醉任黄鸝語池上吟從白鷺窺<lb/>
大道不將爐冶用有心重立太平基<lb/>
　　　陪王郎中尋孔徴君　　　　　韋應物<lb/>
<pb n="KR4i0041_WYG_014-7a"/>
　　　　復齋謾録云尋孔徴君早春逰望二篇皆佳<lb/>
　　　　作而韋集逸去余家有顧陶所編唐詩有云<lb/>
俗吏閒居少同人㑹面難偶随香署客来訪竹林歡暮<lb/>
館花微落春城雨暫寒甕間聊共酌莫使宦情䦨<lb/>
　　　和晉陵陸丞相早春逰望　　　杜審言<lb/>
獨有宦逰人偏驚物候新雲霞出海曙梅栁渡江春淑<lb/>
氣催黄鳥晴光照綠蘋忽聞歌古調歸思欲沾巾<lb/>
　　　髙軒過　　　　　　　　　　李　賀<lb/>
<pb n="KR4i0041_WYG_014-7b"/>
　　　　摭言云李賀年七嵗以長短之製名動京華<lb/>
　　　　時韓文公與皇甫湜覧賀所作竒之因連騎<lb/>
　　　　造門求見賀總角荷衣而出二公不之信因<lb/>
　　　　令面賦一篇賀承命欣然操觚染翰傍若無<lb/>
　　　　人仍名曰髙軒過二公大驚遂以所乘馬命<lb/>
　　　　聯鑣而還所居親為束髪<lb/>
華裾織翠青如葱金環壓轡搖玲瓏馬蹄隠耳聲隆隆<lb/>
入門下馬氣如虹云是東京才子文章鉅公二十八宿<lb/>
<pb n="KR4i0041_WYG_014-8a"/>
羅心胸元精照耀貫當中殿前作賦聲摩空筆補造化<lb/>
天無功龎眉書客感秋蓬誰知死草生華風我今垂翅<lb/>
附𠖇鴻他日不羞蛇作龍<lb/>
　　　金銅仙人辭漢歌　　　　　　李　賀<lb/>
　　　　杜牧之序云賀探尋前事所以深歎恨古今<lb/>
　　　　未嘗經道者如金銅仙人辭漢歌補梁庾肩<lb/>
　　　　吾宫體謡求取情狀離絶逺去筆墨畦逕間<lb/>
　　　　亦殊不能知之<lb/>
<pb n="KR4i0041_WYG_014-8b"/>
　　　　梁魏録云李賀歌造語竒特首云茂陵劉郎<lb/>
　　　　秋風客指漢武帝言也又云魏官牽車指千<lb/>
　　　　里此言魏明遣人遷金銅仙人於鄴也又云<lb/>
　　　　空將漢月出宫門憶君清淚如鉛水此語尤<lb/>
　　　　警㧞非撥去筆墨畦逕安能及此<lb/>
　　序云魏明帝青龍元年八月詔宫官牽車西取漢<lb/>
　　孝武捧露盤仙人欲立置前殿宫官既拆盤仙人<lb/>
　　臨載乃澘然淚下遂作歌<lb/>
<pb n="KR4i0041_WYG_014-9a"/>
茂陵劉郎秋風客夜聞馬嘶曉無迹畫欄桂樹懸秋香<lb/>
三十六宫土花碧魏官牽車指千里東闗酸風射眸子<lb/>
空將漢月出宫門憶君清淚如鉛水衰蘭送客咸陽道<lb/>
天若有情天亦老擕盤獨出月荒凉渭城已逺波聲小<lb/>
　　　還自㑹稽歌　　　　　　　　李　賀<lb/>
　　序云庾肩吾於梁時嘗作宫體謡引以應和皇子<lb/>
　　及國世淪敗肩吾先潜難㑹稽後始還家僕意其<lb/>
　　必有遺文今無得焉故作還自㑹稽歌以補其悲<lb/>
<pb n="KR4i0041_WYG_014-9b"/>
野粉椒壁黄濕螢滿梁殿臺城應教人秋衾夢銅輦吳<lb/>
霜㸃歸鬢身與塘蒲晚脈脈辭金魚覊人守迍賤<lb/>
　　　題金山寺　　　　　　　　　張　祐<lb/>
　　　　南唐書云金山寺號為勝景先張祐吟詩有<lb/>
　　　　僧歸夜船月龍出曉堂雲之句自後詩人閣<lb/>
　　　　筆<lb/>
一宿金山頂微茫水國濵僧歸夜船月龍出曉堂雲樹<lb/>
影中流見鐘聲兩岸聞因悲在朝市終日醉醺醺<lb/>
<pb n="KR4i0041_WYG_014-10a"/>
　　　題華清宫　　　　　　　　　杜　裳<lb/>
　　　　西清詩話云世有才藻擅名而辭間不工者<lb/>
　　　　有不以文藝稱而詩或驚人者近傳留題華<lb/>
　　　　清宫一絶云云乃杜裳也武昌阻風一絶云<lb/>
　　　　云乃方澤也此殆不可知已<lb/>
行盡江東數十程曉乘殘月入華清朝元閣上西風急<lb/>
都入長楊作雨聲<lb/>
　　　武昌阻風　　　　　　　　　方　澤<lb/>
<pb n="KR4i0041_WYG_014-10b"/>
江上春風留客舟無窮歸思滿江流與君盡日閒臨水<lb/>
貪看飛花忘却愁<lb/>
　　　晚泊潯陽望廬峯作　　　　　孟浩然<lb/>
　　　　呂氏童䝉訓云孟浩然詩云云前四句但詳<lb/>
　　　　看此等詩自然髙逺<lb/>
挂席㡬千里名山都未逢泊舟潯陽郭始見香爐峯常<lb/>
讀逺公傳永懷塵外蹤東林精舎在日暮空聞鐘<lb/>
　　　南州有贈<hi>二首</hi>　　　　　　　賈　至<lb/>
<pb n="KR4i0041_WYG_014-11a"/>
　　　　蔡寛夫詩話云王摩詰世固知之矣獨賈至<lb/>
　　　　未見深稱者予觀其南州有贈二首云云如此<lb/>
　　　　等類使置老杜集中雖明眼人恐未易辨<lb/>
極浦三春草高樓萬里心楚山晴靄碧湘水暮流深忽<lb/>
與朝中舊同為澤畔吟停盃試北望還欲淚沾襟<lb/>
　　　又<lb/>
越井人南去湘川水不流江邊數盃酒海内一孤舟嶺<lb/>
嶠同遷客京華即舊遊春心將别恨萬里共悠悠<lb/>
<pb n="KR4i0041_WYG_014-11b"/>
　　　錦瑟　　　　　　　　　　　李商隠<lb/>
　　　　箱素雜記云義山錦瑟詩云云山谷道人讀<lb/>
　　　　此詩殊不曉其意後以問東坡東坡云此出<lb/>
　　　　古今樂志云錦瑟之為器也其絃五十其柱<lb/>
　　　　如之其聲也適怨清和按李詩荘生曉夢迷蝴<lb/>
　　　　蝶適也望帝春心託杜鵑怨也滄海月明珠<lb/>
　　　　有淚清也藍田日暖玉生煙和也一篇之中<lb/>
　　　　曲盡其意史稱其瑰竒雄邁信然<lb/>
<pb n="KR4i0041_WYG_014-12a"/>
錦瑟無端五十絃一絃一柱思華年莊生曉夢迷蝴蝶<lb/>
望帝春心託杜鵑滄海月明珠有淚藍田日暖玉生煙<lb/>
此情可待成追憶只是當時已惘然<lb/>
　　　中秋月　　　　　　　　　　廖　凝<lb/>
　　　　雅言雜載云廖凝字熙績善吟諷有集行於<lb/>
　　　　世詠中秋月與聞蟬最為絶唱江左學詩者<lb/>
　　　　競造其門<lb/>
九十日秋色今朝已中分孤光呑列宿四面絶微雲衆<lb/>
<pb n="KR4i0041_WYG_014-12b"/>
朩排踈影寒流叠細紋遥遥望丹桂心緒正紛紛<lb/>
　　　聞蟬<lb/>
一聲初應候萬朩已西風偏感異郷客先於離塞鴻日<lb/>
斜金谷静雨過石城空此處不堪聽蕭條千古同<lb/>
　　　金陵懐古　　　　　　　　　劉夢得<lb/>
　　　　鑑誡錄云元微之劉夢得韋楚客㑹於樂天<lb/>
　　　　之居因論南朝興廢事各賦金陵懷古詩夢<lb/>
　　　　得方在郎省元公已居北門夢得騁其才略<lb/>
<pb n="KR4i0041_WYG_014-13a"/>
　　　　無遜意滿引一觴請為首唱一揮而成白公<lb/>
　　　　覧詩曰四人探驪龍吾子先得其珠其餘鱗<lb/>
　　　　甲將何為三公於是罷吟<lb/>
　　　　珊瑚鈎詩話云千尋鐡鎻沉江底一片䧏旗<lb/>
　　　　出石頭當時號為絶唱<lb/>
王濬樓船下益州金陵王氣黯然收千尋鐡鎻沉江底<lb/>
一片䧏旗出石頭荒苑至今生茂草古城依舊枕寒流<lb/>
而今四海歸皇化兩岸蕭蕭蘆荻秋<lb/>
<pb n="KR4i0041_WYG_014-13b"/>
　　　寄南㳺兄弟　　　　　　　　竇　鞏<lb/>
　　　　苕溪漁隠云丙戌之冬余初病起深居簡出<lb/>
　　　　終日曝背晴簷萬事不到因以荆公所選唐<lb/>
　　　　百家詩反復熟味之見其格律辭句列皆相<lb/>
　　　　似雖無豪放之氣而有秀整之功髙為不及<lb/>
　　　　卑復有餘適中而已荆公為欲觀唐人詩觀<lb/>
　　　　此足矣詎不然乎集中佳句世所稱道者不<lb/>
　　　　復錄出惟余别有喜者命兒輩筆之以備遺<lb/>
<pb n="KR4i0041_WYG_014-14a"/>
　　　　云四絶云云<lb/>
書成未報㡬時還知在三湖五嶺間獨立衡門秋水濶<lb/>
寒鵶飛去日銜山<lb/>
　　　南逰感興　　　　　　　　　竇　鞏<lb/>
傷心欲問前朝事惟見江流去不囘日暮東風春草綠<lb/>
鷓鴣飛上越王臺<lb/>
　　　移家别湖上亭　　　　　　　戎　昱<lb/>
好是春風湖上亭桞條藤蔓繫離情黄鶯乆住渾相識<lb/>
<pb n="KR4i0041_WYG_014-14b"/>
欲别頻啼四五聲<lb/>
　　　宿建德江　　　　　　　　　孟浩然<lb/>
移舟泊滄渚日暮客愁新野濶天低樹江清月近人<lb/>
　　　别輞川别業　　　　　　　　王　縉<lb/>
　　　　苕溪漁隠云余舊見郵亭壁間題云云亦有<lb/>
　　　　佳思後讀王維集乃王縉詩附在集中<lb/>
山月曉仍在林風凉不絶殷勤如有情惆悵令人别<lb/>
　　　麗人行　　　　　　　　　　杜　甫<lb/>
<pb n="KR4i0041_WYG_014-15a"/>
　　　　瑶溪集云詩之景不一而足今随詩出之觀<lb/>
　　　　作者之梗槩云瑶溪集多立體式品題諸詩<lb/>
　　　　强為分别初無確論今並不取獨所論詩之<lb/>
　　　　景者為說雖泛然其間編類多前輩所稱美<lb/>
　　　　而後人所膾炙故頗加刪錄得五十九篇若<lb/>
　　　　他有評論已見别巻者兹不復載<lb/>
　　　　一首說帝都遊春之盛<lb/>
三月三日天氣新長安水邊多麗人態濃意逺淑且真<lb/>
<pb n="KR4i0041_WYG_014-15b"/>
肌理細膩骨肉勻繡羅衣裳照暮春蹙金孔雀銀麒麟<lb/>
頭上何所有翠㣲㔩葉垂鬢脣背後何所見珠壓腰衱<lb/>
穏稱身就中雲幕椒房親賜名大國虢與秦紫駝之峰<lb/>
出翠釡水精之盤行素鱗犀筯厭飫乆未下鑾刀縷切<lb/>
何紛綸黄門飛鞚不動塵御厨絡繹送八珍簫皷哀吟<lb/>
感鬼神賔從雜遝實要津後来鞍馬何逡巡當軒下馬<lb/>
立錦茵楊花雪落覆白蘋青鳥飛去銜紅巾炙手可熱<lb/>
勢絶倫慎莫近前丞相嗔<lb/>
<pb n="KR4i0041_WYG_014-16a"/>
　　　樂逰園<lb/>
　　　　一首知貴逰燕㑹之適<lb/>
樂逰古園崒森爽煙緜碧草萋萋長公子華筵勢最强<lb/>
秦川對酒平如掌長生朩瓢示真率更調鞍馬狂歡賞<lb/>
青春波浪芙蓉園白日雷霆夾城仗閶闔晴開詄蕩蕩<lb/>
曲江翠幕排銀牓拂水低徊舞袖翻縁雲清切歌聲上<lb/>
却憶年年人醉時只今未醉已先悲數莖白髪那抛得<lb/>
百罰深盃亦不辭聖朝亦知賤士醜一物自荷皇天慈<lb/>
<pb n="KR4i0041_WYG_014-16b"/>
此身飲罷無歸處獨立蒼茫自詠詩<lb/>
　　　飲中八仙歌<lb/>
　　　　一首見開元太平人物之盛<lb/>
知章騎馬似乘船眼花落井水底眠汝陽三斗始朝天<lb/>
道逢麴車口流涎恨不移封向酒泉左相日興費萬錢<lb/>
飲如長鯨翕百川銜盃樂聖稱避賢宗之瀟洒美少年<lb/>
舉觴白眼望青天皎如玉樹臨風前蘇晉長齋繡佛前<lb/>
醉中往往愛逃禪李白一斗詩百篇長安市上酒家眠<lb/>
<pb n="KR4i0041_WYG_014-17a"/>
天子呼来不上船自稱臣是酒中仙張旭三杯草聖傳<lb/>
脫㡌露頂王公前揮毫落紙如雲烟焦遂五斗方卓然<lb/>
髙談雄辨驚四筵<lb/>
　　　今夕行<lb/>
　　　　一首見旅館博戯豪放之快<lb/>
今夕何夕嵗云徂更長燭明不可孤咸陽客舎一事無<lb/>
相與博塞為歡娛馮陵大叫呼五白袒跣不肻成梟盧<lb/>
英雄有時亦如此邂逅豈即非良圗君莫笑劉毅從来<lb/>
<pb n="KR4i0041_WYG_014-17b"/>
布衣願家無儋石輸百萬<lb/>
　　　髙都䕶騘馬行<lb/>
　　　　三首詠駿馬見冩貎駿物可喜之狀<lb/>
安西都護胡青騘聲價歘然来向東此馬臨陣久無敵<lb/>
與人一心成大功功成惠養隨所致飄飄逺自流沙至<lb/>
雄姿未受伏櫪恩猛氣猶思戰場利腕促蹄髙如踣鐵<lb/>
交河㡬蹴曾氷裂五花散作雲滿身萬里方看汗流血<lb/>
長安壯兒不敢騎走過掣電傾城知青絲絡頭為君老<lb/>
<pb n="KR4i0041_WYG_014-18a"/>
何由却出横門道<lb/>
　　　天育驃騎歌<lb/>
吾聞天子之馬走千里今之畫圖無乃是是何意態雄<lb/>
且傑駿尾蕭梢朔風起毛為綠縹兩耳黄眼有紫焰雙<lb/>
瞳光矯矯龍性合變化卓立天骨森開張伊昔太僕張<lb/>
景順監牧攻駒閱清峻遂令大奴守天肓别養驥子憐<lb/>
神俊當時四十萬匹馬張公歎其材盡下故獨寫真傳<lb/>
世人見之座右久更新年多物化空形影嗚呼健步何<lb/>
<pb n="KR4i0041_WYG_014-18b"/>
由騁如今豈無騕褭與驊騮時無王良伯樂死即休<lb/>
　　　騘馬行<lb/>
鄧公馬癖人共知初得花騘大苑種夙昔傳聞思一見<lb/>
牽来左右神皆竦雄姿逸態何崷崪顧影驕嘶自矜寵<lb/>
隅目青熒夾鏡懸肉騣碨礧連錢動朝来久試華軒下<lb/>
未覺千金滿髙價赤汗㣲生白雪毛銀鞍却覆香羅帕<lb/>
卿家舊賜公取之天廐真龍此其亞晝洗須騰涇渭深<lb/>
朝趨可刷幽并夜吾聞良驥老始成此馬數年人更驚<lb/>
<pb n="KR4i0041_WYG_014-19a"/>
豈有四蹄疾於鳥不與八駿俱先鳴時俗造次那得致<lb/>
雲霧晦冥方降精近聞下詔喧都邑肻使騏驎地上行<lb/>
　　　醉為馬墜諸公携酒相看<lb/>
　　　　一首見俊快奔突之勝<lb/>
甫也諸侯老賔客罷酒酣歌拓金㦸騎馬忽憶少年時<lb/>
散蹄迸落瞿塘石白帝城門水雲外低身直下八千尺<lb/>
粉堞電轉紫逰韁東得平岡出天壁江樹野堂争入眼<lb/>
垂鞭嚲鞚凌紫陌向来皓首驚萬人自倚紅顔能騎射<lb/>
<pb n="KR4i0041_WYG_014-19b"/>
安知决臆追風足朱汗驂驔猶噴玉不虞一蹶終損傷<lb/>
人生快意多所辱職當憂戚伏衾枕况乃遲暮加煩促<lb/>
朋知来問腆我顔杖藜强起依僮僕語盡還成開口笑<lb/>
提㩦别掃清溪曲酒肉如山又一時初筵哀絲動豪竹<lb/>
共指西日不相貨喧呼且覆杯中淥何必走馬来為問<lb/>
君不見嵇康養生被殺戮<lb/>
　<lb/>
　竹莊詩話巻十四<lb/>
</p>
<p>
</p>
  </div>
</body>
</text>
</TEI>
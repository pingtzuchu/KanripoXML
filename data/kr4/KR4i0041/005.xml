<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹莊詩話巻五</head> <lb/>
    <p>
<pb n="KR4i0041_WYG_005-1a"/>
欽定四庫全書<lb/>
　竹莊詩話巻五<lb/>
　　　李太白<lb/>
　　李陽冰云太白不讀非聖人之書恥為鄭衛之作<lb/>
　　故其言多似天仙之辭凡所著述言多諷興自三<lb/>
　　代以來風騷之後馳驅屈宋鞭撻揚馬千載獨步<lb/>
　　唯公一人故王公趨風列岳結軌羣賢翕習如鳥<lb/>
　　歸鳳盧黄門云陳拾遺横制頽波天下質文翕然<lb/>
<pb n="KR4i0041_WYG_005-1b"/>
　　一變至今朝詩體尚有梁陳宫掖之風至公大變<lb/>
　　掃地併盡今古文集道而不行唯公文章横被六<lb/>
　　合可謂力敵造化歟<lb/>
　　山谷云余詳李白詩如黄帝張樂於洞庭之野無<lb/>
　　首無尾不王故常非墨工槧人所可擬議<lb/>
　　　蜀道難<lb/>
　　　　古今詩話云李太白初自蜀到京師賀知章聞<lb/>
　　　　其名見之請為文出蜀道難示之知章曰公非<lb/>
<pb n="KR4i0041_WYG_005-2a"/>
　　　　人間人豈太白星精耶於是解金貂換酒醉而<lb/>
　　　　歸及見烏夜啼曰此詩可以哭鬼神<lb/>
噫吁戲危乎高哉蜀道之難難於上青天蠶叢及魚鳬<lb/>
開國何茫然爾來四萬八千嵗不與秦塞通人煙西當<lb/>
太白有鳥道可以横絶峩眉巔地崩山摧壯士死然後<lb/>
天梯石棧相鈎連上有六龍回日之髙標下有衡波逆<lb/>
折之回川黄鶴之飛尚不得過猨猱欲度愁攀援青泥<lb/>
何盤盤百步九折縈巖巒捫參厯井仰脅息以手撫膺<lb/>
<pb n="KR4i0041_WYG_005-2b"/>
坐長嘆問君西遊何時還畏塗巉巖不可攀但見悲鳥<lb/>
號古朩雄飛雌從遶林間又聞子規啼夜月愁空山蜀<lb/>
道之難難於上青天使人聴此凋朱顔連峯去天不盈<lb/>
尺枯松倒掛倚絶壁飛湍瀑流争喧豗砯崖轉石萬壑<lb/>
雷其嶮也若此嗟爾逺道之人胡為乎來哉劍閣峥嶸<lb/>
而崔嵬一夫當闗萬夫莫開所守或匪親化為狼與豺<lb/>
朝避猛虎夕避長蛇磨牙吮血殺人如麻錦城雖云樂<lb/>
不如早還家蜀道之難難於上青天側身西望長咨嗟<lb/>
<pb n="KR4i0041_WYG_005-3a"/>
　　　烏棲曲<lb/>
姑蘇臺上烏棲時吳王宫裏醉西施吳歌楚舞歡未畢<lb/>
青山欲銜半邊日金壺丁丁漏水多起看秋月墜江波<lb/>
東方漸明奈樂何<lb/>
　　　烏夜啼<lb/>
黄雲城邊烏欲棲歸飛啞啞枝上啼機中織錦秦川女<lb/>
碧紗如煙隔窓語停梭向人問故夫欲說遼西淚如雨<lb/>
　　　闗山月<lb/>
<pb n="KR4i0041_WYG_005-3b"/>
　　　　吕氏童䝉訓云如曉月出天山蒼茫雲海間長<lb/>
　　　　風幾萬里吹度玉門闗及沙墩至梁苑二十五<lb/>
　　　　長亭大舶夾雙櫓中流鵝鸛鳴之類皆氣葢一<lb/>
　　　　世學者能熟味之自然不褊淺矣<lb/>
明月出天山蒼茫雲海間長風幾萬里吹度玉門闗漢<lb/>
下白登道胡窺青海灣由來征戰地不見有人還戌客<lb/>
望邊色<hi>一作巴</hi>思歸多苦顔髙樓當此夜歎息未應閑<hi>一作</hi>
<hi>還</hi>
<pb n="KR4i0041_WYG_005-4a"/>
　　　淮陰書懐寄王宋城<lb/>
沙墩至梁苑二十五長亭大舶夾雙櫓中流鵝鸛鳴雲<lb/>
山掃空碧川岳涵餘清飛鳬從西來適與佳興幷眷言<lb/>
王喬舄婉孌故人情復此親懿會而増交道榮沿洄且<lb/>
不定飄忽悵徂征暝投淮隂宿欣得漂母迎斗酒烹黄<lb/>
雞一飡感素誠予為楚壯士不是魯諸生有徳必報之<lb/>
千金恥為輕緬書羈孤意逺寄棹歌聲<lb/>
　　　襄陽歌<lb/>
<pb n="KR4i0041_WYG_005-4b"/>
　　　　六一居士云落日欲没峴山西倒著接䍦花<lb/>
　　　　下迷襄陽小兒齊拍手大家齊唱白銅鞮此<lb/>
　　　　常言也至於清風明月不用一錢買玉山自倒<lb/>
　　　　非人推然後見太白之横放所以驚動千古<lb/>
　　　　者固不在此乎<lb/>
落日欲没峴山西倒著接䍦花下迷襄陽小兒齊拍手<lb/>
攔街争唱白銅鞮傍人借問笑何事笑殺山公醉似泥<lb/>
鸕鷀杓鸚鵡杯百年三萬六千日一日須傾三百杯遥<lb/>
<pb n="KR4i0041_WYG_005-5a"/>
看漢水鴨頭綠恰似蒲萄初醱醅此江若變作春酒壘<lb/>
麴便築糟邱臺金鞍駿馬換少妾笑坐金鞍歌落梅車<lb/>
傍側掛一壺酒鳳笙龍管行相催咸陽市上歎黄犬何<lb/>
如月下傾金罍君不見晉朝羊公一片石龜頭剝落生<lb/>
莓苔淚亦不能為之墮心亦不能為之哀清風明月不<lb/>
用一錢買玉山自倒非人推舒州杓力士鐺李白與爾<lb/>
同死生襄王雲雨今安在江水東流猿夜聲<lb/>
　　　望廬山瀑布泉<lb/>
<pb n="KR4i0041_WYG_005-5b"/>
　　　　苕溪漁隠詩太白望廬山絶句云云東坡美<lb/>
　　　　之有詩云帝遣銀河一𣲖垂古來唯有謫仙詞<lb/>
　　　　然余謂太白古詩云海風吹不斷江月照還<lb/>
　　　　空磊落清壯語簡而意盡優於絶句多矣<lb/>
日照香爐生紫煙遥㸔瀑布挂前川飛流直下三千尺<lb/>
疑是銀河落九天<lb/>
　　　同前<lb/>
西登香爐峯南見瀑布水挂流三百丈噴壑數十里歘<lb/>
<pb n="KR4i0041_WYG_005-6a"/>
如飛電來隠若白虹起初驚河漢落半灑雲天裏仰觀<lb/>
勢轉雄壯哉造化功海風吹不斷江月照還空空中亂<lb/>
潨射左右洗青壁飛珠散輕霞流沬沸穹石而我遊名<lb/>
山對之心益閑無論潄瓊液還得洗塵顔且諧宿所好<lb/>
永願辭人間<lb/>
　　　長干行<lb/>
　　　　山谷云太白集中長干行二篇妾髪初覆額真<lb/>
　　　　太白作也憶妾深閨裏李益尚書作也所謂癡<lb/>
<pb n="KR4i0041_WYG_005-6b"/>
　　　　妬尚書李十郎者也詞意亦清麗可喜亂之太<lb/>
　　　　白詩中亦不甚逺大儒曾子固刋定亦不能别<lb/>
　　　　也太白豪放人中鳳凰麒麟譬如生富貴人雖<lb/>
　　　　醉夢暝暗啽囈中作無義語終不作寒乞聲耳<lb/>
妾髮初覆額折花門前劇郎騎竹馬來遶床弄青梅同<lb/>
居長千里兩小無嫌猜十四為君婦羞顔未嘗開低頭<lb/>
向暗壁千喚不一迴十五始展眉願同塵與灰常存抱<lb/>
柱信豈上望夫臺十六君逺行瞿塘灩澦堆五月不可<lb/>
<pb n="KR4i0041_WYG_005-7a"/>
觸猿鳴天上哀門前舊行跡一一生蒼苔苔深不可掃<lb/>
落葉秋風早八月蝴蝶黄雙飛西園草感此傷妾心坐<lb/>
愁紅顔老早晩下三巴預将書報家相迎不道逺直至<lb/>
長風沙<lb/>
　　　同前<lb/>
憶妾深閨裏煙塵不曾識嫁與長千人沙頭候風色五<lb/>
月南風興思君下巴陵八月西風起想君發揚子去來<lb/>
悲如何見少别離多湘潭幾日到妾夢越風波昨夜狂<lb/>
<pb n="KR4i0041_WYG_005-7b"/>
風度吹折江頭樹淼淼暗無邊行人在何處好乗浮雲<lb/>
驄佳期蘭渚東鴛鴦綠蒲上翡翠錦屛中自憐十五餘<lb/>
顔色桃花紅那作商人婦愁水復愁風<lb/>
　　　金陵酒肆留别<lb/>
　　　　詩眼云山谷言學者苦不見古人用意處但得<lb/>
　　　　其皮毛所以去之更逺如風吹栁花滿店香若<lb/>
　　　　人復能為此句亦未是太白至于吳姬壓酒勸<lb/>
　　　　客嘗壓酒字他人亦難及金陵子弟來相送欲<lb/>
<pb n="KR4i0041_WYG_005-8a"/>
　　　　行不行各盡觴益不同請君試問東流水别<lb/>
　　　　意與之誰短長至此乃真太白妙處當潛心<lb/>
　　　　焉故學者先以識為主禪家所謂正法眼直<lb/>
　　　　須具此眼目方可入道<lb/>
風吹栁花滿店香吳姬壓酒勸客嘗金陵子弟來相送<lb/>
欲行不行各盡觴請君問取東流水别意與之誰短長<lb/>
　　　逺别離<lb/>
　　　　樂府錄云李白樂府有逺别離其言深哀而<lb/>
<pb n="KR4i0041_WYG_005-8b"/>
　　　　思切吳邁江文通之作皆不及也<lb/>
逺别離古有皇英之二女乃在洞庭之南瀟湘之浦海<lb/>
水直下萬里深誰人不言此離苦日慘慘兮雲冥冥猩<lb/>
猩啼煙兮鬼嘯雨我縱言之將何補皇穹竊恐不照余<lb/>
之忠誠雷憑憑兮欲吼怒堯舜當之亦禪禹君失臣兮<lb/>
龍為魚權歸臣兮䑕變虎或云堯幽囚舜野死九疑聨<lb/>
緜皆相似重瞳孤墳竟何是帝子泣兮綠雲間隨風波<lb/>
兮去無逺慟哭兮逺望見蒼梧之深山蒼梧山崩湘水<lb/>
<pb n="KR4i0041_WYG_005-9a"/>
絶竹上之淚乃可滅<lb/>
　　　君馬黄<lb/>
　　　　樂府題解云君馬黄臣馬蒼二馬同逐君馬<lb/>
　　　　良終言美人歸以南歸以北駕車馳馬今我<lb/>
　　　　心傷李白擬遂有君馬黄我馬白馬色雖不<lb/>
　　　　同人心本無隔其末乃云相知在急難獨好<lb/>
　　　　亦何益白之能自馳騁不與古人同圏套非<lb/>
　　　　逺非近此可謂善學詩者歟<lb/>
<pb n="KR4i0041_WYG_005-9b"/>
君馬黄我馬白馬色雖不同人心本無隔共作遊冶盤<lb/>
雙行洛陽陌長劍既照曜髙冠何赩赫各有千金裘<lb/>
俱為五侯客猛虎落䧟穽壯夫時屈厄相知在急難<lb/>
獨好亦何益<lb/>
　　　臨江王節士歌<lb/>
　　　　樂府題解云李白亦有此擬而感激奮勵有<lb/>
　　　　古忠烈之意云<lb/>
洞庭白波朩葉稀燕鴻始入吳雲飛吳雲寒燕鴻苦風<lb/>
<pb n="KR4i0041_WYG_005-10a"/>
號沙宿瀟湘浦節士感秋淚如雨白日當天心照之可<lb/>
以事明主壯士憤雄風生安得倚天劍跨海斬長鯨<lb/>
　　　杜子美<hi>上</hi>
　　山谷云子美詩妙處乃在無意於文夫無意而意<lb/>
　　已至非廣之以風雅頌深之以離騷九歌安能咀<lb/>
　　嚼其味閴然入其門耶彼喜穿鑿者棄其大㫖取<lb/>
　　其發興於所遇林泉人物草朩蟲魚以為物物皆<lb/>
　　有所託如世間商度隠語老則子美之詩委地矣<lb/>
<pb n="KR4i0041_WYG_005-10b"/>
　　秦少游云蘇武李陵之詩長於髙妙曹植劉公幹<lb/>
　　之詩長於豪逸陶潛阮籍之詩長於沖澹謝靈運<lb/>
　　鮑照之詩長於峻潔徐陵庾信之詩長於藻麗子<lb/>
　　美者窮髙妙之格極豪益之氣包沖澹之趣兼峻<lb/>
　　潔之姿備藻麗之態而諸家所作不及焉<lb/>
　　王荆公云李白歌詩豪放飄逸人固莫及然具格<lb/>
　　止於此而已不知變也至於甫則悲懽窮泰發斂<lb/>
　　抑揚疾徐縱横無施不可故其詩有平淡簡易者<lb/>
<pb n="KR4i0041_WYG_005-11a"/>
　　有綺麗精確者有麗重威武若三軍之帥者有奮<lb/>
　　迅馳驟若泛駕之馬者有淡泊閑静若山谷隠士<lb/>
　　者有風流藴藉若貴介公子者蓋其詩緒宻而思<lb/>
　　深觀者茍不能臻其閫奥未易識其妙處<lb/>
　　唐子西語錄云六經之後便有司馬遷三百五篇<lb/>
　　之後便有杜子美六經不可學亦不須學故作文<lb/>
　　當學司馬遷作詩當學杜子美二書亦須常讀所<lb/>
　　謂不可一日無此君也<lb/>
<pb n="KR4i0041_WYG_005-11b"/>
　　苕溪漁隠云近時學詩者率宗江西然殊不知江<lb/>
　　西本亦學少陵者也故陳無已曰豫章之學博矣<lb/>
　　而法於少陵故其詩近之今少陵之詩後生少年<lb/>
　　不復過目抑亦失江西之意乎江西平日語學者<lb/>
　　為詩㫖趣亦獨宗少陵一人而已余為是說蓋欲<lb/>
　　學詩者師少陵友江西則兩得之矣<lb/>
　　　奉贈韋左丞丈<hi>二十二韻</hi>
　　　　詩眼云山谷言文章必謹布置毎見後學多告<lb/>
<pb n="KR4i0041_WYG_005-12a"/>
　　　　以原道命意曲折後予心此槩考古人法度如<lb/>
　　　　贈韋見素詩云紈袴不餓死儒冠多誤身此一<lb/>
　　　　篇立意故使人靜聽而具陳之自甫昔少年日<lb/>
　　　　早充觀國賔致君堯舜上再使風俗淳皆儒冠<lb/>
　　　　事業也自此意竟蕭條至蹭蹬無縱鱗言誤身<lb/>
　　　　如此也則意舉而文備故巳有是詩矣然必言<lb/>
　　　　其所以見韋者於是有厚愧真知之句所以真<lb/>
　　　　知者謂傳誦其詩也然宰相職在薦賢不當徒<lb/>
<pb n="KR4i0041_WYG_005-12b"/>
　　　　愛人而巳士故不能無望故曰竊效貢公喜難<lb/>
　　　　甘原憲貧果不能薦賢則去之可也故曰焉能<lb/>
　　　　心怏怏秪是走踆踆又將入海而去秦也然其<lb/>
　　　　去也必有遲遲不忍之意故曰尚憐終南山回<lb/>
　　　　首清渭濱則所知不可以不别故曰常擬報一<lb/>
　　　　飯況懐辭大臣夫如此是可以相忘於江湖之<lb/>
　　　　外雖見素亦不得而見矣故曰白鷗波浩蕩萬<lb/>
　　　　里誰能馴終焉此詩前賢録為壓巻葢布置最<lb/>
<pb n="KR4i0041_WYG_005-13a"/>
　　　　得正體如官府甲第門堂房室各有定處不可<lb/>
　　　　亂也韓文公原道於書之堯典如此其它皆謂<lb/>
　　　　之變體可也<lb/>
　　　　又云詩有一篇命意有句中命意如老杜上韋<lb/>
　　　　見素詩布置如此是一篇命意也至其道遲遲<lb/>
　　　　不忍去之意則曰尚憐終南山回首清渭濵其<lb/>
　　　　道欲與見素别則曰常擬報一飯況懐辭大臣<lb/>
　　　　此句中命意也葢如此然後頓挫髙雅<lb/>
<pb n="KR4i0041_WYG_005-13b"/>
紈袴不餓死儒冠多誤身丈人試静聴賤子請具陳甫<lb/>
昔少年日早充觀國賓讀書破萬巻下筆如有神賦料<lb/>
楊雄敵詩㸔子建親李邕求識面王翰願卜隣自謂頗<lb/>
挺出立登要路津致君堯舜上再使風俗淳此意竟蕭<lb/>
條行歌非隠淪騎驢三十載旅食京華春朝扣富兒門<lb/>
暮随肥馬塵殘盃與冷炙到處潛悲辛主上頃見徴歘<lb/>
然欲求伸青冥却垂趐蹭蹬無縱鱗甚愧丈人厚甚知<lb/>
丈人真每於百寮上猥誦佳句新竊效貢公喜難甘原<lb/>
<pb n="KR4i0041_WYG_005-14a"/>
憲貧焉能心怏怏秪是走踆踆今欲東入海即將西去<lb/>
秦尚憐終南山回首清渭濱常擬報一飯況懐辭大臣<lb/>
白鷗没浩蕩萬里誰能馴<lb/>
　　　發秦州<hi>乾元三年自秦州赴同谷縣紀行十二首</hi>
　　　　少陵詩縱目云云紀行詩發秦州至鳯凰臺發<lb/>
　　　　同谷縣至成都府合二十四首皆以紀行為先<lb/>
　　　　後無復差舛昔韓子蒼常論此詩筆力變化當<lb/>
　　　　與太史公諸贊方駕學者宜常諷誦之<lb/>
<pb n="KR4i0041_WYG_005-14b"/>
我衰更懶拙生事不自謀無食問樂土無衣思南州漢<lb/>
源十月交天氣如涼秋草朩未黄落況聞山水幽栗亭<lb/>
名更佳下有良田疇充腸多薯蕷崖宻亦易求宻竹復<lb/>
冬笋清池可方舟雖傷旅寓逺庶遂平生遊此邦俯要<lb/>
衝實恐人事稠應接非本性登臨未銷憂谿谷無異石<lb/>
塞田始徴收豈復慰老夫惘然難久留日色隠孤戌烏<lb/>
啼滿城頭中宵驅車去飲馬寒塘流磊落星月髙蒼茫<lb/>
雲霧浮大哉乾坤内吾道長悠悠<lb/>
<pb n="KR4i0041_WYG_005-15a"/>
　　　赤谷<lb/>
天寒霜雪繁遊子有所之豈但嵗月暮重來未有期晨<lb/>
發赤谷亭險艱方自兹亂石無改轍我車已載脂山深<lb/>
苦多風落日童稚饑悄然村墟迥烟火何由追貧病轉<lb/>
零落故鄉不可思常恐死道路永為髙人嗤<lb/>
　　　鐵堂峽<lb/>
山風吹遊子縹緲乗險絶硤形蔵堂隍壁色立積鐵徑<lb/>
摩穹蒼蟠石與厚地裂修纎無垠竹嵌空太始雪威遲<lb/>
<pb n="KR4i0041_WYG_005-15b"/>
哀壑底徒旅慘不悅水寒長氷横我馬骨正折生涯抵<lb/>
弧矢盜賊殊未滅飄蓬踰三年迴首肝肺熱<lb/>
　　　鹽井<lb/>
鹵中草朩白青者官鹽煙官作既有程煮鹽煙在川汲<lb/>
井嵗榾榾出車日連連自公斗三百轉致斛六千君子<lb/>
慎止足小人苦喧闐我何良嘆嗟物理固自然<lb/>
　　　寒硤<lb/>
行邁日悄悄山谷勢多端雲門轉絶岸積阻霾天寒寒<lb/>
<pb n="KR4i0041_WYG_005-16a"/>
硤不可度我實衣裳單況當仲冬交泝沿增波瀾野人<lb/>
尋烟語行子旁水餐此生免荷殳未敢辭路難<lb/>
　　　法鏡寺<lb/>
身危適他州勉强終勞苦神傷山行深愁破崖寺古嬋<lb/>
娟碧蘚浄蕭摵寒籜聚回回山根水冉冉松上雨洩雲<lb/>
蒙清晨初日翳復吐朱甍半光炯户牖燦可數拄䇿忘<lb/>
前期出蘿已亭午冥冥子規呌微徑不復取<lb/>
　　　青陽峽<lb/>
<pb n="KR4i0041_WYG_005-16b"/>
塞外苦厭山南行道彌惡岡巒相經亘雲水氣參錯林<lb/>
迥硤角來天窄壁面削磎西五里石奮怒向我落仰㸔<lb/>
日車側俯恐坤軸弱魑魅嘯有風霜霰浩漠漠昨憶踰<lb/>
隴坂髙秋視吳岳東笑蓮花卑北知崆峒薄超然侔壯<lb/>
觀已謂殷寥廓突兀猶趂人及兹嘆冥寞<lb/>
　　　龍門鎮<lb/>
細泉兼輕氷沮洳棧道濕不辭辛苦行迫此短景急石<lb/>
門雲雪隘古鎮峯巒集旌竿暮慘澹風水白刃澁胡為<lb/>
<pb n="KR4i0041_WYG_005-17a"/>
屯成臯防虞此何及嗟爾逺戍人山寒夜中泣<lb/>
　　　石龕<lb/>
熊羆咆我東虎豹號我西我後鬼長嘯我前狨又啼天<lb/>
寒昏無日山逺道路迷驅車石龕下仲冬見虹霓伐竹<lb/>
者誰子悲歌上雲梯為官采美箭五嵗供梁齊苦云直<lb/>
簳盡無以充提擕奈何漁陽騎颯颯驚蒸黎<lb/>
　　　積草嶺<lb/>
連峯積長隂白日遞隠見颼颼林響交慘慘石狀變山<lb/>
<pb n="KR4i0041_WYG_005-17b"/>
分積草嶺路異明水縣旅泊吾道窮衰年嵗時倦卜居<lb/>
尚百里休駕役諸彦邑有佳主人情如已會面來書語<lb/>
絶妙逺客驚深眷食蕨不願餘茅茨眼中見<lb/>
　　　泥功山<lb/>
朝行青泥上暮在青泥中泥濘非一時版築勞人功不<lb/>
畏道路永反將汩没同白馬為鐵驪小兒成老翁哀猿<lb/>
透却墜死鹿力所窮寄語北來人後來莫匆匆<lb/>
　　　鳯凰臺<lb/>
<pb n="KR4i0041_WYG_005-18a"/>
亭亭鳳凰臺北對西康州西伯今寂寞鳳聲亦悠悠山<lb/>
峻路絶蹤石林氣髙浮安得萬丈梯為君上上頭恐有<lb/>
無母鶵饑寒日啾啾我能剖心血飲啄慰孤愁心以當<lb/>
竹實炯然無外求血以當醴泉豈徒比清流所重王者<lb/>
瑞敢辭微命休坐㸔綵翮長舉意八極周自天銜瑞圖<lb/>
飛下十二樓圖以奉至尊鳳以垂鴻猷再光中興業一<lb/>
洗蒼生憂深衷正為此羣盜何淹留<lb/>
　　　發同谷縣<lb/>
<pb n="KR4i0041_WYG_005-18b"/>
賢有不黔突聖有不暖席況我饑愚人焉能尙安宅始<lb/>
來兹山中休駕喜地僻奈何迫物累一嵗四行役忡忡<lb/>
去絶境杳杳更逺適停驂龍潭雲迴首虎崖石臨岐别<lb/>
數子握手淚再滴交情無舊深窮老多慘慽平生嬾拙<lb/>
意偶值棲遁跡去住與願違仰慙林間翮<lb/>
　　　木皮嶺<lb/>
首路栗亭西尚想鳳凰村季冬擕童稚辛苦赴蜀門南<lb/>
登朩皮嶺艱險不易論汗流被我體祁寒為之暄逺岫<lb/>
<pb n="KR4i0041_WYG_005-19a"/>
争輔佐千巖自崩奔始知五岳外别有他山尊仰干塞<lb/>
天明俯入裂厚坤再聞虎豹鬭屢跼風水昏髙有廢閣<lb/>
道摧折如斷轅下有冬青林石上走長根西崖特秀發<lb/>
煥若靈芝繁潤聚金碧氣清無沙土㾗憶觀崑崙圖目<lb/>
繫𤣥圃存對此欲何適黙傷垂老魂<lb/>
　　　白沙渡<lb/>
畏途隨長江渡口下絶岸差池上舟楫杳窕入雲漢天<lb/>
寒荒野外日暮中流半我馬向北嘶山猿飲相喚水清<lb/>
<pb n="KR4i0041_WYG_005-19b"/>
石礧礧沙白灘漫漫迥然洗愁卒多病一疎散髙壁抵<lb/>
嶔崟洪濤越凌亂臨風獨回首攬轡復三歎<lb/>
　　　水㑹渡<lb/>
山行有常程中夜尚未安微月没已久崖傾路何難大<lb/>
江動我前洶若溟渤寛篙師暗理楫謌笑輕波瀾霜濃<lb/>
朩石滑風急手足寒入舟已千憂陟巘仍萬盤迴眺積<lb/>
水外始知衆星乾逺遊令人瘦衰病慙加餐<lb/>
　　　飛仙閣<lb/>
<pb n="KR4i0041_WYG_005-20a"/>
土門山行窄微徑緣秋豪棧雲闌千峻梯石結構牢萬<lb/>
壑欹疎林積隂帶奔濤寒日外淡泊長風中怒號歇鞍<lb/>
在地底始覺所厯髙往來雜坐臥人馬同疲勞浮生有<lb/>
定分饑飽豈可逃歎息謂妻子我何隨汝曹<lb/>
　　　五盤<lb/>
五盤雖云險山色佳有餘仰凌棧道細俯映江朩疎地<lb/>
僻無網罟水清反多魚好鳥不妄飛野人半巢居喜見<lb/>
淳朴俗坦然心神舒東郊尚格鬭巨猾何時除故鄉有<lb/>
<pb n="KR4i0041_WYG_005-20b"/>
弟妹流落隨邱墟成都萬事好豈若歸吾廬<lb/>
　　　龍門閣<lb/>
清江下龍門絶壁無尺土長風駕髙浪浩浩自太古危<lb/>
途中縈盤仰望垂線縷滑石欹誰鑿浮梁裊相拄目眩<lb/>
隕雜花頭風吹過雨百年不敢料一墜那得取飽聞經<lb/>
瞿塘足見渡大庾終身厯艱險恐懼從此數<lb/>
　　　石櫃閣<lb/>
　　　　唐子西語云秦中紀行詩如江間饒竒石未為<lb/>
<pb n="KR4i0041_WYG_005-21a"/>
　　　　極勝至暝色帶逺客則不可及已<lb/>
季冬日已長山晩半天赤蜀道多草花江間饒竒石石<lb/>
櫃曾波上臨虚蕩髙壁清暉回羣鷗暝色帶逺客羈栖<lb/>
負幽意感歎向絶跡信甘孱懦嬰不獨凍餒逼優游謝<lb/>
康樂放波陶彭澤吾衰未自由謝爾性所適<lb/>
　　　拮栢渡<lb/>
青冥寒江渡架竹為長橋竿濕烟漠漠江水風蕭蕭連<lb/>
笮動嫋娜征衣颯飄颻急流鴇鷁散絶岸黿鼉驕西轅<lb/>
<pb n="KR4i0041_WYG_005-21b"/>
自兹異東逝不可要髙通荆門路濶會滄海潮孤光隠<lb/>
顧盻遊子悵寂寥無以洗心胷前登但山椒<lb/>
　　　劍門<lb/>
惟天有設險劍閣天下壯連山抱西南石角皆北向兩<lb/>
崖崇墉倚刻畫城郭狀一夫怒臨關百萬未可傍珠玉<lb/>
走中原岷峨氣悽愴三皇五帝前雞犬各相放後王尚<lb/>
柔逺職貢道已喪至今英雄人髙視見霸王幷吞與割<lb/>
據極力不相讓吾將罪真宰意欲鏟疊嶂恐此復偶然<lb/>
<pb n="KR4i0041_WYG_005-22a"/>
臨風黙惆悵<lb/>
　　　鹿頭山<lb/>
鹿頭何亭亭是日慰饑渇連山西南斷俯見千里豁游<lb/>
子出京華劍門不可越及兹阻險盡始喜原野濶殊方<lb/>
昔三分霸氣曾間發天下今一家雲端失雙闕悠然想<lb/>
揚馬斷起名硉兀有文令人傷何處埋爾骨紆餘脂膏<lb/>
地慘澹豪俠窟杖鉞非老臣宣風豈専達冀公柱石姿<lb/>
論道邦國活斯人亦何幸公鎮踰嵗月<lb/>
<pb n="KR4i0041_WYG_005-22b"/>
　　　成都府<lb/>
翳翳桑榆日照我征衣裳我行山川異忽在天一方但<lb/>
逢新人民未卜見故鄉大江東流去遊子去日長曾城<lb/>
填華屋季冬樹朩蒼喧然名都會吹簫間笙簧信美無<lb/>
與適側身望川梁鳥雀夜各歸中原杳茫茫初月出不<lb/>
髙衆星尚争光自古有羇旅我何苦哀傷<lb/>
　　　病柏<lb/>
　　　　石林詩話云病栢病橘枯椶枯柟皆當時事病<lb/>
<pb n="KR4i0041_WYG_005-23a"/>
　　　　栢當為明皇作與杜鵑行意同枯椶皆民力之<lb/>
　　　　殘困其篇中自言矣枯柟云猶含棟梁具無復<lb/>
　　　　雲霄志當為房次律之徒作惟病橘始言惜哉<lb/>
　　　　結實小酸澁如棠梨未以比荔枝勞民疑若指<lb/>
　　　　佞倖之不得志者自漢魏以來詩人用意深逺<lb/>
　　　　不失古風惟此為然不但語之工也<lb/>
有栢生崇岡童童狀車<hi>一作青</hi>葢偃蹙龍虎姿生當風雲<lb/>
㑹神明依正直故老多再拜豈知千年根中路顔色壊<lb/>
<pb n="KR4i0041_WYG_005-23b"/>
出非不得地蟠據亦髙大嵗寒忽無憑日夜柯葉改丹<lb/>
鳯領九雛哀鳴翔其外䲭鴞志意滿養子穿穴内客從<lb/>
何鄉來佇立久吁怪静求𤣥精理浩蕩難倚頼<lb/>
　　　病橘<lb/>
羣<hi>一作枳</hi>橘少生意雖多亦奚為惜哉結實小酸澁如棠<lb/>
梨剖之盡蠧蟲彩掇爽其宜紛然不適口豈只存其皮<lb/>
蕭蕭半死葉未忍别故枝𤣥冬霜雪積況乃迴風吹嘗<lb/>
聞蓬萊殿羅列瀟湘姿此物嵗不稔玉食失<hi>一作少</hi>光輝<lb/>
<pb n="KR4i0041_WYG_005-24a"/>
㓂盜尚憑陵當君減膳時汝病是天意吾諗<hi>一作愁</hi>罪有<lb/>
司憶昔南海使奔騰獻荔枝百馬死山谷到今耆舊悲<lb/>
　　　枯椶<lb/>
蜀門多椶櫚髙者十八九其皮割剝甚雖衆亦易朽徒<lb/>
布如雲葉青青嵗寒後交横集斧斤凋喪先蒲栁傷時<lb/>
苦軍乏一物官盡取嗟爾江漢人生成復何有有同枯<lb/>
椶朩使我沉歎久死者即已休生者何自守啾啾黄雀<lb/>
啄側見寒蓬走念爾形影乾摧殘没藜莠<lb/>
<pb n="KR4i0041_WYG_005-24b"/>
　　　枯柟<lb/>
楩柟枯峥嶸鄉黨皆莫記不知幾百嵗慘慘無生意上<lb/>
枝摩皇天下根盤厚地巨圍雷霆坼萬孔螻蟻萃凍雨<lb/>
落流膠<hi>漁隠叢話云楚辭使凍雨兮灑塵注云江東呼夏月暴雨為凍雨音東</hi>衡風奪佳<lb/>
氣白鵠遂不來天雞為愁思猶含棟梁具無復霄漢志<lb/>
良工古昔少識者出涕淚種榆水中央成長何容易截<lb/>
承金露盤裊裊不自畏<lb/>
　　　李潮八分小篆歌<lb/>
<pb n="KR4i0041_WYG_005-25a"/>
　　　　漁隠叢話云此詩叙書之顛末可謂詳盡後<lb/>
　　　　人筆力豈能到此而嶧山碑棗朩傳刻之語<lb/>
　　　　尤為人所取信<lb/>
倉頡鳥跡既茫昧字體變化如浮雲陳倉石皷又已訛<lb/>
大小二篆生八分秦有李斯漢蔡邕中間作者寂不聞<lb/>
嶧山之碑野火焚棗朩傳刻肥失真苦縣光和尚骨立<lb/>
書貴瘦硬方通神惜哉李蔡不復得吾甥李潮下筆親<lb/>
尚書韓擇朩騎曹蔡有鄰開元以來數八分潮也掩有<lb/>
<pb n="KR4i0041_WYG_005-25b"/>
二子成三人況潮小篆逼秦相快劍長㦸森相向八分<lb/>
一字直百金蛟龍盤拏肉屈强吳郡張顛誇草書草書<lb/>
非古空雄壯豈如吾甥不流宕丞相中郎丈人行巴東<lb/>
逢李潮逾月求我歌我今衰老才力薄潮乎潮乎奈汝<lb/>
何<lb/>
　　　秋日䕫府詠懐奉寄鄭監<hi>審</hi>李賓客<hi>之芳</hi>一百韻<lb/>
　　　　石林詩話云長篇最難晉魏以前無過十韻者<lb/>
　　　　葢嘗使人以意道志初不以叙事傾側為工至<lb/>
<pb n="KR4i0041_WYG_005-26a"/>
　　　　詠懐北征<hi>見後</hi>諸篇窮極筆力如太史公紀此<lb/>
　　　　古今絶唱<lb/>
　　　　蔡寛夫詩話云子美詩善叙事故號詩史其<lb/>
　　　　律詩多至百韻本末貫穿如一詞前此蓋未有<lb/>
　　　　元稹云子美鋪陳終始排比聲韻大或千言<lb/>
　　　　次猶數百詞氣豪邁而風調清深屬對律切<lb/>
　　　　而脱棄凡近<lb/>
　　　　山谷云好作竒語自是文章一病但當以理為<lb/>
<pb n="KR4i0041_WYG_005-26b"/>
　　　　主理得而詞順自然出羣拔萃觀子美到䕫<lb/>
　　　　州後詩不煩繩削而自合矣<lb/>
絶塞烏蠻北孤城白帝邉飄零仍百里消渇已三年雄<lb/>
劍鳴開匣羣書滿繫船亂離心不展衰謝日蕭然筋力<lb/>
妻孥問菁華歳月遷登臨多物色陶冶賴詩篇峽束滄<lb/>
江起巖排石樹圓拂雲霾楚氣潮海蹴吳天煮井為鹽<lb/>
速燒畬度地偏有時驚叠嶂何處覔平川鸂鶒雙雙舞<lb/>
獼猴壘壘懸碧羅長似帶錦石小如錢春草何曾歇寒<lb/>
<pb n="KR4i0041_WYG_005-27a"/>
花亦可憐獵人吹戍火野店引山泉喚起搔頭急扶行<lb/>
幾屐穿兩京猶薄産四海絶隨肩幕府初交辟郎官幸<lb/>
備員𤓰時猶旅寓萍泛苦夤緣藥餌虚狼藉秋風灑静<lb/>
便開襟驅瘴癘明目掃雲烟髙宴諸侯禮佳人上客前<lb/>
哀筝傷老大華屋豔神仙南内開元曲常時弟子傳法<lb/>
歌聲變轉滿坐涕潺湲弔影䕫州僻回腸杜曲煎即今<lb/>
龍廏水莫帶犬戎羶耿賈扶王室蕭曹供御筵乗威滅<lb/>
蜂蠆戮力効鷹鸇舊物森猶在凶徒惡未悛國須行戰<lb/>
<pb n="KR4i0041_WYG_005-27b"/>
伐人憶止戈鋋奴僕何知禮恩榮錯與權胡星一彗孛<lb/>
黔首遂拘攣哀痛絲綸切煩苛法令蠲業成陳始王兆<lb/>
喜出于畋宫禁經綸宻台階翊戴全熊羆載吕望鴻鴈<lb/>
美周宣側聴中興主長吟不世賢音徽一柱數道理下<lb/>
牢千鄭李光時論文章並我先隂何尚清省沈宋歘聨<lb/>
翩律比崑崙竹音知燥濕絃風流俱善價愜當久忘筌<lb/>
置驛常如此登龍蓋有焉雖云隔禮數不敢墜周旋髙<lb/>
視收人表虚心味道𤣥馬來皆汗血鶴唳必青田羽翼<lb/>
<pb n="KR4i0041_WYG_005-28a"/>
商山起蓬萊漢閣連管寧紗帽浄江令錦袍鮮東郡時<lb/>
題壁南湖日扣舷逺遊凌絶境佳句染華牋每欲孤飛<lb/>
去徒為百慮牽生涯已寥落國步尚迍邅衾枕成蕪没<lb/>
池塘作棄捐别離憂怛怛伏臘涕漣漣露菊班豐鎬秋<lb/>
蔬影澗瀍共誰論昔事幾處有新阡富貴空回首喧争<lb/>
懶著鞭兵戈塵漠漠江漢月娟娟局促㸔秋鷰蕭疎聴<lb/>
脫蟬雕蟲蒙記憶烹鯉問沉緜卜羡君平杖偷存子敬<lb/>
氊囊虚把釵釧金盡拆花鈿甘子隂涼葉茅齋八九椽<lb/>
<pb n="KR4i0041_WYG_005-28b"/>
陣圖沙北岸市暨瀼西巔羇絆心嘗折棲遲病即痊紫<lb/>
收岷嶺芓白種陸家蓮色好梨勝頰穰多栗過拳勅厨<lb/>
唯一味求飽或三鱣兒去㸔魚笱人來坐馬韉縳柴門<lb/>
窄窄通竹溜涓涓塹抵公畦稜村依野廟壖缺籬将棘<lb/>
拒倒石賴藤纏借問頻朝謁何如穏晝眠誰云行不逮<lb/>
自覺坐能堅霧雨銀章澁馨香粉署妍紫鸞無近逺黄<lb/>
雀任翩翾困學違從衆明公各勉旃聲華夾宸極早晩<lb/>
到星躔懇諫留匡鼎諸儒引服䖍不逢輸鯁直會是正<lb/>
<pb n="KR4i0041_WYG_005-29a"/>
陶甄宵旰憂虞軫黎元疾苦騈雲臺終日畫青簡為誰<lb/>
編行路難何有招尋興已専由來具飛檝暫擬控鳴弦<lb/>
身許雙峯寺門求七祖禪落帆追宿昔衣褐向真詮安<lb/>
石名髙晉昭王客赴燕途中非阮籍查上似張騫披拂<lb/>
雲寧在淹留景不延風期終破浪水怪莫飛涎他日辭<lb/>
神女傷春怯杜鵑淡交隨聚散澤國遶迴旋本自依迦<lb/>
葉何曾籍偓佺鑪峯生轉盻橘井尚髙褰東走窮歸鶴<lb/>
南征盡跕鳶晩聞多妙教卒踐塞前愆顧凱丹青列頭<lb/>
<pb n="KR4i0041_WYG_005-29b"/>
陁琬琰鐫衆香深黯黯幾地肅芊芊勇猛為心極清羸<lb/>
任體孱金箆空刮眼鏡象未離銓<lb/>
　　　自京赴奉先縣詠懷五百字<lb/>
杜陵有布衣老大意轉拙許身一何愚竊比稷與契居<lb/>
然成濩落白首甘契闊蓋棺事則已此志常覬豁窮年<lb/>
憂黎元歎息腸内熱取笑同學翁浩歌彌激烈非無江<lb/>
海志蕭灑送日月生逢堯舜君不忍便永訣當今廊廟<lb/>
具構厦豈云缺葵藿傾太陽物性固莫奪顧惟螻螘輩<lb/>
<pb n="KR4i0041_WYG_005-30a"/>
但自求其穴胡為慕大鯨輒擬偃溟渤以兹悟生理獨<lb/>
恥事干謁兀兀遂至今忍為塵埃沒終媿巢與由未能<lb/>
易其節沉飲聊自適放歌破愁絶歳暮百草零疾風髙<lb/>
岡裂天衢陰崢嶸客子中夜發霜嚴衣帶斷指直不得<lb/>
結凌晨過驪山御榻在嵽嵲蚩尤塞寒空蹴蹋崖谷滑<lb/>
瑶池氣鬱律羽林相摩戞君臣留歡娛樂動殷樛嶱賜<lb/>
浴皆長纓與宴非短褐彤庭所分帛本自寒女出鞭撻<lb/>
其夫家聚歛貢城闕聖人筐篚恩實欲邦國活臣如忽<lb/>
<pb n="KR4i0041_WYG_005-30b"/>
至理君豈棄此物多士盈朝廷仁者宜戰慄況聞内金<lb/>
盤盡在衛霍室中堂舞神仙煙霧散玉質煖客貂鼠裘<lb/>
悲管逐清瑟勸客駞蹄羮霜橙壓香橘朱門酒肉臭路<lb/>
有凍死骨榮枯咫尺異惆悵難再述北轅就涇渭官渡<lb/>
又改轍羣水從西下極目髙崪几疑是崆峒來恐觸天<lb/>
柱折河梁幸未坼枝撑聲窸窣行旅相攀援川廣不可<lb/>
越老妻寄異縣十口隔風雪誰能久不顧庶往共饑渇<lb/>
入門聞號咷幼子饑巳卒吾寧舍一哀里巷亦嗚咽所<lb/>
<pb n="KR4i0041_WYG_005-31a"/>
媿為人父無食致夭折豈知秋未登貧窶有倉卒生常<lb/>
免租稅名不𨽻征伐撫迹猶酸辛平人固騷屑黙思失<lb/>
業徒因念逺戍卒憂端齊終南澒洞不可掇<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0041_WYG_005-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹莊詩話巻五<lb/>
</p>
<p>
</p>
  </div>
</body>
</text>
</TEI>
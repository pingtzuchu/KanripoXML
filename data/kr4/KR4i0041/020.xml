<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹莊詩話巻二十</head> <lb/>
    <p>
<pb n="KR4i0041_WYG_020-1a"/>
欽定四庫全書<lb/>
　竹莊詩話巻二十<lb/>
　　雜編十<lb/>
　　　題孤山寺　　　　　　　　　張　祐<lb/>
　　　　西清詩話云百家詩選余讀之見其取張祐<lb/>
　　　　恵山寺詩泉聲到坡盡山色上樓多而不取<lb/>
　　　　孤山寺詩云云又賈島平生得意句獨行潭<lb/>
　　　　底影數息樹邉身復不取而載寫留行道影<lb/>
<pb n="KR4i0041_WYG_020-1b"/>
　　　　焚却坐禪身不知意果如何耳<lb/>
樓臺聳碧岑一徑入湖心不雨天長潤無雲水自沈斷<lb/>
橋荒蘚澁空院落花深猶憶西牕月鐘聲在北林<lb/>
　　　自遣　　　　　　　　　　　陸龜䝉<lb/>
　　　　漁隠叢話云天隨子有自遣云云又古意云<lb/>
　　　　云皆思心經竒不襲前人也<lb/>
數尺游絲墮碧空年年長是惹春風爭知天上無人住<lb/>
也有清愁白髮翁<lb/>
<pb n="KR4i0041_WYG_020-2a"/>
　　　古意<lb/>
君心莫淺薄妾意正淒托願得車雙輪一夜坐四角<lb/>
　　　解昭君怨　　　　　　　　　王　叡<lb/>
　　　　詩事云炙轂子王叡作解昭君怨殊有思能<lb/>
　　　　道人好處<lb/>
莫怨工人醜畫身莫嫌明主使和親當時若不嫁胡虜<lb/>
祇是宫中一舞人<lb/>
　　　贈盧綸秋夜同宿　　　　　　李　益<lb/>
<pb n="KR4i0041_WYG_020-2b"/>
　　　　容齋隨筆云李益盧綸皆唐大厯十才子傑<lb/>
　　　　者綸於益為内兄嘗秋夜同宿贈綸詩云云<lb/>
　　　　綸和云云二詩雖絶句讀之使人悽然皆竒<lb/>
　　　　作也<lb/>
世故中年别餘生此會同却將悲與病獨對朗陵翁<lb/>
　　　和前篇　　　　　　　　　　盧　綸<lb/>
戚戚一西東十年今始同可憐風雨夜相對兩衰翁<lb/>
　　　漢宫曲　　　　　　　　　　徐　凝<lb/>
<pb n="KR4i0041_WYG_020-3a"/>
　　　　又云徐凝以瀑布界破青山之句東坡指為<lb/>
　　　　惡詩故不為詩人所稱説予家有凝集觀其<lb/>
　　　　餘篇自有佳處今謾記數絶于此<hi>以下五首</hi>皆有<lb/>
　　　　情致宜其見知於微之樂天也但俗子妄作<lb/>
　　　　樂天詩繆為賞激以起東坡之誚耳<lb/>
月色簾前流玉霜趙家飛燕侍昭陽掌中舞罷簫聲絶<lb/>
三十六宫秋夜長<lb/>
　　　憶揚州<lb/>
<pb n="KR4i0041_WYG_020-3b"/>
蕭娘臉下難勝淚桃葉眉頭易得愁天下三分明月夜<lb/>
二分無賴是揚州<lb/>
　　　相思林<lb/>
逺客逺遊新過嶺每逢芳樹問芳名長林遍是相思樹<lb/>
爭遣愁人獨自存<lb/>
　　　玩花<lb/>
一樹梨花春向暮雪枝殘處怨風來明朝漸校無多去<lb/>
看到黄昏不欲回<lb/>
<pb n="KR4i0041_WYG_020-4a"/>
　　　將歸江外辭韓侍郎<lb/>
一生所遇惟元白天下無人重布衣欲别朱門淚先盡<lb/>
白頭游子白身歸<lb/>
　　　惜花　　　　　　　　　　　嚴　惲<lb/>
　　　　又云温公詩話云唐之中葉文章特盛其姓<lb/>
　　　　名湮没不傳於世者甚衆予觀嚴惲惜花一<lb/>
　　　　絶云云前人多不知誰作乃見於皮陸唱和<lb/>
　　　　集中大率唐人多工詩雖小説劇戲鬼物假<lb/>
<pb n="KR4i0041_WYG_020-4b"/>
　　　　託莫不宛轉有思致不必專門名家而後可<lb/>
　　　　稱也<lb/>
春光冉冉歸何處更向花前把一盃盡日問花花不語<lb/>
為誰零落為誰開<lb/>
　　　寄全椒山中道士　　　　　　韋應物<lb/>
　　　　又云韋應物在滁州以酒寄全椒山中道士<lb/>
　　　　作詩云云其為髙妙超詣固不容夸説而結<lb/>
　　　　尾兩句非復言語思索可到<lb/>
<pb n="KR4i0041_WYG_020-5a"/>
今朝郡齋冷忽念山中客澗底束荆薪歸來煮白石欲<lb/>
持一樽酒逺慰風雨夕落葉滿空山何處尋行迹<lb/>
　　　絶句　　　　　　　　　　　李　頎<lb/>
　　　　又云歐陽公好稱誦唐嚴維詩栁塘春水漫<lb/>
　　　　花塢夕陽遲及常建竹逕通幽處禪房花木深<lb/>
　　　　之句以為不可及予絶喜李頎詩云云且作<lb/>
　　　　客涉逺適當窮秋暮投孤村古寺中夜不能<lb/>
　　　　寐起坐淒惻而聞簷外雨聲其為一時襟抱<lb/>
<pb n="KR4i0041_WYG_020-5b"/>
　　　　不言可知而此兩句十字中盡其意態海水<lb/>
　　　　喻愁非過語也<lb/>
逺客坐長夜雨聲孤寺秋請量東海水看取淺深愁<lb/>
　　　栁枝詞　　　　　　　　　　劉長卿<lb/>
　　　　又云薛能者晚唐詩人格調不能髙而妄自<lb/>
　　　　尊大有柳枝詞五首最後一章曰劉白蘇臺<lb/>
　　　　總近時當初章句是誰推繊腰舞盡春楊柳<lb/>
　　　　未有儂家一首詩自注云劉白二尚書繼為<lb/>
<pb n="KR4i0041_WYG_020-6a"/>
　　　　蘇州刺史皆賦楊栁枝詞世多傳唱雖有才<lb/>
　　　　語但文字太僻宫商不髙耳能之大言如此<lb/>
　　　　但稍推杜陵視劉白以下蔑如也今讀其詩<lb/>
　　　　正堪一笑劉之詞云云白之詞云云其風流<lb/>
　　　　氣槩豈能所可髣髴哉<lb/>
城外春風吹酒旗行人揮袂日西時長安陌上無窮樹<lb/>
惟有垂楊管别離<lb/>
　　　同前　　　　　　　　　　　白居易<lb/>
<pb n="KR4i0041_WYG_020-6b"/>
紅板江橋青酒旗館娃宫暖日斜時可憐雨歇東風定<lb/>
萬樹千條各自垂<lb/>
　　　三閣詞四首　　　　　　　　劉禹錫<lb/>
　　　　山谷云此四章可以配黍離之詩有國存亡<lb/>
　　　　之鑑也大槩劉長卿樂府小章優於大篇詩<lb/>
　　　　優於他文耳<lb/>
貴人三閣上日夕未梳頭不應有恨事嬌甚郤成愁<lb/>
珠箔曲瓊鈎子細見揚州北兵那得度浪語判悠悠<lb/>
<pb n="KR4i0041_WYG_020-7a"/>
沈香帖閣柱金縷畫門楣回首降幡下已見黍離離<lb/>
三人出眢井一身登檻車朱門漫臨水不可見鱸魚<lb/>
　　　淮隂行五首　　　　　　　　劉禹錫<lb/>
　　　　山谷云淮隂行情調殊麗語氣尤穏切白樂<lb/>
　　　　天元微之為之皆不入此律也惟無奈脱萊<lb/>
　　　　時不可解當待博物洽聞者説也<lb/>
　　古有長干行言三江之事悉矣余嘗阻風淮隂作<lb/>
　　淮隂行以禆樂府<lb/>
<pb n="KR4i0041_WYG_020-7b"/>
簇簇淮隂市竹樓緣岸上好日起檣竿鳥飛驚五兩<lb/>
　　　其二<lb/>
今日轉船頭金烏指西北烟波與春草千里同一色<lb/>
　　　其三<lb/>
船頭大銅鐶摩挲光陳陳蚤晩使風來沙頭一眼認<lb/>
　　　其四<lb/>
何物令儂羡羡郎船尾燕啣泥趂檣竿宿食長相見<lb/>
　　　其五<lb/>
<pb n="KR4i0041_WYG_020-8a"/>
隔浦望行船頭昂尾幰幰無奈脱萊時清淮春浪軟<lb/>
　　　竹枝詞　　　　　　　　　　劉禹錫<lb/>
　　　　山谷云劉夢得竹枝九章詞意髙妙元和間<lb/>
　　　　誠可以獨步道風俗而不俚追古昔而不愧<lb/>
　　　　比之杜子美夔州歌所謂同工而異曲也昔<lb/>
　　　　東坡嘗聞余詠第一篇歎曰此奔軼絶塵不<lb/>
　　　　可追也<lb/>
　　四方之歌異音而同樂嵗正月余來建平里中兒<lb/>
<pb n="KR4i0041_WYG_020-8b"/>
　　聨歌竹枝吹短笛擊鼓以赴節歌者揚袂雎舞以<lb/>
　　曲多為賢聆其音中黄鍾之羽卒章激許如吳聲<lb/>
　　雖傖儜不可分而含思宛轉有淇濮之豔昔屈原<lb/>
　　居沅湘間其民迎神詞多鄙陋乃為作九歌到于<lb/>
　　今荆楚鼓舞之故余亦作竹枝詞九篇俾善歌者<lb/>
　　颺之附于末後之聆巴歈知變風之自焉<lb/>
白帝城頭春草生白鹽山下蜀江清南人上來歌一曲<lb/>
北人莫上動鄉情<lb/>
<pb n="KR4i0041_WYG_020-9a"/>
山桃紅花滿上頭蜀江春水拍山流花紅易衰似郎意<lb/>
水流無限似儂愁<lb/>
江上朱樓新雨晴瀼西春水縠文生橋東橋西好楊栁<lb/>
人來人去唱歌行<lb/>
日出三竿春霧消江頭蜀客駐蘭橈憑寄狂夫書一紙<lb/>
住在城都萬里橋<lb/>
兩岸山花似雪開家家春酒滿銀杯昭君坊中多女伴<lb/>
永安宫外蹋青來<lb/>
<pb n="KR4i0041_WYG_020-9b"/>
城西門前灩澦堆年年波浪不能摧懊惱人心不如石<lb/>
少時東去復西來<lb/>
瞿塘嘈嘈十二灘此中道路古來難長恨人心不如水<lb/>
等閒平地起波瀾<lb/>
巫峽蒼蒼烟雨時清猿啼在最髙枝箇裏愁人腸自斷<lb/>
由來不是此聲悲<lb/>
山上層層桃李花雲間烟火是人家銀釧金釵來負水<lb/>
長刀短笠去燒畬<lb/>
<pb n="KR4i0041_WYG_020-10a"/>
　　　武昌老人説笛歌　　　　　　劉禹錫<lb/>
　　　　謾齋語錄云劉禹錫長於歌行并絶句如武<lb/>
　　　　昌老人説笛歌山谷云使宋玉馬融復生亦<lb/>
　　　　當許之金陵懷古等五絶樂天云在在處處<lb/>
　　　　當有神物䕶持不虚語也<lb/>
　　　　詩史云蘇子羙言樂天琵琶行中云夜深忽<lb/>
　　　　夢少年事覺來粉淚濕闌干此聨有佳句今<lb/>
　　　　謂夢得説笛歌云如今老去語猶遲音韻髙<lb/>
<pb n="KR4i0041_WYG_020-10b"/>
　　　　低耳不知氣力已無心尚在時時一曲夢中<lb/>
　　　　吹不減樂天<lb/>
武昌老將七十餘手把庾令相問書自言少小學吹笛<lb/>
蚤事曹王曾賞激往年鎮戍到蘄州楚山蕭蕭笛竹秋<lb/>
當時買林恣搜索典却身上烏貂裘古苔蒼蒼封老節<lb/>
石上孤生飽風雪商聲五音隨指發水中龍應行雲絶<lb/>
曾將黄鶴樓上吹一聲占盡秋江月如今老去語猶遲<lb/>
音韻髙低耳不知氣力已無心尚在時時一曲夢中吹<lb/>
<pb n="KR4i0041_WYG_020-11a"/>
　　　金陵五題　　　　　　　　　劉禹錫<lb/>
　　序云余少為江南客而未遊秣陵嘗有遺恨後為<lb/>
　　歴陽守跂而望之適有客以金陵五題相示逌爾<lb/>
　　生思歘然有得他日友人白樂天掉頭苦吟歎賞<lb/>
　　良乆且曰石頭詩云潮打空城寂寞回吾知後之<lb/>
　　詩人不復措詞矣餘四詠雖不及此亦不孤樂天<lb/>
　　之言爾<lb/>
　　　石頭城<lb/>
<pb n="KR4i0041_WYG_020-11b"/>
山圍故國周遭在潮打空城寂寞回淮水東邉舊時月<lb/>
夜深還過女墻來<lb/>
　　　烏衣巷<lb/>
朱雀橋邉野草花烏衣巷口夕陽斜舊時王謝堂前燕<lb/>
飛入尋常百姓家<lb/>
　　　臺城<lb/>
臺城六代競豪華結綺林春事最奢萬戸千門成野草<lb/>
只緣一曲後庭花<lb/>
<pb n="KR4i0041_WYG_020-12a"/>
　　　生公講堂<lb/>
生公説法鬼神聽身後空堂夜不扃髙坐寂寥塵漠漠<lb/>
一方明月可中庭<lb/>
　　　江令宅<lb/>
南朝詞臣北朝客歸來惟見秦淮碧池臺竹樹三畝餘<lb/>
至今人道江家宅<lb/>
　　　滁州西澗　　　　　　　　　韋應物<lb/>
　　　　本事詩云劉禹錫云白二十苦愛我石頭城<lb/>
<pb n="KR4i0041_WYG_020-12b"/>
　　　　詩云云我自知不及韋十九詩云云<lb/>
獨憐芳草澗邊生上有黄鸝深樹鳴春潮帶雨晩來急<lb/>
野渡無人舟自横<lb/>
　　　聞歌　　　　　　　　　　　杜　牧<lb/>
　　　　抒情詩話云杜牧之綽有詩名縱情雅逸金<lb/>
　　　　陵艤舟聞倡樓歌聲有詩云云風雅編綴不<lb/>
　　　　可勝紀與杜甫齊名時人呼為大杜小杜<lb/>
烟籠寒水月籠沙夜泊秦淮寄酒家倡女不知亡國恨<lb/>
<pb n="KR4i0041_WYG_020-13a"/>
隔江猶唱後庭花<lb/>
　　　中書即事　　　　　　　　　裴　度<lb/>
　　　　石林避暑錄云李文定公坐與丁晉公不相<lb/>
　　　　能中甞鬱鬱不樂舊中書省壁有手題詩一聨<lb/>
　　　　云灰心緣忍事霜鬢為論兵凡數十處此裴<lb/>
　　　　晉公詩也初不見全篇在許昌偶得其集云<lb/>
　　　　云晉公之言猶及此豈坐李逢吉元稹故耶<lb/>
　　　　集中又有在太原題㕔壁一絶句云云則此<lb/>
<pb n="KR4i0041_WYG_020-13b"/>
　　　　公胷中亦未得全為無事人綠野之遊豈易<lb/>
　　　　得哉裴公固不特以文字名世然詩辭皆整<lb/>
　　　　齊閑雅忠義端亮之氣凛然時見覽之每可<lb/>
　　　　喜也<lb/>
有意効承平無功荅聖明灰心緣忍事霜鬢為論兵道<lb/>
直身還在恩深命轉輕鹽梅非擬議葵藿是平生白日<lb/>
長懸照蒼蠅謾發聲嵩陽舊田里終使謝歸耕<lb/>
　　　在太原題㕔壁<lb/>
<pb n="KR4i0041_WYG_020-14a"/>
危事經非一浮榮得是空白頭官舍裏今日又春風<lb/>
　　　懷蕭山隠者　　　　　　　　劉禹昭<lb/>
　　　　郡閣雅談云劉禹昭字休明婺州人少師林<lb/>
　　　　寛為詩刻苦不憚風雪懷蕭山隠者云云嘗<lb/>
　　　　與人論詩曰五言如四十箇賢人亂著一箇<lb/>
　　　　屠沽不可覔句若掘得玉匣有底有盖但精<lb/>
　　　　求必謂得其實<lb/>
先生入太華杳杳絶良音秋夢有時見孤雲無處尋神<lb/>
<pb n="KR4i0041_WYG_020-14b"/>
清峰頂立衣冷瀑邉吟應笑干明者六街塵土深<lb/>
　　　田家<lb/>
　　　　禁臠云詩分三種趣一曰竒趣二天趣三勝<lb/>
　　　　趣田家云云江淹效淵明體云日暮巾柴車<lb/>
　　　　路暗光已寂歸人望烟火稚子候簷隙<hi>全篇見六</hi>
　　　　<hi>代門</hi>此二詩脱去翰墨痕迹令人想見其處此<lb/>
　　　　所謂竒趣也宫詞云云大林寺云云其詞終<lb/>
　　　　如水流花開不假工力此謂之天趣天趣者<lb/>
<pb n="KR4i0041_WYG_020-15a"/>
　　　　自然之趣耳長安道中云云東林寺云云吐<lb/>
　　　　詞氣宛在事物之外殆所謂勝趣也<lb/>
髙原耕種罷牽犢負薪歸深夜一爐火渾家身上衣<lb/>
　　　宫詞　　　　　　　　　　　杜　牧<lb/>
白髪宫娥不解悲滿頭猶自揷花枝曾緣玉貌君王寵<lb/>
凖擬人看似舊時<lb/>
　　　大林寺　　　　　　　　　　白居易<lb/>
人間四月芳菲盡山寺桃花始盛開長恨春歸無覔處<lb/>
<pb n="KR4i0041_WYG_020-15b"/>
不知轉入此中來<lb/>
　　　長安道中　　　　　　　　　杜　牧<lb/>
鏡中白髪悲來慣衣上塵痕拂轉難惆悵江湖釣魚手<lb/>
却遮西日向長安<lb/>
　　　東林寺　　　　　　　　　　白居易<lb/>
昔為東掖垣中客今日西方社裏人手把楊枝臨水坐<lb/>
閒思往事似前身<lb/>
　　　富貴曲　　　　　　　　　　鄭徵君<lb/>
<pb n="KR4i0041_WYG_020-16a"/>
　　　　鑑誡錄云僖宗朝華山鄭徵君雲叟應百篇<lb/>
　　　　兩戰不勝遂掛羽服後唐三詔不起可謂髙<lb/>
　　　　尚隠逸之士也徵君為詩皆祛滌淫靡迥絶<lb/>
　　　　塵囂云云<hi>以下十一首</hi>
羙人梳洗時滿頭間珠翠豈知兩片雲載却數鄉税<lb/>
　　　詠西施<lb/>
素面已云妖更着花鈿飾臉横一寸波浸破吳王國<lb/>
　　　傷時<lb/>
<pb n="KR4i0041_WYG_020-16b"/>
帆力劈開滄海浪馬蹄踏破亂山青浮名浮利過於酒<lb/>
醉得人心死不醒<lb/>
　　　題霍山秦尊師<lb/>
老鶴𤣥猿伴採芝有時長歎獨移時翠娥紅粉嬋娟劍<lb/>
殺盡世人人不知<lb/>
　　　偶題<lb/>
似鶴如雲一箇身不憂家國不憂貧擬將枕上日髙睡<lb/>
賣與世間榮貴人<lb/>
<pb n="KR4i0041_WYG_020-17a"/>
　　　思山詠<lb/>
因賣丹砂下白雲鹿裘惟惹九衢塵不如將耳入山去<lb/>
萬是千非愁殺人<lb/>
　　　景福中作<lb/>
悶見戈鋋匝四溟恨無竒䇿救生靈如何飲酒得長醉<lb/>
直到太平時節醒<lb/>
　　　招友人遊春<lb/>
難把長繩繫日烏芳時偷取醉工夫任堆金壁摩星斗<lb/>
<pb n="KR4i0041_WYG_020-17b"/>
買得花枝不老無<lb/>
　　　山居<lb/>
悶見有人尋移庵更入深落花流澗水明月照松林醉<lb/>
勸頭陀酒閒教孺子吟身同雲外鶴斷得世塵侵<lb/>
　　　同前<lb/>
㝠心棲石室散髪枕流泉採柏時逢麝看雲忽見仙夏<lb/>
狂衝雨戲春醉載花眠絶頂登雲望東都一㸃烟<lb/>
　　　同前<lb/>
<pb n="KR4i0041_WYG_020-18a"/>
不求朝野知卧看嵗華移採藥歸侵夜聽松飰過時荷<lb/>
竿尋水釣背局上嵓碁祭酒人來説中原正亂離<lb/>
　　　擊甌　　　　　　　　　　　方　干<lb/>
　　　　又云方干為詩鍊句字字無失如寄友人云<lb/>
　　　　鶴盤逺勢投孤嶼蟬曳殘聲過别枝齊梁已<lb/>
　　　　來未有此句詠擊甌則體絶物理詩人罷唱<lb/>
白器敲來曲調成腕頭勻細自輕清隨風揺曳有餘韻<lb/>
測水淺深多泛聲春漏丁當相次發寒蟬計會一時鳴<lb/>
<pb n="KR4i0041_WYG_020-18b"/>
從今已得佳聲出衆樂無由更得名<lb/>
　　　夜宴曲　　　　　　　　　　施肩吾<lb/>
　　　　又云方干與杭牧于郎中為硯席之知因夜<lb/>
　　　　宴與飛字韻請賦一章又李先軰宣古於澧<lb/>
　　　　陽陪杜悰司空宅宴席上賦得桃字詩又杜<lb/>
　　　　公鎮荆渚日夜宴出歌姬送酒李羣玉校書<lb/>
　　　　飛筆獻詩又盧延讓冬夜宴柳駙馬陟宅得<lb/>
　　　　更字詩章先軰孝標於李使君筵贈歌妓劉<lb/>
<pb n="KR4i0041_WYG_020-19a"/>
　　　　小小得娘字詩<hi>並詞多不錄</hi>已上五公之詩雖綺<lb/>
　　　　靡富艷皆不及施肩吾夜宴曲云云<lb/>
蘭缸如晝買不眠玉爐夜起沈香烟青娥一行十二仙<lb/>
欲笑不笑桃花燃碧忩弄嬌梳洗晚戸外不知銀漢轉<lb/>
被郎嗔罸琉璃盞酒入四肢紅玉軟<lb/>
　　　題夫差廟　　　　　　　　　陳　羽<lb/>
　　　　又云陳羽秀才題破吳王夫差廟江遵先軰<lb/>
　　　　詠築萬里長城程賀員外因詠君山得名時<lb/>
<pb n="KR4i0041_WYG_020-19b"/>
　　　　人呼為程君山劉象郎中因詠仙掌得名時<lb/>
　　　　人呼為劉仙掌已上名公稱為卓絶千百集<lb/>
　　　　中無以如此<lb/>
姑蘇臺上千年朩刻作夫差廟裏神幡盖寂寥塵土滿<lb/>
不知簫鼓樂何人<lb/>
　　　詠史　　　　　　　　　　　江　遵<lb/>
秦築長城比鐵牢蕃戎不敢過臨洮雖然萬里連雲際<lb/>
不及堯階三尺髙<lb/>
<pb n="KR4i0041_WYG_020-20a"/>
　　　君山　　　　　　　　　　　程　賀<lb/>
曾遊方外見麻姑説道君山此本無云是崑崙山頂石<lb/>
海風飄落洞庭湖<lb/>
　　　仙掌　　　　　　　　　　　劉　象<lb/>
萬古亭亭倚碧霄不成擎着不成招何如掬取天池水<lb/>
洒向人間救旱苗<lb/>
　　　招晝公　　　　　　　　　　韋應物<lb/>
　　　　嬾真子云晝公即皎然也君於湖舊説皎然<lb/>
<pb n="KR4i0041_WYG_020-20b"/>
　　　　欲見蘇州恐詩體不合遂作古詩投之蘇州<lb/>
　　　　一見大不滿意繼而皎然復獻舊詩蘇州大<lb/>
　　　　稱賢曰幾誤失大名何不止以所長見示而<lb/>
　　　　輙希老夫之意且蘇州詩格如此髙古而皎<lb/>
　　　　然卒效之宜乎不建也士欲迎合者以此為<lb/>
　　　　戒<lb/>
吳興老釋子野雪盖精廬詩名徒自振道心常晏如想<lb/>
子棲禪夜見月東峯初清磬落巖谷焚香滿空虚叨慕<lb/>
<pb n="KR4i0041_WYG_020-21a"/>
端成舊未識豈為踈願以碧雲思方君怨别餘茂苑繁<lb/>
華地流水野僧居何當一遊覽倚閣吟躊躇<lb/>
　　　樂遊原　　　　　　　　　　杜　牧<lb/>
　　　　又云此牧之自尚書郎出郡守時作其意深<lb/>
　　　　矣盖樂遊原者漢宣帝寢廟在焉昭陵即唐<lb/>
　　　　太宗之陵也牧之之意盖自傷不遇宣帝太<lb/>
　　　　宗之時而逺為郡守也藉使意不出此以景<lb/>
　　　　趣為意亦自不凡况感寓之深乎此所以不<lb/>
<pb n="KR4i0041_WYG_020-21b"/>
　　　　可及也<lb/>
清時有味是無能閒愛孤雲静愛僧獨把一麾江海去<lb/>
樂遊原上望昭陵<lb/>
　　　贈國手王逢　　　　　　　　杜　牧<lb/>
　　　　又云此杜牧之贈國手王逢詩也或云此真<lb/>
　　　　贈國手詩也碁貪必敗怯又無功羸形暗去<lb/>
　　　　則不貪也猛勢横來則不怯也周伏柱以喻<lb/>
　　　　不貪漢嫖姚以喻不怯故曰髙碁詩也魏收<lb/>
<pb n="KR4i0041_WYG_020-22a"/>
　　　　嘗云棋於貪勇之際所得多矣七十更萬日<lb/>
　　　　者牧之是時年四十二三得至七十猶有萬<lb/>
　　　　日云<lb/>
王子文楸一路饒偏宜簷竹雨蕭蕭羸形暗去春泉長<lb/>
猛勢横來野火燒守道還如周伏柱鏖兵不愧漢嫖姚<lb/>
得年七十更萬日與子同於局上消<lb/>
　　　寄璨師　　　　　　　　　　韋應物<lb/>
　　　　䂬溪詩話云蘇州寄璨師云云嘗謂暑月讀<lb/>
<pb n="KR4i0041_WYG_020-22b"/>
　　　　之亦有霜氣<hi>一作爽氣</hi>
遥知尋齋夜凍雪封松竹時有山僧來懸燈獨自宿<lb/>
　<lb/>
　<lb/>
　<lb/>
　<lb/>
　<lb/>
　竹莊詩話巻二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹莊詩話巻九</head> <lb/>
    <p>
<pb n="KR4i0041_WYG_009-1a"/>
欽定四庫全書<lb/>
　竹莊詩話巻九<lb/>
　　　六一居士<lb/>
　　雪浪齋日記云或疑六一居士詩以為未盡妙以<lb/>
　　質於子和子和曰六一詩只欲平易耳<lb/>
　　荆公語録云或曰歐陽文忠公亦好竒巧公曰不<lb/>
　　然猶轉積水於千仞之溪其清快孰能禦之又曰<lb/>
　　歐陽公自韓吏部以來未有也辭如劉向詩如韓<lb/>
<pb n="KR4i0041_WYG_009-1b"/>
　　愈而功妙過之<lb/>
　　延漏録云予嘗以師禮見參政歐公修因論及唐<lb/>
　　詩謂杜子美才出人表不可學學必不至徒無所成<lb/>
　　故未始學之韓退之才可及而每學之故今歐詩<lb/>
　　多類韓體<lb/>
　　　六月十四夜飛葢橋翫月<lb/>
　　　　漁隠叢話論此詩云歐公作詩葢欲自出胸臆<lb/>
　　　　不肯蹈襲前人亦其才高故不見牽强之迹耳<lb/>
<pb n="KR4i0041_WYG_009-2a"/>
天形積輕清水得本虚靜雲収風波止始見天水性澄<lb/>
光與粹容上下相涵映乃於其兩間皎皎掛寒鏡餘輝<lb/>
所照耀萬物皆鮮瑩矧夫人之靈豈不醒視聼而我於<lb/>
此時翛然發孤詠紛昏所洗滌俯仰恣涵泳人心曠而<lb/>
閒月色高逾逈惟恐清夜闌時時瞻斗柄<lb/>
　　　盤車圖<lb/>
　　　　西清詩話云丹青吟詠妙處相資昔人謂詩中<lb/>
　　　　有畫畫中有詩者葢畫能狀而詩人能言之<lb/>
<pb n="KR4i0041_WYG_009-2b"/>
　　　　唐人有盤車圖畫重岡複嶺一夫馳車山谷間<lb/>
　　　　永叔賦詩坡長坂峻牛力疲天寒日暮人心速<lb/>
　　　　且畫工意初未必然而詩人廣大之乃知作詩<lb/>
　　　　者徒言其景不若盡其情此品題之津梁也<lb/>
　　　　王直方詩話云古畫畫意不畫形梅詩詠物無隠<lb/>
　　　　情忘形得意知者寡不若見詩如見畫余以為若<lb/>
　　　　論詩畫於此盡矣每誦過殆欲常以為法也<lb/>
淺山嶙嶙亂石矗矗山石磽聱車碌碌山勢盤斜隨澗<lb/>
<pb n="KR4i0041_WYG_009-3a"/>
谷側轍傾轅如欲覆出乎兩崕之隘口忽見百里之平<lb/>
陸坡長坂峻牛力疲天寒日暮人心速楊褎忍饑官太<lb/>
學得錢買此纔盈幅愛其樹老石硬山回路轉高下曲<lb/>
直横斜隠見妍媸嚮背各有態逺近分毫皆可辨自言<lb/>
昔有數家筆畵古傳多名姓失後來見者知為誰乞詩<lb/>
老聊稱古述古畵畵意不畵形梅詩詠物無隠情忘形<lb/>
得意知者寡不若見詩如見畵乃知楊生真好竒此畵<lb/>
此詩兼有之樂能自足乃為富豈必金玉名高貲朝看<lb/>
<pb n="KR4i0041_WYG_009-3b"/>
畵暮讀詩楊生得此可不饑<lb/>
　　　半山老人<lb/>
　　後山詩話云荆公詩力去陳言夸末俗可憐無補<lb/>
　　費精神而公平生文體數變暮年詩益工用意益<lb/>
　　苦故言不可不謹也<lb/>
　　石林詩話云荆公詩用法甚嚴尤精於對偶嘗云<lb/>
　　用漢人語止可以漢人語對若參以異代語便不<lb/>
　　相類此格惟公用之不覺拘窘卑凡<lb/>
<pb n="KR4i0041_WYG_009-4a"/>
　　　桃源行<lb/>
　　　　高齋詩話云荆公此詩追配古人<lb/>
望夷宫中鹿為馬秦人半死長城下避世不獨商山翁<lb/>
亦有桃源種桃者此來種桃經幾春採花食實枝為薪<lb/>
兒孫生長與世隔雖有父子無君臣漁郎泛舟迷逺近<lb/>
花間相見驚相問世上那知古有秦山中豈料今為晉<lb/>
聞道長安吹戰塵春風回首一霑巾重華一去寧復得<lb/>
天下紛紛經幾春<lb/>
<pb n="KR4i0041_WYG_009-4b"/>
　　　嵗晩<lb/>
　　　　謾叟詩話云荆公定林後詩精深華妙非少作之<lb/>
　　　　比嘗作嵗晩詩自以比謝靈運議者亦以為然<lb/>
月映林塘靜風涵語笑凉俯窺憐淨渌小立佇幽香攜<lb/>
幼尋新的扶衰上野航延縁乆未已嵗晩惜流光<lb/>
　　　絶句<lb/>
　　　　山谷云荆公暮年作小詩雅麗精絶脱去流<lb/>
　　　　俗每諷味之便覺沆瀣生牙頰間<lb/>
<pb n="KR4i0041_WYG_009-5a"/>
　　　　漁隠叢話云觀此數詩真可使人一唱而三<lb/>
　　　　嘆也<hi>數詩即巳下六首</hi>
南浦隨花去回舟路已迷暗香無覓處日落畵橋西<lb/>
　　　又<lb/>
染雲為柳葉剪水作梨花不是東風巧何緣見嵗華<lb/>
　　　又<lb/>
簷日陰陰轉床風細細吹翛然殘午夣何許一黄鸝<lb/>
　　　又<lb/>
<pb n="KR4i0041_WYG_009-5b"/>
蒲葉清淺水杏花和暖風地偏緣底緑人老為誰紅<lb/>
　　　又<lb/>
　　　　禁臠云沙草則衆人所謂水邊林下之物所與<lb/>
　　　　之遊處者牛羊鷗鳥耳而荆公造而為語曰眠<lb/>
　　　　分黄犢草坐占白鷗沙其筆力高妙殆若天成<lb/>
愛此江邊好留連至日斜眠分黄犢草坐占白鷗沙<lb/>
　　　又<lb/>
日淨山如染風暄草欲薰梅殘數㸃雪麥漲一川雲<lb/>
<pb n="KR4i0041_WYG_009-6a"/>
　　　晴景<lb/>
　　　　漁隠叢話云王駕晴景云雨前初見花間葉<lb/>
　　　　雨後兼無葉裏花蛺蝶飛來過墻去應疑春<lb/>
　　　　色在隣家此唐百家詩選中詩也余因閲荆<lb/>
　　　　公臨川集亦有此詩百家詩選是荆公所選<lb/>
　　　　想愛此詩因為改正七字遂使一篇語工而<lb/>
　　　　意足了無鑱斧之迹真削鐻手也<lb/>
雨前初見花間葉雨後全無葉底花蜂蝶紛紛過墻去<lb/>
<pb n="KR4i0041_WYG_009-6b"/>
却疑春色在隣家<lb/>
　　　嘲白髮<lb/>
　　　　苕溪漁隠公嘲白髪詩真佳句也<lb/>
久應飄轉作蓬飛養惜冠巾未忍違種種春風吹不長<lb/>
星星明月照還稀<lb/>
　　　南浦<lb/>
　　　　石林詩話云荆公晩年詩律尤精嚴造語用字間<lb/>
　　　　不容髮然意與言㑹言隨意遣渾然天成殆不見<lb/>
<pb n="KR4i0041_WYG_009-7a"/>
　　　　有牽率排比處如含風鴨緑鱗鱗起弄日鵝黄裊<lb/>
　　　　裊埀讀之初不覺有對偶至細數落花因坐久緩<lb/>
　　　　尋芳草得歸遲但見舒閒容與之態耳而字字細<lb/>
　　　　考之皆經櫽括權衡者其用意亦深刻矣<lb/>
　　　　冷齋夜話云用事琢句貴在言其用而不言<lb/>
　　　　其名荆公云云<hi>末兩句</hi>此言水栁之名也<lb/>
南浦東崗二月時物華撩我有新詩含風鴨綠鱗鱗起<lb/>
弄日鵝黄裊裊埀<lb/>
<pb n="KR4i0041_WYG_009-7b"/>
　　　北山<lb/>
北山輸緑漲横陂直塹回塘灔灔時細數落花因坐久<lb/>
緩尋芳草得歸遲<lb/>
　　　遊石牛洞<lb/>
　　　　韻語陽秋云荆公倅舒與道人文鋭弟安國<lb/>
　　　　擁火遊石牛洞聼泉而歸有詩云云晁無咎<lb/>
　　　　讀楚詞載荆公詞以謂二十四字具六藝羣<lb/>
　　　　言之餘味故與經學典冊之文俱傳<lb/>
<pb n="KR4i0041_WYG_009-8a"/>
水冷冷而北出山靡靡而旁圍欲窮源而不得竟悵望<lb/>
而空歸<lb/>
　　　用前韻戯贈葉致逺直講<lb/>
　　　　韻語陽秋云古今人賦碁詩多矣語意皆無<lb/>
　　　　足取獨愛荆公贈葉致逺之作其略云或撞<lb/>
　　　　闗以攻至悔悞乃摶頰可謂曲盡圍碁之態<lb/>
　　　　非筆力可以回萬鈞豈易至此取退之南山<lb/>
　　　　詩讀之殆可齊驅並駕也<lb/>
<pb n="KR4i0041_WYG_009-8b"/>
葉侯越著姓胄出實楚葉縉雲雖窮逺冠葢傳累葉心<lb/>
大有所潛肩高未嘗脅飄飄凌雲意强禦莫能懾辟雍<lb/>
海環流用汝作舟楫開胸出妙義可發䝉起魘詞如太<lb/>
阿鋒誰敢觸其鋏聼之心爽然難者口因嗋斜飛欲峩<lb/>
峩鎩墮今跕跕忘情塞上馬適志夣中蝶若金靜無求<lb/>
在冶誰可挾載醪但彼惑饋漿非我諜經綸安足施有<lb/>
寓聊自愜碁經看在手碁訣傳滿篋坐尋棊勢打側冩<lb/>
其圖貼攜持山林屐刺摘溝港艓一枰嘗自副當熱寧<lb/>
<pb n="KR4i0041_WYG_009-9a"/>
忘箑反嗤褦襶子但守一經笈亡羊等殘生朽筴何足<lb/>
摺歡然值手敵便與對七筴縱横子墮局腷膞聲出堞<lb/>
樵父弛逺擔牧奴停晏饁旁觀各技癢竊議兒女囁所<lb/>
務在得䘮聞此更心惵孰視籠兩手徐思撚長鬛㣲吟<lb/>
靜惜惜堅老高帖帖未快巖谷叟斧柯常爛浥趨邊恥<lb/>
局縮穿腹愁危嶪或撞闗以攻或覷眼而擪或嬴行伺<lb/>
擊或猛出追躡埀成或破壞中㫁俄連接或於予閒暇<lb/>
伐事先和燮或冐突超越皷行令震疊或粗見形勢驅<lb/>
<pb n="KR4i0041_WYG_009-9b"/>
除令逺蹀或開拓疆境欲并包總攝或僅殘尺寸如黑<lb/>
子著黶或横清解散如尺僵血喋或慚如告亡或喜如<lb/>
告㨗陷敵未甘虜執仇方借俠諱輸寜㫁頭悔悟乃摶<lb/>
頰終朝巳罷精既夜未交睫翻然語且歎此何冝刼刼<lb/>
孟軻惡妨行陶侃懲廢業揚雄有前言韋曜存往牒晉<lb/>
臣抑帝手捘侫何啻涉冶城子爭道拒父乃如輒爭也<lb/>
實逆徳豈如私闘怯藝成况窮苦此殆天所厭如今劉<lb/>
與李倫等安可躐試令取一毫亦乏寸金鑷以此待君<lb/>
<pb n="KR4i0041_WYG_009-10a"/>
子未與回參協操具投諸江道耕而徳<lb/>
　　　懷鍾山<lb/>
　　　　王直方詩話云舒王詩云云<hi>下兩首</hi>又云客舍<lb/>
　　　　黄粱今始熟鳥殘紅柿昔分甘葢三用黄粱<lb/>
　　　　而意義皆妙<lb/>
投老歸來供奉班塵埃無復見鍾山何須更待黄梁熟<lb/>
始信人間是夣間<lb/>
　　　夣<lb/>
<pb n="KR4i0041_WYG_009-10b"/>
黄梁欲熟且留連謾道春歸莫悵然蝴蝶豈能知夣事<lb/>
蘧蘧飛墮晩花前<lb/>
　　　送人至清凉寺<lb/>
　　　　詩事云荆公送人至清凉寺題詩壁間云云<lb/>
　　　　看上征鞍立寺門之句為一篇警䇿尤盡别<lb/>
　　　　離情意之實古人未嘗道也若使置之斷句<lb/>
　　　　尤佳惜乎在第二語耳譬猶全玉天下貴寶<lb/>
　　　　製以為器須是安頓得宜尤増其光輝<lb/>
<pb n="KR4i0041_WYG_009-11a"/>
㫁蘆洲渚薺花繁看上征鞍立寺門投老難堪與公别<lb/>
倚崗從此望回轅<lb/>
　　　月夕<lb/>
　　　　又云李義山襪詩云嘗聞宓妃襪渡水欲生<lb/>
　　　　塵好借姮娥著清秋蹋月輪荆公作月夕詩<lb/>
　　　　云云因舊而語意俱新矣<lb/>
蹋月看流水水明揺蕩月草朩已華滋山川復清發褰<lb/>
裳伏檻處緑淨數毛髮誰能挽姮娥俯濯凌波襪<lb/>
<pb n="KR4i0041_WYG_009-11b"/>
　　　六言<lb/>
　　　　又云蘓子瞻作翰林日因休沐邀門下士西至太<lb/>
　　　　乙宫見王荆公舊題六言云云子瞻諷詠再三謂<lb/>
　　　　魯直曰座間惟魯直筆力可及此爾對曰庭堅極<lb/>
　　　　力為之或可追及但無荆公之自在耳<lb/>
楊柳名條綠暗荷花落日紅酣三十六陂流水白頭相<lb/>
見江南<lb/>
　　　又<lb/>
<pb n="KR4i0041_WYG_009-12a"/>
三十年前此路父兄持我東西今日重來白首却尋陳<lb/>
迹都迷<lb/>
　　　東坡居士上<lb/>
　　苕溪漁隠云吕丞相跋杜子美年譜云考其辭力<lb/>
　　少而鋭壯而肆老而嚴非妙於文章不足以至此<lb/>
　　余觀東坡自南遷以後詩全類子美䕫州以後詩<lb/>
　　至所謂老而嚴者也子由云東坡謫居儋耳獨喜<lb/>
　　為詩精神華妙不見老人衰憊之氣魯直亦云東<lb/>
<pb n="KR4i0041_WYG_009-12b"/>
　　坡嶺外文字讀之使人耳目聰明如清風自外來也<lb/>
　　蒼梧雜志云葛魯卿云東坡詩文直為破的它人只<lb/>
　　到得七暈八暈惟是東坡字字破的所以不可及也<lb/>
　　　寓居定慧院之東雜花滿山有海棠一株土人<lb/>
　　　不知貴也<lb/>
　　　　石林詩話云此詩此格超逸不復蹈襲前人<lb/>
　　　　漁隠叢話云元豐間東坡謫黄州寓居定恵院院<lb/>
　　　　之東小山上有海棠一株特繁茂每嵗盛開時必<lb/>
<pb n="KR4i0041_WYG_009-13a"/>
　　　　為携客置酒已五醉其下矣故作長篇生平<lb/>
　　　　喜為人寫盖人間刋石自有五六本云軾平<lb/>
　　　　生得意詩也<lb/>
江城地瘴蕃草朩只有名花苦幽獨嫣然一笑竹籬間<lb/>
桃李漫山總麄俗也知造物有深意故遣佳人在空谷<lb/>
自然富貴出天資不待金盤薦華屋朱唇得清暈生臉<lb/>
翠袖巻紗紅映肉林深霧暗曉光遲日煖風輕春睡足<lb/>
雨中有淚亦悽慘月下無人更清淑先生食飽無一事<lb/>
<pb n="KR4i0041_WYG_009-13b"/>
散步逍遥自捫腹不問人家與僧舍拄杖敲門看修竹<lb/>
忽逢絶艶照衰朽歎息無言揩病目陋邦何處得此花<lb/>
無乃好事移西蜀寸根千里不易到銜子飛來定鴻鵠<lb/>
天涯流落俱可念為飲一樽歌此曲明朝酒醒還獨來<lb/>
雪落紛紛那忍觸<lb/>
　　　松風亭下梅花盛開<lb/>
　　　漁隠叢話云遯齋閒覽云荆公在金陵有和<lb/>
　　　　徐仲文顰字韻詠梅詩二首東坡在嶺南有<lb/>
<pb n="KR4i0041_WYG_009-14a"/>
　　　　暾字韻咏梅詩三首皆韻險而語工非大手筆<lb/>
　　　　不能到也余以臨川集東坡後集細細味之顰<lb/>
　　　　字韻二聖亦未是荆公平日得意詩其一云額<lb/>
　　　　黄映日明飛燕肌粉含風冷太真其一云肌冰<lb/>
　　　　綽約如姑射膚雪參差是玉真其餘亦别無奇<lb/>
　　　　特向至如東坡暾字韻三首皆擺落陳言古今<lb/>
　　　　人未嘗經道者三首並妙絶第二首尤奇<lb/>
春風嶺上淮南村昔年梅花曽㫁魂豈知流落復相見<lb/>
<pb n="KR4i0041_WYG_009-14b"/>
蠻風蜑雨愁黄昏長條半落荔枝浦卧樹獨秀桄榔園<lb/>
豈惟幽光留夜色直恐冷艶排冬温松風亭下荆棘裏<lb/>
兩株玉蘂明朝暾海南仙雲嬌隨砌月下縞衣來扣門<lb/>
酒醒夣覺起繞樹妙意有在終無言先生獨飲勿歎息<lb/>
幸有落月窺清罇<lb/>
　　　再用前韻<lb/>
羅浮山下梅花村玉雪為骨冰為魂紛紛初疑月挂樹<lb/>
耿耿獨與參黄昏先生素居江海上悄如病鶴栖荒園<lb/>
<pb n="KR4i0041_WYG_009-15a"/>
天香國艶肯相顧知我酒熟詩清温蓬萊宫中花鳥使<lb/>
綠衣倒挂扶桑暾<hi>自注嶺南真禽有倒挂子綠衣紅啄如鸚鵡而小自海東來非塵埃間物也</hi>
抱叢窺我方醉卧故遣啄木先敲門麻姑過君急掃洒<lb/>
鳥能歌舞花能言酒醒人散山寂寂惟有落蘂粘空樽<lb/>
　　　花落復次韻<lb/>
玉妃謫墮煙雨村先生作詩與招魂人間草木非我對<lb/>
奔月偶挂成幽魂暗香入户尋短夣青子綴枝留小園<lb/>
披衣連夜唤客飲雪膚滿地聊相温松明照坐愁不睡<lb/>
<pb n="KR4i0041_WYG_009-15b"/>
井花入腹清而暾先生年來六十化道眼已入不二門<lb/>
多晴好事餘習氣惜花未忍都無言留連一物無過矣<lb/>
笑領百罰空罍樽<lb/>
　　　月夜與客對飲花下<lb/>
　　　　集註云此篇不使事語亦新造古所未有殆<lb/>
　　　　涪公所謂不食煙火食人之語也<lb/>
杏花飛簾散餘春明月入户尋幽人褰衣步月踏花影<lb/>
炯如流水涵清蘋花間置酒清香發爭挽長條落香雪<lb/>
<pb n="KR4i0041_WYG_009-16a"/>
山城薄酒不堪飲勸君且吸杯中月洞簫聲㫁月明中<lb/>
惟憂月落酒杯空明朝巻地春風惡但見綠葉栖殘紅<lb/>
　　　贈東林總長老<lb/>
　　　　冷齋夜話云東坡遊廬山東林作二偈山谷<lb/>
　　　　云此老於般若横説竪説了無剩語非其筆<lb/>
　　　　端有口亦安能吐此不傳之妙<lb/>
溪聲便是廣長舌山色豈非清淨身夜來八萬四千偈<lb/>
他日如何舉似人<lb/>
<pb n="KR4i0041_WYG_009-16b"/>
　　　題西林壁<lb/>
横看成嶺側成峯逺近高低各不同不識廬山真面目<lb/>
只縁身在此山中<lb/>
　　　寄呉徳仁兼簡陳季常<lb/>
　　　　苕溪漁隠云詩中所云龍邱居士即陳季常<lb/>
　　　　也濮陽公子即吳徳仁也又云我遊蘭溪訪<lb/>
　　　　清泉已辦布韈青行纒嵇山不是無賀老我<lb/>
　　　　自興盡回酒船葢欲徃訪徳仁未成也李白<lb/>
<pb n="KR4i0041_WYG_009-17a"/>
　　　　詩云嵇山無賀老却棹酒船回用此事也又<lb/>
　　　　云恨君不識顔平原東坡自謂也恨我不識<lb/>
　　　　元魯山謂徳仁也銅駝陌上會相見握手一<lb/>
　　　　笑三千年葢言終當相見如薊子訓之徒此<lb/>
　　　　一篇詩意本末次序有倫有理可謂精緻矣<lb/>
東坡先生無一錢十年家火燒凡鈆黄金可成河可塞<lb/>
只有霜鬢無由𤣥龍邱居士亦可憐談空説有夜不眠<lb/>
忽聞河東獅子吼拄杖落手心茫然誰似濮陽公子賢<lb/>
<pb n="KR4i0041_WYG_009-17b"/>
飲酒食肉自得仙平生寓物不留物在家學得忘家禪<lb/>
門前䆉稏十頃田清溪遶屋花連天溪堂醉卧呼不醒<lb/>
落花如雪春風顛我遊蘭溪訪清泉已辦布襪青行纒<lb/>
嵇山不是無賀老我自興盡回清船恨君不識顔平原<lb/>
恨我不識元魯山銅駝陌上㑹相見握手一笑三千年<lb/>
　　　慶源宣義王丈人以累舉得官為洪雅主簿州<lb/>
　　　戸掾遇吏如家人人安樂之既謝事居眉之青<lb/>
　　　神瑞草橋放懐自得有書來求紅帶既以遺之<lb/>
<pb n="KR4i0041_WYG_009-18a"/>
　　　且作詩為戯黄魯直學士秦少遊賢良各賦一<lb/>
　　　首為老人光華<lb/>
　　　　王直方詩話云青衫半作霜葉枯至芋魁豆<lb/>
　　　　飯吾豈無山谷云庭堅最愛此韻<lb/>
青衫半作荷葉枯視民如兒吏如奴吏民莫作官長看<lb/>
我是識字耕田夫妻啼兒號刺史怒時有野人來挽鬚<lb/>
拂衣自注下下考芋魁飯豆吾豈無歸來瑞草橋邊路<lb/>
獨遊還佩平生壺慈姥巖前自喚渡青衣江畔人爭扶<lb/>
<pb n="KR4i0041_WYG_009-18b"/>
今年蠶市蘇州集中有遺民懷袴襦邑中之黔相指似<lb/>
白髯紅帶老不癯我欲西歸卜隣舍隔牆撫掌容歌呼<lb/>
不覺山王乘駟馬回頭空指黄公壚<lb/>
　　　續麗人行<lb/>
　　　　苕溪漁隠云李仲謀家有周昉畫背面欠伸<lb/>
　　　　内人極精戯作此詩云云韓子蒼用此意題<lb/>
　　　　李伯時所畫宫女云睡起昭陽暗淡粧不知<lb/>
　　　　縁㡳背斜陽若教轉盼一回首三十六宫無<lb/>
<pb n="KR4i0041_WYG_009-19a"/>
　　　　粉光終不及坡之偉麗也<lb/>
深宫無人春日長沉香亭北百花香美人睡起薄梳洗<lb/>
燕舞鶯啼空㫁腸畵工欲畵無窮意背立東風初破睡<lb/>
若教回首却嫣然陽城下蔡俱風靡杜陵饑客眼長寒<lb/>
蹇驢破㡌隨金鞍隔花臨水時一見只許腰肢背後看<lb/>
心醉歸來茒屋㡳方信人間有西子君不見孟光舉案<lb/>
與眉齊何曽背面傷春啼<lb/>
　　　種松得徠子<lb/>
<pb n="KR4i0041_WYG_009-19b"/>
　　　　吕居仁云詩欲波瀾之濶須放規模令大涵<lb/>
　　　　養吾氣而後可規模既大波瀾自濶少加持<lb/>
　　　　擇功巳倍於古矣試取東坡黄州以後詩如<lb/>
　　　　種松醫眼之類便可見<lb/>
東風吹榆林亂筴飛作堆荒園一雨過戢戢千萬栽青<lb/>
松種不生百株望一枚一枚巳有餘氣壓千畆槐野人<lb/>
易斗粟云自魯徂徠魯人不知貴萬竈飛青煤束縛同<lb/>
一車胡為乎來哉泫然解其縳青泉洗浮埃枝傷葉自<lb/>
<pb n="KR4i0041_WYG_009-20a"/>
困生意未肯回山僧老無子養䕶如嬰孩坐待走龍蛇<lb/>
清陰滿南臺孤根裂山石直幹排風雷我今百日客養<lb/>
此千嵗材茯苓無消息雙鬢日夜催古今一俯仰作詩<lb/>
寄餘哀<lb/>
　　　戯作種松<lb/>
我昔少年日種松滿東崗初移一寸根瑣細如挿秧二<lb/>
年黄茒下一一攅麥芒三年出蓬艾滿山散牛羊不見<lb/>
十年餘想作龍蛇長夜風波浪碎朝露珠璣香我欲食<lb/>
<pb n="KR4i0041_WYG_009-20b"/>
其膏已伐百夲桑人事多乖迕神物竟渺茫朅來齊安<lb/>
野夾路鬚髯蒼㑹開龜蛇窟不惜斤斧創縱未得茯苓<lb/>
且當拾流肪釜盎百出入皎然散飛霜槁死三彭仇澡<lb/>
換五穀腸青骨凝緑髓丹田發幽光白髮何足道要使<lb/>
雙瞳方却後五百年騎鶴還故鄉<lb/>
　　　贈眼醫王士<lb/>
針頭如麥芒氣出如車軸間闗絡脉中性命寄毛粟而<lb/>
况清淨眼内景含天燭琉璃貯沆瀣輕脆不任觸而子<lb/>
<pb n="KR4i0041_WYG_009-21a"/>
於其門來往施鋒鏃笑談紛自若觀者頸為縮運鍼如<lb/>
運斤去翳如拆屋常疑子善幻祀伎雜符祝子言吾有<lb/>
道此理君未瞩形骸一塵埃貴賤兩草木世人方重外<lb/>
妄見瓦與玉而我初不知刺眼如刺肉君看目與翳是<lb/>
翳要非目目翳茍二物易分如麥菽寧聞老農夫去草<lb/>
易傷穀鼻端有餘地肝膽分楚蜀吾於五輪間蕩蕩見<lb/>
空曲如行九軌道並驅無擊轂空花誰開落明月自朏<lb/>
朒請問藥全堂忘言老尊宿<lb/>
<pb n="KR4i0041_WYG_009-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹莊詩話巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹莊詩話巻十七</head> <lb/>
    <p>
<pb n="KR4i0041_WYG_017-1a"/>
欽定四庫全書<lb/>
　竹莊詩話巻十七<lb/>
　　雜編七<lb/>
　　　上元觀燈　　　　　　　　　夏　竦<lb/>
　　　　韻語陽秋云應制詩非他詩比自是一家句<lb/>
　　　　法大抵不出于典實富艶爾夏英公于上元<lb/>
　　　　觀燈詩云云王岐公詩云云二公雖不同時<lb/>
　　　　而二詩如出一人之手蓋格律當如是也若<lb/>
<pb n="KR4i0041_WYG_017-1b"/>
　　　　作清癯平淡之語終不近爾<lb/>
魚龍曼衍六街呈金鎻通宵啓玉京冉冉遊塵生輦道<lb/>
遲遲春箭入歌聲寶坊月皎龍燈淡紫館風微鶴燄平<lb/>
宴罷南端天欲曉回瞻河漢尚盈盈<lb/>
　　　上元觀燈　　　　　　　　　王　珪<lb/>
　　　　侯鯖録云元祐中元夕上御樓觀燈有御制<lb/>
　　　　詩時王禹玉蔡持正為左右相持正叩禹玉<lb/>
　　　　云應制上元詩如何使故事禹玉曰鼇山鳯<lb/>
<pb n="KR4i0041_WYG_017-2a"/>
　　　　輦外不可使章子厚笑曰此誰不知後兩日<lb/>
　　　　登對上獨賞禹玉詩云云妙于使事詩云云<lb/>
　　　　是夕以高麗進樂又添一盃<lb/>
雪消華月滿仙臺萬燭當樓寶扇開雙鳯雲中扶輦下<lb/>
六鼇海上駕山來鎬宫春酒霑周燕汾水秋風陋漢才<lb/>
一曲昇平人共樂君王又進紫霞杯<lb/>
　　　春帖子　　　　　　　　　　蘇　頌<lb/>
　　　　又云翰苑春帖子往往秀麗可喜如蘇子容<lb/>
<pb n="KR4i0041_WYG_017-2b"/>
　　　　鄧温伯蔣頴叔梁君貺詩皆佳作也余觀鄭<lb/>
　　　　毅夫新春詞四首與帖子格調何異豈久于<lb/>
　　　　翰苑而筆端自然習熟耶<lb/>
璇霄一夕斗杓東㶑灔晨曦照九重和氣薰風摩蓋壤<lb/>
競銷金甲事春農<lb/>
　　　春帖子　　　　　　　　　　鄧潤甫<lb/>
晨曦㶑灔上簾櫳金屋熙熙歌吹中桃臉自知宫宴早<lb/>
百花頭上放輕紅<lb/>
<pb n="KR4i0041_WYG_017-3a"/>
　　　前題　　　　　　　　　　　蔣之竒<lb/>
未旦求衣向曉雞蓬萊仗下日將西花添漏鼓三聲逺<lb/>
栁映春旗一色齊<lb/>
　　　前題　　　　　　　　　　　梁君貺<lb/>
東方和氣斗回杓龍角中星轉紫霄聖主問安天未曉<lb/>
求衣親䕶玉宸朝<lb/>
　　　新春詞　　　　　　　　　　鄭　獬<lb/>
春色應隨歩輦還珠旒玉几照龍顔紫雲殿下朝元罷<lb/>
<pb n="KR4i0041_WYG_017-3b"/>
便領東風到世間<lb/>
　　　其二<lb/>
春風細拂緑波長初過層城渡建章草色未迎雕輦翠<lb/>
栁梢先學赭衣黄<lb/>
　　　其三<lb/>
晴暉散入鳯凰樓一桁朱簾不下鈎漢殿鬭簮雙彩燕<lb/>
幷和春色上釵頭<lb/>
　　　其四<lb/>
<pb n="KR4i0041_WYG_017-4a"/>
小池春破玉玲瓏聲觸簾鈎漸好風閒繞欄干掐花樹<lb/>
春㾗已著半梢紅<lb/>
　　　不及陪東坡往金山作水陸　　米　芾<lb/>
　　　　韻語陽秋云米元章賦詩絶人而人罕稱之<lb/>
　　　　者以書名掩之也如此二詩殆出翰墨畦逕<lb/>
　　　　之表蓋自邁往凌雲之氣流出非尋規索矩<lb/>
　　　　者之可到也<lb/>
久隂障奪佳山川長瀾四溢魚龍淵衆看李郭渡浮玉<lb/>
<pb n="KR4i0041_WYG_017-4b"/>
晴風掃出清明天頗聞妙力開大施足病不到諸方仙<lb/>
想應蒼壁有垂露照水百怪愁寒煙<lb/>
　　　棲雲閣　　　　　　　　　　米　芾<lb/>
雲出救世旱澤浹雲尋歸入石了不見豐功已如斯龍<lb/>
騫存復起抱石明幽姿雲乎無定所隱者何當棲<lb/>
　　　淮之水　　　　　　　　　　徐　積<lb/>
淮之水淮之水春風吹春風洗青于藍緑染指魚不來<lb/>
鷗不起㶑灔灔天盡頭祗見孤帆不見舟殘陽欲落未<lb/>
<pb n="KR4i0041_WYG_017-5a"/>
落處盡是人間今古愁今古愁可奈何莫使騷人聞棹<lb/>
歌我曹盡是浩歌客笑聲酒靣春風和<lb/>
　　　詠蒲扇　　　　　　　　　　徐　積<lb/>
妾有一疋絹以為身上衣自織青溪蒲圑團手中持朝<lb/>
擕麥隴去暮汲井泉歸無人不看妾不使見蛾眉<lb/>
　　　和李上舍冬日詩　　　　　　韓　駒<lb/>
　　　　復齋謾録云李彭商老有建除體贈子蒼云<lb/>
　　　　滿朝以詩鳴何獨遺大雅平生黄葉句摸索<lb/>
<pb n="KR4i0041_WYG_017-5b"/>
　　　　便知價蓋自時子蒼自館職斥宰分寧縣時<lb/>
　　　　也子蒼有和李上舍冬日詩最為世所推故<lb/>
　　　　商老有黄葉之句<lb/>
北風吹日盡多隂日暮擁堦黄葉深倦鵲繞枝翻凍影<lb/>
飛鴻摩月墮孤音推愁不去如相覔與老無期稍見侵<lb/>
顧藉微官少年事病來那復一分心<lb/>
　　　瑞香　　　　　　　　　　　陳子高<lb/>
　　　　苕溪漁隱云瑞香陳子高有古詩一篇意含<lb/>
<pb n="KR4i0041_WYG_017-6a"/>
　　　　諷刺語加微婉得騷人之體<lb/>
佳人在空谷雙星思斜河契濶不有命盛時豈蹉跎娟<lb/>
娟匡廬秀如此粲者何香密綴紅糝寶薰幕宫羅幽窓<lb/>
小團圞微風自婆娑寂寥千年初戢戢逢文多何偕託<lb/>
方便百金䀻猗□赤欄青蔑舫丁寧護根窠泥沙亦天<lb/>
幸板聨入宣和誰令蘭蕙徒憔悴守巖阿<lb/>
　　　送董元達　　　　　　　　　謝無逸<lb/>
　　　　謾叟詩話云謝無逸學古高潔文詞煆煉篇<lb/>
<pb n="KR4i0041_WYG_017-6b"/>
　　　　篇有古意尤工于詩予嘗愛其送董元達云<lb/>
　　　　云又寄隱居士云云<lb/>
讀書不作儒生酸躍馬西入金城關塞垣苦寒風氣惡<lb/>
歸來靣皺鬢眉斑先皇召見延和殿議論慷慨天開顔<lb/>
謗書盈篋不復辨脫身來看江南山長江滾滾蛟龍怒<lb/>
扁舟此去何當還大梁城裏定相見玉川破屋應數間<lb/>
　　　寄隱居士　　　　　　　　　謝無逸<lb/>
處士滑相不封侯卜居但得林塘幽家藏玉唾幾千巻<lb/>
<pb n="KR4i0041_WYG_017-7a"/>
手校韋編三十秋相知四海孰青眼高卧一庵今白頭<lb/>
襄陽耆舊節獨苦只有龎公不入州<lb/>
　　　李伯時畵太一真人卧一大蓮葉中手執書巻<lb/>
　　　仰讀蕭然有物外思題其上云　韓　駒<lb/>
　　　　苕溪漁隱云韓子蒼此詩語意妙絶真能詠<lb/>
　　　　盡此畵也<lb/>
太一真人蓮葉舟脫巾露髪寒颼颼輕風為㠶浪為檝<lb/>
卧看玉宇浮中流中流蕩漾翠綃舞穩如龍驤萬斛舉<lb/>
<pb n="KR4i0041_WYG_017-7b"/>
不是峰頭十丈花世間那得葉如許龍眠畵手老入神<lb/>
尺素幻出真天人恍然坐我水仙府蒼煙萬頃波粼粼<lb/>
玉堂學士今劉向禁直苕嶤九天上不須對此融心神<lb/>
㑹值青藜夜相訪<lb/>
　　　清江曲　　　　　　　　　　蘇伯固<lb/>
　　　　東坡云此篇若置李太白集中誰疑其非者<lb/>
屬玉雙飛水滿塘菰蒲深處浴鴛鴦白蘋滿棹歸來晩<lb/>
秋著蘆花一岸霜扁舟繫岸依林樾蕭蕭兩鬢吹華髪<lb/>
<pb n="KR4i0041_WYG_017-8a"/>
萬事不理醉復醒長占煙波㺯明月<lb/>
　　　後清江曲　　　　　　　　　蘓伯固<lb/>
　　　　韻語陽秋云蘇養直清江曲見賞于東坡名<lb/>
　　　　已不沒而又作後清江曲一篇豈養直尚惡<lb/>
　　　　其少作云云<hi>前四句</hi>如此等句前清江曲似未<lb/>
　　　　到也<lb/>
層波𣺌𣺌山蒼蒼輕霜殞木蓮葉黄呼兒極浦下苓箵<lb/>
社瓮欲熟浮蛆香輕蓑淅瀝鳴秋雨日暮乗流自相語<lb/>
<pb n="KR4i0041_WYG_017-8b"/>
一笛清風萬事休白鳥翩翩落煙渚<lb/>
　　　觀臨淮雙頭白蓮圖　　　　　周知微<lb/>
　　　　王直方詩話云周知微字明老為詩有可喜<lb/>
　　　　者如雙頭白蓮圖亦為可賞<lb/>
君不學叔隗季隗南歸晉又不學大喬小喬東入吳一<lb/>
種桃根與桃葉若為化作雙芙蕖臨淮政成有餘暇坐<lb/>
令華室生瀟灑鵝溪一幅萬里寛移得浙川入圖畵天<lb/>
空水濶江茫茫想見女英與娥皇九疑雲深蒼梧逺氷<lb/>
<pb n="KR4i0041_WYG_017-9a"/>
姿泣露不成粧苦心抱恨何時了香骨應甘沒秋草不<lb/>
如回首謝秋風分作尹邢來漢宫<lb/>
　　　題闗右寺壁<lb/>
　　　　東坡云余舊見此詩于關右壁上愛之不知<lb/>
　　　　何人作也<lb/>
　　　　䂬溪詩話云世傳一武人詩也不為勇退雅<lb/>
　　　　志為可喜而易道家所忌之業以示子孫尤<lb/>
　　　　可喜也<lb/>
<pb n="KR4i0041_WYG_017-9b"/>
欲掛衣冠神武門先尋水竹渭南村却將舊斬樓蘭劒<lb/>
買得黄牛教子孫<lb/>
　　　晩春　　　　　　　　　　　吳　可<lb/>
　　　　苕溪漁隱云吳可晚春詩亦灑落可喜<lb/>
小醉初醒過别村數家殘雪擁籬根枝頭有恨梅千㸃<lb/>
溪上無人月一痕<lb/>
　　　絶句　　　　　　　　　　　譚知柔<lb/>
　　　　又云余于一達官處見譚知柔獻詩文一編<lb/>
<pb n="KR4i0041_WYG_017-10a"/>
　　　　小詩極有可喜者今舉其尤者二絶<lb/>
麥隴風來翠浪浮霏微小雨似深秋野亭終日捲簾坐<lb/>
清樾對啼黄栗留<lb/>
　　　又<lb/>
漫郎無處覔歸田江北江南水拍天斗擻十年塵土夢<lb/>
秋風吹上釣魚船<lb/>
　　　栁枝詞　　　　　　　　　　張　耒<lb/>
　　　　復齋謾録云此張文潛詩也王平甫嘗愛而<lb/>
<pb n="KR4i0041_WYG_017-10b"/>
　　　　誦之<lb/>
　　　　詩事云古今栁詞惟鄭文寶一篇有餘意也<lb/>
　　　　云云終篇了不道著栁惟一繫字是工夫而<lb/>
　　　　學者思之<lb/>
亭亭畵軻繫春潭只向行人酒半酣不管烟波與風雨<lb/>
載將離恨過江南<lb/>
　　　絶句　　　　　　　　　　　朱　松<lb/>
　　　　苕溪漁隱云朱喬年絶句云云盖前人有詠<lb/>
<pb n="KR4i0041_WYG_017-11a"/>
　　　　筍云急忙且喫莫踟蹰一夜南風變成竹喬<lb/>
　　　　年㸃化乃爾精巧<lb/>
春風吹起籜龍兒戢戢滿山人未知急喚蒼頭斸煙雨<lb/>
明朝吹作碧參差<lb/>
　　　與客夜坐　　　　　　　　　王安石<lb/>
　　　　冷齊夜話云山谷嘗言天下清景初不擇貴<lb/>
　　　　賤賢愚而與之然吾特疑端為我輩設荆公<lb/>
　　　　在鍾山與客夜坐作詩云云東坡宿餘杭山<lb/>
<pb n="KR4i0041_WYG_017-11b"/>
　　　　寺詩云云人以山谷之言為確論<lb/>
殘生傷性老耽書年少東來復起予各據槁梧同不寐<lb/>
偶然聞雨落堦除<lb/>
　　　宿餘杭山寺<hi>集中云書雙竹湛師房</hi>　　　蘇　軾<lb/>
暮鼔晨鐘自擊撞閉門欹枕對殘缸白灰旋撥通紅火<lb/>
卧聼蕭蕭雪打窓<lb/>
　　　絶句　　　　　　　　　　　劉季孫<lb/>
　　　　石林詩話云劉季孫能詩初監饒州酒稅王<lb/>
<pb n="KR4i0041_WYG_017-12a"/>
　　　　荆公為江東提刑廵歴至饒按酒務至㕔事<lb/>
　　　　見屏間題小詩云云大稱賞之即召與語嘉<lb/>
　　　　嘆升車而去不復問務事遂知名<lb/>
呢喃燕子語梁間底事來驚夢裏閒說與傍人應不解<lb/>
杖藜擕酒看支山<lb/>
　　　老松　　　　　　　　　　　王公韶<lb/>
　　　　復齋謾録云王公韶少日讀書于廬山東林<lb/>
　　　　裕老庵庵前有老松因賦詩云云王荆公為<lb/>
<pb n="KR4i0041_WYG_017-12b"/>
　　　　憲江東過而見之大加稱賞遂為知已<lb/>
緑皮皴剥玉嶙峋高節分明似古人解與乾坤生氣概<lb/>
幾回風雨長精神裝添景物年年别擺押窮愁日日新<lb/>
惟有碧霄雲裏月共君孤影最相親<lb/>
　　　明妃引<hi>呻吟集公八歲作</hi>　　　　　　邢居實<lb/>
　　　　韻語陽秋云邢惇夫十四歲作明君引謂上<lb/>
　　　　天仙人骨法别人間畵工畵不得亦有思致<lb/>
　　　　王直方詩話云惇夫年少豪邁所與遊皆一<lb/>
<pb n="KR4i0041_WYG_017-13a"/>
　　　　時名士方十四五時嘗作明妃引末云安得<lb/>
　　　　壯士霍嫖姚縛取呼韓作編戸諸公多稱之<lb/>
漢宫有女顔如玉淺畵蛾眉逺山緑披香殿裏夜吹笙<lb/>
未央宫中朝理曲絳紗䝉籠雙蠟燭簫皷聲傳春漏促<lb/>
玉輦三更别院歸夜深月照黄金屋莓苔滿院無行迹<lb/>
總為君王未相識上天仙人骨法别人間畵工畵不得<lb/>
嫣然一笑金輿側玉貎三千歛顔色羅幃綉户掩風香<lb/>
一朝返嫁單于國金鳯羅衣為誰縷長袖弓彎不堪舞<lb/>
<pb n="KR4i0041_WYG_017-13b"/>
一别昭陽舊院花淚灑臙脂作紅雨回頭不見雲間闕<lb/>
黄河半渡新冰骨馬蹄已踏遼碣塵天邊尚掛長門月<lb/>
黄沙不似長安道薄暮微雲映衰草𦍑人馬上鳴胡笳<lb/>
緑髪朱顔為君老西風蕭蕭郅水寒啼痕不斷幾䦨干<lb/>
年年看盡南飛雁一去天涯竟不還少年將軍健如虎<lb/>
日夕撞鐘搥大皷寶刀生澀旌旗捲漢宫嫁盡嬋娟女<lb/>
寂寞邊城日將暮三尺角弓調白羽安得猛士霍嫖姚<lb/>
縛取呼韓作編戸<lb/>
<pb n="KR4i0041_WYG_017-14a"/>
　　　癭木壺　　　　　　　　　　吕公著<lb/>
　　　　南窓紀談云吕申公為潁州通判歐陽公為<lb/>
　　　　守歐陽公素不以文靖公為然及與其子為<lb/>
　　　　僚見其學識已改觀矣時劉厚甫王深甫皆<lb/>
　　　　寓居郡下四人日相從講學為事情好欵密<lb/>
　　　　一日分題賦詩申公得癭木壺其辭云云歐<lb/>
　　　　陽公見之益加稱賞以為有宰相器及還朝<lb/>
　　　　遂薦為諫官申公文章世不多見惟此詩見<lb/>
<pb n="KR4i0041_WYG_017-14b"/>
　　　　傳蓋由歐陽公數為人道之也<lb/>
天地產衆材創物謂之智梁棟與楹杙小大無有棄方<lb/>
者以矩度圓者中規制嗟爾木之癭何異内有贅生成<lb/>
臃腫姿賦象難取類櫽括所不施鈎繩為爾廢大匠睨<lb/>
而往惻然乃有意孰非造化功而終不朽器刳剔虛其<lb/>
中朱漆為之外<graphic n="KR1893" url="https://raw.githubusercontent.com/kanripo/KR-Gaiji/master/images/KR1893.png" mimeType="image/png"/>漿挹酒醴施用惟其利犧象非不珍<lb/>
金罍豈不貴幸因左右容反見謂奇異人之于才性夫<lb/>
豈逺于是性雖有不善在教之操勵才無不可用在上<lb/>
<pb n="KR4i0041_WYG_017-15a"/>
所措置錯陋就其長皆得為良士執一以廢百衆功何<lb/>
由備是惟聖人心能通天下志<lb/>
　　　秋聲　　　　　　　　　　　關　注<lb/>
　　　　又云關注子東喜為詩有唐人之風嘗記其<lb/>
　　　　秋聲一篇其工緻清婉多此類也<lb/>
夢破松聲枕上聞睡魔夜半戰吟魂初疑秋雨連江岸<lb/>
乍覺寒潮上海門招引好風來古寺追隨月色下前村<lb/>
晩行欲問聲來處鬰鬰蒼波漫不分<lb/>
<pb n="KR4i0041_WYG_017-15b"/>
　　　望夫石　　　　　　　　　　賀　鑄<lb/>
　　　　王直方詩話云賀方回作望夫石詩交游間<lb/>
　　　　無不愛者<lb/>
亭亭望夫石下閱幾人代蕩子長不歸山椒久相待微<lb/>
雲䕃髪彩初月輝蛾黛秋雨叠苔衣春風舞蘿帶花然<lb/>
姑射子矯首塵宴外陳迹遂亡窮佳期從莫再脫如魯<lb/>
秋氏妄結桑下愛玉質委泥沙悠悠復安在<lb/>
　　　題小寺　　　　　　　　　　冦國寳<lb/>
<pb n="KR4i0041_WYG_017-16a"/>
　　　　石林詩話云余居吳下一日出閶門至小寺<lb/>
　　　　中壁間有題詩一絶云云意極喜之寺僧云<lb/>
　　　　吳縣主簿所作今官滿去矣歸而問士大夫<lb/>
　　　　云姓冦名國寶久從陳無已學乃知文章淵<lb/>
　　　　源有所自來亦不難辨<lb/>
黄葉西陂水漫流籧篨風急送扁舟夕陽暝色來千里<lb/>
人語雞聲共一邱<lb/>
　　　墨梅　　　　　　　　　　　陳去非<lb/>
<pb n="KR4i0041_WYG_017-16b"/>
　　　　韻語陽秋云先文康公知汝州日以去非墨<lb/>
　　　　梅繳進於是除太學博士<lb/>
　　　　漁隱叢話云去非詩平淡有工墨梅絶句云<lb/>
　　　　云<hi>前首</hi>徽廟召對稱賞自此知名<lb/>
含章簾下春風靣造化功成秋兎毫意足不求顔色似<lb/>
前身相馬九方臯<lb/>
　　　前題<lb/>
　　　　容齋續筆云簡齋墨梅一篇云云語意皆妙<lb/>
<pb n="KR4i0041_WYG_017-17a"/>
　　　　絶晉陸機為顧榮贈婦語云京洛多風塵素<lb/>
　　　　衣化為緇齊謝𤣥暉酬王晉安詩云誰能久<lb/>
　　　　京洛緇塵染素衣正用此也<lb/>
粲粲江南萬玉妃别來幾度見春歸相逢京洛渾依舊<lb/>
只恨緇塵染表衣<lb/>
　　　應制科賦詩　　　　　　　　夏　竦<lb/>
　　　　青箱雜記云夏文莊試制科廷對出殿門楊<lb/>
　　　　徽之見其年少遽邀與語曰老夫他則不知<lb/>
<pb n="KR4i0041_WYG_017-17b"/>
　　　　唯喜吟詩願丐賢良一篇以卜他日之志公<lb/>
　　　　欣然為書云云徽之曰真宰相器也<hi>真宰相器語見</hi>
　　　　<hi>百家詩選</hi>
殿上袞衣明日月硯中旗影動龍蛇縱横禮樂三千字<lb/>
獨對丹墀日未斜<lb/>
　　　題郵亭　　　　　　　　　　左　鄯<lb/>
　　　　苕溪漁隱云余頃過湘中郵亭壁間有左鄯<lb/>
　　　　絶句云云又于苕溪道觀中壁間有鄭子覃<lb/>
<pb n="KR4i0041_WYG_017-18a"/>
　　　　絶句云云皆佳作也<lb/>
疊疊山腰繫冷雲疎疎雨脚㺯黄昏松聲更帶溪聲急<lb/>
不是行人也斷魂<lb/>
　　　題苕溪道觀　　　　　　　　鄭子覃<lb/>
紛紛紅雨入蒼苔密䕃新成鶯友來擬逐幽人夢蓬島<lb/>
一聲裂竹故驚回<lb/>
　　　懐荆南舊遊　　　　　　　　元厚之<lb/>
　　　　雲齋録云沙門文瑩嘗謂為文老而不衰者<lb/>
<pb n="KR4i0041_WYG_017-18b"/>
　　　　惟元厚之在禁林時有懐荆南舊遊云云其<lb/>
　　　　辭氣不少衰<lb/>
昔年曽醉海棠叢聞說新枝發舊紅昨夜夢回花下飲<lb/>
不知身在玉堂中<lb/>
　<lb/>
　<lb/>
　<lb/>
　竹莊詩話巻十七<lb/>
</p>
<p>
</p>
  </div>
</body>
</text>
</TEI>
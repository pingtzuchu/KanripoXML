<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹莊詩話巻十三</head> <lb/>
    <p>
<pb n="KR4i0041_WYG_013-1a"/>
欽定四庫全書<lb/>
　竹莊詩話巻十三<lb/>
　　雜編三<lb/>
　　　寄杜光庭　　　　　　　　　張令問<lb/>
　　　　蜀檮杌云張令問字博夫幼有巢許之節放<lb/>
　　　　意林泉長於詩什與杜光庭詩云云其標致<lb/>
　　　　如此<lb/>
試問中朝為宰相何如林下作神仙一壺美酒一爐藥<lb/>
<pb n="KR4i0041_WYG_013-1b"/>
飽聴松風白晝眠<lb/>
　　　安貧　　　　　　　　　　　韓　偓<lb/>
　　　　潘子真詩話云山谷嘗謂予言老杜雖在流<lb/>
　　　　落顛沛未嘗一日不在本朝故善陳時事句<lb/>
　　　　律精深超古作者忠義之氣激發而然韓偓<lb/>
　　　　貶逐後依王審知其集中所載云云其詞悽<lb/>
　　　　楚切而不廹不忘其君也<lb/>
手風慵展八行書眼暗休尋九局圖窓裏日光飛野馬<lb/>
<pb n="KR4i0041_WYG_013-2a"/>
案頭筠管長蒲盧謀身拙為安蛇足報國危曽捋虎鬚<lb/>
舉世可能無黙識未知誰擬試齊竽<lb/>
　　　醉著絶句<lb/>
　　　　漁隠叢話云葛亞卿集句云萬里清江萬里<lb/>
　　　　天一村桑柘一村煙漁翁醉睡又醒睡髙唱<lb/>
　　　　夕陽孤島邊前輩集句詩每一句取一家詩<lb/>
　　　　今亞卿全用致堯前兩句極為無工又後二<lb/>
　　　　句不稱前兩句豈若致堯之渾成也杜荀鶴<lb/>
<pb n="KR4i0041_WYG_013-2b"/>
　　　　亦有溪興絶句云山雨溪風巻釣絲瓦甌蓬<lb/>
　　　　底獨斟時睡来睡着無人喚流下前溪也不<lb/>
　　　　知語句俱弱亦不若致堯之雅健也<lb/>
萬里清江萬里天一村桑柘一村煙漁翁醉着無人喚<lb/>
過午醒来雪滿船<lb/>
　　　贈韓思彦　　　　　　　　　賀遂亮<lb/>
　　　　蔡寛夫詩話云國史補載賀遂亮贈韓思彦<lb/>
　　　　詩世多傳誦之予讀大唐新語乃併得思彦<lb/>
<pb n="KR4i0041_WYG_013-3a"/>
　　　　答詩其辭亦自閒雅可喜大抵唐之文盛於<lb/>
　　　　開元以前故二人雖不以詩稱而終不凡也<lb/>
意氣百年内平生一寸心欲交天下士未面已虚襟君<lb/>
子重名義直道冠衣簮風雲行可託懷抱自然深落霞<lb/>
静霜景墜葉下疎林若上南山岸希訪北山岑<lb/>
　　　答賀遂亮　　　　　　　　　韓思彦<lb/>
古人一言重嘗謂百年輕今日投歡㑹顧盼盡平生簮<lb/>
裾非所託琴酒冀相并累日同逰處良霄欵素誠霜飄<lb/>
<pb n="KR4i0041_WYG_013-3b"/>
知柳脆雪冐覺松貞願言何所道幸保嵗寒名<lb/>
　　　寄邊衣　　　　　　　　　　裴　說<lb/>
　　　　山谷跋裴說寄邊衣詩云說詩句甚麗喜作<lb/>
　　　　卓爾竒怪零陵總記叙述僧懷素草書載說<lb/>
　　　　詩一篇尤詼詭也<lb/>
深閨乍冷開香篋玉筯㣲㣲濕紅頰一陣霜風殺栁條<lb/>
濃煙半夜成黄葉重重白練明如雪獨下閒階轉凄切<lb/>
祇知抱杵搗秋砧不覺髙樓已無月時聞塞㕍聲相喚<lb/>
<pb n="KR4i0041_WYG_013-4a"/>
紗窓只有燈相伴㡬度齊紈又懶裁離腸恐逐金刀㫁<lb/>
細想儀形執牙尺回刀剪破澄江色愁捻銀針信手縫<lb/>
惆悵無人試寛窄時時舉袖勻殘淚紅牋謾有千行字<lb/>
書中不盡心中事一半慇懃託邊使<lb/>
　　　懷素臺歌<lb/>
　　　　零陵揔記云唐開元中有僧懐素居是臺學<lb/>
　　　　者因為之懷素臺今有墨池筆塜存焉裴說<lb/>
　　　　有歌云云<lb/>
<pb n="KR4i0041_WYG_013-4b"/>
我呼古人名鬼神側耳聽杜甫李白與懐素文星酒星<lb/>
草書星永州東郭有竒怪筆塜墨池遺迹在筆塜低低<lb/>
髙似山墨池淺淺深如海我来恨不已怎得青天化為<lb/>
一張紙髙聲喚起懐素書搦管研硃㸃湘水欲歸家重<lb/>
嘆嗟眼前有三箇字枯樹櫖烏梢蛇墨老鵶<lb/>
　　　巫山神女祠　　　　　　　　沈佺期<lb/>
　　　　郡閣雅談云繁知聞樂天將過巫山先於神<lb/>
　　　　女祠粉壁大書曰蘓州太守真才子行到巫<lb/>
<pb n="KR4i0041_WYG_013-5a"/>
　　　　山必有詩為報髙唐神女道逺排雲雨待清<lb/>
　　　　詞白公見詩邀知一曰劉夢得禮白帝欲留<lb/>
　　　　一詩於此怯而不敢罷郡經過悉去詩千餘<lb/>
　　　　首只留四篇<lb/>
巫山髙不極合㳫狀竒新闇谷疑風雨幽崖若鬼神月<lb/>
明三峽曉潮落九江春為問陽臺客應知入夢人<lb/>
　　　前同　　　　　　　　　　　王無競<lb/>
神女向髙唐巫山下夕陽徘徊作行雨婉孌逐荆王電<lb/>
<pb n="KR4i0041_WYG_013-5b"/>
影江前落雷聲峽外長霽雲無處所臺館曉蒼蒼<lb/>
　　　前同　　　　　　　　　　　李端白<lb/>
巫山十二峯皆在碧虚中迴合雲藏日霏㣲雨帶風猿<lb/>
聲寒渡水樹色逺連空愁向髙唐去千秋見楚宫<lb/>
　　　前同　　　　　　　　　　　失　名<lb/>
巫峽見巴東迢迢出半空雲藏神女館雨到楚王宫朝<lb/>
暮泉聲落寒暄樹色同清猿不可聴偏在九秋中<lb/>
　　　慈恩寺浮圖　　　　　　　　章八元<lb/>
<pb n="KR4i0041_WYG_013-6a"/>
　　　　鑑誡録云長安慈恩寺浮圖前後題詩多矣<lb/>
　　　　唐文宗朝元㣲之白樂天到塔下見章八元<lb/>
　　　　所留詩命僧拂去塵埃二公吟咏盡日不厭<lb/>
　　　　悉令除去諸家牌惟留章詩<lb/>
十層突兀在虛空四十門開面面同却怪鳥飛平地上<lb/>
自驚人語半天中回梯暗踏如穿洞絶頂初攀似出籠<lb/>
落日鳳城佳氣合滿城香樹雨濛濛<lb/>
　　　華清宫詩　　　　　　　　　張　祐<lb/>
<pb n="KR4i0041_WYG_013-6b"/>
　　　　雅言雜載云張佑素以詩名而華清宫詩尤<lb/>
　　　　為世所稱<lb/>
龍虎旌旗雨露飄鳳池歌㫁玉山遙明皇上馬太真去<lb/>
紅杏滿園香自銷<lb/>
　　　宫詞　　　　　　　　　　　杜牧之<lb/>
　　　　苕溪漁隠云余閱王建宫詞選其佳者亦自<lb/>
　　　　少得只世所膾炙者數詞而已其間雜以他<lb/>
　　　　人之詞如云云此杜牧之也云云此白樂天<lb/>
<pb n="KR4i0041_WYG_013-7a"/>
　　　　也云云此王昌齡也<lb/>
　　　　竹坡詩話此一首杜牧之王建詩中皆有之<lb/>
　　　　不知誰作也以余觀之當是建詩耳葢二子<lb/>
　　　　之詩其清婉大略相似而牧之多險側建多<lb/>
　　　　平麗此詩葢清而平者也<lb/>
　　　　冷齋夜話云詩有意含蓄者如宫詞云云是<lb/>
　　　　也<lb/>
銀燭秋光冷畫屏輕羅小扇撲流螢天堦夜色凉如水<lb/>
<pb n="KR4i0041_WYG_013-7b"/>
卧看牽牛織女星<lb/>
　　　前同　　　　　　　　　　　白居易<lb/>
淚滿羅巾夢不成夜深前殿按歌聲紅顔未老恩先㫁<lb/>
斜倚薫籠坐到明<lb/>
　　　宫怨　　　　　　　　　　　王昌齡<lb/>
　　　　冷齋夜話云詩有句意俱含蓄者如宫怨云<lb/>
　　　　云是也<lb/>
奉帚平明金殿開且將團扇暫徘徊玉顔不及寒鵶色<lb/>
<pb n="KR4i0041_WYG_013-8a"/>
猶帶昭陽日影来<lb/>
　　　宫妓　　　　　　　　　　　李商隠<lb/>
　　　　談苑云余知制誥日與余恕同考試因出義<lb/>
　　　　山詩共讀酷愛一絶擊節稱嘆曰古人措辭<lb/>
　　　　寓意如此之深妙令人感慨不已<lb/>
珠箔輕明拂玉墀披香新殿鬬腰支不湏㸔盡魚龍戯<lb/>
終遣君王怒偃師<lb/>
　　　桃花夫人廟<hi>即息夫人</hi>　　　　杜　牧<lb/>
<pb n="KR4i0041_WYG_013-8b"/>
　　　　許彦周詩話云僕嘗謂此詩為二十八字史<lb/>
　　　　論<lb/>
細腰宫裏露桃新脈脈無言度㡬春至竟息亡緣底事<lb/>
可憐金谷墜樓人<lb/>
　　　宫詞　　　　　　　　　　　杜　牧<lb/>
　　　　漁隠叢話載此詞云斷句極佳意在言外而<lb/>
　　　　幽怨之情自見詩貴如此若使一覧而意盡<lb/>
　　　　亦何足道哉<lb/>
<pb n="KR4i0041_WYG_013-9a"/>
監宫引出暫開門随例湏朝不是恩銀鑰却收金鎻合<lb/>
月明花落又黄昏<lb/>
　　　宫詞　　　　　　　　　　　王　建<lb/>
　　　　陳輔詩話云王建宫詞荆公獨愛其云云<lb/>
樹頭樹底覔殘紅一片西飛一片東自是桃花貪結子<lb/>
錯教人恨五更風<lb/>
　　　宫詞　　　　　　　　　　　徐仲雅<lb/>
　　　　西清詩話云余嘗愛長沙徐仲雅宫詞云云<lb/>
<pb n="KR4i0041_WYG_013-9b"/>
　　　　其富貴瀟洒可謂兩得矣<lb/>
内人曉起怯春寒輕揭珠簾看牡丹一把桞絲收不得<lb/>
和風搭在玉欄干<lb/>
　　　傷田家　　　　　　　　　　聶夷中<lb/>
　　　　詩史云聶夷中河南人有詩云云孫光憲謂<lb/>
　　　　有三百篇之㫖<lb/>
二月賣新絲五月糶新榖醫得眼前瘡剜却心頭肉我<lb/>
願君王心化作光明燭不照綺羅筵徧照逃亡屋<lb/>
<pb n="KR4i0041_WYG_013-10a"/>
　　　入山寄城中故人　　　　　　王　維<lb/>
　　　　後湖集云此詩造意之妙至與造化相表裏<lb/>
　　　　知其蟬蛻塵埃之中浮㳺萬物之表者也山<lb/>
　　　　谷云頃年登山臨水未嘗不讀摩詰詩固知<lb/>
　　　　此老胷次定有泉石膏盲之疾<lb/>
中嵗頗好道晚家南山陲興来每獨往勝事空自知行<lb/>
到水窮處坐看雲起時偶然值林叟談笑無回期<lb/>
　　　六言　　　　　　　　　　　王　維<lb/>
<pb n="KR4i0041_WYG_013-10b"/>
　　　　漁隠叢話云每哦此句令人坐想輞川春日<lb/>
　　　　之勝此老傲睨閒適於其間也<lb/>
桃紅復含宿雨柳緑更帶朝煙花落家僮未掃鳥啼山<lb/>
客猶眠<lb/>
　　　贈丘丹　　　　　　　　　　裴　廸<lb/>
　　　　蔡寛夫詩話云王摩詰韋蘓州集載裴廸丘<lb/>
　　　　丹唱和詩其語皆清麗髙勝常恨不多見如<lb/>
　　　　廸云云其氣格殆不减二人非唐中葉以来<lb/>
<pb n="KR4i0041_WYG_013-11a"/>
　　　　嘐嘐以詩名者可比乃知古今文士湮滅不<lb/>
　　　　得傳於子孫者不可勝數然士各言其志其<lb/>
　　　　隠顯亦何足多較觀兩詩趣向其胷中殆非<lb/>
　　　　汲汲於世者正爾無聞亦何所恨其姓名偶<lb/>
　　　　見二人集亦未必不為幸也<lb/>
安禪一室内左右竹亭幽有法知不染無言誰敢酬鳥<lb/>
飛争向夕蟬蛻意先秋煩暑自兹退清凉何處求<lb/>
　　　和裴廸　　　　　　　　　　丘　丹<lb/>
<pb n="KR4i0041_WYG_013-11b"/>
賣藥有時至自知来往踈遽辭池上酌新得山中書步<lb/>
出芙蓉府歸乘觳觫車猥蒙招隠作豈愧班生廬<lb/>
　　　寄逺　　　　　　　　　　　張　逈<lb/>
　　　　郡閣雅談云張逈少年苦吟未有所得夢五<lb/>
　　　　色雲自天而下取一團呑之遂精雅所作有<lb/>
　　　　寄逺詩携謁齊已㸃頭吟諷無斁為改虬髯<lb/>
　　　　黒在無逈遂拜為一字師<lb/>
錦字慿誰達閒庭草又枯夜長燈影滅天逺雁聲孤蝉<lb/>
<pb n="KR4i0041_WYG_013-12a"/>
鬢凋將盡虬髯白也無㡬回愁不與因看朔方圖<lb/>
　　　尋山家　　　　　　　　　長孫佐輔<lb/>
　　　　苕溪漁隠云尋山家云云余嘗居村落間食<lb/>
　　　　飽杖䇿縱步欵鄰家之扉小立待之眼前景<lb/>
　　　　物悉如詩中之語然後知其工也<lb/>
獨訪山家歇還涉茅屋斜連隔松葉主人聞語未開門<lb/>
遶籬野菊飛黄蝶<lb/>
　　　白牡丹　　　　　　　　　　裴　璘<lb/>
<pb n="KR4i0041_WYG_013-12b"/>
　　　　秦中嵗時記云長安三月五日兩街看牡丹<lb/>
　　　　奔走車馬慈恩寺元果院牡丹先於諸牡丹<lb/>
　　　　半月開太貞院牡丹後於諸牡丹半月開故<lb/>
　　　　裴兵部璘白牡丹詩自題於慈恩佛殿東壁<lb/>
　　　　上太和中車駕幸此寺見所題詩吟咏乆之因<lb/>
　　　　令宫嬪諷念及暮歸大内此詩滿六宫矣<lb/>
長安豪貴惜春殘争賞先開紫牡丹别有玉枝擎露冷<lb/>
無人肯就月中看<lb/>
<pb n="KR4i0041_WYG_013-13a"/>
　　　牡丹　　　　　　　　　　　羅　鄴<lb/>
　　　　古今詩話云詠牡丹詩甚多羅鄴云落盡春<lb/>
　　　　紅始見花花時比屋事豪奢買栽池館恐無<lb/>
　　　　地看到子孫能㡬家此詩中虎也<lb/>
落盡春紅始着花花時比屋事豪奢買栽池館恐無地<lb/>
看到子孫能㡬家門倚長衢攢繡轂幄籠輕日䕶香霞<lb/>
歌鍾滿座争歡賞肯信流年鬢有華<lb/>
　　　早朝大明宫　　　　　　　　賈　至<lb/>
<pb n="KR4i0041_WYG_013-13b"/>
　　　　苕溪漁隠曰老杜和早朝大明宫詩賈至為<lb/>
　　　　唱首王維岑參皆有之四詩皆佳絶<lb/>
　　　　文昌雜録云禮部王員外因言和詩最為難<lb/>
　　　　唯唐賢尤工於此賈至早朝大明宫云云王<lb/>
　　　　維和云云杜甫和云云三篇皆用鳳池事唯<lb/>
　　　　工部尤出於二公上建三省待漏院書此為<lb/>
　　　　屏風焉<lb/>
銀燭朝天紫陌長禁城春色曉蒼蒼千條弱栁垂青𤨏<lb/>
<pb n="KR4i0041_WYG_013-14a"/>
百囀流鶯繞建章劍佩聲随玉墀步衣冠身惹御爐香<lb/>
共沐恩波鳳池裏朝朝染翰侍君王<lb/>
　　　同前　　　　　　　　　　　杜　甫<lb/>
五夜漏聲催曉箭九重春色醉仙桃旌旗日暖龍蛇動<lb/>
宫殿風微燕雀髙朝罷香煙携滿袖詩成珠玉在揮毫<lb/>
欲知世掌絲綸美池上于今有鳳毛<lb/>
　　　同前　　　　　　　　　　　王　維<lb/>
絳幘鷄人報曉籌尚衣方進翠雲裘九天閶闔開宫殿<lb/>
<pb n="KR4i0041_WYG_013-14b"/>
萬國衣冠拜冕旒日色纔臨仙掌動香煙欲傍衮龍浮<lb/>
朝罷須裁五色詔佩聲歸到鳳池頭<lb/>
　　　同前　　　　　　　　　　　岑　参<lb/>
雞鳴紫陌曙光寒鶯囀皇州春色䦨金闕曉鐘開萬戸<lb/>
玉階仙仗擁千官花迎劍珮星初落柳拂旌旗露未乾<lb/>
獨有鳳凰池上客陽春一曲和皆難<lb/>
　　　江行無題<hi>四首</hi>　　　　　　　錢　起<lb/>
　　　　詩史云錢起多佳篇人收起詩不過百首有<lb/>
<pb n="KR4i0041_WYG_013-15a"/>
　　　　錢䝉仲得江行無題百絶皆人家藏本所無<lb/>
　　　　有云云四首<lb/>
霽雲疎有葉雨浪細無聲穏放扁舟去江天自有程<lb/>
　　　又<lb/>
憔悴異靈均非纔作逐臣如逢漁父問未是獨醒人<lb/>
　　　又<lb/>
煙渚復煙渚畫屏非畫屏引愁天末去數㸃暮山青<lb/>
　　　又<lb/>
<pb n="KR4i0041_WYG_013-15b"/>
隄壞漏江水地坳成野塘晚荷從不折留取作秋香<lb/>
　　　山中寒思　　　　　　　　　鮑　溶<lb/>
　　　　詩史云歐陽文忠公酷愛鮑溶山中寒思一<lb/>
　　　　篇最佳云云文忠晩得恨見之遲<lb/>
山深多悲風敗葉與林齊門遥非世路何人念窮棲哀<lb/>
風破山起夕雪誤鳴雞巢鳥侵早出饑猿無聲啼晨興<lb/>
動煙火開門伐氷溪老朩寒更瘦隂雲晴亦低我負自<lb/>
力求顔色常低迷時想靈臺下逰子正悽悽<lb/>
<pb n="KR4i0041_WYG_013-16a"/>
　　　贈琴棋僧　　　　　　　　　張　碧<lb/>
　　　　雅言系述云張瀛碧之父也官至郎曹嘗為<lb/>
　　　　歌贈琴棋僧同列見之曰非其父不生其子<lb/>
我嘗聴師法一說波上蓮花水中月不垢不净是色空<lb/>
無法無空亦無滅我嘗聴師禪一觀浪溢鼇頭蟾魄滿<lb/>
沙河世界盡空空一寸寒灰冷燈畔我又聴師琴一撫<lb/>
長松喚住秋山雨弦中雅弄若鏗金指下寒泉流太古<lb/>
我又聴師碁一着山頂坐沉紅日脚阿誰稱是國手人<lb/>
<pb n="KR4i0041_WYG_013-16b"/>
羅浮道士賭却鶴輸却藥法懐斟下紅霞束手不敢争<lb/>
頭角<lb/>
　　　夜坐　　　　　　　　　　　路洵美<lb/>
　　　　雅言系述云路洵美唐相巖之元孫有夜坐<lb/>
　　　　詩云云競傳於湖南<lb/>
簾捲竹軒清四隣無語聲漏從吟裏轉月自坐来明草<lb/>
朩露華濕衣裳寒氣生難逢知鑒者空悅此時情<lb/>
　　　宫詞　　　　　　　　　　　杜荀鶴<lb/>
<pb n="KR4i0041_WYG_013-17a"/>
　　　　幕府燕間録云杜荀鶴詩惟宫詞為唐第一<lb/>
　　　　故諺云杜詩三百首妙在一聮中風暖鳥聲<lb/>
　　　　碎日髙花影重是也<lb/>
早被嬋娟誤欲粧臨鏡慵承恩不在貎教妾若為容風<lb/>
暖鳥聲碎日髙花影重年年越溪女相憶採芙蓉<lb/>
　　　玉樹曲　　　　　　　　　　王　轂<lb/>
　　　　百斛明珠云唐末有冝春人王轂者以能詩<lb/>
　　　　擅名於時嘗作玉樹曲云云此詩大播於人<lb/>
<pb n="KR4i0041_WYG_013-17b"/>
　　　　口轂未第時嘗於市㕓中忽見同人被無賴<lb/>
　　　　輩毆打轂前救之揚聲曰莫無禮識吾否吾<lb/>
　　　　便是解道君臣猶在醉鄉中面上已無陳日<lb/>
　　　　月者無賴輩聞之歛手慙謝而退<lb/>
璧月夜瓊樹春蓮舌冷冷詞調新當時狎客盡豐禄直<lb/>
諫犯顔無一人歌未闋晉王劍上粘腥血君臣猶在醉<lb/>
鄉中面上已無陳日月<lb/>
　　　廵内至上陽宫　　　　　　　竇　庠<lb/>
<pb n="KR4i0041_WYG_013-18a"/>
　　　　韻語陽秋云竇庠一絶云云造語可謂秀整<lb/>
　　　　矣<lb/>
愁雲漠漠草離離太液鈎陳處處疑薄暮毁垣春雨裏<lb/>
殘花猶發萬年枝<lb/>
　　　宫詞　　　　　　　　　　　張　祐<lb/>
　　　　古今詩話云張祐有觀獵詩并宫詞白傅稱<lb/>
　　　　之小杜<lb/>
　　　　雲溪友議云杜牧之與祐為詩酒之交酷吟<lb/>
<pb n="KR4i0041_WYG_013-18b"/>
　　　　祐宫詞為詩曰如何故國三千里虚唱宫詞<lb/>
　　　　滿六宫此詩宫娥諷念思郷起長門之愁<lb/>
故國三千里深宫二十年一聲河滿子雙涙落君前<lb/>
　　　觀獵　　　　　　　　　　　張　祐<lb/>
　　　　雲溪友議云張三作觀獵詩比王右丞予則<lb/>
　　　　未敢優劣<lb/>
曉出禁城東分圍淺草中紅旗開向日白馬驟迎風背<lb/>
手抽金鏃翻身控角弓萬人齊指處一雁落寒空<lb/>
<pb n="KR4i0041_WYG_013-19a"/>
　　　同前　　　　　　　　　　　王　維<lb/>
風勁角弓鳴將軍獵渭城草枯鷹眼疾雪盡馬蹄輕忽<lb/>
過新豐市還歸細柳營迴看落鵰處千里暮雲平<lb/>
　　　題三閭大夫廟　　　　　　　武　士<lb/>
　　　　青𤨏後集屈平廟唐末有洪州衙前軍將㤀<lb/>
　　　　其姓名題一絶云云自後能詩者不敢措手<lb/>
蒼藤古朩㡬經春舊祀祠堂小水濵行客謾陳三酹酒<lb/>
大夫元是獨醒人<lb/>
<pb n="KR4i0041_WYG_013-19b"/>
　　　效陶體　　　　　　　　　　韋應物<lb/>
　　　　竹坡詩話云古今詩人多喜效淵明體者如<lb/>
　　　　和陶詩非不多但使淵明愧其雄麗耳韋蘓<lb/>
　　　　州云云非惟語似而意亦大似盖意到而語<lb/>
　　　　随之也<lb/>
霜露悴百草而菊獨好華物性有如此寒暑其奈何掇<lb/>
英泛酒醪日入㑹田家盡醉茅<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>下一生豈在多<lb/>
　　　三月三日寄諸弟兼懐崔水部<lb/>
<pb n="KR4i0041_WYG_013-20a"/>
暮節看已謝兹晨愈可惜風澹意傷春池寒花歛夕對<lb/>
酒始依依懷人還的的誰當曲水行相思尋舊迹<lb/>
　　　效何水部<hi>二首</hi>
玉宇含清露香籠散輕煙應當結塵抱難從兹夕眠<lb/>
　　　又<lb/>
夕露起遥怨蟲響亂秋隂反覆相思字中有故人心<lb/>
　<lb/>
　<lb/>
<pb n="KR4i0041_WYG_013-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹莊詩話巻十三<lb/>
</p>
<p>
</p>
  </div>
</body>
</text>
</TEI>
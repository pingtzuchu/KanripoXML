<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹莊詩話巻八</head> <lb/>
    <p>
<pb n="KR4i0041_WYG_008-1a"/>
欽定四庫全書<lb/>
　竹莊詩話巻八<lb/>
　　韓退之下<lb/>
　　　城南聨句<lb/>
　　　　劉貢父云東野與退之聨句宏壯辨博似出一手<lb/>
竹影金鎖碎<hi>郊</hi>泉音玉淙琤瑠璃剪朩葉<hi>愈</hi>翡翠開園<lb/>
英流滑隨仄步<hi>郊</hi>搜尋得深行遥岑出寸碧<hi>愈</hi>逺日増<lb/>
雙明乾穗紛拄地<hi>郊</hi>化蟲枯挶莖朩腐或垂耳<hi>愈</hi>草珠<lb/>
<pb n="KR4i0041_WYG_008-1b"/>
兢駢晴浮虛有新斸<hi>郊</hi>摧杌饒孤撐蟲飛粘網動<hi>愈</hi>雀<lb/>
啅接彈驚脱實自開坼<hi>郊</hi>牽柔誰繞縈禮鼠拱而立<hi>愈</hi>
騃牛躅且鳴蔬甲喜臨社<hi>郊</hi>田毛樂寛征露螢不自暖<lb/>
<hi>愈</hi>凍蝶尚思輕宿羽有先曉<hi>郊</hi>食鱗時半横菱翻紫角<lb/>
利<hi>愈</hi>荷折碧圓傾楚膩鱣鮪亂<hi>郊</hi>獠羞螺蠏并桑蠖見<lb/>
虛指<hi>愈</hi>穴狸聞鬭獰逗翳翅相築<hi>郊</hi>擺幽尾交搒蔓涎<lb/>
角出縮<hi>愈</hi>樹啄頭敲鏗脩箭裊金餌<hi>郊</hi>羣鮮沸池羮岸<lb/>
殻拆𤣥兆<hi>愈</hi>野麰漸豐萌窰烟冪疏島<hi>郊</hi>沙篆印回平<lb/>
<pb n="KR4i0041_WYG_008-2a"/>
瘁肌遭眊刺<hi>愈</hi>啾耳間雞生奇慮恣迴轉<hi>郊</hi>遐睎縱逢<lb/>
迎巔林戢逺睫<hi>愈</hi>縹氣夷空情歸迹歸不得<hi>郊</hi>捨心捨<lb/>
還爭靈麻撮狗蝨<hi>愈</hi>村雉啼禽猩紅皺曬簷瓦<hi>郊</hi>黄團<lb/>
繫門衡得雋蠅虎健<hi>愈</hi>相殘雀豹趂束枯樵指秃<hi>郊</hi>刈<lb/>
熟擔肩頳澁旋皮巻臠<hi>愈</hi>苦開腹膨脝機舂潺湲力<hi>郊</hi>
吹簸飄颻精賽饌朩盤簇<hi>愈</hi>靸妖藤索絣荒學五六巻<lb/>
<hi>郊</hi>古藏三四塋里儒拳足拜<hi>愈</hi>土怪閃眸偵蹄道補復<lb/>
破<hi>郊</hi>絲窠掃還成暮堂蝙蝠沸<hi>愈</hi>破竈伊威盈追此訊<lb/>
<pb n="KR4i0041_WYG_008-2b"/>
前主<hi>郊</hi>答云皆冢卿敗壁剥寒月<hi>愈</hi>折篁嘯遺笙袿熏<lb/>
霏霏在<hi>郊</hi>綦迹微微呈劒石猶竦檻<hi>愈</hi>獸材尚拏楹寶<lb/>
唾拾未盡<hi>郊</hi>玉啼墮猶鎗牕綃疑閟艷<hi>愈</hi>粧燭巳銷檠<lb/>
緑髮抽珉甃<hi>郊</hi>青膚聳瑶楨白蛾飛舞地<hi>愈</hi>幽蠧落書<lb/>
棚惟昔集嘉詠<hi>郊</hi>吐芳類鳴鸎窺奇摘海異<hi>愈</hi>恣韻激<lb/>
天鯨腸胃繞萬象<hi>郊</hi>精神驅五兵蜀雄李杜拔<hi>愈</hi>嶽力<lb/>
雷車轟大句幹𤣥造<hi>郊</hi>高言軋霄崢芒端轉寒燠<hi>愈</hi>神<lb/>
助溢杯觥巨細各乗運<hi>郊</hi>湍潿亦騰聲凌花咀粉蘂<hi>愈</hi>
<pb n="KR4i0041_WYG_008-3a"/>
削縷穿珠櫻綺語洗晴雪<hi>郊</hi>婚辭哢雛鶯酣歡雜弁珥<lb/>
<hi>愈</hi>繁價流金瓊菡萏冩紅調<hi>郊</hi>萎蕤綴藍瑛庖霜膾𤣥<lb/>
鯽<hi>愈</hi>淅玉炊香粳朝饌巳百態<hi>郊</hi>春醪又千名哀匏蹙<lb/>
駛景<hi>愈</hi>冽唱凝餘晶解魄不自主<hi>郊</hi>痺肌坐空瞠扳援<lb/>
賤蹊絶<hi>愈</hi>炫曜仙選更叢巧競採笑<hi>郊</hi>駢鮮互探嬰桑<lb/>
變忽蕪蔓<hi>愈</hi>樟裁浪登丁霞鬭詎能極<hi>郊</hi>風期復誰賡<lb/>
臯區扶帝壤<hi>愈</hi>瓌藴郁天京祥色被文彦<hi>郊</hi>良材插杉<lb/>
檉隠伏饒氣象<hi>愈</hi>興潛示堆坑擘華露神物<hi>郊</hi>擁終儲<lb/>
<pb n="KR4i0041_WYG_008-3b"/>
地禎訏謨壯締始<hi>愈</hi>輔弼登階清坌秀恣填塞<hi>郊</hi>呀靈<lb/>
滀停澄益大聨漢魏<hi>愈</hi>肇初邁周嬴積照涵徳鏡<hi>郊</hi>傳<lb/>
經儷金籯食家行鼎鼐<hi>愈</hi>寵族飫弓旌弈制盡從賜<hi>郊</hi>
殊私得逾程非橋上架漢<hi>愈</hi>繚岸俯窺瀛瀟碧逺逾委<lb/>
<hi>郊</hi>湖嵌費攜擎萄苜從大漠<hi>愈</hi>楓櫧至南荆嘉植鮮危<lb/>
朽<hi>郊</hi>膏理易滋榮懸長巧紐翠<hi>愈</hi>象曲善攢珩魚口星<lb/>
浮没<hi>郊</hi>馬毛錦班騂五方亂風土<hi>愈</hi>百種分鋤耕葩孽<lb/>
相妬出<hi>郊</hi>菲茸共舒情類招臻倜詭<hi>愈</hi>翼萃伏衿纓危<lb/>
<pb n="KR4i0041_WYG_008-4a"/>
望跨飛動<hi>郊</hi>㝠升躡登閎春游轢霍靡<hi>愈</hi>彩伴䬃嫈嫇<lb/>
遺粲飄的皪<hi>郊</hi>淑顔洞精誠嬌應如在寤<hi>愈</hi>頽意若含<lb/>
酲鵷毳翔衣帶<hi>郊</hi>鵝肪截珮璜文升相照灼<hi>愈</hi>武勝屠<lb/>
攙搶割錦不酬價<hi>郊</hi>構雲有高營通波牣鱗介<hi>愈</hi>疏畹<lb/>
富蕭蘅買養訓孔翠<hi>郊</hi>逺苞樹蕉栟鴻頭排刺芡<hi>愈</hi>鵠<lb/>
殻攢瓌橙鶩廣雜良牧<hi>郊</hi>䝉休賴先盟罷旄奉環衞<hi>愈</hi>
守封踐忠貞戰服脱明介<hi>郊</hi>朝冠飄彩紘爵勲逮僮𨽻<lb/>
<hi>愈</hi>簪笏自懐繃乳下秀嶷嶷<hi>郊</hi>椒蕃泣喤喤貌鑑清溢<lb/>
<pb n="KR4i0041_WYG_008-4b"/>
匣<hi>愈</hi>眸光寒發硎館儒養經史<hi>郊</hi>綴戚觴孫甥考鐘饋<lb/>
肴核<hi>愈</hi>戛鼓侑牢牲飛膳自北下<hi>郊</hi>函珍極東烹如瓜<lb/>
煮大卵<hi>愈</hi>比線茹芳菁海嶽錯口腹<hi>郊</hi>趙燕錫媌娙一<lb/>
笑釋仇恨<hi>愈</hi>百金交弟兄貨至貊戎市<hi>郊</hi>呼轉鸜鵒令<lb/>
順居無鬼瞰<hi>愈</hi>抑横免官評殺候肆凌翦<hi>郊</hi>籠原帀罝<lb/>
紭羽空顛雉鷃<hi>愈</hi>血路迸狐麖折足去踸踔<hi>郊</hi>蹙鬐怒<lb/>
䰃鬤躍犬疾翥鬤<hi>愈</hi>呀鷹甚饑䖟算蹄記功賞<hi>郊</hi>裂腦<lb/>
擒摚掁猛斃牛馬樂<hi>愈</hi>妖殘梟鴿惸窟窮尚嗔視<hi>郊</hi>箭<lb/>
<pb n="KR4i0041_WYG_008-5a"/>
出方驚抨連箱載巳實<hi>愈</hi>礙轍棄仍贏喘覷鋒刃㸃<hi>郊</hi>
困衝株枿盲掃淨豁曠曠<hi>愈</hi>騁遥畧苹苹饞扠飽活臠<lb/>
<hi>郊</hi>惡嚼㗘腥鯖嵗律及郊至<hi>愈</hi>古音命韶韺旗斾流日<lb/>
月<hi>郊</hi>帳廬扶棟甍磊落奠鴻壁<hi>愈</hi>參差席香藑𤣥祗祉<lb/>
兆姓<hi>郊</hi>黒秬饛豐盛慶流蠲瘥癘<hi>愈</hi>威暢捐䡴輣靈燔<lb/>
高望同<hi>郊</hi>龍駕聞敲䬝是惟禮之盛<hi>愈</hi>永用表其宏徳<lb/>
孕厚生植<hi>郊</hi>恩熙完刖剠宅土盡華族<hi>愈</hi>連田間强甿<lb/>
䕃庾森嶺檜<hi>郊</hi>啄場翽祥鵬畦肥剪韭薤<hi>愈</hi>陶固收盆<lb/>
<pb n="KR4i0041_WYG_008-5b"/>
罌利養積餘健<hi>郊</hi>孝思事嚴祊掘雲破嵽嵲<hi>愈</hi>采月漉<lb/>
㘭泓寺砌上明鏡<hi>郊</hi>僧盂敲曉鉦泥像對騁怪<hi>愈</hi>鐵鐘<lb/>
孤舂鐄癭頸閙鳩鴿<hi>郊</hi>蜿□亂蛷蠑葚黒老蠶蠋<hi>愈</hi>麥<lb/>
黄韻鸝鶊韶曙遲勝賞<hi>郊</hi>賢明戒先庚馳門填偪仄<hi>愈</hi>
鏡墅輾砯砰醉結紅滿杏<hi>郊</hi>稠凝碧浮餳䠞繩覲娥婺<lb/>
<hi>愈</hi>鬭草擷璣珵粉汗澤廣額<hi>郊</hi>金星墮連瓔鼻偷困淑<lb/>
郁<hi>愈</hi>眼剽强盯<graphic n="KR2001" url="https://raw.githubusercontent.com/kanripo/KR-Gaiji/master/images/KR2001.png" mimeType="image/png"/>是節飽顔色<hi>郊</hi>兹疆稱都城書饒罄<lb/>
魚繭<hi>愈</hi>紀盛播琴箏奚必事逺覿<hi>郊</hi>無端逐羇傖將身<lb/>
<pb n="KR4i0041_WYG_008-6a"/>
親魍魅<hi>愈</hi>浮迹侣鷗鶄腥味空奠屈<hi>郊</hi>天年徒羨彭驚<lb/>
魂見蛇蚓<hi>愈</hi>觸齅值蝦蟛幸得履中氣<hi>郊</hi>忝從拂天棖<lb/>
歸私暫休暇<hi>愈</hi>驅明出庠黌鮮意竦輕暢<hi>郊</hi>連輝照瓊<lb/>
瑩陶暄逐風乙<hi>愈</hi>躍視舞晴蜻足勝自多詣<hi>郊</hi>心貪敵<lb/>
無勍始知樂名教<hi>愈</hi>何用苦拘儜畢景任詩趣<hi>郊</hi>焉能<lb/>
守䃘䃘<hi>愈</hi>
　　　㑹合聯句<lb/>
　　　　黄魯直云會合聨句四君子皆佳士意氣相<lb/>
<pb n="KR4i0041_WYG_008-6b"/>
　　　　入雜然成文章世之文章之士少聨句蓋筆<lb/>
　　　　不能相追或成四公子棊耳<lb/>
離別言無期㑹合意彌重<hi>籍</hi>病添兒女戀老喪丈夫勇<lb/>
<hi>愈</hi>劒心知未死詩思猶孤聳<hi>郊</hi>愁去劇箭飛歡來若泉<lb/>
涌<hi>徹</hi>析言多新貫攄抱無昔壅<hi>籍</hi>念難須勤追悔易勿輕<lb/>
踵<hi>愈</hi>吟巴山犖嶨説楚波堆壟<hi>郊</hi>馬辭虎豹怒舟出蛟<lb/>
鼉恐<hi>徹</hi>狂鯨時孤軒幽狖雜百種<hi>愈</hi>瘴衣常腥膩蠻器<lb/>
多疎冗<hi>籍</hi>剥苔弔斑林角飯餌沈冢<hi>愈</hi>忽爾銜逺命歸<lb/>
<pb n="KR4i0041_WYG_008-7a"/>
歟舞新寵<hi>郊</hi>鬼窟脱幽妖天居覿青栱<hi>愈</hi>京遊步方振<lb/>
讁夢意猶恟<hi>籍</hi>詩書誇舊知酒食接新奉<hi>愈</hi>嘉言冩清<lb/>
越瘉病失肬腫<hi>郊</hi>夏隂偶高庇宵魄接虛擁<hi>愈</hi>雪絃寂<lb/>
寂聽茗盌纎纎捧<hi>郊</hi>馳輝燭浮螢幽響泄潛蛬<hi>愈</hi>詩老<lb/>
獨何心江疾有餘尰<hi>郊</hi>我家本瀍穀有地介臯鞏休迹<lb/>
憶沈㝠峨冠慙闟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>愈</hi>升朝高轡逸振物羣聽悚徒言<lb/>
濯幽泌誰與薙荒茸<hi>籍</hi>朝紳鬱青綠馬飾曜珪珙國讎<lb/>
未銷鑠我志蕩邛隴<hi>郊</hi>君才誠倜儻時論方洶溶格言<lb/>
<pb n="KR4i0041_WYG_008-7b"/>
多彪蔚懸解無梏拲張生得淵源寒色拔山冢堅如撞<lb/>
羣金𦕈若抽獨蛹<hi>愈</hi>伊余何所擬跛鼈詎能踊塊然墮<lb/>
岳石飄爾罥巢氄<hi>郊</hi>龍斾垂天衞雲韶凝禁甬君胡眠<lb/>
宴然朝鼓聲洶洶<hi>愈</hi>
　　　鬬雞聯句<lb/>
　　　　集注云公與東野聨句詞意雄渾極其情態<lb/>
　　　　間以人才為喻兩皆傑作真歐陽文忠所謂<lb/>
　　　　韓孟於文詞兩雄力相當者也至若爭觀雲<lb/>
<pb n="KR4i0041_WYG_008-8a"/>
　　　　填道助呌波翻海則公詩之豪而一噴一醒<lb/>
　　　　然再接再礪乃則東野工處<lb/>
大雞昂然來小雞竦而待<hi>愈</hi>崢嶸顛盛氣洗刷凝鮮彩<lb/>
<hi>郊</hi>高行若矜豪側睨如伺殆<hi>愈</hi>精光目相射劒㦸心獨<lb/>
在<hi>郊</hi>既取冠為胄復以距為鐓天時得清寒地利挾爽<lb/>
塏<hi>愈</hi>磔毛各噤瘁怒癭爭碨磊俄膺忽爾低植立瞥而<lb/>
改<hi>郊</hi>腷膞戰聲喧繽翻落羽皠中休事未決小挫勢益<lb/>
倍<hi>愈</hi>妬腸務生敵賊性專相醢裂血失鳴聲啄殷甚饑<lb/>
<pb n="KR4i0041_WYG_008-8b"/>
餒<hi>郊</hi>對起何急驚隨旋誠巧紿毒手飽李陽神槌困朱<lb/>
亥<hi>愈</hi>惻心我以仁碎首爾何罪獨勝事有然旁驚汗流<lb/>
浼<hi>郊</hi>知雄欣動顔怯負愁看賄爭觀雲填道助呌波翻<lb/>
海<hi>愈</hi>爭爪深難解嗔睛時未怠一噴一醒然再接再礪<lb/>
乃<hi>郊</hi>頭垂碎丹砂翼搨拖錦綵連軒尚賈餘清厲比歸<lb/>
凱<hi>愈</hi>選俊感收毛受恩慙始隗英心甘鬭死義肉恥庖<lb/>
宰君看鬭雞篇短韻亦可採<hi>郊</hi>
　　　和虢州劉給事君三堂二十一詠<lb/>
<pb n="KR4i0041_WYG_008-9a"/>
　　虢州刺史宅連水池竹林往往為亭臺島渚目其<lb/>
　　處為三堂劉君自給事中出刺此州在任逾嵗職<lb/>
　　修人治州中稱無事頗復増飾從子弟而遊其間<lb/>
　　又作二十一詩以詠其事流行京師文士爭和之<lb/>
　　予與劉善故亦同作<lb/>
　　　　筆墨間錄云三堂二十一詠取韻精切非復<lb/>
　　　　縱肆而作隨其題觀之其工可知也<lb/>
　　　新亭<lb/>
<pb n="KR4i0041_WYG_008-9b"/>
湖上新亭好公來日出初水紋浮枕簟瓦影䕃龜魚<lb/>
　　　流水<lb/>
汩汩幾時休從春復到秋祗言池未滿池滿强交流<lb/>
　　　竹洞<lb/>
竹洞何年有公初斫竹開洞門無鎖鑰俗客不曽來<lb/>
　　　月臺<lb/>
南館城隂濶東湖水氣多直須臺上看始奈月明何<lb/>
　　　渚亭<lb/>
<pb n="KR4i0041_WYG_008-10a"/>
自有人知處那無步往蹤莫教安四壁面面看芙蓉<lb/>
　　　竹溪<lb/>
藹藹溪流漫梢梢岸篠長穿沙碧簳淨落水紫袍香<lb/>
　　　北湖<lb/>
聞説遊湖棹尋常到此迴應留醒心處準擬醉時來<lb/>
　　　花島<lb/>
蜂蝶去紛紛香風隔岸聞欲知花島處水上覔紅雲<lb/>
　　　柳溪<lb/>
<pb n="KR4i0041_WYG_008-10b"/>
柳樹誰人種行行夾岸高莫將條繫纜著處有蟬號<lb/>
　　　西山<lb/>
新月迎宵掛晴雲到晩留為遮西望眼終是懶回頭<lb/>
　　　竹逕<lb/>
無塵從不掃有鳥莫令彈若要添風月應除數百竿<lb/>
　　　荷池<lb/>
風雨秋池上高荷蓋水繁未諳鳴摵摵那似巻翻翻<lb/>
　　　稻畦<lb/>
<pb n="KR4i0041_WYG_008-11a"/>
罫布畦堪數枝分水莫尋魚肥知巳秀鶴没覺初深<lb/>
　　　柳巷<lb/>
柳巷還飛絮春餘幾許時吏人休報事公作送春詩<lb/>
　　　花源<lb/>
源上花初發公應日日來丁寧紅與紫慎勿一時開<lb/>
　　　北樓<lb/>
郡樓乗曉上盡日不能迴晩色將秋至長風送月來<lb/>
　　　鏡潭<lb/>
<pb n="KR4i0041_WYG_008-11b"/>
非鑄復非鎔泓澄忽此逢魚蝦不用避秪是照蛟龍<lb/>
　　　孤嶼<lb/>
朝遊孤嶼南暮戲孤嶼北所以孤嶼鳥與君盡相識<lb/>
　　　方橋<lb/>
非閣復非船可居兼可過君欲問方橋方橋如此作<lb/>
　　　梯橋<lb/>
乍似上青㝠初疑躡菡蓞自無飛仙骨欲度何由敢<lb/>
　　　月池<lb/>
<pb n="KR4i0041_WYG_008-12a"/>
寒池月下明新月池邊曲若不妬清妍却成相映燭<lb/>
　　　栁子厚<lb/>
　　東坡云蘇李之天成曹劉之自得陶謝之超然固<lb/>
　　已至矣而杜子美李太白以英偉絶世之資凌跨百<lb/>
　　代古之詩人盡廢然魏晉以來高風絶塵亦少衰矣<lb/>
　　李杜之後詩人繼出雖有逺韻而才不逮意獨韋應<lb/>
　　物栁子厚發纎濃于簡古寄至味于淡泊非餘子所<lb/>
　　及也唐末司空圖崎嶇兵亂之間而得詩人高雅猶<lb/>
<pb n="KR4i0041_WYG_008-12b"/>
　　有承平之遺風其論詩曰梅止于酸鹽止于鹹飲食<lb/>
　　不可無鹽梅而其美常在于鹹酸之外可以一唱而<lb/>
　　三嘆也子厚詩在陶淵明下韋蘇州上退之豪放奇<lb/>
　　險則過之而温麗靖深不可及也所貴于枯淡者謂<lb/>
　　外枯而中膏似淡而實美淵明子厚之流是也若中<lb/>
　　外皆枯亦何足道佛言譬如食蜜中邊皆甜人食五<lb/>
　　味知其甘苦者皆自能分别其中邊者百無一矣<lb/>
　　詩眼云子厚詩尤深逺難識前賢亦未推重自老坡<lb/>
<pb n="KR4i0041_WYG_008-13a"/>
　　發明其妙學者方漸知之余嘗問人栁詩何好答<lb/>
　　云大體皆好又問君愛何處答云無不愛者便知<lb/>
　　不曉矣識文章者當如禪家有悟門夫法門百千<lb/>
　　差别要須自一轉語悟入如古人文章直須先悟<lb/>
　　得一處乃可通其他妙處<lb/>
　　韓子蒼云淵明詩惟韋蘇州得其清閒尚不得其<lb/>
　　枯淡栁州獨得之但恨其少遒爾栁詩不多體亦<lb/>
　　備衆家惟效陶詩是其性所好獨不可及也<lb/>
<pb n="KR4i0041_WYG_008-13b"/>
　　　酬韶州裴長使二十韻韶州幸以詩見及往復<lb/>
　　　奇麗邈不可慕用韻尤為高絶余因拾其餘韻<lb/>
　　　酬焉凡為韶州所用者置不取其聲律言數如<lb/>
　　　之<lb/>
　　　　筆墨間錄云韶州裴使君二十韻尤見奇險<lb/>
　　　　之功蓋山字不比遐字之多也<hi>遐字乃増至八十韻詩</hi>
金馬嘗齊入銅魚亦共頒疑山看積翠湞水想澄灣標<lb/>
牓同驚俗清明兩照姦乗軺參孔僅按節服侯㹪賈傅<lb/>
<pb n="KR4i0041_WYG_008-14a"/>
辭寧切虞童髮未䰉秉心方的的騰口任㘖㘖聖理高<lb/>
懸象爰書降罰鍰徳風流海外和氣滿人寰禦魅恩猶<lb/>
貸思賢淚自<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>存亡均寂寞零落間惸鰥夙志隨憂盡<lb/>
殘肌觸瘴<graphic n="KR0857" url="https://raw.githubusercontent.com/kanripo/KR-Gaiji/master/images/KR0857.png" mimeType="image/png"/>月光揺淺瀨風韻碎枯菅海俗衣猶卉山<lb/>
夷髻不鬟泥沙潛虺蜮榛莽鬭豺獌循省誠知懼安排<lb/>
只自憪食貧甘莽鹵被褐謝斕斒逺物裁青罽時珍饌<lb/>
白鷴長捐楚客珮未賜大夫環異政徒云仰高蹤不可<lb/>
攀空勞慰顦顇妍唱劇妖嫺<lb/>
<pb n="KR4i0041_WYG_008-14b"/>
　　　晨詣超師院讀禪經<lb/>
　　　　詩眼云子厚晨詣超師院讀禪經詩一段至<lb/>
　　　　誠潔清之意參然在前真源了無取妄迹世所<lb/>
　　　　逐遺言冀可冥繕性何由熟真妄以喻佛理言<lb/>
　　　　行以盡薰修外此亦無詞矣道人庭宇静苔色<lb/>
　　　　連深竹葢逺勝竹逕通幽處禪房花木深日出<lb/>
　　　　霧露餘青松如膏沐予家舊有大松偶見露洗<lb/>
　　　　而霧披真如洗沐未乾染以翠色然後知此語<lb/>
<pb n="KR4i0041_WYG_008-15a"/>
　　　　能傳造化之妙澹然離言説悟悦心自足蓋言<lb/>
　　　　因指而見月遺經而得道於是終焉其本末立<lb/>
　　　　意遣詞可謂曲盡其妙無毫髪遺恨耳<lb/>
汲井潄寒齒清心拂塵服閒持貝葉書步出東齋讀真<lb/>
源了無取妄迹世所逐遺言冀可冥繕性何由熟道人<lb/>
庭宇靜苔色連深竹日出霧露餘青松如膏沐澹然離<lb/>
言説悟悦心自足<lb/>
　　　南澗中題<lb/>
<pb n="KR4i0041_WYG_008-15b"/>
　　　　東坡嘗題此詩後云子厚南遷後詩清勁紆<lb/>
　　　　徐大率類此又云南澗詩憂中有樂樂中有<lb/>
　　　　憂葢絶妙古今<lb/>
　　　　筆墨間録云南澗詩平淡有天工在與崔策<lb/>
　　　　登西山詩上語奇故也<lb/>
秋氣集南澗獨遊亭午時迴風一蕭瑟林影久參差始<lb/>
至若有得稍深遂忘疲羈禽嚮幽谷寒藻舞淪漪去國<lb/>
魂巳逺懐人淚空垂孤生易為感失路少所宜索寞競<lb/>
<pb n="KR4i0041_WYG_008-16a"/>
何事徘徊只自知誰謂後來者當與此心期<lb/>
　　　巽公院五詠<lb/>
　　　　筆墨間録云巽公院五詠取韻精切非復縱<lb/>
　　　　肆而作隨其題觀之其工可知也<lb/>
　　　淨土堂<lb/>
結習自無始淪溺窮苦源流形及兹世始悟三空門華<lb/>
堂開淨域圖像煥且繁清泠焚衆香微妙歌法言稽首<lb/>
愧導師超遥謝塵昏<lb/>
<pb n="KR4i0041_WYG_008-16b"/>
　　　曲講堂<lb/>
寂滅本非㫁文字安可離曲堂何為設高士方在斯聖<lb/>
黙寄言宣分別乃無知趣中即空假名相與誰期願言<lb/>
絶聞得忘意聊思惟<lb/>
　　　禪室<lb/>
發地結菁茆團團抱虛白山花落幽戸中有忘機客涉<lb/>
有本非取照空不徒析萬籟俱緣生窅然喧中寂心境<lb/>
本同如飛鳥無遺迹<lb/>
<pb n="KR4i0041_WYG_008-17a"/>
　　　芙蓉亭<lb/>
新亭俯朱檻嘉朩開芙蓉清香晨風逺溽彩寒露濃瀟<lb/>
灑出人世低昂多異容嘗聞色空喻造物誰為工留連<lb/>
秋月晏迢遞來山鍾<lb/>
　　　苦竹橋<lb/>
危橋屬幽徑繚繞穿疎林迸籜分苦節輕筠抱虛心俯<lb/>
瞰涓涓流仰聆蕭蕭吟差池下烟日嘲<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>鳥山禽諒無<lb/>
要津用棲息有餘音<lb/>
<pb n="KR4i0041_WYG_008-17b"/>
　　　田家<lb/>
　　　　筆墨閒録云田家詩雞鳴村巷白云云又里<lb/>
　　　　胥夜經過云云絶有淵明風味<lb/>
蓐食徇所務驅牛向東阡雞鳴村巷白夜色歸暮田札<lb/>
札耒耜聲飛飛來鳥鳶竭兹筋力事持用窮嵗年盡輸<lb/>
助徭役聊就空自眠子孫日巳長世世還復然<lb/>
籬落隔烟火農談四隣夕庭際秋蟲鳴疎麻方寂歴蠶<lb/>
絲盡輸税機杼空倚壁里胥夜經過雞黍事筵席各言<lb/>
<pb n="KR4i0041_WYG_008-18a"/>
官長峻文字多督責東鄉後租期車轂陷泥澤公家少<lb/>
推恕鞭扑恣狼籍努力慎經營肌膚真可惜迎新在此<lb/>
嵗唯恐踵前迹<lb/>
　　　梅雨<lb/>
　　　　筆墨間錄云此詩不減老杜<lb/>
梅實迎時雨蒼茫值晩春愁深楚猿夜夢㫁越雞晨海<lb/>
霧連南極江雲暗北津素衣今盡化非為帝京塵<lb/>
　　　楊花白<lb/>
<pb n="KR4i0041_WYG_008-18b"/>
　　　　許彦周詩話云子厚樂府楊花白言婉而情<lb/>
　　　　深古今絶唱也<lb/>
楊花白風吹度江水坐令宫樹無顔色摇蕩春光千萬<lb/>
里茫茫曉日下長秋哀歌未㫁城鵶起<lb/>
　　　漁翁<lb/>
　　　　冷齋夜話云東坡云詩以奇趣為宗反常合<lb/>
　　　　道為趣熟味此詩有竒趣<lb/>
漁翁夜傍西巖宿曉汲清湘燃楚竹烟銷日出不見人<lb/>
<pb n="KR4i0041_WYG_008-19a"/>
款乃一聲山水渌回看天際下中流嵓上無心雲相逐<lb/>
　　　飲酒<lb/>
　　　　筆墨間録云飲酒詩絶似淵明<lb/>
今旦少愉樂起坐開清樽舉觴酹先酒<hi>始為酒者也</hi>為我驅<lb/>
憂煩須臾心自殊頓覺天地暄連山變幽晦渌水涵晏<lb/>
温藹藹南郭門樹木一何繁清隂可自庇竟夕聞嘉言<lb/>
盡醉無復辭偃臥有芳蓀彼哉晉楚富此道未必存<lb/>
　　　江雪<lb/>
<pb n="KR4i0041_WYG_008-19b"/>
　　　　洪駒父詩話云東坡言鄭谷詩江上晩來堪<lb/>
　　　　畫處漁人披得一蓑歸此村學中詩也子厚<lb/>
　　　　云云信有格也哉殆天所賦不可及也<lb/>
千山鳥飛絶萬逕人蹤滅孤舟蓑笠翁獨釣寒江雪<lb/>
　　　同劉二十八哭吕衡州兼寄江陵李元二侍御<lb/>
　　　　詩眼云哭吕衡州詩足以發明呂溫之俊偉哭凌<lb/>
　　　　員外詩書盡準平生掩役夫張進骸既盡役夫之<lb/>
　　　　事又反覆自明其意此一篇筆力規模不减莊周<lb/>
<pb n="KR4i0041_WYG_008-20a"/>
　　　　左丘明也<lb/>
衡嶽新摧天柱峯士林憔悴泣相逢祗今文字傳青簡<lb/>
不使功名上景鐘三畝空留懸罄室九原猶寄若堂封<lb/>
遥想荆州人物論幾回中夜惜元龍<lb/>
　　　哭連州凌員外司馬<lb/>
廢逐人所弃遂為鬼神欺才難不其然卒與大患期凌<lb/>
人古受氏吳世夸雄姿寂寞富春水英氣方在斯六學<lb/>
誠一貫精義窮發揮著書逾十年幽賾靡不推天庭掞<lb/>
<pb n="KR4i0041_WYG_008-20b"/>
高文萬字若波馳記室征西府宏謀耀其奇輶軒下東<lb/>
越列郡蘇疲羸宛宛凌江羽來棲翰林枝孝文留弓劒<lb/>
中外方危疑抗聲促遺詔定命由陳辭徒𨽻肅曹官征<lb/>
賦參有司出守烏江滸左遷湟水湄高堂傾故國葬際<lb/>
限囚羈仲叔繼幽淪狂呌唯童兒一門既無主焉用徒<lb/>
生為舉聲但呼天孰知神者誰泣盡目無見腎傷足不<lb/>
持溘死委炎荒臧獲守靈帷平生負國譴骸骨非敢私<lb/>
蓋棺未塞責孤旐凝寒颸念昔始相遇腑臟為君知進<lb/>
<pb n="KR4i0041_WYG_008-21a"/>
身齊選擇失路同瑕疵本朝濟仁義今為衆所嗤滅名<lb/>
竟不試世義安可知恬死百憂盡茍生萬慮滋顧余九<lb/>
逝魂與子各何之我歌誠自慟非獨為君悲<lb/>
　　　掩役夫張進骸<lb/>
生死悠悠爾一氣聚散之偶來紛喜怒奄忽巳復辭為<lb/>
役孰賤辱為貴非神奇一朝纊息定枯朽無妍媸生平<lb/>
勤皂櫪剉秣不告疲既死給轊櫝葬之東山基奈何值<lb/>
崩湍當析臨路陲髐然暴百骸散亂不復支從者幸告<lb/>
<pb n="KR4i0041_WYG_008-21b"/>
余睠之涓然悲猫虎獲迎祭犬馬有蓋帷佇立唁爾魂<lb/>
豈復識此為畚插載埋瘞溝瀆䕶其危我心得所安不<lb/>
謂爾有知掩骼著春令兹焉適其時及物非吾輩聊且<lb/>
顧爾私<lb/>
　<lb/>
　<lb/>
　<lb/>
　竹莊詩話巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹莊詩話巻十八</head> <lb/>
    <p>
<pb n="KR4i0041_WYG_018-1a"/>
欽定四庫全書<lb/>
　竹莊詩話巻十八<lb/>
　　雜編八<lb/>
　　　孔北海堂　　　　　　　　　李方叔<lb/>
　　　　東臯雜録云李方叔氣韻豪邁東坡謂其詩<lb/>
　　　　賦詞卓越意趣不凡者是也東坡知貢舉方<lb/>
　　　　叔不在選中東坡贈詩曰與君相從非一日<lb/>
　　　　筆勢翩翩疑可識平時漫說古戰場過眼終<lb/>
<pb n="KR4i0041_WYG_018-1b"/>
　　　　迷日五色李華李程皆當家事最為妙絶方叔<lb/>
　　　　詩文甚工偶記其北海文舉堂詩云云<lb/>
卯金自中葉已若子南周阿瞞制威福九鼎若綴旒餘<lb/>
子不復忌多士例為仇嶄然見芒角已坐錮與鈎誰知<lb/>
英雄彀翻令作罝罘假手陷正平謔玩戮楊修小慧尚<lb/>
必除偉人那得留凛凛孔北海胷次包九州倘令坐廟<lb/>
堂大盗當寢謀專誅及斯人遂負壑與舟當時同朝士<lb/>
茍生盍包羞身死名亦滅白骨委山邱先生雖千載生<lb/>
<pb n="KR4i0041_WYG_018-2a"/>
氣尚横秋當時眼中意付與一醉休文人具文行來作<lb/>
東諸侯尚友天下士復于古人求作亭俯層城持盃想<lb/>
風流壁間妙著述騰光昏斗牛文存人亦亡應從文舉<lb/>
游我生真碌碌與世甘沉浮思為坐上客揚觶和南謳<lb/>
無成老岩谷哀哉空白頭<lb/>
　　　題大明寺　　　　　　　　　王　琪<lb/>
　　　　復齋謾録云晏元獻赴杭州道過維揚憇大<lb/>
　　　　明寺暝目徐行使侍史讀壁間詩板戒其勿<lb/>
<pb n="KR4i0041_WYG_018-2b"/>
　　　　言爵里姓名終篇者無幾又俾誦一詩云云<lb/>
　　　　徐問之江都尉王琪詩也召至同館自此辟<lb/>
　　　　置館職遂躋侍從山谷南遷亦令侍史讀詩<lb/>
　　　　板有一絶云云稱歎不已徐視姓名曰果吾<lb/>
　　　　學子葛敏修也<lb/>
水調隋宫曲當年亦九成哀音已亡國廢詔尚留名儀<lb/>
鳯終沉迹鳴蛙祗沸聲淒涼不可問落日下蕪城<lb/>
　　　題南華竹軒　　　　　　　　葛敏修<lb/>
<pb n="KR4i0041_WYG_018-3a"/>
不用山僧供帳迎世間無此竹風清獨拳一手支頥卧<lb/>
閒看嶺雲生未生<lb/>
　　　題李伯時畫黄知命騎驢圗　　邢居實<lb/>
　　　　王直方詩話云雙井黄叔達字知命初自江<lb/>
　　　　南來與彭城陳履常俱謁法雲禪師于城南<lb/>
　　　　夜歸過龍眠李伯時知命衣白衫騎驢縁道<lb/>
　　　　揺頭而歌履常負杖挾囊于後一市大驚以<lb/>
　　　　為異人伯時因畵為圖而邢敦夫長歌云云<lb/>
<pb n="KR4i0041_WYG_018-3b"/>
　　　　敦夫時年未二十也<lb/>
長安城頭烏欲棲長安道上行人稀浮雲巻盡暮天碧<lb/>
但有明月流清輝君獨騎驢向何處頭上倒著白接䍦<lb/>
長吟搔首望明月不學山翁醉似泥到得城中燈火閙<lb/>
小兒拍手欄街笑道傍觀者那得知相逢疑是南山皓<lb/>
龍眼居士畵無此揺毫㺯筆長風起酒酣閉目望窮途<lb/>
紙上軒昻無乃似君不學長安游俠誇年少臂鷹挾彈<lb/>
章臺道君不能提擕長劒取靈武指揮猛士驅貔虎胡<lb/>
<pb n="KR4i0041_WYG_018-4a"/>
為脚蹈梁宋塵終日飄飄無定所武陵桃源春欲暮白<lb/>
水青山起煙霧竹杖芒鞋歸去來頭巾好掛三花樹<lb/>
　　　正月十八夜　　　　　　　　晏　殊<lb/>
　　　　詩事云晏元獻文集詩最多幾萬餘篇宋元<lb/>
　　　　獻尤喜樓臺冷落收燈夜門巷蕭條掃雪天<lb/>
　　　　梨花院落溶溶月栁絮池塘淡淡風今記其<lb/>
　　　　全首于此<lb/>
槿戸茅齋雅自便京華風味入新年樓臺冷落收燈夜<lb/>
<pb n="KR4i0041_WYG_018-4b"/>
門巷蕭條掃雪天病酒不聞花外漏放朝仍得日高眠<lb/>
何妨靜習閒中趣欲問林僧結淨縁<lb/>
　　　寄逺<lb/>
寶轂香輪不再逢峽雲巫雨杳無蹤梨花院落溶溶月<lb/>
栁絮池塘淡淡風㡬日寂寥傷酒後一畨蕭索禁煙中<lb/>
魚書欲寄無由達水逺山長處處同<lb/>
　　　上荆公生辰　　　　　　　　陳　輔<lb/>
　　　　詩事云丹陽陳輔字輔之自號南郭子以詩<lb/>
<pb n="KR4i0041_WYG_018-5a"/>
　　　　名世能盡其妙少為荆公所知嘗獻公生日<lb/>
　　　　詩云云獻詩中公獨喜之<lb/>
十月江南已得霜相君門客小山房冬深栢子和香掃<lb/>
准備生辰作好香<lb/>
　　　牡丹　　　　　　　　　　　楊　軒<lb/>
　　　　雲齋廣録云淇川楊軒詠牡丹云云羅隱曰<lb/>
　　　　若教解語應傾國任是無情也動人二人用<lb/>
　　　　意不同如此軒詩雖挫風花而有警誡<lb/>
<pb n="KR4i0041_WYG_018-5b"/>
楊妃歌舞態西子巧讒魂利劒斫不斷餘妖鍾此根光<lb/>
華日已盛欄檻豈長存寄語尋芳者須知松栢尊<lb/>
　　　一日曲<lb/>
　　　　許彦周詩話云楊軒詩句句精練如焚香露<lb/>
　　　　蓮泣聞磬清鷗閒之類宜乎為歐陽文忠公<lb/>
　　　　所稱其他古體如朱絃疏越一唱三嘆讀者<lb/>
　　　　當以意求之寵嬖曹氏作一日曲為曹氏也<lb/>
妾家鄧侯國肯媿邯鄲姝世本富繒綺嬌愛比明珠十<lb/>
<pb n="KR4i0041_WYG_018-6a"/>
五學組紃未嘗開戸樞十六失所適姓名傾里閭十七善<lb/>
歌舞使君邀宴娛自兹著樂府不得同羅敷涼温忽荏苒<lb/>
屢接朝大夫相權不及情何異逢路衢昨日一見郎目<lb/>
色曽不渝結愛從此篤暫隔猶恐疎如何遂從官去渉<lb/>
千里途郎跨青驄馬妾乗白雪駒送郎郎未逺别妾妾<lb/>
仍孤不如水中鱗雙雙依緑蒲不如雲間鵠兩兩下平<lb/>
湖魚鳥尚可託妾今誰與俱去去約春華終朝怨日賒<lb/>
一心思君子便擬見梅花梅花幾時吐頻搯闌干數東<lb/>
<pb n="KR4i0041_WYG_018-6b"/>
風若見郎重為歌金縷<lb/>
　　　游俠曲　　　　　　　　　　　王　觀<lb/>
　　　　竹坡詩話云唐人作樂府者甚多當以張文<lb/>
　　　　昌為第一近時高郵王觀亦可稱而人不甚<lb/>
　　　　知觀嘗作游俠曲云云此篇詞意大似李太<lb/>
　　　　白恨未入文昌之室耳至莫惱翁篇云云遂<lb/>
　　　　與文昌爭衡矣<lb/>
雪擁燕南道酒闌中夜行千里不見讐怒鬚如立釘出<lb/>
<pb n="KR4i0041_WYG_018-7a"/>
門氣吹霧南山雞未啼腰間解下聶政刀袖中擲去朱<lb/>
亥椎冷笑邯鄲乳口兒<lb/>
　　　莫惱翁　　　　　　　　　　王　觀<lb/>
榖垂乾穗豆垂角雨足年登不勝樂烏巾紫領銀鬚長<lb/>
白酒滿盃翁自酌翁醉不知秋色涼兒將翁鬚孫撼床<lb/>
莫惱翁翁年已高萬事慵<lb/>
　　　輸麥行　　　　　　　　　　張　耒<lb/>
　　　　竹坡詩話云本朝樂府當以張文潛為第一<lb/>
<pb n="KR4i0041_WYG_018-7b"/>
　　　　文潛樂府刻意文昌往往過之頃在南都見<lb/>
　　　　倉前村民輸麥行余嘗見其親藁其後題云<lb/>
　　　　此篇效張文昌而語差繁乃知其喜文昌如<lb/>
　　　　此<lb/>
場頭雨乾場地白老稚相呼打新麥半歸倉廪半輸官<lb/>
免教縣吏相催迫羊頭車子毛布囊淺泥易渉登前岡<lb/>
倉前買劵槐隂涼清嚴官吏兩平量出倉掉臂呼同伴<lb/>
旗亭酒美解衣換半醉扶車歸路涼月出到家妻具飯<lb/>
<pb n="KR4i0041_WYG_018-8a"/>
一年從此皆閒日風雨閉門公事畢射狐罝兎歲蹉跎<lb/>
百壺社酒相輕過<lb/>
　　　長夜吟　　　　　　　　　　許彦國<lb/>
　　　　漫齋語録云王融作古樂府長夜吟但道長<lb/>
　　　　夜而已近世許表民出新意擬此作<lb/>
南鄰燈火冷三起愁夜永北鄰歌未終已驚初日紅不<lb/>
知晝夜誰主管一種春宵有長短<lb/>
　　　小盡行　　　　　　　　　　朱敦儒<lb/>
<pb n="KR4i0041_WYG_018-8b"/>
　　　　竹坡詩話云頃歲朝廷多事郡縣不頒厯所<lb/>
　　　　至晦朔不同朱希真避地廣中作小盡行一<lb/>
　　　　詩云云與夫山中無厯日寒盡不知年無間<lb/>
　　　　然矣<lb/>
藤州三月作小盡梧州三月作大盡哀哉官厯今不頒<lb/>
憶昔昇平泪成陣我今何異桃源人落葉為秋花作春<lb/>
但恨未能與世隔時聞喪亂空傷神<lb/>
　　　揚雄　　　　　　　　　　　陳去非<lb/>
<pb n="KR4i0041_WYG_018-9a"/>
　　　　竹坡詩話云揚子雲好著書固已見誚於當<lb/>
　　　　世後之議者紛然往往詞費而意殊不盡唯<lb/>
　　　　陳去非一詩有譏有評而不出四十字後之<lb/>
　　　　議雄者雖累千萬言未必能出諸此也<lb/>
揚雄平生書肝腎閒雕鐫晚於𤣥有得始悔賦甘泉使<lb/>
雄早大悟亦何事於𤣥賴有一言善酒箴真可傳<lb/>
　　　寄沂水宰　　　　　　　　　許彦國<lb/>
　　　　夷堅庚志云許彦國字表民青州人進士高<lb/>
<pb n="KR4i0041_WYG_018-9b"/>
　　　　第工為詩客游河朔嘗撰燕薊餘民思漢歌<lb/>
　　　　首叙石敬瑭割燕地以賂契丹次叙耶律德<lb/>
　　　　光犯汴京次虜去嚴峻燕人思漢之意詞情<lb/>
　　　　悽楚近千言卒意云燕薊餘民宜自省百年<lb/>
　　　　陷虜直愁人勿怨眉輿事洪靖盖用唐張洪<lb/>
　　　　靖初入燕肩輿而行燕人駭異不悅遂有朱<lb/>
　　　　克融之變其㫖深矣吕忠穆之父為沂州沂<lb/>
　　　　水宰縣境有穆陵關即左傳所謂南至于穆<lb/>
<pb n="KR4i0041_WYG_018-10a"/>
　　　　陵是也彦國過其地寄以詩云云詠項籍廟<lb/>
　　　　兩絶句云云漁翁詩云溪鷗散後夜無伴荷<lb/>
　　　　葉老時秋有衣瑞香詩云北方野客不慣見<lb/>
　　　　明月滿衣猶倚欄皆為北方學所稱道惜其<lb/>
　　　　官不顯<lb/>
楚甸齊封自此分穆陵遺俗久猶存豈知今日鳴琴宰<lb/>
即是當年賜履孫且有清風消酷暑更無驚犬吠黄昏<lb/>
畏人客子成安枕獨宿荒村不閉門<lb/>
<pb n="KR4i0041_WYG_018-10b"/>
　　　項籍廟二首　　　　　　　　前　人<lb/>
　　　　燕魏録云許表民工詩嘗為項籍廟詩云云<lb/>
　　　　時膾炙人口<lb/>
曽被秦人笑沐猴錦衣東去更何求可憐瞭瞭重瞳子<lb/>
不見山河繞雍州<lb/>
千古興亡莫浪愁漢家功業亦荒邱空餘原上虞姬草<lb/>
舞盡春風未肯休<lb/>
　　　宿蔣山棲霞寺　　　　　　　俞紫芝<lb/>
<pb n="KR4i0041_WYG_018-11a"/>
　　　　詩事云秀老放逹不娶能詩宿蔣山棲霞寺<lb/>
　　　　云云山中琴興云云又無題云云<lb/>
　　　　石林詩話云俞紫芝揚州人少有髙行不娶<lb/>
　　　　得浮屠心法所至翛然而工于詩嘗有云云<lb/>
　　　　<hi>前一首</hi>之句尤為荆公所賞和云新詩比舊更<lb/>
　　　　増峭若許追攀莫太髙秀老卒於元祐初惜<lb/>
　　　　無發名者不得與林和靖一流槩見於隱逸<lb/>
　　　　䂬溪詩話云隠居風景義山憶正一云煙鑪<lb/>
<pb n="KR4i0041_WYG_018-11b"/>
　　　　銷盡寒鑪晦童子開門雪滿松子原云日午<lb/>
　　　　獨眠無餘聲山童隔竹敲茶臼秀老云夜深<lb/>
　　　　童子喚不醒猛虎一聲山月高閒棄山間累<lb/>
　　　　年頗得此數詩氣味<lb/>
獨坐清談久亦勞碧松燃火暖衾袍夜深童子喚不起<lb/>
猛虎一聲山月高<lb/>
　　　山中琴興　　　　　　　　　前　人<lb/>
野客調琴玉一枝薫風滋味自家知夜深斷送鶴先睡<lb/>
<pb n="KR4i0041_WYG_018-12a"/>
彈到山空月落時<lb/>
　　　無題　　　　　　　　　　　前　人<lb/>
深深畵陌倚朱門腮粉輕紅濕淚痕寂寞繡屏人未見<lb/>
杏花疎雨立黄昏<lb/>
　　　題溧陽郵亭<lb/>
　　　　庚溪詩話云紹興初余之官建康艤舟溧陽<lb/>
　　　　郵亭見壁間題云云不著姓氏不知何人所<lb/>
　　　　作觀其言淡而旨逺決非汩沒名利而不知<lb/>
<pb n="KR4i0041_WYG_018-12b"/>
　　　　返者也<lb/>
十年棄微官歸來事却埽扁舟訪安期要覓如瓜棗不<lb/>
知膏粱珍惡食詩自好田園吾無多生理但草草濁酒<lb/>
時一尊孤斟從醉倒<lb/>
　　　題斗野亭　　　　　　　　　劉無言<lb/>
　　　　又云昔年過邵伯埭登斗野亭見梁間題云<lb/>
　　　　此劉燾無言詩盖盡得斗野之景物也<lb/>
地勢如板掌天形似覆盤三星羅戸牖北斗掛闌干晚<lb/>
<pb n="KR4i0041_WYG_018-13a"/>
色芙蕖靜秋香䆉稏寒更無山礙眼剰覺水雲寛<lb/>
　　　即事　　　　　　　　　　　何搢之<lb/>
　　　　又云何搢之<hi>大圭</hi>廣德人早年有俊聲宣和間<lb/>
　　　　為館職其人落拓不羈不能自重仕宦晚亦<lb/>
　　　　不偶其詩殊有可喜者嘗記其一聨云蜂垂<lb/>
　　　　倒世界蚊聚小雷霆又嘗為姓韓貴人作樂<lb/>
　　　　語乃以韓吏部漢將軍為對亦有功也<lb/>
茅屋松窻小隠家茶煙漠漠水斜斜簷間乳燕未成語<lb/>
<pb n="KR4i0041_WYG_018-13b"/>
庭下石榴爭放花賴有詩書銷白日倦隨車馬走黄沙<lb/>
林泉舊約好歸去風雨滿江垂釣車<lb/>
　　　題碧雲亭　　　　　　　　　失　名<lb/>
　　　　又云昔過陽羡艤舟溪寺一亭壁間題云云<lb/>
　　　　碧雲亭未知在何地詩亦未知何人作其詞<lb/>
　　　　意清絶因筆之<lb/>
碧雲亭上碧雲飛竟日廻環靣翠微梅蕚破香知臘盡<lb/>
栁梢含緑認春歸風前古澗琴三疊雪後羣峯玉一圍<lb/>
<pb n="KR4i0041_WYG_018-14a"/>
遥想一人清太甚太清宫裏說禪機<lb/>
　　　送虞少催　　　　　　　　　林懿成<lb/>
　　　　又云林懿成季仲嘗為太常少卿永嘉人頗<lb/>
　　　　喜為詩嘗與㑹稽虞仲琳少催相好虞頗通<lb/>
　　　　性理之學林以詩送其行云云又嘗為婺州<lb/>
　　　　題赤松山黄初平祠二首云云皆語佳而意<lb/>
　　　　新也<lb/>
男兒何苦弊羣書學到根源物物無曽子當年多一唯<lb/>
<pb n="KR4i0041_WYG_018-14b"/>
顔淵終日只如愚水流萬折心無競月落千山影自孤<lb/>
執手沙頭休話别與君原不隔江湖<lb/>
　　　題黄初平祠二首　　　　　　前　人<lb/>
路轉溪西草木香有人荷笠山之陽定知我是金華守<lb/>
笑道牧民如牧羊<lb/>
羽仗霓旗去不還空餘掬水落人間至今山下無根草<lb/>
便是田家九轉丹<lb/>
　　　題關中驛舍　　　　　　　　失　名<lb/>
<pb n="KR4i0041_WYG_018-15a"/>
　　　　又云靖康之變中原為金所據當時文人勝<lb/>
　　　　士陷於彼者不少如庚申辛酉年河南關陜<lb/>
　　　　之地暫復有自關中驛舍壁間得二絶云云<lb/>
鼙鼓轟轟聲徹天中原廬井半蕭然鶯花不管興亡事<lb/>
粧㸃春光似昔年<lb/>
渭平沙淺雁來棲渭漲沙移雁不歸江海一身多少事<lb/>
清風明月我霑衣<lb/>
　　　題夢筆　　　　　　　　　　姚　宏<lb/>
<pb n="KR4i0041_WYG_018-15b"/>
　　　　又云夢筆驛中江淹舊居姚宏令聲一絶云<lb/>
　　　　云可警後學者<lb/>
一宵短夢驚流俗千古髙名掛里閭遂使晚生矜此意<lb/>
癡眠不讀一行書<lb/>
　　　題臨安旅邸　　　　　　　　失　名<lb/>
　　　　庚溪詩話云所至驛留題壁間亦多有可取<lb/>
　　　　者見李仲南丙言臨安旅邸壁間一絶云云<lb/>
　　　　又建州崇安分水驛中一絶云云又吕叔潛<lb/>
<pb n="KR4i0041_WYG_018-16a"/>
　　　　大虬言鎮江丹陽玉乳泉壁間一絶云云三<lb/>
　　　　詩皆可喜然皆不著名氏也<lb/>
　　　　西溪叢話云此仵盤艮翁詩<hi>前一首</hi>父信本軍<lb/>
　　　　職終文恩副使以䕃補借職元豐中監青州<lb/>
　　　　臨淄酒稅或以此詩題酒樓皆云神仙作也<lb/>
太一峯前是我家滿床書籍舊生涯春城戀酒不歸去<lb/>
老却碧桃無限花<lb/>
　　　題分水驛　　　　　　　　　失　名<lb/>
<pb n="KR4i0041_WYG_018-16b"/>
江南三月已聞蟬麥熟梅黄繭作緜料得故園煙雨裏<lb/>
輕寒猶作養花天<lb/>
　　　題玉乳泉<lb/>
騎馬出門三月暮楊花故作雪漫天客情惟有夜難度<lb/>
宿處先尋無杜鵑<lb/>
　　　奉送永興安撫劉侍讀　　　　歐陽修<lb/>
　　　　漁隱叢話云永叔送原父出守永興詩云云<lb/>
　　　　黄魯直送王郎詩云云近時學者以為此格<lb/>
<pb n="KR4i0041_WYG_018-17a"/>
　　　　獨魯直為之殊不知永叔已先有也<lb/>
酌君以荆州魚枕之蕉贈君以宣城鼠鬚之管酒如長<lb/>
虹飲滄海筆若駿馬馳平坂愛君少年方英豪嗟我久<lb/>
衰歡漸鮮文章驚世聞名早意氣論交相得晩魚枕蕉<lb/>
一舉十分當覆盞鼠鬚管為物雖微用不淺新詩醉墨<lb/>
時一揮别後寄我無辭逺<lb/>
　　　送王郎　　　　　　　　　　黄庭堅<lb/>
酌君以蒲城桑落之酒泛君以湘纍秋菊之英贈君以<lb/>
<pb n="KR4i0041_WYG_018-17b"/>
黟川㸃漆之墨送君以陽關垂泪之聲酒澆胷中之磊<lb/>
塊菊制短世之頽齡墨以傳千古文章之印歌以寫從<lb/>
來兄弟之情江山萬里將頭白骨肉十年終眼青連牀<lb/>
夜語雞戒曉書囊無㡳談未了有功翰墨乃如此何恨<lb/>
逺别音書少炊沙作糜終不飽鏤氷文字費工巧要須<lb/>
心地收汗馬孔孟行世日杲杲有弟有弟力持家婦能<lb/>
養姑供珍鮭兒大詩禮女桑麻公但讀書遮眼花<lb/>
　　　行路難　　　　　　　　　　晁補之<lb/>
<pb n="KR4i0041_WYG_018-18a"/>
　　　　又云余觀無咎古樂府是其所長辭格俊逸<lb/>
　　　　可喜如行路難云云<lb/>
贈君珊瑚夜光之角枕玳瑁明月之雕床一繭秋禅之<lb/>
麗縠百和更生之寶香穠華紛紛白日暮紅顔寂寂無<lb/>
留芳人生失意十八九君心美惡誰能量願君虛懐廣<lb/>
末照聽我一曲關山長不見班姬與陳后寧聞衰落尚<lb/>
專房<lb/>
　　　謝章子厚　　　　　　　　　劉子先<lb/>
<pb n="KR4i0041_WYG_018-18b"/>
　　　　高齋詩話云章子厚嘗與劉子先定有場屋<lb/>
　　　　之舊又頗相善子厚居京口子先守姑蘇以<lb/>
　　　　新醖洞庭春寄之子厚答詩云洞霄宫裏一<lb/>
　　　　閑人東府西樞老舊臣多謝姑蘇賢太守殷<lb/>
　　　　勤分送洞庭春其後隔濶十年子厚拜相亦<lb/>
　　　　不通問寄書誚其相忘逺引之意子先以詩<lb/>
　　　　謝云云公得詩大喜即召為宰屬遂遷戸部<lb/>
　　　　侍郎<lb/>
<pb n="KR4i0041_WYG_018-19a"/>
故人天上有書來責我疎愚喚不回兩處共瞻千里月<lb/>
十年不寄一枝梅塵泥自與雲霄隔駑馬難追德驥才<lb/>
莫謂無心向門下也曽終夕望三台<lb/>
　　　塗中　　　　　　　　　　　張公庠<lb/>
　　　　侯鯖録云張公庠自少能詩一絶云云<lb/>
　　　　苕溪漁隱云雲霄廣録只載此詩後兩句云<lb/>
　　　　是李元膺遊春詩未知孰是鄭毅夫代探花<lb/>
　　　　郎一絶與前詩格調殊相類今附于此<lb/>
<pb n="KR4i0041_WYG_018-19b"/>
一年春事又成空擁鼻微吟半醉中來到桃花新雨過<lb/>
馬蹄無處避殘紅<lb/>
　　　代探花郎絶句　　　　　　　鄭　獬<lb/>
嫩緑輕紅相間開一畨走馬探春回青衫不管露痕濕<lb/>
直入亂花深處來<lb/>
　　　宫詞　　　　　　　　　　　盧　秉<lb/>
　　　　西溪詩話云盧秉元豐間有能詩聲嘗夢入<lb/>
　　　　古祠祠有大池島嶼森列錦衣繡幘者車馬<lb/>
<pb n="KR4i0041_WYG_018-20a"/>
　　　　繽紛數十百人問之曰未央宫也頃一緑衣<lb/>
　　　　中使亟召盧過池至大殿坐土朩偶數十率<lb/>
　　　　丈餘丹緑陳落而梵語高徹旁一人引盧就<lb/>
　　　　席給筆札命賦宫詞既寤記其半是日向午<lb/>
　　　　復昏絶又續其夢中夜而興乃盡得其詩云<lb/>
　　　　云<hi>凡十首</hi>余觀前人詞章不正者類託之夢兆<lb/>
　　　　此特明白怪奇如是殆不可理推也<lb/>
絮撲芙蓉苑華開太液波黄頭吹月笛擢影落天河<lb/>
<pb n="KR4i0041_WYG_018-20b"/>
　　　其二<lb/>
草淺天邊碧花勻日脚紅須知親帝澤不必藉春工<lb/>
　　　其三<lb/>
花蕚蜂兒影簾旗燕子風游絲避金葆吹過紫垣東<lb/>
　　　其四<lb/>
翠環雙鳯帶小隊五花蹄十二龍鈎巻梨花爛漫時<lb/>
　　　其五<lb/>
花蔕流金水知從秘苑來春風如解意不敢起纎埃<lb/>
<pb n="KR4i0041_WYG_018-21a"/>
　　　其六<lb/>
粉蝶非仙骨隨風過苑墻穿花不敢採應怯内家香<lb/>
　　　其七<lb/>
沉沉雨過宫槐緑寂寂春殘輦路香細想人間無此景<lb/>
夜來魂夢到昭陽<lb/>
　　　其八<lb/>
迎春新燕尾纎纎拂栁穿花掠翠簷問道蘃宫三十六<lb/>
美人爭為巻珠簾<lb/>
<pb n="KR4i0041_WYG_018-21b"/>
　　　其九<lb/>
蓬萊風蹙水紋班月甃風廊四百間雲外蹕聲穿嶺去<lb/>
行宫簇馬望驪山<lb/>
　　　其十<lb/>
落絮濛濛立夏天樓前槐影葉初圓傳聞紫殿深深處<lb/>
便有薰風入舜絃<lb/>
　　　開元樂詞　　　　　　　　　沈　括<lb/>
　　　　侯鯖録云沈括為翰林學士有開元樂詞四<lb/>
<pb n="KR4i0041_WYG_018-22a"/>
　　　　首裕陵愛之<lb/>
鸛鵲樓頭日暖蓬萊殿裏花香草緑煙迷歩輦天高日<lb/>
近龍床<lb/>
　　　其二<lb/>
樓上正臨宫苑外間不見人家寒食輕籠薄霧滿城明<lb/>
月梨花<lb/>
　　　其三<lb/>
按舞驪山影裏回鑾渭水光中玉笛一天明月翠華滿<lb/>
<pb n="KR4i0041_WYG_018-22b"/>
陌春風<lb/>
　　　其四<lb/>
殿後春旗簇仗樓前御隊穿花一片紅雲閙處外人遥<lb/>
認官家<lb/>
　　　結客　　　　　　　　　　　滕元發<lb/>
　　　　侯鯖録云滕達道長于五言有省試詩云寒<lb/>
　　　　日邊聲斷春風塞草長又結客詩云云<lb/>
結客結英豪莫問兒女曹黄金裝劒佩猛獸畵旗旄北<lb/>
<pb n="KR4i0041_WYG_018-23a"/>
極狼星落中原旺氣高終令賀蘭賊不著赭黄袍<lb/>
　　　安樂窩　　　　　　　　　　邵　雍<lb/>
　　　　邵氏聞見録云康節有安樂窩中詩温公愛<lb/>
　　　　之請書紙簾上字畫奇古某家世寶之<lb/>
半記不記夢覺後似愁無愁情倦時擁衾側卧未收起<lb/>
簾外落花撩亂飛<lb/>
　<lb/>
　<lb/>
<pb n="KR4i0041_WYG_018-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹莊詩話巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹莊詩話巻三</head> <lb/>
    <p>
<pb n="KR4i0041_WYG_003-1a"/>
欽定四庫全書<lb/>
　竹莊詩話巻三<lb/>
　　　六代<hi>上</hi>
　　詩評云漢魏後凌遲衰微訖于有晉太康中二張<lb/>
　　二陸兩潘一左勃然復興踵武前王流風末派亦<lb/>
　　有文章之中興也永嘉時貴黄老而尚虚𤣥于時<lb/>
　　篇什理過其辭淡然寡欲爰及江表微波尚傳孫<lb/>
　　綽諶詢桓庾諸公詩皆平典以道徳論建安風力<lb/>
<pb n="KR4i0041_WYG_003-1b"/>
　　盡矣由是郭景純用俊上之才變創其體劉越石<lb/>
　　仗清剛之氣贊成厥美然彼衆我寡亦未動俗逮<lb/>
　　義熈中謝益夀斐然之作永嘉有謝靈運才髙辭<lb/>
　　盛富豔難蹤固以含劉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>郭凌轢潘左故知陳思<lb/>
　　為建安之傑公幹仲宣陸機為輔此皆五言之冠<lb/>
　　冕文辭之命世也<lb/>
　　許彦周詩話云六朝諸人之詩不可不熟讀退之<lb/>
　　云齊梁及陳隋衆作等蟬噪此語吾不敢議亦不<lb/>
<pb n="KR4i0041_WYG_003-2a"/>
　　敢從<lb/>
　　　阮嗣宗詠懐<hi>十七首</hi>
　　　　鍾嶸詩評云阮籍詠懐子卿雙鳬嵇康雙鸞茂<lb/>
　　　　先寒食平叔單衣安仁倦暑景陽苦雨靈運鄴<lb/>
　　　　中士衡擬古越石感亂景純遊仙王微風月謝<lb/>
　　　　客山水叔元離燕明逺戍邊太沖詠史顔延入<lb/>
　　　　洛陶公詠貧之製惠連擣衣之作斯皆五言之<lb/>
　　　　警䇿者也所謂篇章之珠澤文彩之鄧林乎<hi>子卿</hi>
<pb n="KR4i0041_WYG_003-2b"/>
　　　　<hi>雙鳬嵇康雙鸞茂先寒食平叔單衣王微風月謝客山水叔元離燕諸詩文選並闕靈運鄴中</hi>
　　　　<hi>淵明詠貧並各見本門</hi>
　　　　又云嗣宗詩其源出於小雅無彫蟲之巧而詠<lb/>
　　　　物詠懐可以陶性靈發幽思言猶耳目之内情<lb/>
　　　　寄八荒之外洋洋乎㑹於風雅使人忘其鄙近<lb/>
　　　　自致逺大<hi>詠物詩文選闕</hi>
　　　　文選注云阮籍屬文初不苦思率爾便成作陳<lb/>
　　　　留八十餘篇此獨取十七首詠懐者謂人情懐<lb/>
<pb n="KR4i0041_WYG_003-3a"/>
　　　　籍於魏末晉文之代常慮禍患及已故有此詩<lb/>
　　　　多刺時人無故舊之情逐勢利而巳觀其體趣<lb/>
　　　　實謂幽深非大作者不能探測之<lb/>
夜中不能寐起坐彈鳴琴薄帷鑑明月清風吹我衿孤<lb/>
鴻號外野翔鳥鳴北林徘徊将何見憂思獨傷心<lb/>
二妃遊江濱逍遥順風翔交甫懐環珮婉孌有芬芳猗<lb/>
靡情歡愛千載不相忘傾城迷下蔡容好結中腸感激<lb/>
生憂思萱草樹蘭房膏沐為誰施其雨怨朝陽如何金<lb/>
<pb n="KR4i0041_WYG_003-3b"/>
石交一旦更離傷<lb/>
嘉樹下成蹊東園桃與李秋風吹飛藿零落從此始繁<lb/>
華有憔悴堂下生荆杞驅馬捨之去去上西山趾一身<lb/>
不自保何況戀妻子凝霜被野草嵗暮亦云已<lb/>
昔日繁華子安陵與龍陽夭夭桃李花灼灼有輝光悦<lb/>
懌若九春磬折似秋霜流盻發姿媚言笑吐芬芳擕手<lb/>
等歡愛夙昔同衣裳願為雙飛鳥比翼共翺翔丹青著<lb/>
明誓永世不相忘<lb/>
<pb n="KR4i0041_WYG_003-4a"/>
天馬出西北由來從東道春秋非有託富貴焉常保清<lb/>
露被臯蘭凝霜沾野草朝為媚少年夕暮成醜老自非<lb/>
王子晉誰能常美好<lb/>
登髙臨四野北望青山阿松栢翳岡岑飛鳥鳴相過感<lb/>
慨懐辛酸怨毒常苦多李公悲東門蘇子俠三河求仁<lb/>
自得仁豈復嘆咨嗟<lb/>
開秋兆涼氣蟋蟀鳴牀帷感物懐殷憂悄悄令心悲多<lb/>
言焉所告繁辭将訴誰微風吹羅袂明月曜清暉晨雞<lb/>
<pb n="KR4i0041_WYG_003-4b"/>
鳴髙樹命駕起旋歸<lb/>
平生少年時輕薄好絃歌西游咸陽中趙李相經過娛<lb/>
樂未終極白日忽蹉跎驅馬復來歸反顧望三河黄金<lb/>
百鎰盡資用常苦多北臨太行道失路将如何<lb/>
昔聞東陵𤓰近在青門外連畛距阡陌子母相鈎帶五<lb/>
色曜朝日嘉賓四面會膏火自煎熬多財為患害布衣<lb/>
可終身寵祿豈足賴<lb/>
步出上東門北望首陽岑下有采薇士上有嘉樹林良<lb/>
<pb n="KR4i0041_WYG_003-5a"/>
辰在何許凝霜沾衣襟寒風振山岡𤣥雲起重隂鳴鴈<lb/>
飛南征鶗鴂發哀音素質游商聲悽愴傷我心<lb/>
昔年十四五志尚好詩書被褐懐珠玉顔閔相與期開<lb/>
軒臨四野登髙有所思丘墓蔽山岡萬代同一時千秋<lb/>
百嵗後榮名安所之乃悟羡門子噭噭今自嗤<lb/>
徘徊蓬池上還顧望大梁緑水揚洪波曠野奔茫茫走獸<lb/>
交横馳飛鳥相隨翔是時鶉火中日月正相望朔風厲嚴寒<lb/>
隂氣下微霜羈旅無儔匹俛仰懐哀傷小人計其功君<lb/>
<pb n="KR4i0041_WYG_003-5b"/>
子道其常豈惜終憔悴詠言著文章<lb/>
炎暑惟兹夏三旬將欲移芳樹垂緑葉青雲自逶迤四<lb/>
時更代謝日月遞差馳徘徊空堂上㣼怛莫我知願覩<lb/>
卒歡好不見悲别離<lb/>
灼灼西頽日餘光照我衣迴風吹四壁寒鳥相因依周<lb/>
周尚銜羽蛩蛩亦念饑如何當路子磬折忘所歸豈為<lb/>
夸譽名憔悴使心悲寧與燕雀翔不隨黄鵠飛黄鵠游<lb/>
四海中路将安歸<lb/>
<pb n="KR4i0041_WYG_003-6a"/>
獨坐空堂上誰可與歡者出門臨永路不見行車馬登<lb/>
髙望九州悠悠分曠野孤鳥西北飛離獸東南下日暮<lb/>
思親友晤言用自寫<lb/>
北里多竒舞濮上有微音輕薄閒游子俯仰乍浮沉捷<lb/>
徑從狹路僶俛趣荒淫焉為王子喬乘雲翔鄧林獨有<lb/>
延年術可以慰我心<lb/>
湛湛長江水上有楓樹林臯蘭被徑路青驪逝駸駸逺<lb/>
望令人悲春氣感我心三楚多秀士朝雲進荒淫朱華<lb/>
<pb n="KR4i0041_WYG_003-6b"/>
振芬芳髙蔡相追尋一為黄雀哀涕下誰能禁<lb/>
　　　張茂先雜詩<hi>即寒食詩</hi>
　　　　詩評云茂先詩其源出於王粲其體浮豔興<lb/>
　　　　託多竒巧用文字務其妍冶雖名髙曩代而<lb/>
　　　　敦亮之士猶恨兒女情多風雲氣少謝康樂<lb/>
　　　　云張公雖復千篇猶一體爾今置之甲科疑<lb/>
　　　　弱抑之中品恨少在季孟之間耳<lb/>
晷度隨天運四時互相承東壁正昏中沍隂寒節升繁<lb/>
<pb n="KR4i0041_WYG_003-7a"/>
霜降當夕悲風中夜興朱火青無光蘭膏坐自凝重衾<lb/>
無煖氣挾纊如懐氷伏枕終遥昔寤言莫予應永思慮<lb/>
崇替慨然獨撫膺<lb/>
　　　潘安仁在懷縣作<hi>二首即倦暑詩</hi>
　　　　詩評云安仁詩其源出於仲宣翰林歎其翩<lb/>
　　　　翩奕奕如翔禽之羽毛衣被之綃縠猶尚淺<lb/>
　　　　於陸機則機為深矣謝琨云潘詩爛若舒錦<lb/>
　　　　無處不佳陸文如披沙揀金往往見寳嶸謂<lb/>
<pb n="KR4i0041_WYG_003-7b"/>
　　　　益壽輕華故以潘為勝翰林篤論故歎陸為<lb/>
　　　　深余嘗言陸才若海潘才若江<lb/>
南陸迎修景朱明送末垂初伏啟新節隆暑方赫曦朝<lb/>
想慶雲興夕遲白日移揮汗辭中宇登城臨清池涼飈<lb/>
自逺集輕襟隨風吹靈圃輝華果通衢列髙椅𤓰瓞蔓<lb/>
長苞薑芋紛廣畦稻栽肅芊芊黍苗何離離虚薄乏時<lb/>
用位微名日卑馳役宰兩邑政績竟無施自我違京輦<lb/>
四載迄于斯器非廊廟姿屢出固其宜徒懐越鳥志眷<lb/>
<pb n="KR4i0041_WYG_003-8a"/>
戀相南枝春秋代遷逝四運紛可憙寵辱易不驚戀本<lb/>
難為思<lb/>
我來氷未冸時暑忽隆熾感此還期淹歎彼年往駛登<lb/>
城望郊甸游目厯朝寺小國寡民務終日寂無事白水<lb/>
過庭激綠槐夾門植信美非吾土祗攪懐歸志眷然顧<lb/>
鞏洛山川邈離異願言旋舊鄉畏此簡書忌祗奉社稷<lb/>
守恪居處職位<lb/>
　　　張景陽雜詩<hi>即苦雨詩</hi>
<pb n="KR4i0041_WYG_003-8b"/>
　　　　詩評云景陽詩其源出於王粲文體華浄少<lb/>
　　　　病累有巧構形似之言雄於潘岳靡於太沖<lb/>
　　　　風流調達實曠代之髙才其辭葱蒨音韻鏗<lb/>
　　　　鏘使人味之亹亹不絶<lb/>
黒蜧躍重淵商羊舞野庭飛廉應南箕豐隆迎號屛雲<lb/>
根臨八極雨足灑四溟霖瀝過二旬散漫亞九齡階下<lb/>
伏泉湧堂上水衣生洪潦浩方割人懐昏墊情沉液漱<lb/>
陳根綠葉腐秋莖里無曲突煙路無行輪聲環堵自頽<lb/>
<pb n="KR4i0041_WYG_003-9a"/>
毁垣閭不隠形尺燼重尋桂紅粒貴瑶瓊君子守固窮<lb/>
在約不爽貞雖榮田方贈慙為溝壑名取志於陵子比<lb/>
之黔婁生<lb/>
　　　陸士衡擬古詩<hi>十二首</hi>
　　　　詩評云士衡詩其源出於陳思才髙辭贍舉<lb/>
　　　　體華宻氣少於公幹文劣於仲宣但尚規矩<lb/>
　　　　不貴綺錯有傷直寄乏竒然其咀嚼英華厭<lb/>
　　　　飫膏澤故文章之源泉也張歎其大才信矣<lb/>
<pb n="KR4i0041_WYG_003-9b"/>
　　　　又云古詩其源出於國風陸機所擬十二首<lb/>
　　　　文温以麗意悲而切驚心動魂幾於一字千金<lb/>
　　　擬行行重行行<lb/>
悠悠行邁逺戚戚憂思深此思亦何思思君徽與音音<lb/>
徽日夜離緬邈若飛沉王鮪懷河岫晨風思北林遊子<lb/>
𦕈天末還期不可尋驚颷褰反信歸雲難寄音佇立想<lb/>
萬里沉憂萃我心攬衣有餘帶循形不盈衿去去遺情<lb/>
累安處撫清琴<lb/>
<pb n="KR4i0041_WYG_003-10a"/>
　　　擬今日良宴㑹<lb/>
閑夜命懽友置酒迎風館齊僮梁甫吟秦娥張女彈哀<lb/>
音繞棟宇遺響入雲漢四坐咸同志羽觴不可算髙談<lb/>
一何綺蔚若朝霞爛人生無幾何為樂常苦晏譬彼伺<lb/>
晨鳥揚聲當及旦曷為恒憂苦守此貧與賤<lb/>
　　　擬迢迢牽牛星<lb/>
昭昭清漢暉粲粲光天步牽牛西北迴織女東南顧華<lb/>
容一何冶揮手如振素怨彼河無梁悲此年嵗暮跂彼<lb/>
<pb n="KR4i0041_WYG_003-10b"/>
無良緣睆焉不得度引領望大川雙涕如霑露<lb/>
　　　擬涉江採芙蓉<lb/>
上山采瓊蘂穹谷饒芳蘭采采不盈掬悠悠懐所歡故<lb/>
鄉一何曠山川阻且難沉思鍾萬里躑躅獨吟歎<lb/>
　　　擬青青河畔草<lb/>
靡靡江蘺草熠燿生河側皎皎彼姝女阿那當軒織粲<lb/>
粲妖容姿灼灼美顔色良人遊不歸偏棲獨隻翼空房<lb/>
來悲風中夜起歎息<lb/>
<pb n="KR4i0041_WYG_003-11a"/>
　　　擬明月何皎皎<lb/>
安寢北堂上明月入我牖照之有餘暉攬之不盈手涼<lb/>
風繞曲房寒蟬鳴髙栁踟蹰感節物我行永已久遊宦<lb/>
會無成離思難常守<lb/>
　　　擬蘭谷生朝陽<lb/>
嘉樹生朝陽凝霜封其條執心守時信嵗寒終不彫美<lb/>
人何其曠灼灼在雲霄隆想彌年月長嘯入飛飈引領<lb/>
望天末譬彼向陽翹<lb/>
<pb n="KR4i0041_WYG_003-11b"/>
　　　擬青青陵上柏<lb/>
冉冉髙陵蘋習習隨風翰人生當幾時譬彼濁水瀾戚<lb/>
戚多滯念置酒宴所懽方駕振飛轡逺遊入長安名都<lb/>
一何綺城闕鬱盤桓飛閣纓虹帶層臺冒雲冠髙門羅<lb/>
北闕甲第椒與蘭俠客控絶景都人驂玉軒遨遊放情<lb/>
願慷慨為誰歡<lb/>
　　　擬東城一何高<lb/>
西山何其峻層曲鬱崔嵬零露彌天墜蕙葉憑林衰寒<lb/>
<pb n="KR4i0041_WYG_003-12a"/>
暑相因襲時逝忽如頽三閭結飛轡大耋嗟落暉曷為<lb/>
牽世務中心若有違京洛多妖麗玉顔侔瓊㽔閒夜撫<lb/>
鳴琴惠音清且悲長歌赴促節哀響逐髙徽一唱萬夫<lb/>
歎再唱梁塵飛思為河曲鳥雙遊澧水湄<lb/>
　　　擬西北有髙樓<lb/>
髙樓一何峻迢迢峻而安綺窓出塵冥飛陛躡雲端佳<lb/>
人撫琴瑟纎手清且閒芳氣隨風結哀響馥若蘭玉容<lb/>
誰能顧傾城在一彈佇立望日昃躑躅再三歎不怨佇<lb/>
<pb n="KR4i0041_WYG_003-12b"/>
立久但願歌者歡思駕歸鴻羽比翼雙飛翰<lb/>
　　　擬庭中有竒樹<lb/>
歡友蘭時往迢迢匿音徽虞淵引絶景四節逝若飛芳<lb/>
草久已茂佳人竟不歸躑躅遵林渚惠風入我懐感物<lb/>
戀所歡采此欲貽誰<lb/>
　　　擬明月皎夜光<lb/>
嵗暮涼風發昊天肅明明招摇西北指天漢東南傾朗<lb/>
月照閒房蟋蟋吟户庭翻翻歸鴈集嘒嘒寒蟬鳴疇昔<lb/>
<pb n="KR4i0041_WYG_003-13a"/>
同宴友翰飛戾髙冥服美改聲聴居愉遺舊情織女無<lb/>
機杼大梁不駕楹<lb/>
　　　劉越石重贈盧諶<hi>即感亂詩越石有書與諶其辭可見詩評謂其善叙世亂</hi>
　　　　<hi>越石又有扶風歌亦皆此意今併録之</hi>
　　　　詩評云越石詩其源出於王粲善為悽唳之<lb/>
　　　　辭自有清拔之氣琨既體良才又離厄運故<lb/>
　　　　善叙喪亂多感恨之言<lb/>
握中有懸璧本自荆山璆惟彼太公望昔在渭濱叟鄧<lb/>
<pb n="KR4i0041_WYG_003-13b"/>
生何感激千里來相求白登幸曲逆鴻門頼留侯重耳<lb/>
任五賢小白相射鉤茍能隆二伯安問黨與讎中夜撫<lb/>
枕歎想與數子游吾衰久矣夫何其不夢周誰云聖達<lb/>
節知命故不憂宣尼悲獲麟西狩涕孔丘功業未及建<lb/>
夕陽忽西流時哉不我與去乎若雲浮朱實隕勁風繁<lb/>
英落素秋狹路傾華蓋駭駟摧雙輈何意百鍊剛化為<lb/>
繞指柔<lb/>
　　　扶風歌<lb/>
<pb n="KR4i0041_WYG_003-14a"/>
朝發廣莫門暮宿丹水山左手彎繁弱右手揮龍淵顧<lb/>
瞻望宫闕俯仰御飛軒據鞍長歎息淚下如流泉繫馬<lb/>
長松下發鞍髙岳頭烈烈悲風起泠泠澗水流揮手長<lb/>
相謝哽咽不能言浮雲為我結飛鳥為我旋去家日已<lb/>
逺安知存與亡慷慨窮林中抱膝獨摧蔵麋鹿游我前<lb/>
猨猴戲我側資糧既乏盡薇蕨安可食攬轡命徒侣吟<lb/>
嘯絶巖中君子道微矣夫子故有窮惟昔李愆期寄在<lb/>
匈奴庭忠信反獲罪漢武不見明我欲竟此曲此曲悲<lb/>
<pb n="KR4i0041_WYG_003-14b"/>
且長棄置勿重陳重陳令心傷<lb/>
　　　郭景純遊仙詩<hi>七首</hi>
　　　　詩評云景純詩憲潘岳文質相輝彪炳可翫<lb/>
　　　　變中原平淡之體故稱中興第一翰林以為<lb/>
　　　　詩首遊仙之作辭多慷慨垂𤣥逺之宗<lb/>
　　　　文選注云遊仙之制文多自叙志狹中區而<lb/>
　　　　辭無俗累<lb/>
京華游俠窟山林隠遁棲朱門何足榮未若託蓬萊臨<lb/>
<pb n="KR4i0041_WYG_003-15a"/>
源挹清波陵岡掇丹荑靈谿可潛盤安事登雲梯漆園<lb/>
有傲吏萊氏有逸妻進則保龍見退則觸藩羝髙蹈風<lb/>
塵外長揖謝夷齊<lb/>
青谿千餘仞中有一道士雲生梁棟間風出窓户裏借<lb/>
問此何誰云是鬼谷子翹跡企潁陽臨河思洗耳閶闔<lb/>
西南來潛波渙鱗起靈妃顧我笑粲然啟玉齒蹇修時<lb/>
不存要之将誰使<lb/>
翡翠戲蘭苕容色更相鮮綠蘿結髙林䝉籠蓋一山中<lb/>
<pb n="KR4i0041_WYG_003-15b"/>
有冥寂士静嘯撫清絃放情凌霄外嚼蘂挹林泉赤松<lb/>
臨上游駕鴻乘紫煙左挹浮邱袖右拍洪崖肩借問蜉<lb/>
蝣輩寧知龜鶴年<lb/>
六龍安可頓運流有代謝時變感人思已秋復願夏淮<lb/>
海變微禽吾生獨不化雖欲騰丹谿雲螭非我駕愧無<lb/>
魯陽徳迴日向三舍臨川哀年邁撫心獨悲吒<lb/>
逸翮思拂霄迅足羡逺游清源無増瀾安得運吞舟珪<lb/>
璋雖特達明月難闇投潛潁怨青陽陵苕哀素秋悲來<lb/>
<pb n="KR4i0041_WYG_003-16a"/>
惻丹心零淚緣纓流<lb/>
雜縣寓魯門風煖将為災吞舟涌海底髙浪駕蓬萊神<lb/>
仙排雲出但見金銀臺陵陽挹丹溜容成揮玉盃姮娥<lb/>
揚妙音洪崖頷其頥升降隨長煙飄颻戲九垓竒齡邁<lb/>
五龍千嵗方嬰孩燕昭無靈氣漢武非仙才<lb/>
晦朔如循環月盈已復魄蓐收清西陸朱羲将由白寒<lb/>
露拂陵苕女蘿辭松栢蕣榮不終朝蜉蝣豈見夕圓邱<lb/>
有竒草鍾山出靈液王孫列八珍安期鍊五石長揖當<lb/>
<pb n="KR4i0041_WYG_003-16b"/>
途人去來山林客<lb/>
　　　鮑明逺出自薊北門行<hi>即戍邊詩</hi>
　　　　詩評云明逺詩其源出於張協善製形状物<lb/>
　　　　寫之辭得景陽之俶詭含茂先之靡漫骨節<lb/>
　　　　强於謝琨驅汎邁於顔延總四家而擅美跨<lb/>
　　　　兩代而孤出嗟其才秀人微故取湮於當世<lb/>
　　　　然貴尚巧似不避危戹頗傷清雅之語故言<lb/>
　　　　嶮俗者多以附益云<lb/>
<pb n="KR4i0041_WYG_003-17a"/>
羽檄起邊亭烽火入咸陽徴騎屯廣武分兵救朔方嚴<lb/>
冬筋竿勁虜陣精且彊天子按劍怒使者遥相望鴈行<lb/>
緣石徑魚貫度飛梁簫皷流漢思旌甲被胡霜疾風衝<lb/>
塞起沙礫自飄揚馬毛縮如蝟角弓不可張時危見臣<lb/>
節世亂識忠良投軀報明主身死為國殤<lb/>
　　　左太沖詠史詩<hi>八首</hi>
　　　　詩評云太沖詩其源出於公幹文典以怨頗<lb/>
　　　　為清切得諷諭之致雖淺野於陸機而深勁<lb/>
<pb n="KR4i0041_WYG_003-17b"/>
　　　　於潘岳謝康樂嘗言左太沖詩潘安仁詩古<lb/>
　　　　今獨絶宋子京筆記云太沖詩振衣千仞岡<lb/>
　　　　濯足萬里流使人飄飄有世表意<lb/>
弱冠弄柔翰卓犖觀羣書著論凖過秦作賦擬子虚邊<lb/>
城苦鳴鏑羽檄飛京都雖非甲胄士疇昔覽穰苴長嘯激<lb/>
清風志若無東吳鈆刀貴一割夢想騁良圖左盻澄江<lb/>
湘右盻定羌胡功成不受爵長揖歸田廬<lb/>
鬱鬱澗底松離離山上苖以彼徑寸莖䕃此百尺條世<lb/>
<pb n="KR4i0041_WYG_003-18a"/>
冑躡髙位英俊沉下僚地勢使之然由來非一朝金張<lb/>
籍舊業七葉珥漢貂馮公豈不偉白首不見招<lb/>
吾希段千朩偃息藩魏君吾慕魯仲連談笑却秦軍當<lb/>
世貴不羈遭難能解紛功成恥受賞髙節卓不羣臨組<lb/>
不肯<graphic n="KR1303" url="https://raw.githubusercontent.com/kanripo/KR-Gaiji/master/images/KR1303.png" mimeType="image/png"/>對珪寧肯分連璽燿前庭比之猶浮雲<lb/>
濟濟京城内赫赫王侯居冠蓋䕃四術朱輪竟長衢朝<lb/>
集金張館暮宿許史廬南隣擊鍾磬北里吹笙竽寂寂<lb/>
楊子宅門無卿相輿寥寥空宇内所講在𤣥虚言論凖<lb/>
<pb n="KR4i0041_WYG_003-18b"/>
宣尼辭賦擬相如悠悠百世後英名擅八區<lb/>
皓天舒白日靈景耀神州列宅紫宫裏飛宇若雲浮峨<lb/>
峨髙門内藹藹皆王侯自非攀龍客何為歘來游被褐<lb/>
出閶闔髙步追許由振衣千仞岡濯足萬里流<lb/>
荆軻飲燕市酒酣氣益震哀歌和漸離謂若傍無人雖<lb/>
無壯士節與世亦殊倫髙盻邈四海豪右何足陳貴者<lb/>
雖自貴視之若埃塵賤者雖自賤重之若千鈞<lb/>
主父宦不達骨肉還相薄買臣困樵采伉儷不安宅陳<lb/>
<pb n="KR4i0041_WYG_003-19a"/>
平無産業歸來翳負郭長卿還城都壁立何寥廓四賢<lb/>
豈不偉遺烈光篇籍當其未遇時憂在填溝壑英雄有<lb/>
迍邅由來自古昔何世無竒才遺之在草澤<lb/>
習習籠中鳥舉翮觸四隅落落窮巷士抱影守空廬出<lb/>
門無通路枳棘塞中塗計策棄不收塊若枯池魚外望<lb/>
無寸祿内顧無斗儲親戚還相蔑朋友日夜疎蘇秦北<lb/>
游說李斯西上書俛仰生榮華咄嗟復彫枯飲河期滿<lb/>
腹貴足不願餘巢林栖一枝可為達士模<lb/>
<pb n="KR4i0041_WYG_003-19b"/>
　　　顔延年北使洛<lb/>
　　　　詩評云延年詩其源出於陸機故體裁貴綺<lb/>
　　　　宻然情論淵深動無虚發一句一字皆致意<lb/>
　　　　焉又善用事彌見拘束雖乖秀逸故是經綸<lb/>
　　　　文雅才減若人則陷於困躓矣陽云謝詩如<lb/>
　　　　芙蓉照水顔詩如錯綵縷金顔深病之<lb/>
　　　　沈約宋書云延年至洛陽道中作詩一首文<lb/>
　　　　辭藻麗為謝晦傅亮所賞<lb/>
<pb n="KR4i0041_WYG_003-20a"/>
改服飭徒旅首路跼險艱振楫發吳洲秣馬陵楚山塗<lb/>
出梁宋郊道由周鄭間前登陽城路日夕望三川在昔<lb/>
輟期運經始闊聖賢伊榖絶津濟臺館無尺椽宫陛多<lb/>
巢穴城闕生雲煙王尤升八表嗟行方暮年隂風振涼<lb/>
野飛雲瞀窮天臨塗未及引置酒慘無言隠憫徒御悲<lb/>
威遲良馬煩游役去芳時歸來屢阻諐蓬心既已矣飛<lb/>
薄殊亦然<lb/>
　　　孫子荆征西官屬送於陟陽候作<hi>即零雨詩</hi>
<pb n="KR4i0041_WYG_003-20b"/>
　　　　詩評云子荆零雨之外正長朔風以後雖有<lb/>
　　　　異札良亦無聞季鷹黄花之唱正叔緑繁之<lb/>
　　　　章雖不且美文㫖髙麗並得虬龍片甲鳯凰<lb/>
　　　　一毛事同駮聖宜居中品<lb/>
晨風飄岐路零雨被秋草傾城逺追送餞我千里道三<lb/>
命皆有極咄嗟安可保莫大於殤子彭𥅆猶為夭吉凶<lb/>
如糾纆憂喜相紛擾天地為我鑪萬物一何小達人垂<lb/>
大觀誡此苦不早乖離即長衢惆悵盈懐抱孰能察其<lb/>
<pb n="KR4i0041_WYG_003-21a"/>
心鑒之以蒼昊齊契在今朝守之與偕老<lb/>
　　　王正長雜詩<hi>即朔風詩</hi>
朔風動秋草邊馬有歸心胡寧久分析靡靡忽至今王<lb/>
事離我志殊隔遇商參昔往鶬鶊鳴今來蟋蟀吟人情<lb/>
懐舊鄉客鳥思故林師涓久不奏誰能宣我心<lb/>
　　　張季鷹雜詩<hi>即黄花詩</hi>
暮春和氣應白日照園林青條若總翠黄華如散金嘉<lb/>
卉亮有觀顧此難久躭延頸無良塗頓足託幽深榮與<lb/>
<pb n="KR4i0041_WYG_003-21b"/>
壯俱去賤與老相尋歡樂不照顔慘愴發謳吟謳吟何<lb/>
嗟及古人可慰心<lb/>
　　　潘正叔迎大駕<hi>即緑蘩詩</hi>
南山鬱岑崟洛川迅且急青松䕃修嶺綠蘩被廣隰朝<lb/>
日順長塗夕暮無所集歸雲乘幰浮淒風尋帷入道逢<lb/>
深識士舉手對吾揖世故尚未夷崤函方嶮澁狐狸夾<lb/>
兩轅豺狼當路立翔鳳嬰籠檻騏驥見維縶俎豆昔常<lb/>
聞軍旅素未習且少停君駕徐待干戈戢<lb/>
<pb n="KR4i0041_WYG_003-22a"/>
　　　江文通擬陶徵君<hi>田居</hi>
　　　　詩評云文通能體物善摹擬筋力於王微成<lb/>
　　　　就於謝朓<lb/>
　　　　韓子蒼云淵明田居江淹雜擬詩亦頗似之<lb/>
　　　　但擬開徑望三益一句為不類<lb/>
種苗在東臯苗生滿阡陌雖有荷鉏倦濁酒聊自適日<lb/>
暮巾柴車路闇光已夕歸人望煙火稚子候檐隙問君<lb/>
亦何為百年㑹有役但願桑麻成蠶月得紡績素心正<lb/>
<pb n="KR4i0041_WYG_003-22b"/>
如此開徑望三益<lb/>
　　　擬休上人<hi>怨别</hi>
　　　　石林詩話云淹擬湯恵休詩日暮碧雲合佳<lb/>
　　　　人殊未來古今以為佳句<lb/>
西北秋風至楚客心悠哉日暮碧雲合佳人殊未來露<lb/>
彩方泛豔月華始徘徊寳書為君掩瑶琴詎能開相思<lb/>
巫山渚悵望陽雲臺膏鑪絶沉燎綺席生浮埃桂水日<lb/>
千里因之平生懐<lb/>
<pb n="KR4i0041_WYG_003-23a"/>
　　　石季倫昭君詞<lb/>
　　　　樂府題解云石崇奴緑珠自製王昭君歌其<lb/>
　　　　文悲雅我本漢家子是也<lb/>
　　　　王明君者本為王昭君以觸文帝諱改之匈<lb/>
　　　　奴盛請婚於漢元帝以後宫良家子明君配<lb/>
　　　　焉昔公主嫁烏孫令琵琶馬上作樂以慰其<lb/>
　　　　道路之思其送明君亦必爾也其造新之曲<lb/>
　　　　多哀怨之聲故叙之於紙云爾<lb/>
<pb n="KR4i0041_WYG_003-23b"/>
我本漢家子将適單于庭辭訣未及終前驅已抗旌僕<lb/>
御涕流離轅馬悲且鳴哀鬱傷五内泣淚霑珠纓行行<lb/>
日已逺遂造匈奴城延我於穹廬加我閼氏名殊類非<lb/>
所安雖貴非所榮父子見陵辱對之慙且驚殺身良不<lb/>
易黙黙以茍生茍生亦何聊積思常憤盈願假飛鴻翼<lb/>
乘之以遐征飛鴻不我顧佇立以屏營昔為匣中玉今<lb/>
為糞上英朝華不足歡甘與秋草并傳語後世人逺嫁<lb/>
難為情<lb/>
<pb n="KR4i0041_WYG_003-24a"/>
　　　左太沖招隠<lb/>
　　　　樂府錄云招隠本淮安小山之所作也淮南<lb/>
　　　　王招俊偉之士著作篇章辭賦以類相從稱<lb/>
　　　　大小山猶詩有小雅大雅也後人因小山詞<lb/>
　　　　更為五言若左思杖䇿招隠士最為首出<lb/>
杖䇿招隠士荒塗横古今巖穴無結搆丘中有鳴琴白<lb/>
雪停陰岡丹葩曜陽林石泉潄瓊瑶纎鱗或浮沉非必<lb/>
絲與竹山水有清音何事待嘯歌灌朩自悲吟秋菊兼<lb/>
<pb n="KR4i0041_WYG_003-24b"/>
餱糧幽蘭間重襟躊躇足力煩聊欲投吾簮<lb/>
　　　王筠雜曲<lb/>
　　　　樂府録云此篇叙景不言意而意自彰耳<lb/>
鳥還夜已逼蟲飛曉尚賒柱月徒留影蘭燈空結花<lb/>
　　　同前<lb/>
可憐洛城東芳樹摇春風丹霞迎白日細問帶輕紅<lb/>
　<lb/>
　竹莊詩話巻三<lb/>
</p>
<p>
</p>
  </div>
</body>
</text>
</TEI>
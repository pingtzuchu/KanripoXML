<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹莊詩話</head>
    <p>
<pb n="KR4i0041_WYG_000-1a"/>
欽定四庫全書　　　　　集部九<lb/>
　竹莊詩話　　　　　　　詩文評類<lb/>
　　提要<lb/>
　　　　<hi>臣</hi>等謹案竹莊詩話二十四巻舊本不著撰<lb/>
　　　　人名氏錢曽讀書敏求記曰竹莊居士不知<lb/>
　　　　何時人徧蒐古今詩評雜録其説於前而以<lb/>
　　　　全首附於後乃詩話中之絶佳者考宋藝文<lb/>
　　　　志有何谿汶竹莊詩話二十七巻盖即此書<lb/>
<pb n="KR4i0041_WYG_000-1b"/>
　　　　惟今本二十四巻其數少異或傳寫佚其三<lb/>
　　　　巻或後人有所合併或宋史誤四為七均未<lb/>
　　　　可知然出自宋人則無疑也是書與蔡正孫<lb/>
　　　　詩林廣記體例畧同皆名為詩評實如總集<lb/>
　　　　使觀者即其所評與原詩互相考證可以見<lb/>
　　　　作者之意㫖併可以見論者之是非視他家<lb/>
　　　　詩話但拈一句一聫而不睹其詩之首尾或<lb/>
　　　　渾稱某人某篇而不知其語云何者固為勝<lb/>
<pb n="KR4i0041_WYG_000-2a"/>
　　　　之惟正孫書以評列詩後此以評列詩前為<lb/>
　　　　小變耳其所引證如五經詩事歐公餘話洪<lb/>
　　　　駒父詩話潘子真詩話桐江詩話筆墨閒録<lb/>
　　　　劉次莊樂府集邵公序樂府後録之類今皆<lb/>
　　　　未見傳本而吕氏童䝉訓論詩之語今世所<lb/>
　　　　行重刻本皆削去不載此書所録尚見其梗<lb/>
　　　　概又此書作于宋末所見詩集猶皆古本如<lb/>
　　　　焦仲卿妻詩明人活字板玉臺新詠妄増賤<lb/>
<pb n="KR4i0041_WYG_000-2b"/>
　　　　妾留空房相見嘗日稀二句謬傳至今實則<lb/>
　　　　郭茂倩左克明兩家樂府及舊本玉臺新詠<lb/>
　　　　皆無之此書亦無此二句足相證明即其所<lb/>
　　　　載習見之詩亦有資考校也乾隆四十六年<lb/>
　　　　五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
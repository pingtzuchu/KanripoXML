<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹莊詩話巻十九</head> <lb/>
    <p>
<pb n="KR4i0041_WYG_019-1a"/>
欽定四庫全書<lb/>
　竹莊詩話巻十九<lb/>
　　雜編九<lb/>
　　　江陵病中聞白樂天左降江州　元　稹<lb/>
　　　　容齋隨筆云嬉笑之怒甚於裂眦長歌之哀<lb/>
　　　　過於慟哭此語誠然元微之在江陵病中聞<lb/>
　　　　白樂天左降江州作絶句云云樂天以為此<lb/>
　　　　句他人尚不可聞况僕心哉微之集作垂死<lb/>
<pb n="KR4i0041_WYG_019-1b"/>
　　　　病中仍悵望此三字既不佳又不題為病中<lb/>
　　　　作失其意矣東坡守彭城子由來訪之留百<lb/>
　　　　餘日而去作二小詩云云東坡云以為讀之<lb/>
　　　　殆不可為懷乃和其詩以自解至今讀之尚<lb/>
　　　　能使人悽然也<lb/>
殘燈無熖影幢幢此夕聞君謫九江垂死病中驚起坐<lb/>
暗風吹雨入寒牕<lb/>
　　　與子瞻會宿逍遥堂二絶　　　蘇　轍<lb/>
<pb n="KR4i0041_WYG_019-2a"/>
逍遥堂後千尋木長送中宵風雨聲悞喜對牀尋舊約<lb/>
不知漂泊在彭城<lb/>
　　　又<lb/>
秋來東閣涼如水客去山公醉似泥困卧北忩呼不醒<lb/>
風吹松竹雨淒淒<lb/>
　　　書事　　　　　　　　　　　王　維<lb/>
　　　　禁臠云王維舒王兩詩皆有不盡之意蘇子<lb/>
　　　　由謂之不帶聲色也<lb/>
<pb n="KR4i0041_WYG_019-2b"/>
輕隂閣小雨深院閉慵開坐看蒼苔色欲上人衣來<lb/>
　　　同前　　　　　　　　　　　王安石<lb/>
若邪溪上踏莓苔興罷張帆載酒回汀草岸花渾不見<lb/>
青山無數逐人來<lb/>
　　　題省中院壁　　　　　　　　杜　甫<lb/>
　　　　禁臠云前二詩杜子美作後一詩嚴武作皆<lb/>
　　　　於引韻便失拈則若不拘律然其對偶特精<lb/>
　　　　到如此謂之骨含蘇李體魯直作落星詩乃<lb/>
<pb n="KR4i0041_WYG_019-3a"/>
　　　　其法也<lb/>
掖垣竹埤梧千尋洞門對雪常隂隂飛花游絲白日静<lb/>
鳴鳩乳燕青春深腐儒寒晩謬通籍退食遲回違寸心<lb/>
衮職曾無公家補許身愧比雙南金<lb/>
　　　卜居<lb/>
浣花流水水西頭主人為卜林塘幽已知出郭少塵事<lb/>
更有澄江銷客愁無數蜻蜓齊上下一雙鸂䳵對沈浮<lb/>
東行萬里堪乗興須向山隂上小舟<lb/>
<pb n="KR4i0041_WYG_019-3b"/>
　　　巴嶺荅杜二見憶　　　　　　嚴　武<lb/>
卧向巴山月落時兩鄉千里夢相思可但步兵兼好酒<lb/>
也知光禄最能詩江頭赤葉楓愁客籬外黄花菊對誰<lb/>
跋馬望君非一度冷猿秋鴈不勝悲<lb/>
　　　落星寺　　　　　　　　　　黄庭堅<lb/>
　　　　王直方詩話云山谷謂洪駒父云甥最愛老<lb/>
　　　　舅詩中何語駒父舉蜂房各自開戸牖蟻穴<lb/>
　　　　或夢封侯王以為深類工部山谷云得之矣<lb/>
<pb n="KR4i0041_WYG_019-4a"/>
落星游空何時落著地便化為寶坊詩人晝吟山入座<lb/>
醉客夜愕江撼牀蜂房各自開戸牖螘穴或夢封侯王<lb/>
不知青雲梯㡬級更借瘦藤遊上方<lb/>
　　　嚴中丞携酒過草堂　　　　　杜　甫<lb/>
　　　　漁隠叢話云律詩之作用字平側世固有定<lb/>
　　　　體衆共守之然不若時用變體如兵之出竒<lb/>
　　　　變化無窮以驚世駭目如老杜云云此絶句<lb/>
　　　　律詩之變體也東坡嘗用此變體作詩云云<lb/>
<pb n="KR4i0041_WYG_019-4b"/>
　　　　又有七言律詩至第三句便失拈落平側亦<lb/>
　　　　别是一體唐人用此甚多但今人少用耳如<lb/>
　　　　老杜云云嚴武云云韋應物云云此三詩起<lb/>
　　　　頭用側聲老杜云云韋應物云云此二詩起<lb/>
　　　　韻用平聲故第三句亦用平聲凡此皆律詩<lb/>
　　　　之變體學者不可不知<lb/>
竹裏行厨洗玉盤花邉立馬簇金鞍非闗使者徵求急<lb/>
自識將軍禮數寛百年地僻柴門迥五月江深草閣寒<lb/>
<pb n="KR4i0041_WYG_019-5a"/>
看弄漁舟移白日老農何有罄交歡<lb/>
　　　絶句　　　　　　　　　　　韋應物<lb/>
南望青山滿禁闈曉陪鴛鷺正差池共愛朝來何處雪<lb/>
蓬萊宫裏拂松枝<lb/>
　　　又　　　　　　　　　　　　杜　甫<lb/>
山瓶乳酒下青雲氣味濃香幸見分鳴鞭走送憐漁父<lb/>
洗盞開嘗對馬軍<lb/>
　　　又　　　　　　　　　　　　蘇　軾<lb/>
<pb n="KR4i0041_WYG_019-5b"/>
華髮蕭蕭老遂良一身萍挂海中央無錢種菜為家業<lb/>
有病安心是藥方<lb/>
　　　儋耳<lb/>
總角黎家三小童口吹葱葉送迎翁莫作天涯萬里意<lb/>
溪邉自有舞雩風<lb/>
　　　又<lb/>
半醒半醉問諸黎竹刺藤梢步步迷但尋牛跡覔歸路<lb/>
家在牛欄西復西<lb/>
<pb n="KR4i0041_WYG_019-6a"/>
　　　詠懷　　　　　　　　　　　杜　甫<lb/>
揺落深知宋玉悲風流儒雅亦吾師悵望千秋一灑淚<lb/>
蕭條異代不同時江山故宅空文藻雲雨荒臺豈夣思<lb/>
最是楚宫俱泯滅舟人指㸃到今疑<lb/>
　　　又　　　　　　　　　　　　嚴　武<lb/>
漫向江頭把釣竿懶眠沙草愛風湍莫倚善題鸚鵡賦<lb/>
何須不着鵕䴊冠腹中書籍幽時曬肘後醫方靜處看<lb/>
興發會能馳駿馬終須重到史君灘<lb/>
<pb n="KR4i0041_WYG_019-6b"/>
　　　自鞏洛舟行入黄河即事　　　韋應物<lb/>
夾水蒼山路向東東南山豁大河通寒樹依微逺天外<lb/>
夕陽明滅亂流中孤村幾嵗臨伊岸一鴈初晴下朔風<lb/>
為報洛橋遊宦侣扁舟不繫與心同<lb/>
　　　即事　　　　　　　　　　　杜　甫<lb/>
暮春三月巫峽長晶晶行雲浮日光雷聲忽送千山雨<lb/>
花氣渾如百和香黄鶯過水翻回去燕子啣泥濕不妨<lb/>
飛閣巻簾圖畵裏虚無只少對瀟湘<lb/>
<pb n="KR4i0041_WYG_019-7a"/>
　　　燕李錄事　　　　　　　　　韋應物<lb/>
與君十五侍皇闈曉拂爐烟上玉墀花開漢苑經過處<lb/>
雪下驪山沐浴時近臣零落今猶在仙駕飄颻不可期<lb/>
此日相逢非舊日一杯成喜亦成悲<lb/>
　　　石鼓歌　　　　　　　　　　韓　愈<lb/>
　　　　筆墨間録云此歌全仰止杜子美李朝八分<lb/>
　　　　小篆歌<hi>杜歌見本門邵氏聞見錄亦云退之石鼓詩體子美八分歌也</hi>
張生手持石鼓文勸我試作石鼓歌少陵無人謫仙死<lb/>
<pb n="KR4i0041_WYG_019-7b"/>
才薄將奈石鼓何周綱陵遲四海沸宣王憤起揮天戈<lb/>
大開明堂受朝賀諸侯劍佩鳴相磨蒐于岐陽騁雄俊<lb/>
萬里禽獸皆遮羅鐫㓛勒成告萬世鑿石作鼓隳嵯峨<lb/>
從臣才藝咸第一簡選譔刻留山河雨淋日炙野火燎<lb/>
鬼物守䕶煩撝呵公從何處得紙本毫髮盡備無差訛<lb/>
辭嚴義宻讀難曉字體不類隷與蝌年深豈免有缺畫<lb/>
快劍斫斷生蛟鼉鸞翔鳳翥衆仙下珊瑚碧樹交枝柯<lb/>
金繩鐵索鏁紐壯古鼎躍水龍騰梭陋儒編詩不收入<lb/>
<pb n="KR4i0041_WYG_019-8a"/>
二雅褊迫無委蛇孔子西行不到秦掎摭星宿遺羲娥<lb/>
嗟余好古生苦晩對此涕淚雙滂沱憶昔初䝉博士徵<lb/>
其年始改稱元和故人從軍在右輔為我量度掘臼科<lb/>
濯冠沐浴告祭酒如此至寶存豈多氊苞席裹可立致<lb/>
十鼓只載數駱駝薦諸太廟比郜鼎光價豈止百倍過<lb/>
聖恩若許留太學諸生講解得切磋觀經洪都尚填咽<lb/>
坐見舉國來奔波剜苔剔蘚露節角安置妥帖平不頗<lb/>
大厦深簷與盖覆經歴乆逺期無他中朝大官老於事<lb/>
<pb n="KR4i0041_WYG_019-8b"/>
詎肯感激徒媕娿牧童敲火牛礪角誰復着手為摩挲<lb/>
日銷月鑠就埋沒六年西顧空吟哦羲之俗書趂姿媚<lb/>
數紙尚可博白鵞繼周八代争戰罷無人収拾理則那<lb/>
方今太平日無事柄用儒雅崇丘軻安能以此上論列<lb/>
願借辨口如懸河石鼓之歌止於此嗚呼吾意其蹉跎<lb/>
　　　同前　　　　　　　　　　　蘇　軾<lb/>
　　　　趙次公詩注云石鼓周宣王時物在鳳翔府<lb/>
　　　　孔子廟中石鼓之字盖蝌蚪之變者韓退之<lb/>
<pb n="KR4i0041_WYG_019-9a"/>
　　　　有蝌蚪書後記一篇云李陽冰之子服之授<lb/>
　　　　余以其家蝌蚪孝經漢衞宏官書兩部合一<lb/>
　　　　巻且曰古書得其依據如是則退之宜稍識<lb/>
　　　　蝌蚪書矣而退之石鼓歌乃云辭嚴義宻讀<lb/>
　　　　難曉字體不類隷與蝌而東坡乃云強尋偏<lb/>
　　　　旁推㸃畫時得一二遺八九我車既攻馬亦<lb/>
　　　　同其魚維鱮實之栁<hi>東坡記石鼓文云我車既攻我馬既同又云其</hi>
　　　　<hi>魚維何維鱮及鯉何以貫之維楊與栁惟此六句可讀餘不可通曉</hi>則東坡精<lb/>
<pb n="KR4i0041_WYG_019-9b"/>
　　　　於書學矣歐陽公集古跋尾謂韋應物以為<lb/>
　　　　文王之鼓韓退之以為宣王之鼓不知何所<lb/>
　　　　據而然卒取退之好古不妄者為可信<lb/>
冬十二月嵗辛丑我初從政見魯叟舊聞石鼓今見之<lb/>
文字鬱律蛟虵走細觀初以指畫肚欲讀嗟如箝在口<lb/>
韓公好古生已遲我今况又百年後強尋偏旁推㸃畫<lb/>
時得一二遺八九我車既攻馬亦同其魚維鱮貫之栁<lb/>
古器縱横猶識鼎衆星錯落僅名斗糢糊半已似瘢胝<lb/>
<pb n="KR4i0041_WYG_019-10a"/>
詰曲猶能辨跟肘娟娟缺月隠雲霧濯濯嘉禾秀稂莠<lb/>
漂流百戰偶然存獨立千載誰與友上追軒頡相唯諾<lb/>
下挹冰斯同鷇㝅憶昔周宣歌鴻鴈當時籀史變蝌蚪<lb/>
厭亂人方思聖賢中興天為生耆耉東征徐虜闞虓虎<lb/>
北伐犬戎隨指嗾象胥雜沓貢狼鹿方邵聨翩賜圭卣<lb/>
遂因鼙鼓思將帥豈為考擊煩矇瞍何人作頌比崧髙<lb/>
萬古斯文齊<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>嶁勲勞至大不矜伐文武未逺猶忠厚<lb/>
欲尋年嵗無甲乙豈有文字記誰某自從周衰更七國<lb/>
<pb n="KR4i0041_WYG_019-10b"/>
竟使秦人有九有掃除詩書誦法律投棄俎豆陳鞭杻<lb/>
當年何人佐祖龍上蔡公子牽黄狗登山刻石頌功烈<lb/>
後者無維前無偶皆云皇帝巡四國烹滅彊暴救黔首<lb/>
六經既已委灰塵此鼓亦當隨擊掊傳聞九鼎淪泗上<lb/>
欲使萬夫沈水取暴君縱欲窮人力神物義不汚秦垢<lb/>
是時石鼓何處避無乃天工令鬼守興亡百變物自閒<lb/>
富貴一朝名不朽細思物理坐歎息人生安得如汝夀<lb/>
　　　籌筆驛　　　　　　　　　　石延年<lb/>
<pb n="KR4i0041_WYG_019-11a"/>
　　　　緜州有籌筆驛石曼卿嘗遊焉作詩以紀其<lb/>
　　　　迹寶元二年大書以遺朱君復之後二年朱<lb/>
　　　　為四明節度推官刻石于㕔事又十有九年<lb/>
　　　　胡宗愈全夫至作亭于後圃以貯之中更兵<lb/>
　　　　火亭壞碑仆又八十有三年予交代劉偉子<lb/>
　　　　才至得斷碑于榛莽間乃建南堂亟置壁間<lb/>
　　　　且因以名其堂然驛在西蜀而碑見于此觀<lb/>
　　　　者多疑之故叙其始末庶㡬來者有攷云鄱<lb/>
<pb n="KR4i0041_WYG_019-11b"/>
　　　　陽王剛中時亨題<lb/>
　　　　昔范文正公談石學士云曼卿之詩氣雄而<lb/>
　　　　竒大愛杜甫酷能似之曼卿之筆顔筋栁骨<lb/>
　　　　散落人間寳為神物今觀此詩此字則所謂<lb/>
　　　　寶為神物非虚語也予至鄞之明年乃得此<lb/>
　　　　書及李陽冰篆額數字皆斷碑糞壤中取而<lb/>
　　　　滌之缺裂之餘遒勁如新視其生意凛然使<lb/>
　　　　工摹之以貽好事其必不以予為愛竒之過<lb/>
<pb n="KR4i0041_WYG_019-12a"/>
　　　　者天下之目舉相似也詩缺十五字得曼卿<lb/>
　　　　集補之臣字下與逆子揺岳坰下虎奔咸逐<lb/>
　　　　廼下不經惟闗下徐駭蠻下土長樂林栗識<lb/>
　　　　隠君詩話云石延年長韻律詩善叙事其他<lb/>
　　　　無大好處籌筆驛銅雀臺留侯廟詩為一集<lb/>
　　　　之冠<lb/>
　　　　歐公詩話云曼卿自少以詩酒豪放自得其<lb/>
　　　　氣貌偉然詩格竒峭又工於書筆畫遒健體<lb/>
<pb n="KR4i0041_WYG_019-12b"/>
　　　　兼顔栁為世所好余家嘗得南唐後主澄心<lb/>
　　　　堂紙曼卿為余草書其籌筆驛詩曼卿平生<lb/>
　　　　所自愛者至今藏之號為三絶<lb/>
漢室虧皇象乾坤未即寕姦臣與逆子揺岳復翻溟權<lb/>
表分江域曹袁闘夏坰虎奔咸逐逐龍卧獨冥冥從衆<lb/>
非無術欺孤迺不經惟思恢正道直起復炎靈管樂韜<lb/>
方略闗徐駭視聴一言俄逆主三顧巳忘形南既清蠻<lb/>
土東期赤魏庭出師功自著治國志誰銘歴劍兵如水<lb/>
<pb n="KR4i0041_WYG_019-13a"/>
臨秦策若瓴舉聲收潰虜横勢欲逾涇仲達恥巾幗辛<lb/>
毗發辟扃可煩親細務遽見墮長星戰地悲陵谷來賢<lb/>
賞徳刑意中流水逺愁外舊山青想像風徽在侵尋毛<lb/>
骨醒遲留慕英氣沈歎撫青萍<lb/>
　<lb/>
　<lb/>
　<lb/>
　<lb/>
<pb n="KR4i0041_WYG_019-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹莊詩話巻十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹莊詩話巻四</head> <lb/>
    <p>
<pb n="KR4i0041_WYG_004-1a"/>
欽定四庫全書<lb/>
　竹莊詩話巻四<lb/>
　　　六代<hi>下</hi>
　　　三謝<lb/>
　　唐子西語錄云三謝詩靈運為勝當就選中寫出<lb/>
　　熟讀自見其優劣也又云是三人者詩至𤣥暉語<lb/>
　　益工然蕭散自得之趣亦復少減於此可以觀世<lb/>
　　變也<hi>子西取靈運惠連𤣥暉詩合六十四篇為三謝詩今止錄麗澤集詩所選及諸集評論所</hi>
<pb n="KR4i0041_WYG_004-1b"/>
　　<hi>及者</hi>謝朝華之已披起夕秀於未振學詩者尤當領<lb/>
　　此陳腐之語固不必涉筆然求去其陳腐不可得<lb/>
　　而飜為怪怪竒竒不可致詰之語以欺人不獨欺<lb/>
　　人而且自欺誠學者之大病也詩人首二謝靈運<lb/>
　　在永嘉因夢惠連遂有池塘生春草之句𤣥暉在<lb/>
　　宣城因登三山遂有澄江静如練之句二公妙處<lb/>
　　蓋在於鼻無堊目無膜爾鼻無堊斤將曷運目無<lb/>
　　膜箆將曷施所謂混然天成天球不琢者歟靈運<lb/>
<pb n="KR4i0041_WYG_004-2a"/>
　　詩如矜名道不足適巳物可忽清暉能娛人遊子<lb/>
　　澹忘歸𤣥暉詩如春草秋更緑公子未西歸大江<lb/>
　　流日夜客心悲未央等語皆得三百五篇之餘韻<lb/>
　　是以古今以為竒作又曷嘗以難解為工哉東坡<lb/>
　　跋李端叔詩巻云暫借好詩消永夜毎逢佳處輒<lb/>
　　叅禪葢端叔作詩用意太過叅禪之語所以警之<lb/>
　　云<lb/>
　　　謝靈運登池上樓<lb/>
<pb n="KR4i0041_WYG_004-2b"/>
　　　　詩評云靈運詩其源出於陳思雜有景陽之<lb/>
　　　　體故尚巧似而逸蕩過之頗以繁蕪為累嶸<lb/>
　　　　謂若人學多才薄遇物輒書内無乏思外無<lb/>
　　　　遺物其繁富宜哉然名章逈句處間起麗曲<lb/>
　　　　新聲駱驛奔發若青松之披灌朩白玉之映<lb/>
　　　　泥沙未足貶其高也謝氏家録云康樂毎對<lb/>
　　　　惠連輒得佳語後在永嘉西堂思詩竟日不<lb/>
　　　　就寤寐間忽見惠連即得池塘生春草故嘗<lb/>
<pb n="KR4i0041_WYG_004-3a"/>
　　　　云此語有神非吾語也<lb/>
　　　　石林詩話云池塘生春草園栁變鳴禽世人<lb/>
　　　　多不解此語為工葢欲以竒求之爾此語之<lb/>
　　　　工正在無所意猝然與景相遇備以成章不<lb/>
　　　　假繩削故非常情之所能到詩家妙處當須<lb/>
　　　　以此為根本而思苦言艱者往往不悟<lb/>
潛虬媚幽姿飛鴻響逺音薄霄愧雲浮栖川作淵沉進<lb/>
徳智所拙退耕力不任徇祿反窮海臥痾對空林衾枕<lb/>
<pb n="KR4i0041_WYG_004-3b"/>
昧節候褰開暫窺臨傾耳聆波瀾舉目眺嶇<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>初景革<lb/>
緒風新陽改故隂池塘生春草園栁變鳴禽祁祁傷豳<lb/>
歌萋萋感楚吟索居易永久離羣難處心持操豈獨古<lb/>
無悶徵在今<lb/>
　　　遊赤石進帆海<lb/>
首夏猶清和芳草亦未歇水宿淹晨暮隂霞屢興没周<lb/>
覽倦瀛壖況乃陵窮髮川后時安流天吳静不發揚帆<lb/>
采石華桂席拾海月溟漲無端倪虚舟有超越仲連輕<lb/>
<pb n="KR4i0041_WYG_004-4a"/>
齊組子牟眷魏闕矜名道不足適已物可忽請附任公<lb/>
言終然謝夭伐<lb/>
　　　石壁精舍還湖中<lb/>
昏旦變氣候山水含清暉清暉能娛人遊子澹忘歸出<lb/>
谷日尚早入舟陽已微林壑歛暝色雲霞收夕霏芰荷<lb/>
迭映蔚蒲稗相因依披拂趨南徑愉悦偃東扉慮澹物<lb/>
自輕意愜理無違寄言攝生客試用此道推<lb/>
　　　於南山往北山經湖中瞻眺<lb/>
<pb n="KR4i0041_WYG_004-4b"/>
朝旦發陽崖景落憩隂峯舍舟眺逈渚停策倚茂松側<lb/>
逕既窈窕環洲亦玲瓏俛視喬朩杪仰聆大壑淙石横<lb/>
水分流林宻蹊絶蹤解作竟何感升長皆丰容初篁苞<lb/>
綠籜新蒲含紫茸海鷗戲春岸天雞弄和風撫化心無<lb/>
厭覽物春彌重不惜去人逺但恨莫與同孤游非情歎<lb/>
賞廢理誰通<lb/>
　　　從斤竹澗越嶺溪行<lb/>
猿鳴誠知曙谷幽光未顯巖下雲方合花上露猶泫逶<lb/>
<pb n="KR4i0041_WYG_004-5a"/>
迤傍隈隩迢遞陟陘峴過澗既厲急登棧亦凌緬川渚<lb/>
屢徑復乗流翫迴轉蘋萍泛沉深菰蒲冒清淺金石挹<lb/>
飛泉攀林摘葉巻想見山阿人薜蘿若在眼握蘭勤徒<lb/>
結折麻心莫展情用賞為美事昧竟誰辨觀此遺物慮<lb/>
一悟得所遣<lb/>
　　　廬陵王墓下作<hi>追崇侍中王如故</hi>
曉月發雲陽落日吹朱方含棲泛廣川灑淚眺連崗眷<lb/>
言懐君子沉痛切中腸道消結憤懣運開申悲涼神期<lb/>
<pb n="KR4i0041_WYG_004-5b"/>
恒若存徳音初不忘徂謝易永逺松栢森已行延州協<lb/>
心許楚老惜蘭芳解劍竟何及撫墳徒自傷平生疑若<lb/>
人通蔽互相妨理感深情慟定非識所將脆促良可哀<lb/>
夭枉特兼常一隨往化滅安用空名揚舉聲泣已灑長<lb/>
歎不成章<lb/>
　　　富春渚<lb/>
宵濟漁浦潭旦及富春郭定山緬雲霧赤亭無淹薄遡<lb/>
流觸驚急臨圻阻參錯亮乏伯昏分險過吕梁壑洊至<lb/>
<pb n="KR4i0041_WYG_004-6a"/>
宜便習兼山貴止託平生協幽期淪躓困微弱久露干<lb/>
祿請始果逺遊諾宿心漸申寫萬事俱零落懐抱既昭<lb/>
曠外物徒龍蠖<lb/>
　　　登江中孤嶼<lb/>
江南倦厯覽江北曠周旋懐新道轉迥尋異景不延亂<lb/>
流趨正絶孤嶼媚中川雲日相輝映空水共澄鮮表靈<lb/>
物莫賞藴真誰為傳想象崑山姿緬邈區中緣始信安<lb/>
期術得盡養生年<lb/>
<pb n="KR4i0041_WYG_004-6b"/>
　　　初去郡<lb/>
彭薛裁知恥貢公未遺榮或可優貪競豈足稱達生伊<lb/>
予秉微尚拙訥謝浮名廬園當栖巖卑位代躬耕顧已<lb/>
雖自許心迹猶未并無庸妨周任有疾象長卿畢娶類<lb/>
尚子薄游似邴生恭承古人意俶裝返柴荆牽絲及元<lb/>
興解龜在景平負心二十載於今廢將迎理棹遄逺期<lb/>
遵渚騖修坰遡谿終水涉登嶺始山行野曠沙岸浄天<lb/>
髙秋月明憩石挹飛泉攀林搴落英戰勝臞者肥止鑒<lb/>
<pb n="KR4i0041_WYG_004-7a"/>
流歸停即是羲唐化獲我擊壤情<lb/>
　　　初登石首城<lb/>
白珪尚可磨斯言易為緇雖抱中孚爻猶勞貝錦詩寸<lb/>
心若不亮微命察如絲日月垂光景成貸遂兼兹出宿<lb/>
薄京畿晨裝搏曽颸重經平生别再與朋知辭故山日<lb/>
已逺風波豈還時迢迢萬里帆茫茫終何之游當羅浮<lb/>
行息必廬霍期越海凌三山游湘厯九疑欽聖若旦暮<lb/>
懐賢亦悽其皎皎明發心不為嵗寒欺<lb/>
<pb n="KR4i0041_WYG_004-7b"/>
　　　田南樹園激流植援<lb/>
樵隠俱在山由來事不同不同非一事養痾邱園中園<lb/>
中屏氛雜清曠招逺風卜室倚北阜啟扉面南江激澗<lb/>
代汲井揷槿當列墉羣朩既羅戸衆山亦當窓靡迤趨<lb/>
下岫迢遞瞰髙峯寡欲不期勞即事罕人功唯開蔣生<lb/>
徑永懐求羊蹤賞心不可忘妙善異皆同<lb/>
　　　擬魏太子鄴中集詩<hi>八首五言并序</hi>
　　建安末余時在鄴宫朝遊夕讌究歡愉之極天下<lb/>
<pb n="KR4i0041_WYG_004-8a"/>
　　良辰美景賞心樂事四者難幷今昆弟友朋二三<lb/>
　　諸彦備盡之矣古來此娛書籍未見何者楚襄王<lb/>
　　時有宋玉唐景梁孝王時有鄒枚嚴馬遊者美矣<lb/>
　　而其主不文漢武帝時徐樂諸才備應對之能而<lb/>
　　雄猜多忌豈獲晤言之適不誣方將庻必賢於今<lb/>
　　日耳嵗月如流零落將盡撰文懐人感往増愴其<lb/>
　　辭曰<lb/>
　　　魏太子<lb/>
<pb n="KR4i0041_WYG_004-8b"/>
百川赴巨海衆星環北辰照灼爛霄漢遥裔起長津天<lb/>
地中横潰家皇拯生民區宇既滌蕩羣英必來臻忝此<lb/>
欽賢性由來當懐仁況值衆君子傾心隆日新論物靡<lb/>
浮說析理實敷陳羅縷豈闕辭窈窕究天人澄觴滿金<lb/>
罍連榻設華茵急絃動飛聴清歌拂梁塵莫言相遇易<lb/>
此歡信可珍<lb/>
　　　王粲家本秦川貴公子孫遭亂流寓自傷情多<lb/>
幽厲昔崩亂桓靈今板蕩伊洛既燎煙函崤没無象整<lb/>
<pb n="KR4i0041_WYG_004-9a"/>
裝辭秦川秣馬赴楚壤沮漳自可美客心非外奬常歎<lb/>
詩人言式微何由往上宰秦皇靈侯伯咸宗長雲騎亂<lb/>
漢南宛郢皆掃盪排霧屬盛明披雲對清朗慶泰欲重<lb/>
疊公子特先賞不謂息肩願一旦值明兩並載遊鄴京<lb/>
方舟泛河廣綢繆清讌娛寂寥梁棟響既作長夜飲豈<lb/>
顧乗日養<lb/>
　　　陳琳袁本初書記之士故叙喪亂事多<lb/>
皇漢逢屯邅天下遭氛慝董氏淪闗西袁家擁河北單<lb/>
<pb n="KR4i0041_WYG_004-9b"/>
民易周章窘身就羈勒豈意事乖已永懐戀故國相公<lb/>
實勤王信能定蝥賊復覩東都輝重見漢朝則餘生幸<lb/>
已多矧迺值明徳愛客不告疲飲讌遺景刻夜聴極星<lb/>
闌朝遊窮曛黒哀哇動梁埃急觴盪幽黙且盡一日娛<lb/>
莫知古來惑<lb/>
　　　徐幹少無宦情有箕潁之心事故仕世多素辭<lb/>
伊昔家臨淄提擕弄齊瑟置酒飲膠東淹留憩髙宻此<lb/>
歡謂可終外物始難畢摇蕩箕濮情窮年迫憂慄末塗<lb/>
<pb n="KR4i0041_WYG_004-10a"/>
幸休明棲集建薄質已免負薪苦乃游椒蘭室清論事<lb/>
究萬美話信非一行觴奏悲歌永夜繼白日華屋非蓬<lb/>
居時髦豈余匹中飲顧昔心悵焉若有失<lb/>
　　　劉楨卓犖偏人而文最有氣所得頗經竒<lb/>
貧居晏里閈少小長東平河兖當衝要淪漂薄許京廣<lb/>
川無逆流招納厠羣英北渡黎陽津南登宛郢城既覽<lb/>
古今事頗識治亂情歡友相解達敷奏究平生矧荷明<lb/>
哲顧知深覺命輕朝遊牛羊下暮坐括掲鳴終嵗非一<lb/>
<pb n="KR4i0041_WYG_004-10b"/>
日傳巵弄新聲辰事既難諧歡願如今幷唯羡肅肅翰<lb/>
繽紛戾髙冥<lb/>
　　　應瑒汝潁之士流離世故頗有飄薄之歎<lb/>
嗷嗷雲中鴈舉翮自委羽永梁弱水湄違寒長沙渚顧<lb/>
我梁州時緩步集潁許一旦逢世難淪薄恒羈旅天下<lb/>
昔未定託身早得所官渡厠一卒烏林預艱阻晩節值<lb/>
衆賢會同庇天宇列坐䕃華榱金樽盈清醑始奏延露<lb/>
曲繼以闌夕語調笑輒酬答嘲謔非慙沮傾軀無遺慮<lb/>
<pb n="KR4i0041_WYG_004-11a"/>
在心良已叙<lb/>
　　　阮瑀管書記之任故有優渥之言<lb/>
河洲多沙塵風悲黄雲起金羈相馳逐聨翩何窮已慶<lb/>
雲惠優渥微薄攀多士念昔渤海時南皮戲清沚今復<lb/>
河曲游鳴葭汎蘭汜躧步陵丹梯並坐侍君子妍談既<lb/>
愉心哀音信睦耳傾酤係芳醑酌言豈終始自從食苹<lb/>
來唯見今日美<lb/>
　　　平原侯植公子不及世事但美遨遊然頗有憂<lb/>
<pb n="KR4i0041_WYG_004-11b"/>
　　　生之嗟<lb/>
朝遊登鳳閣日暮集華沼傾柯引弱板攀條摘蕙草徙<lb/>
倚窮騁望目極盡所討西顧太行山北眺邯鄲道平衢<lb/>
修且直白楊信裊裊副君命飲讌歡娛寫懐抱良遊匪<lb/>
晝夜豈云晩與早衆賓悉精妙清辭麗蘭藻哀音下迴<lb/>
鵠餘哇徹清昊中山不却醉飲徳方覺飽願以黄髮期<lb/>
養生念將老<lb/>
　　　謝惠連秋懐<lb/>
<pb n="KR4i0041_WYG_004-12a"/>
　　　　詩評云小謝才思富健恨其蘭玉夙彫故長<lb/>
　　　　轡未騁然秋懐擣衣之製雖復靈運銳思亦<lb/>
　　　　何以加焉又巧為淫麗歌謡風人第一<lb/>
平生無志意少小嬰憂患如何乗苦心矧復值秋晏皎<lb/>
皎天月明奕奕河星爛蕭瑟含風蟬寥唳度雲鴈寒商<lb/>
動清閨孤燈曖幽幔耿介繁慮積展轉長宵半夷險難<lb/>
預謀倚伏昧前算雖好相如達不同長卿慢頗悅鄭生<lb/>
偃無取白衣宦未知古人心且從性所翫賓至可命觴<lb/>
<pb n="KR4i0041_WYG_004-12b"/>
朋來當染翰高臺驟登踐清淺時陵亂頽魄不再圓傾<lb/>
䂀無兩旦金石終銷毁丹青暫彫煥各勉𤣥髮歡無貽<lb/>
白首歎因歌遂成賦聊用布親串<lb/>
　　　擣衣<lb/>
衡紀無淹度晷運倐如催白露滋園菊秋風落庭槐肅<lb/>
肅莎雞羽烈烈寒螿啼夕隂結空幕宵月皓中閨美人<lb/>
戒裳服端餙相招擕簪玉出北房鳴金步南階櫩髙砧<lb/>
響發楹長杵聲哀微芳起兩䄂輕汗染雙題紈素既已<lb/>
<pb n="KR4i0041_WYG_004-13a"/>
成君子行未歸裁用笥中刀縫為萬里衣盈篋自余手<lb/>
幽緘俟君開腰帶准疇昔不知今是非<lb/>
　　　謝𤣥暉晩登三山還望京邑<lb/>
　　　　詩評云𤣥暉詩其源出於謝琨微傷細宻頗<lb/>
　　　　在不倫一章之中自有玉石然竒章秀句往<lb/>
　　　　往警遒足使叔源失步明逺變色目善發詩<lb/>
　　　　瑞而未篇詩躓此其意銳而才弱也然至為<lb/>
　　　　後進士子之所嗟慕<lb/>
<pb n="KR4i0041_WYG_004-13b"/>
　　　　漁隱叢話云古今詩人以詩名世者或只一句<lb/>
　　　　如池塘生春草<hi>見前</hi>則謝康樂也澄江静如練<lb/>
　　　　則謝宣城也夫豈在多哉<lb/>
灞涘望長安河陽視京縣白日麗飛甍參差皆可見餘<lb/>
霞散成綺澄江静如練喧鳥覆春洲雜英滿芳甸去矣<lb/>
方滯淫懐哉罷歡宴佳期悵何許淚下如流霰有情知<lb/>
望鄉誰能鬒不變<lb/>
　　　酬王晉安<lb/>
<pb n="KR4i0041_WYG_004-14a"/>
梢梢枝早勁塗塗露晚晞南中榮橘柚寧知鴻鴈飛拂<lb/>
露朝青閣日旰坐彤闈悵望一途阻參差百慮依春草<lb/>
秋更綠公子未西歸誰能久京邑緇塵染素衣<lb/>
　　　暫使下都夜發新林至京邑贈西府同僚<lb/>
大江流日夜客心悲未央徒念闗山近終知返路長秋<lb/>
河曙耿耿寒渚夜蒼蒼引領見京室宫雉正相望金波<lb/>
麗鳷鵲玉繩低建章驅車鼎門外思見昭邱陽馳暉不<lb/>
可接何况隔兩鄉風雲有鳥路江漢限無梁常恐鷹隼<lb/>
<pb n="KR4i0041_WYG_004-14b"/>
擊時菊委嚴霜寄言罻羅者寥廓已髙翔<lb/>
　　　游東田<lb/>
戚戚苦無踪擕手共行樂尋雲陟累榭隨山望菌閣逺<lb/>
樹曖芊芊生煙紛漠漠魚戲新荷動鳥散餘花落不對<lb/>
芳春酒還望青山郭<lb/>
　　　之宣城出新林浦向板橋<lb/>
江路西南永歸流東北鶩天際識歸舟雲中辨江樹旅<lb/>
思倦摇摇孤游昔已屢既懽懐祿情復協滄洲趣囂塵<lb/>
<pb n="KR4i0041_WYG_004-15a"/>
自兹隔賞心於此遇雖無𤣥豹姿終隠南山霧<lb/>
　　　直中書省<lb/>
紫殿肅隂隂彤庭赫𢎞敞風動萬年枝日華承露掌玲<lb/>
瓏結綺錢深沈映朱網紅藥當階飜蒼苔依砌上兹言<lb/>
翔鳳池鳴珮多清響信美非吾室中園思偃仰朋情以<lb/>
鬱陶春物方駘蕩安得陵風翰聊恣山泉賞<lb/>
　　　觀朝雨<lb/>
朔風吹飛雨蕭條江上來既灑百常觀復集九成臺空<lb/>
<pb n="KR4i0041_WYG_004-15b"/>
濛如薄霧散漫似輕埃平明振衣坐重門猶未開耳目<lb/>
蹔無擾懐古信悠哉戢翼希驤首乗流畏曝鯉動息無<lb/>
兼遂岐路多徘徊方同戰勝者去剪北山萊<lb/>
　　　和徐都曹<lb/>
宛洛佳遨遊春色滿皇州結軫青郊路迴瞰蒼江流日<lb/>
華川上動風光草際浮桃李成蹊徑桑榆䕃道周東都<lb/>
已俶載言歸望綠疇<lb/>
　　　陶淵明<lb/>
<pb n="KR4i0041_WYG_004-16a"/>
　　山谷云寧律不諧而不使句弱用字不工而不使<lb/>
　　語俗此庾開府之所長也然有意於為詩也至於<lb/>
　　淵明則所謂不煩繩削而自合者雖然巧於斧斤<lb/>
　　者多疑其拙窘於檢括者輒病其放孔子曰甯武<lb/>
　　子其智可及也其愚不可及也淵明之拙與放豈<lb/>
　　可為不知者道哉道人曰如我按指海印發光汝<lb/>
　　暫舉心塵勞先起說者曰若以法眼觀無俗不真<lb/>
　　若以世眼觀無真不俗淵明之詩要當與一邱一<lb/>
<pb n="KR4i0041_WYG_004-16b"/>
　　壑者共之耳<lb/>
　　東坡云淵明詩質而實綺癯而實腴自曹劉鮑謝<lb/>
　　李杜諸公皆莫及也<lb/>
　　龜山語錄云淵明詩所不可及者沖淡深精出於<lb/>
　　自然若曾用力學然後知淵明詩非著力之所能<lb/>
　　成<lb/>
　　韻語陽秋云山谷嘗跋淵明詩巻云血氣方剛時<lb/>
　　讀此詩如嚼枯朩及綿厯世事知決定無所用智<lb/>
<pb n="KR4i0041_WYG_004-17a"/>
　　又嘗論云謝康樂庾蘭成之詩鑪錘之功不遺餘<lb/>
　　力然未能窺彭澤數仞之牆者二子有意於俗人<lb/>
　　贊毁其功拙淵明直寄焉持是以論淵明詩亦可<lb/>
　　以知其闗鍵也<lb/>
　　又論陶潛謝朓詩皆平澹有思致非後來詩人怵<lb/>
　　心劌目雕琢者所為也大抵欲造平澹當自組麗<lb/>
　　中來落其華紛然後可造平澹之境如此則陶謝<lb/>
　　不足進矣今之人作多拙易詩而自以為平澹識<lb/>
<pb n="KR4i0041_WYG_004-17b"/>
　　者未嘗不絶倒也梅聖俞和晏相詩云因令適性<lb/>
　　情稍欲到平澹若詞未圓熟刺口劇菱芡言到平<lb/>
　　澹處甚難也所以贈杜挺之詩有作詩無古今欲<lb/>
　　造平澹難之句李白云秋水出芙蓉天然去雕餙<lb/>
　　平澹而到天然處則善矣<lb/>
　　　飲酒<lb/>
　　　　張文潛云讀飲酒詩竊愛其文詞而慕其放達<lb/>
　　　　遯齋閒覽云荆公嘗言淵明詩有竒絶不可及<lb/>
<pb n="KR4i0041_WYG_004-18a"/>
　　　　之語如結廬在人境至心逺地自偏由詩人<lb/>
　　　　以來無此句也<lb/>
　　　　東坡云淵明意不在詩詩以寄其意耳採菊<lb/>
　　　　東籬下悠然見南山則本自採菊無意望山適<lb/>
　　　　舉首而見之故悠然忘情趣閑而累逺此未<lb/>
　　　　可於文字語句間求之今皆作望南山覺一篇<lb/>
　　　　神氣索然<lb/>
　　　　韻語陽秋云東坡拈出淵明談理之詩有三一<lb/>
<pb n="KR4i0041_WYG_004-18b"/>
　　　　曰採菊東籬下悠然見南山二曰笑傲東軒下<lb/>
　　　　聊復得此生三曰客養千金軀臨化消其寳<lb/>
　　　　皆以為知道之言葢摛章繪句嘲風弄月雖<lb/>
　　　　工亦何補若覩道者出語自然超詣非常人<lb/>
　　　　能蹈其軌轍也<lb/>
結廬在人境而無車馬喧問君何能爾心逺地自偏採<lb/>
菊東籬下悠然見南山山氣日夕佳飛鳥相與還此中<lb/>
有真意欲辯巳忘言<lb/>
<pb n="KR4i0041_WYG_004-19a"/>
　　　同前<lb/>
　　　　東坡云靖節以無事為得此生則見役於物<lb/>
　　　　者非失此生耶<lb/>
秋菊有佳色裛露掇其英汎此忘憂物逺我遺世情一<lb/>
觴雖獨進杯盡壺自傾日入羣動息歸鳥趨林鳴嘯傲<lb/>
東軒下聊復得此生<lb/>
　　　同前<lb/>
　　　　東坡云飲酒詩客養千金軀臨化消其寳寳<lb/>
<pb n="KR4i0041_WYG_004-19b"/>
　　　　不過軀軀化則寳亦亡矣人言靖節不知道<lb/>
　　　　吾不信也<lb/>
顔生稱為仁榮公言有道屢空不獲年長饑至于老雖<lb/>
留身後名一生亦枯槁死去何所知稱心固為好客養<lb/>
千金軀臨化消其寳裸葬何必惡人當解其表<lb/>
　　　讀山海經<lb/>
　　　　詩評云彭澤詩其源出於應璩又恊左思風力<lb/>
　　　　文體省浄殆無長語篤意真古辭興婉愜毎<lb/>
<pb n="KR4i0041_WYG_004-20a"/>
　　　　觀其文相為其德世歎其質真至如歡言酌春<lb/>
　　　　酒日暮天無雲風華清美豈直為田家語邪古<lb/>
　　　　人隱逸詩人之宗也<lb/>
孟夏草朩長繞屋樹扶疎衆鳥欣有託吾亦愛吾廬旣<lb/>
耕亦已種且還讀我書窮巷隔深轍頗迴故人車歡言<lb/>
酌春酒摘我園中蔬微雨從東來好風與之俱汎覽周<lb/>
王傳流觀山海圖俛仰終宇宙不樂復何如<lb/>
　　　擬古<lb/>
<pb n="KR4i0041_WYG_004-20b"/>
日暮天無雲春風扇微和佳人美清夜達曙酬且歌歌<lb/>
竟長歎息持此感人多明明雲間月灼灼葉中花豈無<lb/>
一時好不久當如何<lb/>
　　　問來使<lb/>
　　　　西清詩話云淵明意趣真古淡之宗詩家視淵<lb/>
　　　　明猶孔門視伯夷也其集屢經諸儒手校然有<lb/>
　　　　問來使二篇世葢未見獨南唐與晁文元家二<lb/>
　　　　本之詩云云李白感秋詩陶令歸去來田家酒<lb/>
<pb n="KR4i0041_WYG_004-21a"/>
　　　　應熟其取諸此<lb/>
爾從山中來早晩發天目我屋南忩下今生幾叢菊薔<lb/>
薇葉巳抽秋蘭氣當馥歸去來山中山中酒應熟<lb/>
　　　詠貧士<lb/>
　　　　蔡寛夫詩話云子厚之貶其憂悲憔悴之歎<lb/>
　　　　發於詩者詩為酸楚閔巳傷志固君子所不<lb/>
　　　　免然亦何至是卒以憤死未為達理也樂天<lb/>
　　　　旣遇閒放浪物外若真能脱屣軒冕者然榮<lb/>
<pb n="KR4i0041_WYG_004-21b"/>
　　　　辱得失之際銖銖校量而自矜其達毎詩未<lb/>
　　　　嘗不著此意是豈真能忘之者哉亦力勝之耳<lb/>
　　　　惟淵明則不然觀其貧士責子與其他所作當憂<lb/>
　　　　則憂遇喜則喜忽然憂樂兩忘則隨所遇而<lb/>
　　　　皆適未嘗有擇於其間所謂超世遺物者要當<lb/>
　　　　如是而後可也觀三人之詩以意逆志人豈難<lb/>
　　　　見以是論賢不肖之實亦何可欺乎<lb/>
萬族各有託孤雲獨無依曖曖虚中滅何時見餘暉朝<lb/>
<pb n="KR4i0041_WYG_004-22a"/>
霞開宿霧衆鳥相與飛遲遲出林翮未夕復來歸量力<lb/>
守故轍豈不寒與饑知音茍不存已矣何所悲<lb/>
　　　責子<lb/>
　　　　山谷云觀淵明此詩想見其人愷悌慈祥戲謔<lb/>
　　　　可觀也<hi>俗人便謂淵明諸子皆不肖而淵明愁歎見於詩所謂癡人前不得説夢也</hi>
白髮被兩鬢肌膚不復實雖有五男兒總不好紙筆阿<lb/>
舒已二八懶惰故無匹阿宣行志學而不愛文術雍端<lb/>
年十三不識六與七通子垂九齡但覓<hi>宋本作念</hi>梨與栗天<lb/>
<pb n="KR4i0041_WYG_004-22b"/>
運茍如此且進杯中物<lb/>
　　　飲酒<lb/>
　　　　山谷云淵明此詩乃知阮嗣宗當歛衽何況<lb/>
　　　　鮑謝諸子耶詩中不見斧斤而磊落清壯惟<lb/>
　　　　陶能之<lb/>
衰榮無定在彼此更共之邵生𤓰田中寧似東陵時寒<lb/>
暑有代謝人道毎如兹達人解其會逝将不復疑忽與<lb/>
一觴酒日夕歡相持<lb/>
<pb n="KR4i0041_WYG_004-23a"/>
　　　擬挽詞<lb/>
　　　　韻語陽秋云不立文字見性成佛之家達磨<lb/>
　　　　西方來有淵明時未有也觀其擬挽詞形影<lb/>
　　　　神三篇皆寓意髙達葢第一達磨也<lb/>
有生必有死早終非命促昨暮同為人今旦在鬼錄魂<lb/>
氣散何之枯形寄空朩嬌兒索父啼良友撫我哭得失<lb/>
不復知是非安能覺千秋萬嵗後誰知榮與辱但恨在<lb/>
世時飲酒不得足<lb/>
<pb n="KR4i0041_WYG_004-23b"/>
　　形影神序云貴賤賢愚莫不營營以惜生斯甚惑<lb/>
　　焉故極陳形影之苦言神辯自然以釋之好事君<lb/>
　　子共取其心焉<lb/>
　　　形贈影<lb/>
天城長不没山川無改時草朩得常理霜露榮悴之謂<lb/>
人最靈智獨復不知兹適見在世中奄去靡歸期奚覺<lb/>
無一人親識豈相思但餘平生物舉目情悽洏我無騰<lb/>
化術必爾不復疑願君取吾言得酒莫茍辭<lb/>
<pb n="KR4i0041_WYG_004-24a"/>
　　　影答形<lb/>
存生不可言衛生每苦拙誠願游崑華邈然兹道絶與<lb/>
子相遇來未嘗異悲悦憩䕃若暫乖止日終不别此同<lb/>
既難常黯爾俱時滅身没名亦盡念之五情熱立善有<lb/>
遺愛胡可不自竭酒云能消憂方此詎不劣<lb/>
　　　神釋<lb/>
大鈞無私力萬物自森著人為三才中豈不以我故與<lb/>
君雖異物生而相依附結託善惡同安得不相與三皇<lb/>
<pb n="KR4i0041_WYG_004-24b"/>
大聖人今復在何處彭祖夀永年欲留不得住老少同<lb/>
一死賢愚無復數日醉或能忘将非促齡具言善常所<lb/>
欣誰當為汝譽甚念傷吾生正宜委運去縱浪大化中<lb/>
不善亦不懼應盡便須盡無復獨多慮<lb/>
　　　下潠田舍穫<lb/>
　　　　蔡寬夫詩話云秦漢以前字書未備旣多假<lb/>
　　　　借而音無反切平側皆通用如慶雲卿雲臯<lb/>
　　　　陶咎繇之類大率如此詩瞻彼日月悠悠我<lb/>
<pb n="KR4i0041_WYG_004-25a"/>
　　　　思道之云逺曷云能來燕燕于飛下上其音之<lb/>
　　　　子于歸逺送于南思與來音與南皆以為協聲<lb/>
　　　　魏晉間此體猶在劉越石握中有白璧本自荆<lb/>
　　　　山璆惟彼太公望共此渭濱叟潘安仁位同單<lb/>
　　　　父邑愧無子賤歌豈敢陋微官但恐忝所荷是<lb/>
　　　　也自齊梁後旣拘以四聲又限以音韻故大率<lb/>
　　　　以偶儷聲病為工文氣安得不卑弱乎惟陶淵<lb/>
　　　　明韓退之時時擺脱俗拘忌故栖字與乖字陽<lb/>
<pb n="KR4i0041_WYG_004-25b"/>
　　　　字與清字皆取其傍韻用葢筆力自足以勝之<lb/>
　　　　也<hi>陽與清字即韓退之此日足可惜詩見本門</hi>
貧居依稼穡戮力東林隈不言春作苦常恐負所懐司<lb/>
田眷有秋寄聲與我諧饑者歡初飽束帶候雞鳴揚擑<lb/>
越平湖汎隨清壑迴鬱鬱荒山裏猿聲閑且悲哀風愛<lb/>
静夜林鳥喜晨開曰余作此來三四星火頽姿年逝已<lb/>
老其事未云乖遥謝荷蓧翁聊得從君栖<lb/>
　　　歸園田居<lb/>
<pb n="KR4i0041_WYG_004-26a"/>
　　　　冷齋夜話云東坡嘗云淵明詩初視若散緩<lb/>
　　　　熟視有竒趣如靄靄逺人村依依墟里煙狗<lb/>
　　　　吠深巷中雞鳴桑樹顛大率才髙意逺則所<lb/>
　　　　寓得其妙遂能如此<lb/>
少無適俗韻性本愛邱山誤落塵網中一去三十年羈<lb/>
鳥戀舊林池魚思故淵開荒南野際守拙歸園田方宅<lb/>
十餘畝草屋八九間榆栁䕃後園桃李羅堂前曖曖逺<lb/>
人村依依墟里煙狗吠深巷中雞鳴桑樹顛戸庭無塵<lb/>
<pb n="KR4i0041_WYG_004-26b"/>
雜虚室有餘閒久座樊籠裏復得反自然<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹莊詩話巻四<lb/>
</p>
<p>
</p>
  </div>
</body>
</text>
</TEI>
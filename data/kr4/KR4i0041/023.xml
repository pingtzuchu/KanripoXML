<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹莊詩話巻二十三</head> <lb/>
    <p>
<pb n="KR4i0041_WYG_023-1a"/>
欽定四庫全書<lb/>
　竹莊詩話巻二十三<lb/>
　　警句上<lb/>
　　　五言<lb/>
勲業頻看鏡行藏獨倚樓<lb/>
　　後山詩話云裕陵嘗言子美詩云云謂甫他詩皆<lb/>
　　不迨此<lb/>
捲簾殘月影欹枕逺江聲<lb/>
<pb n="KR4i0041_WYG_023-1b"/>
　　謾齋語錄云不言見聞兩字此便是字中無斧鑿<lb/>
　　痕也<lb/>
細雨魚兒出微風燕子斜<lb/>
　　石林詩話云詩語圓已用巧太過然縁情體物自<lb/>
　　有天然工巧况不見刻削之痕老杜云云此十字<lb/>
　　殆無一字虚設細雨着水面為漚魚常上浮而淰<lb/>
　　若大雨則伏而不出燕體輕弱風猛則不能勝惟<lb/>
　　微風則受以為勢故有輕燕受風斜之語<lb/>
<pb n="KR4i0041_WYG_023-2a"/>
粉墻猶竹色虚閣自松聲<lb/>
　　石林詩話云滕王亭子云云若不用猶與自兩字<lb/>
　　則餘八字凡亭子皆可用不必滕王也<lb/>
綠垂風折笋紅綻雨肥梅<lb/>
岸花飛送客檣燕語留人<lb/>
　　詩眼云文章茍當於理則綺麗風花同入于妙老<lb/>
　　杜云云亦甚綺麗其摩冩景物之意自親切所以<lb/>
　　妙絶古今<lb/>
<pb n="KR4i0041_WYG_023-2b"/>
圓荷浮小葉細麥落輕花<lb/>
　　潘邠老云五言詩第三字要響云云浮字落字是<lb/>
　　響字也<lb/>
日月籠中鳥乾坤水上萍<lb/>
　　王直方詩話云山谷云凡作詩須要開廣如老杜<lb/>
　　云云之類<lb/>
野日荒荒白江流泯泯清<lb/>
　　雪浪齋日記云古人下連綿字不虚發如老杜云<lb/>
<pb n="KR4i0041_WYG_023-3a"/>
　　云退之云月吐忩烱烱皆造㣲入妙<lb/>
緑樹連村暗黄花入麥稀<lb/>
棋聲花院静幡影石壇髙<hi>並司空圗</hi>
暗飛螢自照水宿鳥相呼<lb/>
四更山吐月殘夜水明樓<hi>並杜甫</hi>
　　東坡云司空表聖自論其詩以為有意外味云云<lb/>
　　此句最善又云云吾嘗獨遊五老峯入白鶴觀松<lb/>
　　隂滿地不見一人惟聞棊聲然後知此句之工也<lb/>
<pb n="KR4i0041_WYG_023-3b"/>
　　但恨其寒儉有僧態若杜子美云云則才力富健<lb/>
　　去表聖之流已逺矣<lb/>
雨微吟足思花落夢無憀<lb/>
川明虹照雨樹宻鳥衝人<lb/>
　　容齋隨筆云表聖五言云云皆可稱也<lb/>
流水閒過院春風與閉門<lb/>
上簾宜晚景卧簟覺新涼<lb/>
礙冠門栁長驚夢院鶯啼<lb/>
<pb n="KR4i0041_WYG_023-4a"/>
遊魚牽荇沒戲鳥踏花摧<lb/>
　　漁隠叢話云秦系有詩如云云皆閒逺有味<lb/>
漠漠帆來重㝠㝠鳥去遲<lb/>
　　後湖集云每讀韋蘇州云云之語未嘗不茫然而<lb/>
　　思喟然而嘆嗟乎此會晚泊江西十年夢耳吾且<lb/>
　　老壯懷銷落塵土坌設無少日煙霞之想也<lb/>
綠隂生晝寂孤花表餘春<lb/>
　　石林詩話云此蘇州集中最為警䇿<lb/>
<pb n="KR4i0041_WYG_023-4b"/>
暖風抽宿麥清雨巻歸旗<hi>韓愈</hi>
壁空殘月曙門掩候蟲秋<hi>栁宗元</hi>
　　又云張文潛論韓栁五字警句退之云云子厚云<lb/>
　　云皆集中第一<lb/>
柳塘春水漫花塢夕陽遲<hi>嚴維</hi>
深山催短景喬木易髙風<hi>杜甫</hi>
　　歐公詩話云聖俞語予曰嚴維詩云云則天晴時<lb/>
　　態融和駘蕩如在目前<lb/>
<pb n="KR4i0041_WYG_023-5a"/>
　　劉貢父詩話云此一聨細細較之夕陽遲則繫花<lb/>
　　春水漫不須柳也如老杜云云則了無瑕纇<lb/>
楓林社日鼓茅屋午時雞<lb/>
　　雪浪齋日記云荆公喜唐人云云書於劉楚公茅<lb/>
　　亭<lb/>
池光不受月暮氣欲沈山<lb/>
　　蔡寛夫詩話云王荆公晚年亦喜李義山詩話誦<lb/>
　　其云云雖老杜無以過也<lb/>
<pb n="KR4i0041_WYG_023-5b"/>
雞聲茅店月人迹板橋霜<lb/>
　　三山老人語錄云六一居士喜温庭筠詩云云嘗<lb/>
　　作詩云鳥聲梅店雨野色栁橋春效其體也<lb/>
兵衞森畫㦸燕寢凝清香<hi>韋應物</hi>
鳥宿池邉樹僧敲月下門<hi>賈島</hi>
雨勢宫城濶秋聲禁樹多<hi>劉筠</hi>
剛腸欺竹葉衰鬢怯菱花<hi>楊億</hi>
野水無人渡孤舟盡日横<hi>冦準</hi>
<pb n="KR4i0041_WYG_023-6a"/>
麥天晨氣潤槐夏午隂清<hi>趙師民</hi>
數聲離岸櫓幾㸃别州山<hi>魏野</hi>
鳥歸花影動魚沒浪痕圓<hi>悟清</hi>
河分岡勢斷春入燒痕青<hi>惠崇</hi>
爐烟添栁重宫漏出花遲<hi>楊巨源</hi>
　　漁隠叢話云古今詩人以詩名世者或只一聨如<lb/>
　　云云<hi>韋應物而下十聨</hi>凡此皆以一聨名世者<lb/>
曉來山鳥閙雨過杏花稀<lb/>
<pb n="KR4i0041_WYG_023-6b"/>
　　歐公詩話云唐之晚年詩人無復李杜豪放之格<lb/>
　　然亦務以精意相髙周朴有云云誠佳句也<lb/>
浮聲長在耳山色不離門<lb/>
掃地樹留影拂牀琴有聲<lb/>
　　摭言云李濤篇詠甚著如云云皆膾炙人口<lb/>
露滋寒塘草月缺清淮栁<lb/>
夜雨滴空階曉燈照離室<lb/>
幽檻弄晩花清池映踈竹<lb/>
<pb n="KR4i0041_WYG_023-7a"/>
疎樹翻髙葉寒流聚細紋<lb/>
　　東觀餘論云古人論詩但愛遜云云<hi>前兩聨</hi>為佳殊<lb/>
　　不知遜秀句若此者多如云云<hi>後兩聨</hi>庾子山軰有<lb/>
　　所不及<lb/>
微雲淡河漢疎雨滴梧桐<lb/>
　　漁隠叢話云詩句以一字為工自然竒異浩然云<lb/>
　　云上句之工在一淡字下句之工在一滴字若非<lb/>
　　此兩字亦烏得為佳句<lb/>
<pb n="KR4i0041_WYG_023-7b"/>
燕靜啣泥起蜂喧抱蘂回<hi>李郢</hi>
林殘數枝月髪冷一梳風<hi>曹松</hi>
　　又云荆公所選唐宋百家集中佳句世所稱道者<lb/>
　　不復錄出會所喜者命兒軰筆之以備遺忘李郢<lb/>
　　春晩云云曹松晨起云云<lb/>
山勢蜂腰斷溪流燕尾分<lb/>
　　東軒筆錄云夏英公竦工為詩李文靖讀云云之<lb/>
　　句深愛之<lb/>
<pb n="KR4i0041_WYG_023-8a"/>
青烟人幾家綠野山四抱<lb/>
　　王直方詩話云持國嘗有詩云云當時無不傳之<lb/>
井泉分地脉砧杵共秋聲<lb/>
　　隠居詩話云徐鉉有喜李少保卜鄰云云此句尤<lb/>
　　閒逺也<lb/>
海雲含雨重江樹帶蟬疎<lb/>
平蕪逺更緑斜日寒無暉<lb/>
　　隠居詩話云延年詩集如云云者幾希矣<lb/>
<pb n="KR4i0041_WYG_023-8b"/>
鈎簾宿鷺起丸藥流鶯囀<hi>杜甫</hi>
青山捫虱坐黄鳥挾書眠<hi>王安石</hi>
　　石林詩話云蔡天啟云荆公每稱老杜云云之句<lb/>
　　以為髙妙五字之模他日公作詩云云自謂不減<lb/>
　　老杜<lb/>
風定花猶落鳥鳴山更幽<lb/>
海日生殘夜江春入暮年<lb/>
驚蟬移别樹鬭雀墮閒庭<lb/>
<pb n="KR4i0041_WYG_023-9a"/>
　　冷齋夜話云荆公言前軰詩風定花猶落靜中見<lb/>
　　動意鳥鳴山更幽動中見静意唐人詩云云<hi>第二聨</hi>
　　置早意於殘晩中又云云<hi>第三聨</hi>置静意於喧動中<lb/>
城響濤頭入江昏雨脚斜<lb/>
栁間黄鳥路波底白鷗天<lb/>
　　雪浪齋日記云蔡天啟詩云云皆佳句<lb/>
雨脚墮危芳風軒納飛絮<lb/>
　　童䝉訓云秦少游詩云云李公擇以為謝家兄弟<lb/>
<pb n="KR4i0041_WYG_023-9b"/>
　　得意不能過也<lb/>
髪短愁催白顔衰借酒紅<lb/>
　　王直方詩話云陳無已詩云云大為當時諸公所<lb/>
　　稱賞<lb/>
白日行空濶青燈耿夜闌<lb/>
　　雪浪齋日記云崔子方云云真佳句也<lb/>
水裁偏岸直雲截亂山平<lb/>
　　漁隠叢話云子西多佳句有造語極工者如云云<lb/>
<pb n="KR4i0041_WYG_023-10a"/>
　　皆清竒可愛<lb/>
疎疎一簾雨淡淡滿枝花<lb/>
　　漁隠叢話云去非詩云云平淡有工<lb/>
春深遊寺客花落閉門僧<hi>齊己</hi>
曉風飄磬逺暮雪入廊深<hi>恵崇</hi>
　　西清詩話云東坡言僧詩要無蔬筍氣固詩人龜<lb/>
　　鑑今時誤解便作世網中語殊不知本分家風水<lb/>
　　邉林下氣象盖不可無若盡洗去清拔之韻使與<lb/>
<pb n="KR4i0041_WYG_023-10b"/>
　　俗同科又何足尚齊已云云惠崇云云華實相副<lb/>
　　顧非佳句耶<lb/>
虹收千嶂雨潮展半江天<lb/>
　　古今詩話云福州僧有詩百餘篇其中佳句如云<lb/>
　　云不減古人也<lb/>
疎花持晩日瘦竹倚髙秋<lb/>
　　謾齋語錄云余云云頗為人所稱道<lb/>
牛羊上山小烟火隔林深<lb/>
<pb n="KR4i0041_WYG_023-11a"/>
鳥道掛疎雨人家殘夕陽<lb/>
　　夷田堂小集云錢起考功詩云云此等句皆當時<lb/>
　　相傳為絶唱<lb/>
一鳩鳴午寂雙燕語春愁<lb/>
　　西清詩話云陳傳道嘗於彭城壁間見書一聨云<lb/>
　　云後以語東坡世謂公作然否坡笑曰此唐人得<lb/>
　　意句僕安能此<lb/>
笙歌歸院落燈火下樓臺<lb/>
<pb n="KR4i0041_WYG_023-11b"/>
　　歸田錄云晏元獻公喜評詩嘗曰老覺腰金重慵<lb/>
　　便枕玉涼未是富貴語不如云云此善言富貴者<lb/>
　　也人皆以為知言<lb/>
長廊風度磬深院雨留香<lb/>
　　蒼梧雜志云李邴漢老詩云云有幽逺意<lb/>
　<lb/>
　<lb/>
　竹莊詩話卷二十三<lb/>
</p>
<p>
</p>
  </div>
</body>
</text>
</TEI>
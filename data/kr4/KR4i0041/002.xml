<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹莊詩話巻二</head> <lb/>
    <p>
<pb n="KR4i0041_WYG_002-1a"/>
欽定四庫全書<lb/>
　竹莊詩話巻二<lb/>
　　　兩漢<lb/>
　　吕氏童䝉訓云大槩學詩須以三百篇楚詞及漢<lb/>
　　魏間人詩為主方見古人好處自無齊梁間綺靡<lb/>
　　氣味也珊瑚鈎詩話云斯文盛於漢魏之前而衰<lb/>
　　於齊梁之後杜老云縱使王楊操翰墨劣於漢魏<lb/>
　　近風騷又云竊攀屈宋宜方駕恐與齊梁作後塵<lb/>
<pb n="KR4i0041_WYG_002-1b"/>
　　意謂是耳<lb/>
　　　古詩<hi>十九首</hi>
　　　　鍾嶸詩品云古詩眇邈人代難詳推其文體<lb/>
　　　　固是炎漢之制非衰周之唱<lb/>
　　　　吕氏童䝉訓云讀古詩十九首及曹子建詩<lb/>
　　　　如明月照髙樓流光正徘徊之類<hi>曹詩見後</hi>皆詩<lb/>
　　　　思深逺而有餘意言有盡而意無窮也學者<lb/>
　　　　當以此等詩常自涵養自然筆下高妙<lb/>
<pb n="KR4i0041_WYG_002-2a"/>
行行重行行與君生别離相去萬餘里各在天一涯道<lb/>
路阻且長會面安可知胡馬依北風越鳥巢南枝相去<lb/>
日已逺衣帶日已緩浮雲蔽白日遊子不顧返思君令<lb/>
人老嵗月忽已晩棄捐勿復道努力加餐飯<lb/>
青青河畔草鬱鬱園中栁盈盈樓上女皎皎當窓牖娥<lb/>
娥紅粉粧纎纎出素手昔為倡家女今為蕩子婦蕩子<lb/>
行不歸空床難獨守<lb/>
青青陵上柏磊磊澗中石人生天地間忽如逺行客斗<lb/>
<pb n="KR4i0041_WYG_002-2b"/>
酒相娛樂聊厚不為薄驅車䇿駑馬遊戲宛與洛洛中<lb/>
何鬱鬱冠帶自相索長衢羅夾巷王侯多第宅兩宫遥<lb/>
相望雙闕百餘尺極宴娛心意戚戚何所迫<lb/>
今日良宴會歡樂難具陳彈筝奮逸響新聲妙入神令<lb/>
徳唱髙言識曲聽其真齊心同所願含意俱未申人生<lb/>
寄一世奄忽若飇塵何不策髙足先據要路津無為守<lb/>
窮賤轗軻長苦辛<lb/>
西北有髙樓上與浮雲齊交疏結綺窓阿閣三重階上<lb/>
<pb n="KR4i0041_WYG_002-3a"/>
有絃歌聲音響一何悲誰能為此曲無乃杞梁妻清商<lb/>
隨風發中曲正徘徊一彈再三歎慷慨有餘哀不惜歌<lb/>
者苦但傷知音稀願為雙鴻鵠奮趐起髙飛<lb/>
涉江采芙蓉蘭澤多芳草采之欲遺誰所思在逺道還<lb/>
顧望舊鄉長路漫浩浩同心而離居憂傷以終老<lb/>
明月皎夜光促織鳴東壁玉衡指孟冬衆星何厯厯白<lb/>
露沾野草時節忽復易秋蟬鳴樹間𤣥鳥逝安適昔我<lb/>
同門友髙舉振六翮不念擕手好棄我如遺跡南箕兆<lb/>
<pb n="KR4i0041_WYG_002-3b"/>
有斗牽牛不負軛良無磐石固虚名復何益<lb/>
冉冉孤生竹結根太山阿與君為新婚兔絲附女蘿兔<lb/>
絲生有時夫婦會有宜千里逺結婚悠悠隔山陂思君<lb/>
令人老軒車來何遲傷彼蕙蘭花含英揚光輝過時而<lb/>
不采將隨秋草萎君亮執髙節賤妾亦何為<lb/>
庭前有竒樹綠葉發華滋攀條折其榮將以遺所思馨<lb/>
香盈懐袖路逺莫致之此物何足貴但感别經時<lb/>
迢迢牽牛星皎皎河漢女纎纎擢素手札札弄機杼終<lb/>
<pb n="KR4i0041_WYG_002-4a"/>
日不成章泣涕零如雨河漢清且淺相去復幾許盈盈<lb/>
一水間<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>
                    <graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>不得語<lb/>
迴車駕言邁悠悠涉長道四顧何茫茫東風摇百草所<lb/>
遇無故物焉得不速老盛衰各有時立身苦不早人生<lb/>
非金石豈能長夀考奄忽隨物化榮名以為寶<lb/>
東城髙且長逶迤自相屬迴風動地起秋草萋已綠四<lb/>
時更變化嵗暮一何速晨風懐苦心蟋蟀傷局促蕩滌<lb/>
放情志何為自結束燕趙多佳人美者顔如玉被服羅<lb/>
<pb n="KR4i0041_WYG_002-4b"/>
裳衣當户理清曲音響一何悲絃急知柱促馳情整巾<lb/>
帶沉吟聊躑躅思為雙飛鷰銜泥巢君屋<lb/>
驅車上東門遥望郭北墓白楊何蕭蕭松栢夾廣路下<lb/>
有陳死人杳杳即長暮潛寐黄泉下千載永不寤浩浩<lb/>
隂陽移年命如朝露人生忽如寄夀無金石固萬嵗更<lb/>
相送聖賢莫能度服食求神仙多為藥所誤不如飲美<lb/>
酒被服紈與素<lb/>
去者日以疎來者日以親出郭門直視但見丘與墳古<lb/>
<pb n="KR4i0041_WYG_002-5a"/>
墓犂為田松柏催為薪白楊多悲風蕭蕭愁殺人思還<lb/>
故里閭欲歸道無因<lb/>
生年不滿百常懐千嵗憂晝短苦夜長何不秉燭遊為<lb/>
樂當及時何能待來兹愚者愛惜費但為後世嗤仙人<lb/>
王子喬難可與等期<lb/>
凜凛嵗云暮螻蛄夕鳴悲涼風率已厲游子寒無衣錦<lb/>
衾遺洛浦同袍與我違獨宿累長夜夢想見容輝良人<lb/>
惟昔歡枉駕惠前綏願得常巧笑攜手同車歸既來不<lb/>
<pb n="KR4i0041_WYG_002-5b"/>
須臾又不處重闈亮無晨風翼焉能淩風飛眄睞以適<lb/>
意引領遥相睎徙倚懐感傷垂涕霑雙扉<lb/>
孟冬寒氣至北風何慘慄愁多知夜長仰觀衆星列三<lb/>
五明月滿四五蟾兔缺客從逺方來遺我一書札上言<lb/>
長相思下言久離别置書懐袖中三嵗字不滅一心抱<lb/>
區區懼君不識察<lb/>
客從逺方來遺我一端綺相去萬餘里故人心尚爾文<lb/>
綵雙鴛鴦裁為合歡被著以長相思緣以結不解以膠<lb/>
<pb n="KR4i0041_WYG_002-6a"/>
投漆中誰能别離此<lb/>
明月何皎皎照我羅牀帷憂愁不能寐攬衣起徘徊客<lb/>
行雖云樂不如早旋歸出戸獨彷徨愁思當告誰引領<lb/>
還入房淚下沾裳衣<lb/>
　　　李少卿與蘇子卿詩<hi>三首</hi>
　　　　唐元稹撰子美墓誌銘云漢蘇子卿李少卿<lb/>
　　　　之徒尤工為五言雖句讀文律各異雅鄭之<lb/>
　　　　音亦雜而詞意簡逺指事言情自非有為而<lb/>
<pb n="KR4i0041_WYG_002-6b"/>
　　　　為則文不妄作<lb/>
　　　　鍾嶸詩品云漢李少卿詩其源出於楚辭文<lb/>
　　　　多悽斷怨者之流陵名家之子有殊才生命<lb/>
　　　　不諧聲頹身喪使陵不遇苦辛其文何能至<lb/>
　　　　此秦少游云蘇李之詩長於髙妙<lb/>
良時不再至離别在須臾屏營衢路側執手野踟蹰仰<lb/>
視浮雲馳奄忽互相踰風波一失所各在天一隅長當<lb/>
從此别且復立斯須欲因晨風發送子以賤軀<lb/>
<pb n="KR4i0041_WYG_002-7a"/>
嘉會難再遇三載為千秋臨河濯長纓念子悵悠悠逺<lb/>
望悲風至對酒不能酬行人懐往路何以慰我愁獨有<lb/>
盈觴酒與子結綢繆<lb/>
攜手上河梁游子暮何之徘徊蹊路側悢悢不得辭行<lb/>
人難久留各言長相思安知非日月弦望自有時努力<lb/>
崇明徳皓首以為期<lb/>
　　　蘇子卿詩<hi>四首</hi>
骨肉緣枝葉結交亦相因四海皆兄弟誰為行路人況<lb/>
<pb n="KR4i0041_WYG_002-7b"/>
我連枝樹與子同一身昔為鴛與鴦今為參與辰昔者<lb/>
常相近邈若胡與秦惟念當離别恩情日以新鹿鳴思<lb/>
野草可以喻嘉賓我有一罇酒欲以贈逺人願此留斟<lb/>
酌叙此平生親<lb/>
黄鵠一逺别千里顧徘徊胡馬失其羣思心常依依何<lb/>
況雙飛龍羽翼臨當乖幸有絃歌曲可以喻中懐請為<lb/>
游子吟泠泠一何悲絲竹厲清音慷慨有餘哀長歌正<lb/>
激烈中心愴以摧欲展清啇曲念子不能歸俯仰内傷<lb/>
<pb n="KR4i0041_WYG_002-8a"/>
心淚下不可揮願為雙黄鵠送子俱逺飛<lb/>
結髮為夫妻恩愛兩不疑歡娛在今夕嬿婉及良時征<lb/>
夫懐往路起視夜何其參辰皆已没去去從此辭行役<lb/>
在戰場相見未有期握手一長歎淚為生别滋努力愛<lb/>
春華莫忘歡樂時生當復來歸死當長相思<lb/>
燭燭晨明月馥馥我蘭芳芬馨良夜發隨風聞我堂征<lb/>
夫懷逺路游子戀故鄉寒冬十二月晨起踐嚴霜俯觀<lb/>
江漢流仰視浮雲翔良友逺離别各在天一方山海隔<lb/>
<pb n="KR4i0041_WYG_002-8b"/>
中州相去悠且長嘉會難再遇歡樂殊未央願君崇令<lb/>
徳隨時愛景光<lb/>
　　　怨歌行<lb/>
　　　　詩品云漢班婕妤詩其源出於李陵團扇短<lb/>
　　　　章詞㫖清捷怨深文綺得匹婦之致<lb/>
新裂齊紈素皎潔如霜雪裁成合歡扇團團似明月出<lb/>
入君懐袖動摇微風發常恐秋節至涼颷奪炎熱棄捐<lb/>
篋笥中恩情中道絶<lb/>
<pb n="KR4i0041_WYG_002-9a"/>
　　　追懷詩<lb/>
　　　　東坡云讀烈女傳蔡琰二詩其詞明白感慨<lb/>
　　　　類世所傳木蘭詩東京無此格也建安七<lb/>
　　　　子猶含養圭角不盡發見況伯喈女乎<lb/>
漢季失權柄董卓亂天常志欲圖簒弑先害諸賢良逼<lb/>
迫遷舊邦擁主以自强海内興義師欲共討不祥卓衆<lb/>
來東下金甲耀日光平土人脆弱來兵皆胡羌獵野圍<lb/>
城邑所向悉破亡斬截無孑遺尸骸相撑拒馬邊懸男<lb/>
<pb n="KR4i0041_WYG_002-9b"/>
頭馬後載婦女長驅西入闗迥路險且阻還顧邈冥冥<lb/>
肝脾為爛腐所略有萬計不得令屯聚或有骨肉俱欲<lb/>
言不敢語失意幾微間輒言斃降虜要當以亭刃我曹<lb/>
不活汝豈復惜性命不堪其詈罵或更加棰杖毒痛參<lb/>
幷下旦則號泣行夜則悲吟坐欲死不能得欲生無一<lb/>
可彼蒼者何辜乃遭此戹禍邊荒與華異人俗少義理<lb/>
處所多霜雪胡風春夏起翩翩吹我衣肅肅入我耳感<lb/>
時念父母哀歎無窮已有客從外來聞之常歡喜迎問<lb/>
<pb n="KR4i0041_WYG_002-10a"/>
其消息輒復非鄉里邂逅徼時願骨肉來迎已巳得自<lb/>
解免當復棄兒子天屬綴人心念别無會期存亡永乖<lb/>
隔不忍與之辭兒前抱我頸問母欲何之人言母當去<lb/>
豈復有還時阿母常仁惻今何更不慈我尚未成人奈<lb/>
何不顧思見此崩五内恍惚生狂癡號泣手撫摩當發<lb/>
復回疑兼有同時輩相送告别離慕我獨得歸哀呌聲<lb/>
摧裂馬為立踟蹰車為不轉轍觀者皆歔欷行路亦嗚<lb/>
咽去去割情戀遄征日遐邁悠悠三千里何時復交會<lb/>
<pb n="KR4i0041_WYG_002-10b"/>
念我出腹子胸臆為摧敗既至家人盡又復無中外城<lb/>
郭為山林庭宇生荆艾白骨不知誰從横莫覆蓋出門<lb/>
無人聲豺狼號且吠㷀㷀對孤景怛咤糜肝肺登髙逺<lb/>
眺望魂神忽飛逝奄若夀命盡旁人相寛大為復彊視<lb/>
息雖生何聊賴託命於新人竭心自勗勵流離成鄙賤<lb/>
常恐復捐廢人生幾何時懷憂終年嵗<lb/>
　　　其二<lb/>
嗟薄祜兮遭世患宗族殄兮門户單身執略兮入西闗<lb/>
<pb n="KR4i0041_WYG_002-11a"/>
厯險阻兮之羌蠻山谷𦕈兮路漫漫眷東顧兮但悲歎<lb/>
冥當寢兮不能安饑當食兮不能餐常流涕兮眥不乾<lb/>
薄志節兮念死難雖茍活兮無形顔惟彼方兮逺陽精<lb/>
隂氣凝兮雪夏零沙漠壅兮塵冥冥有草朩兮春不榮<lb/>
人似禽兮食臭腥言兠離兮狀窈停嵗聿暮兮時邁征<lb/>
夜悠長兮禁門扃不能寐兮起屛營登朝殿兮臨廣庭<lb/>
𤣥雲合兮翳月星北風厲兮肅泠泠胡笳動兮邊馬鳴<lb/>
孤鴈歸兮聲嚶嚶樂人興兮彈琴筝音相和兮悲且清<lb/>
<pb n="KR4i0041_WYG_002-11b"/>
心吐思兮胷憤盈欲舒氣兮恐彼驚含哀咽兮涕沾頸<lb/>
家既迎兮當歸寧臨長路兮捐所生兒呼母兮啼失聲<lb/>
我掩耳兮不忍聴追持我兮走㷀㷀頓復起兮毁顔形<lb/>
還顧之兮破人情心怛絶兮死復生<lb/>
　　　朩蘭<hi>古詞不知年代皆附於漢</hi>
　　　　隠居詩話云古樂府中朩蘭詩焦仲卿詩皆<lb/>
　　　　有髙致葢世傳朩蘭詩為曹子建作似矣然<lb/>
　　　　其中云可汗問所欲漢魏時夷狄未有可汗<lb/>
<pb n="KR4i0041_WYG_002-12a"/>
　　　　之名不知果誰之詞也<lb/>
　　　　樂府解題云朩蘭孝義女也勇不足以言之<lb/>
　　　　耳世之女子有所感激憤厲或果於殺身而<lb/>
　　　　不能成事者古葢有之至於去就終始皆得<lb/>
　　　　其道如朩蘭者鮮矣作是詩者詞意高古殆<lb/>
　　　　與其人相當<lb/>
唧唧復唧唧朩蘭當户織不聞機杼聲唯聞女歎息問<lb/>
女何所思問女何所憶女亦無所思女亦無所憶昨夜<lb/>
<pb n="KR4i0041_WYG_002-12b"/>
見軍帖可汗大㸃兵軍書十二巻巻巻有爺名阿爺無<lb/>
大兒朩蘭無長兄願為市鞍馬從此替爺征東市買駿<lb/>
馬西市買鞍韉南市買轡頭北市買長鞭旦辭爺娘去<lb/>
暮宿黄河邊不聞爺娘喚女聲但聞黄河流水鳴濺濺<lb/>
旦辭黄河去暮至黒水頭不聞爺娘喚女聲但聞燕山<lb/>
胡騎聲啾啾萬里赴戎機闗山度若飛朔氣傳金柝寒<lb/>
光照鐵衣將軍百戰死壯士十年歸歸來見天子天子<lb/>
坐明堂策勲十二轉賞賜百千强可汗問所欲朩蘭不<lb/>
<pb n="KR4i0041_WYG_002-13a"/>
用尚書郎願借明駞千里足送兒還故鄉爺娘聞女来出郭<lb/>
相扶將阿姊聞妹來當户理紅粧小弟聞姊來磨刀霍<lb/>
霍向猪羊開我東閤門坐我西閣床脫我戰時袍著我<lb/>
舊時裳當窓理雲鬢掛鏡帖花黄出門㸔火伴火伴皆<lb/>
驚惶同行十二年不知朩蘭是女郎雄兔脚撲朔雌兔<lb/>
眼迷離雙兔傍地走安能辨我是雄雌<lb/>
　　　古詩為焦仲卿妻作<lb/>
　　　　漢末建安中廬江府小吏焦仲卿妻劉氏為<lb/>
<pb n="KR4i0041_WYG_002-13b"/>
　　　　仲卿母所遣自誓不嫁其家逼之乃投水而死<lb/>
　　　　仲卿聞之亦自縊於庭樹時人傷之為詩云爾<lb/>
孔雀東南飛五里一徘徊十三能織素十四學裁衣十<lb/>
五彈箜篌十六誦詩書十七為君婦心中常苦悲君既<lb/>
為府吏守節情不移雞鳴入機織夜夜不得息三日斷<lb/>
五匹大人故嫌遲非為織作遲君家婦難為妾不堪驅<lb/>
使徒留無所施便可白公姥及時相遣歸府吏得聞之<lb/>
堂上啟阿母兒已薄祿相幸復得此婦結髪同枕席黄<lb/>
<pb n="KR4i0041_WYG_002-14a"/>
泉共為友共事三二年始爾未為久女行無偏斜何意<lb/>
致不厚阿母謂府吏何乃太區區此婦無禮節舉動自<lb/>
専由吾意久懐忿汝豈得自由東家有賢女自名秦羅<lb/>
敷可怜體無比阿母為汝求便可速遣之遣去慎莫留<lb/>
府吏長跪告伏惟啟阿母今若遣此婦終老不復取阿<lb/>
母得聞之搥牀便大怒小子無所畏何敢助婦語吾已<lb/>
失恩義會不相從許府吏黙無聲再拜還入户舉言謂<lb/>
新婦哽咽不能語我自不驅卿逼迫有阿母卿但暫還<lb/>
<pb n="KR4i0041_WYG_002-14b"/>
家吾今且報府不久當歸還還必相迎取以此下心意<lb/>
慎勿違我語新婦謂府吏勿復重紛紜往昔初陽嵗謝<lb/>
家來貴門奉事循公姥進止敢自専晝夜勤作息伶俜<lb/>
縈苦辛謂言無罪過供養卒大恩仍更被駈遣何言復<lb/>
來還妾有綉腰襦葳蕤自生光紅羅複斗帳四角垂香<lb/>
囊箱簾六七十綠碧青絲繩物物各自異種種在其中<lb/>
人賤物亦鄙不足迎後人留待作遺施於今無會因時<lb/>
時為安慰久久莫相忘雞鳴外欲曙新婦起嚴粧著我<lb/>
<pb n="KR4i0041_WYG_002-15a"/>
繡裌裙事事四五通足下躡絲履頭上玳瑁光腰若流<lb/>
紈素耳著明月璫指如削葱根口如含朱丹纎纎作細<lb/>
步精妙世無雙堂上謝阿母母聽去不止昔作女兒時生小<lb/>
出野里本自無教訓兼愧貴家子受母錢帛多不堪母驅<lb/>
使今日還家去念母勞家裏却與小姑别淚落連珠子<lb/>
新婦初來時小姑始扶牀今日被驅遣小姑如我長勤<lb/>
心養公姥好自相扶將初七及下九嬉戲莫相忘出門<lb/>
登車去涕落百餘行府吏馬在前新婦車在後隠隠何<lb/>
<pb n="KR4i0041_WYG_002-15b"/>
甸甸俱會大道口下馬入車中低頭共耳語誓不相隔<lb/>
卿且暫還家去吾今且赴府不久當還歸誓天不相負新<lb/>
婦謂府吏感君區區懐君旣若見録不久望君來君當作<lb/>
磐石妾當作蒲葦蒲葦紉如絲磐石無轉移我有親父兄<lb/>
性行暴如雷恐不任我意逆以煎我懐舉手長勞勞二情<lb/>
同依依入門上家堂進退無顔儀阿母大拊掌不圖子自<lb/>
歸十三教汝織十四能裁衣十五彈箜篌十六知禮儀<lb/>
十七遣汝嫁謂言無誓違汝今何罪過不迎而自歸蘭<lb/>
<pb n="KR4i0041_WYG_002-16a"/>
芝慙阿母兒實無罪過阿母大悲摧還家十餘日縣令<lb/>
遣媒來云有第三郎窈窕世無雙年始十八九便言多<lb/>
令才阿母謂阿女汝可去應之阿女含淚答蘭芝初還<lb/>
時府吏見叮嚀結誓不别離今日違情義恐此事非竒<lb/>
自可斷來信徐徐更謂之阿母白媒人貧賤有此女始<lb/>
適還家門不堪吏人婦豈合令郎君幸可廣問訊不得<lb/>
便相許媒人去數日尋遣丞請還說有蘭家女承籍有<lb/>
宦官云有第五郎嬌逸未有婚遣丞為媒人主簿通語<lb/>
<pb n="KR4i0041_WYG_002-16b"/>
言直說太守家有此令郎君既欲結大義故遣來貴門<lb/>
阿母謝媒人女子先有誓老姥豈敢言阿兄得聞之悵<lb/>
然心中煩舉言謂阿妹作計何不量先嫁得府吏後嫁<lb/>
得郎君否泰如天地足以榮汝身不嫁義郎體其往欲<lb/>
何云蘭芝仰頭答理實如兄言謝家事夫婿中道還兄<lb/>
門處分適兄意那得自任専雖與府吏要渠會永無緣<lb/>
登即相許和便可作婚婣媒人下床去諾諾復爾爾還<lb/>
部白府君下官奉使命言談大有緣府君得聞之心中<lb/>
<pb n="KR4i0041_WYG_002-17a"/>
大歡喜視厯復開書便利此月内六合正相應良吉三<lb/>
十日今已二十七卿可去成婚交語速裝束絡繹如浮<lb/>
雲青雀白鵠舫四角龍子幡婀娜隨風轉金車玉作輪<lb/>
躑躅青驄馬流蘇金縷鞍齎錢三百萬皆用青絲穿雜<lb/>
綵三百疋交廣市鮭珍從人四五百鬱鬱登郡門阿母<lb/>
謂阿女適得府君書明日來迎汝何不作衣裳莫令事<lb/>
不舉阿女黙無聲手巾掩口啼淚落便如瀉移我琉璃<lb/>
榻出置前牕下左手持刀尺右手執綾羅朝成綉裌裙<lb/>
<pb n="KR4i0041_WYG_002-17b"/>
晩成單羅衫晻晻日欲暝愁思出門啼府吏聞此變因<lb/>
求假暫歸未至二三里摧蔵馬悲哀新婦識馬聲躡履<lb/>
相逢迎悵然遥相望知是故人來舉手拍馬鞍嗟嘆使<lb/>
心傷自君别我後人事不可量果不如先願又非君所<lb/>
詳我有親父母逼迫兼弟兄以我應他人君還何所望<lb/>
府吏謂新婦賀卿得髙遷盤石方且厚可以卒千年蒲<lb/>
葦一時紉便作旦夕間卿當日勝貴吾獨向黄泉新婦<lb/>
謂府吏何意出此言同是被逼迫君爾妾亦然黄泉下<lb/>
<pb n="KR4i0041_WYG_002-18a"/>
相見勿違今日言執手分道去各各還家門生人作死<lb/>
别恨恨那可論念與世間辭千萬不復全府吏還家去<lb/>
上堂拜阿母今日大風寒寒風摧樹朩嚴霜結庭蘭兒<lb/>
今日冥冥令母在後單故作不良計勿復怨鬼神命如<lb/>
南山石四體康且直阿母得聞之零淚應聲落汝是大<lb/>
家子仕宦於臺閣慎勿為婦死貴賤情何薄東家有賢<lb/>
女窈窕艷城郭阿母為汝求便復在旦夕府吏再拜還<lb/>
長嘆空房中作計乃爾立轉頭向户裏漸見愁煎迫其<lb/>
<pb n="KR4i0041_WYG_002-18b"/>
日牛馬嘶新婦入青廬奄奄黄昏後寂寂人定初我命<lb/>
絶今日魂去屍長留攬裙脫絲履舉身赴清池府吏聞<lb/>
此事心知長别離徘徊顧樹下自掛東南枝兩家求合<lb/>
葬合葬華山傍東西植松栢左右種梧桐枝枝相覆蓋<lb/>
葉葉相交通中有雙飛鳥自名為鴛鴦仰頭相向鳴夜<lb/>
夜達五更行人駐足聴寡婦起傍徨多謝後世人戒之<lb/>
慎勿忘<lb/>
　　　秦嘉贈妻<lb/>
<pb n="KR4i0041_WYG_002-19a"/>
　　　　西溪叢語云秦嘉字士㑹隴西人也為郡上計<lb/>
　　　　其妻徐淑寢疾還家不獲面别贈詩云云徐淑<lb/>
　　　　答詩云云嘉與妻書曰不能養志當給郡使隨<lb/>
　　　　俗順時僶俛當去知所苦故爾未有瘳損想念<lb/>
　　　　悒悒勞心無巳當涉逺路趨大風塵非志所慕<lb/>
　　　　慘慘少樂又計往還將彌時節念發同鴛意有<lb/>
　　　　遲遲欲暫相見有所屬託今遣車往想必自力<lb/>
　　　　淑答書曰知屈珪璋應奉嵗使䇿名王府觀國<lb/>
<pb n="KR4i0041_WYG_002-19b"/>
　　　　之光雖失髙素皓然之業亦是仲尼執鞭之操<lb/>
　　　　也自初承問心願東還迫疾惟宜抱歎而巳日<lb/>
　　　　月巳盡行有袢列想嚴裝巳辦發邁在近誰謂<lb/>
　　　　宋逺企予望之室邇人遐我勞如何深谷逶迤<lb/>
　　　　而君是涉髙山巖巖而君是越斯亦難矣長路<lb/>
　　　　悠悠而君是踐氷霜慘烈而君是履身非形影<lb/>
　　　　何得動而輒俱體非比目何得同而不離於詠<lb/>
　　　　萱草之喻以消兩家之恩割今者之恨以待將<lb/>
<pb n="KR4i0041_WYG_002-20a"/>
　　　　來之歡今適樂土優遊京邑觀王都之壯麗察<lb/>
　　　　天下之珍妙得無目玩意移往而不能出耶嘉<lb/>
　　　　重報妻曰車還空反甚失於所望兼叙逺别恨<lb/>
　　　　恨之情顧悵然間得此鏡旣明好形觀文彩世<lb/>
　　　　所希有意甚愛之故以相與并寳釵一雙好香<lb/>
　　　　四種素琴一張常所自彈也明鏡可以鑒形寳<lb/>
　　　　釵可以耀首芳香可以馥身素琴可以娛耳淑<lb/>
　　　　又報嘉書曰旣惠音令兼賜諸物厚觀慇懃出<lb/>
<pb n="KR4i0041_WYG_002-20b"/>
　　　　於非望鏡有文彩之麗釵有殊異之觀芳香旣<lb/>
　　　　珍素琴益好惠異物於鄙陋割所珍以相賜非<lb/>
　　　　豐恩之厚孰肯若斯覽鏡執釵情意髣髴操琴<lb/>
　　　　詠詩思心成結勑以芳香馥身喻以明鏡覽形<lb/>
　　　　似此言過矣未獲我心也昔詩人有飛蓬之感<lb/>
　　　　班婕妤有誰榮之歎素琴之作當須君歸明鏡<lb/>
　　　　之鑒當待君還未奉光儀則寳釵不列也未侍<lb/>
　　　　帳帷則芳香不發也梁鍾嶸詩品曰士㑹夫妻<lb/>
<pb n="KR4i0041_WYG_002-21a"/>
　　　　事旣可傷文亦悽怨二漢為五言者不過數家<lb/>
　　　　而婦人居二徐淑叙别之作亞於團扇矣<lb/>
人生譬朝露居世多屯蹇憂艱常早至歡㑹常苦晩念<lb/>
當奉時役去爾日遥逺遣車迎子還空往復空返省書<lb/>
情悽愴臨食不能飯獨坐空房中誰與相勸勉長夜不<lb/>
能眠伏枕獨展轉憂來如循環匪席不可巻<lb/>
皇靈無私親為善荷天禄傷我與爾身少小罹㷀獨旣<lb/>
得結大義歡樂若<hi>一作苦</hi>不足念當逺離别思念叙欵曲<lb/>
<pb n="KR4i0041_WYG_002-21b"/>
河廣無舟梁道近隔丘陸臨路懷惆悵中駕正躑躅浮<lb/>
雲起髙山悲風激深谷良馬不迴鞍輕車不轉轂針藥可<lb/>
屢進愁思難為數貞士篤終始恩義不可屬<hi>一作促</hi>
肅肅僕夫征鏘鏘揚和鈴清晨當引邁束帶待雞鳴顧<lb/>
㸔空房中髣髴想姿形一别懷萬恨起坐為不寜何以<lb/>
叙我心遺思致欵誠寳釵好耀首明鏡可鑒形芳香去<lb/>
垢穢素琴有清聲詩人感朩𤓰乃欲答瑶瓊愧彼持<hi>一作</hi>
<hi>來</hi>贈厚慙此往物輕雖知未足報貴用叙我情<lb/>
<pb n="KR4i0041_WYG_002-22a"/>
　　　徐淑答夫<lb/>
妾身兮不令嬰疾兮來歸沉滯兮家門厯時兮不差曠<lb/>
廢兮侍覲情敬兮有違君今兮奉命逺適兮京師悠悠<lb/>
兮離别無因兮叙懐瞻望兮踴躍佇立兮徘徊思君兮<lb/>
感結夢想兮容暉君發兮引邁去我兮日乖恨無兮羽<lb/>
翼髙飛兮相追長吟兮永歎淚下兮霑衣<lb/>
　　　飛來雙白鵠<lb/>
　　　　樂府解題云飛來雙白鵠刺世俗薄偽失夫婦<lb/>
<pb n="KR4i0041_WYG_002-22b"/>
　　　　之道也流離困苦要與之終始中道棄去從<lb/>
　　　　新知之樂豈義也哉然而作是詩者怨思雖<lb/>
　　　　深而詞不迫切葢盡所以為婦之理云<lb/>
飛來雙白鵠乃從西北來十十将五五羅列行不齊忽<lb/>
然卒疲病不能飛相隨五里一反顧六里一徘徊吾欲<lb/>
銜汝去口噤不能開吾欲負汝去羽毛日摧頽樂哉心<lb/>
相知憂來生别離踟蹰顧羣侣淚落縱横垂今日樂相<lb/>
樂延年萬嵗期<lb/>
<pb n="KR4i0041_WYG_002-23a"/>
　　　君子行<lb/>
　　　　歐公餘話云文選中有樂府古詞四首内一<lb/>
　　　　首君子行云云此篇最佳<lb/>
君子防未然不處嫌疑間𤓰田不納履李下不正冠嫂<lb/>
叔不親授長幼不比肩勞謙得其柄和光甚獨難周公<lb/>
下白屋吐哺不及餐一沐三握髮後世稱聖賢<lb/>
　　　建安<lb/>
　　詩品云漢自王揚枚馬之徒詞賦競爽而吟詠靡<lb/>
<pb n="KR4i0041_WYG_002-23b"/>
　　聞從李都尉訖班婕妤将百年間有婦人焉一人<lb/>
　　而已詩人之風頓已缺喪東京二百年中惟有班<lb/>
　　固詠史質朩無文降及建安曹公父子篤好斯文<lb/>
　　平原弟兄蔚為文棟劉楨王粲為其羽翼次有攀<lb/>
　　龍托鳳自致於屬車者蓋百許人彬彬之盛大備<lb/>
　　於時矣<lb/>
　　詩眼云建安詩辯而不華質而不俚風調髙雅格<lb/>
　　力遒壯其言直致而少對偶指事情而綺麗得風<lb/>
<pb n="KR4i0041_WYG_002-24a"/>
　　雅騷人之氣骨為近古者也<lb/>
　　　魏文帝雜詩<hi>二首</hi>
　　　　詩品云魏文詩其源出於李陵頗有仲宣之<lb/>
　　　　體則所計百許篇率皆鄙直如偶語惟西北<lb/>
　　　　有浮雲十餘首殊美贍可翫始見其工矣<lb/>
　　　　非然亦何以銓衡羣彦對揚厥弟者耶<lb/>
漫漫秋夜長烈烈北風涼展轉不能寐披衣起彷徨彷<lb/>
徨忽已久白露沾我裳俯視清水波仰看明月光天漢<lb/>
<pb n="KR4i0041_WYG_002-24b"/>
迴西流三五正從横草蟲鳴何悲孤鴈獨南翔鬱鬱多<lb/>
悲思緜緜思故鄉願飛安得翼欲濟河無梁向風長歎<lb/>
息斷絶我中腸<lb/>
西北有浮雲亭亭如車蓋惜哉時不遇適與飄風會吹<lb/>
我東南行行行至吳會吳會非我鄉安能久留滯棄置<lb/>
勿復陳客子常畏人<lb/>
　　　曹子建箜篌引<lb/>
　　　　詩品云子建詩其源出於國風骨氣髙竒辭采<lb/>
<pb n="KR4i0041_WYG_002-25a"/>
　　　　華茂情兼雅怨體被文質粲溢今古卓爾不羣<lb/>
　　　　嗟乎陳思王之於文章譬如人倫之有周孔鱗<lb/>
　　　　羽之有龍鳯音樂之有琴笙女工之有黼黻俾<lb/>
　　　　爾懷鉛吮墨之士宜乎抱篇章而景慕暎餘輝<lb/>
　　　　以自燭故孔氏之門如用詩則公幹升堂思王<lb/>
　　　　入室景陽潘陸自可坐於廊廡間矣<lb/>
　　　　又云昔曹劉殆文章之聖陸謝為體貳之才鋭<lb/>
　　　　精研思千百年中而未聞宫商之辨四聲之論<lb/>
<pb n="KR4i0041_WYG_002-25b"/>
　　　　或謂前達偶所不見豈其然乎嘗試言之自古<lb/>
　　　　詩頌皆被之金竹故非調五音無以諧㑹若置<lb/>
　　　　酒髙殿上明月照髙樓為入韻之首故三祖之<lb/>
　　　　辭文或不工而韻入歌唱此重音韻之義也與世<lb/>
　　　　之言宫商異矣今旣不被於筦絃亦何取於聲<lb/>
　　　　律耶齊有王元長者嘗語余曰宫商與二儀俱<lb/>
　　　　生自古詞人不知用之嘗欲造知音論未就而<lb/>
　　　　卒元長創其首謝朓沈約揚其波三賢咸貴公<lb/>
<pb n="KR4i0041_WYG_002-26a"/>
　　　　子孫有文辯於是士流景慕務為精宻襞積<lb/>
　　　　細微轉相凌駕故文多拘忌傷其真美余謂<lb/>
　　　　文製本須風誦不可蹇礙但令清濁通流口吻<lb/>
　　　　調利斯為足矣至如平上去入則余病未能<lb/>
　　　　蜂腰鶴膝故閭里巳甚其陳思贈答仲宣七<lb/>
　　　　哀公幹思友皆五言之警䇿者也<lb/>
置酒髙殿上親友從我游中厨辦豐膳烹羊宰肥牛秦<lb/>
筝何慷慨齊瑟和且柔陽阿奏竒舞京洛出名謳樂飲<lb/>
<pb n="KR4i0041_WYG_002-26b"/>
過三爵緩帶傾庶羞主稱千金夀賓奉萬年酬久要不<lb/>
可忘薄終義所尤謙謙君子徳磬折欲何求驚風飄白<lb/>
日光景馳西流盛時不可再百年忽我遒生存華屋處<lb/>
零落歸山丘先民誰不死知命亦何憂<lb/>
　　　七哀詩<hi>題注云贈答</hi>
　　　　吕居仁云七哀之類宏大深逺非復作詩者<lb/>
　　　　所能及此葢未始有意於言語之間也<lb/>
明月照髙樓流光正徘徊上有愁思婦悲歎有餘哀借<lb/>
<pb n="KR4i0041_WYG_002-27a"/>
問歎者誰言是客子妻君行踰十年孤妾常獨栖君若<lb/>
清路塵妾若濁水泥浮沉各異勢會合何時諧願為西<lb/>
南風長逝入君懐君懐良不開賤妾當何依<lb/>
　　　公讌<hi>題注云贈答</hi>
公子敬愛客終宴不知疲清夜游西園飛蓋相追隨明<lb/>
月澄清景列宿正參差秋蘭被長坂朱華冒綠池潛魚<lb/>
躍清波好鳥鳴髙枝神颷接丹轂輕輦隨風移飄颻放<lb/>
志意千秋長若斯<lb/>
<pb n="KR4i0041_WYG_002-27b"/>
　　　贈徐幹<lb/>
驚風飄白日忽然歸西山圓景光未滿衆星粲以繁志<lb/>
士營世業小人亦不閒聊且夜行游游彼雙闕間文昌<lb/>
鬱雲興迎風髙中天春鳩鳴飛棟流猋激櫺軒顧念蓬<lb/>
室士貧賤誠足憐薇藿弗充虚被褐猶不全忼慨有悲<lb/>
心興文自成篇寶棄怨何人和氏有其愆彈冠俟知已<lb/>
知已誰不然良田無晩嵗膏澤多豐年亮懐璵璠美積<lb/>
久徳愈宣親交義在敦申章復何言<lb/>
<pb n="KR4i0041_WYG_002-28a"/>
　　　贈丁儀<lb/>
初秋涼氣發庭樹微銷落凝霜依玉除清風飄飛閣朝<lb/>
雲不歸山霖雨成川澤黍稷委疇隴農夫安所獲在貴<lb/>
多忘賤為恩誰能博狐白足禦冬焉念無衣客思慕延<lb/>
陵子寶劍非所惜子其寧爾心親交義不薄<lb/>
　　　贈王粲<lb/>
端坐苦愁思攬衣起西游樹朩發春華清池激長流中<lb/>
有孤鴛鴦哀鳴求匹儔我願執此鳥惜哉無輕舟欲歸<lb/>
<pb n="KR4i0041_WYG_002-28b"/>
忘故道顧望但懐愁悲風鳴我側羲和逝不留重隂潤<lb/>
萬物何懼澤不周誰令君多念自使懐百憂<lb/>
　　　又贈丁儀王粲<lb/>
從軍度函谷驅馬過西京山岑髙無極涇渭揚濁清壯<lb/>
哉帝王居佳麗殊百城員闕出浮雲承露槩泰清皇佐<lb/>
揚天惠四海無交兵權家雖愛勝全國為令名君子在<lb/>
末位不能歌徳聲丁生怨在朝王子歡自營歡怨非貞<lb/>
則中和誠可經<lb/>
<pb n="KR4i0041_WYG_002-29a"/>
　　　贈白馬王彪<lb/>
謁帝承明廬逝将歸舊疆清晨發皇邑日夕過首陽伊<lb/>
洛廣且深欲濟川無梁泛舟越洪濤怨彼東路長顧瞻<lb/>
戀城闕引領情内傷太谷何寥廓山樹鬱蒼蒼霖雨泥<lb/>
我塗流潦浩從横中逵絶無軌改轍登髙岡修坂造雲<lb/>
日我馬𤣥以黄𤣥黄猶能進我思鬱以紆鬱紆将何念<lb/>
親愛在離居本圖相與偕中更不克俱鴟梟鳴衡軛豺<lb/>
狼當路衢蒼蠅間白黑讒巧令親疎欲還絶無蹊攬轡<lb/>
<pb n="KR4i0041_WYG_002-29b"/>
止踟蹰踟蹰亦何留相思無終極秋風發微涼寒蟬鳴<lb/>
我側原野何蕭條白日忽西匿歸鳥赴喬林翩翩厲羽<lb/>
翼孤獸走索羣銜草不遑食感物傷我懐撫心長太息<lb/>
太息将何為天命與我違奈何念同生一往形不歸孤<lb/>
䰟翔故域靈柩寄京師存者忽復過亡没身自衰人生<lb/>
處一世去若朝露晞年在桑榆間影響不能追自顧非<lb/>
金石咄唶令心悲心悲動我神棄置莫復陳丈夫志四<lb/>
海萬里猶比隣恩愛茍不虧在逺分日親何必同衾幬<lb/>
<pb n="KR4i0041_WYG_002-30a"/>
然後展殷勤憂思成疾疢無乃兒女仁倉卒骨肉情能<lb/>
不懐苦辛苦辛何慮思天命信可疑虚無求列仙松子<lb/>
久吾欺變故在斯須百年誰能持離别永無會執手将<lb/>
何時王其愛玉體俱享黄髮期收淚即長路援筆從此<lb/>
辭<lb/>
　　　贈丁翼<lb/>
嘉賓填城闕豐膳出中廚吾與二三子曲宴此城隅秦<lb/>
筝發西氣齊瑟揚東謳肴來不虚歸觴至反無餘我豈<lb/>
<pb n="KR4i0041_WYG_002-30b"/>
狎異人朋友與我俱大國多良材譬海出明珠君子義<lb/>
休偫小人徳無儲積善有餘慶榮枯立可須滔蕩固大<lb/>
節時俗多所拘君子通大道無願為世儒<lb/>
　　　王仲宣七哀詩<hi>二首</hi>
　　　　詩品云仲宣詩其源出於李陵若發愀愴之<lb/>
　　　　辭文秀而質羸在曹劉間别構一體方陳思<lb/>
　　　　不足比魏文有餘<lb/>
西京亂無象豺虎方遘患復棄中國去逺身適荆蠻親<lb/>
<pb n="KR4i0041_WYG_002-31a"/>
戚對我悲朋友相追攀出門無所見白骨蔽平原路有<lb/>
饑婦人抱子棄草間顧聞號泣聲揮涕獨不還未知身<lb/>
死處何能兩相完驅馬棄之去不忍聴此言南登霸陵<lb/>
岸迴首望長安悟彼下泉人喟然傷心肝<lb/>
荆蠻非我鄉何為久滯淫方舟遡大江日暮愁我心山<lb/>
岡有餘映巖阿増重隂狐狸馳赴穴飛鳥翔故林流波<lb/>
激清響猨猴臨岸吟迅風拂裳袂白露沾衣襟獨夜不<lb/>
能寐攝衣起撫琴絲桐感人情為我發悲音羈旅無終<lb/>
<pb n="KR4i0041_WYG_002-31b"/>
極憂思壯難任<lb/>
　　　劉公幹贈徐幹<lb/>
　　　　詩品云公幹詩其源出於古詩仗氣愛竒動<lb/>
　　　　多振絶貞骨陵霜髙風跨俗但氣過其文彫<lb/>
　　　　潤恨少然自陳思已下楨稱獨歩<lb/>
誰謂相去逺隔此西掖垣拘限清切禁中情無由宣思<lb/>
子沉心曲長歎不能言起坐失次第一日三四遷步出<lb/>
北寺門遥望西苑園細栁夾道生方塘含清源輕葉隨<lb/>
<pb n="KR4i0041_WYG_002-32a"/>
風轉飛鳥何翻翻乖人易感動涕下與衿連仰視白日<lb/>
光皦皦且髙懸兼燭八紘内物類無頗偏我獨抱深感<lb/>
不得與比焉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0041_WYG_002-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹莊詩話巻二<lb/>
</p>
<p>
</p>
  </div>
</body>
</text>
</TEI>
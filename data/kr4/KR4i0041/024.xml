<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹莊詩話巻二十四</head> <lb/>
    <p>
<pb n="KR4i0041_WYG_024-1a"/>
欽定四庫全書<lb/>
　竹莊詩話巻二十四<lb/>
　　警句下<lb/>
　　　七言<lb/>
穿花蛺蝶深深見㸃水蜻蜓欵欵飛<lb/>
落花游絲白日静鳴鳩乳燕青春深<lb/>
藍水逺從千澗落玉山髙並兩峯寒<lb/>
無邉落木蕭蕭下不盡長江滚滚來<lb/>
<pb n="KR4i0041_WYG_024-1b"/>
香飄合殿春風轉花覆千官淑景移<lb/>
麒麟不動爐烟上孔雀徐開扇影還<lb/>
映堦碧草自春色隔葉黄鸝空好音<lb/>
絶壁過雲開錦繡疎松夾水奏笙簧<lb/>
　　詩眼云文章茍當於理則綺麗風花同入于妙老<lb/>
　　杜言春容閒適則有云云<hi>第一二聨</hi>言秋景悲壯則有<lb/>
　　云云<hi>第三四聨</hi>其富貴之辭則有云云<hi>第五六聨</hi>其弔古則<lb/>
　　有云云<hi>第七聨</hi>皆出於風花然窮理盡性移奪造化<lb/>
<pb n="KR4i0041_WYG_024-2a"/>
　　又云云<hi>第八聨</hi>自古詩人巧即不壯壯即不巧巧而<lb/>
　　能壯乃如是也<lb/>
　　石林詩話云深深若無穿字欵欵若無㸃字皆無<lb/>
　　以見其精微<lb/>
旌旗日暖龍蛇動宫殿風微燕雀髙<lb/>
五更鼓角聲悲壯三峽星河影動揺<hi>並杜甫</hi>
洪波萬古流不盡白鳥雙飛意自閒<lb/>
萬馬不嘶聽號令諸畨無事看耕耘<hi>並歐陽修</hi>
<pb n="KR4i0041_WYG_024-2b"/>
令嚴鐘鼓三更月野宿貔貅萬竈煙<lb/>
露布朝馳玉闗塞捷書夜到甘泉宫<hi>並蘇軾</hi>
　　東坡云七言之偉麗者子美云云以後寂寥無聞<lb/>
　　焉直至永叔云云可以並驅爭先矣小生云云亦<lb/>
　　庶㡬焉<lb/>
錦江春色來天地玉壘浮雲變古今<hi>杜甫</hi>
天子旌旗分一半八方風雨會中州<hi>劉禹錫</hi>
　　石林詩話云七言難於氣象雄渾自老杜云云<hi>五更</hi>
<pb n="KR4i0041_WYG_024-3a"/>
　　<hi>三峽及錦江玉壘兩聨</hi>等句之後常恨無繼者劉禹錫賀晉<lb/>
　　公留守東都云云逺而大壯也<lb/>
紅稻啄餘鸚鵡粒碧梧棲老鳳凰枝<lb/>
暫上飛烏將數子頻來語燕定新巢<lb/>
　　禁臠云錯綜句法不錯綜則不成文章平直叙之<lb/>
　　則曰鸚鵡啄餘紅稻粒鳳凰棲老碧梧枝而用紅<lb/>
　　稻碧梧於上者錯綜之也<lb/>
　　蔡寛夫詩話云詩語大忌用工太過盖練句勝則<lb/>
<pb n="KR4i0041_WYG_024-3b"/>
　　意必不足云云<hi>前一聨</hi>可謂精切而在其集中本非<lb/>
　　佳處不若云云<hi>後一聨</hi>為天然自在<lb/>
返照入江翻石壁歸雲擁樹失江村<lb/>
　　潘邠老云七言詩第五字要響如云云翻字失字<lb/>
　　是響字也<lb/>
　　晁氏客語云杜甫云云腰中一字最工<lb/>
孤嶼池痕春長滿小欄花韻午晴天<lb/>
　　容齋隨筆云表聖七言云云皆可稱也<lb/>
<pb n="KR4i0041_WYG_024-4a"/>
漠漠水田飛白鷺隂隂夏木囀黄鸝<hi>王維</hi>
無邉落木蕭蕭下不盡長江滾滾來<hi>杜甫</hi>
江天漠漠鳥飛去風雨時時龍一吟<hi>杜甫</hi>
新霜浦漵綿綿白薄晩林巒往往青<hi>王安石</hi>
浥浥爐香初泛夜離離花影欲揺春<hi>蘇軾</hi>
　　石林詩話云詩下雙字極難須是七言五言之間<lb/>
　　除去五字三字外精神不改全見於兩言方為工<lb/>
　　妙唐人記水田飛白鷺夏木囀黄鸝為李嘉祐詩<lb/>
<pb n="KR4i0041_WYG_024-4b"/>
　　摩詰竊取之非也此兩句好處正在添漠漠隂隂<lb/>
　　四字此乃摩詰為嘉祐㸃化以自見其妙如李光<lb/>
　　弼將郭子儀軍一號令之精彩數倍不然嘉祐本<lb/>
　　句但詠景耳人皆易到要之當今如老杜云云等<lb/>
　　乃為超絶王荆公云蘇子瞻云云此可以追配前<lb/>
　　人也<lb/>
峭帆横度官橋栁叠旦鼓驚飛海岸鷗<lb/>
　　隠居詩話云西崑體識者病之大年有詩云云此<lb/>
<pb n="KR4i0041_WYG_024-5a"/>
　　何害為佳句<lb/>
江月轉空為白晝嶺雲分暝作黄昏<lb/>
一水䕶田將綠繞兩山排闥送青來<lb/>
　　冷齋夜話云王半山此詩謂之句中眼學者不知<lb/>
　　此妙韻終不勝<lb/>
有時俗事不稱意無限好山都上心<lb/>
　　潘子真詩話云俞秀老喜作詩人未知之荆公愛<lb/>
　　焉手冩其一聨云云於所持扇衆始異焉<lb/>
<pb n="KR4i0041_WYG_024-5b"/>
龍帶晚烟歸洞府鴈拖秋色入衡陽<lb/>
　　西清詩話云王文穆未第時寒窘依幕府家時章<lb/>
　　聖以夀王尹開封一日晚過其舍左右不虞王至<lb/>
　　亟取紙屏障風王顧屏間一聨云云大加賞愛曰<lb/>
　　此語落落有貴氣<lb/>
草解忘憂憂底事花名含笑笑何人<hi>丁謂</hi>
花曾識面香仍在鳥不知名聲自呼<hi>蘇軾</hi>
　　冷齋夜話云韓子蒼曰丁晉公海外詩云云世以<lb/>
<pb n="KR4i0041_WYG_024-6a"/>
　　為工及讀東坡詩云云便覺才力相去逺矣<lb/>
樓臺側畔楊花過簾幕中間燕子飛<lb/>
梨花院落溶溶月栁絮池塘淡淡風<lb/>
　　漁隠叢話云青箱雜記載元獻每言富貴不及珠<lb/>
　　玉錦繡惟説氣象若云云之類是也公自以此句<lb/>
　　語人曰窮人家有此景否<lb/>
珠簾繡户遲遲月栁絮梨花寂寂春<lb/>
　　又云雲齋廣錄載近時人詩一聨云云雖用珠繡<lb/>
<pb n="KR4i0041_WYG_024-6b"/>
　　其氣象豈不富貴不害為佳句也<lb/>
鑿開魚鳥忘情地展盡江湖極目天<hi>宋庠</hi>
鑿開青帝春風圃移下姮娥夜月樓<hi>徐仲雅</hi>
　　西清詩話云許昌西湖展江亭成宋文憲留題有<lb/>
　　云云之句皆以謂曠古未有此語然本於五代馬<lb/>
　　殿據潭州詩建明月圃命幕客徐仲雅賦詩云云<lb/>
　　用古人句摹擬詞人類如此但有勝與否耳<lb/>
魚寒不食清池釣鷺靜頻驚小閣棋<lb/>
<pb n="KR4i0041_WYG_024-7a"/>
　　西清詩話云王君玉詩字字清詩如云云讀之如<lb/>
　　咀冰嚼雪<lb/>
鴈飛南浦砧初斷月滿西樓酒半醒<lb/>
　　南唐書云夏寶松與詩人劉洞俱顯名寶松有宿<lb/>
　　江城詩云云<lb/>
疎影横斜水清淺暗香浮動月黄昏<lb/>
雪後園林纔半樹水邉籬落忽横枝<lb/>
池水倒窺疎影動屋簷斜入一枝低<lb/>
<pb n="KR4i0041_WYG_024-7b"/>
　　山谷云歐陽公極賞林和靖云云之句而不知别<lb/>
　　有詠梅一聨云云似勝前句不知文忠何緣棄此<lb/>
　　而賞彼<lb/>
　　王直方詩話云林和靖詩云云<hi>後聨</hi>此句於前所稱<lb/>
　　真處伯仲之間<lb/>
橋横野水已秋色寺倚雲峯却晚晴<lb/>
烟含逺樹人家暗雨濕春蒲燕子低<lb/>
　　蔡寛夫詩話云和靖長句如云云何害為工夫太<lb/>
<pb n="KR4i0041_WYG_024-8a"/>
　　過<lb/>
數畝家園荒杞菊一池秋水沸龜魚<hi>韓維</hi>
倒着衣裳迎戸外盡呼兒女拜燈前<hi>謝景温</hi>
千里暮山横紫翠一鈎新月破黄昏<hi>孫覺</hi>
　　雪浪齋日記云韓持國謝師厚詩絶妙莘老亦亹<lb/>
　　亹逼人韓云云前人評此詩云沸字直錢謝詩云<lb/>
　　云孫云云<lb/>
樂意相闗禽對語生香不斷樹交花<lb/>
<pb n="KR4i0041_WYG_024-8b"/>
　　雞肋集云曼卿題張氏園亭詩云云尤為佳句<lb/>
浮萍破處見山影野艇歸時聞水聲<lb/>
　　東坡云子野詩筆老健云云若此語可以追配古<lb/>
　　人<lb/>
葉隨流水歸何處牛載寒鴉過别邨<lb/>
　　東坡云兒子過有詩云云此句亦可喜<lb/>
拂石坐來衫袖冷踏花歸去馬蹄香<hi>古詩</hi>
水光照坐杯盤潔花氣侵人笑語香<hi>秦觀</hi>
<pb n="KR4i0041_WYG_024-9a"/>
　　漫齋語錄云少游善取古人意語云古詩云云少<lb/>
　　游乃有云云之句<lb/>
水光漾碧摶新浪花信傳紅到舊枝<lb/>
　　又云七字句不要有閒字若減兩字成五言而意<lb/>
　　思足便是有閒字也如古詩云云如此等語了無<lb/>
　　閒字<lb/>
欄干梅子青隂合宫殿楸花白晝長<lb/>
風廊雞唱含青漏水殿鴉飛過緑隂<lb/>
<pb n="KR4i0041_WYG_024-9b"/>
　　詩事云張文潛極喜王平甫詩每摘句誦之云云<lb/>
　　且曰此説宫殿富貴氣象也<lb/>
人得交遊是風月天開圖畫即江山<lb/>
山圍燕坐畫圖出水作夜忩風雨來<lb/>
　　石林詩話云魯直於詩一聨云云以為晚年最得<lb/>
　　意每舉以教人而終不能成篇盖不欲以常語雜<lb/>
　　之然魯直自有云云余以為氣格當勝前聨也<lb/>
桃李春風一盃酒江湖夜雨十年燈<hi>黄庭堅</hi>
<pb n="KR4i0041_WYG_024-10a"/>
千里江山漁笛晩十年燈火客氊寒<hi>汪彦章</hi>
　　王直方詩話云張文潛嘗謂余曰黄山谷云云真<lb/>
　　是竒語<lb/>
　　苕溪漁隠曰汪彦章有云云之句效山谷體也<lb/>
斜日半竿眠犢晩春波一眼去鳬寒<lb/>
　　石林詩話云須見晁無咎舉文潛云云自以為莫<lb/>
　　能及<lb/>
蒼龍掛斗寒垂地翡翠浮花暖作春<lb/>
<pb n="KR4i0041_WYG_024-10b"/>
　　漁隠叢話云文潛夜直館中詩云云亦佳句也<lb/>
白頭青髮隔存沒落日斷霞無古今<hi>張耒</hi>
千山送客東西路一樹照人南北枝<hi>王康功</hi>
　　王直方詩話云文潛過宋都詩云云氣格似不減<lb/>
　　老杜王康詩云云語意新竒<lb/>
辭源江海浩奔忙句法風騷森出入<hi>趙鼎臣</hi>
沙軟綠頭相並鴨水深紅尾自跳魚<hi>髙子勉</hi>
　　雪浪齋日記云趙鼎臣詩云云極為雄嚴髙子勉<lb/>
<pb n="KR4i0041_WYG_024-11a"/>
　　詩云云怪麗之甚<lb/>
愁從竹葉杯中去老向菱花鏡裏來<lb/>
青銅不覽一兩日白髮又添三四莖<lb/>
　　髙齋詩話云趙企循道以長短句得名所為詩亦<lb/>
　　工嘗記其警句云云<lb/>
青燈影冷碁三戰紅火爐温酒一盃<lb/>
　　漁隠叢話云循道得文章體格全學樂天故句語<lb/>
　　皆平易如云云餘不及此者亦多<lb/>
<pb n="KR4i0041_WYG_024-11b"/>
天連逺水三吳濶人倚危樓萬象低<lb/>
　　雪浪齋日記云無盡居士會稽樓詩云云語甚竒<lb/>
　　怪<lb/>
隔浦魚龍驚燭影近人鷗鷺慣歌聲<lb/>
　　雪浪齋日記云予先人儀真府君嘗於無盡席上<lb/>
　　賦詩云云時置席近水無盡得之大驚激賞不已<lb/>
客子光隂詩巻裏杏花消息雨聲中<lb/>
　　漁隠叢話云陳去非詩平淡有工如云云<lb/>
<pb n="KR4i0041_WYG_024-12a"/>
樹移午影重簾静門閉春風十日閒<lb/>
往事髙低半枕夢故人南北數行書<lb/>
殘雨入簾收薄暑破忩留月縷微明<lb/>
　　又云吕居仁詩清新可愛如云云<lb/>
萬壑松聲山雨過一川花氣水風生<lb/>
　　雪浪齋日記云予家翰林公詩云云極為作者歎<lb/>
　　服<lb/>
淺水短蕪調馬地淡雲微雨養花天<lb/>
<pb n="KR4i0041_WYG_024-12b"/>
　　迂叟詩話云大名進士耿仙芝以詩著其一聯云<lb/>
　　云為人所稱<lb/>
　<lb/>
　<lb/>
　<lb/>
　<lb/>
　<lb/>
　竹莊詩話巻二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹莊詩話巻十一</head> <lb/>
    <p>
<pb n="KR4i0041_WYG_011-1a"/>
欽定四庫全書<lb/>
　竹莊詩話巻十一<lb/>
　　雜編一<lb/>
　　　醉歌行<hi>别從姪勤落第歸</hi>　　　　　　　杜　甫<lb/>
　　　　漫齋詩話云送别情景於後幅突然接入開後人<lb/>
　　　　無限法門醉歌意只用一㸃前後文勢倍覺生色<lb/>
陸機二十作文賦汝更小年能綴文總角草書又神速<lb/>
世上兒子徒紛紛驊騮作駒已汗血鷙鳥舉翮連青雲<lb/>
<pb n="KR4i0041_WYG_011-1b"/>
詞源倒流三峽水筆陣獨掃千人軍只今年纔十六七<lb/>
射䇿君門期第一舊穿楊葉真自知暫蹶霜蹄未為失<lb/>
偶然擢秀非難取㑹是排風有毛質汝身已見唾成珠<lb/>
汝伯何由髪如漆春光澹沲秦東亭渚蒲牙白水荇青<lb/>
風吹客衣日杲杲樹攪離思花冥冥酒盡沙頭雙玉缾<lb/>
衆賓皆醉我獨醒乃知貧賤别更苦吞聲躑躅涕淚零<lb/>
　　　贈衛八䖏士<lb/>
人生不相見動如參商今夕復何夕共此燈燭光少壯<lb/>
<pb n="KR4i0041_WYG_011-2a"/>
能㡬時鬚髪各已蒼訪舊半為鬼驚<hi>一作嗚</hi>呼熱中腸焉<lb/>
知二十載重上君子堂昔别君未婚兒女忽成行怡然<lb/>
敬父執問我來何方問答乃未已<hi>一作未及已</hi>兒女羅酒漿<lb/>
夜雨剪春韭新炊間<hi>一作聞</hi>黄粱主稱㑹面難一舉累十觴<lb/>
十觴亦不醉感子故意長明日隔山岳世事兩茫茫<lb/>
　　　新安吏<lb/>
客行新安道喧呼聞㸃兵借問新安吏縣小更無丁府<lb/>
帖昨夜下次選中男行中男絶短小何以守王城肥男<lb/>
<pb n="KR4i0041_WYG_011-2b"/>
有母送瘦男獨伶俜白水暮東流青山猶哭聲莫自使<lb/>
眼枯収汝淚縱横眼枯却見骨天地終無情我軍取相<lb/>
州日夕望其平豈意賊難料歸軍星散營就糧近故壘<lb/>
練卒依舊京掘壕不到水牧馬役亦輕況乃王師順撫<lb/>
養甚分明送行勿泣血僕射如父兄<lb/>
　　　石壕吏<lb/>
暮投石壕村有吏夜捉人老翁踰墻走老婦出門看吏<lb/>
呼一何怒婦啼一何苦聽婦前致詞三男鄴城戍一男<lb/>
<pb n="KR4i0041_WYG_011-3a"/>
附書至二男新戰死存者且偷生死者長巳矣室中更<lb/>
無人所有乳下孫孫有母未去出入無完裙老嫗力雖<lb/>
衰請從吏夜歸急應河陽役猶得備晨炊夜乆語聲絶<lb/>
如聞泣幽咽天明登前途獨與老翁别<lb/>
　　　新婚别<lb/>
　　　　師氏詩説云詩采綠刺怨曠也觀甫此詩怨<lb/>
　　　　别又甚於采綠者矣<lb/>
　　　　王深父云先王之政新有婚者茍不使政出<lb/>
<pb n="KR4i0041_WYG_011-3b"/>
　　　　於刑名則一切使衆而已此詩必所怨盡其<lb/>
　　　　常分而能不忘禮義余是以錄之<lb/>
　　　　蒼梧雜識云新婚别一篇甚得古詩人之意<lb/>
　　　　勿為新婚念努力事戎行所以勉其夫羅襦不復<lb/>
　　　　施對君洗紅粧所謂豈無膏沐誰適為容者也<lb/>
兎絲附蓬麻引蔓故不長嫁女與征夫不如棄路傍結<lb/>
髪為君妻席不暖君牀暮昏晨告别無乃大怱忙君行<lb/>
雖不逺守邊赴河陽妾身未分明何以拜姑嫜父母養<lb/>
<pb n="KR4i0041_WYG_011-4a"/>
我時日夜令我藏生女有所歸雞狗亦得將君今往死<lb/>
地沉痛廹中膓誓欲隨君去形勢反蒼黄勿為新昏念<lb/>
努力事戎行婦人在軍中兵氣恐不揚自嘆貧家女乆<lb/>
致羅襦裳羅襦不復施對君洗紅妝仰視百鳥飛大小<lb/>
必雙翔人事多錯迕與君永相望<lb/>
　　　埀老别<lb/>
　　　　師氏詩説云痛念國家急難征戍烽火何鄊<lb/>
　　　　不有吾豈能獨安不慮哉不敢盤桓義也塌<lb/>
<pb n="KR4i0041_WYG_011-4b"/>
　　　　然傷别者仁也不忘仁義此甫㡬乎風雅之作也<lb/>
四方未寧静埀老不得安子孫陣亡盡焉用身獨完投<lb/>
杖出門去同行為辛酸幸有牙齒存所悲骨髓乾男兒<lb/>
既介胄長揖别上官老妻卧路啼嵗暮衣裳单孰知是<lb/>
死别且復傷其寒此去必不歸還聞勸加飡土門壁甚<lb/>
堅杏園度亦難勢異鄴城下縱死時猶寛人生有離合<lb/>
豈擇衰老端憶昔少壯日遲廽竟長歎萬國盡征戍烽<lb/>
火被岡巒積屍草木腥流血川原丹何鄉為樂土安敢<lb/>
<pb n="KR4i0041_WYG_011-5a"/>
尚盤桓棄絶蓬室居塌然摧肺肝<lb/>
　　　無家别<lb/>
　　　　師氏詩説云在昔先王中興勞來還定安集之<lb/>
　　　　而鴻雁之民獲安其居今肅宗中興使民無家而<lb/>
　　　　至於生無以養死無以𦵏其視周宣之民不亦厚<lb/>
　　　　顔也哉觀甫詩時政之美惡皆可得而知也<lb/>
　　　　王深父云先王子惠困窮則天下無敗亂之<lb/>
　　　　兆矣此詩何為作乎<lb/>
<pb n="KR4i0041_WYG_011-5b"/>
寂寞天寳後園廬但蒿藜我里百餘家世亂各東西存<lb/>
者無消息死者為塵泥賤子因陣敗歸來尋舊蹊乆行<lb/>
見空巷日瘦氣慘悽但對狐與狸豎毛怒我啼四鄰何<lb/>
所有一二老寡妻宿鳥戀本枝安辭且窮棲方春獨荷<lb/>
鋤日暮還灌畦縣吏知我至召令習皷鞞雖從本州役<lb/>
内顧無所擕近行止一身逺去終轉迷家鄉既盪盡逺<lb/>
近理亦齊永痛長病母五年委溝谿生我不得力終身<lb/>
兩酸嘶人生無家别何以為烝黎<lb/>
<pb n="KR4i0041_WYG_011-6a"/>
　　　夏日歎<lb/>
夏日出東北陵天經中街朱光徹厚地鬱蒸何由開上<lb/>
蒼乆無雷無乃號令乖雨䧏不濡物良田起黄埃飛鳥<lb/>
苦熱死池魚涸其泥萬人向流冗舉目唯蒿萊至今大<lb/>
河北盡作虎與豺浩蕩想幽薊王師安在哉對食不能<lb/>
飡我心殊未諧𦕈然貞觀初難與數子偕<lb/>
　　　夏夜歎<lb/>
　　　　䂬溪詩話云夏夜歎曰念我荷戈士窮年守<lb/>
<pb n="KR4i0041_WYG_011-6b"/>
　　　　邊疆此仁人君子之用心終不可忘也<lb/>
永日不可暮炎熱毒我腸安得萬里風飄颻吹我裳昊<lb/>
天出華月茂林延踈光仲夏苦夜短開軒納微涼虛明<lb/>
見纎豪羽虫亦飛揚物情無巨細自適固其常念彼荷<lb/>
戈士窮年守邊疆何由一洗濯執熱互相望竟夕擊刁<lb/>
斗喧聲連萬方青紫雖被體不如早還鄉北地悲笳發<lb/>
鸛鶴號且翺況復煩促倦激烈思時康<lb/>
　　　赴江陵塗中寄三翰林　　　韓　愈<lb/>
<pb n="KR4i0041_WYG_011-7a"/>
孤臣昔放逐泣血追愆尤汗漫不省識怳如乘桴浮或<lb/>
自疑上疏上疏豈其由是年京師旱田畆少所収上憐<lb/>
民無食兵<hi>一作征</hi>賦半已休有司恤經費未免煩徴求富<lb/>
者既云急貧者固巳流傳聞閭里間赤子轉渠溝持男<lb/>
易斗粟掉臂莫肯酬我時出衢路餓者何其稠親逢道<lb/>
死者佇立<hi>一作停馬</hi>乆咿嚘歸者不能食有如魚掛鈎適㑹<lb/>
除御史誠當得言秋拜疏移閤門為忠寧自謀上陳人<lb/>
疾苦無令絶其喉下言<hi>一作令</hi>畿甸内根本理冝優積雪<lb/>
<pb n="KR4i0041_WYG_011-7b"/>
驗豐熟幸寛待蠶麰天子惻然感司空歎綢繆謂言即<lb/>
施設乃返遷炎州同官盡才俊偏善柳與劉或慮語言<lb/>
洩傳之落寃讐二子不冝爾將疑斷還不中使臨門遣<lb/>
頃刻不得留病妹卧床褥分知隔明幽悲啼乞就别百<lb/>
請不頷頭弱妻抱稚子出拜忘慚羞僶俛不廽顧行行<lb/>
詣連州朝為青雲士暮作白首囚商山季冬月冰凍絶<lb/>
行輈春風洞庭浪出沒驚孤舟逾嶺到所任低顔奉君<lb/>
侯酸寒何足道隨事生瘡疣逺地觸塗異吏民似猨猴<lb/>
<pb n="KR4i0041_WYG_011-8a"/>
生獰多忿狠辭舌紛嘲啁白日屋簷下雙鳴鬭鵂鶹有<lb/>
蛇類兩首有蟲<hi>一作蠱</hi>羣飛游窮冬或搖扇盛下或重裘<lb/>
颶起最可畏訇哮簸陵邱雷霆助光怪氣象難比侔癘<lb/>
疫忽潛遘十家無一瘳猜嫌動置毒對桉輙懷愁前日<lb/>
遇恩赦私心喜還憂果然又羈縶不得歸鋤耰此府雄<lb/>
且大騰陵盡戈矛棲棲法曹掾何處事卑陬生平企仁<lb/>
義所學皆孔周臯知大理官不列三后儔何況親犴獄<lb/>
敲搒發奸偷懸知失事勢<hi>一云事勢乖</hi>恐自罹罝罘湘水清<lb/>
<pb n="KR4i0041_WYG_011-8b"/>
且急涼風日脩脩胡為首歸路旅泊尚夷猶昨者京使<lb/>
至嗣皇傳冕旒赫然下明詔首罪誅共兠復聞顛夭輩<lb/>
峨冠進鴻疇班行再肅穆璜珮鳴琅璆佇繼貞觀烈邊<lb/>
封脱兠鍪三賢推侍從卓犖傾枚鄒髙議㕘造化清文<lb/>
煥皇猷恊心輔齊聖致理同毛輶小雅詠鳴鹿食苹貴<lb/>
呦呦遺風邈不嗣豈憶常同禂<hi>一作儔</hi>失志早衰換前期<lb/>
擬蜉蝣自從齒牙缺始慕舌為柔因疾鼻又塞漸能等<lb/>
薫蕕深思罷官去畢命依松楸空懷焉能果但見嵗巳<lb/>
<pb n="KR4i0041_WYG_011-9a"/>
遒殷湯閔禽獸解網祝蛛蝥雷煥掘寳劒寃氣銷斗牛<lb/>
兹道誠可尚誰能借前籌殷勤謝友朋明月非暗投<lb/>
　　　暮行河堤上<lb/>
暮行河堤上四顧不見人衰草際黄雲感歎愁我神夜<lb/>
歸孤舟卧展轉空及晨謀計竟何就嗟嗟世與身<lb/>
　　　重雲一首李觀疾贈之<lb/>
天行失其度隂氣來干陽重雲閉日夜炎燠成寒涼小<lb/>
人但咨怨君子惟憂傷飲食為减少身體豈寧康此志<lb/>
<pb n="KR4i0041_WYG_011-9b"/>
成足貴懼非職所當藜羮尚如此肉食安可嘗窮冬百<lb/>
草死幽桂乃芬芳且況天地間大運自有常勸君善飲<lb/>
食鸞鳯本髙翔<lb/>
　　　江漢荅孟郊<lb/>
江漢雖云廣乘舟渡無艱流沙信難行馬足常往還凄<lb/>
風結衝波狐裘能禦寒終宵處幽室華燭光爛爛茍能<lb/>
行忠信可以居夷蠻嗟余與夫子此義每所敦何為復<lb/>
見贈繾綣在不諼<lb/>
<pb n="KR4i0041_WYG_011-10a"/>
　　　歸彭城<lb/>
天下兵又動太平竟何時訏謨者誰子無乃失所宜前<lb/>
年闗中旱閭井多死饑去嵗東郡水生民為流屍上天<lb/>
不虛應禍福各有隨我欲進短䇿無由至丹墀刳肝以<lb/>
為紙瀝血為書辭上言陳堯舜下言引龍䕫言詞多感<lb/>
激文字少萎㽔一讀巳自怪再尋良自疑食芹雖云美<lb/>
獻御固巳癡緘封在骨髓耿耿空自竒昨者到京城屢<lb/>
陪髙車馳周行多俊異議論無瑕疵見待頗異禮未能<lb/>
<pb n="KR4i0041_WYG_011-10b"/>
去毛皮到口不敢吐徐徐俟其巇歸來戎馬間驚顧似<lb/>
羈雌連日或不語終朝見相<hi>一作我</hi>欺乘間輙騎馬茫茫<lb/>
詣空陂遇酒即酩酊君知我為誰<lb/>
　　　醉贈張秘書<lb/>
人皆勸我酒我若耳不聞今日到君家呼酒持勸君為<lb/>
此座上客<hi>一作士</hi>及余各能文君詩多態度藹藹春空雲<lb/>
東野動驚俗天葩吐竒芬張籍學古淡軒昻避雞羣阿<lb/>
買不識字頗知書八分詩成使之冩亦足張吾軍所以<lb/>
<pb n="KR4i0041_WYG_011-11a"/>
欲得酒為文俟其醺酒味既冷洌酒氣又氤氲性情漸<lb/>
浩浩諧笑方云云此誠得酒意餘外徒繽紛長安衆富<lb/>
兒盤饌羅羶葷不解文字飲惟能醉紅裙雖得一餉樂<lb/>
有如聚飛蚊今我及數子固無蕕與薫險語破鬼膽髙<lb/>
詞嫓<hi>一作動</hi>皇墳至寳不雕琢神功謝鋤耘方今向太平<lb/>
元凱承華勛吾徒幸無事庶以窮朝曛<lb/>
　　　送靈師<lb/>
佛法入中國爾來六百年齊民逃賦役髙士著幽禪官<lb/>
<pb n="KR4i0041_WYG_011-11b"/>
吏不之制紛紛聽其然耕桑日失𨽻朝署時遺賢靈師<lb/>
皇甫姓𦙍胄本蟬聮少小涉書史早能綴文篇中間不<lb/>
得意失迹成延遷逸志不拘教軒騰斷牽攣圍碁鬭白<lb/>
黒生死隨機權六愽在一擲梟盧叱廽旋争<hi>一作文</hi>戰誰<lb/>
與敵浩汗横戈鋋飲酒盡百<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>嘲諧思愈鮮有時醉花<lb/>
月清唱髙且緜四座咸寂黙香如奏湘絃尋勝不憚險<lb/>
黔江屢洄㳂瞿塘五六月驚電讓歸船怒水忽中裂千<lb/>
尋墮幽泉環廽勢益急仰見團團天投身豈得計性命<lb/>
<pb n="KR4i0041_WYG_011-12a"/>
甘徒捐浪沫蹙翻涌漂浮再生全同行二十人魂骨俱<lb/>
坑填靈師不掛懷冐涉道轉延開忠二州牧詩賦時<hi>作</hi>
<hi>世</hi>多傳失職不把筆珠璣為君編强留費日月宻席羅<lb/>
嬋娟昨者至林邑使君數開筵<hi>一作數數為開筵</hi>逐客三四公<lb/>
盈懷贈蘭荃湘<hi>一作湖</hi>游泛漭沆溪宴駐潺湲别語不許<lb/>
出行裾動遭牽鄰州競招請書札何翩翩十月下桂嶺<lb/>
乘寒恣窺縁落落王員外争迎獲其先自從入賓舘占<lb/>
恡乆能専吾徒頗擕之<hi>一作吾徒或擕被</hi>接宿窮歡妍聽説兩<lb/>
<pb n="KR4i0041_WYG_011-12b"/>
京事分明皆眼前縱横雜謠俗𤨏屑咸羅穿材調真可<lb/>
惜朱丹在磨研方將歛之道且欲冠其顛韶陽季<hi>一作李</hi>
太守髙步凌雲煙得客輙忘食開囊乞繒<hi>一作緡</hi>錢手持<lb/>
南曹叙字重青瑤鐫古氣㕘彖繫<hi>一作象</hi>髙摽摧太𤣥維<lb/>
舟事干謁披讀頭風痊還如舊相識<hi>一作頗似舊相識</hi>傾壺暢<lb/>
幽悁以此復留滯歸驂㡬時鞭<lb/>
　　　送恵師<lb/>
恵師浮屠者乃是不羈人十五愛山水超然謝朋親<hi>一作</hi>
<pb n="KR4i0041_WYG_011-13a"/>
<hi>超然同隠倫</hi>脱冠剪頭髪飛<hi>一作孤</hi>步遺蹤塵發跡入四明梯空<lb/>
上秋旻遂登天台望衆壑皆嶙峋夜宿最髙頂舉頭看<lb/>
星辰光芒相照燭南北争羅陳兹地絶翔走自然嚴且<lb/>
神微風吹木石澎湃聞韶鈞半夜起下視溟波御日輪<lb/>
魚龍驚湧躍呌笑成悲辛怪氣或紫赤敲磨共輪囷金<lb/>
鵶既騰翥六合俄清新常聞禹穴竒東去窺甌閩越俗<lb/>
不好古流傳失其真幽蹤邈難得聖路嗟長湮廻臨浙<lb/>
江濤屹立髙峨岷壯志死不息千年如隔晨是非竟何益<lb/>
<pb n="KR4i0041_WYG_011-13b"/>
棄去非吾倫凌江詣盧岳浩蕩極游廵崔崒沒雲表陂<lb/>
陁浸湖淪是時雨初霽懸瀑埀大<hi>一作天</hi>紳前年往羅浮<lb/>
步戞南海漘大哉歸徳盛榮茂恒留春鵬鶱墮長翮鯨<lb/>
戱側修鱗自來連州寺曽未造城闉日擕青雲客探勝<lb/>
窮崖濱太守邀不往<hi>一作得</hi>羣官請徒頻<hi>一作其志信不羣</hi>囊無<lb/>
一金資翻為<hi>一作謂</hi>富者貧昨日忽不見我令<hi>一作今</hi>訪其<lb/>
鄰奔波<hi>一作走</hi>相追及把手問所因顧我却興歎君寧異<lb/>
於民離合自古然辭别安足珍吾聞九疑好夙志今欲<lb/>
<pb n="KR4i0041_WYG_011-14a"/>
伸班竹啼舜婦清湘沉楚臣衡山與洞庭此固道所循<lb/>
尋崧方抵洛歴華遂之秦浮游靡定處偶往即通津吾<lb/>
言子當去子道非吾遵江魚不池活野鳥難籠馴吾非<lb/>
西方教憐子狂且醇吾嫉惰遊者憐子愚且諄去矣各<lb/>
異趣河為浪<hi>一作淚</hi>沾巾<lb/>
　　　華清宫三十韻　　　　　　　杜　牧<lb/>
　　　　倦游録云臨潼縣靈泉觀唐華清宫也自唐<lb/>
　　　　迄今題詠不可勝紀小杜五言長詠并三絶<lb/>
<pb n="KR4i0041_WYG_011-14b"/>
　　　　洎鄭嵎津陽門詩外唯陳文惠張文定及進<lb/>
　　　　士楊正倫詩最佳又鄭文寳詩云但見太平<lb/>
　　　　無事乆不知貞觀用功深皆為知者所賞<lb/>
　　　　竹坡詩話云杜牧之華清宫三十韻無一字<lb/>
　　　　不可人意其叙開元一事意直而詞隠有騷雅<lb/>
　　　　之風至一千年際㑹三萬里農桑之語置此詩<lb/>
　　　　中如伶優與嵇阮並席而談豈不敗人意哉<lb/>
繡嶺明珠殿層巒下繚牆仰窺雕檻影猶想赭袍光昔<lb/>
<pb n="KR4i0041_WYG_011-15a"/>
帝登封後中原自古强一千年際㑹三萬里農桑几席<lb/>
延堯舜軒墀立禹湯雷霆馳號令星斗煥文章釣築乘<lb/>
時用芝蘭在處芳北扉閑朩索南面富循良至道思𤣥<lb/>
圃平居厭未央鈎陳裹巖谷文陛壓青蒼歌吹千秋節<lb/>
樓䑓八月涼神仙髙縹緲環珮碎丁當泉暖涵牎鏡雲<lb/>
嬌惹粉囊嫰嵐滋翠葆清渭照紅粧帖泰生靈夀懽娛<lb/>
嵗序長月聞仙曲調霓作舞衣裳雨露偏金穴乾坤入<lb/>
醉鄉玩兵師漢武廽手倒干將鯨鬛掀東海胡牙掲上<lb/>
<pb n="KR4i0041_WYG_011-15b"/>
陽喧呼馬嵬血零落羽林槍傾國留無路還魂怨有香<lb/>
蜀峯横慘澹秦樹逺微茫鼎重山難轉天扶業更昌望<lb/>
賢餘故老花萼舊池塘往事人誰問幽襟淚獨傷碧簷<lb/>
斜送日殷葉半凋霜迸水傾瑤砌疎風□玉房塵埃羯<lb/>
鼓索片叚荔枝筐鳥啄摧寒朩蝸蜒蠧畫梁孤烟知客<lb/>
恨遙起泰陵傍<lb/>
　　　過華清宫絶句<hi>三首</hi>
　　　遯齋閒覽云華清宫詩云云首作尤膾炙人口<lb/>
<pb n="KR4i0041_WYG_011-16a"/>
長安廽望綉成堆山頂千門次第開一騎紅塵妃子笑<lb/>
無人知是荔枝來<lb/>
新豐緑樹起黄埃數騎漁陽探使廽<hi>帝使中使輔璆琳探禄山反否璆琳</hi>
<hi>受禄山金囬言不反</hi>霓裳一曲千峯上舞破中原始下來<lb/>
萬國笙歌醉太平倚天樓殿月分明雲中亂拍禄山舞<lb/>
風過重巒下笑聲<lb/>
　　　津陽門詩　　　　　　　　　　　鄭　嵎<lb/>
津陽門北臨通逵雪風獵獵飄酒旗泥寒欵段蹶不進疲童<lb/>
<pb n="KR4i0041_WYG_011-16b"/>
退問前何為酒家顧客催解装案前羅列樽與巵青錢瑣屑<lb/>
安足數白醪軟美甘如飴開壚引滿相獻酬枯腸渴肺忘朝<lb/>
飢愁憂似見出門去漸覺春色入四肢主翁移客挑華燈雙肩<lb/>
隠膝烏帽欹笑云鮐老不為禮飄蕭雪鬢雙垂頤問余何<lb/>
往凌寒曦顧翁枯朽郎豈知翁曽豪盛客不見我自為君陳<lb/>
昔時時平親衛號羽林我纔十五為孤兒射熊搏虎衆莫敵<lb/>
彎弧出入隨佽飛此時初創觀風樓簷髙百尺堆華榱樓南<lb/>
更起鬭雞殿晨光山影相參差其年十月移禁仗山下櫛<lb/>
<pb n="KR4i0041_WYG_011-17a"/>
比羅百司朝元閣成老君見㑹昌縣以新豐移幽州曉進供奉<lb/>
馬玉珂寳勒黄金羈五王扈駕夾城路傳聲校獵渭水湄羽<lb/>
林六軍各出射籠山絡野張罝維雕弓繡䩨不知數翻身滅沒<lb/>
皆蛾眉赤鷹黄鶻雲中來妖狐野雉亡所依人煩馬殆禽獸盡<lb/>
百里腥膻禾黍稀驪山按樂東風暖宫娃賜浴長湯池刻成玉蓮<lb/>
噴香水潄囘煙浪深逶迤犀屏象薦雜羅列錦鳬繡鴈相追隨<lb/>
破簮碎鈿不足拾金溝殘溜和纓緌上皇寛容易承事十家三國<lb/>
生光輝繞床呼盧恣樗愽張燈達旦相謾期相君侈擬連貴戚日<lb/>
<pb n="KR4i0041_WYG_011-17b"/>
從秦虢多游嬉朱衫馬前未滿足更驅武卒羅旌旗畫輪<lb/>
寳軸從天來雲間笑語聲融怡鳴騶前騎作躞蹀宫粧襟<lb/>
袖皆天姿青門紫陌多春風風中數月殘香遺驪駒吐沫<lb/>
一奮迅路人擁篲争珠璣八姨新起合歡堂翔鵾賀燕無<lb/>
由窺萬金酬工不肯去矜能恃巧尤嗟咨四方節制傾附<lb/>
媚窮奢極侈沽恩私堂中特設夜明枕銀燭不施光鑒帷<lb/>
瑶光樓南皆紫禁棃園仙宴臨花枝迎娘歌喉玉䆗窱蠻<lb/>
兒舞帯金葳蕤三郎玉笛弄煙月怨如别鶴呼羈雌玉奴<lb/>
<pb n="KR4i0041_WYG_011-18a"/>
琵琶龍香撥倚歌促酒聲嬌悲飲鹿泉邊春路晞粉梅<lb/>
檀杏飄朱墀金沙洞口長生殿玉蘃峯頭王母祠禁庭<lb/>
術士多幻化上前校勝紛相持羅公如意奪顔色三藏<lb/>
袈娑成散絲蓬萊池上望秋月無雲萬里懸清輝上皇<lb/>
夜半月中去三十六宫愁不歸月中祕樂天半聞丁當<lb/>
玉石和塤箎宸聰聴覧未終曲却到人間迷是非千秋御<lb/>
節在八月㑹同萬國朝華夷花蕚樓南大合樂八音九<lb/>
奏鸞來儀都盧尋橦誠齷齪公孫劒伎多神竒馬知舞<lb/>
<pb n="KR4i0041_WYG_011-18b"/>
徹下珠榻人惜曲終更羽衣禄山此時侍御側金雞畫<lb/>
障當罘罳繡棚文褓日屓贔甘言狡計愈嬌癡詔令上<lb/>
路建甲第樓通走馬如翬飛大開内府恣供給玉缶金<lb/>
筐銀簸箕異謀潛熾促歸去臨軒賜紫盈十圍忠臣張<lb/>
公識逆狀白日切諌上不疑湯成召浴果不至潼闗巳<lb/>
溢漁陽師御街一夕無禁皷玉輅順勤西南馳九門囬<lb/>
望塵坌多六龍夜馭兵衛疲縣官無人具軍頓行宫徹<lb/>
屋屠雲螭馬嵬驛前駕不發宰相射殺寃者誰長眉鬒<lb/>
<pb n="KR4i0041_WYG_011-19a"/>
髪作凝血獨有君王潛涕洟青泥坂上到三蜀金堤城<lb/>
邊頓九旂移文泣祭昔臣墓度曲悲歌秋雁辭明年尚<lb/>
父㨗書至洗清觀闕収封畿兩宫相見望賢頓君臣皷<lb/>
舞皆歔欷宫中親呼髙驃騎潛令改塟楊真妃花膚雪<lb/>
態不復見空有香囊和淚滋鑾輿却入華清宫滿山紅<lb/>
實垂相思飛霜殿前月悄悄迎春亭上風颸颸雪衣女<lb/>
失玉籠在長生鹿瘦銅牌垂象床塵凝罨颯被畫簷䖝<lb/>
網頗棃碑碧菱花覆雲母陵風篁兩菊低離披真人影<lb/>
<pb n="KR4i0041_WYG_011-19b"/>
帳偏生草果老藥堂空掩扉鼎湖一日失弓劒橋山煙<lb/>
草俄霏霏空聞玉椀入金市但見銅壺飄翠帷開元到<lb/>
今踰十紀當時事迹皆殘隳竹花惟養棲梧鳳水藻空<lb/>
游巢葉龜㑹昌御宇斥内典去留二教分黄緇慶山汙<lb/>
瀦石甕毁紅樓緑閣皆支離竒松怪栢為樵蘇童山眢<lb/>
谷亡險㠊煙中壁碎右丞畫雲間字失𤣥宗詩石魚巗<lb/>
底百尋井銀牀下巻紅綆遲當時清影䕃紅葉一旦飛<lb/>
埃埋素規韓家燭樹倚林杪千枝燦若山霞摛昔年光<lb/>
<pb n="KR4i0041_WYG_011-20a"/>
彩奪明月今日銷鎔當路岐龍宫御牓髙可惜火焚牛<lb/>
挽臨﨑峗孔雀松殘赤琥珀鴛鴦瓦碎青琉璃我今前<lb/>
程能㡬許徒有餘息筯力羸逢君話此空洒涕却憶歡<lb/>
娱無見期主翁莫泣聽我語寧勞感舊休吁嘻河清海<lb/>
晏不難睹我皇巳立升平基湟中土地昔湮没昨者収<lb/>
復無瘡痍戎王北走棄青塜虜馬西奔空月支兩逢元<lb/>
年豈易偶願翁頥養豐膚肌平明酒醒各分手今夕一<lb/>
樽翁莫遲<lb/>
<pb n="KR4i0041_WYG_011-20b"/>
　　　華清宫絶句　　　　　　　　陳文恵<lb/>
百首新詩百意精不尤妃子即尤兵争如一句傷時事<lb/>
只為明皇恃太平<lb/>
　　　又　　　　　　　　　　　　張文定<lb/>
當時不是不窮奢民樂昇平少嘆嗟姚宋未亡妃子在<lb/>
塵埃那得到中華<lb/>
　　　又　　　　　　　　　　　　楊正倫<lb/>
休罪明皇與貴妃大都衰盛兩相隨惟憐一𣲖温泉水<lb/>
<pb n="KR4i0041_WYG_011-21a"/>
不逐人心冷煖移<lb/>
　　　長恨歌　　　　　　　　　　　白居易<lb/>
　　　　容齋隨筆云白樂天長恨歌上陽人歌元微之<lb/>
　　　　連昌宫詞道開元間宫禁事最為深切矣然微<lb/>
　　　　之有行宫一絶句云云語少意足有無窮之味<lb/>
　　　　嬾真子云詩人之言為用固寡然大有益於<lb/>
　　　　世者若長恨歌是也明皇太真之事本有新<lb/>
　　　　䑓之惡而歌云楊家有女初長成養在深閨<lb/>
<pb n="KR4i0041_WYG_011-21b"/>
　　　　人未識故世人罕知為壽王瑁之妃也春秋<lb/>
　　　　為尊者諱此歌真得之<lb/>
漢皇重色思傾國御宇多年求不得楊家有女初長成<lb/>
養在深閨人未識天生麗質難自棄一朝選在君王側<lb/>
囬頭一笑百媚生六宫粉黛無顔色春寒賜浴華清池<lb/>
温泉水滑洗凝脂侍兒扶起嬌無力始是新承恩澤時<lb/>
雲鬢花顔金步搖芙蓉帳暖度春宵春宵苦短日髙起<lb/>
從此君王不早朝承歡侍宴無閒暇春從春遊夜専夜<lb/>
<pb n="KR4i0041_WYG_011-22a"/>
後宫佳麗三千人三千寵愛在一身金屋粧成嬌侍夜玉樓<lb/>
宴罷醉和春姊妹弟兄皆列土可憐光彩生門户遂令天下父<lb/>
母心不重生男重生女驪宫髙處入青雲仙樂風飄處處聞緩<lb/>
歌慢舞凝絲竹盡日君王㸔不足漁陽鞞鼔動地來驚破霓<lb/>
裳羽衣曲九重城闕煙塵生千乗萬騎西南行翠華揺揺行<lb/>
復止西出都門百餘里六軍不發無奈何宛轉蛾眉馬前死<lb/>
花鈿委地無人收翠翹金雀玉搔頭君王掩面救不得<lb/>
回頭血淚相和流黄埃散漫風蕭索雲棧縈紆登劔閣<lb/>
<pb n="KR4i0041_WYG_011-22b"/>
蛾眉山下少人行旌旗無光日色薄蜀江水碧蜀山青聖<lb/>
主朝朝暮暮情行宫見月傷心色夜雨聞鈴腸斷聲天旋日轉<lb/>
囬龍馭到此躊踷不能去馬嵬坡下泥土中不見玉顔空死<lb/>
處君臣相顧盡沾衣東望都門信馬歸歸來池苑皆依<lb/>
舊大液芙蓉未央桞芙蓉如面桞如眉對此如何不泪<lb/>
垂春風桃李花開夜秋雨梧桐葉落時西宫南内多秋<lb/>
草宫葉滿堦紅不掃棃園弟子白髮新椒房阿監青蛾<lb/>
老夕殿螢飛思悄然孤燈挑盡未成眠遲遲鐘皷初長<lb/>
<pb n="KR4i0041_WYG_011-23a"/>
夜耿耿星河欲曙天鴛鴦瓦冷霜華重翡翠衾寒誰與<lb/>
共悠悠生死别經年魂魄不曽來入夣臨邛道士鴻都<lb/>
客能以精誠致魂魄為感君王展轉思遂教方士殷勤<lb/>
覔排空馭氣奔如電升天入地求之徧上窮碧落下黄<lb/>
泉兩處茫茫皆不見忽聞海上有仙山山在虛無縹緲<lb/>
間樓殿玲瓏五雲起其中綽約多仙子中有一人字玉<lb/>
真雪膚花貌參差是金闕西廂叩玉扄轉教小玉報䨇<lb/>
成聞道漢家天子使九華帳裏夢魂驚攬衣推桃起徘<lb/>
<pb n="KR4i0041_WYG_011-23b"/>
徊珠箔銀屏邐迤開雲鬢半偏新睡覺花冠不整下堂<lb/>
來風吹仙袂飄颻舉猶似霓裳羽衣舞玉容寂寞泪欄<lb/>
干梨花一枝春帶雨含情凝睇謝君王一别音容兩𣺌<lb/>
茫昭陽殿裏恩愛絶蓬萊宫中日月長囬頭下望人寰<lb/>
處不見長安見塵霧唯将舊物表深情鈿合金釵寄將<lb/>
去釵留一股合一扇釵擘黄金合分鈿但令心似金鈿<lb/>
堅天上人間㑹相見臨别慇懃重寄詞詞中有誓兩相<lb/>
知七月七日長生殿夜半無人私語時在天願作比翼<lb/>
<pb n="KR4i0041_WYG_011-24a"/>
鳥在地願為連理枝天長地乆有時盡此恨綿綿無絶<lb/>
期<lb/>
　　　上陽白髪人<hi>天寶五載巳後楊貴妃專寵後宫人無復進幸矣六宫有美色者輙</hi>
　　　<hi>置别所上陽是其一也貞元中尚存焉</hi>
上陽人紅顔暗老白髪新緑衣監使守宫門一閉上陽<lb/>
多少春𤣥宗末嵗初選入入時十六今六十同時采擇<lb/>
百餘人零落年深殘此身憶昔吞悲别親屬扶入車中<lb/>
不教哭皆云入内便承恩臉似芙蓉胷似玉未容君王<lb/>
<pb n="KR4i0041_WYG_011-24b"/>
得見面已被楊妃遙側目妬令潛配上陽宫一生遂向<lb/>
空房宿秋夜長夜長無寐天不明耿耿殘燈背壁影瀟<lb/>
瀟暗雨打窗聲春日遲日遲獨坐天難暮宫鶯百囀愁<lb/>
厭聞梁燕雙栖老休妬鸎歸燕去長悄然春往秋來不<lb/>
記年唯向深宫望明月東西四五百廽圓今日宫中年<lb/>
最老大家遙賜尚書號小頭鞋履窄衣裳青黛㸃眉眉<lb/>
細長外人不見見應笑天寶末年時世粧上陽人苦最<lb/>
多少亦苦老亦苦少苦老苦兩如何君不見昔時吕向<lb/>
<pb n="KR4i0041_WYG_011-25a"/>
美人賦<hi>天寳末有宻采艷色者當時號花鳥使吕向獻美人賦以諷之</hi>君不見今日上陽白髪歌<lb/>
　　　連昌宫詞　　　　　　　　　　　　元　稹<lb/>
　　　　潘子真詩話云津陽門詩長恨歌連昌宫詞俱<lb/>
　　　　載開元天寳間事㣲之詞不獨富艷至長官清<lb/>
　　　　平太守好揀選皆言由相公委任責成治之興也禄<lb/>
　　　　山宫裏養作兒虢國門前閙如市險詖私謁無所<lb/>
　　　　不至安得不亂稹之叙事遂過二子<lb/>
　　　　容齋隨筆云元㣲之白樂天在唐元和長慶間齊<lb/>
<pb n="KR4i0041_WYG_011-25b"/>
　　　　名其賦詠天寳時事連昌宫詞長恨歌皆膾炙人<lb/>
　　　　口使讀書者情性蕩揺如身生其時親見其事殆<lb/>
　　　　未易以優劣論也然長恨歌不過述明皇追愴貴<lb/>
　　　　妃始末無他激揚不若連昌詞有監戒規諷之意<lb/>
　　　　如云姚崇宋璟作相公勸諌上皇言語切長官清平<lb/>
　　　　太守好揀選皆言由相公開元之末姚宋死朝<lb/>
　　　　廷漸漸由妃子禄山宫裏養作兒虢國門前閙如<lb/>
　　　　市弄權宰相不記名依稀憶得楊與李廟謨顛倒<lb/>
<pb n="KR4i0041_WYG_011-26a"/>
　　　　四海揺五十年來作瘡痏其末章及官<lb/>
　　　　軍討淮西乞廟謀休用兵之語葢元和十一<lb/>
　　　　二年作殊得風人之㫖非長恨比云<lb/>
連昌宫中滿宫竹嵗乆無人森似束又有牆頭千葉桃<lb/>
風動落花紅簌簌宫邊老人為余泣少年選進因曽入<lb/>
上皇正在望仙樓太真同凭欄干立樓上樓前盡珠翠<lb/>
炫轉熒煌照天地歸來如夢復如癡何暇偹言宫裏事<lb/>
初過寒食一百六店舍無煙宫樹緑夜半月髙絃索鳴<lb/>
<pb n="KR4i0041_WYG_011-26b"/>
賀老琵琶定塲屋力士傳呼覔念奴念奴潛伴諸郎宿<lb/>
須臾覔得又連催特勅街中許燃燭春紅滿眼睡紅銷<lb/>
掠削雲鬟旋裝束飛上九天歌一聲二十五郎吹管逐<lb/>
逡巡大偏梁州徹色色龜兹轟録續李謩擪笛傍宫牆<lb/>
偷得新翻數般曲平明大駕發行宫萬人鼓舞途路中<lb/>
百官隊仗避岐薛楊氏諸姨車鬭風明年十月東都破<lb/>
御路猶存禄山過驅令供頓不敢藏萬姓無聲淚潛墮<lb/>
兩宫定後六七年却尋家舍行宫前莊園燒盡有枯井<lb/>
<pb n="KR4i0041_WYG_011-27a"/>
行宫門闥樹宛然爾後相傳六皇帝不到離宫門乆閉<lb/>
往來年少説長安𤣥武樓前花萼廢去年勅使因斫竹<lb/>
偶值門開暫相逐荆榛櫛比塞池塘狐兎嬌癡縁樹朩<lb/>
舞榭欹傾基尚存文牎窈窕紗猶緑塵埋粉壁舊花鈿<lb/>
鳥啄風筝碎珠玉上皇偏愛臨砌花依然御榻臨堦斜<lb/>
蛇出燕窠盤鬭拱菌生香案正當衙寝殿相連端正樓<lb/>
太直梳洗樓上頭晨光未出簾影黒至今反掛珊瑚鈎<lb/>
指似傍人因慟哭却出宫門淚相續自從此後還閉門<lb/>
<pb n="KR4i0041_WYG_011-27b"/>
夜夜狐狸上門屋我聞此語心骨悲太平誰致亂者誰<lb/>
翁言野父何分别耳聞目見為君説姚崇宋璟作相公<lb/>
勸諌上皇言語切爕理隂陽禾黍豐調和中外無兵戎<lb/>
長官清平太守好揀選皆言由相公開元之末姚宋死<lb/>
朝廷漸漸由妃子禄山宫裏養作兒虢國門前閙如市<lb/>
弄權宰相不記名依稀憶得楊與李廟謨顛倒四海搖<lb/>
五十年來作瘡痏今皇神聖丞相明詔書纔下吳蜀平官<lb/>
軍又取淮西賊此賊亦除天下寧年年耕種宫前道今<lb/>
<pb n="KR4i0041_WYG_011-28a"/>
年不遣子孫耕老翁此意深望幸努力廟謨休用兵<lb/>
　　　行宫絶句<lb/>
寥落古行宫宫花寂寞紅白頭宫女在閒坐説𤣥宗<lb/>
　　　杜秋娘詩杜秋金陵女也年十五為李錡妾後<lb/>
　　　錡叛滅籍之入宫有寵於景陵穆宗即位命秋<lb/>
　　　為皇子傅姆皇子壯封漳王鄭注用事誣丞相欲<lb/>
　　　去背已者指王為根王被罪廢削秋因廢歸故<lb/>
　　　鄉予過金陵感其窮且老而為之賦詩　杜　牧<lb/>
<pb n="KR4i0041_WYG_011-28b"/>
　　　　南部新書云杜仲陽即杜秋也為漳王養母<lb/>
　　　　太和中漳王黜放歸浙西續詔令觀院安置<lb/>
　　　　兼加存䘏故杜牧有杜秋詩稱於時<lb/>
京江水清滑生女白如脂其間杜秋者不勞朱粉施老<lb/>
濞即山鑄後庭千蛾眉秋持玉斝飲與唱金縷衣濞既<lb/>
白首叛秋亦紅淚滋吳江落日渡灞岸緑楊埀聮裾見<lb/>
天子盼盼獨依依椒壁懸錦幕鏡奩蟠蛟螭低鬟認新<lb/>
寵窈窕復融怡月上白壁門桂影涼參差金階露新重<lb/>
<pb n="KR4i0041_WYG_011-29a"/>
閒捻紫簫吹莓苔夾城路南苑鴈初飛紅粉羽林仗獨<lb/>
賜辟邪旗歸來煑豹胎饜飫不能飴咸池昇日慶銅雀分<lb/>
香悲雷音後車逺事往落花時燕禖待皇子壯髪緑緌<lb/>
緌畫堂授傅姆天人親捧持虎晴珠絡褓金盤犀鎮帷<lb/>
長楊射熊羆武帳弄啞咿漸抛竹馬戱稍出舞雞竒嶄<lb/>
然整冠佩侍晏坐瑤池眉宇儼圖畫神秀射朝暉一尺<lb/>
桐偶人江充知自欺王幽茅土削秋放故鄉歸觚稜拂<lb/>
斗極囬首尚遲遲四朝三十載似夢復疑非潼闗識舊<lb/>
<pb n="KR4i0041_WYG_011-29b"/>
吏吏髪已如絲却喚吳船渡舟人争得知歸來四鄰改<lb/>
茂苑草菲菲清血洒不盡仰天知問誰寒衣一匹素夜<lb/>
借鄰人機我昨金陵過聞之為歔欷自古皆一貫變化<lb/>
安能推夏姬滅兩國逃作巫臣妻西子下姑蘇一舸逐<lb/>
鴟夷織室魏豹俘作漢太平基誤置代籍中兩朝尊母<lb/>
儀光武紹髙祖本係生唐兒珊瑚破髙齊作婢舂黄麋<lb/>
蕭后去揚州突厥為閼氏女子固不定士林亦難期射<lb/>
鉤後呼父釣翁王者師無國要孟子有人毁仲尼秦因<lb/>
<pb n="KR4i0041_WYG_011-30a"/>
逐客令柄歸丞相斯安知魏齊首見斷簀中屍給喪蹶<lb/>
張輩廊廟冠峨危珥貂七葉貴何妨戎虜支蘇武却生<lb/>
還鄧通終死饑主張既難測翻覆亦其宜地盡有何物<lb/>
天髙復何之指何為而捉足何為而馳耳何為而聽目<lb/>
何為而窺已身不自曉此外何思惟因傾一樽酒題作<lb/>
杜秋詩愁來獨長詠聊可以自怡<lb/>
　<lb/>
　<lb/>
<pb n="KR4i0041_WYG_011-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹莊詩話巻十一<lb/>
</p>
<p>
</p>
  </div>
</body>
</text>
</TEI>
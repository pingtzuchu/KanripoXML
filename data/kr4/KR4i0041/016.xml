<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹莊詩話巻十六</head> <lb/>
    <p>
<pb n="KR4i0041_WYG_016-1a"/>
欽定四庫全書<lb/>
　竹莊詩話巻十六<lb/>
　　雜編六<lb/>
　　黄魯直傳贊云自李杜没而詩律衰唐末以及五<lb/>
　　李雖有比興自名者然格下氣弱無以議為也宋<lb/>
　　興楊文公始以文章蒞盟然至為詩專以李義山<lb/>
　　為宗以漁獵掇拾為慱以儷花鬪葉為工號稱西<lb/>
　　崑體嫣然華靡而氣骨安存嘉祐以來歐陽公稱<lb/>
<pb n="KR4i0041_WYG_016-1b"/>
　　太白為絶唱王文公推少陵為髙作而詩格大變<lb/>
　　髙風之所扇作者間出班班可述矣<lb/>
　　蔡寛夫詩話云國初沿襲五代之餘士大夫皆宗<lb/>
　　白樂天詩故王黄州主盟一時祥符天禧之間楊<lb/>
　　文公劉中山錢思公專喜李義山故崑體之作翕<lb/>
　　然一變而文公尤酷嗜唐彦謙詩至親書以自随<lb/>
　　景祐慶厯後天下始尚古文於是李太白韋蘓州<lb/>
　　諸人乃雜見於世杜子美最為晩出三十年來學<lb/>
<pb n="KR4i0041_WYG_016-2a"/>
　　詩者非子美不道雖武夫女子皆知尊異之<lb/>
　　　廬山髙贈同年劉凝之歸南康　歐陽修<lb/>
　　　　王直方詩話云郭功甫少時喜誦文忠公詩<lb/>
　　　　一日過梅聖俞曰近得永叔書方作廬山髙<lb/>
　　　　詩贈劉同年自以為得意恨未見此詩功甫<lb/>
　　　　為誦之聖俞擊節嘆賞曰使吾更作詩三十<lb/>
　　　　年亦不能道其中一句功甫再誦不覺心醉<lb/>
　　　　遂置酒又再誦酒數行凡誦十數徧不交一<lb/>
<pb n="KR4i0041_WYG_016-2b"/>
　　　　談而罷明日聖俞贈功甫詩其略曰一誦廬<lb/>
　　　　山髙萬景不得藏設令古畫師極意未能詳<lb/>
　　　　石林詩話云毗陵正素處士張子厚善書余<lb/>
　　　　嘗於其家見歐公子棐以烏絲欄絹一軸求<lb/>
　　　　子厚書文忠公明妃曲兩篇廬山髙一篇略<lb/>
　　　　云先公平生未嘗矜大所為文一日被酒語<lb/>
　　　　棐廬山髙今人不能為惟李太白能之明妃<lb/>
　　　　曲後篇太白不能為惟杜子美能之至於前<lb/>
<pb n="KR4i0041_WYG_016-3a"/>
　　　　章則子美亦不能為惟吾能之也因欲别錄<lb/>
　　　　此三篇藏之以志公意<lb/>
廬山髙哉㡬千仭兮盤根㡬百里嶻然屹立乎長江長<lb/>
江西來走其下是為揚瀾左蠡兮洪濤巨浪日夕相舂<lb/>
撞雲銷風止水鏡浄泊舟登岸而逺望兮上摩蒼穹之<lb/>
晻靄下壓后土之鴻龎試徃造乎其間兮攀緣石磴窺<lb/>
空硿千巖萬壑響松檜懸崖巨石飛流淙水聲聒聒亂<lb/>
人語六月飛雪灑石矼仙翁釋子往往而逄兮吾嘗惡<lb/>
<pb n="KR4i0041_WYG_016-3b"/>
其學幻而言哤但見丹霞翠碧逺近映樓閣晨鐘暮鼔<lb/>
杳靄羅幡幢幽花野草不知其名兮風吹露濕香澗谷<lb/>
時有白鶴飛來雙幽尋逺去不可極便欲絶世遺紛痝<lb/>
羡君買田築室老其下插秧盈疇兮釀酒盈缸欲令浮<lb/>
嵐㬉翠千萬狀坐卧常對乎軒窓君懐磊砢有至寳世<lb/>
俗不辨珉與玒䇿名為吏二十載青衫白首困一邦寵<lb/>
榮聲利不可以茍屈兮自非青雲白石有深趣其氣兀<lb/>
硉何由䧏丈夫壯節似君少嗟我欲說安得巨筆如長<lb/>
<pb n="KR4i0041_WYG_016-4a"/>
杠<lb/>
　　　明妃曲和王介甫作<lb/>
胡人以鞍馬為家射獵為俗泉甘草美無常處鳥驚獸<lb/>
駭爭馳逐誰將漢女嫁胡兒風沙無情面如玉身行不<lb/>
遇中國人馬上自作相思曲推手為琵却手琶胡人共<lb/>
聴亦咨嗟紅顔流落死天涯琵琶却傳來漢家漢宫爭<lb/>
按新聲譜遺恨已深聲更苦纎纎女手生洞房學得琵<lb/>
琶不下堂不識黄雲出寒路豈知此聲能斷腸<lb/>
<pb n="KR4i0041_WYG_016-4b"/>
　　　再和明妃曲<lb/>
漢宫有佳人天子初未識一朝随漢使逺嫁單于國絶<lb/>
色天下無一失難再得雖能殺畫工於事竟何益耳目<lb/>
所及尚如此萬里安能制夷狄漢計誠已拙女色難自<lb/>
夸明妃去時涙灑向枝上花狂風日暮起飄泊落誰家<lb/>
紅顔勝人多薄命莫怨春風當自嗟<lb/>
　　　明妃曲　　　　　　　　　　王安石<lb/>
　　　　漁隠叢話云介甫明妃曲二首辭格超逸誠<lb/>
<pb n="KR4i0041_WYG_016-5a"/>
　　　　不下永叔<lb/>
明妃初出漢宫時淚濕春風鬢脚垂低回顧影無顏色<lb/>
尚得君王不自持歸來却怪丹青手入眼平生未曽有<lb/>
意態由來畫不成當時枉殺毛延壽一去心知更不歸<lb/>
可憐着盡漢宫衣寄聲欲問塞南事只有年年鴻雁飛<lb/>
家人萬里傳消息好在氈城莫相憶君不見咫尺長安<lb/>
閉阿嬌人生失意無南北<lb/>
　　　同前<lb/>
<pb n="KR4i0041_WYG_016-5b"/>
明妃出嫁與胡兒氈車百兩皆胡姬含情欲語獨無處<lb/>
傳與琵琶心自知黄金桿撥春風手彈看飛鴻勸胡酒<lb/>
漢宫侍女暗垂淚沙上行人却回首漢恩自淺胡自深<lb/>
人生樂在相知心可憐青冡已蕪没尚有哀弦留至今<lb/>
　　　題叢臺　　　　　　　　　　杜　儼<lb/>
　　　　呂忠穆公燕魏錄云磁州邯鄲縣二里許有<lb/>
　　　　叢臺趙國逰覧之地氣象雄古本朝過客題<lb/>
　　　　詩亦多惟杜儼一詩尤佳<lb/>
<pb n="KR4i0041_WYG_016-6a"/>
嫦娥拂明月照我登叢臺叢臺㡬囬經月照粉黛綺羅<lb/>
安在哉此月常皎潔此臺永崔嵬臺前楊花春思静臺<lb/>
上雁影秋風囬春來秋往如過隙寂寞前朝不堪憶如<lb/>
今明月射莓苔在昔層雲照金碧可憐金碧已成塵鸞<lb/>
馭翩翩歸未得荒榛敗棘連郊野畊夫時得鴛鴦瓦千<lb/>
古興亡一夢中臺下漳波遺恨寫君不見長安年少挂<lb/>
輕裘夕飲朝歌不識愁月明試向叢臺逰<lb/>
　　　垓下　　　　　　　　　　　陳彥升<lb/>
<pb n="KR4i0041_WYG_016-6b"/>
　　　　燕魏錄云陳彥升資政篇什尤髙嘗為彭門<lb/>
　　　　八詠士大夫傳誦彭門今徐州也南通垓下<lb/>
　　　　北連豐沛有范增墓又唐張封建嘗為徐泗<lb/>
　　　　節度使有燕子樓白樂天長慶集載之甚詳<lb/>
　　　　此不具述八詠兵火以來失之惟記三篇<lb/>
九里山南楚漢爭風波飜覆走長鯨霸圖欲斷中宵失<lb/>
帝業時來一戰成懶渡滄江慚父老更無勍敵壓韓彭<lb/>
農人不識當時意秖得春霖事耦耕<lb/>
<pb n="KR4i0041_WYG_016-7a"/>
　　　范增墓<lb/>
藏名羞立虎狼朝乘鶴東依項藉豪憤失壯圖撞玉斗<lb/>
不知天命與金刀還家落日埋英氣回首浮雲委舊勞<lb/>
百步西連陵母塜峩峩先識泰山髙<lb/>
　　　燕子樓<lb/>
　　　　西清詩話云彥升燕子樓詩辭致清絶東坡<lb/>
　　　　守徐移書彥升曰彭城八詠如燕子樓篇直<lb/>
　　　　使鮑謝歛手温李變色也<lb/>
<pb n="KR4i0041_WYG_016-7b"/>
僕射松楸狐兔㳺侍兒猶住水邊樓風清玉簟愁欹枕<lb/>
月滿珠簾懶上鈎舊事欲論鄉夢斷新詩吟就海潭秋<lb/>
樂天才似春深雨斷送殘花一夕休<lb/>
　　　子房廟<lb/>
　　　　洞江詩話云彥升彭門八詠為人所稱多以<lb/>
　　　　燕子樓為絶唱殊不知子房廟詩最為警絶<lb/>
愽浪沙頭觸副車潜遊東夏識真符風雲智略移秦鼎<lb/>
星斗功名啟漢圖商老已來寕少海赤松還約訪仙都<lb/>
<pb n="KR4i0041_WYG_016-8a"/>
雍容進退全天道凛烈髙風萬古無<lb/>
　　　絶句　　　　　　　　　　　鄭文寳<lb/>
　　　　蔡寛夫詩話云鄭文寳情緻深婉比當時流<lb/>
　　　　輩能不專使事而猶長於絶句如云云等類<lb/>
　　　　須在王摩詰伯仲之間劉禹錫杜牧之不足<lb/>
　　　　多也<lb/>
一夜西風旅雁秋背身調鏃索征裘闗山落盡黄榆葉<lb/>
駐馬誰家唱石州<lb/>
<pb n="KR4i0041_WYG_016-8b"/>
　　　同前　　　　　　　　　　　前　人<lb/>
江雲薄薄日斜暉江館蕭條獨掩扉梁燕不知人事改<lb/>
雨中猶作一雙飛<lb/>
　　　題王子晉祠　　　　　　　　前　人<lb/>
　　　　西清詩話云緱氏王子晉升仙之地有祠在<lb/>
　　　　焉鄭文寳嘗題一絶後晏元獻見之取白樂<lb/>
　　　　天語書其後云此詩在在處處有神物䕶持<lb/>
秋雲漠漠秋雲輕緱氏山頭月正明帝子西飛仙馭逺<lb/>
<pb n="KR4i0041_WYG_016-9a"/>
不知何處夜吹笙<lb/>
　　　爽約　　　　　　　　　　　前　人<lb/>
　　　　詩事載歐公云文寳詩如王維杜甫而僧文<lb/>
　　　　瑩作湘山野錄猶恨歐公不多見鄭詩予家<lb/>
　　　　有鄭集二十巻兵火散亡每惜之今記其一<lb/>
　　　　二絶句云云<lb/>
吟遶虛廊更向䦨繡窓燈影背欄干燕棲鶯宿無人語<lb/>
一夜蕭蕭細雨寒<lb/>
<pb n="KR4i0041_WYG_016-9b"/>
　　　題松滋東禪院<lb/>
百花深處小危樓千步蒼苔到葉舟一夜楚江寒食雨<lb/>
離人白盡未歸頭<lb/>
　　　送唐子方之貶所　　　　　　李師中<lb/>
　　　　燕魏錄云李誠之文章外詩什尤髙嘉祐間<lb/>
　　　　唐介子方以言切直忤仁廟被責誠之以詩<lb/>
　　　　送行士大夫莫不傳誦久在嶺南嘗為唐州<lb/>
　　　　太守詩該名教尤可重<lb/>
<pb n="KR4i0041_WYG_016-10a"/>
　　　　湘素雜記云鄭谷與僧齊已黄損等共定今<lb/>
　　　　體詩格云凡詩用韻有數格一曰葫蘆一曰<lb/>
　　　　轆轤一曰進退葫蘆韻者先二後四轆轤韻<lb/>
　　　　者雙出雙入進退韻者一進一退失此則繆<lb/>
　　　　矣余按倦遊錄載唐介為臺官廷疏宰相之<lb/>
　　　　失仁廟怒謫英州别駕朝中士大夫以詩送<lb/>
　　　　行者頗衆獨李師中待制一篇為人傳誦云<lb/>
　　　　云此正所謂進退韻格也按韻略難字第二<lb/>
<pb n="KR4i0041_WYG_016-10b"/>
　　　　十五山字第二十七寒字又在二十五而還<lb/>
　　　　字又在二十七一進一退試合體格豈率爾<lb/>
　　　　而為之哉近閱冷齋夜話載當時唐李對答<lb/>
　　　　語言乃以此為落韻詩蓋渠但不見鄭谷所<lb/>
　　　　定詩格有進退之說而妄為云云也<lb/>
孤忠自許衆不與獨立敢言人所難去國一身輕似葉<lb/>
髙名千載重於山並逰英俊顏何厚已死姦䛕骨尚寒<lb/>
天為吾皇宗社計肯教夫子不生還<lb/>
<pb n="KR4i0041_WYG_016-11a"/>
　　　唐州太守<lb/>
時屬艱危應有繫天於名教豈無心大都狂賊終須滅<lb/>
未殺忠臣祸不深太尉有靈朱泚敗中丞傳㫖祿山擒<lb/>
曽誰鼓舞康州事兒女常情淚滿襟<lb/>
　　　書磨崖碑後　　　　　　　　黄庭堅<lb/>
　　　　苕溪漁隠云余頃嵗往來湘中屢遊浯溪徘<lb/>
　　　　徊磨崖碑下讀諸賢留題惟魯直文潛二詩<lb/>
　　　　傑句偉論殆為絶唱後來難措詞矣<lb/>
<pb n="KR4i0041_WYG_016-11b"/>
春風吹船著<hi>音斫</hi>浯溪扶藜上讀中興碑平生半世看墨<lb/>
本摩挲石刻鬢成絲明皇不作包柔計顛倒四海由禄<lb/>
兒九廟不守乘輿西萬官已作鳥擇栖撫軍監國太子<lb/>
事何乃趨取大物為事有至難天幸耳上皇跼蹐還京<lb/>
師内間張后色可否外間李父頥指揮南内淒凉㡬茍<lb/>
活髙將軍去事尤危臣結舂陵二三䇿臣甫杜鵑再拜<lb/>
詩安知忠臣痛至骨後世但賞瓊琚詞同來野僧六七<lb/>
輩亦有文士相追随斷崖蒼蘚對立久疎雨為洗前朝<lb/>
<pb n="KR4i0041_WYG_016-12a"/>
悲<lb/>
　　　讀中興頌　　　　　　　　　張　耒<lb/>
　　　　復齋謾錄云張文潛集中載中興頌詩此詩<lb/>
　　　　號傑出<lb/>
　　　　竹坡詩話云中興碑詩可謂妙絶今古<lb/>
玉環妖血無人掃漁陽馬厭長安草潼闗戰骨髙於山<lb/>
萬里君王蜀中老金戈鐡馬從西來郭公凛凛英雄才<lb/>
舉旗為風偃為雨灑掃九廟無塵埃元功髙名誰與紀<lb/>
<pb n="KR4i0041_WYG_016-12b"/>
風雅不繼騷人死水部胷中星斗文太史筆下蛟龍字<lb/>
天遣二子傳將來髙山十丈磨蒼崖手持此碑入我室<lb/>
使我一見昏眸開百年廢興増歎慨當時數子今安在<lb/>
君不見荒凉浯水棄不收時有㳺人打碑賣<lb/>
　　　行色　　　　　　　　　　　司馬池<lb/>
　　　　温公詩話云先公監安豐酒稅赴官有行色<lb/>
　　　　詩云云豈非狀難冩之景也<lb/>
　　　　梅聖俞云詩之工者寫難狀之景如在目前<lb/>
<pb n="KR4i0041_WYG_016-13a"/>
　　　　含不盡之意見於言外此詩有焉<lb/>
冷於陂水淡於秋逺陌初窮到渡頭頼是丹青不能畫<lb/>
畫成應遣一生愁<lb/>
　　　久旱微雨<lb/>
　　　　復齋謾錄云江公著初任洛陽尉久旱微雨<lb/>
　　　　詩作云云温公於士人家見之借紙筆修刺<lb/>
　　　　謁江且為稱薦由此知名<lb/>
雲葉紛紛雨脚勻亂花柔草長精神雷車却碾山前過<lb/>
<pb n="KR4i0041_WYG_016-13b"/>
不洒原頭陌上塵<lb/>
　　　題傳舎<lb/>
　　　　珊瑚鈎詩話云盧秉侍郎嘗作江南郡緣於<lb/>
　　　　傳舎中題詩云云王荆公見而稱之立薦於<lb/>
　　　　朝不數年登載貳卿<lb/>
　　　　西溪叢語云此詩膾炙人口乃德清人盧政<lb/>
　　　　議詩更有一絶云云<lb/>
青衫白髪病參軍旋糴黄梁置酒樽但得有錢留客醉<lb/>
<pb n="KR4i0041_WYG_016-14a"/>
也勝騎馬傍人門<lb/>
　　　絶句<lb/>
十日都門風薄衣擣砧聲重雁南飛野人不識長安樂<lb/>
且趂鱸魚一棹肥<lb/>
　　　題老栢院　　　　　　　　　張　在<lb/>
　　　　湘山野錄云青州布衣張在少能文尤精於<lb/>
　　　　詩題興龍寺老栢院詩云云為人所傳誦皇<lb/>
　　　　祐中文潞公鎮青州詣老栢院訪在所題處<lb/>
<pb n="KR4i0041_WYG_016-14b"/>
　　　　字已漫滅公惜其不傳為大字書於西廡之<lb/>
　　　　壁後三十餘年東平畢仲甫見公於洛下公<lb/>
　　　　誦其詩囑畢往觀至青訪其故處壁已圯毁<lb/>
　　　　不可復得為刻於天宫石柱<lb/>
南隣北舎牡丹開年少尋芳去又囬唯有君家老栢樹<lb/>
春風恰似不曽來<lb/>
　　　御溝桞　　　　　　　　　　陳執中<lb/>
　　　　兩朝寳訓云真宗賦御溝柳詩令宰相兩省<lb/>
<pb n="KR4i0041_WYG_016-15a"/>
　　　　和陳執中詩云云其詩最尤者<lb/>
一度春來一度新翠光先得照龍津君王自愛天然態<lb/>
恨殺昭陽學舞人<lb/>
　　　海棠　　　　　　　　　　　陳去非<lb/>
　　　　復齋謾錄云鄭谷蜀中海棠詩二首前一云<lb/>
　　　　濃麗最佳新著雨妖嬈全在欲開時後一云<lb/>
　　　　浣花溪上堪惆悵子美無情為發揚故錢希<lb/>
　　　　白海棠詩云子美無情甚郎官屬意頻然歐<lb/>
<pb n="KR4i0041_WYG_016-15b"/>
　　　　公以鄭詩為格卑近世陳去非嘗用鄭意賦<lb/>
　　　　海棠云云雖本鄭意便覺才力相去不侔矣<lb/>
海棠黙黙要詩催日暮紫綿無數開欲識此花竒絕處<lb/>
明朝有雨試重來<lb/>
　　　田間　　　　　　　　　　　鄭　獬<lb/>
　　　　復齋謾錄論二詩云第二句相類然皆清絕<lb/>
　　　　可愛<lb/>
田家汩汩流水渾一樹髙花明逺村雲意不知殘照好<lb/>
<pb n="KR4i0041_WYG_016-16a"/>
却將微雨送黄昏<lb/>
　　　淮中晚泊凟頭　　　　　　　蘇　軾<lb/>
　　　　王直方詩話云山谷愛子美絕句云云累書<lb/>
　　　　此詩或真字與大字<lb/>
春隂垂野草青青時有幽花一樹明晚泊孤舟古祠下<lb/>
滿川風雨看潮生<lb/>
　　　題滕王閣　　　　　　　　　王安國<lb/>
　　　　復齋謾錄云王平甫年十三登滕王閣賦詩<lb/>
<pb n="KR4i0041_WYG_016-16b"/>
　　　　郡守張侯見而異之為啓宴張樂於其上其<lb/>
　　　　後建中靖國元年其女識之于石云<lb/>
滕王平日好追逰髙閣依然枕碧流勝地㡬經興廢事<lb/>
夕陽偏照古今愁城中樹密千家市天際人歸一葉舟<lb/>
極目煙波吟不盡西山重疊亂雲浮<lb/>
　<lb/>
　<lb/>
　竹莊詩話巻十六<lb/>
</p>
<p>
</p>
  </div>
</body>
</text>
</TEI>
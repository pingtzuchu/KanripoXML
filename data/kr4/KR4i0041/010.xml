<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹莊詩話巻十</head> <lb/>
    <p>
<pb n="KR4i0041_WYG_010-1a"/>
欽定四庫全書<lb/>
　竹莊詩話巻十<lb/>
　　東坡居士下<lb/>
　　　世傳王逈子髙與仙人周瑤英遊芙蓉城元豐<lb/>
　　　元年三月余始識子髙問之信然乃作此詩<lb/>
　　　　苕溪漁隠云此詩最為流麗故秦太虛與東<lb/>
　　　　坡簡云素紙一軸敢冀醉後揮掃近文并芙<lb/>
　　　　蓉城詩時得把玩以慰馳情<lb/>
<pb n="KR4i0041_WYG_010-1b"/>
芙蓉城中花冥冥誰其主者石與丁珠簾玉按翡翠屏<lb/>
雲舒霞巻千俜停中有一人長眉青烱如微雲澹疎星<lb/>
往來三世空煉形竟坐誤讀黄庭經天門夜開飛爽靈<lb/>
無復白日乘雲軿俗縁千刼磨不盡翠被冷落凄餘馨<lb/>
因過緱山朝帝廷夜聞笙簫弭節聽飄然而來誰使令<lb/>
皎如明月入窗櫺忽然而去不可執寒衾虛幌風泠泠<lb/>
仙宫洞房本不扄夢中同躡鳯凰翎徑度萬里如奔霆<lb/>
玉樓浮宫聳亭亭天書雲篆誰所銘遶樓飛步髙竛竮<lb/>
<pb n="KR4i0041_WYG_010-2a"/>
仙風鏘然韻流鈴蘧蘧形開如酒醒芳卿寄謝空丁寧一<lb/>
朝覆水不反瓶羅巾别淚空熒熒春風花開秋葉零世間<lb/>
羅綺紛膻腥此生流浪隨滄溟偶然相值兩浮萍願君<lb/>
収視觀三庭勿與嘉糓生蝗螟從渠一念三千齡下作<lb/>
人間尹與邢<lb/>
　　　遊博羅香積寺寺去縣七里三山犬牙夾道皆<lb/>
　　　美田麥禾甚茂寺下谿水可作碓磨若築塘百<lb/>
　　　步閘而落之可轉兩輪舉四杵也以屬縣令林<lb/>
<pb n="KR4i0041_WYG_010-2b"/>
　　　抃使督成之<lb/>
　　　　苕溪漁隠云東坡在嶺外遊博羅香積寺同<lb/>
　　　　正輔遊白水山聞正輔將至以詩迎之皆古<lb/>
　　　　詩而終篇對屬精切語意貫穿<lb/>
二年流落鼃魚鄉朝來喜見麥吐芒東風搖波舞净緑<lb/>
初日泫露酣嬌黄汪汪春泥已沒膝剡剡秋榖初分秧<lb/>
誰言萬里出無友見此二美喜欲狂三山屏擁僧舍小<lb/>
一谿雷轉松隂涼要令水力供臼磨與相地脉增隄<lb/>
<pb n="KR4i0041_WYG_010-3a"/>
防霏霏落雪看収麵隠隠疊皷聞舂糧散流一啜雲子<lb/>
白炊裂十字瓊肌香豈惟牢九薦古味要使真一流天<lb/>
漿詩成捧腹便絶倒書生説食真膏肓<lb/>
　　　同正輔遊白水山<lb/>
偉哉造物真豪縱攫土摶沙為此弄擘開翠峽走雲雷<lb/>
截破奔流作潭洞因隨化人履巨迹得與仙兄躡飛鞚<lb/>
曵杖不知巖谷深穿雲但覺衣裘重坐看驚鳥救霜葉<lb/>
知有老蛟蟠石甕金沙玉礫粲可數古鏡寳奩寒不動<lb/>
<pb n="KR4i0041_WYG_010-3b"/>
念兄獨立與世疎絶境難到惟我共永辭角上兩蠻觸<lb/>
一洗胷中九雲夢浮來山髙回望失武陵路絶無人送<lb/>
筠籃擷翠𤓰甲香素綆分碧銀缾凍歸路霏霏湯谷暗<lb/>
野堂活活神泉湧解衣浴此無垢人身輕可試雲間鳯<lb/>
　　　聞正輔將至以詩迎之<lb/>
生逢堯舜仁得作嶺海遊雖懷跫然喜豈免跕墮憂暮<lb/>
雨侵重膇曉煙騰鬱攸朝盤見蜜唧夜枕問鵂鶹㡬欲<lb/>
烹鬱屈固常饌䬲輈舌音漸獠變面汗嘗騂羞賴我存<lb/>
<pb n="KR4i0041_WYG_010-4a"/>
黄庭有時仍丹邱目聽不任耳踵息殆廢喉稍欣素月<lb/>
夜遂度黄茆秋我兄清廟器持節瘴海頭蕭然三家步<lb/>
横此萬斛舟人言能漢吏天遣活楚囚惠然再過我樂<lb/>
哉十日留但恨參語賢忽潛九原幽萬里儻同歸兩鰥<lb/>
當對耰强歌非真達何必師莊周<lb/>
　　　和淵明歸田園六首三月四日遊白水佛迹巖<lb/>
　　　沐浴於湯泉晞髪于懸瀑之下浩歌而歸肩輿<lb/>
　　　却行以與客語不覺至水北荔枝浦上晩日葱<lb/>
<pb n="KR4i0041_WYG_010-4b"/>
　　　籠竹隂蕭然時荔子纍纍如芡實矣有父老年<lb/>
　　　八十餘指以告余曰及是可食公能擕酒來遊<lb/>
　　　乎意欣然許之歸卧既覺聞兒子過誦淵明歸<lb/>
　　　田園居詩六首乃悉次其韻始余在廣陵和淵<lb/>
　　　明飲酒詩二十首今復為此要當盡和乃已又吾<lb/>
　　　於詩人無所甚好而獨好淵明之詩前後和其<lb/>
　　　詩凡百有九首至其得意自謂不甚愧淵明<lb/>
　　　　王直方詩話云東坡在揚州和飲酒詩只是如<lb/>
<pb n="KR4i0041_WYG_010-5a"/>
　　　　已所作至惠州和歸田園六首乃與淵明無異<lb/>
環州多白水際海皆蒼山以彼無盡景寓我有限年東<lb/>
家著孔丘西家著顔淵市為不二價農為不争田周公<lb/>
與管蔡恨不茅三間我飽一飯足薇蕨補食前門生餽<lb/>
薪米救我厨無煙斗酒與隻雞酣歌餞華顛禽鳥豈知<lb/>
道我適物自閑悠悠未必爾聊樂我自然<lb/>
窮猿既投林疲馬初解鞅心空飽新得境熟夢餘想江<lb/>
鷗漸馴集蜑叟已還往南池緑錢生北嶺紫筍長提壺<lb/>
<pb n="KR4i0041_WYG_010-5b"/>
豈解飲好語時見廣春江有佳句我醉墮𣺌莽<lb/>
新浴覺身輕新沐感髪稀風乎懸瀑下却行詠而歸仰<lb/>
見江搖山俯見月在衣步從父老語有約吾敢違<lb/>
老人八十餘不識城市娱造物偶遺漏同儕盡丘墟平<lb/>
生不渡江水北有幽居手揷荔枝子合抱三百株莫言<lb/>
陳家紫甘冷恐不如君來坐樹下飽食擕其餘歸舍遺<lb/>
兒子懷抱不可虛有酒持飲我不問錢有無<lb/>
坐倚朱藤杖行歌紫芝曲不逢啇山公見此野老足願<lb/>
<pb n="KR4i0041_WYG_010-6a"/>
同荔枝社長作雞黍局教我同光塵月固不勝燭霜颷散<lb/>
氛祲廓然似朝旭<lb/>
昔我在廣陵悵望柴桑陌長吟飲酒詩頗獲一笑適當時已<lb/>
放浪朝坐苦不夕矧今長閒人一刼展過隙江山互隐見出沒<lb/>
為我役斜川追淵明東臯友王績詩成竟何用六博本無益<lb/>
　　　和淵明貧士<lb/>
　　　　詩眼云此詩言夷齊自信其去雖武王周召不能<lb/>
　　　　挽之使留若四皓自信其進雖禄産之聘亦為之<lb/>
<pb n="KR4i0041_WYG_010-6b"/>
　　　　出如死灰之餘煙也後世君子既不能以道進<lb/>
　　　　退又不能忘世俗之毁譽多作文以自明其出處<lb/>
　　　　如荅客難解嘲之類故曰朱墨手自研若淵明初<lb/>
　　　　亦仕絃歌本誠言葢無心於名雖晉末亦仕合於<lb/>
　　　　綺園之出其去也亦不待以㣲罪行不樂乃徑歸<lb/>
　　　　合於夷齊之去其進退葢相似坡作文工於命<lb/>
　　　　意必超然獨立於衆人之上非如昔人稱淵明<lb/>
　　　　以退為髙耳故又發明如此<lb/>
<pb n="KR4i0041_WYG_010-7a"/>
夷齊恥周粟髙歌誦虞軒産禄彼何人能致綺與園古<lb/>
來避世士死灰或餘煙末路益可羞朱墨手自研淵明<lb/>
初亦仕絃歌本誠言不樂乃徑歸視世差獨賢<lb/>
　　　和淵明詠三良<lb/>
　　　　藝苑雌黄云秦穆以三良殉𦵏詩人刺之則<lb/>
　　　　穆公信有罪矣雖然臣之事君猶子之事父也<lb/>
　　　　以陳尊已魏顆之事觀之則三良亦不容無<lb/>
　　　　譏焉昔之詠三良者有王仲宣曹子建陶淵<lb/>
<pb n="KR4i0041_WYG_010-7b"/>
　　　　明桞子厚或曰心亦有所施或曰殺身成獨<lb/>
　　　　難或曰君命安可違或曰死沒寕分張曽無<lb/>
　　　　一語辨其非是者唯東坡一篇云云審如是<lb/>
　　　　則三良不能無罪東坡一篇獨冠絶於今古<lb/>
此生太山重忽作鴻毛遺三子死一言所死良巳微賢<lb/>
哉晏平仲事君不以私我豈犬馬哉從君求盖帷殺身<lb/>
固有道大節要不虧君為社稷死我則同其歸顧命有<lb/>
治亂臣子得從違魏顆真孝愛三良安足稀仕宦豈不<lb/>
<pb n="KR4i0041_WYG_010-8a"/>
榮有時纒憂悲所以靖節翁服此黔婁衣<lb/>
　　秦穆公墓<lb/>
　　　　苕溪漁隠云余觀東坡秦穆公墓詩全與和<lb/>
　　　　三良詩意相反盖是少年時議論如此至其晩<lb/>
　　　　年所見益髙超人意表揚雄所以悔少作也<lb/>
橐泉在城東墓在城中無百步乃知昔未有此城秦人<lb/>
以泉識公墓昔公生不誅孟明豈有死之日而忍用其<lb/>
良乃知三子殉公意亦如齊之二子從田横古人感一<lb/>
<pb n="KR4i0041_WYG_010-8b"/>
飰尚能殺其身今人不復見此等乃以所見疑古人古<lb/>
人不可望今人益可傷<lb/>
　　　蘆鴈<lb/>
　　　　禁臠云此東坡蘆雁詩欲叙雁閒暇之態故<lb/>
　　　　筆力頓挫如此又詩曰我生朩强鄙少以氣<lb/>
　　　　自擠孤舟到江海引手捫象犀邇來輒自悟<lb/>
　　　　留氣下煖臍亦頓挫也夫言頓挫者乃是覆<lb/>
　　　　却便文采粲然非如常格詩但排比句語而<lb/>
<pb n="KR4i0041_WYG_010-9a"/>
　　　　成熟讀之殊無氣味如少游詩曰松江浩無旁<lb/>
　　　　垂虹跨其上漫然䘖洞庭領畧非一状恍如陣<lb/>
　　　　平野萬馬攅穹帳離離雲抹山窅窅天粘浪煙<lb/>
　　　　中魚歌起鳥外征㠶颺逾知宇宙寛斗覺天南<lb/>
　　　　壯云云此但排比好句耳非能使之頓挫也<lb/>
野鴈見人時未起意先改君從何處看得此無人態無<lb/>
乃枯朩行人禽兩自在北風振枯葦微雪落璀璨慘然<lb/>
雲水昏晶瑩沙礫碎弋人悵何暮一舉𣺌江海<lb/>
<pb n="KR4i0041_WYG_010-9b"/>
　　　豆粥<lb/>
　　　　苕溪漁隠云東坡於飲食作詩以寫之往往<lb/>
　　　　皆臻其妙如豆粥詩是也<lb/>
　　　　禁臠云豆粥詩眉子石硯歌可謂分布用事<lb/>
　　　　法凡二事比類於前而後發其宏妙也<lb/>
君不見呼沱流澌車折軸公孫倉皇奉豆粥濕薪破竈<lb/>
自燎衣飢寒頓解劉文叔又不見金谷敲冰草朩春帳<lb/>
下烹煎多美人萍虀豆粥不傳法咄嗟而辦石季倫干<lb/>
<pb n="KR4i0041_WYG_010-10a"/>
戈未解身如寄聲色相纒心巳醉身心顛倒自不知更<lb/>
識人間有真味豈知江頭千頃雪色蘆茆簷出沒晨煙<lb/>
孤地碓舂秔光似玉沙瓶煑豆軟如酥我老此身無著<lb/>
處賣書來問東家住卧聽雞鳴粥熟時蓬頭曵履東家<lb/>
去<lb/>
　　　眉子石硯歌<lb/>
君不見城都畫手開十眉横雲却月争新竒遊人指㸃<lb/>
小嚬處中有漁陽胡馬嘶又不見王孫青𤨏横雙碧膓<lb/>
<pb n="KR4i0041_WYG_010-10b"/>
斷浮空逺山色書生性命何足論坐費千金買消渴爾<lb/>
來喪亂愁天公謫向君家書硯中小窗虛幌相嫵媚令<lb/>
君曉夢生春紅毗耶居士談空處結昔巳空花不住試<lb/>
教天女問磨鈆千偈瀾翻無一語<lb/>
　　　梨花<lb/>
　　　　容齋隨筆云張文潜好誦東坡梨花絶句云云每<lb/>
　　　　吟一過必擊節嘆賞不能已文潜盖有省於此云<lb/>
梨花淡白柳深青柳絮飛時花滿城惆悵東欄一株雪<lb/>
<pb n="KR4i0041_WYG_010-11a"/>
人生㸔得幾清明<lb/>
　　　山谷道人<lb/>
　　魯直傳賛云山谷自黔州以後句法尤髙筆勢放<lb/>
　　縱實天下之竒作自宋興以來一人而已矣江西<lb/>
　　宗𣲖圗序云國朝歌詩之作或傳者多依效舊文<lb/>
　　未盡所趣惟豫章始大出而力振之抑揚反覆盡兼衆體<lb/>
　　吕氏童䝉訓云作文要悟入處悟入必自工夫中<lb/>
　　來非僥倖可得也如老蘓之於文魯直之於詩葢<lb/>
<pb n="KR4i0041_WYG_010-11b"/>
　　盡此理矣<lb/>
　　　古詩二首上蘓子瞻<lb/>
　　　　集注東坡報山谷書云古風二首託物引類<lb/>
　　　　得古人詩之風其推重如此故置之篇首云<lb/>
江梅有佳實托根桃李場桃李終不言朝露借恩光孤<lb/>
芳忌皎潔氷雪空自香古來和鼎實此物升廟廊嵗月<lb/>
坐成晚煙雨青巳黄得升桃李盤以逺初見甞終然不<lb/>
可口擲置官道傍但使本根在棄捐果何傷<lb/>
<pb n="KR4i0041_WYG_010-12a"/>
　　　又<lb/>
青松出澗壑十里聞風聲上有百尺絲下有千嵗苓自<lb/>
性得乆要為人制頽齡小草有逺志相依在平生醫和<lb/>
不並世深根且固蒂大言可醫國何用大早計小大材<lb/>
則殊氣味固相似<lb/>
　　　秦和文潛贈無咎篇末多以見及以既見君子<lb/>
　　　云胡不喜為韻<lb/>
　　　　集註山谷嘗寫答邢居實詩及此詩與徐師川曰<lb/>
<pb n="KR4i0041_WYG_010-12b"/>
　　　　後八詩頗為得意故漫錄往或與潘洪諸友讀之<lb/>
龜以靈故焦雉以文故翳本心如日月利欲食之既後<lb/>
生玩華藻照影終末世安得八紘罝以道獵衆智<lb/>
談經用燕説束棄諸儒傳濫觴雖有罪末𣲖瀰九縣張侯<lb/>
真理窟堅壁物與戰難以口舌争水清石自見<lb/>
野性友麋鹿君非我同羣文明近日月我亦不如君十<lb/>
載長相望逝川水沄沄何言談絶倒茗椀對爐薫<lb/>
北寺鎻齋房塵鑰一時啟晁朝跫然來連壁照書几庭<lb/>
<pb n="KR4i0041_WYG_010-13a"/>
柏鬱葱葱紅榴鏬多子時蒙吐佳句幽處萬籟起<lb/>
先皇元豐末極厭士淺聞只今舉秀孝天未䘮斯文晁<lb/>
張班馬手崔蔡不足云當令横筆陣一戰静楚氛<lb/>
張侯窘炊玉僦屋得空壚但見索酒郎不見酒家胡雖<lb/>
肥如瓠壺胷中殊不麄何用知如此文采似於莬<lb/>
荆公六藝學妙處端不朽諸生用其短頗復鑿户牖譬<lb/>
如學捧心初不悟已醜玉石恐俱焚公為區别不<lb/>
吾友陳師道抱獨門掃軌晁張作薦書射雉用一矢吾<lb/>
<pb n="KR4i0041_WYG_010-13b"/>
聞舉逸民故得天下喜兩公陣堂堂此士可摩壘<lb/>
　　　次韻荅邢敦夫<lb/>
為山不能山過在一簣止渥洼騏驎兒墮地志千里岷<lb/>
江初濫觴入楚乃無底將升聖人堂道固有廉陛邢子<lb/>
好少年如世有源水方求無津涯不作蝸牛喜兒中兀<lb/>
老蒼趣造甚竒異過閲王公門袖中有漫刺别來阻河<lb/>
山望逺每障袂斯文向千載有志常寡遂後生文楚楚<lb/>
照影若孔翠不應太𤣥草睎價咸陽市雨作枕簟秋官<lb/>
<pb n="KR4i0041_WYG_010-14a"/>
閒省中睡夢不到漢東茗椀乃為祟聞君肺渴减頗復<lb/>
佳食寐讀書得新功來雁寄一字<lb/>
　　　戱荅俞清老人寒夜<lb/>
　　　　王立之詩話云山谷云金華俞清老字子中<lb/>
　　　　二十年前與余共學於淮南元豐甲子相見於<lb/>
　　　　廣陵自云荆公欲使之脫逢腋著僧伽黎奉香<lb/>
　　　　火於半山寺予之僧名紫琳字清老無妻子<lb/>
　　　　之累云去作半山道人似不為難事然生龜<lb/>
<pb n="KR4i0041_WYG_010-14b"/>
　　　　脱筒亦難堪忍後數年見之儒冠自若也因<lb/>
　　　　嘗戱和清老詩云云<lb/>
　　　　集註山谷䟦此詩云東坡屢哦此詩以為妙也<lb/>
索索葉自雨月寒遙夜䦨馬嘶車鐸鳴羣動不遑安有<lb/>
人夢超俗去髪脱儒冠平明視清鏡政爾良獨難<lb/>
聞道一稊米出身縳簪纓懷我伐朩友寒衾夢丁丁冨<lb/>
貴但如此百年半曲肱早晚相隨去松根有茯苓<lb/>
牧羊金華山早通玉帝籍至今風低草<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>見白石金<lb/>
<pb n="KR4i0041_WYG_010-15a"/>
華風煙下亦有君履迹何為紅塵裏頷鬚欲雪白<lb/>
　　　謫居黔南十首<hi>摘樂天句</hi>
　　　　集註云近世曽慥端伯作詩選載潘邠老事云<lb/>
　　　　張文潛晚喜樂天詩邠老聞其稱美輒不樂嘗<lb/>
　　　　誦山谷十絶句以為不可跂及其一云老色日上<lb/>
　　　　面歡悰日去心今既不如昔後當不如今潜一日<lb/>
　　　　召邠老飯預設樂天詩一帙置書室牀枕間邠<lb/>
　　　　老少焉假榻翻閲良久纔悟山谷十絶詩盡用<lb/>
<pb n="KR4i0041_WYG_010-15b"/>
　　　　樂天大篇裁為絶句葢樂天長於敷衍而山谷<lb/>
　　　　巧於剪裁自是不敢復言端伯所載如此必有<lb/>
　　　　所依據然敷衍剪裁之説非是葢山谷謫居<lb/>
　　　　黔南時取樂天江州等詩偶有㑹於心者摘其<lb/>
　　　　數語寫置齋閣或嘗為人書世因傳以為山谷<lb/>
　　　　自作然亦非有意與樂天較工拙也詩中改易數<lb/>
　　　　字可為作詩之法故因附見於此<lb/>
　　　　韻語陽秋云黔南十絶七篇全用樂天花下對酒<lb/>
<pb n="KR4i0041_WYG_010-16a"/>
　　　　渭川舊居東城尋春西樓委順竹窗等詩餘<lb/>
　　　　三篇用其詩畧㸃化而已葉少蘊云詩人㸃<lb/>
　　　　化前作正如李光弼將郭子儀之軍重經號<lb/>
　　　　令精彩數倍此語誠然<lb/>
相望六千里天地隔江山十書九不到何用一開顔<hi>寄行</hi>
<hi>簡詩元作相去六千里地絶天邈然十書九不達何以聞憂顔</hi>
霜降水反壑風落朩歸山冉冉嵗華晩昆蟲皆閉闗<hi>嵗晩</hi>
<hi>詩元作冉冉嵗將晏物皆復本原</hi>
<pb n="KR4i0041_WYG_010-16b"/>
冷淡病心情暄和好時節故園音信斷逺郡親賔絶<hi>花下</hi>
<hi>對酒</hi>
山郭燈火稀峽天星漢少年光東流水生計南枝鳥<hi>西樓</hi>
冥懷齊逺近委順隨南北歸去誠可怜天涯住亦得<hi>委順</hi>
老色日上面歡悰日去心今既不如昔後當不如今<hi>東城</hi>
嘖嘖雀引雛稍稍筍成竹時物感人情憶我故鄉曲<hi>渭川</hi>
<hi>舊居</hi>
苦雨初入梅瘴雲稍含毒泥秧水畦稻灰種畬田粟<hi>同上</hi>
<pb n="KR4i0041_WYG_010-17a"/>
輕紗一幅巾小簟六尺床無客盡日静有風終日涼<hi>竹窗</hi>
病人多夢醫囚人多夢赦如何春來夢合眼在鄉社<hi>寄行</hi>
<hi>簡詩元作渴人多夢飲饑人多夢飡春來夢何處合眼到東川</hi>
　　　題孟浩然畫像<lb/>
　　　　苕溪漁隠云題浩然畫像詩浩然平生出處<lb/>
　　　　事跡悉能道盡乃詩中傳也<lb/>
先生少也隠鹿門爽氣洗盡塵埃昏賦詩真可凌鮑謝<lb/>
短褐豈愧公卿尊故人私邀伴禁直誦詩不顧龍鱗逆<lb/>
<pb n="KR4i0041_WYG_010-17b"/>
風雲感㑹雖有時顧此定知毋枉尺襄江𣺌𣺌泛清流<lb/>
梅殘臘月年年愁先生一往今㡬秋後來誰復釣槎頭<lb/>
　　　次韻廖明略陪吳明府白雲亭燕集<lb/>
　　　　西清詩話云魯直自黔南歸詩變前體且云<lb/>
　　　　要須唐律中作活計乃可言詩如少陵淵畜<lb/>
　　　　雲萃變態百出雖數十百韻格律益嚴謹盖<lb/>
　　　　操制詩家法度如此余觀魯直和白雲亭燕<lb/>
　　　　集詩云云直可拍肩挽袂矣<lb/>
<pb n="KR4i0041_WYG_010-18a"/>
江浄明花竹山空響管絃風生學士麈雲繞令君筵百<lb/>
越餘生聚三吳逺接連庖霜刀落鱠執玉酒明船葉縣<lb/>
飛來舄壺公謫處天酌多時暴謔舞短更成妍唯我孤<lb/>
登覧觀詩未䆒宣空餘五字賞又似兩京然醫是肱三<lb/>
折官當嵗九遷老夫看鏡罷衰白敢争先<lb/>
　　　畫睡鴨<lb/>
　　　　容齋隨筆云徐陵鴛鴦賦云山雞映水那相<lb/>
　　　　得孤鸞照鏡不成雙天下真成長㑹合無勝<lb/>
<pb n="KR4i0041_WYG_010-18b"/>
　　　　比翼兩鴛鴦黄魯直題畫睡鴨云云全用徐<lb/>
　　　　語㸃化之末句尤精工<lb/>
山雞照影空自愛孤鸞舞鏡不成雙天下真成長㑹合<lb/>
兩鳬相倚睡秋江<lb/>
　　　乞猫<lb/>
　　　　後山詩話云魯直乞猫詩云云雖滑稽而可<lb/>
　　　　喜千嵗而下讀者如新<lb/>
秋來䑕輩欺猫死掲瓮掀盆攪夜眠聞道狸奴將數子<lb/>
<pb n="KR4i0041_WYG_010-19a"/>
買魚穿栁聘啣蟬<lb/>
　　　題蘆鴈圗<lb/>
　　　　禁臠云若不得流水還應過别山者題野燒也嚴<lb/>
　　　　霜百草白深院一株青題小松也前人以為工是<lb/>
　　　　題其意耳非能狀其體態也如子美題雨則曰紫<lb/>
　　　　崖奔處黒白鳥去邊明樂天題琵琶曰銀瓶忽破<lb/>
　　　　水漿迸鐵騎突出刀鎗鳴又曰四絃一聲如裂帛<lb/>
　　　　此皆曲盡萬物之情狀若音聲不可把玩如石火<lb/>
<pb n="KR4i0041_WYG_010-19b"/>
　　　　雷光而人之才力能攬取之然此但得其情狀非<lb/>
　　　　能寫其不傳之妙如山谷題蘆鴈圗則妙絶矣<lb/>
恵崇煙雨蘆鴈坐我瀟湘洞庭欲喚扁舟歸去傍人謂是<lb/>
丹青<lb/>
　　　過百里奚大夫塜<lb/>
　　　　呂氏童䝉訓云或稱魯直桃李春風一杯酒江湖夜<lb/>
　　　　雨十年燈以為極至魯直自以此猶砌合須石吾<lb/>
　　　　甚愛之勿使牛礪角牛礪角尚可牛鬭殺我竹此<lb/>
<pb n="KR4i0041_WYG_010-20a"/>
　　　　乃可言至耳然如魯直百里大夫冢詩與快<lb/>
　　　　閣詩已自見成就處也<lb/>
行客抱憂端況復思古人何年一丘土不見石騏驎斷<lb/>
碑略可讀大夫身霸秦虞公納埀棘將軍西問津安知<lb/>
五羊皮自鬻千金身末俗工媒孽浮言妬道真幸逢孟<lb/>
軻賞不愧㣲子魂<lb/>
　　　登快閣<lb/>
癡兒了却公家事快閣東西倚晚晴落朩千山天逺大<lb/>
<pb n="KR4i0041_WYG_010-20b"/>
澄江一道月分明朱絃巳為佳人絶青眼聊因美酒横<lb/>
萬里歸船動長笛此心吾與白鷗盟<lb/>
　　　和荅錢穆父詠猩猩毛筆<lb/>
　　　　王直方詩話云東坡寫金帶鞍馬乃表四六<lb/>
　　　　中送窮文山谷猩猩毛筆詩乃篇章中毛頴<lb/>
　　　　傳<lb/>
　　　　類苑云魯直善用事若正爾填塞故實舊謂<lb/>
　　　　之㸃鬼簿今謂之堆垜死屍如詠猩猩毛筆<lb/>
<pb n="KR4i0041_WYG_010-21a"/>
　　　　詩云平生幾兩屐身後五車書又云管城子<lb/>
　　　　無食肉相孔方兄有絶交書精妙隠宻不可<lb/>
　　　　加矣當以此語反三隅也<lb/>
　　　　吕氏童䝉訓云東坡詩云賦詩必此詩定知<lb/>
　　　　非詩人此或一道也魯直作詠物詩曲當其<lb/>
　　　　理如猩猩毛筆詩云平生幾兩屐身後五車書<lb/>
　　　　其必此詩哉<lb/>
愛酒醉魂在能言幾事疎平生幾兩屐身後五車書物<lb/>
<pb n="KR4i0041_WYG_010-21b"/>
色㸔王㑹勲勞在石渠拔毛能濟世端為謝楊朱<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹莊詩話巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>浮山集巻九</head>
    <p>
<pb n="KR4d0200_WYG_009-1a"/>
欽定四庫全書<lb/>
　浮山集巻九　　　　　　　宋　仲并　撰<lb/>
　　啓<lb/>
　　　代執政謝賀新除啓<lb/>
視草玉堂頻上乞身之請疏恩丹陛更叨共政之圖寵<lb/>
至若驚令行弗反念逺猷之何有辱高義之相先疾讀<lb/>
誨音交流慙汗某官風華懋羙天韻雄成持自得之學<lb/>
而尊其所聞藴至剛之氣而養之無害長篇大軸方天<lb/>
<pb n="KR4d0200_WYG_009-1b"/>
下想聞其風直道危言顧廷臣無出其右宜居四近恊<lb/>
賛萬㡬乃紬金匱之藏暫奉琳宫之逸更春秋之一字<lb/>
誰敢異辭得謨典之百篇復見左史逺勤華翰俯賁衰<lb/>
蹤燦然錦繡之詞恍若瓊瑶之貺某離羣滋乆被命過<lb/>
優嗟小器之易盈何能稱此惜真儒之未用益愧先之<lb/>
祈茂毓於粹和尚阻陪於談笑<lb/>
　　　代賀漕除户侍啓<lb/>
詔頒天陛恩陟地官聳風采於列城籍甚埋輪之譽増<lb/>
<pb n="KR4d0200_WYG_009-2a"/>
羽儀於禁路偉兹持槖之班簪紱均歡冕旒虚竚竊以<lb/>
㑹計自有綱目廢之斯紊而舉之則張泉貨非無源流<lb/>
疏之斯通而壅之則止仰惟累聖具有成䂓凡斂散出<lb/>
納之權為經常永乆之計餘財餘力民無一日之徭足<lb/>
食足兵國有九年之蓄閲嵗滋乆遭時多虞官簿紛紜<lb/>
弊起胥徒之手民田連亘富儗王公之家舉世咨嗟賴<lb/>
公灼見銷百年之患不勞指顧之間為兩路之民永息<lb/>
追呼之擾法當推廣眷益優隆恭惟某官道極高明氣<lb/>
<pb n="KR4d0200_WYG_009-2b"/>
充剛大洽聞博物學貫百氏之書發䇿决科文高乙夜<lb/>
之覽以潔淨精微之教逢聰明睿智之君墨綬他時屈<lb/>
宏才於下邑繡衣三嵗騰歡頌於載塗任衆人所難能<lb/>
合斯民之共願兩手加額萬口同詞侯宅侯田旣力摧<lb/>
於豪右我疆我理庶永斷於侵漁萃此殊功滋膺妙簡<lb/>
仁政必自於經界已悉正於版圖老成實重於典刑宜<lb/>
遂聯於簪槖卓爾羣工之標的兹為二府之權輿成命<lb/>
初傳有識相慶某猥蒙知遇浸荷使令奉令而行惟謹<lb/>
<pb n="KR4d0200_WYG_009-3a"/>
遵於三尺指心自誓儻圖報於萬分賀厦為深趨庭未<lb/>
遂莫勝敷叙但劇欣榮<lb/>
　　　代人賀陽奉使啓<lb/>
登持禁槖就擁使旜聽履而上星辰聳儀型於百辟出<lb/>
疆而安社禝敦和好於兩朝維時鉅公實允羣議某官<lb/>
喬山松栢層漢鵷鴻威儀詞令之不凡出處行藏之可<lb/>
紀推諤諤之一士名早播於簪纓萃師師之百僚眷獨<lb/>
深於黼扆周爰使節共理侯藩盤根錯節之無難視草<lb/>
<pb n="KR4d0200_WYG_009-3b"/>
判花之已晩輦轂先彈壓共高京邑之深原隰有光華<lb/>
茲重使軺之遣暫閲大司農之印徑躋少常伯之聯極<lb/>
寵耀於一行視恩輝於八座自天子所揚萬里之威名<lb/>
真丈夫哉快一時之觀聽某蹇薄門闌之下客飄零江<lb/>
海之餘生雖長此阻陪於後塵喜行矣將歸於大冶神<lb/>
其持䕶可㤀道路之勞帝曰遄歸即正鈞衡之拜<lb/>
　　　代考功郎中謝宰執啓<lb/>
不習為吏猥充數於侯方何自為郎遽升華於省户目<lb/>
<pb n="KR4d0200_WYG_009-4a"/>
眩雲天之䆳身參鵷鷺之行踰分䟽榮省躬知懼伏念<lb/>
某愚未聞道懦無取材斗筲之器小哉寜知逺者大者<lb/>
箕裘之業衰矣敢云有之似之徒以早唯詩禮之聞不<lb/>
忍少廢簡編之習候槐黄於八月屢戰無功望桂魄於<lb/>
九霄自憐不遇乃抗塵而走俗毎勞形而苦心艱險備<lb/>
嘗交游益落頃預登聞之末屬初觀文物於本朝魏闕<lb/>
馳心幸不違於咫尺太倉索米曽何補於分毫無何薪<lb/>
桂之不供非為蓴鱸而欲去懇求補外偶玷治中望行<lb/>
<pb n="KR4d0200_WYG_009-4b"/>
都數舍之遥幸賢牧接踵而至蒙成自慶敢希南陽太<lb/>
守之稱捄過不遑寜有海沂别駕之譽從容茂苑長洲<lb/>
之勝談笑清香兵衛之間念百里之行至九十而方半<lb/>
顧千鈞之重豈一縷之能勝忽驚詔綍之頒遽竊守符<lb/>
之寄㓜之所學於古者將行其志前之所任其長者今<lb/>
推而行毎一事必稽於公言寜此身專任於衆怨不意<lb/>
譴訶之粗免毎虞謗讟之交興迨此終更還叨初渥解<lb/>
印章者幾日聞警蹕於大昕三年可使足民僅逃於戾<lb/>
<pb n="KR4d0200_WYG_009-5a"/>
一言何能寤主宜黜而升謂稍還中都官之舊班乃徑<lb/>
處尚書郎之高選矧伊考績幾類典銓自昔相傳兼司<lb/>
貢士之選舉于今未替仍掌勲臣之諡章七司之案牘<lb/>
旁通百官之考課具在材宜克稱事最為繁曾微累日<lb/>
之勞驟玷列星之次此葢伏遇某官甄陶萬彚槖籥一<lb/>
元負剛毅敢為之氣而守以至謙積深造自得之學而<lb/>
持之無倦黄鍾大呂鏗鏘雅頌之音北斗泰山烜赫台<lb/>
階之望持危扶顛而力有餘裕守文應變而施無不宜<lb/>
<pb n="KR4d0200_WYG_009-5b"/>
雖斯須告后之言皆悠久經邦之略輔贊彌縫而藏諸<lb/>
用光輔丕圖乂負偃植各安所施並徕衆俊坐令孱瑣<lb/>
亦復超踰某敢不策疲曳以㤀勞履靖共而安位勉揚<lb/>
乃職思稱所蒙方太上皇開近侍薦舉之科已首竊朱<lb/>
轓之寵惟今天子下内外更畨之令又躐陪畫省之遊<lb/>
自揣何人毎叨殊奬銘茲厚植誓不辜恩感懼交懐言<lb/>
書莫盡<lb/>
　　　代鎮江守謝宰執啓<lb/>
<pb n="KR4d0200_WYG_009-6a"/>
釋宣流之重寄僅免譴訶分近甸之名藩益慙倖冒人<lb/>
欣由逺而及邇自慚已去而復來獲安萍梗之蹤盡出<lb/>
鈞陶之賜伏念某性資頑鄙材具拙疎隨地而安謂遇<lb/>
坎乗流在我而已為貧而仕乃抗塵走俗埀老不休費<lb/>
嵗月於奔馳耗精神於憂患力小不可任大而委任多<lb/>
過其材命薄難與成功故事功略無可紀徒積素餐之<lb/>
愧不知華髪之侵所願終焉蓬蓽之間況亦晚矣桑榆<lb/>
之景屬者烽塵之擾蕭然淝水之濵荷君公起廢之恩<lb/>
<pb n="KR4d0200_WYG_009-6b"/>
豈臣子辭難之日扶老擕㓜於風塵之際黽勉畏塗救<lb/>
死扶傷於煨燼之餘侵尋累月竟無毫髪可效涓埃旋<lb/>
易朱方席未遑煖遽貽白簡罪不勝誅益收驚魄於故<lb/>
廬長保殘軀於暮景荷清朝之簡記趨便殿以對揚誤<lb/>
膺鄂渚之除亟遡長江而上赤壁夏口視形勝之具存<lb/>
京口曲阿豈夢魂之敢到忽聞申命獲拜制書此葢伏<lb/>
遇某官文章六經事業三代聳北斗泰山之望播黄鍾<lb/>
大吕之音柱石本朝輔贊彌縫藏諸用權衡多士乂負<lb/>
<pb n="KR4d0200_WYG_009-7a"/>
偃植安所施籌策無遺勲名有耀犯顔軒陛判羣議於<lb/>
一言正色廟堂裁萬幾於反掌方並來於衆俊曾不棄<lb/>
於寒生爰因新掛印而東復畀舊分符之地某敢不撫<lb/>
摩彫瘵振起懦偷今日所當言者朝夕而行曩昔所未<lb/>
至者一二而改人臣均於愛主願分宵旰之憂郡守職<lb/>
在養民尤在水潦之嵗誓殫駑力仰答鴻私<lb/>
　　　代人宫祠謝宰執啓<lb/>
病餘待盡寄暮景於山林望外叨恩奉真祠之香火仰<lb/>
<pb n="KR4d0200_WYG_009-7b"/>
銜鈞造深激懦𠂻伏念某用意迂廻觸向乖迕辛勤早<lb/>
嵗所服膺者前哲丁寜之言狷介一生所切齒者流俗<lb/>
靡敝之習誓無㤀於日用斷自保於嵗寒頃省户初造<lb/>
於坐隅毎暇日備陳於心曲照其悃愊契若平生至於<lb/>
極力保持脫危蹤於虎口加之過情推挽陪法從於螭<lb/>
坳稍親天日之光尚畏風波之迫乞郡符而引去猶書<lb/>
殿之疏榮周旋其私始終若此契濶仞墻之寖乆因循<lb/>
尺牘之遂疎豈炯炯之有他謂區區之何益知心最舊<lb/>
<pb n="KR4d0200_WYG_009-8a"/>
固宜苛禮之兩㤀薦語尚新豈慮流言之三至逮更除<lb/>
於兩郡旋趨覲於九霄還載筆之舊班恩寜無自僅持<lb/>
槖之滿嵗罪在不容沸騰白簡之辭罷免丹邱之守坐<lb/>
此七年之屏跡蕭然萬事之㝠心已玷恩門終棲徳宇<lb/>
初謂生存之無望亦知顛沛之可期流離敢望於他人<lb/>
顧盼未忘於疇昔尚頒稍廪力䕶瑕疵憔悴餘年終賴<lb/>
賞音之素紛紜行路虚疑獲譴之深恭惟某官爕和一<lb/>
元陶冶萬類輔贊彌縫藏諸用上表精忠勞來還定安<lb/>
<pb n="KR4d0200_WYG_009-8b"/>
其居民臻寜壹蠲除密網振起頹波如殘生委頓之餘<lb/>
更衆毁摧傷之乆臥疴農畆恃大庇而少安賦禄祠庭<lb/>
揣素餐而益懼惟堅持於晚節亦深訟於昨非敢曰酬<lb/>
知終焉戀徳瞑目何望分作天地之棄人沒齒為期長<lb/>
借江河之餘潤<lb/>
　　　代平江守落職除宫祠謝宰執啓<lb/>
悔尤自見疵豈待於吹毛彈劾遽聞罪莫勝於擢髪俯<lb/>
從寛典仰戴殊私咎雖由於一飲一食之間恩不㤀於<lb/>
<pb n="KR4d0200_WYG_009-9a"/>
三沐三熏之素伏念某凡材樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>薄命﨑嶇屢試無聞<lb/>
將行復躓嘉肴不知其㫖學豈足以探微簞食不堪其<lb/>
憂恩誤蒙於起廢粤自苕溪之偏郡更擢茂苑之要藩<lb/>
内省冒居乆思引去屬使旜之修好頒燕豆以示慈方<lb/>
逺人欽奉於王靈豈一介驟干於國典凡酒醴牲殽之<lb/>
設悉有遵承雖供張器用之微靡容加損誰為草具以<lb/>
紊初筵壊館納車僅免有詞於鄭國烝殽薦體不憂興<lb/>
問於晉人雖謂至愚寜㤀自力遽煩剗削深負陶鎔尚<lb/>
<pb n="KR4d0200_WYG_009-9b"/>
竊食於外祠姑罷直於中祕保全曲折感懼再三某官<lb/>
柱石本朝權衡多士彌縫補贊旣臻於治偃植乂負悉<lb/>
用所長謂斐然不知所裁罪則有素而過也各於其黨<lb/>
心實無他如憐臲卼之蹤更厚帡幪之庇念平時細謹<lb/>
不敢越爼而代庖顧書生酸寒難使監厨而命定以儆<lb/>
不肅聊示有懲某敢不祗荷寛恩因追徃咎作餅空勞<lb/>
於畫地自歎迂疎懲羮不㤀於吹虀彌思戒慎<lb/>
　　　代湖倅謝宰執啓<lb/>
<pb n="KR4d0200_WYG_009-10a"/>
聚族猥多不能供億逢辰旣泰耻獨飄零恩誤出於鈞<lb/>
陶憂頓寛於溝壑飲食必祝造化難酬伏念某材具非<lb/>
長器資甚淺枌榆旣隔銷嵗月於奔馳蒲柳易殘耗精<lb/>
神於憂患棲遲無地孤露不天敢懷結綬以登畿但願<lb/>
攝齊而請業在後固宜於瓦礫分也奚言居貧莫具於<lb/>
簞瓢蕭然已甚頃持危悃仰叩崇墉謂或死或生之分<lb/>
繫吾相一笑一嚬之頃方旅退旅進之次蒙我公三熏<lb/>
三沐之私願既滿於登門寵更叨於佐郡方茲需次已<lb/>
<pb n="KR4d0200_WYG_009-10b"/>
復問塗惟四水之侯藩號二浙之道院白蘋繞郭華屋<lb/>
填城明月清風旣宛存於舊觀浮家泛宅尚追想於遺<lb/>
蹤良慰途窮曷分吏責號寒啼飢二十口均欲酬一飯<lb/>
之恩摩頂放踵六尺軀邈未有纎毫之補恭惟某官力<lb/>
扶宗社心契乾坤宇宙山河盡回和氣禽魚草木亦賴<lb/>
恩輝冕旒獨倚於精忠竹帛疊書於茂烈羣才並進偃<lb/>
植各安所施異意潛消芟夷勿使能殖贊贊祖宗萬世<lb/>
之業亹亹唐虞三代之風鍳此孤蹤斷無他技有加憐<lb/>
<pb n="KR4d0200_WYG_009-11a"/>
惻弗忍流離家室妻孥驩然相告父母天地恩其可㤀<lb/>
某敢不圖効萬分謹遵三尺駑駘十駕所願勉旃鷦鷯<lb/>
一枝不啻足矣心焉懷徳誓不辱知<lb/>
　　　代郡守謝侍從啓<lb/>
臥漳濵之疾亟返鄉枌復鴈門之踦重紆郡紱恍若沉<lb/>
疴之去體猶念覆車之在前備歴多艱若為共理伏念<lb/>
某瓶罌之器易滿而傾拱把之材過用則折乆矣坐叨<lb/>
於餼廩蔑然無補於事功數免稀遷榮未施於毫髪早<lb/>
<pb n="KR4d0200_WYG_009-11b"/>
衰多病憂毎迫於膏肓惟聖主親攬於權綱而羣材悉<lb/>
起於幽逺有如孱𤨏示預使令攬轡登車已負埋輪之<lb/>
譽捫參歴井敢㤀叱馭而前乃呻吟於路旁分沉㝠於<lb/>
死所自天而下忽霑從欲之恩順流而東始有更生之<lb/>
望白骨幾再肉矣死灰寜復然乎方欣一壑之專寜復<lb/>
三刀之夢忽茲假寵無路懇辭念材具之非長復憂愁<lb/>
之不貸吹虀懲沸自念傷弓之餘滴淚到泉更嬰䑛犢<lb/>
之戚神明未還於舊觀道徳益負於初心雖已懷印紱<lb/>
<pb n="KR4d0200_WYG_009-12a"/>
而來猶欲掛衣冠而去甫茲視事惟懼瘝官恭惟某官<lb/>
一代老成斯民先覺以正元之朝士首甘泉之侍臣特<lb/>
立卓然屹中流之砥柱孤光炯若粲明月於長庚當宁<lb/>
已熟於履聲造膝每懷於諫草行膺制綍入秉機衡俯<lb/>
念窮途乆沾餘潤謂異時試郡雖慙二千石之良而平<lb/>
昔登門不啻三十年之舊假此朱轓之寵本由華袞之<lb/>
襃某敢不體息黥補劓之殊恩圖宣化承流之薄效悉<lb/>
蠲民瘼仰答己知事君以人已誤勤於推轂代天理物<lb/>
<pb n="KR4d0200_WYG_009-12b"/>
惟側聽於演綸<lb/>
　　　代謝監司舉薦啓<lb/>
賜閒丹陛自媿叨踰承乏泮宫敢求聞達豈謂剡章之<lb/>
寵得於擁篲之初竊以當宁思賢方以得人為急羣工<lb/>
體國率懷舉類之心然而斯人或老於山林沒世不聞<lb/>
於朝野况彼深情而厚貌鑒裁為難類皆飾偽而亂眞<lb/>
沿襲滋甚輕儇狂斐者以警慧而獲舉循黙遲鈍者謂<lb/>
純雅而見收或肆為放蕩之言至自詭經綸之略世更<lb/>
<pb n="KR4d0200_WYG_009-13a"/>
相笑人不易知如某者術業空空性資下下挾書早嵗<lb/>
嘗妄求六藝之歸筮仕壯年了不通當時之務自登名<lb/>
於科第乆待次於田閭粵在去秋遽聞召命引道即趨<lb/>
於魏闕俯躬入覲於楓宸揣愚分以遄歸迫官期而來<lb/>
上竊五斗之粟遂寛菽水之憂蒙一字之褒更重駑駘<lb/>
之價此葢伏遇某官主盟斯道推轂寒生嘉善而矜不<lb/>
能允矣大賢之度好徳則錫之福念茲皇極之言顧如<lb/>
孱愚允謂疏邈親承輝庇方託二天之仁首示薦章更<lb/>
<pb n="KR4d0200_WYG_009-13b"/>
妙五雲之體莫勝榮幸姑誓緘藏某敢不祗畏簡書服<lb/>
勤夙夜益勵疎愚之守用報所知回觀清要之塗良非<lb/>
所望然而儒宫牢落士氣彫零廊廡僅存詩書絃誦之<lb/>
乆廢廟宇不設簠簋籩豆之俱亡寓奠獻於釋梵之宫<lb/>
設筵几於茅茨之下凡在使麾之所部為郡幾何闕然<lb/>
鄉校之不修惟此而已尚蘄特達曲示恩輝豈敢遽望<lb/>
於落成庶幾稍資其經始當與多士共荷深知過此以<lb/>
還未知所措<lb/>
<pb n="KR4d0200_WYG_009-14a"/>
　　　代李司理啓<lb/>
立笠澤之簿書方虞曠戾移蘇臺之獄訟更辱超升曾<lb/>
未朞年獲書再考深惟倖冒彌積悚惶伏念某本以諸<lb/>
生獲陪多士粤從弱冠即玷賢書周旋詩禮之異聞粗<lb/>
知嚮道佩服聖賢之遺訓用以成身志竊慕於古人文<lb/>
敢希於作者誓堅素守絶意亨塗逮晩困於流離繼頻<lb/>
更於憂患衰遲已甚窮困焉依乃稍緝於舊聞遂復賈<lb/>
於餘勇擔簦鼔篋於羣英之後爭名較藝於寸晷之餘<lb/>
<pb n="KR4d0200_WYG_009-14b"/>
笑末學之未工悼初心之已負偶縁薄技遂沗儒科昨<lb/>
從筮仕之初即處提封之下一行作吏安知巧宦之機<lb/>
半世倦遊常在數竒之域甘沉迷於簿領已自斷於平<lb/>
生旣才疎與世以多違又動輙迷方而不遇方懷退縮<lb/>
敢意甄收誤蒙特達之知更處平反之寄空坐縻於嵗<lb/>
月終何補於事功每懷朝夕之憂更甚簡書之畏自分<lb/>
書下下之考其敢希赫赫之名賴盛徳之包荒俾終年<lb/>
而尸素此蓋伏遇某官斯民先覺吾道主盟忠嘉乆簡<lb/>
<pb n="KR4d0200_WYG_009-15a"/>
於上心議論獨傾於諸老徧儀禁路嘉猷未究於所長<lb/>
出領輔藩坐嘯何勞於游刅將益茂經邦之業故每敦<lb/>
推轂之風致此寒微首蒙眄睞疎庸何取敢云州縣之<lb/>
徒勞頑礦無堪尚兾鈞陶之在後某敢不益堅晚節愼<lb/>
守官箴思少効於纎毫庶仰期於知遇<lb/>
　　　代人贄見婺守啓<lb/>
埀大名於宇宙雅願登門走賤役於塵埃適諧望履跡<lb/>
自憐於么麽庇永託於帡幪幸豈人謀思惟己獨伏念<lb/>
<pb n="KR4d0200_WYG_009-15b"/>
某簞瓢貧餓萍梗飄流少也從師供洒掃應對之職長<lb/>
而試藝乏雕蟲篆刻之資决戰徒勤䇿勲何有蹭蹬場<lb/>
屋莫厠千佛之名惆悵雲霄欲致諸天之問此心何在<lb/>
一飽所驅未容辭箠楚而脱簿尉之中寜有持旌麾而<lb/>
出幕府之望朅來涇水祗役窮山去門牆跬歩而遥日<lb/>
蒙暉潤環閭里千家之聚嵗幸豐穰藹然絃歌溢於逵<lb/>
路踰年坐糜於餼廩終朝絶簡於簿書父老均歡非止<lb/>
干戈之不識官寮自幸更㸔桴鼔之稀鳴自愧空餐祗<lb/>
<pb n="KR4d0200_WYG_009-16a"/>
虞深譴賴密依於蓮幕毎快覩於芝眉謂閲四十而無<lb/>
聞雖賦資之極陋念陪三千而受業亦用志之良勤假<lb/>
以色辭慰此勞悴罰不勝而誅不至以是為憂閔其勞<lb/>
而序其情恃公為重雖阻陪於杖屨已深篆於肺肝恩<lb/>
實知歸報將何所抱關擊柝自念有時而為貧毁瓦畫<lb/>
墁大類無功而得食疎庸安取僥倖何多恭惟某官名<lb/>
擅斗南氣鍾江左見聞該洽滿詩書於腹中詞藻淵源<lb/>
揮雲烟於筆下躬行孝悌氣藴中和攻曉窻夜燭之勤<lb/>
<pb n="KR4d0200_WYG_009-16b"/>
以春誦夏絃為樂箕裘世業合視草於玉堂羽翼聖經<lb/>
每擷英於黄巻令譽藹聞於中外清風稱冠於古今丹<lb/>
桂一枝凛諸儒之莫望靈芝三秀偕羣從以同登既鴈<lb/>
塔之書名宜鳳池之接武北門西掖行司帝制之嚴疊<lb/>
嶂雙溪暫借侯藩之重已㸔煖席行即賜環重念某棲<lb/>
遲末路之有年擺脱窮愁之無日已踰壯齒蒲柳之質<lb/>
易衰乆困窮簷樗櫟之材何用徒分隂之是惜競寸晷<lb/>
之無從仁不遐遺已荷包荒之度善惟類舉尚希拔茹<lb/>
<pb n="KR4d0200_WYG_009-17a"/>
之私<lb/>
　　　代宋帥回張魁啓<lb/>
射䇿天庭登名仕版榮中君門之第一素推國士之無<lb/>
雙公議所歸輿情共慶伏以某官力行仁義允蹈中庸<lb/>
觀三代兩漢之書而尊其所聞覽諸子百家之言而守<lb/>
之以約學深自得性禀不羣以道術支離為心憂獨得<lb/>
伊川之正統以天下安危為己任歴陳涑水之嘉謨擢<lb/>
冠省闈已騰令望比奉大對益獻忠言誠意格物而探<lb/>
<pb n="KR4d0200_WYG_009-17b"/>
聖賢之心已著當年烜赫之譽誦詩讀書而為國家之<lb/>
用可見他時康濟之功某猥以踈庸之資誤沗承宣之<lb/>
寄仰慶朝廷興賢之盛幸觀閭里得士之榮薄植何功<lb/>
長牋誤辱愧乏瓊瑶之報但增篋笥之華<lb/>
</p>
<p>
</p>
  </div>
</body>
</text>
</TEI>
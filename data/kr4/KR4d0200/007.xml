<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>浮山集巻七</head>
    <p>
<pb n="KR4d0200_WYG_007-1a"/>
欽定四庫全書<lb/>
　浮山集巻七　　　　　　　宋　仲并　撰<lb/>
　　啓<lb/>
　　　賀正啓<lb/>
考圖數貢朝廷蒐講於上儀獻嵗發春神物扶持於盛<lb/>
徳宜多祥祉来相興居恭惟某官雅量鎮浮高風激濁<lb/>
文行追扵前哲譽滿簪纓徳業富於當時眷深旈扆鬱<lb/>
然介福集此休辰軺車異時藹威名於南國玉堂指日<lb/>
<pb n="KR4d0200_WYG_007-1b"/>
對寵渥於東風某猥託㤙庥阻趨賔廡願乘交泰之㑹<lb/>
賢業川流永膺難老之期神禧日茂<lb/>
　　　賀冬啓<lb/>
律本吹灰驗微陽之初應天元啓厯嘉品彚之潛萌惟<lb/>
國宗工膺時純嘏恭惟某官忠貫金石誠格乾坤撥亂<lb/>
支傾勒休功於彛鼎持盈保泰荷深眷於冕旒亘古所<lb/>
傳於今為盛歡聲四海欣逄来復之佳辰眉夀千秋茂<lb/>
對駢臻之多祉某竊食於外戴徳方深令序載臨捧斚<lb/>
<pb n="KR4d0200_WYG_007-2a"/>
阻陪於下列崇墉在望飄蓬永賴於餘休<lb/>
　　　賀執政啓<lb/>
光奉制綸登持政柄進正臣治之表公議所歸得君子<lb/>
邦之基羣情共慶初聞告命四起歡謡矧得預於登門<lb/>
顧曷勝於賀厦竊惟王者體元居正允資廟堂左右之<lb/>
良大臣以道事君當得搢紳中外之望粤自厲精有為<lb/>
之日肆求執徳不二之臣特風動於四方亦日新於萬<lb/>
物折遐衝於樽俎銷邊陲未然之憂賛獨化於陶鈞固<lb/>
<pb n="KR4d0200_WYG_007-2b"/>
宗社無疆之業四方傾屬九陛疇咨蓋將熙帝載而亮<lb/>
天工所賴謀王體而斷國論成湯勇智若伊尹則見而<lb/>
知之帝舜聰明舉臯陶不仁者逺矣恭惟某官高明博<lb/>
大直諒端方領袖士林早擅頖雍之令譽淵源學海獨<lb/>
傳鄒魯之遺風傾三峽之詞源高衡陽之紙價踐揚華<lb/>
貫坐振頽波直筆正繩屏豺狼於當道危言讜論鳴鸞<lb/>
鳳於朝陽居江湖之濵而義不忘君處雷霆之下而心<lb/>
惟許國孤忠莫助正色自持列簪橐者幾時領麾符於<lb/>
<pb n="KR4d0200_WYG_007-3a"/>
數郡柱石本朝而安危獨任權衡多士而邪正坐分雅<lb/>
推當世之宗工灼見前哲之大體自結今天子之眷亟<lb/>
升少常伯之聯確乎金石之言每賛邦家之大計炳若<lb/>
蓍龜之見預懐邊鄙之深憂宜輔冕旒進參鼎鉉果膺<lb/>
柄用仰副簡知庻因名實之俱孚益建功名於不朽可<lb/>
久之徳可大之業用光輝於禁塗遹求厥寜遹觀厥成<lb/>
永賛㐮扵帝扆舉世所望非某敢私俯惟么麽之微蹤<lb/>
自念蹉跎於壯嵗夫子之牆數仞己幸頻登烏獲之力<lb/>
<pb n="KR4d0200_WYG_007-3b"/>
千鈞猥䝉借重不假蟠木先容之助遽叨華衮一字之<lb/>
褒榮耀晚生歆艷同軰逮兹顯拜倍劇懽悰三吐哺三<lb/>
握髪之風固共高於相閥一投足一舉手之力兹有望<lb/>
於㤙閎欣幸之深敷陳㒺既<lb/>
　　　賀樞宻啓<lb/>
被中宸之眷峻右府之班妙簡清𠂻増重本兵之寄允<lb/>
符輿望聳聞闢國之謀伏惟某官奥學窮微懿文行逺<lb/>
振英聲於烏府擅大手於鑾坡嘉猷嘉謀睿聽毎勤於<lb/>
<pb n="KR4d0200_WYG_007-4a"/>
日昃危言危行孤忠自表於嵗寒挺絶俗之高標富經<lb/>
邦之妙畧蚤登四近協濟萬幾扶天歩之艱難上方眷<lb/>
倚賛聖圖之廣大民所具瞻亟上封囊歸從里社巻舒<lb/>
自我甫均琳館之間勲業在人已趣鋒車之召經幄暫<lb/>
資於啓沃樞庭尤賴於賛襄向見管夷吾顧何憂於江<lb/>
左獨憚汲長孺將坐折於淮南慷慨匪躬從容造膝妙<lb/>
矣經綸之策長兹宥宻之司某久藉餘輝頃陪末論起<lb/>
舞欣聞於綸綍進趨阻望於門䦨前席運籌策殊勲於<lb/>
<pb n="KR4d0200_WYG_007-4b"/>
彛鼎明廷渙號頒好語於雲霄<lb/>
　　　賀直院閣學士啓<lb/>
升華延閣視草禁林宗子維城方頼琢磨之助王言如<lb/>
綍更資潤色之工斯道光輝諸儒歆艷恭惟某官宏逹<lb/>
大雅直諒多聞彌高彌堅夫子之立卓爾至剛至大孟<lb/>
軻之氣浩然名早著於膠庠言屢陳於丹陛頃辭畫省<lb/>
洊閲朱轓民惟卧轍之留士念賜環之晚領袖圖書之<lb/>
府無易老成翺翔侍從之班寜容久次宸心彌注輿誦<lb/>
<pb n="KR4d0200_WYG_007-5a"/>
交歸春秋禮樂而冬夏詩書益贊宗藩之善日月論思<lb/>
而朝夕獻納每輸帝扆之忠仁人之言利博哉先生之<lb/>
業謂勤矣惟九重孝弟之至無所不通賴一時播告之<lb/>
修不匿厥指仍經帷之勸講司翰苑之除書詔其見王<lb/>
者之心辭以鼔天下之動商盤周誥與之同風悍卒武<lb/>
夫至於流涕捨公孰可舉世所推矧惟直學士之宻侍<lb/>
清光非若見大夫之備更煩使茲為華選本以優賢地<lb/>
禁職親豈但詞林之寵天工人代即看政柄之持慶頌<lb/>
<pb n="KR4d0200_WYG_007-5b"/>
惟均壯猷方懋某久處帡幪之下親承謦欬之餘察肺<lb/>
腑之無他荷齒牙之曲借途窮易感徳厚難酬喜竊效<lb/>
於彈冠望非敢過貧甚宜於擊柝惠儻有終懇懇重陳<lb/>
兢兢良切<lb/>
　　　賀㕘政啓<lb/>
肅奉制音寵登政路凛然風采聳遐邇之觀瞻大矣謀<lb/>
謨整乾坤於談笑上方注意士率慰心恭惟某官庠序<lb/>
真儒朝廷元老淵源學海獨追鄒魯之遺風領袖士林<lb/>
<pb n="KR4d0200_WYG_007-6a"/>
早擅江淮之雋望踐揚華貫坐振頽波墨綬銅章屏豺<lb/>
狼於當路青蒲白簡鳴鸞鳳於朝陽居江湖之逺而義<lb/>
不忘君處雷霆之下而心惟許國孤忠莫助直道不容<lb/>
登禁塗者幾時更左符於數郡柱石本朝而安危自任<lb/>
權衡多士而邪正坐分毁譽何心水净而鬚眉可燭險<lb/>
夷無玷嵗寒而松栢後凋獨推當世之宗工灼見前哲<lb/>
之大體比分閫寄尚鬱巖瞻宜鼎席之登延果鋒車之趣<lb/>
召冕旒虚竚方疏三接之榮綸綍洊頒即贊萬幾之重<lb/>
<pb n="KR4d0200_WYG_007-6b"/>
每念累朝之極治驟罹今日之多艱嘗膽枕戈久勤淵<lb/>
慮救焚拯溺所賴逺謀必求雅望之在人庶使餘波之<lb/>
及物矧封疆廣袤踰千萬里而祖宗積累埀二百年兵<lb/>
戈尚阻於關河烽燧相望於郊甸衣冠淪落介胄創殘<lb/>
雖警蹕所臨天歩稍安於呉㑹而氛祲未殄王靈乆隔<lb/>
於咸京方使旜絡繹而来宜廟算躊躇而定蓋圖一時<lb/>
之安者或貽累世之患而慰在天之靈者當因率土之<lb/>
心凡知愛君孰不慮此逮耆英之既用想籌策之無遺<lb/>
<pb n="KR4d0200_WYG_007-7a"/>
中外傳聞老稚慶躍某賦資極陋謀道弗勤已閲壯齡<lb/>
自慚素志篳門圭竇久甘寂寞之濵皁蓋朱轓昔處帡<lb/>
幪之下嗟莫窺於墻仞幸每造於坐隅聞徳人憂時之<lb/>
言得賢者事君之法屢䝉警策退必書紳兩嵗於兹屬<lb/>
訟愆於田野千里而逺空懐戀於門闌每慚馳問之疎<lb/>
欣覩除書之下危蹤知免聊自樂於衡茅偉業可量當<lb/>
大書於彛鼎寒威凝沍嵗律峥嶸冀精寢餗之調仰副<lb/>
鈞衡之託<lb/>
<pb n="KR4d0200_WYG_007-7b"/>
　　　賀張㕘政啓<lb/>
頒寵命於中宸輟真儒於近侍金華勸講暫辭經幄之<lb/>
遊皁蓋行春聊借侯藩之重凡兹闔境指日俟公恭惟<lb/>
某官高名聳於士林奥學優於聖域長編大軸散珠玉<lb/>
於人間直道忠言感風雲於帝所周旋禁路更踐政扉<lb/>
贊獨化於巖廊夙被冕旒之眷揚仁風於海嶠共傳襦<lb/>
袴之謡軺封入覲於丹墀麻制想聞於渙號藹然輿誦<lb/>
童稚亦知其姓名尚鬱巖瞻父老幾為之嘆息從容五<lb/>
<pb n="KR4d0200_WYG_007-8a"/>
學左右六經嘉謀嘉猷睿聽每勤於日昃危言危行孤<lb/>
忠自表於嵗寒嚢封屢聞綸音誕布雖謂三呉之重敢<lb/>
勤五馬之来滿耳歌謡提封鼔舞五更清壯歡傳鼙鼔<lb/>
之音萬井光華喜動湖山之色已聞引道行遂趨隅某<lb/>
管豹淺聞醯雞後學飄蓬末路曽未許於登龍引領清<lb/>
風顧豈忘於附驥每念未陪於色笑幾思自致於門墻<lb/>
頃寄足於江濆嘗聞名於棣萼儒宫何有蕭條荆棘之<lb/>
場戎事未休牢落弦歌之地敢歎廣文之官冷共嗟夫<lb/>
<pb n="KR4d0200_WYG_007-8b"/>
子之道窮伏其几而襲其裳莫追餘韻䕶吾車而拭吾<lb/>
履未際斯時方注想於旌麾㑹一新於耳目雖東山之<lb/>
起謝傅寜久於兹而泮水之誦僖公自今以始與兹多<lb/>
士實倍歡悰<lb/>
　　　賀給事啓<lb/>
祗奉綸言榮登𤨏闥進正臣治之表睿眷彌隆得君子<lb/>
邦之基與情共慶恭惟某官性鍾至粹學造純仁文藝<lb/>
九流探其源而守之以約詩書萬巻折諸聖而尊其所<lb/>
<pb n="KR4d0200_WYG_007-9a"/>
聞蔚為庠序之表儀偉矣搢紳之領袖三朝舊徳一代<lb/>
儒宗流落累年顧巻舒之在我翺翔要路亦用舍之隨<lb/>
時道至大而㒺容名以久而自著天心遐想於故臣詞<lb/>
省式還於舊物攀鱗附翼矧惟商宗共學之臣當軸秉<lb/>
鈞行贊周室中興之運假道東臺之要陞班黄閤之榮<lb/>
獻納論思正賴回天之力彌縫輔贊共看闢國之謀某<lb/>
猥以踈庸誤䝉盼睐道路初聞於成命鼓舞實倍於常<lb/>
倫悵白屋之棲遲空負昻霄之念望黄扉之清切良勤<lb/>
<pb n="KR4d0200_WYG_007-9b"/>
賀厦之心諒惟啓沃之盡忠莫匪經綸之至計輙陳狂<lb/>
斐仰瀆高明竊謂朝廷今日之深憂無若邊界累年之<lb/>
大患兩宫安否之間未及於中原九廟奠獻之儀莫稱<lb/>
於常典一人虚已而願治四方延頸以傾心汴梁淮泗<lb/>
之郊蕩為榛棘荆楚湖湘之地尚厭干戈以二浙閩廣<lb/>
瘡痍之餘奉萬乗鑾輿經常之費兵彊自肆民弱可哀<lb/>
念詩人之美周宣以勞来還定為本而史臣之重漢帝<lb/>
以名實賞罰為先若區區於簿書期㑹之間蓋碌碌非<lb/>
<pb n="KR4d0200_WYG_007-10a"/>
社稷安危之計私憂及此公議同之莫若盡行平昔之<lb/>
言式副贊書之意庶幾大慰斯民之望用宏批敕之風<lb/>
　　　賀除給事中啓<lb/>
伏審命傳中禁光臨玉筍之班職峻東臺寵冠金閨之<lb/>
彦搢紳聳望朝野増榮恭惟給事徳守宫庭行敦坊表<lb/>
學造聖人之閫域言為君子之樞機優游四徳之科卓<lb/>
犖九經之庫高文大冊散珠玉於人間直道危言聳風<lb/>
標於當世振頽綱於烏府秉史筆於螭坳多士以之心<lb/>
<pb n="KR4d0200_WYG_007-10b"/>
傾羣邪為之膽落徊翔中外忠嘉自結於主知淹厯嵗<lb/>
時聞望益高於羣聽比膺鳳詔入覲楓宸爰進貳扵春<lb/>
官亟參華於法從親承帝簡寵拜夕郎密勿於丹墀必<lb/>
有論事回天之力從容於𤨏闥將見還詔批敕之風庻<lb/>
幾允當於人心指日進登於柄用某久兹流落夙在知<lb/>
憐萍梗微蹤固已疲於奔走門闌舊物兹有望扵陶鎔<lb/>
瞻頌為深依歸良切<lb/>
　　　賀建康王帥啓<lb/>
<pb n="KR4d0200_WYG_007-11a"/>
上睠陪都疇咨近列中頒寵數申命名儒想閭里望公<lb/>
之來庶江山因人而重伏惟某官猷為逺大宇量深閎<lb/>
兼洙泗之四科表儀當代謹春秋之一字題品諸生烏衣<lb/>
逺紹於故家鶴氅更高於餘韻卓然雋問揚於要途帝<lb/>
指親承謀與聞於宥密宰司分贊譽獨著扵彌綸進貳<lb/>
天官益隆人望襜衣揖左右手高映鴛行束帯與賔客<lb/>
言屢持虎節雍容禁闥密邇政扉藹太白之流風頻賜<lb/>
金鑾之召用東坡之故事暫均玉局之間行北闕之詔<lb/>
<pb n="KR4d0200_WYG_007-11b"/>
還先南州之委寄未幾歡謡之四起自應畫諾之多餘<lb/>
枕籍詩書散英華於翰墨歗歌風月寓談笑於杯觴紀<lb/>
明徳逺矣之碑當庶事康哉之日大邦維屏真無負於<lb/>
分符十國為連乃兼司於留籥咸知大用之漸非惟共<lb/>
理之求方攀餞之傾城已歡迎之接境春風鼙鼔散鐵<lb/>
甕之離聲曉日旌麾動金陵之喜色惟是甘棠之遺愛<lb/>
忍看行李之戒途舉皆祝公長無忘我某奔馳道路暌<lb/>
逺門墻飢寒驅之形神瘁矣伶俜顧影連興䑛犢之悲<lb/>
<pb n="KR4d0200_WYG_007-12a"/>
飄蕩浮家自阻登龍之願荷矜憐之有日知愚戅之無<lb/>
他興憐於埀困之餘受㤙於不報之地賀深燕雀望極<lb/>
雲霄僥倖窮途藉餘輝於油幕夤縁他日陪後乗於沙<lb/>
堤<lb/>
　　　賀荆南方帥啓<lb/>
伏審欽承明命作鎮雄藩宿望所臨與情胥慶恭惟某<lb/>
官宏才經世敏識絶人從容於肯綮之間頴悟於眇綿<lb/>
之義備嘗夷險挺忠節之堅明協濟艱難藹事功之顯<lb/>
<pb n="KR4d0200_WYG_007-12b"/>
白宜膺圖任以究逺猷甫報賜環之歸復膺推轂之遣<lb/>
方叔元老家聲具存荆州上流閫寄尤重勞徕不怠既<lb/>
藉於拊綏儆戒無虞益嚴於守禦惠此南國仡其外墉<lb/>
式遄其歸可拱而俟某趨承惟舊埀照特隆一去門墻<lb/>
洊更嵗籥封疆繡錯幸密被於沾濡郵置纚連庶數承<lb/>
於動息其為欣抃實倍等夷<lb/>
　　　賀章尚書知平江府啓<lb/>
錫寵命於重閽易左符於㑹府㤙新雨露一麾尚寄於<lb/>
<pb n="KR4d0200_WYG_007-13a"/>
朱轓喜動湖山萬井竚瞻於畫㦸若民與吏式舞且歌<lb/>
恭惟某官徳宇㢘深器資肅括淵源奥學追還鄒魯之<lb/>
儒風磊落宏才縁飾龔黄之吏事飛英聲於宇宙充浩<lb/>
氣於乾坤獨賴何蕃凛凛忠言之猶在可輩蘇武堂堂<lb/>
大節之莫回翺翔要塗羽儀從橐言皆底績知無不為<lb/>
密侍冕旒造膝屢陳於妙畫出分符竹下車首振於清<lb/>
芬幾年弊事之一新千里疲民之相樂中外聳聞於治<lb/>
最東南就畀於雄藩慨念蘇臺舊稱樂土清香久虚於<lb/>
<pb n="KR4d0200_WYG_007-13b"/>
燕寢無復曩時好音不及於泮宫尤甚今日欣聞渙渥<lb/>
頓有光輝騰竹馬之歡聲起青衿之喜色蓋里閭疲瘵<lb/>
豐年不飽於糟糠而庠序荒蕪多士半依於城闕訟牒<lb/>
紛若儲峙蕭然在我公一舉手之間顧斯民方企踵而<lb/>
待某性資至陋學殖未優頃被命而造朝嘗登門而望<lb/>
履飄蓬末路竊食踰年敢期么麽之蹤獲處帡幪之下<lb/>
六月徂暑尚煩夙駕於修塗南風其薰想對休祥於令<lb/>
序<lb/>
<pb n="KR4d0200_WYG_007-14a"/>
　　　賀郡守除次對啓<lb/>
還西清次對之班奉南國承流之寄雖分符便郡未直<lb/>
承明之廬然持橐要塗漸近長安之日雲霄傳命道路<lb/>
均歡恭惟某官材秀儒林譽傾朝宁起斯文於日月充<lb/>
浩氣於乾坤聞詩禮於過庭鄙歆向異同之論告謀猷<lb/>
於造膝高嚴徐侍從之聲載筆螭坳代言鳳掖草創潤<lb/>
色豈惟粉飾扵皇猷獻納論思共喜扶持於國論直道<lb/>
不愠於三已抗章自請於一麾以金馬玉堂之鉅儒領<lb/>
<pb n="KR4d0200_WYG_007-14b"/>
皂蓋朱轓之重寄融趙衰之冬日提封共藉於㤙輝凛<lb/>
湘浦之秋風有識皆為之嘆息兹暫還於梓里行入對<lb/>
於楓宸某素荷知憐拱聞寵命輿頌交慶已看吾道之<lb/>
生輝匏繫何慚尚賴餘波之借潤鈴齊多暇澤國早寒<lb/>
願為清望以自持當有多祥之来介<lb/>
　　　賀新知平江府李侍郎啓<lb/>
頒寵命於丹墀起名儒於琳館漸近長安之日帝眷彌<lb/>
深獲瞻刺史之天民情共慶恭惟某官氣充剛大道極<lb/>
<pb n="KR4d0200_WYG_007-15a"/>
高明領䄂儒林聲早馳於雝泮羽儀近列忠自結於冕<lb/>
旒入告辰猷洊膺晝接由宰士彌綸之地登貳卿清切<lb/>
之班操履氷霜凜前輩險夷之節議論金石究生民利<lb/>
病之源言切當時效見他日正繩直筆宜峩冠烏府之<lb/>
中大冊高文合視草玉堂之上奉身而退得譽彌休吾<lb/>
君吾相之深知乆應柄用若士若民之屬望倚俟詔還<lb/>
兹析左符来臨巨屏惟茂苑股肱之郡望重一時亦秣<lb/>
陵唇齒之邦近纔數舍實中外為之贊喜知朝廷所以<lb/>
<pb n="KR4d0200_WYG_007-15b"/>
優賢某頃承謦欬之餘猥接茵馮之末荷知有日泥塗<lb/>
自隔於雲霄踵謁無從萍梗尚淹於道路歎三年之呉<lb/>
㑹限一水於淮山聞大纛之戒塗語提封而増氣香凝<lb/>
燕寝往者多用於詞人名覆金甌行矣入陪於政路<lb/>
　　　賀湖州張吏部啓<lb/>
上使節於七閩畀守符於四水睠懷惟舊頻頒雨露之<lb/>
㤙寵命載新煥發湖山之秀公来何暮民睹争先恭惟<lb/>
某官雅量淵渟高標傑立追前人之軌躅綽見典刑覽<lb/>
<pb n="KR4d0200_WYG_007-16a"/>
載籍之英華散為詞藻古今藴藉進退雍容鴈序並逰<lb/>
罄餘歡於四老鵷行暫隔注深眷於九重綸綍載颺斾<lb/>
旌旋返趣近長安之日少慰輿言来分刺史之天増嚴<lb/>
輔郡念苕霅之千里脱兵革於累年華屋填城白蘋遶<lb/>
郭清風明月存舊觀於平時泛宅浮家想勝遊於千載<lb/>
兹惟便地正以優賢聞千騎之亟来浹四封而咸慶郡<lb/>
號無事更逢漢家共理之良嵗當屢登咸頌張君為政<lb/>
之樂某託㤙門之滋久賴徳䕃之非遥庻免譴尤敢云<lb/>
<pb n="KR4d0200_WYG_007-16b"/>
裨贊驊騮開道豈容十駕之追鷦鷯巢林永遂一枝之<lb/>
樂<lb/>
　　　賀權府李都運啓<lb/>
備末屬於是邦相望一水託微蹤於所部久仰二天共<lb/>
傳好語於雲霄更借餘輝於郡邑凡兹闔境指日竢公<lb/>
恭惟某官識造淵微氣充剛大秋霜烈日童稚亦畏其<lb/>
威名北斗泰山士子想聞於風采周旋金馬啓沃丹墀<lb/>
親䝉黄屋之知久繫蒼生之望分符要郡惠愛追循吏<lb/>
<pb n="KR4d0200_WYG_007-17a"/>
之風持橐禁塗獻納得侍臣之體兹持使節重謁帝閽<lb/>
雍容造膝之言慷慨平戎之畧頋呉門之望久著而刺<lb/>
史之座方虚孰慰民瞻聊倚君重五更清壯歡傳鼙鼔之音<lb/>
萬井光輝喜動湖山之色已聞引道良切慰心顧兹淮<lb/>
海之寒生亦玷簪纓之下列儒官何有蕭然荆棘之餘<lb/>
戎事未休無復絃歌之舊上方前席而論道士將鼔箧<lb/>
而樂羣我武惟揚斯文未䘮雖東山之起謝傳寜久於<lb/>
兹而泮水之頌僖公不云無望與兹多士實倍歡悰<lb/>
<pb n="KR4d0200_WYG_007-17b"/>
　　　賀越帥張叅政到任啓<lb/>
榮膺寵渥丕著嘉猷雨露載新暫偃股肱之郡江山改<lb/>
觀已聞襦袴之謡伏惟某官朝宁表儀搢紳領袖高文<lb/>
華國詞章追三代之風偉論經時諫諍得七臣之體旋<lb/>
登政路密贊君謨忠良扵以彚征姦邪為之屏息有謀<lb/>
猷則必告成王方仰於君陳非仁義則不言齊君獨推<lb/>
於孟子將登庸於宰路遽就免於兹宫晉室之望謝安<lb/>
何止成功於江左漢帝之尊汲黯猶煩卧治於淮陽<lb/>
<pb n="KR4d0200_WYG_007-18a"/>
坐令駐蹕之舊邦復見巖廊之元老民歌且舞豈特無<lb/>
愁恨歎息之聲事簡以熙又將布勞来還定之政諒無<lb/>
淹於旬月行入秉於鈞衡某荷徳惟深登門最舊久依<lb/>
餘潤更竊鄰封剖符之寄可堪惟自虞於顛覆伐柯之<lb/>
則不逺姑少勵於駑駘<lb/>
　　　賀郡守到任啓<lb/>
初還使節就畀使符粲閩嶠之繡衣一方䝉潤森蘭陵<lb/>
之畫㦸千里慰心凡在帡幪尤深抃躍恭惟某官器資<lb/>
<pb n="KR4d0200_WYG_007-18b"/>
宏毅徳宇靚深學妙詞源早擅搢紳之譽材優治劇寖<lb/>
髙朝著之聲無施不宜所至可紀登朝攬轡不吐剛而<lb/>
茹柔宣化承流每抑强而扶弱載塗歡頰當宁眷懷増<lb/>
秩賜金已錫潁州之懋賞鳴珂曵履宜列甘泉之近班<lb/>
嗣續家聲益符人望兹鎮臨於輔郡實拱衛於行都舉<lb/>
扇揚黎庶之風及兹惟夏持橐奉清閒之列諒不崇朝某<lb/>
塲屋寒生塵埃末吏頃備貟於漳水嘗託廕於棣華兹<lb/>
幸㑹之非常且趨承之不逺爰深燕賀倍切葵傾<lb/>
<pb n="KR4d0200_WYG_007-19a"/>
　　　宫祠書考謝宰相啓<lb/>
積愆不赦遽叨望外之㤙賦禄無功亦上嵗終之考未<lb/>
填溝壑盡出陶鎔伏念某品極凡庸家至寒素少而挾<lb/>
策莫窺門户於六經長矣飄蓬偶綴姓名於一第起於<lb/>
農畝怳若仕途執求富之鞭本非素志擊為貧之柝自<lb/>
斷此生叨黌宇之初除荷化鈞之極力星辰燦夜借光<lb/>
耀於迷塗草木逢春漸萌芽於生意甫雲天之在望遽<lb/>
風木之纒悲俾為良臣毋俾為忠顧何追於往躅願為<lb/>
<pb n="KR4d0200_WYG_007-19b"/>
人兄不願為弟又永已於親歡遄死惟宜羡生何益荷<lb/>
始終無窮之賜起老稚埀困之中力疾造朝望鈞閎甫<lb/>
一再至䟽㤙佐郡瞻行闕纔咫尺間從容雲水之鄉滿<lb/>
足稻粱之願苦無公事索太倉之米者埀二年備諳民<lb/>
情攝刺史之符者累數月當朝廷之極治幸閭里之相<lb/>
安噬臍何追曽杯觴流行之弗戒舉手更賀乃雨露沾<lb/>
濡之無窮煩言沸騰旁觀股栗縱魑魅之未禦豈蓬蓽<lb/>
之敢安生之成之盡矣至矣矛頭淅米已安蹤跡之阽<lb/>
<pb n="KR4d0200_WYG_007-20a"/>
危爨下得桐尚惜朽材之委棄稍還故秩即渙新㤙予<lb/>
以糗糧寛其饘粥雖田園有秋之嵗素乏有秋倉廪之<lb/>
登當中外無事之時更享無事祠庭之禄自我庇覆不<lb/>
汝瑕疵家室妻孥共喜賴公而一飽天地父母不能與<lb/>
人以再生此蓋伏遇某官造命寰區肩心宗社格天一<lb/>
徳昭埀傑閣之章凌煙元功煥發瀛洲之像生光簡册<lb/>
増峻陛㢘惟堯舜之道陳於前故唐虞之際斯為盛並<lb/>
注冕旒之眷奭為保而旦為師相承衮繡之華周拜前<lb/>
<pb n="KR4d0200_WYG_007-20b"/>
而魯拜後神明所相醫祝何工奚止八葉蕭氏之門真<lb/>
得千嵗僖公之夀長令海㝢黄童白叟之䝉休坐見雲<lb/>
礽紫綬金章之侍側如某不佞撫已有慙滿一年之疾<lb/>
痛呻吟免數口之飢寒憔悴賤固分也安之奚言貧誰<lb/>
使之牢不可避己矣結綬登王畿之望罪籍猶存懷哉<lb/>
索飯啼蕭墻之聲生意殆盡儻使浮沉於州縣或能黽<lb/>
勉於簿書不狩不獵胡瞻爾庭敢冀三百囷三百㕓之<lb/>
富無衣無褐何以卒嵗已迫一之日二之日之寒雖犬<lb/>
<pb n="KR4d0200_WYG_007-21a"/>
馬之力甚憊何施惟蛇雀之心中藏無已<lb/>
　　　謝樞密啓<lb/>
伏遇某官忠貫天淵心存宗社積精深自得之學而持<lb/>
之無倦負剛毅敢為之氣而守以至謙謂置安則安置<lb/>
危則危常自任天下之重故可仕則仕可止則止每無<lb/>
慚往聖之風直道靡容髙標孤映受知明主飛聲本朝<lb/>
批敇𤨏闈動悉關於國體侍經邃幄言皆契於上心竚<lb/>
看黄閤之登先正紫樞之拜豈止三軍五兵之運蓋為<lb/>
<pb n="KR4d0200_WYG_007-21b"/>
同心一徳之求江夏無雙素仰文聲之茂潁川第一更<lb/>
看相業之優借髙論以嘘枯憫窮途而推轂有如孱陋<lb/>
亦不棄捐某毎念饘粥之憂常妨文字之樂兹喜簡書<lb/>
之暇日庶無飢餓之苦心因得魚而忘筌悟獲麟之絶<lb/>
筆回念勞生之萬狀尚何營哉粗得卒業於二書可無<lb/>
恨矣某敢不誓遵三尺圖報萬分蚤夜以思㑹計必當<lb/>
耕當問奴織當問婢益詢利害之詳旱則資舟水則資<lb/>
車更究低昻之理儻粗了於官事是不忘於故書庶答<lb/>
<pb n="KR4d0200_WYG_007-22a"/>
深知亦酬素志<lb/>
　　　謝監務楊秀才啓<lb/>
文塲類較與觀掞藻之工版籍聯升私喜得人之盛恭<lb/>
以解元先輩嶄然邦彦卓爾譽髦問學淵源明夫子忠<lb/>
恕之㫖議論慷慨有賈生通逹之才嘗目擊於雄文已<lb/>
心降於大手惟衆人之甲可乙否不能齊議者之異同<lb/>
則一時之盧後王前曷足為大賢之加損方深自訟遽<lb/>
辱移書辭采粲然謙冲過甚藏之篋笥無忘仁者之言<lb/>
<pb n="KR4d0200_WYG_007-22b"/>
報以瓊瑶有愧古人之意<lb/>
　　　謝楊參政啓<lb/>
委在泥塗較錙銖於溝壑濯之江漢覩咫尺於雲霄荷<lb/>
陶冶之深㤙還冠裳之舊觀捫心知感策足来歸伏念<lb/>
某一介疎愚半生流落簡編糟粕疲早嵗之精神言語<lb/>
風波動中宵之夢寐慣篳門而圭竇負句履而圜冠篆<lb/>
刻雕蟲聊以自嬉則可畫墁毁瓦將以求食則疎此蓋<lb/>
伏遇某官篇翰六經聲華四海在布衣而懷公輔之器<lb/>
<pb n="KR4d0200_WYG_007-23a"/>
㳺黄巻而得聖賢之心太學諸生願承誨於館下集賢<lb/>
學士觀落筆於中書文滿簪纓眷深旈扆才名夙著何<lb/>
止四十年之間時望自歸嘗冠千萬人之上為東觀石<lb/>
渠之舊徳厯螭坳鳳掖之清班辯裁清婉而兼二家之<lb/>
長深厚爾雅而復兩漢之制從容詞禁密勿經帷果以<lb/>
真儒聿登近輔揚雄而止耳未嘗觀非聖之書趙氏其<lb/>
昌乎真能佐有道之主行啓金甌之覆更資木鐸之鳴<lb/>
前疑後丞永贊千齡之運東漸西被悉符平昔之言<lb/>
</p>
<p>
</p>
  </div>
</body>
</text>
</TEI>
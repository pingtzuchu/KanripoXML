<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>浮山集巻三</head>
    <p>
<pb n="KR4d0200_WYG_003-1a"/>
欽定四庫全書<lb/>
　浮山集巻三　　　　　　　宋　仲并　撰<lb/>
　　五言排律<lb/>
　　　用孫仲益尚書韻二首呈孟信安<lb/>
士仰韓門重身髙謝傳班文看輝北斗人望起東山絳<lb/>
灌庸奴爾臯䕫伯仲間自天芝檢下指日衮衣還片語<lb/>
鳴丹鳳羣争息左蠻時雖容下客勝處一窺斑<lb/>
慷慨安周鼎從容却郢兵馳心子牟闕袖手闔閭城前<lb/>
<pb n="KR4d0200_WYG_003-1b"/>
箸陳天陛先聲震敵營寰區望彌切樞筦寄非輕行有<lb/>
絲綸詔寜終鷗鷺盟一舒經世䇿遐邇頌昇平<lb/>
　　　鄭漕生辰<lb/>
象緯祥光動門弧瑞氣盈小陽春在序幾望月偏明他<lb/>
日三千牘清時九萬程名因使粤重功自備呉成偉量<lb/>
溟波濶竒詞錦段呈褒揚看唾玉輕重倚提衡松栢真<lb/>
難老芝蘭足後生筍班行趣召金帶已先横内史言何<lb/>
美<hi>謂鄭當時</hi>尚書心自清<hi>謂鄭/崇</hi>祗應南北相<hi>謂鄭絪鄭餘慶</hi>重振舊<lb/>
<pb n="KR4d0200_WYG_003-2a"/>
家聲<lb/>
　　　唐大夫生辰<lb/>
氣轉初寒候祥開既望辰應時来鸑鷟占夣獲麒麟盛<lb/>
徳圭無玷髙才竹有筠胷襟藏巨壑人物妙洪鈞使者<lb/>
光華逺朝廷寵數新鵬程九萬里椿幹八千春鼎鼐虚<lb/>
前席風雲即要津黑頭紆衮繡天意在斯民<lb/>
　　　陳漕生辰代楊文作<lb/>
六管陽初復前宵月尚圓長庚俄夢李崧岳故興宣國<lb/>
<pb n="KR4d0200_WYG_003-2b"/>
使新恩數忠臣夙眷偏節龍開逺目衣繡聳華年日月<lb/>
聲名起風雷號令傳自應威動岳曾是力回天相國關<lb/>
中粟尚書地上錢委藏淹府庫飛輓亂車船南獠元歸<lb/>
地西方正拓邊定知新将飽尤頼我公賢赫赫蘭臺舊<lb/>
飄飄鳳沼僊終焉還魏闕聊爾駐荆川曲學聮珠履非<lb/>
才汙彩牋千秋期鶴夀萬里附鵬騫<lb/>
　　　耿憲生辰<lb/>
象緯祥光動門弧瑞氣纒秋来孤鶴健霜近古松堅鄰<lb/>
<pb n="KR4d0200_WYG_003-3a"/>
境兵戈盡新恩雨露偏軺車猶問俗寳帶獨優賢投筆<lb/>
男兒志封侯烈士年老成端可恃終冀勒燕然<lb/>
　　五言絶句<lb/>
　　　對竹<lb/>
嶔岑何處峯来伴蕭踈竹悠然方丈間寄此千里目<lb/>
　　　假山<lb/>
峯間碧琅玕清風五月寒欲題無好語支枕巻簾看<lb/>
　　七言絶句<lb/>
<pb n="KR4d0200_WYG_003-3b"/>
　　　官滿趨朝留滯呉門即事書懐十首<lb/>
十載錢塘雲漢間江聲夢裏聽潺湲他山縱染千尋碧<lb/>
不似西湖一帶山<lb/>
水邊梅栁倍精神總趁晴天作好春多謝東君惜花意<lb/>
不教風雨廢芳辰<lb/>
小樓嶻嶭亂山横獨倚朱欄度晩晴忽聽如簧語音好<lb/>
祗縁髙處最宜鶯<lb/>
枉費花工着意催漫山桃李總非材要令千古芬香在<lb/>
<pb n="KR4d0200_WYG_003-4a"/>
能作和羔自有梅<lb/>
花逕風来百様香捲簾春水緑池塘如今萬事銷磨盡<lb/>
四巻楞伽味最長<lb/>
春服何當詠舞雩鳳池今是魯真儒向令未解邊城戍<lb/>
能對東風一笑無<lb/>
錦帶呉鈎輕薄兒三三五五競花時太平樂事從誰得<lb/>
費盡經綸爾不知<lb/>
門外煙花看不厭東風故為客開簾如今樂極思疇昔<lb/>
<pb n="KR4d0200_WYG_003-4b"/>
長是春深未解嚴<lb/>
燕羽差池何處歸銜恩春傍主人飛定須借與一巢穏<lb/>
十載飄零事事非<lb/>
裁剪羣英荷化工閒中無計答春風自鋤花徑平如掌<lb/>
要使荆榛一掃空<lb/>
　　　平江守禱晴即應時近元夕矣寄呈五絶句<lb/>
丹邱雨裏看春回宻霧濃雲撥不開恠底寒忩烘曉日<lb/>
朱轓親禱梵宫来<lb/>
<pb n="KR4d0200_WYG_003-5a"/>
投曉家家笑語聲夜来風促雨如傾都縁黙禱胷中久<lb/>
一瓣香㷊喚得晴<lb/>
梅經多雨玉飄零就有殘枝困未醒安得呉儂不歌舞<lb/>
滿畦扶起麥青青<lb/>
東風吹斷雨如繩一夜仍開曲沼氷便試元宵强半月<lb/>
孰知天意欲催燈<lb/>
安排燈火作鰲頭人樂公来再有秋轉雨作晴談笑事<lb/>
他州誰得似吾州<lb/>
<pb n="KR4d0200_WYG_003-5b"/>
　　　夜抵徳清縣偶題<lb/>
溪山奪目壯哉縣風露侵肌老矣身斷岸横舟偏得月<lb/>
小橋曵杖不逢人<lb/>
　　　再過宜興舟中見芍藥數枝憶淮鄉此花之盛<lb/>
　　　為之悵然輒成三絶<lb/>
故眼相看未作踈平生風味是吾廬娉娉裊裊誰家子<lb/>
浪説傾城總不如<lb/>
少時暮暮復朝朝一水相望恨未消岸曲横舟試回首<lb/>
<pb n="KR4d0200_WYG_003-6a"/>
隔簾斜立數妖嬈<lb/>
却是溪頭消息真故園十載漫風塵如今不問黄樓子<lb/>
淺白輕紅自可人<hi>淮鄊芍藥號黄樓子者最勝邦人重之</hi>
　　　薄暮逰潘登仕園園有堂三間榜曰一枝盖湖<lb/>
　　　公樞宻兩取莊周郄詵之語既以嘉潘亦以勉<lb/>
　　　潘之二子因用其意各賦一絶<lb/>
斜忩短屋傍殘暉宴坐蕭然老布衣枯淡生涯一枝足<lb/>
世間驚鵲誤南飛<lb/>
<pb n="KR4d0200_WYG_003-6b"/>
玉樹郎君兩白眉照人英爽自兒時迺翁可笑太多事<lb/>
繞舍春風千萬枝<lb/>
　　　蕪城<lb/>
鶯歌燕語戱晴暉日暮行人緩緩歸十里蕪城春色晚<lb/>
回頭往事已全非<lb/>
　　　有客来從陽羡聞元績離家已月餘由崑山過<lb/>
　　　臨安桐廬計今合歸矣元績當不惜迂路一訪<lb/>
　　　僕於苕霅間也戯為一絶招之元績純孝人每<lb/>
<pb n="KR4d0200_WYG_003-7a"/>
　　　在道念親殊切<lb/>
風露侵人曷往哉白雲飛處棹徘徊平時識面盡經過<lb/>
莫為茅簷偏不来<lb/>
　　　感時<lb/>
傷春那得易為情世味年来一一更馳馬彎弓今日事<lb/>
儒冠深覺誤平生<lb/>
忽傳羣盜下淮瀕又逐黄州韓使君却望長安在天上<lb/>
愁看天際有孤雲<lb/>
<pb n="KR4d0200_WYG_003-7b"/>
　　　晚坐和韻<lb/>
急雪逢春易作晴窮閻猶復斷人行公家何在欲乗月<lb/>
夜半扁舟不隔城<lb/>
好月侵堦已十分太清不受一塵昏今宵定自梅花發<lb/>
踈影横斜何處村<lb/>
篇篇振玉妙玲瓏字字春風和氣中安得居家無一事<lb/>
搜吟日日與君同<lb/>
醉眼全醒病亦醒虚齋危坐聽無聲錦囊欲報清新句<lb/>
<pb n="KR4d0200_WYG_003-8a"/>
自笑常談只老生<lb/>
城東韓李城南趙欲往從之道阻長與<hi>去聲</hi>我詩盟煩借<lb/>
問角弓永好願無忘<lb/>
　　　次韻病起二首<lb/>
不妨佳句太頻頻還得愁中眼漸明好是維摩病初醒<lb/>
又將口業起紛争<lb/>
聞道車書未一家平時苦苦念京華新来忽得幽居味<lb/>
竹屋茅簷政自嘉<lb/>
<pb n="KR4d0200_WYG_003-8b"/>
　　　送閻少隠同其弟伯子宣子赴試淮南為一月<lb/>
　　　之别某以病起不及餞送為三絶<lb/>
二難晚出材無敵老將從来勇冠軍一月望公三㨗至<lb/>
秋風不惜暫離羣<lb/>
街頭日夜催槐黄去去歸帆如許忙我病公行欠巵酒<lb/>
少遅飲至共傳觴<lb/>
扛鼎㧞山誰長雄八千號數誇江東公家子弟又可用<lb/>
要與父兄成大功<lb/>
<pb n="KR4d0200_WYG_003-9a"/>
　　　題章伯深臞怪圖<lb/>
竹户茅簷一逕斜清樽黄巻定生涯溪山勝處春長在<lb/>
却放朱藤一半花<lb/>
杖策山隈亦水濵閒中未害飽經綸何曾寂寞嵌巖裏<lb/>
慣著風流廊廟人<lb/>
　　　畫枯木<lb/>
乞與空齋伴我閒風霜諳盡各蒼顔不妨黛色凌雲榦<lb/>
蟠屈生綃尋尺間<lb/>
<pb n="KR4d0200_WYG_003-9b"/>
　　　次韻耿薦可催菊三首<lb/>
黄花應自惜離披欲放清香故故遅病客髙眠防不肯<lb/>
賸裁好語報花知<lb/>
銜杯采菊久尋醫白髪蒼顔漸可期凖擬新来强作意<lb/>
又從愁裏過花時<lb/>
年来花意亦難猜陶令東籬獨未開伴賦落英吾豈敢<lb/>
狂言聊復為君催<lb/>
　　　黄兵部生辰<lb/>
<pb n="KR4d0200_WYG_003-10a"/>
中朝人物競推先富貴前塗看永年九萬里程飛正逺<lb/>
八千春幹久彌堅<lb/>
南國初持使節回斑衣仍把錦新裁大椿更向萱堂祝<lb/>
長到春来共夀杯<lb/>
蚤嵗蜚聲應宿郎至今雞舌尚含香未應駟馬誇流俗<lb/>
只為慈親樂故鄊<lb/>
地上泉流府庫充艱難天與嵗時豐他時若論關中漕<lb/>
合數蕭何第一功<lb/>
<pb n="KR4d0200_WYG_003-10b"/>
　　詩餘<lb/>
　　　憶王孫<hi>秋閨</hi>
庭梧葉宻未驚秋風雨瀟瀟特地愁愁緒如絲無盡頭<lb/>
思悠悠悵望王孫空倚樓<lb/>
　　　㸃絳脣<hi>贈外孫猷</hi>
秀出羣兒栁眉濯濯春庭院不親歌扇弄筆勤書篆<lb/>
翁已無能老退慙頳面欣同宴坐来喜見痛飲驚無算<lb/>
　　　浣溪沙<hi>春閨即事</hi>
<pb n="KR4d0200_WYG_003-11a"/>
淡蕩春光寒食天玉爐沉水裊殘煙夢回繡枕隠花鈿<lb/>
　海燕未來人鬬草江梅初過栁生煙黄昏踈雨濕鞦<lb/>
韆<lb/>
　　　前調<hi>示孟氏女</hi>
舉案家風未肯低清心端自秀深閨芝蘭玉樹寜馨兒<lb/>
　蚤嵗女禪靈照女静中經巻手常携聲名要與斷機<lb/>
齊<lb/>
　　　又<lb/>
<pb n="KR4d0200_WYG_003-11b"/>
雅稱詩人美孟都清新幽韻比来無新来學得繡工夫<lb/>
　經巻但知從阿母醉来翁已要人扶尚能把盞勸屠<lb/>
蘇<lb/>
　　　前調<hi>和李達才韻</hi>
説似當年老季倫君家雖富客常貧何曾一笑任吾真<lb/>
　酒滿罷留天下士詞新空賦坐中春誰能絶筆更書<lb/>
麟<lb/>
　　　菩薩蠻<hi>和趙有逸坐上韻</hi>
<pb n="KR4d0200_WYG_003-12a"/>
宛如姑射人氷雪知公不負佳風月莫放漏聲殘清風<lb/>
生坐間　賞春心未足翦盡尊前燭此樂自難忘一觴<lb/>
還一觴<lb/>
　　　好事近<hi>宴客七首時留平江俾侍兒歌以侑觴</hi>
二陸起雲間千載風流人物未似一門三鳳向層霄聨<lb/>
翼　貞元朝士苦無多公今未華髪重向紫宸朝路立<lb/>
鵷鸞前列<hi>右朱㕘議</hi>
今古滿胷中韜畧一時人傑髙臥谿山好處遅十年齋<lb/>
<pb n="KR4d0200_WYG_003-12b"/>
鉞　朱轓休傍武陵溪梅花記曾别蚤晚殿前歸侍總<lb/>
周廬千列<hi>右劉鼎州</hi>
淮上五分符名在圖書東壁坐對書成多暇寫青箱千<lb/>
帙　一杯先為祝東風丹詔来朝夕何處稱公揮翰定<lb/>
北扉西掖<hi>右鄭直閣</hi>
閥閲盛中州冠冕共推華族耐久松筠交契更襟懐金<lb/>
玉　諸儒皆自愧盧前小試暫符竹行看世官入踐繼<lb/>
西樞前躅<hi>右盧楚州</hi>
<pb n="KR4d0200_WYG_003-13a"/>
分手又三秋猶記花時歌别每念征帆歸晚誤五湖風<lb/>
月　清江休望使君来指日趨天闕壻玉翁氷相映看<lb/>
紫薇花發<hi>右朱臨江</hi>
襟韻絶<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>塵炯炯夜光明月合是紫荷持槖侍丹墀清<lb/>
切　暗香踈影想公家人與梅超絶酒罷帝城蚤去占<lb/>
百花先發<hi>右林刪定</hi>
今雨幾人来氷霰更凝寒色門外車多長者頓光生蓬<lb/>
蓽　繽紛飛雪更初梅特特為留客惟恨坐無華饌只<lb/>
<pb n="KR4d0200_WYG_003-13b"/>
平時真率<lb/>
　　　憶秦娥<hi>木樨</hi>
隈巖側恠生小院香来别香来别嫩黄細細商量齊發<lb/>
　佳人斂笑貪先折重新為翦斜斜葉斜斜葉釵頭常<lb/>
帯一秋風月<lb/>
　　　畫堂春<hi>和秦少㳺韻</hi>
春波淺碧漲方池池臺深鎻煙霏緩歌争勝早鸎啼客<lb/>
忍輕歸　合坐香凝宿霧墊巾梅揷寒枝漸西蟾影漾<lb/>
<pb n="KR4d0200_WYG_003-14a"/>
餘輝醉倒誰知<lb/>
　　　大聖樂令<hi>贈小妓</hi>
荳蔲梢頭春正早斂修眉未經重掃湖山清逺幾年牢<lb/>
落風韻初好　慢綰埀螺最嬌小是誰家舞腰裊裊而<lb/>
今莫謂春歸等閒分付芳草<lb/>
　　　浪淘沙<hi>贈妓</hi>
趁拍舞初筵栁裊春煙街頭桃李莫争妍家本鳳樓髙<lb/>
處住錦瑟華年　不用抺繁絃歌韻天然天教獨立百<lb/>
<pb n="KR4d0200_WYG_003-14b"/>
花前但願人如樓上月三五團圓<lb/>
　　　又<lb/>
傾國與傾城裊裊盈盈歌喉巧作斷腸聲看盡風光花<lb/>
不語却是多情　家近董雙成三妙齊名誰教蜂蝶漫<lb/>
經營留取無雙風味在真是瓊英<lb/>
　　　前調<hi>即事</hi>
草聖與詩餘清韻誰如生綃團扇倩誰書月湛素華天<lb/>
似水深院凉初　人散晚鐘踈後約還虚良宵忍放枕<lb/>
<pb n="KR4d0200_WYG_003-15a"/>
鸞孤要得相逢除是夢有夢来無<lb/>
　　　鷓鴣天<hi>為鮑子山侍妾燕燕作</hi>
小泊横塘日欲斜一枝猶有未殘花幾年燕子無消息<lb/>
今日飛来王謝家　歌水調韻琵琶聲聲都是怨年華<lb/>
釵頭杏子今如許翦燭裁詩莫問他<lb/>
　　　前調<hi>贈外孫䕫</hi>
間世麒麟降自天光輝列宿燦初躔他年身致䕫龍列<lb/>
少日心存翰墨邉　簪綵筆照金蓮詞華當使思如泉<lb/>
<pb n="KR4d0200_WYG_003-15b"/>
未論聳壑昻霄事且與衰翁慰暮年<lb/>
　　　驀山溪<hi>有贈</hi>
氷清玉映自是閨房秀十里捲朱簾好紫陌家家未有<lb/>
天然情素髙壓一城春花艷麗日精神梅韻腰肢瘦<lb/>
曲屏虚幌枉著鴛鴦繡不是不相逢淚空滴年年别袖<lb/>
從他蘭菊秋露與春風終不似玉人人一片心長久<lb/>
　　　水調歌頭<hi>趙制置見招歸用東坡中秋韻以見微意</hi>
華棟一何麗移下小壺天幾多曲房新户縹緲似當年<lb/>
<pb n="KR4d0200_WYG_003-16a"/>
曽是使君風度元有胷中邱壑六月竹風寒一洗筝笛<lb/>
耳歌舞粲筵間　座中客醒復醉聽無眠已囬歸夢猶<lb/>
復嫋嫋記清圓尚想飲中僊子来處餘香飄座勝韻此<lb/>
雙全為寄月華語難與並嬋娟<lb/>
　　　芰荷香<hi>中秋在毘陵不見月作數語未成後一日来澄江途中先寄趙智夫</hi>
醉凝眸正行雲遮斷澄練江頭皓月今宵何處不管中<lb/>
秋朱䦨倚遍又㣲雨催下危樓秋風空響更籌不將好<lb/>
夢吹過南州　浮逺軒忩異日到山空雲净江逺天浮<lb/>
<pb n="KR4d0200_WYG_003-16b"/>
别去客懐無頼凖擬開愁氷輪好在解隨我天際歸舟<lb/>
何須舞袂歌喉一觴一詠談笑風流<lb/>
　　　八聲甘州<hi>木樨和韻</hi>
正西山雨過弄晴景竹屋貫斜暉問誰將千斛霏瑛落<lb/>
屑吹上花枝風外青鞋未熟鼻觀已先知撓損江南客<lb/>
詩面難肥　兩句林邊傾盖笑化工開落尤甚兒嬉歎<lb/>
額黄人去還是隔年期渺飛魂憑誰招取頼故人沉水<lb/>
煮花甆猶堪待嶺梅開後一戰雄雌<lb/>
<pb n="KR4d0200_WYG_003-17a"/>
　　　念奴嬌<hi>冬至夜作</hi>
灰飛嶰竹慶羣隂消盡新陽来復雲物呈祥連瑞靄煙<lb/>
氣紛紛馥馥紫陌香衢朱簷影裏羅綺花成簇嶺梅驚<lb/>
暖數枝争綻寒玉　有人裊裊盈盈今朝特地為我新<lb/>
粧束嬌倚銀床添繡線長喜修眉舒緑不道多情錦屛<lb/>
羅幌難得歡生足誰知今夜玉壺銀漏偷促<lb/>
　　　前調<hi>和耿時舉賦雪韻</hi>
江南春早尚餘寒門巷楊花飄逐一色初梅開盡也不<lb/>
<pb n="KR4d0200_WYG_003-17b"/>
數芳園紅緑珍重騷人幽懐分寄髙韻歌黄竹六花羞<lb/>
避滿牋凌亂瓊玉　應念有客長安履穿東郭無與憐<lb/>
窮獨鼔櫂前溪非興盡寒怯水棲巖宿咫尺君家瑶田<lb/>
無徑氷柱排銀屋甕頭春到喚囬晚夢清熟<lb/>
　　　前調<hi>王守生辰</hi>
金縢事業慶丹青千載勲在王室聖主英明平萬國天<lb/>
産非常人物嶽瀆分靈熊羆符夢五百年方出致君堯<lb/>
舜要須純用經術　須信鳳閣仙人風流文采藹家聲<lb/>
<pb n="KR4d0200_WYG_003-18a"/>
如昔獻納司存持禁槖合歴三臺清秩倦宿承明乞麾<lb/>
臨郡暫綴金閨直五雲深處一星今在南極<lb/>
　　　瑞鶴仙<hi>春日詠懐</hi>
試六花院落正栁綿飄墜因風無著呉王舊城郭記烏<lb/>
衣門巷小橋簾幕他州寥索漫等閒桃英杏萼認幽香<lb/>
来處羣芳盡掩蕙心先覺　行樂燕雛鶯友浪語狂歌<lb/>
休休莫莫蘭房繡幄添新恨念前約殢十分芳景十分<lb/>
春意休惜十分共酌任十分吹老寒梅戍樓畫角<lb/>
<pb n="KR4d0200_WYG_003-18b"/>
　　　水調歌頭<hi>浮逺堂</hi>
静練平千頃華棟俯中流凌晨畫㦸来看宿雨斷虹收<lb/>
八九胷中雲夢三千筆端風月無處快凝眸笑詠一堂<lb/>
上揮麈氣横秋　俯危欄紅日下暮雲稠無窮偉觀祇<lb/>
應天意為君謀容我時醒時醉獨泛㣲煙微雨浩蕩逐<lb/>
輕鷗不羡岳陽勝丹碧聳層樓<lb/>
　　　念奴嬌<hi>同上</hi>
練江風静卧氷奩百尺朱欄飛入江逺浮天天在水水<lb/>
<pb n="KR4d0200_WYG_003-19a"/>
滿半天雲濕白鳥明邊青山斷處眼冷江頭立月明潮<lb/>
上葦間漁唱聲急　幾度吹老蘋花野香無數欲寄應<lb/>
難及天借詩人供醉眼尊俎一時收拾竹裏行厨花間<lb/>
步障風雨生呼吸酒䦨歌罷釣船先具蓑笠<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>浮山集巻八</head>
    <p>
<pb n="KR4d0200_WYG_008-1a"/>
欽定四庫全書<lb/>
　浮山集巻八　　　　　　　宋　仲并　撰<lb/>
　　啟<lb/>
　　　上宰相陳情啟<lb/>
較錙銖於溝壑幾墜餘生瞻咫尺之雲霄仰祈再造恃<lb/>
公聽之在上持私悃而有陳飢寒之憂勢不得已進退<lb/>
之義懐豈無慙伏念某生而蠢愚熟於憂患詩書少日<lb/>
何知師友之淵源翰墨窮年空羡文章之光艷望外叨<lb/>
<pb n="KR4d0200_WYG_008-1b"/>
塵於末第生平顛躓於窮途循分茍安聊復擊為貧之<lb/>
柝指心自誓不敢執求富之鞭猥䝉交薦之書早冒對<lb/>
揚之寵褒踰華衮獲親奉於玉音業授青衿歸洊更於<lb/>
琯律重温舊學益勵壮心一嵗九遷敢希異數中年再<lb/>
召遽困煩言却掃杜門㚄後䟦前之末免浮家泛宅擕<lb/>
㓜扶老以何之塵埃踪跡之已深霜雪鬢顔之如許食<lb/>
歎居間而不足力嗟就列以無能重以萋菲之言萃此<lb/>
萍蓬之跡折腰為米亦數免而稀遷捩手覆羮况多仇<lb/>
<pb n="KR4d0200_WYG_008-2a"/>
而寡與嵗月飇忽身世陸沉甚矣無揚子之一㕓蕭然<lb/>
立相如之四壁每自嗟艱難險阻敢復興念其他然凢<lb/>
有血氣心知誰忍無食而死彊顔謀禄踵户扣人殆費<lb/>
營度之百方真可胡盧而一笑兹乗別駕偶在陪都虎<lb/>
踞龍蟠極東南之勝槩麟符魚鑰多左右之侍臣雖云<lb/>
材具之尋常願賛郡條之萬一實倒指而望嵗亦矯首<lb/>
而問天坐閲三秋去無幾日㑹有擇材之請靡容尸禄<lb/>
其間尚賴庇存猶未汰斥考龜卜筮方其涓吉而行秣<lb/>
<pb n="KR4d0200_WYG_008-2b"/>
馬膏車乃復望崖而返戍期尚隔未聞舊令尹之告新<lb/>
官稱猶存恍覺今将軍之如故稟生自薄造物何心瀝<lb/>
懇大鈞興衰末路恭惟某官精忠許國英識自天業履<lb/>
氷霜聳一時之標凖篇章黼黻接三代之源流炳先見<lb/>
蓍龜之明鍾信美江山之秀宻勿天墀而謀猷屢告雍<lb/>
容澤國而威愛並行玉振金聲素擅膠庠之譽山庭淵<lb/>
角夙推廊廟之姿羣枉不容孤髙自立捫參歴井豈應<lb/>
蜀道之行曵履鳴珂遄列禁塗之䆳進司銓院宻侍經<lb/>
<pb n="KR4d0200_WYG_008-3a"/>
帷洊膺制綍之頒入總政機之重調元鼎鉉合徳冕旒<lb/>
以魯國之真儒權衡斯道位姬旦之冡宰柱石本朝心<lb/>
侔天地之公政復祖宗之舊處至繁而聲色不動屹然<lb/>
社稷之宗臣應多變而籌䇿無遺偉矣旂常之懿績副<lb/>
聖主非常之眷為邦家莫大之休福禄来臻苖裔深逺<lb/>
重念某之久困世亦少倫雖碌碌稠衆人之中而了無<lb/>
一長然歴歴三十年之間而僅書四考憂令病劇力與<lb/>
年衰方清朝推從欲之仁而我公廣包荒之度適逢今<lb/>
<pb n="KR4d0200_WYG_008-3b"/>
日是告危衷俯念匏繫一紀之餘重隔𤓰時再期之逺<lb/>
翳桑之下視蔭幾何且嵗方有秋已朝不謀夕一日復<lb/>
一日糟糠之飽未獲焉眀年又眀年餼廩雖優無及矣<lb/>
尚祈不貲之厚賜拯此未盡之餘齡愛尺寸之膚忍自<lb/>
卑於桐梓得斗升之水猶有望於桑榆誓守官箴仰酬<lb/>
化筆<lb/>
　　　上宰相啟<lb/>
有幾餘生分沈淪於溝壑無邉洪造丐潤澤於雲霄念<lb/>
<pb n="KR4d0200_WYG_008-4a"/>
孤踪未熟於門闌顧平日阻修於簡牘兹忘犯分庶遂<lb/>
陳情伏念某淮海飄零江湖僑寓燈火徒苦泥糟粕於<lb/>
古人翰墨非長較雕篆於童子莫望四科於闕里偶塵<lb/>
一第於漢廷帶經荷鋤經未眀而釋荷鋤之苦為親負<lb/>
米親不留而乖負米之心早被命於公車獲對揚於便<lb/>
殿䝉玉音之一字榮耀終身脱銓調之七階叨踰賤分<lb/>
退處泮宫之舊旋參幕府之㳺一嵗九遷敢希異寵中<lb/>
年再召遽困煩言訟愆環堵之中絶意璿霄之上佐麾<lb/>
<pb n="KR4d0200_WYG_008-4b"/>
符於近地有慚別乗之功奉香火於真祠聊借散人之<lb/>
號念陳力就列不能者止唯投閒置散乃分之宜旁觀<lb/>
或下石焉孤踪如摧朽耳歸尋舊學加勵壮心身雖滯<lb/>
於窮途時難逢於休運風雲際㑹元首眀而股肱良哉<lb/>
乾坤清寧福禄臻而宗社安矣自念立相如之四壁初<lb/>
未有揚雄之一㕓聚族猥多不能供億逢辰既泰忍獨<lb/>
飄零兹乗別駕偶在陪都虎踞龍蟠極東西之重望麟<lb/>
符魚鑰皆左右之侍臣誓竭萬分坐閲三載今欲擇材<lb/>
<pb n="KR4d0200_WYG_008-5a"/>
而去不容備數其間尚賴并容未從擯斥姑令沙汰之<lb/>
在後亦如駑蹇之不前方既襆被而趨乃復自崖而返<lb/>
代期復隔姑存於舊令尹新令尹之間官稱尚存自覺<lb/>
有今将軍故将軍之異禀賦自薄造化非私方萬物各<lb/>
樂其生某也有此生而獨苦無一夫不得其所某也求<lb/>
其所而未安雖㝠心九死之餘亦企踵再生之賜恭惟<lb/>
某官力扶宗社心契乾坤負剛毅敢為之氣而守以至<lb/>
謙積精深自得之學而持之無倦謂可以止則止可以<lb/>
<pb n="KR4d0200_WYG_008-5b"/>
仕則仕當無墜夫先聖之風念置諸安則安置諸危則<lb/>
危常自任以天下為重提衡正道推轂寒生心醉六經<lb/>
文尤贍蔚家藏萬巻手自校讎獨看松栢之後凋咸尊<lb/>
星鳯之先暏迺繇人望自結主知烏府抗章議論悉關<lb/>
於國體金華勸講敷陳允契於上心烈日秋霜威名共<lb/>
仰泰山北斗徳望愈尊亟奉白麻進登黄閤行平時潔<lb/>
静精㣲之學成今日彌縫輔賛之功亮采恵疇妙賛勲<lb/>
華之治守文應變兼收姚宋之長凡兹海宇之心咸謂<lb/>
<pb n="KR4d0200_WYG_008-6a"/>
朝廷之慶重念某生而多難世亦少倫雖俯仰稠衆人<lb/>
之中而了無一長然首尾三十載之間而僅書四考啼<lb/>
號盡室轉徙他鄉今嵗方有秋已朝不及夕一日復一<lb/>
日糟糠之飽未獲焉眀年又眀年餼廪之憂無及矣尚<lb/>
祈大賜拯此餘齡敬惟三吐哺三握髪之勤豈惜一舉<lb/>
手一投足之力仰萬間之廣厦何所不容託一枝於深<lb/>
林自今以始<lb/>
　　　上宰執啟<lb/>
<pb n="KR4d0200_WYG_008-6b"/>
名汚丹筆負黄閤之陶鎔官寄赤城奉紫虛之香火索<lb/>
太倉而是懼立四壁以如初漸邇崇墉盡紓危悃伏念<lb/>
某了無足取非不自量眀堂登杞梓之材樗散何用清<lb/>
廟薦珪璋之器珉賤奚宜自埀童子之髫即擁門人之<lb/>
篲聞某所有賢者越百舍往從之不知嵗律之屢遷自<lb/>
恨天資之極陋進身闕里空遐想於四科射策漢廷偶<lb/>
末塵於一第釋耒農畝整冠仕塗時乎為貧豈憚擊柝<lb/>
抱關之冗親猶未老少資啜菽飲水之歡䝉天幸於化<lb/>
<pb n="KR4d0200_WYG_008-7a"/>
鈞承人乏於黌宇徒守聖賢之糟粕偶逃簿尉於塵埃<lb/>
歸卧蓴鄉旋參蓮幕龍蟠虎踞挹王氣於行都玉振金<lb/>
聲想餘風於故里無何命薄所至途窮訴平日之險艱<lb/>
累千言而莫盡嗟此身之蹭蹬半百嵗以無多憶昨摳<lb/>
衣首初望履憂餘引分誰推轂於寒蹤望外承恩猥題<lb/>
輿於近郡覽紅蓼白萍之勝概尋浮家泛宅之舊㳺嚮<lb/>
日維勤幸去天之咫尺戴星敢惮助守土之毫分嘗聞<lb/>
攝刺史之符唯欽奉聖朝之詔一書生綿力何有兩馮<lb/>
<pb n="KR4d0200_WYG_008-7b"/>
君餘愛具存廪粟帑金謹隄防於蟻漏箠令笞法絶煅<lb/>
煉於䑕穿深懲刻木之姦一仰伐柯之則弗鞭其後良<lb/>
愧於初擢髪何言噬臍永嘆百里之行九十末路奚堪<lb/>
五刑之屬三千隆恩莫報曲從輕比并逭深文至于寛<lb/>
餬口之憂當枵腹枯膓之日獲息肩之便於折肱埀翼<lb/>
之餘極知負道徳之初心稍已還神眀之舊觀髙天厚<lb/>
地殆跼蹐而罔容凌雨震風益帡幪之是賴恭惟某官<lb/>
力扶宗社心契乾坤罄辰告之嘉猷毗日躋之聖徳圜<lb/>
<pb n="KR4d0200_WYG_008-8a"/>
冠句屨儒推闕里之真赤舄朱衣才擅周公之美以廣<lb/>
厦萬間庇寒士以千金一壺濟中流君将有為天寔大<lb/>
任定廟算於都俞之頃静邉塵於談笑之中賛賛巖廊<lb/>
炳堯舜文王之正道雍雍寰宇藹唐虞成周之泰和本<lb/>
一言可以興邦迺百樂生於治國旂常所紀簡冊未聞<lb/>
誓帶礪於山河有國有家之共慶襲箕裘於弓冶若子<lb/>
若孫之相承重念某託命三槐脱身叢棘顛連萬態如<lb/>
前語之所云遮䕶千方恃我公而獲免擕數口窮簷之<lb/>
<pb n="KR4d0200_WYG_008-8b"/>
下馳一心台座之傍明哉元首而良哉股肱親逢聖旦<lb/>
暴之秋陽而濯之江漢阻侍師門自憐塵念之已灰獨<lb/>
愴前愆之未雪欲殫陳于一二懼取凟於再三踴躍自<lb/>
鳴不如改過羈栖衆棄惟自省躬畵餅豈足以充飢吹<lb/>
虀不忘於懲沸飢寒併日疾痛呼天儻此生氛翳之既<lb/>
除即極目青霄之在望逖逺鵷鸞之列夢想鳴珂暫遲<lb/>
麋鹿之羣食聞炊玉冀載色載笑而匪怒庶三熏三沐<lb/>
而少安菲葑不遺桑榆有自日者已竊無功之禄心乎<lb/>
<pb n="KR4d0200_WYG_008-9a"/>
猶耻有道之貧誓飭微軀永依洪造再辱是懼無尺寸<lb/>
之膚不愛焉初願非他得斗升之水斯活矣陳情冒犯<lb/>
俟命戰兢<lb/>
　　　上湖州王侍郎啟<lb/>
巖壑雖遥幸聞風之有日雲霄在望悵披霧之無期誰<lb/>
云開府之初即遂登門之便某學慙畫鵠技止雕蟲久<lb/>
諳世味於苦辛徧歴客途之險阻扶老携㓜於干戈之<lb/>
際粤自埀髫跂前㚄後於憂患之塗逮今華髪謂一行<lb/>
<pb n="KR4d0200_WYG_008-9b"/>
而作吏庶三釜之及親蠶則績而蟹有筐幸初偶爾木<lb/>
欲静而風不止禍則隨之藐草野之餘生荷槐庭之再<lb/>
造寘之別駕仍在名藩彊麋鹿之冠巾雅知非稱雜簿<lb/>
書於魚鳥聊樂餘閒駭煩言之驟興凛危踪之何恃吹<lb/>
毛法寺方指摘於錙銖瀝血化鈞如照臨於咫尺一飲<lb/>
一啄三沐三薰歎糞墻朽木之何誅仰厚地隆天之莫<lb/>
報奉香火者兩嵗飽藜藿於一家懲羮吹虀毎念前愆<lb/>
之洗廢食因噎忍令素志之虧雖噬臍之何追毎指心<lb/>
<pb n="KR4d0200_WYG_008-10a"/>
而自誓前言往行願多識之遺俗故家不忘仰止何期<lb/>
今日自慰平生恭惟某官萬事蓍龜本朝麟鳯發六經<lb/>
之藴粲然華國之文膺九陛之知凛若鎮時之望羽儀<lb/>
要路冠冕郡公流風餘韻則真王謝家省事親心而師<lb/>
老荘氏總郊儀於冬祀時推顯相之勞髙法從於夏卿<lb/>
日頼論思之益屢矣抗䟽暫此分符行路争睹於旌麾<lb/>
指日頓銷於桴鼔提封何幸人皆有於二天識面為榮<lb/>
侯何輕於萬戸况如么麽久願依歸唯夢想於儀形遽<lb/>
<pb n="KR4d0200_WYG_008-10b"/>
親聞於罄欬道塗老矣毎自歎於萍蓬墳廬在焉宜必<lb/>
恭於桑梓但念急頒於召節寧容久綰於郡章雖不忘<lb/>
重趼而来恐無幾承顔而去浮家泛宅尚時游苕霅之<lb/>
之濵曵履鳴珂想即侍巖廊之䆳姑慿尺牘用告寸心<lb/>
　　　上孫參政啟<lb/>
誕布眀綸寵登碩輔真儒果用於魯國茂業可量大老<lb/>
既興於海濵輿情自定寰區共慶朝著生輝恭惟某官<lb/>
亷靖粹和髙眀久大絃歌璧水英詞蚤振於妙年領䄂<lb/>
<pb n="KR4d0200_WYG_008-11a"/>
蓬山嘉譽獨推於當世灼見前哲之大體蔚為三朝之<lb/>
舊臣自入奉於清光殆徧儀於要路盡言無隠直道不<lb/>
回持槖禁塗告嘉猷於我后分符㑹府下膏澤於斯民<lb/>
視草北門馳車朔漠眷極侍臣之列寵躋常伯之聨老<lb/>
成重於典刑久繫羣心之望器識先於文藝兹為全徳<lb/>
之英比觧帥藩趣還詞苑雍容帝所方䟽三接之榮宻<lb/>
勿政扉即賛萬幾之重時逢多棘民未少休惟上聖臨<lb/>
御一紀于兹念中原隔絶千里而逺示菲食卑宫之儉<lb/>
<pb n="KR4d0200_WYG_008-11b"/>
躬櫛風沐雨之勤肆覲羣方緝熈丕緒有君如此未寛<lb/>
側席之憂捨公其誰倚俟巨川之濟佇聞渙號榮正鼎<lb/>
司竊觀前古願治之君必藉名世盛徳之佐事有定論<lb/>
人無間言相與扶明主於艱難之餘用能定大業於談<lb/>
笑之頃矧伊今日事半古人三户亡秦乗民心之共憤<lb/>
五遷治亳幸天步之少安中夜以興寸陰可惜百里辟<lb/>
國時久思於召公十乗啟行人方歌於吉甫繼兹能事<lb/>
屬我宗公某蓬蓽門寒斗筲器淺空空何有妄希管豹<lb/>
<pb n="KR4d0200_WYG_008-12a"/>
之窺兀兀徒勞未發醯雞之覆材迂踈而何用分連蹇<lb/>
而自甘客路飄蓬晚與門人之列清朝推轂誤䝉國士<lb/>
之知毎慙馳問之踈欣覩除書之下屬訟愆於田野空<lb/>
懷想於門䦨峩冠文石之班想聞盛事環堵松江之上<lb/>
獲庇寒蹤嵗律崢嶸寒威凝沍仰念鈞衡之託益精寢<lb/>
餗之調<lb/>
　　　與方帥啟<lb/>
分閫四川去國萬里曠日持久訖無成功終更亟還僅<lb/>
<pb n="KR4d0200_WYG_008-12b"/>
免大戾泛江流之洶湧冒暑氣之袢延稍就夷塗甫寧<lb/>
悸魄皆餘光之所被非始望之敢期恭惟某官克壮其<lb/>
猷不顯亦世入儀禁路惓惓獻納之忠出鎮遐藩凛凛<lb/>
綏懐之畧其惟圖任乃允具瞻某夙荷心知久違音㫖<lb/>
幸問津於治境将晉謁於元戎豈惟申悃愊之私庶或<lb/>
請誨言之益其為忻忭罔既敷陳<lb/>
　　　與䕫路王帥啟<lb/>
伏審奉承眀詔鎮撫遐藩下車云初闔境胥慶恭惟某<lb/>
<pb n="KR4d0200_WYG_008-13a"/>
官學優聖域望重儒宗直道而行曽靡居中之久為政<lb/>
以徳復兹舉最之先所以無施不宜盖其有本如是昔<lb/>
范公以給事而補外自番陽以待制而帥邉既步趨之<lb/>
適同亦名節之相似其惟圖任乃允具瞻某自顧拙疎<lb/>
夙䝉知照方幸同舟之濟遽勤賜教之臨向往之誠敷<lb/>
陳罔既<lb/>
　　　與晁帥啟<lb/>
伏審欽承渙號全撫坤維郵音一傳輿論胥慶恭惟某<lb/>
<pb n="KR4d0200_WYG_008-13b"/>
官宏才任重敏識造㣲舒翹揚英特逹不依於繅藉批<lb/>
郤導窽從容皆中於宫商簡在淵衷進儀禁路謂遐邇<lb/>
之一體俾經營於四方緩帶輕裘已肅清於襄漢捫參<lb/>
歴井復深入於岷峨委寄益隆安危所繫少施餘力以<lb/>
訖外庸即膺圖任之求式副具瞻之望某承乏雖久曠<lb/>
瘝實多無以慰蜀父老之心何敢言楚令尹之政惟是<lb/>
辱知之有素今兹託契以為榮忻抃之誠敷陳罔既<lb/>
　　　與湖州王給事啟<lb/>
<pb n="KR4d0200_WYG_008-14a"/>
上睠儒英中頒詔綍未逺長安之日帝眷方深来分刺<lb/>
史之天民情共慶凡兹闔境倚俟開藩矧惟么麽之蹤<lb/>
曽是知憐之素竊以据苕霅之㑹兹建侯邦自晉宋而<lb/>
来實稱道院有疊嶂重湖之清逺兼通都大邑之阜蕃<lb/>
華屋填城往往皆數百年之舊清香凝寢毎毎得二千<lb/>
石之良從昔名郊於今輔郡孰稱麾符之重寄政湏簮<lb/>
槖之鉅公恭惟某官專靜鎮浮真清激濁表裏純潔炯<lb/>
中扄之湛然内外踐更藹能聲之籍甚由布衣而著公<lb/>
<pb n="KR4d0200_WYG_008-14b"/>
輔之望覽黄巻而晤聖賢之心夙擅英聲亟登華貫早<lb/>
正郎星之次繼躋卿月之班畫㦸朱轓恩沾數郡髙牙<lb/>
大纛威振十連遄歸再列於近班圖任益推於舊徳盡<lb/>
言丹扆毎傾嚮日之心批勅黄扉綽有回天之力謀猷<lb/>
有嘉則入告於内社稷茍利則知無不言宜政路之旋<lb/>
登亦輿言之允屬少緩三槐之拜来為泗水之㳺抱逺<lb/>
業以徊翔擇樂郊而偃息浮家泛宅未營緑野之居五<lb/>
馬雙旌坐閲白蘋之勝尚虚丞相之席行趣舍人之装<lb/>
<pb n="KR4d0200_WYG_008-15a"/>
某寥落晚生蹉跎末路綴姓名於龍虎榜回首幾年望<lb/>
光儀於鵷鷺行承顔異日去仭墻嵗月之久懐文室朝<lb/>
夕於心顧馳問之浸踈喜揚旌之伊邇道塗悴矣祗自<lb/>
厭於萍蓬墳廬在焉獲致恭於桑梓當蔭萬間之廣厦<lb/>
自託一枝於深林幸㑹良多欣躍無已<lb/>
　　　與蘄州張倅啟<lb/>
閒乃其分久安巖壑之居用非所長遽奉麾符之寄粤<lb/>
有名士寔在同僚庶親議論之餘少逭譴訶之及伏惟<lb/>
<pb n="KR4d0200_WYG_008-15b"/>
某官飛英騰茂提要鈎元觀三代兩漢之書能守以約<lb/>
貫諸子百家之學毎尊所間蔚為江左之勝流早馳海<lb/>
内之雋譽摶風擊水寧淹溝瀆之尋常就日望雲合侍<lb/>
軒墀之咫尺况久隆於人望宜自結於主知夫何長材<lb/>
之未施猶復餘刄之小試歌謡戴路共髙別乗之功譽<lb/>
望滿朝即慶鋒車之召遂膺時用益振家聲粉澤典章<lb/>
所頼燕公之力縁飾儒雅更傳京兆之風某本自疎庸<lb/>
加之遲暮適在長江之表偶叨一障之榮聞髙誼之凛<lb/>
<pb n="KR4d0200_WYG_008-16a"/>
然知危蹤之免矣徒索太倉之粟寧不知慙獲分蔀室<lb/>
之光敢以自賀指日即期於參候順時猶兾於保調<lb/>
　　　問訊左史兼中書舍人啓<lb/>
跡踈龍坂尚飄梗於南州官在螭坳仍判花於西掖敻<lb/>
隔升沉之若此缺聞興寝之何如長夏江村念繩樞之<lb/>
暫寓薫風殿閣想綸省之餘閒惟我醇儒膺時繁祉恭<lb/>
惟某官事業三代文章六經在韋布而憂天下之當憂<lb/>
由簡編而得古人之先得黄鍾大吕鏗鏘雅頌之音氷<lb/>
<pb n="KR4d0200_WYG_008-16b"/>
壺玉衡卓犖廟廊之具錐處嚢者衆知其立見金滿籯<lb/>
者自耻於不如何意觸舟幾成按劔向非親擢於當宁<lb/>
誰令獨冠於在廷公議交歸髙名愈白知君子所養矣<lb/>
彌堅金石之心見聖人而師之自契風雲之㑹踐方丈<lb/>
蓬莱之勝為玉堂金馬之儲凡國人皆曰賢無廷臣出<lb/>
其右以淵源澄深為諸儒之倡而辯裁清婉兼二史之<lb/>
長順風疾呼聲逺馳於四表急流勇退章屢丐於一麾<lb/>
衆皆祝公長無去國盖雅富經綸之畧非但髙黼黻之<lb/>
<pb n="KR4d0200_WYG_008-17a"/>
辭面對燕閒偉辰猷之備奏心嘉鯁亮仰日鍳之昭埀<lb/>
粤自望郎進登法從特逹顒卬之眷雍容供奉之班有<lb/>
舉必書不愧春秋之筆削入告於内更資朝夕之論思<lb/>
常楊逺避其詞鋒班馬寧誇於史筆獨當上意髙映朝<lb/>
紳直奏於前斷斷皆當時之務退言於後悻悻異鄙夫<lb/>
之為居多陳時政之書否則薦人才之䟽主盟斯道推<lb/>
轂寒生堯舜孔周之所傳殆重興於今日富韓歐范之<lb/>
已往能繼美於此風伏念某生而戅愚飽於憂患近臣<lb/>
<pb n="KR4d0200_WYG_008-17b"/>
論薦蚤賜覲於雲天仇家謗傷久投閒於草野叨榮華<lb/>
衮空老青衫忍圭玷之未磨尚玉音之可想然而未嘗<lb/>
得禄妻孥不知其有官耻於訴窮親交自憐其乏食已<lb/>
甘心於末路時矯首於崇墉似聞埀盡之孤蹤毎指嘘<lb/>
枯之餘論仭墻去久不以遐遺尺牘来疎知其病悴殊<lb/>
奨大踰於素願餘輝頓耀於窮途已玷齒牙更紓心腹<lb/>
疎庸自分非敢執求富之鞭羈栖無堪聊欲擊為貧之<lb/>
柝恩能及此念豈有他溝壑之辱有年儻終薦墨廟堂<lb/>
<pb n="KR4d0200_WYG_008-18a"/>
之登不日重入化鈞盡室號寒盖無扊扅之在矣叩門<lb/>
觸熱寧無褦襶之譏乎<lb/>
　　　問候太守啟<lb/>
上睠名藩増慎麾符之寄中頒寵數聿咨簮橐之英想<lb/>
閭里望公之来庶江山因人而重某官道徳純備詩書<lb/>
淹該窮㳺夏之淵源擅卿雲之黼黻由仁義而非行仁<lb/>
義獨眀往聖之心知春秋而罪以春秋自信平生之學<lb/>
蜚聲雝泮結眷冕旒烏府䋲姦嗣鄉評于子隠螭坳記<lb/>
<pb n="KR4d0200_WYG_008-18b"/>
動推史筆於周任旋歸侍於家庭繼起臨於屛翰觧印<lb/>
十年之久尚傳五袴之謡掩闗一壑之幽自繫埀紳之<lb/>
望盖難而後獲斯謂仁矣惟磨而不磷不曰堅乎兹由<lb/>
禁塗還紆郡紱暫辭近侍論思之列已無千里愁歎之<lb/>
聲皂盖朱轓頓改吏民之觀衮衣赤舄竚期公輔之登<lb/>
某歴蚤嵗以承顔越衆人而䝉遇一經白首蠧書可慙<lb/>
二紀青衫索米何補荷異恩之起廢復大府之充員客<lb/>
夢頓驚深自憐於匏繫嵗華洊易怳莫記於𤓰期言當<lb/>
<pb n="KR4d0200_WYG_008-19a"/>
問塗欣遂承庇恃有白日青天之鑒庶無震風凌雨之<lb/>
虞得二千石之良與闔境共霑於輝潤較三十里之智<lb/>
顧晚生曷賛於聰眀某敢不恪以居官誠於事長間以<lb/>
獄訟簿書之暇求聞忠信文行之規風日清和尚寝興<lb/>
之加慎山川修阻諒䟦履之為勞<lb/>
　　　問候平江守啟<lb/>
二天獨有頃䝉潤於繡衣一水相望兹聞名於畵㦸嵗<lb/>
當再閏春有餘寒諒惟起處之宜茂對休祥之集恭惟<lb/>
<pb n="KR4d0200_WYG_008-19b"/>
某官盛時麟鳯慶閥芝蘭襲家風太末之餘分詩律<lb/>
江西之𣲖量凝千頃撓不濁而澄不清聲徹九臯發乎<lb/>
邇而見乎逺早埋輪於當道旋持槖於禁塗古循吏何<lb/>
以加狐狸安問大丈夫此之謂燕雀焉知宜登喉舌之<lb/>
司暫寄股肱之郡凡兹提封之千里共記持節之他時<lb/>
過漢于張民尚懷於仁恕維周申甫上允頼於藩宣况<lb/>
兹要衝雅稱都㑹惟南北朝之交好方絡繹於使旜念<lb/>
東西府之猶虚宜雍容於政路㑹須賛國行矣告廷某<lb/>
<pb n="KR4d0200_WYG_008-20a"/>
飄梗浮生負薪多病追往昔之咎顧靣壁以何言為知<lb/>
己之羞豈登門之敢望無復自通於簡牘迺聞曲借於<lb/>
齒牙喜極舂糧憂寛索飯願承顔於暇日及賛喜於新<lb/>
春詔演絲綸踵漢室三公之拜牓登龍虎掩徐卿二子<lb/>
之歌順風而前指期可賀<lb/>
　　　回謝及第人啟<lb/>
妙中儒科榮登仕版公論所屬亨塗可量伏惟慶慰某<lb/>
人楩楠大厦之材圭璋清廟之器警悟不勞於師授該<lb/>
<pb n="KR4d0200_WYG_008-20b"/>
洽仍得之家傳果以妙齡膺兹遴選不在君門之第一<lb/>
尚鬱衆評久知國士之無雙佇觀逺業為掾聊追於三<lb/>
語寤主即聞於片言自惟萍梗之蹤偶玷葭莩之末方<lb/>
深賛喜遽辱恵音粲然追作者之風為之興嘆謙以敘<lb/>
門生之禮豈所宜䝉但増箧笥之光莫效瓊琚之報<lb/>
　　　回第二人啟<lb/>
謝策楓宸登名桂籍妙中亞魁之選共欽稽古之榮伏<lb/>
以某官天地鍾和山川毓秀淳厚爾雅文章追三代之<lb/>
<pb n="KR4d0200_WYG_008-21a"/>
餘直諒多聞聲譽冠諸儒之右卓然逺器偉以髙材較<lb/>
藝省闈已擅巍峩之第獻言丹陛益攄悃愊之忠力陳<lb/>
孝弟之言深賛治安之策搢紳動色共慶邦家之得賢<lb/>
師友聨名益見鄉閭之盛事某偶兹代匱竊預榮觀過<lb/>
辱長牋益欽雅眷愧乏瓊瑶之報但増箧笥之光<lb/>
　　　回交代蘇計議啟<lb/>
錫命天墀觀風湖嶠仰惟澄清之素問豈及於狐狸俯<lb/>
矜沙汰之餘後無忘於瓦石粲然翰墨賁此衡茅伏惟<lb/>
<pb n="KR4d0200_WYG_008-21b"/>
某官文成一家學該百代襲祖風父風而芳芬如在問<lb/>
今事古事而酬應若流宻畫與聞早賛樞衡之議要途<lb/>
直上宜參禁槖之華淹汩幾時嘆嗟萬口季子佩相國<lb/>
之印終振家聲孺文登刺史之車鬱隆人望尚遥魏闕<lb/>
暫託湘流往賡衡嶽之篇聊窮偉觀歸奉宣室之對寧<lb/>
久遐方但念隔一夕之秋風還復共千里之明月某自<lb/>
惟匏繫空數𤓰時撫陋質以無堪知英㳺之莫繼捫心<lb/>
自矢阻諧附驥之榮循分遄安獲免續貂之媿仰銜雅<lb/>
<pb n="KR4d0200_WYG_008-22a"/>
眷彌勵髙風書札踵門珠璣盈軸逺勤一介行李之至<lb/>
賢於十部從事之臨惟子文喜愠有常未遽絶於新令<lb/>
尹顧李廣數竒可笑敢自比於今将軍罔知圖報之宜<lb/>
深謝撝謙之過<lb/>
　　　回蘄州教授啟<lb/>
孤飛未髙毎自嗟於六翮屢薦不入乃遽竊於一麾不<lb/>
遑据義而辭獨有親仁之幸惟某官珪璋清廟之器楩<lb/>
柟大厦之材遡㳺夏之淵源學窮聖域粲卿雲之黼黻<lb/>
<pb n="KR4d0200_WYG_008-22b"/>
文掞天庭以終賈之妙年擅蘇張之大手鴈序共題於<lb/>
鴈塔久歆艶於鄉閭鳯閣聳聽於鳯鳴尚徊翔於郡國<lb/>
思樂兹游於泮水選掄即上於瀛州某撫隻影以何堪<lb/>
荷雙緘之見予久隔異縣行遂同寮飽聞蘄水之濵最<lb/>
號芹宫之盛㳺鄭僑之鄉校行聴弦誦之音即何武之<lb/>
學宫尚賴箴規之益成我素志所望故人<lb/>
　　　與教授啟<lb/>
青山白水之盟歸歟未遂皂盖朱轓之寵老矣何堪重<lb/>
<pb n="KR4d0200_WYG_008-23a"/>
拜佳音仰欽雅眷伏惟某官器資凝重學術䆳深兄弟<lb/>
並列於儒科已掩機雲之譽家世共推於賢業有光羣<lb/>
紀之傳了無俗吏之簿書合上諸公之臺省斯文振起<lb/>
多士鼎来某屏跡為深離羣兹久故人有幾當復見於<lb/>
儀刑餘習未除尚樂聞於弦誦庶以餘暇獲奉緒言<lb/>
　　　回江陰薛知軍謝到任啟<lb/>
榮膺朝命出領郡符采吉日而見吏民揚仁風而布條<lb/>
教里都共慶黨友増輝恭惟某官才秀儒林望隆時輩<lb/>
<pb n="KR4d0200_WYG_008-23b"/>
蚤以賢關之彦常登冊府之㳺踐履為多尚未冠金馬<lb/>
玉堂之選聲猷益大當始於朱轓皂盖之時視事云初<lb/>
辱書甚腆荷撝謙之已至慙伏謁之未遑諒無久淹即<lb/>
躋要近鳴玉曳履将入踐於華塗賣劔買牛宜速酬於<lb/>
雅志仰懐風味良切瞻依<lb/>
</p>
<p>
</p>
  </div>
</body>
</text>
</TEI>
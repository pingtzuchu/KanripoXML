<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>浮山集巻二</head>
    <p>
<pb n="KR4d0200_WYG_002-1a"/>
欽定四庫全書<lb/>
　浮山集巻二　　　　　　　宋　仲并　撰<lb/>
　　七言律詩<lb/>
　　　花前有感兼呈崔相公劉郎中<lb/>
落花如雪鬢如霜醉把花看益自傷少日爲名多檢束<lb/>
長年無興可顛狂四時輪轉春常少百刻支分夜苦長<lb/>
何事同生壬子嵗老于崔丈及劉郎<hi>余與崔劉年同獨早衰白</hi>
　　　日暮繫舟<lb/>
<pb n="KR4d0200_WYG_002-1b"/>
新晴不受短篷遮繫纜持觴一太嗟柳岸蕭條難駐客<lb/>
茅簷安穏不如家百年有幾欲華髮今日無多已暮鴉<lb/>
五世鄉關澤未斬欲歸心折雁行斜<lb/>
　　　中秋不見月<lb/>
照人明月故應圓露冷風清八月天且看驚鸞呈妙舞<lb/>
却愁落雁怯虚弦裙裾老去真聊爾色笑公當一粲然<lb/>
小院不妨今夜雨人間那有兩嬋娟<lb/>
　　　四老堂詩<hi>并序</hi>
<pb n="KR4d0200_WYG_002-2a"/>
　　　　伏承宫使參政大資先生暫兹均逸從容里<lb/>
　　　　閭築圃疏池曾未幾日佳花美竹行列相映<lb/>
　　　　如舊封殖堂曰四老與侍郎郎中提幹朝夕<lb/>
　　　　嘯詠燕息其上門下士有賦詩以獻者某不<lb/>
　　　　得以淺陋爲辭謹課成七字四韻律詩二章<lb/>
　　　　上呈<lb/>
好上清班冠紫宸抽身便作最閒身疎梅茂竹幾多目<lb/>
曲檻方池隨處春兩兩脊令聽自好重重華萼見長新<lb/>
<pb n="KR4d0200_WYG_002-2b"/>
靈椿一樹婆娑甚穏覆家庭四老人<hi>郡侯頃嵗嘗取竇氏靈椿一樹老丹</hi>
<hi>桂五枝芳之句榜公里門曰椿桂云</hi>
便勝從來三㦸門良金如友玉如昆天邊鴻雁空千里<lb/>
堂上壎箎共一樽自昔披榛扶社稷幾人衣錦向邱園<lb/>
商山曾爲留侯起來作侯家異世孫<lb/>
　　　題趙有翼叢桂小山<lb/>
剩引桂枝叢小山鶩行姑去自餘閒人懷崑玉未當價<lb/>
花與萊衣相映斑佳樹非烟曉葱鬱幽泉不雨夜潺湲<lb/>
<pb n="KR4d0200_WYG_002-3a"/>
頓移巖壑山陰道競秀爭流一席間<lb/>
　　　題吳氏曠逺亭<lb/>
髙人心跡喜雙清曠逺幽亭誰與名簷外落花仍落絮<lb/>
坐中傾國與傾城松聲傳壑風初急帆影飄空浪未平<lb/>
不盡樽中今日醉匆匆輕去得無情<lb/>
　　　後數年登曠逺亭用前韻再賦<lb/>
坐客一時人物換此山海内舊知名華筵爲我歌金縷<lb/>
深院有人來石城酒浪滿浮春浪碧眉峯淺畫晩峯平<lb/>
<pb n="KR4d0200_WYG_002-3b"/>
日斜柂轉各回首松竹遶溪知此情<lb/>
　　　和馬丈遊劉園<lb/>
槐柳參差覆地陰薫風院落日沉沉酒餘不覺愁何在<lb/>
花底直疑春可尋江水無情猶北渡淮岑相對漫南音<lb/>
憑髙最動歸與念卧聽疎蟬出晩林<lb/>
　　　李彦平寄題靜海吏隠堂二詩甚佳因賦一篇<lb/>
黄綢被底衙聲罷永日庭閒訟不譁案上琴書延好客<lb/>
江頭風月雜漁家尚看葉令餘波在正索騷人秀句誇<lb/>
<pb n="KR4d0200_WYG_002-4a"/>
聞道芙蕖紅萬朶遥知不減浣溪花<hi>少陵詩云浣花溪裏花應笑肯信吾</hi>
<hi>兼吏隠名</hi>
　　　題李徳邵蘖庵<lb/>
綺繻不復尚驕奢經始莵裘謝物華户外韋衣真隠者<lb/>
屛間孔雀尚豪家幾年汗簡編檮杌晩嵗薰爐負辟邪<lb/>
誰謂吾廬還有幸卜鄰歸路不相賒<lb/>
懷抱如公政自嘉衡門那復念京華壯年底事已將老<lb/>
作戲逢場新有家此去車書應萬里似聞廊廟屛羣邪<lb/>
<pb n="KR4d0200_WYG_002-4b"/>
時平尤賴安戎策未合幽棲去國賒<lb/>
　　　再呈徳邵<lb/>
草草茅簷儉異奢坐觀物態盡空華放懷近欲輕千户<lb/>
排難何當念兩家壯嵗我今成傳癖清時君勿病官邪<lb/>
他年政恐從名宦回首莵裘恨太賒<lb/>
　　　祝子權見寄時欲卜居合溪飛雲寺<lb/>
環堤風漲雨溪深半嶺雲飛一院陰三徑定回俗士駕<lb/>
百年今見故人心時危天地烽塵滿嵗晩江湖客病侵<lb/>
<pb n="KR4d0200_WYG_002-5a"/>
他日青雲各回首向來黄閤子知音<lb/>
　　　李孝叔趙有翼趙存中黄子登沈正卿曾同季<lb/>
　　　有觀梅道塲之約僕偶過西山不得陪六客之<lb/>
　　　末歸讀衆作因繼韻<lb/>
公皆車馬城南去我向西郊漾小舟人事好乖各回首<lb/>
吾年如此喜乘流金蘭六客稀時見珠玉一篇無句酬<lb/>
却數竹林猶少在不妨著我伯倫劉<hi>人嘗戲不能飲者曰爾爲劉伶乎余</hi>
<hi>飲少輒醉聊自戲也</hi>
<pb n="KR4d0200_WYG_002-5b"/>
　　　和沈正卿諸公西湖賞梅<lb/>
一笑相逢水一涯近簷猶記舊相知似矜冰玉非凡骨<lb/>
終倚雪霜開好枝新緑成陰無幾日微酸著子亦同時<lb/>
諸公忍袖和羮手空賦西湖處士詩<lb/>
　　　和耿時舉梅雪二首<lb/>
百花看盡不如梅故作凌寒殿後開照水憐生勻粉處<lb/>
隔簾抵死透香來未令寄隴音塵斷能覔巡簷句法回<lb/>
羞殺漫山桃李樹枉教春力費鐫裁<lb/>
<pb n="KR4d0200_WYG_002-6a"/>
㸃酥嬌面試初芳琢句真須琢玉郎聊與一枝論雅素<lb/>
未須千葉間輕黄斜簮髻畔隨人好滿覆樽前借客香<lb/>
誰引角聲人未寢落梅聲裡看晨粧<lb/>
　　　舟過吳江謁臞庵翁少留爲賦二詩<lb/>
住家却學浮家様横截江湖疊浪中漫說三髙無起日<lb/>
孰知千古可同風長林䝉霧行平逺層榭攀雲語半空<lb/>
隄上繫舟何限意匆匆著句未全工<lb/>
明明窻色極知晩<hi>一作鳥聲驚夢極知晩</hi>隔岸喧闐祗掩關上下<lb/>
<pb n="KR4d0200_WYG_002-6b"/>
亭臺烟雨外參差花竹水雲間從多莫剪東南柳勝絶<lb/>
新增西北山客路十年辛苦裡也容一日及公閒<lb/>
　　　陪王樞密飯坐間示新詩因次其韻<lb/>
相業兵韜材總堪君王喜與阿戎談樞機旋轉斗垂北<lb/>
殿閣邃清風自南主聖端如乾用九公歸當待漢登三<lb/>
史家莫比唐房杜大似商宗舊學甘<lb/>
　　　用前韻别寄耿時舉二首<lb/>
樹猶如此我何堪賴有隨齋可劇談少日聲稱滿中外<lb/>
<pb n="KR4d0200_WYG_002-7a"/>
幾年詞采秀東南詩壇欲借背城一材館均䝉吐哺三<lb/>
每見匆匆又分去與公交淡不須甘<lb/>
方兄於我一無堪閉户休休口不談憶昔茅簷差傍北<lb/>
望公花塢恰平南髙歌頻舉巨觥一佳唱如聞小雅三<lb/>
投分素深貧酷似相期同苦亦同甘<lb/>
　　　沈國録席上用趙監丞韻<lb/>
晩來無計障風饕美酒十千價未髙成敗兩奩供夜戰<lb/>
醉醒一斗付春醪流杯指日重修禊琢句如公可命騷<lb/>
<pb n="KR4d0200_WYG_002-7b"/>
多謝故人樂賓客清歡十倍勝綈袍<lb/>
杯觴盡醉老仍饕似覺胡床步步髙深院清香非柏子<lb/>
公家重醖勝松醪不須捧斚歌吳曲看即揮毫繼楚騷<lb/>
未盡餘春早歸去談經當復慰青袍<lb/>
　　　翌日早起再用昨夕韻呈二丈<lb/>
柳州老去腹寧饕但喜衡陽紙價髙乍暖風光如撲絮<lb/>
相歡人意似投醪家留溪上久漂泊信斷淮南非驛騷<lb/>
風浴舞雩那可緩春衣替盡禦寒袍<lb/>
<pb n="KR4d0200_WYG_002-8a"/>
　　　對雪用曾丈韻呈徐丈<lb/>
鶴氅偏宜鶴髮翁戲挼笻杖與兒同梅梢弄影半窻玉<lb/>
柳徑吹綿三月風擁户且眠牕未晚泛舟何向水如空<lb/>
陽春便逐新詩到不待葭灰落嶰筒<lb/>
　　　再用前韻答徐聖可<lb/>
迺翁儒學似文翁韻句天然無異同社稷堂堂推故相<lb/>
家庭挺挺見遺風詞塲已擅千軍敵詩律仍驚萬馬空<lb/>
願報瓊瑶無好語朝來渾欲達空筒<lb/>
<pb n="KR4d0200_WYG_002-8b"/>
公方緑髮我成翁猶喜芝蘭臭味同雅奏黄鍾仍大呂<lb/>
曠懷明月與清風共髙卞璧連城價肯使衡茅四壁空<lb/>
所望苕溪分一曲郵籖日日遡歸筒<lb/>
　　　繼韻耿時舉寄示往嵗梅雪<lb/>
舊詩新讀更精神雪裡招回未到春俗眼驟驚銀可粉<lb/>
天心忍用玉如塵漫空柳絮千家到轉眼梅花一夜新<lb/>
物象區區勞比擬申嚴詩令負前人<lb/>
　　　懷沈文伯<lb/>
<pb n="KR4d0200_WYG_002-9a"/>
春服初成屬暮春舞雩那似霅溪濱遶溪簫鼓誰家子<lb/>
並塞風烟吾故人好去定無爲客恨臨分猶復念予貧<lb/>
驅車躍馬平安否雁斷無因消息真<lb/>
　　　鄭倅徳興平江官滿有詩見寄次韻以叙老懷<lb/>
　　　惜别之意<lb/>
不奈飛埃㸃素衣驚霜鬚鬢落全稀隔簾初聽黄鸝語<lb/>
舉醆那催畫鷁歸就使淵明頻日醉能爭伯玉幾年非<lb/>
持竿欲老長城去分我臨流半坐磯<lb/>
<pb n="KR4d0200_WYG_002-9b"/>
　　　劉乾耀紹原昔同里巷以貧見過愧無以副其<lb/>
　　　意輙成四韻爲别<lb/>
舊時阡陌荆榛底十載縱横豺虎羣絳帳並遊那更得<lb/>
烏衣羣從斷相聞尚傳是是非非語翻坐奇奇怪怪文<lb/>
諛墓平生吾豈敢了無一物夀劉君<lb/>
　　　歸自江陰寄蔣知郡汪簽判<lb/>
維舟江口未棲鴉急趁飛觴一笑譁旋喜使君傾皂葢<lb/>
儘從醉客墮烏紗髙城不記人分袂短棹空隨月到家<lb/>
<pb n="KR4d0200_WYG_002-10a"/>
尚欲趨陪連夜飲東籬容有後開花<lb/>
　　　和孟嶠之諸公遊虎邱一首<lb/>
憑髙休惜舉觴頻聊結華嚴數面親笻杖止堪扶倦客<lb/>
蒲團仍得憩閒身雪霜侵鬢叵禁老梅柳迎人俱欲春<lb/>
後日重來應更好南山排立畫簷新<hi>虎邱欲製一堂席南山之勝久之未</hi>
<hi>就近與任丈到試舉此話任丈深肯之故云</hi>
　　　用前韻奉寄孟嶠之<lb/>
剩喜今年琢句頻仍聞燈火夜相親懸知聳壑昻霄日<lb/>
<pb n="KR4d0200_WYG_002-10b"/>
不負腰金拖玉身攻苦詩書如白屋加鞭辭藻正青春<lb/>
古來孟氏好兄弟餘韻未忘今轉新<lb/>
　　　再用前韻呈陳得之諸公<lb/>
勲業毋庸攬鏡頻空餘白髮向人親未論骨相無三甲<lb/>
細數年華有六身泉石相看應笑我萍蓬不定幾經春<lb/>
尚須勇往趁晴日竹外疎梅應斬新<lb/>
　　　呈彦平<lb/>
詩人老去倍傷秋我亦秋來尚黒頭世事可憐催晩景<lb/>
<pb n="KR4d0200_WYG_002-11a"/>
皇天未許減羇愁不堪敗菊愁彭澤又見寒雲餞蓐收<lb/>
旋解鸘裘沽一醉紛紛談話任封侯<lb/>
　　　用汪彦章内翰諸公韻二首呈信安<lb/>
勲業皋䕫前後身門從羅雀厭蹄輪旌麾亟解江城守<lb/>
邱壑苦留廊廟人禪觀起侵千嶂曉篇章分與萬家春<lb/>
要將姓字誇今古史筆何人似獲麟<lb/>
王門一嵗幾經過客裏承顔未厭多詩巻心胷傾錦繡<lb/>
珍庖盤釜薦麟駝自慚淮海可憐客毎費江湖無盡波<lb/>
<pb n="KR4d0200_WYG_002-11b"/>
玉樹芝蘭爲公喜庭空千丈影婆娑<lb/>
　　　用方叔韻寄蘖庵老人<lb/>
三徑蕭然欲就荒已將身世兩兼忘紛紜勿用論榮辱<lb/>
出處真須自弛張憶昔少年親翰墨與公長日付盃觴<lb/>
如今事事俱無用學道徒能笑子房<lb/>
　　　和臧陸二祕書<lb/>
年來疎見驚人句入手遽回如許春幾日異科收異士<lb/>
百年吾道付吾人執鞭少也嘗求富擊柝老來非爲貧<lb/>
<pb n="KR4d0200_WYG_002-12a"/>
寄語子雲當自貴儒風元不繫周秦<lb/>
　　　送鄭公老少卿赴吉州三首<lb/>
千里能來兩鄭公百年英烈尚遺風<hi>少卿先世嘗守是邦</hi>笙歌少<lb/>
讓他時勝犴獄應從到日空畫㦸行程春色裏郵亭離<lb/>
恨雨聲中不辭逺爲宗風去一瓣香縁六一翁<lb/>
靜掩巖扉定幾年蘭陵謡誦似新傳<hi>少卿十年前嘗守毘陵</hi>文如<lb/>
此老仍千騎恩與州人作二天一室蕭然餘棐几平生<lb/>
用處只蒲鞭琵琶休抹三千指公到家家自管絃<lb/>
<pb n="KR4d0200_WYG_002-12b"/>
不記江城分袂初幾年東北望門閭寒温一紙無非便<lb/>
憂病千端自作疎莫忘折梅尋勝事懸知視草報初除<lb/>
及兹郡舍多閒日早著山中未了書<lb/>
　　　送髙提幹暫過行在詩<lb/>
老兼貧病怯離羣細雨郵亭曉送君俗韻有誰歌白雪<lb/>
髙標真合致青雲官居盡日勤篇翰相業平時飽見聞<lb/>
早晚薫風生茂苑肯來樽酒細論文<lb/>
　　　再和髙提幹見寄<lb/>
<pb n="KR4d0200_WYG_002-13a"/>
昻昻猶想立雞羣三夜寒窻疊夢君人物芝蘭晉王謝<lb/>
篇章黼黻漢卿雲飄蓬賤跡誰能記推轂髙風今創聞<lb/>
不敢馳書丞相府何當收拾與斯文<lb/>
　　　送平江守蔣宣卿奉祠歸宜興<hi>蔣氏之居堂曰景坡亭曰天逺</hi>
二年環堵賴餘波相和兒童襦袴歌還復攀轅逢此日<lb/>
敢忘推轂意如何十行行矣重徵霸三徑歸歟暫景坡<lb/>
旦晩陪公畫橋路共看天逺夕陽多<lb/>
　　　送智道者<lb/>
<pb n="KR4d0200_WYG_002-13b"/>
胷中歴歴幾山川竹杖芒鞋四十年赤手旋爲新活計<lb/>
白頭猶作舊因縁如如妙境無多事了了真心不礙禪<lb/>
安坐髙峯重㸃檢未須枕石伴雲眠<lb/>
　　　次韻答友人四首<lb/>
頗憶髙人相與閒扁舟誰與趣公還杯行欵乃歌聲底<lb/>
客坐參差帆影間多病扶擕新几杖平生契好舊湖山<lb/>
未容月轉各分手醉語狂吟下碧灣<lb/>
久矣忘情豈用閒已看要起示無還自懷白髮蒼顔客<lb/>
<pb n="KR4d0200_WYG_002-14a"/>
不墮黄花翠竹間顧我分為方外友如公合上道家山<lb/>
暇時及此頻相過城北城南潯幾灣<lb/>
晚矣吾身未乞閒如公尺一合徵還髙標迥立風塵表<lb/>
秀句喧傳宇宙間誰和陽春仍白雪我知流水與髙山<lb/>
歸歟已熟他時路直北龍溪一二灣<lb/>
百年未見一人閒曾是興嗟唐已還遺躅有誰髙往古<lb/>
清風元自振中間我慚官薄當投紱公比吾家已買山<lb/>
待得有田歸已暮何當分我一滄灣<lb/>
<pb n="KR4d0200_WYG_002-14b"/>
　　　上孟郡王生辰三首<lb/>
霜餘晴日照堤沙早晚天墀下白麻有吏當筵歌湛露<lb/>
須公滿斚泛流霞篇章况是萬人敵閥閲相仍百乘家<lb/>
落帽何須定重九探先三日醉黄花<lb/>
先門勲業畫圖中又見麒麟第一功吹帽龍山前日事<lb/>
還珠合浦昔人風滿籯何有簡編足薦牘無心天地公<lb/>
誰說維熊契占夢君王卜處本非熊<lb/>
月挂微弦天未霜初筵遽作十分凉飽參平日安心法<lb/>
<pb n="KR4d0200_WYG_002-15a"/>
自是長年却老方詔下龍墀思舊徳名標雁塔看諸郎<lb/>
慇懃爲採瀼潭菊滿泛西風嵗嵗觴<lb/>
　　　外舅莊子尚生辰<lb/>
祥光昨夜擁冰輪南國初生瑞世人倚馬髙文追異代<lb/>
憩棠餘愛在斯民吟毫剩借江山助詔墨行頒雨露新<lb/>
要識漆園非浪語傳家重看八千春<lb/>
家聲久矣冠淮東自喜升堂獲拜公每看雲烟生筆下<lb/>
故應邱壑滿胷中祠公此日家山樂明府他時社稷功<lb/>
<pb n="KR4d0200_WYG_002-15b"/>
早晩鋒車下吳㑹西來猶想及春風<lb/>
兩州佳譽亞龔黄琳館歸來道益光凜凜松筠非俗韻<lb/>
詵詵蘭玉見餘芳梅催寒萼春初破月滿冰輪夜未央<lb/>
景物漸新人不老年年於此醉華觴<lb/>
　　　平江太守生辰二首<lb/>
畫㦸從來瑞靄浮頓回春意到南州占熊饋鯉呈祥日<lb/>
拖玉腰金得志秋十載聲名天下最滿懷韜畧古人求<lb/>
夀觴頻舉公休惜明日催歸侍邃旒<lb/>
<pb n="KR4d0200_WYG_002-16a"/>
玉笋初辭鵷鷺羣一麾來此振餘芬三槐事業他年看<lb/>
五袴歌謡隨處聞方丈可量閒日月泰階還赴舊風雲<lb/>
年年東注松江緑渾欲朝來夀使君<lb/>
　　　上樞密生辰<lb/>
家住東南最上游一從束髮侍宸旒文兼鍾阜古今秀<lb/>
慶與秦淮日夜流盛業行刋千琬琰餘威坐折萬貔貅<lb/>
竚看拜後恩榮異槐鼎相聨魯與周<lb/>
謗焰讒波豈易然功成方驗古無前十年險阻忠償國<lb/>
<pb n="KR4d0200_WYG_002-16b"/>
萬口紛紜誠格天已遣烽消邊障火行看貫朽大農錢<lb/>
如今聞道持盈業旦旦開陳黼扆邊<lb/>
兒童猶解仰芬芳合綴韓門弟子行久矣飄蓬疎望履<lb/>
幸哉擁篲即升堂䕫龍㑹合時千載鷗鷺留連天一方<lb/>
遥願衮衣仍鶴髮年年今日侍君王<lb/>
　　　胡樞密生辰<lb/>
秋山淡墨寫千峯輝映門闌氣象中瑞靄亦知人意喜<lb/>
華觴寧惜醉顔紅莊椿此去幾千嵗漢閣他時第一功<lb/>
<pb n="KR4d0200_WYG_002-17a"/>
試問溪頭閒草木公來無日不春風<lb/>
借箸從容漢子房平生書奏幾封囊少辭天上風雲㑹<lb/>
便覺壺中嵗月長調鼎望公非一日草𤣥與我見諸郎<lb/>
云何整頓乾坤手漫隔三年鵷鷺行<lb/>
往嵗聲馳淮海濱曾歌紫綬照青春光華萬里古無輩<lb/>
獻納三朝國有人剩約横山供勝事細憑芳醑夀斯辰<lb/>
百年黄閤身猶健重看歸來一幅巾<lb/>
　　　上平江李侍郎生辰<lb/>
<pb n="KR4d0200_WYG_002-17b"/>
持槖朝端譽有光埀弧門左晝初長功名唾手囊中物<lb/>
藥石關心肘後方公念承流當振廩人歌難老競持觴<lb/>
夀筵一舉松江渌便趁追鋒侍帝旁<lb/>
昔襦今袴雄藩守佩玉峩冠近侍臣十萬人家等䝉潤<lb/>
三千風月政當仁仙姿照坐桃如許冷艷當簷梅一新<lb/>
願比秦淮與鍾阜鬱葱佳氣自長春<lb/>
　　　代人上師垣生辰<lb/>
盛世還生瑞世人東風屈指嵗華新祥烟不斷千山曉<lb/>
<pb n="KR4d0200_WYG_002-18a"/>
愛日無邊萬國春鳴玉珥貂扶紫極櫜弓偃革轉洪鈞<lb/>
我民非敢私爲夀永作堂堂社稷臣<lb/>
直把孤忠動帝聰平生房杜不言功冲霄鸞鳳謀謨合<lb/>
遮道豺狼黨與空韜畧暇時談笑裏勲名他日畫圖中<lb/>
中書未數汾陽考萬有千年似魯公<lb/>
清風孤映紫宸班平立伊周伯仲間幾嵗苦心扶國步<lb/>
今年喜色到天顔羽書已靜淮西報翟輅初從塞北還<lb/>
式廓中原斷無事從容廊廟有餘閒<lb/>
<pb n="KR4d0200_WYG_002-18b"/>
已聞鼙鼔靜邊陲初見絲綸寵帝師寰宇一新周禮樂<lb/>
廣庭重用漢威儀江南江北無他事春後春前更此時<lb/>
舉醆上公千嵗夀賡歌永贊舜無爲<lb/>
日日衣冠金馬門有誰出力正乾坤來歸季子國人喜<lb/>
終藉叔孫皇帝尊鳳沼真成逢旦暮龍樓今得問晨昏<lb/>
欲知餘慶來何似帶礪山河永永存<lb/>
冠豸英風傳至今于時早已望商霖掛帆鯨浪朝天日<lb/>
借箸龍墀許國心帝渥洊頒廉陛逺邊聲初斷塞垣深<lb/>
<pb n="KR4d0200_WYG_002-19a"/>
不須更誦烝民句處處兒童盡好音<lb/>
不用天河洗甲兵只憑直道致昇平三王事業賢臣主<lb/>
一代師儒難弟兄屢薄賦徭民鼓舞盡除氛翳國清明<lb/>
休將前古論今日萬古無人敢抗衡<lb/>
　　　廖成伯奉議生辰<lb/>
曾聽尊前世綵歌喜聞烟袖舞婆娑<hi>用中建堂名世綵叔祖諫議有小詞</hi>
<hi>云綵衣長久五世祥烟熏舞袖故云</hi>名駒汗血得夷路老柏凌霜只舊柯<lb/>
桃李盛時隨地有芝蘭生處近人多春風二月年年事<lb/>
<pb n="KR4d0200_WYG_002-19b"/>
莫問靈椿嵗幾何<lb/>
　　　提舉生辰<lb/>
東井遥觀盾日升南風猶入舜絃鳴鵬程九萬豈終息<lb/>
椿嵗八千方再榮平世功名期鳳鳥一時文采應長庚<lb/>
浮𤓰沉李年年事稽首弧南一㸃明<lb/>
　　　俞憲生辰代龎幾先作<lb/>
北固樓前萬頃秋月明風定大江流從來此地多英傑<lb/>
果有奇才副簡求秀氣一天開夜色威名千里駕潮頭<lb/>
<pb n="KR4d0200_WYG_002-20a"/>
山川長在人難老應抱文章入相周<lb/>
淮南持斧功成後甌粤乘軺喜暫臨使者英標衣蹙繡<lb/>
近臣新渥帶横金三山氣入中秋好八郡香焚曉霧深<lb/>
已爲黎元開夀域可無椿嵗慰人心<lb/>
　　　白氏夫人生日二首<lb/>
相門苖裔正詵詵長慶風流幾百春吉夢忽隨秋日曉<lb/>
祥光常對月華新翰林大筆髙前古玉樹諸郎靄後塵<lb/>
何假捧觴勤頌祝由來夀考屬仁人<lb/>
<pb n="KR4d0200_WYG_002-20b"/>
斷機久已傳家訓采藻端然繼國風庭院爐烟春藹藹<lb/>
門闌瑞氣曉葱葱遐齡願效三桃實拜夀何辭百盞空<lb/>
自幸晩爲門下士餘波應許丐奇窮<lb/>
　　　代同舍上黄相生辰三首<lb/>
列宿東南夜有輝門弧此際誕英奇晏嬰儉徳人皆仰<lb/>
召虎中興日可期名譽雅爲天下望孤忠自結聖君知<lb/>
大椿㑹見千年算應許驚烏託一枝<lb/>
籍甚聲華振九州龍名未許潁川優兩年鈇鉞扶黄屋<lb/>
<pb n="KR4d0200_WYG_002-21a"/>
一品星躔尚黑頭烜赫朝班聨棣蕚張皇軍勢擁貔貅<lb/>
自慚東閤叨甄録願向清時與國謀<lb/>
五月天恩解網羅四方舉首願時和我公寰海甘霖望<lb/>
今日門闌瑞氣多已幸羇窮䝉庇賴竚看談笑却干戈<lb/>
汾陽二十中書考他日遥知數倍過<lb/>
</p>
<p>
</p>
  </div>
</body>
</text>
</TEI>
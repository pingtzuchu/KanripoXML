<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>浮山集巻十</head>
    <p>
<pb n="KR4d0200_WYG_010-1a"/>
欽定四庫全書<lb/>
　浮山集巻十　　　　　　　宋　仲并　撰<lb/>
　　雜著<lb/>
　　　祈雨文<lb/>
禾棲南畆竚期倉庾之登雲密西郊盍慰田廬之望演<lb/>
秘言於琅笈輸誠意於璿穹念此吴人力於農事寧婦<lb/>
子而盈百室所望有秋先公田而後我私尚資一雨伏<lb/>
願興油雲於反掌霈膏澤於崇朝潛消螟螣之災畢刈<lb/>
<pb n="KR4d0200_WYG_010-1b"/>
茨梁之稼仰祈天鑒曲徇民言<lb/>
　　　謝雨文<lb/>
周雅之歌有年方切農夫之望魯史之書不雨實為守<lb/>
土之憂敢先事而致祈乃指期而獲應油雲晝合膏澤<lb/>
夜零慰我民心孰非神力邇遐共慶已卜千倉之稲粱<lb/>
稚耋相呼預圗九月之場圃尚終此恵黙相其成<lb/>
　　　祈晴文<lb/>
三農畢務萬寳告成天既錫之豐年人方仰以卒嵗遽<lb/>
<pb n="KR4d0200_WYG_010-2a"/>
淹常雨尚稽倉廪之登少豁隂雲庶慰郊原之望佛慈<lb/>
甚邇民力可哀俯竭忱誠仰祈鑒佑保嘉糓於埀成之<lb/>
際在覺力固非甚難困斯民於多難之餘宜天心有所<lb/>
不忍<lb/>
　　　又<lb/>
占星授時農事初勤於東作力田望嵗民力共效於春<lb/>
祈念此積隂殆踰旬浹農末皆病閭里大嗟舊雨復今<lb/>
雨而相仍元日至人日而未已䖍趨梵宇祗叩覺乗冀<lb/>
<pb n="KR4d0200_WYG_010-2b"/>
慧照之普臨擴洪慈於埀佑頓消氛翳旋睹清明歸行<lb/>
潦於百川既升景日歌大田之多稼共樂豐年<lb/>
　　　又<lb/>
萬寳得秋已卜倉箱之慶三農望嵗竚看場圃之登于<lb/>
彼郊原奄觀銍艾大田在望苦雨奈何冀恵日之照臨<lb/>
豁重隂於指顧時止則止曰暘而暘瞻霽日於東隅民<lb/>
應相賀起多稼於南畆嵗以無憂<lb/>
　　　又<lb/>
<pb n="KR4d0200_WYG_010-3a"/>
寳稼盈疇方切秋登之望氷輪離畢遽為夏耨之妨積<lb/>
雨奈何提封告病隔四山於煙靄之外掩千塍於雲水<lb/>
之間仰叩覺乗䖍趨梵宇時止則止曰暘而暘庶資藉<lb/>
於神休用慰滿於人欲披雲共慶收行潦於崇朝擊壤<lb/>
同歌占大田之有嵗<lb/>
　　　又<lb/>
斗覆嵗穰雖莫窺於洪造角見雨畢亦終賴於殊休爐<lb/>
熏徹而帝意孚梵唄聞而神釐格旋覩雲隂之解駁頓<lb/>
<pb n="KR4d0200_WYG_010-3b"/>
瞻天宇之清明且舞且歌是穫是刈惟甫田之在望迄<lb/>
用康年豈覺力之敢㤀有如皦日<lb/>
　　　又<lb/>
寳稼盈疇方切秋登之望氷輪離畢遽為夏耨之妨兹<lb/>
煙靄之晝騰已峯雲之夕斂憂寛守土喜浹提封尚念<lb/>
有秋曽無㡬日冀覺慈之終恵訖隂相之前功萬物之<lb/>
生得宜方逢盛旦五者之來以叙庶格豐年<lb/>
　　　代平江守勸農文<lb/>
<pb n="KR4d0200_WYG_010-4a"/>
阡陌連亘土壤膏腴厯觀數郡之間未有此邦之盛雨<lb/>
暘時若禾黍嵗登今即郊坰仰遵詔㫖田疇在望父老<lb/>
具來非曰務為美觀盖将求乃實效天時地利要須人<lb/>
力相扶春耕夏耘然後秋成可望其躬率於子弟亦轉<lb/>
語扵比鄰仲春事于西疇兹惟時矣平旦坐於左塾相<lb/>
與勉之勿辭風塵雨露之勞各為父母妻兒之計當分<lb/>
隂之是惜庶數口之無飢其或惰農有罰勿悔<lb/>
　　　囬孟郡王姻禮書<lb/>
<pb n="KR4d0200_WYG_010-4b"/>
五世並于正郷無假龜人之卜一女不與凡子自憐處<lb/>
士之心敢謂宗工不遺衰系甫遂絲蘿之託洊頒箱匪<lb/>
之豐合好千秋納成今日顧憔悴何以稱此况戅愚僅<lb/>
若而人職替公宫慙匪有齊之季女光生蹶里佇看迎<lb/>
止之韓侯仰望終身欣榮之至<lb/>
　　　荅孟郡王姻事報日書<lb/>
伏承卜兹柔日賁以華牋至于再至于三方懼猥辭之<lb/>
瀆迨其今迨其吉欣惟嘉命之承<lb/>
<pb n="KR4d0200_WYG_010-5a"/>
　　　為五弟問姻王氏書<lb/>
必恭桑梓孰先父母之邦薄采蘋蘩莫重春秋之事兹<lb/>
圖合姓仰恃通家某第五男顓蒙何取於鄕評伏承令<lb/>
女二小娘子婉娩無㤀於姆訓豈韋布敢求夫佳偶顧<lb/>
萍蓬久藉於餘光風土異宜無若鄕閭之舊蓍龜協吉<lb/>
遂㤀門户之微庶幸俯從益敦永好<lb/>
　　　為妹回蔡氏姻定書<lb/>
蟬聫華胄世久襲於金貂萍泛寒蹤身粗安於蓬蓽敢<lb/>
<pb n="KR4d0200_WYG_010-5b"/>
圖姻好偶契夤緣某第幾女子姆訓無㤀苐習勞於機<lb/>
杼伏承令似從事家聲是繼寖騰譽於簮纓聞命行媒<lb/>
增輝蔀屋遂松蘿千秋之託願拜嘉音盛羔鴈五兩之<lb/>
儀益欽雅眷有少回禮具列别牋<lb/>
　　　子舍姻定書<lb/>
漢列留侯久聲猷之未墜周歌山甫今苖裔之遽㣲妄<lb/>
議姻聫敢㤀族系易簡愚弱未冠唯翰墨之服勤伏承<lb/>
某人婉嬺方笄早閨闈之毓秀敢徼福於先世用納吉<lb/>
<pb n="KR4d0200_WYG_010-6a"/>
於華宗五世正卿信媯姜之協吉一鄕兩姓庶朱陳之<lb/>
復生豈無他人其惟大援<lb/>
　　　代為外孫女孟氏作姻事言定李仲簡書<lb/>
白也之思飄然久馳雋望三桓之孫微矣猥辱佳音龜<lb/>
筮協從室家相慶某人女功是習婦禮何知伏承某人<lb/>
譽著虞庠名優漢殿荷一介行李之至得五世正卿之<lb/>
家愧我好逑偉兹吉士春風得意云初僊桂之攀末系<lb/>
生輝永遂女蘿之託<lb/>
<pb n="KR4d0200_WYG_010-6b"/>
　　　代王氏姻禮書<lb/>
初求大援非吾偶之為慙適兆和鳴豈人謀之及此乃<lb/>
以衰系獲締華宗古所重者繼世承祧頃既陳於問名<lb/>
納吉占期伊邇候已覿於三星納幣有稽儀敢望於五<lb/>
兩<lb/>
　　　代人姻事定書<lb/>
婚姻劉范求平時臭味之同閥閲崔盧孰若我鄉閭之<lb/>
舊敢徼福於先世用増耀於衰宗某人子職之餘粗習<lb/>
<pb n="KR4d0200_WYG_010-7a"/>
前人之詩禮伏承令女姆訓有自不㤀女史之箴規頃<lb/>
問名於行媒許合好於二姓一溪共住匪宋逺跂予望<lb/>
之盡室均歡㤀齊大非吾偶也有少禮物具如别牋<lb/>
　　　代石仲澤姻事定書<lb/>
正婚姻而辨姓将繼嗣於前人申媒妁以問名宜率循<lb/>
於古訓某第幾男某年齡鼎富伉儷求諧適兹筮仕之<lb/>
初思得承家之助伏承令女温恭而孝柔静以和雍容<lb/>
環佩之儀窈窕閨闈之秀拂龜考吉協鏘鏘鳴鳯之符<lb/>
<pb n="KR4d0200_WYG_010-7b"/>
占星問期正灼灼桃華之候相我宗事無易淑姬矧三<lb/>
遷方藉於鄰光而九里獲霑於餘潤荷親情之有素宜<lb/>
姻好之相求結援髙門儻遂絲蘿之託來宜私室載賡<lb/>
蘋藻之詩百金何言一諾為望<lb/>
</p>
<p>
</p>
  </div>
</body>
</text>
</TEI>
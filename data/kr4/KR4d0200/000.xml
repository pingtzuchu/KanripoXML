<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0200_WYG_000-1a"/>
欽定四庫全書　　　　　集部四<lb/>
　提要<lb/>
　　浮山集十巻　　　　　别集類三<hi>宋</hi>
　　　　<hi>臣</hi>等謹案浮山集十巻宋仲并撰并字彌性<lb/>
　　　　江都人宋史藝文志載并浮山集十六巻而<lb/>
　　　　不為立傳其事蹟遂無所考惟周必大平園<lb/>
　　　　集有所作并集序稱并以紹興壬子擢進士<lb/>
　　　　第甲寅以丞相朱勝非等論薦改今秩尋補<lb/>
<pb n="KR4d0200_WYG_000-1b"/>
　　　　外去後三年丁巳復以張浚薦召至闕為秦<lb/>
　　　　檜所沮改倅京口自是閒退者二十年孝宗<lb/>
　　　　即位擢光祿丞出知蘄州所紀厯官本末頗<lb/>
　　　　詳然考集中謝宰相啟有黌序初除語則嘗<lb/>
　　　　為教官又原弊錄序自稱監臨猥局則嘗為<lb/>
　　　　監塲官又多與平江淮西南安建康湖州諸<lb/>
　　　　守臣代作表啟則嘗厯佐諸郡而必大序俱<lb/>
　　　　未之及殆以其無闗出處畧之也必大又稱<lb/>
<pb n="KR4d0200_WYG_000-2a"/>
　　　　并力排王氏之說惟孔孟是師其初任京秩<lb/>
　　　　時王居正所草制詞亦有學知是非邪正之<lb/>
　　　　褒而陳振孫書錄解題乃稱其官湖倅時為<lb/>
　　　　籍中妓作生朝青詞坐是謫官與其素行不<lb/>
　　　　相類頗不可解考集巾陳情啟有旁觀下石<lb/>
　　　　仇家謗傷之語意其即指是事歟又集中有<lb/>
　　　　囘孟郡王姻禮書郡王隆祐太后之姪孟忠<lb/>
　　　　厚也宋史外戚傳稱忠厚與秦檜為僚壻而<lb/>
<pb n="KR4d0200_WYG_000-2b"/>
　　　　檜實隂忌之又稱檜當國親姻攀援以進忠<lb/>
　　　　厚獨與忤王明清揮麈錄稱吳棫為忠厚草<lb/>
　　　　表因忤秦檜謫判泉州然則并之見惡於檜<lb/>
　　　　殆以孟氏姻黨之故竟以微罪坐廢也其古<lb/>
　　　　文頗髙簡有法度四六能以散行為排偶尤<lb/>
　　　　歐蘇之遺詩亦清雋㧞俗王應麟困學紀聞<lb/>
　　　　嘗引所作咏韋執誼不看嶺南圖詩政恐崖<lb/>
　　　　州如有北郤應未肯受讒夫二句以為誅奸<lb/>
<pb n="KR4d0200_WYG_000-3a"/>
　　　　諛之蕭斧然其詞淺露殊不盡并之所長應<lb/>
　　　　麟葢偶拈及之以為并詩止此則非矣據周<lb/>
　　　　必大序其集乃并外孫南安太守孟猷所編<lb/>
　　　　舊本久佚今採永樂大典所載排次訂正輯<lb/>
　　　　成十巻乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0200_WYG_000-4a"/>
浮山集原序<lb/>
江都仲并彌性自少卓犖不羣潛心學問力排王氏一<lb/>
偏之説惟六藝孔孟是師筆勢翩翩雋聲籍甚紹興壬<lb/>
子擢進士第髙宗方汲汲人才嵗在甲寅丞相勝非執<lb/>
政松年與一二侍從相繼薦對上一見褒賞特改京秩<lb/>
詞臣王居正草制云學知是非邪正庶幾孔子所謂可<lb/>
與共學者當是時人之期君君之自期皆謂公卿可立<lb/>
致或疑年少資淺宜試以事補外而去後三年丁巳丞<lb/>
<pb n="KR4d0200_WYG_000-4b"/>
相浚執政復以名聞召至闕而樞宻使檜頗不謂然君<lb/>
即移疾出倅京口自是棲遲閒退者二十年孝宗初元<lb/>
擢丞光禄晚知蘄州議論材畧既未盡見扵用而平生<lb/>
著述亦多散失外孫南安太守孟猷嗜學好修淵源有<lb/>
自裒成浮山集十六巻以序見屬予婦家扵君有連且<lb/>
嘗同朝熟其才華故樂為言之夫文體衆矣吟詠情性<lb/>
莫重扵詩仕塗應用莫急牋啟詩也者造意深則辭或<lb/>
齟齬次韻多則句或牽率君之古律如王良造父馭駿<lb/>
<pb n="KR4d0200_WYG_000-5a"/>
馬駕輕車有犇軼絶塵之勢其賡險韻如繭抽絲印印<lb/>
泥愈出愈新送妹長篇孝友慈愛溢扵言外殆欲上規<lb/>
風雅一何盛也其四六叙事雖閎肆而闗鍵實宻屬對<lb/>
雖切而非駢儷所能拘最後蘄州謝上表以古文就今<lb/>
體自成一家凡為國撫民據舊圖新之意無愧前哲此<lb/>
由學廣聞多非特天才駿發而已其他論時事條利害<lb/>
深切明白務在可行為莊安常行狀見謂三長雜著題<lb/>
䟦清雅可愛復以餘力出入釋氏遊戲歌詞無不過人<lb/>
<pb n="KR4d0200_WYG_000-5b"/>
夫其才學如此幸早為君宰所知而不得雍容禁省歌<lb/>
頌大業其命也夫雖然裕扵才者薄扵命文士常然獨<lb/>
君乎哉姑詳著以釋南安凱風寒泉之思云慶元六年<lb/>
七月旦平園老叟周必大序<lb/>
</p>
<p>
</p>
  </div>
</body>
</text>
</TEI>
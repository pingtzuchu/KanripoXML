<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>浮山集卷五</head>
    <p>
<pb n="KR4d0200_WYG_005-1a"/>
欽定四庫全書<lb/>
　浮山集卷五　　　　　　　宋　仲并　撰<lb/>
　　表<lb/>
　　　天申節賀表<lb/>
千秋上唐宗之鑑誕節載臨萬年稱漢殿之觴忱誠並<lb/>
奏歡均率土望極層霄恭惟皇帝陛下剛健法天聰明<lb/>
冠古祖功宗徳益增九廟之輝主聖臣賢相㑹一堂之<lb/>
上鴻雁昔勤於還定鳬鷖今享於盈成無疆惟休有秩<lb/>
<pb n="KR4d0200_WYG_005-1b"/>
斯祜臣祗膺恩綍叨奉守符聞道路之歡呼望闕庭而<lb/>
頌祝卜年卜世逺踰周厯之期爲春爲秋俯陋莊椿之<lb/>
算<lb/>
　　　賀皇太后還闕表<lb/>
王化復行永輯重熙之緒天休允答聳觀長樂之還盛<lb/>
事無前歡聲相告恭惟皇太后徽音是嗣懿徳惟行早<lb/>
開甲觀之祥基圖有永歸就東朝之養夀考無疆恭惟<lb/>
皇帝陛下誠懋格天孝深愛日埀裳而治終承戱綵之<lb/>
<pb n="KR4d0200_WYG_005-2a"/>
娛當饋永懷無俟含羮之獻方業業兢兢乎再造兹融<lb/>
融洩洩之重歡聖徳何加令聞不已臣叨榮滋久竊抃<lb/>
爲深班列辟以稱觴阻趨漢殿均黎民而擊壤增想堯<lb/>
天宗社之休乾坤何極<lb/>
　　　蘄州到任謝表<lb/>
天陛深嚴已誤對揚之寵淮邦安便更叨臨遣之華懼<lb/>
不克勝凜無所措臣某中謝伏念臣材惟駑鈍分合羈<lb/>
栖平生憂患之因仍晚嵗塵埃之汩没少習徒在固自<lb/>
<pb n="KR4d0200_WYG_005-2b"/>
鄙其雕蟲壯志無成或共憐於畫虎雖世路三戰之皆<lb/>
北而此心萬折之必東巢林不過一枝姑安素分伏櫪<lb/>
志在千里未冺壯圖頃備數於有司獲盡言於當宁粗<lb/>
陳時弊偶契宸衷華衮䝉一字之褒皂囊罄千慮之得<lb/>
罪實多於擢髮豈易湔除疵不待於吹毛曲䝉涵貸起<lb/>
於祠館付以邊城于淮之濱素稱樂土遡江而上不隔<lb/>
幾程荷恩實深指心圖報已涉近境即布上恩問所疾<lb/>
苦如何且今閭里安否有欲糾合鄉社以備他盜者臣<lb/>
<pb n="KR4d0200_WYG_005-3a"/>
則分之飲食諭以協心有能服勤耒耜以務農功者臣<lb/>
則犒之酒漿勉其戮力告以天子既仁且聖於生靈務<lb/>
在矜憐信哉斯民至愚而神聞臣言莫不鼔舞每事不<lb/>
擾無令横吏及其門有寃即言無使豪宗肆其暴要令<lb/>
五縣常若一家使臣得竭其愚撫躬自知其幸此葢伏<lb/>
遇皇帝陛下仁如天地英紹祖宗一視四海之黎民寧<lb/>
分於逺邇思得兩漢之循吏或求之賤微顧如愚臣上<lb/>
辜聖世心非木石豈不知抆拭之深恩若邱山唯自誓<lb/>
<pb n="KR4d0200_WYG_005-3b"/>
糜捐以報儻有一毫之補寧甘百謫其身感極涕零慙<lb/>
深汗浹使愚使過實僥倖而得之于蕃于宣期黽勉以<lb/>
稱此庶幾贖過無重速辜然臣視彼田疇稽之圖牒户<lb/>
以口計昔爲十有二萬今主客之數不過二萬是猶十<lb/>
分之一田以頃計昔亦十有二萬今耕鑿之數僅踰三<lb/>
千是爲百分之三市井之間居民未復郊野之外人跡<lb/>
猶稀臣謹招集流離俾還故業銷除愁嘆俾樂聖時唯<lb/>
節用可以豐財臣當鐫俸廩之大過唯清心可以省事<lb/>
<pb n="KR4d0200_WYG_005-4a"/>
臣當戒宴飲之不時吹虀未及噬臍既往事有利於民<lb/>
而便於俗臣當夕以思而朝以行去國雖遙敬想天威<lb/>
之咫尺其治貴簡悉遵聖訓之丁寧誦堯之言服膺無<lb/>
斁<lb/>
　　　代謝郊祀加食邑三百户表<lb/>
蕆禮對天曾豆籩之莫預疏恩加地尚簮履之弗遺詎<lb/>
獲懇辭肆聞成命中謝伏念臣壯心彫落多病侵陵歸<lb/>
故國之邱園稍休暮景奉真祠之香火仰酬大恩屬三<lb/>
<pb n="KR4d0200_WYG_005-4b"/>
嵗之親祠蒐多儀之久廢天地昭格祖宗宴娛望極圜<lb/>
丘想靈斿之來下恩沾衡宇仰睿澤之旁流久矣投閒<lb/>
恍焉拜命雖附劇於鰲抃初莫效於駿奔方業茂少康<lb/>
不失配天之舊顧功慙仲叔猥䝉與邑之多固避無從<lb/>
祗承有靦此葢伏遇皇帝陛下受天全付躋世大安孝<lb/>
允格於神明誠克參於髙厚卜年卜世符三代有道之<lb/>
長饗帝饗親嘉四海以職來祭迎景貺於至日敷龎禧<lb/>
於普天誕錫綸音增加井賦既欣逢於盛世又竊冒於<lb/>
<pb n="KR4d0200_WYG_005-5a"/>
殊恩歌詩十九章莫述無前之蹟邑人三百户終懷非<lb/>
據之憂溝壑未填涓埃是效<lb/>
　　　代謝郊祀加恩表<lb/>
薦奏上儀肅將宗祀猥被便蕃之寵曾微顯相之勞竊<lb/>
以一精二純間三嵗圜丘之祀九階五室參四阿重屋<lb/>
之規斷于淵衷昭我烈考鬱精祲之交格紛戩穀之具<lb/>
來顧何力焉有如臣者乃躐登於侯社仍增多於井田<lb/>
此葢伏遇皇帝陛下游舜巖廊美禹黻冕宅中圖大方<lb/>
<pb n="KR4d0200_WYG_005-5b"/>
以四海爲家嚴父配天茂對三靈之貺舉國舊典加恩<lb/>
具臣微效豆籩以均敷於神祉逺思籌策當益贊於聖<lb/>
謨<lb/>
　　　代辭免郊祀加恩表<lb/>
均錫神釐誕揚制綍雖頒恩率土無逺弗霑而拜命自<lb/>
天非宜爲懼伏念臣猥由凡瑣進冒寵榮曾何效於絲<lb/>
毫徒自嗟於駑蹇海㝢際千齡之運郊丘親三嵗之祠<lb/>
而臣竊食殊庭養疴近郡於穆清廟阻陪多士於駿奔<lb/>
<pb n="KR4d0200_WYG_005-6a"/>
爰熙紫壇徒想千童之羅舞敦陪邑采昡曜衡茅等三<lb/>
事大夫以疏榮豈四姓小侯之敢望殆措躬之無所顧<lb/>
何力之有焉非不貪榮念無以稱伏望加憐誠悃亟寢<lb/>
誤恩如微臣得邑已多况平時於國何補貳公峻秩久<lb/>
懐負且乘之羞萬户錫封當重器與名之假<lb/>
　　　代謝給事中表<lb/>
代言罔功已玷綸闈之選疏恩踰分更叨瑣闥之除人<lb/>
曰次遷臣慙虚授中謝竊以侍從之貴特異常僚封駮<lb/>
<pb n="KR4d0200_WYG_005-6b"/>
之司與聞有政伏自比年而降率由西掖而升亦惟爾<lb/>
位靖共不犯擅權之誚庶幾乃心啟沃無慙批敇之風<lb/>
伏念臣夙誤聖知洊塵華貫擢從載筆俾與贊書思若<lb/>
湧泉莫想前聞之彷彿信如皦日願禆聖治之毫分念<lb/>
衆賢和則萬物和方朝廷正而百官正典司獻納務協<lb/>
寅恭災遽乘於滿盈疾未瘳於暝眩酬恩無地榮但懷<lb/>
於晝歸錫命自天寵更叨於夕拜若爲仰稱彌懼疾顛<lb/>
此葢伏遇皇帝陛下孝格神明誠通髙厚眷近侍清華<lb/>
<pb n="KR4d0200_WYG_005-7a"/>
之地矜一介遲暮之蹤聖徳無加已成洩洩融融之樂<lb/>
臣力何有莫追灝灝噩噩之書方右省之冒居惟左遷<lb/>
之乃稱矧疲曳阻趨于文石尚褒陞進列於黄扉避極<lb/>
循牆懼乏回天之力感深銘骨彌傾就日之心臣敢不<lb/>
尚厲壯圖仰銜洪造既曰有事於殿内豈容無益於縣<lb/>
官久矣負薪滋殊恩之未替期於結草誓初志於弗移<lb/>
　　　代鎮江守臣到任謝表<lb/>
帶漢沔之雙流初辭重鎮環江山之四面復玷名藩自<lb/>
<pb n="KR4d0200_WYG_005-7b"/>
憐華髮之侵莫稱朱轓之寵非材之懼易地惟均中謝<lb/>
伏念臣猥以凡庸起從疎逺事君不敢有已姑自竭於<lb/>
駑疲居官無以踰人竟何禆於毫髮備煩使於數郡受<lb/>
殊知於九重恩榮每溢於望初顛躓率由於寵過屬兩<lb/>
淮兵戈之後起孤蹤革野之中初持帥鉞於淝水之濱<lb/>
旋易守麾於浙江之右沿流而下坐席未温懷綬甫來<lb/>
豈微勞之敢憚彈章遽上駭公議之不容養疴俾便於<lb/>
家居起廢洊膺於郡寄方欣暮景觀徳化於須臾更造<lb/>
<pb n="KR4d0200_WYG_005-8a"/>
昕朝瞻威顔於咫尺凡曩者風波之騰沸荷昭然天日<lb/>
之照臨聖訓丁寧愚衷感勵每懷赤壁嗟無補於上流<lb/>
敢謂朱方乃再叨於近地視䕃有幾自顧衰殘棄甲復<lb/>
來寧無訕笑此盖伏遇皇帝陛下聰明冠古英斷自天<lb/>
燭萬事之幾微憫羣元之疾苦緝熙政紀將與三代以<lb/>
同風勤恤民編無俾一夫之失所遴擇循良之吏猥及<lb/>
么麽之臣方人言悉疏其愆尤姑從薄罰賴天度深知<lb/>
其愚戅復畀舊符臣敢不勉思今日之當爲深懲疇昔<lb/>
<pb n="KR4d0200_WYG_005-8b"/>
之未至惟奉法可以責吏惟嗇用可以愛人擊檝渡江<lb/>
莫遂有爲之志傾葵向日終酬未報之恩<lb/>
　　　代平江守臣到任謝表<lb/>
卧十年之蓬蓽賜覲丹墀假千里之麾符升聯左棘宣<lb/>
恩闔境拜命層霄中謝伏念臣猥以凡材叨塵膴仕際<lb/>
千齡之運每誤沐於宸恩保百乗之家惟勉承於祖烈<lb/>
實繄全度寖齒近班解重寄於玉麟尋勝縁於琳館念<lb/>
望雲而就日徒切心馳荷包荒而匿瑕曲憐肺附比趨<lb/>
<pb n="KR4d0200_WYG_005-9a"/>
朝宁仰戴宸恩顧惟麋鹿之姿久棲田野復綴鵷鸞之<lb/>
列怳對軒墀首叨需宴之慈旋拜晉蕃之錫敢圖綸制<lb/>
更竊輔藩惟茂苑長洲在三都素稱於重地而清香畫<lb/>
㦸由有唐悉用於名流頃兵火之洊更尚瘡痍之未復<lb/>
如臣僑寄之久習熟其風當舟車之要衝亦冠葢之淵<lb/>
藪農疇在望無復佩犢而帶牛民俗相諳不待問羊而<lb/>
知馬夫何踰分乃爾冒居此葢伏遇皇帝陛下禮遇臣<lb/>
鄰仁霑黎庶增光祖廟已濟業於中興軫念侯方尚擇<lb/>
<pb n="KR4d0200_WYG_005-9b"/>
人而共理念臣侍清光之有素察臣資愚蠢而靡他縱<lb/>
無赫赫之名猶謹怐恂之守特遷眷渥俾撫凋殘臣敢<lb/>
不佩聖訓之丁寧法前人之愷悌夙宵鞭策圖報効於<lb/>
萬分左右規繩謹遵承於三尺使斯民皆安於閭里乃<lb/>
愚臣無負於邦家<lb/>
　　　代郡守到任謝表<lb/>
持節觀風已誤轉輸之役剖符宣化遽臨浩穰之區荷<lb/>
寵渥以優加顧名實之匪稱驚榮罔措固謝莫遑中謝<lb/>
<pb n="KR4d0200_WYG_005-10a"/>
伏念臣狷直無庸迂疎有素聞詩聞禮徒佩過庭之言<lb/>
爲箕爲裘已愧克家之義侵尋末路俯仰半生晚依日<lb/>
月之光獲際風雲之㑹脫抱關擊柝之冗豈初心之敢<lb/>
期専飛芻輓粟之權仰宸恩之過厚每念人言之可畏<lb/>
常思自效以投閒夫何僥倖之深復預使令之數湖山<lb/>
清逺本近臣撫鎮之邦宫闕深嚴當萬騎來臨之日重<lb/>
以民繁而物阜豈堪力薄而效疎惟厚徳可以鎮浮惟<lb/>
偉才可以治劇顧兹兩者未有一焉徙就力以懐慙欲<lb/>
<pb n="KR4d0200_WYG_005-10b"/>
辭難而莫可此葢伏遇皇帝陛下聖明普照天度并容<lb/>
整七萃而省方勵百僚而圖治謂臣馳驅已久庶幾粗<lb/>
曉夫民情知臣愚戅無他或能致勤於國事就加委寄罔<lb/>
問疎微臣敢不益究忱誠仰酬睿眷布寛大之澤當令<lb/>
百姓之少安嚴發擿之科尚覬一方之無事<lb/>
　　　代淮郡守臣到任謝表<lb/>
呻吟道路歸竊禄於外祠屛伏田廬起分符於近郡時<lb/>
惟自省未獲所安祗役云初酬恩何有伏念臣技能譾<lb/>
<pb n="KR4d0200_WYG_005-11a"/>
薄志念凋殘遺子一經已墜箕裘之緒及親三釜莫追<lb/>
菽水之歡荷清朝簡記之不遺顧平生超踰之已甚奉<lb/>
使亡狀抑常典而用輕閱日幾何先衆人而起廢所願<lb/>
叱馭驅車而往敢辭捫參歴井之難亦既暑行不忘夙<lb/>
駕僅踰月而爲杭葦之役未半塗而有負薪之憂義激<lb/>
孤衷猶欲遡流而上恩霑九死遽令改轍而東親藥石<lb/>
以全螻蟻之生續餼廩而紓糟糠之迫歸掃先臣之墓<lb/>
自分終焉復綰郡守之章豈念及此迂踈奚稱微賤莫<lb/>
<pb n="KR4d0200_WYG_005-11b"/>
辭封疆雖盡於淮壖井邑實連於江滸舟車所會曩稱<lb/>
六路之衝兵火未蘇今猶十室而五自以荷生聚撫摩<lb/>
之澤晏然無愁痛歎息之聲臣獨何能唯知不擾此葢<lb/>
伏遇皇帝陛下日明旁燭天大并容謂共理實難於全<lb/>
才乃兼收俯及於一介免於大譴大訶之域已戴隆寛<lb/>
察其欲安欲逸之情本縁衰病稍加驅策示不棄捐使<lb/>
之循分以知榮庶其悉心以知勉臣敢不欽奉恤民之<lb/>
令益堅報國之心一日暴而十寒忍自荒於素志昔者<lb/>
<pb n="KR4d0200_WYG_005-12a"/>
疾而今愈敢有愛於微軀當效涓埃仰酬雨露<lb/>
</p>
<p>
</p>
  </div>
</body>
</text>
</TEI>
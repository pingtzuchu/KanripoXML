<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>畏齋集卷一</head>
    <p>
<pb n="KR4d0461_WYG_001-1a"/>
欽定四庫全書<lb/>
　畏齋集卷一　　　　　　元　程端禮　撰<lb/>
　　五言古詩<lb/>
　　　古意<lb/>
東林有棲鳥中夜棲復起磔磔繞樹飛悲鳴不能已羈<lb/>
孤寡儔匹枝寒不可止幽人發寤歎起步東軒址大鵬<lb/>
飛南溟摶風九萬里斥鷃無所適翺翔蓬蒿裏為大既<lb/>
云樂小者亦自喜爾於衆鳥中栖栖迺如此<lb/>
<pb n="KR4d0461_WYG_001-1b"/>
南山有佳木枝葉何薿薿客問此何木云是杞與梓問<lb/>
種此何為棟梁專所擬問種幾何時百年殆不止客子<lb/>
嘆以愀吾謀豈及此春種秋已穫口腹且不理人生不<lb/>
可期百年詎能俟<lb/>
儀鳳何濟濟栖息在梧竹置之鷄鶩羣肯與同飲啄所<lb/>
性自不同匪因事乖激從兹鳴高岡銜圖集帝側<lb/>
　　　次史耕野借書韻<lb/>
掩關臥空齋寡德嗟無鄰坐令日月易見兹夏木新俯<lb/>
<pb n="KR4d0461_WYG_001-2a"/>
仰閲今古孰能返其淳有疑未云袪就正乏所親譬車<lb/>
適千里曠焉迷路津聞君忽叩門起迎正冠巾議論一<lb/>
超越諒非今世人遺我金玉章把玩良足珍言欲假詩<lb/>
書討論意彌勤為君出所藏不辭筐篋貧儻足為君益<lb/>
敢厭來往頻<lb/>
　　　雪野齋<lb/>
混沌昔云判高下散衆殊山川互阻深道路饒﨑塸滕<lb/>
六若有意補塞歸糢糊誰知甚險艱行客多迷塗何如<lb/>
<pb n="KR4d0461_WYG_001-2b"/>
萬原野坦坦皆康衢常時人素履此日心亦孚平平展<lb/>
天鏡蕩蕩開玉壺招搖踏廣寒汗漫遊清虚元翁心地<lb/>
明直與此境俱融作一片玉皓皓歸太初<lb/>
　　　酬張荷屋惠酒之作<lb/>
春風被草木華色一以妍散策登崇巘泛舟遡晴川悠<lb/>
悠憺忘歸孤嘯激雲天嗟無同懐侣俾我心悁悁美人<lb/>
在山阿貞操松栢堅攝衣往扣門一見情依然壺觴逺<lb/>
見贈侑以金玉篇酒昭意不薄詩敘别經年惜哉不可<lb/>
<pb n="KR4d0461_WYG_001-3a"/>
留整斾吾言旋短章聊為報中懐詎能宣<lb/>
　　　送人遊越<lb/>
㑹稽揚州鎮名實著典籍禹昔巡九土於焉㑹羣辟澄<lb/>
湖三百里寒光湛空碧郊關連崇山巑岏類天劃古來<lb/>
磊落士多此託棲息王謝有子孫風流猶未革欲遊無<lb/>
方舟魂夢勞宿昔今君挂江㠶迤邐詣幽賾上探神禹<lb/>
穴下訪王謝迹兹特江南竒氣象猶迫迮更為嵩華遊<lb/>
馳車陵谷客嗟我足如紲坐使歲月易<lb/>
<pb n="KR4d0461_WYG_001-3b"/>
　　　寄内<lb/>
去年汝歸時汝父扶汝輿今年汝歸時哭父攀靈車豈<lb/>
期一年别罹此憂患俱人生不可保甚矣夢幻如汝哭<lb/>
固有感汝行良可吁汝有堂上毋亦復雪滿顱既無門<lb/>
楣喜生汝將何如幸汝有佳弟可樹先人廬汝弟昔在<lb/>
雛今皆父而鬚豈不念老毋為奉千金軀天寒山日短<lb/>
雨雪滂在途作詩為寄汝慎勿笑我迂詩成落清淚梅<lb/>
月來庭除<lb/>
<pb n="KR4d0461_WYG_001-4a"/>
　　　呈信州路宣差<lb/>
聖代仁配天生賢亦忠厚公任承宣寄一麾此出守巍<lb/>
巍靈山高千里祥雲覆澤物寂無言但見禾黍茂沄沄<lb/>
玉溪水流長深且瀏魚不識數罟自樂免驚透公政亦<lb/>
如此實德民父毋小民雖蚩蚩口碑心自鏤行看入秉<lb/>
鈞八荒納仁壽賤子生四明才疏學尤陋稼軒守藏書<lb/>
豈憚逺奔走久懐仰德心未得遂良覯再進畫㦸前不<lb/>
覺成宿留<lb/>
<pb n="KR4d0461_WYG_001-4b"/>
　　　病起有懐呉德堅時教授鄰鄉不歸二詩寄之<lb/>
抱琴適南澗澗水流濺濺上有修竹林天風韻泠然我<lb/>
欲冩其聲竟日不能絃野老渡澗來牽牛飲我前自云<lb/>
作勞苦竟藉草石眠問我此何為聒聒不暫捐鍾期無<lb/>
復生伯牙空自憐此人聽以耳誰能聽以天君不如二<lb/>
子不如抱琴還再拜謝野老歸哉樂忘年<lb/>
日日倚高樓遥望西溪山山深草樹長煙雲何綿蠻中<lb/>
有千歲松修柯出雲間鳳凰翔其巔好鳥鳴<graphic n="KR1683" url="https://raw.githubusercontent.com/kanripo/KR-Gaiji/master/images/KR1683.png" mimeType="image/png"/>
                    <graphic n="KR1683" url="https://raw.githubusercontent.com/kanripo/KR-Gaiji/master/images/KR1683.png" mimeType="image/png"/>仙人<lb/>
<pb n="KR4d0461_WYG_001-5a"/>
紫霞裠招我碧玉環浩歌激林谷玉貌安且閒問之不<lb/>
我言無乃呉彩鸞褰裳欲從之山險道路艱黙坐自嘆<lb/>
息歲晏彫朱顔<lb/>
　　　桐廬舟中奉寄宋推官仲翔兼柬余知事伯貞<lb/>
換舟桐廬驛寒雨泝清曉微茫煙樹來眩轉沙洲繞危<lb/>
臺倚石壁釣者跡已杳念我平生歡語斷意未了方提<lb/>
文章印遽隔霄漢表前日過逋仙穿梅度林篠壁間見<lb/>
妙墨勢若蛇蛟矯高詞接黃九幽夢到蘇小邇來定多<lb/>
<pb n="KR4d0461_WYG_001-5b"/>
事無復親魚鳥空餘折獄心攻苦如食蓼樓臺閟城邑<lb/>
欲往路深𣺌為語幕中賢相將遊鳳沼<lb/>
　　　用韓退之出宰山水縣之句為韻賦五首呈東<lb/>
　　　巖王明府<lb/>
巍巍東魯山巖崿何崒嵂豈徒興雲雨生賢為時出粤<lb/>
自産尼聖秀氣久蟠鬱後有石與孫正學相紹述雖云<lb/>
位未充奸邪困揮叱聖經剔蕪穢冥晦掲日月兹氣今<lb/>
在公已久著名實貞操百鍊剛况復輔經術民親澤易<lb/>
<pb n="KR4d0461_WYG_001-6a"/>
及志行身豈屈願公崇德業屼與兹山匹<lb/>
諺云六十年兹邑得賢宰前宰子施子為政實樂豈事<lb/>
有利田里嗜若嘬脯醢于時值歲荒老稚恃無餒境内<lb/>
盜莫侵畏罰當刑罪遺愛在人心歴歲久逾在公來適<lb/>
庚子慰此小民待渠渠䕶良善有若植蘭苣除惡絶本<lb/>
根豈復顧怨憝兹心實昭明皎皎氷雪皠前施後有公<lb/>
名聲兩<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>峞所恨事掣肘毎使公心痗公處施子時未<lb/>
必功不倍彈琴不下堂戴星不得怠為勢有難易才豈<lb/>
<pb n="KR4d0461_WYG_001-6b"/>
云弗逮所同在邑治如水畢赴海他時繼者誰諺語當<lb/>
不改<lb/>
凱之宰山隂山隂萬山環邑事號繁劇治者稱獨艱凱<lb/>
之御以約簾垂清晝閒邑事既云理復得玩羣山建平<lb/>
事豈簡公能息嚚頑南山極雄秀大巖聳雲鬟驅馬詣<lb/>
幽窅杖屨窮躋攀掇此山上茶舉瓢酌潺湲能賦復能<lb/>
畫日落猶忘還風煙遭攟摭披豁呈天慳豈讓顧虎頭<lb/>
三絶專人間<lb/>
<pb n="KR4d0461_WYG_001-7a"/>
郎水出桐汭西流百餘里臨流構新亭公日觀此水公<lb/>
呼父老言兹可喻政理風恬水鏡凈清澈湛無滓明可<lb/>
燭鬚眉一一見涯涘汲者纓可濯濟者舟可艤積雨混<lb/>
濁流橫溢若奔駛牛馬暗莫睹蛟鰐森利齒豈徒濟者<lb/>
危隄障將圯毁父老再拜言公念幸及此此水濁日多<lb/>
清日苦無幾流清難自全濁者日瀰瀰公來水既清公<lb/>
去復前似公有一寸膠慎勿寶諸已當往治河源餘波<lb/>
俾霑被公謝父老言吾敢怠以止悟彼滄浪歌仲尼識<lb/>
<pb n="KR4d0461_WYG_001-7b"/>
孺子<lb/>
賤子家浙東承晤此山縣無術裨道化空忝文學掾人<lb/>
生恨無位有志不得薦矧兹萬家邑公實司溺援素抱<lb/>
匡濟才小試詎云倦馭吏若束薪曽不得輾轉鯨鯢牙<lb/>
角利赤手欲拔剸于公任獄吏子孫尚昌衍所積公已<lb/>
多百福報所先世儒謾讀書謬云破萬卷臨事輒袖手<lb/>
瞠若正牆面遂使真儒效曠世不常見作詩激庸懦匪<lb/>
同事誇衒<lb/>
<pb n="KR4d0461_WYG_001-8a"/>
　　　同知鄭公禱雨得雨禱晴得晴<lb/>
鄭侯守建業惟飲建業水飢羸苦未蘇夙夜勤政理秉<lb/>
德哲而肅所格無逺邇秋旱禱鍾山回車雨隨至雨多<lb/>
侯復禱即日為開霽遂成大有年萬家高露積實德為<lb/>
侯心心動應兹氣無心鍾山雲敷斂惟侯意鍾山且無<lb/>
功社鬼何所致<lb/>
　　　送周德可録廣德學<lb/>
我别三峯來復得靈山秀君抛靈山去三峯將爾覯靜<lb/>
<pb n="KR4d0461_WYG_001-8b"/>
示萬古青仁體而效壽寸雲雨千里百穀膏以茂學山<lb/>
我未能倚席成宿留君學究體用矧出元公胄講道三<lb/>
峯下三峯列窻牖教雨媲三峯千里資善誘<lb/>
　　　菖蒲<lb/>
鱗鱗菖蒲根蜿蜿類虬龍兒童競採掇泛此新酒醲共<lb/>
言飲此酒可冀延年功座客笑而言求效何匆匆服此<lb/>
不終日乃欲希韓終我謂客勿言萬事莫不同用力未<lb/>
期月謂道真難窮遂使羣聖言竟為紙上空世無子董<lb/>
<pb n="KR4d0461_WYG_001-9a"/>
子孰為開愚蒙客但當飲酒何庸責兒童<lb/>
　　　題有之得潘季通畫寄墨梅卷後<lb/>
故人在天末相思江梅發攀條逺持贈貞心庶云託猶<lb/>
恐歲寒姿亦復有零落寫此歸囊楮用慰遥相憶勿云<lb/>
粉墨假百年不改色<lb/>
　　　庚午四月一日小飲光霽子實仲容有作次韻<lb/>
春暵欣雨集復惜年光流園林入深窅風日尚妍柔繁<lb/>
華變清樾棲逕餘香流戢戢階下笋直節見萌勾而我<lb/>
<pb n="KR4d0461_WYG_001-9b"/>
得佳友攜手此尋幽華構既空曠崇墉亦遭周瓶罌混<lb/>
清濁雉膏續腵脩思與晴雲飛論若獨繭抽嘉樹影自<lb/>
移好鳥聲相酬人事諒多感天遊本非謀未易輕虞卿<lb/>
著書守窮愁<lb/>
　　　題宋鉉翁詩卷<lb/>
宋侯北庭彦令聞如珪璋學海究源委宦途起翺翔集<lb/>
烏贊朱博埋輪佐張綱疾惡惟務去視民乃如傷飢羸<lb/>
困水旱咨詢極精詳王成難偽户汲黯先開倉實惠既<lb/>
<pb n="KR4d0461_WYG_001-10a"/>
下霑英聲冝逺揚簡書暫風憲劍佩趨明光食檗善自<lb/>
愛寶此百鍊剛<lb/>
　　　題菊逸手卷<lb/>
英英江梅芳粲粲籬菊鮮梅清未為逸風占花信先雖<lb/>
避桃李俗後為棟所牽季秋百卉歇霜下菊芳妍貞姿<lb/>
傲歲晚獨以節自全所以陶處士愛之見詩篇八表同<lb/>
昏時醉石供高眠飢却道濟米不書義熈年逸氣振古<lb/>
稀人花無間然誰與散人裔菊逸扁其軒<lb/>
<pb n="KR4d0461_WYG_001-10b"/>
　　　送孟後村赴臨海任<lb/>
嘗聞興公賦永懐天台勝故人美無度官協遊山興桃<lb/>
花遡溪源杖藜躡雲磴相期何處好石橋共清凭<lb/>
　　　讀程雲心文集<lb/>
長夜耿無寐起讀程子編凉飈入庭竹一笑當我前清<lb/>
角致風雨此語非虚傳鯨魚與翡翠未用分媸妍咸池<lb/>
張洞庭蕩黙本自然聽者得其外懼怠惑遽遷感歎在<lb/>
一牀月落西南天<lb/>
<pb n="KR4d0461_WYG_001-11a"/>
　　　已卯長至前二日同景陽侯遊鵝湖次吕海月<lb/>
　　　韻二首<lb/>
鵝峯高入雲上下異晴雨嘉樹鬱千章六月不知暑堂<lb/>
堂紫陽翁講道此容與斯文統有宗異論廓寰宇遂増<lb/>
兹山高巍巍亘終古裹糧訪遺跡豈為尋佳塢<lb/>
兹來遊招提霜葉響風雨藏新碑已漫坐閲幾寒暑南<lb/>
豐星斗文論正乃不與紫陽講道地教異去吾宇所習<lb/>
有出入吾道無今古徘徊不能去夕陽下山塢<lb/>
<pb n="KR4d0461_WYG_001-11b"/>
　　　上已陪東巖赤山蘭泉脩禊分韻<lb/>
祓禊記佳節浴此蘭泉清芳漬不待掇水止元無聲悟<lb/>
悦竟忘言一振華裾輕采真孰為妄至樂無達生<lb/>
　　　代上高副使二首<lb/>
大鵬飛南溟振翮萬里至天馬馭長道燕越一頓轡斥<lb/>
鷃與駑駘側目不敢視我謂爾勿憂爾亦勿自棄天既<lb/>
與爾足亦傅爾兩翅豈使長棲止終不履尺地二物聽<lb/>
我言若有矜奮意欲走苦不進欲飛還自墜願假東南<lb/>
<pb n="KR4d0461_WYG_001-12a"/>
風秣以玉山穗<lb/>
嶰谷有竒竹生彼深林幽伶倫逺見取遂中律吕求劒<lb/>
埋豐城土桐為㸑人收有聲響人耳有光干斗牛世謂<lb/>
雷蔡賢已非伶倫儔韞櫝終老死衒鬻遍九州白璧固<lb/>
不乏燕石價亦酬所以卞和氏不辭刖足憂<lb/>
　　　党氏貞節詩<lb/>
松柏當盛夏蔚蔚淪等夷霜雪摧抑餘挺然表竒姿婦<lb/>
人主中饋無非亦無儀温柔實其德父母戒無違吁嗟<lb/>
<pb n="KR4d0461_WYG_001-12b"/>
貞節名不幸乃見之党氏嫁七年夫死少艾時生兒在<lb/>
襁抱呱呱且啼飢當年罹閔凶晚節疇能知立志一以<lb/>
定世故寧或隨期頥見豐腆曽元列斑衣誰謂不幸中<lb/>
報効如蓍龜聲譽溢閭閈餘風淑澆漓寄言後來者悠<lb/>
久以為期<lb/>
　　　送劉公佐御史任西臺都事<lb/>
偉哉造物心生賢端為國欲知國家盛臣輔視其德憲<lb/>
憲子劉子器大實天得昔年輟道山持憲出南紀柔剛<lb/>
<pb n="KR4d0461_WYG_001-13a"/>
迭用中德威真畏喜誠為器之鐵春得明道體古人久<lb/>
不作此道已如洗我生若恨晚猶喜及見此安得如公<lb/>
百參錯俾視履<lb/>
　　　至正癸未春紹興總管兼善達公以禮幣招行<lb/>
　　　鄉飲回至七里灘舟中同陳君王叔載鄭以道<lb/>
　　　孫子材姪季武王敬中取山谷詩一江明月趂<lb/>
　　　漁船之句為韻得一字<lb/>
禮成發會稽主送賓筵秩雪睛宿靄收諸峯春笋出舟<lb/>
<pb n="KR4d0461_WYG_001-13b"/>
下七里灘㠶張如箭疾圓月正高懸極目天水一柔櫓<lb/>
和欵乃凈練破蕩潏真同泛剡情不羨乗槎術共載得<lb/>
才彦劇談夜連日史册三千年毫釐窮得失飲江酌北<lb/>
斗浩氣逾崒嵂兹遊不可忘後會那能必<lb/>
　　　題越費氏飛流亭<lb/>
久愛越山勝晨喜春雪晴行訪香爐峯得憩飛流亭始<lb/>
知危石煉不補銀河傾長夏炎暑却終古風來驚高源<lb/>
束岩險竒觀類天成賦詠鬭雄辭窮搜雕元精水下比<lb/>
<pb n="KR4d0461_WYG_001-14a"/>
性善孟氏論已明志士達忠孝處難節乃名不見鏡湖<lb/>
水萬頃平無聲<lb/>
　　　利劒一首贈人<lb/>
利劒出寶匣耿耿耀氷雪持入衞九重一指妖氛豁坐<lb/>
令海宇内奸邪不敢發願君勿小用鋒鍔亦易折<lb/>
　　　題直齋陳氏詩卷<lb/>
鈎弦衆所職無庸事窮稽吾黨子證父微生鄰乞醯聖<lb/>
或有不許始得窺端倪中山陳氏子齋扁以直題君看<lb/>
<pb n="KR4d0461_WYG_001-14b"/>
岡上杉挺節青雲齊蔓草施中野屈曲樷終低惟人生<lb/>
本直不直逐物迷今愚詐絞訐異若穀與稊儻非敬義<lb/>
立詎免趨傍蹊<lb/>
　　　送婁所性赴鄉試<lb/>
退之昔未遇光範書三上明復早為貧睢陽幾來往天<lb/>
固使不售學術要開廣婁君識既高理義得所養真腴<lb/>
在方冊大烹乃獨享春秋發其微一一如指掌文章爛<lb/>
五緯色正奪萬象連歲滯金淵罍洗混盆盎畜極今乃<lb/>
<pb n="KR4d0461_WYG_001-15a"/>
通餘子何能倣<lb/>
　　　壬戌二月卄九日與王良夫伯仲飲酒梨花之<lb/>
　　　下約次山谷韻各賦一首<lb/>
世人品梨花為説何拘拘謂脱桃李繁未比寒梅疎豈<lb/>
知幻雪夜夜見蠅頭書室虚白逾生不厭相與娯朝遊<lb/>
姑射巔夕宴瑶池墟肌輕既飄飄襟清亦舒舒白石以<lb/>
為糧玉芝以為蔬高照倒影燭滿斟上池壺坐有王方<lb/>
平獨識我為徒<lb/>
<pb n="KR4d0461_WYG_001-15b"/>
　　　送程仲章<lb/>
得體期大用薦不辱吾筆濟美世有人憲府流聲實書<lb/>
馳中臺辟傳乘入門驛聖世開太和治純用儒術賢路<lb/>
久已開禮羅亦云密才難自昔然拔十期得一君學明<lb/>
體用禮法嚴自律願言尊所聞使不虚此出會見真儒<lb/>
效杲杲如皦日<lb/>
　　　送呉景賢<lb/>
憶我初識君邂逅錢塘樓文妍六橋水氣凌兩峯秋平<lb/>
<pb n="KR4d0461_WYG_001-16a"/>
生易賈董不數枚與鄒别去餘十年掾史來昇州執㦸<lb/>
滯揚子蕭生抱關留但聞百事理不見有悔尤玉雪不<lb/>
磷緇塵外自浮遊果充崇臺貢千一乃為收清高贊憲<lb/>
府濟物心乃酬苗秀審芟殖寃洗澤乃流酌泉本素履<lb/>
名節光前修他年早拂衣相期釣滄洲<lb/>
　　　送魯子亨<lb/>
魯君宦武昌舟發建鄴時朋友並集送所贈惟苦辭謂<lb/>
當戒食魚飲水操勿移伐木道久缺我幸今見兹君為<lb/>
<pb n="KR4d0461_WYG_001-16b"/>
時所賢徵辟書交馳名實久已昭義利分毫釐飲水云<lb/>
不貪世不皆隠之嗜魚云不廉胡乃有公儀何擇水與<lb/>
魚但問冝不冝君家魚頭公市飲不自欺當年在政府<lb/>
骨鯁生益知苐用君家法我言何能禆溉釡試烹魚定<lb/>
知不磷緇<lb/>
　　　送戴與善<lb/>
客有戴與善家世今移居讀書不求官富貴浮雲如愛<lb/>
山事逺遊衡岳至匡廬會稽探禹穴著論準潛夫平生<lb/>
<pb n="KR4d0461_WYG_001-17a"/>
景純術異人授異書擇地必與善葬法為世橅地善子<lb/>
生善始悟胎教疎食我既生後聖子詎移愚天命性既<lb/>
善地善配有餘使我此術行善人滿八區今年來鉛山<lb/>
為我言渠渠子行會有遇去去無停車<lb/>
　　　贈孫友仁<lb/>
舟發甬水東遥望青山岑白雲既杳靄佳木亦蕭森下<lb/>
有寒棲士縆絃鳴清琴調古知音稀自聽還自吟飢食<lb/>
北山薇渇飲寒潭深持此永終日世塵詎能侵願言往<lb/>
<pb n="KR4d0461_WYG_001-17b"/>
從之庶以慰我心<lb/>
孫子隠泰山程子洛水涯山水得二子草木生華滋山<lb/>
水無終極二子名永垂斯人雖已逺踵武可尋追我學<lb/>
苦蕪廢君操我所竒君居青山麓我居南水湄無令千<lb/>
載後泯滅無聞知<lb/>
　　　用韋蘇州韻送酒問彦實病<lb/>
風竹掃三逕終日無來客我友隔南浦無錢供藥石聊<lb/>
寄一尊酒慰此風雨夕何日能過門莓苔生履迹<lb/>
<pb n="KR4d0461_WYG_001-18a"/>
　　　范得甫往昌國因寄馬雲北<lb/>
汨汨鄞江流赴海無時息我友滄海去逺訪安期迹東<lb/>
望久延佇煙波渺無極凴君一問訊早掛歸船席<lb/>
　　　送陳録事<lb/>
今代録事官乃與令長同矧有會府壓更臨宣司崇兩<lb/>
造互請托黒白翻覆中常患掣其肘聽斷難為工耐軒<lb/>
太丘後民瘼實所恫平易以近民下情悉上通不求赫<lb/>
赫名保障以為功驚雷易失匕我心益從容所以豈弟<lb/>
<pb n="KR4d0461_WYG_001-18b"/>
政三年全始終耄倪逺走送遺愛思無窮<lb/>
　　　代諸生壽王豈岩<lb/>
春月勝秋月三五初端正羣芳正含滋春陽尚冲靜人<lb/>
生禀兹氣清凈以為性豈但冨文史胷襟如玉瑩長松<lb/>
從澗底考槃發歌咏且盡一觴酒好月還如鏡<lb/>
晨興望鍾山層巒鬱深秀色留萬古青其體仁以壽寸<lb/>
雲雨千里禾黍膏以茂下有高隠士絃歌在巖竇學山<lb/>
期至山豈必雲出岫舉觴且勿辭鍾山以為壽<lb/>
<pb n="KR4d0461_WYG_001-19a"/>
蘇子鐵拄杖以壽張樂全倚杖撫銅狄謂與同清堅鐵<lb/>
杖豈為壽銷蝕同飛煙壽公無一物多祝亦空言公心<lb/>
在精舍不息如流川斯文天所相公壽無窮年<lb/>
安石恐不免淵明恨枯槁貧賤固難居富貴亦何好所<lb/>
以賢達士委命不離道羨公富學殖深藏以為寶退得<lb/>
資素封進無危機惱堂上奉兼珍客至尊為倒教子無<lb/>
他事絃誦夜連曉觴舉勿復辭樂事如公少<lb/>
猗猗堂前竹挺挺萬夫特直節干雲霄清氣氷雪積虚<lb/>
<pb n="KR4d0461_WYG_001-19b"/>
心類謙受歲寒不改色此君一何茂一一公所植堂上<lb/>
媚學子弦誦朝連夕切磋咏淇澳君子會林立公心在<lb/>
精舍見竹如公覿持酒起為壽何以酬盛德<lb/>
出門觀秦淮巨浸流洋洋盈盈晴空月墮此清夜光月<lb/>
遲自沉璧水駛拖練長並行不相悖道體一以彰門内<lb/>
齋居子習靜萬慮忘持此為公壽中有長生方<lb/>
粤從晉魏來嘉節尚重九愛此日月應世謂冝長久初<lb/>
度迫兹辰上壽冝公有今年兩九月九九分前後此名<lb/>
<pb n="KR4d0461_WYG_001-20a"/>
嘉復嘉瑞應端非偶去年八十一九九公已受今年八<lb/>
十二後九方為首備福無不冝儘可笑開口今年兩開<lb/>
筵痛飲黃花酒壽百六十二養老詢黃耉<lb/>
　　七言古詩<lb/>
　　　長歌行<lb/>
大族<hi>簇漢書作族</hi>之琯初飛灰春氣早已回蘭梅主人召客<lb/>
延鄒枚夜永燭光熹炎炱瑶觴屢舉傾金罍主人盛年<lb/>
絶外猜幸與公隣熟往來我性迕俗衆所咍公獨顧我<lb/>
<pb n="KR4d0461_WYG_001-20b"/>
青眼開我不祝公壽考鮐我不祝公家絫萬金位三台<lb/>
願公祖德厚自培君不見王氏庭前符三槐<lb/>
　　　題臨川李教授盤居圖<lb/>
出山小草且勿論志回白日窮追奔燃犀徒興牛渚怪<lb/>
投膠不救黃河渾盤谷自謀固得宜難則可許仁未知<lb/>
盤居先生顔是希盤桓居貞以隨時必宫盤中亦已非<lb/>
抱關擊柝皆可為君不見江南丞相久無宅安上門監<lb/>
亦有祠<hi>金陵清凉寺尚存介甫遺像</hi>
<pb n="KR4d0461_WYG_001-21a"/>
　　　秋日與客遊宋丞相墓<lb/>
秋風著人已淒緊南山當户轉孤聳胡為幽憂坐自纒<lb/>
一上前坂望岡壟岡壟委蛇斷復連纍纍荒塚壓其巔<lb/>
問言昔日卿與相祇今泯滅隨寒煙買文譽已斵山石<lb/>
意欲功名示無極翻令後人得指數好醜毫釐不相匿<lb/>
可憐役役死聲利得尚如兹失無議古人志業元有在<lb/>
丈夫所歎非憔悴<lb/>
　　　勸酒<lb/>
<pb n="KR4d0461_WYG_001-21b"/>
舉酒勸君君勿辭一年春好惟兹時風日暄暖啼黃鸝<lb/>
澄空紺碧飛遊絲緑楊萬縷垂水湄小桃破萼嬌晴姿<lb/>
今日何日風物竒花朝止有三日遲客愁頓釋如氷澌<lb/>
况有佳賓酒盈巵堂上主人文章師筆下縱橫蟠蛟螭<lb/>
胷中磊落載書詩年強學富仕則宜我生同里隔城埤<lb/>
束髪學校聨講帷在鄉已獲繼蕭規復來郎邑分臯比<lb/>
人生出處神所司千里會合非人為夷吾鮑叔心相知<lb/>
交情歲晚無磷緇禮長十年兄事之在我豈止肩當隨<lb/>
<pb n="KR4d0461_WYG_001-22a"/>
君顔美好我反衰自鏡醜惡知蒙倛君已有子紹裘箕<lb/>
我如鳩拙巢無枝譬彼平坂天馬馳跛鼈欲與爭毫釐<lb/>
上天生人意有期但貴樹植勿自隳弧矢昔已射四陲<lb/>
豈得懐土生愁噫郎山在眼水清漪魚有鯿鱖菓棗梨<lb/>
勸君飲酒君勿辭坐上白日西南移<lb/>
　　　司性之來郎邑勸酒一首<lb/>
君來溪柳未藏鴉君去開遍溪頭花一尊未盡相逢喜<lb/>
春色抛人去如此錢塘見君今十年豈知為客俱桐川<lb/>
<pb n="KR4d0461_WYG_001-22b"/>
我生縁無谷口田君亦未有買山錢世間萬事戒多取<lb/>
只此造物猶未許溪柳溪花尚惱人酒杯到手休嫌頻<lb/>
　　　送趙子采赴都言各路立帝師堯舜廟<lb/>
趙侯嘬歜嗜駭俗開卷不作豎儒讀治道上下三千年<lb/>
得失照卜如龜燭太息者六笑賈傅八事為律輕主父<lb/>
毎言論事在正本餘似牛毛何足數堯舜帝師萬事賴<lb/>
孔孟稱述何能外子孫世昧不可封祀絶不祠事為大<lb/>
宜令禮官郡立祠俾知報本有所思人臣致君必堯舜<lb/>
<pb n="KR4d0461_WYG_001-23a"/>
勛業未至非臯夔使民必為堯舜民共知孝弟徐行推<lb/>
刑措德洽俗自厚鳳凰覽德將來儀我言似迂衆所嗤<lb/>
正欲人心鎡其基淫祠廟塔遍天下大功大德祭乃隳<lb/>
氓之蚩蚩諂非鬼性善誑惑無由知皇元治具已畢張<lb/>
惟此未舉寧非虧泰定聖神方御極六甲肇子開昌期<lb/>
詔下四海求直言我今走陳無庸遲此行我言會有合<lb/>
坐令萬世長雍熈坐令萬世長雍熈我歸耕鑿老不辭<lb/>
今侯去去維其時且倒玉瓶鄞江湄<lb/>
<pb n="KR4d0461_WYG_001-23b"/>
　　　送鄭有常學録歸括蒼<lb/>
釋之因宦減仲産叔敖相齊子負薪今人讀書賤此道<lb/>
得官迺欲醫賤貧賤貧有命何可醫徒令内熱守自隳<lb/>
鄭君三年録昇校不辭俸薄兼官卑谷口為鄉無不可<lb/>
亦復好客如當時侵疆必歸書必刻學政所知無不為<lb/>
一杯輒歌寫清琴金石殷殷留林池有子讀書夜連曉<lb/>
從我問學窮毫釐不為乃翁坐此困但知固守為裘箕<lb/>
自君高曽擢科第官學雖顯生事微君家訓飭用何法<lb/>
<pb n="KR4d0461_WYG_001-24a"/>
子孫能爾承前徽白下衣冠送將歸使我停杯有所思<lb/>
我分堇荼甘如飴願言千里同襟期<lb/>
　　　送李壽父赴崇德州提控案牘<lb/>
雪消新晴春水借舟發秦淮健如馬平生知已盡清流<lb/>
出郭送君空白下君家兄弟真無比不數當年有三李<lb/>
元方治行今第一過家上塚暫歸里肯令難弟離侍傍<lb/>
活人要出囊中方秋風不復動歸思得官正在鱸魚鄉<lb/>
　　　陪王明府禱雨鎮山同諸友訪正氏隠居<lb/>
<pb n="KR4d0461_WYG_001-24b"/>
羲和行日當午停旱雲不雨空鞭霆扇摇無風腕欲脱<lb/>
六合為窑難逃形偶到君家非有意忽得水竹涵清泠<lb/>
解衣盤礴不忍去况有佳客來聨軿更喜主人能愛客<lb/>
枕簟招邀入林坰冰盤夏實雜水陸不覺牆角屢倒瓶<lb/>
可憐俗子走聲利紛紛有若蛾赴熒廣寒閬風豈有隔<lb/>
置身瀟爽由心扃<lb/>
　　　送溧陽同知杜君正攝江寧令二月還任<lb/>
魯叟相事僅行攝國内大治消三月官無掣肘皆可為<lb/>
<pb n="KR4d0461_WYG_001-25a"/>
豈問趙魏與滕薛杜侯攝令兩月留撫字得民聲實流<lb/>
略用家法稱父母妙割游刃無鷄牛彈琴戴星今孰優<lb/>
問誰能識陳太丘<lb/>
　　　甲申送鄭榮卿都目得代歸桐汭<lb/>
憶我昔年教郎川得事邑宰王公賢公用絃歌化文法<lb/>
躬率縣曹來講筵鄭公時為公所器誦書炙輠方少年<lb/>
我歸敝廬既得謝君忽來官甬水邊乍見驚問始相識<lb/>
君鬢已白我皤然一别歲閲四十五論新道舊如目前<lb/>
<pb n="KR4d0461_WYG_001-25b"/>
僉憲又見王公子歎君尚淹心甚憐市舶幕長欣代去<lb/>
竟歸桐汭便著鞭犀珠磊落守船法三年不嫌無一錢<lb/>
家住三峯雨新過白酒黃雞秋正妍仕求稱職不在大<lb/>
任大責重憂所纒存心濟物亦易及日所為事可告天<lb/>
出處惟求兩無愧願君守此彌貞堅此别再見知何時<lb/>
病不得送徒悁悁我多故人在桐汭為言耕讀早歸田<lb/>
　　　桐川三峯歌次劉教授韻<lb/>
秦漢海上求蓬萊方士一去不復回三山元只在人間<lb/>
<pb n="KR4d0461_WYG_001-26a"/>
蔽匿雲霧不為開萬騎南遊上秦望乃獨遺此何為哉此<lb/>
山迢遞東南來勢至桐汭為低徊三峯雄秀揷天半下視<lb/>
培塿皆陪臺此山峩然如三皇初議制作陳尊罍此山澤<lb/>
民如三后調燮雨暘符三台或疑女媧煉色石補天功成<lb/>
遺餘材又疑張騫使河源歸囊梱載多竒瑰河流衝決流<lb/>
至此不爾何為洗濯瑩凈無塵埃使我有疑不能決欲語<lb/>
神怪非吾儕安得辨口如齊諧劉公胷中有丘壑酒酣筆<lb/>
下寫此磊塊懐我欲繼作豈其敵語險韻絶如懸崖<lb/>
<pb n="KR4d0461_WYG_001-26b"/>
　　　送林叔瑜<lb/>
髯林三年客楚尾食其倜儻聊相似有時取酒聽其談<lb/>
抵掌掀髯殊可喜攜書挈劍别我去問言未遇且蓬累<lb/>
未要上書自薦達也未鹿門攜妻子但謀祭竈請比鄰<lb/>
鬭雞走狗隨閭里我謂君言也大竒我亦起柂歸鄞水<lb/>
　　　二月一日與王良夫飲潘子玉園見梅花新發<lb/>
　　　與桃花爭妍再次前韻賦所怪<lb/>
物隨氣質性乃殊各守爾性非自拘梅開本與春風避<lb/>
<pb n="KR4d0461_WYG_001-27a"/>
下視桃李賤且疎忽逐桃開失其性有此怪事史宜書<lb/>
豈梅亦隨蕭艾化肯趂姿媚以相娯不思貞操獨秉太<lb/>
古初託根分在冰雪墟縱使孤高不為俗所趨丈人行<lb/>
尊意儘舒如士一旦改素節心已慕羶厭茹蔬使我長<lb/>
歌擊破壺梅兮名存非吾徒<lb/>
　　　贈墨客林松泉<lb/>
李墨黃金兩相直世無潘谷誰解識林家得法亦有名<lb/>
試磨石堅光㸃漆我無論古垂不朽却愛此墨可傳久<lb/>
<pb n="KR4d0461_WYG_001-27b"/>
儻書自鬻牘三千何似珍藏七十九<lb/>
　　　次道心六月六日雨韻<lb/>
歲六月首五月尾得雨如金寧是水今年六月六日雨<lb/>
隂雲周匝遍田里四明野客喜欲顛不道此間無我田<lb/>
寄食乞漿要得酒也應易度龍蛇年去年縣官免租簿<lb/>
夏秋苦旱春苦雨今年一飽斷可期流民已盡歸鄉土<lb/>
問余何事不歸家十年飄泊來天涯此日不歸歸便得<lb/>
不曽題柱要乘車<lb/>
<pb n="KR4d0461_WYG_001-28a"/>
　　　建平邑庠堂後古梅久困斬伐同王明府賦<lb/>
槎牙堂後梅鬱鬱含早春託根已得所植兹泮水濱能<lb/>
愛此樹一何少斧斤斬伐從比隣條梅已盡根榦存况<lb/>
此憔悴誰復珍我願爾為禹廟之梁勿作爨人之薪君<lb/>
不見爨人無知蔡邕死禹廟之梁為龍變化如鬼神能<lb/>
興雨澤霑時人<lb/>
　　　代人送徹爾户<lb/>
將軍少學萬人敵書記姓名亦謾讀曽隨博望探河源<lb/>
<pb n="KR4d0461_WYG_001-28b"/>
逺將樓船從楊僕手提玉龍不顧身辛苦成功收爵禄<lb/>
天下至治息五兵今為君王護北平去年來戍郎水上<lb/>
秋毫不犯號令明身同甘苦士卒樂坐使境内消姦萌<lb/>
毎得相從出射獵往往驅馳騁驍捷身輕一鳥草上飛<lb/>
弦響雙鴻手隨接衢歌野舞同醉醒日暮歸來心未愜<lb/>
𤓰期忽及回桐川送車百兩聲喧闐津亭把酒别我去<lb/>
天寒積雪千山連何時合并有此樂離心翻繞風中旃<lb/>
　　　與史祥叟别分和杜詩一首余得白鳬行<lb/>
<pb n="KR4d0461_WYG_001-29a"/>
君不見造物戲人如兒童遺爾百憂看成翁人生只同<lb/>
蟻旋磨擾擾誰能出其中行未萬里豈為别丈夫慎勿<lb/>
悲西東隂雲散盡日弄影明朝一棹隨春風<lb/>
　　　乙未閏四月十日余宿東溪朱家得夢異甚覺<lb/>
　　　而書之<lb/>
夢行溪上遇一翁方瞳白髪兩頰紅踞坐磐石䕃長松<lb/>
問之不答耳若聾余不敢退禮愈恭久之顧我言始雍<lb/>
笑指太白之高峯我將引汝遊其中余前謝翁惟翁從<lb/>
<pb n="KR4d0461_WYG_001-29b"/>
翁即前行如飄風山磴險絶杳莫通余怠憩坐氣如虹<lb/>
翁乃回視責我慵余復勉強行躘蹱漸見佳樹聳青葱<lb/>
石間流泉響淙淙謂翁此境已竒絶何必辛苦登高崇<lb/>
翁即笑我所志庸行行力倦憂心忡忽見地平岩玲瓏<lb/>
靈芝煜煜紫氣籠瓊林香靄雲溶溶樂聲逺聞鳴球鐘<lb/>
異香縹緲來虚空頃刻萬變難形容余乃感激前謝翁<lb/>
匪翁安得登此中翁復呼曰來汝童我因教汝汝聽聰<lb/>
用力憚勞無全功見小忘大道莫窮汝年甚少朂汝躬<lb/>
<pb n="KR4d0461_WYG_001-30a"/>
再拜受教復謝翁請以斯語銘心胷送余下山余别翁<lb/>
回首視之杳無蹤我言兹夢誠冥蒙書之以俟巫咸降<lb/>
　　　安宰特開宴賞花分韻得杏字<lb/>
飄砌曉見風落梅灑簷夜聽雨催杏柳枝著水初垂垂<lb/>
梨花照牕方冏冏杖藜亦欲追少年酒杯不醉發深省<lb/>
大陶山色萬古春青眼相看還首肯<lb/>
　　　上完顔僉事<lb/>
我聞麒麟與鳳凰舉世皆指為嘉祥又聞古今所共寶<lb/>
<pb n="KR4d0461_WYG_001-30b"/>
荆璆垂棘與夜光有則爭欲快先覩不識遺恨心倀倀<lb/>
我言此物雖足珍求其實用無毫芒上天生賢誠更竒<lb/>
尊主庇民邦乃昌達則伊周窮孔孟豈此數物可比方<lb/>
聲華煜煜東臯公攬轡澄清振臺綱明燭奸胥膽欲落<lb/>
仁風沾被蘇疲氓腐儒讀書守窮山欲見未遂徒彷徨<lb/>
攝敝衣冠<hi>見侯嬴傳</hi>拜牀下願聞一言鍼膏肓麟鳳珠璧縱<lb/>
不識此心滿足無所望<lb/>
　　　送楊友直赴刑部主事<lb/>
<pb n="KR4d0461_WYG_001-31a"/>
君不見疾惡如風朱伯厚車如鷄棲馬如狗又不見政<lb/>
無所避桓御史京師畏之行且止二公高節照千古曹<lb/>
李厭厭誰汝數上天為國篤生德清白吏後發友直平<lb/>
生讀書師伯起今却四知先盡已事不見人惟見理非<lb/>
即曰非是曰是嚴不為酷寛不弛二十餘年任風紀百<lb/>
鍊不作柔繞指恥為瓦全寧玉毁含沙射影從<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>鬼道<lb/>
在終然直如矢彚征果見登君子君材豈止冝作士盡<lb/>
職春官亦如此<lb/>
<pb n="KR4d0461_WYG_001-31b"/>
　　　送浙東帥閫都事宋公代滿還鄉<lb/>
廣平大節堅鐵石開元相業昭今昔子京修史筆扛鼎<lb/>
歐陽相推何敢易家聲奕葉久濟美篤生我公當盛世<lb/>
弱冠柔翰步玉堂卓犖不負讀書志石渠白虎講羣經<lb/>
持槖從容侍天子厭直承明佐雄藩南探禹穴觀海水<lb/>
文事武備際昇平古來從軍本云樂萬竈貔貅我所監<lb/>
月淡秋城夜鳴柝威行九夷皮卉外仁宣七郡民社間<lb/>
置酒高會甘海錯拄笏爽氣看西山三年談笑了青油<lb/>
<pb n="KR4d0461_WYG_001-32a"/>
旄倪攀臥苦難留勿笑歸裝只舊書還作中朝第一流<lb/>
　　　送金仲相赴建平幕<lb/>
橫山之西麻姑東平岡斷續如遊龍水出桐汭㑹白石<lb/>
郎步臨流邑其中桑麻沃野三萬户民俗儉樸無澆風<lb/>
讀書竹屋夜達旦諸老文會猶從容東巖賢宰力興學<lb/>
賤子倚席慚無功回首三紀事已非久聞凋敝多空窮<lb/>
四明金君儒飾吏三郡掾吏名聲隆案牘如山能立剖<lb/>
萬事不理須胡公撫字正賴用寛和流徙會見歸耕農<lb/>
<pb n="KR4d0461_WYG_001-32b"/>
縣幕得人我為喜已報交友馳書筒父老迎君如問我<lb/>
為言白首行龍鍾<lb/>
　　　行春詞<lb/>
春來十日九日雨對酒十日九日愁有酒須快飲春晴<lb/>
須日遊君看當户桃昨日花蘂何嬌嬈今日衆蘂盡灼<lb/>
灼昨日開者已零落人無百年壽賤苦欲貴貧欲富世<lb/>
上得意能幾人坐令役役自苦辛赤松子王子喬神仙<lb/>
路邈不可招身在塵世誰能逃有酒須快飲春晴須日<lb/>
<pb n="KR4d0461_WYG_001-33a"/>
遊不飲不遊將何求朱顔緑鬢去不留<lb/>
　　　送敬叔兄之建平<lb/>
城南城北花草香客子舉袂風揚揚黃塵蔽天車輪逺<lb/>
白日照地離草長孤鴻高翔避寒暑羣雀低飛謀稻梁<lb/>
兩渡呉江弄舟楫乾坤日月浮滄浪<lb/>
　　　次季孟賓題趙伯畿仲元兄弟怡雲亭韻<lb/>
公子席珍久家食手不停披硯長濕門開簾捲即西湖<lb/>
湖上煙鬟作屏立復事幽討寄清豪山椒小築寧辭勞<lb/>
<pb n="KR4d0461_WYG_001-33b"/>
君家兄弟真聨璧怡怡杖屨來遊遨白雲千變是朝暮<lb/>
雲出雲歸似知處看雲隨人各有得怡悦既久同成趣<lb/>
更愛屋不礙雲山主人心與雲俱閒此心此屋俱是雲<lb/>
從人逺向雲外觀<lb/>
　　　碧筒飲轉語一首<hi>注云六月二十二日同諸公為避暑飲臨荷池取荷為杯</hi>
　　　<hi>故名</hi>
池上六月避暑飲池荷萬柄濯雲錦座客洒落無老兵<lb/>
盤羞錯陳輕侯鯖飲客但取荷為杯有客未許缾恥罍<lb/>
<pb n="KR4d0461_WYG_001-34a"/>
豈但藕俾沈疴全也知花任真人眠原製衣裳人獨醒<lb/>
白戀鐺杓意乃㝠黃流在中圭瓚盛玉露初下銅盤擎<lb/>
月華漾漾墜碧波天光耿耿明銀河滿盈如戒欹器偏<lb/>
古朴直想抔飲前願與下民鍼膏肓安得上池見壁牆<lb/>
事屬真宰有前定池未秋風且中聖聊爾為樂意勿有<lb/>
如荷盛酒不濕酒<lb/>
　　　次王伯循御史冬十月韻<lb/>
枯梢無影月在地北風自語時為冬橘熟寒洲艘集賈<lb/>
<pb n="KR4d0461_WYG_001-34b"/>
稻棲南畝肩頳農江南薦灾尚寥落敗屋逃亡眼誰著<lb/>
繡衣御史天上來何當一使春意囘<lb/>
　　　倪侯守濠州泰定四年夏産瑞麥自一莖兩穗<lb/>
　　　至五穗<hi>侯名顗字廷簡</hi>
君不見貞觀十歲濠州野蠶成繭為唐瑞距今為歲六<lb/>
百八十九復産瑞麥一莖二穗至五穗泰定聖神方御<lb/>
極慎選守令司撫字兹州承宣實倪侯庶富而教心户<lb/>
至田里熈熈致氣和示此嘉祥見天意治先使民不饑<lb/>
<pb n="KR4d0461_WYG_001-35a"/>
寒蠶麥為瑞固同地不數朱草與靈芝肯比醴泉及連<lb/>
理漁陽之歌未足多陜虢所進差可擬唐叔得禾既云<lb/>
書所紀倪侯何不獻天子只恐功大心轉小却退祥瑞<lb/>
書災異<lb/>
　　　送王正卿錄事紹興<lb/>
錄事昔為郡督郵今代所職城内令得人宜若陽道州<lb/>
撫字心勞是其政我知王君已十年廉公忠孝咸稱賢<lb/>
㑹稽趙范所過化風俗禮樂猶依然弦歌妙割無鷄牛<lb/>
<pb n="KR4d0461_WYG_001-35b"/>
來莫真令有襦袴最是老叟識劉寵他日走送還如故<lb/>
　　　壽東巖<lb/>
昔年嘗讀三星詩月宿南斗生退之子瞻之生還如斯<lb/>
二子所以踵武遥相追天之生公也太竒公生之辰復<lb/>
值兹學行節槩久自持不能諧俗亦類二子之所為建<lb/>
平之政我所知黒白是視勇奮揮豪右喘若竹筒吹精<lb/>
金百煉色不移願公益勵勿自疑但視二子在當時我<lb/>
亦日夜祝公富且貴氣勢要薦樊宗師正卿期分買山<lb/>
<pb n="KR4d0461_WYG_001-36a"/>
貲<lb/>
　　　壽趙中丞<lb/>
夾鍾初吹夏月季庚金伏火日涉二上相鍾兹清淑氣<lb/>
高材絶識生特異置諸臺端使宅揆萬事欲理問伯始<lb/>
繩直準平方圓至十道儀刑在兹視功名富貴非公志<lb/>
一夫不獲謂由已仁者必壽此其理一身五福宜俱備<lb/>
　　　壽洪宣尉<lb/>
使節煌煌蒞江國闔郡歡迎走城驛此地實公舊所治<lb/>
<pb n="KR4d0461_WYG_001-36b"/>
郡人猶能誦公德重來回首二十年岸柳江梅有佳色<lb/>
政從一郡遍江南願早普為天下澤存心濟物天祈福<lb/>
長年富貴何須祝<lb/>
</p>
<p>
</p>
  </div>
<div>
                <head>畏齋集卷二</head>
    <p>
<pb n="KR4d0461_WYG_002-1a"/>
欽定四庫全書<lb/>
　畏齋集卷二　　　　　　元　程端禮　撰<lb/>
　　五言律詩<lb/>
　　　春日<lb/>
年少逢春日歡呼喜欲狂隨人折花栁約伴釣池塘三<lb/>
十忽在眼萬愁摧我腸秖今春日至轉覺意茫茫<lb/>
　　　送王季方入都<lb/>
美玉良金質忠臣孝子門才名推賈誼學行得何蕃胸<lb/>
<pb n="KR4d0461_WYG_002-1b"/>
次涵千古毫端吐萬言朔南從此别文酒會重論<lb/>
　　　一夕夢與人賦詩得前四句因有所感遂足成<lb/>
　　　之<lb/>
計世身何拙談經舌尚存三年從閣老一飯識君恩水<lb/>
竹溪邊碓山花舍後園老親頭雪白稚子候柴門<lb/>
　　　次杜彦通韻送唐漢卿司丞得代歸燕<lb/>
學問涵天禄家聲著栢臺鹽車行峻坂驥足見髙材詩<lb/>
思㸔花去歸程伴鴈回會言民力困田里得眉開<lb/>
<pb n="KR4d0461_WYG_002-2a"/>
　　　挽阮申之縣尹<lb/>
官淹六載久仁浹萬家深境絶石壕吏堂清單父琴云<lb/>
亡昧天意走哭見民心安得百元結令予淚不禁<lb/>
　　　送項伯晉歸台之仙居<lb/>
泮水師經術侯門禮上賔霞城動歸興藜杖及新春住<lb/>
占神仙宅行知來往津君歸憑問訊吾亦此山人<lb/>
　　　客中㸔月得吹字<lb/>
郎川今夜月客子獨㸔時光彩明纎末鄉關苦蔽虧驚<lb/>
<pb n="KR4d0461_WYG_002-2b"/>
烏難自定短笛且休吹漂泊疑非我尊前舞為誰<lb/>
　　　滹沲<lb/>
有事滹沲古為川浸迄今蕭王氷渡急馮異飯恩深浪<lb/>
洶驚胡馬星摇見嶽岑同舟欣既濟得句慰歸心<lb/>
　　　寄單幕王三通叟<lb/>
詩酒别離後寂寥今十年逢迎長自失衰晚復誰憐虎<lb/>
鼠遭時異龍猪得路偏故人輿論許風格稱紅蓮<lb/>
年少各輕别相望今兩翁聯吟無客與把酒待君同梁<lb/>
<pb n="KR4d0461_WYG_002-3a"/>
苑花陪雪隋隄鴈趂風坐尋南北意流落半生中<lb/>
　　　諸將<lb/>
諸將威嚴少三軍部伍繁追求無隙地慟哭有千村天<lb/>
下歸仁政今朝仰至尊共傳寛大詔早晚到黎元<lb/>
　　　寄王仲肅三首<lb/>
好在王經歴邦人說下車指麾清案牘談笑到詩書曉<lb/>
幕香迎馬春閨食薦魚大刀煩寄贈心折憶吾廬<lb/>
聞説西京學金源舊制存兩公違配享列坐失常尊藩<lb/>
<pb n="KR4d0461_WYG_002-3b"/>
府多才彦宫牆入討論勒銘須大手不朽在功言<lb/>
莫怪音書少雲中使到稀愁邊成悵望夢裏想容輝鐵<lb/>
騎通南徼江鴻困北飛濁醪聊自遣一醉解春衣<lb/>
　　　寄張伯任<lb/>
羡殺羊羔酒城南吏隠家攒眉哦栁絮呵手㸔梅花官<lb/>
給桃花米鄰分薄荷茶誰憐山寨吏冷廟作官衙<lb/>
　　　留飲城南寄漢翔諸君子<lb/>
盡以思親恨裁成寄逺詩墨濃多是淚語苦不勝悲桐<lb/>
<pb n="KR4d0461_WYG_002-4a"/>
影風清處楓林月上時向來迎送地經過幾相思<lb/>
　　　丁丑正月四日縣尉陳子淵見招司理黄仲翬<lb/>
　　　處士謝彦實州判葉敬常同㑹仲翬有作次韻<lb/>
　　　二首<lb/>
老逢人日至喜見泰階平酒借衰顔渥梅欺素髪明惟<lb/>
知飲文字不復計盃行豈但燭頻繼兼煩僕屢更<lb/>
臈酒供春酌新詩換舊題巧聞禽語變黄見栁容齊遊<lb/>
但隨藜杖貧從乏褭蹏招邀話耕讀近在村東西<lb/>
<pb n="KR4d0461_WYG_002-4b"/>
　　　睦士何聲伯管庫於鉛山友朋多言其才美余<lb/>
　　　於歳暮方以得見為喜又惜其去作詩以送之<lb/>
讀經還讀律為吏本為儒管庫官能富大夫才豈無窮<lb/>
冬催日短朔吹吼枝枯誰念客衣薄忍令田園蕪<lb/>
　　　歸鳥<lb/>
憐爾甚㣲細猶能有識知知尋舊巢處不失暮歸時飲<lb/>
啄樂終日依棲足一枝人生真爾媿役役竟何為<lb/>
　　　丙午代人送頓尉九首<lb/>
<pb n="KR4d0461_WYG_002-5a"/>
職卑兼邑小之子獨聲名僧孺官誰羡張綱志欲行凉<lb/>
風關塞靜秋水江湖清塵土何曾浣還家尚濯纓<lb/>
作尉建平縣讀書郎水傍萬家開外户匹馬放斜陽渤<lb/>
海無佩犢沈猶慙飲羊三年為政促他日去思長<lb/>
黎老送迎熟君行獨嘆嗟此心無一寸遺徳及千家佳<lb/>
䜟符<graphic n="KR1484" url="https://raw.githubusercontent.com/kanripo/KR-Gaiji/master/images/KR1484.png" mimeType="image/png"/>鶒雄篇奏鏌鎁斯人未易識悃愊更無華<lb/>
前有王明府于今見頓公建平三十載清節兩人同雅<lb/>
量從忠厚髙才喜事功所存雖小異俱有古人風<lb/>
<pb n="KR4d0461_WYG_002-5b"/>
維舟張祖帳秋水色𥻘𥻘行李離南紀殊恩出北宸難<lb/>
忘前日政愁殺去思人摇落郊原静不堪回首頻<lb/>
建平頓縣尉善政返淳風四野牛羊被三年囹圄空何<lb/>
修能致此不欲是為功流俗輕吾輩真儒見此公<lb/>
三年郎水尉善政起疲民小邑淹黄綬髙名動紫宸满<lb/>
塗旗獵獵把盞酒頻頻雲路瞻佳士柴門任此身<lb/>
昔日頓夫子金沙䜟又成西風動行李北斗帶京城烏<lb/>
府摽孤映青驄㑹衆驚三年遺愛在回首一含情<lb/>
<pb n="KR4d0461_WYG_002-6a"/>
郎水三載尉又見送君行政事原儒術功名屬老成律<lb/>
回燕谷暖氷置玉壺清舟發金沙驛西臺聽一鳴<lb/>
　　　念舊<lb/>
淮漢終然别風霜未肯休阮公渾得醉賈傳謾深愁白<lb/>
鴈來何莫黄柑美易求且隨辭越艇兼泛逐波鷗<lb/>
粗糲從吾賤金珠付汝求詩書江左客日月海東州城<lb/>
暗枝枝栁波明對對鷗舉杯時事改慘淡一登樓<lb/>
　　　晚眺<lb/>
<pb n="KR4d0461_WYG_002-6b"/>
漠漠復溟溟魚龍氣吐成江風吹欲斷沙日暝還生逺<lb/>
著浦帆濕低連烟樹平滄浪垂釣者對此愜幽情<lb/>
　　　新竹<lb/>
月地添竹影風林帶籜聲白非縁粉涴節本挾霜清未<lb/>
怯翠袖薄永偕朱鳯情何當老嶰谷也作黄鐘鳴<lb/>
　　　大雲寺<lb/>
修竹藏低屋髙峰擁大雲深居無客至幽意與誰分梅<lb/>
蘂添僧臘苔痕寫梵文夜來山犬吠庭葉落紛紛<lb/>
<pb n="KR4d0461_WYG_002-7a"/>
　　　挽靜齋邢公二首<lb/>
自獻河汾策言歸甫里居時危聞善善身潔去舒舒子<lb/>
弟教惟謹琴書樂有餘使公為將相較此謂何如<lb/>
昔有黄承事功歆紫府君今公縁賑恤戮力事耕耘獨<lb/>
行哀榮備諸郎仕學聞誰言天道逺報徳已殷勤<lb/>
　　　送疊山書院山長吳嶼南<lb/>
徳不患孤立有鄰言豈欺故令酌泉後來奉餓夫祠節<lb/>
義存千古榮華止暫時人生無以異冺滅竟誰知<lb/>
<pb n="KR4d0461_WYG_002-7b"/>
　　　次林敬與山長韻<lb/>
歸田無廢祀堂構有藏經此事真難紀何人與勒銘即<lb/>
山徴李渤投刃見庖丁泛泛隨時者何殊水上萍<lb/>
　　　送王君實都事赴内臺御史<lb/>
久簡王祥孝兼思汲黯忠聖明無闕事繩糾趣居中風<lb/>
正一帆速霜清萬宇同從容前席問為述細民窮<lb/>
　　　春雨<lb/>
日日春櫩雨飛飛不肯晴天方爲生物吾特阻遊情委<lb/>
<pb n="KR4d0461_WYG_002-8a"/>
砌花何重銜泥燕自輕猶驚夜來夢身在隴頭耕<lb/>
　　　壽趙中丞迂軒<lb/>
為國生賢佐今朝孕上台清風儀十道鉅徳冠三臺酒<lb/>
帶荷香舉筵隨水曲開神仙公便是何處覔蓬萊<lb/>
今日生申甫熙朝位上公浮雲任舒卷喬嶽自尊崇豈<lb/>
弟膺多福神明簡大忠蘭臺中執法十道仰髙風<lb/>
　　　壽判官吳大任二首<hi>十一月二日</hi>
治平期第一通守職為難今日酌泉操從人解組㸔已<lb/>
<pb n="KR4d0461_WYG_002-8b"/>
同陽獨復未學隂能干㑹見臨雍拜何庸數李桓<lb/>
志士慕前修何曾與俗謀讀書三十乗種橘一千頭華<lb/>
炬明瑶席春蟾浸玉舟主人趣為具佳客為淹留<lb/>
　　　代諸生壽王豈岩父仁齋<lb/>
燈火萬芙蕖賔歡罄百觚商巖遲相夢魯國獨真儒絃<lb/>
誦期成俗慎修為永圖紛紛求福者誰解適兹途<lb/>
　　五言排律<lb/>
　　　送陳希靜四明學官任满三十韻<lb/>
<pb n="KR4d0461_WYG_002-9a"/>
賤子東歸日陳侯北上時盍簪寧恨晚傾葢已相知徳<lb/>
似太丘長文如右拾遺鳯飛離丹穴鵬徙志天池久抱<lb/>
一鳴願殊愆六月期江湖成汗漫歳月委班資賦擬天<lb/>
台作山㸔赤堇竒鄭䖍官固冷鄧禹志非卑久矣文風<lb/>
墜嗟哉士習移渠渠空夏屋瑣瑣競刀錐子弟多無賴<lb/>
典型誰復師斯文終未䘮識者有餘悲輿論歸常衮諸<lb/>
生得翼之大鏞從扣擊𢎞璧敢瑕疵端使驕吝失真難<lb/>
世俗窺量同黄叔度權避庾元規門有問竒客書無乞<lb/>
<pb n="KR4d0461_WYG_002-9b"/>
米辭琴從子期聽吟和敬輿詩管邴誰云逺陳雷豈過<lb/>
斯風霜雙鬢改薪水一童羸寂寞人難處迢遥志自夷<lb/>
京城連北斗心跡滯南陲落木仍多感驪駒動去思衣<lb/>
冠塞郭出舟楫與風宜仲舉志仍在元龍氣未衰才猷<lb/>
從此展富貴恐難辭志豈關榮悴名期不磷緇顧余誠<lb/>
淺薄揆分合棲遲騏驥方開道駑駘敢共馳直當三舍<lb/>
退何止兩交綏<lb/>
　　　挽倪濟亭<lb/>
<pb n="KR4d0461_WYG_002-10a"/>
我返草廬日君開花逕時坐盈文舉客筆快正平思弱<lb/>
蘂扶丹架圓荷颭碧漪按歌禽自舞行酒客忘疲樂飲<lb/>
心無醉終筵禮不虧當時勤置驛子美共襟期髙墅且<lb/>
賔主謝墩從去來隠㕓居甫定賦鵩䜟先知風颯銘旌<lb/>
逺雲低宰木滋空餘行樂地遊客有餘悲<lb/>
　　　挽李徳甫宣慰<lb/>
干莫為時寳璵璠比徳温班資安序進名實致孤騫賑<lb/>
恤明荒政弦歌正化源親民勞撫字敬獄務平反閫寄<lb/>
<pb n="KR4d0461_WYG_002-10b"/>
七州重官踰五馬尊門閭宜寖大蘭玉已先繁束帛行<lb/>
加璧從珍方乞言輕彊踏泉石休致樂丘園有夢俄呼<lb/>
起無香可返魂哲人嗟殄瘁通國淚潺湲<lb/>
　　　次浙東宣帥府開閫楊外郎韻<lb/>
聖世車書混仁涵覆載中大酺歡郡國重譯走蠻戎航<lb/>
海南金重堆盤火齊紅懐柔深悦服智術豈牢籠威震<lb/>
秋霜凛思施愛日烘鴈猶違肅殺葵亦仰曈曨海右三<lb/>
韓外江南兩浙東漁商輕稼穡鱻薧等菁菘弦誦今猶<lb/>
<pb n="KR4d0461_WYG_002-11a"/>
盛衣冠昔所崇帆檣千里集洲嶼萬家叢人固多豪傑<lb/>
材非但箭筒太平興禮樂武備飭刀弓閫寄軍民重權<lb/>
兼節制隆令行瓴建水境拓柱標銅跡息鯨鯢怪聲收<lb/>
風水渢祝融猶效職龍伯欲移宫久似星環北無勞檄<lb/>
喻蒙麗譙新畫角儀羽絢華蟲品秩參台鼎耆英出陛<lb/>
楓律身繩正木察物鑑懸空不擾惟持重原初毎慮終<lb/>
掾曹當代選才彦一時同銛利鉶新刃調和絲應桐文<lb/>
書知已簡談笑樂何窮言事方捫蝨揮絃復送鴻陸遊<lb/>
<pb n="KR4d0461_WYG_002-11b"/>
首鄞鄮水泛即瀛蓬島夐仙靈託窓開日月通霞城人<lb/>
境異台嶺客心忡橋滑足難躡泉驚耳願聾穴傳藏夏<lb/>
后鼓説殷靊霳秦望碑銘古蘭亭筆札工西堂池草句<lb/>
百里藕花篷鴈蕩長雲羃龍湫自雨濛鼎湖驚屹石瀑<lb/>
布瀉流虹羊角排山岫龍鬚比隰葒石靈歸洛子柯爛<lb/>
遇棊童太末垂名舊徐王布德洪雙溪吟已絶四井論<lb/>
非公牧去思黄氏遊來記葛翁江山遺跡在田里屬年<lb/>
豐勝極詩添興清豪酒有功夜舟蟾皛皛春履草芃芃<lb/>
<pb n="KR4d0461_WYG_002-12a"/>
爲趂宣風便寧虧報國忠下看文法吏相逺馬牛風布<lb/>
韈遊方始蒲輪召莫匆愛山生似渴吞海覺難充遇異<lb/>
歸休念聞竒訪必躬新遊呼賤子一起豁昬矇顧我材<lb/>
無取登髙志頗雄諸公如授簡㑹使剡籐穹<lb/>
　　　挽楊處士<lb/>
上饒楊處士名自孝親聞濟險婁師徳躬行萬石君貸<lb/>
饑頻折劵教族總能文重肉因賔客荒田必自分倚樓<lb/>
從白首送子上青雲迎養人俱羡平反色始欣㸔山飡<lb/>
<pb n="KR4d0461_WYG_002-12b"/>
爽氣遺世絶塵氛君死無可憾名章已勒墳<lb/>
　　　壽趙平章<hi>六月初三日</hi>
太平端有象生哲應昌期學究天人際才兼文武資誠<lb/>
心開白日直節比朱絲居有詩書樂行無琴鶴隨周程<lb/>
傳道𣲖韓栁譲文詞動靜心能定毫釐事不疑人材深<lb/>
愛惜民瘼極憂思霜雪威從至松筠色莫移累朝承寵<lb/>
渥百辟則威儀先見同蓍蔡元勲勒鼎彛秉鈞參上衮<lb/>
執憲長中司暫出均勞佚行歸副倚毗福綏耆壽俊千<lb/>
<pb n="KR4d0461_WYG_002-13a"/>
載佐雍熙<lb/>
　　七言律詩<lb/>
　　　丁酉閏臘留杭歸别范史二兄<lb/>
久客道逺日月促窮冬雨雪天地愁漢廷誰薦相如賦<lb/>
客路空餘季子裘鴟鳶低飛各有獲鴻鵠逺舉將何求<lb/>
世事濩落類雲變離心浩蕩隨江流<lb/>
　　　次陸紹賢客中九日次子美韻<lb/>
多愁休倚酒杯寛強飲難成笑語歡短髪已如歸漢節<lb/>
<pb n="KR4d0461_WYG_002-13b"/>
少年空好切雲冠霜前白鴈能隨暖籬下黄花巧耐寒<lb/>
客路秋光元不異與君寂寞兩相㸔<lb/>
　　　奉題袁御史餞行詩卷<lb/>
洗寃善政浙東聞卧雪家聲世所敦共説范公宜御史<lb/>
還思洛士俟昌言鐵冠雄峻權無撓栢府清髙事不煩<lb/>
仕宦豈須為宰相太㣲執法一星尊<lb/>
　　　迎袁御史歸自南遷<lb/>
虐下專權孰此容满朝切齒未渠攻直臣曾借上方劍<lb/>
<pb n="KR4d0461_WYG_002-14a"/>
鐵漢今聞運判鐘四罪既誅果刑措萬邦咸悦已時雍<lb/>
髙名竹簡垂千古聖主金甌覆九重<lb/>
　　　壬寅孟春有之劉君來自金壇示我佳章因次<lb/>
　　　韻叙客懐以謝<lb/>
劉子清才過慶餘乞余佳句錦難如春風且醉新豐酒<lb/>
異日看成太史書不知我署見牽馬莫為人欺輟舍魚<lb/>
此意除君誰盡識男兒休歎老田廬<lb/>
食蕨猶言不願餘家貧未與古人如陶公歸去多憑酒<lb/>
<pb n="KR4d0461_WYG_002-14b"/>
虞子愁來始著書春老閒門驚入燕雨過南浦見生魚<lb/>
黄塵眯目客衣化千里江山空屋廬<lb/>
休與人爭腐鼠餘百年得失定何如浣衣應濯三江水<lb/>
行世寧銷半句書豈但守株難得兎也知縁木止求魚<lb/>
買山錢待何時足蚤駕柴車返舊廬<lb/>
　　　春日<lb/>
欹枕雨聲收碧甃倚闌花氣襲羅衣海棠满院燕初到<lb/>
芳草連天人未歸時序風光還似舊物情客意毎相違<lb/>
<pb n="KR4d0461_WYG_002-15a"/>
便携樽酒尋遊伴休向空庭怨落暉<lb/>
初驚春風動江國又見春光生客愁花蘂迎晴欲灼爍<lb/>
栁條映日弄輕柔遥遥有客聯遊騎脉脉無言獨倚樓<lb/>
一片閒情何處寄有時吹笛落滄洲<lb/>
休言草木是無情自入春來緑已成却笑羈棲何得似<lb/>
故教終日恨難平有時楊栁樓前立復向櫻桃樹底行<lb/>
萬事浮雲那有定一杯春酒未宜輕<lb/>
　　　舟次小直沽寄覃懐諸君子<lb/>
<pb n="KR4d0461_WYG_002-15b"/>
東郭棲遲雪照簷陌頭楊栁復纎纎惡懐思與諸公别<lb/>
老鬢都從幾日添身委風帆滄海曲夢隨煙隼太行尖<lb/>
名邦俗美前賢宅待㸔紛紛起孝亷<lb/>
　　　寄吕城諸葛用中<lb/>
知君家住吕城隈八百株桑手自栽長日讀書依玉局<lb/>
何年奏賦上金臺梅邊月照輕車去松底雲將好句來<lb/>
昭代右文天下盛曲阿古縣故多才<lb/>
　　　寄方叔髙同舍<lb/>
<pb n="KR4d0461_WYG_002-16a"/>
翳庭榕樹語幽禽雨暖三山海氣深天外逺烽應罷警<lb/>
幙中竒玩豈多尋香凝翡翠懸朱户春逐鴛鴦上繡衾<lb/>
黄竹故人今白髪㸔雲南去重沉吟<lb/>
　　　寄吳秋山<lb/>
未别愁心不可降况今别久隔他邦筆囊塵塞魚棲穴<lb/>
土屋燈殘蝎嚙窓芸閣圖書如舊夢梨園歌管盡新腔<lb/>
思君欲寄長相憶安得雲安尺鯉雙<lb/>
　　　遣小童歸寄山東諸君子<lb/>
<pb n="KR4d0461_WYG_002-16b"/>
天街東去路迢迢南望長河水漸消客子頭顱羞攬鏡<lb/>
冷官絃誦愧歌鐃眼明翠羽雲間葢夢老黄精雪後苗<lb/>
想得諸君未忘舊時時對月話良宵<lb/>
　　　暮春江郊<lb/>
江上新晴春色濃間來遊伴得相從雨過逺岸桑陰合<lb/>
風漾澄波日暈重幽鳥間關如學語小桃灼爍自為容<lb/>
浣花溪上蘭亭路千載何人躡舊蹤<lb/>
　　　寄題韓生五雲書屋<lb/>
<pb n="KR4d0461_WYG_002-17a"/>
先生家住五雲門結屋仍須號五雲天上神仙寧有種<lb/>
人間富貴不同羣興來獨載稽山酒到處争傳彭澤文<lb/>
想得後園多種竹可能千畝比封君<lb/>
　　　次韻寄呈東巖宰公問赤山卜築<lb/>
赤山了處水縈紆百變雲烟畫不如更有池泉煮山茗<lb/>
可從硯席釣溪魚裴迪長為摩詰客孔融願讀伯喈書<lb/>
人生樂事無過此何日誅茅結小廬<lb/>
　　　送陶秀才<lb/>
<pb n="KR4d0461_WYG_002-17b"/>
大江西上好青山猶記扁舟一往還翠袂小姑烟雨裏<lb/>
白頭五老霧雲間子遊仍及春風早我夢能如昔日閒<lb/>
應過柴桑懐爾祖千年髙節杳難攀<lb/>
憶昔洪都與勝遊桂花莊上共鳴騶鎻深廢院書聲斷<lb/>
劔化空函寳氣收往事十年春夢變斯文千古大江流<lb/>
西山晴翠東湖月可是幽人遲子留<lb/>
　　　海棠<lb/>
紫緜初麗幾凭闌穠美燒春態萬般醉色上肌宜返照<lb/>
<pb n="KR4d0461_WYG_002-18a"/>
妖妍入骨怯餘寒圓搓火齊輕填粉深染臙脂半餌丹<lb/>
過眼肉紅成雪白好乗細雨試來㸔<lb/>
東風用意出穠華濯錦江邊第一花椒藟蒂垂新裛雨<lb/>
蘂珠竅仰早飱霞名標海上神仙品睡足人間富貴家<lb/>
滴滴嬌紅銀燭底休論翠袖捲輕紗<lb/>
　　　送周本心<lb/>
夜來飛詔下蓬瀛萬里衡雲望使星戀豆駑駘閒白日<lb/>
凌風老鶴徹青㝠烟籠花影㣲㣲見風度車聲隠隠聽<lb/>
<pb n="KR4d0461_WYG_002-18b"/>
總是長安留滯客驛邊楊栁幾回青<lb/>
　　　王元戴憲僉分案至四明過慈溪遇至日作詩<lb/>
　　　見寄次韻并呈憲副<lb/>
至日咨諏豈憚勞逺貽甘酒與嘉殽日長測景添宫線<lb/>
臘近㸔春上栁梢畫自堯夫分子半復唯顔氏得陽爻<lb/>
閉關宜守先王戒不敢逢迎出近郊<lb/>
　　　送江寧縣典史陳授之<lb/>
吏隠從教両鬢斑縣稱難治贊尤難傳家清白百寮底<lb/>
<pb n="KR4d0461_WYG_002-19a"/>
範我馳驅九折間道在人孚終得譽宦成官小本無患<lb/>
雪消舟起秦淮柂洗眼歸㸔西塞山<lb/>
　　　燕倪濟亨新居<lb/>
三徑經春事更新主人延客意尤真鬬晴花栁能迎日<lb/>
得食禽魚慣近人豈但篇章壓元白也知鄉里聚荀陳<lb/>
白頭江左歸猶健濁酒林中不厭頻<lb/>
　　　次趙有章韻呈道心<lb/>
與君共醉墮冠簪醉墨流傳笑至今檢㸃故人華髪早<lb/>
<pb n="KR4d0461_WYG_002-19b"/>
按行陳迹緑苔深還丹㑹駐千年景刼火難灰一寸心<lb/>
便欲相從參肘後溪窓容我伴書琴<lb/>
　　　和鄭廵檢喜雨詩韻<lb/>
民貧小邑連年旱雲宻西郊盡日垂鄭守隨車何可得<lb/>
董生治國亦無施作霖三日真見子占月從星謾有時<lb/>
䆉稏秋風樂雞酒問誰爾賜忍忘之<lb/>
　　　次劉明叟同知題逺翠亭韻二首<lb/>
春盡閩關驛騎回詩成如錦不須裁長溪源潔流難混<lb/>
<pb n="KR4d0461_WYG_002-20a"/>
喬嶽雲深雨易來千里瘠田輸賦久萬家安堵笑顔開<lb/>
南州隨處孚仁政廊廟行收梁棟材<lb/>
廿載才名塞宇寰循行江左又言還落花飛絮穿長道<lb/>
古木蒼藤看四山爲是簿書乗傳急終令心事等雲閒<lb/>
方今安得百元結參錯端能變懦頑<lb/>
　　　送御史趙仲文赴中書左右司都事<lb/>
不將琴鶴更從容家法無慚清獻風方振紀綱繩十道<lb/>
又司喉舌佐三公絲綸召急墨猶濕舟楫春生水已融<lb/>
<pb n="KR4d0461_WYG_002-20b"/>
定慰蒼生霖雨望駸駸揆路任方隆<lb/>
　　　送舒可道都事福建立省<lb/>
至元天子正乾坤省闥曾分向七閩四海久無兵革苦<lb/>
百年重見簡書新雲邊野老供丹荔幕下郎官坐繡茵<lb/>
海氣東南細如霧椰瓢酒好莫霑唇<lb/>
　　　挽特進太師張真人<lb/>
赤松黄石元兼學宰相神仙世有人一品無官酬道徳<lb/>
五朝申命見絲綸儉慈外至寧為寳明哲終能獨保身<lb/>
<pb n="KR4d0461_WYG_002-21a"/>
化鶴歸來城郭是存惟冠劒總成塵<lb/>
　　　挽句容張南山壽九十四<lb/>
有政宜家固已賢功名肯與世争先忍同公藝增三語<lb/>
樂過啓期虧一年不待賜金長㑹客無勞作賦已歸田<lb/>
坂驅九折車多覆誰似先生得自全<lb/>
　　　漫興<lb/>
樹逺雲晴江水流春深草緑幽人愁光陰如擲苦難駐<lb/>
志業無成真可羞未出柴門歸興起時傾杯酒商聲謳<lb/>
<pb n="KR4d0461_WYG_002-21b"/>
片心肯向塵中役一笑閒㸔波上鷗<lb/>
　　　新草<lb/>
燒痕已沒春風到碧色初齊夜雨晴稚子鬬來誰盡識<lb/>
馬蹄踏後又還生送人真是難為别得句何須待夢成<lb/>
一上髙樓望中國萋萋千里與煙平<lb/>
　　　次張荷屋遊錢湖韻<lb/>
莫説吾鄉薄海州春來風物亦堪遊欲圖一片錢湖色<lb/>
安得當年顧虎頭水暖荇香魚子散山空日靜鳥聲幽<lb/>
<pb n="KR4d0461_WYG_002-22a"/>
㸔花忽作長安夢二十年來志未酬<lb/>
　　　送陳縣尉還吳<lb/>
才髙官小儘從容代去行騎御史驄尊酒吟同春夜雨<lb/>
片帆歸及棟花風竟如梅福居吳市便作南昌視甬東<lb/>
衰朽不堪君别我從教三逕長蒿蓬<lb/>
　　　喜道心歸<lb/>
千里去家為五斗兩人作客今四年鱸魚蓴菜喚歸去<lb/>
秋燕春鴻相後先已悟世事溪雲裏休停濁酒黄花前<lb/>
<pb n="KR4d0461_WYG_002-22b"/>
遥憶建平王承事坐無我輩心悁悁<lb/>
　　　聞有逹官禱濟瀆神池中出蒲萄酒一壺以賜<lb/>
　　　之者衆有詩邀余同賦<lb/>
濟瀆神靈駭八區蒲萄尊酒捧文魚細看小字封題處<lb/>
當是何年祭拜餘不數歐明如願婢更祈思邈活人書<lb/>
忠誠移為吾君獻亦有宫壺載後車<lb/>
　　　落梅<lb/>
臘後寒花始覺稠又驚香玉曉來収飛飛苦恨東風急<lb/>
<pb n="KR4d0461_WYG_002-23a"/>
片片愁隨野水流有客開尊移别樹何人吹笛在髙樓<lb/>
方當桃李爭妍日宜爾孤芳不肯留<lb/>
　　　送仲廵檢<lb/>
韋布金門未易登太平無路效才能與埋鉛槧終身棄<lb/>
寧乞君王一障乗桑懌盜驚先逺遁王成民復豈虚增<lb/>
五羊政事家聲振幕府儲賢已彚升<lb/>
　　　正月十九日王舜玉贈詩次書其韻<lb/>
覊離千里逢初度轗軻半生縁我辰豈但松筠分霜雪<lb/>
<pb n="KR4d0461_WYG_002-23b"/>
也知桃李占陽春有錢沽酒從田父無術觀人充國賔<lb/>
塵世都非那有定一川鷗鷺自相親<lb/>
　　　謝林閏之惠𤓰酒招其同飲<lb/>
尊酒乍開浮臘蟻田𤓰新剖瑩秋霜多愁漸覺心胸豁<lb/>
煩渴能令齒頰凉貴似邵侯難自保貧如陶令趣何長<lb/>
慇懃投贈無堪報幸子相過共一觴<lb/>
　　　與李雲心宿通明堰作<lb/>
對酒不知身是客論詩轉覺意相親孔融下與襧衡友<lb/>
<pb n="KR4d0461_WYG_002-24a"/>
鮑叔多憐管仲貧一路迴風翻巨浪满天飛雪暗遥津<lb/>
他年若自當舟楫莫忘江湖未濟人<lb/>
　　　王宰勸農覈田同留水北<lb/>
劭農不倦至村村老稚歡迎笑語諠漪水大巖禆翰墨<lb/>
野花幽草襯車轅樂聲逺共仁風暢旗影輕從愛日翻<lb/>
三載易過郎邑在心期留與後人論<lb/>
　　　寄純齋真人<lb/>
太乙真人君絶似四明狂客我何如求君辟榖長生術<lb/>
<pb n="KR4d0461_WYG_002-24b"/>
抛我司空城旦書㑹看家家迎薊子不妨頓頓食鱸魚<lb/>
細㸔凡骨如堪換便欲相從結草廬<lb/>
　　　有之近交純齋真人再次韻呈二公<lb/>
二子丹成乞所餘問余還可悟真如老人為照青藜杖<lb/>
劉向曾觀天禄書洞口時來休失路濠梁樂處定知魚<lb/>
三生也是賀狂客憐我黄塵困旅廬<lb/>
　　　春雨<lb/>
自入春來宜得雨肯因遊子却敎晴早鶯已到林寒在<lb/>
<pb n="KR4d0461_WYG_002-25a"/>
吟客不來庭草生櫩外花飛誰共酌枕邊聲斷夢歸耕<lb/>
身自不歸歸便得一犂江上有誰争<lb/>
　　　送海南吳廵撿棄官歸養<lb/>
官向海隅乗九折夢歸堂上奉兼珍久知忠孝為全節<lb/>
惟恨尊陽止一身功紀鼎彛無定日鬢添霜雪有慈親<lb/>
明朝起柂還西浙男子行藏不為人<lb/>
　　　節婦汪氏前楚國樓公五世婦也早年嫠居饑<lb/>
　　　寒困苦之極守志不渝教育其孤有歐母之風<lb/>
<pb n="KR4d0461_WYG_002-25b"/>
　　　敬以詩美<lb/>
松勁梅清操不如風饕雪虐事尤殊食貧方念歐依鄭<lb/>
攜幼深憂范姓朱满篋藏書傳有業空機易粟任無襦<lb/>
寒饑失節亡家國羞殺人間説丈夫<lb/>
　　　贈亷訪分司五首<lb/>
憲幕威嚴地位髙貪汚未見已魂銷繡衣直指風霜厲<lb/>
絲轡馳驅山岳摇玉尺直温知盛徳氷壺瑩徹見清標<lb/>
從今原隰咨諏徧趣入中朝珥漢貂<lb/>
<pb n="KR4d0461_WYG_002-26a"/>
江左溪山第一竒煌煌星使此分輝栁摇春路迎絲轡<lb/>
花燦晴原照繡衣豈樂鷹揚并虎視要令魚躍與鳶飛<lb/>
鐵冠白筆司天憲㑹見臺端便趣歸<lb/>
亷問奸貪膽自驚持平憲幕盛賢能光明可比照天燭<lb/>
清徹端如出壑氷不憚驅馳遍咨度久知聲實已飛騰<lb/>
共稱治獄多陰徳㑹見于公後代興<lb/>
清才憲幕貴璠璵寒露氷壺炯不如汚吏望風思解組<lb/>
威聲摇岳見登車一時豪猾心方畏千里饑疲氣少舒<lb/>
<pb n="KR4d0461_WYG_002-26b"/>
澤物洗寃儒者事此行端不負詩書<lb/>
星軺玉節下青㝠一道祥刑事豈輕白簡聲摇南紀動<lb/>
繡衣光照大江明褰帷盡見民間隠持法要為天下平<lb/>
自任洗寃今茂叔使華千古仰髙名<lb/>
　　　代諸生壽王豈巖父仁齋<lb/>
今歲欣逢両初度留賔從此接長筵觴浮黄菊攙重九<lb/>
壽似南陽軼百年不問廣成傳道術自摩銅狄鬬清堅<lb/>
五湖豈待扁舟去大隠由來只市㕓<lb/>
<pb n="KR4d0461_WYG_002-27a"/>
不羡人間萬户侯素封無事不優遊今年壽過陳丞相<lb/>
通國人稱馬少游螺甲博山然永日菊花竹葉晏清秋<lb/>
有兒有學剛岩處文苑儒林傳定收<lb/>
一歳難逢兩誕辰只縁九九又從新平生積善王承事<lb/>
上坐宜推紫府君新酒香橙臨節序蒼顔白髪鬭精神<lb/>
如公備福今能幾後月休嫌舉酒頻<lb/>
年登九袠轉輕強積善由來望此鄉洛下同庚皆丙午<lb/>
人間佳節近重陽爐然沉水瑞雲吐酒汎落英秋露香<lb/>
<pb n="KR4d0461_WYG_002-27b"/>
誰鍊還丹真得道願公乞我長生方<lb/>
華髪從生臉要朱重添九九更堪娛衆賔稱壽須判醉<lb/>
明日登髙不用扶蘇子親觀鑄銅狄杜陵可笑把茱萸<lb/>
菊花因公兩初度得得籬邊未肯敷<lb/>
　　　代諸生壽王豈巖<lb/>
髙才絶識真難比苦學清修孰與同豈但説詩勝匡鼎<lb/>
也知著論過王充千觥酒罄蒲萄緑萬朶燈敷菡萏紅<lb/>
吾道極天終不墜江東教思與無窮<lb/>
<pb n="KR4d0461_WYG_002-28a"/>
要須披腹有琅玕逺抱何庸與俗觀為善本期尋最樂<lb/>
讀書端不為求官元宵燈火歡聲沸上古春秋壽域寛<lb/>
料得如公百無慮一尊何惜侑清彈<lb/>
可行未達身寧處外見浮榮守肯遷豈待當歸全逺志<lb/>
從教甲子問疑年華燈夜半看齊放端月人間喜正圓<lb/>
九十椿庭傳鶴筭一杯家慶想欣然<lb/>
年歳如公仕正强肯將美玉但深藏何曾官職癡兒了<lb/>
豈似嚴君樂意長燈火漸開蓮萬朶賓朋為罄酒千觥<lb/>
<pb n="KR4d0461_WYG_002-28b"/>
慶門天衍詩書澤外傅孫添弟子行<lb/>
直與前修追逺業但令餘子仰髙風能成父志堯夫力<lb/>
克闡師傳元晦功樂善自宜躋上壽居間端不博三公<lb/>
春蟾初满花燈放豈惜開樽與客同<lb/>
家世誰知善是敦故宜有子大于門篇章神助昭雲漢<lb/>
經術師傳極本原照夕花燈連萬户近人圓月在清尊<lb/>
上奉椿庭幾九十讀書已下見諸孫<lb/>
　　　春日郊行二首<lb/>
<pb n="KR4d0461_WYG_002-29a"/>
春來花栁惱人意日向川原至夕曛栁暗垂絲初著水<lb/>
花明野火欲燒雲馬行平原芳草地棹入晴川白鳥羣<lb/>
村中濁酒亦可醉林間麝香時一聞<lb/>
二月常年花尚遲今年二月已芳菲且携尊酒花前醉<lb/>
從教扁舟月下歸遊客最後折花去鳴蜂猶自逐人飛<lb/>
光陰一去不少駐早晚重來計莫違<lb/>
　　　郊行<lb/>
秋郊勢見川原闢靜户聲聞草樹清村逺日斜歸艇急<lb/>
<pb n="KR4d0461_WYG_002-29b"/>
天青雲盡去鴻明李斯難出東門獵鄭子寧甘谷口耕<lb/>
世事悠悠行樂少杖藜今日未宜輕<lb/>
　　　春溪送别一首呈國瑞知事<lb/>
雨長春溪送客舟一尊易盡客難留老參戎幕貧依舊<lb/>
歸過嚴灘得免羞取次岸花開不斷間關林鳥語相酬<lb/>
秋風籬菊期同採休羡班超定逺侯<lb/>
　　　戊辰韓大雅自南臺掾史赴湖北憲司知事<lb/>
魏公勲爲四賢冠吏部文興八代衰誰似髙才輔家學<lb/>
<pb n="KR4d0461_WYG_002-30a"/>
肯留南紀滯明時秦淮烟水蘭舟發黄鶴梅花玉笛吹<lb/>
憲府清髙少公事休因崔顥不題詩<lb/>
　　　送廵綽官汪仲罕知事還衢<lb/>
棘闈深向浙江開喜得三衢幕客來遶舍珮聲秋宛轉<lb/>
隔簾花影晚徘徊羣公共説青雲器丞相親分白玉杯<lb/>
遍寫新詩寄鄉里驛亭候吏莫相催<lb/>
　　　辛酉六月二日壽趙迂軒學士<lb/>
海内蒼生心屬望朝端元老禮方隆共知貧似韓宣子<lb/>
<pb n="KR4d0461_WYG_002-30b"/>
未許閒如裴晉公竹葉清尊能却暑紅蓮白羽自摇風<lb/>
他年得謝身康健㑹入耆英保社中<lb/>
柱石邦家豈偶然貞元㑹合篤生賢掄才人實斗南一<lb/>
執法身爲天下先自是慈仁能備福不因導引得長年<lb/>
清溪九曲幽居勝他日耆英作畫傳<lb/>
潞國功名增耿介汾陽事業更文章試於今日聽清論<lb/>
誰得如公備福長壽酒满斟欣轉健斑衣戱舞愛成行<lb/>
清溪九曲仙凡隔水竹圍亭六月凉<lb/>
<pb n="KR4d0461_WYG_002-31a"/>
富貴功名不待言詩書禮樂子孫蕃歐曾制作無浮靡<lb/>
關洛推明極本原分陜三年有琴鶴移居九曲為溪園<lb/>
奉觴稱壽酡顔喜不惜頻開竹底尊<lb/>
天開昌運㑹明良崧嶽生賢任棟梁為相何曾數房杜<lb/>
致君直欲邁虞唐清溪九曲紅塵隔壽酒千觥白日長<lb/>
豈但階庭多綵戱已㸔朝罷笏盈牀<lb/>
累朝勲業見丹心經濟宏材冠古今愛士力扶名教重<lb/>
憂民惟恐吏文深希文心事千年在伯厚聲名十道欽<lb/>
<pb n="KR4d0461_WYG_002-31b"/>
他日清溪為緑野角巾强健足幽尋<lb/>
　　　壽潘溪隐老子<lb/>
赤山桐水成真隐秦望錢塘想舊逰萬衆詞塲収勝㨗<lb/>
三朝宦業著聲猷主賓歡笑千觥酒松菊清妍满逕秋<lb/>
肘後有方應得力百年身健炯雙眸<lb/>
　　　僕臥雪建平客舍起已卓午忽憶仁父宰公初<lb/>
　　　度急走為壽歌鄙句以侑觴次日録呈爲他年<lb/>
　　　重㑹一笑<lb/>
<pb n="KR4d0461_WYG_002-32a"/>
手推劉寵送行錢只取新詞換管絃酒接長筵先獻頌<lb/>
臘餘七日已添年鷁舟凍解行千里鳯詔春新下九天<lb/>
單父政成身始暇去年星駕稅桑田<lb/>
　　五言絶句<lb/>
　　　次陳季綽漫興十首<lb/>
海内宗文體寧淹教一州未應如表聖那即賦宜休<lb/>
愛酒同元亮為文易子山方如六月息未許一身閒<lb/>
地僻便人懶時移動客情水流無凍跡禽語有春聲<lb/>
<pb n="KR4d0461_WYG_002-32b"/>
萬事難前定逃藏有醉鄉心情如老婦恥學少年妝<lb/>
已恨耕桑晚難徼筆硯靈從人誇詭遇何得背遺經<lb/>
匡濟非吾任淹留豈此心春來歸夢切夜夜繞山林<lb/>
文章真小技鏤畫俾形臞卜祝容司馬班超恥事儒<lb/>
世人矜少得失意即驚呼兹病為難治莊生是扁臾<lb/>
倦客懐農圃方知樂事濃林醪㑹鄰里社鼓響鼕鼕<lb/>
時方事誇奪君獨不隨人此意誰能識嗟嗟勿重陳<lb/>
　　六言絶句<lb/>
<pb n="KR4d0461_WYG_002-33a"/>
　　　送衛真人暫歸茅山<lb/>
郎水沿流泛艇豐園倚榭題詩百年此樂有幾回首已<lb/>
覺堪思<lb/>
解賦石鼎雪車才如彌明劉义問君今歸何處笑指白<lb/>
雲吾家<lb/>
孤鶴遐踪矯矯馭風歸袖披披許我共餐昌歜五月五<lb/>
日期師<lb/>
　　　題商學士為陳仲剛作澄江圖<lb/>
<pb n="KR4d0461_WYG_002-33b"/>
江南水濶天低目極波皛煙㣲閣老為誰肯寫玉堂有<lb/>
客思歸<lb/>
　　七言絶句<lb/>
　　　題强𢎞之少府枯木竹石圖<lb/>
霜木棱棱踞盤石風篁嫋嫋摇清秋王孫落筆妙天下<lb/>
前輩不數文湖州<lb/>
　　　題出洞羅漢圖<lb/>
羅漢相傳五百人人人渡海用精神應真事跡誰親見<lb/>
<pb n="KR4d0461_WYG_002-34a"/>
筆本龍眠自足珍<lb/>
　　　潘伯勉以余得女見賀次韻謝之<lb/>
中歳有女差勝無他時得力知何如陶兒倘不喜紙筆<lb/>
班女或能成史書<lb/>
　　　送客<lb/>
坂路威夷車百両晴花爛熳酒千觴野䳌似惜征人别<lb/>
岸栁不知離思長<lb/>
　　　寄馮彦思<lb/>
<pb n="KR4d0461_WYG_002-34b"/>
一别馮君二十秋十書九説欲東遊為君准擬遊湖棹<lb/>
先入明州次越州<lb/>
　　　寄俞季友<lb/>
子也才髙又妙年自宜獻賦上甘泉雍陽客舍多明月<lb/>
詩到春來有幾篇<lb/>
山雪都消水見沙滿城桃李欲開花青衫白髮東風裡<lb/>
南信初通倍憶家<lb/>
　　　寄熊原翁<lb/>
<pb n="KR4d0461_WYG_002-35a"/>
自笑將軍不值錢學書學劍両茫然今朝却走豐城道<lb/>
回首横岡十九年<lb/>
江上書來慰舊逰新詩滿紙不勝愁篝燈照壁元無寐<lb/>
又聽疎鐘起寺樓<lb/>
志道齋前芹草春游思閣下桂華新滿頭白髮非前日<lb/>
祗有丹心向古人<lb/>
潛江孔陽不可見黄家湖頭君讀書不辭入邑扣齋閣<lb/>
徑買小舟歸釣魚<lb/>
<pb n="KR4d0461_WYG_002-35b"/>
　　　寄宣生<lb/>
寄語宣生好讀書日長樓館小窓虚他時落筆生風雨<lb/>
何恨腰懸玉帶魚<lb/>
　　　作家書寄方伯異三絶句<lb/>
曲尺塢中看止水雞籠尖上望遥天平生多少經邦策<lb/>
却與揚雄草太𤣥<lb/>
丹頰無光白髮繁朝朝騎馬入橋門誰知一片思鄉夢<lb/>
長在江南野水村<lb/>
<pb n="KR4d0461_WYG_002-36a"/>
侯家女欲嫁官人不料文章是告身何似癡呆田舍子<lb/>
春來耕餉自如賓<lb/>
　　　寄莘生三絶<lb/>
莘也神清機事踈吟詩增瘦要人扶看來自是風蟬質<lb/>
肯作塵埃葉底枯<lb/>
念爾才名百未能只宜辛苦向書燈他年縱不成梁棟<lb/>
也勝空林掛樹籐<lb/>
去年筆勢喜翩翩將謂名駒不受鞭怪得近來無一字<lb/>
<pb n="KR4d0461_WYG_002-36b"/>
定應癡懶墮狂顛<lb/>
　　　寄都水經歴月彦明并柬仲禮監丞三絶句<lb/>
遥望蓬萊海上山五雲樓閣在中間仙人借我三珠鶴<lb/>
海濶風髙去却還<lb/>
廟堂近日進阿衡四海謳歌荷聖明都水幙官才最盛<lb/>
定裁封事報河清<lb/>
行河使者幾時迴喜得平安近信來滿面黄埃休自歎<lb/>
潼關西去是烏臺<lb/>
<pb n="KR4d0461_WYG_002-37a"/>
　　　寄鮑仲安<lb/>
客路新年風雨多歸心轉切奈愁何故人忽送梅花信<lb/>
裹飯相求意已過<lb/>
春入靈山草樹新種花繞屋不勝春飄零江海成何事<lb/>
强起裁詩謝故人<lb/>
十里溪山接郡城籃輿時作傍溪行城中塵土迷人目<lb/>
鄭子書堂滿意清<lb/>
　　　宿回溪望守村寄朱延年<lb/>
<pb n="KR4d0461_WYG_002-37b"/>
竹邊兩讀寄來詩恨不臨風舉一巵十里溪山華屋近<lb/>
舟行淺水馬難騎<lb/>
碧樹朱樓一逕斜路人猶指省元家門前不着閒車馬<lb/>
石磴蒼苔翳落花<lb/>
逺樹重陰長似雨深山積潤易生雲短衣射虎成何事<lb/>
青竹題詩謾寄君<lb/>
　　　寄令狐素行<lb/>
問政春深啼杜鵑渚湖風暖木蘭船梅花不寄江南信<lb/>
<pb n="KR4d0461_WYG_002-38a"/>
詩到於今又幾篇<lb/>
　　　唐人病馬圖<lb/>
志存千里困覊縻此病奚官豈解醫翻恨不如羣馬舞<lb/>
銜盃自效太平時<lb/>
　　　陽關圖<lb/>
輞川詩句龍眠畫畫出詩中腸斷聲疆域今窮天所覆<lb/>
出關還似入關情<lb/>
　　　和史信父晚步<lb/>
<pb n="KR4d0461_WYG_002-38b"/>
西楚東吳倦去來客衣三歲化黄埃蒼煙翠木斜陽裏<lb/>
長憶田園杖策囘<lb/>
　　　贈士峻峯<lb/>
但問我辰求富貴不憑天理定窮通憧憧舉世已成俗<lb/>
誰落簞瓢陋巷中<lb/>
　　　江邊閒步<lb/>
秋花寂寂草芊芊野色團春帶薄煙蜀阜山前江岸側<lb/>
分明認得魏家船<lb/>
<pb n="KR4d0461_WYG_002-39a"/>
　　　城上閒步<lb/>
城上寒梅白雪花城邊嫩栁黄金芽平林望盡意不盡<lb/>
囘首城西日欲斜<lb/>
萬里雲歸雨意醒城頭花草弄春晴欲歌風物無才思<lb/>
更約諸公載酒行<lb/>
春入園林意氣清花紅栁緑鬬新晴城頭望斷天涯路<lb/>
城外黄鶯一兩聲<lb/>
　　　出池陽城南抵石門莊奉次可庭長老見貽韻<lb/>
<pb n="KR4d0461_WYG_002-39b"/>
芙蓉城下且徘徊天遣看山向此來最是曉雲知客意<lb/>
九峰一一為余開<lb/>
齊山積雪鴈初時更勝當年杜牧詩僕已水濵余木末<lb/>
日斜猶恨欠行遲<lb/>
山到石門那得路龍灣水倒注山根老禪袖却運斤手<lb/>
只使詩無斧鑿痕<lb/>
　　　題髙彦敬青山白雲圖<lb/>
中州方岳岱為宗誰寫巍巍第一峰膚寸雲生雨天下<lb/>
<pb n="KR4d0461_WYG_002-40a"/>
何曾有意為乾封<lb/>
</p>
<p>
</p>
  </div>
<div>
                <head>畏齋集卷三</head>
    <p>
<pb n="KR4d0461_WYG_003-1a"/>
欽定四庫全書<lb/>
　畏齋集卷三　　　　　　元　程端禮　撰<lb/>
　　序<lb/>
　　　孫先生詩集序<lb/>
古詩三百豈皆聖賢之筆哉庸夫匹婦之辭徃徃雜出<lb/>
乎其間然更千百年莫有過焉者豈非以其本乎情而<lb/>
得其自然之妙哉夫古人之心易直而質確故其形於<lb/>
言也簡淡而和平忠厚而慮深故其寓夫意也婉娩而<lb/>
<pb n="KR4d0461_WYG_003-1b"/>
悠長不求其工而發乎情之不得已是以命辭不勞而<lb/>
自成不思而自得嗟嘆淫佚而諷詠之際善者有以興<lb/>
起善心惡者有以懲創逸志故自天子至於庶人必用<lb/>
之而不可缺也孔子曰興於詩又曰邇之事父逺之事<lb/>
君盖有頼焉後世之詩辭非不正也㫖非不深也趣非<lb/>
不逺也率不過剽竊陳言綴緝綺語以誇一時而覬後<lb/>
譽甚至擁被而卧三年而得一聯者窮畢世之力而遂<lb/>
為無用之物言愈多而眩目事愈繁而惑心邵子所謂<lb/>
<pb n="KR4d0461_WYG_003-2a"/>
删後無詩者信哉愚嘗究其末流之弊以為詩一變而<lb/>
為騷再變而為五言五言變七言其後又變而為律琢<lb/>
而為詞故詩至七言而衰律而壞詞而絶矣何則騷作<lb/>
於屈子雖其憂幽憤怨有戾中和然皆出於懇惻之誠<lb/>
五言有梁昭明選雖其出處不精薰蕕雜植猶平易而<lb/>
近古若七言則或馳驟放肆或刻巧不醇以至乎詞則<lb/>
輕浮淺薄華靡滛蕩不惟無用又有以鑿人之性故曰<lb/>
詩之絶也然五言之近於古者自淵明迄於李杜而已<lb/>
<pb n="KR4d0461_WYG_003-2b"/>
以韓歐蘇黄之雄才尚不離今人語况其餘哉夫以文<lb/>
華之士所尚如此而詩體之變壞又如此宜其愈工而<lb/>
愈無詩歟盖千餘年朱子既出而古詩之遺意復見朱<lb/>
子之學不在乎詩故其作有自然之妙諷詠勸懲之實<lb/>
自朱子没幾百年而後有孫子焉其學推周程張朱以<lb/>
接乎孟子自明而進乎誠由孝弟以盡其性主乎敬以<lb/>
求至不愧不怍之地是以其詩從容不廹庶幾朱子之<lb/>
風焉某後孫子六年交而後師之講誦餘力以詩自娛<lb/>
<pb n="KR4d0461_WYG_003-3a"/>
猶懼玩物而䘮志也作詩見諷愚以是益信孫子非求<lb/>
工於詩者其發於性者歟其有用於世者歟觀者非可<lb/>
以言語求矣孫子名叔㑹字友仁年三十二<lb/>
　　　道士吳友雲集序<lb/>
余少嗜學詩不得法或曰當如優孟學孫叔敖衣冠抵<lb/>
掌談語皆叔敖可也即取名家詩晝夜讀之句擬字摹<lb/>
以求其似如是者數年非獨自喜以為得或者亦謬許<lb/>
之矣先生長者見之曰噫是三年刻楮之智不亦固乎<lb/>
<pb n="KR4d0461_WYG_003-3b"/>
古人一家篇句聲韻風度老少自不能似謝不似陶杜<lb/>
不似李建安大厯元和諸家各不相似今愈求其似將<lb/>
愈不似縱悉似焉還之古人則子無詩矣能名家乎余<lb/>
爽然自失曰然則奈何曰學詩如學仙時至則自化在<lb/>
為之不已焉耳余念儒者之學有大於詩者千萬烏能<lb/>
畢世為是以俟其化故棄之三十年不作一語甬東吳<lb/>
友雲隱老氏學靈仙飛化之術為詩外百事而得以專<lb/>
故詩之化視其學昔與余同時學詩詩過余十倍者近<lb/>
<pb n="KR4d0461_WYG_003-4a"/>
十年間又悉以科舉廢惜不得觀其成今友雲天獨厚<lb/>
其嗜俾得專且久以俟他日使人讀之如聞鈞天廣樂<lb/>
九奏萬舞者必友雲之詩也夫<lb/>
　　　喜雨詩卷序<lb/>
至正元年四月不雨溝澮揚塵田疇坼兆苖之已蒔立<lb/>
槁未蒔失時四明郡守王公宿齋戒躬率僚屬致禱於<lb/>
神即日昭格隂雲四合雷雨大作槁苖勃興郡人歌舞<lb/>
咸曰有秋之望由公之賜又曰公之蒞政方六越月以<lb/>
<pb n="KR4d0461_WYG_003-4b"/>
公亷為本而懷愷弟之政春仲時勸農首興水利嚴瀦<lb/>
泄之備先是颶風歲饑公既為萬民請濟即捐俸勸分<lb/>
續食凡為民利知無不為是所謂先成民而後致力于<lb/>
神者矣宜其有禱即應捷於桴皷也余曰是固然矣而<lb/>
猶未究感通之所以然也盖中和位育天人無二理况<lb/>
郡守實古諸侯有千里人民社稷之重寄一念之興上<lb/>
通于天果能致一身之中其力之所至自足以致封内<lb/>
之位育他人昧焉而公能知之故其功效卓卓如此也<lb/>
<pb n="KR4d0461_WYG_003-5a"/>
咸曰然學校之士為歌詩以志喜<lb/>
　　　慶元鄉飲小録序<lb/>
唐虞本孝弟以成雍熈之治養老于庠其禮已肇至周<lb/>
飲射讀法以周公之聖制作大備遭秦焚滅天牖我民<lb/>
鄉飲酒禮得存於儀禮十七篇之中漢晉唐咸知舉行<lb/>
于郡縣盖以道德齊禮莫重于斯廢墜之久在宋淳化<lb/>
間四明獨能行之朝廷取布之天下紹興以後賢守相<lb/>
繼訂禮益精且立恒産以供經費風俗之美文獻之盛<lb/>
<pb n="KR4d0461_WYG_003-5b"/>
遂甲他郡舊録可稽也今廢又七十九年矣歲首僅存<lb/>
㑹拜苟簡徇俗寖失經意乾没租入太守蠡吾王公元<lb/>
恭之至敦教化移文諮禮爰以至正二年正月行之郡<lb/>
庠㑹者近千人齒德先後之有序獻酬揖讓之有儀鹿<lb/>
鳴魚麗闗雎鵲巢之合奏間歌衎衎秩秩樂備禮成莫<lb/>
不感動歎嗟以為自有耳目未之見聞歸以相語孝弟<lb/>
之心油然而生嗚呼孔子曰吾觀于鄉而知王道之易<lb/>
易記曰鄉飲酒之禮廢則長㓜之序失而争鬬之獄繁<lb/>
<pb n="KR4d0461_WYG_003-6a"/>
王公可謂知為政之本矣余之固陋幸得與行事之末<lb/>
敬序小録之首云<lb/>
　　　江浙進士鄉㑹小録序<lb/>
至正十一年春天下鄉貢進士雲㑹于京師羣試于禮<lb/>
部于時江浙行省與計偕者四十有三人前舉二人由<lb/>
胄監者六人既試江浙之仕于朝及客于京師者相率<lb/>
持金錢具牢醴張國西門内咸宜里之榮春堂以燕勞<lb/>
之喜國家之得賢樂郡縣之多士敦契好昭斯文也乃<lb/>
<pb n="KR4d0461_WYG_003-6b"/>
二月九日春和景明道無流塵襜衣峩冠車馬闐咽主<lb/>
賔升堂揖讓有禮斑白在上俊彦就列杯行樂作氣酣<lb/>
情孚服軒冕者不以崇尚自矜被韋布者能以德義相<lb/>
尚雍雍愉愉懇欵深厚有古鄉飲酒之遺風焉及暮而<lb/>
退皆曰我國家設科以來聲教洽海宇江浙一省應詔<lb/>
而起者歲不下三四千人得貢于禮部者四十三人而<lb/>
已出於三四千人之中而立乎四十三人之列雖其知<lb/>
能得失有不偶然盖亦難矣唯其難也故喜之喜之故<lb/>
<pb n="KR4d0461_WYG_003-7a"/>
樂之接之以情辭合之以饗禮期之以爵禄望之以勲<lb/>
庸是豈閭里之榮抑亦邦家之光也哉斯㑹也不可以<lb/>
無紀廼悉叙時人姓名字邑于編以為江浙進士鄉㑹<lb/>
小録<lb/>
　　　燕臺嘯詠序<lb/>
吳君仲雄之始來京師居佛寺中蕭然一室人未有知<lb/>
者偶作墨龍壁間風雲生于倏忽雷電興于白晝見者<lb/>
驚異以為真龍之窺室也于是京師之人盛傳吳君墨<lb/>
<pb n="KR4d0461_WYG_003-7b"/>
龍而吳君不自以為能也余聞其名久與四明倪子静<lb/>
過之援琴為余鼓樵歌微聲清切泠泠乎太古之音淵<lb/>
乎其若思忽乎其若遺轉而為宫聲舂容而重遲則清<lb/>
都之操是已坐客大恱于是又知君之能鼓琴也余竊<lb/>
樂之請學焉君授予忘機然予蚤衰心手扞格雖成聲<lb/>
終莫能得其妙當是時京師之公卿大夫四方賔客與<lb/>
其貴遊子弟之造門者唯琴是聽不知其又能為詩也<lb/>
余一日于几上得小詩數首問而知為君之作求其餘<lb/>
<pb n="KR4d0461_WYG_003-8a"/>
則皆棄其稿矣盖吳中士君子多工于詩君自視不如<lb/>
故漫不以經意殊不知詩本性情政不以雕琢組織靡<lb/>
麗為工乃所以為得也何可及哉因搜其稿得若干篇<lb/>
以示豫章塗叔良叔良稱其能既和其古詩十首又為<lb/>
手録一通題曰燕臺嘯詠以授之余為之序嗟夫人有<lb/>
一材一藝不自矜衒以求知于世者鮮矣况多能哉余<lb/>
與吳君遊三年未始知其能為詩則其所藴蓄有過于<lb/>
詩者余固不得而知也不得知則雖多才多藝亦何以<lb/>
<pb n="KR4d0461_WYG_003-8b"/>
知吳君哉使吳君得行道于時臨民而施政其不干譽<lb/>
以取名也審矣余故叙其詩而論之以告夫欲知吳君<lb/>
者吳君蘇之嘉定人名元英今襲父祖爵為海道千户<lb/>
云<lb/>
　　　東巖王公集後序<lb/>
右東巖先生王公文集若干卷余為校正并以私箧得<lb/>
公詩五篇集中遺者補焉叙之曰大德四年春公宰廣<lb/>
德之建平余幸得備員邑庠凡其學道愛人之政得於<lb/>
<pb n="KR4d0461_WYG_003-9a"/>
目擊者為詳公于書無所不讀才識高明而剛正志操<lb/>
公亷而仁厚為政以洗寃澤物為先立教以明倫習禮<lb/>
為重先是户無定名田無定數令民粉壁自實就收草<lb/>
檢為冊民不敢欺而賦役自此均察詞訟變易於吏手<lb/>
積年不决公判狀令自勾至則立剖庭無留訟獄為之<lb/>
空舉行開荒例勸民築濵湖地為圩田使貧民得耕以<lb/>
為己業遇旱絶滛祀之禱嚴社稷之祭有求必應兵卒<lb/>
放鷹牧馬鄉落小民被其横斂無告公給官印業空簿<lb/>
<pb n="KR4d0461_WYG_003-9b"/>
付社長令凡有取於民事無大小必書一月一報兵卒<lb/>
見簿望風逺去民得以安雖古循吏之政不能過此耆<lb/>
舊咸謂邑宰之有實在人心者百二十年間得二人焉<lb/>
前有施公德懋後則公也士久習浮靡剽竊之文公諭<lb/>
令明經學道必宗朱子風俗丕變三十年間後進知讀<lb/>
書之法休沐之日領文雅好脩之士泛郎溪登赤山飲<lb/>
酒賦詠動成卷軸畫詩書民間稱三絶得片紙持去傳<lb/>
以為寳嗟夫建平江左小邑赤山郎溪亦未嘗名聞四<lb/>
<pb n="KR4d0461_WYG_003-10a"/>
方盖以公之流風餘韻藹然被兹邑去之三十年思之<lb/>
者深跡其舊故溪山之名亦得以著鄒湛所謂羊叔子<lb/>
之名當與峴山俱傳者是已公位不稱德而卒今其季<lb/>
子元戴居攬轡澄清之任繼洗寃澤物之志天之所以<lb/>
報之者豈必三槐之植而後驗哉某受公知愛最厚又<lb/>
辱與元戴讀書赤山精舎者有年俯仰之間已成今昔<lb/>
幸得復讀遺編不勝峴山之感豈惟公之儀型不可復<lb/>
見如某之得在當時為樽前之鄒湛者亦已老矣嗟夫<lb/>
<pb n="KR4d0461_WYG_003-10b"/>
　　　寳林編後序<lb/>
寳林越之名刹也倚山而並湖雄跨一郡飛來峯上有<lb/>
塔數層高切雲漢逺覽江海神靈之迹詭異之觀照耀<lb/>
耳目四方之士莫不遊焉今御史府移治於越而主山<lb/>
僧講師别峯同公又有道徳能文章好賔客故遊者滋<lb/>
衆去年冬余以王事過越望其塔心竊樂之不暇登也<lb/>
頃者屏跡江干師以扁舟邀余宿方丈㑹足有疾又不<lb/>
得登是塔窺鰻井嘯歌槃翠之軒以寓遊觀之目焉既<lb/>
<pb n="KR4d0461_WYG_003-11a"/>
而得師之弟子泰來所録寳林編者讀之則前之所願<lb/>
遊而不得者厯厯在目矣不徒見當時之盛又若親見<lb/>
古人輯杖屨而與之上也不徒覩文辭之富而佛氏之<lb/>
元機妙用深宏簡宻載諸經律論疏者亦可得而畧聞<lb/>
也故嘗以為天下之名山大川前王之宫先賢之宅不<lb/>
歸之佛氏則歸之老氏故二家得托以為重文人才子<lb/>
又相與鋪張而羽翼之其徒率多魁奇卓絶之士得有<lb/>
所藉以奮而道於是乎久傳亦理之宜無足恠者况許<lb/>
<pb n="KR4d0461_WYG_003-11b"/>
元度房次律之事不偶然乎余以越之山川雖不得一<lb/>
登覽為恨實喜寳林之有是編也故書之告夫欲遊而<lb/>
不得者觀是編如游寳林焉至正戊戌二月之望<lb/>
　　　張克寛義聚序<lb/>
昔者聖人制五服禮有親疎隆殺之節而其情則無窮<lb/>
也父而子子而孫孫而曾曾而元以至而仍而雲猶木<lb/>
之根幹枝葉一本耳然五世而服盡者非聖人恝然也<lb/>
以義割恩使人可繼云耳非人之情盡於服也聖人懼<lb/>
<pb n="KR4d0461_WYG_003-12a"/>
人之情盡於服也於是治大宗小宗之法以屬之自大<lb/>
宗小宗之法行而人知己之所自雖疎而親雖逺而近<lb/>
而風俗厚矣余助教國學伴讀張生克寛偕兄子汝遴<lb/>
從予遊嘗詢其家世則曰緦服外猶同居共㸑餘百口<lb/>
無間言余矍然曰是知一本者歟知服有盡而情無窮<lb/>
者歟余聞培其根者枝益蕃厚其本者末益衍張氏之<lb/>
自厚如此吾知其發於二生也然余有規焉傳曰天之<lb/>
生物必因其材而篤焉栽者培傾者覆爾祖若父培之<lb/>
<pb n="KR4d0461_WYG_003-12b"/>
在上繼其志流其澤不在二子乎二子勉乎哉<lb/>
　　　送宋主簿詩卷序<lb/>
泰定三年十一月二十五日吉安朱元禮主江寧簿得<lb/>
代且行大夫士出餞為歌詩頌公之美謂余曰江寧號<lb/>
難治公之來縣長以贓敗令望風觧印去公獨立守益<lb/>
堅政益舉威行愛孚縣以治稱余曰子未知公建平之<lb/>
政也延祐間公以儒試吏尉建平以己之不欲弭盜民<lb/>
間外户幾不閉既盡職又能盡言以佐其令朱仁父而<lb/>
<pb n="KR4d0461_WYG_003-13a"/>
歸美焉仁父用其言以亷明稱此余所見者先儒謂簿<lb/>
若能以事父兄之道事令善則惟恐不歸於令豈有不<lb/>
得人者觀公建平之政有焉余於是不特知其能為簿<lb/>
且知其能為令也其為尉能盡職不必言也其能進盡<lb/>
言於江寧令長可知也使用其言可不敗也昔王尊為<lb/>
益州刺史叱馭行九折坂守東郡河決隄壞吏民奔走<lb/>
惟一主簿在尊旁立不動觀公江寧之政有焉余於是<lb/>
不特知其能為令且知能為守能為刺史也其為簿能<lb/>
<pb n="KR4d0461_WYG_003-13b"/>
自保不必言也今世見章句儒無以勝文法吏也類曰<lb/>
儒者不可任俗壞不可化州縣參佐不可為噫公非以<lb/>
儒者為參佐官於難治之縣者邪故余喜道其事因書<lb/>
詩卷後<lb/>
　　　送烏爾圗赴慈溪尉詩卷序<lb/>
唐選舉志李德裕謂朝廷顯官須公卿子弟為之少習<lb/>
其業目熟其事臺閣之儀不教而自成寒士縱有出人<lb/>
之材固不能嫺習也史謂其言為偏異余謂非偏異也<lb/>
<pb n="KR4d0461_WYG_003-14a"/>
言有未盡焉耳公卿子弟第當問其才不才如何使其<lb/>
不才雖小官不用豈敢比寒士果才也思其祖父勤勞<lb/>
國家以著勲烈必能繼述濟美以振家聲用之顯官且<lb/>
將為伊陟君陳也豈特習其業熟其事嫺其儀而已此<lb/>
則豈寒士可比哉余每歎德裕之言有所未盡者以此<lb/>
也烏爾圗自其曾大父大父事世祖皇帝汛掃六合戰<lb/>
勝攻取功在國史本兵柄於朝廷任風憲於湖南江西<lb/>
聲猷風節凛然今君承三世之傳耳濡目染前徽未泯<lb/>
<pb n="KR4d0461_WYG_003-14b"/>
所謂習其業熟其事嫺其儀者歟今之尉慈溪也以繼<lb/>
濟美而振其家聲者不始兹乎鄞士與之遊而知其才<lb/>
者咸以是望之也行之日詠歌其志以餞俾余為之序<lb/>
　　　送建平頓縣尉任滿詩卷序<lb/>
清平頓謙父尉建平秩滿得代邑大夫士出餞詩以頌<lb/>
之咸曰公為政以不欲弭盗田里底寧廉介之節三歲<lb/>
克終去為邑民惜程某諗於衆曰公非欲以一節自表<lb/>
見者以廉介稱公末也余家浙東知公為詳初至元間<lb/>
<pb n="KR4d0461_WYG_003-15a"/>
更各道提刑按察使為肅政廉訪使公贊浙東海右道<lb/>
幕一時觀聽之聳選任之隆用事者以遇事風生為能<lb/>
獨公貞確沉毅不徇不激以忠厚服一府公今之廉介<lb/>
猶前之忠厚也以風憲中不皆如公故前得忠厚之名<lb/>
以州縣間不皆如公故今得廉介之名公何有於是第<lb/>
知守其所以為公而已昔魏徐景山時方變易車服以<lb/>
求清素之名人稱其通其後相傚奢靡又以介稱之今<lb/>
稱公者其類是歟夫君子志一而行獨量宏而用周固<lb/>
<pb n="KR4d0461_WYG_003-15b"/>
未嘗標一節以釣名為賈人人弃我取事且矯情者可<lb/>
暫又烏能有所三年終也聲大者器宏公前後所至咸<lb/>
著名實豈非志一而量宏者有以本之歟倘位高及廣<lb/>
其稱於人者又豈止是衆曰然子書其辭為送行詩卷<lb/>
序余不得以不文讓<lb/>
　　　送廵鹽萬户郝公序<lb/>
古昔天子六卿帥六軍諸侯三卿帥三軍孔子相魯君<lb/>
㑹文事必武備魯與齊戰冉有用矛樊遲為右盖士自<lb/>
<pb n="KR4d0461_WYG_003-16a"/>
小學學射御舞勺象而文武兼詩書禮樂所以造士所<lb/>
以謀師非若後世兵農分官不相能弊至於不相恤也<lb/>
鎮平江十字翼萬户郝侯自其曾大父元帥公從太祖<lb/>
皇帝定河南大父襄靖公平江南父明威公紹持武節<lb/>
鎮吳侯席累世勲業太平日久讀書力學凡窮理盡性<lb/>
修已治人之要討論砥礪如醇儒宜其治法征謀無施<lb/>
不可其調發嚴紀律明賞罰士卒不譁桑果下無一跡<lb/>
嫓古名將奉檄察鹽禁至浙東善彰惡癉威畏惠孚所<lb/>
<pb n="KR4d0461_WYG_003-16b"/>
至成績未易悉紀今夏復蒞四明名實益昭郡八德之<lb/>
適行鄉飲酒禮侯為僎揖讓升降動容周旋皆中儀則<lb/>
禮成樂備觀感恱服侯之還也士為歌詩以送而余為<lb/>
之序<lb/>
　　　送劉謙父海運所得代序<lb/>
周以冡宰制國用洪範八政先貨古之制也自陳平謂<lb/>
錢糓非宰相所職後世遂以理財為恥王介父輔其君<lb/>
行堯舜之道政首理財至與争者相詆訾介父曰諸公<lb/>
<pb n="KR4d0461_WYG_003-17a"/>
坐不讀書争者曰臯䕫稷契所讀何書且法始伏羲而<lb/>
成乎堯孔子定書斷自唐虞謂其讀何書不亦誣乎程<lb/>
伯子首為介父三司條例司以至誠開納不合也然後<lb/>
去之語介父曰公之談道正如對塔說相輪如某則直<lb/>
入塔中上尋相輪而坐其中者此言深中介父誤國之<lb/>
病然則讀書必若程子而後可定安劉謙父來官慶紹<lb/>
海運所轉粟數百萬斛給京師放舟萬里驚濤駭浪中<lb/>
為之三年無圭撮弗以時達昔劉晏竭其心思而能之<lb/>
<pb n="KR4d0461_WYG_003-17b"/>
者公為之易易然也去年秋得代邀余同遊鄞之湖山<lb/>
間踰二旬舟中聽其劇論古今得失上下數千載貫穿<lb/>
精核如昨日事盖其讀書以本之者乃如此也孔子曰<lb/>
誦詩三百授之以政不達雖多亦奚以為如公讀書不<lb/>
謂之達不可也他日位内外服將咸宜之不特理財也<lb/>
鄞士之知公者為詩以送之余因摭其論於舟中者為<lb/>
之序<lb/>
　　　送任懷可赴鉛山務官序<lb/>
<pb n="KR4d0461_WYG_003-18a"/>
任君懷可先大夫次山公故宋寳祐間與先人同中進<lb/>
士舉公擢第方颺厯而宋内附時鄉郡守臣實宋宗姓<lb/>
危疑之際公能左右之俾決應天順人之舉脫一郡生<lb/>
聚於鋒鏑公時倅郡即退休讀書教子鄉人所取法先<lb/>
人見懷可學日進歸即以之訓飭不肖兄弟且言活千<lb/>
人者必封今次山豈止活千人而已其子又能力學任<lb/>
氏之興也必矣兩家憂患之餘懷可從䕃調四為游徼<lb/>
於海濵而余亦走四方以幸斗食别去逾三年今秋懷<lb/>
<pb n="KR4d0461_WYG_003-18b"/>
可訪余驚余之衰病余視懷可雖胷中之浩然者不衰<lb/>
而鬚鬢白矣相視憮然者久之曰今征商鉛山與子别<lb/>
余謂委吏聖人所盡心筦庫士趙文子舉為大夫自後<lb/>
世君子恥理財而民益困懷可之盡心所職豈俟余言<lb/>
今世豈無文子者懷可艱而後通抑在此行也歟懷可<lb/>
有子又能力學守家法任氏之興不在懷可則在其子<lb/>
也歟<lb/>
　　　送趙恱道經厯致仕歸序<lb/>
<pb n="KR4d0461_WYG_003-19a"/>
仕未七十而謝事高節也得謝而歸樂自漢二疏至宋<lb/>
范歐厯厯輝映史册夫人知慕也徃徃不自决至貽不<lb/>
去之譏昔朱子發問出處之宜胡康侯曰出處不宜問<lb/>
人且非人所能決㫖哉言也信都趙公恱道以高材厚<lb/>
德讀書學古仕州郡風憲所至可紀前年來經厯宣慰<lb/>
元帥府於浙東方以精練望一府年六十六一旦謝事<lb/>
去噫公之高節配古人豈非出處決於平日之素者為<lb/>
之歟且公能教其二子皆以文學行誼名長已賜同進<lb/>
<pb n="KR4d0461_WYG_003-19b"/>
士受泰州判官廼以父䕃官讓其弟一門詩禮之澤藹<lb/>
如也然則公之歸遂其野服杖履水竹阡陌故人遊飲<lb/>
之樂凡得謝者所同也若夫老而傳傳而樂有子此又<lb/>
公之所獨得者歟鄞士能詩者詠歌其事而余叙於卷<lb/>
首云<lb/>
　　　送張縣尹致仕序<lb/>
禮稱七十致仕盖以人之氣血既衰可以告老而為吾<lb/>
休息之計不過就其人所自處者而論之耳而後世因<lb/>
<pb n="KR4d0461_WYG_003-20a"/>
之以為例凡登兹年者息不為世用夫當齒德俱尊之<lb/>
時正有以決大疑定大謀而例去之則無老成人矣故<lb/>
國朝惟翰林集賢與它官之精力未衰者不在致仕限<lb/>
良有以也然翰林集賢既非勲舊人不得與而所謂精<lb/>
力未衰者或非盡恬退之人至有諱其年而苟禄者焉<lb/>
大丈夫與廉恥俱生廉恥既虧何以事上治民哉博平<lb/>
仁甫張君之尹鄞也務寛厚去矯偽吏民安之邑邇淛<lb/>
閫庶務繁劇君應之無倦色言談舉止若壯年在邑二<lb/>
<pb n="KR4d0461_WYG_003-20b"/>
年而以致仕告人愕然曰張君精力如此而引年甚力<lb/>
其廉恥重而自處厚歟古之人雖老而不忘其君然其<lb/>
進退之際必以其道苟知進而不知退正吾所謂無恥<lb/>
人也其自處厚者非薄於其君也惟如此然後可以事<lb/>
君云耳然則張君其庶乎彼諱年苟禄之徒聞君之風<lb/>
能無少愧乎於其行大夫士咸詩之余亦書其得於自<lb/>
處者於卷首<lb/>
　　　送衛縣尉致仕序<lb/>
<pb n="KR4d0461_WYG_003-21a"/>
吾觀韓退之上表論孔戣致仕以為朝廷故事年雖八<lb/>
九十但視聽心慮苟未昏錯雖求退罷無不慇懃留止<lb/>
以明尊賢敬老之道以當時許孔戣之去為非又觀其<lb/>
送楊巨源序以為中世士大夫官罷則無所於歸巨源<lb/>
能年滿七十白丞相去又為攀援二疏事以夸美之然<lb/>
則致仕乃人臣之節留之國家之禮也自後世有昏耄<lb/>
悞事貪之不止故有致仕之條是固其待之之薄亦其<lb/>
有以致之也方今承平日久資給一定士雖一命無遽<lb/>
<pb n="KR4d0461_WYG_003-21b"/>
得者使進取少遲至為簿尉之日則已白首入仕既與<lb/>
古異似未易以致仕律之今人且禮七十致仕止曰大<lb/>
夫亦未甞曰士也建平尉涿郡衛公正父蒞事期年政<lb/>
平盜息邑人方利頼之一旦上章告老解印綬去咸謂<lb/>
吾見仕吾邑者自非贓汚罷去雖耄甚無不三年終者<lb/>
如公之去三十年間未之或聞莫不嘆美驚唶邑長老<lb/>
迭進留公曰致仕雖漢唐以來人臣偉節如二疏孔揚<lb/>
輩皆早歲入仕久為大夫於朝或以先見或以知止得<lb/>
<pb n="KR4d0461_WYG_003-22a"/>
謝而去朝廷為之賜金且禄之終其身今公自廵檢調<lb/>
兹任辛勤之久始得一命年雖及而精力尚强家之仰<lb/>
食者近二百指貧無以為田園資似未宜忘禄而決然<lb/>
去也公笑不答將行邑士傚送巨源故事為歌詩以頌<lb/>
而某為之序<lb/>
　　　送奉化吏目陸千里序<lb/>
余友朱景陸來述雲屋孫千里之言曰驥㓜讀書急親<lb/>
養不得守先業由刀筆吏以進積月日今將吏目奉化<lb/>
<pb n="KR4d0461_WYG_003-22b"/>
惟是不學無以事大夫之賢贊循吏之治是懼我祖之<lb/>
交程先生幸歸里願為我請焉求一言俾得以自朂敢<lb/>
為之請余謂雲屋陸君讀書弗遇以其才思一寓於詩<lb/>
其苦吟深入詩人畛域能與秋巖葛君齊名其遊婺也<lb/>
余甞以詩送之今又見其孫之仕俯仰四十年為之感<lb/>
歎老矣無能何言之贈且仕顧所行何如耳千里以入<lb/>
仕由刀筆自愧則惑之甚矣周官府史與下士同禄取<lb/>
士多塗振古如兹漢尹翁歸王尊起獄小吏朱邑鮑宣<lb/>
<pb n="KR4d0461_WYG_003-23a"/>
起嗇夫趙廣漢龔勝起郡吏其功業照映史冊去之千<lb/>
載使人歆慕在於以治得民而已奚入仕之足云此古<lb/>
人也請又以今之人為衆所共知者明之吾鄉大嵩里<lb/>
有黄良輔者起刀筆前年都目溧水廉公有威州民恃<lb/>
之如親父母逺近上下稱之日所行州事夜必一一乎<lb/>
手記露香告天所服焚香之衣百衲閱四十年近七十<lb/>
或勸之曰宜少取為田園資不答余留金陵所親見者<lb/>
其髙風苦節無愧古人是皆足以為千里法矣景陸曰<lb/>
<pb n="KR4d0461_WYG_003-23b"/>
唯唯<lb/>
　　　送薛學正歸永嘉序<lb/>
余至元間教鉛學友人祝志道歸自獨峯為余言學官<lb/>
之盡心職業者曰永嘉薛君在心其録括學缺長官講<lb/>
學勸誘以新士習廟學隘且壞拓而隆之學田十餘頃<lb/>
没於浮屠氏訟而復之米廪充而藏脩游息者益衆士<lb/>
論歸焉明年志道又歸言在心今正明學徃來者言其<lb/>
盡心如在括時余謂志道之言可信而未之能詳也又<lb/>
<pb n="KR4d0461_WYG_003-24a"/>
明年冬予還明未抵舍在心已銜太守王侯命邀余入<lb/>
學詢之則知其於吾鄉文學行義之士無不納交惟恐<lb/>
或遺且未甞以問學自髙王侯興學革積弊以求教養<lb/>
之實其贊助居多有司合浙東七學之力刋鄉先生玉<lb/>
海書若干卷二年而成日嚴程督備殫心力此余之得<lb/>
於所親見者始於志道之言益信矣余謂士之談詩書<lb/>
而略事功其來已久遂使俗吏嗤儒為不足用觀在心<lb/>
少試學校為人之佐已如此使為世用得行其志效當<lb/>
<pb n="KR4d0461_WYG_003-24b"/>
何如哉余少讀薛常州行述竊欣慕之盖其學本濂洛<lb/>
其自得之實於經無不合於事無不可行蒞官文武應<lb/>
機處變政無鉅細靡不曲當雖董子之名田諸葛之治<lb/>
軍殆無以易其僚屬不知其為儒者在心實常州之徒<lb/>
宜其不昧於前徽今代且行明士為歌詩以餞而余序<lb/>
於卷首云<lb/>
　　　送集慶學正梅仲蕃秩滿歸廣德序<lb/>
仲蕃從祖大卿艮巖公當宋寳祐間教鄞學諸生經術<lb/>
<pb n="KR4d0461_WYG_003-25a"/>
文章經其口講指畫皆為名士余大父與為石交先人<lb/>
時在襟佩列大德間余來桐汭得交仲蕃父味道與其<lb/>
伯仁父兄君錫日以讀書講學親師取友為急務如巴<lb/>
西鄧善之眉山劉至善盧山曹士𢎞一時萃桐汭武林<lb/>
仲蕃與其兄弟皆徃來受業於門後十年余歸鄞仲蕃<lb/>
正鄞學鄞之子弟曰是吾父兄之師之孫也以其愛敬<lb/>
艮巖公者愛敬焉後余來昇仲蕃正昇學缺正官主學<lb/>
事教養是力絃誦日興風紀所臨素號難為翕然譽處<lb/>
<pb n="KR4d0461_WYG_003-25b"/>
交章薦之今之得代也昇士惜其去為歌詩以餞余謂<lb/>
仲蕃之宜於其職昇士所知也其學術宦業之得於家<lb/>
世與其師友者未若余之知仲蕃之悉也故為序於詩<lb/>
卷後<lb/>
　　　送浙東元帥府阮照磨序<lb/>
宛陵阮君受益世仕鄞余獲交相知為深其父奉政公<lb/>
泰定間宰鄞為受益擇師得東發黄先生子彦實彦實<lb/>
與余同歸果齋史先生兩先生皆得朱子門人正傳觀<lb/>
<pb n="KR4d0461_WYG_003-26a"/>
奉政之所以擇師彦實之所以教受益之所以學可謂<lb/>
至矣時鄞之諸老尚多見受益造詣莫不驚嘆許其他<lb/>
日為名進士雖奉政亦奇其能繼乃祖祕書公世科也<lb/>
受益又親見奉政六年撫字所以興利除害彰善癉惡<lb/>
夜思晝行如古循吏效始及物益悟朱子理不外事而<lb/>
事無非學之訓非虚誥於是究觀數千年治道得失士<lb/>
大夫行已大節謂余曰擇善未精而固執以自誤昔之<lb/>
大賢且不免吾敢自是乎哉尋丁父憂服闋又曰科第<lb/>
<pb n="KR4d0461_WYG_003-26b"/>
世所榮也取士以言吾豈能必有司之好惡乃以父任<lb/>
調浙東帥府照磨事簡益得以學今代去猶歉然不敢<lb/>
自恃為進取計凡知受益者益賢之矧余之辱交最深<lb/>
者哉昔楊次公於叔明兄弟以文學知名皆以父任為<lb/>
京官不得進由科第終有不釋然者王介父至作進說<lb/>
近千言解之余於是歎受益之能自悟學力過叔明逺<lb/>
甚介父進說謂今無古者教養選舉之法故士勢不得<lb/>
不自進雖孔子猶為季氏吏謂叔明有得已之勢而不<lb/>
<pb n="KR4d0461_WYG_003-27a"/>
自己未見其為得余深有味乎其言然介父為叔明謀<lb/>
則得矣又嘆介父以堯舜其君自任得君專且久乃務<lb/>
財用進小人為桑孔事與一朝君子力争自以為行周<lb/>
官法度者何歟豈惟介父歐陽公之濮議蘇公之南北<lb/>
郊司馬公之役法所謂擇善未精固執以自悞者非歟<lb/>
故君子大居敬而貴窮理噫漆雕開可仕猶曰吾斯之<lb/>
未能信受益有焉此非志於道德不能知也受益行有<lb/>
日故余叙其甞以警余者送之因以勉焉<lb/>
<pb n="KR4d0461_WYG_003-27b"/>
　　　送田推官代歸序<lb/>
保定田侯思温之為四明推官也惟資忠厚勤以行已<lb/>
和以待人凡獄州縣以成案上郡侯惟理是親必反覆<lb/>
詳審以求其寃平反者不知其幾既得其情又必求情<lb/>
法輕重之當而後決一歸美於長貳僚屬而不自專長<lb/>
貳僚屬見或未一懇懇言之不直不止言益和而無忤<lb/>
色為之八年欽恤之誠心如一日政平訟理盜賊屏息<lb/>
民得樂生於田里故戴侯如父母嗚呼為政之難莫難<lb/>
<pb n="KR4d0461_WYG_003-28a"/>
於治獄治獄之難莫難於欽恤誠心之持久吾見世之<lb/>
蒞官一二年平反一二事樹名聲者多矣能三年有終<lb/>
者固難能持久於八年者尤難也吾見用其獨見審克<lb/>
寃獄與長貳僚屬至於相忤者多矣至若事求情法之<lb/>
當委曲周盡而不失和氣者尤難也侯之在職餘七年<lb/>
無代至謝病去今其再求受代也明之士民逺近迎勞<lb/>
歡忻鼓舞依依戀戀敬愛益篤耄倪遮道萬口稱頌然<lb/>
則侯之得民豈偶然乎哉或者謂鄞人器小而俗薄今<lb/>
<pb n="KR4d0461_WYG_003-28b"/>
觀其能不忘田侯之德若此俗果薄乎哉書曰昔司冦<lb/>
蘇公式敬爾由獄用長我王國田侯有焉易曰有孚惠<lb/>
我德明人有焉士歌詩以餞而余為之序<lb/>
　　　送鉛山州判官吳大任代歸序<lb/>
余泰定間得交大任於金陵其受學草廬吳公門為髙<lb/>
弟余弟時叔歸自國學才美以大任為稱首尋以春秋<lb/>
試入髙等調鉛山州判官至元三年八月余來教授州<lb/>
後大任四月士民相與語某理得直某寃得洗某事得<lb/>
<pb n="KR4d0461_WYG_003-29a"/>
無擾無取盜賊偽鈔得不為境内害皆曰頼吳公頼吳<lb/>
公云時州長楚什勒特穆爾公守茂先李公能聽大任二<lb/>
年間善政籍籍播逺邇臺憲稱之二公相繼代去自是<lb/>
事不廷議政日以龎大任争不聽方謝病杜門適省檄<lb/>
徃浙右覈倉儲還則代者至矣故州人之德大任尤深<lb/>
今其行也祖帳滿道耄倪攀戀至不能别余謂今世豈<lb/>
無岑范以倅成之不常有也使守長能盡聽大任大任<lb/>
盡行所知治效又豈止此余方致事歸老海濵尚能見<lb/>
<pb n="KR4d0461_WYG_003-29b"/>
大任膴仕得專達事業追配古人慰衰暮之望也<lb/>
</p>
<p>
</p>
  </div>
<div>
                <head>畏齋集卷四</head>
    <p>
<pb n="KR4d0461_WYG_004-1a"/>
欽定四庫全書<lb/>
　畏齋集卷四　　　　　　元　程端禮　撰<lb/>
　　序<lb/>
　　　送虞誠原夾浦代歸序<lb/>
余往年過霅舟中友朋言虞君彦髙之賢也曰彦髙教<lb/>
授湖學申舉胡先生法行之以誠多士悦服且示予以<lb/>
所刻教法石本余謂教官不知教久矣今乃有此人邪<lb/>
其後聞於朋友益信每恨往來西州不得一見彦髙也<lb/>
<pb n="KR4d0461_WYG_004-1b"/>
去年夏歸鄞始知彦髙子誠原來官夾浦務友朋又言<lb/>
誠原承詩書世澤力學好修江浙人材淵藪試進士舉<lb/>
中次榜今不以清門自髙肯從蔭調為司征又克盡乎<lb/>
其職余謂晉管庫士可為大夫漢倉庫吏子孫以為氏<lb/>
為官擇人古之制也小大之職思不出位故能績熙民<lb/>
阜猶天之必積日時以成嵗功也後世之士卑小官鄙<lb/>
理財小人用事而民生困于是又歎誠原之賢且智彦<lb/>
髙之教又行于其家也誠原終更至㑹府來訪于余遂<lb/>
<pb n="KR4d0461_WYG_004-2a"/>
叙于鄞士送行詩卷云<lb/>
　　　送王伯華歸永嘉序<lb/>
子夏教其門人灑掃應對子游以為本之則無門人問<lb/>
交述子夏之云子張以為異於吾所聞三子者同師孔<lb/>
子而其所以為教乃不能相一所謂源逺未分不待再<lb/>
傳已若此然則學於兩師間而欲其教之同也難矣余<lb/>
與朋友讀書江東精舍李季和先生應南臺聘從其弟<lb/>
子來自永嘉訓昇學昇士從之如雲見余所以為教者<lb/>
<pb n="KR4d0461_WYG_004-2b"/>
曰是用朱子熟讀精思法也是吾師臨海方先生所以<lb/>
教吾者也即遣弟子王生卒業於余且使悉受讀書節<lb/>
目與説經之書余謂生之師學術過余逺甚徒以余守<lb/>
朱子讀法持心堅苦積嵗月以漸進者粗有以合于其<lb/>
心故忘其有餘在已云爾嵗暮生歸有日求贈言顧余<lb/>
何以朂焉昔秦王問取荆用㡬何人李信曰不過二十<lb/>
萬王翦曰非六十萬不可王謂翦曰将軍老矣何怯也<lb/>
遂使信信大敗而還卒用翦計乃舉荆噫世之讀書孰<lb/>
<pb n="KR4d0461_WYG_004-3a"/>
不欲有成朱子法翦之言也勿謂為老而怯哉<lb/>
　　　送郭芥菴歸永嘉序<lb/>
余讀韓退之送廖道士序愛其文詞竊惟其言衡山之<lb/>
南八九百里為郴郴為中州清淑之氣之所窮亦已誤<lb/>
矣天下山川皆自西南入中州後世地理家卜葬者所<lb/>
能知也退之讀禹貢乃不知之何邪至其言水土之所<lb/>
生神氣之所感白金水銀丹砂石英千尋之名材不能<lb/>
獨當必有魁奇忠信材徳之士生其間惜其没溺于老<lb/>
<pb n="KR4d0461_WYG_004-3b"/>
佛之學而不出者則名言也又讀沈存中筆談言永嘉<lb/>
鴈蕩之奇秀昔未嘗見於圗牒至宋祥符間有同入山<lb/>
伐木人見之而始名天下又怪以謝康樂之善遊而不<lb/>
之訪何邪永嘉人物周劉之學行貝薛之經術陳葉之<lb/>
文華王龜齡之志節正大光明又皆生于山川得名之<lb/>
後何邪蜀之山川奇矣亦自漢通中州浹文翁之化長<lb/>
卿東受七經淵雲以文學名豈山川之靈亦有待於世<lb/>
之知之而後生人材邪然則今世豈曰無人抑退之所<lb/>
<pb n="KR4d0461_WYG_004-4a"/>
謂沒溺而不出者是歟余少有志于遊今老矣蟄伏林<lb/>
下四方竒士之至未有不得與之交交焉未有不得問<lb/>
其山川之勝也去年冬永嘉芥菴郭君來鄞服道士服<lb/>
絶利一源為長生久視之學且讀書多藝能善卜葬余<lb/>
因知為永嘉魁竒之士矣余友劉仲愚買山葬其親甲<lb/>
可乙否久不得葬君與之定穴衆咸服余方欲與之劇<lb/>
論而君行矣永嘉王伯華嘗從余讀書江東精舍又皆<lb/>
君之所與游且肯言其鄉之賢豪甚悉過廖師之訪其<lb/>
<pb n="KR4d0461_WYG_004-4b"/>
所與遊而不以告者逺矣余因書以送之<lb/>
　　　送牟景陽都事浙東代歸序<lb/>
余讀陵陽牟景陽大父清忠公奏議未嘗不嘆蜀人之<lb/>
文之美至于斯也盖蜀自漢已能以文擅天下司馬王<lb/>
揚闓其端一變于蘇氏再變于魏文靖公文靖學程朱<lb/>
學碩大光明掩前聞人清忠則學于文靖者也又能以<lb/>
其踐諸躬者格其君自朝廷宫掖賄相權奸宦官宫妾<lb/>
言人之所不能與所不敢其君不改不止也故終理宗<lb/>
<pb n="KR4d0461_WYG_004-5a"/>
世宋能以危為安且未嘗髙談性命而畧事功未嘗有<lb/>
意為文人之文而文特妙所謂蜀文變而益美者歟此<lb/>
有志之士願為執鞭而不可得者歟余大父常熟府君<lb/>
嘗受知清忠以余之生晚得拜景陽父大理公于霅交<lb/>
兄成甫于溧今又得交景陽焉其學一再傳而益粹著<lb/>
述行學者蒞官行已具有本末二百年文獻之族孰與<lb/>
為比景陽都事浙東宣慰元帥府人皆知其器識髙逺<lb/>
遇事立剖治法兵謀風行霆流恩淪威懾厥績大著而<lb/>
<pb n="KR4d0461_WYG_004-5b"/>
豈知其本之家學者盖如此也昔大理以不能媚權臣<lb/>
久歴外服嘗治浙東獄徳在人心今景陽又歴此凡六<lb/>
年其去也益重浙士之思咸為歌詩以頌其美而余因<lb/>
序其文獻為世忻慕逺有所自著于卷首<lb/>
　　　送貢有源歸宣城序<lb/>
奉化蒋申之致其鄉長老之請曰久矣吾州之學廢教<lb/>
弛也自貢君有源之來一新黌宇教養具舉恵我多士<lb/>
廹于代去矢于詩歌以寫我思惟先生嘗記其修學矣<lb/>
<pb n="KR4d0461_WYG_004-6a"/>
願書一言于卷首焉余謂諸君知有源初試為學官已<lb/>
能為人所難能故諸君服其才徳其恵矣豈知其宦業<lb/>
之講於家庭者有素不待蒞其職當其事而後能也盖<lb/>
自其曽大父秘書大監南漪公積徳肇慶一傳已能以<lb/>
文學顯監學直翰林再傳而仕内外服知名于一時者<lb/>
㡬十人今有源兄弟又駸駸仕路且未嘗以門地自矜<lb/>
而徳義是尚貢氏之興殆未易量于是乎益信南漪公<lb/>
積徳之厚也有源抱利器膺顯擢行濟物之志有曰安<lb/>
<pb n="KR4d0461_WYG_004-6b"/>
知不再蒞吾郡以恵諸君耶易曰有孚恵心勿問元吉<lb/>
使有源果有孚以恵于諸君之心勿問而元吉可知矣<lb/>
申之曰唯唯遂書以為序<lb/>
　　　送婁行所歸吉安序<lb/>
古者學制于二十五家之閭節目獨詳庠序云者以時<lb/>
屬民之所也盖去民愈近而施教愈宻州長屬民讀法<lb/>
嵗不過四下之黨正七族師十有四而閭胥則無時矣<lb/>
以此知民常在塾而時㑹于序非如後世違親越鄉羣<lb/>
<pb n="KR4d0461_WYG_004-7a"/>
居族食比閭無以考其行州黨無以施其教也自學制<lb/>
田制壞士貧始出農工商賈下窮鄉晚學無書可讀無<lb/>
師可親故子游自吳北學相如東受七經退之讀書江<lb/>
南士之有志者其勢不得不遊且學也雖然士幸生今<lb/>
日又與前日異者程子朱子出而四書六經之道大明<lb/>
其書布天下在杜門下帷取其書熟讀精思反身而誠<lb/>
焉耳此豈求有弗得而待于遊使其家衣食粗給生讀<lb/>
書之鄉有父兄師友可資非有甚不得已又何必曠定<lb/>
<pb n="KR4d0461_WYG_004-7b"/>
省費曰力以冐道塗風塵之勞吉安婁行所倦遊将歸<lb/>
出其師草廬吳先生逰説示余且徵余言草廬已言為<lb/>
之盡顧余何言行所力學能文生讀書之鄉家世簮組<lb/>
詩書之澤甚深設有塾非有不得已而出今其歸也豈<lb/>
不為計之得因陳古制實草廬之説以塞請<lb/>
　　　送劉宗道歸夷門序<lb/>
自昔田制學制壞士始貧出農工商賈下違親越鄉比<lb/>
閭無所考其行州黨無以施其教雖有志者亦不得不<lb/>
<pb n="KR4d0461_WYG_004-8a"/>
遊且學也以有志者少遊而不學也凡曰遊學云者俗<lb/>
例厭之噫子游自吳北學長卿東受七經退之讀書江<lb/>
南遊學可少乎哉夷門劉宗道奉親命遊學江南肄業<lb/>
明道精舍有年今其歸昇士喜其立志不渝能力學以<lb/>
歸慰其親嵗適大比又将與其鄉賢能之興咸為歌詩<lb/>
以餞且求贈言于余余謂凡宗道學馬而得者皆足以<lb/>
自朂奚俟余言竊以為自朱子集諸儒之成講學之方<lb/>
悉有定論儻歸取其書熟讀而精思之於窮理反身兼<lb/>
<pb n="KR4d0461_WYG_004-8b"/>
致其力而見於事親從兄之實此豈求有弗得而待于<lb/>
遊邪宗道志于學者故以告焉而書以為别<lb/>
　　　送王副使序<lb/>
至元三年春中順大夫浙東道宣慰副使僉元帥府事<lb/>
鄆城王公得代且行七路士民依戀攀卧如去父母既<lb/>
為詩頌公之美又兼屬筆於廬江况君肩吾立去思之<lb/>
碑惟慶元為治所得於觀感尤詳竊謂公之得民豈有<lb/>
他道哉亦惟實徳素脩其為政皆徳之所形故風行霆<lb/>
<pb n="KR4d0461_WYG_004-9a"/>
流善彰惡癉潜遷陰改不待見於聲色而能培長治之<lb/>
基消未萌之姦其有功甚大此豈可與文法吏較簿書<lb/>
期會以為得失者同日語至若公之平反寃獄化旱為<lb/>
霖終始㢘介貴而能貧犀珠磊落一不動心他人能是<lb/>
以為奇在公特為實徳中之一二事耳原其所自盖公<lb/>
母太原郡君馬氏守共姜之節敦孟母之教兄弟篤于<lb/>
孝友一門盛烈朝廷旌異外所共聞故其所至未施政<lb/>
而人化服效宜然也昔君陳之尹東郊以孝友而施政<lb/>
<pb n="KR4d0461_WYG_004-9b"/>
畢公懋徳而正色率下世言古今人不相及觀公之政<lb/>
果不相及乎哉鄉校士歌頌之而程端禮為之序<lb/>
　　　送朶郎中使還序<lb/>
天子既立左右丞相更新國政乃五月二十二日出詔<lb/>
書布告天下以江南三省之久勞於兵也遣使者六人<lb/>
往諭徳意於是朶君仲容自翰林待制擢兵部郎中余<lb/>
以南臺監察御史備員禮部員外郎承命如江浙海道<lb/>
取疾颿風一日夜踔數百干里既至丞相大夫兩府百<lb/>
<pb n="KR4d0461_WYG_004-10a"/>
執事有司黎庶莫不鼓舞歡呼奔走聴詔北望稽首沐<lb/>
浴聖徳以為使者自天而下且謂天子遣曺官來至重<lb/>
不與他使等禮遇殊厚朶君國族也家世簮纓為辛夘<lb/>
進士第一人年少而閑於禮和順謙恭以正進退應對<lb/>
始終無違者贈賄悉讓不受余雖欲出意見補闕漏而<lb/>
卒莫得其間焉束手仰成徼光叨榮而已既而與君詣<lb/>
四明奉御香于天妃祠是時省臣有治兵海上者遂繇<lb/>
四明趨奉化過海寕入天台抵黄岩之南監致錫賚退<lb/>
<pb n="KR4d0461_WYG_004-10b"/>
觀朱文公石牐望桐柏宫沿剡溪循謝太傅東山上㑹<lb/>
稽浮鏡水而廻皆山行滯雨余疾作卧越郊之僧舍而<lb/>
君入杭矣君之先君子嘗為黄岩州監起為御史今所<lb/>
過父老有識之者曰此吾邑賢大夫之子也門人故吏<lb/>
迎拜曰我公御史之英嗣也縉紳先生相謂曰今天子<lb/>
之門生状元郎也君未嘗以名位臨人其見重稱譽如<lb/>
此夫國家興科舉以羅天下之賢俊政欲與共天禄治<lb/>
天職也唯蒙古生得為状元尊國人也然自有科第來<lb/>
<pb n="KR4d0461_WYG_004-11a"/>
求其傑然不負所學任致君澤民之責而無愧者盖不<lb/>
多見豈富貴之移人耶抑明經僅足以取青紫而已耶<lb/>
袪世俗之末習邁古人之髙躅建勲業於不朽垂聲名<lb/>
於無窮吾於朶君有望矣朶君之還朝也余卧病不能<lb/>
從於其别也叙以識之雖然余老矣東南生民塗炭已<lb/>
極君歸謁丞相政有所當施事有所宜行賢才有所必<lb/>
舉幸為我悉陳之哉至正十八年嵗在戊戌四月甲申<lb/>
序<lb/>
<pb n="KR4d0461_WYG_004-11b"/>
　　　送浙東帥掾朱子中考滿序<lb/>
余謂古之為士自起居飲食仰事俯育無事而非學至<lb/>
於禮樂刑政甲兵錢穀亦無學而非事故其為吏也入<lb/>
治出長用咸宜之而真儒之效始白後世三物之教不<lb/>
明士始離事以為學浮華苟偽成俗而士少可任之材<lb/>
然士生今日能知明體適用任之以事而事治者可不<lb/>
謂之賢乎哉余至元五年教鉛山朋友之來自閩者能<lb/>
言朱君子中才美時閩冦發張甚至調官軍逾年尚稽<lb/>
<pb n="KR4d0461_WYG_004-12a"/>
伏誅閩帥旺扎勒公選君從軍犯煙瘴冒矢石晝夜治文<lb/>
書凡兵謀将畧君䇿居多既勦除幕府上功列薦臺省<lb/>
遷調浙東帥閫余始識君儒雅㢘静日讀書事至而應<lb/>
無不曲當倭商久不至去年文舟入定海元帥米公㢘<lb/>
明公正有才畧不輕許可統軍鎮遏獨選君以行懲曩<lb/>
年以金珠磊落官吏受啗致激事變盡革其弊一新禁<lb/>
令令行禁止交易流通百姓晏然仁孚威懾島夷悦服<lb/>
深得柔逺之體亦多自君發之君名實益孚方專委任<lb/>
<pb n="KR4d0461_WYG_004-12b"/>
而考滿得代矣七郡咸惜其去鄞士尤不忍别為歌詩<lb/>
以送余見世之論者多有取於倪寛以儒飾吏事之説<lb/>
余獨曰未也當曰以儒術行吏事不當曰飾也飾文飾<lb/>
之也若曰飾吏事則以張湯之深文已能取博士弟子<lb/>
員為廷尉獄吏矣奚俟于寛嗚呼此獨未免以儒者章<lb/>
句為文法之助也余因觀子中之行事當理而知其平<lb/>
日非離事以為學也故喜而為之叙<lb/>
　　　送教授鄭君景尹赴浮梁任序<lb/>
<pb n="KR4d0461_WYG_004-13a"/>
余與景尹居甬東為同里先人迎師訓不肖兄弟景尹<lb/>
就學于余塾為同門情相好為同志後景尹遷故相城<lb/>
居里居始異景尹師樗園劉公友伯長袁公篤意種學<lb/>
織文聲聞日起余兄弟則師果齋史先生學不加進而<lb/>
師友始異久之景尹與余教江左學校出處又同景尹<lb/>
能刋紫陽精舍朱子所著諸書板以永理學之傳力復<lb/>
朱子祖墓宅里之侵於豪民二十年子孫不能復者表<lb/>
章祠祀以正後學之嚮望與余之區區所至用心教養<lb/>
<pb n="KR4d0461_WYG_004-13b"/>
教必以朱子讀法讀朱子所釋之經養必復田租使來<lb/>
學之士晝夜得以誦習如歸者其為職業又同也景尹<lb/>
生與余弟時叔同年余七年以長自鉛學以早衰謝事<lb/>
歸至正元年明守真定王居敬選訓導余力辭其聘不<lb/>
可與景尹同入齋同守朱子讀法六條以刋定日程督<lb/>
諸生學咸知自奮四書五經傳注通念曉析明之學校<lb/>
方有教養之實余以衰病辭去凡余所教諸子不屑從<lb/>
他師盡歸景尹卒業今年景尹又以教浮梁去諸生不<lb/>
<pb n="KR4d0461_WYG_004-14a"/>
屑從他師至於痛哭而散記曰一年視離經辨志嗚呼<lb/>
學者志立然後見讀經之效朱子讀法豈欺我哉余為<lb/>
之嘅嘆不能自己嗚呼學校不得師久矣景尹之去此<lb/>
為可惜彼之得則可賀也景尹之教其州必自慎選訓<lb/>
導之能用朱子讀法者始豈待贅一辭余延祐間嘗教<lb/>
池之建徳與浮梁壤地相接時則有知州文卿郭公興<lb/>
學能聘吳方二先生訓諸生自此人才輩出建徳則余<lb/>
方教洪允文馮勉汪增汪培輩也兩地絃誦之聲相聞<lb/>
<pb n="KR4d0461_WYG_004-14b"/>
亦一時之盛哉俯仰二十年士風豈能頓衰在作興者<lb/>
何如耳故因其行叙余與景尹出處職業之同者以贈<lb/>
　　　送自怡公序<lb/>
餘干監州台巴哈哈公行有日浙東帥閫長貳<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>属郡縣<lb/>
守令與凡交遊之士集送為歌詩以餞程端禮舉酒為<lb/>
夀言曰昔李文饒以唐相子謂朝廷顯官須公卿子弟<lb/>
輩為之盖以少習其業目熟其事臺閣之儀不教而成<lb/>
寒士縱有出羣之材終有不能嫺習也或者疑其言以<lb/>
<pb n="KR4d0461_WYG_004-15a"/>
家自矜余因觀公而信其為確論也公自其父鞏國武<lb/>
恵公於至元十三年江南初歸版圗慶元為沿海重鎮<lb/>
為招討元帥宣慰以人之安公也増秩留鎮慶元㡬三<lb/>
十年仁孚列郡威讋九夷功在國史而公早年以明威<lb/>
将軍佩虎符繼為沿海萬户有年既以才畧自見家聲<lb/>
益振一旦以官讓其兄子而歸讀書月湖之上扁其室<lb/>
曰自怡日延名儒討論脩已治人古今得失小而篇章<lb/>
亦與寒士爭工朝廷徵參太尉府軍事方流聲實于中<lb/>
<pb n="KR4d0461_WYG_004-15b"/>
外乃一麾出守餘干兹非所謂少習其業目熟其事嫺<lb/>
習其儀者歟今公之往也帥閫之咨邉徼者孰與言山<lb/>
川之險要守令之咨撫字者孰與言田里之休戚鄉先<lb/>
生孰載酒而禮於其廬晚進之士孰訓飭以宦學事師<lb/>
之禮故惜其别嘆此之失而賀彼之得也客有阮受益<lb/>
曰韓子云譬之水其為澤不為川乎天将雨水氣上無<lb/>
擇於川澤澤之道其亦有施乎今子之惜别私言也既<lb/>
不能止公之為澤而不為川矣澤之施而為雨能止其<lb/>
<pb n="KR4d0461_WYG_004-16a"/>
不及我乎衆曰然<lb/>
　　　送馮彦思序<lb/>
余自早年受學於甬東果齋史先生授朱子讀書法六<lb/>
條所謂居敬持志循序漸進熟讀精思虚心涵泳切已<lb/>
體察著𦂳用力者才識雖陋粗知兢兢固守而不敢廢<lb/>
其一皇慶間教池之建徳學諸生洪允文汪務能輩從<lb/>
學者四十餘人有馮彦思年甚少資敏而志篤諸生之<lb/>
務求實益者未之能先也越二年改元延祐而設科取<lb/>
<pb n="KR4d0461_WYG_004-16b"/>
士之制行喜與余之所教明經作義之法大畧相同盖<lb/>
科舉取貢舉私議漢左雄明經守家法之説某經主某<lb/>
説兼用古註疏作義不拘格律條舉所主所用之説發<lb/>
明其於經㫖之得失而論繼之也将代余首遵科制參<lb/>
朱子讀書法以其先後本末節目分之以年程之以日<lb/>
悉著於編以為學校教法藏於六經閣彦思曰勉敢不<lb/>
確守繼而彦思訓導於學余時長江東書院彦思常以<lb/>
文字往來也彦思尋中江浙鄉試冠左榜擢第南歸録<lb/>
<pb n="KR4d0461_WYG_004-17a"/>
事常州以㢘慎不欺為主時水旱相繼凡賑濟檢踏彦<lb/>
思户至畝履躬任其勞凡久宦者皆笑其拙至風憲覆<lb/>
實獨舉彦思最他有司受成于吏胥以賍敗者十罷去<lb/>
七八又以所刋教法訓諸生故凡登彦思之門者知根<lb/>
本是務余聞而喜之彦思遷他官名實益昭余自延祐<lb/>
三年别彦思至今二十有九年不得再見書問往來常<lb/>
以不得㑹為恨其後聞彦思門人卨哲臺舜臣鄉試中<lb/>
江浙冠右榜是年科舉罷不得㑹試舜臣侍父官慈溪<lb/>
<pb n="KR4d0461_WYG_004-17b"/>
與其友忻都舜俞來訪余於甬東林廬余觀舜臣信道<lb/>
篤不以科舉罷而一日廢學舜俞共學勤苦嚴利義之<lb/>
辨而不苟合其友徐生立本侍父佐鄞縣幕日讀書不<lb/>
輟能輔其父行儒者之政不混俗流行害民事余于彦<lb/>
思之友雖不盡見見此三人知彦思之取友必端如見<lb/>
彦思焉今年舜臣再試再冠右榜舜俞立本又來曰某<lb/>
輩得學於彦思自喜入門之不差矣又喜舜臣之行踵<lb/>
馮先生武也想馮先生聞之亦為之喜也且以為先生<lb/>
<pb n="KR4d0461_WYG_004-18a"/>
賀余謂此非彦思與余之教一皆朱子之法也苟能守<lb/>
是勉勉循循何前修之不至哉奈何俗學雖日讀其書<lb/>
其志在於剽竊語言以作程文故資正誼明道之書以<lb/>
助其謀利計功之私而已甚者至於兜題作義全經且<lb/>
不盡讀况傳註乎士習日趨於見小欲速務外為人終<lb/>
身陷於小人儒而不自知讀書既無真知自得之實效<lb/>
窮不能獨善達何望其兼善宜其任州縣者離道失望<lb/>
貪酷罷軟而不自知愧也滔滔流俗孰與慮此無怪武<lb/>
<pb n="KR4d0461_WYG_004-18b"/>
夫俗吏嗤鄙儒者以為不足用也儒者之道豈果若是<lb/>
乎哉古者大司徒以鄉三物教萬民而賓興之未有不<lb/>
教而可以賓興之者今賓興有制而學校之教法不立<lb/>
弊宜然也此余于二生之來既為之喜今其歸也以余<lb/>
再刪分年日程書贈之以朂其守而不能忘言也嗟夫<lb/>
念余之固陋無他技能在江左學校四十餘年職思其<lb/>
憂以為教之根本在乎朱子讀書法養之根本在歸侵<lb/>
田贍學之士日裕幸自鉛庠謝事歸老林下分甘食貧<lb/>
<pb n="KR4d0461_WYG_004-19a"/>
毫髮無憾今年七十有三豈知不死猶得及見彦思舜<lb/>
臣舜俞立本師友再傳之能自樹植如此亦以自慰其<lb/>
終身嵗月之不為虚擲也然則史先生之學可以上接<lb/>
㬊先生而無愧下行於方來而無弊也於二生之行故<lb/>
各書以送之他日彦思見焉亦當為之一慨云<lb/>
　　　送王季方序<lb/>
昔吕東萊以學時文始破累世以六經三傳抄注圈㸃<lb/>
家法朱子因有近日真少讀書之歎余以為朱子之歎<lb/>
<pb n="KR4d0461_WYG_004-19b"/>
固宜而東萊豈輕變家法者盖以當時科制相戾有不<lb/>
得已焉耳今制本朱子貢舉私議之意明經傳註所主<lb/>
所參所用性理制度訓詁畢備一洗漢唐宋之陋非真<lb/>
讀書不足以應之誠志士千古之一快也第以累舉所<lb/>
取之文未見有能卓然條傳注之辭而斷之如劉道原<lb/>
者冐原講證結乃宋末剽竊敷演所謂經賊之弊不能<lb/>
盡革文既刋行家傳人誦遂為定式寕違科制而不敢<lb/>
少違時尚故教者學者見小欲速之心得以乗之而以<lb/>
<pb n="KR4d0461_WYG_004-20a"/>
積年誦讀之勞為迂非今之科制使然也噫學術人材<lb/>
盛衰治道隆替風俗厚薄所係救弊之術謂宜推本科<lb/>
制明示經行為本為重用工宜先之序限之以年立學<lb/>
校教法所試非條舉所參注文而斷之者不取立考文<lb/>
之式久而未有以之言者何也他日政恐讀書以東萊<lb/>
家法将不免於變以隨時也余至大間教建徳始識戚<lb/>
君子實於池見其讀易朱子本義啓䝉發揮諸書皆手<lb/>
抄其教諸生也程以荀子讀數之法所謂真讀書者其<lb/>
<pb n="KR4d0461_WYG_004-20b"/>
後余來昇之江東子實先余訓書院諸生無何郡守聘<lb/>
入學中訓諸生一日喜而告余曰予得王生季方者來<lb/>
自安西守其家法讀書有緒精熟是務未畢不兼進也<lb/>
有以作文後時開之則曰未能性静而敏志逺而勤且<lb/>
抄且讀寒暑晝夜若一子實且俾來問余因以輔漢卿<lb/>
所萃朱子讀書法六條以輔其志僅二年四書易經傳<lb/>
註通念曉析同學者不能及逺甚昇士方歆之以侍親<lb/>
北歸别余余謂北士南學往往習浮誕無用之詞而自失<lb/>
<pb n="KR4d0461_WYG_004-21a"/>
其讀書嵗月者多矣如季方者賢矣哉余既嘉季方之<lb/>
學且憂子實之教自季方之去人以為迂而莫之從也<lb/>
故惟學校教法考試定式未立之弊所致若此者序以<lb/>
送之庶有見焉而言於上者<lb/>
　　　送陳元弼序<lb/>
余交陳君元弼於鉛庠其才氣文學未能或之先也出<lb/>
其詩文數百篇示余寄興清逺析理明净具有法度余<lb/>
深惜其屢試于有司不第而科舉罷未嘗不歎其久淹<lb/>
<pb n="KR4d0461_WYG_004-21b"/>
而未有以自奮也元弼尋侍父耐軒翁録事于明别三<lb/>
年而余亦歸明之人士咸頌乃翁平易近民以行豈弟<lb/>
之政且其愛學校士如拱璧元弼左右之功居多余又<lb/>
嘆元弼之敏於為政而未有以自展也今年乃翁代而<lb/>
科舉適復元弼行得戰藝於秋闈明士之知元弼如余<lb/>
者既衆則宜其為元弼喜者不獨余也觀楚兵沉船破<lb/>
釡之戰能以一當百者其元弼也歟蓄極而通何天之<lb/>
衢亨其在斯時歟其在斯時歟<lb/>
<pb n="KR4d0461_WYG_004-22a"/>
　　　送宋鉉翁詩序<lb/>
自程子朱子出而真儒之學復明自許文貞公以程朱<lb/>
學光輔世祖皇帝而真儒之效復著自近年以程朱之<lb/>
學設科取士而真儒之道漸見于吏治嗚呼兹不謂之<lb/>
天之所相不可也宋公鉉翁學程朱之學試于江浙以<lb/>
及格貢赴閩憲辟尋調行御史府掾已流聲實泰定三<lb/>
年判郡以水旱災告公佐其長循行考覈躬殫勞盡纎<lb/>
悉得實民瘼上達流徙以安明年春有司賑濟公復蒞<lb/>
<pb n="KR4d0461_WYG_004-22b"/>
其事户霑實恵飢疲以甦兹不謂之儒者為治之實不<lb/>
可也科目行十年或者疑未見卓卓之效是殆不考所<lb/>
得之士參錯中外百司者今㡬處服官政者㡬人也宜其<lb/>
道未行效未著也今公為<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>屬治效已若兹他日得專<lb/>
達固可知也予安得不喜道其事而張之也<lb/>
　　　送孫以成詩序<lb/>
四明山逺在東南之表地際大海其山二百八十峯周<lb/>
廻一百八十里上有四門通日月星辰之光自昔生魁<lb/>
<pb n="KR4d0461_WYG_004-23a"/>
奇材徳之士如左元放輩多隠於此往往遺蹟尚存自<lb/>
雷谷陳君修煉存養淵黙而雷聲世祖皇帝召其侍衛<lb/>
屬車有年曰暘而暘曰雨而雨靈蹟顯著累朝被殊渥<lb/>
雷谷之嗣曰徳初張君今以成孫君又徳初之嗣其奉<lb/>
綸言出主四明之悟真觀戒行堅確外物不能侵奪積<lb/>
力起廢恢拓舊規觀事既修将北上省其師四明之士<lb/>
與之遊者為歌詩以餞余觀退之送廖道士謂衡山為<lb/>
最髙郴當中州清淑之氣之所窮神氣之所感當必有<lb/>
<pb n="KR4d0461_WYG_004-23b"/>
魁奇材徳之士生又非廖師沉溺其教而不出之比豈<lb/>
非四明清淑之氣所鍾者乎余於孫君之行而有感因<lb/>
題於卷首<lb/>
　　　送道士嗇齋吕君序<lb/>
至正元年浙東旱明郡尤甚二月至五月不雨秧不得<lb/>
蒔已蒔隨槁遍禱弗效公私憂惶郡守真定王公居敬<lb/>
謀於郡人禮延大瀛海宫主嗇齋吕君至郡治祈禱君<lb/>
登壇行事叱咤之頃𤣥雲離合若擁神物雷電交作大<lb/>
<pb n="KR4d0461_WYG_004-24a"/>
雨隨至觀者如堵且畏且喜雨三日夜四境霑足嵗則<lb/>
大熟郡士為歌詩以送余友王舜賓曰道家者流何以<lb/>
能執雨暘之柄兹理之有無吾未之能知也余曰有也<lb/>
此在中庸所謂致中和天地位焉萬物育焉者是已此謂<lb/>
聖神之能事學者之極功使儒而有是學也小而宰一<lb/>
邑大而居變理之任隨其所職與學力之所及皆能致<lb/>
中和位育之效以弭災於未形也故在三代盛時為真<lb/>
儒分内事也後世有其學者無其職有其職者非此學<lb/>
<pb n="KR4d0461_WYG_004-24b"/>
故水旱之既形道家者流因其為長生久視之學煉神<lb/>
氣精以求合於其道積力之久一旦擴身心之體用以<lb/>
應萬衆籲天之求故天亦為之變灾為祥故亦能致兹<lb/>
感應也其自私小智雖未可遽以儒者之能事極功許<lb/>
之然亦非平日無存養省察之實而徒事符籙者之所<lb/>
能致也余聞吕君早年所至有禱輙效非獨今日又嘗<lb/>
省其私戒行嚴謹凡其齋醮必誠必敬禮物所入銖積<lb/>
寸累為四明福地宫興建養衆之用且於吾儒之有學<lb/>
<pb n="KR4d0461_WYG_004-25a"/>
貧而未遇者咸館穀焉經一二年無倦意必盡力推薦<lb/>
俾之得所乃已凡平日求以自慊者多類此非惟吾鄉<lb/>
之黄冠師所罕及而今之章句儒亦未能或之先也故<lb/>
感應於天人之際能若兹也舜賓曰然<lb/>
　　　送慈濟朽石遊山序<lb/>
貴師本仕族與余有𤓰葛童時已為浮屠來請學於余<lb/>
弟時叔時叔令讀四書訓之以吾儒之道甚悉貴師聰<lb/>
慧異常時叔每惜其不為儒以用世今主慈濟凡其興<lb/>
<pb n="KR4d0461_WYG_004-25b"/>
修訓養事事畢就條理且戒行嚴甚近吾儒慎獨之學<lb/>
在其衆亦皆推以為弗及今年春将遊四方以廣見聞<lb/>
請贈言余謂余言豈有出於四方之外者貴師所已知<lb/>
也今余縱又以韓子之所以告文暢者凟告之拘於其<lb/>
法終不能行也今其逰也往參當世之名有道者遍歴<lb/>
名山大川訪求上古聖人遺跡至京師見君民人物禮<lb/>
樂刑政明倫弼教之嚴且明五方異俗而同於尊君愛<lb/>
親黙觀天地日月山川人物運行流峙往來代謝實理<lb/>
<pb n="KR4d0461_WYG_004-26a"/>
實心貫萬古而不息能使物物各得其所者貴師得於目<lb/>
見心思而自悟矣奚以言語為哉<lb/>
　　　四明鹿鳴宴序<lb/>
延祐甲寅詔天下設科取士剗前代陋習一本之徳行<lb/>
經術以程朱氏為宗以行省鄉試鄉舉省統郡數十大<lb/>
畧郡舉一人合數十州通考有一郡數人者焉有連數<lb/>
郡不薦一士者焉其為法甚良而其額亦嚴矣四明由<lb/>
甲寅至丁巳得二士曰塔海曰圖哩由丁巳至庚申復<lb/>
<pb n="KR4d0461_WYG_004-26b"/>
得一士曰翁傳心由庚申至癸亥乃得四人焉曰訥古<lb/>
伯曰薛觀曰史駉孫顧余何人亦與兹選是嵗淛帥馬<lb/>
公鑄命郡守酌古今之禮盛燕享於頖宫以賓興之方<lb/>
伯連帥文武僚佐與學之耆徳咸在工歌鹿鳴琴瑟笙<lb/>
磬雍雍秩秩有三代遺風觀者嘖嘖嗟異謂數十年無<lb/>
此舉而他郡亦無有禮儀如是之盛也丙寅之嵗翁君<lb/>
再舉其禮遂廢或者惜之嵗在壬寅復得二人焉曰摩<lb/>
哩齊曰劉希賢於是帥府都事牟公應復慨然曰凢禮<lb/>
<pb n="KR4d0461_WYG_004-27a"/>
有其舉之何可廢也乃與郡守謀悉如初禮余自翰林<lb/>
歸於四明是日間燕席禮畢士友咸請序其事惟周人<lb/>
貢賢書必拜受鄉三物教成則以賓禮興之古之待士<lb/>
如此士亦不敢自輕而思以報効其上國朝取徳行經<lb/>
術之士将大有為于斯世士之舉於鄉者其禮可不重<lb/>
歟矧禮廢樂壞正音不聞久矣有志為治者因賓興之<lb/>
際舉其一二以為之兆上以昭聖徳下以勵英才非直<lb/>
為觀美而已故余記其本末為來者勸焉<lb/>
<pb n="KR4d0461_WYG_004-27b"/>
　　　宴貢氏詩序<lb/>
上即位之九年改元至正復詔賓興四明郡守王侯政<lb/>
首興學教養勉勵備至後五月二十三日集二州四縣<lb/>
之士試於泮以入優等者十人暨考官而次一十四人<lb/>
宴於泮禮意優渥即席以縱横禮樂三千字獨對丹墀<lb/>
日未斜分韻為詩以紀侯勸駕之勤云<lb/>
　　　宴倪氏園池詩序<lb/>
昔竹嶼髙公園池之勝甲鄞城廢㡬七十年今為倪君<lb/>
<pb n="KR4d0461_WYG_004-28a"/>
濟亨隠居才足用世早事退藏治其亭樓軒檻沼島圃<lb/>
逕位置得宜濟勝有具花竹靚深而雲煙生水波空闊<lb/>
而鵷鷺集使遊者忘去苐不知視髙公所治孰勝惜遺<lb/>
老已盡不可問焉耳元統二年嵗在甲戌仲春五日濟<lb/>
亨宴鄉之士二十八人酒半樂主賓景思之協也各為<lb/>
詩紀其事詩成程端禮為之序<lb/>
　　　夀趙中丞詩序<lb/>
上即位之三年詔以光禄大夫趙中丞江南諸道行御<lb/>
<pb n="KR4d0461_WYG_004-28b"/>
史臺昇士徳公之教曰天殆以公私我也余曰公以宏<lb/>
才正學為國碩輔宅揆分陜侍從執法出入中外勲在<lb/>
宗社徳被生民豈昇士得私曰不然惟昇幸為治所學<lb/>
校公親戾止進我諸生耳提面命不明強㢘立不止前<lb/>
二十年為治書又前三十年為都事凡三至而教我益<lb/>
䖍且公愛清溪之勝也買宅以居他日得謝洛下耆英<lb/>
之盛将復見於兹謂之不以公私我不可也咸矢之歌<lb/>
詞以為公夀余不能止竊以為永錫難老之詩聖人所<lb/>
<pb n="KR4d0461_WYG_004-29a"/>
録遂為之序<lb/>
　　　江東書院夀王豈岩詩序<lb/>
易曰澤上於地臨君子以教思無窮盖言君子之教如<lb/>
澤潤于地之無窮也天能生人而不能教契之教功大<lb/>
矣故篤生其孫孔子不得位而演其教思于無窮詩曰<lb/>
誕后稷之穡有相之道意天之所相豈獨后稷之穡哉<lb/>
昇豈岩王公其學得敖吳二先生之傳既廣博而精演<lb/>
明體而達用用咸宜之斯之未信自守益重其居徳已<lb/>
<pb n="KR4d0461_WYG_004-29b"/>
足以善俗矧擴乃父仁齋翁之志力創江東精舍公之<lb/>
於朝以禆教建極焉凡諸生受其教者方且人人修之<lb/>
而吉也受者且然矧施者乎易曰井渫不食為我心惻<lb/>
可用汲王明並受其福然則公之施不待汲也天之所<lb/>
以福公以相教思於無窮者豈待祝哉正月既望我公<lb/>
初度諸生為歌詩以侑為夀之觴而端禮序之<lb/>
　　　夀平章中丞迂軒趙公序<lb/>
竊觀李鄴侯之言曰天命他人可言惟君相不可言君<lb/>
<pb n="KR4d0461_WYG_004-30a"/>
相造命者亦曰皇極之建自五行以至庶徵各得其叙<lb/>
畀民以五福也五福惟天所畀實自造命者錫之也有<lb/>
造命之君必得造命之相周官曰官不必備惟其人豈<lb/>
非以其人之難哉今年平章中丞迂軒公以真儒之學<lb/>
居百揆之位弼亮六朝為國元老司憲南臺人見其身<lb/>
備五福而未艾也不知其自天生哲任造命之責者至<lb/>
重也自昔有其人無其位有其位非其人有其人有其<lb/>
位非其時今以公之學居公之位以輔聖明極盛之時<lb/>
<pb n="KR4d0461_WYG_004-30b"/>
殆不偶然也儒者切用所謂充拓得開以位以育者将<lb/>
于是乎見之江東書院諸生受樂育之恩作歌詩為公<lb/>
夀而鄞程端禮序<lb/>
</p>
<p>
</p>
  </div>
<div>
                <head>畏齋集卷五</head>
    <p>
<pb n="KR4d0461_WYG_005-1a"/>
欽定四庫全書<lb/>
　畏齋集卷五　　　　　　元　程端禮　撰<lb/>
　　記<lb/>
　　　弋陽縣薪修藍山書院記<lb/>
藍山書院殿堂卑陋弗稱且壊至元二年秋憲使暢公<lb/>
按臨郡守秦公適至顧聸咨嗟命縣令牟公撤而新之<lb/>
公承命惟謹即捐俸為倡諸儒協助掄材鳩工越三月<lb/>
大成殿成又一月明倫堂成公尋代去山長許公至門<lb/>
<pb n="KR4d0461_WYG_005-1b"/>
廡齋庭夾室濯纓亭之未修者建倡勸率悉力修之塗<lb/>
丹雘甃磚石繪先聖先師十哲從祀像器用悉備内外<lb/>
完美宏敞而藍山張先生孫某某亦捐資建先賢祠又<lb/>
以富春園地十畝有竒歸於院以嵗租入供祀事而某<lb/>
奉祠焉始是年九月至六年十月畢工邑之士人咸曰<lb/>
弗紀成績來者罔勸使來請記余辭不得命謹按書院<lb/>
乃藍山先生講學之地先生名卿弼字希契宋咸淳間<lb/>
登進士第官至太學博士革命隠居邑之水南以經行<lb/>
<pb n="KR4d0461_WYG_005-2a"/>
師表一郡門人楊應桂申益章建書院前至元十七年<lb/>
提刑簽事王公勉勵作成設山長來學之士日盛而先<lb/>
生之後擢髙第者至今不絶書院為田若干畝地若干<lb/>
畝山若干畝租米若干石錢若干緡余謂自後世所教<lb/>
與所賔興者一非先王三物之舊州縣學之設雖或如<lb/>
前日之盛有司所以勸勉督程者不過趣其文詞之工<lb/>
以要人爵故所得之士不惟德業無以追配古昔之萬<lb/>
一而離道失望者往往有之故前代志道之士寧棄舉<lb/>
<pb n="KR4d0461_WYG_005-2b"/>
業確守師説與其同志講學於宴閒之地以自脫於有<lb/>
司程督之外此書院之所由建也其後書院益多士之<lb/>
有志者少其所習者或無異乎州縣之所工此識者之<lb/>
所深歎也洪惟國朝自許文正公以朱子學光輔世祖<lb/>
皇帝肇開文運百年之間天下學者皆知尊朱子所注<lb/>
之經以上遡孔孟其功大矣貢舉之制又用朱子私議<lb/>
明經主程朱説兼用古注疏經義不拘格律蓋欲學者<lb/>
讀經有沈潜自得之實其所作經義能條舉程朱與注<lb/>
<pb n="KR4d0461_WYG_005-3a"/>
疏之説辯漢儒傳注之得失一洗宋末反覆虚演文妖<lb/>
經賊之弊俾經術理學舉業合一以便志道之士豈漢<lb/>
唐宋科目所能睨其萬一士之學於今日者豈非幸與<lb/>
惜乎賔興有制而學校法未立故其所教所學不過隨<lb/>
其學官之所知所能故猶不免於前日之涉獵剽竊而<lb/>
無沉潜自得之實所試經義固守反覆虚演之舊格而<lb/>
試官不能推本設科之深意以救末流之弊嗚呼自孔<lb/>
子作經已以讀書為教儻以見小欲速務外為人之心<lb/>
<pb n="KR4d0461_WYG_005-3b"/>
讀之此乃儒之君子小人所由以分可不屢省而深戒<lb/>
之哉竊謂方今惟宜以朱子白鹿洞學規正其宏綱以<lb/>
所訂程董學校有其節目又以輔氏所稡讀書法六條<lb/>
確守而不遺其一焉則庻乎學校有造士之實有以上<lb/>
禆賔興之制志道之士無擇乎學院而皆可以為藏修<lb/>
游息之所矣余既為書其興修之歲月因叙古今學校<lb/>
之得失乃以朱子讀書之法為學者勸牟公名某字某<lb/>
蜀人為邑多善政許公名某字某番昜人是年十一月<lb/>
<pb n="KR4d0461_WYG_005-4a"/>
甲子鄞程端禮記<lb/>
　　　三一堂記<lb/>
咸平李侯希仁以三一名堂蓋有取於漢馬季良忠經<lb/>
之言也客有問於余曰經謂一其心為忠者何曰一者<lb/>
心純乎理而不雜不息之名一其心斯忠矣曰謂一於<lb/>
其身一於其家一於其國三一為忠之始中終者何曰<lb/>
猶大學言欲治國先齊家欲齊家先修身也曰謂身一<lb/>
家一國一者何曰猶言身修家齊國治也曰謂百禄至<lb/>
<pb n="KR4d0461_WYG_005-4b"/>
六情和萬人理者何曰此言三一之效身一而意誠心<lb/>
正身修則動罔不吉而百禄至家一而孝弟慈則三者<lb/>
親而六情和國一而興仁興讓則萬人理也曰三一之<lb/>
有合於大學者然矣忠之所為一而能一其三者何曰<lb/>
孔子曰吾道一以貫之曾子曰夫子之道忠恕而已矣<lb/>
是則忠即一而貫即恕也夫既事事物物皆此一之貫<lb/>
雖謂之萬一可也經言三一者亦特舉其切近而大者<lb/>
言之耳曰一有天地聖人學者之分者何曰道之大原<lb/>
<pb n="KR4d0461_WYG_005-5a"/>
出於天至誠無息者道之體萬殊之所以一本也萬物<lb/>
各得其所者道之用一本之所以萬殊也天之一曰於<lb/>
穆不已聖人之一曰純亦不已天與聖人自然而一者<lb/>
也學者之一則有待於敬主一無適而后能一之者也<lb/>
曰然則學者可至於聖人乎曰可周子曰聖可學一為<lb/>
要一者無欲程子曰其要只在慎獨敬義夾持直上達<lb/>
天德此希聖之功也曰經又引書云惟精惟一允執厥<lb/>
中者何曰此上古聖神道統相傳之要指人心危而難<lb/>
<pb n="KR4d0461_WYG_005-5b"/>
安道心微而難著惟精以察之不雜形氣之私一以守<lb/>
之純乎義理之正則動靜云為無過不及而信能執其<lb/>
中也其曰執中者明隨時取中之所以得一也其不曰<lb/>
執一者懼其或流於子莫無權之執而非一也曰一之<lb/>
為德可得而詳言之乎曰一者道體之純全聖功之極<lb/>
致也精粹無雜者也始終無間者也該括萬物者也通<lb/>
古今達上下萬物之原萬事之幹也語其理則無二語<lb/>
其運則無息語其體則并包而無遺也魯鄒聖賢濂洛<lb/>
<pb n="KR4d0461_WYG_005-6a"/>
閩湘先儒之贊之者明且盡矣奚俟余之荒陋今李侯<lb/>
扁三一以自警能終始惟一而日新焉則德業之崇廣<lb/>
也孰禦曰願記吾子所述者於堂之壁曰諾至正四年<lb/>
閏二月壬午甬東程端禮記<lb/>
　　　鉛山州修學記<lb/>
至元四年六月辛卯暴雨三日夜水大至民居下者及<lb/>
簷學地髙猶半壁屋歲久朽蠧前後修者徒事外飾故<lb/>
壊十六七知州奉議李侯顧聸咨嗟即捐俸為倡州學<lb/>
<pb n="KR4d0461_WYG_005-6b"/>
暨宗文書院諸生欣然協助得緡錢若干益以學廩鳩<lb/>
工市材書樓講堂兩廡齋舍儀門蓋瓦易木築墻甃道<lb/>
從祀鄉賢奉祠嚴整貢士費君剛中獨新櫺星門内外<lb/>
完美朝㪚王侯繼之益以興學為務州長瑚緷承務通<lb/>
守布達錫哩承務張侯承務判官鼐瑪岱從仕贊助之<lb/>
始是年七月壬子至六年十月乙未畢工端禮倚席茲<lb/>
學日以朱子讀書法嚴督諸生以求實效侯即歲首遍<lb/>
勸鄉社令秀士入學朔望親為講試咸知自奮方議修<lb/>
<pb n="KR4d0461_WYG_005-7a"/>
學水適壊因致力遂成州之士咸曰弗紀侯績來者罔<lb/>
勸而屬筆於余竊謂鉛山乃朱子與諸賢講道之地其<lb/>
記學之碑有曰學者日用起居飲食之間既無事而非<lb/>
學於其羣居藏修游息之地亦無學而非事其警後學<lb/>
者至矣盡矣抑又謂讀書雖為所學之事之一亦惟讀<lb/>
書有自得之實則所學事事有得矣李侯名榮祖字茂<lb/>
先廣平肥鄉人王侯名元綱字彦常覇州文安人又以<lb/>
學廩少不給經費究弊所由如遵通制學令田廣租輕<lb/>
<pb n="KR4d0461_WYG_005-7b"/>
者必使復額革豪户之僕佃者令親種小民以租之入<lb/>
彼者納此至有増復三四倍者西鄰徐氏侵入學宫墻<lb/>
内占佃井亭厨基架民屋者照經理官籍令其拆除歸<lb/>
地於學以復永平志書之舊從其撥田二十畝有竒入<lb/>
學歲收米十石抵租地錢取宗文佃占魚湖公留養士<lb/>
禁佃以絶後弊聚官書數千卷擇其要者㸃抹句讀以<lb/>
恵學者以田地山池錢糓所復之數及量租入為經費<lb/>
制留師生廩膳以革所養非所教之弊悉刻石垂逺他<lb/>
<pb n="KR4d0461_WYG_005-8a"/>
皆類此云<lb/>
　　　棗强縣學修飾兩廡及從祀先賢像記<lb/>
孔子廟遍天下其制度沿革多不同然皆所以尊崇聖<lb/>
人而闡明其道使君子小人有所聸仰感化同歸於學<lb/>
則一而已矣是故殿庭廡門有常度容貎佩服有常儀<lb/>
尊罍簠簋有常數師弟子有常員祭祀有常禮苟奉天<lb/>
子之命司牧民之寄者必有志於其間也冀州棗强縣<lb/>
舊有孔子廟學在東城之隅自宋歴金壮麗宏敞而兩<lb/>
<pb n="KR4d0461_WYG_005-8b"/>
廡不修從祀頗缺至正十二年某官丹珠爾策為縣達嚕<lb/>
噶齊下車謁廟嘅然以興學為先務即倡出俸錢若干<lb/>
好事者競發私幣以相之鳩工度材葺兩廡及旁舍之<lb/>
圮壞者裝塑厯代先儒百六人像冠冕履舄丹青炳烺<lb/>
端拱列坐儼如生存然後孔子廟内外完好不失典則<lb/>
有以大啓士民尊敬之心深知監縣承宣朝廷文德之<lb/>
意翕然從事於學而不能自己也教諭龎君元德述其<lb/>
事以來請記夫宰百里而以禮樂為治聖人固善之矣<lb/>
<pb n="KR4d0461_WYG_005-9a"/>
然在當時如子游之於武城蓋已不可多見况千載之<lb/>
下哉今棗强大夫能作新學校以先官政其事雖畧而<lb/>
聖人之道實係乎此禮樂之治實原乎此其功豈小補<lb/>
哉龎君曰與諸生弦歌講習儀刑親炙以達聲教以淑<lb/>
人心以無忘縣大夫之德其志有足尚者故為書而記<lb/>
之然竊又有説焉聖賢逺矣獨其言與道存焉爾學者<lb/>
誦其言求其道必當究其心而泥於跡雖學為無取也<lb/>
後之君子亦有省於是也夫至正十四年十二月記<lb/>
<pb n="KR4d0461_WYG_005-9b"/>
　　　三瑞圖記<lb/>
寧海縣達嚕噶齊瑞齋公蒞政之二年當至順三年戊<lb/>
申邑東老子宫鐵棱木閱二百餘年父老相傳此木作<lb/>
花則歲豐夏五月有花煜然邑果有年六月邑北浮溪<lb/>
之陽粟秀兩岐八月邑南龍山之麓靈芝九莖生焉惟<lb/>
茲三瑞昭不可誣謹按宋政和間番昜忠宣洪公主簿<lb/>
茲邑實德及民池有雙蓮木有連理而子适適産焉後<lb/>
以異科躋宰輔邑人以三瑞名其堂郡乗載之傳為盛<lb/>
<pb n="KR4d0461_WYG_005-10a"/>
事距今二百二十餘年而三瑞復見於公宜邑之人士<lb/>
繪之丹青形之歌詠見之紀述而不能自巳也邑人述<lb/>
公之政曰勸農興學也摧暴摘姦也治民無苛政横斂<lb/>
也律已絶苞苴請謁也猛虎為害雨暘愆期禱之而去<lb/>
且應也謂公之致祥者在此余謂是固得之矣而所以<lb/>
考引公德者猶未也洪範庶徴徴之庶草蕃廡卿士師<lb/>
尹庶民尊卑皆有徴中庸致中和天地位萬物育説者<lb/>
謂感通之理亦及其力之所至而止今以三瑞徴公長<lb/>
<pb n="KR4d0461_WYG_005-10b"/>
百里而瑞應皆在百里内則公之敬用五事戒慎恐懼<lb/>
而慎其獨者必有以為之本也公雖不自言而天固已<lb/>
知之矣凡其外之見於政事之善者雖皆此心之發若<lb/>
夫體信達順之實則在此而不在彼也余聞天人相與<lb/>
之際勢雖逺而應不虚使公日慎一日而侈心不生他<lb/>
日陞而為守漁陽之麥穎川之禾不難致又陞而居燮<lb/>
理之任四靈可使在郊陬宫沼也惟在益慎以充之而<lb/>
巳余既記公為邑致祥之美又勉其益慎以充之也於<lb/>
<pb n="KR4d0461_WYG_005-11a"/>
是乎記<lb/>
　　　鏡波亭記<lb/>
道廣德至建平八十里盡荒田平隴無亭榭樓驛可為<lb/>
遊偃眺矚之所以其民朴陋儉嗇力耕蠶勤工作不識<lb/>
為浮靡事有雍土之風道路過者每歎無所休其勞焉<lb/>
夫勞者民之所覬以逸者也而致民遊於逸者民牧之<lb/>
事此鏡波亭之所以作也王君起宗假令茲邑之二年<lb/>
八月作亭於治所之南以臨桐溪越七日亭成於是跋<lb/>
<pb n="KR4d0461_WYG_005-11b"/>
涉於道者有所憇濟於溪而值風雨寒暑者有所避故<lb/>
咸樂斯亭之成焉君曰吾亦與客飲此以同其樂乎是<lb/>
時天秋霜落溪水鏡平扶桑出日微飈乍驚溶溶皛皛<lb/>
流光不停滉蕩衽席注射榱甍如入廣寒坐瓊臺與列<lb/>
僊將迎也客醉而謳孤響飛流下激弱波上薄太清又<lb/>
如馭飄風凌清氣相羊九霄而聆天韶之鳴也公曰是<lb/>
宜名曰鏡波命客程端禮誌之曰政道二嚴也和也公<lb/>
之始至絶苞苴謹法度正經界均賦役而民之病者與<lb/>
<pb n="KR4d0461_WYG_005-12a"/>
與焉蘇矣吏之姦者厭厭焉沮矣非嚴以作其始乎教<lb/>
令既明綱紀既布又作亭以休其勞而與邑之士民及<lb/>
四方賔客飲酒言議以通上下之情而訊其得失非和<lb/>
以濟其終乎嚴和相濟非政之道乎自昔善政少而苛<lb/>
政多庸無以示繼者乎遂刻石於亭左<lb/>
　　　重修靈慈廟記<lb/>
至正元年冬十月庚申重修靈慈廟成廟史述鄞人<lb/>
之意以事狀來曰國朝歲漕米三百萬石給京畿千艘<lb/>
<pb n="KR4d0461_WYG_005-12b"/>
龍驤鯨波萬里颶風或作視天若畝號神求援應㨗枹<lb/>
鼓靈光一燭易危為安捨我䕶國庇民廣濟福恵明著<lb/>
天妃其將誰頼故歲時天子遣使致祭禮秩與岳鎮海<lb/>
瀆等屢加封號寵賜廟額廟宇損壞官為修葺凡神之<lb/>
所以䕶國與國之所以報神可謂至矣惟是廟在鄞之<lb/>
東角者歲久弗葺門堂室寢木朽瓦摧像設漫漶甚非<lb/>
所以掲虔妥靈也慶元紹興海運千户所朱侯奉直蒞<lb/>
事謁廟顧瞻咨嗟念官無儲錢首捐俸為倡同僚暨市<lb/>
<pb n="KR4d0461_WYG_005-13a"/>
舶官吏欣助漕户協力鳩工市材剔蠧易堅瓦石丹艧<lb/>
内外一新侯日程督無敢苟且雖修實建興工於至元<lb/>
五年夏六月越三寒暑而畢鄞之耆舊咸曰弗紀侯績<lb/>
來者罔勸使來請記余謂易言涉大川之占凡十三他<lb/>
占未嘗若茲之費辭也豈不以險莫大於涉川聖人因<lb/>
蓍卦之神明以先民用蓋欲其視占之利否以為進止<lb/>
也夫大川之險不過言江河而已是猶未以大海之險<lb/>
言也他事可視占以為進止歲漕不可以進止言也故<lb/>
<pb n="KR4d0461_WYG_005-13b"/>
前代無敢絶大海而漕者禹貢可考也當時帝都在冀<lb/>
東西南三面距河諸州貢賦以達河為至其曰夾右碣<lb/>
石者以北境之水中髙不與河通故必自北海入河口<lb/>
耳其曰沿於江海者是時江淮未通故必沿江海入淮<lb/>
泗乃能達河耳未嘗海漕也其後漢唐漕河淮三河以<lb/>
給闗中風波之惡厎柱之危十失七八水陸轉卸日力<lb/>
有限史載其十鍾致石用石運斗其艱且阻可勝言哉<lb/>
欽惟國朝都燕聖謨獨斷創為海漕萬斛之舟祥飈送<lb/>
<pb n="KR4d0461_WYG_005-14a"/>
帆瞬息千里不浹旬而畢至京畿非惟前代不能致今<lb/>
日之大利亦未聞有明神能於大險中顯效靈績助成<lb/>
大順若今日之昭昭也於戲茲謂之非天不可也昔越<lb/>
裳氏以海不揚波知中國有聖人其言益信易曰自天<lb/>
祐之吉無不利既曰自天祐之則其利涉之吉果有不<lb/>
占而孚者矣故余因紀其修廟歲月并考今昔漕運之<lb/>
異而識其畧如此云<lb/>
　　　重建寳梵教寺三門記<lb/>
<pb n="KR4d0461_WYG_005-14b"/>
至正元年十二月已卯寳梵教寺三門成住山居朗師<lb/>
以縣學教諭葉君桐事狀來曰明郡之象山寳梵寺去<lb/>
縣東北一百三十步創於宋建隆間為東禪院治平中<lb/>
更今額厯四百餘年矣惟昔法智大師以至行約言闡<lb/>
揚教法大行於兩浙南城延慶實為祖廷故明之諸邑<lb/>
近郊丈室地習其教者多博辨秀異之徒若居朗師者<lb/>
是也師主茲山踰一紀居一日必葺木石磚瓦歲積月<lb/>
累邑宰穆公承務里儒學録史公德暉首為之助士民<lb/>
<pb n="KR4d0461_WYG_005-15a"/>
之施財輸力者響應三門遂成翬飛宏麗壯觀茲邑師<lb/>
又出衣資倡率耆舊復岸廢田百畝新修輪藏居養既<lb/>
裕教法日與師之功也來請記余屢辭而請益勤余謂<lb/>
吾儒之主學校者重以有司飭勵爵秩敘勸食焉而怠<lb/>
其事棟宇頽圮教養日弛者十常八九聞師之風亦可<lb/>
少愧矣余前二十年見師講習於延慶前堂晝夜勤苦<lb/>
累年不出骨部聳異目光射人固已竒之知其他日之<lb/>
能有為也嗚呼世之人材為佛老氏得者多矣宜其教<lb/>
<pb n="KR4d0461_WYG_005-15b"/>
之興也余既為書其事且書所嘆以警吾徒焉至正三<lb/>
年三月日鄞程端禮書<lb/>
　　　元興天僖慈恩教寺記<lb/>
世祖皇帝以神武一區宇治功底定期與休息因民俗<lb/>
嚮善求福咸歸佛氏以慈恩教法未行南方選僧任教<lb/>
師者三十人布江南諸路擇名山開講至元二十五年<lb/>
召見賜衣敦遣佛光大師德公來至天僖三十一年成<lb/>
宗皇帝寵錫師號有司復慮恒産之不贍爰益以旌忠<lb/>
<pb n="KR4d0461_WYG_005-16a"/>
廢寺之田入之皇上即位之元年賜寺今額初呉主感<lb/>
舍利金像之異迎僧㑹立塔建寺厯代崇奉有加迨佛<lb/>
光師欽承明詔發揮素蘊開筵集徒大闡教法慈恩宗<lb/>
㫖口傳心悟各有所就幾四十年自朝至夕寒暑不輟<lb/>
清修苦行彌久益虔飲食起居咸中禮節始至頽垣壞<lb/>
宇穿漏將仆又能銖積餘財撤而新之千楹百堵宏敞<lb/>
倍昔金碧翬飛内外如一百爾所資悉皆完美較其功<lb/>
德為江南諸師冠即世四年宗支嗣教一道遺矩可傳<lb/>
<pb n="KR4d0461_WYG_005-16b"/>
永永其嗣某迹其事來請記余以為佛氏日興以盛雖<lb/>
其為法善誘其亦任事者得其人也吾儒學校之教有<lb/>
司勉勵敦勸亦云至矣近世職教者或望月與諸生一<lb/>
再㑹演説觧語則為盡職諸生經行皆所不問師生至<lb/>
未相識已代去能奮然以師道自任蓋寡豈世之曰師<lb/>
云者為彼得而此失之歟抑此之擇師之道未至以致<lb/>
然歟余為記其事因書其所感者云<lb/>
　　　著存庵田記<lb/>
<pb n="KR4d0461_WYG_005-17a"/>
桐汭子有王君謂程端禮曰余夫婦之藏得卜於鎮山<lb/>
之陽王村之原吾子既名其屋曰著存之庵俾某知致<lb/>
其愛慤幸矣余承先祖父之遺户有民田若干畝官之<lb/>
二稅田營田若干畝惟是官田磽瘠易旱易澇所入絶<lb/>
少而輸賦重甚每歲必以民田之入助輸官田之賦僅<lb/>
免門户隳突捶楚之害念異日子孫貧富之不常民田<lb/>
易售而官田難除害將無窮乗今日之苟完預以某處<lb/>
民田若干畝撥入著存庵為户俾子孫貧不得賣永為<lb/>
<pb n="KR4d0461_WYG_005-17b"/>
官田輸賦之助餘以供祀事歲使子一人掌之周乃復<lb/>
外以某處民田若干畝贍守墳之人及焚修之用懼其<lb/>
久而偷也吾子為我識之余謂父之於子既生成之而<lb/>
全付其家又審其利害而預為之備所以遺之者其心<lb/>
無窮也子之於父宜思承家之責至重繼志述事於無<lb/>
窮也往往苟目前以自拔其芘賴生養之本害及其身<lb/>
而不恤者何哉蓋以忘其身為父母之遺體也倘知致<lb/>
愛致慤而著存不忘乎心則知身父母而心父母矣况<lb/>
<pb n="KR4d0461_WYG_005-18a"/>
若茲田之遺以避切近之害者乎凡當繼述者將無不<lb/>
力不死其父母在推著存之義而已矣子有曰唯唯因<lb/>
書以為記<lb/>
　　碑<lb/>
　　　監抽慶元市舶右丞資德約蘇穆爾公去思碑<lb/>
至正三年冬資德大夫江浙等處行中書省右丞約蘇穆<lb/>
爾公監抽慶元市舶既去郡耆老述舶户王良臣之言<lb/>
曰良臣等為舶户有年監抽官之亷明革弊未見如公<lb/>
<pb n="KR4d0461_WYG_005-18b"/>
者實德在人弗能忘願有所紀刻之貞石以式來者謹<lb/>
按國朝因唐宋於慶元泉廣建市舶司設提舉官酌古<lb/>
今之宜頒舶法二十有二條抽分省官親臨具有定制<lb/>
惟是近年或委他官選擇未精法外生弊舶户病之洪<lb/>
惟今上龍御内外任官惟賢惟才大綱小紀惟監成憲<lb/>
重熙累洽太平之功格於皇天迺二年十一月預以蕃<lb/>
舶回帆申命行省而我公實來惟公自員外禮部陞郎<lb/>
中經厯内臺侍郎禮部刑部侍御西臺郎中中書左<lb/>
<pb n="KR4d0461_WYG_005-19a"/>
司尚書刑部兵部侍講集賢宣慰湖南監江浙江淮財<lb/>
賦侍讀集賢亷使淮西治書南臺參政湖廣留守上都<lb/>
使行宣政二十遷而右丞江浙其於國家剸繁治劇决<lb/>
大議成大功何可勝舉今監抽一事未足贊公才美然<lb/>
以玉雪之操金石之節久孚朝野正色率下不令而從<lb/>
事無大小莫之敢欺此則非公不能也公自下車宣諭<lb/>
德意撫恤海賈據法從事無所擬議不緩時刻防檢嚴<lb/>
宻無罅可乘宿弊盡革至若變賣價直矜閔孤嫠尤所<lb/>
<pb n="KR4d0461_WYG_005-19b"/>
盡心行之得實選委拘鈐廵邏得僉帥朝請鄂勒哲依<lb/>
公治中在朝列公素著亷節協心賛助畢事之夕乘傳<lb/>
即行宜舶户之額手忻忭頌德而不忘也易曰理財正<lb/>
辭禁民為非曰義惟舶人通道九夷憑國威靈必戒生<lb/>
事中國所寳必截其出是曰禁非征商薄入曰與曰取<lb/>
是曰正辭理財之義既詳諸法以義為利可為盡善自<lb/>
非大人君子克畏四知目眩珍貨鮮不動心矧其逺涉<lb/>
鯨波往以歲計疫冦不虞捐生易利期償稱貸何忍法<lb/>
<pb n="KR4d0461_WYG_005-20a"/>
外攟摭而取之乎故任法任人兼在所重宜簡上心也<lb/>
昔唐蕃舶至廣有下碇之稅有閱貨之宴犀珠磊落賂<lb/>
及僮僕後以孔戣之亷自右丞出鎮一切革之韓子紀<lb/>
其事今公亦以右丞來革慶元之弊豈偶然哉惜余筆<lb/>
力之不稱也既為書之且為頌詩三章俾舶人歌之以<lb/>
相舉棹云頌曰元德配天奄有所覆不寳逺物民康是<lb/>
富聖子神孫克類克承太平之功昭格天明昭格天明<lb/>
篤生賢才永肩一心邦基是培天子之仁矜我賈人理<lb/>
<pb n="KR4d0461_WYG_005-20b"/>
財之義相臣克勤相臣克勤為德為民啓沃作霖亟秉<lb/>
國鈞海不揚波越裳入貢天子萬年郊藪麟鳯<lb/>
　　　慶元路總管沙木思廸音公去思碑<lb/>
皇元統御萬方薄海内外悉為郡縣郡有守守職視列<lb/>
侯任至重也明為浙東大郡其陽大海逺邇方物夷商<lb/>
貿遷風帆浪舶萬里畢集事視他郡尤劇守是土者必<lb/>
躬率以亷為治持大體寛嚴適中乃稱任至順三年沙木<lb/>
思廸音公以吏部侍郎來守茲郡政成尋去郡父老狀<lb/>
<pb n="KR4d0461_WYG_005-21a"/>
公遺愛來求余記曰公飲氷食蘗始終一致犀珠磊落<lb/>
不以動心待人寛不能令其喜怒隠惡揚善俾自遷改<lb/>
政先有司不急細務由是化行民安如春雨膏物而無<lb/>
其跡公之恵我其略以是若夫發奸摘伏問烏攫肉非<lb/>
公所務也二州四縣之長貳暨郡有司莫不用命渠陂<lb/>
修築田無荒蕪生聚蕃庶盜賊帖息訟諜退縮學校興<lb/>
舉異時富商海舶貨江浙省分遣屬官監賦事侵牟百<lb/>
出公用丞相命一再監之為設方畧㑹計悉當每歲漕<lb/>
<pb n="KR4d0461_WYG_005-21b"/>
運米物十數萬斛筦倉庾者或與漕户不相謀紛然生<lb/>
事公出之如所納咸服其便去年夏少旱今秋淫雨公<lb/>
禱之皆應此又公之餘事耳田里日夕德公噫公今去<lb/>
矣敢忘乎哉願有紀余謂公為治弗自用以取名聲何<lb/>
乃得民心深有如此者昔漢太守羊續劉寛治南陽以<lb/>
亷以寛得民公豈非近之耶余既紀其事併為之詩俾<lb/>
民歌之以永其思詩曰掲掲我公始來自京有猷御事<lb/>
以綏則寧維茲伊何自德出之亷慎初終寛弗至墮雨<lb/>
<pb n="KR4d0461_WYG_005-22a"/>
風其時桑榖茂暢氓胥有言茲公之慶五馬髙蓋莅我<lb/>
溝塍以教以戒穆穆有經我喜鼓歌歸相告語毋顛倒<lb/>
爛漫以憂召父維公之賢維人俱依維馬弗可縶奈何<lb/>
乎歸公而歸矣予曷弗思思而弗置我歌我詩<lb/>
　　　慶元紹興等處海運千户朱奉直去思碑<lb/>
奉直大夫朱公彦文以至元二年十一月為慶元紹興<lb/>
等處海運千户公剛毅有材畧凡職業急所先務不憚<lb/>
艱險利害興除知無不為為無不力初皇慶二年冬十<lb/>
<pb n="KR4d0461_WYG_005-22b"/>
月省部奏准溫台慶元毎石脚價錢一十一兩五錢浙<lb/>
西紹興毎石一十一兩蓋視道逺近為差也遵行已久<lb/>
莫之敢易至元三年四年浙東歲歉無粮撥溫台慶運<lb/>
户駕空船往浙西劉家港安泊聽運既増逺數千里風<lb/>
逆則逾月不能至經涉沙潬嶕島之險修補船器工食<lb/>
之用費倍常運行省謂以空船至浙西為易事止依浙<lb/>
西脚價減除每石五錢運户至有罄家産不足以供費<lb/>
者楊義等陳訴有司不為准理哀苦莫伸公為申請於<lb/>
<pb n="KR4d0461_WYG_005-23a"/>
漕運都府即令馳驛赴中書省稟告公敷陳詳明宰相<lb/>
韙之送部下架閣庫照元定脚價全文明白咨行省下<lb/>
都府自此溫台慶元運户之撥裝浙西糧者得復奏准<lb/>
定例支給運户之困得紓公之力也今公既去人之思<lb/>
公不能忘使來請記余謂京畿萬户輻輳食用衆大加<lb/>
以六師糗糧百官禄廩所以控引東南漕運以給經費<lb/>
事至重也漢唐運於三河涉底柱之危險阻萬端十失<lb/>
七八有用斗錢運斗米之艱又官造運船欲其堅固倍<lb/>
<pb n="KR4d0461_WYG_005-23b"/>
給其直以裴耀卿劉晏之智非不知其勞費蓋以事有<lb/>
終不可已焉耳洪惟國朝天祐神助聖謀睿斷創為海<lb/>
運以數百萬之粟不旬浹而畢達京畿功力之易視漢<lb/>
唐何啻相萬豈在減此已定脚價毫末之費哉不有我<lb/>
公之仁能以下情上達豈不為三路運户無窮之害是<lb/>
宜刻石以紀公名額森巴哈保定武遂人祖以碩學粹<lb/>
行教授鄉里兩徴不起父以茂異舉厯清要公以膳珍<lb/>
司克埒穆爾齊入仕積官至前職敦尚禮法以賞延合得<lb/>
<pb n="KR4d0461_WYG_005-24a"/>
官讓其弟宗顔其宦學蓋有得於家傳者如此公在職<lb/>
興修靈慈廟余已有記茲不書<lb/>
　　　慶元路推官胡公去思碑<lb/>
至元三年夏胡公代且行教諭屠逺以事狀來曰孔子<lb/>
謂古之學者為已張氏以為為已者無所為而為之者<lb/>
也吾黨之士藏修閒暇兢兢焉日以是自省至其臨事<lb/>
猶或失之竊觀胡公職刑獄之繁劇其處已接物乃能<lb/>
嚴利義之辨整暇詳宻心跡始終三年一致茲豈有所<lb/>
<pb n="KR4d0461_WYG_005-24b"/>
為而然者庶幾乎為巳之學矣人之稱其孝稱其亷稱<lb/>
其治獄之平允逺邇上下無間然也而鄞士之覿德尤<lb/>
詳弗能忘願有所紀以為士之學古入官者勸公名潤<lb/>
祖字敬先廣平之永年人也奉母來鄞量俸入以為養<lb/>
雖味乏兼珍而婉容愉色曲盡其歡自奉至薄人所不<lb/>
堪公退即杜門教子士非雅飭不交吏非謹厚不用苞<lb/>
苴私謁無路可通猶自視欿然日慎一日初公之來當<lb/>
積弊之極繫囚滿獄至淹十年或四三年公朝夕審録<lb/>
<pb n="KR4d0461_WYG_005-25a"/>
不憚寒暑其所平反不可殫紀洗寃澤物之心甚於饑<lb/>
渇死獄必求其生而不可得乃已其或循私變易是非<lb/>
至興誣謗終弗為奪亦未矜為已能也既代無以為歸<lb/>
公性行介潔早年由吏省部入仕以不能媚權貴恬於<lb/>
序遷前長永嘉郡幕亦以廉慎守法有聲余謂公之心<lb/>
知求事理之所以然所當然而責其身以必然而已豈<lb/>
他有所為哉昔萬石君家不言而躬行雖齊魯諸儒質<lb/>
行者皆自以為不能及如公豈多得哉今鄞士之去思<lb/>
<pb n="KR4d0461_WYG_005-25b"/>
亦曰有孚恵心自有所不能已焉爾故余不敢以不文<lb/>
讓而紀其事且系以詩曰聖門之學曰惟為巳其已伊<lb/>
何此心此理理為心主其善無比利善之間毫釐非是<lb/>
明善誠身斯已為是干譽為善雖善亦利是曰為人非<lb/>
巳之謂侃侃胡公制行端粹親老而仕悅在養志其母<lb/>
日問平反今幾事待公理不數伯始清畏人知家法嚴<lb/>
此學古入官今見斯士遺徳在鄞刻示無止<lb/>
</p>
<p>
</p>
  </div>
<div>
                <head>畏齋集卷六</head>
    <p>
<pb n="KR4d0461_WYG_006-1a"/>
欽定四庫全書<lb/>
　畏齋集卷六　　　　　　元　程端禮　撰<lb/>
　　跋<lb/>
　　　跋泰山圖<lb/>
古人皆有讀書之地唯泰山安定徂徠三人見於圖畫<lb/>
者豈非以徳與其功哉三人學行聞天下宋自三人者<lb/>
出天下學者始知有師春秋汨於傳注久矣自三人闢<lb/>
其曲說學春秋者始知有經宜其名與泰山相高而宗<lb/>
<pb n="KR4d0461_WYG_006-1b"/>
仰之無巳也嗚呼盛哉<lb/>
　　　跋陳象賢竹素園<lb/>
古今藏書者多矣金匱石室朝廷之藏也壁經冡紀季<lb/>
世之藏也牙籖玉軸富貴之藏也朝廷之藏與國久近<lb/>
季世之藏與時盛衰富貴之藏徒為珎玩若歐陽子之<lb/>
萬卷子朱子擬之則士大夫之藏也夫窮鄉晚學無書<lb/>
可讀無師可質見聞褊狹識趣汚下雖良才不能有成<lb/>
故書不可以不藏藏不可以不博藏之博讀之博又自<lb/>
<pb n="KR4d0461_WYG_006-2a"/>
博而約諸巳斯可以弗畔已所貴乎士大夫藏者良以<lb/>
此也然而士大夫之藏常病其力無以聚之力能聚之<lb/>
又常病其傳之不久其身僅讀而其子若孫懵不識所<lb/>
以至為鼪鼠之穴窻壁甕缶覆蓋之需者衆矣余原其<lb/>
故身既享稽古之力位為公卿名滿天下榮其生者過<lb/>
盛則貽其後者無聞是皆天運乘除代謝之理雖君子<lb/>
或弗能免况其所為獲罪於天者哉陳君仲模亦為藏<lb/>
書之室其子象賢獨能守而讀之不負其所藏蓋仲模<lb/>
<pb n="KR4d0461_WYG_006-2b"/>
之生隠徳弗耀其藴諸巳者厚而施諸世者薄宜其傳<lb/>
之未艾也象賢勉乎哉吾知天意之有在也<lb/>
　　說<lb/>
　　　蘭谷說<lb/>
蘭臭香見易繫辭傳春秋内傳其久固可佩見禮離騷<lb/>
其生隠谷見孔子琴操序自山續斷竊蘭以惑世也世<lb/>
之識蘭者絶少黄魯直且不免况餘子乎子朱子援本<lb/>
草注騷曰蘭與澤蘭相似生水傍紫莖赤節高四五尺<lb/>
<pb n="KR4d0461_WYG_006-3a"/>
緑葉光澤尖長有岐隂小紫華紅白色而香是則可佩<lb/>
與離騷合按水出通川為谷今謂生水傍是蘭生隠谷<lb/>
與琴操合自朱子之說行世始識蘭矣都事石侯景元<lb/>
以蘭谷名齋其志於自修可知巳嗟夫六經自程子朱<lb/>
子出一祛漢儒傳注之惑士之自修者始識至善之所<lb/>
在是山續斷不足以惑而人識蘭也士之為善於巳所<lb/>
獨知之地是蘭之在谷不為無人而不芳也士之獨善<lb/>
必可以兼善是蘭佩焉而不芳者無有也士知為善而<lb/>
<pb n="KR4d0461_WYG_006-3b"/>
巳用不用不知也蘭知在谷而巳佩不佩不知也蘭谷<lb/>
之說不既盡矣乎景元徴辭於余請以是輔其志<lb/>
　　　儒吏說<lb/>
儒為學者之稱吏則仕之名也名二而道一也儒其體<lb/>
吏其用也學古入官古之制也臯䕫稷契伊傅周召無<lb/>
儒吏之名而無非儒吏之實周官九兩始曰儒曰吏亦<lb/>
因其得民以道與治而言之耳自李斯嚴是古非今之<lb/>
禁一以吏為師儒吏雖分而道法裂蕭曺以秦吏相漢<lb/>
<pb n="KR4d0461_WYG_006-4a"/>
至趙張而文法弊極矣漢非不知用儒以救之也有一<lb/>
董仲舒不能用所用者不過章句儒嗚呼章句儒與文<lb/>
法吏其弊等耳兒寛儒也能以儒術飾吏事當時稱之<lb/>
飾之為言不過以儒術為吏事之文飾而巳若曰飾之<lb/>
而巳雖以湯之深文舞法巳能鄉上意取博士弟子補<lb/>
廷尉吏傳大義決大獄矣奚俟於寛哉其後薛貢韋匡<lb/>
之迭相終無以收儒吏之實效可勝嘆哉天開文運聖<lb/>
朝自許文正公得朱子之學以光輔世祖皇帝天下學<lb/>
<pb n="KR4d0461_WYG_006-4b"/>
者始知讀朱子所釋之經知真儒實學之所在然則士<lb/>
生今日者可不自知其幸歟誠能讀其書而真修實踐<lb/>
焉以儒術而行吏事於從政乎何有若於此猶或以語<lb/>
言文字求之而無自得之實一旦見案牘之嚴密其能<lb/>
不疑為政之道在彼而不在此者幾希子夏曰仕而優<lb/>
則學學而優則仕然則儒吏果二道而有所輕重於其<lb/>
間哉泰山張孟周以儒生推擇為路吏余謂路吏古諸<lb/>
侯之士也豈輕也哉作儒吏說以贈之<lb/>
<pb n="KR4d0461_WYG_006-5a"/>
　　　順遷說一首遺章生<lb/>
番陽章氏子克巳父令其舍刀筆而為儒學于江東精<lb/>
舍知自奮勵呻吟簡編夙夜勤苦比年素食身臞且病<lb/>
問之則曰曩嘗以身三年茹素盟于佛以禱母病今母<lb/>
病愈茹素未三年弗敢渝也余曰人之所以靈于物者<lb/>
以其能推也釋推之為義者曰順遷也今爾母病而禱<lb/>
是孝于以動心也茹素三年是口之于味不能動而忍<lb/>
性也盟佛而不敢渝是畏神明而戒慎恐懼也皆其良<lb/>
<pb n="KR4d0461_WYG_006-5b"/>
心之所發不謂之善不可也今學于儒而猶守是焉則<lb/>
未盡善也爾其資飲食以裨勤苦力所學以慰父心雖<lb/>
曰渝佛盟而實順遷其所謂動心忍性戒慎恐懼者耳<lb/>
曰順遷奈何曰順其母病而禱之心而遷以孝其親凡<lb/>
立身揚名以顯父母者無不為也順其茹素三年而遷<lb/>
以敬其身凡從欲以傷父母遺體者為終身之戒也順<lb/>
其盟佛而不敢渝之心遷而為暗室之不欺明理之即<lb/>
天獲罪之無禱福善禍淫非鬼神之得司也非使之渝<lb/>
<pb n="KR4d0461_WYG_006-6a"/>
佛盟而渝其所謂動心忍性戒慎恐懼也順而遷之以<lb/>
至于盡云爾爾其勉之曰唯余既喜其志見今世咸知<lb/>
夷鬼是畏而知畏聖言以事天者少也故并書其說以<lb/>
遺之<lb/>
　　　王元實字說<lb/>
㑹稽王元實名華祖字元實求余發其義以自朂昔年<lb/>
見元實受學余友黄君彦實亟稱元實讀書敏下筆霈<lb/>
然宜其所得巳深顧余何言元實請不巳告之曰士之<lb/>
<pb n="KR4d0461_WYG_006-6b"/>
為學惟實是務而已華實之效實斯華矣華非所致力<lb/>
也何謂實是務古之教者小學曰恒視毋誑曰請肄簡<lb/>
諒曰敦行孝弟實若易然也大學曰物格而後知至知<lb/>
至而後意誠實又有未易言者蓋求理一之理而實之<lb/>
易也求分殊之理而實之難也故曰不明乎善不誠乎<lb/>
身於是有存養省察之功一言一行純乎天理念念相<lb/>
續勉勉循循自日月至焉以至三月不違賢希聖聖希<lb/>
天而后為極致也使有一毫人欲間之則不誠無物矣<lb/>
<pb n="KR4d0461_WYG_006-7a"/>
烏能實何謂華非所致力一言之實一言之華也一行<lb/>
之實一行之華也得善服膺勿失孔門獨稱好學顔子<lb/>
之實而華也與太極合徳萬世受罔極之恩孔子之實<lb/>
而華也和順積中而英華發外剛健篤實而輝光也故<lb/>
曰華非所致力也昔司馬君實天資粹美學主乎誠程<lb/>
子語之以窮理而不能用邵子以腳踏實地九分人許<lb/>
之教門人劉器之俾自不妄語始器之力行士年而始<lb/>
成二公勲烈名節照映史册可傳可法此皆元實所熟<lb/>
<pb n="KR4d0461_WYG_006-7b"/>
聞者第書以塞請云爾余謂塞請而裨於致力雖贅且<lb/>
凟無傷也<lb/>
　　箴<lb/>
　　　杜氏知能來請字余以叔良字之而為之箴<lb/>
惟人之生形性隂陽仁義之心曰惟其良其良伊何善<lb/>
之本然曰知曰能一出於天始自孩提巳知愛親長知<lb/>
敬兄義因乎仁良知良能孟氏發之謂不學慮而能而<lb/>
知擴而充之萬善可行火然泉達天之所命去為庶民<lb/>
<pb n="KR4d0461_WYG_006-8a"/>
存則君子所謂大人以不失此衆人蚩蚩孰無是心放<lb/>
不知求乃獸乃禽此心未發敬以存之迨其發也敬以<lb/>
察之必由勉行以至安行勉勉行行聖賢是程杜氏叔<lb/>
良知能其名我作兹箴以朂其成<lb/>
　　　畏齋箴<lb/>
恐懼修省嚴恭寅畏夙興夜寐克巳復禮罔不惟畏弗<lb/>
畏入畏莫見乎隠十目所視莫顯乎微十手所指毋貳<lb/>
爾心上帝臨汝<lb/>
<pb n="KR4d0461_WYG_006-8b"/>
　　銘<lb/>
　　　守拙齋銘<lb/>
憲使高公以守拙名齋鄞程端禮為之銘曰知及仁守<lb/>
聖訓昭垂守拙歸田陶氏之辭拙非成徳守奚取斯世<lb/>
降而偷巧偽日滋子當死孝求生乃虧臣當死忠求生<lb/>
乃隳機變無恥皆巧之為龍逢比干申生伯竒節以拙<lb/>
完巧者所嗤巧令木訥鮮近在兹為徳為賊燕越其馳<lb/>
惟巧似智與知逺而惟拙非仁成仁所資拙如寗愚聖<lb/>
<pb n="KR4d0461_WYG_006-9a"/>
猶取之顯允高公為時羽儀南服持憲大邦秉麾迺以<lb/>
守拙扁室之私實徳流芳本是以推淋漓墨妙百世是<lb/>
貽有泚憸人視此銘詩<lb/>
　　　存心堂銘<lb/>
天心孔仁篤生我人全付天心俾主人身方寸之中萬<lb/>
理畢備體全用大實參天地氣機所乘危動難安一刻<lb/>
弗存思失其官雖視雖聴弗見弗聞役於耳目私慾糾<lb/>
紛秦越肥瘠藩籬爾汝嗚呼不仁如病痿痺心學之傳<lb/>
<pb n="KR4d0461_WYG_006-9b"/>
惟曰存存其存之方曰敬入門細微雜亂于察其放虚<lb/>
閒静一于以致養天不在天於予中居凡此百體孰敢<lb/>
侮予番易高君世儒其醫存心名堂是警是治宜其所<lb/>
濟仁聲四馳我輔其志揭此銘詩<lb/>
　　　求放心齋銘<lb/>
寧夏神保生治書室於家庭之内題其額曰求放心余<lb/>
為之銘曰馬縱而逸鷹縱而飛不逸不飛維紲與鞿人<lb/>
心易縱㨗甚鷹馬何以制之操而勿捨操之之要念茲<lb/>
<pb n="KR4d0461_WYG_006-10a"/>
敬茲酬酢萬變聖賢我師明窻之下風日清晏圖書几<lb/>
研頃刻無間是故學者必求放心孟氏有訓朂哉徳臨<lb/>
　　　寸草心堂銘<lb/>
里人齊元幼孤事母以孝稱名其堂曰寸草心余為之<lb/>
銘曰惟人之生得天地心守之以信發之以仁惟仁之<lb/>
施自孝親始堯舜克充光于四海𦕈彼寸草其生則同<lb/>
洋洋春榮偉哉化工我身如草親恩如天報天之恩何<lb/>
有既焉非天曷生非親曷保豈人有心不如寸草嘻伯<lb/>
<pb n="KR4d0461_WYG_006-10b"/>
善父奉親肯堂徴名孟詩余銘不忘<lb/>
　　　懶懶齋銘<hi>為雍胡君質作</hi>
富貴利達舉世畢趨蟻慕蛾赴馬瘏僕痡於茲退怯懶<lb/>
者誰歟可求有益執鞭為已惟不可求曲肱隠几曰惟<lb/>
懶懶所以存存大閑不踰棲遲衡門<lb/>
　　　苦齋銘<lb/>
余與汪務能讀書建徳學余以朱子小人惟思甜者君<lb/>
子惟思苦者之語書于壁以自警務能臨别請歸以苦<lb/>
<pb n="KR4d0461_WYG_006-11a"/>
名其讀書之齋而余為之銘以發其義銘曰嗟世之人<lb/>
匪甜無慕匪苦無惡君子反是豈曰異趣苦外無甜孰<lb/>
謂之苦其甜實苦甜將焉取荼甘如薺義陳于詩苓名<lb/>
大苦醫師所知豈惟在口耳目四肢誘我皆甜其機甚<lb/>
危克復之功在審于斯菜根是甘百事可為我約我樂<lb/>
不我淫移嗜飴如兒近憂弗思名壞行隳時去志違枯<lb/>
落徒悲小人之歸商苦于行千金在箱農苦于耕秋穀<lb/>
乃登士苦于學拂亂困横動心忍性不能乃能仁熟義<lb/>
<pb n="KR4d0461_WYG_006-11b"/>
精學道大成汪氏子増齋以苦名我輔其志用揭茲銘<lb/>
　　　存存齋銘<hi>為雲中趙去疾作</hi>
性與天道夫子罕言于易乃言成性存存惟性之成天<lb/>
與其全知禮畢具無異愚賢心統性情性體惟静心乘<lb/>
氣機存之斯正曰惟存心所以存性其方伊何在乎主<lb/>
敬其效伊何動静皆定無間無雜始曰存存虚閒静一<lb/>
細微糾紛弗謹弗養千里其奔勉强安行聖賢是分效<lb/>
天法地道義之門<lb/>
<pb n="KR4d0461_WYG_006-12a"/>
　　行狀<lb/>
　　　故中奉大夫淛東道宣慰都元帥兼蘄縣翼上<lb/>
　　　萬户府諤勒哲圖公行狀<lb/>
曾祖濟古爾管領河南等路軍民扎木齊達嚕噶齊祖<lb/>
莽賚巴哈懐逺大將軍益都路萬户府達嚕噶齊父扎<lb/>
哈岱昭武大將軍蘄縣翼上萬户府達嚕噶齊公諱諤<lb/>
勒哲圖世為圖伯特氏世居燕山曾祖濟古爾平回回河西<lb/>
金源從祖阿穆蘭擒獲李坦父扎哈岱討黄花楊震龍<lb/>
<pb n="KR4d0461_WYG_006-12b"/>
等叛亂功業益著公㓜孤自知讀書稍識禮節暇日習<lb/>
弓馬不樂嬉戱知老成人比長稍渉獵經史博通武經<lb/>
将傳百氏之學時宗子卒無後宗族僉曰宗子死無後<lb/>
若當承澤盍益年圖之公正色曰欺可乎延祐庚申欽<lb/>
受符命授懐逺大將軍蘄縣翼上萬户府達嚕噶齊涖<lb/>
政之初諮訪舊弊號令有條備防有法人無攘奪郡邑<lb/>
安集軍民悦服奉檄鎮海口有功天子賜以金織文對<lb/>
衣二襲越六年加定逺巳巳徽泰翼萬户田特爾格子安<lb/>
<pb n="KR4d0461_WYG_006-13a"/>
圗與其兄珙争襲安圖匿其符命有司不能直者十有<lb/>
五年省檄公覈其事公燭其奸狀詰之曰汝均庶子也<lb/>
襲當以長欲誣以嫡而奪之可乎遂輸服而出符命人<lb/>
咸服公若神明焉初倭冦來鄞防禦之官控御無度且<lb/>
啟肆慝焚屋廬剽玉帛民甚患之公鎮遏嚴師控制貿<lb/>
易持平表之以廉介懷之以恩威乃俛首讋服恭效貢<lb/>
輸之禮嘗中夜倭奴四十餘人擐甲操兵乘汐入港公<lb/>
亟訊之得變狀徴所賂上官金還之倭旋及昌國北界<lb/>
<pb n="KR4d0461_WYG_006-13b"/>
擄商貨十有四掠民財百三十家渡其子女拘能舟者<lb/>
役之餘氓犇竄公亟駕巨艦追之進其酋長諭之曰曩<lb/>
不軌在律無赦聖上仁慈不忍殄殱汝敢怙終復肆蠆<lb/>
毒汝亟用吾命幸寛貸之稍予遲違則汝無遺類矣皆<lb/>
股栗戰恐願盡還所掠以贖罪公從之遂招徠其民給<lb/>
衣食使之保聚皆兩舉手環公拜且泣曰吾父母也其<lb/>
州牧徐敬率民立祠銘其徳于石歲嘗旱疫民不聊生<lb/>
公禱雨輙應時達官有掠買其男女以歸者公要於路<lb/>
<pb n="KR4d0461_WYG_006-14a"/>
讓之曰爾當閫寄政令不修民罹灾害尚忍奴人之子<lb/>
女乎遂盡歸其父母至元戊寅詔㫖許官屬侍親公投<lb/>
章歸養海冦竊發商賈不能懋遷明年還躬率精銳水<lb/>
陸並進浙江閩海之間擒獲甚衆漳州李志甫叛亂公<lb/>
統軍深入耀兵夾攻元惡授首俾脅從之民納戈甲復<lb/>
業者衆行軍所過秋毫無犯雖暴風疾雨卒徒莫敢避<lb/>
至元庚辰丁内艱是年冬十一月奉柩合葬于興和之<lb/>
宣平野狐嶺之原時海宼復乘隙猖獗粮艘多被殺間<lb/>
<pb n="KR4d0461_WYG_006-14b"/>
有脫歸者言賊聞小萬户來歸莫不相顧失色禱諸神<lb/>
願無與遇常覘公出處為之聚散也主<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>萬户和斯嘉<lb/>
議聞之驚歎不巳遂狀申于省部公還具舟楫利兵戈<lb/>
整部伍戒嚴海上遇渠魁周麻千等于韭山之南大縱<lb/>
追逐親飼艫卒飯使破浪疾進幾至舟覆身溺者屢直<lb/>
抵流求國界及之遂全獲初浮筏下令曰凡脅從者歸<lb/>
吾筏歸者若干皆釋其罪凡所有金珠楮幣之物戒之<lb/>
曰此不利之貨勿取之悉沉於海至正癸未上遣賜上<lb/>
<pb n="KR4d0461_WYG_006-15a"/>
尊旨酒金龍紫段以旌異之定海連諸蕃夷商越賈颿<lb/>
檣凑集為要害之地分鎮行營無次止之所公為度地<lb/>
僦工剏置大府誰樓營舍凡二千餘楹於是鎮治有所<lb/>
保障有蔽粟有高積兵有深藏士卒吏屬各有寧宇其<lb/>
規模可謂宏逺矣臺憲省府交章薦之于朝至正甲申<lb/>
拜淛東道宣慰使都元帥加中大夫兼前職臨政三月<lb/>
民瘼盡察百廢具舉善政畢行有若役法不能定者均<lb/>
之官債無以償者蠲之吏胥卒徒之濫和買和雇之害<lb/>
<pb n="KR4d0461_WYG_006-15b"/>
皆懲革之行鄉飲以敦禮讓之風興水利以重民食之<lb/>
本朔望親臨學校勉勵奬勸事無大小罔不治七郡僚<lb/>
屬畏威懐德斁政苛刑不禁而止風俗為之丕變公事<lb/>
親至孝躬扶綵輿逰戲于庭欲親之喜疾則嘗藥膝行<lb/>
以進殯則肩輿擗踊以前少時嘗夜讀書婢入白事輙<lb/>
叱去娶必三十而媵妾卒不納平居未始言無益事非<lb/>
談兵則論道飲酒未嘗至醉夜必三起以勞筋骨日或<lb/>
静坐以銷念慮律令既嚴賞罰必信古今陳法訓練便<lb/>
<pb n="KR4d0461_WYG_006-16a"/>
㨗士卒整肅而有餘勇少壯者教以百工之藝凡革木<lb/>
金鐵器械自裁制度極于精利以裕財力每出入從者<lb/>
十餘人凡竹頭木屑敝屣荆棘之類必使荷以歸各適<lb/>
用無遺棄其謀畧機權皆不在古名將下忽遘疾踰月<lb/>
疾革乃撤藥物屏妻子沐浴更衣端坐瞑目而逝時猶<lb/>
聞忠國之言至正四年七月二日也年四十有六嗚呼<lb/>
公將大有為以慰民望奈何天不慗遺士夫軍民巷哭<lb/>
悲悼如䘮父母屬邑樹碑以旌其功立祠以妥其靈或<lb/>
<pb n="KR4d0461_WYG_006-16b"/>
繪像以祠者或陳詞立廟者非有徳於民其何致多慕<lb/>
思若是耶公質氣剛正風儀峻潔徳足以服人才足以<lb/>
幹事廉足以律已明足以燭姦是以貨財不能移其心<lb/>
志聲色不能悅其耳目有罪者雖親者弗釋有過者能<lb/>
改必録恤罷弱則愛之如子弟疾姦宄則視之如仇讐<lb/>
旌麾所指童叟歡呼觀者如堵奪攘矯虔者聞風消沮<lb/>
是以樵安于山農安于野漁安于海商賈安于市其有<lb/>
功于民不可勝紀厯仕二十五年始終若一日其愛國<lb/>
<pb n="KR4d0461_WYG_006-17a"/>
愛民之徳禦灾捍患之功淪於人心故隨處樹碑以頌<lb/>
之有曰不艾而威不敵而武䰻不易罟農安其畝倭弗<lb/>
來過海亦不波油油膴膴物阜俗和者有曰公匪徒武<lb/>
善禦善撫國有干城民有父母者又有曰威若嚴師愛<lb/>
若嚴父不虐困窮不畏强禦者雖古賢哲無是過也觀<lb/>
其操縱出處豈庸人所可識哉娶扎拉爾氏温州路達<lb/>
嚕噶齊必里克圗女封范陽郡夫人子男一人衮噶喇錫<lb/>
女一人達爾瑪錫哩適真定翼上萬户府達嚕噶齊僧保<lb/>
<pb n="KR4d0461_WYG_006-17b"/>
子普賢努惟公之功績節行世所共知顧夫碑記銘誄<lb/>
不可無徴端禮居是邦知公顛末最詳謹録所聞以俟<lb/>
采擇萬一程端禮謹狀<lb/>
　　墓誌銘<lb/>
　　　元故贈中順大夫兵部侍郎郭公墓誌銘<lb/>
至正四年春公之長子好仁副使浙東宣慰一年徳政<lb/>
孚于七郡人頌其美則曰兹皆先人之教好仁兢兢弗<lb/>
忘圖免於戾焉耳惟是墓碑未刻雖曰有待懼久而湮<lb/>
<pb n="KR4d0461_WYG_006-18a"/>
以重不孝因出公行實請銘于四明程端禮辭不獲命<lb/>
謹序而銘之公諱璡字某姓郭氏世為徳州徳平人自<lb/>
高曾而上仕隱不同皆以躬行徳義稱于鄉祖源當金<lb/>
之季不仕以詩酒自娛考實性資剛毅齊家有法騎射<lb/>
絶人當路薦于朝授懷仁鎮巡檢蒞職未幾盗賊屏跡<lb/>
未及遷職而卒妣賈氏公幼而頴異五六歲莊重如成<lb/>
人讀書日記數百言至老手不釋卷窮理修身動遵禮<lb/>
法持家應門親族鄉黨情文隆殺悉有條理時當皇元<lb/>
<pb n="KR4d0461_WYG_006-18b"/>
混一之初法制尚簡仕途方開凡進取者無不如意奔<lb/>
競成俗公獨恬然里居優游卒歲親友或勸以干禄公<lb/>
笑而答曰吾知為善而巳禄可干乎公事親孝朋友非<lb/>
徳不交若志同道合久而益敬其在鄉黨平心應物人<lb/>
有争競必質於公析之以理無不釋然而退尤好施與<lb/>
家不甚豐而急於濟人病必饋藥貧必賑粟賴以全活<lb/>
者甚衆諸子長而仕進家庭燕語未嘗一日不以公忠<lb/>
清白為訓常曰朝廷設官分職養以重禄仕者本欲榮<lb/>
<pb n="KR4d0461_WYG_006-19a"/>
親若貪以敗官為辱巳甚何榮之有吾平生所見多矣<lb/>
凡居官倚勢作威瘠人肥巳雖累家資至鉅萬而覆敗<lb/>
不旋踵者皆是爾曺戒之諸子敬聴確守所至為政皆<lb/>
著名實厯厯可紀由公教之之篤也至大四年三月某<lb/>
日卒於正寢享年五十有八葬徳州徳平東北盤城長<lb/>
魁鄉之原至順元年追贈奉議大夫工部郎中驍騎尉<lb/>
太原縣子至元六年加贈中順大夫兵部侍郎娶李氏<lb/>
淑徳懿範稱于族姻初封平原縣君進封太原郡君後<lb/>
<pb n="KR4d0461_WYG_006-19b"/>
公十八年而卒子男三長好仁由中書省掾累遷中順<lb/>
大夫浙東道宣慰副使次好義東平等處管民提舉次<lb/>
好禮終於承事郎山東鹽運司高家港塲使令女四適<lb/>
趙某劉某梁某賈某皆士族孫男四繼善部譯史擇善<lb/>
奉訓大夫宣政運判官維善蒙古國學生餘㓜孫女六<lb/>
長適開封院主簿閔克禮次適樞密掾史王思道次適<lb/>
户部書冩李善餘在室嗚呼公讀書為明誠之學所謂<lb/>
為善亦曰為其理之所當為而止耳非若世之利其報<lb/>
<pb n="KR4d0461_WYG_006-20a"/>
而為之也利其報而為善則其心巳不誠不誠人且不<lb/>
可欺天可欺而責其報乎今公之子孫奕葉簪組駸駸<lb/>
三槐五桂之盛忠孝廉公顯聞中外善繼公志兹曰不<lb/>
忘而褒贈之典賁之泉壤君子行義達道隠居求志道<lb/>
一而非二用舍行藏曰有義命惟公道行諸身施於家<lb/>
以及其鄉里自任既重宜終身之樂此肯干禄而枉巳<lb/>
公墓我銘昭示無止<lb/>
　　　元故處士倪君墓誌銘<lb/>
<pb n="KR4d0461_WYG_006-20b"/>
倪君濟亨卒以至元二年八月甲申葬其孤可明請銘<lb/>
君諱天澤其先寛顯漢若水在唐有聞曽大父居正大父<lb/>
文珣父敬之俱隠徳不仕君丱歲侍父自慶元定海之<lb/>
清泉徙居於路之子城西君天資清淑㓜受父兄教知<lb/>
自飭勵長益温恭重厚處善循理以孝弟稱人以急難<lb/>
求焉者視義所宜奮然捐財力援之一不自惜重然諾<lb/>
踐言不後時刻讀書有才畧路府屢舉薦輙謝不就曰<lb/>
吾慕仲長統卜居清曠以自娛爾仕非所急也北城有<lb/>
<pb n="KR4d0461_WYG_006-21a"/>
竹墅高公遺址久蕪廢公竭已資得之因浚池築室手<lb/>
植花竹靚深欝茂魚鳥翔泳如在林壑居成延高人勝<lb/>
士講誦觴詠日以為常篤於教子家事不以經意清溪<lb/>
江公宣慰浙東廉介不妄交聞君之賢為書齋扁以輔<lb/>
其志元統二年四月乙丑以疾卒於正寢卒之日其兄<lb/>
哭之曰孰敦手足之愛宗族鄉黨曰孰恤吾急士之往<lb/>
來者曰孰與遊而久益敬生於至元十四年六月癸酉<lb/>
年五十有八娶俞氏克以道相其夫内外無間言子男<lb/>
<pb n="KR4d0461_WYG_006-21b"/>
七可明可伯可與可觀可行可元可端可觀為兄溢後<lb/>
女二幸憐孫男仁翁孫女順改迴保遺命葬勿逺父墓<lb/>
得卜於鄞縣清道鄉清灣之原在父墓左一百一十步<lb/>
可明可伯持家教撫㓜弟能繼其志余辱君與遊宜銘<lb/>
銘曰濯清追凉釣遊鯉有志舉知慕公理去幹就彧異<lb/>
終始出者難工古皆是逍遥一世此其軌心迹不違誰<lb/>
與比<lb/>
　　祭文<lb/>
<pb n="KR4d0461_WYG_006-22a"/>
　　　祭友仁孫先生文<lb/>
乾剛坤柔五氣異性交合成物乃正性命氣有美惡有<lb/>
清有濁所以哲人不繼而作惟我孫子鍾厥粹清師教<lb/>
不煩巳見㓜齡密事葩藻出入馳騁六經百家畧見要<lb/>
領年既志學學韓先所一悟大道乃入鈎矩其窮理也<lb/>
先後有節熟玩潛思隨物精察辯如懸河索如捕盜如<lb/>
衡之平如鑑之照其存養也敬以直内遽色疾言不少<lb/>
形外頭直氣肅手恭履遲造次必戒動静弗違其克治<lb/>
<pb n="KR4d0461_WYG_006-22b"/>
也改過不貳酒色貨利先絶言議乃克厥微誠之於思<lb/>
視聴言動惟禮是依其遊藝也禮樂書數天文地理文<lb/>
物制度下逮詩騷韓歐所述醫卜小道亦入其室愛敬<lb/>
二親隨事先意婉容愉色柔聲下氣洞洞屬屬捧盈持<lb/>
玉疾藥必躬過諫必熟居後母䘮家貧父存勉往教授<lb/>
以給清温旦具枕席夜易苫塊潛服三年聞者驚愾友<lb/>
愛厥弟怡怡而教有勞必分有拂弗較弟之庶母敬如<lb/>
已出彼亦允若乃睦一室處族必尊事長必敬待下必<lb/>
<pb n="KR4d0461_WYG_006-23a"/>
慈見孤必矜友必以信切切而勉鄰必温恭無貴若賤<lb/>
業未及竟志未及施胡不百年命止於斯順存正斃全<lb/>
受而歸子之所安後生孰師智者過狂守者過狷矜文<lb/>
少質任俠多變中行如子實我未見昔與子交晚事師<lb/>
禮遽焉予棄有憤誰啓酌酒陳辭孰究予懷天地茫茫<lb/>
予將疇歸<lb/>
　　　祭外甥文<lb/>
嗚呼為人父母孰不願男女之有家室昌熾盛大為百<lb/>
<pb n="KR4d0461_WYG_006-23b"/>
世之傳哉子之賢良弱女是托謂宜偕老以成厥家何<lb/>
期蚤年相繼夭折前乖父母之望後缺子嗣之承豈子<lb/>
夫婦壽命之不長實我骨肉分薄之所致生不得以遂<lb/>
其愛死不得以視其終顧予何人尚在斯世嗚呼宗器<lb/>
河陽之役間闗萬里此情何時而忘耶嗚呼媛媛吾不<lb/>
得而見女矣吾之期女也逺故視女如棄不如女之望<lb/>
我也恒在於目前自今觀之女歸寧而送我之日是乃<lb/>
訣别終天之年嗚呼吾實負女而又何言耶吾與女母<lb/>
<pb n="KR4d0461_WYG_006-24a"/>
俱老矣吾將去此而歸女而無知吾徒抱恨而已如有<lb/>
知也尚當見女於黄泉嗚呼哀哉尚饗<lb/>
</p>
<p>
</p>
  </div>
        </body>
</text>\m</TEI>
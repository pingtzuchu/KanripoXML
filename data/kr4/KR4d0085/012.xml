<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>山谷内集詩注巻十二</head>
    <p>
<pb n="KR4d0085_WYG_012-1a"/>
欽定四庫全書<lb/>
　山谷内集詩注巻十二　　宋　黄庭堅　撰<lb/>
　　　　　　　　　　　　　　任　淵　注<lb/>
　　竹枝詞二首<hi>并跋</hi>
撑崖拄谷蝮蛇愁入箐攀天猿掉頭<hi>言山路險絶如此即後詩所謂蛇倒</hi>
<hi>退胡孫愁也郭璞注爾雅云蝮蛇細頸大頭焦尾一名返鼻楚辭曰攀天階而下視元稹樂府有夢上天詩曰</hi>
<hi>攀天上天攀未得太白蜀道難曰黄鶴之飛尚不得過猿猱欲度愁攀緣老杜詩巢父掉頭不肯住</hi>鬼門<lb/>
闗外莫言逺五十三驛是皇州<hi>鬼門闗在峽州路寰宇記曰黔州東北至東京</hi>
<pb n="KR4d0085_WYG_012-1b"/>
<hi>三千八百六十五里杜牧之詩故鄉七十五長亭謝晀詩春色滿皇州</hi>
浮雲一百八盤縈落日四十八渡明<hi>一百八盤及四十八渡皆自峽中行</hi>
<hi>黔中路名山谷書萍鄉縣㕔亦曰畧江陵上䕫峽過一百八盤涉四十八渡詩本或作四十九渡非是</hi>鬼<lb/>
門闗外莫言逺四海一家皆弟兄<hi>子夏曰君子敬而無失與人恭而有禮四</hi>
<hi>海之内皆兄弟也荀子四海之内若一家</hi>
　古樂府有巴東三峽巫峽長猿鳴三聲涙霑裳但以<lb/>
　抑怨之音和為數疊惜其聲今不傳予自荆州上峽<lb/>
　入黔中備嘗山川險要因作二疊與巴娘令以竹枝<lb/>
<pb n="KR4d0085_WYG_012-2a"/>
　歌之前一疊可和云鬼門闗外莫言逺五十三驛是<lb/>
　皇州後一疊可和云鬼門闗外莫言逺四海一家皆<lb/>
　弟兄或各用四句入陽闗小秦王亦可歌也<hi>紹聖二年四月</hi>
　<hi>甲申</hi>
　　夢李白誦竹枝詞三疊<lb/>
　　　余既作竹枝詞夜宿歌羅驛夢李白相見於山<lb/>
　　　間曰予往謫夜郎於此聞杜鵑作竹枝詞三疊<lb/>
　　　世傳之不子細憶集中無有請三誦乃得之<lb/>
<pb n="KR4d0085_WYG_012-2b"/>
一聲望帝花片飛萬里明妃雪打圍<hi>蜀記曰昔人有姓杜名宇號曰望帝</hi>
<hi>宇死俗説云化為子規子規鳥名也又謂之杜鵑李商隠詩莊生曉夢迷胡蝶望帝春心托杜鵑楚騷曰恐鷤</hi>
<hi>鴂之先鳴兮使百草為之不芳顔師古注揚雄反離騷云一名子規一名杜鵑花片飛見前注明妃即王昭君</hi>
<hi>避晉氏諱後人因改焉亦見前注五代史四夷附錄耶律徳光言我在上國以打圍食肉為樂接北人以游獵</hi>
<hi>為打圍</hi>馬上征人那解聴琵琶應道不如歸<hi>劉熙釋名云琵琶北方馬</hi>
<hi>上之所鼓推手前曰琵引手却曰琶因以為名也傅奕琵琶賦序曰故老云漢烏孫公主念其行道思慕使知</hi>
<hi>音者于馬上奏琵琶以慰之此詩以琵琶為明妃事葢承前人之誤子規聲若云不如歸去此引用以終上句</hi>
<hi>之意</hi>
<pb n="KR4d0085_WYG_012-3a"/>
竹竿坡面蛇倒退摩圍山腰胡孫愁<hi>蛇倒退胡孫愁皆峽路地名摩圍山</hi>
<hi>屬黔中</hi>杜鵑無血可續淚何日金雞赦九州<hi>老杜杜鵑行曰其聲哀痛</hi>
<hi>口流血所訴何事常區區李賀詩亦曰杜鵑口血老夫淚韓非子曰卞和泣盡繼之以血太白詩我愁逺謫夜</hi>
<hi>郎去何日金雞放赦囘談苑曰杜鎬言肆赦樹金雞不知起于何代闗東風俗傳云司馬膺之曰接海中星占</hi>
<hi>天雞星動為有赦葢王者以天雞為度隋書刑法志北齊肆赦日令武軍設金雞及鼓于闕門或云起于西涼</hi>
<hi>吕光未知孰是究其旨西方主兑兌為澤雞者巽之神巽為號令故合是二物制其形掲于長竿使衆人覩之</hi>
<hi>也</hi>
命輕人鮓甕頭船日瘦鬼門闗外天北人墮淚南人笑<lb/>
<pb n="KR4d0085_WYG_012-3b"/>
青壁無梯聞杜鵑<hi>人鮓甕在歸州岸下老杜無家別云久行見空巷日瘦氣慘悽文選琴賦</hi>
<hi>曰青壁萬尋張湛列子注曰班輸為梯可以凌虚</hi>
　　和答元明黔南贈別<hi>山谷書萍鄉縣㕔曰初元明自陳留出尉氏許昌渡漢沔</hi>
　　<hi>畧江陵上䕫峽過一百八盤涉四十八渡送余安置于摩圍山之下淹留數月不忍別士大夫共慰</hi>
　　<hi>勉之乃肯行掩淚握手為萬里無相見期之别</hi>
萬里相看忘逆旅三聲清淚落離觴<hi>老杜詩相看俱衰年左氏僖二年傳</hi>
<hi>曰保于逆旅注云客舍也古樂府曰巴東三峽巫峽長猿鳴三聲淚沾裳</hi>朝雲往日攀天夢<lb/>
夜雨何時對榻凉<hi>上句謂與元明同來巫峽也朝雲夢見前注元稹樂府有夢上天詞曰攀</hi>
<pb n="KR4d0085_WYG_012-4a"/>
<hi>天上天攀未得韋應物詩寧知風雨夜復此對牀眠東坡詩夜雨何時聴蕭瑟</hi>急雪脊令相並<lb/>
影驚風鴻鴈不成行<hi>上句謂元明同憂患下句言其別去詩曰脊令在原兄弟急難老杜</hi>
<hi>詩急雪舞囘風又詩沙晚脊令寒選詩云驚風扶輪轂又沈休文詠湖中鴈詩曰亂起未成行唐宋遺史有女</hi>
<hi>子作詩送兄云所嗟人異鴈不作一行歸</hi>歸舟天際常囘首從此頻書慰㫁<lb/>
腸<hi>謝朓詩天際識歸舟王仲宣詩迴首望長安蔡琰胡笳曰日東月西兮徒相望不得相隨兮空斷腸文選</hi>
<hi>魏文帝燕歌行曰念君客遊思㫁腸</hi>
　　題驢瘦嶺馬鋪<hi>知命巻此下十九詩皆黄知命作附錄  内知命山谷之弟詳具目</hi>
　　<hi>錄注</hi>
<pb n="KR4d0085_WYG_012-4b"/>
老馬饑嘶驢瘦嶺病人生入鬼門闗<hi>後漢書班超傳上疏曰但願生入玉</hi>
<hi>門闗此借用</hi>病人甘作五溪卧老馬猶思十二閑<hi>五溪見前注魏武帝</hi>
<hi>歌曰老驥伏櫪志在千里同禮校人曰天子有十二閑馬六種</hi>
　　行次巫山宋懋宗遣騎送折花厨醖<hi>知命</hi>
攻許愁城終不開青州從事斬闗來<hi>庾信愁賦曰攻許愁愁城終不破盪許</hi>
<hi>門終不開青州從事見前注左傳曰犯門斬闗</hi>喚得巫山強項令挿花傾酒對<lb/>
陽臺<hi>後漢董宣傳曰敕強項令出宋玉高唐賦曰朝朝暮暮陽臺之下謂巫山神女也</hi>
　　次韻懋宗送別二首<hi>知命</hi>
<pb n="KR4d0085_WYG_012-5a"/>
一百八盤天上路去年明日送流人小詩話別堪垂淚<lb/>
却道情親不得親<hi>一百八盤見前注盧全寄外兄詩云何處堪惆悵情親不得親</hi>
別駕柴門閉一春艱難顛沛不忘君何時幽谷囘天日<lb/>
教保餘生出瘴雲<hi>山谷謫涪州別駕唐書杜甫傳當冦亂挺莭無所汙為歌詩傷時撓弱情</hi>
<hi>不忘君魯論曰顛沛必于是易曰入于幽谷老杜詩願枉長安日光耀照北原文選嵇康書欲離事自全以保</hi>
<hi>餘年老杜詩瘴雲紅不滅</hi>
　　戲答劉文學<hi>知命</hi>
人鮓甕中危萬死鬼門闗外更千岑<hi>人鮓甕鬼門闗見前注漢書趙后傳</hi>
<pb n="KR4d0085_WYG_012-5b"/>
<hi>曰今兒安在危殺之矣注云猶今人言險不殺爾</hi>問君底事向前去要試平生<lb/>
鐵石心<hi>顔師古匡謬正俗云問曰謂何物為底丁兒反底義何訓答曰此本言何等物其後遂省促言</hi>
<hi>直云等物爾音都禮反又轉音丁兒反應璩百一詩云用等稱才學以是知去何而稱等其來已乆今人不詳</hi>
<hi>根本乃作底字非也老杜詩生死向前去魏武帝令長史王必曰忠能勤事心如鐵石國之良吏也</hi>
　　外姪李光祖往見尚垂髫今觀寄嗣直小詩已可<lb/>
　　愛因次韻<hi>知命</hi>
昔別長安未裹頭如今詩句可消愁<hi>老杜詩昔別君未婚又詩去時里正</hi>
<hi>與裹頭又詩云更有澄江消客愁</hi>外家未覺風流逺他日相期到益州<lb/>
<pb n="KR4d0085_WYG_012-6a"/>
<hi>李公擇終于益州帥言異時當造益州之閫域老杜詩習池未覺風流盡</hi>
　　上南陵坡<hi>知命</hi>
風飱水宿六十里蛇退猿啼百八盤<hi>選詩風餐委松栢又詩水宿淹晨昏</hi>
上得坡來總歡喜摩圍依約見峯巒<hi>摩圍山在黔州老杜詩青惜峯巒過</hi>
　　題小猿呌驛<hi>知命</hi>
大猿呌罷小猿啼箐裡行人白晝迷惡籐牽頭石齧足<lb/>
嫗牽兒隨淚録續我亦下行莫啼哭<hi>退之琴操曰涉其淺兮石齧我足元</hi>
<hi>稹連昌宫詞曰色管龜兹轟錄續</hi>
<pb n="KR4d0085_WYG_012-6b"/>
　　馬上口號呈建始李令<hi>知命</hi>
驛亭新似眼波明箐路開如掌様平誰與長官歌美政<lb/>
風摇松竹是歡聲<hi>老杜詩今日明人眼臨池好驛亭宋玉招魂曰娯光眇視目曾波些王逸</hi>
<hi>注云目采聁然若水波而重華老杜詩秦川對酒平如掌</hi>
　　次浮塘驛見張施州小詩次其韻<hi>知命</hi>
歎息施州成老醜當年玉雪瑩相照<hi>退之馬少監墓誌曰姆抱㓜子立側</hi>
<hi>肌肉王雪可念</hi>舊時去天一尺五今日萬里聴猿呌<hi>老杜詩自注云城南</hi>
<hi>韋杜去天尺五</hi>
<pb n="KR4d0085_WYG_012-7a"/>
　　將次施州先寄張十九使君三首<hi>知命</hi>
書來日日覺情親今信施州是故人許我投名重入社<lb/>
放狂作惱未應嗔<hi>老杜詩情親獨有君東坡詩投名入杜有新詩</hi>
收拾從來古錦囊今知老將敵難當<hi>唐書李賀傳從小奚奴背古錦嚢遇</hi>
<hi>所得投書嚢中漢書韓信傳曰其鋒不可當</hi>囊中尚有毛錐子花底樽前作<lb/>
戰塲<hi>五代史𢎞肇傳恨蘇逄吉等因曰安朝廷定禍亂直須長槍大劍若毛錐子安足用哉史記平原君</hi>
<hi>傳曰賢之處世譬若錐之處嚢中其末立見老杜詩花㡳山蜂逺趁人又詩下馬古戰塲丁晉公有詩戰詩云</hi>
<hi>物華如陣筆如鋒沈謝曺劉是七雄</hi>
<pb n="KR4d0085_WYG_012-7b"/>
一别施州向十霜傳聞佳句望風降空弮不易當堅敵<lb/>
振臂猶思起病創<hi>老杜詩十暑岷山䓪三霜楚户砧漢書李陵傳矢盡道窮士張空弮注云</hi>
<hi>弓弩弮也又匃奴傳曰真中國之堅敵按孫子曰小敵之堅大敵之禽也李陵書振臂一呼創病皆起</hi>
　　和張仲謀送別二首<hi>知命</hi>
夜郎自古流遷客聖世初投第一人不是施州肯囘首<lb/>
五溪三峽更誰親<hi>唐書李白傳長流夜郎夜郎即今之珍州其地與黔中相接江淹恨賦曰</hi>
<hi>遷客海上流戍隴隂五溪見前注峽程記曰三峽者即明月峽巫山峽廣澤峽其瞿唐灔澦燕子屏風之類皆</hi>
<hi>不係三峽數</hi>
<pb n="KR4d0085_WYG_012-8a"/>
五溪三峽漫經春百病千愁逢故人何處看君嵗寒後<lb/>
欲將兒女更論親<hi>肯與黨錮連姻其氣節亦可尚矣</hi>
　　次韻答清江主簿趙彦成<hi>知命</hi>
日轉溪山幾百遭厭聞虎嘯與猿號<hi>劉禹錫詩百匝千遭繞郡城此用其</hi>
<hi>字老杜詩熊羆咆我東虎豹號我西淮南子虎嘯而谷風至又曰白猿擁樹而號</hi>笙歌忽抱二<lb/>
天酒風雨猶驚三峽濤<hi>後漢蘇章傳遷冀州刺史故人為清河太守為設酒肴甚歡太</hi>
<hi>守喜曰人皆有一天我獨有二天</hi>已作齊民尋要術安能痛飲讀離騷<lb/>
<hi>後魏賈思勰作齊民要術言田家種植之事世說王孝伯言痛飲讀離騷自可稱名士</hi>看君自是<lb/>
<pb n="KR4d0085_WYG_012-8b"/>
青田質清淚猶堪徹九皋<hi>永嘉郡記沭溪去青田九里中有一雙白鶴多云神所養</hi>
<hi>晉書陸機傳曰華亭鶴唳豈可復聞乎詩云鶴鳴于九皋</hi>
　　宋懋宗寄䕫州五十詩三首<hi>知命</hi>
五十清詩是碎金試敎擲地有餘音方今臺閣稱多士<lb/>
且傍江山好處吟<hi>老杜詩云清詩近道要晉書謝安傳桓温以安所作簡文謚議示坐賓曰</hi>
<hi>此謝安石碎金也又孫綽傳作天台山賦以示范榮期云卿試擲地當作金石聲通典曰後漢事歸臺閣史記</hi>
<hi>屈原傳曰行吟澤畔</hi>
五十清詩一叚冰持來却得慰愁生自張壁間行坐看<lb/>
<pb n="KR4d0085_WYG_012-9a"/>
更教兒誦醉時聴<hi>老杜詩炯如一叚清冰出萬壑又詩江草日日喚愁生又詩行坐白頭吟</hi>
<hi>又有醉時歌</hi>
碑同峴首千年石詩到英州十絶歌他日巴人懐叔子<lb/>
時時解著手摩挲<hi>晉書羊祜傳祜字叔子襄陽百姓于峴建此碑望者草不流涕杜預因名</hi>
<hi>為墮淚碑老杜有䕫州歌十絶句退之石鼔歌曰誰復著手為摩挲</hi>
　　題蘇若蘭囘文錦詩圖<lb/>
千詩織就囘文錦如此陽臺暮雨何亦有英靈蘇蕙手<lb/>
只無悔過竇連波<hi>晉書竇淊妻蘇氏名蕙字若蘭淊苻堅時為秦州刺史被徙流沙蘇氏思</hi>
<pb n="KR4d0085_WYG_012-9b"/>
<hi>之織錦為回文旋圖詩以贈淊宛轉循環以讀詞甚悽惋</hi>
　　次韻楊明叔四首<hi>并序</hi>
　　　楊明叔惠詩格律詞意皆薰沐去其舊習予為<lb/>
　　　之喜而不寐文章者道之器也言者行之枝葉<lb/>
　　　也故次韻作四詩報之耕禮義之田而深其耒<lb/>
　　　明叔言行有法當官又敏于事而卹民故予期<lb/>
　　　之以逺者大者<lb/>
魚去游濠上鶚來止坐隅<hi>濠梁見前注漢書賈誼傳曰誼為長沙傅三年有鵩飛入</hi>
<pb n="KR4d0085_WYG_012-10a"/>
<hi>誼舍止于坐隅鵩似鴞不祥鳥也誼乃為賦以自廣</hi>吉凶終我在憂樂與生俱<hi>上句</hi>
<hi>終鴞來之意下句終魚樂之意鵩賦曰禍兮福所倚福兮禍所伏憂喜聚門吉凶同域書曰惟吉凶不愆在人</hi>
<hi>莊子至樂篇曰人之生也與憂俱生夀者惛惛久憂不死何之苦也湼槃經摩那臨終佛至其所慰諭曰身所</hi>
<hi>經處與苦樂俱當脩湼槃永離苦樂詩意謂吉凶憂樂皆因我有茍能無我彼何從生山谷與王子飛書曰人</hi>
<hi>固與憂樂俱生者也于其中有簡擇取捨以至于六鑿相攘日尋干戈古之學道者深探其本以無諍三昧治</hi>
<hi>之所以萬亊隨緣是安樂法</hi>決定不是物方名大丈夫<hi>圓覺經曰生決定信傳燈</hi>
<hi>録南泉廣語云大徳莫認心認佛設得認是境被他喚作所知愚故江西大師云不是心不是佛不是物且教</hi>
<hi>你後人恁麽行履孟子曰此之謂大丈夫同安禪師十𤣥談曰丈夫皆有衝天氣不向如來行處行</hi>今觀<lb/>
<pb n="KR4d0085_WYG_012-10b"/>
由也果老子欲乘桴<hi>並見魯論由也以比明叔老子山谷自謂言明叔志趣勇決必能相</hi>
<hi>從浮于東海也後漢馬援傳云頗哀老子使得遨遊山谷和楊明叔隅字韻七詩皆謂之頌今彭山黄氏有此</hi>
<hi>真蹟二頌此集所無當是晚年刪去</hi>
道常無一物學要反三隅<hi>老子曰道常無名傳燈録六祖偈曰菩提本非樹明鏡亦</hi>
<hi>非臺本來無一物何假拂塵埃反三隅見魯論</hi>喜與嗔同本嗔時喜自俱<hi>嗔喜雖殊</hi>
<hi>本同一性衆狙喜怒即可見矣傳燈録龍樹偈曰于法心不澄無嗔亦無喜</hi>心隨物作宰人<lb/>
謂我非夫<hi>心隨物轉物反為主非大丈夫事也楞嚴曰一切衆生從無始來迷已為物失于本心為</hi>
<hi>物所轉傳燈録第二十一祖付法偈曰心隨萬境轉轉處實能幽隨流認得性無喜亦無憂圓覺經曰由有無</hi>
<pb n="KR4d0085_WYG_012-11a"/>
<hi>始本起無明為已主宰傳燈録元沙廣語曰如許多田地教誰作主宰左傳彘子曰命為軍帥而卒以非夫注</hi>
<hi>云非丈夫也</hi>利用兼精義還成到岸桴<hi>易曰精義入神以致用也利用安身以崇</hi>
<hi>徳也佛書以波羅宻為到彼岸</hi>
全徳備萬物大方無四隅<hi>莊子曰而況全徳之人也孟子曰萬物皆備于我矣反身</hi>
<hi>而誠樂莫大焉老子曰大方無隅淮南子曰經營四隅髙誘注云隅方也</hi>身隨腐草化名與<lb/>
太山俱<hi>謂聞道而死雖與草木俱腐固有不亡者存謝靈運詩一隨往化滅安用空名揚此反而用之</hi>
<hi>禮記月令季夏腐草為螢此借用史記藺相如傳太史公曰相如名重太山選詩曰名與天壤俱</hi>道學<lb/>
歸吾子言詩起老夫<hi>禮記中庸曰尊徳性而道問學注云道猶由也問學學誠者也魯論</hi>
<pb n="KR4d0085_WYG_012-11b"/>
<hi>曰起予者商也始可與言詩巳矣</hi>無為蹈東海留作濟川桴<hi>史記魯連傳曰則連</hi>
<hi>有蹈東海而死爾此借用言不必乘此桴以浮于海留為濟川之具可也書說命曰若濟巨川用汝作舟楫</hi>
匹士能光國三孱不滿隅<hi>彭山黄氏本此詩蓋再次韻之第二章禮記曰匹士大牢</hi>
<hi>而祭謂之攘文選辨亡論曰風雅則諸葛瑾張承步隲以名聲光國晏子春秋曰五子不滿隅一子滿朝按黄</hi>
<hi>氏本有山谷自注亦引此語但以五為三爾詩意謂豪傑之士雖少足以為邦家之光孱懦之夫雖衆曽不足</hi>
<hi>充滿一隅也</hi>竊觀今日事君與古人俱<hi>黄氏本作今者事此云今日當是晚年所</hi>
<hi>改言士之可以光國者今世未見獨明叔可期以古人也左傳曰今日之事我為政此借用老杜詩生還今日</hi>
<hi>事莊子曰成而上比者與古為徒</hi>氣類鸎求友精誠石望夫<hi>文選任彥昇作王文</hi>
<pb n="KR4d0085_WYG_012-12a"/>
<hi>憲集序曰許與氣類伐木詩曰嚶其鳴矣求其友聲詩人相承以嚶為鸎莊子曰真者精誠之至也不精不誠</hi>
<hi>不能動人又注曰鄭人緩精誠之至故死為秋柏之實劉義慶幽明録曰武昌北山上有望夫石狀若人立古</hi>
<hi>傳云昔有貞婦其夫從役攜弱于餞送此立山望夫而化為石因以名焉</hi>雷門震驚手待汝<lb/>
一援桴<hi>黄氏本山谷自注曰禮運云蕢桴而土皷説者曰桴鼓椎也然則枹亦通于桴望其振發聲名</hi>
<hi>于當時也荀子曰聲名之剖發于天地之間豈不如日月雷霆然哉漢書王尊傳曰母持布鼓過雷門注云雷</hi>
<hi>門會稽城門也有大鼓越擊此鼓聲聞洛陽易曰震驚百里史記司馬穰苴傳曰援枹鼓之急則忘其身枹亦</hi>
<hi>作桴按禮運疏引皇氏云桴謂擊鼓之物左傳曰右援枹而鼔音義云枹鼓椎也</hi>
　　再次韻<hi>并序</hi>
<pb n="KR4d0085_WYG_012-12b"/>
　　　庭堅老懶衰惰多年不作詩已忘其體律因明<lb/>
　　　叔有意于斯文試舉一綱而張萬目蓋以俗為<lb/>
　　　雅以故為新百戰百勝如孫吳之兵棘端可以<lb/>
　　　破鏃如甘蠅飛衛之射此詩人之竒也明叔當<lb/>
　　　自得之公眉人鄉先生之妙語震耀一世我昔<lb/>
　　　從公得之為多故今以此事相付<lb/>
窮竒投有北鴻鵠止丘隅我已魑魅禦君方燕雀俱<hi>窮竒</hi>
<hi>魑魅之語山谷以自況鴻鵠燕雀之語以屬明叔退之詩我來禦魑魅自宜味南烹按左傳太史克曰少皡氏</hi>
<pb n="KR4d0085_WYG_012-13a"/>
<hi>有不才子謂之窮竒舜臣堯流四凶族渾敦窮竒擣杌饕餮投諸四裔以禦魑魅巷伯詩曰取彼譖人投畀豺</hi>
<hi>虎豺虎不食投畀有北緜蠻詩曰緜蠻黄鳥止于丘隅注云緜蠻小鳥貎此借用言丘隅非鴻鵠所宜止也漢</hi>
<hi>書陳勝傳曰燕雀焉知鴻鵠之志</hi>道應無蔕芥學要盡工夫<hi>漢書賈誼鵩鳥賦曰</hi>
<hi>徳人無累知命不憂細故蔕芥何足以疑子虚賦注曰蔕芥刺鯁也南史王僧䖍云宋文帝書天然勝羊欣工</hi>
<hi>夫少于欣此並借用孔毅甫雜録曰工夫或作功夫魏志王肅傳泰極已前工夫尚大</hi>莫斬猿狙<lb/>
杙明堂待棟桴<hi>黄氏本山谷自注曰靈光殿賦曰荷棟桴而髙驤詩言當養成其材勿小用之</hi>
<hi>也莊子曰宋有荆氏者宜楸柏桑其拱把而上者求狙猴之杙者斬之音義云杙音以職反欲以栖戲狙猴也</hi>
<hi>班因西都賦曰列棼橑以布翼荷棟桴而髙驤注引爾雅棟謂之桴山谷以西都為靈光誤</hi>
<pb n="KR4d0085_WYG_012-13b"/>
　　謫居黔南十首<hi>摘樂天句○近世曾慥端伯作詩選載潘邠老事云張文潛晚喜樂</hi>
　　<hi>天詩邠老聞其稱美輒不樂嘗誦山谷十絶句以為不可跂及其一云老色日上面歡悰日去心今</hi>
　　<hi>既不如昔後當不如今文潛一日召邠老飲預設樂天詩一帙置書室牀枕間邠老少焉假榻翻閱</hi>
　　<hi>良久纔悟山谷十絶詩蓋用樂天大篇裁為絶句蓋樂天長于敷衍而山谷巧于翦裁自是不敢復</hi>
　　<hi>言端伯所載如此必有依據然敷衍翦裁之説非是蓋山谷謫居黔南是取樂天江州忠州等詩偶</hi>
　　<hi>有㑹于心者摘其數語寫置齋閣或嘗為人書世因傳以為山谷自作然亦非有意與樂天較工拙</hi>
　　<hi>也詩中改易數字可為作詩之法故因附見于此前五篇今豫章集有之後五篇得之脩水集</hi>
相望六千里天地隔江山十書九不到何用一開顏<hi>此樂</hi>
<pb n="KR4d0085_WYG_012-14a"/>
<hi>天集第十巻中寄行簡詩原作相去六千里地絶天邈然十書九不達何以開憂顏</hi>
霜降水反壑風落木歸山冉冉歲華晩昆蟲皆閔闗<hi>此十</hi>
<hi>一巻中歲晩詩後兩句原作冉冉歲將晏物皆復本源</hi>
泠淡病心情暄和好時節故園音信斷逺郡親賓絶<hi>此十</hi>
<hi>一巻中花下對酒詩</hi>
山郭燈火稀峽天星漢少年光東流水生計南枝鳥<hi>此十</hi>
<hi>一巻中西樓夜詩</hi>
冥懐齊逺近委順隨南北歸去誠可憐天涯住亦得<hi>此十</hi>
<pb n="KR4d0085_WYG_012-14b"/>
<hi>一巻中委順詩</hi>
老色日上面歡悰日去心今既不如昔後當不如今<hi>此十</hi>
<hi>一巻中東城尋春詩歡悰原作懽情</hi>
嘖嘖雀引雛梢梢笋成竹時物感人情憶我故鄉曲<hi>此第</hi>
<hi>十巻中盂夏思渭村舊居詩</hi>
苦雨初入梅瘴雲稍含毒泥秧水畦稻灰種畬田粟<hi>與前</hi>
<hi>篇同</hi>
輕紗一幅巾小簟六尺牀無客盡日静有風終夜凉<hi>此十</hi>
<pb n="KR4d0085_WYG_012-15a"/>
<hi>一巻中竹窻詩</hi>
病人多夢醫囚人多夢赦如何春來夢合眼在鄉社<hi>一本</hi>
<hi>作秋來何所夢合眼見鄉社樂天集第十巻寄行簡詩原作渴人多夢飲饑人多夢餐春夢夢何處合眼到東</hi>
<hi>川</hi>
　　贈黔南賈使君<lb/>
綠髮將軍領百蠻横戈得句一開顔<hi>孟郊詩酒人皆倚春髮緑病叟獨藏</hi>
<hi>秋髪白通典曰後漢有領烏桓校尉詩曰因時百蠻南史垣榮祖傳曰曹操曹丕上馬横槊下馬談論元稹作</hi>
<hi>老杜墓銘叙曰曹操父子往往横槊賦詩戰國䇿曰衛行人燭過免胄横戈而進老杜詩今代横戈矛謝靈運</hi>
<pb n="KR4d0085_WYG_012-15b"/>
<hi>詩開顔披心胸</hi>少年圯下傳書客老去空同問道山<hi>别本注云信臣家世</hi>
<hi>有北園在崆峒山下氣象雄壮花木茂宻○漢書張良傳游下邳圯上有一老父出一編書曰讀是則為王者</hi>
<hi>師旦日視其書廼太公兵法莊子曰黄帝問廣成子在于空同之上往見之曰敢問至道之精按寰宇記云禹</hi>
<hi>跡之内山名空同者三其一在臨洮其一在安定其一在汝州黄帝問道之山專指汝州然此詩所用未必汝</hi>
<hi>州也</hi>春入鶯花空自笑秋成梨棗為誰攀<hi>兩句皆言故園無主之意老杜</hi>
<hi>詩鶯花隨世界又詩庭前八月梨棗熟文選謝靈運詩攀林摘葉倦鮑明逺詩端為誰辛苦</hi>何時定<lb/>
作風光主待得征西鼓吹還<hi>言使君平定西夏功名巳立始歸故園也老杜詩傳</hi>
<hi>語風光共流轉暫時相賞莫相違退之詩山公自是園林主魏志注曹公令曰欲望封侯作征西將軍南史曹</hi>
<pb n="KR4d0085_WYG_012-16a"/>
<hi>景宗傳破魏師振旅凱入賦詩曰去時兒女悲歸來笳鼓競借問行路人何如霍去病吳志諸葛恪傳孫權令</hi>
<hi>恪備威儀作鼓吹導從歸來</hi>
　　次韻雨絲雲鶴二首<hi>晉張恊詩騰空似湧煙宻雨如㪚絲</hi>
煙雲杳藹合中稀霧雨空濛宻更微<hi>舊作隔雲朝日㸔餘輝六合空濛宻</hi>
<hi>更微歐陽公峴山亭記草水雲煙之杳靄出沒于空曠有無之間退之詩杳靄深谷攢青楓楚詞曰霧雨滛滛</hi>
<hi>選詩空濛如薄霧</hi>園客繭絲抽萬緒蛛蝥網面罩羣飛<hi>繭絲舊作繭盆</hi>
<hi>神仙傳曰園客者種五色香草忽有五色蛾集其上有一女自來助客養繭得繭大如甕繅訖此女子與客俱</hi>
<hi>仙去文選張茂先詩將抽厥緒列子曰擾擾萬緒起矣蛛蝥見演雅注論衡曰蜘蛛細絲以網飛蟲退之祭桞</hi>
<pb n="KR4d0085_WYG_012-16b"/>
<hi>子厚文曰羣飛刺天罩字如詩所謂烝然罩罩</hi>風光錯綜天經緯草木文章帝<lb/>
杼機<hi>謝朓詩風光草際浮錯綜見易繫詞又左傳序曰進不成為錯綜經文以盡其變國語曰經緯不爽</hi>
<hi>文之象也北史祖瑩傳曰文章須自出機杼成一家風骨文選郭泰機詩曰不得秉杼機</hi>願染朝霞<lb/>
成五色為君王補坐朝衣<hi>杜牧之詩曰平生五色線願補舜衣裳詩曰衮職有闕維</hi>
<hi>仲山甫補之</hi>
幾片雲如薛公鶴精神態度不曽齊<hi>老杜詩洮雲片片黄又詩薛公十二</hi>
<hi>鶴皆寫青田真低昻各有意磊落如長人按張彦逺名畵記薛稷字嗣通善花鳥人物雜畵畵鶴知名孟子曰</hi>
<hi>物之不齊物之情也</hi>安知隴鳥樊籠宻便覺南鵬羽翼低<hi>禰衡鸚鵡賦曰</hi>
<pb n="KR4d0085_WYG_012-17a"/>
<hi>閉以雕籠注云隴坻出此鳥淵明詩久在樊籠裏復得反自然莊子曰鵬翼若垂天之雲海運則將徙于南㝠</hi>
風㪚又成千里去夜寒應上九天栖<hi>相鶴經曰飛則一舉千里唐摭言楊</hi>
<hi>衡詩一一鶴聲飛上天孫子曰善攻者動于九天之上廣雅有九天名亦曰九野</hi>坐來改變如<lb/>
蒼狗試欲揮毫意自迷<hi>老杜詩天上浮雲似白衣湏臾改變如蒼狗又曰危時暫相見</hi>
<hi>衰白意都迷按列子曰穆王意迷心䘮</hi>
　　從斌老乞苦筍<hi>黄斌老文湖州之妻姪見于山谷題䟦</hi>
南園苦笋味勝肉籜龍稱寃莫采録<hi>盧仝寄男詩曰籜龍正稱寃莫殺入</hi>
<hi>汝口丁寜囑託汝汝活籜龍不</hi>煩君更致蒼玉束明日風雨皆成竹<hi>禮記</hi>
<pb n="KR4d0085_WYG_012-17b"/>
<hi>玉藻曰大夫佩水蒼玉樂天食笋詩且食勿踟蹰南風吹作竹</hi>
　　吹韻黄斌老所畵横竹<lb/>
酒澆胸次不能平吐出蒼竹嵗崢嶸<hi>酒澆胷中見前注退之送髙閑序曰</hi>
<hi>酣醉無聊不平有動于心于草書發之鮑明逺舞鶴賦曰嵗崢嶸而愁暮注云嵗之將暮猶物之髙此引用以</hi>
<hi>言嵗寒</hi>卧龍偃蹇雷不驚石與此君俱忘形<hi>蜀志諸葛亮傳徐庶謂先</hi>
<hi>主曰孔明卧龍也此引用以比竹偃蹇見前注莊子曰疾雷破山風振海而不能驚晉露王徽之傳居空宅便</hi>
<hi>令種竹曰何可一日無此君耶老杜詩忘形到爾汝痛飲真吾師按莊子曰養志者忘形</hi>晴<graphic n="KR1141" url="https://raw.githubusercontent.com/kanripo/KR-Gaiji/master/images/KR1141.png" mimeType="image/png"/>影落<lb/>
石泓處松煤淺染飽霜兎<hi>退之毛穎傳以瓦硯為恒農陶泓此云石泓即石硯可知</hi>
<pb n="KR4d0085_WYG_012-18a"/>
<hi>歐陽公詩谷泉含石泓飽霜兎見前注</hi>中安三石使屈蟠亦恐形全便飛<lb/>
去<hi>名畵記云張僧繇于金陵安樂寺畵四龍不㸃眼睛每云㸃之即飛去人以為誕妄因請㸃之湏臾雷霆</hi>
<hi>破壁二龍上天二龍不㸃睛者見在此借用以終卧龍之意南史卞彬傳曰我詩湏大才迮之不爾便飛去此</hi>
<hi>云三石即用大材之意杜詩沈吟屈蟠樹莊子曰形全精復與天為一</hi>
　　次韻謝黄斌老送墨竹十二韻<lb/>
古今作生竹能者未十輩<hi>東坡先生作文與可畵偃竹記曰竹之始生一寸之萌耳</hi>
<hi>而節葉具焉自蜩腹蛇蚹以至于劍㧞十尋者生而有之也今畵者乃節節而為之葉葉而累之豈復有竹乎</hi>
<hi>漢書婁敬傳曰使者十輩來</hi>吳生勒枝葉筌宷逺不逮<hi>山谷有道臻師畵墨竹序</hi>
<pb n="KR4d0085_WYG_012-18b"/>
<hi>曰墨竹出于近世不知其所師承吳道子作畵其運筆作弮不加丹青已極形似故世之精識博物之士多藏</hi>
<hi>吳生墨本至俗子乃衒丹青耳意墨竹之師近出于此山谷又䟦臻師墨竹云嫩篁翠篠極難為工能妙者惟</hi>
<hi>吳生耳所以文與可多作老竹枯木霜風寒雀挾帶煙雨以助其筆勢江南李氏勒圏作竹葉其畵與褚栁正</hi>
<hi>書同法劉道醇名畵評曰黄筌字要叔蜀中人善丹青尤好花竹翎毛凡所操筆皆廹于真與其子居寀從孟</hi>
<hi>昶歸朝居宷字伯鸞亦善畵竹有父風蘇易簡得筌墨竹圖李宗諤作賀其序曰工丹青花竹者必用五色惟</hi>
<hi>筌以墨染竹獨得意于寂寞間魯論曰恥躬之不逮也</hi>江南鐵鉤鎖最許誠懸㑹<lb/>
<hi>山谷自注曰世傳江南李主作竹自根至梢極小者二鈎勒成謂之鐵鈎鎖自云惟栁公權有此筆法按唐書</hi>
<hi>公權字誠懸劉道醇名畵評曰南唐後主李煜好金索書有唐希雅者嘗學之乘興縱竒因其戰掣之勢以為</hi>
<pb n="KR4d0085_WYG_012-19a"/>
<hi>竹樹與山谷之説小異今因附見</hi>燕公灑墨成落落與時背<hi>國朝燕肅侍郎雅善</hi>
<hi>墨竹米芾畵史曰肅字穆之師李成後漢耿弇傳光武曰將軍前在南陽建此大䇿甞以為落落難合班固答</hi>
<hi>賓戯曰功不得背時而獨彰樂天詩性將時共背</hi>譬如刳心松中有嵗寒在<hi>寒山</hi>
<hi>子詩曰有樹先林生計年逾一倍根遭陵谷變葉為風霜改咸笑外凋殘不憐内文彩皮膚既脱落惟有真心</hi>
<hi>在葢用湼槃經語也此句頗采其意嵗寒見魯論</hi>湖州三百年筆與前哲配<hi>文同</hi>
<hi>字與可元豐二年出守湖州未至而卒詩言與可追配桞誠懸于三百年也退之感二鳥賦曰盍求配于古人</hi>
規模轉銀鉤幽賞非俗愛<hi>言與可以褚栁正書之法變而作竹銀鉤見前注</hi>披<lb/>
圖風雨入咫尺莽蒼外<hi>漢志芝房歌曰披圖按諜南史齊竟陵王子良孫賁常于扇上</hi>
<pb n="KR4d0085_WYG_012-19b"/>
<hi>圖山水咫尺之内便覺萬里為遥老杜詩咫尺應湏論萬里莊子音義曰莽蒼草野色也上莫浪反下七蕩反</hi>
吾宗學湖州師逸功巳倍<hi>李邕詩吾宗固神秀禮記學記曰善學者師逸而功倍</hi>
有來竹四幅冬夏生變態<hi>雝詩曰有來雝雝司馬相如子虗賦曰殫觀衆物之變態</hi>
<hi>張衡西京賦曰命般爾之巧匠盡變態乎其中李善注曰變竒也態巧也</hi>湏知更入神後出<lb/>
遂無對<hi>畵品曰吳道子才通思逺下筆如有神助易曰精義入神世説習鑿齒曰樂令無對于晉世</hi>
吾詩被壓倒物固不兩大<hi>摭言曰楊汝士于楊嗣復坐上詩後成而最佳元白歎服</hi>
<hi>汝士醉歸語其子弟白吾今日壓倒元白左傳周史曰物莫能兩大</hi>
　　用前韻謝子舟為予作風雨竹<lb/>
<pb n="KR4d0085_WYG_012-20a"/>
子舟詩書客畵手睨前輩<hi>退之詩借問讀書客胡為在京師老杜詩畵手看前輩吳</hi>
<hi>生逺擅埸</hi>挹袂拍其肩餘力左右逮<hi>山谷自注引郭璞詩云左挹浮丘袖右拍洪崖</hi>
<hi>肩○論語行有餘力漢志民有餘力</hi>摩拂造化爐經營鬼神㑹<hi>造化爐見前注謝赫</hi>
<hi>畵品謂畵有六法五曰經營位置老杜詩意匠慘淡經營中老杜閬山歌曰那知根無鬼神㑹巳覺氣與嵩華</hi>
<hi>敵</hi>光煤疊亂葉世與作者背<hi>謂俗工如此</hi>㸔君回腕筆猶喜<lb/>
漢儀在<hi>言得前輩筆法也墨藪載筆髓云湏手腕輕虗索靖叙草書曰命杜度運其指使伯英回其腕</hi>
<hi>後漢光武紀曰不圖今曰復見漢官威儀</hi>嵗寒十三本與可可追配<hi>東坡王元之畵</hi>
<hi>像賛引曰足以追配此六君子者</hi>小山蒼苔面突兀謝憎愛<hi>小山謂竹下山石也</hi>
<pb n="KR4d0085_WYG_012-20b"/>
<hi>盧仝石請客詩曰竹弟雖讓客不敢當客思自慙埋沒久滿面蒼苔痕又石答竹曰蒼蘚印我面雨露<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>我皮</hi>
<hi>此故不嫌我突兀䝉相知文選嵇康養生論曰愛憎不施于情</hi>風斜兼雨重意岀筆墨<lb/>
外<hi>謂絶去翰墨畦逕也老杜詩曰輕燕受風斜又雨詩曉㸔紅濕處花重錦官城畵斷曰王宰畵山水樹石</hi>
<hi>出于象外</hi>吾聞絶一源戰勝自十倍<hi>此句以下言胷中髙勝則游戯筆墨自當不凡</hi>
<hi>陰符經曰絶利一源用師十倍説者謂至静之極不為死生所亂故戰則必勝也</hi>榮枯轉時機<lb/>
生死付交態<hi>選詩曰俯仰見榮枯山谷此句言轉時機謂視窮達若物之榮枯各隨時盛衰任天</hi>
<hi>機自運爾漢書鄭當時傳翟公曰一死一生乃知交情一貧一富乃知交態山谷此句言處死生之變我初無</hi>
<hi>心從彼世情自作異見</hi>狙公倒七芧勿用嗔喜對<hi>莊子狙公賦芧曰朝三而暮四</hi>
<pb n="KR4d0085_WYG_012-21a"/>
<hi>衆狙皆怒曰然則朝四而暮三衆狙皆悦名實未虧而喜怒為用亦因是也嗔喜見前注髙僧支遁傳喻道論</hi>
<hi>曰道林識清體順而不對于物</hi>此物當更工請以小喻大<hi>漢書司馬相如上書諫獵</hi>
<hi>云鄙諺曰家有千金坐不垂堂此言雖小可以喻大</hi>
　　再用前韻詠子舟所作竹<lb/>
森萷一山竹壯士十三輩<hi>元次山訟木魅曰見榛梗之哀森梢楚辭曰一萷櫹槮之可</hi>
<hi>集韻萷音宵萷槮草木茂貌壯士用杜牧之十萬丈夫意熟觀此詩子舟所作竹必十三枝故前篇有嵗寒十</hi>
<hi>三本今又有壯士十三輩之語</hi>自干雲天去草芥肯下逮<hi>司馬相如子虗賦曰交錯</hi>
<hi>糾紛上干青雲樛木詩注曰木枝以下垂故葛藟得纍而蔓之喻后妃能以恩下逮衆妾</hi>虗心聴造<lb/>
<pb n="KR4d0085_WYG_012-21b"/>
物顛沛風雨㑹<hi>詩意謂竹君無心但聴命于造物雖風雨之變顛沛偃仆亦任其自然爾莊子</hi>
<hi>子輿曰其心閒而無事跰<graphic n="KR1271" url="https://raw.githubusercontent.com/kanripo/KR-Gaiji/master/images/KR1271.png" mimeType="image/png"/>而鑑于井曰嗟乎造物者又將以予為此拘拘也詩曰顛沛之掲班固答賓戲曰</hi>
<hi>彼皆躡風麈之㑹履顛沛之勢文選季重牋曰值風雲之㑹又選詩曰藹藹風雲㑹此並借用</hi>榮枯偶<lb/>
同時終不相棄背<hi>榮枯見前注氓詩序曰華落色衰復相棄背</hi>誰云湖州沒<lb/>
筆力今尚在<hi>老杜詩溟漲與筆力</hi>阿筌雖墨妙好以桃李配<hi>黄筌多作</hi>
<hi>夾竹桃李文選别賦曰淵雲之墨妙</hi>國工裁主意冷淡恐不愛<hi>黄筌蓋孟蜀時待詔</hi>
<hi>國工見前注裁謂量度摭言曰裴度夜宴聮句白樂天曰笙歌鼎沸勿作此冷淡生活</hi>子舟落心<lb/>
畵榮觀不在外<hi>落謂落筆法言曰書心畵也老子曰雖有榮觀燕處超然</hi>耆年道機<lb/>
<pb n="KR4d0085_WYG_012-22a"/>
熟増勝當倍倍<hi>維摩經天女答舍利佛曰我止此室如耆年解脱栁子厚詩老僧道機熟李通</hi>
<hi>𤣥華嚴論多有倍倍増廣之語</hi>祖述今百家小紙弄姿態<hi>禮記曰仲尼祖述堯舜小</hi>
<hi>紙見何曽傳具前注後漢李固傳曰固獨胡粉飾貌搔頭弄姿槃旋偃仰從容冶步宋玉神女賦曰瑰姿瑋態</hi>
<hi>世説注文士傳曰張華為人少威儀多姿態</hi>雖云出湖州巻置懶開對<hi>謂失與可</hi>
<hi>本意</hi>非公筆如椽孰能為之大<hi>晉書王恂傳曰夢人以大筆如椽與之既覺語人云</hi>
<hi>此當有大手筆事魯語曰赤也為之小孰能為之大此借用</hi>
　　戲詠子舟畵兩竹兩鸜鵒<lb/>
風晴日暖摇雙竹竹間相語兩鸜鵒鸜鵒之肉不可餚<lb/>
<pb n="KR4d0085_WYG_012-22b"/>
人生不材果為福<hi>老杜冬狩行有鳥名鸜鵒力不能髙飛逐走蓬肉味不足登鼎爼胡為見</hi>
<hi>羈虞羅中莊子山木篇弟子問于莊子曰昨日山中之木以不材得終其天年淮南子曰塞上之人馬無故亡</hi>
<hi>而入胡人皆弔之其父曰此何遽不為福乎</hi>子舟之筆利如錐千變萬化皆<lb/>
天機<hi>樂天詩曰紫毫筆尖如錐兮利如刀晉書祖納傳曰汝潁之士利如錐列子千變萬化老杜歌曰劉</hi>
<hi>侯天機精愛畵入骨髓</hi>未知筆下鸜鵒語何似夢中胡蝶飛<hi>真假夢覺</hi>
<hi>為一為二達者必能辨之莊子曰昔者莊周夢為胡蝶栩栩然胡蝶也俄然覺則蘧蘧然周也不知周之夢為</hi>
<hi>胡蝶與胡蝶之夢為周與</hi>
　山谷内集詩注巻十二<lb/>
</p>
<p>
</p>
  </div>
</body>
</text>
</TEI>
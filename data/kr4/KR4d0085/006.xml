<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>山谷内集詩注巻六</head>
    <p>
<pb n="KR4d0085_WYG_006-1a"/>
欽定四庫全書<lb/>
　山谷内集詩注巻六　　　宋　黄庭堅　撰<lb/>
　　　　　　　　　　　　　　任　淵　注<lb/>
　　常父惠示丁卯雪十四韻謹同韻賦之<lb/>
春皇賦上瑞來寧黄屋憂<hi>王子年拾遺記曰伏羲以木徳稱王故曰春皇是謂太昊</hi>
<hi>文選謝恵連雪賦曰盈尺則呈瑞于豊年漢書髙帝紀曰紀信乘王車黄屋左纛注謂天子車以黄繒為葢裏</hi>
<hi>文選范蔚宗詩黄屋非堯心又漢書堯以天下為憂</hi>下令走百神大雲庇九丘<hi>史記</hi>
<hi>管仲傳曰下令如流水之原周頌曰懐柔百神佛經曰慈意妙大雲又京房易飛侯曰視西方有大雲五色其</hi>
<pb n="KR4d0085_WYG_006-1b"/>
<hi>下賢人𨼆也書序曰九州之志謂之九丘丘聚也</hi>風聲將仁氣艶艶生瓦溝<hi>仁氣</hi>
<hi>見禮記退之詩威風挾惠氣又詩屋角月艶艶樂天詩富貴來不乆倏如瓦溝霜</hi>寒花舞零亂<lb/>
表裏照皇州<hi>韓詩外傳曰凡草木花多五出雪花獨六出宋書曰大明中元日雪花降殿庭上以</hi>
<hi>為嘉瑞太白詩我舞影零亂選詩曰春色滿皇州</hi>千門委圭璧曉日不肯収<hi>文選</hi>
<hi>謝惠連雪賦曰既因方而為圭亦遇圓而成璧</hi>元年冬無澤穴處長螟蟊<hi>後漢明帝</hi>
<hi>詔曰冬無宿雪春不燠沐桓帝詔曰頃兩澤不沾漢書五行志曰辟不思導利兹謂無澤此借用其字翼奉傳</hi>
<hi>曰巢居知風穴處知雨爾雅釋蟲曰食心曰螟食根曰蠡食葉曰□食節曰□</hi>兩宮初旰食補<lb/>
袞獻良籌<hi>雨宮謂宣仁太后及哲廟漢書灌夫傳曰辟晲兩宮間左傳伍員曰楚君大夫其旰食乎</hi>
<pb n="KR4d0085_WYG_006-2a"/>
<hi>詩曰衮職有闕維仲山甫補之</hi>有道四夷守無征萬邦休<hi>左傳曰天子有道守在四</hi>
<hi>夷書曰萬邦咸休</hi>耆年秉國論涇渭極分流<hi>書文侯之命曰罔或耆夀俊在厥服</hi>
<hi>子則岡克文選王元長曲水序曰耆年闕市井之遊此借用漢書薛宣傳曰謀王體㫁國論元祐初宰輔多老</hi>
<hi>成故云爾涇渭分流言流品不雜也己見前注老杜詩濁涇清渭何當分</hi>輟耒入班品逸民<lb/>
盡歸周<hi>輟耒謂起自田里如莘野之事楚辭九辯曰農夫輟耕而容與皇甫湜祭柳子厚文云驟閲班</hi>
<hi>品按通典自魏以下官有九品而染又更定十八班歸周用伯夷太公事見孟子</hi>股肱共一體<lb/>
間不容戈矛<hi>文選王褒四子講徳論曰君為元首臣為股肱明其一體相須而成漢枚乘書曰間</hi>
<hi>不容髮晉書閏讃傳曰一日不朝其間容刀書費誓曰鍛乃戈矛</hi>人材如金玉同美異<lb/>
<pb n="KR4d0085_WYG_006-2b"/>
剛柔<hi>金柔玉剛要皆美材當兼收而並用也</hi>正須衆賢和乃可疎共吺<hi>漢書</hi>
<hi>劉白曰衆賢和于朝則萬物和于野共謂共工吺謂驩兜古文驩作□兜作吺書舜典曰流共工于幽州放驩</hi>
<hi>兜于崇山</hi>改絃張敝法病十九已瘳<hi>漢書董仲舒曰琴瑟不調甚者必解而更張之</hi>
<hi>乃可鼓也為政而不行甚者必變而更化之乃可理也退之詩癘疫忽潛遘十家無一瘳</hi>王指要不<lb/>
匿蝕非日月羞<hi>盤庚曰王播告之修不匿厥指孟子曰古之君子其過也如日月之食民皆見</hi>
<hi>之及其更也民皆仰之</hi>桑林請六事河水問九疇<hi>呂氏春秋曰昔殷湯尅夏而大</hi>
<hi>旱湯乃身禱于桑林剪其髮劘其手自以為犧用求福于上帝淮南子注曰桑山之林䏻興雲致雨故祝之後</hi>
<hi>漢書周舉傳曰成湯遭災以六事尅已注引帝王紀曰湯伐桀後大旱七年使人持三足鼎祝于山川曰政不</hi>
<pb n="KR4d0085_WYG_006-3a"/>
<hi>節耶使人疾耶苞苴行耶讒夫昌耶官室營耶女謁盛耶何不雨之極也書洪範王訪于箕子箕子乃言曰我</hi>
<hi>聞在背鯀湮洪水泊陳其五行鯀則□死禹乃嗣興天乃錫禹洪範九疇</hi>天意果然得𤣥功<lb/>
與吾謀<hi>漢書息天躬傳曰民心悦而天意得矣吳融雪詩曰自憐曽末至聊復賦𤣥功</hi>此物有<lb/>
嘉徳占年在麥秋<hi>左傳曰謂其上下皆有嘉徳無羊詩曰大人占之衆維魚矣實維豊年月</hi>
<hi>今盂夏麥秋至</hi>近臣知天喜玉色動冕旒儒館無他事作詩配<lb/>
崇丘<hi>老杜詩天顔有喜近臣知玉色見禮記玉藻詩小雅曰崇丘萬物得極其髙大也有其義而亡其辭</hi>
<hi>文選束晳有補亡崇丘詩</hi>
　　詠雪奉呈廣平公<hi>宋盈柤</hi>
<pb n="KR4d0085_WYG_006-3b"/>
連空春雪明如洗忽憶江清水見沙<hi>上句舊作春空晴碧來飛雪沙以喻</hi>
<hi>雪劉禹錫浪淘沙詞曰巻起沙堆似雪堆退之詩山浄江空水見沙</hi>夜聽疎疎還密密曉<lb/>
㸔整整復斜斜<hi>淵明詩宻宻堂前桞杜牧之栽竹詩歴歴羽林影疎疎煙露姿又台城曲云整</hi>
<hi>整復斜斜隨旗簇晩沙</hi>風囘共作婆娑舞天巧䏻開頃刻花<hi>共字舊作</hi>
<hi>解又作乍曺子建洛神賦曰飄颻兮若流風之回雪老杜詩急雪舞囘風詩東門之枌注云婆娑舞也本事詩</hi>
<hi>陸暢雪詩曰天人寕㡳巧翦水作飛花沈玢續仙傳殷七七詩云解醖逡廵酒䏻開頃刻花</hi>正使盡<lb/>
情寒至骨不妨姚李用年華<hi>退之詩無心花裏鳥更與盡情啼又詩感謝情至骨</hi>
<hi>毆陽公詩應憐鉄甲冷徹骨四十餘萬屯邉兵</hi>
<pb n="KR4d0085_WYG_006-4a"/>
　　　次韻宋懋宗僦居甘泉坊雪後書懐<lb/>
漢家太史宋公孫漫逐班行謁帝閽<hi>揚雄甘泉賦曰選巫咸兮呌帝閽</hi>
燕頷封侯空有相蛾眉傾國自難昏<hi>後漢班超傳相者曰生燕頷虎頸飛</hi>
<hi>而食肉萬里侯相也離騷曰衆女嫉余之蛾眉兮謠諑謂余以善涇漢書李延年歌曰北方有佳人絶世而獨</hi>
<hi>立一頋傾人城再頋傾人國</hi>家徒四壁書侵坐馬瘦三山葉擁門<hi>漢書</hi>
<hi>司馬相如傳曰家徒四壁立元稹望雲騅歌曰胯聳三山尾株直山谷此句用官清馬骨髙之意僧無可詩開</hi>
<hi>門落葉深劉禹錫詩風驅葉擁堦</hi>安得風帆隨雪水江南石上對窪尊<lb/>
<hi>老杜詩一日過海收風帆雲浪見前雪水注元結有窪尊銘今在武昌其詳具前注</hi>
<pb n="KR4d0085_WYG_006-4b"/>
　　和答子瞻和子由常父憶館中故事<hi>東坡詩序大抵謂近嵗館</hi>
　　<hi>中同舍不復飲酒賦詩之樂詩用古字韻</hi>
二蘇上連璧三孔立分鼎<hi>二蘇時分掌内外制連璧見前注三孔謂文仲經父武仲</hi>
<hi>常父平仲毅父元祐間俱進用三孔新淦人兄弟皆有名當世漢書蒯通傳曰三分天下鼎足而立此借用東</hi>
<hi>坡詩盖云自君兄弟還鼎立知有補柳子厚文叔仲鼎列天下</hi>少小㸔飛騰中年嗟逺<lb/>
屏<hi>選詩曰少小嬰憂患老杜詩飛騰無那故人何逺屏見前注</hi>風撼<graphic n="KR1799" url="https://raw.githubusercontent.com/kanripo/KR-Gaiji/master/images/KR1799.png" mimeType="image/png"/>鴒枝波寒鴻<lb/>
鴈影<hi>常棣詩曰鶺鴒在原兄弟急難禮記兄弟之齒鴈行老杜詩鴻鴈影連來峽内<graphic n="KR1799" url="https://raw.githubusercontent.com/kanripo/KR-Gaiji/master/images/KR1799.png" mimeType="image/png"/>鴒聲急到沙頭</hi>
天不椓斯文俱來集臺省<hi>魯論曰天之未喪斯文也正月詩曰天夭是椓注謂椓破</hi>
<pb n="KR4d0085_WYG_006-5a"/>
<hi>之老杜詩諸公衮衮登台省</hi>日月黄道明桃李春晝永<hi>晉天文志云黄道日之所</hi>
<hi>行老杜詩詩閶闔開黄道衣冠拜紫宸</hi>時平少犴獄地禁絶鼃黽<hi>晉書張載𣙜論</hi>
<hi>曰時平則才伏韓詩外傳曰鄉亭之獄曰犴朝廷之獄曰獄退之釋言曰職親而地禁國語范蠡對王孫曰吾</hi>
<hi>鼃黽之與同渚周禮蟈氏掌去鼃黽</hi>頗懐修故事文㑹陳果茗<hi>漢書魏相傳曰好觀</hi>
<hi>漢故事魯論曰以文㑹友晉書陸納傳謝安詣納納所設惟茶果而已</hi>當時羣玉府人物<lb/>
殊秀整<hi>穆天子傳曰羣玉山先王之所謂䇿府柳子厚丈森然炳然若開羣玉之府世説曰李元禮風</hi>
<hi>格秀整髙自標持</hi>下直馬闐闐杯盤具俄頃<hi>下直見後注蜀都賦曰車馬雷駭轟</hi>
<hi>轟闐闐老杜送王評事詩曰家貧無供給客位但箕帚俄頃羞頗珍寂寥人散後</hi>共醉凌波襪<lb/>
<pb n="KR4d0085_WYG_006-5b"/>
誰窺投轄井<hi>凌波襪見前注漢書陳遵傳毎大飲賔客滿堂輒開門取客轄投井中</hi>天綱<lb/>
極恢疎道山非簿領何曽歸閉門燈火生寒冷<hi>老子曰天綱恢</hi>
<hi>恢疎而不失文選劉公翰詩曰沉迷簿領書囘囘自昬亂蓬萊道山天帝圖書之府也</hi>欲觀太平<lb/>
象復古望公等<hi>唐書牛僧孺傳曰太平無象詩曰車攻宣王復古也史記平原君傳曰公等錄</hi>
<hi>錄老杜詩致君堯舜付公等</hi>賤子託後車當煩煮湯餅<hi>漢書樓䕶傳王邑稱賤子</hi>
<hi>上夀文選魏文帝與吳質書曰文學託乘于後車</hi>
　　雙井茶送子瞻<hi>雙井在洪州分寧縣山谷所居也</hi>
人間風日不到處天上玉堂森寶書<hi>梁四公記曰羅子春為梁武帝入龍</hi>
<pb n="KR4d0085_WYG_006-6a"/>
<hi>洞求珠得食如花藥膏飴食之香美齎食至京師得人間風日乃堅如石不可食此句全用其字龍濟頌云日</hi>
<hi>月不到處特地好乾坤玉堂見前注文選江淹擬休上人詩曰寳書為君掩李善注引道學傳曰夏禹撰真靈</hi>
<hi>之𤣥要集天官之寳書</hi>想見東坡舊居士揮毫百斛㵼明珠<hi>蘇公元豐</hi>
<hi>二年時謫黄州築室于東坡自號東坡居士老杜八仙歌曰揮毫落紙如雲煙盧綝晉八王故事曰張方刼晋帝</hi>
<hi>西遷輩真珠百餘斛</hi>我家江南摘雲腴落磑霏霏雪不如<hi>神仙傳太真夫</hi>
<hi>人曰九轉丹四名朱光雲碧之腴文選苦寒行雪落何霏霏李善注引詩曰雨雪霏霏老杜詩新詩錦不如</hi>
為君喚起黄州夢獨載扁舟向五湖<hi>老杜詩衆雛爛漫睡喚起霑盤餐杜</hi>
<hi>牧詩三年一覺楊州夢贏得青樓薄倖名越語曰范蠡乘輕舟以浮于五湖此云獨載言不與西子俱也</hi>
<pb n="KR4d0085_WYG_006-6b"/>
　　和答子瞻<lb/>
一月空迴長者車報人問疾遣兒書<hi>文選陶淵明詩窮巷隔深轍頗迴故</hi>
<hi>人車顔延年詩林閭時晏開亟迴長者轍按漢書陳平傳曰門多長者車轍山谷以病目不岀故云維摩經曰</hi>
<hi>佛告文殊師利汝行詣維摩問疾老杜詩愛竹遣兒書</hi>翰林貽我東南句窻閒黙<lb/>
坐得𤣥珠<hi>静女詩云貽我彤管𤣥珠以比東坡之詩東坡謝山谷餽雙井茶詩末句云明年多欲東</hi>
<hi>南去畫舸何時宿太湖莊子曰黄帝遊乎赤水之北還歸遺其𤣥珠使知索之而不得使離朱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>詬索之而不</hi>
<hi>得也乃使象罔象罔得之</hi>故園溪友膾腹腴遠包春茗問何如<hi>禮記少儀</hi>
<hi>曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>濡魚者進尾冬右腴注曰腴腹下也老杜設膾歌曰偏勸腹腴愧年少</hi>玉堂下直長廊<lb/>
<pb n="KR4d0085_WYG_006-7a"/>
静為君滿意説江湖<hi>翰林志曰毎下值出門相謔謂之小三昧出銀台乗馬謂之大三昧</hi>
<hi>西京賦曰長廊廣廡退之書云敢避其煩凟懐不滿之意于受恩之地哉</hi>
　　子瞻以子夏丘明見戯聊復戯答<hi>于曕詩云誦詩得非子夏學紬</hi>
　　<hi>史正作丘明書天公戯人亦薄相故遣幻醫生明珠</hi>
化功見彈太早計端為失明能著書<hi>史記賈誼傳曰造化為工莊子曰且</hi>
<hi>汝亦太早計見卵而求時夜見彈而求鴞炙漢書司馬遷書曰左氏失明厥有國語史記曰虞卿非窮愁亦不</hi>
<hi>能著書</hi>邇來似天㑹時發淚睫見光能隕珠<hi>盧仝月蝕詩曰蝦蟆敢將</hi>
<hi>天眼瞎又云當時常星沒星雨如迸漿似天㑹事發叱喝誅姦强桓子新論曰孟嘗君淚不承睫博物志曰鮫</hi>
<pb n="KR4d0085_WYG_006-7b"/>
<hi>人泣而成珠老杜詩目眩隕雜花</hi>喜公新賜紫琳腴上清虛皇對乆如<lb/>
<hi>真誥詩曰潄此紫瓊腴又曰玉華餞琳腴黄庭内景經曰上清紫霞虚皇前太上大道玉晨君務成子注云虚</hi>
<hi>皇者紫清太素髙虚洞曜三光元道君内號也對乆如謂奏對乆之南有嘉魚詩箋曰烝然猶言乆如也維摩</hi>
<hi>經曰舍利弗言天止此室其巳乆如王介甫詩看雲坐乆如</hi>請天還我讀書眼願載<lb/>
軒轅訖鼎湖<hi>雲溪友議載王梵志詩曰還爾天公我還我未生時東坡詩讀書眼如月罅隙靡不</hi>
<hi>照軒轅謂神宗時山谷修實録史記封禪書曰黄帝鑄鼎于荆山之上鼎既成有龍垂胡髯下迎黄帝後代因</hi>
<hi>名其處曰鼎湖漢書司馬遷傳賛曰接其後事訖于大漢揚雄傳曰太史公記六國歴楚漢訖麟止</hi>
　　省中烹茶懐子瞻用前韻<lb/>
<pb n="KR4d0085_WYG_006-8a"/>
閤門井不落第二竟陵谷簾定誤書<hi>舊本云閤門井似谷簾水可憐不載</hi>
<hi>竟陵書東京記曰文徳殿兩挾有東西上閤門予嘗聞故老云東上閤門之東有井絶佳傳燈録為山曰思而</hi>
<hi>知之落在第二頭唐書陸羽傳羽字鴻漸復州竟陵人羽嗜茶著經三篇陳舜俞廬山記曰康王谷有水簾飛</hi>
<hi>泉被巖而下者二三十𣲖其髙不可計其廣七十餘尺陸鴻漸茶經嘗第其水為天下第一按張又新煎茶水</hi>
<hi>記載為李季卿論水次第有二十種以廬山康王谷水第一歐陽公作大明水記頗疑其與羽經相反</hi>思<lb/>
公煮茗共湯鼎蚯蚓竅生魚眼珠<hi>退之集彌明石鼎辭句曰時于蚯蚓竅㣲</hi>
<hi>作蒼蠅鳴茶經候湯有三沸如魚目㣲有聲為一沸選詩魚目笑明月李善注引雒書曰秦失金鏡魚目混珠</hi>
置身九州之上腴爭名燄中沃焚如<hi>上腴謂京師班固西都賦曰華實之</hi>
<pb n="KR4d0085_WYG_006-8b"/>
<hi>毛則九州之上腴法華經曰㴻甘露法兩滅除煩惱燄夫朝市爭名之士肝肺内熱何異為烈燄焚炙哉易離</hi>
<hi>卦之九四曰突如其來如焚如</hi>但恐次山胷壘塊終便酒舫石魚湖<hi>元注</hi>
<hi>云元次山石魚湖歌曰石魚湖似洞庭夏水欲滿君山青疾風三日作大浪不能廢人運酒舫詩意謂東坡無</hi>
<hi>爭名之病不用飲茶而胷中壘塊正須酒以澆之耳壘塊用阮籍事見前注便字作平聲讀</hi>
　　以雙井茶送孔常父<lb/>
校經同省並同居無日不聞公讀書故持茗椀澆舌本<lb/>
要聽六經如貫珠<hi>按實録元祐元年五月以秘書省正字孔武仲為校書郎古樂府東飛伯</hi>
<hi>勞歌曰誰家女兒對門居晉書殷仲堪傳曰三日不讀道徳經便覺舌本間强樂記曰歌者纍纍乎端如貫珠</hi>
<pb n="KR4d0085_WYG_006-9a"/>
心知韻勝舌知腴何似寳雲與真如<hi>史記吕不韋傳曰子楚心知所謂文</hi>
<hi>選頭陁寺碑曰道勝之韻虚徃實歸歐陽公雙井茶詩曰寳雲日注非不精爭新棄舊世人情栁文脱細故于</hi>
<hi>胷中味道腴于舌端</hi>湯餅作魔應午寢尉公渇夢吞江湖<hi>作魔謂睡魔也</hi>
<hi>傳燈録降魔藏禪師傳秀師曰此無山精木怪汝飜作魔耶唐文粹有何諷夢渇賦曰奔九江走五湖末句曰</hi>
<hi>以吾此夕之一夢見自古不足者之心左太冲呉都賦曰或吞江而納漢</hi>
　　常父答詩有煎㸃徑須煩緑珠之句復次韻戯答<lb/>
小鬟雖醜巧妝梳埽地如鏡能檢書<hi>老杜詩檢書燒燭短</hi>欲買娉<lb/>
婷供煮茗我無一斛明月珠<hi>老杜詩喚人看騕褭不嫁惜娉婷嶺表録異曰昔梁</hi>
<pb n="KR4d0085_WYG_006-9b"/>
<hi>氏女有容貎石季倫為交趾採訪使以真珠三斛買之即綠珠也此句以答緑珠之戯用韻極工</hi>知公<lb/>
家亦闕掃除但有文君對相如<hi>掃除謂箕帚妾漢書司馬遷書曰為掃除之𨽻</hi>
<hi>樂府題觧云司馬相如將聘茂陵人女為妾文君作白頭吟以自絶相如乃止</hi>正當為公乞如<lb/>
願作牋逺寄宫亭湖<hi>戯謂當求之于神録異傳廬陵歐陽明從賈客道經彭蠡湖每以船</hi>
<hi>中所有投湖中後忽見一人來候明云是青洪君明甚怖使曰無可怖青洪君感君前後有禮故要君必有重</hi>
<hi>遺君勿取獨求如願爾明既見青洪君乃求如願使逐明去如願者青洪君婢也明將歸所願輒得數十年大</hi>
<hi>富荆州記曰宫亭即彭蠡澤也謂之彭澤湖初學記載查道元與天公牋言其奴髙安云云此借用秘閣王獻</hi>
<hi>之帖云正當隨事豁之</hi>
<pb n="KR4d0085_WYG_006-10a"/>
　　戲呈孔毅父<lb/>
管城子無肉食相孔方兄有絶交書<hi>退之毛潁傳曰秦皇帝使䝉恬賜之</hi>
<hi>湯沐而封諸管城號管城子後漢班超傳相者曰飛而食肉萬里侯相晉書魯褒錢神論曰親之如兄字曰孔</hi>
<hi>方文選有嵇康與山濤絶交書</hi>文章功用不經世何異絲窠綴露珠<hi>文選</hi>
<hi>應璩百一詩曰文章不經國史記伯夷傳曰功用既興然後授政莊子曰其不可與經于世亦逺矣退之聫句</hi>
<hi>云絲窠掃還成文選别賦曰秋露如珠</hi>校書著作頻詔除猶能上車問何<lb/>
如忽憶僧牀同野飯夢隨秋鴈到東湖<hi>按實録山谷元豐八年四月為</hi>
<hi>校書郎元祐二年正月為著作佐郎漢書谷永傳曰免不正之詔除上車何如見前注曽子固徐儒子祠堂記</hi>
<pb n="KR4d0085_WYG_006-10b"/>
<hi>曰按豫章圖記章水北歴南塘其東為東湖豫章葢山谷鄉里</hi>
　　謝黄從善司業寄惠山泉<hi>從善名䧏一名隠</hi>
錫谷寒泉撱石俱并得新詩蠆尾書<hi>張又新煎茶水記載劉伯芻較水之</hi>
<hi>與茶宜者凡七等以無錫恵山寺石泉為第二法書苑索靖草書絶代名曰銀鉤蠆尾撱音妥圓而長曰撱撱</hi>
<hi>石所以澄水也山谷有從人乞楊華店井水帖云取井傍十數石置瓶中令水不濁</hi>急呼烹鼎供<lb/>
茗事晴江急雨㸔跳珠<hi>晉書孔羣曰今年田得七百石米不足了麴蘖事此云茗事亦</hi>
<hi>其比也東坡詩曰白雨跳珠亂入船</hi>是功與世滌羶腴令我屢空常晏如<lb/>
<hi>唐常景使西蕃烹茶帳中謂蕃人曰滌煩療渴所謂茶也屢空見魯論漢書揚雄傳無儋石之儲晏如也</hi>安<lb/>
<pb n="KR4d0085_WYG_006-11a"/>
得左轓清潁尾風爐煮茗卧西湖<hi>漢書景帝紀長吏千石至六百石朱左轓</hi>
<hi>注云轓車之蔽也灌夫傳潁水清灌氏寕左傳楚子次于潁尾杜預注云潁水之尾按今潁州有西湖陸羽茶</hi>
<hi>經曰風爐以銅鑄之如古鼎形凡四窻以備通颷漏燼之所</hi>
　　次韻奉酬劉景文河上見寄<lb/>
省中岑寂坐雲窻忽有歸鴻拂建章<hi>省中謂秘書退之詩雲窻霧閣事恍</hi>
<hi>惚建章漢宮名選詩曰玉繩低建章</hi>珍重多情惟石友琢磨佳句問潛郎<lb/>
<hi>杜詩領客珍重意文選潘岳詩投分寄石友淇澳詩注云如玉石之見琢磨張平子思𤣥賦曰尉龎眉而郎潛</hi>
遙憐部曲風沙裏不廢平生翰墨埸<hi>部曲翰墨埸並見後注杜詩縞素漠</hi>
<pb n="KR4d0085_WYG_006-11b"/>
<hi>漠開風沙</hi>相見哦詩煮春茗向人懐抱絶關防<hi>晉書劉惔傳曰今日作叱</hi>
<hi>面向人耶劉禹錫詩曰心術去機關老杜詩延州秦北戸關防猶未巳</hi>
　　見諸人唱和酴醿詩輒次韻戲詠<lb/>
梅殘紅藥遲此物共春歸<hi>謝朓詩紅藥當階翻</hi>名字因壺酒風流<lb/>
付枕幃<hi>王立之詩話云酴醿本酒名也世所開花本以其顔色似之故取其名按唐書百官志良醖署</hi>
<hi>令進御則供酴醿桑落之酒韻書曰幃囊也今人或取落花以為枕囊</hi>墜鈿香徑草飄雪<lb/>
淨垣衣<hi>玉臺新詠呉均採蓮詩錦帶雜花鈿酉陽雜俎辨瓦松曰博雅云在屋曰昔耶在垣曰垣衣</hi>
玉氣晴虹發沉材鋸屑霏<hi>虹氣及沈香皆見前注晉書胡母輔之傳曰彦國吐佳言</hi>
<pb n="KR4d0085_WYG_006-12a"/>
<hi>如鋸木屑霏霏不絶</hi>直知多不厭何忍摘令稀<hi>老杜詩不厭傷多酒入脣又詩可忍</hi>
<hi>醒時雨打稀唐書承天皇帝倓傳曰種瓜黄臺下瓜熟子離離一摘使瓜好再摘令瓜稀摘稀字取此也</hi>常<lb/>
恨金沙學顰時正可揮<hi>謂金沙俗惡如里人效西施之顰也王介甫詩故作酴醿架金</hi>
<hi>沙秖漫栽似矜顔色好飛度雪前開掦子曰倚門墻則麾之揮與麾同</hi>
　　次韻秦覯過陳無已書院觀鄙句之作<hi>覯字少章即少游之</hi>
　　<hi>弟無巳葢陳後山舊字</hi>
陳侯大雅姿四壁不治第<hi>漢書司馬相如傳曰家徒四壁立霍去病傳曰上為治第</hi>
<hi>令視之大雅見前注</hi>碌碌盆盎中見此古罍洗<hi>東坡詩碌碌盆盎間儀禮士冠禮注</hi>
<pb n="KR4d0085_WYG_006-12b"/>
<hi>水洗承盥洗者棄水器也水器尊畀皆用金罍及大小異</hi>薄飯不能羮牆隂老春薺<lb/>
<hi>王介甫詩薄飯午不羮空爐夜無炭又詩獨飯墻隂轉本草薺味甘陶隠居注曰葉作葅羮亦佳詩云誰謂茶</hi>
<hi>苦其甘如薺是也</hi>惟有文字性萬古抱根柢<hi>維摩經曰文字性離此借用言其天</hi>
<hi>資能文葢自夙世也漢書鄒陽傳曰蟠木根祗輪囷離竒</hi>我學少師承坎井可窺底<lb/>
<hi>後漢書儒林傳序曰若師資所承宜標名為證者乃著之云圭峯禪師作襌門師資承襲圖亦云若要辨諸宗</hi>
<hi>師承須知有傍有正莊子曰子獨不聞夫塪井之蛙乎音義云塪音坎</hi>何因䝉賞味相享<lb/>
當牲醴<hi>言秦君賞味其詩如賞之以牲醴也南史謝覽傳武帝目送良乆自此仍被賞味左傳曰王享</hi>
<hi>有體薦又曰王享晉侯醴</hi>試問求志君文章自有體<hi>無巳有求志齊文選魏文帝與</hi>
<pb n="KR4d0085_WYG_006-13a"/>
<hi>論曰文以氣為主氣之清濁有體不可以力强而致後漢書伏湛侯霸傳論曰誠知宰相自有體</hi>𤣥鑰<lb/>
顉靈臺渠當為君啟<hi>文選頭陁寺碑曰𤣥關幽揵感而遂通莊子曰不可内于靈臺注云</hi>
<hi>靈臺者心也書金縢曰啟籥見書劉禹錫贈㑹禪師詩曰静見𤣥關啟欣然與心㑹</hi>
　　陳留市隠<hi>并序</hi>
　　　陳留江端禮季共曰陳留市上有刀鑷工年四<lb/>
　　　十餘無室家子姓惟一女年七嵗矣日以刀鑷<lb/>
　　　所得錢與女子醉飽醉則簪花吹長笛肩女而<lb/>
　　　歸無一朝之憂而有終身之樂疑以為有道者<lb/>
<pb n="KR4d0085_WYG_006-13b"/>
　　　也陳無已為賦詩庭堅亦擬作<lb/>
市井懐珠玉徃來人未逢乘肩嬌小女邂逅此生同<hi>懐珠</hi>
<hi>玉見後注徃來一本作賈胡按後漢書馬援傳曰伏波類西域賈胡談苑曰江南掘得石記有詩云東鄰嬌小</hi>
<hi>女騎虎踏河冰</hi>養性霜刀在閲人清鏡空時時能舉酒彈鑷送<lb/>
飛鴻<hi>漢書梅福傳常讀書養性為事又葢寛饒傳仰視屋而歎曰此如傳舍所閲多矣陸士衡歎逝賦曰</hi>
<hi>世閲人而為世又演連珠曰鏡無畜影故觸形則照清鏡見前注嵇康詩曰目送歸鴻手揮五絃</hi>
　　晁張和答覯覯五言予亦次韻<lb/>
山林與心違日月使鬢換<hi>文選沈休文詩江海事多違嵇叔夜幽憤詩事與願違遘</hi>
<pb n="KR4d0085_WYG_006-14a"/>
<hi>兹淹留</hi>儒衣相詬病文字奉娛玩<hi>禮記儒行篇魯哀公問孔子曰天子之服其儒</hi>
<hi>服歟云云孔子曰衆之命儒也妄常以儒相詬病漢書司馬遷書曰文史星歴近乎卜祝之問主上所戲弄俳</hi>
<hi>優畜之</hi>自古非一秦六籍葢多難<hi>見前六籍經㡬秦注漢書陳勝傳曰秦未亡而</hi>
<hi>誅趙王將相家屬此生一秦左傳司馬侯曰或多難以固其國</hi>詩書或發冢熟念令人<lb/>
惋<hi>莊子曰儒以詩禮發冢晉書王羲之傳遺殷浩書曰此可熟念後漢書馮衍傳曰愁令人不賴生王羲之</hi>
<hi>帖亦云令人短氣韓非子曰外内悲惋老杜詩感時撫事増惋傷</hi>秦君鋭本學驥子已<lb/>
血汗<hi>山谷有答少章帖云學問之本以自見其性為難老杜詩别養驥子憐神俊又詩驊騮作駒己汗血</hi>
<hi>按顔延平天馬狀曰降靈冀子又按漢書大宛國多善馬汗血言其先天馬子也</hi>相期驂天衢<lb/>
<pb n="KR4d0085_WYG_006-14b"/>
伯樂嘗一盼<hi>易曰何天之衢亨春秋後語曰蘇代欲見齊王謂淳于髠曰有駿馬欲賣者見伯樂</hi>
<hi>曰比三旦立于市人莫與言願子還而視之去而顧之臣請獻一朝之價伯樂如其言一旦而馬價十倍今臣</hi>
<hi>欲以駿馬見于王莫臣先後足下有意為臣伯樂乎</hi>士為慾心縳寸勇輒尺懦<hi>魯論</hi>
<hi>曰棖也慾焉得剛老子曰不敢進寸而退只</hi>要當觀此心日照雲霧散扶疎<lb/>
萬物影宇宙同璀璨<hi>楞嚴曰不知色身外洎山河虗空大地咸是妙明中所現物而圓覺</hi>
<hi>經亦有六塵縁影之説司馬相如傳曰雲布霧散又曰垂條扶疎文選琦樹璀璨</hi>置規豈惟君<lb/>
亦自警弛慢<hi>楚語曰其以規為瑱也又曰吾憖寘之于耳文選稽叔夜書曰吾自以不如嗣宗之</hi>
<hi>賢而有慢弛之闕</hi>
<pb n="KR4d0085_WYG_006-15a"/>
　　劉晦叔許洮河緑石硯<hi>晦叔名昱洮州唐臨洮郡後陷吐蕃熙寧中收復</hi>
乆聞岷石鴨頭緑可磨桂溪龍文刀莫嫌文吏不知武<lb/>
要試飽霜秋兎毫<hi>岷州夲臨洮縣地太白詩遥看漢水鴨頭緑桂溪在聞越境上曹毗魏都</hi>
<hi>賦曰劒則龜文龍藻漢書曰可謂文吏老杜鵰賦曰至如千年孽狐三窟狡兎恃古冢之荆棘飽荒城之霜露</hi>
<hi>法書苑曰毆陽通以象牙犀角為筆管狸毫為心覆以秋兎翰鮑照飛白書銘曰秋毫精勁霜素凝鮮法書苑</hi>
<hi>王羲之題筆陣圖後曰紙者陣也筆者刀矟也故此詩暗用以足上句之意</hi>
　　以團茶洮州緑石硯贈旡咎文潛<lb/>
晁子智囊可以括四海張子筆端可以回萬牛<hi>漢書晁錯號智</hi>
<pb n="KR4d0085_WYG_006-15b"/>
<hi>囊賈誼過秦論曰囊括四海韓詩外傳避文士之筆端老杜古柏行曰萬牛回首丘山重</hi>自我得二<lb/>
士意氣傾九州<hi>言足以强人意毆陽公詩自吾得二生粲粲𫉬雙珙史記晏嬰傳曰意氣揚揚</hi>
<hi>甚自得也此借用其字</hi>道山廷閣委竹帛清都太微望冕旒<hi>道山見前</hi>
<hi>注劉歆七畧曰武帝廣獻書之路百年之間書積如丘山故外有太常博士之藏内則延閣廣内祕室之府列</hi>
<hi>子曰穆王以為清都紫微鈞天廣樂帝王之居史記天官書曰太微三光之廷其内五星五帝座</hi>貝宮<lb/>
胎寒弄明月天網下罩一日収<hi>楚辭九歌曰貝闕兮珠宫左思吳都賦曰蚌蛤</hi>
<hi>珠胎與月虧全太平廣記鬼詩還山㺯明月文選曹子建與楊徳祖書曰人人自謂握靈蛇之珠家家自謂抱</hi>
<hi>荆山之玉又曰吾王設天網以該之頓八絃以掩之老子曰天網恢恢疎而不失詩曰蒸然罩罩</hi>此地<lb/>
<pb n="KR4d0085_WYG_006-16a"/>
要須無不有紫皇訪問富春秋<hi>此地謂館閣晉書杜預傳朝野稱美號曰杜武</hi>
<hi>庫言其無所不有也紫皇謂哲廟晉書天文志曰紫微宫鈎陳口中一星曰天皇大帝漢書齊襄王傳曰皇帝</hi>
<hi>春秋富注云比之于財方未匱竭</hi>晁旡咎贈君越侯所貢蒼玉璧可烹<lb/>
玉塵試春色澆君胷中過秦論斟酌古今來活國<hi>越侯謂建</hi>
<hi>州守臣建州即閩越之地蒼璧謂團茶周禮春官曰以蒼璧禮天樂天詩曰新茶碾玉塵澆君胷中見前注過</hi>
<hi>秦論見賈誼新書詩序酌先祖之道以養天下周語曰而後王斟酌焉班固典引曰斟酌道徳之淵源活國見</hi>
<hi>前注</hi>張文潛贈君洮州碌石含風猗能淬筆鋒利如錐請<lb/>
書元祐開皇極第入思齊訪落詩<hi>退之簟詩曰巻送八只含風漪此借用言</hi>
<pb n="KR4d0085_WYG_006-16b"/>
<hi>洮研之温潤樂天詩曰紫毫筆尖如錐兮利如刀晉書袓納傳曰汝潁之士利如錐山谷作溫公挽詞云元祐</hi>
<hi>開皇極功歸用老成思齊以比宣仁太后訪落以比哲宗按思齊詩曰思齊太任文王之母訪落序曰嗣王謀</hi>
<hi>于廟也箋謂成王始即政故于廟中與羣臣謀政事班固西都賦曰第從臣之嘉頌</hi>
　　謝王仲至惠洮州礪石黄玉印材<hi>仲至名欽臣</hi>
洮礪發劒虹貫日印章不琢色蒸栗<hi>莊子曰刀刃若新發于硎漢書鄒陽</hi>
<hi>傳曰荆軻慕燕丹之義白虹貫日禮記曰大圭不琢魏文帝與鍾繇書曰玉書稱美玉黄侔蒸栗</hi>磨礱<lb/>
頑鈍印此心佳人持贈意堅密<hi>漢書梅福傳曰爵祿者天下之㡳石髙帝所以</hi>
<hi>厲世磨鈍也此借用觀佛三昧海經曰住念佛者心印不懐傳燈録曰馬祖密受心印漢書晁錯傳曰甲不堅</hi>
<pb n="KR4d0085_WYG_006-17a"/>
<hi>密與裼同</hi>　佳人鬢彫文字工藏書萬巻胷次同日臨天閑<lb/>
豢真龍新詩得意挾雷風<hi>毆陽公表曰風霜所迫鬢髪彫殘劉禹錫詩㑹書團扇上</hi>
<hi>知君文字工周禮校人天子有十二閑馬六種國語史墨曰古有豢龍氏此借用以言羣牧老杜驄馬行曰天</hi>
<hi>廏真龍此其亞西京雜記淮南王著鴻烈傳自云字中皆挾風霜</hi>我貧無句當二物㸔<lb/>
公倒海取明月<hi>太白詩迴山倒海不作難退之詩婆娑海水南簸弄明月珠</hi>
　　次韻文潛同遊王舍人園<hi>王舍人名棫字才元</hi>
移竹淇園下買花洛水陽<hi>漢書溝洫志曰下淇園之竹以為楗按淇澳詩曰緑竹猗</hi>
<hi>猗説詩者以為王芻非今竹蘇子田作詩傳從漢書説毆陽公有洛陽風俗記載牡丹事甚詳</hi>風煙二<lb/>
<pb n="KR4d0085_WYG_006-17b"/>
十年花竹可迷藏<hi>樂天詩等閒栽樹木隨分占風煙老杜詩山扉花竹幽樂天又有詩云十</hi>
<hi>三行坐事調品不肯迷頭白地藏玉溪生有美一人賦曰豈不美于羞澁恐致恨于迷藏</hi>九衢流車<lb/>
馬相值各怱忙<hi>樂天詩舟亂三峽雨馬入九衢塵後漢馬后傳曰車如流水馬如游龍老杜詩</hi>
<hi>無乃太怱忙</hi>豈有道邊宅静居如寳坊<hi>後漢曹褒傳明帝曰諺言作舍道邉三年</hi>
<hi>不成楞嚴經曰譬如人静居華嚴合論云大集經在于欲界上色界下安立寳坊集諸人天</hi>幅巾延<lb/>
客酒妙歌小紅裳<hi>後漢符融傳幅巾奮襃談辭如雲</hi>主人有班綴衣拂<lb/>
御爐香<hi>班綴猶班列謂升朝官也賈至詩衣冠身惹御爐香</hi>堂恐鷤鴂鳴百草為<lb/>
不芳<hi>離騷曰使鷤鴂之先鳴兮百草為之不芳</hi>故作龜曵尾頗深漆園方<hi>莊子</hi>
<pb n="KR4d0085_WYG_006-18a"/>
<hi>曰莊子釣于濮水楚王使大夫二人往先焉曰願以境内累子矣莊子曰楚有神龜死已三千嵗矣王巾笥而</hi>
<hi>藏之廟堂之上此龜者寕其死為留骨而貴乎寕其生而曵尾于塗中二大夫曰寜生而曳尾塗中莊子曰徃</hi>
<hi>矣吾将曵尾于塗中按史記莊子傳嘗為䝉漆園吏莊子雜篇曰天下之治方術者多矣</hi>初開蝸牛<lb/>
廬中置師子牀<hi>蝸牛廬用焦先事智度論云佛為人中師子凡佛所坐若牀若地皆名師子座</hi>
<hi>楞嚴經曰即時如來將罷法座于師子牀攬七寳几維摩經云其室廣博悉皆包容三萬二千師子座舍刹佛</hi>
<hi>言如是小室乃容受此髙廣之座</hi>買田宛丘間江漢起濫觴<hi>宛丘今陳州濫觴見</hi>
<hi>前注言為歸老之漸也</hi>今此百畆宮冬温夏清涼<hi>記曰儒有一畆之宫東坡超然</hi>
<hi>臺記夏涼而冬温</hi>身閒閲世故宇静發天光<hi>漢書葢寛饒仰視□歎曰此如傳舍</hi>
<pb n="KR4d0085_WYG_006-18b"/>
<hi>所閲多矣文選潘正叔迎大駕詩云世故尚未夷莊子曰宇泰定者發乎天光</hi>安肯聲利埸牽<lb/>
黄臂老蒼<hi>言不獵取其利也文選鮑明逺詩五都矜財雄三川養聲利南史張充方岀獵左臂鷹右</hi>
<hi>牽㣘遇張緒船至便放紲脱韝東坡樂府老夫聊發少年狂左牽黄右擎蒼史記李斯謂子曰牽黄犬出上蔡</hi>
<hi>東門</hi>張侯筆瑞世三秀麗齋房作詩盛推賞明珠計斛量<lb/>
掃花坐晩吹妙語益難忘<hi>楚辭九歌曰采三秀于山間注云芝也漢志芝房歌曰齋</hi>
<hi>房産草九莖連葉王立之詩話云張文潛先與李公擇輩來予家作長句後數日再同東坡來東坡讀其詩歎</hi>
<hi>息云此不是喫烟火食人道底言語蓋其間有汲井消午醉掃花坐晩涼衆緑結夏帳老紅駐春妝之句也故</hi>
<hi>山谷内韻亦云掃花坐晚吹妙語益難忘立之名直方棫之子也文選劉公幹詩投翰長歎息綺麗不可忘玉</hi>
<pb n="KR4d0085_WYG_006-19a"/>
<hi>臺新詠相逢狹路問易知復難忘</hi>重游樊素病捧心不能妝<hi>晁无咎謝王立之送</hi>
<hi>蠟梅詩芳菲意淺姿容淡憶得素貎如此梅自注王立之家小鬟雲溪友議云白居易有妓樊素善歌小蠁善</hi>
<hi>舞為詩曰櫻桃樊素口楊柳小蠻腰此借用以比素貌捧心見前注曽端伯詩選載李商老云王直方髙貲有</hi>
<hi>□在城南事諸名流具杯盤岀聲妓以娛客故山谷詩云重來樊素病捧心不能妝張文潛云執板歌一聲坐</hi>
<hi>客無畱觴皆為皓齒蛾眉設</hi>來日猶可追聽我歌楚狂<hi>楚狂接輿歌曰往者不可</hi>
<hi>諌來者猶可追此特借用其語</hi>
　　卧陶軒<hi>元注云為晁无咎作</hi>
陶公白頭卧宇宙一北窻但聞窻風雨平陸漫成江<hi>淵明</hi>
<pb n="KR4d0085_WYG_006-19b"/>
<hi>與子儼等疏曰吾年過五十少而窮苦又曰五六月中北窻下卧遇涼風暫至自謂是羲皇上人平陸成江謂</hi>
<hi>陵谷變遷當晉宋之際乎淵明停雲詩曰八表同昏平陸成江</hi>卯金扛九鼎把菊醉胡<lb/>
牀<hi>劉裕盜晉之神器故曰扛九鼎左傳楚子問鼎大小輕重漢書曰項羽力能扛鼎昭明太子作淵明傳曰</hi>
<hi>嘗九月九日岀宅邉菊叢中坐乆之滿手把菊忽值王𢎞送酒至即便就酌醉而歸晉書桓伊傳下車踞胡牀</hi>
城南晁正字國器無等雙<hi>漢書韓安國傳曰天子以為國器史游急就章曰襐飾刻</hi>
<hi>畫無等雙</hi>日月麗宸極大明朝萬邦<hi>易曰日月麗乎天文選劉越石勸進表曰宸極</hi>
<hi>失御禮記曰大明生于東書曰協和萬邦</hi>假版未通班曉嚴夢逢逢<hi>晉書華譚傳曰</hi>
<hi>謹奉還所假左丞相軍諮祭酒版文選陸機有謝内史表李善注云凡王封拜謂之板官又按隋百官志陳有</hi>
<pb n="KR4d0085_WYG_006-20a"/>
<hi>板諮議參軍板長史之類假板葢班品之卑者隋志又言梁武帝定九品十八班此詩言禾通班蓋列于隔品</hi>
<hi>也老杜詩通籍微班沗劉知㡬史通忤時篇曰僕少小從仕早躡通班曉嚴謂戒曉嚴警之鼓樂天詩曰閶門</hi>
<hi>曉嚴旗鼓出退之詩不踏曉鼓朝安眠聽逢逢</hi>萬巻曲肱裏胸中湛秋霜<hi>文選袁陽</hi>
<hi>源詩云義分明于霜李善注引仲長子昌言曰潔若清冰嚴若秋霜</hi>亦有好事人叩門提<lb/>
酒缸<hi>用揚雄事見前注</hi>欲眠不遣客佳處更難忘<hi>南史淵明曰我醉欲眠卿</hi>
<hi>可去東坡作醉眠亭詩曰醉中有客眠何害須信淵明苦未賢</hi>
　　次韻寄晁以道<hi>以道名説之濟北人</hi>
河漢牛與女咫尺不得語歡然共秋盤以兹不忘故<hi>文選</hi>
<pb n="KR4d0085_WYG_006-20b"/>
<hi>古詩云迢迢牽牛星皎皎河漢女又云盈盈一水間脉脉不得語左傳天威不違顔咫尺前漢董仲舒傳驩然</hi>
<hi>有㤙以相愛北史楊椿傳曰吾兄弟同盤而食</hi>我友在天末問天許見否雲雨<lb/>
隔九闗日月不我與<hi>上八句言以道流落于外相望不啻牛女之遠安得見之也文選陸</hi>
<hi>士衡詩曰借問歎何為佳人眇天末楚辭招魂曰虎豹九闗啄害下人些盧仝茶歌日天上羣仙司下土地位</hi>
<hi>清髙隔風雨魯論陽虎曰日月逝矣嵗不我與注謂年老嵗月巳徃</hi>念公坐臞禪守心如<lb/>
縛虎<hi>此以下言以道從事禪學未能超脱也魏志吕布傳縛虎不得不急老杜詩身猶縛禪寂遺敎經心</hi>
<hi>之可畏甚于惡獸</hi>頗思攜法喜舉案饁南畆<hi>維摩經曰有菩薩問維摩詰言居士</hi>
<hi>父母妻子親戚春屬為是誰維摩詰以偈答日智度菩薩母方便以為父一切衆𨗳師無不由是生法喜以為</hi>
<pb n="KR4d0085_WYG_006-21a"/>
<hi>要慈悲心為女善心成寔男畢竟空寂舍肇法師注云法喜謂見法生内喜也世人以妻色為悦菩薩以法喜</hi>
<hi>為悦後漢梁鴻傳妻子為具食不敢仰視舉案齊眉左傳曰冀缺耨其妻饁之相敬如賔詩曰同我婦子饁彼</hi>
<hi>南畆</hi>不聞犯齋收猶聞畫眉詡<hi>後漢周澤字稚都為太常卧疾齋宫其妻哀澤老病</hi>
<hi>闚問所苦澤大怒以為于犯齋禁收送詔獄漢書張敞傳為婦畫睂長安中傳張京兆眉憮孟康注云憮音詡</hi>
<hi>北方人謂媚好為詡</hi>良為鼻祖來渠伊為伴侶<hi>漢書揚雄傳反離騷曰有周氏之蟬</hi>
<hi>媯兮或鼻祖于汾隅注云鼻始也此句借用言心為萬法之祖而以道于法喜愛著之深若曰與心俱生不可</hi>
<hi>棄去然不知為法所縳則有人有法二見未忘未免于封執之病故末句為破除之使超然獨立不與萬法為</hi>
<hi>侣也□玠唐宋遺史曰張崇帥廬州計口率渠伊錢楞伽經偈曰心如工技兒意如和技者五識為伴侣妄想</hi>
<pb n="KR4d0085_WYG_006-21b"/>
<hi>觀技衆按寒山子詩云我貴天然物獨一無伴侶覔他不可見出入無門户故學道者要當不存一法乃可</hi>
我有桂溪刀聊憑東風去<hi>斷其法執故以刀為喻婆娑論曰佛言我聖弟子能以慧</hi>
<hi>刀㫁諸結縳文選李陵書曰時因北風復恵徳音樂天枯樹詩幸有西風易慿仗</hi>
　　次以道韻寄范子夷子黙<hi>正平正思二范葢文正公諸孫</hi>
鼓缶多秦聲琵琶作胡語是中非神竒根器如此故<hi>言范</hi>
<hi>君根器不同有所從來也史記藺相如傳曰趙王聞秦王善為秦聲請奉盆缻秦王以相娱樂又漢書楊惲傳</hi>
<hi>曰家本秦也能為秦聲仰天拊缶而歌烏烏劉熙釋名曰琵琶本胡中馬上所鼓老杜古跡詩曰千嵗琵琶作</hi>
<hi>胡語分明怨恨曲中論荘子曰神竒化為臭腐臭腐復化為神竒根器字出釋氏書如守䕶國界主陁羅尼經</hi>
<pb n="KR4d0085_WYG_006-22a"/>
<hi>云如來悉知彼衆生褈種根器</hi>范公秉文徳㫁國極可否<hi>范公謂文正公詩曰濟濟</hi>
<hi>多士秉文之徳漢書薛宣傳曰謀王體㫁國論極可否謂獻可替否不詭隨也</hi>至令筦樞機大<lb/>
度而少與<hi>此句當属忠宣公按寔録元祜元年二月范純仁同知密院少與言其不黨漢書蓋寛饒</hi>
<hi>傳曰多仇少與</hi>蟬嫣世有人風壑嘯兩虎<hi>兩虎謂二范君蟬嫣見前篇注應劭曰蟬</hi>
<hi>嫣連也楚辭曰虎嘯而谷風至歐陽公避暑賦隂壑惨惨多悲風史記陳軫傳兩虎方且食牛</hi>小心學<lb/>
忠孝鄙事能壠畆<hi>魯論曰吾少也□故多能鄙事</hi>持論不籧篨奉身謝<lb/>
誇詡<hi>漢書嚴助傳曰朔臯持論不根新臺詩箋云籧篨口柔常觀人顔色而為之詞故不能俯左傳曰臣</hi>
<hi>之禄君寔有之義則進否則奉身而退漢書揚雄傳曰尚奉奢麗誇詡</hi>頗知城南園文㑹<lb/>
<pb n="KR4d0085_WYG_006-22b"/>
英俊侶何當休沐歸懐茗就煎去<hi>魯論曰以文㑹友漢書枚臯傳曰與英俊</hi>
<hi>並逰又張安世傳曰休沐未嘗出老杜詩強飯尊添滑端居茗續煎</hi>
　　僧景宗相訪寄法王航禪師<hi>景宗盖法王化主</hi>
抱牘稍退鳧騖行倦禪時作槖駝坐<hi>退之藍田丞㕔壁記曰文書行吏抱</hi>
<hi>成案詣丞鴈騖行以進東陽夜怪録曰王洙避雪佛廟見一老僧著皂裘背及肋有搭白補處明日視之乃槖</hi>
<hi>駝也</hi>忽憶頭陀雲外人閉門作夏與僧過<hi>文選王簡棲有頭陀寺碑李善</hi>
<hi>注云頭陁斗藪也言斗藪煩惱也前人詩云頭陀雲外僧氣多圓覺經曰若經夏者三月安居</hi>一絲不<lb/>
掛魚脱淵萬古同歸蟻旋磨<hi>傳燈録南泉問陸亘十二時中作麽生陸云寸絲不</hi>
<pb n="KR4d0085_WYG_006-23a"/>
<hi>掛師云猶是階下淇老子曰魚不可脱于淵此特借用其語以言航游戲自在如魚之脱于釣絲也晉書天文</hi>
<hi>志周髀家云天傍轉如推磨而左行故日月實東行而天牽之從西沒譬之于蟻行磨石之上磨左旋而蟻右</hi>
<hi>去磨疾而蟻遲故不得不隨磨以左廻焉山谷借用意謂沈迷世故隨物所牽如蟻之旋磨今古皆然視雲外</hi>
<hi>超脱之人良可歎也</hi>山中雨熟𤓰芋田喚取小僧休乞錢<hi>張方回家本山</hi>
<hi>谷自注云智航道人住嵩山法王寺數遣小僧景宗到都城因宗還寄之○蜀都賦𤓰疇芋區杜詩徑轉山田</hi>
<hi>熟又詩楊枝晨在手豆子雨巳熟言賛公道力深妙楊枝揮酒便能致雨以熟豆田山谷意謂法王亦當如是</hi>
<hi>不必遣化也</hi>
　　次韻子瞻送顧子敦河北都運二首<lb/>
<pb n="KR4d0085_WYG_006-23b"/>
儒者給事中顧公甚魁偉<hi>漢書百官表曰給事中亦加宦所加或大夫博士議郎掌</hi>
<hi>頋問應對史記張良世家太史公日予以為其人計魁梧竒偉</hi>經明徃行河商畧頗應<lb/>
史<hi>漢書平當傳曰以經明禹貢使行河又薛宣傳曰湛自知罪臧皆應記世説孫綽許詢共商畧先徃名達</hi>
勞人又費乏國計安能巳<hi>元豐中河決大呉神宗知故道不可復因道之北流水性</hi>
<hi>巳順至元祐初文潞公呂汲公回河之議勞民費財竟無益也事具蘇子由潁濵遺老傳茍子富國篇曰上下</hi>
<hi>俱富交無所藏之是知國計之極也</hi>成功渠有命得人斯可喜<hi>孟子曰若夫成功則</hi>
<hi>天也</hi>似聞阻飢餘惡少驚邑里<hi>書曰黎民阻飢漢書尹賞傳曰舉雜長安中輕薄少</hi>
<hi>年惡子退之詩隔牆惡少惡難似南史陳方泰與諸惡少年羣聚游逸無度云</hi>啟鑰採珠金奪<lb/>
<pb n="KR4d0085_WYG_006-24a"/>
懐取姝美<hi>啟鑰見前注莊子曰將為胠篋探囊發匱之盜而為守備則必攝緘縢固扃鐍穀梁傳云</hi>
<hi>猶曰取之其母之懐中而殺之云爾詩曰静女其姝注云姝美色也</hi>部中十盜發一二書<lb/>
奏紙<hi>漢書咸宣傳曰盜發覺而弗捕吏恐不能得坐課累府府亦使不言</hi>西連魏三河東<lb/>
盡齊四履<hi>史記貨殖傳曰昔唐人都河東殷人都河内周人都河南夫三河在天下之中若鼎足王</hi>
<hi>者所更居也文選宣徳皇后令曰地狹乎四履李善注引左傳管仲曰賜我先君履東至于海西至于河南至</hi>
<hi>于穆陵北至于無棣</hi>此豈小事哉何但行治水使民皆農桑乃是<lb/>
真儒耳<hi>魏志荀彧傳注引獻帝春秋太祖曰此豈小事而吾忘之前漢書地理志曰豳詩言農柔衣食</hi>
<hi>之本甚備掦子曰用真儒無敵于天下</hi>
<pb n="KR4d0085_WYG_006-24b"/>
今代顧虎頭骨相自雄偉<hi>顧虎頭見前注退之詩自歎虞翻骨相屯</hi>不令長<lb/>
天官亦合丞御史<hi>唐光宅元年改吏部為天官漢書百官表日御史有雨丞秩千石一曰中</hi>
<hi>丞</hi>能貧安四壁無愠可三已<hi>左傳曰貴而能貧四壁見前注魯論曰令尹子文三</hi>
<hi>仕為令尹無喜色三巳之無愠色</hi>昨來立清班國士相頋喜<hi>樂之詩早接清班登</hi>
<hi>玉陛左傳曰國士在且厚不可當也</hi>何因將使節風日按千里<hi>周禮掌節曰凡邦國</hi>
<hi>之使節老杜詩六月風日冷漢書魏相傳曰按治郡國</hi>汲黯不居中似非朝廷美<lb/>
<hi>漢書汲黯傳曰以數直諌不得乆留内又日臣願為中郎出入禁闥補過拾遺臣之願也</hi>太任録萬<lb/>
事御坐留諫紙<hi>太任見前注舜典曰納于大麓注云麓録也納舜使大録萬㡬之政樂天詩諌</hi>
<pb n="KR4d0085_WYG_006-25a"/>
<hi>紙忽盈箱對之終自愧</hi>發政恐傷民天歩薄冰履<hi>盂子曰今王發政施仁又曰文</hi>
<hi>王視民如傷天步履冰並見毛詩</hi>蒼生憂其魚南畆多被水<hi>左傳曰㣲禹吾其魚</hi>
<hi>乎詩曰饁彼南畆</hi>公行圖安集信目勿信耳<hi>鴻鴈詩序曰萬民離散不安其居而</hi>
<hi>能勞來還定安集之髙士傳孔子曰吾之信顔囘非獨今日所信者目日猶不可信漢書趙充國傳日百聞不</hi>
<hi>如一見</hi>
　　慈孝寺餞子敦席上奉同孔經父八韻<lb/>
日永知槐夏雲黄喜麥秋<hi>歐陽公詩話載趙師民詩云麥天晨氣潤槐夏午隂清王</hi>
<hi>介甫詩繰成白雪桑重緑割盡黄雲稻正青禮託月令麥秋至</hi>同朝國士集賜沐吏功<lb/>
<pb n="KR4d0085_WYG_006-25b"/>
休<hi>孟子曰得侍同朝甚喜漢書薛宣傳曰日至吏以令休</hi>祇園冠蓋地清與耳目<lb/>
謀<hi>梵云祇園此言勝氏梵云僧伽藍摩此云衆園由祇陁太子園造佛精舍因以為名栁子厚小丘記日清</hi>
<hi>泠之肰與目謀瀯瀯之聲與耳謀</hi>晴雲浮茗椀飛雹落文楸<hi>陸羽茶經曰沫餑者</hi>
<hi>湯之華也如晴天爽朗有浮雲鱗鱗然茗椀見前注飛雹謂棊聲文楸謂棊局北夢<graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>言日本國王子入貢出</hi>
<hi>本國如楸玉局冷暖棊子葢王之蒼者如楸木色</hi>一客衆主人醉此頋虎頭虎<lb/>
頭持龍節排河使東流<hi>體記曽子問曰衆主人卿大夫士房中皆哭不踊此借用其字</hi>
<hi>周禮掌節曰滭國用龍節孟子曰排淮泗而注之江</hi>厥田惟上上桑麻十數州計<lb/>
功不汗馬可致萬戸侯<hi>禹貢雍州厥田惟上上左傳曰諸侯言時計功漢書蕭何傳曰</hi>
<pb n="KR4d0085_WYG_006-26a"/>
<hi>上以何功最盛先封為鄼侯食邑八千戸功臣皆曰蕭何未有汗馬之勞頋居臣等上何也李廣傳曰令當髙</hi>
<hi>祖世萬户侯豈足道哉</hi>
　　次韻張昌言給事喜雨<lb/>
三雨全清六合塵詩翁喜雨句凌雲<hi>爾雅注曰雨三日巳上為霖文選潘</hi>
<hi>岳間居賦曰㣲雨新晴六合清郎東都賦曰雨師汎灑風伯清塵司馬相如賦飄飄然有凌雲之氣</hi>垤漂<lb/>
戰蟻餘追北柱擊乖龍有裂文<hi>學記曰蛾子時術之注云蛾蚍蜉也㣲蟲爾時</hi>
<hi>術其功乃成大垤也東觀漢記曰沛獻王輔善易永平五年少雨上以易林占之其繇曰蟻穴封户大雨将至</hi>
<hi>上以問輔云云古今五行記曰後魏顯宗天安元年兖州有黒赤蟻闘赤蟻㫁頭而死時齊明帝自立大為魏</hi>
<pb n="KR4d0085_WYG_006-26b"/>
<hi>軍所破賈誼過秦論曰追亡逐北世説夏侯太初倚柱作書霹靂破柱神色無變退之樹雞詩云割取乖龍左</hi>
<hi>耳來北夢瑣言曰世言乖龍苦于行雨而多竄匿為雷神捕之或在古木及簷楹之内孟郊詩厚冰無裂文</hi>
減去鮮肥憂玉食徧宗河嶽起爐薫<hi>上句謂朝廷以旱故減常饍孟郊詩</hi>
<hi>豪人飫鮮肥書曰惟辟王食下句謂徧走羣望以禱雨雲漢詩曰靡神不宗</hi>聖功恵我豐年<lb/>
食未有涓埃可報君<hi>老杜詩末有涓埃答聖朝</hi>
　<lb/>
　<lb/>
　山谷内集詩注巻六<lb/>
</p>
<p>
</p>
  </div>
</body>
</text>
</TEI>
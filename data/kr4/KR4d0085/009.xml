<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>山谷内集詩注巻九</head>
    <p>
<pb n="KR4d0085_WYG_009-1a"/>
欽定四庫全書<lb/>
　山谷内集詩注巻九　　　宋　黄庭堅　撰<lb/>
　　　　　　　　　　　　　　任　淵　注<lb/>
　　考試局與孫元忠慱士竹間對<graphic n="KR1141" url="https://raw.githubusercontent.com/kanripo/KR-Gaiji/master/images/KR1141.png" mimeType="image/png"/>夜聞元忠誦書<lb/>
　　聲調悲壮戲作竹枝歌三章和之<hi>劉禹錫竹枝詞引曰余來建平</hi>
　　<hi>里中兒聫歌竹枝吹笛撃鼔以赴節含思宛轉有淇濮之艶昔屈原居沅湘其民迎神詞多鄙陋乃</hi>
　　<hi>為作九歌故余亦作竹枝詞九篇</hi>
南<graphic n="KR1141" url="https://raw.githubusercontent.com/kanripo/KR-Gaiji/master/images/KR1141.png" mimeType="image/png"/>讀書聲吾伊北<graphic n="KR1141" url="https://raw.githubusercontent.com/kanripo/KR-Gaiji/master/images/KR1141.png" mimeType="image/png"/>見月歌竹枝<hi>古樂府東飛伯勞歌曰南<graphic n="KR1141" url="https://raw.githubusercontent.com/kanripo/KR-Gaiji/master/images/KR1141.png" mimeType="image/png"/>北牖挂</hi>
<pb n="KR4d0085_WYG_009-1b"/>
<hi>月光樂錄曰諸調曲皆有詞有聲詞者其歌詩也聲者若羊吾夷伊那何之類也近世郭茂倩編樂府于相和</hi>
<hi>歌詞叙引中亦載此語</hi>我家白髪問烏鵲他家紅妝占蛛絲<hi>山谷太夫</hi>
<hi>人于時無恙故東坡試院中詩有云羡君懐中䨇橘紅西京雜記陸生云乾鵲噪而行人至蜘蛛結而百事喜</hi>
<hi>老杜詩浪傳烏鵲喜深負脊令詩</hi>
屋山啼鳥兒當歸玉釵罥蛛郎馬嘶去時燈火正月半<lb/>
階前雪消萱草齊<hi>退之寄盧仝詩每騎屋山下窺瞰蜀志姜維傳注孫盛雜記曰維得母書</hi>
<hi>令求當歸老杜詩螢鑑絲帷徹蛛絲罥鬢長麗情集鸎鸎詩楊巨源詩曰清潤潘郎玉不如中庭蕙草雪消初</hi>
勃姑夫婦喜相喚街頭雪泥即漸乾已放游絲高百尺<lb/>
<pb n="KR4d0085_WYG_009-2a"/>
不應桃李尚春寒<hi>歐陽公詩病識隂晴似勃姑又曰天雨止鳩呼婦還鳴且喜老杜詩街頭</hi>
<hi>酒債常苦貴庾信燕歌行曰洛陽游絲百丈連黄河春冰千片穿又云数尺游絲即横路</hi>
　　觀伯時畫馬<lb/>
儀鸞供帳饕蝨行翰林濕薪爆竹聲風簾官燭淚縱横<lb/>
<hi>上三句言供擬之寒陋也供帳敝壊卒徒以為卧供故有貪饕之蝨行于其間國朝㑹要曰儀鸞司在拱宸門</hi>
<hi>外嘉平坊掌奉供帳之事翰林司在大寕門内掌供御酒茗湯果及游幸宴㑹内外筵設神異經日山燥畏爆</hi>
<hi>竹聲後漢巴祗與客暗坐不然官燭李商隠詩曰風簾殘燭隔霜清老杜詩曰四座淚縱横</hi>木穿石<lb/>
槃未渠透坐<graphic n="KR1141" url="https://raw.githubusercontent.com/kanripo/KR-Gaiji/master/images/KR1141.png" mimeType="image/png"/>不遨令人瘦貧馬百藖逢一豆<hi>言鎖宿甚乆出</hi>
<pb n="KR4d0085_WYG_009-2b"/>
<hi>院未有期鬰鬰自苦如貧馬之得瘦真誥曰太極老君與傅先生木鑚使穿一石盤厚五尺許積四十七年而</hi>
<hi>石穿遂得神丹庭燎詩注曰夜未央猶言夜未渠央也音義曰渠音其遽反元次山詩曰豈欲皁櫪中爭食籺</hi>
<hi>與藖自注云籺糠中可食者下沒反牛馬食餘草節曰藖下諫反按集韻藖音何間反莝餘草也又侯橺反</hi>
眼明見此玉花驄徑思著鞭隨詩翁城西野桃尋小紅<lb/>
<hi>老杜詩吾與汝曹俱眼明又丹𤯝引曰先帝天馬玉花驄畫工如山貌不同一本作五花驄按老杜高都䕶驄</hi>
<hi>馬行曰五花散作雲滿身晋書劉琨傳曰常恐祖生先吾著鞭詩翁謂東坡老杜詩㸃注桃花舒小紅</hi>
　　題伯時畫揩痒虎<lb/>
猛虎肉醉初醒時揩磨苛痒風助威<hi>俗言虎食狗則醉禮記内則曰疾痛</hi>
<pb n="KR4d0085_WYG_009-3a"/>
<hi>苛痒注云苛疥也退之畫記馬有痒磨樹者</hi>枯楠未覺草先低木末應有行<lb/>
人知<hi>老杜有枯楠詩樂府敕勒歌曰風吹草低見牛羊老杜詩我行已水濵我僕猶木末此詩謂行人居</hi>
<hi>高見風生草低因覺其有虎也</hi>
　　題伯時畫觀魚僧<lb/>
横波一網腥城市日暮江空烟水寒<hi>退之詩長網横江遮紫鱗歐陽公作</hi>
<hi>蘇子美墓誌載御史劉元瑜語曰為相公一網打盡</hi>當時萬事心已死猶恐魚作<lb/>
故時看<hi>列子曰同齋三月心死形廢山谷舊跋此畫為𤣥沙畏影圖按傳燈録𤣥沙宗一大師姓謝氏</hi>
<hi>幼好重釣年甫三十忽慕出塵乃棄釣舟落髪後得法于雪峰</hi>
<pb n="KR4d0085_WYG_009-3b"/>
　　題伯時畫頓塵馬<lb/>
竹頭搶地風不舉文書堆案睡自語<hi>戰國䇿秦王謂唐且曰布衣之怒免</hi>
<hi>冠徒跣以頭搶地耳司馬遷書亦曰見獄吏則頭搶地元稹詩滿眼文章堆案迻眼昬偷得暫時眠元次山寢</hi>
<hi>論曰寐中寱言非所知也韻書云寱睡語也</hi>忽看高馬頓風塵亦思歸家洗<lb/>
袍袴<hi>老杜詩高馬勿捶靣韋應物詩亂髪思一櫛垢來思一換時山谷在試院中故有思歸之語</hi>
　　題伯時畫嚴子陵釣灘<hi>後漢書逸民傳嚴光字子陵少與光武同㳺學及光</hi>
　　<hi>武即位使聘之三反而後至除為諌議不屈乃耕于富春山後人名其釣處為嚴陵灘焉</hi>
平生久要劉文叔不肯為渠作三公<hi>魯論曰久要不㤀平生之言亦可以</hi>
<pb n="KR4d0085_WYG_009-4a"/>
<hi>為成人矣注云久要舊約也後漢帝紀光武諱秀字文叔</hi>能令漢家重九鼎桐江波<lb/>
上一絲風<hi>汲黯曰夫以大將軍有揖客反不重耶此句蓋用此意漢書宣帝曰漢家自有制度史記</hi>
<hi>平原君傳曰毛遂使趙重于九鼎大吕嚴光傳注曰桐廬縣南有嚴子陵漁釣處按桐廬今屬嚴州東漢多名</hi>
<hi>節之士頼以久存迹其本原正在子陵釣竿上來耳</hi>
　　題伯時畫松下淵明<hi>此篇與上巻卧陶軒詩大扺同意洪州本無山字一韻而</hi>
　　<hi>以彈字為第二韻疑脱誤也</hi>
南渡誠草草長沙慰艱難<hi>南渡謂晋元帝渡江太白金陵詩曰晋家南渡日此地舊</hi>
<hi>長安退之桃源行曰羣馬南渡開新主晋書陶侃傳蘇峻平改封長沙郡公薨後成帝下詔曰作藩于外八州</hi>
<pb n="KR4d0085_WYG_009-4b"/>
<hi>肅清勤王于内皇家以寧昭明太子作陶淵明傳曰曽祖侃晋大司馬又云自以曽祖晋世宰輔耻復屈身後</hi>
<hi>代自宋武帝王業漸著不復肯仕</hi>終風霾八表半夜失前山<hi>張淵方囘家本有此</hi>
<hi>两句蓋言晋宋市朝之變也詩曰終風且霾注謂終日風為終風霾土雨也淵明詩曰八表同昏平陸成江莊</hi>
<hi>子曰藏山子澤夜半有力者負之而走蜀中舊本元作平生夢管葛采菊見南山言淵明初名元亮本慕諸葛</hi>
<hi>孔明有當世志晚年耻屈身異代始自放于山林也蜀志諸葛亮傳曰自比管仲樂毅淵明詩曰采菊東籬下</hi>
<hi>悠然見南山</hi>逺公香火社遺民文字禪<hi>髙僧傳曰彭城劉遺民豫章雷次宗等依</hi>
<hi>逺遊山逺乃于精舍無量壽像前逺齋立社共期西方乃令遺民著其文又陳舜俞廬山記曰遺民與什肇二</hi>
<hi>師好掦㩁經論文章之華一時所挹樂天詩本結菩提香火社維摩經曰有以音聲語言文字而作佛事傳燈</hi>
<pb n="KR4d0085_WYG_009-5a"/>
<hi>録逹磨傳道副曰如我所見不執文字不離文字而為道用東坡寄辯才詩有臺閣山林況無異故應文字不</hi>
<hi>離禪之句</hi>雖非老翁事幽尚亦可觀<hi>下句蜀中舊本作幽沉亦可觀今本當是後來</hi>
<hi>所改詩意謂陶雖不入社然常徃來其間以諸人志尚幽逺亦有可觀故也廬阜雜記曰逺師結白蓮社以書</hi>
<hi>招陶淵明陶曰弟子性嗜酒若許飲卽徃矣逺許之遂造焉因勉令入社陶攢眉而去廬山記曰陶元亮居栗</hi>
<hi>里山阿陸修静亦有道之士逺師嘗送此二人與語道合不覺過虎溪淵明傳又曰時周續之入廬山事釋惠</hi>
<hi>逺彭城劉遺民亦遁迹匡山淵明又不應徵命謂之潯陽三隱退之詩豈敢尚幽獨與世實参差魯論曰雖小</hi>
<hi>道必有可觀者焉</hi>松風自度曲我琴不須彈<hi>用左太冲招隠詩何必絲與竹山水</hi>
<hi>有清音之意文選顔延年詩松風遵路急漢書元帝贊曰自度曲被歌聲淵明傳曰不觧音律而蓄無絃素琴</hi>
<pb n="KR4d0085_WYG_009-5b"/>
<hi>一張每酒酣適趣撫弄以寄意</hi>客來欲開說觴至不得言<hi>漢書曹参傳曰度客欲有</hi>
<hi>言復飲酒終不得開説梁孝王傳曰有所開説于帝</hi>
　　出禮部試院王才元惠梅花三種皆妙絶戲答三<lb/>
　　首<hi>邵氏辨誣云王棫京師人有口辯與邢恕共謀誣造諸人廢立事其子直方不以父為然每與</hi>
　　<hi>士大夫言父晩年病心云棫字才元直方字立之</hi>
城南名士遣春來三月乃見臘前梅定知鎖著江南客<lb/>
故放緑隂春晚回<hi>山谷有此詩䟦云州南王才元舍人家有百葉黄梅妙絶禮部鎖院不復</hi>
<hi>得見開院之明日才元遺送數枝蓋是歲大雨雪寒甚故梅亦晩開耳又一䟦云元祐初鎖試禮部阻春雪還</hi>
<pb n="KR4d0085_WYG_009-6a"/>
<hi>家已三月王才元舍人送紅黄多葉梅數種為作三詩付王家素素歌之宗室趙子湜家有此録本惜其翰墨</hi>
<hi>不可復見因附于此鄭谷詩曰坐中亦有江南客莫向春風唱鷓鴣</hi>
舍人梅塢無闗鎖携酒俗人來未曽<hi>用韓退之竹洞詩意嚴維詩栁塘春</hi>
<hi>水漫花塢夕陽遲元稹崔㣲歌曰吏感徽心闗鎖開文選嵇康書曰不喜俗人</hi>舊時愛菊陶彭<lb/>
澤今作梅花樹下僧<hi>此句山谷自道言其持律不飲無復把菊待酒之意元稹詩禪僧偶</hi>
<hi>向花前定滿樹狂風滿樹花</hi>
病夫中歲屏杯杓百葉緗梅觸撥人拂殺官黄春有思<lb/>
滿城桃李不能春<hi>史記項籍紀曰沛公不勝杯杓不能辭説文緗字注云帛淺黄色也觸撥</hi>
<pb n="KR4d0085_WYG_009-6b"/>
<hi>字一本作料理王立之詩話曰觸撥字初作故惱其後改焉按樂天榴花詩香塵擬觸坐禪人又詩撑撥詩人</hi>
<hi>興勾牽酒客歡官黄謂黄本官書退之詩杏花两株能白紅又曰廉纎晩雨不能晴</hi>
　　王立之承奉詩報梅花已落盡次韻戲答<lb/>
南枝北枝春事休榆錢可穿栁帯柔<hi>白氏六帖云大庾嶺頭梅南枝落北</hi>
<hi>枝開漢書食貨志注應劭曰漢鑄莢錢今民間榆莢錢是也</hi>定是沈郎作詩瘦不應<lb/>
春能生許愁<hi>南史沈約傳謝朓善為詩任昉工于筆約兼而有之約以書陳情于徐勉言已老病</hi>
<hi>百日數旬革帯常應移孔以手握臂率計月小半分欲謝事求歸老之秩本事詩李白戲杜甫曰借問别來太</hi>
<hi>瘦生總為從前作詩苦庾信愁賦云攻許愁城終不破盪許愁門終不開</hi>
<pb n="KR4d0085_WYG_009-7a"/>
　　乞姚花二首<hi>歐陽公牡丹釋名曰姚黄者千葉黄花出于民姚氏家</hi>
正是風光嬾困時姚黄開晚落應遲<hi>老杜詩春光嬾困倚㣲風東坡梅詩</hi>
<hi>曰也知早落坐先開此句反其意用之</hi>欲雕好句乞春色日歴如山不到<lb/>
詩<hi>言方修史未暇苦思雕刻詩語也文選任彦昇作王文憲集序曰豈直雕章縟采而已哉唐貞元之末朝</hi>
<hi>廷政令著于日歴國史職官志云著作郎及著作佐郎掌修撰日歴凡宰執時政記左右史起居注所嘗㑹集</hi>
<hi>修纂以為一代之典按實録章惇言先帝日歴自熈寧二年正月至三年終係元祐中祕書省官孔武仲黄庭</hi>
<hi>堅司馬康修纂劉歆七畧曰武帝廣獻書之路百年之間書積如邱山</hi>
青春日月鳥飛過汗簡文書山疊重<hi>樂天詩百年青天過鳥翼下句意見</hi>
<pb n="KR4d0085_WYG_009-7b"/>
<hi>前篇注後漢吳祐傳注曰殺青者以火炙簡令汗取其青易書復不蠧謂之殺青亦謂之汗簡文選沈休文詩</hi>
<hi>山嶂逺重疊笛賦曰宻櫛疊重</hi>乞取好花天上㸔宫衣黄帯御爐烘<hi>天上</hi>
<hi>謂史局李賀詩宫衣水濺黄賈至詩衣冠身惹御爐香烘音呼公反說文燎也</hi>
　　效王仲至少監詠姚花用其韻四首<lb/>
映日低風整復斜綠玉眉心黄袖遮<hi>古樂府王僧孺朱鷺曲曰映日上金</hi>
<hi>隄又敇勒歌曰風吹草低見牛羊杜牧之詩云整整復斜斜隨旗簇晚沙庾信武媚娘詩云眉心濃黛直㸃額</hi>
<hi>角輕黄細安</hi>大梁城裏雖罕見心知不是牛家花<hi>大梁即汴京史記吕</hi>
<hi>不韋傳子楚心知所謂歐陽公牡丹釋名曰牛黄亦千葉出于民牛氏家比姚黄差小</hi>
<pb n="KR4d0085_WYG_009-8a"/>
九疑山中蕚緑華黄雲承韈到羊家真筌蟲蝕詩句斷<lb/>
猶託餘情開此花<hi>真誥曰蕚綠華降羊權家云是九疑山得道女羅郁也黄雲非本亊止以</hi>
<hi>形容此花如前詩黄袖後詩黄鵠爾文選謝靈運擬阮瑀詩曰風悲黄雲起李善注引淮南子曰黄泉之埃上</hi>
<hi>為黄雲</hi>
仙衣襞積駕黄鵠草木無光一笑開<hi>司馬相如子虚賦曰鄭女曼姬被阿</hi>
<hi>緆揄紵縞襞積褰縐鬱撓谿谷注謂即今之裙襵漢書烏孫公主歌曰願為黄鵠兮歸故鄉樂天長恨歌曰迴</hi>
<hi>眸一笑百媚生六宫粉黛無顔色</hi>人間風日不可奈故待成隂葉下來<lb/>
<hi>人間風日見前注杜牧之詩綠葉成隂子滿枝</hi>
<pb n="KR4d0085_WYG_009-8b"/>
湯沐冰肌照春色海牛壓簾風不開<hi>後漢百官志公主所食湯沐曰國縣</hi>
<hi>莊子曰肌膚若冰雪郭璞爾雅注曰冰雪脂膏也長恨歌曰春寒賜浴華清池温泉水滑洗凝脂杜牧之詩金</hi>
<hi>槃犀鎮帷</hi>直言紅塵無路入猶傍蜂鬚蝶翅來<hi>葢以戲仲至老杜詩花蘂</hi>
<hi>上蜂鬚又詩塵沙傍蜂蠆</hi>
　　寄杜家父二首<lb/>
紅紫争春觸處開九衢終日犢車雷<hi>言看花者之多車聲如雷漢書雋不</hi>
<hi>疑傳曰有一男子乘黄犢車司馬相如長門賦曰雷隱隱而響起聲象君之車音</hi>閒情欲被春<lb/>
將去鳥喚花驚只麽回<hi>淵明有閒情賦退之詩鳥喚昬不醒傳燈録永嘉證道歌曰不</hi>
<pb n="KR4d0085_WYG_009-9a"/>
<hi>可得中只麽得</hi>
風塵㸃汙青春靣自汲寒泉洗醉紅徑欲題詩嫌浪許<lb/>
杜郎覓句有新功<hi>上两句謂挿花水中老杜詩畫圖省識春風靣又示宗武詩覔句新知律</hi>
<hi>山谷答洪駒父書曰想鈎深索隱有日新之功</hi>
　　王才元舍人許牡丹求詩<lb/>
聞道潛溪千葉紫主人不剪要題詩欲搜佳句恐春老<lb/>
試遣七言賖一枝<hi>歐陽公牡丹釋名曰潛溪緋以地著又云左花千葉紫花出民左氏家末</hi>
<hi>句言詩成倉卒未足以當此花之價李渉詩冥搜得詩窟</hi>
<pb n="KR4d0085_WYG_009-9b"/>
　　謝王舍人剪狀元紅<hi>狀元紅亦牡丹名</hi>
清香拂䄂剪來紅似繞名園曉露叢欲作短章凴阿素<lb/>
緩歌誇與落花風<hi>老杜詩名園依緑水王立之詩話曰山谷與余詩云欲作短歌凴阿素丁</hi>
<hi>寧誇與落花風其後改歌字作章字丁寧字作緩歌字按顔延之五君詠曰頌酒雖短章深衷自此見阿素謂</hi>
<hi>王立之家小鬟素素也已見前注退之詩清歌緩送感行人樂府隋丁六娘十索詩曰寄語落花風莫吹花落</hi>
<hi>盡</hi>
　　戲答陳季常寄黄州山中連理松枝二首<hi>龍邱子陳慥季</hi>
　　<hi>常本眉山人家于黄州岐亭</hi>
<pb n="KR4d0085_WYG_009-10a"/>
故人折松寄千里想聽萬壑松泉音誰言五鬛蒼烟靣<lb/>
猶作人間児女心<hi>老杜詩萬壑樹聲滿千崖秋氣高文選頭陁寺碑曰崖谷共清風泉相喚</hi>
<hi>酉陽雜爼曰世言松五粒者粒當言鬛自有一種名鬛皮如鱗甲而結實多新羅多此種史記吕公謂吕媪曰</hi>
<hi>非兒女所知</hi>
老松連枝亦偶然紅紫事退獨参天<hi>退之詩黄黄蕪菁花桃李事已退老</hi>
<hi>杜詩古柏行曰黛色参天二千尺</hi>金沙灘頭鎖子骨不妨隨俗暫嬋娟<lb/>
<hi>傳燈録僧問風穴如何是佛穴曰金沙灘頭馬郎婦世言觀音化身未見所出按續𤣥怪録昔延州有婦人頗</hi>
<hi>有姿貌少年子悉與之狎昵數嵗而歿人共葬之道左大厯中有胡僧敬禮其墓曰斯乃大慈悲喜捨世俗之</hi>
<pb n="KR4d0085_WYG_009-10b"/>
<hi>欲無不狥焉此即鎖骨菩薩順縁己盡爾衆人開墓以視其骨鈎結皆如鎖狀為起塔焉馬郎婦事大率如此</hi>
　　次韻子瞻送李廌<hi>李廌字方叔陽翟人素為東坡所知元祐三年東坡知貢舉得</hi>
　　<hi>程文異之謂必方叔擢置第一旣開牓非是東坡悵然作詩送方叔有與君相從非一日筆勢翩翩</hi>
　　<hi>疑可識之句</hi>
驥子墮地追風日未試千里誰能識<hi>東坡作王大年哀詞曰驥墮地走虎</hi>
<hi>生而斑崔豹古今注曰秦始皇七馬有追風躡景</hi>習之實録𦵏皇祖斯文如女<lb/>
有正色<hi>李翶字習之作皇祖楚金實録乞銘于韓退之其文瑰竒具見于集中山谷引李氏事以比方</hi>
<hi>叔法言曰女有色書亦有色乎曰有女惡華丹之亂窈窕也書惡滛辭之淈法度也莊子曰孰知天下之正色</hi>
<pb n="KR4d0085_WYG_009-11a"/>
<hi>哉</hi>今年持橐佐春官遂失此人難塞責<hi>漢書趙充國傳曰張安世本持</hi>
<hi>橐簪筆唐書王勃傳武后見駱賔王檄曰宰相安得失此人漢書公孫𢎞傳曰終無以報徳塞責</hi>雖然<lb/>
一閧有竒偶博懸于投不在徳<hi>射利于市得失有命如六博之投勝負偶然初</hi>
<hi>不預人之賢否也法言曰一閧之市必立之平漢書李廣傳大將軍隂受上指以為李廣数竒注云言命隻不</hi>
<hi>耦合也史記蔡澤曰博者或欲大投或欲分功注引班固奕指云博懸于投不必在行</hi>君看巨浸<lb/>
朝百川此豈有意潢潦前<hi>莊子曰大浸稽天而不溺書曰江漢朝宗于海退之詩潢</hi>
<hi>潦無根源朝滿夕已除老杜詩此豈有意仍騰驤</hi>願為霧豹懐文隱莫愛風蟬<lb/>
蛻骨仙<hi>言無以速化為事列女傳陶答子妻曰南山有𤣥豹霧雨七日不下食者何也欲以澤其毛衣</hi>
<pb n="KR4d0085_WYG_009-11b"/>
<hi>而成其文章故藏以逺害選詩蕭瑟含風蟬夏侯湛東方朔畫贊曰蟬蛻龍變棄俗登仙</hi>
　　次韻宋懋宗三月十四日到西池都人盛觀翰林<lb/>
　　公出遨<hi>翰林公謂東坡東坡詩中有和宋肇遊西池卽此韻</hi>
金狨繫馬曉鶯邉不比春江上水船<hi>金狨謂狨毛金色國朝禁從皆跨狨</hi>
<hi>鞍老杜詩曰百丈誰家上水船义按摭言朱梁時姚洎為學士一日梁祖問及裴延裕曰頗知其人敏思洎曰</hi>
<hi>向在翰林號下水船梁祖曰卿便是上水船也洎甚慚此詩頗用其意</hi>人語車聲喧法曲<lb/>
花光樓影倒晴天<hi>唐書禮樂志初隋有法曲其聲清而近雅明皇酷愛法曲選坐部伎子弟</hi>
<hi>三百教于棃園文選天台賦序曰或倒影于重溟李善注謂山臨水而影倒老杜渼陂臺詩曰顛倒白閣影宋</hi>
<pb n="KR4d0085_WYG_009-12a"/>
<hi>子京詩棲影壓池天</hi>人間化鶴三千嵗海上看羊十九年<hi>神仙傳蘇仙公</hi>
<hi>者桂陽人育數十白鶴降于門遂昇雲漢而去後有白鶴來止郡城東北棲上人挾或彈彈之鶴以爪攫樓板</hi>
<hi>似漆書云城郭是人民非三百甲子一來歸吾是蘇君彈我何為按洞仙傳仙公即蘇耽此引用以言東坡盖</hi>
<hi>神仙中人漢書蘇武傳匈奴徙武北海上武杖漢節牧羊留匈奴凡十九嵗此引用以言東坡黄州之謫老杜</hi>
<hi>詩蘇武看羊陷賊庭</hi>還作遨頭驚俗眼風流文物屬蘇仙<hi>蜀人喜游樂謂</hi>
<hi>成都師為遨頭此借用東坡樂府云身閒誰有酒試問遨遊首老杜詩文采風流今尚存左傳曰文物以紀之</hi>
<hi>蘇仙見前注今栁州之東有蘇仙山</hi>
　　韓獻肅公挽詞三首<hi>獻肅其先眞定人其祖魯公𦵏于許父忠獻公始居太廟</hi>
<pb n="KR4d0085_WYG_009-12b"/>
　　<hi>之通衢事具李清臣所作韓太保墓表</hi>
鬱鬱髙陽里生才世不孤<hi>後漢書光武紀曰氣佳哉鬱鬱葱葱又荀淑傳有八子時</hi>
<hi>人謂之八龍苑康改其里曰髙陽里謂髙陽氏有才子八人也獻肅蓋忠獻公億之子忠獻八子曰綱綜絳繹</hi>
<hi>維縝緯緬多為聞人絳縝皆為宰相維為門下侍郎魯論曰徳不孤必有鄰晋書轅門之徳不孤</hi>八龍<lb/>
歸月旦三鳯繼天衢<hi>八龍見首句注後漢書許邵傳曰與從兄靖共覈論鄉黨人物毎月</hi>
<hi>輙更其品題汝南俗有月旦評焉三鳯謂絳縝維也唐書薛収傳元敬收徳音號河東三鳯易曰何天之衢亨</hi>
梁壞吾安仰人亡道固癯<hi>檀弓子貢曰太山其頽則吾將安仰梁木其壞哲人其萎</hi>
<hi>則吾將安放夫子殆將病也盖寢疾七日而歿下句謂老成云亡後生無所師法利欲戰于胸中而道不勝故</hi>
<pb n="KR4d0085_WYG_009-13a"/>
<hi>如子夏之癯也韓非子曰子夏見曽子曽子曰何肥也對曰戰勝故肥也吾入見先王之義則榮之出見富貴</hi>
<hi>之樂又榮之两者戰于胸中未知勝負故癯今先王之義勝故肥</hi>空令湖海士愁絶奠<lb/>
生芻<hi>湖海士山谷自謂魏志徐邈傳曰陳元龍湖海之士豪氣不除老杜詩放歌頗愁絶後漢書徐穉傳</hi>
<hi>林宗母死穉徃弔之置生芻一束于廬前而去林宗曰詩不云乎生芻一束其人如玉吾無徳以堪之</hi>
物産原希世風流更折衝决疑京兆尹富國大司農<hi>文選</hi>
<hi>魏都賦曰草木之卓詭物産之魁殊靈光殿賦曰邈希世而特出折衝見前注漢書雋不疑為京兆尹有一男</hi>
<hi>子自謂衛太子不疑曰昔蒯聵違命出奔輒距而不納春秋是之衛太子得罪先帝此罪人也遂送詔獄獻肅</hi>
<hi>英宗朝權知開封府浹日除三司使按范純仁所作公墓誌云公任開封府推官有男子冷清自稱皇太子言</hi>
<pb n="KR4d0085_WYG_009-13b"/>
<hi>其母常得幸掖庭有娠出而生清都人聚觀洶洶吏收捕不敢急一府驚疑莫知所决清竟止流近郡公上疏</hi>
<hi>引方遂詐稱戾太子事論奏甚切天子遣中使獨以問公追清伏誅</hi>逺業終三事仁聲逹<lb/>
九宗<hi>後漢書伏湛等贊曰中興以後名相以任職取名者豈非先逺業後小數哉三事謂三公詩曰三事</hi>
<hi>大夫獻肅哲宗卽位檢校太傅進封康國公仁聲見孟子左傳曰懐姓九宗注云懐姓唐之餘民九宗一姓為</hi>
<hi>九族太𤣥經聚首亦曰九宗之好此引用蓋取莊子澤及三族之意又按拾遺記漢王傳積粟十庾九族宗親</hi>
<hi>皆仰其衣食</hi>方祈酌周斗何意輟秦舂<hi>行葦詩酌以大斗以祈黄耉史記啇鞅傳</hi>
<hi>趙良曰五羖大夫死秦國舂者不相杵選詩任昉哭范雲曰輟舂哀國鈞後漢書景丹傳曰何意二郡良為吾</hi>
<hi>來</hi>
<pb n="KR4d0085_WYG_009-14a"/>
淚盡才難日斯人遽隕傾冰枝憂木稼食昴恨長庚<hi>漢書</hi>
<hi>五行志春秋成公十六年雨木冰或曰今之長老名木冰為木介舊唐書寧王卧疾引諺語曰木稼逹官怕必</hi>
<hi>大臣當之吾其死矣已而果然春秋佐命期曰蕭何稟昴星而生漢書鄒陽傳曰衛先生為趙畫長平之事太</hi>
<hi>白食昴家韓魏公將薨京師木稼陜西道中山崩覆居民數十  今于上有飜山大王祠是也故荆公作魏公</hi>
<hi>挽詩有曰木稼惟聞逹官怕山頽果見哲人萎最為絶唱今公詩亦曰冰枝憂木稼同記此事也惟梁壊吾安</hi>
<hi>仰亦必有記特人不知耳</hi>名與具茨重心如潁水清<hi>具茨山及潁水皆在今許州具</hi>
<hi>茨見前注太白郎官湖詩曰風流若未减名與此中俱漢書灌夫傳曰潁水清灌氏寧又鄭崇傳曰臣心如水</hi>
堂堂萬夫表直作閉佳城<hi>並見前注老杜詩直作鳥窺龍</hi>
<pb n="KR4d0085_WYG_009-14b"/>
　　次韻子瞻以紅帯寄王宣義<hi>王淮竒字慶源眉之青神人東坡叔丈人</hi>
　　<hi>也晩以累舉恩得官</hi>
参軍但有四立壁初無臨江千木奴<hi>四壁見前注襄陽記李衡于武陵龍</hi>
<hi>陽洲上種甘千樹臨死敕兒曰吾州里有千頭木奴不責汝衣食歲止一匹絹亦足用矣</hi>白頭不是<lb/>
折腰具桐㡌棕鞵稱老夫<hi>老杜詩黄㡌映青袍非供折腰具郭若虚圖畫見聞誌曰</hi>
<hi>隋朝用桐木黒漆為巾子裏于幞頭之内曲禮曰自稱曰老夫嘗見山谷答蜀人楊明叔簡云桐㡌本蜀人作</hi>
<hi>以桐木作而漆之如今之㡌三十年前猶見之棕鞵本出蜀中今南方叢林亦作蓋野夫黄冠之意明叔冩此</hi>
<hi>詩質于山谷故其言云爾按蘇叔黨所作王元直墓表云季父慶源官于雅州以論事不合取官長怒憂以罪</hi>
<pb n="KR4d0085_WYG_009-15a"/>
<hi>去謀于公公笑曰古人不肯束帶見督郵彼何人哉慶源服其語即謝病去</hi>滄江鷗鷺野心<lb/>
性隂壑虎豹雄牙鬚<hi>言山林之遂性不受制于人也文選任彦昇詩滄江路窮此老杜詩</hi>
<hi>盤渦鷺浴底心性又詩云隂壑生虗籟月林散清影退之詩又嘗疑龍蝦果誰雄牙鬚</hi>鷫鷞作裘<lb/>
初服在猩血染帶鄰翁無<hi>西京雜記司馬相如以鷫鷞裘貰酒説文云鷫鷞西方神</hi>
<hi>鳥也騷曰進不入以離尤兮退將復修吾初服唐文粹裴炎猩猩説云刺其血染毳罽隨鞭箠輸之至于一斗</hi>
<hi>其説出于華陽國志</hi>昨來杜鵑勸歸去更待把酒聽提壺<hi>梅聖俞四禽言</hi>
<hi>子規云不如歸去春山云暮萬木兮参天蜀天兮何處人言有翼可歸飛安用空啼向髙樹又提壺云提壷蘆</hi>
<hi>沽羙酒風為賓樹為反山花撩亂目前開勸爾今朝千萬壽</hi>當今人材不乏使天上<lb/>
<pb n="KR4d0085_WYG_009-15b"/>
二老須人扶<hi>時文潞公吕申公皆以大老平章軍國重事左傳曰日君乏使使臣斯司馬老杜詩</hi>
<hi>云此生已愧須人扶韓洪碑進見上殿拜跪給扶</hi>兒無飽飯尚勤書婦無複禈<lb/>
且著襦<hi>退之詩云詩書勤乃有世説韓康以絹與范宣云人寧可使婦無禈晋書韓伯傳伯数嵗母為</hi>
<hi>作襦令捉熨斗而謂之曰且著襦一當作複禈伯曰不復須火在斗中而柄尚熱今既著襦下亦當煖</hi>社<lb/>
甕可漉溪可漁更問黄鷄肥與癯<hi>杜牧之詩社甕爾來嘗昭明太子陶淵明</hi>
<hi>傳曰取頭上葛巾漉酒太白詩白酒初熟山中歸黄鷄啄黍秋正肥</hi>林間醉著人伐木猶<lb/>
夢官下聞追呼<hi>聞伐木喧譟之聲猶以為追呼也唐人詩云漁翁醉着無人喚史記郅都傳曰</hi>
<hi>身固當奉職死節官下</hi>萬釘圍腰莫愛渠富貴安能潤黄壚<hi>隨書楊素</hi>
<pb n="KR4d0085_WYG_009-16a"/>
<hi>傳賜萬釘寳帯列子曰死後餘名豈足潤枯骨淮南子曰上際九天下契黄壚高誘注云泉下有壚山</hi>
　　聽宋宗儒摘阮歌<hi>唐書元行冲傳有人破古冢得銅器似琶琶身正圓行冲曰此</hi>
　　<hi>院咸所作器也命易以木絃之其聲清亮樂家遂謂之阮盛</hi>
翰林尚書宋公子文采風流今尚爾<hi>翰林尚書當是宋景文公老杜丹青</hi>
<hi>引曰文采風流今尚存</hi>自疑耆域是前身囊丸探中起人死<hi>高僧傳耆</hi>
<hi>域天竺人周流華竺靡有常所神竒任性迹行不常汝南滕永文两脚攣屈不能起行域取凈水一杯楊桞一</hi>
<hi>枝拂水舉手向永文而呪如此者三因以手搦永文膝令起即行如故老杜詩囊中藥未凍餘見前注</hi>貌<lb/>
如千嵗枯松枝落魄酒中無定止<hi>盧仝與馬異詩曰此骨縱横竒又竒千嵗</hi>
<pb n="KR4d0085_WYG_009-16b"/>
<hi>萬嵗枯松枝樂天詩曰貌將松共瘦心與竹俱空漢書酈食其傳家貧落魄無衣食業</hi>得錢百萬<lb/>
送酒家一笑不問今餘幾<hi>昭明太子作陶淵明傳曰顔延之留二萬錢與淵明淵明</hi>
<hi>悉遣送酒家稍就取酒漢書疏廣傳問其家金餘尚有幾所趣賣以供食</hi>手揮琵琶送飛鴻<lb/>
促絃聒醉驚客起<hi>嵇康詩曰目送歸鴻手揮五絃</hi>寒蟲催織月籠秋獨<lb/>
鴈呌羣天拍水<hi>此以下四韻皆形容曲聲爾雅蟋蟀蛬注云今促織也杜牧之詩曰烟籠寒水</hi>
<hi>月籠沙退之詩一一呌羣猿又云海氣昬昬水拍天</hi>楚國覇臣放十年漢宫佳人<lb/>
嫁千里<hi>史記屈原傳曰令尹子蘭短屈原頃襄王怒而遷之楚辭大招序曰屈原放流九年漢書匄奴</hi>
<hi>傳曰元帝以後宫良家子王嬙字昭君賜單于按琴曲有沈湘及昭君云</hi>深閨洞房語恩怨<lb/>
<pb n="KR4d0085_WYG_009-17a"/>
紫燕黄鸝韻桃李<hi>文選江文通别賦云慙幽閨之琴瑟楚辭曰姱容脩態亘洞房退之聽穎</hi>
<hi>師琴詩昵昵兒女語恩怨相爾汝樂天琵琶引曰間關鶯語花底滑幽間泉流水下灘</hi>楚狂行歌<lb/>
驚市人漁父拏舟在葭葦<hi>魯論曰楚狂接輿歌而過孔子荘子曰漁父杖拏而引其</hi>
<hi>船又曰刺船而去延縁葦間孔子待水波定不聞拏音而後敢乘</hi>問君枯木著朱繩何<lb/>
能道人意中事<hi>樂天琵琶引曰低眉信手續續彈説盡心中無限事後漢禰衡傳黄祖曰處士</hi>
<hi>此正得祖意如祖腹中之所欲言也</hi>君言数物傳數姓𤣥璧庚庚有横理<lb/>
<hi>文選劉越石詩握中有𤣥璧本自荆州璆横理謂若琴之㫁文漢書文帝紀曰代王卜之兆得大横占曰大横</hi>
<hi>庚庚予為天王注云庚庚横貌</hi>閉門三月傳國工身今親見阮仲容<hi>周禮</hi>
<pb n="KR4d0085_WYG_009-17b"/>
<hi>考工記輪人曰可規可萬謂之國工注云國之名工此借用謂傳于教坊樂工也晉書阮咸字仲容</hi>我有<lb/>
江南一邱壑安得與君醉其中曲肱聽君冩松風<hi>一邱壑見</hi>
<hi>前注按琴曲有風入松</hi>
　　自門下後省歸卧酺池寺觀盧鴻草堂圖<hi>元豊八年以門</hi>
　　<hi>下中書外省為後省唐書隱逸傳盧鴻字顥然為嵩山明皇備禮徴之辭還山賜隱居服官營草堂</hi>
黄塵逆㡌馬辟易歸來下簾卧書空不知繡鞍萬人立<lb/>
何如盧郎駕飛鴻<hi>逆謂迎也漢書項籍傳曰人馬俱驚辟易數里注云開張而易其本處王</hi>
<hi>吉傳叙曰嚴君平得百錢足自飬則閉肆下簾而授老子晉書殷浩傳雖被放黜口無怨言但終日書空作咄</hi>
<pb n="KR4d0085_WYG_009-18a"/>
<hi>咄怪事四字而已談苑曰宰相使相賜繡寳相花韉参政副樞繡盤鳯雜花韉文選陸士衡詩曰思駕歸鴻羽</hi>
<hi>郭璞游仙詩曰赤松臨上游駕虹乘紫煙</hi>
　　題子瞻寺壁小山枯木二首<hi>張方囘家本云題子瞻酺池寺予書齊旁</hi>
　　<hi>畫木石璧两首</hi>
爛腸五斗對獄吏白髮千丈濯滄浪<hi>金樓子殷洪逺云周旦腹中有三斗</hi>
<hi>爛腸此云五斗未詳或字誤耳漢書周勃傳曰安知獄吏之貴對獄吏謂東坡元豊間下御史獄太白詩白髮</hi>
<hi>三千丈縁愁似箇長濯滄浪見前注謂謫黄州時</hi>郤來獻納雲臺表小山桂枝<lb/>
不相忘<hi>文選謝脁詩獻納雲臺表功名良可收李善注引後漢書肅宗詔賈逵入講尚書南宫雲臺楚</hi>
<pb n="KR4d0085_WYG_009-18b"/>
<hi>辭淮南王劉安有招隐士序曰淮南小山之所作也其辭曰攀援桂枝兮聊淹留</hi>
海内文章非畫師能囘筆力作枯枝豫章從小有梁棟<lb/>
也似鄭公䨇鬢絲<hi>老杜詩海内文章伯又詩溟漲與筆力唐書閻立本傳閣外傳呼畫師閻</hi>
<hi>立本文選曹顔逺詩曰棲鳥去枯枝南史王儉傳袁粲見之曰枯柏豫章雖小已有梁棟氣矣老杜贈鄭䖍詩</hi>
<hi>鄭公樗散鬢成絲酒後猶稱老畫師詩意謂東坡豫章梁棟之林亦效鄭公樗櫟之散木游戲于小筆也</hi>
　　題子瞻枯木<lb/>
折衝儒墨陣堂堂書入顔楊鴻鴈行<hi>折衝見前注荀子禮論曰儒者使人</hi>
<hi>兩得之也墨者使人两喪之也是儒墨之分也孫子勿擊堂堂之陣顔謂魯公楊謂凝式晉書王羲之傳自稱</hi>
<pb n="KR4d0085_WYG_009-19a"/>
<hi>我書比鍾繇當抗行比張芝草猶當鴈行也第一句元作文章日月與爭光後改焉</hi>胸中元自有<lb/>
邱壑故作老木蟠風霜<hi>此兩句元作筆端放浪有江海臨深枯木飽風霜晉書謝鯤傳</hi>
<hi>曰或問論者以君方庾亮何如答曰端委廟堂使百寮凖則鯤不如亮一邱一壑自謂過之漢書鄒陽傳曰蟠</hi>
<hi>木根柢輪囷離竒世説注引支氐趙遥論曰至人乘天正而髙興遊無窮于放浪</hi>
　　和子瞻戲書伯時畫好頭赤<lb/>
李侯畫骨不畫肉筆下馬生如破竹<hi>老杜丹青引曰幹惟畫肉不畫骨此</hi>
<hi>反而用之破竹言其神速晉書杜預傳曰今兵威已振譬如破竹數節之後迎刃而解</hi>秦駒雖入<lb/>
天仗圖猶恐真龍在空谷<hi>立仗馬見前注岑参詩云曉隨天仗入暮惹御香歸老杜</hi>
<pb n="KR4d0085_WYG_009-19b"/>
<hi>丹青引云斯湏九重真龍出一洗萬古凡馬空白駒詩曰皎皎白駒在彼空谷</hi>精神權竒汗溝<lb/>
赤有頭赤烏能逐日<hi>後漢馬援傳注銅馬相法曰汗溝欲深長前漢書渥洼馬歌曰霑赤</hi>
<hi>汗沬流赭志俶儻精權竒蒒綜赤烏頌曰赫赫赤烏惟日之精此借用言馬頭赤如日中烏故能逐日也王子</hi>
<hi>年拾遺記曰周穆王八駿四名越景逐日而行東坡詩序言御馬好頭赤</hi>安得身為漢都䕶<lb/>
三十六城看歴歴<hi>後漢西域傳曰武帝時西域内屬有三十六國漢置使者校尉領䕶之宣</hi>
<hi>帝改曰都䕶退之詩歴歴想行居歴字韻東坡莫教優孟卜𦵏地厚衣薪樵入銅歴黄門黄金絡頭依圉人俛</hi>
<hi>聽北風懐所歴山谷詩又如此興寄各異而竒</hi>
　　詠伯時畫太初所獲大宛虎脊天馬圖<hi>漢書禮樂志天馬歌</hi>
<pb n="KR4d0085_WYG_009-20a"/>
　　<hi>曰天馬徠出泉水虎脊兩化若鬼</hi>
筆端那有此千里在胸中四蹄雷電去一顧馬羣空<hi>老杜</hi>
<hi>畫馬贊曰四蹄雷電一日天地崔豹古今注曰秦始皇有馬名追電退之送温造序曰伯樂一過冀北之野而</hi>
<hi>馬羣遂空</hi>誰能乘此物超俗駕長風<hi>世説注魏氏春秋曰時謂王戎才能超俗也南</hi>
<hi>史宗慤曰願乘長風破萬里浪</hi>逸材歸轡勒歳在執徐同<hi>漢武帝太初三年貳師将</hi>
<hi>軍李廣利伐宛得其善馬四年春還京師按是嵗庚辰爾雅嵗在辰曰執徐故天馬歌云天馬徠執徐時伯時</hi>
<hi>畫此馬葢在元祐三年戊辰</hi>
　　詠伯時畫馮奉世所獲大宛象龍圖<lb/>
<pb n="KR4d0085_WYG_009-20b"/>
上黨良家子挽强如屈肘三十學春秋豈為莎車首<hi>漢書</hi>
<hi>馮奉世上黨良家子選為郎年三十餘學春秋本始中擊莎車莎車王自殺傳其首長安得其名馬象龍而還</hi>
<hi>周勃傳注曰如今挽强司馬左傳㦸手注曰屈手如㦸形</hi>誰言馮光禄不如甘延壽<lb/>
雖無千户封乃得六龍友<hi>宣帝議封奉世蕭望之獨以其矯制違命不宜受封上以</hi>
<hi>奉世為光禄大夫奉世死後甘延壽以誅郅文單于封為列候于是杜欽上疏追訟奉世前功上以先帝時事</hi>
<hi>不復録漢書渥洼馬歌曰今安匹龍為友易乾卦曰時乘六龍以御天也</hi>
　　題竹石牧牛<hi>并引</hi>
　　　子瞻畫叢竹怪石伯時增前坡牧兒騎牛甚有<lb/>
<pb n="KR4d0085_WYG_009-21a"/>
　　　意態戲詠<lb/>
野次小峥嶸幽篁相倚緑阿童三尺箠御此老觳觫<hi>楚辭</hi>
<hi>曰命處幽篁兮晋書羊祜傳阿童復阿童此借用莊子曰一尺之捶日取其半萬世不竭觳觫見孟子</hi>石<lb/>
吾甚愛之勿遣牛礪角牛礪角尚可牛鬭殘我竹<hi>左傳子皮</hi>
<hi>曰愿吾愛之不吾叛也此用其語律退之石鼓歌曰牧童敲火牛礪角唐人李渉詩云無奈牧童何放牛吃我</hi>
<hi>竹</hi>
　　題伯時天育驃騎圖二首<hi>老杜有天育驃騎歌天育唐廐名也</hi>
玉花照夜今無種櫪上追風亦不傳<hi>明皇别傳曰上乗照夜白玉花驄老</hi>
<pb n="KR4d0085_WYG_009-21b"/>
<hi>杜丹青引曰先帝天馬玉花驄畫工如山貌不同又觀畫馬圖引曰曽貌先帝照夜白又徒歩歸行曰須公櫪</hi>
<hi>上追風驃</hi>想見眞龍如此筆蒺藜沙晩草迷川<hi>丹青引曰斯須九重眞龍</hi>
<hi>出一洗萬古凡馬空末句歎此物埋沒于沙草荒凉之地蒺藜蓋同州沙苑監所出本草所謂生馮翊平澤或</hi>
<hi>道傍馮翊卽今同州老杜詩沙晚<graphic n="KR1799" url="https://raw.githubusercontent.com/kanripo/KR-Gaiji/master/images/KR1799.png" mimeType="image/png"/>鴒寒</hi>
明窓槃礴萬物表寫出人間眞乘黄邂逅今生猶姓李<lb/>
可非前世江都王<hi>畫史槃礴見前注老杜觀畫馬圖引曰國初己來畫鞍馬神妙獨數江都</hi>
<hi>王將軍得名三十載人間又見眞乗黄按名畫記江都王緒霍王元執之子伯時與王皆李姓王維詩曰夙世</hi>
<hi>謬詞客前生應畫師</hi>
<pb n="KR4d0085_WYG_009-22a"/>
　　姨母李夫人墨竹二首<hi>米芾畫史云朝議大夫王之才妻南昌縣君李氏尚</hi>
　　<hi>書公擇之妹能臨松竹木石等畫見本卽為之卒難辨山谷盖公擇甥也</hi>
深閨静几試筆墨白頭晼中百斛力<hi>老杜詩三尺角弓两斛力</hi>榮榮<lb/>
枯枯皆本色懸之髙堂風動壁<hi>文選魏都賦曰英辯榮枯叉顔延年詩俛仰見</hi>
<hi>榮枯唐書栁仲郢傳曰醫有本色官老杜山水圖歌曰掛君髙堂之素壁張彦逺畫記言僧宗偃畫樹石曰重</hi>
<hi>質隱地清颷滿堂此言風動壁亦兼用李益竹窓聞風詩開門風動竹之句文選阮嗣宗詩迥風吟四壁</hi>
小竹扶疎大竹枯筆端眞有造化爐<hi>漢書司馬相如賦曰埀條扶疎後漢</hi>
<hi>五行志桓帝初童謡曰小麥青青大麥枯此用其語律韓詩外傳曰避文士之筆端老杜詩勝决風塵際功安</hi>
<pb n="KR4d0085_WYG_009-22b"/>
<hi>造化爐按莊子曰今一以天地為大爐造化為大冶</hi>人間俗氣一㸃無健婦果勝<lb/>
大丈夫<hi>退之王仲舒墓誌曰公所為文章無世俗氣僧貫休東林寺詩曰田地更無塵一㸃右樂府隴</hi>
<hi>西行曰健婦持門户勝一大丈夫老杜詩縱有健婦把鋤犂</hi>
　<lb/>
　<lb/>
　<lb/>
　<lb/>
　山谷内集詩注巻九<lb/>
</p>
<p>
</p>
  </div>
</body>
</text>
</TEI>
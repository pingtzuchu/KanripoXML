<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>山谷内集詩注巻十四</head>
    <p>
<pb n="KR4d0085_WYG_014-1a"/>
欽定四庫全書<lb/>
　山谷内集詩注巻十四　　宋　黄庭堅　撰<lb/>
　　　　　　　　　　　　　　任　淵　注<lb/>
　　走筆謝王朴居士拄杖<lb/>
投我木瓜霜雪枝六年流落放歸時千巖萬壑須重到<lb/>
脚底危時幸見持<hi>詩曰投我以木瓜晉書顧愷之傳曰千巖競秀萬壑爭流魯論曰危而不</hi>
<hi>持顛而不扶則将焉用彼相矣退之赤藤杖歌曰性命造次䝉扶持老杜詩氣味濃香幸見分陶隱居云俗人</hi>
<hi>拄木瓜枝云利筋脛</hi>
<pb n="KR4d0085_WYG_014-1b"/>
　　戲答王居士送文石<lb/>
南極一星天九秋自埋光景落江流是公至樂山中物<lb/>
乞與衰翁似暗投<hi>老杜詩南極一星朝北斗按晉書天文志曰老人一星在弧南一日南極</hi>
<hi>常以秋分之旦見于丙春分之夕而没于丁此借用以言星隕為石也文選謝靈運詩心契九秋幹李善注引</hi>
<hi>古樂府有歴九秋妾薄命行莊子曰是自埋于民謝靈運詩日月垂光景至樂山在嘉州凌雲之側桞子厚詩</hi>
<hi>看成古木對衰翁暗投見前注</hi>
　　次韻楊明叔見餞十首<hi>幷序</hi>
　　　楊明叔從予學問甚有成當路無知音求為瀘<lb/>
<pb n="KR4d0085_WYG_014-2a"/>
　　　州從事而不能得予䝉恩東歸用蛟龍得<lb/>
　　　雲雨鵬鶚在秋天作十詩見餞因用其<lb/>
　　　韻以别<hi>山谷辭免吏部員外郎狀云元符三年十二月發戎州貶所建中靖國元年</hi>
　　　<hi>三月至峽又改知舒州四月至荆南又召以為吏部員外郎此詩未出蜀所作已有同安守吏</hi>
　　　<hi>部銓之語當是據邸報也山谷将發戎州時十二月癸卯有書梁甫吟跋語亦云時聞復朝奉</hi>
　　　<hi>郎知舒州而未被受</hi>
平津善牧豕佽飛能斬蛟<hi>漢書公孫𢎞家貧收豕海上年四十餘乃學春秋雜説武</hi>
<hi>帝以賢良徴後封平津侯宣帝紀發佽飛射士注引呂氏春秋曰荆有佽飛者得寳劔還渉江蛟夾繞其船佽</hi>
<pb n="KR4d0085_WYG_014-2b"/>
<hi>飛拔劔赴江斬蛟殺之荆王聞之仕以執珪武帝改秦左弋官曰佽飛官蓋取古勇力人以名官也</hi>終藉<lb/>
一汲黯淮南觧兵交<hi>平津之鄙佽飛之勇皆無益于漢家所可賴者汲黯輩爾漢書汲黯</hi>
<hi>傳淮南王謀反憚黯曰黯好直諫守節死義至説公孫𢎞等如發䝉耳左傳注曰兵交使在其間</hi>楊子<lb/>
有直氣未忍死草茅<hi>退之送張道士詩曰臣有膽與氣不忍死茅茨漢書晁錯傳曰昧死</hi>
<hi>上狂感草茅之愚臣言云云</hi>引之入漢朝誰為續弦膠<hi>東方朔十洲記曰鳯麟洲</hi>
<hi>仙家煮鳯喙及麟角合煎作膠名之為續弦膠或一名連金泥此膠屬弓弩已㫁之弦連刀劔斷折之金山谷</hi>
<hi>引用謂疎遠之于朝廷其合甚難必有為之固結于其間者</hi>
楊君清渭水自流濁涇中<hi>涇渭見前注</hi>今年貧到骨毫氣似<lb/>
<pb n="KR4d0085_WYG_014-3a"/>
元龍<hi>老杜詩已訢徴求貧到骨元龍見前注</hi>男兒生世間筆端吐白虹<hi>言文</hi>
<hi>章有光熖也鮑照行路難曰丈夫生世能幾時退之詩是夕吐熖如長虹禮記曰君子于玉比徳焉氣如白虹</hi>
<hi>天也</hi>何事與秋螢爭光蒲葦叢<hi>維摩經曰無以日光等彼螢火史記屈原傳曰雖與</hi>
<hi>日月爭光可也</hi>
事隨世滔滔心欲自得得<hi>魯論曰滔滔者天下皆是也注云滔滔周流之貌孟子曰</hi>
<hi>君子深造之以道欲其自得之也莊子曰吾所謂聰者非謂其聞彼也自聞而已矣吾所謂明者非謂其見彼</hi>
<hi>也自見而已矣夫不自見而見彼不自得而得彼者是得人之得而不自得其得者也</hi>楊君為己<lb/>
學度越流輩百<hi>魯論曰古之學者為己退之與崔羣書曰况足下度越此等百千輩按漢書揚</hi>
<pb n="KR4d0085_WYG_014-3b"/>
<hi>雄傳日必度越諸子矣老杜詩清峻流輩百</hi>坐捫故衣蝨垢襪春汗黑<hi>晉書前秦</hi>
<hi>載記王猛詣桓温面談當世之事捫蝨而言旁若無人老杜詩垢膩脚不襪摭言高逢休書云顧雲樹将一尺</hi>
<hi>三寸汗脚踏他燒殘龍尾道嘗聞長老云山谷此句蓋譏明叔垢汗不濯足</hi>睥睨紈袴兒可<lb/>
飲三斗墨<hi>漢書灌夫傳注曰辟睨旁視也班固叙傳曰班伯在于綺𥜗紈襪之間非其好也通典日</hi>
<hi>北齊策秀才書有濫劣者飲墨水一升此云三斗葢甚言之猶唐詩謂寕食三斗葱寕食三斗艾爾</hi>
清靜草𤣥學西京有子雲<hi>漢書揚雄傳解嘲曰爰清爰靜游神之廷惟寂惟寞守徳</hi>
<hi>之宅草𤣥見前注</hi>太尉死宗社太鳥泣其墳<hi>後漢楊震傳為樊豐等所譖䇿收震</hi>
<hi>太尉印綬遣歸本郡行至城西慷慨謂諸子曰疾奸臣狡猾而不能誅惡嬖女傾亂而不能禁何面目復見日</hi>
<pb n="KR4d0085_WYG_014-4a"/>
<hi>月遂飲酖而卒先𦵏十餘日有大鳥髙丈餘集震喪前俯仰悲鳴淚下霑地葬畢乃飛去</hi>寂寞向千<lb/>
載風流被仍昆<hi>爾雅曰來孫之子為罤孫罤孫之子為仍孫</hi>富貴何足道聖<lb/>
處要策勲<hi>退之詩屈原離騷二十五不肯哺啜糟與醨惜哉此子巧言語不到聖處寕非癡左傳曰</hi>
<hi>反行飲至舍爵策勲焉禮也注云書勲勞于册言速紀有功也</hi>
桑輿金石交既别十日雨子輿裹飯來一笑相告語<hi>莊子</hi>
<hi>日子輿與子桑友淋雨十日子輿裹飯而往食之至子桑之門則若歌若哭子輿入日子之歌詩何故若是曰</hi>
<hi>吾思夫使我至此極者而弗得也漢書韓信傳武渉曰足下自以為與漢王為金石交注云取其堅固</hi>揚<lb/>
子困簞瓢諸公不能舉<hi>簞瓢見魯論又臧文仲知桞下惠之賢而不與立注謂知賢而</hi>
<pb n="KR4d0085_WYG_014-4b"/>
<hi>不能舉按孟子曰悦賢不能舉</hi>儻可從我歸沙頭駐鳴艣<hi>用乘桴之意明叔家真本</hi>
<hi>作沙頭其家云山谷元約明叔同住荆南之沙頭故云爾今本作江頭非是韻書云艣所以進舟也</hi>
山圍少天日狐鬼能作妖睒閃載一車獵人用鳴梟<hi>劉禹</hi>
<hi>錫詩山圍故國周遭在杜牧阿房宮賦覆壓三百餘里隔離天日説文曰狐妖獸鬼所乘退之詩狐鳴梟噪爭</hi>
<hi>署置跳狼睒閃相嫵媚易睽卦曰見豕負塗載鬼一車梟亦妖鳥獵狐者當用鷹隼今乃用梟以言小知淺陋</hi>
小智窘流俗蹇淺不能超<hi>莊子曰大智閑閑小智間間賈誼曰小智自私賤彼貴我</hi>
<hi>孟子曰同乎俗流合乎汙世莊子又曰敝精神于蹇淺世説注曰時謂王戎未能超俗也</hi>安得萬里<lb/>
沙晴天看射鵰<hi>史記漢武帝紀乃禱萬里沙注曰沙徑三百餘里漢書李廣傳曰見匈奴三人</hi>
<pb n="KR4d0085_WYG_014-5a"/>
<hi>與戰廣日是必射鵰者也注云鵰大鷙鳥故使善射者射之又北史斛律光傳邢子髙曰此射鵰手也此借用</hi>
<hi>以言所見廣遠</hi>
元之如砥柱大年若霜鶚<hi>王禹偁字元之見前注楊億字大年建安人年十一舉神</hi>
<hi>童事真宗為内翰立朝蹇諤劉禹錫詩世道劇頺波我心如砥柱山谷為楊明叔書魏鄭公砥柱銘嘗引此語</hi>
<hi>又有一跋遺王觀復曰余觀砥柱之峙中流閲頺波之東注有似乎君子士火夫立于世道之風波可以託六</hi>
<hi>尺之孤寄百里之命不以千乘之利而奪其人節則可以不為此石羞矣按書禹貢注曰砥柱山名河水分流</hi>
<hi>包山而過山見水中若柱然後漢孔融薦禰衡曰鷙鳥累百不如一鶚使衡立朝必有可觀其語本出于史記</hi>
<hi>趙簡子朝野僉載蘇味道髙爽張元一曰蘇如九月得霜鷹</hi>王楊立本朝與世作郛<lb/>
<pb n="KR4d0085_WYG_014-5b"/>
郭<hi>孟子曰立乎人之本朝法言曰虐政虐世然後知聖人之為郛郭此借用言其忠義為世大閑隱然如城</hi>
<hi>郭也</hi>觀公有膽氣自可繼前作<hi>退之送張道士詩曰臣有膽與氣又云自笑平生誇</hi>
<hi>膽氣</hi>丈夫存遠大胸次要落落<hi>左傳曰君子務知遠者大者莊子曰喜怒哀樂不入</hi>
<hi>于胸次後漢耿弇傳注曰落落猶疏闊也</hi>
虚心觀萬物險易極變態<hi>非篤實之士鮮不以夷險而易操虚心者觀之真偽了然</hi>
<hi>老子曰虚其心實其腹又曰萬物並作吾以觀其後繫辭曰卦有小大辭有險易變態見前注</hi>皮毛剝<lb/>
落盡惟有真實在<hi>馬祖問藥山子近日見處作麽生藥云皮膚脱落盡惟有一真實按涅槃</hi>
<hi>經云如大村外有娑羅林中有一樹先林而生足一百年是時林主灌之以水隨時修治其樹陳朽皮膚枝葉</hi>
<pb n="KR4d0085_WYG_014-6a"/>
<hi>悉皆脱落惟真實在山谷與王子飛書亦云老來枝葉皮膚枯朽剝落惟有心如鐵石益厭俗文密而意疎也</hi>
侍中乃珥貂御史則冠豸<hi>應劭漢官儀云侍中冠武弁大冠加金璫附蟬為文貂尾</hi>
<hi>為飾謂之貂蟬選詩云七葉珥漢貂胡廣漢官儀云御史四人持書皆法冠一名柱後一名獬豸冠</hi>照影<lb/>
或可羞短蓑釣寒瀨<hi>不稱其服則顧影自羞寕蓑笠而無愧也退之詩峩峩進賢冠耿耿</hi>
<hi>水蒼佩服章豈不好不與徳相對顧影聽其聲頳顔汗漸背太白詩三事或可羞匈奴哂千秋嚴陵瀬見前注</hi>
私柏生澗壑坐閲草木秋<hi>選詩曰鬱鬱澗底私禮記季秋之月草木黄落</hi>金石<lb/>
在波中仰看萬物流<hi>金石見前注</hi>抗髒自抗髒伊優自伊優<lb/>
<hi>後漢趙壹歌曰伊優北堂上抗髒倚門邉注云伊優屈曲佞媚之貌抗髒髙亢婞直之貎言佞媚者見親婞直</hi>
<pb n="KR4d0085_WYG_014-6b"/>
<hi>者見棄</hi>但觀百嵗後傳者非公候<hi>夷齊景公是也</hi>
老作同安守蹇足信所便<hi>同安郡即舒州山谷以足疾故便于外郡有辭免吏部員</hi>
<hi>外郎狀曰重以累年脚疾拜起艱難全不堪事文選謝宣遠詩四逹雖平直蹇歩愧無良李善注引左傳曰孟</hi>
<hi>縶之足不良于行又謝靈運詩曰拙疾相倚薄還得靜者便老杜詩遭亂到蜀江臥痾遣所便</hi>胸中無<lb/>
水鏡敢當吏部銓<hi>東坡詩道人胷中水鏡清按蜀志龎繞傳注司馬徳操為水鏡晉書樂廣</hi>
<hi>傳衞瓘曰此人之水鏡也見之瑩然唐書百官志曰吏部尚書以三銓之法官天下之材時山谷以疾辭吏部</hi>
<hi>郎之召</hi>恨此虚名在未脱世紏纒<hi>文選古詩曰虚名復何益賈誼鵩賦曰祸之與</hi>
<hi>福何異紏纒注云如紏絞繩索用附會也纒索也音墨此云紏纒特用其意耳</hi>夢作白鷗去江<lb/>
<pb n="KR4d0085_WYG_014-7a"/>
南水如天<hi>莊子曰且汝夢為鳥而厲乎天夢為魚而沒于淵南史梁忠烈世子方等傳嘗著論曰吾</hi>
<hi>嘗夢為魚因化為鳥方其夢也何樂如之反其覺也何憂斯類桞子厚詩洞庭春盡水如天山谷舊有和謝師</hi>
<hi>厚詩云夢作白鷗去江南水黏天又作演雅云江南春盡水如天中有白鷗間似我亦此意也</hi>
　　次韻石七三六言七首<lb/>
從來不似一物妄欲貫穿九流<hi>傳燈錄南嶽懐禪師傳六祖曰什麽物恁麽來</hi>
<hi>師曰說似一物卽不中後漢班彪傳曰司馬遷貫穿經傳至廣博也班固傳曰博貫載籍九流百家之言無不</hi>
<hi>窮究漢書藝文志曰諸子十家其可觀者九家而已葢不數小説家也謂儒道隂陽法名墨縱横雜農凡九家</hi>
<hi>穀梁序曰九流分而微言隱</hi>骨硬非黄閤相眼青見白蘋洲<hi>骨硬謂如虞翻</hi>
<pb n="KR4d0085_WYG_014-7b"/>
<hi>骨體不媚也退之詩豈是虞翻骨相屯王介甫松詩天骨老硬無皮膚衛宏漢儀丞相聽事閤曰黄閣桞惲詩</hi>
<hi>汀洲采白蘋日落江南春桞子厚寄盧衡州詩非是白蘋洲畔客還将遠意問瀟湘</hi>
生涯一九節筇老境五十六翁不堪上補黼黻但可歸<lb/>
教兒童<hi>真誥曰楊羲夢蓬萊仙人拄赤九節校而視白龍元符三年山谷年五十六王羲之傳猶欲教</hi>
<hi>子孫以敦厚退讓</hi>
萬里草荒先壟六年蟲蠧羣經<hi>桞子厚謫永州與許孟容書曰先墓在城南無</hi>
<hi>異子弟為主懼便毁傷松柏芻牧不禁以成大戾家有賜書三千巻尚在善和里舊宅宅今已三易主存亡不</hi>
<hi>可知者</hi>老喜寛恩放去心似驚波不停<hi>言歸心如流也西京賦曰散似驚波</hi>
<pb n="KR4d0085_WYG_014-8a"/>
<hi>劉禹錫詩流水淘沙不暫停前波未滅後波生</hi>
為君試講古學此事可牋天公君看花梢朝露何如松<lb/>
上霜風<hi>魯論曰學之不講是吾憂也又曰古之學者為已蘇子美爱爱歌曰此樂亦可牋天公牋天公</hi>
<hi>見前注謂可質諸天地下两句言古學之有根本如經霜之松與浥露之花固自不同也謝靈運詩花上露猶</hi>
<hi>泫</hi>
幽州已投斧柯崇山更用憂何<hi>言大姧已誅餘黨不足憂時宰相章惇安置潭</hi>
<hi>州書曰流共工于幽州放驩兜于崇山又曰何憂乎驩兜按後漢馮勤傳帝賜侯霸璽書曰崇山幽都何可偶</hi>
<hi>黄鉞一下無處所注云鉞斧也所以戮人魏都賦曰蕭斧戢柯以柙刃葢言不用也</hi>且喜龔鄒冠<lb/>
<pb n="KR4d0085_WYG_014-8b"/>
豸又聞張董上坡<hi>實錄元符三年三月龔夬為殿中侍御史鄒浩為右正言四月張舜民為</hi>
<hi>右諫議大夫董敦逸為左諫議大夫夬字彦和浩字志完舜民字耘叟皆著直聲冠豸見前注李宗諤先公談</hi>
<hi>錄云唐諫議大夫班在給舍上一遷為給事再遷為中書舍人有自他官為諫議者班給舍上故班中戲語曰</hi>
<hi>饒他上坡却須下坡言遷給舍班復在下也</hi>
看著莊周枯槁化為胡蝶翾輕人見穿花入桞誰知有<lb/>
體無情<hi>此篇山谷自道老杜詩穿花蛺蝶深深見韻書云翩翾小飛也荀子曰喜則輕而翾莊子曰有</hi>
<hi>人之形無人之情有人之形故羣于人無人之情故是非不得于身</hi>
欲行水遶山圍但聞鯤化鵬飛<hi>上句言未即出蜀下句言遷除者衆孟郊詩山</hi>
<pb n="KR4d0085_WYG_014-9a"/>
<hi>水千萬遶中有君子行劉禹錫詩山圍故國周遭在</hi>女憂鬢髪盡白兄歎江船未<lb/>
歸<hi>山谷女嫁李徳素之子去華文伯時在淮南舒州兄謂元明退之書曰兩鬢半白頭髪五分亦白其一老</hi>
<hi>杜詩獨立見江船</hi>
　　萬州太守髙仲本宿約遊岑公洞而夜雨連明戲<lb/>
　　作二首<lb/>
肩輿欲到岑公洞正怯衝泥傍險行<hi>老杜詩虚疑皓首衝泥怯</hi>定是<lb/>
岑公閟清境春江一夜雨連明<hi>桞子厚石潭記曰以其境過清不可乆居乃記</hi>
<hi>之而去劉禹錫含輝洞述曰先是斯境翳于榛薄閟其清光有待而發</hi>
<pb n="KR4d0085_WYG_014-9b"/>
蓬蔥髙卧雨如繩恰似糟牀壓酒聲<hi>老杜詩賴知禾黍收已覺糟牀注</hi>
今日岑公不能飲吾儕聞健且頻傾<hi>樂天詩聞健偷閒且勤飲又云園林</hi>
<hi>亦要聞閒置其義猶今人言聞早也</hi>
　　萬州下巖二首<hi>并序</hi>
　　　萬州之下巖唐末有劉道者定州無極人聞道<lb/>
　　　于雲居膺禪師為開巖第一祖法號道微自鑿<lb/>
　　　石龕曰死便藏龕中不用日時門人奉其命二<lb/>
　　　百年矣來遊者題詩不可勝讀莫能起此開巖<lb/>
<pb n="KR4d0085_WYG_014-10a"/>
　　　者故予作二篇表見之其一用楊子安韻共一<lb/>
　　　用王定國韻<lb/>
空巖靜發鐘磬響古木倒掛藤蘿昬<hi>老杜詩翠木蒼藤日月昬</hi>莫道<lb/>
蒼崖鎖靈骨時應持鉢到諸村<hi>言至人隱顯不可測傳燈錄漸原在石霜覔先</hi>
<hi>師靈骨金剛經曰世尊食時著衣持鉢入舍衞大城乞食</hi>
寺古松楠老巖虚塔廟開<hi>法華經曰各起塔廟髙千由旬</hi>僧緣蠶麥去<lb/>
官數茘支來<hi>上句言僧徒趁熟乞食下句言寺有荔支為官所𣙜漢書昭帝紀詔曰徃年災害多</hi>
<hi>今年蠶麥傷</hi>石室無心骨金鋪稱意苔<hi>司馬相如長門賦曰擠玉戸以撼金鋪注</hi>
<pb n="KR4d0085_WYG_014-10b"/>
<hi>云以金為門之鋪首王介甫詩荷花稱意紅</hi>若為劉道者拽得鼻頭迴<hi>傳燈錄石</hi>
<hi>鞏禪師傳一日在㕑作務次馬祖問曰作什麽曰牧牛祖曰作麽生牧曰一迴入草去便把鼻孔拽來祖曰子</hi>
<hi>真牧牛師便休去山谷借用意謂山野殘僧不遵軌轍安得道者復生鞭繩之也若為猶言如何古樂府隔谷</hi>
<hi>歌曰食糧乏盡若為活</hi>
　　又戲題下巖<lb/>
往往攜家來託宿裙𥜗參錯佛衣巾未嫌滿院油頭臭<lb/>
蹋破苔錢最惱人<hi>言兒女子混雜汚此淨坊也莊子曰未觧裙𥜗文選謝靈運詩臨圻阻參</hi>
<hi>錯東坡記□公詩云滿院秋光濃欲滴老僧倚杖青松側只怪髙聲問不譍嗔余踏破蒼苔色文選沈休文詩</hi>
<pb n="KR4d0085_WYG_014-11a"/>
<hi>賓階綠錢滿客位紫苔生按崔豹古今注苔蘚一名綠錢</hi>
　　戲題巫山縣用杜子美韻<hi>老杜有巫山題壁詩卽此韻所謂卧病巴東久</hi>
　　<hi>今年强作歸是也</hi>
巴俗深畱客吳儂但憶歸直知難共語不是故相違<hi>老杜</hi>
<hi>詩翠栢深留景類篇曰儂我也吳語東坡樂府曰語音猶自帶吳儂難其語謂夷俗之陋老杜亦有䕫州戲作</hi>
<hi>云異俗可吁怪斯人難並居魯論曰互鄉難與言老杜詩杖藜妨躍馬不是故離羣又詩請公臨深莫相違按</hi>
<hi>左傳曰非相違也而相從也按巫山石刻巴俗深留客作殊親我吳儂但憶歸但作暫字</hi>東縣聞銅<lb/>
臭江陵換祫衣<hi>舊見山谷跋云銅臭乃退之照壁喜見蝎之意葢過巫山用銅錢也按巫山江</hi>
<pb n="KR4d0085_WYG_014-11b"/>
<hi>上有二石俗謂之銅錢鐡錢堆蓋與歸州巴東縣相接荆䕫自此分界後漢崔寔傳曰從見烈入錢五百萬得</hi>
<hi>為司徒其子鉤曰論者嫌其銅臭江陵即荆南山谷度至此時已初夏矣潘岳秋興賦曰藉莞蒻御祫衣注云</hi>
<hi>祫衣無絮也音古洽反</hi>丁寧巫峽雨慎莫暗朝暉<hi>漢書谷永傳注云丁寧謂再三</hi>
<hi>告示巫峽雨見前注老社詩久雨巫山暗朝暉謂神女宋玉神女賦曰其始來也耀乎若白日初出照屋梁文</hi>
<hi>選日出東南隅行曰扶桑升朝暉</hi>
　　和王觀復洪駒父謁陳無已長句<hi>王蕃字觀復沂公之裔官閬中</hi>
　　<hi>時多以書從山谷問學至是自京師來會山谷于荆州洪芻字駒父山谷之甥也陳無已元符三年</hi>
　　<hi>冬為祕書正字</hi>
<pb n="KR4d0085_WYG_014-12a"/>
陳君今古焉不學清渭無心映涇濁<hi>魯論子貢曰夫子焉不學而亦何常</hi>
<hi>師之有涇渭見前注退之詩清溝映汙渠</hi>漢官舊儀重九鼎集賢學士見一<lb/>
角<hi>上句並見前注意謂無已有前輩典刑足為士林之重下句言無已人中之瑞世所罕有老杜詩集賢學</hi>
<hi>士如堵牆觀我落筆中書堂北史文苑傳序曰學者如牛毛成者如麟角春秋感精符曰麟一角明海内共一</hi>
<hi>主也</hi>王侯文采似於蒐洪甥人間汗血駒<hi>並見前注</hi>相将問道<lb/>
城南隅無屋正借船官居<hi>老杜詩仙老暫相将莊子黄帝見廣成子曰敢問至道之</hi>
<hi>精南史張融傳武帝問融住在何處答曰陸處無屋舟居無水後融從兄緒言融未有居止權牽小船于岸上</hi>
<hi>住帝大笑漢書地理志京兆有船司空注曰本主船之官遂以為縣世説陶公作荆州時敕船官悉錄鋸木屑</hi>
<pb n="KR4d0085_WYG_014-12b"/>
有書萬巻繞四壁樵蘓不爨談至夕<hi>文選應休璉書曰幸有遠生時歩玉</hi>
<hi>趾樵蘓不爨清談而已談至夕見前談至暮注</hi>主人自是文章伯鄰里頗怪有<lb/>
此客<hi>老杜詩海内文章伯湖邉意緒多晉書謝安傳桓温問左右頗嘗見我有如此客不</hi>食貧各<lb/>
仕天一方佳人可思不可忘<hi>詩曰三嵗食貧選詩曰各在天一方按漢書西域傳</hi>
<hi>烏孫公主歌曰吾家嫁我兮天一方世説謝太傅云安比見之乃不使人厭然出戸去不復使人思此反而用</hi>
<hi>之詩曰有匪君子終不可諼兮注云諼忘也</hi>河從天來砥柱立愛莫助之涕<lb/>
淋浪<hi>言無已獨立于頺波之間惜其不能助之也漢張騫尋河源與銀河相連屬故曰河從天來王介甫</hi>
<hi>詩老工取河天上落砥柱見前注烝民詩曰維仲山甫舉之愛莫助之楚詞曰擥茹蕙以掩涕兮霑余襟之浪</hi>
<pb n="KR4d0085_WYG_014-13a"/>
<hi>浪稽叔夜琴賦日紛淋浪以流離</hi>
　　以古銅壼送王觀復<lb/>
隨俗是泪沒從公常紏紛<hi>子虚賦曰交錯紏紛</hi>我觀王隆化入蕕<lb/>
不改薰<hi>隆化𨽻南平軍左傳曰一薰一蕕十年尚猶有臭注云薰香草蕕臭草此引用言觀復不為從</hi>
<hi>俗及作吏所移</hi>未見蛇起陸已看豹成文<hi>隂符經曰龍蛇起陸豹成文見前注</hi>愛<lb/>
君古人風古壺投贈君<hi>魏志毛玠傳太祖以素屏風素憑几賜玠曰君有古人之風故</hi>
<hi>賜君古人之服</hi>酌酒時在傍可用弭楚氛<hi>楚氛喻俗惡之氣左傳曰楚氛甚惡周禮</hi>
<hi>小祝彌烖兵注云彌讀日敉敉安也按弭與彌同</hi>問君何以報直諒與多聞<hi>文選</hi>
<pb n="KR4d0085_WYG_014-13b"/>
<hi>四愁詩曰美人贈我金錯刀何以報之英瓊瑶魯論曰益者三友友直友諒友多聞</hi>
　　病起荆江亭即事十首<lb/>
翰墨場中老伏波<hi>選詩云粲粲翰墨埸後漢劉尚擊五溪蠻伏波將軍馬援年六十二據鞍</hi>
<hi>顧盼以示可用樂天詩曰政事堂中真宰相制科場裏舊将軍桞子厚獻𢎞農公詩鋒摇翰墨場</hi>菩提<lb/>
坊裏病維摩<hi>華巖經佛在菩提道場始成正覺湼槃經云造僧坊招提則生不動國維摩經曰毗</hi>
<hi>耶離城中有長者名維摩詰其以方便現身有病兩句皆山谷自道</hi>近人積水無鷗鷺時<lb/>
有歸牛浮鼻過<hi>文選魏都賦曰囘淵漼積水深老杜詩年衰鷗鷺羣北夢瑣言陳詠詩曰隔岸</hi>
<hi>水牛浮鼻渡傍溪沙鳥㸃頭行此本陋句一經妙手神彩頓異山谷此句當有所指或云運判陳舉頗以為憾</hi>
<pb n="KR4d0085_WYG_014-14a"/>
<hi>其後遂有宜州之行</hi>
維摩老子五十七<hi>山谷生于慶歴五年乙酉逮建中靖國元年辛巳五十有七</hi>大聖<lb/>
天子初元年<hi>退之序天子大聖是嵗正月徽考初改元建中靖國宋庠紀年通譜于漢文帝後元</hi>
<hi>元年注曰班固追書後字以别初元老杜詩云扈蹕上元初亦謂肅宗之初元年也</hi>傳聞有意用<lb/>
幽側病著不能朝日邉<hi>文選沈約思倖論曰明揚幽側唯才是與注引尚書曰明明揚</hi>
<hi>側陋老杜詩朝覲從容問幽側勿云江漢有垂綸又云明光起草人所羨肺病幾時朝日邉日邉用幼童傳中</hi>
<hi>晉明帝語晉書亦載其事具前注山谷辭免吏部員外郎狀曰臣到荆南即苦癰疽發于背脅今方少潰欲乞</hi>
<hi>除臣江淮一合入差遣</hi>
<pb n="KR4d0085_WYG_014-14b"/>
禁中夜半定天下<hi>元符三年正月已卯哲廟上昇黎明欽聖太后石徽考自端邸入立大䇿</hi>
<hi>先定于禁中矣後漢安帝紀曰太后定䇿禁中其夜使鄧隲迎帝蘇子由作宣仁諡冊文䇿自中定與天為謀</hi>
<hi>大抵亦此類也</hi>仁風義氣徹脩門<hi>後漢肅宗詔曰仁風翔于海表威霆行乎鬼區禮記鄉飲</hi>
<hi>酒曰此天地之義氣也宋玉招魂曰魂兮歸來八脩門些注脩門謂郢城門也按今江陵縣故楚郢都之地山</hi>
<hi>谷適寓此邦因以寄意遷客客皆得歸無復屈原沈湘之歎也</hi>十分整頓乾坤了<hi>老杜洗兵</hi>
<hi>馬行整頓乾坤濟時了</hi>復辟歸來道更尊<hi>元符三年正月欽聖權同處分軍國事七月歸</hi>
<hi>政下書曰皇帝聖智日躋萬幾益習况山陵營奉就緒引發有期或不知止則豈不蹈古人所戒而失復子明</hi>
<hi>辟之義哉老子曰道之尊徳之貴莫之爵而常自然</hi>
<pb n="KR4d0085_WYG_014-15a"/>
成王小心似文武<hi>詩曰維此文王小心翼翼老杜洗兵馬行成王功大心轉小蓋指唐之成</hi>
<hi>王非周成王山谷此句語同而意異專以成周比徽廟也</hi>周召何妨略不同<hi>漢書孫寳傳曰</hi>
<hi>周公上聖召公大賢猶有不相説著于經典兩不相損今每有一事羣臣同聲得無非其美者</hi>不須要<lb/>
出我門下實用人材即至公<hi>意欲調停黨人也韓退之作桞子厚誌曰諸公貴人</hi>
<hi>爭欲令出我門下退之詩曰得就閒官即至公</hi>
司馬丞相昔登庸詔用元老超羣公<hi>哲廟初温公以知陳州過闕拜門下</hi>
<hi>侍郎遂為右僕射書曰疇咨若時登庸詩曰羣公先正</hi>楊綰當朝天下喜<hi>唐書肅宗相楊</hi>
<hi>綰制下士相賀于朝</hi>斷碑零落卧秋風<hi>温公在政府一年而薨歸𦵏陜府夏縣賜碑額曰清</hi>
<pb n="KR4d0085_WYG_014-15b"/>
<hi>忠粹徳紹聖初以監察御史周秩言追所贈官及所賜神道碑額仍磨毁碑文事具實錄</hi>
死者已死黄霧中<hi>紹聖竄謫諸人如呂大防劉摯梁燾范祖禹皆前死于瘴霧之鄉矣老杜</hi>
<hi>詩死者長已矣東漢馬后傳曰黄霧四塞</hi>三事不數兩蘇公<hi>㣲考初政相韓忠彦又相曽布</hi>
<hi>于時蘇東坡歸自昌化子由歸自循州詩曰三事大夫注謂三公</hi>豈謂髙才難駕御空<lb/>
歸萬里白頭翁<hi>魏志劉表傳注零陵先賢傳曰周不疑有異才魏太祖心忌不疑欲除之文帝</hi>
<hi>諫以為不可太祖曰此人非汝所能駕御也漢書車千秋傳曰臣嘗夢見一白頭翁</hi>
文章韓杜無遺恨<hi>此篇屬東坡杜牧之詩曰杜詩韓集愁來讀似倩麻姑癢處<graphic n="KR0946" url="https://raw.githubusercontent.com/kanripo/KR-Gaiji/master/images/KR0946.png" mimeType="image/png"/>謂子美退</hi>
<hi>之也老杜詩毫髪無遺憾波瀾獨老成</hi>草詔陸贄傾諸公<hi>唐書陸贄為徳宗學士從狩奉</hi>
<pb n="KR4d0085_WYG_014-16a"/>
<hi>天書詔日數百他學士筆閣不得下而贄沛然有餘</hi>玉堂端要真學士<hi>一本作直學士</hi>須<lb/>
得儋州秃鬢翁<hi>昌化即漢儋耳郡唐嘗立儋州東坡舊有詩曰張顛醉素兩秃翁特用灌夫傳</hi>
<hi>中語耳東坡歸自嶺海鬢髪盡脱</hi>
閉門覓句陳無已對客揮毫秦少游<hi>二君實錄也無已名師道少游名觀</hi>
<hi>老杜詩云覔句新知律又云揮毫落紙如雲煙</hi>正字不知温飽未西風吹淚古<lb/>
藤州<hi>無已坐黨廢錮既而自棣學除秘書省正字少游自雷州貶所北歸至藤州卒于光化亭上初少游</hi>
<hi>夢中作長短句有醉卧古藤隂下之語殆若讖云後漢皇甫規傳曰退不得温飽以全命</hi>
張子耽酒語蹇吃聞道潁州又陳州<hi>張文潛素嗜酒晚有末疾建中靖國</hi>
<pb n="KR4d0085_WYG_014-16b"/>
<hi>元年除秘書少監兼史職以御史陳次升言其疾病出知揚州尋改陳州又改潁州老杜詩平生老耽酒世説</hi>
<hi>載頭責秦子羽云此數子者或蹇吃無宮商或尫陋希言語唐人薛能詩曰何處避煩憂徐州又許州</hi>形<lb/>
模彌勒一布袋<hi>文潛素肥晚益甚彌明聫句詩形模婦女笑傳燈錄明州布袋和尚形栽腲脮</hi>
<hi>蹙額皤腹蓋彌勒化身也</hi>文字江河萬古流<hi>老杜詩云王楊盧駱當時體輕薄為文哂未休</hi>
<hi>爾曹身與名俱滅不廢江河萬古流</hi>
魯中狂士邢尚書<hi>吏部尚書邢恕也孟子曰孔子在陳何思魯之狂士恕為人喜進取故云</hi>
本意扶日上天衢<hi>王介甫作韓魏公挽詩曰親扶日轂上天衢言援立英廟恕附離蔡確妄</hi>
<hi>以䇿立之功自任誣謗宣仁太后起黨錮祸至是以左正言陳瓘論列罷知荆南分司西京均州居住此意用</hi>
<pb n="KR4d0085_WYG_014-17a"/>
<hi>取日虞淵洗光咸池</hi>惇夫若在鑴此老不令平地生﨑嶇<hi>恕于無事中造</hi>
<hi>出許事可謂平地生﨑嶇矣恕之子居實字惇夫少有俊聲知所慕向計其人必不䧟父于不義死時纔二十</hi>
<hi>七薛宣傳曰故使掾平鑴令注謂琢鑿也孟郊詩小人智慮險平地生太行文選張平子南都賦曰上平衍而</hi>
<hi>曠蕩下䝉籠而﨑嶇李善注引廣雅曰﨑嶇傾側也</hi>
　　鄒松滋寄苦竹泉橙麴蓮子湯三首<hi>鄒永年字天錫其名姓見</hi>
　　<hi>于山谷所作江陵承天院浮圖記松滋縣𨽻江陵府</hi>
松滋縣西竹林寺苦竹林中甘井泉巴人漫說蝦蟇培<lb/>
試裹春芽來就煎<hi>張又新水記曰扇子峽石中突而洩水獨清冷石狀如鱸頭俗謂之蝦蟆</hi>
<pb n="KR4d0085_WYG_014-17b"/>
<hi>石其水煎茶為第一東坡詩忽憶尋蟆培方冬脱鹿裘</hi>
天將金闕真黄色借與洞庭霜後橙<hi>史記曰燕昭王使人求蓬萊方丈瀛</hi>
<hi>洲此三山黄金白銀為宮闕洞庭霜見前注老杜詩霜橙壓香橘</hi>松滋解作逡巡麴壓<lb/>
倒江南好事僧<hi>續仙傳殷七七詩曰解醖逡巡酒能開頃刻花江南僧當是山谷自謂壓倒見</hi>
<hi>前注</hi>
新收千百秋蓮菂剝盡紅衣搗玉霜<hi>蓮菂見前注唐人趙嘏詩曰紅衣落</hi>
<hi>盡渚蓮愁裴鉶傳竒載樊夫人詩曰一飲瓊漿百感生𤣥霜杵盡見雲英黄庭内景經云子丹進饌肴正黄乃</hi>
<hi>日琅膏及玉霜</hi>不假參同成氣味跳珠椀裏綠荷香<hi>後漢魏伯陽有周易</hi>
<pb n="KR4d0085_WYG_014-18a"/>
<hi>參同契演丹經之奥㫖此借周言不雜以他物樂天詩露荷珠自傾風竹玉相憂晏元獻公雨後詩曰裛淚疑</hi>
<hi>疎槿跳珠亂碧荷</hi>
　　次韻荅黄與迪<lb/>
和氏有尺璧楚國無人知青山抱國器嵗月忽如遺但<lb/>
使玉非石果有遭逢時<hi>韓非子曰楚人卞和得玉璞于楚山獻厲王使玉人相之曰石</hi>
<hi>也王以和為謾刖右足及武王即位又獻之復相曰石也刖左足及文王即位和乃抱其璞而哭于楚山三日</hi>
<hi>三夜淚盡繼之以血王使玉人治之得寳玉焉名曰和氏之璧漢書韓安國傳曰唯天子以為國器谷風詩棄</hi>
<hi>予如遺箋云如人行道遺忘物忽然不省存否</hi>吾宗固神秀天乃晚成之<hi>李邕歴下</hi>
<pb n="KR4d0085_WYG_014-18b"/>
<hi>亭詩曰吾宗固神秀體物寫謀長老子曰大器晚成</hi>蘭芳深九畹露味挹三危<hi>家語</hi>
<hi>曰芝蘭生于深林不以無人而不芳楚辭曰予既滋蘭之九畹注云十二畆為畹呂氏春秋伊尹説湯曰水之</hi>
<hi>美者有三危之露泂酌詩云挹彼注茲</hi>流俗不顧省古人可前追<hi>孟子曰同乎流</hi>
<hi>俗退之韓府君墓誌曰崔圓狎爱州民丁某至顧省其家蜀志呂凱傳曰古人不難追</hi>胷中凌雲<lb/>
賦自貴知音希<hi>漢書司馬相如傳曰相如既奏大人賦天子大悦飄飄有凌雲氣游天地之間</hi>
<hi>意文選古詩曰不惜歌者苦但傷知音希</hi>淵源學未淺孝友家正肥<hi>漢書董仲舒贊</hi>
<hi>曰考其師友淵源所漸猶未及乎游夏禮記禮運曰父子篤兄弟睦夫婦和家之肥也</hi>與世殊軌<lb/>
轍三黜理亦宜<hi>吳都賦曰茲乃顛覆之軌轍三黜見魯論退之詩殺却理亦宜</hi>吳溪浣<lb/>
<pb n="KR4d0085_WYG_014-19a"/>
紗女不用朱粉施<hi>寰宇記載越州㑹稽縣事曰按會稽記縣東六里有土城山勾踐索美女</hi>
<hi>獻吳王得諸暨賣薪女鄭旦先習禮于土城山山邉有石是西施浣紗石宋玉登徒子好色賦曰東家之子著</hi>
<hi>粉則太白施朱則太赤</hi>豈伊風塵子市門自夸毗<hi>史記貨殖傳曰刺繡文不如倚</hi>
<hi>市門板詩曰天之方懠無為僰毗注云夸毗以體柔人也</hi>我作僰道囚三年始放歸<lb/>
<hi>夸道郎戎州戎今為敘</hi>邂逅終日語貽我五字詩<hi>詩曰邂逅相遇適我願兮</hi>句<lb/>
如秋雨晴遠峯抹脩眉<hi>言其髙秀選詩曰遠峯隱半規退之南山詩天宇浮脩眉按西</hi>
<hi>京雜記文君眉色如望遠山曹子建洛神賦曰雲髻峩峩脩眉連娟</hi>老馬甘伏櫪坐看天<lb/>
驥馳<hi>魏武帝歌曰老驥伏櫪志在千里顔延之赭白馬賦曰漢道亨而天驥呈才</hi>灑掃清樾<lb/>
<pb n="KR4d0085_WYG_014-19b"/>
下當為果茗期<hi>並見前注</hi>光隂去易失日月轉兩儀<hi>文選江文通别</hi>
<hi>賦曰明月白露光隂徃來漢書韓信傳曰時者難得而易失繫辭曰易有太極是生兩儀疏云不言天地而言</hi>
<hi>兩儀指其物體</hi>仲氏有東園花竹深可依寸歩不徃來千里常<lb/>
夢思<hi>詩曰仲氏吹篪退之詩寸歩難徃始知命老杜詩雲雨荒臺豈夢思太白詩君畱洛北方夢思</hi>幾<lb/>
時開後戸扶策方自兹<hi>劉禹錫詩見擬移居作鄰里不論時節請開開又連州謝表曰</hi>
<hi>扶策在道不敢停留文選任彦昇詩湍險方自茲</hi>
　　次前韻謝與迪惠所作竹五幅<lb/>
吾宗墨脩竹心手不自知<hi>枚乘兔園賦曰脩竹檀欒夾池水莊子輪扁曰得之于手</hi>
<pb n="KR4d0085_WYG_014-20a"/>
<hi>而應于心口不能言有数存焉于其間</hi>天公造化爐攬取如拾遺<hi>造化爐見前注</hi>
<hi>漢書梅福傳曰舉秦如鴻毛取楚若拾遺</hi>風雪煙霧雨榮悴各一時此物抱<lb/>
晚節君又潤色之<hi>淵明詩草木有常理霜露榮悴之樂天栽松詩曰愛君抱晚節憐君含直</hi>
<hi>文魯論曰東里子産潤色之</hi>抽萌或發石懸筆有阽危<hi>爾雅曰筍竹萌明彌石鼎</hi>
<hi>聨句曰凍芋强抽萌懸箠謂引鞭也前漢食貨志賈誼曰安有為天下阽危者若是而上不驚者注云阽音閻</hi>
<hi>欲墜之意</hi>林梢一片雨造次以筆追<hi>魯論注云造次急遽也東坡作文與可畫竹記</hi>
<hi>曰振筆直遂以追其所見</hi>猛吹萬籟作微涼大音希<hi>老子曰大音希聲桞公權詩殿</hi>
<hi>閣生微涼</hi>霜兔束毫健松煙泛硯肥<hi>法書苑鮑照飛白書銘曰秋毫精勁霜素凝鮮</hi>
<pb n="KR4d0085_WYG_014-20b"/>
<hi>沾此瑶液染彼松煙</hi>盤桓未落筆落筆必中宜<hi>盤桓蓋用莊子畫史解衣槃礴臝之</hi>
<hi>意易比卦曰盤桓利居貞</hi>今代捧心學取笑如東施<hi>捧心見前注雲溪友議朱擇嘲</hi>
<hi>郭素詩曰借問東鄰效西子何如郭素擬王軒按寰宇記越州諸暨縣有西施家東施家</hi>或可遺巾<lb/>
幗選耎如辛毗<hi>漢書杜欽曰恐議者選耎復守和觧注云選耎怯懦不前之意晉書宣帝紀帝</hi>
<hi>與諸葛亮對壘朝廷命帝持重以候其變亮遺帝巾幗婦人之餙帝怒表請決戰天子不許乃遣辛毗仗節為</hi>
<hi>軍師以制之</hi>生枝不應節亂葉無所歸<hi>東坡作文與可畫偃竹記曰竹之始生一</hi>
<hi>寸之萌耳而節葉具也自蜩腹蛇蚹以至于劔拔十尋者生而有之也今畫者乃節節而為之葉葉而累之豈</hi>
<hi>復有竹哉</hi>非君一起予衰病豈能詩<hi>起予見前注老杜詩湯休起我病微笑索題詩</hi>
<pb n="KR4d0085_WYG_014-21a"/>
憶君初觧鞌新月挂彎眉夜來上金鏡坐歎光景馳<hi>鮑明</hi>
<hi>遠翫月詩始見西南樓纖纎似玉鈎末映東北墀娟娟似蛾眉李賀詩長眉對月鬬彎環太白詩月上飛天鏡</hi>
<hi>曹子建箜篌行曰光景馳西流</hi>我有好東絹晴明要會期<hi>老杜雙松圖歌曰我有一</hi>
<hi>匹好東絹重之不減錦繡段已令拂拭光凌亂請公放筆為直幹樂天詩曰晴明好天氣後漢書蔡琰詩曰念</hi>
<hi>别無㑹期按戰國策魏文候曰豈可不一會期哉</hi>猗猗淇園姿此君有威儀<hi>淇澳</hi>
<hi>詩曰瞻彼淇澳綠竹猗猗又曰瑟兮僩兮赫兮咺兮注云咺威儀宣著也淇園見前注</hi>願作數百<lb/>
竿水石相因依<hi>選詩云蒲稗相因依</hi>他年風動壁洗我别後思<hi>唐人</hi>
<hi>李益竹窻聞風寄司空曙詩開門風動竹疑是故人來此用其意文選阮嗣宗詩回風吹四壁淵明送龎參軍</hi>
<pb n="KR4d0085_WYG_014-21b"/>
<hi>詩注曰且為别後相思之資退之詩勉率作歌詩慰子别後覧又云寧懐别時苦勿作别後思</hi>開圖慰<lb/>
滿眼何時遂臻兹<hi>老杜詩君來慰眼前漢書霍去病傳曰遂臻月氏司馬相如傳曰符瑞臻</hi>
<hi>茲</hi>
　<lb/>
　<lb/>
　<lb/>
　<lb/>
　山谷内集詩注巻十四<lb/>
</p>
<p>
</p>
  </div>
</body>
</text>
</TEI>
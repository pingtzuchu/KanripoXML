<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王忠文集巻十二</head> <lb/>
    <p>
<pb n="KR4e0010_WYG_012-1a"/>
欽定四庫全書<lb/>
　王忠文集巻十二<lb/>
　　　　　　　　　　　　　眀　王禕　撰<lb/>
　　詔<lb/>
　　　封諸王詔<lb/>
朕荷天地百神之靈祖宗之福起自布衣囏難創業惟<lb/>
時將帥用命遂致十有六年混一四海功成治定以應<lb/>
正統考諸古昔帝王既有天下子居嫡長者必正位儲<lb/>
<pb n="KR4e0010_WYG_012-1b"/>
貳若其衆子則皆分茅胙土封以王爵盖眀長㓜之分<lb/>
固内外之勢者朕今有子十人前嵗已立長子標為皇<lb/>
太子爰以今嵗四月初七日封第二子樉為秦王第三<lb/>
子棡為晉王第四子棣為燕王第五子橚為吳王第六<lb/>
子楨為楚王第七子榑為齊王第八子梓為潭王第九<lb/>
子杞為趙王第十子檀為魯王姪孫守謙為靖江王皆<lb/>
授以册寳設置相傅官属凡諸禮典已有定制於戲衆<lb/>
建藩輔所以廣磐石之安大封土疆所以眷親支之厚<lb/>
<pb n="KR4e0010_WYG_012-2a"/>
古今通誼朕何敢私尚頼中外臣隣相與維持弼成政<lb/>
化故兹詔示咸使聞知<lb/>
　　　定嶽鎮海瀆名號詔<lb/>
詔曰自有元失馭羣雄鼎沸土宇分裂聲教不同朕奮<lb/>
起布衣以安民為念訓將練兵平定華夷大統以正永<lb/>
惟為治之道必本於禮考諸祀典知五嶽五鎮四海四<lb/>
瀆之封起自唐世崇名美號歴代有加在朕思之則有<lb/>
不然夫嶽鎮海瀆皆高山廣水自天地開闢以至於今<lb/>
<pb n="KR4e0010_WYG_012-2b"/>
英靈之氣萃而為神必皆受命於上帝幽微莫測豈國<lb/>
家封號之所可加瀆禮不經莫此為甚至如忠臣烈士<lb/>
雖可加以封號亦惟當時為冝夫禮所以眀神人正名<lb/>
分不可以僭差今命依古定制凡嶽鎮海瀆並去其前<lb/>
代所封名號止以山水本名稱其神郡縣城隍神號一<lb/>
體改正歴代忠臣烈士亦依當時初封以為實號後世<lb/>
溢美之稱皆與革去其孔子眀先王之要道為天下師<lb/>
以濟後世非有功於一方一時者可比所有封爵宜仍<lb/>
<pb n="KR4e0010_WYG_012-3a"/>
其舊庻幾神人之際名正言順於理為當用稱朕以禮<lb/>
祀神之意故兹詔示咸使聞知<lb/>
　　　開科舉詔<lb/>
詔曰朕聞成周之制取材於貢士故賢者在職而其民<lb/>
有士君子之行是以風俗淳美國易為治而教化彰顯<lb/>
也漢唐及宋科舉取士各有定制然但求詞章之學而<lb/>
未求六藝之全至於前元依古設科待士甚優而權要<lb/>
之官每納奔競之人辛勤嵗月輙竊仕祿所得資品或<lb/>
<pb n="KR4e0010_WYG_012-3b"/>
居舉人之上其懐才抱道之賢耻於並進甘隠山林而<lb/>
不起風俗之弊一至於此今朕統一中國外撫四夷方<lb/>
與斯民共享升平之治所慮官非其人有傷吾民願得<lb/>
賢能君子而用之自洪武三年為始特設科舉以起懐<lb/>
才抱道之士務在經眀行修博古通今文質得中名實<lb/>
相稱其中選者朕將親策於廷觀其學識品其高下而<lb/>
任之以官果有才學出衆者待以顯擢使中外文臣皆<lb/>
由科舉而選非科舉者毋得與官敢有㳺食奔競之徒<lb/>
<pb n="KR4e0010_WYG_012-4a"/>
坐以重罪以稱朕責實求賢之意於戱設科取士期必<lb/>
得於全材任官惟賢庻可成於治道咨爾有衆體予至<lb/>
懐故兹詔示想宜知悉<lb/>
　　　封安南國王詔<lb/>
朕躬膺正統撫有天下眷爾安南素知尊慕中國去嵗<lb/>
國王陳日煃奉表稱臣朕遣官齎詔印仍封為安南國<lb/>
王比至境而日煃已逝今世子日㷅能繼先志専使請<lb/>
命考於典禮宜嗣其位是用命爾日㷅襲封安南國王<lb/>
<pb n="KR4e0010_WYG_012-4b"/>
授以金印於戲父子之親既謹承其基業君臣之義尚<lb/>
永守於藩方故兹詔示想宜知悉<lb/>
　　　封占城國王詔<lb/>
皇帝詔曰咨爾占城國王素處海邦奠居南服自乃祖<lb/>
父世篤忠貞嚮慕中朝恪守臣節今朕肇承大統撫馭<lb/>
萬方欲率土之咸寧嘗馳晝而徃報而爾能畏天命知<lb/>
尊中國即遣使稱臣来貢方物思法前人之訓以安一<lb/>
境之民眷爾忠誠良可嘉尚是用遣官齎印仍封爾為<lb/>
<pb n="KR4e0010_WYG_012-5a"/>
占城國王於戲以内治外朕方一視同仁以小事大爾<lb/>
尚慎終如始永為藩輔益勉令名故兹詔示想宜知悉<lb/>
　　　免租税詔<lb/>
盖聞自古帝王必資民力以助成武功故國家尤當以<lb/>
恤民為先務朕為億兆主甚欲與吾民同樂於天地間<lb/>
即位以来於今三年各處郡邑雖嘗免其税糧尚慮凋<lb/>
弊之餘未能蘇息其應天太平鎮江宣州廣德滁州和<lb/>
州當創業之初錢糧供億實為浩繁頼此數郡以足國<lb/>
<pb n="KR4e0010_WYG_012-5b"/>
用遂致平定四方念其勤勞何時忘之深宜優恤應天<lb/>
太平已嘗免其稅糧二年鎮江宣州廣德滁和已免二<lb/>
年此七處今年夏秋稅糧再行蠲免徽州嚴州金華衢<lb/>
州處州廣信池州饒州廬州以次歸附供給皆為煩勞<lb/>
此九處今年夏秋税糧亦皆蠲免其河南北平近入版<lb/>
圖重念其民乆罹兵革疲困為甚山東與河南地方相<lb/>
接其民宜加培飬庶使河南之民得以相資為生山東<lb/>
已嘗與免二年河南北平已免一年此三處今年稅糧<lb/>
<pb n="KR4e0010_WYG_012-6a"/>
並行再與蠲免朕以布衣起事民間艱苦無不周知今<lb/>
所優免姑以凋弊之處為先所在有司其尚謹於奉承<lb/>
以體朕恤民之意<lb/>
　　　封高麗國王詔<lb/>
朕肇膺正統誕撫多方乃眷高麗襲朝鮮之遺壌克尊<lb/>
中夏逾渤海而稱臣頃詔使之往臨即表辭之来上有<lb/>
嘉方物良仞𠂻情盖由夙慕於華風用是恪修於臣職<lb/>
况爾三韓之累世皆慎始終属兹四海之一家何殊内<lb/>
<pb n="KR4e0010_WYG_012-6b"/>
外爰稽彜制再錫真封今遣某官齎印仍封爾為高麗<lb/>
國王於戲保民社而王纂榮懐於舊服守禮義之國作<lb/>
屏翰於東藩其始自今毋替朕命故兹詔示想宜知悉<lb/>
　　　諭安南占城二國詔<lb/>
皇帝詔曰朕居中國統天下法古先帝王一視同仁每<lb/>
欲使四夷俱安近者海外諸國皆来臣服貢獻方物占<lb/>
城上言安南出兵連年侵境朕未知實否令為爾兩國<lb/>
言之和睦隣境乃保國之善道故善為國者各守其封<lb/>
<pb n="KR4e0010_WYG_012-7a"/>
疆各安其民人上順天道天必祐之世道得以乆長若<lb/>
各不安分搆怨交兵縱其君長身雖無損而害及生民<lb/>
又何利乎甚而至於天地神人同憤共怒其患將有不<lb/>
可測者此豈保國之道哉朕為天下主治亂持危理所<lb/>
當行今遣使諭爾兩國若彼此果有所爭當即罷兵以<lb/>
和睦隣境為念畏天保民安疆土以永傳於子孫豈不<lb/>
美歟故兹詔示想宜知悉<lb/>
　　　招諭庫庫特穆爾詔<lb/>
<pb n="KR4e0010_WYG_012-7b"/>
自昔帝王之得天下當大業埀成之際尤必廣示恩信<lb/>
雖素相仇敵者亦皆兼収而並用之所以法天地之量<lb/>
而成混一之業也朕自起兵淮右収攬羣雄平定華夏<lb/>
唯西北邉備未修盖以庫庫特穆爾猶守孤忠保其餘<lb/>
衆居於沙漠以為邊患朕甚念之兹用特與寛宥必能<lb/>
知時達變慨然来歸其所部將士多我中土之人文武<lb/>
智能朕當一一用之有願還鄉里者聼其賀宗哲孫翥<lb/>
趙恒等果能賛其来歸其功非小投機之㑹間不容髮<lb/>
<pb n="KR4e0010_WYG_012-8a"/>
朕言不再其審圖之故兹詔諭想宜知悉<lb/>
　　　招安諸盗賊詔<lb/>
朕以眇躬託於億兆之上天下治亂實係於朕懼德不<lb/>
類㒺敢怠荒兢兢業業日慎一日兩紀於今矣然繇頃<lb/>
者任用輔相委寄過隆専權生事以紛亂我祖宗之成<lb/>
憲兼以所在牧守撫字無狀以故澤靡下䆒情不上通<lb/>
事既壅塞人懷疑阻遂致賊盗相挺以興盖自兩河兩<lb/>
淮而西接於關陜荆湖二江二浙而南底於閩粤嶺海<lb/>
<pb n="KR4e0010_WYG_012-8b"/>
大憝小醜䆮繁有徒戕<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>我人民蹂躪我疆土甚者竊<lb/>
據城邑僭稱號名兵連累年怨氣凝結生靈塗炭閭井<lb/>
邱墟國家百年飬育之功一旦蕩然興言及此深用愧<lb/>
悼靖思厥咎罪實在朕念兹庶民皆我赤子朕既不德<lb/>
不能盡君人之責使惑於煽誘以陷於匪人苟究武威<lb/>
必示諸討而不開以自新雖欲改行為善厥路亡繇是<lb/>
重朕不德也朕方願與民更始其獨安取此屈已𢎞物<lb/>
朕所不吝自今為始應凡盗賊不分首從苟從招安即<lb/>
<pb n="KR4e0010_WYG_012-9a"/>
與原貸非特待之以不死尊爵厚祿頒賞有差於戱古<lb/>
人有言亂匪降自天人則為之抑生人何辜非朕之不<lb/>
德無以至此天怒於上人怨於下頋惟菲薄敢昧罪已<lb/>
凡爾將帥尚咸諭朕意殺降戮順厥有重罰務在綏輯<lb/>
以圖底於康寧用副朕引慝之誠廣朕好生之德朕言<lb/>
不爽其眀聽毋忽<lb/>
　　　誡諭中外百僚詔<lb/>
朕承積累之休撫盈成之運臨御嵗乆望治日深永惟<lb/>
<pb n="KR4e0010_WYG_012-9b"/>
前世之相沿各有當時之所尚三代而上忠樸質文之<lb/>
屢更兩漢以来名節經術之異守或清談之為務或道<lb/>
學以相師便於因循莫不乆而成弊昧於張弛弗知變<lb/>
而後通爰暨我朝所鑒往代然當法制之肇建實惟吏<lb/>
議之首遵小紀大綱固有條而不紊前規後矩乃畫一<lb/>
之是拘凡利害之所存必章程以為據咸樂相仍於苟<lb/>
且靡圖自獻於猷為頃繇邇臣之蔽欺益使正途之壅<lb/>
底持祿者括嚢而拱黙懷奸者首䑕而依違蔑蹇蹇之<lb/>
<pb n="KR4e0010_WYG_012-10a"/>
匪躬慕容容之後福幾致防川之患寖成㒺上之風覽<lb/>
習俗之至斯嗟治體之已累朕當饋而歎反席以思仰<lb/>
祖宗之貽謀本崇於信厚故國家之作則首務於整齊<lb/>
勢無不弊之時道有好還之禮咨予三事羣牧暨爾衆<lb/>
僚庻士勉罄忠純各思厲翼毋牽於忌諱言必由𠂻毋<lb/>
略於幾微謀須逺慮共懲膠柱之固滯庶求解弦而更<lb/>
張畢殚獻替之誠允濟艱難之業今以為始朕亦改圖<lb/>
綜覈名實之詳繼漢宣之遺則推行仁義而効挹唐后<lb/>
<pb n="KR4e0010_WYG_012-10b"/>
之餘風期臻三代之隆永有萬年之譽朕言匪過衆聽<lb/>
敢違<lb/>
　　制<lb/>
　　　中書平章政事常遇春追封開平王制<lb/>
天開鴻業篤生英傑之臣星隕將營載舉哀榮之典肆<lb/>
天勲之垂集俄上將之云亡庸錫襃封誕頒渙號具官<lb/>
常某英敏而沈毅嚴肅而恢𢎞自初建於義旗即来歸<lb/>
於戎斾首從淮右揚采石之鋒旋定江東振丹陽之㨗<lb/>
<pb n="KR4e0010_WYG_012-11a"/>
拓邊疆於全楚殱強敵於三吳掃河洛而奠中原指幽<lb/>
燕而平朔土功成百戰允為一世之豪氣盖三軍豈特<lb/>
萬人之勇近報灤陽之凱益窮漠北之追攬哀訃之遽<lb/>
来知力疾而猶戰眷言忠藎深用痛傷海宇一家既已<lb/>
成於大統君臣同體期共享於太平事乃若斯情何能<lb/>
已秩庸陞於次相爵兼錫於真王雖禮數之有加於余<lb/>
心其猶歉於戲金書鐵劵曷忘佐運之功衮衣繡裳尚<lb/>
服飾終之命寵靈弗替祚𦙍彌昌可贈翊運推誠宣德<lb/>
<pb n="KR4e0010_WYG_012-11b"/>
靖逺功臣開府儀同三司上柱國太保中書右丞相追<lb/>
封開平王諡忠武<lb/>
　　　開平王夫人制<lb/>
勤王事而殁身者臣道之大從夫爵而致貴者婦道之<lb/>
常念我元勲兹有賢配加封之典其可後乎具官常某<lb/>
妻藍氏賦性懿貞稟質端靖相其君子為國大臣勤勞<lb/>
王家弼成帝業何大勲之甫集遽属疾而長逝興言閔<lb/>
悼實恤予懷亦既褒崇追封王爵維其伉儷獨任家政<lb/>
<pb n="KR4e0010_WYG_012-12a"/>
保毓淑女教飭諸孤諒閫範之足嘉斯恩典之特異從<lb/>
夫之秩禮亦宜之於戲齊眉之歡雖不及於偕老敵體<lb/>
之貴庶永享於終身尚服命儀益綏福祉可封開平王<lb/>
夫人<lb/>
　　　中書左丞相開府儀同三司封太師國王制<lb/>
位冠師垣夙重疇庸之典爵班王社載隆纉武之恩朕<lb/>
嘉念世臣敷求懿德乃眷元勲之裔嘗居上相之尊宜<lb/>
衍真封用昭均逸肆渙敭於垣制亶布告於治朝具官<lb/>
<pb n="KR4e0010_WYG_012-12b"/>
某翌世鉅材受天大任濟時瓌藴名乆播於華夷貫日<lb/>
精忠志惟安於社稷繇司宿衛遂被登庸出膺屏翰之<lb/>
勤入掌樞機之宻晉顓冡席首正宰廷秩既比於三台<lb/>
禮爰優於八命翼宣皇化若巫咸之乂王家俾贊神謨<lb/>
猶子房之運籌幄辦天下之大事恢元老之壯猷念我<lb/>
朝建造之初繄爾祖經營之力百戰以定中夏旋取金<lb/>
源十年而集大勲永垂鐵劵廼錫東藩之壌肇封異姓<lb/>
之王仍號帝師復頒國印傳世之顯篤生乎後賢有德<lb/>
<pb n="KR4e0010_WYG_012-13a"/>
則昌克繼乎前烈越朕纂承於丕緒頼卿恊濟於康功<lb/>
方隆巖石之瞻遽避台星之次攬其撝疏姑從燕處之<lb/>
求建以高牙庻就尊安之樂襲茅封而啟宇登槐位以<lb/>
儀朝凡今日之極榮皆爾家之素有於戱伊吕之得其<lb/>
國悉傳之於子孫堯舜之告其臣必導之以道德如欲<lb/>
冨貴之長守莫若始終之不渝益勉令圗永綏吉履<lb/>
　　　中書平章政事除江浙行省左丞相兼知行樞<lb/>
　　　　宻院事制<lb/>
<pb n="KR4e0010_WYG_012-13b"/>
仗節鉞以鎮方面莫隆端揆之顓運樞機而制四邊尤<lb/>
重本兵之任睠時碩輔繄我舊臣宜兼將相之權特總<lb/>
軍民之寄王言作命衆聼無譁具官某剛毅而魁宏邃明<lb/>
而敦裕允文允武畜兩器以俱全惟孝惟忠肩一心而<lb/>
恪守蚤繇肺腑顯荷龍光備殚歴試之勞綽著崇勲之<lb/>
懋頃大農之晉長旋亞宰之登庸以張弛乎國經以爕<lb/>
調乎天縡益恢績用深副倚毗矧爾父兄之賢有大功<lb/>
於王室自我祖宗之世嘗厚賚於汝家念國家多事之<lb/>
<pb n="KR4e0010_WYG_012-14a"/>
秋正左右盡忠之日不資經濟曷致承平粤江浙之奥<lb/>
區最稱巨屏維省垣之夙建用統列城属相席之乆虛<lb/>
命神旗之出涖専持魁柄仍握元樞千里折衝固必先<lb/>
於制勝萬邦為憲尚其亟於告成威儀庻聳於觀瞻節<lb/>
度靡從於中治凡諸政務悉聼便宜君陳之尹東郊勿<lb/>
替嘉猷之入告申伯之式南國有厪良翰之来宣慨未<lb/>
戢於干戈勉少稽於衮繡秉鈞所届賜履有光肆昭不<lb/>
次之榮佇建非常之績於戲師保分陜地遂别於東西<lb/>
<pb n="KR4e0010_WYG_012-14b"/>
股肱輔周體不殊於内外惟集思廣益可以恢公道惟<lb/>
信賞必罰可以服人心益推匡國之誠丕展幹方之略<lb/>
欽承寵眷奚竢訓辭<lb/>
　　誥<lb/>
　　　高安除給事中誥<lb/>
有事殿内之臣其職為親且近是以漢有夕拜之事唐<lb/>
有塗歸之儀朕稽古建官仍置厥職雖封駮之制不沿<lb/>
於昔而論思獻納之助盖有望焉以爾英敏之職閎偉<lb/>
<pb n="KR4e0010_WYG_012-15a"/>
之器自乃祖父奮起西土世濟其美為時名臣爾生於<lb/>
名門蚤踐華要以閥閲之子弟習臺閣之威儀朕甄錄<lb/>
遺才無間疎戚酌於衆論俾列邇聯頋方樂受盡言務<lb/>
勤庻政凡有關於公議其毋惮於敷陳益懋嘉猷圖稱<lb/>
予望<lb/>
　　　王文除侍儀使誥<lb/>
朝廷之禮貴乎嚴肅以故等威有辨而周旋進退各得<lb/>
其宜此贊相之職所以必擇人而任之具官王文資稟<lb/>
<pb n="KR4e0010_WYG_012-15b"/>
純美學知向方昔其乃父嘗持文墨議論以事朕而殁<lb/>
於王事朕深閔之故於其子特甄錄之入侍於近衛從<lb/>
事於中書及居引進之司尤著恪恭之譽兹用進職列<lb/>
於侍儀其小心以自持尚臨事而加敬使禮文之行於<lb/>
朝廷者秩然可觀則予汝嘉<lb/>
　　　秦文除侍儀使誥<lb/>
夫禮所以辯上下而定名分凡朝覲㑹同之際所繫尤<lb/>
重故禮得其宜則朝廷尊而衆志定贊相之選可不慎<lb/>
<pb n="KR4e0010_WYG_012-16a"/>
歟具官秦文質貌秀偉儀榘端詳生於儒家能慎操履<lb/>
頃為禮部之属克勤乃事擢司侍儀爰示優用盖禮以<lb/>
為之本而儀以備其文則將事之時粲然有序尚敬之<lb/>
哉<lb/>
　　　張祐除司天少監誥<lb/>
司天之職在昔皆世守之故其淵源正而術數精非若<lb/>
他伎雜藝可以驟而學之也以爾張祐智識眀邃通於<lb/>
天文之術其在近代祖父世掌天官而爾實承其家學<lb/>
<pb n="KR4e0010_WYG_012-16b"/>
淵源既正術數已精其古所謂顓門名家者歟兹用命<lb/>
爾仍職司天尚其益攄所藴謹於推步以副朕敬天勤<lb/>
民之意<lb/>
　　　温都爾除回回司天少監誥<lb/>
天文之學其出於西域者約而能精雖其術不與中國<lb/>
古法同然以其多驗故近代多用之别設官署以掌其<lb/>
職盖慎之也以爾温都爾敏而多識回回天文之説實<lb/>
世守之朕仰觀天象敬授民時乃循近制仍設其職而<lb/>
<pb n="KR4e0010_WYG_012-17a"/>
命爾復居厥官爾尚勤於推測謹於敷陳恪守攸司以<lb/>
稱予意<lb/>
　　　張世傑除夏官正誥<lb/>
司天之職厥屬有五夏官其一也自非通隂陽而眀厯<lb/>
數者不以授之以爾張世傑推步之術得於家傳備軄<lb/>
司天于兹嵗乆朕方敬授民時以布政化夏官之正命<lb/>
爾為之往究所學稱朕意焉<lb/>
　　　趙德勝贈江西平章政事追封梁國公誥<lb/>
<pb n="KR4e0010_WYG_012-17b"/>
開國之初朕頼爪牙之士執干戈以拓疆土其有捐軀<lb/>
徇國而殁於王事烏得不深念之哉具官趙德勝剛果<lb/>
有識勇毅絶倫始自滁和奮迹行伍乃從渡江㧞采石<lb/>
取姑孰遂定建業克丹陽破毘陵皆預有功乃陞帥職<lb/>
從大將下宣城江隂攻吳興錢塘収青陽石埭襲宜興<lb/>
高郵而安慶九江鄂渚南昌之役其功益著及守南昌<lb/>
平山寇靖属邑朕甚嘉之爰膺僉樞之命夫何敵兵侵<lb/>
城竭力備禦誤中矢鏑竟隕其身於戲有功而不及親<lb/>
<pb n="KR4e0010_WYG_012-18a"/>
受其報朕之念爾何能忘之是用陟以崇階列職台輔<lb/>
仍封大國建於上公以示飾終之儀以昭勸忠之道英<lb/>
靈如在尚克歆承<lb/>
　　　追封梁國夫人誥<lb/>
國家彜制凡有爵位者推恩必及其伉儷而况吾功臣<lb/>
之配乎具官趙德勝妻王氏生於名家稟資淑慎相其<lb/>
君子夙夜勤勞事朕東征西伐無役不從没身王事大<lb/>
節可嘉贈典追崇胙之大國念其良配亦已考終宜膺<lb/>
<pb n="KR4e0010_WYG_012-18b"/>
梁國之封以表從夫之貴淑靈不昧服此寵光<lb/>
　　　方國真除廣西行省右丞誥<lb/>
自元政既微乃有智勇之士乘時而興思建功業及天<lb/>
下兵起遂角立一隅以為民人之保障其後果得所歸<lb/>
以全富貴是亦可謂豪傑者矣以爾方國真材噐雄毅<lb/>
識慮深逺知世道將不可為乃奮於東海之濵二十年<lb/>
間與其兄弟子姪分守三郡而威行於海上得非一時<lb/>
之豪乎然奉貢於我盖亦有年終能知幾達變舉族来<lb/>
<pb n="KR4e0010_WYG_012-19a"/>
歸富貴功名保而不失始終自全如此朕甚嘉之是用<lb/>
擢居左轄列名外省食其祿秩綴於朝班以示朕優崇<lb/>
之意爾其恭慎以自飭暇豫以自安益勉令名庶圗報<lb/>
稱<lb/>
　　　皇外考妣追封誥<lb/>
朕惟厯代君天下者推恩必及於后族親親之道也皇<lb/>
后馬氏勤勞内助化家為國非其親之積德何以致此<lb/>
稽於典禮是用追封皇外考馬某為徐王皇外妣為徐<lb/>
<pb n="KR4e0010_WYG_012-19b"/>
王夫人仍立廟以奉祀事於戱親之至則思逺報之至<lb/>
則禮崇尚惟幽靈歆兹䘏典<lb/>
　　　楊曄除中書左丞誥<lb/>
朕惟輔相所任大政而左丞實為之佐贊政本而宏治<lb/>
化其職重矣必有才德者乃稱是選具官楊曄文足以<lb/>
經國武足以濟時當朕創業之初爾即委身事朕内則<lb/>
効謨謀於帷幄外則宣命令於四方踐揚衆職政業昭<lb/>
著及居中臺綱紀大振屢叅省政勲績尤多今四海混<lb/>
<pb n="KR4e0010_WYG_012-20a"/>
壹朕將以仁義禮樂化風天下正爾展其所學之日也<lb/>
頃者命為右丞三月之間庶務畢舉其公平正大之心<lb/>
皦然可見朕實嘉焉左丞之任俾爾晉陞爾尚益盡心<lb/>
力共圖政理經綸審於事體施設酌乎時宜使百司奉<lb/>
法天下治安以副朕簡注之意<lb/>
　　　汪廣洋除中書右丞誥<lb/>
中書綜理百司紀綱庶務設丞於左右所以贊政本而<lb/>
宏化功必得濟時之材任重之器乃稱兹選具官汪廣<lb/>
<pb n="KR4e0010_WYG_012-20b"/>
洋道足以佐文治學足以庇民生敭歴中外十有六年<lb/>
比嵗江右山東屢叅省政克膺方面之託乃入為中執<lb/>
法振舉憲綱属陜右之地初入職方輟自臺端出任省<lb/>
寄僅逾半載勞効已著朕甚嘉之爰念功成治定之時<lb/>
正立綱陳紀之日匪資碩望曷圖治功是用命爾復居<lb/>
中書輔我大政右轄之位往其居之於戲官必擇人人<lb/>
惟求舊公輔之任朕期爾乆矣爾尚益宣材力務展猷<lb/>
為設施酌乎古今經綸審於事體庶成勲績以副朕懐<lb/>
<pb n="KR4e0010_WYG_012-21a"/>
　　　加封廣惠顯靈昭濟聖母誥<lb/>
朕聞神之為靈至妙莫測惟有功及於民者國家所宜<lb/>
報也今年春夏之交天乆不雨遣使徧告於天下山川<lb/>
原隰之神及於晉冀山西省臣上言太原城西懸甕山<lb/>
顯靈昭濟聖母歴代受封有禱輙應當使至之眀日述<lb/>
朕憂民之意黙告於神果䝉昭格甘雨随至大慰民望<lb/>
乃請加封用荅神休朕惟捍災禦患實神之功考之祀<lb/>
典禮宜褒贈尚資靈化永庇一方可加封廣惠顯靈昭<lb/>
<pb n="KR4e0010_WYG_012-21b"/>
濟聖母主者施行<lb/>
　　　吳琳除吏部尚書誥<lb/>
惟古帝王之治天下在於得人才然人才實由於銓選<lb/>
朕所以於吏部之職必擇器識公眀者居之具官吳琳<lb/>
學術既醇踐歴尤正其来事朕由博士陞僉憲司克振<lb/>
風紀及貳鹺臺國課以辨俾居記注獻納為多兹用陞<lb/>
長天官以掌銓衡之重爾其量材而授官計功而考能<lb/>
使賢愚有别而黜陟合宜庶稱朕為官擇人之意<lb/>
<pb n="KR4e0010_WYG_012-22a"/>
　　　杭琪除戸部尚書誥<lb/>
國家以戸口土田之事徭役職貢之方與夫㑹計倉廩<lb/>
府庫經費周給之數一歸之於戸部古之制也必才周<lb/>
而識精者始稱兹選具官杭琪處事精練敭歴為乆皆<lb/>
能展其所長爰佐大農遂貳戸曹涖事惟謹勞績優著<lb/>
朕甚嘉之是用俾爾陞任地官之長尚其眀生財之大<lb/>
道務培邦本使食貨充而國用足以稱朕節用愛人之<lb/>
意<lb/>
<pb n="KR4e0010_WYG_012-22b"/>
　　　魏觀除太常卿誥<lb/>
太常之職掌郊廟社稷山川羣神之祀其任重矣必眀<lb/>
於禮典者乃使居之具官魏某學行方正事朕有年累<lb/>
持憲節振揚風紀及領鹽司大課以集勞績茂著朕甚<lb/>
嘉焉頃者俾記言動朝夕之間屢進讜論尤簡朕心兹<lb/>
用命爾長於太常爾尚務持齋戒慎恭乃事用副朕誠<lb/>
敬之意而感通於神眀焉<lb/>
　　　殿中侍御史除刑部尚書誥<lb/>
<pb n="KR4e0010_WYG_012-23a"/>
中書設属具分六職之嚴司冦佐王夙掌五刑之禁盖<lb/>
將因法以輔政故必為官而擇人非稔其良疇膺厥選<lb/>
具官公平濟物敏健兼人練習憲章旁通乎吏事本原<lb/>
經術不泥於法家乆聯朝著之榮進副臺端之重宣眀<lb/>
國典紏肅官常簮筆而立赤墀盡言無避横榻而専白<lb/>
簡守正不阿頋節槩之甚優豈褒嘉之可後徃遷班於<lb/>
憲部庸率属於秋官尚推恤刑之心㒺攸兼於庶獄肆<lb/>
體好生之德使不犯於有司毋冒恩華益圖慎飭<lb/>
<pb n="KR4e0010_WYG_012-23b"/>
　　　禮部尚書除翰林侍講學士知制誥同修國史<lb/>
　　　　同知經筵事兼國子祭酒誥<lb/>
自昔翰苑之重職専代言至於執筆史舘勸講經帷典<lb/>
教胄監兼衆職以備文儒之任則今日之制為然盖命<lb/>
令以播四方紀述以信百世道術以廸一人學業以造<lb/>
多士教化之本於是乎繫自非學推聖秘才擅國華器<lb/>
識優而德履懋者莫宜稱兹選詢諸在列爰得其人具<lb/>
官沈潛六經蒐獵百氏淵源之學崇論服乎縉紳制度<lb/>
<pb n="KR4e0010_WYG_012-24a"/>
之文大冊傳於朝野風猷績用欎為畯龎遂長春官任<lb/>
我宗伯禮文修舉粲然可觀良嘉素能更進華序肆予<lb/>
命爾鑾坡掌制旃厦談經紬金匱之書典虎闈之教文<lb/>
儒之任備於厥身尚克欽承茂旉所藴以稱朕寵褒之<lb/>
意<lb/>
　　表<lb/>
　　　代國史院進后妃功臣列傳表<lb/>
聖君致治資内外以成功信史備言究始終而紀實恭<lb/>
<pb n="KR4e0010_WYG_012-24b"/>
陳簡冊冒徹冕旒中謝竊考詩書之編載覩商周之迹<lb/>
關雎麟趾首形后壼之賢川楫羮梅咸頼臣隣之正順<lb/>
坤隂以施教恊文武以成能肆大業之肇興聿丕基之<lb/>
永固使内外之功不建則帝王之治何觀洪惟我朝夐<lb/>
邁前古天立厥配正始之化夙彰王釐爾成致主之忠<lb/>
並懋爰即繼文之代用刋傳信之書維祖宗實錄之具<lb/>
完獨臣后本編之猶闕粤自大德丙午之嵗逮今至正<lb/>
戊子之年屢庀攸司特嚴直筆乃懿範徽猷之放失及<lb/>
<pb n="KR4e0010_WYG_012-25a"/>
駿勲偉績之網羅迄為全書足禆正史皇眀潤色乎鴻<lb/>
憲追典謨誥命之餘體制取法於舊規配紀傳表志之<lb/>
列於斯為盛莫之與京此盖伏遇表正萬邦首出庶物<lb/>
眀德以親九族宏推雍穆之風正心以率百官祗迓隆<lb/>
平之運永念造家之不易是圖埀統於無窮述作相因<lb/>
古今共貫臣等粗殚忠赤甫就汗青敢私褒貶之權姑<lb/>
謹事辭之載昭玉冊鐵書之盛美勒成一家廣金匱石<lb/>
室之秘藏貽諸百世<lb/>
<pb n="KR4e0010_WYG_012-25b"/>
　　　代佛郎國進天馬表<lb/>
乾龍在御遹觀至治之期天馬来廷謹效遐方之貢敢<lb/>
憚舟車之重譯恭伸臣妾之微誠中謝竊以榮水負圖<lb/>
曽見羲皇之世渥洼毓秀載聞漢帝之時必有聖明庶<lb/>
膺嘉貺矧值重熈之運宜昭上瑞之符伏念臣化外窮<lb/>
邦海濵僻壌種分夷裔遯居西域之西心慕華風引領<lb/>
北辰之北豈登天之無路每就日以瞻煇幸此名駒可<lb/>
充方物雖匪望雲之質亦稱絶地之姿歴無草之流沙<lb/>
<pb n="KR4e0010_WYG_012-26a"/>
驅馳萬里備六飛之法駕警蹕九重前鑾旗而後屬車<lb/>
觀玉臺而㳺閶闔儻沐至尊之寵馭實増小節之榮光<lb/>
輙遣陪臣冒干典屬此盖伏遇恩加九有道合三無舞<lb/>
干羽於兩階誕敷文德執玉帛者萬國共為帝臣異區<lb/>
並獻於白狼休應嘗符於朱鳳周邦来賀盡歸覆幬之<lb/>
中岐道有夷孰在要荒之後臣禮慚輸貢意切戴盆大<lb/>
一統於輿圖永囿無為之化恊六律於樂府佇聞太乙<lb/>
之歌<lb/>
<pb n="KR4e0010_WYG_012-26b"/>
　　檄<lb/>
　　　漢太尉諭七國檄<lb/>
盖聞人臣無將將則必誅者春秋之誼為非者天報以<lb/>
殃大易之道也昔我高皇帝既定天下懲亡秦孤立之<lb/>
敗於是剖裂疆土分二等之爵大封同姓侯者百餘邑<lb/>
尊王子弟大啓九國而是時昆弟少諸子又㓜弱故孽<lb/>
子悼恵王王齊七十二城庶弟元王王楚四十城兄子<lb/>
濞王吳五十餘城封三庶孽凡以廣親親之道固磐石<lb/>
<pb n="KR4e0010_WYG_012-27a"/>
之基也惟時諸王奄有民社固宜謹守職約作漢藩輔<lb/>
不顯亦世與漢室相乆逺今吳王濞乃稱首亂連諸國<lb/>
反豈漢顧有負於若等耶然當先帝之封濞也心固疑<lb/>
其有反相嘗諭之曰漢後五十年東南有亂豈若耶然<lb/>
天下同姓一家慎無反濞頓首謝不敢及濞就國乃遂<lb/>
招致天下亡命公即山鑄錢煑海為鹽變亂法度復以<lb/>
太子故内懷怨望詐稱病不朝失藩臣禮於古法當誅<lb/>
有司數請其罪孝文皇帝寛容不忍因賜之几杖老不<lb/>
<pb n="KR4e0010_WYG_012-27b"/>
朝欲其改行為善德至厚也今不圖改過自新益肆驕<lb/>
恣背德蔑義壞先帝所建立與楚王戊趙王遂膠西王<lb/>
卬濟南王辟光菑川王賢膠東王雄渠約從謀反為逆<lb/>
無道起兵以危宗廟賊害大臣及漢使者廹刼萬民伐<lb/>
殺無罪燒殘室家掘發丘隴為虐暴甚而卬等又重逆<lb/>
無道毁宗廟<graphic n="KR1214" url="https://raw.githubusercontent.com/kanripo/KR-Gaiji/master/images/KR1214.png" mimeType="image/png"/>御物皆干國之紀其罪不容誅幕府欽<lb/>
承皇帝制詔盡䕶諸將以大軍東向問罪七國惟爾七<lb/>
國皆劉氏懿親先帝所建立而同姓一家之諭言猶在<lb/>
<pb n="KR4e0010_WYG_012-28a"/>
耳縱不頋國家之法獨不念先帝之故畏其在天之靈<lb/>
乎且七國反書以御史大夫鼂錯變更律令侵削諸侯<lb/>
為辭皇帝量比天地信如日月不愛一人謝天下亦既<lb/>
誅錯以昭至公而七國兵不罷以此觀之意非徒欲誅<lb/>
錯眀矣叛逆之罪上通於天今靈旗東指所謂應兵王<lb/>
者之師有征無戰者也計七國之地不能當漢十二頋<lb/>
乃紏合區區之衆而欲與大漢為敵譬猶履薄氷而待<lb/>
白日豈不殆哉如能解散前惡以先帝子孫骨肉為念<lb/>
<pb n="KR4e0010_WYG_012-28b"/>
請命䧏服者皆除其罪復故其間豪傑有能擒斬渠魁<lb/>
倡衆来歸及所在士大夫能慕義効忠戮力成功者封<lb/>
拜之科厥有令甲夫逆之與順禍之與福其趨不同判<lb/>
若白黑為逆而甘於屠戮孰與為順而受福功名冨貴<lb/>
保於永世者乎禍福之原惟人所召毋狐疑猶豫為知<lb/>
幾者所姍笑檄到其善詳所處書不盡意<lb/>
　　　漢伏波將軍諭南粤檄<lb/>
盖聞天下之大義當混為一惟大漢隆興兼制八荒威<lb/>
<pb n="KR4e0010_WYG_012-29a"/>
靈所被㒺不臣妾陛下即位厥既存撫天下輯安中國<lb/>
然後興師出兵從事於蠻夷是故有司臨境而東甌請<lb/>
服閩王伏辜大將軍秉鉞單于奔幕驃騎抗旌昆邪右<lb/>
袵自上古所未能攝正朔不及其俗者莫不屈膝受事<lb/>
稽首来享甘心而内附惟南粤在服嶺南本南海地趙<lb/>
佗故越吏秦滅天下亂佗輙擅㨿其地自立為王高皇<lb/>
帝已定天下為中國勞苦故釋佗不誅因而王之與剖<lb/>
符通使使和輯百粤為外臣及高后時南粤以我隔絶<lb/>
<pb n="KR4e0010_WYG_012-29b"/>
器物為辭乃自尊號為帝稱制與中國侔高后怒削去<lb/>
南粤籍遣兵擊之㑹國有大故兵罷孝文皇帝務以德<lb/>
懐柔四夷為佗親冢在真定置守邑其從昆弟咸尊官<lb/>
厚賜寵之而遣使諭盛德焉佗恐頓首謝願奉詔長為<lb/>
藩奉貢職自削其帝制通使如故然聞其居國竊如故<lb/>
號特使天子時稱王朝命如諸侯而已天子寛容掩覆<lb/>
瑖玼亦置不問陛下建元之四年佗孫胡嗣為王而東<lb/>
粤侵其邊邑胡不敢擅興兵上書天子請命天子多南<lb/>
<pb n="KR4e0010_WYG_012-30a"/>
粤義守軄約為興兵未至而東粤平胡感漢德且約入<lb/>
見天子已而背約不入見而遣子嬰齊入宿衛胡死嬰<lb/>
齊歸國立擅殺生自恣無道天子數使使者風諭亦竟<lb/>
負恩不復見天子及其子興繼立乃與母后謀求内属<lb/>
上書請比内諸侯三嵗一朝天子許之賜其相吕嘉印<lb/>
除其故重刑用漢法諸使者留鎮撫之則是大漢始終<lb/>
嘉惠於南粤者甚厚為南粤計其將何以報漢德乎頃<lb/>
者其王王太后能念漢恩不可負如約將入朝獨吕嘉<lb/>
<pb n="KR4e0010_WYG_012-30b"/>
乆執國柄威福自専頋以内属為非利於是天子遣兵<lb/>
及其境問罪遂以反聞弑其王王太后盡殺漢使者連<lb/>
蒼梧兵拒漢逆天悖道厥罪不可赦陛下赫然怒是用<lb/>
命將出師將盡誅夷之而郡縣其地雖其地方萬里廣<lb/>
袤有犀象翡翠玳瑁諸竒産然以我大漢之强盛得其<lb/>
地不足以加大得其財不以為冨徒以其罪稔惡貫義<lb/>
所當誅用宏混一之盛震燿我大漢威命於無垠幕府<lb/>
今受天子詔分命伏波將軍出桂陽下湟水樓船將軍<lb/>
<pb n="KR4e0010_WYG_012-31a"/>
出豫章下須水戈船將軍出零陵下離水下瀬將軍下<lb/>
蒼梧馳義侯發夜郎兵下牂柯江咸㑹畨禺殄滅之期<lb/>
决在今日盖皇帝之兵非人之力天之福也惟爾南粤<lb/>
官属將校部落君長其必刼於威暴汚染凶逆無以自<lb/>
新如能共棄前惡斬捕元凶相率来降封賞之科具如<lb/>
甲令夫玉石俱焚誠聖天子所不忍用是播告之修不<lb/>
匿厥指苟或保恃險阻懷抱疑貳以自外我天子之威<lb/>
命則天兵所至職在討除必草薙而禽獮之盡殺乃止<lb/>
<pb n="KR4e0010_WYG_012-31b"/>
禍福所在昭然甚眀檄到咸諭陛下意毋忽<lb/>
　　銘<lb/>
　　　座右銘<lb/>
七尺之身具形甚微所以配兩儀而特立亘千載而不<lb/>
朽者曷從而致之夫亦曰德以為之實才以為之資不<lb/>
德不成不才不施不成無以有諸已不施無以見於時<lb/>
内不自有外不自見則不過途之人而已其無愧於此<lb/>
身者幾希是故仁義以建其本禮樂以暢其支將之以<lb/>
<pb n="KR4e0010_WYG_012-32a"/>
忠信華之以文辭推而用世細則以彌綸當世之務大<lb/>
則以立邦家太平之基此之謂眀體而適用成德而達<lb/>
才古之君子如是而已吾何足以與於斯雖然學顔子<lb/>
之學志伊尹之志固吾之自勉而不疑誓斯言其允蹈<lb/>
庶日夕以孳孳<lb/>
　　　器物銘<hi>并序</hi>
古之君子於凡御服之物日用所接者皆著銘焉名其<lb/>
器而因之以自警則進德修業之功無乎弗在矣大學<lb/>
<pb n="KR4e0010_WYG_012-32b"/>
所載湯之盤銘大戴記及金匱隂符所載武王器械諸<lb/>
銘是也余因竊取古義即凡器物各為之銘非敢貽於<lb/>
博雅之君子並庶幾動作之間私致其警焉爾合之得<lb/>
五十首<hi>今錄二十首</hi>
　　　冠銘<lb/>
爾形之端故居吾元吾德苟或愆曷居人之先<lb/>
　　　佩銘<lb/>
動中規矩鳴中律吕庶其為予輔<lb/>
<pb n="KR4e0010_WYG_012-33a"/>
　　　履銘<lb/>
義之趨信之踐毋蹈非毋臨險<lb/>
　　　枕銘<lb/>
體木而圎於以警吾昏體石而方於以安吾常<lb/>
　　　席銘<lb/>
我身之逸兮藉爾以為偃也我心之直兮匪爾之可巻<lb/>
也<lb/>
　　　衾銘<lb/>
<pb n="KR4e0010_WYG_012-33b"/>
舉而施之庇乎一體苟能推之覆幬乎遐邇<lb/>
　　　帳銘<lb/>
起處勿溷乎而褻不可徇乎而隐顯必順乎而獨可不<lb/>
慎乎而<lb/>
　　　笥銘<lb/>
非儀勿納非禮勿發<lb/>
　　　椸銘<lb/>
布帛大素其尚親附也錦繡□□如之何弗拒也<lb/>
<pb n="KR4e0010_WYG_012-34a"/>
　　　鼎銘<lb/>
鉉有金玉享受福矣或折爾足覆公餗矣<lb/>
　　　鏡銘<lb/>
貌之妍醜爾則辨其外心之淑慝爾曷鑒其内<lb/>
　　　櫛銘<lb/>
髮之亂也可以理之政之棼也曷以治之<lb/>
　　　尺銘<lb/>
百分之積乃成乎尺尺而復累吾不知其止學之為功<lb/>
<pb n="KR4e0010_WYG_012-34b"/>
固如是<lb/>
　　　印銘<lb/>
質金相文玉章德之臧名乃長<lb/>
　　　觚銘<lb/>
以此書文常思眀以此書事常思平以此書獄常思生<lb/>
以此書財常思輕<lb/>
　　　琴銘<lb/>
情性之正以防其淫造化之妙以鈎其深嗚呼聖人吾<lb/>
<pb n="KR4e0010_WYG_012-35a"/>
不得而見之矣欲知舜文王周公孔子者微乎斯音曷<lb/>
以得其心<lb/>
　　　匱銘<lb/>
虛其中厥有容維能容乆則充<lb/>
　　　榻銘<lb/>
坐如尸敬以持有弗荘者人所非<lb/>
　　　屛銘<lb/>
心不可蔽可蔽者目天不可蔽可蔽者人<lb/>
<pb n="KR4e0010_WYG_012-35b"/>
　　　劍銘<lb/>
水斬蛟鱷陸剸象犀盍少忍之以全物軀<lb/>
　　　友德齋銘<hi>并序</hi>
君子自修之道莫貴乎取友友也者友其德也德在於<lb/>
彼而吾資之以自修則彼之德乃所以為吾德也故君<lb/>
子貴乎取友也友人袁君所居之齋志之曰友德是可<lb/>
謂有志於自修者矣予故樂為之銘曰<lb/>
君子修已匪友莫成其友伊何惟德之貞彼德彼有於<lb/>
<pb n="KR4e0010_WYG_012-36a"/>
我何益相觀而善乃資友力取彼斯我我德斯崇我德<lb/>
之崇寧非友功自尊逮卑孰可無友以友輔仁聖訓斯<lb/>
守所友非德我德則隳友之不擇繇昧是非輕交易絶<lb/>
君子所耻朂哉袁君尚慎其始<lb/>
　　　逍遥軒銘<hi>并序</hi>
太原史君名燕息之所曰逍遥軒或曰史君方以壮年<lb/>
俊才見用於世盖幾於入而不出矣顧暇於逍遥乎是<lb/>
不然夫人不能不與物交者也雖與物交而能不累於<lb/>
<pb n="KR4e0010_WYG_012-36b"/>
物則焉往而不逍遥然非古之達人不能以及此史君<lb/>
其殆達人矣乎於是予為即其名軒之意以為軒銘銘<lb/>
曰<lb/>
繄古達人不與物殊處人間世恒與物俱雖俱於物而<lb/>
莫我紆凡物之交待之維虛逍遥以㳺㳺乎物初迨其<lb/>
乆矣曷有曷無既休天均遂由道樞與道為一與天為<lb/>
徒彼昏不知同流合汚身為物役營營而趨自遏其躬<lb/>
弗遑底居曽是弗寤亦狂以愚達人維君是鑒是圖何<lb/>
<pb n="KR4e0010_WYG_012-37a"/>
以昭之我言不渝<lb/>
　　　潛心閤銘<hi>并序</hi>
吳郡陸養正氏妙年好修而能文其讀書之閤扁曰潛<lb/>
心志為學也金華王禕與養正有交友之義因銘其閤<lb/>
以朂之銘曰<lb/>
身主乎心非與物同心為物役式遏其躬君子為學必<lb/>
潛是心心之弗潛如水斯淫心之潛矣乃静以虛惟虛<lb/>
故眀止水之如聖賢如何是心則思德崇業廣皆思所<lb/>
<pb n="KR4e0010_WYG_012-37b"/>
為温温恭人猶玉就瑳相在爾室心兮靡他紛華盛䴡<lb/>
爾則匪無而爾之志曽弗彼趨啓我方冊對越聖賢朝<lb/>
斯夕斯終日乾乾乾乾何為惟學是求尚鑒兹銘益茂<lb/>
厥修<lb/>
　　　羅氏衍慶堂銘<hi>并序</hi>
維睦之羅氏逺有系序在唐萬象先生吳越昭諫先生<lb/>
皆保有令德為時名人至宋季有章甫先生者又克世<lb/>
其家因名所居之堂曰衍慶章甫之孫来請禕銘乃為<lb/>
<pb n="KR4e0010_WYG_012-38a"/>
之銘曰<lb/>
君子修德所積維善維善既隆厥慶斯衍有衍者慶施<lb/>
於後昆載趾其美載揚其芬譬彼水木源深本厚其流<lb/>
乃長其末乃茂善積於已慶降自天天匪難必人盍勉<lb/>
㫋爰勒兹銘視逺知近尚穀爾後勿替有引<lb/>
　　　居易齋銘<hi>并序</hi>
錢唐徐子貞氏清慎純篤之君子也其所居齋扁曰居<lb/>
易属予為之銘予辱與子貞㳺甚乆因不復辭銘曰<lb/>
<pb n="KR4e0010_WYG_012-38b"/>
天賦是氣予於生人維人之生萬有不均貴富貧賤若<lb/>
衡稱權孰其尸之有命在天命定於天莫能或渝君子<lb/>
竢之維易是居孰為居易素位而行孰為素位反身而<lb/>
誠誠之之道勉之勉之逮之既誠與天無違當其誠矣<lb/>
由之而安貴賤冨貧已何與焉相時小人名馳利驅行<lb/>
險僥倖甘於昏愚君子居易維德之基聖謨孔昭尚克<lb/>
念兹<lb/>
　　　昱嶺關銘<hi>并序</hi>
<pb n="KR4e0010_WYG_012-39a"/>
昱嶺關在杭徽之交因山為險與千秋獨松稱三關而<lb/>
三關莫險於昱嶺國家既奠南服建江浙行中書省治<lb/>
於杭故杭於今為大藩視三關盖要害也至正十六年<lb/>
二月劇盗自徽来犯昱嶺守關帥臣望風退北盗遂入<lb/>
關侵掠内境於潛昌化皆杭属縣帥䘮衆暴鞠為盗區<lb/>
今江南行臺監察御史檇李沈公時為行省左右司都<lb/>
事受丞相命總督戎事首布書檄開諭黎庶示之恩信<lb/>
使與賊携遂分諸軍四道而進約並㑹關下復遣一軍<lb/>
<pb n="KR4e0010_WYG_012-39b"/>
逾關而出設為疑伏截其奔衝號令堅眀莫或渝越三<lb/>
月既望我軍抵昌化與賊屢戰乘勝追逐過車盤嶺二<lb/>
十八日諸軍如約㑹集關下即以其日収復關門盗雖<lb/>
有險不能以為固矣時驕將或桀驁不用命公單騎自<lb/>
臨安道新城度浮雲嶺趨於潛召父老慰撫之衆皆感<lb/>
泣請歸順自新因率民兵與大軍合據關為守聲威益<lb/>
揚遐邇震疊未幾徽之境土相繼率平矣竊惟易稱王<lb/>
公設險以守其國春秋書戍虎牢傳者謂虎牢鄭之險<lb/>
<pb n="KR4e0010_WYG_012-40a"/>
不繫之鄭責鄭不能守也今公推忠立義以制師律昭<lb/>
信布德以牖民𠂻克綏叛徒式遏亂略致是險阨荐歸<lb/>
版圖駿功英名將與昱嶺爭相雄偉於悠乆徵諸大易<lb/>
春秋之義誠在所足嘉宜勒銘詩用示永世其辭曰<lb/>
皇帝在御天清地寧孰作弗靖干我泰平有蠢㓂徒蟻<lb/>
聚蜂結乘間竊發搆禍興孽杭徽之交巍巍大山維天<lb/>
設險界山為關其險伊何勢勝形阻劍門陋蜀武岡鄙<lb/>
楚㓂徒慿陵闖我關門我險彼㨿事乖理屯有偉沈公<lb/>
<pb n="KR4e0010_WYG_012-40b"/>
其氣浩浩乃率王旅乃致天討兵威所臨遏逭殄殱鯨<lb/>
鯢虺蜮蹤消跡潛亦有亂人昔我赤子恩言載加請命<lb/>
効死維時沈公威恩並宣底定披攘夷視阻艱岩岩兹<lb/>
關我險我有孰猶敢闚壞我之守昔壞今完昔塞今通<lb/>
僉曰匪他沈公之功公曰敢哉丞相命我丞相之勲我<lb/>
居其可丞相曰咈天子眀眀凡兹武功厥繇皇靈皇靈<lb/>
攸被與山無極紀實作詩刻在山石<lb/>
　　　雲黄菴銘<hi>并序</hi>
<pb n="KR4e0010_WYG_012-41a"/>
烏傷南鄙有雲黃山我聞在昔善慧大士彌勒應身化<lb/>
度羣生於此山頂勤修善行先後七佛一齊行道有雲<lb/>
黄色圍繞覆護是故此山名曰雲黄其卓錫處故迹宛<lb/>
然復九百載厥有比丘是名妙珍諸上善人同㑹此處<lb/>
依昔故迹創造菴舎架岩為宇土木堅好中像大士莊<lb/>
嚴供飬而於其旁宴坐食息比丘有言我等於此敢求<lb/>
安隠惟昔如来日中一食樹下一宿惟能如此故能得<lb/>
道今我於此亦復如是邑人王禕来此菴中聞比丘言<lb/>
<pb n="KR4e0010_WYG_012-41b"/>
歡喜賛歎合掌恭敬而説偈言惟佛生世間本與衆生<lb/>
同云何而得佛一切惟心故人心如虛空光眀妙不測<lb/>
四聖及六凡此心實互具隨心之所念即已趨其界心<lb/>
苟欲作佛即已成佛已所以者何故佛我心所具一念<lb/>
能堅固云何不作佛我既成佛已依報及假名衆生無<lb/>
情物亦皆能作佛所以者何故我與衆生類一一具佛<lb/>
性苟我已作佛孰有非佛者心佛與衆生夫豈有差别<lb/>
昔善慧大士願力甚廣大衆生被化度悉皆成佛道今<lb/>
<pb n="KR4e0010_WYG_012-42a"/>
我與爾等同預龍華㑹大士之所誓各各宜精進精進<lb/>
勿外求求此心已足如不信我者請誦心王銘是銘大<lb/>
士説就以銘此菴<lb/>
　　　周牙璋銘<hi>并序</hi>
牙璋周制以起軍旅以治兵守盖王使之瑞節也夫兵<lb/>
戎之事嚴矣當調發之際屯戍之中不有以示之信則<lb/>
號令之出莫或信之機事不宻鮮有不害成者故牙璋<lb/>
之用將以取信其間使知號令之所向所以致其嚴也<lb/>
<pb n="KR4e0010_WYG_012-42b"/>
考之周官其器盖掌於典瑞其長七寸厚一寸而二寸<lb/>
其射斜剡左出且圻鄂瑑起若牙之列焉牙齒兵象故<lb/>
以用之兵戎間也唯典瑞之職掌玉瑞玉器之藏辨其<lb/>
名物與其用事厥類不一若珍圭以徵守璧羡以起度<lb/>
要皆非若牙璋嫓當軍政之行號令疾於風霆投機之<lb/>
㑹間不容髮則其為用固利害之攸繫謂為王使之瑞<lb/>
節豈非然哉古者器必有銘如嘉量盤杅之属皆著刋<lb/>
勒而兹獨闕焉謹追序而系之銘曰<lb/>
<pb n="KR4e0010_WYG_012-43a"/>
國有大事莫重於兵兵則有機匪嚴不行昔在成周制<lb/>
器孔精乃作兵符牙璋用成厥璋伊何美玉斯斵他山<lb/>
之石以礱以錯七寸非短一寸非薄其射二寸剡以圻<lb/>
鄂圻鄂瑑起似牙之張牙齒兵象既斷且剛方兵之守<lb/>
我威用藏及兵之征我武維揚其守其征繇我號令牙<lb/>
璋所臨焱疾風勁智將勇卒力猛威盛指麾之頃孰不<lb/>
從命示以兵符以决兵機河海可塞山岳可移號令之<lb/>
嚴鬼神弗欺豈維嚴矣大信所維嚴實兵法信則兵本<lb/>
<pb n="KR4e0010_WYG_012-43b"/>
繫兹瑞節天子攸謹緩急有權出納惟允國之利害視<lb/>
是為凖珍圭璧羡皆器所冝其嚴其信孰兹與夷貴配<lb/>
玉節重儕鎮圭天子之寳典瑞之竒銅虎羽檄漢世所<lb/>
作規模則卑視古斯怍維聖制器萬世矩彠爰勒銘詩<lb/>
執事有恪<lb/>
　　　漢玉律銘<hi>并序</hi>
候氣以律製律以竹古制也殿中用玉律則漢制為然<lb/>
重其用也漢制天子常以日冬夏至御前殿合八能之<lb/>
<pb n="KR4e0010_WYG_012-44a"/>
士聼樂均候鐘律進退於先後五日之中各以狀聞而<lb/>
審其効否用占吉凶將飭正人事順迎天休以為立政<lb/>
出治之本然而天子親臨事大體重截竹而為莫克稱<lb/>
德乃攻玉是制管長一尺八寸外方而内圖其内有隔<lb/>
隔有小竅以通氣隔上九寸其空均直徑三分以應黃<lb/>
鐘之數隔下九寸迤邐煞至管底徑二寸餘以聚其氣<lb/>
而上之管之數十二置諸禁殿之中而緹室葭灰按候<lb/>
維謹盖取夫陽精之純以導迎和氣於忽微也竊惟刻<lb/>
<pb n="KR4e0010_WYG_012-44b"/>
玉為琯肇自黄帝昭華来獻著於有虞今漢殿之制取<lb/>
法於古實太史之寳器而銘詩無傳可謂闕典因為補<lb/>
其辭曰<lb/>
堪輿兩間元氣旁薄何以候之鐘律斯作若昔神聖鉤<lb/>
深探精截竹始製准乎鳳鳴惟漢欽天追古有製刻玉<lb/>
為律厥數十二體藴亷潤用窮忽微孚尹旁達聯采互<lb/>
輝有嚴禁殿内閟緹室緹縵周布塗釁惟宻日至冬夏<lb/>
二氣兹萌葭灰或揚厥氣有徵黃鐘蕤賓氣應灰出動<lb/>
<pb n="KR4e0010_WYG_012-45a"/>
若發機靡徐靡疾天子敬恭乘輿親臨乃命八能聼均<lb/>
審音聼審之間先後五日占其疾徐用驗凶吉孰為吉<lb/>
凶候狀以聞導迎叶氣節授斯民先王製律政治所本<lb/>
立政出治㒺弗兹謹維是漢殿古法遹追和隂倡陽與<lb/>
天無違範金鑄銅制作隨世孰若斯玉質美華貴懿哉<lb/>
寳器太史所司刻銘示重永世勿隳<lb/>
　　　學海齋銘<hi>并序</hi>
盱江吳尚志先生名其居之齋曰學海志為學也揚雄<lb/>
<pb n="KR4e0010_WYG_012-45b"/>
氏曰百川學海而至於海夫海之為物鉅矣百川細流<lb/>
也學海而至於海無亦由其不息之功歟嗟乎君子為<lb/>
學苟不息也聖人之道雖大其有不至者哉百川學海<lb/>
惟其不息而至於海君子學道惟其不息而至於道其<lb/>
理一耳尚志志於學者也年已及艾而學焉之功㒺或<lb/>
少間吾知其至於道也必矣故為銘以諗之銘曰<lb/>
學道之功惟不息是崇惟其不息斯與道同相彼海矣<lb/>
百川學之川流不息故海焉同歸猗聖道之大猶鉅海<lb/>
<pb n="KR4e0010_WYG_012-46a"/>
然乃欲至之可不如百川弗川之如是自畫以盈譬彼<lb/>
丘陵曷喬嶽能成維時君子既艾而勤不底於大道不<lb/>
寧厥身有容斯齋作銘以勒之凡我學徒盍鑒於兹<lb/>
　　　貧樂齋銘<hi>并序</hi>
李君彦章甫名所居之齋曰貧樂間屬其友王禕為之<lb/>
銘夫君子之心純乎天理者也天理所在物之自外至<lb/>
者孰得而累之外物不能為之累則其中之所樂固有<lb/>
人不及知而已獨知之者矣故夫貧而能樂在衆人以<lb/>
<pb n="KR4e0010_WYG_012-46b"/>
為難自君子言之則未始有一毫之矯偽者也吾彦章<lb/>
甫蚤受學文懿許先生之門其學盖知本矣及其仕也<lb/>
入則為王官出則為郡守亦既顯庸而其操行禔身亷<lb/>
慎儉約所謂貴而能貧者則其貧而能樂非獨其所自<lb/>
知而人亦且有以信之矣故禕不辭而為之銘銘曰<lb/>
有粹者理我心所涵動則春融静則淵潛厥於其中至<lb/>
樂攸存其樂伊何渾然天真君子之貧則維其常豈以<lb/>
貧故而樂乃忘吾顔氏子貧亦甚焉陋巷簞瓢為樂則<lb/>
<pb n="KR4e0010_WYG_012-47a"/>
全維彦章甫希顔之徒雖貧而樂秉心不渝有容斯齋<lb/>
貧樂是名朝斯夕斯我名其徵<lb/>
　　　散木菴銘<hi>并序</hi>
散木菴者鄱陽蔡原仲先生之所居也先生之言曰吾<lb/>
散才也世故棄而弗用雖用矣弗能乆且顯也於是吾<lb/>
今亦已老而無可用矣亂離之後結屋以居山之美材<lb/>
莫能致也而所取者特樗櫟之散木不足以就繩墨而<lb/>
施采斵然而吾散材也則取散木以為居固其所也廼<lb/>
<pb n="KR4e0010_WYG_012-47b"/>
自為文以記之金華王禕聞而嘆之曰先生其有道者<lb/>
乎夫名造物之所忌也先生之才足以用世矣而自謂<lb/>
曰散才名之避也至其屋以散木而求以稱夫散才之<lb/>
號則其避名也甚矣非有道者能是乎遂從而為之銘<lb/>
銘曰<lb/>
木之散也以為吾廬吾才之散厥宜斯居居之何如有<lb/>
安而無虞<lb/>
　王忠文集巻十二<lb/>
</p>
<p>
</p>
  </div>
</body>
</text>
</TEI>
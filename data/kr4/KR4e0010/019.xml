<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王忠文集巻十九</head> <lb/>
    <p>
<pb n="KR4e0010_WYG_019-1a"/>
欽定四庫全書<lb/>
　王忠文集巻十九<lb/>
　　　　　　　　　　　　　明　王禕　撰<lb/>
　　雜著<lb/>
　　　急就章<hi>并序</hi>
急就章小學之流也漢元帝時黄門令史游始為之初<lb/>
秦李斯等作蒼頡爰歴博學等篇而漢興以來徒𨽻之<lb/>
字是用字學日以不正游乃取其篇中正字類而韻之<lb/>
<pb n="KR4e0010_WYG_019-1b"/>
為三十二章東漢杜度張芝善槀法用以冩此章號章<lb/>
草世遂謂草書起於游而不知游所用者本正字也其<lb/>
學至唐猶傳蓋所傳者讀而其體則無傳矣宋大儒廬<lb/>
陵歐陽公及四明王應麟復以州名姓氏為之則皆棄<lb/>
其體而用其讀者然今之習其讀者固亦鮮也余治經<lb/>
之暇偶取禹貢詩周官山川草木鳥獸六官之名為三<lb/>
篇以示諸子姓殆猶續古小學之遺意非敢為博雅君<lb/>
子道也<lb/>
<pb n="KR4e0010_WYG_019-2a"/>
　　　禹貢山川名急就章<lb/>
渾沌既判二氣分清升為乾濁為坤凝而結者山嶽安<lb/>
其融而液江河奔錯峙襍流互以陳井列棊布莽芸芸<lb/>
洚水滔天未得平下民昏墊汨且泯蛇龍猛獸況害人<lb/>
帝命神禹奠斯民隨山導川木是刋躬乘四載劬厥身<lb/>
九山九川各定名九州區别乃可遵冀兖青徐揚豫荆<lb/>
梁雍俱以山川均乃若崑崙穹窿實號山宗支為兩條<lb/>
介于土中衡南華西恒北岱東是謂四嶽各鎮厥封大<lb/>
<pb n="KR4e0010_WYG_019-2b"/>
别大伾太岳太行<hi>叶音洪</hi>粤大粤太以言其崇終南西傾<lb/>
内方外方<hi>叶音風</hi>或復稱陽名以方從王屋嶓冢底柱析<lb/>
城<hi>神融切</hi>及乎碣石名以狀同雷首壺口陪尾名以躬鳥<lb/>
鼠熊羽龍門名以禽<hi>渠容切</hi>名從山者岥嶧岍嶓岷從草<lb/>
木者荆蔡梁栢桐若夫三危合黎敷淺原積石朱圉惇<lb/>
物䝉其名既不一其處孰能窮又若海為鉅物百川攸<lb/>
歸江河淮濟四瀆並釃濟絶而漳續亦自逹海涯灉沇<lb/>
汶漯汭泗沂漢沔潛沱洚濰淄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>渭灃澧漾漆沮滎洛<lb/>
<pb n="KR4e0010_WYG_019-3a"/>
瀍澗滄浪澨波菏之流皆順施雷夏恒衞孟津伊大野雲<lb/>
夢桓和夷彭蠡震澤匯以瀦休屠之涿野亦既陂黑水弱<lb/>
水西導之若夫覆鬴馬頰徒駭太史<hi>叶音思</hi>簡潔鬲津鈎<lb/>
盤胡蘇厥為九河故道莫稽沅元漸辰叙酉澧并湘資<lb/>
厥名為九江洞庭摠於斯岷嶓及豫章婁淞東江湄厥為<lb/>
三江名傳聞各異辭維禹九年功既成九土㡳績乂以寧<lb/>
六府孔修三壤貞五服逺邇賦重輕萬國封建土姓明<lb/>
聲教所暨罔弗承東漸西被朔南臻庸錫𤣥圭告虞廷<lb/>
<pb n="KR4e0010_WYG_019-3b"/>
洛龜呈書獻瑞徴厥功盛矣不可形萬世永賴天地并<lb/>
　　　詩草木鳥獸名急就章<lb/>
天地兩間糅羣物有萬其彚賦形質厥分飛潛及動植<lb/>
名殊實異不可詰要繇一氣所從出其初勾萌始甲拆<lb/>
苗生條抽根榦立春生秋成自華實翾飛蝡行蠢動息<lb/>
其生變幻胎卵濕含靈肖翹紛濈濈詩人詠歌亦偶及<lb/>
散指槩見在篇什今可攬者不百一有若荇葛芹藻芣<lb/>
苡蘩葑菲薇蕨茆蒲蘋蕭蓼堇荼苦薺藍茨茅葭菼萇<lb/>
<pb n="KR4e0010_WYG_019-4a"/>
葦萑䕌艾茹蘆芩藚菅蘝莠蓬苕莪芑蘭蓍要苴苹蔚<lb/>
菜蕳蘆蒿蓫葍蔦蘿芄薁菽葵荏韭鬱諼卷耳唐臺芻<lb/>
緑全紅即游龍二名兼芍藥菡萏荷舜丹筍麻匏瓠𤓰<lb/>
瓞緜黍稷稻穀粒且堅稙穉秬秠穋稌穈粱粟來牟稂<lb/>
稗存又若松柏棠棣枤杜樞椅桐杞梓枌桑榆檜檀栲<lb/>
杻檖柞梧棫樸樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>棘櫟樗栁楊榛楛漆枸楰樛株桋<lb/>
栩楚扶蘇桃李梅栗棗木𤓰<hi>叶音姑</hi>緑竹猗猗亦其徒又<lb/>
若鳯凰雎鳩鵲燕鸎鴻雁鸒鷺鶖鴛鴦<hi>叶音英</hi>鸛鶴鸞鵠<lb/>
<pb n="KR4e0010_WYG_019-4b"/>
鷮鵜并鳬鷖雄雉牝雞鳴鴟鴞鳲鵙鵻脊令晨風鶉雀<lb/>
鳶隼鷹𤣥白黄鳥黑烏生交交桑扈及蒼庚又若麟趾騶<lb/>
虞麕鹿麀<hi>叶音夭</hi>豕豝豵豣牂羜羔犉特牲犧牛羊庖毚兔<lb/>
龎犬狐狸猱熊羆貔豹狼虎虓象兕豺貉貆鼠猫我馬<lb/>
維駒駟驈驂騏馬騧駁駱駟驥騵驪騅駓騂駠驒駰騢<lb/>
乘黄皇駜駽它若螽斯蝃蝀青蒼蠅蟋蟀蜉蝣蜩蠋蝱<lb/>
虺蛇蜴蜮蟊賊成蜂螫與蠶善惡明伊威蜾臝及螟蛉<lb/>
蜎蜎熠燿粤宵行莎雞即是促織名魴鰥鱮鯉鱒鰷鱨<lb/>
<pb n="KR4e0010_WYG_019-5a"/>
鯊鰋鱣鮪魚是徵鱉亦其屬龜最靈龍輴之龍亦可形<lb/>
所貴君子能多識一物不知恥不格古今異稱方言隔<lb/>
傳聞之譌須考覈後來離騷歌草木<hi>叶音覔</hi>爾雅蟲魚疏<lb/>
尤悉維茲纖𤨏難具述略叙其目資翰墨<lb/>
　　　周官官名急就章<lb/>
維王受命宅中建國辨方正位設官分職乃制六官以<lb/>
為民極六官之屬三百六十位列崇痺事别緩急大綱<lb/>
小紀防範周宻猥冗纖𤨏莫不畢集天官冢宰其屬則<lb/>
<pb n="KR4e0010_WYG_019-5b"/>
大宰小宰宫正宫伯庖亨饔膳甸獸䱷鼈酒漿凌籩醯<lb/>
醢鹽腊掌舍閽寺掌次幂幕絲枲皮幣夏采職歲縫染<lb/>
裘屨書服追會醫分瘍食府列玉大内府外府内豎内<lb/>
臣内宰職内九嬪世婦女祝史御地官司徒其屬則師<lb/>
保州縣族黨閭比鄉遂里鄰鄙鄼旅市廛胥土均門關<lb/>
稍委封牧鼓舞充牛載羽士訓誦訓山虞澤虞川泉林<lb/>
草稻稼葛荼節迹卝角炭蜃舂<graphic n="KR1066" url="https://raw.githubusercontent.com/kanripo/KR-Gaiji/master/images/KR1066.png" mimeType="image/png"/>倉廩塲囿禄槀舍遺<lb/>
春官宗伯其屬則典瑞典命司尊司筵鬱鬯雞龜菙□<lb/>
<pb n="KR4e0010_WYG_019-6a"/>
卜占庸器車服瞽䝉司干磬鐘笙鎛韎籥旄常樂夢師<lb/>
胥祲瞭職喪冡墓祧祀詛祝保章巫肆典路鞮鞻馮相<lb/>
天府世婦諸史諸宗夏官司馬其屬則司馬虎賁羅畜<lb/>
鳥羊戈盾弓矢環弁甲兵旅𨽻節服挈壺射相廋固圍<lb/>
圉川邍山匡撢繕槀校戎馭僕量牧險爟候田道右勲<lb/>
小臣司士小子職方懷方土方合方訓方形方秋官司<lb/>
冦其屬則盟約民刑鄉遂縣都蟈雞條狼蠻貉閩夷夫<lb/>
人硩蔟蜡氏象胥司烜赤叐銜枚野廬萍柞翦訝雍翨<lb/>
<pb n="KR4e0010_WYG_019-6b"/>
交儀刺金貨賄庶庭修閭禁暴殺戮囚圜伊宂𡨕客察<lb/>
憲寤家方壺朝都等士行人大夫冬官司空其屬則車<lb/>
輈輪輿弓函築雕裘㡛廬匠韋韗冶陶鐘磬鳧鮑楖㮚<lb/>
梓桃瓬玉之類考工所條粤肇繇唐虞爰建九官厥職<lb/>
若簡衆務並兼迨兹成周而六官乃全綱舉目張其亦<lb/>
已繁然姬公所制真聖作焉後有王者茍志古先關雎<lb/>
麟趾治化既臻舉而行之不粲然可觀何嬴秦而下私<lb/>
意是專事不師古官制駁然幸典册所載遺跡班班叙<lb/>
<pb n="KR4e0010_WYG_019-7a"/>
次梗概用竢後賢<lb/>
　　　演連珠<hi>并序</hi>
連珠之體貴乎辭麗而言約不指説事情必假諭以逹<lb/>
其行使覽者微悟合古詩諷興之義以其易覩而可悦<lb/>
歴歴如貫珠故謂之連珠也漢章之世班固賈逵傅毅<lb/>
三子者受詔始作然其文後世鮮傳焉禕讀文選嘗喜<lb/>
陸機所作演連珠因擬其體為五十首雖諷興之義竊<lb/>
或庶幾而辭不能麗言不能約有媿於作者多矣録之<lb/>
<pb n="KR4e0010_WYG_019-7b"/>
于左以備覽云王禕序<lb/>
臣聞圓穹埀象列宿昭符北辰天樞至尊而不動中宫<lb/>
天極泰乙之常居是以人君居正所以建皇極王者宅<lb/>
中所以恢帝圖<lb/>
臣聞騰蛇游霧應龍凌雲蛇則何威霧以濟其威龍則<lb/>
何神雲以顯其神是以人君所托者權之盛人君所乘<lb/>
者位之尊桀為天子因能亂天下堯為匹夫不能治三<lb/>
人<lb/>
<pb n="KR4e0010_WYG_019-8a"/>
臣聞人之於物最為含靈聖之於人尤稱拔萃是以隂<lb/>
陽至妙而聖人之能運隂陽天地至大而聖人之力位<lb/>
天地道有隆汙惟聖人易汙而為隆世有治亂惟聖人<lb/>
反亂而為治<lb/>
臣聞聖不自聖學焉是資説命肇遜敏之告周頌載緝<lb/>
熈之辭是以廣厦細氊引文儒而共講左圖右史舍古<lb/>
訓其奚師<lb/>
臣聞製器者兢兢業業用訖于有成奉器者洞洞屬屬<lb/>
<pb n="KR4e0010_WYG_019-8b"/>
乃保其無虞是以天下大器不易于圖祖宗經營百年<lb/>
而不足子孫蠱壞一日而有餘<lb/>
臣聞臣有盡言必因君之善聽君將致理必頼臣之忠<lb/>
告蓋下之於上所要則微上之於下所求宜篤是以堯<lb/>
問衢室側陋之謀是咨舜訪總章芻蕘之語俱録大禹<lb/>
一饋而十起周公一沐而三握<lb/>
臣聞以寡就衆察有不偏以廣就約知無不真何則一<lb/>
人以二目視一國一國以萬目視一人<hi>闕</hi>
<pb n="KR4e0010_WYG_019-9a"/>
　　　　御羣下者無微不親<lb/>
臣聞赤子無他欲而必遂其所有欲赤子有不言而必<lb/>
會其所無言是以聖人之宰萬民務在通其志聖人之<lb/>
制萬物貴乎全其天<lb/>
臣聞上天至公四序以成秋霜肅殺而木不怨落春風<lb/>
長養而草不謝榮是以聖王御世使民不矜涵之以德<lb/>
義不知其為惠遒之以法律不知其為刑<lb/>
臣聞事以順為便物以適為安為猿賜者非負之而升<lb/>
<pb n="KR4e0010_WYG_019-9b"/>
木為魚德者非挈之而入淵是以夏蠲冬繇民不以為<lb/>
怨春貸秋賦民常以為恩<lb/>
臣聞網以綱為總服以領為尊綱舉而目自張領振而<lb/>
裔乃循是以道者政之領聖人修道不修政吏者民之<lb/>
綱聖人治吏不治民<lb/>
臣聞天道黙運寒暑調而人不知天象昭埀景緯明而<lb/>
人易覩是以一人之術教化出於朝廷一代之法憲令<lb/>
著于官府術以潛斡民靡察其由法以顯施民莫踰其<lb/>
<pb n="KR4e0010_WYG_019-10a"/>
度<lb/>
臣聞調弓者必弛張其弦鼓瑟者必推移其柱是以因<lb/>
時制宜將以通於俗觀變立法不徒泥於古三王殊事<lb/>
名施於後世五帝異道德覆於天下<lb/>
臣聞竹律九寸可以推七十二候之氣運玉衡八尺可<lb/>
以驗九千萬里之天行是以人君致治之具甚約天下<lb/>
歸化之效孔宏何則十世百世之理萬世之理萬人千<lb/>
人之情一人之情<lb/>
<pb n="KR4e0010_WYG_019-10b"/>
臣聞琴非絃不鳴羣徽具而絃調車非轂不行众輻湊<lb/>
而轂備是以聖明之代賢才畢試人君無聰明摠天下<lb/>
之智為聰明人君無威勢乘天下之能為威勢<lb/>
臣聞句粤之簳鏃以精金用為棓箠則何擇於槁樸蜚<lb/>
景之劒威奪白日用以刲穫則何異於劂刃是以量材<lb/>
受任則大小得宜度德官人則聖賢無隠<lb/>
臣聞君人之職用相為先宰相之任惟賢是舉是以傅<lb/>
嵒求説徒憑夢象之符莘野聘伊不假官資之序<lb/>
<pb n="KR4e0010_WYG_019-11a"/>
臣聞人材顯晦關世盛衰故叔末之弃置乃興王之倚毗<lb/>
是以十亂造周本出商家之舊三傑輔漢實由秦世之<lb/>
遺<lb/>
臣聞孔席不煖墨突不黔豈忘己以徇物寧枉尺而直尋<lb/>
是以徳周乎萬物者中庸之道道濟乎天下者聖賢之心<lb/>
臣聞出處異致用舍殊方裕於己者及物之心𢎞潔其<lb/>
身者為我之道長是以孔孟憂時冀尊王而輔帝巢由<lb/>
傲世甘薄帝而輕王<lb/>
<pb n="KR4e0010_WYG_019-11b"/>
臣聞翠以羽自殘龜以智自害丹以含色而肌磨石以<lb/>
抱玉而質碎自衒厥美者物之愚自貽伊患者物之昧<lb/>
是以藴節韜光智士所以密其外繕<hi>闕</hi>　　哲人所以<lb/>
定其内惟内外之既完故始終之無悔<lb/>
臣聞神龍遊于九淵以有欲而見擾威鳯生於丹穴以<lb/>
無求而莫致是以高世之士超然逺逝等寶玉如土苴<lb/>
齊冠冕於羈累上卿千乘魯連却而弗顧𢎞璧十朋亢<lb/>
倉睨而不視<lb/>
<pb n="KR4e0010_WYG_019-12a"/>
臣聞石韞玉而山潤川沈珠而淵媚是以處士隠晉鄙<lb/>
人皆善良德人居商嵒物無妖厲<lb/>
臣聞以色物毛澤買馬而不論其足力則厩無絶地以<lb/>
大小徑廣售玉而不論其質美則篋無連城是以以德<lb/>
求士致士之實効以才取士得士之虛名<lb/>
臣聞尺有所短寸有所長攻其短則天下無全才録其<lb/>
長則人才皆大方是以蕭曹斗筲英布刑墨其質本可<lb/>
都將相伯夷蹈義楊朱履善其能不足位公卿<lb/>
<pb n="KR4e0010_WYG_019-12b"/>
臣聞直道而事人者不嫌於去就盡忠而愛主者不易<lb/>
於生死是以展禽三黜而無怨史魚尸諫而忘毁<lb/>
臣聞易重咸恒詩首關雎隂教者天倫之模範内治者<lb/>
王化之權輿是以周家致理太姒之德既盛漢室搆亂<lb/>
吕氏之行元汙<lb/>
臣聞隂以靜為體而必動以賛乎陽坤以順為用而必<lb/>
謙以承乎乾是以佩玉晏鳴詩陳周后之戒輦車辭載<lb/>
史述漢姬之賢<lb/>
<pb n="KR4e0010_WYG_019-13a"/>
臣聞女德無極婦怨無終冶容者亂之媒尤物者禍之<lb/>
宗是以徵舒宣淫而陳國亡妲已肆悦而殷祚崩<lb/>
臣聞婦女之賢或由性禀忠義所激初非勢驅是以周<lb/>
嫠不䘏緯而憂王室之弱莒婦自投紡而復丈夫之讐<lb/>
臣聞氷炭不共器薰蕕不同室淑之長者慝之消邪之<lb/>
伸者正之詘是以有誠無偽天性之常理去惡存善聖<lb/>
人之至術<lb/>
臣聞道貴樸素實悖時好時尚文華已離道真是以天<lb/>
<pb n="KR4e0010_WYG_019-13b"/>
之小人人之君子人之君子天之小人<lb/>
臣聞君子無幸而有不幸小人有幸而無不幸是以福<lb/>
善禍淫者天道之常好善疾惡者民彞之秉<lb/>
臣聞天地之運有始而無終隂陽之變有消而無絶是<lb/>
以嚴寒殺節牆根之草已生虐暑薫天井底之泉猶冽<lb/>
臣聞力不乆盛勢無長雄月方滿而遂缺雪乍積而已<lb/>
融是以履崇貴者持之以恒則可保居溢富者守之以<lb/>
虛則能終<lb/>
<pb n="KR4e0010_WYG_019-14a"/>
臣聞百夫操弓而逐一兔兔無不斃萬人彎弧以向一<lb/>
鵠鵠無不傷是以人心至微衆欲並戕防欲如禦冦收<lb/>
心如括囊欲弭而心有養心存而欲自亡<lb/>
臣聞烟生於火而烟鬱火氷出於水而氷道水烟微則<lb/>
火盛氷泮則水逝是以才命於氣而才者氣之違情出<lb/>
於性而情者性之蔽氣以才成而後充性由情靜而斯<lb/>
遂<lb/>
臣聞物有可悦情所同好然而糟糠不飽者寧慕乎粱<lb/>
<pb n="KR4e0010_WYG_019-14b"/>
肉短褐不完者豈思乎文繡是以惠在周人之偏急欲<lb/>
不資人之兼樂<lb/>
臣聞法以伸情法或為情而詘理以明事理或因事而<lb/>
晦是以舜雖為君無以處其弟孔雖將聖未嘗語乎怪<lb/>
臣聞物之明者莫如鏡器之斷者莫如劍然而劍之為<lb/>
藝專於僇人鏡之為術窮於照靣是以誠無不鑒乃可<lb/>
以為明智無不決斯足以言斷<lb/>
臣聞智有所遺力有所虧何則一心不可以二用四體<lb/>
<pb n="KR4e0010_WYG_019-15a"/>
不可以八施是以奕秋隸首之精思心在笙鴻而奕算<lb/>
廢逢䝉王良之巧藝體屈弓馬而射御違<lb/>
臣聞跛鼈企飛兔頑蛇化神龍其趨殊塗者質之異其<lb/>
歸一揆者性之同是以質雖氣拘性由學充塗人可以<lb/>
為堯舜鄙夫可以能中庸<lb/>
臣聞千丈之山基於一簣之土萬仞之井起於三寸之<lb/>
坎是以累細行而大行崇積小德而大德顯<lb/>
臣聞良賈不為折閲而不市良農不為失歲而不耕是<lb/>
<pb n="KR4e0010_WYG_019-15b"/>
以君子於學惕焉靡寧人不已知守之以固世不我用<lb/>
履之以貞<lb/>
臣聞𤣥聖既徃大道攸分源逺而流益漫根蹷而枝益繁<lb/>
是以八儒三墨衆學乖離而無統諸子百氏羣言有亂<lb/>
而非真<lb/>
臣聞物有千變事有萬殊執其中而物理可契㨿其要<lb/>
而事情不渝是以刋繁削亂乃探乎學本統宗會元斯<lb/>
詣乎道初<lb/>
<pb n="KR4e0010_WYG_019-16a"/>
臣聞百聖之㫖宗乎道德六籍之學本乎仁義是以逹<lb/>
而堯舜以成化而致治窮而孔孟以立教而埀世名實<lb/>
貫於古今體用同於天地<lb/>
臣聞天地分而生禮隂陽合而興樂大禮本於序以萬<lb/>
彚為節文大樂主於和以萬竅為槖籥是以玉帛交錯<lb/>
者禮之偏於浮鐘鼔鏗鏘者樂之趨於薄<lb/>
臣聞雲漢昭回日星光輝者天文之宣草木榮華山川<lb/>
峙流者地文之著道雖明矣非文不行事雖實矣非文<lb/>
<pb n="KR4e0010_WYG_019-16b"/>
不具是以經緯兩儀黼黻萬化帝王之文所以昭憲章<lb/>
羽翼羣經藻繪衆言賢哲之文所以傳竹素<lb/>
臣聞見禮而知政聞樂而知德是以觀世運之隆汙視<lb/>
文章為凖則和平渾厚質實瓌贍驗治道之方昌夸浮<lb/>
纖靡詭怪支離察政理之斯斁<lb/>
　　　文訓<lb/>
華川王生學文於豫章黄太史公三年而不得其要倀<lb/>
倀焉食而不知其味皇皇焉寢而不安其居望望焉如<lb/>
<pb n="KR4e0010_WYG_019-17a"/>
有求而不獲也太史公一日進生而訓之曰子之學文<lb/>
有年于兹志則勤矣吾聞天地之間有至文焉子豈嘗<lb/>
知之乎夫雲漢昭回日星宣朗烟霞巻舒風霆鼓蕩者<lb/>
天文之所以暢山嶽錯峙江河流行鳥獸蕃衍草木茂<lb/>
榮者地文之所以成天地之文不能以自私誕賦於人<lb/>
人則受之故聖賢者出以及瓌人畯士相繼代作莫不<lb/>
大肆於厥辭蓋自孔氏以來兹道大闡家修人勵致力<lb/>
於斯其間鞠明究曛疲弊歲月刓精竭思耗費簡札者<lb/>
<pb n="KR4e0010_WYG_019-17b"/>
紛趨而競馳孰不欲爭裂綺繡斥攀日月高視萬物之<lb/>
表雄峙百代之下卓然而有為然而躑躅而不進骩骳<lb/>
而不振思窮力蹙吞志而没者徃徃而是而能登名文<lb/>
章之籙者其實無幾則所謂至文者固夫人所罕知是<lb/>
故文有大體文有要理執其理則可以折衷乎羣言㨿<lb/>
其體則可以剸裁乎衆製然必用之以才主之以氣才<lb/>
以為之先驅氣以為之内衞推而致之一本於道無雜<lb/>
而無蔽惟能有是則統宗會元出神入天惟其意之所<lb/>
<pb n="KR4e0010_WYG_019-18a"/>
欲言而言之靡不如其意斯其為文之至乎凡吾之説<lb/>
子豈嘗知之茍知之其試以語我生曰文之為物貴適<lb/>
時好粲然相接合喜投樂有如正始不完文氣遂偏俗<lb/>
尚化遷而排偶之習興焉四屬六比駢諧儷聯抽黄對<lb/>
白調朱施鈆五采相宣八音相便握摛穠纖啽哢寒暄<lb/>
豐腴醲酣眩麗媚妍珠璣溢緘膾炙滿篇凡慶函與賀<lb/>
牘咸累幅而疊畨王公之門下逮閭閻彞儀縟典徃來<lb/>
交際率奉之以周旋又如大雅既逺詩歌日變玉臺西<lb/>
<pb n="KR4e0010_WYG_019-18b"/>
崐其流也漸支為詞曲爭嫩競艷字分重輕句協長短<lb/>
浮聲切響清濁和間羽振宫潛商流徴泛笙簧觸手錦<lb/>
繪迷盼風月留連鶯花凌亂振妙韻於沈㝠託葩辭於<lb/>
清婉性情因之以暢宣光景因之而呈獻好會睽離懽<lb/>
忺悲嘆莫不假是以託情固無間於貴賤也若是者其<lb/>
為文何如太史公曰古語變而四六古聲變而詞曲文之<lb/>
弊也甚矣請置勿道為言其他生曰命鄉選士之法廢<lb/>
而科舉乃興以文取士設為範程漢有射策唐有明經<lb/>
<pb n="KR4e0010_WYG_019-19a"/>
復有詩賦逮宋日益增經衍為義而三篇以明賦本於<lb/>
律而八韻以成咸各專其科各精其能其義則意融㫖<lb/>
切言粹辭逹枝語蔓引叢論英發剗聖秘而立辯斡天<lb/>
機而生説其賦則句鍊字戞音覈韻軋藻秀春擷花艷<lb/>
晴掇較妍醜於錙銖品抑揚於毫髮它若宏辭制舉大<lb/>
科别設文法靡不該文格罔弗列又必學稱博極才號<lb/>
閎傑乃能攻其業凡習於斯者皆賈勇詞塲角雄藝闥<lb/>
不厲兵而曰戰爭奪弧而先拔若工若拙三年是力若<lb/>
<pb n="KR4e0010_WYG_019-19b"/>
勝若劣一日而決及其中文衡入文彀則遂圍棘聲徹<lb/>
榜金名揭上賢書於天府承洪恩於帝闕乃躋膴仕乃<lb/>
展遐轍若卿若相鮮不由茲而出矣上以此而求賢士<lb/>
以此而致身文之用世信不可誣也歟太史公曰科舉<lb/>
之文趨時好以取世資特干禄營寵之具耳學古之君<lb/>
子恥言之生曰文之古者登諸金石記誌頌銘具有成<lb/>
式或鐘鼎是勒或琬琰是刻或鐫于麗牲懸繂之碑或<lb/>
鑱在封嶽磨厓之壁莫不炫燿崇勲烜焯茂德載丕丕<lb/>
<pb n="KR4e0010_WYG_019-20a"/>
之嘉猷紀赫赫之休績然皆一筆之力九鼎可扛一字<lb/>
之價千金是直爾其宏奥之思雅徤之姿瑰瑋之辭攟<lb/>
摭馬班凌厲蔡陳蹂躪栁韓玉采金聲焜焜煌煌鍧鍧<lb/>
鏘鏘衮章繡紋炳炳焞焞繽繽紜紜詭然而蛟龍翔蔚<lb/>
然而虎鳯昻翕然而律吕張正音諧□韺變態類雲霆<lb/>
勁氣排甲兵沈冥以之而開褰幽閟以之而著宣逖逺<lb/>
以之而綿延然非儒林宗匠藝營宿將道德為世之模<lb/>
楷名位為國之儀望堂堂焉章章焉擅鴻筆攬魁柄稱<lb/>
<pb n="KR4e0010_WYG_019-20b"/>
文章之大家者孰當仁而不讓宜其嫓美古昔傳信今<lb/>
後照四裔以無倫埀千載而不朽此其為文也不幾於<lb/>
古乎太史公曰文至於是謂之古宜也雖然其為用殆<lb/>
不止是已生曰朝廷之上有巨文焉典謨誓誥制册令<lb/>
詔藹為王言渙為大號而帝王之制作存焉灝灝噩噩<lb/>
渾渾洋洋稜厲蓬孛揮霍奮揚或温潤而精粹或宏偉<lb/>
而秀雄或嚴肅而簡重或衍裕而深長經緯天地橐籥<lb/>
隂陽黼黻萬化轇轕三光封職則氣含隂雨之潤授官<lb/>
<pb n="KR4e0010_WYG_019-21a"/>
則義炳重離之明勑戒則吐星漢之華治戎則揚洊雷<lb/>
之轟肆赦則埀滋於春露明罰則示烈於秋霜一字之<lb/>
襃沛漏泉於下地一言之感被挾纊於黎蒸朝出九重<lb/>
暮行四方如風動而草偃如山鳴而谷應奮迅乎宇外<lb/>
旁薄乎域中鼓舞乎夷夏陶鎔乎帝皇文章之用蓋與<lb/>
造化而侔功矣若是何如太史公曰易曰王言如絲其<lb/>
出如綸詩曰辭之輯矣民之協矣辭之繹矣民之莫矣<lb/>
文之為用誠莫盛於此矣姑舍是豈無復有可聞者乎<lb/>
<pb n="KR4e0010_WYG_019-21b"/>
生曰文之難者莫難於史故良史之才古今或無皇道<lb/>
帝德王略霸圖運祚興衰治道隆汚將相卿士武烈文<lb/>
謨賢智忠孝兇慝奸諛天文五行地理河渠禮樂兵刑<lb/>
食貨賦租選舉職官冕服車輿蠻夷戎狄遐方異區恍<lb/>
惚詭變俗怪習殊凡一代之本末皆史乎載故曰史者<lb/>
一代之成書是故事以實之辭以給之法以立之例以<lb/>
律之作史之要必備乎此然非其能足以通古今之體<lb/>
明足以周萬事之理智足以究難知之意文足以發難<lb/>
<pb n="KR4e0010_WYG_019-22a"/>
顯之義者曾烏得以稱良史蓋自紀表志傳之制馬遷<lb/>
創始班固繼作綱領昭昭條理鑿鑿三代而下史才如<lb/>
二子者可謂特起拔出雋偉超卓後之為者世仍代襲<lb/>
率莫外乎其榘矱論者以謂遷固之書其與善也隠而<lb/>
彰其懲惡也直而寛其尊華也簡而明其防僣也微而<lb/>
嚴是皆合乎聖人之㫖意而非庸史之敢干及乎范曄<lb/>
陳壽之流則遂肆意妄纂曲筆濫箋曖昧其本㫖而義<lb/>
駁以偏破碎其大體而辭謭以纖況乎曄壽之不若者<lb/>
<pb n="KR4e0010_WYG_019-22b"/>
則又卑陋而無足觀矣故史所以明乎治天下之道而<lb/>
為之者亦必天下之才然後勝其任兹其所為難乎太<lb/>
史公曰噫史之為文誠難乎其盡美矣文而為史誠極<lb/>
天下之任矣抑吾聞之文有二有紀事之文有載道之<lb/>
文史者紀事之文於道則未也生曰聖人既没道術為<lb/>
天下裂諸子者出各設戸分門立言以為文是故管夷<lb/>
吾氏以霸略為文鄧析氏以兩可辯説為文老𥅆氏以<lb/>
秉要執本持謙處卑為文列禦冦氏以黄老清淨無為<lb/>
<pb n="KR4e0010_WYG_019-23a"/>
為文墨翟氏以貴儉兼愛上賢明鬼非命上同為文公<lb/>
孫龍氏以堅白名實為文莊周氏以通天地之統序萬<lb/>
物之性違死生之變為文慎到氏以刑名之學為文申<lb/>
不害氏韓非氏復流於深刻之文尹文氏又合黄老刑<lb/>
名為文鬼谷氏以捭闔為文蘇秦氏張儀氏因肆為縱<lb/>
横之文孫武氏吳起氏以軍形兵勢圖國料敵為文荀<lb/>
卿氏揚雄氏則以明先聖之學為文淮南氏則以總統<lb/>
道德仁義而蹈虛守静出入經道為文凡若此者殆不<lb/>
<pb n="KR4e0010_WYG_019-23b"/>
可遞數也雖其文人人殊而其於道未始不有明焉譬<lb/>
猶水火相滅亦以相生和敬相反亦以相成易所謂天<lb/>
下一致而百慮同歸而殊塗者言本於一揆而已文以<lb/>
載道其此之謂乎太史公曰諸子之文皆以明夫道固<lb/>
也然而各引一端各據一偏未嘗窺夫道之大全人奮<lb/>
其私智家尚其私談支離頗僻馳騁鑿穿道之大義益<lb/>
以乖大體益以殘矣此固學術之弊而道之所以不傳<lb/>
也生曰聖人之文厥有六經易以顯隂陽詩以道性情<lb/>
<pb n="KR4e0010_WYG_019-24a"/>
書以紀政事之實春秋以示賞罰之明禮以謹節文之<lb/>
上下樂以著氣運之虧盈凡聖賢傳心之要帝王經世<lb/>
之具所以建天衷奠民極立天下之大本成天下之大<lb/>
法者皆於是乎有徴斯蓋羣聖之淵源九流之權衡百<lb/>
王之憲度萬世之凖繩猶之天焉則昭雲漢而掲日星<lb/>
布烟霞而鼓風霆猶之地焉則山嶽峙而江河行鳥獸<lb/>
蕃而草木榮故聖人者參天地以為文而六經配天地<lb/>
以為名自書契以來載籍以徃悉莫與之京斯其為文<lb/>
<pb n="KR4e0010_WYG_019-24b"/>
不亦可以為載道之稱也乎太史公囅然而驚喟然而<lb/>
嘆曰盡之矣其蔑有加矣此固載道之器而聖人之至<lb/>
文矣嗟乎世之學者無志乎文則已茍有志焉舍是無<lb/>
以議為矣是故本之詩以求其恒本之易以求其變本<lb/>
之書以求其質本之春秋以求其斷本之樂以求其通<lb/>
本之禮以求其辨夫如是則六經之文為我之文而吾<lb/>
之文一本於道矣故曰經者載道之文文之至者也後<lb/>
聖復作其蔑以加之矣今子知及乎此則於文也其進<lb/>
<pb n="KR4e0010_WYG_019-25a"/>
孰禦焉特在加之意而已矣生於是再拜謝曰謹受教<lb/>
敢不拳拳服膺是則是効以無忝夫子之訓告<lb/>
　　　巵辭<hi>并序</hi>
至正戊戌之歲自秋徂冬予挈家避兵縣南徃來鳯林<lb/>
杳溪之間朋友離散又絶無書可觀心邑鬰不自聊間<lb/>
因追憶疇昔所聞見者志之於簡以其為言乃夫人所<lb/>
同好故名曰巵辭用以質諸同志者焉<lb/>
聖人之治天下也仁義禮樂而已矣仁義充其所固有<lb/>
<pb n="KR4e0010_WYG_019-25b"/>
所以治其内也禮樂修其所當為所以治其外也是故<lb/>
内外交治而天下化矣<lb/>
五伯假仁義仁義不待假也根於人心之固有者夫人<lb/>
有之奚獨五伯而假之也謂之假者自其行事而言之<lb/>
比之堯舜湯武固為有間已<lb/>
五帝異禮三王不同樂此言禮樂之文耳聖人建天地<lb/>
之中以為禮導天地之和以為樂故大禮與天地同節<lb/>
大樂與天地同和此萬世之所同也五帝三王豈得有<lb/>
<pb n="KR4e0010_WYG_019-26a"/>
所損益也哉<lb/>
至誠之道通天人貫古今萬理之原百行之根其存不<lb/>
易其運不息不易故有常不息故無疆<lb/>
道德君子之寶也德其本也道其用也修行所以畜德<lb/>
也立言所以載道也德成矣行不期修而自修道至矣<lb/>
言不期立而自立<lb/>
千古在前千古在後吾身處其間百年頃刻耳奈何前<lb/>
承千古後埀千古乎亦曰自致於不朽焉耳矣不朽之<lb/>
<pb n="KR4e0010_WYG_019-26b"/>
道奈何曰太上立德其次立功其次立言<lb/>
人身甚微細也而至廣且大者心也範圍天地經緯古<lb/>
今綜理人物醻酢事變何莫非心思之所致也於是聖<lb/>
賢有心學焉先之以求放心次之以養心終之以盡心<lb/>
是故心學廢人之有心者猶無心矣無心則無以宰其<lb/>
身倀倀焉身猶一物耳何名為人哉<lb/>
人心之靈思而已矣書曰思曰睿睿作聖管子曰思之<lb/>
思之又重思之思之而不通鬼神將通之非鬼神之力<lb/>
<pb n="KR4e0010_WYG_019-27a"/>
也精誠之極也揚子曰神心恍惚經緯萬方孔叢子曰<lb/>
心之精神是為聖大學致知格物之功其有出於思之<lb/>
外者乎或曰易言何思何慮何也曰始於思終於無思<lb/>
非無思也不待思也庖丁之解牛輪扁之斵輪復何待<lb/>
於思哉<lb/>
惟至靜足以制天下之物惟至虛足以容天下之物靜<lb/>
者道之體虛者道之具不能靜未有能乘動者也不能<lb/>
虛未有能致實者也不能乘動道無由而用不能致實<lb/>
<pb n="KR4e0010_WYG_019-27b"/>
道無自而立<lb/>
聖人操天下之利器故能為天下宰紱冕以旌功斧鉞<lb/>
以誅罪天下曷有不令者乎失其所操則無能以自致<lb/>
矣羿逢䝉不能枉矢弱弓射逺中微造父王良不能弊<lb/>
車不作之馬任重而致逺<lb/>
聖人法天而立道春者天之所以生也仁者君之所以<lb/>
愛也夏者天之所以長也德者君之所以養也秋冬者<lb/>
天之所以殺也刑者君之所以罰也此天人之義古今<lb/>
<pb n="KR4e0010_WYG_019-28a"/>
之道也<lb/>
道之大原出於天萬世亡弊弊者道之失也惟其弊也<lb/>
故有偏而不起之處而政有眊而不行先王舉其偏而<lb/>
正之蓋補其弊而已矣<lb/>
天非人無以為靈人非天無以為生天人其一氣乎君<lb/>
非民不能自立民非君不能自一君民其一職乎<lb/>
天人之際至親且密也人事感於下則天變應於上和<lb/>
氣致祥乖氣致異致祥則休徴而五福至致異則咎徴<lb/>
<pb n="KR4e0010_WYG_019-28b"/>
而六極生感應之機閒不容髮是故善言天者必有徴<lb/>
於人<lb/>
因能任官則分職治去無用之言則事情得不作無用<lb/>
之器則賦斂省不奪農時不妨民力則百姓富有德者<lb/>
進無徳者退則朝廷尊有功者上無功者下則羣臣選罰當罪則<lb/>
奸邪止賞當賢則臣下勸此八者為治之本也<lb/>
聖人不忽細微不侮鰥寡奓言無驗不必用質言當理<lb/>
不必違遜於志者不必然逆於志者不必否異於人者<lb/>
<pb n="KR4e0010_WYG_019-29a"/>
不必是同於衆者不必非辭拙而効迂者不必愚言甘<lb/>
而利重者不必智考之以實惟善所在可以盡天下之<lb/>
心矣<lb/>
人君欲天下之氣之和也在遂羣生之性而納之於仁<lb/>
壽欲人之仁壽在乎立制度修教化制度立則財用省<lb/>
財用省則賦税輕賦稅輕則人富矣教化修則爭競息<lb/>
爭競息則刑罰清刑罰清則人安矣既富且安則仁讓<lb/>
興焉壽考至焉而天地和平之氣應矣所以菑害不作<lb/>
<pb n="KR4e0010_WYG_019-29b"/>
休祥薦臻四方厎寧萬物咸遂也<lb/>
民有七亡隂陽不和水旱為災一亡也縣官重責更賦<lb/>
租税二亡也貪吏欺公受取不已三亡也豪強大姓蠶食<lb/>
無厭四亡也繇役苛煩失農桑時五亡也部落團結男<lb/>
女遮迣六亡也盗賊刼掠取民財物七亡也七亡猶可<lb/>
也又有七死焉酷吏歐殺一死也治獄深刻二死也寃<lb/>
濫無辜三死也盗賊横發四死也怨讎相殘五死也歲<lb/>
惡饑餓六死也時氣疾疫七死也有七亡而無一得有<lb/>
<pb n="KR4e0010_WYG_019-30a"/>
七死而無一生欲望國安而刑措誠難也矣<lb/>
明主者有三懼一曰處尊位而恐不聞其過二曰得意<lb/>
而恐驕三曰聞天下之至言而恐不能行<lb/>
王者能富萬民而不能富一夫能安四海而不能安一<lb/>
户豈其智弗及而力弗逮哉無私故也<lb/>
取民其猶漁乎罔罟之目四寸則所獲皆盈尺之魚矣<lb/>
其弗獲者固得以遂其生也竭澤而求之纖鱗𤨏鬐無<lb/>
弗獲也而其遺類之存者幾希矣<lb/>
<pb n="KR4e0010_WYG_019-30b"/>
聖人不得已而用刑輔治之具匪刑不懲刑書刑鼎特<lb/>
以示世之章程是故簡易者制刑之本矜恤者用刑之<lb/>
情<lb/>
聖王之制兵用以康不若匡不乂而已是故有義兵而<lb/>
無忿兵有應兵而無貪兵<lb/>
書曰事不師古匪説攸聞帝王為政未有不因乎古者<lb/>
是故春秋大復古重變古書初獻六羽大復古也書初<lb/>
税畮重變古也非古是今秦之所以亡歟<lb/>
<pb n="KR4e0010_WYG_019-31a"/>
為天下者必先有天下之才而又有天下之器乃足以<lb/>
成天下之功矣才以施之器以容之施之欲無弊容之<lb/>
欲無遺施之周故其業可大容之廣故其德可乆<lb/>
才各有所用當其用則其才乃見伊尹周公設不用為<lb/>
相而使為百工特百工之一耳何以見其相才乎干將<lb/>
莫邪以之水斬蛟龍陸剸犀革其芒刃有餘利用以割<lb/>
雞屠狗猶夫刀也騏驥要褭一日千里不竭蹶而可至<lb/>
顧使局促立仗下其與駑駘奚異哉<lb/>
<pb n="KR4e0010_WYG_019-31b"/>
董仲舒之言曰人君正心以正朝廷正朝廷以正百官<lb/>
正百官以正萬民正萬民以正四方四方正逺近莫不<lb/>
一於正公孫𢎞之言曰人主和德於上百姓和合於下<lb/>
故心和則氣和氣和則形和形和則聲和聲和則天地<lb/>
之和應美哉乎皆可謂有德者之言矣其人固不可同<lb/>
年而語也然惟君子不以人廢言<lb/>
天理人欲勢必相反故循天理則絶人欲徇人欲則滅<lb/>
天理然世固有徇人欲而合天理者有絶人欲而反天<lb/>
<pb n="KR4e0010_WYG_019-32a"/>
理者齊桓晉文之霸也九合諸侯一匡天下號令列國<lb/>
幾於改物無非徇人欲也然其尊王室安中國懲僭竊<lb/>
則循天理矣楊朱墨翟老佛之徒以為我兼愛清淨寂<lb/>
滅為教無非絶人欲也至於無父無君殄人類為禽獸<lb/>
之歸則滅天理矣循天理絶人欲惟聖人能之徇人欲<lb/>
滅天理則小人矣霸者異端處二者之間其將盗名而<lb/>
陷於一偏者乎<lb/>
君子喜聞己之過而惡言人之過聞己之過則其過可<lb/>
<pb n="KR4e0010_WYG_019-32b"/>
得而遂改言人之過乃所以益己之過而已<lb/>
君子有五恥而不能富貴不與焉行不擇義君子恥之<lb/>
言不成文君子恥之學不聞道君子恥之仕不得君君<lb/>
子恥之澤不及民君子恥之<lb/>
惟大人為能格君心之非君心之非非一端也莫難強<lb/>
如怠心莫難制如慾心莫難降如驕心莫難平如怒心<lb/>
莫難抑如忌心莫難開如惑心莫難解如疑心莫難正<lb/>
如偏心故必隨其非而格之格之之道攻之以言難為<lb/>
<pb n="KR4e0010_WYG_019-33a"/>
從感之以德易為化故非大人莫之能古之大人伊尹<lb/>
周公是已<lb/>
一圍之木支大厦之傾覆五寸之鍵制重門之闔闢孰<lb/>
謂傾危之朝一人之力不能以維持之哉<lb/>
君子之於世仕隠二端而已食人之禄死人之事以身<lb/>
徇國固為難矣若夫依約玩世懷其道而不輕售於人<lb/>
以完其身以樂其真斯尤難也故忘己以為人與獨善<lb/>
其身其操雖殊其志於仁則一而已<lb/>
<pb n="KR4e0010_WYG_019-33b"/>
毋以智術殺身毋以政術殺人毋以業術殺子孫毋以<lb/>
學術殺天下後世天道逺人道邇故君子貴於盡人道<lb/>
人心昧天心顯故君子蘄於合天心人可欺也天不可<lb/>
欺也心不可欺<lb/>
人有三不祥曰盈曰矜曰爭盈則傾矜則陵爭則刑惟<lb/>
盈故矜惟矜故爭<lb/>
財者陷身之穽色者戕身之斧酒者毒腸之藥人能於<lb/>
斯三者致戒焉災禍其或寡矣<lb/>
<pb n="KR4e0010_WYG_019-34a"/>
利者害之基福者禍之媒乘除倚伏灼如蓍龜夫惟明<lb/>
炳幾先乃能洞其幽燭其微世之饕利溺福入而不出<lb/>
者有不蹈災而襲危哉<lb/>
禍患之臻言行之失召之也故君子則謹言慎行也視<lb/>
其足嘗若刖視其舌嘗若結<lb/>
山高矣鷹鷲猶以為卑而增巢其上淵深矣鼉鼈猶以<lb/>
為淺而穿穴其下然而卒不免罹於畢弋者何也有身<lb/>
則有害也惟君子藏其器若虛爵禄莫敢為之拘體其<lb/>
<pb n="KR4e0010_WYG_019-34b"/>
道若愚功名莫能為之驅爵禄者灾之隅功名者禍之<lb/>
輿<lb/>
君子觀於水亦可以喻道矣其流而不息似道遍予而<lb/>
無私似德所及者生似仁其流卑下句倨皆循其理似<lb/>
義淺者流行深者不測似智其赴百仞之谷不疑似勇<lb/>
緜弱而微逹似察受惡不讓似包䝉清泠以入鮮潔以<lb/>
出似㢘至量必平似正盈不求槩似度其萬折必東似<lb/>
信<lb/>
<pb n="KR4e0010_WYG_019-35a"/>
玉有六美君子貴之望之温潤君子比德焉近之栗理<lb/>
君子比智焉聲近徐而聞逹君子比義焉折而不撓闕<lb/>
而不荏君子比勇焉㢘而不劌君子比仁焉有瑕必見<lb/>
之於外君子比禮焉<lb/>
不才之人必自多矣不肖之人必自大矣自多則謂天<lb/>
下舉莫如已矣自大則謂已有以勝天下之人矣是以<lb/>
謂自暴自棄雖聖人教之終不可與入堯舜之道矣<lb/>
賢不賢才也遇不遇時也用不用命也有其才而無其<lb/>
<pb n="KR4e0010_WYG_019-35b"/>
時雖以孔子之聖周流天下卒不少遇而獲試焉有其<lb/>
時無其命故以唐虞之世而有許由非由之不見用也<lb/>
其受於天者非所當用也<lb/>
君子平居若無所事也及涉於患難則智愈明氣愈平<lb/>
志愈增德愈成道愈凝故曰不遇盤根錯節無足以别<lb/>
利器<lb/>
有心於避禍不若無心而順命為此言者固云逹矣然<lb/>
必自反無愧自盡無憾乃可安之於命故曰知命者必<lb/>
<pb n="KR4e0010_WYG_019-36a"/>
盡人事然後理足而無慊也人之有生必有死國之有<lb/>
興必有亡猶物之有成則有壞理之必至者也君子雖<lb/>
知其然至於養身也凡可以乆生而緩死者無不用於<lb/>
治國也凡可以存存而救亡者無不為至於無可奈何<lb/>
而後已此之謂知命<lb/>
易曰困亨貞大人吉無咎夫處困而能亨非大人不能<lb/>
也湯困於吕文王困於羑里秦穆公困於殽齊桓公困<lb/>
於長勺越勾踐困於會稽晉文公困於驪氏孔子困於<lb/>
<pb n="KR4e0010_WYG_019-36b"/>
陳蔡之間皆困而終亨者也困之為道從寒之及暖暖<lb/>
之及寒惟聖賢知之而難言之故曰有言不信<lb/>
韓愈氏曰為史者不有人禍必有天殃齊太史氏兄弟<lb/>
幾盡左丘明失明司馬遷刑誅班固庾死陳壽起而又<lb/>
廢王隠謗退習鑿齒無一足崔浩范曄赤誅魏收夭絶<lb/>
宋孝王誅死吳兢亦不能身貴而後有聞此殆有激而<lb/>
言非至論也為史而遇禍偶此數人耳古今為史者寧<lb/>
止是乎至謂孔子作春秋辱於魯衞陳宋齊楚卒不遇<lb/>
<pb n="KR4e0010_WYG_019-37a"/>
而死此尤不然孔子之不遇非以作春秋故也況春秋<lb/>
之作在於歴聘列國之後乎<lb/>
文本於才才命於氣氣帥於志志立於學學以基之志<lb/>
以成之文不期工而自工矣茍徒驅之以才駕之以氣<lb/>
則才有時而盡氣有時而衰文能乆而不躓乎<lb/>
見其禮而知其政聞其樂而知其德豈惟禮樂然哉氣<lb/>
運之盛衰俗尚之美惡君子於文章可以驗之矣<lb/>
雲漢昭回景緯宣著其天之文乎山川流峙草木繁滋<lb/>
<pb n="KR4e0010_WYG_019-37b"/>
其地之文乎經緯天地黼黻萬化其聖人之文乎<lb/>
朝廷之文閎而穆郊廟之文肅而簡都邑之文麗而壯<lb/>
學校之文博而辨仙釋之文竒而邃山林之文逸而峻<lb/>
丘隧之文婉而章<lb/>
學必有師尊信其師説故易為道師道廢學者始騖其<lb/>
私説而道術畢矣斷木為棋刓革為鞠猶必有師焉況<lb/>
於學道乎<lb/>
道不可以言傳也契之於身悟之於心道之全在我矣<lb/>
<pb n="KR4e0010_WYG_019-38a"/>
身者道之符心者道之儲彼以口舌為者竊道之華棄<lb/>
道之真者也<lb/>
學在力力則無不至性質之駑駘不與焉騏驥千里跛<lb/>
鼈亦千里<lb/>
學亦多術矣儒墨名法道雜從横權謀之屬均之為學<lb/>
而用心異矣是以君子為學莫慎於擇術<lb/>
天不可知也可知者理命不可必也可必者義明於理<lb/>
則合天安於義則盡命<lb/>
<pb n="KR4e0010_WYG_019-38b"/>
道成而不獲於天者命也時至而不用於人者性也命<lb/>
在天性在人在天者不可强而致在人者不可茍而從<lb/>
人之欲為善也由乎一念之烈而已反而求之克而致<lb/>
之盗跖有不可為堯舜者乎<lb/>
君子所恃者善而已善者福之萃也善由於已福由於<lb/>
天由於天者不可以必得由於己者固可以必為吾知<lb/>
為吾所可為者而已所不可必得者吾安敢以取必哉<lb/>
以吾所可為此吾之所為恃也<lb/>
<pb n="KR4e0010_WYG_019-39a"/>
善惡之致禍福如景響之應形聲也積善在身猶長日<lb/>
加益而人不知積惡在身如烈火銷膏而人不見君子<lb/>
觀夫禍福之重輕可以驗乎善惡之深淺矣是故善無<lb/>
隠而不彰惡無微而不著<lb/>
福善禍淫天之道也易曰積善之家必有餘慶積不善<lb/>
之家必有餘殃世亦有為善而䝉禍作惡而受福者矣<lb/>
古語有之猖蹷而活先人餘烈貞良而亡先人餘殃<lb/>
義與利兩相反君子之交際莫慎於取予非所當取而<lb/>
<pb n="KR4e0010_WYG_019-39b"/>
取之傷㢘非所當予而予之傷惠取予之當否視義之<lb/>
何如義利之分其間不能以髮<lb/>
與善人居如入芝蘭之室乆而不聞其香則與之化矣<lb/>
與惡人居如入鮑魚之肆乆而不聞其臭亦與之化矣<lb/>
君子其慎取友哉<lb/>
氷蠶不知寒火鼠不知熱蓼蟲不知苦糞蛆不知臭與<lb/>
生俱化故也人生而性善者也溺於利欲與之俱化而<lb/>
不自知悲夫<lb/>
<pb n="KR4e0010_WYG_019-40a"/>
交友之道䙝則慢慢則欺嚴則憚憚則離惟敬是持則<lb/>
情真而愈宜好乆而不衰<lb/>
衆君子之中一小人容焉鮮有不敗其成者蠧蟻仆柱<lb/>
梁蚊蝱走牛羊小人雖寡為害蓋甚鉅也故國家之務<lb/>
去小人也如農夫之除稂莠稂莠雖微不得不除者也<lb/>
鵬鷃之大小各安其分也猿狙之靜躁各遂其性也物<lb/>
之不齊者物之情故惟聖人能使物各安其分遂其性<lb/>
而無不得其所<lb/>
<pb n="KR4e0010_WYG_019-40b"/>
名之為物與福相為乘除與禍相為倚伏名之重者福<lb/>
必減名之顯者禍必增故造物之所忌者名君子欲逃<lb/>
焉而不可得者也<lb/>
古今有亂臣無亂民夫民未有不厭亂而思治者也思<lb/>
治者亂之極厭亂者治之復故易否終必泰十三國風<lb/>
終以弼鄘之詩<lb/>
春秋於災異雖微必書二百四十二年之間書日食三<lb/>
十六地震五山崩一彗星三夜常星不見夜中星隕如<lb/>
<pb n="KR4e0010_WYG_019-41a"/>
雨一火災十四石隕六鷁退飛多麋有蜮蜚鸜鵒來巢<lb/>
皆一晝㝠晦雨水氷李梅冬實七月霜降草木不死八<lb/>
月殺菽大雨雹雨雪雷電不雨水旱饑蝝螽螟之類皆<lb/>
悉書之以見天心之仁愛人君甚至也事變失於下則<lb/>
象變見於上故災異者天之所以譴告人君使之驚懼<lb/>
人君能應之以德則異咎消亡不能應之禍敗至矣自<lb/>
非大亡道之世天未嘗不欲扶持而安全之也<lb/>
祥瑞非聖人之所尚景星慶雲甘露醴泉華平連理𤣥<lb/>
<pb n="KR4e0010_WYG_019-41b"/>
秬黄<graphic n="KR1279" url="https://raw.githubusercontent.com/kanripo/KR-Gaiji/master/images/KR1279.png" mimeType="image/png"/>麟鳯龜龍素雉朱烏之類史牒所載不皆出於<lb/>
盛明之世而往往見於衰亂之時魯以麟弱漢以白雉<lb/>
亡莽以黄犀敗唐以甘露亂惡取其為祥也是故休符<lb/>
不于其祥于其仁帝王以不仁而喪亡者有矣烏有無<lb/>
祥瑞而不昌盛者哉<lb/>
地有是物則天有是象物之至大且多者莫如金木水<lb/>
火土其在天為五星曰歲星曰熒惑曰太白曰鎮星曰<lb/>
辰星五星之所犯各以金木水火土為占其占云歲星<lb/>
<pb n="KR4e0010_WYG_019-42a"/>
所在年穀豐穰其對為衝歲乃有殃餘星之殃各有指<lb/>
焉蓋五星在天為緯星其象為至著故災祥所繫為最<lb/>
重攙搶彗孛句始枉矢蚩尤之旗皆其盈縮之所生也<lb/>
春秋冬夏伏見有時躔舍分度進退有常失其常離其<lb/>
時則為變異得其時居其常是為吉祥易曰天埀象見<lb/>
吉凶聖人則之五星之謂也<lb/>
災異之學漢儒所尚自董仲舒劉向歆父子並推春秋<lb/>
洪範以驗隂陽禍福雖各有所據依而牽合傅會後儒<lb/>
<pb n="KR4e0010_WYG_019-42b"/>
談之夫政失於此則變見於彼驗災異之變即知政事<lb/>
之失矣而必曰某災某異為某事之失之所致則既失<lb/>
之拘又失之妄宜其學之不終傳也<lb/>
兩漢之士西京尚經術東都尚名節經術之弊流而窒<lb/>
窒則僻僻則迂迂則不可行名節之弊流而激激則矯<lb/>
矯則折折則不可立<lb/>
江左之習崇尚老莊虛無以為宗曠逹以為務脱略名<lb/>
檢表飭風致以清談相誇詡當世莫不譏其廢事也然<lb/>
<pb n="KR4e0010_WYG_019-43a"/>
淝水之役謝安以笑談却苻堅百萬之衆清談其果廢<lb/>
事乎<lb/>
古無朋黨之名朋黨之名何自而起歟豈夫人實為之<lb/>
抑其人自致之耳漢之朋黨其人以德勝唐之朋黨其<lb/>
人以才勝以德勝者羣而不黨之君子也以才勝者同<lb/>
而不和之小人也及宋之朋黨則又君子小人迭為勝<lb/>
負矣嗚呼朋黨之名起國家未有不遂至於危亡者也<lb/>
世代迭更士習各異先漢之經術後漢之名節晉宋之<lb/>
<pb n="KR4e0010_WYG_019-43b"/>
清談唐之辭章宋之道學一代有一代之所尚政治之<lb/>
美惡運祚之緜促於是焉係豈偶然哉<lb/>
天下之勢匪强則弱而皆至於亡國周以弱亡秦以強<lb/>
亡勢之所趨如水就下雖聖人莫能遏之而預為之也<lb/>
周公之封於魯也尊尊而親親後世遂以弱亡太公之<lb/>
封於齊也舉賢而尚功後世遂以強亡周公太公豈智<lb/>
不知其勢之必弊哉力弗及也雖然及其弊也使聖人<lb/>
而復出焉則一弛一張所以消息調䕶之者固必有其<lb/>
<pb n="KR4e0010_WYG_019-44a"/>
道矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0010_WYG_019-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王忠文集巻十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王忠文集巻二十三</head> <lb/>
    <p>
<pb n="KR4e0010_WYG_023-1a"/>
欽定四庫全書<lb/>
　王忠文集巻二十三<lb/>
　　　　　　　　　　　　　明　王禕　撰<lb/>
　　哀辭<lb/>
　　　陳仲晉哀辭<hi>并序</hi>
仲晉陳氏諱溍仲晉其字也其先趙州普寧人五世祖<lb/>
忠私諡茂行先生四世祖安贈資德大夫在金皆不仕<lb/>
入國朝至忠定公天祐文忠公天祥兄弟而仕乃顯忠<lb/>
<pb n="KR4e0010_WYG_023-1b"/>
定仲晉曾大父也大父䕫芍陂屯田萬户父思讓晦德<lb/>
不燿而從父思謙今為淮西肅政㢘訪使自屯田官於<lb/>
衢因留居焉故仲晉今家衢之龍㳺仲晉少英俊讀書<lb/>
善記誦年十九用例入國子學為弟子員既滿年積分<lb/>
入優等當釋褐授官㑹丞相廣平王開監修國史府仲<lb/>
晉見推擇為掾史及王罷相遷掾史宣政院亡何宰相<lb/>
聞其才擢中書省掾史著令凡以布衣為一品府掾者<lb/>
悉歴九十月得七品官或轉而掾中書出身即得官六<lb/>
<pb n="KR4e0010_WYG_023-2a"/>
品於是仲晉歴月已通及八十不幸遽得疾死其死以<lb/>
至正十年某月曰得年三十有七先是仲晉在宣政從<lb/>
帝師至五臺山風土不宜因感羸疾明年入京師扈駕<lb/>
上京往來勞勩感疾益深既還京師疾少間宰臣趣起<lb/>
治事而仲晉所掌有重獄獄成抱具獄禀堂上自朝及<lb/>
夕力不能堪歸就寓舎疾增劇遂以不起仲晉操廉介<lb/>
家素貧又乆病既死囊無留貲中書援故事給錢為賻<lb/>
同舎生又相與合錢始克買棺以歛而返柩南方嗚呼<lb/>
<pb n="KR4e0010_WYG_023-2b"/>
是可哀也已始予識仲晉錢唐一見如平生驩厥後同<lb/>
客京師情好尤篤每相見輙竟日談論傾盡底裏誼若<lb/>
骨肉然然仲晉為人倜儻不立崖岸其與人交皆然非<lb/>
於予獨然也今年春予將南還往别仲晉怪其形神消<lb/>
耗已甚為之怵然心固憂其必死南還未幾則聞仲晉<lb/>
果死矣夫以仲晉之才之羙使有所就以行其志固亦<lb/>
何媿而天者使之止於若此嗚呼是誠可哀也已仲晉<lb/>
無丈夫子有弟濬仲深亦與予善因為哀辭以寄予哀<lb/>
<pb n="KR4e0010_WYG_023-3a"/>
以慰仲晉且遺仲深云詞曰<lb/>
噫嗟仲晉歸來兮衢之上水清土且温子家三世居此<lb/>
兮有屋并有墳有親在堂望子顯榮兮及其身子今死<lb/>
矣孰繼爾後奉二親人孰不有死兮哀子之死良可嘆<lb/>
爾居甚良兮九軌之涂摧爾轅爾壁有藉兮裼襲既備<lb/>
乃棄捐方鬯而享遽閼以折兮彼天胡不仁匪天不仁<lb/>
兮窮逹夀夭繫於命宰臣䘏爾友朋念爾贈金孔多兮<lb/>
返子之柩衢之濵子宜有知兮順爾之命心無寃噫嗟<lb/>
<pb n="KR4e0010_WYG_023-3b"/>
仲晉歸來兮爾家有屋有墳安爾神<lb/>
　　　王處士哀辭<hi>并序</hi>
遂昌有隠君子曰樂天處士王君鑑翁字子明性資粹<lb/>
夷風裁雋茂外沖遜而無絫内淵廓而有容秉操尚乎<lb/>
剛貞植學務於敦實蓄志藴業弗狥於功名閟蹟銷聲<lb/>
甘老於丘壑終始一節蔚乎可觀初君之大父嘗創義<lb/>
塾淑其里閭仁厚之澤流衍無斁及君益繼先志務推<lb/>
惠利以及一鄉凡鄉之人服其言行事有不斷必求直<lb/>
<pb n="KR4e0010_WYG_023-4a"/>
於君得其片言無不愧悔母氏遘疾藥弗能效君露禱<lb/>
北辰刲股和糜而進之疾以遂瘳幼失所怙季兄教育<lb/>
之甚至君事之猶事父也其孝友著於家庭信義化於<lb/>
鄉里大抵此類夷考其行可謂有德之君子已君之卒<lb/>
也二子滋浚能以禮𦵏太史宋濂氏實為之銘而浚復<lb/>
徴言於禕惟昔眉山蘇明允卒其子軾轍既請銘於歐<lb/>
陽公又属其友曾公鞏為之詞曰銘以納之壙中詞以<lb/>
表之墓上也禕於浚為友誼弗敢讓乃為詞以哀之其<lb/>
<pb n="KR4e0010_WYG_023-4b"/>
世系行業之詳已具於銘者弗復道也詞曰<lb/>
括蒼之山沓嶂複嶺摩蒼穹蜿蜒磅礴孕靈蓄和粹以<lb/>
融抽英㧞精良金勁鐵礦在鎔少微垂象晶采霍翕上<lb/>
下通光氣膠葛厥生偉人居其中猗處士君産才甚媺<lb/>
器甚豐神完志暢維内剛直外謙冲抑遏不振匪世不<lb/>
用時不逄閟全葆真以樂其天樂其窮既孝以友既信<lb/>
以義逹家邦是亦為政豈必智名并勇功繄古之人大<lb/>
丘少室將母同軌世範俗庶幾永逺承休風期頥未迄<lb/>
<pb n="KR4e0010_WYG_023-5a"/>
胡為一疾遽長終嗟鄉之人懐仁戀德誰適從白雲寥<lb/>
寥青山寂寂儀型空嗚呼悲乎詞不多薦哀恫<lb/>
　　　汪元明哀辭<hi>并序</hi>
嗚呼元明禕祀汪姓世居金華予友也年四十有八不<lb/>
幸以至正十二年二月十八日得疾死元明長予十七<lb/>
年予年十九時識元明一見即定為忘年交時予方鋭<lb/>
於為文元明輙語之曰以子之才當有所就然涵養之<lb/>
功未至文不可以徒為予竊心服其言而不能從也自<lb/>
<pb n="KR4e0010_WYG_023-5b"/>
後予出走四方不及與元明常相㑹即㑹則必彼此以<lb/>
文字絜長較短各盡言乃已於是予將藉元明為益友<lb/>
以底於成而孰謂其遽止於斯也嗚呼予觀士之窮無<lb/>
如元明矣元明㓜孤貧無以自存異流賤技業之以為<lb/>
食既乃重自激厲刻苦問學業成遂開門授徒用其束<lb/>
修之入為歳計而其弟貧尤甚元明有所入必分給之<lb/>
且身為邢氏贅婿邢氏之老皆仰之食平居<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>粥或不<lb/>
繼而元明處之常晏然既死家無一錢凡棺與𦵏事皆<lb/>
<pb n="KR4e0010_WYG_023-6a"/>
朋友事之有男生始再期朋友又為賣其所有山得錢<lb/>
買田五畝畀其妻以為贍嗚呼士之窮無有如吾元明<lb/>
者矣始元明受經於文懿許先生人固已知元明其後<lb/>
復奉書䞇今侍講黄公故修撰張公而㳺其門及待制<lb/>
余公持憲節浙東見元明所為文尤加奬譽由是元明<lb/>
名聞薦紳間求文者多之元明而元明亦喜於自見因<lb/>
以發其所蘊蓄然亦頗用是自負與人辨論必如其說<lb/>
乃已稍不合則形諸色辭而其所以自負者人或莫能<lb/>
<pb n="KR4e0010_WYG_023-6b"/>
知也蓋維其修之勤故其文有以著於人見之確故其<lb/>
説無以詘於人人之知元明者望之甚重而孰謂其遽<lb/>
止於斯也嗚呼士之窮無如元明而能卓然自立以表<lb/>
見於世亦無如元明矣予既傷元明之窮於前又懼其<lb/>
泯没於後也作辭以哀之辭曰<lb/>
維窮則亨兮天理之常何君之生兮乃卒於窮伊世之<lb/>
人兮莫不有逄官爵榮顯兮寶物又豐車馬衆多兮食<lb/>
有牛羊姬侍列屋兮子孫滿堂雍容歡忻兮既壽且康<lb/>
<pb n="KR4e0010_WYG_023-7a"/>
彼何人斯兮享兹福慶何君之窮兮曾不少亨妻孥饑<lb/>
餓兮腹或不充志願坎壈兮終身遑遑曰道為華兮學<lb/>
以為榮文章孔有兮又有名聲身則雖窮兮其存者長<lb/>
即此較彼兮彼猶粃糠造物之施兮孰謂不平嗚呼哀<lb/>
哉兮君則既亡朋友遲君兮嗟君不揚交㳺零落兮我<lb/>
將焉從䨇溪之水兮其流湯湯人之思君兮曷其有忘<lb/>
　　　衛處士誄詞<hi>并序</hi>
維至正十四年四月九日華亭衛處士諱德嘉字立禮<lb/>
<pb n="KR4e0010_WYG_023-7b"/>
卒享年六十有八以卒之月二十九日𦵏集賢鄉余山<lb/>
之原處士之卒也先一月語其二子曰死生晝夜之道<lb/>
吾所素聞四月九日之夕吾其逝矣已而果然鄉里之<lb/>
人無賢不肖皆為之咨嗟流涕曰處士厚德之君子也<lb/>
今亡矣乎蓋處士生於名家負其淑質有温恭之德有<lb/>
周通之才而重自葆閟不樂仕進初左丞郝公嘗見推<lb/>
擇辟充從事宣慰羅公復加薦舉署儒學官皆以養親<lb/>
辭不就厥後都水任公其外舅也俾居列曹掾則曰仕<lb/>
<pb n="KR4e0010_WYG_023-8a"/>
而得祿以為養也今吾親已矣猶為是乎於是藴材懐<lb/>
德不復施用躬其文獻上趾羙於先世充其基業下垂<lb/>
裕於後昆善始善終隠然為鄉邦之望孔子所謂吉人<lb/>
孟子所謂善士處士有之嗚呼如處士者其誠厚德之<lb/>
君子矣處士生既不有爵位没茍無以振其幽為善之<lb/>
徒將曷知勸是用序述其私為之誄焉詞曰<lb/>
衛以國氏其宗蟬聫華亭之支由汴來遷始遷伊誰自<lb/>
宋建炎其諱曰僑實為王官子曰宗武繼踵髙騫躋階<lb/>
<pb n="KR4e0010_WYG_023-8b"/>
朝散分符外藩朝散有子是之謂謙象數之學造於微<lb/>
𤣥際今熈朝世祿益延别駕永嘉仍有譽聞衍休委祉<lb/>
承乏宜賢是生處士餘慶之緜猗歟處士毓秀名門厚<lb/>
質岐嶷淑資粹醇六藝之書百氏之言咀其英華闖其<lb/>
根源旁搜博覽既肆以涵不託詞章巧為雕鐫反諸其<lb/>
身厥德乃完内方以正敬而能嚴外和而周弗徇以偏<lb/>
無瑕之玉匪刻匪剜至和之音不懘不惉推之於家有<lb/>
倫粲然孝以事親敬以奉先晨昏温凊時其㫖甘歳時<lb/>
<pb n="KR4e0010_WYG_023-9a"/>
祭祀哀思致䖍夫婦之際閨門之間肅焉如賔執禮不<lb/>
愆友于二季篤其愛恩鞠育從子教之成人益廣厥施<lb/>
以芘宗姻又推於鄉惠澤維均適時遘菑大札大祲不<lb/>
遺餘力以恤厄艱穆乎其義藹乎其仁仁風義聲洋洋<lb/>
以傳撼於鄉邦薰襲里廛維是處士維德之純禔身操<lb/>
行勉勉循循不愧於天無慊於心萬室之邑同所觀瞻<lb/>
視如蓍龜如邦之翰善類所依謂將百年儵其淪亡孰<lb/>
不痛酸嗚呼哀哉君子之德自昔為難而况於今俗偷<lb/>
<pb n="KR4e0010_WYG_023-9b"/>
益儇夸毗成習奪利攘權不有君子孰矯而敦嗚呼處<lb/>
士三代之民今則已矣休徽曷泯誄行謀諡古道所遵<lb/>
私述梗概我言用陳凡百同志尚鑒斯文<lb/>
　　　務光先生張君誄辭<hi>并序</hi>
古之君子出而用世則天下被兼善之澤處而立言則<lb/>
後世䝉嘉惠之私其操雖殊其志則一皆所以究心而<lb/>
信道及物以為仁者也有若臨海務光先生張君殖學<lb/>
厚深秉志貞亮攬儒林之英秀搴藝圃之芳華自其壯<lb/>
<pb n="KR4e0010_WYG_023-10a"/>
年有意當世㑹詔求直言時丁多故爰采家國之利病<lb/>
酌古今之權宜撰為政事書將詣於朝廷獻諸君宰而<lb/>
事不果行志弗能究遂乃居鄉闡教開門授徒執業者<lb/>
皆英才講經者無虚日蓋其學術一本於伊洛而上逹<lb/>
於洙泗純而不雜信而有徴於是推其躬行心得之緒<lb/>
餘託諸毫分縷析之章句所著有言志錄六藝編世運<lb/>
略等書凡三十八篇皆辨理精詳論事明暢鄙王通續<lb/>
經之僣陋揚雄守𤣥之譏誠足以自成一家永垂千載<lb/>
<pb n="KR4e0010_WYG_023-10b"/>
者也嗚呼先生執德不囘雖齟齬於當世而立言不朽<lb/>
實惠利於後來謂其無愧於古君子非歟維昔學士大<lb/>
夫之歿禮貴飾終請諡謀誄厥有彛典先生之卒學者<lb/>
既因其所自號稱之曰務光而誄未有詞無以較實揚<lb/>
徽在禮為闕是用追述而補陳之其詞曰<lb/>
嗚呼先生實古君子制心維敬飭身維禮學苑揚翹儒<lb/>
林振鞾卓操世模貞猷俗軌志雖當世義寧茍仕鏟采<lb/>
弗耀韜鋒自骳鄉邦歸重君公遜媺有來學徒敎被時<lb/>
<pb n="KR4e0010_WYG_023-11a"/>
雨業崇六藝術廣百氏爰茂道譽益隆德履理繇意融<lb/>
行自躬體推其緒餘託以言語攟摭遺經羅網軼史發<lb/>
擿祕要抉剔微㫖著為羣書戸列門峙絶編雖嘆續經<lb/>
非儗勒成一家垂示千禩先哲是迓後聖其俟嗚呼先<lb/>
生厥就愈偉嗟世之人其孰無死死有不朽立言之韙<lb/>
令聞長世其曷窮已嗚呼先生今則已矣易簀全歸蓋<lb/>
棺正斃儀型旋逖嘉惠猶侈後生晚出將孰憑倚藹焉<lb/>
教思匪文無紀以濯其潜以焯其煒庶無愧辭敬薦哀<lb/>
<pb n="KR4e0010_WYG_023-11b"/>
誄<lb/>
　　祭文<lb/>
　　　諭龍文<hi>并序</hi>
東陽縣西鄙有石潭在崇山上相傳有龍居焉凡虵虺<lb/>
䵷黽蜥蜴之出其間者人皆謂為龍也至正十三年夏<lb/>
大旱縣民相與詣潭下祈焉有頃而龍見既見而不雨<lb/>
自若也烏傷王禕曰物之有知者宜莫靈於龍龍之靈<lb/>
為其能雨也龍弗能雨則失其職無取其為靈矣予哀<lb/>
<pb n="KR4e0010_WYG_023-12a"/>
斯民之無所訴而龍之失職莫之靈為可罪也為文使<lb/>
投諸潭以喻之龍如有知其尚有激也文曰<lb/>
維民之生兮命縣於天天之生民兮食以為先雨澤或<lb/>
時兮嵗乃有年年之弗登兮民食則艱今茲之旱兮誰<lb/>
實使然我究厥繇兮豈龍之愆伊龍之靈兮神變化乎<lb/>
𤣥間憑陵乎八區兮奮迅乎九淵飛廉為御兮挾豐隆<lb/>
使後先雨天下曾不崇朝兮功莫可以名言今兹之旱<lb/>
兮寧爾龍之弗聞雖聞而不雨兮亦獨何心芃芃者苗<lb/>
<pb n="KR4e0010_WYG_023-12b"/>
兮徧於郊原民口嗷嗷兮食之所存枯槁就盡兮日化<lb/>
為塵大命近止兮哀我斯民上帝好生兮冒下維仁至<lb/>
仁所被兮生意畢臻夭札疾癘兮詎輙加此下人爾龍<lb/>
胡為兮視民如寃逆拒帝命兮使壅閼而弗申以忍自<lb/>
持兮怠以自安赫赫上帝兮厥鑒孔明如或知爾兮將<lb/>
大罰於必行天怒人怨兮叢於爾身爾龍誠靈兮盍悔<lb/>
於今<lb/>
　　　祭胡侍郎文<lb/>
<pb n="KR4e0010_WYG_023-13a"/>
維至正十二年歲次壬辰三月乙巳朔越十有五日己<lb/>
未里中子王藻傅時中王禕陳友孚等謹以清酌庶羞<lb/>
之奠致祭於宋故兵部侍郎致仕胡公之墓曰<lb/>
公當宋初顯擢科第婺有進士實公始之十握州符六<lb/>
持使節選曹計省無弗踐敭晚以從官全身而退有功<lb/>
有德大庇斯人殁為明神光靈烜赫兩浙之境廟貌相<lb/>
望家祝户祠罔間遐邇矧維錢唐公昔所守是窀是穸<lb/>
體魄攸歸兆域巋然孰不愛䕶婺人拜掃嵗有彛典屬<lb/>
<pb n="KR4e0010_WYG_023-13b"/>
茲寒食集於墓下薄陳一奠式表慕思惟公有靈益庇<lb/>
鄉梓歴年緜代來瞻來崇尚饗<lb/>
　　　祭黃侍講先生<lb/>
維至正十七年歲次丁酉閏九月壬寅朔越十有七日<lb/>
戊午門人金涓屠性宋濂王禕朱濂傅藻等謹以清酌<lb/>
庶羞之奠致祭於元故侍講修史先生黃公之靈嗚呼<lb/>
人物文章有盛有衰其所關繫意者天則使然非人力<lb/>
所能為昔在唐宋韓歐之出實當其盛時時則劉栁蘇<lb/>
<pb n="KR4e0010_WYG_023-14a"/>
曾相承並起有以聳當世文治之巍巍及其既没文章<lb/>
遂卑而君子於此亦以驗其世運之推移惟國家之興<lb/>
隆元氣混合三光五嶽結粹而凝輝鍾為人物著於文<lb/>
章律倡吕和規重矩疊莫盛與之夷然當至元大德之<lb/>
世龎儒碩生布列於朝廷者大抵皆前代之遺祖宗作<lb/>
人為日既久逮乎延祐設科取士而得人之盛遂及於<lb/>
今茲公當其時奮乎東南褎然舉首文名赫然而四馳<lb/>
歴仕外服晚乃登畿典胄監領儒臺學者翕然而宗師<lb/>
<pb n="KR4e0010_WYG_023-14b"/>
當代文章之柄咸公是屬而公亦不得以茍辭肆今皇<lb/>
上崇尚儒術慨念老成有足倚毗幸公之獨在爰起公<lb/>
於既老用公於未衰掌制玉堂勸講經帷任尊而軄邇<lb/>
將倚以為王猷之黼黻國論之蓍龜天下仰之如韓歐<lb/>
謂朝廷為有人士類為有依公不久留控辭而歸出處<lb/>
進退卓然而無疵公今没矣一代之人物文章於是盡<lb/>
矣非天其孰使之切嘗論公學博而操則約力𢎞而造<lb/>
則微統壹聖真融貫理奥不大聲色任斯道而委蛇故<lb/>
<pb n="KR4e0010_WYG_023-15a"/>
其形於文章譬如周廷重器圭璧鼎敦分置離列蓄光<lb/>
采而嚴等威又如漢廷老吏持法精謹引經傳古以斷<lb/>
獄而决疑性靈以之而發舒造化以之而補禆聖賢經<lb/>
傳以之而羽翼古今事理以之而綱維公之名世者人<lb/>
皆知其出此抑所以致此者固夫人之莫知嗟公已不<lb/>
可復作斯文之未䘮者幾希昔歐陽子之殁也臨川王<lb/>
公以謂生有聞於當時死有傳於後世茍能如此足矣<lb/>
而亦又何悲今公之有以不朽誠亦無憾而吾黨小子<lb/>
<pb n="KR4e0010_WYG_023-15b"/>
傷悼摧痛不能已於言者又眉山蘇公所謂上為天下<lb/>
慟而下以哭吾私曽日月之不居屬大𦵏之有期薄陳<lb/>
一奠維以洩哀嗚呼哀哉尚饗<lb/>
　　　祭蔣季髙文<lb/>
維至正十七年嵗次丁酉十月辛巳朔越七日丁丑友<lb/>
生烏傷王禕謹以清酌庶羞之奠致祭於亾友季髙蔣<lb/>
君之靈嗚呼季髙其竟死也未可以死遽爾云亡不仁<lb/>
者天忍至此極初聞子死人實不信謂吾季髙無有死<lb/>
<pb n="KR4e0010_WYG_023-16a"/>
理今乃死矣孰不子哀嗚呼季髙行粹以夷事親從兄<lb/>
孝弟兼至處族交友又誠以信譬如美玉絶無玷瑕嗚<lb/>
呼季髙學精而敏獵史蒐經傍渉百氏發為文章筆力<lb/>
甚雄譬如神駒有逸無蹶人謂季髙必就逺大㧞出畯<lb/>
林顯融當世至於壽考乃理之常而其得年甫廿有九<lb/>
曾是一疾遂以不起嗚呼季髙當壽而夭謂天可必斯<lb/>
理曷究天豈不仁亦獨何忍既降之材不降以年有年<lb/>
有材固罕兼得較之二者材不如年藉令有材促不得<lb/>
<pb n="KR4e0010_WYG_023-16b"/>
展孰與有年以享貴富有年無材常情所甘材豐年嗇<lb/>
人用嗟怨抑人之生稟氣於天是氣之賦厥有厚薄所<lb/>
稟者厚得年故壽雖曰有壽而孰無死子之夭死由稟<lb/>
氣薄氣之薄者子適稟之天亦何心獨薄於子我觀衆<lb/>
人碌碌庸庸鳥獸同羣草木俱腐名與身没無足道者<lb/>
雖壽而死與無生同凡若此者天實薄之其孰如子克<lb/>
自樹立受材之豐學行俱懿名譽昭晰没世有聞雖則<lb/>
云夭其猶不死天之於子可謂已厚子達理者宜勿怨<lb/>
<pb n="KR4e0010_WYG_023-17a"/>
天孰得孰失孰重孰輕造物其間豈果無意嗚呼季髙<lb/>
又何怨為子雖無怨人則哀子夫人所哀况吾朋友交<lb/>
誼之篤無媿金石死生契濶日逺日踈不有話言何以<lb/>
慰子子善自信豈待我言子母子兄其哀尤切匪言之<lb/>
複無以慰之酒肴在前我言孔多嗚呼季髙聞乎不聞<lb/>
尚饗<lb/>
　　　祭靈星祝文<lb/>
天田所次實維農祥百穀既成繄神之祐爰稽彛制式<lb/>
<pb n="KR4e0010_WYG_023-17b"/>
修明祀神其來格歲歲有年<lb/>
　　　祭髙麗國山川祝文<lb/>
髙麗為國奠於海東山勢磅礴水德汪洋實皆靈氣所<lb/>
鍾故能使境土乂安國君世享富貴尊慕中國以保生<lb/>
民明神之功於是為大朕起布衣今混一天下以承正<lb/>
統比者本國奉表稱臣納貢朕嘉其誠已封王爵考之<lb/>
古典天子於山川之祀無所不通是用遣使敬將牲幣<lb/>
徃修祀事以答神休惟神其鑒之<lb/>
<pb n="KR4e0010_WYG_023-18a"/>
　　墓誌銘<lb/>
　　　元故中山府判官墓誌銘<lb/>
府君諱鉉翁字中實王姓處之遂昌人五世祖景䕫宋<lb/>
慶歴間仕知錢塘縣遷淳王宫敎授自髙曾至祖采父<lb/>
蘭並晦徳不用用府君貴贈其父忠翊校尉温州路同<lb/>
知瑞安州事母鄭氏封宜人府君噐資不凡自幼負志<lb/>
節瑞安常竒之曰大吾門者其此子乎既長渉獵經史<lb/>
通大義禔身律己必由於禮處物制事必本於忠信人<lb/>
<pb n="KR4e0010_WYG_023-18b"/>
亦莫不以逺大期之年弱冠至京師受知於司徒陳公<lb/>
㑹福院立為其院宣使出將使指逺而吐蕃雲南靡所<lb/>
不届備殫其勞考滿授進義校尉平江路呉縣主簿郡<lb/>
守杜公名卿也素知其材大小政務悉以諉之豪民顧<lb/>
鍾朱郭四大家怙勢為不法則發其罪惡咸寘於理政<lb/>
聲卓然居歳餘以憂去官調兩淮都轉運鹽使司東臺<lb/>
塲鹽司丞國課所資淮鹽居廣催督趍辦如期而集見<lb/>
稱廉能除忠翊校尉台州路黄岩州判官所掌捕盗司<lb/>
<pb n="KR4e0010_WYG_023-19a"/>
猾吏兇胥結黨肆惡久為民害至則以法痛治之亭戸<lb/>
洪甲恃不統於有司恣為暴横以私忿殺平民吏白不<lb/>
宜問府君曰殺人之人乃可置不問耶逮捕繫獄坐罪<lb/>
不少貸奸民有挾偽鈔板詣官自首者覬事發因得誣<lb/>
連富人肆其詐察其情詰之果自服立命焚其板不為<lb/>
問州北有浮橋久且壊捕盗司屋亦敝甚皆撤其舊使<lb/>
之一新居三年政績具舉遷忠顯校尉兩淮都轉運鹽<lb/>
使司餘東塲鹽司令於是倦於宦㳺不俟引年得請納<lb/>
<pb n="KR4e0010_WYG_023-19b"/>
祿以昭信校尉真定路中山府判官致仕尋屬疾遂不<lb/>
起至正丙戌八月八日也享年六十有三壬辰十二月<lb/>
七日𦵏於家北君子山之原元配鄭氏封宜人繼室潘<lb/>
氏張氏孫氏初府君未有子以弟鑑翁子浚為子晚始<lb/>
得子曰浩用廕調衢州路龍㳺縣水北廵檢早卒無子<lb/>
浚乃以其子棟及從子機為之後府君性英邁儀榘峻<lb/>
整其材敏而裕練而不矯治家内外有法居官蒞政不<lb/>
務為茍同事無鉅細難易無不勇為為無不當者故其<lb/>
<pb n="KR4e0010_WYG_023-20a"/>
所至輙有聲維王氏之先奕世載德厥後宜大及府君<lb/>
出位雖不克稱其材亦庻幾光顯矣浚來徴銘故為銘<lb/>
銘曰<lb/>
王望遂昌厥稱德門承乏維材用亢其宗維材之良有<lb/>
蘊必伸乃即官序厥聲以聞進也儃佪胡不大振亦既<lb/>
光華昭受寵恩君子之山宅兆攸存春雨在樹秋霜在<lb/>
原歲時來思衍爾後昆悼幽著銘爰勒貞珉<lb/>
　　　劉先生墓誌銘<lb/>
<pb n="KR4e0010_WYG_023-20b"/>
處有文學之君子曰劉先生演字浩卿生於大德庚子<lb/>
九月十日卒於至正壬辰三月九日享年五十有四嗣<lb/>
子師曾以己亥十月十三日奉柩𦵏於麗水縣孝行鄉<lb/>
之桐原既乃以書抵禕曰先人所與㳺者衆矣然相知<lb/>
之者宜莫子若𦵏必有銘茲誼為古銘先人者非子而<lb/>
誰以惟子也請昔先生之典敎義烏也禕時在諸生列<lb/>
託斯文雅故非一日重以師曾有請銘安敢辭劉氏世<lb/>
為處之麗水人祖桂父澤皆不仕先生生有羙質於書<lb/>
<pb n="KR4e0010_WYG_023-21a"/>
無不讀自少攻為文章有聲籍甚上饒鄭君原善其學<lb/>
長於經而明於性理天歴間以名進士為處州錄事先<lb/>
生因從受業焉磨礱浸灌所資日深其於經書春秋尤<lb/>
精著其大義輯為成書一時學者皆誦習之其為說務<lb/>
以發前儒所未及非特利後生小子塲屋之業而已其<lb/>
他所為文皆從容順適不戾於榘彠講辨論議咸足以<lb/>
逹其意要其歸無不本於理者至於詩歌則㫪容大篇<lb/>
如奔濤怒颿勢不可遏鏗鏘短句如鳴金戞玉粹然成<lb/>
<pb n="KR4e0010_WYG_023-21b"/>
音流麗而平實自成一家言嗚呼先生之所自致若此<lb/>
可謂文學之君子非歟先生姿貌豐整儀度醞藉性倜<lb/>
儻且和易樂周人之急與人交無間親疏久益相好四<lb/>
方士大夫至是邦無不欵門者先生與之㳺或談經術<lb/>
或論政理或以詩章相倡和莫不厭其情乃去餘膏賸<lb/>
馥霑被於人為多至正初起為義烏儒學敎諭又為敎<lb/>
諭龍泉後署明善書院山長未及上而遂卒蓋先生之<lb/>
志甚逺其材甚周也惜乎不克顯融不及展其材之蘊<lb/>
<pb n="KR4e0010_WYG_023-22a"/>
而推其志之所欲為故其卒也無不為之嗟悼嗚呼抑<lb/>
豈知先生之自致於不朽者固不在彼而在此也先生<lb/>
娶同郡葉氏有婦道前十一年卒至是合𦵏焉子男三<lb/>
人長則師曾次師夏皆能世其家業者也次師雍蚤夭<lb/>
孫男一人煜女二人銘曰<lb/>
嗚呼先生邦之良也學韞於躬氣又昌也振華舒耀為<lb/>
文章也儒林文苑肆翺翔也雖遏厥施所存者長也亦<lb/>
既全歸兹其藏也後千百年勿壊傷也<lb/>
<pb n="KR4e0010_WYG_023-22b"/>
　　　故薛君墓誌銘<lb/>
維薛氏逺有系序其先望於河東而盛於永嘉宋紹聖<lb/>
中有諱堯章者來守處因留居處之松陽子孫遂為其<lb/>
縣人堯章生虞佐虞佐生景䕫廸功郎景䕫生士榮宣<lb/>
義郎士榮生南通春秋學為某軍節度掌書記南生殊<lb/>
行沿江制置司幹辦官殊行生三子君其長也君諱必<lb/>
慶字天福資性純篤自幼沉粹不凡言不妄發動必由<lb/>
於禮既長益力學不務華靡事自聖人之經下逮諸史<lb/>
<pb n="KR4e0010_WYG_023-23a"/>
百氏之說靡不渉獵而通其義然雅不喜事章句常曰<lb/>
讀書將以求聖賢之道逹則推之見諸用處則蘊之有<lb/>
諸己文章殆餘事也平居接物遇事悉本於誠慤恥趨<lb/>
媚權貴與人交煦煦有恩意聞人有善稱道之不置不<lb/>
啻若己出己有善未嘗以自矜也以故賢士大夫皆樂<lb/>
從之㳺相與徜徉泉石間世故邈不以經意時年方富<lb/>
盛退然如老成人徽聲休聞播揚於時辟聘絫至而高<lb/>
蹈之志益堅因自號曰雅山處士云初幹辦君之配張<lb/>
<pb n="KR4e0010_WYG_023-23b"/>
氏無子而宋氏實生君葉氏生必茂必振君事異母如<lb/>
其母撫二弟如同母弟祖母徐氏高年多病曲意養之<lb/>
得其懽心其孝友甚著君雖韜晦不自見而不以獨善<lb/>
其身為己足每思推以及物人䝉其惠利甚多而不幸<lb/>
年不及艾以卒故其卒也聞者莫不嗟悼之君生於宋<lb/>
開禧己未十一月日卒於元元貞丙申六月日得年三<lb/>
十有八先娶項氏再娶劉氏子男一人溶劉出也孫男<lb/>
二人益莊曾孫男五人圭堅增塤坤君卒後十六年至<lb/>
<pb n="KR4e0010_WYG_023-24a"/>
大辛亥八月日溶始奉柩𦵏於縣北城後之原𦵏且五<lb/>
十年益乃奉鄱陽丞李貫道所為狀來乞銘惟昔眉山<lb/>
蘇公軾嘗以大父之銘屬諸其友南豐曾公鞏其言曰<lb/>
大父行甚髙而不為世用故不能自見於天下然古之<lb/>
人亦不必皆能自見而卒有傳於後者以世有發明之<lb/>
者耳嗚呼行髙而不為世用者獨蘇氏歟益方以文學<lb/>
名將無媿蘇氏之有孫而所以發明之者禕非其人也<lb/>
然益與禕辱為友銘其敢以卒辭銘曰<lb/>
<pb n="KR4e0010_WYG_023-24b"/>
薛家松陽由温來遷世業載纉弗蕃而綿六葉逮君益<lb/>
祗厥紹德藴於躬不詘不矯不震以燿銷聲閟煇委祉<lb/>
於後孫曾是貽彬彬孫曾既茂以碩維善有徴視此貞<lb/>
刻<lb/>
　　　劉母徐夫人墓碣銘<lb/>
鄱陽劉君爆告於金華王禕曰以吾子之厚於我也竊<lb/>
願有請焉昔我先君子隠居以求其志凡可以聳善扶<lb/>
誼者無弗為也用是見稱一鄉之善士抑所以警戒而<lb/>
<pb n="KR4e0010_WYG_023-25a"/>
相成者實吾先夫人内助是頼初我外家徐氏宋建炎<lb/>
間有來守鄱陽者因家焉三世為外大父瑞用中漕司<lb/>
試為昌江書院主學兩娶皆黎氏先夫人諱妙静生六<lb/>
歲而失所恃天性慧敏外大父鍾愛之敎以列女傳等<lb/>
書靡不通曉淑聞用彰先君諱籌字竹友有學有文始<lb/>
娶王氏而卒繼乃請婚徐氏外大父以我劉氏詩禮鉅<lb/>
族而先君又賢也以先夫人歸焉既來歸逮事我先大<lb/>
父備盡婦道先君好施予族屬里黨之困匱者必振給<lb/>
<pb n="KR4e0010_WYG_023-25b"/>
之而又賓客欵門無虚日先夫人佐之理粟帛具酒食<lb/>
内外設施舉中其度未嘗有德色處妯娌必以禮御臧<lb/>
獲必以慈貞譽懿聲藹如也不幸先君子蚤捐舘先夫<lb/>
人於是獨持家政益斬然有條延聘名師以教諸子皆<lb/>
使有成立晚歲究心内典然猶躬織絍不廢且復以敎<lb/>
其子者敎其孫蓋年六十而遂卒其卒當至正丁亥五<lb/>
月某日先期以語其子乃衣冠端坐而逝子四人榮爆<lb/>
光烱伯季皆卒獨爆在焉女三人壻曰陳善陳備章潮<lb/>
<pb n="KR4e0010_WYG_023-26a"/>
孫四人㳞翼亦已卒次曰翯圭嗚呼此吾先夫人世出<lb/>
行實然也痛矣吾邦頃歲荐罹兵革以故先夫人之䘮<lb/>
久猶權厝乃今得卜始克以某年某月日奉匶𦵏於某<lb/>
鄉某山之原𦵏必有銘故用為子請幸無以讓為禕為<lb/>
之言曰嗚呼人子之所謂孝者以能揚名而顯其親也<lb/>
君今以文學名卓卓自表見是可謂能孝矣而曷以銘<lb/>
為雖然夫人事夫則能成其志教子則能成其才德之<lb/>
所致者厚矣是固不宜無述也庸次第君言為序如右<lb/>
<pb n="KR4e0010_WYG_023-26b"/>
而系之以銘銘曰<lb/>
夫也善士子則名人曷其致之化由閨門黄裳元吉嫓<lb/>
德為坤著兹石章以永於聞<lb/>
　　　謝節婦墓表<lb/>
節婦謝氏諱黻金華人也謝氏儒家有女不肯與凡子<lb/>
擇所宜歸得同邑呉履字德基以為壻節婦性剛而質<lb/>
柔巽平居不妄娭笑勤儉以治家而事舅姑奉賓祭舉<lb/>
無違禮履為儒學官宦㳺於外其得無後顧之憂者節<lb/>
<pb n="KR4e0010_WYG_023-27a"/>
婦内助之功居多歲己亥大軍下建德勢且東節婦語<lb/>
其夫曰亂將及矣盍為走避計先事弗圖後悔何追察<lb/>
其夫意猶豫不决則恚曰盍不歸我母家我母家有深<lb/>
池萬一事不測當有入水死耳義不身受辱也未幾蘭<lb/>
溪破亂兵四出摽掠而履適他往節婦擕男女走入金<lb/>
華山中途失其幼男號哭求之弗獲而兵且至自度不<lb/>
可免行至向塢岩險處以幼女投岩下身繼之而死十<lb/>
月七日也死十餘日履以物色求之得其尸叢棘中靣<lb/>
<pb n="KR4e0010_WYG_023-27b"/>
猶如生遂附𦵏向嶺先墓之次於是得年三十有九矣<lb/>
生男五人今存者二曰頴稚女二人今存者一曰媛適<lb/>
張惠既𦵏履屬其友王禕為之銘王禕曰嗚呼頃歲以<lb/>
來天下大亂彞倫之斁甚矣自學士大夫猶不敢望其<lb/>
盡節而况於女婦乎當是時謝氏乃能秉節以死賢於<lb/>
人逺矣銘其曷有媿辭銘曰<lb/>
人孰不有死死其難乎烈烈節婦處死為安乎豈躬之<lb/>
弗恤將歸全乎貞名懿標圭璧其完乎倫紀用以立不<lb/>
<pb n="KR4e0010_WYG_023-28a"/>
永傳乎勒銘昭之盍兹鑒觀乎<lb/>
　　　錢夫人羅氏墓誌銘<lb/>
夫人諱靖羅氏池州青陽人也羅故青陽大家居九華<lb/>
山西之宏谿父某母程氏皆鍾爱夫人擇所宜歸年二<lb/>
十以歸於同邑錢氏為處士諱龍祥之配錢氏在其邑<lb/>
尤稱望族夫人相其夫承祭祀禮賓客植門户䘏閭黨<lb/>
備盡婦道逮事舅姑以孝聞不幸處士君早即世夫人<lb/>
乃專秉家政能使貲産益豐而家日愈盛然性慈愛好<lb/>
<pb n="KR4e0010_WYG_023-28b"/>
施予恒語諸子曰家幸充裕茍羡財餘粟不推以及人<lb/>
其若造物何凢宗族婣戚與鄉之人匱乏不給或貧無<lb/>
以自存者有來告必量輕重賑貸之雖賑之厚無吝意<lb/>
雖貸之數未嘗有德色又常戒諸子以為人之為人在<lb/>
乎親師取友相觀而善及有成耳以故賢大夫士踵其<lb/>
門必命諸子曲盡禮意而從之㳺蓋自處士君殁夫人<lb/>
婺居者餘二十年貞聲徽譽藹焉著聞郷邦之間莫不<lb/>
稱錢氏有賢母也夫人生於至元辛卯十月日卒於至<lb/>
<pb n="KR4e0010_WYG_023-29a"/>
正丁酉九月日享年六十有七卜以歲乙巳某月日改<lb/>
塟於貴池太平鄉錢仲山之原男四人濟澤清濬女一<lb/>
人適羅執中孫男五人女六人初夫人篤於教子濟從<lb/>
學禮部尚書宜城汪公遂以文學稱而清尤精於藝術<lb/>
且倜儻尚義遭時多故率民旅以衛鄉井用功累遷武<lb/>
畧將軍淮西道宣慰使司副使僉都元帥府事方嚮用<lb/>
於時於是濟澤皆已卒清既畢襄事而紼纚之碑無文<lb/>
以刻及使來請銘銘曰<lb/>
<pb n="KR4e0010_WYG_023-29b"/>
婦主内事無非無儀其以善稱乃變之宜猗嗟夫人相<lb/>
夫以隨中遭家難秉節弗渝益豐其畜益厚其施敎誨<lb/>
厥子式充嗣之有婉淑德揭貞揚徽維是壼範女婦攸<lb/>
師錢沖之原氣深襄夷𤣥堂既固尚安於兹<lb/>
　　　故松江府判官致仕王公墓誌銘<lb/>
公諱肖翁字傅朋姓王氏世為婺之金華人宋太師左<lb/>
丞相魯國文定公諱淮之𤣥孫中大夫太府卿贈少師<lb/>
東陽郡開國公諱棟之曾孫中奉大夫直敷文閣福建<lb/>
<pb n="KR4e0010_WYG_023-30a"/>
路轉運計度副使金華縣開國男諱佖之孫朝奉郎將<lb/>
作監主簿諱琦之子也公自幼即知問學既長才業兼<lb/>
茂為宗䣊所欽仰又其姿表明秀風猷醞藉雖運去物<lb/>
改之餘望而知其為相門子弟矣起家衢婺二郡儒學<lb/>
錄大德中陞婺郡儒學正考滿當得教授一郡而國制<lb/>
教授必年艾以上始得為之公名上天官未四十也是<lb/>
時奎章閣侍書學士蜀郡虞公集與公生同歲亦以儒<lb/>
學正考滿同在選中而年皆不及格有司以常制持之<lb/>
<pb n="KR4e0010_WYG_023-30b"/>
廷臣言虞集雍忠肅公孫王肖翁魯文定公孫皆前代<lb/>
名宰相家子且學藝不羣不得拘於常制於是虞公得<lb/>
教授京畿而公為静江敎授南方歊暑多瘴公到官居<lb/>
亡何即移病而歸家食十年延祐末復起教授南康㑹<lb/>
白鹿洞書院山長缺郡守請公攝山長事書院久廢公<lb/>
為復興之新其屋宇廣其田租而來學者滋衆士譽翕<lb/>
然至治初辟江西行中書省掾史贑人有因覈田虚增<lb/>
粮額萬餘石而生變者事數年不决公以為民變雖靖<lb/>
<pb n="KR4e0010_WYG_023-31a"/>
而粮之虚額宜在所必除儒學官待選者以千數先是<lb/>
持選衡者皆顧憚不敢理日致壅滯公閲選簿為之銓<lb/>
注數日而畢由是宰臣噐重之惟其言是用休聞以彰<lb/>
㤗定四年積年勞除將仕郎海道都漕運萬户府知事<lb/>
海道歲漕東南百萬之粟供億京師以事興法從事其<lb/>
任至重自漕帥主僚吏率以選居公居幕中三年上下<lb/>
克協漕事訖辦僉以為能仍紀至元二年轉從仕郎嘉<lb/>
興錄事適歲祲部使者檄公行視田公為具實以聞得<lb/>
<pb n="KR4e0010_WYG_023-31b"/>
免荒租數萬石它州郡有奸利事部使者悉以諉公决<lb/>
公决之無或不當者惠利及人甚衆政績益著未幾屬<lb/>
疾請致其事遂以承務郎松江府判官致仕命未下而<lb/>
公卒其年十月癸巳也享年六十有五以五年二月壬<lb/>
寅𦵏於金華縣婺女鄉施家塘之原公娶唐氏子男六<lb/>
人萱某官藻杭州路海寧州判官蘭鎮江路錄事判官<lb/>
荃葵葯高節書院山長女三人適劉文同申蔓呉某孫<lb/>
男十人女八人公天性孝友事親無違禮養寡姊弱甥<lb/>
<pb n="KR4e0010_WYG_023-32a"/>
無失所者教諸子必由於禮法家庭之内肅然有儀所<lb/>
得祿秩多以周親黨賑貧乏内顧不足不以為累高懐<lb/>
雅興一寓於詩而尤善筆札論者謂其酷似呉傅朋短<lb/>
章醉墨人爭寳愛之初魯公在淳熈間久居相位是時<lb/>
南北講解中外無事一用柔道佐時絀尚利喜功之説<lb/>
以休養其民人以故南渡以還論相業者咸稱王氏魯<lb/>
公之從子是為文憲公公實學於何文定公基以傳考<lb/>
亭朱子之道而敷文又受業於文憲以及撝堂劉先生<lb/>
<pb n="KR4e0010_WYG_023-32b"/>
炎䨇峰饒先生魯其學皆本於朱子於是言道統者復<lb/>
推王氏為濂洛之適傳矣維公之生憑藉世德相業之<lb/>
隆道統之重萃於一門者累世承傳逮於其身不可謂<lb/>
無所託也惜乎不大顯融不足以究其志之所就然論<lb/>
天道者謂王氏宜有後而公侯之子孫必復其始後之<lb/>
來者尚有徴焉銘曰<lb/>
大山穹林良材所生世家名閥是生畯英婺衣冠家孰<lb/>
盛王氏相業道統聫徽襲軌奕業載德委祉於公公繼<lb/>
<pb n="KR4e0010_WYG_023-33a"/>
承之文憲在躬際今昭代仍有祿仕明世其家克濟厥<lb/>
羙君子之澤維衍益延盍觀水木期有本原斵石刻辭<lb/>
爰誌陵谷尚其嗣人是似是續<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0010_WYG_023-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王忠文集巻二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王忠文集巻二十四</head> <lb/>
    <p>
<pb n="KR4e0010_WYG_024-1a"/>
欽定四庫全書<lb/>
　王忠文集巻二十四<lb/>
　　　　　　　　　　　　　明　王禕　撰<lb/>
　　墓誌銘<lb/>
　　　贈禮部員外郎葉府君墓誌銘<lb/>
至正八年正月國子助教葉君恒以官六品援著令推<lb/>
恩於父母贈其先府君承務郎禮部員外郎先夫人追<lb/>
封恭人於是夫人前府君七年卒而府君之卒今二十<lb/>
<pb n="KR4e0010_WYG_024-1b"/>
年矣恒謂予曰我先府君之壙侍講學士虞公為之志<lb/>
而呉文正公實書我先夫人之表日月行矣以恒之無<lb/>
似克有祿位於時者其來有自而褒崇所及國家廣孝<lb/>
治以勸勵臣子之意非藐焉小子所能當固不敢如昔<lb/>
人之有待而所以致此者不宜無所撰述以侈上恩而<lb/>
昭先德子尚為我為之銘以刻諸墓上之碑予不敢辭<lb/>
則取二公所不書者列書之府君諱遜字謙甫姓葉氏<lb/>
祖父以上皆潛晦不仕世居越之餘姚今著籍為明之<lb/>
<pb n="KR4e0010_WYG_024-2a"/>
鄞人初府君無它兄弟而伯父死亡嗣方病革時召府<lb/>
君語之曰爾其為我後府君未知所對而目已瞑乃為<lb/>
服三年喪後生二子遂以次子恂奉其祀而恩禮得兩<lb/>
全矣父年耄病且殆府君焚香酌水露禱於天願減己<lb/>
年以増父夀恍若見空中有神人示以三指者病隨愈<lb/>
後三年乃殁府君服喪過哀既免喪猶不御酒肉人稱<lb/>
其純孝焉府君待人無間尊卑疏戚一以誠實尤樂周<lb/>
人之急大德間歲祲朝廷命富民出粟以賑貧乏有司<lb/>
<pb n="KR4e0010_WYG_024-2b"/>
擇鄉里為人所素服者俾第其多寡府君首被其選大<lb/>
家小户咸服其公平既而疫大作府君致醫者為人切<lb/>
脉而合藥施之門閈中頼以全活者甚衆其行修於身<lb/>
而惠澤及物多此類府君卒以㤗定五年正月日享年<lb/>
六十有七明年正月日與夫人合𦵏縣西儀鳳鄉青山<lb/>
之原夫人禇氏相府君治家有法孝於舅姑仁於姻族<lb/>
母儀婦道見稱於鄉其卒以至治元年十二月日而𦵏<lb/>
則明年正月日也子男二人長則恒由國子生釋褐授<lb/>
<pb n="KR4e0010_WYG_024-3a"/>
從仕郎紹興路餘姚州判官除翰林國史院編修官今<lb/>
轉承務郎遷國子助教次恂也為伯祖後女二人適陳<lb/>
某王某孫男五人女二人昔歐陽文忠公之言曰惟為<lb/>
善者能有後又曰為善無不報而遲速有時此理之常<lb/>
也嗚呼以予觀於府君庶幾所謂善人矣雖弗克自見<lb/>
於世昭被融顯然卒以子貴享身後之榮於是有以知<lb/>
天之所以報施善人者非可誣也銘曰<lb/>
君子為善既積於躬受報或嗇後其必豐猗歟府君厥<lb/>
<pb n="KR4e0010_WYG_024-3b"/>
積維厚承之有賢徐觀身後皇用褒贈有隕自天龍光<lb/>
所被賁於漏泉善無不報斯乃常理刻兹石章垂徽千<lb/>
祀<lb/>
　　　故孫君墓碣銘<lb/>
君諱辰龍字君旂姓孫氏其先由婺之金華徙睦之桐<lb/>
廬遂為其縣人高祖顯曾祖寳祖濂宋漕貢進士父之<lb/>
才承奉郎致仕母方氏贈孺人三子長潼發咸淳戊辰<lb/>
進士第一由衢州軍事判官辟御前軍器所幹辦公事<lb/>
<pb n="KR4e0010_WYG_024-4a"/>
宋亡不仕學者稱為盤峰先生次堯龍咸淳庚午鄉貢<lb/>
進士次即君也君資識穎敏篤志問學一門父兄自為<lb/>
師友業成期有以自見而運去物改矣至元丙子國兵<lb/>
南伐縣燬於兵君攜家避地萬山中草棲露宿備嘗險<lb/>
艱久之乃與其兄歸復故宇以養親蜀名卿史公繩祖<lb/>
為取承奉公誥語扁其堂曰志樂君事親以養志為先<lb/>
不特服勞飲食而已親有疾憂形於色食不下咽故相<lb/>
留公夢炎告老南還來訪君尋舊好嘉其志行嗟歎而<lb/>
<pb n="KR4e0010_WYG_024-4b"/>
去居喪過哀毁瘠成疾二兄既先卒君獨營襄事無違<lb/>
禮宰木拱矣而孝思無忘歳時祭掃猶涕泣不已教子<lb/>
以義方律己悉用禮法雖子姓來省不冠不見也然性<lb/>
剛介人有不直輙靣直之有以篋貯物寓君者歳久且<lb/>
死則物色而歸其家人咸服其質實至大間部使者行<lb/>
部至縣處以學職滿考當得教官辭不就延祐初科舉<lb/>
法行人未之習君教其鄉人子弟為之皆知所取則縣<lb/>
乗嘗修於先生而未就君繼志續成之後人故實得有<lb/>
<pb n="KR4e0010_WYG_024-5a"/>
所徴焉晚歳屏絶家務惟㝠居黙處間挾書史以自娯<lb/>
暇則與朋舊相羊山水間不復知有世事因自號曰求<lb/>
心云元統乙亥君年八十而十月九日乃其初度親黨<lb/>
咸㑹宴勞累日不倦尋感疾不起二十五日也以其年<lb/>
月日𦵏縣北大隠阡先塋之次娶王氏後三年卒合𦵏<lb/>
焉子男二人師道師徳孫男五人曾孫男三人昔者先<lb/>
生娶將作大監朱公杰之女久居義烏與禕先大父石<lb/>
峽府君相友善禕生也後不及識先生而君之孫紳辱<lb/>
<pb n="KR4e0010_WYG_024-5b"/>
與禕交因以君銘為屬惟春秋之所謂吉德大易之所<lb/>
謂幽人君實似之没世之後其潜光逸迹誠不宜使之<lb/>
泯泯無聞乃為序述其志業行誼而繫之銘焉銘曰<lb/>
孝於親所以成其身求諸心所以復其真既全既純弗<lb/>
舒弗振弗替有延其在後之人<lb/>
　　　趙君墓誌銘<lb/>
趙君觀光字觀國慶元之鄞人其先仕宋曾大父逢龍<lb/>
宗正卿兼侍講大父建知徽州婺源縣父佀翁始晦德<lb/>
<pb n="KR4e0010_WYG_024-6a"/>
不仕君幼多智識稍長好讀書通達時務以郡博士弟<lb/>
子員得推擇試吏奉化州尋遷昌國至正十年冬黄巖<lb/>
海㓂荐起而昌國為州在大海中距黄巖一息可至也<lb/>
其州侯特穆爾布哈問計於君君謂今州兵寡弱且不<lb/>
諳水戰惟蘭秀二山居民悍勇善鬬擊習海事若募以<lb/>
厚貲示以重賞其人必樂為我用用以擒賊無難矣侯<lb/>
然君言即以其事委君君招諭有方不擾而事集明年<lb/>
正月從侯引兵出海閫帥摠軍民兵同㑹海門洋俄而<lb/>
<pb n="KR4e0010_WYG_024-6b"/>
賊船百餘艘卒至衆皆惴縮莫敢進獨君所部民兵與<lb/>
奮戰至晚無大勝負明日君方分給軍饋巡隄上賊船<lb/>
又大至即説侯速進敵而賊衆數倍我軍莫支君持短<lb/>
兵接戰矢石交下軍與賊不可辨且後無援兵遂執節<lb/>
以死侯亦遇害是月二十五日也方君募民兵時或見<lb/>
其不憚勞勩私謂君曰侯受天子命守兹土盡忠報國<lb/>
固宜君不過一小吏設有功功且不顯倘有不測寧不<lb/>
重貽父母憂君曰人臣食祿難其死所也吾雖小吏亦<lb/>
<pb n="KR4e0010_WYG_024-7a"/>
既食其祿矣臨難以避可乎於是卒戮力捐軀以及於<lb/>
難得年三十有五以某年月日𦵏某山之原娶戴氏子<lb/>
男二人君為吏廉而有守勇於趍事赴功上官悉信用<lb/>
之然皆夫人之所能至其死事昭顯如此則有人所難<lb/>
能者矣嗚呼忠義天性也由之而致死故死皆無媿而<lb/>
世徒論其人之貴賤以為其死之重輕何哉銘以表君<lb/>
之藏他日史氏傳忠義者尚或有徴也銘曰<lb/>
死有不朽殺身成仁名則既完遑䘏厥身我作君銘刻<lb/>
<pb n="KR4e0010_WYG_024-7b"/>
在貞珉<lb/>
　　　袁母奚夫人墓誌銘<lb/>
呉郡袁君泰喪其母夫人將𦵏哭泣以告禕曰㤗不天<lb/>
生十有四年而先君棄諸孤維是諸孤藐焉無依袁氏<lb/>
不絶如綫賴吾母左右維持以長以教故我兄弟克有<lb/>
成立獲祗厥紹袁氏之不墜繄吾母之功也吾母之幼<lb/>
也即以令淑聞為親所鍾愛擇壻縉紳家我先君早以<lb/>
文行知名遂以歸焉時年甫十八躬織絍親酒漿以致<lb/>
<pb n="KR4e0010_WYG_024-8a"/>
養舅姑承事賓祭夙夜敬共罔有違德自先君之殁嫠<lb/>
居四十年艱難憂患蓋所備嘗我兄弟恒以不能盡孝<lb/>
為慊不幸今不及養矣㤗也支綴殘息厥既得卜奉柩<lb/>
合𦵏於長洲東呉鄉緒墩先塋之兆而未有銘也敢惟<lb/>
子也請禕惟君之先君静春先生之銘内翰黄公實為<lb/>
之顧禕末學乃敢銘夫人乎雖然禕之交君有素誼不<lb/>
得固辭則為序而銘之序曰夫人諱志寧奚姓也奚為<lb/>
呉著姓呉江之同里其世所居也宋將仕郎諱仲常者<lb/>
<pb n="KR4e0010_WYG_024-8b"/>
其父也夫諱易宗通父即静春先生也子男四人震以<lb/>
先卒次即㤗次晉次騶也女五人長亦先卒餘則顧天<lb/>
麟歸德英顧正許德明其壻也孫男十人女六人也享<lb/>
年八十有四卒以至正六年十二月六日其明年正月<lb/>
六日則𦵏之年月日也銘曰<lb/>
為婦而婦為母而母嗚呼是維夫人之德以銘其墓<lb/>
　　　陸夫人墓誌銘<lb/>
友人呉郡袁君信以書來告曰信私門積釁往歲七月<lb/>
<pb n="KR4e0010_WYG_024-9a"/>
不幸喪吾母亦既忍不即死奉襄大事不一月而吾妻<lb/>
又卒吾哀苦良劇情有弗堪窀穸之事不能遽圖也因<lb/>
循踰年始克卜地以𦵏𤣥堂之銘以唯子也請禕不敢<lb/>
辭夫人諱順姓陸氏陸為呉郡長洲之大姓父諱元吉<lb/>
母趙氏夫人資稟溫淑而性聰慧年十有七而孤其兄<lb/>
慎擇所宜人歸之乃以歸於袁氏袁亦長洲著姓信字<lb/>
可立素以文行稱於鄉故夫人歸之為繼室而年已三<lb/>
十有五撫育其前室之子曰穰曰种女曰孟賢曰季寧<lb/>
<pb n="KR4e0010_WYG_024-9b"/>
者不啻如己出其子若女亦安其慈愛不復知己之異<lb/>
出也相其夫理家事内外井井有條事姑盡孝甘㫖之<lb/>
奉必親為之及既嬰疾而姑病亦革常左右就養不少<lb/>
懈姑嘆曰汝事我善今顧因我以重汝疾乎因泣謝曰<lb/>
婦人之職主中饋養舅姑而已婦不及事先舅幸逮事<lb/>
大人誠能盡子婦之道死且不恨既而姑卒不起力疾<lb/>
理喪事哀毁殊過比𦵏返哭而疾益甚遂不可為矣夫<lb/>
人之卒實至正十四年八月十九日享年三十有七親<lb/>
<pb n="KR4e0010_WYG_024-10a"/>
戚里黨莫不為之悲傷以為袁氏失賢婦也夫人平居<lb/>
寡言笑行履端謹雖婢妾未嘗加以疾言遽色閨門之<lb/>
内雝雝然咸樂其宜焉嗚呼是可謂得婦道矣然而不<lb/>
及中壽以死其不可哀矣夫夫人𦵏以十五年某月日<lb/>
墓在某鄉某原銘曰<lb/>
黄裳元吉婦之德德而不壽天可必嗚呼夫人安此室<lb/>
　　　故石門書院山長呉君墓誌銘<lb/>
君諱益懋字仲謙呉姓處州龍泉縣人也父妙莊贈忠<lb/>
<pb n="KR4e0010_WYG_024-10b"/>
顯校尉松江府判官母章氏封宜人君性闓敏自幼力<lb/>
學攻辭章方是時為士者未有科舉之累君所為學務<lb/>
有諸己不資為進取計也大德丁未歳大祲忠顯府君<lb/>
傾餘粟以賑餓者君左右其志鄉閭之民多賴以存活<lb/>
里民蔣甲為貧故以其妻詭為所買婢鬻之君既而知<lb/>
其為妻也遽遣還之不復責其直呉乙以田來售己庚<lb/>
其價矣而其弟私以半田畀浮屠氏訟於官悉以歸君<lb/>
君尋知為其家祭田則曰吾安用有此而廢人之祀乎<lb/>
<pb n="KR4e0010_WYG_024-11a"/>
即以還呉氏有張丙者貸君陶器貨於長沙其價不訾<lb/>
而舟車艱難耗折大半君閔其情凡子本合徴者盡丐<lb/>
之陶户假貲於君有久而不能償者則聚其劵焚之一<lb/>
置不問浙右大饑民流移徙他郡而大府下令拘流民<lb/>
反元貫在君邑者君為具舟楫備糗糧遣送之咸得無<lb/>
恙而他邑所遣物故者多矣人有産子不舉而襁約置<lb/>
路傍者君見之惻然募人育之而重與之貲其為人仁<lb/>
厚而倜儻緩財急義若此類甚衆鄉邦用是多之君嘗<lb/>
<pb n="KR4e0010_WYG_024-11b"/>
以舉者辟松江府文學不應復用宰臣薦署石門書院<lb/>
山長石門在青田去君家為近且山水最竒勝則忺然<lb/>
就之居久之乃歸既歸遂不復以家事經意每良辰佳<lb/>
節從賓友尋林泉幽絶處寄興詩酒意有所適輙悠然<lb/>
忘返友愛其弟産業一以付之及分析唯其弟所取不<lb/>
與計薄厚母舅不能自存養之終身如事其母其孝之<lb/>
至又如此君年三十有七以延祐元年正月九日卒元<lb/>
配陳氏宋朝奉大夫沂之孫女生二子曰天澤曰天濟<lb/>
<pb n="KR4e0010_WYG_024-12a"/>
女一人適季良繼室何氏宋丞相正獻王執中之裔孫<lb/>
女生一子曰清孫男四人檉楫楧柱女五人曾孫男二<lb/>
人熊羆女二人君卒後八年當至治二年九月某日𦵏<lb/>
龍泉鄉金沙里槎牌之原以陳氏袝𦵏且四十年而楫<lb/>
由武功授龍泉尉乃奉其父天澤之命以里人葉子竒<lb/>
所為状來請銘嗚呼孝子慈孫之欲顯揚其父祖固何<lb/>
間於久近况君勇於為義行應銘法宜書以範後人余<lb/>
曷敢曰不可因為序而銘之銘曰<lb/>
<pb n="KR4e0010_WYG_024-12b"/>
年不中壽仕不厚祿胡性之祥而命之不穀維餘慶所<lb/>
施益緜以篤尚後之人是似是續<lb/>
　　　故傅母樓夫人墓碣銘<lb/>
里友傅權與其弟藻衰絰踵門以告禕曰吾母之喪窀<lb/>
穸之事亦既畢矣維是貞節懿範所以作則閨門者不<lb/>
宜無所紀載墓上之石子幸為之辭雖然吾母之詳吾<lb/>
悉數焉子尚有擇也吾母樓氏樓氏吾烏傷士族也吾<lb/>
母在父母家早有淑聞而我大母亦樓氏先君樓氏之<lb/>
<pb n="KR4e0010_WYG_024-13a"/>
所出外大父稔其行之良也故吾母歸焉於是吾母視<lb/>
其姑為姑事之盡婦道其沒也治喪無違禮先君兄弟<lb/>
四人篤於友愛每時節㑹飲率至夜分吾母治具承其<lb/>
懽無懈意先君有腹心之疾吾母手調藥餌衣不解帯<lb/>
者累旬人不見其有不堪之色也故廬燬於菑則銖積<lb/>
粒聚佐先君重搆之未畢工而先君殁矣先君之殁也<lb/>
我兄弟俱在幼吾母力持家政既克襄大事即斷髪為<lb/>
誓以節義自許用撫育我兄弟且俾從名師㳺以權兄<lb/>
<pb n="KR4e0010_WYG_024-13b"/>
弟之無佀而能知所植立者吾母之教也吾母秉心既<lb/>
貞固不復以貧窶為䘏服勤紡織以夜繼日雖風雪淩<lb/>
厲亦雞鳴乃已先君有宿逋臨殁時屬從子以别産為<lb/>
償既乃負所屬吾母捐紡織之資庚之弗與較也吾母<lb/>
性慈祥而和易待妯娌如姊姝撫羣從子姪如其子咸<lb/>
盡恩意而得其驩心内外宗婣稱其賢無間言者於是<lb/>
年既七十然耳聰目明康强固無恙蓋婺居者三十年<lb/>
矣武威余忠愍公持部使者節行縣嘗題吾母所居堂<lb/>
<pb n="KR4e0010_WYG_024-14a"/>
曰貞則金華宋太史實為之記縣大夫又以耆老之請<lb/>
謂吾母貞節在例宜旌表上其事未報而吾母已矣嗚<lb/>
呼權等尚忍言之哉禕聞其言作而曰吾與子兄弟居<lb/>
同里學同師夫人之賢吾知之有素矣子之言安敢以<lb/>
不志乃備著之如右夫人諱瑩字貞秀姓樓氏世為烏<lb/>
傷人卒於丁未歳十二月十七日享年七十有五𦵏以<lb/>
卒之明年正月朔日墓在縣西崇德鄉宅山之原子男<lb/>
二人即權藻也權有馴行晚好浮屠氏學藻受業黄文<lb/>
<pb n="KR4e0010_WYG_024-14b"/>
獻公之門以文學名女二人壻曰王大節朱元禮孫男<lb/>
三人女四人銘曰<lb/>
吁嗟夫人秉貞則兮再造厥家全婦德兮亦既夀考又<lb/>
多福兮有嘉壼儀垂楷式兮焯幽振潛勒兹刻兮<lb/>
　　　太原郡夫人葉氏墓志銘<lb/>
洪武三年正月庚子中書右丞王公溥言於天子曰臣<lb/>
之父晉母葉氏實生臣溥及臣弟漢寳而臣不天父也<lb/>
棄諸孤早所恃者母氏以長以教故臣兄弟克有成立<lb/>
<pb n="KR4e0010_WYG_024-15a"/>
而母氏之亡亦已十八年顧臣無佀獲事陛下比者推<lb/>
恩褒崇二代假寵於左氏甚厚獨念臣去鄉邑日久儻<lb/>
賜之告得歸展省丘墓以伸私情臣不勝至願於是皇<lb/>
上閔焉有㫖予告所以撫諭之者良至仍勑儀曹具祭<lb/>
物給之公將行以母夫人墓宜有識請銘於史臣王禕<lb/>
禕不敢辭謹按追封太原郡夫人諱某姓葉氏饒之安<lb/>
仁縣人歸同里石港王氏為贈資善大夫中書右丞上<lb/>
䕶軍追封太原郡公諱晉之配資善大夫中書右丞溥<lb/>
<pb n="KR4e0010_WYG_024-15b"/>
昭勇大將軍崇仁衛指揮使漢寳之母夫人性慈惠治<lb/>
家以勤儉族婣里黨莫不稱其賢至正壬辰干戈俶擾<lb/>
饒信首被兵明年三月右丞公奉夫人避兵於信之貴<lb/>
溪倉卒之際母子遽相失繼而公起兵衛鄉里㑹皇<lb/>
上徇地江右遂舉其地來附拜中書右丞分鎮建昌蓋<lb/>
自癸巳至丁未凡十五年夫人所在不可知而公思慕<lb/>
之情日夜未嘗置是歳正月忽夢夫人若告以其所在<lb/>
者命卜者筮之其繇辭曰非巖即冗厥得朽骨五月躬<lb/>
<pb n="KR4e0010_WYG_024-16a"/>
率士卒詣貴溪之桃源山即向夫人避兵處也伐林木<lb/>
入山以物色求之不可得哀號者三日既乃得其地居<lb/>
人呉海能言兵相逼時夫人病不能行即自投井中死<lb/>
矣公乃披榛棘尋得井俄有鼠自井中出跳入懐中旋<lb/>
復入於井汲井索之夫人之遺骸果在焉公哀號益不<lb/>
自勝以是月某日具衣衾棺槨即其地禮𦵏之夫人之<lb/>
卒享年六十有七二子即公及漢寳也孫男若干人女<lb/>
若干人嗚呼父母之喪人子之不幸也而右丞公則又<lb/>
<pb n="KR4e0010_WYG_024-16b"/>
遭乎其事之變罔極之德曷從而報之抑人子之圖報<lb/>
其親者固無間於存没用是公以功業自奮出入將相<lb/>
勤勞王家而貤恩錫命賁及泉壤所謂立身揚名以顯<lb/>
其親者於是乎在是雖遭事之變而能合禮之正仁人<lb/>
君子復奚憾焉銘曰<lb/>
顯允王公乘時奮庸入建相業出城將功載念所恃實<lb/>
育我躬昔丁艱難久衘哀𠂻孝思之至神明可通乃安<lb/>
體魄兆域以崇以壤以樹若堂斯封天子有命禮貴飭<lb/>
<pb n="KR4e0010_WYG_024-17a"/>
終龍光赫奕賁於幽宫公曰噫哉君命實隆豈我陋㣲<lb/>
能亢其宗精思厥繇積慶所鍾春雨在草秋霜在松世<lb/>
世子孫來瞻來同<lb/>
　　　故申府君墓誌銘<lb/>
府君諱佑字君佐姓申氏金華人也曾祖埜祖燄父鎮<lb/>
皆世不顯至府君始以儒術自奮有聞於時天歴初用<lb/>
御史舉署饒州路餘干州儒學教授修學宫養士類翕<lb/>
有聲譽調平江路録事判官平江大郡民物殷盛興利<lb/>
<pb n="KR4e0010_WYG_024-17b"/>
剔蠧事功以集適歳大祲慨然白大府願以勸分為己<lb/>
任諭巨室移粟他郡食餓人全活者衆奸人羅甲收良<lb/>
家女百十人抑使為娼因交結權貴邀納貨賂既廉得<lb/>
其奸狀即白發之坐甲重罪還娼女良家奮不顧利害<lb/>
政譽大著遷饒州路德興縣主簿縣西五里有溪控驛<lb/>
道其流湍悍渉者病之相其宜為浮橋以鐵縆比舟上<lb/>
架板庋用濟不通仍買田予守橋者俾以歳入為繕修<lb/>
之資民便之名橋曰棲鸞渡曰申公生立祠橋西刻石<lb/>
<pb n="KR4e0010_WYG_024-18a"/>
頌之郡學田八百畝為豪富民所占歳久不可理大府<lb/>
命理之即具究其實得田之形狀左驗悉與碑誌合豪<lb/>
富民乃噤不敢爭田盡歸於學其政績大抵如平江辟<lb/>
湖廣行中書省掾史禆賛碩畫宰臣咸器之居無何遽<lb/>
請休致謝事而歸以承務郎婺州路永康縣尹致仕距<lb/>
故居五里中和山之陽結屋曰澹庵日相羊其間世慮<lb/>
漠不以經意遂終老焉歳庚子二月某日以疾卒享年<lb/>
七十有五即以其年某月𦵏於中和山之麓遵治命也<lb/>
<pb n="KR4e0010_WYG_024-18b"/>
元配劉氏繼室潘氏子男二人長曰瀾用廕累調永康<lb/>
縣丞次曰沚女二人適唐絃徐某孫男二人將𦵏瀾奉<lb/>
里人邵謙所為狀告其友王禕曰先人墓石宜有銘以<lb/>
唯子也請禕不敢辭銘曰<lb/>
申以國氏支於金華奕世載德厥稱大家是生才賢以<lb/>
學自奮位則不崇奕有休聞晚賛相府庶益有為胡歛<lb/>
其華卒弗大施惟仕與止蹈其斯正不激不迂爰考終<lb/>
命尚克有子而又有孫委祉所鍾其衍緜緜中和之墟<lb/>
<pb n="KR4e0010_WYG_024-19a"/>
閟歸𤣥宅匪銘不昭用刻山石<lb/>
　　　故翁君墓誌銘<lb/>
婺之永康有厚德君子曰翁君榮字德潤生於宋咸淳<lb/>
辛未五月日卒於元至元戊寅四月日享年六十有八<lb/>
至正甲申正月某日其孫瞿奉柩𦵏縣南義豐鄉金豚<lb/>
山之陽久之乃奉臨海張君顯所為狀謁予銘瞿之言<lb/>
曰先大父雖生不有祿位無以自見於世而德之所存<lb/>
有以承其先垂諸後者儻足以不朽惟是懸繂之石不<lb/>
<pb n="KR4e0010_WYG_024-19b"/>
宜無刻倘假以一言論次而褒美之使託以永久獨非<lb/>
仁人君子與人為善之盛心乎予惟張君嘗攝令兹邑<lb/>
稔知君行其言可徴而瞿又辱與予㳺序而銘之固不<lb/>
得茍讓也翁氏世為永康名族以行義稱其鄉君曾大<lb/>
父安大父文約父朴從父桂皆世有貞德潜晦不耀君<lb/>
資稟純茂好讀書通大義卓然思有所植立以繼紹其<lb/>
先業禮以檢身儉以理家與人交忠厚和平之氣藹然<lb/>
可挹也所居去縣治不數里而近足迹未嘗至城市出<lb/>
<pb n="KR4e0010_WYG_024-20a"/>
租稅以給公上惟謹吏胥莫或踵其門里中有不平者<lb/>
咸取直於君君為之直必使各得其平乃已或有以匱<lb/>
乏告輙推所有濟之不少吝者客有自睦來歸者君左<lb/>
右調䕶之使植其家至於富饒其解人之紛周人之急<lb/>
振善扶誼如饑渇之於飲食為之無倦也君天性孝友<lb/>
母趙氏實生涯君於涯為庶兄凡家事一付之涯略不<lb/>
較短長以故得母氏之驩心涯早卒撫其子如己出不<lb/>
幸子輝亦早世二孫㷀㷀字而教之咸有成立嘗自謂<lb/>
<pb n="KR4e0010_WYG_024-20b"/>
曰吾仰事俯育庶幾心無愧怍矣晚歳忽慨然曰人生<lb/>
幾兩屐耳徒碌碌何為乃悉以家業付其孫優㳺終身<lb/>
焉其卒也鄉里之人咸嗟悼曰翁君厚德之君子也而<lb/>
今亡矣乎君元配陳氏生子一人即輝也繼室章氏生<lb/>
女一人適應洪禧孫男二人長即瞿次琳曾孫男四人<lb/>
𤣥孫男七人銘曰<lb/>
猗歟翁君自躬蘊德自其先世有累有積積久必發鍾<lb/>
於君躬謂宜奮揚遂臻顯融君則退然務有諸己實歛<lb/>
<pb n="KR4e0010_WYG_024-21a"/>
實藏弗耀弗侈彼名是競我守以謙彼利是攘我取以<lb/>
廉居之休休己德已有餘澤所被垂裕爾後焯幽發隠<lb/>
播其遺芳後欲知君視此石章<lb/>
　　　鄭府君墓誌銘<lb/>
歙有隠君子曰鄭府君既殁之十有八年其子德裕始<lb/>
奉執友唐君桂芳所為狀以銘來請德裕之言曰先君<lb/>
子德有以成已而壽不及艾也才足以用世而名不及<lb/>
顯也惟是𦵏且久而墓上之石猶無文以刻先猷遺懿<lb/>
<pb n="KR4e0010_WYG_024-21b"/>
將無以暴於後世不肖孤之罪其何以辭今幸獲交於<lb/>
執事不朽之託竊願有請也余惟自昔君子負其所有<lb/>
生不克表著於世死因泯泯而無傳者衆矣今德裕獨<lb/>
能圖其親於不朽其可謂孝矣乃閲狀迹其所列與德<lb/>
裕言合且唐君其鄉先生也為言尤可徴則為按狀序<lb/>
而繋之銘府君諱以文字彥章鄭姓世為徽之歙縣人<lb/>
曾祖南鳳宋廸功郎江東提刑司幹辦公事祖申道宣<lb/>
教郎父昭祖元奉訓大夫江淮等處財賦都總官府副<lb/>
<pb n="KR4e0010_WYG_024-22a"/>
總管奉訓公先娶許氏生二子長曰淵承事郎平江等<lb/>
處財賦提舉次曰深再娶羅氏宋朝列大夫龍圖閣直<lb/>
學士吏部尚書汝揖之六世孫奉直大夫新安通守鼐<lb/>
之女生子二人長即府君也府君生而凝重狀貌偉然<lb/>
甫七歳氣象如老成人讀書過目即通大義為詩歌語<lb/>
出人意表奉訓公愛之甚延名師訓教之常曰此真吾<lb/>
子矣不幸奉訓公遽捐舘承事君方㳺京師縱萬金以<lb/>
結客久留備宿衛而深又早世於是府君獨奉羅夫人<lb/>
<pb n="KR4e0010_WYG_024-22b"/>
理家政内外井井有條遇事應物隨其鉅細急緩處之<lb/>
若絲理櫛比不少紊年饑減穀價三之一以賑貧乏鄉<lb/>
閭宗族稱其厚徳無間言而產業視舊日益加承事君<lb/>
之家食也治園池搆亭榭日與賔客壺觴絲竹以為娯<lb/>
府君左右承順得其驩心而羅夫人春秋高且寢疾久<lb/>
府君奉湯藥惟謹夜則稽顙北辰願減己年以益母壽<lb/>
及居喪哀毁骨立人有所不堪撫承事君之子咸有成<lb/>
立女各得所歸其孝友純篤有如此府君識度明朗氣<lb/>
<pb n="KR4e0010_WYG_024-23a"/>
和而行夷雅不嗜仕進而樂従賢士大夫㳺與之㳺者<lb/>
咸服其德器自以不及也至正癸未郡府列其行義上<lb/>
於行中書南行臺楊公衍飭曹公復亨皆名御史也復<lb/>
剡薦之當得官不報壬辰之夏大盗及其境以物色求<lb/>
之將强之出府君憂憤疽發於背而卒十二月某日也<lb/>
享年四十有九元配陳氏浙東宣慰副使相之女繼室<lb/>
呉氏子男二人長即德裕次德堅女三人適汪誠程輻<lb/>
戴㙈𦵏以甲辰十二月某日也在寧泰鄉小于山之原<lb/>
<pb n="KR4e0010_WYG_024-23b"/>
銘曰<lb/>
有豐以植之孰奪而嗇之有振而擇之孰閼而抑之吁<lb/>
嗟乎維命實職之施之獲之子孫其食之我銘以勒之<lb/>
過者式之<lb/>
　　　蔣季高墓誌銘<lb/>
嗚呼是惟季高之墓季高諱允升蔣姓東陽人年二十<lb/>
有九以卒至正十七年七月甲戌其卒之年月日也𦵏<lb/>
以明年某月日墓在乗驄鄉御史里華樹塢之原初禕<lb/>
<pb n="KR4e0010_WYG_024-24a"/>
與季高同從翰林侍講學士黄公㳺季高之卒公甚哀<lb/>
之將為銘其𦵏俄而亦遽捐舘遺命以屬之禕嗚呼禕<lb/>
尚忍銘吾季高耶雖然季高之交於禕也厚矧以公嘗<lb/>
有命師友之誼於是為至銘非禕誰實宜為季高之先<lb/>
自漢<graphic n="KR1432" url="https://raw.githubusercontent.com/kanripo/KR-Gaiji/master/images/KR1432.png" mimeType="image/png"/>亭侯澄由京兆徙義興又七世為晉呉郡太守<lb/>
樞復徙臨海又十七世為唐吏部員外郎則則之子勲<lb/>
為呉越檢校司空兼御史大夫迺徙東陽又十七世入<lb/>
國朝為南康路建昌縣主簿沐季高之曾大父也大父<lb/>
<pb n="KR4e0010_WYG_024-24b"/>
吉襄陽路榖城縣尉父𤣥私諡貞節先生母葛氏季高<lb/>
幼穎異讀書過目即成誦見稱竒童稍長益自力於學<lb/>
貞節君性嚴毅教訓甚篤延太末方先生麒同邑李先<lb/>
生亦於家塾俾季高禮而師之貞節君與兩先生皆金<lb/>
華文懿許公弟子其學承朱子之正傳凡天人性命之<lb/>
奥禮樂名物度數之詳季高悉得於耳提面命而㑹其<lb/>
指歸年甫弱冠所學已粹然一出於正矣及貞節君與<lb/>
兩先生繼没季高乃束書入懐師山中博考而精思之<lb/>
<pb n="KR4e0010_WYG_024-25a"/>
所有既富發為文章動合法度而時時喜自馳騁有古<lb/>
作者風㑹黄公致政家居季高爰登其門公一代文章<lb/>
宗工少所許可每見季高所述作未嘗不稱賞以為得<lb/>
之之晚也季高為人恂恂然樂易不自衒鬻而議論風<lb/>
榘度越人表動静出處嘗擇義而舉事母孝相其三兄<lb/>
植門户振鄉閭周婣族備極恭順以故道季高之善者<lb/>
内外逺邇無間言季高嘗試有司不合遂棄其業弗為<lb/>
部使者舉其茂材當得官未報而季高死矣學士大夫<lb/>
<pb n="KR4e0010_WYG_024-25b"/>
以謂季高之於學行進而未止將必逺大其材有成而<lb/>
志有所就孰謂不幸而輙死也故其死也識與不識凡<lb/>
知其人者皆為之悲而學士大夫於此尤歎夫天者之<lb/>
難必也嗚呼季高之不得壽考以盡其材以究其志豈<lb/>
不有命在天而命之至於如此何也抑天之於君子降<lb/>
年不永者亦何可勝數而君子之所以名世則在此而<lb/>
不在彼嗚呼有如季高者因其實而論其名其亦足以<lb/>
不朽矣夫季高娶陳氏子男三人旭曄時皆幼所著有<lb/>
<pb n="KR4e0010_WYG_024-26a"/>
時敏齋稿若干巻將𦵏其伯兄允同復以外甥楊芾所<lb/>
為狀來速銘銘曰<lb/>
命之愆弗永年名之晰可長世固兹藏無壊傷勒貞碣<lb/>
示來葉<lb/>
　　墓表<lb/>
　　　故成齋王先生墓表<lb/>
先生諱城字玉成姓王氏學者不全稱其字而用成齋<lb/>
為先生稱者尊之之辭也王氏系出太原五代時有為<lb/>
<pb n="KR4e0010_WYG_024-26b"/>
節度使曰彦超者來居婺義烏之鳳林鄉至宋自鳳林<lb/>
徙居郡城者曰三府君五世而生本贈太師追封魯國<lb/>
公本生登政和二年進士知湘隂縣贈太師追封魏國<lb/>
公登生四子師醇鄉貢進士贈奉議郎師心政和八年<lb/>
進士累遷給事中兼侍讀權吏部尚書除顯謨閤直學<lb/>
士知紹興府充兩浙東路安撫使爵東陽郡開國侯贈<lb/>
特進諡莊敏師古亦鄉貢進士師德宣義郎贈太師追<lb/>
封楚國公莊敏次子流知桂陽軍贈正奉大夫是為先<lb/>
<pb n="KR4e0010_WYG_024-27a"/>
生之曾祖而楚國長子淮紹興十五年進士淳熈中致<lb/>
位左丞相封魯國公贈太師諡文定則先生曾叔祖也<lb/>
祖諱槐由大理寺丞知汀州終朝請大夫父諱侊將仕<lb/>
郎監南康北院先生幼穎悟資稟温厚雅不樂華靡事<lb/>
唯篤志問學不少懈初先生從高叔祖直煥章閣兩浙<lb/>
西路提㸃刑獄師愈嘗從鄉先生徽猷閣待制潘公良<lb/>
貴及龜山先生楊公時中書舎人呂公居仁㳺其子為<lb/>
主管建昌仙都觀瀚受業東萊吕成公之門其孫為魯<lb/>
<pb n="KR4e0010_WYG_024-27b"/>
齋先生文憲公相傳道於鄉先生北山何文定公基何<lb/>
公得於勉齋黄文肅公榦黄公即考亭朱子門人也先<lb/>
生於文憲為諸孫又在弟子列未嘗輙去左右而丞相<lb/>
之孫直敷文閣福建轉運副使敬巖先生佖其學得於<lb/>
撝堂劉公炎雙峰饒公魯皆本於朱子復與文憲公諸<lb/>
父子姓一門自為師友先生於敷文為從子故又得以<lb/>
朝夕承教而無間討論經義講説理趣㣲辭奥㫖聞見<lb/>
日深其家學之淵源與他人號稱師弟子者不侔矣先<lb/>
<pb n="KR4e0010_WYG_024-28a"/>
生之學既粹然一出於正而固未嘗標榜以立異矜持<lb/>
以為高同時若葉公閭者丞相衡之孫何公欽者文定<lb/>
之子皆與先生以風流文雅相尚為忘年交先生素無<lb/>
仕進意或勉之曰世祿不可墜也乃赴銓試中其首選<lb/>
補修職郎監建康酒稅院未及上而運去物改因不復<lb/>
出棲遲先廬遂為終焉計矣久之遺民故老日就淪謝<lb/>
先生與剡源戴公表元永康胡公長孺浦陽方公鳳粤<lb/>
人謝公翺皆以節操相激厲時唱和於殘山剩水風月<lb/>
<pb n="KR4e0010_WYG_024-28b"/>
寂寥之鄉黍離麥秀之音往往而見讀之令人有慨然<lb/>
之思焉於是浙東宣慰按察二司並治於婺握帥符持<lb/>
憲節而來者與其僚佐悉碩夫鉅人若恒山周公鍇隴<lb/>
西李公思衍洛陽陳公元禮河東臧公夢解曹南完顔<lb/>
公貞漁陽鮮於公樞郡守倅若高平孟公淳錢唐夏公<lb/>
若水薊丘李公衎無不略勢分内交於先生造先生之<lb/>
廬無虚日或咨扣義理或商確詞翰或講求典故之沿<lb/>
革或訪問政務之得失先生歴歴與之言莫不厭服以<lb/>
<pb n="KR4e0010_WYG_024-29a"/>
謂前代文獻之遺惟先生足徴而已先生丰采明朗儀<lb/>
榘淹習而冠帶偉然望而知其為喬木故家之君子也<lb/>
婺為吕成公過化之地後人因立祠事宣憲二司欲招<lb/>
徠學者講肄祠下圖屈致先生為之師而先生不欲以<lb/>
師道自任則薦仁山金先生履祥且以書勉之出仁山<lb/>
文憲門人也時方高臥蘭江上因先生言不得已為起<lb/>
文憲之道繇以大明故凢學者猶以事仁山者事先生<lb/>
焉先生生於宋淳祐丁未十二月十七日卒於今泰定<lb/>
<pb n="KR4e0010_WYG_024-29b"/>
元年四月二十一日享年七十有八以卒之年十一月<lb/>
日𦵏於金華縣東安期里黄枇塢之原去魏國兆域若<lb/>
干歩所著詩文若干巻手抄若干巻娶永嘉趙氏二子<lb/>
長邵孫次雲龍將仕郎江山縣尹致仕孫男四人閑閠<lb/>
誾閶並以文學世其家嗚呼宋南渡後以及於今婺之<lb/>
衣冠家莫盛於王氏矣爵禄道德聫蟬奕葉而先生有<lb/>
以承其先子孫賢才是佀是續而先生有以垂其後徴<lb/>
諸其身不亦盛德之君子乎嗚呼雖無老成人尚有典<lb/>
<pb n="KR4e0010_WYG_024-30a"/>
刑自先生没而百年之老成典型盡矣然其所以不朽<lb/>
者久猶未有登載遺風餘範將遂湮㣲是用追述其梗<lb/>
概掲於墓道庶幾來者有所鑒觀焉<lb/>
　　　喻母石夫人墓表<lb/>
義烏喻氏有賢母曰石夫人諱端静字可度石姓也石<lb/>
為浦江望族祖諱範通州泉州南外大宗正丞父某母<lb/>
某氏夫人生於宋開禧三年丁卯六月四日以有元至<lb/>
元二十五年戊子九月二十五日卒享年八十有二後<lb/>
<pb n="KR4e0010_WYG_024-30b"/>
四年辛卯某月日𦵏崇德鄉蓮塘山之西原又六十有<lb/>
四年其曾孫崈始謀追列遺懿掲於兹表崈之言曰我<lb/>
曾祖母夫人之㓜也荘重而敏慧凡女工之事咸精其<lb/>
能好讀書史通古今大略宗正府君甚愛之擇所宜歸<lb/>
以歸於我喻氏為曾大父登仕郎諱夢炎之配我曾大<lb/>
父本朝奉郎簽書鎮南軍節度推官諱偘之孫諱宣子<lb/>
之子我五世祖承直郎縉雲縣丞諱南强於朝奉府君<lb/>
為從弟命以為孫焉於是夫人逮事祖姑朱氏朱持家<lb/>
<pb n="KR4e0010_WYG_024-31a"/>
甚嚴有法夫人佐其奉祭祀待賔客能每自得其歡心<lb/>
有疾躬侍粥藥衣不解帶者數月朱殁夫人繼專家政<lb/>
一遵其舊故曾大父得不以米鹽細故為累刻意問學<lb/>
用周禮領漕薦於江東初我高祖諱厚祖早没曾大父<lb/>
既為之後而高叔祖諱潤祖於凡田產輙倍取為己有<lb/>
夫人語曾大父曰爭之則不足讓之則有餘君幸無較<lb/>
焉曾大父泫然泣曰爾之言我之志也卒無間言夫人<lb/>
外姊宋氏自幼與夫人同育宋適侍郎朱公質之子家<lb/>
<pb n="KR4e0010_WYG_024-31b"/>
既盛且有廕而無所出求子於夫人以為繼夫人固辭<lb/>
曰繼嗣命同宗禮也今取之他姓不其起爭端乎朱公<lb/>
聞而嘆曰秉節貞潔而識見明達真賢母哉我曾大父<lb/>
既早喪夫人嫠居四十年篤於教子延名師訓之而親<lb/>
以曹大家女誡教其女每舉古人名言善行以勉人讀<lb/>
史見奸邪逆亂輙廢書而嘆及忠義節孝則嘖嘖歆羨<lb/>
不已月旦望列子婦堂下命誦栁仲塗家訓使之聞我<lb/>
先祖兄弟用能以孝弟稱夫人年既老而動循禮度若<lb/>
<pb n="KR4e0010_WYG_024-32a"/>
女婦然視其色不知其喜慍雖處豐厚而自奉極儉約<lb/>
常躬紡績不廢先祖每進曰家幸給足何自苦為夫人<lb/>
曰婦人之事女工猶男子之事學業寧可因貧富為勤<lb/>
怠乎性好施予務周人乏絶遭歳歉傾廩以賑糶鄰佃<lb/>
有逋負聚其劵焚之而雅不求福田利益也凡此皆夫<lb/>
人之懿行我先祖常舉以語崈語及未嘗不流涕也崈<lb/>
謹誌之不敢忘子其為我書之以昭示於永久禕聞自<lb/>
昔風化之美皆本於内治而隂教行於閨門家之所以<lb/>
<pb n="KR4e0010_WYG_024-32b"/>
齊也維夫人五世祖姑黄令人事姑孝承其夫以敬御<lb/>
諸子若孫既慈且嚴家貧至鬻服餙為資延儒先以教<lb/>
子其子工部郎官良能兄弟聫登科第悉為名士故義<lb/>
烏之賢母稱喻氏矣嗚呼夫人所謂善於繼承者耶其<lb/>
貞則嘉模誠足以軌世範俗易之黄裳元吉詩之警戒<lb/>
相成庶幾兼之是不宜無所表見庸述崈之言序次如<lb/>
右夫人三子長曰京登仕郎次曰魏早夭次曰高即崈<lb/>
之祖也女五人長適朝請大夫通判廬州李石次與四<lb/>
<pb n="KR4e0010_WYG_024-33a"/>
俱夭次適將仕郎朱程次適國學諭呉鏞孫男三人長<lb/>
曰祺為諸父鑑後次曰祐祐則崈之父也女一人適童<lb/>
祐曾孫男四人長即崈次宣次安次㝢女四人𤣥孫男<lb/>
一人濬女三而濬則崈之子云<lb/>
　　　凝熈先生聞人公墓表<lb/>
凝熈先生姓聞人氏諱夢吉字應之婺之金華人也凝<lb/>
熈者門人之所以諡先生謂先生為德執醇而弗變含<lb/>
和而有耀以凝熈易名為稱情也然先生非隠者也嘗<lb/>
<pb n="KR4e0010_WYG_024-33b"/>
仕於時有官位矣不見為先生稱而稱以私諡者先生<lb/>
之德不因官以為重故不稱其官而稱其德也維聞人<lb/>
氏系出漢太子舍人通後居於蜀宋季有諱韶者為金<lb/>
華縣令因家焉子孫遂為其縣人縣令生逸孫元初為<lb/>
溫州路儒學教授教授生詵老仍世業儒號桂山翁翁<lb/>
生三歲而孤母王再適項氏翁鞠於項氏因從其姓娶<lb/>
劉侍郎諸孫女實生先生乃以先生還氏聞人云先生<lb/>
幼有異質學知嚮方鄉先達定庵王公某與其魯齋文<lb/>
<pb n="KR4e0010_WYG_024-34a"/>
憲公柏崇尚伊洛之學以承朱子之傳翁皆及其門而<lb/>
所學得之定庵為多於是以其所得者以教先生父子<lb/>
自為師友夙夜磨切所資日深先生於七經傳疏悉手<lb/>
鈔成帙義理所在必深究而宻察雖其微隠剖析靡遺<lb/>
凡訓詁家之説有紛拏牴牾者皆為别白是非使歸於<lb/>
一閉户討論逾十年不出郊一日有約㳺城南者取所<lb/>
藏革履御之履久弗御底腐且穿矣久之乃開門講授<lb/>
四方學者咸來受業婺為憲府所治司憲者每禮致先<lb/>
<pb n="KR4e0010_WYG_024-34b"/>
生坐郡庠為學者師及歴仕教官所至學者爭從之㳺<lb/>
先生設教先道德而後文藝有以經傳疑義為問辨者<lb/>
必為敷陳衆議而以己説折𠂻之使其領解乃已前後<lb/>
學徒亡慮二千人隨其資而裁補之多為成材先生信<lb/>
道甚篤持己應物一本於誠涵養既馴内外一致長身<lb/>
山立而退然不勝衣氣貌沖粹如𤣥文之玉溫潤無瑕<lb/>
而孚尹煥然平居未嘗有惰容雖祁寒盛暑常正襟危<lb/>
坐淵然若有思令人望之起敬即之愛慕不能舎以去<lb/>
<pb n="KR4e0010_WYG_024-35a"/>
蓋識與不識莫不稱為有德之君子者也泰定丙寅先<lb/>
生舉進士于鄉上禮部不合繼復連中鄉貢副榜用薦<lb/>
者為校官歴處州學錄衢州西安縣學教諭昌國州學<lb/>
正以累考及格授泉州學教授至正戊戌朝廷遣治書<lb/>
侍御史李君國鳳經略江南得承制封拜君嘗從先生<lb/>
㳺知位不稱其德除福建等處儒學副提舉而吏部亦<lb/>
以先生年勞當陞調慶元總管府知事皆不上壬寅三<lb/>
月某日卒於永康之寓舍享年七十以其年八月某日<lb/>
<pb n="KR4e0010_WYG_024-35b"/>
𦵏於某鄉某山之原夫人胡氏無子以弟之子復亨後<lb/>
女二人長適唐壽道次適胡裕夫人之姪也先生之殁<lb/>
門人前翰林編修宋濂原道書院山長呉履仁和縣丞<lb/>
唐元嘉等既相與謀私為先生諡又告郡太守祠之學<lb/>
宮而濂復述其行以為狀今國子學録張丁嘗集先生<lb/>
遺文為六巻且以狀授禕曰子吾郡人知先師為詳冡<lb/>
上之石宜有刻文以惟子也屬先生禕執友也誼不敢<lb/>
辭乃論次如右而復為之言曰嗚呼聖賢之學先生之<lb/>
<pb n="KR4e0010_WYG_024-36a"/>
所為學也觀其立誠以致乎本推善以及於人表裏融<lb/>
通始終純一稱為有道之君子夫何愧焉嗚呼先生為<lb/>
足以不朽矣掲其徽猷著於貞石後之來者尚有考於<lb/>
斯<lb/>
　　　漳州路達嚕噶齊阿勒呼木侯墓表<lb/>
元有盡節之臣曰漳州路達嚕噶齊諱徳哷黙色字子<lb/>
初阿勒呼木氏西域人也洪武元年王師征閩閩八州不<lb/>
兩月而平當是時阿勒呼木侯實監漳郡於是守將既以<lb/>
<pb n="KR4e0010_WYG_024-36b"/>
所部軍先遁郡事又屬他官摠制政不自已出欲圖守<lb/>
禦之䇿計未次而摠制者已納降俄報新朝使者至禮<lb/>
當郊迎侯從容語左右曰吾將圖之乃朝服北面再拜<lb/>
曰臣四十始仕不數年致位二千石國恩厚矣今力不<lb/>
能禦敵義不忍降報國恩者惟有死耳遂斫其印篆書<lb/>
其笏曰大元臣子置案上即引佩刀剚喉中絶咽以死<lb/>
既死手執刀按膝坐毅然如生時郡民聚哭庭下聲震<lb/>
地共歛𦵏城東門年蓋四十有六矣侯早歲備宿衛用<lb/>
<pb n="KR4e0010_WYG_024-37a"/>
年勞當入仕以母老不忍去膝下不願仕母殁服除東<lb/>
宫素知其才力勉之乃仕授承直郎行宣政院崇教至<lb/>
正辛丑陞奉訓大夫杭州路治中尋改福州壬寅以事<lb/>
至京除福建行省理問官階轉奉議與福建行省平章<lb/>
揚珠布哈同赴任㑹盗據閩城不得入侯賛平章集諸<lb/>
縣民為兵急圍城盗勢既蹙乃開城東圍使出奔因勒<lb/>
兵殱之以功陞朝列大夫居三年除漳州路達嚕噶齊<lb/>
偕亞中大夫時陳有定據全閩民苦其朘剝侯曰吾受<lb/>
<pb n="KR4e0010_WYG_024-37b"/>
千里生人之寄寧忍坐視弗加恤乎頗釐庶事之利病<lb/>
興除之敏於吏事而務存忠厚民受其惠甚多故其死<lb/>
也漳人無不痛思之其為人可稱道者如此侯祖曰瑪<lb/>
克蘇爾大都路治中父曰穆爾瑪哈穆特安慶路治中夫人<lb/>
輝和爾氏子男二人長禄實宿衛為舒固爾齊次布延特<lb/>
穆爾江西行省通事嗚呼世之論者蓋曰非死之難而<lb/>
處死之為難侯職在守土不事二姓而守其土以死可<lb/>
謂死得其所矣豈非盡節之臣歟余至漳州得侯死事<lb/>
<pb n="KR4e0010_WYG_024-38a"/>
為悉因歎八州之吏大小奚趐數千百而大節烈然如<lb/>
侯者殆不可一二數故為書而表之而并及其官伐世<lb/>
次使刻諸石豈特以慰漳人之思庶用為人臣之勸云<lb/>
　　　時齋先生俞公墓表<lb/>
近時江以南競尚豪侈一變淳朴之俗未數十年薰漬<lb/>
狃狎胥化成風而古之遺俗銷滅盡矣為士者亦皆雕<lb/>
幾繢繡習為容飾以趨附於時兾速獲仕進否則訕笑<lb/>
以為鄙怯非確然自信者鮮不為之變是時金華俞先<lb/>
<pb n="KR4e0010_WYG_024-38b"/>
生獨率其家以禮深衣峩冠談説古道客造門肅威儀<lb/>
俯首拱而趍以迓至門左右立三揖至階揖如初乃升<lb/>
及位又揖者三每揖皆有辭相稱慰慶賛周旋俯仰辭<lb/>
氣甚恭鄉人小子去古久不知舊俗皆然或竊指先生<lb/>
為異或尤以為迂緩先生不顧也年七十有二卒於元<lb/>
至治四年正月十七日先生既亡而宋之遺俗無有知<lb/>
者矣先生諱金字叔器别號時齋其先杭州呉越錢氏<lb/>
時有仕其國為户部尚書兼營田使者曰公帛嘗道婺<lb/>
<pb n="KR4e0010_WYG_024-39a"/>
義烏愛其地遂遷邑之鳳林鄉户部生德銓德銓生<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
又徙金華之孝順鎮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>生海海生善轉善智各有子四<lb/>
人皆為儒惟善智子昌言宋大觀三年上舍釋褐進士<lb/>
知永豐蕭山二縣而善轉子奉復家溪南之琴山奉生<lb/>
某縣主簿允中允中生性性生咨益咨益生壽壽生義<lb/>
先生父也母金氏先生少好學善自程督鈎發窺索水<lb/>
涵木滋月長歲化壯而有名一試不合有司即退修於<lb/>
家於經史有潜心摉訂較辯疑昧多所附益學者師尊<lb/>
<pb n="KR4e0010_WYG_024-39b"/>
之受業者繼於門先生年愈加志愈篤為學晚而彌成<lb/>
人望其致於用而宋亡矣故先生之名不大顯於世惟<lb/>
發之文章以自見久而亦散軼不傳世由是無從知先<lb/>
生知而言之者鄉人而已然先生所存鄉人未必知之<lb/>
知其詳者惟子暨孫至曾孫則已踈矣使更越數世復<lb/>
有知者乎篤於自信者固不䘏乎人之知否然德如先<lb/>
生而弗傳則天下之為善者寡矣禕是以論列之以見<lb/>
不茍合乎一時者乃所以合乎後世也先生娶王氏生<lb/>
<pb n="KR4e0010_WYG_024-40a"/>
四子曰祿祺祜祉而卒諸子以卒之歲十二月甲子𦵏<lb/>
於就日鄉義和里之楊家園今去先生卒時四十有六<lb/>
年而先生之孫有欽有竒有識有觀有慶有用有元多<lb/>
為老成人曾孫五人亦已長云<lb/>
　　　烈婦李夫人墓表<lb/>
嗚呼是為烈婦李夫人之墓夫人夏氏諱婉常宋英國<lb/>
文莊公之裔孫九江人也年二十為南昌李氏婦又十<lb/>
四年當元至正戊戌歲四月十六日陳友諒陷南昌夫<lb/>
<pb n="KR4e0010_WYG_024-40b"/>
人死之頃予承詔修元史有司以夫人死事來上亦既<lb/>
書其大節列於史冊徽名峻範可不朽矣㑹其夫宗頥<lb/>
官王朝為國子學正與予善復請論次其言行之詳表<lb/>
於墓道予不敢以不文為辭李氏江西令族也在宋世<lb/>
擢名科躋法從者凡數葉而宗熈字克正自少有才譽<lb/>
能振其家聲夫人之父𣙜茶副使德懋愛夫人故以妻<lb/>
宗頥夫人生六歲而母没能以禮自防女工既精又讀<lb/>
書通大義既歸李氏逮事其姑左右承順得其驩心姑<lb/>
<pb n="KR4e0010_WYG_024-41a"/>
嘗有疾朝夕奉湯藥衣不解帶者累月以孝聞平居治<lb/>
家有法相其夫祀祖宗欵賓客舉無違禮資性剛慧而<lb/>
處事遇物一用柔巽族婣之間號能盡婦道者必稱夫<lb/>
人焉及友諒之衆來攻城夫人度旦夕城且破謂其夫<lb/>
曰禍廹矣吾夫妻子母萬一不相保唯當索我井中耳<lb/>
俄而城陷夫人與其夫若子皆相失獨攜二女匿後園<lb/>
叢竹中宼直其所在欲驅以去夫人探懐中金珠擲之<lb/>
曰我不行以此遺爾不然即殺我㓂得金珠輙去而繼<lb/>
<pb n="KR4e0010_WYG_024-41b"/>
至者相屬度終不可免乃擁二女投井中井水淺不得<lb/>
死而水旁有甃石横出可立乃挾二女立石上有頃婢<lb/>
從井上呼夫人問夫與子安在婢以訛聞對曰俱亡矣<lb/>
夫人大哭謂二女曰我意汝父在故忍死在此今汝父<lb/>
既亡我不死何待又哭曰天乎李氏何辜禍胡若是酷<lb/>
邪然吾幸身不汚庶無玷李氏可與我夫相見地下矣<lb/>
且以後事囑其女言甚悉即更自投水次女繼之既而<lb/>
其夫至救長女得無恙而夫人與次女皆死矣夫人時<lb/>
<pb n="KR4e0010_WYG_024-42a"/>
年三十四次女甫十歲明年己亥十一月日祔𦵏新建<lb/>
縣西嶺鎮梅岡先塋之側長女曰貞蘭適舒景南子曰<lb/>
樾今為國子學生嗚呼死之於人大矣惟義是蹈而視<lb/>
死如歸雖君子猶難之况女婦乎若李夫人之死就義<lb/>
無難如此稱之曰烈婦曷有媿哉夫褒德錄美以示世<lb/>
勸者史氏之責也予是用重書其事以寓夫善善之意<lb/>
春秋之法具文以見意故亦不復為之辭<lb/>
　<lb/>
<pb n="KR4e0010_WYG_024-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王忠文集巻二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王忠文集卷三</head> <lb/>
    <p>
<pb n="KR4e0010_WYG_003-1a"/>
欽定四庫全書<lb/>
　王忠文集卷三<lb/>
　　　　　　　　　　　　　明　王禕　撰<lb/>
　　絶句<lb/>
　　　唐三學士圖<lb/>
衣冠相肖不相侔棋局琴牀樂勝遊想像開元全盛日<lb/>
太平人物摠風流<lb/>
　　　奚官牽馬圖<lb/>
<pb n="KR4e0010_WYG_003-1b"/>
太液池邉新浴罷未央門外乍牽來若教立仗丹墀下<lb/>
恐負平生泛駕才<lb/>
　　　宣和御馬圖<lb/>
睿思東閣倚闌干貌得龍駒帶笑看回首天閑成寂寞<lb/>
青城塵土晝漫漫<lb/>
　　　滄浪池硯圖<lb/>
滄浪池水碧生春當日臨池玉作人故物流傳遺澤在<lb/>
龍泓鳯咮未為珍<lb/>
<pb n="KR4e0010_WYG_003-2a"/>
　　　題趙魏公木石圖<lb/>
朝罷鑾坡春晝閑籀書飛白恣揮翰多因遺墨淋漓後<lb/>
冩作虚篁木石看<lb/>
　　　贈别毛先輩<lb/>
赤日黄塵徧九垓故山無日不興懷西溪精舎君歸看<lb/>
書帶春深緑繞齋<lb/>
　　　揚州<lb/>
春滿揚州廿四橋何人騎鶴聽吹簫瓊花芍藥猶閒事<lb/>
<pb n="KR4e0010_WYG_003-2b"/>
且訪平山舊栁條<lb/>
　　　八月十二日夜夢<lb/>
庭外紅梅艷染坯徑邉緑橘宻懸杯老妻指㸃分明説<lb/>
是子為官出後栽<lb/>
　　　贈穆生之任崇徳<lb/>
江花江水思𡨕㝠百里征㠶帶曉星欲托東風将别意<lb/>
驛亭無許栁條青<lb/>
　　　寄陳子雋憲郎<lb/>
<pb n="KR4e0010_WYG_003-3a"/>
一月不見陳公子便覺令人鄙吝生秋風白蘋已可采<lb/>
幾日芳洲擕手行<lb/>
美人家寄湖水陰相望不得去相尋不去不縁舟楫少<lb/>
生怕門前波浪深<lb/>
　　　題萬里江山圖<lb/>
昔年曾作子長游萬里江山一客舟攬得瑰奇滿胷臆<lb/>
怪来開巻思悠悠<lb/>
　　　枕上有懐<lb/>
<pb n="KR4e0010_WYG_003-3b"/>
天寒游子客衣單夢繞家林到夜闌應是吾親念兒切<lb/>
倚門日日望歸鞍<lb/>
　　　諸暨道中訪方隠君不遇<lb/>
竹屋新成繞澗阿年来避地隠烟蘿門前不是長安路<lb/>
却笑行人也謾過<lb/>
　　　題畫二首<lb/>
緑侵雞距踈分葉黄染鵞雛淡著花暑雨凉風新入畫<lb/>
不将穠艷競春華<hi>黄葵</hi>
<pb n="KR4e0010_WYG_003-4a"/>
暖日脂顔凝曉困東風翠袖倚春酣一枝貌得渾相似<lb/>
翻覺情濃思不堪<hi>海棠</hi>
　　　題畫馬<lb/>
沙苑秋深苜蓿肥五花毛色爛生輝奚官莫把青絲鞚<lb/>
自是龍媒不受鞿<lb/>
　　　春早漫興二首<lb/>
洩雲漏日淡無光薄暖輕寒互送将醉眼莫嫌春色淺<lb/>
東風新染栁絲黄<lb/>
<pb n="KR4e0010_WYG_003-4b"/>
歩出林東過水西可人不見思如迷曉風偏妬牆頭杏<lb/>
吹盡胭脂汙作泥<lb/>
　　　古意二首<lb/>
手織紋羅始落機便将裁剪作郎衣衣成却惜與郎著<lb/>
著時恐帶酒㾗歸<lb/>
一片如水青銅鏡懶教拂拭任昏沉只為妾顔憔悴甚<lb/>
照時分曉易傷心<lb/>
　　　漫興四首<lb/>
<pb n="KR4e0010_WYG_003-5a"/>
挂網山前秋氣深斜風細雨思難禁清溪曲曲空如畫<lb/>
不狀愁人此叚心<lb/>
乾坤氛氣日蒼黄南北干戈恣擾攘安得强弓三萬手<lb/>
向空著矢射天狼<lb/>
常怪栖栖杜少陵愁篇苦句每相仍只今世故多離亂<lb/>
欲寫艱難媿未能<lb/>
天邉消息杳無期獨立蒼茫有所思摠說梅花春意早<lb/>
幾時還到北邉枝<lb/>
<pb n="KR4e0010_WYG_003-5b"/>
　　　寄趙子将二首<lb/>
又見東風緑栁絲客懷長是怨春期休文腰瘦成何事<lb/>
未必風流只為詩<lb/>
憐君落魄不堪羈笑我如君不我痴世事只今如戲劇<lb/>
也甘晦迹向明時<lb/>
　　　題宗原常毉巻<lb/>
傳家自有回鑾䟽擇術深攻素問篇莫道史遷今日少<lb/>
倉公同傳待他年<lb/>
<pb n="KR4e0010_WYG_003-6a"/>
　　　題淵明醉像<lb/>
彭澤歸來縱此身每從醉裏見天真白衣不至渾閑事<lb/>
自有尋常漉酒巾<lb/>
　　　送綬東歸十一首<lb/>
青岩山下萬松青雨露沾濡嵗月經莫遣樵夫來剪伐<lb/>
嚴君軆魄暫須寧<lb/>
手種堂前宫様梅燕脂染色瓣重臺梅邉好獻慈親酒<lb/>
暖日花容映醉腮<lb/>
<pb n="KR4e0010_WYG_003-6b"/>
舊宅年深縣治西蕭條門外帶荒蹊喜聞令尹存忠厚<lb/>
留我梧桐待鳯棲<lb/>
文獻流風百世師華川東畔有新祠殷勤為謝同門友<lb/>
蘋藻時将薦一巵<lb/>
一曲清江一畈田閑居畊釣足長年龎公城市何嘗入<lb/>
千古令人説隠賢<lb/>
青村地僻稼軒幽來往過從摠白頭酒盞詩篇雖不廢<lb/>
已應非復少年游<lb/>
<pb n="KR4e0010_WYG_003-7a"/>
螭陛趨朝星在户鑾坡出直日沉城鄉書欲寫渾無暇<lb/>
千里懷思獨此情<lb/>
客邉别我覺驚心遺汝囊無一寸金歸路迢迢吾頗熟<lb/>
夢魂隨汝到家林<lb/>
吾家十世紹簪纓媿我才踈似不勝雖是文章無可用<lb/>
詩書遺緒要相承<lb/>
多年為客倦馳奔頼爾艱辛植戸門臨别欲言無可説<lb/>
但将甘㫖給晨昏<lb/>
<pb n="KR4e0010_WYG_003-7b"/>
歸路錢唐莫乆留西陵渡口趂官舟到家已是将殘臈<lb/>
好會親隣酒旋篘<lb/>
　　　九月八日灞橋戲題<lb/>
驢背蕭蕭帽影偏斜風落日灞橋邉玉堂仙客無人識<lb/>
謾説當年孟浩然<lb/>
　　　蘭州<lb/>
洮雲隴草都行盡路到蘭州是極邉誰信西行從此始<lb/>
一重天外一重天<lb/>
<pb n="KR4e0010_WYG_003-8a"/>
　　　無題回文七言絶句四首與友人同賦<lb/>
微醉帶歡春意足宻期成約晚晴多飛花落處焚香篆<lb/>
乳燕歸時捲幔羅<lb/>
風生竹徑迷深緑雨過蓮池浴膩紅銅鏡對粧臨牖北<lb/>
練裙題字戲牆東<lb/>
芳謝菊葩含重露瘦侵梧葉著輕霜凉宵怯扇藏紈素<lb/>
逺路将書寫紙長<lb/>
殘雪喜傳三臈信早梅欣報一痕春寒欺獨枕鴛鴦夢<lb/>
<pb n="KR4e0010_WYG_003-8b"/>
悶結雙蛾翠歛顰<lb/>
　　　客牎<lb/>
客牎風雨夜沉沉形影凄然<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>擁衾只有青燈如骨肉<lb/>
寂寥相伴到更深<lb/>
　　　宿寧逺縣道中題田家二首<lb/>
門前栁樹緑雲屯院裏梨花白雪新滿目春光誰占得<lb/>
不應也復有来人<lb/>
擕妻抱子白頭翁逺出城西近塢東却笑長安名利客<lb/>
<pb n="KR4e0010_WYG_003-9a"/>
半生多在别離中<lb/>
　　歌<lb/>
　　　黄河水<lb/>
黄河水西來一折一千里四折東流歸渤海渾濤濁浪<lb/>
深無底舊傳一清三千年聖人乃出天下安河水之清<lb/>
一何少吁嗟至治何由還我願河水年年清聖人在上<lb/>
聖復生千齡萬代長太平<lb/>
　　　題九江秀色圖<lb/>
<pb n="KR4e0010_WYG_003-9b"/>
昔聞廬山謠今見廬山髙廬山之髙幾萬仞九江秀色<lb/>
不可招山南山北盡佳致五百僧房宻脾綴香爐直削<lb/>
金芙蓉瀑布長拖青翡翠晴嵐暖靄日夕浮畫圖彷彿<lb/>
不得求謫仙仙去三千秋安得起爾從之游<lb/>
　　　築城謠<lb/>
朝築城暮築城築城欲髙髙輒崩江南五月盛霖雨隨<lb/>
崩隨築人人苦大家築城多賣田小家賣産來助錢朝<lb/>
築一寸暮一尺盡是齊民膏血積爭道城髙可防賊民<lb/>
<pb n="KR4e0010_WYG_003-10a"/>
力已窮何所益君不見陛下盛徳猶如天四海一家千<lb/>
萬年金湯之固非所恃何乃坐令民力敝<lb/>
　　　白翎雀圖<lb/>
白翎雀雪作翎群呼旅食啁哳鳴何人翻作弦上聲傳<lb/>
與江南士女聽南人聽聲未識形畫師更與圖丹青圖<lb/>
丹青一何似知爾之生何處是秋髙口子草如雲風勁<lb/>
腦兒沙似水<lb/>
　　　五禽言次王季野韻<lb/>
<pb n="KR4e0010_WYG_003-10b"/>
力作力作人言田家樂誰識田家苦養蠶一百筐種田<lb/>
一百畆田蠶非無收不了輸官府但願官府不我虧田<lb/>
家力作非所辭<lb/>
提胡蘆勸美酒春風三月滿花栁持此一杯為君夀人<lb/>
生夀命不滿百日過一日真可惜身名倘不立徒令後<lb/>
人哀不如一飲三百杯日日不管玉山頽<lb/>
脱袴脫袴人情憐新不憐故故袴綿所粧新袴但裁布<lb/>
薫風四月天微炎人人著布便脱綿綿袴非不完失時<lb/>
<pb n="KR4e0010_WYG_003-11a"/>
誰是憐<lb/>
泥滑滑塗滿泥我身兩足馬四蹄欲行向前不得馳不<lb/>
得馳心勿惱跛鼈也行千里道若教得意早成名自有<lb/>
青雲脚下生<lb/>
行不得哥乾坤滿眼紛干戈荆湖骨如丘江淮血成河<lb/>
道路斷絶可柰何君行將何之欲投遼東去却向海上<lb/>
過行不得哥海水寧可測只今平地皆風波<lb/>
　　　青潭山神祠樂歌<lb/>
<pb n="KR4e0010_WYG_003-11b"/>
義烏縣東三十里有山曰青潭山之神曰樓府君發祥<lb/>
應瑞廟食兹土然莫詳其始所自或傳與梁雙林傅大<lb/>
士同時人府君之為神大士有助焉宋慶元間江州守<lb/>
王公寅縣人也始列神之休績聞于朝勑賜廟額曰順<lb/>
應有元至正十五年江州七世孫禕復作迎享送神樂<lb/>
歌三章俾鄉人嵗時歌之以祀神其詞曰<lb/>
青潭山鬱崔嵬窟龍蛇蓄雲雷繄靈君此焉宅欻威稜<lb/>
霈福澤靈之游東以西雨裔裔風凄凄靈之来霾曀銷<lb/>
<pb n="KR4e0010_WYG_003-12a"/>
慶隂隂爛昭昭靈之旂翠旄披煜秀華紛葳蕤靈之車朱<lb/>
兩輈靷文霓駟蒼虬靈之至形放<graphic n="KR1820" url="https://raw.githubusercontent.com/kanripo/KR-Gaiji/master/images/KR1820.png" mimeType="image/png"/>顔如荼服如繪靈殷<lb/>
殷藹繽紛恍兮惚儼若存澹容與晻常羊盍其留享我將<lb/>
　　　右迎神青潭山一<lb/>
靈既臨矣膋蕭載馨靈之格思鑒我純誠我酒既釃其<lb/>
㫖百末我牲既疈厥角繭栗侑以音聲函宫吐羽左祝<lb/>
右巫秩秩咸序備兹嘉薦有肅其承春祈秋報熙事迄<lb/>
成我誠孔昭豈曰惟儀假儀薦誠靈用宴娭<lb/>
<pb n="KR4e0010_WYG_003-12b"/>
　　　右享神靈臨二<lb/>
穹穹厚厚奠髙卑髙莫可扣卑莫敀我人中處其儔依匪靈<lb/>
焉依將孰求我之依靈豈無期春秋祀事粤多儀靈既享<lb/>
矣不我違嗟我民人苦害災災有扎瘥害旱饑况有干戈<lb/>
横逆加惟靈威力善拒排蕩滌妖沴臻蕃釐豐年穰穰榖<lb/>
如坵耄耋稚孩逸以嬉靈之福我匪我私好生之徳體穹<lb/>
示靈將逝兮不可稽首下凥髙拜靈旗千齡萬祀靈之思<lb/>
　　　右送神穹厚三<lb/>
<pb n="KR4e0010_WYG_003-13a"/>
　　　趙將軍歌<lb/>
趙將軍須髯如畫六尺身年未四十勇且仁不獨好武<lb/>
兼好文弓彎烏號滿挾月旗騫大赤髙凌雲拳毛紫馬<lb/>
白玉勒雙脊寳劍青萍紋自從弱冠領戎伍及此百戰<lb/>
成功勲有時閑散即緩帶席上濟濟延嘉賓月夜投壺<lb/>
翠竹下風晨埀釣紅蓮濵談詩論曲曾不厭歌聲更對<lb/>
蛾眉顰臯蘭山下大河上嚴城屹立開重闉近控西夏<lb/>
逺西域種雜蕃漢多居民聖皇在御重邉面夷夏一視<lb/>
<pb n="KR4e0010_WYG_003-13b"/>
施威恩將軍承詔來坐鎮上體睿意綏逺人戎羌酋首<lb/>
咸慕義奉贄納欵歸如奔設施布置未期月轟轟績譽<lb/>
遐荒聞豈不見昔時漢家趙充國金城既守田先屯其<lb/>
䇿十二務持重夷裔帖服稱如神古今邉將推第一竹<lb/>
帛所載光焞焞將軍將軍重自愛太史有筆吾將伸<lb/>
　　　題積慶堂歌<lb/>
武川之谿浙水所發源西流到金華合為雙溪波流益<lb/>
沄沄當其發源處粤有徐氏居其村渠家奕世尚詩禮<lb/>
<pb n="KR4e0010_WYG_003-14a"/>
種徳植義素以積善聞有弟與昆有子及孫一門之内<lb/>
藹然若春温世業不隕善之所積是乃慶所存試觀在<lb/>
昔或七葉珥貂或三世列㦸悉由微賤髙其門積徳所<lb/>
致詎謂無其因彼有稔姦肆惡乃獲尊富安榮者天之<lb/>
未定非天實薨薨我願徐氏有引而勿替百世雖逺慶<lb/>
孟敦謂予不信請看武川水源深流長非可諼<lb/>
　　　擬唐凱樂歌<lb/>
按唐書樂志凡命將出征有大功獻俘馘其凱樂用鐃<lb/>
<pb n="KR4e0010_WYG_003-14b"/>
吹二部樂器有笛篳篥簫笳鐃吹歌七種迭奏破陣樂<lb/>
等四曲一破陣樂二應聖期三賀聖歡四君臣同慶樂<lb/>
初太宗平東都破宋金剛其後蘇定方執賀魯李勣平<lb/>
髙麗皆備軍容凱歌以入貞觀顯慶開元禮乃並無儀<lb/>
注而太常舊有破陣樂應聖期兩曲歌辭至太和三年<lb/>
始具儀注又補撰二曲為四曲今觀其辭語意凢近無<lb/>
足取者乃因用其曲名别撰歌辭以備採擇云<lb/>
　　　破陣樂<lb/>
<pb n="KR4e0010_WYG_003-15a"/>
惟皇應寳厯受天命以興赫赫揚神武隆隆震天聲秉<lb/>
黄鉞白旄四征討不庭蠢彼梟獍徒屯蜂蟻營營蕭斧<lb/>
伐朝菌一揮不留行大憝既已夷乾坤永清寧<lb/>
　　　應聖期<lb/>
千載開昌運三靈恊睿謨金輪神化衍玉牒慶源儲礪<lb/>
帶河山誓幅員夷夏圖大明真普遍萬物盡昭蘇制作<lb/>
興王夏歌謳屬帝虞從此承平後禎祥紀瑞符<lb/>
　　　賀聖歡<lb/>
<pb n="KR4e0010_WYG_003-15b"/>
軒轅埀衣裳虞庭舞干羽至治一以臻聖作物斯覩闔<lb/>
闢侔乾坤經緯用文武濊澤均漏泉仁風動率土大君<lb/>
徳猶龍群臣拜如虎萬嵗復千齡大平亘來古<lb/>
　　　君臣同慶樂<lb/>
天地既開泰君臣咸應期明良元一體慶樂得同時魚<lb/>
水情真契龍雲勢每隨周王資望奭虞后頼臯䕫鼔舞<lb/>
千年運經營百世基賡歌一堂上共咏角招詩<lb/>
　　　澠池縣丞王侯驅虎歌<hi>并序</hi>
<pb n="KR4e0010_WYG_003-16a"/>
洪武四年四月括蒼土侯熙陽為丞於澠池先是境内<lb/>
虎害人者無虚月民以為患侯至則為文與城隍神約<lb/>
自今以往虎盡去即不去責且有所歸言甚激切已而<lb/>
果絶迹民以為王侯徳化之所致也余道經澠池目擊<lb/>
其事因為作歌曰<lb/>
澠池之境最多虎道路行人共愁苦狂風吼怒振塵沙<lb/>
落日驚魂慘烟雨王侯承詔來作丞民有創痍手摩撫<lb/>
下車走謁城隍神親寫文移對神語為言幽顯雖有分<lb/>
<pb n="KR4e0010_WYG_003-16b"/>
我與爾神均守土猛虎今兹實害人責不在予還在汝<lb/>
早遣惡類離境中爾神無愧為民主精誠一念既感孚<lb/>
陰逐潜驅固其所驛使郵夫中夜馳畊農賈客凌晨聚<lb/>
前時出户即畏塗今日連村皆按堵童謠籍籍相謂言<lb/>
孰使吾人樂居處我侯之徳與神通故令孽沴成銷沮<lb/>
豈不見古來循吏美蹟多虎有渡江及渡河澠池之事<lb/>
同不磨王侯王侯奈爾何<lb/>
　　曲<lb/>
<pb n="KR4e0010_WYG_003-17a"/>
　　　南城曲二首<lb/>
素羅束髮雙髻拖大紅衫子小紅鞾並馬早出南城路<lb/>
問人杏花多未多<lb/>
南城杏花如錦紅就花索酒醉春風郎君入儤猶未滿<lb/>
為言歸去莫匆匆<lb/>
　　　次友人離别曲<lb/>
東風吹春滿南陌楊栁青青李花白花栁年年好顔色<lb/>
妾容已覺今非昔<lb/>
<pb n="KR4e0010_WYG_003-17b"/>
自從結髮為君婦君往長安幾寒暑定知時去宿青樓<lb/>
不似孤閨長夜苦<lb/>
丈夫謾道功名好不道别離人易老令人却羡田家郎<lb/>
白頭夫婦得成雙<lb/>
　　　江上曲<lb/>
木蘭船繫門前樹阿郎今朝棹船去去時為問幾時歸<lb/>
約道歸時日須暮江上風水不可期日暮不知歸不歸<lb/>
　　　荆樹曲<lb/>
<pb n="KR4e0010_WYG_003-18a"/>
紫荆樹當軒青衆枝只共一本生去年風吹北枝損憔<lb/>
悴南枝顔色隕北枝今嵗喜如前南枝顔色皆鮮鮮樹<lb/>
木無知寧有意同本故應休戚係君不見桃生路井上<lb/>
李樹生桃旁蟲來囓桃根李樹代桃僵桃李異樹尚如<lb/>
是况此一本相連理人皆兄弟無則已若有還須荆樹<lb/>
比<lb/>
　　　憶别曲<lb/>
低低門前兩桑樹憶君别時桑下去桑樹生葉青復青<lb/>
<pb n="KR4e0010_WYG_003-18b"/>
知君顔色還如故桑葉成蠶蠶作絲絡絲織作綾滿機<lb/>
欲將裁作君身衣恐君得衣不思歸<lb/>
　　　荆門曲<lb/>
任城北行三百里官樹如雲夾河水樹深水淺船行遲<lb/>
五日纔到荆門西<lb/>
荆門津吏不開牐前船後船似鱗壓名驅利逼貪涂程<lb/>
落月在地登車行<lb/>
　王忠文集巻三<lb/>
</p>
<p>
</p>
  </div>
</body>
</text>
</TEI>
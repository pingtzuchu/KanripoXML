<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王忠文集巻七</head> <lb/>
    <p>
<pb n="KR4e0010_WYG_007-1a"/>
欽定四庫全書<lb/>
　王忠文集巻七<lb/>
　　　　　　　　　　　　　明　王禕　撰<lb/>
　　序<lb/>
　　　送胡仲淵叅謀序<lb/>
至正十五年二月有詔命江浙行省叅知政事恩寧普<lb/>
公鎮禦饒城公幕下有文武士曰胡君仲淵實預在行<lb/>
君之學本於仁義禮樂而於天文兵法術數技藝靡不<lb/>
<pb n="KR4e0010_WYG_007-1b"/>
精通葢有用之材而其志慨然欲以功名自見者也先<lb/>
是温之戍卒殺其守帥㨿城以叛時公以浙東元帥往<lb/>
討之訪得君龍泉山中而問䇿焉君以謂温城險而賊<lb/>
守固可以計取不可以力攻公一用其謀畫賊果就擒<lb/>
故温城之平公之功君之䇿也及是公有饒城之命復<lb/>
倚君叅謀軍事而饒處江湖之㑹最為江浙屏蔽自數<lb/>
年來鞠為盜區斯民生業蕩析殆盡今遺孽尚在軍旅<lb/>
仍戒嚴殺戮撫綏之際誠主帥所宜慎以公之明决而<lb/>
<pb n="KR4e0010_WYG_007-2a"/>
君以沉機邃略濟之吾知冦不足平民不足安矣是以<lb/>
君子既多公能求士為國且益望君必將為知己盡相<lb/>
與以有成也君嘗為禕言今天下之弊極矣南北用武<lb/>
未有休息而將帥之權不相統一朝廷之賞罰不能明<lb/>
信此殆不容言矣至於軍卒之單寡而無所於調發錢<lb/>
糧虚匱而無所於徴需變而通之則有其術夫軍旅錢<lb/>
糧皆民出也而今日之民其困已甚誠使常徭横歛悉<lb/>
不復以病民止令民有田者苗米十石出一人為兵而<lb/>
<pb n="KR4e0010_WYG_007-2b"/>
就食之以一郡計之米二十萬石當得精壯二萬人軍<lb/>
無逺戌之勞官無養軍之費而二十萬之糧固在也又<lb/>
減而訃之當亦不脱糧十五萬兵一萬五千行之數年<lb/>
可使所在兵强而財富矣其操識持論異於尋常大抵<lb/>
此類而固亦未遂於施用也嗚呼自我世祖皇帝平<lb/>
定天下建不㧞之基以開長治久安之道規模宏逺矣<lb/>
其制度綱紀之法後世所宜慿藉夫何僅及百年而天<lb/>
下遽已日入於敝若或不可支持甚而理財制兵之術<lb/>
<pb n="KR4e0010_WYG_007-3a"/>
既窮皆坐視而不䘏是豈事變終不可為乎抑亦任當<lb/>
世之責者未之思焉耳宋儒有言管仲復生商鞅不死<lb/>
天下乃可得而治其言雖失於有激然而一張一弛文<lb/>
武之道意者變通之術誠不可以非其人以任之諸葛<lb/>
孔明王景略之流不世出此有識之士之所為深慨也<lb/>
今天子在位日久圖治日切方舉羣䇿以收太平之<lb/>
功士之懐竒見而欲立功名者寧能不見於施設而有<lb/>
不盡用之歎耶匪朝伊夕參政公行大用君之所自見<lb/>
<pb n="KR4e0010_WYG_007-3b"/>
必又有大於今日者矣於其行禕故道夫人之所望於<lb/>
君者序以為贈焉<lb/>
　　　送貢公守平江序<lb/>
上在宥二十有三載寤寐治道圖修太平重念天下黎<lb/>
元比歲失軄興師討罪久無成功乃更登庸舊臣屬以<lb/>
政柄於是綱紀荐飭衆正並進始擢南士有時望者為<lb/>
各道廉訪使而吾宣城貢公被命涖閩中居亡何遽召<lb/>
為禮部尚書而廷議以平江闕守任難其人俄復用公<lb/>
<pb n="KR4e0010_WYG_007-4a"/>
守平江或者以謂憲使膺耳目之司尚書處喉舌之地<lb/>
其權位為既要而顧又為守於一郡於物論若有未愜<lb/>
者禕竊以為不然今日郡守之選重矣而平江為江南<lb/>
大郡其守視他郡為尤重以故朝廷恒選剛嚴碩博之<lb/>
材諳人情而䘏民隱者託之以郡寄所以尊大藩重外<lb/>
庸也惟公以文儒名家為士林之冠冕歴官中外所至<lb/>
政績輙暴著頃為都水庸田使實治平江其民之利病<lb/>
葢所稔知朝廷視邦選侯其用公為守也固宜公之宏<lb/>
<pb n="KR4e0010_WYG_007-4b"/>
材無施不可亦奚彼此之計乎嗚呼惟我祖宗統一<lb/>
宇内百年於兹重熈累洽式臻承平四方無虞烟火萬<lb/>
里可謂盛矣夫何四三年間海内鼎沸河之南北淮之<lb/>
東西戎馬輮踏已無完區而大江以南列城殘毁生靈<lb/>
塗炭亦靡有息肩之所世故之艱難於是殆有不忍言<lb/>
者幸而平江以地利人和之故隱然為南方之保鄣然<lb/>
餫饟之給比諸郡率十七八百需供億動以萬計而其<lb/>
民亦已不勝夫凋瘵今公為郡以父母其民寧不有以<lb/>
<pb n="KR4e0010_WYG_007-5a"/>
輯綏撫摩之以阜其財以結其心乎嗟乎財者民之心<lb/>
也不取諸民無以給國用取之無藝無以得民心品調<lb/>
消息之間公得無其術哉是故一城之完朝廷免一城<lb/>
之憂一民之安國家頼一民之力公也任郡寄之重上<lb/>
體宵旰思治之勤而布宣其及下之仁不久政成天<lb/>
子且亟用之當大任矣邇者濟南韓公鏞守鄱陽南陽<lb/>
成公遵守武昌皆即其官召入叅預大政庶幾漢世郡<lb/>
守入為三公之意朝廷今日之用公意其在此豈非天<lb/>
<pb n="KR4e0010_WYG_007-5b"/>
下士大夫之所望者乎顧禕草澤之人而有當世之志<lb/>
於公之行因區區一言之公平日知禕為最厚將以其<lb/>
言為不佞矣夫<lb/>
　　　少微倡和集序<lb/>
處以星名州其地多處士而隋時處士星嘗見處士星<lb/>
葢少微也其為州在浙東最左僻其土俗簡以質其田<lb/>
賦薄以寡自昔易為然其四境大抵山谷溪洞形勢險<lb/>
絶豪猾群黨因㨿為窟穴往往嘯聚嘑亂相攻剽賊殺<lb/>
<pb n="KR4e0010_WYG_007-6a"/>
而其為害比歲尤甚於時號難治矣至正乙未冬沿海<lb/>
萬戸栁城石末公持閫帥之節來鎮是州亦既除去奸<lb/>
宄而撫其善良復其疆土而振其弛壊明年春江浙提<lb/>
學青田劉公奉行中書之命實來相與輯綏之又明年<lb/>
秋政通人和州以無事先是詔建樞密行院於江浙行<lb/>
中書丞相兼領院事至是丞相乃承制以石末公為判<lb/>
官劉公為經歴即是州分院涖治焉於是石末公以元<lb/>
勲世臣文武兩全夙負重望而劉公起家進士雄文直<lb/>
<pb n="KR4e0010_WYG_007-6b"/>
節冠冕士林及諸僚佐賔屬皆鴻生畯夫極一時之選<lb/>
東南人物於斯為盛矣惟其志同而道合故其雖當多<lb/>
事之際發號施令日不暇給而攬事觸物輙為詩歌更<lb/>
唱迭和殆無虚日長句短韻衆製並作藹乎律吕之相<lb/>
應粲乎經緯之相比情之所至肆筆成章譬猶天機自<lb/>
動天籟自鳴有不可遏者兩年之間摠之凡三百餘篇<lb/>
名曰少微倡和集詩作於是州州以星名故亦因星以<lb/>
名集也禕得而讀之竊歎其愛君憂國傷世閔俗之情<lb/>
<pb n="KR4e0010_WYG_007-7a"/>
見於言辭者何其惓惓哉昔之論者有謂非能言之為<lb/>
貴而不能不言之為貴少微諸詩其不能不言而言之<lb/>
者乎夫其宏音麗采盪山川而賁草木題詠所及燁有<lb/>
榮耀誠可謂是州之遭而百年之盛事與韓愈氏荆潭<lb/>
之什曽子固氏齊州之作後先配美人之所知也若其<lb/>
微意奥㫖之所存有以繫人心關政理明王化而為世<lb/>
道勸者憂深思逺有古風人之義則固非夫人之所知<lb/>
而君子必能審之矣序而傳之將不有慨然而興感者<lb/>
<pb n="KR4e0010_WYG_007-7b"/>
哉<lb/>
　　　送朱仲桓序<lb/>
予往歲客吳時與朱君子安㳺而善子安儒者而業於<lb/>
醫四方大夫士莫不與之㳺然於予情尤親是時其子<lb/>
仲桓甚少好讀書數從予問學有相觀而善之意焉别<lb/>
去五六年世道益多故予亦歸隱金華山不復出於是<lb/>
與仲桓父子聲迹不相聞久矣今年夏予偶㳺會稽邂<lb/>
逅仲桓驗其學益進氣益充志益彊而齒尚少也竊心<lb/>
<pb n="KR4e0010_WYG_007-8a"/>
喜之仲桓間嘗泫然為予言去年之春避難而來囏難<lb/>
險阻實所備嘗然流離顛沛中非其人固弗與交授舘<lb/>
教生徒用束修之入為衣食而常有餘推其餘以周人<lb/>
之急亦未嘗不足也獨念吾親在吳中音問久踈引領<lb/>
西望不勝白雲之思焉今幸疆圉日靖兵事且解嚴吾<lb/>
將還吳中為吾親之省子其不有以告我乎予因為之<lb/>
言曰士生今時欲以所學自見亦何其難也夫周公孔<lb/>
子之教仁義禮樂之道所以為家國天下之具者儒者<lb/>
<pb n="KR4e0010_WYG_007-8b"/>
之學也今茍有其學矣而時方右武惟智名勇功之為<lb/>
尚其孰從而用之故夫知信乎古而不知合乎世知志<lb/>
乎道而不知同乎俗者儒者之學大抵皆然而今孰從<lb/>
而用之也嗟乎學何負於人人適自負之非人則負之<lb/>
豈時使之然哉雖然時有汙隆而君子為學不可因時<lb/>
而作輟予葢竊望仲桓之益進於學也豈特有望於仲<lb/>
桓進之以不止而庶幾於古道者固予之志而不敢以<lb/>
不自勉者也不合乎世不同乎俗而時不吾用吾何與<lb/>
<pb n="KR4e0010_WYG_007-9a"/>
知焉予平生交友留吳中居多仲桓見之幸為吾謝曰<lb/>
故人王禕將長往窮山中無復有求於世矣茍有求我<lb/>
者君其問諸山靈<lb/>
　　　送孫實夫序<lb/>
士之處遠方而求用於今之世者其進亦難矣朝廷清<lb/>
明倖門不啓往歲方且汰省官吏諸冗貟而比年以來<lb/>
天下用兵雖賞功入粟之爵稍濫自非履戰陣脱性命<lb/>
於萬死及有雄貲鉅財足應令者名軄亦未異以戾契<lb/>
<pb n="KR4e0010_WYG_007-9b"/>
致夫其大者既不可以倖得則為其小者不過試吏於<lb/>
列郡而已然為郡府吏者積勞累考僅出為州縣幕軄<lb/>
其能卓然自奮厲通材圓機能趍時合變者乃得擢用<lb/>
憲漕諸司歴掾宣閫上行中書考滿及格始類名銓曹<lb/>
予所得官而其能至是者葢亦無幾耳然則事進取於<lb/>
今世者豈不誠難矣哉若吾孫君實夫所謂通材圓機<lb/>
足以趍時合變者也實夫初見推擇給事浙東憲府最<lb/>
受知憲副伯嘉訥公顧大者既不可得乃甘小者之是<lb/>
<pb n="KR4e0010_WYG_007-10a"/>
就因用憲府舉試吏於越郡而越之郡長則玖拾公也<lb/>
吾觀近時持憲節而能䘏大軆者莫如伯嘉訥公握郡<lb/>
符而能勤小物者莫如玖拾公二公之賢皆可謂無媿<lb/>
於國家之倚任者也傳言事其大夫之賢者夫得其賢<lb/>
大夫以為所事因其所長導吾之所短即吾之所有以<lb/>
輔其所不及則上下相與而無間矣實夫誠以事憲副<lb/>
者推以事其賢郡長夫焉有不獲者乎予嘗以謂士凡<lb/>
見用者雖所居之地有崇庳所守之軄有優劇而已之<lb/>
<pb n="KR4e0010_WYG_007-10b"/>
所以立者宜無不同也何者本之以誠而先之以不欺<lb/>
持之以廉而濟之以無倦立乎己者其果有易此者乎<lb/>
茍出於此將無往而不獲乎上而况事其大夫之賢者<lb/>
乎人徒知實夫之善於趍時合變由其通材圓機之適<lb/>
於用而孰知其所以立者葢未嘗不出於此也吾知其<lb/>
自是必見擢用逸上㨗出歴藩閫而登省垣譬猶拾級<lb/>
而升非足為難豈吾之所謂難者固實夫之所不難也<lb/>
耶實夫臨川人留吾邦者久與予相識將十餘年故予<lb/>
<pb n="KR4e0010_WYG_007-11a"/>
不能不言於其行越中多名士其鄕先達夏先生叔通<lb/>
郡博士杜先生彦通者予嘗辱與㳺焉實夫暇日過從<lb/>
以予言視之其必以予為能知實夫者矣<lb/>
　　　鳴道集説序<lb/>
古者立言之君子皆卓然有所自見其學術不茍同於<lb/>
衆人而惟道之是合故其言足以自成一家有托以不<lb/>
朽是故聖人没道術為天下裂諸子者出言人人殊然<lb/>
要其指歸未始不合乎道夫茍合於道矣而其言有不<lb/>
<pb n="KR4e0010_WYG_007-11b"/>
傳者未之有也嗟乎君子之立言難矣若屏山先生李<lb/>
公者其庶幾古之立言者乎先生諱之純字純甫𢎞州<lb/>
人金章宗承安間進士仕至尚書右司都事資識英邁<lb/>
天下書無不讀其於莊周列禦寇左氏戰國䇿為尤長<lb/>
文亦略能似之三十歲後徧觀佛書既而取道學諸家<lb/>
之書讀之一旦有會於其心乃合三家為一取先儒之<lb/>
説箋其不相合者著為成書所謂鳴道集説也觀其為<lb/>
説前無古人誠卓然有所自見學術不茍同於衆人而<lb/>
<pb n="KR4e0010_WYG_007-12a"/>
惟道之是合者也遺山元公嘗以中原豪傑稱之謂其<lb/>
庻幾古者立言之君子豈不信乎嗟乎立言之難久矣<lb/>
世之學者知守經以篤信而不知會通以求道故有以<lb/>
一人之見而决千載之是非者鮮不群疑而衆駭之先<lb/>
生是書其雄辨閎論以一人之見决千載之是非者往<lb/>
往而是予故竊論其大㫖著于篇端使覽者得詳焉<lb/>
　　　浦陽戴先生詩序<lb/>
昔日浦陽之言詩者二家焉曰仙華先生方公韶卿烏<lb/>
<pb n="KR4e0010_WYG_007-12b"/>
蜀先生栁公道傳方公之詩幽雅而圓潔栁公之詩宏<lb/>
麗而典則大抵皆取法盛唐而各成一家言用能俱有<lb/>
重名於當世然方公隱者其詩傳之者鮮而栁公嘗待<lb/>
制翰林天下莫不膾炙其言辭於是二公不可作矣繼<lb/>
其學而昌於詩者又得吾戴叔能先生焉叔能之詩質<lb/>
而敷簡而密優柔而不廹沖澹而不携庶幾上追漢魏<lb/>
之遺音其復自成一家者歟葢栁公學於方公而叔能<lb/>
師事栁公為最久淵源之懿信不可誣禕嘗讀其詩而<lb/>
<pb n="KR4e0010_WYG_007-13a"/>
為之言曰三百篇而下莫古於漢魏莫盛於盛唐齊梁<lb/>
晚唐有弗論矣今而浦陽之詩實有之叔能之詩其傳<lb/>
也必矣嗚呼世有知言者其以吾言為足徴也哉<lb/>
　　　漢七略序<lb/>
七略漢侍中奉車都尉劉歆所作自秦人無道燔滅典<lb/>
籍文章蕩然漢興改秦之轍大收篇籍除挾書之律開<lb/>
獻書之路孝武時又建藏書之䇿置冩書之官外有太<lb/>
史太常博士之藏内有延閣廣内秘室之府下及諸子<lb/>
<pb n="KR4e0010_WYG_007-13b"/>
傳説皆充入焉至於成帝復遣謁者陳農求遺書於天<lb/>
下典籍既以大備乃詔光祿大夫劉向校經傳諸子賦<lb/>
步兵校尉任宏校兵書太史令尹咸校數術侍毉李柱<lb/>
國校方技毎一書已向輙條其篇目撮其㫖意録而奏<lb/>
之會向卒哀帝乃詔其子歆續父前業於是剖判藝文<lb/>
摠百家之緒種别而為七略故有輯略有六藝略有諸<lb/>
子略有詩賦略有兵書略有數術略有方技略及班固<lb/>
因之為藝文志而於其間頗出入不同其存者葢六略<lb/>
<pb n="KR4e0010_WYG_007-14a"/>
而輯略不復可考載籍之興尚矣自聖人之經賢者之<lb/>
傳名人魁士之述作以及諸子九流百氏衆技之雜出<lb/>
誠有終年不能窮其㫖累世不能究其業者是可謂廣<lb/>
且博矣然而求之未嘗無其要也求之之要分其類例<lb/>
而已矣類例之不分學術之所為不明也葢書者所以<lb/>
載乎學術者也有專門之書則有專門之學而學術之<lb/>
異言人人殊自非大雅宏博之士為之簿判而區别之<lb/>
撫末而探其本遡流而極其源以分其類例之所屬則<lb/>
<pb n="KR4e0010_WYG_007-14b"/>
載籍之廣何自而求之此劉氏七略之書所為有功於<lb/>
載籍也所謂輯略者會稡衆説掇拾精義以究大道之<lb/>
變者也括囊大典統一聖真詳傳註之羽翼破後人之<lb/>
附會是為六藝之略兼舉儒墨推明道徳列名法農雜<lb/>
之流著隂陽縱横之術是為諸子略備道揚風諭雅正<lb/>
侈麗之詞是為詩賦略具權謀形勢隂陽巧技之利是<lb/>
為兵書略厯象五行形像占驗蓍龜夢卜之法則術數<lb/>
審焉砭劑脉絡寒温佐使神仙性命之説則方技詳焉<lb/>
<pb n="KR4e0010_WYG_007-15a"/>
類例之分較若畫一使凡學者一開巻間得以攬乎載<lb/>
籍之梗槩而審夫學術之所存無復博而寡要之患此<lb/>
其為功夫豈可少哉葢向歆父子為漢宗室號稱博極<lb/>
羣書而世膺文儒之任載籍之充乎内府者受詔悉加<lb/>
校理亦既參合同異别白偽真刪其重複正其脱誤無<lb/>
復魯魚亥豕之譌然猶慮其類例不可不分而七略是<lb/>
作門離戸别條同貫共稽其本㫖明著於篇俾不勝異<lb/>
之説莫能相亂而古人學術之所存如指諸其掌謂之<lb/>
<pb n="KR4e0010_WYG_007-15b"/>
有功於載籍豈非然哉故嘗論之十二野所以分天之<lb/>
綱者也其要在明乎纒度而已九州所以分地之紀者<lb/>
也其要在明乎疆界而已七略所以分書之次自非明<lb/>
其類例烏能得其要厥後王儉之七志阮孝緒之七録<lb/>
率皆因乎七略之遺而劉氏之功於是為不可廢矣大<lb/>
凡序六藝為九種諸子十種詩賦五種數術六種兵書<lb/>
方技皆四種而藝文志所存六略三十八種凡五百九<lb/>
十六家萬三千二百六十九巻云<lb/>
<pb n="KR4e0010_WYG_007-16a"/>
　　　唐五禮序<lb/>
唐五禮者非唐始有是禮也自三皇五帝至於三代五<lb/>
禮之名未之有改及唐而損益之定為一代之制雖謂<lb/>
之唐五禮可也若昔伏羲造儷皮作瑟而嘉禮興神農<lb/>
播種制飲食致敬鬼神而吉禮興黄帝與蚩尤戰而軍<lb/>
禮興九牧倡教而賓禮興葬于中野而凶禮興五禮之<lb/>
名於是乎兆唐虞修䞇類帝以為吉禮遏宻八音以為<lb/>
凶禮征于有苖以為軍禮羣后四朝以為賓禮釐降嬪<lb/>
<pb n="KR4e0010_WYG_007-16b"/>
虞以為嘉禮五禮之文用厥以具沿夏歴商而成周五<lb/>
禮之文葢禮儀三百威儀三千粲然大備矣故曰自三<lb/>
皇五帝以至三代五禮之名未之有改也三代而下歴<lb/>
秦漢魏晉以及于隋儀章制度莫唐為盛矣初太宗既<lb/>
定天下踐帝位即詔禮官學士修改五禮舊義房𤣥齡<lb/>
魏徴等乃定著吉禮六十一篇賓禮四篇軍禮十二篇<lb/>
嘉禮四十二篇凶禮六篇國䘏五篇摠百三十篇為百<lb/>
巻貞觀七年頒示天下是為貞觀禮髙宗以貞觀禮節<lb/>
<pb n="KR4e0010_WYG_007-17a"/>
文未盡重修正之顯慶三年禮成為百三十巻是為顯<lb/>
慶禮而是時許敬宗李義甫用事其取舍皆依違不中<lb/>
節學者不便尋廢不用唯依貞觀禮為定及其後復顯<lb/>
慶禮行事禮司益無所慿𤣥宗開元十四年集賢院學<lb/>
士張説奏唐之五禮儀注雖兩經増修而其間頗不合<lb/>
者莫或折𠂻宜詔學士官講求斟酌古今定著而頒行<lb/>
之乃令徐堅李鋭施敬本等同加檢校刪之功不就説<lb/>
卒蕭嵩繼其軄復奏令王仲丘續為之二十年九月禮<lb/>
<pb n="KR4e0010_WYG_007-17b"/>
成是為開元禮一曰吉禮其儀五十五二曰嘉禮其儀<lb/>
五十三曰賔禮其儀六四曰軍禮其儀二十三五曰凶<lb/>
禮其儀十八摠百五十有二勒成百五十巻終唐之世<lb/>
迄遵行焉曰貞觀曰顯慶曰開元摠而言之所謂唐五<lb/>
禮也夫禮先王以承天之道以理人之情者也是故設<lb/>
其器備其物定其數立其文以待其有事者凡皆因天<lb/>
道以為節原人情以為制推而示之天下國家故可得<lb/>
而正也然其器其物其數其文儀章制度歴世未嘗相<lb/>
<pb n="KR4e0010_WYG_007-18a"/>
同而所以制禮之意本末先後未有不同焉者也葢上<lb/>
世之居也土處而已其葬埋也為溝而已至於中古為<lb/>
之宫室不以土處為不可更也為之棺槨不以為溝為<lb/>
不可易也又其後也更采椽之質而兩觀是設也易瓦<lb/>
棺之素而文梓是攻也夫聖人者豈好為相反哉其所<lb/>
為相反者乃所以相成所謂因天道原人情而為之節<lb/>
制也故五禮者自三皇五帝以至三代下更秦漢魏晉<lb/>
以及于隋其間或因或革未嘗有同而制禮之意無不<lb/>
<pb n="KR4e0010_WYG_007-18b"/>
同也大抵古今之變不同儀章制度不能久而無弊及<lb/>
其既弊則必損益之以求其當審其宜而後可行是以<lb/>
禮之用在乎適時之變而其本在乎因天道原人情本<lb/>
末先後求合乎先王之意也故禮之本所以合理也不<lb/>
可不同禮之用所以適變也不必盡同此聖人制禮之<lb/>
意也唐之為禮其器其物其數其文儀章制度雖不能<lb/>
一一以合先王之迹然百代之損益三變而著明折乎<lb/>
古今酌乎文質求其當審其宜以為一代之制者其本<lb/>
<pb n="KR4e0010_WYG_007-19a"/>
末先後固不可謂不盡合乎先王之意而議之也是用<lb/>
為之序論以著其説庻議禮之家得以慎所擇焉五禮<lb/>
之目舊以吉凶軍賓嘉為次而唐以嘉賓次吉軍凶次<lb/>
賓其義類相從終始無黷為尤足㨿依矣<lb/>
　　　劉氏族譜序<lb/>
劉氏在康山為望族世居縣南八十里之三臺系出漢<lb/>
中山靖王之後有諱衍者仕晉為水衡都尉封關内侯<lb/>
曰登仕齊為右丞相曰明仕隋為東郡太守曰徳威仕<lb/>
<pb n="KR4e0010_WYG_007-19b"/>
唐為大理少卿徳威之後曰玢曰鋹皆仕南唐李氏隨<lb/>
煜自金陵遷洪都再徙鄱陽玢居南源之虎墩鋹居西<lb/>
源之龍灣二族皆繁衍簮纓詩禮為郡邑之冠鋹後曰<lb/>
孟鎮者克紹先烈有聲於時譜牒之述亦嘗修葺厥孫<lb/>
宏堂復為贅婿於樓裏謝氏因居三臺之下生子禄明<lb/>
禄明生玉玉生金翁金翁生用一用二金翁乃予所交<lb/>
者然雖潛耀弗仕其所以振起士風汲汲於家譜之修<lb/>
誠為劉氏之賢子孫矣間以劉氏得姓之由始徙傳緒<lb/>
<pb n="KR4e0010_WYG_007-20a"/>
之詳列為譜圖持以示禕而請序嗟夫古有大宗小宗<lb/>
之法自宗法廢而有譜牒以維持世族葢俾夫為之後<lb/>
者知其本之所自出而有尊尊之義焉詳其支之所由<lb/>
分而有親親之道焉尊尊親親之意盡而譜法備矣今<lb/>
觀劉氏之族逺矣其譜所載幹支䟽暢綱網聮絡昭穆<lb/>
次序秩然而不紊親踈逺近昭然而可考孟鎮聿修於<lb/>
前金翁維新於後可謂知所務矣為劉氏之子孫者覩<lb/>
是譜則知家世之源流思祖宗之盛烈以嗣以續綿綿<lb/>
<pb n="KR4e0010_WYG_007-20b"/>
延延引而弗替矣<lb/>
　　　贈熊君序<lb/>
士之出於三代之時者何其幸也葢其養也有井牧以<lb/>
為之田其處也有比閭以為之居其教也有塾之左右<lb/>
師以為之師其學也有仁義禮樂徳行以為之教及其<lb/>
藝成而可仕也鄉里推其賢者能者而賓興之以達於<lb/>
王朝論定而使之官上之人葢汲汲以求之而為士者<lb/>
固未始有求於其上之心是則士之出於其時者其心<lb/>
<pb n="KR4e0010_WYG_007-21a"/>
為甚安其力為甚易也自世斁道散四民失其業而莫<lb/>
士為尤甚田非有井牧之分也居非有比閭之連也師<lb/>
非有左師右師之軄而教非有仁義禮樂徳行之素也<lb/>
至於仕則又在上者操爵禄以誘其下在下者懐智術<lb/>
以要其上上下之間皆非誠心以相與故為士者恒産<lb/>
恒心之既無則往往窮困顛踣之不暇而其能自卓立<lb/>
以表見於世者無幾焉嗚呼士之不幸而出於三代之<lb/>
後者其成之之難有如此而况頃年以來㝢内多故爭<lb/>
<pb n="KR4e0010_WYG_007-21b"/>
尋常以盡其民未有休息也則為士於今日者宜其窮<lb/>
困顛踣視昔有加其心甚勞而力甚囏也是豈勢使之<lb/>
然不得不至是歟臨川熊君負其才藝而年方盛古所<lb/>
謂譽髦之士也使其獲出於三代之時吾知上之人將<lb/>
有以求之矣而今也君曽不急於自見漠乎無求于上<lb/>
之心來㳺江左居無幾何即幡然而歸其鄉其不謂之<lb/>
賢歟歐陽子有言後世之所謂賢其可貴於三代之士<lb/>
逺矣豈非信然歟抑吾聞之小雅之詩曰菁菁者莪在<lb/>
<pb n="KR4e0010_WYG_007-22a"/>
彼中沚既見君子我心則喜賢者之所在固夫人之所<lb/>
同好也又曰皎皎白駒在彼空谷生芻一束其人如玉<lb/>
賢者之不留其以繫於人之思也乃若是然則熊君之<lb/>
來而遂去也吾安得不為之慨然也哉<lb/>
　　　送胡先生序<lb/>
尚論吾婺學術之懿宋南渡以還東萊吕成公龍川陳<lb/>
文毅公説齋大著唐公同時並興吕公以聖賢之學自<lb/>
任上繼道統之重唐公之學葢深究帝王經世之大誼<lb/>
<pb n="KR4e0010_WYG_007-22b"/>
而陳公復明乎皇帝王霸之略而有志於事功者也即<lb/>
其所自立者觀之雖不能茍同然其為道皆著於文也<lb/>
其文皆所以載道也文義道學曷有異乎哉有元以來<lb/>
仁山金文安公以其傳於北山何文定公魯齋王文憲<lb/>
公者傳之白雲許文懿公實以道學名其家而司丞永<lb/>
康胡公待制浦陽栁公侍講烏傷黄公以及禮部蘭溪<lb/>
吳公翰林東陽張公則以文章家知名雖若門戸異趨<lb/>
而本其立言之要道皆著於文文皆載乎道固未始有<lb/>
<pb n="KR4e0010_WYG_007-23a"/>
不同焉者淵乎粹哉皆可謂聖賢之為學者矣以故八<lb/>
十年間踵武相望悉為世大儒海内咸所宗師夫何後<lb/>
生晚進顧乃因其所不同而疑其所為同言道學者以<lb/>
窮研訓詁為極致言文章者以修飭辭語為能事各立<lb/>
標榜互相排抵而不究夫統宗會元之歸於是諸公之<lb/>
志日微而學術之弊遂有不可勝言者矣故禕與仲申<lb/>
胡先生毎論及此未嘗不太息焉葢慨夫鄕學之淵源<lb/>
不可不勉於繼承也嗟乎先生其可謂能繼承者乎先<lb/>
<pb n="KR4e0010_WYG_007-23b"/>
生資器卓絶自許公栁公而下皆及師友之博考精思<lb/>
封殖深固其言明潔雋健善自馳騁用以雄文奥學著<lb/>
聞東南然素無仕進意今宰臣雅重其名遣使聘之而<lb/>
重煩以政乃授三衢郡文學禕竊告之曰師道之不立<lb/>
久矣况比年以來海㝢多故惟干戈是尋而禮樂俎豆<lb/>
之事廢不復講然碩果不食君子無終窮之道主教一<lb/>
郡雖其軄非顯榮而斯道之作興係焉昔文定公之教<lb/>
授湖學也分經義治事諸科以教弟子凡出其門者皆<lb/>
<pb n="KR4e0010_WYG_007-24a"/>
為成材東都言師道者莫於斯為盛文定於先生為逺<lb/>
祖其所以教湖學者先生於衢將不以為己任乎嗟乎<lb/>
繼鄉學之懿而任師道之重吾之望於先生於是為至<lb/>
先生其以為然否乎<lb/>
　　　盛修齡詩集<lb/>
新昌盛君修齡詩若干巻金華王禕為其序曰詩至於<lb/>
唐盛矣然其能自名家者其為辭各不同葢發於情以<lb/>
為詩情之所發人人不同則見於詩固亦不得而茍同<lb/>
<pb n="KR4e0010_WYG_007-24b"/>
也是故王維之幽雅杜牧之俊邁張籍之古淡孟郊之<lb/>
悲苦賈島之清邃温庭筠之富艶李長吉之竒詭元白<lb/>
之平易典則韋栁之温麗靖深葢其所以為辭者即其<lb/>
情之寓也而今世之為詩者大抵習乎其辭而不本於<lb/>
其情故辭雖工而情則非有若吾修齡之詩其有得温<lb/>
麗靖深之情者歟予嘗評其詩譬如芙蕖出水汙泥不<lb/>
染而姿態婉然如春鸎出谷音韻圓媆而自諧律吕儗<lb/>
諸唐人其韋栁之流矣至其力追古作又如紫霞琴譜<lb/>
<pb n="KR4e0010_WYG_007-25a"/>
雖時變新調而古意終在有得乎漢魏之音為多是可<lb/>
謂情辭俱至足以自名其家者也修齡早推擇為郡吏<lb/>
後乃以進士起家調奉化州判官辟江浙行中書省掾<lb/>
除福建行中書省管勾遷檢校官又除儒學提舉不赴<lb/>
隱居龍泉山中葛巾野服自放於烟霞泉石間邈焉不<lb/>
與世接富貴一不累其志若將終身焉嗟乎讀其詩必<lb/>
也論其人有不知其人觀其詩可知也不知其詩者茍<lb/>
徴予言其亦可知也夫<lb/>
<pb n="KR4e0010_WYG_007-25b"/>
　　　郁離子序<lb/>
郁離子若干巻青田劉先生所著也六經以後諸子者<lb/>
出其立言皆將以明夫道也而其為言人人殊葢其患<lb/>
在於求勝求勝則尚竒尚竒則立異夫聖人之道不可<lb/>
以異求也愈異則愈不竒愈竒則愈不勝故諸子者門<lb/>
分戸列各立標凖奮其私智騖其臆説為書日繁而能<lb/>
不詭於道術者幾希宜其傳于後世者恒鮮而泯滅不<lb/>
聞者不可勝道也先生是書雖寓言居多然其於天地<lb/>
<pb n="KR4e0010_WYG_007-26a"/>
隂陽性命道徳世運政治禮樂法度之際詳矣揆之聖<lb/>
人之道葢所謂不悖焉者固不特言語之工而已此其<lb/>
有不傳者歟先生名基字伯温治春秋以進士起家仕<lb/>
稍不顯而狷介之名素著遭世大亂益韜晦不茍出雖<lb/>
出不茍就也用是人尊信之以為有道之君子云<lb/>
　　　匡山詩序<lb/>
穹壌閒扶輿清淑之氣鍾而為名山凡其幽遐瑰詭閎<lb/>
壯之觀皆天作而地藏之故造物者恒秘而不輕以遺<lb/>
<pb n="KR4e0010_WYG_007-26b"/>
人人之離世樂道者或從而得之既抉幽攄閟以㨿其<lb/>
形境之勝又莫不託之題咏以寫景致而宣物情葢山<lb/>
因人而名人因文以傳此自昔之所同而今匡山之詩<lb/>
所為作也匡在龍泉西南百餘里最為峻險或曰山之<lb/>
形四起而中窊狀類乎筐故名匡或曰以其山似匡廬<lb/>
因名匡山也縣人張三益先生實居之先是山深蔽翳<lb/>
於荆棘人迹所罕及先生得之乃始有以發其形境之<lb/>
勝焉山多古松既㨿其絶勝處結菴曰看松菴西南有<lb/>
<pb n="KR4e0010_WYG_007-27a"/>
深淵中潜蛟龍雲氣所常出又為亭其上曰烟雲萬頃<lb/>
菴西南山益高上入霄漢逺近數百里可俯視又為亭<lb/>
曰唯天在上菴東北林樾幽邃當夏亦寒又為亭曰清<lb/>
高菴正南地夷曠而明迥東西山諸峯皆若拱揖者又<lb/>
為亭曰環中於是匡山幽遐瑰詭閎壯之觀天作而地<lb/>
藏者至是攬拾無遺矣太史宋公嘗為之記先生復屬<lb/>
一時之鴻畯各按題以賦詩秀語竒辭層出踵繼其多<lb/>
至若干首即而讀之非唯匡山之所為勝從可槩見而<lb/>
<pb n="KR4e0010_WYG_007-27b"/>
先生之高標逸操亦固託之以永傳也葢處為郡山川<lb/>
最清峻而龍泉𨽻處為屬縣重嶺複嶂尤為險絶其地<lb/>
上直少微故世有隱者如近代周啓明管師復軰皆肥<lb/>
遯其間餘風遺韻邈然不可及已先生韞徳韞器雅志<lb/>
丘壑將以古隱者自期夙昔晦迹於兹山若將終身焉<lb/>
今雖不果於離世復出為世用而其樂道之心今昔無<lb/>
間意其諷詠諸人之詩一展巻間巖姿壑態應接不暇<lb/>
如身在山上而嘯傲雲烟之表洞視千載遐矚八紘胸<lb/>
<pb n="KR4e0010_WYG_007-28a"/>
中油然之樂人葢有不能知之者矣是則諸詩之作雖<lb/>
以儗諸靈運石壁精舍等什亦復何媿故予為之序俾<lb/>
傳焉<lb/>
　　　羅鄂州小集後序<lb/>
羅鄂州小集故為書十巻鄂人嘗以刻板其州新安鄭<lb/>
氏家亦有刻本歲久皆廢軼今其存者五巻其七世孫<lb/>
宣明力搜訪之復得雜文若干首附于五巻之末而郡<lb/>
人趙汸氏新喻趙壎氏皆為訂其譌舛乃重刻板以傳<lb/>
<pb n="KR4e0010_WYG_007-28b"/>
屬予序其後羅公諱願字端艮新安人也㓜頴悟强記<lb/>
絶人比長落筆動萬言若不經思者既乃悚焉自悔力<lb/>
探精索或數月不妄作一語刋落世俗陳腐之習悉取<lb/>
法於秦漢葢其學號稱宏博而其文雄深典雅幾於古<lb/>
矣公蚤以䕃補官紹興末調臨安府新城縣監稅又監<lb/>
饒州景徳鎮税尋監南嶽廟非其志也乾道二年擢進<lb/>
士第歴知饒州番陽縣不上予祠主管台州崇道觀八<lb/>
年除通判贛州攝其守事以簡易為治贛人化之部使<lb/>
<pb n="KR4e0010_WYG_007-29a"/>
者列其治行以聞淳熈六年知南劍州陛辭奏䟽其言<lb/>
剴切深中時弊孝宗嘉納之從臣又交薦其才改知鄂<lb/>
州既至郡上䟽言鄂自古用武之地下流陽羅堡尤險<lb/>
要城壘皆不可不治民饑以田質榖而本息不侔宜為<lb/>
立其中制强盜法當死而貰之者諸州所配𨽻其數不<lb/>
實當究其數以絶姦宄瀕湖曠土新舊佃種者皆有弊<lb/>
覈其實而定著之則租税可易集民間臧獲多邊鄙良<lb/>
民姧人誘略以來宜聴其自言官而官出之其政事若<lb/>
<pb n="KR4e0010_WYG_007-29b"/>
此類多所施設而尤以勸學劭農為先久之績用大著<lb/>
藹然有循吏風適天旱禱雨立日中得暴疾而卒年四<lb/>
十有九十一年七月也鄂人懐其徳圖其象靈竹寺祠<lb/>
焉初公父汝楫政和二年進士官至御史中丞吏部尚<lb/>
書兼侍讀以龍圖閣學士提舉太平興國宫以卒立朝<lb/>
有風槩為時名卿及公又以文學世其家公兄弟六人<lb/>
兄顥籲並通判福州頡通判䕫州頌知郢州弟頎通判<lb/>
蘄州亦皆以文學名而其後子孫復彬彬然多可稱道<lb/>
<pb n="KR4e0010_WYG_007-30a"/>
者故論新安之世家未有盛於羅氏者也公平生所為<lb/>
文甚多此所謂小集特存十一於千百朱徽公葢嘗深<lb/>
服其文有經緯而亦惜其傳之不能多也嗚呼公之於<lb/>
文觀其所自致誠足以自名其家而卓然有立於不朽<lb/>
矣列諸儒林文苑之間無足多者而史闕其傳後生晚<lb/>
出幾無所於考非可嘆哉余故序其書特述其履官行<lb/>
事并其家世淵源之懿葢以補史氏之闕使讀其書者<lb/>
因得知其人焉公所著别有爾雅翼若干巻新安志若<lb/>
<pb n="KR4e0010_WYG_007-30b"/>
干巻行于世<lb/>
　　　陳氏族譜圖序<lb/>
宣城陳氏世為其郡衣冠家有仕南唐為刑部尚書者<lb/>
諱初明自昇來遷而宣城之有陳氏自尚書始至宋紹<lb/>
興間敷文閣待制諱天麟仕既光顯而其族益盛葢自<lb/>
尚書而下及今十有六世子孫蕃衍其間以才學自見<lb/>
者殆不可悉數故有族譜以紀世次而荐經䘮亂簡篇<lb/>
散軼十四世孫敏懼愈久且益墜乃裒輯成編復為圖<lb/>
<pb n="KR4e0010_WYG_007-31a"/>
以著明之既成屬余序序曰古有大宗小宗之法聖人<lb/>
所以叙天倫繫人心明教原敦政本者也漢魏以降宗<lb/>
法廢而門地盛於是譜牒之學興焉族之有譜其猶宗<lb/>
法之遺意歟宋世言族譜者二家曰廬陵歐陽氏眉山<lb/>
蘇氏而二家之法厥各不同歐陽氏則世經人緯取法<lb/>
於史氏之年表蘇氏則系聨𣲖屬如禮家所為宗圖者<lb/>
及論其所為同則皆使人均重其本之所自出有尊尊<lb/>
之義焉各詳其支之所由分有親親之道焉尊尊親親<lb/>
<pb n="KR4e0010_WYG_007-31b"/>
之意盡而譜法備矣是故宗法既廢之後聖人叙天倫<lb/>
繫人心明教原敦政本之遺意猶粲然於族譜見之君<lb/>
子之有志於存禮者其忍復置而弗講乎陳氏之族逺<lb/>
矣其所為逾逺而可考者以有譜存焉耳今敏既因其<lb/>
舊悉加詮次而又重為之圖葢合歐陽氏蘇氏之法而<lb/>
兼有之爰自頃歲天下多故士大夫家莫不茍簡以廢<lb/>
禮而敏獨於此加之意焉其可謂知禮也已敏字季明<lb/>
前鄉貢進士以文學知名今時云<lb/>
<pb n="KR4e0010_WYG_007-32a"/>
　　　孝行詩序<lb/>
宋之季年滁陽有篤行君子曰范君諱酉新字孟東學<lb/>
者因其别號稱之曰青山先生仕嘗賛閫幕教郡庠雖<lb/>
不顯融而純徳懿行當世儒者皆尊慕之其設教於鄉<lb/>
閭也患後生小子淩虚厲空而不省乎孝弟之實乃為<lb/>
詩三十篇極言父母孕育鞠養教誨之劬勞與人子之<lb/>
所以孝弟乎其親者情切而理明義正而實備質而不<lb/>
失於俚詳而不流於煩讀之使人孝弟之心油然而生<lb/>
<pb n="KR4e0010_WYG_007-32b"/>
誠可謂有補於世教者也三百篇之詩其言人之大倫<lb/>
至矣自當時閭閻女婦皆能習而知其義而後世雖老<lb/>
師宿儒猶不能通焉者則以去古逾逺弗達其辭故也<lb/>
先生此三十篇者其於辭可謂達矣廣而傳之有弗習<lb/>
而通之者乎昔者子朱子之為小學書也葢嘗欲取近<lb/>
代之詩有關於世教者類而列之然弗果也嗚呼先生<lb/>
之詩其殆成朱子所欲為者歟先生之孫常嘗守姑孰<lb/>
將刻板以惠學者以余辱託斯文之雅俾為序其首故<lb/>
<pb n="KR4e0010_WYG_007-33a"/>
余為掇其大㫖而書之<lb/>
　　　章氏兄弟字序<lb/>
龍泉章三益先生以書來謂余曰吾同母兄弟凡三人<lb/>
焉伯氏有子曰存仁仲氏有子曰存質皆幸冠而成人<lb/>
朋友之間字存仁曰允恕字存質曰允忠既教之矣惟<lb/>
是製字之義不宜無説子尚有以重教之也葢嘗聞之<lb/>
天以是理賦諸人人禀之以為性謂之仁故仁乃理之<lb/>
具於心者理具於心而推之以及乎人物者恕也恕者<lb/>
<pb n="KR4e0010_WYG_007-33b"/>
以己及物之謂也是以聖人之教人必强恕而行為求<lb/>
仁之先務是恕固仁之所以推也天以是氣畀諸人人<lb/>
受之為形而質凝焉質固一於樸者然而且已趍於文<lb/>
矣故其所以為質者忠也忠者渾然誠確之謂也是以<lb/>
三代之為治有尚忠者矣而後繼之以尚質則忠固質<lb/>
之所為本也從是論之仁非恕則莫之推是恕者仁之<lb/>
用也質非忠則莫之本是忠者質之先也是則存仁之<lb/>
字允恕存質之字允忠揆諸名義固可謂有合而稱情<lb/>
<pb n="KR4e0010_WYG_007-34a"/>
者也抑余聞之君子之製字也所以尊其名也名之所<lb/>
為尊將望之以成人之道也故君子之志於成人者因<lb/>
其所為名字者而反求之亦可以造其至矣然則於仁<lb/>
也力於恕以為入徳之方於質也本於忠以為立誠之<lb/>
要各從其類而致其至焉豈非聖賢之為學者歟䟽其<lb/>
説以貽之并以眎先生何如也<lb/>
　　　贈郭士中序<lb/>
余客昇取友於其土得郭君士中士中六人家故多貲<lb/>
<pb n="KR4e0010_WYG_007-34b"/>
而尚義十年間避兵乃徙昇其兄士言嘗為國子生好<lb/>
學善持論前年以兵死豫章余不及識之而士中辱與<lb/>
余定交日相過從講説經史疑義或取古今文挈長較<lb/>
短如是以為常久之聆其言觀其行不見其非吾愛也<lb/>
乙巳冬中忽為余言將溯大江而至武昌由武昌泛重<lb/>
湖而抵長沙行且有日願得一言以識别余聞之憮然<lb/>
若自失噫自余頃歲憂患之餘閉門聞風雨聲心輙怦<lb/>
怦然出門適康莊亦若躡羊腸蹈虎尾兢愓不自持葢<lb/>
<pb n="KR4e0010_WYG_007-35a"/>
其志氣選耎久矣故聞士中之行冐嚴冬涉逺道雖壯<lb/>
其遊而竊不勝其媿也而士中顧乃徴余言其將奚所<lb/>
云耶然追念余三十許時驅馳於吳越楚宋齊魯燕趙<lb/>
之郊䟦涉山川䝉犯霜露不以為難其好遊視今士中<lb/>
尤甚士中少余十數歲政余好遊之年也則其操舟趣<lb/>
駕為是二三千里之行宜乎無難是亦志氣之盛使之<lb/>
然也雖然余聞之昔人之好遊非徒遊也昔之好遊者<lb/>
無如司馬子長其足迹殆且半天下而其所歴攬山川<lb/>
<pb n="KR4e0010_WYG_007-35b"/>
之形勝悉用資以為文其得於大江長淮洞庭彭蠡則<lb/>
為文奔放浩漫淵深而渟滀得於龍門劍閣九疑蒼梧<lb/>
則為文嶄絶峭峻紆鬱而幽深泛沅湘弔忠魂則其文<lb/>
感憤而悲激過大梁涉豐沛觀爭戰之墟則其文沈雄<lb/>
而淩厲講業齊魯鄉射鄒嶧想聖人之遺風瞻泰嶽之<lb/>
尊安則其文典重温雅有正人君子之儀焉是其所以<lb/>
竒於文者庸非以㳺故耶若子長者其長於㳺者耶今<lb/>
士中之㳺計其所歴固不能子長之十一意其歴攬所<lb/>
<pb n="KR4e0010_WYG_007-36a"/>
及而資以為文者亦必將有得焉殆非徒㳺而已也士<lb/>
中他日歸以其文相眎吾見渾雄竒崛而變態横生者<lb/>
未必不因兹㳺之故則士中之長於㳺也寧獨有媿於<lb/>
昔人也哉<lb/>
　　　送紹興守張侯序<lb/>
聖天子以神武取天下海内為一天下大定重念比年<lb/>
以來民生失職思有以惠綏之以謂近民之官莫切於<lb/>
郡縣故守令之選毎加慎焉比遣使者行浙東郡縣問<lb/>
<pb n="KR4e0010_WYG_007-36b"/>
民所疾苦至金華金華父老告使者言數年前吾邑有<lb/>
主簿張君愛民甚吾民至今思之不能忘朝廷倘嘉惠<lb/>
吾民願得張君復來為金華使者還以其民言聞上為<lb/>
之嘉嘆即命以張某為郡守守金華於是張侯去金<lb/>
華再遷官方為侍儀使朝夕在上左右會紹興闕守<lb/>
中書省臣奏命張某守紹興為宜有㫖從之張侯行在<lb/>
朝僚友咸屬余為言以贈之以余金華人為能知張侯<lb/>
也嗚呼自兵興以來天下凋郡弊縣比比而是民生不<lb/>
<pb n="KR4e0010_WYG_007-37a"/>
遂久矣惟是浙東西民被兵少生齒故繁庶然徵需科<lb/>
歛之荐加其民之困亦已甚矣雖郡縣政軆有不同而<lb/>
均之為民牧愛民之心宜無不同今張侯之為越即前<lb/>
日金華之愛民者推而行之越之民有不從其惠者幾<lb/>
希余忝職太史氏竊知皇上所以慎選守牧之意故特<lb/>
為張侯言之侯行矣他日政成其必無負聖天子見用<lb/>
之意而以循吏著稱史冊者其必張侯矣余不敏尚能<lb/>
執筆以竢<lb/>
<pb n="KR4e0010_WYG_007-37b"/>
　　　周易演説序<lb/>
周易演説京兆石君伯元之所著也石君之言曰聖人<lb/>
之作易也立象以盡意設卦以盡情偽繫辭焉以盡言<lb/>
變而通之以盡利鼔之舞之以盡神必如是故天下後<lb/>
世之人悉能知而行之在天則道器之變通也在人則<lb/>
日用之事業也此聖人所以為生民立命者也自漢以<lb/>
下易道無傳諸儒之傳註百有餘家然考象辭者咸泥<lb/>
於術數談義理者或淪於空虚以故聖人設卦觀象贊<lb/>
<pb n="KR4e0010_WYG_007-38a"/>
辭而明吉凶以為開物成務之用者其本㫖因晦而不<lb/>
明夫易道不可以傳註求求易道於傳註則其道為愈<lb/>
不明矣於是諸儒之説悉棄弗省間獨取河洛二圖以<lb/>
玩索之一旦恍然若心領其義而神會其㫖者遂乃筆<lb/>
而為書毎卦有説其引物指事也為甚近其析理陳義<lb/>
也為甚著大抵專以明象為要取之有所從推之有所<lb/>
用非茍為空言而已至於河圖洛書之數重卦變卦揲<lb/>
卦之法又為十有二圖以發揮其要指摠名之曰周易<lb/>
<pb n="KR4e0010_WYG_007-38b"/>
演説其言皆出於自得之妙而未嘗有所蹈襲者焉余<lb/>
嘗以謂君子之為言不必取異於人亦不必務同於人<lb/>
也求與人異是驕己以勝夫人也求人之己同是强人<lb/>
之隨乎己也要皆失之偏而不能適乎至當之歸今石<lb/>
君之於易非故與人為異同也推其所自得者以為言<lb/>
以求夫至當之適故不能無異同焉耳雖其所以合乎<lb/>
聖人者非人所能知茍非其自信之篤烏能及是哉抑<lb/>
余論之易至程子為傳始一於言理及朱子本義又專<lb/>
<pb n="KR4e0010_WYG_007-39a"/>
於卜筮其道葢已甚明後世言易者殆無以尚之矣演<lb/>
説之書石君以為繼程子而作然非惟諸儒之傳註有<lb/>
所不取而於程子朱子之説有不合焉亦不恤也嗟乎<lb/>
石君其誠篤於自信者乎君在異時常舉鄉貢進士為<lb/>
陜西第一已而隠不仕關輔之學未能或之先而今亦<lb/>
老矣葢其學受於賈仲元氏而賈氏學於蕭貞敏公同<lb/>
文貞公一出於正者也石君以余能相知也出其所為<lb/>
演説者屬為序余不得辭世之不知君者因余言而求<lb/>
<pb n="KR4e0010_WYG_007-39b"/>
之則其為書固可得而知也<lb/>
　　　王氏迂論序<lb/>
聖賢之道所以致用於世也禮樂典章制度名物葢實<lb/>
致用之具而聖賢精神心術之所寓故在學者尤不可<lb/>
以不講是故致用在乎經邦經邦在乎立事立事在乎<lb/>
師古師古在乎隨時茍不叅古今之宜窮始終之要則<lb/>
何以涉事濟變而彌綸天下之務哉秦漢以來儒者之<lb/>
學或泥於訓詁或淪於辭章或滛於清虚或滯於功利<lb/>
<pb n="KR4e0010_WYG_007-40a"/>
其於聖賢致用之道能通焉者鮮矣至於宋而有永嘉<lb/>
經制之學焉葢自鄭景望氏薛士龍氏以及陳君舉氏<lb/>
葉正則氏先後迭起其於井牧卒乗郊丘廟社章服軄<lb/>
官刑法之類靡不博考而精討本末源流粲然明白條<lb/>
分縷析可舉而行當其時吾金華唐與正氏帝王經世<lb/>
之術永康陳同父氏古今事功之説與之並出新安朱<lb/>
子皆所推嘆然於永嘉諸君子之學獨深許之豈不以<lb/>
經制之講固聖賢之所以為道者歟近時有鄭天趣先<lb/>
<pb n="KR4e0010_WYG_007-40b"/>
生者永嘉人也其於鄉學能備究之縉雲王熈陽氏蚤<lb/>
歲嘗從先生㳺聞見之際所得者既多乃復即羣經諸<lb/>
史百家之書而大肆其力焉推其所得著而為書有書<lb/>
海通辨三禮纂要左氏鉤𤣥摠若干巻凡廬井車服禘<lb/>
祫泉幣之屬禮樂典章之所繫者皆為之論議其事之<lb/>
本原大抵兼取杜氏通典鄭氏通志馬氏通考等書而<lb/>
其為論則務以發前儒之所未發條理明順聨如貫珠<lb/>
考覈精詳審如中鵠既乃掇其所為論别成一書若干<lb/>
<pb n="KR4e0010_WYG_007-41a"/>
巻曰迂論嗚呼經制之學世不復講久矣今吾熈陽乃<lb/>
獨肆力於此豈非有志於致用者歟世有觀會通以行<lb/>
典禮者吾知於熈陽之書其必有所徴矣熈陽學博而<lb/>
才贍頃用内翰臨川危公薦入翰林為太史屬尋奉使<lb/>
安南還擢工部員外郎辭不拜補外調澠池縣丞其他<lb/>
所著有交山文集若干巻行於世余與熈陽交久且契<lb/>
其學問之所至頗能知之故因序其所謂迂論者使傳<lb/>
焉<lb/>
<pb n="KR4e0010_WYG_007-41b"/>
　　　黄子邕詩集序<lb/>
旴江黄子邕氏善為詩其詩有曰醉㝱藁者皆古樂府<lb/>
歌行五言古軆摠若干巻其辭簡質平實壹本於漢魏<lb/>
而絶去近代聲律之弊殆幾於古矣嗟乎若子邕者豈<lb/>
非其意欲追古之作者以為並然可不謂為今世之能<lb/>
言者歟予嘗論之三百篇之詩其作者非一人亦非一<lb/>
時之所作而其為言大抵指事立義明而易知引物連<lb/>
類近而易見未嘗有艱深矯飾之語而天道之顯晦人<lb/>
<pb n="KR4e0010_WYG_007-42a"/>
事之治否世變之隆汚物理之盛衰無不著焉此詩之<lb/>
軆所以為有繫也後世之言詩者不知出此往往惟衒<lb/>
其才藻而漫衍華縟竒詭浮靡之是尚較妍蚩工拙於<lb/>
辭語間而不顧其大軆之所繫江左以來迄于唐宋其<lb/>
習皆然是其為弊固亦非一日矣今子邕乃能斥漫衍<lb/>
以為簡屛華縟以為質黜竒詭以為平祛浮靡以為實<lb/>
讀其辭知其於天道人事世變物理之際詳矣等而上<lb/>
之詎止於漢魏而已哉故予以謂子邕之詩殆幾於古<lb/>
<pb n="KR4e0010_WYG_007-42b"/>
今世能言之士如子邕者葢不可多得也子邕嘗北㳺<lb/>
遭世叔季其言不見用其志鬱鬱不得遂頼今天子<lb/>
明聖盡收前代遺才而甄録之故子邕遂擢官於禮部<lb/>
會朝廷方務稽古禮文之事討論潤色出於子邕者居<lb/>
多葢子邕之學不特善於詩而已予故論其詩并及其<lb/>
平生之槩使讀之者因得以悉其人而又以見予於子<lb/>
邕之詩能知其意之所在與其學之所至非茍焉相好<lb/>
而已也<lb/>
<pb n="KR4e0010_WYG_007-43a"/>
　　　送鄭仲宗序<lb/>
上之三年夏詔徵江西諸郡縣民凡稱大家者悉赴闕<lb/>
既集闕下則造之於廷而親訓諭之凡天地隂陽性命<lb/>
仁義古今治亂盛衰紀綱法度賦税供給風俗政治得<lb/>
失之故諄諄焉累數千百言又恐其或遺忘而不能詳<lb/>
也則刻而為書以摹本分賜之乃六月十三日庚午上<lb/>
御奉天門翰林臣宋濂臣詹同臣王禕及起居注臣<lb/>
陳敬奏事畢賜坐從容問曰卿等知朕所以訓諭斯民<lb/>
<pb n="KR4e0010_WYG_007-43b"/>
之意乎臣禕謹對曰自古帝王皆身兼君師之任君以<lb/>
治民師以教民三代而下為人主者知為治而不知為<lb/>
教今陛下主天下為治之道已備而又集凡民而訓諭<lb/>
之耳提面命不啻嚴師之於弟子此政古昔帝王教<lb/>
民之意也又問卿等亦嘗見鄉人有論否乎臣濂對<lb/>
曰臣鄉人浦江義門鄭氏實來受訓諭為臣言陛下教<lb/>
之之㫖甚至今還且將以所賜書重刻而摹之使其鄉<lb/>
里之民家有是書以廣宣聖意矣越數日仲宗來請<lb/>
<pb n="KR4e0010_WYG_007-44a"/>
别且求言以為贈仲宗即所謂義門鄭氏者夫仲宗之<lb/>
來既承聖天子之丁寧告戒至詳且悉天下之言宜<lb/>
莫有加之者矣而顧又求言於禕何耶禕也聞之三代<lb/>
之民人有士君子之行豈必皆待上之人匡直輔翼而<lb/>
振徳之哉葢其性質本善而又薫陶漸磨之素至故一<lb/>
鼓舞之間莫不興起於為善而比屋可封之俗成矣今<lb/>
仲宗之家十葉聚食藹然有仁義之風庶幾一家之三<lb/>
代今又昭受聖訓而且圖使鄉里之民同興於仁讓上<lb/>
<pb n="KR4e0010_WYG_007-44b"/>
下相成如此豈非三代之君民者與夫紀述上徳而推<lb/>
揚之以風厲乎四方者史臣之軄也禕故具志其事書<lb/>
以告仲宗若仲宗才學之懿行役之勤則凡賦詩者當<lb/>
能稱誦之兹不復道<lb/>
　<lb/>
　<lb/>
　<lb/>
　王忠文集巻七<lb/>
</p>
<p>
</p>
  </div>
</body>
</text>
</TEI>
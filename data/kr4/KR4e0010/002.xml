<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王忠文集巻二</head> <lb/>
    <p>
<pb n="KR4e0010_WYG_002-1a"/>
欽定四庫全書<lb/>
　王忠文集巻二<lb/>
　　　　　　　　　　　　　明　王禕　撰<lb/>
　　五言古詩<lb/>
　　　國賔黄先生之官義烏主簿因賦詩奉贈義烏<lb/>
　　　　乃㒒鄉邑故為語不覺其過多然眷眷之情<lb/>
　　　　溢于辭矣<lb/>
黄君古君子制行粹且夷恂恂美儀榘藹藹贍文辭峩<lb/>
<pb n="KR4e0010_WYG_002-1b"/>
冠映長鬛大布以為衣去嵗應辟舉来自旴江湄久為<lb/>
金陵客旅食困鹽虀層樓斷春夢新亭傷夕暉邂逅展<lb/>
良晤游從獲委蛇苦乏尊中物清茶瀹新磁朝家方需<lb/>
賢用以備羽儀如君真典刑朝著合先躋今兹得一官<lb/>
其軄在勾稽道明雖怏簿母乃秩猶庳吾聞君子心愛<lb/>
民仁所推茍不務澤物卿相亦奚為烏傷古漢縣土壤<lb/>
非膏腴我實此邑民習俗固昔知君今蒞其邑為爾畧<lb/>
陳之昔當暴秦世孝子曰顔宜親喪負土葬哀感羣烏<lb/>
<pb n="KR4e0010_WYG_002-2a"/>
飛㗸土来致助吻傷血流滋邑由是得名遺塜故纍纍<lb/>
凄凉千載下林風撼餘悲建炎宋南度中原戎馬馳時<lb/>
維宗忠簡獨建勤王師汴京既恢復渡河将有期回鑾<lb/>
二十䟽瀝血以陳詞神州未全璧訃表砉緘哀遂隳中<lb/>
天業南北成分離至今讀遺事令人雙淚揮忠孝實大<lb/>
節至行出天彛吾邑乃兼有簡册耿光輝餘習之所被<lb/>
其民良易治可施禮義化難用威詐驅奈何邇年来其<lb/>
力不勝疲誅求苦無藝大小含創痍須憑長民者煦嫗<lb/>
<pb n="KR4e0010_WYG_002-2b"/>
勤撫綏茍復事敲朴愈使其心乖至公民不病至誠民<lb/>
不欺以故昔循吏務先恩惠施所居其民富所去民見<lb/>
思願君勉自奮前哲諒堪追華川十里澤近在縣郭西<lb/>
曩當嵗大比吉䜟驗清漪暑雨芙蕖渚春風楊栁堤仙<lb/>
官聨梵宇烟樹蒼參差吾師文獻公其傍有新祠妥靈<lb/>
設虚室麗牲植豐碑頗聞闕主守荒草滿堦墀煩君下<lb/>
車後為我薦一巵蘋藻幸可擷豈必牲肴肥先廬在縣<lb/>
北棟宇就傾頽老桂當北堂髙槐蔭前扉頃者處州軍<lb/>
<pb n="KR4e0010_WYG_002-3a"/>
肆暴如狼羆毁我西南軒以作軍營圍吾母颯埀白獨<lb/>
在其中居不知風雨夕何以庇其軀煩君下車日語我<lb/>
弟與兒雖然力綿薄家事要維持稍須加繕葺先業不<lb/>
可隳憶我里居日親友常提携覔句輒裵回尋杯每淋<lb/>
漓只今亂離後在者知有誰仲實忠簡裔篤學號醇儒<lb/>
開門授章句後生所歸依仲玉類許丞庠序頼綱維優<lb/>
㳺里閈間年已向艾耆徳元負才氣少也不可覉援經<lb/>
復據史厯厯談是非酒酣即狂歌襟度無畛畦左足久<lb/>
<pb n="KR4e0010_WYG_002-3b"/>
蹩躠想更容顔衰惜哉承平世遺此磊落姿近聞處村<lb/>
僻轉與世情違髙氏好兄弟和氣溢塤箎仲顯最卓犖<lb/>
處物善隨時往者築新城趨事不敢遲比予遘家難尉<lb/>
書逺相貽殷勤見髙誼使我重相懐仲祥乃難弟倜倘<lb/>
絶猜疑時時暢鬱抱即物賦新題亦遭官軍惡狼藉桃<lb/>
李蹊定應稼軒下仍可肆娛嬉漢英成均彦語話甘如<lb/>
飴一自去京華力耕理東菑平生經濟具蕭條嗟已而<lb/>
國器意跌宕篆法效秦斯酒禁近嚴甚無從啜其醨山<lb/>
<pb n="KR4e0010_WYG_002-4a"/>
田秋芋紫自足供午炊國章我所畏為文時出奇詞鋒<lb/>
動横厲頴脱囊中錐也從青岩隠依山結茅茨凢此數<lb/>
君子吾邑稱白睂可以咨政務可以談𤣥㣲煩君相見<lb/>
頃為我道區區自我去鄉里三載于今兹學殖反荒落<lb/>
宦業亦何禆惟贏髭與鬂星星摠成絲未續歸田賦空<lb/>
誦陟岵詩今晨送君别令我慘不怡奈此臂不羽不得<lb/>
從君歸山川豈遼邈夢魂無相隨新寒入絺綌别袂風<lb/>
披披抗手秦淮上我歌多嘆噫情真覺辭費後㑹以<lb/>
<pb n="KR4e0010_WYG_002-4b"/>
為資<lb/>
　　　贈别宋先生東歸<lb/>
憶從夫子㳺嵗月今兩紀義維師友兼道實賢哲儗及<lb/>
兹客江東三載接棲止辯理鍾扣筳論文車合軌晨昏<lb/>
奉周旋骨肉同彼此琴音子期知劍氣張華指斯文已<lb/>
云墜髙誼庶兹倚君今荷君恩予告旋田里雖云抱微<lb/>
疢寧無動深喜髙堂有嚴君候門多稚子初筵諧笑談<lb/>
中饋具甘㫖以兹自怡愉亦足㤀藥餌返岫曯飛雲歸<lb/>
<pb n="KR4e0010_WYG_002-5a"/>
海觀流水物理諒皆然人情詎能已綢繆念往昔契濶<lb/>
慨今始愴焉惕中腸臨書淚盈紙<lb/>
　　　允載章生歸括蒼賦詩四十韻贈别<lb/>
自我来金陵閲厯經六載取友日滋多雲萍摠湖海誰<lb/>
其最知心生也情藹藹若翁中丞公髙誼尤慷慨其量<lb/>
淵汪洋其器山<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>峞起家本詩書致位今鼎鼐眎余猶<lb/>
弟兄往往過期待古人不可見頼有若人在生能繼翁<lb/>
志愛我曷嘗怠寂寥旅邸中過從不嫌每晨游輒交申<lb/>
<pb n="KR4e0010_WYG_002-5b"/>
夜語恒到亥繼晷焚膏油列饌羞脯醢哦詩即成諧索<lb/>
紙不為賄生也姿甚良為學如築壘基固益加崇力勇<lb/>
那嬰痗窮經鈎隐微臨文絢光彩摛藻掞英華春空雲<lb/>
靉靆求教生實渇待問予則餒譬如處暗室何從視髙<lb/>
塏又如枯竹笻安足扶<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>㞂坐此真可慚生猶不予猥<lb/>
居然膠在漆逾久好逾倍兹焉舎我去契濶将無乃故<lb/>
山栝蒼蒼笋蕨春可采臨清挹潺湲摘鮮收蓓蕾歸哉<lb/>
誠足誇類戰獲旋凱新憂固服期具慶須舞綵父書讀<lb/>
<pb n="KR4e0010_WYG_002-6a"/>
仍勤聖轍遵母殆卒業究逺圖失學徒後悔君子惜寸<lb/>
陰𤣥髮容易改我方墯踈庸長路媿駑駘區區二三筞<lb/>
不足獻君宰投閑未䝉恩冐進祗増罪此心獨生知盍<lb/>
亦匡不逮臨别傾巨觥聊用澆磊磊寧無别離淚不效<lb/>
兒女洒宣室行召賈燕臺正需隗重来儻有期話言勿<lb/>
余紿江花思澷澷贈别乏蘭茝短歌寫真情庶當珠一<lb/>
琲<lb/>
　　　南康郡齋<lb/>
<pb n="KR4e0010_WYG_002-6b"/>
承恩紆郡紱服軄效官箴秩厚幸粗給力孱非所任雖<lb/>
忻民訟簡恒恐吏議侵殘氓既摩撫宿蠧亦搜尋此邦<lb/>
乃名郡經變已年深荆榛猛獸處瓦礫悲蟲吟道院存<lb/>
故號公庭蔽荒陰前瞻彭蠡澤後揖匡廬岑緬懷昔朱<lb/>
子遺愛在人心往軌儻可踵吾将自兹今<lb/>
　　　南康書事十首<lb/>
五花出青穹宛若金芙蓉日射光燦爛雲生氣鴻濛誰<lb/>
其凌絶頂笙鶴駕長風<lb/>
<pb n="KR4e0010_WYG_002-7a"/>
山前雨瀑流勢欲翻崒嵂銀河九天傾玉峽雙龍出六<lb/>
月幽壑間陰風動蕭瑟<lb/>
飛橋架絶澗怒湍若雷音直比三峽險豈特千丈深頗<lb/>
聞陰雨夜下有潛蚪吟<lb/>
言尋白鹿洞欲訪紫陽翁一溪浸山月萬壑號松風前<lb/>
哲不可及悵望将焉從<lb/>
臨湖作幽亭湖光浄如鏡仰觀雲翼翔俯覽淵鱗泳景<lb/>
會樂自生悠然孰吾競<lb/>
<pb n="KR4e0010_WYG_002-7b"/>
郡廨新落成繁木蔭階戺稍忻吏牘希粗覺民事理簷<lb/>
雀不相猜羣飲硯池水<lb/>
晨興畢公事坐憩六老堂堂前松桂疎堂後桃李芳親<lb/>
手為培植留以此甘棠<lb/>
居齋未為陋煖翠名吾軒嵐氣沾細簟花光照清尊廬<lb/>
山真面目相對每㤀言<lb/>
山園一畝許種竹復栽蔬摘蔬作朝饌對菊供晚娱澹<lb/>
泊固有味無酒當何如<lb/>
<pb n="KR4e0010_WYG_002-8a"/>
古人樂吏隠所貴性有適著述本吾事催科豈其軄咄<lb/>
哉彭澤翁惆悵為形役<lb/>
　　　三月十六夜枕上作<lb/>
㣲醉苦易醒多愁不成寐雨露故園思關山游子淚明<lb/>
發復何如言歸尚濡滯<lb/>
　　　長安雜詩十首<lb/>
自昔天子宅雄麗稱長安右瞻控隴蜀左顧俯河關清<lb/>
渭北據水太白南聨山其間八百里陸海莽平川神臯<lb/>
<pb n="KR4e0010_WYG_002-8b"/>
奠天府風氣固以完周家本仁厚國統最綿綿漢唐能<lb/>
樹徳亦復祚𦙍延秦隋秉虐政二世即傾顛在徳不在<lb/>
險古語諒弗諼嗟兹異代後遺迹已茫然宫殿皆刼灰城<lb/>
市盡荒阡迤邐隴首坂縈紆樂游園老樹帶落日平蕪被<lb/>
寒烟憑髙一覽古千載在目前盛衰有天運興廢復何言<lb/>
我行咸陽野但見多墳塋大者王與侯小者猶公卿隧<lb/>
前無碑碣莫得知姓名想當在世日貴富臻顯榮賞罰<lb/>
自其口語出神鬼驚焉知百嵗後泯然無所稱纍纍一<lb/>
<pb n="KR4e0010_WYG_002-9a"/>
抔土僅與螘垤并聖否共堙沒後人為傷情<lb/>
秦王併六國漢武開西方兵威如雷電滅戮皆暴强功<lb/>
成無所欲但欲年夀長樓舩往東海仙劑求扶桑金盤<lb/>
出雲表沆瀣承天漿盼睞蓬莱藥舕䑙瑤池觴終然乖<lb/>
所覬日夕徒遑遑欲火既已熾反使情内傷神仙不可<lb/>
得夀齡亦尋常我聞古神聖與天同運行服食享太和<lb/>
呼吸調陰陽躋世為夀域斯民咸樂康優游道為軆凋<lb/>
落後三光曾是弗能效安得命無疆坡陁驪山下零落<lb/>
<pb n="KR4e0010_WYG_002-9b"/>
茂陵旁至今行路者佇立為徬徨<lb/>
崔嵬終南山形埶甚磅礴西来挾崆峒東亘聫華嶽長<lb/>
雲覆重巒紫翠入寥廓杞梓產深林龍蛇蟄幽壑淑靈<lb/>
之所鍾宜有異人作如何千載間蹤跡轉蕭索姬旦不<lb/>
復生三代已云邈復来王佐才勞我思景畧<lb/>
渭水何湜湜涇水雜泥淤其源各異出其末乃同趨清<lb/>
濁既以混終然成合汚人生實異此禀性同厥初所習<lb/>
日益逺竟爾分賢愚安得涇渭水清濁永相殊<lb/>
<pb n="KR4e0010_WYG_002-10a"/>
昔在元世祖分地王關中潛藩富才彦一一皆䕫龍<lb/>
誰歟任儒學先正推許公沾濡布教雨鼔舞振文風<lb/>
後来踵其軌厥稱蕭與同發揮聖賢道張生皇王功出<lb/>
處雖異致徳義非殊宗至今關輔間教思藹無窮前哲<lb/>
日云逺悵望吾焉從<lb/>
羣經載聖道昭掲如日星秦火一何烈燒燔滅其形漢<lb/>
儒事掇拾區區補殘零雖然有遺闕其功亦已宏唐世<lb/>
尚文學君臣益留情琬琰刻文字後先十三經謂兹金<lb/>
<pb n="KR4e0010_WYG_002-10b"/>
石堅不與竹帛并自從東都後此刻最為精羅列黌舎<lb/>
内奎壁映晶瑩我言金與石有時亦銷崩有形必有弊<lb/>
斯理詎難徵安知聖人道所託非所憑天地其終始猗<lb/>
歟罔能名<lb/>
長安王覇都中更九朝業城夷池亦陻復孰窺浩刼舊<lb/>
物奚所存獨有慈恩塔髙標穹昊摩壮阯坤倪壓緬懷<lb/>
唐盛時士子重科甲石間所題名先後紛襍遝嵗月曽<lb/>
幾何聲光俱濌濌吾将登絶頂俯仰凌六合天風從東<lb/>
<pb n="KR4e0010_WYG_002-11a"/>
來凉意客懷愜<lb/>
歩出城東門穹然見丹墻不知何王宫金碧猶煒煌云<lb/>
是元帝子分茅鎮此疆傳世僅三葉嗣𦙍今滅亡深宫<lb/>
閟珍菓迴溝亂埀楊撫物足流盼感時忽凝傷自古有<lb/>
興廢天道非茫茫<lb/>
人生百年中窮通無定迹譬如風前花榮謝亦頃刻當<lb/>
時牧羊竪尊貴今誰敵顦顇種𤓰翁乃是封侯客丈夫<lb/>
茍得時糞土成拱璧一朝恩寵衰黄金失顔色古昔諒<lb/>
<pb n="KR4e0010_WYG_002-11b"/>
皆然今我何嘆息<lb/>
　　　五月余還至渭南適克正博士為丞於兹欵遇<lb/>
　　　　有加意義兼至因用賦詩以道舊并以留别<lb/>
曩余客南京結交盡名友文采競聨翩氣義互纒糾子<lb/>
也時所需翻然起江右譬如豐城藏紫氣映牛斗神物<lb/>
一朝伸光價孰能扣五年教成均後學資善誘紛紛貴<lb/>
㳺子成材鬱先後交契豈不多於余誼尤厚誓偕古尊<lb/>
罍共棄俗盆缶世情略外縁古道堅素守艱難共嗟咨<lb/>
<pb n="KR4e0010_WYG_002-12a"/>
疑惑同析剖黌齋夜燈若輦路晨轡偶蹉跎嵗年深顔<lb/>
面俱老醜我從去年秋将指事西走今春予亦出丞哉<lb/>
實為負豈期清渭濵乃此獲携手始晤含悲辭稍坐開<lb/>
笑口既懸徐孺榻且酌陶潛酒問勞益情傾談諧仍意<lb/>
掫延留甚殷勤未厭浹旬久會合烏可常别離諒非茍<lb/>
炎埃滿征涂我馬不堪趣明當復東邁行止庶無咎上<lb/>
以奉明君下以慰慈母平生功名心蕭條亦何有惟是<lb/>
故意長欲報乏瓊玖英英華陽雲勞我重囘首<lb/>
<pb n="KR4e0010_WYG_002-12b"/>
　　五言律<lb/>
　　　立春日次韻答友人<lb/>
獻嵗新開統初頒鳯厯春文章千載事宇宙百年人對<lb/>
酒聊同醉看花要識真平生二三策微賤向誰陳<lb/>
　　　簡分水明惟一監縣<lb/>
分水百家邑民安俗事閑驅雞聊作吏騎馬稱看山劍<lb/>
倚萍花冷詩題杮葉斑秋風一杯酒及此慰朱顔<lb/>
　　　次韻答友人二首<lb/>
<pb n="KR4e0010_WYG_002-13a"/>
憶賦逺逰曲長為異土人簫聲淮甸月栁色帝城春𤣥<lb/>
髮故粘漆素衣空染塵歸来林壑底聊復養吾真<lb/>
古今千載短天地一身貧述作須埀逺功名要及新無<lb/>
心去書癖有酒酧花神自謂平生志無慚食肉人<lb/>
　　　吳江别蓮上人<lb/>
飄零有若此離别復如何情劇酒杯少愁添詩句多荒<lb/>
村黄葉樹極浦白鷗波回首相携處秋風瑪瑙玻<lb/>
　　　吳中客懷二首<lb/>
<pb n="KR4e0010_WYG_002-13b"/>
獨對一壺酒自斟還自吟句從閑裏得愁到醉邉尋擬<lb/>
廢班超茟猶懷季子金故廬湖水上誰似蹔幽沉<lb/>
日暮凉風急蕭然一旅身酒邉歌草草畫底喚真真亂<lb/>
㝱因多想閑愁不為貧苦為懷土意此際更傷人<lb/>
　　　送人之官永嘉<lb/>
送客闔閭城初秋宿雨晴潮平船早發山險馬遲行吳<lb/>
越鄉關近甌閩貢賦輕兹㳺勞撫字聽爾藹仁聲<lb/>
　　　次韻荅徳元金友二首<lb/>
<pb n="KR4e0010_WYG_002-14a"/>
納納乾坤内紛紛萬事牽文星猶似漆兵氣正如烟轉<lb/>
覺心憂世其如命在天同君暢懷抱一醉杏花邉<lb/>
愛聽筝聲曲貪看錦上花青年去如失白髮坐来加政<lb/>
復憐身世無徒戀物華勸君堅晚節湖畔臥烟霞<lb/>
　　　丁酉五月六日吴善卿宴諸公越城外唐氏别<lb/>
　　　　墅分得輕字<lb/>
亭舘鑑湖曲開軒水氣清戰袍當暑換舞袖傍筵迎受<lb/>
雨枇杷熟欺風翡翠輕杯行敢辭醉不負主人情<lb/>
<pb n="KR4e0010_WYG_002-14b"/>
　　　送管教諭之官遂昌<lb/>
聞説遂昌縣青山繞郭多民居時間樹學舍只依坡春<lb/>
雨香芹藻秋風冷薜蘿遙知講經暇髙興託弦歌<lb/>
　　　贈别汪先輩歸永嘉<lb/>
憐君負才藝命與壮心違回首已華髮半生猶布衣山<lb/>
空芳草歇海闊蟄龍稀嵗晚東陽道含凄賦式㣲<lb/>
　　　吴門懷友人<lb/>
三月長洲苑重来意惘然江南春似海客底日如年舊<lb/>
<pb n="KR4e0010_WYG_002-15a"/>
約今何處新題定幾篇相望不得見獨立最堪憐<lb/>
　　　越上别陳子雋<lb/>
十載論交久相親若弟兄同為天上客復此越中行暑<lb/>
雨田苗秀斜陽驛樹明分携亦常事此别各關情<lb/>
　　　法濟精舍分題賦會稽山<lb/>
東浙佳山水兹山勢孰儔朝儀曽會禹祀典尚因周作<lb/>
鎮誇吳越分纒屬斗牛登髙攬今古千載思悠悠<lb/>
　　　沛縣<lb/>
<pb n="KR4e0010_WYG_002-15b"/>
茫茫瞻曠野稍稍見孤城沙鳥樹頭沒夕陽波面明歌<lb/>
風懷往跡戴斗咲兹行遙見京華道猶須半月程<lb/>
　　　濮上懐友人<lb/>
天末孤雲去城頭落日沉蒼黄游子意寥落古人心已<lb/>
覺河山異空驚嵗月深由来桑濮地千載有餘音<lb/>
　　　懷鄭仲舒兄弟<lb/>
自歎成何事知心更杳然交㳺惟二妙别久又三年夜<lb/>
月琴聲古晨霜筆意專京華俊㳺地有日接周旋<lb/>
<pb n="KR4e0010_WYG_002-16a"/>
　　　陪善卿樞密諸公看潮得流字<lb/>
八月濤江上風髙萬里秋珊瑚歸鐵網琬琰落銀鈎談<lb/>
笑真能事追尋盡勝流憑誰挽強弩百箭射潮頭<lb/>
　　　九日同劉敬思黄彦美登蕭然山<lb/>
身世真如寄登臨得及時地髙風起急天迥日沉遲緑<lb/>
鬂欺紗㡌黄花照酒巵不知陶靖節歸去亦何為<lb/>
　　　贈别何徳原南歸<lb/>
東風纔解凍又復送君歸客久交游廣才多志願違惜<lb/>
<pb n="KR4e0010_WYG_002-16b"/>
無毛義徼故有老莱衣莫遂終南隠令人候少微<lb/>
　　　錢唐贈黄子中還江西<lb/>
逆旅蹔携手東風拂面塵乾坤戎馬日江海别離人歸<lb/>
路鄱陽外羇愁浙水濵歸哉倍珍重行勿負蒲輪<lb/>
　　　雨一首<lb/>
野水已吞㟁人家多閉門田疇成巨澤市井訝荒村曉<lb/>
冷衣仍夾愁迷鏡似昏滄洲無限思獨立共誰論<lb/>
　　　鄭本初還吴門有詩留别<lb/>
<pb n="KR4e0010_WYG_002-17a"/>
暌離嗟已極飄泊定何如不廢陰鏗句空懷樂毅書故<lb/>
鄉飛劍外征路禁鐘餘寄語吳中友毋嗔問訊踈<lb/>
　　　傷季髙<lb/>
氣化嗟何極英靈杳莫求共期文作冡誰遣玉為樓燈<lb/>
火微茫夜風塵澒洞秋平生交友意魂夢結悲愁<lb/>
　　　同許一秀才宿山舘<lb/>
山家偶同宿觧后覺情多世故政如此人生能幾何凉<lb/>
風侵白苧暮雨濕青蘿且盡今宵酒乘酣發浩歌<lb/>
<pb n="KR4e0010_WYG_002-17b"/>
　　　秋日山中二首<lb/>
撫物情何極經秋景未窮禾根生晚緑樹杪變新紅城<lb/>
壘風塵隔川原雨露同家家熟醅酒得似醉鄉翁<lb/>
山曲東西塢原髙上下田牛羊歸薄莫禽鳥樂豐年避<lb/>
世龎公老思農季子賢欲為畊鑿計出處媿茫然<lb/>
　　　春日繡湖上與徳元同行二首<lb/>
十里華川上年來足勝游雨花林下寺風栁驛邉樓漠<lb/>
漠芙蓉浦依依杜若洲平生身外事未許付浮鷗<lb/>
<pb n="KR4e0010_WYG_002-18a"/>
相擕偶出郭縱目路忘賖山色初晴好湖波積雨加春<lb/>
農浮酒興人壯惜年華世事猶多故芳辰重嘆嗟<lb/>
　　　自嘆<lb/>
自嘆何為者謀生事事艱才庸心力苦憂極鬢毛班天<lb/>
下兵方息人中我獨閑遺經倘終抱已分老空山<lb/>
　　　春日過吴子善故居<lb/>
風雨分林夜蕭條十載前故廬仍緑樹精魄已黄泉妻<lb/>
子今難托詩文後日傳不堪生死意為爾久凄然<lb/>
<pb n="KR4e0010_WYG_002-18b"/>
　　　過淞泖中<lb/>
入夜初過泖蒼茫興杳然大星懸樹杪新月出㠶前野<lb/>
酒聊供醉漁歌屢惱眠歸歟繡川上欲辦釣魚船<lb/>
　　　題溪山風月樓<lb/>
城南遺跡舊復此搆新樓山色風餘浄溪聲月下幽華<lb/>
裾時共接紅粉任遲留寄語登臨者無詩莫謾游<lb/>
　　　送許時用歸越<lb/>
舊擢庚寅第新題甲子篇老來諸事廢歸去此身全烟<lb/>
<pb n="KR4e0010_WYG_002-19a"/>
樹藏溪舘霜禾被石田鑑湖求一曲吾計尚茫然<lb/>
　　　寄欒使君<lb/>
别我又三月思君如一年信來知近候事劇絶新篇夜<lb/>
雨青燈外秋風白雁前陽城書下考此事恐虚傳<lb/>
　　　郡齋偶賦<lb/>
宦況真蕭索虚齋足晝眠思親懷愛日閲史記疑年白<lb/>
髮生愁裏黄花立醉邉風流陶靖節輸爾早歸田<lb/>
　　　臨漳雜詩十首<lb/>
<pb n="KR4e0010_WYG_002-19b"/>
漳水南邉郡閩鄉到此窮地偏冬少雪海近夜多風百<lb/>
粤山川屬三吳景物同昔賢遺化在千載紫陽翁<lb/>
此地多烟瘴時清喜漸除阻山猶盜賊並海盡鹽魚田<lb/>
稻春秋種園薑伏臘需不才叨郡寄廩禄頗嬴餘<lb/>
奢競仍民俗纎華亦土工杯盤簫鼔裏燈火綺羅中茉<lb/>
莉頭圍白梹榔口沬紅良宵上元節紈扇已搖風<lb/>
近嵗兵戎後民風亦稍衰蕃船收港少畬酒入城遲緑<lb/>
暗桄榔樹青懸橄欖枝薫風荔子熟舊數老楊妃<lb/>
<pb n="KR4e0010_WYG_002-20a"/>
可是閩南徼陽多氣候先麥收正月盡茶摘上元前緑<lb/>
筍供春饌黄蕉入夏筵南方吾所適乆值亦相便<lb/>
文物如鄒魯斯言信不虚科名唐進士道學宋元儒祠<lb/>
宇依山曲遺書布海隅風流今孰繼林子亦其徒<hi>進士周莊</hi>
<hi>物先儒陳淳北溪林子名唐臣字元凱</hi>
是䖏方言别漳南覺更強兒童皆喚囝男女摠稱郎不<lb/>
雨猶穿屐因暄盡佩香人人牙齒紫盡為嚼梹榔<lb/>
山秀英靈聚溪清爽氣開水晶凝石髓月彩耀珠胎珉<lb/>
<pb n="KR4e0010_WYG_002-20b"/>
紫裁為硯犀花解作杯最憐沙上草顔色在根荄<lb/>
試上南樓望羇愁覺易消雨溪遙合港大海暗通潮白<lb/>
露埀青野丹霞映碧霄夢神曽獻吉日莫不堪招<lb/>
郡署經年久吾來為一新重門森畫㦸别駕儼朱輪榕<lb/>
葉軒陰晚梅花閣氣春祗憐去國逺為政愧能循<lb/>
　　　陳州舟中述懷<lb/>
去國已兼旬飄零歎此身虚名天所靳薄宦命常屯承<lb/>
詔驚逾隴修書幸獲麟扁舟風雨惡愁絶宛丘津<lb/>
<pb n="KR4e0010_WYG_002-21a"/>
　　　臨洮書事<lb/>
此郡臨邉塞時平不戒嚴民居蕃漢雜僧語梵唐兼翠<lb/>
石磨堪研鹹泉食當鹽秦城何處是日暮動遐瞻<lb/>
　　　正月十日臨洮會宗明尚書克讓王傳<lb/>
憶昔同朝日仙班及屢陪一從離禁禦便以墮蓬萊人<lb/>
向客中老春從天上來邉城且擕手母負酒盈杯<lb/>
　　　重到蘭州<lb/>
重到蘭州境吟魂覺暗消驛城遲倦馬春氣動重貂塞<lb/>
<pb n="KR4e0010_WYG_002-21b"/>
雪昏藏虜河氷凍解橋将軍誰得佀一一漢嫖姚<lb/>
　　　臨洮留别如晦同知鄉兄<lb/>
來往客臨洮途窮幸見招故交真耐久歸路不辭遙别<lb/>
去逾山嶽憂來勝海潮朝簮倘容謝晚嵗共漁樵<lb/>
　　　客鞏昌次韻答崔黄二公見寄二首<lb/>
離家今九月蹤跡似蓬飄河北重驅騎洮西更渡橋思<lb/>
親嫌夢短報國覺心遙歸路須先後終期共造朝<lb/>
可奈歸心切渾如水向東命屯宜蹔屈道在豈終窮天<lb/>
<pb n="KR4e0010_WYG_002-22a"/>
意時時别人情處處同前塗擬相候行李敢匆匆<lb/>
　　　寧逺縣中書事一首<lb/>
舊縣開新廨髙城接短垣水聲爭入渭山勢逺連村雨<lb/>
韭供春饌春桃照晚尊故人情意厚暫此駐歸轅<lb/>
　　　秦州道中書所見簡袁同知<lb/>
入得秦州境川原生意多春田無曠土雪水有深波鵑<lb/>
韻兼鸚鵡驢綱帶馲駝州侯有佳政五袴競聞歌<lb/>
　　　秦州<lb/>
<pb n="KR4e0010_WYG_002-22b"/>
水積從天降山連與蜀通遺碑李廣宅廢寺隗囂宫度<lb/>
隴遲迴際游秦感慨中長憐少陵老曽此嘆途窮<lb/>
　　　隴州<lb/>
度關情浩蕩關樹似相迎花謝胡桃結雛飛鸚鵡鳴汧<lb/>
聲晴入郭隴色晚侵城行役吾真勌聊淹數日程<lb/>
　　　贈别髙彦清憲郎<lb/>
相見即相别其如念子何汧雲隨晚騎隴樹照春羅仕<lb/>
志青霄逺髙吟白雪多重逢定何地闕下聽鳴珂<lb/>
<pb n="KR4e0010_WYG_002-23a"/>
　　　久不得家信<lb/>
家鄉消息斷屈指已逾年憂極渾如醉更深轉不眠梧<lb/>
桐驚夜雨薏苡怯秋天浩蕩滄洲興終期理釣船<lb/>
　　　澠池道中<lb/>
九月忽又莫吾行祇自傷秋兼人共老愁與路俱長野<lb/>
果迎霜赤園花帶雪黄故人相慰藉日晚引壺觴<lb/>
　　　十月一日得南京音信喜而有作<lb/>
有使天邉至傳來消息真至尊煩軫念當宁重埀詢老<lb/>
<pb n="KR4e0010_WYG_002-23b"/>
矣丹心在歸歟白髮新賜環今可待江上早梅春<lb/>
　　　伯貞長司自京西還臨洮與余重會關西且致<lb/>
　　　　余家信賦詩二首贈别并述鄙懐<lb/>
邉境古熙州長城據上游渭從同宂出洮入大河流佐<lb/>
郡蓮依幕還京雪滿裘聞君欲歸養寧得久淹留<lb/>
家信經年隔君來慰我心平安唯兩字珍重直千金東<lb/>
望京師近西将嵗月深無端歸興切夜夜夢家村<lb/>
　　排律附<lb/>
<pb n="KR4e0010_WYG_002-24a"/>
　　　奉贈王尚書入朝<lb/>
聖代臻熙運皇衷憶舊臣弛張時有待㧞擢命維新魯<lb/>
國崇勲後王家重望人蹔持田使節旋總夏官鈞亞相<lb/>
登庸近中朝獻納頻兵謀方倥偬衮職要彌綸髮白縁<lb/>
憂國心丹敢愛身遙知趨覲日花栁禁城春<lb/>
　　　奉贈强仲賢之官廣東帥府<lb/>
百粤連交廣雄開大府權撫綏誠有托殺伐果難專嶺<lb/>
海風塵肅乾坤雨露偏仍尊藩外閫重選幕中賢碩畫<lb/>
<pb n="KR4e0010_WYG_002-24b"/>
煩襄贊皇威要布宣文星南斗避漢節朔風旋劍采鷿<lb/>
鵜血賦辭鸚鵡篇宦游非逺役從此更髙騫<lb/>
　　　贈章子端憲史遷江東并呈周憲使<lb/>
章子吳興彦多才遂壮圖藍田元産璞滄海不遺珠事<lb/>
業雲霄展年華翰墨紆苑花春躍馬臺栢夜聞烏辨物<lb/>
能懸鑑為圜肯破觚從容陪憲節慨慷握兵符近日聞<lb/>
江左連城作盜區逆徒千國紀妙畧合時須況是周夫<lb/>
子真如漢大夫繡衣仍直指鐡甲每先驅佇見收奇烈<lb/>
<pb n="KR4e0010_WYG_002-25a"/>
誰猶翫細娱敬亭山色好勝賞未容孤<lb/>
　　　雪夜與友人同賦四十韻<lb/>
碧宇凝瑤雪璇霄散彩蟾清華交燦爛勁氣稍沉濳漏<lb/>
凍更偏永堂虚夜正嚴徘徊雲母帳綽約水晶簾鶴夢<lb/>
疑還覺蝸㾗眩莫覘近林生薄曙傍水奪初暹逺近迷<lb/>
鴛瓦髙低濕草苫乾坤同一色海岳混羣瞻轉訝膚生<lb/>
素因疑首變黔無端瓊屑屑有底玉纎纎積處逡巡厚<lb/>
消時次第漸應期三白見觸物六花黏沙際漁收艇街<lb/>
<pb n="KR4e0010_WYG_002-25b"/>
頭酒宿帘青樓嬌管歇瑣闥禁鈴恬<graphic n="KR1239" url="https://raw.githubusercontent.com/kanripo/KR-Gaiji/master/images/KR1239.png" mimeType="image/png"/>火殘雞舌泓氷<lb/>
折兎尖囊琴栖寶匣臺鏡掩芳奩茶椀醒仍索樽醪醉<lb/>
稍厭沈腰吟後瘦潘鬢暗中添阮籍今青眼孫權故紫<lb/>
髯髙懷期曠世俗態鄙趨炎題出尋腔和䦰藏覓䜟拈<lb/>
消閑清事迭肆謔笑聲兼坐久情逾浹歡濃睡未忺錦<lb/>
䄄温翠被緗帙冷牙籖日杮含脂膩霜柑剖密甜擁爐<lb/>
容少憩促席絶微嫌靄靄深𠂻露霏霏賸馥霑町畦應<lb/>
遂略崖㟁竟忘謙病怪當隅鵩難思上釣鮎且須聨石<lb/>
<pb n="KR4e0010_WYG_002-26a"/>
鼎未用嘆衣鎌有客歌如玉何人詠撒鹽剡舟懷返棹<lb/>
關馬憶征韂牢落梁園賦凄凉渭水占秉忠蘇節在克<lb/>
敵蔡師殱焦祖稱髙士袁僵舉孝廉世徒誇盛麗誰復<lb/>
䘏閭閻門有仙人氅家無孝子縑平安傳竹屋粧㸃向<lb/>
梅簷興逸真何適才踈乏我砭摛辭聊紀述文彩媿江<lb/>
淹<lb/>
　　　同㳺鍾山分得塵字<lb/>
名境居近甸勝遊屬芳辰寳珠佛塔現珍葩御園春曽<lb/>
<pb n="KR4e0010_WYG_002-26b"/>
是布金地乃復刼火塵迹陳情所感理契意爰臻探奥<lb/>
窮䆗窱曯遐極嶙峋躋攀稍畢景俯仰殊傷神吾将謝<lb/>
往業庶以儕前人<lb/>
　　　簡性初<lb/>
念爾仍多病天寒近若何或疑詩作祟莫訝藥為魔帶<lb/>
緩知腰瘦巾深怯鬢皤雪聲燈外聽香氣枕邉過客至<lb/>
還題鳯書成即換鵞寂寥鸚鵡賦慷慨扊扅歌夢記青<lb/>
綾直春回絳帳多尋芳倘能出南陌共鳴珂<lb/>
<pb n="KR4e0010_WYG_002-27a"/>
　　　贈别葛孟桓<lb/>
情逐白雲飛匆匆賦式微故山皆可隠今子獨能歸曉<lb/>
日芙蓉佩凉風薜荔衣丹房窺火候琴屋理金徽度嶺<lb/>
疑山長經秋喜秫肥鶴書如赴隴莫遣壮心違<lb/>
　　　庚戌七月十五日離南京作<lb/>
秉筆侍鑾坡兩載嘗禁臠既紬金鐀藏亦掌絲綸演渙<lb/>
汗慙敷揚直書媿褒貶才踈軄匪任性僻迹如嬾方期<lb/>
竭鄙能忽爾䝉嚴遣左遷責己輕西邁程頗逺得災或<lb/>
<pb n="KR4e0010_WYG_002-27b"/>
無妄止謗在不辨洪造本至仁薄命信多蹇渡江心搖<lb/>
搖戀闕情宛宛行矣復何言賜環諒非晚<lb/>
　　　余至汧陽辱彦博明府孟昭贊府相留連日有<lb/>
　　　　郊行之樂同賦近詩八韻為别<lb/>
客路勌驅馳郊㳺稍息機正縁尋淡泊豈是覔芳菲堤<lb/>
樹迎行斾簷花撲舞衣曲聲渾覺輭酒力尚嫌微嵗月<lb/>
驚春盡功名歎志違寫情汧水去矯首隴雲飛坐席醺<lb/>
仍促回鞭晚不揮人生多聚散明日遂東歸<lb/>
<pb n="KR4e0010_WYG_002-28a"/>
　　　七月十日新安縣同權令沈子讓校官張可舉<lb/>
　　　　張子隣登縣東雞鳴臺述懷十韻<lb/>
早秋未阻暑亭午忽凝陰旅居坐局束勝餞思登臨幸<lb/>
獲陪衆彦駕言陟幽岑出關僅百武攀磴無十尋稍已<lb/>
騁遐目遂兹舒鬰襟乾坤正納納嵗月何駸駸斯文付<lb/>
重託吾力愳難任道在已逾困命𤣥天可諶終應守素<lb/>
志誓勿枉初心浩歎真有激微言聊自箴<lb/>
　　七言古<lb/>
<pb n="KR4e0010_WYG_002-28b"/>
　　　憶昔<lb/>
憶昔當年二十七一旦辭家赴京邑翠眉新婦白頭親<lb/>
相送出門雙淚泣亦知離别難為情志期年少早成名<lb/>
囊中束書無長物欲以文藝干公卿公卿門前盛冠盖<lb/>
棨㦸未陳人已待頴脱且讓毛生能瑟工敢卜齊王愛<lb/>
三年鞾㡌東華塵驅馳鞍馬多苦辛謾嬴虗譽落羣<lb/>
口結托誰是知心人為驚嵗月匆匆去翻然南歸理吾<lb/>
素季子寧無妻嫂慚長卿本乏家財顧歸來故山今兩年<lb/>
<pb n="KR4e0010_WYG_002-29a"/>
男兒未遂坐長歎功名何物倘可待湏留緑髩與朱顔<lb/>
　　　十一月十日宿陳敬初館中臨别有作<lb/>
嵗十一月當嚴冬江湖水落潜蛟龍蕭條長途客旅散<lb/>
而我買棹過吳淞兹行豈為饑餓逼念子髙誼來相從<lb/>
托交同門已十載蒙被教益開愚惷時時彼此互有激<lb/>
譬持寸筳撞巨鐘姑蘇臺前攬秋色麗正門外尋春容<lb/>
中間欣戚每相繫要復終始猶駏蛩一自去春與子别<lb/>
旌旗滿眼紛縱横及兹相見恍如夢中夜論議披心胷<lb/>
<pb n="KR4e0010_WYG_002-29b"/>
君言祿爵非所願但願擊壤歌時雍却因文章著不朽<lb/>
韜晦養粹甘為農顧我所願頗異子謂欲與世相奔衝<lb/>
黄金鑄印錦懸綬時至未敢辭侯封丈夫出處雖二致<lb/>
非係愚哲由乖逢得意觖望亦常事所貴自寳如璜琮<lb/>
計長較短語輙乆坐聼曙鼓聲鼕鼕人生㑹合良不易<lb/>
奈此物役相牽攻君留仍泛越來水我去猶對金華峰<lb/>
區區離别不足惜且復醉子雙尊醲郊翺自附湜籍輩<lb/>
此事逺矣須追蹤<lb/>
<pb n="KR4e0010_WYG_002-30a"/>
　　　贈别毛景淵<lb/>
毛君落落人中英能以六物推人生失明雖歎卜子夏<lb/>
有術未讓嚴君平眼前紛華付㝠漠胷中造化通㣲精<lb/>
時復開口論世事言議激烈非縱横錢塘六月暑如炙<lb/>
一見使我囂煩清謂我生辰吉無咎亦或有日成功名<lb/>
而予壯志日已倦頗覺與世如忘情詠歌太平本我事<lb/>
蕭條此意将誰明重山宻林長在夢幾欲歸去終銷聲<lb/>
逆旅别子乏投贈白璧非重言非輕但期珍重勉自愛<lb/>
<pb n="KR4e0010_WYG_002-30b"/>
與子會結滄洲盟<lb/>
　　　贈别干生<lb/>
北風吹寒木葉稀之子訪我林間扉山空嵗晏將何之<lb/>
且復夷猶湖水湄若翁起身自書詩一官甫就鬢已絲<lb/>
與我託交自京師羨子正及青春時朱顔緑鬢玉雪姿<lb/>
名駒汗血不可羈一日千里誰能追相逢一杯聊共持<lb/>
酒邊喚取雙蛾眉清歌慢舞華燈移人生行樂復奚為<lb/>
酒酣我有慷慨辭子勿聼之慘不怡只今艱難值時危<lb/>
<pb n="KR4e0010_WYG_002-31a"/>
戎馬滿地干戈揮褰旗射馬功或奇朝廷便有爵賞施<lb/>
況復竹帛聲名埀子弓甚良又善馳胡不早奮乘時機<lb/>
丈夫要作逺大期願子努力無遲疑往哉壯志不可違<lb/>
黃金為印錦為衣看子他年得意歸<lb/>
　　　題髙房山畫<lb/>
風流一代房山老胷中丘壑藴天巧有時意匠稍經營<lb/>
萬叠雲山筆端掃嗚呼斯人往矣不可攀畫圖千載遺<lb/>
人間<lb/>
<pb n="KR4e0010_WYG_002-31b"/>
　　　長歌一首寄壽子進家兄五十<lb/>
戊申之嵗暮春初二月四日天氣舒我兄行年五十旦<lb/>
今日初度喜樂胥東風吹緑盈桑榆藹藹佳瑞充門閭<lb/>
堂上拜母答勞劬兒姪婦女聨裳裾親朋雜遝亦來趍<lb/>
獻壽既畢坐亭廬筵前清酒列百壺賸刲鵞雞剥羊猪<lb/>
俗樂次第鳴琶竽年當冨貴非可誣此樂之外復何如<lb/>
惜哉仲弟留京都不及奉觴同笑呼朝來起望東天隅<lb/>
再拜祝兄不敢諛願兄壽年八十餘種田有秋倍獲租<lb/>
<pb n="KR4e0010_WYG_002-32a"/>
登山足樵水足漁奉我慈母永無虞子孫識字作農夫<lb/>
莫羨繫紫并紆朱想兄今日甚歡娱還曽念及弟也無<lb/>
弟也十載走官塗備嘗苦澹忘甘腴年來霜雪生眉鬚<lb/>
頗覺厭佩腰間魚便欲挂冠遂懸車行問君王乞鑑湖<lb/>
長歌式㣲賦歸歟與兄共讀先人書<lb/>
　　　二月望在鞏昌客館夜夢歸里中與金十二<lb/>
　　　　丈傅九文學同游髙五處士别業既覺有感<lb/>
　　　　而賦<lb/>
<pb n="KR4e0010_WYG_002-32b"/>
東風觧凍春二月東還隴西駐吾轍中宵好月入牕明<lb/>
孤館殊花應時發慷慨既罷倚醉眠夢裏迢迢返東浙<lb/>
我家住在縣烏傷奕世衣冠紹先烈青岩之下華川湄<lb/>
古木修篁䕃門閱里中朋友不數人總角交游到華髪<lb/>
金丈雖老文益昌傅子方强氣難遏縣南髙叟故所居<lb/>
别墅新營最幽絶大田多稼廩不虚華屋有軒席常設<lb/>
自余便道過家時三載于今成闊别今日何日乃盍簮<lb/>
固應舊好三生結竹林籐簟坐崢嶸橘逕梅蹊行蹩躠<lb/>
<pb n="KR4e0010_WYG_002-33a"/>
篇章雜遝詩句哦盤饌紛紜酒杯啜既誇答客語仍狂<lb/>
頗憐哭子言猶噎儼然相對如平生抵掌論心盡懽悦<lb/>
寒鐘驚覺頓無聊一㸃青燈自明滅倍思故隠只山中<lb/>
却嘆浮蹤向天末嗟我文章非古人虚名在世真叨竊<lb/>
一從螭陛到鑾坡乆侍青光入金闕每多杜甫能自期<lb/>
許身欲比稷與卨政圖事主盡愚䟱豈意謀身轉迂拙<lb/>
肅将使指往西埀迢遰河山重䟦渉嚴風裂面沙眯眸<lb/>
氷髯霜鬢莖莖折瘦馬衝寒不自禁狐㡌貂裘仍狗襪<lb/>
<pb n="KR4e0010_WYG_002-33b"/>
得非定逺泛星槎無乃中郎持漢節道塗梗塞竟莫通<lb/>
使事須還遂中輟歸報吾君扣九重天顔只尺容趨謁<lb/>
儻矜弱質賜恩光便向明時乞骸骨慈母手線猶滿衣<lb/>
先人遺書故盈篋鑑湖一曲非所望家山自可采薇蕨<lb/>
　　律詩<lb/>
　　　讀書有感<lb/>
束髮躭書便下帷編芸簡蠧費繙披文從東漢言辭陋<lb/>
詩到西崑體氣衰千載未知誰獨立昔人何事苦争馳<lb/>
<pb n="KR4e0010_WYG_002-34a"/>
願言獨抱遺經䆒刋落紛華與道期<lb/>
　　　清明日訪景元隠居<lb/>
接席生徒静不譁先生燕坐㟁巾紗清明門外新埀栁<lb/>
寂寞籬邉舊種花争云問字揚雄宅或是飯牛顔闔家<lb/>
長安道上紅塵客得似閑居閲嵗華<lb/>
　　　西湖<lb/>
波光一碧浄無瑕楊栁芙蓉紫翠加㟁㟁樓臺圍綺麗<lb/>
船船歌管載繁華蘇堤北去岳王塜葛嶺西來賈相家<lb/>
<pb n="KR4e0010_WYG_002-34b"/>
富貴功名總如夣孤松嵗嵗自梅花<lb/>
　　　有懷陳三秀才<lb/>
丹穴翩翩紫鳯雛幾年文彩照江湖觀光上國吳公子<lb/>
屏跡南園楚大夫自古荆山無棄玉只今滄海有遺珠<lb/>
秋風定卜重相見出處悠悠得細圖<lb/>
　　　留别前人<lb/>
百里春㠶到海隅不堪回首拂征裾少年未慣長為客<lb/>
有便須煩數寄書言子弦歌遺化在吳王城塹劫灰餘<lb/>
<pb n="KR4e0010_WYG_002-35a"/>
英游從此成䟱闊後夜懷君月上初<lb/>
　　　贈别楊巡檢之官嵊縣<lb/>
西陵渡口發征鞍去斾蕭蕭二月寒雲淡蘼蕪連驛路<lb/>
雪晴鸂䳵落沙灘客懷儘向尊前遣山色宜多馬上看<lb/>
莫向剡溪懷舊事從來髙士寄微官<lb/>
　　　贈術者林易東<lb/>
傾盖凉風落日邉多情談命復談𤣥山林誰是青雲器<lb/>
湖海還尋白社縁楊子才髙終老守賈生年少更超遷<lb/>
<pb n="KR4e0010_WYG_002-35b"/>
窮通自古真由分此語從人莫浪傳<lb/>
　　　次韻髙仲原錢唐寒食<lb/>
又見錢唐節禁烟極目風光殊索然芳草自生兵後地<lb/>
畫船猶醉雨餘天甲乙樓臺非舊觀東南富貴復何年<lb/>
客中無限登臨意都付歸鴉落雁邉<lb/>
　　　登姑蘇臺有感<lb/>
故壘蕭然起暮塵憑髙何處弔忠臣山連吳越東南近<lb/>
天入江湖上下均嵗月多因催髮變文章未足濟身貧<lb/>
<pb n="KR4e0010_WYG_002-36a"/>
悠然今古無窮恨落日商歌暗損神<lb/>
　　　東歸留别吳中一二同志<lb/>
明發閶門早問津梅花有意似留人誰憐孤舘青燈夜<lb/>
遙憶髙堂白髮親對酒論文期隔嵗到家獻夀及新春<lb/>
石田茅屋猶無恙飄泊江關媿此身<lb/>
　　　贈虞幼恱并簡塗仲宣還江西<lb/>
京華一别六經春浙上重逢若易分多喜聖君深念國<lb/>
盡煩儒士逺從軍青油幕冷三更月晝錦衣裁五色雲<lb/>
<pb n="KR4e0010_WYG_002-36b"/>
壮嵗功名須樹立媿無長䇿助斯文<lb/>
　　　柬陳徵君<lb/>
匣裏干将席上珍中吳人物見斯人才名籍籍今誰敵<lb/>
世議悠悠若未伸近喜邱園俱束帛可能江漢<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>埀綸<lb/>
太𤣥自是精微學却笑揚雄反誤身<lb/>
　　　過濟州城南<lb/>
蒼茫烟火雜風沙商舘民廬一萬家橋上朱闌人繫馬<lb/>
門前緑樹日蔵鴉州名近為災年改土俗猶将俠氣加<lb/>
<pb n="KR4e0010_WYG_002-37a"/>
闕里崇崇空在望客程相促又登車<lb/>
　　　餞吳伯尚之江西<lb/>
一生臺閣綴清班磊落文章重泰山特總憲綱膺帝眷<lb/>
兼持戎律靖時艱威聲漢将靈旗出宦業韓公晝錦還<lb/>
應是功名身退後更推家學繼修刪<lb/>
　　　桐廬舟中<lb/>
瀟洒溪山夢此邦輕風細雨過桐江川迴幾訝船無路<lb/>
林缺時看屋有牎野果青包埀箇箇水禽白羽去雙雙<lb/>
<pb n="KR4e0010_WYG_002-37b"/>
到家正是重陽節新釀村醅正滿缸<lb/>
　　　次侍講先生游方巖韻<lb/>
靈迹初開不記年危峰如削路如懸曾聞匹馬臨池飲<lb/>
恐有群羊化石眠風引珮聲来上界雨連香氣落中天<lb/>
昌黎亦有衡山謁今古清游豈浪然<lb/>
　　　通州有作<lb/>
此生蹤跡付飄蓬幾度憑髙眼欲空芳草合時初北上<lb/>
白雲飛處正南中清朝物論聞多采蚤嵗辭華恨未工<lb/>
<pb n="KR4e0010_WYG_002-38a"/>
矯首神京天咫尺明朝喜拜玉堂翁<lb/>
　　　至漷州夢陳敬初有作<lb/>
我行已到漷州城想子河南尚駐程千里相期終誤約<lb/>
一宵入夢始關情容顔喜見月梁照才思多疑春草生<lb/>
何日登臨共擕手秋風還滿白雲京<lb/>
　　　贈别晉秀才<lb/>
逆旅論交未一年匆匆為别覺凄然官河去棹多春水<lb/>
故里歸畊有石田名姓不從當世顯文章可得後人傳<lb/>
<pb n="KR4e0010_WYG_002-38b"/>
多才還射君門䇿遲子重来住日邉<lb/>
　　　贈别周季長舎人赴淮西帥幕<lb/>
昔時紫綬侍雲霄今日春風換緑袍閫幕共誇從事重<lb/>
朝班猶憶舍人髙衣冠望族如麟趾伯仲文名比鳯毛<lb/>
回首京華寧乆别看君平歩列東曹<lb/>
　　　贈别馬謙叔憲史<lb/>
自是南方氣候遲羅衫十月尚相宜何人繡水䘖杯日<lb/>
不似金陵攬轡時天地風塵三尺劍江湖嵗月一篇詩<lb/>
<pb n="KR4e0010_WYG_002-39a"/>
只今已是功名晚況待星星兩髩絲<lb/>
　　　次韻韓與玉上都道中阻雨見寄<lb/>
北度居庸去路修平郊如海夏如秋賦髙合擬揚雄獻<lb/>
年少誰當賈誼憂黒雨漫山渾未歇赤城何處定遲留<lb/>
不知鞍馬驅馳苦得似慵夫晝臥不<lb/>
　　　陪樞密髙公鎮撫吳公宴于亭山席上賦<lb/>
樓船歸路望蓬萊十里荷花映醉腮小幟大旗斜日照<lb/>
短簫長笛逺天迴将軍自是王孫貴坐客慚非處士才<lb/>
<pb n="KR4e0010_WYG_002-39b"/>
分付沙頭雙白鷺忘機彼此莫相猜<lb/>
　　　留别京師諸同志<lb/>
帝都冠蓋盡才賢兩載追隨得後先珠履食魚春日上<lb/>
褐衣騎馬朔風前蘇公去蜀八千里韓子客京三十年<lb/>
從古辛勤有名譽慚予早賦式微篇<lb/>
　　　贈韓執中赴京師<lb/>
迢逓吴㠶入御河都城又見鬰嵯峨去天尺五九重近<lb/>
行路三千一月多治世未煩陳上䇿髙才自可擢巍科<lb/>
<pb n="KR4e0010_WYG_002-40a"/>
春風曉日橋門外同舎相迎振珮珂<lb/>
　　　常熟舟中<lb/>
一自歸来東海涯每依北斗望京華才踈謾結交游廣<lb/>
身逺時驚夢寐賖風雨扁舟今若此功名壯志倍堪嗟<lb/>
故人只在虞山下同看寒梅雪後花<lb/>
　　　偕游任氏蕭然山堂和髙則誠璧間韻<lb/>
暑雨凉風七月盡蕭然山上看飛雲海水江水咫尺合<lb/>
吳山越山圖畫分干戈滿目正崇武筆硯隨身誰賣文<lb/>
<pb n="KR4e0010_WYG_002-40b"/>
幸得風流二三子清吟劇飲到斜曛<lb/>
　　　陪黄先生至東陽謁胡先生有詩次韻<lb/>
壮游回首各成翁猶憶當年共際逢二老往來看鶴髮<lb/>
十年先後對鼇峰由來元白名相並歸去䟽楊跡更重<lb/>
莫道山林足忘世只今海内仰儒示<lb/>
　　　又<lb/>
今代文名屬兩翁況兼出處每相逢秋風官馬濼陽道<lb/>
春日肩輿峴首峰酒盞未空渾覺醉羅衣初試已嫌重<lb/>
<pb n="KR4e0010_WYG_002-41a"/>
多應杖屨從容地前輩風流得共宗<lb/>
　　　吳江客中冬至日<lb/>
十年奔走竟何為轉覺謀生事事非時序每驚愁裏換<lb/>
家山長向夢中歸吳江嵗晚寒波積楚塞天邉鴻鴈稀<lb/>
酒後登樓倍惆悵緇塵猶滿舊征衣<lb/>
　　　次韻答蕭山友人<lb/>
長憶蕭然山下縣去秋為客日招邀夕陽𤣥度飛輪塔<lb/>
曉雨文通夢筆橋搜檢蟲魚窮爾雅咏歌草木續離騷<lb/>
<pb n="KR4e0010_WYG_002-41b"/>
舊游回首成凋謝莫遣音書似路遙<lb/>
　　　陪侍講常侍二先生宴趙氏家園次常侍韻<lb/>
翠峴峰前畫水邉相擕勝地似平泉容臺先生形似鶴<lb/>
禁林學士性如弦政喜典刑存故老從教談笑挾飛仙<lb/>
良辰勝集何能繼他日應須話往年<lb/>
　　　述懐柬王季野判官<lb/>
自負平生意氣髙飛揚無力可徒勞未能董子陳三䇿<lb/>
已歎潘郎鬢二毛癸巳流年冬至節庚寅初度楚臣騷<lb/>
<pb n="KR4e0010_WYG_002-42a"/>
一巵且復同君夀坐對梅花映錦袍<lb/>
　　　次韻答金徳元見寄<lb/>
蹉跎三十未成名況復時危事足驚嵗月逼人渾似夢<lb/>
江湖浪跡若為情已知干祿無他術可信為儒誤此生<lb/>
多謝知心能念我歸歟獻嵗對持觥<lb/>
　　　次韻朱一中新正試筆<lb/>
甲午元正逢甲子也知人事合天時頒春喜見新年厯<lb/>
問竹猶看舊日枝香散屏圍烟陣陣雪消簷溜雨絲絲<lb/>
<pb n="KR4e0010_WYG_002-42b"/>
承平氣象今行見定復重歌既醉詩<lb/>
　　　錢唐贈别陳秉彛歸天台約九月来吾邑故末<lb/>
　　　　及之<lb/>
寥落春城物色荒況堪寒雨薄衣裳時危離别心渾醉<lb/>
路逺懐思夢倍長賈誼論髙仍見屈禰衡才俊莫教狂<lb/>
秋風肯負華川約為子開尊舉十觴<lb/>
　　　送僧至杭<lb/>
上人乗興到杭州飛錫逍遙物外游結社有人邀惠逺<lb/>
<pb n="KR4e0010_WYG_002-43a"/>
題詩是處謁湯休山深月白猿聲夜湖闊風髙木葉秋<lb/>
若訪炬公天竺裏草堂應作數宵留<lb/>
　　　送貢有煇上舎還宣城并寄其兄有行有初<lb/>
南湖水落雁初來公子仙舟此日迴梓里又誇新閥閲<lb/>
雲林猶映舊樓臺青春牀上傳家笏白髪堂前獻夀杯<lb/>
多是弟兄相倡和暮雲詩句為予裁<lb/>
　　　京城春夜漫興<lb/>
金水橋頭輦路分深沉庭院栁如雲春来天上渾無迹<lb/>
<pb n="KR4e0010_WYG_002-43b"/>
月到花間似有㾗酒思瞢騰欹枕臥鸎聲軟媚隔窓聞<lb/>
千金欲買長門賦誰似相如善屬文<lb/>
　　　次韻答周尊師<lb/>
行李西來自豫章東風拂面栁絲黄壺中日月青銅鏡<lb/>
方外神仙白羽裳老子藏書嘗作史太𤣥執㦸謾為郎<lb/>
十年亂後重相見頗覺形神欲兩忘<lb/>
　　　書季髙巻後<lb/>
金華溪上發仙舟越水吳山漫意留老去才名天上望<lb/>
<pb n="KR4e0010_WYG_002-44a"/>
重來道路夢中游敢向同門附籍湜幸從異代師韓歐<lb/>
俯仰乾坤今是昔憑将詩句托風流<lb/>
　　　與徳元國章解后光明溪上<lb/>
眼見兵連婺女城吾邦騷亂若為情已應䘏緯無他䇿<lb/>
要復窮經了此生少室山人空索價杜陵野老欲吞聲<lb/>
荒村避地相來往日暮班荆葢共傾<lb/>
　　排律附<lb/>
　　　文窓十二韻為仲温憲郎賦<lb/>
<pb n="KR4e0010_WYG_002-44b"/>
中州勝槩説彭城戲馬臺前俯大坰汴水北交河水混<lb/>
淮山南入楚山青百年故老遺文氣今代奇才尚徳馨<lb/>
喬木依依臨巷陌世家隠隠見門屏未妨仲蔚蓬生堵<lb/>
政喜濂溪草滿庭雨案芸香春辟蠧風檐竹暗夜藏螢<lb/>
圖書留意年華蚤燈火關心夢寐醒劉向謾登天祿閣<lb/>
揚雄自著太𤣥經常時下榻來今雨幾載驅車從使星<lb/>
浙水東西遷逸足青雲上下振修翎才名要使囊穿頴<lb/>
宦業懸知刃發硎媿我逺遊殊已倦過從何日話飄零<lb/>
<pb n="KR4e0010_WYG_002-45a"/>
　　　王季畊奉命徵吳謀武於江浙還賦長律以贈<lb/>
公子英姿汗血駒一朝千里尚徐徐近膺妙柬隨銀棨<lb/>
旋被俞音降玉除討叛載攽丞相鈛徵才遂遣使臣車<lb/>
皇華燁燁馳英蕩束帛戔戔賁草廬滿地干戈今若此<lb/>
至尊宵旰定何如已應智勇俱收録行使奸妖盡洗袪<lb/>
錐入囊中誰頴脱瑟登門下恐音虚劉蕡自有經綸䇿<lb/>
賈誼寧無痛哭書落落客懷真慷慨悠悠世故足欷歔<lb/>
廟堂到日煩多語儒術由來未闊踈<lb/>
<pb n="KR4e0010_WYG_002-45b"/>
　　　贈林先生<lb/>
誰似君家閥閲髙宅前喬木勢凌霄一門科目連三代<lb/>
十世儒名冠兩朝仍羡先生膺碩望坐令後進仰餘標<lb/>
少微埀象光輝映皇極推𤣥禮數超江左豈容安石臥<lb/>
淮南曾赴小山招明時冠帶俱為用此日弓旌重見邀<lb/>
家學發揮疑刃剖廟謨叅贊譬羮調春風談笑青油幕<lb/>
曉日追隨碧羽翹鸚鵡洲邉新汗漫鳯皇臺上乆逍遙<lb/>
却回故國頒周祀猶夢鈞天舞聖韶雲路功勲方烜赫<lb/>
<pb n="KR4e0010_WYG_002-46a"/>
山林蹤跡未蕭條瓣香麗水祈靈貺疋馬蒼山觸暑熇<lb/>
近喜三苗繩繫頸共誇六國印懸腰歸來晝錦諸親在<lb/>
老去秋霜兩髩饒懷土未妨淹使節觀風也復采民謠<lb/>
青田為語劉夫子莫使亡羊付寂寥<lb/>
　<lb/>
　<lb/>
　<lb/>
　<lb/>
<pb n="KR4e0010_WYG_002-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王忠文集巻二<lb/>
</p>
<p>
</p>
  </div>
</body>
</text>
</TEI>
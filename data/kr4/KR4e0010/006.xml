<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王忠文集巻六</head> <lb/>
    <p>
<pb n="KR4e0010_WYG_006-1a"/>
欽定四庫全書<lb/>
　王忠文集巻六<lb/>
　　　　　　　　　　　　　明　王禕　撰<lb/>
　　序<lb/>
　　　上京大宴詩序<lb/>
至正九年夏五月天子時巡上京乃六月二十有八日<lb/>
大宴實喇鄂爾多越三日而竣事遵彛典也葢自世祖<lb/>
皇帝統一區夏定都於燕復采古者兩京之制度闗而<lb/>
<pb n="KR4e0010_WYG_006-1b"/>
北即灤陽為上都每嵗大駕巡幸后宫諸闈宗藩戚畹<lb/>
宰執從寮百司庶府皆扈從以行既駐蹕則張大宴所<lb/>
以昭等威均福慶合君臣之歡通上下之情者也然而<lb/>
朝廷之禮主乎嚴肅不嚴不肅則無以聳遐邇之瞻視<lb/>
故凡預宴者必同冠服異鞍馬窮極華麗振耀儀采而<lb/>
後就列世因稱曰奓馬宴又曰濟遜宴奓馬者俗言其<lb/>
馬飾之矝衒也濟遜者譯言其服色之齊一也於戲盛<lb/>
哉豈非國家之茂憲昭代之偉觀歟列聖相承是遵是<lb/>
<pb n="KR4e0010_WYG_006-2a"/>
式肆今天子在位日久文恬武嬉禮順樂暢益用勵精<lb/>
太平潤色丕業於是彛典有光於前者矣然則鋪張揚<lb/>
厲形諸頌歌以焯其文物聲容之烜赫固有不可闕者<lb/>
此一時舘閣諸公賡唱之詩所為作也故觀是詩足以<lb/>
驗今日太平極治之象而人才之衆悉能鳴國家之盛<lb/>
以協治世之音祖宗作人之效亦於斯見矣禕嘗於詩<lb/>
之小雅如魚藻三章實天子宴諸侯而諸侯美天子之<lb/>
詩然惟稱王在鎬京以樂飲安居他不復贊一辭者誠<lb/>
<pb n="KR4e0010_WYG_006-2b"/>
以君徳之盛非形容所能盡而樂飲安居非盛徳其孰<lb/>
能之今賡唱諸詩其所鋪張揚厲亦不過模寫瞻視之<lb/>
所及而聖天子盛徳之至埀拱無為所以致今日太平<lb/>
極治者隠然自見豈非小雅詩人之意歟顧禕微賤不<lb/>
獲奔奏厠諸公之列竊推本作者之意以為詩序詩自<lb/>
宣文閣授經郎貢公為倡賡者若干人總凡若干首<lb/>
　　　送樂仲本序<lb/>
至正戊子予與樂君仲本胥㑹京師於是仲本之齒長<lb/>
<pb n="KR4e0010_WYG_006-3a"/>
七年而客京師己三年不以予為後生未至辱相與定<lb/>
交焉久之為予言曰四明之定海其西二水焉曰大浃<lb/>
小浹並流東入海小浹之上吾之所居也山水之樂足<lb/>
以佚吾私吾將歸而益讀書以修吾業暇則泳游於小<lb/>
浹之間葢達則期有以自見於世否則樂天安命終焉<lb/>
而已爾吾之歸也子寧無有所言耶予聞昔日新安朱<lb/>
氏象山陸氏一時並興皆以聖人之道為己任而其所<lb/>
學不能無異雖以鵞湖有㑹終莫能絜其異以歸於同<lb/>
<pb n="KR4e0010_WYG_006-3b"/>
陸氏之傳為慈湖楊簡氏絜齋袁燮氏皆四明人故四<lb/>
明學者祖陸氏而宗楊袁朱氏之學弗道也東發黄震<lb/>
氏果齋史䝉卿氏者出而後朱氏之學始行於四明黄<lb/>
氏得於朱氏之遺書而史氏傳於湖南大陽先生岊小<lb/>
陽先生枋二陽氏傳於蜀人㬊淵氏而㬊氏實朱氏之<lb/>
髙弟子也及今國家建學立師設科取士一用朱氏說<lb/>
天下學者咸推朱氏為大宗而四明陸氏之學莫或講<lb/>
矣仲本受業於敬叔程先生而先生學於史氏者也承<lb/>
<pb n="KR4e0010_WYG_006-4a"/>
師之所傳因時之所尚朱氏之學仲本盖以致其力矣<lb/>
陸氏之學向之所以祖而宗之者承傳之自故未冺也<lb/>
仲本可不兼致其力耶先儒以謂陸氏主於尊徳性朱<lb/>
氏主於道問學然尊徳性道問學未始可以偏廢此臨<lb/>
川呉氏學基學統之篇所由作也㑹而同之顧真知允<lb/>
蹈何如爾予於仲本寜無望乎仲本識明而行果有志<lb/>
於聖賢之學而不以得失累其心觀其出處之際可知<lb/>
矣故其歸也予竊致其愛助之私欲已於言不能也抑<lb/>
<pb n="KR4e0010_WYG_006-4b"/>
予圗以自淑其身之不暇而顧為仲本言之者知之深<lb/>
故望之厚而言之至爾仲本其亦以予言為弗畔矣夫<lb/>
　　　送顧仲明序<lb/>
永嘉顧君仲明由蘭亭書院山長考滿来赴選集京師<lb/>
調常熟州教授其南還也士大夫咸餞之以詩俾予為<lb/>
之序予聞古之言學術者必尚論其師友之淵源本乎<lb/>
師友之說以求先王之道故能信而不悖質而能通其<lb/>
業易成而術易行也永嘉東南名郡也山川峻清偉人<lb/>
<pb n="KR4e0010_WYG_006-5a"/>
間出在宋世號稱六藝文章之府許景行氏周行已氏<lb/>
皆登程子之門而載伊洛之道於東南南渡以還言性<lb/>
理之學者故宗永嘉而鄭景望氏實承之然當其時薛<lb/>
士龍氏之學復自成一家其說詳於古今之經制以謂<lb/>
自周季絶學先王制作之原晦而弗章若董仲舒名田<lb/>
諸葛亮治軍王通氏河汾之所講論千餘年間端緒僅<lb/>
或一見及二程子張子作相與發揮本末精粗綱紀悉<lb/>
備而後之傳者莫得其要於是發憤覃思深究體統興<lb/>
<pb n="KR4e0010_WYG_006-5b"/>
王逺大之制叔末寡陋之法禮樂刑政損益同異之際<lb/>
必審其故實研索不遺於經無不合於事無不可行自<lb/>
薛氏一再傳為陳君舉氏葉正則氏戴少望氏而陳氏<lb/>
尤精宻討論經史貫穿百氏年經月緯晝驗夜索一事<lb/>
一物咸稽於極上下千載珠貫而絲組之綜理當世之<lb/>
務於治道可以興滯而補弊復古而至道條畫本末粲<lb/>
如也此所以永嘉經制之學要在彌綸以通世變操術<lb/>
精而致用逺博大宏宻封植深固足以自名其家也論<lb/>
<pb n="KR4e0010_WYG_006-6a"/>
者顧謂其說不皆本於性命以故近時學者一切黨同<lb/>
伐異唯徇世取寵之為務其學遂廢而不講而不知穿<lb/>
鑿性命窮髙極逺徒鶩於空言其將何以涉事耦變以<lb/>
適世用哉嗚呼永嘉之學可弗講乎君生長是邦師友<lb/>
淵源之懿殆習聞而素講者也而君之職則人之師也<lb/>
暢其師友所承傳者以淑諸人寧非為人師者之責乎<lb/>
君累為教官凡所至得士譽人莫不多其才而鮮或知<lb/>
其學術之所自故今兹之官常熟也予不復以人之多<lb/>
<pb n="KR4e0010_WYG_006-6b"/>
君者為君美竊取人所鮮知者歴道其故為告焉<lb/>
　　　送劉志伊序<lb/>
至正九年禕在京師獲識宜春劉君志伊而内交焉禕<lb/>
既倦游而歸志伊尋亦南還將以采選天下之文章復<lb/>
相見於錢唐十一年十月也既㑹且别禕於是慨然為<lb/>
之言曰古者天子巡守則諸侯各陳其國之詩以考政<lb/>
治之美惡而輶軒之使又行天下采詩以觀風今也不<lb/>
惟諸侯不復陳詩而輶軒之使亦不復行韋布之士如<lb/>
<pb n="KR4e0010_WYG_006-7a"/>
吾志伊顧汲汲以采選天下文章為己任圖以彰國家<lb/>
氣運之盛而表斯世人才之多若志伊者不亦有志之<lb/>
士哉盖禕聞之文章之在天下非一人之所為也散見<lb/>
而雜出博聚而廣藏求之葢甚難也夫其人之顯而在<lb/>
上者其文章固亦顯而易求故國朝文類之作真定蘓<lb/>
公采之頗悉若夫山林巖穴之士文章雖工人或鮮知<lb/>
之知之鮮則不能以盡求求之不盡則人將有不公之<lb/>
論矣此昔人所以有難於此也抑采之非難也而選之<lb/>
<pb n="KR4e0010_WYG_006-7b"/>
為尤難是故漢以下有文選唐文粹梁昭明姚鉉皆以<lb/>
後人選前代之作東萊吕公之於宋文鑑亦僅止於宋<lb/>
南渡之前而鮮有以時人選當世之文章者以時人選<lb/>
當世之文章則惟蘓公之於文類而已是故前代之是<lb/>
非易定一時之取舎難専以昔人之所難而志伊且將<lb/>
繼文類而有作焉則吾志伊謂之有志之士豈不信然<lb/>
哉雖然文章經國之大業也昔之論世者以此識氣運<lb/>
之盛衰觀人者以此别才氣之逺近猶所謂見禮聞樂<lb/>
<pb n="KR4e0010_WYG_006-8a"/>
而知徳政者也有志之士采而選之惟圗以彰國家氣<lb/>
運之盛而表斯世人才之多至於采之不能皆遍選之<lb/>
不能皆當亦將無如之何矣此禕於志伊之别所以重<lb/>
有慨也志伊之别也錢唐之士大夫咸分韻賦詩以餞<lb/>
之禕不佞輒繼作者之後道所願言者書以為志伊贈<lb/>
　　　麟溪集序<lb/>
婺之浦江縣東三十里其地曰白麟溪鄭氏之居在焉<lb/>
鄭氏合族而居者今九世朝廷援著令旌表其門曰孝<lb/>
<pb n="KR4e0010_WYG_006-8b"/>
義鄭氏之門而復其役於是時之元夫鉅子髦士畯生<lb/>
莫不為之感歎而歆羨或形諸詩以道其美或著於文<lb/>
以紀其實月累嵗積所得既多其家長大和懼夫久而<lb/>
至於散逸也爰裒輯而彚次之詩為樂府古近體若干<lb/>
首凡十巻文為碑頌序跋記辭銘誌雜著若干首凡十<lb/>
有二巻總為一書因所居地名之曰麟溪集吾即是書<lb/>
觀鄭氏一家之盛有以知國家教化之盛也夫唐虞三<lb/>
代之世盛矣唯其教之既明化之既成故當其時民俗<lb/>
<pb n="KR4e0010_WYG_006-9a"/>
之善至於比屋可封可不謂之盛歟然稽之載籍旌其<lb/>
門閭唐虞之時則然而表厥宅里見於成周之世夫其<lb/>
民俗既無不善矣而於其間假其旌表焉者所謂樹之<lb/>
風聲使民不懈於為善也國家敦教崇化承平日久田<lb/>
里之民安於無事而習於為善如鄭氏能以孝義著聞<lb/>
䝉被旌表若此不猶唐虞三代之民而加以唐虞三代<lb/>
之令典歟吾故即是書觀鄭氏一家之盛有以知國家<lb/>
教化之盛也昔日周之尹氏以天子大夫故五葉不别<lb/>
<pb n="KR4e0010_WYG_006-9b"/>
食㑹食數千人而春秋書尹氏以志世卿其能與周同<lb/>
盛衰者有家法以維持之也今鄭氏非卿大夫家而合<lb/>
族乃至於九世可謂難矣況其家法之維持可藉以永<lb/>
久弗替引之雖百世可至宜乎使人嗟歎之不足而形<lb/>
於詩稱述之不置而著於文積累之多而後之作者固<lb/>
未巳也是故詩之召南咏歌南國民俗之美必推本於<lb/>
文王之躬化而前史所纂孝友等傳亦以彰顯當世風<lb/>
化之所致故吾以謂即是書觀鄭氏一家之盛有以知<lb/>
<pb n="KR4e0010_WYG_006-10a"/>
國家之盛豈非然哉嗚呼天衷民彛夫人之所同然者<lb/>
也是書茍出而廣傳之將使為善者益知所勸而孝義<lb/>
之未至者亦感發而興起其有補於世教甚大寧獨俾<lb/>
其子孫之不隕而已乎大和字順卿鄉里尊稱之曰貞<lb/>
和先生實生五百有二十二甲子屬予為序者先生之<lb/>
從子欽能承其家者也<lb/>
　　　經筵録後序<lb/>
今天子以上智之資誠明並至動合天運優入聖域臨<lb/>
<pb n="KR4e0010_WYG_006-10b"/>
御日久將遂躋斯世於靖嘉而尢迪文是先典學為務<lb/>
乃至正更化之始荐開經筵博延儒流敷繹古藝所以<lb/>
廣資政理叅求化原而成帝王之治者也維是經筵之<lb/>
設國之楙憲其事體之重既領以丞相帝宰執侍從必<lb/>
由妙柬得預勸講至於講文則視成於檢討檢討則具<lb/>
稿譯畢白於丞相及諸講官衆論允合然後進焉故檢<lb/>
討者其秩雖輕所職甚近皆以布衣自廟堂公選為之<lb/>
士之為之者因得以聖賢仁義禮樂之道古今治忽成<lb/>
<pb n="KR4e0010_WYG_006-11a"/>
敗之故徹聞當宁而寤主意於片言誠可謂不負所學<lb/>
者矣浦陽鄭仲舒之為檢討也裒其所進講文為一編<lb/>
曰經筵録總如干篇故事講文月凡三進每奏一篇天<lb/>
子既以置諸左右比三嵗又總每月所進為録以獻以<lb/>
備乙夜之覽鄭君是編葢録其副而蔵於私家其各篇<lb/>
之首悉記日月與天子宴問之所講官奏對之名者謹<lb/>
其事也昔者曽子之言曰尊其所聞則髙明矣行其所<lb/>
知則光大矣髙明光大不在乎他在乎加之意而已斯<lb/>
<pb n="KR4e0010_WYG_006-11b"/>
言初若為學者設也及漢董仲舒舉以告武帝於是有<lb/>
以知帝王之學亦不外是焉今觀經筵文剖析精詳陳<lb/>
述曉暢其實類乎唐人之粹擷經史之㫖則切其法傚<lb/>
乎宋儒之大學衍義而詞尤直而其大要不過以尊聞<lb/>
行知有望於吾君誠以聞之則必尊聞而不尊猶不聞<lb/>
也知之則必行知而不行猶不知也然則今日天子之<lb/>
盛徳宏業髙明光大而成帝王之治者豈非聞而能尊<lb/>
知而能行以加之意乎嗚呼觀乎是編而文儒唘沃之<lb/>
<pb n="KR4e0010_WYG_006-12a"/>
功聖學緝熙之效以及國家一代之典故皆可見矣竊<lb/>
惟孔子贊易序卦居末敢即斯義序其略以繫諸末簡<lb/>
云<lb/>
　　　送分水達嚕噶齊之官序<lb/>
髙昌莽賚布哈君惟一由休寧主簿擢江浙行中書掾<lb/>
考滿除達嚕噶齊於建徳之分水將之官賢大夫士凡<lb/>
内交於君者皆為詩歌以餞予為序其首簡曰天下郡<lb/>
縣之凋敝莫甚於今日而今日國家於守令之選亦可<lb/>
<pb n="KR4e0010_WYG_006-12b"/>
謂重矣比嵗用大臣議首嚴保薦之法賞罰黜陟既定<lb/>
為著令繼申督攝之制而郡縣上下之相統政理之相<lb/>
成而不紊者益加宻焉嗟乎若之何而凋郡敝縣猶不<lb/>
加少循吏之效曽不加多也大抵今之為民牧者其失<lb/>
有二好名者過於為茍禄者憚於為過於為者則咈民<lb/>
情憚於為者則遏民志情之咈而不安志之遏而不遂<lb/>
也此民所以不得職政理所以乖戾而不成也故夫善<lb/>
治民者不過使民各得其所願而已傳曰民之所好好<lb/>
<pb n="KR4e0010_WYG_006-13a"/>
之民之所惡惡之此所謂民之父母嗚呼治民之道葢<lb/>
無以加於是矣予聞君之官休寧也正經界均賦役興<lb/>
學校平物估能與民同其好惡民甚徳之其才可謂長<lb/>
於治民者也今為分水吾知他日言循吏之效者必於<lb/>
分水見之矣且君讀書為學有年於兹善論古今識本<lb/>
末慨然有志於當世其才固不特長於治民方今聖天<lb/>
子勵精圖治視民如傷而賢宰相不次用人以修舉廢<lb/>
墜君姑盡心於職分之當為夫茍美績昭彰令聞顯著<lb/>
<pb n="KR4e0010_WYG_006-13b"/>
其有不見大用者乎雖然西漢循吏見於傳者止六人<lb/>
黄霸丞相也班固以其長於治民特傳之循吏吾又知<lb/>
君他日雖見大用而史氏之傳循吏者其必不遺於君<lb/>
矣其必有以取於君矣夫<lb/>
　　　送申巡檢之官序<lb/>
至正十一年海内多故天子命勲舊大臣行中書以鎮<lb/>
外服且以為去朝廷逺事有機速不可律於常制稟命<lb/>
而行凡軍旅錢糧銓選之事一聽其便宜行之葢今行<lb/>
<pb n="KR4e0010_WYG_006-14a"/>
中書其位尊任重視古方岳而江浙尤地大物衆所統<lb/>
列郡三十有二賜履所及不啻數千里矣未幾而事變<lb/>
愈亟雖以列郡之事猶不能盡出於行中書所在牧守<lb/>
往往自擇人以為用而行中書亦視其可者輒聽之而<lb/>
不違嗚呼天下不幸而有故將撥亂以反正則行變以<lb/>
從權誠勢所必至然有志於當世者固未嘗不深憂於<lb/>
此焉婺與處為鄰郡比者行中書實承制用婺之同知<lb/>
總管府事黄公遷守於處而吾婺人申君觀逺常受知<lb/>
<pb n="KR4e0010_WYG_006-14b"/>
於公辟為屬縣遂昌之巡檢觀逺識優而行敏用其尊<lb/>
父之廕已再任筦庫巡檢乃其資所應得方待選於行<lb/>
中書而未及署黄公用之於是有知人之明而無越授<lb/>
之失矣觀逺將之官其友王禕語之曰嗟乎今日天下<lb/>
所以多故而弗靖者非以冦盜之繁劇乎盜之生也猶<lb/>
火之始然始之弗戢遂至於燎原而不可遏今子之職<lb/>
職乎求盜者也善求盜者能於其始而襲之故事易而<lb/>
人不擾以子之能其必有以盡乎職矣官無崇卑茍皆<lb/>
<pb n="KR4e0010_WYG_006-15a"/>
盡乎職焉天下之事其變亦豈終不可圗也哉雖然子<lb/>
之職止於求盜而不能使人不為盜能使人不為盜者<lb/>
牧守也稽之前史若龔遂渤海之政是已吾聞黄公有<lb/>
牧守之才其為政務以徳化人庶幾有以使人不為盜<lb/>
而求盜之職又能用吾觀逺若人焉將見環處之境田<lb/>
里晏然雞犬不驚無異乎承平之日矣觀逺是行吾葢<lb/>
竊有望焉而於世故因又慨然重有感也婺之士大夫<lb/>
凡與觀逺交者咸謂非言不足以為贈爰相與作為歌<lb/>
<pb n="KR4e0010_WYG_006-15b"/>
詩予乃道今日之故及所以語觀逺者序之於首簡<lb/>
　　　贈醫師張君序<lb/>
古之言良醫者出於秦為多春秋内外傳所載若醫和<lb/>
醫緩以及尸子所稱醫竘者皆在秦以良醫名和能察<lb/>
肓上膏下而知疾之不可為緩能辨六氣五味五色五<lb/>
聲六疾而知疾之所由致而非止此也和之對晉大夫<lb/>
也以謂可以醫及國家而緩於晉侯謂其良人將死天<lb/>
命不佑則其思慮之所及固又不止湯熨鍼石之際而<lb/>
<pb n="KR4e0010_WYG_006-16a"/>
已一則曰良醫二則曰良醫皆於秦乎出謂之秦多醫<lb/>
豈不信然以予觀之今之良醫蓋其多莫逾於中呉矣<lb/>
夫豈以呉地富饒人鮮輕身重財故挾是術者趨之恒<lb/>
多歟將習俗之盛淵源之傳有所自也然呉醫之多予<lb/>
固未嘗敢以淺中窺之而求夫庶幾於古良醫者張君<lb/>
志行殆其人焉志行之良於醫夫人之所知也而夫人<lb/>
之所不能知者吾意非志行不足以盡之夫所貴乎醫<lb/>
者以其能以意為之也靈樞素問諸書遺說昭然固在<lb/>
<pb n="KR4e0010_WYG_006-16b"/>
所必守而人之疾病有萬不同若夫推五運六氣之標<lb/>
本察隂陽升降之左右以定五臓六腑之虚實以合經<lb/>
緯血氣之流注而知疾病之候死生之期者必於脈見<lb/>
之唐許𦙍宗謂脈之妙處不可傳唯思慮精則得之又<lb/>
曰吾意所解口不能宣也由𦙍宗之言觀之則脈之不<lb/>
可易審必矣和緩之能知疾不可為與疾之所由致而<lb/>
其思慮所及不止於湯熨鍼石之際者夫豈外是而他<lb/>
求乎然則志行其殆知審於脈者乎不然何其術之良<lb/>
<pb n="KR4e0010_WYG_006-17a"/>
而人稱之者之衆矣是故人之稱志行知其術之良而<lb/>
予知志行者因在此而不在彼也郡人秦文剛君子人<lb/>
也嘗得疾志行治之随愈秦君因求予文以道其美夫<lb/>
志行之術之所施其效不止於秦君而秦君獨徳之之<lb/>
深者非志行則莫之能為其疾也呉醫之良不止於志<lb/>
行而予輒樂道其美者因夫人之稱信其術之良為可<lb/>
書也使志行於是益精其思慮而慎其術焉將見今世<lb/>
求良醫於呉者必求志行而呉多良醫世亦將謂吾言<lb/>
<pb n="KR4e0010_WYG_006-17b"/>
有不妄矣<lb/>
　　　贈葛仲正序<lb/>
友人陳舜道為予言吾往年留呉門得疾傷寒他醫莫<lb/>
能治病勢向劇有劉太常者吾所厚也為致葛仲正來視<lb/>
以其術治之疾旋愈吾既感劉君之愛我且念葛君為<lb/>
術之良非言以彰之則無以著吾私子能言者幸為我<lb/>
一言之予觀近時言醫者莫盛於中呉而呉中世業醫<lb/>
者莫盛於葛氏葛氏之醫其術善於推五運六氣之盛<lb/>
<pb n="KR4e0010_WYG_006-18a"/>
衰以審病證而定治法此仲正之術所以異於人人也<lb/>
葢仲正之諸父曰恒齋者嘗自著書其說以謂醫當視<lb/>
時之盛衰而為損益劉守真張子和輩值金人强盛民<lb/>
悍氣剛故多用宣洩之法及其衰也兵革之餘饑饉相<lb/>
仍民勞志困故張絜古李明之輩多加補益之功至宋<lb/>
之季年醫者大抵務守䕶元氣而不識攻伐之機能養<lb/>
病而不能治病失在不知通其變也其為說如此可謂<lb/>
能明夫氣運之變而通於隂陽之化者矣嗟乎醫之為<lb/>
<pb n="KR4e0010_WYG_006-18b"/>
術至於劉李諸君子出而藝極矣以予觀乎其書其言<lb/>
甚明其理甚微其用物也簡而近其取驗也速而著而<lb/>
其要在使人觀形察脈求病之所始以施其術而不膠<lb/>
於一定之古方葢無非推明所謂五運六氣之說今其<lb/>
書大行於世學者非其術弗道也而葛氏之傳獨得其<lb/>
要如此以仲正有得於承傳之素推其家之遺書以博<lb/>
極乎諸君子之書其術之良而有異乎人人也固宜矣<lb/>
仲正之季曰可久於其術尤精予嘗與為友以故因得<lb/>
<pb n="KR4e0010_WYG_006-19a"/>
識仲正而仲正之諸子業其術者復彬彬焉嗟乎葛氏<lb/>
之盛固未艾也<lb/>
　　　送湯子誠序<lb/>
溧陽湯君子誠所謂有用之材者也湯為鄉之大姓衣<lb/>
冠詩禮相繼不絶而子誠早以材自見用御史舉試吏<lb/>
郡府海道漕府復推擇為屬掾今以累考當陞而浙<lb/>
東帥閫遂以文書来辟子誠其宦業之隆盖兆於此矣<lb/>
予聞士之懐抱利器者非遇蟠根錯節無以自試其材<lb/>
<pb n="KR4e0010_WYG_006-19b"/>
之有用今子誠至浙東予謂以浙東之事言之浙東地<lb/>
瀕鉅海在異時沿海常設制置之司其事權為甚重而<lb/>
所統領者皆水軍夫海之為物險矣而軍之習於海戰<lb/>
者為不易能非素教而積練之鮮有不取敗於臨時者<lb/>
今之帥閫實兼兵民之寄非兩有文武之材莫宜居之<lb/>
其事權視昔為尤重而所統領者乃無復有所謂水軍<lb/>
者焉是以一旦海冦竊發莫之能禦至廑天子親命大<lb/>
臣招安而與之官冦心無厭顧以我為無備以禦之未<lb/>
<pb n="KR4e0010_WYG_006-20a"/>
幾輒復叛朝廷務全大體於是命再下而官益加夫招<lb/>
安而至於再三則威重或者為己䙝而不圖有以豫防<lb/>
之則愚頑無知尋服尋叛其為患吾未知其所終也故<lb/>
今日浙東之患莫苦於海冦而禦之之策莫亟於復水<lb/>
軍葢寇盜之生治世所不能免顧所以豫防之者何如<lb/>
耳今子誠以有用之材而又往往為上官所見信夫唯<lb/>
不言言必行之故吾願子誠有所建明益以自試其材<lb/>
之有用若夫區區簿書文墨之為事而徒累嵗積月為<lb/>
<pb n="KR4e0010_WYG_006-20b"/>
出身計者斯固衆人之所為而非吾黨所望於子誠也<lb/>
嗟乎舉浙東之事為子誠言之而知今日天下之事可<lb/>
言者多矣子誠尚亦有慨於予言乎<lb/>
　　　送葉子中序<lb/>
禕至正七年至京師與葉君子中最善既别六載與子<lb/>
中再㑹錢唐則子中以太夫人之喪既葬將復還京師<lb/>
因泫然為禕言曰子愛我者凡吾平生子未必盡吾知<lb/>
也吾之生也十有六年吾父方受命知賀州而遽棄諸<lb/>
<pb n="KR4e0010_WYG_006-21a"/>
孤吾於是始刻志於學出逰郡庠余公徳撝陳公衆仲<lb/>
先後為提學皆謂進之故能頗知嚮方思有所樹立然<lb/>
自吾祖文簡公之告老也所被賜田宅寳貨悉表還於<lb/>
朝家無留貲而吾父又蚤世賴吾母扶樹門户不以鹽<lb/>
米細故累吾身遂至京師得用薦者入國學為諸生亦<lb/>
既滿年積分及優等將用例釋褐取榮名歸為吾母夀<lb/>
而吾母不及待矣吾匍匐南奔而吾父之殯猶在錢唐<lb/>
及是皆奉以祔於富陽吾祖之兆域已畢大事此吾之<lb/>
<pb n="KR4e0010_WYG_006-21b"/>
遘禍而憂艱也重念吾祖之薨埀六十載而襃崇之典<lb/>
闕焉曩者力請於朝賴天子明聖故舊不遺贈諡有加<lb/>
庶幾哀榮終始矣而墓隧之碑猶未有刻吾將由是復<lb/>
有請焉子愛我者其能不言於吾行乎禕為之言曰古<lb/>
之聖賢未有不由患難而致乎光顯者葢不如是無以<lb/>
成其徳而致其用也聖賢逺矣試即文簡公而論之公<lb/>
在宋季為京學諸生時宰方専權誤國輒率同舎上書<lb/>
斥其罪寧被竄逐而無悔及世祖既取江南首見録用<lb/>
<pb n="KR4e0010_WYG_006-22a"/>
自布衣為提學尚書省立則拜右丞法度紀綱多其所<lb/>
更定遂為一代之名臣矣是其始之患難乃其終之所<lb/>
以光顯也今子所謂遘禍而憂艱者孰與爾祖則後日<lb/>
之光顯夫豈基於今日耶凡木之可為梁棟者鮮不久<lb/>
之以嵗年飫之以霜雪而後全其材夫人亦若是而已<lb/>
耳是故身愈詘則徳之成也固事愈歴則用之致也宏<lb/>
視夫躁進妄求汲汲得之而力有不勝因以取敗者其<lb/>
相去為何如耶吾觀諸易有處困而亨之道焉夫困人<lb/>
<pb n="KR4e0010_WYG_006-22b"/>
之所不免處之以亨所以不終困也然則子中今日之<lb/>
所處其殆困而能亨者乎子中曰噫子之言吾之志也<lb/>
遂書以為序<lb/>
　　　送施掾史序<lb/>
至正十四年秋呉郡施君克讓以監修國史掾史乗傳<lb/>
至浙右為師相徵嵗入之租賦蓋克讓之尊公寛厚長<lb/>
者由丞相府長史累遷都水少監為時名卿而克讓服<lb/>
習家庭之訓早有以自見其才敏而練其智周而䟽覩<lb/>
<pb n="KR4e0010_WYG_006-23a"/>
浙右之民凋弊已甚而師相方上體宵旰之憂以恩徳<lb/>
恵綏黎元不宜無以承其意故租賦之入既平其量復<lb/>
下其賈而凡逋負之無徵者又驗其實蠲免之於是浙<lb/>
右之人皆多克讓之為而知師相器使之得人矣昔戰<lb/>
國時馮驩為孟嘗君收責於薛辭曰責畢收以何市而<lb/>
反孟嘗君曰視吾家所寡有者及之薛召諸民當償者<lb/>
悉来即矯命以責賜之孟嘗君恠其反之疾也衣冠而<lb/>
見之曰責收畢乎何市也驩曰君言視吾家所寡有者<lb/>
<pb n="KR4e0010_WYG_006-23b"/>
臣計君家無不有所寡有者義耳因矯君命以責賜諸<lb/>
民乃臣所以為君市義也今師相恩德結人心天下固<lb/>
己莫不被其賜克讓是行亦可謂能為師相市義矣且<lb/>
孟嘗君列國之卿馮驩者㳺說之士其事初無足道而<lb/>
予以為言者諺所謂此言雖小可以喻大也雖然一事<lb/>
之足稱非予所望於克讓也漢杜欽延年子也少好經<lb/>
書深博有謀時大將軍王氏輔政求賢智自助國家政<lb/>
務與欽共慮之而欽為大將軍言皆國家之本數稱達<lb/>
<pb n="KR4e0010_WYG_006-24a"/>
名士救解人過當世善政多出於欽及大將軍政權太<lb/>
重欽復以周公謙懼為說其補過將美不可勝數雖其<lb/>
官止於議郎而在當時最為知名今師相位望之隆殆<lb/>
過於漢大將軍而克讓之賢智視欽將無媿然欽之有<lb/>
助於大將軍者其予所望於克讓乎克讓之還京師也<lb/>
士大夫以言為贈者甚衆然徒以詞語相諛恱而已此<lb/>
可加於好名之人而不可陳於有識之士況有識之士<lb/>
如吾克讓乃可以詞語相諛恱耶予是用復為之言以<lb/>
<pb n="KR4e0010_WYG_006-24b"/>
道吾愛助之意抑非克讓久相知則予言亦豈若是過<lb/>
情也哉<lb/>
　　　送沈仲達序<lb/>
昔太史公言法家者流嚴而寡恩其信然哉以予觀之<lb/>
所謂嚴而寡恩者特其法之為弊如是爾茍為法家者<lb/>
操心制行一如是焉則其人必皆隂險之小人而無復<lb/>
有君子矣此豈人之情也哉漢史言張湯為吏務在深<lb/>
文舞智以禦人又以為舞文巧詆以輔法則其謂之嚴<lb/>
<pb n="KR4e0010_WYG_006-25a"/>
而寡恩宜矣然其身既致位三公其子孫又世有令望<lb/>
徳器自取爵位尊顯久而不墜迹其福祚元功儒林之<lb/>
後莫能及也抑所以致是者寧無故乎葢湯平日務揚<lb/>
人之善解人之過而史氏謂其推賢揚善固宜有後也<lb/>
夫推賢揚善君子之厚徳也而湯能之又可徒以嚴而<lb/>
寡恩少之乎且湯由文墨小吏顧知務此則夫以學士<lb/>
大夫自居身都崇貴而不復以為意者其不為湯之罪<lb/>
人也幾希吳郡沈君仲達為法家學素稱文亡害而<lb/>
<pb n="KR4e0010_WYG_006-25b"/>
兼能潤飭以儒術用是獲見知於上官至正十四年春<lb/>
都水少監施公以使事至江浙仲達實從以行久留於<lb/>
杭吾辱與㳺焉其他細行雖吾不能詳至於揚人之善<lb/>
解人之過則仲達未嘗有靳焉此夫人之所知也夫仲<lb/>
達以儒術飭吏事則固非舞文舞智之為而又身非崇<lb/>
貴乃能以推賢揚善為意其視世之為法家者相去何<lb/>
逺也有張湯之失而善足以蔽之其所致者且如此况<lb/>
無其失而有其善天之報施當何如哉此吾黨所以有<lb/>
<pb n="KR4e0010_WYG_006-26a"/>
羨於仲達而於其還贈言所為作也贈言為詩總若干<lb/>
篇而予輒以不腆之言為之序葢非特於仲達私有羨<lb/>
焉將因以為今世為法家者之勸云爾<lb/>
　　　送詹君序<lb/>
台之臨海有詹君者悃愊而無華朴茂而淵靜習通孔<lb/>
孟之學而兼精岐黄之術邦人莫不敬服之葢其鄉之<lb/>
隠君子也甲午之春漫㳺錢唐與予同假館宗陽宫間<lb/>
爲予言曰吾老矣無所求於世矣然吾觀夫人之生於<lb/>
<pb n="KR4e0010_WYG_006-26b"/>
今世者亦何其不幸也國家太平日久一旦寇盜蜂起<lb/>
而天下遽苦於兵葢自天子之大臣以及於羣僚庶士<lb/>
而京畿中原以及乎邉疆絶徼無有貴賤尊卑皆不遑<lb/>
奠安而己不勝其弊矣吾於是時僻處吾鄉乃得自放<lb/>
於山窮水絶之境戰征不接於耳目差科不及於門户<lb/>
詩書以教吾之子弟藥劑以濟人之菑害耕有稼穡居<lb/>
有屋廬摘芳釣鮮尋幽探㝠起居無時惟適之安吾於<lb/>
世復何求焉顧吾雖老誠亦今世之幸民也歟吾且歸<lb/>
<pb n="KR4e0010_WYG_006-27a"/>
矣子尚有以語我哉予聞之昔之隠君子不羣乎俗而<lb/>
未嘗離乎俗葆真練性銷聲養粹以樂其天所謂有道<lb/>
之士雖古或希也意者大山長谷之間必有其人而未<lb/>
之見而今乃於君見之若君者豈特為世之幸民而已<lb/>
乎君之歸也其從子居文率諸公賦詩為贈而屬予書<lb/>
君之言以序之昔者詩人嘆賢者之隠遁而不可致也<lb/>
作詩曰考槃在澗碩人之寛又曰皎皎白駒在彼空谷<lb/>
諸公之詩其亦用此意哉<lb/>
<pb n="KR4e0010_WYG_006-27b"/>
　　　送吏部貟外郎伊君序<lb/>
國家數年以来亦可謂多事矣十一年兖濟之間塞決<lb/>
河十三年京畿之内開營田二者皆大役其費累鉅萬<lb/>
而猶幸有利存焉然自十二年以来頻嵗用兵天下騷<lb/>
動丞相御史大夫以國之柱石相繼董師宗王重臣莫<lb/>
不總戎於外雖寇盜寖就殄滅而國用之費已不可勝<lb/>
計今長淮東西大江左右勍敵猶在兵未可以遽弭凡<lb/>
轉輸供億縣官不足則盡徵諸民而所在之民大札大<lb/>
<pb n="KR4e0010_WYG_006-28a"/>
侵之餘存者無幾創痍未瘳悉刳剔脂髓以應上之科<lb/>
斂又楮幣者天下之大命也而乃沮不克行上下均知<lb/>
其弊莫或有以救之而朝廷之上綱紀法度且日紛更<lb/>
而未己國家之多事莫此時為然矣然而事變之殷盛<lb/>
世所不免抑所以弛張彌綸之者其猶在於人乎是故<lb/>
天地之大也萬物之衆也而位之育之者皆夫人之責<lb/>
也此君子之學所以貴乎用世也賈誼之言曰天下大<lb/>
器也今人之置器置之安處則安置諸危處則危天下<lb/>
<pb n="KR4e0010_WYG_006-28b"/>
之情與器亡以異在天子之所置之又曰慶賞以勸善<lb/>
刑罰以懲惡先王執此之政堅如金石行此之令信如<lb/>
四時據此之公無私如天地陸䞇之言曰捨己以從衆<lb/>
違欲以遵道總天下之志以助聰眀順天下之心以施<lb/>
教令又曰均貨財以同欲惜名器以賞功行三術去七<lb/>
患以覈羣材致八利除六失以嚴守備嗚呼二子之言<lb/>
可謂經國之要道匡時之急務無媿於用世之學者矣<lb/>
賈陸之學於是不行於世已久今日之告吾君者其亦<lb/>
<pb n="KR4e0010_WYG_006-29a"/>
有出於此者乎不出於此而欲以圗今日之治安吾知<lb/>
其為難矣此予於伊嚕布哈君之行所以重有望也君<lb/>
起家進士歴仕外服乃入為王官今年春以吏部貟外<lb/>
郎和䨀於江浙尋丁太夫人憂朝廷謂其材猷優著時<lb/>
用所急奏使起復君既襄大事遂詔北上君親之道殆<lb/>
兩盡矣是行也其所繫為甚重守一官効一職不足以<lb/>
為君之能能以賈陸之告君者為吾君告庶幾上不負<lb/>
其君下不負所學矣乎夫當天下多事之時自山林草<lb/>
<pb n="KR4e0010_WYG_006-29b"/>
野之士孰不思有以自獻而況以名卿為吾君相之所<lb/>
信用者哉詩曰無競維人四方其訓之予敢誦是言以<lb/>
為贈<lb/>
　　　宣城貢公文集序<lb/>
國朝統一海㝢氣運混合鴻生碩儒先後輩出文章之<lb/>
作實有以昭一代之治化葢自兩漢以下莫於斯為盛<lb/>
矣當至元大徳間有若陵川郝文忠公栁城姚文公東<lb/>
平閻文康公豫章程文憲公呉興趙文敏公皆以前代<lb/>
<pb n="KR4e0010_WYG_006-30a"/>
遺老值國家之興運其文龎蔚質奥最為近古延祐以<lb/>
後則有臨川吳文正公巴西鄧文肅公清河元文敏公<lb/>
四明袁文清公浚儀馬文貞公侍講蜀郡虞公尚書襄<lb/>
隂王公其文典雅富潤益肆以宏而其時則承平浸久<lb/>
豐亨豫大極盛之際也今天子元統以来致治為尤盛<lb/>
而文學之士至於今則遂以日繼淪謝而幾於寥寥矣<lb/>
如廣陽宋正獻豫章掲文安公待制東陽栁公承㫖濟<lb/>
南張公参政趙郡蘇公皆不可復作而承㫖廬陵歐陽<lb/>
<pb n="KR4e0010_WYG_006-30b"/>
公諭徳東明李公侍講金華黄公雖巋然猶存而亦既<lb/>
老矣其方嚮任用而擅文章之名者唯吾宣城貢<lb/>
公乎公之先君文靖公在延祐中與諸公齊名公克承<lb/>
家學又蚤㳺上庠受業諸公門故其問學培植深厚見<lb/>
於文章者氣充而能暢詞嚴而有體講道學則精而不<lb/>
鑿陳政理則辨而不夸誠足以成一家之言而繼前人<lb/>
之緒矣後之欲知一代治化之盛者此其有不足徵者<lb/>
乎雖然公之所表見不特文章而已其於政事尤長也<lb/>
<pb n="KR4e0010_WYG_006-31a"/>
其為理官治行最列郡其為御史所論列皆天下之大<lb/>
務居夏官則奉詔覈驛户於北境列水衡則朝廷復以<lb/>
中原餫饟之事倚之凡其所至輒有偉績不可遽數也<lb/>
大抵政事文章本一揆也達事情而號令明執法度而<lb/>
賞罰允此政事也而文章豈外是乎嗚呼兩漢逺矣考<lb/>
之唐宋論文章則韓文公歐陽文忠公論政事則陸宣<lb/>
公范文正公而已公之文章實追韓歐之法其於政事<lb/>
不猶陸范之志哉抑非韓歐不施於政事而陸范不著<lb/>
<pb n="KR4e0010_WYG_006-31b"/>
於文章也就其所長合而求之斯為善論公者矣夫讀<lb/>
其文必也論其人求其人必也論其世故禕序公之集<lb/>
因得以具述焉公名師泰字泰甫起家國子學生累遷<lb/>
官兩入翰林為應奉遷宣文閣授經郎陞翰林侍制除<lb/>
國子司業遂為吏部郎中拜監察御史尋陞侍郎復入<lb/>
吏部俄遷兵部侍郎出為都水庸田使今遷福建閩海<lb/>
道肅政㢘訪使云<lb/>
　　　木巖禪師語録序<lb/>
<pb n="KR4e0010_WYG_006-32a"/>
佛法行於中土千二百九十餘年為其學者離為異門<lb/>
曰禪曰教曰律凡三焉教以明理性之要而簡冊之載<lb/>
為至詳律以示開遮之義而科條之著為甚備若夫不<lb/>
立文字單提直指而使人明心見性以成佛則唯禪學<lb/>
為然所謂教外别傳者也葢自菩提達摩以摩訶迦葉<lb/>
所得無上正法東至直接上根其後支分為二而心印<lb/>
獨傳於曹溪派别為五而宗風大振於臨濟而得人之<lb/>
衆莫臨濟一宗為盛矣七傳至於楊岐白雲五祖圓悟<lb/>
<pb n="KR4e0010_WYG_006-32b"/>
誠所謂不立一法根源直絶者乎悟之傳有虎丘隆公<lb/>
大恵杲公皆卓然樹立教道於故宋南渡之初東南禪<lb/>
門之盛冠絶於一時而隆之傳為應菴華公宻菴傑公<lb/>
破菴先公無凖範公及雪巖欽公盖五世矣當宋之季<lb/>
年宗門耆宿相繼淪謝欽公獨毅然自任以斯道之重<lb/>
得其傳者是為虚谷陵公公遭逢聖時䝉被帝眷其道<lb/>
尤為光顯而其上首弟子則吾木巖植禪師是己師之<lb/>
入其室也非唯叅決其心要而且兼傳其文印故其為<lb/>
<pb n="KR4e0010_WYG_006-33a"/>
道無所不同於公焉初師出世於寧之西峯既主袁之<lb/>
仰山而今遷居杭之慧雲門人集其三㑹所說日用動<lb/>
作之語用故事次第而録之謂師之道雖不専任乎言<lb/>
語之間而因其言語之所及亦可以知其道之所存也<lb/>
然竊觀師之言機鋒峻峭誠足以唘學人之領解至其<lb/>
敷演之切告戒之嚴則所謂教律者其道亦不外是焉<lb/>
夫何近時禪學之弊其徒唯口耳之是務襲取昔人之<lb/>
言語迭相師用誣己而罔人脫略方便顛倒真實而莫<lb/>
<pb n="KR4e0010_WYG_006-33b"/>
之或省然則於一大事果何相與乎學者於師之言語<lb/>
茍能以筌蹄視之庶幾目擊而道存矣陵公與師皆予<lb/>
同里人予生也後不及登公之門而於師幸有㳺從之<lb/>
雅始述其淵源之所自以序其語録焉<lb/>
　　　送笪生序<lb/>
笪惟芳氏以旃䝉大荒落之嵗夏五月自處来昇過余<lb/>
僦舎言曰某無佀獲交於夫子竊願有請也昇吾父母<lb/>
邦也笪邦之著姓世有聞人吾曽大父龍渠府君大父<lb/>
<pb n="KR4e0010_WYG_006-34a"/>
溧陽府君二世墳墓咸在城南十里飛溪之原自吾父<lb/>
去官他郡由廣而閩晚調處之龍泉尹又為推官處州<lb/>
以卒某也從宦而游遂為東西南北之人於是去昇十<lb/>
有七年矣昔之吾父之沒也適時多艱不克反葬以從<lb/>
先世之兆域因即龍泉以葬而築室奉吾母居焉葢吾<lb/>
視龍泉猶鄉土矣今兹之来當干戈攘搶之後凡名宗<lb/>
貴𦙍其堂坊馬鬛之所在無弗毁也而吾先世兆域封<lb/>
識宛然若有非偶然者展省之餘低徊彷徨愴焉懐思<lb/>
<pb n="KR4e0010_WYG_006-34b"/>
吾不忍舎以去也狐正丘首代馬依風物之情也而吾<lb/>
奚忍而去也雖然龍泉吾先人體魄之所托而又吾母<lb/>
在焉其不可以莫之去也吾將安處此耶夫子愛我也<lb/>
者尚有以教之也言訖泫然流涕不能已余為之言曰<lb/>
嘗聞諸禮士之去國止之者曰奈何去墳墓也子路之<lb/>
去魯也顔子俾之哭於墓而後行是古之人未嘗不以不<lb/>
得守其墳墓為戚也禮曰樂樂其所自生禮不忘其本<lb/>
其是之謂也中世以来士大夫以官為家於是捐親戚<lb/>
<pb n="KR4e0010_WYG_006-35a"/>
去墳墓者往往而是然論者不皆以禮絶之者以其情<lb/>
之不得已也情有不得已故禮有常又有變也昌黎韓<lb/>
子廬陵歐陽子唐宋二大儒也韓子幼孤仕居於京先<lb/>
世墳墓之在河陽者或時往省而已歐陽子葬其親於<lb/>
鄉而宦留中朝又居潁上葢終身不復返其鄉焉是皆<lb/>
情之不得已處乎禮之變者也今吾子先世墳墓雖在<lb/>
昇而親之葬則於處也由親以逮疏自近以及逺禮之<lb/>
常也子去而之處以守其親之冢舎而間以時来昇即<lb/>
<pb n="KR4e0010_WYG_006-35b"/>
其祖墓展省焉既為乎韓子之所嘗為而又為歐陽子<lb/>
之所不能為揆之於禮處乎變而不失其常殆庶乎其<lb/>
可也子其擇於是而處之而吾烏以教子哉惟芳再拜<lb/>
謝曰美矣哉子之言之也某無佀敢不奉以周旋以終<lb/>
吾身以昭吾子孫雖然願著之簡以為遺庶其不忘也<lb/>
乃次第書之以歸之惟芳<lb/>
　　　棣鄂軒詩序<lb/>
蕭山為縣地偏而俗尚質其人之能自奮於學以有聞<lb/>
<pb n="KR4e0010_WYG_006-36a"/>
於時者未嘗數數然也然縣當呉越之衝四方賓客之<lb/>
往来者皆㳺焉其人耳目之所接氣習之所漸染亦無<lb/>
異處乎名都大邑之間矣縣人有包氏兄弟者所謂能<lb/>
自奮於學而又樂從四方之賓客相與㳺焉者也包氏<lb/>
之先家山隂来居蕭山今再世其先府君無恙時扁其<lb/>
兄弟燕居之軒曰棣鄂望其兄弟恩義之相親也於是<lb/>
其兄弟者皆先訓是奉其為兄者躬門户之責以芘覆<lb/>
諸弟而逸之以學而為弟者刻志問學不敢懈有以承<lb/>
<pb n="KR4e0010_WYG_006-36b"/>
其兄焉故君子以為包氏兄弟能無負其先人之訓居<lb/>
乎斯軒庶幾其無愧矣且小雅詩人言人兄弟之親厚<lb/>
獨托興於常棣華鄂之韡韡何哉說者謂其華能覆鄂<lb/>
能承也夫茍兄以恩覆弟弟以敬承兄相親而榮顯不<lb/>
有似其華鄂之韡韡者乎嗟乎世之人能有感於華鄂<lb/>
之承覆而念兄弟之不可以不相親則孝友之習將天<lb/>
下人人有之不獨於包氏見之矣昔唐世有花樹韋氏<lb/>
者兄弟衆多最親厚皆貴顯嘗制宗㑹法每退食必飲<lb/>
<pb n="KR4e0010_WYG_006-37a"/>
花下以為常當時岑參諸人為賦韋家花樹歌稱其一<lb/>
門華鄂之盛流傳於今未冺也今包氏兄弟雖家居未<lb/>
顯用而能相親厚將有以見於世安知昔之稱韋氏者<lb/>
不復以稱包氏耶說者盖謂人欲致韡韡之盛莫如兄<lb/>
弟之相親兄弟相親則致榮顯也其言豈欺我哉包氏<lb/>
斯軒劉君伯温為之記而作者又爭為之歌詩其兄弟<lb/>
所與㳺者皆一時之選歌詩之作豈岑參其人乎予不<lb/>
佞因本諸詩人之意以為序包氏兄弟凡五人予所與<lb/>
<pb n="KR4e0010_WYG_006-37b"/>
游者與直與善也<lb/>
　　　南昌李氏譜序<lb/>
南昌李氏系出唐宗室其先世家肇慶之四㑹縣者曰<lb/>
三八府君譜軼其名實生宥玫宥玫生保延保延生士<lb/>
㢘四世皆不顯士㢘生積中宋元豐三年進士歴官殿<lb/>
中侍御史元祐間以直言入黨籍謫居南昌因家焉積<lb/>
中生良弼衛尉丞良弼生安國尚書户部侍郎安國生<lb/>
七子大性端明殿學士吏部尚書諡清恵大異乾道二<lb/>
<pb n="KR4e0010_WYG_006-38a"/>
年進士寳謨閣學士大理乾道五年進士朝奉郎知真<lb/>
州大東龍圖閣學士兵部侍郎大鎮朝奉郎大原朝散<lb/>
大夫知衡州大成承議郎知衢州西安縣大性生伯恭<lb/>
朝散郎知臨安府餘杭縣伯恭生宏規朝奉郎贛州通<lb/>
判宏規生以能仕元為從仕郎彬州宜章縣尹以能生<lb/>
福祖福祖生宗頤仕國朝為國子學正自侍御而下九<lb/>
世皆為南昌人此其世次之大略也李氏族固有譜頃<lb/>
年兵戈之餘幾散失不傳宗頤乃博加搜訪而詮次之<lb/>
<pb n="KR4e0010_WYG_006-38b"/>
以為成書因屬予序其首嗚呼古稱世其家者非世其<lb/>
爵禄之為貴而世其道徳為貴也漢袁楊之四世五公<lb/>
非以太尉司徒而稱之也晉王謝之百世卿族非以<lb/>
丞相太傳而稱之也誠以其名徳之重髙風盛烈為世<lb/>
楷範載篤其慶以預大其緒此世家之所為貴也余觀<lb/>
李氏自侍御以直道正行為古遺直及戸部清恵寳謨<lb/>
龍圗父子兄弟又以清才粹徳為時名卿信史所載先<lb/>
後相望而後之承之者又悉能以學業自植至於宗頤<lb/>
<pb n="KR4e0010_WYG_006-39a"/>
益祗厥紹而弗殞其家聲雖古所謂世其道徳者何以<lb/>
尚此七葉列㦸三世珥貂曽是以為貴乎故予序其譜<lb/>
特著其世次使覽者因得而詳焉<lb/>
　　　義烏龔氏家乗序<lb/>
義烏龔氏方冊所載系出漢渤海太守遂之後傳至諱<lb/>
孟舒者仕陳太建中拜太中大夫河南觀察使歴世變<lb/>
故遷徙靡常其詳莫究逮宋南渡後諱寔府君居縣之<lb/>
西郛松門里子六人皆從東萊吕成公游鄉之先達俞<lb/>
<pb n="KR4e0010_WYG_006-39b"/>
公良能目之曰六瑞孫九人有諱明之淳熙中仕宣教<lb/>
郎服銀緋明之從弟諱應之登嘉定進士第仕至右史<lb/>
中大夫直寳謨閣封金華縣開國男食邑三百户應之<lb/>
從子曰軾紹箕裘之業明五經號五登士又曰康仕太<lb/>
學學録曰愷仕直閣侍御史自是蔚為衣冠之望族矣<lb/>
六世孫原善懼其族大而譜逸也於是撰為家乗一巻<lb/>
乃倣司馬遷年表之法畫而為圖字名卒葬咸具䟽之<lb/>
既成復屬予序予與原善有世姻之好知其序系所從<lb/>
<pb n="KR4e0010_WYG_006-40a"/>
来者逺乃為之序曰夫氏族古者史官之所記也皆原<lb/>
於世本公子譜二書則本春秋左氏傳則因生賜姓胙<lb/>
土命氏及以字以諡以官以邑五者而已後世得姓氏<lb/>
多至三十二類益淆亂而難明況襲氏冐姓之不一者<lb/>
乎毋怪乎附録之不足徵也今原善推原本始而惓惓<lb/>
於譜諜不敢忘則尊祖敬宗之道藹然可見亦可謂賢<lb/>
也已因為序其世㳄繫諸篇首使其子孫有考焉原善<lb/>
字仲寳方以積累世其家業鄉稱為善士云<lb/>
<pb n="KR4e0010_WYG_006-40b"/>
　　　送伯達王君序<lb/>
禕至正戊子己丑嵗客燕東時臨川王君伯達先在焉<lb/>
伯達善為古文辭名稱籍甚禕得而内交甚相好也明<lb/>
年禕南還已而天下兵起南北阻絶不相聞問者二十<lb/>
年賴今天子以神武定天下㝢内混一於是伯達今年<lb/>
春自勝國来南京禕乃得與伯達復相會因知伯逹擢庚<lb/>
子進士第歴京學提舉國子助教入翰林為編修復遷<lb/>
成均為博士効官累年積階至五品然伯達雖有官爵<lb/>
<pb n="KR4e0010_WYG_006-41a"/>
可以為身榮而與余亦皆髮種種矣相與慨然者久之<lb/>
㑹天子重名節以厲天下有㫖俾凡大夫士自勝國至<lb/>
者皆聽還鄉里使得遂其志焉伯達即束行李翩然西<lb/>
歸吾黨之士莫得而留之也吾聞昔者詩人歎賢者之<lb/>
去而不留也為之詩曰皎皎白駒食我場苗縶之維之<lb/>
以永今朝盖欲其留之甚也又曰毋金玉爾音而有遐<lb/>
心言欲其毋相忘於久逺也嗟乎伯達之歸吾不得而<lb/>
留之矣伯達尚毋棄我而有遐心哉於是書之為序以<lb/>
<pb n="KR4e0010_WYG_006-41b"/>
贈伯達<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王忠文集巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>王忠文集目録</head>
    <p>
<pb n="KR4e0010_WYG_000-1a"/>
欽定四庫全書　　　　　集部六<lb/>
　王忠文集目録　　　　　别集類五<hi>明</hi>
　　巻一<lb/>
　　　賦<lb/>
　　　四言詩<lb/>
　　　五言古詩<lb/>
　　巻二<lb/>
　　　五言古詩<lb/>
<pb n="KR4e0010_WYG_000-1b"/>
　　　五言律<lb/>
　　　五言排律<lb/>
　　　七言古詩<lb/>
　　　七言律<lb/>
　　　七言排律<lb/>
　　巻三<lb/>
　　　七言絶<lb/>
　　　歌<lb/>
<pb n="KR4e0010_WYG_000-2a"/>
　　　曲<lb/>
　　巻四<lb/>
　　　論<lb/>
　　　辯<lb/>
　　　原<lb/>
　　巻五<lb/>
　　　序<lb/>
　　巻六<lb/>
<pb n="KR4e0010_WYG_000-2b"/>
　　　序<lb/>
　　巻七<lb/>
　　　序<lb/>
　　巻八<lb/>
　　　記<lb/>
　　巻九<lb/>
　　　記<lb/>
　　巻十<lb/>
<pb n="KR4e0010_WYG_000-3a"/>
　　　記<lb/>
　　巻十一<lb/>
　　　記<lb/>
　　巻十二<lb/>
　　　詔<lb/>
　　　制<lb/>
　　　誥<lb/>
　　　表<lb/>
<pb n="KR4e0010_WYG_000-3b"/>
　　　檄<lb/>
　　　銘<lb/>
　　巻十三<lb/>
　　　擬<lb/>
　　巻十四<lb/>
　　　擬<lb/>
　　　操<lb/>
　　巻十五<lb/>
<pb n="KR4e0010_WYG_000-4a"/>
　　　議<lb/>
　　　賛<lb/>
　　　頌<lb/>
　　　箴<lb/>
　　巻十六<lb/>
　　　碑<lb/>
　　　書<lb/>
　　巻十七<lb/>
<pb n="KR4e0010_WYG_000-4b"/>
　　　題䟦<lb/>
　　　辭<lb/>
　　巻十八<lb/>
　　　雜著<lb/>
　　巻十九<lb/>
　　　雜著<lb/>
　　巻二十<lb/>
　　　雜著<lb/>
<pb n="KR4e0010_WYG_000-5a"/>
　　巻二十一<lb/>
　　　傳<lb/>
　　巻二十二<lb/>
　　　傳<lb/>
　　　字説<lb/>
　　　行狀<lb/>
　　巻二十三<lb/>
　　　哀辭<lb/>
<pb n="KR4e0010_WYG_000-5b"/>
　　　誄<lb/>
　　　祭文<lb/>
　　　墓誌銘<lb/>
　　巻二十四<lb/>
　　　墓誌銘<lb/>
　　　墓表<lb/>
　　　　<hi>臣</hi>等謹案王忠文集二十四巻明王禕撰禕<lb/>
　　　　字子充義烏人官至翰林待制使雲南梁王<lb/>
<pb n="KR4e0010_WYG_000-6a"/>
　　　　殉節死事迹具明史本傳是集前十二巻舊<lb/>
　　　　題鄱陽劉傑編輯廬陵劉同校正十三巻以<lb/>
　　　　下則編輯者改題同校正者改題傑意二人<lb/>
　　　　各刋其半歟傑即正統六年為義烏丞時表<lb/>
　　　　禕之忠於朝得贈官賜謚者也禕有華川前<lb/>
　　　　集十巻後集十巻此本巻端胡翰胡行簡二<lb/>
　　　　序皆為前集作宋濓蘇伯衡二序皆為後集<lb/>
　　　　作其楊士竒一序則為此本作也禕師黄溍<lb/>
<pb n="KR4e0010_WYG_000-6b"/>
　　　　友宋濓學有淵源故其文醇朴閎肆有宋人<lb/>
　　　　軌範濓序稱其文凡三變初年所作幅程廣<lb/>
　　　　而運化宏壯年出㳺之後氣象益以沉雄暨<lb/>
　　　　四十以後乃渾然天成條理不爽可謂知禕<lb/>
　　　　之深矣集中多代擬古人之作盖學文之時<lb/>
　　　　設身處地以殫揣摩之功者非㳺戯筆也乾<lb/>
　　　　隆四十三年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4e0010_WYG_000-7a"/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0010_WYG_000-8a"/>
王忠文集原序<lb/>
古之為士者文行皆備而必行為之本故三代以上文<lb/>
最髙古而無以文名者其所本不係於文也秦漢以来<lb/>
士始有專以文名如㦯違道畔義君子不道也楊子雲<lb/>
劇秦羙新是已若斷斷焉發於忠君愛親之誠讀之使<lb/>
人感激奮發希慕之不置雖去之千載猶目前然者諸<lb/>
葛武侯之出師李令伯之陳情是已近數百年来士多<lb/>
喜讀韓文公歐陽文忠公蘇文忠公之文要皆本其立<lb/>
<pb n="KR4e0010_WYG_000-8b"/>
朝大節炳炳焉有以振發人心者也我國家隆興之初<lb/>
金華宋公景濓王公子充相繼入翰林持文柄時詔修<lb/>
元史二公皆任總裁巋然一代之望也已而王公以翰<lb/>
林待制奉命招諭雲南之未下者至則以天命人心從<lb/>
違吉㓙之道反覆開諭其人初已嚮服㑹有倔疆拒命<lb/>
者公奮義死之後十年天兵下雲南王公死事始暴白<lb/>
於中朝然旌褒之澤未及也皇上嗣大統之五年義烏<lb/>
丞劉傑白其忠于朝下諏於衆而信詔贈翰林學士奉<lb/>
<pb n="KR4e0010_WYG_000-9a"/>
議大夫賜諡忠文於是距公之死七十年矣命下之日<lb/>
輿論欣快葢忠孝人人性分所固有者為天下者必表<lb/>
章之以正人心善俗化治道所係也其㦯晦於前而必<lb/>
彰於後者天道顯忠佑善雖久逺必不爽也傑又輯王<lb/>
公平素之文將刻以傳屬予序公之文蚤有聲於勝國<lb/>
時旣入國朝首見用於朝廷於郊廟宋學士諸公序之<lb/>
詳矣予特錄其死節事以著其文之本也嗚呼王公之<lb/>
死以使命葢與唐顔魯公同魯公之書傳於後雖片楮<lb/>
<pb n="KR4e0010_WYG_000-9b"/>
尺素人得之千金不易矧文者至理要道之所寓乎其<lb/>
傳無疑也公名禕義烏人死年五十有二傑所建白十<lb/>
事采用其九論公死事在焉其亦可為逹於政體者矣<lb/>
廬陵楊士竒序<lb/>
<pb n="KR4e0010_WYG_000-10a"/>
王忠文前集原序<lb/>
吾婺以學術稱者在至元中則金公吉甫胡公汲仲為<lb/>
之倡汲仲之後則許公益之桞公道傳黄公晉卿吴公<lb/>
正傳胡公古愚卓立並起而張公子長陳公君采王公<lb/>
叔善又皆彬彬和附於下當南北混一方地數萬里人<lb/>
物不可以億計而言文獻之緒者以婺為首稱則是數<lb/>
君子實表礪焉逮至正以後黄公猶秉筆居中朝於是<lb/>
淪謝殆盡而得吾子充紹其聲光子充黄公里中子也<lb/>
<pb n="KR4e0010_WYG_000-10b"/>
嘗負其所有渉濤江㳺吴中者久之又自吴踰淮泝黄<lb/>
河而北逹于燕趙留輦轂之下乆之嘗用薦者檢討經<lb/>
筵編修史舘訖無所遇合傫然布衣耳然自京師及四<lb/>
方之士不問識與不識見其文者莫不稱頌其美則其<lb/>
得之黄公者深矣余間謁公華川上質其所業公不以<lb/>
為不可敎引之就學退見子充英妙之氣奕奕文字間<lb/>
未嘗不駭且媿意銳欲追及之其後每見則出其文以<lb/>
示余而亦每不同雍容俯仰如冠冕佩玉周旋堂陛之<lb/>
<pb n="KR4e0010_WYG_000-11a"/>
上馳騁分布如風雲蛇鳥按兵行陣之間而音節曲折<lb/>
則與黄公如出一律勃乎水涌山立而其進未已也余<lb/>
亟讀之不暇古之君子病無聞焉非有待乎其外也待<lb/>
乎外而聞焉者則君子之不聞者多矣君子之學將以<lb/>
求道而已茍得其道則其見之立言者猶其措諸事業<lb/>
也自吾識子充埀二十年縉紳學者不必才且賢率多<lb/>
就功名以取富貴然不旋踵而摧折身䧟死地翦為俘<lb/>
囚者其人徃徃而子充幸而相見固無恙也以其所得<lb/>
<pb n="KR4e0010_WYG_000-11b"/>
者計之其取諸造物者果孰優乎今子充年壯未艾才<lb/>
氣足以有為天茍使之有位而措諸行事則不敢知由<lb/>
其所得益推而逹之古吾見其無不至矣昔汲仲有言<lb/>
千古聖賢相傳之道由斯文而知之後之千古亦將由<lb/>
斯文而知今之道上下千古其人不相及矣必待此而<lb/>
後知其道焉然則吾子充之文不可不傳也以余處其<lb/>
師友之間知之深不自知其言之過揆之於道學術之<lb/>
在吾鄉猶其在天下也吾何嫌而不樂為天下道哉同<lb/>
<pb n="KR4e0010_WYG_000-12a"/>
郡胡翰序<lb/>
㫋蒙作噩之禩余沿三史事使浙見秘監黄先生西湖<lb/>
僧舎高第弟子王君子充在焉始相識明年冬詔徴先<lb/>
生入翰林為學士子充從至京時得陪緒論又明年余<lb/>
奔祖䘮暨還燕而先生懸車告老子充且亦南歸矣深<lb/>
以不得承敎為恨又數年浮海過上虞㑹林供奉希元<lb/>
詢及浙水東人物希元稱子充之美不絶口且曰子充<lb/>
之文黄先生之文也余驅馳王事不遑細論乃今得子<lb/>
<pb n="KR4e0010_WYG_000-12b"/>
充文集而讀之其材贍其學博其識正凜然有良史風<lb/>
擬左氏史遷諸文譬之璆琳琅玕大玉夷玉襍然陳之<lb/>
于前識者知為至寳終莫敢優劣也他所著述皆温潤<lb/>
典雅成一家言攷其源委雖本之先生而超出乎規矩<lb/>
之外者葢深造自得之矣希元以與先生之文並觀余<lb/>
謂駕宋軼唐轢西漢先秦而駸駸乎三代也先生在朝<lb/>
罕所接納惟危君大朴傅君子通得相講貫二君之文<lb/>
余歸田後不能知其所至卓然可傳於世子充一人而<lb/>
<pb n="KR4e0010_WYG_000-13a"/>
已子充靜重篤厚謙恭自持其交於人乆而彌敬其敏<lb/>
於學不耻下問所謂有徳有言者於是乎見之矣余少<lb/>
也持未成之學漫仕以干祿玩愒嵗月老而無聞敲瓦<lb/>
缶於黄鐘之餘操斤斧於公輸子之側瞢不知耻於是<lb/>
乎書廬陵胡行簡序<lb/>
<pb n="KR4e0010_WYG_000-14a"/>
王忠文後集原序<lb/>
文者精醇之器也惟其醇而精則有非粗駁之流所能<lb/>
致者然謂其為精且醇焉何也近取諸身内而五藏外<lb/>
而百骸榮衛之迴連經絡之纒束各有所管攝而相為<lb/>
流通逺取諸物則夫一草木之微自根而榦自榦以達<lb/>
於柯而葉始敷焉人見其若離披而不屬也細而察之<lb/>
雖一脉縷之微皆有所附麗而無自外至者此其故何<lb/>
哉形真而體完也世之為文者多如牛毛而麟角未之<lb/>
<pb n="KR4e0010_WYG_000-14b"/>
或見者有若美丈夫然眉目如畫而貼牛耳以為司聽<lb/>
貞栢蒼寒方不可狎玩乃綴芍藥翹于枝顛非惟弗之<lb/>
類縱炮鸞以為膠而欲其聫繫尚可得耶論文至此雖<lb/>
若甚易而實為至難其能無愧於斯者惟烏傷王君子<lb/>
充之為然乎子充少濂一十二嵗頗觀其幼時所為文<lb/>
幅程廣而運化𢎞光燄奕奕起諸公間譬之搆厦屋者<lb/>
揣材甚夥而基緒亦以廣矣及齒踰弱齡輙出㳺浙東<lb/>
西復渡江渉淮歴齊魯之墟至燕代而休焉所見喬嶽<lb/>
<pb n="KR4e0010_WYG_000-15a"/>
長河摩日月而盪雲烟精神翕然與之㝠㑹故其為文<lb/>
波浪湧而魚龍張風霆流而雨雹集五采競明而十日<lb/>
並照譬之臺閣已建楹礎駢列觚稜髙騫而氣象益以<lb/>
沉雄薦紳之徒咸以為不可企仰而子充自視則猶欿<lb/>
然也於是退藏重山宻林中愈沉酣於古而宻體於方<lb/>
今凡天人之理性命之奥皆肆其𤣥覽而養厥靈淳其<lb/>
學遂底于成而年亦已踰四十矣故其為文渾然天成<lb/>
而條理弗爽使人挹之而逾深味之而弗竭其平日華<lb/>
<pb n="KR4e0010_WYG_000-15b"/>
綺豪放之習至是刋落殆盡譬之堂戺嚴邃左爼豆而<lb/>
右瑟琴鴻生鉅夫冠冕佩玉雍容揖遜於其間而閭巷<lb/>
布韋之士欲望其餘光有不可得非其一而弗二宻而<lb/>
不繁而造夫精醇之域者其孰能與於此哉烏傷有四<lb/>
君子曰喻叔竒何茂恭陳徳先喻季直皆以文鳴于近<lb/>
代蔚茂汪洋固不可涯涘若以子充厠於其中濂未知<lb/>
其孰為之先而孰為之後非深知子充者鮮不以斯言<lb/>
為過情也如濂不敏與子充同受業黄文獻公之門亦<lb/>
<pb n="KR4e0010_WYG_000-16a"/>
嘗有志於文辭海内作者無不得觀之每讀子充之文<lb/>
獨心醉神融若飲醇酎子充亦以濂為知已俾序後集<lb/>
之首簡昔者雷雅州嗜老泉蘓公之文以為天下竒才<lb/>
且欲麋珠虀芝躬執匕箸而飯其腹中恐為他饋之所<lb/>
傷也濂之愛子充揆於雅州葢有過無不及焉者序欲<lb/>
不作可乎雖筆意荒弱無所發明安知無雅州者興緣<lb/>
斯序而求子充之文不但以濂為知言而其愛䕶子充<lb/>
者要當無所不用其情也金華宋濂序<lb/>
<pb n="KR4e0010_WYG_000-16b"/>
夫聖人逺矣後世於聖人之道猶有知焉則由六經之<lb/>
作其所以載夫道者以言為之舟車也言行道由行焉<lb/>
所繫不已重乎道至於聖人矣猶不能無言而况君子<lb/>
乎是故學於道而有得焉修辭以惠後之學者其言雖<lb/>
未至於經其意則不悖於聖人矣葢道也者妙而不可<lb/>
見者也與其得於心人無得而見焉孰若言以傳之已<lb/>
有得也人亦有聞故古君子一是皆以立言為事豈非<lb/>
成己成物之一端歟自宋南渡以來尚論學術之懿未<lb/>
<pb n="KR4e0010_WYG_000-17a"/>
有過於吾婺者也上下數百年作者徃禪來續至于今<lb/>
而華川王先生出焉先生以絶人之資承家傳之舊而<lb/>
與侍講黄文獻公居同里㳺其門最乆心傳指授悉得<lb/>
其藴奥且山林之日長考索之精造詣之深尤非諸人<lb/>
所能及故發而為文温温乎其純雅恢恢乎其<graphic n="KR2719" url="https://raw.githubusercontent.com/kanripo/KR-Gaiji/master/images/KR2719.png" mimeType="image/png"/>辨秩<lb/>
秩乎其宻察也而要其歸無不本扵經者可謂有徳有<lb/>
言之君子非歟文為華川集前後各十巻前集胡君翰既<lb/>
序以傳先生復俾伯衡序之于後伯衡少先生八嵗蚤<lb/>
<pb n="KR4e0010_WYG_000-17b"/>
又不能忘情於科目訓詁箋註名物度數是講是肄以<lb/>
追世好殆二十年後厲志於古學又不得碩師造就之<lb/>
視先生之夙有譽於斯文起敬起愧之不暇尚何能賛<lb/>
一辭哉雖然窮鄉晚進仰望先生之風采而莫之見也<lb/>
想聞先生之議論而莫之及也得覩其言語文章以觀<lb/>
其志之所存學之所至道之所成庶㡬有所啓廸焉此<lb/>
固先生立言之微意也傳曰誦其詩讀其書不知其人<lb/>
可乎然則求知先生者夫亦徴諸其文而已矣眉山蘇<lb/>
<pb n="KR4e0010_WYG_000-18a"/>
伯衡序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王忠文集巻二十二</head> <lb/>
    <p>
<pb n="KR4e0010_WYG_022-1a"/>
欽定四庫全書<lb/>
　王忠文集巻二十二<lb/>
　　　　　　　　　　　　　明　王禕　撰<lb/>
　　傳<lb/>
　　　友琴生傳<lb/>
友琴生姓朱氏字原良金華人也六世祖漢上先生震<lb/>
以善易名至生克紹世業篤志讀書然不屑為章句學<lb/>
而藝文之事咸精其能自三代秦漢六朝隋唐五季金<lb/>
<pb n="KR4e0010_WYG_022-1b"/>
宋以迄於今凡鐘鼎敦彛鬲卣壘尊玩用服御之器金<lb/>
鏤石刻繆章鳥篆楷𨽻之文圖畫之属悉能究其本末<lb/>
鑒其真贗今世以好古博雅稱者深所推服以故士大<lb/>
夫樂與之遊而善其所居室蕭然絶塵不留他長物惟<lb/>
置琴其中曰古人吾所尚友也雖然古人逺矣琴者古<lb/>
人性情之所寓吾視之猶古人焉耳其不足為吾友乎<lb/>
因自號曰友琴生又嘗語人曰昔歐陽子號六一居士<lb/>
謂一琴一壺一碁金石遺文一千巻書一萬巻與已為<lb/>
<pb n="KR4e0010_WYG_022-2a"/>
六也夫身至貴也混五物而俱六是失己也琴至古也<lb/>
儕五物而各一是失物也要之皆非也今吾獨取琴而<lb/>
友視之友德之義不庶幾歟於是人咸謂生為善取友<lb/>
云<lb/>
論曰昔先師朱徽公有琴名雪夜賓嘗勒銘其腹以遺<lb/>
丞相王魯公其辭曰養君中和之正性禁爾忿欲之邪<lb/>
心乾坤無私物有則我獨與子鈎其深至哉言乎言琴<lb/>
之用者無以加於是矣原良魯公里中子也以琴為友<lb/>
<pb n="KR4e0010_WYG_022-2b"/>
其能服膺徽公之言者耶<lb/>
　　　喻夫人傳<lb/>
喻夫人者諱德常字可貞當塗人也喻縣大姓也家素<lb/>
饒於貲父汝政仕嘗管財賦有五女子夫人長且賢甚<lb/>
愛之慎擇所宜歸者於是同里陶先生安方以文學名<lb/>
乃以夫人歸焉先生風檢清邃平居惟篤志問學著書<lb/>
以為業而夫人善理家事無鉅細皆井井有條用是先<lb/>
生得不以猥務𤨏故嬰其心日致力於文藝所造益深<lb/>
<pb n="KR4e0010_WYG_022-3a"/>
矣夫人雅不愛華飾嵗時歸寧四女弟皆適巨室服御<lb/>
競侈靡夫人素粧靜儀處其間意澹如也先生既領鄉<lb/>
薦親戚里黨皆來賀夫人曾不以為喜及下第歸夫人<lb/>
亦無有不悦之色或問之夫人曰乖逢得失是有命焉奚<lb/>
必置欣戚其間也暨先生居宰垣躋政路禄俸之入充<lb/>
足矣而夫人奉身益亷處家益簡薄唯承祭祀延賔客<lb/>
則必致其豐常戒家人曰夫君有儉徳今幸顯榮吾所<lb/>
以相之者敢不愈加謹乎初夫人逮事其姑徐徐性嚴<lb/>
<pb n="KR4e0010_WYG_022-3b"/>
重夫人事之備極恭巽鷄鳴盥櫛畢即詣前候起居已<lb/>
乃具甘㫖以進左右承順每事必得其驩心徐以夫人<lb/>
事之至也每語人曰昔吾事吾舅姑謂我盡婦道臨終<lb/>
祝曰新婦事我善我且死無以為新婦報願新婦有子<lb/>
婦亦如新婦善事我也舅言今其驗矣先生適他往而<lb/>
姑属疾夫人親鬻藥晝夜扶掖衣久不解帶及卒哀毁<lb/>
過情而治䘮無違禮暨從宦金陵請其母與俱母辭曰<lb/>
吾甚戀鄉土今逺行恐以骸骨累汝也夫人謂時亂田<lb/>
<pb n="KR4e0010_WYG_022-4a"/>
野非所安力請以行未幾其族殱於兵而母獨得以天<lb/>
年終養生送死於禮尤無闕二子晟昱既授經延名師<lb/>
教之先生夙夜在公無休暇義方之訓出於夫人居多<lb/>
夫人秉志袛柔察理明亮而閑習於禮法閨門之内肅<lb/>
然有容蓋其在父母家稱賢女相其夫稱賢婦而教子<lb/>
稱賢母先生自窮居以至顯達凡所與遊皆當世名人<lb/>
莫不知其有資於内助而夫人之為賢也夫人卒年四<lb/>
十有七賢而不夀咸嗟悼之<lb/>
<pb n="KR4e0010_WYG_022-4b"/>
贊曰配偶福之原也是故君子重之孔子刪詩殷雷雞<lb/>
鳴之篇與關雎葛覃並列於國風者以其能儆戒相成<lb/>
勸以義也嗚呼室家能義以為勸儆戒以相成此固配<lb/>
偶所為賢家之所由昌歟以予所聞若喻夫人者蓋有<lb/>
之矣其羣行之懿足以輔敎而導世故具著之于篇<lb/>
　　　熊孝子傳<lb/>
熊孝子者名仁瞻唐洪州海昏縣人也性至孝仕為左<lb/>
衛府叅軍袁州宜春縣丞䘮母奉柩而歸卜宅兆於縣<lb/>
<pb n="KR4e0010_WYG_022-5a"/>
西之歸義鄉而其地岡阜峻險䘮轝莫能致也仁瞻念<lb/>
非水道不可達誓傾家訾掘地為川以通江方庀工俄<lb/>
而天大雨水自墓旁近地湧出成川與江流接舟以得<lb/>
達而窀穸之事遂矣既葬結廬墓側居六年有慈烏來<lb/>
巢共稱異焉於是江西觀察使路嗣恭列其孝友以聞<lb/>
大歴十年秋勅旌表其門閭仁瞻後再調江州司户又<lb/>
遷越州蕭山縣令卒官年七十有三世因名其川曰孝<lb/>
子港橋曰孝感橋所居里門曰孝錫坊海昏至宋改建<lb/>
<pb n="KR4e0010_WYG_022-5b"/>
昌𨽻南康軍淳熈六年新安朱熹守南康首命有司依<lb/>
准勅令護其墓且遣使祭之其文曰熹假守兹土攷諸<lb/>
圖經以求此邦前賢潛德隠行之實於建昌得陳大中<lb/>
大夫司馬嵩從事中郎司馬延義以及熊君皆以孝德<lb/>
聞而熊君精誠所感獨致涌水成川之應私心竊敬仰<lb/>
焉乃復以其事請于朝有㫖洊加旌表既而嘉禾陸德<lb/>
輿來為守聞而嘆曰熊孝子事前守朱文公之所表章<lb/>
也吾其敢不成其志則大書有唐熊氏旌表門閭八字<lb/>
<pb n="KR4e0010_WYG_022-6a"/>
勒諸石俾縣令鄭作承新作其里門厥後為守令者咸<lb/>
護視之惟謹莫或能廢也孝子子孫相繼緜延至于今<lb/>
十一世矣<lb/>
太史氏曰余家烏傷縣縣人有顔氏者秦人也蓋葬其<lb/>
親而躬負土焉羣烏銜土來助烏吻皆傷故漢即其地<lb/>
縣且名之至唐又改名義烏表孝行也及余得建昌熊<lb/>
孝子事至慈烏來巢與吾顔氏事頗相類為之於邑久<lb/>
之因竊嘆曰至哉孝乎一念之烈其感物固如是夫傳<lb/>
<pb n="KR4e0010_WYG_022-6b"/>
曰孝弟之至通於神明信哉<lb/>
　　　蘇君小傳<lb/>
蘇君名友龍字伯䕫婺之金華人其先眉之眉山人也<lb/>
眉山蘇氏其顯自文公及其二子文忠文定始文定之<lb/>
長子遲以工部侍郎徽猷閣待制守婺有惠政移知處<lb/>
州婺民告于朝乞還守婺乃復以吏部侍郎帶前職知<lb/>
婺州卒贈少傅葬蘭谿之紫岩鄉因家金華而子孫遂<lb/>
為婺州人矣少傅生龍圖閣直學士廣南東路經略使<lb/>
<pb n="KR4e0010_WYG_022-7a"/>
贈少保簡少保生江東提刑秘閣修撰大理卿諤大理<lb/>
二子吏部郎中江西提刑林金溪知縣鬱吏部生顯謨<lb/>
閣待制知撫州熈撫州生兩淮轉運司幹辦公事圭運<lb/>
幹生淮安主簿鎮金溪以吏部次子温州通判照為子<lb/>
生嘉禾縣令在嘉禾生泉谷處士鎬處士德祐太學生<lb/>
也宋亡歸隠于家至元中諸生就徵皆拜官處士獨不<lb/>
起以文學風誼名重當世生六子君為次而淮安無嗣<lb/>
因命君後淮安君生十載而孤母夫人潘鞠而敎之俾<lb/>
<pb n="KR4e0010_WYG_022-7b"/>
有成立君亦重自奮厲積學砥行籍然有名聲乃見推<lb/>
擇試吏以選得從事閩中憲府遷廣東憲府掾又掾閩<lb/>
中宣閫遂由行宣政院辟江浙行中書省掾用累考及<lb/>
格調紹興路蕭山縣尹又除紹興總管府經歴不上階<lb/>
自承事郎轉文林郎行樞宻院照磨遂陞朝列大夫浙<lb/>
行省左右司都事君在閩廣時憲使有以亷介為同列<lb/>
所搆者御史劾之章未至同列即命君奪其印言綱紀<lb/>
不可紊章未至印不可奪而憲使亦摭同列罪狀有左<lb/>
<pb n="KR4e0010_WYG_022-8a"/>
驗欲逮繫之君復言持憲度而自相詆毁非所宜憲使<lb/>
聴之俱賴以免連江縣有唐縣令孔戣所鑿湖溉田五<lb/>
萬畝戣又置並湖田百畝令民永以租入治湖隄嵗久<lb/>
事廢君白上官徴累嵗逋租治之並湖之田賴以有成<lb/>
又歸學田之奪於豪民者以贍士士論稱之廣東宣憲<lb/>
二府嵗科南海番禺兩縣田出錢以給宴饗曰分田錢<lb/>
吏因侵漁無度以為常民不堪甚君白除之民大稱慶<lb/>
朝廷歳給諸郡新鈔而憲府監諸郡燒舊鈔如法舊憲<lb/>
<pb n="KR4e0010_WYG_022-8b"/>
使為廣東守者獨不為燒積十五年司鈔者不得代君<lb/>
奮然建議燒之鈔庫官率妻子羅拜以去汀冦逼漳州<lb/>
君往督漳為守禦計吏欲籍民為兵君曰我為安民來<lb/>
奈何擾民也閱軍籍得放逸者二千使率以為備城守<lb/>
既固進兵擊之獲其首亂者他將略為己功君不以為<lb/>
言其在浙省實掌漕事江浙嵗運粮三百萬石給京師<lb/>
而漕官悉恃勢凌州郡强取贏無錫州獨不與則誣其<lb/>
糧惡不宜上供以激怒宰臣宰臣怒欲加罪本州君慨<lb/>
<pb n="KR4e0010_WYG_022-9a"/>
然曰吾為掾而使上官用法失平是負掾矣白遣官驗<lb/>
視得實事乃解海冦作亂行省發官粟募民船載軍往<lb/>
捕之船未盡發而冦降遂議徵前所募粟君以船已為<lb/>
官募而官不用則責不在船户且其既發則食粟殆盡<lb/>
而復徵之是陷之罪也不若止徵船之未發者宰臣韙<lb/>
其言其在蕭山適嵗祲發常平倉廪以賑民同列或泥<lb/>
常執不可君曰以官粟活民何不可者盡發賑之民得<lb/>
活者數萬計縣無社稷壇而風伯雨師壇前令售釋氏<lb/>
<pb n="KR4e0010_WYG_022-9b"/>
為浮圖君曰吾任民社之寄此而不䘏何以令為乃度<lb/>
地置壇壝具准令式吏胥或執官府短長為民害咸置<lb/>
之於理訟牒有及婦女者必斥去之居二年政績大著<lb/>
郡府常以旁近州獄諉之讞諸暨守奉命賜老人帛慢<lb/>
不親以授里胥因匿之事覺檄君按之君究其實守得<lb/>
無贓罪而定罪如本條州人有東西鄰爭斫風所㧞大<lb/>
木者州罪東鄰東鄰不直詣府訟府以其事下君往其<lb/>
地詢之則木乃南鄰無主木也乃遂以前罪罪西鄰而<lb/>
<pb n="KR4e0010_WYG_022-10a"/>
木入于官其他所行事若此類甚衆㑹處州盜發君奉<lb/>
文告招撫之既平而樞宻分院治于處君留樞属因留<lb/>
處者久及遷職都司則時已不可為因謝事而歸徜徉<lb/>
家林或漫㳺金陵日以書史自娛情之所觸輒聲於詩<lb/>
不屑事雕刻為工也初文公歸葬於蜀文忠文定俱葬<lb/>
汝之郟城子孫阻逺不克時展省而婺之有蘇氏自少<lb/>
傅始而文忠之孫給事中嶠亦嘗守婺處士乃率族人<lb/>
為祠宇合祀之且表坊門曰景蘇君念烝嘗之事久或<lb/>
<pb n="KR4e0010_WYG_022-10b"/>
不能繼議各割田摠其嵗入以為資族人皆從之間嘗<lb/>
至京師將留官于朝庶幾得將指使由陜西道漢中以<lb/>
入蜀展謁先塋訪族人以通譜牒然後出歸峽經襄陽<lb/>
抵河南以拜二蘇公之墓而後歸而適時已多故志弗<lb/>
克遂年亦且己老矣每言及輒慨然君歴官法當推恩<lb/>
父母不可得尤以為憾誓不辱其先因自號曰栗齋言<lb/>
謹且畏以自志也君今年七十有二康健如五六十嵗<lb/>
人生六子其第三子伯衡至正癸夘鄉進士有文學最<lb/>
<pb n="KR4e0010_WYG_022-11a"/>
知名<lb/>
左史王褘曰蘇氏之所從來逺矣唐世自趙入蜀隠約<lb/>
數世至宋之盛而文公父子者出及其自蜀居婺則光<lb/>
顯又累世當元之盛而君以生蓋上下不啻五百餘年<lb/>
矣昔文公與二子至京也翰林歐陽脩薦之以故名大<lb/>
顯以其父子皆知名故時稱文公為老蘇余聞伯衡舉<lb/>
進士赴禮部君與俱行是時歐陽𤣥在翰林亦亟稱揚<lb/>
之而一時復以昔時稱文公者為君稱至今以為美談<lb/>
<pb n="KR4e0010_WYG_022-11b"/>
也語曰莫為之先雖美而弗彰莫為之後雖盛而弗傳<lb/>
豈謂是耶嗟乎蘇氏之澤蓋未艾也<lb/>
　　　瑯瑘山人傳<lb/>
瑯瑘山人者姓范名常其字子權滁州人也滁為城環<lb/>
以平岡漫阜而瑯瑘山獨巍然峙於西南去城可七八<lb/>
里范君世家滁瑯瑘山人所為號也初君之大父酉新<lb/>
有學行當宋季仕不大顯學者稱之曰青山先生至君<lb/>
復能世其學隠居不求知於時而時亦無能知之者今<lb/>
<pb n="KR4e0010_WYG_022-12a"/>
天子起兵淮右也首得滁君即杖策謁軍門上知滁人<lb/>
之賢者獨范君與語意合留置幕下有所疑即以問君<lb/>
君每以實對輒稱㫖而羣雄角立天下勢未定上命君<lb/>
為辭以禱上帝有奉天征討慮弗合於天心等語深契<lb/>
上心既而上渡江取姑孰君以帥閫都事贊軍政留姑<lb/>
孰又移毗陵及維揚㑹姑孰闕守遂命君守姑孰以簡<lb/>
易寛厚為政居三年民親愛之既去久思之猶不忘洪<lb/>
武建元上既即天子位銳意於稽古禮文命君為翰林<lb/>
<pb n="KR4e0010_WYG_022-12b"/>
直學士制禮作樂之事多委之尋以病謝事去嵗餘上<lb/>
念舊臣在者如君無幾有㫖徵詣闕俾仍任前職君頓<lb/>
首謝曰陛下之眷臣至矣臣雖老且病敢不竭力以事<lb/>
陛下上每宴閑命儒臣列坐賦詩以為樂君輒操觚揮<lb/>
翰先成以獻上笑曰老范之詩質朴而無華不亦類其<lb/>
為人者乎尋遷起居注起居注者古左右司之職記人<lb/>
君之言動者也於是其任益親宻矣君適有足疾數在<lb/>
告上即傳㫖令其善自愛又賜以安車俾其出入勿與<lb/>
<pb n="KR4e0010_WYG_022-13a"/>
衆人同時人榮之或問范君曰山人隠者之稱也今君<lb/>
朝夕在天子左右為侍從臣奈何用隠者之稱為稱乎<lb/>
君囅然應之曰子豈知人哉人之志固各有在者吾今<lb/>
雖忝列從臣抑鄉土之念誰能忘之顧吾犬馬之齒且<lb/>
益衰暮他日天子倘矜憐之則首邱之願可終遂矣是<lb/>
則山人之稱固吾所以志也而奚不可哉於是或者乃<lb/>
知其意所在云<lb/>
太史氏曰余適滁登瑯瑘山愛其林壑深美因問滁父<lb/>
<pb n="KR4e0010_WYG_022-13b"/>
老以山所從得名或曰晉武帝平吳瑯瑘王伷出滁中<lb/>
故山因名瑯瑘也或曰晉元帝之為瑯瑘王也蓋嘗避<lb/>
地居此山用是得名以余論之伷雖出滁中未嘗駐此<lb/>
山山何故因而名當元帝時中國亂元帝將渡江故避<lb/>
居此後既稱帝江表人故即其故號為山名耳山上石<lb/>
墨遺迹尚存此其尤可驗者也及余考地理書見其所<lb/>
載各不同而李清臣言瑯瑘名甲天下予故因論次范<lb/>
君事具著之于篇<lb/>
<pb n="KR4e0010_WYG_022-14a"/>
　　　趙賢母傳<lb/>
賢母趙夫人徽姓葉氏婺之金華人也父曰謹翁用儒<lb/>
學起家以承務郎温州路同知瑞安州事致仕夫人幼<lb/>
承家學習聞詩禮之訓懿聲淑譽早見稱婣戚間年及<lb/>
筓歸趙氏為嗣滋字子潤之配趙氏宋秦悼王之後也<lb/>
世有属籍宋亡家日以微夫人為趙氏婦逮事其舅姑<lb/>
克盡婦道舅姑有不悅輒惶懼跼蹐若無所容其身者<lb/>
而子潤純厚人也業醫常急於濟人未嘗與人較財利<lb/>
<pb n="KR4e0010_WYG_022-14b"/>
用是其家益匱夫人處之恒裕如營甘㫖為養曲盡其<lb/>
道舅姑不知家之為貧也舅姑之䘮以貧故窀穸之事<lb/>
久未克舉夫人言及輒泫然流涕不懌動竟日亡何而子<lb/>
潤死夫人治䘮無違禮哀毁如不欲生子潤之死夫人<lb/>
年四十有七矣有子四人曰古愚古怡古恒古忱而幼<lb/>
者猶在襁褓中夫人承其夫遺命以教子為先務躬績紡<lb/>
以易食以長以育其子亦不知家之貧也且日早作治<lb/>
家事督諸子就學夜必焚燭課誦讀至夜分不寐以為<lb/>
<pb n="KR4e0010_WYG_022-15a"/>
常平昔所聞嘉言善行每懇懇與諸子言之唯恐其不<lb/>
有成也由是諸子皆重自奮厲植業砥行有聞于鄉邦<lb/>
而古怡尤勇於為義以善士稱於是趙氏自其高曾以<lb/>
下未葬者凡七䘮夫人常為古怡言若等藉祖宗之靈<lb/>
克有成立而先世遺魄猶未入土吾與若等情事之未<lb/>
伸天地間罪人也古怡乃奔走經營購得吉壤於北山<lb/>
夫容峰之原舉諸䘮盡葬焉夫人曰若等今能成吾志<lb/>
吾無媿為趙家婦即死可以見祖宗地下矣夫人得年<lb/>
<pb n="KR4e0010_WYG_022-15b"/>
六十而卒既卒而古怡兄弟益相敦睦家産日豐裕嘗<lb/>
異㸑而食矣古怡曰不可兄弟一體耳有無不可異也<lb/>
乃復合食而同居焉鄉人曰趙氏之尚義其賢母之教<lb/>
乎夫人卒今且餘十年鄉人之稱賢母者必曰趙氏趙<lb/>
氏云四子者古恒已卒四女皆適士族孫男四孫女四<lb/>
皆尚幼<lb/>
左史王禕曰余聞長老言金華趙氏宋宗室異時嘗貴<lb/>
盛矣國亡家遂衰趙氏不絶如綫有節婦徐者實能再<lb/>
<pb n="KR4e0010_WYG_022-16a"/>
造其家而趙氏以有蓋再世而又得賢母焉是何趙氏<lb/>
閨門之多賢也傳曰配偶福之原也家之有福有不原<lb/>
於斯者乎余觀賢母善教其子若無甚難行者然夷考<lb/>
其行雖詩書所載何加焉以其可以軌世範俗也故具<lb/>
著之于篇<lb/>
　　字説<lb/>
　　　宋瓉字説<lb/>
吾友宋君景濓之令子瓚將冠以書來告曰願吾子之<lb/>
<pb n="KR4e0010_WYG_022-16b"/>
教之也予既禮辭不獲則為製其字曰仲圭而序其説<lb/>
曰天下之器無不適於用也而用於宗廟之中者為貴<lb/>
宗廟之器均之為貴也吾獨以瓚為尤貴焉是故祭莫<lb/>
先於祼也既祼以求神乃迎牲而畢事而所謂祼者實<lb/>
用鬱鬯之酒瓚以注之也詩曰瑟彼玉瓚黄流在中是<lb/>
也以故六尊六彞凡以酌齊酒兩敦四璉六瑚八簋凡<lb/>
以盛黍稷而莫瓚為尤貴矣然人徒知其黄金勺青金<lb/>
外朱中龍首華美而有容而不知圭以為之柄所為貴<lb/>
<pb n="KR4e0010_WYG_022-17a"/>
者在此而不在彼也稽之於禮有圭瓚璋瓚之别而典<lb/>
瑞蓋曰祼圭有瓚春秋外傳亦以瓚為鬯圭是則祼之<lb/>
用資乎瓚而瓚之實重乎圭也吾故於宗廟之器辨其<lb/>
用與其實知瓚之為尤貴也吾故配名於瓚而字之以<lb/>
圭也雖然瓚之用以為尤貴可也而尤未免於可器也<lb/>
局於可器則雖以夷吾之仁子貢之達而其用有窮吾<lb/>
未見其可也必也充之至於不可器斯其為成德之君<lb/>
子矣詩不云乎豈弟君子福禄攸降吾之期于爾瓚者<lb/>
<pb n="KR4e0010_WYG_022-17b"/>
不其在此歟<lb/>
　　　金存字説<lb/>
孟子曰人之所以異於禽獸者幾希庶民去之君子存<lb/>
之予嘗疑其言為過論夫人之與禽獸相去逺矣天地<lb/>
之塞吾其體帥吾其氣仁義禮智以為之性君臣父子<lb/>
夫婦長㓜朋友以為之教而推其用至於位天地育萬<lb/>
物而後已視夫羽毛鱗介羣羣焉而生逐逐焉而死者<lb/>
相去顧不甚逺矣乎而以所謂存與不存即以人與禽<lb/>
<pb n="KR4e0010_WYG_022-18a"/>
獸相去為不逺不亦過乎及吾久而思之徵之於人驗<lb/>
之於己然後知孟子之言天下之至論也何也天之卑<lb/>
我以形而使我以心馭也亦曰存其所以為人之道焉<lb/>
爾存之之道奈何全夫仁義禮智之性而由乎君臣父<lb/>
子夫婦長㓜朋友之教而已仁義禮智之性全於中君<lb/>
臣父子夫婦長幼朋友之教由於外而後吾身可與天<lb/>
地並立而無媿斯其盡為人之道焉茍弗能然則亦自<lb/>
遏其躬而已爾自遏其躬者非天之與我者有歉也吾<lb/>
<pb n="KR4e0010_WYG_022-18b"/>
則自致之也是則名雖為人實何異於禽獸哉其猶異<lb/>
於禽獸焉者圓首方趾而已爾被褐食粟而已爾吾故<lb/>
曰孟子此言天下之至論也吾友金德元之長子其名<lb/>
曰存而朋友復字之曰思存吾故推孟子之説以告之<lb/>
嗚呼存與不存間不容髪而相去之逺若此思存其尚<lb/>
知所警哉<lb/>
　　　戴琦字說<lb/>
錢唐戴君徳剛命其嗣子之名曰琦既冠其執友高則<lb/>
<pb n="KR4e0010_WYG_022-19a"/>
誠先生製其字曰景韓而其師胡龍臣先生属予紬繹<lb/>
其字之之義予惟古人命名製字或因乎物或因乎事<lb/>
㫖各不同因乎物者孔鯉之類也因乎事者鄭寤生之<lb/>
類也至于後世復有因其人以為名字者仲淹者王通<lb/>
之字范希文慕其人以之為名焉亮者諸葛孔明之名<lb/>
陶潛慕其人以之為字焉是故名之以紀其生字之以<lb/>
尊其名者古今之所重固不可茍焉而已也今夫琦美<lb/>
玉之别稱而宋有大儒君子曰魏國忠獻韓公實嘗以<lb/>
<pb n="KR4e0010_WYG_022-19b"/>
為名公當東都盛時光輔三朝咸有一德其豐功偉烈<lb/>
雖伊尹周公無以尚之今戴生因其名以為名豈不以<lb/>
謂舜何人也予何人也有為者亦若是韓何人哉希之<lb/>
則是故居之而不讓歟雖然慕其人而名其名將必傚<lb/>
其人而稱其名詩不云乎高山仰止景行行止後人而<lb/>
不先哲之是傚而欲其徳之成業之就吾未之見也高<lb/>
先生之以景韓字生也所以教生尊其尊賢其賢之意<lb/>
亦既至矣生其敬承之生質美而好學夫茍充其志而<lb/>
<pb n="KR4e0010_WYG_022-20a"/>
而資之以無倦强其力而致之以不止毋以先哲爲不<lb/>
可及而日圖企及之則其所成就何可量也生其尚敬<lb/>
承之哉<lb/>
　　　續喜聞過説<lb/>
人不能以無過也人而至於堯舜可謂至矣而猶或不<lb/>
能以無過焉况其學焉而未至者乎是故聖人未嘗以<lb/>
有故絶人而每以改過望其人蓋其忠恕之至也故嘗<lb/>
論之君子之過也非有意為之也非有意於為過故有<lb/>
<pb n="KR4e0010_WYG_022-20b"/>
過必思於速改然而君子之欲改過也其必先於知過<lb/>
己有過不能以自知也其必先於聞過過之在己常人<lb/>
所惡聞惡聞己過則人孰肯以告之人之肯以其過告<lb/>
之者由己之喜於聞過也是故喜聞過則必樂於知過<lb/>
樂於知過則必不憚於改過過而能改則寡過矣過而<lb/>
能寡則可以至於無過矣無過非聖人不能也聖如堯<lb/>
舜而猶謂其不能以無過蓋甚言無過之不易能也嗚<lb/>
呼由聞過而知過由知過而改過由改過而寡過由寡<lb/>
<pb n="KR4e0010_WYG_022-21a"/>
過而無過此聖賢學問始終之序歟吾觀聖門弟子亦<lb/>
衆矣三千之徒四科之目孰非學聖人之道者其於過<lb/>
行過言宜若鮮矣而喜聞過者惟仲由不貳過者惟顔<lb/>
子其故何哉蓋仲由以勇顔子以仁惟勇也故喜聞於<lb/>
過而有過則快於速改惟仁也故其於私欲能止之於<lb/>
始萌絶之於未形不貳之於言行也不貳過則寡過之<lb/>
謂矣若仲由者雖未至於寡過夫既喜於聞過茍力行<lb/>
之於寡過乎何有嗚呼學者不有志於聖賢則已苟有<lb/>
<pb n="KR4e0010_WYG_022-21b"/>
志焉而庶幾自立於無過之地其必自仲由之喜聞過<lb/>
始矣溧水劉君彦肅有志於學者也所居之室題其額<lb/>
曰喜聞過曰吾朝夕以自厲也京口俞先生既演繹其<lb/>
義以為説他日彦肅且復徵予言予因論其大要發先<lb/>
生之所未及豈獨復於君庶亦以自厲云爾作續喜聞<lb/>
過説<lb/>
　　行狀<lb/>
　　　南稜先生行述<lb/>
<pb n="KR4e0010_WYG_022-22a"/>
公諱炎澤字威仲姓王氏學者因其别號尊稱之曰南<lb/>
稜先生維王氏世為太原之邦人五季時有仕為節度<lb/>
使曰彦超者自㑹稽避地家于婺之義烏其後遂為義<lb/>
烏人所居鄉曰鳳林族大以衍世稱鳳林王氏公十世<lb/>
祖固登皇祐五年進士第卒官恩陽令宋三百年義烏<lb/>
第進士者自恩陽始八世祖從用七世祖恱贈宣奉大<lb/>
夫二子曰永年曰喬年永年紹聖元年進士仕京師為<lb/>
國子博士嘗定居於濟南終中大夫知福州文安縣開<lb/>
<pb n="KR4e0010_WYG_022-22b"/>
國男贈正議大夫是生通判嘉興府贈金紫光禄大夫<lb/>
鑄從政郎嚴州司法㕘軍儔喬年不仕是生承奉郎濤<lb/>
光禄府君之子寧提舉廣東常平茶鹽贈中散大夫寅<lb/>
歴知宜連藤栁峽饒江七州積階朝請大夫承奉府君<lb/>
之子寓江東轉運司幹辦公事餘以賞延入官通朝籍<lb/>
剖郡符者不可悉數運幹府君則公之高祖也曾祖誠<lb/>
祖衛道奕世載徳弗顯于時考濟景定二年應薦為國<lb/>
子免解進士妣葉氏軍器監丞䕫路轉運判官蓁之孫<lb/>
<pb n="KR4e0010_WYG_022-23a"/>
女通齋先生由庚之女也公生於寳祐癸丑自㓜岐嶷<lb/>
不凡稍長治舉子業有聲鄉邦既乃肆力於聖賢之學<lb/>
蓋自恩陽府君受業安定胡先生之門厥後累世皆顓<lb/>
門為儒淵源之傳既有所本而通齋為王大父學於徐<lb/>
文清公僑文清考定朱子門人也其風聲氣習之所傳<lb/>
感發尤多矣公當運去物改之後窮居約處操行益堅<lb/>
殊無仕進意開門授徒户外之屨至無所容久之部使<lb/>
者薦其行義乃起為東陽常山兩縣儒學教諭遷石峽<lb/>
<pb n="KR4e0010_WYG_022-23b"/>
書院山長所至皆以善教養得士譽居石峽嵗餘即棄<lb/>
官而歸於是年已幾七十矣優游家林日以經史自娛<lb/>
祁寒盛暑手不釋巻然常苦嗽疾至順壬申八月十三<lb/>
日竟以不起享年八十公性端慤狀貌偉然言論磊落<lb/>
如震雷驚霆傾豁洞達而見諸行事平直正大又如青<lb/>
天白日無所隠蔽人莫不畏伏而敬信之於書無所不<lb/>
讀唯求通其大義為學者講説不支離穿鑿以為精其<lb/>
文質直簡暢而理勝為主詩歌則思冲澹而氣渾厚緣<lb/>
<pb n="KR4e0010_WYG_022-24a"/>
情托物一以寓之雅不屑事雕刻藻繪以為工也所著<lb/>
摠二十巻曰南稜類稿藏于家初進士府君無嗣為之<lb/>
嗣者不克紹其業更選於族人得公以為子田廬俾公<lb/>
盡有之公固辭曰夫為人後者貴能紹先業耳田廬非<lb/>
所計也而田廬或不均先業未有不因以墮者進士府<lb/>
君賢其言卒成其志族黨素以是多之公娶傅氏先三<lb/>
十年卒子男二人長良玉浙江鄉貢副榜進士為衢州<lb/>
常山縣儒學教諭次良珉女三人適傅保許俊傅亨孫<lb/>
<pb n="KR4e0010_WYG_022-24b"/>
男四人裕禕補初皆業儒女一人適俞有慶公卒後其<lb/>
年十月日葬于縣南崇徳鄉湖陽山先塋之次以傅氏<lb/>
祔嗚呼公葬既久而懸繂之石猶無文以刻流風餘範<lb/>
日就湮沒禕實懼焉是用疏其平生梗槩及世系里貫<lb/>
年夀卒葬之詳如右尚維有道徳能文章者論次而褒<lb/>
顯之不朽之託庶幾有在云爾<lb/>
　　　謝君章行述<lb/>
君章姓謝氏諱煥君章其字贑之寧都人祖諱復新父<lb/>
<pb n="KR4e0010_WYG_022-25a"/>
諱仁居皆隠德弗仕君章少好學長通儒術而長於詩<lb/>
志倜儻尚氣節與人交不務為茍合論議不肯詘人下<lb/>
年二十有三挾所有遊京師京師賢士大夫皆樂與之<lb/>
交居頃之一旦告所與游者曰吾無故而心忽悸得無<lb/>
吾親或有故乎即徑歸至家母果死君章服喪盡哀<lb/>
既免喪建昌府經歴清江彭君某聞君章名遣幣馬<lb/>
迎之為其子師翰林待制京兆杜公本嘗過彭君與君<lb/>
章話甚合盛稱道之未幾彭君死君章不逺數百里護<lb/>
<pb n="KR4e0010_WYG_022-25b"/>
其䘮以還既而里居鬱鬱不樂乃復遊京師名譽益聞<lb/>
諸公間户部司討達爾瑪君慕君章之賢親執弟子禮<lb/>
居數嵗意倦游又徑歸屏居故廬若將終身焉今國子<lb/>
助教大梁黄君昭為令於廣之新會有政聲君章以事<lb/>
蹐其邑一見即相契惜君章之才不得試乃資而勸之<lb/>
又復遊京師至是達官要人多有知君章矣大都留守<lb/>
判官段君定僧首闢館延君章君章與段君處凡七年<lb/>
段君所以為君章地者甚至既以名力薦于殿中侍御<lb/>
<pb n="KR4e0010_WYG_022-26a"/>
史額森呼圖克君而集賢直學士始興麥公文貴復列其學<lb/>
行薦于丞相太平公於是丞相方銳意收用天下人才<lb/>
額森呼圖克君以丞相子又樂推轂士父子間得君章喜<lb/>
甚亟欲甄録之㑹麥公有疾君章感其知己躬親鬻藥<lb/>
若子弟然因染病反就寓舎遽不起至正九年二月四<lb/>
日也行年四十有一段君為具衣衾買棺以歛殯于文<lb/>
明門外是嵗六月其子高生適從君章之友南豐張君<lb/>
烜來京師將奉柩以歸而貧無以為資段君為出重賻<lb/>
<pb n="KR4e0010_WYG_022-26b"/>
而黄君復來謁選乃與張君及四明倪君鉦共經紀之<lb/>
蓋倪君久交君章與張君皆勇於為義者高生賴之故<lb/>
克歸葬于其鄉君章娶黄氏子男二人長即高生次賢<lb/>
生君章之游京師也嘗有諸王召見君章君章見之引<lb/>
巵酒為夀王坐飲不為禮君章復引進酒曰王宗室重<lb/>
臣視一介布衣不翅草芥嚮之不禮於僕固宜然布衣<lb/>
以分則賤以道則尊故與王公實敵禮然則王雖尊不<lb/>
宜於僕不為禮也今王誠能致禮於僕則尊賢下士之<lb/>
<pb n="KR4e0010_WYG_022-27a"/>
名王有之矣王歎賞其言為避席以飲授經郎臨川危<lb/>
君素嘗偕君章謁時貴危君謙退固讓不敢坐上坐君<lb/>
章笑曰吾布衣也貴賤之際無所嫌敢坐諸君右遂坐<lb/>
上坐無所詘蓋君章平日豪俠自負類如此人用是多<lb/>
之然亦因是無所就以至於死亦可哀也已予因述其<lb/>
行而著於篇使世之人如有如君章而不得遂其志者<lb/>
其皆全矣夫善於文者當必有所發揚使君章託以為<lb/>
不朽矣<lb/>
<pb n="KR4e0010_WYG_022-27b"/>
　　　趙君行狀<lb/>
君諱必璇字仲寳姓趙氏九世祖曰宋周恭肅王元儼<lb/>
建炎初其子孫隨躡南渡有官至開府贈少保者譜軼<lb/>
其諱始來居蘭溪子孫遂為今蘭溪州人高祖諱不棄<lb/>
通奉大夫太乙宫使曾祖諱善素武經郎主管建康府<lb/>
崇禧觀祖諱汝鐈通春秋學授迪功郎充國史院檢閱<lb/>
累任州縣以練習法令中其選轉從政郎潭州司法參<lb/>
軍自司法而上既逺有屬籍且世以文章起家簮紱蟬<lb/>
<pb n="KR4e0010_WYG_022-28a"/>
聨極鄉閭之榮盛考諱崇晉承宋學淵源之懿鬱為醇<lb/>
儒未及仕而國事已非乃隱德不耀有子三人君其次<lb/>
也君性警敏而量寛𢎞局度凝重循循退讓有古人風<lb/>
讀經史能通大義善於辭令終日言論亹亹不倦而談<lb/>
辯捷出如珠貫矢發皆中倫理其分剖是非啇確成敗<lb/>
又如燭照數計而龜卜莫或有遺聴者靡不厭服自幼<lb/>
為祖母徐夫人所鍾愛夫人年踰八十猶康疆無恙君<lb/>
致養唯謹嘗寢疾便穢手自浣滌奏圃常抱擕之夫人<lb/>
<pb n="KR4e0010_WYG_022-28b"/>
感其志行朝夕以籲天而語人必嘉嘆不已及夫人與<lb/>
考君相繼殁君服䘮哀毁窀穸之事力經紀之不以煩<lb/>
諸父昆弟後家日饒裕嵗時祭祀未嘗不追慕流涕痛<lb/>
親之不待而奉養之不逮也君年壯盛時尚氣節為人<lb/>
排難解紛不遺餘力親戚里黨聚訟方殷君一言之頃<lb/>
能使之忿釋怨消由是有搆爭者往往不直于官而唯<lb/>
君言是直同里蕭氏伯仲於君為内外兄弟以分財不<lb/>
均致訟賄賂盛行互結勢援君中立不阿左右救援卒<lb/>
<pb n="KR4e0010_WYG_022-29a"/>
全其家來仕是州者賴君明達政體熟諳物情有疑事<lb/>
必從君詢訪而南行臺侍御史洛陽秦公江西亷訪使<lb/>
范陽張公與君交尤深君至晚嵗乃專事沈黙務為含<lb/>
容與物無忤人有忤君者亦不以介意無賢不肖皆得<lb/>
其驩心大飢貸細民粟適嵗大祲無所償次年有秋咸<lb/>
倍息徵之君歎曰比嵗民阻饑得免於流亡者十不二<lb/>
三今雖小稔忍即重困之乎凡貸於君者盡原其息為<lb/>
粟九百石大盜逼境居民逃避山谷間無賴之徒託名<lb/>
<pb n="KR4e0010_WYG_022-29b"/>
團結因事摽掠事定皆抵罪君凡所至必諭之禍福相<lb/>
率相化得逺於罪戾者甚衆君平居撫族姻有惠接賔<lb/>
客有禮慶弔之儀不廢於閭左鄉黨益以是多之其故<lb/>
第在州南更即舊阯以建新宇將終老其間自號曰松<lb/>
坡人因以松坡處士稱之焉初君少遭多難每以不及<lb/>
力學為恨常謂今逢時休明家幸給足苟不篤於教子<lb/>
何以迓續先世之遺緒哉於是米鹽細故皆身任其勞<lb/>
而使其子良恭專意於為學受業鄉先生禮部郎中吳<lb/>
<pb n="KR4e0010_WYG_022-30a"/>
公之門鉅儒鴻生如同郡待制栁公修撰張公博士胡<lb/>
公及待制京兆杜公著作永喜李公道由是州即訪館<lb/>
舎以欵延之良恭益用是磨礱浸灌克成立以文學知<lb/>
名于時矣至正乙未之春君始感𠻳疾久醫弗效起居<lb/>
如常時一日忽語家人曰吾其逝矣即起盥手足整衣<lb/>
冠正身而坐問日早暮衆以夜漏方下為對君曰不及<lb/>
眀矣良恭在旁雨泣告之曰死生之理如晝夜然吾年<lb/>
幾七袠死亦何憾然吾家詩書之澤垂三百年汝能以<lb/>
<pb n="KR4e0010_WYG_022-30b"/>
文學亢吾宗不啻足矣毋徒以泣為語訖氣息奄奄家<lb/>
人號呼良久復張目正視揮手止之翛然而逝七月己<lb/>
丑也享年六十有九君娶徐氏婦道母儀各盡其至子<lb/>
男一人即良恭女三人長適朱淳次早夭次適龔泰孫<lb/>
男二人友直友諒女四人長適潘倚餘在室君為人操<lb/>
履端慤存心制行要以不欺為本有恩於人而無徳色<lb/>
有善於己而不自表暴故識與不識服其長者然其徳<lb/>
充乎器智適於材誠使推其所有出為世用則其事功<lb/>
<pb n="KR4e0010_WYG_022-31a"/>
之建當有大過人者顧乃韜光自閟晦迹弗彰其所有<lb/>
者僅著於一鄉而不及庸顯於當世此知君者之所為<lb/>
憾至其死生之際不惑如此則雖知君者固亦莫能究<lb/>
其所造也嗚呼若君者誠可謂純明篤實之君子矣良<lb/>
恭將以丁酉二月壬申奉柩葬于州南銅山鄉塢口之<lb/>
原謂其友王禕曰吾不肖不能立身行道以顯揚先人<lb/>
之令名而先人又生無爵位不登名於史册大懼泯没<lb/>
無所託以傳于後然墓宜有銘阡宜有表用以昭揭其<lb/>
<pb n="KR4e0010_WYG_022-31b"/>
潛晦惟是志業行誼及世系里貫年夀卒葬之詳子尚<lb/>
為我序次而書之吾將有請於當世有道德能文之君<lb/>
子采擇而論撰焉禕不敢辭乃為具疏其實如右<lb/>
　　　江夫人行述<lb/>
夫人姓江氏諱愛世居於燕譜牒墜軼序系莫詳年十<lb/>
有七歸温之永嘉陳氏為贈中順大夫同僉通政院事<lb/>
騎都尉追封潁川郡伯諱芹之配初國兵南伐通政府<lb/>
君之父自中為宋大都督府行軍司馬提兵拒守汾水<lb/>
<pb n="KR4e0010_WYG_022-32a"/>
關執節以死伯父宜中為宋右丞相兼樞宻使悼宗社<lb/>
之淪覆棄官浮海去不返通政府君與其兄葭弟萍俱<lb/>
㓜育于外家婺之蘭溪楊氏世祖皇帝既取宋命物色<lb/>
丞相子弟之留江南者楊氏乃以通政府君兄弟歸於<lb/>
京師葭先卒萍寖長賜名年扎克䇿喇實事成宗為榮祿<lb/>
大夫宣政使武宗尤眷遇之特拜銀青光禄大夫大司<lb/>
徒仍以宣政使兼延慶使佩三珠虎符領土蕃宣慰使<lb/>
仁宗臨御之初司徒以官一品推恩三代於是曾祖景<lb/>
<pb n="KR4e0010_WYG_022-32b"/>
彥贈中奉大夫秘書卿護軍追封永嘉郡公諡安惠祖<lb/>
春贈資德大夫集賢學士上䕶軍追封永嘉郡公諡恭<lb/>
僖曾祖母王氏祖母楊氏並追封永嘉郡夫人司馬府<lb/>
君贈銀青榮禄大夫大司徒上柱國追封温國公諡康<lb/>
順母楊氏封温國太夫人初通政府君與司徒同侍上<lb/>
左右俱被恩寵猶未及仕奉詔至蘭溪追復故業而不<lb/>
幸遽以疾卒夫人所生子曰阿爾孟格早以門功入備宿<lb/>
衛受知于今由奉直大夫大都留守司判官陞朝列大<lb/>
<pb n="KR4e0010_WYG_022-33a"/>
夫副留守乃援著令命府君以今階官勲爵而夫人從<lb/>
封潁川郡太君夫人㓜秀慧能通孝經論語孟子諸書<lb/>
大義事府君極恭謹府君既没治䘮無違禮撫其孤既<lb/>
慈且嚴每謂陳氏故相門不可使廢學至鬻簪珥為貲<lb/>
延師以教之治家有法親䟽無間言平居留意於梵典<lb/>
日誦金剛諸經既婺居以靡他自誓因斷髪為比邱尼<lb/>
事聞宫掖賜名淨行俾祝釐内祠嵗給衣糧及侍從者<lb/>
五人至正八年十一月疾作明年五月疾革遂以其月<lb/>
<pb n="KR4e0010_WYG_022-33b"/>
某日終于京師安富坊之寓舎夀六十有三子男一人<lb/>
即阿爾孟格女一人曰娟亦為比邱尼居禁院司徒之子<lb/>
曰達幼孤夫人鞠之如己子至是同阿爾孟格奉柩南還<lb/>
而已又明年二月日附葬于蘭溪某鄉某原之兆先是<lb/>
夫人屬疾宫中問勞甚厚及至葬上命賜賻楮幣為緡<lb/>
者五千中宫所賜半之惟夫人生有淑德嬪于名閱遭<lb/>
值家難而能曲盡婦道陳氏之不墜夫人實為有功不<lb/>
宜無辭以昭示于後嗣謹用纂述其梗槩使立言君子<lb/>
<pb n="KR4e0010_WYG_022-34a"/>
得詳焉<lb/>
　　　元中憲大夫僉庸田司事致仕王公行狀<lb/>
公諱文彪字君采姓王氏系出太原其先祁人也唐末<lb/>
有諱彦超者官為節度使因避地居婺之義烏所居鄉<lb/>
曰鳳林子孫蕃衍世稱鳳林王氏宋初有自鳳林徙居<lb/>
金華郡城者五世而生本贈太師追封魯國公魯國生登<lb/>
政和二年進士奉議郎知湘隂縣贈太師追封魏國公<lb/>
魏國生四子師醇鄉貢進士贈奉議郎師心政和八年<lb/>
<pb n="KR4e0010_WYG_022-34b"/>
進士累遷給事中兼侍讀權吏部尚書除顯謨閣直學<lb/>
士知紹興府充兩浙東路安撫使爵東陽郡開國侯贈<lb/>
特進諡莊敏師古亦鄉貢進士師德宣議郎贈太師追<lb/>
封楚國公莊敏生四子其第四子為福建轉運司幹辦<lb/>
公事汾實與丞相魯國文定公淮為從兄弟幹辦生二<lb/>
子其次子杓通判嚴州實與魯齋先生文憲公柏為三<lb/>
從兄弟通判公之曾大父也大父偕父庠皇贈從仕郎<lb/>
建德路分水縣尹母郭氏封恭人自通判仕嚴因家焉<lb/>
<pb n="KR4e0010_WYG_022-35a"/>
其後遂為嚴之建德人公資性穎粹㓜篤學能通經史<lb/>
大義年十六以選掌郡學錢穀尋見推擇補郡府吏繼<lb/>
遷杭蘇二郡杭守王仲温名卿也器公為人以逺大期<lb/>
之遇以賔禮大徳丁未杭城飢公理賑事所活數萬人<lb/>
用薦者陞浙西憲府掾㑹有例憲掾南人不得用復吏<lb/>
紹興貢舉法行就試不合又吏處州陞浙江行省理問<lb/>
所令史延祐庚申出為掾福建帥府用年勞上名中書<lb/>
泰定丁夘授從仕郎温州路瑞安州判官役法久弊公<lb/>
<pb n="KR4e0010_WYG_022-35b"/>
詢諸土俗咸謂義役為可行即為第其富貧均賦之民<lb/>
大稱便大府因諉公賦旁州平陽役不閱月而畢其民<lb/>
稱便如瑞安二州役法皆久而不廢杭之鹽官海岸崩<lb/>
行省檄諸州遣官修治之公被役董其役不踰期而事<lb/>
集宰臣察其廉能辟行省掾吏其所掌多重獄每抱其<lb/>
獄稟堂上有所疑議無不立决者别曹事務常兼領之<lb/>
投牒求仕者資其造就尤多元統甲戌除承務郎處州<lb/>
路總管府經歴賛佐守貳鈐束吏属大小政務趨辦以<lb/>
<pb n="KR4e0010_WYG_022-36a"/>
期舉無缺失者其年朝廷遣官録囚行郡國公為平反<lb/>
寃獄得免死者十九人莫不稱其明允後至元庚辰遷<lb/>
贑州路摠管府推官刑獄無重輕必究心為窮竟平反<lb/>
者尤多凡經其讞議人自以不寃贑所属二州八縣其<lb/>
民好鬬而健訟往往貧者殺子女以誣巨室富者養窮<lb/>
人為親属殺以害仇家相習成風為害滋甚公下令嚴<lb/>
禁之有犯者無論情輕重悉坐死三年之間民用不敢<lb/>
犯習俗丕變於是朝廷重更守令之選部使者交章舉<lb/>
<pb n="KR4e0010_WYG_022-36b"/>
公堪其任至正丙戌除天臨路湘鄉州知州換階奉議<lb/>
大夫湘鄉界在大湖之表而臨於桐溪其民頑悍素號<lb/>
難治公至則一用禮義化之作為教條約民與共守又<lb/>
刻小學規程之書使家習而户喻學校久廢乃集俊秀<lb/>
子弟延名儒為之師使肄業學中又新作禮殿置雅樂<lb/>
聲名文物觀聴聿新州故别有義學學田五百畮豪民<lb/>
占其田而屋亦壞公為追積年之逋租而勸好義者更<lb/>
新之置師弟子員其體如州學士風翕然田政久不理<lb/>
<pb n="KR4e0010_WYG_022-37a"/>
大家與吏胥並緣為奸利詭匿其税額以避徭役而受<lb/>
役者多閭左之民公為括其實俾自陳毋有隠即有隱<lb/>
没田入官既得其實乃定著于籍用為賦役之差富貧<lb/>
以均民心恱服所在荒田募民有能耕墾者三年租税<lb/>
勿有所與而境内無曠土塘池陂堰修築以時水旱不<lb/>
復能為菑矣先是𨽻夫邏卒持文書行村落間需求貨<lb/>
賄雞犬不得寧又民有寃詣官欲自訴者奸胥輒把持<lb/>
之或嗾無賴之徒誣人以非罪公灼知其情痛繩以法<lb/>
<pb n="KR4e0010_WYG_022-37b"/>
且禁在官之人悉不得下鄉凡以訟至庭中者是非曲<lb/>
直立為辨决鈎深索隠動中其肻綮而原情制罪一本<lb/>
乎寛恕民有鄧辛者以造偽鈔繫獄公鞫之初無左驗<lb/>
也破械釋之有胡正者告其姪不率教撻之因縊死驗<lb/>
視之其死非縊實正踢中其腎致死也當正以本罪有<lb/>
譚公保者二嵗而孤家産不貲盡占於叔父公諭以理<lb/>
即以還公保有唐用者以養女嫁陳福為贅婿因勒福<lb/>
為奴福不服則誣以他罪公問之得實俾福引妻歸本<lb/>
<pb n="KR4e0010_WYG_022-38a"/>
家有豪胥以女許嫁王必忠既乃悔之嵗久不成婚必<lb/>
忠以訴公命以中人家禮納其幣當日即成婚豪民陳<lb/>
清素武斷鄉曲握持官府事家貲累鉅萬復衆募奸人<lb/>
偽造鈔其家久輒殺其人以滅口隂結大官為勢援所<lb/>
為不法人莫敢誰何公發其罪惡父子皆坐死仍籍其<lb/>
家而還其所占田土于民大抵公之聴訟斷獄無問事<lb/>
輕重當避嫌茍得其情片言以决一日坐㕔事有牛突<lb/>
入膝跪而淚墮公語之曰若有寃乎苟有寃若第往乃<lb/>
<pb n="KR4e0010_WYG_022-38b"/>
令人踵之往牛至屠家而止得私屠牛者痛懲之以已<lb/>
貲贖其牛而申嚴私宰之令咸謂公有神明之政矣㑹<lb/>
鄰郡武岡寳慶猺獠反朝廷連嵗用兵討之軍旅使客<lb/>
皆道經是州公督運粮餉十餘萬石營辦軍器亦以鉅<lb/>
萬計州非驛道無傳置且舟楫不通轉輸供億之費悉<lb/>
資於民公賦之有方不擾而事集不足捐以俸錢三千<lb/>
緍佽助之故民雖勞而不怨大軍之討賊也不能習知<lb/>
山川之巖險以故持久無成功公募凡敢勇諳武藝習<lb/>
<pb n="KR4e0010_WYG_022-39a"/>
知谿洞形勢者助官軍戰數有功復令大家集民兵阨<lb/>
塞之處戍守之民恃以為安著令民有鰥寡孤獨者居<lb/>
以養濟院而院廢甚公既重為飭治又新作捕盗司及<lb/>
賓館迎恩亭而神祠佛刹所當理者亦為之新又定勝<lb/>
廣濟虞塘三石橋悉繕完之其役尤鉅由公使民義故<lb/>
民樂於趨事而赴功土俗拘隂陽家說親死或三四世<lb/>
不葬公與民約限六十日皆就葬不葬者以不孝論宿<lb/>
柩得入土者餘二千有客使其州㨹櫝不能葬者則為<lb/>
<pb n="KR4e0010_WYG_022-39b"/>
擇地以瘞之賜高年帛必手選厚繒面授之俾受實惠<lb/>
焉公在湘鄉三年信義既明威惠並著教洽化孚變為<lb/>
禮讓之俗倡優屏迹道無行丐之人兇頑之徒更相教<lb/>
戒習為善良曰吾茍為不善何面目見王公耶龔珏有<lb/>
隠德仇演有孝行皆表聞于朝雨暘風火有禱即應又<lb/>
數有芝草之瑞入其境民情舒以和有熈熈之風焉於<lb/>
是治行於湖南諸郡最以年七十致其事士民相與告<lb/>
大府願留公毋行日千餘鏹属於道塗憲帥二府咸止<lb/>
<pb n="KR4e0010_WYG_022-40a"/>
公必竢乃可去公為之勉留明年庚寅力辭而歸民庶<lb/>
攀留填塞路道號泣而别相率立公生祠三十餘所又<lb/>
編大夫士所頌歌鍥于梓為甘棠集列人民所慕思鐫<lb/>
于石為遺愛碑公既東歸日徜徉於家林適時多艱行<lb/>
省承制起公攝建德路總管府治中敦迫就職不容辭<lb/>
避而有攝郡守者方專權自用勢不相下則搆危言以<lb/>
中公賴省臣辨其誣事遂解而公竟以疾卒于杭之寓<lb/>
舎朝廷除公中憲大夫僉庸田司事致仕命下而公不<lb/>
<pb n="KR4e0010_WYG_022-40b"/>
及待矣公生于至元戊寅二月十九日卒于至正癸巳<lb/>
正月十七日享年七十有六以其月二十七日歸葬建<lb/>
德縣西青山之原公狀貌魁梧衣冠偉然剛正之氣動<lb/>
形於辭色遇人待物一以誠敬無少間節操亷介門無<lb/>
私謁在湘鄉時有二官塘漁利歸于州守公曰官利乃<lb/>
可私用邪斥去不受故談者謂其如朱絲之直玉壺之<lb/>
清家居奉祭祀悉遵朱氏家禮事其母備極孝道教其<lb/>
子皆有學有文公元配方氏封恭人子男五人淵用止<lb/>
<pb n="KR4e0010_WYG_022-41a"/>
善建中夀康尚雄女五人適姚至能吳昇齊唐卿姚昂<lb/>
朱元澤馬元達孫男十四人穡稠穆秉廩積穀穎穥穉<lb/>
秩穟穜程女九人惟公生于文獻之家夙以材自見拾<lb/>
級而陞爰有禄仕能名異績所至著聞晚乃專任民社<lb/>
之寄克以所學施於有政觀其化民成俗本乎禮義以<lb/>
為治雖古循吏如文翁之治蜀韓延夀之治渤海何以<lb/>
尚之公殁且葬而世系官代治行之詳未及有所登載<lb/>
建中以告禕曰先人之所不朽者維文字是託失今弗<lb/>
<pb n="KR4e0010_WYG_022-41b"/>
圖恐遂湮没豈無他人以惟子也属禕不敢辭乃摭其<lb/>
實具書之庸竢述作之家採擇而論次焉<lb/>
　　　故㕘軍縉雲郡伯胡公行述<lb/>
公諱深字仲淵姓胡氏系出漢安定宋初有諱棟者自<lb/>
潤之丹陽遷處之龍泉因家焉棟生璠璠生文虎文虎<lb/>
生竦竦生晟晟生滂滂生衢州録事㕘軍松年松年生<lb/>
鄉貢進士應辰應辰生温州樂清縣令㻑㻑生江南西<lb/>
路兵馬都監見大則公之曾祖也祖諱堂妣李氏考諱<lb/>
<pb n="KR4e0010_WYG_022-42a"/>
鉦仕元為征東行中書省左右司員外郎妣趙氏公生<lb/>
有竒質讀書過目即成誦貟外府君早嵗宦游京師公<lb/>
甫十嵗而季夫人與趙夫人相繼没公侍大父撫幼弟<lb/>
艱難刻厲以自植立而學業益以進下筆為文數百言<lb/>
可立就弱冠游京師適員外府君仕高麗乃往候焉居<lb/>
久之員外府君捐館舎而繼母實生弟海年尚㓜公泣<lb/>
謂海曰天禍我家我父棄諸孤萬里外今我奉匶南還<lb/>
爾其留此以事母他日我當復迎吾母與爾矣舟行一<lb/>
<pb n="KR4e0010_WYG_022-42b"/>
日泊大崕下夜夢父老語之曰此崕且崩宜急避驚覺<lb/>
趨移舟俄傾大風雨至崖果崩墮水聲如萬雷霆人謂<lb/>
此其孝感所致云既歸葬遂廬于墓左悉取諸子百氏<lb/>
天官地志兵謀醫藥術數卜筮佛老之書而研究之然<lb/>
於醫尤精常曰窮而在下者不能及物唯醫可能濟人<lb/>
耳乃建藥肆市中有以疾病來告者輒與之藥弗與計<lb/>
直也至正壬辰江淮俶擾盜賊蔓延閩浙間由建之浦<lb/>
城松溪入龍泉公嘆曰浙水東地氣白矣生民無所賴<lb/>
<pb n="KR4e0010_WYG_022-43a"/>
禍將及矣乃集鄉民共為守禦計而結寨於湖山於是<lb/>
處州境内民相挻為盜江浙行省調萬户舒穆嚕宜孫<lb/>
戍處州辟公參謀其軍事一見懽如平生舒穆嚕公喜曰<lb/>
吾事濟矣胡公籌策今無與比區區小醜不足平也即<lb/>
檄属縣募壯士為軍十日間得數千軍于竹口傳檄賊<lb/>
中曰爾等皆良民因詿誤故為亂棄仗即仍為良民耳<lb/>
賊中傳相謂曰胡君長者其不欺我盍歸之盡燬器械<lb/>
相率肉袒來請罪公一綏之以恩餘冦次第而平嵗甲<lb/>
<pb n="KR4e0010_WYG_022-43b"/>
午二月舒穆嚕公還臨海公亦歸隠於湖山三月温州戍<lb/>
卒韓虎陳安國殺主帥據城叛行省命宣慰使恩寧普<lb/>
討之道由處州辟公計事公與語意合軍事請公㕘謀<lb/>
之公曰除暴所以救民今温城叛者止一二人若破其<lb/>
城玉石不分如平民何此宜以計取不可以力攻也乃<lb/>
遣辨士入城説其黨曰韓虎陳安國悖逆亂常今王師<lb/>
致討大兵四集旦夕即攻城雖金湯無不破者若等胡<lb/>
為為賊守自取作韲粉耶今將軍念若等未忍即加兵<lb/>
<pb n="KR4e0010_WYG_022-44a"/>
若等能去逆效順悉從原宥茍稔惡不悛城一破悔無<lb/>
及矣其黨聞語已咸相向泣曰吾屬自度皆旦暮鬼耳<lb/>
今乃䝉將軍開生路敢不惟命六月果殺韓虎等以城<lb/>
降温城濱海民以漁為業是時城閉者三月民貧甚公<lb/>
即請發粟賑之事有不便者皆為之更除驩聲載道曰<lb/>
吾民早得見胡君豈至顛沛如是耶恩寧普公欲列公<lb/>
功以聞於朝公謝曰幸遇明公為知己得效寸尺志願<lb/>
足矣何以功為既而恩寧普公以行省㕘政總兵番昜<lb/>
<pb n="KR4e0010_WYG_022-44b"/>
復辟公與俱行軍務無巨細悉諉之信任之者益至嵗<lb/>
丙子六月青田潘惟賢華仲賢聚衆為亂聲言攻龍泉<lb/>
縣長吏聞風遁賊遂焚縣治公之師曰王先生毅與門<lb/>
弟子集義兵擊退之縣長吏及里中惡少年疾其功因<lb/>
害王先生公時在番昜聞之馳而歸語同門友曰昔毛<lb/>
術能為師復仇吾徒顧不能耶乃引兵執害王先生者<lb/>
盡殱之遂從事于青田而麗水之浮雲泉溪賊並起嵗<lb/>
丁酉春縉雲之黄村松陽之白岩遂昌之大社無籍之<lb/>
<pb n="KR4e0010_WYG_022-45a"/>
民盡為賊勢連結不可遏行省丞相喀喇公承制以舒穆<lb/>
嚕公為行樞宻院判官分院鎮處州既至即假公本院<lb/>
行軍都事統兵以討亂九月攻泉溪賊寨㧞之十一月<lb/>
又平浮雲嵗戊戌正月白岩賊來降五月縉雲賊亦平<lb/>
八月移師攻遂昌賊酋周天覺方友元傾其巢穴出迎<lb/>
敵公望見笑曰此非天授我乎使賊堅守窟穴未易即<lb/>
殄滅今日之來送死必矣乃分部諸校以正兵與接戰<lb/>
以奇兵左右翼夾擊之别遣游軍入山搜其伏匿比戰<lb/>
<pb n="KR4e0010_WYG_022-45b"/>
賊三面受擊大敗斬首數千級生擒八百人獲方友元<lb/>
梟之乗勝直擣大社周天覺降乃班師嵗己亥秋以兵<lb/>
討青田賊黨金徳安誅潘惟賢兄弟以降於是處之境<lb/>
内諸賊悉平矣先是國兵取浙東衢婺既下獨處州為<lb/>
舒穆嚕公所守不肯降是嵗冬今上皇帝遣僉樞宻院事<lb/>
胡公大海由間道取處州舒穆嚕公出戰敗北大軍遂入<lb/>
城而分兵取属縣未附者公時以假元帥統龍泉慶元<lb/>
松陽遂昌四縣兵欲閉關為拒守計四縣士民咸請于<lb/>
<pb n="KR4e0010_WYG_022-46a"/>
公願内附以全民命且曰公治兵十年勤勞亦至矣而<lb/>
朝廷未聞有一命之錫國家則負公公何負於國哉公<lb/>
知時事已去不得已挺身見胡公而四縣因得不受兵<lb/>
上素聞公名驛召至南京待以殊禮居無何擢中書省<lb/>
左司貟外郎上日與公議論天下事公有言上未嘗不<lb/>
稱善也嵗庚子秋命公相龍灣虎口形勢築二城以衛<lb/>
京師工不煩而事以集嵗辛丑秋有㫖命公還處州招<lb/>
集舊所部將校士卒以從征西嵗壬寅春從上平江西<lb/>
<pb n="KR4e0010_WYG_022-46b"/>
命公以親軍指揮領兵守吉安㑹浙東苗軍叛婺守將<lb/>
既被害而慶城亦為其所㨿上命公以所部軍馳還復<lb/>
處城比至城已復即除公浙東行中書省左右司郎中<lb/>
摠制處州軍民事時山冦乘苗之亂往往竊發公隨方<lb/>
招捕凡首惡者盡誅之於是守兵猶單寡公募之得勝<lb/>
卒萬餘人軍需糧餉雖取給於民而民素受其惠咸樂<lb/>
輸之無敢後時江西俱食浙東鹽而有司十分抽其二<lb/>
商賈絶少公請二十分取一從之販者乃通軍用以給<lb/>
<pb n="KR4e0010_WYG_022-47a"/>
嵗癸夘春諸暨守將謝再興以城叛兵犯東陽平章李<lb/>
公擊却之公引兵去赴援因建議以謂諸暨浙東藩障<lb/>
諸暨不守則衢婺不支矣乃度地距諸暨五十里五指<lb/>
岩下别築一城不旬日而成樓櫓壕栅靡不畢備上聞<lb/>
諸暨叛遣使議别為城守計使者至城已完上嘆賞不<lb/>
已已而浙西將李貞大舉入冦兵號六十萬頓城下城<lb/>
堅不可攻迺引去上念公立城之功遣名馬賜之青田<lb/>
之廬茨地接閩境人素懭悍恃其地險惡屢叛屢服至<lb/>
<pb n="KR4e0010_WYG_022-47b"/>
是乘我師在外復為冦公還引兵直抵其地二十年逋<lb/>
誅之徒悉就殄滅人咸快之嵗甲辰秋温州方明善取<lb/>
平陽時平陽已為我所有公出偏師復之并復瑞安所<lb/>
侵地而親領大軍攻温州明善窘蹙乃與其叔國珍議<lb/>
納嵗貢銀三萬兩有㫖俾班師公乃入覲上欲遂柄用<lb/>
之公以邊境未寧願還守外以自効時上既即王位乃<lb/>
除公王府㕘軍仍總制處州等翼陛辭上諭之曰俟閩<lb/>
浙俱平當還汝中書矣嵗乙巳春福建陳有定來冦邊<lb/>
<pb n="KR4e0010_WYG_022-48a"/>
公率師往征之遂取建之浦城既而建之崇安建陽二<lb/>
縣亦俱下上遣使賜以所御名馬將士賞勞有差建之<lb/>
守將阮德柔以兵四萬屯錦江實出我師後公還兵擊<lb/>
之破其二栅有定大恐盡率精銳來圍我營公突陣與<lb/>
决戰馬蹶因被執有定既得公甚相禮待公因具道主<lb/>
上神聖四海歸心羣雄樂為之用且援竇融歸漢故事<lb/>
以撼之有定初無害公意㑹元使至督迫之公遂遇害<lb/>
于福州得年五十有二訃聞上痛悼不已遣使即其家<lb/>
<pb n="KR4e0010_WYG_022-48b"/>
祭之命中書議加恤典追封縉雲郡伯有爵而無階官<lb/>
職勲者有司之制未備也公天資穎㧞智識絶人其於<lb/>
藝術弗學則已學之無弗精詣者性倜儻好施予賢士<lb/>
大夫有貧乏者傾槖以餽之弗吝也其守鄉郡凡五載<lb/>
馭民一以寛厚用兵十餘年未嘗僇一卒恩惠在人甚<lb/>
多故其没也聞者無不流涕鄉人為立祠以祀之公先<lb/>
配項氏先五年卒生二子長曰禎今為宣武將軍僉處<lb/>
州衛指揮司事次曰杞女一人適同里章存厚繼室楊<lb/>
<pb n="KR4e0010_WYG_022-49a"/>
氏故中書左司郎中元杲之妹也公既没之二年禎等<lb/>
乃刻木為象具衣冠以葬實附于圍原先塋之次㑹國<lb/>
兵既取閩俘有定至京上命禎臠其肉以祭公禕辱與<lb/>
公交二十年知其為人學贍而才裕慨然有志於功名<lb/>
者也遭時叔季未及有所樹立及既結知眞主庶幾有<lb/>
以自見於事功矣而昊天不弔不及竟其才之用以究<lb/>
其志之所欲為豈非其命也夫公當定諡於奉常立傳<lb/>
於國史而勒銘於神道然行狀久未克為於是楨來以<lb/>
<pb n="KR4e0010_WYG_022-49b"/>
為請誼不得辭謹為攟摭其平生大凡而寔書之雖於<lb/>
公之頴識淵度無能有所發揮庶幾無愧辭者矣<lb/>
　<lb/>
　<lb/>
　<lb/>
　<lb/>
　<lb/>
　王忠文集巻二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王忠文集巻十四</head> <lb/>
    <p>
<pb n="KR4e0010_WYG_014-1a"/>
欽定四庫全書<lb/>
　王忠文集巻十四<lb/>
　　　　　　　　　　　　　明　王禕　撰<lb/>
　　擬<lb/>
　　　元列傳二首<lb/>
許衡字仲平懷慶河内人也金大安己巳生於河南之<lb/>
新鄭七八嵗受學鄉師授之書輒不㤀嘗問其師曰讀<lb/>
書將何為師曰應舉取科第爾曰如此而已乎師大竒<lb/>
<pb n="KR4e0010_WYG_014-1b"/>
之因謝曰吾不能為若師矣十餘嵗時有異人欵門謂<lb/>
其父母曰此兒骨清而神全他日必名冠天下人間富<lb/>
貴不足道也嵗大祲民飢易子而食而衡聞人有書即<lb/>
往借觀之其父危之毎與俱往人咸厭其迂稍長舅氏<lb/>
為縣典史衡從授吏事叅摭名義考求立法之原而是<lb/>
時徭戍繁迫民不堪命衡因不忍見即不復詣縣而決<lb/>
意求學矣父母知世亂欲使習知占驗之術為避難計<lb/>
因從占候之家得見尚書疏義悉手抄之由是刻意墳<lb/>
<pb n="KR4e0010_WYG_014-2a"/>
典攷求帝王為治之本聖賢為學之要一言一行必質<lb/>
諸經雖當亂離之際人亦稍有從游者嵗壬辰北徙渡<lb/>
河隠居大名尋復遷居于魏時竇黙有異能亦居魏最<lb/>
知敬衡毎相過從則終日危坐出入經傳以及諸子百<lb/>
氏釋老醫卜兵刑貨殖水利算數之類靡不研究姚樞<lb/>
時方以道學自任傳伊洛之學於南士趙仁甫衡往蘇<lb/>
門求之得易程氏傳春秋胡氏傳書蔡氏傳詩朱氏傳<lb/>
與論語孟子集註大學中庸章句或間小學之書讀之<lb/>
<pb n="KR4e0010_WYG_014-2b"/>
深有所契皆手鈔以歸聚學者謂之曰昔所授受殊為<lb/>
未然今始聞進學之叙若必欲相從當悉棄前日所學<lb/>
從事於小學洒掃應對為入徳之基不然當求他師衆<lb/>
皆曰唯則取向所授受簡冊悉焚之使無大小皆自小<lb/>
學入諸生敬畏持守惟謹而衡亦篤志厲行以身先之<lb/>
隆寒盛暑皆不廢也謂吾自傳伊洛之學心與理融終<lb/>
夜以思手舞足蹈有不知其所以然者嵗庚戌復留蘇<lb/>
門與樞居相比以便講習明年樞赴召衡乃獨居蘇門<lb/>
<pb n="KR4e0010_WYG_014-3a"/>
講學至是年四十有三而任道之意始篤矣嵗甲寅世<lb/>
祖居潜藩遣使聘衡而廉希憲方宣撫關中奏授衡京<lb/>
兆提學力辭不受不能强也中統元年世祖既正位宸<lb/>
極即詔徵衡至上京上問其所學對曰學孔子問所長<lb/>
曰虛名無實誤達聖聰耳上嘉其實自是侍上左右多<lb/>
所陳納二年復詣上京平章王文統方秉政深忌姚樞<lb/>
竇黙輩獨謂衡素無因縁弗憚也至是黙力排文統學<lb/>
術之非必至誤國文統乃始疑衡隂黨之五月除樞太<lb/>
<pb n="KR4e0010_WYG_014-3b"/>
子太師黙太子太傅衡太子太保外若尊之内實使之<lb/>
疏黙以與文統勢相軋欲依東宫以避禍衡執不可曰<lb/>
禍福不足計也道為重耳且近代師傅太子相見之禮<lb/>
師傅西位東向太子東位西向今能從否不然是師道<lb/>
自我而廢也乃相與懷麻詣闕下控辭數日始得請改<lb/>
授樞大司農黙翰林侍講學士衡國子祭酒衡既拜命<lb/>
復以疾辭九月得告南還仍奉㫖教授懷孟路子弟明<lb/>
年復召赴闕至則假館道院凡權貴相延致悉謝不往<lb/>
<pb n="KR4e0010_WYG_014-4a"/>
而姚竇二人者則日相過從劇論竟日乃罷中書左丞<lb/>
張文謙最稱好賢樂善以古道為己任自初見衡即請<lb/>
執弟子禮衡拒之乃止毎衡之出處必為反覆導達上<lb/>
下之意時其進退乆速而調護之至元改元復辭歸懷<lb/>
州六月卜築將遷居忽迅雷起中堂電火滿屋家人驚<lb/>
仆衡正色危坐弗為動二年十月召詣闕首陳雷震事<lb/>
不宜見上不許有㫖入議中書省事以疾辭丞相安圗<lb/>
素慕衡名徳即其舎候謁退謂左右曰若輩自謂與許<lb/>
<pb n="KR4e0010_WYG_014-4b"/>
先生相逺㡬何葢十百而千萬者也是豈繒繳之可及<lb/>
者邪三年上在衡州後山召衡諭曰王以道為惡竇漢<lb/>
卿言之而卿獨不言孔子之道豈其若是省中事雖嘗<lb/>
以命卿而卿猶未悉朕意今復用面命其尚為朕黽勉<lb/>
從事以毋負所學安圗尚幼苦未更事卿謹輔導之嘉<lb/>
謨嘉猷先告安圗以達於朕朕將親擇焉衡對曰聖人<lb/>
之道至大且逺而學者所得有淺有深臣平生雖讀其<lb/>
書所得甚淺今既蒙特命敢不罄竭所知言之所不知<lb/>
<pb n="KR4e0010_WYG_014-5a"/>
者亦不敢强也安圗聰明有持守告以古人語言無不<lb/>
領解臣茍有所知當即告之但慮中有間之者則難行<lb/>
耳臣入省之日淺淺見如此惟陛下明察自是數訪問<lb/>
治道每見必以太平責之衡乃陳時政五事其一曰立<lb/>
國規模前代建國北方奄有中夏者如魏如遼如金能<lb/>
遵用漢法故享國長久文治可觀今國家當行漢法事<lb/>
在不疑然萬世國俗累朝勲貴一旦使之下從臣僕之<lb/>
謀改從亡國之俗其勢甚難非三十年不能成功齊一<lb/>
<pb n="KR4e0010_WYG_014-5b"/>
吾民使之富實興學校練甲兵隨時損益裁為定制如<lb/>
臣等輩皆足以任此在陛下篤信而固守之耳不襍小<lb/>
人不營小利不責近效不惑浮言庶㡬可得天下之心<lb/>
成至治之效矣其二曰中書大要仕者宜頒俸祿使資<lb/>
奉養未仕者宜定條式俾就銓叙則可無失職之怨外<lb/>
設監司糾察汚濫内由吏部考覈資歴則逾分之求漸<lb/>
可息矣再任三任抑髙而舉下則人才爵祿可得而差<lb/>
次矣至於貴家世襲品官任子軀良戸口之制皆宜早<lb/>
<pb n="KR4e0010_WYG_014-6a"/>
定若夫得行與不得行在上之委任者何如而能行與<lb/>
不能行則在執政得人與不得人耳其三曰為君難踐<lb/>
言防欺任賢去邪得民心順天道六者為君難之道也<lb/>
舉其要則修徳任賢愛民三者而已此之謂治本治本<lb/>
立則紀綱可布法度可行治功可成矣其四曰農桑學<lb/>
校今國家徒知斂財之巧而不知生財之由不惟不知<lb/>
生財而斂財之酷又害於生財也徒知防人之欺而不<lb/>
知養人之善欲其不欺非衣食以養其生禮義以養其<lb/>
<pb n="KR4e0010_WYG_014-6b"/>
心不可也徒患法令之不行不思法令無可行之地上<lb/>
多賢才皆思為公下多富民皆知自愛則令自行禁自<lb/>
止誠能優重農民勿使擾害盡驅游惰之民歸諸南畮<lb/>
嵗課種樹懇諭而篤行之十年已後當倉盈庫積非今<lb/>
日比自兩郡下及州縣皆設學自皇子以至庶人之子<lb/>
弟皆從事於學日明父子君臣之大倫與洒掃應對以<lb/>
及治國平天下之道十年以後上知所以御下下知所<lb/>
以事上上下相成亦復非今日比矣其五曰慎微上悉<lb/>
<pb n="KR4e0010_WYG_014-7a"/>
嘉納之衡毎有奏對上常令善譯者譯其言以進或譯<lb/>
言不能逮其意上輒自更定之居亾何辭有疾不復入<lb/>
省求還家養疾詔許之四年冬仍召至闕居久之六年<lb/>
奉詔與左丞張文謙賛善王恂同議官制乃歴考古今<lb/>
設官分職之本沿革之由與夫上下統屬之序其權攝<lb/>
增置行之有弊者皆所不取自省部臺院監司郡縣内<lb/>
外百司聨屬控制之體統后妃儲藩隆殺之等差悉圖<lb/>
為定制以聞七年正月拜中書左丞入見奏事畢辭於<lb/>
<pb n="KR4e0010_WYG_014-7b"/>
上前曰臣之所為辭者有三一則臣一介書生遽當大<lb/>
任非勲非舊不足以服内外之望二則無徳無才不能<lb/>
辦國家之大事三則臣之所學迂逺與陛下聖謨神算<lb/>
不能脗合陛下直以虚名誤加采擢臣若不自度量冒<lb/>
當聖恩必旋致悔咎上曰此事出自朕意卿無復多讓<lb/>
衡辭之再三上命左右扶之出左右掖之曰有㫖令先<lb/>
生出矣出至門復還奏曰陛下令臣出當出省耶上曰<lb/>
出殿門耳後連日义懇辭皆不允是時尚書省立丞相<lb/>
<pb n="KR4e0010_WYG_014-8a"/>
阿哈瑪特專權恣為威福衡乃摭其蠧國害民等事具奏<lb/>
之阿哈瑪特欲以其子典兵柄衡持不可以謂國家大權<lb/>
兵民財三者父位尚書典民與財而子又典兵權太重<lb/>
所宜慎上曰卿慮阿哈瑪特反耶衡曰阿哈瑪特不反而有<lb/>
反之道焉自古奸臣未有不由權重而反者上以語阿<lb/>
哈瑪特阿哈瑪特詰衡曰公何以言吾反衡曰吾言前世反<lb/>
者皆由權重耳君即不反何故由此道耶阿哈瑪特由是<lb/>
深銜之或語衡先生寢處無所防設有横逆奈何衡曰<lb/>
<pb n="KR4e0010_WYG_014-8b"/>
聖天子在上寧有是設有之亦命也吾何暇他計哉居<lb/>
嵗餘力以疾辭上令舉人為代衡奏曰用人者天子之<lb/>
柄不斷自宸衷則啟人臣覬覦之漸臣不敢奉詔八年<lb/>
四月除集賢院大學士兼國子祭酒方衡在中書時嘗<lb/>
奉㫖教蒙古生四人後增七人至是有詔京師及四方<lb/>
願受學者俱得預其列即南城樞密舊院以為學而國<lb/>
學之建於是始衡自開學家事悉以諉其子賓客至皆<lb/>
謝不接謂學中若復應接人事諸生學業必有所妨人<lb/>
<pb n="KR4e0010_WYG_014-9a"/>
或見怒謗止一己訓誨學者此上命不敢慢也衡以為<lb/>
蒙古生質朴未散視聴專一培養數年足為國用而是<lb/>
時年已六十有二病日益臻乃奏召舊弟子散居四方<lb/>
者王梓韓思永蘇郁耶律有尚孫安髙凝姚燧及弟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
劉季偉品端善劉安中白楝皆驛致館下為伴讀使與<lb/>
之礱磨浸潤以相成或問衡曰先生何不博選時俊而<lb/>
獨用門生也曰我但敎人而己非用人也衡教授諸生<lb/>
凡講解經傳懇欵周詳茍未領解則引證設諭必使通<lb/>
<pb n="KR4e0010_WYG_014-9b"/>
曉乃己自算數字畫及投壺習射拜跪揖遜進退應對<lb/>
之節靡不俱習諸生或有疑問則為之喜見顔面因語<lb/>
之曰書中無疑能以為有疑有疑能使之無疑學斯有<lb/>
得矣衡嘗言敬敷五教在寛君子以教思無窮容保民<lb/>
無疆則為教者固當存心寛容也今國學大體雖務嚴<lb/>
密而其中節目須且寛緩大槩人品千萬不齊遽難以<lb/>
强之學記自一年離經辨志至九年知類通達强立而<lb/>
不反始終節次不可茍且致故教人不止因其才又當<lb/>
<pb n="KR4e0010_WYG_014-10a"/>
隨其學之所至而漸進之葢教人與用人不同用人用<lb/>
其所長而教人教其所短也其待諸生恩同父子義若<lb/>
君臣因其所明而開牖之時其動息而張弛之慎其萌<lb/>
蘖而防範之故皆日漸月漬不自知其變日新月盛不<lb/>
自知其化凡從之學者悉為成材卒皆為世用矣十年<lb/>
諸生廩餼不繼稍稍引去而又權臣屢毁漢法四月召<lb/>
至上京議事面請還鄉里上命廷臣議其去留姚樞謂<lb/>
衡之出處關世道之汙隆今日直當以聖賢之事待之<lb/>
<pb n="KR4e0010_WYG_014-10b"/>
則合辭奏之曰國學之建三年于兹教法嚴謹諸生問<lb/>
學有進今衡控辭實以年老疾多而上世數䘮未葬此<lb/>
人子之孝道宜賜允從乃得㫖而歸既歸簡絶人事平<lb/>
居課童僕事畊墾而已十三年七月脩授時歴廷議以<lb/>
衡精通歴理詔起衡領其事十五年三月除集賢大學<lb/>
士兼領太史院事至是上眷愈隆毎北還即問衡起居<lb/>
状病則賜杖給藥十七年春厯成入奏皆跪奏事上令<lb/>
衡起賜坐勞問久之秋疾益進有㫖令南歸除其子師<lb/>
<pb n="KR4e0010_WYG_014-11a"/>
可懷孟路總管以便侍養十八年春疾甚醫者診之曰<lb/>
偏陽謂之疾今六脉皆平先生其瘳乎衡曰久病而脈<lb/>
平者不治吾殆且不起矣遂不服藥頃之稍間適當時<lb/>
祭奠獻如禮既徹曳杖于門曰余心怦怦然瞑目久之<lb/>
曰死生何異乎乃歌昔賢所為歌歌畢奄然而逝俄而<lb/>
雷電晦暝大風抜木城中士民無老稚皆往哭其門朝<lb/>
野之人識與不識莫不哀傷以為斯道斯民其不幸乎<lb/>
衡嘗語其子曰我平生虚名所累死後慎毋立碑但書<lb/>
<pb n="KR4e0010_WYG_014-11b"/>
許衡之墓四字使子孫識其處足矣至是從治命葬而<lb/>
無碑既葬四方學者有不逺數千里來哭墓下者蒲人<lb/>
王楫衰絰赴葬司賓者辭曰門人衰禮歟楫曰吾師也<lb/>
藝術之師歟賓主之師歟吾猶懼乎報之無從吾將以<lb/>
媿夫王通氏之門人耳衡天資𢎞毅卓然有守當艱難<lb/>
窮阨之時其操益堅聞一善言見一善行不啻飢渴之<lb/>
得飲食而於榮名世利畏之若探湯終始表裏一本於<lb/>
誠敬故天下信之無異辭聞君命未嘗不即起然卒亦<lb/>
<pb n="KR4e0010_WYG_014-12a"/>
未嘗枉尺而直尋毎入奏對以格君心為己任氣象雍<lb/>
容言雖切直而無忤也出入禁中衞士輒舉手加額曰<lb/>
是欲堯舜吾君民者也逮其晚年義精仁熟道出羣物<lb/>
之表身備四時之氣胸中浩然純乎天理而動静語黙<lb/>
周旋出入之頃無非至教天下之士聞之者知敬望之<lb/>
者知畏親之者知愛逺之者知慕而視其進退仕止為<lb/>
朝廷之輕重其身任斯道之寄如此翰林承㫖王磐徳<lb/>
望葢世少所許可然獨敬禮衡毎與語輒曰先生神明<lb/>
<pb n="KR4e0010_WYG_014-12b"/>
也磐老矣無能為役也及聞訃歎曰斯道其不幸矣朝<lb/>
廷設賜諡先生非文正無為易名者衡嘗以魯名其齋<lb/>
上自朝廷下逮遐陬異域皆稱之曰魯齋先生而不復<lb/>
稱其官其所著書曰小學大義曰讀易私言曰孟子標<lb/>
題曰四箴説中庸説門人集其説曰語錄衡薨年七十<lb/>
三制贈榮祿大夫司徒諡曰文正皇慶三年詔從祀孔<lb/>
子廟廷<lb/>
臣禕曰聖賢相傳之道自孟軻既沒無所傳受至宋而<lb/>
<pb n="KR4e0010_WYG_014-13a"/>
程顥程頥氏兄弟者出乃有以續其不傳之緒及朱熹<lb/>
氏作而其傳復續矣元興許衡繼起則又續所傳於朱<lb/>
氏者也當其被遇世祖純乎儒者之道諸公所不及而<lb/>
世祖聖明天縱深知儒術之大思有以作人而用之乃<lb/>
首建國學而衡自中書罷政為之師衡之教學一本於<lb/>
聖賢之為道攝禮樂之微權以通其用掇忠孝之大綱<lb/>
以立其本於是彬彬然悉為成材而數十年間號稱名<lb/>
卿賢大夫者多其門人矣嗚呼使聖賢之學大被於斯<lb/>
<pb n="KR4e0010_WYG_014-13b"/>
世而至于今學術以正而人心以一者伊誰之功也是<lb/>
其繼往聖開來學功殆不在朱氏下况乎程氏朱氏未<lb/>
嘗得君以行其道而衡則葢遇聖君居相位而有以堯<lb/>
舜其君民矣嗚呼盛哉<lb/>
郭守敬字若思順德邢臺人也生有異質不為兒童戱<lb/>
祖榮號鴛水翁通五經精於算數水利之學時劉秉忠<lb/>
張文謙張易王恂皆同學州西紫金山而秉忠與翁為<lb/>
同志友以故守敬就學秉忠所秉忠學通天人守敬學<lb/>
<pb n="KR4e0010_WYG_014-14a"/>
之悉得其㫖要而又兼承家學之懿故其所造有異於<lb/>
尋常年十五六時得石本蓮花漏圖即能凖其式為之<lb/>
又得尚書璇璣圖規竹為之尤極其精順徳城北有石<lb/>
橋嵗久為泥潦所游没無能知者守敬輒審其地形而<lb/>
求得之人以為神中統三年文謙為中書左丞薦守敬<lb/>
習水利且精制度有巧思徵詣闕召對稱㫖乃面陳水<lb/>
利六事其一中都舊漕河東至通州權以玉泉水引入<lb/>
行舟嵗可省僦車錢六萬緍通州以南於蘭榆河口徑<lb/>
<pb n="KR4e0010_WYG_014-14b"/>
直開引由蒙村跳梁務至揚州還河以避浮雞<graphic n="KR1927" url="https://raw.githubusercontent.com/kanripo/KR-Gaiji/master/images/KR1927.png" mimeType="image/png"/>盤淺<lb/>
風浪逺轉之患其二順德達活泉開入城中分為三渠<lb/>
引入城東可灌溉其地其三徳順澧河東至古任城失<lb/>
其故道沒民田千三百餘頃此水開修成河其田即可<lb/>
畊種其河自小王村經滹沱合入御河通行舟楫其四<lb/>
磁州東北滏漳二水合流處開引由滏陽邯鄲洺州永<lb/>
年下經雞澤合入澧河其間可溉田三千餘頃其五懷<lb/>
孟沁河雖已灌溉尚有漏堰餘水東與舟河餘水相合<lb/>
<pb n="KR4e0010_WYG_014-15a"/>
開引東流至武陟縣北合入御河其間溉田亦可一千<lb/>
餘頃其六黄河自孟州西開引少分一渠經由新舊孟<lb/>
州中間順河古㟁下至溫縣南復入大河其間亦可溉<lb/>
田二千餘頃上覽其奏喜曰成吾國家之務者其斯人<lb/>
乎即授提舉諸路河渠明年加授銀符副河渠使至元<lb/>
元年從文謙行省西夏興復瀕河諸渠先是西夏瀕河<lb/>
五州皆有古渠在中興州者一名唐來長四百里一名<lb/>
漢延長袤二百五十里其餘四州又有正渠十長袤各<lb/>
<pb n="KR4e0010_WYG_014-15b"/>
二百里支渠大小六十八計溉田可九萬餘頃兵亂之<lb/>
後廢壞淤淺守敬為行視因故道而濬導之更立閘堰<lb/>
役不踰時而諸渠皆通利夏人徳之為立生祠於渠上<lb/>
二年遷都水少監入奏言臣向自中興還順河而下四<lb/>
晝夜至東勝可通漕運及見查泊兀郎海古渠甚多皆<lb/>
可修理又言金時自燕京之西麻峪村分引盧溝東流<lb/>
穿西山而出是謂金口其水自金口以東燕京以北可<lb/>
溉田利甚博兵興以來典守者懼有所失因以大石塞<lb/>
<pb n="KR4e0010_WYG_014-16a"/>
之今若按視故道使水得通流上可以致西山之利下<lb/>
可以廣京畿之漕納其議行之又言當於金口西預開<lb/>
減水口西南還大河令其深廣以防漲水突入之患衆<lb/>
皆服其識十二年丞相巴延總師南伐宋議立水站詔<lb/>
守敬行視所便自陵州至大名又自濟州至沛縣又南<lb/>
至吕梁又自東平至綱城又自東平清河逾黄河故道<lb/>
至與御河相接又自衛州御河至東平又自東平西南<lb/>
水泊至御河乃得濟州大名東平泗汶與御河相通形<lb/>
<pb n="KR4e0010_WYG_014-16b"/>
勢為圖奏之悉如其言十三年都水監併入中書工部<lb/>
除工部郎中是嵗改修新厯立局以庀事先是秉忠言<lb/>
大明厯自遼金承用二百餘年浸以後天宜在所立改<lb/>
未及用其議而秉忠沒至是江南平天下混一上思其<lb/>
言遂舉行之詔守敬與恂率南北日官分掌測驗而文<lb/>
謙易領其事前中書左丞許衡亦參領焉守敬乃言厯<lb/>
之本在於測驗而測驗之器莫先於儀表今司天渾儀<lb/>
宋皇祐中汴原所造與此處天度不符比量南北二極<lb/>
<pb n="KR4e0010_WYG_014-17a"/>
差約四度表石年深亦復欹側宜盡攷其失更置之及<lb/>
擇髙塏之所造木為重棚創簡儀髙表用相比覆又以<lb/>
為天樞附極而動昔人嘗展管望之未得其的作候極<lb/>
儀極辰既得天體斯正作渾天象象雖形似莫適所用<lb/>
作<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏儀以表之矩方測天之正圓莫若以圓求圓作<lb/>
仰儀古有經緯結而不動是之作立運儀日有中道月<lb/>
有九行合而作證理儀表髙景虚其象非真作景符月<lb/>
雖有明測景則難作闚凡厯法之驗在於交㑹作日食<lb/>
<pb n="KR4e0010_WYG_014-17b"/>
月食儀天有赤道輪以當之兩極低昂標以指之作星<lb/>
晷定時儀其器凡十有三又作正方按丸表懸正儀凡<lb/>
四等為四方行測者所用又作仰規覆矩圓異方渾葢<lb/>
圖月出入永短圖凡五等與上諸儀互相參攷十六年<lb/>
改局為太史院以恂為太史令守敬同知太史院事乃<lb/>
進所造儀表式於榻前指陳理致一一周悉自朝及夕<lb/>
上不為倦因奏唐開元間僧一行令南宫説測景天下<lb/>
其可攷者今十三處今疆宇比唐尤廣必多方測驗而<lb/>
<pb n="KR4e0010_WYG_014-18a"/>
後日月交㑹分數時刻之不同晝夜長短之不同日月<lb/>
星辰去天髙下之不同可得周知上可其奏乃置監候<lb/>
官十四人分道而出先從南北取直立表以測景南海<lb/>
北極出地二十五度夏至景在表南長一尺一寸六分<lb/>
晝五十四刻夜四十六刻衡嶽北極出地二十五度夏<lb/>
至日在表端無影晝五十六刻夜四十四刻岳臺北極<lb/>
出地三十五度夏至景長一尺四寸八分晝六十刻夜<lb/>
四十刻和林北極出地四十五度夏至景長三尺二寸<lb/>
<pb n="KR4e0010_WYG_014-18b"/>
四分晝六十四刻夜三十六刻陶拉北極出地五十五<lb/>
度夏至景長五尺一分晝七十刻夜三十刻北海北極<lb/>
出地六十五度夏至景長六尺七寸八分晝八十二刻<lb/>
夜一十八刻繼又測驗上都北極出地四十三度少北<lb/>
京北極出地四十二度强益都北極出地三十七度少<lb/>
登州北極出地三十八度少髙麗北極出地三十八度<lb/>
少西京北極出地四十度少太原北極出地三十八度<lb/>
少安西府北極出地三十四度半强興元北極出地三<lb/>
<pb n="KR4e0010_WYG_014-19a"/>
十三度半强成都北極出地三十一度半强西凉州北<lb/>
極出地四十度强東平北極出地三十五度太大名北<lb/>
極出地三十六度南京北極出地三十四度太强陽成<lb/>
北極出地三十四度太弱揚州北極出地三十三度鄂<lb/>
州北極出地三十一度半吉州北極出地二十三度半<lb/>
雷州北極出地二十度太璚州北極出地十九度太十<lb/>
七年新厯成守敬與諸太史同上奏曰帝王之事莫重<lb/>
於厯自黄帝迎日推策帝堯以閏月定四時成嵗舜在<lb/>
<pb n="KR4e0010_WYG_014-19b"/>
璇璣玉衡以齊七政爰及三代厯無定法周秦之間閏<lb/>
餘乖次至漢造三統厯百三十年而是非始定東漢造<lb/>
四分厯七十餘年而儀式方備又百三十一年劉洪造<lb/>
乾象厯始悟月行有遲疾又百八十年姜岌造三紀甲<lb/>
子厯始悟以月食衝檢月宿度所在又五十七年何承<lb/>
天造元嘉厯始悟以朔望及弦皆定大小餘又六十五<lb/>
年祖沖之造大明厯始悟太陽有嵗差之數極星去不<lb/>
動處一度餘又五十二年張子信始悟日月交道有表<lb/>
<pb n="KR4e0010_WYG_014-20a"/>
裏五星有遲疾留逆又三十三年劉焯造皇極厯始悟<lb/>
日行有盈縮又三十五年傅仁均造成寅元厯頗采舊<lb/>
儀始用定朔又四十六年李淳風造麟徳厯以古厯章<lb/>
蔀元首分度不齊始為總法用進朔以避晦晨月見又<lb/>
六十三年僧一行造大衍厯始以朔有四大三小定九<lb/>
服交食之異又九十四年徐昂造宣明厯始悟日食有<lb/>
氣刻時三差又二百三十六年姚舜輔造紀元厯始悟<lb/>
食甚泛餘差數以上計千一百八十二年厯經七十改<lb/>
<pb n="KR4e0010_WYG_014-20b"/>
其創法者十三家自是又百七十四年惟我聖朝統一<lb/>
六合肇造區夏專命臣等改治新厯臣等用創造簡儀<lb/>
髙表憑測到實數所攷正者凡七事一曰冬至自丙子<lb/>
年立冬後依毎日測到晷影逐日取對冬至前後日差<lb/>
同者為凖得丁丑年冬至在戊戌日夜半後八刻半又<lb/>
定丁丑夏至得在庚子日夜半後七十刻又定戊寅冬<lb/>
至在癸卯日夜半後三十三刻己夘冬至在戊申日夜<lb/>
半後五十七刻半庚辰冬至在癸丑日夜半後八十一<lb/>
<pb n="KR4e0010_WYG_014-21a"/>
刻半凡減大明厯十八刻逺近相符前後應凖二曰嵗<lb/>
餘自鐂宋大明厯以來凡測景驗氣得冬至時刻真數<lb/>
者有六用以相距各得其時合用嵗餘今攷定四年相<lb/>
符不差仍自宋大明壬寅年距至今日八百一十年毎<lb/>
嵗合得三百六十五日二十四刻二十五分其二十五<lb/>
分為今厯嵗餘合用之數三曰日躔用至元丁丑四月<lb/>
丁酉望月食既推求日躔得冬至日躔赤道箕宿十度<lb/>
黄道箕九度有畸仍憑毎日測到太陽躔度或憑星測<lb/>
<pb n="KR4e0010_WYG_014-21b"/>
月或憑月測日或徑憑星度測日立術凖算起自丁丑<lb/>
正月至乙卯十二月凡三年共得一百三十四事皆躔<lb/>
於箕與月食相符四曰月離自丁丑至今毎日測到逐<lb/>
時太隂行度推算變從黄道求入轉極遲極疾并平行<lb/>
處前後凡十三轉計五十一事内除不的者外有三十<lb/>
事得大明厯入轉後天又因考驗交食加大明厯三十<lb/>
刻與天道合五曰日交自丁丑五月以來憑毎日測到<lb/>
太陰去極度數比擬黄道去極度得月道交於黄道共<lb/>
<pb n="KR4e0010_WYG_014-22a"/>
得八事仍依日食法度推求皆有食分得入交時刻與<lb/>
大明厯所差不多六曰二十八宿距度葢自漢太初以<lb/>
來距度不同互有損益大明厯則於度下餘分附以太<lb/>
半少皆私意牽就未嘗實測其數今新儀皆細刻周天<lb/>
度分毎度為三十六分以距線代管窺宿度餘分並以<lb/>
實測不以私意牽就七曰日出入晝夜刻大明厯日出<lb/>
入晝夜刻皆據汴京為凖其刻數與大都不同今更以<lb/>
本方北極出地髙下黄道出入内外度立法推求毎日<lb/>
<pb n="KR4e0010_WYG_014-22b"/>
日出入晝夜刻得夏至極長日出寅正二刻日入戌初<lb/>
二刻晝六十二刻夜三十八刻冬至極短日出辰初二<lb/>
刻日入申正二刻晝三十八刻夜六十二刻永為定式<lb/>
所創法者凡五事一曰太陽盈縮用四正定氣立為升<lb/>
降限依立招差求得毎日行分初末極差積度比古為<lb/>
密一曰月行遲疾古厯皆用二十八限今以萬分日之<lb/>
八百二十分為一限凡析為三百三十六限依垜疉格<lb/>
差求得轉分進退其遲疾度數逐時不同葢前所未有<lb/>
<pb n="KR4e0010_WYG_014-23a"/>
三曰黄赤道差舊法以一百一度相滅相乗今依算術<lb/>
勾股弧矢方圎斜直所容求到度率積差差率與天道<lb/>
實為脗合四曰黄赤道内外度據絫年實測内外極度<lb/>
二十三度九十分以圓容方直矢接勾股為法求毎日<lb/>
去極與所測相符五曰白道交周舊法黄道推變白道<lb/>
以斜求斜今用立渾比量得月與赤道正交距春秋二<lb/>
正黄赤道正交一十四度六十六分擬以為法推逐月<lb/>
毎交二十八宿度分於理為盡是嵗有詔頒行新厯賜<lb/>
<pb n="KR4e0010_WYG_014-23b"/>
名授時於是厯雖已頒而推步之式立成之數猶未有<lb/>
成書㑹太史卒守敬乃比次篇類整齊分秒裁為推步<lb/>
七巻立成二巻厯議擬稿三巻轉神選擇二巻上中下<lb/>
三厯注式十二巻二十二年陞太史令遂奏上其書又<lb/>
為時候箋注二巻修改源流一巻儀象法式二巻二至<lb/>
晷景考二十巻五行細行考五十巻古今交食考一巻<lb/>
新測二十八舍雜座諸星八宿去極一巻新測無名諸<lb/>
星一巻月離考一巻並藏之官二十八年有言漕事利<lb/>
<pb n="KR4e0010_WYG_014-24a"/>
便者或謂灤河自永定挽舟踰嶺而上可至上都或謂<lb/>
瀘溝自麻峪可達尋麻林上命守敬裁度之其言灤河<lb/>
者至中道不可行而言瀘溝者亦以石阻舟不可通皆<lb/>
罷守敬乃别陳水利十有一事其一言京城運糧河不<lb/>
用一畮泉舊源别引白浮泉水西折而南經瓮山泊自<lb/>
西水門入城環匯於積水潭復東折而南出南水門合<lb/>
入舊運河毎十里一置閘北至通州凡為閘七距閘里<lb/>
所止重置斗門互為堤閼以過舟止水上覽其奏甚喜<lb/>
<pb n="KR4e0010_WYG_014-24b"/>
有㫖令速行乃復置都水監命守敬領之庀事於二十<lb/>
九年春明年秋告成賜名通惠河役興之日上命丞相<lb/>
以下皆親操畚鍤為侣而守敬指授之其建閘處往往<lb/>
地中得舊置磚木人謂非偶然先是通州至京城陸運<lb/>
糧嵗若干萬石方秋霖雨驢畜死者不可勝計及是舟<lb/>
運既通公私便之是秋上自上京還過積水潭見舳艫<lb/>
蔽水大恱特賜守敬錢萬二千五百緍仍以舊職兼提<lb/>
調通惠河漕運事守敬又欲於澄清閘稍東引水與北<lb/>
<pb n="KR4e0010_WYG_014-25a"/>
壩河接置閘麗正門西流舟楫得環城往來事不果行<lb/>
三十一年拜昭文館大學士知太史院事大徳二年成<lb/>
宗用廷臣言開鐵幡竿渠召守敬至上都議守敬言山<lb/>
水頻年暴溢渠堰非廣五十步不可而執政者吝於工<lb/>
費縮其廣三之一明年上北狩㑹大雨山水下注渠不<lb/>
能容漂没人畜廬帳㡬犯行殿上謂宰臣曰郭太史神<lb/>
人也使用其言豈有此耶守敬以年老絫請謝事不允<lb/>
七年詔内外官年及七十並聴致事獨守敬以先朝舊<lb/>
<pb n="KR4e0010_WYG_014-25b"/>
臣朝政賴以施為不許其請其後凡翰林太史官不致<lb/>
仕葢自守敬始守敬以純徳實學為世師法其學所最<lb/>
長者曰天象衍數水利事功初守敬之在西夏也嘗溯<lb/>
窮河源又自孟門以東循黄河故道縱廣數百里間皆<lb/>
為測量地平或可以分殺河勢或可以灌溉土田具有<lb/>
圖誌又嘗以海面較京師與汴梁地形髙下之差謂汴<lb/>
梁之水去海甚逺而流峻急京師之水去海甚近而流舒<lb/>
緩其言皆信而有徵古歴天周與嵗周小餘同於日度<lb/>
<pb n="KR4e0010_WYG_014-26a"/>
四分之一漢魏以來漸覺不齊而破分之論起守敬乃<lb/>
用百年為率小餘之下增損各一以之上推往古下驗<lb/>
方來無不脗合乃積年日法冩分換<hi>闕</hi>之說皆所不用<lb/>
其所為厯測驗既精設法詳具今且九十年無分毫差<lb/>
者舊儀悉多蔽礙且距齒有度刻而無細分以管望星<lb/>
漸外則所見漸展尤難取的守敬所為儀但用天常赤<lb/>
道四游三環三距設四游於赤道之上而附直距於四<lb/>
游之外與雙環兩間同結環距端測日月星則以兩線<lb/>
<pb n="KR4e0010_WYG_014-26b"/>
相望取其正中所當之刻之度之分之秒至為切密八<lb/>
尺之表夏至景長尺有五寸千里為差一寸其説見於<lb/>
周官周髀唐一行雖嘗疑之而未之有改守敬乃為表<lb/>
比古制加五倍上施横梁毎日中以符竅夾測横梁之<lb/>
景折取中數視舊法但取表端之景者加審矣又嘗造<lb/>
七寶燈漏毎大明㑹置殿中其中鐘鼔皆應時自鳴又<lb/>
造櫃香漏及屏風香漏行漏以備郊廟行幸所用又起<lb/>
靈臺水渾運渾天漏大小機輪二十有五皆刻木為衝<lb/>
<pb n="KR4e0010_WYG_014-27a"/>
牙轉相撥擊上為渾象㸃畫周天星度日月二環斜絡<lb/>
其上象則如天左旋環則各依行度退而右轉又欲依<lb/>
張平子為地動儀及候氣密室皆究極其妙而未就也<lb/>
王恂以學自負者也毎詣守敬見其匠制輒深嘆服之<lb/>
許衡學為世師語及守敬則以手加額曰天祐我元故<lb/>
生斯人也延祐三年卒年八十六<lb/>
臣禕曰自古國家之興相與鞏丕基而宏大業者固資<lb/>
龎臣碩輔之力而又必有博識特見之君子通天人之<lb/>
<pb n="KR4e0010_WYG_014-27b"/>
學而明於術數事功者出其間以致夫彌綸之用然後<lb/>
一代之治可得而成焉觀乎世祖之世若鐂秉忠竇黙<lb/>
王恂郭守敬是已守敬視諸人雖稍後其尤稱宏博而<lb/>
傑特者乎夫自金宋以來學者務攻辭章以譁世而取<lb/>
重鮮有措諸實用者況乎天象術數水利事功之故當<lb/>
世不講久矣而守敬獨能任其絶學精神心術之所及<lb/>
度越古人逺甚用能成一代之制而示百王之法元之<lb/>
為國於是繼古帝而無媿矣嗚呼賢才之生天實使之<lb/>
<pb n="KR4e0010_WYG_014-28a"/>
夫豈偶然哉<lb/>
　　　元儒林傳<lb/>
金履祥字吉父婺之蘭溪人其先有在宋紹興間以孝<lb/>
行聞者父疾禱於天乞以身代而父疾亦尋愈䘮母廬<lb/>
于墓左夜見天光下燭五采爛然人以為孝感郡上其<lb/>
事改其鄉曰純孝云履祥之將震也其父適以事留城<lb/>
邑夜夢家塾壁間畫虎甚文也已而真虎復升屋大吼<lb/>
既寤語人曰維熊維羆男子之祥吾其得男也耶歸而<lb/>
<pb n="KR4e0010_WYG_014-28b"/>
子已生因以祥名之履祥生有異姿年十六從學郡闉<lb/>
補博士弟子貟居二年試中補太學生既乃自悔其非<lb/>
屛舉子業不事取尚書熟讀而精究之年十九知嚮濂<lb/>
洛之學於是鄉先生何文定公基王文憲公柏其學得<lb/>
朱熹氏之傳乃介其友王相登文憲之門受業焉初見<lb/>
請問為學之方文憲曰居敬以持其志立志以定其本<lb/>
又問讀書之目曰自四書始既又因文憲以及文定之<lb/>
門自是游從二氏間講貫益密造詣益精凡天官地志<lb/>
<pb n="KR4e0010_WYG_014-29a"/>
禮樂刑政田乗兵謀隂陽律厯之類悉研究其微以充<lb/>
極於用而於四書五經尤大有發明謂古書有注必有<lb/>
疏朱氏於論語孟子製集註多因門人之問有所更定<lb/>
其問所不及者容有未備也及其於事物名數或以為<lb/>
非要而略之乃皆為之修補附益成一家言曰論孟攷<lb/>
證朱氏於大學既為章句又作或問而後之學者尚有<lb/>
疑焉乃隨其章第衍為疏義以暢其支申其指義以統<lb/>
其㑹早嵗嘗註尚書章釋句解既成書矣一日有悟盡<lb/>
<pb n="KR4e0010_WYG_014-29b"/>
斥衆説獨推本父師之意正句畫段提其章㫖與其義<lb/>
理之微事為之槩考正字文之誤表諸四闌之外曰尚<lb/>
書表註小戴禮樂記鄭𤣥目錄謂十一篇雖合而略有<lb/>
分焉孔氏正義謂劉向校書得樂記二十三篇今樂記<lb/>
斷取十一篇餘者十二篇名猶在而記無所錄矣正義<lb/>
直以樂本樂論樂施樂言樂禮樂情樂化樂象賓牟賈<lb/>
師乙魏文侯分十一篇而毎篇中又各自為章總三十<lb/>
四章履祥以為疑反覆玩繹見其十一篇者節目整然<lb/>
<pb n="KR4e0010_WYG_014-30a"/>
而正義所分固猶未盡乃為之一加段畫而指義顯白<lb/>
無復可疑矣司馬氏資治通鑑取法春秋繫年著代劉<lb/>
恕作外紀以記前事顧其説不本於經而信百家之説<lb/>
是非繆於聖人不足傳信且自帝堯以前不經夫子之<lb/>
所定固野而無質夫子因魯史以作春秋王朝列國之<lb/>
事非有玉帛之使則魯史不得書聖人筆削亦何由而<lb/>
見況左氏所記㦯闕或誣凡若此類皆不得以壁經為<lb/>
辭乃用邵氏皇極經世胡氏皇王大紀之例損益折衷<lb/>
<pb n="KR4e0010_WYG_014-30b"/>
一以尚書為主下及詩禮春秋旁采舊史諸子表年繫<lb/>
事復加訓釋斷自唐堯以下接于通鑑勒為一書曰通<lb/>
鑑前編凡十有八巻舉要二巻既成授門人許謙曰二<lb/>
帝三王之盛其徽言懿行宜後王所當法戰國申韓之<lb/>
術其苛法亂政亦後王所當戒自周威烈王二十三年<lb/>
以後司馬氏既已論次而春秋以前迄無編年之書則<lb/>
是編固不可以莫之著也既復自志其書曰荀悦漢紀<lb/>
申鑒之書志在獻替而遭值建安之季王仲淹續經之<lb/>
<pb n="KR4e0010_WYG_014-31a"/>
作疾病而聞江都之變泫然流涕曰生民厭亂久矣天<lb/>
其或啓堯舜之運而吾不與焉則命也此吾述作之微<lb/>
意也履祥負其絶稟濟以精識於凡載籍悉加㸃勘平<lb/>
居涵濡於義理以踐修為先務事事物物咸致其體驗<lb/>
之功何氏之所示曰審察克治王氏之所示曰涵養充<lb/>
拓服之終身常若有不及者家故貧中嵗依二氏為重<lb/>
文定卒於咸淳戊辰履祥以謂治喪之禮四方所觀瞻<lb/>
則效攷按禮制而為之議曰為師服者弔服加麻心喪<lb/>
<pb n="KR4e0010_WYG_014-31b"/>
三年古之制也布襴俗服也今之服緦功以上者用之<lb/>
生絹鈎領之衫俗今之服緦麻者亦用之服今緦麻之<lb/>
服是不得同喪父無服之重也疑衰古士之弔服也其<lb/>
服亡矣白布深衣古庶人之弔服也其制今猶存焉然<lb/>
古之士今之官也今之士其未仕者古之庶人也宜用<lb/>
古庶人之服而以深衣為弔服昔朱子之服門人用細<lb/>
麻深衣而布縁矣然凡布皆麻古以三十升麻為麻冕<lb/>
之布以十五升麻為深衣之布深衣之麻自司馬氏朱<lb/>
<pb n="KR4e0010_WYG_014-32a"/>
氏皆云用極細布則深衣布用苧代麻久矣其縁則孤<lb/>
子純以素是喪父既除之服也孔門喪夫子若喪父而<lb/>
無服則以喪父服除之服為若喪父無服之服其純用<lb/>
素可也其冠則庶人之弔素委貌失其制矣以白巾代<lb/>
之而加絰于冠可也加麻之絰緦服之絰也今用緦麻<lb/>
而小可也加麻之帶緦服之帶也今用細苧可也所謂<lb/>
疑衰擬于衰者也文憲乃與治喪者首遵用之而履祥<lb/>
因復考深衣之制為之外傳及文憲没履祥率門人制<lb/>
<pb n="KR4e0010_WYG_014-32b"/>
服如初鄉人乃始知師弟子之義繫於常倫之重如此<lb/>
履祥夙有經世大志嘗出游杭都諸公貴人爭相引重<lb/>
因進牽制搗虚之策輒弗售謝歸及既阽危乃思其言<lb/>
而以迪功郎㬰館編校起之則已不及于用矣宋既改<lb/>
物遂潛晦不燿異居教授間出講道郡城受業者恒數<lb/>
十百人學者不敢字之因其所居在仁山之下稱之曰<lb/>
仁山先生大徳七年卒年七十二元統二年列祠學官<lb/>
侑食何王二氏至正七年賜諡曰文安<lb/>
<pb n="KR4e0010_WYG_014-33a"/>
許謙字益之婺之金華人九世祖延壽宋刑部尚書六<lb/>
世祖寔學于胡文昭公瑗號稱能以師法終始者元豐<lb/>
間居吳之笠澤尋又徙婺遂占籍焉父觥淳祐丁未進<lb/>
士卒官宣教郎主管三省樞密院架閣文字無子以從<lb/>
父兄之子為子即謙也謙甫能言母陶授以孝經論語<lb/>
入耳輒不忘五嵗莊重如成人既長遭國亡而家亦破<lb/>
自力於學借書於人以四部分讀之所渉向博而有疑<lb/>
無所從質聞鄉先生金履祥深明道學之要其學得於<lb/>
<pb n="KR4e0010_WYG_014-33b"/>
王柏氏何基氏而何氏學於黄文肅公幹黄氏之學朱<lb/>
氏之學也乃委已而學焉於是履祥年已七十而謙三<lb/>
十有一矣請不拘常序就弟子列履祥告之曰吾儒之<lb/>
學理一而分殊理不患其不一所難者分殊耳又曰聖<lb/>
人之道中而已矣謙由是致其辨於分之殊而要其歸<lb/>
於理之一每事每物求夫中者而用之葢自其登金氏<lb/>
之門即以聖賢之學為己任師弟子間口授指畫盡得<lb/>
其相傳之奥閲四年而金氏没謙乃益加充闡自得者<lb/>
<pb n="KR4e0010_WYG_014-34a"/>
為多於書無所不觀窮探聖微有不可通即不敢強於<lb/>
儒先之説所未安者亦不敢茍同也其讀四書集註章<lb/>
句有叢説敷繹義理惟務平實其言曰聖賢之心具在<lb/>
四書而四書之義備於朱子顧其立言辭約而義廣讀<lb/>
者或得其粗不能悉究其義或以一曲之致自異而初<lb/>
不知未離其範圍世之詆訾貿亂務為新竒者其弊正<lb/>
坐此耳讀詩集傳有名物鈔正其音釋攷其名物度數<lb/>
以補先儒之未備仍存其逸義旁搜逺索而以己意終<lb/>
<pb n="KR4e0010_WYG_014-34b"/>
之讀書集傳有叢説時與蔡氏不能盡合每誦其師之<lb/>
言曰自我言之則為忠臣自它人言之則為讒賊要歸<lb/>
於是而已讀春秋三禮有溫故管窺春秋大義凡數十<lb/>
百條皆傳註所未發於三禮則參伍攷訂求聖人制作<lb/>
之意順天地之理酌古今之宜使通于上下皆可遵用<lb/>
中嵗以還於易尤深仰觀俯察益有見於隂陽往來升降<lb/>
消長闔闢之故謂伏羲之經廣大悉備文王周公孔子<lb/>
之辭乃其傳注六爻之義特發凡舉例耳又嘗句讀九<lb/>
<pb n="KR4e0010_WYG_014-35a"/>
經儀禮三傳於其宏綱要㫖錯簡衍文悉别以鉛黄朱<lb/>
墨意有所明則表見之嘗謂士之為經茍句讀有不明<lb/>
則義理滋晦其事若小所失葢甚大也其於史有治忽<lb/>
㡬微倣史家年經國緯之法起太皥氏訖宋元祐元年<lb/>
秋九月尚書左僕射司馬光卒備其世數總其年嵗原<lb/>
其興亡著其善惡且謂光卒則宋之治不可復興誠一<lb/>
代理亂之㡬故附於續經書孔子卒之義以致其意焉<lb/>
書成以示其友張樞為言運祚之延促豈必推之天命<lb/>
<pb n="KR4e0010_WYG_014-35b"/>
猶有人事焉漢世儒者言災異之興消復之術皆欲近<lb/>
修人事天人之際精祲相盪善惡吉凶之應其猶影響<lb/>
有國者不可不仁民葢以此也凡其為書俱已行世其<lb/>
述作大㫖具見序引文多不盡載謙于天文地理典章<lb/>
制度食貨刑法字學音韻醫經數術靡不該貫一事一<lb/>
物可為博聞多識之助者必謹志之而異端之説必洞<lb/>
究其蘊奥其教學者以五性人倫為本以開明心術變<lb/>
化氣質為先以為己為立心之要以分辨義利為處事<lb/>
<pb n="KR4e0010_WYG_014-36a"/>
之制至誠諄切内外殫盡為學者師四十年門人殆千<lb/>
餘人逺而幽冀齊魯近而荆揚吳越皆百舍重趼唯恐<lb/>
後之部使者數列其行義于朝郡舉茂才又舉遺逸以<lb/>
應詔皆固辭江淛鄉闈嘗請持文衡亦辭不就然雖身<lb/>
在草萊而心存當世大徳丁未熒惑入南斗向已而行<lb/>
菑應在吳越是嵗大祲謙憂之貌加瘠或謂曰先生豈<lb/>
食不足耶而貌瘠甚何也荅曰今公私匱乏道殣相望<lb/>
吾食寧獨飽耶迨其晚年身任正學之重海内多士視<lb/>
<pb n="KR4e0010_WYG_014-36b"/>
其安否以為斯道之隆替焉後至元三年卒年六十八<lb/>
門人以義制服者若干人交友來㑹葬者若干人因其<lb/>
自號以題其表曰白雲先生許公之墓郡府祠之于學<lb/>
宫至正七年賜諡曰文懿部使者及御史復建言宜專<lb/>
立祠事乃即郡城東作祠祀何氏王氏金氏及謙曰四<lb/>
賢書院二子元亨皆篤學世其家<lb/>
論曰堯舜禹湯文武周公相傳之道至孔子乃集其大<lb/>
成宋周程氏者作復續斯道之統而道南之學由楊時<lb/>
<pb n="KR4e0010_WYG_014-37a"/>
氏一再傳為羅從彦氏李侗氏至朱熹氏又集其大成<lb/>
者也然孔門羣弟子唯曾氏之傳得其宗曾氏以其所<lb/>
傳傳之子思子思以傳之孟子一出於正焉朱氏之徒<lb/>
亦衆矣得其宗者惟黄榦氏榦傳何基氏基傳王柏氏<lb/>
柏之傳為履祥為謙其授受之淵源如御一車以行大<lb/>
逵如執一籥以節衆音推原統緒必以四氏為朱學之<lb/>
世適亦何其一出於正粹然如此也程氏之道至朱氏<lb/>
而始明朱氏之道至金氏許氏而益尊用使百年以來<lb/>
<pb n="KR4e0010_WYG_014-37b"/>
學者有所宗鄉不為異説所遷而道術必出于一可謂<lb/>
有功于斯道者矣大抵儒者之功莫大于為經經者斯<lb/>
道之所載焉者也有功于經即其所以有功于斯道也<lb/>
金氏許氏之為經其為力至矣其於斯道謂之有功非<lb/>
耶<lb/>
　　操<lb/>
　　　古琴操<hi>并序</hi>
春秋時晉大夫有從事于外而不得養其母者作皇天<lb/>
<pb n="KR4e0010_WYG_014-38a"/>
操<lb/>
皇天至仁冒下土兮林林總總各獲其所兮我獨何為<lb/>
不得以養其母兮育我鞠我亦已太苦兮養之弗時我<lb/>
何為者兮自我徂征離此膝下兮有食孰以食疾痛其<lb/>
孰摩撫兮我之念母心焉如縷兮母之念子亦豈寧處<lb/>
兮皇天之毒我其終我祜兮<lb/>
　　　右皇天操凡十韻<lb/>
戰國時楚臣有忠其君而被竄逐者作江漢操<lb/>
<pb n="KR4e0010_WYG_014-38b"/>
江漢滔滔注于東只豈惟江漢百川朝宗只臣之事君<lb/>
所盡者忠只臣忠之藎見謂為狂只我君聖明如日正<lb/>
中只豈弗臣察其或未遑只抑臣實有罪盍友諸躬只<lb/>
自今以往矢益竭衷只臣雖身逺臣心上通只臣心之<lb/>
通君終臣容只謂臣不信江漢其同只<lb/>
　　　右江漢操凡十一韻<lb/>
　　　越操二首<hi>并序</hi>
越人周君之居有曰蓮花方丈者鉅公駿人既多為之<lb/>
<pb n="KR4e0010_WYG_014-39a"/>
賦咏吾友胡仲申氏又用楚音作越歌二章以貽之夫<lb/>
越之山水勝矣秦望雲門姑置勿論即郡城言之卧龍<lb/>
之山隠然中踞其外則鑑湖之水散而為陂渠雲樹烟<lb/>
波與闤闠相暎帶淛東諸郡莫或及之故晉江左以還<lb/>
衣冠之流於焉畢止及宋南渡以後鐘鼎之家尤盛于<lb/>
兹於是其流風遺響今皆不可復見而山光水色今古<lb/>
不殊攬者葢不能無慨然之思矣予聞卧龍一名種山<lb/>
越大夫文種事越王勾踐既滅吳成功而勾踐賜之死<lb/>
<pb n="KR4e0010_WYG_014-39b"/>
其墓在山上故山以得名鑑湖周回三百十里唐𤣥宗<lb/>
嘗以一曲賜賀知章知章棄官徒歩歸鄉里為道士有<lb/>
請故也周君之居前直種山下俯鑑湖其讀書冩畫之<lb/>
餘最好鼓琴予因為種山鑑湖二操遺周君仲申之歌<lb/>
音韻幽逺庶㡬郢人之寡和者故不敢復襲用其意云<lb/>
仇我者吳覆我家邦君之辱矣臣死則當臣敢愛也以<lb/>
有宗祀以身嘗吳庶雪君恥吳既沼矣越則弗沼豈臣<lb/>
之功君實有道功成之難君不臣全今君死臣臣其敢寃<lb/>
<pb n="KR4e0010_WYG_014-40a"/>
　　　右種山操<lb/>
湖水悠悠有澄其波中洲何有有蒲有荷維荷有華載<lb/>
静以芳其葉洒洒可以為裳維波之澄實同我心返我<lb/>
初服以濯我纓彼世之濁孰止乎足世不我知反以我為獨<lb/>
　　　右鑑湖操<lb/>
　　　來歸操<hi>并序</hi>
士君子遭世亂離其能保身而全名者鮮矣此出處所<lb/>
為難也東漢之季管幼安避地遼東二十年及天下既<lb/>
<pb n="KR4e0010_WYG_014-40b"/>
定乃始來歸晉當義熙末不能國矣陶元亮用是托督<lb/>
郵之故以行而歸去來辭作焉嗚呼二子豈所謂能保<lb/>
身而全名者耶溧水劉君有道之士也往嵗避兵攜家<lb/>
寓浙東淪落久之因為縉雲郡博士今干戈既戢乃棄<lb/>
官奉母復歸乎故鄉迹其出處之迹殆合乎二子矣予<lb/>
竊嘉之為作來歸操以述其志云<lb/>
溧之水有魴有鮪溧之土有秫有䄫我胡不歸兮以釣<lb/>
以耔奉我老兮有母撫我稚兮有子我今其歸兮于溧<lb/>
<pb n="KR4e0010_WYG_014-41a"/>
之涘我思古人兮處世之否惟求其志兮豈必乎仕古<lb/>
人何為兮庶吾其企來歸之樂兮樂其有已<lb/>
　　　瓊響操<hi>并序</hi>
瓊響者古琴名宋内府故物也其腹題云慶厯五年臣<lb/>
道士衛中正奉聖㫖斵崇寧四年臣馬熈先奉聖㫖重<lb/>
修宋既納土是琴亦入貢于元世祖皇帝用以賜其臣<lb/>
亷恒陽王王殁而家廢杭人徐氏以重購得之今復歸<lb/>
于嘉興濮氏金華王禕為作瓊響操因以貽濮氏其辭<lb/>
<pb n="KR4e0010_WYG_014-41b"/>
曰<lb/>
鈞天奏兮帝所玉交振兮思眑眑其愁予託餘聲兮遺<lb/>
下土帝有命兮淫哇不得使為伍海天冥冥兮月在宇<lb/>
感幽微兮鸞鳯舉紛百靈兮屛營而來扈至音兮焉窮<lb/>
千齡兮萬古<lb/>
　　　烏傷操<hi>并序</hi>
般陽王徳茂葬其親嚴州烏龍山之陽而築廬墓左以<lb/>
居焉大夫士咸為取蓼莪之義以賦詩葢嘉其能孝也<lb/>
<pb n="KR4e0010_WYG_014-42a"/>
嗚呼王君誠能孝者歟昔吾烏傷當秦時有顏氏者塟<lb/>
其親而躬負土焉羣烏畢集銜土以助之烏吻皆傷也<lb/>
因名縣烏傷予其縣人雖習知顏氏事而行不能無愧<lb/>
故聞徳茂之能孝而心為之惕然爰作烏傷操其辭曰<lb/>
生我者天天實罔極只哀哀人子曷報厥徳只既壤而<lb/>
樹匪躬則劬只有相維烏其尾畢逋只我親我䘮烏亦<lb/>
何與只曾是銜土吻血不顧只烏豈有知有以致之只<lb/>
哀哀人子如何弗思只<lb/>
<pb n="KR4e0010_WYG_014-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王忠文集巻十四<lb/>
</p>
<p>
</p>
  </div>
</body>
</text>
</TEI>
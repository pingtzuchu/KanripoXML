<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王忠文集巻五</head> <lb/>
    <p>
<pb n="KR4e0010_WYG_005-1a"/>
欽定四庫全書<lb/>
　王忠文集巻五<lb/>
　　　　　　　　　　　　　明　王禕　撰<lb/>
　　序<lb/>
　　　宋景濂文集序<lb/>
文章所以載乎學術者也昔之聖賢其學可謂至矣其<lb/>
於三才萬物之理仁義道徳禮樂制度治亂是非顯隠<lb/>
鉅細之際凡天人傳心之妙帝王經世之略無弗察而<lb/>
<pb n="KR4e0010_WYG_005-1b"/>
通也其真知實踐既有得於内矣於是將以自見而淑<lb/>
諸人也然後托於文章以推其意之所欲言故程子以<lb/>
謂聖賢之言不得已也有是言則是理明無是言則天<lb/>
下之理闕焉又謂後之人始執巻則以文為先平生所<lb/>
為多於聖人然有之無補無之無闕也由是論之所貴<lb/>
文章之有補者非以其明夫理乎理之明不由其學術<lb/>
有素乎然而古今文章作者衆矣未易悉數也姑自吾<lb/>
婺而論之宋南渡後東莱吕氏紹濂洛之統以斯道自<lb/>
<pb n="KR4e0010_WYG_005-2a"/>
任其學粹然一出於正說齋唐氏則務為經世之術以<lb/>
明帝王為治之要龍川陳氏又修皇帝王霸之學而以<lb/>
事功為可為其學術不同其見於文章亦各自成其家<lb/>
而香溪范氏所性時氏先後又間出皆博極乎經史為<lb/>
文温潤縝練復自成一家之言入國朝以来則浦陽栁<lb/>
公烏傷黄公並時而作栁公之學博而有要其為文也<lb/>
閎肆而淵厚黄公之學精而能暢其於文也典實而周<lb/>
宻遂皆羽翼乎聖學黼黻乎帝猷踵二公而作者為呉<lb/>
<pb n="KR4e0010_WYG_005-2b"/>
正傳氏張子長氏呉立夫氏呉氏深於經張氏長於史<lb/>
而立夫之學尤超卓其文皆可謂善於馳騁者焉然當<lb/>
吕氏唐氏陳氏之並起也新安朱子方集聖賢之大成<lb/>
為道學之宗師於三氏之學極有異同其門人曰勉齋<lb/>
黄氏實以其道傳之北山何氏而魯齋王氏仁山金氏<lb/>
白雲許氏以次相傳自何氏而下皆婺人論者以為朱<lb/>
氏之世適故近時言理學者婺為最盛然為其學者上<lb/>
而性命之微下而訓詁之細講說甚悉其頗見於文章<lb/>
<pb n="KR4e0010_WYG_005-3a"/>
者亦可以驗其學術之所在矣嗚呼尚論吾邦之文章<lb/>
所謂無是言則是理闕焉者固班班而是而有之無補<lb/>
無之無闕焉者尚足謂之文乎吾友宋君景濂早受業<lb/>
立夫氏而私淑於呉氏張氏且久遊栁黄二公之門間<lb/>
又因許氏門人以究夫道學之㫖其學淵源深而培植<lb/>
厚故其為文富而不侈覈而不鑿衡從上下靡不如意<lb/>
其所推述無非以明夫理而未嘗為無補之空言茍即<lb/>
其文以觀其學術則知其足以繼鄉邦之諸賢而自立<lb/>
<pb n="KR4e0010_WYG_005-3b"/>
於不朽者逺矣景濂既不求用於世而世亦未有以用<lb/>
之其於文章尤自愛重不輕以示人以禕辱有同門之<lb/>
雅間出其所著俾有以序之禕聞朱子序廣漢張子之<lb/>
文謂其不知年數之不足是以學日新而無窮其見於<lb/>
言語文字之間始皆極於髙逺而卒反就於平實嗚呼<lb/>
不自滿足而勉焉不息者聖賢之為學也自髙逺而底<lb/>
於平實則其學之所至豈不較然矣乎禕輒誦是以序<lb/>
景濂之文以致吾區區之意且因以自厲焉<lb/>
<pb n="KR4e0010_WYG_005-4a"/>
　　　送鄭君序<lb/>
豫章鄭君士亨之東遊也與予相好為最深君氣銳才<lb/>
富發而為文如逸馬健車馳乎九軌之塗㨗不可及如<lb/>
奔湍怒濤之在江河浩乎莫之能禦也其自見者既如<lb/>
此而尤樂於取友雖以予之無似亦辱與之定交不寘<lb/>
君之於我厚矣竊願有以質於君夫文者才與氣為之<lb/>
也三代而下詞章之士鮮不以才驅氣駕而為文非才<lb/>
與氣不足以為文然徒恃乎才驅氣駕則嵗慆月邁氣<lb/>
<pb n="KR4e0010_WYG_005-4b"/>
有時而衰才有時而盡而文亦有時而躓矣葢才命於<lb/>
氣氣稟於志志立於學者也孔子曰吾十有五而志於<lb/>
學我學不厭所謂志立於學也孟子曰我善養吾浩然<lb/>
之氣志壹則動氣所謂氣稟於志也茍非有志以基之<lb/>
有學以成之氣有不衰才有不盡而文有不躓然者未<lb/>
之有也抑聖賢之基乎志以成乎學者非徒欲見於文<lb/>
而已也文者聖賢不得已而托之以埀世者也六藝之<lb/>
述七篇之作出於歴聘不遇之後而荀卿揚雄亦皆老<lb/>
<pb n="KR4e0010_WYG_005-5a"/>
而著書當其歴聘而未老也固蘄有以見諸用也及卒<lb/>
於不用而後托之於文則文者豈非聖賢不得已而為<lb/>
之者乎後之人志未立學未成大之不圗用天下國家<lb/>
而小之不思為天下國家之用汲汲焉鰓鰓焉徒因其<lb/>
天資之美口耳之知惟詞章之為務雕刻藻繢以盜名<lb/>
而譁世卒亦歸於泯滅而無傳其於聖賢之道不已末<lb/>
乎斯言也予之所夙聞者也以君之厚我不能不為君<lb/>
道也予有志而學未成者也道所聞以質於君者幸君<lb/>
<pb n="KR4e0010_WYG_005-5b"/>
之輔我使底於成也士亨謂予今兹别去當入山益深<lb/>
入林益密而愈益肆力於為學嗟乎君之志予之志也<lb/>
於君之别其能不自媿乎詩云毋金玉爾音而有遐心<lb/>
此予所望於士亨故序之以識别<lb/>
　　　朱左司集序<lb/>
厲志先生朱公集若干巻禕與公之曽孫烈既訂定而<lb/>
編次之因序其後曰公諱元龍字景雲婺之義烏人宋<lb/>
嘉定十六年進士歴温州平陽池州青陽兩縣尉饒州<lb/>
<pb n="KR4e0010_WYG_005-6a"/>
司理叅軍皆有能名遷處州縉雲令改官擢幹辦行在<lb/>
諸司糧料院除宗正寺主簿尋陞宗正丞兼權左司郎<lb/>
官國史院編修官實録院檢討官公之在左司也京局<lb/>
官或挟權貴勢求舉牘輒拒之曰舉牘可以勢取耶宦<lb/>
官陳詢益求建節事下都司議公以謂優異内官寵賁<lb/>
節鉞雖出於特恩主張國是愛惜名器必由於公論於<lb/>
事為不可宰臣傳㫖令改擬公曰吾職可罷筆不可改<lb/>
也有宗室與民訟圩田衆莫敢引決公曰於法品官不<lb/>
<pb n="KR4e0010_WYG_005-6b"/>
許佃民田奈何天子属籍之親乃有爭田訟耶毅然決<lb/>
之嵗大旱宰臣請遍禱羣望公曰雨暘之應各以其徴<lb/>
大臣有燮理之責皇皇禱祀母乃末乎時議括兩淮浮<lb/>
鹽公謂王制冡宰制國用惟藏富于民量入為出不聞<lb/>
與商賈小民争什一之利不可又兩上封事自宫禁朝<lb/>
廷以及百官萬民皆痛哭流涕言之先是史嵩之在督<lb/>
府公劾其殺富民王倫為非已而嵩之入相公遂斥去<lb/>
矣郭右司磊卿正士也聞而嘆曰嗟乎朱左司亦遭煩<lb/>
<pb n="KR4e0010_WYG_005-7a"/>
言世道猶可為乎因憤而死公既斥得予祠秩滿差知<lb/>
衢吉二州皆旋予祠祿除知台州以憂不赴暨服除而<lb/>
鄭清之再入相清之尤素惡公切直或告公有可以回<lb/>
宰相之意者則應之曰吾生為正人死為正鬼耳於是<lb/>
家食十年卒老以死矣自禕幼時從長老得公言行想<lb/>
見其人巖巖然不可犯竊嚮慕之及讀公家集獲窺其<lb/>
剛大之氣浩然無餒益信公之正色立朝危言峻行不<lb/>
可奪者一本於誠非世之矯訐而盜名者可同日語也<lb/>
<pb n="KR4e0010_WYG_005-7b"/>
始公受學鄉先生毅齋徐公僑既又從四明絜齋袁公<lb/>
燮㳺徐公考亭朱子門人袁公象山陸氏弟子公之學<lb/>
盖㑹朱陸之異以為同是以著於大節表表如是惜乎<lb/>
不克展其所藴賫志以死既死史闕其傳其言行又無<lb/>
以暴於後世不亦可悲也夫故禕序其集特論著其大<lb/>
節俾後有考焉<lb/>
　　　浦陽文藝錄敘<lb/>
歴代史家於凡文籍既刪其要而備著之為志曰藝文<lb/>
<pb n="KR4e0010_WYG_005-8a"/>
而文學之士復采而列之為傳曰文藝志以著其人之<lb/>
文傳以列能文之人也然而志之所著苐存其文之名<lb/>
目傳之所列特敘其人之行能而已夫史者一代之書<lb/>
無所不載者也於文人之文有難於具載是以司馬遷<lb/>
班固諸家間嘗即其人之傳而附錄其文之一二後之<lb/>
君子有志史學而心存至公者於郡邑之間取古今人<lb/>
之文而錄之使其人恃是以不朽豈非史家之遺意乎<lb/>
此宋君景濂於浦陽之文裒集柬選而文藝録所為作<lb/>
<pb n="KR4e0010_WYG_005-8b"/>
也浦陽於婺雖小邑而山川清峻名人間生其文往往<lb/>
緯俗經邦有闗於世教景濂總古今得若干首為内篇<lb/>
而他邑之人其文有為浦陽而作足為其鄉土之黼黻<lb/>
者復得若干首為外篇通内外篇為書八巻曰文藝録<lb/>
者合其人與文而稱之也嗟乎景濂於此不其有取於<lb/>
史家之遺意乎然予聞之歐陽子之論以謂秦漢以来<lb/>
著書之士多者百餘篇少者三四十篇其人不可勝數<lb/>
而散亡磨滅百不一二存焉言之不可恃也如此嗟乎<lb/>
<pb n="KR4e0010_WYG_005-9a"/>
言語文章誠有不可恃者矣豈其所以傳與不傳要亦<lb/>
有幸不幸歟茍其不幸雖聖人之經且或厄焉而況後<lb/>
世之所著述其散亡磨滅也固宜使其幸也郢書燕說<lb/>
猶傳於世況於作者之文乎今景濂之所録片言半簡<lb/>
之僅傳者其人輒將恃之以不朽可謂幸矣而謂文章<lb/>
雖麗言語雖工無異草木榮華之飄風鳥獸好音之過<lb/>
耳為果不可恃可乎抑徒其人之幸而所不可恃者因<lb/>
為其不朽歟雖然彼其道徳之修於身功業之施於當<lb/>
<pb n="KR4e0010_WYG_005-9b"/>
世則所不朽者固在彼而不在此矣故予為之序以道<lb/>
景濂有志史學而心存至公以表其述作之意若裒集<lb/>
之博柬選之精兹不詳論云<lb/>
　　　河朔訪古記序<lb/>
河朔訪古記二巻合魯君易之所纂予為之序曰合魯<lb/>
實葛邏祿本西域名國而易之之先由南陽遷浙東已<lb/>
三世易之少力學工為文辭既壯肆志逺游乃絶淮入<lb/>
潁經陳蔡以抵南陽由南陽浮臨汝而西至於雒陽由<lb/>
<pb n="KR4e0010_WYG_005-10a"/>
雒陽過龍門還許昌而至於大梁歴鄭衛趙魏中山之<lb/>
郊而北達於幽燕於是大河南北古今帝王之都邑足<lb/>
跡㡬徧凡河山城郭宫室塔廟陵墓殘碣斷碑故基遺<lb/>
跡所至必低徊訪問或按諸圗牒或訊諸父老考其盛<lb/>
衰興廢之故而見之於紀載至於撫時觸物悲喜感慨<lb/>
之意則一皆形之於咏歌既乃裒其所紀載及咏歌之<lb/>
什以成此書夫古之言地理者有圖必有志圗以著山<lb/>
川形勢所在而志則以驗言語土俗博古久逺之事古<lb/>
<pb n="KR4e0010_WYG_005-10b"/>
之言詩者有雅頌復有風雅頌以道政事美盛徳而風<lb/>
則以驗風俗政治之得失故成周之制職方氏既掌天<lb/>
下之圖而邦國四方之志則小史外史實領之太師既<lb/>
掌六詩而列國之風則觀風之使實采之所以然者葢<lb/>
志之所見王道存焉風之所形王化繫焉故設以官守<lb/>
達諸朝廷所以考一代之政教豈徒取為虚文也哉然<lb/>
則易之此書其所紀載猶古之志其所咏歌猶古之風<lb/>
歟惜乎今日小史外史之職闕而觀風之使不行此書<lb/>
<pb n="KR4e0010_WYG_005-11a"/>
不得達於朝廷之上以備纂録廣而傳之徒以資學士<lb/>
大夫之汎覽而已抑予聞之古之志領之固有其職古<lb/>
之風采之固有其官而其為之者類皆博聞多識懐道<lb/>
秉徳之士故曰誦其詩讀其書不知其人可乎然則學<lb/>
士大夫觀乎此書其亦可以知吾易之之為人矣易之<lb/>
名迺賢其北游嵗月具見篇中兹不著<lb/>
　　　國朝名臣傳序<lb/>
古者作史之體大要有二曰實錄曰正史是已實錄之<lb/>
<pb n="KR4e0010_WYG_005-11b"/>
體倣乎編年而臣僚之得立傳者其傳皆系乎月日薨<lb/>
卒之下及為正史然後紀表志傳門雖品别而傳又分<lb/>
名定目各以類相從焉然傳之在實錄者不過具其行<lb/>
能勞烈之始末而正史之傳加以論贊之辭者實錄修<lb/>
於當時正史撰於後代且其體有不同故也國朝沿襲<lb/>
舊制其修累聖實錄咸有常憲而名臣之當附傳其間<lb/>
者久猶闕如蓋自大徳丙午迨今至正戊子屢詔史臣<lb/>
纂修以補實錄之闕亦既具有成編矣而金匱所藏人<lb/>
<pb n="KR4e0010_WYG_005-12a"/>
無由窺之逺方下士於聖朝盛事先後本末賢相良將<lb/>
之功績鉅儒循吏之徳業鏗鍧炳煥可以震耀於無窮<lb/>
者皆莫及知在天厯中史臣蘓天爵嘗攟摭名臣家傳<lb/>
碑誌以為書謂之名臣事略然以國朝人物之衆盛而<lb/>
與其列者僅四十七人則其未及搜訪甄錄者固多也<lb/>
禕不揣不才因仍四十七人者復博求於世臣之家又<lb/>
得七十三人人各為傳而贅以論贊名曰國朝名臣列<lb/>
傳總百有二十輒用正史之體倣宋東都事略而為之<lb/>
<pb n="KR4e0010_WYG_005-12b"/>
其文雖不能馳騁而辭則質其事雖不能該博而實則<lb/>
真於是一代之人物可槩見矣其於妄作之誅固所不<lb/>
免然傳之同志非唯可以廣見聞其間一二有可取者<lb/>
他日上諸朝廷未必不足以備史臣之採擇云<lb/>
　　　送金華尹徐君序<lb/>
婺之属縣六十年以来為令而有循良之名者吾得三<lb/>
人焉於義烏得一人曰臨江周自强字剛善於武義得<lb/>
一人曰天台許廣大字具瞻周君治民一以恵慈務阜<lb/>
<pb n="KR4e0010_WYG_005-13a"/>
其財而綏安之民之愛之不啻如父母生為立祠既去<lb/>
且久猶思之不忘許君之治濟以剛果為民興利除害<lb/>
政績殊異嘗攝金華令武義之民訴於大府曰吾願還<lb/>
吾許君金華之民亦訴曰幸勿奪吾許君也二君之得<lb/>
民如此不問可知為循良之吏矣繼二君之踵者於金<lb/>
華得一人則今平陽徐君允益友直其字者也葢婺為<lb/>
郡治金華而今復為浙東憲司所治政務繁劇號稱難<lb/>
為徵需所集沮而不辦則取怒於上官一切奉承之民<lb/>
<pb n="KR4e0010_WYG_005-13b"/>
將不勝其敝矣君材周而用裕謹身帥先居以㢘平民<lb/>
之幽隠罔不通達上有需斂必其所尤急者乃為之辦<lb/>
而能使不至於病民民有来輸物以供上之横斂者輒<lb/>
瞑目歎曰吾不忍見也由是悉感其誠意而樂為之役<lb/>
他恵政及民者甚衆仁心仁聞藹然著聞邦之人士咸<lb/>
以謂周許二君之後善為令者無如徐君矣嗟乎守令<lb/>
之於民近且重易知也天子大臣所以選任之者固甚<lb/>
勤也選任之既勤復命奉法之吏嚴刺察之科以繩治<lb/>
<pb n="KR4e0010_WYG_005-14a"/>
之其不任職者往往輒罷去而日者又詔廷臣各舉所<lb/>
知以應選舉當其選與不中選者定為賞罰各有差又<lb/>
郡縣上下則使遵督攝之法以相激勸是天子大臣憂<lb/>
閔斯民而重守令之意可謂無不至也而歴年於兹勤<lb/>
於求而應之者愈乏密於法而遵之者益慢今之足稱<lb/>
者卒未之多見也故雖以婺之六縣更六十年之久為<lb/>
令者亡慮二十餘人而以吾所得者僅此三人令難其<lb/>
材固如是哉然而周君許君之終更也朝廷知其材皆<lb/>
<pb n="KR4e0010_WYG_005-14b"/>
長於治民周君雖已陞五品階而猶選之令金溪公卿<lb/>
薦許君可任館閣而復選之為鄞令豈以令之材難其<lb/>
人故歟今徐君之滿考也廷臣持銓衡行省者乃除鎮<lb/>
撫於漕府豈徒計其品秩而不知材之所長何如也予<lb/>
因金華失良令為其民惜且恠持銓衡者不能盡人之<lb/>
所長遂道予所常論者序以送之以告於上之人并勉<lb/>
天下之凡為令者焉<lb/>
　　　夏小正集解序<lb/>
<pb n="KR4e0010_WYG_005-15a"/>
夏小正世以為夏書其書在大戴禮中傳之者戴氏也<lb/>
鄭康成為之註或曰盧辨註謂為鄭氏非也潁川韓元<lb/>
吉氏嘗以范太史家藏舊本校定之然與故所傳闗本<lb/>
訛舛不同㑹稽傅崧卿氏又據闗本而為訓釋實多所<lb/>
補正及考亭朱子集儀禮尊信小正而用之經其論定<lb/>
者㫖益加明矣今括蒼趙君復集諸家之說而為之解<lb/>
於是為尤詳密者也以予論之小正之為夏書不可無<lb/>
疑者孔子定書斷自唐虞虞書以厯象日月星辰敬授<lb/>
<pb n="KR4e0010_WYG_005-15b"/>
人時為重事小正其遺法也孔子嘗曰我欲觀夏道是<lb/>
故之杞而不足徵也吾得夏時焉及答顔淵以為邦曰<lb/>
行夏之時而作春秋用夏時以冠月其有取於夏時如<lb/>
此設小正誠夏書則在孔子所必取然而不與禹貢同<lb/>
列於百篇何耶鄭氏謂夏時者夏四時之書其書存者<lb/>
有小正則以小正為夏書者鄭氏也不信聖人而漢儒<lb/>
是信可不可耶禮記月令漢儒皆以為周公作而其中<lb/>
雜有虞夏商周秦漢之制殆漢末諸儒採吕氏十二月<lb/>
<pb n="KR4e0010_WYG_005-16a"/>
紀淮南子時則訓等書為之耳大戴禮之有小正小戴<lb/>
禮之有月令烏知其非類耶或曰吕氏據夏小正以正<lb/>
四時或曰小正具十二月而無中氣有應候而無日數<lb/>
至時訓乃五日為候三候為氣六十日為節因小正而<lb/>
加詳也意者小正特出於月紀時訓之前者耶是則以<lb/>
小正為夏書誠有可疑者也趙君之言謂鄭氏以小正<lb/>
為夏書本無左驗所紀昏旦中星與星之見伏率與月<lb/>
令月紀時訓不合唐一行推以厯術知其實在夏時其<lb/>
<pb n="KR4e0010_WYG_005-16b"/>
為夏書無疑是又不然天雖髙星辰雖逺茍求其故則<lb/>
精厯數者悉所能考葢自上古以来天行日至星辰之<lb/>
次舎其度數無不可知况在夏后之世安知非精厯數<lb/>
者逆考而遡推之求其故以著於書亦豈可遂信之而<lb/>
不疑乎世以本草為神農之書素問為黄帝之書其果<lb/>
出於神農黄帝否乎本草素問不可必其出於神農黄<lb/>
帝月令不可必其出於周公則小正之為夏書予固不<lb/>
敢不致疑其間也惜乎趙君已不可作不得以予所疑<lb/>
<pb n="KR4e0010_WYG_005-17a"/>
者質之然君之為此書則既考覈詳而論辨宻卓見絶<lb/>
識往往而是不其有可傳者歟苐其真本及所著他書<lb/>
皆厄於兵而此篇者乃其伯氏掇拾遺藁重所繕錄章<lb/>
句字畫之脫誤不能無之覽者擇焉而已君諱有桂詵<lb/>
仲其字學行志業且載宋太史所為墓志兹故弗道而<lb/>
論予所疑者序其書焉<lb/>
　　　水經序<lb/>
水經漢桑欽所作藝文志缺弗錄而隋經籍志有兩水<lb/>
<pb n="KR4e0010_WYG_005-17b"/>
經一本三巻郭璞注一本四十巻酈善長注善長道元<lb/>
字也然皆不著撰人氏名舊唐志乃云郭璞作宋崇文<lb/>
總目亦不言撰人為誰但云酈注四十巻亡其五至新<lb/>
唐志始謂為桑欽作又言一云郭璞作葢疑之也按前<lb/>
漢書儒林傳古文尚書塗惲授河南桑欽君長晁氏讀<lb/>
書志謂欽成帝時人也今以其書考之濟水過夀張即<lb/>
前漢夀良縣光武所更名又東北過臨濟即狄縣安帝<lb/>
所更名荷水過湖陸即湖陵縣章帝所更名分水過永<lb/>
<pb n="KR4e0010_WYG_005-18a"/>
安即彘縣順帝所更名則其書非作於成帝時若順帝以<lb/>
後人所為矣又其書言武侯壘又云魏興安陽縣注謂<lb/>
武侯所居魏分漢中立魏興郡又云江水東逕永安宫<lb/>
南則昭烈托孤於武侯之地也又其言北縣名多曹氏<lb/>
時置南縣名多孫氏時置是又若三國以後人所為也<lb/>
又云改信都從長樂則晉太康五年也又河水北薄骨<lb/>
律鎮城注云赫連果城則後魏所置也此其書又若晉<lb/>
後魏人所為也意者欽本成帝時人實為此書及郭鄜<lb/>
<pb n="KR4e0010_WYG_005-18b"/>
二氏為傳注咸附益之而璞晉人道元後魏人也是故<lb/>
山海經禹益所記也而有長沙零陵桂陽諸暨之名本<lb/>
草神農所述也而有豫章朱厓趙國常山秦髙真定臨<lb/>
淄馮翊之稱爾雅作於周公而云張仲孝友蒼頡篇造<lb/>
於李斯而云漢無天下要皆後人所附益非復其本文<lb/>
然則水經為欽作無疑盖久而經傳相淆而欽之本文<lb/>
亡矣本文雖亡可不謂為欽作哉通典謂郭注多踈略<lb/>
迂怪而已不傳今酈注四十巻固完而舊本往往失於<lb/>
<pb n="KR4e0010_WYG_005-19a"/>
遷就有錯簡金蔡正甫氏嘗作補正三巻而亦不傳今<lb/>
唯酈注舊本猶行而已夫天地之間唯水為多故水者<lb/>
地之脈絡也大川相間小川相属而凡郡縣州道𤓰列<lb/>
棊布皆因水以别焉地理之書始於禹貢而禹貢之分<lb/>
九州必主山川以定經界誠以山川之形緜亘無易州<lb/>
縣之設更革不常故兖州可移而濟河之兖不能移也<lb/>
梁州可遷而華陽黒水之梁不能遷也此禹貢所以爲<lb/>
萬世不易之書也後世史家主於州縣以為書州縣更<lb/>
<pb n="KR4e0010_WYG_005-19b"/>
革其書亦遂以廢而不傳以彼之易於不傳則水經之<lb/>
書其果得而廢之歟大抵此書所引天下之水百三十<lb/>
有七江河在焉而酈氏注引枝流一千二百五十一其<lb/>
源委之吐納沿路之所經纒絡枝煩條貫手夥搜渠訪<lb/>
瀆靡或漏遺總其槩而覽之天下可運於掌矣故自禹<lb/>
貢以後此書最為近古而不可廢豈亦所謂萬世不易<lb/>
者歟顧世之為地理學者莫不即邇而昧逺就簡而憚<lb/>
煩而卒亦紛紜而無所據桑氏之學廢不復講久矣不<lb/>
<pb n="KR4e0010_WYG_005-20a"/>
亦惑哉故予因為序論以致予意抑予之力豈能重其<lb/>
書覽者考其迹求其故而觀其㑹通必有能識其要者<lb/>
矣<lb/>
　　　章氏族譜序<lb/>
龍泉章氏族譜四篇二十一世孫溢之所著而章氏有<lb/>
譜自溢始前乎此非無譜也葢其族盛於建之浦城而<lb/>
分於處之龍泉其居温之永嘉婺之永康者亦本於浦<lb/>
城與龍泉為同祖四族子孫碩大繁衍在故宋時每間<lb/>
<pb n="KR4e0010_WYG_005-20b"/>
嵗或數年輒為㑹㑹則各出譜牒互考而續書之曰慶<lb/>
系圖則其族各有譜舊矣龍泉之譜尤稱詳備然皆荐<lb/>
經兵燹亡軼弗存溢為是愳乃因本房小譜及歴代墳<lb/>
記之僅存者復旁搜逺採裒集而次第之著為是書本<lb/>
支原派秩然有序於是章氏號為東南巨族者益可考<lb/>
不誣則其族之有譜雖謂始於溢可也夫氏族古史官<lb/>
之所記也周有小史定世繫辨昭穆故有世本録黄帝<lb/>
以来至於春秋諸侯卿大夫名號統系左丘明以爲天<lb/>
<pb n="KR4e0010_WYG_005-21a"/>
子建徳因生以賜姓胙之土而命之氏諸侯以字為氏<lb/>
以諡為族邑亦如之自後受姓命氏日益衆多遭秦滅<lb/>
學公侯子孫失其世及漢興司馬遷約世本修史記因<lb/>
周譜明世家人乃知姓氏所由出終漢世有鄧氏官譜<lb/>
應劭氏族篇王符姓氏論魏晉以来有司選舉必稽譜<lb/>
牒以考真偽故官有世胄譜有世官宋何承天作姓苑<lb/>
復以充廣前志至唐有貞觀氏族志元和姓纂路敬淳<lb/>
姓略栁沖族姓系録當世薦紳之流無不明乎姓氏之<lb/>
<pb n="KR4e0010_WYG_005-21b"/>
學者自王學之後喪亂相仍譜牒俱廢士大夫之習其<lb/>
學者遂鮮矣嗚呼崇徳貴功尚論氏族此聖人所以維<lb/>
持天下别婚姻辨族類厚風俗扶世教大宗小宗之法<lb/>
所賴以久存者也自宗法壊而門地盛門地盛而譜牒<lb/>
興及譜牒既亡人始不知其本矣章氏序系所從来者<lb/>
逺今溢獨鰓鰓焉推念本始而究心於譜牒迄能以亡<lb/>
而為完尊尊親親之道藹然可見其可不謂知所本哉<lb/>
雖然論氏族之盛衰由子孫之賢否若漢之袁氏楊氏<lb/>
<pb n="KR4e0010_WYG_005-22a"/>
陳氏唐之栁氏宋之戚氏吕氏其操義風概累世不替<lb/>
皆足以厲天下矯異代豈徒以貴富之故乎章氏在異<lb/>
時嘗顯矣然則世濟其美而令聞長世固有不在彼而<lb/>
在此者溢字三益方以宏才粹徳嚮用於時古稱能世<lb/>
其家庶其在是矣乎<lb/>
　　　贈丹徒令吕君序<lb/>
吕君敬夫由中書掾出為丹徒令或有言者曰吕君醇<lb/>
厚恭謹之士也若之何而為令耶今之為令者必其智<lb/>
<pb n="KR4e0010_WYG_005-22b"/>
足以籠民威足以箝民然後民從令而事功集也是故<lb/>
智以籠民近乎詐非恭謹者之所習威以箝民近乎猛<lb/>
非醇厚者之所務若之何敬夫而為令耶予為之言曰<lb/>
世道之變不同而民情之好惡無不同夫民之情未有<lb/>
不好善而惡惡好徳而惡刑者也故長民者非得醇厚<lb/>
恭謹之士不足以從民好是故醇厚有以使民勝殘去<lb/>
殺而樂其生恭謹有以使民敦禮興讓而易其俗徳以<lb/>
本之善以刑之與民同其好而治功成矣然則醇厚恭<lb/>
<pb n="KR4e0010_WYG_005-23a"/>
謹之士固所以長民者也古之長民者何莫不然顧獨<lb/>
不可有為於今世耶抑為令於今世者亦誠難也古之<lb/>
取民井田十一而已古之役民嵗三日而已今也粟米<lb/>
力役之征葢無藝也取之以非所産役之以非所能民<lb/>
力且已竭矣民力既竭有不堪命而長民者徒以催科<lb/>
期㑹為急務於是籠之以智以愚之使不敢喘息箝之<lb/>
以威以讋之使不得怨嗟而民情益以蹙矣亦豈從政<lb/>
者所樂為哉詘於勢故也故曰為令於今日者亦誠難<lb/>
<pb n="KR4e0010_WYG_005-23b"/>
也雖然變而通之不存乎人乎夫茍崇徳而聳善使民<lb/>
得以樂其樂而利其利則民且將尊君親上而樂於效<lb/>
死矣征徭之重云乎哉傳有之平易近民民必親之平<lb/>
易之政非醇厚恭謹之士而孰為之也厥今在上之人<lb/>
知人惟明用人惟允敬夫素以文學名今特用為丹徒<lb/>
者豈不以從政而尚威智武夫俗吏之所為故擇醇厚<lb/>
恭謹之士如吾敬夫者試嘗之以為之兆耶嗚呼是殆<lb/>
未易與世俗道也徐君炳文與敬夫為僚友於其行属<lb/>
<pb n="KR4e0010_WYG_005-24a"/>
予為言書諸簡以贈敬夫予惟敬夫儒者也儒者之用<lb/>
不著於世久矣故因或者之言而推論之葢望吾敬夫<lb/>
之益勉之也丹徒隸鎮江鎮江守曰楊君亦儒者予所<lb/>
友也敬夫往以予言質之其必以為不佞矣夫<lb/>
　　　孝經集說序<lb/>
孝經有古文今文之異當秦燔書時河間顔芝藏其書<lb/>
漢初芝子貞出之河間獻王得而上諸朝長孫氏江翁<lb/>
后蒼翼奉張禹之徒皆名其學凡十八章所謂今文也<lb/>
<pb n="KR4e0010_WYG_005-24b"/>
武帝時魯恭王壊孔子宅得孝經與尚書於壁中以為<lb/>
秦時孔鮒所藏昭帝時魯國三老始以上獻孔安國為<lb/>
之傳凡二十二章所謂古文也劉向典校經籍實據顔<lb/>
本以比古文除其繁惑以十八章為定鄭衆馬融鄭𤣥<lb/>
皆為之註専從今文故古文不得列於學宫而安國之<lb/>
本亡於梁隋開皇中王劭始訪得之以示河間劉炫炫<lb/>
遂分庶人章為二曽子敢問章為三又多閨門一章以<lb/>
足二十二章之數且序其得喪講於人間時議皆疑炫<lb/>
<pb n="KR4e0010_WYG_005-25a"/>
所自作而古文非復孔氏之舊矣唐開元間詔諸儒集<lb/>
議劉知幾請行孔傳司馬貞力非之獨主鄭說𤣥宗自<lb/>
為之註用十八章為正先是自天子至庶人五章惟皇<lb/>
侃標其目冠於章首至是用諸儒議章始各有名如開<lb/>
宗明義等類為之疏者元行沖也至宋邢昺為正義訓<lb/>
詁益復加詳而當世大儒司馬温公范蜀公則皆尊信<lb/>
古文司馬公為古文指觧謂始皇三十四年始燔書距<lb/>
漢興僅七年孔氏子孫豈容悉無知者必待恭王然後<lb/>
<pb n="KR4e0010_WYG_005-25b"/>
乃出蓋始藏之時去聖未逺其書最真與歴世踈逺轉<lb/>
相傳授者不侔且孝經與尚書同出孔壁世知尚書之<lb/>
真而疑孝經之異何也迨朱徽公為刋誤亦復多從古<lb/>
文以古文七章今文六章已前合而為經刪子曰者二<lb/>
引書者一引詩者四凡五十七字以餘章為傳刪先王<lb/>
見教以下六十九字以順則逆以下九十字凡其章之<lb/>
次第文之異同皆用古文為據謂經一章者孔子統論<lb/>
天子諸侯卿大夫士庶人之孝葢一時之言而後人妄<lb/>
<pb n="KR4e0010_WYG_005-26a"/>
分之其傳十四章則或者雜引傳記以釋經文者也而<lb/>
近時臨川吳氏復以謂隋時所得古文與今文増減異<lb/>
同率不過一二字文勢曽不若今文之順以許慎說文<lb/>
所引桓譚新論所言考證皆不合決非漢世孔壁之古<lb/>
文爰因刋誤重以古文今文較其同異焉夫今文最先<lb/>
出自劉向鄭𤣥等以及唐世君臣皆知表章之其書固<lb/>
已通行古文出稍後而安國之傳既亡劉炫之本又以<lb/>
為非真至宋二三大儒始加尊信而其書以顯豈其顯<lb/>
<pb n="KR4e0010_WYG_005-26b"/>
晦各繫於時之好尚哉今行中書右丞公以古文今文<lb/>
及刋誤三書雖皆行世而學者皆習而不察乃與儒者<lb/>
議彚次其先後且刪漢唐宋諸家訓註附於古文之下<lb/>
刻本以行於是孝經之為書本末具矣嗚呼孝者天之<lb/>
經地之義而百行之原也自天子達於庶人尊卑雖有<lb/>
等差至於為孝曷有間哉五經四子之言備矣而教學<lb/>
必以孝經為先則以聖言雖衆而孝經者實總㑹之也<lb/>
是書大行其必人曽參而家閔損有闗於世教甚重豈<lb/>
<pb n="KR4e0010_WYG_005-27a"/>
曰小補而已<lb/>
　　　贈呉生序<lb/>
金谿吳生禴来金陵客其外兄周君所數辱從予㳺見<lb/>
其質粹而氣和秉操執誼不諧於流俗而辭章温潤亦<lb/>
可喜於是知其可與進於學者因其歸也為之言曰君<lb/>
子之於學豈茍焉而已哉固將有諸已焉耳夫道非逺<lb/>
人者也以道為逺而自難於求之則道與人且相離烏<lb/>
能以有諸已乎是故畫於易道於書詠於三百篇筆削<lb/>
<pb n="KR4e0010_WYG_005-27b"/>
於春秋節文於禮難疑答問於孔孟之遺編者大抵為<lb/>
言明白而坦夷天所以命於人人所以受於天帝王所<lb/>
以立極聖賢所以傳心其為道悉載焉人皆可得而求<lb/>
之也猶之風雨霜露日星山川精義至教無隠乎人妙<lb/>
極乎仁義之奥隂陽之賾而不外乎匹夫匹婦之所知<lb/>
大而至於位天地育萬物而不出乎日用飲食宫庭屋<lb/>
漏之無媿若殊而實一若逺而實近非若異端小道之<lb/>
空言而無實也故為學者博采而泛覽窮索而精討既<lb/>
<pb n="KR4e0010_WYG_005-28a"/>
知其故矣必反觀約取而深體篤踐焉然後道在我而<lb/>
可以有諸已夫茍有諸已也則其見於事為顧何施而<lb/>
不可君子為學之大要復有過於是者乎自夫秦漢而<lb/>
下師異指殊斯理之不明久矣至近世大儒始有以倡<lb/>
其說載諸方冊既明且備而學者類皆習而不察行而<lb/>
不著淩髙履虚者既失之太過承卑襲陋者又失於不<lb/>
及而學術之弊遂有不可勝言者焉惟生之尊父明善<lb/>
先生博學篤行之君子也家庭之所訓教其必及於是<lb/>
<pb n="KR4e0010_WYG_005-28b"/>
乎故余於生不敢徒以言語相諛說而舉夙昔所嘗聞<lb/>
者以為告生歸以質之先生茍以為然則繼今以往其<lb/>
益勉强而有事毋怠焉以自恕也毋矜焉以自畫也日<lb/>
進月益思必有諸已而後已若夫記誦以為功纂綴以<lb/>
為能誇博衒竒而務以出入乎口耳文字之間者此固<lb/>
世俗之所謂學非吾之所望於生者也<lb/>
　　　贈陳伯柔序<lb/>
有元以来大江之西有二大儒焉曰吳文正公虞文靖<lb/>
<pb n="KR4e0010_WYG_005-29a"/>
公文正之學主於為經其於羣經悉釐正其錯簡折衷<lb/>
其疑義以發前儒所未發而集其成討論該洽封殖深<lb/>
固視漢儒之顓門名家者有間矣文靖之學主於修辭<lb/>
其於文辭養氣以培其本知言以極其用凡以載斯道<lb/>
而傳之世故其羽翼聖教黼黻人文卓然為一代之所<lb/>
宗而自成一家之言者也二公之學雖其逕庭有若異<lb/>
嚮然要皆聖賢之為道其趨一而已矣後學之士烏可<lb/>
妄議乎哉方二公之講學也天下學者翕然師之從而<lb/>
<pb n="KR4e0010_WYG_005-29b"/>
遊者衆矣而以里中子受業其門者有陳君伯柔焉伯<lb/>
柔之學為經則推本於文正修辭則取法於文靖淵源<lb/>
之所自誠有不可誣者以余所交二公之門人如伯柔<lb/>
者何其不多見也於是二公不可作矣故余獲交於伯<lb/>
柔不異聆緒論揖聲光於二公之門不知生世之晚也<lb/>
伯柔識見髙邁而篤於自信操志秉節不務諧於流俗<lb/>
遭世多故益將韜晦不茍事仕進葢庶㡬立言以踵二<lb/>
公之軌躅而今年幾六十亦既老矣昔者伯柔之逰江<lb/>
<pb n="KR4e0010_WYG_005-30a"/>
東也文靖嘗贈之文其言以謂伯柔有志於聖賢之學<lb/>
而二程子之學初無同異且極其歸於天徳王道之論<lb/>
蓋其望於伯柔者甚至也於今已三十年余嘗讀其文<lb/>
而深慨焉前哲日逺斯文之墜緒猶千鈞之一髮纉而<lb/>
承之不其在於人乎伯柔用辟舉而起再調官於越之<lb/>
諸暨夫今之官州縣者苐從事於簿書期㑹此胡足以<lb/>
盡人之所長余故於伯柔復舉虞公之論以為言是則<lb/>
伯柔之所任者其亦重矣而余何足以知之書以識别<lb/>
<pb n="KR4e0010_WYG_005-30b"/>
以見余之知伯柔者固非茍焉而已也<lb/>
　丙午嵗余為伯柔先生製此序今四年矣伯柔今得<lb/>
　謝西歸而舊藁已軼因重書以贈之然則世之論伯<lb/>
　柔者其果有出於此者乎<lb/>
　　　楊季子詩序<lb/>
故贈太常禮儀院判官楊君季子詩集三巻其友塗頴<lb/>
属予序季子楊氏諱鑄其字季子豫章人也楊氏在其<lb/>
鄉世以文學稱至季子之兄諱鎰字顯民益以所學自<lb/>
<pb n="KR4e0010_WYG_005-31a"/>
名其家而尤長於詩其詩淳厚典則浸淫於漢魏視唐<lb/>
宋不多讓也然韞道蓄徳不屑為世用竟以終其身季<lb/>
子承家學之懿所為詩視顯民體裁風致若出二律至<lb/>
於沖邃幽靚之思往往能道人之所不能言則葢有不<lb/>
相蹈襲者矣用是與其兄齊名至正初季子游京師朝<lb/>
廷方修三史用薦者以布衣入史館為校勘史事畢調<lb/>
唐元衛教授出為徳慶路知事尋由廣東帥府都事入<lb/>
為中書檢校官於是天下已多故朝廷遣名臣經略江<lb/>
<pb n="KR4e0010_WYG_005-31b"/>
南得承制行事季子辟從事以行至閩中遽以疾不起<lb/>
蓋其才甚富其志甚逺庶幾見於事功而有以自暴於<lb/>
世矣而天不假年不克盡其才之用以究其志之所欲<lb/>
為其所賴以傳世者獨其詩而已嗚呼君子之傳世不<lb/>
必同也或見於文辭或著於事功要其所以自致者何<lb/>
如耳若季子兄弟雖出處有不侔然其於詩皆能自致<lb/>
於不朽豈其託諸文辭者猶其施諸事功也歟季子平<lb/>
生所為詩亡慮百千篇荐罹兵革藁軼不存塗君得十<lb/>
<pb n="KR4e0010_WYG_005-32a"/>
一於千百僅僅若是與余言而深惜之余以謂文章所<lb/>
為傳世者以其精不以其多也古之人嘗託片言半簡<lb/>
而傳矣使季子之詩皆可傳也則雖此三巻不啻足矣<lb/>
而又奚惜哉獨憶予年廿七八時在京師季子不鄙其<lb/>
晚出也言於丞相太原賀公曰宰相安可失此人㑹余<lb/>
南還且世亂聲迹遂不相聞及今十有五年而季子死<lb/>
久矣然則季子之知余甚厚而余言固何足為其重輕<lb/>
也姑述其志行之大略序諸巻首俾讀其詩者知其人<lb/>
<pb n="KR4e0010_WYG_005-32b"/>
焉爾顯民之詩有武威余公闕臨川危公素所為序論<lb/>
次已詳以其宜互見也兹故反覆併著之<lb/>
　　　廬山游記序<lb/>
匡廬竒秀甲天下昔有是言也嵗丙午秋余自左史補<lb/>
外佐郡南康而郡實治廬山之陽然自十五年来兵燹<lb/>
荐罹凡山水名勝之窟皆為荆棘虎狼之區人迹所通<lb/>
僅一二數而已暇日往㳺焉㳺輒記之以文蓋以慨人<lb/>
生之如寄而勝踐之不多遇也<lb/>
<pb n="KR4e0010_WYG_005-33a"/>
　　　朱元㑹文集序<lb/>
君子之於文止於理而已矣是故理明則氣充而辭達<lb/>
氣也者理之寓也辭也者理之載也孔子曰辭達而已<lb/>
矣孟子曰我善養吾浩然之氣氣至於浩然辭至於達<lb/>
皆理之明致之也茍為文者不明諸理而徒欲驅駕以<lb/>
氣馳騁以辭氣有不餒而辭有不蹙者未之有也故曰<lb/>
文以理為主理明矣氣不求充而自充辭不求達而自<lb/>
達而始足以言文矣大江之西近時有大儒曰吳文正<lb/>
<pb n="KR4e0010_WYG_005-33b"/>
公其學主於理者也當時及門之士衆矣而獨金谿朱<lb/>
君元㑹為髙弟元㑹之學精敏闓博以明理為本原講<lb/>
辨論議之際悉尊信其師說故其著於文也敷暢而淵<lb/>
厚譬之水焉自流而窮原木焉自本而及末莫不粲然<lb/>
而有章秩然而有序人見其氣之昌辭之達而不知其<lb/>
所以然者理明故也江西之文如元㑹者不可以一二<lb/>
數矣元㑹諱夏其字元㑹一字好謙嘗以春秋中延祐<lb/>
丁巳鄉貢進士舉赴春官不合又兩㳺京師皆無所就<lb/>
<pb n="KR4e0010_WYG_005-34a"/>
而歸益窮研理學涪湛鄉里不復出江西部使者呉君<lb/>
當文正之孫也以隠送薦元㑹於朝不報至正壬辰盜<lb/>
起鄉邦元㑹竟遇難以歿初金谿以文章名家者同時<lb/>
三人焉危君大樸曽君子白及元㑹也危君以布衣入<lb/>
經筵位至翰林學士承㫖曽君起家進士仕為翰林直<lb/>
學士皆顯榮當世而元㑹獨以隠約終是以君子讀其<lb/>
文而悲其才之不用也元㑹之子復亨至正丙申鄉貢<lb/>
進士能以文學世其家裒集遺文得若干巻属余序余<lb/>
<pb n="KR4e0010_WYG_005-34b"/>
不識元㑹而嘗内交危曽二君以故得元㑹之詳且復<lb/>
亨之請尤厪故不讓而序之<lb/>
　　　練伯上詩序<lb/>
大江之西近時言詩者三家曰文白范公徳機文靖虞<lb/>
公伯生文安掲公曼碩范公之詩圓粹而髙妙虞公之<lb/>
詩嚴峻而雅贍掲公之詩典雅而敦實皆卓然名家者<lb/>
也繼而作者復有吾練君伯上焉伯上之詩温厚而豐<lb/>
麗足以紹其聲光而踵其軌轍者也其少時所為虞公<lb/>
<pb n="KR4e0010_WYG_005-35a"/>
蓋嘗序之公歿且二十年伯上近嵗所作不及見矣以<lb/>
故伯上復徵余為之序余因序其後曰古今詩道之變<lb/>
非一也氣運有升降而文章與之為盛衰葢其来久矣<lb/>
三百篇勿論已漢以来蘓子卿李少卿實作者之首此<lb/>
詩之始變也迨乎建安接魏黄初曹子建父子起而振<lb/>
之劉公榦王仲宣相為倡和正始之間嵇阮又繼作詩<lb/>
道於是為大盛此其再變也自是以後正音稍微逮晉<lb/>
太康而中興陸士衡兄弟潘安仁張茂先張景陽左太<lb/>
<pb n="KR4e0010_WYG_005-35b"/>
冲皆其稱首而陶元亮天分獨髙自其所得殆超建安<lb/>
而上之此又一變也宋元嘉以還三謝顔鮑者作似復<lb/>
有漢魏風然其間或傷藻刻而渾厚之意缺焉視太康<lb/>
不相及矣齊永明而下其弊滋甚沈休文之拘於聲韻<lb/>
王元長之局於褊迫江文通之過於摹擬隂子堅何仲<lb/>
言之流於纎瑣徐孝穆庾子山之専於婉縟無復古雅<lb/>
音矣此又一變也唐初襲陳隋之弊多宗徐庾張子夀<lb/>
蘇廷碩張道濟劉希夷王昌齡沈雲卿宋少連皆溺於<lb/>
<pb n="KR4e0010_WYG_005-36a"/>
久習頺靡不振王楊盧駱始若開唐晉之端而陳伯玉<lb/>
又力於復古此又一變也開元大厯杜子美出乃上薄<lb/>
風雅下掩漢魏所謂集大成者而李太白又宗風騷而<lb/>
友建安與杜相頡頏復有王摩詰韋應物岑參髙達夫<lb/>
劉長卿孟浩然元次山之属咸以興寄相髙以及錢郎<lb/>
苗崔諸家比比而作既而韓退之栁宗元起於元和實<lb/>
方駕李杜而元微之白樂天杜牧之劉夢得咸彬彬附<lb/>
和焉唐世詩道之盛於是為至此又一變也然自大厯<lb/>
<pb n="KR4e0010_WYG_005-36b"/>
元和以降王建張籍賈浪仙孟東野李長吉温飛卿盧<lb/>
仝劉义李商隠段成式雖各自成家而或淪於恠或迫<lb/>
於險或窘於寒苦或流於靡曼視開元遂不逮至其季<lb/>
年朱慶餘項子遷鄭守愚杜彦夫吳子華輩悉纎弱鄙<lb/>
陋而無足觀矣此又一變也宋初仍晚唐之習天聖以<lb/>
来晏同叔錢希聖楊大年劉子儀皆將易其習而莫之<lb/>
革及歐陽永叔乃痛矯西崑之弊而蘇子美梅聖俞王<lb/>
禹玉石延年王介甫競以古學相尚元祐間蘇黄挺出<lb/>
<pb n="KR4e0010_WYG_005-37a"/>
而諸作幾廢矣此又一變也建炎之餘日趨於弊尤延<lb/>
之之清婉朱元晦之冲雅楊廷秀之深刻范智能之宏<lb/>
麗陸務觀之敷腴固粲然可觀抑去唐為己逺及乎淳<lb/>
祐咸淳之末莫不音促局而器苦窳無以議為矣此又<lb/>
一變也元初承金氏之風作者尚質朴而鮮辭致至延<lb/>
祐天厯豐亨豫大之時而范虞掲以及楊仲𢎞元復初<lb/>
栁道傳王繼學馬伯庸黄晉卿諸君子出然後詩道之<lb/>
盛幾跨唐而軼漢此又其一變也然至於今未久也而氣<lb/>
<pb n="KR4e0010_WYG_005-37b"/>
運乖裂士習遽卑爭務粉繪鏤刻以相髙効齊梁而不<lb/>
能及伯上於斯時獨不移於流俗益肆其學而昌於詩<lb/>
藹然和平之音有融暢之工無藻飾之態凡出處離合<lb/>
歡欣憂戚跌宕抑鬱之思無不託於是焉此所以自成<lb/>
其家而無愧也余嘗聞之楊公之言曰詩當取材於漢<lb/>
魏而音節以唐為宗也黄公之言曰詩貴乎平實而流<lb/>
麗也嗟乎言詩之要無易於此矣讀伯上之詩者合二<lb/>
公之言而求之則其為詩可得而識也伯上與予同官<lb/>
<pb n="KR4e0010_WYG_005-38a"/>
為左右史相知也厚故因序其詩而歴道古今詩道之<lb/>
變而與之商略焉<lb/>
　　　金華俞氏家乗序<lb/>
俞氏世為吾婺衣冠家其先有仕錢氏為户部尚書兼<lb/>
營田使諱公帛者自錢唐来遷義烏之鳯林鄉義烏之<lb/>
有俞氏自尚書始尚書之孫處士諱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>又自鳯林遷金<lb/>
華之孝順鎮金華之有俞氏又始於處士處士生一子<lb/>
二孫皆儒而不顯至其曽孫八人有諱昌言者宋大觀<lb/>
<pb n="KR4e0010_WYG_005-38b"/>
三年上舎釋褐進士卒官左朝奉郎知越之蕭山縣事<lb/>
而其族之仕宋者又自知縣始由是八人者之子若孫<lb/>
入胄監領貢舉取科第而致名官者比比而是其他以<lb/>
文學行義著於鄉者尤不可以悉數邦人榮其盛因稱<lb/>
之曰八宅俞氏俞氏之為吾婺衣冠家可謂盛哉葢自<lb/>
尚書而下及今十有六世世有族譜以紀系序然一壊於<lb/>
宣和間之睦冦再壊於宋之亡國三壊於元祚之衰雖屢<lb/>
修而屢軼十四世孫慶懼愈久且益墜博考精求畫為<lb/>
<pb n="KR4e0010_WYG_005-39a"/>
譜圗并裒彚墓記遺文及他雜述總為十巻書成題曰<lb/>
俞氏家乗而属序於余俞氏與吾王氏同出於鳯林皆<lb/>
以盛大著聞世之稱者一曰鳯林俞氏一曰鳯林王氏<lb/>
而其居里之名又各以姓表曰俞村里王村里云及俞<lb/>
氏再遷金華而吾之先亦徙縣東之沙谿兩姓之先後<lb/>
出處無不同焉者故世為昏婣家至今益篤揆乎義余<lb/>
宜序已古有大宗小宗之法聖人所以敘天倫繫人心<lb/>
明教原敦政本者也漢魏以降宗法廢而門地盛於是<lb/>
<pb n="KR4e0010_WYG_005-39b"/>
譜諜之學興焉族之有譜其猶宗法之遺意歟宋世言<lb/>
族譜者二家曰廬陵歐陽氏眉山蘇氏而二家之法厥<lb/>
各不同歐陽氏則世經人緯取法於史氏之年表蘇氏<lb/>
則𣲖聮系属如禮家所為宗圖者及論其所為同則皆<lb/>
使人均重其本之所自出有尊尊之義焉各詳其支之<lb/>
所由分有親親之道焉尊尊親親之意盡而譜法備矣<lb/>
是故宗法既廢之後聖人敘大倫繫人心明教原敦政<lb/>
本之道猶粲然於族譜見之君子之有志於存禮者其<lb/>
<pb n="KR4e0010_WYG_005-40a"/>
忍置而弗講乎俞氏之族逺矣其所為愈逺而可考者<lb/>
以有譜存焉耳今慶於亂離散軼之餘惓惓焉是書之<lb/>
修復盡合歐陽氏蘓氏之法而兼有之四百年衣冠家<lb/>
世之盛何其詳且備哉爰自頃嵗天下多故士大夫家<lb/>
莫不茍簡以廢禮而慶獨能於此加之意焉可謂知禮<lb/>
也已抑可謂能世其家也已慶字大有博雅而好古敦<lb/>
義而有文知名於時云<lb/>
　　　敏求録序<lb/>
<pb n="KR4e0010_WYG_005-40b"/>
求物者必於其所㑹於所㑹則易於求今夫市焉自金<lb/>
玉珠璣犀象以及布帛穀粟茶鹽藥石一凡適於用者<lb/>
靡所不有索其一物而其逺近彼此精粗美惡之不同<lb/>
者又莫不並蓄羅列以備求者之所需故隨所欲以往<lb/>
購焉鮮不獲吾所求者矣茍不求於所㑹而顧於其所<lb/>
産則凡適於用者既不可俱得而逺近彼此精粗美惡<lb/>
之不同者亦烏得備見以審所擇乎葢吾於是知制度<lb/>
名物之猶然也夫以載籍之廣自聖人之經儒者之傳<lb/>
<pb n="KR4e0010_WYG_005-41a"/>
註箋疏以及代史百家之述作誠可謂博且廣矣凡制<lb/>
度名物之散見雜出乎其間者豈得而易求乎然而將<lb/>
以究其本末考其同異則不可謂難於求而弗之求也<lb/>
此類書所為作也書之有類其猶物之有市乎吾觀杜<lb/>
氏通典鄭氏通志之属書之類編者無慮數十百家學<lb/>
者於制度名物誠易於求矣夫孰知夫本末之有不符<lb/>
也同異之有不合也而其難求抑又有甚焉者此吾於<lb/>
沈君敏求録之書所以有取也葢君之是書雖不過襲<lb/>
<pb n="KR4e0010_WYG_005-41b"/>
儒先已成之業而加之意而考据之宻本末無遺辨論<lb/>
之精同異無舛其為功則已多不特資後生小子塲屋<lb/>
之用博雅之君子或有取焉將不能外此而他求矣嗟<lb/>
夫今人為學談性命者窮髙極深而不切於用工辭章<lb/>
者矜竒衒巧而不復反諸本要之皆足為學術之累亦<lb/>
孰知制度名物乃聖人所以立天衷奠民極彌綸世故<lb/>
而不能自己者茍於此而有得焉則成天下之事業無<lb/>
難矣此吾所以有取於是書也書凡若干巻自郊祀以<lb/>
<pb n="KR4e0010_WYG_005-42a"/>
後為類凡若干<lb/>
　　　張仲簡詩序<lb/>
呉郡張仲簡詩若干篇予為之序曰文章與時髙下代<lb/>
有是言也三百篇尚矣秦漢以下詩莫盛於唐而唐之<lb/>
詩始終蓋凡三變焉其始也承陳隋之餘風尚浮靡而<lb/>
寡理至開元以後久於治平其言始一於雅正唐之詩<lb/>
於斯為盛及其末也世治既衰日趨於卑弱以至西崑<lb/>
之體作而變極矣由是觀之謂文章與時髙下而唐之<lb/>
<pb n="KR4e0010_WYG_005-42b"/>
詩始終凡三變豈非然哉然唐之盛也李杜元白諸家<lb/>
制作各異而韋栁之詩又特以温麗靖深自成其家盖<lb/>
由其才性有不同故其為詩亦不同而當時治化之盛<lb/>
則未嘗不因是可見焉國家致治比隆三代其詩之盛<lb/>
實無媿於有唐重熙累洽抵今百年士之達而在上者<lb/>
莫不詠歌帝載肆為瓌竒盛麗之詞以鳴國家之盛其<lb/>
居山林間者亦皆謳吟王化有憂深思逺之風不徒留<lb/>
連光景而已夫其達而在上則人所共知而山林之間<lb/>
<pb n="KR4e0010_WYG_005-43a"/>
人有弗及知者予獨於仲簡有徵焉仲簡之詩所謂温<lb/>
麗靖深而類乎韋栁者也後之人讀其詩非惟知其人<lb/>
雖論其世可也仲簡之鄉先生文昌于公謂為有盛唐<lb/>
氣象嗟乎公之言豈欺我哉或曰詩者情性之發也夫<lb/>
發於情性則非有待於外也奈何一吟咏唱酬之際而<lb/>
直以為有係於治化乎噫唐虞之世樵夫牧豎擊轅中<lb/>
韶感於心也而况於作者之詩哉昔人蓋有以草木文<lb/>
章發帝杼機花竹和氣驗人安樂者矣則詩之所見夫<lb/>
<pb n="KR4e0010_WYG_005-43b"/>
豈徒然而已哉<lb/>
　　　治政萬言書序<lb/>
聖天子在位之十有五年並相勲賢更新治政詔求天<lb/>
下直言極諌若曰朝廷得失軍民利病許極言無隠遐<lb/>
方之人凡所言事所在有司為轉以聞於是朱君垕方<lb/>
㳺成均覩詔書而歎曰天子望治之意隆而求治之心<lb/>
至矣凡有知於鳶飛魚躍之間者孰不鼓舞而思以自<lb/>
効吾顧可黙然而遂己乎則條天下之事自朝廷以至<lb/>
<pb n="KR4e0010_WYG_005-44a"/>
於邉鄙自政理以及於財用所以矯其弊而反其正者<lb/>
本末備陳綱紀畢舉其目凡二十曰治政萬言書亦既<lb/>
獻諸中書將轉聞於上同志之士復圖有以廣其傳而<lb/>
屬禕序之禕讀是書而有感夫時之難得也葢自治古<lb/>
以還上有納言之君則下有盡言之士上下相成故太<lb/>
平之業可致也國家承平日久天子務以仁厚清靜休<lb/>
養元元至於是非予奪則虚已盡下一歸於公議而不<lb/>
自用而二三大臣方相與同心僇力以圗天下之事故<lb/>
<pb n="KR4e0010_WYG_005-44b"/>
人有不言言無不納而有志之士有不知也知無不言<lb/>
上下之際相成如此可謂千載一時者矣於戲朱君之<lb/>
書可無作乎其有不用而徒為空言者乎是故天下無<lb/>
事公卿之言輕於鴻毛天下有事匹夫之言重於泰山<lb/>
昔者漢文帝時天下若無事也而賈生之諌乃謂有可<lb/>
痛哭流涕太息者焉惟夫人皆以為無事而賈生獨云<lb/>
然也故其言卒不用於當時方今天下若非有事而不<lb/>
可謂無事也其可痛哭流涕太息者盖不無如賈生之<lb/>
<pb n="KR4e0010_WYG_005-45a"/>
所言朱君以天子諸生而言事於有事之日吾是以知<lb/>
其見用不徒為空言也歟雖然賈生之策不用於文帝<lb/>
之時而主父偃之徒得其緒餘終施之武帝之世施於<lb/>
武帝之世孰與用於文帝之時之易也是以有志之士<lb/>
惟知時之所得而盡言至於言之而不用用之而不及<lb/>
其時者則亦豈所能必也哉朱君字仲端徽國文公六<lb/>
世孫<lb/>
　　　送羅傳道序<lb/>
<pb n="KR4e0010_WYG_005-45b"/>
新安羅君傳道之宰山陽也三年於兹矣公卿大夫士<lb/>
與凡將命南来者余輒問之曰今江淮間守令之可稱<lb/>
者為誰皆曰山陽令羅君其人無異辭者傳道以考滿<lb/>
用例入覲余解其装得詩文百十篇悉鴻生畯人之所<lb/>
作歌頌美徳以贈傳道者也於是益信向之稱傳道者<lb/>
其言出於人心之公又知傳道之得此於人人者皆其<lb/>
所自致非偶然也葢傳道之先仕宋累世為名卿而鄂<lb/>
州之名尤著傳道生於文獻之家好學有文材優器宏<lb/>
<pb n="KR4e0010_WYG_005-46a"/>
足以為時用余辱與傳道定交久故知傳道者如此以<lb/>
余之知傳道豈竢他人之言而始信哉特以信夫是非<lb/>
議論之公有不可掩焉耳傳道既陛見復以例還山陽<lb/>
余竊以謂傳道為令既有循良名則宜舉而陟之使之<lb/>
充其操而大其施而顧復局之於一邑使不得展焉何<lb/>
耶以余論之百里之任亦難矣考之前史其以縣令獲<lb/>
登名簡冊者比比而有若夫冒尊官都顯位碌碌無侣<lb/>
而聲名泯沒者不可勝數以彼較此其得其失孰為多<lb/>
<pb n="KR4e0010_WYG_005-46b"/>
乎余忝職太史氏有善必録有如傳道政績之可采固<lb/>
將因其實而具書之矣雖然傳道之才非止百里者也<lb/>
由是加勉而益思以自致夫茍是非論議之公終不可<lb/>
掩則傳道之顯融余又得計日而竢矣傳道之行國子<lb/>
先生李君克正率凡干友賦詩為贈余固得序之於篇<lb/>
端<lb/>
　<lb/>
　王忠文集巻五<lb/>
</p>
<p>
</p>
  </div>
</body>
</text>
</TEI>
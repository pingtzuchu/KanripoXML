<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王忠文集巻十七</head> <lb/>
    <p>
<pb n="KR4e0010_WYG_017-1a"/>
欽定四庫全書<lb/>
　王忠文集巻十七<lb/>
　　　　　　　　　　　　　明　王禕　撰<lb/>
　　題跋<lb/>
　　　跋太極賦<lb/>
唐宏詞之論傳于世者唯韓文公所試顔子不貳過一<lb/>
首制舉之策載于史者唯劉蕡所對一篇皆非係重輕<lb/>
於科目者也吾黄先出此賦其亦不以科目為輕重者<lb/>
<pb n="KR4e0010_WYG_017-1b"/>
乎天下學者家傳人誦而錢君復以隸古書之以遺諸<lb/>
同志可謂知重矣<lb/>
　　　跋玉枕蘭亭帖<lb/>
蘭亭帖自唐以後分二派其一出於褚河南是為唐臨<lb/>
本其一出於歐陽率更是為定武本若玉枕本則河南<lb/>
始縮為小體或謂率更亦嘗為之宋景定間賈氏柄國<lb/>
凡蘭亭遺刻之在世者鮮不資其玩好此本後有右軍<lb/>
小像且題曰秋壑珍玩其賈氏所重刻者耶<lb/>
<pb n="KR4e0010_WYG_017-2a"/>
　　　跋先世墓志<lb/>
家君既録十世祖宣奉公以下三世墓志行狀壙記為<lb/>
一編而識其後禕繼得淇水李公所纂恩陽府君此銘<lb/>
謹附錄焉由宣奉公下距府君凡三世自府君以上家<lb/>
譜闕逸世次不可考已謹按此志序云五季末其先自<lb/>
㑹稽徙家義烏而府君葬於鳳林鄉及考宣獻樓公鑰<lb/>
所纂丞相魯公文定公行狀亦云王氏五季避地居義<lb/>
烏之鳳林與李公所序合二公撰述可信不誣而六世<lb/>
<pb n="KR4e0010_WYG_017-2b"/>
祖朝奉公行狀謂其先濟南人靖康間始居義烏者豈<lb/>
以八世祖正議公嘗宦居濟南後復隨渡江而歸故云<lb/>
然歟至先大父石峽山長公序家譜又謂自李唐以來<lb/>
著籍於邑之鳳林豈所謂李唐葢後唐歟傳聞異辭若<lb/>
是謹記于此庶幾春秋傳疑之意焉<lb/>
　　　書友人解嘲後<lb/>
君子守其在我者而已道之在我者吾能守其如此一<lb/>
定而不易也曰吾如此而生如此而死如此而貧賤富<lb/>
<pb n="KR4e0010_WYG_017-3a"/>
貴也於是物之自外至者舉不足以動吾心而奚暇蘄<lb/>
人之知乎詩曰凡百君子各敬爾身又曰禮義之不愆<lb/>
何卹人之言殆是之謂也雖然詩所謂既克有定靡人<lb/>
弗勝者言天之勝人也藐藐昊天無不克鞏者言天之<lb/>
終定也而或者以為人衆能勝天人曷能勝天哉天定<lb/>
有遲速爾古之君子不敢取必於天而况蘄知於人乎<lb/>
嗚呼是穮是蓘雖有飢饉亦有豐年吾知穮蓘而已豐<lb/>
凶非所知也因吾朱君解嘲有作輙書其後且以自警<lb/>
<pb n="KR4e0010_WYG_017-3b"/>
云<lb/>
　　　跋圯上進履圖<lb/>
右張子房圮上進履圖按黄石公記黄石鎮星之精也<lb/>
黄者星色石者星質也而太史公班孟堅皆謂學者多<lb/>
言無鬼神如良所見老父予書亦異矣豈可謂非天乎<lb/>
葢真以黄石公為鬼神也與昌黎韓子以桃源為神仙<lb/>
何異哉眉山蘇公曰黄石公古之隠君子也是可以祛<lb/>
千載之惑矣<lb/>
<pb n="KR4e0010_WYG_017-4a"/>
　　　書段吉甫先生示甥詩後<lb/>
夫詩之感人者非感之者之為難乃不能不為之感者<lb/>
為難也是故發於情而形於言故曰詩情之所發誠則<lb/>
至焉誠之所至其言無不足以感人者惟夫能知其可<lb/>
感而有感奮發懲創而不能自已焉斯又不易能矣今<lb/>
觀段先生之詩所以示其甥者至情迫切溢乎言辭其<lb/>
甥趙君輒能感之而疾以瘳吾於是知詩之感人其効<lb/>
乃若是也昔有病痁者杜子美告之曰誦吾詩可治如<lb/>
<pb n="KR4e0010_WYG_017-4b"/>
其言而疾果愈其事豈與此適相類耶子美所告者常<lb/>
人其相感且若是矧先生於趙君天倫之至者耶管子<lb/>
謂止怒莫若詩噫是豈止怒而已耶<lb/>
　　　跋顧次鳳先生書<lb/>
宋永嘉顧次鳳先生論朋黨書一篇其五世孫元龍出<lb/>
以示禕嗚呼自昔朋黨之興君子小人之幸不幸不同<lb/>
而其為國家之禍則一而已漢之朋黨以節義羣而不<lb/>
黨之君子也唐之朋黨以權利比而不周之小人也至<lb/>
<pb n="KR4e0010_WYG_017-5a"/>
於宋則自元祐而崇寧而紹興而慶元君子小人又迭<lb/>
為勝負而其國家之敗亡未有不職此之故者也先生<lb/>
此書乃紹興間論秦趙黨事其言直而厲辨而不計雖<lb/>
不明指其曲直而其曲直隠然自見是時先生沈淪下<lb/>
僚非有當言之責也油然發衷不能自已是區區者誰<lb/>
實使之葢是非之心夫人所同而仁人志士忠義之所<lb/>
激者然也嗚呼臧孫有後吾於元龍尚有望焉<lb/>
　　　跋至治鹵簿詩<lb/>
<pb n="KR4e0010_WYG_017-5b"/>
至治鹵簿詩一首五十韻翰林直學士致政袁公所作<lb/>
惟我國家禮樂之盛超軼前代當太宗皇帝時即已訪<lb/>
求郊祀之制憲宗皇帝遂親祀于日月山世祖皇帝始<lb/>
建廟堂成宗皇帝肇祀郊丘武宗皇帝躬行祼享至英<lb/>
宗皇帝乃備大駕鹵簿而儀制於是聿新此袁公之詩<lb/>
所為作也按漢應劭有漢官鹵簿圖唐王象亦圖大駕<lb/>
鹵簿宋王欽若修鹵簿記三巻宋綬增為十巻後絫增<lb/>
為三十三卷葢鹵簿者治世之鉅典華夏之偉觀故昔<lb/>
<pb n="KR4e0010_WYG_017-6a"/>
人將以鋪張其盛必著之於圖載之於記而未有紀之<lb/>
以詩者以詩紀鹵簿吾於袁公此作有徴焉讀其詩非<lb/>
特度制儀章可以槩見而國家一代文明之象固煥然<lb/>
目睫間矣嗚呼盛哉<lb/>
　　　書馬易之潁州歌後<lb/>
狀物寫景之工固詩家之極致而係於風化補於世治<lb/>
者尤作者之至言易之此詩葢兼得之矣<lb/>
　　　書趙泰州平反記後<lb/>
<pb n="KR4e0010_WYG_017-6b"/>
右趙泰州平反寃獄記處士遂昌鄭先生所纂按王㽘<lb/>
以名家子被推擇從事淮東帥閫帥臣愛其材甚信用<lb/>
之㽘性剛介頗與物忤人以故銜之者衆一日閫中張<lb/>
宴㽘以膳夫翟甲修具不謹俾左右杖之者二時翟身<lb/>
已染疫越五日乃死揚州錄事判官石乙嘗以事銜㽘<lb/>
搆翟妻訴于官誣翟之死由㽘踢傷其右脇繫㽘鍛鍊<lb/>
使誣服具獄上大府知其寃而莫能決乃以委泰州尹<lb/>
趙公讞之公考問左驗具得石擠陷㽘狀得釋㽘于獄<lb/>
<pb n="KR4e0010_WYG_017-7a"/>
以其罪罪石其誣證者四十餘人皆坐罪㽘寃遂白凡<lb/>
記所述千餘言大要如此頃予留京師聞諸公間道㽘<lb/>
寃事莫不為之歎息繼聞其事白衆莫不多公之為記<lb/>
稱非公儒者不及此其信然哉昔范文正公官廣徳獄<lb/>
有寃輒抱具獄與上官抗必如其見乃已名節用是顯<lb/>
當世而其後遂大用今公為泰州政績昭著非止㽘一<lb/>
事然則文正之名節固人所望於公而亦公所以自任<lb/>
者歟公名儼字子威<lb/>
<pb n="KR4e0010_WYG_017-7b"/>
　　　跋宋景濂所藏師友帖<lb/>
右待制柳公侍講黄公及吳立夫先生與其門人宋君<lb/>
景濂手帖景濂受業於吳先生最早繼乃登二公之門<lb/>
平日往來書牘殆不止此然即此三帖觀之師友之誼<lb/>
固藹然筆札間矣禕生也後不及事吳先生而幸嘗及<lb/>
柳公之門若黄公之門又獲久游焉故於景濂雖無能<lb/>
為役然竊有同門之好今柳公已不可復作而黄公方<lb/>
以絫謝得請歸老于家適景濂以此三帖見示因識氏<lb/>
<pb n="KR4e0010_WYG_017-8a"/>
名于後庶幾自附於同門之列云<lb/>
　　　題南山圖後<lb/>
休寧戴君庭芳生不及見其父而其父南山隠居之所<lb/>
釣游之遺境故存乃圖而著之葢庶幾以時披攬若有<lb/>
所見焉耳然則可見者圖而所不可見者果圖所能盡<lb/>
乎記曰致愛則存致慤則著君豈有得於斯乎嗚呼雲<lb/>
烟卷舒草木榮悴圖之所著即境之所存也吾知使君<lb/>
以及君之子孫目擊心維孝弟之心油然而生者斯圖<lb/>
<pb n="KR4e0010_WYG_017-8b"/>
實其兆矣而徒翰墨之工而已乎<lb/>
　　　書堵無傲被誣事後<lb/>
予友堵君無傲之被誣也士大夫識與不識莫不為之<lb/>
歎息焉嗟乎事有合於清議之所同者豈不以善善惡<lb/>
惡出於人心之所同然乎初無傲以學行受知魯國王丞<lb/>
相至正戊子擢監修國史掾史王既罷相遂以便養調<lb/>
補江浙行中書省掾吳人吳溥泉雅與無傲交偶以事<lb/>
銜無傲輒告無傲所自陳占籍不實且恃勢沮遏官府<lb/>
<pb n="KR4e0010_WYG_017-9a"/>
事時有辨章方信用無傲而浙西部使者與辨章有隙<lb/>
則遽取其告欲因無傲以中辨章無傲既就考問即自<lb/>
誣服猶未快其意又鈎它事謂其實受賕而固未嘗有<lb/>
左驗也凡無傲被誣終始如此天台朱伯言號能文章<lb/>
故為序述其事且反覆論辨甚悉然竊怪其於人之氏<lb/>
名皆諱不書或曰不書之者所以忍之也夫春秋之法<lb/>
直書而善惡自見諱其人不書以忍之孰與直書使善<lb/>
惡自見乎或曰不書之者非忍之葢忌之也夫忌其人<lb/>
<pb n="KR4e0010_WYG_017-9b"/>
則不必述其事既述其事矣又何忌之之有乎且伯言<lb/>
以謂述其事者歎當時以非罪加有學行之人也予以<lb/>
為有罪無罪其實在我我實無罪矣則夫一時之累我<lb/>
者果足為我終身學行之累乎雖然世之有學行而以<lb/>
非罪廢者多矣固不特吾無傲也有若臨海陳敬初與<lb/>
無傲學行相上下後無傲擢掾一歳宰相用為經筵檢<lb/>
討㑹宰相去位人疾其進爭以危言中之幾蹈禍不測<lb/>
而御史有以私意惡之者因遂以為言敬初之去也士<lb/>
<pb n="KR4e0010_WYG_017-10a"/>
大夫為之歎息猶無傲之去伯言所謂惡傷其類是也<lb/>
抑予聞無傲就逮時其平日所往來皆畏避無敢往視<lb/>
獨楊敬和者薊邱人見無傲被誣不翅如已無傲既誣<lb/>
服而貧無以為贓敬和為奔走假貸至廢寢食成疾故<lb/>
無傲賴之得免被苦楚葢其人勇於為義類乎古之卓<lb/>
行君子予嘗欲傳其平生行己未能也然則觀其所以<lb/>
為無傲則善善惡惡出於人心之所同然者其果可厚<lb/>
誣也哉予因伯言所述既為無傲解且并道敬初敬和<lb/>
<pb n="KR4e0010_WYG_017-10b"/>
二人事以致吾意同志之士尚亦有感於吾言矣乎<lb/>
　　　跋王丞相家藏劉侍讀帖<lb/>
劉原父侍讀所書莊子秋水篇丞相魯國文定王公家<lb/>
藏故物也公之題識當淳熙九年於是居相位已幾一<lb/>
年矣故云觀于東府而并用三省印及冀國公章按公<lb/>
七年以樞密使始封信國八年拜右丞相復封福國九<lb/>
年進位左揆乃改封冀國至十三年遂疏封於魯其封<lb/>
冀在九年之九月而題識實其年之六月則冀國印章<lb/>
<pb n="KR4e0010_WYG_017-11a"/>
葢題識後續所用也此巻為公五世從孫閶所藏俾禕<lb/>
書其故如此若劉公筆法之妙諸公論辨已悉兹不復<lb/>
言<lb/>
　　　書李遵道臨米元暉畫後<lb/>
國朝李集賢其人品視宋米南宫葢無愧此卷海岳庵<lb/>
圖則南宫之子元暉所作而集賢之子遵道所臨者也<lb/>
南宫之有元暉集賢之有遵道又何絶相類耶欲知其<lb/>
兩家父子之藝能覽此巻亦可見矣<lb/>
<pb n="KR4e0010_WYG_017-11b"/>
　　　書王大㕘詩後<lb/>
故大㕘王清獻公以文學政事歴仕外服蔚有重望為<lb/>
一代之名臣其平日常自誦曰吾平生無它長唯忠於<lb/>
君孝於親而已夫忠孝臣子之大節而公能兩全之則<lb/>
其所以自致者為何如哉此詩乃公手書以遺其孫禋<lb/>
者也時禋生甫及晬而期之之語亦必首及於忠孝嗚<lb/>
呼小子禋爾祖之望于爾者厚矣詩不云乎無念爾祖<lb/>
聿修厥徳爾尚克敬承之哉<lb/>
<pb n="KR4e0010_WYG_017-12a"/>
　　　跋石鼓臨本<lb/>
岐陽石鼓三代石刻之僅存於今者也宋東都時嘗鑄<lb/>
金填其刻文移置宣和殿金人入汴剔取其金而棄去<lb/>
之故自靖康土宇分裂之後搨本絶不易得好事者以<lb/>
銀一錠購其十紙則其見寶於世可知國朝既取中原<lb/>
乃輦至京師置國學廟門下於是近時搨本日以廣而<lb/>
字畫益漫漶不可辨矣吳郡錢伯行素精篆籀之學其<lb/>
臨此本深得古人筆法殆所謂具體而微者乎<lb/>
<pb n="KR4e0010_WYG_017-12b"/>
　　　書俞生擬古詩後<lb/>
古詩始於漢之十九首魏晉以降唐李太白有五十九<lb/>
首宋王介甫有二十八首其去三百篇雖已逺而賦興<lb/>
比之遺意猶有存者友人俞仲圭力學而好古讀書之<lb/>
暇著擬古五十首視太白雖略少比介甫則已多而要<lb/>
其㫖意大抵出於十九首之餘使仲圭由是益以其所<lb/>
有見之於言積而至於三百篇不為多也雖然三百篇<lb/>
非出於一人之手而亦非一人所能為後世視古人為<lb/>
<pb n="KR4e0010_WYG_017-13a"/>
何如而顧欲以一人之所能兼乎古人之所不能亦難<lb/>
矣且古今言語之足以傳世者片辭半簡或可不朽固<lb/>
不可以夸多鬬靡為也仲圭茍復由博而反諸約雖不<lb/>
能五十首何不可乎<lb/>
　　　跋吕大愚帖<lb/>
大愚先生吕忠公祖儉字子約東萊先生成公母弟也<lb/>
忠公受學於成公而用其父倉部澤補官中銓試授修<lb/>
職郎即請祠祿調監明州苗米倉遷衢州法曹掾召除<lb/>
<pb n="KR4e0010_WYG_017-13b"/>
籍田令遷司農寺主簿尋出通判台州入為大府寺丞<lb/>
慶元初孽韓柄國趙丞相汝愚既貶一時正士悉被斥<lb/>
逐公因輪對上疏極論其事坐安置韶州改送吉州明<lb/>
年移筠州越四年卒于筠之大愚僧舎朝廷因薄其罪<lb/>
歸葬于婺後九年韓氏始以迷國毒民殛死嘉定更化<lb/>
旌閔遺直乃詔贈朝奉郎直祕閣官其一子嘉熙二年<lb/>
賜諡曰忠五年復特命其孫寶之以官於是上距其卒<lb/>
之歳已四十二年矣公此帖遺其友汪時法乃在台州<lb/>
<pb n="KR4e0010_WYG_017-14a"/>
時所遣其在台州適歳大祲用常平使者委廣行勸分<lb/>
躬履郡境靡所不歴民受實惠全活者甚衆使者言于<lb/>
朝因命徧行浙東視諸郡賑事其盡心一如在台時帖<lb/>
中所謂既食其食則思任其責一任其責則民命在我<lb/>
慄慄乎可畏者諒哉仁義之言矣時法名大度人稱為<lb/>
西山先生與其兄大亨時升大明時晦皆成公門人忠<lb/>
公之貶也親舊無敢或相餞者獨時法慨然與俱至貶<lb/>
所久之乃還所以經紀其家者尤至其可謂能盡朋友<lb/>
<pb n="KR4e0010_WYG_017-14b"/>
之道者矣此帖予得於友人邰彦撝既具記公本末因<lb/>
并及時法事庶幾後生小子得以知古人風誼為不可<lb/>
及云<lb/>
　　　跋曾茶山帖<lb/>
茶山先生曾文清公名幾字吉父贑人也父準贈少師<lb/>
娶清江孔毅父女故公之學得於外家為多大觀初以<lb/>
䕃入仕銓試第一用故事賜進士出身仕至禮部侍郎<lb/>
卒諡文清其子逢字原伯徽猷閣待制逮字仲躬大理<lb/>
<pb n="KR4e0010_WYG_017-15a"/>
卿皆為時名卿一女歸于倉部郎官吕公大器實生東<lb/>
萊先生成公祖謙大愚先生忠公祖儉而忠公又大理<lb/>
婿也公此帖不知遺何人而首尾有徽猷大理之名當<lb/>
是尺牘内幅所謂外孫則指成公忠公耳初紹興間倉<lb/>
部之伯父中書舍人文清公本中躬受中原文獻之傳<lb/>
載而歸南寓信之廣教寺而公亦繼來遂相與定交焉<lb/>
後公退老于越而中書則定居于婺寺僧因作祠祀二<lb/>
公曰兩文清祠南澗先生韓尚書無咎記之夫以兩公<lb/>
<pb n="KR4e0010_WYG_017-15b"/>
氣誼相孚於一時而姻連克紹於累世殆非偶然成公<lb/>
之道徳忠公之節行所以師表乎天下後世者雖有得<lb/>
於家庭傳習之懿抑外氏之澤覆冒而漸被之者有自<lb/>
來哉此帖予得于族人王仲昌<lb/>
　　　跋七歌六歌後<lb/>
杜工部七歌乾元庚子歳由華州司功棄官自秦州如<lb/>
同谷所作當艱難險阻之時發激烈悲慨之語讀者猶<lb/>
為感憤而况於親履之乎文信公六歌實繼工部而作<lb/>
<pb n="KR4e0010_WYG_017-16a"/>
信公為宋丞相國既滅而身已俘遂秉大節以死其所<lb/>
履者又非工部之比六歌作於至元戊寅五月渡淮而<lb/>
後傷家痛國悲慨激烈之甚比之七歌尤人所不忍讀<lb/>
百世之下讀其辭而有不為之感憤者尚為有人心哉<lb/>
今吳君合二人之作書為一巻以表顯之葢庶幾有聞<lb/>
風而興起者矣<lb/>
　　　書徐文貞公詩後<lb/>
至元大徳之間東平李公謙孟公祺閻文康公復徐文<lb/>
<pb n="KR4e0010_WYG_017-16b"/>
貞公琰並以文學政事為世典刑海内尊之號四大老<lb/>
而徐公尤長於詩初未嘗琱刻藻繪以為工而中原渾<lb/>
厚之意隠然可以槩見公持部使者節浙西吳興沈成<lb/>
之受知於公居幙下為公手書此巻字畫嚴重而端謹<lb/>
足以稱其詩焉此葢國家太平極盛之際也數十年來<lb/>
士大夫氣習益下詞章日墮於纎靡翰墨日趨於頹媚<lb/>
遂無復嚮時餘韻矣詞翰細事耳於此不亦可觀世變<lb/>
乎<lb/>
<pb n="KR4e0010_WYG_017-17a"/>
　　　跋周益公祭文稿<lb/>
益公年七十九以嘉泰甲子十月薨此文作於紹興壬<lb/>
午時年三十有七故魯齋王文憲公謂為中年之所作<lb/>
當時贈官制詞稱公年幾八袠研精弗倦於簡編而况<lb/>
中年有作宜其臨文詳審如此是以為南渡後文章一<lb/>
大家也公作此文在四月時猶為祕書正字至五月即<lb/>
遂有監察御史之命矣所祭安撫寶文户部許公不著<lb/>
其名字當别考云<lb/>
<pb n="KR4e0010_WYG_017-17b"/>
　　　跋古文孝經<lb/>
孝經古無章次至唐始定次為十八章而名其篇目近<lb/>
世大儒復因其章次定為經傳雖聖賢之㫖賴以著明<lb/>
而其古文世鮮有傳之者矣吳君孟思篆隸妙今世其<lb/>
用隸古書古文孝經庶幾古意之存者耶<lb/>
　　　跋黄山谷贈元師詩<lb/>
黄文節公以元祐史筆守正不阿時相擅權者指摘其<lb/>
事將瑕衆正而殄之於是有黔戎之役鼪狖之與居流<lb/>
<pb n="KR4e0010_WYG_017-18a"/>
落間關者久之元符三年庚辰徽宗初立登籲衆正收<lb/>
錄廢棄之人公乃有復朝奉郎知舒州之命十二月發<lb/>
戎州至瀘州明年辛巳為建中靖國元年正月發江安<lb/>
而東浮湛荆鄂之間而小人承望時好攟摭其承天院<lb/>
記語於是復有宜陽之行荐罹艱險竟以廢終公在戎<lb/>
州時嘗作詩寄題祖元大師此君軒及是至江安而元<lb/>
師自榮州來追餞故復用前韻賦此詩贈之末識曰正<lb/>
月辛未實其月之十日也公此詩辭沖氣夷尊君愛國<lb/>
<pb n="KR4e0010_WYG_017-18b"/>
之意溢於言表故前輩謂公黔州以後句法尤髙其書<lb/>
此詩體逸韻勝筆勢殊超邁可喜葢其字法至是亦復<lb/>
髙矣豈已造行安節和之時耶此巻為秦中王家物故<lb/>
其子焴識于後先師黄文獻公嘗有跋尾吾友章三益<lb/>
近購得之則跋尾已不存矣謹重錄之如右而并志其<lb/>
詳焉<lb/>
　　　跋東坡書淵明詩<lb/>
蘇文忠公嘗自謂作大字不如小字今觀所書淵明詩<lb/>
<pb n="KR4e0010_WYG_017-19a"/>
字徑數寸而用筆沈穏結體嚴密英姿傑氣超然於筆<lb/>
墨畦町之外孰謂果不如小字乎魏文靖公謂其早歳<lb/>
字體與中年以後極不相類意此必其晚年所書者也<lb/>
　　　跋宋太宗御書<lb/>
宋制天子御札付外謂之内批又謂之御筆其詞多詞<lb/>
臣所擬進而皆内夫人所代書所謂御寶批者則或上<lb/>
批或内夫人批皆用御寶也所謂親筆者則上所親書<lb/>
或加押字不用寶也今觀熙陵賜丞相張文定公齊賢<lb/>
<pb n="KR4e0010_WYG_017-19b"/>
母子二札前一札辭意字畫甚古質且不用御寶葢親<lb/>
筆也後一札詞既温暢字亦秀潤復識御寶其後葢御<lb/>
寶批也習典故之學者必有考於斯<lb/>
　　　跋宋髙宗賜岳飛手札<lb/>
右宋髙宗手札賜岳鄂武穆王飛召其以兵援廬州按<lb/>
新史本傳紹興四年飛既平襄漢趙鼎以謂鄂岳最為<lb/>
上流要害乞令飛屯兵其地使江西藉其聲勢湖廣江<lb/>
浙亦獲安妥飛乃以清逺軍節度使移屯于鄂㑹金人<lb/>
<pb n="KR4e0010_WYG_017-20a"/>
烏珠與劉豫合兵圍廬州手札命飛提兵解圍比至金<lb/>
人以甲騎逼城飛與戰敗之六年九月豫復遣子麟猊<lb/>
分兵寇淮西劉光世欲舎廬州張浚欲棄盱眙時飛以<lb/>
武勝定國節度使開閫襄陽兼宣撫河東節制河北有<lb/>
㫖召飛以兵東下當其鋒浚言飛一動則襄漢無所制<lb/>
乃還軍十一年金人復分道度淮迫廬州時飛以少保<lb/>
河南北諸路招討使駐兵中原請解兵柄自廬入覲詔<lb/>
即趣飛援之凡十七札飛策金人舉國南來巢穴必虚<lb/>
<pb n="KR4e0010_WYG_017-20b"/>
若長驅汴洛以擣之彼必奔命可坐而敝兵比至廬境<lb/>
金人望風遁去此札當是此三年中所遣以不署年月<lb/>
故莫得而詳然札中有張俊劉錡合力措置之語考之<lb/>
舊史本紀四年乃張俊視師江上而屯兵拒戰者韓世<lb/>
忠劉光世也六年乃劉光世駐廬州而張俊督師采石<lb/>
也惟十一年劉錡屯濡須合張俊河中之軍以却敵與<lb/>
札中語合則其為此年所遣不疑初武穆為秦檜所誣<lb/>
且置之死檜令搜其家得御札數篋束之左藏南庫淳<lb/>
<pb n="KR4e0010_WYG_017-21a"/>
熙中事既昭雪其子霖以為請孝宗還之此札固在其<lb/>
數中者也嗚呼君臣之際難矣方天下多故髙宗之於<lb/>
武穆倚藉之如此使其不死中原豈有淪沒王室豈至<lb/>
於偏安乎惟髙宗無復有志於中原故奸檜之計行而<lb/>
武穆死矣然則武穆之死天實為之吾於其君何尤焉<lb/>
　　　跋克金露布<lb/>
嗚呼靖康之變中國之禍極矣宋金之讐所謂不共戴<lb/>
天者也而南渡君臣乃至於忍恥以事讐何哉孽秦之<lb/>
<pb n="KR4e0010_WYG_017-21b"/>
罪於是上通于天而當時仁人義士所為扼腕切齒而<lb/>
深悲也端平初元上距靖康且百餘年開邊之議訖無<lb/>
所成而金人至是亦再南遷國已不能為蔡城之滅豈<lb/>
天實為之乎然而名則為復讐故其露布之文理順而<lb/>
辭烈使昔時仁人義士及見之庶足少紓其悲矣抑亦<lb/>
孰知唇亡齒寒古有明鑒金雖克而宋隨之為尤可悲<lb/>
也露布為忠翊程君萬所篹君時在制置孟公幕下以<lb/>
任不大顯史故軼其名而時異事殊其文今亦無能道<lb/>
<pb n="KR4e0010_WYG_017-22a"/>
之者其曾孫椿獨拳拳思有以表章之此其為志不又<lb/>
可悲也夫<lb/>
　　　跋西臺慟哭記<lb/>
文信公忠義之盛近世罕比其英聲烈節雖使亘萬世<lb/>
不朽可也謝翺先生公門下士也國既亡而公亦死傷<lb/>
悼激烈之情每託於文辭以自見於是西臺慟哭記作<lb/>
焉太史公曰砥行立名者非附青雲之士惡能施於後<lb/>
世豈先生之謂乎吾友張君丁雅好古道取先生所為<lb/>
<pb n="KR4e0010_WYG_017-22b"/>
記訂其歳月演其㫖意而使之傳其用心甚厚又豈太<lb/>
史公所謂附驥尾而行益顯者邪嗚呼是其可傳也已<lb/>
　　　書宋氏世譜後<lb/>
古之論譜牒者不以世胄之貴為足尚而以世德之美<lb/>
為可徴是故庭列鼎彞笥襲組綬非不烜赫榮耀於當<lb/>
世而詩書之澤有衍無替則固𦙍祚由之以綿延令聞<lb/>
所為長世者也有若宋氏在吾義烏自周廣順歴宋三<lb/>
百餘年以迄于今凡十有二世而世以儒為業於是景<lb/>
<pb n="KR4e0010_WYG_017-23a"/>
濂有作用以文章家負重名海内由布衣官太史為時<lb/>
鉅工累世載德愈久而益振豈非昌黎韓子所謂世稱<lb/>
德門者乎維昔金華黄氏世畜令德實生太史公庭堅<lb/>
今宋氏亦以積累之久而景濂出焉名賢之生俱非偶<lb/>
然者歟黄氏自金華徙分寧而庭堅生宋氏由義烏遷<lb/>
金華而景濂出又何其迹之相類歟然庭堅自謂七世<lb/>
而上失其譜而宋氏所道則已上及於十有二世又推<lb/>
而上之復十有四世可考也此尤可見夫水木之本原<lb/>
<pb n="KR4e0010_WYG_017-23b"/>
所從來逺矣後之來者尚圖有以繼承而益衍其傳哉<lb/>
太常胡公為宋氏譔世譜登載甚悉禕讀而有感焉故<lb/>
竊志之于篇末<lb/>
　　　書代祀馬援頌後<lb/>
初王君廉使安南奉上㫖就齎白金若干兩具牲牢代<lb/>
祀馬援於横州之烏蠻灘至則覩其廟貌頽壞因所餘<lb/>
金俾有司繕修之功畢始蕆事葢以遂事為之也廉還<lb/>
白于廷臣或謂非上本㫖格不敢聞迺洪武四年二月<lb/>
<pb n="KR4e0010_WYG_017-24a"/>
十三日丁卯上御大本堂太師韓國公及禮部太常翰<lb/>
林諸臣咸在焉廉因奏對之頃具言修援廟事上曰援<lb/>
當時殺戮羣蠻過當故蠻俗今猶不共其祀耳為之修<lb/>
廟良是也於是廷臣乃韙之謂廉善為使云<lb/>
　　　跋重屏圖<lb/>
右重屏圖不知畫者為誰余按宣和畫譜周文矩王齊<lb/>
翰皆金陵人皆善畫人物仕南唐皆為翰林待詔而皆<lb/>
嘗作重屏圖傳于世此巻筆法精妙非名手不能及此<lb/>
<pb n="KR4e0010_WYG_017-24b"/>
况絹素亦數百年物意其或出於二人者所作友人徐<lb/>
叔讓近於金陵市中購得之以示孫君子林子林於今<lb/>
以善畫聞謂為趙千里畫其所鑒定當可信非余所能<lb/>
知也<lb/>
　　　跋顔真卿誥<lb/>
按宣和書譜御府所收顔魯公正書六巻其一曰顔允<lb/>
南母商氏贈誥即此卷也其謂殷為商者避宣祖廟諱<lb/>
耳又按宋㑹要紹興五年魯公逺孫邵卓等齎魯公所<lb/>
<pb n="KR4e0010_WYG_017-25a"/>
自書誥身投進然則魯公自書顔氏誥傳于世者固不<lb/>
止此一巻書誥特據御府所有者言之也禮部黄公購<lb/>
得此巻什藏惟謹是誠可寶哉<lb/>
　　　跋趙魏公帖<lb/>
歐陽文忠公跋王右軍法帖謂法帖者其事皆弔哀候<lb/>
病施於家人朋友之間不過數行而已初非用意而逸<lb/>
筆餘興淋漓揮洒或妍或醜百態横生故後世得之以<lb/>
為奇玩而想見其人也趙魏公此帖葢得右軍遺意識<lb/>
<pb n="KR4e0010_WYG_017-25b"/>
者尚以文忠之言求之<lb/>
　　　跋黄庭經<lb/>
黄庭經刻本出於泰州者傷於骨勝出越州者病於肉<lb/>
多此本迺北方古刻肥瘦適均而神意俱全信為佳本<lb/>
海内絶無而僅有者也<lb/>
　　　跋東方朔贊<lb/>
右軍小楷書留傳今世者僅有東方朔畫贊及樂毅論<lb/>
曹娥碑黄庭經數種然歴代摹刻失真佳本絶少今觀<lb/>
<pb n="KR4e0010_WYG_017-26a"/>
此本意韻俱勝世所不可多得者矣<lb/>
　　　跋宋戴二君詩<lb/>
古詩二十首前十首戴君叔能以寄宋君景濂後十首<lb/>
則景濂以荅叔能者也嗟乎詩道之廢久矣十年以來<lb/>
學者士大夫往往詘於世故之艱難溺於俗尚之鄙陋<lb/>
其見諸詩大抵感傷之言委靡而氣索放肆之言荒疎<lb/>
而志乖爾雅之音遂無復作矣二君素以古道相尚是<lb/>
詩之倡醻葢倣於蘇李譬猶律吕之相宣規矩之互用<lb/>
<pb n="KR4e0010_WYG_017-26b"/>
然其為言或務簡淡而其思逺以切或尚宏衍而其情<lb/>
婉以周鮑謝之微㫖殆各有之至其托物連類撫事興<lb/>
懷則又俱有陳子昂朱元晦興感之遺音焉嗟乎詩道<lb/>
之廢久矣吾讀二君之作於是有慨夫古詩之緒未終<lb/>
絶也孔子曰詩可以觀讀乎其詩則其所可觀者可得<lb/>
而見矣<lb/>
　　　跋五牙元精經<lb/>
五牙元精經金華宋君景濂所撰宋君博極羣書以文<lb/>
<pb n="KR4e0010_WYG_017-27a"/>
章名今世於吾聖賢之學既造其至而二氏之道復兼<lb/>
通焉其用老氏法製為此經語韻似黄庭辭采似真誥<lb/>
而𤣥要眇指皆本於道徳經過此以往則非予所能知<lb/>
矣予讀而愛之故為繕書一通以遺茅山宗師王公云<lb/>
　　　跋趙魏公千字文<lb/>
趙魏公書法之妙冠絶當代早歳務模倣古人用意極<lb/>
精密至晚歳則融㑹變化自為一家矣此本千文乃其<lb/>
中年所書故猶用智永筆法而未盡變臨學之家尚寶<lb/>
<pb n="KR4e0010_WYG_017-27b"/>
用之<lb/>
　　　書鄭子美文集後<lb/>
鄭子美先生所為文予十年前嘗得其漢唐諸論頗病<lb/>
其辭不皆精純而其體制往往或戾於法度心未之好<lb/>
也今年秋復獲其師山集盡讀之觀其操議持論務辨<lb/>
道理談名義葢汲汲焉以扶植世教自見心歎服之於<lb/>
是乃愧向之知先生之不能深也雖然以文求先生非<lb/>
知先生者欲論先生者當自其平生大節而觀之初先<lb/>
<pb n="KR4e0010_WYG_017-28a"/>
生隠居于鄉教人接物一體於風義至正中宰臣以名<lb/>
聞詔拜翰林待制兼有上尊名幣之賜先生疾當世方<lb/>
奔競成習將有以抑之則抗疏控辭其言曰臣問學之<lb/>
淺深他人不能知臣實自知之所謂吾斯之未能信豈<lb/>
敢貪冒恩榮以自欺其心酒與幣天下所以奉陛下陛<lb/>
下得以私與人臣不敢不受名與器祖宗所以遺陛下<lb/>
使與天下賢者共之者陛下不得私與人臣不敢不辭<lb/>
疏聞朝廷不之强也居無何而干戈起徽城陷焉城守<lb/>
<pb n="KR4e0010_WYG_017-28b"/>
者將要致之使為用先生厲色拒之曰吾豈事二姓者<lb/>
耶因被拘囚郡中詘辱者久而忠不少變親戚朋友攜<lb/>
具餉之則從容為之盡懽且告以必死狀其妻使語之<lb/>
曰君苟死吾其相從地下矣先生謂曰若果從吾死吾<lb/>
其無憾矣乎明日衣冠北向再拜自縊而卒嗚呼先生<lb/>
於出處死生之際其大節表表如此則世之以文求先<lb/>
生者豈足以盡先生乎况求之以文者不觀其所以自<lb/>
見而徒徇夫言辭之末其尤淺知先生矣唐司空表聖<lb/>
<pb n="KR4e0010_WYG_017-29a"/>
韓致元所為辭章凡近纎靡有足多者而其處進退存<lb/>
亡能不失其正節義所在君子葢深許之其所為不朽<lb/>
者有在彼而不在此也予愳夫人讀先生之文者如予<lb/>
向者之所病故竊志之以為告世有知言者其必謂予<lb/>
能知人也哉先生名玉字子美徽州人<lb/>
　　　書胡山立先生詩稿後<lb/>
詩之為用其托物連類足以寓人不能宣之意其引義<lb/>
止禮足以感人不可遏之情故自三百篇以後歴世能<lb/>
<pb n="KR4e0010_WYG_017-29b"/>
言之士比比有作各自成家而又不可廢者矣廬陵胡<lb/>
山立先生善為詩其詩於五言尤工其意之所寓皆人<lb/>
言所不能宣者而言之能曲盡其情狀至其感人之情<lb/>
或懲或勸有不可遏者油然而生莫知其所以然者焉<lb/>
嗟乎詩至於此夫豈易及也哉葢先生仕異時嘗致位<lb/>
光顯長於政事詩特其餘事耳然即是論之已可以自<lb/>
成其家是其有不傳者歟<lb/>
　　　書劉宗弼詩後<lb/>
<pb n="KR4e0010_WYG_017-30a"/>
詩貴乎純純則體正而意圓體正故無偏駁之弊意圓<lb/>
故有超詣之妙詩之可貴者其不出於此哉章貢劉君<lb/>
宗弼善為詩而其於選詩尤工葢出入鮑謝而闖曹劉<lb/>
之域矣其體裁正故偏駁之弊絶焉其語意圓故超詣<lb/>
之妙臻焉是可謂之純矣詩至於此夫豈易能也哉君<lb/>
以文學起家以政事名世詩特其緒餘耳即其詩以求<lb/>
其人是在世之知言者焉<lb/>
　　辭<lb/>
<pb n="KR4e0010_WYG_017-30b"/>
　　　採芳辭題顧仲英緑波亭<lb/>
有美人兮玉山之下蹇好修兮樂逍遙以容與采衆芳<lb/>
兮中洲洲有杜若兮有葯在渚秋風兮春雨葯以為房<lb/>
兮杜若為户芳菲兮襲予羌獨立兮夫誰處我懷美人<lb/>
兮欲往從之水波深兮使我延竚<lb/>
玉山之下兮有美一人我之懷子兮匪秋伊春水波兮<lb/>
孔深渉波以往兮子宜我親遺我兮芳蘭報子兮緑蘋<lb/>
嗟斯世兮混濁非我與子兮夫誰與倫願歳晏兮為期<lb/>
<pb n="KR4e0010_WYG_017-31a"/>
毋相忘兮水濱<lb/>
　　　瞻雲辭<hi>并序</hi>
吾鄉友陳君克剛奉其親之命宦游于外而思親之意<lb/>
未嘗忘也文昌汪公題其軒之顔曰瞻雲予為之辭曰<lb/>
瞻彼白雲兮南山之陽維親之居兮雲之所藏子之親<lb/>
思兮曷其能忘親雖莫將兮雲則在望朝夕引領兮中<lb/>
心皇皇白雲兮飛揚子在逺兮親在堂親之命兮子奉<lb/>
以行嗟子雖逺兮其又何傷願益勉兮令德慰爾親兮<lb/>
<pb n="KR4e0010_WYG_017-31b"/>
樂康<lb/>
　　　招遊子辭<hi>并序</hi>
吾宗兄存誠甫名其齋居曰逺遊昔者屈原放逐之餘<lb/>
眇觀宇宙欲制鍊形魂排風御氣浮遊八極後天而終<lb/>
以盡反復無窮之世變故逺遊之歌所為而作今存誠<lb/>
之有取於逺遊也豈猶原之志歟予因反其意為辭以<lb/>
招之庶幾其不騖於虚逺而為吾聖賢之歸然宋玉景<lb/>
差大小招務為譎怪之談荒滛夸豔之語今亦無取焉<lb/>
<pb n="KR4e0010_WYG_017-32a"/>
辭曰<lb/>
逺遊雖樂兮樂不可極只子兮來歸無東無西無南無<lb/>
北只東方弱水舟輒覆溺只西方流沙車不可歴只北<lb/>
方大漠絶人跡只南方炎荒路險以棘只顧瞻四方蹙<lb/>
蹙歴所適只逺遊雖樂將焉止息只子兮來歸反吾故<lb/>
居只居爾之居復爾初只仁以為宅邃且虚只以禮為<lb/>
門義為涂只大中為室至和為㕑只八珍奇味道之腴<lb/>
只文章燦爛錦繡敷只盛德光華被厥軀只慈儉是寶<lb/>
<pb n="KR4e0010_WYG_017-32b"/>
謹蓄儲只御以矩彠乘恕輿只子居其中樂有餘只瞻<lb/>
前無憐後無虞只天君泰然靜以舒只聖賢與處天為<lb/>
徒只洞視八荒眇一區只坐閱千古猶斯須只子毋逺<lb/>
遊苦驅馳只子兮來歸反故居只<lb/>
　　　印譜題辭<lb/>
太樸既散人文肇興厥剏字畫用代結繩維鳥跡科斗<lb/>
詘曲縱横遐哉邈矣莫覩其名迨乎篆籀繼作體制情<lb/>
狀參造化以成形或勒諸鐘鼎或刻諸印璽或簡冊是<lb/>
<pb n="KR4e0010_WYG_017-33a"/>
載或琬琰是登埀諸後世昭然如日星然而印璽之制<lb/>
始自秦斯繇漢暨魏率世遵代承方寸之廣斲玉鏤金<lb/>
字奇而畫精龜螭其紐紫綟其綬而尊卑等殺因之以<lb/>
明或用之公府或用之私家封泥署紙信施令行嗟物<lb/>
有不朽歴緜禩曠齡流傳世間雖土蝕石剥而質猶堅<lb/>
貞有若上方殿中長樂未央都尉司馬徹侯列卿有若<lb/>
叔孫通公孫宏周昌韋賢賈山衞青公私所用若此等<lb/>
類不可悉稱浦城楊君博學多能遐搜旁摭忘寢食以<lb/>
<pb n="KR4e0010_WYG_017-33b"/>
留情拓其文于紙朱膏墨凝㑹萃而譜之歳輯月増古<lb/>
欵異識羣分而類并譬如殘圭斷璧舉手可掬又如貯<lb/>
金而滿籯一開巻間古人之精神粲焉猶生襄隂王公<lb/>
鄱陽周公以序其說語意渾成金華王禕推演其義為<lb/>
續題辭如組笥之著銘博雅之士尚於斯有徴<lb/>
　　　望雲林辭<hi>并序</hi>
撫之金谿有崇山曰雲林焉三十六峰拔起天半而岡<lb/>
嶺分屬蜿蜒磅礴綿亘數十百里扶輿清淑之氣於是<lb/>
<pb n="KR4e0010_WYG_017-34a"/>
焉鍾吾嘗意其穹林邃谷之間必有長往髙蹈之士獨<lb/>
居之此其人且銷聲閟華隠約以自晦而其中之所負<lb/>
倜儻瑰偉人葢有不可及者矣然莫得而知也至正中<lb/>
予識葛君元同于錢唐君故家金谿時方棄官廣東而<lb/>
還因得其人固知其中有所負倜儻瑰瑋者矣而不能<lb/>
久相從也别去一紀乃始知君隠居雲林環土為室誅<lb/>
茅為廬於以究明性命之學邈然不與世接久矣嗚呼<lb/>
天下喪亂十年于兹易所謂天地閟賢人隠之時也當<lb/>
<pb n="KR4e0010_WYG_017-34b"/>
是之時衆猶瞀瞀焉羣趨競騖蹈死地而奮不知止視<lb/>
夫長往髙蹈而遊乎方之外者不啻神龍之游𤣥間其<lb/>
可見而企之耶向吾所謂銷聲閟華隠約以自晦者葢<lb/>
今於葛君有徴矣余也憂患之餘欲遐舉逺引而不可<lb/>
得瞻望雲林於千里外殆不勝夫慨然之思思之不得<lb/>
見故辭而著之以致吾意他時倘獲從君游虚極靜篤<lb/>
之道願相與商確之辭曰<lb/>
夫何雲林之崇崇兮鍾粹靈于下土峻峯峭以崔嵬兮<lb/>
<pb n="KR4e0010_WYG_017-35a"/>
絶谷嵌其幽阻既䆗窱以尋壑亦﨑嶇兮陟岵杳㝠㝠<lb/>
兮儵以舒澹容容兮或為雨猿吟啾啾兮慘其傷神桂<lb/>
樹團團兮聊以延佇匪伊人之離世兮孰盤桓以兹處<lb/>
深山大澤兮龍蛇所居我懷伊人兮龍之如歛神施於<lb/>
淵黙兮泯靈化於太虚夫豈厭世以自詭兮固與道以<lb/>
為徒靜吾守夫𤣥𤣥兮動吾游乎物初何髙風之矯矯<lb/>
兮曾可念之不可即欲往仍之兮路遥遥其阻隔水孕<lb/>
珠兮媚川山韞玉兮煇石望雲林兮藹藹知德人兮隠<lb/>
<pb n="KR4e0010_WYG_017-35b"/>
跡邈千里兮增思使予懷兮悽惻倘乘風兮相從竢羽<lb/>
翰兮白日<lb/>
　　　衍漢請雨辭<hi>并序</hi>
按漢董仲舒春秋繁露大旱雩而請雨自季周以來正<lb/>
雩禮廢凡旱太常祝天地宗廟而縣邑之間亦禱社稷<lb/>
山川具有其法即古雩禮也獨其請辭太簡故從而衍<lb/>
之辭曰<lb/>
皇天維仁覆養下土誕播五穀以食烝人惟人大命厥<lb/>
<pb n="KR4e0010_WYG_017-36a"/>
繫於食食有弗給人用隕絶今兹遘菑旱魃為虐嘉澤<lb/>
愆期害我稼事皇天在上籲若不聞蚩蚩者甿匪神焉<lb/>
怙維神共工威靈於東布宣陽徳肇毓庶彚維神蚩尤<lb/>
雄長南方赤熛烜赫物用暢茂維神后稷體配土徳稼<lb/>
穡之事寔主司之維神少昊載掌金行盛徳所被萬物<lb/>
歛揫維神𤣥㝠北土之長水性潤下物賴以成天維至<lb/>
仁惠愛均洽及下之恩神宜導之今兹告旱穡人嗟悼<lb/>
神其俯聴鑒我純精開隂閉陽斡運𤣥化雨幸大澍無<lb/>
<pb n="KR4e0010_WYG_017-36b"/>
弗霑丐五穀成實歳登有年酒醪孔馨牲牷載腯土龍<lb/>
既馭色繒在篚稽顙以請我辭豈繁辭繇情宣維神鑒<lb/>
之<lb/>
　　　補漢攻社辭<hi>并序</hi>
大水鳴鼓而攻社周制也漢成帝五年六月始命諸官<lb/>
止雨朱繩以縈社擊鼔攻之攻之宜有辭而史軼其錄<lb/>
竊補之焉辭曰<lb/>
天地二氣隂陽並行陽尊隂卑陽順隂逆以卑陵尊以<lb/>
<pb n="KR4e0010_WYG_017-37a"/>
逆犯順厥成沴氣鬱遏弗舒乃為洚水用作民害包原<lb/>
冒隰漂泊廬舎六畜流亡五穀閼絶貴賤失職靡所底<lb/>
止民生之害孰甚於兹維社有神民所依怙致兹菑害<lb/>
責則有歸朱繩以縈伐鼓鏜鏜匪神是責維義是攻維<lb/>
神之職寔司太隂尚守是節勿犯勿凌劃劙曀霾退避<lb/>
陽精俾二氣以和祲沴弗行雨暘時若年穀順成民藉<lb/>
庇休以安厥生我言是欽則維神有靈<lb/>
　　　述漢祓辭<hi>并序</hi>
<pb n="KR4e0010_WYG_017-37b"/>
漢西京嘗以八月祓於霸上及東都又以三月上巳官<lb/>
民皆潔於東流水曰洗濯祓除去宿垢疢為大潔是祓<lb/>
禊之事漢所尚也然考周禮春官女巫掌歳時祓除釁<lb/>
浴釋者謂歳時祓除如今三月上巳如水上釁浴以香<lb/>
薫草藥沐浴之則固不特漢制為然己夫祓亦祀屬當<lb/>
有祝辭雖傳記無傳不可以無述乃為述之辭曰<lb/>
青陽顓序和氣畢達羣情鬯茂萬物昭蘇有生之倫莫<lb/>
不興恱振作鼓舞迓續禎祺昔在成周禮有除祓釁浴<lb/>
<pb n="KR4e0010_WYG_017-38a"/>
滌蕩福祉用承維兹季春仍履令節敬襲往制祓事式<lb/>
修洗濯宿垢祛除積疢俾躬大潔丕冒至和咸被靈休<lb/>
均沐𤣥化自今伊始迄于艾耆樂且無殃永保貞吉<lb/>
　　　葺漢儺辭<hi>并序</hi>
周禮時儺四時皆作以索室毆疫惟季冬大儺釋者曰<lb/>
大儺所以扶陽抑隂又曰逐衰而迎新也漢儀季冬先<lb/>
臘一日大儺謂之逐疫選中黄門子弟年十歳以上十<lb/>
二以下百二十人為侲子皆赤幘皁製執大鼗方相氏<lb/>
<pb n="KR4e0010_WYG_017-38b"/>
黄金四目䝉熊皮𤣥衣朱裳執戈揚盾十二獸有衣毛<lb/>
角中黄門行之冗從僕射將之以逐惡鬼禁中夜漏上<lb/>
水朝臣會侍中尚書御史謁者虎賁羽林郎將執事皆<lb/>
赤幘陛衞乘輿御前殿黄門令奏曰侲子備請逐疫於<lb/>
是中黄門倡侲子和因作方相與十二獸儛懽呼周徧<lb/>
前後省二過持火炬送疫出端門門外騶騎傳炬出宫<lb/>
司馬闕門門外五營騎士傳火棄雒水中其倡和之辭<lb/>
意者或有闕略爰據舊文而加葺焉辭曰<lb/>
<pb n="KR4e0010_WYG_017-39a"/>
惟皇建極以正萬邦斂時五福敷錫庶民如日麗天赫<lb/>
赫大明孰為沴曀敢干其光千門萬户惟皇之宫百神<lb/>
呵衞萬靈翊襄隤祉山積儲慶雲蒸正氣充斥蓬勃浩<lb/>
穰豈容伏隂潛損太陽汝等惡鬼為類寔衆揺舌煽毒<lb/>
鼓手肆殃播為疾疫烖及善良蓄奸竊保孕妖茍容幽<lb/>
房隙室匿影隠縱皆隂之屬不圖退藏曾是蛇虺仰窺<lb/>
神龍維歳之臘隂慝告窮新陽肇生萬物咸昌凡汝隂<lb/>
類悉就消忘汝不急去曷容汝躬吾使胇胃食虎甲作<lb/>
<pb n="KR4e0010_WYG_017-39b"/>
食<graphic n="KR1223" url="https://raw.githubusercontent.com/kanripo/KR-Gaiji/master/images/KR1223.png" mimeType="image/png"/>雄伯食魅伯奇食夢攬諸食咎委隨食觀錯斷食<lb/>
巨騰簡食不祥共食蠱毒窮奇騰根共食磔死祖明强<lb/>
梁十有二神追捕惡凶以遏汝軀以拉汝吭節解汝肉<lb/>
抽汝肺腸汝不急去後者為糧桃弧既張葦㦸甚剛天<lb/>
威咫尺汝膽有弗喪汝其亟去勿得留行<lb/>
　　　篹漢禡牙辭<hi>并序</hi>
周制天子將出征類于上帝宜于社造于禰肆師為帝<lb/>
位禡於所征之地詩曰既禡既禱釋者謂至所征之地<lb/>
<pb n="KR4e0010_WYG_017-40a"/>
而祭始造軍者乃黄帝及蚩尤也漢祀八神其三曰兵<lb/>
王祠蚩尤髙祖為沛公徇沛祠黄帝祭蚩尤於庭而釁<lb/>
鼓即所謂禡也武帝時伐南粤為泰一鋒旗命曰靈旗<lb/>
為兵禱則太史奉以指伐國後世禡牙之制其昉於此<lb/>
故為篹其辭辭曰<lb/>
天生五材厥重於兵先王制兵匪為民毒以康不若以<lb/>
匡不義式遏亂略以綏靖民蠢兹蠻方搆禍鼓釁自作<lb/>
弗靖用速罪戾干國之紀刑兹無赦致天之討師則有<lb/>
<pb n="KR4e0010_WYG_017-40b"/>
名六師既飭爰方啓行肅將天威指兹伐國惟神聰明<lb/>
正直是與佑善助順敬承天道尚資神力佐我戎事殄<lb/>
滅兇惡俾就蕩平天兵所加勝氣先見庶底于理毋作<lb/>
神羞<lb/>
　　　李樾字辭<hi>并序</hi>
南昌李克正甫之令子名曰樾既冠朋友為制字曰孟<lb/>
敷克正甫謂其友王禕曰吾子幸冠宜受教於先生長<lb/>
者而僕忝交於執事盍有以教之余惟古者字必有辭<lb/>
<pb n="KR4e0010_WYG_017-41a"/>
所以演繹名義而示夫規戒之意者也考之字書樾者<lb/>
木之隂也隂而敷焉則其庇也廣矣君子之為徳也亦<lb/>
然學既殖矣措諸事業不猶其隂之敷歟用即此義辭<lb/>
而告之嗟乎小子樾其尚因余言而重自勉哉辭曰<lb/>
君子為學本乎心身禔身以禮宅心以仁内外交修厥<lb/>
徳乃尊擴而充之厥藴用施事業之廣見於云為利澤<lb/>
及人繇徳之推如彼木矣植根既深培之灌之挺乎森<lb/>
森迺為林樾有鬱其隂隂之廣矣厥敷以周其覆十畮<lb/>
<pb n="KR4e0010_WYG_017-41b"/>
其庇千牛行者過矣以息以休維爾小子方茂爾年尚<lb/>
朂爾學以希聖賢以用於世斯徳之全爾名維樾爾字<lb/>
維敷顧字思義爰展爰舒毋遏爾躬毋局爾軀期底于<lb/>
成復昌厥家我爾執友發言匪夸爾服我言維爾之嘉<lb/>
　<lb/>
　<lb/>
　<lb/>
　王忠文集卷十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王忠文集巻四</head> <lb/>
    <p>
<pb n="KR4e0010_WYG_004-1a"/>
欽定四庫全書<lb/>
　王忠文集巻四<lb/>
　　　　　　　　　　　　　明　王禕　撰<lb/>
　　論<lb/>
　　　河圖論<lb/>
河圖出於六經未作之前六經之作二千餘年於此矣<lb/>
而其為說未明也易大傳曰河出圖洛出書聖人則之<lb/>
夫圖出於河伏羲因之而畫卦書出於洛大禹因之而<lb/>
<pb n="KR4e0010_WYG_004-1b"/>
叙疇固也而其說所以及今未明者其失在於不知圖<lb/>
書之辨自今觀之戴九履一左三右七二四為肩六八<lb/>
為足五位於中以奇耦相對而數九者劉氏所謂河圖<lb/>
朱子所謂洛書也一六居北二七居南三八居東四九<lb/>
居西五十居中以生成相配而數十者劉氏所謂洛書<lb/>
朱子所謂河圖也然朱子之以九為洛書十為河圖謂<lb/>
本乎邵子之説而邵子特曰圓者河圖之數方者洛書<lb/>
之文而已且九一三七二四六八之圖其象圓一六二<lb/>
<pb n="KR4e0010_WYG_004-2a"/>
七三八四九之圖其象方則邵子以九為河圖而十為<lb/>
洛書盖未可知故朱子雖力攻劉氏而猶曰易範之數<lb/>
誠相表裏為可疑又曰安知圖之不為書書之不為圖<lb/>
是故不能無疑於此也先儒或以為河圖即八卦或考<lb/>
乾鑿度及張平子傳所載太乙下行九宫法以為即戴<lb/>
九履一之圖而疑其為河圖或以邵子為主或以列子<lb/>
為證而皆以九為圖十為書或又以先天圖為河圖生<lb/>
成之方圖為洛書此其為説各有所㨿而初莫有至當<lb/>
<pb n="KR4e0010_WYG_004-2b"/>
者焉然孰知九與十之皆為河圖也何者奇耦相對而<lb/>
象圓者河圖之數散而未合者也生成相配而象方者<lb/>
河圖之數合而有屬者也圓圖以一九二八三七四六<lb/>
相對而中以五縱横皆十五即方圖之五十居中方圓<lb/>
二圖皆河圖也然則何者為洛書洪範初一曰五行至<lb/>
威用六極六十五言其洛書之文乎鄭氏曰河出圖天<lb/>
地有自然之象洛出書天地有自然之理盖文以錯綜<lb/>
而理載焉謂之書數以布列而象寓焉謂之圖圖經而<lb/>
<pb n="KR4e0010_WYG_004-3a"/>
書緯圖約而書博者也是故知圖之為圖書之為書則<lb/>
有以知昔之所謂洛書者皆非洛書而河圖非止於一<lb/>
圖矣故曰河圖之說所以及今未明者其失在於不知<lb/>
圖書之辨或曰果如斯言則當其時圖之數固簡而易<lb/>
見而書之文實繁而難詳不幾於怪妄矣乎曰非然也<lb/>
昔歐陽子嘗以河圖洛書為怪妄矣而曾氏非之曰以<lb/>
非所習見則果於以為不然是以天地萬物之變為可<lb/>
盡於耳目之所及亦可謂過矣嗚呼曾氏之言固予之<lb/>
<pb n="KR4e0010_WYG_004-3b"/>
所以為言也<lb/>
　　　六經論<lb/>
六經聖人之用也聖人之為道不徒有諸己而已也固<lb/>
將推而見諸用以輔相乎天地之宜財成乎民物之性<lb/>
而彌綸維持乎世故所謂為天地立極為生民立命為<lb/>
萬世開太平者也是故易者聖人原陰陽之動静推造<lb/>
化之變通以為卜筮之具其用在乎使人趨吉而避凶<lb/>
書者聖人序唐虞以來帝王政事號令之因革以為設<lb/>
<pb n="KR4e0010_WYG_004-4a"/>
施之具其用在乎使人圖治而立政詩者聖人采王朝<lb/>
列國風雅之正變本其性情之所發以為諷刺之具其<lb/>
用在乎使人懲惡而勸善禮極乎天地朝廷宗廟以及<lb/>
人之大倫其威儀等殺秩然有序聖人定之以為品節<lb/>
之具其用在乎明幽顯辨上下樂以逹天地之和以飾<lb/>
化萬物其聲音情文翕然以合聖人恊之以為和樂之<lb/>
具其用在乎象功徳格神人春秋之義尊王抑覇内夏<lb/>
外夷誅亂賊絶僭竊聖人直書其事志善惡列是非以<lb/>
<pb n="KR4e0010_WYG_004-4b"/>
為賞罰之具其用在乎正義不謀利明道不計功由是<lb/>
論之則六經者聖人致治之要術經世之大法措諸實<lb/>
用為國家天下者所不可一日以或廢也孔子嘗曰我<lb/>
欲託諸空言不如載諸行事之深切著明也後世學者<lb/>
因以謂聖人未嘗見諸其行事而惟六經是作顧遂以<lb/>
空言視六經而訓詁講説之徒又從以浮辭曲辯淆亂<lb/>
之其弊至于今幾二千年於是聖人致治經世之用微<lb/>
矣嗚呼聖人之用載於六經如日月之明四時之信萬<lb/>
<pb n="KR4e0010_WYG_004-5a"/>
世無少替也天地之所以位萬物之所以育世故之所<lb/>
以乆長而不壞者繄孰使之然也或曰六經聖人之心<lb/>
學也易有先天後天之卦乃聖人之心畫書有危微精<lb/>
一之訓乃聖人之心法詩者心之所發而禮由心制樂<lb/>
由心生者也春秋又史外傳心之典也又曰說天莫辨<lb/>
乎易由吾心即太極也説事莫辨乎書由吾心政之府<lb/>
也説志莫辨乎詩由吾心統性情也説理莫辨乎春秋<lb/>
由吾心分善惡也説體莫辨乎禮由吾心有天序也道<lb/>
<pb n="KR4e0010_WYG_004-5b"/>
民莫過乎樂由吾心備人和也心中之理無不具故六<lb/>
經之言無不該也然則以聖人之心言六經者經其内<lb/>
以聖人之用言六經則經其外矣心者其本而用者其<lb/>
未矣舎内而言外棄本而取末果可以論六經乎曰非<lb/>
然也心固内也而經則不可以内外分内外一軆也而<lb/>
尤不可以本未論聖人之道藴諸心而不及於用者有<lb/>
之矣未有措諸用而不本於心者也況乎六經為書本<lb/>
未兼該體用畢備吾即聖人之用以言之則聖人之道<lb/>
<pb n="KR4e0010_WYG_004-6a"/>
為易明而聖人之心為己見本軆之全固在是矣若夫<lb/>
徒言乎心而不及于用者有軆無用之學佛老氏之所<lb/>
為道也豈所以言聖人之經哉<lb/>
　　　四子論<lb/>
四子論語大學中庸孟子也論語孔子及門人問答之<lb/>
微言而記于曾子有子之門人大學亦孔氏遺書其經<lb/>
一章孔子之言而曾子所記傳十章則曾子之言而門<lb/>
人記之中庸三十三章子思之所作孟子七篇孟子所<lb/>
<pb n="KR4e0010_WYG_004-6b"/>
著或曰其門人之所述也論語先漢時已行蕭望之張<lb/>
禹皆以傳授而諸儒多為之註大學中庸二篇在小戴<lb/>
記中註之者鄭𤣥也孟子初列於諸子及趙岐註之後<lb/>
遂顯矣爰自近世大儒河南程子實始尊信大學中庸<lb/>
而表章之論語孟子亦各有論説至新安朱子始合四<lb/>
書謂之四子論語孟子則為之註大學中庸則為之章<lb/>
句或問自朱子之説行而舊説盡廢矣於是四子者與<lb/>
六經皆並行而教學之序莫先焉然而先儒之論以謂<lb/>
<pb n="KR4e0010_WYG_004-7a"/>
治六經者必先通乎四書四書通則六經可不治而通<lb/>
也至於六經四書所以相通之類則未有明言之者以<lb/>
予論之治易必自中庸始治書必自大學始治春秋則<lb/>
自孟子始治詩及禮樂必自論語始是故易以明陰陽<lb/>
之變推性命之原然必本之於太極太極即誠也而中<lb/>
庸首言性命終言天道人道必推極於至誠故曰治易<lb/>
必始於中庸也書以紀政事之實載國家天下之故然<lb/>
必先之以徳峻徳一徳三徳是也而大學自修身以至<lb/>
<pb n="KR4e0010_WYG_004-7b"/>
治國平天下亦本原于明徳故曰治書必始於大學也<lb/>
春秋以貴王賤霸誅亂討賊其要則在乎正誼不謀利<lb/>
明道不計功而孟子尊王道卑覇烈闢異端距邪説其<lb/>
與時君言每先義而後利故曰治春秋必始於孟子也<lb/>
詩以道性情而論語之言詩有曰關雎樂而不淫哀而<lb/>
不傷又曰可以興可以羣可以怨禮以謹節文而論語<lb/>
之言禮自鄉黨以至於朝廷莫不具焉樂以象功徳而<lb/>
論語之言樂自韶舞以及翕純皦繹之説莫不備焉故<lb/>
<pb n="KR4e0010_WYG_004-8a"/>
曰治詩及禮樂必始於論語也此四子六經相通之類<lb/>
然也雖然總而論之四子本一理也六經亦一理也漢<lb/>
儒有言論語者五經之錧鎋六藝之喉衿孟子之書則<lb/>
而象之嗟乎豈<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>論語孟子為然乎故自陰陽性命道<lb/>
徳之精微至于人倫日用家國天下之所當然以盡乎<lb/>
名物度數之詳四子六經皆同一理也統宗會元而要<lb/>
之于至當之歸存乎人焉爾<lb/>
　　　分野論<lb/>
<pb n="KR4e0010_WYG_004-8b"/>
分野之説其傳也逺而周禮春秋傳始詳焉春官保章<lb/>
氏以星土辨九州之地所封封域皆有分星以觀妖祥<lb/>
左氏内傳曰參為晉星商主大火外傳曰嵗星所在則<lb/>
我有周之分野也此分野之説見於周禮春秋傳然也<lb/>
至漢地理志乃言分野為始宻謂秦為東井輿鬼之分<lb/>
野魏為觜觹叅之分野周為栁七星張韓為角亢氐趙<lb/>
為昴畢燕為尾箕齊為虚危魯為奎婁宋為房心衛為<lb/>
營室東壁楚為翼軫吳為斗粤為牽牛婺女而鄭康成<lb/>
<pb n="KR4e0010_WYG_004-9a"/>
則謂堪輿雖有郡國所入度非古數也今其存可言者<lb/>
十二次之分也星紀吳越也𤣥枵齊也娵訾衛也降婁<lb/>
魯也大梁趙也實沈晉也鶉首秦也鶉火周也鶉尾楚<lb/>
也夀星鄭也大火宋也析木燕也觀乎左氏謂熒惑守<lb/>
心宋景禳其咎實沈為祟晉侯受其殃鄭氏謂分野之<lb/>
妖祥主用客星彗孛之氣以為象則驗菑祥於星土其<lb/>
法蓋古有之不可誣也然而吳越之地南而星紀則在<lb/>
丑齊之地東而𤣥枵則在子魯之亦東而降婁則在戍<lb/>
<pb n="KR4e0010_WYG_004-9b"/>
東西南北往往相反而不相配是則誠為有可疑者杜<lb/>
預等註既莫能詳而鄭氏則謂諸國中之封域於星亦<lb/>
有分焉其書亡矣夫有其書而既亡此後之人所以求<lb/>
其説而不得自漢以下星官史家參之以度數分毫析<lb/>
縷各極其至而十二次之分野相配之理卒莫有明言<lb/>
之者嗟乎夫豈以不足言而弗言之歟唐天文志浮圖<lb/>
一行皆以河漢為言固以䟽逺及賈公彦軰乃援古者<lb/>
受封之日嵗星所在之辰其國屬焉以為證若然則三<lb/>
<pb n="KR4e0010_WYG_004-10a"/>
代之分野皆當不同而列所屬亦必有同焉者矣嘗試<lb/>
論之分野視分星古不謂地也地有彼此之不齊而分<lb/>
野在天則一定而不易以彼此不齊之地必欲求配於<lb/>
在天十二次整然之分野其說之難通也固宜盖天有<lb/>
三垣紫微太微天市是也紫微太微皆將相輔佐之位<lb/>
而天市下垣則列國星宿之所在其星東西二十二宋<lb/>
南海燕東海徐吳越齊中山九河趙魏韓楚梁巴蜀秦<lb/>
周鄭晉河間河中曰分野者指列星所屬之分而言也<lb/>
<pb n="KR4e0010_WYG_004-10b"/>
鄭氏所謂星土星所主土是也其國在此而星則在彼<lb/>
彼此若不相配而其為象未嘗不相屬非地之在北者<lb/>
其分野在天亦居北地之在南者分野在天亦居南也<lb/>
列國之在天下彼此縱横之不齊猶犬牙然而欲以其<lb/>
地之不齊者求合乎在天分野之整然彼此之不相配<lb/>
無足怪者甚者至於天之北極為天之首其體反背故<lb/>
有吳北魯東之差其惑甚矣易不云乎在天成象在地<lb/>
成形水火金木土其形在地者也而天有其星焉所謂<lb/>
<pb n="KR4e0010_WYG_004-11a"/>
象也豈惟五星哉凢物莫不皆然矣故夫齊吳燕宋韓<lb/>
楚周秦魏趙諸國之地地之形也而其星在天象之謂<lb/>
也地有是形則天有是星有是星則有是名曰齊吴燕<lb/>
宋韓楚周秦魏趙列國者非後世有是名而舉以為分<lb/>
野之名也何以知其然也徴諸東海南海九河河間河<lb/>
中巴蜀中山有以知之也東海南海九河河間河中非<lb/>
國中山巴蜀非若諸國之顯也故曰地有是形則天有<lb/>
是星而分野者指列星所屬之分而言也或曰若然則<lb/>
<pb n="KR4e0010_WYG_004-11b"/>
十二次之説將無所徴歟曰十二次所以驗天運之度<lb/>
數日躔之次舎此盖古法而厯家之所取驗者也因其<lb/>
度數次舎之所在而妖祥見焉則其所屬之地從亦可<lb/>
徴矣抑分野之説固豈專係於是哉<lb/>
　　　正統論<lb/>
正統之論本乎春秋當周之東遷王室衰微夷於列國<lb/>
而楚及吳徐並僭王號天下之人幾不知正統之所在<lb/>
孔子之作春秋於正必書王於王必稱天而僭竊之邦<lb/>
<pb n="KR4e0010_WYG_004-12a"/>
皆降而書子凢以著尊王之義也故傳者曰君子大居<lb/>
正又曰王者大一統正統之義於斯肇焉歐陽修氏曰<lb/>
正者所以正天下之不正也統者所以合天下之不一<lb/>
也由不正與不一是非有難明故正統之論所為作也<lb/>
嗚呼三代之下有天下者大抵皆不正不一而不能合<lb/>
乎至公大義之所在是非之際於是難明者多矣葢當<lb/>
其難眀之際驗之天文則失於妄稽之人言則失於偏<lb/>
是故熒惑守心應乎魏文帝之殂而吳蜀無他故若可<lb/>
<pb n="KR4e0010_WYG_004-12b"/>
以魏為正矣然月犯大心王者所惡則蜀昭烈之殂實<lb/>
應之而吳魏無事也是蜀亦可為正也此非失於妄哉<lb/>
自晉之滅而南為東晉宋齊梁陳北為後魏後周隋私<lb/>
東晉者曰隋得陳而後天下一則推其統曰晉宋齊梁<lb/>
陳隋私後魏者曰統必有所授則推其統曰隋授之後<lb/>
周後周授之後魏此非失於偏哉嗚呼論正統而不推<lb/>
天下之至公㨿天下之大義而溺於妄於偏其亦不明<lb/>
於春秋之㫖矣且歐陽氏正統之論以謂正統者聽其<lb/>
<pb n="KR4e0010_WYG_004-13a"/>
有絶有續而後可不必猥以假人而使勿絶也猥以假<lb/>
人而使勿絶則至公大義有所不行矣故正統之序厯<lb/>
唐虞夏商周秦漢至漢建安而絶魏武竊取漢鼎得之<lb/>
既不以正劉氏雖漢裔崎嶇巴蜀又未嘗得志於中國<lb/>
而孫氏徒保守江表而已皆不可謂居天下之正合天<lb/>
下于一者也及晉有天下而其統始續故自㤗始元年<lb/>
復得正其統至建興之亡正統於是又絶矣晉氏既南<lb/>
天下大亂故自東晉建武之始止陳貞明之終二百餘<lb/>
<pb n="KR4e0010_WYG_004-13b"/>
年其間乘時並起爭奪僭竊者不可勝紀其略可紀者<lb/>
猶十六七家既而大小強弱自相并吞而天下猶為四<lb/>
東晉宋齊梁陳又自分為後梁而為二後魏後周隋又<lb/>
自分為東魏北齊而為二離合紛紜莫適為正皆不得<lb/>
其統正統於是又絶矣及後周并北齊而授之隋隋并<lb/>
後周又并陳然後天下合為一而其統復續故自開皇<lb/>
九年復得正其統而唐繼之自天祐之亡正統於是又<lb/>
絶矣梁氏弑其君盗其國以梁為偽固也後唐之興籍<lb/>
<pb n="KR4e0010_WYG_004-14a"/>
曰名正而言順實非所以復唐晉氏受國於契丹尤無<lb/>
足議而漢周亦皆取之以非義況此五代者皆未嘗合<lb/>
天下于一則其不得以承正統夫復何疑及宋有天下<lb/>
居其正合于一而其統乃復續故自建隆元年復得正<lb/>
其統至於靖康之亂南北分裂金雖㨿有中原不可謂<lb/>
居天下之正宋既南渡不可謂合天下于一其事適類<lb/>
於魏蜀東晉後魏之際是非難明而正統於是又絶矣<lb/>
自遼并于金而金又并于元及元又并南宋然後居天<lb/>
<pb n="KR4e0010_WYG_004-14b"/>
下之正合天下于一而復正其統故元之紹正統當自<lb/>
至元十三年始也由是論之所謂正統者自唐虞以來<lb/>
四絶而四續惟其有絶而有續然後是非公予奪當而<lb/>
正統明也嗚呼吾之説至公大義之所存歐陽氏之所<lb/>
為説也歐陽氏之説廢則吾之説不行於天下矣<lb/>
　　　改元論<lb/>
古有改正朔而未嘗有改元非無改元也弗以是為重<lb/>
事而弗之異也夫有國者将以明一代之制度也於是<lb/>
<pb n="KR4e0010_WYG_004-15a"/>
乎有改正朔若稱元年而後累數之者是葢史官紀述<lb/>
之常軆所以志夫人君在位之久近者也是故春秋於<lb/>
魯公即位之始皆稱元年公羊傳曰君之始年也史記<lb/>
漢興以來諸侯世表髙祖功臣侯年表類於每國書某<lb/>
王元年某侯元年淮南鴻烈亦稱淮南元年許慎注云<lb/>
始封之年也夫魯周之諸侯而所謂王侯者漢之臣子<lb/>
也使改元果為重事耶則信如説春秋者所謂諸侯不<lb/>
得改元非王者不改元矣柰何周之諸侯漢之臣子不<lb/>
<pb n="KR4e0010_WYG_004-15b"/>
皆襲稱王者之年而輒自改元而春秋史記顧又因其<lb/>
僭而書之耶故曰古未嘗有改元也考之帝王世紀文<lb/>
王即位四十二年嵗在鶉火更為受命之元年其更為<lb/>
元年也葢曰受命於是始焉爾及周之衰列國争稱王<lb/>
其始即位時不過以諸侯之爵稱及既王矣則将以自<lb/>
異也於是又改稱元年故史記秦惠王十四年更為元<lb/>
年汲冡紀年魏惠成王三十六年改元稱一年其所以<lb/>
改元者葢亦曰稱王於是始也是豈以為重事而異之<lb/>
<pb n="KR4e0010_WYG_004-16a"/>
耶自漢以後一變於文帝之稱後元再變於武帝之名<lb/>
年以建元後世因之遂重於改元矣嗚呼既已稱元而<lb/>
又改元不惟改元而又名年以建元記注繁蕪莫之勝<lb/>
紀是以弗可革矣或曰使改元不以為重事而直史官<lb/>
紀述之常體則曷為變一而為元也吾聞之杜預曰人<lb/>
君即位欲其體元而居正故不曰一年一月也曰元年<lb/>
曰元日此唐虞三代之所常稱又何足以為異乎<lb/>
　　　兵論上<lb/>
<pb n="KR4e0010_WYG_004-16b"/>
古之用兵以圖天下之事者未有不以有名而能有成<lb/>
者也夫名者豈可以偽為哉天命人心之所屬而有以<lb/>
應而順之焉耳故應天順人者名之名之所以立也吾<lb/>
觀於書於湯武之事見之湯之伐夏也有曰夏王滅徳<lb/>
作威以敷虐于爾萬方百姓爾萬方百姓罹其凶害弗<lb/>
忍荼毒肆台小子将天命明威不敢赦武王之伐商也<lb/>
有曰商罪貫盈天命誅之予弗順天厥罪惟鈞天矜惟<lb/>
民民之所欲天必從之嗚呼湯武之師以至仁伐至不<lb/>
<pb n="KR4e0010_WYG_004-17a"/>
仁者也當其告誓之際未嘗不拳拳於天命人心以為<lb/>
言由是言之豈非應天順人者名之所以立乎名之立<lb/>
事之所以成也此湯所以東征西怨南征北怨而武王<lb/>
所以一戎衣而天下定也湯武以後用兵而有名者幾<lb/>
希矣雖然吾於漢之髙帝猶有取焉秦為無道天下所<lb/>
共患苦諸侯並起孰不名其師曰誅無道秦秦已滅亡<lb/>
諸侯各有分地而楚漢角戰彼此成敗獨未可知方項<lb/>
籍願與沛公入關懷王不遣籍而沛公是遣人皆謂漢<lb/>
<pb n="KR4e0010_WYG_004-17b"/>
事之成實原於此而吾以為不在入關之時乃定於為<lb/>
義帝發䘮之日何者懷王立為義帝楚漢皆北面事之<lb/>
者也及籍弑義帝而沛公發兵討之則籍為天下之賊<lb/>
而沛公天下之義王矣天命人心之所屬於此可見天<lb/>
下之歸漢可以計日待用能不五載而帝業成鄉使髙<lb/>
帝不用董公之説則漢之為漢未可知也董公之言曰<lb/>
順徳者昌逆徳者亡兵出無名事故無成明其為賊敵<lb/>
乃可服此正武王明義孔子正名之意髙帝之明固宜<lb/>
<pb n="KR4e0010_WYG_004-18a"/>
有出於此矣然則湯武以後用兵而有名者豈不猶於<lb/>
高帝見之乎若夫諸葛亮之師亦庶幾焉而君子又不<lb/>
可徒以成敗論之矣魏相論用兵之明有五一曰義兵<lb/>
二曰應兵三曰忿兵四曰貪兵五曰驕兵然吾謂義兵<lb/>
得用兵之名王者之兵皆義兵也漢髙帝諸葛亮之兵<lb/>
是也至於應兵亦王者所不能免焉者也外是則雖漢<lb/>
武之三十六將軍王尋王邑苻堅百萬之衆吾未見其<lb/>
有名也嗟乎用兵一也有名無名之間而事之成不成<lb/>
<pb n="KR4e0010_WYG_004-18b"/>
繫焉名之一正則天命人心自不能以他屬而世之用<lb/>
兵欲以圖天下之事者乃不審於是焉何耶然天命本<lb/>
難知而人心為易見因人心之向背以驗天命之去留<lb/>
而兵用焉王者之舉如是而已詩曰於鑠王師遵養時<lb/>
晦時純熙矣是用大介夫待時而動而正名以為先而<lb/>
舉事有不成者吾未之信也<lb/>
　　　兵論中<lb/>
取天下者必先定其所守得所守則天下之勢在我而<lb/>
<pb n="KR4e0010_WYG_004-19a"/>
兵力所向可以無往而不克昔之有天下者鮮有不善<lb/>
於審天下之勢者焉方三國之分裂也魏之境北盡幽<lb/>
兾南盡揚雍而都洛陽吳之境北㨿江南極海盡有交<lb/>
廣之地先都鄂而後建業蜀之境盡益與梁而都成都<lb/>
鼎峙而立其正偽不大相逺而吾未嘗不歎魏氏之無<lb/>
謀也夫鄂㨿大河上游建業亦以大江為限而成都有<lb/>
劍門以為天險者也今而吳蜀實守之陜以西有長安<lb/>
其地四塞為固左殽函右隴蜀被山帶河而内沃土千<lb/>
<pb n="KR4e0010_WYG_004-19b"/>
里秦漢之所都河以南有南陽其地夷漫數百里皆沃<lb/>
衍之墟東有漢輿鳯林以為闕南則菊潭環屬於漢北<lb/>
有白崖聨絡西有上洛重山之險光武之所興王此兩<lb/>
地者又非鄂建業成都之比一能守之則其勢足以制<lb/>
中原而控天下今魏氏乃有其地而不居而洛陽是守<lb/>
夫洛陽四面受敵非用武之地非若長安南陽之形勝<lb/>
為天下之大險可恃以立國也故夫吴蜀不滅則魏終<lb/>
不能以息肩是故周瑜嘗請于孫權欲并張魯㨿襄陽<lb/>
<pb n="KR4e0010_WYG_004-20a"/>
以蹙魏諸葛亮之説先主欲命將將荆州之衆以向宛<lb/>
洛身率益州之衆以出秦州及吳蜀合而攻魏赤壁之<lb/>
役雖以曹公之智水歩騎十萬之兵而周瑜以三萬人<lb/>
敗其衆渭南之役雖以司馬仲達之能全魏諸將之勇<lb/>
而諸葛亮以十萬衆挫其徒何者天下之足以為守者<lb/>
不能守則天下之勢非我所能有故我之所向無往不<lb/>
受制於敵矣是以戰於夷陵魏必合吴而後蜀可勝而<lb/>
漢中之舉吴蜀復合而遂以勝魏然則吴蜀合而魏之<lb/>
<pb n="KR4e0010_WYG_004-20b"/>
不亡者幸也故吾於三國未嘗不歎魏氏之無謀也雖<lb/>
然曹公司馬仲達不足道也而諸葛亮亦未為得焉夫<lb/>
成都雖以劍門為天險然其險也守則不可出出則不<lb/>
可繼兢兢自完猶且不給而何足以制中原控天下哉<lb/>
故亮之棄荆州而就成都亮之失也荆州以江陵為要<lb/>
上有夷陵下有武昌洞庭亘其左漢陽固其右視成都<lb/>
則四達之會也亮有之而弗為守則其區區一隅而不<lb/>
能以究其志之所欲為無疑矣抑非特亮為然也項籍<lb/>
<pb n="KR4e0010_WYG_004-21a"/>
之兵足以百戰百勝非漢髙及也髙帝已入長安而籍<lb/>
復㨿有之既遷髙帝漢中則宜定以為守矣不知出此<lb/>
而乃東都彭城彭城者山東之要害而非天下之勢之<lb/>
所繫也故使髙帝卒以還定三秦而天下之勢已在漢<lb/>
而不在楚楚雖百戰百勝何益於事為哉故其事之無<lb/>
成非不幸也宜也故吾謂項籍之力足以奪天下諸葛<lb/>
亮之才足以治天下而皆不善於審天下之勢者也不<lb/>
善於審天下之勢而欲以有天下亦惑矣<lb/>
<pb n="KR4e0010_WYG_004-21b"/>
　　　兵論下<lb/>
極天下之智始可以用兵兵之變無窮必我之智亦無<lb/>
窮也然後兵皆足以為吾用兵之用有正有奇而奇又<lb/>
有二焉有奇之正有奇之奇嗚呼用兵而至於奇之奇<lb/>
則其變不可勝窮而智之用其變亦不可勝言矣故用<lb/>
兵者非用兵乃用智也用兵而善於用智者寡可以勝<lb/>
衆不善用智雖衆亦敗也陳餘以二十萬而敗於韓信<lb/>
之數萬王尋王邑以百萬而敗於光武之三千曹公以<lb/>
<pb n="KR4e0010_WYG_004-22a"/>
八十萬而敗於三萬之周瑜苻堅以百萬而敗於八千<lb/>
之謝元是也故衆勝寡寡勝於衆常道也至於以寡勝<lb/>
衆則非極天下之智而神於兵者不能也夫極天下之<lb/>
智而神其所用於兵者其數術大抵不由於古法而應<lb/>
奇合變特顧其一時方畧之如何霍去病漢之名將也<lb/>
武帝欲教以兵書乃曰顧方畧如何不至學古兵法則<lb/>
兵固不可以法傳也夫歸師勿遏曹公所以敗張繡也<lb/>
皇甫嵩犯之而破王國窮寇勿迫趙充國所以緩先零<lb/>
<pb n="KR4e0010_WYG_004-22b"/>
也唐太宗犯之而降薛仁杲百里而争者蹶上將孫臏<lb/>
所以殺龎㳙也趙奢犯之而破秦軍虞詡犯之而破叛<lb/>
羌强而避之周亞夫所以不擊吴軍之鋒也光武犯之<lb/>
而破尋邑石勒犯之而敗箕澹兵少而勢分者敗黥布<lb/>
所以覆楚軍也曹公用之拒袁紹而斬顔良臨敵而易<lb/>
将者危騎刼所以䘮燕師也秦君用之将白起而破趙<lb/>
括若是者不可悉數皆所謂奇之奇而非法之所得膠者<lb/>
則兵之不可以法傳也明矣葢法有定論而兵無常形<lb/>
<pb n="KR4e0010_WYG_004-23a"/>
膠一定之法而欲以應無窮之變則勝負之數已戾安<lb/>
往而不取敗矣乎惟夫不以法為守而以法為用縁法<lb/>
而生法離法而會法順求之於古逆施之於今出入離<lb/>
合動有節制向背取舎各適事機非特夫人莫知吾之<lb/>
所以然雖吾亦不能先必其所以然斯謂之極天下之<lb/>
智譬之槃之走丸丸走於槃縱横圜直繫於臨時不可<lb/>
必知所可必知者丸之不能出於槃也孫武之書曰兵<lb/>
家之勝不可先傳又曰奇正之變不可勝窮又曰人皆<lb/>
<pb n="KR4e0010_WYG_004-23b"/>
知我所勝之形而莫知吾所以制勝之形故其戰勝不<lb/>
復而應形於無窮故古之以兵為書者無若孫武後世<lb/>
之言兵者無不孫武之書是學按其書之遺法以取勝<lb/>
者有矣然武之自言如此則其法誠有不能盡言於其<lb/>
書者矣是以趙括能讀父書而藺相如謂徒能讀之不<lb/>
知合變也至括論兵雖其父奢無以難之而奢不以為<lb/>
能且知其必敗者知書之無益於括而智之在我者非<lb/>
特書之所不能盡言而亦非吾口之所能宣也嗚呼世<lb/>
<pb n="KR4e0010_WYG_004-24a"/>
之徒能如括者多矣況乎又不皆能如括焉宜乎良将<lb/>
之無聞於後世也<lb/>
　　辨<lb/>
　　　河圖辯<lb/>
河圖出於書契未作之先載籍以来幾千年於此矣而<lb/>
所以為河圖者其説未明也易繫辭曰河出圖洛出書<lb/>
聖人則之書顧命曰河圖在東序論語曰河不出圖河<lb/>
圖之名見於經者如此而其為體則固未始經見也後<lb/>
<pb n="KR4e0010_WYG_004-24b"/>
世儒者因其體之不經見也顧遂以其私傳臆説互相<lb/>
模擬穿鑿聖秘淩厲道妙各自以為得其説矣然卒莫<lb/>
有至當之歸於是河圖者天地自然之數而聖人所以<lb/>
示萬世陰陽造化之理者乃反視之若神奇怪妄者焉<lb/>
自今觀之為關朗氏之説者曰河圖之文七前六後八<lb/>
左九右五十居中洛書之文九前一後三左七右四前<lb/>
左二前右八後左六後右是以十為河圖九為洛書也<lb/>
為劉牧氏之説者曰一六居北二七居南三八居左四<lb/>
<pb n="KR4e0010_WYG_004-25a"/>
九居右五十居中者洛書也戴九履一左三右七二四<lb/>
為肩六八為足者河圖也是以九為河圖十為洛書也<lb/>
二氏之説其相反也若此邵子曰圓者河圖之數方者<lb/>
洛書之文又曰圓者星也厯紀之數其肇於此乎方者<lb/>
畫也畫州井地之法其放於此乎世皆謂邵子以十為<lb/>
圖而九為書也然戴九履一之圖其象圓一六二七之<lb/>
圖其象方是九圓而十方也安知邵子不以九為圖十<lb/>
為書乎朱子發張文饒精通邵學者也亦皆以九為圖<lb/>
<pb n="KR4e0010_WYG_004-25b"/>
十為書而朱氏推序其源流以為濮上陳搏以先天圖<lb/>
傳种放放傳穆修修傳李之才之才傳邵子放以河圖<lb/>
洛書傳李溉溉傳許堅堅傳范諤昌諤昌傳劉牧修以<lb/>
太極圖傳周敦頤敦頤傳程顥程頤程子解易大傳大<lb/>
槩祖劉氏説也及新安朱子始力詆劉氏之非而引大<lb/>
戴禮書二九四七五三六一八之言以證洛書以為大<lb/>
傳既陳天地五十有五之數洪範又明言天乃錫禹洪<lb/>
範九疇則九為洛書十為河圖夫復何疑然而猶曰易<lb/>
<pb n="KR4e0010_WYG_004-26a"/>
範之數誠相表裏又曰安知圖之不為書書之不為圖<lb/>
則朱子尚不能無疑於此也臨卭魏氏則又疑朱子之<lb/>
説以謂朱子始以九圖十書為劉長民託之陳圖南辭<lb/>
而闢之而引邵子為證然邵子第言圓方而不言九十<lb/>
果孰為書孰為圖也又謂靖士蒋山以先天圖為河圖<lb/>
五行生成數為洛書戴九履一圖為太乙下行九宫數<lb/>
此不為無見者葢九宫數見之乾鑿度張平子傳即所<lb/>
謂太乙圖而劉牧以為河圖固有可疑先天圖卦爻方<lb/>
<pb n="KR4e0010_WYG_004-26b"/>
位縝密停當其為古書無疑乃僅見於魏伯陽叅同陳<lb/>
圖南爻象卦數猶未甚白至邵子乃大明今定為河圖<lb/>
雖無明證而誠有可取者是則魏氏雖擬朱子之説而<lb/>
亦無有一定之論也厥後言河圖者復數家新安羅端<lb/>
良嘗以河圖示人謂建安蔡季通得於蜀隠者其體如<lb/>
車輪白黒交錯而八分之以為八卦純白者純陽而為<lb/>
乾純黒者純陰而為坤黒白以漸殺之而為餘卦此其<lb/>
一也江東謝枋得以為嘗傳河圖於異人其為狀依倣<lb/>
<pb n="KR4e0010_WYG_004-27a"/>
八卦以為體坎離中畫而相交焉乃與方士抽坎填離<lb/>
之術相彷彿此其二也或曰凢與太極圖合者乃河圖<lb/>
也或曰九十二圖皆河圖也由是論之先儒之論河圖<lb/>
其為説甚不同也後世將孰從而孰信之且河圖出於<lb/>
伏羲之世至孔子時數千年矣其間羣聖人未嘗言之<lb/>
孔子固嘗言之矣而不言其所為圖自孔子以来又千<lb/>
餘年亦未嘗有明言之者而自近世關氏劉氏以後乃<lb/>
若是紛紛而莫之統壹焉余聞之師劉歆以八卦為河<lb/>
<pb n="KR4e0010_WYG_004-27b"/>
圖王肅曰河圖八卦也王充亦曰伏羲王河圖從河水<lb/>
中出易卦是也此其為知河圖者以余論之謂聖人因<lb/>
河圖以為八卦則可謂八卦即河圖則不可係辭明言<lb/>
聖人則之則之云者因之以為之之謂也孔安國曰伏<lb/>
羲氏王天下龍馬出河遂則其文以畫八卦謂之河圖<lb/>
是則聖人實因河圖以畫八卦其可即謂河圖為八卦<lb/>
乎大抵世儒因其軆之不經見也故得以肆為異説而<lb/>
莫之顧而亦孰知河圖之體未嘗不見於經也係辭曰<lb/>
<pb n="KR4e0010_WYG_004-28a"/>
天一地二天三地四天五地六天七地八天九地十朱<lb/>
子䆁之曰此天地之數陽奇陰偶即所謂河圖也是河<lb/>
圖固經之所載而見焉者也竊意河之所出者此則其<lb/>
本文謂之本文者自一至十五十五㸃有如星象故謂<lb/>
之圖也其位以一六居下二七居上三八居右四九居<lb/>
左五十居中以生數合成數而分配如此者其本文自<lb/>
然之定位也葢其中五為衍母次十為衍子次一二三<lb/>
四為四象之位次六七八九為四象之數二老位於西<lb/>
<pb n="KR4e0010_WYG_004-28b"/>
北二少位於東南其數則各以其類交錯於外而八卦<lb/>
定矣於是伏羲則之而乾坤艮巽坎離震兌之卦畫焉<lb/>
是則聖人之因河圖以畫八卦茍謂河圖即八卦亦可<lb/>
也或曰審如斯言則以八卦為河圖固有可徴然謂河<lb/>
之所出者天一至地十即為其本文無乃渉於怪妄歟<lb/>
曰非然也天地啟造化之祕以示萬世則其事固非世<lb/>
之數數然者歐陽子嘗疑河圖洛書為怪妄矣而南豐<lb/>
曽氏非之曰以非所習見則果於以為不然是以天地<lb/>
<pb n="KR4e0010_WYG_004-29a"/>
萬物之變為可盡於耳目之所及亦可謂過矣嗚呼曽<lb/>
氏之言固予之所為言也<lb/>
　　　洛書辯<lb/>
洛書非洪範也昔箕子之告武王曰我聞在昔鯀陻洪<lb/>
水汨陳其五行帝乃震怒不畀洪範九疇彞倫攸斁鯀<lb/>
則殛死禹乃嗣興天乃錫禹洪範九疇彞倫攸叙初不<lb/>
言洪範為洛書也孔子之繋易曰河出圖洛出書聖人<lb/>
則之未始以洛書為洪範也葢分圖書為易範而以洪<lb/>
<pb n="KR4e0010_WYG_004-29b"/>
範九疇合洛書則自漢儒孔安國劉向歆諸儒始其説<lb/>
以謂河圖者伏羲氏王天下龍馬出河負圖其背其數<lb/>
十遂則其文以畫八卦洛書者禹治水時神龜出洛負<lb/>
文其背其數九禹因而第之以定九疇後世儒者以為<lb/>
九疇帝王之大法而洛書聖言也遂皆信之而莫或辯<lb/>
其非然孰知河圖洛書者皆伏羲之所以作易而洪範<lb/>
九疇則禹之所自叙而非洛書也自今觀之以洛書為<lb/>
洪範其不可信者六夫其以河圖為十者即天一至地<lb/>
<pb n="KR4e0010_WYG_004-30a"/>
十也洛書為九者即初一至次九也且河圖之十不徒<lb/>
曰自一至十而已天一生水地六成之水之位在北故<lb/>
一與六皆居北以水生成於其位也地二生火而天七<lb/>
成之故二與七皆居南以火生成於其位也以至東西<lb/>
中之為木金土無不皆然至論其數則一三五七九凢<lb/>
二十五天數也皆白文為陽為奇二四六八十凢三十<lb/>
地數也皆黒文而為陰為偶此其陰陽之理奇偶之數<lb/>
生成之位推而驗之於易無不合者其謂之易宜也若<lb/>
<pb n="KR4e0010_WYG_004-30b"/>
洛書之為洪範則於義也何居不過以其數之九而已<lb/>
然一以白文而在下者指為五行則五行豈有陽與奇<lb/>
之義乎二以黒文而在左肩者指為五事則五事豈有<lb/>
陰與偶之義乎八政皇極稽疑福極烏在其為陽與奇<lb/>
五紀三徳庶徴烏在其為陰與偶乎乃其為陽與奇之<lb/>
數二十有五為陰與偶之數二十通為四十有五則其<lb/>
於九疇何取焉是故陰陽奇偶之數洪範無是也而徒<lb/>
指其名數之九以為九疇則洛書之為洛書直而列之<lb/>
<pb n="KR4e0010_WYG_004-31a"/>
曰一二三四五六七八九足矣奚必黒白而縱横之積<lb/>
為四十五而效河圖之為乎此其不可信者一也至河<lb/>
圖洛書所列者數也洪範所陳者理也在天惟五行在<lb/>
人惟五事以五事叅五行天人之合也八政者人之所<lb/>
以因乎天也五紀者天之所以示乎人也皇極者人君<lb/>
之所以建極也三徳者治之所以應變也稽疑者以人<lb/>
而聽於天也庶徴者推天而徴之人也福極者人感而<lb/>
天應之也是則九疇之自一至九所陳者三才之至理<lb/>
<pb n="KR4e0010_WYG_004-31b"/>
而聖人所以叅贊經綸極而至於天人證應禍福之際<lb/>
以為治天下之法者也其義豈在數乎豈如易之所謂<lb/>
天一地十者中含義數必有圖而後明可以索之無窮<lb/>
推之不竭乎漢儒徒見易係以河圖與洛書並言而洛<lb/>
書之數九遂以為九疇耳審如是則河圖之數十也伏<lb/>
羲畫卦何為止於八乎此其不可信者二也先儒有言<lb/>
河圖之自一至十即洪範之五行而河圖五十有五之<lb/>
數乃九疇之子目夫河圖固五行之數而五行特九疇<lb/>
<pb n="KR4e0010_WYG_004-32a"/>
之一耳信如斯言則是復有八河圖而後九疇乃備也<lb/>
若九疇之子目雖合河圖五十有五之數而洛書之數<lb/>
乃止於四十有五使以洛書為九疇則其子目已缺其<lb/>
十矣本圖之數不能足而待他圖以足之則造化之示<lb/>
人者不亦既疎且逺乎而況九疇言理不言數故皇極<lb/>
之一不為少庶徴之十不為多三徳之三不為細福極<lb/>
之十一不為鉅今乃類而數之而幸其偶合五十有五<lb/>
之數使皇極濟於庶徴之恒陽恒雨六極之憂貧惡弱<lb/>
<pb n="KR4e0010_WYG_004-32b"/>
而亦備一數之列不其不倫之甚乎且其數雖五十有<lb/>
五而於陰陽奇偶方位将安取義乎此其不可信者三<lb/>
也班固五行志舉劉歆之説以初一曰五行至威用六<lb/>
極六十五字為洛書之本文以本文為禹之所叙則可<lb/>
以為龜之所負而列於背者則不可夫既有是六十五<lb/>
字則九疇之理與其次序亦已粲然明白矣豈復有白<lb/>
文二十五黒文二十而為戴履左右肩足之形乎使既<lb/>
有是六十五字而又有是四十五數並列於龜背則其<lb/>
<pb n="KR4e0010_WYG_004-33a"/>
為贅疣不亦甚乎此其不可信者四也且箕子之陳九<lb/>
疇首以鯀陻洪水發之者誠以九疇首五行而五行首<lb/>
於水水未平則三才皆不得其寧此彞倫之所為斁也<lb/>
水既治則天地由之而立生民由之而安政化由之而<lb/>
成而後九疇可得而施此彞倫所為叙也彞倫之叙即<lb/>
九疇之叙者也葢洪範九疇原出於天鯀逆水性汨陳<lb/>
五行故帝震怒不以畀之禹順水性地平天成故天以<lb/>
錫之耳先言帝不畀鯀而後言天錫禹則可見所謂畀<lb/>
<pb n="KR4e0010_WYG_004-33b"/>
所謂錫者即九疇所陳三才之至理治天下之大法初<lb/>
非有物之可驗有迹之可求也豈曰平水之後天果錫<lb/>
禹神龜而負夫疇乎仲虺曰天乃錫王勇智魯頌曰天<lb/>
錫公純嘏言聖人之資質天下之上夀皆天所賦予豈<lb/>
必是物而後可謂之錫乎使天果因禹功成錫之神龜<lb/>
以為瑞如簫韶奏而鳯儀春秋作而麟至則箕子所叙<lb/>
直美禹功可矣奚必以鯀功之不成發之乎此其不可<lb/>
信者五也夫九疇之綱禹叙之猶羲文之畫卦也而其<lb/>
<pb n="KR4e0010_WYG_004-34a"/>
目箕子陳之猶孔子作彖象之辭以明易也武王訪之<lb/>
猶訪太公而受丹書也天以是理錫之禹禹明其理而<lb/>
著之疇以埀示萬世為不刋之經豈有詭異神奇之事<lb/>
乎鄭康成㨿春秋緯文有云河以通乾出天苞洛以流<lb/>
坤吐地符又云河龍圖發洛龜書感又云河圖有九篇<lb/>
洛書有六篇夫聖人但言圖書出於河洛而已豈嘗言<lb/>
龜龍之事乎又烏有所謂九篇六篇者乎孔安國至謂<lb/>
天與禹神龜負文而出誠亦怪妄也矣人神接對手筆<lb/>
<pb n="KR4e0010_WYG_004-34b"/>
粲然者冦謙之王欽若之天書也豈所以言聖經乎此<lb/>
其不可信者六也然則洛書果何為者也曰河圖洛書<lb/>
皆天地自然之數而聖人取之以作易者也於洪範何<lb/>
與焉群言淆亂質諸聖而止河出圖洛出書聖人則之<lb/>
者非聖人之言歟吾以聖人之言而斷聖人之經其有<lb/>
弗信者歟劉牧氏嘗言河圖洛書同出於伏羲之世而<lb/>
河南程子亦謂聖人見河圖洛書而畫八卦吾是以知<lb/>
孔安國劉向歆父子班固鄭康成之徒以為河圖授羲<lb/>
<pb n="KR4e0010_WYG_004-35a"/>
洛書錫禹者皆非也或曰河圖之數即所謂天一至地<lb/>
十者固也洛書之數其果何所徴乎曰洛書之數其亦<lb/>
不出於是矣是故朱子於易啟䝉葢詳言之其言曰河<lb/>
圖以五生數合五成數而同處其方葢掲其全以示人<lb/>
而道其常數之體也洛書以五奇數統四偶數而各居<lb/>
其所葢主於陽以統陰而肇其變數之用也中為主而<lb/>
外為客故河圖以生居中而成居外正為君而側為臣<lb/>
故洛書以奇居正而偶居側此朱子之説也而吾以謂<lb/>
<pb n="KR4e0010_WYG_004-35b"/>
洛書之奇偶相對即河圖之數散而未合者也河圖之<lb/>
生成相配即洛書之數合而有屬者也二者葢名異而<lb/>
實同也謂之實同者葢皆本於天一至地十之數謂之<lb/>
名異者河圖之十洛書之九其指各有在也是故自一<lb/>
至五者五行也自六至九者四象也而四象即水火金<lb/>
木也土為分旺故不言老少而五之外無十此洛書所<lb/>
以止於九也論其方位則一為太陽之位九為太陽之<lb/>
數故一與九對也二為少陰之位八為少陰之數故二<lb/>
<pb n="KR4e0010_WYG_004-36a"/>
與八對也三為少陽之位七為少陽之數故三與七對<lb/>
也四為太陰之位六為太陰之數故四與六對也是則<lb/>
以洛書之數而論易其陰陽之理奇偶之數方位之所<lb/>
若合符節雖係辭未嘗明言然即是而推之如指諸掌<lb/>
矣朱子亦嘗言洛書者聖人所以作八卦而復曰九疇<lb/>
並出焉則猶不能不惑於漢儒經緯表裏之説故也嗚<lb/>
呼事有出於聖經明白可信而後世弗之信而顧信漢<lb/>
儒傅會之説其甚者葢莫如以洛書為洪範矣吾故曰<lb/>
<pb n="KR4e0010_WYG_004-36b"/>
洛書非洪範也河圖洛書皆天地自然之數而聖人取<lb/>
之以作易者也<lb/>
　　　湖清辯<lb/>
義烏縣治西有繡湖自昔相傳云湖水清出狀元在宋<lb/>
季時言屢驗至正四年嵗當大比其夏湖復清邑人曰<lb/>
今年大比而湖清其為邑士科第之兆明矣既而士之<lb/>
貢於有司者皆不中邑人曰天之示人雖顯而其定於<lb/>
𡨕㝠者人莫得而測也天其或者将應於他日乎而窮<lb/>
<pb n="KR4e0010_WYG_004-37a"/>
鄉之士有不得與於鄉舉里選以為耻者則為之説曰<lb/>
今縣令之為政也寛而明恵而矜人和而訟平年豐而<lb/>
嵗登湖之清此造物也所以彰其善云爾則作為夸誕<lb/>
之辭以鋪張之客有聞而詰之曰楚既失矣齊亦未為<lb/>
得也何也湖之清與否適也清而應與否亦適然爾且<lb/>
湖之水始清也士固有取科第者矣彼又何所取徴耶<lb/>
以湖清為科第之兆訊諸父老接諸圖志雖可徴不誣<lb/>
然其言近於誕薦紳者弗道也今而曰邑士科第之兆<lb/>
<pb n="KR4e0010_WYG_004-37b"/>
不驗則縣令善政之符也此其言之無稽不又甚耶縣<lb/>
令之有善政者非今為然也何不聞於昔而獨見於今<lb/>
耶肆為夸誕之辭而妄致謟諛之意此曲學阿世者之<lb/>
為有識之士宜不若是春秋之法紀災異而不書其故<lb/>
洪範之義推五行之運行以關五事之得失而已後世<lb/>
儒者因春秋所書傅㑹以一時之事因洪範所載推尋<lb/>
其所致之由故皆失之膠固而不通今也不得於彼而<lb/>
必求於此豈不知其失而蹈之耶雖然彼誠不足以語<lb/>
<pb n="KR4e0010_WYG_004-38a"/>
此也不足以語此則其言之無稽亦誠不足貴矣予竊<lb/>
鄙之因志吾言以為妄言者之戒<lb/>
　　原<lb/>
　　　原儒<lb/>
儒之名何自而立乎儒者成徳之稱葢其稱肇於孔子<lb/>
至荀卿氏論之為悉而其後復有八儒之目及秦漢以<lb/>
下儒之名雖一其學則析而為二有記誦之學有詞章<lb/>
之學有聖賢之學士之為其學者其為道舉不易也而<lb/>
<pb n="KR4e0010_WYG_004-38b"/>
其尤難者莫難於聖賢之學矣聖賢之所以為學者何<lb/>
也必其性之盡於内者有以立其本而才之應於外者<lb/>
足以措諸用也方其㓜也禮樂射御之節書數之文無<lb/>
弗學也凢知類入徳之方亦既習而通之矣比其長也<lb/>
三才萬物之理必推而究其極也推其理所以致其知<lb/>
也致其知者思也思則有以明諸心矣仁義禮知心之<lb/>
所具之性也心之明則性之盡也盡性則理之具於我<lb/>
者無不明而視天下無一物之非我矣故曰惟天下至<lb/>
<pb n="KR4e0010_WYG_004-39a"/>
誠為能盡其性能盡其性則能盡人之性能盡人之性<lb/>
則能盡物之性也夫能盡其性則大本立矣而推而至<lb/>
於盡人物之性又由其才有以應之也故自日用之間<lb/>
以及乎參天地贊化育所以品節彌綸之者非才莫有<lb/>
以應之才之周事之所以成也此其所以小可以為國<lb/>
家天下之用而大可以用天下國家也故曰才與誠合<lb/>
則周天下之治也是故天下之理無不有以明諸心者<lb/>
性之盡於内而推已以及乎人物使天下皆有待於我<lb/>
<pb n="KR4e0010_WYG_004-39b"/>
者才之應於外也夫有以盡於内未有不能應於外者<lb/>
也不能應於外由不能盡於内矣故自格物致知誠意<lb/>
正心以至齊家治國平天下皆一本也自本諸身以至<lb/>
證諸庶民考諸三王建諸天地質諸鬼神俟諸後聖無<lb/>
二用也其本末軆用所以内外之兼至者誠也内而性<lb/>
之盡者其本既立矣外而才之應者其用復周焉誠之<lb/>
至也此所謂聖賢之學者也嗚呼周公仲尼已矣孟軻<lb/>
以後自荀卿揚雄已不能臻乎此而董仲舒韓愈僅庶<lb/>
<pb n="KR4e0010_WYG_004-40a"/>
幾焉於是聖賢之學不明也久矣葢千數百年而周邵<lb/>
張程諸君子者出始有以為其學而周公孔子不傳之<lb/>
緒乃續焉本諸易詩書語孟以明時用春秋以驗行事<lb/>
三禮以節人情而後知人所以官兩儀裕萬物者在此<lb/>
而不在彼五三六經不為虚言而匹夫匹婦皆可以與<lb/>
知迨考亭朱子廣漢張子東萊吕子又皆同心僇力以<lb/>
倡其學至是而聖賢傳心精微之本經世博大之用發<lb/>
揮無餘藴矣然至於今未乆也而其學已不復傳凢今<lb/>
<pb n="KR4e0010_WYG_004-40b"/>
世之所謂儒者剽掠纎𤨏縁飾淺陋曰我儒者辭章之<lb/>
學也穿鑿虚逺傅會乖離曰我儒者記誦之學也而人<lb/>
亦曰此所以為儒也嗟乎昔之稱詞章者唐之燕許宋<lb/>
之楊億其詞章葢誠足以華國也昔之稱記誦者漢之<lb/>
馬鄭宋之劉敞其記誦葢誠足以窮經也使若人也其<lb/>
記誦詞章而止若是焉固亦何取其為儒名耶是故吾<lb/>
所謂聖賢之學者皆古之真儒而今世之稱記誦詞章<lb/>
者其不為孔子之所謂小人儒荀卿之所謂賤儒者幾<lb/>
<pb n="KR4e0010_WYG_004-41a"/>
希吾友鄭君仲舒儒者也其所謂儒志乎聖賢之學者<lb/>
也是吾斯之謂儒而非今世之所謂儒也鄭君游京師<lb/>
受知今相國遂入經筵為檢討儒者之用庶幾有以自<lb/>
見者乎故吾於其别也言以贈之作原儒<lb/>
　　　原士<lb/>
嗚呼人之各習其業以為世用者其為道舉不易也而<lb/>
其尤難者葢莫難於為士矣士之難為何也必其性之<lb/>
盡於内者有以立其本而才之應於外者足以措諸用<lb/>
<pb n="KR4e0010_WYG_004-41b"/>
也葢方其㓜也禮樂射義之節書數之文無弗學也凢<lb/>
知類入徳之方亦既入而通之矣比其長也三才萬物<lb/>
之理必推而究其極也推其理所以致其知也致其知<lb/>
者思也思則有以明諸心矣仁義禮智心之所具之性<lb/>
也心之明則性之盡也盡性則能不以聞見梏其心而<lb/>
視天下無一物之非我矣故曰惟天下至誠為能盡其<lb/>
性能盡其性則能盡人之性能盡人之性則能盡物之<lb/>
性也夫能盡其性則大本立矣而推而至於盡物之性<lb/>
<pb n="KR4e0010_WYG_004-42a"/>
又皆其才有以應之也葢自日用之間以及乎參天地<lb/>
贊化育所以品節彌綸之者非才則莫有以應之才之<lb/>
施事之所以成也此其小可以為天下國家之用而大<lb/>
可以用天下國家也故曰才與誠合則周天下之治也<lb/>
是故天下之理無不有以明諸心者性之盡於内而推<lb/>
己以及乎人物使天下皆有待於我者才之應於外也<lb/>
夫有以盡於内未有不能應於外者也不能應乎外由<lb/>
不能盡於内矣内而性之盡者其本既立矣外而才之<lb/>
<pb n="KR4e0010_WYG_004-42b"/>
應者其用復周焉非所謂成徳逹材之士者歟嗚呼古<lb/>
之為士鮮有弗若是矣自世降俗龎道術分裂於是士<lb/>
之為業者訓詁而已矣辭章而已矣夫使訓詁辭章而<lb/>
盡為士之事焉斯亦不足以為難矣況乎訓詁辭章亦<lb/>
不易能而今之精其能者又未嘗數數然也剽掠纎碎<lb/>
縁飾淺陋曰我為士也穿鑿性命凌厲髙逺曰我為士<lb/>
也而人亦曰此所以為士也嗟乎為士而止於如是焉<lb/>
固亦何取其為士耶是以古之為士者道徳明秀小大<lb/>
<pb n="KR4e0010_WYG_004-43a"/>
無不適於用而後世之士飾虚矯偽其不卒歸於無用<lb/>
者幾希矣吾友鄭君仲舒乆游京師而客於今相國之<lb/>
門以所長自見得從事於經筵殆為士而適用者也夫<lb/>
京師天下之士之所集也相國之門又京師之士所由<lb/>
萃也仲舒與之游焉吾向之所謂士亦嘗有其人乎茍<lb/>
有之其必知之矣抑天下之廣山林之士如吾向之所<lb/>
云者未始無其人而仲舒未必盡知之也茍知之其亦<lb/>
能使有以用之乎嗟乎吾見他日有薦士於相國而使<lb/>
<pb n="KR4e0010_WYG_004-43b"/>
相國盡用士之名者其必仲舒矣仲舒如上京作原士<lb/>
以為贈<lb/>
　　　原諫<lb/>
人君之軄莫急於納諫人臣之軄莫先於進諫納諫難<lb/>
矣而進諫為尤難進諫之道有二曰諷諌曰直諫諷諫<lb/>
固難而直諫又難也是故引義托物從容開譬不動聲<lb/>
色而其説已行悟主意於片言置君徳於無過者諷諫<lb/>
之謂也危言切論銜鯁骨批逆鱗正色而不阿犯顔而<lb/>
<pb n="KR4e0010_WYG_004-44a"/>
不忌必究其説乃已雖殺身而不顧者直諫之謂也禮<lb/>
上諷諫而下直諫豈不以謂諷諫以悟主將君臣兩全<lb/>
其美名直諫以匡君則君或至於遂非臣或至於蹈禍<lb/>
是君䝉拒諫之惡而臣獲盡忠之害也故曰人君之納<lb/>
諫為難而人臣之進諫尤難進諫之道諷諫固難而直<lb/>
諫又難也雖然為人臣而事明君諷諫直諫葢無施不<lb/>
可不足為難也茍事暗主而用直諫則鮮有不及其身<lb/>
而況於諷諫其將若之何於是二者之諫均為難矣嗚<lb/>
<pb n="KR4e0010_WYG_004-44b"/>
呼唐虞三代逺矣近而論之漢唐之世號能納諫者莫<lb/>
文帝太宗為盛矣文帝寛仁盡下羣臣雖切諌常假借<lb/>
納用之若馮唐之論頗牧張釋之之論嗇夫所謂諷諫<lb/>
也及賈誼論時事則流涕痛哭袁盎引郤慎夫人坐指<lb/>
人彘為説所謂直諫也而文帝皆容受之太宗英明能<lb/>
斷從諫如流𨗳臣下而使之言如魏徴之言昭陵王珪<lb/>
之論廬江所謂諷諫也及徴䟽十漸極陳時政得失祖<lb/>
孝孫謂陛下負臣臣不負陛下所謂直諫也而太宗靡<lb/>
<pb n="KR4e0010_WYG_004-45a"/>
不優納焉是則以直諫諷諫施之明君固無乎不可也<lb/>
若夫蕭望之張猛京房言石顯於元帝王章言王鳯於<lb/>
成帝王嘉鄭崇言董賢於哀帝李膺陳蕃范滂之徒言<lb/>
閹宦於靈帝長孫無忌褚遂良上官儀言武氏於髙宗<lb/>
張柬之輩言韋氏於中宗孟昭圖言田令孜於禧宗然<lb/>
皆不免於殺身是事暗君固無事於諷諫而因直諫以<lb/>
蹈禍亦理之所必至矣嗚呼知無不諫而諫之以直者<lb/>
人臣之分也傷於直而蹈禍不測使其君䝉拒諫之惡<lb/>
<pb n="KR4e0010_WYG_004-45b"/>
而已獲盡忠之害者非人臣之得已也自古無道之君<lb/>
其過行非一端也而莫甚於拒諫言而殺諫臣拒一諫<lb/>
言殺一諫臣其事若未害也而家國之敗亡輒不旋踵<lb/>
殆如燭照而龜卜不亦深可戒哉和陽王先生夙有大<lb/>
志負氣節而敢言者也今擢居諫諍之軄士大夫咸曰<lb/>
先生遇明主諷諫直諫將無施而不可矣金華王禕辱<lb/>
與先生游因原夫諫之所為難者為文以贈之嗚呼言<lb/>
其所為難則其所以不難者固有望於先生也夫<lb/>
<pb n="KR4e0010_WYG_004-46a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0010_WYG_004-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王忠文集巻四<lb/>
</p>
<p>
</p>
  </div>
</body>
</text>
</TEI>
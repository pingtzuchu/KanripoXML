<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>忠靖集</head>
    <p>
<pb n="KR4e0093_WYG_000-1a"/>
欽定四庫全書　　　　　集部六<lb/>
　忠靖集　　　　　　　　别集類五<hi>明</hi>
　　提要<lb/>
　　　　<hi>臣</hi>等謹案忠靖集六巻明夏原吉撰原吉字<lb/>
　　　　維喆湘陰人以鄉薦遊太學選授户部主事<lb/>
　　　　官至户部尚書諡忠靖事跡具明史本傳原<lb/>
　　　　吉詩文集六巻載於明史藝文志與此集巻<lb/>
　　　　數相合盖即舊本後附遺事一巻為其孫廷<lb/>
<pb n="KR4e0093_WYG_000-1b"/>
　　　　章所輯刋板久佚此本乃<lb/>
　　　國朝康熙乙酉潘宗洛提督湖廣學政時得其<lb/>
　　　　裔孫所藏重為校刋前有楊溥序稱其詩文<lb/>
　　　　平實雅淡不事華靡雖原吉以政事著不以<lb/>
　　　　文章著洪永之際作者如林固不能與宋濂<lb/>
　　　　王褘諸人齊驅方駕然致用之言疏通暢達<lb/>
　　　　以肩隨楊士奇黃淮等殆可無愧色矣乾隆<lb/>
　　　　四十三年六月恭校上<lb/>
<pb n="KR4e0093_WYG_000-2a"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0093_WYG_000-3a"/>
忠靖集原序<lb/>
少保兼太子太師户部尚書長沙夏公詩文遺稿常州<lb/>
太守桂林莫君子朴以其俸餘鋟梓公之子尚寳司丞<lb/>
瑄請予序公之徳存乎人望隆一時有以服人之心感<lb/>
人之情况所寓諸詩文皆本學問亦不可泯也公儒家<lb/>
子天性眀敏而温厚加以詩書涵濡之以成其器在邑<lb/>
里時即有善譽洪武中由鄉薦入太學試地官屬各司<lb/>
疑難徃質問之而悉以理折衷不以利害為心遂有聲<lb/>
<pb n="KR4e0093_WYG_000-3b"/>
於朝未幾自部僚超拜亞卿尋陞大司徒經賦之政寛<lb/>
而有制國用以充民不告乏遂馳聲於天下立朝四十<lb/>
年餘每議大政務從寛厚處同官未嘗失色待僚屬取<lb/>
其所長略其所短以是人多徳之宣宗皇帝為皇太孫<lb/>
時公受命輔導三朝實録皆預監修公於理有定見故<lb/>
其所行夷險無間人以為難列秩六卿位次三公人不<lb/>
以為過時論朝之大臣有徳量者以公為冠卒之日朝<lb/>
野惜之追贈太師諡忠靖録用其子此其始終大概也<lb/>
<pb n="KR4e0093_WYG_000-4a"/>
詩文平實雅淡不事華靡觀者亦可想見其為人也<lb/>
公在永樂中攝冬官政子朴嘗為冬官郎中相知為深<lb/>
在常爼豆之事則有司存子朴厯官已四考政和民浹<lb/>
用心於此良厚矣又能使公詩文得傳聞於人殆知言<lb/>
者哉予亦湖湘人嘗得與公同事用是書之簡首云正<lb/>
統八年嵗次癸亥春二月榖旦光禄大夫柱國少保禮<lb/>
部尚書兼武英殿大學士國史總裁同知經筵事南郡<lb/>
楊溥序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>強齋集巻十</head> <lb/>
    <p>
<pb n="KR4e0058_WYG_010-1a"/>
欽定四庫全書<lb/>
　強齋集巻十<lb/>
　附録<lb/>
　　送殷先生叙<lb/>
氣化之在人朔質南文非聖智孰能通之皇帝受命中<lb/>
土聲敎之被極於朔南乃命銓曹典敎者南北互調著<lb/>
為令盖欲其以質受文以文從質日漸月摩而後風俗<lb/>
可一氣化可移嗚呼休哉迺洪武四年吴郡殷先生以<lb/>
<pb n="KR4e0058_WYG_010-1b"/>
選當為敎諭咸陽縣學吴去秦水陸㡬數千里先生母<lb/>
老子女皆㓜衆謂必艱於行而受命之後從容戒行略<lb/>
無難色旣軷求余一言以為别嗚呼道學與時盛衰人<lb/>
才由世升降昔宋嘉祐間天下太平二程先生倡明道<lb/>
學於河南學者莫不宗之當時横渠先生亦以道學鳴<lb/>
闗中闗西之人稱之為夫子於是天下知有闗洛之學<lb/>
及宋運中衰伊川亦没而龜山載道於南矣自時厥後<lb/>
中原文獻不足者㡬於百年而有元興於朔方斯時魯<lb/>
<pb n="KR4e0058_WYG_010-2a"/>
齋先生許文正公實生河南其學有以上承伊洛之源<lb/>
於是慨然以道自任嘗攷其蹟以嵗甲寅授京兆提學<lb/>
闗中學者亦翕然宗之如横渠之於闗中於是道學復<lb/>
明於北方中原文獻彬彬可考及乎元運復衰闗中屢<lb/>
罹兵燹文正之學不聞有繼之者以時考之上去文正<lb/>
又將百年皇上龍飛文治大舉而先生適當學職於斯<lb/>
時以繼文正敎化所行之地先生之職文正之職也先<lb/>
生之時文正之時也夫豈偶然哉宜先生之行無難色<lb/>
<pb n="KR4e0058_WYG_010-2b"/>
也且余聞之文正初年南北未通考亭之學無聞焉及<lb/>
從雪齋姚公得南士趙復所傳朱子小學書語孟集註<lb/>
大學中庸章句或問及伊川易傳而後深有黙契於中<lb/>
皆手自鈔録以授學者今其書大行於世若闕地得泉<lb/>
所至則在不以兵燹而廢如文正之時之得之艱先生<lb/>
之敎必先之以小學廣之以大學論語孟子而以中庸<lb/>
性命之學成其終庶㡬下學上逹之功脩已治人之務<lb/>
闗中之士將見進於道由是上泝文正之源以求夫横<lb/>
<pb n="KR4e0058_WYG_010-3a"/>
渠之學而合乎伊洛之傳則先生之行育材之盛可謂<lb/>
樂矣豈獨無難色而已哉如是則風俗可一氣化可移足<lb/>
以上答聖天子興文之盛典嗚呼休哉有志之士孰得<lb/>
如先生者先生行矣余又聞闗中有楊元甫者豪傑之<lb/>
士文正之友也韓邦傑劉無競吕伯充者文正之弟子<lb/>
也計其子孫必有存者文正淵源之詳先生有徴焉幸<lb/>
以寄余洪武四年八月既望雲門獨叟齊郡張紳書<lb/>
　　送殷敎諭赴咸陽縣序<lb/>
<pb n="KR4e0058_WYG_010-3b"/>
國制凡府州縣必皆有學學必有官官必以府州縣所<lb/>
薦士然猶必考驗于吏部乃歸而就軄焉殷君孝伯崑<lb/>
山人也以古學倡其鄉邦為士人所推服大夫聞之因<lb/>
薦以為縣學敎諭君以母老辭強起之旣上吏部試春<lb/>
秋義及道統論各一通執政者見之嘉其學欲薦以為<lb/>
守令君辭曰某迂儒職教可也民社之寄重矣然非才<lb/>
不可也旣而朝廷以學官凖常選例亦南北互調遂調<lb/>
君咸陽縣學教諭咸陽去崑山數千里而逺君還治行<lb/>
<pb n="KR4e0058_WYG_010-4a"/>
李鄉之人皆惜其官之卑而行之艱也而或歔欷以泣<lb/>
然則余嘗有所望於君者而不在是也乃推君所論道<lb/>
統之意以觧之曰聖人之道與天地之化同流也堯舜<lb/>
禹湯之王固各有其地矣湯以後文王周公興於岐周<lb/>
又五百年而孔子作於魯又百年而孟子起於鄒又千<lb/>
數百年而周子程子生於楚張子復生於岐下而㑹於<lb/>
伊洛之間未㡬而朱子出於閩焉夷攷其地則岐周西<lb/>
北也魯與鄒東也伊洛中土也楚其西南而閩又極南<lb/>
<pb n="KR4e0058_WYG_010-4b"/>
也而天皆生其人焉其由西北而東者相去㡬五百年<lb/>
其由東而來在西北在西南在極南者相去又千數百<lb/>
年顧乃希濶若是然其在西北與其在東者先後雖五<lb/>
百餘年而同代數人其在東者百年而有兩人在西北<lb/>
者二千年後同地而復有其人又其自東來千數百年<lb/>
後在西北在西南而㑹於中土者同時復有數人而其<lb/>
在極南者其人又相續也夫天者之為是也豈無其故<lb/>
哉盖世運至於周上之而唐虞焉下之而秦漢焉此升<lb/>
<pb n="KR4e0058_WYG_010-5a"/>
降之㑹也而文王周公孔子孟子乃先後見其一代之<lb/>
間豈非天以道統重周也故地不偏王而其人或王於<lb/>
西或素王於東以大是一統歟至有宋而周程張子者<lb/>
出千數百年來欝積之乆而闡發之盛豈非天以宋之<lb/>
有道也而其人生於西北生於西南而㑹於中土又以<lb/>
大是一統歟宋之南也天下分裂考亭朱子之生不于<lb/>
北而于南豈非天以其一人而存中國之道統歟然則<lb/>
聖人之道沛焉在天地間由西東北南而假之以其人<lb/>
<pb n="KR4e0058_WYG_010-5b"/>
發之以其地而不囿於一方者天固使之然也今天子<lb/>
以中國之主統海内外而學官設焉因命南之士典敎<lb/>
於北北之士施教於南所以一道徳而同風俗也予於<lb/>
是蓋竊思焉自昔元有中國而許文正公以朱子之學<lb/>
佐其主自是南北學者咸知有朱子而朝廷亦以朱子<lb/>
說取士然北方學者於朱子之微言精義猶未若江南<lb/>
君子知之為深盖朱子之學授之黄文肅公文肅傳之<lb/>
文定何先生文定傳之文憲王先生文安金先生皆南<lb/>
<pb n="KR4e0058_WYG_010-6a"/>
産也文安當元世猶存顧乃窮而在下其言雖立而未<lb/>
能逺被於斯世若猶有所待者固有在於今中國一家<lb/>
之日歟君生南方知朱子之傳為有在今而之咸陽焉<lb/>
則文王周公聲教本原之地而張子所過化也兆方學<lb/>
者有能或之先後者焉君其必相與考徳問業以要其<lb/>
指歸則於國家所以一道徳而同風俗者非小補也吾<lb/>
聞京兆有蕭維斗先生闗中之學者宗焉今亦有為其<lb/>
學者乎比予與修元史獲次其言行寘諸儒學傳中君<lb/>
<pb n="KR4e0058_WYG_010-6b"/>
而得其學者試以予言而語之其亦有以教我哉洪武<lb/>
四年九月一日蜀郡王彞常宗序<lb/>
　　送行詩<lb/>
西上長安䟦渉勞三千里外朔風號地連渭水秦川近<lb/>
山接終南泰華髙故國總消龍虎氣斷碑猶打駱駝膏<lb/>
一官莫笑儒林選曽捧琅函覲赭袍<lb/>
黄菊紫萸秋色新可堪攀折贈離人青袍博士尋常選<lb/>
白髮髙堂七十親每頌採芹霑聖化載歌行葦仰皇仁<lb/>
<pb n="KR4e0058_WYG_010-7a"/>
平生故舊今遺㡬目送孤鴻度海旻　淮海秦約<lb/>
廣文先生行幽獨閉户窮經住婁曲一庭紅葉滿床書<lb/>
半畝荒園數間屋秋風籬落菊埀黄春雨池塘草生緑<lb/>
堂上慈親鶴髪長階前稚子鶉衣秃絃歌不輟自春秋<lb/>
定省無違謹昏旭先生屢空常宴如曵杖吟哦看脩竹<lb/>
一朝捧檄入秦闗十月驅車走原陸三千道路渉風霜<lb/>
百二山河壯心目咸陽宫殿草蕭蕭渭水園陵秋肅肅<lb/>
還聞靈沼多躍魚不見望夷争指鹿秪今天子急賢才<lb/>
<pb n="KR4e0058_WYG_010-7b"/>
遺逸寧容在岩谷況君麟筆動朝堂名在銓曹貌如玉<lb/>
一官雖冷道彌尊誰謂廣文飯不足丈夫平生四方志<lb/>
自非燕雀知鴻鵠在昔宣尼不到秦何幸文翁能化蜀<lb/>
古今出處雖不同世有英才當樂育具陳禮樂開盲聾<lb/>
要使閭閻厚風俗由來𢎞道須人為今日於君此行卜<lb/>
吴舟催發不可留颯颯凉風動林木對酒何須嘆别離<lb/>
但期徳業頻相勗若到闗西有使來早寄平安書一幅<lb/>
　豐城余詮<lb/>
<pb n="KR4e0058_WYG_010-8a"/>
西上西安道路長洛陽又復向咸陽崤函鴈過天微雪<lb/>
㶚岸魚肥水若霜朝夕望思惟憶母春秋講授在尊王<lb/>
老予翹首婁江上目送雲霄一鶚翔　河南陸仁<lb/>
聖代崇文化賢良起草萊鳳鳴暘谷日魚躍禹門雷匠<lb/>
石無遺棄鴻纎在剸裁咸陽秦赤縣博士楚宏材話别<lb/>
嗟吾老横經羡子才渡江淮浦迥泝潁蔡河開紅樹迎<lb/>
官舫黄花映酒桮紀行應俊逸覽古定裴徊遵陸由梁<lb/>
苑馮虚自吹臺汳京城屹屹艮嶽石嵬嵬踏月車鳴鐸<lb/>
<pb n="KR4e0058_WYG_010-8b"/>
嘶風騎巻埃呉音傖父訝儒服異方猜應為青山住懸<lb/>
知白日隤解鞍依近郭縱馬齕枯荄風急狌狐嘯天髙<lb/>
鴻鴈哀詩情秋共澹鄉夢曉同催喜見烽烟息愁聞驛<lb/>
鼔椎虎牢悲戰骨緱嶺覔仙胎岳峙嵩髙峻河傾水洑<lb/>
洄山川猶鞏固風物亦竒侅鷄唱函闗啓龍飛泰華來<lb/>
碑亭尋漢刻浴殿弔唐灾望極呉天末行循渭水隈别<lb/>
家傾菊釀到縣動葭灰多士爭先迓諸生獲後陪獻菹<lb/>
芹實豆舎菜酒崇罍五傳遺經在三餘萬巻該尊王明<lb/>
<pb n="KR4e0058_WYG_010-9a"/>
大義抑覇黜渠魁寒榻臯比設朝盤苜蓿堆樹藼思奉<lb/>
母援桂念提孩有弟能調饍何郵不寄梅五陵還突兀<lb/>
八水自縈回選勝笻扶手遐觀笏拄顔壞基留宿草斷<lb/>
礎長荒菭異域多佳處兹遊實壯哉丈夫四海志肯使<lb/>
寸心摧　汝易袁華<lb/>
咸陽勝槩壓闗西渭水清流接泮池博士譚經還重席<lb/>
諸生負笈正求師孤雲直望三千里一日思親十二時<lb/>
轉首相逢又朱夏槐花開到最髙枝　譙郡曹亨<lb/>
<pb n="KR4e0058_WYG_010-9b"/>
西望咸陽路㡬千滿城楊柳帶秋烟江山在處皆新識<lb/>
行李隨身只舊氊萬乗已應知姓字一官不乆滯才賢<lb/>
眼中朋友如君少握手臨岐獨惘然　丹丘呉儁<lb/>
肅肅新霜草木萎咸陽博士上官時闗開函谷無鷄唱<lb/>
地接岐山有鳳儀銜鱣再看來鸛雀横經底用撤臯比<lb/>
壯遊一一皆堪紀大軸題將慰所思　肥水包䡆<lb/>
獨抱遺經出董帷秋風逺騎入闗遲用儒幸際千年㑹<lb/>
造士欣為一縣師鴻鴈雲低秦壘角牛羊草没漢陵碑<lb/>
<pb n="KR4e0058_WYG_010-10a"/>
宦遊兼得尋遺蹟莫向尊前嘆别離　渤海髙啓<lb/>
君子慎出處出處道所存親交貴知心知心義彌敦我<lb/>
初相逢婁水濆升堂拜親笑語温如何傾盖間情好若<lb/>
弟昆先生讀書探本根上泝六籍追羲軒竒功汛掃枝<lb/>
葉䌓落筆肯吐常人言清如罍洗突出衆瓦盆壯如赤<lb/>
手下搏滄溟鯤謙撝退避名愈蕃光耀逈脫超塵昏我<lb/>
以駑鈍姿而欲接討論邇來鞭䇿期攀援信知適越須<lb/>
南轅朝從暮和篪與塤恨不鄰舎同雞豚綸音日下需<lb/>
<pb n="KR4e0058_WYG_010-10b"/>
瑶琨蓄材要自黌宫門翩翩一札辭帝閽秦川借問將<lb/>
何循三千客路隨車輪西風黄葉天雨塵此情此際誠<lb/>
難伸先生勇往力孟賁要翦荆棘栽蘭蓀咸陽未必殊<lb/>
河汾乃知君子心出處恥與流俗羣我聞黄河之水來<lb/>
崑崙洪波日夜東南奔有源之學固如此豈但觀<hi>闕</hi>浩氣<lb/>
凌浮雲壯哉是行不可諼聖教幸復鳴中原明年花柳<lb/>
盈晴川葛巾定下東呉船為君酌酒春風前　陳潜夫<lb/>
落葉鳴空山天澹寒雲埀鴻鵠遡長風矯翮將安之嵗<lb/>
<pb n="KR4e0058_WYG_010-11a"/>
華行復晚霜露繁以淒眷惟㤙私被謂恐程途稽清朝<lb/>
急賢才榱棟不或遺善價雖自韞令徳難乆羈闗輔人<lb/>
物藪業術在所施渺渺川陸脩依依風日微摻袪祖道<lb/>
周愴怳多離思行矣但珍重足慰朋情睽　陳珪<lb/>
丘壑怡髙志朝廷急用賢苦辭羣牧瑞甘就廣文氊韞<lb/>
籍涵才地聰明逹性天沖襟澄止水行已直於弦淳朴<lb/>
咸陽古修明學校傳龍門經只尺驛路渉三千橘圃霜<lb/>
華早萱堂晝景延送君扶老病目斷孝亷船　鎦肅<lb/>
<pb n="KR4e0058_WYG_010-11b"/>
束書西上咸陽道一望羣山日脚邉鴈影秋飛銀漢杳<lb/>
菊花晴映絳幃鮮好將舊日春秋學早向升堂弟子傳<lb/>
白髪阿㜷長憶汝便風莫惜寄歸箋　沙門曇瑞<lb/>
諸公總慕黄金綬子獨甘為邑校官飲水著書差自樂治<lb/>
民為政亦良難入闗不憚三千里望岳須經五十盤惟<lb/>
有老親違侍養作書時得報平安　同郡申屠衡<lb/>
束書來上國典教入西秦洒淚空慈母憐才獨故人闗<lb/>
山迂客路行李犯霜晨渭水秋風裏休嗟寂寞濵　傅<lb/>
<pb n="KR4e0058_WYG_010-12a"/>
㪺<lb/>
先生典教闗西日小子懷鄉白下時奉母總憐甘旨缺<lb/>
問程獨計水雲遲菜盤香輭何須肉行李蕭條只有詩<lb/>
莫厭冷官終汨没斯文此日要扶持　陳永夀夫<lb/>
逺遊自是男兒志特立正當強仕年衣上宻縫慈母線<lb/>
擔頭輕束廣文氊春秋三傳繼絶學畢郢諸生得盛傳<lb/>
老我也須飛夢去振衣同陟華山顛　毘陵謝應芳<lb/>
三千里外咸陽縣官冷那堪路更遥道上風霜須與避<lb/>
<pb n="KR4e0058_WYG_010-12b"/>
客邉眠食政難調慈親奉養無煩慮㓜子提撕不使嬌<lb/>
頻寫平安書寄取脊令風急尾蕭蕭　弟璧再拜上<lb/>
家本華亭宋宦門大父東倉初北徙先君紹以徳業優<lb/>
隠約里閭仍不仕積善世乆乆必昌人謂當鍾我兄弟<lb/>
大兄早嵗事名師春秋五傳窮微理旁搜羣籍求道真<lb/>
閉户終年講經史不知聞達有可求棲遲萊室甘耘耔<lb/>
縣令一朝騰薦書校室諸生須博士朝廷此際正貪賢<lb/>
姓名遂入銓曹裏大綰金章守列城小亦青綸為百里<lb/>
<pb n="KR4e0058_WYG_010-13a"/>
固辭不怕丞相嗔守賤居卑非所恥尚書手持新例來<lb/>
改調咸陽當渭水闗西學者喜得師呉東子弟愁失恃<lb/>
水陸三千道路長好調飲食娱肢體勿慮庭幃乏奉養<lb/>
諸弟還當具丼㫖先人墳墓與祠堂魚鱐尚可供祭祀<lb/>
故鄉家業不須憂男事詩書女針黹願言明嵗早歸來<lb/>
白髪慈親向門倚　第九弟箕再拜上<lb/>
洪武建號之三祀詔立郡縣學官蘇之崑山屢薦其人<lb/>
上輙命以朝職今年吾友殷孝伯先生實預兹選天官<lb/>
<pb n="KR4e0058_WYG_010-13b"/>
既竒其文將置諸有司之列先生以母老辭遂得教諭<lb/>
咸陽齊郡張先生旣為序道學之絶續詳且悉矣余不<lb/>
愧荒陋謹賦五言一篇用抒故舊之情云爾<lb/>
吾友子殷子弱嵗不好弄樓居罕踰户矩歩那可縱黄<lb/>
巻對聖賢車馬徒倥倊先逹恒造請俗士絶迎送洒然<lb/>
脫凡近明體以適用惟六經根柢況百氏錯綜尋源泝<lb/>
伊洛師聖比騫贛温温崑岡玉翽翽河東鳳黌堂據臯比<lb/>
緗素日充棟塟祭貴合冝甘㫖資月俸遂令風俗移豈<lb/>
<pb n="KR4e0058_WYG_010-14a"/>
但州里重守令愧羔鴈剡薦異鄉貢責實名不虚主静<lb/>
時則動奉表趨輦轂馳檄過婁葑造車斯合轍射鵠本<lb/>
期中厚禄謝州郡至樂在章縫逺調詎辭難獨見已逾<lb/>
衆怡顔别親友脩途越梁宋闗山青染衣河澌白流澒<lb/>
啇飊攪揪梧凉雨滌塵霿咸陽古畢郢文武實開封皇<lb/>
明萬物覩道繼百王統斧鉞夷暴強海寓沸絃誦正氣<lb/>
方甄陶學圃勤播種安定蘇湖學朱子白鹿洞儒生得<lb/>
依皈論說啓昏瞢芹茅侯國詩苜蓿庖人供絳帳擁貂<lb/>
<pb n="KR4e0058_WYG_010-14b"/>
裘革囊斟馬湩公餘暫休沐縱覽迂騎從浩蕩窺八川<lb/>
<graphic n="KR2750" url="https://raw.githubusercontent.com/kanripo/KR-Gaiji/master/images/KR2750.png" mimeType="image/png"/>
                    <graphic n="KR2028" url="https://raw.githubusercontent.com/kanripo/KR-Gaiji/master/images/KR2028.png" mimeType="image/png"/>凌九嵕終南梯昌盍清渭梁螮蝀逺追長卿遊窮<lb/>
鄙歩兵慟相思月掛屋轉瞬風解凍尺素儻可齎邉鴻<lb/>
不須控平生笑愚拙淡泊寸心共故舊登仕途冠盖空<lb/>
里閧闡道慕指南著書憐覆甕箴砭誰我師歎息感深<lb/>
衷範模慎厥脩贈言託規諷展巻比良覿悠悠故鄉夢<lb/>
　范陽盧熊<lb/>
　　送咸陽殷博士南歸叙<lb/>
<pb n="KR4e0058_WYG_010-15a"/>
世果盡君子歟言與行一致道固足以相識世果未盡<lb/>
君子歟中養不中才養不才人尤不可不識君子余昔<lb/>
南役還宿州㑹呉中殷先生孝伯將典斆于陜之咸陽<lb/>
見其容中充而外瑩粹然如古璧之含白虹於是得以<lb/>
識其貌遂相從西渉數百里聞其論亹亹乎遡伊洛而<lb/>
窮洙泗也於是得以識其言既就職相去僅踰舎既時<lb/>
得一㑹見而譽之者旦暮至於是得以識其行之無愧<lb/>
於古人今欵接踰二稔矣雖孝伯之心竊亦有以識之<lb/>
<pb n="KR4e0058_WYG_010-15b"/>
孝伯在咸陽遂薈蔚以立楝宇主周公孔子于中而序<lb/>
諸生于左右朝夕儀度惟謹暇則幅巾徜徉登故堞以<lb/>
望自終南太白右轉而顧以及九嵕嵯峨諸山皆踴躍<lb/>
於嘯詠間又逺尋厯代遺蹟訽問風物無所不盡於是<lb/>
鄉人之識先生者始比比矣適聞先世墓地為潮水所<lb/>
嚙且慮慈闈之禮乆曠乃具事狀上之大府尋得告治<lb/>
任將歸而凡識孝伯者相與為詩以送之竊惟皇明有<lb/>
天下聲教所被舉欲為士君子之風況得㳤世如孝伯<lb/>
<pb n="KR4e0058_WYG_010-16a"/>
者處古文武興化之地哉雖然俗尚推敓先王之澤不<lb/>
能不壞於季世之劇故愚常喜道人善冀有以風動鄉<lb/>
曲俾人人暏君子之光以上承國家化民成俗之意固<lb/>
鄙人之一見也孝伯行矣尚計登堂拜母之餘里中賢<lb/>
士大夫將總總焉于時也願借餘論曰秦中不無識者<lb/>
其為賜不既厚矣乎甲寅之秋七月既望西安府儒學<lb/>
教授頻陽張紞謹敘<hi>紞字眧季仕至吏部尚書</hi>
　　後齋記<lb/>
<pb n="KR4e0058_WYG_010-16b"/>
予嘗讀淮南子之書而愛其原道之文足以發明老子<lb/>
不先之義也其言曰先者難為知而後者易為攻也先<lb/>
者後之弓矢質的也猶錞之與刅刅難犯而錞無患者<lb/>
何也以其託於後位也又曰後者非謂其底滯而不發<lb/>
凝竭而不流周於數而合於時者也吁淮南子之為此<lb/>
言也不知者以為藏智之劵要之物勢當然之故也執<lb/>
其勢者月不與日而出火必續烟而熖持棊者若鞏索<lb/>
之距莫敢先動反之於已若蘧伯玉焉可也伯玉不明<lb/>
<pb n="KR4e0058_WYG_010-17a"/>
四十九年之非則不明今年之是也殷生奎椎魯而好<lb/>
學其受業予門有所獨悟不敢以多上於羣游退然恒<lb/>
若有所不及且名其書室曰後自後者人先之人先情<lb/>
也不知有周於數而合於時者也故予以淮南子之說<lb/>
推而語之生勉之母曰後以甘自後也而先人者莫禦<lb/>
焉生其勉之周於數而合於時則千萬人吾往矣至正<lb/>
十年二月初吉㑹稽楊維禎說<lb/>
　　木齋記<lb/>
<pb n="KR4e0058_WYG_010-17b"/>
呉下殷生奎天質古茂從予游一言一<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>醇乎其無僞<lb/>
者也人以木歸之生遂以木名齋今禮部尚書台哈布哈<lb/>
公愛其人為書齋額又求予言誌諸室世之罵椎魯不<lb/>
聰者類曰木鄙為棄材亡所於用必多夫不木者曰便<lb/>
曰給曰機曰警不知便給者蒙不仁之具而機警者啓<lb/>
薄行之階也孔子嘗論木矣必與剛毅者同稱曰近仁<lb/>
仁固可以木得之而不可以椎魯不聰棄之也夫大味<lb/>
不和大質不雕大樸不散其惟木也乎仁者至朴而無<lb/>
<pb n="KR4e0058_WYG_010-18a"/>
偽之物也故論仁惟木為近孔子之言豈欺我哉嘻木<lb/>
為聖人所器而論者棄之天下之能仁者寡矣抑論者<lb/>
之所棄則有矣士之為木有似而實非漢稱長者木之<lb/>
近仁者也惟勃最近之而易朴售至姦如周仁之流則大<lb/>
似而大非其為不仁甚矣今聖人以深仁洽萬生使民<lb/>
剗偽還朴表民者類求長者吏若生之木固又今聖人<lb/>
之所器而又加之以聖賢之學使言仁者歸生生其不<lb/>
應表民之求乎吾聞生之王大父大父父累世忠樸如<lb/>
<pb n="KR4e0058_WYG_010-18b"/>
生所鍾殆出於一家風氣之厚也殷氏四世而未昌其<lb/>
當昌在生無疑者故吾叙而期之而又為賦詩一首極<lb/>
木之所詣以率能詩者繼之詩曰七日混沌離穿鑿爭<lb/>
七竅碩果一失仁百體俱弗肖巧詐日横生售朴至衣溺<lb/>
聖人憂世深世變若原燎安得至木資與世作津橋學<lb/>
齋取名木衆巧不同調回愚與參魯入室得道要豈是<lb/>
灰槁人滅心比滅爝君不見紀渻雞人方詆木鷂至正<lb/>
九年春三月十有三日㑹稽楊維禎在姑胥書畫舫寫<lb/>
<pb n="KR4e0058_WYG_010-19a"/>
　　木齋說<lb/>
㑹稽楊鐵崖號其呉下生殷奎讀書之亝曰木既誌其<lb/>
故又令生持以求長語於雲間陸子陸曰奎西方首宿<lb/>
於五行屬木子之名齋豈以是歟生曰非是也吾質朴<lb/>
人以木詆吾吾曰是善名我鐵崖遂令名吾齋余謂生<lb/>
木之類亦至衆而為用亦至廣子所謂木寧偃蹇閱世<lb/>
為山中之夀耶將繩墨是從規矩是就耶寧渠渠為千<lb/>
仞之夏屋耶將濯濯為牛羊之牧耶寧為不雕之朽腐<lb/>
<pb n="KR4e0058_WYG_010-19b"/>
耶將從成風之斤斧耶寧刻節梲而文以山藻耶將外<lb/>
形骸而凝然如槁耶寧柔而可弦以弤耶將堅而可攻<lb/>
以輪耶寧財挻斵閑負廊廟之重耶將不刳不剡遺濟<lb/>
川之用耶寧守吾之太樸耶將從匠氏之小㭬耶寧為<lb/>
馬嚴敦之鶩耶將為龍伯髙之鵠耶寧不鬬如紀渻氏<lb/>
之雞耶將易照以絶穆曜之譏耶寧大其材為工師之<lb/>
器耶將聽其斷為溝中之棄耶寧希秘書之府耶將為丘<lb/>
壑之全耶此孰得孰失曷凶曷吉凡厥有生萬有不一<lb/>
<pb n="KR4e0058_WYG_010-20a"/>
或郁而文或朴而質胡子之生為世所詘生為揖而進<lb/>
曰吾聞大智若愚大辯若訥譏悟聡詧厥内四逸彼柴<lb/>
之愚實厚有餘此參之魯宗道之緒莫大於仁惟木為<lb/>
近誰其似之豈弟忠信余不能難書其說以為慰雲間<lb/>
陸居仁譔<lb/>
　　木齋詩<lb/>
彼齋居而静者匪橜株拘之謂也惟木故訥惟朴故野<lb/>
參以魯得匪事侈哆開見大意人知者寡曰木伊何譬<lb/>
<pb n="KR4e0058_WYG_010-20b"/>
柏與松維挺特不撓屈故能傲霜雪厯嚴冬嗟殷大章<lb/>
父心古而貎古雖湛然剛毅至文其言焉則殊粲而楚<lb/>
楚我知大章其心則仁故雖似乎木強而枝葉郁然而<lb/>
春陽人辯已訥人訥已誠較已得失孰短孰長佐饔者<lb/>
嘗佐鬬者傷詩以勸木惟木自量遂昌鄭元祐賦<lb/>
崑岡有石堅如鐡竒璧中藏光奪月鐵篴一聲吹石裂<lb/>
透隙虹光吐環玦不學荆人受雙刖殷君小齋以木名<lb/>
外示朴頓中清明何殊此石多瓊瑛世人肉眼迷端倪<lb/>
<pb n="KR4e0058_WYG_010-21a"/>
但見礧磈稱文瑿豈識光價連城齊一朝持之獻天子<lb/>
珉中玉表真鬱栖呉興知困生錢鼒賦<lb/>
渾沌二氣分資稟有清濁聰明鍾聖賢魯鈍歸愚樸不<lb/>
知愚樸姿聰明實中殻有美殷君子温醇匪齷齪懷哉<lb/>
長者風青年飽經學齋居既名木於義已髙卓聖人許<lb/>
近仁唯木就矩矱參以魯得之所貴在誠慤子非朽腐餘<lb/>
美質加雕斵彬彬後素功於焉逹先覺秦溪馬琬賦<lb/>
木兮木兮與仁斯近東方震焉惟仁之藴一眂同仁弗<lb/>
<pb n="KR4e0058_WYG_010-21b"/>
立畦畛其配以春其端惻隠載萌載蘖遂視既發昉以<lb/>
道自彊毋蹈萎苶徳煌煌理庚庚燁其英煥天章豫章<lb/>
盧觀題<lb/>
殷君方妙齡從師東海湄往者常一見喜子純朴姿百<lb/>
好不入心所志唯書詩它人或笑歌子言無䌓詞它人<lb/>
方娭游子<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>如齊尸不知近道流或復憐其癡夫子以<lb/>
木名將有逺大期番易黄季倫賦<lb/>
　　木齋銘二首<lb/>
<pb n="KR4e0058_WYG_010-22a"/>
華亭殷奎大章以木名齋其師鐵崖楊先生既為之記<lb/>
又求余言以銘之孔子言剛毅木訥近仁四者質之近<lb/>
仁者也夫木者質朴質之朴則守之固而無徇外之<lb/>
失有是美質而又加之以學吾知其不至於仁不止也<lb/>
銘曰絪緼𤣥黄聚而為人或澆而華或朴而純澆則易<lb/>
失朴乃其至惟質之朴衆善所聚善非外來學則可致<lb/>
聖人論學曰後生可畏曰今汝畫學之為貴士當志學<lb/>
矤力之強積之既乆猶水汪洋彼漓不知日肆而亡故<lb/>
<pb n="KR4e0058_WYG_010-22b"/>
舉世佻巧去道茫渺舉世澆訛其失孔多朴而能學天<lb/>
理流行物我一體其施不窮<hi>叶</hi>我作銘詩歌詠是資至<lb/>
正十年嵗在庚寅秋七月日永嘉潜齋老人陳剛書<lb/>
質之美者醇而不漓或流于薄斯習之移木近於愚亦<lb/>
近於魯之二物者聖門所許木強敦厚卒能安劉刻薄<lb/>
如錯莫能自謀楊子之門乃有木生太璞不瑑實韜其<lb/>
英木生寳之幸遇匠手器而名之可使傳後雲間孫華<lb/>
元實父題于果育齋<lb/>
<pb n="KR4e0058_WYG_010-23a"/>
　　附䢴殷處士碣銘<hi>并序</hi>
至正廿二年九月癸卯朔十有八日庚申呉郡殷奎塟<lb/>
其父雍逸處士之柩于崑山先塋之次既塟樹碣墓道<lb/>
而請其師束維叟為之銘處士名庠字君序其先華亭人<lb/>
居崑者再世矣崑俗喜貨殖類蓄髙資遺子孫處士哂<lb/>
曰貲多愚子孫且賈禍何用哉聖賢之學逹可芘民物<lb/>
窮亦善一身勑其子奎不逺數百里從余遊一州皆笑<lb/>
以為迂處士不為變益市書築室使卒業余已喜處士<lb/>
<pb n="KR4e0058_WYG_010-23b"/>
之志果確而奎亦謹厚雅飭刻意古學余於是又善處<lb/>
士之願克有遂也始處士少時即以長子任家督弗及<lb/>
于學然其天質之美孝友忠信自有絶人者既壯間觀<lb/>
古書傳求其人行事施諸家父性嚴處士事之竭力能<lb/>
得其懽心遇二弟㤙意篤至周人急無所吝雖負之不<lb/>
校其塟親弗襲世俗委諸水火君子稱之故其没也人<lb/>
多哭之哀處士享年五十有七士君子誄其行者私諡<lb/>
之曰雍逸處士其曽祖萬宋嘉興節制幹官王父澄父<lb/>
<pb n="KR4e0058_WYG_010-24a"/>
子諲皆抱徳不仕娶王氏宣政院宣使忠仁女子四人<lb/>
女二人孫男女六人奎其冡子也殷氏三世有徳而無<lb/>
禄四世而昌意者其在奎乎廼為之銘以俟銘曰生不<lb/>
榖<hi>叶</hi>死不夀徳則富<hi>叶</hi>惟其不有以遺後賜進士出身<lb/>
奉訓大夫江西等處儒學提舉楊維禎譔并書<lb/>
　行實<lb/>
　　故文懿殷公行狀　　　　　　盧熊譔<lb/>
先生諱奎字孝章一字孝伯望出汝南世居呉郡華亭<lb/>
<pb n="KR4e0058_WYG_010-24b"/>
其祖徙崑山今為蘇州崑山人先生數嵗端厚湛黙熊<lb/>
父夷孝先生深愛之故與熊同受小學其家設邸肆在<lb/>
太倉闤市中旦夕挾冊歸舎定省外亦不遑及他事惟<lb/>
務讀誦鄰巷罕覿其面既而受易於盛公徳瑞其祖父<lb/>
柏堂翁乃作樓居儲書其上延良師友與之遊處時㑹<lb/>
稽楊公廉夫自呉城抵崑山一見竒之即席上設弟子<lb/>
禮由是從楊公往來錢唐華亭者累年聞見益廣其父<lb/>
母具修脯金帛數遣童幹資之又作别業於婁曲買田<lb/>
<pb n="KR4e0058_WYG_010-25a"/>
益鬻書以俟其歸當時以經術文辭名東南者惟楊公<lb/>
號傑出然其人率易任真絶去厓異先生業其門不肯<lb/>
詭隨出藻麗語一言一動務合榘度楊公愈加愛重以<lb/>
父兄命勉應江浙鄉舉一再不利輙澹然無進取意後<lb/>
浙東憲僉孛术魯昱聞先生名舉主教席亦不起有司<lb/>
延致先生訓導儒學先生以侍養便始起應命時知州<lb/>
事東平費侯大興横序表率弟子侯性剛難犯雅敬先<lb/>
生侯即明倫堂前立賢守令鄉先生二祠復作龍洲劉<lb/>
<pb n="KR4e0058_WYG_010-25b"/>
先生祠堂於慧聚寺之東齋先生即割田三十六畝歸<lb/>
之學碑供各祠嵗時之祀後知州偰侯剏婁侯廟修治<lb/>
先賢御史王公侍御史李公塜表朱節婦茅氏墓道塟<lb/>
儒士郭翼顧權於馬鞍山之隂皆先生所建白也皇朝<lb/>
改立學法先生與陳君潜夫聮事極力奉行教養有成<lb/>
迄今為七邑倡洪武四年先生舉崑山教諭上吏部試<lb/>
春秋經道綂論皆辭深雅奥上官置之髙等當是時上<lb/>
銳意開治道痛懲吏弊儒者皆不次進用司舉選者將<lb/>
<pb n="KR4e0058_WYG_010-26a"/>
例授以郡縣先生懇請願為近地學官以便奉養老母<lb/>
咈上官意遂調西安之咸陽又請告還鄉里辭親以往<lb/>
先生至咸陽時即白有司夷荆榛畚瓦礫作校室以居<lb/>
師弟子躬親教導時咸陽罹兵革乆民未知學賴先生<lb/>
孳孳不懈文教復行是嵗陜西省即以禮聘先生考試<lb/>
多士又請纂修闗陜諸府圖經書成而病作歸學治醫<lb/>
藥尤以禮殿未完力疾襄事將訖功而先生不起矣時<lb/>
洪武九年閏九月二十六日也年四十有六祖諱子諲<lb/>
<pb n="KR4e0058_WYG_010-26b"/>
父諱庠謚雍逸處士母王氏妻常熟陳氏後先生七日<lb/>
卒子男二人長騊駼次嗣孺女三人長適朱晟次適林<lb/>
宗騵瑟在室熊與先生有連且同年甲以研席之歡如<lb/>
親昆弟一時交友如進士㑹稽丞傅㪺等數人耳太倉<lb/>
地瀕海世業儒者固鮮慎終之禮尤為鄙陋間有秀俊<lb/>
多為吏胥賈販以牟利時人稱賢父兄能教子弟者兩<lb/>
家先有盧氏鈞華今揚州教授昭之父及先生之祖之<lb/>
父處士君者人取以為法里中庸富人恒竭資以送死<lb/>
<pb n="KR4e0058_WYG_010-27a"/>
類以土薄不葬而卒委之於水火先生獨塟其祖若父<lb/>
一遵棺衾塜壙之制人以為難咸謂殷氏有子矣當承<lb/>
平日大夫士嘗即學宫行鄉約及嵗時相率講習經史<lb/>
以為文㑹兵興禮廢及先生居學舎旦望休沐必與宿<lb/>
儒秀民互為主賔論文稽古如司馬氏真率㑹約遇人<lb/>
有喪病患難必為協衆力資助之東州名士故遂昌鄭<lb/>
公元祐永嘉髙公明豫章葛公元哲華亭孫公莘同郡<lb/>
余君日强今齊郡張公紳深禮敬焉先生以去年南還<lb/>
<pb n="KR4e0058_WYG_010-27b"/>
省親拜墓與熊攷論闗中舊事未㡬别去自言我衰病<lb/>
不堪又且逺行奈老母何今年貽書云内傷疾作併屬<lb/>
其子來視我熊緘其手迹抵家嗣是半年不得問比又<lb/>
夢見之意甚不樂嗚呼先生果不起耶友人將作司令<lb/>
王富文告熊以故為之泫然囙為位哭之於館舎蓋先<lb/>
生素篤孝行非特以疾遽至於是誠以不獲奉養其親<lb/>
為憂以致殞没論者謂為死孝先生入闗時齊郡張公<lb/>
為論道學之緒自宋中興後恒在東南及許文正公設<lb/>
<pb n="KR4e0058_WYG_010-28a"/>
教北方當元初混一之際今孝章往闗中亦亂平治定<lb/>
之時所以期望先生者如此其重盖呉中以道學鳴者<lb/>
若王信伯王彦光李彦平王去非魏華甫史蒙卿皆以<lb/>
儒師守帥闡揚程朱之學故先生力欲追蹤先哲以變<lb/>
衰世鄙陋之習其姿稟之髙操履之正真有見於致知<lb/>
力行實踐夫孝友忠信考於經籍道術而不事乎記誦<lb/>
辭章全之於身者必欲循於禮措之於事者必欲合其<lb/>
宜造次顛沛而不見其喜愠之容恬憺靖退而不尚於<lb/>
<pb n="KR4e0058_WYG_010-28b"/>
利之辯處家為孝子飭身為名士典教為良師經明行<lb/>
脩謙㳟純潔人無間言私謚曰文懿先生孰曰不冝所<lb/>
著道學統緒圖家祭儀喪儀崑山志咸陽志闗中名勝<lb/>
集陜西圖經婁曲叢藁支離稿渭城䆿語總若干巻先<lb/>
生平昔稱熊為識洽才茂熊深竊愧赧然知先生之深<lb/>
者莫熊若也爰掇其景行以俟作銘者表著焉<lb/>
　　故咸陽縣儒學教諭文懿殷君墓誌銘<lb/>
　　　　　　　　　　　　　　汝昜袁華譔<lb/>
<pb n="KR4e0058_WYG_010-29a"/>
洪武九年閏九月二十有六日咸陽縣儒學教諭長平<lb/>
殷君卒于官舎後七日其配陳氏亦卒孤騊駼病不能<lb/>
奔越三載仲弟璧徒跣四千餘里閱五甲子以槥櫝還<lb/>
將以是年十有二月庚申合塟于先塋其季箕持今知<lb/>
兖州盧侯熊所為狀泣拜請銘華與先生同里閈同登<lb/>
㑹稽鐡崖楊公之門而騊駼袁氏壻也故不辭而為之<lb/>
銘先生諱奎字孝章一字孝伯姓殷氏其先華亭人曽<lb/>
祖諱某祖諱某遷崑山考諱某母王氏先生端厚沈黙<lb/>
<pb n="KR4e0058_WYG_010-29b"/>
童丱入鄉校即以頴悟稱時鐡崖公以經術詞章鳴于<lb/>
東南而襟度豁逹絶去厓異一見竒之先生從于呉城<lb/>
于華亭于錢唐訢訢惟謹言動必合矩度由是益加愛<lb/>
重囙以木名所居室且為之文先生雅無進取意嘗奉<lb/>
父兄命試有司一再不利泊如也嵗丙申州治復崑山<lb/>
越四載己亥有司以太學師聘先生囙侍養便始應命<lb/>
比謁廟以先師曽子既進郕國封配享于廟矣而故號<lb/>
仍列廡下於禮乖違白于典教者正焉凡邑中褒賢紀<lb/>
<pb n="KR4e0058_WYG_010-30a"/>
功立祠表暮繫名教者皆先生所建白洪武庚戌春大<lb/>
新學制明年以教有成效舉教諭試天官中髙等而朝<lb/>
廷方眷注於儒不次進用司選者欲擢寘郡縣力以母<lb/>
老辭不允故調西安之咸陽咸陽罹兵革乆廟學蕩然<lb/>
至則芟夷荆榛作室若干楹以居弟子員躬親教養民<lb/>
遂知學無何省府聘考多士甲寅歸覲親既返而省府<lb/>
修闗中諸郡圖經仍董其事恒以母老道逺弗克就養<lb/>
抑欝不獲信因病内傷遂不起矣其入闗時以五陵門<lb/>
<pb n="KR4e0058_WYG_010-30b"/>
候自號及卒知縣莊九疇具棺衾塟咸陽原上竟符其<lb/>
言先生篤志古學塟祭務循禮法非甚病手不釋巻故<lb/>
攷訂精詳文學淵永邑人以道學鳴者若王公彦光李<lb/>
公彦平皆表表者先生力欲追縱以變衰世陋習胡天<lb/>
不假之年惜哉盧兖州謂先生處家為孝子飭身為名<lb/>
士典教為良師而私謚之曰文懿先生時論咸以為然<lb/>
先生生于元至順辛未得年四十有六子男二人長曰<lb/>
騊駼次曰嗣孺女三人長適朱晟次適林宗騵曹某所<lb/>
<pb n="KR4e0058_WYG_010-31a"/>
著有道學統緒圖家祭儀喪儀崑山志咸陽志闗中名<lb/>
勝集陜西圖經婁曲叢稿支離藁渭城䆿語總若干巻<lb/>
銘曰<lb/>
行之醇學之正<hi>叶征</hi>孝篤志殞厥生仁者夀茫無徴不亡<lb/>
者存有立言<hi>叶寧</hi>
　　殷教諭哀辭<hi>有序</hi>　　　　　豐城余詮<lb/>
洪武九年閏九月二十六日咸陽教諭殷孝伯卒于學<lb/>
舎年四十六聞者莫不哀之去年冬孝伯自秦歸呉省<lb/>
<pb n="KR4e0058_WYG_010-31b"/>
親拜先壟嘗造予倉卒弗克欵奉言笑未㡬復入闗又<lb/>
失於追餞予心恒悒悒然不知其為永訣也悲夫孝伯<lb/>
謹厚嗜學讀書慕知聖人微言大法之歸趣孜孜忘晝<lb/>
夜寒暑之變其居家也孝于親友于兄弟宗族鄉黨無<lb/>
間言其訓學徒也諄諄不倦期於有成然後已其在咸<lb/>
陽也新校室於瓦礫之塲振士風於凋敝之後人皆謂<lb/>
闗西夫子復見今日豈期遽以疾而終於此耶置郵以<lb/>
凶問至其家則其妻陳氏亦後孝伯七日卒矣嗚呼哀<lb/>
<pb n="KR4e0058_WYG_010-32a"/>
哉其子騊駼將匍匐奔赴扶柩以歸又值疾作弗果今<lb/>
踰年矣尚旅殯于咸陽干里外嗚呼哀哉豐城余詮與<lb/>
孝伯有斯文骨肉之好生無以答其交往之情死不得<lb/>
憑其窆以盡其弔哭之道尚忍為辭以哀之然情有不<lb/>
能自已者乃為之辭曰<lb/>
夫有生而必死兮猶寒暑之推遷云積善而有報兮天<lb/>
道之信然斯人既有此内美兮夭胡不假之以年竟坎<lb/>
坷以終身兮志壹欝而不宣雖觀光於上國兮亦何意<lb/>
<pb n="KR4e0058_WYG_010-32b"/>
於廣文之氊忤銓曹而辭尊顯兮念兹母以拳拳值遷<lb/>
調而逺邁兮致親愛以俱捐俾二豎之肆妖兮曽瞑眩<lb/>
不可以少延遽易簀於庠舎兮寄孤櫬於秦川豈定數<lb/>
之莫逃兮抑吾道之迍邅記玉樓而不返兮抱麟經而<lb/>
誰傳諸生皇皇於舘下兮洒涕泗之漣漣朋儕何以質<lb/>
疑兮撫皋比而煩悁鯉趨庭而無聞兮鴈斷行而不聮<lb/>
親倚閭而白首兮鸞分飛而後先魂杳杳以長夜兮路<lb/>
漫漫以修阻渺咸陽於天際兮委婁曲於榛莽況予與<lb/>
<pb n="KR4e0058_WYG_010-33a"/>
子以乆要兮焉能不為之悽憷奠一觴而西望兮遂永<lb/>
訣於終古<lb/>
　　祭殷教諭文<lb/>
洪武九年嵗次丙辰閏九月二十八日己酉承事郎知<lb/>
西安府咸陽縣事莊九疇率僚屬耆士等謹以清酌柔<lb/>
毛之奠祭告于故儒學教諭孝伯先生殷公之靈其辭<lb/>
曰於戲惟公績學藝文實出楊門藝天光燄是炙是熏<lb/>
擇言砥行聲譽四聞明朝取士雋㧞其羣廷閱甲科有<lb/>
<pb n="KR4e0058_WYG_010-33b"/>
社有民帝曰非爾實稱儒珍育我英才淑惠後人秦維<lb/>
帝宅南渭北嵕咸陽既墟秀傑旋鍾俾振教鐸師表是<lb/>
崇帝臣弗違奉職惟恭乃建泮宫有禮有容聿新風化<lb/>
俊造景從絃歌旣聞鄰壤式宗孰不云樂有隠其恫有<lb/>
親埀白子力臼井曷能致之闗河遼永目存心惟撫躬<lb/>
弔影郡侯鍚類授檄歸省清風載道沙塵不驚舍車登<lb/>
舟望里歡迎叙倫互拜母夀子寧有宅舊宇有植先塋<lb/>
以忠養志良副㤙榮請急有程乃赴乃職贈言盈裝干<lb/>
<pb n="KR4e0058_WYG_010-34a"/>
金爾直詔申圖志府憲公辟公出其素按索有績有光<lb/>
闗輔遺編奕奕我莅斯邑西賔有席何幸同僚同心同<lb/>
徳士耆同慶民所矜式朝經暮史鉛槧在持積勞以疾<lb/>
曽不告疲友人竺籀裹藥時資時病少愈弱不勝衣祀<lb/>
事有請社稷其祈力疾將事肅恭是儀正言正色實為<lb/>
我規總戎尚賢資文飭武府史迎門抗詞弗許自揆弗<lb/>
堪興拜傴僂齒豁言譌怠佐尊爼頹然即臥氣息如縷<lb/>
行旣弗果病亦自處閏月初吉倡我鄉飲友生習儀指<lb/>
<pb n="KR4e0058_WYG_010-34b"/>
畫在寢迎賔致幣惟公是審僎介有賢肅徳凛凛將届<lb/>
之期公疾斯甚胡天奪之亟失我良朋我疑我悔奚考<lb/>
奚懲蓋棺則已悲憤填胷咸陽有原纍纍塜陵按圖索誌<lb/>
粲若列星宅兆卜吉慰厝神靈執酹傾心爼芳瀹清矢<lb/>
詞永訣鑒爾精誠於戲哀哉尚享<lb/>
維洪武十一年嵗次戊午九月庚午朔越十有七日丙<lb/>
戌承事郎知西安府咸陽縣事莊九疇等謹以清酌庶<lb/>
羞之奠祭告于故儒學教諭孝伯先生殷公之靈其辭<lb/>
<pb n="KR4e0058_WYG_010-35a"/>
曰惟公有言有徳顕名儒官自東徂西志亦盤桓樂新<lb/>
文教咸陽舊都五陵門候其署自呼泮宫臥病寂寞渭<lb/>
濱舘名枕流我其古人丙辰秋閏蓋棺則已爰瘞畢原<lb/>
閱今三禩靈妥魄安宿草再碧式順爾先諒無我<hi>闕</hi>銜哀<lb/>
有弟誓言歸喪辛勤關河渉厯風霜遷壙滌骨裹以氊<lb/>
車首丘夙志禮無爾渝嗟予同心承乏兹邑斧喪奚資<lb/>
瓶羸奚汲翩翩靈旐東向其歸<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>觴祖道矢心以詞尚<lb/>
享<lb/>
<pb n="KR4e0058_WYG_010-35b"/>
洪武九年嵗次丙辰冬十一月辛巳朔二十四日甲辰<lb/>
前平江路治中東平費復初謹以清酌庶羞之奠致祭<lb/>
于故咸陽教諭強齋先生殷公之靈曰惟公之學之行<lb/>
鄉黨莫先我叨守土爰知子賢瞍居庠舎厥䎹是傳始<lb/>
崑之士詞章是學公始以經開示後覺乾乾日夕寳惜<lb/>
分隂以教裨治尤契我心世轉風移十有餘載人異炎<lb/>
凉公心不改以為善人當膺後祉云何一疾遽爾不起嗚<lb/>
呼哀哉遺孤滿眼母老家貧闗山杳杳旅殯于秦果何<lb/>
<pb n="KR4e0058_WYG_010-36a"/>
謂哉天道茫茫誠不可信尚冀後人無殞厥問烏乎哀<lb/>
哉尚享<lb/>
洪武十年嵗次丁巳正月十有三日壬辰中書舎人盧<lb/>
熊遣男彭祖以肴酒致祭于亡友文懿先生殷公之位<lb/>
其辭曰烏乎先生純粹貞固爰自童年斥絶外慕閉户<lb/>
下帷耽耆竹素良朋萃止名師早遇瓊瑶待賈華騮騁<lb/>
路聲名籍甚星鳯爭覩一詣鄉闈韜光歛歩逍遥婁曲户<lb/>
滿來屨助教學宫守長延譽表揚風節誨化童孺逺近<lb/>
<pb n="KR4e0058_WYG_010-36b"/>
率從雲奔川赴遵奉明法修飭典故薦書歘起伯樂驚<lb/>
顧力辭郡縣寧處韋布西入咸陽名重師傅黌宇聿新<lb/>
童冠景附振此絃歌修厥簋簠臯比坐擁三渉霜露烏<lb/>
乎先生渾金璞玉<hi>叶</hi>不事雕鐫靡藉陶鑄力追先哲纂<lb/>
承遺緒孝友介潔綽有餘裕禮塟祖考㤙洽手足<hi>叶</hi>握<lb/>
手交懽旬日相聚别語丁寧歎息衰暮曽奉報書嬰此<lb/>
沈㽽如何數月長寐不寤命不少延皇穹難訴熊也鄙<lb/>
劣親誼夙著麻植蓬生驥尾蠅附朝遊夕宿尚憶髫豎<lb/>
<pb n="KR4e0058_WYG_010-37a"/>
涕泗盈襟神喪色沮息黥補劓終莫予助爰修祭奠追思<lb/>
燕醧攄辭相哀曷究情素烏乎哀哉尚享<lb/>
維洪武九年嵗次丙辰十月辛亥朔十有九日己巳友<lb/>
人袁華陳潜夫曹富朱吉謹以清酌庶羞之奠敬致祭<lb/>
于故咸陽教諭強齋先生殷公之靈曰惟公學博而行<lb/>
修氣清而質粹藹乎其有文温乎其有理望之者知為<lb/>
有徳之士求之崑庠一人而已嗟乎藝貫文塲兮寧處<lb/>
下位教鐸遥遥兮走四千里雖家貧母在常情為可悲<lb/>
<pb n="KR4e0058_WYG_010-37b"/>
而主教得人亦斯文之所倚蓋天生人為國之紀則樂<lb/>
育之誠固無間於彼此何阨運之復丁遽銜哀於下地<lb/>
後進失其師模有識為之短氣顧秦嶺之横雲栖旅䰟<lb/>
於渭邸命與時違烏乎已矣雖然孝友一門朋遊以義<lb/>
惟純粹而無瑕質幽明而無愧雖失意於一時宜流芳<lb/>
於百世華等親舊之情交承之契異姓同心分猶昆弟<lb/>
敬致哀於一觴寓䖍誠於葑菲䰟兮歸來無上下四方<lb/>
只烏乎哀哉尚享<lb/>
<pb n="KR4e0058_WYG_010-38a"/>
維洪武九年嵗次丙辰十月辛亥朔十有九日己己門<lb/>
人余熂等謹以清酌庶羞之奠致祭于先師咸陽教諭<lb/>
強齋殷公之靈曰烏乎天生哲人以道為寄云胡不淑<lb/>
遽爾不起嗟惟先生鳴道邑里鼓篋如雲敦薄寛鄙潜<lb/>
心聖言有用有體世之蓍龜國之良器遷教咸陽奪此<lb/>
與彼婁曲偉人闗西夫子木鐸琅琅以教禆治道旣淵<lb/>
源豈曰小試歸覲慈闈篤孝惟至就養既艱志不克遂<lb/>
痛念劬勞言輒流涕哀哀先生以孝而死行通神明俯<lb/>
<pb n="KR4e0058_WYG_010-38b"/>
仰無愧兩地菁莪痛忍遺棄尚想經帷恍若夢寐涙與<lb/>
情俱荼毒無地觴酒豆肩敬致葑菲山川有靈不隔誠<lb/>
意敬服師言永失弗替尚享<lb/>
　　挽殷教諭詩<lb/>
黌舎咸陽喜一新手提教鐸振斯民闗山厯覽嗟今古<lb/>
圖志増修獨苦辛化鶴仙遊身瘞玉離鸞舞影鏡生塵<lb/>
更憐阿母髙堂上日夜興哀髪似銀　秦約文仲<lb/>
尚想辭家逺入秦夢中頻見白頭親半生辛苦留遺稿<lb/>
<pb n="KR4e0058_WYG_010-39a"/>
萬里荒凉只病身弟子有情収朽骨天公無眼困斯人<lb/>
嗚呼執友多淪没一奠生芻涙滿巾　陳潜夫振祖<lb/>
天馬脫覊情莫已忽看墨蹟涙潸然三年心泳咸陽月<lb/>
萬里魂歸渭水船道統至言登史册春秋精義照青編<lb/>
先生一代河汾業留得淵源起後賢　張彦信<lb/>
昭代徴賢大比年著書纔畢訃音傳鶴歸華表人埋玉<lb/>
塵翳粧臺鳳逐仙行李尚遺新綵服冷官應棄廣文氊<lb/>
忍將一掬知心涙洒向咸陽客墓前　孔克讓善夫<lb/>
<pb n="KR4e0058_WYG_010-39b"/>
朋舊淪亡思過半咸陽博士最堪憐春秋經學承師法<lb/>
孝友名門邁古先目瞑闗西千里外魂歸婁曲北堂前<lb/>
一朝返塟情斯盡華鶴寥寥月滿天　曹亨長通<lb/>
一上咸陽不復還先生雅志益堪憐北堂親老含餘恨<lb/>
西狩經殘孰與傳千里旅魂孤耿耿半生名教獨拳拳<lb/>
哲人萎矣斯文係莫恠臨風涙滿前　朱吉季寧<lb/>
天賦淵源學行精斯文無賴哲人傾婁江水咽西風冷<lb/>
秦嶺雲横夜月明阿母倚門埀鶴髪門生抱道泣麟經<lb/>
<pb n="KR4e0058_WYG_010-40a"/>
為歌楚些招魂處千里靈車㡬日程　陸平公載<lb/>
已矣殷文懿由來學行優士評先月旦書法老春秋醇<lb/>
酒心俱醉明珠價莫酬修文從地下空憶舊風流<lb/>
嘅彼斯人逝天胡不假年還鄉惟旅櫬載道有遺編雲<lb/>
斷千山外天低一鴈前難兄有難弟大塟得歸全　易<lb/>
恒九成<lb/>
黯黯藏舟夜壑移先生遺我又何之忍聞渭水來丹旐<lb/>
驚報唐賢失紫芝露冷庭萱情易老天清鶴唳苦歸遲<lb/>
<pb n="KR4e0058_WYG_010-40b"/>
自慙莫負侯芭土一讀遺編一涙垂　門人余熂茂本<lb/>
憶昔覊旅中片言識鬷蔑十載忘年交兵戈正騷屑隠<lb/>
居事親孝知子志卓越春秋參五傳湮微必搜抉適當<lb/>
陵谷變遵養樂岩穴修辭去浮藻矩歩踵先哲大明更<lb/>
化初鋒車聘髙潔辭榮忤當路一命萬里轍志違烏鳥<lb/>
養涙忍杜鵑血咸陽方燼餘教雨被綿蕝奐輪周孔廟<lb/>
駿奔豆籩設庭階生瑞草書帶青可擷孤雲日在望縮<lb/>
地恨無訣遄歸一覲省亟去兩踰月老夫獲晤語清風<lb/>
<pb n="KR4e0058_WYG_010-41a"/>
濯煩熱著書固已多討論心愈切安知三疊歌竟作千<lb/>
古别招魂賴遺孤魂返妻埀絶於乎世之人天賦何優<lb/>
劣或厭飫八珍子獨茹冰雪或穏歩康莊子獨蹊阢隉<lb/>
行行止於斯天視豈荒惚崑山雲氣慘婁江水聲咽誰<lb/>
為有道碑修名罔磨滅　毗陵謝應芳子蘭<lb/>
試藝天官<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>上台咸陽縣裏講堂開春秋乆擅専門學<lb/>
梁木俄驚一旦摧龍劍芒寒歸寳匣鳯笙聲斷隔瑶臺<lb/>
銘旌早晚還鄉土白髪慈親涙滿腮　范立中立<lb/>
<pb n="KR4e0058_WYG_010-41b"/>
典教那知老向秦秦中無日不思親江山萬里牽歸夢<lb/>
風雨孤燈照客身可歎遺文稱絶筆最憐後學失端人<lb/>
百年風采誠難忘猶想當時戴葛巾<lb/>
訃書一道出西秦愁殺天涯七十親薄宦未能酬素志<lb/>
儒冠已信誤閒身一生孝友貽孫子千古文章屬後人<lb/>
獨有畫圖遺像在每來揮涙拜衣巾　門人朱晟<lb/>
　<lb/>
　強齋集巻十<lb/>
</p>
<p>
</p>
  </div>
</body>
</text>
</TEI>
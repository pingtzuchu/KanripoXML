<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>强齋集卷四</head> <lb/>
    <p>
<pb n="KR4e0058_WYG_004-1a"/>
欽定四庫全書<lb/>
　强齋集卷四<lb/>
　　　　　　　　　　　　　眀　殷奎　撰<lb/>
　行狀<hi>述附</hi>
　　元奉議大夫常州路宜興州知州盧公行狀<lb/>
公諱僧孺字希文號定齋姓盧氏其先范陽人更五代<lb/>
以來世居鄭之河陰金人入汴始遷滑之胙城五世祖<lb/>
鈞生鉛鉛生璉元初為燕京等路萬户府奥魯縂管贈<lb/>
<pb n="KR4e0058_WYG_004-1b"/>
亞中大夫東昌路総管追封范陽郡侯郡侯前仕開州<lb/>
卒塟城北黄斌之原野齋李謙為文其碑生通奉大夫<lb/>
河南行省參知政事范陽文昭公諱克柔瓠山王構銘<lb/>
其徳於墓文昭生翰林待制諱亘正議大夫衛輝路総<lb/>
管諱景衛輝之卒金華王溍狀其行再世皆返塟開州<lb/>
今為開州濮陽人公即衛輝長子也母夫人劉氏生公<lb/>
四十日而卒祖母太夫人李氏躬自鞠育稍長入國子<lb/>
監為生員讀書積學才器早成始冠衛輝府君命公以<lb/>
<pb n="KR4e0058_WYG_004-2a"/>
嫡孫承文昭公蔭朝廷以公勲臣之後不復任以錢榖<lb/>
授承事郎侍儀通事舎人歴兩考以勤謹見稱天厯間<lb/>
文皇親祀圜丘公預有事以勞陞奉訓大夫出知晉寜<lb/>
路之遼州時公年才三十而當官為政人服其老成尤<lb/>
以興學勸農為之本他州縣事有不決者大府悉委公<lb/>
理之山西站道﨑嶇艱於䟦履檄公按視公以地勢所<lb/>
因改鑿徒勦民無成功疏罷之滿考歸胙城之班聖固<lb/>
有先世墳墓在焉衛輝府君時以處州守受代以太夫<lb/>
<pb n="KR4e0058_WYG_004-2b"/>
人年㡬百嵗不宜渉逺道因僑寓江陰公自故里徃覲<lb/>
省未至而太夫人薨聞訃哀慟終身以不得侍養為之<lb/>
恨至元六年遷寜夏路鳴沙知州進階奉議大夫未至<lb/>
丁繼母史夫人憂至正二年服闋改奉直大夫知冀寜<lb/>
之崞州公以衛輝府君年過六十欲以晨昏奉侍遂辭<lb/>
不出眀年九月衛輝府君卒又眀年八月扶柩歸塟濮<lb/>
陽之先塋至正六年春終䘮除奉議大夫泉州路総管<lb/>
府判官泉當諸蕃商舶之市寳貨所集民夷雜居素稱<lb/>
<pb n="KR4e0058_WYG_004-3a"/>
劇郡公至官適羅天麟㓂汀官軍四集供具百需悉出<lb/>
公之調度而民不告勞先是亷訪副使梁克中重建郡<lb/>
學業完而梁遷他道工遂中止公曰梁公之績不宜敗<lb/>
於埀成料材徴役為盡完之瞻學田若干畆為豪民柯<lb/>
氏所據乆弗克復公視故牘悉追入之泉之常賦三萬<lb/>
餘石興化路嵗復輸粮萬石於泉倉吏軰取索數倍一<lb/>
石費至十四五緡有司視為常例置而不問公始盡去<lb/>
其弊民大悅其輸不日而足政譽藹然臺憲交舉江浙<lb/>
<pb n="KR4e0058_WYG_004-3b"/>
行省知公亷幹選委温州白汰門封<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>未㡬府僚各以<lb/>
事去官公歸獨署府事者二年民懐其恵咸禮塔以報<lb/>
生為祠公于學官洎石佛寺三山林興祖為碑文以紀<lb/>
之已而府官自守以下次第至公得代守與僚属知公<lb/>
清貧相率出俸金二萬五千緡為之贐公謝曰居官三<lb/>
年無纎毫私今日受之則前日皆非素守矣況有祖父<lb/>
遺訓其誰敢違固辭之去之日軍士庶民結綵焚香于<lb/>
其家署曰盧府判生佛送之東郭父老咸曰富庶之邦<lb/>
<pb n="KR4e0058_WYG_004-4a"/>
其官能免者㡬人泉南號佛國曷嘗見士民感服如此<lb/>
至正庚寅朝廷重選守令以公知常州路宜興州事到<lb/>
官首革吏弊舉廢政民翕然歸心訟為之簡公曰學校<lb/>
政本本不樹政奚由出既選士有學行者聘為訓導稽<lb/>
考吏牘得隱糧若干未輸租若干為修學資尊經閣規<lb/>
模素廣頽弛日乆衆欲盡毁之公則為之再造餘皆以<lb/>
次新之於是絃誦之聲復振彬彬多興起於學者矣社<lb/>
稷之祀有司臨事寓其主於孔子廟門公曰命祀不敢<lb/>
<pb n="KR4e0058_WYG_004-4b"/>
褻敕改築西南郊垣于果利廟之右而壇墠之如制令<lb/>
眀年秋七月妖賊襲破江浙省治蔓延廣徳公廵境上<lb/>
擇險要置營寨招民兵為守備時奸民乗隙嘯聚徒黨<lb/>
焚民室掠民財法當申聞公以決不待時擒其渠魁數<lb/>
百棄于市民乃安九月晦賊兵襲州城既而常州陷公<lb/>
抱印乞師於総兵官定定身率民兵為之鄉導十一月<lb/>
七日遂克復之州民為賊詿誤者軍師欲肆其屠戮公<lb/>
力陳其情迫不得已某守土臣也當先受誅誅民非辜<lb/>
<pb n="KR4e0058_WYG_004-5a"/>
帥義之民賴以免而常州詿誤之民皆被戮無為言者<lb/>
既而省檄徴秋糧如常限公以創夷未瘳流離未復當<lb/>
寛其賦具疏于上司未㡬詔下曲赦詿誤之罪免其稅<lb/>
糧與公所請若合符然民謂公能體朝廷恤民之意故<lb/>
其誠感若此士民為刻石以紀其績又明年春霖雨不止<lb/>
薪米騰價民有飢色公諭富人蔣名三王亮軰出米一<lb/>
萬餘石俾民以輭錢糴之錢法且通民亦獲飽州賦餘<lb/>
廿萬石舊多吏弊公燭其奸集其人于庭示以利害由<lb/>
<pb n="KR4e0058_WYG_004-5b"/>
是大小如額富無侵奪之權貧無倍輸之患先期而通<lb/>
關出矣至正十四年南山張𤣥保觀庄王恭等聚黨為<lb/>
㓂常州萬户夀童宋至中等統兵討捕乆未有功公乃<lb/>
身抵其巢穴諭以禍福許其自新衆遂降其後𤣥保不<lb/>
悛復掠民財公遣所部義士張忠施良軰擒獲㡬盡公<lb/>
在任七年適四方多虞盗賊蜂起州小勢蹙屢瀕於危<lb/>
而撫治有方備禦以法民感其更生之徳咸願受策麾<lb/>
下盖公積以誠信得其死力故其獨守孤城四面受敵<lb/>
<pb n="KR4e0058_WYG_004-6a"/>
而能以敗為功變危為安勞績彰著江浙丞相上其功<lb/>
未報承制擢公同知常州路総管府事道阻弗克上廿<lb/>
二年公府辟公攝守平江之崑山以年老辭去後七年<lb/>
年六十有八卒于崑山之寓第實洪武二年己酉嵗八<lb/>
月廿有二日也公兩娶先夫人李氏今夫人畏吾氏並<lb/>
封濮陽縣君子男六人長元孫次九十次本皆早卒次<lb/>
趙兒次瓛次瓉瓛瓉與一女皆今夫人之子其四側室<lb/>
張氏所出也公昆季五人長弟𢎞堅福建省照磨次𢎞<lb/>
<pb n="KR4e0058_WYG_004-6b"/>
志未官而卒次𢎞毅浦城主簿次𢎞道未仕公以宗子<lb/>
上承先祀下統羣從内外輯睦人無間言先世遺留琴<lb/>
書三世不分昆季之間義深父子衛輝府君没時諸弟<lb/>
皆幼公能撫育使之有成既使𢎞堅為伯父待制後又<lb/>
命𢎞志承先縂管蔭孝友之情至矣至於為政臨民忠<lb/>
厚慈恵不為表襮矯激之行而人自化服其處己待人<lb/>
簡重安恭一以公為法交朋友恊鄉黨恤孤貧務盡其<lb/>
力而至誠惻怛之意藹然見於言行之餘可謂古之愷<lb/>
<pb n="KR4e0058_WYG_004-7a"/>
悌君子者矣䘮亂以來鄉里之念既切而風景艱棘竟<lb/>
不能歸日就衰老獨與一弟辛苦共事而𢎞道事之不<lb/>
啻其父所以將順彌縫怡顔承意不使米鹽碎務得以<lb/>
嬰其懐者盖不遺餘力也嗚呼盧氏累世孝友之風其<lb/>
尚未艾也哉公卒之年九月丙申𢎞道洎嗣子瓛等既<lb/>
奉公柩權厝于崑山積善鄉小虞浦廣慈尼舎之右且<lb/>
手錄其世出行實託奎為之狀奎不佞無能發揚公之<lb/>
功緒勉述其梗槩如此庶㡬立言之君子削其䌓蕪以<lb/>
<pb n="KR4e0058_WYG_004-7b"/>
為公不朽之圖幸莫甚焉謹狀<lb/>
　　故淵黙先生余公行狀<lb/>
先生諱日强字伯莊改字彦莊姓余氏其先福之古田<lb/>
人十二世祖褐宋吏部尚書徽宗嘗為書其祠額鏤金<lb/>
以賜其家曾大父諱佑大父諱鄭父諱與可仕國朝為<lb/>
武夷書院山長號藍溪先生至元中藍溪始自古田來<lb/>
居平江之崑山故今為崑山人藍溪初娶趙氏無男子<lb/>
再娶陳氏生先生先生生十有四年而藍溪卒家益貧<lb/>
<pb n="KR4e0058_WYG_004-8a"/>
先生孤露自奮篤志于學刻厲修潔盡力以養母雖蔬<lb/>
食或弗繼而其親安焉嵗時祠薦俯伏齊栗如見其祖<lb/>
考之享之者母没三年悲哀免䘮雖近出而返面其室<lb/>
必哀泣如初䘮至其終身思之未始不流涕於邑也交<lb/>
朋友取簡靜朴茂者自輔非其人弗與為友後進有一<lb/>
善亟稱賛之若已出即有弗善委曲諷曉使之悅服改<lb/>
圖而後己先生於書無不讀尤務精析經術論議講解<lb/>
不雜不陋為文深醇宏雅追古作者而弗自炫燿嘗習<lb/>
<pb n="KR4e0058_WYG_004-8b"/>
舉子業已而厭棄弗為其為人氣象循循恭謹和易治<lb/>
事應物未嘗與忤環堵蕭然圖史左右悠然自得視外<lb/>
營末趍利祿紛靡舉無足以動其中無求於世不競於<lb/>
名用是人莫得而知之盖先生之為學務實返本而無<lb/>
好髙騖外之弊與人言降心以從善而不私其故常故<lb/>
其學成行尊而勉策如弗及人莫有過者而欿然自以<lb/>
為不足也先生生于大徳癸卯二月七日卒于至正甲<lb/>
午三月二十日其享年五十有二而已烏乎惜哉娶潘<lb/>
<pb n="KR4e0058_WYG_004-9a"/>
氏同郡常熟人子男二人長曰安禮次曰安禧女二人<lb/>
長嫁王居敬次嫁許淵始藍田嘗後李氏故先生初姓<lb/>
李既長詢知其世出乃復姓余氏嘗欲徒歩歸鄉里省<lb/>
先世墳塋問宗族親黨不逮也先生之遺書有尚書補<lb/>
註若干巻詩賦記序碑銘雜著若干首將塟其執友門<lb/>
人因先生自號易其名曰淵黙先生其塟在州南一里<lb/>
先生墓次惟是懸窆之石未有以銘謹摭其行事之可<lb/>
知者為狀謁于今世立言君子以圖不朽焉<lb/>
<pb n="KR4e0058_WYG_004-9b"/>
　　伯祖行述<lb/>
伯祖老堂居士名子厚字醇父華亭人其先世以好施<lb/>
聞所謂殷佛子者其祖也祖有學行仕宋嘗佐節制使<lb/>
以論議不合罷歸帥府再辟竟不起其父當宋亡時又<lb/>
能出死力活其鄉人以故其人世徳之伯祖為人謙和<lb/>
有守且敏於趍事故其家雖既廢卒能自樹立先世有<lb/>
宅一區有力者幸其廢而取之伯父諍於族人不可得<lb/>
則言輒悲之夫人倪氏語之曰妾雖生不能事獨不能<lb/>
<pb n="KR4e0058_WYG_004-10a"/>
死為厲鬼以泄子之憤乎遂感病死已而果見怪物竟<lb/>
殺其主婦云夫人死時伯祖才三十耳䘮之期年而哀<lb/>
不衰乆之有以無後告者伯祖泣曰幸兄弟各有子茍<lb/>
先人不乏祀我得祔食於祖足矣他尚何求哉遂終身<lb/>
不再娶烏乎伯祖夫婦如此可以無媿矣始伯祖承家<lb/>
世既廢之後力事生産不敢弗及以能免諸孤弟姪於<lb/>
飢寒後財雖不甚饒而族人逺近皆仰給焉或少不足<lb/>
至形於忿詈伯祖遇之無倦也其與人語必依於孝弟<lb/>
<pb n="KR4e0058_WYG_004-10b"/>
忠信人皆敬信之今年八十有三其飲食起居無恙也<lb/>
天以其是福之歟奎觀曾子固傳洪渥謂渥之行人人<lb/>
之所易到故載之若伯祖之行盖不下渥而世之論者<lb/>
類以茍難為賢而伯祖之事又未有以動俗驚世也是<lb/>
以願假詞於執事者亦惟不鄙其愚且賤而傳信焉如<lb/>
曾公之傳洪渥也不既幸矣哉<lb/>
　　故夷孝先生盧君行狀<lb/>
本貫平江路吳縣鳳凰鄉曽祖諱仁仲宋故不仕妣杜<lb/>
<pb n="KR4e0058_WYG_004-11a"/>
氏祖諱鑑宋鄉舉待補進士妣沈氏考諱有常故不仕<lb/>
妣吕氏先生諱觀字彦達其先龍興武寜人有稱中房<lb/>
支者即其族也五世祖始來平江占籍為吳縣人考有<lb/>
常隱徳弗耀以夀終先生少端重及長刻意讀書致疾<lb/>
困劇既差猶篤志不倦師事鄉先生湯公彌昌錢公重<lb/>
鼎傳經受業悉究原委隱居教授里中俊秀多所造就<lb/>
事親盡禮酒食衣衾必以忠養既老亦不少衰毎遇時<lb/>
節薦享雖物不得時具而滌濯陳設身必親之欷歔哀<lb/>
<pb n="KR4e0058_WYG_004-11b"/>
慕恒終日焉平居待人貴賤一致或妄以非禮加之先<lb/>
生終不較其人慙謝待之如初遇人䘮塟患難雖力不<lb/>
能贍亦為之盡心如己事燕人石生死於逆旅先生憫<lb/>
其無歸為之棺歛其篤於為義盖多類此嵗大疫妹之<lb/>
夫劉氏死者逮半先生日視飲食醫藥具棺槥晝夜不<lb/>
去先生亦病瀕死家人相繼阽於危殆乆而後已於是<lb/>
體力衰耗病日益侵生事日益落先生亦怡然不形於<lb/>
色身飭子孫讀書習為禮容不少懈耽玩編摩諷誦終<lb/>
<pb n="KR4e0058_WYG_004-12a"/>
日凡經史禮樂百氏之書下至卜筮醫方小說多細書<lb/>
成帙盖樂而不厭初不以貧病而輟廢也至正二十一<lb/>
年母卒先生病不能執䘮悲號泣涕日夕不輟至是竟<lb/>
卒悲夫先生生于大徳二年二月癸卯卒于二十二年<lb/>
十月庚辰享年六十有五所著書有易集圖詩集説草<lb/>
翠軒文藁樂府聲調集総若干卷娶同郡王氏子男二<lb/>
人伯熊仲熈女一人白照嫁傅㪺孫男二人彭祖充<graphic n="KR1846" url="https://raw.githubusercontent.com/kanripo/KR-Gaiji/master/images/KR1846.png" mimeType="image/png"/>
孫女一人曰織將以卒之十有八日塟于長洲縣武丘<lb/>
<pb n="KR4e0058_WYG_004-12b"/>
鄉先人墓左其故舊門人相與誄行節恵私謂之曰夷<lb/>
孝先生華亭殷奎嘗受教於先生者也知先生為詳輒<lb/>
敢叙其行事以俟當代作銘者采擇焉謹狀<lb/>
　墓誌銘<hi>墓表附</hi>
　　故處士傅君墓誌銘<lb/>
處士諱翼字仲翔平江崑山人父榮母王氏處士少孤<lb/>
苦既壯業吏事猶不免貧窶其為生甚艱然其志不以<lb/>
是而亟夫貨利也有一子則使為儒者其所以教飭之<lb/>
<pb n="KR4e0058_WYG_004-13a"/>
甚力曰士而貧何有於皁之富也今其子學成遂為儒<lb/>
家處士素直義見人善則為之喜躍不翅在已見為非<lb/>
者則面督過之而不為背憎貸人財度不能償即毁劵<lb/>
弗少吝遇親友無飾詞矯貌簡如也春秋六十有八至<lb/>
正十六年丙午嵗十月八日卒娶周氏再娶劉氏張氏<lb/>
皆先卒子男㪺長女嫁沈源次女嫁陸厚皆周出也孫<lb/>
男杠㭒孫女杼㪺以其月十五日塟其柩馬鞍山隂之<lb/>
中峯處士嘗手寫孔孟書四秩遺令内壙中銘曰艱於<lb/>
<pb n="KR4e0058_WYG_004-13b"/>
生弗徇世以媮矢其子以學去吏而儒<hi>叶而由反</hi>今既償厥<lb/>
志又將焉求<lb/>
　　故武略將軍錢塘縣男顧府君墓誌銘<lb/>
君諱徳煇字仲瑛别名阿瑛姓顧氏世為蘓之崑山人<lb/>
盖四姓之舊也曽大父宗愷宋武翼郎大父聞傳元衛<lb/>
輝懐孟路総管父伯夀晦徳弗炫號玉山處士母陶氏<lb/>
君㓜而警敏善記誦年十六佐父理家事布粟出内家<lb/>
衆不能欺然輕財喜事以意氣自豪貴卿大夫多與之<lb/>
<pb n="KR4e0058_WYG_004-14a"/>
接鄉曲譽望逾其諸父矣年三十乃刮摩舊習更折節<lb/>
讀書崇禮文儒師友其賢者喜購古書名畫三代以來<lb/>
彞噐祕玩集錄鑑賞無虚日甫逾四十悉以田業付子<lb/>
若壻改築園池於舊宅西偏名曰玉山佳處日夜與客<lb/>
置酒賦詩為樂而君才贍思㨗語笑之頃章篇輒就恒<lb/>
屈服其坐人今所傳唱和集是也又萃所友名公之作<lb/>
如張承㫖翥李徴君孝光楊先生維禎張外史雨而下<lb/>
刻梓者數十家総題為草堂雅集馬鞍山有劉改之之<lb/>
<pb n="KR4e0058_WYG_004-14b"/>
冡為僧徒所據君首率郡人弔酹白有司復其厲域舉<lb/>
茂才署會稽教諭力辭不就省臣重其材亟任以事君<lb/>
皆不屑也母䘮㫁髪廬墓大閱釋氏蔵書探討其文義<lb/>
乆之若有得焉適淮兵屯呉聞君將用之乃謝絶塵事<lb/>
營别業於嘉興之合溪漁釣五湖三泖間自稱金粟道<lb/>
人盖已與世相忘矣嵗戊申從其子元臣遷臨濠而卒<lb/>
實洪武己酉三月十四日也距其生之嵗至大庚戌得<lb/>
年六十先是君以子恩封武畧將軍水軍正千户飛騎<lb/>
<pb n="KR4e0058_WYG_004-15a"/>
尉錢塘縣男夫人王氏先卒贈錢塘縣君子男五人元<lb/>
臣前<hi>闕</hi>　副都萬户改奉議大夫湖廣行省理問次元<lb/>
禮元□元憲元肅女三人長贅陸琦次適邵適黄孫男<lb/>
五人元臣之子曰誥諟謙元禮之子曰禧禎孫女六人<lb/>
君生世承平本富多貲方其年壯氣盛覬慕布衣任俠<lb/>
之權至以原巨先杜季良自許請致賔客將希蹤鄭莊<lb/>
一何快也及乎晚節逃名自放汗漫江湖欲招陶峴揖<lb/>
魯望而與之遊又何卓也而時異事殊志弗克終所為<lb/>
<pb n="KR4e0058_WYG_004-15b"/>
詩有玉山樸藁二十卷幽情遐致一寄於斯吁亦足以<lb/>
自見矣君卒之年冬十一月元臣以其䘮至自臨濠卜<lb/>
以十有二月庚午塟君綽墪之夀蔵君嘗自為壙志戒<lb/>
其子以紵衣桐冒㯶鞵布襪纒裹入土勿用長物為身<lb/>
累至是理問復以江陰陸麒所為狀属奎述其遺事銘<lb/>
之石始君北遷時嘗過奎曰吾與子為死别烏乎孰謂<lb/>
君果不返耶雖文不腆其奚忍辭乃次而銘之文所不<lb/>
能悉則互見其自志云銘曰四姓望呉粤自古初𦙍美<lb/>
<pb n="KR4e0058_WYG_004-16a"/>
維君亦名厥家少慕為俠馳騖里閭中始變節黜其豪<lb/>
奢逍遥林泉曠懐自逸抗志煙霞髙謝薦辟咄哉莫年<lb/>
殞命遐遷匪君之愆其又誰怨綽墪之陽白雲之埌吾<lb/>
寜暫遊兹焉終償旅魂縹縹來歸自濠其寜永乆尚利<lb/>
爾後華亭殷奎述武寜盧熊書并篆盖<lb/>
　　朱徴士墓志銘<lb/>
徴士諱玉字君璧姓朱氏先世自江西來呉今為崑山<lb/>
人祖已上譜逸考諱𤣥妣秦氏徴士幼頴異生十二年<lb/>
<pb n="KR4e0058_WYG_004-16b"/>
遭外艱能厲志樹立既長喜繪事聞佳山水毎翛然獨<lb/>
徃數千里不以為難永嘉王振鵬在仁宗朝以界畫稱<lb/>
㫖拜官榮顯徴士從之遊盡其技王君亟稱許之至順<lb/>
庚午中奉中宫教金圖蔵經佛像引首以進方不盈矩<lb/>
曲極其狀而意度横生不束於䋲墨人言王君盖不之<lb/>
過云至正十有五年清寜殿成勑畫史圖其壁呉興趙<lb/>
雍以徴士軰六人聞使使召之家道阻弗果上徴士亦<lb/>
既老矣偃蹇一室以圖史自娯楊維禎先生所為記虹<lb/>
<pb n="KR4e0058_WYG_004-17a"/>
月樓也徴士行内修平居言貌循循薄於利欲身且老<lb/>
猶精謹如壯者廿有五年十一月七日卒春秋七十有<lb/>
四娶諸氏子男二長曰佑賢其幼輔徳蚤亡女一適許<lb/>
氏孫男三曰翬翯翇孫女一曾孫男一曰寜曽孫女一<lb/>
眀年某月某日塟馬鞍山陰予聞界畫家王士元郭忠<lb/>
恕為首冠偭備高下一守矩度而王君視筆為尺曲折<lb/>
層疊自如度越古人矣徴士得其傳是可銘也銘曰名<lb/>
藝之成太平之澤貽爾子孫尚引弗替<lb/>
<pb n="KR4e0058_WYG_004-17b"/>
　　陸仲徳壙銘<lb/>
仲徳諱徳潤吳郡諸陸之裔也大父珪父某世居崑山<lb/>
仲徳好陰陽星厯學客江西得秘數益推極其説節殊<lb/>
脉貫使於理弗鑿枘學者是之然頗自閟匿不亟以語<lb/>
人乆之乃知仲徳則既老矣仲徳為人簡潔退然類無<lb/>
能者然喜信義交乆愈益善里中有爭仲徳嘗諭止之<lb/>
後其人竟訟逮仲徳吏仲徳深自辱即發憤死呉元年<lb/>
丁未四月廿八日也得年七十有三娶曹氏先十二年<lb/>
<pb n="KR4e0058_WYG_004-18a"/>
卒子三人男曰士良曰天與女適周復孫男女各一士<lb/>
良以是年十一月癸酉祔塟于太倉城南之先壟問銘<lb/>
于殷奎與之銘曰不虞其愆不辱其全何愧焉<lb/>
　　故盧府君夫人王氏墓誌銘<lb/>
夫人諱蕙字靚之平江崑山人祖諱國噐父諱慶詢母<lb/>
范氏慶詢子女五人而夫人最長得蚤承家教誦詩識<lb/>
字縫紉烹飪皆精善年廿三為同郡盧府君諱觀之妻<lb/>
禮頌端肅不妄言笑不輕出屏幃甚為姑章所重府君<lb/>
<pb n="KR4e0058_WYG_004-18b"/>
孝友能貧夫人相之唯謹其訓子女弗加笞責而悉能<lb/>
有成待妾御未嘗訶叱鄉閭稱誦為楷法府君老且病<lb/>
夫人經年不解帶府君殁後其子熊以祿仕迎養郡中<lb/>
既而平江被兵夫人居圍城中憂悸成疾克城之日熊<lb/>
被創甚例遣上道幼子熈自崑山來奉夫人歸里舎關<lb/>
法不出婦人仍主於滕君徳進滕婦萬視夫人如尊嫂<lb/>
親為調䕶呉元年冬十一月夫人疾革日在辛酉遂卒<lb/>
年六十三貧無以為歛滕君復命諸子經紀其事親故<lb/>
<pb n="KR4e0058_WYG_004-19a"/>
亦多徃賻者熈始得塟夫人之柩于長洲縣武丘鄉去<lb/>
閶門五里初府君之塟熊為夫人豫作夀藏兵後他冢<lb/>
悉發而府君墓獨無恙至是竟合祔焉豈先徳之厚陰<lb/>
有以相之也抑夫人平昔為善之報固如是耶熊博學<lb/>
有才諝熈亦好修篤行女照嫁士人傅㪺孫男二人孫<lb/>
女二人熊既丐銘于曹氏以奎嘗受教府君有契家之<lb/>
誼復俾為序云其銘曰有子而仕繄親之喜曷養之弗<lb/>
終覆憂以死孰衛其藏弗毁于兵合祔於此尚慰而子<lb/>
<pb n="KR4e0058_WYG_004-19b"/>
　　元故靖夷先生顧君墓誌銘<lb/>
先生姓顧氏諱權字伯衡世居婺之蘭溪其父達卿始<lb/>
入呉因占籍崑山娶婦生子為崑山人達卿在蘭溪與<lb/>
雲峯胡先生同里閈心敬慕之期有子當使為士及生<lb/>
先生見其凝重岐嶷益自喜鋭意教督之先生少長能<lb/>
體父之志敏力學業不以祁寒盛暑為少輟既壯博習<lb/>
羣書尤究心於易以教授里中里中子弟多從之游時<lb/>
人莫不善其父之能教也先生為人不事矜飾喜哦詩<lb/>
<pb n="KR4e0058_WYG_004-20a"/>
飲酒常頽然自放然其交際恭遜乆益謹盖未始忤人<lb/>
也中嵗刻意為文章有古作者矩度雖一字未當不為<lb/>
茍止其志亦欲以是少見於世者遭時䘮亂竟窮於無<lb/>
所就以死年不滿五十無子男昆弟族人為主後烏乎<lb/>
天於先生乃命之如此悲夫先生娶吕氏生子輒殀死<lb/>
買妾得一女尚幼其卒以至正廿四年九月丁亥其塟<lb/>
以十月丙寅其墓在馬鞍山之北麓其塟事知州偰侯<lb/>
斯教授蔡君基之所具也塟有期日其故舊門生咸痛<lb/>
<pb n="KR4e0058_WYG_004-20b"/>
其有徳無後相與私諡之曰靖夷先生而奎與為銘也<lb/>
銘曰善不必有後仁不必皆夀彼夢夢兮誰則能究言<lb/>
甚文兮行甚茂烏乎先生為我能為兮茍不在我其奚<lb/>
咎<lb/>
　　從祖五府君墓記<lb/>
君諱子諄字仁甫其先華亭人王父萬宋節制司幹官<lb/>
王母孺人迮氏父澄母俞氏所生母潘氏娶任氏繼朱<lb/>
氏皆無子妾徐兒生男女各一人男幼亡女贅某朱前<lb/>
<pb n="KR4e0058_WYG_004-21a"/>
嫁陳氏生男符今冒姓殷字信卿者也君生以至元壬<lb/>
午六月十五日卒以至正壬午正月一日春秋六十有<lb/>
一墓在崑山東倉之原其兄孫奎為之記哀哉<lb/>
　　外兄陳君窆室銘<lb/>
君諱堅字孟固姓陳氏祖早卒祖母朱再適殷氏以子<lb/>
符從符因贅殷父前出女實生君仍父子冒殷姓君生<lb/>
廿有三年不幸淹瘵而死妻蔡氏宋武節大夫珂之孫<lb/>
生子桓孫七日而孤悲夫君生之嵗為天厯戊辰月為<lb/>
<pb n="KR4e0058_WYG_004-21b"/>
丁巳日為庚戌死之嵗為至正庚寅月為戊子日為丁<lb/>
卯窆之日為己巳銘曰陳其氏殷非實有志復遽死疾<lb/>
我今成之刻其室<lb/>
　　先叔父君楙甫石表辭<lb/>
維至正十有七年四月庚午處士華亭殷君楙甫以疾<lb/>
卒癸酉還塟崑山呉岡門之先塋禮也君諱楙一名昌<lb/>
字君楙曽大父萬宋嘉興節制司幹官王父澄父子諲<lb/>
並隱徳不顯母邢氏妻魯氏繼室柏氏兩娶凡産四男<lb/>
<pb n="KR4e0058_WYG_004-22a"/>
三女男輒殀死於是以兄子璧為己子璧既娶婦有二<lb/>
子矣女子伯妻郭戭先卒仲妻龔遂良其季以盲癈君<lb/>
生皇慶壬子春秋四十有六其卒也後其母十二日母<lb/>
亡君以卧病不能執䘮哭泣哀慕病劇而隕其生悲夫<lb/>
　　孝友秦先生改葬記<lb/>
大元至正四年三月廿有四日孝友先生秦玉徳卿卒<lb/>
享年五十有三其子約塟先生於州治之南三里會稽<lb/>
楊維禎先生為之銘今廿年矣癸卯嵗其伯兄鼎以高<lb/>
<pb n="KR4e0058_WYG_004-22b"/>
年終而南原之墓薄於新城乃謀塟其呉塘先塋之次<lb/>
因亦改塟先生實至正廿四年甲辰春二月庚申也同<lb/>
郡殷奎為之記其粹徳懿行與夫州里世出則具見于<lb/>
楊先生之文<lb/>
　　有元奉議大夫常州路宜興州知州盧公權厝誌<lb/>
公諱僧孺字希文姓盧氏其先范陽人自五季逮元初<lb/>
凡三徙今為開州濮陽人曽祖諱璉燕京等路萬户府<lb/>
奥魯縂管贈亞中大夫東昌路総管追封范陽郡侯祖<lb/>
<pb n="KR4e0058_WYG_004-23a"/>
諱克柔通奉大夫河南省叅知政事范陽郡文昭公考<lb/>
諱景正議大夫衛輝路縂管妣范陽郡夫人劉氏而翰<lb/>
林待制諱亘者其伯父也公生膺世美噐宇凝重才諝<lb/>
蚤成稍長入國子監為生員始冠以文昭公蔭授承事<lb/>
郎侍儀司通事舎人至順三年以勞陞奉訓大夫出知<lb/>
晉寜之遼州至元六年遷寜夏路鳴沙知州進階奉議<lb/>
大夫未至丁繼母史夫人憂三年改奉直大夫知冀寜<lb/>
之崞州復遭衛輝府君䘮終䘮除奉議大夫泉州路総<lb/>
<pb n="KR4e0058_WYG_004-23b"/>
管府判官有善政轉常州路宜興知州考滿留再任歴<lb/>
七年當四方兵起撫循捍禦厥績尤著至正十八年江<lb/>
浙丞相承制擢公同知常州路総管府事道阻弗克上<lb/>
廿二年太尉府辟為平江路崑山知州旋以年老去位<lb/>
後七年年六十八以疾卒于崑山之寓第實洪武二年<lb/>
己酉嵗八月廿有二日也公兩娶先夫人李氏今夫人<lb/>
畏吾氏並封濮陽縣君子男五人長曰九十次本皆早<lb/>
卒次趙兒次瓛次瓉其瓛瓉與一女皆今夫人之子其<lb/>
<pb n="KR4e0058_WYG_004-24a"/>
三人側室張氏出也公弟𢎞道洎嗣子瓛等卜以九月<lb/>
丙申奉公柩權厝于崑山積善鄉小虞浦之西原而託<lb/>
奎誌其世出爵里卒塟嵗月梗槩如此其詳則俟它日<lb/>
歸祔先塋而後書云銘曰鞍山峭㧞壁積鐡逾小虞西<lb/>
氣靈結屠維作噩届𤣥月噫盧大夫寓此穴宜爾子孫<lb/>
紹先烈<lb/>
　　吕徳常權厝誌<lb/>
吕氏之孤復自平凉以書來咸陽致其先君子之事狀<lb/>
<pb n="KR4e0058_WYG_004-24b"/>
一通曰復不幸罹竒禍先人洎吾大母某吾母沈皆以<lb/>
憂患殁旅次二母幸以還塟家塋吾父獨客骨長安弗<lb/>
克歸復不孝為覊平凉蚤夜不寜庶㡬異恩儻得返塟<lb/>
逮今五年矣懼終無以盡人子之責忍死卜以今年某<lb/>
月日權厝平凉尚相依以居相守以俟先生吾父執也<lb/>
所以志變故者不可無辭以刻敢以是累先生於戲吾<lb/>
忍誌吾徳常也耶顧義不克辭廼序而銘之徳常諱恒<lb/>
松江華亭之吕氏徳常其字也曾大父某大父某父良<lb/>
<pb n="KR4e0058_WYG_004-25a"/>
弼號來徳翁世饒貲翁生長承平思襮忠琢樸用詩禮<lb/>
自賢於是築舎舘招致儒先生日夜課子弟集賔客為<lb/>
文墨事而徳常以長子綜家務剞劂曲隱彌補罅漏不<lb/>
少貽親憂以故翁得自佚於老以償其本志一時勝人<lb/>
韻士莫不蔓然與之交門不停謁堂無曠筵至今浙水<lb/>
西言善富能好禮者推吕翁則以徳常為之子也方是<lb/>
時予以弱齡拜翁於賓階翁能折行軰與為禮徳常固<lb/>
弗良行然所以先後佽相者甚恭既辱假舘從會稽楊<lb/>
<pb n="KR4e0058_WYG_004-25b"/>
亷夫先生游實與其季連業今遷慶陽曰恂字徳厚者<lb/>
也後十餘年翁殁徳常伯季所為述父事者益力洪武<lb/>
己酉御史首隱糧事連吕氏没其産徙其孥陜西蒼黄<lb/>
流離困踣道路孫男六相踵以斃既而妻死白下母亡<lb/>
山陽徳常至長安遂以毁卒烏乎悲夫俛仰事契于今<lb/>
二紀猶一日也而變故之來若是其劇何哉徳常年若<lb/>
干卒之日為庚戌之嵗五月十又一日二子長曰充謫<lb/>
延安次即復也女二人長適邵先卒次適謝權厝之地<lb/>
<pb n="KR4e0058_WYG_004-26a"/>
在平凉某原銘曰彼保夀慶而令此遭命噫<lb/>
　　澄江盛先生壙志銘<lb/>
先生姓盛氏諱徳瑞字祥父江陰人少孤鞠于祖母稍<lb/>
長俾受學鄉先生陸子方氏逾冠徙居崑山以周易教<lb/>
授閭里至正中聘先生入學宫為訓導在事七年教詔<lb/>
之績紀于學徒既乃遯伏田野游心𤣥微與時消息著<lb/>
易辯疑五卷洪武四年辛亥嵗閏三月三日以寒疾卒<lb/>
塟于常熟南沙鄉之原春秋六十又八子二人男曰有<lb/>
<pb n="KR4e0058_WYG_004-26b"/>
天女嫁王復銘其壙曰海虞之東南沙之南是為盛先<lb/>
生之幽宫其蔵之深其封之崇尚慰其學徒之心<lb/>
　　大眀故處士瞿君墓誌銘<lb/>
吾里有二瞿先生儒雅風流表帥一時雖其出處不同<lb/>
而孝友無間風致一節先生諱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字睿夫歴仕郡縣教<lb/>
官屢辟藩府卒塟某地自有誌君其季也諱信字實夫<lb/>
生嗜學善持論平居整暇無卒聲辟貌朝夕食必男女<lb/>
異席巾帽非不寢不去書冊筆牘恒在手喜臨法書曽<lb/>
<pb n="KR4e0058_WYG_004-27a"/>
倣徐鉉體寫論孟子楷正精麗藏於家睿夫出四方君<lb/>
事父母當其意其養雖貧父母驩焉嘗有台冦君負母<lb/>
辟地青龍海上母安焉君遂改築其處題其堂曰閒野<lb/>
雖居隱約客來恒滿坐終日語未始招人過故士多親<lb/>
君睿夫卒孤兒女數人君喣字之甚至其㛰嫁己子如<lb/>
也張志道老儒寒甚君遇之戚然盡解所衣衣衣之他<lb/>
急義類此至正中南臺御史李烈舉君孝亷不應其子<lb/>
度舉茂才授池州學正亦不使赴也洪武元年十月君<lb/>
<pb n="KR4e0058_WYG_004-27b"/>
來故里視劉氏女得疾暴卒其月十五日也曾大父熹<lb/>
大父鎮世居蘓之嘉定父晟始居崑山通星厯學任教<lb/>
授其州母呉氏妻金氏子四人男曰度好學有文采今<lb/>
知臨洮府金縣事次曰庠女曰淑寜嫁某淑貞嫁某蚤<lb/>
寡孫四人男曰翕如純如女曰婉娩始君之卒也有兵<lb/>
戒還塟恵安鄉三里涇北其地下濕度謀改卜某縣某<lb/>
地將以某年月日遷厝君而請奎銘其壙奎少也辱君<lb/>
兄弟知厚而金縣又同門也雖不佞敢不酬君以所知<lb/>
<pb n="KR4e0058_WYG_004-28a"/>
者乎故嘗為之語曰簡而裁白而優節不亢於狷介情<lb/>
不爽於孝友王君公陳季方馬少游其一流人也是為<lb/>
銘洪武七年正月十三日咸陽教諭殷奎譔<lb/>
　　故將仕佐郎西安府咸陽縣主簿趙君墓誌銘<lb/>
君諱璟字徳瑩一字文英福州懐安人也幼警敏習舉<lb/>
子業明尚書大義洪武辛亥以儒士敦遣赴京擢咸陽<lb/>
主簿御對賜衣一襲其年十月廿八日至官明年三月<lb/>
以軍興憂怖得寒疾狂惑不治遂以是月甲戌卒官春<lb/>
<pb n="KR4e0058_WYG_004-28b"/>
秋二十有四其大父父皆無恙君尚未娶幸以盛年遭<lb/>
時用儒得一官數千里外未及展布又不幸而客死悲<lb/>
夫塟以丁丑其地在縣城東北五里其具皆縣寮為之<lb/>
銘曰杜郵之西平陵之陽有膴者原是為閩人趙簿僑<lb/>
寓之蔵其固其寜其魂氣無不之也夫何必乎故鄉<lb/>
　　故處士何希顔墓誌銘<lb/>
處士諱仁字希顔姓何氏蘓州崑山人也曽祖某祖某<lb/>
父天佑世為儒天佑贅同縣潘氏因業醫外科名其藝<lb/>
<pb n="KR4e0058_WYG_004-29a"/>
處士幼承家業淬厲不怠兼為内學取古書若難經素<lb/>
問之類熟讀研思以進其技有衆人所不及者見人有<lb/>
惡疾即慨然思拯之鄉人由處士而全者皆是也然處<lb/>
士未始自以為功亦未始責人報也嘗自誦曰為醫者<lb/>
當半積陰功半養生可也故人皆愛重之處士為人篤<lb/>
實易直善養親能取友平居喜讀史書畫竹石以自適<lb/>
澹然無它好洪武五年四月十六日訟有連處士逮繫<lb/>
京獄既讞知非辜處士亦且疾釋徽纆居之外居無何<lb/>
<pb n="KR4e0058_WYG_004-29b"/>
病轉劇遂以是年十月九日死逆旅年三十有九宗人<lb/>
宗之洎高泰亨為瘞其柩聚寳山側訃至天佑以其骨<lb/>
歸葬馬鞍山陰眀年二月十日也娶沈氏生男二長曰<lb/>
增次殀女四人長某適莊凱次皆幼未行將塟増泣曰<lb/>
增天地一罪人也生不能致孝没不能盡禮痛哉願書<lb/>
其槩以示乆逺辭不獲故書之以納其壙云銘曰生之<lb/>
脩曷死之非郵既不爾郵死爾何求<lb/>
　　故善人余景眀墓文<lb/>
<pb n="KR4e0058_WYG_004-30a"/>
蘓於浙水西為地尤下溼人死不皆得高原廣壟以塟<lb/>
則相為火柩以胔沈江流或薶之㶳人習見以為當然<lb/>
曾莫之知非也異時吾先子䘮吾祖嘗援禮以行之而<lb/>
誚者交至今俗又益媮視棄禮義如土苴非夫篤信之<lb/>
士曷能自㧞哉比吾歸自關西則聞余員氏有親䘮能<lb/>
買山塟吾曰嗟乎是加於人一等矣已而員來請予為<lb/>
石表刻辭予既喜其事遂不辭而述之按員之言曰員<lb/>
先世處縣之東鄉我大父諱某躬耕茜水之上蓄徳而<lb/>
<pb n="KR4e0058_WYG_004-30b"/>
不衒我父諱某字景眀業估事為人長厚嘗行貨他州<lb/>
同邸商或失貨妄擬我父我父獨亷知某竊者秘不自<lb/>
眀曰彼窶人其婦今免身覺無賴必且為婦禍吾橐中<lb/>
幸有貲即出以償仍敇員勿敢泄盖其他行多類此我<lb/>
母朱常熟人也自其盛年事我父即佐以儉勤我父以<lb/>
商恒他出母獨留經紀家事且嚴教員員今幸得聞教<lb/>
搢紳先生母之力也今年春刑部不以員不肖辟為史<lb/>
符州縣遣致甚亟當上道二親以至愛為員慟哭㡬絶<lb/>
<pb n="KR4e0058_WYG_004-31a"/>
當是時竊念親年尚未老既迫命不獲養志田里儻得<lb/>
斗升祿為菽水奉烏乎曾未數月敦謂二親乃遽相踵<lb/>
下世乎痛哉痛哉員不孝逺去左右以遺親憂祿養弗<lb/>
遂竟抱終天之恨罪復何言惟是送死之具所以表襮<lb/>
其幽煇以慰吾親於地下者不敢自菲薄先生幸哀員<lb/>
敢忍死以請又曰始員父病亟時員在京邑䘮者殆用<lb/>
火員之友有某某徐文友者援制令為員沮衆議殯其<lb/>
䘮且亟赴員烏乎我二親得免於水火繄二友是賴尚<lb/>
<pb n="KR4e0058_WYG_004-31b"/>
併著之嗟乎予盖習知員居里舎能飭身以致孝不幸<lb/>
有大故又能以禮卒事是其母之能教固不可誣然君<lb/>
子以為豈獨其母哉亦其父祖之所蓄積者宜有後員<lb/>
方以才諝為世用余氏且必顯不當使無考也矧員塟<lb/>
親又以禮二友者有古道不表之無以厲俗故為論次<lb/>
如此員父年五十有八卒以五月十有八日母年五十<lb/>
有四卒後父卒四日塟以六月廿又七日墓在縣北郭<lb/>
馬鞍山之南岡今年為甲寅之嵗大眀洪武七年吾縣<lb/>
<pb n="KR4e0058_WYG_004-32a"/>
則蘓之崑山也是年十二月一日<lb/>
　　朱曄妻趙氏墓誌銘<hi>代作</hi>
亡妻趙氏名貞其先自開封徙家蘓州崑山宋仁宗英<lb/>
宗朝參知政事太師康靖公十一世孫也曾祖長卿承<lb/>
信郎祖俊孫父景星𤣥學提舉母王氏𤣥學初娶劉又<lb/>
娶王皆無一丈夫子獨有孺人愛之甚為之擇對以與<lb/>
同縣朱曄相我内事夙夜憂勤既而有子有婦且畢婚<lb/>
嫁而疾疢嬰之矣烏乎結髪相好偕老是期如何不淑<lb/>
<pb n="KR4e0058_WYG_004-32b"/>
竟殞厥生痛哉痛哉子男二長曰緝以後外王父先卒<lb/>
次曰晟女二長殀次壻馬㢲孺人素孝敬其奉宗事唯<lb/>
謹善養親能於其族䣊卑下有過立禁止之未始以姑<lb/>
息為慈也以嵗癸丑十一月廿日卒距其生之年天厯<lb/>
乙巳得年四十有五塟于縣治東九里婁江之陰孔巷<lb/>
之里實龍集乙卯大眀洪武八年之二月廿四日也銘<lb/>
曰薶之玉婁水曲固以寜貞哉卜<lb/>
　　大眀故承事郎同知開封府睢州事盧府君墓誌<lb/>
<pb n="KR4e0058_WYG_004-33a"/>
　　銘<lb/>
府君諱熈字公暨年三十有九以同知睢州事卒官返<lb/>
葬蘓之長洲武丘鄉先壟其兄公武属友人殷奎為銘<lb/>
奎外家與盧氏有連奎又少受學於其父夷孝先生實<lb/>
與公武昆季同業羣居出遊未始不與俱也銘其獨得<lb/>
辭乎廼洪武四年詔起丘園之士分軄中外公暨遂以<lb/>
一命為州上佐時中原兵革甫定死傷流離遺民無㡬<lb/>
嵗復薦飢公暨到官謂宜壹意休息則賛其守煦嫗撫<lb/>
<pb n="KR4e0058_WYG_004-33b"/>
摩勞來安集唯恐不逮不敢輕以民力立事幸功也眀<lb/>
年公暨行守事商侍御史暠御命搜討舊軍所至陵轢<lb/>
藩府鞭笞長吏悉籍見民為兵睢數近千人檄州拘送<lb/>
於是公暨召民使自實得嘗𨽻尺籍數十人卑之侍御<lb/>
怒甚械繫曹吏必盡得乃已不然且以沮格上奏同僚<lb/>
懼議發民如所指公暨曰吾守民吏也民散吾誰與處<lb/>
即自詣侍御奮曰州已無籍軍今民且散走獨有同知<lb/>
請以充役侍御怒斥之堅立不為動彼卒無以奪民賴<lb/>
<pb n="KR4e0058_WYG_004-34a"/>
以安公暨平居恂然貌不自持其當官有守乃如此其<lb/>
遇吏民推誠汎愛不喜任箠楚務養其亷恥故吏民皆<lb/>
化其徳不忍有所累信其守不敢干以私六年授承事<lb/>
郎七年六月公暨受事郡府得下利疾告歸州宅渉月<lb/>
良已倐有疽附骨潰于腰下知府王公博知州董公俊<lb/>
屢迎醫不克療吏民相率禱于神眀者累日竟以其年<lb/>
秋九月一日不起烏乎悲夫公暨為人雅飭信厚博渉<lb/>
經史尤善小學筆札清麗居官少暇讀書不輟一室蕭<lb/>
<pb n="KR4e0058_WYG_004-34b"/>
然衣無新製料錢祿米以奉過客周急難未嘗使有餘<lb/>
及其卒也無一金之蔵棺歛殯奠皆董公為之具發引<lb/>
之日吏民哭輓者數百人道被大雨無一人少郤雖田<lb/>
父野老咸為服一月語之未有不流涕者烏乎庶㡬古<lb/>
之遺愛者矣昔予徃關西道過睢公武有詩寄弟有虀<lb/>
鹽清夢鐡石古心之辭公暨寘諸座右其後有從東來<lb/>
者多能言公暨守官清謹有民譽及聞其摉軍事能以<lb/>
養奮不畏彊禦每引以自壯今年得告還東擬過睢相<lb/>
<pb n="KR4e0058_WYG_004-35a"/>
與勞苦行至渑池乃聞其凶耗哭之於郵亭及過汳傍<lb/>
邑又聞睢民悲哀行䘮如此即抵其州境遂為詩以哭<lb/>
吏民亦來㑹哭是時公暨之䘮已南還矣廼今遂哭其<lb/>
几筵而銘其墓可悲也夫可悲也夫盧姓出范陽公暨<lb/>
先世由隆興武寜來呉中曾祖鑑宋平江府待補進士<lb/>
大父有常始占名數崑山故今為蘇州崑山人考諱觀<lb/>
博學通五經所謂夷孝先生者也公暨妻同縣張氏子<lb/>
男二人長充<graphic n="KR1846" url="https://raw.githubusercontent.com/kanripo/KR-Gaiji/master/images/KR1846.png" mimeType="image/png"/>次曰暘孫先一月卒女一人秀奴是嵗<lb/>
<pb n="KR4e0058_WYG_004-35b"/>
甲寅十有一月壬戌朔則其塟之日也銘曰有懿盧宗<lb/>
孝友素風累徳無位廼今始仕昆弟渠渠競爽誰如彪<lb/>
然甚文江南二徐伯仕而止仲以徴起試佐襄邑儒效<lb/>
卓爾其試㡬何其愛則多刻銘孔彰尚尉幽堂<lb/>
　　亡弟殷孝延壙銘<lb/>
婁為里殷為氏亢為名孝延字生距死纔廿禩呉元年嵗<lb/>
丁未月壬寅日乙巳從先人塟于是前髙岡後流水寜<lb/>
爾居千載始噫<lb/>
<pb n="KR4e0058_WYG_004-36a"/>
　　崑山殷璧妻曹氏墓誌銘<lb/>
曹氏世居呉縣之包山其後徙崑山東倉累世以善人<lb/>
稱至諱昌行尤卓廼獨早没其孤女適人又不得年天<lb/>
之報於人何如也昌字子美娶魯氏其孤女名少寜六<lb/>
嵗䘮父八嵗而母士其大父母念之属昌弟英夫婦養<lb/>
視及笄以嫁同縣殷璧殷與曹有㜕知其女之能於叔<lb/>
父母則能於舅姑無疑也初璧之仲父無子璧父以璧<lb/>
為之後及孺人之來兩堂舅姑皆無恙事之舉得其歡<lb/>
<pb n="KR4e0058_WYG_004-36b"/>
心人尤以為難也不幸以疾卒于洪武己酉十二月廿<lb/>
有八日距其生之嵗元至元丁丑二月十六日得年僅<lb/>
三十有三其所出男女六人男曰陽生曰夷行女曰瑜<lb/>
曰琡曰瑾曰璛璧以眀年正月一日塟其骨于呉岡門<lb/>
殷氏先塋之側其大父名顯璧字孝連銘曰兒啼母夫<lb/>
泣妻姑號婦烏乎天乎知此否<lb/>
　　殷母壙銘<lb/>
母諱真姓邢氏平江嘉定人考曰益妣曰張生廿年歸<lb/>
<pb n="KR4e0058_WYG_004-37a"/>
殷氏是為故處士子諲字徳甫之室人貞孝慈眀克配<lb/>
君子春秋七十有八後其夫二年而卒卒之十有五日<lb/>
穿其夫之封以塟實至正十七年四月乙巳朔廿九日<lb/>
癸酉也哀子庠誠信卒事有足稱焉其辭曰婁之東城<lb/>
信義鄉殷父母邢同穴藏閱千斯齡樂未央<lb/>
　<lb/>
　<lb/>
　<lb/>
<pb n="KR4e0058_WYG_004-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　强齋集巻四<lb/>
</p>
<p>
</p>
  </div>
</body>
</text>
</TEI>
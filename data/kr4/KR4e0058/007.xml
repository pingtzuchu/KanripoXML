<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>强齋集巻七</head> <lb/>
    <p>
<pb n="KR4e0058_WYG_007-1a"/>
欽定四庫全書<lb/>
　强齋集巻七<lb/>
　　　　　　　　　　　　　明　殷奎　撰<lb/>
　詩<lb/>
　　初之咸陽别二弟<lb/>
地逺知難别官閒識異恩桑榆身未老松柏操終存親<lb/>
養情彌切兒婚禮欲論政須煩二弟成此好家門<lb/>
　　留别鄉中諸故舊<lb/>
<pb n="KR4e0058_WYG_007-1b"/>
天官謬選到非才相府陳情許放回豈意冷員叨忝去<lb/>
却從新例調遷來親庭七十年方近客路三千里向開<lb/>
遙想故人能念我題詩留别重裴徊<lb/>
　　前赴京邑五妻弟送予蘇臺今往咸陽季氏又送<lb/>
　　至楓橋臨别作惡情溢乎詞<lb/>
異縣遙相送頻煩内弟來路從寒寺去身逐夜航開飲<lb/>
泣難為語垂頭忍復迴自多甥舅好應得撫提孩<lb/>
　　諸生送别閶門<lb/>
<pb n="KR4e0058_WYG_007-2a"/>
衰栁閶門道丹楓逺浦橋淚容行路慘别恨幾時消羇<lb/>
旅情雖惡師生義自饒成才吾所望相見亦非遙<lb/>
　　九月廿三日江行回望鄉國不勝悲戀<lb/>
敢廢君臣義難忘子母恩驅馳勞豈憚定省禮須存誰<lb/>
附崇儒選才同謫宦論轉蓬江海迥洒淚望吳門<lb/>
　　寄示騊駼<hi>先生子字牧夫</hi>
自期吾有後頗恨汝非才志學年方近成人責漸催童<lb/>
心當棄去書種要留來凖擬翁歸日情懷向爾開<lb/>
<pb n="KR4e0058_WYG_007-2b"/>
　　寄孟學潛夫二助教<lb/>
星散憐交契蓬飄愧宦遊斯文千載事吾黨幾人謀稷<lb/>
下師傳盛河南學術優古風端可復流俗政須羞莫謂<lb/>
無知已何須謾責頭平生期望在極目注吾婁<lb/>
　　十月朔旦舟發髙郵望拜先壟六言<lb/>
逺去先人墳墓澷從薄宦江湖諸弟今朝拜掃傷心獨<lb/>
望長途<lb/>
　　夢尚之彦强來問病源所在隨以數語答之及覺<lb/>
<pb n="KR4e0058_WYG_007-3a"/>
　　忘記其辭因成一詩徧寄崑山學諸生且因自警<lb/>
　　云爾<lb/>
二子從容問病源病源今日為渠論所難謝子除矜字<lb/>
莫易温公戒妄言廣大根基須與立偏私情好不教存<lb/>
一朝大寐悠然醒始悟留心在勿諼<lb/>
　　十月二日寳應舟中夜夢先君手賜一狐裘仰視<lb/>
　　慈顔似憐其逺行者夢回傷感悲不自勝<lb/>
故園歸夢夜初寒恍若平生語笑驩膝下狐裘親手賜<lb/>
<pb n="KR4e0058_WYG_007-3b"/>
似憐風雪上長安<lb/>
　　十月七日入夜北風大作連兩日夜方止<lb/>
黑風怒捲長淮急白浪掀空如壁立天綱欲解日月搖<lb/>
地軸愁翻山岳泣大鰌失穴無處藏小龍跳淵不敢蟄<lb/>
長艘巨筏縱復横走碇摧檣危以岌此時坐我運甓船<lb/>
胃倒膓翻幾絶粒戽水聞聲悸未平踏冰失足嗟何及<lb/>
吾聞君子不乘危遺體葆藏逾什襲奎兮汝獨非人子<lb/>
忍使身從魚濈濈屈指初終三日交痛定思之乆嗚唈<lb/>
<pb n="KR4e0058_WYG_007-4a"/>
作詩為戒示兒曹十月九日山陽邑<lb/>
　　過霸王城<lb/>
淮山萬疊暮雲平淮水千年咽恨聲落日舟人重指㸃<lb/>
前頭便是霸王城<lb/>
　　夕次泗州<lb/>
泗水寒流淺吳船夜進徐四方行役始千里去家餘晩<lb/>
飯憐紅稻新錢買白魚未知風景異沙月野躊躇<lb/>
　　僕與進成簿吕公别七八年矣今兹西行道出鍾<lb/>
<pb n="KR4e0058_WYG_007-4b"/>
　　離進成適佐是邑相見城南澗阿為予驚喜買酒<lb/>
　　相勞苦同榻澗西土室中夜興感惜予逺去故意<lb/>
　　甚長口占一首以冩鄙懷<lb/>
不見故人今十年異鄉相遇重堪憐山瓢夜滴梅花雪<lb/>
土屋寒銷榾柮烟作惡中年為此别交情今日幾人全<lb/>
多君髙誼頻興感回首明朝定惘然<lb/>
　　十月廿五日古城對雪有懷吕簿<lb/>
東屯飛雪裏倦客自愁顔門為袁生掩船從剡曲閒到<lb/>
<pb n="KR4e0058_WYG_007-5a"/>
闗何日是行路此時艱癡坐茅簷底孤吟對獨山<hi>時呂在獨山</hi>
　　臨濠嚴守按行東屯有唱酬之什惜未之見漫成<lb/>
　　一首兼簡吕簿<lb/>
鍾離縣裏古城屯星散田廬帶郭繁雞狗相聞淮浦逈<lb/>
牛羊歸牧楚山昏土風千里吳音在户籍諸陵漢制存<lb/>
太守行春僚屬從劭農詩句許誰論<lb/>
　　黄仲真先生寄示對雪佳篇用僕前與吕簿詩韻<lb/>
　　伏讀感愧仍次故韻奉呈<lb/>
<pb n="KR4e0058_WYG_007-5b"/>
擬絮嘲鹽憶少年客邉對景轉堪憐飛花上苑春爭瑞<lb/>
浮玉藍田暖失烟耕學老農占嵗稔吟成禁體詫才賢<lb/>
黄州喜報歸期近絳帳燈紅錦陣然<lb/>
　　小山藂桂為梁伯益賦<lb/>
梁叜遯世士偶然出中林暫作淮南客長有滄洲心朝<lb/>
歌紫芝曲夜弄瑤芳琴移石對藂桂結廬寄幽尋振衣<lb/>
襲古香倚杖息清隂春將麋鹿友秋與猿猱吟真游悟<lb/>
至理雲卧散沖襟八公呼不起王孫無歸音皎皎空谷<lb/>
<pb n="KR4e0058_WYG_007-6a"/>
駒縹縹丹穴禽題詩反招隠悵望碧山岑<lb/>
　　題夏士文夢槐軒<lb/>
槐根睡起巳千齡又見兹軒一夢醒深宫落葉秋滿地<lb/>
誰家喬木隂當庭逺遊寥廓觀變幻昏醉乾坤養性靈<lb/>
我欲與君為寱語請君暫向夢中聴<lb/>
　　題吕進成屋舟<lb/>
宦遊南北總浮家篷屋依然對白沙不繫汎如遊物表<lb/>
無倪便若在天涯誰人解蹋凌風舸何處重尋貫月槎<lb/>
<pb n="KR4e0058_WYG_007-6b"/>
未必終朝横野渡巨川一濟政非賖<lb/>
　　僕客中主吕簿所因得遍交府縣諸公今日小至<lb/>
　　辱徳和使君招飲館舍而𤣥鳯丞公又有夜筵之<lb/>
　　卜客邉懷感作此贈之<lb/>
交遊嵗晩遍江湖骨肉斯文信不誣一郡官曹同妙選<lb/>
百年文運啟昌符山梅雪後衝寒發春酒沙頭滿眼沽<lb/>
節物又驚逢小至離懷禁得上長途<lb/>
　　早行<lb/>
<pb n="KR4e0058_WYG_007-7a"/>
蓐食中夜起逐伴行卅里始發霸城亭既逾瓦井邸風<lb/>
勁口益噤路暗步屢擬四野閴無人孤鴻呌不止豈無<lb/>
村與落空垣没荆杞向前更兩舍當到宿州市假寐候<lb/>
明發形役吾能己<lb/>
　　隨堤行<lb/>
君不見鎬池水枯魚欲鮑嵗嵗驅民築馳道又不見雷<lb/>
塘塘上吳公臺引水直從西苑來西苑區區樂不足詔<lb/>
巡淮海觀風俗千騎秦娥清夜遊院院承恩纔十六不如<lb/>
<pb n="KR4e0058_WYG_007-7b"/>
離宫别館四十餘水殿龍樓恣所如舞態亂翻波影裏<lb/>
畫眉争鬭栁舒初十年夢覺江都好樂極悲來何太蚤<lb/>
玉樹仍歌建業宫錦帆不返長安道壞堤枯木鎖寒烟<lb/>
陵谷經今幾變遷落日人行河底路不堪指㸃重回顧<lb/>
　　夜泊大林鋪槖中食物數種不知何人持去<lb/>
月館子之晦風林客正疲窺煩君子處憎忝主人時謾<lb/>
藏嗟何及均分浼己卑丁寧羣鼠輩莫使彦方知<lb/>
　　蹋雪入汳城簡丘克莊郎中<lb/>
<pb n="KR4e0058_WYG_007-8a"/>
花雪飛宵春可憐大梁城外客愁邉蹋穿東郭先生履<lb/>
嚥得西京節士氊色映玉蛆浮翠斚光翻縞鶴舞瓊筵<lb/>
省垣東閣清如許只欠梅花發興妍<lb/>
　　鄭州城外望密縣諸山作<lb/>
鄭州西南數峯青出門見之車為停濠梁至此千餘里<lb/>
醉眼今朝方始醒<lb/>
　　虎牢闗<lb/>
虎牢天下險阸塞矜創見古今託形勢南北重喉咽懸<lb/>
<pb n="KR4e0058_WYG_007-8b"/>
崖削千仞隻輪通一線何物狡獪兒平地産怪變能令<lb/>
晉楚争解使劉項戰至今汜水波嗚咽猶含怨我來千<lb/>
載下駐足一弔唁何當剷巖㟧夷岨就平衍銷兵鑄耕<lb/>
鋤寸寸人得畋四海垣不虞姦雄爾奚擅<lb/>
　　洛陽城外望龍門作<lb/>
行至洛城下豁然見龍門連山亘千里闢當南崖根神<lb/>
功發𤣥造面勢駕厚坤昔賢兹闡道光爛搏桑暾因之<lb/>
景益勝後天鎮長存晴川一悵望畢志誓窮源<lb/>
<pb n="KR4e0058_WYG_007-9a"/>
　　澠池道中<lb/>
殘臘行就盡短景仍自急蚤行澠池道雪霰方交集枯<lb/>
腸冷欲冰野店乆始及抱薪事晨炊糲米不暇淅遲晴<lb/>
復登途敢自愛足力黑風西北來山石動嶪岌噴薄兩<lb/>
厓間怒鬨萬夫敵沙塵委眼鼻口噤不得吸日車吹欲<lb/>
墮正晝寒無色前歴千秋亭薄暮抵縣邑地主餽牛臠<lb/>
館人秣馬疋炕暖筋骨融坐定神魄息緬思天壤内羣<lb/>
動各有適胡為獨此來辛苦為形役先人遺體在保䕶<lb/>
<pb n="KR4e0058_WYG_007-9b"/>
敢失職終當返田廬母子相怡懌<lb/>
　　闗外紀行四十韻<lb/>
一下東吳船乆留中立縣故人致慇懃行役成遷延忽<lb/>
驚月破臈況喜雪見晛遊壯乏厚裝期愆畏多譴僶俛<lb/>
渡長淮迤邐違近甸雲來芒碭青樹帶隋堤茜睢水覔<lb/>
忠魂梁園弔文彦飲馬石磵冰射兔沙田霰嶔巖陵交<lb/>
崤蒗蕩渠餞汳虎牢鄭險失龍門禹功奠太行西北來<lb/>
少室東南見幽尋互明滅竒觀争繞旋縁河劇凌兢仰<lb/>
<pb n="KR4e0058_WYG_007-10a"/>
闗増畏愞竅一渾沌鑿塲百髑髏戰形勢啟輿圖蹤跡<lb/>
徵史傳翻思所跋涉撫己猶掉顫垢面色黴黎皸手膚<lb/>
巻臠足繭黤疊胼須冰白張片露食覘虛鍋風衣結㫁<lb/>
線膩衾烘虱蟣血丳貰獐<graphic n="KR1807" url="https://raw.githubusercontent.com/kanripo/KR-Gaiji/master/images/KR1807.png" mimeType="image/png"/>夜户伐棘遮寒氊抱蒿薦<lb/>
浴坎慙傖裎卧炕哂蠻僢涉患情靡驩懷安意徒戀親<lb/>
知為留連伴侣相挽牽歴歴堠迎涂亭亭郵帶傳蹭蹬<lb/>
苦阸塞軒豁慊平衍亟心或先敺澀步仍後殿噤口吹<lb/>
棄灰困身踞停轉勞矜南士乍饑阻西值荐敢謂生不<lb/>
<pb n="KR4e0058_WYG_007-10b"/>
辰所嗟命非戩嗚呼穹壤大局蹐塵埃賤兒嬉忘歸榮<lb/>
親省借夢便䇿竹當僕僮枕書儕屬眷胡為支離公何<lb/>
等文學掾不餕羣馬芻希餐孤鳯楝利器匪青萍良材<lb/>
虛赤箭區區徒自珍落落竟誰唁題詩哦暗燈把筆呵<lb/>
凍硯紀行己稠疊摭實聊貫穿傳觀代戲劇歸用詫聞<lb/>
見<lb/>
　　入闗<lb/>
秦闗己入重行行道逺塵深兩恨并足倦毎因佳境健<lb/>
<pb n="KR4e0058_WYG_007-11a"/>
眼昏偏傍古碑明拾遺徒步歸何日莊舄孤吟嘆此生<lb/>
何毋故園頭雪白倚門朝暮若為情<lb/>
　　望華山作<lb/>
泰華三峯秀可知官橋駐馬己多時削成平地五千仞<lb/>
壯觀西州第一竒雪壓天池龍卧穏雲深仙掌鶴歸遲<lb/>
先天舊學無從問幾度躊躇劇望思<lb/>
　　驪山懷古<lb/>
繡嶺岧嶤十九盤翠華當日駐層巒慣聴羯鼔花前鹿<lb/>
<pb n="KR4e0058_WYG_007-11b"/>
争舞霓裳月裏鸞函谷東開無復夜雪山西顧不勝寒<lb/>
可憐一派湯泉在國恥千年洗未乾<lb/>
　　除夕<lb/>
一身漂泊路三千長樂坡前逆旅邉寒榻愁眠殘雪夜<lb/>
不知明日是新年<lb/>
　　咸陽官舍述懷<lb/>
兵後咸陽也可憐饑民延喘待豐年一城瓦礫黄塵裏<lb/>
萬井蒿萊白日前就養路遙慙祿薄從遊地僻失英賢<lb/>
<pb n="KR4e0058_WYG_007-12a"/>
情知自古儒官冷未似吾官冷最偏<lb/>
　　春草<lb/>
東風到咸陽吹起原上草偶然出門去迷却平陵道此<lb/>
處㫁人腸得似江南好<lb/>
嘆息復嘆息打蒿充夕食春風自東來野草回生色東<lb/>
風能生草不能生餓殍<lb/>
　　述懷<lb/>
役役感大化倐忽變冬春萬物各吐氣區萌亦求伸如<lb/>
<pb n="KR4e0058_WYG_007-12b"/>
何獨睽隔置身埃與塵春秋曠宗職將母苦無因登<lb/>
山目力短淚洒南飛雲宿昔夢顔色教戒語諄諄堂隂<lb/>
樹諼在歸省果何辰<lb/>
　　孤鴻篇<lb/>
孤鴻萬里身飛來到何處渭水沙寒野草枯不敢栖他<lb/>
上林樹上林樹裏玉為巢太液波光刷羽毛翠鳥不知<lb/>
生處樂一心貪戀此遊遨銜粉蹋花殊未己金丸珠網<lb/>
忽相遭忽相遭無處避巢傾卵覆身首分死骨縱横中<lb/>
<pb n="KR4e0058_WYG_007-13a"/>
野棄寒沙枯草人不過孤鴻此處方婆娑不恨少稻粱所<lb/>
喜無網羅孤鴻孤鴻奈爾何孤鴻孤鴻奈爾何<lb/>
　　陪祀長陵作<lb/>
黄蒿生野飈渭水正嗚咽下馬漢家陵落日照殘闕佳<lb/>
氣忽己無隆凖何代絶雄劒飛上天炎靈頓銷歇當年<lb/>
一抔土經今幾開掘便房不復閉殮玉亦巳竭踞獸徒<lb/>
狰獰衛士空森列淚眼滴骨枯碧漬苔痕血烏乎千載<lb/>
下誰者興悲怛聖澤渥泉壤崇祀追前烈曠古信有光壯<lb/>
<pb n="KR4e0058_WYG_007-13b"/>
業遙相埒回睇楚天雲飛揚向空濶<lb/>
　　咸陽原次王景徽憲僉韻<lb/>
秦山不改色渭水日夜東昔人矜迭王陳迹併成空五<lb/>
陵幾樹碧一炬三月紅觀風弭玉節孤詠睇南鴻<lb/>
　　茂陵<lb/>
欲修封禪覔蓬萊武節巡邊萬里回祠竈有方能却老<lb/>
茂陵還近習仙臺<lb/>
　　馬嵬坡<lb/>
<pb n="KR4e0058_WYG_007-14a"/>
馬嵬坡上草青青血染妖魂喚不醒嗔殺當年丞相宅<lb/>
美人不到水晶屏<lb/>
　　重賦一絶<lb/>
嬖女伏誅臨内閫賊臣留討付東宫馬嵬己定中興業<lb/>
靈武誰誇第一功<lb/>
　　殤真長<lb/>
苕英陵紫霄榮悴倐相襲杏乳剪霜刀落地不可拾娟<lb/>
娟芳嬰面秀色頳玉立生之既不易殤之何太急神理<lb/>
<pb n="KR4e0058_WYG_007-14b"/>
誰能詰物命孰使執搔首問青天天髙聽不及<lb/>
　　寒食<lb/>
咸陽官舍冷無烟翹首南雲思黯然淚眼遙憐諸弟在<lb/>
吳岡門北錢塘邉<lb/>
　　清明日喜雨<lb/>
闗陜連年苦旱灾春田如石墾難開十雨直教一雨足<lb/>
二月欲盡三月來菜甲充腸回餓莩麥苖滿眼發枯荄<lb/>
先生共喜夜不寐飽飯終年不用猜<lb/>
<pb n="KR4e0058_WYG_007-15a"/>
　　清明有懷公武<lb/>
忽見清明在客邉可堪形影自相憐憶尋芳草江南好<lb/>
謾惜餘花亂後妍孤夢月明歸夜夜多情春老恨年年<lb/>
夕陽玉子岡頭路知與誰人共醉眠<lb/>
　　漫成<lb/>
無榮無辱任踈頑未有平生此日閒月幌聴烏當北斗<lb/>
風簷捫虱對南山人情落落休分别身世悠悠謾往還<lb/>
問有未償何債在青鞋終華待躋攀<lb/>
<pb n="KR4e0058_WYG_007-15b"/>
　　送季公存主簿還褒城<lb/>
巴茶充貢入長安王事能忘道路難閣道馬鳴闗月冷<lb/>
站車駞困嶺雲寒償來官課嚢應澀打去碑文墨未乾<lb/>
明日擬將顔帖寄好分鹿脯到朝盤<lb/>
　　王憲僉餽餅餌<lb/>
繡斧分巡禮數寛憐才特地輟朝餐官厨餅餤紅綾様<lb/>
分入先生苜蓿盤<lb/>
　　懷公武<lb/>
<pb n="KR4e0058_WYG_007-16a"/>
快字豪吟在赫蹏一庭春草夢魂迷草堂憶得遙裝夜<lb/>
罷酒篝燈候曉雞<lb/>
　　海燕<lb/>
海燕朝始來巢我舊堂楣酸棗作春花還是去年枝微<lb/>
物亦有常人事乃不齊東風故園暮萬里愆歸期豈無<lb/>
弟與妹志養湏躬為親憂路共長況復音書遲安得如<lb/>
海燕飛去慰所思<lb/>
　　憶江南三首<lb/>
<pb n="KR4e0058_WYG_007-16b"/>
江南憶何處憶當先先憶吾家春水船有酒有花重慶<lb/>
日無風無雨太平年朝夕侍賓筵<hi>春水船乃先生家樓居名在婁東武陵橋下</hi>
江南憶其次憶何人正憶髙堂七十親膝下舞筵圍稚<lb/>
子花前茶㑹洽比鄰長奉笑顔春<lb/>
江南憶何事次當三弟妹妻孥共笑談舉酒涼秋持紫<lb/>
蟹張燈春夜擘黄柑寧不憶江南<lb/>
　　故園酴釄<lb/>
一架酴釄手自栽故園春老未曾開明年乞得身歸去<lb/>
<pb n="KR4e0058_WYG_007-17a"/>
滿為花神酹一杯<lb/>
　　紫荆樹<lb/>
紫荆親種北堂前春雨宜男色共鮮擬舉韋家為月㑹<lb/>
乞身歸去莫遲延<lb/>
　　飲酒<lb/>
薄薄市沽酒陶然得天真長安二三月亦復可憐春山<lb/>
鳥勸提壺山花能笑人朝來黑頭公暮歸黄土墳漢家<lb/>
舊陵闕無樹照斜曛雨荒西内殿草没上東門今日不<lb/>
<pb n="KR4e0058_WYG_007-17b"/>
强飲古人誰復存<lb/>
　　早起<lb/>
今日起來早開户見南山日出鳥相鳴雲㫁龍飛還欲<lb/>
往翠微處復畏暑路艱梳頭坐門畿聊且樂吾閒<lb/>
　　故園<lb/>
野雉將雛乳燕飛風光人意兩相違宜男草生春已老<lb/>
牽牛花開人未歸<lb/>
　　贈同官茅丞<lb/>
<pb n="KR4e0058_WYG_007-18a"/>
海門東畔是三沙絶域孤城去路賖紫蟹銀魚充頓頓<lb/>
紅椒金橘種家家地鄰員嶠仙人宅門繫河源使者槎<lb/>
枳棘元非栖鳯處故應歸思滿烟霞<lb/>
　　寄麟游危丞<lb/>
危公佐山縣頗躡傲吏蹤白眼對時俗岸幘詠孤松淮<lb/>
南無隠士壟上有耕農公事吾己了偃卧元非慵<lb/>
　　咸陽逄卜師顔照磨<lb/>
故人己别十年過衰鬢相逢半己皤共挽客衣憐道路<lb/>
<pb n="KR4e0058_WYG_007-18b"/>
又持使節傍闗河歸來西掖清光近坐對南山爽氣多<lb/>
庭下鳥啼人吏散紫薇花發柰君何<lb/>
　　次韻武功余主簿見贈<lb/>
作簿如君信可書妙年直節見亷隅邑人自此知從化<lb/>
天下于今正用儒逺荷到門題作鳯空慙授館食無魚<lb/>
萬里庭幃虛侍養幾時同此賦歸歟<lb/>
　　憶學堂前凌霄花<lb/>
開遍凌霄石上花先生猶自未歸家去年此日花開裏<lb/>
<pb n="KR4e0058_WYG_007-19a"/>
幾度慿闌到日斜<lb/>
　　送人從軍<lb/>
小隊擁霓旌從軍右北平輕身常逐北猛力慣擒生落<lb/>
日黄河動清秋太白横單于未欵塞勛業待君成<lb/>
　　平凉雹<lb/>
仲夏之日十又九平凉城下晡時後隂風吹雲變天色<lb/>
寒氣襲人噤人口湏臾腷膊聲滿地怪雹横飛大如斗<lb/>
摧車折木不可當人馬辟易逃林藪東門宿麥熟未摲<lb/>
<pb n="KR4e0058_WYG_007-19b"/>
美實離離遍田畆就根平削三十里一穗不存君信否<lb/>
道傍老父向人言此田官種非民有欲知種者是何人<lb/>
兩府指揮都督某烏乎天道豈夢夢警戒昭然事非偶<lb/>
厚藏多取物斯忌害盈福謙神所守君不見公儀休曾<lb/>
相東魯拔却園葵去織婦又不見霍將軍在漢武時匈<lb/>
奴未滅家何為<lb/>
　　寒蟬<lb/>
己分長依露葉秋嬾陪貂尾上人頭風前不敢髙嘶去<lb/>
<pb n="KR4e0058_WYG_007-20a"/>
怕被虛聲惹别愁<lb/>
　　野鶴<lb/>
野鶴長鳴老樹根呼來不上大夫軒羣雞啄食誰争去<lb/>
風滿秋林獨自騫<lb/>
　　陪吳令訪古長陵㽞宿蕭城僧舍<lb/>
青鞋訪古長城坂路僻草深人跡稀落日漢陵雙闕在<lb/>
閒雲蕭寺一僧歸覽觀幻境時時别㸃檢浮生念念非<lb/>
我亦此身無住著晚來禪榻暫相依<lb/>
<pb n="KR4e0058_WYG_007-20b"/>
　　夜雨<lb/>
一床夜雨梵王宫預送秋聲到客中孤夢曉來休喚醒<lb/>
要從渭北過江東<lb/>
　　宿渭城田舍<lb/>
陶然一室野人莊榻席當門石枕涼飲食更憐淳樸俗<lb/>
禮從宜處便隨鄉<lb/>
　　初度<lb/>
年年重六日是我始生朝自昔增悲感于今更寂寥盤<lb/>
<pb n="KR4e0058_WYG_007-21a"/>
䬸慙草具奠醊恨蓬飄望裏南雲白魂飛未易招<lb/>
　　見月<lb/>
舉頭見月使人憐自出門來十上弦阿姥此時堂下拜<lb/>
教兒無事歸來快<lb/>
　　張將軍廟<lb/>
咸陽縣中春寂寂官寺民居皆瓦礫巋然一殿渭河邉<lb/>
暮雨荒垣翳蓬荻人言此廟祀張侯作創年深失來歴<lb/>
但見舟人漁子事之謹常具盤餐致私覿七月二日慶<lb/>
<pb n="KR4e0058_WYG_007-21b"/>
生朝十隊水嬉飛畫鷁露臺百戲競娛神變幻魚龍走<lb/>
巫覡口稱將軍主吾渡渡口流傳多偉績盲風怪雨白<lb/>
浪翻過客乞靈無没溺況聞生時在當陽據水横矛氣<lb/>
如霓曹家水步八十萬瞑目一呼無敢擊生前英烈死<lb/>
為神廟祀夤縁豈其的吾儕小人無識知知有隂靈係<lb/>
休戚只今香火甚蕭條風雨前時破堂壁貎像摧頽府<lb/>
藏空旌旄散落門庭閴何當一日還舊觀好妥神棲薦<lb/>
清滌小人託命在風波衣食生來此中喫縣官倘有修<lb/>
<pb n="KR4e0058_WYG_007-22a"/>
葺意願効區區答涓滴我聴此語為躊躇祀典民情兩<lb/>
相䦧將軍自是熊虎將猛力雄姿萬人敵長刀不斫嚴<lb/>
顔頭國士之風何儻俶功存漢鼎三國分義却秦兵千<lb/>
載激荒城野殿何足多不慰吾民乆驚惕我來伏謁豈<lb/>
有他前史遺忠自相覔作詩薦憤代牢羞投卷中流同<lb/>
弔汨<lb/>
　　不寐<lb/>
中夜不成寐起來看明月候蟲吟一聲愁腸幾回折愁<lb/>
<pb n="KR4e0058_WYG_007-22b"/>
腸折還續宛轉如環玦出户野躊躇商飈倐己發商飈<lb/>
來何許吹我頭上髪莫吹淚入河添之作嗚咽<lb/>
　　弔陳夀夫<lb/>
去年此日崑山縣射圃亭中開小宴夀夫送我上南京<lb/>
把酒題詩苦相勸酒酌碧筒對花飲詩題素壁成吾䜟<lb/>
誰知歳月才一周兩人生死不相侔我行萬里生如寄<lb/>
君得一官死如戱人生變故不可常灑我風前幾行淚<lb/>
北固山在何處西風落日大江秋詩酒明朝吊君去<lb/>
<pb n="KR4e0058_WYG_007-23a"/>
　　南山三絶句<lb/>
南山突兀塞吾齋啗飯看山似食鮭山自有心來近我<lb/>
何人裹韈又穿鞋<lb/>
南山萬疊為吾開一日支頤看幾回最是夕陽時好看<lb/>
幾人閒處解看來<lb/>
看罷南山看北山北山竒峭奪天慳有時走上髙原去<lb/>
秀色娛人忘却還<lb/>
　　與吳宗徳縣令訪古西原<lb/>
<pb n="KR4e0058_WYG_007-23b"/>
無僧秋寺倚荒原刼後三埪幾許存争取唐碑鐫字記<lb/>
一碑未刻卧山門<hi>最師埪</hi>
異人乃有重陽子四海全無第一師今日偶來尋故宅<lb/>
海棠開過己多時<hi>天聖宫</hi>
野寺猶遺一老僧客來閒話失歊蒸出門不覺歸途晩<lb/>
一片斜陽挂茂陵<hi>吉祥寺</hi>
　　題吉祥寺壁畫僧<lb/>
何人盤礴羸寫此特健藥三問病維摩閉眼不一諾<lb/>
<pb n="KR4e0058_WYG_007-24a"/>
　　夜涼<lb/>
玉露涼生昨夜秋芙蓉香老栁枝愁故園歸思知多少<lb/>
卧聴殘更轉戍樓<lb/>
　　吳明府惠嘉瓜<lb/>
光含碧碗蔗漿寒色浸紅犀瑪瑙盤故侯親手門前種<lb/>
摘送相如渴夜餐<lb/>
　　送武功余簿行稼商州<lb/>
秦嶺縱横宿雨收西風匹馬蹋商州錦囊詩句題應滿<lb/>
<pb n="KR4e0058_WYG_007-24b"/>
此是南山第一遊<lb/>
　　次韻曹長通見寄二首<lb/>
故山隔我幾重闗翹首愁懷遣正難春日題詩來末伏<lb/>
蘇州明月過長安交游滿眼無如舊盟好經年頓覺寒<lb/>
毎憶吾鄉諸夀俊至今文力尚桓桓<lb/>
故人别來隔冬春勞我夢魂飛海濵秋山終欲援藂桂<lb/>
夜雨滿擬餐絲蒓平生寂寂從人笑末俗悠悠秖自珍<lb/>
緘詩萬里寄孤客直比骨肉情相親<lb/>
<pb n="KR4e0058_WYG_007-25a"/>
　　得家書借長通韻懷二弟<lb/>
封書逺寄自鄉闗令弟恩情政急難萬里元非雙節貴<lb/>
千金獨有一身安月明孤館啼烏夜秋在疎桐滴露寒<lb/>
欹枕愁腸知幾轉歸期那敢尚盤桓<lb/>
曲堂花樹可憐春白日愁眠寂寞濵老去慈親慙負米<lb/>
秋來諸弟憶羮蒓獨遊縱美誰為貴同處雖貧自足珍<lb/>
聞健歸來一尊酒百年相守意彌親<lb/>
　　疎雨<lb/>
<pb n="KR4e0058_WYG_007-25b"/>
庭曠疎雨響夜涼歸思多緘書未能寄流恨滿烟蘿<lb/>
　　秋樹<lb/>
秋樹巳摵摵秋風復吹吹獨居感時節憂來浩無涯念<lb/>
身匪金石强壯忽己移四十懼無聞五十庶知非丈夫<lb/>
事業在用舍無盈虧自信茍不謬天命吾奚疑<lb/>
　　貢院夜集<lb/>
秋暑不可那風庭生夕涼髙樹互䕃蔽雲月流微光龎<lb/>
眉三數公幽賞來相將才彦集翹楚亦有張與黄咄兹<lb/>
<pb n="KR4e0058_WYG_007-26a"/>
古都㑹況當文翰塲前徽信未沫夙慕斯終償於焉盤<lb/>
礴羸欣然命壺觴趣得景自㑹心迥形都忘談諧雜嘲<lb/>
謔引此清興長良晤難屢得樂事不可常酒行莫辭醉<lb/>
散去徒相望<lb/>
　　鄭叅政第宴集<lb/>
秩秩賔筵晝日開校文初罷棘闈來省臣禮數寛容抗<lb/>
座主文章老許陪碧椀漿寒清骨氣紅綾餅耎膠牙腮<lb/>
醉歸鼔腹羞餐素預擬横堂育俊才<lb/>
<pb n="KR4e0058_WYG_007-26b"/>
　　張昭季索送傅君還彰徳詩<lb/>
歸來老人雪滿頭廿年汗漫西秦遊終南太白意不足<lb/>
直上䓗嶺窮𡨕搜手探河源蹋積石崑崙磅礴皆歴歴<lb/>
九㸃齊州兩眼空却返三峯聊一息人間之世何紛紜<lb/>
遍地干戈不可聞只今天地重開闢霽日揚光萬景新<lb/>
天王降詔厚風俗養老今年飲鄉曲翻身歸賞故園春<lb/>
享此太平無限福相州却築歸來莊笑殺韓家畫錦堂<lb/>
一生富貴今何在萬古功名畢竟亡君不見東門黄犬<lb/>
<pb n="KR4e0058_WYG_007-27a"/>
華亭鶴死不得歸空作惡<lb/>
　　送吳明府南還<lb/>
茂宰貴從樞府出荒城喜見徳星臨飢寒忍放鞭笞手<lb/>
流轉頻勞撫字心伏櫪難羈千里足甘棠纔駐一年隂<lb/>
渭川過雨秋波滿得似離愁幾許深<lb/>
　　以地圖贈吳明府題詩其上<lb/>
路從秦嶺入吳闗萬里山河百戰殘擕取地圖車子上<lb/>
一畨登覽一開看<lb/>
<pb n="KR4e0058_WYG_007-27b"/>
　　與吳令遊鴈塔<lb/>
合尖百丈揷秋旻俛仰千年感慨頻梵夾己成空相乆<lb/>
題名都化刼灰新雲來重灑思親淚雨歇纔清拂面塵<lb/>
來徃怱怱聊記此他時留與話前因<lb/>
　　寒蟬<lb/>
白露凝霜抱葉眠渇腸愁殺夜來蟬羣兒莫謾相輕賤<lb/>
清節髙風死亦妍<lb/>
　　述懷呈昭季教授<lb/>
<pb n="KR4e0058_WYG_007-28a"/>
長安學舍十日雨客思秋來何可禁出門青泥沒兩屐<lb/>
滿城素練敲千砧田園荒蕪歸未得桑梓夢寐來相尋<lb/>
賴有主人張季子毎聆清話入更深<lb/>
　　次韻吳明府<lb/>
赴闕是還鄉無煩恨路長蠨蛸空罥户䆉稏已登塲轉<lb/>
覺行期近頻添别淚滂雲泥從此隔聊復駐遙裝<lb/>
　　興慶宫懷古<lb/>
落日宫城詠黍離一堤衰栁䕶龍池蓬萊已失清時水<lb/>
<pb n="KR4e0058_WYG_007-28b"/>
華蕚空餘刼後碑錦瑟䳌聲聴去杳玉笙鶴背候來遲<lb/>
祇今遺構還修葺應識雕牆鑒戒垂<lb/>
　　九日述懷寫寄余秦袁陸諸鄉先達<lb/>
辭家來此恰周星汛汛浮生水上萍萬里乾坤渾欲老<lb/>
五更風雨不堪聴黄花天畔憐彭澤青橘霜前憶洞庭<lb/>
歸計坐來成蹭蹬飛鴻回首羡㝠㝠<lb/>
　　宋晉寧節度使徐公與金人戰死葭州七世孫備<lb/>
　　為耀州判官以公事至葭見公題名石刻尚存乃<lb/>
<pb n="KR4e0058_WYG_007-29a"/>
　　致祭而還<lb/>
葭州徐節度死節壯南朝大義親能滅忠魂孰與招山<lb/>
川猶慘淡嵗月已蕭條萬里諸孫至遺民涕淚饒<lb/>
　　奎在鄉里時辱先達諸公折輩行與之交者多矣<lb/>
　　而或逺在百里之外近亦不下一二舍以故不獲亟<lb/>
　　從之游獨吾叔御道原公武次泉潛夫數君子居<lb/>
　　相近志相同出入往來無間蚤暮有得必告有疑<lb/>
　　必質當是時亦誠以為樂矣而未知其為難得也<lb/>
<pb n="KR4e0058_WYG_007-29b"/>
　　一二年來或出或處或南入于廣或東往于齊而<lb/>
　　奎亦逺迹闗輔閒居獨處毎一興懷平昔從遊之<lb/>
　　樂如在天外茫乎不可復得然後知㑹合之不易<lb/>
　　而離索之為苦也昔之人中年為别必數日作惡<lb/>
　　豈為過哉作詩一首以寄此懷<lb/>
離懷莫怪涕如河柰此平生交友何翠閣半山春共賞<lb/>
板橋深巷晚相過篇詩出口賡酬快盃酒論心勸戒多<lb/>
今日天涯分散盡幾回中夜獨悲歌<lb/>
<pb n="KR4e0058_WYG_007-30a"/>
　　寄贈孝揚弟<lb/>
書來一事快吾懷童子之師也自佳四益縁知功在我<lb/>
多聞湏顧密名齋兔園挾䇿身雖困龍窟探珠志必諧<lb/>
他日遺經同講學白頭相對樂無涯<lb/>
　　睢州書報道原之亡而不言其故哭之二夕夢與<lb/>
　　相見語其事甚悉然不可徵也作此寄盧弔且問<lb/>
　　之<lb/>
睢州昨日緘書至報道道原今亦亡豈為思家纒舊病<lb/>
<pb n="KR4e0058_WYG_007-30b"/>
莫因作縣坐新章無人老母誰終養寡婦孤兒我獨傷<lb/>
客夜夢回嗚咽乆不禁寒月下空梁<lb/>
　　吳朝錫尚書咸陽弔古次韻送之<lb/>
渭城秋草白於霜駐馬髙原弔夕陽漢節觀風才獨老<lb/>
秦宫懷古意偏長雲端孤鳯巢阿閣雪裏新鸎繞建章<lb/>
想見回朝頻奏對履聲長在殿中央<lb/>
　<lb/>
　强齋集巻七<lb/>
</p>
<p>
</p>
  </div>
</body>
</text>
</TEI>
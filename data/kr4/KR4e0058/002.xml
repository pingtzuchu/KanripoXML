<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>强齋集巻二</head> <lb/>
    <p>
<pb n="KR4e0058_WYG_002-1a"/>
欽定四庫全書<lb/>
　强齋集巻二<lb/>
　　　　　　　　　　　　　明　殷奎　撰<lb/>
　序<lb/>
　　贈醫師陸君祥序<lb/>
人身藐然囿於兩間隂之血陽之氣流行於魂魄五藏<lb/>
百骸之形得其和則康强而無疾否則外害於六氣之<lb/>
沴内傷於七情之感而疾作矣是以有醫藥之事焉陽<lb/>
<pb n="KR4e0058_WYG_002-1b"/>
者斂之隂者舒之虛者固之實者損之則疾去矣然非<lb/>
善於察脉審證則不能有以知之也知之矣而於其書<lb/>
講之而不詳擇之而不愼吾亦未見其可也崑山陸君<lb/>
祥蓋精於脉與證講之精而擇之愼者也里人周伯安<lb/>
病積氣右脇下喘且脹者五閲月醫來類補以濕熱之<lb/>
劑病日以劇幾殆矣陸君視之曰是息賁也法當大下<lb/>
内經所謂留者攻之土鬱奪之者也積氣賁門大邪未<lb/>
去其可補乎從之不終日而愈嗟夫醫者所以寄生死<lb/>
<pb n="KR4e0058_WYG_002-2a"/>
也而脉證之不明隂陽之不察其不假藥石為戕毒人<lb/>
之具者幾希矣若陸君可謂醫之善者非歟予聞陸君<lb/>
世業醫其先君子甞受學東垣氏之後人用藥至詳實<lb/>
其家學淵源既深逺矣而君又益講於諸家之説時出<lb/>
其所長若今起伯安之疾的知邪之所在一决而去之<lb/>
是固劉河間之法而又能愼重以固根本東垣之家學<lb/>
未始不行其間也補偏救弊在乎當其可而止耳陸君<lb/>
果可謂講之精擇之愼醫之善者矣伯安曰不可以無<lb/>
<pb n="KR4e0058_WYG_002-2b"/>
報陸君夫報之逺者非文不傳乃來請文辭不獲為書<lb/>
此以貽之至正廿五年夏六月既望州人殷奎序<lb/>
　　贈杭州同守梅侯考滿序<lb/>
古之君子何為而仕也仕何為而急也非必皆為貧也<lb/>
非必皆為祭為宴也亦曰畏天命憫人窮而已耳天生<lb/>
衆民非徒生之必有以治之天生我材非徒材之必有<lb/>
以用之民之陷溺也將於我援之彫攰也將於我息之<lb/>
號寒而啼饑也將於我衣被飲食之是故仕如此其急<lb/>
<pb n="KR4e0058_WYG_002-3a"/>
也然人不必皆材也材不必皆學也材且學矣上之人<lb/>
不必皆仕之也仕之矣位之卑不必皆可為也有其材<lb/>
有其學而又有其位者吾於杭州同守吳陵梅侯見之<lb/>
蓋侯材敏用裕而持之以廉學充義精而守之約畏天<lb/>
命憫人窮非侯之素所抱負者乎故其出為時用歴典<lb/>
州郡所至以循良著稱而錢塘之政尤為俊偉挺㧞所<lb/>
謂可為之時得為之位能為之人者矣今年夏改貳兩<lb/>
浙鹺府行膺榮渥進秉政樞其可為之事當有大於此<lb/>
<pb n="KR4e0058_WYG_002-3b"/>
者非一郡一官之細而已也予也與侯既親且舊辱侯<lb/>
之知甚深非宴遊一朝夕之好也故其望侯者亦甚重<lb/>
今兹承乏崑山而侯之棠隂在焉去思之愛久而不衰<lb/>
竊幸自託於下風獨為印紱所拘不獲身謁棨㦸之下<lb/>
口陳祝望之私於是黽勉書此用謝不敏云至正廿有<lb/>
六年夏五月州人殷奎序<lb/>
　　贈醫師許君仲方序<lb/>
醫者人之司命也參隂陽之運贊造化之功肉朽骨生<lb/>
<pb n="KR4e0058_WYG_002-4a"/>
死魄其效可使父不戚子兄不戚弟老不戚少有蕃祉<lb/>
眉壽之樂而無札瘥夭昬之憂者其徳於世何如也今<lb/>
年秋有腹痢之疫民之死亡者多其㓜稚里閈之間蓋<lb/>
十户而八九也時余之子亦嬰斯疾狀甚暴勢甚張阽<lb/>
於危殆數矣賴吾許君仲方以善藥治之而後愈噫予<lb/>
實有子而仲方更生之予之徳仲方者何如也獨予徳<lb/>
仲方哉凡有子弟謁於仲方而仲方活之者蓋無有不<lb/>
徳之者也夫徳施之在人心發於深感者非言無以宣<lb/>
<pb n="KR4e0058_WYG_002-4b"/>
善譽之在人耳圖其久逺者非文無以達文之不可以<lb/>
已也如此然則予於仲方其可以無述乎詩曰多將熇<lb/>
熇不可救藥斯疾有焉又曰惠於朋友庶民小子仲方<lb/>
有焉又曰中心藏之何日㤀之予亦以自况焉至正廿<lb/>
有六年冬十月既望殷奎序<lb/>
　　送許仲方醫師序<lb/>
君子之擇術有取夫醫之云者豈不以其全生保民而<lb/>
可以資之以為仁已乎然為仁者人知之為不仁者人<lb/>
<pb n="KR4e0058_WYG_002-5a"/>
徒有所不知矣夫醫聖人仁民之一物也饑寒而為之<lb/>
農桑巢穴而為之廬舍教化而倫常以明征誅而暴亂<lb/>
以息既又懼夫疾病疫癘之戕其生也復為之藥石以<lb/>
致其養之全之之道焉為之官以涖之為之書以傳之<lb/>
其亦仁之至矣今之人習其讀於河間之學者用之孟<lb/>
浪類以苦寒疏利之劑幸其一決之為快元氣既耗雖<lb/>
有善者弗之救矣之人者亦獨何心哉許君仲方崑山<lb/>
之醫之良者也其父兄皆儒者仲方獨急於及人取醫<lb/>
<pb n="KR4e0058_WYG_002-5b"/>
家書讀之曰嘻是不足為仁邪顧吾用心何如耳遂蚤<lb/>
夜兼力事其事而得於東垣氏之書為多故其用藥謹<lb/>
甚務以固根本為先不取快目前而活人特衆蓋十不<lb/>
失一二焉仲方又疾夫翦翦者之為利也雖叩門不持<lb/>
一錢與善藥不少吝其報視義可否否則一文不取也<lb/>
且其為人有恒每歉然不自滿言訒而行慤衆以是皆<lb/>
譽之仲方眞有志為仁哉吾友童彦恒甫候余校官亟<lb/>
稱道仲方之賢予曰子能盡知仲方乎為語之如此彦<lb/>
<pb n="KR4e0058_WYG_002-6a"/>
恒曰子能書之以貽仲方俾不仁者讀之其有警也<lb/>
　　送吏目趙子文考滿序<lb/>
古者任官惟賢才上自疑丞輔弼下至府史胥徒内而<lb/>
朝廷百執事外而郡縣邉徼之吏其職業之大小重輕<lb/>
相懸不一也然位必視其徳之厚薄用不枉其材之短<lb/>
長由是官惟其人吏稱其職上無尸位曠官之愆而下<lb/>
無遺賢棄才之嘆後世視爵禄為己私分為人擇官舉<lb/>
錯失當况以循資常格銓衡天下之士茍一妄庸人積<lb/>
<pb n="KR4e0058_WYG_002-6b"/>
日月而上之則高爵可致雖竒才偉器束於文法抑鬱<lb/>
沉困白首下僚皆是也如是而望國之治也難矣大藩<lb/>
兼制淮浙地重民夥用兵以來承制得便宜受官改弦<lb/>
更化循名責實破去舊格不次用人以故上下百司無<lb/>
不舉職而一才一藝無不見用然吾觀趙君子文獨若<lb/>
猶有憾焉何也君以樸直果毅之資習聞詩書法律之<lb/>
説用能鋭志敏力趨事赴功居官不獨稱其職而已也<lb/>
凡力之所可及者則為之不以出位為嫌也蓋其才用<lb/>
<pb n="KR4e0058_WYG_002-7a"/>
兼人故施之事為自有餘裕如此然其位不過下士任<lb/>
不過幕曹也雖欲展布其能事發泄其底藴亦何能自<lb/>
致哉今君總幕職於崑山者三年矣日與其長可否事<lb/>
務是是非非不茍且而詭隨不便文而幸免其勞效不<lb/>
可以一二計卓然有以紀綱乎一州庶幾所謂處官事<lb/>
如家事者誠使長一官兼數職則其所成就蓋不止此<lb/>
而尚以資彼之限囘翔於參佐從事於州郡此吾於今<lb/>
日參黜陟之柄者未能無少不滿也今年冬君以滿考<lb/>
<pb n="KR4e0058_WYG_002-7b"/>
去官州之曹屬咸服其教戒而思其徳善相與謁予文<lb/>
以送之予因有感於古今任官之得為著其説如此上<lb/>
之人或有聞焉將不終於失君矣<lb/>
　　送崑山趙明逺陞郡府序<lb/>
周官三百六十官有府史胥徒府治藏胥徒給徭役㢘<lb/>
謹敏力能為之若史非博習學問能諷誦書名者不能<lb/>
在兹選則今世所謂吏者是也然古之史以掌書為事<lb/>
其職易稱今之吏又非才諝智數足能趨事赴功者不<lb/>
<pb n="KR4e0058_WYG_002-8a"/>
可不特刀筆筐篋之細而止也崑山最中呉諸支郡賦<lb/>
重而事殷其訟獄之紏纒符檄之旁午蓋日不暇給矧<lb/>
軍興徴科十倍承平時稍自暇逸則咎愆立至非得明<lb/>
達練敏有過人才識者司其吏事吾見州長佐之難為<lb/>
茍捄過之不暇尚望其善治哉前年趙君明逺來試吏<lb/>
此州凡政刑翕張簿書期㑹他掾所不足明逺皆優為<lb/>
之如工師之攻堅木庖丁之中肯綮也至於賦粟徵輸<lb/>
鈎稽之任尤必明逺之屬而後可然則明逺不獨可任<lb/>
<pb n="KR4e0058_WYG_002-8b"/>
周官之史并其所謂府者而為之不有過人之才智能<lb/>
如是乎今年秋以考滿例陞郡府掾其同列諸人比比<lb/>
來校官稱道其善予曰明逺之才如此他日且登掾二<lb/>
府出長一官事愈練智愈明不獨可任史與府也施之<lb/>
庶官舉無不可者矣明逺勉之至正甲辰八月初吉州<lb/>
人殷奎序<lb/>
　　送嘉興縣丞徐侯序<hi>代作</hi>
征税之事在周官有常制矣司市之九法廛人之五布<lb/>
<pb n="KR4e0058_WYG_002-9a"/>
後世所倣而行之也至於今則國課於是乎出體加大<lb/>
而任加重矣至正甲辰中徐侯士良由錢唐丞選貳禾<lb/>
興俾專征税之職蓋政府之材選也侯至官則布條教<lb/>
表禁令壹量衡信質劑公以奉上愼以處己而恕以使<lb/>
人於是通商阜貨平價均市課用以登政用以裕而侯<lb/>
之職稱矣始予為宰於禾興也將滿而侯至與予有疇<lb/>
昔之好所以相長相助者甚厚未幾而予來崑山遂不<lb/>
得久相與處然其嚮慕之懐則未有一日而替也兹焉<lb/>
<pb n="KR4e0058_WYG_002-9b"/>
聞其解組思一徃相慰勞而縻于職守不果行也能不<lb/>
悵然于情耶是用述其舉職之績以贈且為涖官者之<lb/>
勸而因以抒予眷眷之意云至正廿有六年丙午歳秋<lb/>
八月序<lb/>
　　送常熟守費侯之官序<lb/>
均之仕也游於北者或授任於南習於齊者或從宦於<lb/>
楚以至四遐之方相易而徃其䟦山涉水瘴霧風雪虺<lb/>
蛇豺虎之害徃徃而有其行也近不下千里逺或逾數<lb/>
<pb n="KR4e0058_WYG_002-10a"/>
萬程動則贏糧舉藥更寒易暑至則風殊俗異語言不<lb/>
同服食不習其變也不易遵其情也不易得及其久也<lb/>
稍習乎變漸通乎情則歳月有期代者且至可引而去<lb/>
矣其能專慮精思以善其治乎或四方之人各仕於其<lb/>
國不在東鄙則在西境無䟦涉之勞無瘴雪蛇虎之毒<lb/>
寒暑閲歴之久而山川土田市井之習風俗語言服食<lb/>
之變政教之條目民物之休戚素己習貫其施為緩急<lb/>
之務不待旁諮熟察而後能也仕如是其有不善於其<lb/>
<pb n="KR4e0058_WYG_002-10b"/>
治者哉東平費侯前為崑山能聲藉甚擢郡别駕績效<lb/>
愈彰今兹又以特選出守常熟夫常熟崑山於郡為屬<lb/>
邑侯既嘗統理於郡而二州者壤地犬牙相入川流道<lb/>
途五穀之隴相接也所謂四方之人各仕於其國者孰<lb/>
近於此侯既厭聞飫見其人民之事而又有明敏之才<lb/>
强毅之守以承乎上以惠乎下其為善治直易易耳吾<lb/>
儕幸得嗣奉條教之舊而竊有託於鄰輝之後也故於<lb/>
其行序以送之<lb/>
<pb n="KR4e0058_WYG_002-11a"/>
　　送崑山偰使君遷守嘉定序<hi>代作</hi>
古之治隆之世人有士君子之行以兔罝之野人而可<lb/>
與公侯為匹故内自朝廷大寮以及百執事外而邦國<lb/>
君公以及羣有司茍在位者必皆善人君子善人君子<lb/>
在位則小民皆得其所是以風淳俗美而上下相安也<lb/>
方是時天下皆循吏也而未嘗有其名故其世治降及<lb/>
於漢而循吏之名立矣循吏之名立世道之不幸也人<lb/>
人之不能然也立是名宜也有國家者使無一人以當<lb/>
<pb n="KR4e0058_WYG_002-11b"/>
是名則治道或幾乎熄矣至正廿有三年高昌偰侯以<lb/>
治縣第一來為州崑山撫摩誘掖多豈弟之治崑山之<lb/>
民徳之在州二年又以政最遷嘉定崑山之民莫不咨<lb/>
嗟涕洟感慕而失聲也蓋侯之為政也不立威而接人<lb/>
以色不任刑而誨人以言諄諄焉喣喣焉若賢師之詔<lb/>
其弟子慈父母之育其兒女也罹於罪則為之矜其情<lb/>
而不樂困於役則為之節其力而不窮求民利病則為<lb/>
之通其好惡而不壅是故至此而民之眞情自有所不<lb/>
<pb n="KR4e0058_WYG_002-12a"/>
能已也夫民賞之爵禄而不可以致其譽加之刀鋸而<lb/>
不可以禁其毁甚矣民情之可畏也今也譽侯之善舉<lb/>
一州之人若出一口夫豈聲音笑貌之所能為哉是必<lb/>
為之順其所欲去其所惡有以深得其心故也若侯者<lb/>
置之古循吏亦可以無媿矣始予以非才將水軍於海<lb/>
上與侯有一日之雅迨分戍州城又與侯有聯官之好<lb/>
親見其治狀焯焯如此於其去也獨能已於言乎乃為<lb/>
序而贈之史臣方鋪張國家之鴻業必欲傳循吏庶幾<lb/>
<pb n="KR4e0058_WYG_002-12b"/>
有采於兹文<lb/>
　　送丁節判赴嘉定州詩序<lb/>
至正廿二年秋八月節判丁君克明繇崑山調官嘉定<lb/>
此兩州者同壤而分其初一縣也疆畆封洫犬牙相入<lb/>
羊牛之牧相雜雞狗之聲相通也歳時伏臘鄉鄰酒食<lb/>
相餉老稚婦女東阡北陌相徃來也材不異居民不異<lb/>
俗冠服不異宜器械不異製五味不異和剛柔輕重遲<lb/>
速不異齊也克明官崑山三年矣廉以治乎已寛以裕<lb/>
<pb n="KR4e0058_WYG_002-13a"/>
乎人寅以協乎寮而静以鎭乎俗如是而又博之以圖<lb/>
史載籍之文折之以賔客論議之𠂻以承其上以涖其<lb/>
下州人無不信其賢而安之者今兹之徃也無山行水<lb/>
涉之艱邉風朔雪瘴雨蠻烟之苦不終日竟夕已坐其<lb/>
堂皇臨其吏民矣其土田市井風謡習尚言語耆欲得<lb/>
失利病有不待旁咨久察而已習熟之矣推是心以徃<lb/>
得於此有不得於彼乎吾見嘉定之政不朞月而報最<lb/>
上之人且大用之矣吾黨交㳺之久慕其賢而惜其去<lb/>
<pb n="KR4e0058_WYG_002-13b"/>
又恐其不日且進用於天朝愈逺而愈不得見也遂貽<lb/>
之詩曰山青青兮雲悠悠君之徃兮孰與我游蒹葭霜<lb/>
兮秋水如練一葦杭兮孰謂其逺鴻漸則那用爾羽儀<lb/>
<hi>叶</hi>翔天逵兮奈若何<lb/>
　　崑山州都目沈君茂先考滿序<lb/>
國家稽古建官百司庶府置吏益備所以為民也然吏<lb/>
之近民者莫如州縣而州縣之吏欲為治者尤莫難於<lb/>
幕職何則長一州者紀綱政令弛張操縱皆由己出故<lb/>
<pb n="KR4e0058_WYG_002-14a"/>
其為治可易為功幕職之官簿書期㑹是存刀筆筐篋<lb/>
是務位其上有倅有貳以至於長謀焉而不能必其用<lb/>
也㫁焉而不能必其行也斯民之利病庶政之得失知<lb/>
而必言已所能也言而必從豈已所能哉茍言無必從<lb/>
之理則事有必失之患失則責先及之是故幕職之官<lb/>
受責易而為政難類無赫赫之功然則佐其長平其政<lb/>
責不及而獲善代若吾沈君茂先者斯亦可稱也已茂<lb/>
先以文<hi>闕</hi>　為公府推擇任崑山都目逮今三年凡其<lb/>
<pb n="KR4e0058_WYG_002-14b"/>
出謀慮以贊上禆政令而及民者蓋亦有力焉不徒免<lb/>
責而已也茂先勉乎哉由是掾公府登膴仕專一官之<lb/>
任有民社之寄得弛張操縱之權不但見於言而將見<lb/>
於行事矣噫去其所難而圖其所易吾見東南州縣之<lb/>
治有赫赫之功者必吾茂先也茂先勉乎哉<lb/>
　　送崑山吏目俞君序<lb/>
至正二十六年六月贊崑山州幕俞君大有以秩滿將<lb/>
去自州大夫及羣吏及父老及我文學士悉載酒肴席<lb/>
<pb n="KR4e0058_WYG_002-15a"/>
駟馬橋左怏悵嘅嘆咸願留而不可得廼進而言曰夫<lb/>
人之才徳猶木之在山也不期於人用而人用之雖生<lb/>
深林窮谷間必極力挽致以其適於用也然則為棟梁<lb/>
為欂櫨為舟車器用隨木之材而用之耳惟人亦然才<lb/>
識敏達之士國家有用之器也故試以吏而事治任以<lb/>
官而位稱爵禄之來方源源而未已豈宜久其任而淹<lb/>
屈之乎則將加之以秩進之以階盡其才而用之使不<lb/>
至於沈滯而後止此士所以願效其職而不敢少怠其<lb/>
<pb n="KR4e0058_WYG_002-15b"/>
事也惟俞君温柔恭遜儒雅不羣三年于兹玉雪無汚<lb/>
贊畫美政載之途人耳目宜乎人人願留冀更須㬰毋<lb/>
去而君之才徳藩府固已知之今兹將大用之則非我<lb/>
之可得留亦非我之所得私也於是大夫而更進觴以<lb/>
賀之予因追用古道叙其言而贈之<lb/>
　　送上海蘇明府擢授平江府經歴序<hi>代作</hi>
上海在浙江西為望縣銓選令長必名能廉幹人然其<lb/>
地僻左東於海隅非水陸要衝軺傳所由出故其為政<lb/>
<pb n="KR4e0058_WYG_002-16a"/>
不有甚美尤偉之績則不能以聞曩予提舉舶市數分<lb/>
徃並海要區或密邇上海人從縣中來多語其大夫蘇<lb/>
侯之政之良而徳之予聞愕曰今天下州縣人民愁嘆<lb/>
於政之苛者皆是也未聞有善宰邑如蘇侯者子試為<lb/>
我誦之其人曰吾大夫為縣有本末地雖左不鄙夷吾<lb/>
民知政之出於教也是故崇校室以示之學知刑之後<lb/>
於禮也是故養庶老以示之敬知農之匱於惰也是故<lb/>
勸其功而不撓知役之病於勤也是故節其力而不窮<lb/>
<pb n="KR4e0058_WYG_002-16b"/>
訟獄也矜其情而人自以為不寃馭吏也燭其欺而吏<lb/>
無敢並緣以為姦者予既聞而竊疑焉意其或出於私<lb/>
也其或有所畏也否則傳之者非實也何其良之甚也<lb/>
今年春侯以最擢經歴平江府而予實踵武以來入其<lb/>
境則農之言不異於前也入其邑則士之論不異於農<lb/>
也所見非一人所聞非一事非其私且畏而失實也信<lb/>
乎侯之善為縣矣蓋侯仕優而學通達治體故上海之<lb/>
政偉然有足稱者而予以非才獲接交承之好竊亦有<lb/>
<pb n="KR4e0058_WYG_002-17a"/>
榮幸焉庸序民言以自託云<lb/>
　　蘇州别駕戚侯行縣詩序<lb/>
濟寕戚侯以蘇州别駕行縣崑山維時符檄旁午縣令<lb/>
佐方急調軍興日夜從事㒺敢或寕徴召搒掠騷然莫<lb/>
能給也而侯辱臨之人謂侯來鋭剸夥繁程書筭緡其<lb/>
不遑暇計侯之為匪苛則猛或曰不然震撼擊撞而鎭<lb/>
之以安静車馳卒奔而示之以整暇别駕北方之學者<lb/>
既優而仕颺歴北南其於治人之術講之久矣當兹之<lb/>
<pb n="KR4e0058_WYG_002-17b"/>
時庶務孔殷其治之也猶治絲然治而棼之未見其能<lb/>
治也侯識治體侯不其然暨侯視事張目於綱御繁以<lb/>
簡執其政經有體有要餘力所逮形諸唱酬不静且暇<lb/>
其能是乎於是邑之士人慶侯之來惜侯之去也相與<lb/>
溢于頌詠因復稡而什之聨為巻軸貽諸好事庶幾采<lb/>
風謠者得有考焉洪武二年己酉秋八月丁夘序<lb/>
　　題瞻雲軒巻序<lb/>
瞻雲思親也目之所接而思生焉思非生於目也致愛<lb/>
<pb n="KR4e0058_WYG_002-18a"/>
則存致慤則著其著其存必有見焉者矣然豈徒見乎<lb/>
哉心不㤀也不爾視泰山不見其高視東海不見其深<lb/>
視天地日星不見其大且明也矧其所接之細者乎金<lb/>
氏𦵏其親而築室於場命以瞻雲雲動物也其變化無<lb/>
時去來無處君子見之猶且戚然興思不能自已而况<lb/>
吾親體魄所在只尺之土若此其甚近者哉心之不㤀<lb/>
孰有加於此者尚何假於茫茫之雲豈故舍近以求逺<lb/>
哉亦博言之以廣其思耳雨濡霜降怵惕悽愴之心徃<lb/>
<pb n="KR4e0058_WYG_002-18b"/>
來哀樂之感無所不在彼骨肉隂為土魂氣無不之也<lb/>
求吾親知在此乎在彼乎發揚焄蒿感通慌惚夫何閒<lb/>
於雲乎雲之茫茫猶足以係吾思而况子之於親一氣<lb/>
流通僾然常若有見於聲容者乎是故金氏名軒之意<lb/>
也以遜持卷軸相示為書其後而歸之<lb/>
　　送張漢臣醫師歸蘇城序<lb/>
洪武紀元二年之春中臺御史李公奉㫖按治于呉風<lb/>
采肅然吏民率職廼三月癸夘行縣至崑山甫下車中<lb/>
<pb n="KR4e0058_WYG_002-19a"/>
寒疾劇甚縣寮相視駭愕不知所為遂走白其狀于郡<lb/>
府郡府長貳集議命醫咸曰非吾張君不可即相率造<lb/>
門起張君以來而御史公之息僅一綫耳張君日夜診<lb/>
候投注湯劑攻滌而調護之再旬浹而病愈蓋張君者<lb/>
中呉之醫之良者也凡呉人之疾病病且亟必之張氏<lb/>
張氏之所活不下數千人矣今其起御史也固宜雖然<lb/>
御史公之出受天子耳目之寄制生民休戚之命其一<lb/>
身所任之重係於上下者如此夫豈區區一夫之得失<lb/>
<pb n="KR4e0058_WYG_002-19b"/>
也哉他日公歸朝廷奏對從容之際歴舉東南民瘼以<lb/>
達於黈冕之聰精誠所格言聴計從倘使東南之民均<lb/>
受更生之賜則張君之功不在公之一身而在斯民不<lb/>
在斯民而在國家千萬世太平之基命也豈不偉哉於<lb/>
其歸也序以送之<lb/>
　　送南恩太守張侯上官序<lb/>
國家紹運臨御奄有區夏天戈所指㒺逾神筭乃稽古<lb/>
圖治與海内休息謂近民之吏無如郡守縣令民生休<lb/>
<pb n="KR4e0058_WYG_002-20a"/>
戚國之安危於是乎基爰詔相臣愼簡其人布列四方<lb/>
以興大化而其醇謹長者尤所注意不使有或遺焉洪<lb/>
武紀元之二年正月某日制以前同知崑山州事張某<lb/>
守南恩州蓋慎選也張侯曩在崑山適當新附之初呉<lb/>
郡未下之際郡甿惶懮未知所向流離遍野呻吟在途<lb/>
仁恩未孚教條未熟而侯能寅恭寮寀静以安之摩之<lb/>
撫之示之整暇而功成不居退就家食守約能貧歛然<lb/>
無幾微隕穫之色非夫重厚廉謹樸茂長徳其能然乎<lb/>
<pb n="KR4e0058_WYG_002-20b"/>
廟堂為民擇牧而遂起侯為郡其思有以清静致理休<lb/>
息斯民者矣昔漢有天下承秦法之弊兵革凋攰之餘<lb/>
高惠君臣務以寛厚清静為天下師其使治民多長者<lb/>
吏所居民富所去見思而海内宴然遂基四百年之祚<lb/>
亦由守令得人其所漸於民者深也今天下甫定瘡痍<lb/>
未復主上方剗偽還淳思致無為之治且弗使庸人重<lb/>
擾其間南恩雖僻在炎徼亦必為選長者居之不以屬<lb/>
人而以屬侯其㫖意所在亦可覩矣侯至官必能奉職<lb/>
<pb n="KR4e0058_WYG_002-21a"/>
循理以盡承宣之寄使偏方逺民服從其教化為列郡<lb/>
創首庶幾風移俗美共開千萬年太平之基不亦盛哉<lb/>
不亦盛哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0058_WYG_002-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　强齋集巻二<lb/>
</p>
<p>
</p>
  </div>
</body>
</text>
</TEI>
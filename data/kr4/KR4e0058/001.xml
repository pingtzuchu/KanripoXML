<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>强齋集巻一</head> <lb/>
    <p>
<pb n="KR4e0058_WYG_001-1a"/>
欽定四庫全書<lb/>
　强齋集巻一<lb/>
　　　　　　　　　　　　　明　殷奎　撰<lb/>
　序<lb/>
　　殷氏譜序<lb/>
殷氏之先岀自虞司徒契商頌所謂𤣥王也佐禹治水<lb/>
有功舜封之商姓之曰子氏契十四世履代夏王天下<lb/>
是為成湯傳十六王至盤庚改號殷又十一王而殷亡<lb/>
<pb n="KR4e0058_WYG_001-1b"/>
周封帝乙元子啓于宋以奉殷祀諸王孫以國氏者曰<lb/>
殷氏漢有處廣川者曰忠事董仲舒為穀梁春秋處東<lb/>
海者曰嘉受易於京房處琅琊者曰崇受書於陳翁生<lb/>
嘉崇為漢博士曰謨居鴈門守節不仕新莽世其後蜀<lb/>
郡有參汝南有子徵有陶並見漢書吳零陵太守禮家<lb/>
雲陽生無難督基基二子巨仕晉為交趾太守祐呉國<lb/>
内史然皆遼濶莫能譜可譜者獨陳郡長平族最著起<lb/>
漢季下属於唐為世十七然亦畧矣唐三百年聞人雖<lb/>
<pb n="KR4e0058_WYG_001-2a"/>
多而世次史不皆具五季之亂士族家牒又盡亡洎宋<lb/>
諱宣祖更之以他氏殷於是乎不顯吾家在宋為戴氏<lb/>
先世居嘉興之華亭事久逺弗能悉自諱萬府君以來<lb/>
稍著于傳聞至諱澂府君而宋亡矣乃復姓殷氏然今<lb/>
亦不敢上附于長平之世更著華亭以自别蓋疑之也<lb/>
疑之斯闕之矣雖然必列長平於前而不敢遂去之者<lb/>
又愼之也愼則不忘疑則不誣惟疑與愼尊祖敬宗之<lb/>
道殆庶矣乎於是既考前史以譜長平復㫁其可知者<lb/>
<pb n="KR4e0058_WYG_001-2b"/>
以譜華亭而各為圖其首貽諸族人昆弟使知親踈逺<lb/>
近一本於其宗庶幾仁孝之道可以交修而互勸不至<lb/>
遂為塗人云爾<lb/>
　　松月軒詩序<lb/>
㑹稽天下佳山水賢士大夫自晉以來樂居之松月道<lb/>
人常漫仕其間尋幽賞勝無秘不抉徃徃濯若耶嘯天<lb/>
姥尋謝傅之東山探太史之禹穴而弔越棲呉沼之遺<lb/>
跡矣旣乃結草堂於山隂之麓春之旦秋之夕松雪洒<lb/>
<pb n="KR4e0058_WYG_001-3a"/>
衣山月墮地浩歌長懐興酣意得舉天下尤物無以奪<lb/>
之因以松月為之扁於是山水之佳足乎一室之内而<lb/>
不覺夫千岩萬壑之若遺也暨乎扁舟西泛卜築崑丘<lb/>
之陽開軒對客舉酒相屬曰是吾舊時松月也吾豈以<lb/>
易地易吾趣哉雖世異時移吾松猶不改節吾月猶無<lb/>
消長也於是仍名之曰松月之軒夫松之與月高伉清<lb/>
泠非有娥媌靡漫鼁聲綽態可以移人意者而嗜之之<lb/>
酷樂之之無厭如此吁是未可使衆人識也夫無味之<lb/>
<pb n="KR4e0058_WYG_001-3b"/>
味天下之至味也無音之音天下之大音也世徒知夫<lb/>
可喜可樂之在物而不知其内不足也内不足者外恒<lb/>
重外愈重而内愈輕矣是以為物玩也古之君子不恃<lb/>
物之不我玩而恃己之不可玩道人趣尚高逸舍衆人<lb/>
之好而獨好己之好庶幾非待于外而自足隨所遇而<lb/>
皆得者君子隠居以求志行義以達道亦若是而已不<lb/>
然山水之娯人往而不能返不既荒吾志乎於是邑之<lb/>
賢士相與作為歌詩題其屋壁而屬予為序既復繫之<lb/>
<pb n="KR4e0058_WYG_001-4a"/>
以詩曰耳目之玩玩不如適之宴宴志慮之恈恈不如<lb/>
逸之休休注瓦者侯注金者瞀彼荒是務秪以自劉孰<lb/>
與松與月也其節不渝其明孔昭以息以遊其樂陶陶<lb/>
噫非若人吾誰與儔<lb/>
　　送崑山教諭陶先生去官詩序<lb/>
國家科舉得人之盛無愧前古其魁天下者又多貞亮<lb/>
死節之臣自用兵以來若李黼之死江州余闕之死安<lb/>
慶李齊之死高郵其行事聲蹟炳煥峻烈至今焯焯在<lb/>
<pb n="KR4e0058_WYG_001-4b"/>
人耳目而一時遊其門者亦皆偉傑奔放落落竒士若<lb/>
陶彥植先生其一也先生生當太平盛時居通都大邑<lb/>
嘗及接見國初諸老殫見洽聞一時輩行多所推許既<lb/>
而遊歴齊魯梁宋秦趙之郊觀光上國以功名自許下<lb/>
視富貴謂不足取然卒負氣不茍合即自放於詩酒間<lb/>
一遇隕穫無聊則必狂歌痛飲以洩其憤懣不平之氣<lb/>
李公之守高郵使以幣招致先生率諸子師事焉遂相<lb/>
與為知己高郵䧟李公以節死先生狼狽南走漂泊呉<lb/>
<pb n="KR4e0058_WYG_001-5a"/>
門流離困踣而氣不少衰時大臣有知其才憐其貧且<lb/>
老者起為教授崑山間與予言其生平出處梗概未甞<lb/>
不高李公之節感知己之難為之太息流涕也始先生<lb/>
來崑山人謂非所宜處先生不以一官為少不以一州<lb/>
為隘而以學校教化為己任尊禮儒賢汲引後進歉然<lb/>
若有所不及諏經論史至貞亮死節忠義之事諄諄為<lb/>
諸生言之則先生平日操履激烈奮發所以見知名公<lb/>
大臣謂之偉傑奔放落落者豈不賢逺於人其視世之<lb/>
<pb n="KR4e0058_WYG_001-5b"/>
市道交所謂生死不相背負一旦患難則棄去若未始<lb/>
相識者聞先生之風寕不少恥哉先生今受代且行州<lb/>
人楊方悉采大夫士所賦歌詩聯為巻軸而屬奎為之<lb/>
序因為著其志節之大者如此將使讀者有所激烈奮<lb/>
發焉爾至正廿二年夏四月既望州人殷奎序<lb/>
　　送曇瑞師詩序<lb/>
人才與世相隠顯遭世之治雖異時胥靡魚鹽飯牛屠<lb/>
狗之徒悉出為天下用其衰也則賢士秀民徃徃自託<lb/>
<pb n="KR4e0058_WYG_001-6a"/>
於方外輕世肆志以為高至毁形廢倫絶物而不䘏雖<lb/>
其跡則然其中固有大過人者視夫幸名爵饕禄利逐<lb/>
逐然以相軋忍決其性命之情者奚翅相千萬哉士固<lb/>
有甘為此而不屑彼者雖聖人有不棄也若吾夫子於<lb/>
衛荷蕢楚接輿沮溺丈人是已晉宋以來賢士大夫類<lb/>
多與浮屠人遊如許詢之於支遁陶元亮之於惠逺韓<lb/>
退之之於大顚文暢皆濶畧其跡而不遺其内豈亦有<lb/>
所概於衰世之志者乎崑山有曇瑞師者雖入於佛而<lb/>
<pb n="KR4e0058_WYG_001-6b"/>
不外乎儒遁其迹介焉而弗汚足乎内泊焉而無慕然<lb/>
獨喜為歌詩以發泄其志意斯亦輕世肆志自高而不<lb/>
屈者之所為也常熟去崑山百里而逺州大夫襲其風<lb/>
而薫其善虛法寕之席移文而迎致之夫豈徒然哉必<lb/>
其有感於斯世之偷靡貪溺欲得一世之高士以大矯<lb/>
乎流俗而風切其人其意固有在矣吾儕之與遊者咸<lb/>
作為歌詩以惜其去而授簡於余俾為之序予聞海虞<lb/>
之山有常建皎然諸人之作遺音寥寥千載誰賞師徃<lb/>
<pb n="KR4e0058_WYG_001-7a"/>
從其賢士大夫遊必有所發泄以焜燿乎遐躅尚寄我<lb/>
其偉特者至正廿四年二月十又三日殷奎序<lb/>
　　送蔡教授詩序<lb/>
至正廿又五年春三月崑山教授蔡先生秩滿且去其<lb/>
校官弟子員咸投業廢書遮道願留而先生歸志浩然<lb/>
竟拏舟西上於是相率奔走徃送于郊眄望躊躇情不<lb/>
能已聲嗟氣嘆形於詠歌于時大夫士茍在列者莫不<lb/>
喜諸生之慕義而美蔡先生之能教也既而兩齋生裒<lb/>
<pb n="KR4e0058_WYG_001-7b"/>
其所賦詩凡若干首别為巻軸而謁予序引予曰天下<lb/>
學校自用兵以來廢者十八九獨呉中郡邑絃歌之聲<lb/>
不少輟雖間遭兵燹亦皆興起務為加隆斯文耿耿不<lb/>
絶如綫此其扶植愛䕶所以為一世綱常計不知者徃<lb/>
徃為迂逺而不務也今先生道光於師儒愛存于生徒<lb/>
再至崑山始終四年有徳有儀可則可傚教道斯彰禮<lb/>
順克化諸生逺邇來遊來歌步趨圈豚誾誾秩秩善教<lb/>
樂育可謂兼至耳矣則夫暌離濶别之際眷顧徘徊嗟<lb/>
<pb n="KR4e0058_WYG_001-8a"/>
嗟不足固其情也然播之聲詩貽諸好事亦足以彰斯<lb/>
文之未墜而因以少見吾邦士風之美矣予也忝處師<lb/>
属薰炙徳義既親且久其受教不在諸生後其序之也<lb/>
固宜於是乎書<lb/>
　　城南小隠眞率㑹序<lb/>
悦堂大禪師顔公以二月之望結客若干人於崑山之<lb/>
城南小隠為眞率之㑹奎聞而作曰嘻吾州異時風俗<lb/>
之懿老老賢賢前規後随上安下勸鄉飲月約燕遊賔<lb/>
<pb n="KR4e0058_WYG_001-8b"/>
客合并賦詠流播所以同其休洽暢其和樂者數十年<lb/>
猶一日也兵興生聚攰耗海鈔狎至冦壤在望屯結保<lb/>
聚晝警夕邏否或俘羸長驅銜輿逐騎父子昆弟且不<lb/>
得相養而奚暇乎禮義之文廼今驟聞其事承平舊觀<lb/>
動在耳目能不茫然而長思跫然而深喜也耶匪風下<lb/>
泉君子以為亂之可治吾於是㑹亦云是㑹也月為一<lb/>
集日以朔望酒止三行侑以果餌嘉蔬樂以琴絲壷矢<lb/>
儉而有度簡而有文而年未及六十家三里而逺與夫<lb/>
<pb n="KR4e0058_WYG_001-9a"/>
有官府職業之守者皆不預焉此其所以為眞率也顔<lb/>
公耆齡邵徳志趣高雅位冠五山退尋舊隠其為此㑹<lb/>
庶幾如滿贊寕之風致而諸君子亦皆一鄉善士嘉言<lb/>
曠度足以表㧞乎流俗安知後來者不健羨吾今日城<lb/>
南小隠如普明妙覺之陳迹也哉既而孫公吉卿俾序<lb/>
其事奎齒少儻因不腆之文託名其間斯為幸矣其奚<lb/>
辭若夫諸君子之姓字年壽則具列于左方至正廿有<lb/>
六年丙午歲春二月丁夘州人殷奎謹述<lb/>
<pb n="KR4e0058_WYG_001-9b"/>
　　送陳季子詩序<lb/>
古之人以行道濟時為心故學優則仕然仕可也不仕<lb/>
亦可也其才可仕而其身可不仕也明體也誠已也正<lb/>
人也其少長之所學習也有司者時其可仕也選諸里<lb/>
舉諸鄉進諸朝而仕之矣然而不必皆仕也不必仕而<lb/>
處飲吾井食吾田樂吾道則亦無不遂也今之世則不<lb/>
然其可仕也上之人不必皆仕之也不仕而處也其身<lb/>
或不釋於凍餒之憂也今古之不齊蓋其勢然也生乎<lb/>
<pb n="KR4e0058_WYG_001-10a"/>
今之世而得行古之志有可仕之才而能樂不仕之身<lb/>
者必夫卓然特立之士哉豫章陳季子先生其人也異<lb/>
時朝家熈洽宇内寕謐先生居下里舍負其才器思得<lb/>
一用世即北上京邑以策干諸公貴人久而無所遇廼<lb/>
東遊齊魯南走呉㑹而天下兵作矣東南大諸侯知其<lb/>
有仕才也持重幣物色寘賔館業處以膴仕而先生不<lb/>
屑也居無何即引而去之既又遯於三江之東五岡之<lb/>
外隠居教授將終身焉先生之才可仕而其身能不仕<lb/>
<pb n="KR4e0058_WYG_001-10b"/>
可謂卓然特立之士非歟吾儕與先生處者重惜其去<lb/>
咸為賦詩以餞而倩予序首予聞外岡地氣清淑徃年<lb/>
米南宫曽至其處題詩楊氏怡軒中龔立道父子居黄<lb/>
姑其地蓋宻邇今先生主龔氏豈其族耶必其中多秀<lb/>
民知讀書能考徳問業有可造就者先生徃焉以詩書<lb/>
道義淑其徒是亦為政也焉用仕<lb/>
　　送施提舉雜造司序<lb/>
國有六職工居其一天生五材誰能去兵武備之不可<lb/>
<pb n="KR4e0058_WYG_001-11a"/>
無也尚矣智者剏物巧者述之百工之事皆聖者之作<lb/>
也器用之利先王賴焉材美工巧其器乃良和之弓兌<lb/>
之戈虞人之殳戕良於人者也魯之削鄭之刀宋之斤<lb/>
呉越之劍器良於地者也桃氏為劔函人為甲廬人為<lb/>
殳矛弓人矢人之為弓矢皆良於官者也人不世出地<lb/>
不國兼良之者其官乎今樞宻雜造司則周官之并也<lb/>
倅車施侯監市征於吾州者三年矣政府稱之曰能命<lb/>
副提舉於是司吾知施侯能良於其官矣才敏而用裕<lb/>
<pb n="KR4e0058_WYG_001-11b"/>
物練而識周堅甲絮衣長鎩錟㦸利矢勁弓材之美工<lb/>
之巧於是乎在矣兵法不云乎器械不利以其卒予敵<lb/>
也昔人亦謂兵不完利甲不堅宻弩不可及逺為將不<lb/>
省兵之禍侯今良於官則器足用將卒足恃以守則固<lb/>
以攻則破其功可少哉侯上官庸書此以為序<lb/>
　　送童彥恒之無錫詩序<lb/>
古者州郡屬吏繇曹史而上皆其長所自辟署茍其長<lb/>
之賢則一府之中左右前後無不皆賢故其官易以治<lb/>
<pb n="KR4e0058_WYG_001-12a"/>
今也則不然官天下之士于銓曹雖州縣屬吏亦用舍<lb/>
於中書由是一郡一邑之間官與吏徃徃不相能何則<lb/>
非其所自辟署賢不肖殊致亦其理然也海陵童公彥<lb/>
恒蚤歲事舉子業意氣軒然芥視青紫遭天下兵起避<lb/>
地浙右俛為禄仕試吏於州郡者三遷矣不以職之微<lb/>
而怠其志也不以祿之薄而易其操也孜孜焉汲汲焉<lb/>
求以稱而事而後已今年秋大府復調君無錫夫今之<lb/>
制官屬上下相求而不相遇者皆是也間有不然則幸<lb/>
<pb n="KR4e0058_WYG_001-12b"/>
一二於千百耳彥恒調無錫無錫守張侯賢也彥恒為<lb/>
史彦恒又賢也無錫有賢史彥恒得賢侯志同而氣合<lb/>
言信而謀從吾見張侯之賢逸於得人而無錫之治第<lb/>
最諸州矣彥恒徃焉居今之世而合乎古之道有相遇<lb/>
之樂而無不相能者將在於兹乎於是士之賢者惜彥<lb/>
恒之逺去而又幸其將遇夫知己也咸為賦詩以餞而<lb/>
奎與為序云<lb/>
　　贈醫師朱煥常序<lb/>
<pb n="KR4e0058_WYG_001-13a"/>
報施之道尚矣夫木𤓰木李微物也瓊琚瓊玖且不足<lb/>
報而况其施有不止於瓜李者乎其報之之厚宜何如<lb/>
也州人呉孟章之母年僅七十矣今年秋七月為風暑<lb/>
所中昬憒眊亂口弗内勺飲者數日衆謂弗可為矣孟<lb/>
章曰吾州朱煥常氏良於醫者也急義而强仁我以急<lb/>
告之先生其來來蔑有弗濟者矣即徃拜其門煥常見<lb/>
其貌戚而情廹惻然為之診診已為之藥一投而氣蘇<lb/>
再投而神返三投而病之去者八九不辰浹而復常孟<lb/>
<pb n="KR4e0058_WYG_001-13b"/>
章曰吾母匪煥常弗活煥常之賜大矣吾何報乎夫感<lb/>
徳之深者非言無以宣圖報之逺者非文無以達然則<lb/>
為煥常壽宜莫先於文辭矣遂來謁文以示不㤀詩曰<lb/>
無徳不報人茍有徳於我無不報者而况有徳於吾之<lb/>
親者乎煥常之施其為木瓜木李也大矣宜乎孟章之<lb/>
欲厚報之也然文外也情内也孟章之情所以愛其親<lb/>
者宜無不至孟章之親由煥常以生孟章誠愛其親則<lb/>
其不㤀煥常也必矣豈待文而後能哉孟章曰子之言<lb/>
<pb n="KR4e0058_WYG_001-14a"/>
固然雖然無此無以寓吾情敢終以請予與孟章為從<lb/>
母兄弟文雖不腆誼有不得辭者遂叙之如此<lb/>
　　送興化衛錢知事上官詩序<lb/>
莆口巨鎭甌閩奥區介泉福之兩間控海嶠之千里形<lb/>
勢所在壯彼南服文物之盛播於前朝然而蠻商番舶<lb/>
之徃來海獠島夷之出没必有武備尤藉戎韜故朝論<lb/>
難材官憂曠職吾友錢君達善珠生滄海璞抱崑山方<lb/>
當鴻漸之時羽儀可用爰遇龍興之運鱗甲斯攀輟大<lb/>
<pb n="KR4e0058_WYG_001-14b"/>
都督之掾曹參上將軍之幕府俾其畫諾資爾折衝由<lb/>
是用武至要之書不為空言矣陳力就列之地兹其發<lb/>
軔乎萬里戎涂四月維夏炎歊方熾煙瘴孔驕舟車䟦<lb/>
涉之囏難山澤風濤之險阻衆云少俟君獨勇行蓋其<lb/>
大義忘私賢勞靡盬仗信則鯨波可履循公則虎穴能<lb/>
探奉檄辭家束裝問路薄言送者聊攄飲餞之情連章<lb/>
祖之尚徵離索之念仍令下走勉述斯文以為他日榮<lb/>
鄉之張本云耳<lb/>
<pb n="KR4e0058_WYG_001-15a"/>
　　序占贈呉仲正<lb/>
虞舜禪功帝乙歸妹鬼方克敵踐土享王易之有占也<lb/>
尚矣周官筮人掌三易辯九筮蓋職有常守其法素具<lb/>
觀象之變吉㐫失得瞭然可知初不待於辭而後决也<lb/>
後世筮法既亡雖以彖繫翼繇之備而占者能識其本<lb/>
指如穆姜之於黄裳元吉尠矣而况藉之以開物成務<lb/>
决大疑定大事者乎蓋易之始卦也有象而無文吉㓙<lb/>
善惡之理粲然已在其中不假辭而顯也中古以來三<lb/>
<pb n="KR4e0058_WYG_001-15b"/>
聖人慮民已深繫之辭以發其藴而後人猶少之也於<lb/>
是有易林焉有洞林焉而世傳焦郭之學吾不知其果<lb/>
有合夫道否也禮失而求諸野吾於呉仲正氏見之仲<lb/>
正之為占也具有成法取於象而不泥於辭其應人之<lb/>
求孰得孰失孰吉孰㓙若響於聲若影於形歴然可信<lb/>
而不可誣也謂有協於古占法非歟昔者子朱子固甞<lb/>
有考於斯矣其言曰易但設此卦象以明吉㓙而已徃<lb/>
徃如今世用火珠林者仲正氏之學有不傳之數存焉<lb/>
<pb n="KR4e0058_WYG_001-16a"/>
使生於子朱子之世吾知其必為所稱許矣然吾聞之<lb/>
易不可以占險貞則吉貞則利而未有不貞之吉利也<lb/>
與人子言依於孝與人臣言依於忠嚴君平之所以為<lb/>
賢也予未識仲正吾友<hi>闕</hi>徳剛為予言如此徳剛尚以<lb/>
吾言告之庶有勸也<lb/>
　　梅隠軒詩序<lb/>
梅於水陸草木之花獨以節高天地閉藏風氣凛烈冰<lb/>
雪横集而精英發舒凝然不撓孤標勁氣使人望而起<lb/>
<pb n="KR4e0058_WYG_001-16b"/>
敬至其實也又以用貴陽剥而生陽純而熟登之賔祭<lb/>
之籩調之勺藥之鼎式和且美而人不敢䙝是故君子<lb/>
則之陜西行省都司俞侯仲祥世家徽之婺源爰在弱<lb/>
齡飲聞儒先之教則既緼貞之操具用世之才矣雖彌<lb/>
綸省闥綱紀方面而識者尚歉然以為未盡其用也尚<lb/>
書齊安呉公持節西廵知侯有素為書梅隠二大字掲<lb/>
之其軒梅言其華實之兼美而隠言其用猶未顯也不<lb/>
知者曰隠非仕者之謂也彼山居而木食芰製而荷衣<lb/>
<pb n="KR4e0058_WYG_001-17a"/>
鹿豕以為徒而漁樵以為侣者隠也不遇於時者之所<lb/>
為也今也金華步武銀緋裹身鈐制曹務程校吏文則<lb/>
劇之尤也惡乎隠况梅之高迥固弗諧於時俗不屑於<lb/>
富貴芬華之品彚乎何其擬之不倫也予曰不然是論<lb/>
也徒知隠之為隠而未見不隠之為隠也見梅之玩而<lb/>
不見梅於用也夫隠居求志行義達道之二者恒相須<lb/>
也然必兼善天下乃可為達故吾之才茍未盡用猶為<lb/>
隠也今夫宗廟燕享之籩實薦之於上帝羞之於大賔<lb/>
<pb n="KR4e0058_WYG_001-17b"/>
而商先生直以嫓夫相業之美焉則梅之為用夫豈畸<lb/>
人静者可得而專有之哉呉公於此其所以屬望於侯<lb/>
者隆矣而况都司之官昔人謂之學為宰相者也則謂<lb/>
侯今日之仕尚為梅之隠也不亦宜乎昔者淮南小山<lb/>
作招隠之辭以風切遁世之士當時不知王孫果嘗歸<lb/>
來否乎既歸亦嘗有徳業可以及天下已乎今侯之隠<lb/>
固非彼所謂紫樞黄閣其歸來也不難矣宜無以招為<lb/>
也雖然招之以辭所以慰望者之渇焉耳詩凡若干首<lb/>
<pb n="KR4e0058_WYG_001-18a"/>
而予為之序洪武六年夏六月廿又五日呉郡崑山殷<lb/>
奎述<lb/>
　　咸陽侯氏譜圖序<lb/>
宗法廢而圖譜興亦合族屬之一道也昔宋之既南萬<lb/>
姓逋播異鄉客土士猶挾其家牒以尊所承庶幾近古<lb/>
者矣洎乎近代斯道寖微朝無世禄之延家靡舊徳之<lb/>
述閒有能崇其所出則用意之過又多假託簒冒而系<lb/>
録之傳㒺可信矣不亦重可嘆夫咸陽侯時中氏一日<lb/>
<pb n="KR4e0058_WYG_001-18b"/>
造予言曰叔庸之世自宋金來三百餘年受㕓兹邑自<lb/>
望賢門西北行五里許為石井泉西岡之莊予祖居也<lb/>
又西南二里予先墓也金季元兵攻陜右吾高祖廣甫<lb/>
冠以民丁戍京兆衆潰竄山東後廿年歳壬子得還陜<lb/>
𨽻籍趙王位下明年癸丑始歸咸陽舉宗二百人無孑<lb/>
遺矣乃改卜所居北十里畢原之王車村子孫至今居<lb/>
焉者也高祖生六子孫曽五六十人男女無慮四百餘<lb/>
口至正戊戌迨己亥旱蝗相仍及明年而張李交兵矣<lb/>
<pb n="KR4e0058_WYG_001-19a"/>
又十年為洪武改元之二年天戈下關西遭歳荐饑傷<lb/>
殘轉死曏之四百餘口存者才十人耳烏乎悲夫又曰<lb/>
吾高祖之子六其次三吾曽祖也其諱逸矣吾大父諱<lb/>
用吾父諱輔仁吾其季子也自吾父而上晦迹弗仕叔<lb/>
庸始試吏縣曹今幸考滿以末疾居家毎念吾高祖之<lb/>
生還故里而占籍於趙邸也實當壬子癸丑之年迨今<lb/>
衰替之餘而更户於馬站也其歲次適與嚮同天運一<lb/>
周而廢興存亡之數若合符節叔庸所以感焉而不能<lb/>
<pb n="KR4e0058_WYG_001-19b"/>
自已也因追取其可知者名字甲乙壽年婚𦵏為之圖<lb/>
先生幸辱教吾邑敬宗合族之義所諄諄者願為之序<lb/>
叔庸將刻之石以遺吾昆弟子孫俾百載之下雖去墳<lb/>
墓數千里外而世次昭穆不能迷也不亦可乎予曰可<lb/>
哉道喪俗媮自世臣鉅族不知有本枝傳緒之重徃徃<lb/>
視近屬為路人矣况其下乎時中以布衣白屋之士乃<lb/>
能不㤀其本始如此且又㫁自所知而已且不惑於假<lb/>
冒之習進不誣其祖退而信乎其子孫豈非近古之道<lb/>
<pb n="KR4e0058_WYG_001-20a"/>
者哉於是次序其語以序之<lb/>
　　如蘭集序<lb/>
予來關西時故人處南者徃徃惜予逺去情思戀戀溢<lb/>
為篇什索居無聊每展巻諷詠未始不爽然如一合并<lb/>
也倚席荒原轉瞬三載行且罷去二三童子乃以副本<lb/>
為請顧予駑下不能以斯道自振無以稍酬諸君子所<lb/>
以屬望之意重以是愧躊躇久之雖然予則不敏諸君<lb/>
子之厚意何可㤀哉廼出俾傳寫為一袠覽者尚知予<lb/>
<pb n="KR4e0058_WYG_001-20b"/>
過也<lb/>
　　夢得字序<lb/>
洪武六年之正月夢得以華州倅偕大府受事使來徴<lb/>
㑹以其月丙辰㑹於京兆府城蓋予之不見夣得再逾<lb/>
年矣於是相見甚驩日夕罷酒對榻卧追叙平生語繩<lb/>
繩不絶至夜分乃寐其言大抵以春秋之事松楸之守<lb/>
為意而尤耿耿於其姓氏之變也夢得之言曰符夢章<lb/>
氏也先世居揚州之崇明吾大父諱森吾父諱世昌洎<lb/>
<pb n="KR4e0058_WYG_001-21a"/>
符夢已三輩占籍蘇之崑山矣始吾之未生也三同産<lb/>
皆女子大父恒自語我亦亟樹善矣我詎無後耶俄而<lb/>
大父病病且亟夢異人持海上香株一與已曰畀若孫<lb/>
閒一日而符夢生家人以告大父含笑曰信取兒來我<lb/>
瞑目矣綳而舁之床注視者久即字吾夢得後二日而<lb/>
大父没吾父洎吾母曹亦皆以盛年早世烏乎痛哉符<lb/>
夢無似不能敏學行蚤自樹立以表襮先人遭代用儒<lb/>
不棄謭薄忝有職位而俗吏以上嫌名諱吾姓曰莊於<lb/>
<pb n="KR4e0058_WYG_001-21b"/>
乎不孝無狀幸得升斗之禄雖養弗逮親而歲時伏臘<lb/>
以致吾嚴者尚可以自力而又奪之姓而䝉之以他人<lb/>
之氏戚哉無乃使人疑吾於異姓莅祭祀者耶又曰夢<lb/>
得吾幼時所名也今雖轉而為字而吾祖父之命猶在<lb/>
耳也子幸念我願為我序其然俾人知吾氏之為章而<lb/>
不為莊也庶幾少藉以寛吾心或者他日得請於上俾<lb/>
復其本氏以慰吾祖父於地下没世不朽矣敬以是累<lb/>
吾子嗟乎今之氏非古之姓也雖然自漢而下固以氏<lb/>
<pb n="KR4e0058_WYG_001-22a"/>
為姓矣姓其氏斯知祖其人矣易之罪也易之是㤀其<lb/>
先也夢得於此遑遑焉用其先祖之心為心自其始生<lb/>
之際一夢之徵引而充之以致其不㤀之孝則夫心志<lb/>
耆欲之所存蓋無時而不察也而况灌薦之頃思之而<lb/>
誠者乎油然孝弟之心宜於此焉有不安者矣夢得知<lb/>
其所不安而不敢有一日茍安之心懇懇欵欵必欲求<lb/>
其安而後止也不亦仁者之事乎上方以孝治天下嫌<lb/>
名之不諱二名之不偏諱屢載之詔令矣夢得第未請<lb/>
<pb n="KR4e0058_WYG_001-22b"/>
耳明年華州且考滿夢得以選人集京師調官之日倘<lb/>
䝉賜對得一陳其情天矜于民必從其所欲矣夢得敬<lb/>
之哉然予今亦未有以寛夢得者姑序其説以俟焉<lb/>
　　叙星貽徐禎伯<lb/>
我生之辰月宿南斗牛奮其角箕張其口此韓吏部始<lb/>
生所值星也星厯之家其來尚矣故夫以十一星行厯<lb/>
處人壽夭貴賤年時著自唐都利李彌乾而吏部所推<lb/>
許者殿中李常容也常容之學傳之者多矣數十年前<lb/>
<pb n="KR4e0058_WYG_001-23a"/>
吾鄉有凖齋徐君者獨以其術著名為四方大夫士所<lb/>
稱重吾時尚幼不克扣其所得而獲與孫禎伯游禎伯<lb/>
蓋以儒術推用其説不滯於一隅其為言依並忠孝恒<lb/>
導人為善禁人為不善僕之入秦也與禎伯别四年矣<lb/>
吾母氏處故里年且老早暮倚門以望而奎不得一歸<lb/>
覲禎伯為吾母推僕所值星先處歸期曰攝居提諸乗<lb/>
驛得君輿紐牙舒舒君子在閭已而僕以甲寅十月啓<lb/>
行十二月至家拜母壹如所處吾母曰善哉徐叔子之<lb/>
<pb n="KR4e0058_WYG_001-23b"/>
為星非是吾何以知今汝之必歸而以緩吾憂乎吾誠<lb/>
賴其言以有俟也小子識之奎曰禎伯之星之善其所<lb/>
竒中不可以僂數豈直此哉雖然自我言之徒知禎伯<lb/>
於我能緩吾母朝夕之思耳餘吾無所賴也禎伯年方<lb/>
壯為學甚力其為彌乾常容以名於後世以光其前人<lb/>
無難者獨惜予無吏部之文以張之耳姑識吾母之言<lb/>
以告凡與禎伯游者庶幾張之洪武八年龍集乙夘杓<lb/>
直于辰日維戊子支離道人殷奎序<lb/>
<pb n="KR4e0058_WYG_001-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0058_WYG_001-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　强齋集巻一<lb/>
</p>
<p>
</p>
  </div>
</body>
</text>
</TEI>
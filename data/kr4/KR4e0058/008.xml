<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>強齋集巻八</head> <lb/>
    <p>
<pb n="KR4e0058_WYG_008-1a"/>
欽定四庫全書<lb/>
　強齋集巻八<lb/>
　　　　　　　　　　　　　明　殷奎　撰<lb/>
　詩<lb/>
　　自警<lb/>
生平為學苦多歧一寸靈臺尚可持肯向二三頻致察<lb/>
何須五十始知非行藏莫昧乗機速仁義無妨見效遲<lb/>
静裏工夫難著力儘敎動處與防㣲<lb/>
<pb n="KR4e0058_WYG_008-1b"/>
　　　醴泉丞楚君汝桓以其先文靖公寳臣先生寄<lb/>
　　　沛令詩墨蹟見示葢從政之格言也今之仕者<lb/>
　　　由之足為良吏矣奎方為童子師無事於政謹<lb/>
　　　用其韻賦此自警因寫寄崑學諸賢友庶得就<lb/>
　　　正于傳士潛夫先生云<lb/>
　　十二月七日回自府城待渡河南<lb/>
覊心向晚倍凄清立馬沙頭逺思生爭渡車牛㽞兩岸<lb/>
候人燈火出中城河冰東合魚書杳山靄南分鴈字横<lb/>
<pb n="KR4e0058_WYG_008-2a"/>
嵗律怱怱行欲盡眼穿雲海不勝情<lb/>
　　奎倚席渭城校室伏承耕學袁公雪樵秦公二先<lb/>
　　生逺自故里寄惠新詩敎詔之誼暌離之情偹溢<lb/>
　　乎辭捧誦再四感愧交并不能已已旣次嚴韻屬<lb/>
　　和奉懷因興起豐城雲門河南公武潛夫諸先生<lb/>
　　例借前韻各成一首以見區區向往之私至於落<lb/>
　　句嬴瀛互用亦足明僕於二先生無少偏黨也<lb/>
木魚橋下城南路三十年來往復情夢寐隱居髙晚節<lb/>
<pb n="KR4e0058_WYG_008-2b"/>
綢繆姻好仰平生子雲竒字人稀識東野新詩孰使鳴<lb/>
無計即歸陪第語行藏聊復任黔嬴　右答耕學<lb/>
淮海題詩詫老成逺將關輔慰愁情危機重嘆吳三陸<lb/>
開迹難招魯兩生皎皎白駒誰復縶嚶嚶黄鳥自相鳴<lb/>
橘林亭子埀霜實翹首仙凡隔鳯瀛　右答雪樵<lb/>
儒臺疇昔起豐城宿望遥欽鎮物情風節千年徐孺子<lb/>
淵源一代揭先生江關暮夜憐烏帀身世行藏看鳯鳴<lb/>
投老文鋒渾矍鑠裹糧三日尚能嬴　右豐城<lb/>
<pb n="KR4e0058_WYG_008-3a"/>
經術傳家擅代名著書滿屋見髙情楚王争事浮丘伯<lb/>
漢主方求老伏生干仭雲門青壁峻一陂秋水玉琴鳴<lb/>
崑丘臺上虹埀月髣髴蓬山在大瀛　右雲門<lb/>
古塘烟雨暮潮平室逺人深疊恨情海上珊瑚曽倚釣<lb/>
船頭笭箵解全生𡨕鴻刷羽秋孤奮老驥埀頭夜一鳴<lb/>
前史近應重校勘不敎趙姓混秦嬴　右河南<lb/>
鹿城茅屋好風清千首文章萬古情江外暮雲寒不動<lb/>
池頭春草夜仍生圖經筆削權衡見篆籀風流劒㦸鳴<lb/>
<pb n="KR4e0058_WYG_008-3b"/>
少小羡君為古學而今髙處到姬嬴　右公武<lb/>
每憶荆州人物論如君所敬是吾情月明蟋蟀秋相俟<lb/>
霜重蒹葭水未生鞸琫佩刀金錯落和鸞在式玉鏘鳴<lb/>
從容名敎無窮樂何必遥尋海外瀛　右潜夫<lb/>
　　次韻雪樵先生去嵗臈月見懷之作<lb/>
乆客渾愁劇那堪嵗暮時失羣憐鴈斷歸計怕鵑遲老<lb/>
樹秋風咽空梁漢月埀喚回今夕夢和去舊年詩<lb/>
倚席猶無地登瀛豈有時繁華都去盡游宦獨來遲親<lb/>
<pb n="KR4e0058_WYG_008-4a"/>
養愁長阻朋情荷逺埀鄉音誰是伴吟斷寄來詩<lb/>
　　次韻長通見寄二絶句<lb/>
两屐常時過曲亭小牕風雨夜談經緇塵眯目愁漂泊<lb/>
夢裏雲山只暫青<lb/>
本無竒特誇修榦澷自支離語大年封殖正煩君子在<lb/>
嵗寒終擬見蒼然<lb/>
　　寄睢州盧别駕<lb/>
我愛睢州好弟兄不同出處却同情著書滿屋心偏苦<lb/>
<pb n="KR4e0058_WYG_008-4b"/>
佐政專城迹併清徐鍇又從江左見賈生難擅洛陽名<lb/>
月明千里遥相憶懐抱何由得盡傾<lb/>
　　寄次泉<lb/>
渺渺予懐淛水東故人秖憶傅丞公科名聊復從先志<lb/>
宦學端能守素風湖曲酒船應獨棹雲門布韈與誰同<lb/>
南歸擬約盧鴻一晚飯舵樓山色中<lb/>
　　寄麟游危丞<lb/>
為政山城再渉冬羡君髙致每從容揮絃避暑宫前月<lb/>
<pb n="KR4e0058_WYG_008-5a"/>
覓句仙游觀裏松長厚固應推宻令驕矜莫謾議元龍<lb/>
好情滿擬相傾瀉少待春風發興濃<lb/>
　　贈武功邢明府之翰余簿公至父兼柬李贊府崇<lb/>
　　業<lb/>
武功千載紀佳名地望猶堪冠列城古廟邰封尊后稷<lb/>
空墳漢節表蘇卿凋殘里社流移復文采官寮撫字并<lb/>
太史行修循吏傳可容卓魯擅英聲<lb/>
　　伏承陜省卜架閣以臈粥稻米相餽麟游危贊府<lb/>
<pb n="KR4e0058_WYG_008-5b"/>
　　亦寄鹿脯到齋賦此叙謝<lb/>
客身無伴乆凄凉節物勞人逺送將鮮給野麋兼膘䯚<lb/>
粥分香稻雜餦餭嘉平莫問鄉風舊清祀空慙世澤長<lb/>
薄宦不歸芳嵗晚倚樓一望又斜陽<lb/>
　　臈日有懐陳侍郎則項郎中駕秦御史昺陳御史<lb/>
　　増夏御史時<lb/>
臈日晴原感慨長斯民休息荷時康十禽物盛餘三殺<lb/>
八蜡年豐逹萬方分粥鄰人憐舊俗賜脂朝士羡恩光<lb/>
<pb n="KR4e0058_WYG_008-6a"/>
舉頭南北雲泥隔為寫新詩託鴈行<lb/>
　　除夕戲簡萬丞<lb/>
除夕怱怱到客邊客懐渾不似當年一身謾翦宜春綵<lb/>
两度遥違守嵗筵詩叟愁吟蛇赴壑酒仙渴走馬跑泉<lb/>
歸來有喜君知否瑞雪飛天滿大田<lb/>
　　除夜<lb/>
客身兩度逢除夕白髪添來知㡬莖想得故園諸弟姪<lb/>
擁爐膝下話寒更<lb/>
<pb n="KR4e0058_WYG_008-6b"/>
　　正旦公燕有懐二弟<lb/>
一縣衣冠共祝天禮成為慶秩初筵身慙重客居人右<lb/>
心憶慈親墮爾前春酒百壺空㶑灔清歌䨇舞澷嬋娟<lb/>
遥憐二仲髙堂上綵服承顔似昔年<lb/>
　　立春日口占<lb/>
愁日逢春日吟身是病身都忘鄉俗舊轉覺老懐新問<lb/>
舍求田嵗婚男嫁女辰共誰論此事俛首對傍人<lb/>
　　雪晴絶句<lb/>
<pb n="KR4e0058_WYG_008-7a"/>
春到江南更好看手提譚麈拂南冠一庭雪水清如許<lb/>
石鼎誰烹小鳯團<lb/>
　　贈夏臻<lb/>
終南山色亦佳哉野鶴孤雲處處來子夏小冠親手製<lb/>
許生寛褐稱身裁淮南桂樹何年别溪北梅花㡬度開<lb/>
歸去草堂流水在不堪清淺問蓬萊<lb/>
　　酬之翰恵布<lb/>
逺贈知君憐縷藍裁縫自顧亦何堪束來韋帶渾相稱<lb/>
<pb n="KR4e0058_WYG_008-7b"/>
立傍狐裘政未慙潔白儘敎欺雪氅淡紅無用費春蠶<lb/>
此身真是長安客惟有儒冠尚自南<lb/>
　　登長陵<lb/>
北風吹日下長陵烏帽欹傾與客登幽事尋來㡬兩屐<lb/>
吟身扶得一枝藤圖經考訂嗟承誤祀典流傳感廢興<lb/>
黄土一抔誰復禁空遺翁仲立崚嶒<lb/>
　　陽陵<lb/>
恭儉相仍自足稱路人猶解指陽陵河間不立膠東立<lb/>
<pb n="KR4e0058_WYG_008-8a"/>
禮樂千年尚未興<lb/>
　　懐鄉中諸故舊<lb/>
生平意氣澷相親零落而今有㡬人慧聚山房春酒碧<lb/>
舊遊回首重沾巾<lb/>
　　昨蒙仲𢎞贊府招預新酒河魚之㑹筵重席疊不<lb/>
　　勝盃酌而歸慙媿之餘賦此為謝<lb/>
春去愁來思不堪賔筵日日殢餘酣食魚頓覺河魴美<lb/>
煮酒初分甕蟻甘紅荔拈春憐杜曲青梅對景憶江南<lb/>
<pb n="KR4e0058_WYG_008-8b"/>
客懐易向尊前醉禮數雖寛益自慙<lb/>
　　新堂<lb/>
狀元坊裏作新堂誰識先生樂意長清渭西來充泮水<lb/>
南山東繞作宫墻<lb/>
　　民謡<lb/>
耳邊十載聒干戈愁死愁生两鬢皤昨日縣中人報道<lb/>
新開學館著絃歌<lb/>
縣中學館喜新開抱取兒孫去看來正值縣官行禮日<lb/>
<pb n="KR4e0058_WYG_008-9a"/>
雍容揖讓列尊罍<lb/>
縣官揖讓坐横堂專為朝家育俊良歸去我兒湏記取<lb/>
門前有箇狀元坊<lb/>
　　題畢原莊<lb/>
畢原髙處北山前喬木參天㡬百年隱德相傳耆舊逺<lb/>
素風不改子孫賢李生方欲歸盤谷摩詰還能寫輞川<lb/>
昭代需才心正渴可容問舍與求田<lb/>
　　哭道原<lb/>
<pb n="KR4e0058_WYG_008-9b"/>
少小交游廿載餘徃來門巷㡬曽虚夕陽淚洒鄰人篴<lb/>
何處而今覓舊居<lb/>
　　渉水<lb/>
㶚滻交流縱復横醉䭾驢背任欹傾風前似蹋天池翼<lb/>
月下如騎采石鯨何處蘭舟相蕩漾誰家羅韈闘輕盈<lb/>
總輸八月仙槎上濯足銀河萬里行<lb/>
　　寄吳宗德明府<lb/>
寂寂先生一草堂東山卧穩北牕凉消閒題鳯過溪墅<lb/>
<pb n="KR4e0058_WYG_008-10a"/>
扶病聽鶯傍苑墻恨我歸期成蹭蹬向君離思轉徬徨<lb/>
黄花籬落秋深處凖擬相過醉十觴<lb/>
　　寄公曁盧同知<lb/>
一代文儒新宦業百年孝友舊家風鄉閭物論皆無間<lb/>
州縣人才孰與同貧乏喜傳消息好頌謡難買是非公<lb/>
題詩為賀兼相勸儘使男兒志氣雄<lb/>
　　禱雨有應題贈縣中令佐<lb/>
春田處處耕難入宿麥蔪蔪秀未齊縣裏官僚憂旱熯<lb/>
<pb n="KR4e0058_WYG_008-10b"/>
隴頭黎庶望雲霓香烟謁廟攜雙袖甘雨隨車過一犂<lb/>
兩屐莫嫌趨賀晚上街滑滑怕青泥<lb/>
　　寄弟<lb/>
故園二仲近何如半載平安未得書堂下紫荆長㡬許<lb/>
墻隂翠竹勝當初時常官府供徭役旦日庭幃問起居<lb/>
媿我飄蓬歸已緩不知歸計尚全踈<lb/>
　　寄楚汝桓縣丞<lb/>
秋滿長安郭偏憐一故人松庭公事少蘭<hi>闕</hi>檄書新暫<lb/>
<pb n="KR4e0058_WYG_008-11a"/>
董㡛官役猶覊倦客身斯文心獨渴永日候車塵<lb/>
　　寄俞仲詳都司卜師顔架閣<lb/>
郎官聨省寺對詠溢髙情日出南山紫風來北榭清譚<lb/>
𤣥便玉麈舉白快金莖吏隱今如此誰為後世名<lb/>
　　次韻俞都司咸陽晚眺<lb/>
渭水西風草樹凉郎官瘦馬立斜陽鬬雞下社心空在<lb/>
逐鹿中原恨獨長黄土一抔増感慨青山㡬度閲興亡<lb/>
又聞枤杜歌新調迎勞元戎<hi>闕</hi>　岡<lb/>
<pb n="KR4e0058_WYG_008-11b"/>
　　夢回<lb/>
萬里家鄉半三秋信息稀心情春已去魂夢夜空歸<lb/>
　　秋祀長陵齋宿作<lb/>
縣寮嚴祀事襥被出東城薄暮炎歊静髙天象緯明漢<lb/>
陵秋草暗秦樹露蟬鳴俛仰千年下那堪客思生<lb/>
　　祀回<lb/>
七陵秋祀罷一騎雨中歸候火明孤館凉風洒客衣草<lb/>
蟲聲轉急巢燕意多違為託思鄉夢南雲白處飛<lb/>
<pb n="KR4e0058_WYG_008-12a"/>
　　次韻耀州陳九成同知見贈<lb/>
新詩留贈信能文交臂歸來恨失君未遂笑談申繾綣<lb/>
徒勞魂夢走繽紛平生事契他年話為政風流此日聞<lb/>
翹首華原秋色裏好分一榻寄孤雲<lb/>
　　枕流館夜題<lb/>
千年積雨漲河流一𣲖秋聲到枕頭兩耳洗來無一事<lb/>
不應猶有故園愁<lb/>
　　古城田<lb/>
<pb n="KR4e0058_WYG_008-12b"/>
僕子中夜起將牛耕古城古城古人築古城今人耕古<lb/>
人誰復在古城今人平黄蒿上莽蒼白骨下縱横傷哉<lb/>
功築日戰守煩戈兵誰知千載下耕遍無人爭<lb/>
　　别永夀孟明府<lb/>
急雨凉風一院秋五更歸思逐東流不堪又與君為别<lb/>
萬里乾坤獨自愁<lb/>
　　中秋<lb/>
年年今夜月雙影照西樓今夜流雲亂天應亦解愁<lb/>
<pb n="KR4e0058_WYG_008-13a"/>
　　閨思<lb/>
萬里音書隔歸期日夜猜沙頭一鴈下可是渭川來<lb/>
　　贈衛武孟<hi>成縣丞名淇文節公五世孫也</hi>
桑海茫茫不可論衣冠鄉里㡬家存咸陽渡口秋風裏<lb/>
驚見開禧執政孫<lb/>
王事賢勞可得聞貢來官馬動成羣身先牧圉闗山險<lb/>
膽敵將軍戰伐勛<lb/>
栗亭薯蕷耕雲熟同谷黄精斸雪深恐有詩人在山野<lb/>
<pb n="KR4e0058_WYG_008-13b"/>
使還為我一相尋<lb/>
　　登西安府鼓樓<lb/>
西府層樓接上台客懷落日為誰開一天秋色雲飛斷<lb/>
萬户晴暉鵲噪來遍倚危闌頻入感未吹畫角已興哀<lb/>
千年朝市仍更變獨有南山石未灰<lb/>
　　送徐罙大<lb/>
布衣三載長安客一日公車趣召來駐馬已無官柳在<lb/>
聽鶯莫待苑花開賢名乆慕東州彦王佐方需季世才<lb/>
<pb n="KR4e0058_WYG_008-14a"/>
病骨支離媿無用白雲歸路漫裵徊<lb/>
　　贈趙子常<lb/>
西夏往來遷子去量移今喜在長安夢魂尚悸闗河險<lb/>
足力應諳道路難定見相如歸趙璧不妨鍾子著南冠<lb/>
春風擬作還鄉伴花滿吳宫得共看<lb/>
　　十月朔旦枕上偶成<lb/>
三干里外未歸人四五旬來半病身莫問男婚并女嫁<lb/>
湏知親老又家貧田園㡬處荒蕪盡墳墓何人拜掃新<lb/>
<pb n="KR4e0058_WYG_008-14b"/>
渭水無情過門去也能嗚咽助悲辛<lb/>
　　重登長安鼓樓<lb/>
秋半長安特地寒西風不管客衣單晚晴貪看南山色<lb/>
百尺危樓獨倚䦨<lb/>
　　移咸陽圖入學<lb/>
翠石鐫圖在學前鋒稜刓缺已多年諸人棄去渾堪惜<lb/>
茂宰移來也自賢百里從遷新井邑五陵不改舊山川<lb/>
明朝打去街頭賣勝種西泉二畝田<lb/>
<pb n="KR4e0058_WYG_008-15a"/>
　　述懷次郝宰韻<lb/>
鏡裏頻看白髪生一身三嵗離南京力辭敢謂官非貴<lb/>
自顧深慙學未成亦欲匡時希董仲不將稽古羡桓榮<lb/>
支離留得殘形在尊酒無人獨自傾<lb/>
　　伏承士景明府増廣學舍招致生徒借韻叙謝<lb/>
學舍増修事董生坊門重立表馮京<hi>學東有狀元坊為楊輗設</hi>逺朋<lb/>
已喜牽聮至善政還看次第成莫笑人情相冷淡要知<lb/>
天爵最尊榮斯文千載真吾事此日於君意盡傾<lb/>
<pb n="KR4e0058_WYG_008-15b"/>
　　渭陵<lb/>
炎精八葉巳中衰千載荒陵竟屬誰寢殿有垣悲躑躅<lb/>
苑門無地覓罘罳祥開沙麓溝中絶禍變堦墀土未夷<lb/>
颯颯凉風吹客鬢不堪興感立多時<lb/>
　　九日武功余簿書來見索拙作仍恵雙筆口占二<lb/>
　　絶句答之<lb/>
西風破帽不禁吹黙黙愁情秪自知多荷故人相問訊<lb/>
錦囊羞澁已多時<lb/>
<pb n="KR4e0058_WYG_008-16a"/>
雙筆慇懃慰所思染來還寫寄君詩空花不作癡人夢<lb/>
銀管猶為感德期<lb/>
　　憶母<lb/>
底事别離苦忽當貧賤年晨昏三載隔夢寐五更連老<lb/>
淚寒燈下愁容暗鏡前此寃無乃酷焉得問髙天<lb/>
　　次韻金德儒秋懷<lb/>
隻影飄蕭渭水頭凉風白鴈一天秋秦雲未改南山色<lb/>
漢月空涵故國愁萬古勛名隨野馬百年心事付沙鷗<lb/>
<pb n="KR4e0058_WYG_008-16b"/>
後生莫漫誇形勝輿地而今混九州<lb/>
青山纔見便低頭況復頻傷宋玉秋萬户新霜添客況<lb/>
一忩凉月伴人愁扶揺敢附雲間翼浩蕩思隨海上鷗<lb/>
忽得君詩還喜劇猶疑老杜在鄜州<lb/>
　　送古季初主簿之永夀兼簡孟賔知縣丁仁卿縣<lb/>
　　丞<lb/>
客裏難持送客盃愁腸㡬度為君開特科方重詞章選<lb/>
小試應多簿領才兔窟擊鮮山雪盛蜂房割蜜縣花開<lb/>
<pb n="KR4e0058_WYG_008-17a"/>
官僚轉覺麻亭好談笑何時許一陪<lb/>
　　送宜川劉知縣赴都<lb/>
世科憐繼美出宰重宜川陶穴流迻復邊城謡頌傳一<lb/>
雙王令舄五鼓鄭侯船目送南雲晚題詩為惘然<lb/>
　　送朱子方之永夀訪孟明府<lb/>
十二街頭雪未消蹇驢䭾醉影飄蕭憑君說向麻亭尹<lb/>
如此踈頑可見招<lb/>
小車渡淺水流烟更上長船望碧天有興欲尋安道去<lb/>
<pb n="KR4e0058_WYG_008-17b"/>
秦原髙處不通川<lb/>
　　鄠簿袁魯瞻見訪<lb/>
下馬敲門月色新語音遥認是鄉人馳驅王事賢勞日<lb/>
問訊吾徒寂寞濵白飯可能淹騎從青燈空復伴吟身<lb/>
平生鄠杜佳山水便欲同游第一春<lb/>
　　次韻邢之翰南行留别<lb/>
人事那堪定身謀政自艱向隅憐一慟滿座輟羣歡鳩<lb/>
快邯籠放魚矜漢網寛妻孥誰是寄早早報平安<lb/>
<pb n="KR4e0058_WYG_008-18a"/>
一旦膺蕭律三時守楚閽窮愁關月淡幽憤海天昏紀<lb/>
詠傷前事歸耕㡬後恩柳州才豈拙無用問天孫<lb/>
　　立春日與瞿允同縣宰飲酒<lb/>
故人昨日故鄉來春日今朝春酒開鮭菜新盤還飣餖<lb/>
鸎花舊夢重徘徊情知老至抛書册怕見容衰掩鏡臺<lb/>
子起為吾歌骯髒出門一笑謾憐才<lb/>
　　送唐彦博縣宰朝京<lb/>
去思此日盈汧隴試問同年得似無萬里闗河攜一鶴<lb/>
<pb n="KR4e0058_WYG_008-18b"/>
五城樓觀蹋雙鳬封書客裏春仍寄别酒沙頭晚更沽<lb/>
江上故人如問我為言歸思滿江湖<lb/>
　　除夕俞𤣥善同宿<lb/>
牢落嵗除辰那堪是客身娯親三載缺入夜百憂新連<lb/>
榻思歸伴殘燈未睡人相看無一語獨有涙盈巾<lb/>
　　新年<lb/>
故園弟妹拜新年應望咸陽一黯然西縣東城南北第<lb/>
阿孃今日在誰邊<lb/>
<pb n="KR4e0058_WYG_008-19a"/>
　　遊雎村寺觀楊太妃墓誌<lb/>
騎驢上厓去去到雎村寺空院一僧居荒榛㡬人至片<lb/>
石卧山門上有唐朝字知是武家墳咸亨嵗中誌王禮<lb/>
塟已厚戚苑恩更異尊號換穹碑園陵易新制誰知發<lb/>
掘餘此石猶在世摩挲一俛仰咄彼千載事夕陽歸去<lb/>
來渭水方東逝<lb/>
　　順陵獨遊<lb/>
順陵山下客來稀野草荒荒日色㣲走穴黄狐窺我過<lb/>
<pb n="KR4e0058_WYG_008-19b"/>
驚塲彩雉背人飛厚藏自古多為累僭制終唐竟莫非<lb/>
讀罷穹碑吾亦愧道傍拂袖一歔欷<lb/>
　　西原遊望<lb/>
層原横百里一望五陵空雲過山城黒風來野燒紅吟<lb/>
身驢子上歸思鴈行東薄暮沙塵起令人嘆轉蓬<lb/>
　　答鞏昌諸縣枉顧不值<lb/>
空煩車馬扣雲闗不是先生不得閒為報今朝有幽興<lb/>
半醒半醉去遊山<lb/>
<pb n="KR4e0058_WYG_008-20a"/>
　　别嵗<lb/>
一畨來咸陽三與芳嵗别四方數萬里行役何時歇百<lb/>
年要有盡能得㡬時節而況已過半逺道何由徹愁來<lb/>
不成寐耿耿到明發乾艾匪他求魚網當退結秣我櫪<lb/>
上騅膏我車上轄努力遵往軌無為徒惙惙<lb/>
　　原上早春<lb/>
咸陽原上春𡨕㝠南山北山相對青山如逆旅鎮長在<lb/>
百年過客無時停髙低岡坂縱横道今墳古墓知多少<lb/>
<pb n="KR4e0058_WYG_008-20b"/>
年年來往換新人恰似春風原上草草枯只是一年期<lb/>
人塟終無出土時貴賤賢愚同一盡何用空名萬古埀<lb/>
　　侯叔庸同行過其故居見迎春一株<lb/>
野花一株何人栽欲開未開迎春來主人歸來花欲語<lb/>
欲語不語令人哀往年看花年正少花前把酒花長笑<lb/>
妻能歌舞妾能彈門外催租無吏到二十年來院落空<lb/>
兎葵燕麥競為容墻角一藂憔悴煞年年無主泣東風<lb/>
今日歸來君不住君今又向何州去上林騎馬聽鸎時<lb/>
<pb n="KR4e0058_WYG_008-21a"/>
慎勿長忘故園樹<lb/>
　　二月七日省牲諸陵沿道雜賦五首<lb/>
一樹殘花媚曉暉淡香偏襲旅人衣春風落盡東闌雪<lb/>
三載江南未得歸<lb/>
昔日平陵賣酒家冰槽春色夜能賖而今酒盡遊人散<lb/>
零落空垣一樹華<lb/>
景帝陵前野草花也曽沾被舊繁華只今開遍無人管<lb/>
付與牛羊卧日斜<lb/>
<pb n="KR4e0058_WYG_008-21b"/>
野老門前社樹青社公無酒眼醒醒春泥二月無人上<lb/>
盡作城頭築土丁<lb/>
碧椀分來杏酪香風前澆我渴詩腸野人今度相辭汝<lb/>
立馬題詩又夕陽<lb/>
　　長陵曉望<lb/>
馬上東風生曉寒長陵髙處望長安丘墟散落人才盡<lb/>
岡隴分崩王氣殘嵗祀㡬朝修典制月遊無廟著衣冠<lb/>
山河百戰誰能主却屬漁翁一釣竿<lb/>
<pb n="KR4e0058_WYG_008-22a"/>
　　題杜處士宅<lb/>
喬木蒼蒼北杜村百年人物㡬家存一枝氣在沖和地<lb/>
五世名全孝義門壁上詩章猶未泯碑隂譜牒尚堪論<lb/>
不因種德何能爾更擬流風到後昆<lb/>
　　寄謝杜德方兼簡劉禀中<lb/>
百五無家思不聊北莊居士忽相邀石安原上春無限<lb/>
杜老堂前酒正饒第二回圓憐月夜不多人醉賞花朝<lb/>
臨岐欲覓劉郎别已入丹崖不可招<lb/>
<pb n="KR4e0058_WYG_008-22b"/>
　　長安新城<lb/>
賢王來鎮陜闗西増廣都城弗敢稽勢兼北苑一繩直<lb/>
聲殷南山萬杵齊晴角逺從天漢落春旗平拂斗杓低<lb/>
喜看保障如磐石為賦秦風氣似霓<lb/>
　　百五<lb/>
紙錢如雪草如烟百五家家上墓田春去思鄉渾欲老<lb/>
愁來欹枕不成眠<lb/>
　　施僉憲行部口占奉柬<lb/>
<pb n="KR4e0058_WYG_008-23a"/>
今朝出郭看桑麻載道歌謡事匪誇天上法星初弭節<lb/>
人間甘雨已隨車丹書歴歴煩申誡白簡稜稜慣擊邪<lb/>
頓使西人談美政儘將光彩耀儒家<lb/>
　　陳情一首同呈<lb/>
曽因才短故辭官還得前時苜蓿盤病骨支離慙倚席<lb/>
客懷牢落強峩冠慈闈老去家貧甚先壟年來水嚙殘<lb/>
聖主仁深恩例在願推餘潤到荒寒<lb/>
　　登白起城見榴花一株<lb/>
<pb n="KR4e0058_WYG_008-23b"/>
城下茨藜十里沙城中無處覓人家瓊英開遍無人賞<lb/>
腸斷衰翁對日斜<lb/>
　　打碑<lb/>
炎歊撲面火流雲道路爭迎白練裙借問先生何處去<lb/>
雎城寺裏打碑文<lb/>
沁州碑石漢陵旁地下𤣥龜殻也藏莫怪摩挲成乆立<lb/>
書家知是郭謙光<lb/>
流盃亭石何年破立馬鐫名㡬字存契苾墳前崖子上<lb/>
<pb n="KR4e0058_WYG_008-24a"/>
家雞筆法尚堪論<lb/>
　　題胡御史松溪小隱<lb/>
軒冕山林政不殊行藏偶爾見規模豸冠賸有清風在<lb/>
鶴帳從敎夜月孤小隱誰知非大隱故吾元不異今吾<lb/>
黒頭更上麒麟閣松菊歸來尚未蕪<lb/>
　　杜曲二絶句<lb/>
稜稜桑田帶水田夕陽幽興滿樊川秪疑身在江南處<lb/>
放我溪頭罨畫船<lb/>
<pb n="KR4e0058_WYG_008-24b"/>
青山隔岸水平疇髙柳隂隂五月秋旋汲寒泉沉碧李<lb/>
横眠白石漱清流<lb/>
　　過亷平章樊川别墅<lb/>
山水娛人未肯休登臨何事白人頭君看花木樊川墅<lb/>
秪有㢘泉獨自流<lb/>
　　雨後望終南山作<lb/>
萬嶺千崖紫翠團山城過雨一畨看斷雲面面屏風疊<lb/>
殘照稜稜劍脊攅華岳三峯晴戴雪草堂六月晝生寒<lb/>
<pb n="KR4e0058_WYG_008-25a"/>
興來便欲扶笻去無限歸心此際寛<lb/>
　　送漢中太守費浩然朝京<lb/>
公昨漢中初出守劍門猶拒萬夫開郡民驚悸思良吏<lb/>
天詔丁寧用秀才形勢百城歸控制流迻十載頼招來<lb/>
潁川應有重臨日談笑南樓尚可陪<lb/>
　　永夀縣期孟明府未還<lb/>
秋至物情變雨來山氣凉孤懐客夜水薄宦歸程長平<lb/>
泉倦登陟葆峯謾徜徉故人期未至岸幘上髙岡<lb/>
<pb n="KR4e0058_WYG_008-25b"/>
　　秋社<lb/>
秋社荒山裏迎龍野廟開豚蹄田父祝鞍馬縣官來<lb/>
　　東泉<lb/>
四山饒雨氣一澗落泉聲此處銷殘暑還同茂宰行<lb/>
　　縣齋對雨<lb/>
八月風氣寒荷衣不堪補南還未成行山館眠秋雨<lb/>
　　孟明府古主簿同遊石牛亭<lb/>
負郭青山似我閒相邀隨意一躋攀路穿疊嶂盤髙下<lb/>
<pb n="KR4e0058_WYG_008-26a"/>
身逐浮雲任往還誰約武昌遊退谷自疑柳子賦囚山<lb/>
故林秋色歸來晚滿擬婆娑數樹間<lb/>
　　聫句<lb/>
雨晴苔逕滑如飴<hi>孟</hi>烏帽簷斜屐齒危一鳥不鳴秋樹<lb/>
暗<hi>殷</hi>數峯如立晚雲竒<hi>古</hi>道傍野老邀相飲坐上鄉人<lb/>
别有期<hi>孟</hi>泉石也湏還我軰<hi>殷/</hi>丁寧猿鶴莫深疑<hi>古</hi>
　　雨中述懷<lb/>
乆留永夀欲别去如此滿天風雨何衣裳山外八月冷<lb/>
<pb n="KR4e0058_WYG_008-26b"/>
泥水道上三尺多異鄉交誼足繾綣故園歸計成蹉跎<lb/>
明朝晴隂未敢必有酒且任朱顔酡<lb/>
　　别後重寄永夀諸公<lb/>
平泉山色翠可食留滯不知歸計踈一月客遊風雨半<lb/>
百年交契子孫初南郭壺漿秋飲餞長亭鞍馬野躊躇<lb/>
如此好懷何可别歸來注目重憑虛<lb/>
　　登乾陵作<lb/>
觀闕傾頹石獸殘凉風側㡌話長安函香不覺天能雨<lb/>
<pb n="KR4e0058_WYG_008-27a"/>
移檄空憐土未乾月過三原秋淡淡雲來九嵕夜漫漫<lb/>
誰能喚起裴宫監為說當初創業難<lb/>
　　望昭陵<lb/>
仰止昭陵莽蒼中孤峯竒峭挿秋空因山政恐勞民力<lb/>
琢石何湏象戰功終見蘭亭歸御府重聞華衮奠𤣥宫<lb/>
獨憐陪莖諸臣在不使春秋祭祀同<lb/>
　　晚泊山家<lb/>
出郭已廿里别酒猶未醒野人競遮邀路轉岩扉静林<lb/>
<pb n="KR4e0058_WYG_008-27b"/>
沾踈雨凉山帶秋烟暝借榻未成眠予心方耿耿<lb/>
　　次韻題郝士景詩後<lb/>
伏櫪長鳴意氣生朱衣華髪下瑶京位從列宿圖中見<lb/>
名向翹才舘裏成古錦囊來空復美碧紗籠去未為榮<lb/>
大夫自有登髙賦無限丹心此際傾<lb/>
　　别南山<lb/>
朝夕終南望眼親三年欲往竟因循一盃遥與山靈别<lb/>
重結平生未了因<lb/>
<pb n="KR4e0058_WYG_008-28a"/>
　　出長安作<lb/>
蹇驢被酒出東闗陳跡依俙眺望間翡翠坡空悲刼火<lb/>
鳯凰觜在弔囚山蕭蕭野樹秋霜落寂寂宫花夜月閒<lb/>
最是㶚陵橋下水晚來流出轉潺湲<lb/>
　　絶句<lb/>
㶚陵橋下水潺湲人影離披夕照間來往總憐車馬好<lb/>
西風破帽獨南還<lb/>
　　臨潼張明甫置酒出所藏前賢墨蹟為翫<lb/>
<pb n="KR4e0058_WYG_008-28b"/>
僕夫弛擔臨潼縣寒日暉暉卓午時旌儒坑邊來弔古<lb/>
靈泉觀裏去題詩薦紳談笑時髦集<hi>丘仲山博士黄吉甫助教在坐</hi>飛<lb/>
舄從游夜漏遲珍重前賢遺墨在為君開巻動遐思<lb/>
　　鴻門<lb/>
數家烟火新豐市一望蒿萊戲水河漢祖空憐功業在<lb/>
而今與仲不爭多<lb/>
　　華州道中口占寄示陳丞<lb/>
少華山前亂石堤大敷橋下白沙溪霜晨顧眄欹貂㡌<lb/>
<pb n="KR4e0058_WYG_008-29a"/>
晴日行吟信馬蹄薺麥青青憐舊採桑榆歴歴擬幽棲<lb/>
舉頭刺眼三峯秀縣令應湏一借梯<lb/>
　　羅敷橋下見雙白鷺<lb/>
飛來雙白鷺雙鳴復雙止凝思寥廓天弄影清泠水予<lb/>
心慕貞潔塵網誰相擬為爾立斯湏況在羅敷里<lb/>
　　登灝靈門重望華山<lb/>
灝靈門上立逡巡華岳今朝看得真巨斧削成天一柱<lb/>
髙標虧蔽地雙輪仙翁舉掌能招我玉女洗頭將事人<lb/>
<pb n="KR4e0058_WYG_008-29b"/>
何時塵縁竟了得中峯髙處去棲身<lb/>
　　潼闗送鄒指揮還長安<lb/>
三載潼闗煩出將指揮戎陣静無譁秋防帳裏陳壺矢<lb/>
夜邏山前擁鼓笳漢閣論功名已重秦川在望路非賖<lb/>
五橋應有山林在凖擬題詩候小車<lb/>
　　聞叔御謫濠梁<lb/>
項叔為郎白首年買牛謫去種濠田書辭皎皎春成夢<lb/>
燈影幢幢夜不眠里巷無多交左在班行歴數㡬人全<lb/>
<pb n="KR4e0058_WYG_008-30a"/>
何時破屋秋風裏依舊哦詩棹酒船<lb/>
　　次韻洵陽金主簿子厚見懷二首<lb/>
周南數載為誰留風入貂裘動客愁薯蕷天寒同谷晚<lb/>
夫容霜老曲江秋三呉夢想添新恨萬里歸來覓舊遊<lb/>
亦有洵陽髙士在共將幽興賦刀頭<lb/>
悠悠末俗競趨塵落落清才自絶人漫與弟兄為禄隱<lb/>
不將簿尉絆吟身帽簷山郭衝風側艇子闗河載雪新<lb/>
慙愧同門相見晚一畨傾葢便相親<lb/>
<pb n="KR4e0058_WYG_008-30b"/>
　　潼闗留别夢得孟雲子厚希曽諸君子<lb/>
客裏衣冠喜合并留連三日荷深情華隂縣裏追遊好<lb/>
江月亭前發興清碑記延熹充嗜古杖分靈夀得扶傾<lb/>
匆匆又上闗東道萍聚蓬飄嘆此生<lb/>
　　柬陳賛府孟雲求靈夀杖<lb/>
長安倦客始南還足繭那堪道路艱暫借先生靈夀杖<lb/>
明朝扶我過潼闗<lb/>
　　孟雲贈杖以詩酬之<lb/>
<pb n="KR4e0058_WYG_008-31a"/>
一枝靈夀落吾手布褐綸巾便不孤林下敢同䝉上賜<lb/>
花前絶勝倩人扶朱藤未見來南詔斑竹徒聞贈洛都<lb/>
支離病骨君能念消得兒童喚老夫<lb/>
　　鞏縣謁宋諸陵<lb/>
奉先橋下水湯湯俛仰千年一感傷陵樹無根流夕露<lb/>
宫花有淚洒秋霜青山鞏固神猶慘白塔錢塘恨更長<lb/>
聖代方隆中夏統故應塞北薦馨香<lb/>
　　過崤陵<lb/>
<pb n="KR4e0058_WYG_008-31b"/>
虢洛行三日嶔巖歴二陵騎危甘下歩虎近怯髙登仆<lb/>
木崩崖底摧輪亂石層所悲秦晋事踪跡尚堪徴<lb/>
　　汜水闗上偶題<lb/>
巖邑區區吝叔封誰知相愛是相攻京雖不度非難克<lb/>
祭吕何曽識此公<hi>鄭州西門二十里有京水</hi>
　　鴻溝<hi>在滎陽汜水之間两縣分界之處西去汜水二十里有界首鋪</hi>
廣武滎陽戰未休故將局面變鴻溝憑誰說與重瞳子<lb/>
未是夭亡肯信不<hi>廣武山在汜水縣北汜水在虎牢闗下六十年前縣為大水所渰移今治</hi>
<pb n="KR4e0058_WYG_008-32a"/>
<hi>在舊治南十里</hi>
　　入新安縣境有懷顧明府<lb/>
纔入新安趣便真縣中官長是詩人三年雲路離情隔<lb/>
千里月明清夢頻栗葉滿山秋實美魴魚出水凍腴新<lb/>
髙齋晝寂便清供消受民風一味淳<lb/>
　　絶句<lb/>
風勁虎狼嘷盤車石棧髙潼闗䟎運急不敢更辭勞<lb/>
　　題新安驛<lb/>
<pb n="KR4e0058_WYG_008-32b"/>
地勢奔馳若建瓴﨑嶇千里未能平漢闗東啓遺山址<lb/>
禹澗西來抱縣城探虎墓前聞虎過學雞臺上聽雞鳴<lb/>
客來自幸清時好不識喧呼夜㸃兵<lb/>
　　洛陽<lb/>
銅駞巷陌草萋萋金谷園林迹已迷惆悵天津橋上月<lb/>
更無人聽杜鵑啼<lb/>
　　鄭州道中<lb/>
甫田萬頃少耕犂茂草東西一色齊寒日荒荒飛野雉<lb/>
<pb n="KR4e0058_WYG_008-33a"/>
晚烟漠漠走山麑<lb/>
　　中牟<lb/>
中牟縣裏駐歸驂客路情懷儘自諳白草黄沙仍渭北<lb/>
斷陂流水已江南<lb/>
　　絶句<lb/>
霜落水禽啼寒流遶大堤長魚不受釣躍過石梁西<lb/>
　　過睢州哭公曁<lb/>
儒效時方少君才得暫伸大邦多委重别乘著清純安<lb/>
<pb n="KR4e0058_WYG_008-33b"/>
集心恒苦謙虛政自循魂歸千里骨哀動一州民藝圃<lb/>
摧芳桂詞源失壯鱗經過流涕横不獨為姻親<lb/>
　　寧陵道中<lb/>
沙隨道中水流川葛陂渡口有新船有錢便欲買船去<lb/>
順流歸到江南邊<lb/>
　　睢陽弔古<lb/>
黄塵下馬睢陽道束帶徘徊弔數公韓李文章今日事<lb/>
江淮堡障中興功千年䨇廟基何在百戰孤城氣尚雄<lb/>
<pb n="KR4e0058_WYG_008-34a"/>
寄語河南夏御史願修前典表遺忠<lb/>
　　早起題白戰道驛<lb/>
霜鼓四更轉冰輪三丈懸衝寒又上道憶殺畫船眠<lb/>
　　過清流澗<lb/>
清流染血滑如苔一戰平邉宋祚開闗門今日無人守<lb/>
驢背詩人雪裏來<lb/>
　　龍灣<lb/>
龍尾灣頭渡長船挂一帆前年北行客今日㡬人還<lb/>
<pb n="KR4e0058_WYG_008-34b"/>
　　始上吴船<lb/>
一身客秦隴孑孑又南旋䟦渉五千里始上東吴船青<lb/>
山盡故舊迎我船忩前揮手謝之去不得相留連故林<lb/>
白頭人倚門已三年<lb/>
　<lb/>
　<lb/>
　<lb/>
　強齋集巻八<lb/>
</p>
<p>
</p>
  </div>
</body>
</text>
</TEI>
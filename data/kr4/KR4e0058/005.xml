<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>强齋集巻五</head> <lb/>
    <p>
<pb n="KR4e0058_WYG_005-1a"/>
欽定四庫全書<lb/>
　强齋集巻五<lb/>
　　　　　　　　　　　　　明　殷奎　撰<lb/>
　辭<lb/>
　　菊泉辭<hi>并序</hi>
四明俞勉中氏世家象山之下其先君子南屏先生當<lb/>
公卿争下士之日獨抱良材謝絶薦辟間獨以詩鳴其<lb/>
不平識者惜之勉中既以諝彦出應世用而瀟澹雅潔<lb/>
<pb n="KR4e0058_WYG_005-1b"/>
毎有遐心焉菊泉以為命其志可想見矣癸丑之春使<lb/>
過咸陽為予傾倒因為作辭二解俾登髙望逺之頃歌<lb/>
之以相其志云象之山兮其石鑿鑿山之人兮誰與為<lb/>
樂朝吾山揖兮莫山與酢有菊我餐兮有泉我瀹昔之<lb/>
隠兮誰者則招今之思兮其歸其遙歸兮歸兮彼象之<lb/>
麓可以保族彼菊之泉可以引年<hi>其一</hi>蓬之水兮載淺載<lb/>
清象之雲兮其出蒸蒸其出其歸我奚容心我心悠悠<lb/>
我思愔愔我思愔愔我心悠悠我菊尚存我泉尚流歸<lb/>
<pb n="KR4e0058_WYG_005-2a"/>
來歸來無使菊荒兮無為泉羞<hi>其二</hi>
　　孫吉卿哀辭<hi>并序</hi>
孝經援神契云命有三科有受命以保慶有遭命以暴<lb/>
謫有隨命以督行遭命者言行善而遇凶也若孫君吉<lb/>
卿之死是己去年冬十一月予候君飄寓中君為予言<lb/>
遭世艱棘思欲下從先人遊而家世夀考又不忍自戕<lb/>
柰何言畢泣下予亦為之愴然今年正月丙申君即自<lb/>
沈于江家人援之不果沈越五日辛丑晦竟自刺絶咽<lb/>
<pb n="KR4e0058_WYG_005-2b"/>
而死痛哉夫其慕義而强仁恬逸而能施宜享上夀保<lb/>
慶令終而事乃如此豈所謂遭命者耶然吉卿弗與貪<lb/>
饕者同生弗與僥倖者同夀潔身不辱樂死如歸有衣<lb/>
纓士大夫所深媿者而或乃誚其不達何其不知言之<lb/>
甚耶予恐吉卿之志欝于地下而不得白為作辭以哀<lb/>
之其文曰<graphic n="KR1640" url="https://raw.githubusercontent.com/kanripo/KR-Gaiji/master/images/KR1640.png" mimeType="image/png"/>霾濛鴻兮風猋怒之太行險巇兮荆榛莽<lb/>
之蝮虺横結兮魑魅旁午目倀倀兮羣步阱户猗斯人<lb/>
之獨閔兮慘煩悁其誰語宵耿耿之不寐兮旦咄咄之<lb/>
<pb n="KR4e0058_WYG_005-3a"/>
無與冒温蠖之吾弗能兮孰沮洳之能處與其靦以偷<lb/>
生兮吾寧無生之為愈上天兮蒼蒼長夜兮茫茫絶吭<lb/>
而逝兮軌遺塵乎西山之卧傖己矣乎衆貪婪以茍活<lb/>
兮子獨抗志而莫奪憤世以嫉俗兮甘殺身以徇潔以<lb/>
死為樂而謂生可厭兮孰云䝉慬而非達烏乎哀哉作<lb/>
善離凶兮不究于年是曰遭命兮非子之愆細人之倖<lb/>
兮君子之安重泉有知兮慰以斯文<lb/>
　祭文<lb/>
<pb n="KR4e0058_WYG_005-3b"/>
　　祭殤女文<lb/>
維至正十六年正月庚子朔越廿有二日辛酉阿爺阿<lb/>
娘以果餌㺯物之奠祭汝第二女子福娘之魂烏乎汝<lb/>
之生世于今四年汝生慧甚玉潔蘭娟天愛靈秀汝取<lb/>
多焉命之不長理亦宜然嵗暮擕汝避地江滸倉皇出<lb/>
門衝冒風雨寒汝使啼驚汝使苦病不能食悲莫得語<lb/>
疇昔之夜汝母夢云方卧床第奪於鬼神及汝祖母汝<lb/>
叔汝姑夢皆有緒可信不誣汝命在天定之既乆孰為<lb/>
<pb n="KR4e0058_WYG_005-4a"/>
禍福可使殀夀鍼藥弗施候視不專人事未盡命焉責<lb/>
天汝今死矣罪則在我念此傷心出涕滂沱茶果既設<lb/>
親戚畢來汝其食飲以慰我哀<lb/>
　　祭沈氏妹文<lb/>
維至正二十五年十一月八日辛夘阿娘與大哥二哥<lb/>
九弟箕等以羊酒之奠致祭于沈氏三娘子之靈烏乎<lb/>
自汝嫁沈氏至今才十年其間喪汝祖又喪汝祖母又<lb/>
喪汝父喪汝兩叔父兩從妹一門骨肉死者七人悲憂<lb/>
<pb n="KR4e0058_WYG_005-4b"/>
相仍曽無虛嵗禍亦極矣今又喪汝烏乎天乎降此酷<lb/>
罸何其多乎豈吾母子積此殃咎而延及於汝乎將憂<lb/>
怖抑欝食飲不時藥物非良而戕其生乎抑天命有常<lb/>
死生夀殀各有定數而汝之數止於此乎不然何汝之<lb/>
豐端聰慧孝謹睦婣宜永其夀而反殀乎烏乎汝病餘<lb/>
二年矣去年冬少瘳嘗來歸寧吾見汝神爽猶完以謂<lb/>
可無憾矣既而病乃加劇遂不可療烏乎吾老矣望汝<lb/>
他日送我之終而今反先哭汝乎汝前曽産一男才五<lb/>
<pb n="KR4e0058_WYG_005-5a"/>
嵗而殀死今竟無子以送汝烏乎孰謂我之哭汝乃類<lb/>
汝之哭子乎事之乖謬一至于此烏乎痛哉汝今往矣<lb/>
聲音笑貎不可得而復見矣吾之痛苦其無窮矣持此<lb/>
酒饌與汝永訣汝其知乎其不知乎烏乎痛哉尚享<lb/>
　　祭先師鐵崖楊先生文<lb/>
維洪武四年辛亥嵗九月庚戌朔十有一日庚申門人<lb/>
新西安府咸陽縣教諭華亭殷奎謹以清酌雞黍之奠<lb/>
致祭于先師故奉訓大夫儒學提舉鐵崖先生楊公烏<lb/>
<pb n="KR4e0058_WYG_005-5b"/>
乎奎自幼嵗竊讀三史正統之辯知千載之公是定於<lb/>
先生之斯文繇是益求其書手抄口誦歆羨想見而不<lb/>
可得也意其非今世之人生十有八年當至正戊子之<lb/>
嵗始獲灑掃於先生之門一見之頃謂此子可教吾授<lb/>
之經春秋大義謹嚴之訓教三傳之得失日夕討論既<lb/>
間使學為文章六籍而下孟氏之辯太史公之健離騷<lb/>
之憂韓愈之粹莫不直指而畢陳博之以萬變之竒而<lb/>
約之以一理之真至於奬誘之過屬望之厚則曰汝其<lb/>
<pb n="KR4e0058_WYG_005-6a"/>
為大儒後當有聞而奎也顓䝉無似年餘四十未克有<lb/>
立毎竊嘆而自語懼無以少酬其知遇之恩兹咸陽之<lb/>
改授猶備員於校室庶幾得為學者講明先生之一經<lb/>
使闗西之家學不終墜於地儻可以贖其不敏之愆今當<lb/>
逺去顧瞻徘徊遙酹一觴於先生之墳幹山嶙嶙苙澤<lb/>
沄沄懷先生之不忘何髙深之足云伏惟尚享<lb/>
　　祭咸陽靈采泉文<lb/>
維洪武六年太嵗癸丑四月壬申朔越八日己夘具官<lb/>
<pb n="KR4e0058_WYG_005-6b"/>
某謹以清酌之奠致祭于靈采泉之神曰惟天之靈氣<lb/>
或粲為日星或鼔為風霆或澤為雨露或厲為霜雪或<lb/>
融為河海或結為山岳或靈而為人或蠢而為物此皆<lb/>
有恒象矣至於泉源之發則有仰出者焉謂之檻泉有<lb/>
垂出者焉謂之沃泉有仄出者焉謂之氿泉有甘者焉<lb/>
謂之醴泉有温者焉謂之湯泉有濁者焉謂之黄泉有<lb/>
美者焉謂之寒泉清泉有惡者焉謂之貪泉盜泉亦各<lb/>
有恒性也爾泉乃獨不壹其色俄而則黄俄而則赤俄<lb/>
<pb n="KR4e0058_WYG_005-7a"/>
而則𤣥俄而則碧隨時而變遷莫可窮詰是豈天之戾<lb/>
氣耶何其不恒若是也不然則夫取其靈氣者多故其<lb/>
與夫常品者異爾自用兵以來垣頽甃缺厲斬而道茀<lb/>
葢未有即而賞之者也何爾泉之不遇也遇不遇時也<lb/>
即不即人也泉豈有加損哉迺三月丁未某從僚屬有<lb/>
事于山川循城而北逮於邑厲有指以告者則相為環<lb/>
睇咨嗟察其變動徘徊乆之因為蔪除其地完甃其涯<lb/>
壇而墠之榜其門曰靈采之泉靈言徳采言色也於是<lb/>
<pb n="KR4e0058_WYG_005-7b"/>
觀者日衆而水旱疾疫之禱至焉而泉之能事不徒靈<lb/>
於其貎矣惟泉有神尚克相我有民時若雨暘用昭受<lb/>
報祀永永無斁尚享<lb/>
　　祭趙主簿文<lb/>
維洪武五年歲在壬子三月戊申朔三十日丁丑西安<lb/>
府咸陽縣知縣吳本縣丞萬仲能教諭殷奎典史鍾承<lb/>
吉等謹以潔牲清酌之奠致祭于近故將仕佐郎咸陽<lb/>
主簿趙君之柩曰嗟嗟徳瑩乃至是耶人之生世吉凶<lb/>
<pb n="KR4e0058_WYG_005-8a"/>
夀殀糾纒倚伏涫涫沄沄莫識其躅方其生也有喜有<lb/>
悲有榮有辱俄而珪組俄而桎梏變幻萬狀不可詰鞠<lb/>
子今逝矣孰知非福嗟吾徳瑩謹慤而文年始逾冠學<lb/>
已有聞朝家用賢南徵于閩州府逼迫銓曹選掄錫命賜<lb/>
衣恩光赫新俾來作簿于我咸秦如何一疾遽殞其身<lb/>
烏乎哀哉去家何遙幾七千里在官何淺纔十五旬何<lb/>
夀之不長何祿之不臻將職憂之勞悴抑命數之在屯<lb/>
烏乎哀哉故鄉迢迢返塟孔艱取法嬴博僑塋北原旅<lb/>
<pb n="KR4e0058_WYG_005-8b"/>
魂揚揚往無不伸其歸其歸依爾族親訃告之書託諸<lb/>
郵人庶速得此消息之真烏乎悲夫父失愛子翁失令<lb/>
孫聞此不堪驚怛痛辛日月以冀平安是詢遲子來歸<lb/>
榮于鄉鄰何賀者猶在閭而弔者己在門烏乎悲夫某<lb/>
等或後或先忝處同寅棺歛既具牲醴斯陳寮寀之好<lb/>
畢于兹辰蔽形匿聲欲見無因一慟永訣誰不傷神君<lb/>
尚有知歆此情文<lb/>
　　祭邵雲窩文<lb/>
<pb n="KR4e0058_WYG_005-9a"/>
昔我曽大父與公之先府君交相善而居相鄰兩家子<lb/>
弟丱角同遊而我先大父與公相與為尤親雖中間出<lb/>
處不齊遂成契濶之乆而往來音耗之無間隔千里而<lb/>
達忞忞甲申之嵗我大父嘗訪公於雲窩而奎實操杖<lb/>
屨以侍始獲拜公之下塵尊俎笑談留連累月聆話言<lb/>
之諄諄乙未之春奎從大父奔伯祖之喪得一再拜公<lb/>
于客館其秋我大父即世明年先子挈家避地於故里<lb/>
見公益强健而精神其後五年先子亦殁又十年而公<lb/>
<pb n="KR4e0058_WYG_005-9b"/>
來濠梁卧病於東屯迺仲冬之三日奎省公於床下尚<lb/>
言笑之訢訢孰謂此别遂成隔世曽未浹於半旬烏乎<lb/>
老成彫謝風景艱棘永懷先世之事契不知涕淚之沾<lb/>
巾今當逺去數千里外旅次無以為薦聊雞黍之是陳<lb/>
烏乎哀哉公尚有知乎歆此情文<lb/>
　　費治中祭子文<hi>代作</hi>
嗟嗟物理萬有不齊禍福夀殀莫可究知念汝之生性<lb/>
質穎茂自稚及壯惟學是好諏經論史立志孔髙疲精<lb/>
<pb n="KR4e0058_WYG_005-10a"/>
竭神奮不辭勞竟淹于疾遭此夭遏父子至情中腸如<lb/>
割昔我逃難與汝分離後先其來復聚于斯庶幾餘年<lb/>
相養相守天胡不仁事乃大謬吾家四世傳襲在茲汝<lb/>
寡兄弟我年又衰世職宗嗣孰承孰繼念此傷心哀感<lb/>
無際自汝之亡今逾一朞我心之痛曷有己時持此酒<lb/>
饌奠汝之墓汝知之乎我意誰訴烏乎尚享<lb/>
　　祭清真錢景明提㸃文<lb/>
烏乎錢公其生平為善之迹有衆人所不及者三焉身<lb/>
<pb n="KR4e0058_WYG_005-10b"/>
為道士而能追孝祖禰周䘏親族口誦異書而能敦尚<lb/>
儒術接禮賢才心遊物表而能見義勇為隂扶名教故<lb/>
其父母之族自功緦而上多仰公而舉爨賢士大夫之<lb/>
東西行者無不造公之廬而樂與之遊至於贊吾黨以<lb/>
表儒先之遺迹相邑長以成養老之美化是皆衆人之<lb/>
所不知而公獨能為之可謂加人一等者矣不表著之<lb/>
何以戒夫忘本自私凡鄙貪吝之徒也哉某等或晚接<lb/>
賔朋之末或早䝉奬誘之知痛末俗之日媮哀老成之<lb/>
<pb n="KR4e0058_WYG_005-11a"/>
無在臨風一奠葢匪其私<lb/>
　　吳克誠祭女夫同知曹子學文<hi>代作</hi>
嗟嗟子學胄于大族挹其清芬比德真玉夙躋膴仕歴<lb/>
踐外服都昌溧水僅著能聲信幕帥司未騁華轂司録<lb/>
錢唐作宰定海暨來崐山驅馳十載席不暇暖突亦未<lb/>
黔如何不淑奄忽殂遷嗟予老矣有賴於子孰知來今<lb/>
反哭于此昊天髙髙疾呼不聞孀[婺-矛+牙]呌號莫贖百身承<lb/>
家乏嗣反塟無因使子至此天胡不仁嗟子平生苦心<lb/>
<pb n="KR4e0058_WYG_005-11b"/>
翰墨蟲篆汲書秦銘漢刻披幽抉隠是正訛忒成書孔<lb/>
多梓棗未勒予其保藏不使散失庶傳學者以彰子績<lb/>
子其無憾此實予責俎有嘉羞器有豐粢念子永歸以<lb/>
與子辭帷尚蔽柩欲見無期子尚有知當知我悲烏乎<lb/>
哀哉<lb/>
　　祭府君祝文<lb/>
嵗序徂遷日臨重六藐孤弱質實降在兹永念劬勞昊<lb/>
天罔極謹修菲薦維以告哀<lb/>
<pb n="KR4e0058_WYG_005-12a"/>
　　忌日祝文<lb/>
霜露既降諱日在辰君子終身之喪致哀斯切昊天罔<lb/>
極之徳永慕惟深供設几筵伏祈來格<lb/>
　　刻墓碣成告先考祝文<lb/>
維至正二十三年嵗次癸夘十一月丙寅朔越九日甲<lb/>
戌孝子奎敢昭告于顯考雍逸處士奎罪積不孝昨遭<lb/>
酷罰曾未旬浹便為神柩所棄慈顔笑貎永隔泉壤抱<lb/>
恨終天曷其有極惟是平生潜善懿徳所以行於躬教<lb/>
<pb n="KR4e0058_WYG_005-12b"/>
於家仁於鄉閭而信於士君子者不敢有所隠没弗傳<lb/>
以貽不仁之罪是用夙夜不寧圖所以為不朽之託去<lb/>
年冬嘗屬親舊盧公武創造行狀請于遂昌鄭明徳先<lb/>
生撰為埋銘矣今年春首江西儒學提舉鐵崖楊先生<lb/>
又為論次墓碣一通而浙江行省都事錢公伯行為篆其<lb/>
額既礱石復得江浙儒學副提舉余公士平書之而同<lb/>
里朱珪伯盛刻焉庶幾有以闡發幽潜明著乆逺使子<lb/>
子孫孫勸學脩行以無忘我顯考成立啟佑垂裕永世<lb/>
<pb n="KR4e0058_WYG_005-13a"/>
之意奎不勝大願刻石既成即當樹立墓上竊恐軍旅<lb/>
往來守䕶弗嚴或有損壞且於家中安奉候事平樹立<lb/>
謹因日至啟奠以告尚冀恩靈俯埀鑒照敢告<lb/>
　　為家君禫祭大父祝文<lb/>
維至正十七年嵗在丁酉閏九月壬寅朔廿九日庚午<lb/>
孝子某敢昭告于顯考柏堂處士府君伏以中秋而禫<lb/>
實主漢儒之言閏月而祥爰用晉人之議葢疑禮從私<lb/>
情所厚而凶事以逺日為先兹服制之有終惟孝思之<lb/>
<pb n="KR4e0058_WYG_005-13b"/>
罔極變除唯謹哀慕不寧敢以潔牲柔毛粢盛醴齊祇<lb/>
薦禫事尚享<lb/>
　　冬至祀先祝文<lb/>
維洪武五年嵗次壬子十一月甲辰朔十八日辛酉孝<lb/>
孫西安府咸陽縣儒學教諭奎敢昭告于顯祖考柏堂府<lb/>
君妣邢氏孺人顯考雍逸處士府君烏乎所貴乎有子<lb/>
孫者以其生也能具甘㫖候寒温殁也能奉祭祀守墳<lb/>
墓而己耳為人子孫而使其祭祀不得躬奉其墳墓不<lb/>
<pb n="KR4e0058_WYG_005-14a"/>
得躬守而甘㫖寒温之養其生者亦不得而具且候也<lb/>
則與彼之無人焉為之後者何以異㢤奎生四十有二<lb/>
年矣昬愞荒凡無所肖似不能力學敏行早有所成就<lb/>
以貽父母令名乂不能見幾先慮深自晦迹自食其力<lb/>
營魚鱐之祭菽水之養以代斗升之祿而出蹈危機置<lb/>
身數千里外使埀白之母朝夕倚門望思而悲泣而祖<lb/>
禰春秋之祭祀松楸之展省缺然不親事者己再涉嵗<lb/>
寒于兹矣不孝之罪其何以逃惟有保身厲志期逺悔<lb/>
<pb n="KR4e0058_WYG_005-14b"/>
尤茍延嵗月幸得還歸故里以養以祭以贖前愆以終<lb/>
為人子孫之職分其或庶可自勉耳兹因冬至之節謹<lb/>
於所居官舍聊具酒肴之奠菲薄簡略不能如儀無任<lb/>
惶恐之至伏地哽咽尚祈鑒享敢告<lb/>
　　除夕祀先祝文<lb/>
壬子之嵗除於今夕藐孤小子逺此為羈家薦常儀不<lb/>
獲執事謹於所寓官舍具酒脯之奠伏惟祖禰臨之在<lb/>
上是歆是嗜綏而佑之謹告<lb/>
<pb n="KR4e0058_WYG_005-15a"/>
　　清明祀先祝文<lb/>
奎違去墳墓再涉冬春夙夜靡寧怛焉如疾對兹令節<lb/>
追想平生百感交并不勝永慕謹於所寓官舍具清酌<lb/>
寒食之奠身單祿薄不能如儀無任恐悚悲戀之至尚<lb/>
享<lb/>
　　夏至祀先祝文<lb/>
維洪武七年嵗次甲寅五月丙寅朔四日己巳夏至<hi>云</hi>
<hi>云</hi>烏乎宗祀莫嚴於躬奉鬼節莫重於夏至奎幸以𦕈<lb/>
<pb n="KR4e0058_WYG_005-15b"/>
身忝承小宗于兩世而不孝無似無能闡發先猷光昭<lb/>
積慶以守春秋之事而逺處數千里之外三違夏至之<lb/>
奠雖以託之介弟而心終缺然儻䝉昭佑早遂南旋即<lb/>
奉秋祭不勝大幸謹於所居官舍奠兹清酌以告所愆<lb/>
尚享<lb/>
　　祈雨告馬冡龍王文<lb/>
土地塙燥民物彫攰雍之諸縣蓋莫咸陽若也一遇旱<lb/>
熯則束手無措飢餓轉徙而莫之䘏也今兹農事方殷<lb/>
<pb n="KR4e0058_WYG_005-16a"/>
而雨不遂降宿麥將就槁而秋田尤不可以墾闢也吏<lb/>
民相視控告無所是用請命于神以寛我吏責續我民<lb/>
食也夫神司民命然民乃神主而吏則民役也民或失<lb/>
所則神且乏享不獨有司廢職也民能事神神當不棄<lb/>
民茍斡旋隂陽時降甘澤俾民免於飢而吏與蒙貺則<lb/>
戴神之功永永無斁也<lb/>
　　六月廿三日祈雨告龍王文<lb/>
惟神潜靈清渭宅是奥區克庥于人以有廟祀今兹大<lb/>
<pb n="KR4e0058_WYG_005-16b"/>
旱蟲蟲如焚為虐己甚隂雲纔合暴風簸揚隨輒解散<lb/>
穀將盡槁民且乏食賦稅百役其何以供有司震懼罔<lb/>
所用力並走羣望未獲嘉應惟爾有神民所敬祀有司<lb/>
不職無能媚神百姓可念宜蒙矜恤是用奔走告急于<lb/>
神神尚有知俯埀顯貺<lb/>
　　咸陽縣禱雨文<lb/>
嘗謂神以民為主民以食為天無食則民受其飢無民<lb/>
則神乏其享休戚所係幽明不殊竊見本縣民庶凋疲<lb/>
<pb n="KR4e0058_WYG_005-17a"/>
原陸髙燥茍雨暘之失節即飢餒之可憂今者宿麥方<lb/>
秀待雨而實秋田當種待雨而耕而歴月踰時漸成旱<lb/>
勢麥之秀者日就於槁田之種者日愆厥期吏民惶惶<lb/>
並走羣望精誠未孚報不時至暴風簸揚雲合輒解是<lb/>
用震懼請命于神傳曰有功於民則祀之有勞於國則<lb/>
祀之能捍大灾則祀之能禦大患則祀之山川丘陵能<lb/>
出雲為風雨皆曰神非此族也不在祀典今國家崇奉<lb/>
爾神有司春秋致祭固以神能為民捍灾禦患有功有<lb/>
<pb n="KR4e0058_WYG_005-17b"/>
勞也神既昭受其命祀則斯民之灾患不宜坐視而不<lb/>
䘏也敢告無悔怒無棄民俾即降霈澤永膺祀典無作<lb/>
神羞<lb/>
　　咸陽蜡祭祝文<lb/>
維年月日某官敢昭告于昆蟲之神曰昆蟲之祭列于八<lb/>
蜡為田禳害繄人是賴疇昔之嵗蝗<graphic n="KR1416" url="https://raw.githubusercontent.com/kanripo/KR-Gaiji/master/images/KR1416.png" mimeType="image/png"/>孔䌓遺種于螽<lb/>
民食用殫施于今春載育載産蒙神之休田用無患爰<lb/>
稽古始典祀所通作廟設主吉土是攻堂室静深牲酒<lb/>
<pb n="KR4e0058_WYG_005-18a"/>
芳潔落以告成以顯于烈<graphic n="KR1416" url="https://raw.githubusercontent.com/kanripo/KR-Gaiji/master/images/KR1416.png" mimeType="image/png"/>永不作年永順成民永報<lb/>
祀神則有稱<lb/>
　　祀諸陵祝文<lb/>
　　　文王<lb/>
不顯之徳允文之功克燕天人爰及無窮惟今天子統<lb/>
承前烈永懷山陵典祀斯設秋仲初吉守臣侍祠仁靈<lb/>
在天尚右享之<lb/>
　　　武王<lb/>
<pb n="KR4e0058_WYG_005-18b"/>
出民塗炭其烈桓桓顯名逹孝永世不刋皇有天下統<lb/>
承前烈爰勑守臣侍祠陵闕<lb/>
　　　成王<lb/>
文昭武烈允明克定重光載宣四方以靖皇有天下統<lb/>
承前烈爰勑守臣侍祠陵闕<lb/>
　　　康王<lb/>
繼明三后垂拱仰成息民厚俗致治太平皇有天下統<lb/>
承前烈爰勑守臣侍祠陵闕<lb/>
<pb n="KR4e0058_WYG_005-19a"/>
　　　宣王<lb/>
常徳立武任賢使能聲靈赫然撥亂中興皇有天下統<lb/>
承前烈爰勑守臣侍祠陵闕<lb/>
　　　漢髙帝<lb/>
宏規大度威靈赫奕掃除煩苛民以寧壹皇有天下統<lb/>
承前烈爰勑守臣侍祠陵闕<lb/>
　　　景帝<lb/>
節儉之徳允光前王述志守業配美成康皇有天下統<lb/>
<pb n="KR4e0058_WYG_005-19b"/>
承前烈爰勑守臣侍祠陵闕<lb/>
　　咸陽縣祭風雲雷雨師祝文<lb/>
造化萬物著迹兩間動之散之以行以施𤣥功莫測美<lb/>
利難名昭報之儀實遵祀典<lb/>
　　咸陽縣祭山川祝文<lb/>
涵靈灃渭積隂丘陵出風為雨澤我民生某等敬為神<lb/>
主爰報爰祈望祠封内禮典則宜<lb/>
　　崑山祭婁侯廟祝文<lb/>
<pb n="KR4e0058_WYG_005-20a"/>
烏乎漢室之衰海㝢鼎沸操丕濟惡攘竊神器孫氏君<lb/>
臣保有江東不汚漢賊足為世雄其臣謂誰文武子布<lb/>
正色立朝吳之仲父謇謇陸侯社稷之臣匡世弭難憂<lb/>
國没身迭封于婁食邑萬户揚武嗣爵世君此土定國<lb/>
捍患典祀有常矧兹故封民思未忘忠臣之祭國有明<lb/>
詔乃相舊邑作此新廟三侯同堂有筵有床位侑惟序<lb/>
冕黻有章婁人聚觀鼔舞悦喜報事始今有引無替潔<lb/>
兹牲酒落以告成敢徼神惠福我民生<lb/>
<pb n="KR4e0058_WYG_005-20b"/>
　表箋<lb/>
　　崑山縣謝免秋糧表箋<lb/>
　　　上位表<lb/>
五百里甸采首頒寛大之詔書三千年河清快覩聖神<lb/>
之御位置郵所被鼔舞惟均<hi>中賀</hi>武定華夏之功文紹<lb/>
帝王之統克勤克儉未嘗以一己輕用天下之財惟明<lb/>
惟聰葢將為萬年永固邦家之本爰除農賦以厚民生<lb/>
且周人不税止及於私田而漢代賜租僅行於中葉豈<lb/>
<pb n="KR4e0058_WYG_005-21a"/>
若盡蠲其常貢即於創造之初年歡聲騰兩浙之間甘<lb/>
澤自九霄而下非常之幸莫得而名臣某等承乏縣廷<lb/>
歸誠宸陛田耕井飲願同擊壤以興歌地乆天長罔既<lb/>
呼山而獻夀<lb/>
　　　中宫箋<lb/>
三代攸興咸本始基之教十臣為治尤資内助之功恩<lb/>
出宫庭澤流田里<hi>中賀</hi>揚輝隂載冠徳柔儀夙夜儉勤<lb/>
克廣素風於大練春秋灌獻祗承清廟之豐盛方賜租<lb/>
<pb n="KR4e0058_WYG_005-21b"/>
咸仰於聖明實創業相成於警戒鳶魚遂性草木涵仁<lb/>
臣某等幸忝微臣䖍伸善頌神州赤縣屢書大有之年<lb/>
長樂未央永享太平之福<lb/>
　　　東宫箋<lb/>
漢勸農功誕下十行之詔周陳王業載歌七月之詩本<lb/>
正萬邦運昌千載<hi>中賀</hi>龍姿秀毓麟趾仁歸主鬯四時<lb/>
乆奉粢盛之敬陪耕千畆夙知稼穡之勤隂賜在人陽<lb/>
和溥物遂將順於廟算肆蠲免其田租恩翺祥風澤滂<lb/>
<pb n="KR4e0058_WYG_005-22a"/>
甘雨臣某等備員畿縣仰徳宫庭幸與扶藜快覩太平<lb/>
之盛事願同蔓草長承繼照之餘輝<lb/>
　　聖節表<hi>太倉衛進</hi>
景運開天黄河清而聖人出大明麗日玉衡正而泰階<lb/>
平慶紀虹流歡騰鼇抃<hi>中賀</hi>性全上智仁覆羣黎旋乾<lb/>
轉坤功合生成之妙經文緯武統承華夏之尊夀域永<lb/>
躋熙辰同樂臣某等剖符環衞荷甲海城聲呼萬歲者<lb/>
三遙效嵩神之祝福錫九疇之五願申箕子之謨<lb/>
<pb n="KR4e0058_WYG_005-22b"/>
　　聖節表<hi>宋國公總兵甘肅賀</hi>
以火徳王天下交龍開受命之符生聖人主中原夾馬<lb/>
紀發祥之迹凡居涵育靡不尊親<hi>中賀</hi>欽惟道合上𤣥<lb/>
統傳前聖治功永定迺緯武而經文徳教大行方敦風<lb/>
而厚俗當金顥髙秋之序是黄河清日之期昭代熙辰<lb/>
太平盛典臣某任先授略賀後趨班萬里玉門瞻天威<lb/>
於咫尺千屯沙幕祝聖夀之再三<lb/>
　　賀冬至表箋<hi>陜西行省進</hi>
<pb n="KR4e0058_WYG_005-23a"/>
　　　上位表<lb/>
五雲捧日髙臨亞嵗之朝萬景融春丕應初陽之候祥<lb/>
浮㝢縣喜溢臣鄰盛徳享天宏功作聖安攘内外協兩<lb/>
儀生物之仁統壹朔南冠千古開基之烈信備膺於多<lb/>
福庸茂對於熙辰臣某等分陜叨恩呼嵩効敬大庭廣<lb/>
樂希聲遙聴於黄鐘昭代昌符順序永調於玉燭<lb/>
　　　中宫箋<lb/>
紫庭聴治式開正始之基華琯呈祥允協尊陽之操春<lb/>
<pb n="KR4e0058_WYG_005-23b"/>
浮戚菀輝映宗藩女徳皇英母儀妊姒性全貞淑重歌<lb/>
窈窕之篇助賴儉勤同享綿延之祚昌辰在候盛禮傳<lb/>
臚臣某等叨任外垣阻趨中掖玉巵稱夀小星莫綴於<lb/>
朝班彤史流芳長日喜添於宫線<lb/>
　　　東宫箋<lb/>
青臺雲近肇開五色之祥黄道日長咸仰重明之運宫<lb/>
闈交賀朝野均驩龍徳天成鳯姿山立早緝熙於聖學<lb/>
性與春融方參贊於帝謨道隨陽長集王公而獻履就<lb/>
<pb n="KR4e0058_WYG_005-24a"/>
君父以稱觴臣某等喜躍一隅誠馳雙闕吹笙仙苑律<lb/>
諧玉琯之和音簇仗臚庭輝映畫堂之佳氣<lb/>
　　聖節表<lb/>
電彩虹輝協昌符於昭代天長地乆開夀域於熙辰近<lb/>
古令儀太平盛典<hi>中賀</hi>欽惟堯天則大湯日加新經文<lb/>
緯武之功式資𤣥造内聖外王之學實本生知盛徳在<lb/>
躬至仁及物和氣甘凝於碧露嘉祥清見於黄河縟禮<lb/>
斯成淳風惟永臣某等忝官西縣望拜南京聲呼萬嵗<lb/>
<pb n="KR4e0058_WYG_005-24b"/>
者三遠效登嵩之祝福錫九疇之五敬徵出洛之書<lb/>
　　千秋節箋<lb/>
華月方恒快覩前星之麗彩璿源正衍普沾幼海之涵<lb/>
波朝野榮觀邦家盛際<hi>中賀</hi>恭惟温良成性仁敬積躬<lb/>
經緯人文天地密資於參贊緝熙帝學聖賢親見於謀<lb/>
謨<lb/>
　<lb/>
　强齋集卷五<lb/>
</p>
<p>
</p>
  </div>
</body>
</text>
</TEI>
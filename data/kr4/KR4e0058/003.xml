<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>强齋集卷三</head> <lb/>
    <p>
<pb n="KR4e0058_WYG_003-1a"/>
欽定四庫全書<lb/>
　强齋集卷三<lb/>
　　　　　　　　　　　　　眀　殷奎　撰<lb/>
　記<hi>附誌</hi>
　　思賢亭記<lb/>
崑山一邑之勝曰馬鞍山孤峰闖焉㧞出於百里之甸<lb/>
危巔卓錐峭壁積鐡其竒秀視中吳諸大山顧若藐之<lb/>
而軋其上以故人之來東者見輒奪目焉然自其一山<lb/>
<pb n="KR4e0058_WYG_003-1b"/>
較之其登覽之勝又莫最西隱盖山負縣北郭而西隱<lb/>
據陽崖為飛閣高柟刺天坎壑在下境界空濶泉石靘<lb/>
幽游者自闤闠諠閧而出驟一泊此其意適神爽有不<lb/>
容言說者故賢士大夫之之吾邑者又多賞勝於斯唐<lb/>
人孟東野張承吉題詩處曰上方上方舊趾廼近並西<lb/>
隱其勝固可想見矣宋皇祐間王丞相以使事至縣夜<lb/>
中秉燭入山讀二子詩和之高風逸韻遂為古今絶唱<lb/>
上方之廢已乆徃年西隱又灾而上方東偏一亭獨存<lb/>
<pb n="KR4e0058_WYG_003-2a"/>
此思賢之所以名也夫古之人登茲山者衆矣獨三子<lb/>
者之賢使人慕之至今豈不以詩耶孟詩窮而後工張<lb/>
亦晚始善荆公雖不待是以傳而疲精殫思故亦不下<lb/>
二子吁一詩之能其成之不易且若此況不止於詩焉<lb/>
者乎顧詩人之風韻能使人思之而不忘則哲人君子<lb/>
道徳之高致宜何如其思也今年春縣大夫呼公登斯<lb/>
亭而樂之徙倚之頃簿書鞅掌之勞爽焉若失於是讀<lb/>
㫁碑之遺句訪三子之遐踪茫然長思似欲追而從之<lb/>
<pb n="KR4e0058_WYG_003-2b"/>
㳺也及託道人智訢求其畫像而置諸屋壁使人知境<lb/>
之所因以勝者尤在於斯也訢公喜事能詩請予為記<lb/>
以來者為有勸矣予曰諾與之記<lb/>
　　崑山州先賢墓祭田記<lb/>
鄉先生没而祭于其社其禮之廢也乆矣後世以義起<lb/>
禮徃徃即其遺墓所在而祠之令甲所著而儒先之所<lb/>
行也是亦亡於禮者之禮乎崑山如宋御史王先生葆<lb/>
侍御史李先生衡以道徳節行敦崇名教龍洲劉先生<lb/>
<pb n="KR4e0058_WYG_003-3a"/>
過以竒偉跌蕩振作士氣此其制行雖不同要皆非一<lb/>
世之士也祠之所以勵流俗之媮汙激懦夫而興起豈<lb/>
茍然哉至正廿有三年知州偰侯斯至官始詢訪昔賢<lb/>
遺墓得三先生之墓而封表之明年州人管善既以先<lb/>
志割常稔之田四十五畆入校官養士又謂諸賢之墓<lb/>
不可無祭祭不可以無田於是復割田為祭祀修葺之<lb/>
用且以其父隱君之塟亦在馬鞍山也請以施田之故<lb/>
祔其木主於龍洲之祠偰侯悉為下令如其請有事於<lb/>
<pb n="KR4e0058_WYG_003-3b"/>
先賢則分奠焉噫若管君者亦可謂知禮慕義者矣賢<lb/>
賢親親務一而兩得君子韙之世有蹷産破財妄為塔<lb/>
廟飯僧之費視名教所在曽莫少㮣於其心茍非智識<lb/>
之明卓然有見乎流俗是非之表能不惑者鮮矣管氏<lb/>
此舉重可嘉也田凡三十有五畆嵗得米二十五石有<lb/>
竒籍而𨽻之學官俾有司以時檢舉故事嵗再祠之事<lb/>
其出納者又必致謹於簿書之外罔或有少私焉則諸<lb/>
賢之祭可以無廢而偰侯表賢善俗之心管君尚徳追<lb/>
<pb n="KR4e0058_WYG_003-4a"/>
孝之志庶㡬相與永乆而不墜也因為著其夲末如此<lb/>
俾後之人得以攷焉王先生字彦光墓在南郭新漕里李<lb/>
先生字彦平號樂庵先生墓在州治南六里圓眀村劉<lb/>
先生字改之墓在馬鞍山東齋管隱君名珪字仲玉晦<lb/>
徳好施予喜為詩祔其主龍洲祠其亦有合也夫是年<lb/>
冬十月廿日州人殷奎記<lb/>
　　白野齋記<lb/>
小隱山者富春之北山也去城一里而逺其中盖多隱<lb/>
<pb n="KR4e0058_WYG_003-4b"/>
君子焉徐君可立昔者棄官築室為習隱事署其楣曰<lb/>
白野之齋鑿楹以庋書有琴矢壺觴可欵客也客或靳<lb/>
君齋白野何為者而子以為命主人哂客無庸問雖然<lb/>
庸詎知客非能言者試為我言白野客曰諾我知之矣<lb/>
野雪始晴朝暾散彩連岡疊隴皚若一色珠林瓊田來<lb/>
助眺事曰野之白非白雪之白也乎主人曰白雪之白<lb/>
晛而消耳客曰霽月在天眀河埀野流波泫露蕩揺空<lb/>
眀秋高氣清八荒一白白野之白非白月之白也乎主<lb/>
<pb n="KR4e0058_WYG_003-5a"/>
主曰白月之白朓而霸耳不與吾齋同在也客曰長江<lb/>
前横羣峰四闢莽蒼千里昆侖空洞太虚寥廓變化萬<lb/>
狀邈乎其無垠也夐乎其無外也蕩蕩乎其無町畦也<lb/>
子為命其若是而已主人作曰至矣逺矣無以加矣客<lb/>
曰未也是固白野之藩也非語其奥也子不聞虚室之<lb/>
生白乎夫神氣不瞀清眀在躬也心體洞然精白内融<lb/>
也足所不履目所不覩而天下之美觀具焉中虚故也<lb/>
實則幽而窒矣㡬何而不為吾之蔀屋也哉主人於是<lb/>
<pb n="KR4e0058_WYG_003-5b"/>
嗒然坐蹷然奮曰善夫客之言吾白野也請志諸屋壁<lb/>
　　武功令宅植草木記<lb/>
武功邢眀府於聽事後作室以居中樹草木六葵一萱<lb/>
一柏一桃一桑一棘一既樹旦暮培灌玩之弗置不翅<lb/>
嗜欲若也聞者惑之謂其愛焉而失之汎也擇焉而失<lb/>
之觕也昔之君子盖嘗有所嗜矣周子嗜蓮陶處士嗜<lb/>
菊周公嗜棠棣而屈大夫嗜蓀是皆嗜之壹者也壹則<lb/>
純純則乆故其稱至今不滅也今武功之嗜乃有五六<lb/>
<pb n="KR4e0058_WYG_003-6a"/>
況又雜糅善惡於其間乎謂汎且觕吾其不誣有解之<lb/>
者曰凡木之植惟土之宜彼之六者地之固有為物已<lb/>
微取之而莫吾禁也畜之而莫吾忘也武功於此奚容<lb/>
心哉適吾適而已客有以告武功者武功曰否不然也<lb/>
吾意盖有在也二者之言或傷則拘或傷則易皆知其<lb/>
一而未覩其二者也三人同居中有我師佩韋洎弦厥<lb/>
有前賢伯夷是尚寘橘為象吾嘗學之矣葵葩向日心<lb/>
慕君也萱草忘憂愛歸親也柏挺嵗寒君子操也桃媚<lb/>
<pb n="KR4e0058_WYG_003-6b"/>
春華小人道也桑給内紅民利殖也棘軄外禦民害息<lb/>
也維彼六物爰樹之庭出入觀省勸戒是徴善我以取<lb/>
惡我以去假我嵗月觸類而達吾之為人也其殆庶㡬<lb/>
乎客曰唯唯美哉言乎鄙人之所不識也固宜既而武<lb/>
功過咸陽語予如此予曰善夫吾子之能取物以為善<lb/>
也君親之愛天倫之大君子小人辯志所先興利去害<lb/>
下民是賴夫六者之為草木亦末矣而善之尤者具焉<lb/>
始以厚倫中以檢身終以仁民而武功以治信矣夫吾<lb/>
<pb n="KR4e0058_WYG_003-7a"/>
子之能取物以為善也雖然昔之人有徳之思而樹之<lb/>
愛者盖自二南以來屢紀之矣豈斯世之獨寂寥也今<lb/>
吾子所為善其身者若是擴邑於郡擴郡於四海之内<lb/>
徳業之就誰吾禦者角弓之不忘豈直區區六物之封<lb/>
殖而已哉是則吾子所當尤以為勸而戒其不然者也<lb/>
之翰曰諾子命我矣請以子之言寘諸屋壁以視刻杅<lb/>
洪武紀元嵗在昭陽赤奮若杓直于辰其日甲子殷奎<lb/>
識<lb/>
<pb n="KR4e0058_WYG_003-7b"/>
　　畢原莊圖記<lb/>
畢原莊者咸陽侯叔庸氏之舊業也其地在城北十有<lb/>
五里上車之社直文王之陵之西原高而泉深林木幽<lb/>
迥風氣完固其生材也朴茂而能賢侯氏自宋金以來<lb/>
隱約於是者盖三百餘年矣鬱積之乆而發暢之逺在<lb/>
理有必然者方元之季年四郊俶擾無能寜居時中以<lb/>
富齡强力翹楚有用之材也廼能韜光匿景嘉遁珍潛<lb/>
深閇而不出曽無離親戚去墳墓之苦而保有先業於<lb/>
<pb n="KR4e0058_WYG_003-8a"/>
廿年兵燹倥倊之間其亦可謂難矣其亦可謂賢矣逮<lb/>
夫天討既西關中甫定朝家方鋭意民功慎選長吏下<lb/>
及曹史時中始以鄉邑不釋之故推擇攸嚴起而試吏<lb/>
于今三年故園之思未嘗不徃來於夢寐間也於是寫<lb/>
其林廬及其丘壟像其風物而識其桑梓之敬展玩之<lb/>
頃白雲在目嘉樹可撫某水可釣某丘可游俛仰今昔<lb/>
悠然長思身犯喧嚻而心則遐矣曾謂非賢而能之乎<lb/>
夫圖其舊隱純吾所守也及其先壟尊吾所生也尊所<lb/>
<pb n="KR4e0058_WYG_003-8b"/>
生仁也純所守義也一繪事之細而仁義之道在焉君<lb/>
子於此可以觀徳矣或曰圖以莊之不得見也時中業<lb/>
既書滿有日矣顧乃為之圖不已贅乎惡是固衆人所<lb/>
未識也易不云乎君子藏器於身待時而動以射隼獲<lb/>
之之象言也時中既畢郢之産宜於文王周公之書讀<lb/>
之習矣方今四海一家聖眀在上渇於用賢有志之士<lb/>
思以功業自見隱居行義各當其可吾何容心於其間<lb/>
乎遇之以特達用之以不次今而後吾知時中有不得<lb/>
<pb n="KR4e0058_WYG_003-9a"/>
而辭者矣圖其舊業夫豈果焉而已者哉<lb/>
　　咸陽縣官題名記<lb/>
官寺有題名徒繫年著代而已耳初無預乎其人行事<lb/>
也而其賢不肖之實不能違後人所指目噫隱然春秋<lb/>
勸懲之義矣咸陽天下望縣昔之人有去此而為名將<lb/>
相者史不絶書則官于茲者尤衆人所指目也其可自<lb/>
菲薄哉是曰行宜益慎軄宜益稱法令宜益守人之望<lb/>
之其庶㡬乎不然循名核實吾見其有可誚而已矣洪<lb/>
<pb n="KR4e0058_WYG_003-9b"/>
武七年予將去咸陽郝大夫士景語予曰題名所在有<lb/>
之而吾邑尚缺然弗志何獨没前人氏名哉吾則無以<lb/>
為鑑異時官不置丞入國朝乃得與大縣通置以尉事<lb/>
属之簿且正吾軄名曰知縣事若是者皆不可以弗之<lb/>
紀也先生幸辱在聨官今當去此願為我為記我將鑱<lb/>
之石而寘諸㕔壁得出入觀省何如語曰以鏡自照見<lb/>
形容以人自照見吉凶善善惡惡人心所同然也指目<lb/>
之頃果能引之以自照焉非所謂同行之師者乎若然<lb/>
<pb n="KR4e0058_WYG_003-10a"/>
則不獨免夫誚且譏也他日為名將相著列國史又烏<lb/>
足異哉顧吾之所自厲者如何耳請具刻以為記後之<lb/>
來者尚監之哉<lb/>
　　咸陽縣學官記<lb/>
昔者先王制為典禮以治天下後世莫能易者學校其<lb/>
一也朝家稽古圖治㝢内甫定即詔郡縣一切立學置<lb/>
師弟子員而為之條制維時有司從事唯謹洪武四年<lb/>
春三月咸陽始自杜郵還治便橋故城斬棘榛排瓦礫<lb/>
<pb n="KR4e0058_WYG_003-10b"/>
以立官寺故其作學獨後眀年教諭殷奎既至猶以嵗<lb/>
饑未克興造又眀年縣丞萬仲能典史鍾承吉方圖其<lb/>
事適部使者王侯猷持節境上下令刻日視成於是慮<lb/>
材庀工胥地之宜營縣寺之西南髙爽豐敞面勢方直<lb/>
南盡渭水西即宋廟學故阯也既而知縣事郝文昭至<lb/>
官議用參合遂以二月戊寅起講堂四楹旁繕齋廬周<lb/>
障之垣鑿南為門折而東出虚其前位以儗先聖禮殿<lb/>
三月丁未堂成屏攝先聖先師具始立學之奠退飲鄉<lb/>
<pb n="KR4e0058_WYG_003-11a"/>
老酒偶射讀法禮容肅穆詔令斯在相古先民出治繇學<lb/>
盖養賢序賔訓戎蔽囚勞農攷藝罔不於斯所以觀感<lb/>
其人民而節量以禮故下以無犯而上以易治世既益降<lb/>
禮之存者無㡬獨學校之制僅可攷修而有司具文觀<lb/>
美是事本末易置無以導民廼今詩書六藝具有條目<lb/>
先王之典亦既為之兆矣推而達之一乎古之所教使凡<lb/>
為治之要胥此焉出無不可者矧夫是邑文武周公所<lb/>
宅灃水之上講學行禮爰有故區存神過化亦既尚矣<lb/>
<pb n="KR4e0058_WYG_003-11b"/>
有宋盛時張子在郿相去三百里而近其教學者必使學<lb/>
禮以屏習俗以養徳性其志必欲見諸行事以凖周公<lb/>
之為治百世之下一人而已學於斯者無用他求為也俛<lb/>
仰聖哲不逺伊邇尚相與服習其道藝而為禮於其中<lb/>
日引月誘將見教化之行倫理既正法度既著而風俗<lb/>
之成無媿古昔是則朝家作學之本意也奎不佞辱承<lb/>
人乏無能闡發教道以造就斯士輒因學之始立勉<lb/>
為吾黨誦其所聞且識作剏嵗月告後之人尚益繕其<lb/>
<pb n="KR4e0058_WYG_003-12a"/>
未完者云是年三月旣望蘇州崑山殷奎記南昌盧某書<lb/>
　　道學統緒圖記<lb/>
道統之傳本乎繼天立極之聖神其來尚矣邵傳羲學<lb/>
之語出乎朱子而草廬呉氏主之周子之道繼乎孔顔<lb/>
之統程子之學接乎孟氏之傳則導江張氏之言也用<lb/>
敢據以為圖若乃張子之得於程子朱子之集厥大成<lb/>
而魯齋許公足以上承朱子之緒亦天下之公言也至<lb/>
於龜山羅李之傳則因其微而别以小字而考亭之宗<lb/>
<pb n="KR4e0058_WYG_003-12b"/>
仍以勉齋何王金許諸賢引之于後焉嗚呼斯亦備矣<lb/>
有志於道者舎是其奚求哉後學殷奎記<lb/>
<pb n="KR4e0058_WYG_003-13a"/>
　　海月生誌<lb/>
江夏黄侯子正徃年治戎南海之上蛟鱷屏竄蠻蜒伏<lb/>
藏戈船泛鷁夜泊洲嶼顧見蒼莽之間光怪耿耿非火<lb/>
非燐迫而察之得瓷巵一青熒函虚玉質瑩碧下有牡<lb/>
蠣十二拱䕶旋繞若靈鰲之戴山者然吁亦異矣黄侯<lb/>
於是拂拭繅薦襲而藏之對辰賞景舉以觴客莫不傳<lb/>
觀交玩引滿浮白劇飲盡歡客曰潘岳所賦傾縹瓷酌<lb/>
酃渌是矣以其初有似海月之函老蚌者命之曰海月<lb/>
<pb n="KR4e0058_WYG_003-13b"/>
之巵因亦號侯為海月生吾聞東方之美有珣玗琪青<lb/>
徐之貢怪石浮磬海濱遐夐人跡所罕至其寳物珍産<lb/>
不可殫紀沈伏荒逺無以自見而此巵一得所遭遂為<lb/>
世葆用如此豈非幸哉又況古者陶器之尚聖如大舜<lb/>
而躬為之以薦清廟以禮上帝質素之寳而金玉是棄<lb/>
聖眀在上方去華變侈削巧還淳使皆棄金玉而貴陶<lb/>
匏吾知海月生且益為今聖人所葆用以薦以禮使馨<lb/>
香之福普逮羣黎不其盛哉不其盛哉<lb/>
<pb n="KR4e0058_WYG_003-14a"/>
　狀<lb/>
　　論崑山州學從祀神位狀<lb/>
謹按孔廟十哲唐始封侯宋祥符間進爵為公至淳熈<lb/>
中復改國號自是以來各處廟主並題後封載在祀典<lb/>
莫敢廢也竊見本學禮殿兩序位牌俱係祥符舊號因<lb/>
循未曾改作其間曾子一位尤為差舛盖自顔子遷居<lb/>
配享曾子遂以瑕丘侯升坐殿上以補十哲之數其後<lb/>
復以曾子並配加封郕國公而以子張進居其地今於<lb/>
<pb n="KR4e0058_WYG_003-14b"/>
四配之中既崇郕國之位而兩序之末仍設瑕丘之主<lb/>
一身同堂分居兩座公侯並稱神莫適從且使子張不<lb/>
得在位其為欺瀆莫甚於斯方今釋奠在邇雖云禮壊<lb/>
樂缺有所未遑然祭神如在莫此為急欲乞攷正十哲<lb/>
位號更作祠版改題封爵奉安子張乆抑之神祧去瑕<lb/>
丘既虚之位庶㡬廟堂之上祠祝之際名正禮嚴聖神<lb/>
嘉享<lb/>
　　崑山州作新婁侯廟事狀<lb/>
<pb n="KR4e0058_WYG_003-15a"/>
婁侯廟者祀吳將軍張文侯昭丞相陸昭侯遜及昭子<lb/>
揚武將軍休也按三國志漢建安二十四年孫權以陸<lb/>
遜為右䕶軍鎮西將軍封婁侯吳黄龍元年以張昭為<lb/>
輔吳將軍改封婁侯嘉禾五年昭卒少子休襲爵據今<lb/>
崑山本古婁縣張陸三侯實國于此質諸祀典後世宜<lb/>
有血食之奉而廟貌缺然千有餘年莫之有舉至正十<lb/>
三年冬十二月知州偰侯斯始覽圖志考典禮悚然嘆<lb/>
曰忠臣烈士之祭有國之所崇奉今嵗所下赦書廟宇<lb/>
<pb n="KR4e0058_WYG_003-15b"/>
損壊俾之修葺臣斯幸得承乏此州有如昭遜功烈光<lb/>
於史冊而國冺世逺遂失舊君之祀甚非眀詔所以奬<lb/>
勸忠臣之意即下令以赦書從事廼相州城東北三里<lb/>
婁縣故治有叢祠一區撤而新之考三侯冠服之制像<lb/>
設其中文侯昭侯並位南面揚武西向侑坐又合廟左<lb/>
佛廬四桯為祠祀齋室俾里人教授其間繚垣四周前<lb/>
為崇門題曰婁侯之廟閱眀年十月某日侯率僚友具<lb/>
牲幣以落其成顧羊豕所麗石未有刻辭謂奎嘗參預<lb/>
<pb n="KR4e0058_WYG_003-16a"/>
兹議使狀其事始末以請文于作者奎觀偰侯是舉所<lb/>
以崇典祀去淫祠風厲臣子之盡忠將順朝家之美意<lb/>
皆可書也作為歌詩鐫之樂石以示永乆禮亦宜之故<lb/>
不辭而為之狀若夫三侯徳業之詳則有吳志本傳在<lb/>
　　與崑山州學論儒人尊敬月糧狀<lb/>
嘗謂養老尊賢宜加禮貌因時制事盍示變通竊見本<lb/>
州備奉總府指揮行下本學面試儒人盖縁比年以來<lb/>
雜藝之流徃徃濫給廪粟真偽不分賢愚無辯所以総<lb/>
<pb n="KR4e0058_WYG_003-16b"/>
府創議去取之法允合輿情其間又有除經師尊敬不<lb/>
試一節尤見郡學尊賢養老之優禮此意甚美盖以程<lb/>
試學業考校藝文専以分别冒濫雜藝之流所有老成<lb/>
前軰學行素修者禮合優待所以路學經師尊敬不在<lb/>
課試之目豈不以學校為禮義相先之地化民成俗之<lb/>
首而欲伸養老尊賢之美意乎在於各州所當取法者<lb/>
也夫養老尊賢既以行之一郡豈不可施之一州今試<lb/>
以經師尊敬言之經師尊敬不在其名而在其實循名<lb/>
<pb n="KR4e0058_WYG_003-17a"/>
責實彼此不同且如本學耆儒盧觀趙天裕衛錧文質<lb/>
盛徳瑞范天與六人皆有齒徳乆居鄉校學識優贍衆<lb/>
所共推雖未到尊敬之名乃誠有尊敬之實欽奉聖㫖<lb/>
節該貧寒老病之士為衆所尊敬者月支米糧優䘏養<lb/>
贍觀等六人實合此例況兼觀等老於學校屢經試驗<lb/>
並無冒濫中間衛錧范天與二人又係本處先賢子孫<lb/>
揆諸禮文條例俱各相應今宜比照路學尊敬不試事<lb/>
理並行優待庶㡬上不失朝廷崇儒重道之美意下亦<lb/>
<pb n="KR4e0058_WYG_003-17b"/>
不廢総府養老尊賢之優禮也事有時宜制從而異變<lb/>
而通之斯為得禮儻使觀等不學非儒冒濫違例某等<lb/>
舉保不公甘與同罪所給口糧情願陪納以戒後來<lb/>
　　與崑山州學論守制狀<lb/>
右奎昨為先人士殁服䘮有制已嘗具狀辭退前件軄<lb/>
名仍早為擇師不廢課講逮今數日未見施行今月二<lb/>
十六日本州司吏張彦祥本學直學李擇善前來奎家<lb/>
以傳州官勸諭不許辭避伏念奎性質昏愚學問膚淺<lb/>
<pb n="KR4e0058_WYG_003-18a"/>
父䘮未乆哀慕方新若使遽從吉禮揖讓進退周旋禮<lb/>
樂情實未安三復思惟不能勉强竊謂縗麻之服非所<lb/>
以接弁冕哭泣之情非所以講絃誦當居堊室而輒㳺<lb/>
學宫當奉几筵而遽謁清廟吉凶顛倒哀樂混淆揆諸<lb/>
私情誠為不便況兼本學耆儒秀士不為不多何必令<lb/>
奎乆専斯軄茍使忘哀廢禮亦將何以教人不特為有<lb/>
識者所譏抑且貽學校之深恥必望將奎情懇轉達上<lb/>
官俾遂三年之䘮以全匹夫之志庶敦薄俗克相常倫<lb/>
<pb n="KR4e0058_WYG_003-18b"/>
情切辭繁不勝惶懼<lb/>
　　崑山復劉改之先生墓事狀<lb/>
崑山慧聚寺東齋之岡實故宋劉先生之墓在焉先生<lb/>
諱過字改之廬陵人也少有志節以功業自許博學經<lb/>
史百氏之文通古今治亂之略至於論兵尤善陳利害<lb/>
辛幼安陳同甫盖深敬畏之嘗以書干宰相言恢復之<lb/>
策不聽和邊使者失詞詔用先生辭以疾故其有諸已<lb/>
者皆無所施為而卒以窮死烏乎悲夫始故人潘友文<lb/>
<pb n="KR4e0058_WYG_003-19a"/>
尹崑山先生來客其所遂娶婦而家焉既卒而友文為<lb/>
真州以私錢三十萬属其友具凡塟事直其友死不克<lb/>
塟後七年主簿趙希楙乃為買山卒塟之大府丞陳振<lb/>
為銘其墓嘉熈二年上蔡吕大中復為文以表之而縣<lb/>
令丞常以嵗二月祭墓下今乃鞠為荒墟壊其遺厲後<lb/>
生過客無所瞻敬至正十二年州人士秦徳帥凡同志<lb/>
請于有司以復其故盖其墓在山東盡崇岡之上負峭<lb/>
壁其後下瞰横江山之幽麓竒處也而緇徒據之遂以<lb/>
<pb n="KR4e0058_WYG_003-19b"/>
大廢按諸圖籍莫不具知於是域其地除其穢鑿其石<lb/>
之隕於上者然後封以土石樹以華表闢墓道以達諸<lb/>
衢立石墓傍顯曰故宋劉君諱過字改之之墓越眀年<lb/>
二月具牲幣告成自州大夫以下皆來助祭既祭秦君<lb/>
語其共事殷奎曰曏鐡崖楊先生來吾州盖屢詢其墓<lb/>
而不獲焉今墓復矣謀為記宜莫如先生者吾子先生<lb/>
門人也盍摭厥實以為請乎奎曰諾於是錄其墓之起<lb/>
廢始卒具載諸狀用備先生之采擇云是役也相其力<lb/>
<pb n="KR4e0058_WYG_003-20a"/>
者顧瑛錢曰昇而與共事者楊彦才范天與盧昭袁華<lb/>
項駕盧燾而奎亦預其後也<lb/>
　書<lb/>
　　上陜西行省某參政書<lb/>
竊聞志之一者可以動天地情之急者可以通幽眀此<lb/>
何故哉感之應之其理有必然者矣是故魯陽揮戈而<lb/>
白日停晷周成啓鑰而天為返風其事有不可誣者今<lb/>
有人焉居身孤蹇託跡卑汙進蒙無實之名退缺移忠<lb/>
<pb n="KR4e0058_WYG_003-20b"/>
之孝區區志願鬱不獲伸所以専精慎慮思有以感動<lb/>
於人也伏念奎昨以校官考驗於吏部適值新例南北<lb/>
互遷俾典咸陽之故任役以來三閱嵗矣比得家信言<lb/>
先人浮塟之墓為海潮所没大江之南土肉疏薄加之<lb/>
潮汐衝激必難支乆為人子者所宜匍匐徃救其可坐<lb/>
視其毁壊而不之捄問乎欽惟聖朝昭示遷塟之文著<lb/>
為律令許令大小軄員皆得依例給假此盖聖上以孝<lb/>
治天下之盛徳至恩也由是本縣為奎移文崑山體覆<lb/>
<pb n="KR4e0058_WYG_003-21a"/>
得實申解到西安府已逾二旬不䝉轉達省府非但區<lb/>
區欲孝之心為其所沮且使聖上之恩徳不均霑於微<lb/>
賤豈不惜哉奎又有母在家相别三年相去三千餘里<lb/>
日夜憂思渇心搖揺魂動神悸思欲迎奉以來則祿薄<lb/>
無以為㫖甘之養俟役滿歸侍則滿期尚有三年老人<lb/>
朝暮延望涙眼眄眄豈止倚門而已一日之内愁腸不<lb/>
知其㡬囘也儻囙遷塟先人兼得以遂覲省之願則感<lb/>
荷聖朝之恩徳幽眀存没均無量矣伏惟相君大人受<lb/>
<pb n="KR4e0058_WYG_003-21b"/>
國家分陜之重任美政非一不敢冒制僣言謹以區區<lb/>
下情控訢于省闥之下伏望少埀察焉庶㡬微誠或能<lb/>
有所感也豈不幸哉干犯威嚴無任恐懼之至<lb/>
　　與崑山諸生書<lb/>
茂本彦强尚之我此行甚有益雖天寒道逺間關萬狀<lb/>
然憂患拂欝之中反身内省道理漸眀古人所謂懐與<lb/>
安甚害事生於憂患死於安樂者非虚言也自此以後<lb/>
志須益堅仁須漸熟儘有向前處矣諸友不須憂我當<lb/>
<pb n="KR4e0058_WYG_003-22a"/>
賀我也但恨老母在家兩弟俱在窘中不得躬侍菽水<lb/>
之驩有缺人子之軄為大罪爾此外諸事皆不足䘏也<lb/>
古人之學必以立志為先如諸友之質皆可進道但恐<lb/>
其志不立則如醉漢㝠行東走西倒不知歸宿之地悠<lb/>
悠度日終不能有所成就耳先儒有言曰立志以定其<lb/>
本居敬以持其志又曰為學便當以道為志為人便當<lb/>
以聖為志此如射者之有的目所注者在是心所徃者<lb/>
在是茍用力焉無不到也雖不中不逺矣然聖人亦未<lb/>
<pb n="KR4e0058_WYG_003-22b"/>
易學先儒云當學顔子顧子之不遷怒貳過無伐善施勞<lb/>
與夫非禮之四勿皆可據以為凖驗之於身以從事於<lb/>
博文約禮之教則勉勉循循所趨既正行逺自邇升高<lb/>
自卑不急近功不安小成日就月將下學上達希賢希<lb/>
聖有所在矣所患者中道而畫爾否則無不至也眀道<lb/>
先生曰學者須是大其心使開濶譬如為九層之臺須<lb/>
大做脚始得豈可自小自棄甘為庸人之歸也此志既<lb/>
立便當持敬正心張子曰正心之始當以己心為嚴師<lb/>
<pb n="KR4e0058_WYG_003-23a"/>
凡所動作則知所懼如此三年間守得牢固自然心正<lb/>
矣志立於彼心正於此然後所讀之書在乎眀此理所<lb/>
為之善在乎求此道六藝萬事皆吾為己之學而無益<lb/>
之習非義之務自不肯為矣然欲為此必先開眀其心<lb/>
術變化其氣質初學未知所向必仰眀師之啓發今日<lb/>
諸友既幸得眀師矣但當篤信其言而深思不可自以<lb/>
為是而不肯舎己從人也至於處事則正誼不謀利眀<lb/>
道不計功之兩言守之足矣平生盖於此多得力也朱<lb/>
<pb n="KR4e0058_WYG_003-23b"/>
子之言曰計利則害義此語尤直截切當當日誦之此<lb/>
外如慎言語節飲食於養徳養心所系甚大願諸友於<lb/>
妄語戲言輕諾三者戒之戒之吾於此三者悔吝甚多<lb/>
今方自戒故願與諸友共之下堅苦之工夫去切實之<lb/>
病痛茂本天資淳朴於道為近但當篤信聖賢之言以<lb/>
為必可行不虚說然後勇徃力行不顧流俗之非笑則<lb/>
於𢎞毅二字漸有得矣其進道也奚禦哉彦强之質稍<lb/>
敏但前此不曾學得其中甚空疎然意思儘爽快毎日<lb/>
<pb n="KR4e0058_WYG_003-24a"/>
以義理浸灌其心而講眀大學論語小學之説以立其<lb/>
志不患不成立矣尚之雖甚聴頴然局量不𢎞志識欠<lb/>
髙逺今且將放心求之凡事晦黙語言動靜不要輕以<lb/>
禮自持然後人慾漸消天理漸眀局量可恢廊矣至於<lb/>
立心處事尤當以忠厚為主論語曰君子不重則不威<lb/>
學則不固主忠信當以斯言自勉也昨承三子欲得警<lb/>
戒之言舟中念之率然及此本以荒疎無似嫌以師道<lb/>
自居下筆屢止然念此去日益相逺恐終無以副賢者<lb/>
<pb n="KR4e0058_WYG_003-24b"/>
之望僣以一得之愚為諸君講眀之如有可采取者幸<lb/>
不以人廢言也朱丘沈范許張鈕楊諸子未能一一寫<lb/>
寄然道理不出此矣可互觀而共勉也舟中筆硯不便<lb/>
俟至彼中當取佳紙别寫一通然茍有少補於諸友則<lb/>
買珠還櫝可矣為學立心之始正當務實也惟諸友勉<lb/>
之陸爽朴茂但昏鈍之甚諸友必毋吝誘掖之也茅思<lb/>
敬亦可教唐生不知如何徐支以下則心太放矣非百<lb/>
倍其功未易收拾也勉之騊駼不肯習上幸戒飭之如<lb/>
<pb n="KR4e0058_WYG_003-25a"/>
到齋中請二先生痛訓責之為妙朱晟之字定用何者<lb/>
如融字逺字皆可用也書云視逺惟眀又定字亦好横<lb/>
渠云定然後始有光眀易以艮為止止乃光眀大學定<lb/>
而後能慮人心多則無由光眀更以此意請二先生折<lb/>
衷之十月十五日舟次臨濠謾書以報眀年相見謹當<lb/>
刮目以待也<lb/>
　<lb/>
　<lb/>
<pb n="KR4e0058_WYG_003-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　强齋集卷三<lb/>
</p>
<p>
</p>
  </div>
</body>
</text>
</TEI>
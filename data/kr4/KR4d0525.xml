<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>鯨背吟集</head> <lb/>
    <p>
<pb n="KR4d0525_WYG_001-1a"/>
欽定四庫全書<lb/>
　鯨背吟集<lb/>
　　　　　　　　　　　　元　朱名世　撰<lb/>
僕粗涉詩書薄逰山水偶託迹於胄科未忘情於筆硯<lb/>
縁木求魚乘桴浮每觀千艘之漕餉勢若龍驤受半載<lb/>
之奔波名如蝸角碧漢迢遥一似浮槎於天上銀濤洶<lb/>
湧幾畨戰慄於船中今將所歴海洋山島與夫風物所<lb/>
聞舟航所見各成詩一首詩尾聯以古句盖滑稽也非<lb/>
<pb n="KR4d0525_WYG_001-1b"/>
敢稱於格律然而風檣之下柁樓之上舉酒酌月亦可<lb/>
與梢人黄㡌郎同發一笑云爾至元辛卯中秋蘇臺吟<lb/>
人朱晞顔名世序<lb/>
　　鹽城縣<lb/>
茅亭數戸日燒鹽一角荒城浸海尖憶似揚州三二月<lb/>
春風十里捲珠簾<lb/>
　　梢水<lb/>
拔矴張篷豈暫停為貪薄利故輕生幾宵風雨船頭坐<lb/>
<pb n="KR4d0525_WYG_001-2a"/>
不脱蓑衣卧月明<lb/>
　　海船<lb/>
輕裝方解盡無遺風挾雙篷水面飛却被沙頭漁父笑<lb/>
滿船空載月明歸<lb/>
　　鶯逰山<lb/>
崖倚波濤頂接空黄鶯逰處樹成叢莫言山上人希住<lb/>
多少樓臺烟雨中<lb/>
　　日出<lb/>
<pb n="KR4d0525_WYG_001-2b"/>
金烏摇上浪如堆萬象分明海色開遥望扶桑岸頭近<lb/>
小舟撐出栁隂來<lb/>
　　東洋<lb/>
東溟雲氣接蓬萊徐福樓船此際開應是秦皇望消息<lb/>
采芝何處未歸來<lb/>
　　彭月<lb/>
彭月懷沙小更肥團臍風味頗相宜菊花新酒何孤負<lb/>
正是橙黄橘緑時<lb/>
<pb n="KR4d0525_WYG_001-3a"/>
　　海味<lb/>
海味新來數得餐梢人收拾日登船錢塘江下親曽見<lb/>
賣得風流别一船<lb/>
　　揍沙<lb/>
萬乘龍驤一葉輕逆風寸步不能行如今閣在沙灘上<lb/>
野渡無人舟自横<lb/>
　　海鷗<lb/>
羣飛獨宿水中央逐浪隨波羽半傷莫去西湖花裏睡<lb/>
<pb n="KR4d0525_WYG_001-3b"/>
芰荷翻雨打鴛鴦<lb/>
　　吐船<lb/>
不知飢飽只思眠無病清流口角涎自笑先生獨醒者<lb/>
長留一甕在頭邊<lb/>
　　乳島<lb/>
逺望渾如兩乳同近前方信兩髙峯端相不似雞頭肉<lb/>
莫遣三郎解抹胸<lb/>
　　沙門島<lb/>
<pb n="KR4d0525_WYG_001-4a"/>
積沙成島浸蒼空古祀龍妃石崦東亦有逰人記曽到<lb/>
去年今日此門中<lb/>
　　神山<lb/>
從來見説海無邊四際雲濤碧洞天昨夜神仙山下過<lb/>
笙歌引至畫堂前<lb/>
　　萊州洋<lb/>
萊州洋内浪頻髙矴鐵千尋繫不牢傳與海神休恣意<lb/>
二三升水作波濤<lb/>
<pb n="KR4d0525_WYG_001-4b"/>
　　海邊山<lb/>
海上千山與萬洲誰知風土屬何州年年六月糧船過<lb/>
不上靈巖即虎丘<lb/>
　　水程<lb/>
九日灘頭不可移九灘一日尚嫌遲何須頻問程多少<lb/>
路上行人口是碑<lb/>
　　尋䑸<lb/>
萬艦同䑸在海心一時相離不知音夜來欲問平安信<lb/>
<pb n="KR4d0525_WYG_001-5a"/>
明月蘆花何處尋<lb/>
　　抛矴<lb/>
千斤鐵矴繫船頭萬丈灘中得挽留想見夜深抛擲處<lb/>
驚魚錯認月沈鈎<lb/>
　　出火<lb/>
前䑸去速後䑸忙暗裏尋䑸認火光何處笙歌歸棹晚<lb/>
髙燒銀燭照紅妝<lb/>
　　落篷<lb/>
<pb n="KR4d0525_WYG_001-5b"/>
潮信篷留風力慳落篷少歇浪中間殷勤為向梢人道<lb/>
又得浮生半日閒<lb/>
　　掉艙<lb/>
掉篷囘艙放還收敧側安身不自由祗恐前村無宿處<lb/>
斜風細雨轉船頭<lb/>
　　走風<lb/>
夜颶顛狂浪捲天深淵多少走風船一宵行盡波濤險<lb/>
只在蘆花淺水邊<lb/>
<pb n="KR4d0525_WYG_001-6a"/>
　　櫓歌<lb/>
浪靜船遲共一䑸櫓聲齊起響連空要將檀板輕輕和<lb/>
又被風吹别調中<lb/>
　　大浪<lb/>
呑天髙浪雪成堆摇蕩驚心眼怕開深謝波神費工力<lb/>
幾多風雨送將來<lb/>
　　遼陽<lb/>
遼陽别是箇乾坤東望瀰漫逺浪奔問道錦州何處是<lb/>
<pb n="KR4d0525_WYG_001-6b"/>
牧童遥指杏花村<lb/>
　　探淺<lb/>
探水行船逐步尋忽逢沙淺即驚心蓬萊近處更難徧<lb/>
揚子江頭浪最深<lb/>
　　討水<lb/>
海波鹹苦帶流沙島上清泉味最佳莫笑行人不風韻<lb/>
一瓶春水自煎茶<lb/>
　　討柴<lb/>
<pb n="KR4d0525_WYG_001-7a"/>
海樹年深成大材一時斧伐作薪來山人指㸃長松説<lb/>
盡是劉郎去後栽<lb/>
　　海魚<lb/>
劍鬛如山海面浮巨鰓噓浪勢呑舟叮嚀大客尋竿餌<lb/>
稚子敲針作釣鈎<lb/>
　　分䑸<lb/>
髙麗遼陽各問津半洋分路可傷神風帆相别東西去<lb/>
君向瀟湘我向秦<lb/>
<pb n="KR4d0525_WYG_001-7b"/>
　　直沽<lb/>
直沽風月可消愁標格燕山第一樓細問花名何處出<lb/>
揚州十里小紅樓<lb/>
　　自題<lb/>
乘興風波萬里逰清如王子泛扁舟早知鯨背推敲險<lb/>
悔不來時只跨牛<lb/>
　予弟録予海中詩成此帙因命名曰鯨背吟又叙于<lb/>
　前姑記一時風波之興詩云善戲謔兮者也識者幸<lb/>
<pb n="KR4d0525_WYG_001-8a"/>
　勿誚諸<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0525_WYG_001-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鯨背吟集<lb/>
</p>
<p>
</p>
  </div>
        </body>
</text>\m</TEI>
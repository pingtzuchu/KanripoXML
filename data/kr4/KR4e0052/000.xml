<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西郊笑端集</head>
    <p>
<pb n="KR4e0052_WYG_000-1a"/>
欽定四庫全書　　　　　集部六<lb/>
　西郊笑端集　　　　　　别集類五<hi>明</hi>
　　提要<lb/>
　　　　<hi>臣</hi>等謹案西郊笑端集一巻明董紀撰紀字<lb/>
　　　　良史以字行更字述夫上海人洪武壬戌舉<lb/>
　　　　賢良方正廷試對策稱㫖授江西按察使僉<lb/>
　　　　事未㡬告歸築西郊草堂以居因即以名其<lb/>
　　　　集然未及鋟板稿藏其門人周鼎家成化中<lb/>
<pb n="KR4e0052_WYG_000-1b"/>
　　　　鼎孫光祿寺少卿庠始為刋印此本有宣徳<lb/>
　　　　辛亥鼎後跋又有成化戊子錢溥序葢又従<lb/>
　　　　庠刻本傳寫者也紀詩平易樸實視袁凱諸<lb/>
　　　　人稍為不逮故張汝弼作是集序謂其漫爾<lb/>
　　　　而仕漫爾而歸詩文亦漫爾而著弗冀有傳<lb/>
　　　　頗致微詞而朱彛尊靜志居詩話則舉其題<lb/>
　　　　海屋詩過橋雲磬天台寺泊岸風帆日本船<lb/>
　　　　句謂亦不為率漫然紀集明世未經再刻流<lb/>
<pb n="KR4e0052_WYG_000-2a"/>
　　　　播頗稀明史藝文志亦闕而不載彛尊明詩<lb/>
　　　　綜所錄但採之賴良大雅集中未及見其全<lb/>
　　　　帙故所摘佳句僅此今觀此集過質傷俚之<lb/>
　　　　弊誠所不免然其合作徃徃得元白張王遺<lb/>
　　　　意汝弼以一格繩人不足以盡詩體彛尊執<lb/>
　　　　一二語以争之亦未盡紀所長也乾隆四十<lb/>
　　　　三年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4e0052_WYG_000-2b"/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
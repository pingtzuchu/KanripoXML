<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西郊笑端集巻二</head>
    <p>
<pb n="KR4e0052_WYG_002-1a"/>
欽定四庫全書<lb/>
　西郊笑端集巻二　　　　　明　董紀　撰<lb/>
　　題瞻山頼實父詩集後<lb/>
天台頼善卿以其先伯祖瞻山詩集見示且貽書致其<lb/>
請曰最閒翁已嘗題于集後矣子可以無言乎予展巻<lb/>
閱之譬如𤣥圃積玉而又岀於善雕琢之手珩璜琚瑀<lb/>
珪璋琬琰無施不可制作品度不失毫髮見之使人肅<lb/>
然啟敬不能不為之正容斂衽也夫詩自三百篇後變<lb/>
<pb n="KR4e0052_WYG_002-1b"/>
而為五七言盛於唐壞於宋不易之論也瞻山公以詩<lb/>
鳴寶祐間斯時斯際詩法壞已極矣公廼獨能卓然自<lb/>
為機杼成一家風骨百鳥羣中見此一鶚可謂回狂瀾<lb/>
於既倒者矣善卿素知詩於今之作者尚能采輯而俾<lb/>
傳於不朽况於爾家先聞人乎尤宜寳之<lb/>
　　雲東小隱記<lb/>
雲間胡彦恭去城之東三十里許買田築室隱居養親<lb/>
躬耕釣妻辟纑以資衣食嵗時鷄豚之畜桑麻果蔬之<lb/>
<pb n="KR4e0052_WYG_002-2a"/>
給悉有贍暇則陳經史稽古今得失遇關世教者輙筆<lb/>
之或著為論解或發於歌詩以自宣其偃蹇抑塞之懷<lb/>
其他聲利事一不接于耳而汨於心也於是掲其所居<lb/>
之室曰雲東小隱而徴予記辭弗獲謂之曰避世墻東<lb/>
者王應仲之隱也避亂遼東者管㓜安之隱也張翰棄<lb/>
官則隱於江東杜陵閒居則隱於瀼東今子居雲東而<lb/>
復以隱名之亦將以二三子同其跡乎彼二三子則皆<lb/>
以時與願違顧有所難為者故栖栖屑屑或逺或近或<lb/>
<pb n="KR4e0052_WYG_002-2b"/>
夷或陋遯世而無悶焉蓋非弗欲仕而固於隱也所遇<lb/>
則然耳方今聖明在上求賢如不及山林之士占小善<lb/>
者名一藝者㒺有遺棄子讀書學古胸有竒略不仕則<lb/>
已仕則取冨貴如探囊中物耳子乃不由其易而由其<lb/>
難不為其常而為其恠固欲隱蔽絶塵於草莽之一㕓<lb/>
使非居雲東者皆將不得聞子之風識子之面焉視彼<lb/>
二三子者處亂世之為不己甚乎彦恭之言曰吾豈矯<lb/>
世盗名而弗仕者葢嘗病夫躁進之徒其年未及仕其<lb/>
<pb n="KR4e0052_WYG_002-3a"/>
才未可以施於政不自量力度德一旦貪位茍祿鮮有<lb/>
不隳其職而敗其事者是以朝印綬而暮桁楊者有之<lb/>
昨日立朝而今日棄市者有之昔孔子使漆雕開仕而<lb/>
說其未能之對盆成括仕齊而孟子知其將見殺焉然<lb/>
則開之才聖人固知其可仕矣其所未能者則聖人所<lb/>
不知而開自知之括之才不可仕括不自知而人知之<lb/>
彼隳職敗事至死而無悔者由不自知其才之不可仕<lb/>
而仕也盆成括之徒也漆雕開則免乎此矣吾才不可<lb/>
<pb n="KR4e0052_WYG_002-3b"/>
仕人不吾知吾則自知之既自知之而復貪位茍祿是<lb/>
亦不量力度德也吾是以懼故處貧賤而安之非惡冨<lb/>
貴而然也夫處亂世知時之不可仕而隱者古人之高<lb/>
也處治世知才之不可仕而隱者吾之分也隱非盗名<lb/>
示不敢焉也何恠焉余聞其言而謝曰果哉子之志也<lb/>
隱居以行其義積學以成其德亦豈有不善者乎且夫<lb/>
小者大之漸隱者顯之基他日𤣥纁之幣求賢者之廬<lb/>
而造焉吾知其不在南山之南北山之北而必於雲之<lb/>
<pb n="KR4e0052_WYG_002-4a"/>
東矣是為記<lb/>
　　退叟傳<lb/>
退叟初居雲間之谷水自號雲谷暮年作歸老計結廬<lb/>
仙山號退叟人問之故則曰吾年踰知命既衰且拙知<lb/>
其時命退才力退心退於思智退於謀聰明退於耳目<lb/>
精英退於毛髪凡此數者莫非退之驗也吾是以號或<lb/>
曰叟之說不已局乎夫賢者藴之為德行措之為事業<lb/>
茍有可為之時雖磻溪之翁猶不以其老且耄而自冺<lb/>
<pb n="KR4e0052_WYG_002-4b"/>
於世今退叟又安計其在此者而卒弗進於彼也叟聞<lb/>
之曰予非弗行其志者隱顯必由其道夫水行覆舟陸<lb/>
行摧車往將奚適見其可進知難而退可不慎歟鳳凰<lb/>
巢於高林蛟龍窟於深潭各得其所止而已凡吾所以<lb/>
如此者亦將處靜以固其分避危以圖其安抑豈為矯<lb/>
世盗名之跡也哉衆皆是其論且曰吾退叟者可謂高<lb/>
尚其事矣叟平日讀書自娛餘事一不經意然召之役<lb/>
則往役也又性好施予産業不務廣益家有常稔之田<lb/>
<pb n="KR4e0052_WYG_002-5a"/>
千畞嵗給之贏族之匱乏者咸得以贍予既嘉其言而<lb/>
又重其義故為之傳且以警薄俗也叟黄氏君澤其字<lb/>
云<lb/>
　　題西旅獻獒圖<lb/>
武王克商蠻夷通道西旅厎貢厥獒太保以為非所當<lb/>
受作書用訓于王夫以武王之德逺人向化畢獻方物<lb/>
宜也召公何以不然而諄諄訓之特慮其寳逺物而不<lb/>
寳賢則其所以為王慮者亦可謂深且逺矣史記載穆<lb/>
<pb n="KR4e0052_WYG_002-5b"/>
王不聽祭公謀父之諌而逞意犬戎雖得白狼白鹿以<lb/>
歸自是荒服者不至召太保之言其有不驗乎張貞期<lb/>
學龍眠筆法迺為此圖學之似與不似且勿論但不知<lb/>
當時繪此將使後世按圖而索之耶將使為之鑒而求<lb/>
訓戒也恨不能起貞期軰而扣其故後之覽者又豈可<lb/>
以尋常圖書而例玩之哉<lb/>
　　萬山隱居記<lb/>
鄭為開封屬州而滎陽汜水又為鄭之屬邑鴻溝在其<lb/>
<pb n="KR4e0052_WYG_002-6a"/>
西廣武屹其北其前則萬山疊翠其左則索汴合流寔<lb/>
古形勝之地故其人物輩出徃徃多卓犖奇士今賈公<lb/>
時進青年負才真奇士也迺結屋萬山之中以釣以游<lb/>
顔其室曰萬山隱居而徴記之僕曰古之人未嘗不欲<lb/>
仕也士之有隱夫豈本心哉各因其時而已矣彼南陽<lb/>
鹿門諸君子是也方今明良相逢占小善名一藝者罔<lb/>
不畢舉山林之間寧復有隱者子之有是名也奈何時<lb/>
進之言曰予非弗仕者且予先世皆前朝武弁累葉簪<lb/>
<pb n="KR4e0052_WYG_002-6b"/>
纓澤施於人名昭於時至於今猶彰彰在人耳目予不<lb/>
肖其於是有所未信未達而不敢起茍祿念得混跡於<lb/>
老農老圃之間亦足矣尚何論其他僕曰果哉子之志<lb/>
也以萬山之居之樂子誠可以隱矣以子之才之美又<lb/>
豈萬山隱居之人乎吁萬山之居得人而益彰人以萬<lb/>
山之居而益高子既出而仕矣宜發其所藴擴其所能<lb/>
上副聖天子急賢才之意下不負所學彼清泉白石黄<lb/>
花翠竹當俾山靈與之訶護為他日功成身退歸老之<lb/>
<pb n="KR4e0052_WYG_002-7a"/>
地與午橋緑野相輝是為記<lb/>
　　閒處光陰記<lb/>
上海之沙岡有隱居為章文浩氏於其墅之西偏外齋<lb/>
之後鑿地為池壘石為壇樹以松桂旁有古梅碧桃栢<lb/>
夾拱池中畜金魚植嘉蓮池之上又作小軒通外齋以<lb/>
為遊息之所其廣三閒袤則不逾尋丈花香竹色熏染<lb/>
几席雲影天光出没闌檻幽閴寥敻不知有塵世之膠<lb/>
膠擾擾也因取少游詞中語名之曰閒處光陰而求予<lb/>
<pb n="KR4e0052_WYG_002-7b"/>
為之記予謂少游雪月中人咳唾珠玉故其言雖淺近<lb/>
而意味無窮登是軒者覩其名而思其實一軒之義盡<lb/>
矣備矣雖然光陰一也豈有閒不閒之謂哉閒不閒此<lb/>
天之所以予奪於人而人不能自必者光陰不知也人<lb/>
得其閒不得其處則徒有其閒而為虚度矣雖得其處<lb/>
不得其閒則徒有其處而為虚設矣既得其閒又得其<lb/>
處光陰豈有不假乎人者哉文浩好尚髙潔胸次蕭灑<lb/>
上勤賦稅之供下盡事育之責退而休偃於此避喧樂<lb/>
<pb n="KR4e0052_WYG_002-8a"/>
靜此豈非有得於閒處光陰之所者乎至於風日佳時<lb/>
牕戸洞啓與夫二三郡人談名理討論往事或觴或詠<lb/>
或琴或奕或焚香讀書或啜茶觀畵無一不適其宜此豈<lb/>
非有得於閒處光陰之時者乎且夫光陰者百代之過客<lb/>
也其在天地則無窮在乎人則有限以有限而言之古<lb/>
無今之日今無古之時文浩有見於此得所與時矣閒<lb/>
處勿虛設也光陰勿虛度也如此則於少游之言為無<lb/>
愧命軒之意為無負矣視朝暮運甓恐不堪事者今亦<lb/>
<pb n="KR4e0052_WYG_002-8b"/>
何在又安能以彼而易此哉文浩作而曰某雖不敏請<lb/>
事斯語矣遂書為之記<lb/>
　　祝洞天真人贈行詩序<lb/>
槖籥先生本神仙中第一流人也與予相遇于京師者<lb/>
凡兩閱月往來密邇歡若平生一日來與予别袖出四<lb/>
明陳協和吳門楊彛中輩唱和所贈詩累而成什屬予<lb/>
序其端予展巻觀之其作者果一時名流其唱和亦一<lb/>
時盛事有如端紳正笏周旋中規折旋中矩者有如輕<lb/>
<pb n="KR4e0052_WYG_002-9a"/>
裘緩帶乘堅䇿良馳騁自得者有如帬屐少年之風流<lb/>
醖藉者有如甫掖老成之嚴毅方正者猶聲之有黄鐘<lb/>
大吕也猶味之有項上之臠也華新秋月不足為其光<lb/>
明粲爛也赤霄鳴鳳不足為其休祥嘉瑞也玉壺之氷<lb/>
不足喻其清金莖之露不足喻其㓗也良金美玉不足<lb/>
喻其貴越羅蜀錦不足喻其文也先生挾此以歸吾恐<lb/>
不為鬼神所奪必為蛟龍所爭宜慎寳之勿輕以示人<lb/>
吾黨之士茍挂名其間者他日或能訪龍虎過升仙橋<lb/>
<pb n="KR4e0052_WYG_002-9b"/>
出此一笑均不為生面客矣<lb/>
　　畣陸宅之先生<lb/>
仰中承佳章賜教展誦數四使人如登庾樓造天柱而<lb/>
載酒赴約豈非至願適士寧有事掣肘不克預此盟為<lb/>
深可恨伯祥和季輩繼以來命轉告亦各以故辭衆皆<lb/>
若此則不肖豈能獨往負此良㑹曷勝惋惜雖然他日<lb/>
稍伺閒暇當率諸公乘山陰之興相與登小海樓樓主<lb/>
必能呼酒勸客時紀亦能舉杯邀月奉先生壽何所不<lb/>
<pb n="KR4e0052_WYG_002-10a"/>
可又何夕而非中秋也竊聞陽春白雪人猶謂曲彌高<lb/>
和彌寡至如足下所作非惟寡和而真不敢和耳吾黨<lb/>
又奚可持雷門之布鼓耶併容後會以謝不敏使還畧<lb/>
此布悃不備<lb/>
　　贈卜者陳彦立序<lb/>
古者卜筮所以决嫌疑定猶豫也大事則卜小事則筮<lb/>
然則卜之與筮而卜為尤重蓋以龜為四靈之一背陰<lb/>
而面陽上隆法天下平法地左右睛象日與月轉運應<lb/>
<pb n="KR4e0052_WYG_002-10b"/>
四時故其長於用蓍有所不逮也雖然龜固靈矣占之<lb/>
不誠斷之不明雖十朋羅列五總在前亦將如之何哉松<lb/>
之卜者無筭惟陳彦立氏得其傳自祖若父以善卜稱<lb/>
至彦立猶著七十二鑽無遺策焉居近闤闠商販者踵<lb/>
相躡於門術以大售同業爭嫉之笑且排曰陳氏子年<lb/>
甫踰弱冠又且早失怙雖粗讀書其術豈有能過人者<lb/>
借譽搢紳間以增重爾不然造物副之也彦立氏聞之<lb/>
愈自刻勵不怒毁已者語人曰吾為晚進將逐利以活<lb/>
<pb n="KR4e0052_WYG_002-11a"/>
妻子學不自信而幸孚於衆人之有是言也固宜然謂<lb/>
我借譽者亦謬謂造物副之者又甚謬矣夫以造灼鑽<lb/>
卜者所同也其業同志有不同其事同跡有不同儒名<lb/>
而墨行夷言而跖心者皆然也吾能世吾業不能致人<lb/>
譽如有所譽者豈日使人賂於市歟吾能盡吾誠不能<lb/>
必自售如有所售者豈日使人要於路歟彼不察夫已<lb/>
而徒惡夫人譬猶玉工售珉不恥珉之不售而忌售玉<lb/>
者豈理也哉聞者服其言自是人亦無復議予始來松<lb/>
<pb n="KR4e0052_WYG_002-11b"/>
識其先君子大有凡所疑必従之卜十無一失者大有<lb/>
沒復従彦立氏考其實無異先君子探索乃軼過之予<lb/>
固已知陳氏之卜其傳有自來矣今年夏交翠翁周汝<lb/>
明二親遘疾並危殆醫與禱無毫髮効計窮不知所為<lb/>
彦立氏占之曰吉厲無咎唯當更良醫服良藥及冬自<lb/>
愈予曰疾若此朝不謀夕尚能冀及冬乎彦立氏曰吾<lb/>
之卜一以誠未嘗敢忽即弗中將不復卜或信子能為<lb/>
我述之乎苐驗之已而果然嗚呼至誠之道可以前知<lb/>
<pb n="KR4e0052_WYG_002-12a"/>
天下之理未有誠而不明者也彦立氏知卜之為重知<lb/>
誠之為要不瀆其靈不昧其明感而必通用而弗違所<lb/>
言之的如射之中鵠也由此觀之可謂無負聖人立卜<lb/>
之意無忝累世家傳之學彼同業者烏能知之予於汝<lb/>
明有通家之契且又神其卜重其請故為之述焉噫使<lb/>
誠有可述不求於人人將自述之使無可述雖求於人<lb/>
烏得而述之以子之年冨力强志慤行修不當使人無<lb/>
所述也傳有之曰人而無恒不可以作巫醫子其勉之<lb/>
<pb n="KR4e0052_WYG_002-12b"/>
他日司銓衡者設為建卜擇人必將有薦之者此又當<lb/>
勉之毋徒曰卜云卜云靈龜云乎哉<lb/>
　　贈醫士歐陽子忠序<lb/>
自炎黄嘗味草木典醫療疾經方本草之書所由出欲<lb/>
民無札瘥夭昏之患其於天下後世功豈徒哉周禮則<lb/>
又設官掌之嵗終稽其成功尤可謂重其事矣降自西<lb/>
漢倉公東漢長沙公沿隋唐迄宋與元賢哲踵出而方<lb/>
論益著宜今之人用力半而功倍善其術也不難矣然<lb/>
<pb n="KR4e0052_WYG_002-13a"/>
而民命日夭醫道日偷何也由不務古先聖人設科之<lb/>
本意唯利之是圖故多冐醫之名不求盡醫之實索病<lb/>
於脉則狐惑而不知論治於理則狼狽而莫辨崇誇詐<lb/>
以為髙飾巧佞以為能定虚實於瘦肥質冷暖於疑似<lb/>
往往以藥石幸有功矜志肆欲以要厚報茍為不足悻<lb/>
悻然怒甚則詈而仇矣若是者奚可哉長沙歐陽子忠<lb/>
糸出文忠公好讀書敦禮尚義未弱冠侍其尊人來游<lb/>
江淛遂寓雲間以醫聞于時業與人同而立心獨異邦<lb/>
<pb n="KR4e0052_WYG_002-13b"/>
之人凡有求治逺近莫不歸歐能致其及門者又為幸<lb/>
然其亦不以人之面背而二其心也友人陳良佐氏客<lb/>
居湖源感水土之異暑瘴之毒得痎疾而歸數月弗差<lb/>
羸憊且甚它醫皆技盡縮手子忠視之曰吾知病之有<lb/>
在矣邪在厥陰血也當某藥主之期十日効衆咸以為<lb/>
誕子忠乃大作湯劑藥進而病去半明日大减復明日<lb/>
又大减不十日果愈尅期取驗一如其言衆始駭服以<lb/>
為盧扁復生亦不翅過當以此獲大利子忠笑曰醫有<lb/>
<pb n="KR4e0052_WYG_002-14a"/>
道存焉何必曰利夫醫一也方論亦一也吾豈能外是<lb/>
道而自為之哉在他人則自不能盡其道可故吾之功<lb/>
雖有異於人者亦分内事也豈以利不利為言哉嗟夫<lb/>
歐君之言可謂知道矣視彼之藥幸中而責厚報者非<lb/>
天淵之隔乎使天下之人一以歐君之心為心則將聖<lb/>
王設科之意為無愧而斯民亦可躋於夀域矣顧不韙<lb/>
歟良佐之兄良器徴予言以為歐君贈於是乎書<lb/>
　　松城鎮西廟修造䟽<lb/>
<pb n="KR4e0052_WYG_002-14b"/>
伏以松江府雄據滄海上應星躔牛斗之墟鎮西廟安<lb/>
奉𤣥天内合靈象虚危之宿十萬餘家人煙皈向六七<lb/>
百載香火綿長門庭久厯於星霜梁棟莫支於風雨小<lb/>
道人近承縧㡌盍展規模衆長者各賜帡幪重新矩彠<lb/>
殿宇挾修廊而列其庖湢齋房聮丈室而繚以垣墻非<lb/>
徒美觀實為具禮廪粟囊金若鬼輸天雨朽墁梓匠即<lb/>
雲屯駿奔此話興焉吾事濟矣聴鶴唳雲間而祥開金<lb/>
闕共瞻天上之尊看鸞翔筆底而壽紀丹書仰讃域中<lb/>
<pb n="KR4e0052_WYG_002-15a"/>
之大永祈恩施長固福田<lb/>
　　南橋明行寺鐘樓疏<lb/>
伏以芬茶梨祥開陸地蔣漢瑊捨宅之公案猶存阿蘭<lb/>
若聲響江湖五禪寺發軔之勛勞不少仗他釋迦老子<lb/>
萬分之力創於石晉天福五年之秋正據吳夫差三女<lb/>
岡相去古華亭六十里象龍蹴踏華梵昄依奈何物換<lb/>
星移忽爾樓崩鐘毁荷檀度復置千鈞之器合浦珠還<lb/>
懸栒簴欲崇百尺之梯鄧林材少雖曰廢興有數貴在主<lb/>
<pb n="KR4e0052_WYG_002-15b"/>
張得人新甫之栢徂徠之松豈能無脛而自至離婁之<lb/>
明公輸之巧定應唾手而可成大家運阿堵神通覿面<lb/>
見給孤長者蒲牢吼月聴鏗鍧上徹於重霄䲭吻撑空<lb/>
喜突兀復還於舊觀上延睿筭下福黎元<lb/>
　　周汝明祭子冕<lb/>
嗚呼始吾之得汝人皆以為有子而相慶也吾年甫四<lb/>
十而汝已弱冠服勞幹蠱頗有助焉吾亦謂得汝之力<lb/>
果早而竊自喜也夫自擇師教汝至於長立擇德配汝<lb/>
<pb n="KR4e0052_WYG_002-16a"/>
至於有室雖吾為父之責固當為然所以欲遂其心者<lb/>
亦不易也汝能承我教戒罔或恣肆宗族稱孝鄊黨稱<lb/>
弟弗違吾志弗怠吾事雖汝為子之責固當為然所謂<lb/>
克謹其行者亦難能也嗚呼孰謂教飬至於如此遽舍<lb/>
我而沒乎抑汝之修短有數耶抑由我之不德而天奪<lb/>
之速也向之所謂可慶者今則弔矣可喜者今則悲矣<lb/>
嗚呼汝有少艾之妻襁褓之女未中道而路分抱貞心<lb/>
而誰與上使祖父受刃之割腸下使諸弟淚波之横臆<lb/>
<pb n="KR4e0052_WYG_002-16b"/>
實何負於神明降斯禍之凶逆而今而後吾何意於人<lb/>
間世而猶言猶食也哉宅兆既卜祖瑩是祔遣奠有期<lb/>
永以安厝<lb/>
　　朱良佐祭夏叔明<lb/>
昔我先人與公久要義隆兄弟公年差少志投慮合肝<lb/>
膽相照如漆得膠如曲同調埀三十年情好靡失公為<lb/>
父行我猶子姪幸公有孫閨房淑質適我豚犬諧此家<lb/>
室念自丙辰先人早世以予不肖人所鄙棄公於此時<lb/>
<pb n="KR4e0052_WYG_002-17a"/>
獨尚高誼教我益我視昔無替京華旅塵大江酒船雪<lb/>
浦寒沙霜城曉天趨役應務每共周旋剖决盤錯公當<lb/>
其先香白有窩緑隂有堂亭有三思閣有晚香左揖嵇<lb/>
阮右招山王暇日琴奕對景壺觴令子象賢麟趾鳳毛<lb/>
諸孫競爽珊瑚瓊瑶何以恱懌彩衣服勞何以甘㫖味<lb/>
充上庖年近古稀體力彌健殘年飽飯無事相見夫何<lb/>
今春二竪生變醫和縮手藥不瞑眩拏舟問候至於再<lb/>
三别來信宿訃音忽覃行道齎咨我則何堪涕淚横臆<lb/>
<pb n="KR4e0052_WYG_002-17b"/>
熱中如惔公旣長徃路隔幽㝠豈無後人大振厥聲蒹<lb/>
葭有倚𤓰葛有情寧不徃來如公在生雲山蒼蒼海水<lb/>
茫茫去日易逺我思則長載牲于爼釃酒于觴三奠矢<lb/>
辭寸斷肝腸<lb/>
　　周汝明祭沈君佐<lb/>
九山之靈三泖之清神秀所鍾必毓人英猗歟我公實<lb/>
惟其徴曰攸好德而康而寧年登耄耋明察秋毫早事<lb/>
廢舉富埒猗陶負郭相攸泉甘土膏有宅惟奐有木惟<lb/>
<pb n="KR4e0052_WYG_002-18a"/>
喬晚厭紛華退跡水南别墅聿興竹房梅菴紫芝為粮<lb/>
白雲為龕了悟昨非不嗔不貪子婦孝敬阻逺晨昏温<lb/>
問絡繹安否日聞冕也何如忝婿慶門我之冢婦迺公<lb/>
令孫親親相顧義方敦睦不鄙愚陋待以刮目一朝禍<lb/>
起轉笑為哭我幾䘮明公亦荼毒鼠牙無端復穿我墉<lb/>
有訴弗理訟終于凶公疾荏苒自秋阻冬限以縲絏候<lb/>
問莫通天地黯黑我行為囚訃音隨西匍匐莫由跋而<lb/>
望之涕淚横流曷以寓誠蘋藻可羞<lb/>
<pb n="KR4e0052_WYG_002-18b"/>
　　祭朱梅雪<lb/>
人不可以先見而逆覩者死生禍福也孝弟行於家乃<lb/>
不免於高生氏之毒喙信義孚於鄉卒莫解於張誠氏<lb/>
之浮言能得助於他鄉之逆旅不能見容於其鄰之匹<lb/>
夫不審夷陵之謀而有渠陽之患不樂廣漢之生而有<lb/>
同安之死如死者無知吾為子慟而已如有知也子其<lb/>
自知之矣履乎其庭若聞乎聲登乎其堂若即乎容牲<lb/>
肥酒㫖靈其降止詞短意長如之何勿傷<lb/>
<pb n="KR4e0052_WYG_002-19a"/>
　　朱孟文祭妻弟夏㓜文<lb/>
雅度軒軒秀睂娟娟鳳出丹穴玉生藍田有子敬之風<lb/>
流如宗之之少年人皆喻夫荀家慈明吾獨以為謝家<lb/>
惠連目及五行而下詩成七步之先内不辱於父訓外<lb/>
不負於師傳茍厥志之弗違期所進之無前揆予年之<lb/>
濫長甘避路於逖鞭有婦黨之𤓰葛時獲親於笑言以<lb/>
兄禮而遇我不少矜於自賢慶宴爾於方來樂詠桃夭<lb/>
之篇雖疢疾之朕作謂少失於節宣每問候於平安冀<lb/>
<pb n="KR4e0052_WYG_002-19b"/>
弗藥而能痊奈醫禱之罔効愈荏苒而沉綿天既賦以<lb/>
是德胡壽命之弗延豈不樂於處世早脱屣於塵縁將<lb/>
召記於玉樓抑修文於九原慘痛重闈之白髮泣生堂上<lb/>
之椿萱塤獨鳴而無應鏡一破而難圓愁雲結而不開<lb/>
春色黯而無妍行道為之嗟咨况義涉於姻㜕今日奠<lb/>
于高堂明日送于新阡痛幽㝠之永訣極予心之悁悁<lb/>
哭有慟而不知迸涕泗之潸然<lb/>
　　俞仲基告祖祝文<lb/>
<pb n="KR4e0052_WYG_002-20a"/>
嗚呼䘮欲盡乎禮祭欲盡乎誠此慎終追逺者之所當<lb/>
勉也兹者翦薙榛莽拜掃松楸履雨露之旣濡感中心<lb/>
之怵愓將以明日甲寅奉母<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>祔𦵏于先考府君之墓<lb/>
慎終追逺之事於是乎在不敢以不告尚冀明靈其嘿<lb/>
相之俾即于安無恐無驚不勝哀愴謹告<lb/>
　　周汝明祭親家馬叔能<lb/>
人不可以逆覩兮惟死生與禍福其萌隱而朕㣲兮迺<lb/>
彼此而倚伏以前時燕樂之方昌兮又安知遽有今日<lb/>
<pb n="KR4e0052_WYG_002-20b"/>
之哭公豈厭塵世而樂長徃兮抑壽命之限局使黄金<lb/>
不得以鑄兮亦奚用平生之貯蓄且身後之尚紛紛多<lb/>
故兮恐難瞑乎九泉之目俶予豚犬之辱與進兮才不<lb/>
及於坦腹謬中選於雀屏兮冀得承乎教朂胡奠鴈之<lb/>
未迨吉兮先緦麻之制是服予時適覊縻於謫役兮廢<lb/>
奔臨為可恧迨跋涉而旋歸兮屬喘息之未復後吾慚<lb/>
而已無及兮痛黄壤之埋玉我牲既潔兮我酒既具情<lb/>
發乎詞兮白我心曲神其昭晰兮是鑒是燭<lb/>
<pb n="KR4e0052_WYG_002-21a"/>
　　朱梅雪祭陸榮甫<lb/>
衆任其詐公尚其真衆競以刻公獨其淳謙已待物敦<lb/>
親睦隣生財有道貫朽粟陳子孫繩繩如芝如蘭具慶<lb/>
有堂和樂且安少長愉集問衣燠寒奉以甘輭承以色<lb/>
難逍遥相羊年甫中壽是頥是養宜適宜候何期二竪<lb/>
敢虐敢冦遂令吾鄉殄此耆舊我生最晚辱交忘年追<lb/>
感平昔誼薄雲天念之不見哀恫曷宣敬酹巵酒涕如<lb/>
迸泉<lb/>
<pb n="KR4e0052_WYG_002-21b"/>
　　周汝明祭太婆沙夫人<lb/>
稟柔懿之性藴賢淑之德系出萬戸侯榮嫓二千石紫<lb/>
誥鸞回華軒魚飾閨範雍睦閫令嚴飭罄三従應乎關<lb/>
雎稽諸禮合乎内則益以謙受慶由善積舉案敬輟斷<lb/>
機教良賢子賢孫咸知義方麟趾鳳毛煥乎文章金相<lb/>
玉質秀育閨房顧寒門之與華閥猶山垤之相望蠢吾<lb/>
兒之匪才幸中選於東牀雖問候之已通未登拜乎高<lb/>
堂宜後天而不老奈長生之無藥抑豈厭溷濁於人間<lb/>
<pb n="KR4e0052_WYG_002-22a"/>
慕清虚之極樂棄庭闈之定省竟逍遥於寥廓姮娥備<lb/>
廣寒之宴王母赴瑶池之約嘅雲路之曷従徒曕仰於<lb/>
繐幕薦以肥羜侑以清酌寓哀斯文出涕沱若<lb/>
　　沙夫人落壙祭文<lb/>
母氏聖善生我劬勞欲報之德海濶天高丹旐翩翩白<lb/>
楊蕭蕭薤露凄其貞魂可招去日匪逺我思則長秀城<lb/>
東隅勸善有鄉吉恊青烏厥土燥剛宅兆既卜兹晨最<lb/>
良𤣥堂迺闢宜塋宜域懸棺而窆幽㝠夐隔千古萬古<lb/>
<pb n="KR4e0052_WYG_002-22b"/>
無改無易永訣一觴涕淚横臆<lb/>
　　周汝明祭李公義<lb/>
系出逢掖𣲖分淛東儒術吏事博該兼通議論屈座中<lb/>
之客笑談生席上之風才未展驥氣猶蟠虹蔑視流輩<lb/>
如蒿如蓬於交友間遇我獨恭許諾必信與謀必忠自<lb/>
挈家以結隣乃密邇而過從樂雞豚之同社期徃來以<lb/>
成翁何浮言之無根胎實禍於終凶聞訃音而驚怛抱<lb/>
遺恨於無窮詣靈帷而薄奠空想像於儀容感平生而<lb/>
<pb n="KR4e0052_WYG_002-23a"/>
一慟不覺涕淚之霑胸<lb/>
　　祭朱梅雪<lb/>
積善之家必有餘慶如何善人招此逆横兩遭播遷死<lb/>
不正命幹蠱之子亦顛沛而云亡鍾愛之婿又胥靡而<lb/>
不幸是使六尺之孤無託九原之目難瞑豈造物之不<lb/>
仁抑理數之前定嗚呼昔常有坐上之客今之能弔幾<lb/>
何人匪時俗之炎涼遽孰疎而孰親死者亦既多生者<lb/>
咸悲辛慨遺軒於梅雪忽其迹之已陳所以重興懷於<lb/>
<pb n="KR4e0052_WYG_002-23b"/>
既徃慊予誠之莫伸望靈帷而一慟涕淚若其沾巾<lb/>
　　周汝明祭陳良佐<lb/>
嗚呼事有可不可者在乎人而易見命有幸不幸者係<lb/>
乎天而難知不能盡其責而望免於咎者此事之不可<lb/>
者也盡其責而不能免於咎者此命之不幸者也在乎<lb/>
人者人皆可以自免係乎天者誰得而自保邪嗚呼自<lb/>
吾子之長萬石也當朝廷剏法之始任重而才優孰不<lb/>
以為可孰不以為幸歟然其地在海一隅號為斥鹵私<lb/>
<pb n="KR4e0052_WYG_002-24a"/>
鹽賊盗竊發為民害者常常有之是以民愈困而俗愈<lb/>
弊棄業散亡者嚴法不能禁萬石之筭其可以一一取<lb/>
嬴焉吾見其難為也矧其民率多姦凶貪計之徒結朋<lb/>
樹黨牢不可破其來有日矣徃徃搆釁尋隙賊良蠧善<lb/>
張喉肆吻求飽其欲茍無所獲伺人之出必極口羣吠<lb/>
非投骨以馴之則至咋焉吾益見其難為也於是乎前<lb/>
有逺輸之罰後有失期之愆其地其民之害果如此謂<lb/>
非溺於吾所見之難為者不信也雖則蹷貲殫力求盡<lb/>
<pb n="KR4e0052_WYG_002-24b"/>
其責而望免於咎意其責既盡而其咎可免嗚呼竟不<lb/>
得而免之身死家破凾旅骨於千里之外抑在於人乎<lb/>
抑亦係於天乎在乎人者吾不可不為之一慟係乎天<lb/>
者又不可不為之再慟也其知耶其不知耶<lb/>
　　周汝明祭沈德良并其姪大中<lb/>
禍福不可測死生不可料以兩家之凶變實可傷而可<lb/>
弔横逆之來疾如飄風萬事轉頭霧散煙空並掃迹於<lb/>
竹林之遊竟失聴於華亭之鶴白雲之念凄迷黄耳之<lb/>
<pb n="KR4e0052_WYG_002-25a"/>
書寂寞九山蒼蒼三泖湯湯英魂可招來歸故鄉某情<lb/>
牽𤓰葛義託松蘿而今而後云如之何載牲于爼實酒<lb/>
于斚三奠矢辭泣數行下<lb/>
　　父祭子洛容知縣董良用<lb/>
嗚呼父死子祭迺順正也子死父祭何逆戾也每念吾<lb/>
宗門祚衰薄累世一息既無伯叔終鮮兄弟及我之身<lb/>
鍚羡自天始有三子一女鞠育教養恩斯勤斯而皆必<lb/>
其造就冀以昌吾宗汝長而質性明敏是以情之所鍾<lb/>
<pb n="KR4e0052_WYG_002-25b"/>
一在於汝養生送死之望尤在於汝也汝妹既嫁而先<lb/>
卒汝弟之少者亦既婚而早逝吾時非不痛其不幸然<lb/>
猶幸汝輩在也越自聖朝詔書屢下搜訪巖穴御史張<lb/>
侯以禮羅致而將升諸公既受命拜泣辭去吾時雖有<lb/>
别離之戚意汝或得近任吾旦暮茍未死可望汝有歸<lb/>
覲之日時洪武六年癸丑十有一月也海北諸郡夷獠<lb/>
雜居炎瘴酷烈有非人情所堪汝不逺數千里而宰彼<lb/>
邑其為艱苦可知自甲寅四月聞汝在京起行乙夘正<lb/>
<pb n="KR4e0052_WYG_002-26a"/>
月始得到任後九月書六月又因遞報知汝由茂名調<lb/>
洛容於貴州䘮其僕𨽻吾謂汝在逺方㷀㷀孑立視其<lb/>
僕猶骨肉也汝失之何以為懷今年丙辰凡兩得書平<lb/>
安固為可喜而終不自樂以為徒能見汝書不能見汝<lb/>
面也况自汝去家三年凡所寄書皆因人之託而未嘗<lb/>
有信使來豈汝獨不切於顧家必其欲如是而不可得<lb/>
也因念洛容為栁州屬縣按圖經其地在古荒服皆昔<lb/>
賢貶斥之所汝今徃居之而重以覉孤何其不幸歟抑<lb/>
<pb n="KR4e0052_WYG_002-26b"/>
嘗思之吾今年八十有一汝今年五十有三吾之壽命<lb/>
不長汝則限以官守相去又遼逺與汝無復有相見理<lb/>
若我死汝始得歸汝歸則我不及見汝矣我雖不及見<lb/>
使汝果得歸則妻與子皆有所託吾死何恨嗚呼孰謂<lb/>
我可死而不死汝未可死而死也又嘗思之何今年汝<lb/>
弟一旦汲汲欲為汝了尚平之債二男一女婚嫁俱畢<lb/>
非人也天也不然今日汝既死使男未婚女未嫁其不<lb/>
幸不尤甚於今日之不幸乎但恨汝生不得見其佳兒<lb/>
<pb n="KR4e0052_WYG_002-27a"/>
佳婦耳使死而有知亦可以無恨矣嗚呼汝之一生蓋<lb/>
棺已定雖曰瞑目化方不能與兒女子訣臨終之一語<lb/>
所貴乎得正而斃其視蒼梧嬴博之葬亦何慊乎哉雖<lb/>
然骨肉歸復于土魂氣則無不之也汝其有知來格來享<lb/>
　　祭父洛容知縣<hi>子名澤字時雨西芹河泊所官</hi>
嗚呼父之云亡痛亦大矣而况於病而不知其故者哉<lb/>
而况乎死而不見其屍者哉此又不勝其痛也其於倫<lb/>
理無所逃其罪其於天地無所容其身葢惟我考官宦<lb/>
<pb n="KR4e0052_WYG_002-27b"/>
三年身厯萬險甫得民於高涼復移化於荒服歸期淹<lb/>
以嵗月家奴殪於道路殊風異俗形影相弔舉目之所<lb/>
親誰歟可以與論心曲而慰浣離索者又誰也父母妻<lb/>
子之念或從中來欲見而不可得憂増憤結殆有不能<lb/>
堪于懷者安得不致疾易而衛生難也嘗記前年及春<lb/>
首之書有曰老景投荒未卜生還之理又曰彼此相望<lb/>
相念不能相顧汝等自宜樹立我之殘喘則當付之天<lb/>
命于時則已傷其言之過于悲口雖不言心則不能㤀<lb/>
<pb n="KR4e0052_WYG_002-28a"/>
也竊自幸者猶以我考平日修身慎行德義無愆天真<lb/>
福善亦可免夫嗚呼孰謂通濟之别遂為永訣宜山之<lb/>
報遂為絶音抑人事之難必造物之難知也誠知其如<lb/>
此則於向之叔氏議遣偕行之日安得聽父命之不許<lb/>
而忍逺離膝下耶噬臍之悔萬死無及雖書策琴瑟儼<lb/>
然手澤之如新居處笑語僾然聲容之如在終不得見<lb/>
其可畏之威可象之儀矣嗚呼痛哉今則耄耋之尊倚<lb/>
門而何望寡弱之母舉案而誰敬顛連二孤身何託以<lb/>
<pb n="KR4e0052_WYG_002-28b"/>
自立家何賴以自理也號天呼地五内分裂奈何道阻<lb/>
而且長時難而復歉未克迎柩以襄大事所以束返魂<lb/>
之帛立依神之主斬衰既服爼豆既陳至誠之感無不<lb/>
格焉也神其鑒之嗚呼痛哉伏惟尚享<lb/>
　　祭兄洛容知縣<lb/>
痛哉吾兄之未可死也為人子父母日薄西山養生送<lb/>
死之責有攸在是未可死為人父男不知有室女不知<lb/>
有家羇孤之身越在萬里亦未可死至如抱德負藝固<lb/>
<pb n="KR4e0052_WYG_002-29a"/>
當享其祿而永其年仕不過令長年甫五十有三皆未<lb/>
可以死而卒至於死豈不痛哉伏念吾兄生平學行過<lb/>
人而素無宦情及膺連茹之辟辭不得命逼迫上道然<lb/>
且徘徊顧望猶有乞身歸養之志暨乎出宰南海轉調<lb/>
百粤皆非獲已去家三年凡四得書惟由宜山者為甚<lb/>
悉且云稍待縣事清簡當自遣信還平安之報冀在乎<lb/>
旦暮焉至嗚呼孰謂患生不測而迺猝然有此凶問乎<lb/>
上使埀白之親頓絶倚門之望下使零丁二雛終不得<lb/>
<pb n="KR4e0052_WYG_002-29b"/>
聞過庭之訓矣所謂天道者誠無知造物者誠無情也<lb/>
嗚呼吾始有同氣四人不幸而先哭吾姐繼哭吾弟家<lb/>
門雖多故尚可以扶持而濟乎艱迍者賴有吾兄弟二<lb/>
人在耳癸丑之冬兄出弟處西南東北各天一方彼此<lb/>
憂勤形於夢寐猶冀秩滿有日角巾歸第相與奉歡笑<lb/>
於親庭共徜徉於田里也嗚呼兄胡為乎復棄我而先<lb/>
殞乎病而吾不知時死而吾不知日殮不得慿其屍殯<lb/>
不得扶其棺迨聞乎有䘮又未能亟遣嗣子徃迎旅櫬<lb/>
<pb n="KR4e0052_WYG_002-30a"/>
而徒繫風捕影召歸魂於彷彿而祀之室堂也而今而<lb/>
後吾亦復何意於人間世哉雖然資父事母不敢不勉<lb/>
此外則當事嫂如事兄視姪如視子庶㡬有慰精爽於<lb/>
㝠㝠而不愧於天也嗚呼吾言有窮而情無窮其知耶<lb/>
其不知耶<lb/>
　<lb/>
　<lb/>
　<lb/>
<pb n="KR4e0052_WYG_002-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西郊笑端集巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西郊笑端集巻一</head>
    <p>
<pb n="KR4e0052_WYG_001-1a"/>
欽定四庫全書<lb/>
　西郊笑端集巻一　　　　　明　董紀　撰<lb/>
　　日重光行<lb/>
日重光日日向西沒朝朝出東方日重光誰目爾名為<lb/>
太陽當時羿射十殺九如何爾獨箭不傷日重光浴乎<lb/>
咸池拂榑桑周天不停照八荒人歸長夜臺長夜一何<lb/>
長日重光混沌初分有盤古爾今獨在盤古亡日重光<lb/>
東方天又明<hi>叶</hi>夜臺自㝠㝠<hi>叶</hi>
<pb n="KR4e0052_WYG_001-1b"/>
　　短歌行<lb/>
山鳥日日喚提壺勸君酒盡須更沽千金五花不足惜<lb/>
莫計囊中錢有無人生百嵗幾時好大是愁多歡樂少<lb/>
朝見開花暮落花昨日朱顔今日老為君起舞為君歌<lb/>
當年不樂奈老何<lb/>
　　春閨曲<lb/>
重門半掩梨花院博山飛煙遶梁轉曉鶯啼傍小牕來<lb/>
只在栁梢看不見羅衣單薄惡春風却要捲簾令燕通<lb/>
<pb n="KR4e0052_WYG_001-2a"/>
春愁只能清臂玉何時得消紅守宫對花强揀花枝折<lb/>
心事可向旁人說<lb/>
　　薄交行<lb/>
古人結交能結心雲天爭高海同深許身慷慨死知已<lb/>
一諾不翅千黄金近來此輩交難託昨日尋盟今背約<lb/>
動於利害計秋毫未及春風已霜落薄交薄交奚足嗔<lb/>
莫望今人似古人<lb/>
　　鴻門㑹<lb/>
<pb n="KR4e0052_WYG_001-2b"/>
夘金刀先入關不合楚人意楚人力拔山氣葢世言可<lb/>
食盟可棄四十萬人皆勇鋭張子房別無䇿抱竒貨臨<lb/>
不測重瞳玉玦光相射坐上龍顔如土色使落當時舞<lb/>
劔手安知誤人非項伯嗚呼鬼朴猶怒唉未疽身已病<lb/>
是何竪子不足謀四百開基有真命覇上立殺曺無傷<lb/>
玉斗一聲分漢疆<lb/>
　　來日大難<lb/>
來日大難誰汝憐頭白面皺命弗延早知大難學神仙<lb/>
<pb n="KR4e0052_WYG_001-3a"/>
不食煙火無死年王喬八公術可傳蓬萊採藥無樓船<lb/>
不如即時有酒據眼前一醉可以通大道合自然無事長<lb/>
歡笑荷鍤相隨不須弔營營以朝暮壽比籛鏗亦虚度<lb/>
　　拜月詞<lb/>
畵堂紅影揺銀燭繡幕圍春香馥馥晚粧着意新梳沐<lb/>
梨花月上䦨干曲闌干曲掃花陰氍毹席地朝月拜夜<lb/>
夜願得長如今<lb/>
　　烏夜啼<lb/>
<pb n="KR4e0052_WYG_001-3b"/>
青桐月仄烏夜啼銀河倒轉紅樓西蟲聲唧唧在四壁<lb/>
麝蘭烟裊金狻猊碧紗盈盈風暗起銀缸吐花十分喜<lb/>
試將鴛錦計短長恰好裁為合歡被合歡被縫不成金<lb/>
斗無温剪刀冷細意熨帖難為平沉吟停素手相思情<lb/>
轉多看罷回文字粉淚濕香羅<lb/>
　　霸上軍<lb/>
三綱陵夷秦失鹿天下紛紛競追逐白蛇當道毒傷人<lb/>
神劔一揮蛇母哭素車來降軹道旁諸侯有約當為王<lb/>
<pb n="KR4e0052_WYG_001-4a"/>
悉與父老除苛法約三章倉粟既多兵有糧不勞獻饗<lb/>
持牛羊逆理則敗順則昌何必猛士守四方君不見弑<lb/>
義帝屠咸陽陰陵失道嗟天亡<lb/>
　　望夫石<lb/>
昔此與郎别此是郎歸路望郎不歸幾朝暮當時恨不<lb/>
隨郎去今日知郎在何處妾身化為石恐郎歸來郎不<lb/>
識石眼有時開郎面何時覿石淚涔涔土中滴<lb/>
　　鬻女謡<lb/>
<pb n="KR4e0052_WYG_001-4b"/>
　余嘗讀兩山李侍郎鬻孫謡意謂昔時養民厚俗之<lb/>
　政大備宜無一物不得其所何至使人有此者不無<lb/>
　惑焉隣人張氏鬻女其事頗與此類不意於今目及<lb/>
　見之作鬻女謡<lb/>
東家夫婦無丁男止有兩女冬猶衫客來又議鬻其一<lb/>
父母不忍聴兒談長云弟㓜我應去㓜謂我去兄當住<lb/>
心知父母非不慈不然租稅從何措兩兒去住爭未决<lb/>
父母狐疑客催别大兒行泣小兒隨道旁觀者皆嗚咽<lb/>
<pb n="KR4e0052_WYG_001-5a"/>
　　四時詞<lb/>
日高繡櫳花影滿流蘇不動香雲暖春來欲睡起偏遲<lb/>
猶自向人嫌夜短墻外秋千士女嬉海棠開傍禁煙時<lb/>
金籠鸚鵡新調舌學得回文錦上詩<lb/>
象牀翠拂瀟湘水碧紗如烟吹不起珊瑚雲枕七寶粧<lb/>
玉山自倒冰壺裏荷花鸂鶒銀屏光扇車風來薇露香<lb/>
佳人雪手捲輕翠荔枝壓漿調蔗霜<lb/>
露下碧梧巢鳳寒悲螿暗啼金井闌風吹繡幃羅袂薄<lb/>
<pb n="KR4e0052_WYG_001-5b"/>
琵琶冷落無心彈誰家月明正搗練十二闌干愁倚遍<lb/>
錦水鴛鴦不獨栖芙蓉一夜生新怨<lb/>
江天欲雪雲已同畵堂和氣春風中銀鵝金鳳盤翠㳫<lb/>
肉屏光照氍毹紅熊掌駞峯羊尾酒錦箏寶瑟如荑手<lb/>
燭花落翦香半奩銅壺滴漏三更後<lb/>
　　織布謡<lb/>
朝拾園中花暮作機上紗婦織不停手姑紡不停車園<lb/>
中花有盡蟲螙兼風損茍遇商販來騰踊價無准經多<lb/>
<pb n="KR4e0052_WYG_001-6a"/>
愁緯少買花連夜造不惜斤兩過且要邊幅好門前索<lb/>
租賦催錢又催布細意織得成猶恐監官怒年饑負私<lb/>
債錢物無稱貸擬儘納官餘抱布城中賣城中布雖賤<lb/>
得錢圖得現不恨利輕微但願身常徤舉家忙不已一<lb/>
絲難上體錢布汗血成監官莫輕視<lb/>
　　鳳鳥何不至<lb/>
鳳鳥何不至碧梧空好枝百世一巢阿千年一鳴岐雖<lb/>
云有其名誰得常見之余生去古逺仰愧聞而知仲尼<lb/>
<pb n="KR4e0052_WYG_001-6b"/>
歎吾已楚狂歌德衰燕雀爭高騫白日喧梟䲭簫韶在<lb/>
虞廷此物當來儀<lb/>
　　問天<lb/>
顔淵短於命盗跖終以壽貞亷迫虀鹽滛富酒肉臭姦<lb/>
凶惡不報良善吉㒺佑蘭蕙花易衰蕭艾根易茂雖云<lb/>
物有數天意實大繆賦予亦既偏視聴復貿貿是非竟<lb/>
何在斯理孰可究問天天不言納納自昏晝<lb/>
　　螳螂捕蟬歌<lb/>
<pb n="KR4e0052_WYG_001-7a"/>
蜘蛛網破蜻蜓走燕子穿花避鴉舅幽人睡起靜中觀<lb/>
更有蟬聲在高栁螳螂捕蟬蟬未知黄雀又擬螳螂後<lb/>
兒童調黐欲黏雀竿動雀驚兒縮手須臾螳螂亦引去<lb/>
彼蟬蚩蚩得無咎世間萬事無不然人或設機天却否<lb/>
莫將閒慮掛眉頭不如且進杯中酒<lb/>
　　採桑曲<lb/>
清晨採桑露如雨妾身本是良家女使君有婦妾有夫<lb/>
妾請使君聴妾語人生節義重移山一女二夫非等閒<lb/>
<pb n="KR4e0052_WYG_001-7b"/>
秋胡黄金道旁意直見生死嫌疑間不惜朱顔鏡中老<lb/>
只恐蚕多葉稀少蚕多葉少蚕苦飢蚕少不堪衣債討<lb/>
朝桑暮桑欲如何繅車未停催上梭無心巧粧濃畫蛾<lb/>
鏡臺蛛絲縈網羅<lb/>
　　存介齋箴<hi>有序</hi>
　華亭劉克讓掲其齋曰存介時名賢咸賦詩一日持<lb/>
　巻來徵余言作存介箴<lb/>
人或未然我審其幾人圖已然我防其微靜而能慮動<lb/>
<pb n="KR4e0052_WYG_001-8a"/>
則弗違避惡如仇從善如歸毋蔽爾明視於無形毋塞<lb/>
爾聰聴於無聲悔吝先覺咎從何生是謂存介慎保令<lb/>
名<lb/>
　　讀書莊為張夢辰<lb/>
榆栁蔭我門蘿薜網我屋開牕與山對逶迤見深谷風<lb/>
來地如掃雲傍簷下宿藥苗青葢畦桑柘連村緑半間<lb/>
鶴平分清玩靡不畜縱横列左右畵巻雜詩軸無侣酒<lb/>
一壺有客棋再局好琴棄書置惜書典琴贖筆牀乾燕<lb/>
<pb n="KR4e0052_WYG_001-8b"/>
泥茶烟暗溪竹同游半紆紱諸弟皆食祿經年不入市<lb/>
隣曲還徃復黄雞啄黍肥今嵗畬田熟新春已儲庤機<lb/>
鳴絹盈柚衣食在温飽官賦期早足理亂既不知亦竟<lb/>
忘寵辱白頭抱遺經自課兒曹讀<lb/>
　　六有齋<lb/>
　沙岡俞子誠氏名其齋曰六有葢取横渠張先生告<lb/>
　其門人尹氏之語謂言有教動有法晝有為宵有得<lb/>
　瞬有養息有存也學士大夫咸詠歌之求余品題為<lb/>
<pb n="KR4e0052_WYG_001-9a"/>
　作詩一首<lb/>
人性靡不善至理無古今苟能希聖賢彼心即吾心升<lb/>
高必自卑厯淺當就深莊嶽置數年楚子亦齊音我友<lb/>
清老裔超然脫塵簪揮手謝聲利畊鑿東溪潯延師教<lb/>
孫子買書不論金暇日私緒餘聞善意所欽六有用名<lb/>
齋佩服作規箴言動慎躁妄日夕思無滛以兹瞬息微<lb/>
存養防牟侵仰止敢或懈常若横渠臨春風扇微和凉<lb/>
月敷清陰幽花拂簷舞好鳥當牕吟于時一壺酒自酌<lb/>
<pb n="KR4e0052_WYG_001-9b"/>
還自斟其中有真樂樂向其中尋<lb/>
　　人居天地間<lb/>
人居天地間所遇皆我宅視宅已如寄視身又為客百<lb/>
年猶苦短何况不滿百不生竟不死有失因有得造物<lb/>
既如此多言愧緘黙<lb/>
　　次韻全希言學士<lb/>
慎言玷可磨學道堅可鑽堊盡鼻不傷唇亡齒先寒得<lb/>
䘮本前定居俟何後患終南徑雖捷蜀道行轉難至理<lb/>
<pb n="KR4e0052_WYG_001-10a"/>
豈云逺在人方寸間<lb/>
　　錢舜舉捕魚圖<lb/>
脫蓑掛船尾鼓枻坐船頭得魚既換酒欵乃揚中流妻<lb/>
兒冐短篷喜無風雨憂日暮向何處白鷺古時洲<lb/>
　　古意<lb/>
妾心石中玉郎性風中花花飛自不定玉潔終無瑕不<lb/>
照妾心潔不如棄道旁任郎輕薄性飄轉隨風狂<lb/>
　　次韻樊文淵郎中四首<lb/>
<pb n="KR4e0052_WYG_001-10b"/>
老驥志千里蟄龍卧三冬嵗寒知後凋惟彼栢與松所<lb/>
以古君子韜光養疎慵時來意氣得叱咤風雲從<lb/>
莫操齊門瑟莫投光範書孔明有知已自顧南陽廬藴<lb/>
真玉混石失勢龍為魚君看才名誤文園老相如<lb/>
堂前可栽竹墻下可樹桑更祈廣阡陌稼苗無害傷治<lb/>
生䘮亂後真如反屠羊冨貴非所願淳風仰羲皇<lb/>
東家哭未已西家復悲啼出門問何故役夫行别妻少<lb/>
壯既從役誰當荷鋤犁歸來掩空室念此常栖栖<lb/>
<pb n="KR4e0052_WYG_001-11a"/>
　　晚翠軒<lb/>
逺山沐新雨秀色如澱潑紅銜日半邊紫帶烟一抹浮<lb/>
看衣欲染淺訝眉初刷彼美軒中人相望眼開豁<lb/>
　　次韻畣林彦恭并柬王㕘議二首<lb/>
二卵疑茍變五皮致百里用舍各聴天在人何愠喜求<lb/>
全造物病鑿竅混沌死營營彼何為萬事同一理<lb/>
陽春既寡和聒耳皆下里鴞鳴何足怪鵲噪未必喜日<lb/>
及夜方開蜉蝣暮不死近觀衆物情變滅無定理<lb/>
<pb n="KR4e0052_WYG_001-11b"/>
　　風木軒為丁季悅<lb/>
有生非無母失恃纔五齡已慚泣杖俞徒慕刻木丁誰<lb/>
知樹欲靜無奈風不停終身㒺極悲年年墳草青<lb/>
　　過七里八岡<lb/>
黄昏宿山店雞鳴起晨炊風雨亦戒行恐失公家期陸<lb/>
行多泥塗山行多險巇下高甫平地及前復乗危七里<lb/>
過八岡車頓僕已疲候門多稚子衡門足栖遲自非刺<lb/>
史薦逺道來胡為西郊儼松菊敢賦歸來辭<lb/>
<pb n="KR4e0052_WYG_001-12a"/>
　　槐雲軒<lb/>
槐之雲兮團團欲雨不雨兮其陰夏寒彼世之人兮汗<lb/>
馬未乾吾方髙枕兮南柯夢還<lb/>
槐之雲兮人所愛覆我屋廬兮如幢如葢山作平地兮<lb/>
桑田變海吾視其下兮蟻穴猶在<lb/>
　　自釋<lb/>
有天即有日在人生稟先未形開闢後已具混沌前天<lb/>
運如磨轉日行猶蟻旋夜夜向西没朝朝出東邊今日<lb/>
<pb n="KR4e0052_WYG_001-12b"/>
復明日不知幾流年大率百年期三萬又六千其間陰<lb/>
晴外一半夜相牽天地自悠久人生皆茍延七十猶古<lb/>
稀况可滿百焉但見世人死不見日離天聖賢何異人<lb/>
虚名身後傳生前一滴酒安能及黄泉徃者旣如此我<lb/>
何苦憂煎<lb/>
　　怡顔軒為夏長文御史<lb/>
孤松出巖阿性豈好奇恠長材受屈抑偃蹇為此熊髙<lb/>
人識物性拔置軒檻外俾全凌雲勢蕭散極自在種樹<lb/>
<pb n="KR4e0052_WYG_001-13a"/>
如種德所貴厚能載欲令枝葉茂要在根本大以兹奉<lb/>
親夀目到心已㑹欣然坐忘倦軒宇増爽塏月明看虬<lb/>
龍風過聴竽籟昔同羊棗嗜今比甘棠愛嵗寒三友間<lb/>
此友交獨耐茯苓煑醍醐艾納薫馣馤櫩花落香粉庭<lb/>
草蔭書帶洞啓南薫牕一笑豁晴靄<lb/>
　　養正齋為沈一中<lb/>
幽齋絶氛囂獨擅林塘勝野色納虚舟天光墮明鏡囊<lb/>
琴手親斵世事耳慵聴免移北山文恥捷終南徑洗心<lb/>
<pb n="KR4e0052_WYG_001-13b"/>
玩周易持志企鄒孟惡名忌食蒿亂樂思放鄭栖鳥安<lb/>
巢居游魚遂川泳雲開月自朗風止樹還定順理多所<lb/>
得與物更無競不假身外求由來復初性<lb/>
　　葵軒為平恩尹蘇德輔<lb/>
菊遇陶靖節蓮遇舂陵翁菊取隱逸意蓮有君子風嘉<lb/>
話至今傳所遇非虚䝉卓哉蘇平恩襟期古人同植葵<lb/>
用名軒勉兹培養功睠焉舉可則樹德匡厥躬進此正<lb/>
色黄逺彼亂朱紅夕萼知向西朝葩還附東衛足喻吾<lb/>
<pb n="KR4e0052_WYG_001-14a"/>
智傾心喻吾忠拳拳愛君念對之彌敬恭牛腰冨品題<lb/>
千里走詩筒葵遇視菊蓮未必慚二公花若敷而榮軒<lb/>
若増而崇勉旃名軒義有初期有終<lb/>
　　江南多荒山<lb/>
江南多荒山無名亦無數於民弗宜畊於官弗宜賦不<lb/>
生靈芝草不産松桂樹崎嶇復崎嶇總是不平路昔謂<lb/>
山可愛今知山可惡何時雙眼開得見無山處<lb/>
　　存耕堂為維揚李廷仲<lb/>
<pb n="KR4e0052_WYG_001-14b"/>
愚者務兼并良田亘阡陌苦作子孫計貪心猶未塞有<lb/>
田不自耕安能知稼穡但見家不訾大小生驕佚殊不<lb/>
曉此田乃是無情物百年三易主到汝知幾易一朝天<lb/>
不佑復為他人得李公維揚彦高世有絶識䘮亂二十<lb/>
年所向無定蹟或寓南山南或僑北山北豈不念子孫<lb/>
為置美田宅積金與廣業視彼皆下䇿惟於方寸地平<lb/>
居常種德詩書即耒耜仁義廼溝洫利欲比稂莠孝悌<lb/>
為黍稷既無水旱憂寧假耘耔力冨勢不能奪螟蟊不<lb/>
<pb n="KR4e0052_WYG_001-15a"/>
能賊一氣涵至和沛然有餘澤蘭芽茁庭砌玉樹森相<lb/>
植家訓重義方弗效于墻䦧高堂日清晏燕樂宜酒食<lb/>
坐上無白丁談笑盡逢掖封胡與羯末偘偘咸侍側父<lb/>
菑子肯播慈顔喜盈色大書特書之世作貽謀則<lb/>
　　折楊栁<lb/>
攀折道旁栁相送道旁人行人視無用棄擲隨車塵折<lb/>
來既棄擲贈之有何情本不管别離别離情自生三復<lb/>
章臺詞再和陽關曲舊恨與新愁幾換依依緑不如且<lb/>
<pb n="KR4e0052_WYG_001-15b"/>
休折留與歸鴉宿但使樹多陰歸鴉來自熟<lb/>
　　次韻答陸宅之兼柬鄭有孚<lb/>
西墅方黔突東皋復結廬蔵修為上䇿覆墜戒前車𤓰<lb/>
地鋤成町苔磯坐或漁種花須帶土斷竹更開渠世俗<lb/>
高無比林泉樂有餘傲風凉幕捲掩月夜牕虚故步惟<lb/>
稱獨清談每起予習池存彷彿蜀道免崎嶇不見令相<lb/>
憶那堪歎索居多煩谷口鄭道甫問何如<lb/>
　　立春日偶書<lb/>
<pb n="KR4e0052_WYG_001-16a"/>
我生行年四十五去年失恃今何怙四人兄弟一人在<lb/>
敢嘆零丁與孤苦家貧無田惟有書讀書未遇將何如<lb/>
不農不商又不祿百事無成生計疎大兒癡頑無好習<lb/>
見人懶作低頭揖小兒學語未分明近始扶牀能獨立<lb/>
山妻抱兒認父面願汝父子長相見但令骨肉在眼前<lb/>
到老不嫌貧與賤紉穿補綻無時息晝紡綿花連夜績<lb/>
食指衣身累轉多頭焦鬢秃空啾唧婢較初來過半長<lb/>
手拙未解調羮湯學攻針線更遲鈍兩日一袴縫三行<lb/>
<pb n="KR4e0052_WYG_001-16b"/>
蒼頭入門懶無匹面垢脚朘常菜色使令内外豈云無<lb/>
自然不得分毫力破屋數間如玉川牀頭舊物餘青氊<lb/>
愁來就枕且醉眠萬事得失皆由天<lb/>
　　蜡月十日大雪有懷去年在㑹諸友時臨清已死<lb/>
　　　洪洞荆南俱為遷客梅雪繫獄嗟嘆不足形諸<lb/>
　　　歌詠以寓感慨之情云耳<lb/>
去年西郊三日雪故人滿眼情歡悦相邀不愧竹兠寒<lb/>
酒後酣歌耳還熱今年西郊雪又飛故人故人胡不歸<lb/>
<pb n="KR4e0052_WYG_001-17a"/>
公冶縲絏竟何罪藍關去馬音書稀臨清官閒陶謝流<lb/>
造物乃與人為仇延陵欲掛樹頭劍不知何處尋荒丘<lb/>
此時盡為豐年喜我思故人愁未已忍向今年說去年<lb/>
未必明年更何似<lb/>
　　何如野老住深村二首<lb/>
伊喔寒雞啼未了人在霜天待天曉儀禮喧呼已唱名<lb/>
猶怪朝官來不早馬上公卿兀殘夢手冷青絲無力控<lb/>
酒醒未得半夜眠又被紗籠催走動何如野老住深村<lb/>
<pb n="KR4e0052_WYG_001-17b"/>
日高丈五猶閉門<lb/>
此行敢謂儒冠誤進步青雲登仕路不投光範一封書<lb/>
底用蓬萊三獻賦雞鳴待詔留金馬日仄拜辭丹陛下<lb/>
獨持使節瘴鄉來性命鴻毛身土苴何如野老住深村<lb/>
一生不識州縣門<lb/>
　　挹翠樓為周彦章<lb/>
元龍豪氣高百尺眼界只嫌平地窄小樓牕戸出林開<lb/>
面對好山如好客好山可望不可招或若有意來相朝<lb/>
<pb n="KR4e0052_WYG_001-18a"/>
世間萬事跡易掃惟有山色無時消蓬萊之股疇割左<lb/>
似是天邊落星墮偶然喚作大小金十二峯頭青朶朶<lb/>
樓中看山無厭時陰晴朝暮總相宜何須他求賦挹翠<lb/>
倚闌滿目無聲詩幾家有樓能㸔山有樓無人如我閒<lb/>
山外看山山更好反勝俗子居山間<lb/>
　　趙文敏公畵馬<lb/>
君不見良馬出自余吾淵體流赤汗口赭涎目如華星<lb/>
走如烟雞鳴鞴越夕稅燕天地不足相周旋親隨真龍<lb/>
<pb n="KR4e0052_WYG_001-18b"/>
飛上天乃在元狩之二年奚官鞚引丹墀前錦韉玉勒<lb/>
黄金鞭重價不售如山錢玉山之禾新甫栢為芻為皁<lb/>
聲籍籍當時圖寫豈無人神駿不傳空自惜開元畵馬<lb/>
誰稱首曹韓並駕真希有歘見驊騮筆法親孟頫王孫<lb/>
今絶手看畵非難識畵難此圖未許常人觀眼中有畵<lb/>
始知畵但恨世無楊契丹<lb/>
　　子猷訪戴圖為朱梅雪題壁<lb/>
清夜開門滿山雪梅雲淡鎖朦朧月迸泉走突澗底冰<lb/>
<pb n="KR4e0052_WYG_001-19a"/>
空谷應聲如石裂此時此景天好奇天發人趣人無知<lb/>
自非子猷殺風景剡溪寂寥徒爾為扁舟乘興亦草草<lb/>
興盡何須見安道當時不見故云高若使見時無此好<lb/>
高軒素壁瑩如練乃有徐卿塗抹遍千載山陰一笑端<lb/>
髣髴於今畵中見<lb/>
　　感廢<lb/>
桑田或時變成海古來人物今誰在燕入烏衣巷陌非<lb/>
鶴歸華表居民改王家冨窟石家樓至死貪求未肯休<lb/>
<pb n="KR4e0052_WYG_001-19b"/>
金銀成堆珠論斛一朝盡屬他人收獨立西風重歔欷<lb/>
回頭不忍分明視荆棘叢邊瓦礫場亦是誰家歌舞地<lb/>
平生兩眼醉復醒看盡人間幾興廢<lb/>
　　三味軒為張瑞卿<lb/>
人莫不飲食所病知味少惟有江東老步兵世味深知<lb/>
見幾早菰嫩兒臂白蓴香釵股肥鱸魚更堪膾四腮天<lb/>
下稀人生貴適意冨貴將何為萬錢下筯空暴殄千鍾<lb/>
食祿多憂疑當時豈真為口腹直指秋風作題目敢言<lb/>
<pb n="KR4e0052_WYG_001-20a"/>
主簿死銅駝華亭鶴唳傷都督步兵上天家法在子子<lb/>
孫孫今幾代侍郎夕食止蔔匏此云三味猶嫌汰見在<lb/>
生前酒一杯何如身後名千載<lb/>
　　送羅照磨之官廬陵<lb/>
我昔觀風十載前繡衣光耀西江船賣劒歸耕十載後<lb/>
君向西江我折雲間栁西江水日日清西江月夜夜明願<lb/>
君之心如水復如月洗民煩寃照姦譎賢才為政效驗<lb/>
多要聴一一歸來說<lb/>
<pb n="KR4e0052_WYG_001-20b"/>
　　親戚情話詩<hi>并序</hi>
　故人俞原肅不逺數千里自武功來歸訪親舊於二<lb/>
　十年後如殘星之落落存者無幾其弟原魯已物故<lb/>
　原舉挈家仕逺方惜不及見惟原魯妻子在鄉里及<lb/>
　見耳况原魯續絃凡其有所出皆别時以後事今所<lb/>
　及見則為易世矣余故作是詩以遺之<lb/>
故人前身丁令威去家多年今復歸江山如舊城郭在<lb/>
宗族易世隣人非弟婦從來未識面升堂叙禮還相見<lb/>
<pb n="KR4e0052_WYG_001-21a"/>
呼集諸孤伯父前舉觴逐一殷勤勸為言夫主去從軍<lb/>
五載音書絶不聞人生有死亦何恨最苦軍籍名猶存<lb/>
丁男未大要補役往往移文催不息紀錄申鳴續有條<lb/>
案吏無錢行未得期功强近希誰助叔在旁州守墳墓<lb/>
今年兩度寄聲來又作長淮幕官去零丁薄命止一軀<lb/>
况乃累嵗多艱虞殘喘雖存食指衆自度何以全諸孤<lb/>
故人低頭聴說罷不覺吞聲淚盈把我今自是羈旅人<lb/>
有䇿安能捄孤寡<lb/>
<pb n="KR4e0052_WYG_001-21b"/>
　　雨瀟瀟戲而有所贈<lb/>
雨瀟瀟泥滑滑風如刀耳如割行路正難行行人欲愁<lb/>
殺馬上顧舟中貴郎遇冨翁驅馳莫相笑同是路途窮<lb/>
冨翁舟中無坐立貴郎馬上氊衫濕腰纒十萬受此寒<lb/>
不如在家貧亦安<lb/>
　　擊壤歌言民樂有賢令尹而美之也二首<lb/>
姑緝麻婦紡花丁男在田女在家吏卒不下鄉官無横<lb/>
科差老翁㺯兒孫逐影向壁拏東隣酒西隣茶從朝至<lb/>
<pb n="KR4e0052_WYG_001-22a"/>
暮笑呀呀布穀昨夜鳴村村補桑麻不違農作時今年<lb/>
落秧早愛民如子縣令心無事擾民如此好<lb/>
夫撒秧妻採桑農事已興蚕事忙大麥䔿䔿秀小麥菶<lb/>
菶長菜花半稀青間黄今年縣官好官役不下鄉田家得<lb/>
安業出入無驚惶日力豈敢嬉夜共燈燭光催了機上<lb/>
布便是囊中粮飢寒庶可免逋負亦可償不患心頭損<lb/>
新肉只要眼前醫舊瘡<lb/>
　　中秋對月<lb/>
<pb n="KR4e0052_WYG_001-22b"/>
天長地久無年數已徃中秋知幾度世人看月自古今<lb/>
月色年年只如故一年一度看中秋看去看來今白頭<lb/>
不如有酒酹明月更能幾度登高樓<lb/>
　　己巳正月十五日雪中懷仲基公子<lb/>
臘前不能分寸積纔入春來便盈尺徹夜東風吹不消<lb/>
太陽無光雲四塞莫問宜多與宜少豐凶未卜為何兆<lb/>
江山圖畵若天開人境一時誇絶好故人只隔瀼東西<lb/>
近似山陰到剡溪乘興出門還興盡此時應已醉如泥<lb/>
<pb n="KR4e0052_WYG_001-23a"/>
　　短歌行次韻俞仲基<lb/>
君不見朱門空鎖春𠖇寞粉墻影㫁秋千索昨夜歡娛<lb/>
今已非空有閒花自開落人生何必多苦思得失興亡<lb/>
俱有時捧心嘗膽事何異越看勾踐吳夫差館娃姑蘇<lb/>
極佳麗䇿獻西施比魑魅機深烏喙亦徒然蜀道難行<lb/>
却云易朝為桑田暮白波此理誰知藍采和少年不飲<lb/>
復不歌百嵗光陰能幾何<lb/>
　　金仲宣畵<lb/>
<pb n="KR4e0052_WYG_001-23b"/>
上方樓閣層巒顛鐘鼓髣髴雲間傳丹梯有路容一到<lb/>
伸手便可捫青天霞標東望赤城近水光下瞰瀟湘連<lb/>
褒斜潛通子午谷瀑布倒掛香爐烟曲闌回磴走千轉<lb/>
合抱長松知幾年衣冠何來抱琴客莫是避世商山賢<lb/>
夕陽殘釣催罷去西風快帆爭後先金郎筆法擬北苑<lb/>
咫尺萬里多清妍高堂看畫動歸興明朝亦理松江船<lb/>
　　送黄師古歸鳳山賣藥<lb/>
鳳山之雲如鳳起鳳江之水清無滓山中美人黄石孫<lb/>
<pb n="KR4e0052_WYG_001-24a"/>
面山結屋臨江水家傳一編圯上書讀書不為章句儒<lb/>
年已三十未有鬚學識逈與常人殊春風杏林紅遶屋<lb/>
石田夜雨參苖綠松花釀酒壓流霞茯苓煮飯抄香玉<lb/>
賣藥不較利重輕丹砂煉得黄金成伯休自謂人不識<lb/>
何事女子猶知名去年俄膺太守薦歘然聲價超群彦<lb/>
南城最喜得賢才無異昔時三語掾金陵逆旅相逢日<lb/>
舌似瀾翻目如漆胸中耿耿不得平肯復區區事刀筆<lb/>
促理歸裝買吳榜囊無一錢膽何壯三十六䇿此為上<lb/>
<pb n="KR4e0052_WYG_001-24b"/>
能作良醫比良相<lb/>
　　采石夜泊<lb/>
江月寒生千尺暈江聲暗流千古恨謫仙醉魂招不來<lb/>
月在青天誰與問放歌把酒蛾眉亭白露洒洒風泠泠<lb/>
無人然犀照幽怪夜靜魚龍還出聴<lb/>
　　遊山聫句<lb/>
　洪武乙丑嵗三月十有七日仲基俞公子舟次西郊<lb/>
　之上邀予遊干將鳳凰諸山偕行者五六輩俱清淡<lb/>
<pb n="KR4e0052_WYG_001-25a"/>
　風流是夕抵中山之淨行寺登半雲亭訪棲霞樓遺<lb/>
　跡主僧設茶供具蔬筍意甚勤欵以其拘浮屠戒初<lb/>
　弗置酒衆皆索然無歡仲基命舟中取一壺就酌酌<lb/>
　之無筭酒盡更續顧謂予曰今日之㑹樂甚不可無<lb/>
　一語以識嵗月予欣然捉筆率在席之能詩者相次<lb/>
　聫句得二十韻明日客請錄之故序其畧于篇首云<lb/>
　時同賦者仲基之兄原魯弟季明其三人則朱良佐<lb/>
　氏陸德輿氏洎予董良史氏也<lb/>
<pb n="KR4e0052_WYG_001-25b"/>
皇帝十八年立夏前二日烟消雨開霽<hi>史</hi>天朗雲獻矞<lb/>
舞雩詠既罷<hi>魯</hi>蘭亭㑹方畢農人將勤動<hi>史</hi>我輩俱暇<lb/>
隙良辰每難逢<hi>基</hi>樂事安可失放舟中山寺<hi>明</hi>借榻半<lb/>
雲室登臨戒匆匆<hi>佐</hi>厯覽期一一鳳凰飛不去<hi>史</hi>干將<lb/>
對相屹<hi>輿</hi>仗此泉石緣<hi>魯/</hi>已我烟霞疾評詩遇支遁<hi>基</hi>
看畵思摩詰<hi>史</hi>茗瀹先春芽<hi>魯/</hi>香集逺方物<hi>史</hi>空谷應<lb/>
羣響<hi>基</hi>清風生兩腋庖厨絶葷羶<hi>明</hi>杯盤示真率錦棚<lb/>
脫稚子<hi>佐</hi>火劑供崖蜜<hi>史/</hi>蔬品芥臺辣<hi>魯</hi>餅饀藤花馝<lb/>
<pb n="KR4e0052_WYG_001-26a"/>
<hi>史</hi>㸃籌督酒令<hi>基/</hi>挑燈檢書帙<hi>史/</hi>賭聫彌明句<hi>明</hi>窘閣<lb/>
侯喜筆<hi>史</hi>墨枯草書滯韻險奇語出<hi>魯</hi>談禪石㸃頭促<lb/>
席月在膝同行盡能作兹遊可無述<hi>史</hi>
　　次韻俞仲基寄顒天際<hi>有序</hi>
　法出姦生古今之通患法出於上姦生於下法者上<lb/>
　之所以禁民為非者也天下之公道也姦生者下之<lb/>
　所以倚法而為非也一人之私心也下不能逹上不<lb/>
　得聞法何由行姦何由止予嘗欲建白于朝有志而<lb/>
<pb n="KR4e0052_WYG_001-26b"/>
　未能者也天際顒上人乃叢林之師德戒行嚴謹不<lb/>
　外教律卓錫于兹有年矣或有倚法將脅之者師聞<lb/>
　之度無以塞其欲不與交一語竟出走衆遂咎脅者<lb/>
　彼亦自悔而止師出久不返故舊乃相與遍求之得<lb/>
　師所在復迎師歸吁姦之為患一至是乎向使師不<lb/>
　出走彼脅而不從必誣之官官不能察雖佛出世亦<lb/>
　不能不中其姦謀而陷於不義矣其他有若是者又<lb/>
　可勝言哉仲基作家有詩寄顒師於予深有感於是<lb/>
<pb n="KR4e0052_WYG_001-27a"/>
　亦次其韻以俟觀民風者采焉<lb/>
君子當避路狐狸正縱横日月雖麗天不照覆盆明顒<lb/>
師釋門老久斷世俗情黄金來布地白馬先䭾經書逼<lb/>
智永真詩得恵休清貪嗔了不起怨尤何自生彼心或<lb/>
有競我意終無爭猝然跖犬吠猿鶴還失驚此輩逺為<lb/>
貴何須問君平曲直與是非鄉邦自有評及歸輿人喜<lb/>
裹茶就師烹仰笑看中秋幾何虧復盈<lb/>
　　紀夢<lb/>
<pb n="KR4e0052_WYG_001-27b"/>
夢中挾飛仙與我肩相齊手持綠玉杖脚踏青雲梯彈<lb/>
指天門開天家難久稽培塿視三山九州一丸泥蓬萊<lb/>
自清淺海水忽流西金鷄半夜出又向扶桑啼<lb/>
　　次韻俞東村雨中見寄<lb/>
九月風雨交秋色已云暮砰湃驚波濤㝠濛襍烟霧排<lb/>
兵蟻方酣逐婦鳩轉怒䴏去承塵空馬躓障泥汚歛揫<lb/>
縮衆手飲啄飽羣嗉鬼愁陰多哭兒聞夜常怖涼生墨<lb/>
池魚潤逼管城兔憂懷不可適髙情尚能賦<lb/>
<pb n="KR4e0052_WYG_001-28a"/>
　　昔人種樹<lb/>
昔人種樹時樹小花未開今日花滿樹別人看花來花<lb/>
開今幾度種樹人何處把酒對花傾問花花不譍花開<lb/>
還又落酒盡須更酌只換看花人年年花自春<lb/>
　　季子延奴初學語見書帙在案時輒作嚅嚅唲唲<lb/>
　　　聲若解誦然以其不由教而能爾故喜而賦詩<lb/>
　　　且以示浩使知有所警云<lb/>
小兒不識無與之攤書學誦能嚅唲他日賢否未可必<lb/>
<pb n="KR4e0052_WYG_001-28b"/>
眼前便作聰明期人家愛兒如愛寳不願兒多願兒好<lb/>
無兒所憂在未得生得癡兒被兒惱我年日壯始得男<lb/>
至今空年十二三紙筆不好懶無匹正類豚犬令人慙<lb/>
阿奴碌碌已如彼滿謂興宗當在此君不聞杜陵達道<lb/>
笑淵明有子賢愚何足齒<lb/>
　　遊觀音山簡主僧大用并范彦華<lb/>
兩山出雲氣衆山自開晴遊人看山來浮舟遶山行舟<lb/>
行雖可意未愜登覽情捨舟入山去山僧出相迎問予<lb/>
<pb n="KR4e0052_WYG_001-29a"/>
從何來謂予欲何征殷勤待逺客茶香石泉清范卿文<lb/>
正孫解后詰姓名自言在山住歡愛如平生追陪極遐<lb/>
眺高步凌雲輕細路曲穿嶺旁出猿猱驚千里析秋毫<lb/>
所向雙眼明靈巖見孤塔去鳥投天平風帆太湖口烟<lb/>
火夫差城滄海東南流青天西北傾後巘方獻奇前㟧<lb/>
巧已呈何當廬澗阿聴此潺湲聲塵襟正披豁落日催<lb/>
歸程悵然别二子私與烟霞盟<lb/>
　　次韻俞仲基<lb/>
<pb n="KR4e0052_WYG_001-29b"/>
孔聖在陳日行槖枵然空由也雖愠色君子當固窮靈<lb/>
公問不答一去難牢籠春秋明王道周南存國風筆削<lb/>
示來世斯文代天工及門三千徒盡若麻中蓬其功過<lb/>
堯舜萬古誰能同吾生恨獨晚束脩諒難從私淑誦其<lb/>
書拳拳仰儀容<lb/>
　　樗散軒為戴彦文<lb/>
椅桐可琴瑟楩楠可梁棟斧斤日相尋出類先自送問<lb/>
之胡為爾不幸材有用膏以明受煎象以齒喚痛我生<lb/>
<pb n="KR4e0052_WYG_001-30a"/>
本樗散何必人器重規矩既弗就繩墨諒難中雨露極<lb/>
滋長土力暗培壅擁腫與拳曲此意殆天縱其下根株<lb/>
連其上枝葉蓊風過鳴笙竽月明舞虬鳳商丘暨櫟社<lb/>
氣勢相伯仲棼槐作奴視莊椿等兒㺯併移八千春同<lb/>
一南柯夢掃壁醉留題掀髯對樗諷<lb/>
　　與張夢辰陶九成姚比玉陸㓜章分韻得山字<lb/>
生平無他好惟在山水間無錢買山居年年來看山九<lb/>
峯多雅趣一一堪躋攀良時遇良友意適幾忘還飲酒<lb/>
<pb n="KR4e0052_WYG_001-30b"/>
莫辭醉賦詩奚暇刪偷閒迺吾樂待足何時閒寒暑有<lb/>
徃來甲子互循環世上逹人輩營營苦貪慳少壯忽以<lb/>
過局促凋朱顔此語秘勿傳徒取昧者訕明年幸無事<lb/>
再來扣禪關<lb/>
　　得洛容兄遞中報二十韻<hi>有序</hi>
　自春首得茂名書後聲跡邈然無聞侍儀伯祺錢公<lb/>
　得衢人語謂移倅贑州雖未敢必信竊以為果能爾<lb/>
　則勝在瘴海多矣近於遞中得報始知贑説為誣其<lb/>
<pb n="KR4e0052_WYG_001-31a"/>
　實乃調栁之洛容也栁雖不及贑然比之高凉亦有<lb/>
　間但斃其所攜僕無親信在左右為可憾也作詩以<lb/>
　寓其嗟歎不足之意云<lb/>
向來出門别誰作萬里看及聞茂名去不得送征鞍高<lb/>
堂有白髪遽違菽水歡本心豈急仕君命敢盤桓六月<lb/>
冐炎瘴所憂行路難妻孥每話及我淚常不乾新年附<lb/>
書至到縣幸平安既得消息佳在逺心亦寛侍儀重報<lb/>
喜道聴傳弗端移贑固就近訛言竟空歡遞音始真的<lb/>
<pb n="KR4e0052_WYG_001-31b"/>
果調洛容官骨肉不在眼視僕猶肺肝更失此力助無<lb/>
乃形影單雖云有民社土俗嫌凋殘隃知退食處對案<lb/>
時長歎吟腰帶圍縮短髪那勝冠幾回欲飛徃恨身無<lb/>
羽翰雲山隔長望萬疊青巑岏征衣未遑寄又見秋風<lb/>
寒冀能自愛重努力當加飡<lb/>
　　煮鶴<lb/>
山人偶劈琴寂寞九臯音借問纒腰想何如食肉心青<lb/>
田真易寫赤壁夢難尋恐襲乘軒弊防微意亦深<lb/>
<pb n="KR4e0052_WYG_001-32a"/>
　　立春前一日見雪<lb/>
殿臘殘年裏攙春一日前意如天弄巧勢似雪爭權表<lb/>
瑞何嫌晚成功不貴先喜來呼熱酒莫上剡溪船<lb/>
　　移居新卜草堂<lb/>
為愛林塘好移家向瀼西半生烏遶樹一旦燕衘泥花<lb/>
徑偏宜曲茅堂不厭低猶煩車馬客時復問幽栖<lb/>
　　與胡彦恭同宿釋耕所之西軒<lb/>
同下西牕榻凄凉强説詩暮秋將盡夜風雨正來時屢<lb/>
<pb n="KR4e0052_WYG_001-32b"/>
翦生花燭頻誇殺着棊侍兒先欲寐意似恠眠遲<lb/>
　　挽楊仲桓學正<lb/>
開巻即潸然斯人不永年春秋郯子國風雨廣文氊遺<lb/>
德令人愛清詩與世傳至今華表鶴夜夜月中旋<lb/>
　　東野草堂<lb/>
隱迹向東野草堂幽趣多門埀繫船栁池放換經鵝象<lb/>
局間中戲禪牀醉後歌不知名利客擾擾欲如何<lb/>
　　舟次采石<lb/>
<pb n="KR4e0052_WYG_001-33a"/>
風雨黄昏後帆收采石來人家臨驛住野廟向江開蠟<lb/>
面傾浮蟻燈花落細煤謫仙何處問夜靜水聲哀<lb/>
　　送翁應吕憲僉之羅浮<lb/>
繡衣分按處父老候官船綠水青山郭紅螺白酒天不<lb/>
憂蠻俗悍政要使君賢公暇堪游息蘇堤尚宛然<lb/>
　　思家<lb/>
生别雙埀淚虚名五品官豈能忘頃刻不見寄平安逺<lb/>
道三千里孤舟十八灘何時得歸去細與說艱難<lb/>
<pb n="KR4e0052_WYG_001-33b"/>
　　花朝徒步<lb/>
花氣藹晴芬遊人暖欲曛白飛天際鳥紅起海東雲酒<lb/>
斾遥相指漁歌㫁更聞野塘春水黒科斗自成文<lb/>
　　過澱湖<lb/>
舟前白鶴孤相引過平湖時景鶯花月烟村水墨圖朦<lb/>
朧山似有浩蕩地如無天與東風便帆開十幅蒲<lb/>
　　寄明古鏡上人<lb/>
山中多雅趣只有翠微庵綠樹半過屋白雲長滿龕詩<lb/>
<pb n="KR4e0052_WYG_001-34a"/>
留逋客和禪對隱君談擬約胡高士來尋玉版參<lb/>
　　畣陸宅之<lb/>
世情方矯揉吾道欠亨嘉志似籠中鶴身如井底蛙幾<lb/>
人蛇畫足每事槿開花留得春衣在都將付酒家<lb/>
　　挽全希言學士<lb/>
今代瀛洲客先朝太學生桓榮稽古力䟽廣乞骸情丹<lb/>
旐書官爵黄麻載姓名無人堪繼述墓碣待誰銘<lb/>
　　艤舟干山下時久雨新霽泥淖不及登山<lb/>
<pb n="KR4e0052_WYG_001-34b"/>
此雨敗人興到山無分登若非猿鶴怪定是鬼神憎泥<lb/>
汚階千級雲埋塔半層振衣凌絶頂空想舊遊曾<lb/>
　　送高德初左遷瓊州學諭<lb/>
領職瓊臺去心猶戀紫宸不辭官獨冷但願物皆春卉<lb/>
服方沾化儒冠信誤身雕題本非類何意與相親<lb/>
　　送李孟起貢士<lb/>
老朽歸田日賢良出仕時未斟辭别酒先寫送行詩紅<lb/>
樹江邊驛黄花宅畔籬客程秋正好去舸莫嫌遲<lb/>
<pb n="KR4e0052_WYG_001-35a"/>
　　浦南待月<lb/>
出浦無多路停舟且莫行不愁潮正逆少待月微明隔<lb/>
岸罾依火沿汀鴈報更掩篷雖假寐時復夢魂驚<lb/>
　　除夕立春<lb/>
今嵗將除夜明年預立春未能榮及物但覺老催人漏<lb/>
滴時交子星移月建寅屠蘇來次第末後亦沾唇<lb/>
　　送吳友仁<lb/>
此行何處去云是向京華别意猶堪畫離杯不忍拿水<lb/>
<pb n="KR4e0052_WYG_001-35b"/>
通三泖接雲起九峯遮聖代恩波闊歸期定有涯<lb/>
　　中秋感懷二首<lb/>
今夜中秋月清光滿太空乾坤同覆載故舊各西東餘<lb/>
事皆身外浮生亦夢中惟憑一杯酒酬此桂花風<lb/>
昔聞天柱樂今慨庾樓空玉字青㝠上銀橋碧漢東舞<lb/>
庭鸞遶側搗藥兎居中桂子飄香處凭闌立下風<lb/>
　　鳳臺懷古<lb/>
鳳去名猶在龍蟠勢莫過好春三月最遺恨六朝多寂<lb/>
<pb n="KR4e0052_WYG_001-36a"/>
寞金蓮步凄涼玉樹歌對花須痛飲感慨欲如何<lb/>
　　陪陸友章登佘山值雨<lb/>
行樂非無分依違必有因江山能愛客風雨故留人篷<lb/>
底茶烟濕樽前竹葉醇米家船似屋到處白鷗馴<lb/>
　　壽陸宅之先生<lb/>
海屋添籌日天河役鵲時偷桃嗔曼倩授棗謝安期醉<lb/>
裏生涯好閒中嵗月遲若邀湯餅客須遣廣成知<lb/>
　　次韻俞仲基對雨二首<lb/>
<pb n="KR4e0052_WYG_001-36b"/>
田家信五行甲子只祈晴柱礎俄先潤天瓢忽屢傾水<lb/>
聲寒汨汨雲氣白英英縮手防揫斂農人奈此情<lb/>
竟日無聊賴愁來睡轉濃故人離别後徃事夢魂中兒<lb/>
懶如工部妻賢異敬通業耕天未許滛雨故妨農<lb/>
　　寒食夙興聞有祭墦而野哭者因懷梅雪父子澄<lb/>
　　　心祖孫并畊讀汝舟孟熈諸遷客况民有飢色<lb/>
　　　屋多逃亡感存念歿悲不勝情<lb/>
村落蕭條甚猶如䘮亂民誰家能樂業何處可容身野<lb/>
<pb n="KR4e0052_WYG_001-37a"/>
哭添新鬼風流减舊人今年寒食淚不覺易沾巾<lb/>
　　次韻陸宅之雪中見示<lb/>
瑞象新年有纎埃到處無山開銀洞府地湧玉浮屠筆<lb/>
凍詩難寫樽空酒更沽重茵莫嫌冷跣足有樵夫<lb/>
　　上灘<lb/>
灘聲何洶湧未到已先聞亂石狼牙出支流燕尾分天<lb/>
寒虹復見山晚日初曛倦客無機事沙鷗自一群<lb/>
　　下灘<lb/>
<pb n="KR4e0052_WYG_001-37b"/>
一灘盤幾曲兩界會三义磊磊水中石斑斑巖上花牛<lb/>
歸知熟路犬吠是誰家舟子相催促天寒日易斜<lb/>
　　南村雜興次韻陶九成十首<lb/>
閒居心不競無辱也無榮澗水流來曲松風響得清東<lb/>
林因社入南畆待時耕敕斷相關事尋思效子平<lb/>
郊墟鳴吠接隣曲往來通好古襟期逺登高眼界空鹿<lb/>
肥茸嫩碧鶴長頂深紅何以扶衰老君臣藥有功<lb/>
白雲和地掃明月就牕賒囊蓄三年艾庭栽四季花旋<lb/>
<pb n="KR4e0052_WYG_001-38a"/>
炊魚信美新釀酒偏嘉穩代青鞋步肩輿勝鹿車<lb/>
祈晨投里社學圃問園丁高閣屠龍技重刋相鶴經浩<lb/>
歌驚木客幽討泣山靈長爲催詩債人來夜扣扃<lb/>
霧斂山羅列雲來樹隱藏芝田平似案花宅小如航侍<lb/>
立皆清秀交游盡老蒼閒身百無事天賜醉為鄉<lb/>
盡稱家法好生計孰云疎婦肯隨夫唱兒能讀父書爲<lb/>
花春載酒因月夜巾車惟恐聲名出難容只隱居<lb/>
愛居山水窟因此託歸耕不仕名逾重非臞貌自清神<lb/>
<pb n="KR4e0052_WYG_001-38b"/>
交來太乙夢䜟應長庚有酒能留客毋勞問治生<lb/>
一曲清泠水深如濯錦江囀枝花底鳥吠竇月中厖魚<lb/>
罧通西泖茶烟起北牕許多幽隱趣不讓鹿門龐<lb/>
五栁如今宅雲間第一林竹肥鞭筍出松老茯苓深鵝<lb/>
放臨池浴鶯聴出谷吟朝冠非懶戴髪自不勝簪<lb/>
南村風景異勝似輞川多山露前峯塔江明落照波詩<lb/>
僧留偈别學究抱琴過石上殘棊局旁觀已爛柯<lb/>
　　九月三日奉天門早朝得賜寳鏹<lb/>
<pb n="KR4e0052_WYG_001-39a"/>
香藹天門衛仗閒例隨鵷鷺入朝班侍儀引進名初奏<lb/>
給事傳宣賞就頒宫扇受風開雉尾衮衣燿日動龍顔<lb/>
腐儒何幸遭明聖得預觀光禁闕間<lb/>
　　九月十四日上親䇿試賜膳華葢殿西廡下以大<lb/>
　　　行皇后䘮設酒不葷<lb/>
大明開運主文昌多士爭能翰墨場有分只嘗光祿酒<lb/>
無縁得享大官羊殿庭重典歸儀禮樂府新聲出教坊<lb/>
喜動天顔䝉顧問朝衣熏染御爐香<lb/>
<pb n="KR4e0052_WYG_001-39b"/>
　　十月十五日奉天殿早朝<lb/>
蓬萊日暎柘袍黄宫扇低回翊御牀樂譜總傳天上曲<lb/>
爐烟不是世間香九重德意通蠻貊一統根基軼漢唐<lb/>
晚進小臣親得覩愧無才力賦長楊<lb/>
　　十月十有六日早發龍江驛晚泊新河上流望采<lb/>
　　　石山<lb/>
船出龍灣去路賖故鄊回首眇天涯一雙柔櫓西風逆<lb/>
三面空檣落日斜雲起淮山將作雨潮登江岸欲吞沙<lb/>
<pb n="KR4e0052_WYG_001-40a"/>
明朝采石經行處閃閃寒空見落鴉<lb/>
　　春暉堂宴集<lb/>
美景良辰不易逢高堂歡宴且從容畫䦨芍藥籠燈照<lb/>
銀碗櫻桃和酪供公子清談霏唾玉佳人低唱斂眉峯<lb/>
主賓樂有如澠酒起坐喧譁意正濃<lb/>
　　帳房坐眺次韻張思亷<lb/>
壯士如貔力拔山將軍勇氣葢人寰旌旗影裏蚩尤動<lb/>
<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>鼓聲中覘騎還印佩黄金龜作鈕劒磨白雪獸銜鐶<lb/>
<pb n="KR4e0052_WYG_001-40b"/>
不妨談笑青油幕預遣精兵夜守關<lb/>
　　送石達卿赴淮南之辟<lb/>
當代搜羅急俊英豈容徒老鹿門畊淮南幕府多招隱<lb/>
水北山人最得名參术正須歸狄籠鹽梅甫用入商羹<lb/>
只應湖上秋風起猶為鱸魚惜此行<lb/>
　　宅之約余中秋過小海樓不克徃<lb/>
萬里長風掃積陰碧天如洗籟沉沉今宵何處無明月<lb/>
比屋誰家有賞心詩句驚人從和寡酒杯到手莫辭深<lb/>
<pb n="KR4e0052_WYG_001-41a"/>
南樓已負憑闌約老子胡牀興不禁<lb/>
　　漁隱為賴善卿<lb/>
釣船隨處可為生二十餘年不到城剩水殘山原自在<lb/>
清風明月有誰爭元真解后留詩别甫里尋常載酒迎<lb/>
南往北來無定跡恐人情熟漸知名<lb/>
　　海屋為彞古鼎<lb/>
海上高僧屋數椽珊瑚碧樹遶階前過橋雲磬天台寺<lb/>
對岸風帆日本船龍女獻珠來供佛鮫人分席與參禪<lb/>
<pb n="KR4e0052_WYG_001-41b"/>
百千刼數如彈指眼見桑田幾變遷<lb/>
　　由小孤山過彭澤縣訪晉處士故居<lb/>
碧天新霽片雲無一望澄江似練鋪魚向小孤山下買<lb/>
酒從彭澤縣前沽征帆催卸風微轉飛鳥知還日欲晡<lb/>
五栁人家今在否憑誰為我問樵夫<lb/>
　　覽鏡自嘲<lb/>
官様烏紗換角巾已非巢許輩中人枉煩徴幣加殊禮<lb/>
敢謂儒冠誤此身舊隱定招林鶴怨前呵應被野鷗嗔<lb/>
<pb n="KR4e0052_WYG_001-42a"/>
寄書楊璞能詩婦添得愁眉日幾顰<lb/>
　　㑹慶堂<lb/>
尹山高聳碧崔嵬㑹慶堂中百福來五色靈芝皆瑞象<lb/>
千年仙鶴豈凡胎客前嬉戲憐蕭愿兵後間關見老萊<lb/>
留與子孫誇盛事品題多出翰林才<lb/>
　　雪後宿城南精舍<lb/>
因尋竹院到江村釋子初歸客在門殘雪又顛風作黨<lb/>
寒潮已落岸留痕研池滴水冰隨結爐燼飄香火自温<lb/>
<pb n="KR4e0052_WYG_001-42b"/>
借榻西牕學趺坐一燈寂寂照黄昏<lb/>
　　舊時月色為吕希陽訓導<lb/>
月到衡門有意無相隨出塞又歸吳適來此夕又何夕<lb/>
照見今吾即故吾屈指秋光重自省滿身花影再誰扶<lb/>
陰晴圓缺尋常事消得平生酒幾壺<lb/>
　　悼洛客兄<lb/>
射䇿期空冀北羣却於百粤弔劉蕡山連高竇天如葢<lb/>
地接融藤瘴似雲賈誼過秦空有論相如喻蜀豈無文<lb/>
<pb n="KR4e0052_WYG_001-43a"/>
深埋萬里收歸骨淚洒東岡四尺墳<lb/>
　　次韻俞原舉致謝高都官惠錦熏籠<lb/>
窮巷東風氣力微尚能嘘拂到柴扉燕衝細雨烏衣濕<lb/>
花落閒庭雪㸃稀恨别江淹雖好賦乞骸疏廣未遄歸<lb/>
多情割贈熏籠錦鈿合分香出繡幃<lb/>
　　次韻姚比玉雪中之作<lb/>
風雪雖嚴莫掩關天開圖畵一時間閭閻均作白銀闕<lb/>
培塿盡為羣玉山上將功成淮蔡下故人興盡剡溪還<lb/>
<pb n="KR4e0052_WYG_001-43b"/>
屯邊百萬皆驍勇佇聴王師奏捷班<lb/>
　　紀夢<lb/>
麻姑相約看扶桑海水如今可斗量誰放金雞天上呌<lb/>
自騎丹鳳日邊翔三花樹底逢蕭史五色雲中拜玉皇<lb/>
下視寰區類蓬顆三山𦕈似一毫芒<lb/>
　　白雲歸岫送道士吳德常還洞霄宫<lb/>
本是無心出翠微英英還傍故山歸五交洞口從龍入<lb/>
九鎖峯頭伴鶴飛只許丹霞分窟宅或隨明月到巖扉<lb/>
<pb n="KR4e0052_WYG_001-44a"/>
世人何處尋蹤跡惟有松風振白衣<lb/>
　　草堂偶書<lb/>
屈曲縁江出路賖青山多被四隣遮豈無修竹來鳴鳳<lb/>
儘有埀楊宿暮鴉俗祀勾龍招近局僧逢穀雨寄新茶<lb/>
往來盡是山王輩不比尋常野老家<lb/>
　　留别華亭尹蔣季和二首<lb/>
别時栁花沾客衣相逢又驚黄葉飛惠州飯中子瞻喫<lb/>
柴桑菊待淵明歸真金百煉色不改大雅再調聲更希<lb/>
<pb n="KR4e0052_WYG_001-44b"/>
攀轅有人且少駐九峯酒釅松鱸肥<lb/>
否泰窮通各有時東西南北正多岐四愁適類張平子<lb/>
三黜何慙魯士師細酌瓦盆初潑酒重論石鼎舊聮詩<lb/>
如今且莫匆匆别後㑹明年未可期<lb/>
　　味蓴軒<lb/>
爾家江東老步兵秋風歸興託蓴羮生前惟務一杯酒<lb/>
身後不圖千載名華亭鶴唳已成恨松江鱸魚方可烹<lb/>
至今世有賢孫子亦比他人見獨明<lb/>
<pb n="KR4e0052_WYG_001-45a"/>
　　尹節婦<lb/>
二十婦道無欠虧兒未三月身孤嫠共姜有誓天與圮<lb/>
令女此心山不移能扶綱常勵風俗可使旌表光門楣<lb/>
後來史筆重節義佳傳必資徵是詩<lb/>
　　賀張季自臨濠還鄉<lb/>
十年淮甸歎離居喜得歸來有敝廬衣裂去時慈母線<lb/>
囊留别後故人書四隣訪舊多為鬼三徑開荒半是墟<lb/>
且把釣竿重整理江南還有四顋魚<lb/>
<pb n="KR4e0052_WYG_001-45b"/>
　　寄成安尹彭子潤<lb/>
江湖𣺌𣺌白漚寒只有黄花獨耐看老去龎公惟欲隱<lb/>
歸來陶令已辭官詩名肯落他人後酒量何如昔日寛<lb/>
自是山陰無好興扁舟來徃不為難<lb/>
　　次韻姚比玉贈薛相士秋蟾<lb/>
秋蟾躍出明月腹光熖照人雙眼開何事不歸天上去<lb/>
有時還傍海邊來靈探理窟鬼神泣影落寒潭魚鼈猜<lb/>
且待烹茶澆汝口爐中笑指折鐺煨<lb/>
<pb n="KR4e0052_WYG_001-46a"/>
　　東村隱居為長州趙伯善<lb/>
都說長州多絶景東村只數隱君家開牕正與青山對<lb/>
遶屋偏宜綠樹遮梯傍西巖收笋蕨船來南泖買魚蝦<lb/>
日長門外無人過時仗清風掃落花<lb/>
　　蘇臺夜泊<lb/>
扁舟暮抵闔閭城愁聴傍人話戰爭龍井水光相蕩潏<lb/>
虎丘山色自陰晴野花原是吳宫草甲馬曽來越國兵<lb/>
西子不歸臺亦廢空留江月照人明<lb/>
<pb n="KR4e0052_WYG_001-46b"/>
　　遊虎丘山<lb/>
參差樓閣半山開迤邐登高入寺來寶蔵虎歸風撼樹<lb/>
劒池龍去水生苔塵封坡老題詩壁雲鎖生公說法臺<lb/>
但過不須窮古跡上方猿鶴易驚猜<lb/>
　　九江道中二首<lb/>
吳頭之西楚尾東路分川廣此俱通水來彭蠡滔滔白<lb/>
樹對潯陽的的紅司馬淚多衫易濕翰林才逸句何雄<lb/>
風帆且莫匆匆過瀑布香爐在望中<lb/>
<pb n="KR4e0052_WYG_001-47a"/>
湖口路分如曲叉山連吳楚水無涯行舟破浪十雙櫓<lb/>
野店傍橋三四家負炭急呼招渡客懸罾逆上洑流槎<lb/>
南方地暖春偏早開遍寒梅一樹花<lb/>
　　惶恐灘夜泊<lb/>
天下只聞巫峽險誰知此處更堪愁舟穿亂石堆中過<lb/>
帆向荒山脚下收閃閃燐燈隨魍魎啾啾蓬顆聚鵂鶹<lb/>
灘名惶恐非虚得一夜令人白盡頭<lb/>
　　巎口人家<lb/>
<pb n="KR4e0052_WYG_001-47b"/>
簇簇人家竹崦西懸崖置屋競高低石梁横布巖前路<lb/>
澗水斜通峽外溪隱隱白雲藏吠犬茸茸碧草卧馴麑<lb/>
舟中過客方多險得借晴牕一榻栖<lb/>
　　贑州道中<lb/>
親到金門奉紫泥一麾遥領大江西路從惶恐灘頭過<lb/>
詩向欝孤臺上題風撼紫藤鼯鼠立雨深斑竹鷓鴣啼<lb/>
九峯回首家何在杳杳青天覆地低<lb/>
　　予與翁應吕同至贑州府是日各從本道予徃雩<lb/>
<pb n="KR4e0052_WYG_001-48a"/>
　　　都翁赴惠州作詩送之時十一月十有七日也<lb/>
客鄉送客不勝愁君尚驅馳我暫休好趁梅花登庾嶺<lb/>
直騎官馬到羅浮盤游骨董還中喫橄欖檳榔莫外求<lb/>
荒服近聞炎瘴息公餘飽飯亦何憂<lb/>
　　雩峽道中<lb/>
客况無聊只自悲凄凉怕近夕陽時收帘野店關門早<lb/>
荷擔樵夫下嶺遲雩峽水渾沙鳥浴蘆花烟起釣船炊<lb/>
驅馳已覺勞形甚愁說前灘路更危<lb/>
<pb n="KR4e0052_WYG_001-48b"/>
　　世情<lb/>
世情擾擾亦奚為百年幾枰翻覆棋東隣舊業已易主<lb/>
西家新第纔尋基也知石有能言日莫信馬無生角時<lb/>
青天在上管何事造物戲人當咎誰<lb/>
　　畣張夢辰見寄<lb/>
　林泉張徵君自以其年六十靡有寧止嗟歎不足形<lb/>
　諸詠歌以示知已葢深有望于仲齋梅雪諸君子且<lb/>
　有屬予從臾之語予因撫巻唶曰昔戴逵在剡郗嘉<lb/>
<pb n="KR4e0052_WYG_001-49a"/>
　賓為之起宅杜甫在成都裴劒南為卜浣花溪作草<lb/>
　堂居焉又如周公瑾推道南宅以舍孫䇿于允元以<lb/>
　百萬資戴符買山古人之待友也其勤厚類如此豈<lb/>
　今之人不復逮古耶雖然至使林泉有是作者亦諸<lb/>
　君之恥也予非敢重於責人冀諸君子將激余意必<lb/>
　不讓嘉賓輩專美徃昔則吾林泉之謀何患其無成<lb/>
　乎讀書有莊可待也姑次韻奉畣不免添注脚如此<lb/>
　云<lb/>
<pb n="KR4e0052_WYG_001-49b"/>
比似杜陵心更忙無錢自買百花莊氣消塵匣斗牛劒<lb/>
夢短客簷風雨牀湖海知名交豈少林泉得所趣偏長<lb/>
明年果遂歸田計釣月耕雲樂未央<lb/>
　　雪中寄朱梅雪<lb/>
紛紛三日不肯積頃刻聚來平路岐寒牕夜誤雞報曙<lb/>
凍樹晝集烏號飢南隣酒伴可走覓東家蹇驢難借騎<lb/>
不如閉門自引滿此際豈是千人時<lb/>
　　開司日偶書<lb/>
<pb n="KR4e0052_WYG_001-50a"/>
幣聘真慚德不任新除均荷聖恩深雖無汲黯開倉力<lb/>
惟有思謙報國心每事謹持三尺法何人敢餌四知金<lb/>
平生自信如弦直激濁揚清正在今<lb/>
　　開司十日無一人來訟者庭可羅雀書以自誚<lb/>
十日官衙無訟聴南山相對坐如癡却嫌事類不鳴鴈<lb/>
寧免人譏沒字碑未許公孫能吏事且容何遜得吟詩<lb/>
晚來偶縱墻東步頼有梅花慰所思<lb/>
　　立春日有感<lb/>
<pb n="KR4e0052_WYG_001-50b"/>
今日逢春謾自傷客懷孤負好風光少年無復有吾分<lb/>
到處不如歸故鄉草色上階隨意綠鶯兒出谷轉身黄<lb/>
官厨硬餅殊難捲空愛辛盤菜縷長<lb/>
　　壬戌嵗除<lb/>
坐聴街頭爆竹頻故鄉風俗異鄉人一年今夜情偏惡<lb/>
萬事明朝跡已陳竈巷掃除循祀典州司奔走送門神<lb/>
莫嫌夜雨添蕭瑟也為炎荒洗瘴塵<lb/>
　　次韻賴善卿禁體雪詩<lb/>
<pb n="KR4e0052_WYG_001-51a"/>
撲瓦篩林響亂兼奔風作黨暮寒添見輕舞手承牕隙<lb/>
驚宻回頭仰屋簷剡曲夜歸人跡斷藍關凍合馬蹄淹<lb/>
平生口腹無貪得此水烹茶獨不廉<lb/>
　　錢節婦<lb/>
此身本是未亡人恐辱亡人敢辱身擬與共姜同死誓<lb/>
願從孟氏接芳隣連城白璧元無玷出壑清冰不受塵<lb/>
及見寧馨頭角露分明天錫兩麒麟<lb/>
　　壺月軒為李守道<lb/>
<pb n="KR4e0052_WYG_001-51b"/>
素壁穹窿類雪窩牕虚簾薄受明多風開雲母忽瓮破<lb/>
塵隔水晶初鏡磨只道洞天無晝夜安知大地有山河<lb/>
此中皎潔長如許四面皆墻奈爾何<lb/>
　　懷靜軒<hi>并序</hi>
　懷靜軒者居延馬季子之所築于淞之吳㑹里者也<lb/>
　季子之先出自雍古部族居靜州天山五世祖實喇<lb/>
　濟蘇仕金死節謚忠愍血食汴之褒忠廟四世祖烏<lb/>
　呼納遭元憲皇以白衣官斷事厯事世皇拜禮部尚<lb/>
<pb n="KR4e0052_WYG_001-52a"/>
　書謚忠懿曽祖世昌尚書省郎中祖禮宣政都事季<lb/>
　子隨都事公居于淞淞去靜計萬餘里而以懷靜名<lb/>
　其軒不忘本始也<lb/>
家世天山烜德輝兩朝閥閱古今稀褒忠節義埀青史<lb/>
禮部勲名起白衣雪洒穹廬駝正乳月明華表鶴應歸<lb/>
相望萬里風塵隔空羡年年鴈北飛<lb/>
　　先君處士哀詩<hi>有引</hi>
　先君臨易簀之日是旦夢至一所宫闕嵳峩冠佩雲<lb/>
<pb n="KR4e0052_WYG_001-52b"/>
　集適有二人出而迎者因問是何處曰此閶闔門也<lb/>
　遂恍惚而寤悉呼家人至牀下厯厯道其故及晡乃<lb/>
　屬纊嵗月云邁三載于兹追念如存哀感無已<lb/>
呼兒牀下語丁寧猶記當時厯厯聴天上已回閶闔夢<lb/>
人間不見少微星家藏手澤遺書在地發神光瘞劒靈<lb/>
述作為無韓栁輩三年未勒墓中銘<lb/>
　　癸亥嵗旦賀正禮畢雨牕獨坐有懷草堂<lb/>
官屬臨門曙鼓鳴起來望闕賀新正禮當序爵居班首<lb/>
<pb n="KR4e0052_WYG_001-53a"/>
老邁増年動旅情天上已頒新鳳厯雲間却負舊鷗盟<lb/>
草堂今雨交情見問訊何人獨意誠<lb/>
　　㑹昌道中<lb/>
梭頭船子靸鞋輕逆水上灘三日程岸囬時見虎狼跡<lb/>
村逺不聞雞犬聲人事往來何日定世途登頓幾時平<lb/>
老懷莫為投荒怯喜有青山繞縣城<lb/>
　　重登小孤山<lb/>
小孤祠廟向江開使節經由兩度來路出山腰盤曲磴<lb/>
<pb n="KR4e0052_WYG_001-53b"/>
亭栖樹杪見粧臺銀河水逆龍舟歇碧落風生鶴馭回<lb/>
我亦飄飄欲輕舉此身何異到蓬萊<lb/>
　　番湖舟中<lb/>
不才自分老林泉今日驅馳孰使然行李徃來惟一介<lb/>
勞生半百欠三年康廬雲霧昏迷日左蠡風波逺際天<lb/>
夜泊最嫌楓樹近遶船漁火照愁眠<lb/>
　　胡鼎文草堂<lb/>
别駕山居草作堂勝如工部百花莊鶴雛轉頂丹砂渥<lb/>
<pb n="KR4e0052_WYG_001-54a"/>
松木凝脂琥珀香月下敲門僧問字雪中掃逕客攜漿<lb/>
林泉足可容真隱只恐聲名自播揚<lb/>
　　除夕<lb/>
兩在他鄉見嵗除今年守嵗在吾廬小兒歡喜頻行酒<lb/>
猶子平安逺寄書陶令無心希厚祿安仁有志賦閒居<lb/>
勞生半百雖虚度三徑猶存不負予<lb/>
　　竹所為太常典簿顧謹中<lb/>
路遶䦨干屈曲行綠陰遮暗石棋枰酒盃㶑灧花前興<lb/>
<pb n="KR4e0052_WYG_001-54b"/>
茶臼丁東月下聲拄杖敲門無俗輩題詩偪檻有僧名<lb/>
籃輿逕造知何日直待明年燕筍生<lb/>
　　畊讀莊為俞原魯<lb/>
鸐鵛灣頭一草堂遶墻桃李遶隄桑寛如五栁陶家宅<lb/>
僻似百花工部莊雨洗春犁閒倚壁風吹故紙亂堆牀<lb/>
龎公雖道為農好也欲教兒識數行<lb/>
　　雙桂堂為俞伯剛<lb/>
堂前雙桂如玉樹衆木揺落正芬芳淮南偃蹇有何異<lb/>
<pb n="KR4e0052_WYG_001-55a"/>
月裏娑婆無此香連理合時兄弟好帶花移後子孫長<lb/>
嵗收金粟三千斛天富燕山竇義方<lb/>
　　次韻畣俞仲基二首<lb/>
人生契合無新舊市道論交有淺深莫效卞和三獻玉<lb/>
當辭王宻四知金亷頗不負相如意鮑叔真知管仲心<lb/>
獨為武侯長抱恨空遺梁父舊時吟<lb/>
鶯花時節近清明如此風光眼為驚但有酒錢須盡醉<lb/>
本無丹藥可長生兎葵不管興亡恨燕子徒知往復情<lb/>
<pb n="KR4e0052_WYG_001-55b"/>
萬事只今春夢裏杞人何必慮天傾<lb/>
　　西郊晚晴<lb/>
老眼分明夕照前依依墟里見人烟東家筍作西家竹<lb/>
南岸人耕北岸田野店杏花沽酒市石橋楊栁賣魚船<lb/>
太平已似開元日雨順風調喜有年<lb/>
　　送費彦莊還西蜀<lb/>
滿載圖書問去程更休回首歎飄零雪消巴水通巫峽<lb/>
月照湘帆過洞庭鳥道不消三月到猿聲莫向五更聴<lb/>
<pb n="KR4e0052_WYG_001-56a"/>
異鄉久住忘覊旅好看巖山雨後青<lb/>
　　晚過泖東<lb/>
摩挲醉眼倚吟篷百里纎毫在望中佛墖穹窿雲表杪<lb/>
人家星散泖西東沾衣不濕疎疎雨吹面輕寒剪剪風<lb/>
船後青山如脚走白鷗飛盡水連空<lb/>
　　贈張孟經<lb/>
長沙太守子孫賢湖海知名四十年虎卧杏林監受穀<lb/>
龍窺丹鼎候燒鉛胸中議論驅羣惑肘後方書得袐傳<lb/>
<pb n="KR4e0052_WYG_001-56b"/>
我有一生詩酒癖如何到老不能痊<lb/>
　　有感<lb/>
晨雞唱罷暮鐘鳴擾擾匆匆役世情白石安知無日爛<lb/>
黄河還見有時清浮生得失樗蒱局往事悲歡傀儡棚<lb/>
讓畔終身何損益從來此地幾人耕<lb/>
　　畊樂圖為璜溪楊正茂<lb/>
樹蔭柴門犬不驚小牕機杼隔林鳴桔槔未濕逢春雨<lb/>
襏襫初乾憩晚晴三泖鮮魚如菜食九峯新酒對花傾<lb/>
<pb n="KR4e0052_WYG_001-57a"/>
自縁無事千州府莫笑龎公懶入城<lb/>
　　次韻畣俞原舉五首<lb/>
滿頭華髪怕逢春山鬼揶揄正笑人祖道不沾雩峽水<lb/>
征袍空染貫城塵已無勲業銘彞鼎豈有聲名動搢紳<lb/>
但得五湖風月在釣船還與白鷗親<lb/>
三載崎嶇蜀道行虚名已覺負平生季鷹従此有歸興<lb/>
思曠自來無宦情恐作漁樵閒話説敢忘車笠舊交盟<lb/>
鶴灘喜與鴛湖近夜夜相望共月明<lb/>
<pb n="KR4e0052_WYG_001-57b"/>
秀州東郭殘年裏曽得春風送客舟别去幾何情契闊<lb/>
詩來如此意綢繆光陰日薄皆虚度故舊星稀半不留<lb/>
江上酒船重有約殘山剩水尚堪遊<lb/>
自蒙人日題詩後夜夜光輝照草堂玉石琢磨方是器<lb/>
芝蘭熏染不聞香虚名只作尋常事豪氣何分上下牀<lb/>
但恐九霄孤鶚起老夫拭目仰難望<lb/>
對月有懷多好句勝如春草夢西堂予人然諾千金重<lb/>
到手緘書一尺長鶴弔機雲迷故宅燕尋王謝失雕梁<lb/>
<pb n="KR4e0052_WYG_001-58a"/>
都緣十載興亡恨詩後殷勤併寄將<lb/>
　　春分日見雪<lb/>
臘前為瑞竟無多却向春深瀆至和病後不禁寒料峭<lb/>
老來偏惡氣乖訛山陰笑端作故事江上畵意在漁簔<lb/>
東君摸稜有如此鶯花寥落奈爾何<lb/>
　　次韻畣張林泉<lb/>
白髪無情已不饒固宜甘分老衡茅德公退隱非要譽<lb/>
元亮歸來便息交花下酒壺還獨酌竹間茶臼問誰敲<lb/>
<pb n="KR4e0052_WYG_001-58b"/>
自知性似邊韶懶寄語時賢莫見嘲<lb/>
　　重陽有感<lb/>
衡門稚子笑牽衣新酒初香豆莢肥佳節重陽還復至<lb/>
故人何處不曾歸黄花有約開偏早白髮無情落漸稀<lb/>
未必晚年陶處士覺今俱是昨俱非<lb/>
　　次韻東村舟中夜雨<lb/>
醉夢初回四鼓前打篷急雨亂如拳半牀雲錦沾俱濕<lb/>
一㸃風燈照不眠陶令意輕彭澤縣龎公志在鹿門田<lb/>
<pb n="KR4e0052_WYG_001-59a"/>
明朝行樂誰能必未定陰晴亦偶然<lb/>
　　中秋翫月次韻胡鼎文别駕<lb/>
碧天飛上爛銀盤此夜清光到處看雲絮逐風還片片<lb/>
露珠埀葉正漙漙尊前香噴黄金鴨空外笙來白玉鸞<lb/>
欲詣姮娥一問訊只疑高處不勝寒<lb/>
　　蘆花舟為李孟起<lb/>
蘆花深處屋如舟彷彿漁家鸚鵡洲沙暖可容鷗寄宿<lb/>
月明還有鶴來投掀篷浪影翻晴雪遶壁風聲聒暮秋<lb/>
<pb n="KR4e0052_WYG_001-59b"/>
茶竈筆牀都放得醉堪伸脚更何求<lb/>
　　與俞原肅<hi>并序</hi>
　九載一相逢百年能幾何此杜少陵别唐十五詩也<lb/>
　余與原肅公别二十年甫得一見則百年之内如此<lb/>
　者復能幾何况公去國懷鄉久矣今乃尋丘隴於荆<lb/>
　棘視第宅之丘墟撫今念昔悲不勝情故舊之存者<lb/>
　不過數人相對歔欷恍如夢寐雖飲酒不樂也予謂<lb/>
　廢興存亡人事之常感慨何益作詩解之<lb/>
<pb n="KR4e0052_WYG_001-60a"/>
相别相逢二十年弔生問死各凄然交游零落無多在<lb/>
鄉里蕭條不及前荒隴夜聞翁仲泣廢臺今見牧兒眠<lb/>
何須對此空惆悵見在深盃且共傳<lb/>
　　琴清軒為豫章胡若思<lb/>
軒靜琴清風撼櫺香烟初直酒初醒丁寧鶴語來華表<lb/>
髣髴龍吟隔洞庭織女停梭天上泣湘靈掩瑟月中聴<lb/>
改弦别作梅花㺯碧落雲消白露零<lb/>
　　謝李孟起同知惠扇<lb/>
<pb n="KR4e0052_WYG_001-60b"/>
南浦朝雲月様裁歘然飛墜五茸來冰絲細薄難為骨<lb/>
蟬翼輕盈易脱胎重價倍増凡俗妬仁風一播欝蒸開<lb/>
欲酬逺意將何物草草題詩愧不才<lb/>
　　夢述聖德詩<lb/>
祖述唐虞道統長斯文未䘮畏何匡孺悲欲見嘗辭疾<lb/>
陽貨先施亦瞰亡夷俟不容原壤踞楚歌無奈接輿狂<lb/>
春秋書法多深意埀訓將來示百王<lb/>
　　次韻林泉病起<lb/>
<pb n="KR4e0052_WYG_001-61a"/>
筭老侵尋七十春又梳白髪裹烏巾入編詩藁刋初定<lb/>
經驗醫方纂必親汗漫江湖雙敝屣逍遥天地一閒身<lb/>
平生熟究春秋學絶筆如何止獲麟<lb/>
　　滄江送别為吳友仁<lb/>
行李無多酒一壺滿船和恨載妻孥忍將今日留連意<lb/>
盡作滄江送别圖筆陣易空三窟兎釣頭難得四腮鱸<lb/>
生涯定分當何處早寄平安慰老夫<lb/>
　　林泉民為張夢辰二首<lb/>
<pb n="KR4e0052_WYG_001-61b"/>
背山臨水郭東村竹裏茅茨栁下門種樹得書添自註<lb/>
煎茶知法許僧論襄陽何代無耆舊横浦斯文有子孫<lb/>
冠葢故家多覆墜獨因為庶至今存<lb/>
身披鶴氅手扶藜布襪青鞋白接䍦魏野隱居堪入畵<lb/>
龜䝉到處可題詩花前問月停盃夜栁下乘風罷釣時<lb/>
屈指故人凋謝盡山妻莫笑鬢如絲<lb/>
　　望淮軒為錢文規<lb/>
望淮軒上客來頻多有江南故舊人雲起八公簾半捲<lb/>
<pb n="KR4e0052_WYG_001-62a"/>
風傳百和酒初廵吳艘順下帆如葉海鶴横飛翅若輪<lb/>
日日倚闌圖畵裏不知身是異鄉民<lb/>
　　題楊竹西不礙雲山樓<lb/>
斯樓不與雲山礙十二闌干在半天雲自往來飛鳥上<lb/>
山尤隔越去帆前歌兒莫放高聲起畵史惟将逺意傳<lb/>
日日登臨留客醉四時風月浩無邊<lb/>
　　書亭林寺壁<lb/>
事在梁陳史可稽讀書堆上草萋萋多年不作青衣夢<lb/>
<pb n="KR4e0052_WYG_001-62b"/>
幾夜空聞白馬嘶水底斷碑猶有記壁間醉墨可無題<lb/>
老僧又送遊人别日落西林鴉亂啼<lb/>
　　閨思<lb/>
淡掃蛾眉羞自照巧梳蟬鬢向誰誇酒因不飲愁難遣<lb/>
事為無憑恨轉加褥錦坐當交頸鳥扇羅繡及並頭花<lb/>
欲題詩句無紅葉寫遍牕間舊碧紗<lb/>
　　正心齋為許仁民<lb/>
長鬚曾識許神農復見賢孫繼祖風方寸有餘陰德地<lb/>
<pb n="KR4e0052_WYG_001-63a"/>
平生多少活人功源流不出三因外天理常存一念中<lb/>
好侍板輿承母意滿林春色杏花紅<lb/>
　　來鷗亭為姚宗文<lb/>
泛渚眠沙各自如忘機相對稱幽居意如親筆惠崇畫<lb/>
跡似古文蒼頡書春雨蘭苕迎翡翠夕陽葭菼伴舂鋤<lb/>
䦨干角畔題詩處眼界無多景有餘<lb/>
　　秋興四首<lb/>
景物凄凉萬感叢怕逢揺落見秋風雞鳴函谷行人度<lb/>
<pb n="KR4e0052_WYG_001-63b"/>
騅到烏江霸業終嵗月往來寒暑盡乾坤覆載古今同<lb/>
誰能斷得無情水莫放東流更向東<lb/>
海上蓬萊識未真樓船一去竟迷津仙家自有長生藥<lb/>
塵世元無不死人西苑年年花落盡北邙日日塚添新<lb/>
春衫可典何須靳莫負淵明漉酒巾<lb/>
休聴尊前懊惱歌聴時愁緒越添多平生事業今如此<lb/>
後此光陰更幾何三過𤣥都惟夢得重遊赤壁是東坡<lb/>
老懷容易悲陳迹不信觀棊有爛柯<lb/>
<pb n="KR4e0052_WYG_001-64a"/>
仰望青天漠漠高人生處世一鴻毛胡笳有拍空遺恨<lb/>
漢節無旄不易操方朔寓言興設難屈原忠憤在離騷<lb/>
讀書多費閒傷感且向西家喚濁醪<lb/>
　　金陵懷古<lb/>
六朝事跡今何在禾黍離離滿地愁商女隔江猶唱曲<lb/>
逺人懷土莫登樓潮隨鴈落回京口山作龍蟠䕶石頭<lb/>
記近酒家曾夜泊秦淮寒月照孤舟<lb/>
　　壬申除夕<lb/>
<pb n="KR4e0052_WYG_001-64b"/>
弔影燈前淚滿腮聴兒憶母哭聲哀宜春帖子何心寫<lb/>
守嵗家筵不忍開老景此時無可奈新年明日又還來<lb/>
梅花笑我頭斑白消得屠蘇更幾回<lb/>
　　癸酉嵗旦<lb/>
獻嵗先來問有誰卧聴風雨起偏遲去年舉案人猶在<lb/>
今日沾衣我獨悲禹錫魂消傷徃賦安仁情見悼亡詩<lb/>
半生落魄如閒過頭白艱難值此時<lb/>
　　次韻林泉留宿聴鐘有感<lb/>
<pb n="KR4e0052_WYG_001-65a"/>
客簷卧聴禁城鐘蠻帳低埀舊紫茸牕眼月斜天未曉<lb/>
瓦溝霜白景初冬千年華表無歸鶴十月寒潭有蟄龍<lb/>
擁被自捫丁固腹老來無復夢生松<lb/>
　　耕隠為黄彦正三首<hi>今清夫令祖</hi>
誅茅結屋向東菑為圃為農亦有師每引漁樵聽客話<lb/>
須將稼穡教兒知秋風稻熟雞先啄春雨芝香鶴不飢<lb/>
龎老從歸鹿門後諸人罕見入城時<lb/>
知時布穀隔林呼雨後春犁學自扶豈可枉尋干祿仕<lb/>
<pb n="KR4e0052_WYG_001-65b"/>
何妨識字作農夫畬田火米常先熟老瓮新篘不用沽<lb/>
竊比古人誰得似長沮桀溺是吾徒<lb/>
背城茅屋水雲深絶跡無人向此尋壤父不知堯帝力<lb/>
君房安識子陵心扶犁曉趁黄梅雨嗿饁涼依綠樹陰<lb/>
但使年年多黍稌何憂白髪老相侵<lb/>
　　次韻陳敬德主簿題明心寺壁<lb/>
秋風過客幾華顛只記曽留短簿船清話可延僧有供<lb/>
吾生未到我無緣牕間貝葉猿偷看石上松花鶴襯眠<lb/>
<pb n="KR4e0052_WYG_001-66a"/>
王播他年訪遺跡碧紗應䕶舊題篇<lb/>
　　俞東村示教雨牕感興佳作連篇累牘寓意深逺<lb/>
　　　譬如雍門之琴能使聴者墮淚諷詠之餘勉強<lb/>
　　　追和不翅鳴瓦釡而配黄鐘也<lb/>
白髪無情不我饒東風楊栁自新條蓬萊弱水舟難到<lb/>
閶闔青雲路本遥晚景生涯何轉拙早年豪氣已俱消<lb/>
閉門只是聴春雨連及鶯花也寂寥<lb/>
老懷多感不能禁當得春來日日陰酒為破除聊縱飲<lb/>
<pb n="KR4e0052_WYG_001-66b"/>
詩因牽帥強搜尋屋茅直透三重濕溪水平添數尺深<lb/>
白髪懶梳巾懶戴尋花問栁更何心<lb/>
造物難知一聴天貧居無事只安然能如東老依方釀<lb/>
勝似中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>汲水煎燕去燕來何必管花開花落不須憐<lb/>
百年身世渾忘却懶散從教雪滿顛<lb/>
　　次韻荅張拱辰判簿兼柬陸宗善<lb/>
馬家兄弟白睂良濟濟諸郎更肯堂承露金莖為器重<lb/>
臨風玉樹過人長春秋舊學傳三世月旦新評冠一鄉<lb/>
<pb n="KR4e0052_WYG_001-67a"/>
况有詩隣今魯望並如鳴鳳出朝陽<lb/>
　　題葉子澄草堂巻<lb/>
背郭烟村四五家吾廬幽僻更無加遡風紫燕時穿幙<lb/>
避雨黄蜂早退衙笋過隣家還作竹豆沿籬落自開花<lb/>
安仁已著閒居賦韋曲樊川未足誇<lb/>
　　次韻畣胡彦恭二首<lb/>
咄咄書空坐夜䦨燭盤花落酒盃寒不愁妾命秋雲薄<lb/>
只恐人心蜀道難阮籍當年猶慟哭王陽今日正長歎<lb/>
<pb n="KR4e0052_WYG_001-67b"/>
頭顱如許身何託掩鏡羞将白髪看<lb/>
移家五見嵗華闌海上鷗盟漸覺寒扼肉虎吭求食易<lb/>
刮毛龜背作氊難樽猶有物吾何憾甑未生塵婦莫歎<lb/>
半百光陰駒過隙試将日晷靜中看<lb/>
　　次韻畣俞季明<lb/>
萬里題詩寄草堂此情珍重可能忘鴈歸塞北書難託<lb/>
人到雲南戍正忙臨老光陰催我輩封侯事業在戎行<lb/>
流離尚出清新語不改平生錦繡腸<lb/>
<pb n="KR4e0052_WYG_001-68a"/>
　　送蘇温赴高州<lb/>
天寒野曠呌䲭鴞愁説高州去路遥章貢北來山抵淛<lb/>
番禺南下水通韶風揺橄欖枝頭落雨打桄榔樹葉凋<lb/>
他日歸來再相見九峯買酒話今宵<lb/>
　　自述并柬王允夫少尹<lb/>
自脫江州舊淚衫年登半百又逾三星移斗柄還将北<lb/>
鴈到衡陽更不南花暖蜜蜂衙未散樹陰穴蟻戰方酣<lb/>
釣船且避風波險長恐蛟龍怒出潭<lb/>
<pb n="KR4e0052_WYG_001-68b"/>
　　寄顧典簿謹中<lb/>
暮雲離思隔江東渭北春天樹似篷大藥那能消鬢雪<lb/>
好詩還可愈頭風星移物換人何在古徃今來事不同<lb/>
又是誰家樓上笛夜深吹向月明中<lb/>
　　次韻俞仲基送原肅<lb/>
白頭相遇酒盈巵弟勸兄酬兩莫辭難得鴈行無恙日<lb/>
稀逢馬角有生時且聴今夕燈前話何待明朝别後思<lb/>
本是一般珠玉樹花開南北不同枝<lb/>
<pb n="KR4e0052_WYG_001-69a"/>
　　昌德言小海樓上即席次韻畣陸宅之先生并示<lb/>
　　　晏如上人五首<lb/>
八月溪盤饌四腮如何不飲掌中盃人生莫為虚名誤<lb/>
塵世難逢笑口開滄海飢蛟無日飽岐山鳴鳳幾時來<lb/>
清風拔俗高千古只有桐江舊釣臺<lb/>
莫笑蒼顔皺入腮相逢有酒且衘盃縱身狂活凌霄附<lb/>
過眼繁華日及開白玉韞蔵非不售黄金散盡却還來<lb/>
十年多少興亡恨又見姑蘇鹿上臺<lb/>
<pb n="KR4e0052_WYG_001-69b"/>
買魚江上栁穿腮過酒墻頭菊泛盃鏡裏莫羞雙鬢改<lb/>
尊前須放兩睂開鹿門龎老辭徵聘彭澤淵明賦去來<lb/>
萬事失真均是妄猶如蜃氣結樓臺<lb/>
清茶啜罷味留腮勝酌金莖露一盃茅屋秋高重待覆<lb/>
柴門日晏始教開青山與世無新故白鳥親人自徃來<lb/>
不忍見渠歌舞地樵夫牧竪日登臺<lb/>
䰐鬖兩鬢雪埀腮消得長生藥半盃枸杞或聞巖下吠<lb/>
蓮花曾見火中開函關望氣青牛度天竺䭾經白馬來<lb/>
<pb n="KR4e0052_WYG_001-70a"/>
道眼同歸無物地也知明鏡本非臺<lb/>
　　閒處光陰軒為章文浩二首<lb/>
窈窕軒牕面北開百花都是舊時栽青天有影池中見<lb/>
白日無光樹底來酒令逡廵香未過棋聲剥啄夢初回<lb/>
闌干朝暮惟多景不着凡間一㸃埃<lb/>
宜捲湘簾且莫埀要看清景半涵池雲過影落萍開處<lb/>
風起聲來竹動時對客不辭分險韻留僧必欲了殘碁<lb/>
日長猶恨無消遣髣髴仙家嵗月遲<lb/>
<pb n="KR4e0052_WYG_001-70b"/>
　　城南早行<lb/>
朝出城南宰相街<hi>金陵城南地也</hi>雞鳴何處尚喈喈龍鍾步武<lb/>
人爭笑懶坦心情衆寡諧暮景惟添新白髪好山空負<lb/>
舊青鞋即填溝壑吾何憶多少英雄骨未埋<lb/>
　　奉簡陸宅之先生并晏如上人二首<lb/>
人生交結貴相知白首何嫌契合遲惠逺肯沽陶令酒<lb/>
杜陵能賦已公詩山中湯餅無虚日溪上鱸魚正及時<lb/>
更為少留差可意杖藜來往得追隨<lb/>
<pb n="KR4e0052_WYG_001-71a"/>
司馬才名走卒知樵夫下拜獨何遲暮年樂易惟談道<lb/>
終日閒忙只課詩尚父海濱歸有在管寧遼左去多時<lb/>
如何得似昌黎語變化雲龍上下隨<lb/>
　　懷高都官<lb/>
鳳鳥不鳴吾道微擬逃名姓老岩扉襄陽耆舊無多在<lb/>
洛下衣冠已漸稀久望東山安石起未聞遼海管寧歸<lb/>
馬融何必為南郡只合髙堂坐絳幃<lb/>
　　可自怡軒<lb/>
<pb n="KR4e0052_WYG_001-71b"/>
終日開軒得自怡白雲堪翫不堪持近疑有路梯天處<lb/>
閒愛無心出岫時風引度墻陰覆屋雨來沾席意催詩<lb/>
紅塵車馬方馳逐我亦渾忘拄頰疲<lb/>
　　詔賜民租喜而有作因次韻林泉<lb/>
綸音果自九重天率土如逢擊壤年國用既饒宜有賚<lb/>
民生従此樂無邊元豐歌詠非常比貞觀昇平豈偶然<lb/>
何幸嵗收多十斛已拚盡付酒家錢<lb/>
　　遊天池<lb/>
<pb n="KR4e0052_WYG_001-72a"/>
目隨飛鳥手縁藤高出浮圖第一層漫滅欲無碑後字<lb/>
長明猶有佛前燈雲歸石室龕俱滿澗落天池水不増<lb/>
我是乍來方外客倒衣相接愧諸僧<lb/>
　　何必<lb/>
恃才何必傲當時諜諜空言用莫施磁石引鍼偏勝玉<lb/>
干將補履不如錐商君變法終危已趙括談兵竟覆師<lb/>
獨有華山濃睡漢未來興廢亦先知<lb/>
　　次韻張景辰别駕過俞建寧故居有感<lb/>
<pb n="KR4e0052_WYG_001-72b"/>
平泉漫說李家莊緑野猶傳裴相堂草色暗隨春色換<lb/>
人情還逐世情忙空吟暮雨珠簾捲不見春風皂葢揚<lb/>
過客重經倍惆悵隱然隣笛感山陽<lb/>
　　水竹清深為吕德機<lb/>
舍北舍南皆活水萬竿修竹四圍栽青天送月饒先得<lb/>
蒼雪沾泥掃不開魚戲早凉隨影逝鶴鳴何處應聲來<lb/>
小牕風定茶烟歇可着纎塵滓綠苔<lb/>
　　次韻景辰出東郊之作<lb/>
<pb n="KR4e0052_WYG_001-73a"/>
今日暴寒天始晴買舟乗興出東城逢場作戲何妨事<lb/>
對酒當歌且盡情喬木故家誰得在殘山剩水獨經行<lb/>
季鷹自有鱸魚分不負閩鄉好政聲<lb/>
　　自述借俞原舉韻<lb/>
書屋半間寛不多小於安樂邵家窩寫經有客籠鵝去<lb/>
問字無人載酒過自喜身閒如野鶴誰能心苦似么荷<lb/>
短吟長詠忘朝夕何異堯時擊壤歌<lb/>
　　次韻胡彦恭送原舉回嘉禾<lb/>
<pb n="KR4e0052_WYG_001-73b"/>
未曽席暖陳蕃榻又復拏舟問去程今夜待潮華谷口<lb/>
明朝看月秀州城得憐稚子牽衣袂占喜家人驗鵲聲<lb/>
試問新年有新作憑誰寄我慰離情<lb/>
　　天妃宫次韻王元吉<lb/>
何年勅賜天妃號宫闕岧嶤入紫㝠龍女來朝多顯異<lb/>
鮫人作市暗聞腥黄姑渚闊天通海丹鳳樓高晝隕星<lb/>
近得瑶池王母約蓬萊有路到珠庭<lb/>
　　緣陰門巷為何公平<lb/>
<pb n="KR4e0052_WYG_001-74a"/>
薰風時候百花零綠樹陰中舊戶庭幾度胡牀移不倦<lb/>
數聲茶臼睡初醒右軍醉寫籠鵝帖道士親傳相鶴經<lb/>
莫向西家頻喚酒墻頭最惜薜蘿青<lb/>
　　次韻畣沙允恭兼致尋訪不遇之意<lb/>
白石清泉映綠蕪竹居瀟灑一塵無客來誰與開籠鶴<lb/>
人好吾方愛屋烏隱跡未曽離畎畞詩名早已遍江湖<lb/>
將門書種當奇遇志在行揚慕獨孤<lb/>
　　晚到豫章聞臨江分司船已先過乃胡彦恭也<lb/>
<pb n="KR4e0052_WYG_001-74b"/>
豫章城下水連空豫章城頭落日紅彭蠡漁歌來隱隱<lb/>
臨江使鷁去匆匆珠簾不見滕王閣鐵柱猶存許令宫<lb/>
南浦西山只如此古今懷抱幾人同<lb/>
　　述懷寄張拱辰判簿二首<lb/>
行藏不必問如何半百光陰撚指過心在五湖忘世久<lb/>
眼空四海閱人多把來長劒猶能舞改罷新詩復自哦<lb/>
恨入江淹留别處幾回春水綠生波<lb/>
落魄情懷自在身得為田野白頭人沽來濁酒還能醉<lb/>
<pb n="KR4e0052_WYG_001-75a"/>
典盡春衣只為貧爭席漁樵渾不識忘機鷗鷺却相親<lb/>
老天有意留殘喘敢歎栖栖寂寞濱<lb/>
　　胡彦章孝行詩<lb/>
長孫年老齒俱無新婦晨昏事舅姑考叔君前猶舍肉<lb/>
老萊親側故將雛家庭只種忘憂草林木都栖反哺烏<lb/>
莫恨無錢奉甘㫖何妨菽水盡歡娛<lb/>
　　宿紫陽觀次韻故人辛好禮題壁三首<lb/>
偶然來此問丹砂坐聴松風到日斜滿地白羊都化石<lb/>
<pb n="KR4e0052_WYG_001-75b"/>
一聲黄鶴又還家鐵爐火暖煨山藥石鼎茶香試井花<lb/>
壁上舊題皆過客多留姓字後人嗟<lb/>
雛飬胎禽頂轉砂老梅疎影只横斜儼如蓬島神仙窟<lb/>
勝似𤣥都道士家犬入丹房偷䑛藥鹿遊芝逕誤衘花<lb/>
世間何事纍纍塜華表人歸重嘆嗟<lb/>
煉藥功深九轉砂丹光一道白虹斜淮南雞犬未拔宅<lb/>
徐市童船當到家泰華有蓮皆十丈蓬萊無樹不三花<lb/>
方平親見麻姑說東海揚塵事可嗟<lb/>
<pb n="KR4e0052_WYG_001-76a"/>
　　嵌峯小隱為憲僉金華滕良載<lb/>
繡衣拂袖歸山去光動嵌峯舊隱居鶴氅不宜秦相印<lb/>
牙籖重整鄴侯書開牕見月呼尊酒入圃看花待板輿<lb/>
猿鶴欣然松菊笑至今狂簡只如初<lb/>
　　友蘭軒為寧國焦恱民<lb/>
庭前不種閒花草九畹遺芳獨向榮既與善人同臭味<lb/>
正宜君子託交情謝家玉樹推前輩栗里黄花愧後生<lb/>
若把三香比三益梅花終讓國香清<lb/>
<pb n="KR4e0052_WYG_001-76b"/>
　　與韋僉憲同登快閣<lb/>
西昌城下暫維舟快閣同登亦勝遊水碧沙明風不起<lb/>
山青雲白雨初收歸來華表能言鶴飛傍闌干欲下鷗<lb/>
石刻塵昏細摩認蘇黄詞翰至今留<lb/>
　　次韻陳協和判簿贈祝洞天真人二首<lb/>
騎鶴上天還下天不食烟火自長年屋頭雲氣白於染<lb/>
洞口桃花紅欲然坐壇呼吸走雷電放筆揮灑生雲烟<lb/>
穀城後會定何在他年有約南山邊<lb/>
<pb n="KR4e0052_WYG_001-77a"/>
淮南拔宅上青天自昔經今有幾年羣真復迎緱鶴下<lb/>
百怪却避温犀然冰甌紅進嵰山雪香爐紫騰沉水烟<lb/>
蓬萊夜半見日出榑桑只在東南邊<lb/>
　　早歸<lb/>
曈曨旭日散林霏樹下開門露滴衣何處飛來黄蛺蝶<lb/>
繞籬開遍白薔薇斕斑蘚石侵棋路伊軋茅薝響布機<lb/>
稚子山妻悲復喜淵明今得棄官歸<lb/>
　　送臨濠花仲敷歸覲<lb/>
<pb n="KR4e0052_WYG_001-77b"/>
蒲葉青青蘆笋長渡江遊子駕樓航不期去路成歸路<lb/>
却認他鄉作故鄉水漲淮河魚正賤花開野店酒初香<lb/>
倚門望久清明近急急還家到侍傍<lb/>
　　山居<lb/>
烟蘿寂寂蔭柴扉路入蒼苔一徑微江燕定巢來是熟<lb/>
巖花結子落還稀修琴有制先抄譜沽酒無錢更典衣<lb/>
採藥山童終日去夜深常與鶴同歸<lb/>
　　次韻沙允恭感懷二首<lb/>
<pb n="KR4e0052_WYG_001-78a"/>
莫向春風憶舊遊老年懷抱不禁愁自來自去堂前燕<lb/>
相逐相呼樹底鳩行樂有孤靈運屐笑談無復庾公樓<lb/>
武昌門外多官栁能有幾株今尚留<lb/>
前溪一夜漲痕高添得磯頭學坐茅官職已辭如靖節<lb/>
禪心不競似參寥隔簾花影翻紅雨遶屋松聲捲翠濤<lb/>
酒侣詩儔來徃熟不妨迂步向西郊<lb/>
　　對月有懷陳景容<lb/>
見月停盃欲問天劃然長嘯鶴驚眠自從盤古初開闢<lb/>
<pb n="KR4e0052_WYG_001-78b"/>
看到如今幾缺圓徃事夢中空已過虛名身後不須傳<lb/>
逺遊寧似歸來好日日瞿塘有覆船<lb/>
　　答張通山見寄二首<lb/>
莫恨無錢對菊花錦城不及早還家張翰豈為鱸魚膾<lb/>
馬援何慚薏苡車日日行人登劔閣年年芳草遍天涯<lb/>
縦然三徑荒蕪盡尚有埀楊宿暮鴉<lb/>
大江東注入婁淞望斷天涯是五茸萬里風塵雙鬢雪<lb/>
百年昏曉幾聲鐘可知伯樂難為馬莫信諸梁果好龍<lb/>
<pb n="KR4e0052_WYG_001-79a"/>
草木經秋盡揺落後凋惟有嵗寒松<lb/>
　　李守道芍藥有一莖而雙葩者是日方納壻咸以<lb/>
　　　為瑞錢國錄有詩王梧溪為之序一日持巻來<lb/>
　　　求予題因賦此<lb/>
庭草何由致此祥雲英今日嫁裴航風流總是神仙骨<lb/>
時世都隨富貴粧百子帳開脂粉氣同心帶綰鬰金香<lb/>
爾家翁壻如冰玉慶拜花前舉夀觴<lb/>
　　送張通山赴楊氏西席<lb/>
<pb n="KR4e0052_WYG_001-79b"/>
通山父老思仇覽絳帳諸生待馬融要見閭閻他日效<lb/>
盡知鄒魯舊時風南船美味來蚶蛤東閣重茵累豹狨<lb/>
講道従容有餘暇好題佳句寄征鴻<lb/>
　　寄仲齋并述草堂新居之樂<lb/>
青雲甲第嫌高大却向東皋别業居有地不栽無用樹<lb/>
滿池俱畜可烹魚每因客至呼狂藥只厭人來乞草書<lb/>
時雨桑麻連夜長老農相慶道何如<lb/>
　　贈鄭有孚<lb/>
<pb n="KR4e0052_WYG_001-80a"/>
八卦元従一畫傳河圖出自洛書前誰於太極言無極<lb/>
數盡先天與後天西蜀君平人服善長安季主史稱賢<lb/>
嗟予學易空頭白寡過仍思再假年<lb/>
　　感廢<lb/>
平泉一廢春誰主開過薔薇幾度花惟有夕陽知世態<lb/>
不堪芳草遍天涯鶴仙動說千年事燕子都歸百姓家<lb/>
恠見向來歌舞地何人於此種桑麻<lb/>
　　登天馬山<lb/>
<pb n="KR4e0052_WYG_001-80b"/>
左瞰風波右石湖雲間隱暎見浮屠江山入畵今猶昔<lb/>
嵗月攛梭日又晡醉筆草書登雪候征袍舊繡拂天吳<lb/>
不堪臨别多愁思欵乃聲中聴鷓鴣<lb/>
　　雲松陸宅之先生以别時容易見時難為起句賦<lb/>
　　　律詩一首送俞原肅之武功予亦續貂<lb/>
别時容易見時難到手深盃莫放閒昔似延平飛劍去<lb/>
今如合浦得珠還新愁不脫詩中意舊淚猶存竹上斑<lb/>
何事匆匆又分手征鞍無計可相攀<lb/>
<pb n="KR4e0052_WYG_001-81a"/>
　　次韻彞古鼎題報德方丈壁<lb/>
老僧談道席生風納得須彌芥子中雲磬響時經蔵轉<lb/>
天花落處篆烟濛上乘高妙無門入正覺分明有路通<lb/>
色本是空空是色誰知非色也非空<lb/>
　　草堂雜興十首<lb/>
　西郊草堂者真率道人耕讀之所也道人寓竹岡東<lb/>
　西數年凡一再徙皆郊居焉今草堂與昔之草堂相<lb/>
　去又二里許自東而西故有是名以其不常厥居也<lb/>
<pb n="KR4e0052_WYG_001-81b"/>
　時出碧雞坊西郊向草堂是則杜拾遺居浣花溪時<lb/>
　詩葢與此偶合非襲以為美號也耕讀餘暇口占近<lb/>
　體十首每首以我亦西郊有草堂為起句謂之草堂<lb/>
　雜興聊寫其閒居自得之趣不圖貽笑於大方家也<lb/>
　靜菴高都官見而寵和之且請錄于篇端留鎮草堂<lb/>
　庶幾後之作者必有如楊汝士者出焉此道人所以<lb/>
　望都官而都官復以望衆人也道人者誰隴西董良<lb/>
　史也<lb/>
<pb n="KR4e0052_WYG_001-82a"/>
我亦西郊有草堂何須定在碧雞坊桑麻得雨饒生意<lb/>
榆栁參天盡作行居鶴另存閒地位種魚新鑿小池塘<lb/>
高情此外猶何慊只少扁舟繫㟁傍<lb/>
我亦西郊有草堂旁人錯比百花莊筆牀茶竈皆新置<lb/>
詩巻圖書只舊蔵㕓隠寄聲求菊本山僧折簡送椒秧<lb/>
豪華短促如春夢不似田家飯力長<lb/>
我亦西郊有草堂野花山卉四時香小兒學字塗鴉拙<lb/>
奴子應門抵鶴長自毁茶經高陸羽不傳琴散陋嵇康<lb/>
<pb n="KR4e0052_WYG_001-82b"/>
太平朝野無遺佚獨為才疎得豹蔵<lb/>
我亦西郊有草堂石為階砌土為墻竹間碁局消長夏<lb/>
樹底胡牀候晚凉五月新絲登杼柚四時佳果當餱糧<lb/>
逺遊多少忘歸客日日卭崍與太行<lb/>
我亦西郊有草堂超然與世欲相忘興來得句追陶謝<lb/>
閒去抄書補漢唐東里花開時獨徃南隣酒熟每先嘗<lb/>
浮生已是中年後鏡裏何嫌鬢髪蒼<lb/>
我亦西郊有草堂緑陰門巷麥風凉繰車索索鳴中廇<lb/>
<pb n="KR4e0052_WYG_001-83a"/>
烟火依依接近疆溪女纈裙提甕汲鄰翁挾爼隔田穰<lb/>
熙熙實有先民樂不比桃源事𣺌茫<lb/>
我亦西郊有草堂時従野老話農桑匏𤓰足食何憂饉<lb/>
檿柘新栽莫漫傷架上法書兼魏晉案閒諸子雜荀揚<lb/>
朝耕夜讀吾儒事可不焚膏繼夕光<lb/>
我亦西郊有草堂蒼苔滿逕石田荒燈前夜寂妻兒語<lb/>
場下秋晴老弱忙細紡木綿登市價先礱䆉稏納官倉<lb/>
開門不見徵租吏便是田家一小康<lb/>
<pb n="KR4e0052_WYG_001-83b"/>
我亦西郊有草堂槿花籬落幾斜陽過橋野色分江斷<lb/>
遶屋禽聲得樹蔵㭨子作杯傾綠醑鱸魚斫膾抹紅薑<lb/>
應門只為溪童懶客至長令倒屣忙<lb/>
我亦西郊有草堂梅花紙帳竹筐牀茅柴味薄䓗椒烈<lb/>
榾柮烟消芋栗香為着殘棊知勝負因觀通鑑識興亡<lb/>
何須抵死憂身外萬事無如醉作鄉<lb/>
　　送顒天際入南禪<lb/>
結茅來住水雲邊面壁工夫幾嵗年已悟佛乗無小大<lb/>
<pb n="KR4e0052_WYG_001-84a"/>
不知人事有推遷江湖逺跡應俱掃雨露恩深豈獨偏<lb/>
井上轆轤移得去缽盂到處濯清泉<lb/>
　　送錢文規回鳳陽<lb/>
游子廿年來故鄉里閭訪舊半存亡買羊上塚逢寒食<lb/>
騎鶴纒腰對艷陽花信風高紅雨急濠梁水暖白魚長<lb/>
江南父老臨門待帶得親知字幾行<lb/>
　　清明前二日林泉過予西郊留宿草堂晚步賦詩<lb/>
　　　因次其韻<lb/>
<pb n="KR4e0052_WYG_001-84b"/>
犬吠雞鳴逹四郊依依烟火疊相交時光暗轉催農事<lb/>
海味初來贍客庖細栁綠欺臨水樹小桃紅傲出墻梢<lb/>
子雲寂寞甘衰朽更有何心作解嘲<lb/>
　　寄章彦才<lb/>
不見故人三十年偶聞近况客談邊生涯牢落身猶健<lb/>
壯志蹉跎髪已宣昔日孩提今跨竈暮年伉儷續調絃<lb/>
舊遊踪跡都如夢覓紙題詩意惘然<lb/>
　　次韻林泉留宿草堂感舊<lb/>
<pb n="KR4e0052_WYG_001-85a"/>
時光物色易推遷虚度青春五十年晝夜本無閒日月<lb/>
古今同是此風煙伯鸞幸喜妻能敬世勣惟憂子不賢<lb/>
若問龎公身後事遺安空有鹿門田<lb/>
　　題張伯英畵<lb/>
江山如畵只依然陳迹分明在眼前茉莉花開還滿路<lb/>
荔枝樹老又増年巖中有客攜家隱馬上何人衣錦還<lb/>
信是閩鄉文物盛長歌短句錦連篇<lb/>
　　菊莊為陳孟宣<lb/>
<pb n="KR4e0052_WYG_001-85b"/>
茜水塘西第一家竹籬茅屋枕鷗沙數株畵意婆娑栁<lb/>
三徑幽香隱逸花彭澤郎官存故事吳門老圃共生涯<lb/>
從來因得延年力晚節優游鬢未華<lb/>
　　醉吟四首<lb/>
俯仰視茫茫天地如許大不知有何物更在天地外<lb/>
日月相代明西沒復東出昨夜又今朝四序常不失<lb/>
大海𣺌無垠自非人力為天作與地設古有何人知<lb/>
自従有天地人事幾遷改更過百年期今人誰復在<lb/>
<pb n="KR4e0052_WYG_001-86a"/>
　　小山叢竹四首<lb/>
雖云覆簣功崒嵂若天産自怡道人心不供俗子眼<lb/>
有仙何必高神會即嵩華岷峨縦在前當使入我跨<lb/>
地偏人跡稀林靜鳥聲樂松留石上陰竹解風前籜<lb/>
去濕茱萸酒扶衰枸杞茶滿山屯玉氣平地出丹砂<lb/>
　　倪元鎮畵<lb/>
地僻無人掃亭前長綠苔不知丁氏鶴何日可歸來<lb/>
　　曺雲西畵<lb/>
<pb n="KR4e0052_WYG_001-86b"/>
貞溪人如玉詩畵清無比至今溪上人不唾溪中水<lb/>
　　顧定之墨竹二首<lb/>
木脫百草枯此君有貞節獨於嵗寒時居然傲霜雪<lb/>
種竹何必多無則令人俗蕭蕭一兩竿清風自然足<lb/>
　　次韻仲基春來雜思十首<lb/>
月在攝提格天囘甲子春麻姑多夀筭幾見海揚塵<lb/>
溪艇𤓰皮小沙隄鏡面光梨花能雪白栁色賽鵝黄<lb/>
鵞眼穿榆莢兒拳怒蕨芽不知王謝燕此日在誰家<lb/>
<pb n="KR4e0052_WYG_001-87a"/>
南風又北風今日非昨日草暗習家池苔乾謝公屐<lb/>
好花容易褪惡草自然生我亦徙憎愛無情對有情<lb/>
楊栁低金縷鸕鷀灧玉蛆縦無山簡馬也伴倒騎驢<lb/>
去日云燕趙書來又豫梁東隣抱兒婦猶恨嫁行商<lb/>
酒勸盃盃覆棋看局局新黄金空傳世白髪肯饒人<lb/>
雨連三月久春剩一分多暮醉兼朝醉長歌復短歌<lb/>
水面落花紅天涯芳草綠王孫歸不歸此恨何時足<lb/>
　　畵扇二首<lb/>
<pb n="KR4e0052_WYG_001-87b"/>
世態有古今江山本無異相逢俱隱淪所問知何事<lb/>
軋鴉渡江船㾕<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>臨關馬蕭寺罷晨鐘殘雪尚飄灑<lb/>
　　折枝牡丹<lb/>
沉香寂寞久無歡何况楊家百寳闌池館買栽誰到老<lb/>
不如聊寫折枝看<lb/>
　　墨菊二首<lb/>
夕飡始見楚人辭晚遇柴桑亦賦詩何似顓工寫秋色<lb/>
金壺墨汁更淋漓<lb/>
<pb n="KR4e0052_WYG_001-88a"/>
三徑荒蕪靖節歸緇塵暗眼蝶來稀義熈心事如前日<lb/>
秖恨黄花與昨非<lb/>
　　楓橋夜泊<lb/>
野店沽來酒欠濃客愁今夜又相逢江楓漁火都禁得<lb/>
只怕寒山寺裏鐘<lb/>
　　墨梅<lb/>
雨枿煙梢筆意新東塗西抹宛如真冰肌玉骨渾非舊<lb/>
别是孤山一種春<lb/>
<pb n="KR4e0052_WYG_001-88b"/>
　　雪煮茶三首<lb/>
梅雪軒中雪煮茶一時清致更無加銷金帳底羊羔酒<lb/>
莫向陶家説党家<lb/>
梅雪軒中雪煮茶倚闌和雪看梅花新年第一逢清賞<lb/>
當作人間勝事誇<lb/>
梅雪軒中雪煮茶無人知此淡生涯肩輿迎送勞煩主<lb/>
比似山陰興不賖<lb/>
　　捕魚圖<lb/>
<pb n="KR4e0052_WYG_001-89a"/>
道士磯頭春雨晴桃花水漲栁風輕妻孥不缺魚羮飯<lb/>
何必人間利與名<lb/>
　　美人鏡中影<lb/>
畵中元是鏡中人看畵何如覽鏡親若使果然能解語<lb/>
便於紙上喚真真<lb/>
　　豫讓<lb/>
生不匡君死報君趙襄未害殺忠臣頭非自漆誰能漆<lb/>
愧爾何勞更漆身<lb/>
<pb n="KR4e0052_WYG_001-89b"/>
　　宋太祖雪夜幸趙普第<lb/>
風雪開門夜甚寒此來非但一尊歡江南果是他家物<lb/>
豈可容人卧側鼾<lb/>
　　東坡赤壁圖<lb/>
月明風細水無波客有吹簫自倚歌東望武昌西夏口<lb/>
山川如此感懷多<lb/>
　　子猷訪戴<lb/>
雪夜乘舟意似癡一時狂態竟誰知非關興盡空歸去<lb/>
<pb n="KR4e0052_WYG_001-90a"/>
自覺無由見戴逵<lb/>
　　閒情二首<lb/>
酒灧珍珠白玉缸多情蛺蝶小紅牕深深各出穿花去<lb/>
還復飛來各一雙<lb/>
暑渇消時酒半醒自調冰水貯銀缾夕陽又帶梧桐影<lb/>
過到牕間第二櫺<lb/>
　　芭蕉士女二首<lb/>
惜春情重减香肌正及提孩學步時莫道芭蕉通換葉<lb/>
<pb n="KR4e0052_WYG_001-90b"/>
已無一筆舊題詩<lb/>
春來心事恐人知懶寫芭蕉葉上詩記得霓裳新樂譜<lb/>
晚凉偷按玉參差<lb/>
　　次韻俞原舉雪中見寄五首<lb/>
草堂真率更無加懸榻待君能幾家梅雪軒中春有約<lb/>
莫教孤負海棠花<lb/>
揺落空山無茂林僅餘松栢嵗寒心洛陽聞掃城中雪<lb/>
只有袁安住處深<lb/>
<pb n="KR4e0052_WYG_001-91a"/>
雪遶鴛湖景絶塵王恭鶴氅倍風神此時為子遥相憶<lb/>
欲作山陰訪戴人<lb/>
西郊風雪滿天時坐隱烏皮獨爾思書札未來先得喜<lb/>
鵲聲偏在傍簷枝<lb/>
過鴈無憑望欲迷春波只隔五茸西相思此夜何終極<lb/>
月在青天水在溪<lb/>
　　夜坐<lb/>
金鴨香殘猶有燼銀臺燭滅僅留心夜深月到薔薇架<lb/>
<pb n="KR4e0052_WYG_001-91b"/>
斜送牕間一角陰<lb/>
　　效秦文仲絶句四首<lb/>
文淵閣下隨朝士右順門西待詔人中使口傳鑾駕出<lb/>
各將封事御前陳<lb/>
日上東華暖霧開御河金水碧於苔内廷擎出青凉繖<lb/>
知是黄門進膳來<lb/>
朱衣繡襖織金花寳葢仙幢擁翠華文武班齊天樂奏<lb/>
龍頭小輦載官家<lb/>
<pb n="KR4e0052_WYG_001-92a"/>
百官朝罷乘輿還階下龍媒立仗間燕避罘罳風不動<lb/>
黄金宫闕五雲間<lb/>
　　金陵懷古<lb/>
橋逢朱雀題無柱巷入烏衣住有人野老不知前代事<lb/>
却嫌過客問梁陳<lb/>
　　早發安慶喜得順風<lb/>
船頭奔浪響潺潺雪捲雲翻洶湧間只恐好風帆去疾<lb/>
匆匆過却小孤山<lb/>
<pb n="KR4e0052_WYG_001-92b"/>
　　次韻濓溪先生題羅天巖詩<hi>有引</hi>
　雩之南山有巖曰羅天者濓溪先生暇日燕遊之所<lb/>
　也先生通判贑州故嘗徃來于此嘗有詩云聞有仙<lb/>
　巖即去尋徧隨雲路入松陰雖然不及洞中景終異<lb/>
　人間名利心後之好事者従而勒諸石建書院以祠<lb/>
　之玉霄滕公待制又為之記蓋欲其久逺而傳諸不<lb/>
　朽也自罹兵燹名實俱廢蕪没不知其所矣予以廵<lb/>
　按至雩都學諭黄君輔為予道其事且能誦其詩使<lb/>
<pb n="KR4e0052_WYG_001-93a"/>
　人一唱三歎欲求其跡而不可得也敬步遺韻用致<lb/>
　想像髣髴之意云<lb/>
咫尺仙巖不可尋甘棠何處閟清陰洞門只在煙蘿裏<lb/>
無路攀縁枉費心<lb/>
　　過郎當嶺<lb/>
郎當嶺外分司馬惶恐灘頭奉使船到處不如歸去好<lb/>
南牕寄傲北牕眠<lb/>
　　次韻張林泉兄弟倡和三首<lb/>
<pb n="KR4e0052_WYG_001-93b"/>
一車南去兩帆西白首林泉獨短藜為問閩中聴謝豹<lb/>
何如清夜楚猿啼<lb/>
友于情重尺書稀各向西風怨落暉腸斷幾聲嘹嚦鴈<lb/>
如何不作一行飛<lb/>
别來幾度菊花黄三徑至今渾未荒再見不無存没感<lb/>
登高更忍作重陽<lb/>
　　丙寅嵗旦試筆<lb/>
僂指浮生半百過少年豪氣漸消磨人來獻嵗無他祝<lb/>
<pb n="KR4e0052_WYG_001-94a"/>
鄉里衣冠剩不多<lb/>
　　趙松雪承㫖瘦馬圖<lb/>
將軍老去已封侯汗血功成百戰秋得放華陽春草裏<lb/>
黄金何必更籠頭<lb/>
　　聞鵲<lb/>
昨夜燈花旦鵲聲不知有意與無情丁寧稚子應門去<lb/>
今日人來好出迎<lb/>
　　王母醉歸圖<lb/>
<pb n="KR4e0052_WYG_001-94b"/>
玉麋䭾醉夜闌珊又是瑶池赴宴還青鳥只通方朔信<lb/>
如何再不到人間<lb/>
　　二喬圖<lb/>
喬家姊妹盡知書宫様雲鬟學得梳雖在流離歡亦足<lb/>
中郎有女不能如<lb/>
　　伍胥廟<lb/>
誰載西施出五湖一朝麋鹿上姑蘇後人說起亡吳恨<lb/>
猶向臺邊酹子胥<lb/>
<pb n="KR4e0052_WYG_001-95a"/>
　　華清池<lb/>
幸蜀殃根在一身香囊忍委馬嵬塵池中只有殘湯水<lb/>
不見當時出浴人<lb/>
　　昭君圖<lb/>
莫恨丹青畵不真後宫那得更無人和親果是寧邉計<lb/>
何惜區區妾一身<lb/>
　　貴妃韈<lb/>
脫下凌波一瓣蓮當時擲棄馬嵬前偶然老媪收藏得<lb/>
<pb n="KR4e0052_WYG_001-95b"/>
猶有癡人費看錢<lb/>
　　渡船老翁<lb/>
送人北去又南來路口埀楊眼見栽自有此船揺此渡<lb/>
幾囘到岸幾囘開<lb/>
　　贈隱者張山人<lb/>
蒲團竹榻烏皮几羽扇綸巾鶴氅衣不獨市朝無此客<lb/>
山間林下見應稀<lb/>
　　友人續絃<lb/>
<pb n="KR4e0052_WYG_001-96a"/>
煎得鸞膠續㫁絃玉臺新鏡更團圓劉晨合有神仙分<lb/>
尋着桃源洞裏天<lb/>
　　題扇次韻姚比玉<lb/>
甫里西來笠澤東扁舟髣髴似龜䝉舊時記得相逢處<lb/>
恰與如今畵裡同<lb/>
　　深溪隱居圖為廣東參議金華王公正<lb/>
故家百年喬木陰清泠莫測深溪深珊瑚已受釣竿拂<lb/>
風雨時時龍一吟<lb/>
<pb n="KR4e0052_WYG_001-96b"/>
　　題姚澹如畵扇寄梁彦思大尹<lb/>
青山深處白雲多茅屋依然在澗阿借問隠君歸去後<lb/>
故園秋色近如何<lb/>
　　春山曉思圖為僉憲林彦恭<lb/>
閣雨輕雲已㺯晴牕間曙色漸分明幽人正被宿酲惱<lb/>
啼鳥隔簾三四聲<lb/>
　　題扇<lb/>
蹇驢乘興雪中來踏遍江村不見梅咫尺有無須一到<lb/>
<pb n="KR4e0052_WYG_001-97a"/>
寒香寥落寺門開<lb/>
　　題畵二首<lb/>
凍雲壓樹雪漫山楚尾吳頭髣髴間日暮天寒鳥飛絶<lb/>
此翁何事却忘還<lb/>
春山寂寂鳥不鳴阿咸自求絃上聲更無知音一賞遇<lb/>
胸次磊磈難為平<lb/>
　　庚午除夕風雨大作因思壬戌嵗除在按察司官<lb/>
　　　舍無異今夕瞬息之間已及九載慨今念昔不<lb/>
<pb n="KR4e0052_WYG_001-97b"/>
　　　能無懷遂賦此<lb/>
向來除夕燈前雨身在他鄉憶草堂今夜草堂還守嵗<lb/>
燈前聴雨說他鄉<lb/>
　　與太常典簿顧謹中題畵二首<lb/>
髣髴風煙笠澤東吳山不與越山同誰家樓閣停歌舞<lb/>
舊是夫差避暑宫<lb/>
滕王高閣倚江潯畵棟珠簾嵗月深南浦西山晴復雨<lb/>
後人朝暮幾登臨<lb/>
<pb n="KR4e0052_WYG_001-98a"/>
　　次韻丁和仲<lb/>
草書入聖過張顛筆底龍蛇勢宛然路破草堂鐵門限<lb/>
人來乞字不論錢<lb/>
　　題畵<lb/>
一從劉阮離天台洞口桃花幾度開知道再無相見日<lb/>
當時不放出山來<lb/>
　　次韻沈文舉為鳳陽錢文規題畫<lb/>
一自移家禹會村十年不出草堂門舊時桑梓今看盡<lb/>
<pb n="KR4e0052_WYG_001-98b"/>
夜夜九山勞夢䰟<lb/>
　　盛叔彰山水<lb/>
山北山南秋復春扁舟為屋樹為隣誰能學得天隨子<lb/>
老向江湖作散人<lb/>
　　靈巖寺<lb/>
採香無逕草茸茸響屧廊頭語候蟲今日梵王龍象地<lb/>
行人猶說館娃宫<lb/>
　　題畵四首<lb/>
<pb n="KR4e0052_WYG_001-99a"/>
江蛟上岸作樹立月下風前號鬼神山澤幾年無隱逸<lb/>
衣冠夜出是何人<lb/>
或時風雨或時晴任我漁舟到處行朝去暮來頭自白<lb/>
水光山色有何情<lb/>
偶然行到水窮處隔岸無船人不渡白雲出岫已多時<lb/>
夕陽猶在西嵒樹<lb/>
流水響時石礙好山缺處雲遮咫尺溪橋過去茂林脩<lb/>
竹誰家<lb/>
<pb n="KR4e0052_WYG_001-99b"/>
　　斜塘晚泊<lb/>
路入斜塘日已昏田家犬吠出籬根老翁開户驚相問<lb/>
何處船來夜識村<lb/>
　　題畵五首<lb/>
罷釣歸來不汝期無心説起爛柯時仙家嵗月真如許<lb/>
也向山中看奕碁<lb/>
水光山色曉蒼茫逺樹浮嵐寺半藏還盡夜來聴雨債<lb/>
片帆今日過瀟湘<lb/>
<pb n="KR4e0052_WYG_001-100a"/>
鼓瑟齊門事已非抱琴何惜賞音稀有絃爭似無絃逹<lb/>
閒看閒雲出岫飛<lb/>
江上青山可隱居釣船到處有鱸魚姓名却在人間世<lb/>
只恐安車詣草廬<lb/>
門外數株韋偃樹屋頭一帶巨然山江南舊日經行處<lb/>
多有人家似此間<lb/>
　　書所見二首<lb/>
下馬見人頭不低青樓日日醉如泥杏花壇上摴蒱散<lb/>
<pb n="KR4e0052_WYG_001-100b"/>
又向城東看鬬鷄<lb/>
睂掃春山髻綰雲銀條紗䙏藕絲裙倚闌跛立嬌無語<lb/>
手托香腮酒半醺<lb/>
　　打姑惡二首<lb/>
有樹莫容姑惡栖爾何怨姑猶怒啼人家有兒亦有婦<lb/>
不願使聞如爾妻<lb/>
姑惡何惡怨未終世人至今無此風爾啼莫來近我屋<lb/>
我姑不與爾姑同<lb/>
<pb n="KR4e0052_WYG_001-101a"/>
　　題扇<lb/>
無人學得廣陵散月白風清試一彈萬籟不鳴羣動息<lb/>
九霄雲外舞青鸞<lb/>
　　屛風畫意二首<lb/>
杏花如錦栁如絲髣髴西湖二月時詩意不過模畫意<lb/>
何須畫裏更題詩<lb/>
一畨雨過一畨凉紅藕花開滿屋香四面闌干都傍水<lb/>
倒看雲影度天光<lb/>
<pb n="KR4e0052_WYG_001-101b"/>
　　附寛河書後寄周仲鼒父子二首<lb/>
始終情意兩蹉跎離恨雖多話亦多只有蒨溪溪上月<lb/>
照人一直到寛河<lb/>
不是無心不寄書越添煩惱寄何如那堪一一従頭寫<lb/>
欲寄還休意有餘<lb/>
　　栁下漁舟<lb/>
栁陰日日繫漁舟漁婦漁翁盡白頭樹已半枯人亦老<lb/>
更堪落葉幾畨秋<lb/>
<pb n="KR4e0052_WYG_001-102a"/>
　　閒居二首<lb/>
茂林修竹是吾廬身已無官也自如蒔藥種花筋力倦<lb/>
北牕高枕教兒書<lb/>
風雨連朝不出門晚來步屧看溪痕不知筍過隣家去<lb/>
籬落新添竹幾根<lb/>
　　夢茂名兄二首<lb/>
　乙夘夏四月二十有一日庚戌之夜予既夢茂名兄<lb/>
　次夕復夢焉明日姪澤以其兄治所貽書來告曰近<lb/>
<pb n="KR4e0052_WYG_001-102b"/>
　見侍儀介公言茂名縣地已併屬高州治在任官僚<lb/>
　皆改除若翁則陞倅贑州府矣此說得之衢人語雖<lb/>
　未可必信又安知不為疇昔見夢之一驗歟因賦二<lb/>
　絶以紀其事徴果否於他日云<lb/>
兩夜郎官入夢頻今朝報喜應斯人侍儀豈是無憑語<lb/>
只恐衢州信未真<lb/>
久無書札報平安正懼蠻方撫字難喜見故人親口説<lb/>
近時已轉贑州官<lb/>
<pb n="KR4e0052_WYG_001-103a"/>
　　夢得洛容兄書<lb/>
　乙夘九月十七日夜予夢得洛容書寤而呼婦語之<lb/>
　而婦夢亦同因誌于壁又五越月然後得書視其發<lb/>
　書日正所夢之日也感而紀其異云<lb/>
我與細君同夢夜洛容縣裏發書時至誠有感通天地<lb/>
萬里歸音一夕知<lb/>
　　别姪董時雨二首<lb/>
　予與時雨姪同以有司貢舉來京師至是予巡按江<lb/>
<pb n="KR4e0052_WYG_001-103b"/>
　西時雨得歸侍飬詩以識别併用示兒浩云<lb/>
與汝同來汝獨歸丁寧語别寸心違丹陽車子龍江舸<lb/>
明日東西各自飛<lb/>
强近無親骨肉稀糟糠有婦不勝衣到家説與癡豚犬<lb/>
好護𤓰田待我歸<lb/>
　　次韻俞東村見示四首<lb/>
草茅蔽野出無蹊寥落衡門水竹西客至尚能留一飯<lb/>
小兒沽酒婦蒸藜<hi>自述草堂之陋</hi>
<pb n="KR4e0052_WYG_001-104a"/>
池塘春草夢依依明月清風半掩扉今夜燈花何太喜<lb/>
多應洱海有書歸<hi>憶弟季明</hi>
宗親零落重朞功馬首何時得向東二十年來鄉里變<lb/>
半登鬼籙半稱翁<hi>憶武功兄</hi>
今夜平分一半秋可憐兄弟不同遊片雲將雨非無意<lb/>
天上姮娥亦為愁<hi>中秋對雨</hi>
　　與俞原肅留别十首<hi>并引</hi>
　原肅貴介將復之武功令弟仲基乃摘古人詞中語<lb/>
<pb n="KR4e0052_WYG_001-104b"/>
　以别時容易見時難為起句既賦律詩一首亦効顰<lb/>
　復作十絶用代折栁之贈吁吾老矣於其行也不能<lb/>
　無所感焉夫原肅去家二十年僅能一拜丘隴訪其<lb/>
　族人故舊所存十無二三而今而後使原肅更二十<lb/>
　年而歸不知吾能及見否也是則可悲也雖然後會<lb/>
　倘有期亦當出此以發一笑<lb/>
别時容易見時難莫作尋常客子看二十年來逢一度<lb/>
四千餘里到長安<lb/>
<pb n="KR4e0052_WYG_001-105a"/>
别時容易見時難愁上心來有萬端傳語不如親㑹面<lb/>
臨行欲發又盤桓<lb/>
别時容易見時難對酒當歌且盡歡不就目前同一醉<lb/>
明朝何處盻征鞍<lb/>
别時容易見時難屈指凡經廿嵗寒更去更來能幾度<lb/>
并州已作故鄉看<lb/>
别時容易見時難𣺌𣺌春江送木蘭三疊陽關休唱盡<lb/>
一聲凄楚一心酸<lb/>
<pb n="KR4e0052_WYG_001-105b"/>
别時容易見時難無計相留看牡丹去向洛陽城裏過<lb/>
不知何處可凭䦨<lb/>
别時容易見時難和恨和愁寫一攤若遇後來相憶處<lb/>
聊將紙上筆蹤看<lb/>
别時容易見時難我釣吳淞爾釣磻遮莫子牙鈎餌大<lb/>
四腮風味屬張翰<lb/>
别時容易見時難芳草萋萋不忍看况是春深無鴈過<lb/>
到家誰與寄平安<lb/>
<pb n="KR4e0052_WYG_001-106a"/>
别時容易見時難兩地相思總一般世上此情何日已<lb/>
除非石爛海波乾<lb/>
　　偶題三首<lb/>
東風細雨濕牕紗日晏黄蜂未報衙芳草滿庭隨意綠<lb/>
時時吹落碧桃花<lb/>
小徑斜穿入竹林曲闌通轉亞花陰墻隈廻得風如旋<lb/>
落地殘紅幾許深<lb/>
青石䦨干遶曲池株株楊栁倒埀絲水心亭上鈎簾坐<lb/>
<pb n="KR4e0052_WYG_001-106b"/>
魚唼殘花口動時<lb/>
　　夜泊江上<lb/>
鴈呌霜汀鵲遶枝夜長無寐客眠遲一燈隔岸漁船火<lb/>
愁似江楓對照時<lb/>
　　匡方人家<lb/>
流水濺濺白石灘疎林紅葉半凋殘溪邊畧彴山前屋<lb/>
如在黄筌畵裏看<lb/>
　　寒江漁者<lb/>
<pb n="KR4e0052_WYG_001-107a"/>
浮家一葉小如梭前載兒孫後載婆今日天寒難下網<lb/>
蘆花深處避風波<lb/>
　　修竹芙蓉四首<lb/>
芙蓉花老碧波寒竹上湘妃淚未乾日落黄陵廟前路<lb/>
如今髣髴畵中看<lb/>
十二峯頭月欲昏陽臺夢裡舊精魂至今猶恨湘江水<lb/>
不為娥皇洗淚痕<lb/>
竹上當年淚未消又將紅粉濕鮫綃月明聴鼓雲中瑟<lb/>
<pb n="KR4e0052_WYG_001-107b"/>
魂斷蒼梧尚可招<lb/>
黄陵廟前湘水深蒼梧人去杳難尋西風灑遍啼紅淚<lb/>
竹上斑斑恨至今<lb/>
　　除夕與仲齋守嵗語及鄉中遷客有感<lb/>
賭酒搏拳夜甚譁故人屈指半天涯梅花冷笑東風裏<lb/>
守嵗開筵有幾家<lb/>
　　閨思二首<lb/>
病酒傷春十日過爪痕不敢露金訶莫令鸚鵡知消息<lb/>
<pb n="KR4e0052_WYG_001-108a"/>
鸚鵡人前最口多<lb/>
博山無火膽瓶空何處香來别院中應是釵頭新茉莉<lb/>
隔簾㣲度扇車風<lb/>
　　堪笑二首<lb/>
畢竟長生藥不真世間誰是百年人貪夫務得知何意<lb/>
似欲黄金鑄此身<lb/>
自古興亡有數存銅駝曽見棘中蹲贊皇謾述平泉記<lb/>
猶欲丁寧戒子孫<lb/>
<pb n="KR4e0052_WYG_001-108b"/>
　　無題二首<lb/>
蜘蛛結網為何忙作繭春蚕自速亡只有蜜蜂甜得味<lb/>
終身受用百花香<lb/>
泛泛人心獸不如陸家黄耳解傳書殘唐亦有孫供奉<lb/>
恥向東梁致起居<lb/>
　　懷季明大政二鄉友<lb/>
鄉里衣冠日漸稀故人又去着戎衣塞翁得失皆前定<lb/>
莫向如今怨昨非<lb/>
<pb n="KR4e0052_WYG_001-109a"/>
　　與張鍊師共飯而雙鶴來舞<lb/>
道人邀我飯胡麻分得安期棗似𤓰何處召來雙白鶴<lb/>
直従天上玉皇家<lb/>
　　偶書<lb/>
太行幾日為平地巫峽何年是坦途三見揚塵東海底<lb/>
誰能有眼似麻姑<lb/>
　　寄延平西芹河泊所官姪時雨十首<lb/>
殷勤慈母手中線念子出門當逺遊記得臨行密縫意<lb/>
<pb n="KR4e0052_WYG_001-109b"/>
白雲飛處一囘頭<lb/>
蠻郎舌作南人語蠻娘髻效北人梳新官到任意未愜<lb/>
禁得滿山啼鷓鴣<lb/>
昔年雷煥豐城劒化作雙龍入水中去後不知誰復見<lb/>
殷勤為我問漁翁<lb/>
西芹女兒茜裙衣挿花來迎官長妻低頭拜跪多禮數<lb/>
言語不通如鳥啼<lb/>
淡菜蛤蜊商販到荔支圓眼福州來肩輿盡日行山谷<lb/>
<pb n="KR4e0052_WYG_001-110a"/>
滿路蘭花不用栽<lb/>
榕陰布地晚生涼風扇釵頭茉莉香通印子魚初未識<lb/>
得來惟共細君嘗<lb/>
官機白苧裁將樂時様烏紗學在京當暑着來爭道好<lb/>
不勞揮扇也心清<lb/>
出焙好茶閩上有帶漿新荔浙西無異鄉美味都嘗遍<lb/>
只欠松江巨口鱸<lb/>
樹頭柑子如盆大地上蘭花似草多官舎日高初睡起<lb/>
<pb n="KR4e0052_WYG_001-110b"/>
隔牕人語是鸚哥<lb/>
漿調紫蔗宜新壓葖絮紅糟已慣嘗在任久居諳土俗<lb/>
方音食性逐他鄉<lb/>
　　效香奩體二首<lb/>
碧桃落盡海棠開簾幕春深燕子來心為惜花身病酒<lb/>
一牀絃索鎖塵埃<lb/>
花影重重上繡簾日高針線已慵拈試將紅葉題詩了<lb/>
閒把金鎞剔指尖<lb/>
<pb n="KR4e0052_WYG_001-111a"/>
　　集句次韻俞東村四首<lb/>
痛飲狂歌空度日感時心緒杳難平不堪吟罷東囘首<lb/>
水閣春寒陰復晴<lb/>
幽居悄悄何人到一㸃山螢照寂寥欲寄所思無好信<lb/>
夷歌幾處起漁樵<lb/>
蒹葭楊栁似汀洲細草春香小洞幽風景蒼蒼多少恨<lb/>
烟波江上使人愁<lb/>
黄昏溪上語人稀零落交游我獨悲有約不來過夜半<lb/>
<pb n="KR4e0052_WYG_001-111b"/>
誰收松下著殘碁<lb/>
　　初度日自况<hi>清平樂二闋</hi>
今朝初度俗狀渾如故只是朱顔偷叛去白髮新添無<lb/>
數　休將事挂心懷天公自有安排同在金門通籍㡬<lb/>
人如我歸來<lb/>
今朝初度敢道儒冠誤造物拘人元有數不是青雲無<lb/>
路　團欒稚子山妻尋常淡飯黄虀日晏枕邊啼鳥何<lb/>
如馬上朝雞<lb/>
<pb n="KR4e0052_WYG_001-112a"/>
　　觸事感懷<hi>糖多令</hi>
舉眼便凄凉寒鴉噪夕陽二十年多少興亡花榭栁臺<lb/>
無片瓦歌舞地放牛羊　往事莫思量說來愁斷腸舊<lb/>
時人都在他郷但得酒杯長在手終日醉何妨<lb/>
　　次韻張夢辰秋感<hi>臺城路</hi>
木犀花落芙蓉綻知他鴈門開未金谷園中平泉莊上<lb/>
又見許多興廢今非昔比試仔細思量越添憔悴怕上<lb/>
髙樓夕陽山外水東逝　重經王謝隣里尚依然認得<lb/>
<pb n="KR4e0052_WYG_001-112b"/>
門巷還是車馬誰來管絃何在惆悵盛筵難繼吾生老<lb/>
矣比宋玉愁多更加一倍月到窓前滿城砧韻起<lb/>
　　春思<hi>㸃絳唇</hi>
睡起鴛幃緑紗牕外鶯啼曉海棠開了簾幙春寒悄<lb/>
誰在秋千却是風來裊睂慵掃情懷不好鬬甚閒花草<lb/>
　　自警<hi>驀山溪</hi>
人生如寄休作千年調七十古來稀有那箇長生不老<lb/>
冨貧貴賤都是命安排従姦狡誰能保一世常常好<lb/>
<pb n="KR4e0052_WYG_001-113a"/>
如今眼底故舊看看少客至便須留管甚麽杯盤草草<lb/>
光陰後去畢竟已無多頭白了無分曉費甚閒煩惱<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0052_WYG_001-113b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西郊笑端集巻一<lb/>
</p>
<p>
</p>
  </div>
</body>
</text>
</TEI>
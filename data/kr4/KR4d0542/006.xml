<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>不繫舟漁集卷六目録</head> <lb/>
    <p>
<pb n="KR4d0542_WYG_006-1a"/>
欽定四庫全書<lb/>
　不繫舟漁集卷六目録<lb/>
　　五言排律<lb/>
　　　丁酉歳述懷一百韻<lb/>
　　　題周氏二代碑銘<lb/>
　　　讀茂林徐處士墓銘賦十韻<lb/>
　　　同諸友遊宴豊山<lb/>
　　　閲故同年吴善鄉書悲傷賦十二韻<lb/>
<pb n="KR4d0542_WYG_006-1b"/>
　　　桃源春曉<lb/>
<pb n="KR4d0542_WYG_006-2a"/>
欽定四庫全書<lb/>
　不繫舟漁集卷六　　　　　元　陳髙　撰<lb/>
　　五言排律<lb/>
　　　丁酉歳述懷一百韻<lb/>
屯蹇悲吾道蕭條客異鄉謀疎多忤俗性直遂逢殃鷙<lb/>
鳥纒羅網翹材受斧斨世無知己者誰識此心臧悵望<lb/>
天同逺憂來水共長百年千變態一日九迴腸憶昔年<lb/>
華壯居貧學業荒讀書慙老大操筆欲顛僵發憤光隂<lb/>
<pb n="KR4d0542_WYG_006-2b"/>
逝研思寢食忘雨天燈火夜冬曉鬢毛霜書字蠅頭綴<lb/>
歌詩玉韻鏘心懷氷蘖苦佩結茝蘭芳兎笑株傍守蛙<lb/>
憐井底藏拂衣迷道路仗劍逺遊方景趣多佳麗江湖<lb/>
信渺茫吴甌秋浪白淮楚暮雲黄野寺金鋪屋樓船錦<lb/>
繫檣臺荒麋引子邱暝虎成行瞻眺窮幽勝交遊得俊<lb/>
良跡雖萍梗泛名藉藻詞揚古道槐花發清秋桂子香<lb/>
梯髙雲路逈殿廣月華凉進逐英髦俊躋攀翰墨塲偶<lb/>
然收鄙野亦得步康莊上國春光早明時帝運昌皇居<lb/>
<pb n="KR4d0542_WYG_006-3a"/>
城萬雉禁苑柳千章對策披閶闔陳忠補衮裳臚傳天<lb/>
咫尺鵬化海汪洋玉陛聨班序瓊林被寵光花簮紅映<lb/>
帽酒賜緑浮觴草色沾零露葵心映太陽委心從此始<lb/>
憂國未渠央造化功深厚雲霄志激昻初非縻好爵亦<lb/>
足慰髙堂奉使為民牧宣威到海旁鄮鄉傳載籍藩閫<lb/>
重金湯江抱孤城轉山含逺樹蒼天髙連太白日出上<lb/>
扶桑土俗何多訟編氓半是商由來難撫字况復際劻<lb/>
勷早出星當戸宵迴月滿墻勤勞非敢憚倚杖最難量<lb/>
<pb n="KR4d0542_WYG_006-3b"/>
僧舍屯戈甲田家出糗糧但聞施箠楚不顧乏糟糠南<lb/>
北修途梗滄溟巨艦航貴人紛往返終歳費迎將分省<lb/>
官曹盛行臺紀律張聮翩驄馬至絡繹使車煌孰問瘡<lb/>
痍苦惟躭燕樂搶幽花籠綺席疎柳媚紅妝下筯萬錢<lb/>
費揮金一笑償珍珠兼水陸容冶陋姬姜風靡瞻儀表<lb/>
波頽缺禮防近人跳䑕獺當道舞豺狼爭詫堆金塢寧<lb/>
聞返衆牀紛紛慕羶蟻衮衮轉丸蜣讒搆蠅棲棘吞圖<lb/>
雀捕蜋負荆廉藺逺刎頸耳餘猖清白甘飢餓輕肥恣<lb/>
<pb n="KR4d0542_WYG_006-4a"/>
陸梁滑稽吾獨拙枘鑿衆胥戕鯨困遭螻蟻鴟翔逐鳳<lb/>
凰無聊悰慽慽欲去瞽倀倀公冶羈縻魯靈均放逐湘<lb/>
一身奚足恤萬事總堪傷粤自羣兇起于今七載強釁<lb/>
端萌汝頴滋蔓匝荆㐮處處蜂屯盛時時豕突狂食人<lb/>
肝作脯掠野犬驅牂霧翳車塵暗雷轟礟石磅絳巾明<lb/>
爝火白骨積崇岡天狗昏騰啄攙搶曉吐芒黍田荒出<lb/>
草蒿樹大如楊天府惟吴㑹王州説建康粟儲供海漕<lb/>
栢列凛臺綱陷沒俄相繼分崩遂莫當重臣誰抗節方<lb/>
<pb n="KR4d0542_WYG_006-4b"/>
伯罕勤王將帥推門閥謀謨出廟廊捷音空陸續賊勢<lb/>
愈跳踉夜靜吹笳急霜寒擊鼓鏜徒羮黔首肉詎斧赤<lb/>
眉吭險嘆連城失全憐壯士亡闗河天漠漠江漢水湯<lb/>
湯海卒乗文鷁苗軍跨驌驦立功期克復畜鋭尚彷徨<lb/>
疾養終成痼醫招不療瘍民生遂塗炭泉冽浸苞稂厄<lb/>
運丁陽九何時見一匡淳龎懷昊頊揖譲想虞唐俛仰<lb/>
窮今昔謳吟發慨慷乾坤旋磨古嵗月逝波忙露白寒<lb/>
蛩泣秋髙客雁翔盛時愁易集遯世困何妨駿足悲槽<lb/>
<pb n="KR4d0542_WYG_006-5a"/>
櫪珍禽謝稻粱塞翁徒失馬臧榖總亡羊脱畧千鈞重<lb/>
消磨百鍊剛悶憑詩暫遣病倚藥頻甞閑散思投紱韜<lb/>
潜貴括嚢陶公能委運梅尉蚤知彰故土多薇蕨春江<lb/>
有鯉魴歸與理簔笠從此釣滄浪<lb/>
　　　題周氏二代碑銘<lb/>
藉甚周康惠才猷衆所欽致身居顯要愛國秉忠忱介<lb/>
特猶山立鶱騰肯陸沉鑿磯江失險破械獄無淫岐麥<lb/>
人人頌甘棠處處隂揚名光父祖承訓守規箴諸老朝<lb/>
<pb n="KR4d0542_WYG_006-5b"/>
章異推恩帝澤深追封榮二代報本遂初心彤管書勛<lb/>
業豐碑照古今慶延瓜瓞逺有子繼徽音<lb/>
　　　讀茂林徐處士墓銘賦十韻<lb/>
處士邑之彦典刑人所宗立身當弱齒䕶母犯鋸鋒平<lb/>
糴濟飢色推財無靳容彭耼懷向慕嵇阮樂遊從生達<lb/>
契𤣥理死期知令終龍湫千丈瀑玉甑萬尋峰幽覽成<lb/>
陳迹清遊悵舊踪逝川何日返𤣥室白雲封考德觀賢<lb/>
子鐫銘對古松歌詩續哀誄嗚咽和淙淙<lb/>
<pb n="KR4d0542_WYG_006-6a"/>
　　　同諸友遊宴豊山<lb/>
　至正戊子春正月七日甲辰永嘉陳髙與黄巖商尚<lb/>
　敬施謙訪朱君伯賢于臨海之鳳嶼越翼日乙巳伯<lb/>
　賢與其季伯良持酒俎邀予登豊山時黄君順德章<lb/>
　君子皓陳君大章欣然從遊已而陳師聖張子材偕<lb/>
　弟子温亦至遂相與上絶頂望巨海還飲浮圖寺席<lb/>
　既撤復舉盞松樹間酒酣因賦二十八韻<lb/>
新歳多幽興清遊出縣城故人留欵曲好友復逢迎整<lb/>
<pb n="KR4d0542_WYG_006-6b"/>
屐當清曉登山寄逺情嵐光寒不起樹色寂無聲徙倚<lb/>
巗邊憩逶迤谷底行路蹊窮屈折峰頂上崢嶸俛瞰滄<lb/>
溟濶渾疑地軸傾天光連浩淼海氣變隂睛沙鳥雙雙<lb/>
白風帆葉葉輕波瀾㸔浩蕩島嶼見分明宇宙真無極<lb/>
虛浮嘆此生似堪扳若木可擬即蓬瀛眺望移時立稽<lb/>
留半月程那知身是客但覺思逾清古寺藏深竹禪忩<lb/>
䕃白檉倦依林樾坐靜聽鼓鐘鳴髙論窮千古彈棋謾<lb/>
一枰旋呼茶滿椀賸出酒盈甖珍重開華席頻煩勸兕<lb/>
<pb n="KR4d0542_WYG_006-7a"/>
觥嘉蔬烹筍韮異味雜螺蟶浩飲俱勍敵沉酣及老成<lb/>
狂吟驚虎豹至樂謝竽笙忽返青林興其如白日征扶<lb/>
擕重舉盞真率遂班荆自笑何為者空傳漫浪名梗萍<lb/>
慙獨客冠盖動羣英勝賞真堪紀髙懷孰與并明朝歸<lb/>
北郭回首暮雲平<lb/>
　　　閲故同年吴善鄉書悲傷賦十二韻<lb/>
命殞艱危日人推節義雄志期吞逆賊變忽起狂童鳳<lb/>
殪梟羣底麟傷獸穽中乾坤含怒色日月耿孤忠萬里<lb/>
<pb n="KR4d0542_WYG_006-7b"/>
長城壞東風保障空血藏應化碧柱立未鐫銅恨滿江<lb/>
湖水悲生草木風三軍空縞素鄰郡遂巾紅憶昨蟾宮<lb/>
步曾追驥足同死生成永訣交道嘆今窮魚腹緘題在<lb/>
銀鈎畫字工忍將秋雨淚洒向剡溪東<lb/>
　　　桃源春曉<lb/>
武陵源上景自古閟幽遐風物圖中見煙雲洞口遮藍<lb/>
堆山色近練捲瀑流斜露菌莖莖碧春桃樹樹花丹砂<lb/>
昇曉日紅錦散川霞野老衣冠古何人殿宇華漁郎迷<lb/>
<pb n="KR4d0542_WYG_006-8a"/>
舊路塵世隔仙家榮辱槐根螘紛爭草底蝸蓬萊環弱<lb/>
水商嶺渺黄沙此地如堪覓孤舟便欲拏<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0542_WYG_006-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　不繫舟漁集卷六<lb/>
</p>
<p>
</p>
  </div>
</body>
</text>
</TEI>
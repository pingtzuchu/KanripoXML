<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>不繫舟漁集卷十目錄</head> <lb/>
    <p>
<pb n="KR4d0542_WYG_010-1a"/>
欽定四庫全書<lb/>
　不繫舟漁集卷十目錄<lb/>
　　序<lb/>
　　　族譜序<lb/>
　　　易書二經通㫖序<lb/>
　　　四書管窺序<lb/>
　　　顧氏文録序<lb/>
　　　王季脩字序<lb/>
<pb n="KR4d0542_WYG_010-1b"/>
　　　呉氏世譜序<lb/>
　　　徐氏族譜序<lb/>
　　　山中白雲詩序<lb/>
　　　望雲圖詩序<lb/>
　　　太史氏家譜序<lb/>
　　　美陳國英脩堰詩序<lb/>
<pb n="KR4d0542_WYG_010-2a"/>
欽定四庫全書<lb/>
　不繫舟漁集卷十　　　　　元　陳髙　撰<lb/>
　　序<lb/>
　　　族譜序<lb/>
族之有譜所以别宗支叙昭穆定長幼辨親疎也流派<lb/>
雖分而其原同出乎一子孫雖衆而其祖未嘗有二以<lb/>
吾祖之一身而為子孫之千百非譜曷以明之然觀今<lb/>
世昌盛之家族之無譜者固多矣有譜而汎及乎逺者<lb/>
<pb n="KR4d0542_WYG_010-2b"/>
矣族而無譜則不知其本始之所自忘其祖也有譜而<lb/>
泛及乎逺則指他人之先以為吾之先誣其祖也為子<lb/>
孫而忘其祖非仁也為子孫而誣其祖非智也二者君<lb/>
子之所不與也陳氏有虞帝以來不知其幾百世矣而<lb/>
吾族則在五季時自閩之長溪赤岸避亂遷居平陽今<lb/>
已四百餘年入宋為鄉之望族族舊有譜亡失於大徳<lb/>
丁酉風潮之變髙生也後志在修輯而無所考見乃廣<lb/>
詢諸族之故老及檢尋先世遺簡殘幅略得其宗派流<lb/>
<pb n="KR4d0542_WYG_010-3a"/>
傳之一二因次序之以為陳氏之族譜焉失其名者則<lb/>
缺之而猶著其字傳疑也得其實者則謹而書之傳信<lb/>
也斷自始遷以下而又及夫居閩之世葢不忘其祖而<lb/>
亦不敢誣其祖也嗟夫先王之時人人親其親長其長<lb/>
推而至睦其族在上者既立之宗以繼之又有不悌不<lb/>
睦之刑以糾之故服雖有降而凡同族之人無有不相<lb/>
親愛而未始相背棄也降及後世澆偽日滋而上失其<lb/>
政富貴而驕勢利而争甚而手足同氣猶相視如途人<lb/>
<pb n="KR4d0542_WYG_010-3b"/>
而况於服之窮乎况於十數世之逺者乎為吾族之子<lb/>
孫者盍亦思法古人之厚而戒今世之薄乎此為所為<lb/>
作譜之意也<lb/>
　　　易書二經通㫖序<lb/>
予友趙君伯起著易書二經通㫖取經文意義之近似<lb/>
者比類而條析之或㑹而同或别而異大而天文地理<lb/>
細而制度名物微而為性命道徳隂陽鬼神以至於先<lb/>
儒之訓詁凡有所疑靡不辨决嗚呼亦勤矣朝廷設科<lb/>
<pb n="KR4d0542_WYG_010-4a"/>
以明經取士而試以經義經義之文易用程氏朱氏書<lb/>
用蔡氏之說二經及傳疏數十萬言學者諷誦尋繹或<lb/>
自少至老不能究一經及就試場屋主司發難則握筆<lb/>
瞠視不敢措辭者往往有焉趙君獨能研精探賾貫穿<lb/>
融㑹解其肻綮剖其盤錯使習是經者得而觀之如獲<lb/>
指南之車不待問途而越裳可至其於答主司之問也<lb/>
何有然則是編之有益於學者固不少矣雖然士之明<lb/>
經豈専為科舉計哉聖人之道非經不傳學者讀聖人<lb/>
<pb n="KR4d0542_WYG_010-4b"/>
之經則當求聖人之道是故明吉凶消長之理知進退<lb/>
存亡之幾而動不違乎時則深於易者也觀二帝三王<lb/>
之心考唐虞三代之治而以之脩已治人則深於書者<lb/>
也若夫迷溺於文字之支離而徒以是為進取之媒者<lb/>
亦豈趙君之所望於後學也哉<lb/>
　　　四書管窺序<lb/>
聖賢之言夫豈徒言而已哉道所存也故凡求道者不<lb/>
可不得於其言不得其言而欲以明道譬之適國而不<lb/>
<pb n="KR4d0542_WYG_010-5a"/>
由其途未有能至焉者矣然聖賢之於言也或近而指<lb/>
逺或約而義微大而無乎不周細而無乎不貫載諸方<lb/>
册宏深簡奥而其理實具於吾心學者不可以其易而<lb/>
觀之亦不可以僻而求之也夫以易而觀則鹵莽而疏<lb/>
畧以僻而求則穿鑿而牽附若是則日誦其言而不達<lb/>
其意其於求道也不亦逺乎孔曽思孟之書載道之言<lb/>
也自朱子為集註章句釋其義理要其指歸而其說大<lb/>
明于世其辭詳以宻其趣悠以長天下學士所共尊信<lb/>
<pb n="KR4d0542_WYG_010-5b"/>
至於受業私淑之徒又為之發其緒餘演釋増廣紛然<lb/>
間見而層出背而違者亦或有焉文日繁而辨日起岐<lb/>
愈多而道愈幽使讀之者不舍源而尋流則棄同而即<lb/>
異君子葢病之也吾鄉鄉先生史君文璣苦求於學篤<lb/>
信堅守朱子之說反覆研究殆三十年遂取諸家纂輯<lb/>
之編而去取焉乖戾者折而闕之隠昧者引而伸之旁<lb/>
道曲暢著於簡牘名曰管窺抑可謂有功于朱子也已<lb/>
嗚呼立異以為高好竒以為尚為學之大弊也管窺之<lb/>
<pb n="KR4d0542_WYG_010-6a"/>
作葢為是歟孟子曰博學而詳說之將以反說約也學<lb/>
者由是以明朱子之說然後自詳而反約以究聖賢之<lb/>
言則其為道也庶㡬矣<lb/>
　　　顧氏文録序<lb/>
顧君仲明錄其先世雜文凡若干篇編次成帙題曰顧<lb/>
氏文録而俾髙序其端序曰太上立徳其次立功其次<lb/>
立言古之君子死而不死者有所立也立徳立功尚矣<lb/>
而言之可傳於世夫豈易乎哉言之不文則其傳也不<lb/>
<pb n="KR4d0542_WYG_010-6b"/>
逺此君子所以貴乎文也文之載乎道者葢難言之矣<lb/>
指事陳辭摛章摘句雖若異乎古之立言者然其稱述<lb/>
議論往來唱酬藻思縱横才華發越有以誇美於人而<lb/>
流傳於後固亦當世之所重也吾鄉望族葢非一姓而<lb/>
顧氏尤為時所宗自他姓而觀其位固有顯焉者矣其<lb/>
貲固有厚焉者矣其子姓支派亦有蕃衍衆多焉者矣<lb/>
然而文人才士彬彬輩出未有盛於顧氏者也嘗聞之<lb/>
長老言其在前朝時試藝場屋者比肩駢首䇿名進士<lb/>
<pb n="KR4d0542_WYG_010-7a"/>
前後不乏而通經博古馳騁詞翰為鄉人所推重者乃<lb/>
至八九十人然則顧君之所錄特存一二於千百耳簮<lb/>
纓世族務以爵位相髙一冄傳後冺沒無聞其有可稱<lb/>
者鮮矣葢顯榮於一時者卒不免於草木同腐而垂殾<lb/>
後世則在此而不在彼也觀文録者亦可以自勵矣是<lb/>
編以錢唐主簿君上蕭侍郎書為首書中所論朋黨事<lb/>
著明深切直氣凛凛足以亷頑立懦使讀之者千載而<lb/>
下猶可以想見其為人此又顧君托始垂訓之深意也<lb/>
<pb n="KR4d0542_WYG_010-7b"/>
豈徒曰文詞云乎哉<lb/>
　　　王季修字序<lb/>
王君福慶其字曰季修翰林承㫖庫庫公為作大字書<lb/>
而當代名公敷繹其義以為說言夫修徳致福之道詳<lb/>
矣季修掲諸座右以朝夕觀省焉夫男子冠而字所以<lb/>
尊其名而責其以成人之道則為之字也得不寓夫儆<lb/>
戒之意乎於字而寓夫警戒之意則聞朋友之稱之也<lb/>
其心豈不惻然思有以踐其實乎古人盤有銘几席刀<lb/>
<pb n="KR4d0542_WYG_010-8a"/>
劍户牖有銘葢所以自警也今也耳朋友稱已之字而<lb/>
目諸公訓告之辭無有師保如臨父母比之銘盤几席<lb/>
刀劍户牖以自警者奚以異若以朋友之稱字為尊乎<lb/>
已而衒諸公之文以誇乎人夫豈季修之意哉<lb/>
　　　呉氏世譜序<lb/>
古之人尊祖而敬宗敬宗而睦族民俗之所以厚也夫<lb/>
自一人之身支分派别而為千百及其乆也有富有貧<lb/>
有貴有賤服與親盡於是始相視如途之人厯世愈逺<lb/>
<pb n="KR4d0542_WYG_010-8b"/>
疎者益疎甚至於富而役貧貴而奴賤遂令同宗共祖<lb/>
之人而為傭奴役𨽻之屬其故何哉由圖譜之不明也<lb/>
是故族必有譜然後知夫派之别也而其源同支之分<lb/>
也而其本一貴而不敢遺賤富而不敢忘貧則民於是<lb/>
乎不偷而俗且歸於厚矣然則族譜之作乃所以序昭<lb/>
穆辨長幼别親疎而尊祖敬宗睦族之道舉在於是其<lb/>
所繫顧不重歟嗚呼王政不行宗法廢乆世道下淪日<lb/>
趨於偽簮纓胄𦙍降為皂𨽻故家舊族有譜存馬者寡<lb/>
<pb n="KR4d0542_WYG_010-9a"/>
矣而凡同姓之中或貴且富則以貧若賤者為非其族<lb/>
而藐焉不之恤故吾每觀人之族譜未嘗不興感於斯<lb/>
也呉氏之先自閩遷平陽今十有六世矣其顯名于世<lb/>
則有太常博士白齋先生藴古及登仕籍者若干人世<lb/>
譜所載支派非一而疎逺弗遺後世子孫於吉凶合族<lb/>
之際考諸圖譜以明尊卑夫豈有富貴貧賤之相棄而<lb/>
不相睦也哉此葢古者敦厚民俗之遺意固君子之所<lb/>
尚也因為之序其端使覽吾文者或有警焉則孝悌之<lb/>
<pb n="KR4d0542_WYG_010-9b"/>
心豈不油然而生乎<lb/>
　　　徐氏族譜序<lb/>
譜所以紀世糸也氏所以辨宗族也族之則世逺世逺<lb/>
則親疎非譜以記之則同宗相視為途人曷知所自之<lb/>
本於一原哉晉宋以来遂分差次歐陽公用漢年表法<lb/>
蘇老泉取禮大小宗為次自髙曽至孫五世而一遷葢<lb/>
以上下雖或不可見而知之亦可以聞而知之庶不失<lb/>
於虚無之誚也坊郭徐氏一十七世孫士琦明蔡氏書<lb/>
<pb n="KR4d0542_WYG_010-10a"/>
肄進士業出家譜屬予序之予惟故家舊族之子孫所<lb/>
以厯年愈乆而愈繁者皆由祖先積慶累仁而致之也<lb/>
徐氏自晉天福間於閩之秦川徙居平陽縣西其後散<lb/>
居不一獨邑居蕃衍登名桂籍代不乏人故志稱昆山<lb/>
下孔徐多青紫則其世族可知矣今士琦復能修葺舊<lb/>
譜使根株枝葉燦然後人遡流求源可坐而致是亦孝<lb/>
之大者也吁祖宗以孝義之積而致族繁子孫以孝義<lb/>
之推而修典偹古今致重於斯詎不信乎若士琦者可<lb/>
<pb n="KR4d0542_WYG_010-10b"/>
謂賢矣於是乎書<lb/>
　　　山中白雲詩序<lb/>
天下之物凡可以適意娯情者苟非其所有則必將盡<lb/>
心力以求求而且不能必得苟得矣又慮夫攘竊之患<lb/>
重固扄鑰惟恐其有窺而伺之者而人方且因而肆為<lb/>
爭奪使之不得以有其有是則物之可愛可玩者適足<lb/>
以累夫人耳若夫不勞心而得不用力而有得之而人<lb/>
不譽有之而人不争此山中白雲所以為可貴也然世<lb/>
<pb n="KR4d0542_WYG_010-11a"/>
之人鮮有知愛之者惟方外清幽之士時有取焉浮屠<lb/>
宗㫖南居玉環之靈山遺塵垢絶世紛金璧珠璣之寳<lb/>
錦綺罽翠之華象齒犀角琛貝外國之珍乃世之所愛<lb/>
所玩者舉不足以易其性情汨其心意而獨扁所居室<lb/>
曰山中白雲其好尚可謂異矣且夫雲之為物其來無<lb/>
方其去無迹舒卷自如變化靡常或隠而藏或散而雨<lb/>
千態萬狀若有若無可玩焉而不可執可望焉而不可<lb/>
即㫖南閒居是室結跏而坐由禪定起觀白雲往來於<lb/>
<pb n="KR4d0542_WYG_010-11b"/>
山谷中漠漠乎與身同虚湛湛乎與世同寂浩浩乎與<lb/>
之俱遊於鴻蒙之上悠然獨得其趣而豈世俗之所能<lb/>
知哉㫖南既以之自樂又求能詩者歌咏之且徵言於<lb/>
予故為之序引使知㫖南者觀於是詩而有以見其志<lb/>
之所在其不知者亦可因是而得其為人矣<lb/>
　　　望雲圖詩序<lb/>
凡為人子之愛其親也在乎左右則敬養之禮備違乎<lb/>
膝下則思慕之情深故雖顛沛流離之際耳目不及夫<lb/>
<pb n="KR4d0542_WYG_010-12a"/>
形聲之接而所以思其親者曷嘗頃刻㤀哉昔者詩人<lb/>
於行役之勞而不得終養也則有陟岵之篇蓼莪之賦<lb/>
發之於性情形之於歌詠使後世讀之者感慨之意猶<lb/>
不能已又况於身處其地而親厯其事者乎常熟繆侃<lb/>
叔正世居海虞山之陽至正丙申春二月江城陷叔正<lb/>
避地荒野時父仲素君為掾江浙故父及弟皆寓居杭<lb/>
秋七月冦犯杭城二弟相繼殁於兵若疾叔正携妻子<lb/>
入杭省覲居無何三闗有警乃奉母渡浙江僑居㑹稽<lb/>
<pb n="KR4d0542_WYG_010-12b"/>
之柯山既而杭城克復母氏復返父所叔正方從事浙<lb/>
東帥府縻於職守弗獲歸侍而仲素君於己亥嵗丁大<lb/>
父憂自杭歸常熟之故里明年庚子叔正且自四明從<lb/>
君來温去家千里道途阻兵父子相望各天一涯十餘<lb/>
年間其得在侍側者僅留杭數月耳叔正每以不獲奉<lb/>
温凊進脩㵦為恨對人言之則欷歔太息乃取唐狄梁<lb/>
公望白雲思親舍故事俾洪元質畫其故鄉雲山之景<lb/>
及所居之室曰猗猗堂者以為圖題曰望雲而士大夫<lb/>
<pb n="KR4d0542_WYG_010-13a"/>
之相知者又為賦詩以述其志并寫於上叔正朝夕掛<lb/>
圖寓所想像白雲親舍之似而諷誦朋友所賦之詩儼<lb/>
然若身處乎虞山之下而聆謦欬於父母之前可謂不<lb/>
忘其親而切於思慕者矣嗚呼孝者百行之本而身者<lb/>
父母之遺體也叔正之思親如是則孝敬之心常存而<lb/>
所以奉父母之遺體者必將無所不至矣况虧其行以<lb/>
辱其親乎予故為之題辭抑亦古人序詩之意云爾<lb/>
　　　太史氏家譜序<lb/>
<pb n="KR4d0542_WYG_010-13b"/>
自因生賜姓之後生齒日繁而居族日衆由是以字為<lb/>
氏遂以為族周末秦漢乃用氏族為姓或以國或以官<lb/>
而姓氏之源流益難别矣故有同宗而異姓亦有本異<lb/>
而末同若虞陳胡田之同出於姚商殷宋孔之同出於<lb/>
子與夫周魯鄭衞同出於姬之類凡此皆同宗而異姓<lb/>
者也王姓出周太子晉而魏信陵君之後亦為王馬始<lb/>
出趙馬服君奢而馬矢氏之後亦為馬劉出劉累為堯<lb/>
之後而項伯婁敬賜姓曰劉劉聰亦自姓為劉至元魏<lb/>
<pb n="KR4d0542_WYG_010-14a"/>
髙齊後周隋唐以迄於今或賜以國姓或改從華姓或<lb/>
往隨母族凡此皆本異而末同者也是則族之廣者益<lb/>
多混淆而莫考其實矣又况近世家乘族譜之作往往<lb/>
夤縁攀附忘其先而冒其祖吾其敢盡信乎若太史者<lb/>
其支派傳次譜雖弗完而族亦稀少然初未嘗有雜而<lb/>
亂之者也按太史得姓自齊子餘始見載記其後顯者<lb/>
戰國有齊大夫敫三國時有建昌言都尉慈呉郡太守<lb/>
亨蕭梁時有揚州文學叔明都尉初從江南文學居呉<lb/>
<pb n="KR4d0542_WYG_010-14b"/>
興傳至承事府君基復還臨安承事之𤣥孫曰𤣥出其<lb/>
所著家譜以示予且曰自吾先世得姓以來今已二千<lb/>
餘年矣文學之後迄無聞人且世次之㣲乆將湮没而<lb/>
後嗣無所考見此譜之所以作也嗚呼𤣥之用心亦可<lb/>
謂逺也已夫盛衰消長理若循環太史氏之微也久矣<lb/>
焉有微而弗著者異日蕃衍盛大其必在𤣥之子孫乎<lb/>
　　　美陳國英脩堰詩序<lb/>
温之平陽濵海為州州之南為長港港之南有田四萬<lb/>
<pb n="KR4d0542_WYG_010-15a"/>
餘頃皆膏腴也當山㫁處津渠通潮汐所往來並海之<lb/>
鄉田不可稼宋嘉定中鄉人林君居雅始為堰八十丈<lb/>
於津流入海之衝外障海潮内蓄清流數鄉之人咸賴<lb/>
其利元至正三年堰壞屢修治弗克完農民失業嵗以<lb/>
薦饑越五年岳侯伯仁來知是州將居民致其役州人<lb/>
陳君國英素有孝義名聞之奮然以為已任乃率衆趨<lb/>
事散財募工晨夜戮力勞之逾時堰成而尋復壞衆且<lb/>
縮手君獨勞心殫慮百計作治至於不遑寢食不避風<lb/>
<pb n="KR4d0542_WYG_010-15b"/>
雨靡怠益勤竟獲僝功舊規克復於是鄉之父老咸曰<lb/>
其自今嵗且有望我無患飢矣陳君之恵其可忘哉而<lb/>
文士遂相率為詩以稱道之予既美陳君之勞而嘉吾<lb/>
鄉之蒙其利澤也故為序之而係以歌曰悠悠巨海兮<lb/>
漭漭洪波山斷水交兮潮汐奈何溢於川源兮甘泉為<lb/>
鹺自古有田兮不可以禾昔人經始兮陻以沙土堰其<lb/>
要衝兮以防以禦爰得清流兮溉吾禾黍食吾農兮實<lb/>
吾庾嵗既逺兮决壞饑饉薦至兮為吾農害思昔人兮<lb/>
<pb n="KR4d0542_WYG_010-16a"/>
誰復繼惟兹有土兮為吾農恵沈土萬簣兮下石千艘<lb/>
再毁再成兮其役孔勞隠以金椎兮既完且牢斷截黿<lb/>
鼉兮捍遏鯨蛟誰實為此兮利我農畝前有林公兮陳<lb/>
君在後自今以始兮嵗其大有吁嗟斯人兮恵我孔厚<lb/>
　<lb/>
　<lb/>
　<lb/>
　<lb/>
<pb n="KR4d0542_WYG_010-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　不繫舟漁集卷十<lb/>
</p>
<p>
</p>
  </div>
</body>
</text>
</TEI>
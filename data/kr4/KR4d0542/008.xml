<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>不繫舟漁集卷八目録</head> <lb/>
    <p>
<pb n="KR4d0542_WYG_008-1a"/>
欽定四庫全書<lb/>
　不繫舟漁集卷八目録<lb/>
　　五言絶句<lb/>
　　　思親詞<lb/>
　　　送興童都事還京三首<lb/>
　　　題畫二首<lb/>
　　　己亥四月十九夜夢中作二首<lb/>
　　　題畫四首<lb/>
<pb n="KR4d0542_WYG_008-1b"/>
　　　題水仙花圖<lb/>
　　　訪楊汝搢遇其飲醉不相見<lb/>
　　　題丹邱生柯敬仲竹木<lb/>
　　　趙子昻折枝竹<lb/>
　　　絶句二首<lb/>
　　　雁字<lb/>
　　　紅葉<lb/>
　　　題王景畧捫虱圖<lb/>
<pb n="KR4d0542_WYG_008-2a"/>
　　　禽名詩<lb/>
　　　藥名詩<lb/>
　　六言絶句<lb/>
　　　贈諸葛東山<lb/>
<pb n="KR4d0542_WYG_008-3a"/>
欽定四庫全書<lb/>
　不繫舟漁集卷八　　　　　元　陳髙　撰<lb/>
　　五言絶句<lb/>
　　　思親詞<lb/>
淚滴東甌水思親欲見難水流終有盡兒淚幾時乾<lb/>
　　　送興童都事還京三首<lb/>
家臨東海住身共白雲閒不為瀛洲客終年不出山<lb/>
出山連日雨送客大江潮天際開晴色雲帆去影遥<lb/>
<pb n="KR4d0542_WYG_008-3b"/>
日照離筵酒風吹去客舟不如東海水相送到神州<lb/>
　　　題畫二首<lb/>
烟樹髙低緑春山逺近青僧歸雲外寺客坐水邊亭<lb/>
曉嶂青螺起晴雲白練舒林間茅屋小髣髴似吾廬<lb/>
　　　己亥四月十九夜夢中作二首<lb/>
芳草隔平地碧雲生逺天空將舊時泪洒向落花前<lb/>
烏鵲鳴嘉樹椒花泛瓦尊雙親堂上坐執爵有諸孫<lb/>
　　　題畫四首<lb/>
<pb n="KR4d0542_WYG_008-4a"/>
小園桃與李春日競繁華石上幽蘭樹秋來自作花<lb/>
茅舍雪初消幽忩夜方靜美人期不來月照梅花影<lb/>
愁來生白髮問爾復何愁應被春光惱多情雪滿頭<lb/>
芳草緑淨姿開花媚長夏蛺蝶自飛來豈是㤀憂者<lb/>
　　　題水仙花圖<lb/>
草木凋零盡風霜送歳華湘江寒夜月獨照水仙花<lb/>
　　　訪楊汝搢遇其飲醉不相見<lb/>
為愛揚雄宅擕琴暮往來草𤣥人醉卧惆悵把琴囘<lb/>
<pb n="KR4d0542_WYG_008-4b"/>
　　　題丹邱生柯敬仲竹木<lb/>
雲烟連紫閣風雨暗丹邱仙客今何在凄凉竹樹秋<lb/>
　　　趙子昻折枝竹<lb/>
帝子啼痕濕湘江暮雨寒絶憐樵采後留得一枝㸔<lb/>
　　　絶句二首<lb/>
地濕泉流礎庭虚石卧雲井欄行小蟻蛛網掛飛蚊<lb/>
雲合虹腰斷風迴雨脚斜淺灘屯宿鷺髙樹競棲鴉<lb/>
　　　雁字<lb/>
<pb n="KR4d0542_WYG_008-5a"/>
勢折成千㸃行開見八分書空有底恨落日映迴文<lb/>
　　　紅葉<lb/>
片片染秋霜枝枝映夕陽縱饒紅勝錦只是惱愁腸<lb/>
　　　題王景畧捫虱圖<lb/>
頭岸烏紗帽身穿白布衫英雄如不遇捫虱對誰談<lb/>
　　　禽名詩<lb/>
遊子歸心切提壺㸔落鴻吿天天不語愁殺白頭翁<lb/>
　　　藥名詩<lb/>
<pb n="KR4d0542_WYG_008-5b"/>
丈夫懷逺志兒女苦參商過海防風浪何當歸故鄉<lb/>
　　六言絶句<lb/>
　　　贈諸葛東山<lb/>
丞相名傳萬古逺孫學足三餘試問東山髙卧何似南<lb/>
陽草廬<lb/>
　<lb/>
　<lb/>
　不繫舟漁集卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>不繫舟漁集卷十六目録</head> <lb/>
    <p>
<pb n="KR4d0542_WYG_016-1a"/>
欽定四庫全書<lb/>
　不繫舟漁集卷十六目録<lb/>
　　附録<lb/>
　　　陳子上先生墓誌銘<lb/>
　　　祭陳子上先生文<lb/>
　　　跋陳子上書<lb/>
　　　寄陳子上録事詩<lb/>
　　　子上自識<lb/>
<pb n="KR4d0542_WYG_016-2a"/>
欽定四庫全書<lb/>
　不繫舟漁集卷十六<lb/>
　　附録<lb/>
　　　陳子上先生墓誌銘　豫章掲汯伯防撰<lb/>
先生諱髙字子上世為永嘉平陽著姓先生幼讀書日<lb/>
記千言所請問即出人意表擢至正十四年進士第授<lb/>
慶元路録事明敏剛决吏不敢易民不敢欺聲名赫赫<lb/>
一旦忽移去及方氏至欲招致之而無從得矣再授慈<lb/>
<pb n="KR4d0542_WYG_016-2b"/>
溪縣尹亦不起方民善與平陽周從道搆兵嘗一出而<lb/>
解兩家之難平陽陷棄妻子往來閩浙間葢欲人不知<lb/>
其所在二十六年冬東西浙陷明年春先生走中州夏<lb/>
謁河南王太傅中書右丞相於懷慶論江南之虚實陳<lb/>
天下之安危當何以弭已至之禍何以消未來之憂適<lb/>
闗陜多故未之用士大夫聞其至皆願與友丞相亦喜<lb/>
即欲官之知其非志亦不强數月而疾以八月十八日<lb/>
卒於邸以是月二十日𦵏於懷慶城南其疾也丞相留<lb/>
<pb n="KR4d0542_WYG_016-3a"/>
河南遣醫往問其卒也遣官致祭贈賻甚厚其𦵏也中<lb/>
書平章政事鎻鑄先生同年也實經理之四方之士凡<lb/>
自南而來者皆㑹哭先生生於乙夘十一月某日享年<lb/>
五十有三先生為文上本遷固下獵諸子先生為詩上<lb/>
遡漢魏而齊梁以下勿論也先生為行潔已而不同於<lb/>
俗抗節而不屈於物意所與惓惓焉不能舍赴其急水<lb/>
火不避也所不與欲其一語一字不可得所至合則留<lb/>
不可則去自號不繫舟漁者銘曰志非不在於用世才<lb/>
<pb n="KR4d0542_WYG_016-3b"/>
非不足於匡時是何節之苦而遯之肥果人之為耶抑<lb/>
天之為耶<lb/>
　　　祭陳子上先生文　　　　　　前　人<lb/>
嗚呼先生有髙世之志而不得遂有匡時之才而不得<lb/>
施抱耿介而莫屈負卓犖而莫羈志志乎進古之作怫<lb/>
怫乎疾今之為當早年而少試即擢第於當時任錄事<lb/>
於四明乃僅厯乎兩期方政平而訟理忽解綬而去之<lb/>
及再授而不拜竟東遯而西馳或排難而一出又翩翩<lb/>
<pb n="KR4d0542_WYG_016-4a"/>
而我違念頽波之日靡故乍合而乍離當丁未之仲春<lb/>
謁總戎而北來論天下之大計陳閩浙之安危無一毫<lb/>
而已為豈好爵之可縻自徂暑而得疾氣奄奄而就衰<lb/>
雖藥石之日進竟推謝而勿治望故鄉而萬里魂怳怳<lb/>
而何依嗚呼先生狷有似於仲連清有慕於伯夷法遷<lb/>
固以為文祖漢魏以為詩仁者而勿壽賢者而數竒豈<lb/>
世道降而致然抑天道逺而難推吾儕昔同處乎中土<lb/>
今一旦而别兹或素慕乎髙義或常接乎容儀或托交<lb/>
<pb n="KR4d0542_WYG_016-4b"/>
於金石或見及於文詞共再拜而哭酧用致𨗳於靈輀<lb/>
　　　跋陳子上書　　　　　　眉山蘇伯衡<lb/>
嗚呼重其身愛其妻子不能忘其墳墓去其鄉里人之<lb/>
情也至違鄉里捐墳墓棄妻子而置身於艱險之地則<lb/>
以所重者甚於身所愛者甚於妻子所不可忘者甚於<lb/>
墳墓所不可去者甚於鄉里也身非不重也而有重於<lb/>
身者焉妻子非不愛也而有愛於妻子者焉墳墓非能<lb/>
忘也而有不可忘於墳墓者焉鄉里非能去也而有不<lb/>
<pb n="KR4d0542_WYG_016-5a"/>
可不去於鄉里者焉夫安得不舍彼而取此哉然非識<lb/>
輕重之人亦烏乎能之吾讀陳子上遺謝復元書未嘗<lb/>
不嘆其於輕重也明其於取舍也審而又悲其適丁斯<lb/>
時也使子上不丁乎斯時則固重其所重愛其所愛不<lb/>
忘其所不能忘不去其所不可去若尋常矣嗚呼子上<lb/>
何其不幸也耶子上余友也同薦於鄉同試於禮部後<lb/>
一再見於四明而遂永訣矣曩在京師從掲兵部伯防<lb/>
得其所著子上埋銘讀之而髙其行而偉其志念讀此<lb/>
<pb n="KR4d0542_WYG_016-5b"/>
二書愈信其行之髙其志之偉雖去之二十年餘而生<lb/>
氣猶凛凛焉嗚呼子上真賢乎哉錢用壬傅子敬趙時<lb/>
泰唐元嘉皆子上同年進士也彼惟重所重而不重其<lb/>
所不可不重愛所愛而不愛其所不可不愛不忘所不<lb/>
能忘而忘其所不可忘不去所不能去而去其所不可<lb/>
去卒之殞身忘家墳墓無主而為鄉里羞然則子上之<lb/>
不幸固未若彼四人之不幸也子上雖客死山東然喪<lb/>
𦵏以禮墳墓妻子皆無恙而鄉里與有榮耀然則子上<lb/>
<pb n="KR4d0542_WYG_016-6a"/>
豈真不幸也耶甚矣輕重之當明而取舍之當審也雖<lb/>
然向非復元子上安能决去而其墳墓妻子亦安能保<lb/>
全是故子上之遂其去志而墳墓妻子之獲保無他虞<lb/>
者以復元能為曲調護之爾嗚呼復元真子上友哉復<lb/>
元真賢矣哉<lb/>
　　　寄陳子上録事詩　　　　　金華胡翰<lb/>
東甌有一士周遊呉楚間一嵗一歸養四十來作官人<lb/>
生貴得意寄書忽長嘆芳蘭委蔓草霜露復摧殘寸心<lb/>
<pb n="KR4d0542_WYG_016-6b"/>
欲焉托相望隔山川出門道路惡起復千萬端直性不<lb/>
得遂此道自古然寄書當路者下流良獨難<lb/>
　　　子上自識<lb/>
至正癸夘十二月廿七日平陽失守余時在郡城回至<lb/>
州南聞變倉卒同江浙行省都事王銓伯衡夜尋山徑<lb/>
泥塗中﨑嶇行六十餘里至麥城得漁舟浮海達安固<lb/>
不及<hi>闕</hi>　　　　　　　　至南塘二月至樂清之玉<lb/>
環迤邐道途隨處留寓念余以布衣舉進士辭禄歸隠<lb/>
<pb n="KR4d0542_WYG_016-7a"/>
已八年矣守拙耕田歸老而罹此變間闗遁逃非有所<lb/>
為也求無媿於心而已矣困厄顛沛之餘觸物興感率<lb/>
爾成詩聊筆諸簡册以示不忘間有應俗所作詩文亦<lb/>
并録之其妍醜不暇擇也至正二十四年春二月乙丑<lb/>
朔旦書<lb/>
　<lb/>
　<lb/>
　<lb/>
<pb n="KR4d0542_WYG_016-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　不繫舟漁集卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>不繫舟漁集卷三目録</head> <lb/>
    <p>
<pb n="KR4d0542_WYG_003-1a"/>
欽定四庫全書<lb/>
　不繫舟漁集卷三目録<lb/>
　　五言古詩<lb/>
　　　寓興二首<lb/>
　　　閒居四首<lb/>
　　　出門<lb/>
　　　掃室<lb/>
　　　送竺上人歸狼山<lb/>
<pb n="KR4d0542_WYG_003-1b"/>
　　　戊戌新歲感懷二首<lb/>
　　　晚歸<lb/>
　　　雨中有懷季申伯楊彦祥二文友<lb/>
　　　客吴中詠懷三首<lb/>
　　　山居<lb/>
　　　遷居<lb/>
　　　過俞嶺<lb/>
　　　泊館頭步<lb/>
<pb n="KR4d0542_WYG_003-2a"/>
　　　夜泊臨平山下有懷衍道原上人<lb/>
　　　歲首自廣陵入高郵舟中作<lb/>
　　　己丑歲元正二日發高郵<lb/>
　　　晚步<lb/>
　　　近山軒燕集<lb/>
　　　青楓嶺王貞婦祠<lb/>
　　　途中遇雨<lb/>
　　　感遇二首<lb/>
<pb n="KR4d0542_WYG_003-2b"/>
　　　過馮公嶺<lb/>
　　　感興二十五首<lb/>
　　　喜聞友人來訪<lb/>
　　　送錢思復二首<lb/>
　　　送陸有章分題得巽山<lb/>
　　　汪節婦詩三首<lb/>
　　　寒江分韻<lb/>
　　　觀稼<lb/>
<pb n="KR4d0542_WYG_003-3a"/>
　　　𤓰園<lb/>
　　　送朱維敬奉使還京十首<lb/>
　　　留别諸友分韻得日字<lb/>
　　　因彭仲愈歸江東寄屠彦德得東字<lb/>
　　　題畫<lb/>
　　　送董重仁<lb/>
　　　村居<lb/>
　　　送吴有齊提舉台州醫局<lb/>
<pb n="KR4d0542_WYG_003-3b"/>
　　　寓真華𤣥館<lb/>
　　　渡沂<lb/>
　　　遊白雲山<lb/>
　　　怡雲軒為茂上人賦<lb/>
　　　贈醫者俞明逺<lb/>
　　　青田山房為劉養愚賦<lb/>
　　　荼䕷花下宴集時以古人詩莫道春歸有遺恨<lb/>
　　　　典刑猶在此杯中為韻分得典字<lb/>
<pb n="KR4d0542_WYG_003-4a"/>
　　　遊鳴山寺<lb/>
　　　登蒼峴嶺<lb/>
　　　送彭仲愈歸江東<lb/>
　　　庚子八月遊荃湖登東阜觀新龍湫時同遊子<lb/>
　　　　白修撰一初上人<lb/>
　　　次日同諸公遊西瀬舊龍湫<lb/>
　　　為章以元題扇<lb/>
　　　濯翠亭為閑屋上人賦<lb/>
<pb n="KR4d0542_WYG_003-4b"/>
　　　葡萄泉<lb/>
　　　冩興<lb/>
　　　征婦怨<lb/>
　　　落梅曲<lb/>
　　　商婦吟<lb/>
　　　白紵詞<lb/>
　　　野菊花<lb/>
　　　題臨清亭<lb/>
<pb n="KR4d0542_WYG_003-5a"/>
　　　題滕王閣圖<lb/>
　　　岳陽樓圖<lb/>
　　　行路嘆<lb/>
　　　種藥軒為孫仲誨賦<lb/>
　　　送孔州判得代歸鄉<lb/>
　　　懲愆<lb/>
　　　達觀<lb/>
　　　題陶淵明歸去來圖<lb/>
<pb n="KR4d0542_WYG_003-5b"/>
　　　戊戌旦日方謝事閒居<lb/>
　　　西旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>圖<lb/>
　　　㑹徐元彬家食櫻桃<lb/>
　　　讀徐君雲松小稿二首<lb/>
　　　長行歌<lb/>
　　　戊戌歲端午寓居慈溪有感<lb/>
　　　發嵊縣<lb/>
　　　整書册<lb/>
<pb n="KR4d0542_WYG_003-6a"/>
　　　秋成大水傷稼憫農有作<lb/>
　　　過廣福寺石屏山房懷曾子白修撰陳伯清侍<lb/>
　　　　講<lb/>
　　　郊行<lb/>
　　　入郭<lb/>
　　　題髙士煮茶圖<lb/>
　　　為農<lb/>
　　　擇穀種<lb/>
<pb n="KR4d0542_WYG_003-6b"/>
　　　白露<lb/>
　　　治圃有感<lb/>
　　　同蔣伯威朱德常遊育王山<lb/>
　　　寄張籌<lb/>
　　　觀湖<lb/>
　　　蔣狀元墓<lb/>
　　　古意<lb/>
　　　題山居圖<lb/>
<pb n="KR4d0542_WYG_003-7a"/>
　　　喜雨贈林子卿陳正夫<lb/>
　　　蘭蕙同芳圖<lb/>
　　　己亥六月五日趙彦名鄭𤣥成過寓所飲酒<lb/>
　　　雜詩十首<lb/>
　　　懷交川諸友<lb/>
　　　題張子房歸隱圖<lb/>
　　　石菖蒲<lb/>
　　　悼慈童<lb/>
<pb n="KR4d0542_WYG_003-7b"/>
　　　種橦花<lb/>
　　　漁溪隱居為俞希聲作<lb/>
　　　贈薛相士<lb/>
　　　花圖<lb/>
　　　容春軒<lb/>
　　　對菊<lb/>
　　　題蘭<lb/>
　　　陸景周東園隱居<lb/>
<pb n="KR4d0542_WYG_003-8a"/>
　　　送章錬師<lb/>
　　　惜别<lb/>
　　　大水懷何汝樵<lb/>
　　　松泉舊隱<lb/>
　　　畫鷹<lb/>
　　　送商時雨<lb/>
　　　出吴門有懷聲公<lb/>
　　　山陽訪懷三首<lb/>
<pb n="KR4d0542_WYG_003-9a"/>
欽定四庫全書<lb/>
　不繫舟漁集卷三　　　　　元　陳髙　撰<lb/>
　　五言古詩<lb/>
　　　寓興二首<lb/>
入山采瓊瑶雲深白石堅瓊瑶不可采中心抱悁悁悁<lb/>
悁思美人青青見芳草芳草在空山美人隔長道<lb/>
種花種蘭蕙取士取君子蕭艾不馨香小人混臧否如<lb/>
何此芳草零落在山林古人不可見悠悠傷我心<lb/>
<pb n="KR4d0542_WYG_003-9b"/>
　　　閒居四首<lb/>
今歲厭羈旅歸來田里間棲遲涉春夏居幽心自閒逺<lb/>
市絶喧啾閉門謝衣冠無營免慮外守拙非懷安晨興<lb/>
微雨霽課僕往西園嘉蔬摘翠葉時果收朱丸何能謀<lb/>
生理聊用致盤餐<lb/>
近舍數畝田深耕藝黍稷黍稷日以茂青青滿阡陌鋤<lb/>
耘去稂莠經營待秋穡農事果艱辛勞生念衣食雖有<lb/>
服力勤庶免飢寒迫豐歲或可期優游度朝夕<lb/>
<pb n="KR4d0542_WYG_003-10a"/>
暇日過南鄰田父喜余至為余具酒漿坐間雜老稚苦<lb/>
言無殽饈但有園蔬味草率見真情酬酢感深意白日<lb/>
忽已暮頽然竟成醉所遇聊足懽何用計餘事<lb/>
陶潛冲曠士棄官樂田園于世百無營唯愛濁酒樽乗<lb/>
化知委運賦詩多達言我今解簪紱歸來分所安荷鋤<lb/>
開荒徑種菊葉已繁佳辰步幽隴永日憩衡門前修詎<lb/>
敢企庶以避時喧<lb/>
　　　出門<lb/>
<pb n="KR4d0542_WYG_003-10b"/>
出門尋微徑獨行遶荒村荒村居人少草屋畎畝間雞<lb/>
犬隱深竹桑麻被長園方春農事興耕者日已繁鋤耘<lb/>
愧力弱詎知衣食原入山虎狼怒涉海波濤飜徘徊奚<lb/>
所適顧瞻生永歎抱拙守閭里白日如流丸念昔賢與<lb/>
哲棲棲不遑安懷居豈余心時乎復何言<lb/>
　　　掃室<lb/>
日日掃居室既掃塵復生性癖頗愛淨去塵心乃清居<lb/>
閒雖少事處世豈無營弱子在襁褓幾時堪使令蹉跎<lb/>
<pb n="KR4d0542_WYG_003-11a"/>
嘆光景困守限户庭非無四方志邊隅未休兵遥聞官<lb/>
車出盡毁徐州城朱門與碧牖回首成榛荆江淮及閩<lb/>
越冦盜之所經人民苟全活奔走不得寧睠兹蓬廬下<lb/>
棲遲聊慰情但當勤洒掃讀書飽藜羮萬事委天命何<lb/>
必求榮名<lb/>
　　　送竺上人歸狼山<lb/>
飛雲無定跡有時亦還山飄飄方外侶倦遊終念安晨<lb/>
興振衣袂登舟泝江湍適意且歸休及此歲未闌狼山<lb/>
<pb n="KR4d0542_WYG_003-11b"/>
近淮楚中有屋數間燕坐古樹隂濯足滄波寒時招白<lb/>
鷗鳥永日共幽閒<lb/>
　　　戊戌新歲感懷二首<lb/>
青青庭前栢晴日照顔色枝間巢衆禽朝去暮來息中<lb/>
有烏尾烏能生反哺雛新歲憶慈母獨立意躊躇<lb/>
北風吹江樹冉冉江雲度隔江山嶺髙雲行過山去野<lb/>
鳥逐雲飛力盡不能隨新年憶親友極目望天涯<lb/>
　　　晚歸<lb/>
<pb n="KR4d0542_WYG_003-12a"/>
西崦日初沒逺樹生夕隂晚步草露濕獨歸松徑深入<lb/>
室載笑言稚子牽衣襟尊中有濁醪可以酌復斟坐來<lb/>
忩牖白佳月出東林幽情寄觴詠適意㤀華簪自得閒<lb/>
居理寧憂外患侵<lb/>
　　　雨中有懷李申伯楊彦祥二文友<lb/>
幽室隱几臥覺來聞雨聲開忩土痕濕井邊春草生旅<lb/>
寓惜芳草閑居抱幽情美人期不至誰與共持觥相思<lb/>
巷南北如隔萬里城<lb/>
<pb n="KR4d0542_WYG_003-12b"/>
　　　客吴中詠懷三首<lb/>
歲暮旅懷深憂思怨宵永謀生計何拙悠悠去鄉井百<lb/>
為無一成壯志欲灰冷寄形天地間冉冉度光景青年<lb/>
詎長留緑髮變俄頃感嘆起中夜危坐心耿耿幽忩寂<lb/>
無聲明月照孤影<lb/>
慈竹冬生筍内芘知其因而我為人子乃獨逺其親親<lb/>
年迫衰暮問安乖晨昏當門惟弱子耕稼服力勤瘠土<lb/>
所入薄何以奉甘珍負米愧前哲漂梗慚一身憂心奚<lb/>
<pb n="KR4d0542_WYG_003-13a"/>
所托仰視南飛雲<lb/>
弱質難任重晚學終寡得努力希前修駑馬追驥迹羇<lb/>
旅既荒蕪衰老况侵迫為人生世間所貴能有植倐焉<lb/>
同物腐豈不深可惕刮摩賴友生庶幾成令德羣居以<lb/>
遊談於我竟何益矢心苦同志願言慰昕夕<lb/>
　　　山居<lb/>
避喧林下居抱病山中臥家貧酒屢空性懶詩慵課禽<lb/>
聲隔樹啼雲影當忩過獨有采樵人時來慰衰惰<lb/>
<pb n="KR4d0542_WYG_003-13b"/>
　　　遷居<lb/>
遷居城南村幽情意所適室廬頗虛敞結構自疇昔側<lb/>
檜䕶周垣修竹䕃竒石㳙㳙井泉清靄靄簷雲白去郭<lb/>
二三里逈與囂塵隔於兹載寢興朝暮靡所迫讀書南<lb/>
忩下奉食老親側褰裾戲童穉煮茗待賔客身閑貧亦<lb/>
佳機㤀心已寂旋種園中蔬春葉庶堪摘時危幸安處<lb/>
生理寧復識雖非曠達夫翫世聊自得<lb/>
　　　過俞嶺<lb/>
<pb n="KR4d0542_WYG_003-14a"/>
劉山已行過俞嶺仍嶮巇木橋度水滑石徑臨澗危舉<lb/>
目惟層峯俯首不敢窺道逢荷擔者相問各言疲嗟予<lb/>
亦何事跋涉無已時去年此登涉今日復來兹行役豈<lb/>
吾願倚門無乃思人生宇宙中勞逸誰所為既云有形<lb/>
累焉能息驅馳<lb/>
　　　泊館頭步<lb/>
朝發芳林嶺夜依館頭泊厭兹跋涉勞懷哉田園樂生<lb/>
理苦艱難歸耕難悠邈貧窶何足憂甘旨焉所托棲棲<lb/>
<pb n="KR4d0542_WYG_003-14b"/>
道路中素心負邱壑行年三十餘齒牙半摇落良由筋<lb/>
骨疲豈但質衰弱憂思耿不寐起觀衆星白羣雞鳴江<lb/>
臯已復戒行客<lb/>
　　　夜泊臨平山下有懷衍道原上人<lb/>
泊舟臨平下月出湖水白村墟警羣吠風林振伏翼遊<lb/>
子多愁思僕夫倦行役開尊欲自醉對酒不能食緬懷<lb/>
吴中遊詎念飄梗迹衍公與吾諧交誼比金石别來遥<lb/>
相望何以慰岑寂暫營東去棹即理西征屐<lb/>
<pb n="KR4d0542_WYG_003-15a"/>
　　　歳首自廣陵入髙郵舟中作<lb/>
北風吹湖水逺行當歳徂孤舟無同人相依唯僕夫遥<lb/>
睇髙郵城彷彿十里餘落日去地逺飛雁與雲俱悠悠<lb/>
思故鄉邈在天南隅慈親倚門望我身猶道途羇旅豈<lb/>
足恤但念骨肉疎何當脱行路歸臥山中廬<lb/>
　　　己丑歳元正二日發髙郵<lb/>
昨日初獻歳今晨發髙郵飄蓬無節序此身真若浮晴<lb/>
日照野水好風順行舟舟人為予祝新年無百憂自笑<lb/>
<pb n="KR4d0542_WYG_003-15b"/>
道路中奔走何時休朝為吴鄉客暮向淮楚遊安居豈<lb/>
不願况乃非人謀乾坤無終極江海成淹留俯仰視黄<lb/>
鵠奮翅何悠悠<lb/>
　　　晚步<lb/>
雨霽野色淨杖䇿步殘陽度橋尋幽徑沿溪遶西莊隴<lb/>
麥生微秀籬菊散清香行吟來復往零落忽沾裳<lb/>
　　　近山軒燕集<lb/>
　至正十二年夏四月八日㑹于張思誠之近山軒時<lb/>
<pb n="KR4d0542_WYG_003-16a"/>
　孔君正夫方自吳回曾伯大陳德華徐德顯金士名<lb/>
　吕敬中盧文威鄭子敬咸在而髙亦與焉皆能文之<lb/>
　士酒酣正夫言曰兹集也不可以無記乃命賦詩分<lb/>
　韻取陶淵明孟夏草木長繞屋樹扶疎之句凡為詩<lb/>
　十首嗚呼朋友㑹合而歡晏詠歌亦古人所重也然<lb/>
　平居無事時而接杯觴弄筆墨此特文人才士之常<lb/>
　耳當兹海内用武之日而吾與諸君居左邑下州得<lb/>
　以恬然安處相與飲酒賦詩為樂豈非幸歟夫樂而<lb/>
<pb n="KR4d0542_WYG_003-16b"/>
　不知其樂者衆人之情也樂焉而不以文者荒于樂<lb/>
　者也今也樂其樂而必以文亦可謂不失其正矣叙<lb/>
　而録之所以不㤀也<lb/>
幽軒近青山層簷䕃髙木兹晨天氣佳凉雨破袢燠鳴<lb/>
蟬度新聲叢蕙散餘馥几席具陳列籩豆進殽䔩故人<lb/>
吴中歸舉酒喜相屬微酣各㤀形起坐命棋局好樂初<lb/>
匪荒咲語勝絲竹人生百年内光景猶轉轂况當艱虞<lb/>
際歡會情愈篤酒䦨復何言長歌紫芝曲<lb/>
<pb n="KR4d0542_WYG_003-17a"/>
　　　青楓嶺王貞婦祠<lb/>
峩峩青楓嶺其下溪流駛昔年王貞婦抱節向兹委婦<lb/>
本家赤城從夫誓終始國破罹百憂囚奴𨽻戎士何哉<lb/>
千夫將悦色思配已良人被殺戮禍延舅姑氏殘生雖<lb/>
無依大義安敢毁一死誠不難執縛未有以詭詞吿將<lb/>
軍妾豈負君子苟妾能事夫事君亦如此聽妾衰絰除<lb/>
終當侍牀第軍將聞兹言防虞稍為弛行行至斯地四<lb/>
顧行且止悲風滿秋山落日啼青兕矢詩冩我心書石<lb/>
<pb n="KR4d0542_WYG_003-17b"/>
齧我指精神動靈祗血染石為紫躍入千仭淵魂飛魄<lb/>
沉水至今立祠廟鐫珉著哀誄生懷貞淑姿死為節義<lb/>
鬼我來撫遺跡泪下不能已因悲丈夫子食禄昧亷恥<lb/>
堂堂㐮淮帥授城猶棄屣視此寧不愧生存孰如死嗚<lb/>
呼千載下風化賴綱紀<lb/>
　　　途中遇雨<lb/>
出郭天始晴入郊雨仍灑農夫且怨咨况吾行道者前<lb/>
途上修嶺四顧迷廣埜登涉極煩倦幽思何能冩軀體<lb/>
<pb n="KR4d0542_WYG_003-18a"/>
父母遺非敢並牛馬立身若未遂勞形亦天假豈無舊<lb/>
田廬隱居事耕稼垂釣清水濵讀書茂林下歳晚成斯<lb/>
願今兹未遑暇<lb/>
　　　感遇二首<lb/>
慈烏在巢時相依母與子因風出巢去顧影獨千里千<lb/>
里何悠悠天髙露如水烏飛還故枝遊子悲别離<lb/>
中原有髙山檻泉出其隅㳙㳙入溪澗所性良已殊奔<lb/>
流無日夜東去趨尾閭逝水無回波少壯能幾時<lb/>
<pb n="KR4d0542_WYG_003-18b"/>
　　　過馮公嶺<lb/>
絶壁倚霄漢千峯勢如馳何年五丁士鑿石連天梯縈<lb/>
紆不可上髣髴登峩眉白石齧我足霜風吹我衣前途<lb/>
政迢遞我已筋力疲寒花道傍開幽鳥林間啼彷徨俯<lb/>
自慰少憩日已西浮生浪奔走困踣胡爾為他年履坦<lb/>
道慎勿㤀嶮巇<lb/>
　　　感興<lb/>
　自漢以來五言之作多矣其善者大抵皆直致無華<lb/>
<pb n="KR4d0542_WYG_003-19a"/>
　飾之辭簡淡而意味深逺下是則雕鏤綺靡不出乎<lb/>
　風雲月露花卉禽魚之間而理趣蔑如也昔唐陳拾<lb/>
　遺嘗作感遇詩詞格髙古而新安朱子則病其滛于<lb/>
　仙佛怪妄之説故朱子齋居感興之作乃一寓于理<lb/>
　扶樹道教而辭之要妙特其餘耳殆未易于古今詩<lb/>
　人律之也予客居無事讀書餘暇撡觚染翰適意于<lb/>
　詩得二十五首亦命之曰感興率皆托興成章鄙俚<lb/>
　無文固不敢窺作者之藩籬而視朱夫子之扶樹道<lb/>
<pb n="KR4d0542_WYG_003-19b"/>
　教者夫何敢望獨于陳古道今引物比類意在懲勸<lb/>
　不習于雕鏤而不淪于怪妄則庶乎其萬一焉或可<lb/>
　以俟觀民風者之采擇云爾<lb/>
混沌既分裂乾坤遂開陳九重不可測八紘𣺌無垠遥<lb/>
思天地先一氣應絪緼自從開闢來不知幾千春太樸<lb/>
一以散智巧方紛紜至化日銷蕩誰能反其淳吾將遺<lb/>
斯世泰初與為鄰<lb/>
兩儀辨清濁萬物紛迴互斡旋造化機豈不以理故無<lb/>
<pb n="KR4d0542_WYG_003-20a"/>
形焉有象彷彿隨所寓太極祗強名駕説無乃固誰能<lb/>
窮其原逝與遊𤣥圃<lb/>
茫茫上古初斯人若麋鹿野處食猩狸虎狼共馳逐皇<lb/>
天降神聖為氓去荼毒羲農與軒轅奮起相接足乗馬<lb/>
穿奔牛揉耒種嘉穀皮毛作衣裳巢穴變廬屋元功被<lb/>
萬世蚩蚩遂生育古來無聖人吾其久魚肉<lb/>
唐虞邈以逺禹湯亦悠悠周轍一東狩王綱遂漂流春<lb/>
秋更五霸日月尋戈矛陵夷逮七國斯民益無聊戰血<lb/>
<pb n="KR4d0542_WYG_003-20b"/>
滿溝塹殺星入雲霄商君佐嬴秦變法開田疇積強至<lb/>
六世虎噬吞諸侯宰割天下地郡縣羅九州焚書任法<lb/>
律儒士咸䖍劉漢皇起豐沛三尺誅民讐開基四百年<lb/>
烈烈壯鴻猷惜哉英明主不學道逺謀一時繒狗徒賛<lb/>
業非伊周遂使皇王政廢墮不復修此機一以失餘恨<lb/>
空千秋<lb/>
孔孟起衰世棲遲走諸國一身𦵏邱墟斯文寄方册淵<lb/>
然洙泗流浩若江海澤伊人一以逺異端日滋息誘民<lb/>
<pb n="KR4d0542_WYG_003-21a"/>
猶塤篪竒言勝楊墨亡羊多岐徑周道長荆棘舉世酲<lb/>
既深何以挽沉溺上帝司民政而乃相滛慝天意尚如<lb/>
兹滔滔誰與易<lb/>
崑崙幾千仞王母當中居縹𣺌三神山盡宿飛仙徒粲<lb/>
瓊以為糧鞭虬以為輿壽命等天地出入乗空虛此事<lb/>
古相傳不知真有無但傷世迫阨百歳猶須㬰之人果<lb/>
可見吾欲膏吾車<lb/>
有生必有死芸芸歸其根靈魄既入土何所藏吾魂世<lb/>
<pb n="KR4d0542_WYG_003-21b"/>
愚不曉事妄説相循環人物互變幻形散神獨存死生<lb/>
信如此有身乃夤縁不用男女搆軀體應自完兹理至<lb/>
昭晰可與智者論<lb/>
羲和鞭靈車去去一何速乍見升扶桑俄然次蒙谷光<lb/>
隂既如許人世誠局促胡為有限身乃遂無涯欲夸父<lb/>
矜其能走逺不知復至今西海上青青鄧林木<lb/>
策馬吴城西攬轡姑蘇臺寒林噪烏雀故址叢蒿萊登<lb/>
髙忍悽愴懷古思悠哉夫差藉世烈起土殫民財曲木<lb/>
<pb n="KR4d0542_WYG_003-22a"/>
搆華館離宮蔽層厓嬌嬈醉越女歌舞環吴娃觀樂方<lb/>
未畢爭霸心已灰不須百歳後已見麋鹿來興亡雖古<lb/>
有窮欲乃先摧覆車不自戒長使後人哀<lb/>
青山或可移白石尚可轉志士懷苦心九死不願返首<lb/>
陽餓仁賢至今激貪愞汨羅沉楚纍千載悲忠蹇人生<lb/>
誰不死身沒名貴顯胡為草𤣥人美新思苟免<lb/>
楚人廢醴酒穆生不復留申公眷恩德終為楚市囚保<lb/>
身貴明哲知幾諒寡尤後來賢達士誰能繼前修<lb/>
<pb n="KR4d0542_WYG_003-22b"/>
豪家列華第披金飯珠玉茅屋耕田夫衣食常不足均<lb/>
為羲皇民胡焉異榮辱逺懷雍熙世寧復有兹俗誰與<lb/>
開井田吾思食其肉<lb/>
乾坤奠髙卑設位終不易聖人定民志貴賤有常式云<lb/>
何世道衰習俗長奸慝輿臺百金裘氓賈八珍食賈生<lb/>
久不作誰為長太息<lb/>
縹𣺌浮圖宮儼若王者居列徒二三千僮僕數百餘飽<lb/>
食被紈素安坐談空虛秋來入租税鞭撲耕田夫不惜<lb/>
<pb n="KR4d0542_WYG_003-23a"/>
終歳苦徵求盡錙銖野人不敢怒泣涕長欷歔<lb/>
五侯佳子弟弱冠乃髙舉承籍閥閲功官爵紆青組五<lb/>
馬躍春華一麾守王土誅求肆狼貪立威嚴箠楚斯民<lb/>
天所眷視之如草屨置官擇賢才兹事由來古君㸔龔<lb/>
與黄何嘗有門户<lb/>
邊城將家子十歳承華胄腰懸金虎符萬夫擁前後上<lb/>
馬未勝甲引轡猶脱肘日日驅官軍指麾縱鷹狗生當<lb/>
太平世無復事爭鬬天家賜髙爵膂力吾何有但問祖<lb/>
<pb n="KR4d0542_WYG_003-23b"/>
父資莫問能事否<lb/>
客從北方來少年美容顔繡衣白玉帶駿馬黄金鞍捧<lb/>
鞭揖豪右意氣輕邱山自云金張胄祖父皆朱旛不用<lb/>
識文字二十為髙官市人共咨嗟夾道紛駢觀如何窮<lb/>
巷士理首書卷間年年去射策臨老猶儒冠<lb/>
步出城門道忽見羣車馳車中何所有文貝光陸離美<lb/>
娃載後乗銷金燦裳衣問之何如人云是官滿歸聞者<lb/>
交嘆息清名復奚為<lb/>
<pb n="KR4d0542_WYG_003-24a"/>
水生隋侯珠山出和氏璧隋珠光照乗和璧白盈尺舉<lb/>
世以為寶連城售其直寒者不可衣飢者不可食珠璧<lb/>
之所存莫夜尋戈㦸所以君子人其實在乎德<lb/>
淳風變澆漓薄俗廢直道吴女市新妝入宮擅華姣中<lb/>
心苟不美顔色有何好朝來枝上花日暮萎芳草懷哉<lb/>
空谷人貞潔以終老<lb/>
大江日以東曜靈日以西在世閲光景倐忽流駒馳繁<lb/>
華向春開落葉迎秋飛榮枯有常理人生猶若兹愚夫<lb/>
<pb n="KR4d0542_WYG_003-24b"/>
昧逺識荒滛速其疲誕者蘄神仙不死今有誰何如安<lb/>
吾分委順以從時<lb/>
丈夫重意氣不為兒女悲得喪如浮雲戚戚竟何為君<lb/>
㸔松與栢歳寒青不移槐柳遇霜露憔悴無光輝懷哉<lb/>
古之人永與今世違<lb/>
東風二三月桃李滿名園乗時得其所獨愛陽和恩英<lb/>
英籬間菊開花當歳寒已無雨露滋兼有風霜患君子<lb/>
力為善窮達寧復論紛紛競炎熱得意何足言<lb/>
<pb n="KR4d0542_WYG_003-25a"/>
明明空中月浮雲能蔽之我心忽不樂清夜有所思古<lb/>
人既云逺古道日以非後生采春華舉世吾誰歸飄風<lb/>
颯然至吹吾裳與衣恨無雙飛翼逺逝凌風飛感傷復<lb/>
奮激沉吟以徘徊<lb/>
悲風西北來樹木聲蕭蕭蟋蟀鳴四壁鴻鴈飛層霄時<lb/>
光忽已異四序如更徭人生無百年轉矚朱顔凋胡不<lb/>
崇明德早使勛業昭空悲千載下身死名寂寥<lb/>
　　　喜聞友人來訪<lb/>
<pb n="KR4d0542_WYG_003-25b"/>
遯跡向荒郊客身如縶維良朋不我顧出門何所之故<lb/>
人漢水上悠悠每懷思惠來忽有約風雨無愆期終夜<lb/>
喜不寐天明起披衣命僕掃齊室拂拭牀與帷臨河望<lb/>
舟楫行道想逶迤我有一樽酒酒味甘如飴久藏待君<lb/>
至盥爵共君釃飲酒豈足貴真情良在兹<lb/>
　　　送錢思復二首<lb/>
雨晴春正佳潮生日初上出郭送歸人江臯繫蘭槳之<lb/>
子文章彦儒職困羈鞅三年留海邦聲名動官長故鄉<lb/>
<pb n="KR4d0542_WYG_003-26a"/>
忽在念束書遂長往上官再三留終焉不可強白雲繞<lb/>
孤嶼晴煙連雁蕩東風花滿城好鳥鳴三兩子去吾獨<lb/>
居幽景負心賞<lb/>
見面方喜熟離别苦多情人生倐聚散猶如無根萍我<lb/>
從湖海歸眷眷求友生子昔尚淹留今朝舍我行白駒<lb/>
不可縶何以能合并春江波濯濯猗蘭葉青青采蘭江<lb/>
之滸與子結同盟豈無桃李花所貴在芳馨願子勿捐<lb/>
棄歳晏保幽貞<lb/>
<pb n="KR4d0542_WYG_003-26b"/>
　　　送陸有章分題得巽山<lb/>
巽山如層臺積翠俯城郭古來秀松櫧𤣥鳥隱棲閣雨<lb/>
散飛素雲風靜語丹鶴遊人日躋攀杖履相繹絡陸郎<lb/>
吴中來雅志好邱壑哦詩松間題擕酒石上酌我性亦<lb/>
愛山方期結幽約兹為送子去登涉慘不樂逺别已傷<lb/>
懷真境况寥落佇立睇大江孤舟入㝠邈<lb/>
　　　汪節婦詩三首<lb/>
彼美汪家婦早年喪其夫㷀㷀抱弱女上堂奉舅姑舅<lb/>
<pb n="KR4d0542_WYG_003-27a"/>
姑深見憐問婦意何如凛然秉大義之死矢弗渝託身<lb/>
事良人豈為存沒殊寧持如花顔甘隨秋草枯夫婦闗<lb/>
風化自古有孀居<lb/>
采杞南山下杞實何離離從夫未有子夫死身曷依旁<lb/>
人苦相勸懇懇甘言辭自惟失所天一身將事誰伶仃<lb/>
奚足惜但恐節義虧白石尚可轉圭璧有瑕疵此心猶<lb/>
松栢歳晏終不移<lb/>
烈女無異志兹事今罕聞風俗日以降朝寡暮求姻寥<lb/>
<pb n="KR4d0542_WYG_003-27b"/>
寥幽谷中乃有如斯人二十守孤幃白首良苦辛旌表<lb/>
未及門敢勞使者勤孀居寧有為風勵豈無因我歌節<lb/>
婦詩庶以敦彝倫<lb/>
　　　寒江分韻<lb/>
冬雨昨夜霽落日江水寒天影浸澄碧霜風動微瀾飛<lb/>
來白鷗淨㸃㸃下江干更無垂釣者獨立縱遐觀<lb/>
　　　觀稼<lb/>
觀稼往西郊徐步尋畎澮離離實方堅彧彧葉仍茷翠<lb/>
<pb n="KR4d0542_WYG_003-28a"/>
浪翻風動緑雲連野靄稂莠亦盡除螟蠡幸無害功雖<lb/>
人力成根由甘雨大豐年在今兹一飽已堪賴<lb/>
　　　𤓰園<lb/>
園𤓰有秋實引蔓亦已長蔓長實自大甘美仍内藏可<lb/>
以解袢熱入口心清凉底言奉玉食未許他人嘗<lb/>
　　　送朱維敬奉使還京十首<lb/>
南風吹海水白浪如髙山張颿引大舸千里瞬息間紛<lb/>
紛南來使多從海上還早晚至京邑復命趨朝班<lb/>
<pb n="KR4d0542_WYG_003-28b"/>
桓桓朱將軍丞相所掄擇才過千人俊勇為百夫特徵<lb/>
兵來海東泛舟返燕北觀其磊落懷終當獻竒績<lb/>
重臣居省臺銓衡握清選州郡富官僚將帥豈疎逺君<lb/>
胡招不留得非厭軒冕麒麟使可羈夫豈異羊犬<lb/>
將軍有雙劍吐氣光如虹元是龍所化一雌與一雄指<lb/>
揮走妖魅奮擊生秋風何時用神武與國成殊功<lb/>
盜賊起㐮頴延蔓梗江淮征伐六七載道途猶未開孰<lb/>
為豪傑士首義羅羣材共成中興業紀功于雲臺<lb/>
<pb n="KR4d0542_WYG_003-29a"/>
昔在有虞氏修文格三苗孰知荷戈甲敵愾毗清朝行<lb/>
師不負糧出沒如風飄寄語山西將功髙無自驕<lb/>
吴郡甲天下城郭何崇崇倉粟數百萬惜哉飽羣兇諸<lb/>
將未平賊朝廷已論功將軍有深計何不覓侯封<lb/>
庸醫疾多死扁鵲廢居閑羣工毁大木巧匠在傍觀追<lb/>
奔䇿駑蹇擊隼舍鷹鸇嗟哉朱將軍懷才空自憐<lb/>
新垣欲帝秦魯連思蹈海片言解羣紛髙風凜千載自<lb/>
古有豪雄而今竟安在君去當努力吾將逐樵采<lb/>
<pb n="KR4d0542_WYG_003-29b"/>
離别最傷懷况兹風塵際日日送行人為君獨增嘅浮<lb/>
雲多北飛江流向東逝執手愬青天英雄豈終滯<lb/>
　　　留别諸友分韻得日字<lb/>
寒色滿大江北風吹落日停舟别諸彦中懷抱湮鬱夤<lb/>
縁結金蘭深固比膠漆佳㑹不可常歳晏改寥慄居者<lb/>
成淹留行者念家室分携在俄頃東西永相失俯視流<lb/>
波去仰㸔飛鳥疾人生如浮萍乾坤𣺌蕭瑟<lb/>
　　　因彭仲愈歸江東寄屠彦德得東字<lb/>
<pb n="KR4d0542_WYG_003-30a"/>
歳暮送行舟憂心鬱忡忡因懷平生友寂寥青山中豈<lb/>
意松栢姿乃在樗櫟叢經年羇旅别十里夢寐通邊城<lb/>
多鼔鼙志士憂世同劇談念終夕道逺無由逢浮雲隨<lb/>
風至江水日夜東思君何時來掻首望飛鴻<lb/>
　　　題畫<lb/>
天髙白露下空山秋寂寥尋真入谷口幽景如見招白<lb/>
石可礪齒古木堪懸瓢為愛琅玕淨不知歸路遥<lb/>
　　　送董仲仁<lb/>
<pb n="KR4d0542_WYG_003-30b"/>
我歸自京師萬事成懶拙棲遲衡門下不出動經月非<lb/>
厭漫浪遊時事與曩别世路多榛棘盜賊殊未滅淮泗<lb/>
天漲塵汝頴地流血元戎綂貔貅冬夏猶薄伐徵需遍<lb/>
郡邑供億到貧乏百物價騰湧貴糴珠璣埒持錢入虛<lb/>
市所索每空缺如無三月聚詎免糧糗絶斯時為羇旅<lb/>
章甫適諸越壯哉董氏子出門志軒豁誓覽山水竒徑<lb/>
往度西浙嗟我肩暫息羨子興莫遏作詩送逺行極目<lb/>
江海濶<lb/>
<pb n="KR4d0542_WYG_003-31a"/>
　　　村居<lb/>
村居逺城郭來往無雜賔讀書茅屋下無營存道真羮<lb/>
藜飯脱粟聊以度昏晨自予入京華歸來屬風塵州里<lb/>
經變改親舊多漂淪安全亦以幸荒僻詎敢嗔姢姢東<lb/>
園竹冉冉南山雲虛簷噪乾雀方池躍遊鱗閑觀契心<lb/>
賞靜處與物親明年繫官守懷此夢應頻<lb/>
　　　送吴有齊提舉台州醫局<lb/>
嶄嶄天台山玉立東海湄芝草生其阿碧色甘如飴昔<lb/>
<pb n="KR4d0542_WYG_003-31b"/>
年劉阮輩采之療長飢邱陵變深谷寧復思來歸神仙<lb/>
竟何事絶物祗自怡今君捧檄去遥與猿鶴期優游百<lb/>
僚底白日和天倪山中固云樂民瘼當春思<lb/>
　　　寓真華𤣥館<lb/>
本性愛邱壑宦遊違素心所寓得幽勝亦足散袢襟娟<lb/>
娟泉石淨幽幽松竹深晴旭破嵐影層雲結崖隂誰信<lb/>
居城市有此佳山林虛曠情以適冲寂道所任持觴玩<lb/>
嘉卉欹枕聽鳴禽佳時苦無䇿于世且浮沉<lb/>
<pb n="KR4d0542_WYG_003-32a"/>
　　　渡沂<lb/>
昨日發河陽今晨渡沂水驅車逺行邁計程行未巳曠<lb/>
野人煙稀朔風塵沙起蕭條歳華暮慘淡日色死悠悠<lb/>
望京國悒悒念鄉里功名亦何為行役信勞止乃知達<lb/>
道人不慕外榮美守真始全天徇物固㤀已春風舞雩<lb/>
樂懷哉曾氏子<lb/>
　　　遊白雲山<lb/>
青山引幽興擕朋來遊歌攀援徑邊樹逶迤上坡陀山<lb/>
<pb n="KR4d0542_WYG_003-32b"/>
空林無鳥天濶北風多黄菊餘秋英紅葉辭霜柯入深<lb/>
得禪宇結構依巖阿幽僧具名饌似喜人相過淹留竟<lb/>
日暮談笑仍婆娑人生苦物役適意能幾何乗閑數登<lb/>
眺勿用悲蹉跎<lb/>
　　　怡雲軒為茂上人賦<lb/>
白雲非可説自適靜者心上人依雲住過軒松近林雲<lb/>
生從何來雲歸無處尋霏霏弄光影靄靄度輕隂含風<lb/>
乍承宇散空俄作霖終日覽變態不知飢渴侵至樂得<lb/>
<pb n="KR4d0542_WYG_003-33a"/>
冥契宴坐豁冲襟干雲豈有意寓物隨所任真趣祗自<lb/>
解欲言遂成瘖傍人有問者微笑撫瑶琴<lb/>
　　　贈醫者俞明逺<lb/>
俞君昔儒冠讀書四明下簡册夜鑽窺詞章晝揮洒苦<lb/>
厭功効遲迂緩世所捨閉門習方伎探賾非苟且貫穿<lb/>
岐黄篇出入盧扁冶業成無全牛開户應求者投劑始<lb/>
下咽愈疾猶解瓦活人術有神利物功豈寡聲名在公<lb/>
卿邀請致輿馬養生理自足交遊貴不假移家九龍山<lb/>
<pb n="KR4d0542_WYG_003-33b"/>
泉石趣仍雅尋山陟嶔岑采术瞰幽閜予藥或焚券種<lb/>
杏當滿埜吾衰苦多病坐久痿及骻肌膚日已枯顔色<lb/>
何由赭刀圭倘可分相依作鄰社<lb/>
　　　青田山房為劉養愚賦<lb/>
幽幽青田山積翠髙千尋大溪經其南白雲在山隂下<lb/>
有隱者居卜築邃以深開門面石壁結構依松林牆古<lb/>
薜荔長砌閑苔蘚侵簷間戲馴鹿戸外鳴幽禽花卉春<lb/>
佳冶竹木夏蕭森秋宵月照牖冬晨雪明岑塵坌詎能<lb/>
<pb n="KR4d0542_WYG_003-34a"/>
到車馬絶過臨其中何所有乃有書與琴逍遥足㤀世<lb/>
俯仰可娱心酒熟聊自醉興來詩獨吟永謝城市喧何<lb/>
用懷纓簮<lb/>
　　　荼䕷花下宴集時以古人詩莫道春歸有遺恨<lb/>
　　　　典刑猶在此盃中為韻分得典字<lb/>
名花開雨中幽姿媚春晚紛披被髙樹的爍映林苑白<lb/>
玉巧雕鏤縞素孰裁剪韶華良在兹紅紫况已鮮忍㸔<lb/>
落晴雪清芬委苔蘚鄰酒尚可呼春衣詎辭典懽然集<lb/>
<pb n="KR4d0542_WYG_003-34b"/>
佳友坐席傍花展折枝挿瓶罐摘蕋泛盃盞娱情詠詩<lb/>
章入耳謝竽阮念兹時事艱日聞報兵燹東溟舞蛟鼉<lb/>
中州嘯豺犬征伐勞將帥奔走困冠冕吾徒布衣士憂<lb/>
患聊喜免且盡花下樂亦足慰屯蹇<lb/>
　　　遊鳴山寺<lb/>
久聞鳴山佳近郭青可盼煙霞屢有期杖履未能辦兹<lb/>
晨動佳興勇往續前慢同行八九人亦有總角丱穿林<lb/>
入小蹊越水闖危棧維時冬十月北風歳將晏清芬蘭<lb/>
<pb n="KR4d0542_WYG_003-35a"/>
菊在秀色松竹間楓葉黄欲落杞實紅始綻石罅鳴寒<lb/>
蛩峯頂度鳴鴈翫覽亦足欣登陟仍喜慣巖根古招提<lb/>
殿宇瞰溪澗粉壁苔蘚蝕虚室鼯鼠瞷因觀真境空愈<lb/>
悟浮生幻堅固非椿松逍遥等鵬鷃此身墮塵網何日<lb/>
逃世患懴悔始自今往者不可諌<lb/>
　　　登蒼峴嶺<lb/>
平時愛遊覽客居苦局促閑擕青藜杖步繞山之麓峩<lb/>
峩蒼峴嶺躋攀信吾足苔滑石﨑嶇林深徑紆曲勇往<lb/>
<pb n="KR4d0542_WYG_003-35b"/>
指前岡忍喘出幽谷西日映衰草朔風振枯木𤣥蟬寂<lb/>
無聲飢鼯走相逐朱實垂枸杞黄花吐寒菊徙倚憩巖<lb/>
端顧招友與僕須臾至絶頂太湖在我目白波何茫茫<lb/>
勢與滄海屬北望平埜濶原田布棋局澄江杯杓小句<lb/>
容蟻封伏天地信覽廣吾身渺如粟因思去年秋出遊<lb/>
壯輿輹志將渡江湖厯覽徧坤軸逶迤陟陽華迤邐登<lb/>
涿鹿躡雲上泰岱尋仙入王屋遥觀峩眉雲遂采崑崙<lb/>
玉屬兹時險艱風塵滿平陸羣偷起淮頴官軍向曹濮<lb/>
<pb n="KR4d0542_WYG_003-36a"/>
淹留經春秋未遂償所欲朝廷尚憂虞我何怨拘束回<lb/>
首望南越華盖倚天緑草堂在其下石田猶可菽悠然<lb/>
動歸興何當跨黄鵠<lb/>
　　　送彭仲愈歸江東<lb/>
平生湖海間求友亦云衆知君苦恨晚翩然鳥中鳳論<lb/>
心一語合結交萬金重去年來吴門夜宿幾回共春秋<lb/>
談王霸功烈卑管仲詩章頻倡和出語或嘲哢君才千<lb/>
里驥奔風勒飛鞚手持溪子弩百發靡不中愧我䇿駑<lb/>
<pb n="KR4d0542_WYG_003-36b"/>
駘追逐勞縱送别離每興懷神交屢形夢闗山草木落<lb/>
雨雪作寒凍還家有程期舟楫清晨<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>吾亦東南歸歡<lb/>
㑹從此壅豈不念留處時節傾酒甕風塵起淮頴干戈<lb/>
滿梁宋蕭條羈旅中日夜成憂恐鄱陽冬魚肥盤飱足<lb/>
朝供讀書待時清懷才豈無用深廣須渟瀦菑穫在畬<lb/>
種臨分出肺腑肯為兒女哄他時遥見思持此幸吟諷<lb/>
　　　庚子八月遊荃湖登東阜觀新龍湫時同遊子<lb/>
　　　　白修撰一初上人<lb/>
<pb n="KR4d0542_WYG_003-37a"/>
適意訪林泉尋幽入山谷縁崖上嶔崎披榛轉屈曲俛<lb/>
首神龍居萬丈闞坤軸空虚穴𤣥竇鏦錚溜寒瀑隂晴<lb/>
變須臾靈怪閟幽獨窮源倦躋攀坐憩縱遊目纎纎石<lb/>
上荃娟娟澗邊竹飛雲度前岡鳴禽在髙木於兹得蕭<lb/>
散悠哉逺榮辱任達遺外紛希真企芳躅未遂琴髙期<lb/>
且從初平牧<lb/>
　　　次日同諸公遊西瀨舊龍湫<lb/>
昨日涉東巘今晨窮西瀨徑路稍平夷巖石亦竒怪泉<lb/>
<pb n="KR4d0542_WYG_003-37b"/>
源從何來飛流宛如帶龍居餘舊跡窟穴分小大遷徙<lb/>
自何年詎測神靈㑹胡為數變化無乃厭汚穢至今邇<lb/>
吾室足跡未嘗屆清遊因佳朋景物固有待又聞石甕<lb/>
潭逈出煙霞外暫歸憩疲倦登覽明當再簮纓久已投<lb/>
邱壑素所愛于世復何營逍遥以終歳<lb/>
　　　為章以元題扇<lb/>
章生方少年早負英鋭氣鳳雛非凡姿驥子有逺志出<lb/>
言如抽絲所好在文字訪我容城下頻來見真意我衰<lb/>
<pb n="KR4d0542_WYG_003-38a"/>
百無能悒悒處城市歸田違本懷褰裳掛塵累時事屬<lb/>
多艱交遊嘆疎棄念昔與若翁敦篤金蘭契斯人不可<lb/>
見對汝亦頗慰揉木就方圓刮鏃出銛利努力事詩書<lb/>
他年㸔成器<lb/>
　　　濯翠亭為閑屋上人賦<lb/>
孤亭依山構松竹環蕭森霏霏洒空翠翳翳生凉隂宴<lb/>
坐湛以寂幽棲窈而深髙人久忘世于焉㝠道心<lb/>
　　　葡萄泉<lb/>
<pb n="KR4d0542_WYG_003-38b"/>
薄遊蓀草湖載觀葡萄泉中流湧微沬何處通靈源出<lb/>
竅蛟珠迸浮波魚目圓髣髴秋架上纍纍佳實懸象物<lb/>
形有類托名美斯傳我欲醖為酒飲之應得仙勿令濯<lb/>
塵足汚此清且漣<lb/>
　　　冩興<lb/>
采葉莫采葛摘花莫摘李葛葉能庇根李花能結子何<lb/>
草不生葉何樹不開花從君自採摘不怕損繁華<lb/>
　　　征婦怨<lb/>
<pb n="KR4d0542_WYG_003-39a"/>
征夫出門時征婦淚垂垂把酒勸夫飲執手問歸期歸<lb/>
期今已過更無消息歸朝朝倚樓望只見鴈南飛<lb/>
　　　落梅曲<lb/>
梅花開滿枝無奈曉風吹風吹花落盡争似未開時花<lb/>
開終有落非闗晚風惡愁殺愛花人城頭復吹角<lb/>
　　　商婦吟<lb/>
嫁夫嫁商賈重利不重恩三年南海去寄信無回言妾<lb/>
身為婦人不敢出閨門縫衣待君返請君㸔泪痕<lb/>
<pb n="KR4d0542_WYG_003-39b"/>
　　　白紵詞<lb/>
美人裁白紵裂為上身衣塵垢那能汚霜雪映氷肌綺<lb/>
羅非不貴隨時變顔色何如白紵衣著破絲猶白<lb/>
　　　野菊花<lb/>
野菊生籬下開花亦何遲晨霜白滿野金英粲離離幽<lb/>
香空自媚佳色無人知不如桃與李花發正逢時<lb/>
　　　題臨清亭<lb/>
幽亭瞰清泚翠巘環嶔岑涵波䦨檻淨遶簷花木深遊<lb/>
<pb n="KR4d0542_WYG_003-40a"/>
魚弄微影好鳥度輕音歡樂酬芳景欣然㑹賞心<lb/>
　　　題滕王閣圖<lb/>
飛閣臨流構華棟憑虛起感慨古今同登眺江山美詞<lb/>
翰憶三王笙歌懷帝子寂寞千載餘長天映秋水<lb/>
　　　岳陽樓圖<lb/>
巴陵地殊勝洞庭波渺綿層樓碧霄上雕梁緑樹邊想<lb/>
像對畫圖遊觀阻風烟何由跨黄鵠憑髙望逺天<lb/>
　　　行路嘆<lb/>
<pb n="KR4d0542_WYG_003-40b"/>
禽鳥各有巢我行獨無家蔓草野多露渺渺天之涯親<lb/>
識不在傍四顧長咨嗟豈無故鄉念兵革政交加豈無<lb/>
骨肉情節義乃所嘉白日照青天此身庶無瑕陽林翳<lb/>
柔條幽蹊破芳葩方春各自媚争姸競繁華佇立愈傷<lb/>
感憂心復如麻凄凄日將夕迢迢路方賖悲風颯然至<lb/>
滿目驚塵沙<lb/>
　　　種藥軒為孫仲誨賦<lb/>
層軒搆虛敞隱居山谷深繞簷種名藥鋤理力所任枸<lb/>
<pb n="KR4d0542_WYG_003-41a"/>
杞生夏苗芎藭長春隂緑烟䕶紫术翠雨滋𤣥參幽香<lb/>
既可愛靈根亦易尋養性延壽命攻疾驅邪滛活人醫<lb/>
國手濟物仁者心佳卉滿園植彼哉奚足欽<lb/>
　　　送孔州判得代歸鄉<lb/>
出仕本行志去官豈沽名進退古所重禮讓以為榮孔<lb/>
均受代歸挽留車不停白駒何皎皎飛鴻獨冥冥南山<lb/>
有叢桂東籬粲黄英念我久辭禄遲子結同盟<lb/>
　　　懲愆<lb/>
<pb n="KR4d0542_WYG_003-41b"/>
生晚搆屯蹇性真離禍尤禄仕以為養反貽父母憂一<lb/>
身被兹累懲愆豈無由末才任冗職奔走内恒羞斯民<lb/>
困瘡痏鞭撻忍誅求緩刑志撫字厲節懷清修獨醒衆<lb/>
所忌讒搆生戈矛夐然空屋中經月成淹留潜棲絶内<lb/>
外孤坐自吟謳朝看白日出夜覩明星流西風木葉下<lb/>
四壁蛩聲愁感兹時物變蕭條悲素秋念昔賢與哲艱<lb/>
危尚拘幽夏臺曾困湯羑里乃縶周屈原忠見放楊肸<lb/>
賢而囚縲絏苟非罪于人吾何讐知幾昧前訓省躬思<lb/>
<pb n="KR4d0542_WYG_003-42a"/>
逺猷安得應天運吾道方悠悠<lb/>
　　　達觀<lb/>
古今世忽易生死人所同百年駒過隙壽考非椿松胡<lb/>
為極心意夸毗爭長雄貴賤竟何為愚哲各有終或云<lb/>
樹名譽可以垂無窮詎知身既沒倐忽猶飄風天地㑹<lb/>
有盡人物終漸融堯桀孰是非畢竟成虛空所以達觀<lb/>
士乗化遊區中誰知契兹理吾與訪崆峒<lb/>
　　　題陶淵明歸去來圖<lb/>
<pb n="KR4d0542_WYG_003-42b"/>
榮名世所逐好爵人易縻孰㤀軒冕貴而有田園思陶<lb/>
公令彭澤明哲照幾微晉室日陵替周鼎將遷移歸來<lb/>
問衡宇幽情託姸辭松菊三徑懷舟車邱壑期冲襟邈<lb/>
閑曠逺識超轅羲其人既云逺作者今有誰聞風夙所<lb/>
慕投紱方自兹覽圖成嘆息永言以為師<lb/>
　　　戊戌歳旦日方謝事閒居<lb/>
履端佳節至晴旭散寒威習俗競來往閑居免驅馳感<lb/>
兹歳時返念吾筋力衰求名愧枉已遯世豈遐思詎云<lb/>
<pb n="KR4d0542_WYG_003-43a"/>
事高尚聊以避艱危白梅發新花翠栢長舊枝覽物自<lb/>
適意傾觴還賦詩俯仰不愧怍沉淪寧復辭<lb/>
　　　西旅獒圖<lb/>
牧野定周命鎬京開辟雍九服成懿德遐陬被皇風迢<lb/>
迢西方國語言重譯通慕義不辭逺貢獒隨㑹同四夷<lb/>
既賔服周道信昭融聖心豈遂移老臣敢㤀忠但恐九<lb/>
仭山虧此一簣功懇懇訓誥辭燦燦簡册中胡為千載<lb/>
下畫史誇愚蒙巧將丹青筆極兹摹冩工徒啟玩物志<lb/>
<pb n="KR4d0542_WYG_003-43b"/>
詎有責難恭願載旅獒篇持之獻九重<lb/>
　　　㑹徐元彬家食櫻桃<lb/>
含桃初夏熟繁實綴柔條映日耀晴午凝露明初朝采<lb/>
之青眼眩粲若朱唇嬌瑪瑙照氷椀驪珠絢紅綃竒姿<lb/>
比閩荔美味似江珧佳人玉齒寒文園書渴消念吾困<lb/>
羇旅覩物心摇摇摘鮮想山圃寵賜懷天朝兵戈遘屯<lb/>
蹇身跡雙寂寥主人酷好事有酒即見招嘗許徧坐客<lb/>
分甘及垂髫靈丹入吾口可弭玉顔凋從此化凡骨遐<lb/>
<pb n="KR4d0542_WYG_003-44a"/>
征隨子喬<lb/>
　　　讀徐君雲松小稿二首<lb/>
雨霽石壇淨幽篁生緑隂微風東南來凉氣散衣襟拂<lb/>
苔坐青石焚香對碧岑細把新詩詠朱絃有遺音<lb/>
歌詩本情性風雅何寥寥去古益以逺衆巧競諠囂華<lb/>
木鏤蟲篆緑裳剪氷綃邈哉雲松子孤鳳鳴清朝<lb/>
　　　長行歌<lb/>
守節豈為名秉義不顧身于心苟無媿毁譽從他人我<lb/>
<pb n="KR4d0542_WYG_003-44b"/>
生髮垂白干戈遘邅迍衡門久棲遯故土俄湮淪鳥逝<lb/>
辭舊巢魚遊避絲緍但知君臣義寧論骨肉親行道靡<lb/>
朝夕知我惟蒼旻王師在河上四野猶戰塵南征一何<lb/>
緩忠憤奚由信仰㸔雙飛翼涕泗沾衣巾<lb/>
　　　戊戌歳端午寓居慈溪有感<lb/>
三載滯遊宦荏苒度芳辰屬兹端陽節復來慈水濵居<lb/>
閑謝人事過從無雜賔酒盃泛菖蒲于以壽尊親開門<lb/>
青山近霽色曉來新園榴發紅花堦草鋪緑茵對物固<lb/>
<pb n="KR4d0542_WYG_003-45a"/>
可樂感時復酸辛原埜半荆棘江淮尚風塵蕩滌未有<lb/>
期安居諒無因舉世政沉湎誰為獨醒人載歌哀郢章<lb/>
掩涕思靈均<lb/>
　　　發嵊縣<lb/>
行役苦晝熱戒程當夜闌睡覺呼僕夫出門路漫漫明<lb/>
月照人影疎星掛樹間流螢㸃衣袂零落濕巾冠朝逺<lb/>
剡溪水俄入新昌山屬兹干戈際愈覺行路難愧無經<lb/>
世資何以濟險艱悒悒抱逺思綿綿起憂端東方忽已<lb/>
<pb n="KR4d0542_WYG_003-45b"/>
白林鳥鳴間闗前瞻石嶺峻喟然發長嘆<lb/>
　　　整書册<lb/>
閒居無所營暇日整書册蠧魚生育蕃因悲久為客雜<lb/>
亂失次序損壞加補飾深好不知疲朝飢至㤀食在昔<lb/>
手所置經目猶愛惜披閲備餘年豈為子孫積山妻向<lb/>
我語喪亂日侵迫一身尚為累挾此竟何益撫卷囅然<lb/>
笑欲應還復黙汝言自有理終難已吾癖<lb/>
　　　秋成大水傷稼憫農有作<lb/>
<pb n="KR4d0542_WYG_003-46a"/>
農人藝黍稷生理在西疇終歳事耕耨勞勩望有秋塲<lb/>
圃既已築倉庾方期收大風連日雨原野漲洪流萬頃<lb/>
坐淪沒比屋盡悲愁公私急租賦何以備徵求既伏無<lb/>
臈儲寧免溝壑憂饑饉乃荐至兵革仍未休民生病方<lb/>
悴天道邈以幽三復下泉詩慷慨念京周<lb/>
　　　過廣福寺石屏山房懷曾子白修撰陳伯清侍<lb/>
　　　　講<lb/>
遊行滯春雨憩息依禪林寺門閉寥閴厓石聳嶔崟幽<lb/>
<pb n="KR4d0542_WYG_003-46b"/>
禽飛復止修竹何森森賞寂屏塵慮觀空起遐心分榻<lb/>
坐雲影巡廊步晚隂緬懷玉堂彦曾此共登臨惆悵撫<lb/>
遺跡石徑蒼苔深<lb/>
　　　郊行<lb/>
郊行日遲遲風和氣維穆溝渠水方漲隴麥秀以緑荒<lb/>
村兵燹餘蕭條數家屋農人重田事偶畊及春燠老婦<lb/>
餉其夫穉子飯黄犢我本疎散人出遊靡拘束已無簮<lb/>
纓累但望禾黍熟逍遥樂吾生奚復憂寵辱<lb/>
<pb n="KR4d0542_WYG_003-47a"/>
　　　入郭<lb/>
久矣居荒村偶然入城郭疎懶性所成俯仰心内怍物<lb/>
情多變遷權門勢輝㸌交遊問時事㤀言廢酬酢壯士<lb/>
山中來羣行競超躍市人盡趨避寧論髙齒爵我昔縻<lb/>
簮纓今兹釋羈縛知止免殆危懷寵嘆零落斯理世或<lb/>
昧遺訓仰先覺相知憐契濶出酒共斟酌干戈政縱横<lb/>
盤餐亦蕭索南山筍可甞西園麥初穫何能久留滯歸<lb/>
家且為樂<lb/>
<pb n="KR4d0542_WYG_003-47b"/>
　　　題髙士煮茶圖<lb/>
古皇甞草木肫肫惠我氓百藥濟夭死五穀養其生維<lb/>
茶亦地産青青柯葉榮諒非急世用以兹遺芳馨後來<lb/>
競采摘紛紛事煎烹鬭品俗所尚輸貢官有程竭資困<lb/>
民力𣙜貨為國經何人繪髙士别味試鼎鐺細觀摹畫<lb/>
工令我感慨并口腹豈足貴思古心怦怦<lb/>
　　　為農<lb/>
代耕久辭禄為農乃勞生既有形體累詎免衣食營瘠<lb/>
<pb n="KR4d0542_WYG_003-48a"/>
土易荒穢鋤理恐弗勝晨出露未晞夜歸月已明避世<lb/>
敢求逸力作非取贏飢餐有脱粟美味止藜羮屬饜以<lb/>
為貴奚必膳牢牲玩華徇物役養真㤀外榮陶潜信賢<lb/>
達千載仰其名<lb/>
　　　擇穀種<lb/>
力穡已就斂嘉種及時收辛勤手自擇預為來歳謀秕<lb/>
穉悉遺棄稊稗寧復留去稿曝以日入窖藏諸幽及春<lb/>
農務興荷耒向西疇持兹佈隴畝可以望有秋生理在<lb/>
<pb n="KR4d0542_WYG_003-48b"/>
農事朝夕不遑休躬稼聖攸尚素餐賢所羞耕作信艱<lb/>
食俯仰庶寡尤<lb/>
　　　白露<lb/>
白露凋野草天氣凄以凉思親感時節悲哽涕其旁念<lb/>
昔負米歸曷以奉髙堂禄養豈不願耕耘徯時康風木<lb/>
動哀怨溘焉以淪亡歳月東逝波幽壌路茫茫遊魂何<lb/>
所之終古隔容光瞻彼反哺烏翩翩載飛揚蓼莪不忍<lb/>
讀仰視天蒼蒼<lb/>
<pb n="KR4d0542_WYG_003-49a"/>
　　　治圃有感<lb/>
晨興荷鋤出蔬圃聊自治去草絶其根勿令生蔓滋嘉<lb/>
蔬日以長惡草日以衰手植葱與韭青青滿秋畦盤餐<lb/>
豈不足采摘有餘悲昔為甘㫖具今兹將奉誰倚鋤向<lb/>
蔬立泪下沾裳衣<lb/>
　　　同蔣伯威朱德常遊育王山<lb/>
春晴煙霧開地勝林泉逈杖䇿隨諸彦尋僧訪幽景古<lb/>
逕人影稀落日松隂冷徜徉谷鳥散臨憩山房靜𤣥賞<lb/>
<pb n="KR4d0542_WYG_003-49b"/>
詎能㤀塵慮從兹屏<lb/>
　　　寄張籌<lb/>
逺遊違親戚慰意賴佳朋蕭條荒郊外喜子來相仍雖<lb/>
敦詩書好恩與骨肉并夜語幾廢寢晚步每同行以兹<lb/>
故淹留靡知歳月征昨暮别我去擕琴過西坰一日為<lb/>
九秋咫尺有蓬瀛豈無二三子肺腑與誰明久客非所<lb/>
樂况兼貧病增西風吹庭樹百感聚中扃盜賊滿滄海<lb/>
官軍尚縱横東歸無羽翰棲棲愧微生願子數相過庶<lb/>
<pb n="KR4d0542_WYG_003-50a"/>
幾開吾情<lb/>
　　　觀湖<lb/>
勝日擕佳友出郊眺長湖積波何微茫巨浪爭奔趨隱<lb/>
耳驚萬雷喧空撼千夫上下宇宙混東西垠堮無皛淼<lb/>
浸百里彿彷吞三吴坤輿拆不合鰲極傾莫扶晶光照<lb/>
秋日簸弄琉璃珠蜿蜒吴中山黛色青糢糊夫椒據其<lb/>
左林屋在南隅風前漁舸竝烟際歸帆孤幽浦出菱芡<lb/>
淺渚生葭蘆濯濯見白鳥汎汎浮青鳬雙眸勞應接宿<lb/>
<pb n="KR4d0542_WYG_003-50b"/>
酲為之蘇倚樹興不淺哦詩神欲徂念昔天地闢水府<lb/>
開𤣥都禹功定震澤周官書具區于今幾千載灌浸無<lb/>
時枯吴越爭戰地廢興等樗蒱嗟我與諸君勝覽得自<lb/>
娱不須感今古臨風且傾壺<lb/>
　　　蔣狀元墓<lb/>
晚步出西郊逶遲望邱畝松林何蕭森流水在左右孤<lb/>
墳隱其中斧封猶培塿剥石蒼苔深積土黄葉厚父老<lb/>
向我言兹墓由來久其人在前世獨擅文章手較藝多<lb/>
<pb n="KR4d0542_WYG_003-51a"/>
士林精光動牛斗桂折蟾宮枝名冠龍榜首禄仕軒冕<lb/>
貴勛業汗青有不阿時相懽孤忠志自守寵榮一生前<lb/>
零落百年後至今存虚墓骨枯名未朽我聞增嘆息懷<lb/>
古思尚友生雖不同時神交或可取落日啼歸鴉寒煙<lb/>
瞑幽藪臨風薦秋菊洒涕酹清酒<lb/>
　　　古意<lb/>
秋風天雨髙狡鶻氣方鋭白日逐飛禽肆意飽吞噬如<lb/>
何鸞鳳姿飢鳴向林際為惡反得食焉能苦磨礪<lb/>
<pb n="KR4d0542_WYG_003-51b"/>
　　　題山居圖<lb/>
層巒積翠色中有嘉樹林幽人此避世結屋山之隂擕<lb/>
琴出山去獨懷千古心知音不可見歸路白雲深<lb/>
　　　喜雨贈林子卿陳正夫<lb/>
幽軒對客坐急雨簷前落隂雲破荒原凉風散林薄遥<lb/>
想東山下苗生青沃若與子結幽期歸來㸔秋穫<lb/>
　　　蘭蕙同芳圖<lb/>
南國多芳草所貴蕙與蘭競秀露霜中同生厓石間青<lb/>
<pb n="KR4d0542_WYG_003-52a"/>
青緑葉茂蘂蘂紫英繁含風散芬馥映月澹幽閒既保<lb/>
貞素節永絶芟夷患我欲繼騷客揚舲泝湘沅朝攀猗<lb/>
蘭枝夕覽芳蕙根雖無逺人寄佩服永勿諼<lb/>
　　　己亥六月五日趙彦名鄭𤣥成過寓所飲酒<lb/>
城居倚邱壑幽徑類神仙佳朋得閑暇來此憇林泉布<lb/>
席意殊古解衣隨所便蘭香隨風至好鳥鳴尊前髙談<lb/>
雜諧謔清吟代管絃且盡今日醉聊以樂吾天<lb/>
　　　雜詩十首<lb/>
<pb n="KR4d0542_WYG_003-52b"/>
凉風何蕭蕭吹我庭前樹落葉辭舊枝飄颻逐風去時<lb/>
節倐已變奄忽流光騖人生少復老朱顔日非故獨居<lb/>
待幽期思君歳將暮<lb/>
東園有芳草叢生滿平地昨日葉青青今日已憔悴榮<lb/>
枯豈足惜馨香委蕪穢佳人在空谷軒車何時至<lb/>
明明天上月燦燦河邊星瀼瀼白露零唧唧草蟲鳴耿<lb/>
耿夜不寐鬱鬱悵多情迢迢思故鄉眷眷懷友生闗河<lb/>
路修阻歳月忽已征安得如澠酒長醉無時醒<lb/>
<pb n="KR4d0542_WYG_003-53a"/>
昔者子車氏西狩獲麒麟麒麟乃傷死誰知此獸仁反<lb/>
袂泣魯叟梟獍方成羣麟兮非時出不死奚足珍<lb/>
死直仗清白此道吾所敦謇謇屈大夫乃獨為其難世<lb/>
方服蕭艾誰復佩蘭荃逺遊懷故都抱石沈江湍身隨<lb/>
流波遊名與白日存千年汨羅水不愧首陽山<lb/>
荆卿適燕市慷慨無人知飲酒對屠狗擊筑過漸離如<lb/>
何田光子進賢獨見推匕首入咸陽一去不復歸縱使<lb/>
秦王死寧扶燕國危<lb/>
<pb n="KR4d0542_WYG_003-53b"/>
豫讓臣智伯報之以國士吞炭思報讐髙誼照青史丈<lb/>
夫千金軀一死為知己獨憐齊王横衆客寧同死<lb/>
有客山中來遺吾青色銅欲鑄菱花鏡空照姸媸容留<lb/>
之為莫邪可以斬蛟龍世無歐冶子詎忍委庸工<lb/>
精衞填東海銜土無時休東海填不乾口血如丹流人<lb/>
皆嘆精衞勞生何拙謀胡為反役物營營春復秋<lb/>
天地生衆人豈無賢與愚徇名乃烈士貨殖唯貪夫白<lb/>
日催容顔朝榮還暮枯倐然隨物化處世竟何如種蘭<lb/>
<pb n="KR4d0542_WYG_003-54a"/>
滿幽室願同君子居<lb/>
　　　懷交川諸友<lb/>
積雨開霽色和氣散微烟遊情陟層巘凝涕望交川青<lb/>
天何漠漠白鳥去翩翩遥思羣彦集從之路𣺌綿<lb/>
　　　題張子房歸隱圖<lb/>
平生三寸舌乃為帝者師韓讐既已報漢爵焉能縻歸<lb/>
隱豈㤀世明哲諒知幾獨有鴟夷子千載共幽期<lb/>
　　　石菖蒲<lb/>
<pb n="KR4d0542_WYG_003-54b"/>
石上種菖蒲盆中蓄清泉托根不待養翠葉何鮮鮮沃<lb/>
土生蕭艾青青當路邊蕭艾人所惡菖蒲人所憐<lb/>
　　　悼慈童<lb/>
慈童我愛子聰慧殊可憐五齡解人事頭角何嶄然朝<lb/>
餐侍我食夜宿就我眠羣兒競嬉戲端坐舒以安有時<lb/>
弄筆墨塗抺笑且言我族日衰冷俟汝興我門胡為遘<lb/>
瘧疾奄爾歸重泉㓜穉何所依哀哉彼蒼天娟娟秀眉<lb/>
目夢想在吾前鮑靚尋故井羊祜憶遺環汝魂尚有知<lb/>
<pb n="KR4d0542_WYG_003-55a"/>
念我當來還再生為父子慰兹衰暮年<lb/>
　　　種橦花<lb/>
炎方有橦樹衣被代蠶桑舍西得閒園種之漫成行苗<lb/>
生初夏時料理晨夕忙揮鋤向烈日灑汗成流漿培根<lb/>
澆灌頻髙者三尺強鮮鮮緑葉茂燦燦金英黄結實吐<lb/>
秋繭皎潔如雪霜及時以收斂采采動盈筐緝治入機<lb/>
杼裁剪為衣裳禦寒類挾纊老穉免凄凉豪家植花卉<lb/>
紛紛被垣牆于世竟何補爭先玩芬芳棄取何相異感<lb/>
<pb n="KR4d0542_WYG_003-55b"/>
物增惋傷<lb/>
　　　漁溪隱居為俞希聲作<lb/>
幽人事隱遯結屋溪山居浮波繞䦨檻白鷗戲庭除沿<lb/>
溪盡漁者日日溪中漁東風二三月緑水泛菰蒲漁舟<lb/>
倚南岸垂綸得嘉魚臨流買魴鯽無復煩招呼徐傾缶<lb/>
中酒旋摘舍後蔬烹鮮具盤餐舉觴對妻孥懽然醉自<lb/>
語榮名竟何如信知軒冕貴不及隱者娱<lb/>
　　　贈薛相士<lb/>
<pb n="KR4d0542_WYG_003-56a"/>
客有薛相士訪我髙士廬謂我有殊態耳白面不如伊<lb/>
昔歐陽子有相與此符嘉名動天壤千載流聲譽我聞<lb/>
笑且謝造化成吾軀窮通及壽夭賦子終不渝惟有文<lb/>
字功可以勤力圖垂輝沒世後照映青簡書非敢望前<lb/>
哲庶免同下愚素心固所願子意無乃諛兹言如果售<lb/>
吾生更何須<lb/>
　　　花圖<lb/>
嘉卉各自媚敷榮發光輝根異葉亦殊花開不同時鮮<lb/>
<pb n="KR4d0542_WYG_003-56b"/>
鮮映幽户一一含妍姿乃知造化功榮華俱有期芳菲<lb/>
如可采勿令傷暮遲<lb/>
　　　容春軒<lb/>
層軒結構幽當忩蒔花木簷雲棲夕隂庭鳥鳴晨旭四<lb/>
時景物佳早晚風氣淑主人頗解事洒掃置書軸擕琴<lb/>
來佳賔開尊瀉<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁㣲酣有餘懽諧笑春意足寧知城<lb/>
南居秋風滿茅屋<lb/>
　　　對菊<lb/>
<pb n="KR4d0542_WYG_003-57a"/>
佳菊性所愛金英霜後敷見之開旅懷移植向庭隅豈<lb/>
無杯中物幽賞與誰俱今晨佳友過花下共懽娱西舍<lb/>
新醪熟足以供所須<lb/>
　　　題蘭<lb/>
幽蘭石間生自與蕭艾異開花霜露中顔色靡憔悴空<lb/>
山無人知誰擕筐筥至終焉抱國香百草不敢蔽冷風<lb/>
颯然來芬芳滿天地<lb/>
　　　陸景周東園隱居<lb/>
<pb n="KR4d0542_WYG_003-57b"/>
陸生東園隱風景一何佳既載陶潛菊亦種邵平𤓰于<lb/>
焉識真趣寧復慕榮華回顧殉名者簮纓何足誇<lb/>
　　　送章錬師<lb/>
山城值徂歳羇思鬱難宣幽人從何來笑言接清温出<lb/>
遊同策杖相遇輒傾尊飄然忽辭去寥廓羡孤騫<lb/>
　　　惜别<lb/>
江山無行人天寒况風雨出門辭友生情深别良苦褰<lb/>
衣感繾綣豈不念留處髙堂想歸期歳月不我與停舟<lb/>
<pb n="KR4d0542_WYG_003-58a"/>
且勿迫傾尊出清酤酒短意更長含悽我無語<lb/>
　　　大水懷何汝樵<lb/>
𤣥冬降大水髙原流白波出門無舟楫念子抱沉疴空<lb/>
慚乗輿友歳寒心靡他不能裹飯往孰聽鼓琴歌世情<lb/>
日迫阨四郊鬭兵戈雖出龍蛇歳賢人猶網羅達生固<lb/>
委運天意竟如何我身久行役暫喜歸林阿交朋各憂<lb/>
患蓬蓽誰經過感時少娱樂索居嘆蹉跎安得扁鵲術<lb/>
起子同婆娑<lb/>
<pb n="KR4d0542_WYG_003-58b"/>
　　　松泉舊隱<lb/>
彼美嘉遯士築室山之陽山根多松樹源泉出其傍歳<lb/>
寒色青青雨霽聲浪浪飲水解我渴餐松以為糧已無<lb/>
軒冕念寧復事紛攘丈夫重出處隱顯各有方豈其愛<lb/>
松泉而與世相㤀懷才成濩落適意聊徜徉當知衡門<lb/>
隱不似接輿狂<lb/>
　　　畫鷹<lb/>
淮公所藏鷹年代不可校惟于素絹中彷彿見形貌骨<lb/>
<pb n="KR4d0542_WYG_003-59a"/>
格聳蕭森神氣張雄鷔古人毫端妙今世豈能到掛之<lb/>
空壁間簷雀不敢噪秋風天宇髙呼哨欲騫蹈我觀英<lb/>
俊姿感激成憤懊鴟梟羽連翩狐兎影顛倒非無鳳與<lb/>
麟潜伏在深奥借爾雙翮健為我作司虣<lb/>
　　　送商時雨<lb/>
昔我到黄巖日與乃翁遊汝時在襁褓索栗聲吚嚘到<lb/>
來十八年相逢向東甌汝才正英發我已霜滿頭客居<lb/>
喜鄰近朝夕慰羇愁吟詩出秀句窮經企前修將迎無<lb/>
<pb n="KR4d0542_WYG_003-59b"/>
虛日禮數亦何優竒毛覩鸑鷟名駒見驊騮忽來與我<lb/>
辭歸途戒清秋前日送乃翁作惡獨未瘳今晨汝復去<lb/>
吾亦難久留維時尚艱危武臣奮干矛王師過淮甸指<lb/>
日清遐陬愿言藴竒璞磨礲待搜求崇山覆簣積源水<lb/>
盈科流期汝在霄漢顧我終林邱臨分曷為贈愧無琛<lb/>
與球采蘭江之滸聊以寄綢繆<lb/>
　　　出吴門有懷聲公<lb/>
牽舟泝滄波回首逺城郭人家𣺌煙靄佛塔倚寥廓曠<lb/>
<pb n="KR4d0542_WYG_003-60a"/>
埜鴻鴈飛沉吟西日落懷兹物外侶白雲何悠邈<lb/>
　　　山陽詠懷三首<lb/>
平生髙世志耿介無俗情自予出山來始為塵網縈強<lb/>
飲事俯仰内媿常交并立身自有道胡為日營營朝飲<lb/>
淮河水暮宿山陽城淹留非所樂羇旅竟何成<lb/>
旅寓意多違百感中夜集本來麋鹿性誰甘白駒縶緘<lb/>
黙非㤀言枘鑿恐難入榮名亦何用令德苦未立念兹<lb/>
日月逝少壯懷靡及歸哉復歸哉江湖風浪急<lb/>
<pb n="KR4d0542_WYG_003-60b"/>
淮水清且長逺天望㝠邈野草正萋萋幽花何灼灼春<lb/>
來百物榮禽魚亦飛躍凄然獨客懷有酒共誰酌故人<lb/>
同鄉子異縣共漂泊朝夕庶往來諧笑慰寥落<lb/>
　<lb/>
　<lb/>
　<lb/>
　<lb/>
　不繫舟漁集卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>不繫舟漁集卷二目録</head> <lb/>
    <p>
<pb n="KR4d0542_WYG_002-1a"/>
欽定四庫全書<lb/>
　不繫舟漁集卷二目録<lb/>
　　騷體詩<lb/>
　　　南山有思友生也<lb/>
　　　題蘭竹<lb/>
　　　思逺寄諸友生三首<lb/>
　　　菊頌為易尚賢賦<lb/>
　　　題道原所作墨蘭蕙四首<lb/>
<pb n="KR4d0542_WYG_002-2a"/>
欽定四庫全書<lb/>
　不繫舟漁集卷二　　　　　元　陳髙　撰<lb/>
　　騷體詩<lb/>
　　　南有山思友生也<lb/>
南有山髙維虛矣其上伊石不可以輿兮念子之逺莫<lb/>
我愉兮南有水清維流矣其泮伊陸不可以舟兮念子<lb/>
之逺莫我儔兮盲風凄凄卉木病瘁我行吴㑹曷其底<lb/>
居二三君子眷我寡類勉進厥修始終令譽<lb/>
<pb n="KR4d0542_WYG_002-2b"/>
　　　題蘭竹<lb/>
懷美人兮南浦倚疎篁兮愁予佩嘉言兮同心期歲寒<lb/>
兮容與<lb/>
　　　思逺寄諸友生三首<lb/>
水之廣兮不可以涉舟則可航兮我舟無楫伐木為楫<lb/>
兮孰與撡我思我友兮心為忉忉<lb/>
路之修兮不可以徒車則可載兮我車無輿伐木為輿<lb/>
兮孰與駕我思我友兮不㤀晨夜<lb/>
<pb n="KR4d0542_WYG_002-3a"/>
翼于風兮害從以飛鱗于湍兮害羣以隨我逺我友兮<lb/>
我友我思我思我友兮我友不知<lb/>
　　　菊頌為易尚賢賦<lb/>
爰有嘉卉所性貞兮乾剛坤柔中禀精兮緑葉蓁蓁叢<lb/>
而不蔓兮厥花伊何金英粲兮煜其婉娩懷正色兮幽<lb/>
淡清絶香可服兮媚于晚節守志俟命兮蹇兹孤髙不<lb/>
可<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>摇兮吁嗟今人莫爾知兮説媚棄正夫何疑兮遯<lb/>
世無悶聖所韙兮彼美君子其德可與比兮<lb/>
<pb n="KR4d0542_WYG_002-3b"/>
　　　題道原所作墨蘭蕙四首<lb/>
有草維蘭兮在彼中阿上䕃幽篁兮白石峩峩雪霰交<lb/>
零兮歲冉冉其幾何百卉憔悴兮為憂孔多嗚呼保此<lb/>
貞節兮其心靡他<lb/>
蘭之花兮有苾其馨蘭之葉兮其色青青嗟蘭之生兮<lb/>
獨耿介而幽貞我思古人兮言掇其英<lb/>
有草維蕙兮生於林坳與荃為類兮與蘭為曹蕭艾離<lb/>
羣兮不復混淆其敢自棄兮化而為茅<lb/>
<pb n="KR4d0542_WYG_002-4a"/>
蕙之花兮叢生而馤蕙之葉兮可紉以佩擥芳菲兮勿<lb/>
使蕪穢鶗鴂鳴兮不瑕有害我思靈修兮歲月其邁<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0542_WYG_002-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　不繫舟漁集卷二<lb/>
</p>
<p>
</p>
  </div>
</body>
</text>
</TEI>
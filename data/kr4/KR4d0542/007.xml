<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>不繫舟漁集卷七目録</head> <lb/>
    <p>
<pb n="KR4d0542_WYG_007-1a"/>
欽定四庫全書<lb/>
　不繫舟漁集卷七目録<lb/>
　　七言律詩<lb/>
　　　丁亥冬感懷時聞雲南有擾<lb/>
　　　客黄山三首<lb/>
　　　送王公毅清流尉<lb/>
　　　桐江舟中<lb/>
　　　送鄭汝玉歸莆闗<lb/>
<pb n="KR4d0542_WYG_007-1b"/>
　　　懷賈陵州<lb/>
　　　送孔子充赴戊子㑹試<lb/>
　　　正旦<lb/>
　　　次易剛中韻二首<lb/>
　　　落日<lb/>
　　　易剛中來訪<lb/>
　　　元日括溪舟中<lb/>
　　　雲松巢為曾東白賦<lb/>
<pb n="KR4d0542_WYG_007-2a"/>
　　　江亭獨坐圖<lb/>
　　　甲午歳濵州道中<lb/>
　　　三月十三日錢成夫壽旦諸公㑹飲城南文秀<lb/>
　　　　園<lb/>
　　　羇思十首次謝純然韻<lb/>
　　　懷信州彭仲愈<lb/>
　　　桃山小港<lb/>
　　　寄題葉氏皆山樓<lb/>
<pb n="KR4d0542_WYG_007-2b"/>
　　　寄亨元峰<lb/>
　　　辛丑元日<lb/>
　　　詠雪三首<lb/>
　　　寄陳彦卿<lb/>
　　　寄顧仲明教授<lb/>
　　　題中峰樓<lb/>
　　　贈陳性初<lb/>
　　　寄高晦叔兼簡衍道源<lb/>
<pb n="KR4d0542_WYG_007-3a"/>
　　　送馮升伯航海歸<lb/>
　　　獨坐<lb/>
　　　挽許兹父處士<lb/>
　　　贈醫士陳宗正<lb/>
　　　送陳與公入京<lb/>
　　　題聚禽圖<lb/>
　　　濯足秋風圖<lb/>
　　　謝戴文璝僉院惠草帽<lb/>
<pb n="KR4d0542_WYG_007-3b"/>
　　　遊林家園<lb/>
　　　遊靈山寺<lb/>
　　　東林院在陳家塋<lb/>
　　　送孔正夫赴㑹試<lb/>
　　　趙氏祖墓大樟木<lb/>
　　　黄河<lb/>
　　　自明回温留寓郡城不得遂歸田之願述懷有<lb/>
　　　　作<lb/>
<pb n="KR4d0542_WYG_007-4a"/>
　　　幽居晚興就簡榮子仁都事<lb/>
　　　寓鹿城東山下<lb/>
　　　庚子歳元日<lb/>
　　　立春<lb/>
　　　過青華山訪曾子白不值留宿僧舍<lb/>
　　　冬日夜夢中得句因續成之<lb/>
　　　劉山驛<lb/>
　　　題白鶴寺瀑布<lb/>
<pb n="KR4d0542_WYG_007-4b"/>
　　　客南塘作四首<lb/>
　　　和陳君從中中秋對月二首<lb/>
　　　楊建德名其居曰竹泉求予賦<lb/>
<pb n="KR4d0542_WYG_007-5a"/>
欽定四庫全書<lb/>
　不繫舟漁集卷七　　　　　元　陳髙　撰<lb/>
　　七言律詩<lb/>
　　　丁亥冬感懷時聞雲南有擾<lb/>
溪上梅開花可憐㸔花祗欲卧溪邊非闗景物他鄉異<lb/>
自是愁思觸處牽南鄙冦戎當此日中原饑饉已連年<lb/>
吾徒漂轉成何事只合滄江買釣船<lb/>
　　　客黄山三首<lb/>
<pb n="KR4d0542_WYG_007-5b"/>
自到黄山十餘日終日飽飯只昏昏誰家搗練不停杵<lb/>
俗吏抱書長在門天寒鴻雁滿南國歳晚梅花開故園<lb/>
客裏謾將詩慰藉遣懷不用酒盈樽<lb/>
山髙冬曉不見日海近晴天多出雲何處魚蝦爭到市<lb/>
小溪鵝鴨自成羣農家政苦征租急縣吏還聞出郭勤<lb/>
獨坐幽忩生百感風前落葉更紛紛<lb/>
正憐山頭雲霧微俄復細雨下霏霏他鄉作客經時久<lb/>
滄江買船何日歸堂上愁親髩髮白天末故人音信稀<lb/>
<pb n="KR4d0542_WYG_007-6a"/>
似聞西橋風景好擬將愁眼㸔鷗飛<lb/>
　　　送王公毅清流尉<lb/>
琅邪之山繞郡青清風千古醉翁亭故人作尉殊不惡<lb/>
冦盜於今况已寧畫舫入淮乗夜月琱弓行道見秋星<lb/>
到官尚想多幽興白日金鞍掛玉瓶<lb/>
　　　桐江舟中<lb/>
桐江昨夜春雨作孤舟灘上風力強老夫船頭㸔山色<lb/>
何人烟際歌滄浪紅桃幾樹開照水白鳥一雙飛過檣<lb/>
<pb n="KR4d0542_WYG_007-6b"/>
作客天涯恰三載深憑景物送還鄉<lb/>
　　　送鄭汝玉歸莆闗<lb/>
莆闗深入海東南日出先㸔曙色酣李愿歸耕盤谷土<lb/>
杜陵思樂百花潭到家三月山礬白入饌千林竹筍甘<lb/>
愧我天涯尚羇旅鄉愁因爾不能堪<lb/>
　　　懷賈陵州<lb/>
凄然作客海東頭幾度登山憶賈侯在昔文章蒙許可<lb/>
祗今詩句費賡酬五湖春水村村長三月吴花樹樹幽<lb/>
<pb n="KR4d0542_WYG_007-7a"/>
遥憶畫船頻載酒此身那得伴清遊<lb/>
　　　送孔子充赴戊子㑹試<lb/>
先師之後悉賢良今子秋闈復擅塲賸喜飛騰同大阮<lb/>
更憐文采繼元方天髙金闕星辰動春暖瓊杯雨露香<lb/>
尚想東風得意日宮花斜揷照林觴<lb/>
　　　正旦<lb/>
正旦每年長作客今年新歳得還家鄉閭禮數生疎葚<lb/>
故舊過從笑語譁椒酒懽來尊屢盡菜盤醉後味偏嘉<lb/>
<pb n="KR4d0542_WYG_007-7b"/>
南州土暖春光早怪見紅桃滿樹花<lb/>
　　　次易剛中韻二首<lb/>
腰帶多因病裏寛晨興無賴俯流湍轉蓬獨客空滄海<lb/>
折桂羣公在廣寒白酒可令終日醉青山那似故鄉㸔<lb/>
期君共買雙溪艇髙掛風帆上碧灘<lb/>
年年湖海歌長鋏𣺌𣺌乾坤寄此身近到荒村經數月<lb/>
得逢佳士作比鄰東風齊落花千樹凉夜新年月半輪<lb/>
策杖好來同煮茗題詩何用苦懷人<lb/>
<pb n="KR4d0542_WYG_007-8a"/>
　　　落日<lb/>
秋郊慘淡落日微西風蕭蕭吹客衣殘霞紅葉自相映<lb/>
獨鶴孤鴻何處歸中州塵暗鼓鼙急滄海恨髙舟楫稀<lb/>
回首東山月未上怪㸔星影弄輝輝<lb/>
　　　易剛中來訪<lb/>
一月過門無好客故人底事到茆齋相㸔萍梗悲華髮<lb/>
共語干戈感客懷籬菊有花堪對酒盤餐無物旋煎鮭<lb/>
情真正擬留君宿童僕催歸忽滿堦<lb/>
<pb n="KR4d0542_WYG_007-8b"/>
　　　元日括溪舟中<lb/>
元日舟中眠復坐盪槳下灘多北風椒花栢葉負佳節<lb/>
紗帽布衣隨短篷溪山可人空滿眼歳月催我恐成翁<lb/>
臘底還家今未到新年思溪情最濃<lb/>
　　　雲松巢為曾東白賦<lb/>
雲松深處何人住東白先生結構幽可但巢居同太古<lb/>
祗疑仙隱是丹邱凉生牖户濃隂合氣潤琴書曙色浮<lb/>
不有歸來雙白鶴月明誰得伴清秋<lb/>
<pb n="KR4d0542_WYG_007-9a"/>
　　　江亭獨坐圖<lb/>
老翁獨坐江上亭逺山近山青復青白波東流天𣺌𣺌<lb/>
碧樹自古天冥冥目送飛雲渡水去嘯引神蛟出穴聽<lb/>
此意世人誰到得除是謫仙初酒醒<lb/>
　　　甲午歳濵州道中<lb/>
驅車北行值新歳濵州城西官道長逺山殘雪映日白<lb/>
曠野飛沙如霧黄身世百年徒汗漫頭顱四十愈疎狂<lb/>
已判今夕到無棣爛把酒盃澆客腸<lb/>
<pb n="KR4d0542_WYG_007-9b"/>
　　　三月十三日錢成夫壽旦諸公㑹飲城南文秀<lb/>
　　　　園<lb/>
城南園館小橋東柳色青青花樹紅此日杯盤追勝事<lb/>
一時冠盖集羣公美姬舞罷歌金縷醉客歸遲並玉驄<lb/>
莫遣春光空老去明朝歡㑹更須同<lb/>
　　　羇思十首次謝純然韻<lb/>
雪風吹帽髮全枯多病兼愁懶步趨身寄他鄉年又盡<lb/>
吟㸔衰草日將晡故園消息沉天表舊日交游隔海隅<lb/>
<pb n="KR4d0542_WYG_007-10a"/>
祗有濁醪堪遣興擬從鄰舍典羅襦<lb/>
山骨倚天霜落後湖光沃日雨晴初何縁碧樹千尋起<lb/>
誰遣流波萬頃瀦眺望豈無佳景致羇棲不似舊閻閭<lb/>
草堂憶在清溪曲竹裏幽忩可讀書<lb/>
夜中見月渾忘寐曉起㸔山祗獨吟那得文章垂不朽<lb/>
已知衰老故相侵天寒大澤龍蛇蟄歳晚荒郊雨雪深<lb/>
有客可人吾邑子往來時得一開襟<lb/>
客居無事日從容只有傷心似酒濃金馬玉堂成寂寞<lb/>
<pb n="KR4d0542_WYG_007-10b"/>
田翁漁子慣迎逢坐㸔同輩聲名起羞見諸生禮數恭<lb/>
淮北近傳兵甲滿且須歸去撫孤松<lb/>
晚來濯足向清湍逺客無朋總不懽彈鋏髙歌還自笑<lb/>
開樽一醉未能拚散材豈必同樗櫟薄俗誰令愛茞蘭<lb/>
父老相逢情更惡為言租税未輸官<lb/>
盛世賢才皆進用野人漂泊更何悲無由省闥聮鴛序<lb/>
且向江湖食肉縻劉向重登天禄閣荀公再入鳳凰池<lb/>
腐儒只解談今古豈有功名勒鼎彞<lb/>
<pb n="KR4d0542_WYG_007-11a"/>
淮西盜賊成羣起攻奪城池殺害多保障誰能為尹鐸<lb/>
折衝未見有廉頗南來羽檄時時急北向官軍日日過<lb/>
賈誼治安空有策九重深逺欲如何<lb/>
落木飛鴻冬月暮短衣烏帽五湖濵思親夜夜生歸夢<lb/>
作客年年笑此身犬吠競猜南越雪鶯啼未聽上林春<lb/>
世間誰是知音者青眼相㸔只故人<lb/>
遥憐雁蕩天台秀雨過羣峰翠黛凝崖瀑髙懸千丈雪<lb/>
洞門深積萬年氷幾回夢想題詩到何日歸來拄杖登<lb/>
<pb n="KR4d0542_WYG_007-11b"/>
擬拉仙人酌仙酒醉㸔明日海東升<lb/>
漢朝儒雅江都相唐代文章吏部郎萬古斯人如日月<lb/>
祗今餘子但膏粱蕭條自恨生予晚追逐何由到汝旁<lb/>
俯仰乾坤一長嘯不知身世在他鄉<lb/>
　　　懷信州彭仲愈<lb/>
盜賊攻破信州城傳聞殺戮及孩嬰故人經年無信息<lb/>
此時無地避刀兵風雨毎驚鄉夢短鶯花偏喚客愁生<lb/>
蘭溪船上㸔紅葉長憶同歸載酒行<lb/>
<pb n="KR4d0542_WYG_007-12a"/>
　　　桃山小港<lb/>
江流深入亂山堆山隨江轉勢縈迴天雨天晴龍出没<lb/>
潮落潮生舟往來遥㸔縹緲雲烟起疑是神仙洞府開<lb/>
豺虎縱横不可到行盡水源空復回<lb/>
　　　寄題葉氏皆山樓<lb/>
聞道居家樓絶竒青山重叠開罘罳嵐氣能令忩几濕<lb/>
日光映出樹林遲二月三月雨晴後千峰萬峰雲起時<lb/>
想見登臨足幽賞倚欄留客共題詩<lb/>
<pb n="KR4d0542_WYG_007-12b"/>
　　　寄亨元峰<lb/>
見説元峰亦有年墨名儒行最堪憐山中到老應長健<lb/>
筆下能文非浪傳習隱徑存陶令菊尋盟社結逺公蓮<lb/>
何時釋我塵纓縛來伴閒雲聽説禪<lb/>
　　　辛丑元日<lb/>
新年覽鏡白髮多老將至矣可奈何雲霄飛騰無壯志<lb/>
山林懶拙抱沉疴江西江東地流血村北村南人荷戈<lb/>
生逢此世有何樂屠蘇飲罷强髙歌<lb/>
<pb n="KR4d0542_WYG_007-13a"/>
　　　詠雪三首<lb/>
連年臘月不見雪今日開門對雪山滕六飛花自天上<lb/>
仙翁種玉滿人間淮西戰士無消息剡曲扁舟誰往還<lb/>
試㸔梅花故無恙且將濁酒破愁顔<lb/>
積雪徑自白未消紛紛又見六花飄野蠶繭熟堆千頃<lb/>
雲鶴毛輕散九霄草屋曉來寒凛冽江村歳暮景蕭條<lb/>
題詩最苦無佳句那得騎驢過灞橋<lb/>
昨夜苦寒不可當曉起雪浸三尺強江上光摇瓊玉樹<lb/>
<pb n="KR4d0542_WYG_007-13b"/>
空中碎剪白霓裳征夫賈客廢行路草舍席門愁絶糧<lb/>
來歳農穣預可卜吾儕猶及見時康<lb/>
　　　寄陳彦卿<lb/>
樓屋遊山東海頭翠雲影落小忩幽登臨昔日同諸彦<lb/>
羇旅經年憶舊遊故國鶯花春入夢滄江風雨夜生愁<lb/>
不堪老去悲離别歳月無情如水流<lb/>
　　　寄顧仲明教授<lb/>
長憶青華翠色寒北忩對酒幾同㸔鼎煎浦口罾魚白<lb/>
<pb n="KR4d0542_WYG_007-14a"/>
盤簇簷頭樹果丹來往正期娱晚景亂離俄嘆失清歡<lb/>
故園回首江山異落日閩南獨倚闌<lb/>
　　　題中峰樓<lb/>
中峰之樓風景幽山花滿屋翠雲流海天日出蓬萊近<lb/>
月夜烟清沆瀣浮溪上松隂歸曉鶴簷前花樹語春鳩<lb/>
齊州𣺌𣺌黄塵裏此日登臨是勝遊<lb/>
　　　贈陳性初<lb/>
髯朱别後正作惡忽見吾宗喜欲狂他人何如同姓好<lb/>
<pb n="KR4d0542_WYG_007-14b"/>
流俗多縁聲利忙道義交游追古昔文章品藻出尋常<lb/>
青雲期爾飛騰早館閣諸公髩已蒼<lb/>
　　　寄髙晦叔兼簡衍道源<lb/>
毎憶西齋竹色深東風新筍想成林一春彈鋏梁溪上<lb/>
何日移船漢水隂髙子平生偏愛客衍公於我最知心<lb/>
相期白首交情在歳晚鷗盟可重尋<lb/>
　　　送馮升伯航海歸<lb/>
江頭木落晚蕭蕭送客滄江萬里潮過海青天纔咫尺<lb/>
<pb n="KR4d0542_WYG_007-15a"/>
開帆白雁共飄颻故鄉霜後魚蝦熟十月山中蕷栗饒<lb/>
思爾到家無限樂歳寒清隱可能招<lb/>
　　　獨坐<lb/>
獨坐東南日向晡風髙雪盡雁行孤青山天際連於越<lb/>
白水秋來滿太湖海内干戈猶爛漫舍間園圃近荒蕪<lb/>
文章未必能經世深愧飄蓬歳月徂<lb/>
　　　挽許兹父處士<lb/>
豺虎縱横滿故丘少微星殞避旄頭骨仙生托旌陽夢<lb/>
<pb n="KR4d0542_WYG_007-15b"/>
羽化今從長史遊池上鳳悲春雨黒松閒鶴去暮雲愁<lb/>
誄文賴有燕公筆解使清名身後留<lb/>
　　　贈醫士陳宗正<lb/>
吾宗雅愛北山居几上常攤素問書橘葉秋香浮石井<lb/>
杏林春緑滿庭除宋清焚劵誰能似扁鵲回生信不虛<lb/>
海内即今成痼疾問名醫國計何如<lb/>
　　　送陳與公入京<lb/>
掾郎文采吾宗彦泛舸之京意氣雄碧海五更㸔北斗<lb/>
<pb n="KR4d0542_WYG_007-16a"/>
錦帆六月掛南風九天宮闕祥雲合萬國車書此日同<lb/>
㸔汝飛騰方緑髮烟簔應笑白頭翁<lb/>
　　　題聚禽圖<lb/>
幽禽無數雜雌雄畫筆能追造化工白鷺彩鴛洲渚上<lb/>
班鳩錦雉樹林中雙雙上下飛相逐箇箇分明態不同<lb/>
安得小亭依緑水朱欄盡日倚東風<lb/>
　　　濯足秋風圖<lb/>
千峰翠影落孤舟髙人濯足滄江流逺天光動玻璃碧<lb/>
<pb n="KR4d0542_WYG_007-16b"/>
西風水落瀟湘秋𣺌𣺌乾坤大瀛海悠悠今古一浮漚<lb/>
崑崙𤣥圃在何處從此乗風萬里遊<lb/>
　　　謝戴文蹪僉院惠草帽<lb/>
細結夫須染色新使君持贈意偏真玉川便易煎茶帽<lb/>
元亮還抛漉酒巾影墮水波浮晚照黒遮霜髩隔秋塵<lb/>
深慚欲報無瓊玖感戴寧忘拂拭頻<lb/>
　　　遊靈山寺<lb/>
舊聞海上有神山今見樓臺島嶼間鰲背千年開佛國<lb/>
<pb n="KR4d0542_WYG_007-17a"/>
鯨波十里隔人寰風吹僧影浮杯渡雲送龍身聽法還<lb/>
避世擬從支遁隱塵簮吾已久投閒<lb/>
　　　東林院在陳家塋<lb/>
佛子神功世莫殫空中擁地作峰巒貝宮萬叠金銀爛<lb/>
琪樹千章紫翠盤白日風雷生樹底青天化雨散雲端<lb/>
何當伴我烟霞隙一榻寧辭野閣寒<lb/>
　　　送孔夫正赴㑹試<lb/>
冬日江頭梅蕊新鹿鳴歌輟送嘉賔把文南省已驚俗<lb/>
<pb n="KR4d0542_WYG_007-17b"/>
對䇿明堂定絶倫桐樹朝陽鳴彩鳳桃花春浪化金鱗<lb/>
髙堂白髮俱強健早聽芝泥出紫宸<lb/>
　　　趙氏祖墓大樟木<lb/>
翠拂蒼穹藹緑烟地靈一氣萃山川孤枝直聳三千尺<lb/>
奕葉曾經幾百年詩禮培根資伯仲衣冠席廕續曾𤣥<lb/>
三槐門巷應相似何似君家慶澤綿<lb/>
　　　黄河<lb/>
河流九折自崑崙海内川渠此水尊勢走東南無日夜<lb/>
<pb n="KR4d0542_WYG_007-18a"/>
聲喧雷雨動乾坤禹功曾鑿三門險漢使寧窮萬里源<lb/>
千古英雄爭戰處舟人指㸃尚能言<lb/>
　　　自明回温留寓郡城不得遂歸田之願述懷有<lb/>
　　　　作<lb/>
西風落葉送清秋力疾凭欄寄逺愁正慕陶潜歸栗里<lb/>
翻為王粲客荆州山峰近郭東西起江水通潮日夜流<lb/>
景物年年只依舊獨憐白髮鬢邊稠<lb/>
　　　幽居晚興就簡榮子仁都事<lb/>
<pb n="KR4d0542_WYG_007-18b"/>
花間疎雨夕陽明竹外幽堂夏氣清飢鼠窺人縁石走<lb/>
小禽啄食下堦行哦詩不惜生華髪把酒真堪慰客情<lb/>
從事擬尋邱壑勝也須騎馬出江城<lb/>
　　　寓鹿城東山下<lb/>
大隱從來居市城幽棲借得草堂清鳥啼花雨疎疎落<lb/>
鹿卧巗雲細細生石眼汲泉煎翠茗竹根鋤土種黄精<lb/>
艱危隨處安生理何必青門學邵平<lb/>
　　　庚子歳元日<lb/>
<pb n="KR4d0542_WYG_007-19a"/>
曉風吹雨漏聲殘野徑青泥濕不乾椒酒聊從新歳飲<lb/>
梅花猶似去年㸔生逢兵革空流涕老向田園已掛冠<lb/>
遥望金門天萬里羣公獻納在雲端<lb/>
　　　立春<lb/>
前日愁㸔人日雨今朝喜見立春晴土牛鞭動驅寒氣<lb/>
玉燭調和想太平片片雪梅忩外落絲絲白髮鏡中生<lb/>
年來貧病添衰老節物闗心負酒觥<lb/>
　　　過青華山訪曾子白不值留宿僧舍<lb/>
<pb n="KR4d0542_WYG_007-19b"/>
青華山根紫石洞僧家結構林泉幽為憶㸔書坐白日<lb/>
相從䇿杖來清秋烟霞滿目共誰賞猿鶴有情邀客留<lb/>
尚擬書燈對今夕逢君煮茗話離愁<lb/>
　　　冬日夜夢中得句因續成之<lb/>
今日冬至陽始囬客中無賴廢持杯乾坤萬里風塵滿<lb/>
南北何時道路開白髮頻添隨繡線壯心都冷類葭灰<lb/>
中興早㸔雲臺築老去何妨卧草萊<lb/>
　　　劉山驛<lb/>
<pb n="KR4d0542_WYG_007-20a"/>
馮公嶺頭樹可數劉山驛前花正開白日同行如夢寐<lb/>
長年作客暫歸來生涯漫倚青藜杖羇思都憑濁酒杯<lb/>
野店老翁驚再至自憐不是棄繻才<lb/>
　　　題白鶴寺瀑布<lb/>
白鶴寺前㸔瀑布舟霞洞口坐莓苔千古萬古流不盡<lb/>
前山後山何處來風吹散作晴天雨客夢幾聞半夜雷<lb/>
我欲挽歸霄漢上徧令六合洗塵埃<lb/>
　　　客南塘作四首<lb/>
<pb n="KR4d0542_WYG_007-20b"/>
亂離作客最間闗目送歸鴻老淚澘咫尺家鄉成異域<lb/>
朝昏烽火映前山學仙無路遊三島避地何時到百蠻<lb/>
獨立風前梳短髮懶將明鏡照衰顔<lb/>
春來日日起西風吹送浮雲過海東花落名園芳草滿<lb/>
燕歸華屋故巢空陶潜解印閒居久王粲登樓作賦工<lb/>
舊日交遊多白首時時相見慰途窮<lb/>
雨霽南塘春水多日光浮動緑生波風前無數蜻蜓舞<lb/>
柳底成羣白鷺過垂釣老翁真可畫盪舟女子最能歌<lb/>
<pb n="KR4d0542_WYG_007-21a"/>
眼㸔景物渾依舊飄泊風塵奈老何<lb/>
江頭無計問歸舟抱病羇棲古寺幽風雨鶯花成寂寞<lb/>
干戈詩酒廢賡酬衰年白日愁邊度故國青山夢裏遊<lb/>
見説王師向淮甸早須傳檄定南州<lb/>
　　　和陳君從中中秋對月二首<lb/>
海風吹月上江頭碧落沉沉白露秋對酒何人開綺席<lb/>
題詩有客在江樓一天星斗光全沒萬古山河影不收<lb/>
極目南溟仙島近乗槎欲放釣鰲鈎<lb/>
<pb n="KR4d0542_WYG_007-21b"/>
毎恨中秋對月難天時人事總堪歎幾年愁向他鄉見<lb/>
此夜欣逢故里㸔光射玉龍鱗甲動影翻翠鳥羽毛寒<lb/>
已拚醉倒金樽側百歳光隂若逝湍<lb/>
　　　楊建德名其居曰竹泉求予賦<lb/>
緑竹流泉帶草廬眼中得此稱幽居荷笻移屧清無比<lb/>
開徑穿渠計未疎書帙翻風驚翠羽釣絲牽雨出文魚<lb/>
棲遲自得邱園樂不羨人間駟馬車<lb/>
　不繫舟漁集卷七<lb/>
</p>
<p>
</p>
  </div>
</body>
</text>
</TEI>
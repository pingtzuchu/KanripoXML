<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>不繫舟漁集卷五目録</head> <lb/>
    <p>
<pb n="KR4d0542_WYG_005-1a"/>
欽定四庫全書<lb/>
　不繫舟漁集卷五目録<lb/>
　　五言律詩<lb/>
　　　懷友<lb/>
　　　寄劉仲宣<lb/>
　　　坐嘆<lb/>
　　　元日客黄岩懷何汝樵三首<lb/>
　　　寒食寓興次黄宗魯二首<lb/>
<pb n="KR4d0542_WYG_005-1b"/>
　　　夢同彭仲愈剡九成㑹廣化寺<lb/>
　　　夜半舟發丹陽<lb/>
　　　家書不至<lb/>
　　　太湖<lb/>
　　　遊天香院<lb/>
　　　醉後在林長卿家戲作<lb/>
　　　初十夜月<lb/>
　　　得子<lb/>
<pb n="KR4d0542_WYG_005-2a"/>
　　　水竹軒<lb/>
　　　送林景元<lb/>
　　　竹屋<lb/>
　　　獨客<lb/>
　　　城西虎跑寺<lb/>
　　　悼劉肅王二首<lb/>
　　　甃井<lb/>
　　　冩懷<lb/>
<pb n="KR4d0542_WYG_005-2b"/>
　　　贈章以元昆仲<lb/>
　　　歳暮客中二首<lb/>
　　　送陳伯尚使還山東<lb/>
　　　惠逺寺詠懷<lb/>
　　　近山樓<lb/>
　　　送胡希元歸江西<lb/>
　　　舟發蘭溪<lb/>
　　　丙午元日<lb/>
<pb n="KR4d0542_WYG_005-3a"/>
　　　題劉元芳只如是齋<lb/>
　　　四月十六寓玉環喜家童來住至<lb/>
　　　病中遣懷五首<lb/>
　　　乙未歳元日三首<lb/>
　　　懶拙<lb/>
　　　入山<lb/>
　　　過李家坑<lb/>
　　　覽鏡<lb/>
<pb n="KR4d0542_WYG_005-3b"/>
　　　閒愁<lb/>
　　　讀常九成哀詞<lb/>
　　　立秋後送竹扇與頴達太常<lb/>
　　　戴元載送野禽以詩酬之<lb/>
　　　浮生<lb/>
　　　新歳憶曾子白<lb/>
　　　贈周元帥<lb/>
　　　遊雅山寺二首乃吴德大長者所建<lb/>
<pb n="KR4d0542_WYG_005-4a"/>
　　　孔宜人挽章二首<lb/>
　　　琴書所<lb/>
　　　懷崑山諸鄉友六首<lb/>
　　　題彭氏雲松亭二首<lb/>
　　　寄竹趣<lb/>
　　　悼圭姪<lb/>
　　　懷焦信中<lb/>
　　　送别<lb/>
<pb n="KR4d0542_WYG_005-4b"/>
　　　橋上<lb/>
　　　送益上人<lb/>
　　　舟中風雨懷邵文伯<lb/>
　　　送旌德教諭馬彦逺<lb/>
　　　元日<lb/>
　　　重登近山樓<lb/>
　　　題顧文學幽居三首<lb/>
<pb n="KR4d0542_WYG_005-5a"/>
欽定四庫全書<lb/>
　不繫舟漁集卷五　　　　　元　陳髙　撰<lb/>
　　五言律詩<lb/>
　　　懷友<lb/>
作客黄山下思君漢水濵愁牽清夜夢吟瘦老夫身漂<lb/>
泊誰知我交遊獨此人春來尋小艇江上問通津<lb/>
　　　寄劉仲宣<lb/>
遥憶劉公子才華孰與俱昔時樽屢對此日信全無月<lb/>
<pb n="KR4d0542_WYG_005-5b"/>
上潮生海樽開雪滿湖客懷應不惡詩筆想頻呼<lb/>
　　　坐嘆<lb/>
坐嘆黄昏後愁生白髮新清宵誰共語明月自相親江<lb/>
海成何事乾坤謾此身故鄉無信息歸計尚因循<lb/>
　　　元日客黄岩懷何汝樵三首<lb/>
令節催我老新年憶汝深江湖同汗漫書問久湮沉舊<lb/>
事真如夢何時遂盍簮相知多滿眼孰與細論心<lb/>
謾把椒花㸔慵將竹葉傾親朋各異處天地愧浮生多<lb/>
<pb n="KR4d0542_WYG_005-6a"/>
士紛冠盖吾儕尚梗萍太湖春水濶思爾欲西征<lb/>
蹤跡同羇旅東西各滯淹為儒生計拙久客僕夫嫌道<lb/>
路何時已年華故自添定知相見逺乾鵲不曾占<lb/>
　　　寒食寓興次黄宗魯二首<lb/>
浩蕩乾坤大羇棲歳月深他鄉對寒食愁思滿淮隂詩<lb/>
句慙孤詠春花孰共尋相逢同郡子時復一論心<lb/>
去歳清明節天台㸔杏花凄凉今日事漂泊野人家淮<lb/>
楚風塵暗鄉山道路賖倚門親白髮友哺媿林鴉<lb/>
<pb n="KR4d0542_WYG_005-6b"/>
　　　夢同彭仲愈剡九成㑹廣化寺<lb/>
地僻交遊絶情親夢寐通盍簮遊古寺呼酒向新豐燈<lb/>
火相依語雲萍一笑同覺來驚異縣庭樹起秋風<lb/>
　　　夜半舟發丹陽<lb/>
舟子貪風順開船夜半行天寒四野靜水白大星明長<lb/>
鋏歸何日浮萍笑此身柁樓眠不穩起坐待雞鳴<lb/>
　　　家書不至<lb/>
久望家書至不聞南雁聲幾回愁爛漫直欲泪縱横骨<lb/>
<pb n="KR4d0542_WYG_005-7a"/>
肉三年别鄉闗萬里情且無拘束苦即擬問歸程<lb/>
　　　太湖<lb/>
浩溔吞吴㑹微茫接洞庭流應合萬水勢欲小東溟天<lb/>
宇浮空濶風帆入杳冥蛟鼉成窟宅白浪晚吹腥<lb/>
　　　遊天香院<lb/>
小徑入深竹幽居出上方開忩山日靜布席午隂凉細<lb/>
細雲生石鮮鮮菊繞牆得逢髙士語渾與世相忘<lb/>
　　　醉後在林長卿家戲作<lb/>
<pb n="KR4d0542_WYG_005-7b"/>
醒時筵秩秩醉後舞傞傞爾汝㤀形甚喧譁出語多兒<lb/>
童紛笑舞婢僕定嗔呵戒酒從今始親朋永勿過<lb/>
　　　初十夜月<lb/>
映水銀梳缺懸空寶鏡分光能凌太白勢却碍行雲出<lb/>
沒何時已圓虧自古聞佳人恨離别倚檻泪紛紛<lb/>
　　　得子<lb/>
得子雖云晚開懷始自今敢誇萬事足聊慰一生心襁<lb/>
褓㸔渠長箕裘屬望深貧家湯餅具獨有典瑶琴<lb/>
<pb n="KR4d0542_WYG_005-8a"/>
　　　水竹軒<lb/>
軒楹如意敞水竹近人幽波影浮蒼雪林光映碧流釣<lb/>
魚供客饌䕶筍引龍遊歳晚投簮笏閑居百不憂<lb/>
　　　送林景元<lb/>
雨後驚秋暮江頭送客歸孤舟行逺水烏帽映斜暉到<lb/>
屋㸔黄菊趨庭服彩衣不能隨汝去目斷白雲飛<lb/>
　　　竹屋<lb/>
竹屋何年構筠忩四面開簟鋪凉吹集簾捲翠隂來靜<lb/>
<pb n="KR4d0542_WYG_005-8b"/>
可攤書卷幽宜具酒盃王猷居儘好俗駕幾番回<lb/>
　　　獨客<lb/>
獨客悲清夜髙秋托異鄉月侵忩影白風度角聲長野<lb/>
戰生新鬼邊烽照近彊歸耕吾計决不必問行藏<lb/>
　　　城西虎跑寺<lb/>
石勢虎蹲伏山形龍屈盤寺開唐殿閣墳掩宋衣冠幽<lb/>
澗泉聲細斜陽塔影寒近城多戰鼔棲息此中安<lb/>
　　　悼劉肅王二首<lb/>
<pb n="KR4d0542_WYG_005-9a"/>
死别成終古遊從記昔年才名方緑髮魂魄竟黄泉水<lb/>
涸臨池墨堂空坐客氊斯人早凋喪誰與問蒼天<lb/>
鶴化歸遼海狐亾首故邱諸兄絲作泪慈母雪盈頭日<lb/>
夜川東逝乾坤世若浮小屏山下路風色晚颼颼<lb/>
　　　甃井<lb/>
伐山移白石甃井畜清泉冷浸天光碧深通地脉𤣥䦨<lb/>
低收繘易圃近灌蔬便亂世謀生理何能慮未然<lb/>
　　　冩懷<lb/>
<pb n="KR4d0542_WYG_005-9b"/>
經世慚無策歸田且避喧干戈隨地有故舊幾人存餌<lb/>
藥扶衰病持盃慰弟昆不因來往客終日閉柴門<lb/>
　　　贈章以元昆仲<lb/>
相見談經史江樓坐夜䦨風聲吹屋響燈影照人寒俗<lb/>
薄交遊盡時危出處難衰年逢二妙亦得悶懷寛<lb/>
　　　歳暮客中二首<lb/>
今年五十二客鬢已蕭蕭天地孤蓬轉江山萬里遥望<lb/>
鄉愁白日懷友夢清宵那復同㸔月論心坐石橋<lb/>
<pb n="KR4d0542_WYG_005-10a"/>
自嘆飛蓬轉年隨爆竹殘人煙兵後少風雪夜深寒止<lb/>
酒愁嚢竭思家得信寛牆梅空自好不似故園㸔<lb/>
　　　送陳伯尚使還山東<lb/>
騰喜山東使相逢海上村賢勞行百里勛業活中原地<lb/>
入南溟逺星還北極尊别離情黯黯鵰鶚㸔孤鶱<lb/>
　　　惠逺寺詠懷<lb/>
古寺夜沉沉殘燈對夜深老僧誰共語客子自成吟霜<lb/>
重悲城角風逥亂水禽吴山逢歳晚愁折故鄉心<lb/>
<pb n="KR4d0542_WYG_005-10b"/>
　　　近山樓<lb/>
樓居元自好况復近青山雲氣簾櫳外松聲几席間倚<lb/>
欄宜雨過拄笏及朝閒酒興兼詩思忩扉夜不闗<lb/>
　　　送胡希元歸江西<lb/>
落日烏紗帽西風白布裘吏才兼翰墨羇旅亦風流聽<lb/>
雨留僧寺㸔雲憶故邱他鄉同泛梗那忍送歸舟<lb/>
　　　舟發蘭溪<lb/>
水送憑風順舟行不用牽寒林紅自媚飛鳥白相鮮澗<lb/>
<pb n="KR4d0542_WYG_005-11a"/>
轉疑無路山開别有天往來今覺老湖海嘆經年<lb/>
　　　丙午元日<lb/>
元日居山寺梅花照酒樽病餘𤣥髮少酒後壯心存天<lb/>
地腥膻隔江淮蜂蟻屯誰施洗兵雨吾欲叩天閽<lb/>
　　　題劉元芳只如是齋<lb/>
萬事只如是百年能幾何乾坤旋磨古蠻觸搆兵多結<lb/>
屋依松樹鳴禽在澗阿閑居送日月雲影共婆娑<lb/>
　　　四月十六寓玉環喜家童來住至<lb/>
<pb n="KR4d0542_WYG_005-11b"/>
數月思家信今朝喜汝來妻兒憐吾逺懷抱向誰開山<lb/>
谷多峰燧田園半草萊大軍消息近故里尚堪回<lb/>
　　　病中遣懷五首<lb/>
臥病𤣥冬半羇棲碧海邊風塵方滿野戎馬已經年下<lb/>
邑供軍食何時發漕船薄才無寸補自合賦歸田<lb/>
亨衢通碧海此日嘆窮途逺愧陶潜達那同甯武愚菊<lb/>
英寒不落草色暮全枯愁至思清酒無錢何處沽<lb/>
貴人乗海舶日日報佳音藩省東南大朝廷倚望深金<lb/>
<pb n="KR4d0542_WYG_005-12a"/>
樽春螘泛寶劍夜龍吟寵錫來天上寧孤報國心<lb/>
生理居官廢空聞禄代耕僕嫌裘褐敝妻笑甑塵生欲<lb/>
去乾坤窄無成歳月更故人清要地應解樹勛名<lb/>
久臥思登眺扶衰謾倚樓山紅斜日映江白曉煙浮竹<lb/>
直書空雁帆欹入浦舟病身慚食禄長羡五湖遊<lb/>
　　　乙未歳元日三首<lb/>
元日將堪喜今年賊定平天心占節候人事厭戈兵召<lb/>
虎征淮甸周王在鎬京遥思鴛鷺集北闕望馳情<lb/>
<pb n="KR4d0542_WYG_005-12b"/>
獻歳同諸弟庭闈喜色新禮儀隨習俗來往有比鄰處<lb/>
世為儒拙還家勝客貧去年無棣縣行道憶兹辰<lb/>
暖氣南州早梅花滿屋簷春隨椒酒至雪向鬢毛添烽<lb/>
燧今猶警山林未可潜平生愛書册多病亦須拈<lb/>
　　　懶拙<lb/>
懶拙從人棄行藏與世違陶潜辭米去張翰憶蓴歸垂<lb/>
釣貪春水㸔花愛夕暉便須開竹逕還製芰荷衣<lb/>
　　　入山<lb/>
<pb n="KR4d0542_WYG_005-13a"/>
入山驚道險上嶺覺天低日礙危峰過雲依翠壁棲幽<lb/>
花如血染怪鳥學兒啼避世須來此桃源路已迷<lb/>
　　　過李家坑<lb/>
鳥道髙千丈雲山入萬重汗流愁赤日力倦倚青松羣<lb/>
僕頻相失行人竟不逢人家何處有僧寺隔前峰<lb/>
　　　覽鏡<lb/>
覽鏡吾衰矣飛霜入鬢毛乾坤戎馬徧淮海戰塵髙性<lb/>
僻謀生拙時危涉世勞幽棲無賴甚遣悶強揮毫<lb/>
<pb n="KR4d0542_WYG_005-13b"/>
　　　閒愁<lb/>
日日聽春雨閒愁過却春亂離書總廢多病藥相親溪<lb/>
柳青依竹園花色媚人索居無意緒空負物華新<lb/>
　　　讀常九成哀詞<lb/>
吏治剛還折人情白易汙終憐嘔血死詎免受金誣遺<lb/>
事傳南土遊魂返故都但令公論定世道尚堪扶<lb/>
　　　立秋後送竹扇與陳頴達太常<lb/>
竹扇台州出新㸔製作工織文生翠浪入手起清風篋<lb/>
<pb n="KR4d0542_WYG_005-14a"/>
笥終難棄蒲葵逈不同勿嗔秋後寄暑氣近猶隆<lb/>
　　　戴元載送野禽以詩酬之<lb/>
故人專僕至擕贈兩幽禽雖在樊籠裡終懷霄漢心羽<lb/>
毛真可愛鼎鑊忍相尋縱爾從鷗鷺前村春水深<lb/>
　　　浮生<lb/>
浮生近五十多病老相將諸事今年懶閑居白日長春<lb/>
隂連舊臘殺氣滿遐荒何日干戈靜乗槎意不㤀<lb/>
　　　新歳憶曾子白<lb/>
<pb n="KR4d0542_WYG_005-14b"/>
經月愁聞雨新年苦憶君青華為客久白髮著書勤酒<lb/>
共鄰僧飲蔬從野老分何時共登眺整屐待晴雲<lb/>
　　　贈周元帥<lb/>
經濟人才重功名伯仲齊驅馳朝上馬感激夜聞雞海<lb/>
漕輸燕北王師出陜西<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>弓今日有更望撫遺黎<lb/>
　　　遊雅山寺二首乃吴德大長者所建<lb/>
野寺春逾靜禪房晚更幽山花將雨落松影共雲流悟<lb/>
法知生幻觀身是夢遊池蓮如吐白止酒亦何愁<lb/>
<pb n="KR4d0542_WYG_005-15a"/>
上方殊勝地長者給孤園掛壁袈裟凈生堦草秀繁樓<lb/>
光凝晚照樹色映前村法食干戈際真知象教尊<lb/>
　　　孔宜人挽章二首<lb/>
配德神明胄宜家婉娩姿能供蘋藻職早賦栢舟詩令<lb/>
子榮王爵臺臣重母儀鸞章來沒後風木有餘悲<lb/>
孟母機能斷陳姑饌必豐令名今古並貞操雪霜同老<lb/>
憶中州逺身悲逝水東海邦封馬鬛松栢起凄風<lb/>
　　　琴書所<lb/>
<pb n="KR4d0542_WYG_005-15b"/>
一室清如許琴書樂意長調絃春日靜開卷雨天凉俗<lb/>
客那容入機心自覺㤀小童偏解事洒掃爇爐香<lb/>
　　　懷崑山諸鄉友六首<lb/>
老病成羇旅妻兒總異鄉賣文常困乏生計媿農商盲<lb/>
廢書猶著憂深世未康兵戈何處避悵望海雲黄<hi>右陳公潜</hi>
<hi>先生</hi>
襟期曾憶共離别奈愁何作客經年住題詩近日多風<lb/>
塵經浩蕩歳月嘆蹉跎舊宅青松樹春來施女蘿<hi>右鄭季明</hi>
<pb n="KR4d0542_WYG_005-16a"/>
<hi>先生</hi>
近得吴中信傷懷獨倚樓故人逃野外盜賊滿江頭老<lb/>
益妻孥累閑尋藪澤遊道傍爭按劍明月向誰投<hi>右曹新民</hi>
支郎詩法妙林下昔曾親契濶俄經歳光隂似轉輪春<lb/>
來多冦盜海口漲沙塵錫杖知何處懷思為損神<hi>右莊蒙泉</hi>
<hi>上人</hi>
久報遊江左仍聞入海湄梗萍無畔岸兵馬滿潢池緑<lb/>
鬢愁應久青雲志豈移越城樓上月别後幾回思<hi>右林伯庸</hi>
<pb n="KR4d0542_WYG_005-16b"/>
<hi>先生</hi>
故人江海上似汝我應憐羇旅風塵際生涯豺虎邊年<lb/>
華添白髮家業僅青氊親老雙雛小來歸理石田<hi>右林希顔</hi>
<hi>先生</hi>
　　　題彭氏雲松亭二首<lb/>
亭屋依先壟雲松寄永思昔年翁所好此日志寧虧觸<lb/>
石濡春雨干霄長舊枝九泉呼不作感物泪如絲<lb/>
雲在親曾翫松長手自栽夜臺人去逺華表鶴歸來細<lb/>
<pb n="KR4d0542_WYG_005-17a"/>
影生青石寒隂䕶碧苔歳時陳酒食瞻望思徘徊<lb/>
　　　寄竹趣<lb/>
五月不見面幾回思寄書艱危人事廢懶拙友朋疎白<lb/>
槿開池畔黄梅熟雨餘感時驚久畧何日訪幽居<lb/>
　　　悼圭姪<lb/>
圭姪吾猶子温良幼稚年俯身迎客揖低語近人前駒<lb/>
殞空良馬雛傷失彩鵷吾宗衰已甚為汝每澘然<lb/>
　　　懷焦信中<lb/>
<pb n="KR4d0542_WYG_005-17b"/>
巾山風雨夜憶汝夢頻生燈火憐孤坐詩章孰與評交<lb/>
遊都造次春事又清明早晚南歸日相過兩慰情<lb/>
　　　送别<lb/>
平生幾兩屐邱壑每窮探訪鶴青田曲穿雲雁蕩南老<lb/>
成儕輩服姓氏衆人談相見復相别題詩興不堪<lb/>
　　　橋上<lb/>
落日清溪上凉風梓樹秋北來船竟泊南去水空流宇<lb/>
宙終無極干戈未肯休野人無意緒獨立數歸鷗<lb/>
<pb n="KR4d0542_WYG_005-18a"/>
　　　送益上人<lb/>
一雨新秋爽千山細路遥林泉歸此日天地颯驚飈訪<lb/>
鶴穿松樹觀魚俯石橋幽棲輸爾樂髙隱肯予招<lb/>
　　　舟中風雨懷邵文伯<lb/>
寒雨晚凄凄孤舟出郭西翻風白浪急隨地黒雲低客<lb/>
計真漂蕩離懷重慘悽思君那得見開篋玩新題<lb/>
　　　送旌德教諭馬彦逺<lb/>
山縣流泉碧黌宮杏樹青春風㸔采藻白日坐談經市<lb/>
<pb n="KR4d0542_WYG_005-18b"/>
酒醅浮蟻湖魚鱠斫鯖宦情應不冷覓句想微醒<lb/>
　　　元日<lb/>
元日風兼雨蕭條野外村過門車轍逺記節酒盃存戰<lb/>
伐㸔今歳棲遲且故園兵戈如未息身世豈須論<lb/>
　　　重登近山樓<lb/>
羇旅歸來日危樓得再登山如前歳好雲向小忩凝種<lb/>
木㸔今長藏書比舊増題詩增感慨我老愧何能<lb/>
　　　題顧文學幽居三首<lb/>
<pb n="KR4d0542_WYG_005-19a"/>
幽構郊墟逈清隂竹樹連隔江山近牖遶屋水通船簮<lb/>
紱前朝盛詩書世澤綿何年居此地逺自建隆前<lb/>
龎老南山隱淵明栗里居紅收䦨外果青種舍傍蔬愛<lb/>
客頻沽酒辭官獨著書黄塵滿城市來往迹全疎<lb/>
齋室東偏闢書忩北向開竹林宜夏簟瓦爵泛春醅難<lb/>
弟居同樂鄰翁至不猜吾廬稍迢遞杖履數能來<lb/>
　<lb/>
　<lb/>
<pb n="KR4d0542_WYG_005-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　不繫舟漁集卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>不繫舟漁集卷十一目録</head> <lb/>
    <p>
<pb n="KR4d0542_WYG_011-1a"/>
欽定四庫全書<lb/>
　不繫舟漁集卷十一目録<lb/>
　　贈送序<lb/>
　　　送林希顔歸永嘉序<lb/>
　　　送呉起元之金陵序<lb/>
　　　送髙彦平知髙郵府序<lb/>
　　　送林伯和歸鄉序<lb/>
　　　送黁上人序<lb/>
<pb n="KR4d0542_WYG_011-1b"/>
　　　送曽子白員外序<lb/>
　　　送周尚文歸呉序<lb/>
　　　送顧仲華督漕入京序<lb/>
　　　送劉景玉赴金華縣學教諭序<lb/>
　　　送子文張君之莆田主簿序<lb/>
　　　送道士邵澗泉序<lb/>
　　　送族弟祥遊金陵序<lb/>
　　　贈周元帥序<lb/>
<pb n="KR4d0542_WYG_011-2a"/>
　　　送劉仲彬序<lb/>
　　　送繆應龍入京序<lb/>
　　　送林子植入京序<lb/>
　　　送徐天常入京序<lb/>
　　　送樓學録序<lb/>
　　　送章氏二生遊國學序<lb/>
<pb n="KR4d0542_WYG_011-3a"/>
欽定四庫全書<lb/>
　不繫舟漁集卷十一　　　　元　陳髙　撰<lb/>
　　贈送序<lb/>
　　　送林希顔歸永嘉序<lb/>
予少時不知論學取友年弱冠而得林希顔氏既又得<lb/>
何汝樵氏陳允心氏凡予在鄉井所與友者僅止此耳<lb/>
而予知讀書為文不自慕棄而流於鄙俗者則希顔之<lb/>
助予者居多焉其後予辭親戚去故舊而來遊於浙之<lb/>
<pb n="KR4d0542_WYG_011-3b"/>
西羇旅數嵗思向日之所相好者則邈乎其懸隔千里<lb/>
而不可得見也六年冬十二月希顔來呉中忽過予於<lb/>
舍館握手道故感慨疇昔而相視則俱已壯大侵尋入<lb/>
於長老之域矣予以學無成功行不加進將欲廣遊道<lb/>
廓見聞祈有所樹立是故孟浪江海日復日月復月嵗<lb/>
復嵗不知其年之邁也可勝嘆哉希顔之來志亦且有<lb/>
所為而以其愛親之故不欲契濶於温凊之奉也居無<lb/>
何復轉而東歸予雖愛慕欲挽留之然於義烏可得哉<lb/>
<pb n="KR4d0542_WYG_011-4a"/>
大凡士之學古道思以自别異於庸衆者雖身在困約<lb/>
而出處行藏之際至不可苟也葢出遊則以充耳目之<lb/>
接泄胸中之藴親賢士大夫名人鉅公以成其材而居<lb/>
鄉則供養父母篤於宗族親戚閭里以周其行二者之<lb/>
勢常不能兩全然則若何而可哉葢亦較所輕重而行<lb/>
之耳使居鄉而父母之情樂居焉可也出遊而親之志<lb/>
安出焉亦可也視其孰為重孰為輕而為出與處之計<lb/>
焉夫豈苟也哉今希顔之歸誠有得其重者苐其䟦涉<lb/>
<pb n="KR4d0542_WYG_011-4b"/>
道途乍往乍返為勤亦至矣吾獨將何語之哉林氏世<lb/>
多文人希顔之從大父碧梧先生嚴父伯輿先生皆飽<lb/>
學篤行君子也若歸而朝夕侍焉而又窮究經術尚論<lb/>
千載則所以成材者又奚必千里之外也耶於其行姑<lb/>
序以為别善於詩者歌以系之<lb/>
　　　送呉起元之金陵序<lb/>
金陵當大江以東古稱佳麗地至今為士大夫淵藪朝<lb/>
廷耳目之司在焉其達官往往知禮遇賢才拔引士類<lb/>
<pb n="KR4d0542_WYG_011-5a"/>
是故世之懷蓄知能思自奮者不之京師則之金陵也<lb/>
永嘉呉君起元以壯嵗耿介之氣知讀書習律令抱負<lb/>
所長憤不見知於時毅然去鄉邑泝浙江道毘陵方且<lb/>
適兹土將以覽江山之勝發泄其胸中曳裾侯門蘄有<lb/>
所樹立夫豈流俗落落可比耶起元伯父博文先生季<lb/>
父近仁先生皆嘗典教於常兄起東久職教成均多為<lb/>
顯者所識使起元而無所挾也人猶將愛敬而樂先道<lb/>
之而况其為人有如此哉以起元之耿介若是抱負若<lb/>
<pb n="KR4d0542_WYG_011-5b"/>
是而今中丞公及諸僚屬又皆時之選汲汲求訪遺逸<lb/>
不暇吾知起元之往必有所遇也已予與起元同里居<lb/>
又同為客於其行而來徵言也故送之序而系之詩曰<lb/>
白日照緑水蘭芷發馨香游子有逺行采之以為糧手<lb/>
提太阿劍被服白玉襠豈無當途士致汝青雲傍<lb/>
　　　送髙彦平知髙郵府序<lb/>
知府位四品視一府為長官凡政事無大小必有所决<lb/>
簿書不得署不敢奉行予奪譴呵惟意所向得其人則<lb/>
<pb n="KR4d0542_WYG_011-6a"/>
一境安否則吾民受荼毒其為職亦甚重矣五年秋大<lb/>
名髙公以無錫知州轉知髙郵府髙郵介長淮以東轄<lb/>
縣三上𨽻大省舊稱有魚稻之美俗厚而勤稼比年以<lb/>
來蝗旱相仍民困於饑俗浸以偷姦盜滋熾其為理殆<lb/>
難當道者重其選故屬之公葢以公之能為也予嘗嘅<lb/>
今世士大夫鮮自砥礪率以官為生相與語則曰某所<lb/>
沃壤可為也某所瘠土不可為也民瘼利弊一置不問<lb/>
惡乎所謂敬其事後其食哉夫國家設守令為民師帥<lb/>
<pb n="KR4d0542_WYG_011-6b"/>
崇其秩禄而責以六事若利顧一已如吾民何吾知髙<lb/>
公之不為此也公嘗由𧰼胥氏敭厯中外往往有聲為<lb/>
無錫三年民安之既秩滿而居是邦家無贏資其為人<lb/>
可知今之往吾又知髙郵之民之受其恵也公雅重儒<lb/>
士無賢否皆禮接故咸樂公之美而歌詩以餞其行<lb/>
　　　送林伯和歸鄉序<lb/>
予昔年嘗識黄文舉於鄉愛其才竒崛卓犖志大不羈<lb/>
為文若詩率不事故常語遂與之相好也前年春來勾<lb/>
<pb n="KR4d0542_WYG_011-7a"/>
呉始識林伯和氏則黄君之門人也伯和為人大率如<lb/>
黄君而歌詩又似焉予既與黄君友善故亦與之游然<lb/>
伯和抱負磊砢為客幾十年未嘗一旦少得志每令有<lb/>
識者恨之嵗五月揭而東歸過予言别予雖知伯和最<lb/>
深然亦齟齬於世顧力不能推挽既惜其去而獨深喜<lb/>
其歸也凡士之懷蓄利器出遊無所合往往困心衡慮<lb/>
知自磨礪以求實乎内暨其老於世故矣然後所就者<lb/>
逺大宏達與夫壯嵗得意而暴用其氣以無所樹立者<lb/>
<pb n="KR4d0542_WYG_011-7b"/>
相去何如哉今伯和之不遇時惡知非天之欲福之耶<lb/>
於歸力取聖賢書讀之與若師相敦以古道自任勿以<lb/>
外物戚戚攝於中則他日之所成必有大過人者將於<lb/>
是乎在予志乎此而未能予有愧於子矣於其行知伯<lb/>
和者各為詩以餞子故引為序之<lb/>
　　　送黁上人序<lb/>
道原衍公主徳藏之明年寳黁為典客事其七月歸呉<lb/>
乃辭於嘗往來者皆歌詩以餞之予不可無言也黁出<lb/>
<pb n="KR4d0542_WYG_011-8a"/>
於天泉澤法師之門法師賢也來游於衍公之門衍公<lb/>
賢也二師之交游多四方之士其士皆賢也黁於法師<lb/>
為嫡孫於衍公為從㳺於四方之士日與交㳺則黁又<lb/>
賢也而與為方外友予得無言乎夫蓬生於麻而直曲<lb/>
木生松栢間而連卷詰屈物固有化有不化豈非以剛<lb/>
而自持不若柔而自勝者乎故夫人之與賢居而能如<lb/>
易之所謂順以巽卑以自牧者雖愚尚可得而化而况<lb/>
於賢哉今以黁之賢而所與從事者又皆賢苟能遜志<lb/>
<pb n="KR4d0542_WYG_011-8b"/>
㑹衆善以充其學其庸可冀乎昔宋有寳黁師以文行<lb/>
為蘇長公所重至今人稱道之又惡知繼之者不在於<lb/>
子也耶勗之而已耳於其行故以此告之<lb/>
　　　送曽子白員外序<lb/>
天下賔興之士由鄉而貢之禮部者嵗大比不過三百<lb/>
人其與禮部之選而升之天子之廷獲奉大對授官爵<lb/>
者不滿三之一焉夫以區域之廣億兆之衆越南燕北<lb/>
之所至日月出入之所進所取之士若是其少也而一<lb/>
<pb n="KR4d0542_WYG_011-9a"/>
科之中有能灼灼以事功顯著為時所稱道者又不過<lb/>
數人焉是則人才之難而不易得也較然矣至正十四<lb/>
年左右榜進士及國子生之中選者凡六十有八人是<lb/>
科最號為得士其散於四方赫然有聲譽者葢班班可<lb/>
數也而求其學問之精深文章之富麗秉心之方正持<lb/>
巳之端恪未有若曽君子白者焉十八年朝廷命省臺<lb/>
重臣經畧江南慎簡僚屬以為之輔於是曽君以江西<lb/>
省左右司員外郎為從事官越明年君以褒賞功績之<lb/>
<pb n="KR4d0542_WYG_011-9b"/>
命自閩來温之平陽宿留久之予與君有同年之雅時<lb/>
方臥病家居當兵革艱難之際而處海濵遐僻之鄉喜<lb/>
君之至於此也乃數數過其所寓講明道理商㩁古今<lb/>
暇則相從杖履訪林谷之幽覽泉石之勝而君每談及<lb/>
天下事未嘗不慷慨太息而欷歔也大抵儒者之在今<lb/>
世得柄恒輕而任責恒重方其無事之日固有以先見<lb/>
夫成敗之幾可以有為而曽不得其柄言之於人則見<lb/>
以為迂濶而聴之藐焉及夫海内多故紛紜擾攘其勢<lb/>
<pb n="KR4d0542_WYG_011-10a"/>
日趨於壞爛而不可救然後始求儒者以為用而又動<lb/>
輒有所牽制使不得以盡其才則復從而咎之曰多議<lb/>
論而少成事儒者葢不足與有為哉嗚呼士大夫之生<lb/>
於斯時也其得卷而懷之耶抑亦出而任其咎耶曽君<lb/>
藴才徳之美抱設施之行且有籌䇿謀謨亦足以成就<lb/>
勲業而共事者所見率多異同卒不得申君之志故知<lb/>
君者咸為君惜之雖然有猷有為之士布列於顯位言<lb/>
聴而計從則能亨天運之萃人心之渙今朝廷方更張<lb/>
<pb n="KR4d0542_WYG_011-10b"/>
以復太平之治如君之賢必見優禮而尊用由是而行<lb/>
其所學進忠讜於廟廊之上而下膏澤於寰宇之内此<lb/>
則吾黨之所深望於君者矣君之還京師也州之人士<lb/>
咸不忍其去相率為詩以餞之而髙為之序<lb/>
　　　送周尚文歸呉序<lb/>
呉郡周尚文侍其父來平陽平陽之學者無不友而愛<lb/>
之予向日遊呉盡得與其賢士大夫接今以兵戈道梗<lb/>
歸耕於鄉離羣索居之際而得尚文焉故尤與之相親<lb/>
<pb n="KR4d0542_WYG_011-11a"/>
厚一日過予愴然而告曰旦日將奉親以歸且與先生<lb/>
别願有以進之也予既與尚文親厚於其行也惡得無<lb/>
情乎情動於中必形於外又惡得無言乎夫士之所以<lb/>
自重者由其有禮義也交際之無失有禮存焉耳出處<lb/>
之不苟有義存焉耳世之昧於亷恥者不知慎其所從<lb/>
蕩然失巳而不顧是非廹於饑寒則誘於紛華而已然<lb/>
亦鮮有不貽後日之悔而取當世之譏者也尚文材質<lb/>
甚美而恭謹有文居貧困之中未嘗苟有進取是其賢<lb/>
<pb n="KR4d0542_WYG_011-11b"/>
固可尚已今兹之歸其鄉也養親之暇其必勤於學而<lb/>
礪於行堅確其守而不易乎其初非禮之舉雖細弗為<lb/>
也非義之得雖大弗居也夫如是則充乎内者既至而<lb/>
其所就必將有大過人者矣<lb/>
　　　送顧仲華督漕入京序<lb/>
國家嵗漕東南之米數百萬由海道以達京師米之所<lb/>
出多仰呉郡數年以來冦盜梗化呉郡之米不輸海漕<lb/>
之舟不發京師外饋軍旅内給百官俸禄糧餉乏絶上<lb/>
<pb n="KR4d0542_WYG_011-12a"/>
貽廟堂宵旰之憂江浙行樞宻院判官周君以省臺之<lb/>
命分鎮平陽綏降討逆境邑以寧艱勤累嵗克底成績<lb/>
乃謂京師天下之本而國用以食為重為臣子者豈容<lb/>
以遐僻方外而弗究弗圖若得漕運之達無問多寡庶<lb/>
幾可以率先逺近守土之臣咸供饋餉以成戡定之功<lb/>
乎由是裒諸境内得若干石載之巨艦浮海以漕爰命<lb/>
顧君仲華曰吾以職守所縻不可以親往子其為我行<lb/>
哉仲華毅然承命初無纎毫難色趣裝戒程略不以家<lb/>
<pb n="KR4d0542_WYG_011-12b"/>
事為意涉風波如履平陸真可謂男子也哉君子謂周<lb/>
君于是舉也忠愛不忘乎國顧君于是行也義勞不圖<lb/>
其私使為臣者皆能如周君其有不盡其忠者乎為士<lb/>
者皆能如顧君其有不勇於義者乎忠也義也人之所<lb/>
尚而天之所佑者也仲華到京之日朝廷必有以嘉其<lb/>
勤而寵賚之韋布而往衣錦而歸其在兹役矣於是鄉<lb/>
之文士咸壯其行相率歌詩以餞而陳高序之<lb/>
　　　送劉景玉赴金華縣學教諭序<lb/>
<pb n="KR4d0542_WYG_011-13a"/>
仕於今之世其有位卑而任專可以推行古道化民善<lb/>
俗者唯學校之職為然凡郡縣皆有學學皆有師師專<lb/>
掌教養子弟事郡守縣令治其郡若縣之民政事刑罰<lb/>
咸出守令而教之以詩書禮樂使知亷恥退讓明孝親<lb/>
弟長之節則必由於師故有賢守令無賢師儒雖能為<lb/>
治不能為善治縣學之師曰諭諭主教一縣則為職亦<lb/>
重矣然其秩禄曾不得比書院之長是故上以輕授而<lb/>
下以慢為居其職者鮮能盡其職苟延日月以希考選<lb/>
<pb n="KR4d0542_WYG_011-13b"/>
甚者至糜廩庾之委積而摭其贏以為已私是豈皆其<lb/>
人之過亦其勢然也間有一二知所當務而所以為敎<lb/>
者不過循當世記誦詞章之習月課季試以舉子程文<lb/>
第其髙下而已固能令俊秀之士争先科目鋭於進取<lb/>
出為國家用然而奔競之風以熾徳行之懿靡聞舍本<lb/>
而趨末其於古人教學之意何如也如是而望化之行<lb/>
俗之美也不亦難乎哉嗚呼弊矣同里劉君景玉以師<lb/>
府檄為婺之金華教諭景玉明經而富於學其智足以<lb/>
<pb n="KR4d0542_WYG_011-14a"/>
謀其强足以立敏足以行之文足以發之推其才必能<lb/>
易時之弊盡已之職而與令共興善治者矣景玉嘗抱<lb/>
利器試於有司屢為其所抑今居此職宜若有不屑焉<lb/>
者然官無大小皆可以行其志不以所處之卑而不敬<lb/>
其事君子之道也景玉往而加勤焉俾教彰於一邑聲<lb/>
流於四方豈非予之望於君者哉而亦豈非君之所優<lb/>
為哉夫庠序之敎世俗以為迂而有識者以為急頃者<lb/>
寇盜煽孽赤子化為蛇虺有司以文法治勿勝卒至用<lb/>
<pb n="KR4d0542_WYG_011-14b"/>
兵戈獮薙之若使教之有素則民有恒心莫不知尊君<lb/>
親上而各安其分孰有入於邪僻以犯非義乎立民防<lb/>
而𨗳其善其於治化夫豈小補哉景玉之行也士友餞<lb/>
者咸相率為詩予故言教人之事為君贈亦以白夫世<lb/>
之主學校者焉<lb/>
　　　送子丈張君之莆田主簿序<lb/>
州縣之職最近民而親焉凡民之理亂肥瘠恒必由也<lb/>
自冦盜擾攘以來兵革日用芻糧器械之所需咸於民<lb/>
<pb n="KR4d0542_WYG_011-15a"/>
焉取具武將悍卒惟暴戾恣睢是務不顧民之荼毒動<lb/>
輒迫乎有司有司或應之稍緩則凌辱備至故州縣之<lb/>
官雖名剛介果毅不畏强禦者亦莫之能抗也由是不<lb/>
得不移其疾於民以紓已責日施箠楚於瘡痍膚體之<lb/>
上而嚴督其所出貪墨之輩又竝縁為奸則民於是乎<lb/>
重困往往弱懦者流離强梗者反側遂令安靖之區凡<lb/>
吾赤子皆化為敵者良以此也然則居當今之世任州<lb/>
縣之職而欲其道之行志之伸也不亦難矣乎雖然君<lb/>
<pb n="KR4d0542_WYG_011-15b"/>
子之為政未嘗無其方也苟設心於愛民民亦未嘗不<lb/>
受其恵也旅師徵歛固不可以不給而凡出乎民者必<lb/>
使之均平無所偏頗而又推惻隠之意以取之則民雖<lb/>
重困而不吾怨寧竭其貲力而禍變不生可以保境可<lb/>
以全名此誠有職乎州若縣者之所當知也里人張子<lb/>
文將為簿於莆田子文之從仕非無意於民者也而適<lb/>
遇時之多故則其難葢十倍於平寧之日矣不遇盤根<lb/>
錯節無以别利鈍之器子文可不盡心乎哉莆田為邑<lb/>
<pb n="KR4d0542_WYG_011-16a"/>
濵於南海雖不罹兵燹之患而供億之繁夥葢有不能<lb/>
免也當斯時困敝之餘而賦歛之必均撫摩之必至使<lb/>
之與吾同其利害休戚豈非近民者之責歟子文之為<lb/>
政固不待予言而知矣而予又以是告者憫夫世之居<lb/>
職者不知恤乎民隠以致若是之紛紛也故因子文之<lb/>
行有感而發焉<lb/>
　　　送道士邵澗泉序<lb/>
江隂道士邵澗泉來永嘉永嘉之士大夫凡與遊者皆稱其<lb/>
<pb n="KR4d0542_WYG_011-16b"/>
可與遊而澗泉之於人也不問賢不賢與之遊者必與<lb/>
親狎予今冬始見澗泉旅邸視其貌粹然而和聴其諧<lb/>
談猶炙轂軸而出不窮其行其居適已自如不拘拘於<lb/>
形骸之内而為世所桎梏者予甚異其為人然求其能<lb/>
則不可得叩之則笑而不予應詢之人亦奠之知也其<lb/>
學莊周氏之逍遥者耶或曰澗泉好脩煉葢明於内金<lb/>
丹藥術者也夫自老子著道徳經五千言有云谷神不<lb/>
死是謂𤣥牝𤣥牝之門是謂天地根而後世為老氏學<lb/>
<pb n="KR4d0542_WYG_011-17a"/>
者祖述其語以為煉形保生之說其法以吾身精氣為<lb/>
藥物用火候鍛鍊養之謂之内丹丹成者可以長生推<lb/>
原其術葢出神仙者流方士所為非老子之道本然也<lb/>
老子之道以清淨無為為根柢恬澹寂寞為門户守雌<lb/>
抱一勿摇其精勿滑其神則自然久生此其要妙者也<lb/>
澗泉學老子法亦嘗得其要妙矣乎如得其要妙尚何<lb/>
假於金丹脩煉之術為又考莊周著書推崇老子大較<lb/>
齊死生一彭殤以生為附贅懸疣以死為反其真貴在<lb/>
<pb n="KR4d0542_WYG_011-17b"/>
於達生隨化周之論與老子雖若少異然善學老子者<lb/>
莫如莊周後之欲學老氏者求之於周斯可矣澗泉之<lb/>
迹似學周者由其外以觀其中抑亦有得於周乎予少<lb/>
時嘗讀老莊書今則業於儒術既與澗泉不同道而澗<lb/>
泉之來求予言以為歸鄉之贈者亟請而愈勤澗泉奚<lb/>
所慕於予者哉予道不足以裕乎已予文不足以振乎<lb/>
人澗泉得吾言以歸無益也雖然世有知予者因予之<lb/>
言亦可以知澗泉矣<lb/>
<pb n="KR4d0542_WYG_011-18a"/>
　　　送族弟祥遊金陵序<lb/>
族弟祥早嵗在庸衆中能自標異頗涉獵書史於醫方<lb/>
星厯尤所精究向年為樂清隂陽教諭治職之暇則從<lb/>
師學問與諸儒生講明經籍縣尹杜君宗儒甚器重之<lb/>
比歸見予聴其吐詞論議乃知所趨向識見文采皆非<lb/>
昔日比予深嘆美其質之化而喜其習之益也今春予<lb/>
自呉回忽過予言曰祥之齒壯矣馳驟乎鄉里膠擾乎<lb/>
塵俗其何以廣聞見而能有所樹立哉聞金陵為江東<lb/>
<pb n="KR4d0542_WYG_011-18b"/>
名都邑朝廷風紀之司所在其達官徃徃能禮賢引薦<lb/>
士祥將適兹土庶幾其有合乎予聞其語而壯之且告<lb/>
之曰世之人能自奮拔而致通顯者不可一二數也雖<lb/>
其無所抱負苟有推撓之力猶且成就況以汝之多能<lb/>
哉然予所見則有異於是固不容黙黙於汝也凡士之<lb/>
求遇於世者求在外者耳不知君子固輕乎外而重於<lb/>
内也予將語汝以所重而進汝以為人之道乎為人之<lb/>
道其必由學焉予將語汝以為學之術乎為學之術力<lb/>
<pb n="KR4d0542_WYG_011-19a"/>
諸已而資諸人今汝之往而遊也其必資諸人而力諸<lb/>
已乎是故人之賢而有道者汝則師之其有文者汝則<lb/>
敬而友之虚而志之以求進其知訒而言之以求踐其<lb/>
實讀古人之書而觀其行事與其用心毋恱於紛華而<lb/>
易其守也毋習於便佞而蕩其氣也毋口為禮度而心<lb/>
實違之毋貌為恭莊而中則肆焉聞人譽已必反而思<lb/>
曰吾誠有美矣乎聞人毁已亦必反而思曰吾果有失<lb/>
矣乎毋少得而盈毋自怠而畫夫如是則日求充於内<lb/>
<pb n="KR4d0542_WYG_011-19b"/>
而不暇計乎其外内既充矣人不知吾不信也人吾知<lb/>
矣不遇於時無有也故車之堅可以任重也而人斯載<lb/>
之故弓之良可以射逺也而人斯彀之苟汝治車而堅<lb/>
矣為弓而良矣焉往而不為人所求不此之務而急急<lb/>
焉以求人知為事則非予之所望於汝也祥尚勉之哉<lb/>
祥行至呉呉之故人有問予者試以予言質之其必有<lb/>
以發汝矣<lb/>
　　　贈周元帥序<lb/>
<pb n="KR4d0542_WYG_011-20a"/>
兵者所以誅暴禁亂不得已而用焉者故善用之則亂<lb/>
息而民安不善用之則民受其禍然用兵之善無他焉<lb/>
在乎將而已矣將得其人則兵之用也進退有度攻守<lb/>
有數夷大憝芟凶逆宥脅從故雖毒天下而民從之將<lb/>
非其人則兵之用也進退無度攻守無數殘民以逞以<lb/>
至於失律亡師而殃及其身嗚呼為將之道其可以易<lb/>
言哉自盜賊梗化以來有年於兹矣吾觀夫將之賢者<lb/>
千百人中不獲一二焉其不賢者肩背相摩踵趾相接<lb/>
<pb n="KR4d0542_WYG_011-20b"/>
也是故城邑之陷壤地之失人民之糜爛流離奸宄之<lb/>
縱横滋熾皆由乎將之不得其人焉耳然所謂賢將者<lb/>
非専善戰鬭之謂也宅心之不忠字民之不仁若是者<lb/>
不能已亂而徒以長亂嗚呼古之名將吾不得而見之<lb/>
矣若僉都元帥府事周君守仁抑亦可謂賢將者歟君<lb/>
佐其伯氏僉樞公分守平陽總制瑞安而軍旅之事君<lb/>
實專其任焉嚴部伍明號令必賞罰布恩威馭士卒如<lb/>
嚴師之訓弟子而愛其民猶慈父之於子也不順命者<lb/>
<pb n="KR4d0542_WYG_011-21a"/>
俘而戮之有附降者撫而育之二州之境冦以殄而人<lb/>
以寧君之力居多由是臺省交上其功於朝自同知平<lb/>
陽州事陞温州路總管府判官未幾而復授兹職寵以<lb/>
節鉞之榮重以閫外之寄功澤被於黎庶而聲名達於<lb/>
遐邇豈非當世之賢將哉使世之建將旗握兵符者皆<lb/>
能如君之賢則禍亂之戡定也久矣雖然平陽為州介<lb/>
在遐僻四鄰皆虎狼蛇虺之區而截然中處保障無虞<lb/>
用力倍而成功難夫以君之果毅謀畧若統帥其師旅<lb/>
<pb n="KR4d0542_WYG_011-21b"/>
以馳驅乎中原其勛業所就豈止若是而已哉吾又未<lb/>
嘗不為君憾也今朝廷更張庶事以圖治功汲汲焉求<lb/>
文武士以備内外之職而陜西行省平章察罕公下兵<lb/>
河南收攬英雋以佐成中興之烈其獨於遐逺舉乎君<lb/>
其慎守忠貞之節以副國家之倚任哉顧君仲明君之<lb/>
懿戚也來徵予言為君贈予故論良將之不易得而道<lb/>
君之美以致其願望之意云<lb/>
　　　送劉仲彬序<lb/>
<pb n="KR4d0542_WYG_011-22a"/>
往嵗予在四明樂清劉仲彬自鄉中來以善數學能推<lb/>
人生年月日時多中上官有據權勢者方驕肆得意甚<lb/>
仲彬布數為言不避去將敗未幾果敗人咸神之予始<lb/>
知仲彬之精於術也後數年予歸永嘉仲彬亦自杭回<lb/>
㑹於真華𤣥館仲彬為予言幸為當道者推舉授官東<lb/>
歸予且知仲彬之有所遇也今年秋予來城中寓松臺<lb/>
僧舍一日臥病招呉元龍診脉忽有著道士衣冠者翼<lb/>
如而來逕入予空中揖予而坐予初不識其何人怪而<lb/>
<pb n="KR4d0542_WYG_011-22b"/>
問之則曰吾固棄俗而為黄冠者矣始吾以術動公卿<lb/>
謂富貴可立致往來呉越之間七年經涉世故亦嘗濵<lb/>
於死今吾觀世之榮名利達猶春花秋葉耳吾母年老<lb/>
奉之隠居因作養真道院於玉環山鳳林奥中之梅嶼<lb/>
將以終吾身焉孔子云不知命無以為君子吾之所賦<lb/>
於造物者既有定分吾已知之矣吾於世果何求哉予<lb/>
聞其言始而甚駭之卒而深喜之而又知仲彬之異於<lb/>
人也今夫奔走乎要津請謁乎權門大可以獲爵位小<lb/>
<pb n="KR4d0542_WYG_011-23a"/>
亦不失潤屋而肥身舉一世莫不皆然也而且相習以<lb/>
為常其不能然者則衆嗤笑之而謂之迂仲彬乃獨背<lb/>
馳於當世不顧人之笑已而甘為迂焉豈不甚可駭歟<lb/>
雖然予乃一世之所共笑以為至迂者仲彬之出處雖<lb/>
不與予同而為世之所笑以為迂則與予同此予深喜<lb/>
仲彬不置也予聞玉環在海之中昔之方士以為海中<lb/>
有三神山仙者居之不知果有三神山與否若玉環者<lb/>
豈即其地也耶方悲世俗之迫阨願輕舉而逺遊他日<lb/>
<pb n="KR4d0542_WYG_011-23b"/>
予或訪仲彬於海嶼之上而要安期羨門以與之接則<lb/>
亦將從子而終老矣因叙以贈之<lb/>
　　　送繆應龍入京序<lb/>
臨川危公㕘預大政以其王大父嘗受薦於故宋知臨<lb/>
江府平陽繆公因曽仲衍來官平陽遂俾求訪其子孫<lb/>
令至京師於是知府之曽孫應龍航海以往鄉人皆以<lb/>
為榮葢知生之必有遇也予惟昔人於同年僚友舉主<lb/>
門生世篤通家之好雖逺而不忘俗與世遷此道之廢<lb/>
<pb n="KR4d0542_WYG_011-24a"/>
為日久矣今危公獨能敦尚古道念先世之交誼而思<lb/>
拔擢其子孫傳曰故舊不遺則民不偷使天下之人聞<lb/>
公斯舉而感發興起風俗其有不厚者乎然吾於生則<lb/>
不容無以告也吾聞古者學而後入政故君子不患其<lb/>
無位而患所以立今生之齒方壯也志方銳也其質秀<lb/>
以良其氣和以充進取有其階推輓有其人奚患爵位<lb/>
之不至哉所未至者學問之功也生至京師拜危公之<lb/>
後觀其功業之盛文章之懿言論風㫖之詳宻而就學<lb/>
<pb n="KR4d0542_WYG_011-24b"/>
焉吾又聞成均之内人才所育生其往而遊焉耆碩之<lb/>
儒吾尊而師之俊秀之士吾親而友之而又日讀古聖<lb/>
賢之書以明其理以成其才由是序爵而論官以列於<lb/>
有位豈不於爾祖為有光乎若然則生之受知於危公<lb/>
也為不忝而公之舉生也為無媿矣生尚勉之哉<lb/>
　　　送林子植入京序<lb/>
國家用兵以伐强暴十有餘年矣後進師師凡俊秀之<lb/>
子弟其所業者孫呉攻戰之書蘇張揣摩之䇿也以是<lb/>
<pb n="KR4d0542_WYG_011-25a"/>
馳騖乎當道急功利走權勢至於聖賢六藝之文乃以<lb/>
為不急於用而莫之習焉夫自道學不明於天下世之<lb/>
為學者已不能推究本原然而猶幸家諷人誦古聖之<lb/>
經講求賢傳之㫖如有豪傑才士由是而興起焉豈不<lb/>
可以造夫高明之域而盡脩已治人之方乎假令不得<lb/>
豪傑才士而使之興起然而其心術猶知慎所趨向不<lb/>
專以詐謀權變為先而習俗頽敗未必若是之甚也雖<lb/>
然此其失有自其化有機能幹其機斯可以見其失矣<lb/>
<pb n="KR4d0542_WYG_011-25b"/>
要在乎上之人舉措何如耳故夫俊秀之士有能不為<lb/>
習俗之所移吾則舉而用之以風天下天下之人其有<lb/>
不從風而化者乎今冦盜就戮文教復興所以正人心<lb/>
所以易風俗葢維其時矣<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>時之柄者惡可不用心乎<lb/>
哉林生子植自幼從其師讀聖賢之書探性命之理當<lb/>
俗尚委靡之日而守之愈確為之愈勤權謀之言未嘗<lb/>
入乎心也名法之編未嘗經乎目也行事之得志者羣<lb/>
笑而叢議之子植勿恤也故予每稱道其美以矯夫人<lb/>
<pb n="KR4d0542_WYG_011-26a"/>
焉今將往遊於京師子植之為人非衒其能以求售於<lb/>
人者也京師之大夫士詎有知子植者哉予故言之以<lb/>
為之先容使在上者知而舉之以厲夫後進之為學者<lb/>
其於正人心而易風俗也亦庶矣其宜乎<lb/>
　　　送徐天常入京序<lb/>
同郡士徐天常將之京求予言以自壯予語之曰子亦<lb/>
嘗聞釣之說乎世有慕得魚而業於釣者其始也曲針<lb/>
以為鈎斷蚓以為餌投竿洲渚之中而魴鯽鯿鱖日充<lb/>
<pb n="KR4d0542_WYG_011-26b"/>
乎庖厨矣既而聞有釣於江湖者其所得之魚乃有大<lb/>
於此焉於是乎以錐鏇為鈎以鰌鱔為餌投竿於江湖<lb/>
之上而鯖鱸鰋鯉日滿乎舟車矣既而又聞有釣於溟<lb/>
渤者其所得之魚復有大於此焉於是乎懸數尺之鈎<lb/>
用全犗之餌投竿於萬頃之波而垂綸於千丈之流掣<lb/>
吞舟之巨鱗引横山之修鬐然後知夫昔日之釣其所<lb/>
得者㣲矣今子以儒試吏於郡自漕府以至於省府非<lb/>
釣於洲渚而得魴鯽鯿鱖者乎由是而從事帥府舉貳<lb/>
<pb n="KR4d0542_WYG_011-27a"/>
大邑非釣於江湖而得鯖鱸鰋鯉者乎今兹之入京師<lb/>
也大官髙爵可掇而取之吾見子之釣於溟渤而巨鱗<lb/>
脩鬐惡乎可逃子之釣餌哉子往矣吾且拭目而望子<lb/>
之得魚而返矣然予亦烟波之釣徒也泛不繫之扁舟<lb/>
垂無餌之直鈎釣於寂寞之濵而求希有之魚於兹有<lb/>
年矣未始有得也子之京師而問焉有能持竿從吾而<lb/>
釣者吾斯與之為友矣<lb/>
　　　送樓學録序<lb/>
<pb n="KR4d0542_WYG_011-27b"/>
予嘗往來道縉雲縉雲在萬山間其山之環縣治者盤<lb/>
鬰美秀其溪自山中來經平地水清而流緩意夫風氣<lb/>
所鍾生於其間必有文雅淳謹之士前年樓君景辰來<lb/>
録温郡學與之接察其辭氣信乎抱淳謹之質而文雅<lb/>
之懿者也不待觀其行事固已槩得其人矣今春予入<lb/>
城日至學宫時四明楊君仲如典教之初三衢程君思<lb/>
齊為學正始上凡學之事一新而景辰與二君周旋雅<lb/>
相得所以恊力作興者具條理思齊為予言景辰在職<lb/>
<pb n="KR4d0542_WYG_011-28a"/>
嘗復豪民所侵田及正土田之籍使復其舊於學校為<lb/>
有功然後知古人行事果有可觀者焉予方喜而稱誦<lb/>
之以為文學師儒官皆賢者庠序之教其庶幾乎居無<lb/>
何景辰以考滿代衆咸惜其去者予則以為士之仕也<lb/>
將以有為也居下位其勢不得專而不可以為人才之<lb/>
屈焉者多矣如景辰者假令得可專之勢其設施宜有<lb/>
出於人特以職之㣲而所建用未甚磊落耳今四方武<lb/>
偹未弛國家以用賢之急藩臬大臣往往起人於布衣<lb/>
<pb n="KR4d0542_WYG_011-28b"/>
而加之不次之位智者獻其謀勇者效其力景辰自兹<lb/>
以往豈無知而舉用之者則其爵禄之顯榮聲實之流<lb/>
布殆未易量也區區校官惡足為景衣淹哉於是皆相<lb/>
率為詩以餞其行而予為之序<lb/>
　　　送章氏二生遊國學序<lb/>
朝廷稽官以建國學其師儒皆極天下選下自公卿大<lb/>
夫士之子與凡民俊秀咸入而學焉弦誦之教必勤肄<lb/>
習經傳之㫖必極講明周旋揖遜必中規矩祭式獻酬<lb/>
<pb n="KR4d0542_WYG_011-29a"/>
必正儀式月考季試必嚴其程度屬詞角藝必課其殿<lb/>
最故其入而學焉者率有以化質而成才由是四方英<lb/>
敏之士不逺數千里鼓篋而遜志焉其出躋膴仕立勛<lb/>
業者往往而見葢國家所以造育人才之地而子弟之<lb/>
欲就其業者不可以不遊也章氏二生弼善少而知讀<lb/>
書為學齒且長矣處鄉里間苦於聞見之局而行藝之<lb/>
墮也將徃京師而國學是遊二生之志亦可尚也已然<lb/>
京師繁華之㑹萬方之所輻輳也達官貴人其出入則<lb/>
<pb n="KR4d0542_WYG_011-29b"/>
車接轂馬聫鑣外國竒貨川委而山積名倡異伎雜處<lb/>
逕巷覩侈靡之色則目眩於視聆曼衍之聲則耳惑於<lb/>
聴其中焉有弗摇者乎故成均之内雖可以化質而成<lb/>
材而志之未堅定者亦易以喪已况自大學之道廢而<lb/>
不脩為教為學者記問文辭之外無為焉學果為已乎<lb/>
聖賢之言人無不口爾就若芻豢之甘焉者哉弼也善<lb/>
也其亦往而慎之矣貴而崇髙吾勿慕焉也縱而嬉遊<lb/>
吾勿狎焉也道徳之尊者吾師焉行業之懿者吾企焉<lb/>
<pb n="KR4d0542_WYG_011-30a"/>
内焉義理之求而外焉威儀之習夫如是吾將見其質<lb/>
之化之速而才之成之易也爵禄之至乎何有今夫子<lb/>
弟在家多恭謹以自持而其出也或流蕩而無檢是故<lb/>
業成於居而學墮於遊世之若是者衆矣然則吾於二<lb/>
生之行也惡得而㤀言耶<lb/>
　<lb/>
　<lb/>
　<lb/>
<pb n="KR4d0542_WYG_011-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　不繫舟漁集卷十一<lb/>
</p>
<p>
</p>
  </div>
</body>
</text>
</TEI>
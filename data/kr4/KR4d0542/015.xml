<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>不繫舟漁集卷十五目録</head> <lb/>
    <p>
<pb n="KR4d0542_WYG_015-1a"/>
欽定四庫全書<lb/>
　不繫舟漁集卷十五目録<lb/>
　　說<lb/>
　　　菖蒲說<lb/>
　　　仲恒字說<lb/>
　　　虚舟字說<lb/>
　　雜說<lb/>
　　　雜喻七首<lb/>
<pb n="KR4d0542_WYG_015-1b"/>
　　書<lb/>
　　　與仲舉張祭酒書<lb/>
　　　答友人書<lb/>
　　　與鎖鑄僉院書<lb/>
　　　上達祕卿書<lb/>
<pb n="KR4d0542_WYG_015-2a"/>
欽定四庫全書<lb/>
　不繫舟漁集卷十五　　　　元　陳髙　撰<lb/>
　　說<lb/>
　　　菖蒲說<lb/>
菖蒲生溪谷間或根於石上而葉纎緑可喜醫書稱其<lb/>
主開心明目補五臟通九竅益智輕身得九節者服之<lb/>
乃能延年不老大率與蓀相類惟菖蒲葉有劍脊為少<lb/>
異耳然世之人多以蓀為蒲是乃眩其同不知其實不<lb/>
<pb n="KR4d0542_WYG_015-2b"/>
同也凡植之者必以石以水滋之置諸净處則可厯久<lb/>
或被汙穢必萎以死有類乎士之貞介者予惟惡乎蓀<lb/>
之能亂真也故著其說<lb/>
　　　仲恒字說<lb/>
呉氏子性冠筮賓而字之曰仲恒求予著其說書云若<lb/>
有恒性昔孟軻氏稱人之性善其恒性之謂乎仁義禮<lb/>
智信五常之性與生俱生出乎天而畀乎我不以知贏<lb/>
不以庸乏斯其恒也非蹔而得非外而鑠者也聖人君<lb/>
<pb n="KR4d0542_WYG_015-3a"/>
子之為聖人君子無他為之不失其恒而已矣反是則<lb/>
戕於人而拂於天偽也非性也然則性之不失其恒者<lb/>
烏乎修而可曰學哉學與不學恒性之存否所由繫也<lb/>
聖愚賢不肖所由判也是故鏡之明也塵翳之拭焉而<lb/>
斯瑩水之潔也土渾之澄焉而斯清性之恒也物汨之<lb/>
學焉而斯復嗚呼子盍順乎其所以為學也哉<lb/>
　　　虚舟字說<lb/>
道士葉得容揖予而請曰容之字曰虚舟虚舟之說可<lb/>
<pb n="KR4d0542_WYG_015-3b"/>
得而聞歟予應之曰子獨不見夫大澤之與尾閭乎大<lb/>
澤之水加之以雨潦時降川谷委輸則遊遏沈溢不能<lb/>
蓄也而尾閭之洩海也無時而盈知乎此者其知虚舟<lb/>
之說矣是故實其中而能容者未之有也今子有是虚<lb/>
舟吾將與子載混沌駕鴻濛乗虚空而上下吾將令子<lb/>
揚自然之帆擊不爭之楫以𤣥為篙以静為舵而遊於<lb/>
寂寞之濱無為之海不知子其能若是乎否也能如是<lb/>
則老子法中將見其有異人出矣<lb/>
<pb n="KR4d0542_WYG_015-4a"/>
　　雜喻<lb/>
　　　雜喻七首<lb/>
魪鰈之行也不比不行鶼鶼之飛也不比不飛目不具<lb/>
不可以行魪鰈之目不比不具也翼不完不可以飛鶼<lb/>
鶼之翼不比不完也水母之無目也而託之蝦以為之<lb/>
目焉若夫人而無友則不知其過則其行有不周行有<lb/>
不周則不得為全人其為目與翼也大矣寧虧其行而<lb/>
勿求其輔於友者不亦蔽甚矣乎<lb/>
<pb n="KR4d0542_WYG_015-4b"/>
雉之殪也以其羽之文也象之殛也以其齒之美也虎<lb/>
豹之殺也以其皮之飾也與凡鳥獸蟲魚之取於人也<lb/>
必其肉之可以充滋味實口腹也若夫無雉之羽無象<lb/>
之齒無虎豹之皮以至鳥獸魚蟲之肉又不足以充滋<lb/>
味實口腹而不免其生者將必有害於人乎哉是故君子<lb/>
保身之術亦惟審於是而已不為利汨不為物害則何<lb/>
犯祻難之有蝍蛆甘帶帶食黽黽㗖蝍蛆也之三物者<lb/>
之相與處也苟有先朶其頥焉者必不能迯其生也已<lb/>
<pb n="KR4d0542_WYG_015-5a"/>
故先欲而動則其害隨之而况於人之先利而動者乎<lb/>
人之先利而動者鮮有其能免也<lb/>
水之中有魚焉其名曰河豚葢味甘而有大毒呉人嗜<lb/>
之中其毒以死者嵗相望也而莫之戒故味之甘者毒<lb/>
於人之身言之甘者毒於人之口是故孔子惡佞<lb/>
鼠虫之微者也而蠧夫物焉人之見之葢無不欲斃之<lb/>
也聞其聲未有不憤而叱瞠而眡者也雖其素有愛慈<lb/>
惻隠之心亦無不變其色矣彼且以為孽貪以賈怒者<lb/>
<pb n="KR4d0542_WYG_015-5b"/>
非人而鼠乎是故觀人之惡夫鼠也其母若鼠之為人<lb/>
所惡哉<lb/>
人有之山而與虎遇者其窮也則謂之曰虎而且止吾<lb/>
將與而鬬而死之也虎聞其言而若有懈焉止以待之<lb/>
其人間則伐樹為挺執焉而呼曰虎來前與之合而折<lb/>
其前之左足既而又合而折其右足以死虎惟恃夫勇<lb/>
也而不知卒以其所恃而斃於人哀哉<lb/>
昔子車氏之獲麟也而麟傷焉麟之靈夫孰不知其靈<lb/>
<pb n="KR4d0542_WYG_015-6a"/>
也孰不知其靈而猶傷之何葢不知其為麟也知其為<lb/>
麟夫豈有傷焉者哉然則人君之於賢者其猶麟也夫<lb/>
　　書<lb/>
　　　與張仲舉祭酒書<lb/>
四月廿一日門生陳髙頓首百拜奉書於祭酒先生閣<lb/>
下甲午嵗先生主文衡辱不以高之愚不肖舉而措諸<lb/>
進士之列一謁謝後即隨隊南還曽弗獲少侍燕閒親<lb/>
炙誨論繼以兵革日用道途阻艱咫尺之書亦無因達<lb/>
<pb n="KR4d0542_WYG_015-6b"/>
於左右其負罪可勝言哉髙性直而謀疎學膚而才拙<lb/>
不能與世俯仰往者備員四明絜身奉職惟恐獲戾於<lb/>
民以玷名教而無以報閣下甄録期望之意遭時多故<lb/>
衆醉獨醒棄官歸田今五十矣或徜徉乎山谷之間或<lb/>
浮游乎江湖之上任情自適無所繫留當道者雖欲牽<lb/>
挽而不能羈縶因自號為不繫舟漁初非敢為髙也揣<lb/>
已之無能處俗之不偶故以是而托其名焉耳閣下倘<lb/>
取其意而畧其迂賜以詩若文以張大其說俾得以稱<lb/>
<pb n="KR4d0542_WYG_015-7a"/>
其名焉幸甚幸甚參政危公不敢以書請願假閣下之<lb/>
重并求一文昔圬者王承福托韓子之傳而名垂於世<lb/>
今若得二先生之述作夫豈不可與圬者比數乎然士<lb/>
之有所抱負者其走書京師干請於名公鉅卿非獻陳<lb/>
籌策以匡時則衒鬻智能以求用而髙獨以求文章為<lb/>
事亦何愚而不知時務之甚也無任忱悚伏惟照察不<lb/>
備<lb/>
　　　答友人書<lb/>
<pb n="KR4d0542_WYG_015-7b"/>
辱書及示以詩文聨篇亹亹數百言辭嚴而竒意深而<lb/>
隠其光彩璀璨而交錯若驚湍之奔激若崕石之峭露<lb/>
又若蛟蜃之騰摶而左右前後莫求其分合也足下之<lb/>
為文至此夫豈髙所跂望而及而來書詞稱乃反過情<lb/>
褒許豈其然乎且高烏足以論文哉高之文非幼少而<lb/>
習之也非師授而得之也數年以來始知讀書為學初<lb/>
而求之古人之言則但見巍乎其高而已耳窅乎其深<lb/>
而已耳𣺌渺乎其浩蕩而已耳而不知所以髙所以深<lb/>
<pb n="KR4d0542_WYG_015-8a"/>
所以浩蕩也則雖欲强措一詞而不可得也繼而憤悱<lb/>
奮勵虚此之心逆彼之志則所以髙所以深所以浩蕩<lb/>
始若髣髴有以僅見其一二然而不能盡也夫然後<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>
翰染墨勉强於措辭而卑淺庸陋其不見笑於能言之<lb/>
士無幾矣奚可謂之文哉年齒日長視今所為猶前日<lb/>
也尚復能進乎思欲大肆吾力於其中而未有暇焉者<lb/>
辟吾之於文猶見周道之坦夷而不能由之又安能至<lb/>
耶若髙者烏足以論文今足下之文已至矣而足下之<lb/>
<pb n="KR4d0542_WYG_015-8b"/>
才冝不止此於是而又峻其峯道其流揚其波以求至<lb/>
乎髙深浩蕩之域豈易量也哉勉之勉之相去無百里<lb/>
舟行不日可到一來慰我岑寂否髙再拜<lb/>
　　　與索珠僉院書<lb/>
自國家用兵以來内外之臣有能提卒總戎出竒制勝<lb/>
以為王室之干城四郊之保障者葢不多見而同年之<lb/>
中乃得閣下以忠義之質奮英武之略整肅師旅征討<lb/>
叛逆其聲威赫然震動為朝廷之所倚眷逺近之所稱<lb/>
<pb n="KR4d0542_WYG_015-9a"/>
夸使當世之人知夫為將帥者必說詩書而敦禮樂不<lb/>
専出於猛夫悍卒也其為吾黨之光榮何如哉髙惟駑<lb/>
庸臥病田里處土遐僻聞之喜躍中夜不寐私心自念<lb/>
若得如閣下者數十人布列海内則賊何患不滅而太<lb/>
平豈難致哉然竊有所進焉古之良將能臣以功名終<lb/>
始者有出人之志而不自用有葢世之勛而不自矜事<lb/>
上則翼翼小心處已則惴惴然如有失此所以勒銘於<lb/>
鼎彛而流聲於竹帛也閣下勉之期望之深故輒陳鄙<lb/>
<pb n="KR4d0542_WYG_015-9b"/>
悃伏惟亮察不宣<lb/>
　　　上達祕卿書<lb/>
六月四日陳髙謹再拜奉書於先生閣下夫物有以類<lb/>
相感者固不待同居狎處而後通也而人之相孚又奚<lb/>
俟於交靣接目然後心合而可以言哉髙耳閣下之名<lb/>
服閣下之徳而立閣下之下風有年於兹矣雖未嘗一<lb/>
交靣接目而心固已知必合矣又得以未見顔色而辭<lb/>
其言乎髙嘗以為文章之氣與世變上下而亦有係夫<lb/>
<pb n="KR4d0542_WYG_015-10a"/>
上之人與夫作者之為之倡也故有世道方盛而文章<lb/>
不振者非世之然也倡之者無其人也非無其人也有<lb/>
其人而不為文章之司命或為文章之司命又循常習<lb/>
故而莫之變焉此文氣所以日卑下而其勢固不能以<lb/>
振起也凡今世之為進士以取科第者工蟲篆之辭飾<lb/>
粉黛之語緝陳言夸記問鬬侈靡寖寖焉競取於萎薾<lb/>
頽墮潰敗腐爛之鄉而莫知其所止以今海宇混一際<lb/>
古所未有冲原之氣融融焉熈熈焉而君上方觀人文<lb/>
<pb n="KR4d0542_WYG_015-10b"/>
以化成天下當此之世其盛矣乎而文章之氣獨爾卑<lb/>
下何歟然則世之盛也若此而文氣之不振也若此非<lb/>
無其人為之倡歟為文章司命者尚得以逃其責哉天<lb/>
下之好尚視上之趨而何如耳又况於禄位之存焉者<lb/>
乎今如是焉則進而得禄與位不如是焉則退而黜伏<lb/>
人亦孰不樂為此去為彼耶設有以太史公賈生董仲<lb/>
舒司馬相如劉向班固之文而試於今其有不見退黜<lb/>
者乎其能見拔濯而採擇者乎否也十數年前進士之<lb/>
<pb n="KR4d0542_WYG_015-11a"/>
文章猶時時有渾樸敦龎之氣亦其一時諸老儒先知<lb/>
所以造就之故也假設其轉而試於今亦必藐焉不為<lb/>
主文衡者之所屑顧矣嗚呼世之盛而文之卑文章司<lb/>
命者之憂也髙之不才而病此也葢久然往往出己意<lb/>
以語人則見嗤笑耳詆譏耳甚者憎怒而唾罵耳雖不<lb/>
能不隨俗所習以干於時而求升斗以為貧而養之計<lb/>
然其志不見信於人亦何足以恤而使盛世之文卑弱<lb/>
不振豈不亦可悲乎每欲持此而吐之於主文章之司<lb/>
<pb n="KR4d0542_WYG_015-11b"/>
命者顧以身處㣲賤姓字無聞言不足為人所信又恐<lb/>
所好不與我投祇取嗤笑詆譏憎怒而唾罵焉而已矣<lb/>
是以噤而不敢發諸口而今始為一宣布之也伏惟閣<lb/>
下抱隽才負實學擢於巍科躋於膴仕其文章其節操<lb/>
其政事當世孰可與比者而其名譽昭聞日久言而人<lb/>
信之唱而人和之而今嵗執文章司命之柄者又在於<lb/>
閣下故髙敢以其說進焉以為非閣下則髙之言不能<lb/>
售非髙則亦無有能以此為閣下言者髙非有所私便<lb/>
<pb n="KR4d0542_WYG_015-12a"/>
也特以悲世之盛而文之卑懷其情而不容以自嘿耳<lb/>
夫朝廷以文章取士其立法之意至善也其取人之道<lb/>
至悉也其貴之文章司命者至深且重也是故問之疑<lb/>
以觀其明理質之義以究其通經試之賦以考其博物<lb/>
習之詔誥表章以視其代言獻納之方䇿之時務以明<lb/>
其政事設施非徒以革前代之弊也將以求真才之用<lb/>
也其得人與否則皆寄二三主司焉任兹責者苟能執<lb/>
其公不私其見要其文皆必要其實則亦庶乎可以得<lb/>
<pb n="KR4d0542_WYG_015-12b"/>
人矣若徒以抽黄對白之為工柔筋弱骨之為美綴舊<lb/>
聞習成說之為華則前代之弊猶在耳若是則小子後<lb/>
生口乳臭齒齠齓者舉能為之而由以進而豪傑之士<lb/>
抱磊碕負竒屈者惡從以得哉今試能變更積弊使所<lb/>
試之文必欲其理明而辭確議論有餘格律髙古曲雅<lb/>
而精深一切屏去浮華偶儷之習如是焉而取反是焉<lb/>
則退而黜若此則非豪傑之士不克進而小子後生不<lb/>
能以售决也作養當代之人才振起當代之文氣一變<lb/>
<pb n="KR4d0542_WYG_015-13a"/>
而之古也豈不美哉髙也性質頑鈍學疎而文卑俛俛<lb/>
焉驅逐於鄉貢進士之班列者於今秋為再矣其得失<lb/>
是有命焉髙之愚尚何敢望焉區區之懐誠願盛世之<lb/>
文氣一變而之古於吾身親得見之則雖退伏田野黯<lb/>
黯然終其身無復聲光之聞於人亦且慊然以無恨矣<lb/>
或曰不在其位不謀其政子居下而思出其位無乃非<lb/>
所言而言寧免獲戾於君子乎髙竊以為不然夫不可<lb/>
謀者政也若文則吾志之所好而天下之公器耳又况<lb/>
<pb n="KR4d0542_WYG_015-13b"/>
閣下之志與吾同者哉必且不吾罪而唯吾聴矣冒凟<lb/>
尊嚴下情不勝悚慄惶恐之至伏惟亮察不宣<lb/>
　<lb/>
　<lb/>
　<lb/>
　<lb/>
　<lb/>
　不繫舟漁集卷十五<lb/>
</p>
<p>
</p>
  </div>
</body>
</text>
</TEI>
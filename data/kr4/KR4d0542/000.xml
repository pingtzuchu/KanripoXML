<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>不繫舟漁集</head>
    <p>
<pb n="KR4d0542_WYG_000-1a"/>
欽定四庫全書　　　　集部五<lb/>
　不繫舟漁集　　　　　　别集類四<hi>元</hi>
　　提要<lb/>
　　　　<hi>臣</hi>等謹案不繫舟漁集十六卷元陳髙撰髙<lb/>
　　　　字子上温州平陽人至正十四年進士授慶<lb/>
　　　　元路録事未三年輒自免去平陽陷棄妻子<lb/>
　　　　往來閩浙間自號不繫舟漁者至正十六年<lb/>
　　　　浮海過山東謁河南王庫庫特穆爾<hi>原作擴廓鐵木</hi>
<pb n="KR4d0542_WYG_000-1b"/>
　　　　<hi>兒今改正</hi>於懐慶宻論江南虚實庫庫特穆爾欲<lb/>
　　　　官之㑹疾作卒葢當國祚阽危猶力謀匡復<lb/>
　　　　明太祖稱王保保真男子<hi>即庫庫特穆爾</hi>如高者事<lb/>
　　　　雖不就其志亦不愧王保保矣不但詩之足<lb/>
　　　　傳也明洪武初蘓伯衡訪其遺集釐定成編<lb/>
　　　　題曰子上存稿此本題不繫舟漁集不知何<lb/>
　　　　人所改文格頗雅潔詩惟七言古體不擅場<lb/>
　　　　絶句亦不甚經意其五言古體源出陶潜近<lb/>
<pb n="KR4d0542_WYG_000-2a"/>
　　　　體律詩格從杜甫面目稍别而神思不逺亦<lb/>
　　　　元季之錚錚者矣元又有嘉定僧祖柏其詩<lb/>
　　　　亦名不繫舟集見顧嗣立元詩選集中有題<lb/>
　　　　倪瓉芝秀圖詩葢與髙同時然其詩不及髙<lb/>
　　　　逺甚今未見其本以集名相亂附著其異於<lb/>
　　　　此庶來者無疑焉乾隆四十一年六月恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0542_WYG_000-2b"/>
　　　　　　　總　校　官　<hi>臣</hi>　陸　費　墀<lb/>
<pb n="KR4d0542_WYG_000-3a"/>
不繫舟漁集原序<lb/>
子上陳君旣殁之十有八年余過其里從其子訪其遺<lb/>
稿得詩文總若干首詩為四言為五言為七言為古為<lb/>
樂府為律為絶凡若干卷文為記為叙為銘為贊為箴<lb/>
為跋凡若干首加詮次焉釐為若干卷題曰陳子上存<lb/>
稿俾藏于家叙曰夫所貴乎文辭者非以言之工而貴<lb/>
之也當理之言斯貴矣其言當理雖其人無足取君子<lb/>
猶不以人廢言而使之冺沒也況其人若子上者抗特<lb/>
<pb n="KR4d0542_WYG_000-3b"/>
操於亂世臨患難死生禍福而不易其志不汚其身可<lb/>
謂賢矣而其言也揆諸往哲而有合傳之來世而無愧<lb/>
可使冺沒而無聞乎此予于其遺稿所以不能已其情<lb/>
也六藝百氏之言子上無不學而以求道為急凡詩文<lb/>
未嘗苟作要其歸不當于理者盖鮮矣自為舉子時其<lb/>
所作已為流輩推重金華胡仲申先生以古學名嘗傲<lb/>
視一世人于文章靳許可獨敬愛子上而稱之曰能其<lb/>
擢進士也朝之名公鉅卿若翰林歐公太常張公禮部<lb/>
<pb n="KR4d0542_WYG_000-4a"/>
貢公御史吴公助教程公僉謂子上之文宜用之朝廷<lb/>
施諸典册相與論薦之而子上以親老顧取慶元路錄<lb/>
事南還赴任未二年度時不可為輒自免去擅兵柄而<lb/>
倔強州郡間者爭欲子上用之而子上終不為其用周<lb/>
流東西常使人不知所至未嘗終月淹也最後總戎其<lb/>
州者必欲脇致之子上遂棄妻子南至于閩又北至于<lb/>
懷慶尋以疾卒既卒而其文亦無能為收拾者以故平<lb/>
生所作存者止此云嗚呼得其材于天成其學于已不<lb/>
<pb n="KR4d0542_WYG_000-4b"/>
獲措諸事業而徒托之述作君子之不幸也至于述作<lb/>
又多放失不幸抑何甚耶藉非子上所撡自足以暴于<lb/>
世則天下之于子上何從而知之何從而信之此予之<lb/>
所以重有慨也其友謝復元氏欲率同志鏤版以永其<lb/>
傳力雖不逮而未嘗㤀也豈不猶予之情歟豫章揭先<lb/>
生伯防稱子上之文上本遷固下獵諸子詩上遡漢魏<lb/>
而齊梁以下弗論可謂知言矣復何所庸吾喙哉前翰<lb/>
林編修眉山蘇伯衡序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>不繫舟漁集卷十二目錄</head> <lb/>
    <p>
<pb n="KR4d0542_WYG_012-1a"/>
欽定四庫全書<lb/>
　不繫舟漁集卷十二目錄<lb/>
　　記<lb/>
　　　平陽州儒學増田記<lb/>
　　　棲雲巢記<lb/>
　　　碧山堂記<lb/>
　　　水竹幽居記<lb/>
　　　逺山軒記<lb/>
<pb n="KR4d0542_WYG_012-1b"/>
　　　林氏祭田記<lb/>
　　　鍾秀樓記<lb/>
　　　義田記<lb/>
　　　三友軒記<lb/>
　　　如愚齋記<lb/>
　　　蒼翠軒記<lb/>
　　　忠敬堂記<lb/>
　　　清芬閣記<lb/>
<pb n="KR4d0542_WYG_012-2a"/>
　　　蒼雪軒記<lb/>
　　　聴鶴樓記<lb/>
　　　重建東禪報恩光孝寺記<lb/>
　　　竹西樓記<lb/>
　　　木石居記<lb/>
　　　瑞榴記<lb/>
　　　明逺樓記<lb/>
　　　農樂堂記<lb/>
<pb n="KR4d0542_WYG_012-2b"/>
　　　蒙齋記<lb/>
　　　積善堂記<lb/>
　　　梅灣小隠記<lb/>
　　　趙氏書塾記<lb/>
　　　江東王廟碑記<lb/>
　　　坦菴記<lb/>
　　　重建靈山壽聖寺序<lb/>
　　　遊羅源縣蓮花山記畧<lb/>
<pb n="KR4d0542_WYG_012-3a"/>
欽定四庫全書<lb/>
　不繫舟漁集卷十二　　　　元　陳髙　撰<lb/>
　　記<lb/>
　　　平陽州儒學増田記<lb/>
凡學校之經用師弟子有廩膳士之貧者有養春秋釋<lb/>
奠有簠簋俎豆之實苟嵗之所入無以為出則庶事闕<lb/>
遺師生曠業而學校廢矣平陽舊為縣贍學之田素寡<lb/>
後陞州更設教授貟厥費倍昔而田弗加多嵗所收數<lb/>
<pb n="KR4d0542_WYG_012-3b"/>
以石計者不過三百二丁奉祭之贏教官禄且弗給是<lb/>
故訓𨗳之師恒虚其席而絃誦之聲未之嘗聞前後之<lb/>
職教及守土者雖或病之而其力不足以為至正十九<lb/>
年天台陳鑑翁來為教授慨然以興起學校為己任越<lb/>
明年春南臺監察御史易普刺金孔汭行郡閩廣取道<lb/>
於温三月之吉適臨是州乃蒞學官虔謁於先聖先師<lb/>
遂登講堂慰勞多士宣布徳意環列觀視罔不欣肅因<lb/>
覩學師缺貟生徒稀鮮乃詢其故鑑翁具以膳廪空匱<lb/>
<pb n="KR4d0542_WYG_012-4a"/>
告二公惕然曰崇學尊教實我國家盛典而勉厲作興<lb/>
之豈非吾職所當先乎乃言於副元帥周嗣徳曰自我<lb/>
入兹境民若不知有干戈焉者子之保守撫綏兹土厥<lb/>
功茂矣然當海内用武之日我民得以安居無事必須<lb/>
庠序之教使之明人倫而知禮節匪為治之急務歟州<lb/>
之有學蓋以教民而田弗充於贍士教奚由興盍圖之<lb/>
元帥曰諾爰撥在官之田若干畝歸諸學且籍其入專<lb/>
為師弟子廩膳費而俾來徵記於余余唯學校育才之<lb/>
<pb n="KR4d0542_WYG_012-4b"/>
地凡子弟來遊於是者將以漸摩乎理義之訓涵泳乎<lb/>
道徳之源少則習夫灑掃應對進退之節長則業夫脩<lb/>
已治人之術始之為士終之為聖賢其所以為教而學<lb/>
者閎大如此則其養而食之也庸可缺乎而凡師弟子<lb/>
之食其食者得不思夫為教之本與夫為學之道乎異<lb/>
時吾見禮樂之教行俊秀之才成居則有以孝親而悌長<lb/>
出則有以化民而善俗是則増田之功有補於學者豈<lb/>
小乎哉葢非御史之賢無以成其美非元帥之賢無以<lb/>
<pb n="KR4d0542_WYG_012-5a"/>
拓其規陳君之志由是而獲遂然則書之以昭示久逺<lb/>
夫孰曰不宜至正二十年秋七月望記<lb/>
　　　棲雲巢記<lb/>
人有居於巢者乎上古之世其民葢嘗為巢而居矣自<lb/>
上棟下宇之制興易營巢以宫室於是乎高堂邃宇重<lb/>
屋廣厦而猶不足以居也詎庸處危巢以取顛躓哉予<lb/>
來華亭乃聞有巢居者意其必遯世俗離人羣而與鸛<lb/>
鶴並棲於叢木之上也及往窺其居則為屋數楹深廣<lb/>
<pb n="KR4d0542_WYG_012-5b"/>
丈餘而表其名曰棲雲巢怪而問之主人主人曰若豈<lb/>
疑吾之名室乎夫鷦鷯巢於深林不過一枝而人之寓<lb/>
形宇内偃仰一室者亦若是而已百堵九埏千門萬户<lb/>
窮雕巧而極壯麗其自處也不過容膝又有異乎鷦鷯<lb/>
之巢者哉然則吾之兹室豈非吾巢乎且我之居是巢<lb/>
也除風雨絶塵囂俗慮不至焉惟白雲往來其間與吾同<lb/>
處同休我遊而嬉雲兮我隨我倦而息雲兮我即我臥<lb/>
雲衾我坐雲蓆我依雲而棲而雲之與我未始相離也<lb/>
<pb n="KR4d0542_WYG_012-6a"/>
是故有棲雲之名若以我之巢為小乎大而觀之萬物<lb/>
以天為巢天地一巢也寄吾巢於天地之内六合八荒<lb/>
皆吾牖也我又泛觀乎天下之物苟可以玩目娯心者<lb/>
非有力不能致彼造物者復靳於人惟雲也出入無常<lb/>
變化無方不以吾貧而獨與吾親取之以自信而人莫<lb/>
與爭吾將始終與雲栖於是巢之中澹泊乎相安逍遙<lb/>
乎無為世有知我者必且以吾為有巢氏之民予於是<lb/>
釋然而喜謂主人曰子之言似有道者吾為子筆之遂<lb/>
<pb n="KR4d0542_WYG_012-6b"/>
書以為記巢之主人楊君伯成也記之者永嘉陳高也<lb/>
其時則至正甲午八月朔日也<lb/>
　　　碧山堂記<lb/>
自平陽州治西南行七十里其地為鳳嶴鳳嶴之野多<lb/>
山其最高大而特起者為許峯許氏世居焉故山以許<lb/>
姓許份景文所居之屋曰碧山堂環其屋皆山也故堂<lb/>
以是名堂之前正靣許峯若屏障羅列去屋可三百步<lb/>
左右之山翼附乎其旁若虎蹲鳥厲璧判圭峙其近可<lb/>
<pb n="KR4d0542_WYG_012-7a"/>
按而撫也卉木春榮松柏冬秀朝雲飛白夕陽凝紫竒<lb/>
態殊狀旦暮萬變景物之勝咸萃於斯慿檻而觀隠几<lb/>
而睨不待登高涉險而鳯嶴諸山舉在乎目中矣大抵<lb/>
因勝槩於邱壑者多在寥閴之境﨑嶇狹隘人迹所罕<lb/>
至誅草茅墾荒穢然後築室而居焉自非遯世絶俗之<lb/>
士未有久而不厭者也今斯堂在衆山之間而宅乎夷<lb/>
曠許氏之族蕃衍父子昆季蘭輝玉映貴遊之士亦復<lb/>
數有至焉者早晚㑹聚時節燕飲歌詩誦書奕棋鳴琴<lb/>
<pb n="KR4d0542_WYG_012-7b"/>
寢處㳺息衎衎如也與夫居岑寂而逃虚空者豈不相<lb/>
去遼絶哉嗟夫碧山之幽與斯堂之美世之好竒喜異<lb/>
豪貴有力者雖欲以千金致之而不能得今景文獨擅<lb/>
而有之然則前人之來胥宇而貽孫謀者亦可謂宏逺<lb/>
矣許氏其先由閩來居此已數百年代有聞人在宋時<lb/>
有自進士至郡守太學生入仕者前後相望葢其清淑<lb/>
之氣又有以鍾乎人非但所居之勝而已也景文有才<lb/>
幹能保障其鄉里又數佐官討賊有功傳曰公侯之子<lb/>
<pb n="KR4d0542_WYG_012-8a"/>
孫必復其始將於是乎在<lb/>
　　　水竹幽居記<lb/>
福城東門之外一里為金鷄山山之陽為東禪報恩光<lb/>
孝寺寺之左右其地多閑曠雖負城郭無異坰野逆川<lb/>
順師來主是寺於兵燬之後重建梵宇不再期而成瓦<lb/>
爍之墟煥然金碧衆屋既備舊規復完乃營寺西南隅<lb/>
隙地為休憩之所其室三間中廣尋文旁闢兩閣踈櫺<lb/>
宻牖凉燠咸宜又作小樓僅容臥榻及置几案靣其前<lb/>
<pb n="KR4d0542_WYG_012-8b"/>
有池方可三十餘步積水泓渟色黝以碧環其側植竹<lb/>
數百竿玉幹翠葉亭亭猗猗復垣其四圍穴垣為小門<lb/>
以出入内外逈隔市囂俗紛靡接於耳目因名之曰水<lb/>
竹幽居云予嘗偕客過之俛池而翫則瑩㓗可鑑倚檻<lb/>
而咏則清標可挹明月東出㣲風南來寒光隠映爽氣<lb/>
交襲翛翛乎若脱塵堁而遊虚空不知日之夕身之寓<lb/>
也客謂予曰吾聞為佛氏教者道存冲寂心與世㝠而<lb/>
猶留意於物若是耶予未有以應也乃相與質之主人<lb/>
<pb n="KR4d0542_WYG_012-9a"/>
曰子以物觀物而物於物不若以非物觀物而不物於<lb/>
物今夫湛然而澄徹者水也挺然而㳙净者竹也水猶<lb/>
法性本空法身無相作如是觀則水非水而竹非竹雖<lb/>
有是居實無所住非幻而幻我且忘我而況於水乎况<lb/>
於竹乎又况於水竹之居乎於是賔主相視而咲釋然<lb/>
𤣥契遂記於壁俾惑者祛焉<lb/>
　　　逺山軒記<lb/>
凡世之遷居而去其故土者其始也未嘗不思久則安<lb/>
<pb n="KR4d0542_WYG_012-9b"/>
厥居而忘其思矣是故君子於此必有以寓其思於耳<lb/>
目之所接觸焉有感而情於是乎生則雖愈久而不能<lb/>
忘也予友何君汝樵自將軍里遷某處去山甚逺而於<lb/>
遷室之東偏為軒焉扁曰逺山夫其蒼翠之色朝夕在<lb/>
望烟雲吐吞松栢森列瞭然於眉睫之間則山豈逺乎<lb/>
哉葢以寓夫故土之思焉爾君舊居括山下列楹峙乎<lb/>
崖石疎牖瞰乎深澗巖竹園卉茂樹清泉可憩可翫君<lb/>
髫齓日嘗侍其大父后溪翁寢興於是絃誦娛遊於是<lb/>
<pb n="KR4d0542_WYG_012-10a"/>
時序移改陵谷變遷昔之棟宇今邱墟矣而君乃能卓<lb/>
然有立艱勤締構以成室廬初欲從其祖居相厥遺址<lb/>
榛莽蕪没四顧寥寂又無與為隣者乃舍其舊而宅於<lb/>
兹爽塏堅宻不陋不華燕處奉賔爰有其所儒者之居<lb/>
亦云美矣然君雖居此而心未嘗不在於括山之麓也<lb/>
是則兹室去山雖近而視昔之負山而居者庸詎非逺<lb/>
乎嗟夫敦仁篤行之士不忍輕鄉邑以忘其本忠厚之<lb/>
至也而放曠者雖適千萬里之逺樂其處則終身㤀歸<lb/>
<pb n="KR4d0542_WYG_012-10b"/>
其鄉今君之去故居無十里遙而不能忘情若此信乎<lb/>
敦仁篤行君子哉雖然故居之不忘葢不忘其祖也為<lb/>
人子孫而可以忘其祖乎然則君之居於是軒不惟思<lb/>
其故居之近乎山而已也將必思而先世有文章之懿<lb/>
徳業之盛而求所以繼其美矣詩曰無念爾祖聿修厥<lb/>
徳其是之謂歟君名岳隠居不仕以孝行為衆所宗之<lb/>
故為之記<lb/>
　　　林氏祭田記<lb/>
<pb n="KR4d0542_WYG_012-11a"/>
古制田以井授由士而上祭皆有田然其法之廢壞久<lb/>
矣近代朱氏著家禮乃教人取附墓田以奉祭祀事葢<lb/>
生者之於既死日忘子孫霜露之思勿保其久而不怠<lb/>
使有田焉則不惟可籍其資於給用而嵗時常祀因田<lb/>
以存所以竭虔致享豈不可繼於無窮哉福寧林君宗<lb/>
璧孝其親親既没而哀慕不已時思之祭必恪恭如式<lb/>
於是乎圖所以為久逺計也乃謀於兄之子某合出田<lb/>
若干畝籍其入以為祖禰春秋之享薦忌日之獻祠且<lb/>
<pb n="KR4d0542_WYG_012-11b"/>
刻其數於石以示後人而求予文以志夫報本反始禮之<lb/>
大者𤣥古既逺習俗寢渝而世人於奉祀之孝漫不以<lb/>
為事者葢有之矣或孝子慈孫有能致其追逺之念者<lb/>
則施田釋老氏而立祠焉曽不思吾祖考之靈非類不<lb/>
享而况托於虚空怪誕之說也哉嗚呼道教之不明而<lb/>
斯民之蔽惑亦大可哀也已然則林氏祭田之舉誠今<lb/>
世之所當法者詩曰永言孝思孝思維則其此之謂歟<lb/>
是冝書之以示勸故為斯記<lb/>
<pb n="KR4d0542_WYG_012-12a"/>
　　　鍾秀樓記<lb/>
天地之始闢也其氣絪緼鬱積盤錯糾紛則凝而為山<lb/>
流而為水是故山水者所以鍾夫天地之秀者也凡天<lb/>
下山水之美東南居多層巒叠嶂清湍飛瀑極變化竒<lb/>
特之態有不可以名言而幽人逸士欲擅山水之樂則<lb/>
必為樓觀亭榭以居其間然後所謂鍾夫天地之秀而<lb/>
為變化竒特之態者不待窮搜逺舉可以安坐逰目而<lb/>
得之矣信之貴溪山水之鄉也方外士呉季彬居焉作<lb/>
<pb n="KR4d0542_WYG_012-12b"/>
樓以為休息之所而名曰鍾秀葢以山水固鍾天地之<lb/>
秀而兹樓又有以鍾夫山水之秀也季彬謁予淮南而<lb/>
徵文為記予未嘗至江以東則兹樓之勝固不可得知<lb/>
然試以聞於季彬者言之則琵琶巋其前臺山擁其後<lb/>
瓊林屹其左應天峙其右而沂溪之水天廻環乎四向<lb/>
爭竒獻怪含輝呈媚隂晴異狀四時殊𧰼交乎目者皆<lb/>
蒼翠之色入乎耳者皆清泠之聲燕閒無事而日延覽<lb/>
其上有足絶塵堁遺世紛若徜徉於物之表而㤀其寢<lb/>
<pb n="KR4d0542_WYG_012-13a"/>
與食也季彬誦書之暇仰而眺逺俛而瞰近旁觀邪睨<lb/>
應接不窮於以舒幽情發天趣倚几而吟詩則若有助<lb/>
其思據席而揮絃則若有暢其音葢兹樓既鍾山水之<lb/>
秀而季彬又有以鍾夫斯樓所鍾之秀也季彬為老氏<lb/>
徒澹泊以無為寂寞以自守而招赤松王喬與娯或謂仙<lb/>
人好樓居季彬之意無乃在於兹乎予不可得而知也<lb/>
巳<lb/>
　　　義田記<lb/>
<pb n="KR4d0542_WYG_012-13b"/>
三代之世同黨相援同州相賙而在官又有不恤之刑<lb/>
以糾其闕當是時凡民皆知分有餘補不足而急人之<lb/>
急也逮乎世道下降王政不行人各私其冨錙計銖較<lb/>
恡於施予甚者至於骨肉同氣雖極凍餒濱於死亡猶<lb/>
邈焉不之恤而人亦恬不為怪於是而有推其財以恵<lb/>
困乏者非有仁人之心不能也已桃源陳君思禮買田<lb/>
其鄉為義田幾若干頃嵗籍其入以賙恤宗族鄰里之<lb/>
貧者予有常數貸有常經喪𦵏嫁娶各有常給而又以<lb/>
<pb n="KR4d0542_WYG_012-14a"/>
贏即所居之旁建書塾招致經師教鄉之子弟嗚呼陳<lb/>
君之用心亦仁矣哉昔先哲范文正公置義田於姑蘓<lb/>
迨今數百年遺業猶在而鮮聞有繼而行之者陳君兹<lb/>
舉葢聞文正公之風而興起與雖其規模有所不逮然<lb/>
亦各隨其力之所至而用心之仁則一也若使世之富<lb/>
者皆能如君之用心而人人賙其宗族恤其鄰里則施<lb/>
之所流者廣逺而溥博豈不可以厚民俗而有補於王<lb/>
政者哉君字義甫嘗以帥府辟教諭贛榆縣儒學秩未<lb/>
<pb n="KR4d0542_WYG_012-14b"/>
滿而隠去以善稱於鄉云<lb/>
　　　三友軒記<lb/>
至正甲午冬十月予過王伯尹氏伯氏以客燕於三友<lb/>
之軒屬予而言曰斯軒也前郡守趙侯之所名也往嵗<lb/>
趙侯來撫綏南海道經吾里先人舘焉一時遊從皆冠<lb/>
葢知名士多先人之友於是趙侯嘉其取友之端也乃<lb/>
以三友名其軒親為之大書俾揭諸楣今先人没而軒<lb/>
未有記願得子言庶使我後人朝夕觀以無忘先人美<lb/>
<pb n="KR4d0542_WYG_012-15a"/>
而嗣志弗怠子其母辭予謂孔子稱益者三友而孟子<lb/>
之論友曰一鄉之善士斯友一鄉之善士葢惟善人為<lb/>
能取直諒多聞之友而直諒多聞之友庸非善士乎嗚<lb/>
呼朋友道廢久矣冨貴者有所挾貧賤者有所冀上下<lb/>
之交非謟則凟又人之常情喜諛而惡聞其過飾詐而<lb/>
靡尚夫誠以已之不知而忌人之知故直諒多聞之士<lb/>
每見擯於時而便辟善柔便佞者恒為人所狎然則能<lb/>
取益友於今之世者可不謂之賢矣哉因軒以是名而<lb/>
<pb n="KR4d0542_WYG_012-15b"/>
伯尹先人之善得以不冺趙侯其知言者乎今伯尹處<lb/>
斯軒而覩斯名思以繼志述事而益親益者之友通古<lb/>
今論道理切磋刮劘以成其徳其先人蔚然有光使世<lb/>
之取友者皆以君家父子為法顧不偉歟伯尹名埜其<lb/>
先人名某字愛民趙侯名鳯儀字瑞卿<lb/>
　　　如愚齋記<lb/>
華亭彭伯玉扁其齋居之室曰如愚友人邵文伯為之<lb/>
求文以記予謂顔氏在聖人之門終日不違如愚夫顔<lb/>
<pb n="KR4d0542_WYG_012-16a"/>
子亞聖之資聞一知十穎悟如賜猶曰不敢望况其下<lb/>
者乎今伯玉以是名齋抑自處於顔子歟文伯曰否伯<lb/>
玉之為人也外和而内專去華而務實故常自以為愚<lb/>
焉人亦從而愚之其知伯玉者則曰吾伯玉豈真愚者<lb/>
哉伯玉於世間事無不通曉其耳目心思皆出於人人<lb/>
而乃以愚自守耳若伯玉者豈真愚哉予於是而得如<lb/>
愚之說矣昔在太古羣氓蚩蚩敦龎倥侗以相生相長<lb/>
相老相死於智巧乎何有世降愈下太樸散而為澆漓<lb/>
<pb n="KR4d0542_WYG_012-16b"/>
於是乎有愚智之辨公卿士庶靡然日趨於機變以相<lb/>
詐相欺有不同於俗不合於世而淳質少文者則咸指<lb/>
為愚焉甚矣世道之不古也然有機事者必有機心彼<lb/>
為小智自私行險僥倖役於物而喪乎已謂之智可乎<lb/>
老子有言大智若愚若甯武子邦無道則愚我夫子以<lb/>
為不可及若二子之所謂愚其果愚也哉予未嘗知伯<lb/>
玉而文伯稱之其為人亦可知矣然予乃世之真愚者<lb/>
他日或過伯玉坐如愚齋中相與論鴻濛混沌之初必<lb/>
<pb n="KR4d0542_WYG_012-17a"/>
將有以語我乎<lb/>
　　　蒼翠軒記<lb/>
夫人之好尚不同而其於取物也必其類豪華之士娯<lb/>
情乎花卉清修之士適意乎松竹是皆其趣有所合非<lb/>
可强而予奪之也故君子觀人之所好亦可以知其人<lb/>
矣浙之西土腴而民佚俗尚侈靡廓其居飾其宇者皆<lb/>
是也蒔名木蓄竒石以奉燕遊資觀賞者十室而九惟<lb/>
顧宗元獨能不移於俗而所好出乎庸衆宗元居嘉禾<lb/>
<pb n="KR4d0542_WYG_012-17b"/>
漢唐所處之地一閧之市也構一室不陋不華置書其<lb/>
中而讀之室之前則甃小池累甓為垣於垣之外叢植<lb/>
修竹碧幹離立緑葉茂敷隂映几席可愛可翫而其室<lb/>
之幽夐恍若在深林邃谷中遂名曰蒼翠軒云夫植物<lb/>
之幽者莫如竹而軒之幽也又假竹為幽宗元懷清秋<lb/>
之志脫豪華之習偃仰於是咏歌於是待賓客朋友於<lb/>
是無日不處乎蒼翠之間其神清以正其氣爽以豁其<lb/>
發為詩也俊逸而深長夫然後知竹之於幽居為最宜<lb/>
<pb n="KR4d0542_WYG_012-18a"/>
而世之知此者葢鮮矣雖然竹之可愛獨蒼翠之色乎<lb/>
哉今夫冬夏不變有貞介之節焉特立不撓有幽獨之<lb/>
<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>焉虚其中者抱道之器也直其外者卓行之表也故<lb/>
竹有類乎君子比徳焉宗元壯而質美積學而懋行我<lb/>
見其徳之成有日矣詩云瞻彼淇澳菉竹猗猗有斐君<lb/>
子如切如磋衞人美武公之徳也宗元尚思所以似之<lb/>
至正十五年五月五日記<lb/>
　　　忠敬堂記<lb/>
<pb n="KR4d0542_WYG_012-18b"/>
傳稱臣事君以忠又言為人臣止於敬樊遲問仁孔子<lb/>
告之以執事敬與人忠忠敬之道大矣哉是故以之事<lb/>
君則盡臣道焉以之自治則盡仁道焉君子於忠敬不<lb/>
可斯須忘也斯須而不忠則邪慝之心生矣斯須而不<lb/>
敬則怠傲之意起矣忠也敬也其為人之大端乎同知<lb/>
元帥府事天台賈侯名其居室曰忠敬堂昭其志也侯<lb/>
世家子好禮知學問沈毅有謀自汝穎扇孽海内用兵<lb/>
侯散貲鳩義旅保鄉聚至正戊戍從軍來温每有征伐<lb/>
<pb n="KR4d0542_WYG_012-19a"/>
未嘗不在行距柟溪守安固入横陽皆躬擐甲胄率先<lb/>
士行卒以成功他師有異謀者使來誘侯侯曰我惟知<lb/>
忠於國者是與遂發其姦夙夜在公小心慎宻至於交<lb/>
際朋友必盡其情處事不苟而兢兢畏謹然則侯於事<lb/>
君與人之忠為臣執事之敬亦可謂能勉焉耳矣堂以<lb/>
是名夫何忝乎哉君子曰忠徳之基也敬徳之輿也積<lb/>
基而立輿載而行賈侯之徳也故記之以示其子孫使<lb/>
夫居斯堂者必以忠敬而存心焉則侯之徳葢傳於永<lb/>
<pb n="KR4d0542_WYG_012-19b"/>
久矣若夫景概之勝廣厦之美泉石樹林之幽茂則固<lb/>
不待述也侯名嵩字伯嵩至正二十四年七月八日記<lb/>
　　　清芬閣記<lb/>
温城環十八里居者一萬家甍連棟接簇簇若蜂房只<lb/>
尺空隙地不易得故各為重屋以處層樓飛閣翼起相<lb/>
望於湫溢喧閧之中而有閒静幽雅之趣吏胥呌囂隳<lb/>
突稍逺於耳目可以舒懷抱集賓友游焉而藝文樂焉<lb/>
而絃歌則非特凭髙眺逺而已婁鎬鼎周宅城之西南<lb/>
<pb n="KR4d0542_WYG_012-20a"/>
隅居臨巷道且近市為閣堂屋之上名曰清芬葢其先<lb/>
祖所建而名則鼎周所命也閣之為間者五衡廣六尋<lb/>
縱二尋有半中可坐數十人南北各列牖望見逺山壁<lb/>
立其左右兩間設茵榻蓄圖籍鼎周之先子竹近處士<lb/>
某性雅好士遇佳士友至則延而居之讀書鼓琴投壼<lb/>
奕棋觴咏相樂以窮昕夕鄉之先達進士鄭君僖項君<lb/>
仲升章君任堯彭君庭堅皆嘗游憩是閣者至正甲辰<lb/>
之嵗黄巖商君復來正郡學鼎周舍焉予毎過商君必<lb/>
<pb n="KR4d0542_WYG_012-20b"/>
登閣而坐鼎周及其子觀輒欵留講論古今觀年弱冠<lb/>
善執子弟禮且好文學鼎周能繼處士志而觀之志如<lb/>
鼎周然則斯閣也所以致賢士來遊而相與誦先人之<lb/>
清芬以見於斯文者其在兹乎吾聞婁氏之先世有諱<lb/>
寅亮者登宋甲科髙宗時為御史論建儲事連疏請選<lb/>
立太子天下稱其賢是其清芬之逺播愈久而不冺者<lb/>
尤可誦也觀來請記故書之以示後人云<lb/>
　　　蒼雪軒記<lb/>
<pb n="KR4d0542_WYG_012-21a"/>
蔣君文質舊居括之青田慕其先世開三徑故事於屋<lb/>
傍蒔竹厥茂林如乃名讀書之室曰蒼雪軒其後僑居<lb/>
永嘉窻户之外有竹數竿故名亦因其舊今年秋予至<lb/>
三山訪君于郡庠之寓在奎文閣後齋室空曠四壁蕭<lb/>
然而蒼雪之扁復署焉環視其旁則頽垣故址猗猗之<lb/>
枝青青之葉無有也方深以為疑而君且徵予記之予<lb/>
謂君曰名本無名因物而有有是物斯有是名未有無<lb/>
其物而有其名者也故曰名者實之賓也今君之居未<lb/>
<pb n="KR4d0542_WYG_012-21b"/>
始有竹焉乃獨掲斯名以示不亦迂乎君笑曰子知吾<lb/>
室之名未知吾之所以名也自吾去其鄉而居温居閩<lb/>
今三十餘年矣吾毎念祖宗之邱壟與先人之敝廬閑<lb/>
居燕坐其心常往來於青田山中凉隂碧色若在左右<lb/>
至於瞑目而寐則其身忽處於故鄉之屋而竹尚無恙<lb/>
蒼雪飛洒爽氣襲人哦詩誦書其下如舊時所習及其<lb/>
覺也吾之身初未嘗徃而吾之居亦未嘗易也抑不知<lb/>
蒼雪之在彼乎在此乎為是而名吾室惡可謂其無實<lb/>
<pb n="KR4d0542_WYG_012-22a"/>
哉予因悟曰吾以跡求故不見其有物君以心㑹故不<lb/>
泥於無形然則宜書之以告疑者遂為記<lb/>
　　　聴鶴樓記<lb/>
予同年進士薛子顒氏名其樓聴鶴始予聞之意夫鶴<lb/>
之為物羽毛潔白可愛異乎衆禽而其聲清厲故喜聴<lb/>
之耳否則鶴鳴夜半審於知時子顒之出處葢以時進<lb/>
退者或有取於是也既而徴予為記乃得以質其故焉<lb/>
子顒曰易不云乎鳴鶴在隂其子和之吾夫子繫傳則<lb/>
<pb n="KR4d0542_WYG_012-22b"/>
以言行為君子之樞機出乎身而加乎民發乎邇而見<lb/>
乎逺善與不善隨感而應可不慎哉故我毎聞鶴之鳴<lb/>
而必以自警焉此樓之所以名也予曰善哉子之學易<lb/>
乎因斯樓之名而知子之深有得於易者矣夫易之為<lb/>
道至廣至大至精至深天覆地載天地吾易也盈天地<lb/>
間唯萬物萬物皆吾易也君子以一身而體天地萬物<lb/>
之易必觀其𧰼而省諸躬故天行之健也我則以自强<lb/>
不息地勢之坤也我則以厚徳載物覩山澤之損而以<lb/>
<pb n="KR4d0542_WYG_012-23a"/>
之懲忿室欲覩風雷之益而以之遷善改過易之為𧰼<lb/>
變化不窮而反之於身無非道之所在也然人之反身<lb/>
修省求其至切而尤不可不謹者言與行而已故君子<lb/>
觀鶴鳴子和之𧰼知夫至誠感通之理無有間於幽逺<lb/>
也則必致察於言行之間焉言也者心之聲也行也者<lb/>
徳之見於行事者也言行動於跬步之内而應於千里<lb/>
之外是故庸言之信庸行之謹惟恐其有失口於人而<lb/>
失足於人也寡尤寡悔其機豈在外哉非深於易者奚<lb/>
<pb n="KR4d0542_WYG_012-23b"/>
足以知此若子顒可謂善學而深有得於易者矣雖然<lb/>
子顒之於言行豈獨聞鶴之聲而後致其謹也哉葢將<lb/>
無時而不謹雖閑居獨處寂然閴然之際而所以自警<lb/>
者必常若鶴嗚之在乎耳矣子齒少長而言不知訒行<lb/>
不加修方將從子於聴鶴之樓相與論羲文周孔之易<lb/>
庶幾其有益乎<lb/>
　　　重建東禪報恩光孝寺記<lb/>
粤自佛法之入中土其教漫衍招提之宫徧乎海宇而<lb/>
<pb n="KR4d0542_WYG_012-24a"/>
閩越尤多東禪在福州城東三百步倚郭近市而左右<lb/>
乃背負山林麓邃幽是宜仙佛之所宅梁大同三年郡<lb/>
人鄭招勇者始捨其居立净土院唐中廢為白馬祠咸<lb/>
通間辨才大師慧筏以禪定之力咸通避去復建焉屢<lb/>
更賜額今之報恩光孝則宋紹興十七年所賜也舊有<lb/>
大藏經刻流布真詮又有東野清隂之亭芙蓉之閣昔<lb/>
賢名人往往於斯遊觀吟咏遂為閩之望刹云至正壬<lb/>
寅平章燕赤不花公由江浙被命來鎮閩省島夷據城<lb/>
<pb n="KR4d0542_WYG_012-24b"/>
以拒火厥寺公召兵討平之異日言及寺之燬也喟曰<lb/>
寺燎靡存以我之故其可勿圖乃遣使詣温起前歸元<lb/>
寺住持法怯圓辨禪師智順為之主而屬以興作焉先<lb/>
是禪師嘗造浮圖於净江山公道温見而嘉之故有是<lb/>
舉至則拂穢草除燼土購財僦工於指□役而行宣政<lb/>
院副使側寳世鑑復鳩貲以佐其費肇寺於癸夘之五<lb/>
月越明年冬告成覺皇之殿演法之堂三門兩廡僧堂<lb/>
鐘樓悉復其舊像設咸備庖湢有舍僝功之亟觀者咨<lb/>
<pb n="KR4d0542_WYG_012-25a"/>
駭既乃求文以記營構始末予惟釋氏之道以色相為<lb/>
虚幻是故古之桑門卉衣木食林止巖棲唯究觀夫空<lb/>
寂初奚有慕於外乎至於後世徒衆寢繁叢林日廣於<lb/>
是乎崇屋大厦而不為侈施彰五彩而不以為華其或<lb/>
庳狹簡陋則為之徒者且不能一日羣聚而處矣故有<lb/>
廢必興而起廢之功不免於壯麗者豈獨以歆動流俗<lb/>
而夸耀乎人哉亦欲輯學徒使之行住坐卧於中而修<lb/>
焉證焉以廣夫教之傳焉耳然當四方用武之日嵗艱<lb/>
<pb n="KR4d0542_WYG_012-25b"/>
物匱而兹寺之精朞月以完炫金碧於瓦礫之墟而幻<lb/>
寳刹於刼灰之後何其盛歟向非禪師願力𢎞深規猷<lb/>
有素孰能成之若是之易而藩省大臣為之紀綱而相<lb/>
其成者葢謂西方𧰼教威靈赫奕必能賛延丕祚而隂<lb/>
隲黎元非但植福田利益於已而已也禪師嗣法鐵闗<lb/>
樞得其宗要辨說無礙距辨才之世凡七十一傳方將<lb/>
逺紹遺風以接來學締造經畫乃出緒餘其道葢不在<lb/>
是也至正二十四年十一月甲子記<lb/>
<pb n="KR4d0542_WYG_012-26a"/>
　　　竹西樓記<lb/>
温之平陽有地曰炎亭在大海之濱東臨海西南北三<lb/>
靣皆山山環之若箕狀其地可三四里居者數百家多<lb/>
以漁為業循山麓而入峯巒廻抱不復見海其中得平<lb/>
地有田數百畝二十餘家居之耕焉以給食有潜光院<lb/>
在焉潜光院者明教浮圖之宇也明教之始相傳以為<lb/>
自蘇鄰國流入中土甌閩人多奉之其徒齋戒持律頗<lb/>
嚴謹日一食晝夜七時詠膜拜潜光院東偏石心上人<lb/>
<pb n="KR4d0542_WYG_012-26b"/>
之所居也有樓焉曰竹西樓當山谷之間下臨溪澗林<lb/>
樹環茂樓之東植竹其木多松櫧檜栢有泉石烟霞之<lb/>
勝而獨以竹名焉者葢竹之髙標清節學道者類之故<lb/>
取以自况云鄉之能文之士若章君慶何君岳林君齊<lb/>
鄭君弼咸賦詩以歌詠之斯樓之美與竹之幽固不待<lb/>
言而知矣石心修為之暇游息於是山雨初霽冷風微<lb/>
來如挹琅玕之色聴環珮之音焉而又仰觀天宇之空<lb/>
曠俛瞰林壑之幽深翛翛然若遊於造物之表而不知<lb/>
<pb n="KR4d0542_WYG_012-27a"/>
人世之為人世也石心素儒家子幼誦六蓺百氏之書<lb/>
趨淡泊而習髙尚故能不汨於塵俗而逃夫虚空其學<lb/>
明教之學者葢亦托其迹而隠焉者歟若其孤介之質<lb/>
清脩之操真可以無媿於竹哉樓建於某年石心之師<lb/>
曰徳山實經營之石心名道堅至正十一年七月望記<lb/>
　　　木石居記<lb/>
居必以羣羣必以類羣則相合類則相親故非其類者<lb/>
不可與之羣而況與之居乎人之於人類也禽獸草木<lb/>
<pb n="KR4d0542_WYG_012-27b"/>
之於人非類也麟也鳯也龜龍也非不靈且瑞也然與<lb/>
人羣而居則未始可者也㑹稽生予之同姓而氏曰胡<lb/>
者乃號於衆曰吾之所與居者木石也衆矍然異之曰<lb/>
胡子首圓足方耳目口鼻四肢人也心明乎理義智通<lb/>
乎古今出言有章動作有儀又人中之秀也而胡為乎<lb/>
與木石而居也予因是而思之胡子之意葢有所激歟<lb/>
兩翼而飛四足而走毒齒利爪擊搏觸齧弱肉强食若<lb/>
是者吾可與之居乎浮化澆漓樸變虚偽狙狡獪詐内<lb/>
<pb n="KR4d0542_WYG_012-28a"/>
藏坑穽貌人心禽若是者吾可與之居乎鳥獸非吾羣<lb/>
類難與居也然而天地之間可與同居者莫若木與石<lb/>
矣木石雖非吾類而有得於吾心者焉今夫木自生自<lb/>
長自榮自植其材足以備器用充梁棟而其髙至於百<lb/>
尋上千霄漢未嘗撓折然則物之直者有過於木者乎<lb/>
今夫石屹然嶄然其大盤然徑尺之璧希世之寳或藴<lb/>
於其中水之而不屑火之而不烈擊之而不缺然則物<lb/>
之剛者有過於石者乎直也剛也君子之徳也胡子之<lb/>
<pb n="KR4d0542_WYG_012-28b"/>
性既直且剛固於木石有合焉耳與之居不亦宜乎且<lb/>
木之直也而抱美材焉石之剛也而函至寳焉胡子負<lb/>
材而懷寳方將出為世用又豈終於山林而已哉或者<lb/>
以告胡子胡子以予為知言既名其室遂請予記之胡<lb/>
子者温其名遵道其字也<lb/>
　　　瑞榴記<lb/>
至正二十一年林君伯恭所居之園榴生五實並蔕其<lb/>
四在下四向相對大小如一其一居上而稍加大焉端<lb/>
<pb n="KR4d0542_WYG_012-29a"/>
正美好置諸籩豆巧若人力之為者秋七月辛未伯恭<lb/>
以客宴在坐者監察御史孔汭世川浙省左右司員外<lb/>
郎季伏子庚江浙省都事林彬祖彦文江浙行樞宻院<lb/>
都事翁仁徳元合□沙可學浙江行宣政院照磨崔仁<lb/>
智道明江東憲史方源明與高八人既伯恭出榴示客<lb/>
客傳觀之咸嗟歎稱賞曰此瑞榴也不可以無述伯恭<lb/>
乃請客賦詩而屬髙為記予謂禎祥兆福妖孽兆禍氣<lb/>
所感召有開必先吉凶善惡各以類應大抵嘉瑞之生<lb/>
<pb n="KR4d0542_WYG_012-29b"/>
未有無因而至者也維兹和氣薰蒸達於厚地發於植<lb/>
物積善所致夫豈偶然也哉且榴之為物也内藴精華<lb/>
其房多子非子孫衆多之𧰼乎且數五者五為五行人<lb/>
得五行之秀者為賢非子孫賢哲之𧰼乎子孫既多而<lb/>
又賢也福慶之甚孰過於此九莖之芝連理之木異畝<lb/>
同穎之禾載於簡册世所罕見兹榴之瑞可與並紀曰<lb/>
國曰家厥應則一林氏之大其在兹乎伯恭以丈魁江<lb/>
浙登進士第授休寧尹辟南臺掾除福建省管勾令為<lb/>
<pb n="KR4d0542_WYG_012-30a"/>
江浙行樞宻院都事弟嘗為樂清主簿嘉誠各從仕樞<lb/>
府二子本東皆清俊端確以茂才舉為文學官華萼相<lb/>
輝喬梓並秀所謂禎祥之兆葢騐之人而已見之矣伯<lb/>
恭學問才藝衆所共推其心甚坦夷於物無忤善與人<lb/>
交樂道人之善吾知天所以報伯恭者殆方昌而未有<lb/>
艾也永錫祚𦙍世濟其美他日符瑞之應豈不有徵而<lb/>
可信者哉伯恭名温所居在永嘉郡城之南三里<lb/>
　　　明逺樓記<lb/>
<pb n="KR4d0542_WYG_012-30b"/>
呉子中居平陽之夏口里作樓三間題其額曰明逺而<lb/>
求予言記之予鄉日嘗過子中子中邀予登樓飲酒予<lb/>
乃㳺目環視見夫川原平衍峯巒羅列南挹龍山霞嶺<lb/>
之幽北瞻清華墨城之聳西覽雁蕩玉蒼之秀而東則<lb/>
極溟海之廣大覩日月之所出與夫客帆漁艇之往來<lb/>
上下焉凡四向山水之竒烟景之勝百里外所有之物<lb/>
舉不能逃吾瞳睫間信乎其明之所及者不近而逺矣<lb/>
雖然明逺名也必有義存焉吾試為子中言之子中當<lb/>
<pb n="KR4d0542_WYG_012-31a"/>
試為吾聴今夫人之有目所以視也視之有眀所以見<lb/>
也而明所見之逺近實繫乎所處之高下焉故登髙而<lb/>
望則雖千里見者逺身之所處者卑則目之所及者近<lb/>
理固然也故君子自修之道必立身於崇髙之地使夫<lb/>
私欲無以累其中則本然之明物莫能蔽而無逺勿照<lb/>
矣是故君子之視也必用夫明焉君子之明也必燭夫<lb/>
逺焉書曰視逺惟明其謂之是乎子中平居暇日俯仰<lb/>
於斯樓之上而加修省於延覽舒眺之餘則其為益也<lb/>
<pb n="KR4d0542_WYG_012-31b"/>
大矣夫豈徒曰居髙明逺眺望而已哉子中曰子之言<lb/>
甚善我請終身用之弗忘於是書之以為記<lb/>
　　　農樂堂記<lb/>
清河王文瑞名其所居之室曰農樂堂而為予言曰吾<lb/>
家有田若干頃播種其中足以資伏臈近舍園數畝樹<lb/>
桑以蠶植麻以績而衣有餘布嘉蔬異菓時食其新畜<lb/>
雞豚以供膳羞吾春秋課耕藝督歛穫徜徉乎隴畝畦<lb/>
圃間與與如也稼事既已租稅畢輸則為酒醴具甘㫖<lb/>
<pb n="KR4d0542_WYG_012-32a"/>
以朝夕奉吾長老而洽比鄰吾亦優游無事以卒嵗焉<lb/>
意人世之樂無過此者故以吾居敢請子言記之夫當<lb/>
天下治平之日而耕田鑿井以食以衣榮辱不得加其<lb/>
身利害不能嬰其心凡所謂憂患者皆無與於已庸非<lb/>
可樂之至者乎然世之人莫不樂千駟萬鍾之樂至决<lb/>
性命而求必得之不汲汲焉則戚戚焉終夜以愁終日<lb/>
以奔趨而於畎畝稼穡之事則以為大勞而莫之為也<lb/>
夫乘人之車可加以鈇鉞之誅食人之禄可隨以鞭撲<lb/>
<pb n="KR4d0542_WYG_012-32b"/>
之辱較之二者之間果孰得而孰失耶今文瑞不樂於<lb/>
此而樂乎彼此誠可謂得其樂者矣雖然農固可樂也<lb/>
若夫奪其時而使之不暇於耕擾其居而使之不安其<lb/>
業削剥其財而使之不得其生且養則雖欲樂其樂有<lb/>
不可得已自非為政者能推是心以及人人又惡使天<lb/>
下之農皆得其所樂哉吾故重有感焉於是乎書以為<lb/>
之記<lb/>
　　　蒙齋記<lb/>
<pb n="KR4d0542_WYG_012-33a"/>
予友李黼景章名其讀書之室曰蒙齋而來求言記之<lb/>
予作而言曰嗚呼蒙之義大矣夫物生之初混沌未開<lb/>
空侗顓愚昧昧蚩蚩而莫之其所為人之與物均若是<lb/>
蒙也然人雖在於蒙而四端之徳五典之常萬物萬事<lb/>
之理葢已無一不具於吾性是故君子之所貴者養蒙<lb/>
而已當其未發之蒙純一無偽外物之未感情欲之未<lb/>
動能養其正而無害自其固有之善而充之以至於盡<lb/>
性踐形之極則必其睿智通達篤實而輝光故曰䝉以<lb/>
<pb n="KR4d0542_WYG_012-33b"/>
養正聖功也若夫蒙而不知養養而不以其正亦終於<lb/>
蒙而已矣是之謂自棄雖然欲養蒙以入聖曷觀易之<lb/>
𧰼而求之乎山下出泉泉出遇險未有所適蒙之𧰼也<lb/>
夫水之為物流下而其勢必行及其行也則盈科而進<lb/>
放乎四海夫孰能遏之是故君子觀泉之出未有所適<lb/>
也則務學以敦其本觀水之勢必行而不可遏也則行<lb/>
道以達其志故曰君子以果行育徳景章居是齋也讀<lb/>
聖人之書求古聖賢之用心而誠身窮理以育其徳見<lb/>
<pb n="KR4d0542_WYG_012-34a"/>
善必遷聞義必徙不為通塞易操以果其行夫如是則<lb/>
於作聖之功其庶幾乎景章曰善請書之吾將以自勉<lb/>
焉於是書以為記<lb/>
　　　積善堂記<lb/>
積善之家必有餘慶夫人而長言之也然求其能行者<lb/>
千萬人中不得一人焉間有為一事善則責報於天曰<lb/>
胡其不吾福也又望之於人曰胡其不吾與也再而不<lb/>
得報於天不見知於人則怠矣三而如是則弃其善而<lb/>
<pb n="KR4d0542_WYG_012-34b"/>
莫之為矣自非篤信之士惡乎行善而無倦哉淮水之<lb/>
南有隠君子焉曰潘君思誠學岐黄俞扁之術君蓄藥<lb/>
於家有疾告無貴賤輒與藥遇危篤則趨之貧乏者不<lb/>
責其售至數十次無厭色嘗曰吾聞君子為善不惟善<lb/>
其身而必有利益於人吾既不用於時無能利人以醫<lb/>
愈人疾濟人之生亦仁者事也吾從事乎此以嵗月計<lb/>
則亦庶幾其善之積乎於是名其所居之室曰積善堂<lb/>
云嗚呼造物者之於人固未嘗屑屑於應感然亦未有<lb/>
<pb n="KR4d0542_WYG_012-35a"/>
久而不通者也福善禍淫皆非朝夕之所致必由積漸<lb/>
而然譬之穴土不已則井必深而泉出矣覆簣不已則<lb/>
山必髙而物生已今潘君之善惟能積之而不已也則<lb/>
彼造物者豈無感應乎哉况天之報施善人不在其身<lb/>
則在其子孫我知潘氏之後必大也使為君之子若孫<lb/>
者皆思所以襲行君之善則為天之所祐助豈不益綿<lb/>
逺而弗替乎哉予既美之而重勉之而又欲其後人之<lb/>
知繼也故勉之<lb/>
<pb n="KR4d0542_WYG_012-35b"/>
　　　梅灣小隠記<lb/>
梅灣在樂清縣治之東三十里其地旁際大海山環海<lb/>
㟁若屏障然世俗謂水之支流而滙者為灣昔有居是<lb/>
者植梅其處故以命名梅今無存者而名則因其舊云<lb/>
梅灣之上凡山水可遊覽者曰鎮嶼曰明山曰龍門山<lb/>
鎮嶼正當海口捍潮汐之衝或洶洶作聲則久晴必雨<lb/>
旁居人以占候常騐山脊有龍井井畔小穴視不見底<lb/>
投之石良久乃有聲鏗然龍井之北有立石髙可三丈<lb/>
<pb n="KR4d0542_WYG_012-36a"/>
許廣如之石紋理若窻櫺狀俗呼名石櫺窻明山上有<lb/>
蕭相國祠莫知其所從始水有赤水一名白龍港中有<lb/>
白龍天隂雨則見長老相傳云昔有婦人不夫而孕破<lb/>
脇産龍子龍奔入海所經為凟數回顧其母故水勢多<lb/>
曲折有松瀨泉泉甘冽以煮茗甚佳至正甲辰之嵗予<lb/>
友趙新彦名來卜居焉僦屋數間日灑掃具圖畫琴書<lb/>
畜小僮一人令其拾薪汲水彦名隠處其中教授子弟<lb/>
暇徜徉泉石間以自娯取景之佳者俾詩人歌詠之好<lb/>
<pb n="KR4d0542_WYG_012-36b"/>
事者以彦名故率多來遊由是梅灣之名遂傳士大夫<lb/>
間矣自有天地以來不知幾千百年居者葢非一姓而<lb/>
景物之勝今始昭彰豈地之顯晦固有其時耶抑亦待<lb/>
人而然耶彦名尚志節問學才器出於人逺甚沈㝠善<lb/>
藏懷珍待用其所謂隠者豈真長往而不返哉子以鄉<lb/>
邑淪陷義不受汚弃家遁逃來從彦名居數日盡得梅<lb/>
灣小隠之趣葢非遯世而離俗者初未易以語此也彦<lb/>
名求予記之遂為記<lb/>
<pb n="KR4d0542_WYG_012-37a"/>
　　　趙氏書塾記<lb/>
古之為教也立學於國序於術庠於黨而家則有塾師<lb/>
儒之職官之所選置田以井授又無甚富甚貧之民人<lb/>
生於其世者無貴賤皆得以學而其敎人之法自灑掃<lb/>
應對進退以至於修己治人本末精粗復無不備是故<lb/>
賢才盛禮讓興而風俗美降及後世先王之治晦而不<lb/>
明學校之政隳師儒之官廢井田之制壞於是乎惟富<lb/>
有力者其子弟乃得從師學業而力或不贍雖有俊秀<lb/>
<pb n="KR4d0542_WYG_012-37b"/>
之質亦終於無成而已矣樂清趙君士正世居莆岐至<lb/>
正甲午始遷於壼山之下而居焉乃謀諸從子闢塾於<lb/>
家延致名師盡聚其族之子姪而教之幣帛饔膳之費<lb/>
咸出於已趙氏故名族支庶蕃衍來就學者凡五十餘<lb/>
人而趙君新實主之絃誦之聲揖遜之容問辨之習濟<lb/>
濟如也君子謂兹塾之設一舉而三善備焉收其宗族<lb/>
而不遺疎逺非尊祖敬宗之義乎訓以徳義而使之興<lb/>
行非敦睦九族之要乎矜其匱乏而教之知學非作養<lb/>
<pb n="KR4d0542_WYG_012-38a"/>
人才之道乎没而不書則何以示勸若夫子弟之學於<lb/>
是者循小大之序誦六藝之文講明乎理性之原審察<lb/>
乎義利之辨而從容乎道徳之歸可不勉焉孜孜以毋<lb/>
負爾父兄教迪之意哉至正二十四年春三月甲戌記<lb/>
　　　江東王廟碑記<lb/>
江東王本贛雷崗之神也在秦時有其祀神姓石氏名<lb/>
固舊志載漢灌將軍嬰略地江南道出祠下捷還祭之<lb/>
由漢以來昭晰丕闡寵錫之典代有褒嘉國朝屢加封<lb/>
<pb n="KR4d0542_WYG_012-38b"/>
為江東聖濟顯仁元慶忠烈感應靈恵王今所在有祠<lb/>
而江東西尤盛勾呉孟君拭總制樂清之明年始立廟<lb/>
花山上廟成於至正二十四年二月先是君陷於集慶<lb/>
虜中義不屈計欲自拔遯去潜謁神卜之而吉遂脫身<lb/>
間走姑蘇卒達於温因誓為立廟及蒞兹邑敷政布條<lb/>
弊革奸屏民既順令乃致力於神暨尹李光相厥攸址<lb/>
爰陟兹山尋清輝寺左廢亭故蹟得石筍之徵以定其<lb/>
居葢贛之廟中故有石筍就刻神像至今在焉顯異示<lb/>
<pb n="KR4d0542_WYG_012-39a"/>
祥若有孚契於是鳩貲僦工締搆塗塈肖像其中率吏<lb/>
若民而䖍事焉君又尋山麓見石罅流沫如縷命去穢<lb/>
壤斧石而沼之甘泉溢出耉長咸曰此神恵也因請名<lb/>
恵泉君曰諾兹殆清漲之埒歟清漲者自贛抵萬安灘<lb/>
磧之險十有八舟遇旱則膠神每出水以濟轉輸及應<lb/>
行客之禱者故名曰清漲云邑人以廟之始立厥有兹<lb/>
祥咸曰休哉災沴必禳牲醴日至靈貺來下報以楨嘉<lb/>
神恵昭孚民用益敬髙嘗經造祠下徘徊顧瞻見崗巒<lb/>
<pb n="KR4d0542_WYG_012-39b"/>
之勢蜿蜒南來奔走翔躍而止於此是其氣之盤鬱浮<lb/>
圖所宫葢未足以盡當之而神之於兹爰宅其英靈肸<lb/>
蠁必將御菑捍患福於我民者無有窮已矧石筍之應<lb/>
恵泉之感已有以開其先者乎僉來徵辭以刻諸石乃<lb/>
紀以詩其詩曰<lb/>
維古有神於贛開績越嬴而劉明祀於赫施延千禩祠<lb/>
宇相望封錫代加衮冕煌煌其在皇元褒寵崇極秩禋<lb/>
勿替昭垂令式樂成有祀始自孟君君來總治百廢以<lb/>
<pb n="KR4d0542_WYG_012-40a"/>
新昔君在昇矢死靡屈隂隲爾忠忱禱無拂履虎勿咥<lb/>
伊誰之庥立祠報祝正直是求幽幽花山風氣磅礴妥<lb/>
靈有嚴厥廟基作石筍之址神則定之清漲之流泉復<lb/>
應之嵗祓我瘥秋祈我穡耄走稚趨來薦醪食父老有<lb/>
言俾牖我氓俾神我福我氓以寧神恵於民神祐於國<lb/>
天子萬年景祝無斁<lb/>
　　　坦菴記<lb/>
人心其天地乎至坦易而勿險巇也至坦明而靡幽昩<lb/>
<pb n="KR4d0542_WYG_012-40b"/>
也苟有險巇幽昩之心則非君子之心矣今夫髙而在<lb/>
上者天也日月星辰風霆雨露天之所有也卑而在下<lb/>
者地也山水土石草木百物地之所載也有目者舉得<lb/>
而見之愚夫愚媍皆得而知之君子之心亦若是己彼<lb/>
莊周氏之書有曰人心險於山川難於知天噫此豈君<lb/>
子之心哉自聖賢之道不明於天下士大夫不知自治<lb/>
其心而習於詐謀功利之末於是乎游心於至險至幽<lb/>
之域若將使鬼神不能闢其奥者然厚貌深情雖曰難<lb/>
<pb n="KR4d0542_WYG_012-41a"/>
知而誠中形外卒莫能掩不足欺人而適以勞己究其<lb/>
所由葢非人之本心平易明白而已矣易曰履道坦坦<lb/>
傳曰君子坦蕩蕩非知道者孰能與於斯天台某君祥<lb/>
卿名其居室曰坦菴葢有慕於聖人之言而取以自為<lb/>
者予聞而深美之祥卿出仕於時厯宰樂清永嘉二邑<lb/>
其為政也不煩苛徼倖故能獲乎上而近乎民抑亦自<lb/>
坦而推乎太子賛善陳君穎達為作飛白書俾掲諸楣<lb/>
予故為之記既以廣祥卿亦以告夫世之學者焉<lb/>
<pb n="KR4d0542_WYG_012-41b"/>
　　　重建靈山壽聖寺記<lb/>
温之樂清東南為巨海有山曰玉環在鉅海中島嶼縈<lb/>
紆袤亘八九十里山隈多平地居其隈者凡數千家有<lb/>
佛氏宫八所而靈山壽聖寺為之冠其寺背負大山若<lb/>
展屏障左右之峰隆起翼兩旁對峙翔伏而迴抱其前<lb/>
處乎内者不見其外自外望之隠莫知中有寺也故地<lb/>
之勝為最寺始建於唐咸通間初柔門爽公者芟屏菑<lb/>
翳結茒居崦西日課妙法華經朝夕鳴鐘磬聲殷嵌谷<lb/>
<pb n="KR4d0542_WYG_012-42a"/>
里人異焉迹聲所殷地創蘭若迎爽居之聞於朝廷以<lb/>
爽能宣布靈山㑹上大秉之典故錫今額其徒曰誠公<lb/>
曰竟公隄海為田衆由是乃聚而處業用世嗣以甲乙<lb/>
傳次主之更唐及宋以迄於今或盛或㣲若巨公之匡<lb/>
復真公之振發皆有功於事者也至治壬戌燬於灾金<lb/>
碧之區悉化灰燼僧一濓恵宜咨詢其衆曰事不為無<lb/>
成成不成在為之力與不力耳吾屬勉夫力之所至而<lb/>
相繼以復舊規奚患無成哉僉以為然而善來者遂以<lb/>
<pb n="KR4d0542_WYG_012-42b"/>
營搆為己任銖累其衣鉢之資得千七百餘緡倡立佛<lb/>
殿及嚴像設又粥地伯五十畝有竒為寺之經用至順<lb/>
庚午一濓成兩廡三門元統癸酉恵宜善來成大殿演<lb/>
法之堂及觀音大士殿則一淮成於至正乙未藏經之<lb/>
室則可興成於至正庚子而多寳法藏乃甲辰嵗明釋<lb/>
所成也若智康一沂徳昌壽賢恵超或賛之貲或翊之<lb/>
力以竟厥事鐘樓僧廬庖湢衆屋次第完美室庭雄敞<lb/>
甍宇綿聨丹艧炫燿輝映林壑舊觀復還而加壯麗昕<lb/>
<pb n="KR4d0542_WYG_012-43a"/>
鏞昏鼓法音梵唄寒暑勿替隠若大方殊勝叢林嗚呼<lb/>
近年以來象教陵夷加以南北用兵江東西浙閩招提<lb/>
巨刹隳十九興者百無一二焉而兹寺乃能恢廓墜緒<lb/>
非獨其地之斗絶幽敻塵坌所隔葢亦有人以維持之<lb/>
也向非得人以相承繼孰能兢惕負荷而究心以圖永<lb/>
久哉雖然得人以興不得人以廢天下之事莫不皆然<lb/>
後之繼今者顧前人經畫之艱勤益思增廣而𢎞大之<lb/>
則庶乎愈久愈盛而凡其徒之逸居於是安食於是亦<lb/>
<pb n="KR4d0542_WYG_012-43b"/>
勤修梵行音竟夫滅寂無生之學以毋忝爾大雄氏之<lb/>
教乎明釋請記顛末以示來者故為之書寺僧思寧能<lb/>
奉正宗恵然永亭祖璘文琛如岳皆將以次嗣主是寺<lb/>
尚能紹續厥志云<lb/>
　　　遊羅源縣蓮花山記畧<lb/>
羅源負山而邑縣治在有蓮花山不甚髙大而多清泉<lb/>
怪石予道經邑閩省左司郎中葛君理問王君要與同<lb/>
遊始上山百步至聖水寺中有鑑池泉自池中出石龍<lb/>
<pb n="KR4d0542_WYG_012-44a"/>
噴注地内其聲泠泠然佛殿旁夾室有白玉蟾題詩壁<lb/>
上書大草字頗雄偉出寺旁石徑行三十步至眠鶴亭<lb/>
望連山重叠若屏障市㕓居室厯厯在目中自亭轉行<lb/>
至寺後有石室室之中有金鐘潭其前有方池池之畔<lb/>
為壼春亭行稍倦坐憩亭上仰望補陀峯因上至峯所<lb/>
大石巋然下瞷空洞有觀音大士閣自石壁而上可三<lb/>
十步至龍虎巖髙廣四五丈許勢如虎蹲龍蟠之狀泉<lb/>
水自巖罅涓涓流出如縷名曰仙源大旱未嘗竭鑑池<lb/>
<pb n="KR4d0542_WYG_012-44b"/>
金鐘方池其源皆出於此龍虎之山有筆硯峯二石相<lb/>
並其一立色白其一偃色黒而上平筆硯之間有仙跡<lb/>
路險塞莫能窮大抵山水之可游者多在遼逺幽僻好<lb/>
事者必裹糧以往又多深窈峻拔雖有心目之適然其<lb/>
為勞也亦大矣兹山去縣治不過一里無躋攀登陟之<lb/>
疲而泉石幽雅賞翫不厭亦可謂竒絶也時同來者六<lb/>
人彭城葛良仲温永嘉陳高子上靈武王翰用文沛郡<lb/>
朱希文仲絅東萊太史𤣥子𤣥安鍾元子初至正二十<lb/>
<pb n="KR4d0542_WYG_012-45a"/>
六年二月十八日記<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0542_WYG_012-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　不繫舟漁集卷十二<lb/>
</p>
<p>
</p>
  </div>
</body>
</text>
</TEI>
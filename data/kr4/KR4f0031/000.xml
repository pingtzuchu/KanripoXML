<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>陳檢討四六</head>
    <p>
<pb n="KR4f0031_WYG_000-1a"/>
欽定四庫全書　　　　　集部七<lb/>
　陳檢討四六　　　　　　别集類六　<hi>國朝</hi>
　　提要<lb/>
　　　　<hi>臣</hi>等謹案陳檢討四六二十巻<lb/>
　　　國朝陳維崧撰程師恭註<lb/>
　　　國朝以四六名者初有維崧及吳綺次則章藻<lb/>
　　　　功思綺堂集亦頗見稱於世然綺才地稍弱<lb/>
　　　　於維崧藻功欲以新穎勝二家又遁為别調<lb/>
<pb n="KR4f0031_WYG_000-1b"/>
　　　　譬諸明代之詩維崧𨗳源於庾信氣脈雄厚<lb/>
　　　　如李夢陽之學杜綺追步於李商隱風格雅<lb/>
　　　　秀如何景明之近中唐藻功刻意雕鐫純為<lb/>
　　　　宋格則三袁鍾譚之流亞平心而論要當以<lb/>
　　　　維崧為冠徒以傳誦者太廣摹擬者太衆論<lb/>
　　　　者遂以膚廓為疑如明代之詬北地實則才<lb/>
　　　　力富健風骨渾成在諸家之中獨不失六朝<lb/>
　　　　四傑之舊格要不能以撏撦玉溪歸咎於三<lb/>
<pb n="KR4f0031_WYG_000-2a"/>
　　　　十六體也師恭此註成於康熙癸酉王士禎<lb/>
　　　　古夫于亭襍録曰昔人云一人知已可以不<lb/>
　　　　恨故友陽羡陳其年諸生時老於塲屋小試<lb/>
　　　　亦多不利已未博學鴻詞之舉以詩賦入翰<lb/>
　　　　林不數年病卒京師及歿而其鄉人蔣京少<lb/>
　　　　景祁刻其遺集無隻字遺失皖人程叔才師<lb/>
　　　　恭又註釋其四六文字以行於世此世人不<lb/>
　　　　能得之子孫者而一以桑梓後進一以平生<lb/>
<pb n="KR4f0031_WYG_000-2b"/>
　　　　未面之人而收拾䕶惜其文章如此云云其<lb/>
　　　　推奬師恭頗至然師恭所注往往失其本㫖<lb/>
　　　　如銅雀瓦賦彈棊愛子句自用曹丕巾角彈<lb/>
　　　　棊事而但引藝經注彈棊引陸機弔魏武帝<lb/>
　　　　文注愛子傅粉佳兒句自用曹植傅粉對邯<lb/>
　　　　鄲淳事而引魏志武帝欲以何晏為子及文<lb/>
　　　　帝疑晏傅粉事皆近是而非又如述祖徳賦<lb/>
　　　　況彼鯉庭句自用楊汝士桃李新隂在鯉庭<lb/>
<pb n="KR4f0031_WYG_000-3a"/>
　　　　事而但引論語伯魚事憺園賦雙丁詎擬句<lb/>
　　　　自用梁武帝賜到溉詩漢世重雙丁語而但<lb/>
　　　　引文士傳丁儀兄弟事皆知其一不知其二<lb/>
　　　　至於毛貞女墮樓詩序空空實下天之狀句<lb/>
　　　　自用李斯奏秦始皇鑿之空空如下天狀語<lb/>
　　　　而補註引劍俠傳妙手空空兒尤為乖謬如<lb/>
　　　　是之類不一而足且任淵史容注黄庭堅集<lb/>
　　　　於作詩本事及年月俱一一詳核故為善本<lb/>
<pb n="KR4f0031_WYG_000-3b"/>
　　　　師恭去維崧最近文中事實縁起可以考知<lb/>
　　　　如璿璣玉衡賦序之烏空楚幕鵑去巴江句<lb/>
　　　　因<lb/>
　聖祖召試博學鴻詞在已未嵗正平定湖廣四川之<lb/>
　　　　後故維崧云云師恭不注其故則突入此語<lb/>
　　　　是何文義哉特以四六文非注難明而師恭<lb/>
　　　　捃摭故實尚有足資考證者故併存之以備<lb/>
　　　　㕘校焉乾隆四十六年七月恭校上<lb/>
<pb n="KR4f0031_WYG_000-4a"/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
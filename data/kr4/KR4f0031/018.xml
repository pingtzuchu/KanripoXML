<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳檢討四六巻十八</head> <lb/>
    <p>
<pb n="KR4f0031_WYG_018-1a"/>
欽定四庫全書<lb/>
　陳檢討四六巻十八<lb/>
　　　　　　　　　　翰林院檢討陳維崧撰<lb/>
　書　碑　頌　記　誌銘<lb/>
　　上合肥先生書<lb/>
載别旌門四更蓂莢<hi>見璿璣賦</hi>感知慕德泣更劇於虵珠<hi>見鷹</hi>
<hi>垂序</hi>怨老嗟卑身竟同於燕石<hi>唐李翔賦衆囂囂而雜處兮咸嘆老而嗟卑闞子宋</hi>
<hi>之愚人得燕石于梧臺之東藏以為寶周客聞而觀焉主人革匱十重緹巾十襲客見之掩口而笑曰此特燕</hi>
<pb n="KR4f0031_WYG_018-1b"/>
<hi>石耳其與瓦甓不殊</hi>馳惶無地哽懼自天<hi>莊子哽而不止註哽咽又悲塞也</hi>譬之<lb/>
越禽戀燠終思近日之鄉代馬衝寒恒有凌颷之氣<hi>見無</hi>
<hi>忝序註</hi>人之情也能無嘆乎粤自南陽雉雊陳寶雞鳴<hi>見得</hi>
<hi>仲序</hi>日月炳乎八紘<hi>見璿/璣賦</hi>乾坤奠其四極<hi>見佳山序</hi>恩波湛濊<lb/>
北通弱水之邦<hi>書</hi>瑞氣昭回東被無龍之國<hi>見鄴園啟</hi>凡夫<lb/>
稟氣靡不䝉慈獨有文人善於失職<hi>見園次序</hi>餘姚書佐<hi>見竹</hi>
<hi>逸序</hi>不無拾橡之時<hi>東觀漢記李恂餉遺無所受居新安關下拾橡實為食</hi>丹陽布<lb/>
衣<hi>下註</hi>或類翳桑之客<hi>見壽/季序</hi>而崧薄劣猥荷帡幪<hi>杜詩薄劣慚真</hi>
<pb n="KR4f0031_WYG_018-2a"/>
<hi>隱揚子震風凌雨然後知厦屋之為帡幪也註旁曰帡上曰幪</hi>予以吹嘘長其聲價<hi>鄭泰</hi>
<hi>傳泰對董卓曰孔公緒清談高論嘘枯吹生李白與韓荆州書一登龍門則聲價十倍</hi>此則蜹毛<lb/>
蚉翼悉藉生成枯木朽株咸歸雕飾<hi>鄒陽上梁王書有人先談則以枯木</hi>
<hi>朽株樹功而不忘</hi>頌颺曷極銘鏤奚言自入中原於兹三載託<lb/>
貴遊之後乗厠幸舎之末行徧歴兩河頻經八郡百凡<lb/>
風緒彌觸悲辛聊借叢談<hi>見庭表序</hi>以兹撫掌<hi>見樂府補序</hi>慨自<lb/>
蛾飛玉塞蟻潰金堤<hi>蛾飛見素伯序李白賦明妃玉塞楊巨源詩玉塞含悽見雁行註張</hi>
<hi>掖郡北有玉門關故云玉塞韓子千丈之堤以蟻穴而潰漢書王尊守東都河水浸瓠子金堤尊祀神許身填</hi>
<pb n="KR4f0031_WYG_018-2b"/>
<hi>之</hi>既七聖之路迷<hi>莊子黄帝見大隗于具茨之下七聖皆迷雲笈七籖黄帝周遊以訪真道</hi>
<hi>令方明為御昌宇驂乗張若謬扅道焉昆昏滑稽從車而至襄城之野七聖皆迷</hi>亦百年之運<lb/>
替<hi>見滕王賦</hi>漢臺晉闕共廢壘以縱横伊鼎姜璜並頽垣而<lb/>
蕪没<hi>伊鼎見佳山序姜璜見呉太母啟</hi>兔苑賦詩悵鄒枚之不作<hi>見璿璣賦</hi>
吹臺縱酒盻高李以何從<hi>陳留風俗傳浚儀有師曠倉頡城城上有列仙吹臺乃王</hi>
<hi>子晉吹笙處東京記吹臺側後有繁氏居之里人呼為繁臺師曠建梁孝王増築之孔帖杜甫從李白高適過</hi>
<hi>汴州酒酣登吹臺慷慨懐古人莫測也</hi>復奚言哉此固然矣若乃邯鄲為<lb/>
遊俠之魁朝歌乃輕華之窟<hi>史記邯鄲亦漳河之間一都會也古詩役使邯鄲倡</hi>
<pb n="KR4f0031_WYG_018-3a"/>
<hi>高適詩邯鄲城南遊俠子自矜生長邯鄲裏見子厚序水經註朝歌本沫邑紂有新聲靡樂號邑朝歌墨子迴</hi>
<hi>車顔淵不舍按紂都此漢屬河内今衛輝府</hi>玫瑰作墄<hi>西京賦右平左墄註墄階齒也玫瑰見滕</hi>
<hi>王賦</hi>東京樊重之家<hi>見半/繭賦</hi>玳瑁為梁<hi>沈佺期詩海燕雙棲玳瑁梁</hi>西洛<lb/>
石崇之宅<hi>見憺園賦</hi>或奕洛瓌之所割據或賀六渾之所攘<lb/>
竊<hi>北史慕容廆小字奕洛瓌割地為北燕北齊書魏高歡謂爾朱榮曰明公雄武霸業可舉靸而成此賀六</hi>
<hi>渾之意也按賀六渾歡小字後簒魏為齊</hi>三條夜啟遊騎歌鐘五劇晨開販<lb/>
脂削脯<hi>西京賦擊鐘鼎食連騎相過史記貨殖傳販脂辱處也而雍伯千金洒削薄枝也而郅氏鼎食</hi>
<hi>胃脯簡微耳濁氏連騎馬醫淺方耳張里擊鐘漢書食貨志翁伯以<graphic n="KR2136" url="https://raw.githubusercontent.com/kanripo/KR-Gaiji/master/images/KR2136.png" mimeType="image/png"/>脂而傾縣邑濁氏以胃脯而連騎質氏</hi>
<pb n="KR4f0031_WYG_018-3b"/>
<hi>以洗削而鼎食張里以馬醫而擊鐘晉灼註胃脯今大官以十日作沸湯燖羊胃以末椒姜坋之訖曝乾使燥</hi>
<hi>者也如淳註削洗謂作刀劍削也三條五劇見憺園賦</hi>此皆歴代名都累朝勝域<lb/>
今則空餘風月無復綺羅淇泉罕巧笑之人<hi>詩</hi>趙國乏<lb/>
報恩之士<hi>詳掌亭誄註</hi>魁肩齲齒<hi>見贈閻序及茹蕙序</hi>即曰洛陽女兒<lb/>
<hi>見閨秀序註</hi>葱肆餅傖<hi>見索/餅啟</hi>便是叢臺年少<hi>見賚衣啟</hi>詎堪揚扢<lb/>
徒滋閔嘿<hi>列子仲尼篇商太宰嘿然心計九章孔靜幽嘿鬱結紆軫兮離慜而長鞠註嘿通黙慜痛</hi>
<hi>也</hi>是以刻意矯除刮磨豪習孤行峭厲消耗壯心抱螙<lb/>
簡以終年<hi>廣雅螙同蠧見澹菴序註</hi>託螢編而永日<hi>見憺園賦</hi>玉杯一巻<lb/>
<pb n="KR4f0031_WYG_018-4a"/>
<hi>見存菴序註</hi>珠海千函非狷非狂如是而已<hi>補註</hi>所幸學善陸<lb/>
沈性甘徽纆<hi>莊子則陽篇孔子之楚舍于蟻丘之漿其隣有夫妻臣妾登極者仲尼曰是陸沈者</hi>
<hi>也註極屋棟也陸沈人中隠者譬無水而沈并見看奕賦註揚雄酒箴牽于纆徽註井索也</hi>賔從念<lb/>
劉楨之疾<hi>劉楨詩余嬰沈痼疾竄身清漳濵見滕王賦</hi>主客知原憲之貧<hi>見謝</hi>
<hi>園次啟</hi>濁酒素琴差無患苦<hi>稽康與山濤書濁酒一盃彈琴一曲恨賦濁醪夕引素琴</hi>
<hi>晨張</hi>宵鐘夜漏聊用襄羊<hi>相如上林賦消摇乎襄羊郭璞註襄羊猶彷徉也</hi>以此<lb/>
自寛母煩相譬<hi>見井叔序</hi>且夫楚腰信美<hi>見梧月序</hi>不登展氏之<lb/>
牀<hi>家語展禽名獲字季居柳下嘗納女懐中國人稱其不亂</hi>秦缶雖工難悦趙王之<lb/>
<pb n="KR4f0031_WYG_018-4b"/>
耳<hi>史記秦趙會于澠池秦王請趙王鼓瑟秦御史書曰秦王令趙王鼓瑟藺相如曰請秦王奏盆缶秦王不</hi>
<hi>許相如曰五步之内請以頸血濺大王矣秦王一為擊缶相如召趙御史書曰秦王為趙王擊缶</hi>何則<lb/>
意脗者易為容而情乖者難為洽也是以越石抵掌於<lb/>
晏嬰之側<hi>見壽徐序</hi>於期搤腕于慶卿之前<hi>史記秦將軍樊於期得罪亡之</hi>
<hi>燕燕太子丹受而舍之荆軻私見於期曰願得將軍首獻秦王臣左手把其袖右手揕其胸於期慨然遂自刎</hi>
<hi>國䇿蘇秦見趙王于華屋之下抵掌而談張儀傳天下之士莫不扼腕以言蜀都賦扼腕抵掌</hi>魏齊亡<lb/>
命乃客虞卿<hi>史記魏之諸公子曰魏齊因范睢為相亡走趙匿平原君所秦昭王遺書趙王欲殺</hi>
<hi>之魏齊夜亡出見趙相虞卿虞卿解其相印與魏齊亡間行欲因信陵君以走楚亡命見素伯序</hi>鬷蔑<lb/>
<pb n="KR4f0031_WYG_018-5a"/>
不聊爰投羊舌<hi>左傳鬷蔑惡欲觀叔向立于堂下一言而善叔向曰必鬷明也林註蔑即鄭然</hi>
<hi>明其貌醜叔向聞其言而知其賢叔向乃羊舌職之子</hi>無他素䝉根柢之知則畧<lb/>
其疻痏夙荷優容之雅則假以羽毛耳<hi>鄒陽上梁王書欲忠當世之君</hi>
<hi>而素無根柢之容西京賦所好生毛羽所惡成瘡痏註羽毛言飛揚瘡痏言瘢痕也</hi>崧之藉庇廿<lb/>
餘年矣不幸崩摧酷遭割罰年幾知命尚乏嗣𦙍漸成<lb/>
張壯武之心疾時類羊南城之淚流<hi>藝文類聚阮光祿大兒喪哀過遂得</hi>
<hi>失心疾壯武見懸圃序晉羊祜傳祜封南城侯無子封其夫人夏侯氏萬嵗鄉君庾信傷心賦張壯武之心疾</hi>
<hi>羊南城之淚流</hi>已於商邱<hi>歸德府志陶唐遷閼伯于商邱即今商邱縣漢曰睢陽</hi>擬置一<lb/>
<pb n="KR4f0031_WYG_018-5b"/>
媵非云曼倩之小妻<hi>見看奕賦</hi>聊比樂天之粗婢<hi>見琴怨序</hi>或者<lb/>
李家先德尚産衮師<hi>見看奕賦</hi>阮氏清門將生遥集<hi>見西洋啟阮孚别傳</hi>
<hi>咸與姑書曰胡婢遂生胡兒答書曰魯靈光殿賦曰胡人遥集于上楹可字曰遥集故孚字遥集</hi>蓬頭<lb/>
歴齒<hi>見看奕賦註宋玉賦蓬頭歴齒</hi>妄思以買得為名<hi>小名録桓冲字幼子彝之子兄</hi>
<hi>温甚器之初彛亡兄弟並小家貧母患須羊以解乃以冲為質羊主甚富言欲為質幸為養買得郎註冲小字</hi>
執繖擎箱謬計以醜奴作氏<hi>補註古詩足下絲履五文章平頭奴子提履箱</hi>然<lb/>
而客本畏人居尤不易<hi>杜詩畏人成小築詩話白居易少時以詩投顧况况戲曰長安</hi>
<hi>物貴居大不易及見原上草篇曰有才如此居亦何難</hi>必賴汝南長者寵以輜軿<lb/>
<pb n="KR4f0031_WYG_018-6a"/>
許下羣公惠之談論<hi>汝南見憺園賦開封志許州周曰許國魏曰許昌後漢書袁紹賔客</hi>
<hi>所歸輜軿柴轂説文軿車前衣車後為輜晉書謝朓見會稽孔闓謂人曰此子聲名未立無惜齒牙餘論</hi>此<lb/>
其萍跡或免蓬科<hi>潘岳西征賦飄萍浮而蓬轉</hi>倘有高軒入魏幸言<lb/>
朱<graphic n="KR1344" url="https://raw.githubusercontent.com/kanripo/KR-Gaiji/master/images/KR1344.png" mimeType="image/png"/>於市中<hi>李賀傳賀七嵗能詩韓愈皇甫湜探之作高軒過詩史記侯嬴謂信陵君曰臣有客</hi>
<hi>在市屠中願枉車騎過之公子引車入市侯生下見其客朱<graphic n="KR1344" url="https://raw.githubusercontent.com/kanripo/KR-Gaiji/master/images/KR1344.png" mimeType="image/png"/>
                    </hi>至於絳綬遊呉願述伯<lb/>
鸞居廡下<hi>見集生序</hi>用兹仰凟伏冀台慈更有鄙懐綂祈尊<lb/>
鑒崧以盧蒲髮短<hi>左傳盧蒲嫳見齊侯泣曰余髮如此種種余奚能為子尾欲復之子雅曰</hi>
<hi>不可彼其髮短而心甚長</hi>燭武精亡<hi>見鞠/存序</hi>處處揶揄<hi>見園次序</hi>年年<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
<pb n="KR4f0031_WYG_018-6b"/>
<hi>摭言落榜而縱飲謂之打<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>燥一云<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                        <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    </hi>正使石填武擔<hi>見庭表序</hi>詎塞愁倉土<lb/>
運黎陽<hi>見實菴序</hi>難平恨棧瑶姬無掃塵之竹<hi>瑶姬見納姬序鄭緝之東</hi>
<hi>陽記崑山去蕪城山十里上有員池池邊竹極大風至垂屈掃地恒淨潔如人掃也永嘉記卜江緣岸有仙石</hi>
<hi>壇有仙竹嬋娟風來枝動掃石壇壇上無塵</hi>玉女寡洗頭之盆<hi>見劉太母序</hi>將畫<lb/>
葉公之龍遂牽荀息之馬<hi>莊子葉公子高好龍雕文畫之于是天龍聞而下之葉公</hi>
<hi>見之棄而還走是葉公非好真龍也好夫似龍而非者也榖梁傳晉滅虞荀息操璧牽馬而前曰璧則猶是而</hi>
<hi>馬齒加長矣</hi>雖復井公縱博寧能索笑於仙家<hi>見三芝序</hi>即令鍾<lb/>
子刺船詎便移情於海上<hi>見井叔序</hi>方今成均廣闢<hi>周禮</hi>石鼓<lb/>
<pb n="KR4f0031_WYG_018-7a"/>
𢎞鳴<hi>見梧月序晉書武帝時呉郡崩出一石鼓擊之無聲張華云以蜀中桐木刻作魚形扣之則鳴如言</hi>
<hi>聲聞數十里</hi>六館之側<hi>漢書何蕃居太學六/館之士不敢從亂</hi>負笈者三千<hi>見祖</hi>
<hi>德賦</hi>四庫之旁<hi>見園/次序</hi>横經者十九<hi>後漢書章帝會諸儒白虎觀講五經同異諸生</hi>
<hi>横經捧手詣問</hi>若獲䇿其謭劣竭此涓埃<hi>史記李斯傳能薄材謭註淺也杜詩未有</hi>
<hi>涓埃答聖朝</hi>一觀太學之碑<hi>見憺園賦</hi>便脱諸生之籍未知此語<lb/>
果合事宜佇望台裁以為進止嗟乎來曰大難<hi>見納姬序</hi>獨<lb/>
居不樂<hi>補註</hi>天上之愁萬里人間之怨千年<hi>見琴怨序</hi>困豫且<lb/>
之赤鯉猶然仰沬於洪波<hi>呉越春秋呉王欲從民飲伍子胥諫曰不可昔白龍為魚</hi>
<pb n="KR4f0031_WYG_018-7b"/>
<hi>漁者豫且射中其目若白龍不化豫且不射今萬乗而從布衣飲臣患其有豫且之患矣</hi>燒爨下之<lb/>
焦桐尚爾驚魂於妙曲<hi>見佳山序</hi>辭寧敘意書不宣心附注<lb/>
<hi>劉穆之傳穆之布衣時往妻兄江氏乞食多見辱後任丹陽尹</hi>
　　靈巖寺重建大殿碑<lb/>
葢聞須彌蘭若即號青鴛<hi>見半繭賦華嚴經願一切衆生常安居止阿蘭若處釋氏</hi>
<hi>要覽𣑽言阿蘭若此言空靜</hi>洛下伽藍原穪白馬<hi>見石榴啟過去因果經諸僧伽藍竹</hi>
<hi>園僧伽藍最為其始要覽梵語題云僧伽藍摩此云衆園漢書明帝遣蔡愔張騫等往天竺取佛經以白馬䭾</hi>
<hi>經乃起白馬寺于雍門外</hi>永興推宅恒鐫淨果於許詢<hi>建康實錄晉許詢捨永興</hi>
<pb n="KR4f0031_WYG_018-8a"/>
<hi>山陰二宅為寺既成啟奏孝宗詔曰山陰舊為祗洹寺永興舊為崇化寺造四層塔猶欠露槃相輪一夕風雨</hi>
<hi>相輪自具曰是剡縣飛來</hi>宜壽聞鐘長託勝因於荀朂<hi>伽藍記宜壽里包信縣令</hi>
<hi>段暉宅内地下常聞鐘聲時見光怪暉遂掘光所得金像一軀併一菩薩趺上銘曰晉太始三年五月十五日</hi>
<hi>中書監荀勗造暉遂捨宅為光明寺</hi>絳雲成葢人間開舍利之城<hi>涅槃經佛般涅</hi>
<hi>槃茶毘既訖一切四衆收取舍利置七寶瓶當于拘尸那城四衢道中起七寶塔註舍利身骨也焚後五色如</hi>
<hi>珠光瑩堅固古樂府有舍利佛題</hi>綠玉為階海上現辟支之佛<hi>法華經羅漢得</hi>
<hi>道全繇佛教以聲聞為名辟支得道或聞因緣而解脱或聽環佩而得悟故以緣覺為名水經註于闐國城有</hi>
<hi>利刹寺中有石鞾石上有足跡彼俗言是辟支佛跡寰宇記伏虎菴有辟支佛化身</hi>何必蓮河葱<lb/>
<pb n="KR4f0031_WYG_018-8b"/>
嶺給孤始解捐金<hi>梁元帝阿育王像碑纔度蓮河即處天冠之寺按葱嶺在天竺唐詩葱河</hi>
<hi>雪漫漫即葱嶺之河也經律異相須達多長者白佛言弟子欲營精舍請佛住惟有祗陀太子園廣八十頃可</hi>
<hi>居白太子太子戲曰滿以金布便當相與長者出金布八十頃精舍告成故曰祗樹給孤獨園註須達多常施</hi>
<hi>孤貧惸獨故曰給孤長者</hi>豈惟鷲苑猿江大士方能捨室<hi>水經註靈鷲山胡語</hi>
<hi>云耆闍窟山是山青石逺望如鷲鳥形因名法華經山形如鷲釋迦常居此注即靈山猿江補註維摩經維摩</hi>
<hi>現病釋迦遣諸大弟子問安各説本因俱不敢赴惟文殊師利至大士頓空方丈容八萬四千獅子之座</hi>呉<lb/>
郡靈巖山者具區勝壤<hi>見<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>菴序註</hi>硯石名山<hi>呉郡志靈巖山呉王館娃</hi>
<hi>宫故地其上硯石山有西施洞採香徑名香水溪下瞰太湖望洞庭兩山滴翠浮碧在白銀世界中</hi>離宫<lb/>
<pb n="KR4f0031_WYG_018-9a"/>
標越絶之書<hi>越絶書美人宫周五百九十步勾踐習教西施處越絶者勾踐抑強扶弱絶惡反之</hi>
<hi>于善也</hi>張樂夸呉都之賦<hi>左思呉都賦幸乎館娃之宫張女樂而娯羣臣羅金石與絲竹</hi>
<hi>若鈞天之下陳</hi>煙濤歕礡朱長文錄入圖經<hi>宋史朱長文呉縣人著書閲古元祐</hi>
<hi>中為秘書郎正字嘗著經史有文集三百巻載有靈巖勝蹟</hi>川瀆紛綸孫承佑形為<lb/>
塔記<hi>補註</hi>若其旁綴由姑斜垂青嶁峰連鄧尉纓綺岫以<lb/>
攢霄<hi>見竹逸序</hi>徑轉車箱<hi>補/註</hi>冠朱峰而碍日<hi>西都賦豊冠山之朱堂魏都賦</hi>
<hi>首冠靈山</hi>四百八十<hi>見鴻/客序</hi>蒼蒼薝蔔之林<hi>見逸齋序</hi>三萬六千淼<lb/>
淼芰荷之所<hi>見<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>菴序</hi>縈晴結暝太湖伴佛髻以偕青蘸水<lb/>
<pb n="KR4f0031_WYG_018-9b"/>
繚煙兩崦共天花而並翠<hi>楞嚴經世尊座天雨百寶蓮花青黄赤白間雜紛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>維摩</hi>
<hi>經會中有一天女以天花散諸菩薩皆墮落至大弟子便著不墮天女曰結習未盡散花著身結習盡者花不</hi>
<hi>著身</hi>一聲谷響疑賡講院之鐘<hi>見宋元詩啟</hi>三闋漁歌似亂梵<lb/>
窻之唄<hi>王勃賦漁歌唱晩唐書王縉佐代宗作内道場晝夜𣑽唄法苑西方有唄猶東國有讃讃者從</hi>
<hi>文以結草唄者短偈以流頌名異實同</hi>筠籠笋箬風送茶舲蕙畝松寮雨<lb/>
沾梅屐展矣塵寰之淨域洵哉欲界之仙都<hi>見玉巖序</hi>爾其<lb/>
沃壤眠芊平疇奥衍秋清獨眺閶門之萬瓦爭流春霽<lb/>
遥看茂苑之孤城入畫<hi>呉郡志夫差都闔閭以天門通閶闔故名閶門水經註若建瓴</hi>
<pb n="KR4f0031_WYG_018-10a"/>
<hi>而倒流李義山詩茂苑城如畫閶門瓦欲流茂苑見孝威序</hi>金椎匝路<hi>漢文隠以金椎</hi>毬門<lb/>
牙仗之家鐵埒盈衢<hi>見銅雀賦即金埒也</hi>里儈市魁之窟况夫名<lb/>
都故址伯業遺基兔葵燕麥盡昔王酣讌之場<hi>古樂府道旁兔</hi>
<hi>絲何嘗可絡田中燕麥何嘗可穫博物志兔葵苗如龍芮花白莖紫葉燕麥草似麥亦曰雀麥詩話劉禹鍚後</hi>
<hi>遊𤣥都觀惟見兔葵雀麥動摇春風註大菊曰燕麥籥麥</hi>綠水丹山半過客悲歌之<lb/>
地<hi>見銀臺啟</hi>前塵一去館娃無響屧之廊<hi>見三芝序</hi>舊蹟猶存宫<lb/>
監乏采香之港<hi>見篇上皮日休館娃宫詩響屧廊中金玉步採香徑裏綺羅身</hi>綺羅奚<lb/>
代惻愴偏多簫鼓何年流連曷極魚山一曲翻成迦葉<lb/>
<pb n="KR4f0031_WYG_018-10b"/>
之居<hi>彌勒成佛經彌勒佛讃言大迦葉比丘是釋迦牟尼佛大弟子釋迦于大衆中常所讃嘆頭陀第一</hi>
<hi>傳燈録釋迦在靈山會上手拈一華示衆迦葉微笑</hi>豨巷三條難問要離之冡<hi>通鑑</hi>
<hi>外記呉王僚子慶忌居衞養士報仇闔廬患之子胥薦要離離乃殺妻子奔衞慶忌信之遂與渡江抽戈擊慶</hi>
<hi>忌力薄不制慶忌捽而投之江赦之離曰臣已辱矣伏劒而死一作投慶忌于水即自殺高士傳臯伯通葬梁</hi>
<hi>鴻于要離冡傍註冡在常熟界</hi>亦曰悴哉吁其悕矣假使城上高臺不<lb/>
遊麋鹿<hi>見園次序</hi>古來樂事長屬爽鳩<hi>見<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>菴序</hi>梧宫無一夜之<lb/>
愁<hi>述異記梧桐園夫差舊園一名琴川梧園宫在句容縣傳云呉王别館有楸梧成林古樂府梧宫秋呉王</hi>
<hi>愁</hi>浣女有千年之笑<hi>見園次序</hi>闔閭無恙山中之劒氣還騰<lb/>
<pb n="KR4f0031_WYG_018-11a"/>
<hi>越絶書闔廬塜在呉縣閶門外名曰虎邱下池廣六十步桐棺三重澒池六尺盤郢魚腸之劒在焉卒十餘萬</hi>
<hi>人取土臨湖葬之三日金精上騰為白虎蹲踞其上</hi>伍相重來市上之簫聲未歇<lb/>
<hi>見雪持序</hi>則秦關錦砌常依繡嶺宫前<hi>見子厚序</hi>蜀地花磚永保<lb/>
摩訶池上<hi>見庭表序</hi>汾河月白年年明鸛雀之樓<hi>見天章序</hi>淮水<lb/>
波紅夜夜浴鴛鴦之殿<hi>見鞠存啟</hi>無如繡囊慣解<hi>補註</hi>金鏡能<lb/>
虧<hi>見劉太母序</hi>蕭條棧閣偏增望帝之悲<hi>見孟太母啟</hi>屑瑟關河<lb/>
彌切憤王之恨<hi>南史呉興有項羽廟土人名為憤王</hi>潮鳴文種<hi>見銀臺啟</hi>空喧<lb/>
塞鼓于傳芭谷應公孫祗唱迎神于醉覡<hi>下註周禮註事鬼神者男</hi>
<pb n="KR4f0031_WYG_018-11b"/>
<hi>曰覡女曰巫一作男曰巫曰覡女名巫無覡</hi>銀牀屈曲徒盛玉女之漿<hi>古樂府淮</hi>
<hi>南王自言尊百尺高樓與天連後園鑿井銀作床金瓶素綆汲寒漿名義考銀床非井欄乃轆轤架也</hi>石<lb/>
鏡晶熒終類武擔之石<hi>見實菴序</hi>此則天親菩薩樂施懴悔<lb/>
之方<hi>珠林彌勒天親二大菩薩迺昆弟因佛説經天藏乃造論一藏所謂經律論三藏傳燈録六祖惠能</hi>
<hi>大師曰懴者懴其前愆悔者悔其後過</hi>香積如來願仗皈依之力也<hi>維摩經維</hi>
<hi>摩居士禮佛言願得世尊所食之餘于是香積如來以衆香鉢盛飲與之眺逈曰本覺名如始覺名來本始不</hi>
<hi>二名曰如來佛經皈依佛皈依法歸依僧為三歸</hi>於是七重䦨楯代植祗林<hi>彌陀</hi>
<hi>經七重竹樹梵經祗陀太子施祗樹為佛説法處見篇上</hi>五色琉璃時修蓮界<hi>觀經下有</hi>
<pb n="KR4f0031_WYG_018-12a"/>
<hi>金剛七寶金幢擎琉璃地臨濟曰龍生金鳳子衝破碧琉璃傳燈錄釋迦佛生刹利王家放大智光明照十方</hi>
<hi>世界湧金蓮花華嚴經佛土生五色蓮一華一世界一葉一如來</hi>燈燃多寶醒歴刼之<lb/>
沈迷<hi>藥師本願經禮多寶佛塔然七層之燈不遭衆難歴刼見琴怨序</hi>經演三車救衆<lb/>
生之熱惱<hi>法華經初長者以羊車鹿車牛車立門外引誘諸子出離火宅之難然後但賜諸子大白</hi>
<hi>牛車而度脱之</hi>架瓊梯於震旦搆紺榭以由旬<hi>傳燈錄初祖達摩曰當在震旦</hi>
<hi>設大法樂謂中國也成光子曰震旦即神州之號震為東方日所出之地故以東國為震旦國法苑珠林須達</hi>
<hi>爾時為蠰佉國大臣名須達多此園地還廣一由旬純以七寶布地奉施如來起為住處支僧載外國事由旬</hi>
<hi>者晉言四十里</hi>寺所由來爰云舊矣然而迢迢貧里<hi>補註</hi>亦有平<lb/>
<pb n="KR4f0031_WYG_018-12b"/>
陂<hi>見楚鴻序</hi>寂寂化城非無隆替<hi>法華經有一導師多諸方便于險道中化作一城是</hi>
<hi>時疲極之衆前入大城生已度想生安穩想</hi>河傾酸棗<hi>漢溝洫志孝文時河決酸棗</hi>波漂<lb/>
鹿女之經<hi>見逸齋序</hi>燄縱咸陽<hi>見天/篆序</hi>灰燼鴿王之座<hi>珠林昔一鴿被</hi>
<hi>鷂所逐即往舍利佛肩躱避身猶戰悚後飛向佛安然無恙六度集經菩薩為鴿王</hi>岧嶤寶樹攀<lb/>
少室以恒彫<hi>大集經金多羅樹白銀葉花銀樹琉璃葉花頗黎樹馬腦葉花馬腦樹車渠葉花車</hi>
<hi>渠樹真珠葉花真珠樹黄金葉花嵩山志旁少室山禪林有達摩面壁故蹟</hi>杳藹慈航渡恒<lb/>
河而每涸<hi>珠林般若者苦海之慈航彌陀疏抄恒河在西域無熱河側</hi>鬼謀人社<hi>見得</hi>
<hi>仲序</hi>濫及花宫<hi>白帖佛寺曰/蓮界花宫</hi>星貰天錢償之柰苑<hi>見三芝序按西</hi>
<pb n="KR4f0031_WYG_018-13a"/>
<hi>域有樹成果果中有女子王收為妃以地施佛故名柰苑洛陽伽藍記白馬寺有柰林故寺稱柰苑</hi>不有<lb/>
所廢其何以興此千秋金刹<hi>見半繭賦</hi>每苔纒蘚泐於前朝<lb/>
而六代琳宫<hi>空洞靈章經衆聖集靈宫</hi>仍矢棘翬飛於今日也<hi>詩</hi>然<lb/>
其始也廬峰乍闢豈能銀殿飛來<hi>補註</hi>漢觀初成未必玉<lb/>
梁自下<hi>玉笥山記漢武時玉笥山民感山之靈異祈禱立應乃置觀以表靈跡搆殿缺中梁一條將選</hi>
<hi>竒材經旬未獲忽一夜震雷風烈天降白玉梁一條因號玉梁觀至魏武時亭午震雷化白龍而去</hi>鵲毛<lb/>
徒秃詎便成橋<hi>見憺園賦</hi>唇氣空嘘焉能結市<hi>見藝圃序</hi>不藉鴦<lb/>
摩之願寧還龍樹之觀<hi>五燈會元鴦窟摩羅救産難因緣摩訶摩耶經正説衰微有一</hi>
<pb n="KR4f0031_WYG_018-13b"/>
<hi>比丘曰龍樹善説法燃正法炬</hi>時則沙門僧鑑者妙湧言泉廣揮智刃<lb/>
<hi>瑞應經太子出北城門天帝復化作沙門太子曰何謂沙門對曰舍妻子捐棄愛欲也論衡吾言潏淈而泉出</hi>
<hi>文賦思風發于胸臆言泉流于唇齒陸贄傳贄思如泉湧維摩經以智慧劍破煩惱賊</hi>既貫花而<lb/>
卓錫復挿草而唱緣<hi>纓絡經帝釋尊天以花貫諸纓絡供佛初學記梁景泰禪師居忠州</hi>
<hi>寶積寺無水師卓錫于地泉湧數尺地志梁時寶誌公與白鶴道人同欲往鍾山之麓誌公云某以卓錫處為</hi>
<hi>記大智論菩薩用錫杖五燈會元釋迦與賢于長者過一寶坊世尊云此處宜建一梵刹長者挿草一莖云建</hi>
<hi>刹已竟僧肇論禪典唱無緣之慈經曰無緣生慈以斯而唱物無不周</hi>金容再煥艱同夸<lb/>
父之移山<hi>見徐母序</hi>香界還新勇比秦王之鞭石<hi>見憺園賦</hi>菴羅<lb/>
<pb n="KR4f0031_WYG_018-14a"/>
之樹又見華開<hi>一綂志真臘國有菴羅樹花葉如棗實似李菴羅園闡義此樹花開生一女園</hi>
<hi>既屬女女常守䕶後以園奉佛</hi>必鉢之林重聞鳥囀<hi>大智度論菩薩為迦頻闍羅鳥與大</hi>
<hi>象獮猴友共在必鉢羅樹下時大象負獼猴鳥在猴上周游而行五燈會元摩耶夫人手攀畢鉢羅樹枝佛從</hi>
<hi>右脇降生</hi>信屬金仙之呵䕶<hi>後漢書漢明帝夜夢金人長丈餘以問羣臣傅毅對曰臣聞西</hi>
<hi>域有神曰佛其形長丈六而黄金色本行經忍辱修行三千二百刼始証金仙</hi>尤資善信之捐<lb/>
施<hi>見上註</hi>凡諸居士誰非喜捨之蘭陀<hi>白帖迦蘭陀長者先以園施外道後</hi>
<hi>見佛逐諸外道以園施佛建立精舍</hi>維我宰官本是再來之摩詰<hi>普門品經應以</hi>
<hi>宰官身得度者即現宰官身而為説法維摩經維摩詰是金粟如來再來發迹經淨明大士是往古金粟如來</hi>
<pb n="KR4f0031_WYG_018-14b"/>
於是伐彼青珉鏤之紫篆珊瑚七尺春蠶織無量之碑<lb/>
<hi>見葉母序</hi>鸚鵡雙棲古蠆繡頭陀之碣<hi>六度集經菩薩為鸚鵡王有徒衆三千有</hi>
<hi>兩鸚鵡力勢踰衆口銜竹衡以為車乗王集其上飛止游戲古蠆見懸圃序要覽天竺言頭陀此言斗藪斗藪</hi>
<hi>煩惱故曰頭陀姓氏英賢錄王巾頭陀寺碑在鄂州</hi>附注<hi>呉越春秋夫差避越兵于陽山三呼公孫聖而</hi>
<hi>三應</hi>
　　醴泉頌<lb/>
總督三省尚書白公宿應鈎陳<hi>見璿璣賦</hi>星躔華葢<hi>西京賦華葢承</hi>
<hi>辰士贇曰天皇大帝上九星曰華葢所以蔽覆大帝之座也</hi>弓刀褒鄂<hi>見觀槿序</hi>從龍居<lb/>
<pb n="KR4f0031_WYG_018-15a"/>
日月之鄉甲第崔盧<hi>見楚鴻序</hi>躍馬得風雲之氣陶太尉門<lb/>
第尤高專作八州之督<hi>見鄴園啟</hi>郭令公班資最貴親總九<lb/>
路之師<hi>見儲太翁啟按唐分天下為十五道宋分天下為二十三路</hi>籌邊而玉帳摩<lb/>
天<hi>見鄴園啟</hi>料武而金笳沸地<hi>見渭仁序</hi>於是盧龍城上獨設雄<lb/>
關<hi>見孟太母啟</hi>涿鹿州前還開䇿府<hi>見孝威序</hi>矧㡉海實神京之<lb/>
臂指<hi>地里志㡉縣屬東萊郡有鹽官吕忱為泓令通考省作弦賈誼䇿令海内之勢如身之使臂臂之使</hi>
<hi>指</hi>至宛雒猶天下之咽喉<hi>見憺/園賦</hi>齊宫魯殿悉凛兵符<hi>徐陵</hi>
<hi>九錫文寧秦宫之可顧豈魯殿之猶存</hi>滎澤敖倉咸遵節制<hi>晉書滎陽郡滎陽縣地名</hi>
<pb n="KR4f0031_WYG_018-15b"/>
<hi>敖秦置敖倉者地理通釋敖倉漢屬河南今鄭州滎澤滎陽二縣地滎澤在開封中牟縣北</hi>若恒嶽<lb/>
若岱嶽若嵩嶽<hi>見賀周序</hi>朱旂殷日一歸統轄之中<hi>廣雅轄一作鎋</hi>
<hi>猶管也<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>空褁之以金如管也管轄之義取此</hi>為冀州為兖州為豫州<hi>書</hi>鐵騎<lb/>
嘶風羣在指麾之下<hi>見渭仁序</hi>公則望重甘霖化𢎞時雨躬<lb/>
斟大斗以膏黍苗<hi>詩</hi>手挽銀河而洗兵馬<hi>杜詩安得壯士挽天河淨</hi>
<hi>洗甲兵常不用</hi>廉泉不竭<hi>見劉太母序</hi>吏民霑濯溉之需古井無波<lb/>
<hi>孟郊詩妾心古井水波瀾誓不起</hi>掾佐飲汪洋之度無何而邑多眢井<lb/>
<hi>見葉母序</hi>㕓盡醎泉公於署旁親加相度畚鍤甫及渟泓已<lb/>
<pb n="KR4f0031_WYG_018-16a"/>
盈先是我公曾徴吉夢陽休之將登三事夢見蓮花<hi>宋書</hi>
<hi>陽休之字子烈以文章擅聲北史陽休之在洛將仕夜夢見黄河北驛道上行從東向西道南有一冡極高大</hi>
<hi>休之步登冡頭見一銅柱迭為蓮花形休之從西北登一柱礎上以手捉柱柱遂右轉休之呪曰柱轉三匝吾</hi>
<hi>至三公柱遂三匝而止休之尋寤後果騐</hi>達奚武正典同州夢邀甘㴻<hi>北史達奚</hi>
<hi>武字成興代人少倜儻事周文帝以戰功拜太傅初武在同州時武帝勅武祀華岳武于岳上藉草而宿夢一</hi>
<hi>白衣來執武手曰快辛苦甚相嘉尚武遂驚覺至旦雲霧四起俄而㴻雨逺近霑洽</hi>公則天㪺聖<lb/>
水兆始他年神灌香河祥呈今日<hi>順天志良鄉縣有琉璃河即古聖水又香</hi>
<hi>河縣古武清地</hi>甘同玉女之漿<hi>見靈/巖碑</hi>清比康王之谷<hi>一統志廬山康王谷</hi>
<pb n="KR4f0031_WYG_018-16b"/>
<hi>秦王吞六國楚康王隱避于此故名内有水簾洞陸羽題云㵼從千仞石寄逐九江船</hi>徘徊嘉歎<lb/>
顧而樂之夫橘井鮑姑<hi>見徐母序</hi>徒誇諺誕球欄綺幹祗益<lb/>
奢靡<hi>王<graphic n="KR1561" url="https://raw.githubusercontent.com/kanripo/KR-Gaiji/master/images/KR1561.png" mimeType="image/png"/>洛都賦玉井珠欄伽藍記河間王琛置玉井金幹</hi>靡有當於休嘉究何<lb/>
關於盛德至夫張陸二宅井以人名<hi>見紫𤣥序</hi>瑯琊兩山泉<lb/>
因釀著<hi>九域志晉元帝封瑯琊王因以名山巖谷深逺有溪自兩山夾流而下曰釀泉在滁州</hi>亦<lb/>
苐文士之風流詎屬名賢之感召若乃廣利貳師拔佩<lb/>
刀而山泉自出<hi>漢書貳師將軍李廣利破大宛圍山絶水廣利乃拔刀刺山飛泉湧水</hi>耿<lb/>
恭疏勒正衣冠而井水横流<hi>見歸田序</hi>忠誠動夫天地語豈<lb/>
<pb n="KR4f0031_WYG_018-17a"/>
誣乎志氣協於高深公其是矣爰則繞以□廊沓之銅<lb/>
甃<hi>風俗通甃聚磚修井也</hi>鏤楹髹楯垂鏡裏之雙虹<hi>名園記霍仙鳴别墅開七</hi>
<hi>井雕鏤為井盤覆之夏月坐其上髹楯見贈閻序李詩兩水夾明鏡雙橋落綵虹</hi>素綆銀牀<hi>見靈</hi>
<hi>巖碑</hi>舞天邊之獨鶴<hi>謝宣城詩獨鶴方朝唳</hi>時乃上日落成羣僚戾<lb/>
止鞾刀夜壓<hi>見紫來序</hi>數碣石之雁飛<hi>地理通釋碣石在海旁有雁門鹽澤并見</hi>
<hi>渭仁序淮南子馮遲大丙之御也過歸鴻于碣石也</hi>閣道晨遊看滹沱之木落<hi>見田</hi>
<hi>太翁啟</hi>兵欄月冷<hi>見素/伯序</hi>盧從事因而賦詩<hi>補註</hi>壘府星高鮑<lb/>
參軍於焉命酒<hi>見瀛臺序註</hi>欣兹盛事廣以流傳某忝屬員<lb/>
<pb n="KR4f0031_WYG_018-17b"/>
恭為斯頌頌曰於爍<lb/>
皇清介兹祉福上帝命之奠乃九服地不愛寳天用降<lb/>
康白麟萃囿朱英集房桓桓我公出鎮燕涿左綰淄<lb/>
青<hi>見歸田序</hi>南襟糓洛<hi>見映/碧啟</hi>我公至止文恬武熈<hi>韓愈平淮西碑相臣</hi>
<hi>將臣文恬武嬉</hi>含和飲德浥我嘉師非惟浥之又滲漉之<hi>相如封禪</hi>
<hi>文頌曰滋液滲漉何生不育</hi>雨澤瀌瀌<hi>詩/</hi>復氾濩之<hi>見瑞木賦</hi>祁寒暑雨<lb/>
<hi>書</hi>我公是咨木穰金飢<hi>見觀/槿序</hi>我公是毗<hi>詩天子是毗註附也</hi>水非<lb/>
資車旱非資皮<hi>貨殖傳計然曰旱則資舟水則資車物之理也</hi>我公在焉康斯<lb/>
<pb n="KR4f0031_WYG_018-18a"/>
阜斯三江既濤九河既灑<hi>説文灑滌也亦作洒</hi>北通朱户南暨黄<lb/>
腄<hi>秦始皇紀東過黄腄註東萊郡縣名漢主父偃傳飛芻輓粟起于黄腄</hi>溝鮮捶罌<hi>廣雅捶同</hi>
<hi>椎以杖擊泥漢書韓信以木罌度軍博古圖罌温水器也</hi>士醉而僛<hi>説文僛醉舞貌</hi>城無負<lb/>
汲百雉䯱髵<hi>西京賦猛毅䯱髵説文多毛鬚貌</hi>瀼瀼湛露爰降於軒匪<lb/>
降於軒有命自天帝則為之神為告焉何以餴糦冽彼<lb/>
汍泉<hi>毛詩註餴糦以水炊米也</hi>石乳遜飴天漿失鮮<hi>列仙傳卬疏者周封史也煑石</hi>
<hi>髓而服之謂之石鍾乳酉陽雜俎石榴甜者謂之天漿瑞應圖甘露者神靈之精一名天乳一名仙酒</hi>公<lb/>
拜而受以祀以崇眷彼鴻濛食兹溟涬<hi>莊子雲將東遊適遭鴻濛註自</hi>
<pb n="KR4f0031_WYG_018-18b"/>
<hi>然元氣也按溟涬清貎</hi>飾以文石縆之修綆<hi>説文綆汲井索也</hi>斟之酌之<lb/>
井渫用慶<hi>易註井渫者泥不停汚曰渫</hi>瓴甋既周豐碑屹然<hi>漢高紀猶居高</hi>
<hi>屋之上建瓴水也禮公室視豐碑三家視桓楹</hi>我人作頌億萬斯年<lb/>
　　遂安方氏徤松齋記<lb/>
昔者關稱楊葉<hi>庾信枯樹賦北陸以楊葉為關南陵以梅根作冶</hi>冶字梅根<hi>見鴻</hi>
<hi>客序</hi>高臺留酸棗之名别館得棠梨之號<hi>見翼王序</hi>將軍營裏<lb/>
樹或千尋<hi>見鷹垂序</hi>故侯陵邊𤓰皆五色<hi>見滕王賦</hi>紅薑繞砌知<lb/>
為馮衍之家<hi>見天章序</hi>素柰盈墀識是潘尼之館<hi>潘尼賦飛甘𤓰于浚</hi>
<pb n="KR4f0031_WYG_018-19a"/>
<hi>水投素柰于清渠並見天章序</hi>莫不載在珠林錄於玉海<hi>釋書有法苑珠林梁書朱</hi>
<hi>异猶玉海千尋窺映不測南史宋張融有集名玉海</hi>過其旁者攀條而興沃若之<lb/>
思生其後者摘葉而切猗儺之感<hi>詩</hi>境由地顯物以人<lb/>
傳然而海易成田<hi>見舜民序</hi>陵偏作谷<hi>詩</hi>淮王一去竟無仙<lb/>
桂之叢<hi>見滕王賦</hi>湘女重來并少斑篁之㸃<hi>見憺園賦</hi>陶潛故里<lb/>
菊已全稀<hi>見翼王序歸去來詞松菊猶存</hi>董奉空林杏還不見<hi>見劉太母序</hi>
豈非霜凋楚畹<hi>見海棠賦註</hi>則芝蘭隨蕭艾同枯<hi>見翼王序註淮南子</hi>
<hi>巫山之上從風縱火紫芝與蕭艾俱死</hi>風悴鄧林<hi>見鄴園啟</hi>則杞梓與楩柟交<lb/>
<pb n="KR4f0031_WYG_018-19b"/>
盡者乎<hi>見滕王賦劉峻辨命論火炎崑嶽礫石與碗琰俱焚嚴霜夜零蕭艾與芝蘭共盡</hi>遂安<lb/>
方氏有徤松齋焉吾友方渭仁尊公先生之别業也縣<lb/>
名新定<hi>嚴州志孫呉新定縣晉曰遂安後因之</hi>衺連天子障前<hi>補註</hi>山曰武<lb/>
疆遥亘客星巖畔<hi>嚴州志遂安縣有武疆山甚險峻盜不能攻故名又桐廬縣富春山一名</hi>
<hi>嚴陵山前臨桐江即釣臺臺下有客星閣按餘姚為子陵故里亦有客星山</hi>林臯明瑟代産<lb/>
高人水木崢泓生多隱士先生則韋平世胄夙厭紛華<lb/>
<hi>見智修序</hi>王謝門風惟躭簡寂<hi>見少楹序</hi>雖類晏嬰之近市而託<lb/>
興丘園即同潘岳之背城而結情薖軸<hi>見紫𤣥序薖軸載詩</hi>屢引<lb/>
<pb n="KR4f0031_WYG_018-20a"/>
風前之嘯時披霞上之襟用搆小園爰名勺圃夫其凉<lb/>
房燠館映以長川粉壁青垣繚之華薄<hi>見合肥啟註</hi>溯潺湲<lb/>
而架壑<hi>見懸圃序</hi>渡界畧以沿堤<hi>見憺園賦</hi>籬編麂眼野花碧碧<lb/>
以黄黄浪織靴紋<hi>梁簡文詩風吹鳳皇䄂日映織成靴註同鞾</hi>水蓼疎疎而<lb/>
密密左抵蕉鄰之舎傍翼桑園右通竹士之軒斜紆琴<lb/>
閣丹曦染幌羣峯獻翠以爭來素魄縈忩叠嶂排青而<lb/>
不去此結廬之勝槩而築室之大凡也若夫倪寛隴畔<lb/>
只欲荷鋤<hi>見海棠賦</hi>陶侃齋頭雅能運甓<hi>見紫𤣥序</hi>臺孝威之暇<lb/>
<pb n="KR4f0031_WYG_018-20b"/>
日采藥何妨<hi>見孝威序</hi>潘安仁之平生栽花不免<hi>見楚鴻序</hi>效丈<lb/>
人而抱甕命稚子以巾車<hi>莊子天地篇子貢南遊于楚反于晉過漢陰見一丈人方</hi>
<hi>將為圃畦鑿隧而入井抱甕而出灌左傳巾車脂轄歸去來詞稚子候門又或命巾車</hi>﨑嶇種樹<lb/>
長愧槖駞窈窕尋源還憐阿叚<hi>柳文郭槖駝傳云槖駝病僂傴善種樹風土記</hi>
<hi>獠國無姓名惟以長㓜次第呌之丈夫稱阿暮阿叚婦人稱阿姨阿等杜甫示獠奴阿叚詩郡人入夜爭餘瀝</hi>
<hi>稚子尋源獨不聞病渇三更迴白首傳聲一注濕青雲歸去來詞既窈窕而尋壑亦﨑嶇而經丘</hi>此又<lb/>
逸民之勲業而幽士之經綸也無何而祠内狐鳴<hi>見天章序</hi>
郭門蛇鬬<hi>見懸圃序</hi>女子抱采蝱之嘆大夫嬰離黍之悲<hi>詩</hi>
<pb n="KR4f0031_WYG_018-21a"/>
盜滿平林冦瀰新市<hi>光武紀招新市平林兵註新市縣屬江夏郡今郢州並見滕王賦註</hi>
蚍蜉競起<hi>見素伯序即蟻賊也</hi>媳婦傳八百之稱<hi>雲南建置沿革世傳土酋有妻</hi>
<hi>八百各領一寨因名八百媳婦元初征之道路不通而返</hi>鵝鸛長飛<hi>左傳公子城與華氏戰于赭丘</hi>
<hi>鄭翩願為鸛其御願為鵞</hi>君子有六千之號<hi>見懸/圃序</hi>盧循萬舸<hi>見佳山序</hi>直<lb/>
下嚴灘<hi>見上後漢書嚴光餘姚人光武除為諫議大夫不屈乃耕富春山後人名其釣處為嚴陵瀨一</hi>
<hi>名七里灘</hi>張角諸軍<hi>見素伯序註漢書靈帝時張角聚三十六萬衆皆著黄巾</hi>分馳桐嶺<lb/>
<hi>見鄴園啟</hi>烽摇列郡<hi>見滕/王賦</hi>盡成糜竺之家<hi>蜀志糜竺字子仲東海人資累巨億</hi>
<hi>從洛還家行未到數十里路傍逢一婦人求車寄載行二十里婦人謝去曰天使我燒糜竺家感君義故相告</hi>
<pb n="KR4f0031_WYG_018-21b"/>
<hi>竺懇請之曰快去我緩行竺急歸盡出財日中果火發按竺進妹為先主夫人出金銀貨幣以給軍</hi>霧捲<lb/>
千村大類張超之市<hi>見觀槿序</hi>趙威豪時丁喪亂每被俘囚<lb/>
<hi>後漢書趙苞字威豪為遼西守遣吏迎母及妻子為鮮卑冦鈔載之賊出母示苞苞涕泣謂曰昔為母子今為</hi>
<hi>君臣苞即破賊母妻皆死苞殯𦵏靈帝䇿第封侯既而曰食祿避難非忠殺母全義非孝遂嘔血死</hi>朱文<lb/>
季運值流離恒遭畧奪<hi>東觀漢紀朱暉字文季南陽宛人年十三與舅母家屬入宛城</hi>
<hi>道遇賊欲奪婦女衣暉拔刀向賊曰錢物可得諸母衣不可得賊義之遂放遣</hi>斯時也鶴到歸<lb/>
時已無城郭<hi>見存菴序</hi>燕將巢處更少門庭<hi>見玉巖序</hi>周顒蚤韭<lb/>
<hi>五代史周顒字彦倫隠鍾山後為海鹽令嘗慕春初早韭秋暮晩菘</hi>半供莊蹻之樵蘇<hi>見竹</hi>
<pb n="KR4f0031_WYG_018-22a"/>
<hi>逸序</hi>張翰秋蓴<hi>見九/日序</hi>都作王彌之蒭牧<hi>見賀周序</hi>雖歴歴月中<lb/>
之桂而斧亦相尋<hi>列仙傳呉剛學道有過謫伐月桂桂高五百丈斫之而斧痕隨合</hi>縱<lb/>
芒芒天上之榆<hi>古樂府天上何所有歴歴種白榆</hi>而波還濫及<hi>見鄴園啟</hi>藥<lb/>
難獨活<hi>見丁香賦</hi>果只寄生<hi>本草圖經桑寄生出𢎞農山谷桑上今處處皆有之樂府遺聲</hi>
<hi>有曲名樹中草註謂桑寄生也</hi>而頻經板蕩<hi>詩/</hi>猶存碩果之遺<hi>易</hi>洊歴<lb/>
漂摇<hi>詩</hi>不改後凋之舊<hi>論/語</hi>五株屹若狀類秦官<hi>秦記始皇上太</hi>
<hi>山風雨暴至休于松下因封為五大夫</hi>獨樹巋然形同魯殿<hi>見滕王賦</hi>杜拾遺<lb/>
之堂下畧比人長<hi>杜甫草堂四松詩四松初移時大抵三尺強别來忽三嵗離立如人長按</hi>
<pb n="KR4f0031_WYG_018-22b"/>
<hi>甫為左拾遺</hi>王給事之門邊何知鱗老<hi>杜詩何謂西庄王給事柴門空閉鎖松筠註王</hi>
<hi>維于開元中擢左拾遺給事王維詩種松皆作老龍鱗</hi>固已青針乍茁賦客歎其<lb/>
峨峨<hi>世説有人哭長輿曰峨峨若千丈松崩一云峨峨若泰岱松古詩松針穿破嶺頭雲</hi>紫蘚初<lb/>
縈騷人歌其鬱鬱者矣<hi>左思詩鬱鬱澗底松</hi>葢松之來也實於新<lb/>
安許氏之園而樹之植也粤惟順治甲午之嵗時先生<lb/>
之殁已幾閲春秋而令嗣之悲乃倍踰疇曩云於是風<lb/>
高暗撫嶷如虎豹之姿<hi>歸去來辭撫孤松而盤桓杜甫雙松詩白摧朽骨龍虎死</hi>霜<lb/>
降閒哦歘作蛟螭之勢<hi>昌黎文集崔斯立為藍田丞日對二松吟哦其間蛟螭見璿璣</hi>
<pb n="KR4f0031_WYG_018-23a"/>
<hi>賦</hi>枝枝抝鐵落滿徑之清陰日日吹竽沸半簷之天籟<lb/>
<hi>杜甫雙松歌屈鐵交錯迴高枝魏都賦鐵條悲鳴聲化竽籟古詩松風類笙竽莊子齊物論南郭子綦謂顔成</hi>
<hi>子游曰汝聞人籟而未聞地籟汝聞地籟而未聞天籟</hi>王右軍作字砉若鸞拏<hi>見紫</hi>
<hi>來序</hi>桓元士掀髯怒成蝟磔<hi>見天章序</hi>蒼皮裂處軒皇媧后之<lb/>
身<hi>雙松歌兩株慘裂苔蘚皮五帝紀黄帝諱軒轅生而日角龍顙列子伏羲女媧蛇身而人面有大聖之德</hi>
翠鬛張餘韋偃畢宏之畫<hi>名畫記韋偃京兆人寓于蜀作老松異石筆力勁徤人知</hi>
<hi>其善畫馬不知松石更上也畫㫁畢宏大歴年間為給事中畫石于左省㕔壁好事者皆詩咏之杜詩天下幾</hi>
<hi>人畫古松畢宏已老韋偃少</hi>脂千齡而孕珀根萬載以蟠苓<hi>博物志松脂淪</hi>
<pb n="KR4f0031_WYG_018-23b"/>
<hi>入地中千嵗為茯苓茯苓千年化為琥珀</hi>髣髴張良廟後永晝亭亭<hi>張良傳願棄人</hi>
<hi>間事從赤松子遊劉公幹詩亭亭山上松</hi>依稀𢎞景院中嚴颷謖謖<hi>梁書陶𢎞景時</hi>
<hi>愛松風庭院皆植松每聞其響歡然為樂世説世目李元禮謖謖如勁松下風</hi>嗟乎恒河剝蝕<lb/>
<hi>見靈岩碑</hi>百卉俱腓<hi>詩/</hi>塵刼蒼茫羣芳並歇<hi>見琴怨序</hi>而乃過王<lb/>
家之舊宅尚有庭槐<hi>見銀臺序</hi>問劉尹之當年非無故樹<hi>呉均</hi>
<hi>齊春秋劉瓛字子圭晉丹陽尹惔六世孫也袁粲在郡嘗于後堂夜集劉為祭酒在坐袁指庭中栁樹謂劉曰</hi>
<hi>人謂此是劉尹時樹每想高風今復見卿可謂清德不衰</hi>火燒㫁節<hi>抱朴子山中夜見火光者皆古</hi>
<hi>枮木所作勿怪也枯樹賦火入空心膏流斷節薛能詩幾處松筠燒後死</hi>恒換鵑紅<hi>見天章序</hi>月<lb/>
<pb n="KR4f0031_WYG_018-24a"/>
挂枯枝定開華白爰修牆屋頓還童冠之前遊聊固垣<lb/>
墉用誌高曾之手澤<hi>見祖德賦</hi>并成記敘用識嵗年登斯堂<lb/>
也或婆娑而賦松耶<hi>戰國䇿秦使陳馳誘齊王建入秦遷之共處之松栢之間餓而死齊</hi>
<hi>人怨建聽姦人賔客不蚤與諸侯合從以亡其國歌曰松耶栢耶建共者客耶</hi>後有人焉應俛<lb/>
仰而思遷者<hi>見無忝序</hi>
　　王母張宜人墓誌銘<lb/>
宜人姓張氏山東濟南府鄒平縣人曾祖仁軒公諱一<lb/>
元前巡撫河南都御史祖華東公諱延登前都察院左<lb/>
<pb n="KR4f0031_WYG_018-24b"/>
都御史謚忠定公父扣之公諱萬鍾前江南鎮江府推<lb/>
官母李孺人生母景碩人譜其氏牒則張姓連天<hi>見祖德賦</hi>
敘厥門楣則齊姜右族<hi>詩</hi>三條貴里<hi>見憺園賦</hi>銅街鐵市之<lb/>
衢<hi>見壽季序</hi>七葉高軒蘭錡金貂之第<hi>見半繭賦</hi>宜人幼即端莊<lb/>
生而敏淑言為典誥象應画圖<hi>見潘母啟</hi>纔踰毁齒<hi>見素伯序</hi>遂<lb/>
工秋菊之銘<hi>見鞠存啟</hi>甫届勝衣<hi>見素/伯序</hi>便涉春蠶之館<hi>見潘母啟</hi>
<hi>前漢書上林蠶所也元后春幸繭館東觀漢紀馬后置織室蠶室于濯龍中</hi>誨誡無煩於師<lb/>
氏幽閒有合於風人數嵗許字新城翰林侍讀王阮亭<lb/>
<pb n="KR4f0031_WYG_018-25a"/>
先生葢先生伯兄吏部亦娶于張即宜人從姊也門内<lb/>
機雲<hi>見祖德賦</hi>仍呼僚偦<hi>雜記江東呼同門為僚偦</hi>梱中姊姒原屬同生<lb/>
用為秦晉之美談允作朱陳之勝事<hi>左傳晉侯使吕相絶秦曰昔逮我獻</hi>
<hi>公及穆公相好重之以婚姻輿志朱陳村屬豐縣白詩徐州古豐縣有村曰朱陳去縣百餘里桑麻青氛氲一</hi>
<hi>村惟兩姓世世為婚姻</hi>然而時會前明運丁末造扣之公一官羈<lb/>
絆百口飄蓬田單之值亂離全宗人以鐵籠<hi>見雪持序</hi>杜林<lb/>
之免細弱載妻子于鹿車<hi>後漢經學行義傳杜林字伯山茂陵人杜鄴之子王莽末</hi>
<hi>避地河西隗囂外示優容隂令刺客于道遮殺之客見林身推鹿車載弟䘮行千里感嘆不忍害後建平中卒</hi>
<pb n="KR4f0031_WYG_018-25b"/>
宜人轉徙江淮﨑嶇京峴猥以髫齓之辰<hi>見賀徐序</hi>洊抱蓼<lb/>
莪之痛<hi>見憺園賦</hi>爰乃弱不勝䘮哀能備禮鋭司徒之弱息<lb/>
流涕何窮<hi>見葉母序</hi>許穆公之夫人銜悲曷已<hi>見尺牘序</hi>屬<lb/>
興朝定鼎之曰為闔門出坎之秋<hi>易</hi>馬角歸鄉時惟丙<lb/>
戌<hi>見觀槿序</hi>雀屏諏吉嵗紀庚寅<hi>太平廣記竇皇后父毅嘗謂妻曰此女有竒相豈妄</hi>
<hi>與人因畫一孔雀于屏間請婚者射二矢陰約中目則得之射者皆不合唐高祖最後射各中一目遂歸之</hi>
葢是年宜人實生甫十四云兩姓高門百年嘉會絲羅<lb/>
既託<hi>見昭華序</hi>東諸侯之閥閲巋然喬木斯存<hi>見祖德賦</hi>内夫人<lb/>
<pb n="KR4f0031_WYG_018-26a"/>
之纓裾秩若孌彼諸姬爛其韓姞<hi>詩</hi>高曾在上操箕箒<lb/>
以前<hi>國語諸稽郢行成于呉曰一介嫡女執箕箒以䀭于王宫</hi>舅姑在旁鳴珮環而<lb/>
相<hi>見韓倬序</hi>婆娑鶴髪方伯公之笑口常瑳<hi>詩</hi>婉娩鸞雛兩<lb/>
尊人之歡頥欲解<hi>見昭華序</hi>睠言顧之樂可知矣乃其聲高<lb/>
宋子德懋邢姨<hi>詩</hi>溯夫廟見之初暨彼入官而後始終<lb/>
一致榮悴齊觀攬厥生平洵資揚扢當侍讀文禽初委<lb/>
之時<hi>見貞女序</hi>正鳳翮將翔之日宜人則鬻釵佐讀剪髲供<lb/>
餐<hi>見徐母序</hi>短布垂垂<hi>見壽閻/序註</hi>影亂青袍之色寒機軋軋<hi>見劉</hi>
<pb n="KR4f0031_WYG_018-26b"/>
<hi>太母序</hi>韻諧洛誦之聲勉成夫子之名用纘前人之緒及<lb/>
夫一行釋褐<hi>見玉巖序</hi>盡室之官鞠衣耀日駕文駟以北來<lb/>
<hi>周禮註外命婦孤之妻服鞠衣其色黄象桑葉始生</hi>畫鷁呼風汎綠波而南下<hi>見祖</hi>
<hi>德賦</hi>而宜人受寵不驚處膏彌潔山河被服何心翟茀之<lb/>
榮風雨綢繆不改裙笄之素<hi>詩</hi>摻摻筐筥用芼蘋蘩<hi>詩</hi>
肅肅袿褵<hi>釋名袿褵婦人服</hi>爰將榛栗<hi>見毛太/母啟</hi>施衿設帨<hi>見韓倬啟</hi>
承顔在視聽之先宿肉異粻養志居口腹之外<hi>禮五十異粻六</hi>
<hi>十宿肉七十貳膳八十常珍</hi>衣經再澣誰熏省内之香室倚一燈不<lb/>
<pb n="KR4f0031_WYG_018-27a"/>
傅署中之粉賜來纎縞祗獻高堂製得釵璫為遺太母<lb/>
婉容愉色<hi>禮</hi>得諸姑伯姊之歡<hi>詩</hi>布惠流慈逮籥翟煇<lb/>
庖之賤<hi>見逸齋序</hi>至若侍讀公者東都有道<hi>見天章序</hi>西邸名賢<lb/>
<hi>見壽徐序</hi>閣鈴未掣<hi>見竹/逸序</hi>騶已哄夫當關<hi>左傳使訓羣騶知禮哄喝聲也當關</hi>
<hi>見雪持序</hi>巷柝將闌賔尚窮於投轄<hi>見得仲序</hi>而宜人則黽勉有<lb/>
無<hi>詩</hi>屏當鮭菜<hi>見庭/表序</hi>鵝肪雞蹠既朐末之咸宜<hi>曲禮左朐右末</hi>
<hi>註朐脯也精細者為末</hi>緑糈紅秔亦咄嗟而立辦以至一雙跳脱<lb/>
<hi>列仙傳晉穆宗時仙女萼綠華降羊權家致火澣布手巾金玉跳脱各一註臂飾即釧也一作條脱</hi>時供<lb/>
<pb n="KR4f0031_WYG_018-27b"/>
計吏之租車幾緉絇絲<hi>玉藻童子不屨絇註絇帶之屬</hi>恒代良人為贈<lb/>
縞<hi>見憺園賦</hi>傾奩佽助<hi>毛詩鄭箋佽謂手指相次比也又助也</hi>歡踰京兆之畫<lb/>
眉<hi>見少楹序</hi>梯几喧豗<hi>山海經西王母梯几戴勝註梯慿也</hi>快比如臯之射雉<lb/>
<hi>見澹菴序</hi>其淑慎也如此其任䘏也又如此固宜其祥鍾五<lb/>
福<hi>書</hi>邑以延鄉<hi>見葉/母序</hi>瑞叶三休<hi>見壽/閻序</hi>封之石窌也<hi>見葉母序</hi>
維崧間嘗逖稽枯菀歴有明徴<hi>見雪持序</hi>悉數平陂非無左<lb/>
驗<hi>見楚鴻序</hi>古來憔悴之姬姜<hi>逸詩雖有姬姜無棄憔悴</hi>多是文人之伉<lb/>
儷<hi>見牛叟序</hi>是故高才失職<hi>見園/次序</hi>季女斯飢<hi>詩</hi>伯鸞德配舉<lb/>
<pb n="KR4f0031_WYG_018-28a"/>
鴻案以增悲<hi>見貞女序</hi>仲孺賢妻臥牛衣而隕涕<hi>見天章序</hi>年年<lb/>
饁畝傷哉冀缺之貧<hi>見井叔序</hi>日日移山惜矣夸娥之拙<hi>見徐</hi>
<hi>母序</hi>亦有齊牢嘉耦合卺華年<hi>見閨/秀序</hi>領千騎於上頭<hi>見閨秀序</hi>
<hi>註</hi>列首行之命婦<hi>見李/母啟</hi>而或者浮雲南北<hi>見素伯序</hi>溝水東<lb/>
西<hi>見季青序</hi>悲纒盤裏空貽伯玉之詩<hi>見憺園賦滄浪詩話玉臺集有蘇伯玉妻</hi>
<hi>作寫之盤中屈曲成文也</hi>泣上樓頭長寄連波之錦<hi>見納姬序</hi>甚至燕去<lb/>
瑶筐<hi>見鞠存啟</hi>蘭凋錦砌<hi>見翼/王序</hi>弄牀頭之繡褓<hi>史記註繡褓嬰兒服也</hi>
只有緹縈<hi>漢書太倉令淳于公有罪當刑少女緹縈上書願没為官婢以贖父刑天子憐其意詔除</hi>
<pb n="KR4f0031_WYG_018-28b"/>
<hi>肉刑</hi>騎堂下之羊車<hi>見雪/持序</hi>何來遏末<hi>見皇士序</hi>縱使媧皇煉石<lb/>
詎易填愁<hi>見憺園賦</hi>即令玉女投壺焉能博笑<hi>見琴怨序</hi>獨有宜<lb/>
人殊斯遭遇意者茫茫蒼昊適當醉博之年<hi>見三芝序</hi>梦梦<lb/>
黄輿<hi>禮視天夢夢并見琴怨序</hi>亦在滄桑之候乎<hi>見舜民序</hi>不知一歸才<lb/>
子未必全亨但號上流安能常泰自壬子仲秋遘姑孫<lb/>
太宜人之變宜人毁不欲生擗而祈死作婉孌之臯魚<lb/>
<hi>見憺園賦</hi>髽而泣血<hi>見貞/女序</hi>效悲歌之嫈姊<hi>見納/姬序</hi>烈以屠腸<hi>見貞</hi>
<hi>女序</hi>時則侍讀公方典試西川先是宜人又再捐愛子傷<lb/>
<pb n="KR4f0031_WYG_018-29a"/>
心曷極茹苦何多盻刀環於萬里<hi>見無忝序</hi>目斷金牛<hi>見考功序</hi>
埋蘭蕙以連枝<hi>見翼王序</hi>神傷青雀<hi>見滕王賦</hi>沈疴遂篤疢疾寧<lb/>
多名香四兩<hi>見葉母序</hi>人間無換骨之方<hi>漢武内傳王母謂帝曰子但愛精握</hi>
<hi>固閉氣吞液一年易氣二年易脉四年易肉五年易髓六年易筋七年易骨八年易髪九年易形陶𢎞景雜錄</hi>
<hi>苦茶輕身換骨杜詩相哀骨可換</hi>菊水一杯天上少延齡之術<hi>見琴怨序</hi>乃<lb/>
以康熈十五年九月十五日卒於新城之里第春秋四<lb/>
十嗚乎哀哉千秋灑泪長依思子之碑<hi>述異記中山有韓夫人愁思臺</hi>
<hi>望子陵</hi>九日登高立化望夫之石<hi>見海棠賦</hi>侍讀公以十六年<lb/>
<pb n="KR4f0031_WYG_018-29b"/>
某月某日葬宜人於某鄉花磚改秩<hi>見呉太母啟</hi>雖未分榮<lb/>
寵於紅奩韭葉題旌<hi>見琴怨序</hi>猶克表幽貞於彩筆銘曰齊<lb/>
魯名家瑯琊著姓猗歟宜人塞淵以敬樛木流徽螽斯<lb/>
衍慶頻摧弱息<hi>見潘母啟</hi>一慟慈姑<hi>潘岳哀永逝文慈姑兮垂矜</hi>海乾蛟<lb/>
蜃<hi>見舜民啟</hi>月蝕蟾蜍<hi>見鞠/存啟</hi>筐留玉燕<hi>見鞠/存啟</hi>墳歸寶鳬<hi>見半繭賦</hi>
樹薆西靡<hi>詳敬哉文</hi>風號北陸<hi>見澹菴序</hi>千尺喬松幾枝斑竹花<lb/>
簟留痕琴歌輟曲既<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>姆教<hi>見昭華序</hi>亦擅女宗<hi>見呉太母啟</hi>瑶<lb/>
姬館寂<hi>見孟太母啟</hi>嬴女樓空<hi>見藝/圃序</hi>嗚乎令範隧此幽宫<hi>左傳</hi>
<pb n="KR4f0031_WYG_018-30a"/>
<hi>註隧墓道也徐陵與李那書歡此幽宫</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0031_WYG_018-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳檢討四六巻十八<lb/>
</p>
<p>
</p>
  </div>
</body>
</text>
</TEI>
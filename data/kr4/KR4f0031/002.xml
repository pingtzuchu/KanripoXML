<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳檢討四六巻二</head> <lb/>
    <p>
<pb n="KR4f0031_WYG_002-1a"/>
欽定四庫全書<lb/>
　陳檢討四六巻二<lb/>
　　　　　　　　　　翰林院檢討陳維崧撰<lb/>
　賦<lb/>
　　憺園賦<lb/>
東海先生西清學士<hi>相如上林賦象輿婉僤於西清張揖註西清堂中清净處也</hi>砥<lb/>
信懷貞處仁敦義里名通徳之鄉<hi>見祖徳賦</hi>居作華隂之市<lb/>
<hi>高士傳漢張楷字公超通嚴氏春秋古文尚書門徒常百人賔客車馬填街楷輒徙避隱宏農山學者從之所</hi>
<pb n="KR4f0031_WYG_002-1b"/>
<hi>居成市後華隂山南遂有公超市</hi>傳家而望本駒王邁種而人呼麟子<lb/>
<hi>檀弓容居曰昔我先君駒王西討濟於河註容居徐國公族稱其先王也徐陵傳陵八嵗能文十三通老莊釋</hi>
<hi>寶誌摩其頂曰此天上石麒麟也書皋陶邁種徳</hi>並跗則無林不桂五竇寧賖<lb/>
<hi>顔延年曲水詩序並柯共穗之瑞竇禹釣傳禹鈞仕周五子儀儼侃偁僖相繼登科時目為燕山五桂</hi>連<lb/>
枝則何樹非瓊雙丁詎擬<hi>晉中興徵祥記連理者仁木也或異枝還合或兩樹共合莊</hi>
<hi>子南方積石千里名瓊枝高百二十仞文士傳丁儀字正禮魏武辟為椽弟廙字敬禮為黄門侍郎曹植有異</hi>
<hi>才而儀廙為之羽翼</hi>有張氏之長公乃楊家之伯起<hi>史記張釋之傳云公有子</hi>
<hi>張摯字長公東觀漢記楊寳子震字伯起明經博覽諸儒為之語曰關西夫子楊伯起官太尉子秉亦為太尉</hi>
<pb n="KR4f0031_WYG_002-2a"/>
<hi>賜彪為司空</hi>爾乃直對銅街<hi>見滕/王賦</hi>袤延繡陌<hi>見璿璣賦</hi>巷控三條<lb/>
衢交五劇<hi>班固西都賦披三條之廣路爾雅註一達曰道路二達曰歧旁三曰劇旁五曰康六曰莊</hi>
<hi>七曰劇驂八達曰崇期九達曰逵</hi>中高定國之閭旁置當時之驛<hi>漢書于公</hi>
<hi>郯人里門壞議共營之公為獄吏高大其閭門曰我治獄多隂徳子孫必有興者至定國為丞相永為御史大</hi>
<hi>夫封侯傳世云班固列傳鄭當時字莊以任俠自喜景帝朝為太子舍人常置驛馬四郊存問故人惟恐其不</hi>
<hi>遍知</hi>後包董相之園前枕晏嬰之宅<hi>漢書董仲舒下帷三年不窺舍園後為江</hi>
<hi>都相晏子春秋景公使更晏子之宅曰子之宅近市湫隘囂塵請更居爽塏辭曰臣之先居此宅焉臣不足以</hi>
<hi>嗣之於臣侈矣</hi>於是入青瑣度緑墀<hi>西京賦青瑣丹墀庾信為長孫儉碑緑墀青瑣孟康</hi>
<pb n="KR4f0031_WYG_002-2b"/>
<hi>曰以青畫户邊鏤中天子制也師古註以門刻連鎖文而青塗之可通用</hi>撼屈戍搖罘罳<hi>見滕</hi>
<hi>王賦</hi>啟横門之䆗窱遵修弄之逶迤<hi>西京賦望䆗窱以徑庭註深逺也靈光殿</hi>
<hi>賊洞房䆗窱而幽䆳説文弄巷也脩弄猶永巷之類逶迤載詩</hi>巷縁折而多誤徑以遼<lb/>
而轉疲忽粉垣之娟然援幽荔以障之步履將窮漸近<lb/>
聽鸝之館<hi>晉書戴顒字仲若安道之次子毎春日携雙相斗酒人問何之曰往聴黄鸝聲</hi>藥闌<lb/>
乍入已親鬪鴨之陂<hi>呉志建昌侯孫慮堂前作闘鴨欄頗工巧按唐龜䝉亦有鬪鴨闌晉</hi>
<hi>蔡洪鬪鴨賦振勁羽竦六翮抗嚴趾望雄敵忽雷起而電發赴洪波以奮激并詳琅霞序</hi>至則未暇<lb/>
數池臺之羃䍥也而先彷彿乎樹石之離奇樹則枯杉<lb/>
<pb n="KR4f0031_WYG_002-3a"/>
十畝老柏千章皮皴半裂腹豁全僵黃偏著雨丹只酣<lb/>
霜支離囷蠢䟦扈昂藏<hi>莊子支離疏者頥隱于齊肩高于頂註形不全正也張衡南都</hi>
<hi>賦芝房菌蠢生其隈註盤戾貌漢書註䟦扈强梁貌李泌詩空作昻藏一丈夫</hi>蝌蚪縱橫半程<lb/>
邈李潮之𨽻<hi>吾衍曰上古無筆墨以竹挺㸃漆書竹上竹梗漆膩畫不能行故頭粗尾細象蝦蟆</hi>
<hi>子形謂之蝌蚪書註蝌蚪蝦蟆子也書苑秦時𨽻人下邳程邈改篆為𨽻始皇見而重之草勢起於漢時解散</hi>
<hi>𨽻法唐李潮善小篆師李斯嶧山碑見稱於時杜甫詩有李潮八分小篆歌</hi>蛟螭拏攫是竹<lb/>
王木客之裝<hi>九歌駕兩龍兮驂螭註如龍而黄無角西京賦熊虎升而拏攫桞完元詩林壬攫拏註摶持也</hi>
<hi>後漢南蠻傳夜郎者初有女子浣於遯水有三節大竹流入足間剖竹視之得一男歸養之及長有才武自立為</hi>
<pb n="KR4f0031_WYG_002-3b"/>
<hi>夜郎侯以竹為姓武帝賜以王印綬後遂殺之封其三子為侯死配食其父今夜郎縣有竹王三郎神是也華</hi>
<hi>陽國志竹王祠今在施州歌羅寨西亦名夜郎侯祠呉越春秋勾踐令工伐木獻吳久不得歸工人作木客吟</hi>
<hi>後名木客村又按鄱陽山中有木客秦時造阿房者食木實得不死瓊州志木客即山魈也有還山弄明月之</hi>
<hi>詩皮日休詩行遇竹王因設奠居逢木客又遷家</hi>石則九㸃恒青<hi>名山志九華九峯匡廬九</hi>
<hi>叠李賀詩遙望齊州九㸃烟</hi>一拳彌秀篁借啼斑玉由血繡<hi>博物志舜南巡</hi>
<hi>不返塟於蒼梧之野堯二女蛾皇女英追之不及至洞之庭之山以淚揮竹竹盡斑妃死為湘水神山海經侖者</hi>
<hi>山有水曰白䓘可以血玉註染玉有光</hi>蘚蝕紅羊苔纒碧獸<hi>述異記梓樹之精化為青</hi>
<hi>羊五百年而為紅羊</hi>嬴政鞭餘媧皇煉就<hi>三齊畧記始皇作石橋欲過海看日出處時有</hi>
<pb n="KR4f0031_WYG_002-4a"/>
<hi>神人能驅石下海石去不速神輒鞭之皆流血至今悉赤陽城山石盡起立嶷嶷東傾狀如相隨行列子天亦</hi>
<hi>物也物有不足故昔有女媧氏煉五色之石以補其缺</hi>怪同齊女之癅醜類丈人<lb/>
之僂<hi>劉向列女傳齊宿瘤女東郭採桑齊閔王以其賢聘為妃項有大瘤故號宿瘤莊子達生篇仲尼適</hi>
<hi>楚見痀僂者承蜩謂弟子曰用志不紛乃凝於神其痀僂丈人之謂乎註僂短醜貌</hi>叱來仙子堪<lb/>
為韻士之供<hi>神仙傳黄初平牧羊見道士因隨入金華山石室中兄初起屢求之始得晤問所牧</hi>
<hi>羊何在初平曰在山東往視但見白石初平叱曰羊起石成羊數萬頭</hi>射自將軍可作高<lb/>
人之潄<hi>漢書李廣出獵見草中石以為虎射之没鏃視之石也更射終不能入韓詩外傳載楚熊渠子</hi>
<hi>事同晉書孫子荆謂王武子曰當枕流潄石王曰石非可潄流非可枕孫曰枕流欲洗其耳潄石欲礪其齒</hi>
<pb n="KR4f0031_WYG_002-4b"/>
然而既饒老木須䕃澄潭不遇清流空堆錦石此司州<lb/>
印渚尤欣浩淼之觀<hi>王胡之别傳胡之字脩齡為司州刺史至吳興印渚中嘆曰非惟使</hi>
<hi>人情開滌亦覺日月清朗</hi>莊叟濠梁酷愛淪漣之色也<hi>莊子秋水篇莊子與惠子</hi>
<hi>遊於濠梁之上</hi>爾則鏡行一奩縠紋半搦<hi>晉書王羲之言入山隂道如行鏡中李詩</hi>
<hi>池開照膽鏡摭言浪細如縠紋</hi>浪滑如酥波平類削茭礙槳而絲柔菱<lb/>
觸舷而蔓弱凌冬而荻緯蕭蕭涉夏而荷粧灼灼半篙<lb/>
卵色染四面之房櫳萬片魚鱗皴兩邊之樓閣<hi>張衡南都賦房</hi>
<hi>櫳對擴古詩着雨新添半篙水陸游詩殘霞蹙水魚鱗浪薄日烘雲卵色天</hi>時則繚之綺舍<lb/>
<pb n="KR4f0031_WYG_002-5a"/>
嵌以精廬<hi>儒林傳精廬暫建</hi>環池以憇夾浦而居紺榭鏤楹視<lb/>
花光為疎宻長欄複道依草態以縈紆既燠房之奥窔<lb/>
亦凉館之虚無<hi>名園記裴度午橋莊具凉臺燠館答賔戯守窔奥之熒燭註深逺貌</hi>雲淡<lb/>
而篁粉松脂盡粘帷幙月上而簾鈎窻網總落菰蒲而<lb/>
或者臨河脈脈一葦何從隔水盈盈終朝徒望<hi>古詩十九首盈</hi>
<hi>盈一水間胍胍不得語詩一葦杭之跂予望之</hi>爰童烏鵲之毛頓截虹霓之狀<lb/>
<hi>淮南子七夕烏鵲填河成橋以度織女摭言七夕次日烏鵲頭毛有秃處周處風土記陽羡縣前有大橋其中</hi>
<hi>髙起似虹形李詩乗橋蹻彩虹</hi>爾乃鴈齒齊排鼉梁載上<hi>白帖橋有雁齒竹書紀年</hi>
<pb n="KR4f0031_WYG_002-5b"/>
<hi>周穆王伐楚至九江黿鼉為梁以度集仙録穆王駕黿鼉魚鱉為梁濟弱水而升崑崙㑹西王母</hi>鏡湖<lb/>
則卧以朱欄沙檻則委之緑浪脩廊善縐千迴機上之<lb/>
文<hi>見璿璣賦</hi>短彴恒斜四角盤中之様<hi>廣志獨木之橋曰𣙜亦曰彴註今謂彴為</hi>
<hi>畧彴樂府解漢蘇伯玉妻盤中詩盤屈曲書之傅也休奕云山樹髙鳥鳴悲末云當從中央周四角是</hi>界破<lb/>
碧鷗之宅常隔東西𣲖開紅藕之村自成三兩更橋畔<lb/>
以婆娑<hi>詩</hi>值東風之駘宕<hi>莊子惠施之材駘蕩而不得謝元暉詩春物方駘蕩</hi>踠<lb/>
地而桞線千絲拂衣而楊花一桁<hi>海山記煬帝望江南有云線拂行人春晩</hi>
<hi>後絮飛晴雪暖風時崔灝詩萬萬長條拂地垂</hi>川觀甫歇巖趣彌遒乃攀峭閣<lb/>
<pb n="KR4f0031_WYG_002-6a"/>
用眺層丘倐八窻之競闢已萬<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>之爭流<hi>禮五户八牕清虚真人歌</hi>
<hi>八牕無常朗世説顧愷之言㑹稽山川千巖競秀萬壑爭流</hi>春人徧野春山滿樓春<lb/>
荑被隴春羽盈疇冷節鞦韆戲皷酒旂之㑹<hi>歲時記寒食謂冷烟</hi>
<hi>節開元遺事宫中寒食立鞦韆為樂明皇呼為半仙戲高無際鞦韆賦序武帝後庭之戲本云千秋訛傳轉為</hi>
<hi>秋千後人失其義又旁加革山谷詩未到清明先禁火還依桑下繋千秋</hi>叢祠賽社巫蕭蠻<lb/>
管之遊<hi>國策應侯謂昭王曰亦聞恒思有神叢與註恒思地名神叢神祠叢樹也梵語叢林譬如大樹</hi>
<hi>叢叢禮雜記註鄭康成謂穀鬼神而祭祀州黨以禮屬民今賽社則其事爾</hi>茜袂成羣盡綿<lb/>
芊於嶺岫<hi>貨殖傳干畝巵茜比千乗之家註即今紅花可染絳楚詞望逺兮阡眠註一作阡綿與綿</hi>
<pb n="KR4f0031_WYG_002-6b"/>
<hi>芊義同</hi>黛衫作隊頻掩映夫松楸能不結遥情之亹亹増<lb/>
逸興之悠悠也哉夫其座列古懽家慳長物<hi>王恭别傳王悦見恭</hi>
<hi>六尺簟謂有餘求之恭即送之後悦見恭更無簟恭曰生平固無長物</hi>峻只書滛預惟左<lb/>
癖<hi>劉孝標傳峻博極羣書間人有異書必往借之人謂之書滛元晏春秋人號余為書滛晉書杜預字元凱</hi>
<hi>嘗稱王濟有馬癖和嶠有錢癖武帝謂預曰卿有何癖對曰臣有左傳癖</hi>問樗蒲之㡬齒畧<lb/>
未經心<hi>葛洪傳稚川性寡欲無所愛翫不知棋局㡬道樗蒲幾齒馬融樗蒲賦排五木散九齒精誠一</hi>
<hi>呌十盧九雉晉書陶侃為荆州刺史取參佐蒱博之具投諸江曰樗蒱者牧豬奴戲耳按樗蒲亦作樗蒱</hi>詢<lb/>
奴價之若何曽誰關臆<hi>世説符朗初過江王咨議問以奴婢貴賊朗云謹厚有識中者乃</hi>
<pb n="KR4f0031_WYG_002-7a"/>
<hi>至十萬無意為奴婢問者止數千耳按羲之第四子肅之為驃騎咨議晉書祖訥自炊養母王敦遺以兩婢辟</hi>
<hi>為從事中郎戲曰奴價倍婢答曰百里奚何必輕於五羖皮耶</hi>絶無他嗜寧吹潘岳之<lb/>
笙<hi>潘岳傳安仁嘗作笙賦有曰各守一以司應統大魁而為笙</hi>并鮮閒情詎蠟阮孚<lb/>
之屐<hi>晉書阮孚性好屐或有詣者阮正自蠟屐因自嘆曰未知一生當着㡬量屐</hi>錦贉則巻<lb/>
别朱黃<hi>潘岳書史隋唐蔵書皆金題錦贉註金題押頭也贉巻首帖綾</hi>銀匱則厨分甲<lb/>
乙<hi>司馬遷傳紬金匱石室之書甲乙詳下</hi>左太沖之藩溷置筆札以何疲<lb/>
<hi>晉書左思作三都賦搆思十稔門庭籓溷皆著帋筆每得一句即疏之</hi>王仲任之書籖粘<lb/>
户庭而奚擇<hi>漢王充傳充字仲任上虞人師事班彪好博覽而不守章句</hi>四部五部<lb/>
<pb n="KR4f0031_WYG_002-7b"/>
蘚駁苔斑<hi>臧榮緒晉書李充字宏度為著作郎分典籍為四部五經為甲部史記為乙部諸子為丙</hi>
<hi>部詩賦為丁部五部未詳</hi>一瓻兩瓻蝸黃螙碧<hi>古諺借書一瓻還書一瓻註瓻酒器也</hi>
誰羡王根之邸第翡翠千重<hi>漢書成帝微行過曲陽侯王根第見園中土山漸臺</hi>
<hi>類白虎殿乃責問司𨽻校尉京兆尹知根驕奢僭上赤墀赤瑣顧阿縱不舉奏二人頓首省户下説文翡赤雀</hi>
<hi>翠青雀</hi>寧誇石尉之園亭珊瑚七尺<hi>晉書石崇字季倫為尉與貴戚王愷奢侈</hi>
<hi>相尚愷得珊瑚高二尺示崇崇以鐵如意碎之乃命取三四尺高者六七株以償之珊瑚詳映碧啟</hi>積書<lb/>
巖下津逮連翩<hi>水經注積書之石室有遺巻焉世士罕津逮者</hi>太學碑前肩摩<lb/>
絡繹<hi>後漢書熹平中蔡邕奏定六經自書册鐫碑立太學觀視摹寫者車乗絡繹一日千餘</hi>囊螢<lb/>
<pb n="KR4f0031_WYG_002-8a"/>
多借讀之人<hi>晉車𦙍傳𦙍字武子少篤學家貧不常得油夏月囊螢照書</hi>懷餅有就<lb/>
鈔之客<hi>却掃編起畯字徳進宋城人治易聞龔深甫易解新出考城一士人家存之徒步獨攜餅數枚</hi>
<hi>以行主人館之畯晝夜寫録飢啖所攜之餅敷日而畢</hi>道類太丘<hi>後漢書陳實字仲弓桓帝時為</hi>
<hi>太邱長許子將到潁川不詣仲弓或問其故子將曰太丘道廣廣則難周</hi>人如元禮<hi>詳園次序及九</hi>
<hi>日序</hi>户罕雜賔門盈好事<hi>南史謝譓不妄交接門無雜賔按譓祖莊父朏世族也緯畧漢</hi>
<hi>張竦以列矦居長安貧無賔客好事者從之論道楊雄家貧嗜酒好事者載酒饌從學李楷述身賦曰座有清</hi>
<hi>譚之客門多好事之車</hi>國僑季札彬彬縞紵之交<hi>左傳吳公子札聘於鄭見子産</hi>
<hi>如舊相識與之縞帶子産獻紵衣焉</hi>任昉范雲<hi>梁書蕭衍沈約謝眺王融蕭深陸倕范雲任昉為西</hi>
<pb n="KR4f0031_WYG_002-8b"/>
<hi>邸八友按范雲字彦龍為吏部尚書任昉字彦升為新安太守</hi>落落雲霞之氣<hi>詳雪持序註</hi>
雍容宛雒之生徒錯遝汝南之車騎<hi>詳夀徐序漢志南陽郡宛縣故申伯</hi>
<hi>國光武起于宛都于洛陽遂以宛為南都曰宛洛師古曰左傳云遂至于雒光武改雒為洛李詩遨遊盛宛雒</hi>
<hi>汝寧府志秦屬潁川漢曰汝南</hi>麟衫艾綬顧盻非常<hi>焦贑易林二千石官白艾綬東觀記</hi>
<hi>馮魴孫石襲母公主封獲嘉侯安帝賜以紫艾綬註以艾草染之</hi>櫑具急裝衣冠偉麗<lb/>
<hi>漢書雋不疑傳帶櫑具劒晉灼曰古長劒首以玉作轆轤形上刻木作山形如蓮花初生時按急裝戎服陸游</hi>
<hi>詩我亦急服叨從戎</hi>風前繡幰獨孤側帽而來<hi>儀制令諸車一品青油纁通幰六品</hi>
<hi>以下不得用幰後周書獨孤信美容儀封魏國公嘗因獵日暮馳馬入城㡌微側人咸慕之遂為側㡌</hi>花<lb/>
<pb n="KR4f0031_WYG_002-9a"/>
外朱輪丞相小車而至<hi>前漢書武帝命田千秋代劉屈氂為丞相至昭帝時年老詔其</hi>
<hi>得乗小車入宫因號曰車丞相</hi>至夫煙澄昃景霜耀新曦乍援棣蕚<hi>詩</hi>
或合荆枝<hi>續齊諧記漢田真同弟慶廣三人分財堂前有紫荆一樹共議破之為三未幾枯死真嘆</hi>
<hi>曰木本同株因分析而摧悴况兄弟乎相感復合荆亦旋茂</hi>憇怡顔之子舍<hi>詳貞女序註</hi>
經伏臘之家祠<hi>楊惲報孫㑹宗書歲時伏臘厯忌釋六月有伏日者何也四時代謝皆以相生</hi>
<hi>至立秋以金代火金畏火故至庚日必伏風俗通夏曰嘉平殷曰清祀周曰大蜡漢改為臘猶獵也獵禽以祭</hi>
<hi>先祖也秦孝公始置伏祠始皇改臘曰嘉平</hi>情懭悢其不聊心踟蹰而自思<lb/>
<hi>宋玉九辨愴怳懭悢兮註悲也禮記三年問蹢躅焉踟蹰焉</hi>繄昔經營匪求厥寧園<lb/>
<pb n="KR4f0031_WYG_002-9b"/>
因母搆憺以安名慶芳萱之韶麗欣寸草之敷榮<hi>詩焉得萱</hi>
<hi>草言樹之背註背北堂也母治北堂故曰萱堂孟郊逰子吟慈母手中線遊子身上衣臨行宻宻縫意恐遲遲</hi>
<hi>歸難將寸草心報得三春暉</hi>奉板輿而登降戯萊彩以將迎<hi>潘岳閒居賦太</hi>
<hi>夫人乃御板輿升輕軒列士傳老萊子考養二親行年七十作嬰兒戯著五色斑爛之衣舞于庭</hi>歲月<lb/>
幾何馳光逝波星姬蝕昴月姊沈河<hi>拾遺記帝昊母星娥處于璇宫帝王</hi>
<hi>世紀禹母有莘氏修已見流星貫昴感孕生禹趙紀白起為秦伐趙破長平軍遣衛先生説昭王益兵糧應矦</hi>
<hi>阻之其精誠達天太白為之蝕昴春秋感精符人主父天母地兄日姊月李商隠詩月姊曽聞下彩蟾</hi>纒<lb/>
悲曷極茹痛何多最怯鵑啼似應皋魚之泣<hi>韓詩外傳孔子聞皋</hi>
<pb n="KR4f0031_WYG_002-10a"/>
<hi>魚哭聲甚悲問其故曰樹欲静而風不寧子欲養而親不逮往而不可返者年也逝而不可追者親也立哭而</hi>
<hi>死于是孔子門人歸養其親者一十三人</hi>尤憎鶯哢宜賡原壤之歌<hi>檀弓原壤母死</hi>
<hi>夫子助之沐槨壤登木歌曰貍首之斑然執女手之巻然</hi>遂使舂相無聞祥琴輟御<lb/>
<hi>曲禮鄰有䘮舂不相註相者舂人歌以助舂也檀弓子母䘮既祥五日彈琴而不成聲註朞年為小祥再期為</hi>
<hi>大祥䘮服四制祥之日鼔素琴告民有終也</hi>橘垂園内永無陸績之歡<hi>陸績傳陸</hi>
<hi>績六歲謁袁術登筵懐橘三枚以遺母術大奇之</hi>莪在蒿中彌厪王裒之慕<hi>孝子</hi>
<hi>傳王儀為司馬晉文帝以直言斬之子裒字偉元少有志操扁父死于非命廬于墓側讀詩至哀哀父母生我</hi>
<hi>劬勞每三復流涕門人並廢蓼莪之篇按顧歡亦廢蓼莪</hi>怪春花之萬朶何事殷紅<lb/>
<pb n="KR4f0031_WYG_002-10b"/>
訝秋月之一規居然縞素<hi>梁簡文帝詩青山啣月規註日月圓曰規國䇿唐睢曰天</hi>
<hi>下縞素九章因縞素而哭之</hi>池邊躍鯉貽向誰人<hi>孝子傳王祥後母冬月思食魚祥乃</hi>
<hi>卧于堅氷之上氷澌忽有鯉躍出祥取之</hi>林際放麑歸於何處<hi>韓詩外傳孟孫獵得麑使</hi>
<hi>秦西巴持歸以烹麑母隨而號西巴弗忍放之孟孫怒逐西巴踰年召傅其子曰子不忍麑子其忍余子乎</hi>
朝朝毁瘠蒼烏翔以還來<hi>禮居䘮之禮毁瘠不形北齊書蕭放字希夷居䘮廬前有</hi>
<hi>慈烏各集一樹為巢毎午前馴庭飲啄午後不下樹舒翼悲鳴全似哀泣</hi>夜夜攀號白鶴馴<lb/>
而不去<hi>晉書吳隱之執䘮過禮家貧無人助䘮每至哭卧時常有雙鶴鳴呌陶侃傳侃居母憂嘗有二</hi>
<hi>客來弔不哭而退化為雙白鶴</hi>
<pb n="KR4f0031_WYG_002-11a"/>
　　半繭園賦<hi>并序</hi>
繭園者崑山葉水部白泉先生别墅也水部公没後園<lb/>
析而為三仲子九來於其所授之半葺而新之名半繭<lb/>
園維崧暇日偕二三賔侶遊焉遂援筆而為之賦賦曰<lb/>
將欲包沁水以為園控終南而建第<hi>見膝王賦</hi>規天上之鼉<lb/>
梁<hi>見憺園賦</hi>倣人間之鶴市<hi>呉越春秋闔閭塟女令鶴舞於市萬人傳觀謂之鶴市輿志古</hi>
<hi>蹟在閶門外</hi>王根則青瑣千門<hi>見憺/園賦</hi>樊重則雕櫳百里<hi>後漢書樊</hi>
<hi>重所居廬舍皆有重堂高閣陂渠灌注子宏乃光武舅封夀庚侯庾信小園賦連闥洞房南陽樊重之第赤墀</hi>
<pb n="KR4f0031_WYG_002-11b"/>
<hi>青瑣西漢王根之宅</hi>嗤梓澤之非華陋蘭亭之未麗<hi>石崇傳金谷别墅在河陽</hi>
<hi>一名梓澤輿志紹興蘭渚上有蘭亭乃右軍修禊處</hi>然而逖覽龍編<hi>見璿璣賦註</hi>遐稽蝣<lb/>
晷<hi>毛詩註蜉蝣朝生暮死不能久存</hi>臺邊之金爵能飛<hi>幽明録鄴城鳯陽門五層安金</hi>
<hi>鳯凰二頭于其上一頭飛入漳河清浪見在水底一頭至今猶存</hi>街上之銅駝善徒<hi>見滕</hi>
<hi>王賦洛陽記晉索靖有先識嘗指宫門銅駝嘆曰㑹見爾在荆棘中未幾果有劉石之亂徐陵與楊愔書銅駝</hi>
<hi>之街于我長閉</hi>青天厯厯虛無兔窟之毫<hi>見璿璣賦長楊賦西壓日域東震月窟</hi>
碧澥茫茫彷彿蜃樓之氣<hi>漢天文志海旁蜃氣成樓臺廣壄氣成宫闕</hi>何如<lb/>
巢父巢中得偃息之鄉<hi>逸士傳堯時巢父年老以樹為巢寝其上時人號曰巢父</hi>豈<lb/>
<pb n="KR4f0031_WYG_002-12a"/>
若壺公壺内有棲遲之地<hi>後漢方術傳費長房見市中老翁賣藥懸一壺於肆及市</hi>
<hi>罷輒跳入壺中長房後隨翁俱入壺惟見玉堂嚴麗㫖酒廿殽盈衍其中共飲畢而出</hi>則有文莊<lb/>
後裔崑岑大儒<hi>原註葉盛崑山人官至吏部侍郎謚文莊</hi>受㕓鹿邑呼名鳯<lb/>
雛<hi>呉志崑山一名鹿城按歸徳府有鹿邑縣非是王劭别傳劭清貴簡素桓温稱為鳯雛或稱鳯毛詳得仲</hi>
<hi>序註</hi>門來好事<hi>見憺/園賦</hi>家多賜書<hi>漢書班彪幼與從兄嗣伯共遊太學家有賜書好古</hi>
<hi>之士自逺方至</hi>貂蟬七葉蘭錡三吳<hi>漢官儀制侍中冠武弁大冠亦曰惠文冠加金璫附</hi>
<hi>蟬為文貂尾為飾故謂之金貂侍中插左常侍插右註金取堅剛蟬取居高飲潔貂取内勁外温王筠與諸兒</hi>
<hi>書史稱崔氏應氏有文才然不過兩三世耳非有七葉之中名位相繼如吾門者也左思詩七葉珥漢貂張衡</hi>
<pb n="KR4f0031_WYG_002-12b"/>
<hi>西京賦武庫禁兵設在蘭錡註蘭同欄古通用受兵曰蘭受甲曰錡寰宇記夫差都姑蘇吳王漢都廣陵孫權</hi>
<hi>都建業為三吳一以吳都呉興丹陽為三吳</hi>遂乃性癖蕭棲人躭高蹈築室<lb/>
城隈結廬溪隩境以窄而彌幽地當偏而益妙阮籍則<lb/>
居鄰酒壚稽康則室餘鍛竈<hi>王隠晉書阮公鄰婦有美色當壚沽酒阮醉便眠婦</hi>
<hi>側夫始疑之伺察終無他意嵇康傳康性好鍛嘗夏月鍛大柳下鍾㑹造之康鍛如故不交一言</hi>牖不<lb/>
飾以何松梲非雕而奚藻纔充魚鴨之租僅足鶴猿之<lb/>
料羃䍥青袍之草粗可承裀<hi>古詩青袍似春草長條隨風舒杜詩汀草亂青袍</hi>
萋迷紅綬之桃差能妨㡌<hi>漢官儀綬羽青地桃花縹長丈八尺庾信小園賦簷直倚</hi>
<pb n="KR4f0031_WYG_002-13a"/>
<hi>而妨㡌</hi>森梢馺娑崢泓坦迤一瓢日月十笏山河<hi>逸士傳許由隠</hi>
<hi>箕山以手捧水飲之人遺一瓢得以操飲高僧傳唐顯慶中王元䇿使西域至毘耶離城有維摩居士石室以</hi>
<hi>手极縱横量之得十笏故云方丈</hi>參差磵岫繚繞巖阿䝉茸芳援斑駁<lb/>
晴莎當其運風斤於匠石宛若抽妙緒於媌娥<hi>莊子郢人堊其</hi>
<hi>鼻端若蝇翼使匠石斵之匠石運斤成風堊盡而鼻不傷郢人立不失容宋范泰鸞鳥詩序昔鍾子破琴于伯</hi>
<hi>牙匠石韜斤於郢人列子處子媌娥靡曼者</hi>魯般則鏁其鳯鑷<hi>見滕王賦</hi>郢人乃<lb/>
經彼龍梭<hi>郢人見上陶侃别傳侃家貧少漁雷澤網得織梭歸掛壁間頃化龍去</hi>乍紛糅<lb/>
而綺宻漸襞績而星羅<hi>襞績見瑞木賦註星羅見璿璣賦註</hi>名曰繭園於<lb/>
<pb n="KR4f0031_WYG_002-13b"/>
焉歗歌<hi>詩</hi>夫其蘭坡鬱律蘅皋汜濩<hi>洛神賦稅駕乎蘅皋汜濩見瑞木賦</hi>
涉彴尋蹊<hi>見憺園賦</hi>臨碕選路渦濺沫以騰珠瀑懸崖而振<lb/>
素積百頃之澄潭得千章之老樹<hi>杜詩百頃風潭上千章夏木清</hi>驚湍<lb/>
則燠館凝霜激瀨則晴簷拂雨洞開北牖直面層岡巘<lb/>
將頽而未落磴欲仄以還翔盤抝則三危鳥道擁腫則<lb/>
九折羊腸<hi>庾信枯樹賦拳曲擁腫盤抝反覆輿志陜西汝州三危山即竄三苗地李詩西瞻太白有</hi>
<hi>鳥道莊子惠子曰吾有大樹人謂之樗擁腫而不中䋲墨九折坂詳商尹序魏武苦寒行羊腸坂詰屈車輪為</hi>
<hi>之摧易林羊腸九榮隋紀崔賾字祖濬煬帝問何處有羊腸坂曰按漢書在上黨壺關縣帝曰非是又曰按皇</hi>
<pb n="KR4f0031_WYG_002-14a"/>
<hi>甫士安地書在太原北九十里帝曰此是註趙險塞名</hi>栝柏則䕫呿魅睒<hi>甘泉賦捎䕫魖</hi>
<hi>而抶獝狂孟原曰木石之怪曰䕫如龍有角人面三皇紀卧則呿呿註息聲也左傳註魅怪物蕪城賦木魅山</hi>
<hi>鬼庾信枯樹賦木魅賜睒文選註睒眩惑貌</hi>松杉則兕踣熊僵<hi>稗雅熊好舉木引氣爾雅</hi>
<hi>註羆憨多力能抜樹木詩匪兕匪虎</hi>翩其反而耀石華於粉壁日之夕矣<lb/>
渲嵐彩於閒房爾乃繚曲徑以西遵徼周檐而右轉浮<lb/>
黛榭於緑波嵌青墻於鐵蘚篁遮皂莢之橋花隱葡萄<lb/>
之館<hi>晁補之詩皂莢村南三里許韓翃詩細馬初過皂角橋晉宫闕名鄴有鳴鵠園葡萄園崔灝詩早來</hi>
<hi>棠梨宫中燕初至葡萄館裡花</hi>頺陽睨交網以澄鮮<hi>楚詞日杳杳而西頺又網户朱綴刻</hi>
<pb n="KR4f0031_WYG_002-14b"/>
<hi>方連些註網戸綺文鏤也</hi>朏魄映綺疏而蹇産<hi>朏魄見璿璣賦綺疏見滕王賦屈原九章</hi>
<hi>思蹇産而不釋張協詩連岡巖以蹇産註産與嵼同皆曲促貌</hi>更若橫石梁而左渡躋<lb/>
複道之崇臺赤欄平而礙柳金梯滑以扶梅攀條而千<lb/>
枝近手摘蕋而萬朶承釵翩更涉夫殊庭投霽日於林<lb/>
坰攬稻畦之一碧挹麥隴之遙青<hi>魏文帝登城賦嘉麥被隴</hi>樵琮琤<lb/>
而出谷漁欸乃以揚舲<hi>孟郊詩隔林寒琮琤註聲也桞宗元詩欸乃一聲山水緑註搖</hi>
<hi>櫓聲也涉江篇乗舲船余上沅兮梁時王籍詩揚舲横大江</hi>詢林端之白象青鴦誰<lb/>
朝壞刹<hi>酉陽雜俎乾陁國有繫白象樹花葉如棗按佛臺有白象大藏經須彌山下有青駕伽藍王安</hi>
<pb n="KR4f0031_WYG_002-15a"/>
<hi>石詩青駌幾世開蘭若釋名莊嚴差别名之為刹西域以柱表刹示所居處也</hi>問原上之金鳬<lb/>
銀鴈疇氏荒陵<hi>皇覧冢墓記始皇塟驪山以水銀為大海金銀為鳬雁人漁膏為燭度久不滅</hi>
<hi>墳高五十餘丈周迴五里餘後項籍燒其宫觀關東賊發之</hi>固已嘆浮生之一致能<lb/>
無嘅大塊之殊形<hi>莊子夫大塊載我以形勞我以生</hi>日麗烟和風光淡<lb/>
沲東鄰秀鬋<hi>東鄰詳楚鴻序宋玉招䰟盛鬋不同制</hi>南國濃蛾<hi>神女賦眉連娟以蛾</hi>
<hi>揚兮釋名蛾蚕蛾也其眉細而長</hi>新粧下蔡巧笑陽阿<hi>宋玉登徒子賦臣東家之子嫣</hi>
<hi>然一笑惑陽城迷下蔡王逸註楚二邑名淮南子足蹀陽阿之舞邊讓傳妙舞麗于陽阿註古名俳</hi>人如<lb/>
初日思比流波<hi>神女賦耀乎如白日初出照屋梁莊子因以為流波</hi>亦復出瓊鋪<lb/>
<pb n="KR4f0031_WYG_002-15b"/>
而掩冉<hi>詳雪持序</hi>入金谷以猗儺髩臨風而緑偃衫映水而<lb/>
紅拖乍匿叢而展謔或藉卉以聴歌<hi>詳鴻客序註</hi>更有顑顄<lb/>
末賔羈孤猥士<hi>離騷長顑顄其何傷註飢貌穀梁傳猥苦百姓註凡稱猥卑詞也</hi>十年<lb/>
之書劍未成<hi>史記項羽本紀學書不成去學劍</hi>一夕之悲歌忽起名久<lb/>
列夫瑤籖遇難逢夫石髓<hi>三元品戒經景林真人勤感累世念真期靈皇著名玊札</hi>
<hi>列仙傳周義入䝉山遇羡門子曰子名在丹臺玉室何憂不仙仙經神山五百嵗一開其中石髓出得而服之</hi>
<hi>夀與天相畢神仙傳王烈入太行山忽見山破石裂青泥流出如髓烈取食如飴餘半遺嵇康皆凝為石烈嘆</hi>
<hi>曰叔夜志趣非常而輒不遇命也</hi>聊行國以相羊暫窺園而徙倚<hi>詩聊以行</hi>
<pb n="KR4f0031_WYG_002-16a"/>
<hi>國離騷聊須臾以相羊註猶徜徉也窺園見憺園賦楚詞從徙倚而遙思</hi>加以華隂道士少<lb/>
室名僧<hi>列仙傳修羊者魏人也華隂山下石室中有龍石臥其上取黄精食之後去不知所之江淹别</hi>
<hi>賦華隂上士服食還山名山記中嶽嵩山東曰太室西曰少室有少林寺在少室之北麓即達磨面壁九年處</hi>
<hi>僧惠可侍側曽雪深至腰</hi>仙客則修琴三市異人則賣藥諸陵<hi>琴書琴高</hi>
<hi>以琴養性初學于羅浮山後遊四海徐陵天台法師碑仙客彈琴因不移於俄頃三市詳九日序韓康傳康霸</hi>
<hi>陵人家世著姓賣藥長安詳無忝序</hi>趙代之鳴箏躧屣幽并之挾彈呼鷹<lb/>
<hi>漢雋不疑傳暴勝之躧屣起迎説文躧舞屣也曹植詩借問誰家子幽并遊俠兒</hi>豪家借歌舞<lb/>
之塲紅么一曲<hi>詳雪持序</hi>上日炫綺羅之㑹緑醑三升<hi>詳藝圃序</hi>
<pb n="KR4f0031_WYG_002-16b"/>
<hi>註</hi>莫不緌袿綷䌨轊轂縱橫<hi>漢官儀冠纓曰緌上服曰絓潘岳籍田賦綃紈綷䌨</hi>
<hi>註衣聲方言車轊齊謂之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>六書故輪中空處有轂空其中軸所貫也</hi>慕原嘗之意氣<hi>過秦論齊</hi>
<hi>有孟嘗趙有平原西都賦節慕原嘗</hi>託袁灌以生平<hi>補註</hi>於是俯清川眺碧<lb/>
嶂蔌蘭肴酙桂釀<hi>詳九日序</hi>百驕激蓮子之壺<hi>西京雜記武帝時郭舍人</hi>
<hi>善投壺以竹矢不用棘古之投壺取中而不求還故實小豆惡矢躍而出也郭舍人則激矢令還一矢百餘反</hi>
<hi>語之為驕顔氏家訓投壺之禮今惟欲其驕益善乃有倚竿帶劍狼頭豹尾龍首之名其尤妙者有蓮花驕按</hi>
<hi>驕一作驍一作嬌駱賔王詩漏緩金徒箭嬌繁玉女壺</hi>獨鹿舞蔗竿之杖<hi>晉樂志拂舞歌</hi>
<hi>詩其三曰獨漉篇有曰獨漉獨漉氷深泥濁註疑是風刺之詞漉一作鹿一作禄曹丕典論余嘗與奮威將軍</hi>
<pb n="KR4f0031_WYG_002-17a"/>
<hi>鄧展等共飲宿余與論劍良久時酒酣耳熱方食竿蔗便以為杖下殿數交三中展臂左右大笑</hi>短蕭<lb/>
則燭下凄清長笛則闌邊寥亮<hi>古樂府有短簫鐃歌古歌辭長笛續短笛</hi>忽<lb/>
若木之將淪<hi>見璿璣賦</hi>已素娥之欲上<hi>詳良輔序註</hi>喟粉練之斜<lb/>
縈攬沈思於夜情撫長宵之煙月追曩日之軒楹墅尚未<lb/>
乞於羊曇宅猶未割夫郈成<hi>晉羊曇别傳曇以謝安之甥少為安所重苻堅次淝水時</hi>
<hi>安命駕出墅與姪元園棋賭别墅安常劣於元是日元懼而不勝安顧曇曰以别墅乞汝孔叢子郈成子自魯</hi>
<hi>聘晉過于衛右宰穀臣止而觴之送以璧行三十里而聞衛亂作穀臣死之成子于是迎其妻子還其璧割宅</hi>
<hi>而居之</hi>洛下之機雲則兄弟並宇<hi>見祖徳賦</hi>山隂之羲獻則少<lb/>
<pb n="KR4f0031_WYG_002-17b"/>
長隨行<hi>蘭亭序㑹于㑹稽山隂之蘭亭羣賢畢至少長咸集按羲之字逸少子獻之字子敬</hi>曽四<lb/>
節之如馳匪昔年之盛時燕分泥於故壘鷗通夢於鄰<lb/>
池<hi>杜甫過故斛斯校書莊詩燕入非旁舍鷗歸祇故池</hi>將毋類山間之圓魄亦每<lb/>
因弦朢以盈虧也耶<hi>李陵詩安知非日月弦朢自有時</hi>主人乃拂衣而<lb/>
起凴軒而玩屬坐客使盡觴命鄙人而為亂<hi>樂記註卒章為亂離</hi>
<hi>騷亂曰已矣哉</hi>觀乎止矣何如後算之全顧而樂之已復前遊<lb/>
之半<hi>見本篇序</hi>
　　看奕軒賦<lb/>
<pb n="KR4f0031_WYG_002-18a"/>
若夫北垞靜深南榮蹇嵼<hi>王維詩有南垞北垞題註與宅同禮鄉飲酒義洗當東榮</hi>
<hi>註屋翼曰榮上林賦暴千南榮蹇嵼見半繭賦</hi>逶迤皂莢之橋<hi>見半繭賦</hi>窈窕辛夷<lb/>
之館<hi>屈原九歌辛夷楣兮葯房註木筆輞川十景圖一辛夷塢</hi>藤梢礙㡌以難扶橘<lb/>
刺牽衣而莫剪<hi>杜詩橘刺藤梢咫尺迷</hi>廬同諸葛門前之桑已猗<lb/>
猗<hi>諸葛亮表成都有桑八百株薄田五十頃衣食自有餘饒猗猗載詩</hi>家類王陽墻外之<lb/>
棗何纂纂<hi>漢書王吉字子陽東鄰有棗樹垂吉庭中吉婦取以啖吉吉乃去婦東家聞之欲伐樹鄰</hi>
<hi>里共止之因固請吉令還婦里中語曰東家有樹王陽去婦東家棗完去婦復還潘岳笙賦棗下纂纂朱實離</hi>
<hi>離説文纂纂赤貌古樂府咄唶歌棗下何攅攅註聚貌又古纂攅通用</hi>花名蠲忿以枝長<lb/>
<pb n="KR4f0031_WYG_002-18b"/>
<hi>嵇康養生論合歡蠲忿萱花忘憂註萱花一名合歡一名忘憂古今註合歡樹似梧桐枝葉繁互每風來輒自</hi>
<hi>離離不相牽綴樹之堦庭使人不忿</hi>竹號掃愁而節短<hi>詳琴怨序</hi>何况宅區前<lb/>
後街距東西東方小婦孺仲賢妻<hi>東方朔傳朔常用所賜錢帛娶少婦長安</hi>
<hi>市中人皆笑之朔曰如朔所謂陸沈于俗避世於朝廷間者也范<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>列女傳光武時王霸連徵不仕仝郡令狐</hi>
<hi>子伯遣子奉書于霸霸見令狐子容服甚光舉措有適已子蓬髪厯齒未知禮則因有慚色妻曰子伯之貴孰</hi>
<hi>與君之高奈何忘宿志而慚兒女子乎霸笑曰有是哉遂共終身隠遯淵明誡子書嘗感孺仲賢妻之言</hi>壁<lb/>
帶則銀缸不異門楣則畫㦸偏齊<hi>漢書趙后横壁帶為黄金缸班固西都賦</hi>
<hi>金釭銜壁漢雜記漢制假棨㦸以代斧鉞隋書待制三品以上門皆列㦸崔豹古今註王公以下通用之前驅</hi>
<pb n="KR4f0031_WYG_002-19a"/>
<hi>畫㦸繡㦸有衣之㦸也唐書崔琳與弟珪瑤俱列棨㦸世號三㦸崔家</hi>多子之石榴對結<lb/>
<hi>北史齊安徳王延宗納趙郡李祖收女為妃母宗氏薦二石榴于帝莫知其意帝問魏收答曰石榴房多子王</hi>
<hi>新婚妃母欲子孫衆多帝大喜</hi>相思之嬌鳥雙棲<hi>見銅雀賦</hi>楊子幼種豆之<lb/>
餘缶箏互響<hi>漢楊惲傳惲字子幼為平通侯以罪廢為庻人其報孫㑹宗書有曰家本秦也能為</hi>
<hi>秦聲婦趙女也雅善鼔瑟酒後耳熱仰天拊缶而呼烏烏其詩曰田彼南山蕪穢不治種一頃豆落而為萁</hi>
陶淵明采菊之暇棗栗紛攜<hi>淵明集采菊東籬下又責子詩通子垂九齡但覓棗</hi>
<hi>與栗</hi>爰有韓家阿買李氏衮師<hi>摭言杜牧有姪曰阿宜韓退之有阿買韓詩阿買未</hi>
<hi>識字頗知書八分李商隠詩衮師我驕兒又詩題云楊本勝説于長安見小兒阿衮</hi>或挽鬚以問<lb/>
<pb n="KR4f0031_WYG_002-19b"/>
<hi>杜詩生還對童稚似欲忘飢渇問事競挽鬚誰能即嗔喝</hi>或繞膝而嬉<hi>按老萊子作嬰兒戲見憺</hi>
<hi>園賦註又膝下詳貞女序</hi>膠東則五色之錦箋競劈<hi>詳尺牘序</hi>醴陵則一<lb/>
枝之花管分題<hi>劉璠梁典江淹字文通六嵗能屬文于梁天監中卒贈醴陵矦初令蒲城夜宿</hi>
<hi>郭外夢人授以五色筆文藻日進按李白夢筆生花</hi>洵可懷也於胥樂兮<hi>詩</hi>既乃<lb/>
眺長洲之鹿苑<hi>漢書枚乗諫呉王曰上林不如長洲之苑詳園次序</hi>惆悵絶多<hi>見滕</hi>
<hi>王賦</hi>張廷尉之雀羅感愴不少<hi>漢書文帝時翟公罷廷尉賔客皆去門外可設雀羅</hi>
<hi>後復為廷尉賔客欲往公大署其門曰一貴一賤交情乃見</hi>田單之功名何在無意<lb/>
遊齊<hi>田單傳燕伐齊盡降齊城惟莒即墨不下田單用火牛策敗燕師復齊七十餘城齊襄王封為安平</hi>
<pb n="KR4f0031_WYG_002-20a"/>
<hi>君</hi>亷頗之慷慨猶存還思用趙<hi>史記亷頗趙之良將也悼襄王立頗奔魏楚聞</hi>
<hi>亷頗在魏迎之亷頗一為楚將無功曰我思用趙人</hi>燕丹往矣賣漸離為宋子家<lb/>
奴<hi>史記刺客傳燕王喜斬太子丹秦卒滅燕于是高漸離變名姓為人庸保匿作于宋子久之作苦聞其家</hi>
<hi>堂上擊筑乃退出其裝匣中筑與其善衣更容貌而前宋子以為上客</hi>卓氏依然雜司馬<lb/>
於成都傭保<hi>史記相如傳相如與文君俱之臨卭盡賣其車騎買一酒舍酤酒而令文君當壚相</hi>
<hi>如身自著犢鼻與保傭雜作滌器于市中卓王孫聞而恥之</hi>鬼哀韓愈之窮天奪柳<lb/>
州之巧<hi>韓昌黎集有送窮文曰三揖窮鬼而告之桞子厚乞巧文畧曰抽黃對白啽㺯飛走駢四驪六</hi>
<hi>錦心繡口</hi>矧復三湘浪駭<hi>寰宇記湘潭湘鄉/湘原謂之三湘</hi>六詔烟迷<hi>詳竹逸序</hi>
<pb n="KR4f0031_WYG_002-20b"/>
<hi>註</hi>田園烽火<hi>見滕/王賦</hi>鄉關鼓鼙<hi>家語由願得聞鼓鼙之音上震于天</hi>嘆巢幕<lb/>
而為燕嗟觸籓其類羝<hi>左傳吳公子札自衛如晉將宿于戚聞鐘聲曰異哉夫子獲罪</hi>
<hi>于君以在此懼猶不足而又何樂其燕之巢于幕上也易羝羊觸籓</hi>杜老則堂無鵝鴨<hi>杜詩</hi>
<hi>鵝鴨宜常數註憶成都草堂也</hi>於陵則井有螬蠐<hi>孟子</hi>於是尠焉寡歡悄<lb/>
然不懌爰葺斯軒聊云看奕然而寂寂虚堂寥寥短几<lb/>
既無坐隠之賔復鮮手談之器<hi>語林王中郎以圍棋為坐隠支道林以圍棋為</hi>
<hi>手談羣仙傳待詔王積薪夜宿村店聞姑婦隔壁圍碁及明視之無棋局問之曰盖手談也</hi>潛窺而<lb/>
不見爛柯竊聴而誰聞落子<hi>晉書王質伐木至信安石室山見二人圍碁看局未</hi>
<pb n="KR4f0031_WYG_002-21a"/>
<hi>終視斧柯已爛歸無復當時人矣東坡詩不聞人聲時聞落子紋楸對坐誰究此味</hi>幾同莊叟之<lb/>
寓言莫測醉翁之微意<hi>莊子寓言篇寓言十九重言十七巵言日出和以天倪註寓言</hi>
<hi>者以已之言借他人之名也歐酒陽修醉翁亭記醉翁之意不在</hi>嗚呼噫嘻我知其㫖世<lb/>
一龍而一蛇<hi>東方朔誡子書聖人之道一龍一蛇形見神藏與物變化</hi>運或流而或<lb/>
峙彼賭宣城之太守者公豈其人而看棋局於長安者<lb/>
古寧無是耶<hi>沈約宋書羊元保為黃門郎善奕棋棋品第三太祖亦好奕䝉引見與太祖賭郡戲</hi>
<hi>勝以補宣城太守杜詩聞道長安似奕棋</hi>先生不應欠伸而起<hi>禮君子欠伸撰杖履</hi>亟<lb/>
命傳觴頺然醉矣<lb/>
<pb n="KR4f0031_WYG_002-21b"/>
　　白丁香花賦<hi>并序</hi>
余居停主人蔣元膚砌畔種有此花三春欲暮花開似<lb/>
雪元膚隔墻呼飲并言毎嵗有紫花半樹交枝並跗<hi>見憺</hi>
<hi>園賦</hi>掩映殊佳今紫者萎矣屬余有潘騎省之悼<hi>潘岳傳岳為騎</hi>
<hi>省郎妻去室作有悼亡詩詳渭仁序</hi>一聆斯語泫然不知涕泗之何從也<lb/>
聊為賦之其辭曰<lb/>
爾其花壓半簷香籠一樹莟小偏嬌苞纎逾嫭<hi>楚辭嫮目宜笑</hi>
<hi>楊雄反騷知衆嫭之嫉妬兮註嫭與嫮同美色也</hi>墻邊寂寂雪貍亂撲以疑無<lb/>
<pb n="KR4f0031_WYG_002-22a"/>
月厎瓏瓏白燕深藏而易誤何曽肥艷鬪門外之梨花<lb/>
絶不輕狂趂陌頭之桞絮數枝暗坼三更之銀漏同清<lb/>
萬朶爭開十丈之紅樓頓素甫麗<graphic n="KR2014" url="https://raw.githubusercontent.com/kanripo/KR-Gaiji/master/images/KR2014.png" mimeType="image/png"/>以酥融旋紛披而<lb/>
綺互初掩冉以臨風復竛竮而怯雨况復銅駝巷側<hi>見滕</hi>
<hi>王賦</hi>丹鳯城隈<hi>詳瀛臺序</hi>春深緩去夏淺徐來訝雕櫳之鮮杏<lb/>
憐綺閣之無梅候尚遲夫芍藥節未届夫玫瑰此花於<lb/>
是呈皓質綻瓊腮歌宛轉舞毰毸<hi>潘岳射雉賦宛轉輕利又敷藻翰之陪鰓</hi>
<hi>註同毰毸鳥張羽貌</hi>春無霜兮霜泥泥晝少月兮月皚皚<hi>劉歆遂初賦漂</hi>
<pb n="KR4f0031_WYG_002-22b"/>
<hi>積雪之皚皚涉凝露之隆霜</hi>越艷聞名喚作枕邊之墜珥<hi>風俗通南楚以美色</hi>
<hi>為娃衛宋以美色為艷王昌齡詩吳姬越艷楚王妃史記淳于髠謂齊威王曰前有墜珥後有遺簮</hi>燕姬<lb/>
耀首折為馬上之橫釵<hi>秦嘉與婦徐淑書今致寳釵一雙值價千金可以耀首并詳皇</hi>
<hi>士序</hi>何能不翫苕華而製賦<hi>詩苕/之華</hi>眄玉樹以停杯也哉<hi>見滕</hi>
<hi>王賦</hi>疇昔之年雙花可憐參差並媚攬抱交妍倐紫姑之<lb/>
不見俄紫玉之成烟<hi>荆楚嵗時記正月朢日其夕迎紫姑以卜劉敬叔異苑有妾紫姑為</hi>
<hi>大婦所妬正月朢日感激而死搜神記吳王夫差女名紫玉以未得童子韓重而死後䰟歸省母母抱之成烟</hi>
<hi>而散</hi>花謝兮紫臺難到月沉兮紫府誰圓<hi>江淹恨賦明妃去時仰天太息</hi>
<pb n="KR4f0031_WYG_002-23a"/>
<hi>紫臺稍逺關山無極杜詩一去紫臺連朔漠述異録項曼都言到天上過紫府十洲記青邱有紫府宫天真仙</hi>
<hi>女都遊于此六帖銀宫金闕紫府清都</hi>賸一堆之粉淚濕萬縷之香綿桐<lb/>
是孤生莫綰同心之結<hi>書嶧陽孤桐梁武帝詩腰間雙綺帶夢為同心結隋煬帝江陵</hi>
<hi>女歌拾得娘裙帶同心結兩頭一作晉時歌隋紀隋文帝崩太子賜陳夫人金盒中有同心結數枚遂烝焉</hi>
藥名獨活空思續命之縁<hi>物性志羌活紫色獨活黃色獨活有風不動無風則摇故</hi>
<hi>名獨活嵗時記荆楚于五月五日以綵線結勝謂續命絲萬楚詩誰道五絲能續命</hi>惜仳離於綺<lb/>
節託惆悵於哀絃<hi>惆悵見滕王賦庾信昭君詞哀絃更須張</hi>春去兮堂堂<hi>薛能</hi>
<hi>詩青春背我堂堂去</hi>花開兮斷腸<hi>詳海棠賦註</hi>願將花下土燒作紫鴛<lb/>
<pb n="KR4f0031_WYG_002-23b"/>
鴦<lb/>
　　白秋海棠賦<hi>并序</hi>
巢民先生齋中有白秋海棠花余愛其姿制娟静而神<lb/>
理柔楚乃為兹賦賦曰<lb/>
有逍遥客卿者<hi>莊子有逍遥遊篇楊雄長楊賦序藉翰林為主人子墨為客卿以諷</hi>生於<lb/>
莫愁之村長於忘憂之館<hi>承天府志漢江西盧家有女名莫愁善歌舞嘗召入楚宫</hi>
<hi>故城西有莫愁村金陵志三山門外昔有妓盧莫愁家此名莫愁湖容齋隨筆莫愁郢州石城人宋樂府云莫</hi>
<hi>愁在何處莫愁石城西是也近世周美成西湖一闋専咏金陵有莫愁艇子曽繫之語豈非誤石頭城為石城</hi>
<pb n="KR4f0031_WYG_002-24a"/>
<hi>也按莫愁湖以石城誤名鄴中記忘憂館在歸徳府曜華宫内漢梁孝王嘗集諸遊士各賦詳天篆序</hi>懊<lb/>
儂之聲既輟合歡之斚常滿<hi>古今樂録懊儂歌緑珠所作惟絲布澀難逢一曲而</hi>
<hi>已後皆隆安初民間訛謠之曲一作懊惱歌南齊書王敬則之子仲雍于梁明帝前作懊儂曲易林酒為歡伯</hi>
<hi>按酒以合歡</hi>放誕優游蕭條閒散藝棠棣之翩翩<hi>詩</hi>種棗樹<lb/>
之纂纂<hi>見看奕賦</hi>同心則梔子為徒<hi>古樂府梔子結同心玉臺新詠徐悱妻劉令嫺</hi>
<hi>有摘同心梔子贈謝娘詩云同心復何恨梔子最關情</hi>蠲忿則萱花是伴<hi>見看奕賦</hi>一<lb/>
日者過幽憂公子之廬而款焉<hi>莊子譲王篇堯以天下譲許由不受又讓于子</hi>
<hi>州支父支父曰我適有幽憂之病方且治之未暇治天下也</hi>公子門無車騎室有琴<lb/>
<pb n="KR4f0031_WYG_002-24b"/>
書夙喜野卉雜蒔芳蔬樹名貞女木號隠夫<hi>樂録魯貞女見女貞</hi>
<hi>木而作歌謂之女貞木歌蘇彦冬青頌序清女欽其質貞女慕其名多植之階庭云註冬青一名女貞一名萬</hi>
<hi>年枝相如上林賦隠夫薁李并詳竹逸序</hi>靈均為九畹之圃<hi>屈原傳原别號靈均著離騷有</hi>
<hi>曰余既滋蘭之九畹兮更樹蕙之百畝</hi>泉明有五柳之居<hi>昭明靖節傳淵明嘗著五柳先</hi>
<hi>生傳以自况曰宅邊有五柳樹因以為號焉</hi>於陵則灌園自食倪寛則帶經<lb/>
而鋤<hi>列子陳仲子適楚居於陵因以為號楚王欲以為相遂同妻逃為人灌園按仲子名定字子終倪寛</hi>
<hi>傳寛于漢武帝時治尚書家貧賃作帶經而鋤束晳讀書賦倪寛日誦而芸耨</hi>爰有一種布於<lb/>
階砌靡曼綿芊柔明清麗皎如好女姿首異制<hi>見半繭賦</hi>施<lb/>
<pb n="KR4f0031_WYG_002-25a"/>
粉太白倚秋而綴<hi>宋玉登徒子賦東家之子著粉則太白施朱則太赤</hi>客卿見而<lb/>
問曰此非所謂秋海棠乎厥名斷腸思婦所變葉如其<lb/>
衣花如其面一云怨女淚染所成生於墻下海棠為名<lb/>
<hi>採蘭雜志昔有婦人思所懽不見輒涕泣恒灑淚于北墻之下後洒處生草其花甚媚色如婦面其葉正緑反</hi>
<hi>紅秋開名曰斷腸花又名八月春即今秋海棠也</hi>洵哀離之微物而閨襜之幽<lb/>
情也公子胡若是翫之曷不徙於忘情之域移於無何<lb/>
有之鄉<hi>王隠晉書王戎䘮子悲曰聖人忘情最下不及情鍾情正在我輩莊子逍遥遊篇莊子謂惠子</hi>
<hi>曰子有大樹何不樹之于無何有之鄉廣莫之野</hi>仰天歌烏樂且未央<hi>見看奕賦序</hi>
<pb n="KR4f0031_WYG_002-25b"/>
公子膝席而起揖客而語曰客何見之晩也且夫僕本<lb/>
恨人秋多悲氣<hi>江淹恨賦僕本恨人宋玉九辨悲哉秋之為氣也</hi>秋臨水以登<lb/>
山<hi>九辨登山臨水兮送將歸</hi>人懷讒而畏誹扇凄馨以自攄抱幽芳<lb/>
而相慰才人以薄命稱珍小物以傷心自貴<hi>詩紀漢許皇后云奈</hi>
<hi>何妾薄命曹子建因以妾薄命名篇庾信集有傷心賦阮籍詩悽愴傷我心</hi>矧夫白者逈出<lb/>
尋常亭亭别館泫泫迴廊南朝妙伎西曲名倡<hi>古今樂録宋樂</hi>
<hi>府有西曲歌梁天監中改西曲製江南弄七曲通典吳歌雜曲並出江東晉宋以來稍有増廣梁内人王金珠</hi>
<hi>善歌吳聲西曲</hi>蕙心緯繣<hi>離騷紛總總其相合兮忽緯繣其難遷註緯繣乖違也</hi>紈質飄<lb/>
<pb n="KR4f0031_WYG_002-26a"/>
颺輕紅初退暈碧相當無心約翠息意安黄<hi>登徒子好色賦眉如</hi>
<hi>翠羽庾信鴛鴦賦京兆新眉遂嬾約李義山詩約眉憐翠羽庾信舞媚娘歌額角輕黄細安並見璿璣賦</hi>顔<lb/>
如虢國色配何郎<hi>明皇紀楊貴妃有娣三人長封虢國其二為韓國秦國并承恩出入宫掖</hi>
<hi>杜甫咏虢國夫人詩却嫌脂粉汙顔色淡掃蛾眉朝至尊何郎見銅雀賦</hi>時披寳蒜<hi>庾信詩慢䋲金</hi>
<hi>麥穗簾鈎銀蒜條歐陽修詩銀蒜鈎簾宛地垂註鑄銀為蒜形以押簾曰寳蒜</hi>斜傍銀墻隔珠<lb/>
簾而幻𦕈入明鏡以微茫秋雨則朝朝界粉秋風則夜<lb/>
夜飛霜莫不悄焉魂與<hi>上林賦色授魂與心愉于側</hi>黯然神傷<hi>詳渭仁序</hi>
鍳此淒清之色憐其寂寞之粧羌乃妾住江南君家河<lb/>
<pb n="KR4f0031_WYG_002-26b"/>
北君戀鉛華<hi>詳楚鴻序註</hi>妾辭雕飾臨銅黛以傷神撫氷絃<lb/>
而沾臆驗榴裙之涙㸃不是臙脂<hi>武后如意曲不信北來常淚下開箱驗取</hi>
<hi>石榴裙</hi>看薇帳之情人都無顔色<hi>李賀詩愁月薇悵紅</hi>若夫班姬失<lb/>
寵陳后辭恩齊紈有恨金屋奚言<hi>漢成帝紀班婕妤因趙飛燕之譖退居長</hi>
<hi>信宫作怨歌行曰新裂齊紈素鮮潔似霜雪裁為合懽扇團團似明月外戚傳漢武陳皇后貴寵無子聞衛子</hi>
<hi>夫得幸㡬死者數焉後罷退歸長門宫漢武故事帝為膠東王年數嵗長公主指女阿嬌問之帝笑曰若得阿</hi>
<hi>嬌當作金屋貯之</hi>著方空而歎息掛曲瓊而煩寃<hi>後漢章帝紀詔齊相省氷</hi>
<hi>紈方空縠吹綸絮註方空謂紗薄如空即今方目紗宋玉招䰟挂曲瓊些註曲瓊玉鈎也雕飾之以懸衣服九</hi>
<pb n="KR4f0031_WYG_002-27a"/>
<hi>章煩寃瞀容詳藝圃序</hi>羅與綺兮嬌暮秋珠與玉兮泣黃昏<hi>江淹恨賦</hi>
<hi>珠與玉兮艷暮秋羅與綺兮嬌上春</hi>化為皓魄宛爾芳魂至於蔡琰無家<lb/>
王嬙作客永訣京華長依蠻貊<hi>初學記蔡琰字文姬邕之女也適河東衛仲道</hi>
<hi>夫亡無子興平中為胡騎所獲在胡中十二年生二子曹操痛邕無嗣以金贖之重嫁陳留董祀琴操王昭君</hi>
<hi>名嬙齊國王襄女也年十七獻元帝後適匃奴詳下註又石崇明君詞序明君本昭君以觸文帝諱故改之</hi>
寄血淚於琵琶寫哀情於笳拍<hi>傅元琵琶賦序故老云始于漢送鳥孫公主念</hi>
<hi>其行道思慕故知音者于馬上作之漢書王昭君初適匃奴在路愁怨遂于馬上彈琵琶以寄其恨註至今傳</hi>
<hi>之謂昭君怨詩紀蔡琰妙音律嘗自著胡笳十八拍共十八章</hi>紫臺則山河俱縞青海<lb/>
<pb n="KR4f0031_WYG_002-27b"/>
則關城盡白<hi>紫臺見丁香賦隋西域傳吐谷渾城在青海西四十里</hi>流玉筯之縱<lb/>
橫恐白頭之棄擲<hi>魏志文帝甄后面白涙雙垂如玉筯章碣贈别詩樓上人垂玊筯看西京</hi>
<hi>雜記相如將聘茂陵女為妾文君作白頭吟以自絶畧曰悽悽復悽悽嫁女不須啼願得一心人白頭不相離</hi>
<hi>相如感之乃止</hi>倘作望夫之石月是形容<hi>劉義慶幽明録武昌若北山上有望夫石狀</hi>
<hi>人立傳昔有貞婦于其夫逺役赴難攜弱子餞送此山望夫而化為立石世因以名</hi>如過妬婦之<lb/>
津雪為魂魄<hi>雜記臨濟有妬婦津相傳言晉太始中劉伯玊妻段氏性妬伯玉嘗于妻前誦洛神</hi>
<hi>賦曰娶婦得如此吾無憾焉段氏怒自沈水而死託夢語伯玉曰君本願神吾今得為水神矣伯玊終身遂不</hi>
<hi>渡水有婦人渡此津者皆壞衣毁粧然後濟不爾風波暴發矣</hi>若斯之類賦不及誇莫<lb/>
<pb n="KR4f0031_WYG_002-28a"/>
不懷貞抱慤絶纇離瑕<hi>張衡東京賦咸懐忠而抱慤淮南子明月之珠不能無纇註纇</hi>
<hi>不平也説文纇絲節又疵也唐李遜傳治條䟽纇説文瑕玉小赤也又玷也疵也</hi>怨良人之不<lb/>
見<hi>詩</hi>願廓處以長嗟<hi>楚詞嗟寥/廓而無處</hi>倚微風而延佇<hi>離騷結幽蘭而</hi>
<hi>延佇又曰延佇乎吾將反</hi>恐白日之西斜豈與夫櫻桃綺麗荳䓻驕<lb/>
奢<hi>吕氏春秋仲夏羞含桃註嬰鳥所含食也後曰櫻桃十六國春秋石虎鄭后名櫻桃樂府自是有鄭櫻桃</hi>
<hi>歌麗情集霍小玊侍兒名櫻桃按侍兒以櫻桃名者甚衆物性志荳䓻初如芙蓉穗紅色未開者名含胎花喻</hi>
<hi>妓美且少也梁簡文詩江南荳蔲生連枝杜牧詩娉娉裊裊十三餘荳䓻梢頭二月初</hi>桃李倡家<lb/>
之樹菖蒲蕩子之花<hi>劉孝綽詩是日倡家女競逞桃李顔古樂府烏夜啼詞曰歌舞諸年</hi>
<pb n="KR4f0031_WYG_002-28b"/>
<hi>少娉婷無鍾則菖蒲花可憐聞名不相識李賀樂詞官街柳帶不堪折早晩菖蒲勝綰結</hi>松栢則年<lb/>
年繋馬楊桞則夜夜藏鴉<hi>劉琨扶風詩繫馬長松下庾信枯樹賦扶風則松栢繫馬</hi>
<hi>李商隠隋宫詩終古垂楊有暮鴉</hi>所可方其婀娜並此芳華也哉客卿曰<lb/>
善湘吳既酎<hi>月令天子飲酎註重醸酒謝惠連雪賦酌湘呉之醇酎</hi>朱顔半酡<hi>見璿</hi>
<hi>璣賦</hi>攀枝折條相和而歌歌曰秋既晏兮夜已沉白露下<lb/>
兮青楓林<hi>楚詞湛湛江水兮上有楓</hi>憺佳期兮悵難尋玩幽姿兮思<lb/>
愔愔<hi>左傳祈招之詩曰祈招之愔愔</hi>物猶如此兮人何以任<hi>世説蘇頲年五嵗裴</hi>
<hi>談嘗過其父頲方頌枯樹賦舊賦云昔時楊桞依依漢南今看搖落悽愴江潭物猶如此人何以堪頲避談字</hi>
<pb n="KR4f0031_WYG_002-29a"/>
<hi>諱因易曰昔時楊柳依依漢隂今看搖落悽愴江潯物猶如此人何以任</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0031_WYG_002-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳檢討四六卷二<lb/>
</p>
<p>
</p>
  </div>
</body>
</text>
</TEI>
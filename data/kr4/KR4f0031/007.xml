<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳檢討四六卷七</head> <lb/>
    <p>
<pb n="KR4f0031_WYG_007-1a"/>
欽定四庫全書<lb/>
　陳檢討四六卷七<lb/>
　　　　　　　　　翰林院檢討陳維崧撰<lb/>
　序<lb/>
　　鄧孝威詩集序<lb/>
臺君土室漢世目之逸民<hi>漢書臺佟字孝威鄴人隱於武安山鑿穴爲居採藥自業</hi>
<hi>州辟不就</hi>劉氏綵毫梁室官爲庶子<hi>見三芝序</hi>遐稽曩史兩見孝<lb/>
威詎意同時又逢我友序閥閲則鄧仲華簪組之族門<lb/>
<pb n="KR4f0031_WYG_007-1b"/>
戸清通<hi>鄧禹傳禹字仲華年二十四封鄧侯後封高宻侯子十三人後累世貴寵爲侯爲公者三十一</hi>
<hi>人將軍以下及州牧郡守九十八人其餘侍中等官不可勝數晉書吏部闕人帝問鍾會會曰王戎簡要裴楷</hi>
<hi>清通</hi>譜邑里則吳夫差花月之都山川綺麗<hi>詳舜民序</hi>籍雖茂<lb/>
苑<hi>左思吳都賦佩長洲之茂苑庾信哀江南賦連茂苑於海陵桉虞世南詩高臺臨茂苑非指吳地亦通稱</hi>
<hi>之</hi>産實吳陵<hi>見懸/圃序</hi>諸侯傳寓公之名<hi>禮諸侯不臣寓公註猶寄公今人以</hi>
<hi>寄居之官爲寓公</hi>才子擅客兒之字<hi>見素伯序</hi>馬卿慕藺便號相如<lb/>
<hi>史記司馬相如蜀郡成都人也字長卿慕藺相如之爲人更名相如</hi>傅奕懐賢爰更幼起<lb/>
<hi>補註</hi>爾其才情遒艷文藻英新釋寶誌識徐陵於蚤歲呼<lb/>
<pb n="KR4f0031_WYG_007-2a"/>
以麒麟<hi>見憺園賦</hi>陸修靜知張融於綺年遺之鷺羽<hi>宋書宋武帝時</hi>
<hi>張融字思光善草書玩涉百家道士陸修靜以白鷺羽扇遺之曰此異物當奉異人</hi>東京公子許<lb/>
以經過<hi>見天章序</hi>西鄂王孫嘉其延攬<hi>見園次序</hi>於是臨風授簡<lb/>
入夜揮毫<hi>見璿璣賦</hi>等白璧之一雙<hi>史記虞卿見趙王賜白璧一雙</hi>似朱霞<lb/>
之十丈<hi>詳掌亭誄</hi>鏗鏘金石能驚趙鞅之魂<hi>史記趙簡子病七日而寤曰我</hi>
<hi>之帝所甚樂與百神遊於鈞天廣樂九奏萬舞徐陵與李那書鏗鏘並奏難驚趙鞅之魂</hi>煜爍煙雲<lb/>
可致賈妻之笑<hi>見澹菴序</hi>書之彤管<hi>詩/</hi>縚以牙籖<hi>見三芝序</hi>僕也<lb/>
激賞高風徘徊麗緒陸平原之詩賦道路居多<hi>見尺牘序陸機</hi>
<pb n="KR4f0031_WYG_007-2b"/>
<hi>傳成都王穎表機爲平原内史松江志平原村二陸讀書處</hi>庾開府之生平亂離不<lb/>
少<hi>見滕王賦</hi>若夫魏主虛帳<hi>見銅/雀賦</hi>韓王故臺<hi>詳翼王序註徐陵與李那書魏</hi>
<hi>主虚帳韓王故臺自古文人皆爲詞賦</hi>昆陽虎鬭之城涿鹿龍爭之地<hi>東觀</hi>
<hi>漢紀光武狥昆陽遂殺王尋城中鼓譟而出莽兵大潰會大雷風屋瓦皆飛雨下如注<graphic n="KR1267" url="https://raw.githubusercontent.com/kanripo/KR-Gaiji/master/images/KR1267.png" mimeType="image/png"/>川盛溢士卒溺死者</hi>
<hi>萬數輿志昆陽屬河南開封府漢書光武謂㓂恂賈復曰兩虎安得私鬬乎保定州志涿鹿山黄帝破蚩尤於</hi>
<hi>此漢書文帝曰高袪數言趙將李齊戰於鉅鹿註順徳府地左傳龍鬪於時門之外洧淵𤣥覽賦鬪二虎於江</hi>
<hi>干爭兩龍於修坂</hi>才人失職幼即辭家烈士依人長而去國<hi>見園</hi>
<hi>次序</hi>三秋作客徒悲峽裏之黄牛<hi>水經注峽中有灘如人負刀牽牛名曰黄牛加江</hi>
<pb n="KR4f0031_WYG_007-3a"/>
<hi>湍紆㢠雖途經信宿猶見之行者爲三峽註曰朝發黄牛暮宿黄牛三朝三暮黄牛如故</hi>五夜思<lb/>
郷難忘闗前之白雁<hi>夢溪筆談北方有白雁似雁而小色白深秋則來白雁至則霜降河</hi>
<hi>北人謂之霜信輿志太原府有雁門闗徳安府有白雁闗</hi>况復燕昭臺畔猶有遺官<lb/>
<hi>詳九日序</hi>嬴政山頭非無疑塜<hi>見滕王賦三輔故事始皇塟驪山起墳高五十丈下周三</hi>
<hi>泉</hi>青桐綠竹盡諸王帶礪之鄉<hi>周本紀成王削桐葉爲珪予叔虞曰以唐封汝</hi>
<hi>史記高祖封爵之誓曰使黄河如帶泰山如礪國以永寧</hi>玉雁金鳬亦列祖衣冠之<lb/>
地<hi>見半繭賦</hi>而乃墮名藩之愛子<hi>見滕/王賦</hi>損長陵之一坏<hi>前漢書有</hi>
<hi>盗高廟玉環者文帝欲族之張釋之曰假令愚民取長陵一坏土陛下何以加其法乎註高祖陵</hi>此也<lb/>
<pb n="KR4f0031_WYG_007-3b"/>
十七世之金甌<hi>見歸田序</hi>彼也千百王之玉體莫不竄之狐<lb/>
兎薦以荆榛<hi>詳井叔序潘岳詩荆棘成榛</hi>見草中之馬耳能不悲號<lb/>
<hi>補註齊民要術黍苗生如馬耳則鏇鋤諺曰欲得穀馬耳鏇按山有名馬耳此非是</hi>攀天上之龍<lb/>
胡可無痛哭<hi>史記皇帝採首山銅鑄鼎於荆山下鼎既成龍垂胡髯下迎皇帝帝騎龍乃上去九</hi>
<hi>域志皇帝騎龍上天小臣不得上乃悉攀龍髯而墮</hi>於是觸目蒼凉緣情悽厲或<lb/>
臨文而永慕乍搦管以㣲謠絶非愉懌之音惟以悲哀<lb/>
爲主<hi>見素伯序</hi>縱使縣名聞喜豈便爲懽<hi>平陽志聞喜縣舊名桐鄉即伊尹放</hi>
<hi>太甲之地漢武帝過此聞破南粤因名聞喜</hi>即令草字忘憂焉能不嘆<hi>見看奕賦</hi>
<pb n="KR4f0031_WYG_007-4a"/>
嗟乎蘭因芳殞膏以明煎<hi>漢書龔勝死有父老來弔曰熏以香自燒膏以明自銷遂</hi>
<hi>趨而出不知其誰</hi>自古文人皆嬰兹患羈雌啁哳豈有意於謳<lb/>
吟<hi>瑞應圖雄曰鳯䳄曰凰羈鳯即羈雌也謝靈運詩羈雌戀舊侣李商隱詩羈雌長共故雄分楚詞鳴雞啁</hi>
<hi>哳而悲鳴註奮翼呼鳴也</hi>怨鳥蕭騷聊自言其辛苦<hi>函史物性志怨鳥曰子規一名</hi>
<hi>秭歸春分乃鳴夜啼達旦其吻有血漬草木不上啼苦則倒懸於樹自呼謝豹故名怨鳥零陵地曰周韓其音</hi>
<hi>似不如歸去并詳孟太母啟</hi>屬以風高銅柱因使者以乘槎月冷珠<lb/>
江共客星而泛棹<hi>銅柱見商尹序成都志江中有光夜見人以爲珠名曰珠江荆楚歲時記漢武</hi>
<hi>令張騫使大夏尋河源乘槎經月至一處見城郭如州府室内有一女織又見一丈夫牽牛飲河騫問曰此何</hi>
<pb n="KR4f0031_WYG_007-4b"/>
<hi>處可問嚴君平織女取榰機石與騫而還後至蜀君平曰某年某月客星犯牛女博物志舊説天河與海通居</hi>
<hi>海渚者年年見八月有浮槎去來人有奇志立飛閣於槎上多齎糧乘槎而去十餘月至一處遥望宫中有織</hi>
<hi>婦見一丈夫牽牛渚次飲之還問君平曰某日客星犯牽牛宿斗正此人到天河時也</hi>聽蠻方之<lb/>
秦吉食炎徼之檳榔<hi>格物總論秦吉了形似鸚鵡而色白心慧言巧人言無不通異物志</hi>
<hi>檳榔樹無華而爲實大如桃李</hi>過嶺一編乃孝威之近集也<lb/>
　　葉井叔悼亡詩序<lb/>
寒風寥泬<hi>宋玉九辯泬寥兮天高而氣清</hi>楊雄但解客嘲<hi>見佳山序</hi>晏歲崢<lb/>
嶸<hi>鮑照賦歲崢嶸而催暮</hi>孫楚新除婦服<hi>孫子荆除婦服詩時邁不停日月電流神爽登</hi>
<pb n="KR4f0031_WYG_007-5a"/>
<hi>遐忽已一周王武子見之曰未知文生於情情生於文</hi>祥琴乍鼓<hi>見憺園賦</hi>暗驚四節<lb/>
之如馳<hi>見半繭賦</hi>莊缶載賡<hi>莊子至樂篇莊子妻死惠子弔子之莊子方箕踞鼓盆而歌謂惠</hi>
<hi>曰人方偃然寢於巨室而我嗷嗷然随而哭之自以爲不通乎正命故止也潘岳悼亡詩庶幾有時哀莊缶猶</hi>
<hi>可擊師古曰缶盎也即今之盆</hi>倍覺寸心之若結<hi>詩/</hi>方圓寛譬<hi>下註</hi>姑酌<lb/>
金罍<hi>詩</hi>正擬逍遥<hi>見海/棠賦</hi>聊彈玉局<hi>見三/芝序</hi>何意楚狂<hi>高士傳陸</hi>
<hi>通字接輿即楚狂也却楚昭王聘變姓名入蜀隱峩嵋山中</hi>猥遺越調<hi>見無忝序</hi>春蠶死<lb/>
後重牽繚繞之絲蠟燭燒餘再灑潺湲之涙<hi>李商隱詩春蠶到死</hi>
<hi>絲方盡蠟燭成灰涙始乾陸游詩蠟泪成推又一時屈原九歌横流涕兮潺湲註流貌</hi>疇云痛定<lb/>
<pb n="KR4f0031_WYG_007-5b"/>
袛益悲來<hi>古諺痛定思痛王勃序興盡悲來</hi>蓋自俗異狉榛<hi>栁宗元封建論彼其</hi>
<hi>初草木榛榛鹿豕狉狉</hi>人非太上<hi>見琴怨序</hi>空林有鳥尚傳並命之禽<lb/>
<hi>詳逸齋序</hi>絶壑多枝猶説同生之木<hi>見銅雀賦</hi>何况弱齡井臼洊<lb/>
歴流離蚤日虀鹽曽經迍賤<hi>韓愈送窮文太學四年朝虀暮鹽説文迍同屯</hi>黔<lb/>
婁之梱内荼苦居多<hi>高士傳周威王時齊隠士黔婁子守道不屈卒時覆以布被覆頭則</hi>
<hi>足露覆足則頭露曽西曰斜其被則歛矣其妻曰斜而有餘不若正而不足</hi>冀缺之田間艱<lb/>
辛不免<hi>左傳初曰季使過冀見冀缺耨其妻饁之敬相待如賓</hi>而乃迢迢彩石<hi>見憺</hi>
<hi>園賦</hi>青天無不恨之時寂寂瓊鈎<hi>枚乘月賦隱圓巖而似鈎李賀詩天上分金鏡</hi>
<pb n="KR4f0031_WYG_007-6a"/>
<hi>人間卑玉鈎</hi>白月鮮長圓之夜楄柎何物<hi>左傳楄柎所以藉幹註棺中笭牀也</hi>
空悲女手之巻然<hi>見憺園賦</hi>筐筥奚情猶記桑條之沃若<hi>詩</hi>
緬虛無之遺挂愁彷彿於餘薰<hi>流岳悼亡詩幃屏無髣髴翰墨有餘跡流芳未</hi>
<hi>及歇遺挂猶在壁</hi>此則何須海上伯牙亦遂以移情<hi>説苑伯牙嘗學琴於</hi>
<hi>成連先生三年不成成連云吾師方子春在東海中能移人情乃俱往留伯牙曰子居習之吾去將迎之刺船</hi>
<hi>而去旬日不返伯牙延望無人但聞海水洶湧出林窅㝠嘆曰先生移我情矣</hi>不待雍門孟嘗<lb/>
亦於焉承睫也<hi>桓譚新論雍門周以琴見孟嘗君先曰臣竊悲千秋萬歲後墳墓生荆棘狐兎</hi>
<hi>穴其中樵兒牧竪躑躅而歌其上孟嘗君承睫涕出涙下衣襟劉向説苑雍門子周引琴鼓之徐動宫徵㣲揮</hi>
<pb n="KR4f0031_WYG_007-6b"/>
<hi>羽角孟嘗君雪涕䦨干曰令文立若破國亾邑之人也</hi>嗟乎樊湖烟水故國依然<lb/>
<hi>詳考功序</hi>少室雲山舊遊如昨<hi>見半繭賦</hi>望楚天之似黛轉憶膏<lb/>
鬟盻湘水以如羅還憐巾帶假非鰥侣誰知此曲之悲况<lb/>
屬恨人詎識有生之樂晉荀粲撫新編而惆悵惄矣傷<lb/>
神<hi>見渭仁序</hi>魏吳起聆是集以軒渠褎如充耳<hi>吳起傳起魏人仕魏後適</hi>
<hi>楚殺妻求將薊子訓傳兒識父母軒渠笑悦註笑聲後漢方技傳軒渠笑自若詩集注耳聾人多笑</hi>附注<lb/>
<hi>漢史秀自縯死泣馮異寛譬之</hi>
　　林玉巖詩集序<lb/>
<pb n="KR4f0031_WYG_007-7a"/>
若乃星入女牛疆開甌粤<hi>職方氏註閩爲天文牛女分野漢書尉陀上書云蠻夷中</hi>
<hi>西有西甌東有閩粤</hi>梅還作漈仙人種菜之園<hi>興化志莆田縣城西有梅花漈相傳</hi>
<hi>雞峰人陳清牧牛於此有白衣老人叱之曰此仙人菜園也勿飲牛汚吾水</hi>鯑欲成山龍女<lb/>
昇天之島<hi>一統志興化府鯑山在莆田大海中與琉璃國相望上有黑白石可爲碁子有田可耕五</hi>
<hi>代閩王時都廵簡林願第六女殁而爲神賜號天妃廟記云生時預知休咎長能乘席渡海乘雲遊島衆呼爲</hi>
<hi>神母亦呼龍女雍熙四年昇化按越絶書闔廬旦食䱉山乃吳地非是</hi>碧蒲滿縣洞壑崢<lb/>
泓紅荔垂街人文光麗則有門風簡劭才地瑰奇驍騰<lb/>
彩筆<hi>見看奕賦</hi>人居延夀村中<hi>莆/田</hi>的爍丹輪<hi>見滕王賦</hi>家傍望壺<lb/>
<pb n="KR4f0031_WYG_007-7b"/>
樓畔<hi>閩志興化府治内有望壺樓</hi>韶齡釋褐<hi>宋朝㑹要興國二年始賜吕䝉正等釋褐後遂</hi>
<hi>爲例</hi>夙簉金閨<hi>見園/次序</hi>綺歲登朝<hi>詳聖/期序</hi>旋簪銀筆<hi>銀筆見園次序註簪</hi>
<hi>筆見黄門序註</hi>蔚然名位洵稱九牧高甍<hi>莆田志林披子九人俱刺史號九牧林氏</hi>
藉甚聲華詎數四門博士<hi>補註</hi>無何而星搖犀浦浪激蛟<lb/>
宫王審知既豕突於南荒<hi>五國故事僞閩王審知以唐末起兵爲黄巢部伍巢敗乃</hi>
<hi>領其衆入泉州復入福州子延翰襲位踰年而終次子延鈞僣竊偽號如故</hi>陳寶應復鯨呿<lb/>
於炎海<hi>梁書陳寶應據闗中與錦異潛有異謀遂起兵反漢書王莽時北蕃冦邊募天下丁男名曰猪</hi>
<hi>突狶勇又匈奴猖獗謂之豕突鴟張按鯨呿詳鄴園啓</hi>無諸城上萬帳蠻雲<hi>閩志漢初</hi>
<pb n="KR4f0031_WYG_007-8a"/>
<hi>封無諸爲閩越王因都閩地</hi>歐冶池邊一軍毒霧<hi>閩志昔歐冶子鑄劍之地至今有歐</hi>
<hi>冶池在福州府治周數里每風雨大作烟波晦冥</hi>家分兩地信斷三年王仲宣<lb/>
之邑井一半凋殘庾子山之闗河大都蕭瑟<hi>見滕王賦</hi>吟成<lb/>
莊舄愁斷鍾儀<hi>見無忝序</hi>姑染翰以告哀或援毫而寫恨既<lb/>
而降王就縛蜃市長消<hi>見半繭賦</hi>叛帥遭擒<graphic n="KR2268" url="https://raw.githubusercontent.com/kanripo/KR-Gaiji/master/images/KR2268.png" mimeType="image/png"/>帆大去<hi>山海經海</hi>
<hi>中有介魚眼在背上口在腹下牝負牡行狀如便靣俗呼<graphic n="KR2268" url="https://raw.githubusercontent.com/kanripo/KR-Gaiji/master/images/KR2268.png" mimeType="image/png"/>帆</hi>文人返國重尋甘蔗之<lb/>
州<hi>福州府志府城西有甘蔗州</hi>才子還鄉再訪桄榔之樹<hi>漢書牂牁句町縣有</hi>
<hi>桄榔木可以爲麵百姓資之按桄榔閩中俱産</hi>而乃君謨舊宅一片斜陽<hi>宋史蔡襄</hi>
<pb n="KR4f0031_WYG_007-8b"/>
<hi>字君謨文章精粹工小楷草書官至端明殿學士卒諡忠惠嘗知福州又知泉州有惠政閩人勒碑頌之</hi>漁<lb/>
仲空園無邊蔓草<hi>宋鄭樵傳樵字漁仲莆田人博學強記過目不忘紹興中召對授樞宻院</hi>
<hi>編修著書凡五十八部有通志略行世嘗居夾漈山人稱夾漈先生</hi>披葛謁九仙之廟斷<lb/>
鏃猶紅<hi>列仙傳向氏兄弟九人遊湖側丹成各乘赤鯉去莆田人爲之立廟其湖名九里湖爾雅金箭</hi>
<hi>羽謂之鏃唐吳融詩金鏃有苔人拾得</hi>攀蘿緣雙闕之峰沉戈半紫<hi>補註</hi>縱<lb/>
復相逢蛋户一問蚶田<hi>輟耕錄廣東採珠之人懸絙于腰沉入海中得珠撼其絙舶上</hi>
<hi>人絜出之多塟蛟龍腹者有司名曰烏蛋户異物志蚶之大者徑四寸肉味佳今浙東以近海田種之謂之蚶</hi>
<hi>田又有蚶山</hi>而巷陌徒存山河頓異上幔亭而躑躅老籛<lb/>
<pb n="KR4f0031_WYG_007-9a"/>
難認曾𤣥<hi>武夷山古記秦始皇二年八月十五武夷君魏子騫會鄉人于幔亭作樂宴飲列仙傳籛</hi>
<hi>鏗封于彭即彭祖古陸終氏第三子顓頊之𤣥孫也隱雲母山歴虞夏至商末夀已七百餘歲而不衰按籛之</hi>
<hi>後去竹爲錢</hi>撫榕䕃以躊躇阿囝空呼郎罷<hi>閩志榕枝著地即生根其䕃最</hi>
<hi>廣栁詩榕葉滿庭鶯亂啼青箱雜記閩人呼子曰囝呼父曰郎罷顧况哀囝篇囝生閩中乃絶其陽爲臧爲獲</hi>
<hi>金玉滿堂又有囝别郎罷詩以寓諷</hi>越禽向煖不知棲何樹之枝<hi>見無忝序註</hi>
海燕歸巢未審上誰家之壘<hi>宋書文帝元嘉中魏人所過郡縣赤地無餘春燕歸</hi>
<hi>來巢于林木劉禹錫詩舊時王謝堂前燕飛入尋常百姓家</hi>獨流連而自惜長顑頷<lb/>
以疇依<hi>見半繭賦</hi>假兹側理以睠宗邦<hi>見尺牘序</hi>藉彼隃糜而瞻<lb/>
<pb n="KR4f0031_WYG_007-9b"/>
故國<hi>漢官儀尚書郎作文書月賜隃糜墨一枚註隃糜漢地名屬鳯翔府</hi>一山一壑盡平<lb/>
生射獵之塲<hi>晉書明帝問謝鯤以君方庾亮何如曰端委廟堂鯤不如亮一丘一壑自謂過之</hi>
某水某丘咸羈貫遊從之地<hi>韓愈送揚少尹序楊侯之歸曰某水某丘吾童子時</hi>
<hi>所釣遊也覊貫見雪持序</hi>吟謠不少篇籍遂多况復京華仕宦厥有<lb/>
羊何<hi>宋書謝靈運荀雍羊璿何長瑜四友共爲山澤之遊東坡詩悲吟相對惟羊何</hi>臺閣翺翔<lb/>
頗多潘陸<hi>見園次序</hi>一門標令王家則渾濬聫鑣<hi>魏志王渾字𤣥冲濬</hi>
<hi>字士治武帝使同領兵伐吴渾以功封大將軍錄尚書事濬後加封鎮大將軍</hi>羣從風華阮氏<lb/>
亦籍咸並轡<hi>見祖徳賦</hi>何常不吟盡林巒賞窮烟月疊縹囊<lb/>
<pb n="KR4f0031_WYG_007-10a"/>
於珊架<hi>縹囊見園次序珊架見天篆序</hi>縚翠帙以珠繩也乎<hi>劉向别錄孫子書以</hi>
<hi>殺青簡編以縹絲繩鮑照賦直如朱絲繩歐詩冩之朱絲繩</hi>且夫玉巖山者固閩疆<lb/>
之巨嶂而烏石之靈源也<hi>閩志烏石山有興化府産荔枝爲莆中第一</hi>金膏<lb/>
玊乳瀑皆觸石以斜飛石屋珠扉樹盡摩空而怒拔洵<lb/>
塵寰之初地信欲界之仙都<hi>楞嚴經於大菩提善得通達覺通如來盡佛境界名</hi>
<hi>歡喜地即初地也珠林欲界天有蕋珠宫十洲記滄浪海島中有石室九老仙都治處仙官數萬人</hi>爰將<lb/>
二酉之山勒作一家之集<hi>圖經穆天子藏異書于大酉山小酉山方輿記秦人隱學</hi>
<hi>于小酉山石穴中藏書千卷梁湘東王賦訪酉陽之逸興孝經鈞命决盡二酉之秘奥按酉山在辰州府西北</hi>
<pb n="KR4f0031_WYG_007-10b"/>
擕之嶺上赤烏廻繞以羣來<hi>補註</hi>藏向船中錦鯉盤旋而<lb/>
不去<hi>見尺牘序</hi>
　　黄編修庭表宫詞序<lb/>
武擔山下即是望妃之樓<hi>蜀記武都山精化爲女子蜀王納爲妃卒王遣武丁于武</hi>
<hi>都山擔土爲塜故名蜀王思妃作樓望之相傳有望妃樓</hi>祋祤城邊<hi>見天章序</hi>便是宜君<lb/>
之縣<hi>延安志宜君縣古宜州地有祋祤古蹟與西安相對</hi>祖中湔上灌壘居多<hi>補註</hi>
<hi>梁元帝𤣥覽賦途經灌壘水分當利</hi>鄴下坊頭<hi>彰徳府志戰國爲魏秦爲上黨邯鄲二郡漢曰魏都</hi>
<hi>曹操封爲鄴都通典衞州衞縣界謂之淇水口漢建安九年曹公于水口下大坊水以成堰人號爲枋頭註今</hi>
<pb n="KR4f0031_WYG_007-11a"/>
<hi>濬縣西南</hi>叢祠不少<hi>見憺/園賦</hi>雲昏張掖沮渠䝉遜之都<hi>寰宇記漢月支</hi>
<hi>國地武帝時置酒泉武威張掖三郡後魏曰西凉按張字漸滅掖河在陜西司行都司城西其山有石如張掖字後掖</hi>
<hi>張字分明北凉載記沮渠䝉遜臨松盧水其先世漢時爲匈奴左沮渠遂以官爲氏䝉遜博羣史曉天文稱兵</hi>
<hi>邉塞義熙八年僣位宋元嘉十年死子茂䖍爲魏所擒</hi>草冷蘭州秃髪烏孤之地<lb/>
<hi>九邊誌設蘭州衞于金城在其肅地秃髪見天章序</hi>覊臺突兀繡瓦猶存<hi>補註</hi>聖井<lb/>
踈蕪<hi>輿志邯鄲縣有聖井二月二日祀之遇旱祈禱輒騐又保定亦有聖井</hi>銀牀斯在<hi>見靈</hi>
<hi>岩碑</hi>然而多成往蹟半屬前塵是皆然矣無容俟來者以<lb/>
申哀何代無之詎必向前賢而獻弔<hi>見滕王賦</hi>至夫千門萬<lb/>
<pb n="KR4f0031_WYG_007-11b"/>
戸<hi>見藝圃序</hi>專稱漢主離宫<hi>見滕王賦詳子厚序</hi>暮雨朝雲衹曰荆王<lb/>
别舘<hi>見良輔序</hi>臙脂縱麗無非北地之花<hi>見琴怨序</hi>孔雀雖妍不<lb/>
過南方之鳥<hi>見皇士序</hi>而乃濫相撏撦<hi>詳徵文啟</hi>恣用編排越艷<lb/>
爲呉娥而製恨總涉虛無嬴姬假趙娣以言情羌無事<lb/>
實徒充漫錄僅助叢談<hi>王孝逸啓談叢理窟容齋題跋後山陳無已著談叢高簡有力</hi>
雖云作賦之才未見著書之益則有運逢典午<hi>見素伯序</hi>身<lb/>
本吳人官在黄初<hi>見銅雀賦</hi>生於漢季曾作彼都人士<hi>詩</hi>大<lb/>
有流傳親爲勝國衣冠<hi>見滕王賦</hi>能無記憶加之珠囊紐散<lb/>
<pb n="KR4f0031_WYG_007-12a"/>
尚賸遺民玉璽函沉還餘故老<hi>見鴻客序</hi>蜀人楊得意夙直<lb/>
漢廷<hi>見得仲序</hi>醫者夏無且精知秦事<hi>史記荆軻以匕首逐秦王是時侍醫夏無</hi>
<hi>且以所奉藥囊提荆軻秦王論功賜黄金二百鎰曰無且愛我</hi>西風江上有人善濕青<lb/>
衫<hi>見良輔序白樂天琵琶引江州司馬青衫濕</hi>南國花前此客解歌紅豆<hi>見素</hi>
<hi>伯序</hi>舊時阿監暮年恰值湖湘昔日宫娥寒夜偏談天寶<lb/>
<hi>見良輔序</hi>閙蛾撲蝶輦下新聞<hi>玉燭寶典洛陽人家上元造火蛾兒食玉梁糕金門事節</hi>
<hi>上元戲爲撲燈蛾亦云閙蛾兒康伯可上元詞閙娥兒滿路成團打瑰簇著冠兒鬪轉開元遺事三月三日宫</hi>
<hi>中諸妃悉撲蝶以爲戲</hi>消九咬春官家瑣事<hi>陶宗儀輟耕録昇平之日長安冬至後内</hi>
<pb n="KR4f0031_WYG_007-12b"/>
<hi>家戚里競傳九九消寒圖又按燕京立春日宫中食生蘿蔔爲咬春綠窓女史吳薛素素有花瑣事錄</hi>何<lb/>
况東京坊陌未乏成書<hi>見素伯序註</hi>南部笙簫相沿故典<hi>見良</hi>
<hi>輔序</hi>三聲玉樹<hi>見滕/王賦</hi>偶譜自摒擋線篋之餘<hi>補註説文摒擋收拾也一</hi>
<hi>作屏當詳逸齋序註</hi>一卷金縷半捜於狼籍牙郎之手<hi>侍兒小名錄唐杜秋</hi>
<hi>娘爲李鉤妾有金縷詞歌曰勸君莫惜金縷衣爾雅翼狼貪聚物不整故稱狼籍釋文狼籍草而卧去則穢亂</hi>
<hi>爲狼籍也牙郎補註</hi>溝邊暗立<hi>詩話唐僖宗時學士于祐於御溝拾紅葉有詩云流水何太急深宫</hi>
<hi>盡日間</hi>記來煙月千門<hi>見藝/圃序</hi>牆外潛行偷得琵琶一段<hi>元㣲</hi>
<hi>之連昌宫辭李摹擪笛傍宫牆偷得新翻數般曲</hi>天如有恨月豈常圓<hi>詩話李賀詩天</hi>
<pb n="KR4f0031_WYG_007-13a"/>
<hi>若有情天亦老有属對者曰月如無恨月常圓</hi>海若多愁石應蚤爛<hi>見琴怨序註拾遺記</hi>
<hi>泰山爛石燒之有香烟</hi>薊子訓撫銅仙而歎息亶其然乎<hi>漢書建安中薊</hi>
<hi>子訓在長安人見與一老翁摩挲銅人曰適見鑄此近百歲矣時號爲薊先生</hi>魏東阿睹玊枕<lb/>
以悲哀良有以也<hi>魏記東阿王植初求甄逸女不遂廢寢與食黄初中入朝帝示植甄后玉</hi>
<hi>鏤金帶枕植見之泣下時已爲郭后䜛死帝意亦尋悟仍以枕賚植植還洛水上作洛神賦</hi>猗歟江<lb/>
夏<hi>見琴怨序</hi>最擅才情娈彼宫詞尤推綺麗以我同官之雅<lb/>
矧爾齊年遂於校史之餘屬之撰序從來雅頌義仍取<lb/>
乎春秋自昔編摩事未妨於吟弄范蔚宗后妃傳竟綴<lb/>
<pb n="KR4f0031_WYG_007-13b"/>
此數章<hi>宋書范曄字蔚宗刪後漢書自爲一家之作按書内有后妃傳</hi>班孟堅外戚傳<lb/>
成附兹一卷<hi>班固傳固字孟堅明帝時典校秘書纘成父彪所著西漢書中載外戚列傳</hi>以<lb/>
彼意匠清新<hi>陸機文意司契而爲匠杜詩意匠慘淡經營中</hi>詞調雅暢屈原忠<lb/>
愛聊寄興於虙妃玉女之間<hi>楚詞天問羿射乎河伯而妻彼雒嬪注洛水神慮妃</hi>
<hi>也逺遊騰告鸞鳥迎宓妃漢書音義宓羲氏女溺洛水爲神甘泉賦王女無所眺其清矑兮宓妃曽不得施其</hi>
<hi>蛾眉</hi>陶令清高姑記言夫翠簟鴛幬之事<hi>陶潛閒情賦序張衡作定情賦</hi>
<hi>蔡邕作靜情賦始則蕩以思慮而終則歸聞止閒情賦願在筦而爲席兮安弱體於三秋悲文茵之我御兮方</hi>
<hi>經年而見求</hi>豈比中唐王建競新聲於大歴年閒<hi>見良輔序大歴見園</hi>
<pb n="KR4f0031_WYG_007-14a"/>
<hi>次序</hi>寧同花蘂夫人結妍唱於摩訶池上<hi>見良輔序方輿覽勝隋蜀王秀</hi>
<hi>有池胡僧見之曰摩訶宫毗羅葢梵呼摩訶爲大宫毗盧爲龍謂池廣大有龍後因爲龍躍池</hi>嗟乎人<lb/>
孰無情古皆有此野狐落千春金椀齊化鴛鴦<hi>見琴怨序禽經</hi>
<hi>雄鳴曰鴛䳄鳴曰鴦養雛于土窟破塜之聞能使狐衞其子魏志文帝問周宣曰吾夢殿屋内瓦墜地化爲鴛</hi>
<hi>鴦何也宣對曰後宫當有暴死者</hi>内人斜萬載羅裙都成蝴蝶<hi>揚州志宫人斜</hi>
<hi>乃隋塟宫人之地一稱内人斜酉陽雜俎顧非熊少時嘗見鬱栖中壊綠裙蝠旋化爲蝶㝠通記木蠧生蟲羽</hi>
<hi>化爲蝶</hi>
　　家子厚闗中記遊詩序<lb/>
<pb n="KR4f0031_WYG_007-14b"/>
潼闗一扇擎出蓮花<hi>西安志古桃林寨東漢名潼闗後周更名潼谷闗按潼谷三闗大散</hi>
<hi>仙人箭筈唐詩日射潼闗六羽開西嶽記華山上有蓮花明星玉女三峯尤勝</hi>䋫道千盤矗成<lb/>
箭栝<hi>詳祭徐文林氏通典七盤十二䋫藍闗之險路也</hi>咸陽原冷百王之賸壘<lb/>
連雲<hi>見天篆序輿志咸陽原漢長陵平陵在焉</hi>盩厔城空千古之殘碑蝕土<lb/>
<hi>輿志盩厔縣属西安府漢扶風地廣州書跋唐都闗中盩厔在畿内爲望至重而尉大爲要任選人方得補其</hi>
<hi>取名水曲曰盩山曲曰厔</hi>星分井鬼陋吳越之輕華地踞雍凉笑燕<lb/>
齊之迂怪<hi>西安志秦曰闗中唐曰闗内禹貢雍州之域天文井鬼分野自周秦漢西魏後周隋唐俱</hi>
<hi>都此史記孝武本傳海上燕齊怪迂之方士多相效更言神事矣</hi>千家板屋<hi>詩</hi>人多以<lb/>
<pb n="KR4f0031_WYG_007-15a"/>
擊缶相娛<hi>李斯諌逐客書夫擊甕扣缶彈箏搏髀而歌呼嗚嗚真秦之聲也</hi>一曲車轔<lb/>
<hi>詩</hi>俗盡以彈箏爲業<hi>見上</hi>自戰國張儀而後競誇天府之<lb/>
雄<hi>史記張儀者魏人也仕于秦爲相戰國䇿蘓秦説秦惠王曰此所謂天府天下之雄國也</hi>至嬴家<lb/>
成蟜而還都説闗中之勝<hi>補註</hi>吳季札觀風而夏之審厥<lb/>
聲乎<hi>左傳吳季札來聘請觀于周樂爲之歌秦曰此之謂夏聲夫能夏則大大之至也</hi>賈長沙<lb/>
弔古而過焉論其世耳<hi>賈誼傳誼爲大中大夫後出爲長沙王太傅嘗作過秦論</hi>然<lb/>
而地雖莽濶成敗偏多氣實高蒼興亾不少軹道乃降<lb/>
王之祖<hi>潘岳西征賦健子嬰之果决敢討賊以紓禍勢土崩而莫振作降王于路左輿志軹道亭在雍</hi>
<pb n="KR4f0031_WYG_007-15b"/>
<hi>州萬年縣去㶚水百步秦王子嬰降處</hi>驪山爲竊國之魁<hi>詳下漢英布傳布反薛公曰布</hi>
<hi>以驪山之徒自致萬乘莊子竊鈎者誅竊國者侯唐書敬帝幸温湯張權輿曰昔周幽王幸驪山爲戎所殺始</hi>
<hi>皇幸驪山而國亾𤣥宗營驪山而禄山叛先帝幸驪山而享年不長</hi>邯鄲南走既從來惻<lb/>
愴之鄉<hi>史記文帝行至㶚陵是時慎夫人從上示之曰此走邯鄲道也張晏曰慎夫人邯鄲人地属古</hi>
<hi>趙都今廣平府</hi>㶚滻東流亦自古嶔崎之地<hi>潘岳西征賦南有𤣥㶚素滻註二水</hi>
<hi>在西安府城東嶔崎見渭仁序</hi>閒愁疊疊紛於太華之旒<hi>名山記太華山即西嶽太</hi>
<hi>華神君之旒數多于十二</hi>歴刼綿綿<hi>見琴/怨序</hi>多似櫟陽之韭<hi>西安志櫟陽城古蹟</hi>
<hi>在臨潼縣漢高祖時名萬年城古諺櫟陽家家種韭註言其多也</hi>千年繡嶺墮弭遺鈿<lb/>
<pb n="KR4f0031_WYG_007-16a"/>
<hi>長安志臨潼縣驪山有繡嶺宫楊妃外傳兄銛錡國忠諸娣治錦繡琢金玉者千人帝每幸凊華宫五家隊合</hi>
<hi>遺鈿墮舄琴瑟珠翠狼籍于道</hi>一派温泉殘脂棄粉<hi>方輿覽勝秦始皇遇神女神女吐之</hi>
<hi>發瘡始皇乃出温泉吐之即愈漢武于驪山建温泉宫阿房宫賦渭流漲膩棄脂粉也</hi>雨淋蜀道<lb/>
偏愁阿犖之來<hi>樂府雜錄明皇自西蜀返樂人張野狐製雨霖鈴曲按安禄山番名阿犖山</hi>
月照鎬池獨惜祖龍之去<hi>秦始皇紀秦使者從闗東夜過華隂道有人持璧遮使者</hi>
<hi>曰爲吾遺鎬池君因謂曰今年祖龍死忽不見服䖍註鎬池水神秦水徳王其君將亡故先告之蘓林註祖始</hi>
<hi>也龍君象謂始皇也</hi>遂使長陵寶盌恒隨鸚鵡以宵啼<hi>補註按長陵見渭仁</hi>
<hi>序註南史沈烱過通天表云甲帳朱簾一朝零落茂陵金盌遂出人間杜詩空餘金盌出無復繐帷輕夢弼註</hi>
<pb n="KR4f0031_WYG_007-16b"/>
<hi>金盌即用王盆事非用盧家金盌也后山詩初聞橋山送弓劍寧知玉盌人閒見</hi>徒令小市金<lb/>
箱每共獾狐而晝舞<hi>西京雜記武帝崩遺詔以雜道書四十卷置棺中至延康二年河東</hi>
<hi>功曹李及入上黨抱犢山採藥于岩室中得此書盛以金箱後題日月出武帝時河東太守張純上之宣帝愴</hi>
<hi>然以書付茂陵安合如故南史江夏王鋒發桓温女塜得金箱爾雅獾野豕又曰狼之牡者餘補註</hi>我之<lb/>
懐矣慎毋爲汧渭之行人<hi>史記非子養馬汧渭之間孝王分土爲附庸按汧水見黄</hi>
<hi>門序渭水見懸圃序</hi>卿欲愁乎何事作邠岐之遊子<hi>輿志鳯翔府古邠岐地</hi>
然而吾家南阮饒有才情<hi>世説阮咸與藉居道南諸阮居道北北阮冨南阮貧七夕</hi>
<hi>日北阮曝衣錦綺熇目咸以竹杆挂犢鼻裩於庭曰未能免俗聊復爾耳</hi>昨歲西行偏多慷<lb/>
慨三輔則宫中行樂之窟羅綺衯裶<hi>見渭仁序</hi>二陵則覇朝<lb/>
<pb n="KR4f0031_WYG_007-16b"/>
酣鬪之場旛幢撞擊<hi>見天章序</hi>姚萇殿上一種斜陽<hi>後秦載記姚弋</hi>
<pb n="KR4f0031_WYG_007-17a"/>
<hi>仲南安赤亭𦍑人也第五子名襄襄第二十四子名萇字景茂從符堅征伐後弑堅遂僣帝號襄之冦洛陽也</hi>
<hi>夢萇服衮衣升御坐後僣位八年傳興興傳泓義熙十三年劉裕滅之</hi>赫連城前幾畨蔓<lb/>
草<hi>見天章序</hi>銅琵劈裂消磨異代之悲<hi>詳蓴菴序註按推手前曰琵引手却曰琶</hi>
鐵撥沉雄淘洗前朝之恨<hi>見琅霞序唐書賀申善琵琶以石爲槽以鵾鷄筯作絃用</hi>
<hi>鐡撥彈之</hi>字如柈大<hi>廣韻柈同盤按昔人作南史有稱其字如柈大者</hi>揮毫而漫興<lb/>
猶顚<hi>張旭傳旭善作書每大醉呼呌犴走乃下筆或以頭濡墨而書及醒自以爲神因呼爲顛按米顛詳</hi>
<hi>紫來序註</hi>墨似鴉粗擲筆而老狂欲旋<hi>詩話唐盧仝舉子名添丁其幼喜於塗抹</hi>
<hi>詩書往往令黑仝戲爲詩曰忽來案上翻墨汁塗抹詩書似老鴉杜詩令我手脚輕欲旋註旋舞也</hi>嗟乎<lb/>
<pb n="KR4f0031_WYG_007-17b"/>
美人鐘鼓阿房則昔事都非<hi>史記始皇每破諸侯倣其宫室作之咸陽北坂上殿</hi>
<hi>屋複道周閣相通所得美人鐘鼓以充入之三輔故事秦阿房宫在上林苑中東西三里南北五百步</hi>劔<lb/>
客弓刀嶢闗則其人安在<hi>西安志藍田闗秦名嶢闗</hi>黄沙浩浩空圍<lb/>
漢主離宫<hi>見滕王賦李華弔戰場文浩浩乎平沙無垠王維詩漢主離宫接露臺</hi>碧海茫<lb/>
茫<hi>見琴怨序</hi>長挂秦時明月<hi>李白詩秦時明月漢時闗</hi>是用倚䭾鞍而製<lb/>
恨<hi>雜記駱駝背上肉形如鞍故名䭾鞍</hi>和鈴柝以言哀<hi>詳葉母序</hi>隴禽解唱定<lb/>
翻成突厥之鹽<hi>見藝圃序物性志鸚鵡出隴西效人言能度曲頌經通考疏勒部東有一臺鹽</hi>
<hi>昔昔鹽突厥鹽之類鹽者途歌引曲之類也夢溪筆談唐曲有突厥鹽阿鵲鹽施肩吾語云顛狂楚客歌成雪</hi>
<pb n="KR4f0031_WYG_007-18a"/>
<hi>媚軟吳娘笑是鹽</hi>秦女如花<hi>詳貞/女序</hi>須採入西京之記<hi>見良輔序</hi>
　　胡二齋擬古樂府序<lb/>
文章政事人少兼科循吏儒林史無同傳裁花仙縣<hi>見楚</hi>
<hi>鴻序</hi>非闗筆底之花<hi>見園/次序</hi>製錦名邦<hi>左傳子皮欲使尹何爲邑子産曰子有美</hi>
<hi>錦不使人學製焉大官大邑身之所庇而使學者製焉其爲美錦不亦多乎</hi>詎繫懐中之錦<lb/>
<hi>詳梧月序</hi>葢以手批粉墨既虞椽吏之紛煩腰綰銀黄復患<lb/>
簿書之稠叠<hi>漢書上以書敕責楊僕曰懐銀黄垂三組夸鄉里廣絶交論早綰銀黄夙昭民譽註</hi>
<hi>印綬也</hi>諾若鳯尾寧容旁涉乎吟謠<hi>齊書蕭鋒方五歲高帝使學鳯尾諾一學</hi>
<pb n="KR4f0031_WYG_007-18b"/>
<hi>即工帝大悦以玉麒麟賜之註自晉迄梁陳諸侯箋奏皆批曰諾而草書若鳯尾形</hi>綬吐桃花<hi>見半</hi>
<hi>繭賦</hi>奚暇他營夫鉛槧<hi>見尺牘序</hi>由來不異自昔而然乃有起<lb/>
而爲吏邑鮮遊民<hi>史記滑稽傳優孟歌曰起而爲吏身貪鄙者餘財</hi>出以圖君<lb/>
<hi>檀弓</hi>案無留牘展也循良之宰綽乎慈惠之師而復原隰<lb/>
行春之暇不廢吚唔都亭聽訟之餘彌勤繕寫整齊嵬<lb/>
瑣彷彿華陽士女之編<hi>詳昭華序</hi>攟拾散亾依稀汝潁名賢<lb/>
之部<hi>補註史記荀卿韓非之徒捃摭春秋之文</hi>釀陶作液䔩謝成葅<hi>抱朴子註天仙</hi>
<hi>流霞酒名金漿玉液詩其䔩維何郭璞註䔩菜茹總名葅酢菜以米粒和醯漬菜也禮祭義水草之葅註與葅</hi>
<pb n="KR4f0031_WYG_007-19a"/>
<hi>同</hi>彼坐兎園而挾冊自愧迂疎<hi>見懸圃序</hi>即飛鳬舄以出疆<lb/>
徒慚武健<hi>風俗通漢明帝時王喬以尚書出爲葉令漢法畿内長吏節朔還朝喬每月朔來朝不見</hi>
<hi>車騎帝令太史伺將至見其有雙鳬從南來舉網張之得二舄乃所賜尚書履也史記武健嚴酷</hi>豈若<lb/>
龔黄合轍<hi>前漢循吏傳龔遂字少卿爲渤海太守黄覇字次公爲潁川太守治爲天下第一</hi>庾<lb/>
鮑齊驅<hi>見瀛臺序</hi>既擅文藻之翩翩復極風規之落落者乎<lb/>
且所云古樂府者别歌行趨艷之名岐晉魏齊梁之體<lb/>
<hi>古樂府有吴趨曲崔豹古今註吴人以歌其地也陸機吴趨行四座並清聽聽我歌吴趨樂府解題有艷歌行</hi>
<hi>艷歌也宋南平王鑠擬古爲三婦艷後多和之庾信哀江南賦吴歈越吟荆艷楚舞</hi>企喻讀曲是<lb/>
<pb n="KR4f0031_WYG_007-19b"/>
不同聲<hi>讀曲見鴻客序梁樂府企喻曲男兒欲作健結伴不須多註企喻本北曲其曲有四</hi>子夜<lb/>
懽聞羗無定製<hi>唐書樂志子夜歌者晉曲也晉有女子名子夜造此聲遇哀苦後人更爲四時</hi>
<hi>行樂之詞古今樂錄吳聲十曲一曰子夜二曰上柱三曰鳯將雛四曰上聲五曰歡聞變七曰前溪八曰阿子</hi>
<hi>九曰丁督䕶十曰團扇郎註一作王金珠所製梁樂府武帝歡聞歌云艷艷金樓女心如玉池蓮</hi>夫使<lb/>
聱牙抝顙調必妃狶<hi>下註</hi>襲謬沿譌字多帝虎<hi>見佳山序註</hi>則<lb/>
作文仲羊裘之讔語<hi>見天篆序</hi>聽者咍臺<hi>吳都賦東呉王孫辴然而咍註咍臺</hi>
<hi>笑聲</hi>學莊姬龍尾之廋詞<hi>後註國語范文子曰有秦客廋詞于朝註匿詞也國䇿齊靖郭</hi>
<hi>君將城薛客有能爲廋詞者趨而進曰海大魚劉勰曰布舉言大鳥齊客言海魚莊姬託龍尾臧文仲書羊裘</hi>
<pb n="KR4f0031_WYG_007-20a"/>
<hi>皆讔也註隱通</hi>聞而嗢<graphic n="KR1744" url="https://raw.githubusercontent.com/kanripo/KR-Gaiji/master/images/KR1744.png" mimeType="image/png"/>
                    <hi>見尺/牘序</hi>幡綽袛效顰之技<hi>樂府雜錄開元中優人有</hi>
<hi>黄幡綽張野狐諸人襄陽記劉季和謂我何如荀令君主簿張坦曰古有好婦人患而捧心嚬眉見者皆以爲</hi>
<hi>好其隣醜婦法之見者皆走公便欲下官遁走耶</hi>郭郎爲借靣之裝<hi>顔氏家訓或問俗名</hi>
<hi>傀儡子爲郭秃有實乎答曰風俗通云諸郭皆諱秃當是前世有姓郭郎病秃者滑稽調戲故後人爲其象呼</hi>
<hi>喚郭秃爾註郭秃曰郭郎即傀儡也唐詩鮑老當筵笑郭郎笑他舞袖大琅璫按借靣見園次序</hi>何如<lb/>
别裁僞體<hi>杜詩别裁僞體親風雅</hi>直舉天懐緯昔事以今情傳新<lb/>
聲於古意絶無依傍畧少撫摹此高人老鐵於焉矜能<lb/>
事於元朝<hi>楊維禎傳禎字亷夫諸暨人任提舉元末携家華亭博學<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>詞賦世稱鐵厓先生按胡瑞</hi>
<pb n="KR4f0031_WYG_007-20b"/>
<hi>讀其南高峯詞云瑰崛長吉莫過又云金荃竹枝香奩唐人各擅而老鐵菴有四家好異者須從此過也</hi>
而相國茶陵所以負大名於明代也<hi>長沙志茶陵州古漢縣以地居茶山</hi>
<hi>之隂故名明紀李相國東陽字西涯諡文正公茶陵人有樂府行世</hi>藉甚吾賢<hi>陸賈傳賈遊公卿閒</hi>
<hi>聲名藉甚</hi>不圖爲樂掣丹鯨於碧海此是古人騎黄鶴於青<lb/>
天誰爲作者<hi>杜詩未掣鯨魚碧海中黄鶴疑用崔顥題詩事</hi>附註<hi>古樂府有所思妃呼稀秋</hi>
<hi>風颯颯晨風颸註妃呼方言狶走也</hi>附註<hi>晉閻纘傳昔楚國處女諫其王曰有龍無尾言年四十未有太</hi>
<hi>子也</hi>
　　毛貞女墮樓詩序<hi>毛會侯女許字方渭仁子奕昭甦奕昭死貞女墮樓以殉遇救獲</hi>
<pb n="KR4f0031_WYG_007-21a"/>
三辰霜塞爰徵不二之心<hi>三辰見璿璣賦列女傳東海孝婦以寃死六月飛霜淮南</hi>
<hi>子鄒衍盡忠燕惠王信䜛而繫之衍仰天而哭夏月爲之降霜</hi>九曜煙霾方表靡他之<lb/>
節<hi>列女傳齊寡婦庶賤之女也無子不嫁事姑謙敬姑無男有女利母財令婦嫁夫婦不肯女殺母以誣婦</hi>
<hi>婦寃結呌天天作雷電擊景公堂見聞後錄西漢時東海孝婦夫死不嫁姑曰我老久累汝壯自縊死姑女告</hi>
<hi>婦婦竟死郡旱三年後太守祭其塜乃雨東漢時有姑以老夀終而夫女弟証婦鴆之其事同范曄後漢書未</hi>
<hi>及何也</hi>海波<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞<hi>淮南子未有天/地鴻濛<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞</hi>乃有寃禽<hi>見無忝序註</hi>雨雪<lb/>
漂搖<hi>詩</hi>翻生恨竹<hi>見憺/園賦</hi>臣出身而事主委贄將誠<hi>左傳䇿名</hi>
<hi>委贄貳乃辟也</hi>女離家而適人摩笄見志<hi>禮女子十五而笄註許嫁乃笄也國䇿張</hi>
<pb n="KR4f0031_WYG_007-21b"/>
<hi>儀謂燕王曰昔趙王以其姊爲代王妻後請代王使厨人操銅斗殺之其娣聞之摩笄以自刺也故至今有摩</hi>
<hi>笄之山</hi>紅顔赴義雄於一劔之師<hi>晉列女傳劉遐娶邵續女驍果有父風遐爲石</hi>
<hi>季倫所圍妻單將數騎拔出遐于萬人中</hi>縞袂趨風凛若萬夫之特<hi>張茂傳茂爲吴</hi>
<hi>郡守江充害之茂卒茂妻陸氏傾產率部曲爲先登討充充敗爲陸所殺詩百夫之特</hi>然或盈門<lb/>
以後展也于歸<hi>詩</hi>見廟而還全乎爲婦<hi>禮婦人三月告廟上墳謂之成</hi>
<hi>歸</hi>牛衣對泣己幾閲夫春秋<hi>見天章序</hi>鴻案相莊復洊更夫<lb/>
寒暑<hi>後漢梁鴻傳妻孟光爲鴻具食不敢鴻前仰視舉案齊眉皇伯通異之曰彼傭能使其妻敬之如此</hi>
<hi>非凡人也乃舍之於家</hi>甚者室中爛熳粗有諸雛<hi>子虛賦麗靡爛熳於前爾雅生</hi>
<pb n="KR4f0031_WYG_007-22a"/>
<hi>噣雛註謂鳥子初生能自啄食總名曰雛也古樂府一母將九雛</hi>膝下團圞差多羣穉<lb/>
<hi>孝經親生之膝下以養父母晉左九嬪詩自我去膝下</hi>庾氏則苟娘在抱<hi>庾信傷心賦序</hi>
<hi>一女成人外孫孩稚按苟娘一女詳篇後</hi>陶家則通子離懐<hi>見看奕賦陶靖節别傳淵明五子曰</hi>
<hi>阿舒阿宣曰雍曰端曰通子</hi>畫睂牕裏身極分明<hi>見少楹序杜詩妾身未分明何以拜</hi>
<hi>姑嫜</hi>織錦梭邊情歸繫屬<hi>見璿璣賦</hi>中人以上疇無硜爾之操<lb/>
<hi>論語</hi>賢智之流詎少皭然之志<hi>屈原傳皭然泥而不滓</hi>未有秦樓跨<lb/>
鳯<hi>見藝圃序</hi>即逢綿綴之辰<hi>詩憂心惙惙劉夢得代裴相表一朝被病遂至綿綴</hi>楚國<lb/>
委禽便遘彌留之會<hi>左傳鄭徐吾犯之妹美公孫楚聘之矣公孫黑又使強委禽焉左傳</hi>
<pb n="KR4f0031_WYG_007-22b"/>
<hi>楚公子圍聘於鄭且娶於公孫段氏顧命病日臻既彌留</hi>困冉耕之瘵疾<hi>史記冉耕字伯牛癩</hi>
<hi>卒</hi>珊枕空陳<hi>見皇/士序</hi>患荀偃之癉疽<hi>左傳諸侯還自沂上荀偃癉疽生瘍於頭</hi>
<hi>濟河及雍病自出</hi>玉釵虛挂<hi>見楚/鴻序</hi>雙星尚格<hi>史記牽牛馬犧牲其北織女天女孫</hi>
<hi>也周處風士記七夕祠牽牛織女此二星當會天漢中奕奕有白氣光曜五色人見之多所乞</hi>能無鞅<lb/>
掌之私<hi>詩</hi>百歲方賒終鮮綢繆之雅<hi>詩</hi>恒情不免孌彼<lb/>
何如而貞女則厠牏䙝器手也摩挲<hi>萬石君傳建爲郎中令每謁親入子</hi>
<hi>舍常私問侍者取親中裙厠牏身自浣滌不親知註中裙近身衣厠牏受糞器摩挲詳存菴序</hi>袒服<lb/>
中單躬焉挼撋<hi>漢書註内服爲袒服古今註禮曰中單祭服其内明衣乃三代之襯衣也漢初</hi>
<pb n="KR4f0031_WYG_007-23a"/>
<hi>改名汙衫六書故按按揉也阮孝緒字略煩撋猶挼挱</hi>不辭淟涊寧羞衞婦之三<lb/>
言<hi>張衡思𤣥賦澄淟涊而爲清註淟涊垢濁也國䇿衞人迎新婦婦上車問驂馬誰馬也車至門教送母曰</hi>
<hi>滅竈將失火入室見白曰徙之牖下此三言皆至言也而不免爲笑者蚤晩之時失也</hi>備歴艱辛<lb/>
毎爲杞梁而一慟<hi>左傳文公艱難辛苦備嘗之矣琴操杞殖字梁戰死妻曰上無考中無夫</hi>
<hi>下無子人之苦至矣乃求夫屍於城下抗聲大哭十日而城奔</hi>聞而嘆息見者咨嗟遂<lb/>
踐孤鸞俄成寡鵠<hi>琴歴蔡琰善琴爲離鸞别鶴操陶詩上絃驚别鶴下絃離孤鸞列女傳魯</hi>
<hi>陶嬰者陶明之女少寡養幼孤作黄鵠歌以明己之不更二庭也其略曰悲夫黄鵠之早寡兮七年不雙</hi>但<lb/>
使畢生髽髻亦足酬素志於賢雄<hi>左傳臧紇救鄫侵邾敗於狐駘國人逆䘮</hi>
<pb n="KR4f0031_WYG_007-23b"/>
<hi>者皆髽魯於是始髽註髽靡髪合結也遭䘮者多不能備㓙禮服髽而已檀弓魯人之髽而弔也自敗臺駘始</hi>
<hi>也</hi>假令没世蒿簪便足副所期於靈匹<hi>東觀漢紀梁統與杜林書曰君</hi>
<hi>非隗囂不降志辱身至簪蒿席草不食其粟</hi>且夫飄飄乃奔月之人<hi>見琴怨序註</hi>
空空實下天之狀<hi>後註</hi>璇臺千仭寧<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>控鶴之方<hi>天台賦王喬控</hi>
<hi>鶴以冲天事見滕王賦張僧鑒豫章記洪井有鸞岡洪崖乘鸞所憇處也西有鶴嶺王喬控鶴經過處</hi>綺<lb/>
閣千層詎曉驂鸞之術<hi>列仙傳梅福遇空同仙君授丹法乘青鸞飛昇江淹别賦駕鶴</hi>
<hi>上漢驂鸞騰天</hi>而乃奮身以擲自投玊女之扉<hi>靈光殿賦玉女窺忩而下視註</hi>
<hi>刻玉女形於忩上也王裒詩陽忩臨玉女宋之問詩忩摇玉女扉</hi>瞑目而呼甘觸媧皇<lb/>
<pb n="KR4f0031_WYG_007-24a"/>
之石<hi>見憺園賦</hi>驚鴻大去翻同緣橦之嬉<hi>教坊記舞者樂之容或象驚鴻或如</hi>
<hi>燕飛西京賦都廬尋橦註體輕善緣橦人於長木上自以手緣繩而度也鄴中記額上緣橦左回右轉</hi>墮<lb/>
馬長辭<hi>見皇士序</hi>幾類鞦韆之戲<hi>見憺園賦</hi>悲踰裂脰酷擬屠腸<lb/>
<hi>史記燕入齊王蠋自奮絶脰死註頸也公羊傳絶其脰註項也史記聶政刺殺韓相因破靣抉眼自屠出腸而</hi>
<hi>死列女傳至正十五年有周人婦毛氏爲賊所執罵賊不屈賦遂刳其腸而去</hi>此則宋王臺<lb/>
畔略可儷其堅貞<hi>見銅雀賦古詩紀戰國時韓憑爲宋康王舍人妻何氏美王欲之築青陵</hi>
<hi>臺何氏見烏鵲歌以見志遂自縊死</hi>董相車邊適足形其芳潔<hi>列女傳安定皇甫規</hi>
<hi>妻者不知何氏女也善屬文時爲規答書記及規卒董卓強聘之立罵卓遂死車下後人圖畫號曰禮宗</hi>斯<lb/>
<pb n="KR4f0031_WYG_007-24b"/>
時也筋骸瘲瘛絶意偷生<hi>説文小兒瘲瘛病也</hi>口鼻喎唆無心乞<lb/>
活<hi>説文喎唆小兒相應聲</hi>何意趙宫白璧偏經睨柱以還全<hi>藺相如傳</hi>
<hi>相如奉璧至秦視秦無意償城持其璧睨柱欲以擊柱秦王恐其破璧乃辭謝固請相如使從者於經道亾去</hi>
<hi>歸璧於趙</hi>奚圖秦國連環縱値揮椎而不碎<hi>國䇿秦昭王遺齊君王后玉連環曰</hi>
<hi>齊多智而觧此環衆羣臣不知觧君王后引錐椎破之謝秦曰謹以觧矣</hi>天哀志氣遂逢續<lb/>
命之膠人䕶孤芳蚤給返魂之藥<hi>見琴怨序</hi>翩其尚在宛爾<lb/>
猶存於是刻彼苕華鐫之琬琰<hi>竹書紀年桀伐岷山得二女曰琬曰琰刻其名</hi>
<hi>于苕華之玉苕曰琬華曰琰摭言黄帝二女曰琬曰琰刻於彤管飾以金玉</hi>詢貞姬之邑里<lb/>
<pb n="KR4f0031_WYG_007-25a"/>
居鄰浙水曹娥<hi>范曄列女傳孝女曹娥者會稽上虞人也父旴爲巫祝溺死不得屍娥年十四</hi>
<hi>乃沿江哭不絶聲旬有七日遂投江而死</hi>問淑媛之門楣人是華池毛女<hi>列仙</hi>
<hi>傳毛女字玉姜秦亾入深山餌松柏遍體生綠毛能飛舉華隂山中獵人往往見之自言始皇宫人而不老</hi>
附註<hi>庾信集謝趙王啟云某息荀娘註按本傳信子名立荀娘疑即立小字荀一作苟</hi>附註<hi>劍仙</hi>
<hi>傳有空空兒能飛身千里斬人</hi>
　<lb/>
　<lb/>
　<lb/>
<pb n="KR4f0031_WYG_007-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳檢討四六巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳檢討四六巻十六</head> <lb/>
    <p>
<pb n="KR4f0031_WYG_016-1a"/>
欽定四庫全書<lb/>
　陳檢討四六巻十六<lb/>
　　　　　　　　　　翰林院檢討陳維崧撰<lb/>
　啟<lb/>
　　徵呉太母六袠詩文啟<lb/>
秋生閬苑<hi>見閨秀序</hi>方編勝國之春秋月冷瀛洲<hi>唐紀太宗選房杜等</hi>
<hi>二十八人為學士時謂之登瀛洲</hi>正輯前朝之紀載撫昔賢之往蹟光<lb/>
景恒新睠獨行之留芳音徽未沫下稽家乗上覽史宬<lb/>
<pb n="KR4f0031_WYG_016-1b"/>
<hi>説文宬屋所容受也</hi>忠貞殉節半由閫德之同心貞婦貽謀定衍<lb/>
箕疇於奕世<hi>書</hi>仙雛接翅知為西母之禽桂子駢枝識<lb/>
是嫦娥之樹<hi>見瀛臺序</hi>於今為烈自古而然呉母徐太夫人<lb/>
者前壬戌進士福建巡撫諤齋公之冡婦而前癸未庶<lb/>
吉士介子先生之淑配也孺人浙水名門語溪望族<hi>嘉興</hi>
<hi>志崇德縣有語溪一名語兒涇又名禦兒按崇德以避年號今易石門縣</hi>家多鳳子寧誇薛<lb/>
氏河東<hi>見逸齋序</hi>派出駒王<hi>見憺/園賦</hi>盡説徐公城北<hi>見<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>菴序</hi>里名<lb/>
崇讓牙幢繡㦸之家<hi>按李義山有崇讓宅詩詳孟太母啟牙幢見皇士序繡㦸見看奕賦</hi>
<pb n="KR4f0031_WYG_016-2a"/>
坊號光延<hi>見雪持序</hi>粉碓銅溝之宅<hi>見銅雀賦</hi>而乃嬿婉明經柔<lb/>
嘉習禮<hi>詩</hi>髫齡賦菊<hi>見鞠/存啟</hi>羣已奉為女宗<hi>列女傳宋鮑仕衞三年而</hi>
<hi>娶外妻其妻不妬養姑愈敬宋公表其閭曰女宗</hi>早嵗銘椒<hi>見瑞木賦</hi>本無關乎姆<lb/>
教<hi>見昭華序</hi>爰夫待字<hi>見納/姬序</hi>以暨初笄<hi>見貞女序</hi>風詩詠之子於<lb/>
歸易彖演家人之吉一燈佐讀用成夫子之名百兩宜<lb/>
家善得尊嫜之志抑有感焉所尤難者雖溷裙笄之列<lb/>
思在古人縱居紈綺之儔身通大義弔屈原于楚澤便<lb/>
知嬃女之賢<hi>見雪持序</hi>懐聶政於韓郊即慕姊嫈之行<hi>見納姬序</hi>
<pb n="KR4f0031_WYG_016-2b"/>
曾聞書冊娥乃移山<hi>見徐母序</hi>詎學尋恒婺偏恤緯<hi>見歸田序</hi>固<lb/>
已㢲為少女氣感風雲<hi>見徐母序</hi>城是夫人情關家國者矣<lb/>
<hi>見劉太母序</hi>愧明季之不綱<hi>漢靈帝紀鴻圖不綱西園成市</hi>致鴻都之失守<lb/>
<hi>見存菴序</hi>文鴦匹騎雲繞成都<hi>見琴怨序按魏志文欽子鴦/嘗乗匹騎䧟陣衝<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>驍勇絶</hi>
<hi>倫</hi>青犢千羣飇馳京室<hi>詳孟太母序</hi>時則庶常公甫簉皇途<lb/>
初登仕版鴻騫乍遘<hi>見禹平序</hi>豨突何堪<hi>見玉/巖序</hi>凄涼馬角<hi>見觀</hi>
<hi>槿序</hi>誓排閶闔以呼天<hi>見雪/持序</hi>縹緲龍髯<hi>見孝威序</hi>矢墜虞淵而<lb/>
捧日<hi>淮南子日薄於虞泉是謂黄昏魏書崔昱少時夢上泰山兩手捧日狄仁傑贊取日虞淵洗光咸池</hi>
<pb n="KR4f0031_WYG_016-3a"/>
<hi>魏徵傳徴少時夢捧日</hi>﨑嶇東下瑣尾南還<hi>詩/</hi>尋一旅之終摧<hi>左傳</hi>
<hi>有衆一旅</hi>况孤城之嗣没五溪路阻<hi>見竹/逸序</hi>標銅柱以何時<hi>見商</hi>
<hi>尹序</hi>八陣圖空<hi>見懸/圃序</hi>返錦城而奚日<hi>成都記孟後主于城都城上種芙蓉如錦因名</hi>
<hi>錦宫城一云錦宫</hi>願為袁粲<hi>見琅/霞序</hi>竊附臧洪<hi>臧洪傳洪字子源守東郡為袁紹所</hi>
<hi>執不屈殺之張超嘗曰子源天下義士洪嘗復陳琳手書其畧有曰足下徼利于境外臧洪投命于君親</hi>憤<lb/>
飛疏勒之泉<hi>見歸田序</hi>怨塞黎陽之土<hi>見實/菴序</hi>鷄陂夜夜<hi>見藝圃序</hi>
翻為化鶴之鄉<hi>見存菴序</hi>螢苑年年<hi>後補/注</hi>竟作啼鵑之路<hi>見孝</hi>
<hi>威序注</hi>愴何如乎悲可知也斯時也撫軍方解組巖疆孺<lb/>
<pb n="KR4f0031_WYG_016-3b"/>
人適從親官舫船過茘浦<hi>平樂府志茘浦在修仁縣</hi>忽傳庾信之難<lb/>
歸<hi>見素伯序</hi>幡出榕城<hi>見銀/臺序</hi>或報王琳之不返<hi>見素伯序</hi>封霽雲<lb/>
之斷指聊代刀環<hi>唐書張巡守睢陽尹子竒圍之巡令南霽雲犯圍而出乞師于賀蘭進明</hi>
<hi>見其無出兵意因囓落一指以示進明曰霽雲既不能達主將之意請留一指以示信歸報座中皆為泣下</hi>
慰徐淑以遺言勉支井臼<hi>見閨秀序</hi>孺人則靡笄一慟城欲<lb/>
全頽<hi>見貞女序</hi>截髪長號<hi>列女傳犍為相登妻名度嫁登一年而寡守令呉原欲妻之度引刀</hi>
<hi>截髮乃止</hi>石思立化<hi>見海/棠賦</hi>銀瀧雪浪冀追伍員之忠䰟<hi>見銀臺啟</hi>
碧澥黄泉希蹈曹娥之孝蹟<hi>見貞女序</hi>誓為鮫妾訴薄命以<lb/>
<pb n="KR4f0031_WYG_016-4a"/>
啼珠<hi>見茹蕙序</hi>擬作寃禽畢微軀于填海<hi>見無忝序</hi>寧煩再計亦<lb/>
又何求既而舅姑正色付以諸郎童穉牽裾憐其尚小<lb/>
遂躊躇而飲血終慷慨以旌心<hi>見佳山序</hi>是則杞梁有媍未<lb/>
能踰此哀離<hi>見貞女序</hi>湛母無夫不足方斯悱惻者矣<hi>晉陽秋日</hi>
<hi>陶侃之父丹娶新淦湛氏女生侃丹早逝</hi>若乃鄉關傾覆廬舍漂摇盼堂前<lb/>
之舊燕去向誰家<hi>見玉巖序</hi>問膝下之新雛歸于何黨<hi>見貞女序</hi>
僕慚李善<hi>後漢書李善本李元蒼頭元家俱疫死惟孤兒續始生數旬而貲財千萬諸奴欲謀殺續</hi>
<hi>分其財善潛負續逃亡及長為理舊業光武聞其行詔拜善及續並為太子舍人</hi>友乏王成<hi>見賀</hi>
<pb n="KR4f0031_WYG_016-4b"/>
<hi>周序</hi>并無潼乳之資<hi>見壽/徐序</hi>絶少餦餭之計<hi>詳索餅啟</hi>秋蘆詎絮<lb/>
<hi>見集生序</hi>疇衣任昉之兒<hi>梁書任昉素清貧卒後其子西華冬日著葛帔練裙劉孝標乃著廣</hi>
<hi>絶交論譏其舊交</hi>春笋非糧<hi>續晉安帝紀豫州刺史司馬尚之為桓𤣥將馮該所攻倉儲稍竭是</hi>
<hi>時蘆笋時也尚之指笋曰且噉此足解三日將士離心遂敗庾信為慕容寧碑春笋非糧</hi>難飼叔敖<lb/>
之子<hi>見竹逸序</hi>而孺人則殫厥恩勤俾其成立機邊織作春<lb/>
無嵗以非秋帳底咿唔晝無時而非夜以至最憐庭竹<lb/>
只欲成斑<hi>見憺園賦</hi>不忿園葵居然似錦<hi>陸遊詩錦子葵花買上原</hi>孫鸞<lb/>
罷舞永無臨鏡之期<hi>見亓山序崔顥詩鸞鏡埋塵罷曉粧</hi>荀鴨空温長斷<lb/>
<pb n="KR4f0031_WYG_016-5a"/>
薫香之日<hi>見天石序</hi>皈心乾竺<hi>見佳/山序</hi>託命金仙<hi>詳靈岩碑</hi>可不謂<lb/>
書之青史泣甚羊碑<hi>見梧月序</hi>彈入氷絃<hi>見海棠賦</hi>悽踰帝瑟者<lb/>
乎<hi>王子年拾遺記黄帝使素女鼔庖犠氏之瑟鼔五十絃滿座悲不能已後破為二十五絃注素女方術之</hi>
<hi>女補史記神農作五絃之瑟按五絃十五絃小瑟也二十五絃中瑟也五十絃大瑟也</hi>葢孺人之<lb/>
稱未亡人也<hi>見葉母序</hi>纔二十六嵗其撫藐諸孤也<hi>見翼王序</hi>歴<lb/>
三十七年母以兼師怙而加恃<hi>詩</hi>此雙駒汗血<hi>補注天馬歌霑</hi>
<hi>赤汗兮沫流赭</hi>所以並起于南天而一樹瓊枝<hi>見璿璣賦</hi>尤見先栽<lb/>
夫北闕也某等與青壇兄秋風雁塔<hi>見銀臺序</hi>或附齊年夜<lb/>
<pb n="KR4f0031_WYG_016-5b"/>
月龍池或稱同館<hi>内翰林志院内有龍池</hi>芸閣紬書之暇<hi>見澹菴序</hi>獲<lb/>
聆賢母之芳風花磚珥筆之餘畧悉高門之盛事<hi>唐李程傳</hi>
<hi>程字表臣北㕔前階有花磚道冬中以日影及八磚為入直之候程性懶日過八磚乃至號八磚學士</hi>兹<lb/>
當臘月小春適遘華筵六袠桃開蓬島星妃設帨之辰<lb/>
<hi>見壽閻序</hi>菊滿金屏月姊稱觴之候<hi>見憺園賦</hi>人間節孝行看表<lb/>
雙闕以烏頭<hi>補注</hi>天上褒嘉佇見降九重之紫綍<hi>禮</hi>伏冀<lb/>
彩毫才子<hi>見看奕賦</hi>惠以瓊瑶肜管文人<hi>詩/</hi>編之珠貝<hi>見璿璣賦</hi>
庶使赤城霞起<hi>見尺牘序</hi>長開四照之花<hi>見壽閻序</hi>將令絳縣春<lb/>
<pb n="KR4f0031_WYG_016-6a"/>
生<hi>見壽閻序</hi>永秀萬年之草<lb/>
　　徵孟太母王太夫人六十壽言啟<lb/>
葢聞蓮開華井<hi>見鞠存啟</hi>峰頭留玉女之盆<hi>見劉太母序</hi>桃熟層<lb/>
城澥畔築瑶姬之館<hi>桃熟見徐母序淮南子崑崙山有層城九重瑶姬玉女居之</hi>西<lb/>
池王母<hi>見素伯序注穆天子傳王使造父為御西巡狩見王母于瑶池十洲記崑崙山有瑶池閬苑并</hi>
<hi>見彭太翁啟注</hi>胸懸五嶽之圖<hi>見銀/臺啟</hi>南極夫人<hi>見葉母序</hi>名冠十洲<lb/>
之籍<hi>見銀臺啟</hi>歴數興王之日必資褒鄂之勲<hi>見觀槿序</hi>恒開積<lb/>
慶之家<hi>易</hi>定藉釵笄之助醴泉萬斛滙自璿源<hi>白虎通醴泉者</hi>
<pb n="KR4f0031_WYG_016-6b"/>
<hi>美泉壯如醴文苑英華鄭璘諸王詩云璇源分正𣲖玉葉衍靈根</hi>美玉千重生由瓊圃<lb/>
於今為烈自古而然兹啟孟太夫人者三韓孟聿修之<lb/>
祖母而川陜總督忠毅公之淑配也巍峩甲第系本烏<lb/>
衣<hi>見少楹序</hi>清綺門楣支分紫塞<hi>見海棠賦</hi>昔者齊姜宋子家號<lb/>
上流<hi>詩</hi>顧媍潘姨人稱右族<hi>顧媍見閨秀序潘姨補注</hi>烏石蘭樂陵<lb/>
著姓<hi>庾信集有周冠軍公夫人烏石蘭氏墓誌銘</hi>步陸孤呉地名閨<hi>見壽季序</hi>俱<lb/>
不足以儷此風華均其焜燿者矣太夫人之歸我忠毅<lb/>
公也年甫十四葢奉我<lb/>
<pb n="KR4f0031_WYG_016-7a"/>
太宗皇帝之諭㫖云乍委文禽<hi>見貞女序</hi>宫中助聘纔鳴彩<lb/>
雁<hi>詩雝雝鳴雁</hi>天上催糚<hi>見牛叟序</hi>時則忠毅公貳我秋官副兹<lb/>
都綂亳都將建未離負鼎之年<hi>見佳山序</hi>姬籙方興猶在釣<lb/>
璜之日<hi>尚書大傳太公釣磻溪得玉璜于魚腹中刻曰姬受命吕佐之報在齊</hi>太夫人則<lb/>
黽勉庭除綢繆牖户江頭鴨緑<hi>輿志鴨緑江在東方朝鮮國西北唐太宗征高</hi>
<hi>麗耀兵于此</hi>便為濯錦之川<hi>見園/次序</hi>峪口鴉青<hi>見天章序</hi>即是採桑<lb/>
之陌<hi>見閨秀序</hi>聿襄駿業克纘鴻名洎乎<lb/>
真人當璧<lb/>
<pb n="KR4f0031_WYG_016-7b"/>
聖主膺圗豐沛羣豪蕭相國功名第一<hi>見歸田序</hi>南陽諸將<lb/>
鄧仲華謀略無雙<hi>鄧禹傳禹杖䇿追光武扵鄴由是為帝任使</hi>屬九域之初<lb/>
平尚庶頑之未靖斯時也峩峩雪棧逺道三千<hi>皇輿考巴西棧</hi>
<hi>道千里通于蜀漢並詳下</hi>杳杳金城提封百二<hi>韓子雖有金城湯池非粟不可鹽鐵論秦</hi>
<hi>地金城于里漢高帝紀田肯賀上曰秦形勢之國也帶河阻山懸隔千里持㦸百萬秦得百二焉蘇林注秦地</hi>
<hi>險固二萬人足當諸侯百萬也漢刑法志提封萬井注舉其封内之總數也</hi>葭萌關内<hi>史記貨殖</hi>
<hi>傳秦破趙諸遷虜處葭萌括地志葭萌關馬謖守此</hi>杜鵑之剰壘何多<hi>蜀志昔有姓杜名宇</hi>
<hi>王蜀號曰望帝宇死化為子規鳥蜀人聞子規鳴曰是我望帝也許慎説文望帝淫其相妻慙亡去為子巂鳥</hi>
<pb n="KR4f0031_WYG_016-8a"/>
<hi>蜀人聞之皆起華陽國志魚鳬王後有王曰杜宇稱帝教民務農更名蒲卑會有水災其相開明决玉壘山以</hi>
<hi>除水患遂禪位隱西山時適二月子鵑鳥鳴故蜀人悲焉巴亦化其俗而力農農時先祀杜主</hi>麥積山<lb/>
邊<hi>鞏昌志秦州積麥山狀如麥積稱秦地林泉之冠</hi>陳寶之遺倉不少<hi>見天篆序</hi>公<lb/>
孫述正憑陵于劒閣路梗褒斜<hi>後漢書公孫述字子陽扶風人也王莽時為導</hi>
<hi>江卒正更始立述恃其地險衆附遂自立為帝蜀都賦公孫躍馬而稱帝劒閣見無忝序史記天水隴西棧道</hi>
<hi>千里無所不通惟褒斜綰轂其口西京賦右界褒斜隴首之險注南口曰褒北口曰斜</hi>姚弋仲猶<lb/>
崛強于秦州烽迷汧渭<hi>弋仲見子厚序注秦州見實菴序注汧渭見子厚序漢書伍被</hi>
<hi>曰倔強江淮間</hi>公于順治初年膺川陜總督之命爰乃慷慨陳<lb/>
<pb n="KR4f0031_WYG_016-8b"/>
師糾桓鞠旅<hi>詩</hi>西平回紇<hi>見雪/持序</hi>煙消徐福之船<hi>見觀槿序</hi>東<lb/>
鏟姜瓖<hi>補注</hi>霧散張超之市<hi>見觀/槿序</hi>他若銅頸鐵額之輩<hi>見商</hi>
<hi>尹序</hi>疇能兔脱于林間<hi>孫子兵始如處女後如脱兔</hi>以及赤眉青犢之<lb/>
倫大半魚遊于釜底<hi>光武紀鄧禹進説于帝曰今山東未安赤眉青犢之屬動以萬數注</hi>
<hi>賊號後漢書張嬰詣張綱降曰某等若魚遊釜中</hi>凡忠毅公廓清耆定之功皆<lb/>
太夫人左右劻勷之力屢援枹鼓<hi>見鄴園啟</hi>以𨽻戎旃罕御<lb/>
貂襜而親韎韐<hi>詩</hi>溉來黛椀只用傳餐卸得紅褠<hi>廣雅江南</hi>
<hi>人士以巾褠為交際盛服</hi>惟思立幟<hi>見懸/圃序</hi>城上起夫人之號<hi>見劉太母序</hi>
<pb n="KR4f0031_WYG_016-9a"/>
軍中得娘子之稱<hi>唐紀平陽公主嫁柴紹引兵七萬與秦王定京師號娘子軍</hi>既而<lb/>
忠毅公勩以忘身忠偏致命旗摧麾下星殞營門<hi>晉陽秋有</hi>
<hi>星赤而芒角自東北西南流于諸葛營中俄而亮卒</hi>夫人則明駝千里蹀躞還鄉<lb/>
<hi>雜記明駝千里脚謂駝臥屈足而腹不著地為漏明者最能逺行也宋樂府躞蹀青驪馬</hi>寡鵠一軍<lb/>
<hi>見貞女序</hi>間關赴闕維時<lb/>
世祖章皇帝嘉其盡瘁軫此成勞給内帑以營喪命太<lb/>
常而製謚恩隆存没天仾驃騎之塋<hi>見觀槿序注</hi>詔寫丹青<lb/>
日照凌煙之畫<hi>唐紀太宗貞觀十七年圖贊功臣于凌烟閣</hi>太夫人愀愴家<lb/>
<pb n="KR4f0031_WYG_016-9b"/>
難悚惶朝命由郊勞訖于錫襚<hi>周禮秋官小行人及郊勞眡館將幣為承而擯</hi>
<hi>之左傳卿出郊勞公羊喪事衣被曰襚</hi>慟必城頽<hi>見貞女序</hi>自卒奠以至歌虞<lb/>
<hi>見瑞木賦</hi>髽而路祭<hi>見貞/女序</hi>通都歎息咸推秉禮之女宗<hi>見呉母啟</hi>
闔境觀覘羣羨知書之姆教<hi>見昭華序</hi>榮哀交盡律度靡愆<lb/>
至于瞻戀鄉關徘徊丘壠盧龍極望長懐梧檟之悲<hi>永平</hi>
<hi>志盧龍縣古肥子國在冀州東北秦為遼西右北平二郡地魏曰盧龍左傳伍子胥曰樹吾墓檟</hi>遼鶴<lb/>
重歸<hi>見存菴序</hi>永結松楸之慕<hi>見祖/德賦</hi>苔纒馬鬛<hi>檀弓孔子之喪子夏曰昔</hi>
<hi>夫子言曰吾見封之若堂者矣見若防者矣見若覆夏屋者矣見若斧者矣從若斧者焉馬鬛封之謂也注馬</hi>
<pb n="KR4f0031_WYG_016-10a"/>
<hi>鬃鬛之上其肉薄封形似之儉而易就</hi>願留灑埽之人<hi>見歸田序</hi>雨裂牛眠冀<lb/>
斷樵蘇之客<hi>晉書陶侃將葬親家中忽失牛遇一老父謂曰前崗見一牛眠山塢中其地若葬位</hi>
<hi>極人臣矣言訖不見侃尋牛得之因葬其處國䇿昔者秦攻齊令有敢去柳下季壟五十步而樵採者死不赦</hi>
幸邀俞㫖獲遂私情則又誠格尊親感孚穹壤者矣况<lb/>
復儉以持家恩能逮下公父文伯之母克懋坤儀<hi>國語公父</hi>
<hi>文伯退朝朝其母注文伯魯大夫公父穆伯之子母敬姜也</hi>南宫敬叔之妻式彰閫<lb/>
範<hi>見徐母序</hi>人傳孝友何殊石奮之庭<hi>見歸田序</hi>祚卜享嘉詎遜<lb/>
于公之戸<hi>見憺園賦</hi>固已宅呼崇讓<hi>宣室志崇讓里在東洛西谿叢語洛陽崇讓坊</hi>
<pb n="KR4f0031_WYG_016-10b"/>
<hi>有河陽節度使王茂元宅</hi>非徒里字集賢<hi>見祖德賦</hi>于是一門少長綬吐<lb/>
文蛇<hi>見祖德賦</hi>七葉箕裘<hi>七葉見半繭/賦箕裘載禮</hi>印蟠銅虎<hi>典彚漢文帝初頒銅</hi>
<hi>虎符于刺史又為竹使符隋造玉麟符以代銅虎符又唐為銅魚符</hi>玉河夾宅<hi>見祖德賦</hi>翩翩<lb/>
顧陸之家<hi>見尺牘序</hi>畫㦸盈衢<hi>見閨/秀序</hi>奕奕崔盧之裔<hi>見楚鴻序</hi>伯<lb/>
子領諸侯之貴坐擁朱幡<hi>漢書詔令二千石長史車朱兩轓畫輪續漢志二千石皆</hi>
<hi>皂葢朱幡</hi>仲君居御史之尊臺連烏府<hi>見祖德賦</hi>猗歟季子藉甚<lb/>
㓜公金貂蘭錡已膺二品之崇班<hi>見半繭賦</hi>帶礪山河永保<lb/>
萬年之世爵<hi>見孝威序</hi>可不謂胄踰薛鳳族邁荀龍者乎<hi>見逸</hi>
<pb n="KR4f0031_WYG_016-11a"/>
<hi>齋序</hi>而太夫人猶以撥亂固思奮武守成尤尚揆文<hi>書</hi>時<lb/>
賡清晏詎矜馬槊之勲資世際雍熙莫倚弓刀之門胄<lb/>
種雖猿臂<hi>漢書李廣猿臂善射注猿通臂輕捷善緣能于空中輪轉</hi>敢薄雕蟲<hi>見璿璣賦</hi>
家本龍驤<hi>班固史述贊雲起龍驤化為侯王晉羊祜傳呉童謡云阿童復阿童銜刀遊江東不畏岸</hi>
<hi>上虎但畏水中龍祜知王濬字阿童因表龍驤將軍按符堅姚萇亦加此</hi>宜躭繡虎<hi>見祖德賦</hi>遂<lb/>
以三遷之母誡用成一代之詞宗<hi>見葉母序</hi>此我聿修所以<lb/>
䇿雋春闈名登甲榜文孫令子武達文通<hi>見葉母序</hi>洵哉盛<lb/>
世之禎符抑亦　興朝之瑞應兹以嘉平之月<hi>見憺園序注茅</hi>
<pb n="KR4f0031_WYG_016-11b"/>
<hi>盈内傳始皇三十一年聞巴謡歌因改臘曰嘉平</hi>適逢揆覽之辰<hi>見壽閻序</hi>錦筵獻<lb/>
斚酒泛珊瑚綺軸徴詩書標翡翠願編珠貝<hi>見璿璣賦</hi>祝貺<lb/>
瓊琚<hi>詩</hi>喜見金堂列女<hi>集仙録王母居金堂之苑并見鷹垂序注</hi>盈階開四<lb/>
照之花<hi>見壽季序</hi>欣逢璚笈真妃繞砌擁萬層之璧<lb/>
　　徵松陵潘母六十壽言啟<lb/>
垂虹淼淼碧鱸紅樹之莊笠澤茫茫茶竈筆牀之所<hi>見<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>
                    </hi>
<hi>菴序呉江志松陵江即古笠澤江也自太湖分𣲖由縣東門外垂虹橋北合龎山湖轉入長洲界</hi>由來<lb/>
此地多産畸人今日潘君偏躭肥遯<hi>易</hi>意者三高祠畔<lb/>
<pb n="KR4f0031_WYG_016-12a"/>
人稱隱士之鄉<hi>齊東野語呉江三高祠䲭夷子皮張季鷹陸魯望有以蠡為呉仇不當祀詩云</hi>
<hi>可笑呉癡忘越憾却誇范蠡作三高</hi>不知十字碑前母為讓王之𦙍<hi>江陰志季</hi>
<hi>札墓在江陰申浦孔子題其碑曰嗚呼有呉延陵季子之墓</hi>實本慈親之教用成我<lb/>
友之賢木傳貞女之名果得隱夫之號<hi>見海棠賦</hi>如潘母呉<lb/>
夫人者尤足誌焉夫人棨㦸高門<hi>見閨秀序</hi>簪纓上族敘其<lb/>
姻婭既椒衍人間<hi>詩</hi>譜厥高曾亦履聞天上<hi>班固漢書鄭崇字子</hi>
<hi>游擢尚書僕射每見上曳革履上曰我識鄭尚書履聲</hi>夫人㓜即端莊生而淑慎<lb/>
菊花製頌<hi>見鞠存啟</hi>晨風遵栁絮之庭<hi>見琴/怨序</hi>蘭葉成銘<hi>補注</hi>夜<lb/>
<pb n="KR4f0031_WYG_016-12b"/>
雨直條桑之館<hi>漢書孝文皇后為太后幸蠶館率皇后及列侯夫人桑于郊外唐書高宗時里</hi>
<hi>有桑條韋樂之歌後韋后祀蠶則奏之</hi>若乃性解仁親書工内則<hi>禮</hi>笙龡<lb/>
華黍孝娥題黄絹之碑<hi>見昭華序</hi>經授宣文伯姊設絳紗之<lb/>
帳<hi>見劉太母序</hi>固已德容婉嫕<hi>宋玉神女賦性淡清靜其愔嫕兮注婉嬺柔順貎</hi>獨<lb/>
擅女宗<hi>見呉太母啟</hi>圖象温恭<hi>洛神賦骨像應圖注應圖畫也庾信步陸孤氏銘應圖令</hi>
<hi>淑又趙國公夫人銘云夫人有象應圖并詳顧哀辭</hi>無煩姆誡<hi>見昭華序</hi>且也奉異本<lb/>
之萱枝情逾自出撫旁根之荆樹恩甚同生<hi>見憺園賦</hi>此又<lb/>
輓近所難能恒流為莫逮者矣迨歸我某公先生鹿車<lb/>
<pb n="KR4f0031_WYG_016-13a"/>
對輓<hi>見壽閻序注</hi>鴻案相莊<hi>見貞/女序</hi>䘏其絡緯<hi>見歸田序</hi>焦勞洮櫛<lb/>
之餘<hi>禮</hi>問彼有無黽勉醪鹽之側<hi>詩</hi>斯時也遺雛弱息<lb/>
<hi>漢書吕公重高祖狀貌曰臣有弱息願奉箕帚注與賤息舒祺同息乃少之通稱也</hi>懼傷夫子之<lb/>
心斷縷零緘厥有前人之緒而夫人乍詠齊牢<hi>見貞女序</hi>遽<lb/>
為代匱<hi>左傳凡百君子莫不代匱注匱乏之時須人承代</hi>賣來寶鏡甫牽嬌女<lb/>
之烏羊<hi>隱逸傳王敬𢎞以女適孔淳之之子以烏羊繋所乗車轅提壺為禮至則盡歡</hi>析罷珠<lb/>
鈿旋奠佳兒之錦雁<hi>見貞女序注及劉太母序</hi>經營婚嫁以畢晨昏<lb/>
屏當資裝<hi>見劉太母序</hi>何分寒暑無何而一痛離鸞<hi>見貞女序</hi>長<lb/>
<pb n="KR4f0031_WYG_016-13b"/>
甘蓐螘<hi>見映碧啟</hi>入室抱磨笄之恨<hi>見貞女序</hi>倚廬銜截髢之悲<lb/>
<hi>見呉太母序</hi>次耕則年始六齡㓜子則生為遺腹夫人憤願<lb/>
損生忠能託命存一綫于未亡之手<hi>見葉母序</hi>閫内程嬰<hi>趙世</hi>
<hi>家趙氏孤兒已脱程嬰杵臼謀取他人嬰兒負之諸將殺杵臼與孤兒皆喜然趙氏真孤乃反在程嬰卒與俱</hi>
<hi>匿山中</hi>哺藐諸以待盡之年女中荀息<hi>見劉大母序</hi>和熊午夜<lb/>
無忘爾父之辛勤<hi>列女傳唐栁仲郢母韓氏公綽妻也嘗粉苦參黄連熊膽和為丸諸子夜</hi>
<hi>學含之以資勤苦後牛僧孺謂仲逞有父風</hi>剉薦中閨仰賴羣公之訓迪<hi>見徐</hi>
<hi>母序</hi>誠堪返日<hi>淮南子魯陽公楚將也與韓遘戰酣日暮援戈而揮之日為返三舍九域志汝州魯</hi>
<pb n="KR4f0031_WYG_016-14a"/>
<hi>陽關即揮戈返日處</hi>志可回天<hi>見銀臺啟</hi>孱然膝下之孤蔚爾區中之<lb/>
秀臣力於兹竭矣所天不既慰乎抑在鄙人猶餘深感<lb/>
今夫牛衣老媍<hi>見天章序</hi>艷心西舍之貂蟬<hi>見半繭賦</hi>馬磨窮婺<lb/>
<hi>見懸圃序</hi>動色東隣之翟茀<hi>詩/</hi>斷機佐讀期邀稽古之榮<hi>列女</hi>
<hi>傳孟子既學而歸孟母方績問所學自若也孟母以刀斷其織曰子之廢學若吾斷斯織也孟子因勤學不息</hi>
畫地傳書冀食干時之報<hi>見劉太母序</hi>捧毛生之檄便詡文<lb/>
人<hi>漢史毛義廬江人家貧以孝稱張奉往候之府檄適擢為安陽令義捧檄而喜奉心薄之後親没屢辟不</hi>
<hi>起奉嘆曰賢者固不可測</hi>絶温嶠之裾還誇學者<hi>晉書温嶠欲詣建康母止之絶裾而</hi>
<pb n="KR4f0031_WYG_016-14b"/>
<hi>行</hi>此即堂前漂麥<hi>見懸/圃序</hi>閣上燃藜<hi>見映/碧啟</hi>墨穿作穴<hi>五代史桑</hi>
<hi>維翰嘗鑄鐵硯示人曰硯穿則改業</hi>惟工温飽之圖<hi>宋王曾傳曾曰平生之志不在温飽</hi>書<lb/>
積成倉<hi>見懸圃序</hi>僅想風雲之會<hi>易</hi>古今一致愚智同揆在<lb/>
末俗而皆然詎達人其遂免夫人則絶意時名忘情好<lb/>
爵教兒學易止占箕子之爻<hi>易</hi>課子攻書不習揚雄之<lb/>
論<hi>李充論揚雄論秦劇稱新之美上封事露才以躭寵溺情以懐祿素餐所刺何以加焉</hi>但使粗<lb/>
知成敗雖蓬葆以如飴<hi>説文草叢生曰葆</hi>假令畧識興亡縱飢<lb/>
寒其靡悔身將隱矣願成綿上之操<hi>見劉太母序</hi>勿以母為<lb/>
<pb n="KR4f0031_WYG_016-15a"/>
益勵黨人之節<hi>漢書范滂詣獄母曰汝與李杜齊名吾復何恨</hi>高人數等自古<lb/>
為難然或者徒甘淡泊止厭紛華將采菽以終年<hi>詩</hi>願<lb/>
辟纑而用老<hi>孟子</hi>正復蕭條一室未足深竒隱約三時奚<lb/>
容過羨無如時值驚飇運逢駭弩楚國有亡猿之事<hi>見舜</hi>
<hi>民序</hi>崑岡當失火之年<hi>見懸圃序</hi>回思謗書之獄初興維時賢<lb/>
門之禍最烈褒方在難株恐連融<hi>漢書孔褒與張儉有舊匿儉事泄褒弟融</hi>
<hi>曰舎藏者融也褒曰彼來求我非弟之過母曰家事任長妾當其辜一門爭死株連後補注</hi>儀既遭<lb/>
誣𤓰將蔓廙<hi>見憺園賦儀廙初勸魏武立植後文帝誅儀廙并其男口明史文皇赤景清族籍其</hi>
<pb n="KR4f0031_WYG_016-15b"/>
<hi>郷轉相扳染謂之𤓰蔓抄</hi>羣兒第解琢釘之戲盡室彌深累卵之憂<lb/>
<hi>世説孔融被收時融兒大者九嵗小者八嵗二兒故琢釘戲徐進見融曰大人豈見覆巢之下復有完卵乎並</hi>
<hi>詳掌亭誄説苑晉靈公造九層臺荀息諫曰累十二棊子加九卵其上靈公曰危哉</hi>夫人則厝火<lb/>
不驚<hi>漢賈誼疏抱火厝之積薪之下</hi>餘波何惧<hi>見鄴/園啟</hi>原鴒急難<hi>詩</hi>肯因<lb/>
弟瘦為辭<hi>詳施公誄</hi>幕燕漂摇<hi>見看/奕賦</hi>寧以李僵為恨<hi>漢樂府鷄鳴題</hi>
<hi>桃生露井上李樹生桃旁蟲來齧桃根李樹代桃僵</hi>卒之臨危鎮定免小弱于糜<lb/>
爛之餘遇變安貞全家室于流離之頃震雷虩虩<hi>易</hi>未<lb/>
見焚身<hi>左傳象有齒以焚其身</hi>洚水湯湯<hi>書/</hi>何常滅頂<hi>易</hi>深沈之<lb/>
<pb n="KR4f0031_WYG_016-16a"/>
畧即偉人猶歎勿如變化之才雖俠士奚能逺過凡諸<lb/>
卓犖筆不勝書兹逢周甲之辰適在履端之候<hi>見銀臺序</hi>釵<lb/>
飛戴勝<hi>見徐母序</hi>競投玉女之壼<hi>見琴/怨序</hi>屏轉倉庚<hi>詩有鳴倉庚注即黄</hi>
<hi>鸝</hi>爭煉媧皇之石<hi>見憺園賦</hi>其在夫人桃李不言復何心於<lb/>
往事<hi>史記李廣賛諺曰桃李不言下自成蹊</hi>至于次耕樵蘇不爨詎有望<lb/>
于諸賢<hi>韓信傳李左車曰樵蘇後爨師不宿飽文選應璩書云幸有袁生時步玉趾樵蘇不爨清淡而</hi>
<hi>已</hi>然我同人可無高作拜四海濳夫于堂下<hi>王符傳符著潜夫論</hi>
<hi>以譏世</hi>不羨鳴珂戛玉之交<hi>見祖德賦</hi>擅千秋絶唱於行間如<lb/>
<pb n="KR4f0031_WYG_016-16b"/>
聞控鶴驂鸞之曲<hi>見貞女序</hi>
　　徵沈韓倬太史母周太孺人八十詩啟<lb/>
葢聞南嶽夫人<hi>見葉母序</hi>玉軸履登真之籍西池王母<hi>見孟太母</hi>
<hi>啟</hi>瓊扉敞介壽之觴玫瑰之砧杵千尋星應字女<hi>詳祭梁文</hi>
<hi>按女星為二十八宿之一</hi>翡翠之窻<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>十扇月許稱妃<hi>補注歴志日君月妃</hi>是<lb/>
知鶴來緱氏已占瑞叶仙靈<hi>見滕王賦</hi>况夫龍出渥洼復見<lb/>
祥開風雨<hi>漢書武帝元鼎四年天馬生渥洼水中輿志渥洼在陜西沙州即漢肅州地杜詩驄馬行</hi>
<hi>時俗造次那得致雲霧晦冥方降精注天馬龍種龍于渥洼中風雨大作與馬合方降精也</hi>紅藥秀<lb/>
<pb n="KR4f0031_WYG_016-17a"/>
萬年枝上<hi>紅藥見紫𤣥序景福殿賦綴以萬年注晉武帝華林園中有萬年樹二十四株江左謂之</hi>
<hi>冬青樹丹鉛餘錄草木疏云檍木取檍萬之義改名萬年樹非冬青也</hi>青鸞歌九子鈴中<lb/>
<hi>青鸞見銀臺啟注禽經注天下安寕則鸞見其音如鈴周之法車綴以大鈴如鸞聲也西京雜記昭陽殿設九</hi>
<hi>金龍皆銜九子金鈴五色流蘇帶每風日照曜一殿鈴鑷之聲驚動左右潘妃傳帝為潘貴妃起三殿有玉九</hi>
<hi>子鈴皆取以施殿飾乃莊嚴寺中者</hi>孺人系本盤龍<hi>南史周盤龍北蘭陵人以軍功封晉安侯</hi>
門施行馬<hi>周禮掌舎設梐枑再重注梐枑者乃互其木遮闌其門謂行馬漢官儀光祿勲特施行馬</hi>
<hi>人臣用行馬始此魏志楊彪拜光祿大夫令門施行馬置吏以優崇之</hi>施衿結帨<hi>榖梁傳女嫁諸</hi>
<hi>母施鞶紳皇甫謐女怨詩婚禮既定婚禮臨成施衿結帨三命丁寧</hi>㓜工秋菊之銘<hi>見鞠存啟</hi>
<pb n="KR4f0031_WYG_016-17b"/>
説禮敦詩<hi>見劉太母序左傳説禮樂而敦詩書</hi>長善春椒之頌<hi>見瑞木賦</hi>乃以<lb/>
汝南之閨秀歸我呉興之大賢時則笏翁先生七葉高<lb/>
蟬時時臨鬢<hi>見祖德賦</hi>三宫吟鷺日日陪軒<hi>見銀臺啟</hi>畫省宿青<lb/>
綾之被名動公卿<hi>漢官儀八座受成事决于郎下筆為䇿其入直臺廨官供縑白綾被或青</hi>
<hi>錦緤為之</hi>鳳城鳴白玉之珂風生殿陛<hi>見瀛臺序</hi>洊膺駕部預典<lb/>
兵機<hi>唐書天寳中置職方駕部庫部</hi>夏卿五屬中臺有妙選之稱<hi>周禮夏官</hi>
<hi>司馬中臺見壽季序</hi>首曹七兵郎吏服當官之望<hi>官制考魏始置五兵尚書謂中</hi>
<hi>兵外兵騎兵别兵都兵晉太康中以中兵外兵分為左右置七兵尚書</hi>孺人則翟茀以偕<lb/>
<pb n="KR4f0031_WYG_016-18a"/>
<hi>詩</hi>佩環而相<hi>列女傳后妃進退必鳴玉偑環崔顥詩鳴環佩玉生光輝</hi>機絲軋軋洵<lb/>
哉女德幽貞裙布垂垂<hi>見劉太母序</hi>允矣婦功儉恪既著相<lb/>
夫之烈還聞鬻子之勤三遷母訓<hi>見葉母序</hi>兒是麟膠<hi>十洲記鳳</hi>
<hi>麟洲以鳳鳴麟角作膠名續絃膠漢書武帝時西海以鸞血作膠獻帝帝射弦斷膠續之終不斷</hi>八詠<lb/>
門風<hi>南史沈約集有東陽八詠輿志婺州有八詠樓在州南</hi>人呼犀角<hi>見三芝序</hi>庭花<lb/>
四照<hi>見壽季序</hi>羣高四傑之名<hi>見祖德賦註</hi>人玉雙清共羨雙珠<lb/>
之號<hi>三輔决錄後漢韋康字元將弟誕字仲將俱有時名孔融與其父端書曰不意雙珠近出老蚌晉書</hi>
<hi>孟昶字彦達與弟顗並美風姿人謂雙珠晉書韋孝寛與獨孤信號連璧陸凱傳凱子道暉與弟恭之稱雙璧</hi>
<pb n="KR4f0031_WYG_016-18b"/>
<hi>又見集生序註</hi>於是西京太學盡重劉陶<hi>東漢爭臣傳劉陶潁川人濟北貞王勃之</hi>
<hi>後也桓帝時以太學生屢上疏直言後拜諫大夫竟死職漢紀帝徴朱穆詣廷尉劉陶等數千人上書訟穆寃</hi>
<hi>帝乃赦之</hi>東觀名賢<hi>見壽/季序</hi>交推郭泰<hi>郭泰傳泰字林宗博學善談論李膺曰吾見人</hi>
<hi>多矣未有如林宗者也魏照字德公㓜時事泰曰經師易得人師難遭</hi>更羨次公之蚤貴<lb/>
尤驚子幼之先鳴官簾夜月明蟾映金匱之書<hi>見憺園賦</hi>御<lb/>
苑秋風快馬扈玉河之獵<hi>順天志玉河自玉泉山流入大内</hi>堂前設帳<lb/>
夫人猶身自教兒<hi>見劉太母序</hi>閣下傳餐太史每歸而遺母<lb/>
<hi>南史徐孝克性至孝後為國子祭酒每侍宴取珍果納紳帶中以遺母宣帝嗟嘆良久敕自後孝克前饌並遣</hi>
<pb n="KR4f0031_WYG_016-19a"/>
<hi>將還以遺其母</hi>又若倉通驍騎祖孫更先後同曹<hi>杜氏通典漢有騎衞將軍</hi>
<hi>謂之雜號武帝以李廣為之永平年詔云左右驍騎宜通文武文官則用腹心武官則用功臣</hi>然船是<lb/>
孝廉<hi>見祖德賦</hi>兄弟復聨翩競爽<hi>詳掌亭誄註</hi>謝益壽風前玉樹<lb/>
<hi>見壽季序</hi>繡韀趨風<hi>集韻韀與<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>帴通用杜詩雪没錦韀鞍</hi>陸子春車上璧人<lb/>
<hi>漢書陸閎字子春為潁川守姿容如玉喜著越布單衣光武見之嘆曰南方固多佳人</hi>錦綳羅拜<lb/>
<hi>説文束兒襁褓曰綳或作䙀</hi>孺人則含飴以弄<hi>見儲太/翁啟</hi>遶膝而嬉<hi>見看</hi>
<hi>奕賦</hi>郗夫人年踰耆艾神明不衰<hi>見徐母序</hi>宣文君坐有生徒<lb/>
講論自若<hi>見劉太母序</hi>顧一門之遏末徧為摩娑<hi>見皇士序</hi>列四<lb/>
<pb n="KR4f0031_WYG_016-19b"/>
世之曾𤣥都能省記酡顔舞鶴已同天上之皇娥<hi>見雪持序</hi>
白髮和熊<hi>見潘母啟</hi>還作人間之家督<hi>見逸齋序</hi>兹以仲冬榮登<lb/>
八袠起居八座綵箋賦劈詞頭遊戲千春寶柱箏彈曲<lb/>
尾<hi>補註杜詩起居八座太夫人</hi>於焉張融宅後<hi>見紫𤣥序註</hi>鐵市銅街之<lb/>
路<hi>見壽季序</hi>李膺門外<hi>見九/日序</hi>朱輪丹轂之賔<hi>見田太翁啟</hi>莫不户<lb/>
奏笙竽人持牛酒西河女子<hi>見葉母序</hi>供來九節菖蒲<hi>神仙傳漢</hi>
<hi>武上嵩見仙人曰吾九疑人也聞中岳有石上菖蒲一寸九節食之可長生故來采之忽不見帝曰此必中岳</hi>
<hi>之神以喻朕耳古逸詩石上生菖蒲一寸八九節仙人勸我飡令我好顔色</hi>東海婦人<hi>雲笈七籖</hi>
<pb n="KR4f0031_WYG_016-20a"/>
<hi>仙人鍊食雲母東海女子賣鹽遂求䝉山隱居並見葉母序註</hi>進以三山芝草<hi>見天篆序</hi>某<lb/>
等潘楊密戚<hi>見尺牘序</hi>孔李通門<hi>見鞠/存序</hi>葢既為陶侃之賔<hi>見徐</hi>
<hi>母序</hi>宜進拜周瑜之母<hi>見葉/母序</hi>更望譜以聲詩鐫之琬琰<hi>見尺</hi>
<hi>牘序</hi>則筵開天姥<hi>見徐/母序</hi>庶能博笑以投壺<hi>見琴怨序</hi>酒泛麻姑<lb/>
<hi>神仙傳王逺字方平嘗過呉門蔡經家遣使與妹麻姑相聞俄頃即至坐定各進行厨皆金盤玉杯香氣達户</hi>
<hi>外擗麟脯而行酒</hi>用效為歡於織錦<hi>見璿璣賦</hi>賡兹高詠留作美譚<lb/>
　　徵李母董太宜人六十壽言啟<lb/>
葢聞勾漏丹砂井誌延齡之號<hi>見壽閻序</hi>南陽紫菊泉留益<lb/>
<pb n="KR4f0031_WYG_016-20b"/>
壽之名<hi>見琴怨序</hi>恒春樹下<hi>見天/章序</hi>皇娥惟拊瑟為歡<hi>見雪持序</hi>長<lb/>
樂花前<hi>見澹菴序</hi>玉女以投壺而笑<hi>見琴/怨序</hi>赤芝三秀<hi>見天篆序</hi>人<lb/>
間高天姥之峰<hi>見徐母序</hi>黄玉九華雲裡秘安妃之籙<hi>見天篆序</hi>
正屆氷桃之讌<hi>見田太翁啟註</hi>况逢彩線之辰<hi>見壽徐序</hi>珂里昌期<lb/>
<hi>見祖徳賦</hi>㦸門盛事<hi>見看奕賦</hi>兹啟李母董太宜人者觀察某先<lb/>
生之淑配而太史紫瀾先生之壽母也畫雉名閨<hi>周禮皇后</hi>
<hi>六服註翟雉名畫雉於衣以為祭服庾信竇氏銘衣留畫雉</hi>珥貂上姓<hi>見半繭賦</hi>龍能就<lb/>
豢<hi>見舜民序</hi>夙呼將相之門<hi>史記孟嘗君曰文聞將門必有將相門必有相</hi>杏欲成<lb/>
<pb n="KR4f0031_WYG_016-21a"/>
林競目神靈之後<hi>見劉太母序</hi>宜人幼即端莊長而淑慎縱<lb/>
處綺紈之胄靡愆蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>之儀<hi>禮婦人或賜之蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>賜受獻諸舅姑</hi>雅聞髫<lb/>
鬌之年<hi>見懸圃序</hi>便協珩璜之節<hi>見徐/母序</hi>人推鍾郝<hi>見葉母序</hi>族擅<lb/>
譚邢<hi>詩</hi>洎乎降阼更成林下之風爰暨齊牢<hi>見閨秀序</hi>彌起<lb/>
房中之譽<hi>漢書唐山夫人製房中曲韋昭註唐山姓也夫人漢高帝姬困學記聞典平調清調瑟調</hi>
<hi>皆周房中之遺音</hi>時則先生海岱俊民青齊才子根盤月窟獨<lb/>
標仙李之門<hi>見映碧序</hi>名列天衢屢宰潘花之縣<hi>見楚鴻序</hi>旋由<lb/>
茂宰洊簉虞衡<hi>杜詩茂宰得材新周禮山虞林衡澤虞川衡虞衡作山澤之材明紀置虞衡司</hi>
<pb n="KR4f0031_WYG_016-21b"/>
復自臺郎<hi>見園次序</hi>出膺觀察<hi>官制考漢刺史唐十道觀察諸使宋轉運諸使之職後名</hi>
<hi>按察</hi>故城則地連瀛海<hi>見任/丘啟</hi>樗杜之畝必千鍾<hi>見鷹垂序漢書武帝</hi>
<hi>使吾丘壽王除宜春諸地為苑以便微行東方朔謂酆鎬樗杜畝價一金不可為苑者三</hi>豐邑則界<lb/>
錯彭城芒碭之雲皆五色<hi>徐州志豐邑之名始於秦搜神記籛鏗封於彭曰彭城春</hi>
<hi>秋楚圍宋彭城註古大彭氏國漢曰徐州漢紀高祖微時隱芒碭山嘗有五色雲吕后與人求嘗得之註山在</hi>
<hi>徐州</hi>咸因循卓樹厥官方俱以清廉承夫宸眷尋冬官之<lb/>
夕拜俄水部之晨遷<hi>周禮冬官考功記唐官儀制工部尚書所屬四部一曰工部二曰屯</hi>
<hi>田三曰盧部四曰水部</hi>一官秉憲臺霜飛桂象之區<hi>通典御史為風霜之任故</hi>
<pb n="KR4f0031_WYG_016-22a"/>
<hi>曰霜臺九域志桂林象郡古百粤地𨽻廣西按秦桂林郡即今桂林府秦象郡今廉州府地</hi>萬里宣<lb/>
猷卿月照湘灕之㟁<hi>書卿士為月栁開記桂林全州分水嶺下二水分南北而離北為湘</hi>
<hi>水南為灕水稱二江</hi>凡我先生馳驅鞅掌之勲<hi>詩</hi>皆太宜人左右<lb/>
劻勷之助輶軒北上則服翟茀以俱來<hi>詩</hi>畫舫南浮亦<lb/>
著縞衣而偕下<hi>詩</hi>翠翹金雀敢言命婦之榮<hi>招魂砥室翠翹註翠</hi>
<hi>鷸鳥翹羽也炙轂子高髻多鳳髻上有珠翠翹後漢輿服志皇后簮上為鳳雀命婦載周禮</hi>載石封<lb/>
䱹交勵藎臣之志<hi>後漢書陸績字公紀為鬱林太守後罷去過洞庭湖舟輕載黄石壓之謂</hi>
<hi>之廉石唐書張祐知南海但載羅浮石歸陶侃别傳侃少時作魚梁吏嘗以䱹餉母母封䱹責以書曰汝以官</hi>
<pb n="KR4f0031_WYG_016-22b"/>
<hi>物見餉非惟不益反增吾憂也一作孟宗為雷池監事一作孟仁事藎臣載詩</hi>颺其懿媺洵堪<lb/>
君號義成<hi>列女傳漢崔篆母師氏通經學百家之言王莽寵以殊禮賜號義成夫人</hi>溯厥芳<lb/>
華寧祗户封石窌<hi>見葉母序</hi>加以地是女牀盈柯皆鳳<hi>山海經女</hi>
<hi>牀之山有鳥其狀如翟而五彩文名曰鸞郭璞贊曰鸞翔女牀</hi>門同合浦<hi>見素伯序</hi>拊掌成<lb/>
珠<hi>見三芝序</hi>龍文蹀躞<hi>龍文見紫來序蹀/躞見孟大母啟</hi>人言桓馬之工<hi>見賀</hi>
<hi>周序按桓典乗驄鮑宣馬工乃二事此借用馬工見壽季序</hi>犀角璘𥚹<hi>見三芝序</hi>兒識賈<lb/>
彪之怒<hi>見祖德賦</hi>長邑令先生望崇仙令績已著夫飛鳬<hi>見二</hi>
<hi>齋序</hi>次太史紫蘭先生文擅省元才更誇夫繡虎<hi>見祖德賦</hi>蛟<lb/>
<pb n="KR4f0031_WYG_016-23a"/>
生字裡<hi>見祖德賦</hi>燃藜在白玉之堂<hi>見映/碧序</hi>鳳吐篇中<hi>見季母序</hi>授<lb/>
簡直黄金之殿<hi>見璿璣賦</hi>矧幼君之鵠峙<hi>見儲太翁序</hi>更季子以<lb/>
鴻騫<hi>見禹平序</hi>鸞翔鵲顧<hi>見壽/季序</hi>一門皆倚馬之才<hi>見閨秀序</hi>雁塔<lb/>
螭㘭<hi>雁塔見銀臺啟螭㘭見璿璣賦</hi>五夜食和熊之報<hi>見潘母啟</hi>其婦職也<lb/>
如此其母儀也又如此兹當花甲之籌添<hi>見壽閻序</hi>恰遘黄<lb/>
鍾之律轉<hi>樂書註黄鍾十一月律也黄中和之色鍾動也陽氣動於黄泉而能動養萬物</hi>華筵<lb/>
祝嘏<hi>見徐母序</hi>筆花隨蓂葉以俱敷<hi>見璿璣賦</hi>緹室書祥蘐草並<lb/>
葭灰而共煖<hi>見壽徐序</hi>凡我金閨<hi>見園/次序</hi>盡懐彤管<hi>詩</hi>平日覽<lb/>
<pb n="KR4f0031_WYG_016-23b"/>
北堂往訓<hi>見澹園賦註</hi>輙咨嗟滂母之賢<hi>漢書黨錮獄起滂詣縣獄母曰汝與</hi>
<hi>李杜齊名死亦何恨</hi>居恒諷東觀遺書<hi>見壽/季序</hi>每太息萊妻之行<hi>劉向</hi>
<hi>列女傳楚老萊子耕於䝉山之陽楚王至其門老萊方織畚王曰願先生臨之萊將應之王去萊妻戴畚挾薪</hi>
<hi>而歸問其故妻曰妾聞可授以官爵者可隨以鈇鉞老萊子遂隨其妻至江南而隱</hi>何圖斯世有<lb/>
此徽柔詎可吾賢不為揚扢頌桓釐之閫德寧徒沛國<lb/>
諸生<hi>見壽閻序</hi>奉陶母為女宗遑後長沙人士<hi>陶侃傳母湛氏為陶丹妾</hi>
<hi>生侃拜太尉封長沙郡公侃鎮武昌時賔佐燕集必有飲限曰約時多酒失慈親見約故不敢踰并見徐母序</hi>
<hi>女宗見呉太母啟</hi>伏望廣輯瓊瑶<hi>詩/</hi>速編珠貝<hi>見璿璣賦</hi>庶幾忩窺<lb/>
<pb n="KR4f0031_WYG_016-24a"/>
朱鳥<hi>見天篆序</hi>摛文俱五嶽之圖<hi>見銀/臺啟</hi>輪馭斑龍<hi>漢武内傳七月七日</hi>
<hi>二更後西王母至或駕龍虎或乗麟鶴王母乗紫雲之輦駕七色斑麟</hi>捧斚悉十洲之客<lb/>
<hi>見銀臺啟</hi>
　　徵毛太母黄太孺人八十壽言啟<lb/>
漢殿傳經萇乃箋詩之客<hi>見昭華序</hi>趙家養士遂為脱頴之<lb/>
賔<hi>平原君傳秦攻趙邯鄲趙使平原君求救於楚君約其門下食客與俱毛遂自薦君曰賢士譬之錐處囊</hi>
<hi>中其末立見今先生處勝門下三年勝未有所聞也遂曰臣乃今日請處囊中耳若蚤處囊中乃脱頴而出非</hi>
<hi>特末見而已</hi>流連碣石之宫論心雪後邂逅黄金之館握手<lb/>
<pb n="KR4f0031_WYG_016-24b"/>
花前<hi>見九日序</hi>言偶及夫家門用獲詳其鄉國自言壯嵗疇<lb/>
希薦禰之榮<hi>孔融薦禰衡疏有曰𢎞羊潛計安世黙識史魚勵節任座抗行以衡準之誠不足恠</hi>
<hi>鷙鳥累百不如一鶚</hi>祗説衰宗莫罄報劉之志<hi>見集生序</hi>粗陳梗槩畧<lb/>
敘生平乃知遂安毛母黄太孺人者<hi>遂安詳健松記</hi>實某先生<lb/>
之生母而友人允大之大母也孺人族著燕都望齊江<lb/>
夏<hi>見琴怨序</hi>敦詩習禮<hi>見劉太/母序</hi>幼誇季女之風<hi>詩有齋季女</hi>賦菊<lb/>
銘椒<hi>左芬菊花頌有云英英麗質秉氣靈和春茂翠葉秋耀金華銘椒見瑞木賦</hi>長擅大家<lb/>
之譽<hi>見歸田序</hi>弱齡就傅便號禮宗<hi>見貞女序註</hi>綺嵗于歸即稱<lb/>
<pb n="KR4f0031_WYG_016-25a"/>
家督<hi>見逸齋序</hi>蘋蘩不匱擬尹姞以無慚<hi>詩/</hi>榛栗相將<hi>禮女贄不</hi>
<hi>過榛栗脯棗左傳榛栗棗修以告䖍也</hi>較郝鍾而何讓<hi>見葉/母序</hi>書<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>内則<hi>禮</hi>
實閫裡之黄香<hi>見琴怨序</hi>福衍箕疇<hi>書/</hi>本仙家之毛女<hi>見貞女序</hi>
然而竹痕善暈不逢涕淚以奚斑<hi>見憺園賦</hi>劍氣嘗横匪遇<lb/>
沈埋而曷紫<hi>見園次序</hi>忠臣許國恒遭盤錯以彌伸<hi>漢虞詡傳鄧隲</hi>
<hi>惡詡出為朝歌長時朝歌多盜故舊皆弔之詡曰不遇盤根錯節何以别利器</hi>健婦持家<hi>見劉太母</hi>
<hi>序</hi>每遘漂摇而益厲<hi>詩</hi>但使雍容井臼未足徵其慷慨<lb/>
之竒徒令黽勉虀鹽猶難顯厥艱貞之烈也<hi>見井叔序</hi>孺人<lb/>
<pb n="KR4f0031_WYG_016-25b"/>
命實不猶家偏多難<hi>詩</hi>葢司馬騎箕之嵗<hi>見藝圃序</hi>即石麟<lb/>
墮地之年<hi>見憺園賦</hi>絰以免身<hi>禮/</hi>髽而就蓐<hi>髽髻見貞女序就蓐見映碧啟</hi>
茁蘭芽於身後<hi>昌黎馬君志馬燧幼子娟好靜秀瑶環瑜珥蘭茁其芽</hi>弱息疇憐<lb/>
<hi>見潘母啟</hi>萎梁木於生平<hi>檀弓夫子病子貢請見夫子方負手曳杖逍遥於門歌曰泰山其頽</hi>
<hi>乎梁木其壊乎哲人其委乎</hi>藐孤奚托<hi>見翼/王序</hi>况復運有平陂<hi>見楚鴻序</hi>時<lb/>
更凉燠撫門前之棨㦸<hi>見看奕賦</hi>燕去誰家<hi>見玉巖序</hi>檢篋裏之<lb/>
貂蟬<hi>見半繭賦</hi>鶴歸何處<hi>見存/菴序</hi>梁朝才雋將為衣葛之人<hi>見呉</hi>
<hi>太母啟</hi>楚國公卿竟有負薪之子<hi>見竹逸序</hi>凡兹大厦之傾危<lb/>
<pb n="KR4f0031_WYG_016-26a"/>
<hi>見鄴園啟</hi>總驗未亡之節操<hi>見葉母序</hi>偉兹巾幗荷此門楣錦因<lb/>
受濯而逾鮮<hi>見園次序</hi>玉以遭焚而倍潔<hi>見懸圃序</hi>春風夜月開<lb/>
殘貞女之花<hi>見海棠賦</hi>碧海青天填盡帝娥之石<hi>見無忝序</hi>鼓絃<lb/>
聲之嘹嚦一曲將雛<hi>古樂府有鳳將雛雉將雛曲</hi>玩藥影之葳𬎼<hi>見瑞</hi>
<hi>木賦</hi>半欄獨活<hi>見丁香賦</hi>燈下則紅顔暗老紅淚全枯膝前則<lb/>
黄口將乾黄泉可見<hi>家語孔子見羅雀所得皆黄口小雀因問之對曰大雀善驚小雀易</hi>
<hi>得耳左傳不及黄泉無相見也</hi>庶其成立畢我劬勞<hi>詩</hi>詎期噩夢之未<lb/>
終<hi>見竹逸序</hi>更遇驚飈之不定<hi>見潘母啟</hi>子還生子更加失母之<lb/>
<pb n="KR4f0031_WYG_016-26b"/>
憐悲以增悲轉觸所天之痛舒祺哀此兒尚小<hi>見鞠存啟</hi>范<lb/>
匄實童子何知<hi>左傳晉楚遇於鄢陵范匄趨進曰晉楚惟天所授何患焉文子執戈逐之曰國之存</hi>
<hi>亡天也童子何知焉</hi>乃猶輾轉含飴<hi>見儲太翁啟</hi>咿唔課讀和熊食蓼<lb/>
用成博士之名<hi>和熊見潘母啟食蓼載詩</hi>截髲封䱹勿墮尚書之業<lb/>
<hi>截髲見徐母序封䱹見李母序</hi>以至割郈成之宅出自釵笄<hi>見半繭賦</hi>築巴<lb/>
婦之臺成於織絍<hi>見葉母序</hi>情通任䘏歌壽母者千家誼篤<lb/>
恩勤鞠遺雛者兩世此誠彤管所難名抑亦青閨之僅<lb/>
見矣比者浪湧三江潮飛兩浙<hi>見樂府序</hi>笳吹郭外驚蟻陣<lb/>
<pb n="KR4f0031_WYG_016-27a"/>
之縱横<hi>見天章序</hi>燧暗山中<hi>見滕/王賦</hi>駭狐鳴之搶攘<hi>見天章序</hi>惟兹<lb/>
蕞爾<hi>左傳註蕞爾國藐小如蕞也</hi>亦致焚如<hi>易</hi>火延趙禮之家箭入<lb/>
薛包之室<hi>詳施公誄杜詩箭入昭陽殿笳吹細柳營</hi>而能鎮以安閒處夫義<lb/>
命臨危不擾頗多達者之言遇變能全蚤著哲人之見<lb/>
歴稽前媛逖覽曩編雖饁耕隴畔賢哉冀缺之妻<hi>見井叔序</hi>
設饌堂前藉甚伯仁之母<hi>世説周浚為安東將軍行獵值暴雨過李氏李有女名絡</hi>
<hi>秀作數十人飲食事事精辦不聞有人聲密覘之狀貎非常浚因求娶父兄不許絡秀曰門户殄瘁何惜一女</hi>
<hi>父兄從之遂生伯仁兄弟浚語伯仁等曰我所以屈節汝家者門户計耳伯仁由此與李氏世為姻婭</hi>烏<lb/>
<pb n="KR4f0031_WYG_016-27b"/>
能嫓此芳華均其憔悴者乎僕也夙附通門<hi>見鞠存啟註</hi>新<lb/>
承把袂<hi>見曜菴序</hi>躋堂介壽知八袠之旋登上國掄英况羣<lb/>
賢之畢集五十載菤葹之草心緣屢摘而多傷<hi>南越志寧郷縣</hi>
<hi>草多菤葹拔心不死一稱宿莽離騷夕攬中洲之宿莽郭璞贊巻施之革拔心不死屈平嘉之諷詠以此李詩</hi>
<hi>卷施心獨苦拙却死還生</hi>三千年松栢之枝節以後凋而益茂<hi>語</hi>佇<lb/>
希編貝<hi>見璿璣賦</hi>莫辜良友之心伏冀摇珠<hi>見壽徐序</hi>徧拜仁人<lb/>
之賜<lb/>
　陳檢討四六巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳檢討四六巻五</head> <lb/>
    <p>
<pb n="KR4f0031_WYG_005-1a"/>
欽定四庫全書<lb/>
　陳檢討四六巻五<lb/>
　　　　　　　　　　翰林院檢討陳維崧撰<lb/>
　序<lb/>
　　佳山堂詩集序<lb/>
命鳸分官以後肇始篇章<hi>左傳昭子問曰少皥氏鳥名官何故也郯子曰五鳩鳩民</hi>
<hi>者也五雉為五工正九鳸為九農正</hi>斷鰲立極而還權輿述作<hi>列子女媧氏斷鰲足</hi>
<hi>以立四極高誘註犬廢傾以鰲足拄之權輿見天篆序</hi>姚庭吁咈半臯䕫渾噩之<lb/>
<pb n="KR4f0031_WYG_005-1b"/>
音<hi>書</hi>姬代升歌多旦奭舂容之製<hi>詩義疏文王分岐周故邑為旦奭采邑武</hi>
<hi>王遷鎬克商乃采文王時民俗之詩得之國中雜以南國者為周南其專得之南國者為召南學記善待問者</hi>
<hi>如撞鐘待其舂容然後盡其聲韓詩舂容乎大篇</hi>揲蓍繫象理本元公<hi>易</hi>緝雅<lb/>
稱詩義縁上相<hi>漢書陸賈謂陳平曰足下位為上相</hi>莫不仰規天漢俯察<lb/>
華蟲<hi>詩維天有漢書山龍華蟲</hi>舒慘恊乎隂陽<hi>劉孝標論陽舒隂慘生民大情</hi>清濁<lb/>
調乎律吕<hi>樂記註黄鐘太簇姑洗㽔賔夷則無射為六律大吕夾鐘仲吕林鐘南吕應鐘為六吕十</hi>
<hi>二律聲分清濁</hi>麟麟炳炳<hi>楊雄羙新論炳炳/麟麟註與燐同</hi>矞矞皇皇<hi>見瑞木賦</hi>文<lb/>
字之興由來尚矣且夫言以旌心文原載道<hi>韓文文者所以載道</hi>
<pb n="KR4f0031_WYG_005-2a"/>
<hi>也</hi>若使情弗篤乎君王志不存乎民物色工朱紫徒成藻<lb/>
繢之容韻合宫商未便克諧之奏<hi>書八音克諧</hi>縱復愽綜正<lb/>
變雜撰髙深審音者例之自檜無譏<hi>左傳季札觀樂自檜以下無譏焉</hi>
觀禮者歎為既灌而徃<hi>論語</hi>盖自昔興文要於養氣<hi>韓愈答李</hi>
<hi>翊書古之立言者不可以不養也氣盛則言之短長與聲之髙下皆宜</hi>從來立徳方許著<lb/>
書<hi>左傳穆叔曰豹間之太上有立徳其次有立功其次有立言</hi>辭須能達此言鬯自<lb/>
宣尼思貴無邪其説原於魯頌必膏深而光沃斯理沛<lb/>
而詞昌<hi>答李翊書根之茂者其實遂膏之沃者其光華</hi>徃説雖多斯言不易我<lb/>
<pb n="KR4f0031_WYG_005-2b"/>
夫子益都相國馮公<hi>詳益都䟦</hi>光嶽分靈穆眀一徳<hi>書穆穆在上眀</hi>
<hi>明在下</hi>樞機宻勿龍馬佐其苞符<hi>論語䜟仲尼曰吾聞堯舜遊首山觀河渚有五</hi>
<hi>老一老曰河圖將來告帝期一老曰河圖将來告帝謀一老曰河圖將來告帝書一老曰河圖將來告帝圖一</hi>
<hi>老曰河圖将来告帝符龍銜玉苞金泥玉檢封盛書五老飛為流星入昴</hi>參贊經綸日月資<lb/>
其糺縵<hi>見璿璣賦</hi>孕灝愽兩間之氣有而不尸滙汪洋百谷<lb/>
之墟積而彌讓亳都負爼躬調五味之鹽梅<hi>埤史湯思賢夢有人</hi>
<hi>負鼎抗俎曰鼎為和味俎者割截天下豈有人焉為吾宰者乎書用汝作鹽梅</hi>元子徂東手補<lb/>
千章之衮繡<hi>詩我徂東山我觀之子衮衣繡裳</hi>番番格人之貌<hi>書番番黄髪又</hi>
<pb n="KR4f0031_WYG_005-3a"/>
<hi>格人元龜</hi>泱泱大國之風<hi>左傳季札觀樂為之歌齊曰泱泱乎大風也哉</hi>於是暉映<lb/>
三才發皇萬有龍文扛鼎噌吰鞺<graphic n="KR1861" url="https://raw.githubusercontent.com/kanripo/KR-Gaiji/master/images/KR1861.png" mimeType="image/png"/>之聲<hi>韓愈詩龍文百斛鼎筆力</hi>
<hi>可獨扛石鐘山記有<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>坎鏜/<graphic n="KR1861" url="https://raw.githubusercontent.com/kanripo/KR-Gaiji/master/images/KR1861.png" mimeType="image/png"/>之聲與向之噌吰者相應</hi>鴻筆摩空<hi>見天章序註</hi>拏攫連<lb/>
蜷之狀<hi>拏攫見憺園賦屈原九歌靈連蜷兮既留註長曲貌</hi>周情孔思杼軸吟謡<lb/>
<hi>唐李漢韓文序日光玉潔周情孔思我先陸機文賦雖杼軸於予懷怵他人之</hi>夏鼎商盤<hi>見璿璣賦</hi>雕<lb/>
鑱籕篆<hi>詳亓山序</hi>卿雲之麗碧落巻舒本出無心<hi>卿雲見璿璣賦碧落</hi>
<hi>詳觀槿序</hi>大海之生紫瀾浩蕩仍歸何有<hi>唐詩大海廻風生紫瀾</hi>若乃<lb/>
九霄退食<hi>詩</hi>三殿書思<hi>見璿/璣賦</hi>蒿目時艱<hi>荘子駢拇篇今世之仁人蒿目</hi>
<pb n="KR4f0031_WYG_005-3b"/>
<hi>而憂世之患註蒿目半閉其目坐生憂愁</hi>䀌懷國是<hi>補/註</hi>歎宻雲之不雨<hi>易</hi>望<lb/>
切虹霓<hi>孟子</hi>愾洚水之懷山憂深昏墊<hi>書/</hi>碧雞乍梗<hi>見璿璣賦</hi>
嗟戍卒之仳離<hi>詩</hi>金馬旋開<hi>見璿/璣賦</hi>感征夫之况瘁<hi>詩</hi>年<lb/>
年下瀬樓船則楊僕遲歸<hi>漢書南越吕嘉為亂命楊僕為樓船將軍戈船下瀬出零</hi>
<hi>陵徃平之</hi>嵗嵗横江澤國則盧循尚在<hi>晉書盧循娶孫恩妹恩亡餘衆推循為主</hi>
<hi>元興二年劉裕討循至晉安循窘急泛海到畨禺冦廣州</hi>以致星飛紫孛屢聞宵旰<lb/>
之朝<hi>春秋傳星孛入北斗邪氣所生也漢書宵衣旰食</hi>甚而地坼黄輿<hi>詳琴怨序</hi>偏<lb/>
警殷憂之聖<hi>晉劉琨傳或殷憂以啟聖眀</hi>戀殷魏闕思謝政以奚從<lb/>
<pb n="KR4f0031_WYG_005-4a"/>
<hi>荘子譲玉篇公子牟謂瞻子曰身在江海之上心居魏闕之下</hi>念結蒼生欲引年而未<lb/>
可<hi>謝安傳士大夫相謂安石不出將如蒼生何詩以引以翼</hi>謂予不信爰作歌以告<lb/>
哀<hi>詩</hi>問我何求用賦詩而見志<hi>書詩言志左傳鄭伯享趙孟於垂隴子展伯有</hi>
<hi>子西子産子太叔二子石從趙孟曰請皆賦以卒君貺武亦以觀七子之志</hi>藎臣納牖<hi>詩王之藎</hi>
<hi>臣註忠愛盡無已也易納約自牖</hi>語必纒綿元老匡時言皆忠愛絶少<lb/>
憑虛之論<hi>西京賦憑虚公子</hi>原非謾興之言然而秋盈緑野<hi>見楚</hi>
<hi>鴻序戴埴䑕璞裴度於唐文宗時留守東都治綠野堂雖野服蕭散尚保釐留臺非閑居事也</hi>時致門<lb/>
生春到黄扉<hi>漢百官制丞相聴事之閣俱用黄扉故稱黄閣其制天子以丹丞相以黄</hi>恒招<lb/>
<pb n="KR4f0031_WYG_005-4b"/>
屬吏或飛觴而命酒每授簡以摛文<hi>見璿璣賦</hi>偏師一奮砰<lb/>
<graphic n="KR1503" url="https://raw.githubusercontent.com/kanripo/KR-Gaiji/master/images/KR1503.png" mimeType="image/png"/>喧八月之濤<hi>見懸圃序枚乘七發將以八月之望觀濤於廣陵之曲江</hi>險韻重拈<lb/>
撇捩激萬鈞之弩<hi>洞簫賦聨綿漂撇韓愈送窮文捩手翻羮王右軍書衛夫人筆陣圖鍾繇</hi>
<hi>每作一戈如百鈞之弩發書法要錄李斯小篆如千鈞强弩萬石洪鍾</hi>行間光怪盤硬筆<lb/>
以横飛<hi>杜詩書貴瘦硬方通神</hi>楮上騰掀蘸渇毫而突起<hi>說文滔蘸濕貌</hi>
<hi>補註</hi>客嘲賔戲亦莊亦諧<hi>白帖子雲之解客嘲孟堅之答賔戲見尺牘序</hi>西竺南<lb/>
華半仙半佛<hi>後漢書眀帝遣使求書天竺按其國在西故名西竺一稱乾竺南華見園次序</hi>此<lb/>
則語多寄託仍為有謂而然義屬興觀詎是無因而作<lb/>
<pb n="KR4f0031_WYG_005-5a"/>
陶融元氣終難越其範圍籠盖羣倫鮮能窺其涯涘也<lb/>
崧以菲材獲承隆盻道傍苦李<hi>世說王戎七嵗與諸兒遊睹道邉李樹有子折</hi>
<hi>枝諸兒競取之惟戎不動人問之答曰樹在道邉而多子必苦李也取之信然</hi>過䝉匠石之知<lb/>
<hi>見半繭賦</hi>㸑下焦桐<hi>搜神記吴人有燒桐以㸑者蔡邕開其爆聲曰此良桐也斷以為琴其尾焦因</hi>
<hi>名焦尾</hi>謬荷鍾期之聴<hi>見園/次序</hi>雕慚宰子<hi>論/語</hi>鑄愧顔回<hi>法言或曰</hi>
<hi>人可鑄與曰孔子鑄顔回矣註學猶鑄也</hi>猥於鑽仰之餘得與校讐之役<hi>律厯</hi>
<hi>志廣延召問未能讐也註讐對也</hi>於是剖厥紛繁釐其前後同西園之<lb/>
子弟<hi>見尺牘序</hi>商訂魯魚<hi>抱朴子文字之譌以魯為魚以帝為虎</hi>偕東閣之生<lb/>
<pb n="KR4f0031_WYG_005-5b"/>
徒整齊亥豕<hi>漢書公孫𢎞為相封平津侯開東閣營客館以招天下士家語子夏見讀史志者曰</hi>
<hi>晉師伐秦三豕渡河子夏曰非也已亥也問之魯史果然</hi>懸之通國<hi>見黄門賦</hi>副在名山<lb/>
<hi>史記蔵之名山傳之其人</hi>極知卑不頌尊愚難知聖敢矜莛叩思擬<lb/>
議夫淵深遑恣管窺冀稱揚夫髙厚<hi>東方朔答客難以管窺天以蠡測海</hi>
<hi>以莛撞鐘豈能通其條貫考其文理發其聲音哉</hi>祇以一堂請益數載從遊敢<lb/>
略綴夫俚言敬敷陳乎末簡竊比卜商握管弁毛詩之<lb/>
首<hi>家語卜子夏有詩序</hi>粗同安國濡毫序書傳之前云爾<hi>漢書孔安國治</hi>
<hi>尚書定為五十八篇作序於前為武帝愽士</hi>
<pb n="KR4f0031_WYG_005-6a"/>
　　方渭仁都門懷古詩序<lb/>
若夫五陵南去地入中原<hi>西都賦南望杜覇北望五陵註漢髙帝長陵惠帝安陵景</hi>
<hi>帝陽陵武帝茂陵昭帝平陵為五陵庾信賦五陵豪選註士人多宅於此晉書祖逖曰不淸中原而復濟有如</hi>
<hi>大江</hi>三輔西來<hi>西安志秦曰關中漢武帝立/京兆左馮翊右扶風為三輔</hi>河衝北戒<hi>見天</hi>
<hi>章序</hi>軍都蒼莾金遼則處處斜陽<hi>漢書盧植隱於上谷今昌平州軍都即其隠處</hi>
<hi>荘子適蒼莽者三飱而反註一望之地也輿記古幽薊之地即遼金元舊都也</hi>碣石沉雄燕趙<lb/>
則年年蔓草<hi>禹貢夾右碣石入於河安國註海畔山也在北平即驪縣城西南西京賦揚洪濤於</hi>
<hi>碣石</hi>一城木葉霜未染以先紅萬里邉牆月既沉而愈白<lb/>
<pb n="KR4f0031_WYG_005-6b"/>
井上之燈忽紫蒯徹難逢<hi>補註列傳蒯通本名徹涿陽人以武帝諱史易為通善口</hi>
<hi>辨詳納姬序按順天志徹墓門每見夜有紫燈即方公題詩之一</hi>市中之筑空豪慶卿<lb/>
安在<hi>刺客傳荆軻者徙于衛衛人謂之慶卿而之燕燕人謂之荆卿髙漸離擊筑荆軻和而歌於市中旁</hi>
<hi>若無人者</hi>於是金笳夜噭和以曼聲<hi>齊髙帝塞客吟金笳夜厲羽轊晨征</hi>鐵騎<lb/>
晨嘶雜之長嘯<hi>漢書註鐵馬介馬也杜詩鐵馬汗常趨晉書孫登字公和隠蘇門阮籍與商仙</hi>
<hi>術登不應長嘯而起至半嶺聞聲如鸞鳳</hi>揮毫颯㳫<hi>張衡羽獵賦輕車颯㳫李詩颯㳫如流星</hi>山<lb/>
廻故國之篇<hi>詳初眀序</hi>潑墨淋漓<hi>畵記王宰善潑墨酒酣先以墨潑絹随其形為山水</hi>
<hi>不見墨汙之跡</hi>火入荒陵之句<hi>劉禹鍚懐古詩風吹落葉填宫井火入荒陵化寳衣三輔故事</hi>
<pb n="KR4f0031_WYG_005-7a"/>
<hi>始皇𦵏驪山後牧羊兒亡羊羊入藏中覓羊燔其郭</hi>人則嶔崎而厯落<hi>世說周伯仁道桓茂</hi>
<hi>倫嶔崎厯落可笑人</hi>俗原慷慨以悲歌<hi>見素伯序</hi>金飇蕭屑偏帶商聲<lb/>
<hi>說文飇扶摇風也</hi>秦缶髙凉最含西氣<hi>詳子厚序曹植詩秦筝發西氣</hi>嗟乎上<lb/>
客端憂正奉倩傷神之後<hi>謝荘月賦陳王初䘮應劉端憂多暇世說荀粲字奉倩彧</hi>
<hi>第六子妻曺氏有艶色妻病熱奉倩出中庭取冷還以身熨之妻亡人弔不哭而神傷尋亦卒</hi>故人工<lb/>
病亦安仁悼婦之餘<hi>風俗通慎終悼亡潘岳悼亡詩之子歸窮泉重壌永幽隔</hi>古今<lb/>
大矣何須代徃昔以興悲賢達紛如奚事向關河而寄<lb/>
慨君如不樂請髙吟蟋蟀之章<hi>詩</hi>僕倘能狂願緩進鸕<lb/>
<pb n="KR4f0031_WYG_005-7b"/>
鷀之杓<hi>謝氏詩源金母召羣仙宴於赤水坐有碧玊鸚鵡杯白玊鸕鷀杓杯乾則杓自把欲飲則杯自</hi>
<hi>舉李詩鸕鷀杓鸚鵡杯百年三萬六千日一日湏傾三百杯</hi>
　　汪季青詩稿序<lb/>
波喧江浙緑遶千家山界常湖青連兩縣則有藍溪仙<lb/>
客舊籍桐川<hi>福寧州志大姥山下有藍溪每八月中漢水作藍染帛最佳俗傳大姥染衣水又按金華府有藍溪</hi>
<hi>縣嚴州志桐川即桐江在桐廬縣源出天目</hi>黄海文豪新家顧渚<hi>九域志新安黄山有雲如海稱</hi>
<hi>黄海一稱雲海湖州志顧渚在長興縣旁有二山相對號眀月峽昔夫差顧其渚可都故名其地産茶</hi>尤<lb/>
躭詩賦雅事交遊以余近百里之間為我命三秋之駕<lb/>
<pb n="KR4f0031_WYG_005-8a"/>
褰裳譙國<hi>見天篆序</hi>只訪嵇康<hi>虞預晋書嵇叔夜先本上虞人姓奚以避怨徙譙郡家于</hi>
<hi>銍邑之嵇山因命氏焉</hi>擔簦陳留惟尋阮瑀<hi>見尺牘序史記虞卿躡蹻擔簦註簦禦雨</hi>
<hi>具阮瑀傳瑀陳留人通典陳留嬀州之地今河南府</hi>然而雲時出岫鳥善離巢年<lb/>
年馮煖嘗聞彈鋏依人<hi>見楚鴻序</hi>嵗嵗鄒陽不免曵裾作客<lb/>
<hi>鄒陽傳景帝時陽仕吴以文辨著名吴王隂有邪謀上書諌曰蛟龍驤首則霧雨咸集今臣餙固陋之心何王</hi>
<hi>之門不可長曵裾乎</hi>成都肆上未見嚴遵<hi>漢嚴遵傳遵字君平卜筮於成都市日得百錢</hi>
<hi>足以自養則閉肆下簾而讀老子</hi>洛陽城中絶無蘓季<hi>蘓秦傳季子為從約長曰使我</hi>
<hi>有洛陽負郭田二頃豈能佩六國相印乎</hi>率爾題門以去<hi>見<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>菴序</hi>
                    <graphic n="KR1225" url="https://raw.githubusercontent.com/kanripo/KR-Gaiji/master/images/KR1225.png" mimeType="image/png"/>然擁檝而<lb/>
<pb n="KR4f0031_WYG_005-8b"/>
還<hi>即訪戴事見園次序</hi>猶復眷佇為勞纒綿莫解瑶緘鄭重憑紅<lb/>
鯉以浮來錦字分眀倩緑鱗而送至<hi>見尺牘序</hi>齊紈作叠披<lb/>
襟而謖謖多風<hi>見海棠賦</hi>秦鏡初圓開篋而團團似月<hi>詳無沗序</hi>
<hi>西京雜記始皇有方鏡可照人心膽杜審言咏月詩好與鏡俱團</hi>一摇綵扇便使身輕<lb/>
<hi>江淹集有扇上綵畵賦</hi>毎鑑華銅頓憎形穢<hi>漢辛延年詩貽我青銅鏡陸機與弟書仁</hi>
<hi>壽殿前有大方銅鏡暗着庭中向之便寫人形晉衛玠别傳玠舅王武子見甥玠嘆曰珠玊在側覺我形穢</hi>
倐初心之莫遂<hi>見黄門序</hi>溝水東西<hi>西京雜記文君白頭吟有曰今日斗酒㑹眀旦</hi>
<hi>溝水頭躞蹀御溝上溝水東西流</hi>俄舊雨之長垂<hi>少陵集卧病長安旅次多雨尋常車馬之</hi>
<pb n="KR4f0031_WYG_005-9a"/>
<hi>客舊雨來今雨不來</hi>浮雲南北<hi>詳納/姬序</hi>空縻好爵<hi>易</hi>文園則引疾偏<lb/>
多<hi>漢書相如事孝景為武騎常侍後武帝拜為孝文園令有肺疾免居茂陵詳智修序</hi>徒㸃華班<lb/>
騎省則間居不少<hi>見滕王賦潘岳賦序於是覽止足之分庶浮雲之志乃作閒居賦以歌事</hi>
<hi>遂情焉</hi>忽接中山之信獲披瓦上之編按節狂歌臨風卒<lb/>
讀夫其才調彌遒襟情更暢劉孝威林檎之啟字字英<lb/>
竒<hi>梁劉孝威集謝賚林檎書有曰生於玊井之側出自金膏之地上靈所貴下士希逢</hi>張子布柟<lb/>
榴之章言言綺宻<hi>吳志張昭字子布張紘字子綱俱為孫權叅謀紘嘗作柟榴枕賦陳琳在</hi>
<hi>河北持示人曰此吾鄉張子綱所作又與紘書曰足下與子布在所謂小巫見大巫神氣盡矣按子布誤用</hi>
<pb n="KR4f0031_WYG_005-9b"/>
五色膠東之紙錄此清文<hi>見尺牘序</hi>千畨巴蜀之箋書其麗<lb/>
句<hi>見三芝序資暇録元和初薛濤尚松花箋而好製小詩一作薛陶晉簡文帝録謹奉紅箋二千畨</hi>播<lb/>
之輦下足當騷雅之稱弆以帳中不沗風流之目<hi>弆蔵見尺</hi>
<hi>牘序註帳中見黄門序</hi>僕也一官落拓<hi>楊雄客嘲曰何為官之拓落也</hi>恨與年増<lb/>
三載覊棲才因興減藻思消歇既輸君十倍之才<hi>蜀漢書先</hi>
<hi>主以後事屬亮曰君才十倍曹丕</hi>宦况聊蕭甘讓爾五湖之長<hi>晉書桓温子𤣥</hi>
<hi>補義興守嘆曰父為九州伯子為五湖長棄官歸國</hi>乃猶膏唇拭舌序王裴輞水<lb/>
之思<hi>宦者傳吕强疏云羣邪項領膏唇拭舌唐列傳王維别墅在輞川常與裴廸游後與裴書曰多思曩</hi>
<pb n="KR4f0031_WYG_005-10a"/>
<hi>昔攜手賦詩步仄徑臨清流也</hi>䑛墨含毫弁皮陸松陵之集<hi>荘子宋元君盡圖衆</hi>
<hi>史䑛筆和墨按含毫詳藝圃序唐書皮日休與陸龜䝉羅隐吳融為益友相唱和陸著有松陵集十巻</hi>多<lb/>
恐青猿獻誚將毋白鶴騰譏<hi>孔稚圭北山移文南嶽獻嘲非隴騰笑列壑爭譏攢</hi>
<hi>峰竦誚</hi>君縱忘言僕猶知愧或者久要有在請待來年昔<lb/>
夢難忘遥申一語竟獲右軍誓墓<hi>見黄門序</hi>平子歸田<hi>見三芝序</hi>
紅簾白舫徃來苕霅之間<hi>高士傳張志和號烟波釣徒顔真卿為刺史欲舘之謝曰</hi>
<hi>願浮家汎宅徃來苕霅之間耳按苕溪霅溪屬湖州</hi>酒幔茶檣<hi>韓非子宋人沽酒懸幟甚髙即酒旗</hi>
<hi>也茶檣即陸龜䝉事見<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>菴序</hi>滅没鳬鷖之隊與君唱和定自成聲<hi>檀弓</hi>
<pb n="KR4f0031_WYG_005-10b"/>
<hi>子之琴和之而和彈之而成聲</hi>借我流連差堪作達<hi>世說阮咸子渾韻度似父亦欲作達</hi>
謂余不信姑留息壤之盟<hi>國䇿秦武王與甘茂盟於息壌攻宜陽五月不能㧞也樗</hi>
<hi>里疾公孫衍爭之王王将召甘荗而去之對曰息壌在彼</hi>於我何求敢訂莵裘之約<lb/>
<hi>左傳魯隠公謂羽父曰使營莵裘吾將老馬杜註莵裘魯邑不居魯朝别營外邑</hi>
　　藝圃詩序<hi>原註藝圃者姜如農先生仲子學在所居也其先為文文肅公清瑶嶼又先為</hi>
　　　<hi>袁憲副某堂最為吴中勝處學在讀書其中旁列古彛鼎及茶鐺酒董諸小物一日吾友吴園</hi>
　　　<hi>次過其齋頭頃刻為賦詩四十首學在梓而傳之并屬余為序云</hi>
盖聞夏鐫九鼎原非旦夕所成<hi>見天篆序</hi>漢起千門初豈咄<lb/>
<pb n="KR4f0031_WYG_005-11a"/>
嗟能辦<hi>漢郊祀志漢武作建章宫千門萬戸</hi>蜂釀花而作蜜定費經營狐<lb/>
集腋以成裘恒資襞績<hi>張璠易註序宻蜂以兼采為味任彦昇薦士表非取製于一狐</hi>
<hi>諒求味于兼采狐腋見歸田序襞績見瑞木賦註</hi>宋人之鏤楮葉請以三年<hi>列子</hi>
<hi>宋人有為其君以玉為楮葉者三年而成亂之楮葉中不可别也遂以巧食宋國列子聞之曰使天地生物三</hi>
<hi>年而成一葉物之有葉者寡矣</hi>魯客之造木鳶期之數載<hi>淮南子魯般為木鳶而飛</hi>
<hi>列子墨翟之飛鳶自謂能之極也韓子墨子為木鳶飛一曰而敗曰吾不如為車輗者巧也用咫尺之木不費</hi>
<hi>一朝之事而引三十石之任今我為鳶三年成飛一日而敗惠子聞之曰墨子大巧巧為輗拙為鳶</hi>借非<lb/>
蛟蜃奚緣嘘俄頃之樓<hi>見半繭賦</hi>除是仙靈或解熟逡廵之<lb/>
<pb n="KR4f0031_WYG_005-11b"/>
酒<hi>列仙傳韓湘子解造逡廵酒</hi>三都待鍊藁乍削以還焚<hi>見素伯序</hi>兩賦<lb/>
當研毫縱含而每腐<hi>范曄後漢書張衡擬班固兩都作二京賦十年乃成劉勰神思賦相</hi>
<hi>如含筆而腐毫</hi>何來巧製敏屬神輸乃有華文贍同夙搆<hi>范雲傳雲</hi>
<hi>為文每下筆立就人謂為宿搆</hi>爐熏未息千章盈芍藥之花鉢響還留<lb/>
百軸溢葡萄之樹<hi>見三芝序</hi>在作者尚矜其極筆至旁觀益<lb/>
侈為美譚<hi>公羊傳魯人至今以為美譚</hi>麗矣名篇猗歟盛事時則迢<lb/>
迢金谷<hi>見半繭賦</hi>直控雞陂<hi>吳志齊門外吴王/畜雞城後名雞陂</hi>隠隠銅街<hi>見滕</hi>
<hi>王賦</hi>袤通鶴市<hi>見半繭賦</hi>零朱賸粉是前代之空園卧碣殘碑<lb/>
<pb n="KR4f0031_WYG_005-12a"/>
得昔賢之故第袁太尉池亭閫若喬木斯存文潞公閥<lb/>
閱巋然平泉尚在<hi>俱見上原註按袁太尉詳紫來序宋史文彦博字寛夫出將入相五十餘</hi>
<hi>年以太師致仕封潞國公九十三年卒史記眀其等曰閥積日曰閲註門左為閥右為閲取此賈氏談錄贊皇</hi>
<hi>公平泉莊周廻十里堂榭百餘有自記按李栖筠封贊皇男子吉甫贊皇侯孫徳裕贊皇公</hi>朱門换<lb/>
主空餘故老之流傳青瑣騎箕彌切佳即之顧慕<hi>荘子大宗</hi>
<hi>師傅説相武丁乘東維騎箕尾而比于列星顧慕見瑞木賦</hi>舊説萊陽仲子幼便能<lb/>
文爭誇天水次公賢而好客<hi>見上原註仲子即學在其先萊陽人姜屬天水郡</hi>
則有畫省望即<hi>見園次序</hi>雄州名守偶作墻東之客<hi>後漢書北海王</hi>
<pb n="KR4f0031_WYG_005-12b"/>
<hi>君公遭新莽亂儈牛自隠時人語曰避世墻東王君公</hi>潛為垞北之遊<hi>見看奕賦</hi>攀條<lb/>
藉卉嘉賔因適志以忘歸散帙攤書賢主遂濡毫而請<lb/>
賦斯時也紅鵝舘裏宿雨催晴碧鴨闌邉嫩凉滌暑<hi>見憺</hi>
<hi>園賦</hi>水眀天淡既駊騀以宜人<hi>楊雄甘泉賦崇丘陵之駊騀</hi>簟滑甌香<lb/>
復蕭疎而稱意爰披雪璽用染霜鋒<hi>世說羲之書蘭亭記用𧖟繭紙鼠鬚</hi>
<hi>筆按蠶繭紙似繭而澤</hi>沉思而風雨忽來狂呌而蛟螭㳫舞五言<lb/>
十二半微雲踈雨之吟<hi>孟浩然集序浩然間適秘省秋月新霽諸英華賦詩浩然句曰</hi>
<hi>㣲雲淡河漢疎雨滴梧桐舉坐歎其清絶咸閣筆</hi>七律八章多劍拔弩張之態<lb/>
<pb n="KR4f0031_WYG_005-13a"/>
<hi>袁昻古今書評韋誕書如龍威虎振劍拔弩張</hi>盖其感慨在心故爾宫商應手<lb/>
問庾子山之第宅能不興哀<hi>見天章序杜詩庾信羅含俱有宅</hi>過稽叔<lb/>
夜之園林可無流涕<hi>見得仲序註</hi>千尋玳瑁一架珊瑚<hi>見天篆序</hi>
織成寳罽偏熏芸葉之香<hi>詳澹菴序古詩芸葉香薰走蠧魚</hi>叠得花牋<lb/>
更養成都之粉<hi>見園次序</hi>飛揚跋扈<hi>東魏書髙懽曰侯景常有飛揚跋扈之志杜詩</hi>
<hi>飛楊跋扈為誰雄</hi>筆不能休<hi>詳少楹/序註</hi>頓挫激昂<hi>頓挫詳南耕序激昂見園次序</hi>
文無加㸃<hi>詳少楹序註</hi>曺子桓城南㑹獵正獸肥草淺之時<lb/>
<hi>魏志文帝諱丕字子桓典論文帝自敘曰余少好弓馬建安十年濊貊貢良弓燕代獻馬時嵗之暮春和風扇</hi>
<pb n="KR4f0031_WYG_005-13b"/>
<hi>物弓燥手柔草淺獸肥與族兄子丹獵于鄴西</hi>管公眀席上清談是耳熱酒闌<lb/>
之後<hi>管輅傳輅年十五從其父之瑯琊太守單子春聞輅名請見㑹客百餘人皆才辨之士管曰輅年少</hi>
<hi>膽未堅請先飲三升清酒然後可談魏文帝與吳質書酒酣耳熱仰而賦詩</hi>無何而日隠西<lb/>
嵫星翻北渚<hi>淮南子日入崦嵫註其山在西亦名西嵫地理志秦州有崦嵫山稱西崦屈原九歌</hi>
<hi>夕弭節兮北渚</hi>小胥腕脱<hi>見三芝序/及天篆序</hi>屢促更衣<hi>史記灌夫傳坐乃起更衣外戚</hi>
<hi>世家武帝起更衣衛子夫侍尚衣軒中顔註凡久坐者皆起更衣以寒煖或變也</hi>上客神來<hi>王勃</hi>
<hi>採蓮賦上客喧兮樂未己王僧孺詩上客强盤桓摭言文有三來一曰神來</hi>堅祈刻燭<hi>見園次序</hi>
於是盡敞席珍<hi>儒行儒有席上之珍以待聘</hi>縱陳櫝韞<hi>論語</hi>恢竒俶詭<lb/>
<pb n="KR4f0031_WYG_005-14a"/>
如觀伯翳之經<hi>荘子天下篇其辭雖參差而俶詭可觀路史劉秀表校山海經云夏禹治水伯</hi>
<hi>益與伯翳主驅禽獸是則益翳為二人非伯翳之即益也按山海經即伯翳經</hi>炫燿焜煌疑入<lb/>
波斯之市<hi>隋書煬帝遣李昱通波斯尋貢方物按西方波斯國多寳乃大月氐之别種</hi>爰有<lb/>
蔡邕籕篆曺覇丹青<hi>蔡邕傳邕為中郎將工八分書上表求正定六經文字靈帝許之並</hi>
<hi>見憺園賦唐書𤣥宗時曺覇善畵杜甫有曺將軍畵馬圖引及丹青引</hi>銅肌蛀緑獰如西<lb/>
極之辟邪<hi>廣雅蛀食木蟲古噐評漢辟邪燼此薫爐也通體為辟邪形拆其半為盖其形小可置懷</hi>
<hi>䄂按辟邪獸名漢以金石為其形以鎮宫門褚載馮小憐有手爐曰辟邪足爐曰鳬藻五色綠唐肅宗賜李輔</hi>
<hi>國玉辟邪髙一尺五寸</hi>玊暈皴紅艷若南荒之鸚鵡<hi>物性志鸚鵡丹喙緑毛翠</hi>
<pb n="KR4f0031_WYG_005-14b"/>
<hi>衿又其毛或蒼緑或紫喙曲如鶚而目深行則以喙啄地而足後随之效人言</hi>攜來笻杖<hi>蜀志笻竹</hi>
<hi>髙節磥砢可為杖漢張騫使大夏見蜀中卭竹杖問之曰從身毒國數千里得</hi>竹無淚以恒斑<lb/>
<hi>見憺園賦</hi>結就焦團椶未癭而先紫<hi>草木志椶木為飲器曰椶瓢一曰癭瓢又草舍</hi>
<hi>曰團焦俗作團瓢庾信枯樹賦戴癭銜瘤南方草本状五嶺楓木嵗久則生瘤癭</hi>六宫脂盝<hi>見銅</hi>
<hi>雀賦</hi>隠隠啼粧<hi>詳皇士序註江總/賦啼粧梁冀婦</hi>七尺唾壺茫茫寃氣<hi>西京</hi>
<hi>雜記廣州王發魏襄王塜得玉唾壺一枚拾遺記魏文及帝納薛靈芸芸别父母升車時以玉唾壺承淚即紅色</hi>
<hi>至京師壺中淚凝如血焦氏易林寃煩屈詰潘岳寡婦賦愁煩寃其誰告兮</hi>寧苐漆園小吏<lb/>
牀頭之蝴蝶仍來<hi>史記莊子者䝉人嘗為漆園吏荘子齊物篇昔莊周夢為蝴蝶栩栩然蝴</hi>
<pb n="KR4f0031_WYG_005-15a"/>
<hi>蝶也</hi>非徒管氏夫人硯裏之鴛鴦不去<hi>補註趙孟頫傳子昻夫人管氏亦工</hi>
<hi>丹青</hi>凡諸長物<hi>見祖徳賦</hi>悉付短歌憑老興以淋漓横秃衿而<lb/>
跳盪<hi>漢書曺操忌孔融令人枉奏云秃巾微行唐突宫掖李賀詩秃衿小䄂調鸚鵡左傳楚師輕跳易震</hi>
<hi>盪也</hi>噌吰鞺<graphic n="KR1861" url="https://raw.githubusercontent.com/kanripo/KR-Gaiji/master/images/KR1861.png" mimeType="image/png"/>
                    <hi>見佳/山序</hi>渇𦍑酒食之聲<hi>晉書羌人姚馥嗜酒渇于酒呼為渇羗</hi>
獧鋭嫖姚猛士斫營之狀<hi>說文獧疾跳也史記註嫖姚校尉乃勁疾貌國䇿猛士如</hi>
<hi>雨斫營見懸圃序</hi>憑欄以眺乍蟾魄之東昇擲筆而狂驟蟲吟<lb/>
之西起㑹且歸矣<hi>詩</hi>行當俟後之人于胥樂兮<hi>詩</hi>詩亦<lb/>
如前之數僕也匿影殘冬<hi>吳質與魏太子牋曜靈匿景</hi>棲踪他縣一<lb/>
<pb n="KR4f0031_WYG_005-15b"/>
緘索序難尋避債之臺<hi>見三芝序</hi>五夜成篇<hi>詳顧哀辭</hi>聊附折梅<lb/>
之驛<hi>荆州記陸凱自江東遣使詣長安寄梅花一枝與范蔚宗并詩云折梅逢驛使寄與隴頭人學齊呫嗶</hi>
<hi>劉向説苑已載越使諸發執一枝梅遺梁王梁王之臣曰烏有一枝梅乃遺列國之君則折梅不始陸凱也</hi>
攬蚤謝之江花徒憎余拙<hi>見園次序</hi>䕃同行之潘果彌覺卿<lb/>
妍<hi>語林潘安仁至美每行老嫗以果擲之滿車張孟陽至醜毎行小兒以瓦石投之按世説以左太冲絶醜</hi>
<hi>效岳遨遊羣嫗亂唾之</hi>深愧續貂奚堪引鳯<hi>晉書趙王倫僣位諸黨皆登卿相至厮役</hi>
<hi>亦加爵位每朝㑹貂蟬盈坐時人諺曰貂不足狗尾續列仙傳周蕭史善吹簫秦穆公以女弄玉妻之俱于樓</hi>
<hi>中吹簫作鳯鳴鳯皇東止其屋秦穆為作鳯臺後二人共乘鳯而去一作弄玊乘鳯蕭史乘龍共飛昇云</hi>
<pb n="KR4f0031_WYG_005-16a"/>
　　琴怨詩序<lb/>
若乃香薫江夏黄郎雅號多才<hi>漢黄香傳香字文强愽通經典夏能文章京師號曰天下無雙江</hi>
<hi>黄童</hi>粉琢清河陸女尤工巧笑<hi>補註按陸雲字士龍為吴王郎中令出宰浚儀嘗為清河王長史人</hi>
<hi>多以陸清河稱之有贈婦詩乃為顧彦光作非陸女也</hi>妾家射瀆<hi>淮安志射陽湖即漢廣陵王射陂後名射瀆</hi>
相隣漂母祠邉<hi>見祖徳賦</hi>郎住吴陵<hi>見懸/圃賦</hi>不逺玊人橋下<hi>杜牧之詩二十</hi>
<hi>四橋眀月夜玊人何處教吹簫</hi>一自參媒氐妁逺移稱意之花<hi>語林牛郎織女以參</hi>
<hi>商為媒亢氐為妁宜其終嵗各天也本草夜合一名稱意花</hi>遂令鳯舞鸞歌競唱定情之<lb/>
曲<hi>山海經軒轅之丘鳯鳥自歌鸞鳥自舞張衡定情歌我既媚君姿君亦悦我顔按繁欽俱有定情詩</hi>迎來桃葉<lb/>
<pb n="KR4f0031_WYG_005-16b"/>
空北部之臙脂<hi>金陵志王獻之字子敬有愛妾名桃葉其妹名桃根子敬嘗臨渡歌以送之因名桃葉渡</hi>
<hi>古今註紂以紅藍花汁凝作臙脂以燕國所生故名燕脂塗之作桃花粧徐陵玉臺新咏序南都石黛最發雙蛾北</hi>
<hi>地燕脂偏開兩臉按臉一作靨</hi>嫁得文鴦<hi>李賀詩尋常輕宋玉今日嫁文鴦詳吴太母序按晉書段</hi>
<hi>匹磾弟亦名文鴦破石勒于文石津者非是</hi>壓南朝之金粉<hi>見楚鴻序</hi>奚勞隔巷<lb/>
更看新人<hi>隋陳子良詩有七夕看新婦隔巷停車題</hi>詎必提筐還逢故婦<hi>列女</hi>
<hi>傳魯秋胡子納妻五日而去宦于陳五年乃歸見路旁有美婦人方提筐採桑謂之曰吾有金願與夫人婦曰</hi>
<hi>採桑力作紡績不願人之金也後還家呼婦知即向採桑者婦曰慕色棄金而忘母妾不忍見乃投河而死</hi>
固已極綺羅之盛事寧徒艷花月之新聞<hi>見滕王賦註</hi>然而<lb/>
<pb n="KR4f0031_WYG_005-17a"/>
菱鑑難圓<hi>飛燕外傳飛燕加大號媫妤奏賀三十六物有七尺菱花鏡一奩白帖魏武帝有菱花鏡</hi>
<hi>李巨仁鏡詩無波菱自動不夜月恒眀</hi>桂輪昜仄<hi>詳良輔序註</hi>樓中嬴女只想<lb/>
吹簫<hi>見藝圃序</hi>殿上羿妻偏思竊藥<hi>張衡靈憲羿請不死之藥于西王母羿妻嫦娥</hi>
<hi>竊以奔月是為蟾蜍袁郊詩嫦娥竊藥出人閒蔵奸在蟾宫不放還后羿遍尋無覔處誰知天上亦容</hi>花何<lb/>
年而不落鳥何事而恒啼<hi>駱丞蕩子賦花有情而獨笑鳥無事而恒啼</hi>甚至<lb/>
南陽菊水不見延齡<hi>風土記南陽酈縣北水旁悉芳菊水極甘香飲者多壽</hi>西域<lb/>
名香焉能續命<hi>内傳西海聚窟洲有樹似楓柏形采根入釡中水煑汁如漆則香成博物志漢</hi>
<hi>武時西域月氐國進香三枚值長安疫西使請燒一枚疫死未三日者薫之皆活述異記洲有返魂樹伐其根</hi>
<pb n="KR4f0031_WYG_005-17b"/>
<hi>翦取汁令可丸名驚精香又名震靈丸或名返生香又名卻死香尸在地開香即活并詳劉太母序</hi>蟲有<lb/>
可憐之號<hi>梁樂府古企喻歌其四云男兒可憐蟲出門懷死憂一作苻融詩</hi>草無獨活<lb/>
之名<hi>見丁香賦</hi>以致黄泉白月佳人留鍥臂之盟<hi>左傳莊公見孟任從</hi>
<hi>之割臂盟公生子般焉史記吴起鍥臂而盟</hi>碧海青天方士乏返魂之術<hi>十洲</hi>
<hi>記扶桑東有碧海漢書外戚傳李夫人蚤卒帝思念不已方士齊人少翁言能致其魂廼夜張燈燭令帝居惟</hi>
<hi>悵遥望見好女如李夫人之貌</hi>唾殷紺袂<hi>趙后外傳飛燕與其妹合徳共坐誤唾其袖合徳曰姊唾</hi>
<hi>染衣紺碧正似石上花令尚方為之未必能如此乃號石華廣袖</hi>猶期鼓瑟於他生<hi>詩</hi>
泪滴鮫盤<hi>博物志鮫人從水出曽寄寓人家積日賣綃臨去從主人索器泣而出珠滿盤以謝主人</hi>
<pb n="KR4f0031_WYG_005-18a"/>
還訂畵眉於再世<hi>詳少楹序</hi>天乎已酷人也奚辜傷如之何吁<lb/>
其甚矣時則窗下簸錢時聞剰響<hi>詳劉太母序</hi>鏡中縆額恍<lb/>
見殘痕<hi>補註按吴宫有獺髄補痕又唐韋固妻刺痕以翠掩之</hi>生憎翠竹難掃愁<lb/>
蛾<hi>粧樓記梁冀婦改鴛翠眉為愁眉按翠竹乃畵眉之筆一稱掃眉</hi>不分緋桃偏描笑<lb/>
靨<hi>曹植洛神賦靨輔承權註靨笑靨權頰也長恨歌桃花如靣栁如眉李義山詩露桃塗頰依苔井</hi>緑<lb/>
珠一去彌増衛尉之悲<hi>石崇傳崇字季倫仕晉為衛尉嘗聘梁氏女緑珠甚美孫秀索</hi>
<hi>之不與乃譛崇于趙王倫收崇時緑珠墜樓而死</hi>碧玊無歸長抱汝南之恨<hi>樂府</hi>
<hi>詩集情人碧玉歌乃宋汝南王作也有曰碧玉小家女又曰碧玉破𤓰時樂苑碧玉汝南王妾名寵愛之甚所</hi>
<pb n="KR4f0031_WYG_005-18b"/>
<hi>以歌之</hi>况秋風夜雨之經心更斷墨零紈之觸眼韭花一<lb/>
寸依稀幄裏之香<hi>何遜為衡山侯與婦書雖悵前微笑涉想猶存而幄裏餘香從風且歇</hi>
栁絮數行散漫奩間之粉<hi>世說謝安嘗冬日内集男女列次俄而雪下安曰雪紛紛</hi>
<hi>何所似兄子眀曰撒鹽空中差可擬兄女道韞曰未若栁絮因風起</hi>此則達人齊物<hi>荘子有齊</hi>
<hi>物篇</hi>太上忘情<hi>見海/棠賦</hi>魯酒可以合歡<hi>見素伯序</hi>靈犀於焉蠲忿<lb/>
<hi>唐同昌公主傳公主帶蠲忿犀如意玉其犀圓如彈丸入土不朽爛帶之令人蠲忿</hi>終無以弭彼<lb/>
幽憂<hi>見海棠賦</hi>療其疾疢者矣嗟乎井公縱愽夲無行樂之<lb/>
方<hi>見三芝序</hi>玉女投壺孰是為歡之具<hi>神異經東王公與玉女投壺梟而脱誤不</hi>
<pb n="KR4f0031_WYG_005-19a"/>
<hi>接者天為之笑開口流光今電是也</hi>茫茫蒼昊索笑何年<hi>見天章序</hi>浩浩黄輿<lb/>
埋愁無地<hi>易坤為大輿魏仲長統述志詩百慮何為至要在我寄愁天上埋憂地下按綂宇公理</hi>
凍合銀河將天上之消魂更甚<hi>白帖天河謂之銀漢亦曰銀河曰絳河</hi>買<lb/>
來金盌彼夜臺之含怨何多<hi>孔氏志怪漢盧充家西有崔少府女一墓女亡有金</hi>
<hi>盌著棺後充至野狐落與之幽婚女贈金盌一枚充徃市賣之崔女娣認其為墓中物陸機挽歌送子長夜臺</hi>
盖自天荒地老而來暨夫厯刼窮塵以後<hi>古樂府詞地老天荒海枯</hi>
<hi>石爛永刼同心信誓旦旦李賀詩天荒地老無人識廣異記儒謂之世道謂之塵釋謂之刼法華經如人以力</hi>
<hi>磨三千大士復盡末為塵一塵為刼此諸微塵數其刼復過是蕪城賦委骨窮塵後漢書眀帝鑿昆眀池㡳得</hi>
<pb n="KR4f0031_WYG_005-19b"/>
<hi>異灰西域竺法蘭至問之蘭曰世界終盡刼火洞燒此刼燒之餘灰也</hi>傾城傾國代有其<lb/>
人<hi>漢書李延年歌曰北方有佳人絶世而獨立一顧傾人城再顧傾人國</hi>為恨為悲古多<lb/>
斯事僕也生亦情長老而才盡<hi>見園次序註</hi>酒䦨燭跋偶披<lb/>
傷逝之吟<hi>禮燭不見跋潘岳哀永逝文有云逝日長兮生平淺憂患衆兮歡樂尠</hi>月落河<lb/>
斜閒展悼亡之作<hi>見渭仁序</hi>屬掇蕪詞用弁綺語白楊齋畔<lb/>
<hi>見素伯序並詳逸齋序</hi>千秋長恨之歌<hi>長慶集白樂天長恨歌有曰天長地久有時盡此恨</hi>
<hi>綿綿無盡期序云盖述太真馬嵬之變及仙去為玉妃事也</hi>黄葉村中三尺小蠻之<lb/>
墓<hi>白樂天詩櫻桃樊素口楊栁小蠻腰註樂天二妓小蠻善舞樊素善歌</hi>
<pb n="KR4f0031_WYG_005-20a"/>
　　龔琅霞湘笙閣詩集序<lb/>
原夫斷錦梭龍<hi>見半繭賦曺松贈方干詩先生織字得龍梭</hi>驚心奚極哀絃<lb/>
柱雁<hi>事原琴筝有雁柱張子野咏筝雁柱十三絃王珪宫詞寶柱一行秋雁横</hi>蕩魄何言文<lb/>
人生戎馬之中詞客遘亂離之㑹靈和前殿小侯射楊<lb/>
栁之旗<hi>齊書武帝植栁靈和殿前枝條柔若絲縷後漢書永平中為外戚樊氏隂氏郭氏馬氏諸子弟</hi>
<hi>立學號曰四姓小學以非列侯故曰小侯射楊詳商尹序及修褉序</hi>華林後園<hi>詳修褉序</hi>公主<lb/>
試桃花之馬<hi>洛中紀異大宛進汗血馬有丁香叱撥桃花叱撥</hi>過雀臺而獻弔<lb/>
亦有名流<hi>見滕王賦</hi>入馬邑而生悲非無上將<hi>朔方記秦人築城數崩忽</hi>
<pb n="KR4f0031_WYG_005-20b"/>
<hi>有馬旋走其地因依以築城立就故名馬邑屬大同府漢書漢使馬邑人賣馬以誘單于漢伏兵三十餘萬將</hi>
<hi>軍衛青出上谷擊之按馬邑多名將</hi>風月供其悵望江山助其悲懷余友<lb/>
琅霞龔子四姓良家<hi>見上註</hi>五陵妙族<hi>見渭仁序徐陵玉臺序五陵豪族四</hi>
<hi>姓良家</hi>朱門鬭鴨識桓氏之家郎<hi>見憺園賦世說桓南郡小時與諸從兄養鵝共</hi>
<hi>鬬南郡以鵝不如為忿乃夜徃諸兄弟鵝欄間悉殺之至曉車騎曰當是南郡戲耳按𤣥稱南郡冲稱車騎鬬</hi>
<hi>鴨疑誤</hi>金市乗羊訝衛家之年少<hi>金市見滕王賦乗羊見雪持序</hi>弱齡十<lb/>
五愛此吹笙<hi>南史謝孺子景仁之孫恂之子特善音律與王車騎張宴桐臺孺子吹笙自起舞嘆</hi>
<hi>曰真使人飄飄有伊洛間意註子晉吹笙嘗遊伊洛</hi>上客三千<hi>見藝/圃序</hi>驚其抽簟<hi>見三</hi>
<pb n="KR4f0031_WYG_005-21a"/>
<hi>芝序並詳少楹序</hi>家近長干之縣夙解看花<hi>左思吳都賦長干延屬註建業南五</hi>
<hi>里有山岡江東謂岡為干其間平地吏民雜居東長干中有大長干小長干大長干在越城東小長干在越城</hi>
<hi>西地有長短故名晉樂府長干巷巷長干</hi>人居蘭陵之街偏能賣酒<hi>李詩蘭陵美酒</hi>
<hi>鬱金香常州志城北有蘭陵城古蹟方輿覽勝山東嶧縣稱東蘭陵江南武進為南蘭陵按山東唐沂州承縣</hi>
<hi>亦稱蘭陵</hi>無何葛榮入北<hi>東魏紀葛榮賊率元洪業之衆魏孝昌二年殺洪業稱天子國號齊</hi>
<hi>改元廣安爾朱榮擒斬之</hi>塵暗三臺<hi>見尺/牘序</hi>侯景投南烽馳十郡<hi>蕭梁紀東</hi>
<hi>魏叛將侯景以河南十三州内附武帝納之後景反以勁兵犯關續漢書大將軍該五部部有校尉一人部下</hi>
<hi>有曲曲有軍候一人晉書得劉𢎞一紙書賢於十部從事</hi>齊亡之日誰知袁粲之子<lb/>
<pb n="KR4f0031_WYG_005-21b"/>
孫<hi>袁粲傳粲字景倩仕宋出鎮石頭城蕭道成遣戴僧静等攻之子最以身衛父粲語最曰我不失為忠臣</hi>
<hi>汝不失為孝子俱死齊書沈約撰宋書疑立袁粲傳齊主曰粲自是宋室忠臣</hi>吴没之年尚有<lb/>
陸機之兄弟<hi>晉陸機傳機年二十而吴滅太康末與弟雲同入洛晉書符堅曰晉代平吴利在二</hi>
<hi>陸謂以得二陸為賢也</hi>雕弧乍熄遂射䇿於春官<hi>通典漢制射䇿對䇿兩科射䇿</hi>
<hi>者謂為問難疑義有欲射者随其所得而釋之蕭望之對以射策甲科為郎是也對䇿者顯問以政事經義令各</hi>
<hi>之董仲舒公孫𢎞皆以是進唐詩開元中官校士以郎官權輕遂改用禮部侍郎曰春</hi>羗笛未終<lb/>
<hi>詳觀槿序註</hi>便計偕於易水<hi>漢武紀帝徵吏民有眀當世之務習先王之術者縣次續食令</hi>
<hi>與計偕師古曰計者上計簿也令所徴之人與上計者俱來而縣次給之食桂氏通典漢制嵗盡遣上計椽吏</hi>
<pb n="KR4f0031_WYG_005-22a"/>
<hi>各一人條上郡内衆事謂之計偕簿</hi>馬援辭隴香犢如龍<hi>後漢紀隗囂居隴右遺馬援東</hi>
<hi>方奉書入見光武註光武都洛在天水之東香犢見祖徳賦如龍詳壽徐序註</hi>庾信入關<hi>見滕王賦</hi>
油車似霧<hi>詳鷹垂序</hi>貂蟬盈座<hi>見半/繭賦</hi>盡北魏之儀同<hi>見滕王賦北魏</hi>
<hi>紀後周伊婁穆字奴千周文曰奴千面作儀同見我矣即拜儀同</hi>簫歌當筵遇西宫之<lb/>
恊律<hi>漢外戚傅孝武李夫人兄延年善歌舞帝愛之以為恊律都尉</hi>衣薫胡粉<hi>見楚鴻序</hi>還<lb/>
迎塞上之姬鈿藴宫香或贈幽州之客<hi>廣雅鈿金華也用翡翠丹粉為</hi>
<hi>之梁樂府有幽州馬客吟歌</hi>固已譽馳滕趙名重幽并况復性愛琵<lb/>
琶尤工絃索<hi>宫詞夜半月髙絃索鳴</hi>紫檀作撥句句離鴻<hi>譚賓錄開元中</hi>
<pb n="KR4f0031_WYG_005-22b"/>
<hi>有中官使蜀回得琵琶以獻其槽以邏桫檀為之王建詩黄金捍撥紫檀槽王子年記師涓當衛靈時造四時</hi>
<hi>之聲離鴻去雁蘋生三曲乃歌春也潘岳笙賦嚶嚶關關若離鴻之鳴子也</hi>金粟為牀聲聲<lb/>
别鶴<hi>元瑯環記郭瞹宴客有婢鏡兒善彈筝李端即席賦曰彈筝金粟牀崔豹古今註商陵牧子娶妻五</hi>
<hi>年無子父母欲為改娶妻中夜悲嘯牧子感之作别鶴操並詳潘母啟</hi>雞鳴埭上<hi>見素伯序</hi>人<lb/>
傳子野之歌<hi>晉書桓伊字叔夏小字野王或稱子野每聞清歌輙唤奈何并詳掌亭誄</hi>庾家<lb/>
墓邉伎識王郎之曲<hi>世說王曇善歌謝公欲聞之而王名家少年無由得聞後公出東府</hi>
<hi>山上作妓樂遇曇出庾家墓竹中作一曲於時秋月王因舉頭看北林月卒曲而去諸妓白謝公曰此乃王郎</hi>
<hi>歌也</hi>才情第一風調無雙嗟乎碧草粘天<hi>見懸圃序</hi>盡是思鄉<lb/>
<pb n="KR4f0031_WYG_005-23a"/>
之客黄塵匝地<hi>江淹恨賦黄塵匝地歌吹四起</hi>誰非去國之人袁大捨<lb/>
之粧臺風飄蟬鬢<hi>陳書陳後主以宫人有文學者袁大捨等為女學士後主每引遊宴狎客</hi>
<hi>共賦新詩中華古今註魏文帝宫人莫瓊樹始製為蟬鬢望之飄緲如蟬翼然</hi>馮小憐之畵閣<lb/>
月照燕釵<hi>北齊書馮淑妃名小憐齊後主大穆后從婢也穆后愛衰以五月五日進之號曰續命後</hi>
<hi>主立為左皇后周師取平陽為周武帝所獲以賜代王達達甚嬖之燕釵詳皇士序</hi>賦號蕪城<hi>文選</hi>
<hi>宋鮑眀逺作蕪城賦註即古䢴溝城吴王濞故城也今揚州地</hi>文成枯樹<hi>見天篆序</hi>欣逢才<lb/>
子快覩名篇自愧陳人<hi>荘子人而無人道是謂之陳人</hi>難忘新曲當年<lb/>
宋玉應有雄風<hi>宋玉風賦清清泠泠愈病析酲發眀耳目寧體便人此所謂大王之雄風也</hi>
<pb n="KR4f0031_WYG_005-23b"/>
此日王筠空吟雌霓云爾<hi>南史沈約作郊居賦王筠讀至雌霓連蜷作入聲約笑曰</hi>
<hi>僕恐人讀霓作平聲楚詞註遇雌霓讀入聲遇雲霓則讀平聲蔡邕月令章句隂陽交接之氣雄曰虹雌曰霓</hi>
　　董少楹詩集序<lb/>
嵯峨金竈<hi>見得仲序</hi>人間無煉骨之方<hi>神仙傳仙家有太隂鍊形之法能令日中</hi>
<hi>無影晉書永嘉中潘茂名入山逢道士曰子頂骨貫於生門命輪齊於日月若修煉可輕舉授以服食之法仙</hi>
<hi>去曹唐詩惟有人間煉骨人</hi>嗚咽銀筝天上有銷魂之曲<hi>詳良輔序註</hi>南<lb/>
都石黛恒畵愁蛾<hi>通俗文染青石謂之㸃黛始興縣志廣東始興縣溪中出石墨婦人取以</hi>
<hi>畵眉名畵眉石釋名漢眀帝宫人拂青黛蛾眉黛代也滅去眉毛以畵代其處也愁蛾見琴怨序</hi>北里<lb/>
<pb n="KR4f0031_WYG_005-24a"/>
臙脂<hi>見琴怨序</hi>彌承泫臉<hi>杜甫八哀詩每食臉必泫註淚目下頰上也</hi>張衡處機<lb/>
宻而不樂<hi>張平子四愁詩序張衡不樂相乆處機宻永嘉中出為河間</hi>劉楨限掖垣以<lb/>
長愁<hi>劉公幹贈徐幹詩誰謂相去逺隔此西掖垣拘限清切禁中情無由宣</hi>地老天荒<hi>見琴</hi>
<hi>怨序</hi>猿猜鶴怨<hi>李義山詩猿啼鶴怨終年事北山移文蕙帳空兮夜鶴怨</hi>於是華堂失<lb/>
火燕雀俱焚<hi>國䇿初秦伐趙魏人皆以為便孔斌曰不然先人有言燕雀處堂棟宇將焚不知禍</hi>
<hi>之將及已也今子不悟趙破而患將及已可以人而同於燕雀乎</hi>滄海無波蛟龍立盡<lb/>
<hi>槃操乾澤而漁蛟龍不遊</hi>梁世之金樓半燼陳家之玊樹何歸<hi>見滕王賦</hi>
<hi>註</hi>故國王孫淚灑腰間之玦<hi>見素伯序</hi>辭鄉公主心傷屏上<lb/>
<pb n="KR4f0031_WYG_005-24b"/>
之詩<hi>詩紀後周宇文氏女嫁為突厥沙鉢畧妻初名大千金公主隋滅周沙鉢畧歸隋賜姓楊氏改封</hi>
<hi>義公主後平陳以陳叔寳屏風賜主主自傷宗祀絶滅因書屏風為詩略曰惟有眀君曲偏傷逺嫁情</hi>建<lb/>
業風流一朝零落<hi>詳楚鴻序註</hi>江陵文武千載凄凉<hi>見滕王賦</hi>八<lb/>
王既自賊於中<hi>西晉紀惠帝時八王並興自相魚肉謂汝南王亮趙王倫成都王頴長沙王又</hi>
<hi>河間王顒東海王越楚王瑋齊王冏也</hi>五帥復不歸於外<hi>見<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>菴序</hi>嵇康被議<lb/>
撫愛子以托人<hi>詳下晉書嵇紹字延祖十嵗而孤李商隐詩嵇氏幼男猶可憫</hi>范曄臨<lb/>
刑顧名倡而隕泣<hi>宋書范蔚宗臨刑妓妾來别蔚宗悲涕甥謝綜曰舅殊不同夏侯色先是</hi>
<hi>曄在獄有詩曰庻同夏侯色故云</hi>食子都無下意傷哉蕭賁之談<hi>梁書蕭賁</hi>
<pb n="KR4f0031_WYG_005-25a"/>
<hi>竟陵王子良之孫值侯景破臺城湘東王繹淹留不進時賁為記室叅軍以繹不蚤下心非之嘗與繹雙陸食</hi>
<hi>子未下賁因諷曰殿下都無下意繹深銜之</hi>下官不解著書達矣上黄之誥<lb/>
<hi>補註梁書始興王憺子名曄初封安陸侯繼封上黄侯言多激揚美才仗氣簡文帝為友愛見滕王賦</hi>時<lb/>
則城名白紵獨數董公<hi>松江志城南地生野苧環立如城因名白苧城</hi>系本烏<lb/>
衣尤推徳仲<hi>丹陽記烏衣之起吴時烏衣營處所也金陵志烏衣巷在秦淮南王導謝安居此其</hi>
<hi>子弟皆稱烏衣郎故名</hi>申包胥倚墻七日<hi>見得仲序</hi>毛修之亡命三年<lb/>
<hi>李延夀南史毛修之字敬文仕桓𤣥為屯騎校尉誘桓令入蜀宋武帝以其與斬𤣥之謀頻加榮爵後為安西</hi>
<hi>司馬見俘于魏值朱修之問南國事悲甚按亡命見素伯序</hi>蚤嵗聲華便如潘陸壯<lb/>
<pb n="KR4f0031_WYG_005-25b"/>
齡遭際略數庾徐<hi>見園次序</hi>令子少楹居然俊物<hi>宋書褚淵嘗謂任昉</hi>
<hi>曰家有令子晉書温嶠聞桓温啼曰真英物也</hi>美北朝之甲第父是崔㥄<hi>北齊書㥄</hi>
<hi>父休魏七兵尚書贈僕射㥄仕魏一門婚嫁皆衣冠之羙婁太后為博陵王納㥄妺為妃敕中使曰好作法用</hi>
<hi>勿使崔家笑人㥄嘗人日侍魏帝宴㥄子瞻亦近御座人咸曰今日之讌併為崔瞻父子</hi>問南國之<lb/>
門風兒稱孫䇿<hi>漢紀孫堅生四男䇿權翊匡䇿字伯符年十餘已交結知名及堅死䇿年十七</hi>
<hi>乃渡江居江都有復讐之志并詳鴻客序</hi>楊梅作對傳是童年<hi>見素伯序</hi>鸚鵡成<lb/>
篇由於半刻<hi>禰衡鸚鵡賦序時黄祖太子射賔客大㑹有獻鸚鵡者舉酒於衡令賦之衡因為賦</hi>
<hi>筆不停綴文不加㸃</hi>銅盤㑹食<hi>詳鷹/垂序</hi>炊金饌玉之家<hi>庾信大袷賦齋宫饌玉鬱</hi>
<pb n="KR4f0031_WYG_005-26a"/>
<hi>斚浮金按駱賔王謂盛饌為炊金饌玉</hi>丸髻行歌換羽移商之伎<hi>廣雅丸髻童年</hi>
<hi>之餙國䇿客有歌於郢者引商刻羽雜以流徴</hi>巷頭梔子皆是同心<hi>見海棠賦</hi>園内<lb/>
蘐花無非蠲忿<hi>見看奕賦</hi>石尉之珊瑚碎後衆譽豪奢<hi>見憺園賦</hi>
王郎之團扇擎來人憐放誕<hi>王珉事詳鷹垂序世記王儉使賔客類事多者賞之</hi>
<hi>何憲為勝賞以五花簟白團扇王摛至操筆立成文詞華美乃命抽憲簟掣取扇登車而去</hi>畵眉京<lb/>
兆比此非竒<hi>漢書張敞字子髙宣帝時職京兆尹為婦畵眉帝知問之敞曰閨房之内有過於此</hi>
<hi>者</hi>使酒將軍擬斯應遜<hi>史記灌将軍傳灌夫剛直使酒不好面諛武安侯田蚡召長史</hi>
<hi>劾灌夫罵坐不敬按史稱季布亦使酒難近云</hi>尤工文筆酷擅才情東海三何<lb/>
<pb n="KR4f0031_WYG_005-26b"/>
時有縁情之作<hi>南史何恭軍與族弟水部散騎俱擅文名時人語曰東海三何子朗最多叅軍</hi>
<hi>曰故當推遜註三何思澄遜與子朗也緣情詳澹菴序</hi>西宫二應不無累徳之言<lb/>
<hi>見滕王賦鄴中詩集應㻛汝潁之士流離世故頗有飄以薄之嘆楚國先賢傳應璩作百一詩譏切時事皆怪愕</hi>
<hi>為應焚棄之玉臺新咏序時有縁誄情之作非無累徳之詞按累一作</hi>體格輕華情文悱惻<lb/>
頭陀寺裏爭看才子之碑<hi>姓氏英賢錄齊時王巾字簡栖為頭陀寺碑文詞巧麗為</hi>
<hi>世所重并詳靈巖碑</hi>景福殿前競寫名流之賦<hi>見滕王賦</hi>雲霞十丈如<lb/>
遊樊重之門金粉千重似入王根之宅<hi>見半繭賦</hi>僕夲恨人<lb/>
生丁亂世覩夷光之貌憎類無鹽<hi>見園次序列女傳鍾離春者齊無鹽邑之</hi>
<pb n="KR4f0031_WYG_005-27a"/>
<hi>女也其醜無雙年三十衒嫁不售説齊宣王以四殆因拜為正后晉書周顗少有重名庾亮曰諸君咸以君方</hi>
<hi>樂廣顗曰何乃刻畵無鹽唐突西施</hi>讀君山之書歡踰猗頓<hi>東觀記桓譚字君山孝成</hi>
<hi>帝以其多蔵書待詔門下時人語曰玩楊子雲之篇樂於居千乘之官挾桓君山之書富於積猗頓之財孔叢</hi>
<hi>子猗頓魯之窮士閒朱公富徃而問術公告曰子欲速富當蓄五牸乃適河東大畜牛羊於猗氏之南滋息以</hi>
<hi>興故曰猗頓班固貨殖傳猗頓用盬鹽起</hi>舊有清河之癖甘作狂夫<hi>見琴怨序并詳</hi>
<hi>顧哀辭</hi>新為記室之評慚非傑作<hi>見素/伯序</hi>不辭𤣥晏<hi>見天章序</hi>願<lb/>
附青箱<hi>南史王淮之字元魯自曽祖彪之四世御史中丞練悉朝儀諳江左舊事并愽學所聞者緘之</hi>
<hi>青箱</hi>附注<hi>山濤與嵇康友善康臨刑謂子紹曰巨源在汝不孤矣</hi>
<pb n="KR4f0031_WYG_005-27b"/>
　　周鷹垂詩集序<lb/>
燕筑為傭流悲曷極<hi>見看奕賦</hi>吴簫作乞屑涕何從<hi>見雪持序</hi>姬<lb/>
人當大去之時<hi>春秋</hi>公子正不歸之日<hi>詳皇士序屈原九歌怨公子兮悵忘</hi>
<hi>歸</hi>望將軍之樹風月俱哀<hi>後漢書馮異字公孫為人謙退從光武狥河北拜偏將軍</hi>
<hi>時諸將論功異獨坐大樹下軍中號大樹將軍杜詩更識將軍樹悲風日暮多</hi>嚮帝女之桑關<lb/>
河交愴<hi>廣異記南方赤帝女學道得仙居桑上銜桑作巢或化白鵲赤帝悲慟女昇天去山海經宣山</hi>
<hi>有桑名曰帝女之桑郭璞贊爰有洪桑生濵淪潭厥圍五丈枝相交叅園客是采帝女所蠺</hi>將花比<lb/>
面但掩啼痕似鳥能歌誰開笑靨<hi>見琴怨序</hi>則有家居小市<lb/>
<pb n="KR4f0031_WYG_005-28a"/>
夙稱丞相之賔<hi>見滕王賦</hi>飲若漏巵舊是諸王之友<hi>鹽鐵論川源不</hi>
<hi>能實漏巵不熊滿陳思王與吳質書食若填巨壑飲若貫漏巵其樂固難量</hi>北齊才調獨類<lb/>
崔㥄<hi>見尺牘序及少楹序</hi>東晉門風共推王述<hi>晉書述字懷祖性沉静人謂之癡王</hi>
<hi>導以門第辟之為中兵屬既見無他言惟問江東米價述張目不答導曰王椽不癡人何言癡也</hi>便令<lb/>
擲地聲已應夫銅丸<hi>中興書孫綽字興公作天台賦示范榮期期曰卿試擲地當作金石</hi>
<hi>聲</hi>假使凌雲譽更騰乎文陛<hi>詳實菴序</hi>固已房中侍婢難辭<lb/>
團扇之投<hi>古今樂錄王珉投白團扇與嫂婢謝芳姿有愛嫂撻婢王止之芳姿素善歌嫂令歌一曲</hi>
<hi>當赦之應聲歌曰團扇復團扇持許自遮面顦顇無復理羞與郎相見</hi>肆上遊童輙擬眀<lb/>
<pb n="KR4f0031_WYG_005-28b"/>
珠之贈<hi>補註</hi>而乃世丁不偶數值多竒痛徹青衣蒼茫北<lb/>
路<hi>史記李廣傳以為李廣數竒毋令當單于</hi>寃深白帢䟦䟤東藩<hi>晉書魏造白帢横縫</hi>
<hi>其前曰顔後去其縫名曰無顔帢無顔者愧詞也懷愍不支天下愧焉類書䟤跋蹴也又蹻健貌古詩快馬須</hi>
<hi>健兒䟤跋紅塵下</hi>此則輟曲奚疑彼亦摧絃不顧<hi>琴苑要錄秦時有倡屠門</hi>
<hi>髙見秦奢淫宫女幼妙寵麗援琴而歌曲未及終琴折柱摧絃音不鳴舍琴而更援他琴以續之</hi>乃若<lb/>
汝南望族偏擅才情江左名流只鍾羅綺六齡應客已<lb/>
蚤辨夫楊梅<hi>見素伯序</hi>七嵗為兒遂預知夫苦李<hi>見佳山序</hi>䦨邉<lb/>
鬭鴨原冠諸童<hi>見憺園賦</hi>字裏雕龍還兼衆體<hi>見三芝房</hi>對於殿<lb/>
<pb n="KR4f0031_WYG_005-29a"/>
上言叔父之非癡<hi>晉王湛傳湛有隠徳人皆以為癡兄子濟輕之嘗詣湛談易入微晉武帝</hi>
<hi>後問濟曰卿家癡叔死未對曰臣叔殊不癡</hi>索使座中覺此客之小異<hi>見三芝序</hi>
交成鄠杜<hi>張衡西都賦鄠杜濵其足註扶風有鄠縣杜陵縣</hi>半是金張<hi>見滕王賦</hi>文<lb/>
出齊梁無非江鮑<hi>見園次序</hi>况復青春公子白麈王孫<hi>王維詩狂</hi>
<hi>夫富貴在青春六書故麈似鹿而大尾可拂塵陸佃曰夫羣鹿從麈視麈尾所揮而集事物窮源老子以麈尾</hi>
<hi>談𤣥</hi>總角入關<hi>詩/</hi>綵舞仙郎之省<hi>見憺/園賦</hi>勝衣適洛<hi>見素伯序</hi>橘<lb/>
懷公主之園<hi>見憺園賦</hi>四姓知名<hi>詳皇士序及鴻客序</hi>上銀街而走馬<lb/>
<hi>詳壽閻序</hi>六朝遭亂過綺陌以吹笙<hi>見琅霞序</hi>好學楊愔居列銅<lb/>
<pb n="KR4f0031_WYG_005-29b"/>
盤之食<hi>北史楊愔字遵彦六嵗受史書十一嵗受詩易季父曜為獨葺一室命處其中以銅盤具盛饌</hi>
<hi>而飯焉</hi>小年衛玠出乘油碧之車<hi>見雪持序按油碧車乃油其車惟也</hi>有客<lb/>
能文何人不羡珊瑚作架詩比徐陵<hi>見天篆序</hi>鸚鵡成杯序<lb/>
來庾信<hi>見渭仁序註嶺表錄異鸚鵡螺旋尖處屈而朱如鸚鵡嘴故名其殻裝為杯竒而可玩庾信謝</hi>
<hi>滕王啟琉璃汎酒鸚鵡承杯</hi>箜篌製引家傳曺植之詞<hi>崔豹古今註子髙晨起刺</hi>
<hi>船見一狂夫墜河而死其妻作公無渡河之曲子髙還以語其妻麗玉妻乃寫其聲曰箜篌引曹植箜篌引置</hi>
<hi>酒高殿上親友從我遊中厨辧豐膳烹羊宰肥牛</hi>芍藥名篇户説王筠之作<hi>見素</hi>
<hi>伯序</hi>莫不玩同趙璧<hi>詳歸/田序</hi>握類隋珠<hi>搜神記隋侯行見大蛇傷救而活之其後</hi>
<pb n="KR4f0031_WYG_005-30a"/>
<hi>蛇銜珠以報盈徑寸可以燭堂世稱隋珠</hi>姹女數錢只給碑文之價<hi>漢書五行志桓</hi>
<hi>帝初京師為城上烏童謡有曰河間姹女工數錢以錢為室金為堂杜詩故人南郡去去索作碑錢</hi>卓家<lb/>
賣酒欲消才子之愁<hi>見看奕賦</hi>白玉當窗黄金押角<hi>詳天石序</hi>訝<lb/>
冬缸之不煖憐夏簟之非寒<hi>見茹蕙序</hi>絶似五車<hi>見園次序</hi>差如<lb/>
七略<hi>見尺牘序</hi>於是路出青溪<hi>詳皇士序註金陵志青溪發源鍾山南朝鼎族多鱗次於</hi>
<hi>此</hi>人慚𤣥晏<hi>見天/章序</hi>懷人悵望孫周横槊之鄉<hi>宋書桓榮祖曰曺操</hi>
<hi>父子上馬横槊下馬談咏按孫權周瑜借用</hi>弔古流連張孔梳頭之閣<hi>見滕王賦</hi>
<hi>註</hi>盻臺中之衰栁消盡黄鵝<hi>荆公栁詩弄日鵝黄裊裊垂</hi>彈軫上之<lb/>
<pb n="KR4f0031_WYG_005-30b"/>
枯桐飛歸白鶴<hi>韓子師曠鼓琴一奏之有𤣥鶴二自南方來集古樂府有飛來雙白鶴篇列仙</hi>
<hi>傳蕭史善吹簫能致白鶴</hi>
　<lb/>
　<lb/>
　<lb/>
　<lb/>
　<lb/>
　陳檢討四六卷五<lb/>
</p>
<p>
</p>
  </div>
</body>
</text>
</TEI>
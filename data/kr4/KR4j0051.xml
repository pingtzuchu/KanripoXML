<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>竹屋癡語</head> <lb/>
    <p>
<pb n="KR4j0051_WYG_001-1a"/>
欽定四庫全書<lb/>
　竹屋癡語<lb/>
　　　　　　　　　　　　宋　高觀國　撰<lb/>
　　齊天樂<lb/>
碧雲闕處無多雨愁與去㠶俱逺倒葦沙閒枯蘭砌冷<lb/>
寥落寒江秋晩樓隂縱覽正魂怯清吟病多依黯怕揖<lb/>
西風袖羅香自去年減　風流江左乆客舊遊得意處<lb/>
朱簾曾捲載酒春情吹簫夜約猶憶玉嬌香軟塵樓故<lb/>
<pb n="KR4j0051_WYG_001-1b"/>
苑嘆璧月空簷夢雲飛觀送絶征鴻楚峰煙數㸃<lb/>
　　又<hi>菊</hi>
樷幽一笑東籬曉霜華又隨香冷暈色黄嬌低枝翠婉<lb/>
來趂登高佳景誰偏管領是彭澤歸來末荒三徑最惬<lb/>
清觴道家標致自風韻　南山依舊翠倚採花無限思<lb/>
西風吹醒萬蕋金寒三秋夢好曾記餐英清詠闌斑淚<lb/>
沁怕節去蜂愁雨荒煙暝明日重陽為誰簪短鬢<lb/>
　　又<hi>中秋夜懷梅溪</hi>
<pb n="KR4j0051_WYG_001-2a"/>
晩雲知有闗山念澄霄捲開清霽素景中分氷盤正溢<lb/>
何啻婵娟千里危欄靜倚正玉管吹凉翠觴留醉記約<lb/>
清吟錦袍初喚醉魂起　孤光天地共影浩歌誰與舞<lb/>
淒涼風味古驛煙寒幽垣夢冷應念秦樓十二歸心對<lb/>
此想斗插天南㕍横遼水試問姮娥有愁能為寄<hi>時刻于孤</hi>
<hi>光天地共影下分段非</hi>
　　玉樓春<hi>擬宫詞</hi>
幾雙海燕來金屋香滿離宫三十六春風剪草碧纖纖<lb/>
<pb n="KR4j0051_WYG_001-2b"/>
春雨浥花紅撲撲　衛姫鄭女腰如束齊唱陽春新製<lb/>
曲曲終移宴起笙簫花下晩寒生翠縠<lb/>
　　又<hi>海棠題寅亝挂軸</hi>
胭脂染出春風錦生怕黄昏人有恨雨難揩淚玉環嬌<lb/>
煙不遮愁紅袖冷　醉魂吹斷香魂靜拂拂翠睂羞帶<lb/>
粉最憐新燕識風流只為春寒消瘦損<lb/>
　　又<hi>春思</hi>
多時不踏章臺路依舊東風芳草渡鸎聲喚起水邊情<lb/>
<pb n="KR4j0051_WYG_001-3a"/>
日影炙開花上霧　謝娘不信佳期誤認得馬嘶迎繡<lb/>
戸今宵翠被不春寒只恐香穠春又去<lb/>
　　又<hi>憶舊</hi>
春煙澹澹生春水曾記芳洲蘭棹艤岸花香到舞衣邊<lb/>
汀草色分歌扇底　棹沉雲去情千里愁壓雙鴛飛不<lb/>
起十年春事十年心怕說濺裙當日意<lb/>
　　玉蝴蝶<hi>秋思載時刻不</hi>
喚起一襟涼思未成晚雨先做秋隂楚客悲殘誰解此<lb/>
<pb n="KR4j0051_WYG_001-3b"/>
意登臨古臺荒斷霞斜照新夢黯微月疎砧總難禁盡<lb/>
將幽恨分付孤斟　從今倦看青鏡旣遲勛業可負煙<lb/>
林斷梗無慿歳華揺落又驚心想蓴汀水雲愁凝閒蕙<lb/>
帳猿鶴悲吟信沉沉故園歸計休更侵尋<lb/>
　　臨江仙<hi>東越道中</hi>
俱是洛陽年少客才華迥出天真青衫慣拂軟紅塵酒<lb/>
狂因月舞詩俊為梅新　寄語長安風月道鸎花緩作<lb/>
青春披風沐露問前津客中春不當歸去倍還人<lb/>
<pb n="KR4j0051_WYG_001-4a"/>
　　又<lb/>
風月生來人世夢魂飛墮仙津青春日日醉芳塵一鞭<lb/>
花陌曉雙槳桞橋春　前度詩留醉袖昨宵香浥羅巾<lb/>
小姬飛燕是前身歌隨流水咽睂學遠山顰<lb/>
　　金人捧露盤<hi>水仙花</hi>
夢湘雲吟湘月弔湘靈有誰見羅襪塵生凌波歩弱背<lb/>
人羞整六銖輕娉娉裊裊暈嬌黄土色輕明　香心靜<lb/>
波心冷琴心怨客心驚怕珮解却返瑶京盃擎清露醉<lb/>
<pb n="KR4j0051_WYG_001-4b"/>
春蘭友與梅兄蒼煙萬頃斷腸是雪冷江清<lb/>
　　又<hi>梅花</hi>
念瑶姫翻瑶珮下瑶池冷香夢吹上南枝羅浮夢杳憶<lb/>
曽清曉見仙姿天寒翠袖可憐是倚竹依依　溪痕淺<lb/>
雪痕凍月痕淡粉痕微江樓怨一笛休吹芳信待寄玉<lb/>
堂煙驛雨淒遲新愁萬斛為春瘦却怕春知<lb/>
　　又<lb/>
楚宫閒金成屋玉為欄斷雲夢容易驚殘驪歌幾疊至<lb/>
<pb n="KR4j0051_WYG_001-5a"/>
今愁思怯陽闗清音恨阻抱哀箏知為誰弹　年華晩<lb/>
月華冷霜華重鬢華斑也湏念閒損雕鞍斜緘小字錦<lb/>
江三十六鱗寒此情天闊正梅信笛裏闗山<lb/>
　　鳯栖梧<lb/>
雲喚隂來鳩喚雨謝了江梅可踏江頭路拚却一番花<lb/>
信阻不成日日春寒去　見說東風桃葉渡岸隔青山<lb/>
依舊修睂嫵歸㕍不如筝上柱一行常見相思苦<lb/>
　　又<hi>題岩室</hi>
<pb n="KR4j0051_WYG_001-5b"/>
巖室歸來非待聘𣺌𣺌千崖漠漠江千頃明月清風休<lb/>
弄影只愁踏破蒼苔徑　摘取香芝醫鶴病正要臞仙<lb/>
相伴清閒性朝市不聞心耳靜一聲長嘯煙霞冷<lb/>
　　又<hi>湖頭卽席長翁同賦</hi>
西子湖邊睂翠嫵魂冷孤山誰是風煙主相喚吟詩天<lb/>
欲雨嫩涼不隔鷗飛處　移下天孫雲錦渚翠葢牽風<lb/>
綽約凌波女清約已成君記取月明夜半魚龍舞<lb/>
　　賀新郎<hi>賦梅</hi>
<pb n="KR4j0051_WYG_001-6a"/>
月冷霜袍擁見一枝年華又晩粉愁香凍雲隔溪橋人<lb/>
不度的皪春心未縱清影怕寒波揺動㪅沒纖毫塵俗<lb/>
態倚高情預得春風寵沉凍蝶挂么鳯　一盃正要吳<lb/>
姬捧想見那柔酥弄白暗香偷送回首羅浮今在否寂<lb/>
寞煙迷翠壠又爭奈桓伊三弄開遍西湖春意爛算羣<lb/>
花正作江山夢吟思怯暮雲重<lb/>
　　喜遷鸎<hi>代人弔西湖歌者</hi>
歌音淒怨是幾度訴春春都不管感緑驚紅顰煙啼月<lb/>
<pb n="KR4j0051_WYG_001-6b"/>
長是為春消黯玉骨瘦無一把粉淚愁多千點可憐損<lb/>
任塵侵粉蠧舞裙歌扇　轉盼塵夢斷峽裏雲歸空想<lb/>
春風面燕子樓空玉臺粧冷湖外翠峰睂淺綺陌斷魂<lb/>
名在寶篋返魂香遠此情苦問落花流水何時重見<lb/>
　　又<hi>秋懷</hi>
涼雲歸去再約著晚來西樓風雨水靜簾隂鷗閒菰影<lb/>
秋到露汀煙浦試省喚回幽恨盡是愁邊新句倦登聎<lb/>
動悲涼還在殘蝉吟處　淒楚空見說香銷霧扃心似<lb/>
<pb n="KR4j0051_WYG_001-7a"/>
秋蓮苦寶瑟弹氷玉臺窺月淺黛可憐偷聚幾時翠溝<lb/>
題葉無復繡簾吹絮鬢華晚念庾郎情在風流誰與<lb/>
　　菩薩蠻<hi>春思</hi>
春風吹緑湖邊草春光依舊湖邊道玉勒錦障泥少年<lb/>
遊冶時　煙明花似繡且醉旗亭酒斜日照花西歸鴉<lb/>
花外啼<lb/>
　　又<hi>蘇堤芙蓉</hi>
紅雲半壓秋波碧豔粧泣露嬌啼色佳夢入仙城風流<lb/>
<pb n="KR4j0051_WYG_001-7b"/>
石曼卿　宫袍呼醉醒休捲西風錦明日粉香殘六橋<lb/>
煙水寒<lb/>
　　又<hi>水晶膾</hi>
玉鱗熬出香凝軟并刀斷處氷絲顫紅縷間堆盤輕明<lb/>
相映寒　纖柔分勸處膩滑難停筯一洗醉魂清真成<lb/>
醒酒氷<lb/>
　　又<lb/>
玉欄秋色知誰主隔欄一架蒲萄雨緑蘚怕啼螿可堪<lb/>
<pb n="KR4j0051_WYG_001-8a"/>
宫漏長　烏絲吟古怨清淚消塵硯夢冷不成雲楚峯<lb/>
峯外情<lb/>
　　又<hi>中秋</hi>
何須急管吹雲暝高寒灩灩開金餅今夕不登樓一年<lb/>
空過秋　桂花香霧冷梧葉西風影客醉倚河橋清光<lb/>
愁玉簫<lb/>
　　又<hi>詠雙心水仙</hi>
雲嬌雲嫩羞相倚凌波共酌春風醉的皪玉臺寒肯敎<lb/>
<pb n="KR4j0051_WYG_001-8b"/>
金醆單　只疑雙蝶夢翠袖和香擁香外有鴛鴦風流<lb/>
煙水鄉<lb/>
　　青玉案<lb/>
平生似欠西湖債每拚了金貂解嫵媚煙雲多變態雕<lb/>
鞍來處畫舩歸去花桞春風隘　玉京相接蓬壺界入<lb/>
畫遥山翠分黛蘇小不來時節改一堤風月六橋煙水<lb/>
鷺約鷗盟在<lb/>
　　醉落魄<lb/>
<pb n="KR4j0051_WYG_001-9a"/>
鈎簾翠溼寒江上雨晴風急亂峰低處明殘日㕍字成<lb/>
行界破暮天碧　故人天外長為客倚欄一望情何極<lb/>
新來得個歸消息去棹回舟數過幾千隻<lb/>
　　夜合花<lb/>
斑駁雲開濛鬆雨過海棠花外寒輕湖山翠㬉東風正<lb/>
要新晴又喚醒舊遊情記年時今日清明隔花隂殘香<lb/>
隨笑語特地逢迎　人生好景難并依舊秋千巷陌花<lb/>
月蓬瀛春衫抖擻餘香半染芳塵念嫩約杳難慿被幾<lb/>
<pb n="KR4j0051_WYG_001-9b"/>
聲啼鳥驚心一庭芳草危欄晚日無限消凝<lb/>
　　花心動<hi>梅意</hi>
碧蘚封枝㸃寒英疎疎玉清氷溼夢憶舊家春與新恩<lb/>
曽映夀陽粧額緑魂青袂南隣伴應怪我精神都别恨<lb/>
衰晩春風意思頓成羞怯　猶念横斜性格惱和靖吟<lb/>
魂自來清絶斜傍勁松偷倚修篁總是歳寒相識緑隂<lb/>
結子當時意到如今芳心銷歇小橋夜清愁倦陪澹月<lb/>
　　昭君怨<hi>題春波獨載圖</hi>
<pb n="KR4j0051_WYG_001-10a"/>
一棹莫愁煙艇飛破玉壺清影水濺粉消寒緲雲鬟<lb/>
不肯凌波微歩却載春愁歸去風澹楚魂驚隔瑶京<lb/>
　　杏花天<hi>春愁</hi>
霽煙消處寒猶嫩乍門巷愔愔晝永池塘芳草魂初醒<lb/>
秀句吟春未穩　仙源阻春風瘦損又燕子來無芳信<lb/>
小桃也自知人恨滿面羞紅難問<lb/>
　　又<lb/>
遠山學得修睂翠看睂展春愁無際雨痕半溼東風外<lb/>
<pb n="KR4j0051_WYG_001-10b"/>
不管梨花有淚　西園路青鞵暗記怕行入秋千徑裏<lb/>
一春多少相思意說與新來燕子<lb/>
　　又<hi>題杏花春禽扇面挂軸</hi>
花凝露溼胭脂透是綵筆丹青染就粉綃帕入班姫手<lb/>
舒巻清寒時候　春禽靜來窺晴晝閒冷落芳心知否<lb/>
不愁院宇東風驟日日嬌紅如舊<lb/>
　　又<hi>杏花</hi>
玉壇消息春寒淺露紅玉嬌生靚豓小憐鬢溼胭脂染<lb/>
<pb n="KR4j0051_WYG_001-11a"/>
只隔粉墻相見　花隂外故宫夢逺想未識鸎鸎燕燕<lb/>
飄寒翠徑紅千㸃桃李春風已晚<lb/>
　　祝英臺近<hi>荷花</hi>
擁紅粧翻翠葢花影暗南浦波面澄霞蘭艇採香去有<lb/>
人水濺紅裙相招晩醉正月上涼生風露　兩凝佇别<lb/>
後歌斷雲閒嬌姿黯無語魂夢西風端的此心苦遥想<lb/>
芳臉輕顰凌波微歩鎮輸與沙邊鷗鷺<lb/>
　　又<hi>閨思</hi>
<pb n="KR4j0051_WYG_001-11b"/>
一窻閒孤燼冷獨自箇春睡繡被薰香不似舊風味靜<lb/>
聽滴滴簷聲驚愁攪夢更不管庾郎心醉　念芳意一<lb/>
併十日春寒梅花㬠顦顇嬾做新詞春在可憐裏幾時<lb/>
挑菜踏青雲沉雨斷盡分付楚天之外<lb/>
　　江城子<hi>代作</hi>
緑樷籬菊㸃嬌黄過重陽轉愁傷風急天高歸雁不成<lb/>
行此去郎邊知近逺秋水闊碧天長　郎心如妾妾如<lb/>
郎兩離腸一思量春到春愁秋色亦淒涼近得新詞知<lb/>
<pb n="KR4j0051_WYG_001-12a"/>
見怨妾無訴泣蘭房<lb/>
　　生查子<hi>詠芹</hi>
野泉春吐芽泥溼隨飛燕碧澗一盃羮夜韭無人剪<lb/>
玉釵和露香鵝管隨春軟野意重慇懃持以君王獻<lb/>
　　又<lb/>
芙蓉羞粉香倚竹窺煙霽眼帶楚波寒骨豓春風醉<lb/>
誰傳側㡌情想解遺鞭意紅葉可憐秋不寄相思字<lb/>
　　又<hi>史輔之席上歌者贈雲頭香乞詞</hi>
<pb n="KR4j0051_WYG_001-12b"/>
蓬萊一捻雲徹骨龍涎染風味韻而芳笑語柔而婉<lb/>
花嬌緑鬢寒酒凝清歌怨翠幄已煙穠銀燭重休剪<lb/>
　　又<hi>木香</hi>
春籠雲潤香露溼青蛟瘦偷學漢宫粧舞徹霓裳後<lb/>
酥胸紫領巾氷剪柔荑手有意入羅囊不肯成春酒<lb/>
　　又<lb/>
飛花澹澹風被㬉疎疎雨香潤玉堦塵翠溼紗窻霧<lb/>
鈿筝離雁行寶篋留釵股唯有鳯樓魂夜夜江南路<lb/>
<pb n="KR4j0051_WYG_001-13a"/>
　　又<hi>梅次䪨</hi>
香驚楚驛寒瘦倚湘筠暮一笛已黄昏片月尤清楚<lb/>
沉沉氷玉魂漠漠煙雲浦酸淚不成弹又向春心聚<lb/>
　　解連環<hi>桞</hi>
露條煙葉惹長亭舊恨幾番風月愛細縷先窣輕黄漸<lb/>
拂水藏鴉翠隂相接纖軟風流睂黛淺三眠初歇奈年<lb/>
華又晚縈絆遊蜂絮飛晴雪　依依灞橋怨别正千絲<lb/>
萬緒難禁愁絶悵歳乆應長新條念曾繫花驄屢停蘭<lb/>
<pb n="KR4j0051_WYG_001-13b"/>
楫弄影揺晴恨閒損春風時節隔郵亭故人望斷舞腰瘦<lb/>
怯<lb/>
　　又<hi>春水</hi>
浪揺新緑漫芳洲翠渚雨痕初足蕩霽色流入横塘看<lb/>
風外漪漪皺紋如縠藻荇縈迴似留戀鴛飛鷗浴愛嬌<lb/>
雲蘸色媚日挼藍逺迷心目　仙源漾舟岸曲照芳容<lb/>
幾樹香浮紅玉記那回西洛橋邊濺裙翠傳情玉纖輕<lb/>
掬三十六陂錦鱗𣺌芳音難續隔垂楊故人望斷浸愁<lb/>
<pb n="KR4j0051_WYG_001-14a"/>
千斛<lb/>
　　燭影揺紅<lb/>
别浦潮平逺村㠶落煙江冷征鴻相喚著行飛不耐霜<lb/>
風緊雪意垂垂未定正慘慘雲横疎影酒醒情緒日晚登<lb/>
臨凄涼誰問　行樂京華軟紅不斷香塵噴試將心事<lb/>
卜歸期終是無慿準寥落年華將盡誤玉人高樓凝恨<lb/>
第一休負西子湖邊江梅春信<lb/>
　　憶秦娥<lb/>
<pb n="KR4j0051_WYG_001-14b"/>
棲鳥驚隔窻月色寒於氷寒於氷澹移梅影冷印疎櫺<lb/>
　幽香未覺魂先清無端勾起相思情相思情惱人無<lb/>
睡直到天明<lb/>
　　又<hi>舟中書事</hi>
歌聲闌蘭舟只隔芙蓉灣芙容灣扇揺波影風捲雲鬟<lb/>
　餘音嫋嫋留餘歡雙鴛飛處傳情難傳情難曲終人<lb/>
去愁寄湖山<lb/>
　　清平樂<hi>秋葉</hi>
<pb n="KR4j0051_WYG_001-15a"/>
盤枝剪翠葉葉西風意吹上玉人雲鬢底無限新涼氣<lb/>
味　飄蕭露捲煙柔絶憐不逐宫流寄語多情宋玉悲<lb/>
秋得似宜秋<lb/>
　　又<lb/>
春蕪雨溼燕子低飛急雲壓前山羣翠失煙水滿湖輕<lb/>
碧　小蓮相見灣頭清寒不到青樓請上琵琶絃索今<lb/>
朝破得春愁<lb/>
　　更漏子<lb/>
<pb n="KR4j0051_WYG_001-15b"/>
玉簫閒清韵咽人倚畫欄愁絶雲惱月月羞雲半溪梅<lb/>
影昏　恨春風蕭散後夜夜數殘更漏情悄悄思依依<lb/>
天寒一雁飛<lb/>
　　東風第一枝<hi>為梅溪夀</hi>
玉潔生英氷清孕秀一枝天地春早素盟江國芳寒舊<lb/>
約漢宫夢曉溪橋獨歩看灑落仙人風表似妙句何遜<lb/>
揚州最惜細吟清峭　香暗度照影波𣺌春暗寄付情<lb/>
雲杳愛隨青女横陳更憐素娥窈窕調羮雅意好贊助<lb/>
<pb n="KR4j0051_WYG_001-16a"/>
清時廊廟羨韵高只有松筠共結歳寒難老<lb/>
　　又<hi>壬戌立春日訪梅溪雨中同賦</hi>
燒色回青氷痕綻白嬌雲先釀酥雨縱寒不壓葭塵應<lb/>
時已鞭黛土東君入夜怕預惱詩邊心緒意轉新無奈<lb/>
吟魂醉裏已題春句　香夢醒幾花暗吐緑睡起幾絲<lb/>
偷舞酒醅清惜重斟菜甲嫩憐細縷玉纖綵勝願歳歳<lb/>
春風相遇要等得明日新晴第一待尋芳去<lb/>
　　山花子<lb/>
<pb n="KR4j0051_WYG_001-16b"/>
嫋嫋天風響珮環鵲橋有女夜乘鸞也恨别多相見少<lb/>
似人間　銀浦無聲雲路𣺌金風有信玉機閒生怕河<lb/>
梁分袂處曉光寒<lb/>
　　浣溪沙<lb/>
遮坐銀屏度水沉障風羅幙皺沉金日遲宫院靜愔愔<lb/>
　繁杏半窺紅日薄小憐低唱緑窻深試拈犀管寫春<lb/>
心<lb/>
　　又<lb/>
<pb n="KR4j0051_WYG_001-17a"/>
魂是湘雲骨是蘭春風氷玉注芳顔誰招仙子在人間<lb/>
　濺水裙兒香霧皺唾花衫子碧雲寒洞簫聲絶却驂<lb/>
鸞<lb/>
　　又<lb/>
偷得韓香惜未燒吹簫人在月明橋草芳似待玉驄驕<lb/>
　吹絮繡簾春澹澹隔香羅帳夜迢迢楚魂湏著楚詞<lb/>
招<lb/>
　　又<lb/>
<pb n="KR4j0051_WYG_001-17b"/>
雲外峰巒翠欲埋雨沾黄葉溼青鞋小驚春色入寒荄<lb/>
　風月愁新空雁字神仙夢冷憶鸞釵淒涼不是好情<lb/>
懐<lb/>
　　又<hi>題湖樓壁</hi>
一色煙雲澹不消兩峰睂黛為誰嬌春寒猶占木蘭橈<lb/>
　燕子似甘愁寂寞海棠未肯醉妖嬈小園嫩約尚蕭<lb/>
條<lb/>
　蘭陵王<hi>為十年故人作</hi>
<pb n="KR4j0051_WYG_001-18a"/>
鳯簫咽花底寒輕夜月蘭堂靜香霧翠深曾與瑶姬恨<lb/>
輕别羅巾淚暗疊情人歌聲怨切慇勤意欲去又留桞<lb/>
色和秋為重折　十年迥淒絕念髻怯瑶簮衣褪香褶<lb/>
雙鱗不度煙江闊自春來人見水邊花外羞倚東風翠<lb/>
袖怯正愁恨時節　南陌阻金勒甚望斷青禽難倩紅<lb/>
葉春愁欲解丁香結整新歡羅帶舊香宫篋淒涼風景<lb/>
待見了更向說<lb/>
　　又<hi>春雨</hi>
<pb n="KR4j0051_WYG_001-18b"/>
灑塵閣羃羃天垂似幕眷寒峭吹斷萬絲溼影和煙暗簾<lb/>
箔清愁曉來覺佳景愔愔過却芳郊外鸎恨燕愁不管<lb/>
鞦韆冷紅索　行雲楚臺約念今古凝情朝暮如昨啼<lb/>
紅溼翠春情薄漫一犁江上半篙堤外勾引輕隂趂暮<lb/>
角正孤緒寂莫　斑駁止還作聽㸃㸃簷聲沉沉春酌<lb/>
只愁入夜東風惡怕催敎花放䟎將花落溟濛煙草夢<lb/>
正逺恨怎託<lb/>
　　水龍吟<hi>雲意</hi>
<pb n="KR4j0051_WYG_001-19a"/>
舊家心緒如雲乍舒乍巻初無定西郊載雨東城隔霧<lb/>
還開晴景愛惱花隂喜移月地朦朧清影任無心有意<lb/>
溶溶曳曳蕭散處有誰問　朝暮如今難准枉敎他慣<lb/>
春人恨逺峰依舊前蹤何在有時愁凝此興飄然不妨<lb/>
吹斷一川輕暝待良宵再入高唐夢裏覓巫陽信<lb/>
　　又<hi>為放翁夀</hi>
道山玉府真仙去年再履論思地西清禁域香淙名重<lb/>
年高身退玉振金聲水增川湧德兼才貴愛知章引去<lb/>
<pb n="KR4j0051_WYG_001-19b"/>
安單穩駕軒冕付笑談外　蘭玉孫枝競秀奉親歡萊<lb/>
衣同戲蓬萊東接苧蘿西顧三山聳翠賜杖清朝命堂<lb/>
緑野放懷高致似太公出將衞公入相為蒼生起<lb/>
　　又<hi>為夢菴夀</hi>
夜來曾跨青虬海風嫋嫋吹襟袖蓬萊誤入羣仙爭問<lb/>
劉郎安否玉麈氷壺日庭星角孕成竒秀看丹分寶鼎<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>傳祕篋聞重寄長生酒　歸夢驚回晚漏正長庚輝<lb/>
纒南斗祥開華旦菊香秋杪張黄霜後筆埽龍蛇句裁<lb/>
<pb n="KR4j0051_WYG_001-20a"/>
螭錦俊才誰右看功勛繡衮家聲再振數千齡夀<lb/>
　　聲聲慢<hi>元夕</hi>
壺天不夜寶炬生香光風蕩揺金碧月<graphic n="KR1527" url="https://raw.githubusercontent.com/kanripo/KR-Gaiji/master/images/KR1527.png" mimeType="image/png"/>水痕花外峭<lb/>
寒無力歌傳翠簾盡捲誤驚回瑶臺仙跡禁漏促拚千<lb/>
金一刻未酧佳夕　捲地香塵不斷最得意輸他五陵<lb/>
狂客楚桞吳梅無限眼邊春色鮫綃暗中寄與待重尋<lb/>
行雲消息乍醉醒怕南樓吹斷曉笛<lb/>
　　隔浦蓮<hi>七夕</hi>
<pb n="KR4j0051_WYG_001-20b"/>
銀灣初霽暮雨鵲赴秋期去淺月窺清夜涼生一天風<lb/>
露纖巧雲暗渡河橋路縹緲乘鸞女正容與　西廂舊<lb/>
約玉嬌誰見私語柔情不盡好似氷綃雲縷回首天涯<lb/>
又怨阻無語西風魂斷機杼<lb/>
　　思佳客<hi>秋扇</hi>
入手西風意已羞不湏玉斧為重修撲螢涼夜沉沉月<lb/>
障面清歌澹澹秋　休棄置且遲留可憐又向篋中収<lb/>
莫敎暗損乘鸞女漢殿淒涼萬古愁<lb/>
<pb n="KR4j0051_WYG_001-21a"/>
　　又<hi>題太真出浴圖</hi>
寫出梨花雨後情凝脂洗盡見天真春從翠髻堆邊見<lb/>
嬌自紅綃脫處生　天寶夢馬嵬塵斷魂無復到華清<lb/>
恰如佇立東風裏猶聽霓裳羯鼓聲<lb/>
　　又<lb/>
有約湖山却解襟書眠占得一庭深樹邊風色寒滋味<lb/>
愁裏年華雁信音　驚楚夢聽瑶琴黄花尚可伴孤斟<lb/>
斷雲萬一成疎雨却向湖邊看晩隂<lb/>
<pb n="KR4j0051_WYG_001-21b"/>
　　又<lb/>
剪翠衫兒穩四停最憐一曲鳯清吟同心羅怕輕藏素<lb/>
合字香囊半影金　春思俏晝窗深誰能拘束少年心<lb/>
鸎來驚碎風流膽踏動櫻桃葉底鈴<lb/>
　　又<hi>立秋前一日西湖</hi>
不肯樓邊看畫舩載將詩酒入風煙浪花濺白疑飛鷺<lb/>
荷芰藏紅似小蓮　醒醉夢喚吟仙先秋一葉莫驚蝉<lb/>
白雲鄉裏温柔逺結得清涼世界縁<lb/>
<pb n="KR4j0051_WYG_001-22a"/>
　　又<hi>中秋後一日借月意</hi>
白玉樓臺知幾重夜來望斷廣寒宫一分乍闕婵娟影<lb/>
二八尤宜氷雪容　雲鬢露鳯釵風水晶簾幙正玲瓏<lb/>
慇勤再為天香醉可惜清光付曉鐘<lb/>
　　永遇樂<hi>次韵弔青樓</hi>
淺暈修蛾脆痕紅粉猶記窺尸香斷奩空塵生砌冷誰<lb/>
喚青鸞舞春風花信秋宵月約歴歴此心曾許銜芳恨<lb/>
千年怨結玉骨未應成土　木蘭艇子莫愁何在漫繫<lb/>
<pb n="KR4j0051_WYG_001-22b"/>
寒江煙樹事逐雲沉情隨珮冷短夢分今古一盃遥夜<lb/>
孤光難曉多少碎人腸處空凄黯西風細雨盡吹淚去<lb/>
　　玲瓏四犯<lb/>
水外輕隂做弄得飛雲吹斷晴絮駐馬橋西還繫舊時<lb/>
芳樹不見翠陌尋春漫問著小桃無語恨燕鸎不識閒情<lb/>
却隔亂紅飛去　少年曾失春風意到如今怨恨難訴<lb/>
魂驚苒苒江南逺煙草喚愁如許此意待寫翠牋奈斷腸<lb/>
都無新句問甚時舞鳯歌鸞花裏再看仙侣<lb/>
<pb n="KR4j0051_WYG_001-23a"/>
　　御街行<hi>賦簾</hi>
香波半窣深深院正日上花隂淺青絲不動玉鈎閒看<lb/>
翠額輕籠葱蒨鸎聲似隔篆煙微度愛横影參差滿<lb/>
那回低挂朱欄畔念悶損無人捲窺春偷倚不勝情彷<lb/>
彿見如花嬌面纖柔緩掲瞥然飛去不似春風燕<lb/>
　　又<hi>賦轎</hi>
藤筠巧織花紋細稱穩歩如流水踏青陌上雨初晴嫌<lb/>
怕溼文鴛雙履要人送上逢花須住纔過處香風起<lb/>
<pb n="KR4j0051_WYG_001-23b"/>
裙兒挂在簾兒底更不把窻兒閉紅紅白白簇花枝恰稱<lb/>
得尋春芳意歸來時晩紗籠引道扶下人微醉<lb/>
　　霜天曉角<hi>春情</hi>
春雲粉色春水和雲溼試問西湖楊桞東風外幾絲碧<lb/>
　望極連翠陌蘭橈雙槳急欲訪莫愁何處旗亭在畫<lb/>
橋側<lb/>
　　又<lb/>
爐煙浥溼花露蒸沉液不用寶釵翻炷閒窻下嫋輕碧<lb/>
<pb n="KR4j0051_WYG_001-24a"/>
　醉拍羅袖惜春風偷染得占取風流聲價韓郎是舊<lb/>
相識<lb/>
　　又<hi>九日蘇堤</hi>
霜清水碧冷浸紅雲溼休說季倫錦帳山南岸更花密<lb/>
　露滴空翠羃兩峰開霽色不為穠粧一醉西風帽為<lb/>
誰側<lb/>
　　眼兒媚<lb/>
輕雲終被斷雲留不肯放春愁翠樓舊倚粉墻重見歌<lb/>
<pb n="KR4j0051_WYG_001-24b"/>
酒風流　今朝畢竟吟情澹芳意未全酬東風向晚鸎<lb/>
花有意吹轉舩頭<lb/>
　　卜算子<hi>泛西湖坐問寅亝同賦  花菴作春晚</hi>
屈指數春來弹指驚春去檐外蛛絲網落花也要留春<lb/>
住　幾日喜春晴幾夜愁春雨十二雕窓六曲屏題遍<lb/>
傷春句<lb/>
　　西江月<lb/>
小舫半簾山色斷橋兩岸秋隂芙容消息已愁深紅染<lb/>
<pb n="KR4j0051_WYG_001-25a"/>
雲機翠錦　幾度煙波共酌半生風月闗心飛來鷗鷺<lb/>
是知因一笑歌邊醉醒<lb/>
　　㸃絳唇<lb/>
天外青鸞幾時常向人間住斷歌零舞月上欄隂莫<lb/>
顦顇潘郎不解為花主知何處夢雲愁雨怕向西樓去<lb/>
　　又<lb/>
釣月蓬閒載詩却向旗亭醉翠蒲隂外莫放雙鷗起<lb/>
水佩仙裳洒落煙雲意來相試玉綃新製要寫蓬壺記<lb/>
<pb n="KR4j0051_WYG_001-25b"/>
　　踏莎行<hi>九日西山</hi>
水減堤痕秋生屐齒瘦笻喚起登高意翠微煙冷夢凄<lb/>
涼黄花香晚人顦顇　懐古風流悲秋情味紫茰勸入<lb/>
旗亭醉玉人相見說新愁可憐又溼西風淚<lb/>
　　又<lb/>
花染煙香桞揺風翠春工寫出清明意翠灣還趂畫舩<lb/>
開粉墻到處驕驄繫　歌喚紅裙酒招青斾吟情又許<lb/>
春風醉何妨日日爛芳遊今宵先向西城睡<lb/>
<pb n="KR4j0051_WYG_001-26a"/>
　　戀繡衾<lb/>
碧梧偷戀小窓隂恨芭蕉不展寸心暗語近陽臺逺奈<lb/>
秋宵砧斷漏沉　月明欲敎吹簫去隔驂鸞空留怨音<lb/>
從此是天涯阻這一場愁夢更深<lb/>
　　風入松<hi>春晴</hi>
捲簾日日恨春隂寒食新晴馬蹄只向南山去長橋愛<lb/>
花桞多情紅外風嬌日㬉翠邊水秀山明　杜郎歌酒<lb/>
過平生到處蓬瀛醉魂不入重城晩穠歡寄桃葉桃根<lb/>
<pb n="KR4j0051_WYG_001-26b"/>
繡被嫩寒清晩鸎聲喚醒春酲<lb/>
　　又<hi>聞鄰女吹笛</hi>
粉嬌曾隔翠簾看横玉聲寒夜深不管柔荑冷櫻朱度<lb/>
香噴雲鬟霜月揺揺吹落梅花簌簌驚殘　蕭郎且放<lb/>
鳯簫閒何處驂鸞靜聽三弄霓裳罷魂飛斷愁裏闗山<lb/>
三十六宫天近念奴却在人間<lb/>
　　南鄉子<hi>賦十四絃</hi>
直柱倚氷絃曾見邊人馬上弹却笑琵琶風韵古濺濺<lb/>
<pb n="KR4j0051_WYG_001-27a"/>
想像湘妃水一簾　塞恨曲中傳兩摺琴絲費玉纎不似<lb/>
江南風月好厭厭拍手齊看舞袖邊<lb/>
　　洞仙歌<hi>題真</hi>
輕痕淺暈偷染春風面恰似西施影兒現擬新粧臨鑑<lb/>
一段天真閒態度長恁香嬌玉軟　從今懐袖裏不暫<lb/>
相離似笑如顰任舒巻願芳容不老只似如今嬌不語<lb/>
無奈情深意逺便雨隔雲疎暫分攜也時展丹青見伊<lb/>
一見<lb/>
<pb n="KR4j0051_WYG_001-27b"/>
　　桞梢青<hi>桞</hi>
翠拂晴波煙垂古岸灞橋春色斜帶鴉啼亂縈鸎夢<lb/>
愁絲如織　為憐張緒風流正瘦損宫腰褪碧綻綰同<lb/>
心留連不住天涯行客<lb/>
　　少年遊<hi>草</hi>
春風吹碧春雲映緑曉夢入芳茵軟襯飛花逺連流水<lb/>
一望隔香塵　萋萋多少江南舊恨翻憶翠羅裙冷落閒<lb/>
門凄迷古道煙雨正愁人<lb/>
<pb n="KR4j0051_WYG_001-28a"/>
　　訴𠂻情<lb/>
西樓楊桞未勝煙寒峭落梅天東風渡頭波晚一棹木<lb/>
蘭舩　花態度酒因縁足春憐屏開山翠雨怯雲嬌盡付<lb/>
愁邊<lb/>
　　夜行舩<lb/>
剪水天風吹醉醒高樓外凍雲愁凝袖口香寒歌喉春<lb/>
暖不管鴈邊寒緊　瓊屑瑶花飛碎影應須待玉田千頃<lb/>
小約梅英敎吟桞絮春在繡紅鴛錦<lb/>
<pb n="KR4j0051_WYG_001-28b"/>
　　滿江紅<lb/>
擊碎空明滄浪晚棹歌飛入西山外紫霞吹斷赤塵無<lb/>
迹飛上氷輪涼世界喚回天籟清肌骨看驪珠影墮冷<lb/>
光斜蛟龍窟　長嘯外綸巾側輕露下纖絺溼聽洞簫<lb/>
聲在臥虬隂北千萬江妃留醉夢二三沙鳥驚吟魄任天<lb/>
河落盡玉盃空東方白<lb/>
　　酧江月<hi>靈岩弔古</hi>
萬岩靈秀拱崇臺飛觀慿陵千尺清磬一聲簾幕冷無<lb/>
<pb n="KR4j0051_WYG_001-29a"/>
復宫娃消息響屧廊空採薌徑古塵土成遺跡石閒松<lb/>
老斷雲空鎖愁寂　專寵誰比輕顰楚腰吳豓一笑無<lb/>
顔色風月荒涼羅綺夢輸與扁舟歸客舞闋歌殘國傾<lb/>
人去青草埋香骨五湖波淼逺空依舊涵碧<lb/>
　　謁金門<lb/>
煙墅暝隔斷仙源芳徑雨歇花梢魂未醒溼紅如有恨<lb/>
　别後香車誰整怪得畫橋春靜碧漲平湖三十頃歸<lb/>
雲何處問<lb/>
<pb n="KR4j0051_WYG_001-29b"/>
　　留春令<hi>淮南道中</hi>
斷霞低映小橋流水一川平逺桞影人家起炊煙髣髴<lb/>
似江南岸　馬上東風吹醉面問此情誰管花裏清歌<lb/>
酒邊情又何日重相見<lb/>
　　又<lb/>
粉綃輕試緑裙微褪吳姫嬌小一㸃清香著芳魂便添<lb/>
起春懐抱　玉臉窺人舒淺笑寄此情天𣺌酒醒羅浮<lb/>
角聲寒正月挂南枝曉<lb/>
<pb n="KR4j0051_WYG_001-30a"/>
　　又<lb/>
玉清氷瘦洗粧初見春風頭面等得黄昏月溪寒愛顧<lb/>
影臨清淺　歴盡霜空羞怨怨粉香消減江北江南舊<lb/>
情多奈笛裏闗山逺<lb/>
　　又<lb/>
玉妃春醉夜寒吹墮江南風月一自情留館娃宫在竹<lb/>
外尤清絶　貪睡開遲風䪨别向杏花休說角冷黄昏<lb/>
豓歌殘怕驚落胭脂雪<lb/>
<pb n="KR4j0051_WYG_001-30b"/>
　　太常引<lb/>
玉肌輕襯碧霞衣似爭駕翠鸞飛羞問武陵溪笑女伴<lb/>
東風醉時　不飄紅雨不貪青子冷淡却相宜春晚湧<lb/>
金池問一片將愁寄誰<lb/>
　　浪淘沙<hi>杜鵑花</hi>
啼魄一天涯怨入芳華可憐零血染煙霞記得西風秋<lb/>
露冷曾凂司花　明月滿窓紗倦客思家故宫春事與<lb/>
愁賖冉冉斷魂招不得翠冷紅斜<lb/>
<pb n="KR4j0051_WYG_001-31a"/>
　　意難忘<hi>代贈</hi>
仙子竒容是名花第一美占春風煙香籠淺罩露靚浥<lb/>
芳紅憐舞燕惜驚鴻想獨歩吳宫料認得嬌雲媚雨來<lb/>
自巫峰　風流正與歡濃羡高樓並倚曲影欄東燭揺<lb/>
留醉枕塵墜戀歌鐘三弄笛五花驄莫行樂匆匆但看<lb/>
取天長地久笑語相逢<lb/>
　　雨中花慢<lb/>
斾拂西風客應漢星行參玉節征鞍緩帶輕裘爭看盛<lb/>
<pb n="KR4j0051_WYG_001-31b"/>
世衣冠吟倦西湖風月去看北塞闗山過離宫禾黍故<lb/>
壘煙塵有淚應弹　文章俊偉頴露囊鋒岩動萬里呼<lb/>
韓知素有平戎手段小試何難情寄吳梅香冷夢隨隴<lb/>
雁霜寒立勛未晚歸來依舊酒社詩壇<lb/>
　　八歸<hi>重陽前一日懷梅溪</hi>
楚峯翠冷吳波煙逺吹袂萬里西風闗河迥隔新愁外<lb/>
遥憐倦客音塵未見征鴻雨帽風巾歸夢杳想吟思吹<lb/>
入飛蓬料恨滿幽苑離宫正愁黯文通　秋濃新霜初<lb/>
<pb n="KR4j0051_WYG_001-32a"/>
試重陽催近醉紅偷染江風瘦笻相伴舊遊回首吹帽<lb/>
知與誰同想萸囊酒醆暫時冷落菊花樷兩凝佇壯懐<lb/>
立盡微雲斜照中<lb/>
　　瑞鶴仙<hi>笻枝</hi>
一枝蒼玉冷愛露節霜根從他孤勁提攜逺塵境自清<lb/>
癯骨力歳寒心性登臨助興甚偏與芒鞵相稱笑葛洪<lb/>
陂外騰飛𣺌𣺌水閒煙迥　尋勝撥開林影㫁破苔痕<lb/>
緩支幽徑分雲度嶺待隨處問梅信任香挑村醑寒抱<lb/>
<pb n="KR4j0051_WYG_001-32b"/>
夜月識盡江山好景扣禪闗抝折歸來萬縁自靜<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹屋癡語<lb/>
</p>
<p>
</p>
  </div>
<div> <lb/>
    <p>
<pb n="KR4j0051_WYG_002-1a"/>
䟦<lb/>
賔王詞草堂集不多選選入如玉蝴蝶坊刻竟逸去又<lb/>
如杏花天思佳客諸作混入他人先輩多拈出以慨時<lb/>
本之誤陳造序云髙竹屋與史梅溪皆周秦之詞所作<lb/>
要是不經人道語其妙處少游美成亦未及也湖南毛<lb/>
晉識<lb/>
</p>
<p>
</p>
  </div></body>
</text>\m</TEI>
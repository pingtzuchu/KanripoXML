<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>風月堂詩話巻上</head> <lb/>
    <p>
<pb n="KR4i0020_WYG_001-1a"/>
欽定四庫全書<lb/>
　風月堂詩話巻上<lb/>
　　　　　　　　　　　　　宋　朱弁　撰<lb/>
魏曹植詩出於國風晉阮籍詩出於小雅其餘遞相祖<lb/>
襲雖各有師承而去風雅猶未逺也自魏晉至宋雅奥<lb/>
清麗尤盛扵江左齊梁已下不足道矣唐初尚矜徐庾<lb/>
風氣逮陳子昻始變若老杜則凜然欲方駕屈宋而能<lb/>
允蹈之者其餘以詩名家尚多有江左體制至五季則<lb/>
<pb n="KR4i0020_WYG_001-1b"/>
掃地無可言者唐人尚不能及况晉宋乎晉宋尚不能<lb/>
及况風雅乎<lb/>
詩人勝語咸得扵自然非資博古若思君如流水髙臺<lb/>
多悲風清晨登隴首眀月照積雪之類皆一時所見發<lb/>
於言辭不必出於經史故鍾嶸評之云吟詠性情亦何<lb/>
貴於用事顔謝推輪雖表學問而太始化之寖以成俗<lb/>
當時所以有書鈔之譏者葢為是也大抵句無虛辭必<lb/>
假故實語無空字必究所從拘攣補綴而露斧鑿痕迹<lb/>
<pb n="KR4i0020_WYG_001-2a"/>
者不可與論自然之妙也詩之重用韻音同義異者古<lb/>
人用之無嫌如民勞詩一章用二休字韻是也後人狃<lb/>
於科舉之習遂不敢用唐韓退之荅張徹詩用二庭字<lb/>
石鼓詩用二科字老杜䕫府書懐詩用二旋字即其例<lb/>
也<lb/>
詩人體物之語多矣而未有指一物為題而作詩者晉<lb/>
宋以来始命操觚而賦詠興焉皆倣詩人體物之語不<lb/>
務以故實相夸也梁庾肩吾應教詠胡牀云傳名乃外<lb/>
<pb n="KR4i0020_WYG_001-2b"/>
域入用信中京足欹形已正文斜體自平是也至唐杜<lb/>
甫詠蒹葭云體弱春苖早藂長夜露多則亦未始求故<lb/>
實也如其他詠薤云束比青芻色圓齊玉筯頭黄梁云<lb/>
味豈同金菊香宜配綠葵則於體物外又有影寫之功<lb/>
矣予與晁叔用論此叔用曰陳無巳甞舉老杜詠子規<lb/>
云𣺌𣺌春風見蕭蕭夜色悽客懐那見此故作傍人低<lb/>
如此等語蓋不從古人筆墨畦徑中来其所鎔裁殆别<lb/>
有造化也又惡用故實為哉<lb/>
<pb n="KR4i0020_WYG_001-3a"/>
詩之句法自三言至七言三百篇中皆有之矣三言如<lb/>
麟之趾夜未央從夏南思無邪之類是也五言如誰謂䑕<lb/>
無牙胡為乎株林或燕燕居息或盡瘁事國之類是也<lb/>
七言如維昔之富不如時維今之疚不如茲學有緝熈<lb/>
于光明之類是也而世之論五言則指蘓李論七言則<lb/>
指栢梁為始是不求其源也然世多作七言五言而三<lb/>
言四言類施於銘頌之中雖間有用七言者獨扵韓吏<lb/>
部蘇端明集見之前輩云按栢梁之體句句用韻其數<lb/>
<pb n="KR4i0020_WYG_001-3b"/>
以竒韓蘇亦皆如此然歐公作孫明復墓誌乃與此説<lb/>
不同又未知何如也豈歐公特變前人法度欲自我作<lb/>
古乎當更討論之耳<lb/>
道林嶽麓寺老杜詩云宋公放逐曾題此物色分留遺<lb/>
老夫監察御史唐扶詩云兩祠物色採拾盡壁間杜甫<lb/>
真少恩宋考功以詩在天后時與沈詹事齊名唐扶詩<lb/>
亦有聞於世今觀甫所自述及扶詩之語則是宋之問<lb/>
猶有未道盡處扶雖𡨕搜不能出其右<lb/>
<pb n="KR4i0020_WYG_001-4a"/>
韓昌黎謁衡岳廟詩云五岳祭秩皆三公四方環鎮嵩<lb/>
當中火維地荒足妖怪天假神柄專其雄噴雲泄霧藏<lb/>
半腹雖有絶頂誰能窮我来正逢秋雨節隂氣晦昧無<lb/>
清風潛心黙禱若有應豈非正直能感通湏㬰净掃衆<lb/>
峰出仰見突兀撑青空東坡作退之廟記云公之精誠<lb/>
能開衡山之雲即取此詩也其議論雄偉讀者皆竦或謂<lb/>
坡取此似傷於太易予曰三百篇詩中有婦人女子自<lb/>
言志者仲尼不刪去以垂訓後世乃獨疑坡之於退之<lb/>
<pb n="KR4i0020_WYG_001-4b"/>
乎况坡所閲文字過眼無遺者他人縱時有所採不過蓄<lb/>
以為詩材耳必有未作大碑版而能取之以為議論者<lb/>
此便是坡不可及處君又何病哉<lb/>
長安太一湫林木隂森水色湛然魚遊水面不怖人人<lb/>
莫敢取者林間葉落鳥輒銜去逺棄之終年無一葉能<lb/>
墮波上者韓退之詩云魚蝦可俯掇神物安敢寇林柯<lb/>
有脱葉欲墮鳥驚救争銜彎環飛投棄急哺<graphic n="KR1145" url="https://raw.githubusercontent.com/kanripo/KR-Gaiji/master/images/KR1145.png" mimeType="image/png"/>葢實載<lb/>
其事自唐以来已如此今人所傳非過論也<graphic n="KR1145" url="https://raw.githubusercontent.com/kanripo/KR-Gaiji/master/images/KR1145.png" mimeType="image/png"/>音寇鳥<lb/>
<pb n="KR4i0020_WYG_001-5a"/>
子生哺者<lb/>
韓退之云餘事作詩人未可以為篤論也東坡以詞曲<lb/>
為詩之苖裔其言良是然今之長短句比之古樂府歌<lb/>
詞雖云同出於詩而祖風巳掃地矣晁無咎晚年因評<lb/>
小晏并黄魯直秦少㳺詞曲甞曰吾欲托興於此時作<lb/>
一首以自遣政使流行亦復何害譬如雞子中元無骨<lb/>
頭也<lb/>
歐公評聖俞初喜為清麗閑肆平淡久則涵演深逺間<lb/>
<pb n="KR4i0020_WYG_001-5b"/>
以琢刻以出怪巧然氣完力餘益老以勁其應於人者<lb/>
多故詞非一體於他文章皆可喜非如唐諸子號詩人<lb/>
者僻固而狭陋也又為人樂易未甞忤於物至於窮愁<lb/>
感憤有所譏罵笑謔一發於詩然用以為驩而不怨懟<lb/>
可謂君子者也<lb/>
歐公居頴上申公吕晦叔作太守聚星堂燕集賦詩分<lb/>
韻公得松字申公得雪字劉原父得風字魏廣得春字<lb/>
焦千之得石字王回得酒字徐無逸得寒字又賦室中<lb/>
<pb n="KR4i0020_WYG_001-6a"/>
物公得鸚鵡螺盃申公得癭壺劉原父得張越琴魏廣<lb/>
得澄心堂紙焦千之得金星研王回得方竹杖徐無逸<lb/>
得月硯屏風又賦席間果公得橄欖申公得紅蕉子劉<lb/>
原父得温柑魏廣得鳯棲蕉千之得金橘王回得荔枝<lb/>
徐無逸得楊梅又賦壁間畫像公得杜甫申公得李文<lb/>
饒劉原父得韓退之魏廣得謝安石焦干之得諸葛孔<lb/>
明王回得李白徐無逸得魏鄭公詩編成一集流行於<lb/>
世當時四方能文之士及館閣諸公皆以不與此㑹為<lb/>
<pb n="KR4i0020_WYG_001-6b"/>
恨<lb/>
聚星堂詠雪約云玉月梨花練絮白舞鵝鶴等事皆請<lb/>
勿用杜祁公覽之嗟賞作詩贈歐公云嘗聞作者善評<lb/>
議詠雪言白匪精思及窺古人今人詩未能一一去其<lb/>
類不將桞絮比輕揚即把梅花作形似或夸瓊樹鬭玲<lb/>
瓏或取瑤臺造嘉致散鹽舞鶴實有徒吮墨含毫不能既<lb/>
深悼無人可踐言一旦見君何卓異又云萬狀驅從物<lb/>
外来終篇不渉題中意宜乎衆目詩之豪便合登壇推<lb/>
<pb n="KR4i0020_WYG_001-7a"/>
作帥回頭且報郢中人從此陽春不為貴祁公耆徳碩<lb/>
望歐公為文章宗師祁公禮所宜厚然前輩此風類多<lb/>
有之所可嘆息者後来無繼耳<lb/>
蘇子美竹軒之集皆當時名士王勝之賦詩人皆屬和<lb/>
子美詩其略云君與我同好數過我不窮對之酌綠酒<lb/>
又為鳴絲桐作詩寫此意韻如霜間鐘清篇與翠榦嵗<lb/>
久日益濃惜哉嵇阮放當世巳不容吾儕有雅尚千載<lb/>
挹髙蹤後月餘一網打盡之語既喧物論而梅聖俞為<lb/>
<pb n="KR4i0020_WYG_001-7b"/>
賦覆鼎傷衆賔之詩乃悟子美當世已不容之句遂成<lb/>
詩䜟亦可怪也<lb/>
晁美叔秋監以集句示劉貢父貢父曰君髙明之識輔<lb/>
以家世文學乃作此等生活殊非我素所期也吾嘗謂<lb/>
集古人句譬如蓬蓽之士適有重客既無自巳庖厨而<lb/>
器皿肴蔌悉假貸於人收拾餖飣盡心盡力意欲强學<lb/>
豪奢而寒酸之氣終是不去若有不速排闥而入則倉<lb/>
皇敗績矣非如貴公子供帳不移水陸之珍咄嗟而辦<lb/>
<pb n="KR4i0020_WYG_001-8a"/>
也美叔深味其言歸告其子曰吾初為戯不知貢父愛<lb/>
我一至於此也東坡云詩文豈在多一頌了伯倫是伯<lb/>
倫他文字不見於世矣予嘗閲唐史藝文志劉伶有文<lb/>
集三巻則伯倫非無他文章也但酒徳頌幸而傳耳東<lb/>
坡之論豈偶然得於落筆之時乎抑别有所聞乎<lb/>
唐張司業籍得裴晉公馬謝詩云乍離華廐蹄猶澁初<lb/>
到貧家眼尚驚王介甫曰觀詩意乃是一匹不善行眼生<lb/>
駑馬耳我若作晉公見此詩當湏大慚也或曰籍為晉<lb/>
<pb n="KR4i0020_WYG_001-8b"/>
公所厚以詩謝馬必不敢爾况詩人用意不以此為工<lb/>
自是介甫所以期籍者淺也<lb/>
白樂天自中書舍人出知蘇州劉夢得外集有戱酧白<lb/>
舍人曹長寄詩言游宴之盛一篇破題云蘇州刺史例<lb/>
能詩西掖今来替左司左司謂韋應物也<lb/>
晁伯宇少與其弟冲之叔用俱從陳無已學無已建中靖<lb/>
國間到京師見叔用詩曰子詩造此地必湏得一悟門<lb/>
叔用初不言無巳再三詰之叔用云别無所得頃因㸔<lb/>
<pb n="KR4i0020_WYG_001-9a"/>
韓退之雜文自有入處無已首允之曰東坡言杜甫似<lb/>
司馬遷世人多不解子可與論此矣<lb/>
沈造嘗言湖隂有遺鞭驛葢識晉明帝㣲行視王敦營<lb/>
事也温飛卿所賦湖隂辭刻石在驛中前後過客作詩<lb/>
甚多唯一篇最佳而不著姓名其詩云鷁船犀甲下荆<lb/>
州蜂目將軍擁碧油虎帳覺来驚日墮龍媒嘶去劇星<lb/>
流姦萌問鼎身何在計中遺鞭事可羞幽草野花埋石<lb/>
徑無人為作晉陽秋造為新鄭令以差車運糧事不均<lb/>
<pb n="KR4i0020_WYG_001-9b"/>
力争罷去已而朝廷知其愛民不屈俾還本任有識者<lb/>
稱其慈惠出扵至誠以比古循吏造字㑹道蔡之西平<lb/>
人霍榜擢第官止於奉議郎良可惜也<lb/>
山行有常程中夜尚未安㣲月沒巳久崖傾路何難大<lb/>
江動我前洶若溟渤寛篙師理闇楫歌嘯輕波瀾霜濃<lb/>
朩石滑風急手足寒入舟已千憂陟險仍萬盤回眺積<lb/>
水外始知衆星乾逺遊令人疲衰疾漸加餐此水㑹渡<lb/>
詩也<lb/>
<pb n="KR4i0020_WYG_001-10a"/>
東坡云老杜自秦州越成都所厯輒作一詩數千里山<lb/>
川在人目中古今詩人殆無可擬者獨唐明皇遣吴道<lb/>
子乗傳畫蜀道山川歸對大同殿索其畫無有曰在臣腹<lb/>
中請疋素寫之半日而畢明皇後幸蜀皆黙識其處惟<lb/>
此可比耳<lb/>
老杜劔閣詩云惟天有設險劒門天下壯連山抱西南<lb/>
石角皆北向宋子京知成都過之誦此詩謂人曰此四<lb/>
句葢劒閣實録也<lb/>
<pb n="KR4i0020_WYG_001-10b"/>
閉門覔句陳無已對客揮毫秦少游正字不知温飽未<lb/>
春風吹淚古藤州此黄魯直詩也魯直作此詩時無已<lb/>
作正字尚無恙建中靖國間樓异試可知襄邑縣夢無巳<lb/>
来相别且云東坡少㳺在杏園相待久矣明日無已之<lb/>
訃至乃大驚異作書與參寥言其事杏園見道家書乃<lb/>
海上神仙所居之地也仙龕虛室以待白樂天之説豈<lb/>
不信然耶<lb/>
東坡知貢舉李豸方叔久為東坡所知其年到省諸路<lb/>
<pb n="KR4i0020_WYG_001-11a"/>
舉子人人欲識其面考試官莫不欲得方叔也坡亦自<lb/>
言有司以第一拔方叔耳既拆號十名前不見方叔衆<lb/>
已失色逮寫盡榜無不駭歎方叔歸陽翟黄魯直以詩叙<lb/>
其事送之東坡和焉如平生漫説古戰塲過眼真迷日<lb/>
五色之句其用事精切雖老杜白樂天集中未嘗見也<lb/>
參寥自餘杭謁坡於彭城一日燕郡寮謂客曰參寥不<lb/>
與此集然不可不惱也遣官妓馬盻盻持紙筆就求詩<lb/>
焉參寥詩立成有禪心已似沾泥絮不逐東風上下狂<lb/>
<pb n="KR4i0020_WYG_001-11b"/>
之句坡大喜曰吾嘗見桞絮落泥中私謂可以入詩偶<lb/>
未曾收拾遂為此人所先可惜也<lb/>
坡在餘杭日因㑹客以彩牋作墨竹贈官妓且令索詩<lb/>
於參寥參寥援筆立就其詩曰小鳯團牋已自竒謫仙重掃<lb/>
嵗寒枝稍頭餘墨猶含潤恰似梳風洗雨時<lb/>
辯才大師梵學精深戒行圓潔為二浙歸重當時無一<lb/>
語文章一日忽和參寥寄秦少游詩其末句云臺閣山<lb/>
林本無異想應文墨未離禪東坡見之題其後云辯才<lb/>
<pb n="KR4i0020_WYG_001-12a"/>
生来未嘗作詩今年八十一嵗矣其落筆如風吹水自<lb/>
成文理我輩與參寥如巧人織繡耳<lb/>
陳無已與晁以道俱學文於曾子固子固曰二人所得<lb/>
不同當各自成一家然晁文必以著書名於世無已晚<lb/>
得詩法於魯直他日二人相與論文以道曰吾曹不可<lb/>
負曾南豐又論詩無巳曰吾此一瓣香湏為山谷道人<lb/>
燒也<lb/>
政和以後花石綱寖盛晁伯宇有詩云森森月裏栽丹<lb/>
<pb n="KR4i0020_WYG_001-12b"/>
桂厯厯天邉種白榆雖未乗槎上霄漢㑹湏沉網取珊<lb/>
瑚人多傳誦伯宇名載之少作閔吾廬賦魯直以示東<lb/>
坡曰此晁家十郎所作年未二十也東坡荅云此賦甚<lb/>
竒麗信是家多異材耶凡文至足之餘自溢為竒怪今<lb/>
晁傷竒太早可作魯直㣲意諭之而勿傷其邁徃之氣<lb/>
伯宇自是文章大進東坡之語委曲如此可謂善成人<lb/>
物者也<lb/>
東坡文章至黄州以後人莫能及唯黄魯直詩時可以<lb/>
<pb n="KR4i0020_WYG_001-13a"/>
抗衡晚年過海則雖魯直亦若瞠乎其後矣或謂東坡<lb/>
過海雖為不幸乃魯直之大不幸也<lb/>
東坡詩文落筆輒為人所傳誦每一篇到歐公處公為<lb/>
終日喜前後類如此一日與棐論文及坡公歎曰汝記吾<lb/>
言三十年後世上人更不道着我也崇寧大觀間海外<lb/>
詩盛行後生不復有言歐公者是時朝廷雖嘗禁止賞<lb/>
錢增至八十萬禁愈嚴而其傳愈多徃徃以多相夸士<lb/>
大夫不能誦坡詩者便自覺氣索而人或謂之不韻<lb/>
<pb n="KR4i0020_WYG_001-13b"/>
趙眀誠妻李格非女也善屬文於詩尤工晁無咎多對<lb/>
士大夫稱之如詩情如夜鵲三遶未能安少陵也自可<lb/>
憐人更待来年試春草之句頗膾炙人口格非山東人<lb/>
元祐間作館職<lb/>
參寥在詩僧中獨無蔬筍氣又善議論嘗與客評詩客<lb/>
曰世間故實小説有可以入詩者有不可以入詩者惟<lb/>
東坡全不揀擇入手便用如街談巷説鄙俚之言一經<lb/>
坡手似神仙㸃瓦礫為黄金自有妙處參寥曰老坡牙<lb/>
<pb n="KR4i0020_WYG_001-14a"/>
頰間别有一副爐鞲他人豈可學耶座客無不以為然<lb/>
草朩之葉大者莫大於芭蕉晁文元詠芭蕉詩云葉外更無<lb/>
葉非獨善狀芭蕉而對之曰心中别有心其體物亦無<lb/>
遺矣<lb/>
聖俞少時專學韋蘇州世人咀嚼不入唯歐公獨愛翫<lb/>
之然歐公之論不及者蓋有深㫖後有知聖俞者當自<lb/>
知之耳<lb/>
　<lb/>
<pb n="KR4i0020_WYG_001-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　風月堂詩話巻上<lb/>
</p>
<p>
</p>
  </div>
<div>
<head>風月堂詩話巻下</head> <lb/>
    <p>
<pb n="KR4i0020_WYG_002-1a"/>
欽定四庫全書<lb/>
　風月堂詩話巻下<lb/>
　　　　　　　　　　　　　宋　朱弁　撰<lb/>
東坡南遷參寥居西湖智果院交㳺無復曩時之盛者<lb/>
嘗作湖上十絶句其間一首云去嵗春風上苑行爛窺<lb/>
紅紫厭生平如今眼底無姚魏浪蘂浮花懶問名又一<lb/>
首曰城根野水緑逶沱颭颭輕帆掠岸過日暮蕙蘭無<lb/>
處採渚花汀草占春多此詩既出遂有反初之禍建中<lb/>
<pb n="KR4i0020_WYG_002-1b"/>
靖國間曾子開為明其非辜乃始還其故服<lb/>
范徳儒崇寧之貶與山谷唱和甚多徳儒有一聫云慣<lb/>
處賤貧知世態飽諳遷謫見家風議者謂此語可以識<lb/>
范氏之名節矣當國者能無愧乎<lb/>
王介甫在舘閣時僦居春眀坊與宋次道宅相鄰次道<lb/>
父祖以来藏書最多介甫借唐人詩集日閲之過眼有<lb/>
㑹扵心者必手錄之嵗久殆録遍或取其本鏤行於世<lb/>
謂之百家詩選既非介甫本意而作序者曰公獨不選<lb/>
<pb n="KR4i0020_WYG_002-2a"/>
杜李與韓退之其意甚深則又厚誣介甫而欺世人也<lb/>
不知李杜韓退之外如元白夢得劉長卿李義山輩尚<lb/>
有二十餘家以予觀之介甫固不可厚誣而世人豈可<lb/>
盡欺哉葢自欺耳<lb/>
杜牧之風味極不淺但詩律少嚴其屬辭比事殊不精<lb/>
緻然時有自得處為可喜也<lb/>
元豐之末盗賊蠭起聞司馬温公入相衆皆盡散<lb/>
令作對隨家雞晁以道云指呼市人如使兒東坡最得<lb/>
<pb n="KR4i0020_WYG_002-2b"/>
此三昧其和人詩用韻妥帖圓成無一字不平穏葢天<lb/>
才能驅駕如孫吴用兵雖市井烏合亦皆為我臂指左<lb/>
右前却在我顧盻間莫不聽順也前後集似此類者甚<lb/>
多徃徃有唱首不能逮者<lb/>
崇寧間凡元祐子弟仕宦者並不得至都城晁以道自<lb/>
洛中罷官回遣妻兒歸省廬獨留中牟驛累日以詩寄<lb/>
京師婣舊其落句云一時雞犬皆霄漢獨有劉安不得<lb/>
仙此語傳於時議者美之<lb/>
<pb n="KR4i0020_WYG_002-3a"/>
政和戊戌三月雪昭徳諸晁皆賦詩以晉書五行志著為<lb/>
大異頗艱於落筆獨晁冲之叔用用王維雪圖事云從此<lb/>
斷疑摩詰畫雪中自合有芭蕉人稱其工陳文惠以使相<lb/>
守鄭日嘗有後園十絶句其間一聫云雨網蛛絲斷風枝鳥<lb/>
夢揺議者謂風枝鳥夢揺之語極工惜所對不稱耳吾鄊<lb/>
人汪愷伯强易雨網蛛絲斷為露葉螢光濕工詩者徃徃<lb/>
多愛之伯强畢榜及第力學不倦仕宦所至皆有聲<lb/>
韓師樸元符末自大名入相其所引正人端士徧滿臺<lb/>
<pb n="KR4i0020_WYG_002-3b"/>
閣然不能勝一曾布而張天覺扵政和初欲以一身回<lb/>
蔡京黨紹述之論難矣未㡬果罷去自西都留守徙南<lb/>
陽道過汝州香山謁大悲題長句於寺中其略云大士<lb/>
悲智度有情亦要時節因縁并也應笑我勞經營雖多<lb/>
手眼難支撑讀者莫不憐之<lb/>
劉伯夀洛陽九老中一老也築室嵩山下每登髙頂回<lb/>
則於峻極中院援筆記嵗月捐館之年題云予今年若干<lb/>
嵗登頂凡七十四次矣精力雖疲而心猶未足也王輔<lb/>
<pb n="KR4i0020_WYG_002-4a"/>
道學士與其孫宣義郎字元静<hi>忘其名</hi>㳺嵩至中院作一<lb/>
絶句示宣義君云爛紅一㸃出浮漚夜坐嵩峰頂上頭<lb/>
笑對僧窻談祖徳當年七十四回㳺伯夀既結菴玉華<lb/>
峰下號玉華菴主有妾名萱草芳草皆秀麗而善音律伯<lb/>
夀出入乗牛吹鐡笛二草以蘄笛和之聲滿山谷出門<lb/>
不言所之牛行即行牛止即止其止也必命壺觴盡醉<lb/>
而歸嵩前人以為地仙云<lb/>
張天覺庚寅年六月拜相唐庚子西賦内前行所紀皆<lb/>
<pb n="KR4i0020_WYG_002-4b"/>
當時實事云内前車馬撥不開文徳殿下聽麻回紫㣲<lb/>
侍郎拜右相中使押赴文昌臺旄頭昨夜光照牖是夕<lb/>
收芒如秃帚明朝化作甘雨来官家新得調元手周公<lb/>
禮樂未要作致身姚宋也不惡我聞二公作相年人間<lb/>
斗米三四錢蔡嶷見其詩惡之遂中以事貶嶺外天覺<lb/>
相繼亦出子西又賦益昌道中三月梅花詩云桃花能紅李<lb/>
能白春深無處無顔色不應尚有數枝梅可是東君苦<lb/>
留客向来開處當嚴冬桃花未在交逰中即今已自丈<lb/>
<pb n="KR4i0020_WYG_002-5a"/>
人行勿與少年爭春風此詩亦為新進所忌<lb/>
元祐間哲宗皇帝幸太學宰相吕㣲仲有詩四韻其第<lb/>
三聫云再拜新儀瞻魯聖一篇古訓監周王謂是日謁<lb/>
先聖初行再拜之禮及祭酒豐稷講無逸也然韓退之<lb/>
處州孔子廟碑云自天子而下北面拜跪薦祭進誠肅<lb/>
退禮如親弟子則唐以来行之矣豈本朝偶未舉此禮<lb/>
也邪不然安得謂之新儀哉或云本朝雖曾行而止扵<lb/>
再拜遂著之禮典乃從當時曲臺之請也<lb/>
<pb n="KR4i0020_WYG_002-5b"/>
李義山題馬嵬一聫云此日六軍同駐馬當時七夕笑<lb/>
牽牛温庭筠題蘇武廟云回日樓臺非甲帳去時冠葢<lb/>
是丁年嘗見前輩論詩云用事屬對如此者罕有<lb/>
李義山文帝廟詩云可憐半夜虚前席不問蒼生問鬼<lb/>
神用事如此可謂有功矣本朝趙周翰亦有詩云露臺<lb/>
枉惜千金費却把銅山賜幸臣可與義山並驅争先矣<lb/>
唐秦系和韋蘇州詩具銜云東海釣客試秘書省校書<lb/>
郎本朝陳恬叔易隠居頴川陽翟澗上號澗上文人大<lb/>
<pb n="KR4i0020_WYG_002-6a"/>
觀間宋喬年諷監司薦扵朝起為館閣書疏間猶不去<lb/>
丈人之號晁以道作詩譏之曰東海一生垂釣客石渠<lb/>
萬巻校書郎丈人風味今如此鶴到揚州興更長其後以<lb/>
道謁叔易扵京師有婢應門嚴妝麗服熟視之乃故時<lb/>
澗上赤脚也以道又作一絶云處士何人為作牙盡携<lb/>
猿鶴到京華可憐巖壑空惆悵六六峰前少一家王平<lb/>
甫閲韓退之送石洪温造二處士詩序云退之善與處<lb/>
士作牙<lb/>
<pb n="KR4i0020_WYG_002-6b"/>
館職劉彦祖寄友人詩一聮云别後頻芳草愁邉更落<lb/>
花予舉示晁以道云此語酷似劉夢得殊可喜也唐張<lb/>
繼宿平望詩云姑蘇城外寒山寺夜半鐘聲到客船永<lb/>
叔云句誠佳其奈夜半非撞鐘時予覧南史載齊宗室<lb/>
讀書常以中宵鐘鳴時為限前代自有半夜鐘豈永叔<lb/>
偶忘之也江浙間至今有之<lb/>
蘇黄門評參寥詩云酷似唐儲光羲參寥曰某平生未<lb/>
嘗聞光羲名况其詩乎或曰公暗合孫吳有何不可<lb/>
<pb n="KR4i0020_WYG_002-7a"/>
劉夢得嘉話云九日作詩欲用餻字韻苦無故實予觀<lb/>
隋五行志載謡言曰八月刈禾傷旱九月食餻正好則<lb/>
不為無故實矣豈夢得偶未見之耶<lb/>
曹暌字彦達慈聖光獻太皇太后之再世孫也氣直不<lb/>
茍合善屬文為曾子開所知張芸叟甞與其父侍讀使<lb/>
北暌後見芸叟於長安芸叟贈詩云故人有子早遺孤<lb/>
三十陞朝短丈夫但取聲名似祖徳不曾辛苦謁當塗<lb/>
其為名流所器重如此<lb/>
<pb n="KR4i0020_WYG_002-7b"/>
太學生雖以治經荅義為能其間甚有可與言詩者一<lb/>
日同舎生誦介甫眀妃曲至漢恩自淺胡自深人生樂<lb/>
在相知心君不見咫尺長門閉阿嬌人生失意無南北<lb/>
詠其語稱工有朩抱一者艴然不悦曰詩可以興可以<lb/>
怨雖以諷刺為主然不失其正者乃可貴也若如此詩<lb/>
用意則李陵偷生異域不為犯名教漢武誅其家為濫<lb/>
刑矣當介甫賦詩時温國文正公見而惡之為别賦二<lb/>
篇其詞嚴其義正蓋矯其失也諸君曷不取而讀之乎<lb/>
<pb n="KR4i0020_WYG_002-8a"/>
衆雖心服其論而莫敢有和之者<lb/>
崇寧中羅竦叔恭甞為予言頃赴太學秋試時自廣陵<lb/>
取道隋隄見官驛中朩槿花過客題詩甚多其間一絶<lb/>
句云朝炊不及黔暮車不生角故應庭下花無人見開<lb/>
落人亦有題字於其側而賞嘆之者但恨不見賦詩者<lb/>
姓名耳竦與兄靖仲謀俱登第亦有詩名<lb/>
杜牧之九日齊山登髙詩落句云牛山何必涙沾衣蓋<lb/>
用齊景公㳺於牛山臨其國流涕事泛言古今共盡登<lb/>
<pb n="KR4i0020_WYG_002-8b"/>
臨之際不必感嘆耳非九日故實也後人因此乃扵詩<lb/>
或詞遂以牛山作九日事用之亦猶牧之用顔延年一<lb/>
麾出守為旌麾之麾皆失於不精審之故也<lb/>
王立之夏均父俱以宗女夫入仕立之讀書喜賓客黄<lb/>
魯直諸晁皆與之善著歸叟詩話行於世均父名倪饒<lb/>
財亦好學立之晚年中風以左手作字均父寄詩云猶<lb/>
喜平生蟹螯手尚能半幅寫行書晁以道見其詩遂與<lb/>
之徃還立之名直方為人正稱其名然罕有知者<lb/>
<pb n="KR4i0020_WYG_002-9a"/>
朱行中知廣州東坡自海南歸留廣甚疑其唱和詩亦<lb/>
多坡還嶺北聞行中到廣士大夫頗以亷潔少之至毗<lb/>
陵夢中得詩一首寄行中云舜不作六器誰能貴璵璠<lb/>
哀哉楚狂士抱璞號空山其末章云何如鄭子産有禮<lb/>
國自閒至今不貪寳凜然照塵寰紙尾又題云夢中得<lb/>
此詩自不曉其意今寫以奉寄夢中分明用此色紙也<lb/>
或言東坡絶筆扵此詩其愛行中也甚矣不欲正言其<lb/>
事聊假夢以諷之耳其後行中果以此免坡真知言哉<lb/>
<pb n="KR4i0020_WYG_002-9b"/>
李義山擬老杜詩云嵗月行如此江湖坐𣺌然直是老<lb/>
杜語也其他句蒼梧應露下白閣自雲深天意憐幽草<lb/>
人間重晚情之類置杜集中亦無愧矣然未似老杜沉<lb/>
涵汪洋筆力有餘也義山亦自覺故别立門户成一家<lb/>
後人挹其餘波號西崑體句律太嚴無自然態度黄魯<lb/>
直深悟此理乃獨用崑體工夫而造老杜渾成之地今<lb/>
之詩人少有及此者禪家所謂更髙一著也<lb/>
鄭谷都官在唐號躭句者甞有詩云衰遲自喜添詩學<lb/>
<pb n="KR4i0020_WYG_002-10a"/>
時取前題改數聮是也然氣格不髙初以鷓鴣詩得名<lb/>
人謂之鄭鷓鴣近世士人有贈一貴官詩云賦令處士<lb/>
慚鸚鵡詩遣都官讓鷓鴣世亦多誦之而莫有能道其<lb/>
姓名者<lb/>
東坡言玉川子月蝕詩云嵗星主福徳官爵奉董秦忍<lb/>
使黔婁生覆尸無衣巾詳味此句則董秦當時無功而<lb/>
享厚禄者董秦李忠臣也天寳末驍勇屢立戰功雖麄<lb/>
暴亦頗知忠義代宗時吐蕃犯闕徵兵忠臣即日赴難或<lb/>
<pb n="KR4i0020_WYG_002-10b"/>
勸擇日忠臣怒曰君父在難乃擇日耶後卒汚朱泚偽<lb/>
命而誅考其終始非無功而享厚禄者不知玉川子何<lb/>
以有此句<lb/>
東坡中秋詩云暮雲收盡溢清寒銀漢無聲轉玉盤此<lb/>
生此夜不長好眀月明年何處㸔紹聖元年自録此詩<lb/>
仍題其後云子十八年前中秋夜與子由觀月彭城時<lb/>
作此詩以陽闗歌之今後遇此夜宿於贛上方南遷嶺<lb/>
表獨歌此曲聊復書之以識一時之事殊未覺有今日<lb/>
<pb n="KR4i0020_WYG_002-11a"/>
之悲但懸知為他日之喜也<lb/>
晁察院季一名貫之清修善吐論客言東坡甞自詠海<lb/>
棠詩至雨中有淚亦悽愴月下無人更清淑之句謂人<lb/>
曰此兩句乃吾向造化窟中奪將来也客曰坡此語蓋<lb/>
戱客耳世豈有奪造化之句季一曰韓退之云語妙斡<lb/>
元造如老杜落絮游絲白日静鳴鳩乳燕青春深雖當<lb/>
隆冬沍寒時誦之便覺融怡之氣生於衣裾而韶光美景<lb/>
宛然在目動盪人思豈不是斡元造而奪造化乎<lb/>
<pb n="KR4i0020_WYG_002-11b"/>
賈伋為予言文潞公出鎭長安日吾祖文元公知許昌<lb/>
游公曲水園留詩云夭桃穠李艷芳辰丞相園林潩水<lb/>
濱虎節麟符抛不得却將佳景付遊人公得詩甚喜乃<lb/>
作書并封園劵與文元曰可便作園中主人也伋字仲<lb/>
思文元五世孫也<lb/>
鄭廣文唐諸儒多稱其善著書而不及其詩杜甫八哀<lb/>
詩云昔獻書畫圖新詩亦俱徃滄洲動玉陛宫鶴悮一<lb/>
響三絶自御題四方尤所仰則與史官所載亦略相似<lb/>
<pb n="KR4i0020_WYG_002-12a"/>
是能畫之外所能亦不少然甫於䖍詩則其相推服之<lb/>
語不及許十四髙三十五元道州輩逺甚豈其詩之工<lb/>
比其畫不為愧也耶不然甫於䖍情分如彼論其詩不<lb/>
應如此略也<lb/>
僧惠崇善畫人多寳其畫而不知其能詩宋子京以書<lb/>
託梵才大師編集其詩則當有可傳者而人或未之見<lb/>
恐雖編集而未大行於世耳<lb/>
晁季一檢討甞為子言歸田錄所記聖俞賦河豚云春<lb/>
<pb n="KR4i0020_WYG_002-12b"/>
洲生荻芽春岸飛楊花河豚於此時貴不數魚蝦則是<lb/>
食河豚時正在二月而吾妻家毗陵人争新相問遺㑹<lb/>
賓客惟恐後時價雖髙無吝色多在臘月過上元則不<lb/>
復貴重所食時節與歐公稱賞聖俞絶不相同豈聖俞<lb/>
賦詩之地與毗陵異耶風氣所産隨地有早晚亦未可<lb/>
一概論也故為記之<lb/>
有論詩者曰老杜以稷契自許而有志於斯人者故於<lb/>
茅屋為秋風所拔歌其詞云安得廣厦數千間大庇天<lb/>
<pb n="KR4i0020_WYG_002-13a"/>
下寒士俱歡顔又云嗚呼眼前何如突兀見此屋吾廬<lb/>
獨破受凍死亦足意在是也予曰孟子論士窮則獨善<lb/>
其身達則兼善天下又言得志事雖不兩立而窮能不<lb/>
忘兼善不得志而能不忘澤民乃仁人君子之用心也<lb/>
白樂天新製布裘詩云安得萬里裘温暖被四垠亦其<lb/>
例也然韓退之作謝鄭羣簟詩則曰側身甘寢百疾愈<lb/>
却願天日長炎曦其意與子美樂天絶不相似然退之<lb/>
豈是無意於斯人者但於援毫之際偶輸二老一着耳<lb/>
<pb n="KR4i0020_WYG_002-13b"/>
客大笑曰退之文章不喜蹈襲前人其用意豈出於此耶<lb/>
抑為人朩强於吟詠猶然果如歐梅所論也<lb/>
客或謂予曰篇章以故實相夸起於何時予曰江左自<lb/>
顔謝以来乃始有之可以表學問而非詩之至也觀古<lb/>
今勝語皆自肺腑中流出初無綴緝工夫故鍾嶸云經<lb/>
國文符應資博古撰徳駁奏宜窮徃烈至於吟詠性情<lb/>
亦何貴於用事思君如流水既是即目髙臺多悲風亦<lb/>
唯所見清晨登隴首羌無故實明月照積雪詎出經史<lb/>
<pb n="KR4i0020_WYG_002-14a"/>
其所論為有淵源矣客又曰僕見世之愛老杜者甞謂<lb/>
人曰此老出語絶人無一字無来處審如此言則詞必<lb/>
有據字必援古所由来逺有不可巳者予曰論事當考<lb/>
源流今言詩不究其源而踵其末流以為標凖不知國<lb/>
風雅頌祖述何人此老句法妙處渾然天成如蟲蝕朩<lb/>
不待刻雕自成文理其鼓鑄鎔瀉殆不用世間槖籥近<lb/>
古以還無出其右真詩人之冠冕也如近體格俯同今<lb/>
作則詞不遺竒雜以事實掇英擷華妥帖平穩殆以文<lb/>
<pb n="KR4i0020_WYG_002-14b"/>
為滑稽特詩中之一事耳豈見其大全者耶予每竊有<lb/>
所恨故樂以嶸之言告人吾子誠嗜詩試以嶸言於愛<lb/>
杜者求之則得矣<lb/>
　<lb/>
　<lb/>
　<lb/>
　<lb/>
　風月堂詩話巻下<lb/>
</p>
<p>
</p>
  </div>
<div> <lb/>
    <p>
<pb n="KR4i0020_WYG_003-1a"/>
風月堂詩話跋<lb/>
右風月堂詩話二巻得之於永城人朱伯玉家斷爛脱<lb/>
誤葢北方所傳本也予嘗見北客元遺山詞謂劉九伯<lb/>
夀騎牛吹笛使二草和之意其得之山中故老本無所<lb/>
出也今其事乃具於此信乎讀者之不可以不博也故<lb/>
為鈔之楮中而識於篇末如此咸淳壬申嘉平月交年<lb/>
節月觀道人誌<lb/>
</p>
<p>
</p>
  </div>
        </body>
</text>\m</TEI>
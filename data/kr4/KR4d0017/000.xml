<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0017_WYG_000-1a"/>
欽定四庫全書　　　　　集部三<lb/>
　提要<lb/>
　　文莊集三十六巻　　　别集類二<hi>宋</hi>
　　　　<hi>臣</hi>等謹案文莊集三十六巻宋夏竦撰竦有<lb/>
　　　　古文四聲韻已著録其集本一百巻宋史藝<lb/>
　　　　文志著録今已不傳兹據永樂大典所載兼<lb/>
　　　　以他書附益之尚得詩文三十六巻竦之為<lb/>
　　　　人無足取其文章則詞藻贍逸風骨髙秀尚<lb/>
<pb n="KR4d0017_WYG_000-1b"/>
　　　　有燕許軌範歸田録青箱雜記東軒筆録中<lb/>
　　　　山詩話玉海困學紀聞諸書皆稱引之吕祖<lb/>
　　　　謙編文鑑亦頗採録葢其文可取不以其人<lb/>
　　　　廢矣集中多朝廷典冊之文葢所長特在于<lb/>
　　　　是所載事迹如太宗為京兆尹時召見魏咸<lb/>
　　　　信事在乾德五年而史以為在開寳中澶淵<lb/>
　　　　河清見底事在端拱元年而史以為在雍熙<lb/>
　　　　四年竦之直集賢院以獻文得官而史以為<lb/>
<pb n="KR4d0017_WYG_000-2a"/>
　　　　自通判召入凡斯之類皆足以訂宋史之訛<lb/>
　　　　他若李昉之追封韓國公王曾之為兵部郎<lb/>
　　　　中魯宗道之為給事中任中正之為右諫議<lb/>
　　　　大夫史皆失書凡斯之類亦足補宋史之缺<lb/>
　　　　葢托克托等年逺傳聞不及竦紀録時事為<lb/>
　　　　得其實也集中表奏有代王曾王旦寇準諸<lb/>
　　　　人作者考之史傳竦在洪州能斷妖巫毁淫<lb/>
　　　　祠仁宗時增設賢良等六科復百官轉對置<lb/>
<pb n="KR4d0017_WYG_000-2b"/>
　　　　理檢使亦皆竦所發好水川之事議者歸咎<lb/>
　　　　韓琦竦於任福衣帶中得琦檄奏之明其非<lb/>
　　　　罪則竦雖巧忮較之丁謂王欽若輩尚稍稍<lb/>
　　　　有間故正人尚肯假手歟抑或為所籠絡當<lb/>
　　　　時尚未遽悟其姦也竦學賅洽百家及二氏<lb/>
　　　　之書皆能通貫故其文徵引奥博傳寫者不<lb/>
　　　　得其解往往舛訛今參考諸書為之是正各<lb/>
　　　　附案語以明之其不可盡考者則姑仍其舊<lb/>
<pb n="KR4d0017_WYG_000-3a"/>
　　　　從闕疑之義焉乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR4d0017_WYG_000-4a"/>
文荘集原序<lb/>
繇文章取賢科位宰執流風遺烈光華休暢在漢有之<lb/>
公孫季以慎厚而飾儒雅通于治道在唐有之裴寛中以<lb/>
峻整而持法度協于柄用在本朝有之鄭國文荘夏公<lb/>
以哲乂而經文武穆于天縡是皆為當世偉人表的于<lb/>
後公孕昴之精降崧之靈洞九流之指歸潄六藝之腴<lb/>
潤年甫及冠業已大成于時章聖皇帝罷兵和戎留好<lb/>
典籍物色遺逸寤寐畯良始闢六科親䇿多士公試三<lb/>
<pb n="KR4d0017_WYG_000-4b"/>
千言于政事堂遂敡秘廷對清問天子擢以優等聲光<lb/>
四馳襃渥有加方朝家擁瑞物興禮文㕘夷丙之御訪<lb/>
鬼神之本公番直儒館屢賜延見形容上徳時奏賦頌<lb/>
洎通衡石之擥數夸美于丞輔㑹詔諸儒輯君臣故事<lb/>
分釐部類公譔别序為多復預編修國書仁廟啟藩在<lb/>
潜命公傅以經義兼筦牋記極一時之選乃陟詞掖入<lb/>
禁林鼔動雷風藻澤謨訓朝廷大典册多屬于公公亦<lb/>
感慨榮遇攄發淵蘊及毗宰政建言復制舉以取宏博<lb/>
<pb n="KR4d0017_WYG_000-5a"/>
之彦復百官轉對以通下情置理檢使以逹寃滯時論<lb/>
翕然又以三長之筆克就信史及退釋重任服在大僚<lb/>
寳元中種羌畔換西鄙不靖公以兼備之材簽揀素定<lb/>
擁旄推轂付以專閫既而起居兵間以新書李法從事<lb/>
甞奏議邉十䇿多䝉施用經畧懐来卒柔異俗于是佩<lb/>
相印冠樞廷荒大國之封峻常伯之秩雖寵靈綢繆而<lb/>
益懐驚畏學士楊公察草麻制謂仲尼不容周公胥怨<lb/>
豈得其時而未盡其志耶然烜赫隆盛彌四十年以文<lb/>
<pb n="KR4d0017_WYG_000-5b"/>
致身稽古之力其極矣哉自公出處中外勤勞王家大<lb/>
編鉅軸襞積私楮歳月其逝弗皇綴緝紙蠧墨衊頗有<lb/>
墜逸公既薨而嗣子亦謝世元孫尚書比部郎中伯孫<lb/>
諉故吏工部郎中張君宗益祕閣校理裴君煜彚次遺<lb/>
集成百通後數載見俾序之公甞論文以氣骨為主詆<lb/>
時軰所作如繡屏焉于書無所弗通以至陰陽律歴𨽻<lb/>
古之學莫不兼總以為天下之樂無如黄巻中也屬思<lb/>
深湛構詞緻宻泚翰就簡竄塗不已歸于至當乃可尢<lb/>
<pb n="KR4d0017_WYG_000-6a"/>
善章奏鋪賦顛末言詳意盡盖㑹萃衆説而掇其真粹<lb/>
包括曩製而豐其條幹如至音純繹金石奏于宗廟華<lb/>
采煥爛黼黻施于象服後之學者鑚仰之範模之景山<lb/>
學海可得致歟宋敏求謹序<lb/>
有宋文荘夏公挺生于祖宗朝其文溫厚謹嚴發乎性<lb/>
情而動有典則如文靖李公文正王公之在朝一時化<lb/>
之風聲氣俗訖無叔季澆漓之習其間琢句警聨嘉言<lb/>
讜議膾炙人口至今不絶而尤工于表章制誥雖使琳<lb/>
<pb n="KR4d0017_WYG_000-6b"/>
瑀常楊復生未易遽出其右信矣文章之與時俱髙也<lb/>
邈㳺學時得公牋表一通于都市固已玩之有日常恨<lb/>
未睹其全比倅江夏遇湖北漕使直閤公之宗支也適<lb/>
兼郡印盖甞從容語及遂䝉出其家藏凡百巻以示因<lb/>
付鏤工以廣其傳工既吿畢于是屬邈序之邈常竊笑<lb/>
文人之裔祕其家集為私淑之計一遭變故已亦不能<lb/>
有之或覆見有于人甚者灰于刼火靡有孑遺卒之其<lb/>
先無傳焉使聞兹舉顔其厚矣廼不辭而僣書之紹興<lb/>
<pb n="KR4d0017_WYG_000-7a"/>
庚申上已左奉議郎權通判鄂州軍州兼管内勸農營<lb/>
田事江邈謹序<lb/>
<pb n="KR4d0017_WYG_000-8a"/>
文莊集原序考證<lb/>
第一頁後八行　按宋史仁宗本紀天聖七年閏月復<lb/>
　制舉六科復字原本訛作後今改正<lb/>
第二頁前四行　李字原本訛作季按漢書胡建傳黄<lb/>
　帝李法注云李者法官之號捴主征伐刑戮之事竦<lb/>
　傳言治軍尤嚴敢誅殺即序中所云也今改正<lb/>
</p>
<p>
</p>
  </div>
</body>
</text>
</TEI>
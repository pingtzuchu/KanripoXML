<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石門文字禪巻十三</head>
    <p>
<pb n="KR4d0095_WYG_013-1a"/>
欽定四庫全書<lb/>
　石門文字禪巻十三　　　宋　釋覺範　撰<lb/>
　　七言律詩<lb/>
　　　元正一日示阿慈<lb/>
季真少儼三十嵗儼入新年五十三疑我滿懐揣佛法<lb/>
觧腰抖擻破裙衫大瞻終老同香火小朗平生共石巖<lb/>
深炷罏香待清旦偶聞殘雪落髙杉<lb/>
　　　上元夜病起欲寫法華安樂行品無力呼阿慈<lb/>
<pb n="KR4d0095_WYG_013-1b"/>
　　　　為錄作此<lb/>
重城車馬氣成霧隔水巖叢冷欲氷昨夜窺窓先有月<lb/>
今宵對語偶無僧臘髙鶴骨柴崖露病起霜鬚逐旋増<lb/>
欲寫寳書驚力乏阿慈能為掃寒藤<lb/>
　　　上元後候季長不至作此寄之<lb/>
和風凍雨上元後斷岸橘洲春水生村寺獨歸江路熟<lb/>
竹籬誰繫小舟横偶成詩句長哦罷謾折梅花一嗅清<lb/>
想見連牀成夜語此篇先慰逺来情<lb/>
<pb n="KR4d0095_WYG_013-2a"/>
　　　夏日偶書<lb/>
草樹扶疎夏簟清夢驚鬭雀墮空庭過墻雌竹已數子<lb/>
出屋耄蕉終百齡雷後怒雲魚尾赤林梢剰水鴨頭青<lb/>
都無伎倆酬閑寂謾搭伽梨自誦經<lb/>
　　　與忠子晚歩登臺有作<lb/>
僧殘寺僻㳺人少草滿池塘筍過籬盧橘帶酸春去後<lb/>
榴花出葉雨晴時一年事辦秧齊徧連日江寒水退遲<lb/>
偶上髙臺成逺眺兹㳺更得子追随<lb/>
<pb n="KR4d0095_WYG_013-2b"/>
　　　和人鴈字<lb/>
劃然斜去和天曉夜火相驚事已虛春信寫来無欵識<lb/>
東君胸次亦恢疎最難讀似成文蠧不亂行如水上魚<lb/>
勿訝羲之筆神駿換鵞瘞鶴是臨書<lb/>
　　　大雪<lb/>
今年未雪今日雪地逈眼新人不囂永巷掃除聞屐響<lb/>
暮林翔集看鵶嬌韻髙雒下應難畫興發山隂未覺遥<lb/>
想見茅齋已摧壓曲肱清夢到山椒<lb/>
<pb n="KR4d0095_WYG_013-3a"/>
　　　宣和四年十二月二十四日大雪珠禪客忽至<lb/>
　　　　渠以谷山退院来審是否作此示之<lb/>
翻空漸宻呵不止刷我當門螺髻峰銀椀滿盛談類墮<lb/>
徑松深覆示藏鋒因徒逃去寧知褊顯自何来不見蹤<lb/>
獨擁衲衣成坐睡地罏瓶泣伴踈慵<lb/>
　　　題鹿苑虎岑堂<lb/>
平生文彩照諸方暗谷行藏草木光要使叢林想髙韻<lb/>
故將名字挂虚堂笑拈倚壁過頭杖閑坐當年折脚牀<lb/>
<pb n="KR4d0095_WYG_013-3b"/>
進歩竿頭如不薦草深門徑未相妨<lb/>
　　　次韻湖山居士見過<lb/>
平昔雲岑在懐抱而今懐抱在雲岑聞泉偶爾成詩句<lb/>
班草相看坐木隂古鼎自然無俗韻朱絃真是有遺音<lb/>
羊欣不肯踏城市背郭江村獨見尋<lb/>
　　　題使園眄柯亭<lb/>
吏散東園勝踐多落花起舞鳥能歌故應毛穎曽同泛<lb/>
不獨龍文慣自磨弄影風枝空掩冉困人天氣近清和<lb/>
<pb n="KR4d0095_WYG_013-4a"/>
倚欄欲去猶囬首奈此霄晴月色何<lb/>
　　　題翆靄堂<lb/>
虚簷碧瓦臨無地吐月吞風六月寒簾捲烟光揺户牖<lb/>
雨餘嶽色墮闌干侍兒自炷真龍腦座客同分小鳳團<lb/>
誰謂太平夲無象規模堪入畫圗看<lb/>
　　　迎爽樓<lb/>
危樓華構倚青冥巻盡晴嵐獨自登去雁横斜紛㸃㸃<lb/>
好峯青碧露層層勝㳺與客同清賞佳處題名在翆嶒<lb/>
<pb n="KR4d0095_WYG_013-4b"/>
凭檻不堪衰眼力候船津渡見歸僧<lb/>
　　　送太淳長老住明教<lb/>
三𤣥三要古難分劈破從教剔突崙父母未生前一笑<lb/>
言詮不到處重論椎開臨濟百年意推出汾陽六世孫<lb/>
何用老婆更饒舌暗中五色自成文<lb/>
　　　送英長老住石谿<lb/>
三𤣥三要沈埋久正令重煩振此宗䧟虎機關須毒手<lb/>
活人眼目貴藏鋒真誠莫負叢林志大願當追佛祖風<lb/>
<pb n="KR4d0095_WYG_013-5a"/>
覆頂把茅休取相同安曽著老黄龍<lb/>
　　　次韻李方叔水宿<lb/>
髙視世波増眼寒公如砥柱捍驚湍市中一虎成三口<lb/>
醉裏扁舟過百灘佳處每煩詩句寫勝㳺宜作畫圗看<lb/>
遙知二老相逢處拾得風前一笑懽<lb/>
　　　次韻曹彦清教授見寄<lb/>
泮宫授道最馳名想見經筵玉麈横學問有源堪景仰<lb/>
行藏無地受譏評門前江浪銀山攧醉裏詩篇錦叚明<lb/>
<pb n="KR4d0095_WYG_013-5b"/>
逺宦不湏嗟白眼只今臺閣半書生<lb/>
　　　胥啟道次韻見寄復和之<lb/>
少年翰墨擅時名老愛江鄉翆巘横聞道異書常自校<lb/>
近来佳句與誰評幽尋湘水映衣碧小寢晴窓潑眼明<lb/>
寄我三詩争妙麗疑公曽夢筆花生<lb/>
　　　寄黄龍来道者<lb/>
問訊黄龍来道者住山况味定何如齒牢未怯和沙飯<lb/>
眼倦應嫌夹注書但見衣勝寒薜荔不妨心賽白芙蕖<lb/>
<pb n="KR4d0095_WYG_013-6a"/>
都疑生近楂田市時覺淮南語未除<lb/>
　　　禪首座自海公化去見故舊未嘗忘追想悼嘆<lb/>
　　　　之情季真㳺北㳺大梁聞其病憂得書輙喜<lb/>
　　　　為人重鄉義久要不㤀湘西時訪史資深亦<lb/>
　　　　或見尋此外閉門髙卧耳宣和二年三月日<lb/>
　　　　風雨有懐其人戲書寄之<lb/>
前時無際曽入夢近日真㳺又得書一味嵗寒甘淡薄<lb/>
十分懽喜説鄉閭閑尋老儼臺南寺更過史髯湖上居<lb/>
<pb n="KR4d0095_WYG_013-6b"/>
想見朝来閉深閤卧聽簷雨滴階除<lb/>
　　　次韻閻資欽提舉東安道中<lb/>
父老扶擕看使華那知勳業在咨嗟人生安得顔長少<lb/>
嵗暮今驚日欲斜謾有清詩敏風雨空餘醉墨走龍蛇<lb/>
應憐妙語如芝菌不吐青林吐卧槎<lb/>
　　　次韻逰福嚴寺<lb/>
下臨煙雨凭危欄㳺客新辭禁從班露濕衣巾近雲漢<lb/>
風吹笑語落人間曽聞詩律如彭澤想見風神似魯山<lb/>
<pb n="KR4d0095_WYG_013-7a"/>
何日三人成品坐夜窓參論到更闌<lb/>
　　　次韻寧鄉道中<lb/>
夹道傳呼部曲奔遥知秋色動吟魂黄柑綠橘平蕪路<lb/>
剰水殘山夕照村似鏡此心清自逈如雲往事去無痕<lb/>
鐘聲有寺藏煙翆忽見林間窈窕門<lb/>
　　　次韻題雲峯齊雲閣<lb/>
綠玉霜笻喜自提芒鞵初試得攀躋欲窮深谷一區勝<lb/>
更上齊雲百級梯物外名山長好在人間樂事自難齊<lb/>
<pb n="KR4d0095_WYG_013-7b"/>
遙知太息出山去一笑無人悟過谿<lb/>
　　　次韻題必照軒<lb/>
曈曨曉日出蒼凉草木欣欣露葉光千里穠纎上眉睫<lb/>
一區形勝發天藏有詩摹寫江山美無計遮攔嵗月忙<lb/>
韻險暗驚才力短坐令毛穎秃鋒鋩<lb/>
　　　宿資欽楚山堂<lb/>
故人持節在三湘白首相逢話更長挂錫曽憐道林寺<lb/>
携衾来宿楚山堂意消忽覺風敲竹夢斷空驚月轉廊<lb/>
<pb n="KR4d0095_WYG_013-8a"/>
常恨出門無所詣敢辭時此夜連牀<lb/>
　　　次韻資欽元府判見寄<lb/>
茗盌閑窓不厭過暮年歸計㝎如何我思杖履㳺嵩少<lb/>
公輩家山近洛河具茨功名關意少頴臯丘壑賦情多<lb/>
二詩俱可鐫崖石乞與雲煙相蕩摩<lb/>
　　　次韻王覺之裕之承務二首<lb/>
問法能来渾聖凡毗耶丈室未曽關觧分鉢飯如摩詰<lb/>
欲散天花欠阿蠻屬秥新詩追鮑謝抗行醉墨似楊顔<lb/>
<pb n="KR4d0095_WYG_013-8b"/>
遥知穿市聽歸馭及我昏鵶落照間<lb/>
兄弟令人眼倍明六經心醉㡬時醒韻髙山嶽横南極<lb/>
機妙鯤鵬化北溟麗句重逢天下白俊才今見海東青<lb/>
數篇秀色凌千嶂来慰摧頽病掩扄<lb/>
　　　宣和五年四月十二日余館湘隂之興化徐質<lb/>
　　　　夫自土山来一昔夜語甚顛倒且日前嘗夢<lb/>
　　　　見東坡今復見子何清事相聨耶吾所居有<lb/>
　　　　亭名閑美嘗有白燕巢梁間屢見鶴翔舞扵<lb/>
<pb n="KR4d0095_WYG_013-9a"/>
　　　　層霄嘱予為詩紀其事質夫大梁人賢而有<lb/>
　　　　文佳公子也<lb/>
徐侯官舍土山邉頗為看書廢晝眠偶見畫梁巢雪乙<lb/>
更驚雲漢舞胎僊致坡入夢殊堪紀與儼忘形亦自賢<lb/>
聞道小亭時縦目江山信美似斜川<lb/>
　　　送丕上人歸黄檗<lb/>
萬身馬鬛轉龍腰十里風聲捲海潮翆靄晴時飛畫棟<lb/>
蒼崕斷處見朱橋老驚鄉井心空在説著巖叢意已消<lb/>
<pb n="KR4d0095_WYG_013-9b"/>
慚愧東風知此恨夜来吹夢到山椒<lb/>
　　　同希先逰石鞏<lb/>
良辰美景古難幷且趂身閑稻雨晴鳥語猿歌留我在<lb/>
水聲山色益人清得幽詩句聊題壁遇好峯巒即住程<lb/>
囬首十年塵事裏與君今日夢魂驚<lb/>
　　　題胥大夫欣欣堂<lb/>
議郎粹和色無求繞屋江山秀氣浮弱栁嬌眠禽喚起<lb/>
異花含笑草忘憂閉門不放青春去觧榻長令佳客留<lb/>
<pb n="KR4d0095_WYG_013-10a"/>
摹冩髙情無好句謾横詩眼付冥捜<lb/>
　　　次韻嘉言機宜<lb/>
幽尋野外興何如蠶市村囂憶故墟煮繭生涯春老大<lb/>
餉田時節意蘇舒吹開麥浪南風至落盡花房小雨餘<lb/>
暫借僧窓聊假寐夢驚身世兩蘧蘧<lb/>
　　　玉池禪師以紙衾見遺作此謝之<lb/>
紙衾来自玉峯前旋坼封題一粲然便覺室廬増道氣<lb/>
不憂風雨攪閑眠就牀堆疊明如雪引手模蘇軟似綿<lb/>
<pb n="KR4d0095_WYG_013-10b"/>
擁被並罏和夢暖全勝白㲲紫茸氊<lb/>
　　　立秋日偶書<lb/>
秋入紗厨夏簟空頽然痩坐一衰翁聲凉亂葉紅蕉雨<lb/>
香暗分叢紫菊風清境净緣慚獨享幽懐佳句與誰同<lb/>
平生垢習消磨盡只有文章氣吐虹<lb/>
　　　㳺太平古寺讀舊題用恵上人韻<lb/>
歩盡長廊覺倦逰叢蕉出屋小軒幽壁間詩在紅埃滿<lb/>
窓下香殘碧縷浮喜有繩牀容我借更因茗盌為君留<lb/>
<pb n="KR4d0095_WYG_013-11a"/>
忽驚林杪湘山露誰作江天數筆秋<lb/>
　　　嵗窮僧衆米竭自往湘隂乞之舟載夜歸宿橋<lb/>
　　　　口寒甚未寢時侍者智觀坐而假寐作此詩<lb/>
　　　　有懐資欽提舉<lb/>
老去生涯無窖子隔城荒寺到人稀嵗窮百里扣門乞<lb/>
夜棹孤舟載米歸隅坐小僧寒附火聯拳羸僕睡和衣<lb/>
故人醉裏聞薌澤應背銀缸照翆幃<lb/>
　　　正月一日送璿維那之新昌乞<lb/>
<pb n="KR4d0095_WYG_013-11b"/>
春水初生湘岸邉隂晴城郭上元前暖消積雪成簷滴<lb/>
火烈殘香發篆煙念舊十年鄉井夢試新一首送行篇<lb/>
翛然路入江南去想見歸時及杜鵑<lb/>
　　　二月二十一日奉陪季長逰嶽麓飯罷登法華<lb/>
　　　　臺賦此<lb/>
法華臺上凭欄久吹鬢東風晚雨晴斷岸平横千雉堞<lb/>
道林逺在一牛鳴喜飡水餅清明近開徧山茶杜宇聲<lb/>
想見京塵遮便面應思擕手此中行<lb/>
<pb n="KR4d0095_WYG_013-12a"/>
　　　送興上人之歸宗<lb/>
紫霄峰下鸞谿上幻出寳坊金碧開沃野不辭常自獻<lb/>
暮雲無事觧歸来永懐香火三生舊想見松風萬壑哀<lb/>
阿上笑中如問我為言詩膽尚崔嵬<lb/>
　　　贈道禪者<lb/>
大河巻浪雪翻風橋壓千艘卧彩虹岱嶽煙雲連絶域<lb/>
北門樓閣礙層空浪㳺荆椘重湖外更在溈源疊嶂中<lb/>
水餠槐芽動鄉思近来歸夢與誰同<lb/>
<pb n="KR4d0095_WYG_013-12b"/>
　　　周庭秀愛湘中山水之勝定居十餘年宣和五<lb/>
　　　　年夏五月忽思吴中别余扵湘上作此送之<lb/>
詞刃平生工斫伐探懐每欲取公侯朅来世事懶經意<lb/>
醉看湘山不轉頭忽憶歸吴泛千里偶然盡室載孤舟<lb/>
却將揮翰風雷手且釣華亭萬頃秋<lb/>
　　　題悟宗壁<lb/>
到寺囬身望衆峯一堂疎快萬緣空槲林曲折通幽徑<lb/>
蓮蕩凋零退晚紅師已灰心増夏臘我今霜鬢撒秋風<lb/>
<pb n="KR4d0095_WYG_013-13a"/>
亦知旁舍多佳士香火他年願此同<lb/>
　　　過陵水縣補東坡遺二首<lb/>
白沙翆竹並江流小縣炊煙晚雨收蒼蘚色侵盤馬地<lb/>
稻花香入放衙樓過㕔客聚觀燈網趂市人歸旋喚舟<lb/>
意適忽忘身是客語音無伴始生愁<lb/>
　　　夜歸示卓道人<lb/>
心知家夲住仇池傲睨人間老變衰兩鬢京塵初邂逅<lb/>
一尊川語問歸期勸沽何處禽知我含笑誰家花隔籬<lb/>
<pb n="KR4d0095_WYG_013-13b"/>
天水摹胡颶風作夜歸江路月相随<lb/>
　　　雪詩<lb/>
千巖雨雪黄昏後一室香燈一寢餘此夕鄉關入歸夢<lb/>
明朝雲物記曽書地罏不獨聞瓶泣山果時驚落屋除<lb/>
清境鼎来勞應接暮年生計未全疎<lb/>
　　　題王教授艇齋<lb/>
宴居端若寄虚舟三峡詞源日倒流慣與衣冠㳺泮水<lb/>
坐看圗史認瀛洲胷中耿耿觀瀾術物外悠悠渉世謀<lb/>
<pb n="KR4d0095_WYG_013-14a"/>
莫謂縦横止容膝濟川林葉此中求<lb/>
　　　吾山風物如故園而甚僻余居月餘愛之將此<lb/>
　　　　卜居二首<lb/>
此生扵世已無求况有村原事事幽乞谷住山真素志<lb/>
栽田博飯是良謀别坡筍蕨春兼採遶舍桑麻嵗倍收<lb/>
强健自能營飽暖塵埃囬首謾悠悠<lb/>
風物淳真似故丘茅茨結處自深幽竹西隣舍頗相近<lb/>
客至湏供良甚謀燈火夜窓衣自補豐登秋畝稻重收<lb/>
<pb n="KR4d0095_WYG_013-14b"/>
安閒有此支餘嵗更欲驅馳亦謬悠<lb/>
　　　送楞嚴經珣維那<lb/>
尸羅清浄心清浄寄迹南臺亦偶然室掩香燈見行道<lb/>
壁懸巾屨伴孤禪寳書獨欲煩君誦法力真期在我先<lb/>
細味此詩如實錄他年僧史定須編<lb/>
　　　謝嶽麓光老恵臨濟頂相<lb/>
瘦骨孤標韻絶倫傳聞宗𣲖出雲門收蔵畫裏三𤣥老<lb/>
分付湘中十世孫罵佛風神疑正怒打僧氣宇尚驚群<lb/>
<pb n="KR4d0095_WYG_013-15a"/>
能言滅却正法眼不負灘頭毒手恩<lb/>
　　　送珠上人泐潭拜塔<lb/>
泐潭卧龍今不見空有遺珠留世間圎轉自然離鑛穢<lb/>
光明聊復祕形山随師受嚫前身事披掌猶存此日還<lb/>
言不走盤無影迹方知生死不相關<lb/>
　　　題龍王枯木堂<lb/>
異種靈苗著四方謾將名字挂虚堂道林可惜昏嵐掩<lb/>
枯木那知在處芳韶石曽聞傲煙瘴焦山今已飽風霜<lb/>
<pb n="KR4d0095_WYG_013-15b"/>
陽陂且喜根株茂雪裏花開爛熳香<lb/>
　　　送海印奭老住東林<lb/>
湘容嶽色中秋後古寺閑房小寢餘掃徑箒粘新落葉<lb/>
開窓風掩讀殘書吹雲又作他山去種漆何時伴我居<lb/>
洞上閑名猶在世未應容易與人除<lb/>
　　　余至清修别希一禪師津發如老媪扶女外車<lb/>
　　　　其義風可以起頽俗將發作此<lb/>
驚風急雨中秋後囬首長沙杳靄間迎送初辭大藩府<lb/>
<pb n="KR4d0095_WYG_013-16a"/>
逍遥来看小廬山故人情義千鈞重行客生涯一葉閑<lb/>
明日旅亭勞晝夢孤峯標格不容攀<lb/>
　　　題壓波閣<lb/>
雪玉在躬賢令尹江山約束入宏規驚波濺岸慿陵<hi>闕</hi>
傑閣控雲彈壓之霧斂塵清閑縦目蜂争螘分想當時<lb/>
邦人凖擬朱欄外安著他年恵愛碑<lb/>
　　　次韻賈令尹題裴公亭<lb/>
獨凭危欄眼力窮當年勝踐想遺風歌喉雲杪殷餘韻<lb/>
<pb n="KR4d0095_WYG_013-16b"/>
笑靨尊前發醉紅世相難逃朝夕改山容不老古今同<lb/>
議郎筆力囬春色摹寫都藏畫牒中<lb/>
　　　余往漢上清修白鹿二老送至龍牙作此别之<lb/>
因法相逢亦一時雲泉所至共娱嬉怪君追送不辭逺<lb/>
知我従来未有期醖造離愁成獨笑欺凌秋色有新詩<lb/>
閻浮掌上訶梨勒去住休纒愛見悲<lb/>
　　　雪夜至明教寄王路分舍人<lb/>
雪夜山中還獨宿地罏深煗紙窓明百年有限身今老<lb/>
<pb n="KR4d0095_WYG_013-17a"/>
一枕無求夢自清弟子分燈成保社故人持節頓江城<lb/>
瘴痾疎快諸緣浄卧聽摧簷瀉竹聲<lb/>
　　　訪雙池老不遇其子覺先求詩為作此<lb/>
芒鞵竹杖快新晴天逈㳺絲百尺輕沃若柔桑連野綠<lb/>
炯如白鳥照溪明逢山有寺幽欣集對客開軒午夢清<lb/>
曦竟未囬凭閣久忽聞髙栁子規聲<lb/>
　　　寂音泉<lb/>
水靈有源不知處但見方沼供無窮俯波下看逺山色<lb/>
<pb n="KR4d0095_WYG_013-17b"/>
卷霧忽驚清鏡空危亭快若望霜曉江岸<hi>闕</hi>　隂風<lb/>
宜呼此泉作檀越嵗致萬斛無凶豐<lb/>
　　　燈禪師出蜀住此山十年為作南食且約同住<lb/>
　　　　作此以贈<lb/>
少年出蜀今耆艾十見襄陽浩蕩春山近京畿看愈好<lb/>
食兼虜饌味尤真君今避世成深隠我欲移菴結近隣<lb/>
相對無嫌太岑寂待添明月作三人<lb/>
　　　襄州亂後逢端州依上人<lb/>
<pb n="KR4d0095_WYG_013-18a"/>
漢上相逢兵火後蒼顔華髪兩摧頽塵清霧斂閑身在<lb/>
螘分蜂争一笑開志捍叢林山剔卓義規朋友玉崔嵬<lb/>
瓦精决舌休皮相曽見淄州古佛来<lb/>
　　　和濟之通判日夜懐祖頴諸公<lb/>
才髙自是萬夫望語妙人疑錦繡腸新事驚嗟入詩律<lb/>
故交契闊付凄傷開書想見湖山好他日懸知夜語長<lb/>
獄屋豈能埋寳劔斗牛長覺射龍光<lb/>
　　　送勻工人謁蔡州使君<lb/>
<pb n="KR4d0095_WYG_013-18b"/>
淮西氣宇葢三軍絶似平原舊使君今日孤城獨堅守<lb/>
疾風勁草昔傳聞龍蛇戲下唯呼姓翰墨場中亦策勳<lb/>
想見棠隂談我處笑持茗盌辯如雲<lb/>
　　　寄盛羣玉<lb/>
平生翰墨到精㣲盛氏諸郎最白睂氣訐曽窺豪士賦<lb/>
初交先和野僧詩謾勞清夢思相識那料孤蹤晚見知<lb/>
君看臨危用心處何殊晏子觧驂時<lb/>
　　　十二月十八夜大雪注蓮經罷有僧来勸歸廬<lb/>
<pb n="KR4d0095_WYG_013-19a"/>
　　　　山僧去作此<lb/>
煙凝生怕席簾開快煖偏宜榾柮柴夜久飢鼯嗅空案<lb/>
夢驚鬭虎墮層崖優曇花偈餘殘紙薝蔔杯香自滿齋<lb/>
折脚鐺安莫嫌穏地偏人懶遂幽懐<lb/>
　　　雪中<lb/>
勢宻連空若推下随風起舞不容追門閑走犬無深巷<lb/>
樹暗棲鴉有剰枝旋撥地罏通宿火却呵凍手寫新詩<lb/>
軒窓秀發驚清晝萬壑春歸説向誰<lb/>
<pb n="KR4d0095_WYG_013-19b"/>
　　　再㑹莊徳祖大夫<lb/>
平昔才名似孟宗暮年一鉢並巖叢交朋半在青雲上<lb/>
意氣都消白眼中龎老尚餘靈照在伯鸞應許孟光同<lb/>
君看張柬之為相不害荆州秃鬢翁<lb/>
　　　與蔡楊州<lb/>
五馬東来數月間十州人物帖然安池邊芳草新吟罷<lb/>
樓外遥山晝卧看鈴閣蠟煙秋色晚譙門銅漏夜聲寒<lb/>
雖然自是雲林客猶把風流作話端<lb/>
<pb n="KR4d0095_WYG_013-20a"/>
　　　唐生能視手文乞詩戲贈之<lb/>
草蕪門徑過從少那料秋来夜話同屋漏移牀時發笑<lb/>
粥稠當飯巧扵窮我留癡絶傳身後君見平生似掌中<lb/>
明日渡江應轉首數峯無語晚連空<lb/>
　　　贈麻城接待僧勝上人<lb/>
綠髪凋零白業増住菴随分有規繩為分一邑人家飯<lb/>
普供十方雲水僧掃徑客来圎笑靨開軒雲破露寒層<lb/>
君看擊桶金牛手坐續山頭柏子燈<lb/>
<pb n="KR4d0095_WYG_013-20b"/>
　　　夏日同安示阿崇諸衲子<lb/>
老眼朅来驚節物閑同諸子話江鄉試茶正要旋烘盞<lb/>
煮餅且令深注湯忽憶海山飱荔子更思湘水劈蓮房<lb/>
夏休便可車輪去菌蕈秋肥趂及嘗<lb/>
　　　三月二十八日棗柏大士生辰六首<lb/>
深觀諸佛刹那際三世十方無遁形已盡凡情不顛倒<lb/>
如除目翳自光明意俱大地山河䘮心與空花夢幻生<lb/>
垂手遇緣擕法界美髯跣足散衣行<lb/>
<pb n="KR4d0095_WYG_013-21a"/>
二天給侍慈忍象一虎槖經常寂光意處世間離生滅<lb/>
夢中塵刼浪遮藏即真不必冠巾毁絶染何妨棗柏嘗<lb/>
提起超情無比句夜来山雨落花香<lb/>
青春徑去不小住天逈㳺絲増眼寒想見手提大千界<lb/>
翛然身現一毛端若存情見智山隔但斷攀緣業海乾<lb/>
面目分明今日是敢將棗柏薦盤飱<lb/>
生死鶻崙無背面摩挲把玩久嗟咨悟明必藉戒定慧<lb/>
随順差成老病衰净意即空良顯決色身對現出思惟<lb/>
<pb n="KR4d0095_WYG_013-21b"/>
千烹萬鍛知恩徳敢忘摩尼在鑛時<lb/>
眼盖人寰撚美髯年年相見晚春前摸蘇緣妄心俱盡<lb/>
揩拭鮮陳念已圜指下琴方纔發越眉間毫相見無邉<lb/>
㣲塵劫海依今住生死何勞較後先<lb/>
一刹那際入正受互參三世妙難思有情夢境依此住<lb/>
無量劫海不移時任運行藏難掩覆随疑語黙出思惟<lb/>
大哉無比金剛句世罕知之我獨知<lb/>
　　　十世觀音生辰六月二十六日二首<lb/>
<pb n="KR4d0095_WYG_013-22a"/>
十世為僧皆姓楊死生㳺戲自隋唐鐵身自倒汝邪<hi>闕</hi>
寫字無為我道場異迹著扵無量夀慈風不減普昭王<lb/>
兩川顯化人皆識今日全身不揜藏<lb/>
曇相禪師第二身蟬聮十世姓楊人女兄慧辯成勍敵<lb/>
弟子悲欣記夙因觧使邪迷知有佛自呼名字凛如神<lb/>
平生接物多方便何似今朝一句親<lb/>
　　　蔡藏用生辰<lb/>
非煙雲子釀新晴争看麒麟墮地行悉達已聞今日誕<lb/>
<pb n="KR4d0095_WYG_013-22b"/>
優曇知復為誰榮已驚久視方瞳碧更覺藏年玉骨清<lb/>
曽伴麻姑家法在願随風馭到蓬瀛<lb/>
　　　八月二十三日蔡元中生辰<lb/>
纔過中秋今㡬日夜来海月上三更夢魂傳得天書至<lb/>
窓户俱明廐馬驚骨相終當為國器兒聲初已識人英<lb/>
明年慶節山中友金屋憐君夜直清<lb/>
　　　劉彭年知縣生辰<lb/>
清規懿徳古難陪秋盡民歌慶節来瑞應草餘雙葉在<lb/>
<pb n="KR4d0095_WYG_013-23a"/>
優曇花適一枝開鶯嬌妙管傳佳句玉膩新粧獻夀杯<lb/>
慈母千齡何所願早看賢子踐三台<lb/>
　　　中廬趙令生辰<lb/>
孟夏南風草木薰民歌慶節喜傳聞今朝雪乙呈雙瑞<lb/>
後夜氷輪滿九分材業牛刀試小邑家聲天派落層雲<lb/>
吞舟豈久容涔足禁殿論思政要君<lb/>
　　　寄黄嗣深使君二首<lb/>
江夏家聲世所聞無雙千頃典刑存肅嚴郡邑霜分曉<lb/>
<pb n="KR4d0095_WYG_013-23b"/>
照映簮纓玉粹温樓逈峴雲供醉望夜晴漢月洗吟魂<lb/>
行將補衮調羮手却執元圭侍至尊<lb/>
身世浮雲偶尚存白衣蒼狗與誰論夢中不記金門宿<lb/>
醉裏曽看玉海翻尚有驚魂纒瘴霧已甘華髪老江邨<lb/>
枯荄欲藉陽和暖催發新来雨露恩<lb/>
　　　李道夫母挽辭<lb/>
縉紳家法想清規平昔髙風此一時居約雲山夫有道<lb/>
客陪房杜子無疑九原淚濕老莱袂千字碑傳㓜婦詞<lb/>
<pb n="KR4d0095_WYG_013-24a"/>
他日欲尋賢母墓北山松雨路人悲<lb/>
　　　鄧循道父挽辭二首<lb/>
苦氷潔蘗是行藏一節無求老更剛好在縉紳師儉徳<lb/>
尚餘閭里説謙光隂功隠祕天應錄遺訓丁寧世共傷<lb/>
勿謂不身嘗報施故應遺澤在諸郎<lb/>
一生純徳無遺恨千字埋名有逸辭墓隧嫩泉誰種玉<lb/>
書齋子硯自生芝音容已作終天痛嵗月真成㒺極悲<lb/>
擁鼻功名知不免空將淚眼看風枝<lb/>
<pb n="KR4d0095_WYG_013-24b"/>
　　　代人上李龍圗并㢘使致語十首<hi>後三首慈及二子附</hi>
　　竊以引而不發射失中則反諸身安則慮危國雖<lb/>
　　治而不忘武顧將揖讓而就列當踏規矩而效能<lb/>
　　凜乎有櫜鞬之儀形望之入麒麟之圗畫白衣自<lb/>
　　表定三矢于天山錦㡌突前靡萬人扵沙漠自昔<lb/>
　　聞無雙之伎迄今見逸羣之材恭惟判府安撫龍<lb/>
　　圗忠孝傳家文章命世開畫㦸之幕府集珠履之<lb/>
　　鵷鴻英聲震扵九垓和氣浃于千里奉御㢘使大<lb/>
<pb n="KR4d0095_WYG_013-25a"/>
　　夫忠誠許國文武兼資冠縉紳之才能受廟堂之<lb/>
　　眷倚偃戈卧鼓屬疆埸之久空講武開尊適郡庭<lb/>
　　之無事某等當結髪而工騎射要唾手而取功名<lb/>
　　幸對華筵敢呈口號<lb/>
射圃閑亭酒半醺手柔弓燥氣超羣已驚百歩穿楊綵<lb/>
㑹看雙鵰落塞雲且集旌旗森畫㦸未輸文字飲金樽<lb/>
治朝文武須兼用萬夀稱觴祝至尊<lb/>
太平無象樂年豐况值疆埸久已空賔主獻酬成雅集<lb/>
<pb n="KR4d0095_WYG_013-25b"/>
江山談笑助清風良辰美景開金斚緩帶輕裘控角弓<lb/>
鼙鼓急催齊指目大侯的處中飛鴻<lb/>
雨後園林花木新傳聞千騎出城闉異能未中侯中鵠<lb/>
佳氣先浮盞面春畫鼓繡鞾筵奏曲紅粧細馬地無塵<lb/>
長沙萬古民争説賔主人英伎絶倫<lb/>
聞道長沙賢太守漆瞳玉頬照衡湘訟庭散後賔朋集<lb/>
民瘼蘇来禮樂昌且展綺筵陪勝餞何須檀板閙紅籹<lb/>
曉無探騎<hi>闕</hi>邊檄願獻君王萬夀觴<lb/>
<pb n="KR4d0095_WYG_013-26a"/>
細栁成隂花滿徑晚来鉦鼓導朱輪河東鸑鷟三英傑<lb/>
天上麒麟兩俊人閑裏笑談清似玉盃中賢聖韻如春<lb/>
引弓一箭驚穿札堵立懽聲快吏民<lb/>
繡衣天使志澄清五馬賢侯見典刑公退鉦聲聞射圃<lb/>
日髙槐影覆閑庭共看酒蟻浮瓊斚不廢花輪遶畫屏<lb/>
銀燭紅紗侵夜色醉歸明月淡疎星<lb/>
隴西家世到仍雲許國清忠盖代聞有道風流賢太守<lb/>
無雙才氣舊將軍整弦使者情和易承附諸郎藝逸群<lb/>
<pb n="KR4d0095_WYG_013-26b"/>
便好畫圗収拾取要傳盛事滿湘濵<lb/>
如雲旌騎照湘江千里農桑楚大邦中鵠才髙今有武<lb/>
射鵰伎巧古無雙錦袍雅稱黄金帶瓊液尤宜白玉霜<lb/>
笑挽雕弓如滿月萬人驚懾已心䧏<lb/>
無雙自昔擅家聲春色都還細栁營中的聊為萬人傑<lb/>
飛觥要使百壺傾三湘父老傳風化十郡兒童識姓名<lb/>
武緯文經俱不乏桑弧蓬矢見平生<lb/>
畫鼔曉晴三擊罷如雲兵騎整全威俄聞畫角胡笳斷<lb/>
<pb n="KR4d0095_WYG_013-27a"/>
忽覺華堂羽箭飛一百歩中精力巧數重圍内見心機<lb/>
風流太守兼文武扶路争看踏月歸<lb/>
　　　代夏均甫宴人致語一首<hi>并序</hi>
　　竊以帶分楚水流萬古之雲濤壁立峿臺上千尋<lb/>
　　之煙雨號稱雄文妙墨棲宿之地是亦詞人遷居<lb/>
　　感嘆之墟野逈天多塵清霧斂方群木落盡之景<lb/>
　　望四山之蒼然送萬里獨歸之鞍慶一尊之偶爾<lb/>
　　恭惟某人碩大而徳貴魁礨而材髙以忠義自結<lb/>
<pb n="KR4d0095_WYG_013-27b"/>
　　主知故姓名長簡睿想立于縉紳之上可謂萬人<lb/>
　　之英論扵君臣之間亦曰千載之遇念故都之下<lb/>
　　吏實恩館之陳人有一掬之歸心餘滿簮之華髪<lb/>
　　嗟孫寳曽為主簿念彭宣獨至後堂受知不減古<lb/>
　　人報徳尚慚今士敢陳末札少駐行旌玉人成帀<lb/>
　　座之花輪瓊液薦滿湘之春色相逢一笑不醉何<lb/>
　　歸<lb/>
九齡風度照峿臺宴寢香凝畫㦸開歸國已傾天下士<lb/>
<pb n="KR4d0095_WYG_013-28a"/>
駐軒宜舉故人盃青天白日心常在附驥攀鱗志未摧<lb/>
累足待公成相業更随風馭看蓬莱<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0095_WYG_013-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石門文字禪巻十三<lb/>
</p>
<p>
</p>
  </div>
</body>
</text>
</TEI>
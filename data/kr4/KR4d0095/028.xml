<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石門文字禪巻二十八</head>
    <p>
<pb n="KR4d0095_WYG_028-1a"/>
欽定四庫全書<lb/>
　石門文字禪巻二十八　　宋釋覺範　撰<lb/>
　　䟽<lb/>
　　　請悟老住惠林<lb/>
瑞光表裏渾圓珠遺影迹淨慈縱横無礙玉立精嚴兩<lb/>
翁皆化行京華一旦遂道徧天下毎追惟其高韻邈難<lb/>
繼其後塵欲扶雲門已墜綱宗誰決先師未了公案恭<lb/>
惟某人淨慈真子瑞光嫡孫言行信於叢林聲價重於<lb/>
<pb n="KR4d0095_WYG_028-1b"/>
呉越無生之句善嬰兒哆啝法門獨脱之機入師子奮<lb/>
迅三昧願膺睿㫖來振祖風施大士法喜之珍洗小根<lb/>
禪誦之垢幸囘法馭成就勝緣<lb/>
　　　又諸禪䟽<lb/>
常光現前廓周沙界大智成就不隔纎毫自然蟬蜕根<lb/>
塵之間安用龜藏語黙之外當有逹識共賞此音伏惟<lb/>
某人正眼甚明道根久固綽有逺韻爰自妙齡雲行鳥<lb/>
飛川流嶽峙觀其措置實宗門之爪牙見其施張蓋法<lb/>
<pb n="KR4d0095_WYG_028-2a"/>
窟之頭角以身徇道當無繫於去留爲法求人豈有拘<lb/>
於喧寂所期甚大幸毋固辭<lb/>
　　　請杲老住天寧<lb/>
雲門之句裏呈機粲玲瓏之鉼芥洞山之正中妙叶走<lb/>
圓轉之盤珠持臨濟之門風行黄檗之照用奪人境於<lb/>
棒下分賔主於喝中三宗盛集於帝京諸老大揚於佛<lb/>
事伏惟某人道韻拔俗英姿逸羣披沙得金剖石逢玉<lb/>
識黄龍窟中頭角振青鸞溪上風雷十年之幽蘭林香<lb/>
<pb n="KR4d0095_WYG_028-2b"/>
一旦之穎錐囊露主張法席厭飫名山毎欲晦藏輙自<lb/>
昭著其自治雖無求於世然寓世當循緣而行奚必山<lb/>
林終勝朝市今者覺天梵侶上國寶坊佇法馭以重臨<lb/>
期宗風而大振遙知起定因緣助發慈心想見肯來龍<lb/>
象擁隨高歩<lb/>
　　　山門䟽<lb/>
嵩山宏别傳之宗終依帝里天台修逺舉之行尚遊人<lb/>
間觀其迹若未棄世緣論其心則深尊法道蓋至人度<lb/>
<pb n="KR4d0095_WYG_028-3a"/>
生初不泥其出處菩薩護念亦將泯其靜喧仰前鑑之<lb/>
昭然冝後昆之取法恭惟某人卓有實行號稱飽參冰<lb/>
霜居懐嚴汵照物平生刻苦於道諸方信服其誠其閲<lb/>
世也如風行空去來無礙則循緣也如月印水成破因<lb/>
時昔懷雲泉終老之歸偶爾西去今念王臣外護之意<lb/>
翻然北來期擊電機鋒重施使正法眼藏不滅<lb/>
　　　請靈源外座<lb/>
香象本狂依寶坊而馴伏怒虎方鬭遇禪者之解紛顧<lb/>
<pb n="KR4d0095_WYG_028-3b"/>
惟齒髪之所慙曾彼性靈之不若聞斯妙義皈命慈嚴<lb/>
恭惟某人如月在天非猒汙而匿照如雷振物豈擇地<lb/>
而發聲閙傳法馭之肯來故已輿情之喜愜雲山在目<lb/>
何妨掉臂即行龍象擁隨正好逢場作戲副我有求之<lb/>
懇願開無礙之門<lb/>
　　　請一老外座<lb/>
真誠所置聖果證於履聲正信之深空義現於猊座況<lb/>
隣清淨之境親瞻知識之儀恭惟某人華藏親孫佛印<lb/>
<pb n="KR4d0095_WYG_028-4a"/>
嫡子晨鐘暮鼓揮雙劒之鋒鋩水鳥樹林露臥龍之頭<lb/>
角法不孤起此爲時節之因緣大衆必臨願聽緒餘之<lb/>
謦欬<lb/>
　　　請山老住雲巖<lb/>
敷演佛乗資延睿筭僉求逹識成就勝緣振列聖已墜<lb/>
之綱宗行初祖不傳之正令真非掩僞旁徇道俗之言<lb/>
公則生明特用叢林之議伏惟某人隨機説法藉教悟<lb/>
宗名爲東林横枝其實泐潭正脉少時横行海上老來<lb/>
<pb n="KR4d0095_WYG_028-4b"/>
古寺城隈惟以薪而續牀分栽田而博飯然唯雲巖勝<lb/>
刹實曰江國上游宗㫖之淵源緇衲之都㑹鳯山歸去<lb/>
瓶盂是處爲家猊座重登竿木逢場作戲請提雅曲大<lb/>
衆欣聞<lb/>
　　　請藥石榜<lb/>
耆年日已凋䘮叢林今遂寂寥王官玉石俱焚學者涇<lb/>
渭不辨謂之受道其實走名賴老成之典刑爲後昆之<lb/>
軌範恭以新命某人滴水滴凍知果知因唯顯晦水到<lb/>
<pb n="KR4d0095_WYG_028-5a"/>
渠成使魔外風行草偃一叚勝事千目同觀龍蜃沙頭<lb/>
最初解開布袋鳯凰山下末後把定牢關道不虚行法<lb/>
固如是特致谿蘋之具以表山門之儀欣然肯來豈勝<lb/>
幸甚<lb/>
　　　請崇寧茶榜<lb/>
出則爲人興化是何心行不如諸佛曹山空熱肺腸雖<lb/>
然二老英雄未免一場敗闕欲圓道眼别有妙門恭惟<lb/>
某人本色鉗鎚逸羣聲價現成活計更不覆藏肅道者<lb/>
<pb n="KR4d0095_WYG_028-5b"/>
白牯牛兒騎來露地南褊頭赤班蛇子拈出驚人大光<lb/>
西祖之機上祝南山之壽清風江上孤舟不渉程途明<lb/>
月洲頭一句却分賔主寶坊在邇香飯具陳將開選佛<lb/>
之場願受最初之供現前法侶同賜證明<lb/>
　　　請逍遙宜老茶榜<lb/>
寶几珍御特興同體之大悲白牯狸奴更入徧行之三<lb/>
昧要當語絶滲漏不令機昧始終如百花醴味絶中邉<lb/>
如三㸃伊勢分賔主惟靈源洞明此㫖坐昭黙獨提正<lb/>
<pb n="KR4d0095_WYG_028-6a"/>
宗雅聞宜公禪師久親此老法席長眉尊者爭傳親見<lb/>
佛來大耳沙彌自謂久辭祖矣浮塵滅盡化愛憎爲平<lb/>
等之光大用現前投同異入寂滅之海一言相契千里<lb/>
同風敢違十方蘭若之規敬薦一㑹伊蒲之饌衆所欽<lb/>
佇儼然肯臨幸甚<lb/>
　　　請凖和尚住黄龍<lb/>
磨甎庵畔言囘智照之光選佛堂前喝下證心之第是<lb/>
續諸佛之壽命爲大法荷擔之叢林興自江西家世獨<lb/>
<pb n="KR4d0095_WYG_028-6b"/>
聞天下老南設三關之問勃然中興關西藏一㸃之機<lb/>
窅然深逺恭惟某人關西真子老南的孫貶剝諸方踈<lb/>
通正脉自石門而遷幕阜如别業而歸故園不離先祖<lb/>
道場旃檀林無别樹復唱舊時雅曲優鉢華已重開便<lb/>
請拈提不勞辭讓<lb/>
　　　請湘公住神鼎<lb/>
道不可傳則釋迦不當饒舌法如可説則維摩豈得無<lb/>
言賴離微不犯之鋒機决祖宗未了底公案要湏圓融<lb/>
<pb n="KR4d0095_WYG_028-7a"/>
之士宻開方便之門恭惟某人少小偶家潙山夤緣親<lb/>
承空印譬如懶融道者坐致雙峯祖師熏烝見聞霜露<lb/>
成熟蘊醉顯舉足之辯有白雲越閫之機領神鼎之名<lb/>
山適叢林中興之日行雪竇之正令酬王臣外護之恩<lb/>
　　　請寶覺臻公住天寧<lb/>
佛之法道世所追崇雖外護付諸王臣然荷負必湏龍<lb/>
象咨之於衆愛憎或出於人情公則生明真僞難逃於<lb/>
智鑒來膺妙選果得耆年伏惟寶覺大士臻公以禪寂<lb/>
<pb n="KR4d0095_WYG_028-7b"/>
爲家鄉以翰墨爲遊戲閒房古寺甘畢生於折脚鐺中<lb/>
各夢同牀曾失笑於破頭山下而判府待制妙於龎老<lb/>
識丹霞初不出門應歎仲尼知伯雪猶資擊目今日重<lb/>
新法席一時共贊天寧演暢宗乗聚三湘之雲衲祝延<lb/>
睿筭同萬國之山呼<lb/>
　　　請殊公住雲峯<lb/>
有志於立事而事之竟成無心於求名而名之不捨似<lb/>
水滴石積之以日而石自穿如麝匿香覆之以缶而香<lb/>
<pb n="KR4d0095_WYG_028-8a"/>
愈著非形勢之激爾蓋物理之固然恭惟某人東林廣<lb/>
惠之曾孫南嶽慈覺之嫡子撝謙榮利嘉遁叢林王臣<lb/>
悦聞授以傳衣之職道俗勤請願聞飛錫之來龍象畢<lb/>
臨山川改觀昔時把定俗子涴我白㲲巾今日放行真<lb/>
珠撒出紫羅帳<lb/>
　　　請道林雲老住龍王諸山<lb/>
諸方叢社盛莫甚於湘中五派家風傳莫宻於洞上號<lb/>
稱法窟指曰道林蓋旃檀林鬱宻不與荆棘並生則真<lb/>
<pb n="KR4d0095_WYG_028-8b"/>
虎行藏豈容彪兕止住恭惟某人枯木嫡子芙蓉長孫<lb/>
應緣東呉知名南楚金箆刮膜廓開空劫光明寶鑑當<lb/>
臺頓見今時影蹟似暗中之五色如句裏之三𤣥願布<lb/>
龍王之大身徧施法雨要知曹源之一滴不離覺場<lb/>
　　　雲老送南華茶榜<lb/>
一衲生涯而名聞天子萬夫阡陌而位繼祖師是必於<lb/>
曹溪有大因緣不然乗般若昔所願力時節既至毫髪<lb/>
弗差豈特増宗門之光抑亦爲法乳之慶未忘世禮少<lb/>
<pb n="KR4d0095_WYG_028-9a"/>
展輿情恭惟某人恩踰父母故言所不能形容道絶功<lb/>
勲故意所不能測度雲無限礙寧分嶺外湘中月有照<lb/>
臨豈擇曲江楚水暫駐隨軒之法侶願陳薦鉢之溪蘋<lb/>
想䝉哀憐特有肯諾<lb/>
　　　請東明䟽<lb/>
雲門之宗風昔中興於雪竇而雪竇之法派今特盛於<lb/>
臨平聲名振於諸方道德冠於列祖登其法席夫豈庸<lb/>
流恭惟某人久遊臨平之門飫聞雲門之曲薄遊南楚<lb/>
<pb n="KR4d0095_WYG_028-9b"/>
混迹東明鉢具笑移大類雲居之簡使符自至未慙潙<lb/>
水之詮朱紫堵觀道俗雲集升堂作象王囘旋則是真<lb/>
顧鑒酬機如師子返擲則不渉離微願赴王臣外護之<lb/>
勤爲揚針水不傳之妙<lb/>
　　　請方廣珂老住石霜<lb/>
諸相本空真緣相現有言雖幻法自言傳刹那間而徧<lb/>
十方彈指頃而説千偈妙解所寄印證其誰恭惟某人<lb/>
頓悟上乗久臨清衆如月在水而不染似雲出岫而無<lb/>
<pb n="KR4d0095_WYG_028-10a"/>
心車轍峯前復起靈源之浪霜華澗畔重開枯木之華<lb/>
迺知龍象之擁隨定看山川之改觀幸捐謙柄無事巽<lb/>
牀<lb/>
　　　請真戒住開福<lb/>
湖南報慈寺天下選佛場萬指犀顱千楹寶構冝得知<lb/>
見絶倫之士重提佛祖巳墜之綱竊聞真戒禪師徧領<lb/>
名山久臨清衆受敵八面蓋文關西之家風貶剝諸方<lb/>
有英邵武之膽氣袖丹霞劈佛之手藏黄檗陷虎之機<lb/>
<pb n="KR4d0095_WYG_028-10b"/>
流出自己無窮胷襟來决先師未了公案瑠璃缾含寶<lb/>
月紫羅帳撒真珠大振南宗續千燈於將燼囘瞻北闕<lb/>
祝萬壽之無疆<lb/>
　　　請雲蓋奭老茶榜<lb/>
禪門分江西南嶽之五派後世盛雲門臨濟之兩家至<lb/>
於流末之餘馴成戲論之謗師承大壞法道䆮微妄庸<lb/>
假我以偷安名實因兹而愈濫坐令洞上之宗風來振<lb/>
湘中之法席果逢神頴爲整頹綱恭惟某人芙蓉嫡孫<lb/>
<pb n="KR4d0095_WYG_028-11a"/>
枯木真子踈通莅衆故遇緣則應折節荷法故律身甚<lb/>
嚴名譽排縉紳齒牙威儀爲道俗指目諠譁沙歩爭傳<lb/>
孤錫之重來狼藉封雲正賴清風之一掃敢薦蘋藻之<lb/>
饌用慶叢林之儀未離旃檀之林一句百味具足行據<lb/>
狻猊之座三𤣥五位縱横<lb/>
　　　又藥石榜<lb/>
坐致王臣之勸請蔚爲緇白之榮觀脱樊籠如蟬蜕塵<lb/>
埃遂深隠如豹藏煙霧敢慶常規之苛禮特陳過午之<lb/>
<pb n="KR4d0095_WYG_028-11b"/>
伊蒲恭惟某人滿腹精神實頭聲價不住城隍聚落久<lb/>
藏禪板蒲團要成保社叢林敢負火刀直裰以雲作蓋<lb/>
故我宗得妙以海爲印故按指發光挾路通途則一日<lb/>
兩兼名刹囘機轉位則四年三易道場重重錦縫解合<lb/>
枯木開花片片赤心果見泥牛入海特迃威重普共證<lb/>
明<lb/>
　　　又䟽<lb/>
觀名實無當而萬法本閑何必不物於物如天地不言<lb/>
<pb n="KR4d0095_WYG_028-12a"/>
而四時自運是謂無功之功所以有言忌犯當頭自然<lb/>
臨機不留朕迹其妙見於此耳孰能神而明之恭惟某<lb/>
人徧領名藍久臨清衆芬芝蘭之聲譽皎冰雪之行藏<lb/>
衣裓謝聚落之氛談笑有山林之韻一音普證萬指齊<lb/>
瞻海印成章檄祖令於教外寶雲作蓋施法雨於人間<lb/>
　　　嶽麓爲潙山茶榜<lb/>
全提祖令則無法無親略在世禮則有恩有義故證真<lb/>
必依於俗諦如解空弗離於色塵故造雨花顯敘法乳<lb/>
<pb n="KR4d0095_WYG_028-12b"/>
自裂衣冠以參道剃除鬚髪而爲僧其長養成就之私<lb/>
乃提撕藻飾之意至於曲折皆出愛忘俯顧其微敢稱<lb/>
傳法之嗣仰惟至鑒又貞親敎之師伏惟堂頭大和尚<lb/>
道契天衣法傳智海廓沙界之量故能山收海藏示醫<lb/>
王之心亦畜牛溲馬渤蠅附驥而氣吞千里鈴繫鳶而<lb/>
聲登九霄是之固然人則幸矣躬至針水之地特陳蘋<lb/>
藻之羞螻蟻微誠知慈嚴之易感叢林苛禮愧恩大以<lb/>
難酬重煩四海之勝流共慶一時之佳集<lb/>
<pb n="KR4d0095_WYG_028-13a"/>
　　　請圓悟住雲居<lb/>
地號雲居非石梁隔分凡境世傳天上有山神常護法<lb/>
幢湏求魁壘之耆年來轄英靈之衲子恭惟某人具竪<lb/>
亞頂門之眼行全提祖令之權舌覆大千入語言之三<lb/>
昧身分刹海爲遊戲之神通豈暇奪人境於笑中何止<lb/>
分賔主於句内願垂巧便俯徇時機大震海潮之音用<lb/>
祝後天之筭<lb/>
　　　請璞老住東禪<lb/>
<pb n="KR4d0095_WYG_028-13b"/>
寺近雙峯地連七澤觀今法席號古叢林師門挺多開<lb/>
巳見之户牖學者益衆横臆斷之干戈紛然江淮遂成<lb/>
阡陌賴有人中師子來爲病者醫王伏惟某人父事僧<lb/>
龍孫承祖印重建東山法道特𢎞西祖宗風電馳三要<lb/>
之機霧合六和之衆慈雲先布增覺苑之光華法雨將<lb/>
傾發道苖之種性<lb/>
　　　請璞老開堂<lb/>
曹溪宗於天下而黄梅爲得法之源逹磨祖於神州而<lb/>
<pb n="KR4d0095_WYG_028-14a"/>
東禪蓋付衣之地歴觀先世勃興皆道大德全俯視今<lb/>
時嗣續多名存實廢思得逸羣耆宿追還古格叢林果<lb/>
有老成來膺妙選伏惟某人行業無玷聲稱有聞爲佛<lb/>
印祖印之兒孫共東山西山之雲月旃檀林豈生杞彫<lb/>
虎穴不容彪玉聚縉紳雲屯緇衲佇一音之雷震特揚<lb/>
古佛之風同萬國之山呼仰祝後天之算<lb/>
　　　浴佛二首<lb/>
已届三時之月方議制僧緬惟四海之心皆欣浴佛顧<lb/>
<pb n="KR4d0095_WYG_028-14b"/>
兹堪忍之世復現優曇之花幸瞻貫日之光榮受九龍<lb/>
之雨百神讚歎萬衆歡呼異世今時祈勝緣之無盡人<lb/>
間天上願此㑹之常逢<lb/>
世尊成道先浴香水天王跪歎首獻乳麋仰前哲之遺<lb/>
塵修後來之故事<lb/>
　　　祈雨<lb/>
秋夏之交豐凶其辨稻秔植而未粒天日融而益烝乞<lb/>
命真乗肅祈景貺惟覆載之父母將呼吸其風雲願興<lb/>
<pb n="KR4d0095_WYG_028-15a"/>
無礙之慈副此有求之懇<lb/>
　　　謝雨<lb/>
天道難知妄瀆凶豐之請聖慈易感下昭螻蟻之誠天<lb/>
澤不貲輿情甚慶唯確然在上者實民父母止忍感而<lb/>
遂通故如世蓍龜果從其願心知其幸詞不<hi>闕</hi>
　　　祈晴<lb/>
淹旬積雨方深傷稼之憂歸命至人願遂有秋之樂仰<lb/>
䝉慈惠鑒此悃誠收廓野之層雲照麗天之杲日生民<lb/>
<pb n="KR4d0095_WYG_028-15b"/>
飽煖仰瞻天地之仁詔事簡稀實賴慈悲之力<lb/>
　　　抄華嚴經<lb/>
四天下微塵偈句百河沙光明身雲聚而爲秘宻之藏<lb/>
傳之於震旦之土二乗所不能了解衆生其安得見聞<lb/>
而棗柏示其悲増以翰墨而爲佛事造爲大論光贊佛<lb/>
乗方今紙墨之費不及百千而道路之逺纔登五驛集<lb/>
百安之道種共開喜慧之褔田當施積而能㪚之心成<lb/>
就卓然不朽之事儻䝉垂允幸注芳衘<lb/>
<pb n="KR4d0095_WYG_028-16a"/>
　　　化藏<lb/>
五天袐軸三藏微言結集本藏於龍宮流傳幸出於人<lb/>
世唯雙峯之福地蟠萬礎之寶坊獨經藏之弗修如面<lb/>
目之有疾議將重建倚辦衆檀願歡喜以聽從庶莊嚴<lb/>
之成就菩提園内共輸一雨春囘香積臺前果見十分<lb/>
月滿<lb/>
　　　抄藏經<lb/>
無漏智所演之妙語實世福田有作心所發之志誠乃<lb/>
<pb n="KR4d0095_WYG_028-16b"/>
人道種耒之則善道巳爲時雨耨之則勝緣蓋其良農<lb/>
致爵祿壽考之有年使子孫慶流之無極視其因果粲<lb/>
如日星儻三世如來爲不欺乃一切衆生爲有賴幸䝉<lb/>
垂允㸃筆疾書<lb/>
　　　重修雲庵塔<lb/>
蛙朝遷而莫還弗忘其本烏羽成而反哺蓋知其恩何<lb/>
含齒戴髪之可觀曾哺烏田蛙之不若唯雲庵之居廡<lb/>
棊布名山而卵塔之已頽陵夷蒼野室有朽貫廪有陳<lb/>
<pb n="KR4d0095_WYG_028-17a"/>
紅聞之而弗完已喧餘論欲就而中輟要亦非人<lb/>
　　　重修舍利塔<lb/>
佛書曰應靈牙舍利寶塔所在之地即是衆生植福之<lb/>
田毎觀前人之措爲莫不皆有深意特建塔於五逹之<lb/>
衢旁臨萬瓦豈非欲爲此邦植福之地乎而歲久頽毁<lb/>
鳥巢其頂傳曰野鳥入屋主人當去言其居衰寂也今<lb/>
乃巢於闤闠之間豈興盛之兆耶而邦人見之如越人<lb/>
視秦人之肥瘠恬不以爲意甚可羞嘆時和歲豐力至<lb/>
<pb n="KR4d0095_WYG_028-17b"/>
施易欲募衆檀重增修之非唯佛事莊嚴之精勤亦爲<lb/>
逺人入郭之雅觀垂天之雲起於膚寸千人之帳成就<lb/>
衆毛唯兹勝事豈曰不然<lb/>
　　　天寧修造<lb/>
湖湘巨鎮望最重於清瀟禪律精藍名特推於萬壽作<lb/>
重興之意不淺緣改剙之功未完欲鴛瓦之一新擬蜂<lb/>
房之盡撒非棟梁無以資乎大壯非丹艧無以麗乎重<lb/>
明則臣僚祝頌之誠叶衆庶歸投之地矧兹勝利湏假<lb/>
<pb n="KR4d0095_WYG_028-18a"/>
多仁希趣善者聞風而翕然冀樂施者揮金而不斁<lb/>
　　　天寧節功德右語<lb/>
寶運儲祥驚星樞之夕遶慶雲布瑞睹日轂之朝升仰<lb/>
依有感之慈上祝無疆之壽伏願陛下睿齊舜禹德比<lb/>
堯湯履金輪之福以御天護玉真之道以應世奏和氣<lb/>
爲太平之曲登斯民於大有之年率土同誠幸遇千齡<lb/>
之嘉㑹瞻天鼓舞願同萬國之稱觴<lb/>
　　　化三門<lb/>
<pb n="KR4d0095_WYG_028-18b"/>
唯淮山萃僧之海實祖師選佛之塲必由大總持門方<lb/>
踐普光明殿門屋今遂老矣過者疑將壓焉敢磬折干<lb/>
于淨檀祈鼎新爲之營建飛簷走棟行看掩映於雲煙<lb/>
間碧塗金想見照臨於巖壑<lb/>
　　　長沙甃街<lb/>
持地聖師以身負土雪山童子布髪掩泥蓋世界平則<lb/>
心地平佛土淨則身土淨豈惟典刑之具在是亦因果<lb/>
之歴然竊見長沙之通衢正當聚落之要處街甃久已<lb/>
<pb n="KR4d0095_WYG_028-19a"/>
頹壞車馬艱於徃來願興掩泥負土之勤庶致土淨心<lb/>
平之効然聞洪範八政而以殖貨爲先般若三檀而以<lb/>
資生爲首豈非財者人所甚愛施者行所甚難茍能易<lb/>
其所難則當施所甚愛妙莊嚴路請同放歩而登大總<lb/>
持門要當彈指而入<lb/>
　　　爲雙林化六齋<lb/>
寺憑幽谷門對雙峯日陳一味之禪歲仗千家之供金<lb/>
軀灌沐始興離垢之方軟草精持次結護生之禁主事<lb/>
<pb n="KR4d0095_WYG_028-19b"/>
枉抛油醬寒山舉拂以生瞋匿王自恣修營慶喜持盂<lb/>
而啟敎象骨輥毬之暇火焰上轉大法輪虎谿種藕之<lb/>
餘橘盤中深談實相六時嘉㑹百福具崇幸開樂施之<lb/>
心仰贊文明之化<lb/>
　　　化冬齋果子<lb/>
古格叢林新開講席偶届書雲之節特干指廪之豪營<lb/>
辦勝緣精嚴法供懶納北禪之皮角且戢𤣥機聊續東<lb/>
林之橘盤未忘世禮<lb/>
<pb n="KR4d0095_WYG_028-20a"/>
　　　化供八首<lb/>
人有潔齋一日則可以祀上帝況終身潔齋者乎施惠<lb/>
於蛇虺尚致衘珠之報況賢於蛇虺者乎石門精舍始<lb/>
以單丁住持盛至于傳器極矣乃者勝侶遽集至十九<lb/>
軰殆於逺公之社盡皆所謂潔齋者也有能施而供之<lb/>
者乎恐不趐衘珠之報也<lb/>
首楞嚴經曰昔有衆生施佛七錢轉身獲轉輪王位嗚<lb/>
呼博施之利其利溥哉審如佛言則施者取福如執左<lb/>
<pb n="KR4d0095_WYG_028-20b"/>
劵以取寓物多得之非受者之喜少與之受者田其所<lb/>
增損也唯不於佛語生清淨信而以富貴驕人則是待<lb/>
遊説鋤钁者事非所宜施於雲山高人也施以求福如<lb/>
種湏刈雖不可必未能無意凡貴與賤與夫愚智皆能<lb/>
知之無所用説但幸有緣見聞生喜出其誠心則名淨<lb/>
施如其不然詬罵怒恚推擠閉關無所不至設或與之<lb/>
出不得已則施與受皆無福利誠開金石德感天地豈<lb/>
有高明以恡自蔽耶<lb/>
<pb n="KR4d0095_WYG_028-21a"/>
竊聞人莫不有忠孝之心而士君子獨能善用此心故<lb/>
願祝吾君之壽及營其親福祉者皆依佛僧真世之福<lb/>
田也湘中爲僧之都㑹南臺又其要處耒陽禮義之鄉<lb/>
士君子甚衆逺投之必有欣然而施者也解劒指廪當<lb/>
無愧於古人幸甚幸甚<lb/>
柔和不諍清淨自活以三界爲寄寓以一鉢爲生涯故<lb/>
世尊曰以飲食臥具園林樓觀施之者獲福無量僧蓋<lb/>
爲福田所從來舊矣今人欲植福而棄僧如種稻而棄<lb/>
<pb n="KR4d0095_WYG_028-21b"/>
田也<lb/>
著靴人喫肉赤脚人趂兎理有固然非特古語今日若<lb/>
施一錢他生莊嚴自具譬如寓物於人而執左劵索取<lb/>
綫溜逹石衆毛成毬豈可以小善爲無益而不積以多<lb/>
福爲難致而不求哉<lb/>
南臺鉢飯是生涯近取邵陵檀施家不覺香積路迢逺<lb/>
更過四十二恒沙<lb/>
　　　化油炭二首<lb/>
<pb n="KR4d0095_WYG_028-22a"/>
石霜枯木寒灰都忘世禮藥山草衣橡食略露家風南<lb/>
北隨緣任運尚求冬煖夏涼今歲鬱宻堂深猶少炭鑪<lb/>
紅火有忠道者濳來獻誠要令坐對紅金實藉十方檀<lb/>
信醉餘一擲之戲化爲海衆冬溫它日果證菩提頓超<lb/>
暖忍頂地<lb/>
當寺依山林有原隰以累年律居皆斫伐荒廢以是逐<lb/>
年油炭尚湏干人今歲尤不熟麻油價騰湧樵薪已竭<lb/>
而寒凝日增雖欲安坐其可得乎約用三十千便成光<lb/>
<pb n="KR4d0095_WYG_028-22b"/>
明便化温煖<lb/>
　　　長生䟽<lb/>
九峯院名崇福百年供號長生適丁新年特爲吉兆果<lb/>
施桑門之惠如除氊上之毛然衆毛乃能成毬一夫不<lb/>
可勝敵敢于衆力同成大緣<lb/>
　　　化供三首<lb/>
當寺依湘上瀕楚水基於隋朝盛於唐季有道俊禪師<lb/>
者雲門之高弟聚徒於其間語句播於叢林號爲水西<lb/>
<pb n="KR4d0095_WYG_028-23a"/>
南臺皇祐間廢爲律然古格尚存薦經儉歲住持者棄<lb/>
去山林厄於斤斧屋宇化爲草棘至以田丁膺門今年<lb/>
春州郡易以禪者領之於是明白老自鹿苑移居此而<lb/>
衲子追逐而至遂成叢席然懼其有增而無損故分化<lb/>
於四方嗚呼損有餘而補不足天道固爾然以至易犯<lb/>
至難人情所疑茍非已身所私則鬼神且隂相之況賢<lb/>
者乎<lb/>
信心一念諸佛皆知辦供一夫諸天降福此天下必然<lb/>
<pb n="KR4d0095_WYG_028-23b"/>
之理故至誠確意皈投願施積而能㪚之心成就逺劫<lb/>
無窮之利<lb/>
明白庵在何許舊日水西南臺粥飯雖未飽足大言要<lb/>
接方來水盈科而必進箭在弦無返囘不愁天厨香積<lb/>
但願施者心開<lb/>
　　　德士復僧求化二首<lb/>
寺雖律名堂迺衲子續香燈於永夕紛禪誦以成羣坐<lb/>
使古風行於今日一昨教門小有更變加以冠巾朅來<lb/>
<pb n="KR4d0095_WYG_028-24a"/>
聖恩大爲發揚再除鬚髪懽聲震於夷夏喜氣動於龍<lb/>
天著舊僧衣雖限一歲換新度牒必輸五千而家在異<lb/>
鄉客於賢里清淨自活望之如登天之難檀信可干成<lb/>
之若反掌之易必有深憐之者願施不報之恩<lb/>
去年春朝廷以鉢食膜拜爲西國之儀乃詔僧尼令衣<lb/>
褐頂冠從中華之俗比奉聖恩許還舊觀人神交慶夷<lb/>
夏增懽仰惟聖主之心寔通天下之志然毎一名之度<lb/>
牒必輸五緡於有司如湏必濟之舟如望及時之雨顧<lb/>
<pb n="KR4d0095_WYG_028-24b"/>
惟齒髪之外凡皆檀信可成敢領衆一登高門願因時<lb/>
以成勝事所施雖少其利甚豐<lb/>
　　　求度牒僧衣五首<lb/>
竊念生於七閩長游三楚以檀施爲依仗以佛法爲家<lb/>
鄉十載事師共憫忠勤之効一心荷衆咸稱勞苦之先<lb/>
念國恩澤之未洽僧寶數之難墮萬里之行起於初歩<lb/>
千人之帳藉於衆毛願成出塵之姿將赴選佛之舉既<lb/>
䝉開意而諾矣幸爲㸃筆而疾書<lb/>
<pb n="KR4d0095_WYG_028-25a"/>
蓋聞相如以貲爲郎釋之輸粟入仕冠於終古赫爲名<lb/>
卿欲我緇衣結髪佛敎既買僧不許選佛則用財不得<lb/>
守官念某生於東甌長於南楚倚妙典求登三聚值聖<lb/>
王暫罷三年終營道儀依倣俗慮仰冀仁惠成就夙心<lb/>
三塗升濟終賴佛慈六度莊嚴先依檀信仁人難值如<lb/>
盲龜之木欣然易感如磁石之鍼獲披廣大福田之衣<lb/>
而入清淨和合之衆酒酣樂極棄一擲呼盧之資願遂<lb/>
志酬成三寶出塵之相報恩有在唯佛證知<lb/>
<pb n="KR4d0095_WYG_028-25b"/>
出家報四重之恩爲一大事剃髪墮三寶之數豈是小<lb/>
緣湏干祇樹之檀披此福田之服千里之水本發於濫<lb/>
觴六合之雲實起於膚寸<lb/>
恩遺有四而檀信居其一福慧有二而富貴居其先但<lb/>
某生於寒鄉客於華里欲遂選僧之志敢忘擇富之求<lb/>
成就勝緣恩非同日經營妙善道不虚行<lb/>
三界火宅衆苦業城既無了期實堪驚歎返復以念無<lb/>
可依投親舊欲與謀婚心志乃願棄俗年將遲莫事恐<lb/>
<pb n="KR4d0095_WYG_028-26a"/>
滯留敢投淨信之檀圓滿六和之相成佛作祖始自今<lb/>
朝異世他生終期報德誓將焚誦之志用酬提挈之恩<lb/>
　　　雲蓋智和尚設粥<lb/>
今晨香粥普告大衆圓明體上離見離情安立諦中有<lb/>
恩有義智和尚三月七日現全身於雲蓋甘露滅五月<lb/>
三日提綱要於石門佛法現前恩義俱報<lb/>
　　　又几大祥看經<lb/>
姪苾芻某伏遇亡叔恊律大祥之晨預誦金文宣持祕<lb/>
<pb n="KR4d0095_WYG_028-26b"/>
號所集殊因並申資薦往生淨國者謹具功德䟽于後<lb/>
右伏以恩愛别離同謂之苦死生壽天已定於緣欲洗<lb/>
濯其苦因必依投於僧佛某人伏念俱緣利國致禍及<lb/>
身豈意一朝遂成千古脱瘴鄉其偶爾登堂室之閴然<lb/>
諦想音容疑逺遊之未返難居歲月俄大祥之已臨寡<lb/>
嬸弱孤持骨函而若絶偏親幼弟拜奠酌而長號皇天<lb/>
唯予善人此理殆成虚語疾方增熾哭不成聲仰仗真<lb/>
乗用資𠖇福伏念亡叔協律依如來無畏慈力生菩薩<lb/>
<pb n="KR4d0095_WYG_028-27a"/>
有緣悲心摧落業障之山倍増功德之海一念透脱六<lb/>
根頓明已在人間聰明更益其念尚留惡道慧明即觸<lb/>
其身决結龍華之後期同副靈山之夙願<lb/>
　　　酬經願<lb/>
近緣脱身海島犯難來歸所經歴州縣僅三十城出入<lb/>
瘴鄉餘四千里無秋毫之恐有太山之安皆神之休成<lb/>
已之幸唯所許願敢昧初心已延佛僧預開經法以八<lb/>
月之朔對三寶之前敘事之因設齋以懺恭惟十身滿<lb/>
<pb n="KR4d0095_WYG_028-27b"/>
覺萬德貞慈俯賜哀憐爲之作證<lb/>
　　　薦經<lb/>
三藏祕詮一乗妙義真冩法界之圗牒絶苦海之舟航<lb/>
特延清淨之苾芻羣誦旁行之貝葉庶憑此利上迨我<lb/>
先伏願妙具信心深依法力超登覺苑導從願王獲聞<lb/>
迦陵頻伽之音親瞻閻浮檀金之相脱有爲之塵垢證<lb/>
無量之聖身<lb/>
　　　生辰四首<lb/>
<pb n="KR4d0095_WYG_028-28a"/>
大行所熏如春與物等慈無礙似谷應聲䖍當誕慶之<lb/>
辰特集延祥之福誦持法藏增益壽祺伏願追迹喬松<lb/>
比功契稷和氣作生民溫煖朴忠爲社稷垣牆永護佛<lb/>
僧不忘願力<lb/>
瑞應草之迎春方開八葉優曇華之出水果秀一枝仰<lb/>
祝壽祺用延福祉伏願與民溫飽爲國蓍龜天上風霜<lb/>
難老娑婆之桂人間歲月敢移道德之容永護佛乗早<lb/>
調相鼎<lb/>
<pb n="KR4d0095_WYG_028-28b"/>
令節届辰過中元之七日美名瑞世鍾爽氣於三秋仰<lb/>
祝壽祺實依法力伏願吉祥叶相戩榖茂滋輔明主𡎺<lb/>
太平之基與生民作溫飽之具自計臺而進拜追還大<lb/>
范之遺風由館職以超遷恢復小蘇之故事八葉瑞蓂<lb/>
冠三春之淑景一枝優鉢間千載之榮期歸命佛乗上<lb/>
延台筭伏願勤勞王室護衛法門詔自三湘即受金甌<lb/>
之拜便登二府果膺玉板之榮瞻僊風道骨以祝壽祺<lb/>
比太山黄河而増福祉<lb/>
<pb n="KR4d0095_WYG_028-29a"/>
　　　追薦四首<lb/>
精誠之極必感真慈𠖇福所資實依法力唯賢明之秉<lb/>
志享福壽而有終然夜壑山舟寧沒終天之痛而風枝<lb/>
淚眼難忘罔極之思願乗淨供之因超薦往生之路<lb/>
大慈至悲寔作生靈之祐他心慧眼必昭螻蟻之誠仰<lb/>
賴真乗用資冥福伏願一靈不昧六用潜通瞻眉際白<lb/>
玉明毫禮天中紫金光聚諸天證樂異趣頓超歲月易<lb/>
流永抱終天之痛音容如在難忘罔極之悲歸命真乗<lb/>
<pb n="KR4d0095_WYG_028-29b"/>
式修冥福伏願頓脱三塗之苦長辭五障之軀清淨諸<lb/>
根瞻萬德紫金光聚熏烝衆善拜十身白玉明毫聞妙<lb/>
法以洗妄緣悟無生而登彼岸<lb/>
舟移夜壑驚諱日之俯臨蟬蜕塵埃睇道山之已逺欲<lb/>
資𠖇福實賴真乗伏願熏菩薩知見之香依如來功德<lb/>
之力滌除干障清淨六根親瞻白玉之明毫敬禮紫金<lb/>
之光聚餘緣未盡他生願㑹龍華惑習既空應念頓超<lb/>
覺路<lb/>
<pb n="KR4d0095_WYG_028-30a"/>
　　　次平赴省試設水陸代<lb/>
清淨寶王永作人天之護圓明慧眼必昭螻蟻之誠某<lb/>
比下侍親望希薦舉果諧素志已叶庸情稽首真慈䖍<lb/>
誠歸命更願學增通力筆助神竒庶榮白首之雙親必<lb/>
取青衫之一第<lb/>
　<lb/>
　<lb/>
　<lb/>
<pb n="KR4d0095_WYG_028-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石門文字禪巻二十八<lb/>
</p>
<p>
</p>
  </div>
</body>
</text>
</TEI>
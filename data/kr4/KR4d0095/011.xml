<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石門文字禪巻十一</head>
    <p>
<pb n="KR4d0095_WYG_011-1a"/>
欽定四庫全書<lb/>
　石門文字禪巻十一　　　宋　釋覺範　撰<lb/>
　　七言律詩<lb/>
　　　春日同祖賢二道人歩雲歸亭忽憶東坡此日<lb/>
　　　　詩有懐其人次韻<lb/>
誰家楊栁欲遮門依約東坡醉處村捶地不堪華屋句<lb/>
仰天空記刻舟痕尚餘千載風流在乞與三人語笑温<lb/>
歸路松風吹凍耳共追前事弔英魂<lb/>
<pb n="KR4d0095_WYG_011-1b"/>
　　　與客論東坡作此<lb/>
東坡醉墨浩琳琅千首空餘萬丈光雪裏芭蕉失寒暑<lb/>
眼中騏驥略𤣥黄機輪妙轉風雷舌春色濃纒錦繡腸<lb/>
可惜騎魚天上去斷絃空壁暗淒凉<lb/>
　　　京師上元觀駕二首<lb/>
及時膏雨已闌珊黄道新泥曉未乾白面郎敲金鐙過<lb/>
紅粧人掲繡簾看管絃呌月宣和氣燈火燒空奪暮寒<lb/>
咫尺鳳樓開雉扇玉皇仙仗紫雲端<lb/>
<pb n="KR4d0095_WYG_011-2a"/>
閣雨輕寒斂夕氛青牛畫轂已争奔皇州浩蕩風光裏<lb/>
紫陌喧闐笑語温冠壓花枝馳萬騎簾垂繡箔巻千門<lb/>
特傳詔語君恩重凝睇天階謝至尊<lb/>
　　　次韻天覺進喜雪<lb/>
萬馬天街聽啟關曉光佳氣潑人寰春生殿閣玲瓏外<lb/>
秀發園林頃刻間為瑞懽聲浮動植争妍詩句麗江山<lb/>
従教飛上朱藍袂㸃綴彤墀玉筍班<lb/>
　　　别天覺左丞<lb/>
<pb n="KR4d0095_WYG_011-2b"/>
童頬清光已渾圎共驚玉骨解藏年菴中篆縷長凝帳<lb/>
門外雲濤欲際天道眼従来無異見㣲蹤何幸預談禪<lb/>
新詩滿箧江南去又作叢林盛事傳<lb/>
　　　李徳茂家有磈石如匡山雙劔峯求詩<lb/>
胸次能藏大千界掌中笑看小重山飛来華嶽一峯失<lb/>
幻出匡廬雙劔閒偶觸篆煙雲㸃綴戲澆硯滴瀑潺顔<lb/>
莫將道眼生分别随意聊安几案間<lb/>
　　　余昔居百丈元夕有詩後十年是夕過京師期<lb/>
<pb n="KR4d0095_WYG_011-3a"/>
　　　　子因不至<lb/>
北㳺爛熳看幷川重到皇州及上元燈火風光記前事<lb/>
管絃音節試新翻期人不至情如海穿市歸来月滿軒<lb/>
忽憶寒嵓曽獨宿雪窓殘夜一聲猨<lb/>
　　　都下送僧歸閩<lb/>
汴水悠悠去不囬綠波垂栁眼初開日邉無意事迎送<lb/>
海畔有山歸去来白却人頭忙日月緇飄山衲亂風埃<lb/>
此行若到㤀情處拂石猿聲後夜哀<lb/>
<pb n="KR4d0095_WYG_011-3b"/>
　　　夜雨歇懐淵才邦基<lb/>
劇笑無因見秀眉勞生㑹合恨難期永懐京國舊逰處<lb/>
伏枕夢魂初破時戰葉蕭蕭山雨後遶牀唧唧草蟲悲<lb/>
明年定復西歸去船尾何妨載我随<lb/>
　　　寄權巽中<lb/>
摩雲標格久去眼傳得詩詞錦叚新雪玉在躬秋滿鬢<lb/>
風雷為舌語驚人留連南浦西山雨棄擲鑪峰繡谷春<lb/>
何日詩肩擁寒帔對牀聽我説京塵<lb/>
<pb n="KR4d0095_WYG_011-4a"/>
　　　書承天寺西齋壁<lb/>
半年客食毗陵寺頗厭塵埃汚衲裙雖有一身猶外物<lb/>
且將萬事付浮雲忽思放浪佳山水要與頑麻散骨筋<lb/>
凉夜滿庭風露重竹梢㣲月欲紛紛<lb/>
　　　靈隠送僧還南嶽<lb/>
海隅相識笑談餘清境同疑在玉壺方作靈山棲小嶺<lb/>
又随苕水出東吴透鬚白雪驚衰老脱手青春入歎吁<lb/>
懸想他年衡嶽寺雨窓相對話西湖<lb/>
<pb n="KR4d0095_WYG_011-4b"/>
　　　宿靈山示月上人<lb/>
地靈形勝自天成山色溪光潑眼明北岫飛来么鳳落<lb/>
東隣相去一牛鳴霜筠遶寺秋無數璧月臨軒夜更清<lb/>
已約髙人結蓮社他年香火寄餘生<lb/>
　　　送僧歸石門<lb/>
曽學雲菴逸格禪别来江栁㡬春煙相逢水寺初嘗橘<lb/>
忽憶風簷共擘蓮遥想到山寒食後却思分首上元前<lb/>
與誰振策西湖路清曉一聲啼杜鵑<lb/>
<pb n="KR4d0095_WYG_011-5a"/>
　　　至西湖招廓然逰春<lb/>
别後西湖長在夢相逢氣韻宛清真劇談要使君頤脱<lb/>
大笑従教坐客瞋淮海飄零方見友湖山秀絶更逢春<lb/>
快當火急追清景莫厭尋幽散策頻<lb/>
　　　廓然得石門信歎其踵席非其人用韻酬之二<lb/>
　　　　首<lb/>
相對天涯嵗月新石門消息逺難真乗閑且覔㡬場笑<lb/>
疾惡休生一念瞋襯鷺芙蕖方破暖蔵鵶栁色又殘春<lb/>
<pb n="KR4d0095_WYG_011-5b"/>
光隂如此空搔首行誦知歸倦鳥頻<lb/>
頽綱安得見重新紅紫紛紛正亂真已矣無才吾自歎<lb/>
慨然有志子宜瞋閑尋陳迹消磨日强作新詩挽絆春<lb/>
振策蘇隄朝復暮路人應笑徃来頻<lb/>
　　　廓然再和復答之六首<lb/>
獨立湖邉一笑新紛紛世事信非真竹林逢寺端湏往<lb/>
藜杖敲門不怕瞋僮僕見人空自若軒窓深處亦藏春<lb/>
老僧那識閑来興怪我時時過此頻<lb/>
<pb n="KR4d0095_WYG_011-6a"/>
與君藉草湖邊坐聽我論懐句句真慵鬭睡魔强分怯<lb/>
懶酬詩債不須瞋亦知人夀一百嵗已識老来三十春<lb/>
相見㡬囬開口笑憂愁風雨可勝頻<lb/>
湖水行歌鴨綠新吴音清軟十分真但知客子幽情快<lb/>
不管㳺人醉眼瞋戈昔曽聞能倒日筆今猶喜觧收春<lb/>
剰將詩句蔵深篋歸去須知展玩頻<lb/>
處處山川俱勝絶滿村風物自純真横舟隔岸殊堪喚<lb/>
吠犬随人不識瞋歸鳥獨飛當晚照鳴鳩相應正深春<lb/>
<pb n="KR4d0095_WYG_011-6b"/>
心期卜築蔵幽隠忽笑行行指劃頻<lb/>
湖山昔夢雖非實開睫今㳺未必真久客情多空自厭<lb/>
故山歸晩欲誰瞋聊將愁裏十分興更賞湖邊一半春<lb/>
君儻肯来尤所願莫辜日日作詩頻<lb/>
繞舍初晴對意新出門幽鳥語如真催耕布榖殊堪聽<lb/>
勸客提壺却莫瞋壠麥約風逺有浪海棠經雨怱添春<lb/>
可憐好景無人共囬首斜陽太息頻<lb/>
　　　明日欲往龍華瞻大士像廓然和前詩叙其事<lb/>
<pb n="KR4d0095_WYG_011-7a"/>
　　　　又用韻答之<lb/>
雙林大士不復見聞説龍華畫像真要向氷霜識風骨<lb/>
願求清冷洗貪瞋空庭再拜儼如在扣几重看喜勝春<lb/>
我亦鈍根期聽法質疑他日故應頻<lb/>
　　　又和前韻二首<lb/>
頭白逢人宛似新自嗟世態不容真君才廓落宜無合<lb/>
我語剛强屢被瞋千里来尋非愛雪一時行樂謾逰春<lb/>
隣居冷淡應相笑數夕温然語話頻<lb/>
<pb n="KR4d0095_WYG_011-7b"/>
篇篇俊逸間清新老閲羣才始見真秀却採蓮溪畔態<lb/>
豪吞指壁柱邉瞋肺腸舊信能纒錦文字今知觧鬭春<lb/>
筆力肯低容我和詩成無惜寄来頻<lb/>
　　　偶讀和靖集戲書小詩巻尾云長愛東坡眼不<lb/>
　　　　枯觧將西子比西湖先生詩妙真如畫為作<lb/>
　　　　春寒出浴圗廓然見詩大怒前詩規我又和<lb/>
　　　　二首<lb/>
居士多情工比類先生詩妙觧傳真只知信口従頭詠<lb/>
<pb n="KR4d0095_WYG_011-8a"/>
那料髙人作意瞋雲墮鬂垂初破睡山低睂促欲嬌春<lb/>
何須夢境生分别笑我忘懐歎愛頻<lb/>
輕狂舉世誰非偽遲鈍知余却甚真未把鄙懐投俗好<lb/>
且將狂語博君瞋已嗟心折垂垂老忍看花飛片片春<lb/>
滿眼閑愁圗不得江南無奈到心頻<lb/>
　　　錢濟明作軒扵古井旁名氷華賦此<lb/>
刮地隂風翦玉塵那知此井觧蔵春折膠墮指嗟時事<lb/>
秀骨温顔似主人碧甃湛明堪數髪小軒深静可收身<lb/>
<pb n="KR4d0095_WYG_011-8b"/>
超然髙趣真難及浪士愚溪一笑新<lb/>
　　　鍾山悟真菴西竹林間蒼崖千尺嵗久折裂余<lb/>
　　　　與敦素行山中至此未嘗不徘徊菴僧為開<lb/>
　　　　軒向之盡收其形勝名曰兩翁作此<lb/>
水邉脩竹纔堪數竹外蒼崖已半頽我輩自追方外樂<lb/>
軒窓誰為此間開待邀山月三人共要聽松風萬壑哀<lb/>
坐久篆畦香遶遍碧消煙縷雪殘灰<lb/>
　　　次韻敦素兩翁軒見寄<lb/>
<pb n="KR4d0095_WYG_011-9a"/>
識暗長嗟未燭㣲坐令歸夢遶嵓扉忽驚塵土登須鬂<lb/>
已覺雲山負衲衣孤坐知君扶痩策此詩慰我脱危機<lb/>
天蔵鍾阜一區勝乞與君儕為發揮<lb/>
　　　大風夕懐道夫敦素<lb/>
病覺春寒花信重起来散策夕陽中方收一霎挂龍雨<lb/>
忽作千林攧鷂風淮水粘天雪翻浪吴山吐月鏡緣空<lb/>
二豪詩眼應驚<hi>闕</hi>覔句遥知與我同<lb/>
　　　宿鹿苑書松上人房二首<lb/>
<pb n="KR4d0095_WYG_011-9b"/>
數峯煙翆疊黄昏忽見松間窈窕門好境未將佳句寫<lb/>
幽懐先與故人論隔林每恨音容阻此夕相逢笑語温<lb/>
雪意不成應有月夜深同看湧金盆<lb/>
冷齋託宿自携衾卧聽松風度栗林黄巻青燈紙窓下<lb/>
白灰紅火地罏深夢囬清響春嵓溜夜久幽香噴水沈<lb/>
慣作横刀眠下板為君令有住庵心<lb/>
　　　李師尹以端硯見遺作此謝之<lb/>
歙珍先數刷絲紋那料端溪更逸群已作退閑今似我<lb/>
<pb n="KR4d0095_WYG_011-10a"/>
温然自重尚如君豈宜禪室埋聲價合在文場著策勲<lb/>
忍垢風櫺應有夢夢随筆陣掃煙雲<lb/>
　　　次韻王節推安道見過雲葢二首<lb/>
湘山名與故山齊寺在沙村斷岸西繫馬槐根秋雨歇<lb/>
倚欄雲際暮猿啼公宜談笑光臺閣我合摧頽老澗谿<lb/>
袖有新詩如瀉出逼人駿氣不容覊<lb/>
睡起春衫取次披髻雲随従倚欄時生憎栁底鶯聲巧<lb/>
不分花前日影移伊昔笑来憂易老而今思去恨難追<lb/>
<pb n="KR4d0095_WYG_011-10b"/>
林梢懸挂團團日無語東風玉箸垂<lb/>
　　　宿石霜山前莊夢拜普賢像明日到院見壁間<lb/>
　　　　畫如所夢有作<lb/>
十幅蛾眉紫翆寒何人逸想發毫端怱驚瑞色雲間相<lb/>
曽向清宵夢裏看影像不真心自寂悟迷無隔指空彈<lb/>
了然一念非新故我與羣生入正觀<lb/>
　　　贈湧上人乃仁老子也<lb/>
照人風骨玉頎然来慰衰途亦自賢肝膽秋光磨洞徹<lb/>
<pb n="KR4d0095_WYG_011-11a"/>
齒牙嶽色嚼芳鮮應傳畫裏風煙句更學詩中文字禪<lb/>
已作一燈長到曉㝎然百衲不知年<lb/>
　　　道林喜見故人<lb/>
十年一别今重見風度依然照映人韻勝折松秋露骨<lb/>
氣和寒谷夜生春三都君已傳名譽萬事吾今付欠伸<lb/>
夢境樓鐘同此聽獨尋陳迹記前身<lb/>
　　　送日上人歸石門<lb/>
三界無家誰適従大千俱集笑談中江南湖外夢到曉<lb/>
<pb n="KR4d0095_WYG_011-11b"/>
宴坐經行月運空狐死懐生正邱首鳥棲知暖擇南風<lb/>
石門今日名天下想見沿崖一徑通<lb/>
　　　靈隠山次超然韻時超然歸南嶽住菴勸之<lb/>
君亦工詩苦入神冥捜物象故應貧客兒亭下纔相見<lb/>
巾子峯前便卜鄰夢裏筆期生蘂蕚胸中鏡懶拂埃塵<lb/>
何當鈯斧住山去要看青原一角麟<lb/>
　　　湘山獨宿聞雨<lb/>
殷牀鐘静自垂簾庭樹無聲欲雪天山寺凄凉容我宿<lb/>
<pb n="KR4d0095_WYG_011-12a"/>
地罏深暖枕肱眠銅瓶秋蚓為誰泣蠟燭春花亦自妍<lb/>
夜半夢囬聞驟雨十年蹤跡一茫然<lb/>
　　　讀三國志<lb/>
無計酬勞夏簟凉遺編枕上閲興亡氣増髥竟従元徳<lb/>
笑裏瞞徒造子將漢鼎未移存北海蜀兵已挫失南陽<lb/>
莫將勝敗論人物忠義千年有耿光<lb/>
　　　妙髙老人卧病遣侍者以墨梅相迓<lb/>
髙絲纔歇轉輕雷無數晴峯笑靨開大士已聞方卧疾<lb/>
<pb n="KR4d0095_WYG_011-12b"/>
小空端遣出山来寳方世路知無隔俗駕山靈故勒囬<lb/>
多謝髙情餞春色十分渾在一枝梅<lb/>
　　　別李公弱<lb/>
殘紅換得綠隂成随分閑愁取次生湏信百年終有別<lb/>
未能一日便無情何時嶽色君同看後夜湘晴我獨行<lb/>
好在西園行樂處為誰依舊月華清<lb/>
　　　贈關西温上人<lb/>
鐵面關西氣逸群平生蹤跡付浮雲𤓰州渡口曽同泛<lb/>
<pb n="KR4d0095_WYG_011-13a"/>
石廪峯前又見君荔子招呼閩嶺外白粳留滯汝江濆<lb/>
拄藤更入西川去要讀豐碑未見文<lb/>
　　　將登南嶽絶頂而志上人以小團鬭夸見遺作<lb/>
　　　　詩謝之<lb/>
壑源獨歩寳帶夸官焙無雙小月團未作濃甘生齒頬<lb/>
先飛㣲白上眉端湯聲蜂穉秋窓晚乳面鵞兒春甕寒<lb/>
飲罷為君登絶頂俯臨落日看跳丸<lb/>
　　　題草衣嵓<lb/>
<pb n="KR4d0095_WYG_011-13b"/>
鉏頭當枕草為氊曽與髙人説任緣豈料大嫌沽世價<lb/>
未應虚費買山錢閑編木葉輕于紙細葺蘆花軟勝綿<lb/>
石室至今増壯觀可知千載得人傳<lb/>
　　　與僧逰石頭菴<lb/>
我擕骨面潜谿子来訪西山鈯斧菴夢蝶人驚猶栩栩<lb/>
藏鵶栁暗已毿毿峯連小閣宜春望水遶重城隔夜談<lb/>
欲喚扁舟尋熟路與君支策上千嵓<lb/>
　　　題還軒<lb/>
<pb n="KR4d0095_WYG_011-14a"/>
老去情枯道自肥大刀破鏡露全機山邉湖水無行路<lb/>
枝上春禽亦倦飛半夜舟移空壑在故鄉家是昔人非<lb/>
炷香閲徧楞嚴義坐看煙消一縷㣲<lb/>
　　　送曉上人歸西湖白閣所居<lb/>
我憶錢塘雪鬢新三年東望肺生塵那知南浦清湘岸<lb/>
忽見西湖白閣人熟視音姿疑夢寐便驚風物有精神<lb/>
倐然又入千峯去惆悵孤雲野鶴身<lb/>
　　　法輪齊禪師開軒于薝蔔叢名曰薝蔔二首<lb/>
<pb n="KR4d0095_WYG_011-14b"/>
人世百年蝴蝶夢紛紛栩栩逐春繁觀根戯掃㫋檀座<lb/>
随意為開薝蔔園君每據梧深有味我来欲問自㤀言<lb/>
叢林何必猶迷照香在枝頭不在軒<lb/>
響石岣嶁峯下寺小軒開處近山房苾芻来問宗風事<lb/>
薝蔔為薰知見香聊復淡然成獨坐従教此語徧諸方<lb/>
鈍根不識金輪轉摘葉尋枝謾嗅芳<lb/>
　　　南嶽法輪寺與西林比居長老齊公築堂扵丈<lb/>
　　　　室之西名曰雪堂作此寄之<lb/>
<pb n="KR4d0095_WYG_011-15a"/>
法道陵夷頼典刑此堂真有救時心坐令衡嶽為嵩嶽<lb/>
便覺西林近少林面壁髙風知獨振薝花細雨為誰深<lb/>
故應弟子分皮髄未愧駒兒善古今<lb/>
　　　送覺先大師覺先參佛照圎通二老<lb/>
浮玉道人雷電舌法雲老師氷雪顔後来事聽諸方外<lb/>
先數君㳺二老間只把黒甜酬世味從教螺鬢有詩斑<lb/>
乗秋曵杖歸何處萬疊匡廬是故山<lb/>
　　　宿慈雲<lb/>
<pb n="KR4d0095_WYG_011-15b"/>
門前便是小曹谿只欠孤猿嶺上啼水磨自鳴當濬澮<lb/>
漁舟閑泊近沙隄經㳺况是閑心逺富覽誰能與物齊<lb/>
一宿少留終未足㑹須移錫向髙棲<lb/>
　　　和答素首座<lb/>
勘破諸方剰得閑歸来嶽寺掩深關我行淺麓驚囬地<lb/>
君在翔鸞杳靄間契闊獨期當再見峻嚴争説不容攀<lb/>
勿矜出岫無心久弱羽衝風亦欲還<lb/>
　　　道林送鴻禪者江陵乞食<lb/>
<pb n="KR4d0095_WYG_011-16a"/>
一篙湘水碧于螺瑩净無痕不受磨曉霧有情呵素鏡<lb/>
東風作惡巻纎羅老来談笑追随少嵗晚别離頭緒多<lb/>
浦口送君聊倚杖㑹看歸棹掠晴波<lb/>
　　　還太首座詩巻<lb/>
料理詩情難復難縈心結思傾毫端奪囬天地英秀氣<lb/>
坐令落紙生風寒老猿夜月呌蒼壁孤鶴曉霜疏羽翰<lb/>
精神清韻知㡬許付與後来能者看<lb/>
　　　送秦少逸<lb/>
<pb n="KR4d0095_WYG_011-16b"/>
秦郎毛骨玉壺秋望見令人忘百憂便覺宗之未瀟洒<lb/>
肻容如晦獨風流来為南嶽翛然别去作東華爛熳逰<lb/>
想見醉圍紅粉處雪牋佳句挽銀鈎<lb/>
　　　送僧歸筠<lb/>
西津渡口唐朝寺到眼瀟湘饜飫看誰遣松聲環坐榻<lb/>
更令嶽色墮欄干君如鳥倦今知返我與鷗盟久已寒<lb/>
想見若耶溪上路正嘗廬橘帶甘酸<lb/>
　　　宿臨川禪居寺書方丈壁<lb/>
<pb n="KR4d0095_WYG_011-17a"/>
雨過沙村繫客船行間樓殿帶晴煙夜深霜月凉于水<lb/>
門外雲濤逺際天禾稻豐登如棄土菱蓮甘美不論錢<lb/>
好峯不住猶行役怱憶鍾山掬㵎泉<lb/>
　　　朱世英守臨川新開軒而軒有槐髙數尺因名<lb/>
　　　　之作此<lb/>
聖朝賢佐蔚如林天獨扵君著意深喜氣欲傳黄閣信<lb/>
夏窓先露綠槐隂望雲怱起懐親念隠几難㤀濟世心<lb/>
他日此軒成故事壁間應載野僧吟<lb/>
<pb n="KR4d0095_WYG_011-17b"/>
　　　世英梅軒<lb/>
平生忠孝兩難㤀乞得隣州近故鄉清白夜晴千里月<lb/>
肅嚴秋迥一天霜數行徑徹臨清曉半印香消倚夕陽<lb/>
記取東軒談笑處庭梅他日似甘棠<lb/>
　　　送琳上人<hi>并序</hi>
　　孔子之門弟子三千人咸曰孔子自生民以来未<lb/>
　　有獨宋司馬桓魋害之欲殺者數矣未濟其欲猶<lb/>
　　至扵伐樹削跡自是觀之則能賢者固難而知賢<lb/>
<pb n="KR4d0095_WYG_011-18a"/>
　　者亦未易得者琳能口山谷又畜其像别余訪了<lb/>
　　翁豈可多得哉作此送之然琳曰明年當過谷山<lb/>
　　㳺南嶽諸刹也<lb/>
髯琳身小膽崔嵬嚴冷中蔵熱肺懐京洛歸来嘗自説<lb/>
湘山㳺徧與誰偕觧將骨董藏涪叟又負籚篅訪了齋<lb/>
更説開春南嶽去要尋浯水看磨崖<lb/>
　　　次韻信民教授謝無逸㳺南湖<lb/>
春㳺每覺客愁消最愛晴湖漲栁橋鴨綠皺寒初拍岸<lb/>
<pb n="KR4d0095_WYG_011-18b"/>
鵞黄照影自垂條惱人風物今如許著意春光已不撩<lb/>
但得與君同一醉何辭日日作詩招<lb/>
　　　思禹兄生日<lb/>
文章瑞世本竒豪風鑒霜天夜月髙且袖玉堂批誥手<lb/>
戲来山邑試牛刀意長千里奔頳尾恩重三山壓巨鼇<lb/>
滿薦夀觴何所祝祝公親見折蟠桃<lb/>
　　　崇仁縣與思禹閑㳺小寺啜茶聞棊<lb/>
平生閲世等虚舟臨汝重来又少留擕弟来逃三伏暑<lb/>
<pb n="KR4d0095_WYG_011-19a"/>
入門拾得一軒秋隔墻晝永聞棊響隂屋凉生見樹幽<lb/>
又值能詩王主簿飯餘春露啜深甌<lb/>
　　　余居臨汝與思禹和酬甌字韻數首後寓居湘<lb/>
　　　　山思禹復和見寄又答之<lb/>
涔蹄小邑著吞舟未起風雷更少留饌客酒酣顋玉纈<lb/>
侍兒歌送眼波秋詩成槲葉江村處想見楊花院落幽<lb/>
綺席憶曽蒙設醴預聞談笑把空甌<lb/>
　　　次韻蔡儒効見寄<lb/>
<pb n="KR4d0095_WYG_011-19b"/>
獨宿圎廬意自清夜凉林木寂無聲鏡中白髪今慵剃<lb/>
夢裏浮華已嬾争故國别来空好境舊㳺誰與讀題名<lb/>
遙知他日重相見握手應驚太痩生<lb/>
　　　金陵初入制院<lb/>
依然收付建康獄拴索瓏璁驚市人寄語小兒休嬲相<lb/>
未妨大士戲分身懶扵夢境分能所枉把情緣比客塵<lb/>
笑視死生無可揀目前刀鋸若為神<lb/>
　　　寄超然弟<lb/>
<pb n="KR4d0095_WYG_011-20a"/>
深掩圜扉夜向闌夢驚清境慰辛酸卧聞瓦壠集㣲霰<lb/>
起覺衾裯壓薄寒憂患飽經心老大雲泉歸晚鬢凋殘<lb/>
書空偶爾成詩句寄與西林阿永看<lb/>
　　　初至海南呈張子修安撫<lb/>
南来稍復召驚魂知有留侯異代孫未即觧衣甘九死<lb/>
試令騎馬賦千言瓊山有月光相射玉海無風浪自翻<lb/>
戲下應傳獲羅什秃頭争看戴華軒<lb/>
　　　抵瓊夜為颶風吹去所居屋<lb/>
<pb n="KR4d0095_WYG_011-20b"/>
貪看長鯨吸舟楫忽驚嬌蜃吐樓臺朦朧醉憶王城别<lb/>
汗漫㳺従海國来夜半颶風擕屋去朝来瘴霧放天囬<lb/>
㑹湏横笛騎雲背笑響從教落九垓<lb/>
　　　出朱崖驛與子修<lb/>
投老南来雪滿顛覊囚不自憶生全久為白骨今重肉<lb/>
已卧黄泉復見天報徳定應追結草効忠那肯愧飱氊<lb/>
此詩清絶如氷雪乞與江山洗瘴煙<lb/>
　　　别子修二首<lb/>
<pb n="KR4d0095_WYG_011-21a"/>
疆埸探騎斷犇埃院落棠隂暗綠苔上疏乞閑追鮑靘<lb/>
載書歸老繼吴恢争懐父母三年化愁見風帆十幅開<lb/>
勿剪青青堤下栁念公遺愛手親栽<lb/>
漂泊孤蹤一轉蓬語音雖在變形容瘴鄉猿鳥今為伍<lb/>
螘穴王侯昔夢封海闊盲龜登木孔山髙纎芥落鍼鋒<lb/>
公歸不得參行馭心折淮南紫翆重<lb/>
　　　蔡州道中<lb/>
北来行盡闗山道梁宋郊墟眼力㣲飲食甘酸雜淮甸<lb/>
<pb n="KR4d0095_WYG_011-21b"/>
語音清軟近京畿黄塵又向九天去槁項新從萬里歸<lb/>
投老不堪行役苦手遮西日想嵓扉<lb/>
　　　余號甘露滅所至問者甚多作此<lb/>
老儼化身甘露滅不妨須髪著伽棃虚舟閲世鴟夷子<lb/>
彗箒<hi>闕</hi>除王伯齊香火自修心老大樓鐘重聽意凄迷<lb/>
餘生未覺全無累折脚鐺猶手自提<lb/>
　　　海上初還至南嶽寄方廣首座<lb/>
天風吹笑落人間白髪新従死地還往事暗驚如昨夢<lb/>
<pb n="KR4d0095_WYG_011-22a"/>
此生重復見名山倦禪想見堆危坐知法應抛放縱閑<lb/>
初嚼芳鮮動詩思一篇先寄倩君刪<lb/>
　　　陳生擕文見過<lb/>
海外歸来兩鬂秋自嗟無地可逃羞擕笻肯過驚時聽<lb/>
炊黍能為信宿留睡觸屛風譏富貴笑分臠社致公侯<lb/>
遺編家世丹青著鐵硯磨穿未肯休<lb/>
　　　至筠二首<lb/>
乞漿問路到筠溪天氣清和得所宜父老相逢班草坐<lb/>
<pb n="KR4d0095_WYG_011-22b"/>
風光初過採茶時摩挲禪榻營春睡想像齋厨辦晚炊<lb/>
白首不知舟壑走壁間来讀舊題詩<lb/>
偶喚歸舟隔亂谿春山偏與晚相宜自尋熟路懸崖去<lb/>
正是新秧刺水時身健已如秋社燕夢囬猶看客亭炊<lb/>
雨窓燈火清相對畫出淵明五字詩<lb/>
　　　示超然<lb/>
秋光滿鬢萬事死慚愧眼明牙齒牢野寺閑眠聽風雨<lb/>
海山猶夢渡雲濤事非白傅方驚鼎迹隠庖丁巳善刀<lb/>
<pb n="KR4d0095_WYG_011-23a"/>
一徑莓苔三十載未容此老獨竒豪<lb/>
　　　九日<lb/>
去嵗重陽瘴海濵病拈霜蘂嗅清晨身閑已斷思歸夢<lb/>
山好仍逢稱意人夘飯露葵欣旋摘夜窓風栗共嘗新<lb/>
妙年衲子應相笑癡鈍耽源老應真<lb/>
　　　二十日偶書二首<lb/>
春林院落曲欄東小立初迎到面風氷齒寒生花坼信<lb/>
濕梅煙重雨毛空病衰老去登臨倦節物年時氣味同<lb/>
<pb n="KR4d0095_WYG_011-23b"/>
却掩罏煙閉深閣怱驚西日借窓紅<lb/>
此生早衰坐世故末路易歸驚嶮艱臨事無疑知道力<lb/>
讀書有味覺身閑觧醫憂患臂三折難隠文章豹一斑<lb/>
永媿𡷗山赤頭璨不令姓氏落人間<lb/>
　　　陳瑩中左司自丹丘欲家豫章至湓浦而止余<lb/>
　　　　自九峯往見之二首<lb/>
雁蕩天台看得足却搬兒女寄蓬窓徑来漳水謀三頃<lb/>
偶愛廬山家九江名節逼真如醉白生涯領畧類湘龎<lb/>
<pb n="KR4d0095_WYG_011-24a"/>
向来萬事都休理且聽樓鐘噎夜撞<lb/>
與公靈鷲曽聽法㳺戲人間知㡬生夏口甕中蔵畫像<lb/>
孤山月下認歌聲翳消已覺華無蔕鑛盡今知珠自明<lb/>
逺壑夕陽殘雨後一畨飛絮滿江城<lb/>
　　　次韻李端叔見寄<lb/>
一官㳺戲且同塵夢寐江湖亦可人軒冕久知身是寄<lb/>
魚鰕纔説口生津觧嘲鏡裏蕭疎髪時吐毫端浩蕩春<lb/>
自古浯溪好風月買山終欲與君隣<lb/>
<pb n="KR4d0095_WYG_011-24b"/>
　　　赴太原獄別上藍禪師<lb/>
平昔巾盂共空壁只今樓觀礙層霄道心針水妙應在<lb/>
俗眼雲泥謾覺遥道路為家身是寄死生如夢意全消<lb/>
明年五頂東㳺徧来聽吴音發海潮<lb/>
　　　太原還見明扵洪水上藍問明别後嘗寓則曰<lb/>
　　　　十年客雲居感歎其髙遁作此<lb/>
清軟吴音笑展眉芳鮮猶在雪霜姿十年不下歐峯頂<lb/>
一旦肯来漳水湄湘巘春深重記處風甌雨歇對聞時<lb/>
<pb n="KR4d0095_WYG_011-25a"/>
紅塵未可因蔵跡要卜雲泉結後期<lb/>
　　　温上人自廬山見過<lb/>
雀羅門巷榻凝塵千里相尋駭四隣好事真誠虹貫日<lb/>
照人清氣水含春忽驚我禍今無比髙笑君癡亦絶倫<lb/>
此别遥知想標格淺雲東崦對氷輪<lb/>
　　　荷塘暑雨過凉甚宜之見訪作此<lb/>
居近池塘春意在路穿空翆夕陽多隔林放鹿哀怨語<lb/>
掠水幽禽撲摝過得雨村囂覺風味分秧天氣愛清和<lb/>
<pb n="KR4d0095_WYG_011-25b"/>
莫辭坐穏相尋數酣戰難囬指日戈<lb/>
　　　重㑹言上人乞詩<lb/>
海外歸来五見春棃衣兩識帝京塵此生已覺渾無累<lb/>
為累空驚尚有身厚善最憐山觧事嵗寒更愛月情親<lb/>
鷲峯峯下重相見雪作飛花一笑新<lb/>
　　　誠心二上人見過<lb/>
破夏来尋甘露滅快人如對水晶輪煙雲掃盡詞傳意<lb/>
知見不生情透塵旋縛茅茨吞逺壑偶臨簷隙見歸人<lb/>
<pb n="KR4d0095_WYG_011-26a"/>
露芽便覺如浮雪品坐同分一盞春<lb/>
　　　秋夕示超然<lb/>
殿閣知誰燒夜香矮窓燈火試新凉草蟲對語僧臨砌<lb/>
露葉翻光月轉廊補綴髙風三韤<hi>闕</hi>破除<hi>闕</hi>夢一匡牀<lb/>
與君逰徧人間世折脚鐺中滋味長<lb/>
　　　鞦韆<lb/>
畫架雙裁翆絡偏佳人春戲小樓前飄揚血色裙拖地<lb/>
斷送玉容人上天花板潤霑紅杏雨綵繩斜挂綠楊煙<lb/>
<pb n="KR4d0095_WYG_011-26b"/>
下来閑處從容立疑是蟾宫謫降仙<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石門文字禪巻十一<lb/>
</p>
<p>
</p>
  </div>
</body>
</text>
</TEI>
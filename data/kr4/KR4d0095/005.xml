<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石門文字禪卷五</head>
    <p>
<pb n="KR4d0095_WYG_005-1a"/>
欽定四庫全書<lb/>
　石門文字禪卷五　　　宋　釋覺範　撰<lb/>
　　古詩<lb/>
　　　謁嵩禪師塔<lb/>
吾道例<hi>一作比</hi>孔子譬如掌與拳展握固有異要之手則<lb/>
然晩世苦凌夷講習失淵源君看投跡者紛紛等狂顛<lb/>
韓子亦儒衣倔强稱時賢憑凌作詬語到死不少竣後<lb/>
世師韓輩穴攘<hi>一作長</hi>猶可憐走<hi>一作趨</hi>名不自信逐隊工<lb/>
<pb n="KR4d0095_WYG_005-1b"/>
語言譁然皇祐間<hi>一作初</hi>飛蚊閙喧闐田衣動成羣怒癭<lb/>
空自懸縮頭不敢息兀坐如蹲猿堂堂東山公才大德<lb/>
亦全齒牙生風雷筆陣森戈鋋隠然湖海上長庚横曉<lb/>
天作書肆豪猛揮斤莫敢前羣兒雖貎敬臆論已不専<lb/>
書成謁天子一日萬口傳坐令天下士欲見嗟無緣功<lb/>
成還山中笑語答雲煙我來不及見山水自明鮮入門<lb/>
寂無聲脩竹空滿軒永懷翛然姿骨月聳清堅僮奴豈<lb/>
知此住此亦彌年指余以石塔草棘北風顛再拜不忍<lb/>
<pb n="KR4d0095_WYG_005-2a"/>
去聽此遶澗泉吁嗟末運中那復斯人焉文章亦細事<lb/>
清苦非所便但愛公所守逺相諸祖肩遲遲哦公詩落<lb/>
日滿晴川願攜折脚鐺結茅西澗邊嵗時邏松竹來此<lb/>
掃頽磚<lb/>
　　　補東坡遺三首題武王非聖人論後<lb/>
青燈照華髮掩巻成嗟咨事有世共見而意復難知殺<lb/>
父子受封殆非人所為孟津觀兵者非天尚誰欺孔子<lb/>
蓋周人而為殷宗枝欲辨則不敢亟口稱夷齊使彼果<lb/>
<pb n="KR4d0095_WYG_005-2b"/>
聖乎古今無異詞則其罪武王明甚無可疑呶呶與世<lb/>
辨泛濫驚羣兒惜不經栁子為一剖擊之知誰千載下<lb/>
擊節讀吾詩<lb/>
　　　食菜羮示何道士<lb/>
窮冬海道絶瘴雨晴墟里何以知嵗豐未夘炊煙起先<lb/>
生清夢囘科髻方隠几獠奴拾墮薪發爨羮藷米飽霜<lb/>
闊葉菘近水繁花薺都盧深注湯米爛菜自美椎門醉<lb/>
道士一笑欲染指誡勿加酸鹹云恐壞至味分嘗果超<lb/>
<pb n="KR4d0095_WYG_005-3a"/>
絶玉糝那可比鮮肥增惡欲腥膻耗道氣畢生啜此羮<lb/>
自可老儋耳録以寄徐聞阿同應笑喜<lb/>
　　　己卯嵗除夜大醉<lb/>
昔聞安期生以術干項羽羽無人君量佯狂輒遁去又<lb/>
聞魯仲連舌有濟世具人君欲祿之髙視笑不語吁古<lb/>
列僊人萬事不干慮乃肯入世紛豈非以民故翩翩遙<lb/>
增擊悠然知事悞道合人所難一律無今古我生飽憂<lb/>
患晩有二子慕骯髒刺世眼甚冝著閑處一篇引一杯<lb/>
<pb n="KR4d0095_WYG_005-3b"/>
舉杯揖黎母<lb/>
　　　次韻李太白<lb/>
我讀謫仙詩句卒意不盡層峰俯絶壑可望不可進忽<lb/>
如登旋雲便覺星斗近濁醪世間義糟粕真典墳先生<lb/>
瓊液口不飲嫌其村只今牛渚春盎盎餘醉䰟昔醉過<lb/>
汗漫懷袖揣崑崙爾來頽檐下負日虱自捫<lb/>
　　　次韻蘇東坡<lb/>
先生謫儋耳一葉航渺茫褊心隘世議怒罵成文章昆<lb/>
<pb n="KR4d0095_WYG_005-4a"/>
蟲伏孔垤仰看青鸞翔世欲覊縻之凡慮不自量瓊山<lb/>
遶珠淵寶光夜煌煌我曾至其舎月出波心房追惟對<lb/>
遺編燈火夜初涼麗詞有逸韻文君方小糚便覺胸次<lb/>
間八窗玲瓏光似聞青冥上幢節鳴珮璫先生應過我<lb/>
衣袖識天香<lb/>
　　　餽嵗次東坡韻寄思禹兄<lb/>
我來客湘江獨泛無人佐封疆接南越都㑹列百貨方<lb/>
嗟嵗除矣仍喜此月大思歸姑置之且枕曲肱卧餽問<lb/>
<pb n="KR4d0095_WYG_005-4b"/>
亦未能起看燈照座念貧米無舂笑冨粉轉磨二者分<lb/>
劣優等是一年過唯有東坡翁作詩今續和<lb/>
　　　守嵗<lb/>
除夕自不寐守嵗世事蛇念此嵗月往嗟哉難蔽遮舊<lb/>
嵗幸無疾新嵗知如何此夕且相守拊掌一笑譁靜聞<lb/>
閙市中夜鼔不停撾弟兄醉酩酊冠巾墮欹斜我居巖<lb/>
壑中不覺日蹉跎和詩無好句其敢對人誇<lb/>
　　　别嵗<lb/>
<pb n="KR4d0095_WYG_005-5a"/>
新嵗壓已至舊嵗去不遲我尚留不住石火那能追不<lb/>
知嵗所在鳬雛喧水涯父老相邀迓年年知此時梅花<lb/>
只落盡又見春水肥我本無欣喜何嘗有戚悲想見君<lb/>
飲酣一舉時一辭春容尚能老此身那不衰<lb/>
　　　仙廬同巽中阿祐忠禪山行<lb/>
好山不知源勝處藏疉嶂興來理清㳺意適爭勇往事<lb/>
異傾同識顧語山答響野泉行淺沙脱屨屢植杖相羊<lb/>
木陰下喘坐清相向阿祐華林風媚秀得妍狀忠禪等<lb/>
<pb n="KR4d0095_WYG_005-5b"/>
鵠清精神照冰叚住山異比丘韻出羲皇上風度太清<lb/>
癯吐語極豪放撥置形骸外缷裓藉草莽獨余衰退姿<lb/>
面色餘煙瘴勝踐偶獲陪兹樂非夙望一笑粲妍鄙散<lb/>
坐推少長媿無斜川詩苦語出牽强讀之輒自嗟幸君<lb/>
一拊掌<lb/>
　　　送稀上人還石門<lb/>
海昏石門在深谷排闥千峰如觸鹿崫然獨秀一峰髙<lb/>
自與千山作眉目曾學闗西一味禪衆中雜遝多豪賢<lb/>
<pb n="KR4d0095_WYG_005-6a"/>
如今此老成新塔但有樓閣如當年道人今作石門客<lb/>
須眉尚帶芳鮮色冷齋説我舊逰處夢䰟夜渡脩江碧<lb/>
朝來秋聲發舟樹羡君先我山中去故人問我歸何時<lb/>
試令哦我送行詩<lb/>
　　　寄題彭思禹水明樓<lb/>
議郎詩眼發天藏咄嗟辦樓臨汝水遥知殘夜笙歌散<lb/>
月出東南人獨倚纎雲滅盡光下徹㣲波不興天著底<lb/>
忽驚白晝在軒窗試數㳺魚見鱗尾平生骯髒笑伊優<lb/>
<pb n="KR4d0095_WYG_005-6b"/>
官冷對人言少味但余清境得厭飫天應用此相償耳<lb/>
我當興發竟相覓一柺西風健行李登臨尚能為君賦<lb/>
要使江山增勝氣<lb/>
　　　復次蔡元中韻<lb/>
江樓為誰構想見晴瓦碧夜讀樓中詩終疑筆五色氣<lb/>
方吞劉備和不以口擊麗如傲梁公正恐是花魄君才<lb/>
比西子果識天下白我句陋無鹽筆硯焚欲亟吾家大<lb/>
馮君酒酣頗自適書來誇壯觀盈紙濺醉墨初無萬錢<lb/>
<pb n="KR4d0095_WYG_005-7a"/>
念脱帽見秃筆時時及少年追逐寄夙昔誡勿效寶公<lb/>
清狂挑鏡尺<lb/>
　　　次韻思禹思晦見寄二首<lb/>
新詩夜讀寒更盡兄弟盡容窺所藴此詩未暇數竒趣<lb/>
談笑先看押難韻家在筠溪白石灘後堂分得玉千竿<lb/>
遥知華屋青燈夜想見對牀風雨寒湘山曉學愁眉淺<lb/>
思歸凭髙意凝逺貫珠妙語肯寄我暴冨人驚呼北阮<lb/>
何時促詔紫宸對草制千言倚馬待才髙合在明光宫<lb/>
<pb n="KR4d0095_WYG_005-7b"/>
忍令流落江湖外我漁意不在金鱗湘浦華亭一樣春<lb/>
苑頭佐舟未乾沒問法僧來寂寞濵古師政與人意合<lb/>
有問自應忘所答一波纔動衆波隨光徧千燈無壞雜<lb/>
多生垢習消磨盡一念定光空五藴尚能弄筆戲題詩<lb/>
如鐘殷牀有餘韻南臺煙靄隔重灘城廓遙應認刹竿<lb/>
湘西六月失三伏一枕窗風午簟寒年來懶復嫌山淺<lb/>
更欲移庵藏僻逺又思喧寂不相妨卧念當年三語阮<lb/>
鏡裏朱顔豈長對嵗月去人寧少待是身已作夢幻觀<lb/>
<pb n="KR4d0095_WYG_005-8a"/>
肯復經營此身外議郎材志堪逆鱗笑談解生寒谷春<lb/>
㑹看為天作喉舌願聽髙風淮海濵要知未必與世合<lb/>
載之詣世世不答譬如瓶中有澠淄雖與世混終不雜<lb/>
　　　戲廓然<lb/>
久不對睿語便覺牙頰强獨行谿山間清鵠失羣伴温<lb/>
軟聞呉音攀翻忽東向試問識睿否客曰甚無恙但遭<lb/>
呂呉興拽手不少放欲使開笑齒説法人天上掉頭掣<lb/>
肘去不顧西興浪登舟翻然行萬衆皆目斷平生勇於<lb/>
<pb n="KR4d0095_WYG_005-8b"/>
道氣韻真邁往安肯逐兒軰低首投世網但恐呂望之<lb/>
追法薛廷望茶鹽以加之趂出白雲嶂要看呵佛祖痩<lb/>
拳捉藜杖<lb/>
　　　清臣先臣過余於龍安山出羣公詩為示依天<lb/>
　　　　覺韻<lb/>
隨軒文字海異寶羅周遭忽見張公詩雪浪翻驚濤坐<lb/>
令千巖秋萬壑風怒號如君閲縉紳異材雜蓬蒿我公<lb/>
廊廟姿王室久勤勞只今天下望北斗太山髙驗君平<lb/>
<pb n="KR4d0095_WYG_005-9a"/>
生術月脇窺秋毫嗟余人世外靈臺闗鑰牢行將侶白<lb/>
鷗浩歌作逺逃已作華亭叟月明水一篙<lb/>
　　　器之喜談禪縱横迅辯嘗摧衲子叢林苦之有<lb/>
　　　　詩見贈次其韻<lb/>
彭侯慣法戰機鋒吸西江衲子畏面目望見投矛鏦叢<lb/>
林真一害斯人喧此邦我雖耐矢石貎抗心已降霜鐘<lb/>
但摩挲豈敢施微撞時來奮棘髯劇談對閑窗初見揺<lb/>
心樹久則摧幔幢遂使澆薄態琢磨成敦厖吾志荷大<lb/>
<pb n="KR4d0095_WYG_005-9b"/>
法君欲挿手扛從來内外護劉逺名亦雙斯道久破碎<lb/>
百孔而千瘡要當共補綴追配能與龎<lb/>
　　　春去歌<lb/>
杏子生仁桃葉長西園日脚踰女牆牆陰嬌語誰家娘<lb/>
涼涼作隊來採桑玉纎拾礫抵翠羽鸎燕笑語殊不忙<lb/>
呉蠶睡起未成繭肺腸已作金絲光歸來逺山堆莫碧<lb/>
無端野李嬌春色辛夷花零愁更多熏骨真香無處覔<lb/>
　　　贈雲道<lb/>
<pb n="KR4d0095_WYG_005-10a"/>
道人有竒骨野鶴在雞羣十年江北南高蹤等浮雲朅<lb/>
來<hi>闕</hi>國生紛埃涴衣裙西山遶漳水玉澗連石門中有<lb/>
唐朝寺禪誦度朝昏正當袖手去坐對栢子焚君看市<lb/>
朝間凍螘環磨輪何當作髙笑視世一虻蚊<lb/>
　　　贈少府<lb/>
每欲一醉竟未嘗今朝杯翠如桄榔須㬰耳熱仰天笑<lb/>
氣吞萬里駒方驤何從人間有此客杜門忽見車軒昻<lb/>
興來對我弄絃索妙觀隨指追文王絶學子雲不汲汲<lb/>
<pb n="KR4d0095_WYG_005-10b"/>
頗許叔度能汪汪何當萬事付一笑卧看天雨雲飛翔<lb/>
　　　次韻明應仲宗傳送供<lb/>
老住江上村隨分亦迎送陪堂一鉢飯不得日日供唯<lb/>
無清淨福正坐失脩種後身老湘龎測然施心動妙語<lb/>
俱積香把玩廢吟諷才髙氣駿特飛兎不受控<hi>闕</hi>與洗<lb/>
妬慳何止愈頭痛吾聞佛事門同宗而異用甘贄打粥<lb/>
鍋應仲獨送供<lb/>
　　　七月十三示阿慈<lb/>
<pb n="KR4d0095_WYG_005-11a"/>
寺已餘十僧田不登百數何以常乏食强半了租賦今<lb/>
年失布種正坐無牛具六月始分秧江流冒塍路水退<lb/>
秧陷泥經月已無雨枯根拆龜兆瘦葉壓勃土隣家飯<lb/>
早占我方質袍袴此生為口腹夢幻相煎煮阿慈佐井<lb/>
臼事衆耐辛苦今朝質且盡父子屹相覷頹然輒坐睡<lb/>
欠伸久不語只箇甘露滅可質請持去<lb/>
　　　予頃還自海外夏均父以襄陽别業見要使居<lb/>
　　　　之後六年均父謫祁陽酒官余自長沙往謝<lb/>
<pb n="KR4d0095_WYG_005-11b"/>
　　　　之夜語感而作<lb/>
一昨㳺京華壞裓變塵土思歸念雲山夜夢亦成趣故<lb/>
人驟登庸時時宿西府如鳥得所棲倦適忘飛去從中<lb/>
竒禍作失聲驚破釜三年王海南放意吐佳句歸來駭<lb/>
叢林冠巾呵佛祖突兀刺世眼所至遭背數夫子獨凛<lb/>
然髙誼照寰宇哀憐欲收拾奮髯排衆怒豈惟子義世<lb/>
獨有孔文舉此恩無陳鮮嵗月有今古朅來湘楚逰坐<lb/>
閲六寒暑今年中秋夕水宿青蘋渚誰持一紙書剝啄<lb/>
<pb n="KR4d0095_WYG_005-12a"/>
叩蓬户呼燈得欵識失牀喜而舞開書有新詩喜事遽<lb/>
如許麗如春湖曉月映薔薇露筆力回春工彷彿失風<lb/>
度湘江三百里欵段㳂江路嶽色滿征鞍疾驅那敢顧<lb/>
朝來真見之了非夢時遇堂堂千人英要是幹國具龍<lb/>
蛇吁莫測涔蹄聊蹇寓道固有晦顯㑹看跨雲雨天下<lb/>
張荆州四海陳合浦當時寂寞濵皆獲陪杖屨今又從<lb/>
公㳺楚山更佳處詩成倚峿臺天風吹笑語<lb/>
　　　次韻陳倅二首<lb/>
<pb n="KR4d0095_WYG_005-12b"/>
夢幻有貴賤譬如綿與蘆美惡俱一暖未易相賢愚我<lb/>
少懷毛髪倦禪輒逃儒投老加冠巾舞笏師道吾世事<lb/>
幾時畢雲山何處無何為聚落中滯留如賈胡溪聲替<lb/>
説法聚石為講徒拊手笑逺志甘為小草乎霜清已髙<lb/>
掲水清見㳺魚橘洲頹晩照屬玉行烱如我窮世不要<lb/>
老並湘江居君獨念故舊時時容借書我亦循陳迹驅<lb/>
莽如磨驢詩成輒自省壁月掛清虚<lb/>
　　　余㳺侯伯夀思儒之間久矣而未識季長昨日<lb/>
<pb n="KR4d0095_WYG_005-13a"/>
　　　　見之夜歸作此寄之<lb/>
公家兄弟俱秀傑人言不減河東薛鳳皇鸑鷟雖見之<lb/>
聞有鵷雛更超絶周郎坐中見新作天葩竒芬衆口愕<lb/>
君看氣焰遮縉紳想見精神映臺閣我窮嵗晩猶奔走<lb/>
小邑那知有邂后堂堂合置明光宮簿書堆中不宜有<lb/>
功名偶然耳是寄故應隨流坎而止且置袖中批誥手<lb/>
下簾絃歌聊爾耳此詩摹寫見標格晴湖無風照春色<lb/>
滄海遺珠果見之邵陽他日如彭澤<lb/>
<pb n="KR4d0095_WYG_005-13b"/>
　　　季長見和甚工復韻答之<lb/>
翰墨場中見竒傑行書半雜歐與薛此詩押韻如射鵰<lb/>
應弦而落人驚絶詞惟逹意非有作公雖不怪傍人愕<lb/>
嗟余平生事苦吟吟筆今真為公閣渙然成文自湍走<lb/>
如水與風初邂后頎然綠髮映華裾人間此客何從有<lb/>
我誦此生真一寄禪林枝穏容棲止敢將醜惡酬絶倡<lb/>
狗尾續貂堪笑耳坡谷淵源有風格光芒萬丈餘五色<lb/>
吾聞龍蛇所由生必也深山并大澤<lb/>
<pb n="KR4d0095_WYG_005-14a"/>
　　　季長賞梅使侍兒歌作詩因次韻<lb/>
年來槁項皤須髮世眼憎嫌遭棧絶君獨照人如冰輪<lb/>
洗盡宿雲寒皎潔今日層樓空獨倚天髙衮衮飛鴻滅<lb/>
掉頭哦此賞梅詩如對北窗香噴雪愛君語妙蜕塵埃<lb/>
道骨自能逃嵗月玉兒豈是解清唱想見笑中呵手折<lb/>
嗅看應作小顰嬌闗心不與年時別一懽紛然雲雨散<lb/>
落英滿地蛙聲歇可憐城郭都不知新詩一出人爭説<lb/>
和羮他日願如君長紅裊花歌夀闋<lb/>
<pb n="KR4d0095_WYG_005-14b"/>
　　　次韻見贈<lb/>
樓鐘尚殷牀密室僧定後窗風鳴摵摵黄落知榆栁蜘<lb/>
蛛忽胎絲燈花亦駢秀人從城郭歸村落聞夜嗾讀詩<lb/>
映檐月兩清俱頓有斯人太白豪醉裏詩千首要冝萬<lb/>
丁帶肘合黄金斗袖藏批誥手却作僧扉扣玉堂未放<lb/>
君此物君家舊飽永仍父職人望亦天授懸知夜直清<lb/>
應念山中友莫以腕脱後嘲我飯山痩<lb/>
　　　季長出示子蒼詩次其韻蓋子蒼見衡嶽圖而<lb/>
<pb n="KR4d0095_WYG_005-15a"/>
　　　　作也<lb/>
曉烟幻出千萬峯個中我曾如懶融天公亦妬飽清境<lb/>
戲推墮我塵網中人生萬<hi>闕</hi>無不有道士寧知為老楓<lb/>
去年雪夜宿絶頂笑聲響落千巖風今年千巖在掌握<lb/>
烟雨又復分西東磨錢作鏡照千里必也髙人非畫工<lb/>
季長胷中自邱壑吐辭便覺春無功韓侯玩世難共語<lb/>
精神滿腹仍踈通酒闌耳熱眩紅碧醉語撼子崔嵬胸<lb/>
遙知墮幘笑不答但見玉頰囘渦紅<lb/>
<pb n="KR4d0095_WYG_005-15b"/>
　　　子偉約見過已而飲於城東但以詩來次韻<lb/>
一杯愁倡低眉峰不平萬事都消融嗟余分身處處有<lb/>
遙知到子談笑中平生蹤蹟亦可笑以醜見傳如癭楓<lb/>
而公才大置閑地正坐道骨合仙風頗聞少年類豪俠<lb/>
臂鷹走馬王城東爾來閉門看脩竹藉甚但傳詩句工<lb/>
懶於能琴嵇叔夜癡於戀酒王無功明朝此樂墮渺莽<lb/>
路隔闗河魂夢通付子後堂以清夜料理絲竹圍酥胷<lb/>
曲音少悞即囘顧笑看杯面微波紅<lb/>
<pb n="KR4d0095_WYG_005-16a"/>
　　　季長出權生所畫嶽麓雪晴圖<lb/>
湘西今日雲生早嶽麓雪晴看愈好朱欄青瑣寄木杪<lb/>
下臨絶壑青松道知誰沙歩泊漁舟舟中應容寂音老<lb/>
愛山誰復如君者一幅湘西和我畫分身亦欲看京華<lb/>
要使癡兒驚羽化<lb/>
　　　季長盡室來長沙留一月乃還邵陽作是詩送<lb/>
　　　　之<lb/>
邵陽歸去知幾里萬頃斜陽渡湘水一葉扁舟共看山<lb/>
<pb n="KR4d0095_WYG_005-16b"/>
伯鸞德耀俱風味山中信宿不忍去班草松間呼不起<lb/>
波心月出卧不知但愛松風吹醉耳朝來拾得浩蕩春<lb/>
雪英紅雨紛桃李大鐘横撞山答響遥知有寺藏層翠<lb/>
想見道人出迎客犀顱戢戢三千指王事得從方外樂<lb/>
佳處遲留固其理何當更和宿山詩要看雲泉生逸氣<lb/>
　　　送季長之上都<lb/>
十年不踏黄塵路老盡歸心餘一縷因同夜語想京華<lb/>
歸心百尺㳺絲舉前年别我楚山邊解鞍班草弄雲泉<lb/>
<pb n="KR4d0095_WYG_005-17a"/>
今年送公古城北花發水流聞杜鵑眉間秀色照春晩<lb/>
青雲故人紛滿眼門前車馬氣如雲知誰倒屣迎王粲<lb/>
行看腕脱供十吏玉堂風景非人世萬乘扣扉宮月斜<lb/>
夢驚呼燭度窗紗<lb/>
　　　西湖寺逢子偉<lb/>
我行厭風埃日莫休逆旅疲坐捫蚤蝨呼童洗袍袴起<lb/>
尋古招提思與幽人晤忽覺華氣生乃與周郎遇笑談<lb/>
傾坐人我亦為停麈袖中出新詩貫珠穿妙語麗如花<lb/>
<pb n="KR4d0095_WYG_005-17b"/>
林風清甚空堦雨坐令覊旅情掣肘棄余去太平疆場<lb/>
空英雄功業悞如君文武姿其可著閑處霸陵舊將軍<lb/>
月黑射猛虎夜歸逢醉尉頗復較勝負丈夫有用舍世<lb/>
態度今古何時紫泥書夜半搥門户邊風吹塞塵千騎<lb/>
紅粧女横槊賦新詩唾手取黠虜麒麟入圖畫佩劔撚<lb/>
白羽<lb/>
　　　和曾逢原試茶連韻<lb/>
霜須瘴面豁齒牙門前小舟嘗自拏茅茨叢竹依壠畬<lb/>
<pb n="KR4d0095_WYG_005-18a"/>
君來㳺時方採茶傳呼部曲江路賖迎門顛倒披袈裟<lb/>
仙風照人䖍敬加秀如春露濕蘭芽和如東風吹竒葩<lb/>
馬蹄歸路衝飛花青松轉壑登龍蛇路人聚觀不敢譁<lb/>
詩筒復肯來山家想見㦸門兵衞遮湘江玉展無纎瑕<lb/>
但聞江空響釣車嗟予生計唯摝鰕安識醉墨翻側麻<lb/>
喜如小兒抱秋𤓰宣和官焙囊綘紗見之美如癢初爬<lb/>
愛客自試懽無涯身世都忘是長沙院落日長蜂趂衙<lb/>
園林雨足鳴池蛙詩成句法規正邪細窺不容銖兩差<lb/>
<pb n="KR4d0095_WYG_005-18b"/>
逸羣翰墨爭傳誇坡谷非子前身耶沅湘萬古一長嗟<lb/>
明年夜直趨東華應有佳句懷煙霞<lb/>
　　　次韻曾嘉言試茶<lb/>
不嫌滯留湘水涯時作新詩誇露芽此篇醉墨翻龍蛇<lb/>
雷鎚雨雹飛塵沙開巻疾讀喜欲譁此郎真是能世家<lb/>
氣如横槊萬騎遮妙如琢玉無疵瑕縉紳傳觀衆口誇<lb/>
矧余秃鬢纏袈裟崔嵬胷次書五車於人豈止一等加<lb/>
坐令應手開天葩不因筆端夢生花何時詞刃誅姦邪<lb/>
<pb n="KR4d0095_WYG_005-19a"/>
世途嗜好紛萬差風流掃地吁可嗟十年去國道路賖<lb/>
兩手未忍置所拏賈生豈欲從螾鰕淵明但愛談桑麻<lb/>
湘西有舎如藏蛙年來頗種東陵𤓰愛君才冝踐清華<lb/>
妙年聲譽聞童牙君看愛客自著茶紅粧聚觀爛朝霞<lb/>
撐突萬巻遭搜爬職冝蓮燭燒窗紗不冝槐笏趨早衙<lb/>
未甘終老勤山畬尚能見子昻霄耶想見霧窗煙縷斜<lb/>
　　　次韻許叔温賦龍學鐵杖歌<lb/>
君不見楚竹虚心勁如鐵上有娥英灑清血嵗寒姿含<lb/>
<pb n="KR4d0095_WYG_005-19b"/>
悽愴情亂㸃餘花涴髙節又不見南山紫藤亦清雅過<lb/>
頭標致冝老者一簪華髪烏角巾痩拳扶之立松下何<lb/>
如我公蓄神物鏗然振之露風骨横拈倒用驚老禪勁<lb/>
如紫藤節如竹個是雲門真正脉不學芭蕉空指月十<lb/>
方都在此杖頭視之不見纎毫隔説禪㳺戲時卓地魔<lb/>
外狐禪俱膽碎仙郎聞是旌陽孫文章自冝掌帝制從<lb/>
來詩句人爭説時出一篇慰衰薾此篇秀如望秋山竒<lb/>
峯自獻晴雲滅朅來酬唱已厭飫與公傾倒良有素豈<lb/>
<pb n="KR4d0095_WYG_005-20a"/>
惟但和鐵杖詩追從已辦登山屨<lb/>
　　　復和答之<lb/>
君不見功名欲致硯磨鐡桑公人間駒汗血五季干戈<lb/>
爭奪中低摧幾不保臣節又不見相如賦工合騷雅九<lb/>
重偶有賞音者及見但為上林令斷國反在淄川下長<lb/>
笑兩事俱外物自憐不是封侯骨獨愛華亭百袖師小<lb/>
艇横蓑一竿竹久住湘江諳水脉掲蓬慣看湘西月聞<lb/>
道公眠畫㦸叢相尋長恨城闉隔去年卜居城北地客<lb/>
<pb n="KR4d0095_WYG_005-20b"/>
心每有悲笳碎慚愧詩筒走老兵病眼那容見新制老<lb/>
來情緒那忍説夙瘴乘之覺疲薾此生夢幻姑置之半<lb/>
掩殘經香篆滅湘中清境享已飫湘山多情慰心素年<lb/>
來更欲學睦州古寺閉門工織屨<lb/>
　　　次韻題顒顒軒<lb/>
睡覺飛蚊繞鬢聲讀書偏愛小窗明梧陰滿地方隠几<lb/>
想見捜詩毛骨清誰教風鑒在人間眉宇淵然如魯山<lb/>
指㸃虚無數歸鴈摩挲香滑寫琅玕舊聞五色筆如椽<lb/>
<pb n="KR4d0095_WYG_005-21a"/>
平生醉裏傲羲軒登軒不解顒顒意幽鳥自啼華不言<lb/>
賈生憂鵩入其居子美亦遭牛酒汚仙郎兵衞森畫㦸<lb/>
風調特與前人殊杖屨相從年可忘不羞蒹葭玉樹㫄<lb/>
青眼特開浮世少白頭相逢故意長尚記垂髫秀發時<lb/>
神彩不異崔宗之此生流落天一角敢料長沙再見期<lb/>
　　　贈别不愚首座<lb/>
道人貂蟬後骨面逺瞻視少年憎俗子竟以須髪毁形<lb/>
骸已變盡終不沒豪氣君看談笑時時復出竒偉湘西<lb/>
<pb n="KR4d0095_WYG_005-21b"/>
松下見班草問行李問儂歸何許披須開笑齒名山皆<lb/>
吾家況復生如寄意行吾車馳身止吾駕税吾生天地<lb/>
間大倉一稊米只今相㑹面寧知非寄耳思歸固偶然<lb/>
吾詩聊一戲<lb/>
　　　題王路分容膝軒<lb/>
詩眼愛雲泉玉骨含冨貴精神畫牒開怒威亦和氣材<lb/>
冝侍至尊廣殿儼劒履胡為簷隙間僅止容膝耳譬如<lb/>
横海鱣蛣屈見脊尾巻而為一髮寓此涔蹄水何當黑<lb/>
<pb n="KR4d0095_WYG_005-22a"/>
月夕戲逐風霆起懸知王氏軒又補湘中記<lb/>
　　　次韻㳺石霜<lb/>
霜華舊㳺秋正深澗風落日寒蟬吟歛眸黙數曾到處<lb/>
笑看碧煙浮水沉朅來大斾為山至山綰煙鬟三十二<lb/>
當時老宿契新豐坐令衲子如雲萃眼前無復見此公<lb/>
歎息叢林掃地空空餘樓殿出雲雨塗金澗碧光巖叢<lb/>
卧聽松風難比擬個中偈句誰宗旨賴公摹寫入新詩<lb/>
公不作詩山媿恥<lb/>
<pb n="KR4d0095_WYG_005-22b"/>
　　　次韻登蘇仙絶頂<lb/>
平生合腰萬丁帶誰使天涯宿溪瀬曉驅部曲上香山<lb/>
路人如堵看飛蓋桂環巻舌嘯雲煙右轄風流是謫仙<lb/>
輞川草樹入畫圖此風頽落今追還散髪巖阿聊一快<lb/>
世議從來嗟迫隘為君戲語敵山光棘句鈎章窮嶮怪<lb/>
詩成便覺王公輕整頓道山歸去情子廉未必山林見<lb/>
市人中有安期生<lb/>
　　　次韻謁子美祠堂<lb/>
<pb n="KR4d0095_WYG_005-23a"/>
心許房次律神交郭元振人品如竒峯横秋聳孤峻筆<lb/>
陣工斫伐忠義見詞刃仕如上瀬船饒力挽不藎酒狂<lb/>
誇嚴武登髙呌虞舜大愛淮南王甘作天厨擯死猶遭<lb/>
謗誣謂坐酒肉饉荒祠叢篠間下瞰湘流浚夫子縳富<lb/>
貴髙韻洗驕吝詩清如玉珮中節含温潤並轡揖此老<lb/>
讓驅不肯進嗟予固瞠若却立那敢瞬<lb/>
　　　次韻雪中過武岡<lb/>
今年湘山三尺雪大松夜倒蒼崖冽曉驚誰推華藏界<lb/>
<pb n="KR4d0095_WYG_005-23b"/>
墮我坐前光不滅駞裘䂖丞鄣泥馬壯士甲趨花灑鐵<lb/>
空齋夜對故人榻妙語霏霏如鋸屑窗寒霧暗日生東<lb/>
恍疑珥筆明光宫蹁躚欲㸃朱藍袂一聲雲斧山玲瓏<lb/>
明年麥秋歌嵗豐夜香横目祠上穹太平無象天有道<lb/>
塞塵蠻雨長濛濛歸來笑卧北窗下侍兒簇花閙清夜<lb/>
老尋清境幾成癖一觥滿引酬譏罵應思和月踏層冰<lb/>
快意暗驚夢猶怕詩成字字如貫珠乞與人間不知價<lb/>
　　　次韻連鼇亭<lb/>
<pb n="KR4d0095_WYG_005-24a"/>
危亭為誰小臨此一泓碧晴天戲投餌戢戢見尾脊而<lb/>
以鼇名之相顧愕坐客昔人醉魚海六鼇曾偶得歸來<lb/>
眉目間津津有矜色安知華藏界持取等戲劇納之芥<lb/>
子中不見有迫窄巨細何足較未出是非域夫子忻然<lb/>
笑請以書屋壁<lb/>
　　　同㳺雲蓋分題得雲字<lb/>
分才如天驥超絶氣逸羣低摧簿書中一笑置勿論我<lb/>
如剪翎鶴俛啄窮朝昏生涯無窖子乞食嘗扣門但為<lb/>
<pb n="KR4d0095_WYG_005-24b"/>
口腹累乖隔如參辰此夕復何夕共宿湘山雲境清藏<lb/>
勝氣情髙發幽欣天風吹笑語乞與人間聞念公翰墨<lb/>
場少年策竒勳世味如嚼蠟喜著磨衲裙裴公師黄檗<lb/>
圓澤友李憕因法偶相逢則以法為親安知我與子夙<lb/>
昔非弟昆吾聞三生石曾歌舊精魂他年葛洪陂相尋<lb/>
定煩君先當理故事過山尋老仁要同夏口村發甕驚<lb/>
前身<lb/>
　　　治中呉傅朋母夫人王逢原之女也傅朋作堂<lb/>
<pb n="KR4d0095_WYG_005-25a"/>
　　　　名養志乞詩為作此<lb/>
少節暮年名太重詔書致之堅不動當年捧檄良為親<lb/>
安知坐中有張奉茅容避雨依樹叢㫄人夷踞渠獨㳟<lb/>
朝來殺雞本供母從教牀下拜林宗兩翁髙行今誰繼<lb/>
呉侯作堂深措置鏡中勳業姑置之自廣其心養其志<lb/>
傳記絶似廣陵公從來孟陶風味同未能侯門煩倒屐<lb/>
想見窗户開青紅夫人年髙視聽捷扶持不用如華妾<lb/>
十分金葉夀千齡笑看醉紅潮玉頰<lb/>
<pb n="KR4d0095_WYG_005-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石門文字禪巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石門文字禪巻六</head>
    <p>
<pb n="KR4d0095_WYG_006-1a"/>
欽定四庫全書<lb/>
　石門文字禪巻六　　　宋　釋覺範　撰<lb/>
　　古詩<lb/>
　　　寄彭景醇奉議<lb/>
我庵湘山麓君家湘江尾共看湘山雲同飲湘江水君<lb/>
有負郭田飽食驕穉世小兒探井臼大兒了租税我獨<lb/>
生事拙饘粥每不繼君如李大夫時時容乞米永懐湖<lb/>
山堂風物自閑美楞嚴初讀罷篆冷空䆫几㣲風拾殘<lb/>
<pb n="KR4d0095_WYG_006-1b"/>
紅幽鳥妨春睡蒼苔滿門巷榆柳隂覆砌杖䇿亦窺園<lb/>
悠然望層翠歲時無營為祭奠修家禮自覺去幼安正<lb/>
復不逺耳遙知讀此詩忻然開笑齒<lb/>
　　　宿湘隂村野大雪寄湖山居士<lb/>
夢囘聞打䆫曉起喜覆瓦江山驚晝永秀色𤣥相借升<lb/>
鞍風便旋浩蕩春隨馬不憂江瘴生更喜麥連野湘山<lb/>
宜可老慶弔同里社乃爾廢推擠眷此多賢者湖山薝<lb/>
蔔林為我花連夜想見老居士擁衲清入畫山隂興未<lb/>
<pb n="KR4d0095_WYG_006-2a"/>
盡玉麈思對把政恐觸機鋒怒遭握拳打遙知和此詩<lb/>
呵筆意閑暇妙語鬭清妍正圍紅粉寫<lb/>
　　　景醇見和甚妙時方閲華嚴經復和戲之<lb/>
夫子和雪詩放意如注瓦手搏華嚴界笑中已見借髙<lb/>
詞師棗柏寧暇數班馬如登妙髙峯如游廣莫野怪公<lb/>
個中人亦入此保社朝來誰扣門寂音老尊者扶笻坐<lb/>
山堂詩眼不知夜不入人間世誰將作圖畫但欠維摩<lb/>
女玉骨無一把紛紛散竒英棃花風雨打湖山晩多態<lb/>
<pb n="KR4d0095_WYG_006-2b"/>
應接殆未暇此詩聊戲公詩成還自寫<lb/>
　　　雪霽謁景醇時方𡎺堤捍水修湖山堂復和前<lb/>
　　　　韻<lb/>
𡎺堤盖南堂雪霰響新瓦我踏雪泥至自擕雙不借愛<lb/>
公有俊氣句法洗凡馬清婉繼彭澤寒陋笑東野願爲<lb/>
西崦隣投名入詩社餘年吾事濟過從有公者何時聞<lb/>
折竹燈火共清夜曉堂人未掃如開輞川畫平生學牧<lb/>
牛鼻索嘗自把而今失所在寧復事鞭打吾詩一寄耳<lb/>
<pb n="KR4d0095_WYG_006-3a"/>
雕琢特未暇且欣兩俱健意氣要傾寫<lb/>
　　　和景醇從周廷秀乞東坡草蟲<lb/>
周髯迃闊亦自笑安樂飢寒奈嘲誚東坡墨戲偶得之<lb/>
保藏更作千金調自言吾冨可埒國癡病已深那可療<lb/>
坡初畫此適然耳髯以夸人無乃勦彭侯滿腹是精神<lb/>
翰墨行藏兩俱妙應嗟玩物非尚徳未欲奪攘投火療<lb/>
乞之如易紫香囊豈弟髙風珠自照此詩醇釅等佳醖<lb/>
爲君滿引那辭釂<lb/>
<pb n="KR4d0095_WYG_006-3b"/>
　　　題萬冨樓<lb/>
賢爲萬人英筆力挽萬牛寶帶腰萬丁封及萬户侯彼<lb/>
冨一二數其實冨未周君看清曲江傑立萬冨樓山川<lb/>
占形勝佳處横髙秋丈人披白帢凭欄清兩眸凛然無<lb/>
求姿一洗驕氣浮郿塢癡肉臠金谷酒色囚名均謂之<lb/>
冨涇渭實異流余窮蓄一喙得飽事事休貧冨若天淵<lb/>
飽豈有劣優此詩如橄㰖初嚼欲棄投終然成可口味<lb/>
永當見收<lb/>
<pb n="KR4d0095_WYG_006-4a"/>
　　　湘西飛來湖<lb/>
武林散煙鬟一峯螺髻孤煙雲有竒態華木秋不枯理<lb/>
公何許來望見輒軒渠曰此靈鷲峯何年來飛乎個中<lb/>
有白猿爲子抵掌呼至今呼猿澗飛波跳碎珠朅來楚<lb/>
國南萬山爭走趨精廬開横塘清可照眉須髙人家武<lb/>
林致此從東呉那知湘水西乃有飛來湖連蕩滿秋色<lb/>
小艇藏菰蒲閑來倚危檻對立鷗烱如我與湘峯色俱<lb/>
堪入畵圖<lb/>
<pb n="KR4d0095_WYG_006-4b"/>
　　　次韻周達道運句二首<lb/>
問人欲買山便應知官情詩眼艶秋水袖手望空青家<lb/>
蓄不貪寶寸田常自耕永懐柴桑歸悠然見真誠不甘<lb/>
口腹累折腰求乳腥偶題五字句醉墨半欹傾麒麟入<lb/>
圖畫鼎彞書姓名何如癭瓢中獨酌郎官清鳥啼春寂<lb/>
寂院靜花冥冥懸知睡足處衾暖紙窓明<lb/>
朱門連大藩知是故人宅登門一笑懽忘其身是客叢<lb/>
林斷岸西聚落一水隔欲知往來數雞犬亦相識人情<lb/>
<pb n="KR4d0095_WYG_006-5a"/>
改朝夕世議苦迫窄公輩月輪髙不涴濁流色撥書臥<lb/>
清曉井汲聞餘滴職嚴賔謁少境靜意自適嗟余眷閭<lb/>
里邊風馬嘶北公賢義當親此外吾何擇瘴痾蘇晝簟<lb/>
小寢喧鼻息夢驚哦公詩清懽洗岑寂<lb/>
　　　大雪寄許彦周宣教法弟<lb/>
湘西雪連日荒寒發明鮮誰持華藏界墮我宴坐邊遙<lb/>
知毘耶老薝蔔開滿前想見散華女笑頰㣲渦旋不受<lb/>
禪律縛尚遭富貴纏遊戲翰墨中骨清聳詩肩白灰紅<lb/>
<pb n="KR4d0095_WYG_006-5b"/>
麒麟玉液黄金然醉眼艶秋水落筆驅雲煙放意吐秀<lb/>
句與雪爭清妍我詩出寒餓苦語秋蛩煎定作笑拊掌<lb/>
望空鬚一掀<lb/>
　　　臥病次彦周韻<lb/>
臥便午簟袪殘暑誰令殿閣風鷗語君來談笑破岑寂<lb/>
慰此經旬擕手阻湘山解事不須招數峯入座爭翔舞<lb/>
心知清境世不要勝踐從來數支許戲將平時説禪口<lb/>
貶剝諸方呵佛祖眼髙叢林不見人但許南臺稱法乳<lb/>
<pb n="KR4d0095_WYG_006-6a"/>
忽驚詞鋒亂斫伐披靡千人如項羽詩成相對兩咨嗟<lb/>
此生俯仰成今古<lb/>
　　　次韻朝隂二首<lb/>
轆轤曉汲罷幽響聞餘滴不知雨毛空但覺炊煙濕閑<lb/>
居少過從屋角寒藤入夫子獨念我問訊常絡驛時來<lb/>
欵柴扄飢飽共休戚此詩麗如春妍暖破岑寂如追薊<lb/>
子訓可望不可及<lb/>
稻田翠浪翻風葉朝露滴按行阡陌間歸來袍袴濕駮<lb/>
<pb n="KR4d0095_WYG_006-6b"/>
雲漏日脚䆫户空翠入當年走京塵日莫馳山驛此生<lb/>
彈指間強半是悲戚朅來效支遁買山老閑寂君真許<lb/>
詢輩詩語時見及<lb/>
　　　余病脾氣李冝中教余服仙茅乃從彦周乞之<lb/>
　　　　彦周袒肩荷臨濟呵余鈍根敗闕病輒服藥<lb/>
　　　　是以生死爲二耶得藥作此謝之<lb/>
嗟余早衰人多病良業疾脾勞禁晩飡腿重怯下濕爾<lb/>
來又增添冷氣攻脇脊愁坐如蹲猨呻吟喧四壁聞世<lb/>
<pb n="KR4d0095_WYG_006-7a"/>
有仙茅温中等金石恐能祛吾疾僥倖延餘息我家小<lb/>
郎君道眼窺罅隙恐余偷心在指數煩口擊負負無可<lb/>
言頹然慚道力檢蜜念慧逺誦呪憶羅什兩翁例一笑<lb/>
顛倒不足惜世尊病須乳侍者遣行乞達磨五遭毒知<lb/>
毒乃敢食佛祖豈貪生避就唯恐失二者如不坐吾罪<lb/>
亦可釋想見讀此詩笑中和易色<lb/>
　　　彦周見和復答<lb/>
既有疾可示非是都無疾如春有陽燄渴鹿想爲濕以<lb/>
<pb n="KR4d0095_WYG_006-7b"/>
君足疾苦例我痛腰脊忍痛而曰空觸墻爲無壁此論<lb/>
盖四座聞者皆屏息吾聞有漏軀有病資藥石漏盡病<lb/>
乃除其神則無隙譬如出鑛金萬鍜受鎚擊妙哉迃開<lb/>
老辯愽見才力種性能文章怒罵成詩什荆山玉抵鵲<lb/>
而爲路人惜此詩不辭和而藥不厭乞又如夢中人飢<lb/>
而獲飲食覺來輒大笑飢飽兩俱失以是知法空妄盡<lb/>
方自釋解空如佛言不許離聲色<lb/>
　　　彦周以詩見寄次韻<lb/>
<pb n="KR4d0095_WYG_006-8a"/>
兩詩䕶宗㫖萬仞仰峻嶺攀縁不可及妙語出鋒頴鈍<lb/>
根遭譏訶正坐不勇猛譬如䇿疲羸强以扛九鼎頑冥<lb/>
雖難化豈不發深省坐令跛驢心奮迅起馳騁愛君辯<lb/>
縱横又畏面嚴冷直諒有如子敢不加䖍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>尚記笑語<lb/>
時水軒同煮茗池閑如鏡空倒蘸垂楊影歸來渡湘江<lb/>
一葉浮萬頃舟中亦曬藥欲以駐頽景君儻終不瞋藥<lb/>
盡更當請<lb/>
　　　送彦周<lb/>
<pb n="KR4d0095_WYG_006-8b"/>
虞卿脱魏齊拚意與俱去公卿一破甑掉臂不復顧蕭<lb/>
何追韓信棄車遂徒走貪賢如攫金不見市人聚㑹合<lb/>
意傾寫掩書想風度彦周雖緑髪風味映前古髙論傾<lb/>
座人能破萬毁譽獨立傲世波屹然如砥柱令人毎見<lb/>
之不敢發鄙語推墮吾法中偃蹇揖佛祖死生人所怖<lb/>
玩之於掌股此生幾離别此别覺酸楚夜寒衆峯髙獨<lb/>
看霜月吐明日解歸舟西風白蘋浦君去我獨留蒼茫<lb/>
煙水莫<lb/>
<pb n="KR4d0095_WYG_006-9a"/>
　　　長沙邸舍中承敏覺二上人作記年刻舟之誚<lb/>
　　　　以詩贈<lb/>
道人天姿心匠妙漆瞳含秋看飛鳥氣和不減華林風<lb/>
韻髙勝却霜巖曉心胷冰壺不隔塵爭傳落筆如有神<lb/>
不畫凌煙大羽箭來寫山林夢幻身清秀摩雲洞冰雪<lb/>
更將已素稱三絶不作能癡顧虎頭定爲露頂王摩詰<lb/>
傳神寫照誰與功吾聞成在阿堵中擬將萬匹鵞溪絹<lb/>
爲寫漚中勝義空<lb/>
<pb n="KR4d0095_WYG_006-9b"/>
　　　王仲誠舒嘯堂<lb/>
隔岸莫山秋翠重少焉月作冰輪湧閑披白帢登此堂<lb/>
絳闕神清氣深穩齒應䘖環舌巻桂兩鬢西風心一寸<lb/>
此中不著絲竹耳但覺清圓林葉動餘韻夫須百里聞<lb/>
風露清冥人跨鳳恐君夜殘亦仙去棄米呌雲空目送<lb/>
　　　贈周廷秀<lb/>
周郎南州俊毛骨特英拔結髪翰墨場聲光先逸發上<lb/>
書論國事人危泰山壓居然竄南陬風埃到鬚髪平生<lb/>
<pb n="KR4d0095_WYG_006-10a"/>
拙生事寒饑坐曠達相逢湘水湄清甚等苕霅書近庾<lb/>
西臺詩如王右轄解尋磨衲禪仍領凌波襪春露試晴<lb/>
䆫舌頰增脱活澆公剛直胷捜攪醫國法氣當宿玉堂<lb/>
絲絇八磚踏當分買山錢放<hi>闕</hi>痛一掐<lb/>
　　　次韻呉興宗送弟從潙山空印出家<lb/>
身心俱出家豈復論家世一念斷攀縁即入三摩地珍<lb/>
重大願王此法端可恃若能訓此心是畢丈夫事君看<lb/>
宏覺師後身是曇諦儻欲貯甘露先將潔令器自當福<lb/>
<pb n="KR4d0095_WYG_006-10b"/>
人天豈止能自利譬如雞出燖真復生厭離空印法門<lb/>
傑淨慈數髙弟初不荷吾法亦自爲<hi>闕</hi>瑞汝能傾心事<lb/>
建此平生志淨中有浮念何異目有翳内外俱一如乃<lb/>
稱真正士以此談妙法要使天華墜百里半九十良醫<lb/>
三折臂果解信此言不媿甘蔗裔<lb/>
　　　張野人求詩<lb/>
醉看湘山二十春杖藜疾趨旋路塵兒童拍手呼不住<lb/>
並行磨之不怒瞋人間禍福本無象引手按之如有神<lb/>
<pb n="KR4d0095_WYG_006-11a"/>
草鞵不踏公卿門術中玉石兩俱焚不知世上有憎愛<lb/>
一味但覺山林尊得錢行沽付一醉兒啼妻號了不聞<lb/>
孔仲山爲阿里卒呉門亦藏梅子真何年笑跨紫雲去<lb/>
舉手山頭謝世人<lb/>
　　　寄郤子中學句<lb/>
剛踈觸時怒髪之投海山沛恩出意外縲囚遂生還湘<lb/>
西谷量雲結屋清蘋灣舉手弄雲水意適情自閑大藩<lb/>
英俊地翰墨相追攀聚話蘭叢秀吐氣雌霓彎我窮世<lb/>
<pb n="KR4d0095_WYG_006-11b"/>
諱見所至特見刪但餘遭夫子時時客扣闗邇來又識<lb/>
公喜忘雙鬢斑夷粹韻拔俗簡重語不煩人品有如子<lb/>
合在臺閣間歸來夢西津五峯解煙鬟故人訝歸晩負<lb/>
負媿在顔此詩雖夢語亦足發天慳乃知憂患烈不能<lb/>
鐫冥頑遙想爲一笑秀句出飢寒<lb/>
　　　子中見和復答之<lb/>
世味嘗已徧嚲著匿雲山爲問何能爾鳥倦自知還湘<lb/>
西一千頃分我楊柳灣時爲理魚蓑人眠舟自閑公真<lb/>
<pb n="KR4d0095_WYG_006-12a"/>
功名人髙韻不可攀譬如秋無雲璧月挂一彎我詩聊<lb/>
寄耳猥語憑見刪峻句乃見辱嶮如履潼闗細看秀爭<lb/>
發紅英㣲雨斑坐令十年心清涼去煎煩竹林在何許<lb/>
延頸佇望間遙知醉逃暑玉纎侍丫鬟得句有竒趣笑<lb/>
渦印朱顔引紙欲續和自歎才澀慳應當恕不迨鄉閭<lb/>
念疎頑把卷味長哦松風嗽齒寒<lb/>
　　　次韻游衡嶽<lb/>
結髪功名場吾豈厭朝市風埃涴袍袴樂事嗟無幾那<lb/>
<pb n="KR4d0095_WYG_006-12b"/>
知望耆闍舉手弄雲水山空答清嘯一洗風埃恥赤岸<lb/>
横落日孤煙起墟里隂晴故多態風物自閑美歸來説<lb/>
佳處尚復喜見齒爲作鶴腦側失牀忘而趾平生嘉遁<lb/>
心衍挽車輪起拭涕師懶瓚多事笑曇始<lb/>
　　　次韻游方廣<lb/>
萬峯纏煙霏一線盤空路丹楹出翔舞半在生雲處海<lb/>
人猨臂上哀湍不堪泝夫子英特人自是幹國具醉耳<lb/>
厭絲竹來此良有故臨髙賦新詩妙語發竒趣便欲抱<lb/>
<pb n="KR4d0095_WYG_006-13a"/>
琴書亦作東家住山靈應拊掌笑公入窘步自當眠玉<lb/>
堂蓮燭夜枉顧偶此愛山爾戲語亦瓦注富貴本縛公<lb/>
雲泉寧可付置巻發遐想湘月㣲雲度<lb/>
　　　游白鹿贈大希先<lb/>
昔人隱臨湘解跨白鹿游公來弔陳迹但有林壑幽春<lb/>
風掃夕隂雌霓飲澗湫披晴望形勝衣裾空翠浮道人<lb/>
髙尻揖自陳語和柔烏猶爲人好草亦能忘憂矧汝家<lb/>
臨川共飲西津流欣然爲題詩清絶如霜秋詩成又自<lb/>
<pb n="KR4d0095_WYG_006-13b"/>
錄小字如蠅頭意重恐難荷鄉義良已周遙乘知興耳<lb/>
興罷夫何求我和無好語效顰増嘆羞<lb/>
　　　次韻題兀翁瑞筠亭<lb/>
大圓鏡空越數量是中豈容男女相風橐俱聲未易分<lb/>
前身後身翻覆掌種石王生硯出芝人亡物在何足竒<lb/>
請看襄母千里至庭竹駢根生瑞枝人言親少而子老<lb/>
異事相傳爭絶倒心法之妙傳以麤此理難與俗人道<lb/>
雲居的孫難共語辯如建瓴空氣宇不將雙脚踏城闉<lb/>
<pb n="KR4d0095_WYG_006-14a"/>
郤侯詩句能寫真<lb/>
　　　次韻思忠奉議民瞻知丞唱酬佳句<lb/>
兩詩清於玉堂卧氣如漢軍爭袒左髙軒想見連璧來<lb/>
輾我門前碧苔破爲君哦此萬籟簧楚音變盡餘㣲些<lb/>
文章自然真吐鳳句拙見之那敢和髙材要當萬錢食<lb/>
小邑折腰坐飢餓仲弓曾爲太邱令義方亦作吉陽佐<lb/>
丈夫功名未入手行樂莫嫌詩酒涴<lb/>
　　　次韻思晦弟雙清軒<lb/>
<pb n="KR4d0095_WYG_006-14b"/>
門前無俗駕籬外有青山不出已成趣懶惰心所安鳴<lb/>
鳩驚午夢意消風物閑可憐脩竹林遮我茅三間兄毎<lb/>
縁詩來有時忘巾冠永愧隔壁呼束帶酬問端此詩可<lb/>
三復句挾風霜寒令人想見之恨身無羽翰壽子一杯<lb/>
水世隘軒獨寛<lb/>
　　　㑹福嚴慈覺大師<lb/>
慈覺初見我背呼仰而應遂同宿湘上夜語如建瓴犀<lb/>
顱氣不讋虎頷目有稜精彩類澄觀突兀掩萬僧喬嶽<lb/>
<pb n="KR4d0095_WYG_006-15a"/>
占南極寒翠知幾層此老家此山親分漳水燈寶坊天<lb/>
雨華午梵盤清冥欲知法席盛但看道價増破夏出山<lb/>
來乃爾忘規繩盖皮爲之灾公卿慕聲稱我幸無子累<lb/>
癡鈍人所憎平生寢飯外摩挲一枝藤少年入三呉題<lb/>
詩徧西興歸來舟彭蠡浪山雪崩騰匡廬落笑中萬疊<lb/>
横空青又嘗游并汾趼足渡河冰衝虎上太行雞鳴見<lb/>
日昇此樂墮𣺌莽坐睡頭鬅鬙朅來湘西塢倦鶴整羽<lb/>
翎只待秋風健祝融期再登<lb/>
<pb n="KR4d0095_WYG_006-15b"/>
　　　慈覺見訪余適渡江歸以寄之<lb/>
黄沙横吹意儻恍江色摸胡迷背向刺舟開岸風掠耳<lb/>
日莫歸來説驚浪旋添榾柮火蒙密堵立咨嗟羅少長<lb/>
椀楪鏗然野炊熟井税未輸夜舂響少年信脚蹈憂患<lb/>
幾同蜑叟埋煙瘴歸來閑散贖辛勤老住江村無雜想<lb/>
夢囘書几有青燈雞一再鳴布衾暖遙想老禪讀此詩<lb/>
應作掀髯笑拊掌<lb/>
　　　次韻蘇通判觀牡丹<lb/>
<pb n="KR4d0095_WYG_006-16a"/>
東風背立知誰家扶頭醉韻中流霞天涯也識洛陽面<lb/>
露叢幽蘂生竒葩兩翁賦詩皆妙語讀之令人欲仙去<lb/>
坐間亦著白髪禪勝游且願追支許擁毳同看聊自娯<lb/>
春歸不肯略踟蹰解空勿憶南泉老但言如夢不言無<lb/>
　　　次韻元不伐知縣見寄<lb/>
我讀元侯詩嶮若過驚浪忽於旋渦中濺雪湧千嶂又<lb/>
如曹征西唾手縛袁尚又如花間春熟視迷背向何從<lb/>
得此客要是萬夫望少年翰墨場開口取卿相低摧牛<lb/>
<pb n="KR4d0095_WYG_006-16b"/>
刀中軒特見雅量君看風月湖自是無盡藏應手物華<lb/>
妙纎穠見情狀平生冥捜眼已照鮑謝上自當走竒勳<lb/>
豈止稱師匠嗟余衰退者那敢論輩行正如羊叔子堅<lb/>
卧答陸抗詩成急雨來掃盡層雲障重慚無傑句酬君<lb/>
語豪壯<lb/>
　　　和元府判遊山句<lb/>
舉手弄雲泉濺衣作跳波側耳聞遺音仰看幽鳥過兩<lb/>
公作妙語清絶類隂何氣爽如南山晴嵐掩峩峩意快<lb/>
<pb n="KR4d0095_WYG_006-17a"/>
如落瀑萬仞崩銀河秀如華林風嫣然散㣲和而余獨<lb/>
朴拙欲登選佛科十年類馬駒鏡謂磚可磨楓瘤或見<lb/>
取此事古亦多噪吻成綺語寧恤犯尸羅<lb/>
　　　送不伐赴天府儀曹<lb/>
長沙解嶺海浩壤冠南楚豈止風物繁山水亦清富然<lb/>
以余觀之兩者未足數雖曰大藩地要以多賢故元侯<lb/>
汝潁竒家世工酌古朅來簿書中見此廊廟具三年令<lb/>
小邑野鶴剪翎羽側腦望雲漢奮躍思逺舉忽聞除書<lb/>
<pb n="KR4d0095_WYG_006-17b"/>
至當得贊天府婢僕想京華一室譁兒女便覺駞鐸聲<lb/>
吹㡌黄塵路舉首望絳闕金碧礙雲雨富貴<hi>闕</hi>　天車<lb/>
馬氣成霧遙知念舊遊笑與同僚語<lb/>
　　　送友人<lb/>
幽人獨負三尺琴自謂羲皇得意深經年不肯鼓一曲<lb/>
欲造千里求知音夕陽渡口西風起黄葉紛紛墜秋水<lb/>
送君黙黙上孤舟片帆忽舉風波裏此去呉中風物好<lb/>
重複江湖我曽到桂子落時雙澗秋白猿啼處孤松老<lb/>
<pb n="KR4d0095_WYG_006-18a"/>
却入苕谿凡幾里連天震澤無窮已紅蕖苞拆流水香<lb/>
紫蓴絲軟鱸魚美何時興盡見歸舟古今客路多飄流<lb/>
孤雲别鶴無蹤跡空聽蟬聲野渡頭<lb/>
　　　聽道人諳公琴<lb/>
道人貌癯骨藏年漆瞳照人方而淵家住湘山湘水邊<lb/>
氣清日應嚼芳鮮羅浮飯石性所在定林飲澗老更堅<lb/>
子其徒歟寧果然抱琴過我亦自賢玉徽按抑朱絲絃<lb/>
借絃爲舌傳語言誰家恩怨餘妬憐綺䆫鶯燕春風顛<lb/>
<pb n="KR4d0095_WYG_006-18b"/>
顛風盤空攪蒼煙蕭蕭吹鬢人未眠清都絳闕斷世縁<lb/>
骨飛不到夢所傳秦筝心知是響泉置之髯鬚一笑掀<lb/>
蘂珠三疊舞胎仙坐令遺世如蜕蟬何年醉騎紫雲去<lb/>
此琴枵然成棄捐<lb/>
　　　儞能禪三鄉俊宿山<lb/>
湘西春色無人要萬頃鏡空飛白鳥小閣披衣眼力衰<lb/>
一聲欵乃酬清曉芒鞵閑穿聚落來此岸緑隂行不了<lb/>
南臺老未忘鄉井抵掌清談輒髙笑烹茶煮筍未當勤<lb/>
<pb n="KR4d0095_WYG_006-19a"/>
放意賦詩語竒峭此生何處不戲劇萬事隨縁真道妙<lb/>
何當借子西齋宿共看湘月千峯表<lb/>
　　　陪張廓然教授遊山分題得山字<lb/>
先生如梁鴻徳耀亦愛山湘西十日留笑語煙雲間弄<lb/>
泉石梅塢喚舟青蘋灣藉草飲松下松風當吹彈二妙<lb/>
生清妍山花挿雲鬟粲然起爲壽舞袖相翩翻先生墮<lb/>
幘醉頗覺天地寛醉語忽成詩爲題蒼壁顔城郭遙相<lb/>
望但見千峯寒<lb/>
<pb n="KR4d0095_WYG_006-19b"/>
　　　又得先字<lb/>
青山隨處有見之輒欣然獨於湘上山欲買歸休田此<lb/>
邦多君子故欲吾終焉先生人品髙白鷗春水前弟子<lb/>
亦秀發玉樹相明鮮頗怪翰墨場亦著白髪禪分題得<lb/>
難韻下筆風雷旋詩成愕衆口不復較後先閑中有此<lb/>
樂安用食萬錢紫芝愛陸渾遂爲好事傳悠然見眉宇<lb/>
寧復羡遺編<lb/>
　　　送廓然<lb/>
<pb n="KR4d0095_WYG_006-20a"/>
長沙古都㑹何以冠荆楚但曰財富强山水最佳處那<lb/>
知號大藩寔以英俊聚張侯官雖冷藉甚有名譽心胷<lb/>
髙崔嵬萬巻相撑拄君看逸羣姿矯不受控御罷官當<lb/>
北歸一室譁兒女想見駞鐸聲桑棗黄塵路倚馬草十<lb/>
制膽氣見眉宇此職誰當之夫子無媿負璧門黄金閨<lb/>
獨宿無晤語時應夢湘江醉卧聞柔櫓<lb/>
　　　大潙山外侍者求詩<lb/>
湘南古叢林鐘梵百世傳大圓百丈來縛屋巖石邊煥<lb/>
<pb n="KR4d0095_WYG_006-20b"/>
然成寶坊服用如諸天經今成幾何已逾三百年誰爲<lb/>
中興者卓哉空印賢大鐘日夕撞圓音答山川衲子自<lb/>
成羣晝誦而夜禪道人舊未識眉目何淵然乞詩亦不<lb/>
惡篝燈臨網牋人生等浮雲達者無後先我亦一戲耳<lb/>
走筆成長篇<lb/>
　　　送珠侍者重修真淨塔<lb/>
清涼寂滅塔三世無鮮陳巋然塵塵中現此光明身尚<lb/>
無有祖成寧當説有壊憫此情見者亦驚世議隘泐潭<lb/>
<pb n="KR4d0095_WYG_006-21a"/>
道人珠願力無礙限行看蒼煙叢一切俱成辦狐死必<lb/>
首邱馬嘶必望北盖皆不忘本人豈宜忘徳秋風淨湘<lb/>
楚萬里浩無垠嗟予頽然卧羡子如孤雲<lb/>
　　　英大師年二十餘工文作詩勉之<lb/>
英公南海來眉宇靜而淵少年辭海山脚力生雲煙已<lb/>
能弄翰墨句好自可傳君看嵩仲靈<hi>闕</hi>痩聳清堅平生<lb/>
䕶教心光與星斗懸化去四十載凛然長在前文章一<lb/>
技耳幾不減市廛要求出世法道眼照人天吾言激後<lb/>
<pb n="KR4d0095_WYG_006-21b"/>
生君俊無忽焉千峯開宿雨蒙頭作深禪古人亦何逺<lb/>
何必羡遺編<lb/>
　　　崇禪者覓詩歸江南<lb/>
去年社燕前道人江南住一笑塞鴻來又在龍安浦今<lb/>
年寒食後歸心忽飄絮不知換秋菊能復如期否此生<lb/>
付浮雲忽散還復聚要之不可必恐作人間雨行藏類<lb/>
隱峯兩踏石頭路故山有遺恨缺典念馬祖落日頽金<lb/>
盆蒼茫煙水莫離情𣺌難收摹寫入凝佇<lb/>
<pb n="KR4d0095_WYG_006-22a"/>
　　　送悟上人歸溈山禮覲<lb/>
亂峯踼卓不容數寶構翔空盤萬礎溈源水作青蓮香<lb/>
攧雷濺雪出煙雨住山老如大雄虎暗谷行藏文彩露<lb/>
説禪不費絲毫力以空為印印諸祖道人乃是小於莵<lb/>
氣已食牛難共語悠然蹤跡似孤雲羡儂先我山中去<lb/>
㑹當出鉢螺頂間見此頎然秀眉宇<lb/>
　　　贈珠維那<lb/>
湘雲遮世路閑客此閑行彌日不忍去眷此山水清暖<lb/>
<pb n="KR4d0095_WYG_006-22b"/>
䆫欲春色茗椀雪花輕道人舊不識一見意已傾人主<lb/>
無根蔕聚散如流萍聊炷返䰟梅將以熏道情此詩亦<lb/>
偶爾夫用四座驚<lb/>
　　　瑀上人求詩<lb/>
道人江南來快作臨川語立談當夕照鄉閭問安否坐<lb/>
令十年心想見西津渡少年游諸方迺欲追佛祖清韻<lb/>
不可摹髣髴見眉宇豈止義中龍當作文中虎西風健<lb/>
行李暫㑹還徑去我如社後燕並立理歸羽<hi>闕</hi>
<pb n="KR4d0095_WYG_006-23a"/>
雲風約聊復住勿長隱深谿當作人間雨<lb/>
　　　送瑫上人往臨平兼戲廓然<lb/>
鶻瑫腦骨緊脚力健生雲疊數一萬里捷於臂屈伸肉<lb/>
佛不譏訶稱之返云云坐誦覺範詩抄錄亦甚勤羣兒<lb/>
爭欺之僞雜以佗文瑫獨頷不語飯沙俱一吞湘西雪<lb/>
達旦萬樹吐竒芬凍行如鷺鷥雪泥濺衣裙解包呵直<lb/>
指又作飢猨蹲放意説臨平想見禪誦羣坐令冷齋中<lb/>
忽然變春温明朝别我去掣肘徑出門便覺西湖月夜<lb/>
<pb n="KR4d0095_WYG_006-23b"/>
坐生夢䰟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石門文字禪巻六<lb/>
</p>
<p>
</p>
  </div>
</body>
</text>
</TEI>
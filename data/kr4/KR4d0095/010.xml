<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石門文字禪巻十</head>
    <p>
<pb n="KR4d0095_WYG_010-1a"/>
欽定四庫全書<lb/>
　石門文字禪巻十　　　宋　釋覺範　撰<lb/>
　　七言律詩<lb/>
　　　十五日立春<lb/>
千年像教唐朝寺雪後新年晴復隂殘僧無事春又至<lb/>
游客不來山自深長廊掃葉望空翠小閣巻經横水沉<lb/>
三生白業有言説一念淨心無古今<lb/>
　　　晩步歸西崦<lb/>
<pb n="KR4d0095_WYG_010-1b"/>
屋除有路入深壑曵履翛然獨往還播穀風光寒日近<lb/>
摘茶時節亂山間花枝重少人甘老燕子空忙春自閒<lb/>
歸晩斷橋逢野水更能揎手弄潺顔<lb/>
　　　宗公以蘭見遺風葉蕭散蘭芽並茁一榦雙花<lb/>
　　　　鬬開宗以為瑞乞詩記其事<lb/>
深林忽見蘭芽茁不謂無人亦自賢數葉横風作纎瘦<lb/>
雙花含雪吐明鮮照人秀色雖堪畵入骨真香不可傳<lb/>
今日東君應擇壻誰家兄弟鬬清妍<lb/>
<pb n="KR4d0095_WYG_010-2a"/>
　　　黄㓜安適過予所居題詩草聖甚妙<lb/>
懐袖功名手未探亂頭睡美厭朝參筆端五色藻萬象<lb/>
胷次大千供劇談山寺尋僧宿風雨水軒見月出東南<lb/>
題詩滿壁龍蛇動盛事他年説草庵<lb/>
　　　元夕讀書罷假寐<lb/>
燈下文章已倦看欲憑詩苦洗辛酸世途忽起風波易<lb/>
富貴不忘貧賤難桃塢路迷安石塚桐川水落子陵灘<lb/>
卧聞屐響東廊靜催粥華鯨吼夜殘<lb/>
<pb n="KR4d0095_WYG_010-2b"/>
　　　示忠子<lb/>
夢冷寒庭半夜雨幽欣臨曉一畨晴柳嬌困頓欲眠去<lb/>
禽作清圓喚起聲曵履㸃殘山寺靜開經拾得紙窓明<lb/>
去年今日岐亭路吹鬢塵埃研足行<lb/>
　　　訪鑒師不遇書其壁<lb/>
獨自來游㣲雨後道人乞食及清晨應門童子能迎客<lb/>
滿地榆錢欲買春花醉發狂風日釅柳眠喚起語音真<lb/>
政當借榻酬無事熟鼾從教聒四鄰<lb/>
<pb n="KR4d0095_WYG_010-3a"/>
　　　資國寺春晩<lb/>
龍鄉戒曉月空斜喚起清圓響絡車燒筍餉田村窕窈<lb/>
拾薪煑繭語諠譁美忻崖蜜嘗新果香識山樊稱意花<lb/>
歸去路迷光已夕浸門春水一池蛙<lb/>
　　　聞龔徳莊入山先一日作詩迎之<lb/>
夢暖不知窓霧白眼寒初愛縠羅輕欣聞明日一龔至<lb/>
想見隨軒二李行夜雨曉晴寒食近水流花發子規聲<lb/>
披襟散坐青林下依約斜川萬古情<lb/>
<pb n="KR4d0095_WYG_010-3b"/>
　　　晩秋溪行<lb/>
熟路沿溪過石橋掃除秋晩淨迢迢幽尋忽見蘭芽茁<lb/>
小立仍逢柿葉飄撲摝水飛雙去鳥<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>瓏山響一聲樵<lb/>
歸來半掩殘經在燕寢香凝碧未消<lb/>
　　　張氏快軒<lb/>
草樹分明天逺大酒䦨登賞更從容眼寒數㸃鴈横雨<lb/>
耳熱一窓風度松光滑紙開秋色闊淋漓墨潑暮煙濃<lb/>
欲傾蛟室瓊詞句試借温江卓筆峯<lb/>
<pb n="KR4d0095_WYG_010-4a"/>
　　　秋晩同超然山行<lb/>
諸方游徧渾如夢古寺歸來獨掩扄無復詩篇雲錦叚<lb/>
但餘心境木蛇形髙秋霜葉魚顋赤落日逺山螺髻青<lb/>
步盡松隂忽回首緑蘿疎處見谿亭<lb/>
　　　送淨心大師住温州江心寺<lb/>
萬鍜爐中百怨門哲人雖往典刑存掃除臨濟實頭謗<lb/>
稱賞黄龍的骨孫夢澤於菟三口視丹山雛鳳九苞文<lb/>
還鄉妙曲誰能聽一笛波心兩岸聞<lb/>
<pb n="KR4d0095_WYG_010-4b"/>
　　　和清上人<lb/>
駒兒墮地已汗血毛骨蕭森落眼中今見馬羣方弄影<lb/>
㑹看雷電疾追風媒龍何止十倍價凡馬終當一洗空<lb/>
我是道林能賞駿識君語妙到無同<lb/>
　　　升上人過石門<lb/>
門巷榆錢疊紫苔十年心事首重回暑風院落書籖響<lb/>
煙雨江村畵牒開瓦枕藤牀初破睡蔗漿冰椀欲生埃<lb/>
風簷獨立看遺照忽有溪僧犯犬來<lb/>
<pb n="KR4d0095_WYG_010-5a"/>
　　　夏日偶書二首<lb/>
碧縷横斜試水沉紅腮甘冷嚼來禽含風廣殿聞棊響<lb/>
轉日回廊暗柳隂強撚冰紈餘睡色倦憑棐几適閒心<lb/>
攀翻涴衲黄塵事過眼雲蹤不可尋<lb/>
偏地知誰柳際門消閑自掃竹西軒井花曉汲聞餘滴<lb/>
篆燒風摧覓舊痕夢境消磨驚歳月道鄉彷彿見藩垣<lb/>
寶書半摺山房寂卧聽嬌鸎説怨恩<lb/>
　　　鄒必東竹枕<lb/>
<pb n="KR4d0095_WYG_010-5b"/>
黒甜誰欲當閒味此枕令人穩稱心風骨子猷居處竹<lb/>
典刑元亮醉時琴冝籠霧鬢清圓語聽學朱絃發越音<lb/>
不用製囊裁古錦春寒長搭閙花衾<lb/>
　　　竹爐<lb/>
博山沉水覺塵埃旋斫凌雲緑玉材自拭錦䙀含淚粉<lb/>
要焚銀葉返䰟梅意消未掩黄庭巻火冷空餘白雪灰<lb/>
應把熏衣閉深閣流蘇想見畵屏開<lb/>
　　　七月四日晝夢雲庵和尚教誨久之而覺作此<lb/>
<pb n="KR4d0095_WYG_010-6a"/>
　　　　示超然<lb/>
夏窓午睡誰呼覺院靜惟聞遶砌泉夢裏緒言猶可記<lb/>
壁間遺像尚依然襯珠定使拳披見坐榻當令膝處穿<lb/>
塔在層峯衰眼力何時同汝掃頽塼<lb/>
　　　雲庵塔有雙桐作此寄因姪<lb/>
十年不掃先師塔聞有雙桐護石根多寶佛應分半座<lb/>
主林神對現前身詩成坐對南州祖寫寄山中玉澗因<lb/>
他日就隂當縛屋歳時香火願為隣<lb/>
<pb n="KR4d0095_WYG_010-6b"/>
　　　中秋對月<lb/>
好天涼夕病衰餘散步中庭瘦䇿扶禪客相逢宿山寺<lb/>
玉輪同看上雲衢十分歸思懸江國一半秋光入鬢鬚<lb/>
草露濕衣香霧重更將毛骨洗冰壺<lb/>
　　　至上髙謁李先甲㑹淵才徳修<lb/>
先甲志大性重遲是中可築平生基心期功名定不赦<lb/>
未識所與游從誰淵才人間汗血驥徳修天上麒麟兒<lb/>
知君懐中有卿相探手但未忙取之<lb/>
<pb n="KR4d0095_WYG_010-7a"/>
　　　次韻睿廓然送僧還東呉<lb/>
征夫應為指柴扉湖水當門可濯衣飛鳥已知今日倦<lb/>
舊鄰那悟昔人非山情已作燖雞淨世味真如嚼蠟㣲<lb/>
遙想夜航無管束棹歌應載月明歸<lb/>
　　　送瑩上人游衡嶽<lb/>
紫盖峯頭樓閣生朱靈洞口水雲晴盤空路作驚蛇去<lb/>
落日人如凍蟻行重郭老師今健否藏年珍木但聞名<lb/>
定應自掃巖邊石時發披雲嘯月聲<lb/>
<pb n="KR4d0095_WYG_010-7b"/>
　　　寄草堂上人<lb/>
首夏年芳尚可尋興來芒履恣登臨回頭故國煙波闊<lb/>
分袂幽人歳月深落日杜鵑山館靜薫風芳草柳塘隂<lb/>
知君宴坐忘機地謾寄新詩話此心<lb/>
　　　酬潜上人<lb/>
滿鈎疎箔巻簷楹秋靜江天刮眼明梵册已翻千偈妙<lb/>
爐香未散一堂清沾衣菊露情<hi>闕</hi>　　松聲夢不成<lb/>
我與道人縁分熟可能朝夕厭逢迎<lb/>
<pb n="KR4d0095_WYG_010-8a"/>
　　　贈爲上人游方昭黙之子也<lb/>
年少辭師作逺游人言虎穴不生彪家聲自古能名世<lb/>
氣宇如今已食牛奪得我機方肯住從教棒打不囘頭<lb/>
雲山萬疊翛然去江漢無風一葉舟<lb/>
　　　鄧秀才就武舉作詩美之<lb/>
丈夫氣自磨牛斗正似豐城獄屋刀富貴豈終憑鐵硯<lb/>
功名先看擲霜毫蘆鞭未稱迎風帽紫綬從來賽緑袍<lb/>
杖䇿軍門君記取祖宗漢室舊勳勞<lb/>
<pb n="KR4d0095_WYG_010-8b"/>
　　　崇勝寺後竹千餘竿獨一根秀出呼爲竹尊者<lb/>
髙節長身老不枯平生風骨自清癯愛君脩竹為尊者<lb/>
却笑寒松作大夫不見同行木上座空餘聽法石為徒<lb/>
戲將秋色供齋鉢抹月披雲得飽無<lb/>
　　　童子名道員年五歳餘不茹葷隨母往來禪林<lb/>
　　　　旦夕稍長即與落髪覓詩作此授之<lb/>
氣與秋容一倍清出塵風骨自天成逢僧論性人皆説<lb/>
指佛髙談母亦驚已覺君家鍾善慶從來我法付豪英<lb/>
<pb n="KR4d0095_WYG_010-9a"/>
他年勘徧諸方老古寺編蒲更道情<lb/>
　　　題水鏡軒<lb/>
小軒明快照巖阿得道幽人喜氣多但視世間如水鏡<lb/>
方知夢境有山河佳眠不礙林光入清坐何妨夜月過<lb/>
我亦思歸老邱壑結鄰西崦肯容麽<lb/>
　　　同呉家兄弟游東山約仲誠不至<lb/>
東山重到讀題名勝踐清游此合并霧雨開晴秋滿眼<lb/>
暮雲欲合句先成走禪璧月寒林靜來客蘭叢玉樹清<lb/>
<pb n="KR4d0095_WYG_010-9b"/>
我老吐詞如朽木蒸成芝菌報升平<lb/>
　　　器之示巽中見懐次韻<lb/>
折脚鐺尋穩處安對君此夕久盟寒狐裘不合須羊袖<lb/>
藥簏何妨缺夜干秋壟此時驅健犢道山何日跨歸鸞<lb/>
仙鑪只隔數邱耳上水船方厄瀨湍<lb/>
　　　書鑒上人香嚴堂<lb/>
堂前叢玉知誰種叢下髙人自掃除未論擊聲回顧眄<lb/>
先欣秀色上眉鬚隨冝萬偈風宣説頓現千身月寫摹<lb/>
<pb n="KR4d0095_WYG_010-10a"/>
就地對誰曽畵餠當年饞水救飢無<lb/>
　　　冷然齋<lb/>
以身為舌毗尼藏儼此空齋鏡面清蟬蜕塵埃軒盖集<lb/>
蝶成䰟夢篆煙輕蘆圖世界分遺境玉麈天花委落英<lb/>
鉢在道山歸去好摩挲風馭笑平生<lb/>
　　　謝性之恵茶<lb/>
午窓石碾哀怨語活火銀瓶暗浪翻射眼色隨雲脚亂<lb/>
上眉甘作乳花繁味香已覺臣雙井聲價從來友壑源<lb/>
<pb n="KR4d0095_WYG_010-10b"/>
却憶髙人不同試暮山空翠共無言<lb/>
　　　訪友人二首<lb/>
海棠雨過尚嬌春袖手來尋林下人未話柳條堪結紐<lb/>
且欣梅子可嘗新孤蹤袞袞風中絮萬事紛紛夢裏塵<lb/>
他日别山重會面定知談笑絶鮮陳<lb/>
日暮荒城倚瘦藤江南春思倍添増那知淮水黄塵路<lb/>
忽見廬山緑髪僧乞食久辭煙際寺連牀今對夜深燈<lb/>
明年我亦尋君去同陟天池最上層<lb/>
<pb n="KR4d0095_WYG_010-11a"/>
　　　石臺夜坐二首<lb/>
故鄉乃有此叢林下板何妨著寂音永與世遺他日志<lb/>
尚嫌山淺暮年心凍雲未放僧窓曉折竹方知夜雪深<lb/>
琢句自應清似玉更冝坡字硬黄臨<lb/>
歳晩山深過客稀一燈清坐夜同誰滴階寒響雪消後<lb/>
通火活紅灰陷時歛目舊游真可數盖棺前事尚難知<lb/>
古今不隔諸縁淨畵出巖中道者詩<lb/>
　　　胡卿才時思亭<lb/>
<pb n="KR4d0095_WYG_010-11b"/>
秖今冢木上雲雨想見音容無恙時竟作懐歸戀雲舍<lb/>
空餘淚眼看風枝功名未洗終天恨歳月難忘罔極悲<lb/>
已覺夜林無觸鹿但看几硯出靈芝<lb/>
　　　題此君軒<lb/>
解知無竹令人俗日報平安候起居所以此君揖冰雪<lb/>
長吟餘翠滿衣裾瘦行清坐搜詩處雨葉風枝解籜初<lb/>
試作小軒聊寄傲愛君生計未為疎<lb/>
　　　喜文首座至<lb/>
<pb n="KR4d0095_WYG_010-12a"/>
機鋒不減矮師叔聞説叢林最飽參無暇對人收冷涕<lb/>
却能為我出寒巖春江柔櫓何時聽夜雨山房且對談<lb/>
掣電一懽端可貴此生俱是再眠蠶<lb/>
　　　超然自見軒<lb/>
叢林爭致致不得繭足徑來尋儼師幽境自能情外見<lb/>
髙懐獨出世間癡清晨倚檻臨黄巻五月亂山聞子規<lb/>
夙習尚嗟消未盡壁間時録和陶詩<lb/>
　　　清大師還姑蘇塔其師骨石弔之兼簡其弟<lb/>
<pb n="KR4d0095_WYG_010-12b"/>
聞説髙懐照雪霜道容一見自清涼今隨生死晦心月<lb/>
空使湖山藹徳香故紙不堪看竹籠凝塵那忍拂繩牀<lb/>
安門弟子真持逺獨為斯人未始亡<lb/>
　　　閩僧不食已四十年贈之<lb/>
銀髪齊眉衲半肩相逢古寺獨欣然自云出嶺三千里<lb/>
人見空餘四十年擬欲就君求此術預憂臨食必流涎<lb/>
何如萬事隨縁過飢即須飱困即眠<lb/>
　　　元祐五年秋嘗宿獨木為詩以自遣今復過此<lb/>
<pb n="KR4d0095_WYG_010-13a"/>
　　　　追舊感歎用韻示超然二首<lb/>
獨木江頭纜客船暮江秋色兩依然落霞片叚紅綳水<lb/>
危岫參差碧挂天名利到頭成底事田園歸得是何年<lb/>
崢嶸壯志消磨盡滿目西風只自憐<lb/>
蹤跡漂流不繫船舊游曽到意茫然玉笙哀怨初涼夜<lb/>
秋月嬋娟落木天往事已嗟如昨夢壯懐無復似當年<lb/>
鑪峯當眼空相向因念區區想見憐<lb/>
　　　與客啜茶戲成<lb/>
<pb n="KR4d0095_WYG_010-13b"/>
道人要我煮温山似識相如病裏顔金鼎浪翻螃蠏眼<lb/>
玉甌絞刷鷓鴣斑津津白乳衝眉上拂拂清風產腋間<lb/>
喚起晴窓春書夢絶憐佳味少人攀<lb/>
　　　宿香城寺<lb/>
夜晴風細月華清遶寺霜筠雪竹聲錫響僧歸帝青寶<lb/>
夢香人宿水沉城古今不隔塵都盡心境俱忘鏡對明<lb/>
枕臂曉猿三呌絶小窓燈暗讀殘經<lb/>
　　　自張平道入瑤谿<lb/>
<pb n="KR4d0095_WYG_010-14a"/>
衝虎曽經落照村千峯盤盡始登門慣聞跛脚阿師法<lb/>
喜見横行道者孫愛客精神清入畵游方蹤跡夜重論<lb/>
杖藜又入層雲去知有安公舊隱存<lb/>
　　　九峯夜坐<lb/>
千峯萬峯自雲雨一宿兩宿心頽然不知人間歳云暮<lb/>
但覺澗風吹夜泉地爐火燄水正泣篝燈委昏僧未眠<lb/>
古人去我不甚逺何必想像臨遺編<lb/>
　　　同世承世英世隆三伯仲蔡定國劉達道登滕<lb/>
<pb n="KR4d0095_WYG_010-14b"/>
　　　　王閣<lb/>
承英連璧光照坐更著阿隆如鼎安老兵先馳啓闗鑰<lb/>
西山奔走登欄干劉郎端黙自凝逺蔡侯奮髯牙齒寒<lb/>
但餘衰老百無用搜句倚欄方細看<lb/>
　　　寄李大卿<lb/>
瓶盂又復寄西州彌勒同龕古寺幽睡起忽殘三月夏<lb/>
朝來拾得一簾秋浮雲世事慵料理斷梗閑蹤任去留<lb/>
投老山林多勝槩杖藜何日復同游<lb/>
<pb n="KR4d0095_WYG_010-15a"/>
　　　余居百丈天覺方註楞嚴以書見邀作此寄之<lb/>
　　　　二首<lb/>
風定晴雲欲墮崩林梢樓閣旋添増一生髙世清閑侣<lb/>
千尺當門紫翠層對客不妨拴壊衲倦禪時作靠枯藤<lb/>
暮年古格叢林在重撥塵龕大智燈<lb/>
三世如來尊頂法覆藏深宻碧螺寒通身是眼自不見<lb/>
擘面出頭窺更難四義僅能分肉髻八還終恐隔花冠<lb/>
爭如劈佛丹霞手掲露從教覿體看<lb/>
<pb n="KR4d0095_WYG_010-15b"/>
　　　寄龍安照禪師<lb/>
隨分叢林古格存龍安真是泐潭孫獨持一節無求世<lb/>
勘破諸方不出門石虎已忘蹲草見木蛇久滅住山痕<lb/>
遙知百事俱衰落尚有工夫虱自捫<lb/>
　　　聞龍安往夏口迎張左丞遂泝流至鄂渚相别<lb/>
　　　　還山作此寄之<lb/>
無盡龍安兩勍敵大梅龎老是同參近聞赤壁同登賞<lb/>
想見清風助笑談已作汎舟游夏口又成横錫過江南<lb/>
<pb n="KR4d0095_WYG_010-16a"/>
歸來萬壑松聲在依舊閑雲沒草庵<lb/>
　　　别龍安<lb/>
朅來幕阜峯前寺彌勒同龕兩見秋今日他山生逺念<lb/>
何年此地復重游主人有道忘欣厭閑客無求任去留<lb/>
索紙題詩聊贈别更哦江海一沙鷗<lb/>
　　　次韻無代送僧歸呉<lb/>
春掠湓江緑染眸多情還解向東流故應夜夢清蒼勝<lb/>
欲趂春光爛熳游飽學尚嗟心未死痛吟已覺鬢先秋<lb/>
<pb n="KR4d0095_WYG_010-16b"/>
何當一棹華亭上閑唱波寒月滿舟<lb/>
　　　懐友人<lb/>
尋常輕别尚消䰟何況交情過弟昆孰謂此身閑日月<lb/>
自慚疎跡信乾坤泠泠小雨江邊路薄薄浮煙竹外村<lb/>
回首舊游方契闊孤舟何處宿黄昏<lb/>
　　　汪履道家觀古書<lb/>
風流前輩已成塵筆跡猶為世所珍促膝猛觀驚盛事<lb/>
臨風長想見斯人氣生偉逸龍蛇動秀發精神㸃畫新<lb/>
<pb n="KR4d0095_WYG_010-17a"/>
破篋尚能多此物且欣汪子未全貧<lb/>
　　　悼性上人<lb/>
三年三過龍安寺亹亹清談解逼人顧我偷閑久無侣<lb/>
與君數面自成親轉頭忽作幽冥隔彈指空驚夢寐新<lb/>
病眼看秋欲淒眩攀翻投老一傷神<lb/>
　　　秋日還廬山故人書因以為寄<lb/>
風葉鳴廊夜色晴隔雲㣲月稍分明下簾徒怯衣裳薄<lb/>
拂榻空驚枕簟清病眼得秋還少睡壯心於世尚多情<lb/>
<pb n="KR4d0095_WYG_010-17b"/>
何時却作廬山去渡水穿雲取次行<lb/>
　　　誠上人求詩<lb/>
我昔車輪翠裏行只今懐想似前生那知古寺僧窓下<lb/>
偶見髙人眼倍明秋月半鈎留客意凍雲千頃欲歸情<lb/>
杖藜笑出千峯去添得蒼崖響答聲<lb/>
　　　雪夜讀涪翁所作愛之因懐其人和韻奉寄超<lb/>
　　　　然<lb/>
溪雨初收岸草㣲柳絲堪入緑羅機望中情逺恨煙樹<lb/>
<pb n="KR4d0095_WYG_010-18a"/>
何處暖多嫌衲衣却信真人還有夢豈闗禪子未忘機<lb/>
春風痛與傳消息教憶舊山新翠歸<lb/>
　　　公亮超然見和因寄復答之<lb/>
髙人秀句入幽㣲濯出秦川錦一機剪製未為春步幛<lb/>
暗投先作夜行衣語尊九鼎真難荷意的千鈞善發機<lb/>
早晩杖藜松下見應疑劉逺谷中歸<lb/>
　　　瑞香花<lb/>
靈根聞是花中瑞可憐亦肯乘春開色深巻肉淺巴錦<lb/>
<pb n="KR4d0095_WYG_010-18b"/>
香濃入骨生秦梅也知秀麗不羣品最冝隂潔幽庭栽<lb/>
落英紅葉不忍掃從教狼藉蒙蒼苔<lb/>
　　　别靈源禪師<lb/>
平生風骨秀琳琅水鏡胷懐未易量聲利光中忙趣少<lb/>
煙霞影裏淡心長雲泉隱徳無情動猿鳥侵身不亂行<lb/>
他日定歸當卜築青藜紫蕨壯詩腸<lb/>
　　　贈許秀才<lb/>
虬髭鐵面鶴精神水鑑心胷不受塵吹耳松風靠藜杖<lb/>
<pb n="KR4d0095_WYG_010-19a"/>
敞衣山月岸綸巾虎頭猿臂成何事道骨方瞳亦可人<lb/>
他日西湖如過我飲君一味武林春<lb/>
　　　送軫上人之匡山<lb/>
何處髙人雲路迷相逢忽薦目前機偶逢菜葉隨流水<lb/>
知有茅茨在翠㣲𤨏碎夜談皆可聽煙霏秋嶺欲同歸<lb/>
翛然又向諸方去無數山供玉麈揮<lb/>
　　　與晦叔至奉新<lb/>
欲去未成還執手西風疎雨晩絲絲暗驚歳月行飄忽<lb/>
<pb n="KR4d0095_WYG_010-19b"/>
那更人生苦别離君已到心工筆語我今歸計老茆茨<lb/>
冷齋後夜誰同宿莫向燈前讀此詩<lb/>
　　　送敏上人<lb/>
宻林病葉强翻紅已覺清秋夜氣濃懶復小窓邀獨秀<lb/>
却應歸夢挂雙峯水分淮甸當懸席路遶匡山可振笻<lb/>
若見虎溪谿上月為言相憶作衰容<lb/>
　　　過孜莫翁<lb/>
禹穴朝來散晩參一程隨便達雲巖南山任把浮雲蔽<lb/>
<pb n="KR4d0095_WYG_010-20a"/>
西嶺猶將落日䘖幽徑野花開舊菊石牀楸子下髙杉<lb/>
投宵夜永寒無寐良憶真僧衣不蠶<lb/>
　　　次韻二僧題永安壁上<lb/>
二休書壁詩爭妙促席吟時愧不同豪句大鯨秋駕浪<lb/>
俊才細馬曉追風支笻放蕩千峯裏萬事收藏一笑中<lb/>
約我清溪老蓮社茅茨相映小橋東<lb/>
　　　贈王司法<lb/>
輕帆已有渡江期髙會清游惜此時水閣颺煙晴試茗<lb/>
<pb n="KR4d0095_WYG_010-20b"/>
雪窓剪燭夜論詩衝寒逺鴈來横浦弄色新梅半糝枝<lb/>
林下自知無一事亦應風月動闗思<lb/>
　　　和許樂天<lb/>
滄溟曽見化㣲塵花發桃源幾度春俗眼莫輕狂道士<lb/>
此身應是謫仙人清彈一曲悲風逺絶唱千章白雪新<lb/>
異日三茅成卜築却因瓶錫得為隣<lb/>
　　　師復作水餠供出五詩送别謝之<lb/>
草堂野飯蜀江濵妥貼寒光刻削人忽展五篇爭疾讀<lb/>
<pb n="KR4d0095_WYG_010-21a"/>
便驚四座暖生春已欣蓮社風流在更覺溪山氣味新<lb/>
放箸翛然廬嶽去門欄他日夢應頻<lb/>
　　　贈鑒上人<lb/>
毗尼藏出清淨寶精進林生功徳香但得身心常寂靜<lb/>
自然毛孔發靈光蒼苔不厭芒鞵弊空翠偏冝壊衲荒<lb/>
好在虎溪長不出阿持何意尚遊方<lb/>
　　　贈靜上人<lb/>
雪摧枯慮黙如瘖秋壓寒松老不禁一室閉門稀識面<lb/>
<pb n="KR4d0095_WYG_010-21b"/>
半窓斜照自拴針重城此日留詩别疊巘何年結伴<lb/>
尋衰退寧堪久塵土相看滿眼是歸心<lb/>
　　　表上人久事雲庵過余石門<lb/>
凍折枯杉已死灰豈冝安著在塵埃偎衰不入今人眼<lb/>
精進曽親古佛來愛子渠渠念綈恵為余得得出巖隈<lb/>
蒼顔華首供衰暮未死重逢更幾回<lb/>
　　　次韻超然<lb/>
翠寒空覺此生浮歳月催人鬢易秋忽憶倚天廬嶽去<lb/>
<pb n="KR4d0095_WYG_010-22a"/>
更尋清境武林遊情親愧與髙人别興發徒煩夜月留<lb/>
他日西湖逺相憶為君一笑散沙鷗<lb/>
　　　寄楷禪師<lb/>
龍蛇頭角混埃塵臨死方知老淨因三度傲辭天子敕<lb/>
一生甘作淨名身虎皮羊質成何事牛馬襟裾亦謾陳<lb/>
須信屈原千載後空門猶有獨醒人<lb/>
　　　璲首座出示巽中詩<lb/>
左手不仁右手明懐情亦復棄藜牀不知門外山花發<lb/>
<pb n="KR4d0095_WYG_010-22b"/>
但覺君來笑語香頎紹神情掃秋晩痩權詩句挾風霜<lb/>
兩翁杖屨相追逐此夕因依夜話長<lb/>
　　　贈李秀才<lb/>
門掩青山相並居愛君家法不蕭疎錦囊舉子能佳句<lb/>
瑞鳥隱公多諌書學士八塼聲價在謫仙千首笑談餘<lb/>
清朝第一他年事且看歸來著翠裾<lb/>
　　　贈修上人<lb/>
我愛修公亦自賢未忻城郭愛林泉醉騎鯨背詩遺落<lb/>
<pb n="KR4d0095_WYG_010-23a"/>
閑把牛毛字細編還我青山當夏晩乞君佳句著牀前<lb/>
雨餘獨凭煙雲上目送孤鴻落照邊<lb/>
　　　次韻超然竹隂秋夕<lb/>
月脇雲行夜未深滿庭風露葉辭林知誰墻外千竿竹<lb/>
分我窓西一畒隂山好已無歸國夢老閑猶有讀書心<lb/>
剰題詩句酬幽隱歳月翩翩接趐禽<lb/>
　　　廬山寄都下邦基徳祖諸故人<lb/>
勢占江南三百里煙霏相映出層樓芒鞵竹杖山兼水<lb/>
<pb n="KR4d0095_WYG_010-23b"/>
坐看行吟春復秋浮世萬途成底事吾生一飽更何求<lb/>
故人京洛風埃地能信山中此樂不<lb/>
　　　送宗上人歸南泉<lb/>
燈外佳眠試冷齋欲成歸夢暗驚回一軒秋色侵衣重<lb/>
半夜波聲拍枕來江國潮平人獨令海山家在意徘徊<lb/>
倚藤明日秦淮上看子風帆十幅開<lb/>
　　　晩坐藏勝橋望石門<lb/>
好山千葉青蓮曉斫額令人意已消㣲出樓臺知有寺<lb/>
<pb n="KR4d0095_WYG_010-24a"/>
倦行雲樹忽逢橋此生未覺叢林負肯處真教日劫超<lb/>
閒拾墮薪成淺立細泉幽澗響寒蜩<lb/>
　　　至圓通僧覓詩<lb/>
漱霧跳珠響澗泉千峯秀出雨餘天共驚繡帽銅腮老<lb/>
重到香罏石耳邊清境荒涼歸歎息故人迎笑尚依然<lb/>
明年過此還相見應及春風社燕前<lb/>
　　　送僧遊南嶽<lb/>
古寺閒闗聊作招夏秋歸思謾迢迢枕中柔櫓驚鄉夢<lb/>
<pb n="KR4d0095_WYG_010-24b"/>
門外秦淮漲夜潮想見舊房生薜荔不堪疎雨在芭蕉<lb/>
何時却理縁雲䇿峯頂同誰看石橋<lb/>
　　　送隆上人<lb/>
人生聚散等兒戲夢境紛然此一時老去漸知為客味<lb/>
秋來長作送人詩感君義色分心曲慰我年華兩鬢絲<lb/>
想見故鄉霜菊後屋頭千樹橘纍垂<lb/>
　　　次韻諒上人南軒避暑<lb/>
人間酷暑推不去愛此南軒一榻空眼倦抛書成午睡<lb/>
<pb n="KR4d0095_WYG_010-25a"/>
夢悠誰復羨王公豈知塵土隨肥馬但覺熏風掠壊桐<lb/>
起步西園閒倚杖石榴花出數枝紅<lb/>
　　　贈呉山人<lb/>
已得希夷㫖趣深平生蹤跡任浮沉壷中景待和煙卧<lb/>
海上山須帶鶴尋月裏一枝慵舉手人間萬事肯闗心<lb/>
出塵風骨憑誰識且枕焦桐混世吟<lb/>
　　　東溪僧聽泉堂<lb/>
諸方游徧歸來晩閒構虚堂贖世紛雷轉空山動林葉<lb/>
<pb n="KR4d0095_WYG_010-25b"/>
雪飛亂石濺溪雲石橋舊處龍湫吼漱玉曽看嶽色分<lb/>
拄䇿眼髙雙耳瞶上方白塔却親聞<lb/>
　　　送莊上人歸雲居<lb/>
青鎻曉開殘雨上煙鬟春解笑聲中叢林今日猶雌伏<lb/>
膺簡當年是法雄露盌憶嘗安樂味錦籠曽著瑞香<hi>闕</hi>
何時玉鉢青林下與子婆娑小立同<lb/>
　　　上元宿百丈<lb/>
上元獨宿寒巖寺卧看篝燈映薄紗夜久雪猿啼嶽頂<lb/>
<pb n="KR4d0095_WYG_010-26a"/>
夢回清月在梅花十分春瘦縁何事一掬歸心未到家<lb/>
却憶少年行樂處軟紅香霧噴京華<lb/>
　　　次韻黄次山見寄<lb/>
君詩清絶似沅湘寫妙宣心氣味長地僻且爲三徑樂<lb/>
才髙真是萬夫望随流我自分涇渭賞駿誰能略牝黄<lb/>
自古豐城匿神物斗牛應覺動光芒<lb/>
　<lb/>
　<lb/>
<pb n="KR4d0095_WYG_010-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石門文字禪巻十<lb/>
</p>
<p>
</p>
  </div>
</body>
</text>
</TEI>
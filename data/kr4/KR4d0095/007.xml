<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石門文字禪巻七</head>
    <p>
<pb n="KR4d0095_WYG_007-1a"/>
欽定四庫全書<lb/>
　石門文字禪巻七　　　　宋　釋覺範　撰<lb/>
　　古詩<lb/>
　　　臘月十六夜讀閻資欽提舉詩一巨軸<lb/>
青燈映䆫山月西讀遍潁臯居士詩四蹄雷電駿<hi>闕</hi>
萬丈光芒豪放詞古錦濯江有餘麗夜光走盤無價珠<lb/>
韻髙不受富貴縛眼盖縉紳説林壑一語不合<hi>闕</hi>
太華摩雲森剔卓一往歸心如鳥工十分風味<hi>闕</hi>
<pb n="KR4d0095_WYG_007-1b"/>
沉溟山水柳子厚撥置形骸龎徳公攬轡不當<hi>闕</hi>
珥筆合在明光宫天牀長哦起曵履旋呵凍筆<hi>闕</hi>
寄語公家王坦之爲編乃翁詩集尾<lb/>
　　　次韻游南臺寺<lb/>
青原生下一角麟單丁住山須底物試垂一<hi>闕</hi>
阿師鈯斧成乾沒凭欄小立與僧語浮雲巻盡千峰出<lb/>
永懐倔强韓退之南遷正坐譏訶佛山雲開遮良偶然<lb/>
自詫精神費詩律閻侯愛山得雲饒勝處遲留多記述<lb/>
<pb n="KR4d0095_WYG_007-2a"/>
慕韓毎毎手加額見詩未讀壁先拂此公文不數<hi>闕</hi>
㣲詞天姿含宋屈<lb/>
　　　次韻讀韓柳文<lb/>
潁皋韻秀徹如春在楊柳清遊毎見刪題詩<hi>闕</hi>
篇如用兵曹瞞破張綉神逺付一快竒變愕衆口<hi>闕</hi>
含至美醇釅兵厨酒柳文馬頓塵驕嘶不忘驟置<hi>闕</hi>
文中碔砆雜瓊玖同時公與侯富貴可炙手人驚風雲<lb/>
㑹自矜時命偶一懽難把玩忽焉成老醜居然成<hi>闕</hi>
<pb n="KR4d0095_WYG_007-2b"/>
纍纍増培塿兩公獨如在並驅讓先後文章有耿<hi>闕</hi>
語置坐右我老坐詩窮犇走營升斗時能吐佳句英華<lb/>
出枯朽<lb/>
　　　次韻新化道中<lb/>
形骸寄簮紳趣味在林麓楚國富山水下車已心足昨<lb/>
聞入層翠超放等犇鹿情髙如謝安舉手弄落瀑恰如<lb/>
紅粧女弓彎雙屈曲登髙發清嘯餘響動林木名山冠<lb/>
東南佳處數天目以比衡霍勝家雞例野鶩歸來渡湘<lb/>
<pb n="KR4d0095_WYG_007-3a"/>
江水作鴨頭緑應懐絳翠山歸期何日卜<lb/>
　　　次韻題貯雲堂<lb/>
雲蹤不容挽乃曰堂可貯知誰愛嶽色欲以遮藏故嶽<lb/>
山冠世境自昔廬諸祖道徳無鮮陳世相有今古君看<lb/>
馬駒兒乃是僧中虎<lb/>
　　　次韻題明白庵<lb/>
鼻端有餘地世議嗟迫窄君看閻夫子廣莫以爲宅去<lb/>
宦游人間面有無求色酒䦨愛松風醉眼眩紅碧俊爽<lb/>
<pb n="KR4d0095_WYG_007-3b"/>
類王濟端復有馬癖何當食萬錢四海蒙恵澤湘潭紫<lb/>
翠間松下偶相逆䄂中出新詩苦語涼肺膈夜半來牀<lb/>
前且以慰窮厄豈真謫仙人何其似太白<lb/>
　　　和宵行<lb/>
不眠盥漱罷和衣肱再曲村落雞未鳴部曲炊已足露<lb/>
行逢逺火盲龜值浮木馬上續殘夢不復較遲速故鄉<lb/>
夫豈逺隨分有松竹自種橘千奴大勝五斗禄<lb/>
　　　次韻題子厚祠堂<lb/>
<pb n="KR4d0095_WYG_007-4a"/>
元和八司馬子厚獨竒偉謫官無以敵妙語凌山翠山<lb/>
以囚自名谿以愚爲字醉心谿山間勝處無不至至今<lb/>
永州祠大類羅池祀生存伍猨鳥遺像土偶侍經遊香<lb/>
火罷感歎追前事才髙出不容起坐終夜喟<lb/>
　　　和茶陵夢覺索燭見懐<lb/>
聞絃能賞音公獨知雅曲易親復難忘終期老林麓公<lb/>
如追風驥未見所歸宿嗟余老摧頽翩如啄苔鵠遙知<lb/>
雙泉上頗亦蒔松菊何時聞夜舂並齋著茅屋慧觀友<lb/>
<pb n="KR4d0095_WYG_007-4b"/>
李源髙風當補續便覺雒秀間杖履笑追逐今非茶陵<lb/>
夢猶欲更秉燭愛公押難韻敏若方破竹<lb/>
　　　次韻偶題<lb/>
鈍拙無人著眼看一庵睡快如梁端那知髙軒肯過我<lb/>
終日笑語成盤桓畏公筆力不可敵坐令三峽回奔湍<lb/>
威稜王節照湘楚誇聲衆口鋒刃攅此篇意氣更傾寫<lb/>
句法超絶風格完許令賡酬亦不免但恨語帶儒生酸<lb/>
苦嫌絲竹圍醉枕卧看烟縷凝雕盤雙泉雲樹時到夢<lb/>
<pb n="KR4d0095_WYG_007-5a"/>
神武門前思挂冠朝來清事亦稠疊野飯蓬䆫分小團<lb/>
人間曲屈多敗意莫辭時此同幽懽<lb/>
　　　寄題雙泉<lb/>
閻公立朝時凛然古遺直孤忠捍世波砥柱屹挺特一<lb/>
旦成千古埋玉秀山側至今山中泉實以配公徳欲知<lb/>
其源深下漲千頃澤沙渠走清快石井湛紺碧譬如澠<lb/>
與淄相去無尋尺日光毎下徹山影必倒植倚欄應忻<lb/>
然遊鱗見尾脊知誰念純孝滿掬種白石粲然生玉英<lb/>
<pb n="KR4d0095_WYG_007-5b"/>
冥感吁莫測泉旁有精舍聞多登覧適何時同二老追<lb/>
逐扶痩策詩成坐假寐夢歴秋山赤想見環珮清繞除<lb/>
餘響滴<lb/>
　　　次韻夏夜<lb/>
隱几羣動寂池塘浮夕光瓦溝急雨過熏風滿南堂飛<lb/>
螢忽㸃衣小立聞荷香東南喜見月㣲雲復遮藏長哦<lb/>
潁臯詩清語涼肺腸勁氣終不屈鏌鋣淬光芒髙懐寰<lb/>
宇間蠢蠢犇炎涼斯人古遺直天質自温良兹夜發遐<lb/>
<pb n="KR4d0095_WYG_007-6a"/>
想易親復難忘歸田無别意難以枘入方<lb/>
　　　和遊谷山<lb/>
潁臯擘窠書棐几玉勒銀鈎照林麓山堂聚觀雜賢鄙<lb/>
人人歡然如所欲獨餘耆年視凝逺就觀尚如隔羅縠<lb/>
筠牀瓦枕試新涼小雨南風正清熟岸中一笑山答響<lb/>
我亦爲君聊捧腹晩晴軒檻亦何有隔屋茶烟度修竹<lb/>
呼童索紙賦新詩詩成字字清如玉人間何從有此客<lb/>
滿腹精神真可掬我慚衰老亦作詩譬如菌芝生朽木<lb/>
<pb n="KR4d0095_WYG_007-6b"/>
　　　和曽倅喜雨之句<lb/>
清狂平生笑李赤詩慕謫仙名烜赫尤勝曲影傍權門<lb/>
愛其炎炎手可炙袁絲若至晁錯逃熱中未老嗾與嗷<lb/>
猶勝怒及水中蟹不合郭索持雙螯何如一庵聽松雨<lb/>
潑眼晴窓發茶乳更無俗子作白眼但有水沉横碧縷<lb/>
長愛朱生論不卑神明不欺寧自欺買金賞誣豈不美<lb/>
尚笑世俗今澆漓玉川作詩曽救月退之抵掌誇竒絶<lb/>
公今又賦喜雨詩詩成肯寄甘露滅氣吐虹蜺辭吐雲才<lb/>
<pb n="KR4d0095_WYG_007-7a"/>
大端如梁與棼麗如宫華蜀錦色駿却千檣萬馬犇屈<lb/>
宋宗枝君得髓江左風流復興起試手作詩君勿笑毫<lb/>
忽増之至弓秭長哦月出湘淹東翰墨場中久䇿功千<lb/>
篇翻水不足道絶愛風味如醉翁<lb/>
　　　次韻過醴陵驛<lb/>
解鞍成小寢部曲營夜炊此生一寄耳夢幻相拘縻風<lb/>
飱雜舍者水宿依江湄何時步八塼壓犀簾幕垂三湘<lb/>
在圖畫開屏供卧披公宜宿玉堂明甚無可疑今復聊<lb/>
<pb n="KR4d0095_WYG_007-7b"/>
爾耳閒作虎頭癡<lb/>
　　　次韻<lb/>
先生絳闕姿名字占仙籍妙年取榮名翰墨乃其職而<lb/>
云賦歸歟戲語吾不逆醉翁昔仙去人間暫休息文字<lb/>
頗横流士氣久不懌公實不出後議論有精識冰壺含<lb/>
青春不容一塵隔吐句如善射字字皆中的佳麗増竒<lb/>
峭欹側多醉墨髙辭敦故舊讀之氣横臆閲深似退之<lb/>
頓挫雜抛擲如春餙萬物妙用無罅隙故人困長哦其<lb/>
<pb n="KR4d0095_WYG_007-8a"/>
節不容擊自昔聞公家諸郎居連璧道學進未艾慶澤<lb/>
流無斁紛華脱髪棄酌古分隂惜汎觀得其要雲升復<lb/>
川益孝友如機雲爭攘笑丕植聞風方對食不覺起投<lb/>
筴神交夢成趣意合氣自激廬陵在何許縱望手加額<lb/>
那知湘江上握手笑墮幘妙處無陳鮮傾盖如夙昔歸<lb/>
來看屋梁喜極心更惕弟兄定世家富貴已尋逼而我<lb/>
世憎嫌莫景桑榆迫相從可忘年頑魯幸勿責一懽難<lb/>
把玩轉顧成陳迹閉門工寢飯且復適吾適遙知不吾<lb/>
<pb n="KR4d0095_WYG_007-8b"/>
詫頗嘗有此客<lb/>
　　　次韻游南嶽<lb/>
退之倔强遷掲陽道經衡山愛青蒼逸羣駿氣不可禦<lb/>
頓塵初控青絲韁朝雲偶開豈有意妙意放浪髙稱揚<lb/>
我生少小善詩律讀之坐令身世忘朅來結友本上座<lb/>
南遊私喜初心償橘洲看雪已清絶更櫂野航浮碧湘<lb/>
忽驚萬峰上雲雨走棟飛檐雲雨旁知誰凭欄俯落日<lb/>
跳丸一笑千嵒灮紫金雞含一粒粟磨塼作鏡傳遺芳<lb/>
<pb n="KR4d0095_WYG_007-9a"/>
小庵自披慈忍服十方普熏知見香巉巉玉骨撼不噟<lb/>
但誦妙偈聲琅琅只今般若臺前路過者拳拳加敬莊<lb/>
我尋遺迹恍自失譬如一葦航渺茫三生爲掃坐禪石<lb/>
往事令人思建康紹隆佛種有神足九旬妙義談汪洋<lb/>
當年以法施窮乏無數珠璣曽斗量而今但有樓觀好<lb/>
再拜顧瞻空涕滂我公王事獲勝踐自謂此樂非尋常<lb/>
情髙賦詩亦感慨十年出處何明詳竹軒莫涼暑雨過<lb/>
風簷把玩情激昻初如冰輪湧東崦漻漻雲幕方髙張<lb/>
<pb n="KR4d0095_WYG_007-9b"/>
俄如竒兵出不意鐵衣雪刃森堂堂細窺如春在花柳<lb/>
芳心皺眼開包藏魂驚豪氣立毛髪風檣駕浪犇龍驤<lb/>
韻如玉色映晴晝清如碧瓦粲曉霜適如醉鄉識歸路<lb/>
醇如燒春浮玉觴意公前身是太白醉貌宜披雲錦裳<lb/>
芳津浣匙飯雲子美液澆齒嘗瓊漿吾聞髙辭殆天得<lb/>
寧論結髪翰墨場酸寒鳥迹無足道坐令藉湜仆且僵<lb/>
皆言筆端有五色不然古錦纒肺腸夜䦨掩巻耿不寐<lb/>
空庭曵履心彷徨譬如三伏黄塵道坐令炎燄欣清涼<lb/>
<pb n="KR4d0095_WYG_007-10a"/>
又如病鶴長側腦仰看千仞孤鸞翔嗟余膽大亦欲和<lb/>
韻險恍疑登太行何時坐隅乞詩藁襟量懸知容攫攘<lb/>
吾恐斯文將斷絶長哦披髪下大荒兒曹乃欲犯矢石<lb/>
洪鐘何異施莛芒公如珠玉在淵石榮輝草木皆煌煌<lb/>
讀其詩律似仙曲不雜人間笙與簧我非賞音空嘆息<lb/>
擬欲學之嗟未遑遙憐與僧登絶頂意適暗驚人世忙<lb/>
詩成氣焰如項籍叱吒千人誰敢當自嫌白髪世不要<lb/>
萬回歌舞聊佯狂盤珠豈有影迹露霧豹不欲文彩彰<lb/>
<pb n="KR4d0095_WYG_007-10b"/>
那知湘上偶邂后氣岸欣逢許子將霜鬢須面一破笑<lb/>
城隅古寺眠閒房心知貴賤不同調且復抵掌談江鄉<lb/>
<hi>闕</hi>　暇日陪杖履對公豈敢談文章兹遊正類羊叔子<lb/>
湛<hi>闕</hi>與山俱不忘<lb/>
　　　次韻曽英發兼簡若虚<lb/>
大曽秀發如層顛小曽秋水隨方圓二豪説詩氣曠逸<lb/>
而我老坐如蹲猨弟兄駿氣驥墮地自憐老欲蠶三眠<lb/>
一庵收身萬事外但有壊衲長堆肩㑹看連璧登集<hi>闕</hi>
<pb n="KR4d0095_WYG_007-11a"/>
腰間纍纍金印懸分縁自是公家事安知不秉卿<hi>闕</hi>
平生忠義要活國濃笑東川無杜䳌古城野寺<hi>闕</hi>
白灰已燼餘凝烟瘴痾未損方曲臂靜如鴻鶴<hi>闕</hi>　攣<lb/>
清詩寄我忽驚矍秀對白鷗春水前長哦曵履<hi>闕</hi>
餘韻發越鳴朱絃坐令萬象受控勒知君有筆真如椽<lb/>
細看字字有根蔕滿掬明珠誰爲穿詩壇從此不<hi>闕</hi>
受降君已臨中堅<lb/>
　　　復次元韻<lb/>
<pb n="KR4d0095_WYG_007-11b"/>
君家廬嶽蒼崖顛睡足茗盌浮輕圜十年不歸空蕙帳<lb/>
夜鶴哀怨驚曉猿朅來湘尾寄城寺夏簟清涼便晝眠<lb/>
扣門剥啄誰過我上騰火色仍鳶肩軒然辯論雜今古<lb/>
不覺前席心旌懸以身狥國愛子布塞門以土推孫<hi>闕</hi>
　云詩窮少陵老飢寒正坐拜杜䳌遙知鈴齋賔謁<hi>闕</hi>
　　紫硯浮松烟作詩寄我對岑寂爲散頑麻雙脚攣<lb/>
弟兄髙才當濟世㑹看笑揖人主前嗟余百念已灰冷<lb/>
倦易歛翼爲虚弦粥魚齋鼓日課辦仰屋卧看三條椽<lb/>
<pb n="KR4d0095_WYG_007-12a"/>
管寧木牀五十載好事空傳膝處穿何如歛目十<hi>闕</hi>
　樹身同金石堅<lb/>
　　　贈别若虚<lb/>
殘暑霽嚴威新涼釀歸思夢驚聞松聲兩鬢到萬事中<lb/>
情怯離别此别仍對子追惟初識面寧復訃有此明朝<lb/>
舟洞庭驚浪銀山起醉眼失湘楚妙語淩淮泗我如浮<lb/>
水葉遇坎當自止行將看荆山歸老鹿門寺今不欠無<lb/>
言但是欠一死淮山有竒逸要是天下士若問寂音老<lb/>
<pb n="KR4d0095_WYG_007-12b"/>
煩君一舉似<lb/>
　　　和陳奉御游梁山<lb/>
公詩自雄放故我甘雌伏韻髙霜月苦洗盡瘴霧毒游<lb/>
絲映明窓小字爲公錄便覺春爭妍勝氣増林麓永懐<lb/>
矍鑠翁論兵到精熟子陽井底蛙提耳論禍福歸來得<lb/>
真主簡易心屈服才髙犯衆忌薏苡致謗讟梁生付一<lb/>
笑何必較直曲山僧亦何知魚鼓聽齋粥陳侯金閨彦<lb/>
論清如屑玉南游興未已甚欲乗桴木湘西獨何幸<hi>闕</hi>
<pb n="KR4d0095_WYG_007-13a"/>
斾先見辱松間偶相值論交一言足雲山久乾沒賴此<lb/>
佳句贖<lb/>
　　　次韻曽韻句游山<lb/>
夫子謫仙隱於儒仲連太白真其徒栴檀林間法檀度<lb/>
翰墨場中行秘書譬如山川有珪璧光被草木蒙碔砆<lb/>
又如羽毛有麟鳳瑞照百鳥藏鶚鼯玉堂金馬未入手<lb/>
公不自嘆旁人吁猒看朱門森畫㦸暇日聊爲山水娯<lb/>
下車褰衣卻部曲縱望林壑情忻愉朱陵洞口見落石<lb/>
<pb n="KR4d0095_WYG_007-13b"/>
引手匊雲跳明珠詩成萬象在掌握磨琢無玷如瑾瑜<lb/>
旁觀十吏不駐足一日萬口傳荆湖南山道人紛<hi>闕</hi>
摹寫磬石煩丹朱歸來盡以錄寄我意句不盡情有無<lb/>
爲公長哦立風檻明月滿軒時巻舒吾聞駿馬日千里<lb/>
未遭剪拂隨鹽車嗟余駑鈍世鄙笑分甘垂耳同騾驢<lb/>
世間安得支遁眼畫作嘶風神駿圖<lb/>
　　　次韻游南嶽題石橋<lb/>
飛梯上雲雨猨臂攀層嵓天風吹鬢須兹行非人間幽<lb/>
<pb n="KR4d0095_WYG_007-14a"/>
泉不知處但聞鳴珮環嶮艱硋清快洄渦走平寛<hi>闕</hi>
落萬仞濺雪驚潺潺懸崖忽見寺白晝方掩闗境<hi>闕</hi>
遐想坐久生清寒山空寂無人鳥啼花不言雲披獻青<lb/>
嶂風檻爭巻簾<lb/>
　　　和游南臺<lb/>
筍輿翩追隨頓撼雜揺兀蒙騰穿聚落超放上巉絶山<lb/>
腰轉巇嶮部曲失行列身世逐雲輕眼力與天闊撞鐘<lb/>
千指集樓殿寄林末同來久倦局相向懐抱豁市朝昏<lb/>
<pb n="KR4d0095_WYG_007-14b"/>
利欲走鹿不忘渇公獨蜕塵埃風蟬妙脱骨盤桓拊孤<lb/>
松松粉落金屑誰巻青帝雲推出銀蟾闕<lb/>
　　　和游福嚴<lb/>
雲開見樓閣峯頂知有寺衆峯讓髙寒盖是出其類媧<lb/>
山下僧譚笑走魔外戲忽於一毫端集此大千界曹溪<lb/>
正脉深不斷盖如帶流而至衡霍百川蓄匯澮廼知般<lb/>
若臺自昔分燈地清游亦不惡俯仰憶前事寶構出灰<lb/>
燼人逝時亦異永懐韓潮州夜與千峯對仙去三百年<lb/>
<pb n="KR4d0095_WYG_007-15a"/>
音容浮如在妙語落人間斷碑卧榛檜公亦潮州<hi>闕</hi>
勢翩已似低摧夙昔心慘憺經游意林髙句天成<hi>闕</hi>
鄙組繪刻之蒼崖隂與山増勝槩<lb/>
　　　次韻游髙臺<lb/>
蒼杉三十里不復逢川原忽然在林杪萬峯延目觀長<lb/>
崖有積雪松聲雜風泉是時春正深風威猶折綿君堇<lb/>
金閨彦而有清淨縁和雲掃車轍引手酌靈源出空破<lb/>
岑寂笑語答雲煙魯僧作鷹顧驚此佳少年何以比人<lb/>
<pb n="KR4d0095_WYG_007-15b"/>
品白鷗春水前既非山澤儒亦非地行仙諧峯<hi>闕</hi>
千葉開青蓮景淨若有得兹遊良偶然部曲亦欣<hi>闕</hi>諠<lb/>
譁下層顛歸來念清境依約聞啼猨<lb/>
　　　次韻見贈<lb/>
已甘老死長松下賞音乃有如公者謬當大匠許才能<lb/>
名器從來豈容假但欣一笑説江鄉意氣平生要傾瀉<lb/>
先生之詩自豪放寒陋心知鄙東野此篇粹然有精思<lb/>
百鍜良金方出冶汗顔縮手置䄂間對公誰敢言騷雅<lb/>
<pb n="KR4d0095_WYG_007-16a"/>
自憐華髪住江村地偏心逺過從寡茆簷捫虱鳥聲寂<lb/>
故絮懸鶉成磊苴右耳已從前月聾更欲忘言到瘖啞<lb/>
多生垢習磨未盡公詩又欲臨窓寫何當看公醉岸幘<lb/>
約束萬象閑揮洒眼寒獨立梁宋郊一尾追風睇犇馬<lb/>
讀罷新詩發長歎春色驚回阿練若浪秃宣毫和不成<lb/>
自笑才慳真注瓦<lb/>
　　　次韻曽機宜題石橋<lb/>
公才受斧斤鼻端有餘地一官游人間窮達置度外著<lb/>
<pb n="KR4d0095_WYG_007-16b"/>
屐登名山眺覽吞眼界倒傾蛟龍室聊爲翰墨戲搏取<lb/>
華藏海几間日相對石橋亦何有萬峯作階陛平生冠<lb/>
世境勝踐得君輩壊壁題新詩一洗俗眼眥我本箇中<lb/>
人久負未歸債我自負名山名山豈余棄<lb/>
　　　和游南臺<lb/>
老思垂一足飯想成沙纕頓斧盤石上分燈續螺江坐<lb/>
令遺蹟地咄嗟成寶坊永懐青松下睡快欣明窓曽侯<lb/>
有逸韻詩律挾風霜重來拜白塔前身疑姓龐山僧作<lb/>
<pb n="KR4d0095_WYG_007-17a"/>
巴音聳肩頎而長願施筆供養普熏知見香吾觀三公<lb/>
子凛然萬夫望何當吐佳句刻石照沅湘<lb/>
　　　寶月偶值報慈坐中走筆<lb/>
十年塵土中厥狀浸成俗坐令眠雲衣化作征人服此<lb/>
行欲買舟尋我舊山谷識君御水傍笑齒璨明玉肅靜<lb/>
鶖子儀脩拔孝基目殷勤撫道義祖道欲傾覆賴子今<lb/>
妙年真風跬可續聞之厚自愧所趣在幽獨君言如不<lb/>
欺是亦含生福須㬰讀君詩氣韻麗可掬心胷何玲瓏<lb/>
<pb n="KR4d0095_WYG_007-17b"/>
多能吾所伏春流日夜急歸心難管束良㑹故已述妙<lb/>
談何日復呉山嘉有餘爲君置茅屋頭白早歸來暮雲<lb/>
無使矚<lb/>
　　　和忠子<lb/>
牛車注經宗兩角那問虚舟移夜壑竹間掃除聞擊聲<lb/>
戲作伽陁歌獨脚心波不興類古井情縁脱盡如遺籜<lb/>
髙笑癡兒倚富貴危如乳燕方巢幕已辦山藤待湖月<lb/>
不把芒鞵穿聚落安知沙門自有體全象紛然衆盲摸<lb/>
<pb n="KR4d0095_WYG_007-18a"/>
要之行藏不屬人手自安然隨展握<lb/>
　　　和堪維那移居<lb/>
世路驚風波山林知歳寒君看爭奪中忽覺深渺漫歸<lb/>
來湘西寺兀坐依蒲團摩挲折脚鐺規以穩處安湘山<lb/>
亦多態扶杖時游觀偶逢林下人班草一笑懽霜風水<lb/>
痕落歳月難遮攔但覺頷髭白不知知歳殘堪公故園<lb/>
舊義膽見急難相逢開肺懐傾倒無餘殫所居隔聚落<lb/>
日喜成媻媻作詩誇我賢寧知如玉冠遂分湘山翠茅<lb/>
<pb n="KR4d0095_WYG_007-18b"/>
簷相對看往事都莫理有求真禍端飯罷口挂壁<lb/>
發長歎暮寒因有雪爐暖且檀欒<lb/>
　　　送元老住清修<lb/>
湘水有廬山蜀僧有呉韻無塵而俱清雪月夜相映書<lb/>
癡喜借人香癖出天性垂涕撥黄獨糞火曽發哂三年<lb/>
我東隣家顛開小徑一飯必招呼嘲之終不愠明朝趣<lb/>
去我歳逼青陽近子已飽叢林件件無遺恨贈子湘源<lb/>
春山窮春不盡<lb/>
<pb n="KR4d0095_WYG_007-19a"/>
　　　和杜司錄嶽麓祈雪分韻得嶽字<lb/>
歳晩湘水濵黄塵似河朔江流涸欲盡缾罌汲餘濁閙<lb/>
聞雙旌出千騎爍山嶽雪雲巻山去天宇獻遼邈嬌鴉<lb/>
集風枝凍鶴時俛啄譚兵杜牧之賦詩果横槊山雖非<lb/>
故人識面亦已數文章固餘事正爾全三樂太邱令國<lb/>
器讜議久揚𣙜長吉有美才嶄然見頭角君看分韻詩<lb/>
夭力那容學嗟余老山林輩流殊齷齪寧料寒窘中見<lb/>
此三卓犖和詩無傑句鈍澀費磨琢窮略似孟郊必劣<lb/>
<pb n="KR4d0095_WYG_007-19b"/>
追韓偓<lb/>
　　　贈鄒處士<lb/>
長沙人物秀而雅爭如絶致名天下率更之書更古今<lb/>
鍾王筆蹟遭凌跨藏真草聖夢英篆齊已詩篇洞青畵<lb/>
易生寶覺未暇數爾來鄒敦最聲價巨公要人邈已徧<lb/>
戲畵寂音老尊者繩牀壞衲氣深穩霜須瘴面情閑暇<lb/>
平生剛褊語忤世定知見此遭譏罵涼都貴人如玉叢<lb/>
富貴熏天光照夜凌烟風姿劒拄頥妙手當煩爲圖寫<lb/>
<pb n="KR4d0095_WYG_007-20a"/>
　　　鄭南壽擕詩見過次韻謝之<lb/>
碔砆世既以爲玉芝蘭那知不爲蕕人間萬事醉不理<lb/>
擕被來爲林壑游雪花成山過驚浪五展暮天開橘洲<lb/>
篙師絶呌風掠耳蕭蕭兩鬢空颼飀松聲盤空上煙翠<lb/>
顧陟佳處毎遲留袖中出詩愕坐客涔蹄乃爾容吞舟<lb/>
東坡句法補造化山谷筆力江倒流兩翁連聨竟仙去<lb/>
暮年見子忘百憂念當明日江南路幕阜倚天佳氣浮<lb/>
故人問我今何似爲道摧頹如慧球<lb/>
<pb n="KR4d0095_WYG_007-20b"/>
　　　次韻漕使陳公題萊公祠堂<lb/>
萊公少年日逸氣生雲泉定䇿清東宫天子爲矍然竒<lb/>
豪不世出獲一以當千親征功第一尚記破虜年想見<lb/>
和易姿垂柳春風前我公嗣前列剛特才亦全方持使<lb/>
者節眉宇秀而淵髙樓獨自登愛公能補天髙情弔陳<lb/>
迹妙語吐新篇如風行水上渙然成漪漣乃心在王室<lb/>
何時朝日邊正坐霖雨手豐年自留連何必羨遺<hi>闕</hi>公<lb/>
自當濟川<lb/>
<pb n="KR4d0095_WYG_007-21a"/>
　　　次韻經蔡道夫書堂<lb/>
書堂山崦西㣲路經桑柘婉婉緑隂中傴僂牽羸馬須<lb/>
㬰將平川時過幽谿瀉源深人家稀落日耕釣罷過墻<lb/>
傍修竹深處開茅舍池塘逺軒䆫秀露風清夜盃盤燈<lb/>
火裏笑語茆簷下白酒瀉新糟醇釅如壓蔗酒酣面發<lb/>
赤箕坐談王霸排斥出忌諱怪語令人怕野僧舊不懽<lb/>
癡坐相嘲罵但作鶴腦側思歡殆無暇夜䦨乞新詩自<lb/>
愧非作者張燈掃西壁把筆强驅駕萬景毎騷縱此夕<lb/>
<pb n="KR4d0095_WYG_007-21b"/>
偶相借遂令諸子懽一一如圖畵<lb/>
　　　呉子薪重慶堂<lb/>
呉氏季子世不乏子孫魁壘特秀發人言才業任世重<lb/>
更覺文章有家法奉親作意構華堂想見青紅濕䆫闥<lb/>
堂中二老鬭康强夫婦承顔薦壽觴朅來兒姪俱登第<lb/>
舉族請名重慶堂富貴鼎來推不去道徳照人閭里光<lb/>
富公玉食由及養范公諸郎盡卿相親養子榮兼有徳<lb/>
家聲置公范富上虚簷風月夜未央靘莊成輪發清唱<lb/>
<pb n="KR4d0095_WYG_007-22a"/>
金鴨香清碧縷飄燈前玉頰醉紅潮一尊滿勸何所祝<lb/>
盛事要看追八蕭<lb/>
　　　題嶽麓深固軒<lb/>
湘西峯頂寺樓閣藏煙翠危臺占家顛小軒寄幽致游<lb/>
人常不到石壁照溪䆳於世復何求此生眠食耳翛然<lb/>
亦何有蒲團空曲几凭髙俯城郭車馬環磨螘城郭望<lb/>
諸峯時見孤雲起<lb/>
　　　贈别通慧選姪禪師<lb/>
<pb n="KR4d0095_WYG_007-22b"/>
選本住山人精進激惰懶規模如乃翁鐵喙石肝膽豈<lb/>
特七閩英盖亦叢林㨂子少長庚曉我老碧雲晩相親<lb/>
出數面别袂聊一挽是非一言足勃窣百事辦分擕青<lb/>
蘋灣相對秋滿眼<lb/>
　　　中秋夕以月色靜中見泉聲幽處聞爲韻分韻<lb/>
　　　　得見字<lb/>
夜清成水宿月出波灔灔那知是中秋老眼欲淒眩此<lb/>
生天地間飄泊如蓬轉朅來泊湘瀕此月凡七見冰輪<lb/>
<pb n="KR4d0095_WYG_007-23a"/>
上天衢萬里不知逺夜深度明河輪側明河淺西樓欲<lb/>
吹笛餘聲落哀怨䰟<hi>闕</hi>到月脇寒露紛滿面林光潑流<lb/>
泉天大㣲雲巻阿崇具紙筆橘亦磨破硯詩成月華清<lb/>
㓜婦與黄絹<lb/>
　　　鄧循道分財贍族湘隂諸老賦詩同作<lb/>
卜式與弟貲如塞無底竇其愛止弟耳親舊竟何有二<lb/>
疏得賜金盡以散親舊但可施一時安能繼其後然於<lb/>
簡編中耿光白如晝鄧侯功名姿頴脱盖天授分財贍<lb/>
<pb n="KR4d0095_WYG_007-23b"/>
族人約劵規永久君看純孝心履狶先履痩紛紛窶人<lb/>
子懸鶉露兩肘雨雪抱兒女扣門易升斗鄧氏豈無貧<lb/>
炊烟滿蓬牖安知寒㣲中不復生竒秀隂功雖無形報<lb/>
應捷於口此風起頹俗能使薄者厚作詩附家傳想見<lb/>
爲拊手<lb/>
　　　贈陳靜之<lb/>
仙郎如驚鸞風格殊秀整文章體自然五色麗雲錦紛<lb/>
紛少年場英氣横筆陳家聲盛漢魏未暇數唐晉元龍<lb/>
<pb n="KR4d0095_WYG_007-24a"/>
特豪偉太邱苦剛正相逢黄巻中崔嵬山嶽峻君當世<lb/>
其家已見逸羣駿笑談不自覺滿坐湖海韻富貴率致<lb/>
身華裾宜緑鬢功名偶然耳何必以身徇未近翠雲裘<lb/>
先看班玉筍<lb/>
　　　弔性上人真<lb/>
漆瞳照人韻拔俗平生直性如劈竹世情好惡我不知<lb/>
是是非非一言足昔年訪道辭七閩丹青生此身外身<lb/>
要將留悦倚門意此心亦是酬慈親慈親未老身先逝<lb/>
<pb n="KR4d0095_WYG_007-24b"/>
夢境悲歡成一戲展開覿體露全機偪塞虚空何處避<lb/>
　　　宣和七年重陽前四日余自長沙還鹿門過荆<lb/>
　　　　渚謁天寧璋禪師留二宿作此<lb/>
孤城渺湖天長隄篆湖水柳衙行未窮已過沙頭市連<lb/>
檣來萬艘荻叢出千雉節物近重陽風日正清美忽驚<lb/>
樓閣開寶坊墮平地璋公十年舊出迎一笑喜<hi>闕</hi>夜及<lb/>
湘山歳月入歎喟兹行歸鹿門已作終焉計不辭信宿<lb/>
留愛子多故意説禪有家法翻手了千偈鐵脊敵魔外<lb/>
<pb n="KR4d0095_WYG_007-25a"/>
宗風永零替我留固隨縁思歸亦偶爾爲君賦新詩萬<lb/>
象困朝戲去留未用較吾生真一寄<lb/>
　　　瞻張丞相畵像贈宫使龍圖<lb/>
天下張荆州乳兒識名譽醫國陸宣公護法崔元度平<lb/>
生風雷舌咳唾作霖雨隔闊餘十年一旦成萬古羊曇<lb/>
欲作慟生存華屋處支遁亦傷心路偶經姚塢賴有克<lb/>
家子春色連眉宇君看談笑時亦是榦國具㑹看如乃<lb/>
翁獨立無喜懼文章有種性家法致工主此詩公應聞<lb/>
<pb n="KR4d0095_WYG_007-25b"/>
想見笑掌拊<lb/>
　　　初到鹿門上莊見燈禪師遂同宿愛其體物欲<lb/>
　　　　託迹以避世戲作此詩<lb/>
上莊俯漢江古木雜桑柘槐衙隂廣陌麥浪漲平野連<lb/>
雲對囷廪用谷量牛馬我來二月破解鞍緑隂下縱望<lb/>
烟霏中領略見楯瓦耆年骨柴崖迎客意傾寫干戈爭<lb/>
奪餘身在相驚詫山空啼杜鵑龕燈自清夜歛眉問儋<lb/>
州亟口談江夏以余遊二公老大知識寡暮歸逢醉人<lb/>
<pb n="KR4d0095_WYG_007-26a"/>
往往遭捶罵鹿門有餘地賢矧如君者爲連修竹林規<lb/>
以構茅舍伏舂舊所能犂鉏當學把相見水過膝蓑苙<lb/>
清入畵<lb/>
　　　游白馬寺逢安心上人<lb/>
繖盖山前曽卓錫晉安王初造禪室水火定成人未知<lb/>
部曲不前馬辟易牀邊卧虎如睡犬王雖及門不敢入<lb/>
冰雪親瞻道徳容再拜平生願心息兩泉俱出雌雄龍<lb/>
玉殻靈龜蛇五色聦禪笑傲賢王喜魚龜乃能就掌食<lb/>
<pb n="KR4d0095_WYG_007-26b"/>
髙風乾沒五百年依舊雲山如夙昔雨中來遊春已老<lb/>
忽見江南少年客坐中偶生鄉井心想見禪山倚天碧<lb/>
清境幽閒欣可名偶然得句因題壁<lb/>
　　　雪夜與僧擁罏僧曰聞唐劉叉賦雪車冰柱詩<lb/>
　　　　爲退之所賞願聞其詩予曰忘矣僧請續之<lb/>
　　　　口占以授<lb/>
雪車比毛車弱水誰欲度飄然凌空去中疑載青女<hi>闕</hi>
風爲通衢走轂不容馭大勝短轅犢更煩長柄麈<hi>闕</hi>
<pb n="KR4d0095_WYG_007-27a"/>
廣寒宫構基非下土天公亦薄相鏤冰以爲柱傍<hi>闕</hi>
銀牀誰與揮玉斧仙妃倚之笑疑是漆室女<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0095_WYG_007-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石門文字禪巻七<lb/>
</p>
<p>
</p>
  </div>
</body>
</text>
</TEI>
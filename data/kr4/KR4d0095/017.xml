<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石門文字禪卷十七</head>
    <p>
<pb n="KR4d0095_WYG_017-1a"/>
欽定四庫全書<lb/>
　石門文字禪卷十七　　　宋　釋覺範撰<lb/>
　　偈頌<lb/>
　　　摩陁歌贈乾上人<lb/>
處處三門向南開青山綠水自圍裹鐘魚鳴時攤鉢盂<lb/>
精粗随分喫些箇一生受用只如此何用忙忙脚踏火<lb/>
口閑莫説事留取吞飯顆眼眀穿得針要自時補破粥<lb/>
後眠一覺不著溲漲亦不起齋後行數步不是肚膨也<lb/>
<pb n="KR4d0095_WYG_017-1b"/>
打過我不求世人世人不求我時時牽衣領臃腫包頭<lb/>
渦一味怯風吹耳朶世上許多人枿枿猶如蟻旋磨團<lb/>
團並頭争什麽一籌輸與摩陁板頭盤脚坐人言南嶽<lb/>
好竒峯七十朶廬山更是好瀑布垂天雲净色不受涴<lb/>
殿閣參差如畫出萬人圍遶看登坐汝若學道便成佛<lb/>
汝若不學地獄禍眼看鼻孔也尋常六月日頭甚熱火<lb/>
一籌輸與摩陁看屋卧喚渠挽不来送渠推不可摩陁<lb/>
摩陁無如之何問著不答好啞大哥<lb/>
<pb n="KR4d0095_WYG_017-2a"/>
　　　讀禪要法<lb/>
天王如来現于世文殊思往問法義便遭貶向鐵圍山<lb/>
須臾復攝文殊至文殊拜起依位住問我此謫坐何過<lb/>
佛言汝自墮艱難故起現行為不可佛邉女子名離意<lb/>
端然入定方七嵗又問何以不逐之佛言此女久無意<lb/>
女以無意逐獲免十方来衆何不遣如来自是神足禪<lb/>
有意測之近成逺<lb/>
　　　送端上人入黄龍<lb/>
<pb n="KR4d0095_WYG_017-2b"/>
一箇面如楪子大眼耳鼻舌分疆界髑髏裏面都不言<lb/>
聽渠外邉争揑怪日用經行坐卧中一叚光明沒遮盖<lb/>
端上人㑹不㑹㑹與不㑹俱窒礙如見靈源瞌睡翁石<lb/>
火光中著精彩<lb/>
　　　好菩薩<lb/>
好菩薩人中来好菩薩羊中来女媧㺯土飛塵埃洛陽<lb/>
樓閣非願力衆生業影空崔嵬苾芻心不在法道鮮衣<lb/>
美食何為哉好菩薩人中来好菩薩羊中来女媧㺯土<lb/>
<pb n="KR4d0095_WYG_017-3a"/>
飛塵埃<lb/>
　　　慎姪来侍求偈<lb/>
十方都盧是箇虎𤣥沙斫柴見不怖傍却報僧云是汝<lb/>
言中有響今誰悟華林年少相體觧庵中與之同行住<lb/>
誰㑹呼作大小空癡兒見之毛卓竪我居十年無侍者<lb/>
呼喚應時随指顧有人問著是何宗萬里無雲霜月苦<lb/>
　　　變禪者歸蔣山見佛果乞偈<lb/>
霸陵將軍萬人敵射虎飲羽馬躃易下馬視之輙一笑<lb/>
<pb n="KR4d0095_WYG_017-3b"/>
寧知虎為草中石控弦復射又中的砉然有聲箭不入<lb/>
將軍但知為石耳坐令疑虎心相失諸方今誰達此機<lb/>
蔣山老勤黙而識變公心挂蔣山雲浩然欲歸約不得<lb/>
洞庭青草水粘天髙帆摩空一千尺仰看浪摧碧玉山<lb/>
此時法界毛端集<lb/>
　　　送逸禪者歸荆南見無盡居士<lb/>
長沙大蟲方肉醉倚樹痾癢威見尾逸禪来展寂子機<lb/>
舉足欲促適其睡後身荆州張曲江觧鍜佛祖如老龎<lb/>
<pb n="KR4d0095_WYG_017-4a"/>
如聞去作丹霞問正當一口吸西江西江一口吸得盡<lb/>
是汝法身應有賸要令川客讀此詩都作蔣山吞栗硬<lb/>
　　　警策<lb/>
汝未辦道業何能超塵累但觀身精進則知心猛利日<lb/>
中乃當食食不敢盡味夜分而後寢寢不敢熟睡貪入<lb/>
光明想貪證法眀智是名心出家是名身出世大哉無<lb/>
累神合此有道器若具所行心件件俱不是而稱釋氏<lb/>
子動止是羞愧<lb/>
<pb n="KR4d0095_WYG_017-4b"/>
　　　雲菴和尚生辰燒香偈<lb/>
直心是道無虚假是牛何曽呼作馬平生日日常一般<lb/>
但知九旬為一夏聲色峥嶸争葢覆法身散失無尋處<lb/>
因緣時節屬今朝不用追求全體露七十八年彈指過<lb/>
元来諸數不曽墮南臺再拜炷爐香重渠當時不説破<lb/>
　　　雲菴生日空印設供作偈福嚴南臺萬夀三老<lb/>
　　　　與焉次韻<lb/>
不見叢林老陕西鐵牛生得石牛兒泐潭撲面紅塵起<lb/>
<pb n="KR4d0095_WYG_017-5a"/>
四海禪流滿地疑溈山作人熱心肺冷處著火人方知<lb/>
龍山説偈聊戲耳萬象驚呌天魔悲三生大士視雲漢<lb/>
和倡四座知為誰南臺拱讀萬夀笑生機妙語皆臨時<lb/>
諸方傳誦著精彩不是龍山唱和詩<lb/>
　　　欽禪者乞偈<lb/>
三世如来所説開遮或擒或縱一切㣲塵句偈只眀衆<lb/>
生日用譬如一室千燈其光不雜不共無色天女擊鼓<lb/>
四大部洲頭痛一切智智清净開合不成痕縫欽禪一<lb/>
<pb n="KR4d0095_WYG_017-5b"/>
等行脚莫聽虜子取奉若説有法可傳但作眼見鼻孔<lb/>
　　　宣上人天真庵<lb/>
醉李宣道者活計太天真把茅盖頭處只就松樹身樹<lb/>
邉有石兩三塊便與傾倒為比隣眼子崒嵂竒寂寂亦<lb/>
惺惺却倩松風替説法而石側耳聽宣公咄云直饒聽<lb/>
得如器盛水瀉也是外来之<hi>闕</hi>何如我此横眠坐睡佛<lb/>
祖一齊喪氣<lb/>
　　　題草衣巖<lb/>
<pb n="KR4d0095_WYG_017-6a"/>
祝融凌寒空方陟緣雲徑此山翠被重有巖如側磬拂<lb/>
石聊枕肱便覺諸緣静萬瓦粲霜曉千里増目逈石頭<lb/>
有髙弟衣草却心病千年續燈人誰接懸絲命<lb/>
　　　送先上人親潜菴<lb/>
潜菴九十一自是百嵗人造物偶遺漏頓置漳水濵先<lb/>
禪江西来邈得渠儂真展挂雪色壁毛髪皆精神三𤣥<lb/>
合水乳五位透金塵譬如百衲帔嵗晚思恵新臊僧不<lb/>
肯信眼肉懸千斤飛兔略燕楚敏若臂屈伸衲子參活<lb/>
<pb n="KR4d0095_WYG_017-6b"/>
意擊電飛機輪寧如臊僧徒蠢蠢粘唾津<lb/>
　　　珪上人兩過吾家既去作此<lb/>
牛鳴馬不仰火必就燥地應真隠躭源寂子一再至至<lb/>
言無緣飾大道甚簡易三關不却人見者自擬議法身<lb/>
忽有賸佛祖俱䘮氣君看暮歸人徑去方掉臂<lb/>
　　　送親上人乞食三首<lb/>
荆簮女工採桑畫鵶女衣羅紈赤脚人趂兔鹿著靴人<lb/>
飽食肉百丈出家不害癡一日不作一日飢後生十指<lb/>
<pb n="KR4d0095_WYG_017-7a"/>
不㸃水得便宜是落便宜親禪學道不檐板自然公辦<lb/>
私亦辦新年持鉢走衡湘要令一衆毛孔香雖應鋒機<lb/>
不是語句鴨寒下水雞寒上樹不妨辦衆推究自己一<lb/>
手摸魚一手戽水推開三𤣥玉鏁揩拭同真十智要知<lb/>
天下南臺口含三十六齒夜歸候門立地笑眼腦癡憨<lb/>
肚裏峭緣来㸃鐵成金法白揣與人人不要<lb/>
以有夢幻身安能軃飢渇剃頭捨飾好則以乞為活鍊<lb/>
盡世間心方稱閒披衲格言非汝欺餘塵尚諸學吾師<lb/>
<pb n="KR4d0095_WYG_017-7b"/>
三界尊食時亦持鉢春風吹湘雲萬峯寒踢卓出門一<lb/>
句子團團生四角<lb/>
　　　讀龍勝尊者語<lb/>
鼓聲無作者有作必有處乃知畢竟空誑惑凡耳故鏡<lb/>
象無生㓕生㓕則有體乃知畢竟空誑惑凡眼爾以我<lb/>
如實知法無心外者若人見自心一切如幻化<lb/>
　　　花藥英禪師生日其子通慧設齋作此<lb/>
甲辰臘旦底時節太虚完全無一缺䧟虎機參陕右禪<lb/>
<pb n="KR4d0095_WYG_017-8a"/>
罵人觜是新羅鐵雲居老子最精鋭長笑師兄難控制<lb/>
龍象蹴踏非驢堪鵞王擇乳非鴨類睡快庵中知見香<lb/>
試焚一銖熏十方不在鼻端空與木畢竟此香何處藏<lb/>
　　　四偈<hi>并序</hi>
和州褒禪山二禪者甲乙俱學於長老允平平稱乙才<lb/>
敏甲忌刻日夕以計傾之平用之作維那甲愈怒以惷<lb/>
語侵平平不得已用為監院於是乙怨羞列其下不勝<lb/>
其忿首於官曰甲嘗焚毁九曜幀子官囚甲甲稱平所<lb/>
<pb n="KR4d0095_WYG_017-8b"/>
教坐此平編管利州甲編管洪州甲見余哀訴曰吾未<lb/>
死猶復乙也余憫其為嗔火所焚盖差緣耳始俱學道<lb/>
極善緣也中相忌以私緣差耳終至於累其師作四偈<lb/>
以勸學者此風殆不可長也<lb/>
妒忌之火焚燒善根増惡果報壊好名聞以著我故見<lb/>
慢増勝瞋所盖纒心不清浄大則壊國小則殺身從古<lb/>
至今數如沙塵既㑹愛憎當衣慈忍如是進者名真随<lb/>
順<lb/>
<pb n="KR4d0095_WYG_017-9a"/>
見勝進者心生嫉妒以苾芻相包蛇虺怒不敢以身而<lb/>
先天下三人同行必有師者孔老之聖行已如此奈何<lb/>
懐瞋而稱釋子子以緣差我故痛告盡世間心乃可學<lb/>
道<lb/>
瞋恚現行時無眀所迷醉不知自之失但見他人是如<lb/>
人在暗處見外不見裡大哉聖人學事事必求己曺谿<lb/>
傳祖位夜舂先屈身童子誦句偈乃稱曰上人南山證<lb/>
果位天神常伏膺自以本持律不敢稱大乗<lb/>
<pb n="KR4d0095_WYG_017-9b"/>
　　　日用<lb/>
晝為情緣夜為惡想譬如血脉流注不斷笑喜怒罵折<lb/>
旋俯仰我觀箇中無三界相山河大地與意俱䘮十方<lb/>
分身向此安葬耳中有塵捕風縛響舌頭無骨如拳展<lb/>
掌嬰兒哆啝語無背向終必得物人不敢誑是堅宻身<lb/>
獨露萬象纔落意地即同侣伴<lb/>
　　　八月十六入南昌右獄作對治偈<lb/>
那落迦中論刼受苦焚鐵其地汁銅其柱魚鱠而臠𤓰分<lb/>
<pb n="KR4d0095_WYG_017-10a"/>
而鋸於一日夕有萬痛楚我避世紛重閉其户而此知<lb/>
識勃然而怒吏收付官扵此土住自尋其罪焦芽石女<lb/>
然非天人所能見與自業成熟現行㑹遇受盡還無無<lb/>
可措慮我作是觀上契佛祖<lb/>
　　　食不繼偈<lb/>
觀餓鬼趣論劫飢渇針鋒其咽火聚其髪晝夜號呼百<lb/>
千死活我常飽暖今暫缺乏當生大悲入此觀法<lb/>
　　　讀巘禪師錄<lb/>
<pb n="KR4d0095_WYG_017-10b"/>
白衣㣲涴輙易覺軟泥硬地俱隱脚自家力量那借人<lb/>
了義心頭無處著實無一法可相傳直語臨機休卜度<lb/>
　　　次韻李商老送杲上人還石門<lb/>
觧彈無絃琴急拍紅牙碎得生覩史天寃債有頭對須<lb/>
知泐潭禪妙出言詮外猛熖爐中墮指氷箭鋒拄處君<lb/>
休昧<lb/>
　　　永明禪師生日<lb/>
教乗法檀越宗門禪判官今朝藏不得推出與人看看<lb/>
<pb n="KR4d0095_WYG_017-11a"/>
看夜行只管貪眀月不覺渾身露水寒<lb/>
　　　墮軒<lb/>
當初二祖説禪拜起依位而立後来百丈聽法巻却坐<lb/>
前拜席曹山一墮二目老兒衣穿骨露譬如彈指閣前<lb/>
門開還合如故<lb/>
　　　棗柏生辰<lb/>
十世古今圎當念日用當以何法驗夢中享盡百年榮<lb/>
黄梁未熟路傍店乃知無眀無性體狂逐妄緣顛倒轉<lb/>
<pb n="KR4d0095_WYG_017-11b"/>
棗柏指我此妙門故能千偈如瓴建<lb/>
　　　三月十七老黄龍生辰<lb/>
黄龍三月十有七天下衲僧信不及盡道三關透者難<lb/>
鼻直眼横誰不識滿院東風花不言死生情盡於今日<lb/>
汨羅江上小叢林放意説禪無愧色<lb/>
　　　黄龍生辰因閲晦堂偈作此<lb/>
萬古知音是今日晦堂古錐口門窄今既不来昔不往<lb/>
桃花落盡春狼籍南臺茗椀薦爐香世禮叢林笑未忘<lb/>
<pb n="KR4d0095_WYG_017-12a"/>
只箇死生收不得夢中聲色謾遮藏<lb/>
　　　正月六日南安巖主生辰<lb/>
生死樅然無背面名字由汝舌頭轉昔日曽死今應生<lb/>
今日是生何不見是俗何故無鬚髪是僧何不著伽梨<lb/>
僧俗死生眀不得團欒一句匾如錐<lb/>
　　　超禪師示衆云見聞覺知只可一度<lb/>
見聞覺知只一度如刀斫水終不破細尋痕迹了無有<lb/>
謂無破處則不可譬如宻室風寂然謂風無有俱是過<lb/>
<pb n="KR4d0095_WYG_017-12b"/>
以扇為風則動揺風本不動汝㑹麽<lb/>
　　　不能争得偈<lb/>
頭顱枿枿貪肉臠眼孔巴巴憎妒聚但尋他人是非説<lb/>
不知自己敗闕露鬭死他年輸與我鬭生今日不及汝<lb/>
見時先意相不審各自念佛修行去<lb/>
　　　雲菴和尚生日燒香偈<lb/>
妄見往来顛倒性智入三際刹那定即此名言是汚染<lb/>
知為汚染心清浄此知不屬緣非緣一絲不挂魚脱淵<lb/>
<pb n="KR4d0095_WYG_017-13a"/>
夢幻死生藏不得永夜清宵常現前<lb/>
　　　戊戌嵗元日夢雲菴携登塔問答甚多覺而㤀<lb/>
　　　　之作此<lb/>
政和八年四十八一念了知一切法顛倒妄想垢消滅<lb/>
平等性智光通達常令現前絶功勲不欲染汚差毫髪<lb/>
雲庵夢中提誨我不然何以同登塔<lb/>
　　　過張家渡遇雲菴生辰<lb/>
十月十六誰宗㫖無聲三昧重拈起十方三世側耳聽<lb/>
<pb n="KR4d0095_WYG_017-13b"/>
刹刹塵塵俱觧義䨇林樹開榮枯枝寳塔佛分生滅理<lb/>
一絲不挂露堂堂要識雲菴今日是<lb/>
　　　永眀禪師生辰<lb/>
西湖水生洲渚失南屛雪盡峯巒集新春歸来誰使令<lb/>
殘臘遁逃追不及死生難分後先際古今不與絲毫隔<lb/>
平生説法如雨雲説得分眀惟此日<lb/>
　　　贈承天䆳岑<lb/>
長沙大蟲今尚在眼吻開合珠光彩妙年慿陵舌翻海<lb/>
<pb n="KR4d0095_WYG_017-14a"/>
衲僧呼作叢林客邇来頭有把茅盖栽田博飯自扶耒<lb/>
禪道從他别人㑹且復閑眠搔癢背<lb/>
　　　題淡軒<lb/>
道人口吻最光滑行脚飽參奈粗糲少年嘗編諸方禪<lb/>
邇来觧毳三隻韈世味從来崖蜜甜我此一軒如嚼蠟<lb/>
客来有語但寒温坐久時見眼開合<lb/>
　　　送澄禪者入蔣山<lb/>
妙眀廓徹圎當念念未圎明顛倒轉譬如醉眼旋屋廬<lb/>
<pb n="KR4d0095_WYG_017-14b"/>
屋廬巋然醉目眩要令鶻崙常現前一切時中莫汚染<lb/>
昔日蔣山觧顛草一字不可饒兩㸃<lb/>
　　　送忠道者乞炭<lb/>
水行無聲知其深玉瑕不變知其粹逆順門髙懽喜登<lb/>
辦心成就一切智楊岐卧榻有真珠杜順法身無紙被<lb/>
熖上説禪炭裏藏不妨道者閑㳺戲<lb/>
　　　再送之<lb/>
出家放曠斷愛緣是心清浄離盖纒君看鐵脊忠道者<lb/>
<pb n="KR4d0095_WYG_017-15a"/>
妙如神魚初脱淵閑行覻地一笑喜自言拾得南臺禪<lb/>
東勝身洲兜一喝驚得山河磨蟻旋<lb/>
　　　昌禪師瓦翁塔<lb/>
瓦翁外瓦中曠達未死不妨先建塔心如平地起骨堆<lb/>
聊對時人翻著韈住山送客不過溪瓦徑不減石頭滑<lb/>
諸方来者莫麤心舉歩亦須防倒躂<lb/>
　　　送肇上人還江南省阿尚<lb/>
窮冬急景江村暮道人千里江南去眀宵應宿路傍店<lb/>
<pb n="KR4d0095_WYG_017-15b"/>
敗簀枯禪山月吐死生面目無處尋但餘體粟空齟齬<lb/>
能知忍凍非他物便可鶻崙吞佛祖<lb/>
　　　眀教夢中作<lb/>
劔㦸光芒星斗動虎方肉醉山嶽恐層崖斷處一庵深<lb/>
宴坐不言百神悚臨濟仆地掖而起眼盖叢林氣深穏<lb/>
覿面堂堂不覆藏個中無地容思忖<lb/>
　　　見志<lb/>
逼寒虚空難躱避笑渠百計苦捜尋至無著力為明見<lb/>
<pb n="KR4d0095_WYG_017-16a"/>
但盡攀緣是肯心顧我竪旗䧏老病有誰横槊捍叢林<lb/>
木鵞巫峡思前事正惬雲巖隔信音<lb/>
　　　示禪者<lb/>
庵内不知庵外事坐看来者墮鋒機忽思良遂參麻谷<lb/>
大類清平見翆㣲黄檗棒頭寧有法恵超言下便知非<lb/>
意根欲立無存處萬象同時把手歸<lb/>
　　　題石頭頓斧亭<lb/>
兀坐等閑酬客問碌磚抛出亦光生欲慿妙語分賔主<lb/>
<pb n="KR4d0095_WYG_017-16b"/>
須識塵機有濁清麟角譽髙推獨歩石頭路滑苦難行<lb/>
草菴依舊青松下睡起晴窓撥眼明<lb/>
　　　十二月二十六日永明禪師生辰三首<lb/>
世界撮来如粟米根塵劈破似虚空驕嘶鐵馬追風去<lb/>
杴鬭泥牛躍浪中十聖撼揺無縫罅三賢摸索墮盲聾<lb/>
長因此日容瞻仰面目分明嵗嵗同<lb/>
刹那思慮不及處智入三世無去来水母有蝦方見色<lb/>
芭蕉無耳亦聞雷閑中情垢消磨盡笑裏心花造次開<lb/>
<pb n="KR4d0095_WYG_017-17a"/>
今日全身毛孔笑老師帶伴與春囬<lb/>
昨日雲門曲調分今朝法眼已生孫渠將大地藏針孔<lb/>
汝等諸人甚處蹲塊石浮空將壓汝一毛在火不曽焚<lb/>
孤猨呌月千巖曉知道當時以眼聞<lb/>
　　　南安巖主定光生辰五首<lb/>
老兒饒舌太慈悲此日提綱決衆疑觧説神光摩頂後<lb/>
分疏死日䧏生時落人塊石懸空住噴火雙蓮結子遲<lb/>
堪笑年年正月六出羣消息少人知<lb/>
<pb n="KR4d0095_WYG_017-17b"/>
贈以之中擊電機不令㸃畫入思惟嘶風木馬空成夢<lb/>
喘月泥牛醉未知五藴完全真死日百骸消散是生時<lb/>
雲門函盖乾坤句語黙何人遘得伊<lb/>
南安巖夲在長汀巖主年年此日生笑裏一毛無閒斷<lb/>
毫端十字露縦横未離唇吻成窠臼纔落思惟墮壍坑<lb/>
自是定光那惜借可憐馳逐並頭争<lb/>
體妙常明自神觧不關托境仗緣生從来懶欲當頭道<lb/>
恐後空存染汚名苦口傷慈成漏泄死時生日太分明<lb/>
<pb n="KR4d0095_WYG_017-18a"/>
堂堂試展巖中像稽首重瞻道骨清<lb/>
不渉春緣正月六衲僧拾得聚頭看大家宜著音容想<lb/>
一笑風吹牙齒寒欲問死生口門窄更分僧俗眼皮寛<lb/>
湘山雪盡千巖曉贈以之中墨未乾<lb/>
　　　老黄龍生辰三首<lb/>
綱宗壁立大崔嵬魔外聞風膽自摧萬古知音今日是<lb/>
三闗鏁鑰一時開從教意氣縱横去終觧形容寂寞囬<lb/>
寄語兒孫著精彩黄龍手叚似南臺<lb/>
<pb n="KR4d0095_WYG_017-18b"/>
塵勞山峻鐵崔嵬曽向慈明喝下摧觧作隠身衣帶露<lb/>
不須彈指閣門開三關未透從教去萬里追思却再囬<lb/>
已墜綱宗誰整頓杖藜今日獨登臺<lb/>
同登九仞到崔嵬困極那辭共墮摧待汝狐疑猶豫處<lb/>
當機佛手等閑開昔年成物心空切今日臨風首重囬<lb/>
滿院新晴春已老落花飛絮㸃池臺<lb/>
　徳洪自住南臺每歲必作一偈致不忘法乳之意今<lb/>
　用宣和三年四年韻時五十三矣重惟法道凌夷今人<lb/>
<pb n="KR4d0095_WYG_017-19a"/>
　寒心而障縁深重氣力綿弱不能支持當有法中龍<lb/>
　象乗願力而來者副此志焉是所願望法孫徳洪題<lb/>
　　　雲庵生辰十一首<lb/>
今年十月十六日老漢行藏世不知石女夢中無死地<lb/>
空花落後記生時無聲三昧重聞舉入骨風流説向誰<lb/>
妙叶當機休擬議電光翻影不容追<lb/>
一句全提離死生如今非住昔非行若知此老無今古<lb/>
便觧臨機透識情滿院松聲霜後好十分山月夜来清<lb/>
<pb n="KR4d0095_WYG_017-19b"/>
兒孫要識吾宗㫖只箇金剛瞎眼睛<lb/>
多寳重来應為法塔中全體不鮮陳却思平日分身集<lb/>
何似今朝一句親略露爪牙藏理窟不留影迹走機輪<lb/>
叢林欲問南陽事我是躭源老應真<lb/>
一切智慮不及處曠劫無明壊滅時頂相後常光照曜<lb/>
髑髏前略露風規根塵不敢覆藏者生死那能染汚之<lb/>
消汝去来顛倒想共瞻遺像入追思<lb/>
十月月團光到曉蠻煙瘴雨巻晴空石門想像同袍集<lb/>
<pb n="KR4d0095_WYG_017-20a"/>
珠浦行藏異類中鉢飯薦陳虚坐設罏香拜奠與誰同<lb/>
曲髙唱獨知音少鯨浪粘天地脉通<lb/>
不落思惟離聖凡令君覿露見雲菴平生不許當頭道<lb/>
今日重聞稱性談老鑒三機酬跛偃洞山一半肯雲巖<lb/>
我無竒特報恩徳九死歸從瘴海南<lb/>
面目分明畫裏傳渾如父母未生前此真若信同十智<lb/>
三要方知具一𤣥無語臨機成滲漏麤心開口墮情緣<lb/>
老兒今日親分付不寫題銜欵識全<lb/>
<pb n="KR4d0095_WYG_017-20b"/>
空庭叢橘半垂黄繞屋畦蔬又著霜山縣人歸輸井税<lb/>
麥田雪後縦牛羊意行門徑欣来客背負茅簷愛夕陽<lb/>
今日故山成悵望鳥殘紅柿憶分嘗<lb/>
雲庵化去二十載今日重聞説法音覿露全身太分曉<lb/>
森羅萬象自平沈攀緣路絶無生死栽接情㤀透古今<lb/>
此老傷慈真故態依前饒舌老婆心<lb/>
大地無一法可見雲庵露萬象中身頑空消殞眀方極<lb/>
肉眼遮藏覷不親苦口老師歸寂日知恩弟子慶生辰<lb/>
<pb n="KR4d0095_WYG_017-21a"/>
罏香長伴青燈曉賽却靈山法供真<lb/>
老師一句撲不破徹底完全為不存何處干戈能脅嚇<lb/>
誰家夢幻敬追奔太虚影像藏蹤跡大地山河䘮膽魂<lb/>
今日與君呈伎倆都將生死鶻崙吞<lb/>
　　　陳處士為予畫像求頌戲與之<lb/>
吴儂戲入茟三昧老儼分身縑素間平昔垂鬚曽跨海<lb/>
暮年留眼飽看山肯甘夢幻所折困不受叢林輙見刪<lb/>
我不是渠渠是我謾餘名字落人寰<lb/>
<pb n="KR4d0095_WYG_017-21b"/>
　　　次韻楊君所問<lb/>
學道全無箇入頭老師曽指路蹤由岸如欲上先停棹<lb/>
車若不行須打牛殘蕚萬枝紅錦墮暮雲一縷碧煙浮<lb/>
為君直截根源説不落春緣㑹也不<lb/>
　　　讀十明論<lb/>
了知無性㓕無明空慧須從戒定生峯頂世間心已盡<lb/>
蓮開幻事觀方成尚無欣慕厭除念豈有神通變化情<lb/>
對現色身人不識南風小雨共籠晴<lb/>
<pb n="KR4d0095_WYG_017-22a"/>
　　　僧問烏喙義<lb/>
知之百事不改舊欲理情緣一笑譁畫水成紋覔生滅<lb/>
盤珠無影計横斜人言烏喙豈堪食我見飯囊今是沙<lb/>
舉措施為頭踞地逸羣方觧世吾家<lb/>
　　　僧請釋金剛經卒軸<lb/>
杵形中實兩頭虚法喻初中後善俱九類衆生同寂静<lb/>
四重我相頓消除人天但仰懸河辯蚊蚋難藏烈焰殊<lb/>
悟了更須防老漢紫羅帳裏撒真珠<lb/>
<pb n="KR4d0095_WYG_017-22b"/>
　　　題溈山立雪軒<lb/>
溈山雪曉試凭欄露地牛兒覔轉難脱體見前誰對立<lb/>
一塵不受眼空寒日長齒頬茶甘在客去軒窓篆縷殘<lb/>
好在少林成想像祖師時展畫圗看<lb/>
　　　三月二十八日棗柏大士生辰用達本情忘知<lb/>
　　　　心體合為韻作八偈供之時在建康獄中<lb/>
道不藉劬勞心唯論曉達圎眀常了知豈受情想雜如<lb/>
人夢馳驅身自安牀榻一句脱思惟大千挂毫髪<lb/>
<pb n="KR4d0095_WYG_017-23a"/>
句中開活路要汝到根本如射中百歩巧力觀者奮箭<lb/>
鋒相直時何嘗落思忖相逢佇思間雪峰毬子輥<lb/>
人間皆熱惱我自不随情一室閑趺坐天魔魂震驚百<lb/>
千大火聚中有片玉清大哉慈忍力妙湛合無生<lb/>
見行常潤發種子復難忘倐爾情塵起刹那心境彰譬<lb/>
如鏡中女非鏡非紅粧欲證牛無角當如龜六藏<lb/>
吾聞能障道惟强覺妄知欲得長靈妙直須無失時鐘<lb/>
聲鳴静夜晝擊則生疑踞地真師子風顛漏泄之<lb/>
<pb n="KR4d0095_WYG_017-23b"/>
衆生各圎滿本覺妙眀心常用交神對無令見慢侵霜<lb/>
刀惟切玉妙指但鳴琴<hi>闕</hi>與雪山子經行煙翆深<lb/>
了然心自知法法露全體遣化借燈王引手搏妙喜大<lb/>
用吾亦然何獨居士耳萬里見神光當以頂後視<lb/>
汝常與智俱自不與妄合其智自神觧成就一切覺諸<lb/>
佛方便門衆生五欲樂皆依真智生醖造乳中酪<lb/>
　　　二十九日明白菴主寂滅之日用欲得現前莫<lb/>
　　　　存順逆為韻作八偈<lb/>
<pb n="KR4d0095_WYG_017-24a"/>
道心固有恒至剛定無欲得飽即酣卧稱心良易足清<lb/>
歌一瓢風笑唾千鍾祿誰能作九原我欲掖埋玉<lb/>
然燈有法傳釋迦當即得但聞記別音乃知無所獲精<lb/>
真妙平等眀吿恐疑惑永懐常不輕好心遭捶擲<lb/>
心馳即攝来寂然住正念譬如分身集全身方出現生<lb/>
佛識精聚滅佛逰魂變分坐寳塔中貳法君試辨<lb/>
道非止精進此意曽宻傳宴坐厯十劫佛法不現前一<lb/>
乗論知見三獸分聖賢君看娑竭女初不學安禪<lb/>
<pb n="KR4d0095_WYG_017-24b"/>
汝心有罅隙甘受夢幻縛我念無異相魔外分遮莫初<lb/>
緣五欲囚乃得入禪樂自喜如㺯猢旁觀膽先落<lb/>
火風肆怒嗔萬物遭蕩焚起止甚自若不受寃債吞六<lb/>
情具三毒安得有罪愆異哉根與境乃得此理存<lb/>
餘生老變衰復卧癡愛病黙觀顛倒因聊復自随順負<lb/>
暄慶生辰自誑倚年運偶然吐文章朽木生芝菌<lb/>
業熟㑹寃憎遂爾遭横逆願行報寃行遇此真知識用<lb/>
智滅無明以事觀色力當登萬煆爐乃驗真金色<lb/>
<pb n="KR4d0095_WYG_017-25a"/>
　　　政和二年余謫海外館瓊州開元寺儼師院遇<lb/>
　　　　其逰行市井宴坐静室作務時恐緣差失念<lb/>
　　　　作日用偈八首<lb/>
一切境界病眼倒見但静意根空慧自現<lb/>
一切境界随念而至念未生時髑髏是水<lb/>
道人何故婬坊酒肆我自調心非干汝事<lb/>
一日不作一日不食誰其嗣之我有遺則<lb/>
折脚鐺子随處安置食無精粗但欲接氣<lb/>
<pb n="KR4d0095_WYG_017-25b"/>
心欲馳散即當攝来大火聚中青蓮花開<lb/>
此障道法上品盖纒是何時節乃復安眠<lb/>
沙彌嗜乳作乳中蟲三篾髙道一鉢孤風<lb/>
　　　示禪者二首<lb/>
刹説衆生説三世一切説廣大古井波平等紅爐雪照<lb/>
用本来同賔主互相攝如圎伊三㸃不同亦不别<lb/>
髙髙峯頂立深深海底行道人行立處塵世有誰争無<lb/>
間功不立渠儂尊貴生强酬顛倒欲火裏鐵牛耕<lb/>
<pb n="KR4d0095_WYG_017-26a"/>
　　　嶺外大雪故人多在南中元日作三偈奉寄瑩<lb/>
　　　　中<lb/>
徧界不曽藏處處光皎皎開眼失蹤由都緣太分曉園<lb/>
林怱生春萬瓦粲一笑遙知忍凍人未悟安心了<lb/>
昨夜一嵗除今朝一嵗長如人暗書空㸃畫自想像春<lb/>
風依舊寒底處有来往居士亦赤窮眉毛在眼上<lb/>
傳聞嶺外雪壓倒千年樹老兒拍手笑有眼未曽覩故<lb/>
應潤物材一洗瘴江霧寄語牧牛人莫教頭角露<lb/>
<pb n="KR4d0095_WYG_017-26b"/>
　　　初入制院<lb/>
無所住生心佛語祖師意何人賞此音空絃閑妙指清<lb/>
歌餞餘年堅卧答萬語了知空花間無地容生死<lb/>
　　　余日渡海即號甘露滅所至問者尤多時作偈<lb/>
　　　　答益不觧乃吿之曰湼槃經云甘露之性食<lb/>
　　　　之令人不死若合異物亦能不死維摩經亦<lb/>
　　　　曰得甘露滅覺道成又為之偈<lb/>
萬象獨露身三世一切説觧聞寂静音方見甘露滅從<lb/>
<pb n="KR4d0095_WYG_017-27a"/>
来㡬生死何處今堆疊不受夢幻纒紅罏存片雪<lb/>
　　述古徳遺事作漁父詞八首<lb/>
　　　萬囬<lb/>
玉帶雲袍童頂露一生笑傲知何故萬里歸来方旦暮<lb/>
休疑慮大千揑在毫端聚不觧犁田分畝歩却能對客<lb/>
鳴花鼔忽共老安相耳語還推去莫来攔我毬門路<lb/>
　　　丹霞<lb/>
不怕石頭行路滑歸来那愛駒兒踏言下百骸俱撥撒<lb/>
<pb n="KR4d0095_WYG_017-27b"/>
無剰法靈然晝夜光通達古寺天寒還惡發夜將木佛齊<lb/>
燒殺炙背横眠真快活憨抹撻從教院主無鬚髪<lb/>
　　　寳公<lb/>
来往獨龍岡畔路杖頭落索閑家具後事前觀如目覩<lb/>
非䜟語須知一念無今古長笑老蕭多病苦笑中與藥<lb/>
皆狼虎蠟炬一枝非囑付聊戲汝熱来脱却娘生袴<lb/>
　　　香嚴<lb/>
畫餅充飢人笑汝一庵歸掃南陽塢擊竹作聲方省悟<lb/>
<pb n="KR4d0095_WYG_017-28a"/>
徐囬顧本来面目無藏處却望溈山敷坐具老師頭角<lb/>
渾呈露珍重此恩踰父母須薦取堂堂宻宻聲前句<lb/>
　　　藥山<lb/>
野鶴精神雲格調逼人氣韻霜天曉松下殘經看未了<lb/>
當斜照蒼煙風撼流泉遶閨閣珍竒徒照耀光無滲漏<lb/>
方靈妙活計現成誰管紹孤峯表一聲月下聞清嘯<lb/>
　　　亮公<lb/>
講處天花随玉麈波心月在那能取旁舍老師偷指注<lb/>
<pb n="KR4d0095_WYG_017-28b"/>
囬頭覷虚空特地能言語歸對學徒重自訴従前見觧<lb/>
都欺汝隔岸有山横暮雨翻然去千巖萬壑無尋處<lb/>
　　　靈雲<lb/>
急雨顛風花信早枝枝葉葉春俱到何待小桃方悟道<lb/>
休迷倒出門無限青青草根不覆蔵塵亦掃見精眀樹<lb/>
唯心造試借疑情看白皁囬頭討靈雲笑殺𤣥沙老<lb/>
　　　船子<lb/>
萬疊空青春杳杳一簑煙雨吴江曉醉眼忽醒驚白鳥<lb/>
<pb n="KR4d0095_WYG_017-29a"/>
拍手笑清波不犯魚吞釣津渡有僧求法要一橈為汝<lb/>
除𤣥妙已去囬頭知不峭猶迷照漁舟性懆都翻了<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0095_WYG_017-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石門文字禪巻十七<lb/>
</p>
<p>
</p>
  </div>
</body>
</text>
</TEI>
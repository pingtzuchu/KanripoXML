<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石門文字禪巻十二</head>
    <p>
<pb n="KR4d0095_WYG_012-1a"/>
欽定四庫全書<lb/>
　石門文字禪巻十二　　　宋　釋覺範　撰<lb/>
　　七言律詩<lb/>
　　　謁靈源塔<lb/>
髙颿駕浪過南溟那料歸来掃此亭桃李成隂春老大<lb/>
谿山好在鬢凋零瓦燈已照宫商石卵塔分藏服匿瓶<lb/>
春雪尚能知客意蕩除毛孔瘴煙腥<lb/>
　　　春日㑹思禹兄扵谿堂<lb/>
<pb n="KR4d0095_WYG_012-1b"/>
門前谿水蒲萄綠風掠松窓料峭寒忽憶十年同禍福<lb/>
那知今日共盤飱盡籖書策齊幽架已買漁舟泊小灘<lb/>
君㑹不嫌村落僻乗閑来此弄漁竿<lb/>
　　　招夏均父<lb/>
北山深轉青松壑萬疊煙霏空翆堆元亮果堪中路竢<lb/>
子猷那敢棹舟囬鳥工魂夢尋公去蟬蜕塵埃出郭来<lb/>
他日荆林談笑處行人應指兩翁臺<lb/>
　　　贈僧<lb/>
<pb n="KR4d0095_WYG_012-2a"/>
欹枕無人夢自驚囬廊廣殿午風清已浮春露澆詩膽<lb/>
更炷水沉熏道情憂患撼牀聞螘鬭功名殷鬢作蚊聲<lb/>
欲依浄社陪香火僻處安排折脚鐺<lb/>
　　　資國寺西齋示超然二首<lb/>
對眠偶此風雨夕又近寒嵓槲葉村謝晝未焚風鑑在<lb/>
韋郎不見語言存嵗時暗覺持山去憂患空驚斫水痕<lb/>
綠髪彫零心已死成蹊桃李落華分<lb/>
人間炊黍未及熟萬事只今歸欠申巳織青駒餞華騮<lb/>
<pb n="KR4d0095_WYG_012-2b"/>
更披白帢稱閑身遺編終不求甚觧故人但願長相親<lb/>
去年此日瓊南岸漲海翻天探騎塵<lb/>
　　　贈寄老菴僧<lb/>
自憐玉鉢雙峯信来訪牛頭懶比丘山色深濃過夜半<lb/>
月華清亮近中秋已欣境勝如龍阜更覺菴幽占鳳頭<lb/>
夢幻此身猶且在杖藜投老得追逰<lb/>
　　　懐李道夫<lb/>
半篙晚漲綠楊灣接翅鷗歸霧雨殘數疊吴山圍楚夢<lb/>
<pb n="KR4d0095_WYG_012-3a"/>
一畨花信釀春寒别時小語依然在隔嵗来書展復看<lb/>
補衮胸中五色線只今應作怒蜺蟠<lb/>
　　　余所居連超然自見軒日多啜茶其上二首<lb/>
三生事辦吾知要一室香凝獨掩門睡足便驚清晝夜<lb/>
火紅消盡白灰存巷無俗駕螘紛繞隣有髙人玉粹温<lb/>
隠比价膺猶可媿㑹茶時復到幽軒<lb/>
功名今古一雞肋美味那知是禍根掃迹世途龜曵尾<lb/>
僻居烟霧豹埋文如期見訪穿窓月不吿而行出岫雲<lb/>
<pb n="KR4d0095_WYG_012-3b"/>
火浴未為無伴助塔吾遺骨尚煩君<lb/>
　　　徐師川罪余作詩多恐招禍因焚去筆硯入居<lb/>
　　　　九峯投老菴讀髙僧曇諦傳忽作數語是足<lb/>
　　　　成之以寄師川師川讀之想亦見赦二首<lb/>
歸来卧起有餘適老去消磨無雜緣門外不知何嵗月<lb/>
夢中亦覺在雲泉千年髙道誰酬價一世清閑我賣錢<lb/>
安得道人江北去此詩先錄寄師川<lb/>
古書漫滅字斕斑眼倦頽然整頓閑以法為親疎世相<lb/>
<pb n="KR4d0095_WYG_012-4a"/>
視身如幻寄人間業縁有盡今脱手老態無因日上顔<lb/>
已辦一瓢期澗飲要刳餘潤到崑山<lb/>
　　　雲嵓寳鏡三昧<lb/>
寳鏡當機不宻傳纎毫滲漏墮言詮圎伊三㸃分賔主<lb/>
妙挟雙明絶正偏暗裏丹青元異色句中涇渭本同川<lb/>
嬰兒索物哆啝耳與物寧瞋語未全<lb/>
　　　過永寧寺<lb/>
已背荒南過永寧犯寒呵手捉枯藤雪如鏡底頷絲白<lb/>
<pb n="KR4d0095_WYG_012-4b"/>
山學誰家眉黛青射影風光知脱離伐氷門巷覺添増<lb/>
故人不用驚風帽我是前身卧像僧<lb/>
　　　十一月十七日發豫章歸谷山<lb/>
急景窮冬一千里筍輿部曲去怱怱候船班草江津岸<lb/>
曝日探簷山店中袖手歸休今日是隔生寃債轉頭空<lb/>
湘西雪後青松徑想見聲盤萬壑風<lb/>
　　　立春前一日雪<lb/>
明日立春今日雪雪中殘響滴虚簷方増謾説寒威在<lb/>
<pb n="KR4d0095_WYG_012-5a"/>
不絶潜知煖氣添客去旋開書對語閑多偏與懶相兼<lb/>
湘山自古愁睂淺縱御鉛華不到尖<lb/>
　　　明年湘西大雪次韻送僧吴<lb/>
夜殘陡覺寒生骨夢斷空驚月轉簷瓶響卧聞秋蚓泣<lb/>
火紅起撥白灰添欲酬清景尋儂去更棹扁舟與子兼<lb/>
要倩新詩寫愁絶笑呵凍硯蘸毫尖<lb/>
　　　題清富堂<lb/>
此堂冠絶湘西勝枯木名多道不窮用谷量雲當衣鉢<lb/>
<pb n="KR4d0095_WYG_012-5b"/>
以江盛月展家風買山歸隠真寒乞借竹為軒落笑中<lb/>
綠錦漲連青玉浦剪裁磨琢費詩工<lb/>
　　　湘西暮歸<lb/>
筍輿鼓角背層城湘水涸盡行沙汀嶽麓雪雲獻樓閣<lb/>
橘洲煙雨學丹青此生多艱付跛挈投老餘閑到寂惺<lb/>
蒼鬛萬身門窈窕歸来風葉掃空庭<lb/>
　　　効李白湘中體<lb/>
夕光江揺魚尾紅何處扁舟開晚篷雁字初成春有信<lb/>
<pb n="KR4d0095_WYG_012-6a"/>
烟鬟空好雨無蹤荒寒數葦橘洲岸領略半窓湘寺鐘<lb/>
浦口行人已争渡林下歸僧欣一逢<lb/>
　　　次韻王舍人蘭室<lb/>
起爇清香試返魂松花閑泛刷絲紋幽齋事業誰同辦<lb/>
小斛蘭叢手自分家世到今猶玉食交朋强半在青雲<lb/>
笑談麈尾延僧宿要聽清言洗俗氛<lb/>
　　　次韻熏堂<lb/>
無言桃李已垂隂小雨南風自滿襟佳客偶来持茗盌<lb/>
<pb n="KR4d0095_WYG_012-6b"/>
寳書看罷整瑤琴未容絲竹陶閑適盡把雲山付醉吟<lb/>
圗畫麒麟他日事不將行樂負初心<lb/>
　　　次韻寄傲軒<lb/>
道夫飛鳥倦知還一鉢安巢又故山無累自然増逸興<lb/>
有名終恐廢長閑背時生計風煙上随意園林指顧間<lb/>
應笑市朝争奪者暗驚清鏡失朱顔<lb/>
　　　次韻吏隠堂二首<lb/>
拄笏西山爽氣新萬人如海一閑身堂中自蠟登山屐<lb/>
<pb n="KR4d0095_WYG_012-7a"/>
門外従増沒馬塵美祿方辭緣肆志華軒偶羡見清真<lb/>
遺編半掩思標致未必今人愧古人<lb/>
此堂華構面層城意趣追囬萬古情落㡌被嘲真有道<lb/>
買金償謗亦求名黄庭巻掩凝香縷畫㦸門深列衛兵<lb/>
安用山林笑朝市戲將軒冕寄餘生<lb/>
　　　次韻集虚堂<lb/>
從来鮑靚有仙風腦滿方知氣自冲萬事收藏㣲笑裏<lb/>
十虚俱集一塵中乾城不礙丹青色天女何殊大小空<lb/>
<pb n="KR4d0095_WYG_012-7b"/>
滿地落花春寂寂岸巾時倚曲欄東<lb/>
　　　次韻宿東安<lb/>
淡雲缺月兩㣲茫獨酌沽来竹葉香已把功名比雞肋<lb/>
更驚世路似羊腸心情老去俱消盡詩律年来覺倍强<lb/>
觧誦東坡北歸曲此身安處是吾鄉<lb/>
　　　次韻宿黄沙<lb/>
無計遮攔嵗月飛嵗除江寺老垂垂自圍紅火堆危坐<lb/>
熟讀黄沙感歎詩已笑因山論肥瘠更驚逢水説分離<lb/>
<pb n="KR4d0095_WYG_012-8a"/>
重湖去國三千里想見殘缸夢斷時<lb/>
　　　次韻雙秀堂<lb/>
窓戸青紅花木繁午隂脩徑接深關人如巢許逃名迹<lb/>
山學娥英露髻鬟採菊悠然常獨見望雲時復對僧閑<lb/>
夜聞松雨驚飛瀑疑宿匡廬黄石間<lb/>
　　　次韻垂金館<lb/>
風簷負日背胡牀千顆初驚昨夜霜噀霧香争和露擘<lb/>
過墻枝作照林光佳名曽用題書尾小字仍呼背藥囊<lb/>
<pb n="KR4d0095_WYG_012-8b"/>
先與兒曺為美兆讀書窓映笏頭黄<lb/>
　　　次韻贈慶代禪師<lb/>
蓮峯千葉吐晴烟玉頬遥知一粲然梅塢雪消香錯莫<lb/>
菴僧老盡氣完全暗驚夢蝶人間世囬看醯雞甕裏天<lb/>
誰見清言横麈尾滿庭風露竹娟娟<lb/>
　　　次韻宿清修寺<lb/>
湘山也學廬山好落瀑聲飛繡谷風正欲來歸向兒説<lb/>
戲將収拾入詩中浪驚醉枕寒松響春滿茶鐺活火紅<lb/>
<pb n="KR4d0095_WYG_012-9a"/>
清景骨飛嗟未到故應唯許夢䰟通<lb/>
　　　次韻自清修過大溈亂山間作<lb/>
行盡湘南盡處山愛公髙韻不容攀㑹當拭目瞻雙闕<lb/>
應笑尋幽到百蠻甚欲觧鞍休犖确更能揎手弄潺顔<lb/>
定知醉看千嵓曉大字題名石壁間<lb/>
　　　次韻郴江有作<lb/>
持節南来喜欲狂弄舟時得棹清湘然膏獨宿牽牛洞<lb/>
枕玉曽眠錦瑟傍未可便尋閑作伴不須先以醉為鄉<lb/>
<pb n="KR4d0095_WYG_012-9b"/>
金城馳至陳方略要指先鋒一破𦍑<lb/>
　　　次韻題罷徭亭<lb/>
聞君新構罷徭亭邂逅河源又報清郡郭不輸天子賦<lb/>
谿山偏協野人情唐虞暇日饒耕鑿秦漢當年浪戰争<lb/>
風月倚欄如可借待擕斗酒話昇平<lb/>
　　　次韻題西林廓然亭<lb/>
堂堂葉脱露遥天自炷臨軒一穂煙貴客獨逰聊爾耳<lb/>
道人相見亦欣然是身已悟浮漚久萬象中觀寳鏡圓<lb/>
<pb n="KR4d0095_WYG_012-10a"/>
寄語横機莫相試刻舟甘作小乗禪<lb/>
　　　次韻題方廣靈源洞<lb/>
萬峯剔卓起孤峯慚愧靈源與世通花異空懐上林苑<lb/>
夢清疑宿廣寒宫泄雲吐雨遮金地濺雪跳珠落石<hi>闕</hi>
忙裏為君成妙語豐碑正欲就崖礱<lb/>
　　　次韻題髙臺<lb/>
午梵知藏釋梵宫危臺遥喜石橋通下無俗駕攀緣至<lb/>
中有髙人笑語同觧執易為摩詰語經行難續徳雲風<lb/>
<pb n="KR4d0095_WYG_012-10b"/>
千嵓萬壑吹松雨替説儂家勝義空<lb/>
　　　次韻題上封<lb/>
天柱唯連紫盖峯路危不與衆峯通瓢沽狭徑疑相值<lb/>
芋火何人想此風借榻醉魂窺凍螘凭欄詩眼送飛鴻<lb/>
空嗟千偈出山去半摺遺編看未終<lb/>
　　　次韻邵陵道中書懐<lb/>
邵陵山水麗風光㳺徧歸来夜話長秋翆等閑開雉堞<lb/>
驚湍哀怨韻笙簧随鞍此景慿詩寫他日塵紛一笑㤀<lb/>
<pb n="KR4d0095_WYG_012-11a"/>
上閣與誰同小立墜金拄笏説三湘<lb/>
　　　次韻雨中書懐<lb/>
剰雨殘晴暴所長客窓花氣噀餘香每懐追逐雲泉慣<lb/>
無計遮攔嵗月忙誰謂伐氷連戚里年来盡室泛沅湘<lb/>
詔書行看椎門至已覺眉間一㸃黄<lb/>
　　　次韻題化鶴軒<lb/>
當年舉網得雙舄想見胎仙風度幽朱頂顧吾今未識<lb/>
長身意子是其流山家趣味無人共王事經過作意㳺<lb/>
<pb n="KR4d0095_WYG_012-11b"/>
千里帝城何日去不妨佳處且遲留<lb/>
　　　次韻題澹山嵓<lb/>
華屋張燈展畫屏當年纎手指嵓扄宦㳺那料重湖隔<lb/>
醉裏空驚疊嶂青繡口詞章人復見筆華聲價夢通靈<lb/>
詩成獨立西風晚滿眼歸心挿羽翎<lb/>
　　　次韻逰浯溪<lb/>
浯谿山水今無恙浪士曽為爛熳㳺大字中興餘斷碣<lb/>
小舟空此醉垂鈎詞源不減無雙譽人品當時第一流<lb/>
<pb n="KR4d0095_WYG_012-12a"/>
地坐摩挲増歎息髙標想見尚横秋<lb/>
　　　次韻題南明山凌雲閣<lb/>
獨上凌雲百尺樓欄干一曲一遲留丁丁樵斧空山裏<lb/>
泛泛漁舟古渡頭蔽日綠隂鳴好鳥際天芳草牧青牛<lb/>
囬頭城市分塵土堪笑王孫取次㳺<lb/>
　　　次韻言懐<lb/>
此身已覺此生浮去作雲山老比丘古寺閑門人莫問<lb/>
寒綃䝉首涕慵収道林風月心能了子美工夫志未酬<lb/>
<pb n="KR4d0095_WYG_012-12b"/>
為問太原王處士一甌春露可同不<lb/>
　　　次韻宿聖谿莊<lb/>
家聲十輩擁朱輪更畜青牛觧鬭犇應念髙樓閑舞袖<lb/>
故慿山月洗吟魂助舂泉落量雲谷輸税人歸吠甑村<lb/>
被冷夜晴成好夢馬随香霧入修門<lb/>
　　　次韻拉空印㳺芙蓉<lb/>
翰墨平生氣吐霓詩成先喜示筠谿山中見客應偏好<lb/>
筆力知公不肯低夜寂據梧飢䑕出嵓空同聽怪禽啼<lb/>
<pb n="KR4d0095_WYG_012-13a"/>
上方聞説非人世更陟緣雲第㡬梯<lb/>
　　　次韻縱目亭<lb/>
髙情與客凭欄處便覺身藏語笑中已許此生當樂死<lb/>
不辭老去坐詩窮遙知兵衛戎衣盛只欠花輪小袖紅<lb/>
絶境天藏今日獻千峰登睫豈人工<lb/>
　　　次韻㳺鹿頭山<lb/>
吐詞秀似出盆絲好古幽情八詠思論字来尋魯公碣<lb/>
因詩曽訪少陵祠留題楚俗争傳去懶賦山靈必有詞<lb/>
<pb n="KR4d0095_WYG_012-13b"/>
定價文章比珠玉此篇不獨慰吾私<lb/>
　　　次韻題清風亭<lb/>
特築飛臺丈室傍便驚形勝發天藏登臨時作一聲嘯<lb/>
已覺翛然兩袖凉待月拭除昏霧色看雲入得野花香<lb/>
君看抖擻鈴幡意欲替禪翁為舉揚<lb/>
　　　次韻法林禪寺<lb/>
聞道髙人願力深幽居端與法為林風泉松雨随宜説<lb/>
宻室晴軒共一音意妙故應人不薦地偏還喜我相尋<lb/>
<pb n="KR4d0095_WYG_012-14a"/>
夜闌更入詩三昧消盡平生未死心<lb/>
　　　次韻凭欄有作<lb/>
金殿誰焚南海香靄然芬馥撲囬廊數枝銀燭髙低照<lb/>
兩箇清螢上下光風度素秋驚宿鳥水舂碧澗濯㳺舫<lb/>
欄干獨倚無人問細細孤吟月滿堂<lb/>
　　　次韻渡江有作<lb/>
棄舟植杖首重囬隔岸遥聞津鼓催淮上梅傳春信至<lb/>
江南山逐笑聲来行瞻瑞霧籠雙闕更看神光發五臺<lb/>
<pb n="KR4d0095_WYG_012-14b"/>
王事幸陪方外樂為君㸃筆走風雷<lb/>
　　　題善化陳令蘭室<lb/>
種性難教草掩藏蒼然小室為誰芳槲培几案軒窓碧<lb/>
坐欵賔朋笑語香糝地露英猶潔白快人風度更纎長<lb/>
議郎嗜好清無滓獨有幽蘭可比芳<lb/>
　　　快亭<lb/>
太丘作邑付絃歌剰得清閑可奈何滿地棠隂驚晝永<lb/>
小亭詩眼覺天多佳眠夏簟便光滑醉耳松風喜再過<lb/>
<pb n="KR4d0095_WYG_012-15a"/>
想見句成書棐几侍兒濃笑出㣲渦<lb/>
　　　次韻郤子中學句㳺嶽山擕怪石歸<lb/>
衡嶽乗春著意㳺詩詞不獨錦囊收又擕峯頂雲房石<lb/>
歸致幽齋夏簟秋塵下笑談且同夢胸中涇渭自分流<lb/>
忽驚几案寒層出卧看令人憶故邱<lb/>
　　　和周達道運句題怪石韻<lb/>
愛山心志如君少王事何妨陟翆㣲怪石方欣典刑在<lb/>
新詩仍寫畫圗歸客来一室煙光滿掌上千嵓眼力稀<lb/>
<pb n="KR4d0095_WYG_012-15b"/>
頗怪周郎賞音者獨扵此境尚彈機<lb/>
　　　次韻見寄喜雨<lb/>
議郎詩膽久崔嵬敏句無煩急雨催玉局波瀾嗟已絶<lb/>
少陵風力頼追囬蕩晴香霧吹紅藕逈地花茵疊紫苔<lb/>
静極凉生聞剝啄渡湘知有道人来<lb/>
　　　次韻題方圎菴<lb/>
比物曽聞知姓名樹間斛懸林百升此菴外圓似盂覆<lb/>
其地中方如鏡平善不近名真有道髙非絶俗更幽情<lb/>
<pb n="KR4d0095_WYG_012-16a"/>
㑹當目擊維摩老端作毗耶問法行<lb/>
　　　贈許彦周宣教㳺嶽彦周參機道者<lb/>
一幅紗巾九節笻翛然生計似龎公孤雲野鶴登空去<lb/>
萬壑千嵓墮笑中岣嶁晴披應獨往懶瓉醉卧與誰同<lb/>
遙知勘破癡禪老想見臨機面發紅<lb/>
　　　次韻㳺南嶽<lb/>
天逈㳺絲百尺輕水寒時覺縠紋生琢磨佳句輸吾弟<lb/>
文㸃春眠付老兄山寺獨来無一事竹軒相對有餘清<lb/>
<pb n="KR4d0095_WYG_012-16b"/>
永懐東院成千古寂子難忘叔姪情<lb/>
　　　次韻彦周見寄二首<lb/>
詩先春色附湘船来與幽人結浄緣句好空驚碧雲合<lb/>
韻髙疑在白鷗前君應歸誦陶彭澤我亦南尋率子㢘<lb/>
想見江頭同握手採茶時節雨餘天<lb/>
歸思啼禽日夜催寳書臨罷意徘徊榆錢滿地買春去<lb/>
嶽色渡江排闥来行樂風光清夢曉卧披煙雨曲屛開<lb/>
興来敏速詩千首落筆人驚挟怒雷<lb/>
<pb n="KR4d0095_WYG_012-17a"/>
　　　彦周借書<lb/>
湘上清山爽氣浮開軒相對亦風流但工酣寢成疎懶<lb/>
甚拙謀生太謬悠數筆江村供晚望一蓑煙雨助詩愁<lb/>
借書知子能醫國有志常先天下憂<lb/>
　　　彦周法地弟作出家菴又自為銘作此寄之<lb/>
迂濶菴成又自誇要令妙語發天葩未容臨濟終仆地<lb/>
正頼雲門已出家少日浪曽參泐水暮年端合在丹霞<lb/>
贈君革屣㳺山去勘破諸方一笑譁<lb/>
<pb n="KR4d0095_WYG_012-17b"/>
　　　二月大雨江漲晚晴作三首<lb/>
春寒作意攪吟魂欲出雲濤已濺門入畫瀟湘連雉堞<lb/>
落梅煙雨暗江村依蒲覔句壯心在附火抄書老眼昏<lb/>
一掬幽懐收拾得謾題窓紙與誰論<lb/>
我在湘西畫牒中時髙時作送飛鴻事治山翆經旬雨<lb/>
印可春晴盡日風引歩幽探聊自適滿懐疎快與誰同<lb/>
東君傾寫無餘藴都放山茶稱意紅<lb/>
投老歸来椘水濵水清聊可濯衣塵拚心樂事都還汝<lb/>
<pb n="KR4d0095_WYG_012-18a"/>
入手清閑不與人尚有笑談消白晝更無情緒管青春<lb/>
暗驚少日王城外走馬争先看寳津<lb/>
　　　陳大夫見和春日三首用韻酬之<lb/>
詠君好句欲消魂想見朱轓畫㦸門觧組正當强健日<lb/>
載書歸老水雲村虚堂風撼牙籖響宻室嵐蒸畫牒昏<lb/>
偶在湘山最佳處舊逰閑與野僧論<lb/>
無復捜詩慘淡中便能落筆敏驚鴻髙情不在兩疏後<lb/>
句法追囬二謝風傾葢未論桑梓舊忘年先喜唱酬同<lb/>
<pb n="KR4d0095_WYG_012-18b"/>
朱顔長覺清光溢不學東坡是醉紅<lb/>
詩軸来尋寂寞濵把看字字蜕埃塵江南家世休相問<lb/>
陳氏文章不乏人嶽色渡江長自好桃花滿縣不勝春<lb/>
克家有子如麟鳳骨相吾驚是要津<lb/>
　　　過溈山陪空印禪師夜話<lb/>
濃翆濕衣三十里渡谿知背㡬重雲忽驚寳構従空墮<lb/>
便覺風光與世分夜久天香凝錯莫庭閑花雨自繽紛<lb/>
他生曽伴安禪地此夕樓鐘復共聞<lb/>
<pb n="KR4d0095_WYG_012-19a"/>
　　　空印以新茶見餉<lb/>
喊山鹿蓛社前摘出焙新香麥粒光撼樹師應懐大仰<lb/>
傳甌我欲學南陽要看雪乳急停筅旋碾玉塵深住湯<lb/>
今日城中雖獨試明年林下定分嘗<lb/>
　　　空印見招住菴時未能往作此寄之<lb/>
獨立天衣四世孫作家手叚典刑存大溈路峻諸方讓<lb/>
空印風髙四海聞有願欲依龍象衆無求羞逐鶩雞群<lb/>
此生一聚灰中骨終葬千峯頂上雲<lb/>
<pb n="KR4d0095_WYG_012-19b"/>
　　　空印見和用韻荅之<lb/>
棊布諸方盡子孫道緣渾似雪峯存全提葢色騎聲句<lb/>
直要臨機以眼聞圍繞千僧名冠世指揮萬象語驚群<lb/>
獨能收此無家客分占溈源一塢雲<lb/>
　　　龍興禪師大陽的孫居枯木堂新植楚竹余愛<lb/>
　　　　其家風為賦之<lb/>
門外追犇沒馬塵堂中安頓自由身脩筠有淚知誰恨<lb/>
枯木開花為我春隔岸雲山猶可借滿懐風月未全貧<lb/>
<pb n="KR4d0095_WYG_012-20a"/>
小詩勿笑清如畫聊為髙人戲寫真<lb/>
　　　題徳明都䕶熏堂<lb/>
占叢濃碧繞虚堂堂上仙郎戲比芳香並蕙蘭終漏泄<lb/>
色同草木浪遮藏過墻山潑軒窓翠吹鬂風生燕寢凉<lb/>
敏豆才髙家法在要看落筆擁紅粧<lb/>
　　　題季長氷壺軒<lb/>
閑軒清似氷壺水軒上人如元紫芝坐覺秋光潄毛髪<lb/>
客来春色滿談詞寳書讀罷依蒲久玉麈經行曵履遲<lb/>
<pb n="KR4d0095_WYG_012-20b"/>
巻挂一聲林葉動黄昏月出雪消時<lb/>
　　　明應仲出季長近詩二首次韻寄之<lb/>
露葉朝陽沃棗桑暑風吹鬢蕩蓮香已欣㸃水蜻蜓欵<lb/>
更覺營巢燕子忙翆浪舞翻争漲壟黄雲割盡想登場<lb/>
小樓楯瓦誰庭院弱栁多情故掩藏<lb/>
偶尋隣叟問桑麻踏盡山礬糝徑花傳得新辭春爛熳<lb/>
更驚行草醉欹斜遙知小縣少公事想見髙情照物華<lb/>
尚念無家甘露滅一蓑煙雨似𤣥沙<lb/>
<pb n="KR4d0095_WYG_012-21a"/>
　　　和傅彦濟知縣<lb/>
句法疑君每太髙湘南山水助揮毫暫臨小邑聊觀政<lb/>
未見全牛可受刀珠玉光難藏瓦礫芝蘭香豈掩蓬蒿<lb/>
坐令百里清如鏡吏猾民姦豈易逃<lb/>
　　　寄題劉居士環翆菴<lb/>
平生不識劉居士想見茅菴枯瘁姿百八珠輪紅瑪瑙<lb/>
萬千峯遶碧瑠璃笑人經巻鑚故紙彼世金珠似笊籬<lb/>
折脚鐺中誰共過小龎真是出家兒<lb/>
<pb n="KR4d0095_WYG_012-21b"/>
　　　次韻思禹兄見懐<lb/>
刺桐花映野薔薇湘水侵門過客稀此日音書經嵗隔<lb/>
何時麈尾對君揮樓髙三楚天空濶夜乆千嵓月正暉<lb/>
我託叢林如越鳥南枝雖穏亦思歸<lb/>
　　　次韻思禹題方竹<lb/>
不改平生嵗寒操近来随世觧方圎知君出異驚群聽<lb/>
顯我尋常是一偏但見蒼官遭寵錫那知青士亦超遷<lb/>
水花院落春風晚庭種連蕉怪石前<lb/>
<pb n="KR4d0095_WYG_012-22a"/>
　　　蜀道人明禪過余甚勤久而出東山髙弟兩勤<lb/>
　　　　送行語句戲作此塞其見即之意<lb/>
衆中聞語識巴音京洛沅湘久訪尋張口茹拳君聚落<lb/>
垂膺拭涕我山林碧嵓花墮鳥飛去蒲坐葉飄針正紝<lb/>
袖裡兩勤太饒舌丈夫聲價老婆心<lb/>
　　　送珠上人重修五宗語要<lb/>
五宗抄語挟風雷佛日將傾頼取囬薝蔔花香已零落<lb/>
旃檀塔坐更塵埃鈍根厭看摩挲去妙手端能拂拭開<lb/>
<pb n="KR4d0095_WYG_012-22b"/>
當有異人来荷法叢林因子見竒瑰<lb/>
　　　光上人送墨梅来求詩還鄉<lb/>
南嶽有雲留不住東歸結伴過湘湄觧將疎影横斜句<lb/>
不換垂珠的皪詩癯甚鳶肩寒入畫清哉鶴骨老難醫<lb/>
定知入嶺風煙暮正及追胥餽嵗時<lb/>
　　　送瓊大師歸禪寂<lb/>
近聞禪寂似叢林縂衆能為世所欽百巧難磨真實行<lb/>
兩塗不改嵗寒心衣今椹色如栗色語未吴音變楚音<lb/>
<pb n="KR4d0095_WYG_012-23a"/>
盛夏入城緣厎事扁舟湘水獨相尋<lb/>
　　　贈道法師<lb/>
道公膽大過身軀敢逆龍鱗上諫書獨欲袒肩擔佛法<lb/>
故甘引頸受誅鉏三年竄逐心無愧萬里歸来貌不枯<lb/>
他日教門綱紀者近聞靴笏趂朝趨<lb/>
　　　谷山沙彌求詩<lb/>
十里松風長不老一庭秋色為誰閑偶逢此日休新夏<lb/>
偏見耆年憶故山貧裏有秋同舉箸法中添口共開顔<lb/>
<pb n="KR4d0095_WYG_012-23b"/>
偶然弄筆成詩句乗興留題屋壁間<lb/>
　　　贈羅道人<lb/>
蜕塵標韻矯翔鸞鬢髪樓颼風露寒脱舄骨飛何日見<lb/>
觧衣沐浴萬人看肯来從我翛然住皆説他人屈致難<lb/>
戲作猫聲行聚落自㤀身是晉郎官<lb/>
　　　次韻張司錄見寄<lb/>
不曽識面已傾倒便覺胸中涇渭分句精不減李長吉<lb/>
才髙大類沈休文看山詩眼湛如水拄笏爽氣髙摩雲<lb/>
<pb n="KR4d0095_WYG_012-24a"/>
他年竹屋夜連榻妙句懸知過所聞<lb/>
　　　郭伯成榮登<lb/>
快馬東風走帝京歸来門巷綠隂成頃知一第文章貴<lb/>
能致三公衮冕榮子渉風波方箠探我閑几硯覺塵生<lb/>
贈詩誰似王摩詰翰墨場中獨策名<lb/>
　　　題天王圎證大師房壁<lb/>
閉戸不妨依聚落開軒随分有山林殘經半掩世情斷<lb/>
好鳥一聲村意深籬外霜筠森束玉屋頭露橘欲垂金<lb/>
<pb n="KR4d0095_WYG_012-24b"/>
能營野飯羮紅醬渡水何辭數訪尋<lb/>
　　　寄題達軒<lb/>
羊腸世路替人愁袖手歸来事事休只有信緣唯得計<lb/>
不過随分復何求數聲屬玉滄浪晚一塢黄雲𥝧稏秋<lb/>
寄語封侯塞垣外何如髙卧小軒幽<lb/>
　　　題雲嵓筠軒<lb/>
雨葉風枝小徑通拂砧清坐有誰同粉衣香滑秋叢痩<lb/>
泉珮丁東夜壑空半世已歸彈指内前途都付枕肱中<lb/>
<pb n="KR4d0095_WYG_012-25a"/>
隄防老境猶多事折脚鐺炊腐顆紅<lb/>
　　　逍遥逰山歸見示唱和詩軸口占和之<lb/>
㳺遍名山過水西夜談竒語盡横機君如檻鹿猶思奮<lb/>
我似棲禽已倦飛聞道老禪能眷舊更煩諸衲借餘輝<lb/>
欲知勝踐多佳思懐得新詩滿袖歸<lb/>
　　　送誼叟歸北山<lb/>
南臺山淺北山深深處開軒更茂林作夏懸知成契闊<lb/>
扁舟乗興一相尋燈青竹屋風雨夕谿遶石門鄉井心<lb/>
<pb n="KR4d0095_WYG_012-25b"/>
投老都忘身是客坐中談笑盡吴音<lb/>
　　　偶書寂音堂壁三首<lb/>
巾瓶挂壁亦翛然無所營為地自偏句法不能醫老病<lb/>
夢㳺時觧到林泉扶持痩玉筇随歩堆疊荒雲衲半肩<lb/>
小住閒庭數歸鳥從教人作畫圗傳<lb/>
寂音閒殺益風流寒涕垂膺懶更收得失是非都放却<lb/>
死生窮達信緣休湘中戲劇三千首海上歸来十二秋<lb/>
齋罷展單吾自課暮年眠食更何求<lb/>
<pb n="KR4d0095_WYG_012-26a"/>
霜須瘴面老垂垂痩搭詩肩古佛依滅跡尚嫌身是累<lb/>
此生永與世相違殘經倦讀閑凭几幽鳥獨聞常掩扉<lb/>
寢處法華安樂行蕩除五十二年非<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0095_WYG_012-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石門文字禪巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石門文字禪巻十四</head>
    <p>
<pb n="KR4d0095_WYG_014-1a"/>
欽定四庫全書<lb/>
　石門文字禪巻十四　　　宋　釋覺範　撰<lb/>
　　五言絶句<lb/>
　　　余在制勘院晝卧念故山經行處用空山無人<lb/>
　　　　水流花開為韻寄山中道友八首<lb/>
山帔蒙霜頂跏趺巖石中夜寒虎痾痒林静月升空<lb/>
掃徑偶停箒幽懐凝佇間暮樵迷向背餘響落空山<lb/>
數峯横杳靄空翆疑有無落日誰同看啼猿我欲呼<lb/>
<pb n="KR4d0095_WYG_014-1b"/>
新晴収雨脚宿霧隔花身睡美不知曉啼禽觧喚人<lb/>
舍南一曲溪春漲半篙水去作落崖聲雪花濺山翆<lb/>
墮薪行且拾愛此<hi>闕</hi>　幽偶坐欹斜石忽逢清淺流<lb/>
明白菴前路辛夷樹已花竊香知犯律匹練墨翻鴉<lb/>
棐几自香滑寳<hi>闕</hi>時一開道根九連絡清境更壅培<lb/>
　　　病中寄山中故舊八首<lb/>
室空無侍者唯置一匡牀萬事俱衰落但餘常寂光<lb/>
身心俱寂滅想念亦紛紜此是維摩老無生不二門<lb/>
<pb n="KR4d0095_WYG_014-2a"/>
我心若有生夢境堪把玩目前今洞然底處藏憂患<lb/>
雲門達法空𤣥沙見根蔕兩翁脱生死一味多爽氣<lb/>
心光夲無礙慳貪空葢纒一切但仍舊自然常現前<lb/>
靈源坐癡兀萬事付天真何事禪和子相逢礙塞人<lb/>
臨濟十世孫泐潭克家嗣一唱主中賔不容留意地<lb/>
夲色出家兒機輪盤珠走須學老華亭用處無滲漏<lb/>
　　　明白菴六首<lb/>
如来功徳力内外悉清浄念起勿随之自然心無病<lb/>
<pb n="KR4d0095_WYG_014-2b"/>
形與佛祖等道致人天䕶戒浄福人天心空同佛祖<lb/>
石火機鋒上那容著意根透情名出世離念是知㤙<lb/>
瑞鹿吾所慕勇决敢不勉夜来歸夢清疑在啼猨巘<lb/>
老去一菴深聊將自浄心要當酬佛祖終不負叢林<lb/>
歸路山花發欣然折一枝動容揚古路不墮悄然機<lb/>
　　　粹中自郴江瑩中與南歸時余在龍山容泯齋<lb/>
　　　　為誦唐詩入郭随緣住思山破夏歸之句為<lb/>
　　　　韻十首<lb/>
<pb n="KR4d0095_WYG_014-3a"/>
哀蟬滿風聽草樹初茂宻空齋有竒事屋角寒藤入<lb/>
客来理清言客去依蒲褐道鄉知不遥髣髴見城郭<lb/>
希夷登嶽頂典子相追随天風落笑語想見對談時<lb/>
子從兩人傑此逰真勝緣他年傳故事一葉共湘川<lb/>
遥知歌座中随意吐十住海門妙蓮華應逐談詞吐<lb/>
我菴無量相冺迹變清思覺範如新故空華今盛衰<lb/>
松下朅来見依然氷雪顔未須驚世故且復卧看山<lb/>
髙誼今照人劇談舊驚座别来如許久一見千愁破<lb/>
<pb n="KR4d0095_WYG_014-3b"/>
無生師子窟僧寳光照夜我如龜六藏一菴聊作夏<lb/>
千峯夕陽外空翆揺煙霏終古無求處相看一笑歸<lb/>
　　　和昭黙堂五首<lb/>
相見自完全分明透語言衲僧猶聽瑩入户不知門<lb/>
道骨清如玉閑拳痩策時鈍根并鶻眼到此自分岐<lb/>
此堂常説法亦是主中賔無地容啗啄緣渠徹骨貧<lb/>
睡餘供潄盥齒頬帶茶甘兄弟知家法從教鶖子慚<lb/>
倦依蒲褐坐脱體露全機曲篆風窓細煙横一縷㣲<lb/>
<pb n="KR4d0095_WYG_014-4a"/>
　　　又次韻五首<lb/>
擬心成剰法况復更随言試凭堂中几閑看窈窕門<lb/>
智識不到處言詮路絶時欲藏還露骨叶帶更多歧<lb/>
痩容無住著舉手評来賔不是無言説雖窮不諱貧<lb/>
夢裏尋音響教休定不甘忽知眉盖眼開著替人慚<lb/>
言語皆為病全提却物機更無遮掩處兀坐笑㣲㣲<lb/>
　　　李成徳畫理髪搔背刺噴䎳耳為四暢圗乞詩<lb/>
　　　　作此四首<lb/>
<pb n="KR4d0095_WYG_014-4b"/>
經月得樓颼頭懶垢不靧樹間一梳理道與精神㑹<lb/>
痒處搔不及頼有童子手精㣲不可傳齬齒一轉首<lb/>
呿口眼尾垂欲噴將未發竟以紙用事快等船出閘<lb/>
耳痒欲拈去猛省湏用䎳注目深探之踈快滿鬚髪<lb/>
　　　余所居竹寺門外有谿流石橋汪履道過余必<lb/>
　　　　終日既去送至橋西履道誦笑别廬山逺何<lb/>
　　　　煩過虎谿之句作十詩以見寄因和之<lb/>
披雲斵竒峯稍稍墮危峭百年能㡬何萬事付一笑<lb/>
<pb n="KR4d0095_WYG_014-5a"/>
方經脱手春又復送餘熱懸知到故山定與秋風别<lb/>
故山久不歸田園廢耕鉏但餘玉澗碧依舊繞吾廬<lb/>
吾廬亦何有草屋八九間牀頭挂濕水枕上見他山<lb/>
夫子固真亮剛勁如何逺玉骨定含秋出語便清婉<lb/>
西齋君去後别緒亂扵莎乃知長笑語始奈客愁何<lb/>
我詩水清淺隻鵠浴不煩君才正豪邁霜足擁華軒<lb/>
門前短石橋日日送君過歸来院落間還作北窓卧<lb/>
一從秃毛髪萬事成乖阻貪食等飢鷹酣眠如飽虎<lb/>
<pb n="KR4d0095_WYG_014-5b"/>
與君㳺戲處箇中無悟迷氷華来脉正不獨是曹谿<lb/>
　　　履道書齋植竹甚茂用韻寄之十首<lb/>
君家清癯生風姿極孤峭我欲為傳真世豈無笑笑<lb/>
笑笑觧衣處酒後耳先熱筆端走精神葉葉無差别<lb/>
汪郎工筆耕萬巻供犂鉏我方買牛具賃屋隣子廬<lb/>
胸中有竒趣詩成談笑間往来無一事城郭似居山<lb/>
曉庭蒲葉翻天涯歸夢逺尚記泊舟時隔水桑婉婉<lb/>
月華潑空壁露顆壓庭莎哦詩欲仙去無計奈君何<lb/>
<pb n="KR4d0095_WYG_014-6a"/>
雖住城隍寺而無迎送煩清風如有素時復到南軒<lb/>
南軒絶低小亦無佳客過相看兩無言徑作對牀卧<lb/>
詩狂欲發言因此難韻阻君看短後兒掉臂搏怒虎<lb/>
暫借人間路未達忽如迷石門端不逺歸思亂筠谿<lb/>
　　　履道見和復答之十首<lb/>
怪君巋如山詩句最竒峭此篇如縛湏為作陸雲笑<lb/>
君馭秋風来破我殘夏熱方欣對榻眠遽作虎谿别<lb/>
曽約還康山披簑共春鉏東林縛我屋西崦置子廬<lb/>
<pb n="KR4d0095_WYG_014-6b"/>
百年駒過隙世事撚指間誰能脱秃㡌從我歸故山<lb/>
公詩如淵明語直氣益逺此篇猶可人幽趣更清婉<lb/>
佳人如美玉華裙似春莎百年被束縛奈此青山何<lb/>
所居逺城市已絶送迎煩頼有隔橋子時来過小軒<lb/>
静聞鬭牛犇閑數羣蟻過秋風拂庭槐枕書欲酣卧<lb/>
與君居相連長恨笑談阻作詩歌追蹤人笑學畫虎<lb/>
思澀不自勝援筆真欲迷那堪屋漏雨供此不盡谿<lb/>
　　　登控鯉亭望孤山<lb/>
<pb n="KR4d0095_WYG_014-7a"/>
大江自吞空中流湧孤山欲取藏袖中歸置几案間<lb/>
　　　因事<lb/>
太平無事僧死時是今日逢緣不借中無間功不立<lb/>
　　　叢秀軒<lb/>
幽軒如鏡净峰好嚲雲鬟不用稱叢秀為君名照山<lb/>
　　　次韻曽侯贈菴僧<lb/>
野僧自是閑不復知閑味譬如菴中人不見菴外事<lb/>
　　　次韻履道雨霽見月二首<lb/>
<pb n="KR4d0095_WYG_014-7b"/>
昨夜中庭樹隂寒葉上稠今宵掃疎影寫出十分秋<lb/>
雨洗詩魂健槐梢月色新遥知愁絶處對影只三人<lb/>
　　　次韻資欽提舉二首<lb/>
雅志在丘壑不甘絲竹圍摩挲林下石忽憶釣魚磯<lb/>
爽氣諸峯曉閑心古井波小樓新得句清絶似隂何<lb/>
　　　和珣上人八首<lb/>
生死鏡中像非面亦非鏡像既無起滅心豈纒垢浄<lb/>
不了號無明了知名真智如人因地倒而起亦因地<lb/>
<pb n="KR4d0095_WYG_014-8a"/>
木頭與碌磚抛出無巧妙無實法于人即是我綱要<lb/>
句下無活路知渠見處偏君看珠走地不定始知圎<lb/>
萬法如有功夢事應存體但知一月真寧許墮非是<lb/>
既了超四句自然絶百非電光石火上不許更追維<lb/>
毁譽不入念方知心已空魔宫并虎穴還與道場同<lb/>
問訊跛挈師汝今亦知有棒打不囬頭乃爾能掣肘<lb/>
　　六言絶句<lb/>
　　　夏日睡起歩至新豐亭觀雲菴墨妙與僧坐松<lb/>
<pb n="KR4d0095_WYG_014-8b"/>
　　　　下作五詩明日阿振試沐華矮牋請錄之因<lb/>
　　　　序焉五月十六日大熱亭上忽雨如翻盆枕<lb/>
　　　　書而寢乃覺日向夕隔墻荷氣俱風而至卧<lb/>
　　　　見窓間逺峯㸃㸃可數為之詩曰<lb/>
踈慵自分山翆矮墻不隔荷香睡美不知雨過覺来一<lb/>
有㣲凉<lb/>
　　　要阿振出門山已瞑而煙翆重重一抹萬疊秀<lb/>
　　　　峯缺處日脚横度紅碧相通餘暉光芒倒射<lb/>
<pb n="KR4d0095_WYG_014-9a"/>
　　　　作虹霓色㣲風忽興新秧翻浪如巻輕羅坐<lb/>
　　　　新豐亭流目而長吟讀雲庵老人戲墨為詩<lb/>
壁上龍虵飛動坐中金玉鎗然起望㣲雲生處一聲相<lb/>
應殘蟬<lb/>
　　　扶杖而東渡五位橋曲折而北松下逢道人賢<lb/>
　　　　公喜為之詩曰<lb/>
賢也嶔嵌厯落軒然頤頬開張松下偶然相值立談愛<lb/>
子清狂<lb/>
<pb n="KR4d0095_WYG_014-9b"/>
　　　乃相與濯足于落澗泉語笑不相聞扵是聽其<lb/>
　　　　聲于習觀亭為之詩曰<lb/>
卧聽石間流水起尋洞口歸雲但願一生如此閑㳺更<lb/>
復同君<lb/>
　　　須㬰月出疊石峰側散坐于知隠橋以遲之余<lb/>
　　　　謂二子曰兹㳺也與存豁輩何逺所恨倔强<lb/>
　　　　嗟不及耳乃詠而歸鐘已絶而廊廡寂無聲<lb/>
　　　　為之詩曰<lb/>
<pb n="KR4d0095_WYG_014-10a"/>
月在留雲峯上人行落澗聲中歸去殷牀鐘歇滿庭風<lb/>
露濛濛<lb/>
　　　登控鯉亭望孤山<lb/>
水面㣲開笑靨山形故作横陳彭澤詩中圗畫為君㸃<lb/>
出精神<lb/>
　　　悼山谷五首<lb/>
蘇黄一時頓有風流千載追還竟作聯翩仙去要将休<lb/>
歇人間<lb/>
<pb n="KR4d0095_WYG_014-10b"/>
人間識與不識為君折意消魂獨入無聲三昧同聞阿<lb/>
字法門<lb/>
自顧面無四目何止心雄萬夫和得靈源雅曲繡繻更<lb/>
綰流蘇<lb/>
鬚鬢滄浪夢幻江湖厭飫平生一旦便成千古壊桐絃<lb/>
索縦横<lb/>
平昔馭風騎氣如今夜雨荒<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>欲動西州華屋空餘南<lb/>
浦漁舟<lb/>
<pb n="KR4d0095_WYG_014-11a"/>
　　　李端叔自金陵如姑谿寄之五首<lb/>
東坡坐中醉客讓君翰墨風流為作羊曇折意莫年淚<lb/>
眼山丘<lb/>
老去田園可樂秋来禾黍登場相見雞豚社飲諠譁曖<lb/>
熱谿堂<lb/>
數疊夕陽秋巘雨餘眼力衰時可是招要歸思故應醖<lb/>
造新詩<lb/>
月下一聲風笛尊前萬頃雲濤玉堂他年圗畫卧看今<lb/>
<pb n="KR4d0095_WYG_014-11b"/>
日漁舠<lb/>
舉世誇君筆語霧豹渠知一斑莫問人間非是且看醉<lb/>
裏江山<lb/>
　　　戲呈師川駒父之阿牛三首<lb/>
今代南州孺子要是萬人之英安得際天汗漫著此海<lb/>
上長鯨<lb/>
風鑒晴雲霽月衣冠紫陌黄塵勿笑鐸駞長卧起来便<lb/>
自過人<lb/>
<pb n="KR4d0095_WYG_014-12a"/>
阿牛骨相似舅文章定能世家差勝宗武不韈猶作添<lb/>
丁畫鵶<lb/>
　　　陳瑩中居合浦余在湘山三首寄之<lb/>
心在青牛城下身行白鶴泉西何日相逢一笑看君飽<lb/>
食蛤蜊<lb/>
海門何啻千里行人替我生愁逺爾妄生分别閻浮等<lb/>
是一漚<lb/>
聞道希夷處士今居訶梨仙村要看筆端三昧重談醫<lb/>
<pb n="KR4d0095_WYG_014-12b"/>
國法門<lb/>
　　　寄㢲中三首<lb/>
屋角早梅開遍墻隂殘雪消遲簾巻一場春夢窓含滿<lb/>
眼新詩<lb/>
文章風行水上嵗月舟藏壑中自怪頂明玉鉢人疑筆<lb/>
夢春紅<lb/>
舅相决予十<hi>闕</hi>塵埃羡子清閑孤坐定非禪病剃頭猶<lb/>
有詩斑<lb/>
<pb n="KR4d0095_WYG_014-13a"/>
　　　送實上人還東林時余亦買舟東下四首<lb/>
世事但堪眼見此生何殊夢㳺未倩青山掩骨且牽黄<lb/>
衲蒙頭<lb/>
有客恵然過我疎眉秀骨巖巖且復柔搓凍耳聽君放<lb/>
意髙談<lb/>
説盡廬山勝處寂然相對無言東崦峯頭月出依約如<lb/>
聞白猨<lb/>
我已作成行計喜君亦有歸期何日虎谿松下却説江<lb/>
<pb n="KR4d0095_WYG_014-13b"/>
海别時<lb/>
　　　余㳺鍾山宿石佛峯下因上人自歸宗来贈之<lb/>
　　　　六首<lb/>
曽共故山寒食忽驚廬嶽重陽想見洞庭橘柚纍垂又<lb/>
出青黄<lb/>
世議嗟嗟廹隘白頭相視如新只有淵明似我逢人故<lb/>
面成親<lb/>
君住青鸞谿上我留石佛峯前捉手粲然一笑秋容<hi>闕</hi>
<pb n="KR4d0095_WYG_014-14a"/>
更撑天<lb/>
却度来時危徑斷崖落照孤煙分手更無可奈相看只<lb/>
有凄然<lb/>
已是浮雲身世更餘一鉢生涯是處青山可老何妨乗<lb/>
興為家<lb/>
西風夜吹客夢霜清更入鍾山且作跳魚縦壑㑹看倦<lb/>
鳥知還<lb/>
　　　和人春日三首<lb/>
<pb n="KR4d0095_WYG_014-14b"/>
氷缺涓涓嫩水栁渦剪剪柔風滓色盡情澄曉㳺絲放<lb/>
意垂空<lb/>
暖壓催花小雨晴宜到面和風鶯舌管絃合調蘭芽雪<lb/>
玉分叢<lb/>
攬衣欲起還眠杜宇一聲春曉家童走報新事山茶昨<lb/>
夜開了<lb/>
　　　山居四首<lb/>
深谷清泉白石空齋棐几明窓飯罷一甌春露夢成風<lb/>
<pb n="KR4d0095_WYG_014-15a"/>
雨翻江<lb/>
鍊盡人間機巧却能随處安閑雲深舊迷歸路木落今<lb/>
見他山<lb/>
讀書不求甚觧偶爾㑹意欣然㸃筆疾書窓紙倚蒲却<lb/>
看罏煙<lb/>
負日自然捫蝨看山不覺成詩快暖啼禽歸去受風林<lb/>
影參差<lb/>
　　　夏日三首<lb/>
<pb n="KR4d0095_WYG_014-15b"/>
鳥啼不妨意寂日長但覺身閒掃地要延遺照掩扉推<lb/>
出青山<lb/>
軒借誰家脩竹簟留滿眼清秋手倦抛書枕卧一聲殿<lb/>
角風甌<lb/>
掩巻髙眠客去望雲乞食僧歸秋近栁隂低痩年髙瘴<lb/>
髪能稀<lb/>
　　　和人夜坐三首<lb/>
句好真堪供佛泉幽欣更同僧閑麈自横凉簟飛蚊故<lb/>
<pb n="KR4d0095_WYG_014-16a"/>
遶篝燈<lb/>
行道疾扵轉馬坐禪危若蹲鴟𤓰皮能作地獄荷香觧<lb/>
破毗尼<lb/>
忠子定應詩痩隆禪甘作書癡兩客絶無消息千峯見<lb/>
我棲遲<lb/>
　　　即事三首<lb/>
目誦自應引睡手談聊復忘紛一曲青林門巷數聲白<lb/>
鳥江村<lb/>
<pb n="KR4d0095_WYG_014-16b"/>
茶味尚含春意鳩鳴怱覺村深掃地風能施手過門月<lb/>
觧論心<lb/>
妙語欲澆舌夲故人怱到眉尖雲薄茶煙索石浪寒竹<lb/>
色侵簾<lb/>
　　　用髙僧詩云沙泉帶草堂紙帳巻空牀静是真<lb/>
　　　　消息吟非俗肺腸園林坐清影梅杏嚼紅香<lb/>
　　　　誰住原西寺鐘聲送夕陽作八首<lb/>
江素塵泥踈遶泉清晝夜澄明氣入茅堂蕭爽潤滋草<lb/>
<pb n="KR4d0095_WYG_014-17a"/>
木鮮榮<lb/>
松榻獨安枕簟紙幃長隔埃塵輝映夜窓明月下藏夢<lb/>
蝶幽人<lb/>
煩擾自兹深隠寂寞相與沉㝠淡泊既諧真性恬頤復<lb/>
順生經<lb/>
風月冥捜秀句詩家肺腑同期自古人間俗物此心雖<lb/>
死奚知<lb/>
舍後樹林深秀日中隂影繁濃宴坐時来有籟炎威欲<lb/>
<pb n="KR4d0095_WYG_014-17b"/>
入無従<lb/>
杏實殘籠金色楊梅爛染臙脂氣味新鮮可口清甘喉<lb/>
舌多時<lb/>
源塢似甘西畔精廬于此相隣迎接喜能忘我住山知<lb/>
是何人<lb/>
林外鳴鴉零亂山頭落日㣲紅樓臺逈然暝色谷幽已<lb/>
答疎鐘<lb/>
　　　臨清閣二首<lb/>
<pb n="KR4d0095_WYG_014-18a"/>
冺泯下窺軟碧洄洄怱作驚湍時看稚子對浴少陵詩<lb/>
眼長寒<lb/>
邑勢自然藏勝江空表裏含秋夜棹近人明月襄陽應<lb/>
在漁舟<lb/>
　　　贈珠侍者二首<lb/>
我是布毛侍者觧藏䧟虎鋒機勘破諸方歸去一藤深<lb/>
鎻煙霏<lb/>
一等心華自照不煩春色湏開安用翻瀾千偈却輸枯<lb/>
<pb n="KR4d0095_WYG_014-18b"/>
木寒灰<lb/>
　　　誠上人試手逰方二首<lb/>
随處千巖萬壑一鉢雲行鳥飛嵗月却還驚浪蒙頭破<lb/>
衲同歸<lb/>
迹要風蟬蜕殻道愧泥龜六藏面上唾痕莫拭自然知<lb/>
見含香<lb/>
　　　拄杖寄子因二首<lb/>
百節紫藤風骨得自泐潭石門不受雲居勾絡定知臨<lb/>
<pb n="KR4d0095_WYG_014-19a"/>
濟兒孫<lb/>
作伴經逰已徧住山尚存典刑寄與毘耶作戲當場攛<lb/>
出驚人<lb/>
　　　分韻得風字<lb/>
鷗寒争浴暮雨舟閑放縦江風一幅花光平逺誰藏覺<lb/>
範詩中<lb/>
　　　歸九峯道中<lb/>
四五疊峯深處歸去開荒南畆是非不得扶犂春曉一<lb/>
<pb n="KR4d0095_WYG_014-19b"/>
蓑煙雨<lb/>
　　　贈誠上人四首<lb/>
煴火扶持清境篝燈㸃破黄昏凍耳欣聞軟語冷齋忽<lb/>
變春温<lb/>
衝雪来尋覺範思時山説靈源此夕蒋陵二老畫出韋<lb/>
郎五言<lb/>
覔句初聞試手吐詞果復驚人夜覺千巖晝永曉看萬<lb/>
瓦生春<lb/>
<pb n="KR4d0095_WYG_014-20a"/>
對書只圗遮眼題詩何必須編且看無情説法羣山雪<lb/>
盡蒼然<lb/>
　　　書阿慈意消室<lb/>
風過淵明卧處林間子厚来時睡起一杯春露壁間數<lb/>
句坡詩<lb/>
　　　愿監寺自長沙逰清修依元禪師興發復入城<lb/>
　　　　余口占四首贈之<lb/>
過江問大溈路失脚到小廬山慚愧沒箇虜子滿堂都<lb/>
<pb n="KR4d0095_WYG_014-20b"/>
是鄉關<lb/>
自笑乾陪奉漢人誇熱肺腸僧飯了脱剝打睡椎門擊<lb/>
撼不噟<lb/>
秋来又入重城滿腹憨腮驚人只欠一箇布袋便是彌<lb/>
勒化身<lb/>
閑裏雖無白業笑中自有丹沙啜我同逰蓬島箇中棗<lb/>
大如𤓰<lb/>
　　　答慶上人三首<lb/>
<pb n="KR4d0095_WYG_014-21a"/>
連日顛風斷渡一畨花信催春殘夜華鯨吼粥夢囬窓<lb/>
月窺人<lb/>
米嶺脊吞西嶽筠谿尾挿漳江興發扁舟尋子夜晴風<lb/>
掲蓬窓<lb/>
雨後哦君佳句華氣如川方増石出水生㣲渚雲閒山<lb/>
露寒層<lb/>
　　　贈溈山湘書記二首<lb/>
山學春愁眉黛水如含笑花香睡起慿髙凝睇淺紅數<lb/>
<pb n="KR4d0095_WYG_014-21b"/>
筆殘陽<lb/>
住山心已老大看雲情轉虚閑東華軟紅縦好無因飛<lb/>
到窓間<lb/>
　　　偶書<lb/>
屋破不至露寢食乏不至飡氊此身投老未死萬事一<lb/>
切随緣<lb/>
　　　登洪崖橋與通端三首<lb/>
行盡㡬重添秀雷犇響落晴空散坐煮茶為别雲間一<lb/>
<pb n="KR4d0095_WYG_014-22a"/>
徑㣲通<lb/>
雞聲亂人語秀山色涴我衣裳洗盡人間熱惱還君坐<lb/>
上清凉<lb/>
同到洪崖橋上水光射著山寒為君更吐妙語乞與西<lb/>
山老端<lb/>
　　　湘山偶書<lb/>
暖壓催花小雨晴宜到面和風鶯舌管絃合調蘭芽雪<lb/>
玉分叢<lb/>
<pb n="KR4d0095_WYG_014-22b"/>
　　　和人二首<lb/>
玉骨觧藏嵗月飢膚不受塵埃落筆驚鴻掠紙延僧春<lb/>
露浮杯<lb/>
寂寥空山獨夜蕭條古木清秋風月誰家搗練江頭何<lb/>
處釣舟<lb/>
　<lb/>
　<lb/>
　石門文字禪巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石門文字禪卷十六</head>
    <p>
<pb n="KR4d0095_WYG_016-1a"/>
欽定四庫全書<lb/>
　石門文字禪卷十六　　宋　釋覺範　撰<lb/>
　　七言絶句<lb/>
　　　春詞五首<lb/>
映門楊栁未全遮纔有柔條自在斜不信春寒猶有雪<lb/>
誤驚飄舞作飛花<lb/>
春到梅梢雪未知横斜初見過墻枝暗香愁絶無人問<lb/>
一再風前月上時<lb/>
<pb n="KR4d0095_WYG_016-1b"/>
昨夜江村雨一犂白沙江路曉無泥戲波拍拍鳧雛暖<lb/>
掠岸翩翩燕子低<lb/>
曉霽晴湖已拍橋橋邉春色觧相撩分踈積雨饒鸎舌<lb/>
拘束東風倩栁條<lb/>
郊原雨歇看春耕繭栗能駞稚子行青杏欲嘗先齒軟<lb/>
海棠開徧恰新晴<lb/>
　　　春日作<lb/>
山前山後花半紅橋頭橋尾栁揺空流鶯枝上未成語<lb/>
<pb n="KR4d0095_WYG_016-2a"/>
始囀一聲来去風<lb/>
　　　殘梅<lb/>
殘香和雪隔簾櫳只待江頭一笛風今夜囬廊無限意<lb/>
小庭疎影月朦朦<lb/>
　　　次韻通眀叟晚春二十七首<lb/>
琴筑春流漲淺灘圎吭幽鳥語林端纎蒲水荇空凄寂<lb/>
背立東風整釣竿<lb/>
緑徧西園春正殘青梅小摘嗅仍看單衣初試殊清爽<lb/>
<pb n="KR4d0095_WYG_016-2b"/>
更愛凉風掠面寒<lb/>
落花片片怨春隂霧雨那堪更作霖小院晚春猶惜掃<lb/>
欲穿凖擬倩金針<lb/>
散衣行處雨初涼庭院誰家栁暗墻倚杖南軒看修竹<lb/>
快人觧籜玉蒼蒼<lb/>
居近幽林復碧江水光林翆到西窓鷓鴣啼竹聲相應<lb/>
鸂鶒眠沙只一雙<lb/>
落英寂寂草離離天氣清和得所宜頭面惺愡快清曉<lb/>
<pb n="KR4d0095_WYG_016-3a"/>
可人惟有海棠枝<lb/>
枝上啼禽毛羽光商量宻葉恰能藏路旁垂栁隂堪歇<lb/>
墻外櫻桃小可嘗<lb/>
題詩徑欲挽春還噪吻吟窓秃筆端寂寞却憐當檻竹<lb/>
嫩黄新嫋出林竿<lb/>
晝永呼童挂北軒青山無數卧披看獨憐杜宇啼聲晚<lb/>
催發芭蕉戰莫寒<lb/>
桃李無言暗淺深曉雲慚愧不成霖化工勝却耶谿女<lb/>
<pb n="KR4d0095_WYG_016-3b"/>
繡徧園林不犯針<lb/>
去嵗春㳺愛野棠今年還復出東墻行思往事心猶在<lb/>
却照清溪鬢已蒼<lb/>
睡魔晝永不能䧏一夢春晴賞北窓只有敲門漫谿叟<lb/>
也嫌疎懶世無雙<lb/>
山桃噴火栁垂絲野店溪橋處處宜我作春㳺亦清散<lb/>
榆錢聊挂痩藤枝<lb/>
困人天氣渇思漿喜有人家宻竹藏稚子不知僧不飲<lb/>
<pb n="KR4d0095_WYG_016-4a"/>
壓糟醇釅勸人嘗<lb/>
春心百種竟衰殘幽事侵尋尚數端清晚閑題記新竹<lb/>
粉衣香滑一竿竿<lb/>
清晨花下露團團飛鳥行吟仰面看傑句天資人不及<lb/>
勿嗔島痩與郊寒<lb/>
壓枝萬朶濃如繡初歇連綿十日霖穿蘂蝶鬚輕似線<lb/>
刺香蜂尾快于針<lb/>
倦行放步卧垂楊誰打鞦韆笑隔墻風物惱人情不淺<lb/>
<pb n="KR4d0095_WYG_016-4b"/>
歸来山色更青蒼<lb/>
夜凉静話欣同榻春晚分題喜共窓觧笑疎狂才莫敵<lb/>
詩禪美譽舊傳雙<lb/>
紅梅真是醉吴姬浴罷偎風事事宜吟次紛紛落紅雨<lb/>
小禽飛去動危枝<lb/>
従㳺法侣意何長况更深雲僻處藏共喜春山有新事<lb/>
小窓晴試露芽嘗<lb/>
南来還復見春殘厯亂愁人恰萬端賈誼少年能肆茟<lb/>
<pb n="KR4d0095_WYG_016-5a"/>
太公垂白始投竿<lb/>
楊花滿院掩深闗半摺文書偃卧看幽鳥等閑囬睡眼<lb/>
暖風時復破春寒<lb/>
春寒痩骨病難禁多謝新晴霽晚霖自補衲衣矮窓下<lb/>
黄鸝聲好屢停針<lb/>
劇笑自知躋奥室好詩安敢望門墻饒君麗句春難敵<lb/>
輸我朱顔鬢未蒼<lb/>
深院無人得散衣海棠經雨更相宜若為化作翩翩蝶<lb/>
<pb n="KR4d0095_WYG_016-5b"/>
遶此扶疎竹外枝<lb/>
清絶新詩寫硬黄著籖端為宻收藏自驚短拙知何限<lb/>
愛子髙才見未嘗<lb/>
　　　海棠<lb/>
酒入香腮笑未知小粧初罷醉兒癡一枝栁外墻頭見<lb/>
勝却千叢著雨時<lb/>
　　　和余慶長老春十首<lb/>
野梅官栁不勝春妒面愁睂各鬬新欲作清詩成痩坐<lb/>
<pb n="KR4d0095_WYG_016-6a"/>
生憎白雨觧催人<lb/>
葉欲蔵禽花沒腰春愁疊疊覺難消碧雲新月誰梳鬢<lb/>
翠浪柔風自織綃<lb/>
鳬鷗水暖聚圎沙帶雨春湖脉脉斜翆線受風遮徑栁<lb/>
燕脂含雨隔籬花<lb/>
葉雲誰剪芘花身花厎何人笑語頻應是流鶯訴心事<lb/>
窺墻欲見恨無因<lb/>
一盞露芽袪睡思半簾踈雨作愁媒似聞池館花如海<lb/>
<pb n="KR4d0095_WYG_016-6b"/>
杖策當為得得来<lb/>
嫩寒清曉欲留春睡足山中樂事新珠玉等閑無脛至<lb/>
風流全付茂陵人<lb/>
栁如西子舞時腰飛絮初狂雪未消多謝余郎造化手<lb/>
觧拈春色寫鮫綃<lb/>
雨過清流走白沙隔籬紅杏一枝斜可堪風日濃于酒<lb/>
更愛君詩麗似花<lb/>
舊㳺新事兩關身花下清晨吉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>頻野歩尋梅曽共樂<lb/>
<pb n="KR4d0095_WYG_016-7a"/>
夜詩聨鼎願相因<lb/>
人笑才髙真禍本自驚詩好是窮媒貪看百尺逰絲轉<lb/>
忽見雙飛乳燕来<lb/>
　　　逰西湖北山二首<lb/>
幽草青青繞竹扉雨餘人在杏園西無端黄鳥驚春夢<lb/>
正向綠蘿深處啼<lb/>
春園南北筍過墻墻下離離草更香啼鳥野花無問處<lb/>
蒼山牢落下殘陽<lb/>
<pb n="KR4d0095_WYG_016-7b"/>
　　　次韻超然春日湘上二首<lb/>
暮年身世極南邉病眼愁看北客船憶著金明池上路<lb/>
寳津晴瓦隔霏煙<lb/>
年少無愁事業新小詩寫得楚江春已知字字愈頭痛<lb/>
可是駸駸觧逼人<lb/>
　　　春晚二首<lb/>
方見栁條堪結紐忽驚梅葉觧藏禽春歸掣肘徑不住<lb/>
院落殘紅一寸深<lb/>
<pb n="KR4d0095_WYG_016-8a"/>
閑愁一寸在垂楊逰絲百尺拖清曉榆錢滿地贖春歸<lb/>
山茶昨夜都開了<lb/>
　　　長春花<lb/>
人間花亦有仙骨夘酒發妝呼不醒醉裏那知更嵗月<lb/>
韻髙班草卧空庭<lb/>
　　　上已<lb/>
桃花落盡栁隂成寒食風光小雨晴半掩寳書凭几坐<lb/>
滿庭芳草為誰生<lb/>
<pb n="KR4d0095_WYG_016-8b"/>
　　　題黄山壁<lb/>
夜雨曉晴春盎盎綠愁紅醉思迢迢獨存滋味無人㑹<lb/>
笑看柔風拂栁條<lb/>
　　　初夏四首<lb/>
嘒嘒新蟬綠葉遮一聲臨晚到山家未應春色全歸去<lb/>
猶有芳叢刺史花<lb/>
野水稻苗青拂岸柘岡麥穂熟分岐前村父老胥歡甚<lb/>
笑指橋邉露酒旗<lb/>
<pb n="KR4d0095_WYG_016-9a"/>
院落寥寥日正長小梅初熟亞枝黄午窓書引昏昏思<lb/>
角簟宜開舊竹牀<lb/>
流鶯聲老綠楊中欄檻蕭疎墮晚紅二十四畨花信重<lb/>
園林又覺轉熏風<lb/>
　　　南軒<lb/>
南軒日静小簾開百舌無端喚夢囬莫為楊花不相識<lb/>
随風還觧過墻来<lb/>
　　　次韻方夏日五首時渠在禹谿余乃居福嚴<lb/>
<pb n="KR4d0095_WYG_016-9b"/>
殘書半摺立風檐欲歩還慵睡未忺忽憶故人談笑處<lb/>
擘蓮嘗芡禦炎炎<lb/>
聲華籍甚淛東西胸次玲瓏絶坎蹊那料南来遭白眼<lb/>
强顔腰作偃松低<lb/>
山縣蕭條早放衙蓮塘無主自開花三义路口炊煙起<lb/>
白瓦青旗一兩家<lb/>
水閣風㣲快葛衣沙村返照淡餘暉數聲楚些無情思<lb/>
不似吴中緩緩歸<lb/>
<pb n="KR4d0095_WYG_016-10a"/>
我憶西湖山水清君詩説盡欲歸情何時京口同煙艇<lb/>
柔櫓咿啞短作程<lb/>
　　　嘗盧橘<lb/>
皮似柿椑髪易剝核如龍眼味芳鮮滿盤的礫如金彈<lb/>
叢手分嘗憶去年<lb/>
　　　新竹<lb/>
琅玕數夲倚墻隂新筍均條忽作林昨夜小軒添得境<lb/>
却煩佳月碎篩金<lb/>
<pb n="KR4d0095_WYG_016-10b"/>
　　　秋晚三首<lb/>
藜杖晚經桑柘塢園林秋盡露人家破籬犬吠柴門掩<lb/>
寒犢自歸山日斜<lb/>
碧雲紅樹晚相間佇立不堪㳺子情劃破秋空一行鴈<lb/>
斷腸南去兩三聲<lb/>
紫梨紅棗八九樹竹屋柴門三四家機杼聲遲秋日晚<lb/>
遶籬寒菊自開花<lb/>
　　　雪中山茶<lb/>
<pb n="KR4d0095_WYG_016-11a"/>
綠羅架上破紅裙占得春多獨有君那料曉来猶帶雪<lb/>
素衣丹頂鶴成羣<lb/>
　　　謝妙髙恵墨梅<lb/>
霧雨黄昏眼力衰隔煙初見犯寒枝徑煩南嶽道人手<lb/>
畫出西湖處士詩<lb/>
　　　妙髙梅花<lb/>
戲折寒梅畫裏傳便知香爨攬佳眠愛吾花木逡廵有<lb/>
乾笑春風入暮年<lb/>
<pb n="KR4d0095_WYG_016-11b"/>
　　　琛上人所蓄妙髙墨戲三首<hi>并序</hi>
　　淮上琛上人袖妙髙老墨戲三本来閲此不自知<lb/>
　　身在逆旅也妙髙得意懶筆而琛公能蓄之琛之<lb/>
　　好尚盖度越吾輩數十等也為作三首結林間無<lb/>
　　塵之縁<lb/>
年年長恨春歸速脱手背人收拾難那料髙人筆端妙<lb/>
一枝留得霧中看<lb/>
脩葉閙花増秀色為誰幽徑撒秋香還如此老行藏處<lb/>
<pb n="KR4d0095_WYG_016-12a"/>
不為無人亦自芳<lb/>
一幅湘山千里色碧天如水盖秋寛磨錢作鏡時一照<lb/>
乞與禪齋坐卧看<lb/>
　　　次韻翁教授見寄<lb/>
仙郎落茟敏驚鴻文字追囬兩漢風脱腕舊聞供十吏<lb/>
探懐行看取三公<lb/>
　　　夢中作<lb/>
無頼春風試怒號共乗一葉傲驚濤不知兩岸人皆愕<lb/>
<pb n="KR4d0095_WYG_016-12b"/>
但覺中流笑語髙<lb/>
　　　紀夢<lb/>
玉纎金釧隔窓紗醉整殘糚滿鏡花撼地跳珠千丈白<lb/>
骨飛寧復用毛車<lb/>
　　　過小院僧窓有假山絶妙作廬山勢書此<lb/>
廬阜歸心久未降夢魂時復渡湓江忽驚古寺秋庭上<lb/>
翆蹙煙巒對矮窓<lb/>
　　　次韻五首<lb/>
<pb n="KR4d0095_WYG_016-13a"/>
成破須㬰知世相雨雲翻覆見交情何時一葉春湖闊<lb/>
塞管横風夜月清<lb/>
正爾思山想歸路偶行看雪立階除忽驚晝永軒窓逈<lb/>
推抵清寒擁燎罏<lb/>
懐中但自除衣垢面上從教有唾痕負日風檐成坐睡<lb/>
夢随鷗鷺落江村<lb/>
莓苔徧地榆錢滿院落無人栁絮飛信手翻書香篆冷<lb/>
夕光山翆上窓扉<lb/>
<pb n="KR4d0095_WYG_016-13b"/>
措置已落古人後猛省令人愧衲裙廬山好處軒窓在<lb/>
留眼歸看五老雲<lb/>
　　　次韻巽中見寄四首<lb/>
君才俊却海東青鼻笑生華茟有靈寄我小詩足風味<lb/>
展開如對鏡中形<lb/>
卧念髙人最起予時時想見秀眉疎石門自古無佳句<lb/>
寄語雲山莫放渠<lb/>
停蓄幽懐萬頃波一傾要及少年時正當清嘯尋君去<lb/>
<pb n="KR4d0095_WYG_016-14a"/>
已辦登山綠玉枝<lb/>
别後夢歸關不住得歸車已走先鋒催詩疥子撈春甕<lb/>
有味難言却皺容<lb/>
　　　謝人恵蘆雁圗<lb/>
道林煙雨久不到忽見橘州蘆雁行笑裏茟端三昧力<lb/>
坐中移我過瀟湘<lb/>
　　　湓江宿舟中<lb/>
琵琶亭下孤舟宿夜静風清水四圍蝴蝶夢中江月白<lb/>
<pb n="KR4d0095_WYG_016-14b"/>
蘆花鳴笛釣船歸<lb/>
　　　過蕪湖晚望<lb/>
盡日舟中情思疲晚来何處最幽竒沙鷗數隻妝江面<lb/>
雲帶兩條山畫眉<lb/>
　　　東流阻風<lb/>
秋葉叢邉風索索迎賔亭下水瀰瀰蓼花深處老漁父<lb/>
更把牀頭羌笛吹<lb/>
　　　次韻孫先輩見寄二首<lb/>
<pb n="KR4d0095_WYG_016-15a"/>
從来佳句出寒餓太白飄零子美窮箸下萬錢如有意<lb/>
作詩遣興不須工<lb/>
長欲探懐取卿相對人信口比伊周安知投老空拳在<lb/>
句法不醫雙鬢秋<lb/>
　　　過湘江題慈雲寺壁<lb/>
慈雲寺在古城隈月閣風軒照水開獨倚闌干秋雨後<lb/>
青山相逐渡江来<lb/>
　　　再逰讀舊題<lb/>
<pb n="KR4d0095_WYG_016-15b"/>
渡頭路入白雲隈斷岸柴門窈窕開忽憶去年曽過此<lb/>
拂塵閑看舊題来<lb/>
　　　晚歸福嚴寺<lb/>
淺抹濃堆翆却煙老松無數更蒼然石梯又入千峯去<lb/>
時見樓臺夕照邉<lb/>
　　　次韻亭上人長沙雪中懐古二首<lb/>
楚國樓臺凌九霄軟風行復弄柔條當年絃管今何處<lb/>
飛雪滿空如舞腰<lb/>
<pb n="KR4d0095_WYG_016-16a"/>
數峯江上曉不見指㸃先煩楖標條却望蒼崕尋折榦<lb/>
偃松梢重壓龍腰<lb/>
　　　書白水寺壁<lb/>
寒巖花木鬭迎春古寺修筠戰雨聲負日晴軒成坐睡<lb/>
朦朧何處鷓鴣鳴<lb/>
　　　過長馬市<lb/>
長馬人家古道旁秋来禾黍已登場池塘水落菱蒲冷<lb/>
籬落霜晴橘柚黄<lb/>
<pb n="KR4d0095_WYG_016-16b"/>
　　　書湛然亭<lb/>
家在匡廬疊翠層雲開彷彿見㣲稜褰衣欲上千巖去<lb/>
隔岸扁舟喚不應<lb/>
　　　次韻張敏叔畫桃梅二首<lb/>
要看紅雨滴殘春作陣驚飛亂蝶群好在一枝長不死<lb/>
謾煩詩筆掃煙雲<lb/>
玉骨氷姿過眼空却煩摹刻倩詩工暗香錯莫知誰寫<lb/>
多謝黄昏一陣風<lb/>
<pb n="KR4d0095_WYG_016-17a"/>
　　　送覺先歸大梁二首<lb/>
殘秋千里㳺梁去破浪扁舟别我来對坐無言看山月<lb/>
一庭松雨在莓苔<lb/>
閑人忙事莫參差各夢同牀暗發嗟相值一懽難把玩<lb/>
摩頭輸子看京華<lb/>
　　　題賁逺書房<lb/>
軒上仙郎面如玉檻前修竹翆于葱壁開他日春眠足<lb/>
應對同僚話故叢<lb/>
<pb n="KR4d0095_WYG_016-17b"/>
　　　李商老自山北道中作詩見寄次韻<lb/>
蹇驢醉頬兀紅酣眼艶秋波望翆嵐長向詩中見風度<lb/>
愛君茟力似黔南<lb/>
　　　初至崖州喫荔枝<lb/>
口腹平生厭事治上林珍果亦嘗之天公見我流涎甚<lb/>
遣向崖州喫荔枝<lb/>
　　　至海昏三首<lb/>
前身定是赤頭璨風㡌自欹麻苧衣久客瓊崖看詩律<lb/>
<pb n="KR4d0095_WYG_016-18a"/>
袖中藏得海山歸<lb/>
我老又窮交舊絶姓名面目畏知聞飱痂是病竟不悟<lb/>
裹飯相従獨有君<lb/>
天公無計奈此老時復致之拴索間寄語故人休念我<lb/>
幸因王事得㳺山<lb/>
　　　次韻壁間蔣侯詩<lb/>
軒前叢玉是誰種笑裏風姿件件宜耐久節髙真不屈<lb/>
此情惟有雪霜知<lb/>
<pb n="KR4d0095_WYG_016-18b"/>
　　　逰石臺寺<lb/>
嵗晏身心無一事江山信美又吾鄉去年今日黄河北<lb/>
夜趂眀駝上太行<lb/>
　　　永固登小閣<lb/>
老僧乞食城郭去小閣無人獨自登急雨忽来添瞑色<lb/>
諸峯領畧露寒層<lb/>
　　　㑹性之山中二首<lb/>
秋来林下偶相尋松雨風泉一徑深小立聽君臨水語<lb/>
<pb n="KR4d0095_WYG_016-19a"/>
十分知我住山心<lb/>
江山千里笑談中暖熱寒泉出伏龍却看秋容能拂掠<lb/>
夕陽無語斂眉峯<lb/>
　　　守道太尉醉鄉<lb/>
懽伯平生數往還箇中城郭未嘗關暮歸健倒三四五<lb/>
慿仗酪奴扶玉山<lb/>
　　　世眀九客同登滕王閣索詩口占<lb/>
西山出雲青未了九客凭欄一笑時秋天便是一張紙<lb/>
<pb n="KR4d0095_WYG_016-19b"/>
寫取江南覺範詩<lb/>
　　　贈胡子顯八首<lb/>
小縣風光秀句傳太平無象宰君賢雖非社日長聞鼓<lb/>
不是炊時亦有煙<lb/>
作官要自有家法童稚熏蒸飽見聞堆案文書談笑了<lb/>
先將勤政報君恩<lb/>
去年苛政如狼虎盗賊縦横民散居那料春来見天日<lb/>
抱孫門巷買犂鉏<lb/>
<pb n="KR4d0095_WYG_016-20a"/>
社飲扶携春日和柘岡麥壟竟相過不因舊嵗追胥苦<lb/>
安得春来喜氣多<lb/>
無數花紅霞委地㡬重雲碧幕攤空遥知客退西園裏<lb/>
盡落登臨語笑中<lb/>
庭訟凋殘道氣増早衙清磬夜香燈吏人莫作官人看<lb/>
我是南州有髪僧<lb/>
㺯晴雨過秧針出花信風来麥浪寒想見豐登民訟少<lb/>
長官行摺道書看<lb/>
<pb n="KR4d0095_WYG_016-20b"/>
煙鬟散亂猶梳月谷口含胡欲吐雲山寺閉門春睡足<lb/>
可憐凭檻不同君<lb/>
　　　何忠孺出芝草三夲皆黄色指其小者曰昔登<lb/>
　　　　第時産此今重華為作此<lb/>
家山又産靈芝瑞天獨扵君著意深層秀已成重葢兆<lb/>
色黄更類笏頭金<lb/>
　　　古鼎<lb/>
器分三足真神物具體而㣲有㫖哉我識地靈先獻瑞<lb/>
<pb n="KR4d0095_WYG_016-21a"/>
知公才業足鹽梅<lb/>
　　　舟行書所見<lb/>
剰水殘山慘淡間白鷗無事小舟閒箇中著我添圗畫<lb/>
便似華亭落照灣<lb/>
　　　東坡羮<lb/>
分外濃甘黄竹筍自然㣲苦紫藤心東坡鐺内相容攝<lb/>
乞與饞禪掉舌尋<lb/>
　　　宿芙蓉峯書方丈壁三首<lb/>
<pb n="KR4d0095_WYG_016-21b"/>
二十六窩猨臂上夜晴引手酌星河忽驚此地羊腸險<lb/>
世路羊腸嶮更多<lb/>
赤髭病客煙瘴面漆瞳道人氷雪容俯檻夜殘看落月<lb/>
不知脚下有千峯<lb/>
人間熱惱不到處一室篝燈到曉眀枕臂聊為吉祥卧<lb/>
雪猨聲與夢俱清<lb/>
　　　過寳應訪達川不遇書其壁<lb/>
屋老僧殘湘水濵叢林氣象傲比隣莫嫌川客貧徹骨<lb/>
<pb n="KR4d0095_WYG_016-22a"/>
滿院青春不借人<lb/>
　　　次韻曽侯分春亭<lb/>
杖藜庭下花如海紅浪顛風急雨時分得春歸無著處<lb/>
都將裁刻入新詩<lb/>
　　　次韻晚起<lb/>
春眠失曉殊可喜紅日曈曨聞喚起平生嚼䗶觀世間<lb/>
一覺夢鄉如此矣<lb/>
　　　次韻春風<lb/>
<pb n="KR4d0095_WYG_016-22b"/>
吹鬢風俱小雨来殘紅掃盡露蒼苔稻畦綠錦無邉幅<lb/>
更欲煩君為剪裁<lb/>
　　　次韻題葆光菴<lb/>
一菴萬事不挂眼孤坐枵然龜六藏漆園摸索太饒舌<lb/>
强為立名為葆光<lb/>
　　　次韻棊堂<lb/>
畫㦸叢中小寢驚日長閑試道衣輕含風廣厦過㣲雨<lb/>
賔從時聞下子聲<lb/>
<pb n="KR4d0095_WYG_016-23a"/>
　　　次韻西樓<lb/>
萬古湘江繞故城水光夕照動檐楹行人仰看春風軟<lb/>
吹落凭欄笑語聲<lb/>
　　　三月登湘隂景醇湖山堂時江漲而雨未止<lb/>
煙雨溟濛暗小窓湖山堂下水連江已欣一葉浮千頃<lb/>
更愛飛来白鳥雙<lb/>
　　　又登鄧氏平逺樓縱望見小廬山作<lb/>
倚欄天際數歸帆春在滄州數筆間我與小樓俱是畫<lb/>
<pb n="KR4d0095_WYG_016-23b"/>
雨中猶復見廬山<lb/>
　　　意行入古寺見鄧生之富以谷量牛馬寺舊藉<lb/>
　　　　余賦詩<lb/>
清明雨過快晴天古寺尋春亦偶然濃笑春風窮似我<lb/>
也將栁絮當榆錢<lb/>
　　　南嶽㑹禪師往京口省枯木老禪過余湘上夜<lb/>
　　　　語及前詩三絶要謁夢蝶老居士不覺有懐<lb/>
　　　　其人<lb/>
<pb n="KR4d0095_WYG_016-24a"/>
若逢夢蝶庵中老為道歸期壓舊年肯施獨龍岡畔地<lb/>
大勝小嶺買山錢<lb/>
　　　㑹師胡盧而笑曰獨無語以餞我乎因賦此<lb/>
倦卧耆闍峯頂雲呼船閒立楚江濆愛師任運如湘月<lb/>
影入千江體不分<lb/>
　　　贈覺成上人<lb/>
雲泉措置萬事外鬚髪凋零伸欠中想見龍城山下路<lb/>
一川秋色稻花風<lb/>
<pb n="KR4d0095_WYG_016-24b"/>
　　　送向禪者省親約三月時復来<lb/>
小雨初晴上元過湘江水生圗畫開江南今日且歸去<lb/>
杜宇啼時還復来<lb/>
　　　次韻惠梅禪師見寄秋日四首<lb/>
客情容易到雙眉乾沒晴湘夜月暉風露滿庭人未寢<lb/>
飛螢故入小簾幃<lb/>
長廊廣殿午風清禪倦何妨曳履行歡喜閒中有竒事<lb/>
鑷髭空對紙窓眀<lb/>
<pb n="KR4d0095_WYG_016-25a"/>
兑髙山水目清暉雨勒孤雲放縦飛多謝炎凉摧溽暑<lb/>
更闌静極忽僧歸<lb/>
飽霜毛頴泛松煤窓底魚牋自在開琢得小詩清似玉<lb/>
歩笻時遶紫莓苔<lb/>
　　　補東坡遺真姜唐佐秀才飲書其扇<lb/>
此生身世兩茫茫醉裏因君到故鄉滄海何曽斷地脉<lb/>
白袍從此破天荒<lb/>
　　　次韻蕭子植承務四首<lb/>
<pb n="KR4d0095_WYG_016-25b"/>
别後時時想見之朅来吐語便能竒夕陽寒帶殊山雨<lb/>
寫出蕭郎醉裏詩<lb/>
萬鍾我欲觧帶食雙璧従来賜立談君視新豐獨杯客<lb/>
不因州縣著来簮<lb/>
錦堂聞有傳夫子馬鬛倉官卧夕烟未展玉堂揮翰手<lb/>
却来從我㺯雲泉<lb/>
秀句端如我晚年白髭畫出石門禪未論翰墨驚流輩<lb/>
只識蕭郎亦自賢<lb/>
<pb n="KR4d0095_WYG_016-26a"/>
　　　英上人手錄冷齋為示戲書其尾<lb/>
五鼎八珍非我事曲眉清倡乞人争一帙冷齋夜深話<lb/>
青燈相對聽秋聲<lb/>
　　　入九峯道中<lb/>
挿身在俗熱惱處留眼看山寒翆中修徑掃除知有寺<lb/>
忽驚窓户濕青紅<lb/>
　　　讀和靖西湖詩戲書巻尾<lb/>
長愛東坡眼不枯觧將西子比西湖先生詩妙真如畫<lb/>
<pb n="KR4d0095_WYG_016-26b"/>
為作春寒出浴圗<lb/>
　　　與超然至谷山尋崇禪師遺踪<lb/>
行盡湘西十里松到門却立數諸峯崇公事跡無尋處<lb/>
庭下春泥見虎蹤<lb/>
　　崇山堂五詠為通判大樂張侯賦<lb/>
　　　静隠堂<lb/>
扶策經行此堂上萬峯翔集漢江津山林未放公深隠<lb/>
只恐功名逼逐人<lb/>
<pb n="KR4d0095_WYG_016-27a"/>
　　　信美亭<lb/>
小停與客登臨處閒暇江山又故丘最愛名花每含笑<lb/>
更憐幽草觧㤀憂<lb/>
　　　致爽亭<lb/>
亭中偶坐悠然見不學王郎拄笏看多謝秋山每傾倒<lb/>
潑雲秀色墮欄干<lb/>
　　　妙觀菴<lb/>
閑来禪室倚蒲團幻影浮花入正觀江月松風藏不得<lb/>
<pb n="KR4d0095_WYG_016-27b"/>
大千俱在一毫端<lb/>
　　　崇山堂<lb/>
襄陽林壑精神處此地正如眉目間笑看弓彎㺯雲水<lb/>
風流那減謝東山<lb/>
　　　書寂音堂壁<lb/>
永懐焦管愧平生任運無心更道情野火燒廬成露寢<lb/>
暑天因浴亦江行<lb/>
　　　介然館道林偶入聚落宿天寧兩昔雨中思山<lb/>
<pb n="KR4d0095_WYG_016-28a"/>
　　　　遂渡湘飯于南臺口占兩絶戲之介然住廬<lb/>
　　　　山二十年尚能詳説山中之勝<lb/>
城中信宿無所詣徑作思山破雨歸偶過南臺同野飯<lb/>
聽公放意説巖扉<lb/>
楞伽夲在海中央鉢具懸知挂舊房不泛木杯驚俗眼<lb/>
一簑煙雨渡瀟湘<lb/>
　　　題清芬軒<lb/>
隔屋江梅欲墮飄幽香細細故相撩披衣春曉無人見<lb/>
<pb n="KR4d0095_WYG_016-28b"/>
小立㣲聞意已消<lb/>
　　　次韻資欽提舉逰浯溪<lb/>
邁往髙風不可攀老成今獨見波瀾平生嗜好如漫叟<lb/>
更在浯溪煙水間<lb/>
　　　次韻題徳岡鋪<lb/>
舊聞清憲使臨卭今日公能繼此風舍者從教坐争席<lb/>
玩龜不廢撫焦桐<lb/>
　　　次韻自武岡趨東安道中<lb/>
<pb n="KR4d0095_WYG_016-29a"/>
枕孤衾冷月空斜卧看青燈自委花逸想醉翁非夢語<lb/>
酒醒能道客思家<lb/>
　　　次韻邵州道中<lb/>
斗折清江接暮林墮江殘月水浮金松間有風自成曲<lb/>
清坐不須重整琴<lb/>
　　　次韻曽機宜㳺山湘江晚望<lb/>
貪看江草間江花不覺移舟著淺沙數茟瀟湘春自曉<lb/>
橘叢籬落露人家<lb/>
<pb n="KR4d0095_WYG_016-29b"/>
　　　閏三月經旬雨江漲已及舊痕而湖山堂之下<lb/>
　　　　船猶著沙二十七日與天寧清修白鹿龍牙<lb/>
　　　　開法同赴景醇飯而廣法益陽来遂掇坐入<lb/>
　　　　門湖水漲滿其碧勝鏡景醇曰湖山正為公<lb/>
　　　　輩甚喜作此<lb/>
湖山景物亦相知豈獨紗巾壊衲師喜我逺来何以見<lb/>
夜来湖水滿平隄<lb/>
　　　巫山圗<lb/>
<pb n="KR4d0095_WYG_016-30a"/>
誰開幅紙如方鏡照見巫山十二鬟若信朝雲是呵霧<lb/>
許愁那復置眉間<lb/>
　　　古詩云蘆花白間蓼花紅一日秋江慘淡中兩<lb/>
　　　　箇鷺鷥相對立㡬人喚作水屛風然其理可<lb/>
　　　　取而其詞鄙野余為改之曰換骨法<lb/>
蘆花蓼花䏻白紅數曲秋江慘澹中好是飛来雙白鷺<lb/>
為誰粧㸃水屛風<lb/>
　　　佛鑑興修天寧而大檀越輻凑六月初吉有雙<lb/>
<pb n="KR4d0095_WYG_016-30b"/>
　　　　蓮開殿庭之西池作此<lb/>
露井銀牀照碧苔地靈獻瑞亦竒哉將成萬夀千楹搆<lb/>
故遣雙蓮一夜開<lb/>
　　　題通判學士適軒<lb/>
小軒只著竹方牀散髪陶然夏簟凉手倦抛書成午睡<lb/>
夢囬齒頬帶茶香<lb/>
　　　清侍者自長沙歸雲居来辭且乞偈余斂目想<lb/>
　　　　見清自遥田莊拄策而上將及到天亭囬視<lb/>
<pb n="KR4d0095_WYG_016-31a"/>
　　　　諸峯如關種所作廬山夕陽圗<lb/>
到天亭下開春曉叢摺萬峯螺髻青痩策緣雲上峯頂<lb/>
為誰粧㸃夕陽屛<lb/>
　　　宿興化寺<lb/>
天隂連日不成雨古寺無人鳥雀喧立盡黄昏門半掩<lb/>
縮肩裹被作猨蹲<lb/>
　　　心上座余故人慧廓然之嗣而規方外之猶子<lb/>
　　　　也過予扵湘上夜語有懐廓然方外作兩絶<lb/>
<pb n="KR4d0095_WYG_016-31b"/>
風骨東甌語帶吴見君滿眼是西湖徑山河上今佳否<lb/>
想見年来鬢亦枯<lb/>
十年不得吴中耗凋盡耆年付等閒聞道痩規顔愈少<lb/>
獨餘此老殿湖山<lb/>
　　　寄題勝因環翠亭二首<lb/>
遥知與客登臨處看得雲山到落暉四注小亭清入畫<lb/>
萬竿寒玉碧成圍<lb/>
萬身髙節清癯老四座飛簷寒影間門外黄塵吹鬢者<lb/>
<pb n="KR4d0095_WYG_016-32a"/>
有誰見此坐看山<lb/>
　　　次韻夏均父寄曽元素三首<lb/>
溪上江山似故鄉朅来卜築近魚梁㑹須一葉浮秋浪<lb/>
卧看驚飛白鳥行<lb/>
文章風節冠中朝聳壑昻霄太華髙想見山陽賔從上<lb/>
醉圍佳麗寫臨臯<lb/>
孤鳳丹山五色雛人呼身後秘行書髙標秀徹如春曉<lb/>
更愛含風萬頃湖<lb/>
<pb n="KR4d0095_WYG_016-32b"/>
　　　廬山雜興六首<lb/>
野徑無人花競芳淡紅疎碧間輕黄不須折向尊前供<lb/>
杖屨歸来已自香<lb/>
山中流水水中山盡日青藜共往還閒向僧窓看圖畫<lb/>
不知身在畫圗間<lb/>
幽花疎竹冷梢雲江北江南正小春但得青山常在眼<lb/>
不妨白髪暗随人<lb/>
别開山徑入松關半在雲間半雨間紅葉滿庭人倚檻<lb/>
<pb n="KR4d0095_WYG_016-33a"/>
一池寒水動秋山<lb/>
白水連空不見村冥冥細雨濕黄昏秋山咫尺無由到<lb/>
湏信關人不用門<lb/>
秋山木落見遥村取次人家只隔雲一陣西風雨中過<lb/>
數聲笑語嶺頭聞<lb/>
　　　道中二首<lb/>
蒲栁㝠㝠花已殘水田南北是青山晚村歸路聞啼鳥<lb/>
家住寒雲縹緲間<lb/>
<pb n="KR4d0095_WYG_016-33b"/>
元石無塵處處青一谿花照碧天晴山雲亂却来時路<lb/>
雞犬惟聞洞口聲<lb/>
　　　奉要勝軒居實居士三首<lb/>
漠漠煙雲映碧流暖風晴日動鳴鳩何當綠葉楓林下<lb/>
杖屨相追結勝逰<lb/>
出御未聞歸北闕角巾長念入西臺林間三月花猶在<lb/>
苐恐春風作惡来<lb/>
柘岡隂滿雨初晴野逕無人獨自行一飯茅齋最瀟洒<lb/>
<pb n="KR4d0095_WYG_016-34a"/>
香芽如玉待君烹<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0095_WYG_016-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石門文字禪巻十六<lb/>
</p>
<p>
</p>
  </div>
</body>
</text>
</TEI>
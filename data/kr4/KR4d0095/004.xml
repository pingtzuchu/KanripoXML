<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石門文字禪巻四</head>
    <p>
<pb n="KR4d0095_WYG_004-1a"/>
欽定四庫全書<lb/>
　石門文字禪巻四　　　　宋　釋覺範　撰<lb/>
　　古詩<lb/>
　　　同敦素沈宗師登鍾山酌一人泉<lb/>
鍾山對吾户春曉開煙鬟白雲峰頂泉紺碧生微瀾經<lb/>
年未一酌對客愧在顔兩翁亦超放瘦䇿容躋攀大千<lb/>
寄一瞬境靜情亦閑是時天慘憺佳處多遺刪立談共<lb/>
嘲謔豪氣破天慳臨川冰玉清風流繼東山兹㳺適所<lb/>
<pb n="KR4d0095_WYG_004-1b"/>
願但恨無弓彎東陽邱壑姿癡絶膽亦頑孤坐巉絶處<lb/>
掉頭不肯還天風吹笑語響落千嵓間歸來數清境但<lb/>
覺毛骨寒從君乞秀句端為刻斕斑<lb/>
　　　敦素坐誦公衮烏臼樹絶句嘆愛不已其詩云<lb/>
　　　　三年逐客弄湘流華氣遮欄兩鬢秋秪有荒<lb/>
　　　　寒江上樹尚成詩句聚眉頭成此寄之<lb/>
我不識公衮時時見醉墨愛其吐詞氣人品極英特君<lb/>
看句中眼秀却天下白前輩風流盡尚復餘此客世議<lb/>
<pb n="KR4d0095_WYG_004-2a"/>
隘不容道山歸未得三年謫湘楚妙語敵山色歸來大<lb/>
江南聲價長籍籍我亦不覊人夢境聊戲劇要當徑尋<lb/>
君已辦登山屐想見一秃翁攫攘吾軰側<lb/>
　　　提舉范公開軒面鍾山名曰寸碧索詩<lb/>
湖山煙翠層千葉青蓮拆公家蓮菂間如眼不自覿一<lb/>
登功名途富貴兩追迫開軒延爽氣拄笏望秀色鍾山<lb/>
盤萬丈雲破見尾脊殷勤度邑屋分此一寸碧升空帶<lb/>
青小撑漢螺髻出我亦個中人登覽增眼力知公寓逸<lb/>
<pb n="KR4d0095_WYG_004-2b"/>
想喧不礙岑寂給札令賦詩相顧愕坐客愧無莫雲詞<lb/>
涴公雪色壁<lb/>
　　　次韻彦由見贈<lb/>
華亭富文物最後機與雲妙年翰墨場唾手立竒勳萬<lb/>
物鼻一堊馳掃數揮斤道人出塵者一見過所聞置之<lb/>
緇衣林玉石宛自分能將霅溪晝解追青龍氲超然勁<lb/>
髙節冰雪看此君故應知見熟玉骨久受熏天眼視浮<lb/>
俗爭奈空煎焚我尋住山侣識子呉江濆人生各有適<lb/>
<pb n="KR4d0095_WYG_004-3a"/>
未易分黠嚚風物亦自私草木俱忻忻何當斷岸塢賡<lb/>
歌蒼石垠我詩無傑句愧子才逸羣此篇頗尚有句意<lb/>
雅而文把玩值清月林影白紛紛髙懷亦自放豈以我<lb/>
軰云君看功名事真如過耳蚊行將挂社籍蓮沼開竒<lb/>
芬勞君讀此詩正如蕕與薫<lb/>
　　　與嘉父兄弟别於臨川復㑹毗陵<lb/>
君家兄弟萬人傑何止才容誇兩絶憶昨江南山盡頭<lb/>
西津渡口曾相别君時慘然縗制中行將扶護歸呉越<lb/>
<pb n="KR4d0095_WYG_004-3b"/>
我亦買舟還故山社燕秋鴻那忍説客中不覺舟壑走<lb/>
邇來飄忽經嵗月毗陵那料又相逢喜君美髯冰玉頰<lb/>
竹軒堆髻話臨川清論無窮如鋸屑意消已覺在秋鄉<lb/>
坐令五月失炎熱歸來喜甚不成寐起歩空庭聽風葉<lb/>
念君姓名懸睿想呉江未可停舟楫欲看騕䮍付王良<lb/>
相鼎煩君為調燮平生無求任所見往往撩人面紅冽<lb/>
恃君猶作故人看此詩聊當名紙謁<lb/>
　　　法雲同王敦素看東坡枯木<lb/>
<pb n="KR4d0095_WYG_004-4a"/>
此翁胷次足江山萬象難逃筆端妙君看壁間耐凍枝<lb/>
煙雨楂芽出談笑想當郤立䃲礴時醉魂但覺千嵒曉<lb/>
恨翁樹間不畫我擁衲扶笻送飛鳥併作𤣥沙息影圖<lb/>
禪齋長伴爐煙裊王郎自是玉堂人風流合受鶯花繞<lb/>
何為愛此枯痩枿嗜好果超凡子料為君援筆賦新詩<lb/>
詩成一笑塵寰小<lb/>
　　　送訥上人㳺西湖<lb/>
西湖招提三百六佳氣如春在眉目一畨雨過吞青空<lb/>
<pb n="KR4d0095_WYG_004-4b"/>
萬頃無波鴨頭緑望湖樓閣獨自登煙霏向背攅寒谷<lb/>
想見襄陽孟浩然此中有句不容續道人生長西山阿<lb/>
骨清氣明韻拔俗久居京國壓塵土一夕歸心俊如鵠<lb/>
明窗為君研破硯落筆轉頭風雨速龍山深處如定居<lb/>
就彼結隣容我卜<lb/>
　　　送僧㳺泗洲<lb/>
濁流一千里快瀉如建瓴解舟東灣橋晝夜不得停忽<lb/>
驚萬頃碧一舉當眼青自推舴艋䆫出歩楊栁汀精神<lb/>
<pb n="KR4d0095_WYG_004-5a"/>
覺蕭散鶴雛生翅翎僧伽坐閲世層崖登青㝠生涯亦<lb/>
何有隨處懸盂瓶洗心依老宿湛意終殘經囘頭大梁<lb/>
夢塵迹俱凋零余亦厭久客行趂東揚舲㑹宿淮山陽<lb/>
話此遭熏蒸看君新句法霜刀新發硎<lb/>
　　　余過山谷時方睡覺且以所夢告余命賦詩因<lb/>
　　　　擬長吉作春夢謡<lb/>
芭蕉莫寒心欲折密燭華光清夜白春風吹夢正扶摇<lb/>
<hi>闕</hi>髙墮落銀蟾穴青鸞睡穏雲委地桂葉初齊香不<hi>闕</hi>
<pb n="KR4d0095_WYG_004-5b"/>
千門萬户金碧開時時忽見如花妾心清别殿聞<hi>闕</hi>
覺來殷枕哀怨聲月廊花影無人問金鴨香消風<hi>闕</hi>
　　　郭祐之太尉試新龍圑索詩<lb/>
政和官焙雨前貢蒼璧密雲盤小鳳京華誰致建溪春<lb/>
睿思分賜君恩重緑楊院落春晝永碧砌飛花深一寸<lb/>
門下賔朋還畢集碾聲驚破南窗夢髙情愛客手自試<lb/>
春霧脚縈雪花湧聚觀詩膽已開張欲啜睡魔先震恐<lb/>
我有僧中富貴緣此㑹風流真法供定花磁盂何足道<lb/>
<pb n="KR4d0095_WYG_004-6a"/>
分嘗但欠纎纎捧七杯清風生兩腋月脇澄魂誰與共<lb/>
戲將妙語敵甘寒詩成一弔盧仝塚<lb/>
　　　戒壇院東坡枯木張嘉夫妙墨童子告以僧不<lb/>
　　　　在不可見作此示汪履道<lb/>
雪裏壁間枯木枝東坡戲作無聲詩霅川謫仙亦豪放<lb/>
酒䦨為吐煙雲詞閙傳秀色絶今古正如四月出盆絲<lb/>
老僧遮護不許見敲門㳺客遭慢欺我來擬看亦乘興<lb/>
興盡却還君勿嗤<lb/>
<pb n="KR4d0095_WYG_004-6b"/>
　　　次韻太學茂千之<lb/>
君詩清絶若冰壷讀之六月失煩暑我雖好吟無逸才<lb/>
空有千篇俗於土料君肺腸飽清秋馭風騎氣無何㳺<lb/>
投毫欲和先噪吻詩源慳澀勞披搜吾廬題者徧今古<lb/>
今古當以君為優我今即死且無愧先生未識真吾羞<lb/>
　　　蔡老有志好學識面于京師作此示之<lb/>
道人西嶽來氣與秋爭曉讀書如壁月罅隙必委照當<lb/>
從賢俊㳺運斤端得妙儻明句中眼王良控騕褭嗟余<lb/>
<pb n="KR4d0095_WYG_004-7a"/>
老漸衰綠髮亦加少喜君解妙處見博而知要録余一<lb/>
千篇正可付一笑同歸漳水垠乘月答清嘯睡起山花<lb/>
開脱履萬事了<lb/>
　　　金陵呉思道居都城面城開軒名曰横翠作此<lb/>
　　　　贈之<lb/>
醉穏琴無絃乃得琴中意詩髯軒無山而有看山味青<lb/>
山隨意有那復問城市醉眼看雉堞便覺是横翠因以<lb/>
名吾軒坐卧增爽氣春花解言語風松中宮徵我來不<lb/>
<pb n="KR4d0095_WYG_004-7b"/>
能辨夕陰滿窗几頗怪靈鷲峰顛狂復飛至清嘯呼白<lb/>
猨愧我非慧理戲題五字詩平淡出竒偉君應意挑戰<lb/>
詎敢摩其壘大勝賦子虚誇詞託亡是<lb/>
　　　余將北㳺留海昬而餘祐禪者自靖安馳來覓<lb/>
　　　　詩<lb/>
莫煙重山翠微風壯松悲吾為五頂㳺税駕脩水湄阿<lb/>
餘幽國來細路盤顛危褁飯夜兼程杖笠寒相追入門<lb/>
一調笑如獲璧與珪問來何所欲雅意在詩詞念余綠<lb/>
<pb n="KR4d0095_WYG_004-8a"/>
髮日不減子軰癡是中有何好迷著不自知敗煤磨破<lb/>
硯凍筆時呵之詩成思掀豁熟讀忘倦疲乃知少年病<lb/>
根蒂老未移雙林古禪宇檀越多孝慈明年東逰還買<lb/>
山縛茅茨市蔬近易致紅飯熟夜炊得飽即甘寢萬事<lb/>
付兒嬉子軰當從我林麓相追隨十年何足道樂死以<lb/>
為期<lb/>
　　　㳺薦福題淺沙泉<lb/>
六月稻田龜兆坼十日愁霖潦翻室試來嵒下酌此泉<lb/>
<pb n="KR4d0095_WYG_004-8b"/>
<hi>闕</hi>寒一泓無減溢以杯浮之著沙石戲投鮒魚露尾脊<lb/>
誰令空堦響環珮卧聽泠然心境寂詩成窗户濕空翠<lb/>
便覺西山排闥入<lb/>
　　　獄中暴寒凍損呻吟<lb/>
由心有癡愛癡愛乃有業因業疾病生痛此百骨節聲<lb/>
相成呻吟齒頰空咬齕側眼看圜扉以手枕匣褉觀此<lb/>
心無形安得有業結業結如空華病寧有枝葉方作是<lb/>
念時顛倒想即滅心造古佛様路入法界轍稽首甘露<lb/>
<pb n="KR4d0095_WYG_004-9a"/>
味銷此煩惱熱<lb/>
　　　御手委廉訪守貳監勘釗慶裕二十三日復收<lb/>
　　　　入禁將入獄憂無人供飯有銀一兩錢六百<lb/>
　　　　以付來勝甫勝甫曰此止可辦半月過此如<lb/>
　　　　何余黙計曰有官飰耳<lb/>
出獄未兩月單身寄孤館别甑容搭餾酬以滌椀盞那<lb/>
知復入獄親舊無半眼但餘半月糧何以供嵗晏摩挲<lb/>
沒柄杓准擬喫官飯來生空歛眉其室亦喟嘆叢林明<lb/>
<pb n="KR4d0095_WYG_004-9b"/>
白老寰宇洪覺範所至神物護爾軰見不慣我説此偈<lb/>
已萬象俱稱贊<lb/>
　　　與黄六雷三<lb/>
我覔應傭者忽得黄與雷結束頗精悍拱喏駭吾儕從<lb/>
余今幾日臨事見肺懷立身守中直勿自無疑猜為奴<lb/>
不欺主乃是廊廟材何必弄筆語然後為賢哉紛紛貴<lb/>
與賤百年同一坏弛擔坐亦汝萬事付浮埃<lb/>
　　　超然擕泉侍者來建康獄慰余甚喜作此<lb/>
<pb n="KR4d0095_WYG_004-10a"/>
堂堂福德相凛凛龍泉威天神護戒足山鳥曾巢衣彌<lb/>
天並輿載清涼七帝師其徒今日榮渠心終笑之一鉢<lb/>
㳺人間不言行四時胡為肯至此驚定心愈疑乃知明<lb/>
月淨曾不憎汚池異哉月㫄星隨逐相因依羣囚手加<lb/>
額雀息瞻梵儀吾亦失沉痾一笑歡解頥<lb/>
　　　次韻雲居詮上人有感<lb/>
招謗坐多談近稍遵寡語仰嗟濁惡世友道終愧古君<lb/>
獨淡無營誦經如榖布見人作白眼此意吾亦與十年<lb/>
<pb n="KR4d0095_WYG_004-10b"/>
雲水間所至每同處舊㳺雖陳迹厯厯尚可數更期秋<lb/>
風髙結伴湘山去我生無寸長百事仍莽鹵不知獨何<lb/>
修得與君軰伍無乃造物者不殺念癡魯雲居無所為<lb/>
粥飯聽鐘鼓不材獲飽暖此德荷佛祖詩成自誇笑聞<lb/>
者亦驚顧已決寡語隄事過乃知誤畢卓卧甕邊謝琨<lb/>
挑隣女見之獨傲然真情人不怒君能識此意吾語亦<lb/>
可恕<lb/>
　　　大圓庵主以九祖畫像遺作此謝之<lb/>
<pb n="KR4d0095_WYG_004-11a"/>
大圓庵中亦何有但有草座枯藤枝朝來壁間亦圖畫<lb/>
何從貎此寧馨兒髮光抹漆膚琢玉坐睡俛然方拄頥<lb/>
當時兩脚不肯舉今雖有口如當時知誰逸想寓此意<lb/>
必也髙人非畫師我遭俗瞋坐多語坐客厭處終不疑<lb/>
興來曵杖出門去路窮回反無澗谿見之心怍有愧色<lb/>
君以贈我聊鍼之亦知褊心當服韋命車何必先鋒為<lb/>
從今靖然痛堅捍正恐習氣時决隄細看忽憶孔北海<lb/>
曾讀曹瞞禁酒詞<lb/>
<pb n="KR4d0095_WYG_004-11b"/>
　　　送凝上人<lb/>
我生風韻無塵埃揚清激濁心不囘少年不忍混白黑<lb/>
出言動輒為身災突汀出岸水必拍喬木頴林風必摧<lb/>
乃知此世要不免毁譽於吾何有哉君今欲脱此等憂<lb/>
獻君一䇿真良謀人言白璧為石頭唯唯慎莫分劣優<lb/>
坐中亦復發一語衆將環視如仇讐此䇿簡截君牢收<lb/>
飽食熟睡且隨流泛然四海無不可人將愛與君同㳺<lb/>
　　　謝李商老伯仲見過<lb/>
<pb n="KR4d0095_WYG_004-12a"/>
破屋如馬廐楚囚亦王尼名士連璧來下馬氣吐霓論<lb/>
髙玉屑鋸意妙雞駭犀君看八尺姿一尾抹萬蹄弟昆<lb/>
清淨妍俱當籍金閨胡為披白帢作隊趨塵泥漏風駝<lb/>
止卧跨海鶻方棲何時對陛下道與稷卨齊功成歸脩<lb/>
水春風雨一犂嗟余世不要所至值澗溪願從諸郎㳺<lb/>
日渉長灌畦<lb/>
　　　别潛庵源禪師<lb/>
寶公禁鎻尋常事形如聚墨非實然濳庵去眼十五白<lb/>
<pb n="KR4d0095_WYG_004-12b"/>
再見敬仰加拳拳黄龍今代南陽老而公不減真耽源<lb/>
眉須俱荒氣深穏幻滅都盡光渾圓公登八十我纔半<lb/>
道義乃爾相忘年西山無時渡漳水洞壑儼在眉目前<lb/>
祝公勿學亮座主興來徑往呼不旋<lb/>
　　　宿宣妙寺<lb/>
衝虎困頓歸投枕眠爛熳夜晴霜月苦睡美不知旦日<lb/>
髙披曉緑萬事付衰懶百年炊黍久强半得憂患起臨<lb/>
清淺流白髮不可揀此生終一壑形勝已入眼明年定<lb/>
<pb n="KR4d0095_WYG_004-13a"/>
來歸茅屋並崖瞰掩門無營為一味工寢飯<lb/>
　　　次韻<lb/>
我昔度瘴海夜浪光熳熳經旬困掀簸飲食借日旦動<lb/>
輙值牆壁更覺歸心懶平生百念灰但有身為患卧看<lb/>
生與死兩者無可揀那知故園山秀色長在眼愛此<hi>闕</hi>
洌崖中有山房瞰㑹當持老齒嚼此無沙飯<lb/>
　　　三月喜超然至次前韻<lb/>
楊栁風蕭蕭芙蕖晴熳熳水閣試新涼披衣快清旦幽<lb/>
<pb n="KR4d0095_WYG_004-13b"/>
居非養髙一榻聊醫懶嘿觀四大空吾復有何患上人<lb/>
超詣姿叢林得精揀勿嫌白兆村真是人天眼穿雲得<lb/>
得來其他空非瞰遂為信宿留與子同朝飯<lb/>
　　　謝忠子出山<lb/>
道人棄家年最少毛骨稽山冰雪妙為余逺出仙廬峯<lb/>
雲晴水寒秋自曉孤風峭世鳳增擊髙誼映人珠自照<lb/>
嗟余苦遭夢幻纒龜囚蠶縛何時了明朝定向舊廬歸<lb/>
想見盤空雲露小當期半夜立西風月中拾取吹來嘯<lb/>
<pb n="KR4d0095_WYG_004-14a"/>
　　　示忠上人<lb/>
啞羊苾芻紛作隊口吻遲鈍懶酬對猛公來自知足天<lb/>
南山爽氣增十倍為公放意談海山神頎透出形骸外<lb/>
八月中秋滋露華千嵓尺璧生光彩正當刻志從爐峰<lb/>
看子穏騎元氣背<lb/>
　　　懷忠子<lb/>
昏花委篝燈夜雨集梧井空房嚙飢䑕壞壁咽寒蚓有<lb/>
生獨多艱念極淚殷枕親朋勢宜絶醜惡諱聞聽棄遺<lb/>
<pb n="KR4d0095_WYG_004-14b"/>
等苦李零落如斷梗忠也新數面義已到刎頸願留廣<lb/>
推擠守護輕軀命逐臭寧有理嗜痂亦天性人情骨肉<lb/>
離道義燕秦并相逢百憂中如熱啜甘冷氣清秋潑山<lb/>
韻勝月夕鏡何時一邱壑擕子脱塵境楓林作清歗追<lb/>
歩千峰頂<lb/>
　　　次韻彭子長劉園見花<lb/>
我昔海山度寒食雖有花看非故園今年寒食花又見<lb/>
已在故園疑夢魂虚弦䘮氣念前痛瘴面敢辭增唾痕<lb/>
<pb n="KR4d0095_WYG_004-15a"/>
此生流落坐曠逹晩悔坦率加辛勤覺城老子天乞我<lb/>
人品秀拔髙摩雲定應分身在綘闕想見珮璫裙褶纁<lb/>
君看翰墨吐秀句綠楊春重含朝暾袖中功名未暇探<lb/>
且復行樂追幽欣陋邦忽見洛陽面為誰扶頭清露翻<lb/>
殘春風日太醇釅發粧初罷爭迎門豐肌忍調獺髓醫<lb/>
笑渦尚初紅朝温謫仙㸃筆風雨疾少陵眼寒煙霧昏<lb/>
公獨寓之一戲耳寧用解語方佐尊夜深秉燭花不睡<lb/>
飲到落月窺金盆情鍾耳熱意一折賦詩遶紙風雷奔<lb/>
<pb n="KR4d0095_WYG_004-15b"/>
詩成我讀輒起舞自忘首禿衣紲柈泠然馭風欲仙去<lb/>
引手便覺天可捫歸來僵卧數屋角萬象困頓天不言<lb/>
　　　石門中秋同超然鑒忠清三子翫月<lb/>
三年竄南荒兩過中秋夕月不棄覊囚髙義照罅隙凛<lb/>
如寢雪霜但覺炎瘴失夢清不敢歸鯨浪濺天白中原<lb/>
一轉首心折數弟嫉遙知亦念我看至玉輪側有生窮<lb/>
至此甘作死生隔今年又中秋氣味如夙昔筠溪遶茅<lb/>
蘆波影登几席危磴通石門髙眺屢顧陟空山夜氣升<lb/>
<pb n="KR4d0095_WYG_004-16a"/>
草木正蓊鬰超然凛清癯可即不可及華紛落無餘但<lb/>
見霜露實三子新間舊學問川增益駿氣不受覊奔颿<lb/>
初伏櫪人生一大夢聚散兩戲劇境豈妍鄙哉而心自<lb/>
南北忽驚西樓髙含光下注射林葉動流水楯瓦粲佳<lb/>
色翩然歩脩徑杖履草露濕地坐閴無人但聞蟲唧唧<lb/>
清境難抱石秀句為收拾明年當復和勝踐要綴續晴<lb/>
陰萬里同世路致欣戚付與市朝人舉酒相歎息月雖<lb/>
黙不言涇渭視喧寂<lb/>
<pb n="KR4d0095_WYG_004-16b"/>
　　　見蔡儒效<lb/>
一昨海外歸盡見故山侣夫子獨未見夢想識風度今<lb/>
日復何日乃獲抵掌語猶疑是夢中驚定無所覩欣然<lb/>
誦新句句法雜今古初如渉微波沙石俯可數忽驚鋒<lb/>
刃攢凛然為毛竪可讀不可識森嚴開武庫百態出俄<lb/>
頃春破頼綴補詞髙殆天得那借江山助人間有此客<lb/>
而使衣涴土君看綘闕姿矯不受控御大言惷上商坐<lb/>
此得齟齬天公聊戲之一官良蹇寓天風吹綠鬢醉眼<lb/>
<pb n="KR4d0095_WYG_004-17a"/>
蓋寰宇閻浮一漚耳是身等唾霧功名付揶揄富貴我<lb/>
劇具道山弱水上凝睇隔煙雨夜晴覺天多月好笑起<lb/>
舞引手挽醉袂恐騎紫雲去<lb/>
　　　余自太原還匡山道中逢澤上人與至海昏山<lb/>
　　　　店有作<lb/>
凶衰不祥憂患變卧念余生真自厭向時衣裓識天香<lb/>
朅來唾痕餘瘴面故人訶譏豈忍聞新交推擠不容喘<lb/>
子獨心翔異衆人追逐南來不辭逺重逢難取夢中物<lb/>
<pb n="KR4d0095_WYG_004-17b"/>
一懽且喜身俱健忽憶南荒海外時敢料北山松下見<lb/>
鶯唇清滑栁困頓醉人春色初醇釅莫涼香霧滿村落<lb/>
軒包到榻眠山店我已歸休萬事足但餘老眼遮黄巻<lb/>
靜時頎紹痛誡我先須從此焚破硯念子懷親渡大江<lb/>
枝葉行復登淮甸分擕一語有精神行藏直使珪無玷<lb/>
　　　十六夜示超然<lb/>
山深久不晴領略三伏暑夜涼聞風泉疑作空堦雨但<lb/>
覺紙窗明不知山月吐堦除偶獨立滿庭浩風露室閒<lb/>
<pb n="KR4d0095_WYG_004-18a"/>
門未掩時有飛螢度餘生願俱子萬壑千巖處艱難百<lb/>
憂中長恐此心負今宵復對榻樂事遽如許地偏心亦<lb/>
逺喜俗憂自去風光如輞川窈窕辛夷塢以短暴弟長<lb/>
正坐功名悞何如廬山陰一水斷世路持逺兩鏡臨於<lb/>
中可無覩此詩若散緩熟讀有竒趣便覺陶淵明彷彿<lb/>
見眉宇<lb/>
　　　瑜上人自靈石來求鳴玉軒詩㑹予斷作語復<lb/>
　　　　決隄作一首<lb/>
<pb n="KR4d0095_WYG_004-18b"/>
道人去我久書問且不數聞余竄南荒驚悸日枯削安<lb/>
知跨大海往返如入郭譬如人弄潮覆却甚自若旁多<lb/>
聚觀者縮項膽為落僻居少過從閒庭墮鬭雀手倦失<lb/>
輕紈扣門誰剝啄開闗忽見之但覺瘦矍鑠立談慰良<lb/>
苦兀坐敘契闊誰持稻田衣包此剪翎鶴逺來殊可念<lb/>
此意重山嶽悃愊見無華語論出稜角為余三日留頗<lb/>
覺解寂寞忽然欲歸去破裓不容捉想見厯千峯細路<lb/>
如遺索相尋固自佳乞詩亦不惡而余病多語方以黙<lb/>
<pb n="KR4d0095_WYG_004-19a"/>
為藥寄聲靈石山詩當替余作便覺鳴玉軒跳波驚夜<lb/>
壑<lb/>
　　　余所居寺前有南澗澗下淺池每至其上未嘗<lb/>
　　　　不誦栁子厚南澗詩又恨東坡不和乃和示<lb/>
　　　　超然<lb/>
駮雲漏微日諸峰猨曉時飛檐寄木杪晴瓦暗差差意<lb/>
行愛倉涼地坐休頓疲哀蟬尚泣露積水欲生漪瘴痾<lb/>
餘睡色破裓老垂垂心事世途悞風神邱壑冝髙標誰<lb/>
<pb n="KR4d0095_WYG_004-19b"/>
對我白鳥深自知重來應邂后歸去不須期<lb/>
　　　追和帛道猷一首<hi>有序</hi>
　　山陰帛道猷詩寄道一有相招之意曰連峯數千<lb/>
　　里脩竹帶平津雲過逺山翳風來梗荒榛茅茨隠<lb/>
　　不見鷄鳴知有人閑歩踐其徑處處見遺薪始知<lb/>
　　百世下亦有上皇民政和六年正月十日余已定<lb/>
　　居九峯而超然輩皆在已無所羡特味猷詩追繼<lb/>
　　其韻使諸子和之<lb/>
<pb n="KR4d0095_WYG_004-20a"/>
永懷山陰老潄流味餘津幽尋見蘭叢蒼然出荆榛便<lb/>
欲即之語忘其千嵗人歸休正吾志理順如析薪夜舂<lb/>
博飯喫猶勝海南民<lb/>
　　　次韻公弱寄胡强仲<lb/>
念昔謫海南路塵吹瘴風未即棄溝壑尚在拴索中親<lb/>
朋半天下萬里不一逢髯胡豈有罪乃肯與我同情親<lb/>
等昆弟使令惟西東時為解我語道大自不容邵陽雨<lb/>
中别涕淚落無從我伴有形影渠歸無僕僮三年鍜百<lb/>
<pb n="KR4d0095_WYG_004-20b"/>
巧遂成瘖與聾今日復何日嶽寺聞樓鐘聚觀迎萬指<lb/>
登睫排千峯黄泉天復見白骨肉已重髯雖未對面音<lb/>
問已喜通夫子佐岣嶁有道如葛洪筆力扛九鼎竒語<lb/>
出遽怱長篇春爭麗送我歸新豐且約老南嶽幅巾追<lb/>
痩笻拊手輒大笑此計隨虚空山林當付我君事侯與<lb/>
公麒麟未易系健鶻那可籠<lb/>
　　　重陽後同鄒天錫登滕王閣<lb/>
閑中過却重陽節江城風雨吹黄葉與君來㳺亦偶然<lb/>
<pb n="KR4d0095_WYG_004-21a"/>
聚立西偏讀豐碣凭欄眼界得天多雨脚明邊飛鳥滅<lb/>
西山向人亦傾倒犯雲爭來獻層疉未歸負負無可言<lb/>
相視心知慚在頰㑹當却立雲生處縱望晴江生雉堞<lb/>
尚喜清㳺不屬人故作此詩相暖熱<lb/>
　　　次韻天錫提舉<lb/>
擕僧登芙蓉想見緑雲徑天風吹笑語響落千巖靜戲<lb/>
為有聲畫畫此笑時興夙習嗟未除為君起深定蜜漬<lb/>
白芽薑辣在那改性南歸亦何有自負蘆團柄舊居懸<lb/>
<pb n="KR4d0095_WYG_004-21b"/>
水旁石室如仄磬行當洗過惡佛祖重皈命念君别時<lb/>
語皎月破昏暝蠅頭録君詩有懷時一詠<lb/>
　　　次韻呉提句重九<lb/>
朝來多爽氣拄笏望西山看君此標致合在臺閣間賴<lb/>
有宗之輩文字相往還遥知醉九日紅潮生玉顔嗟予<lb/>
抱瘴痾古寺長閉闗亦復把霜蘂行嗅賞餘閑琢詩償<lb/>
清境索句常苦艱愛君吐雲詞端為破天慳氣勝起疲<lb/>
墮語妙鐫老頑正當作小字明窗寫斕斑<lb/>
<pb n="KR4d0095_WYG_004-22a"/>
　　　勸學次徐師川韻<lb/>
掲陽濵瘴海苦霧搏蠻煙自古無衣冠安得禮義傳韓<lb/>
子見而歎豈是終棄捐選士得趙德講學與周旋遂為<lb/>
鄉里榮士慕舊而先却後三十載才者森排肩東甌贅<lb/>
華夏西漢為邊沿民俗號殷富亦有佳林泉黠者事商<lb/>
販朴者工力田自隋迄于唐稍知慕華軒乃有歐陽生<lb/>
粹然而出焉古文有師法學問知淵源其後賢者至雜<lb/>
遝盛中原至今號多士冨貴爭熏天江南佳麗地南昌<lb/>
<pb n="KR4d0095_WYG_004-22b"/>
冨山川幽谷抱歐峯西山秀氣連地靈祕竒運當有命<lb/>
世賢山輝玉韜石水媚珠懷淵君看烏衣裏俊雅爭清<lb/>
妍治朝開三舎精揀無遺篇幸當勤燈火無忘臨簡編<lb/>
㑹看起白屋寧遭犯青錢大當到三事小當歩八磚趙<lb/>
德歐陽生豈獨令居前努力各自勵請視徐子言窮耕<lb/>
有惡嵗惰農無豐年言小可喻大嵗晏冝勉㫋<lb/>
　　　送文中北還<lb/>
瘴海夜成焰鬼闗晝常陰柵廬餘百家間見椰子林居<lb/>
<pb n="KR4d0095_WYG_004-23a"/>
人例推髻豹狼而衣襟語言不可讀冥目以意尋居然<lb/>
不可解欲問返如瘖君持使者節風彩動雲岑軒渠笑<lb/>
時語萬籟轉笙琴余方卧圜土跫然欣足音相逢春脱<lb/>
手歸意不可擒便覺暮雨山掃空煙翠深袍袴洗羊負<lb/>
項背逃芒針乃爾徑去亟翩翩出籠禽津渡已撾鼓髙<lb/>
帆摩天心行矣勿作惡萬事付醉吟當㑹西林下相對<lb/>
説如今<lb/>
　　　次韻彭子長僉判二首<lb/>
<pb n="KR4d0095_WYG_004-23b"/>
我窮親舊絶君來殆天遣度闗一句妙不撥機自轉令<lb/>
人意頹然盎如醉黎衍<hi>黎人謂飲酒為衍也</hi>新詩麗呉姬霧鬢風<lb/>
前巻細看發豪放川犇驚地喘才髙那可妬黙念耳自<lb/>
反不禁數餘年三眠蠶欲繭思君誰與同月度微雲淺<lb/>
愁如羊公鶴氋氃費推遣心如旋磨驢日夜團圞轉夫<lb/>
子為譏訶譬説頗蔓衍愁心得少休忽作象鼻巻出門<lb/>
無所詣地坐息疲喘路窮輒一笑興盡復囘反風光聞<lb/>
布穀人家初煑繭倚藤望九峯層疉分濃淺<lb/>
<pb n="KR4d0095_WYG_004-24a"/>
　　　重㑹大方禪師<lb/>
霜顱玉骨眉有稜孤風照人䖍敬增寒松撼空夜瑟瑟<lb/>
古井吞秋波不興天柱峯前額加手一别十年彈指久<lb/>
嗟予塵土化征衣愛君坐中舟壑走繩床為拂兩頭塵<lb/>
響答空巖笑語新人間何從得此客解令寒谷夜生春<lb/>
　　　大方寺送祖超然見道林方等禪師<lb/>
道林一身渾是德别來遥知頷髭白尚記山房夜語時<lb/>
睡笑訶譏盡秋色黄龍開二甘露門靈源方等真弟昆<lb/>
<pb n="KR4d0095_WYG_004-24b"/>
道林真珠撒羅帳昭黙霧豹方埋文鵞王自應能擇乳<lb/>
飛黄頷得王良馭東風吹散嶽山雲道人明日當歸去<lb/>
故人若問老垂垂為言肘骨露麻衣赤頭已作齊眉雪<lb/>
自提風帽海山歸<lb/>
　　　義牯<lb/>
快山山淺亦有虎時時妥尾過行路一豎地坐牧兩牯<lb/>
以箠捶地不知顧虎搏豎如鷹搦兎兩牯來奔虎棄去<lb/>
回往荷庠挨老樹牯相喘視同守護虎竟不能得此豎<lb/>
<pb n="KR4d0095_WYG_004-25a"/>
豎雖不救牯無負一村囂傳共鳴鼔而虎已逃不知處<lb/>
嗟乎異哉兩大武髙義可與貫髙伍令走仁義名好古<lb/>
臨事真情乃愧汝此事可信文公語為君落筆敏風雨<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0095_WYG_004-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石門文字禪巻四<lb/>
</p>
<p>
</p>
  </div>
</body>
</text>
</TEI>
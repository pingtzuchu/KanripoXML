<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石門文字禪巻二十二</head>
    <p>
<pb n="KR4d0095_WYG_022-1a"/>
欽定四庫全書<lb/>
　石門文字禪巻二十二　　宋　釋覺範　撰<lb/>
　　記<lb/>
　　　無證庵記<lb/>
余頃得罪謫海外館于開元之上方儼師院日與彌勒<lb/>
同龕頺然聽造化琢削有道人械類叢林欵余甚勤曰<lb/>
吾泉南分化至此與語翛然令人忘百事逃空虚者聞<lb/>
足音而喜矧置身蠻夷論効鴂舌衣纏花貝心緒怵然<lb/>
<pb n="KR4d0095_WYG_022-1b"/>
非復中華氣味而見道人哉相從蓋百許日問出世法<lb/>
余曰有亞聖大人出世南州臨濟十世之孫號靈源大<lb/>
士者今爲法檀度譬清涼月下矚熱惱天下名緇竒衲<lb/>
龍蟠鳯逸而趨之子可跨海北去無後時矣道人愕曰<lb/>
敢不承敎翼日翻然而去余蓋莫敢必其所往後三年<lb/>
余䝉恩北歸館于石門精舍有力持書視其欵識乃吾<lb/>
證公也發緘疾讀則知其不鄙棄余言見靈源於龍山<lb/>
兩白矣嗚呼子可謂眞有志於道者耳又三年靈源棄<lb/>
<pb n="KR4d0095_WYG_022-2a"/>
學子分化他方余拜塔而至於是見證頎然人羣中攀<lb/>
翻追繹海南之人煙樹石紛然落吾目中爲留一昔曰<lb/>
吾措庵自藏子當爲我記之問庵所在證笑曰以太虚<lb/>
爲頂以大地爲基以萬象爲牀榻以天魔外道爲侍者<lb/>
舉足下足皆是妙圓宻海余心知其戲曰子豈所謂隨<lb/>
身叢林者乎問其名曰無證曰圓覺謂一切衆生皆證<lb/>
圓覺學者以爲至矣余笑以爲誣之也本無數量不落<lb/>
識情奈何謂之證乎謂之證譬如加首於首名爲染汚<lb/>
<pb n="KR4d0095_WYG_022-2b"/>
吾又強區分别之無證蓋就學所知言耳若親見靈源<lb/>
於寶覺背觸之拳則當以身爲舌爲說之尚無證之足<lb/>
云乎余曰有是哉因序其語爲之記<lb/>
　　　菖蒲齋記<lb/>
東坡居士性喜推挽後進之士知名當時多公賞識者<lb/>
然以今多士猶未足以飽其欲而雌黃遂及草之微以<lb/>
胡麻杞菊之賢於其類援筆而賦之則名聲亦能光顯<lb/>
於後世暮年又以菖蒲之才爲邁秀居以銅盆培以怪<lb/>
<pb n="KR4d0095_WYG_022-3a"/>
石挹寒泉而灌之根須連絡於璀璨之間其色蒼然可<lb/>
翫也天下以公之所翫從而翫之柯山道人如公行雲<lb/>
山中所至不蓄長物獨於菖蒲而友之至以名其齋江<lb/>
南洪覺範見而歎曰菖蒲爲物無異味可嗜嚼而君友<lb/>
之無猒非能知東坡所樂之眞則尚烏能談此情味乎<lb/>
支遁蓄驊騮以寄逸想慧理呼白猨以發高韻而後世<lb/>
多其風鑒君之所寓其清修絶俗之致豈減遁理哉爲<lb/>
之記以示知君者庶亦知余言之非誇也<lb/>
<pb n="KR4d0095_WYG_022-3b"/>
　　　舫齋記<lb/>
宣城李德孚有美才善屬文宣和初與余邂逅於長沙<lb/>
年既相若且同學又相好也久之德孚侍親移漕江左<lb/>
而官之金陵即官舍之東闢室以觀書其室連數楹而<lb/>
户相重東西而視如在船中乃以舫齋名之有客聿至<lb/>
視其榜揭而疑之曰以子爲隱者耶則忠義之色功名<lb/>
之志見施爲語言以子爲非隱者耶則山水之意嗜好<lb/>
之異與儕輩不侔於是避席而問之曰夫渺漫際天一<lb/>
<pb n="KR4d0095_WYG_022-4a"/>
碧萬頃微風徐來雪浪山湧一葉傲睨其中覆却陳乎<lb/>
其前而不入其舍者津人之妙也子寧欲從事於此乎<lb/>
曰操舟之爲非吾事也害利之域並首而趨憎愛横生<lb/>
頃刻萬態瓦舍流俗與之偕而不與之俱逝是知津之<lb/>
妙也子寧於是有得乎曰問津之學非吾志也然則既<lb/>
不事乎操舟之爲又不志乎問津之業而乃列五經之<lb/>
遺編布百家之陳說明䆫棐几繼晷然膏𠖇捜博求探<lb/>
賾索隱與古聖賢相際於百千歲之後若心同而意契<lb/>
<pb n="KR4d0095_WYG_022-4b"/>
德符而道通殆將簡之而弗得所謂吾無間然者其或<lb/>
醉心墳典則直造淵源翫意羣書則渉獵涯涘放浪詩<lb/>
書之奥望洋渾灝之間則孔子之所得知之矣其浮游<lb/>
萬物之祖者耶送之者皆自崖而返矣德孚仰而笑俯<lb/>
而應曰吾非放愁也但吾以忠信孝友爲煙波隨所寓<lb/>
而安之爲舟舫昔馮夷得之以游大川漁父語已緣葦<lb/>
而去意竊慕之如是而已矣客愕然無對明年復來長<lb/>
沙理前事以語余請書以爲記於是乎書之<lb/>
<pb n="KR4d0095_WYG_022-5a"/>
　　　一擊軒記<lb/>
宣和元年冬余自臨汝以職事來宜春暇日與客游天<lb/>
寧宮愛小軒脩竹解衣䃲礴終日不忍去長老德公請<lb/>
名其軒余曰一擊客問其說余曰香嚴閑禪師參道於<lb/>
潙山久而不契乃焚畫餠之書歸庵南陽糞除瓦礫擊<lb/>
竹而悟余以是知道不可求也使道而可求則肉飯鷹<lb/>
兕身當坐榻與夫伐冰食玉之貴谷量牛馬之富者皆<lb/>
舉意而得有謀而獲者也客曰然則道終不可見歟余<lb/>
<pb n="KR4d0095_WYG_022-5b"/>
曰吾聞諸雲庵以謂道不可求而可致也如人市黒白<lb/>
暗走嶺海望京師疲歲月於道路卒不能獲居肆於八<lb/>
逹之衢不以必得爲計則貨也有時而自致昔人嘗嗜<lb/>
草書行則書空臥則劃席夜聞灘聲而得妙曉見蛇鬭<lb/>
而入神與香嚴同科而異致且道豈有麤妙哉學者根<lb/>
有稚敏耳時方貴敏故叢林有思齊之心石霜一年而<lb/>
悟道吾以爲敏永嘉一宿而悟曹谿以爲敏香嚴一擊<lb/>
而悟庸詎知此君不以爲敏乎德公請以爲記余知其<lb/>
<pb n="KR4d0095_WYG_022-6a"/>
爲雲庵之嗣也故併書載其說宣和元年十一月日<lb/>
　　　忠孝松記<lb/>
宣和元年余謁枯木大士成公於道林是日遊客喧闐<lb/>
喜氣成霧余曰噫嘻登高望遠此日猶然其荆楚舊俗<lb/>
哉成笑曰有異木産吾冢巔非緣佳節也於是導余登<lb/>
淸富堂下臨瀟湘如開畫牒千里纎穠一覽而盡得之<lb/>
蓋龍圖聶公以詩眼増損發其天藏也故其形勝冠於<lb/>
湘西暇日必俱賔客燕賞於此堂公所建也想見其風<lb/>
<pb n="KR4d0095_WYG_022-6b"/>
流餘韻不減叔子之峴首而其去思遺愛有類召伯之<lb/>
甘棠也左有竒石狀如覆斛稚松貫石而出初如挿秧<lb/>
未閲旬高尺許孤根秀拔分枝調逹紫鱗翠鬛之中已<lb/>
有合抱凌雲之氣豈地靈獻瑞著公拔擢之異乎公自<lb/>
荆湖奉使入對未幾年三遷要職遂尹京都實鍾臨川<lb/>
之英氣而其學出於舒王有石之象松爲蒼官爲十八<lb/>
公玉版之榮金甌之拜跬歩可待有松之象丁生夢之<lb/>
猶爲後世美談況目覩其異乎成曰心法之妙不可以<lb/>
<pb n="KR4d0095_WYG_022-7a"/>
言傳而著爲忠孝之効故種石而玉生知其孝倒植而<lb/>
竹茂知其忠譬如太平無象而出菌芝見麟鳯然彼各<lb/>
得其偏如公則道契主上名落天下冨貴追逐之不赦<lb/>
而忠孝之瑞并見於松石之間蓋理之固然於是像公<lb/>
之形儀置堂之上而名其松曰忠孝以慰邦人之思顧<lb/>
未紀其歲月於是使其客甘露滅爲之記<lb/>
　　　朱氏延眞閣記<lb/>
出高安之西門行五十里山川有佳氣草木有華滋桑<lb/>
<pb n="KR4d0095_WYG_022-7b"/>
林有秀色民俗有古風如武陵桃源如剡溪赤城有隱<lb/>
君子朱堅伯固者世家于此特臨廣陌爲危閣以延眞<lb/>
爲名余自京來歸過而登焉凭欄而睇煙雲杳靄形勝<lb/>
纎穠一覽而盡得之而恨其名未足以副其趨謂伯固<lb/>
曰君風度儒者也年方壯有美材乃不以功名冨貴爲<lb/>
急甘隱約於山林也而雅志欲延眞豈有說乎伯固曰<lb/>
然吾當語子夫功名冨貴偶然爾士以身徇惑也何以<lb/>
知之漢武帝見相如賦喟曰吾安得與此人同時及見<lb/>
<pb n="KR4d0095_WYG_022-8a"/>
之止以爲上林令冨貴若不可必也唐太宗見馬周之<lb/>
論促使召之接武於道及見之談笑而斷國論冨貴又<lb/>
若可必也李廣之伎無雙於天下及從貳師出征迷失<lb/>
道路竟不得侯而死功名若不可必也薛仁貴白衣從<lb/>
征遼東以三矢而定天山卒爲名將功名又若可必也<lb/>
吾以謂人生百歲如駒過隙要當從吾之志耳昔梅子<lb/>
眞補南昌尉時放浪此邦有别業之遺基在焉已爲道<lb/>
士廬元始中棄妻子歸壽春後人見之於稽山變姓名<lb/>
<pb n="KR4d0095_WYG_022-8b"/>
爲呉門卒而傳不書其終其爲仙明矣庸詎知其不雜<lb/>
屠沽尚徃來故居乎吾爲閣以延之儻幸及見又庸詎<lb/>
知不擕吾登毛車渡弱水以游道山哉余不得而答乃<lb/>
敘其說援筆而記于壁<lb/>
　　　思古堂記<lb/>
東坡先生曰孔子孟軻道同而其言未必同何以知之<lb/>
以其言性知之孔子曰成之者性繼之者善蓋善者性<lb/>
之效爾而孟軻曰人之性善孔子之言譬則如珠走盤<lb/>
<pb n="KR4d0095_WYG_022-9a"/>
孟軻之言譬則如珠著氊夫珠非有二者走盤則影迹<lb/>
不留故子貢曰夫子之言性與天道不可得而聞性既<lb/>
有言矣乃曰不聞是其可以影迹求哉著氊則觀者庸<lb/>
詎知不疑簟褥亦可以留珠乎故荀卿又言人之性惡<lb/>
自善惡之論興蓋有不勝其言者聖賢相去百年而其<lb/>
言相遠如天淵況不翅百年而守衆人之言爲知道非<lb/>
愚則狂顏淵韓愈異世而同出孔門然其識有深淺何<lb/>
以知之亦以其言知之淵飲水曲肱在陋巷不改其樂<lb/>
<pb n="KR4d0095_WYG_022-9b"/>
此亞聖全德懿行也而愈謂哲人之細事愈且未知顏<lb/>
淵能知孔子乎易曰君子多識前言徃行以大蓄其德<lb/>
然言行之精以韓孟之識有不能盡窺學者其可不思<lb/>
乎吾嘗誦之三衢毛庠文仲少有英氣深於學問而善<lb/>
功名富於翰墨而飽籌䇿以破趙㑹食爲迂伏軾下齊<lb/>
爲椎所與游皆天下第一等流遭時外平疆埸久空無<lb/>
所施其材蹇寓一官不甘憂患折困袖手來歸圃于衡<lb/>
嶽之下寢處晴嵐夕霏按行春花秋月弄琴閲書以娛<lb/>
<pb n="KR4d0095_WYG_022-10a"/>
賔客枵然與世相忘而名其堂曰思古與東坡之論相<lb/>
表裏如維摩自藏於不言之中以發文殊之義縉紳高<lb/>
之文仲歿其子在庭季子以書抵余曰惟子可以知先<lb/>
人爲堂之意強爲我記之故余獨載東坡之論以著文<lb/>
仲之高然晉劉寔作崇讓論曰世議士名德不迨前人<lb/>
非也時非乏賢士不崇讓耳然則士必生而能賢不由<lb/>
稽古之力爲循墻巽牀之僞是學使寔不死登此堂將<lb/>
逃羞無地尚何論哉季子年二十餘種性工文聽其論<lb/>
<pb n="KR4d0095_WYG_022-10b"/>
古今贍博絶倫眞能世其家者也故樂爲書之<lb/>
　　　遠遊堂記<lb/>
宣和元年秋八月朝奉郎夏公自天府謫官祁陽明年<lb/>
三月至自三峴館于靈泉寺寺臨大江江流湍急斷岸<lb/>
千尺萬峯環之如趨如揖如翔如集公構堂其西盡收<lb/>
其形勝靖深以冝茂林脩竹虚明以隔囂聲塵氛而名<lb/>
之遠遊重九後二日余從公登焉對立凝睇晴嵐夕暉<lb/>
浮動乎綠踈靑𤨏之上促榻對語笑響㪚落乎千巖萬<lb/>
<pb n="KR4d0095_WYG_022-11a"/>
壑之間於是隱几枵然忘言蓋其倚功名於憂患之外<lb/>
玩雲川以自娛心飽新得百想俱滅然知國知兵百未<lb/>
一施而沉冥小邑如對彭澤之狄梁公通泉之郭代公<lb/>
乃名所居之堂爲遠遊何哉嗟乎世之識眞者寡所從<lb/>
來舊矣袁天綱識武后於襁褓驚曰貴武氏者此兒也<lb/>
使天綱果識眞當曰亡武氏可也賀知章果識眞當曰<lb/>
游仙可也夫一塵翳目天地四方易位袁賀方眩夢幻<lb/>
以其禍爲貴以游爲謫要不足怪也公今去國之遠而<lb/>
<pb n="KR4d0095_WYG_022-11b"/>
能酬酢風月安樂泉石酒後耳熱侍兒扶掖而歌則忘<lb/>
其身之爲逆旅謂之謫可乎公嘗首肯余論屬余爲之<lb/>
記公諱倪字均甫其先江南人嘉祐爲名臣之後凛凛<lb/>
有祖風者也<lb/>
　　　普同塔記<lb/>
人之有死生如日之有明暗死生相尋於無窮而明暗<lb/>
迭更未始有既然知其明暗者固自若也生順而死逆<lb/>
衆生當其變則駭異之孔子但曰原始要終知死生之<lb/>
<pb n="KR4d0095_WYG_022-12a"/>
故知其故則知其不駭蓋不欲深言之莊子曰死生亦<lb/>
大矣而不得與之變既不與之變當卓然而獨存者也<lb/>
莊子著其理而未盡其情若西方之敎則痛言之而盡<lb/>
其情曰若先有生而後有死者則世未見不死而生若<lb/>
先有死而後有生者亦未見有不生而死譬如尋始末<lb/>
於環輪之上求向背於虚空之中則死生之情盡自佛<lb/>
法入中國奉持之者攬總其法度參差不齊獨百丈大<lb/>
智禪師以禪律之學約之人情折中而爲法以壽後世<lb/>
<pb n="KR4d0095_WYG_022-12b"/>
故其生依法而住謂之叢林及其化也依法而火之聚<lb/>
骨石爲塔號普同塔諸方皆建塔近僧坊遠不過一牛<lb/>
鳴蓋大衆將送火化則荷薪而臨潙山獨拘於隂陽之<lb/>
説謂近寺不冝爲葬地自開山迄今三百年建塔於囘<lb/>
心橋之南其去寺十里故親臨之法往往不能繼也空<lb/>
印禪師軾公住山十餘年百廢具興其所以安僧冝有<lb/>
者大備獨以普同塔未建爲憂一旦與侍者登山之西<lb/>
崦相其形勝施長材鳩工以爲之開大穴以石爲宮又<lb/>
<pb n="KR4d0095_WYG_022-13a"/>
屋於其上棟楹翔空雲煙蔽虧萬衆懽呼聲應山谷興<lb/>
修於宣和二年之春斷手於秋八月空印恨未有記以<lb/>
紀其歲月遣侍者覺惠來求文余歎曰叢林之衰諸方<lb/>
皆輕僧厭其多而窘於食空印既成堂宇浩然如江河<lb/>
之無極至者必納又爲造塔以待其終其敬僧荷法之<lb/>
心可謂至矣嗚呼僧者佛祖所自出厭僧厭佛祖也安<lb/>
有稱傳佛祖之印而反厭佛祖者能契聖乎空印之意<lb/>
可無書乎<lb/>
<pb n="KR4d0095_WYG_022-13b"/>
　　　潙源記<lb/>
岷江因山爲名初發泫然濫觴漫衍而至楚則爲際天<lb/>
之雲濤萬斛之舟解風而不敢濟潙山因水爲名衆泉<lb/>
觱發於煙霏空翠之間旋紺走碧匯爲方淵蒸之成雲<lb/>
雨放之成江河蓋岷江資之者衆而潙水善養其源也<lb/>
住山空印禪師笑曰一法界中無假法者故揭於大仰<lb/>
堂之南榮曰潙源欲學者觀水之有源知自心之靈源<lb/>
未嘗竭也蓋岷江之資衆知衆智之不可不學也然先<lb/>
<pb n="KR4d0095_WYG_022-14a"/>
究自心後資衆智道之序蓋如此故善財童子南詢諸<lb/>
友必曰我先發菩提心如何名菩薩行有人於此因山<lb/>
中之氣候更四時之晴隂入重重法界方其宿霧蒙蔽<lb/>
微見淵色則若凡夫雖有染心而性常明潔霧開而澄<lb/>
滓日光下徹則若二乗已澄諸念定慧超越更昬昕之<lb/>
湛然視纎埃之不隔則若人牛兩忘而蓑笠未徹微風<lb/>
徐來方淵鱗鱗波波之中頓見方淵而波非大方淵徧<lb/>
入衆波而淵非小則若歛目於樓閣之前見三世於一<lb/>
<pb n="KR4d0095_WYG_022-14b"/>
念嗚呼潙山爲湘南大叢林而空印道光兩本撾大鼔<lb/>
臨人天萬指圍繞今乃退藏於不言之中借山泉爲嶔<lb/>
體聽萬象以說法何也蓋道不可以言傳故前聖賤言<lb/>
語小譬喻又欲學者自得之故設象比興以逹其意鞞<lb/>
瑟支羅不言佛身不可以色相求也而供養栴檀塔座<lb/>
多寶如來不言根塵俱寂即是自身也而以寶塔聽經<lb/>
余觀前聖莫不然何獨空印哉宣和二年八月初吉㑹<lb/>
余於湘西之瀕夜語及山中之勝曰恨子未見吾泉然<lb/>
<pb n="KR4d0095_WYG_022-15a"/>
強爲我記之余戲曰師以山泉爲舌爲衲子說法界自<lb/>
在緣起無生之法而余以翰墨爲五色藻辯才而畫圖<lb/>
之他日有尋流而得源悟意而忘象者可以拊手一笑<lb/>
中秋前一日記<lb/>
　　　栽松庵記<lb/>
僧史補曰四祖道信禪師以唐武德七年至破頭山愛<lb/>
洞壑深秀有終焉之志禪者相尋而來遂成叢林有僧<lb/>
不言名氏日以種松爲務私請祖曰衣法可以見付乎<lb/>
<pb n="KR4d0095_WYG_022-15b"/>
祖師老之曰汝能再來乃可耳於是僧出山至濁港見<lb/>
女子浣呼曰我託宿得否女曰我家具有父兄可從問<lb/>
之僧曰汝諾我乎女曰諾女周氏之季也僧即還山中<lb/>
危坐而化周氏之女因有娠父母怒而逐之於衆屋之<lb/>
中日庸紡里閈間已而生子女以爲不祥棄濁港中明<lb/>
日視之跏趺波間泝流而上異之收養七歲隨母往來<lb/>
黄梅道中四祖偶見問曰童子何姓曰姓固有非常性<lb/>
祖曰是何姓對曰是佛性祖曰然則汝無姓耶對曰惟<lb/>
<pb n="KR4d0095_WYG_022-16a"/>
空故無於是四祖笑之乞於其母爲剃落二十授以衣<lb/>
法爲第五祖即游雙峯見栽松之全身又至東山見周<lb/>
氏之全身濁港周氏子孫之盛殆今甲黄梅三尺童能<lb/>
言其事僧贊寧僧史曰五祖𢎞忍禪師者姓周氏本河<lb/>
南遷止蘄之黄梅誕生之夕異香滿室此矯誣之詞也<lb/>
然可證佐者母既出於周氏而曰祖師姓周乎僧契嵩<lb/>
作定祖圗亦不能辨何也豈當衲子以常理疑之乎夫<lb/>
聖人之託化豈假父母之緣如伊尹生於空桑寶公生<lb/>
<pb n="KR4d0095_WYG_022-16b"/>
於鷹巢獨不論父母之緣耶自唐至今學者疑信相半<lb/>
不能决也建炎元年十一月記<lb/>
　　　布景堂記<lb/>
宣和三年秋萍鄉文益之還自大梁過湘上㑹余夜語<lb/>
及里中竒豪而高侯尤其魁壘者侯學精敏而齒少行<lb/>
修潔而材高雖隱約寂寞之濵而名滿縉紳之間所居<lb/>
有風泉雲壑之勝茂林脩竹之美四時之景隂晴異態<lb/>
穠纎畢見構亭佳處而名之曰布景余因得其爲人而<lb/>
<pb n="KR4d0095_WYG_022-17a"/>
想見其處恨未能與益之從侯相佯乎其上援筆而賦<lb/>
之越明年春以書抵余曰山川之妍美閲古今而不盡<lb/>
萬物之榮謝供四時而無窮然特若爲閑適者所施設<lb/>
而爲悲愁者所乾沒也玉輪流輝蒼崖哀湍天下之清<lb/>
絶也而倚娉婷者不見節絲竹者不聞晝公曰月色靜<lb/>
中見泉聲幽處聞者譏之也紅艷之閑美鳴禽之過前<lb/>
物外之竒觀也而憂國者以爲悲行役者以爲愁少陵<lb/>
曰感時花濺淚恨别鳥驚心者哀之也吾口先王之法<lb/>
<pb n="KR4d0095_WYG_022-17b"/>
言逢至治之聖世勤田園以供伏臘玩琴書以娛賔客<lb/>
偏親慈和而耳目聦明弟昆孝友而樂易賢雅所謂悲<lb/>
愁者於我亦安能神哉以吾之閑適較市朝當十倍吾<lb/>
亭雖陋然萬景分布吾前受吾約束眞造物之爲施設<lb/>
非經營而得招要而至者也子其爲我書之余曰昔支<lb/>
遁之愛山乃買沃洲之小嶺賀知章之愛水特上䟽以<lb/>
乞鑑湖其風味雖清妙而正所謂經營招要者若之紫<lb/>
芝則不然偶愛陸渾山水之佳遂留六年余觀高侯之<lb/>
<pb n="KR4d0095_WYG_022-18a"/>
趣味殆亦紫芝之流乃欣然爲記之<lb/>
　　　少陽義井記<lb/>
建炎元年六月蔡陽野墅僧子辰俱潯陽檀越陳璹還<lb/>
自白湖過少陽渴甚須水道傍皆近人積水穢濁不索<lb/>
相與歎曰江淮要衝而地無美泉何以止往來渴心相<lb/>
約出錢開井于湖之左而白湖楊元廣彥隆亦欲恊成<lb/>
之有僧祖慶實董其事工畢泉甘涼邦人賴以灌畦飲<lb/>
啜行人盛暑爲歸宿之所易曰改邑不改井以象正君<lb/>
<pb n="KR4d0095_WYG_022-18b"/>
子之有恤心雖大行無加窮居不損又曰井者德之地<lb/>
以象有煩心之德虚其中而不自有之也歟嗚呼二三<lb/>
人者不獨爲濟衆無窮之利其亦尚德也哉十二月望<lb/>
日記<lb/>
　　　華嚴院記<hi>代</hi>
政和四年春二月余自高安赴官臨汝行豐城境十餘<lb/>
里竒峯秀深沃野自獻有白沙淸流茂林脩竹之勝望<lb/>
林表出楯瓦路人曰其下華嚴院也遂造焉碧杉脩徑<lb/>
<pb n="KR4d0095_WYG_022-19a"/>
苾芻戢戢出迎客厦屋崇成如幻出禪齋風櫺金碧隨<lb/>
目殆應接不暇問住持僧惠訥曰院以父子傳器而服<lb/>
玩不減禪林何哉訥曰敎有頓漸道無禪律今兩者相<lb/>
攻以其私而佛法微矣譬如棗中蟲徒自蠧壞出家蓋<lb/>
大丈夫事其說甚高緒餘土苴足以道廣孝慈上助淸<lb/>
化今其衰其徒特不足知此如鳶翔青冥而心不忘腥<lb/>
穢求敎之興三尺童子知其難余首肯其說而心竒之<lb/>
秋七月訥遣僧抵余曰吾廬居於唐光化之元年名報<lb/>
<pb n="KR4d0095_WYG_022-19b"/>
恩迄本朝治平之三年詔改賜今額嘗燼火廢爲丘墟<lb/>
草屋數楹僅蔽風雨者自善明至懷珍七傳訥寔繼珍<lb/>
後因淨檀首建三門作兩序屋修普光明大殿前峙雙<lb/>
閣一以像僧伽一以館鐘虡東爲香積厨繞以複屋闢<lb/>
典事堂有廩有厠西爲三聖堂增其後架設賔客館有<lb/>
湢有廐造演法潮音堂總屋於其中又建華嚴閣於寢<lb/>
室之上以實毗盧法寶之藏高深雄麗吞風吐月凡禪<lb/>
林所冝有者畢備僧至如歸轟轟鼔魚泯泯作息要不<lb/>
<pb n="KR4d0095_WYG_022-20a"/>
墯諸方經始於崇寧癸未之春斷手於政和乙未之冬<lb/>
吾方念能事雖畢而後之來者未知飯僧報佛無窮之<lb/>
意而公適儼然辱而臨之非夙緣乎幸強爲我記之余<lb/>
曰今人持左劵以取寓物未敢必得然爭毛髪之利斫<lb/>
頭穴胷何知慮刑而訥宴坐一室影不出山能使施者<lb/>
塡門不十年之間化瓦礫之墟爲梵釋龍天之宮此其<lb/>
才必有過人者視其中渠渠欲置人於慈祥之域而專<lb/>
欲以精嚴自礪與夫裨販如來以自賊者異矣使其聞<lb/>
<pb n="KR4d0095_WYG_022-20b"/>
訥之風亦可以少泚其顙云<lb/>
　　　寄老庵記<hi>代</hi>
高安南州之屬郡地連西山廬嶽之勝俗美訟簡士大<lb/>
夫自爲江西道院飛楹畫棟間見層出於茂林修竹往<lb/>
往皆浮圗老子之廬龍城院去郭餘一舍山川精神發<lb/>
於雲泉林壑間如人眉目處余家筠谿之上少時往遊<lb/>
焉窮竒索幽信宿彌日便有終焉之計一行作吏轉徙<lb/>
四方登高臨逺未嘗忘於龍城也政和四年冬余留京<lb/>
<pb n="KR4d0095_WYG_022-21a"/>
師官冷口衆自猒風埃又病痁彌月愈不懌而覺範道<lb/>
人適自高安來夜語及龍城舊游翛然忘紛而痁亦棄<lb/>
余而去問覺範誰從子游有老僧志淳者其爲人木訥<lb/>
而靜深易親而難忘今結庵於鳯囘峯之西名曰寄老<lb/>
每曰高風頽於無勇白業毁於有累前聖知之故令比<lb/>
丘一飯日中三宿桑下吾幼知人間情緣爲累故棄之<lb/>
而學道知方外事法爲累又棄之閑放然諸餘勃窣飢<lb/>
飡困臥猶累於老未可棄去故持以寄之因以名吾庵<lb/>
<pb n="KR4d0095_WYG_022-21b"/>
嗟夫世方以累爲榮而爭趨之淳獨超然高蹈賢於人<lb/>
遠矣吾聞天台智者臨終門人問所證答曰我不領衆<lb/>
早淨六根以傳法利生止證内凡五品耳淳之志其以<lb/>
是哉明年上元覺範南還因理其事爲之記使歸刻石<lb/>
山中他年當乞身歸田幅巾杖屨以從淳游尚未晩也<lb/>
　　　吉州禾山寺記<hi>代</hi>
始逹磨自西來以法授少林慧可而衣鉢爲信五傳至<lb/>
曹谿慧能能知其道信於天下也藏其衣鉢而化故世<lb/>
<pb n="KR4d0095_WYG_022-22a"/>
稱曹谿之門得道者不可以數計然獨大長老行思懷<lb/>
讓克肖前懿號二甘露門思睠廬陵山水而老於青原<lb/>
讓亦庵於衡霍之下石頭希遷者思高弟也從讓游思<lb/>
實使之馬祖道一者受讓記莂卜鄰青原久之遂終於<lb/>
石門讓實使之今天下指目江西爲禪宗法道之源者<lb/>
以曹谿一子一孫首辱居焉永新爲江西山川形勝之<lb/>
地城南有山巋然深秀晴嵐夕暉應接不暇者唐僧逹<lb/>
奚棲遲之所也奚不知何許人以文德初始至刀耕火<lb/>
<pb n="KR4d0095_WYG_022-22b"/>
種住成法席致嘉禾之瑞因以名山號大智禪院院僻<lb/>
嶮初未著於諸方吳順義二年僧無殷中興之恢復法<lb/>
度學者趨之如雲殷九峯䖍禪師之嗣青原八世孫也<lb/>
方是時禪學之弊巧見異解殷以擊鼔之機脫略窠臼<lb/>
於是宗風大振學者賴之嗣殷者有契雲自雲歿代居<lb/>
者名存實亡大中祥符初詔改賜甘露禪院有楚材者<lb/>
道價重一時法席之盛追比殷時又十世而有德普有<lb/>
高行自黄龍窟中來普歿七世而有妙湛大師法安初<lb/>
<pb n="KR4d0095_WYG_022-23a"/>
以政和元年自祥符移居之五年視前營搆增其所未<lb/>
有者新其所已壞者於是莊嚴紫金光聚則有殿棲稱<lb/>
如實旁行之書則有藏㑹四海苾芻求寂則有堂辦香<lb/>
積伊蒲塞之饌則有厨像祖師則有閣館鐘虡則有樓<lb/>
升座法施之堂則曰無畏集定傳道之室則曰大智而<lb/>
閣於室之上名善應修廡複屋高深壯麗冬溫夏涼重<lb/>
規疊矩叢林號廬陵第一嗚呼妙湛之游戲於是作可<lb/>
謂集諸老之大成者也安走使京師乞文記其事余方<lb/>
<pb n="KR4d0095_WYG_022-23b"/>
困頓黃塵寄逸想於雲泉杳靄處恨未能角巾藜杖與<lb/>
山中高人游厭飫清境然余非學佛者其詭祕多溟涬<lb/>
然竊嘗論之忠孝碩大如宋王彧唐魏元忠徐有功軰<lb/>
初未必皆深於佛理觀其臨禍福超然自得豈所謂所<lb/>
聞或淺而其義甚高者歟故余於禪學凡鉤章棘句凌<lb/>
跨方等汗漫横流者則非肉眼所能勘騐至於生死之<lb/>
際有不容其僞者矣無殷將化集衆謂曰後學未識禾<lb/>
山今朝識取因怡然而逝德普之將化飲食畢談笑而<lb/>
<pb n="KR4d0095_WYG_022-24a"/>
寂然其言論風旨無所傳聞妙湛雪竇之後又青原之<lb/>
逺裔吾將觀焉既論之又系之以詞曰<lb/>
龍谿落石雪浪犇萬山環之如虎蹲凌霄白雲相弟昆<lb/>
七十一峯讓其尊煙霏搖空含朝暾微風徐來掃靄氛<lb/>
樓閣時爲金碧痕聰明澄泓自吐吞三偉不見陳迹存<lb/>
異哉僧奚貌粹溫澗飲婆娑麋鹿羣誰中興之殷澄源<lb/>
咄嗟萬指魚鼔喧普公高喉已語言得法來自黄龍門<lb/>
弟子生奠手自捫放箸蟬蛻撼不聞大士法戰著䇿勲<lb/>
<pb n="KR4d0095_WYG_022-24b"/>
睨視生死等旦曛君看妙湛願力熏樓觀幻出高切雲<lb/>
美髯說法起機輪自云的骨雪竇孫江山偃蹇驕氣噴<lb/>
不受彈壓無傑文願乞名詩刻雲根導廣孝慈酬帝恩<lb/>
　　　寶峯院記<hi>代</hi>
余家筠谿谿出新呉車輪峯之陽其隂鳯皇幕阜諸峯<lb/>
黛横玉立娠竒畜秀解楚山而益峻隋朝而來爲得道<lb/>
者所廬又黄龍龍安興化雲巖四大刹皆其遺地相去<lb/>
百里叢林之盛冠映諸方自大長老寶覺佛壽相續而<lb/>
<pb n="KR4d0095_WYG_022-25a"/>
興禪學宗天下衲子動成阡陌而寶峯善思院者世以<lb/>
律居然夕燈午梵齋魚茶板與四大刹者爭雄長而鳯<lb/>
皇幕阜之雄深亦讓其形勝余外舅家西安徃來聞之<lb/>
熟矣宣和三年罷官臨汝道經雙井而造焉渡谿東望<lb/>
竒峯峻岡墮吾馬首據鞍囘視飛楹畫棟翔出林表入<lb/>
重門顧兩廡翼如而入焉禪齋雲堂綠踈靑𤨏大殿層<lb/>
閣塗金間碧像設之妙服具之華見者知焉登法堂望<lb/>
寢室窅然静深耆年僧雛倒屣迎客至如歸焉退視其<lb/>
<pb n="KR4d0095_WYG_022-25b"/>
私則厨庫廪廐莫不整潔遊衲解包頥指如意於是慨<lb/>
然歎曰誰爲之者何其材乃爾有餘耶住持僧守道曰<lb/>
院基于唐有田畝山林五代烽火之餘劵牒亡失多爲<lb/>
比鄰所侵院因荒殘如逃亡人家者二十餘年詔賜今<lb/>
額熈寧之初僧圓智者白官請牒來居焉有恢復之意<lb/>
未幾物故至是化爲麋鹿狐豹之區元祐六年縣以玉<lb/>
谿僧子膄領住持事經畫三年未舉而化守道實傳器<lb/>
於膄者母李氏憫其頽壞施粧奩以開墾田畝用隂陽<lb/>
<pb n="KR4d0095_WYG_022-26a"/>
家之說下舊院百歩伐山爲基鳩工於崇寧元年之春<lb/>
斷手於政和八年之秋而吾院克成其弟守逹者寔隂<lb/>
相之余聞曹谿祖師也而腰石夜舂牛頭宗師也而躬<lb/>
自負米皆以供僧也及其衰也稱嗣祖傳法者護食而<lb/>
拒僧道公於是時乃能犯拒僧者之怒而延納之此心<lb/>
日月不能老也道曰吾非有心以時特愛惜普光禪師<lb/>
與衆力耕見金而不取同伴詰之曰今吾未用也俟吾<lb/>
他日把茅蓋頭資以飯僧味其存心與今認十方僧物<lb/>
<pb n="KR4d0095_WYG_022-26b"/>
爲已有者異矣道慧敏而老其立事有過人者遣其徒<lb/>
寶宗來求文以記余愛道所論併爲書之<lb/>
　　　先志碑記<hi>代</hi>
政和元年余爲湘隂令湘隂瀕楚水臨洞庭連檣萬艘<lb/>
天水相接盡獻南楚之形勝愛其風俗之純美民訟之<lb/>
稀少士君子博學而知要篤實而有文窮不忘道冨則<lb/>
守禮邑之南郭鄧氏之冨至紈袴僮奴谷量牛馬然奉<lb/>
身甚約禮士甚恭邑人皆化其德其子㳂循道議論有<lb/>
<pb n="KR4d0095_WYG_022-27a"/>
英氣直諒而勇於爲義縉紳高其才今爲承直郎余游<lb/>
相好也自余之宦湘隂餘十年無日不思縛屋湘尾分<lb/>
湖山之勝從父老之游且將老焉宣和四年夏循道以<lb/>
書抵余曰天降罪罰不自殞滅上延先考啟手足時則<lb/>
有遺訓吾承祖宗餘慶坐享溫燠族大口衆貧冨錯居<lb/>
欲贍給其貧者未遇皇暇汝其承吾之志言卒而棄諸<lb/>
孤嗚呼㳂尚忍言之已於今年元日與族人爲約劵月<lb/>
給榖一斛男議婚錢十千再婚減其半女議嫁者錢三<lb/>
<pb n="KR4d0095_WYG_022-27b"/>
十千再嫁則減其半備䘮者錢十千及葬更給其半歲<lb/>
月弗窮而存歿弗常不敢負標以計數限斛以爲額庶<lb/>
其利流百世而不弊子其爲我書之將刻石以昭示子<lb/>
孫使無忘先訓且欲族人想見先考餘風遺烈也昔范<lb/>
文正公念族人游宦未歸多厄於飢寒則建義莊於姑<lb/>
蘇以給其伏臘舒王請輸已俸買田蔣山飯僧爲王氏<lb/>
之亡者修營冥福文公贍其生舒王福其死循道獨立<lb/>
劵約恩及存歿此其東南賢士大夫多稱其可以無書<lb/>
<pb n="KR4d0095_WYG_022-28a"/>
乎系之以詞曰<lb/>
漢祚中興天所佑篤生竒臣掃穢垢杖策軍門謁劉秀<lb/>
功業千年粲星斗鄧侯受材極竒茂毛骨似之豈其後<lb/>
清明在躬氣渾厚慈祥照人資孝友邑人依之扶老幼<lb/>
楩楠參天覆清晝毫末養之至成就百未一施舟壑走<lb/>
疑侯功名在懷袖取之易然行探手湖山萬頃連户牖<lb/>
料理風煙課榆栁琴書娛客付杯酒走人之急古或有<lb/>
分財贍族今則否此風移之徧宇宙天子無爲千萬壽<lb/>
<pb n="KR4d0095_WYG_022-28b"/>
念爾族人拜稽首恩無貴賤適所受符之弗忘帝汝祐<lb/>
不然鬼亦扼汝脰西山磬石清欲透刻此銘詩傳不朽<lb/>
　<lb/>
　<lb/>
　<lb/>
　<lb/>
　<lb/>
　石門文字禪巻二十二<lb/>
</p>
<p>
</p>
  </div>
</body>
</text>
</TEI>
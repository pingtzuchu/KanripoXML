<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石門文字禪巻十八</head>
    <p>
<pb n="KR4d0095_WYG_018-1a"/>
欽定四庫全書<lb/>
　石門文字禪巻十八　　　宋　釋覺範　撰<lb/>
　　贊<lb/>
　　　釋迦出山畫像賛<hi>并序</hi>
秦越人之扵醫望見知死生老潘之扵墨摸索知精粗<lb/>
盖其不傳之妙無地寄語黙也歐陽文忠公曰小字遺<lb/>
教經雖不著書者之名然非羲之莫能作也予閲錢樂<lb/>
道家所蓄釋迦文佛出山像雖不主名然非道子莫能<lb/>
<pb n="KR4d0095_WYG_018-1b"/>
作也以其筆意之著也樂道人品甚髙鐵書血食之後<lb/>
其沉信痛敬所致像之寄寓决非茍然拜手稽首賛曰<lb/>
徧大海味具扵一滴盡法界身足扵纎埃佇思則燈王<lb/>
之座不能入毗耶之室斂念則彌勒之門彈指即開惟<lb/>
我鼻祖釋迦和尚初出雪山即示此像以百千億㣲塵<lb/>
數身九十七大人之相頓入毫端三昧而幻此一幅之<lb/>
上垂手跣足頂螺頷絲超然静深出三界癡如浩蕩春<lb/>
寄扵纎枝如清涼月印扵盆池鏤氷琢雪我作賛詞關<lb/>
<pb n="KR4d0095_WYG_018-2a"/>
空鎻夢夫子其牢蓄之<lb/>
　　　漣水觀音畫像賛<hi>并序</hi>
大觀四年春二月戊子之夕病比邱徳洪纍然卧縲絏<lb/>
之中夢至一處庭宇閴然有僧導入室中舉燭視壁間<lb/>
有鍾山寳公菩薩之像意欣然欲得之而像輙自墮手<lb/>
中復展視之則化為十二面觀音慈嚴之相心大驚異<lb/>
遂覺已三鼓矣三月甲辰南州徳逢上人以書来訊且<lb/>
曰吾以衣鉢遣僧詣漣水畫觀音像至其莊嚴妙天下<lb/>
<pb n="KR4d0095_WYG_018-2b"/>
之手徳洪追憶前事問其遣僧之日乃其得夢之夕因<lb/>
自感歎菩薩以大悲等慈哀憐照臨如是昭著其恩何<lb/>
徳以報之惟以筆舌言詞喻海之深誇日之眀耳謹稽<lb/>
首為之賛曰<lb/>
稽首浄聖甘露門無量勝身徧沙界應諸衆生心所求<lb/>
譬如春色花萬卉西方肅殺憂愁地故住寳陀落伽山<lb/>
此方教體在音聞故稱名者得觧脱一切衆生殺心盛<lb/>
癡暗不見不發心故現鷹巢蚌蛤中亦作畫師畫其像<lb/>
<pb n="KR4d0095_WYG_018-3a"/>
菩薩豈有種種心皆其悲願力如是何人毫端寄逸想<lb/>
幻出百福莊嚴身屹然欲動千光集譬如將囬紫金山<lb/>
瞭然欲瞬衆生好譬如欲坼青蓮花蠻奴水王来獻誠<lb/>
想見細雨天花落衆生五濁熱惱中色欲愛見所熏炙<lb/>
忽然覩此寳月相一切毛孔皆清浄成此不思議功徳<lb/>
皆因上人心所獻願我早熏知見香願我常披慈忍服<lb/>
願魔障山速崩裂願大智慧常現前心精遺聞證圎通<lb/>
自然静極光通達我當定如觀世音一切衆生願如我<lb/>
<pb n="KR4d0095_WYG_018-3b"/>
　　　旃檀四十二臂觀音贊<hi>并序</hi>
予蓄四十二臂觀音菩薩之像如䕶目睛今以授其友<lb/>
　<lb/>
汝意有言枯杌作鬼我心不生髑髏則水乃知妄覺一<lb/>
法成二湛然圎眀百千一耳稽首大士應物而形随其<lb/>
小大如谷答聲千臂執持千眼觀照以無心故受用俱<lb/>
妙臂如青春蔵扵化身随其枝葉踈宻精神唯此瑞相<lb/>
四十二臂不越徑寸莊嚴畢備清凉寳月或慈或威如<lb/>
<pb n="KR4d0095_WYG_018-4a"/>
欲舉足花輪乗之碧螺之間有佛儼容如蟭螟蟲巢蚊<lb/>
睫中隠于石間顯出蚌蛤以無礙慈不擇清濁我觀震<lb/>
旦種性猛利由聞思入甘露滅地願加被我障盡心開<lb/>
如觀世音無礙辯才我説此偈萬象合掌何以無礙敲<lb/>
空作響<lb/>
　　　華藏寺慈氏菩薩賛<hi>并序</hi>
金陵華藏禪院旃檀慈氏菩薩像相好之工妙天下而<lb/>
神異靈感未易以一二數居景徳寺之後殿舒王嘗夢<lb/>
<pb n="KR4d0095_WYG_018-4b"/>
像求易居甚切既覺而㤀之已而復夢理前事公夢中<lb/>
固留之像則泣下起而視之真有淚零因大驚異即迎<lb/>
至華藏之大殿俄景徳寺火一夕而燼嗚呼三災彌淪<lb/>
大千滅壊像豈得久留人間世而痛自軃免為此兒戲<lb/>
狭劣相耶是葢䕶法諸天以像之靈瑞佑之則然非菩<lb/>
薩意也其不可以不辨稽首為之賛曰<lb/>
何人寄逸想㳺戲浮漚間以如幻之力刻此旃檀像坐<lb/>
令衆妙好秀發千花中天冠束紺髪銖衣絡華鬘種種<lb/>
<pb n="KR4d0095_WYG_018-5a"/>
妙莊嚴成此功徳聚當時億萬種感極則悲號樓觀出<lb/>
談笑祕䕶百寳攅如登覩史天如集龍華㑹嗟哉像教<lb/>
末羽嘉成百鳥棘生薝蔔林龍神為悲慟王臣寔外䕶<lb/>
異夢非意思願推眀月輪出此蓬勃煙願囬紫金山安<lb/>
置清涼處至今百福相儼然臨人天神力吁莫測拜起<lb/>
涕汍瀾我諦觀十方實無心外境自然離依地及與徧<lb/>
計執即今目所見非有亦非無如像現鏡中非鏡亦非<lb/>
像願入此三昧識心自然明扵十方國土而作大佛事<lb/>
<pb n="KR4d0095_WYG_018-5b"/>
稽首大慈尊證我如是説<lb/>
　　　泗州院旃檀白衣觀音賛<hi>幷序</hi>
筠州太平泗州院僧元鑒所蓄觀音菩薩之相慈嚴妙<lb/>
麗靈異殊勝如上天竺所見者問何自得之鑒曰始有<lb/>
客舟載而至傳數家家輙禍至滅亡者皆畏不敢迎獨<lb/>
吾迎事之而無異焉余曰昔廬山文殊師利之像不肯<lb/>
留寒谿而喜随逺公歸東林金陵彌勒像不肯住景徳<lb/>
而現夢扵舒王永居華藏今此像乃獨樂寓扵鑒是皆<lb/>
<pb n="KR4d0095_WYG_018-6a"/>
與菩薩有大因緣不然聖心豈有所擇而避就之耶為<lb/>
之賛曰<lb/>
我聞菩薩昔因地所供養佛名觀音從聞思修入悟心<lb/>
心精遺聞而得道見聞覺知不可易譬如西北與東南<lb/>
而此乃曰聞可遺令人罔然墮疑網龍夲無耳聞以神<lb/>
蛇亦無耳聞以眼牛無耳故聞以鼻螻蟻無耳聞以身<lb/>
六根互用乃如此聞不可遺豈理哉彼扵異類昧劣中<lb/>
而亦精妙不間斷况我自在慈忍力無畏觧脱獨不然<lb/>
<pb n="KR4d0095_WYG_018-6b"/>
鐘鼓俱擊聲不同知其不同是生滅而二種聲不相參<lb/>
即是同時寂滅法稽首浄智功徳聚廣大莊嚴悲願海<lb/>
憫我心眀力不逮時時種子發現行如人因酒而發狂<lb/>
戒飲輙復逢佳醖願滅顛倒癡暗障願獲辯才智慧藏<lb/>
㳺戲十方㣲塵刹亦施無畏利衆生凡曰有心能聞者<lb/>
同入圎通三昧海<lb/>
　　　靖安胡氏所蓄觀音賛<lb/>
稽首净智甘露門稽首無礙悲願海稽首紫金光聚山<lb/>
<pb n="KR4d0095_WYG_018-7a"/>
稽首心精遺聞地願賜威光加被我摧滅一切夙障山<lb/>
令我一切刹塵中見此百福如月面菩薩常念諸衆生<lb/>
譬如慈母憶憐子子若晝夜常念母母子百劫必相見<lb/>
如針之契諸磁石如雷之文扵象牙皆即自然如是應<lb/>
非諸心識可思量鷹巢現形蚌中出化為畫女并魚師<lb/>
皆随衆生心所變一一成辦無遺餘妙哉三十二應身<lb/>
一十四種無畏力願于一念浄心現譬如秋月現止水<lb/>
一切衆生見者聞皆入圎通三昧海<lb/>
<pb n="KR4d0095_WYG_018-7b"/>
　　　潭州東眀石觀音賛<hi>并序</hi>
長沙馬氏時一夕東城雉堞間光屬天達旦不滅州人<lb/>
按其處有石卧古井旁半為土所吞其色青瑩相與發<lb/>
之即大悲觀音之像挹水灌沐妙容慈相忽然顯露如<lb/>
蓮花之出泥大衆歡呼愛慕之極又如嬰兒之見母扵<lb/>
是建寺號東眀初以律興餘百年民恃以為福田元祐<lb/>
初長老遷公以禪易之未㡬棄去今海禪師自溈山来<lb/>
宴坐扵室不蓄粒米倚此像以飯四方来者崇堂䆳宇<lb/>
<pb n="KR4d0095_WYG_018-8a"/>
又加麗焉余聞菩薩之悲願於濁惡世一切衆生之用<lb/>
處化身為魚米為肉山以足其欲心今夜半光耀乃其<lb/>
一戲遂與無窮之衆園林花觀飲食卧具充足耶謹拜<lb/>
手稽首對像説偈曰<lb/>
大悲智光本無礙扵一切處常發現豈特夜半瓦礫間<lb/>
始復爛然上霄漢此邦衆生共勝業時節成熟故如是<lb/>
譬如日月行虚空水無穢潔皆照臨灰沙若沉波自寒<lb/>
圜影扵中逈殊特稽首妙智光世音是娑婆界真教體<lb/>
<pb n="KR4d0095_WYG_018-8b"/>
應機而現為説法信心起處説法竟我今見境得成就<lb/>
亦同音聞獲圎通六根遲速雖不齊要是一精眀所現<lb/>
我知暗相不能昏與彼心精遺聞處衆塵隔越妄分别<lb/>
常真實中無是事死生之變尚不改豈有根塵乃能蔽<lb/>
願令持此妙法門扵此刹土為佛事一切聲色熱惱中<lb/>
與衆生作清涼處皈命救世大悲者願賜威光加被我<lb/>
令我獲無作妙力令我亦名無所畏令我具無礙辯才<lb/>
令我入一切種智我及一切諸有情皆如觀音得自在<lb/>
<pb n="KR4d0095_WYG_018-9a"/>
　　　空生真賛<hi>幷序</hi>
漳南僧慎修㳺吴中得此畫扵敗垣破壁間拂除埃翳<lb/>
神觀静深如維摩大士得心觧脱時出以示余為之賛<lb/>
曰<lb/>
以空寂身無所倚依而捉杖藜以靈知心不在散攝而<lb/>
玩貝葉不舍聲色而證真空與我日用能所心同扵一<lb/>
切處寂入法海如風行空無所妨礙但離二執圎成普<lb/>
㑹當慎以修入此三昧<lb/>
<pb n="KR4d0095_WYG_018-9b"/>
　　　祐勝菩薩賛<hi>并序</hi>
祐勝聖容菩薩僧也航海而至自北天竺頓息此山為<lb/>
邦人福田其靈感如呼谷響應捷而至是其善慈力稽<lb/>
首為之賛曰<lb/>
雷發春曉象牙有花是何因緣而使然耶一切幻物感<lb/>
以無心不思而合如磁石針况我大士慈善根力不起<lb/>
于座沛然甘澤千峯青碧環如長城經今㡬時殿閣崇<lb/>
成咨爾邦士時朔薦拜稽首真慈是甘露海<lb/>
<pb n="KR4d0095_WYG_018-10a"/>
　　　繡釋迦像并十八羅漢賛<hi>并序</hi>
吾友羅彦勝之室鄒氏當得重疾㡬死夢羣沙門来慰<lb/>
之已而少瘳乃發心繡十八大士像則頓愈彦勝以武<lb/>
洞清模夲為之格凡五年而成夫人精思天巧曲盡其<lb/>
妙可以目識不可以言喻也政和五年秋七月余卧痾<lb/>
石門彦勝室擕十八軸幷釋迦如来像来求賛余自顧<lb/>
貧無以為世尊諸大士供乃以茟語為之供名曰茟供<lb/>
養云<lb/>
<pb n="KR4d0095_WYG_018-10b"/>
　　　釋迦佛<lb/>
指以心運茸以針通針針是佛佛佛皆茸十分月滿萬<lb/>
國春同稽首眞慈生女巧中<lb/>
　　　第一賔度羅跋囉墮闍尊者<lb/>
霜筠雪竹石磴下安青猊妥尾徐行仰看師則跏趺顧<lb/>
視空几吐詞如雷侍者無耳<lb/>
　　　第二迦諾迦伐蹉尊者<lb/>
蒼髯紫鱗上有懸錫玉像金瓶層置立石蠻王跪看鑪<lb/>
<pb n="KR4d0095_WYG_018-11a"/>
煙上直手搯珠輪心境俱寂<lb/>
　　　第三跋釐墮闍尊者<lb/>
神觀静深合爪欽視誰設華輪前置净几髥王捧塔自<lb/>
何而至中有全身勿安舍利<lb/>
　　　第四蘇頻陀尊者<lb/>
石牀之外老松挺㧞玉瓶之中山花自發手持如意黙<lb/>
而説似梵帙不看知離文字<lb/>
　　　第五諾距羅尊者<lb/>
<pb n="KR4d0095_WYG_018-11b"/>
樹亦求法身當牀坐鹿有施心供以山果雪眉許長舒<lb/>
綰在我黙而識之未用驚破<lb/>
　　　第六跋陀羅尊者<lb/>
兩鬼投書與僧聚語師竊聞之抱膝囬顧我心均平等<lb/>
視諸趣一念捨心即離五怖<lb/>
　　　第七迦理迦尊者<lb/>
身如蕉虚心如兔止師慈如和侍者笑視毒龍難降我<lb/>
試彈指便升鉢中喜見脊尾<lb/>
<pb n="KR4d0095_WYG_018-12a"/>
　　　第八闍羅弗多羅尊者<lb/>
坐依胡牀手把笻竹偏袒右肩而收一足小僧滌器師<lb/>
視而笑主伴則殊日用同妙<lb/>
　　　第九戍博迦尊者<lb/>
此琉璃瓶中迸五色是功徳聚善慈根力僧俗儼然殊<lb/>
迹同道即事之理一體三寳<lb/>
　　　第十半託迦尊者<lb/>
手雖有拂境以無塵出三毒夢乗五色雲霜露果熟慈<lb/>
<pb n="KR4d0095_WYG_018-12b"/>
忍現身以空為地立處皆真<lb/>
　　　第十一羅怙羅尊者<lb/>
閑提數珠背坐危石捉錫山童越樹而劇象衘藕花来<lb/>
獻法供六根妙同鼻能致用<lb/>
　　　第十二那迦犀那尊者<lb/>
苾芻捧塔示空寂身於菟對我示心境真手把寳書而<lb/>
不展玩又示觧空文字不斷<lb/>
　　　第十三因羯陀尊者<lb/>
<pb n="KR4d0095_WYG_018-13a"/>
情無住著袒而凭几侍僧擊磬狻猊卧戲石屏倚天下<lb/>
迸流水水聲觸眼石光到耳<lb/>
　　　第十四伐那波斯尊者<lb/>
縦倚箕踞莫不是定毒既止息邪亦自正鉢花自香蒲<lb/>
扇閑把目視雲霄我相未捨<lb/>
　　　第十五阿氏多尊者<lb/>
巒奴鶴立盆花置前倚杖屈足頷髭虬然了世間空獨<lb/>
㳺理窟石上軍持是吾長物<lb/>
<pb n="KR4d0095_WYG_018-13b"/>
　　　第十六注茶半託迦尊者<lb/>
心花開敷行象眀潔翛然宴坐秀目豐頬萬象之語六<lb/>
根之功以手搏取置不言中<lb/>
　　　第十七難提蜜多羅慶友尊者<lb/>
風度凝逺支頤而倦看此寳塔至身出現戲蠻弄毬引<lb/>
此穉獸萬用不藏如日之晝<lb/>
　　　第十八賔頭盧尊者<lb/>
夷奴碾茶愚中有慧走鹿卧地動中有止而師持麈閒<lb/>
<pb n="KR4d0095_WYG_018-14a"/>
坐俯視曽見佛来法法如是<lb/>
　　　放光二大士賛<hi>并序</hi>
髙安龔徳莊出畫軸有二比邱像皆梵帔相好上有化<lb/>
佛下布兩花熟視之有光影滅沒如日在蒼蒼涼涼之<lb/>
間扵是大驚自失徳莊曰始僧繇畫扵漢州徳陽善寂<lb/>
寺之東壁自是有光世傳神異唐麟徳中有僧摹之亦<lb/>
有光以授資州牧王紀紀奉之舟行風濤覆他舟而紀<lb/>
舟進止自若夜泊津次舟人聚語嗟異有商婦孕踰兩年<lb/>
<pb n="KR4d0095_WYG_018-14b"/>
不乳聞之從紀求摹像禱之一昔而乳垂拱三年則天<lb/>
迎至内道場光猶猖狂中宗嘉嘆此為我家瑞唐祚其<lb/>
昌乎今朝治平丁未嘉禾陳舜俞令舉為湖州獲之作<lb/>
賛藏為家寳政和六年春獻于京師有詔摹傳禁中而<lb/>
光猶益竒變京師爭售之畫工致富者比屋然傳以為<lb/>
地藏觀音之像當有據耶余曰是觀世音得大勢至像<lb/>
也受記經曰過去金光師子逰戲佛時有國王威徳從<lb/>
禪定起見二童子生蓮華中一名寳意二名寳上説偈<lb/>
<pb n="KR4d0095_WYG_018-15a"/>
發願而釋迦如来前身威徳王也觀世音得大勢寳意<lb/>
寳上也扵未来世成等正覺則觀世音號普光功徳寳<lb/>
如来得大勢號善住功徳寳王如来皆以次補無量夀<lb/>
故作雲間跏趺之像僧繇殆非畫師也徳莊撫手笑曰<lb/>
當為我賛之<lb/>
人趣可學道乃為婬事苦生那落迦中方無婬欲樂衆<lb/>
生如犛牛愛此貪欲尾異哉兩童子藕花中化生對天<lb/>
龍鬼神作大師子吼我若從今始起扵貪欲心是則為<lb/>
<pb n="KR4d0095_WYG_018-15b"/>
欺誑十方一切佛以是因緣故證色身三昧我亦于今<lb/>
日復作師子吼若從今日始不斷貪欲心是則為滅絶<lb/>
十方三世佛願如二大士持心等虚無太虚有殞壊衆<lb/>
生界有盡我此願不盡稽首平等慈廣大同體悲扵刹<lb/>
刹塵塵證我作是説<lb/>
　　　杏殻觀音菩薩賛<hi>并序</hi>
龍舒演上人持鴨脚殻中銀杏木所刻觀音像莊嚴妙<lb/>
麗如無邊春随好光眀塵塵具足稽首為之賛曰<lb/>
<pb n="KR4d0095_WYG_018-16a"/>
對現色身色身三昧如無邉春透塵透海使諸衆生道<lb/>
與神㑹知寂滅法不以身礙随欲觀者非小非大此銀<lb/>
杏殻纎穠向背百福莊嚴千花自在稽首大慈如大地<lb/>
載如皎空月無所覆盖舍精進幢如堅剛鎧太虚殞消<lb/>
我願不退<lb/>
　　　李伯時畫彌陀像賛<hi>并序</hi>
政和八年五月十五日宜春黄先之擕李伯時所畫阿<lb/>
彌陀像来東山為示余觀伯時畫多矣大率顧陸之意<lb/>
<pb n="KR4d0095_WYG_018-16b"/>
意不盡態故不施五色而伯時知之耳問其所得曰李<lb/>
仲元仲元中為袁法官以遺所厚善者先之苦求得之<lb/>
余諦視其筆迹非今輩所能為其為伯時之筆審矣稽<lb/>
首為之賛曰<lb/>
以慈為室以忍為衣法空為座示同體悲四十八<hi>闕</hi>為<lb/>
世所歸如日沒時鳥接翅飛大哉甘露妙法縂持令我<lb/>
觀門洞開坦夷諦見自心妙絶知思是皈依處真不思<lb/>
議律我意馬使不妄馳光眀現前見白蓮池不假中隂<lb/>
<pb n="KR4d0095_WYG_018-17a"/>
屈伸頃時欣然化生如八嵗兒何以至此請審思之皆<lb/>
我精進想力所持稽首妙湛不動巍巍令一切衆絶癡<lb/>
暗疑有同願者但瞻導師脱然蟬蜕出五濁泥<lb/>
　　　漣水觀音像賛<hi>并序</hi>
世傳漣水賀生所畫觀世音像不減唐吴道子晚以法<lb/>
授其壻陳守安守安遂以其畫名世政和七年五月初<lb/>
吉佛鑑大師因公出其畫示余精深之工曲盡其妙可<lb/>
以目追心數其巧要不可以言得也謹拜手稽首賛曰<lb/>
<pb n="KR4d0095_WYG_018-17b"/>
聲音語言形體絶何以稱為光世音聲音語言生滅法<lb/>
何以又稱寂静音凡有聲音語言法是耳所觸非眼境<lb/>
而此菩薩名觀音是以眼觀聲音相聲音若能到眼處<lb/>
則耳能見諸色法若耳實不可以見則眼觀聲是寂滅<lb/>
見聞既不能分隔清浄寳覺自圎融以無執故則有光<lb/>
雖有千臂如兩手以無分别故寂滅雖有千手如一身<lb/>
既無分别亦無執雖有千眼兩目同故稱光音寂静音<lb/>
及觀世音三種異稽首對現妙色身徧一切處如虚空<lb/>
<pb n="KR4d0095_WYG_018-18a"/>
妙哉此像非筆畫厭足佛子欣慕心藕絲銖衣春霧白<lb/>
覆此随好光眀聚一切衆生熱惱滅我手方捨甘露枝<lb/>
唯佛子因心清浄如水澄澈月清亮借扵畫工百巧技<lb/>
如暗室眼以燈見了知此畫非工有謂燈能見其可哉<lb/>
我無此像乃能賛如眼見物不自見自能説偈不蓄像<lb/>
眼有見矣燈亦可願持此大觧脱門施衆生作無所畏<lb/>
世世但無礙辯才稱賛觀世音功徳<lb/>
　　　印上人持觀音像来乞賛余曰率伯時畫也為<lb/>
<pb n="KR4d0095_WYG_018-18b"/>
　　　　作此賛<lb/>
稽首浄勝光眀聚無礙慈忍精進幢清浄圎滿萬星月<lb/>
分身如影分千江佛子心如涔蹄水随其清濁現影耳<lb/>
從来但聞一月真是影何従有非是寒松瑟瑟哀霜風<lb/>
愛此賛辭章句同佛子正當以身讀即滿追求顛倒欲<lb/>
　　　衡山南臺寺飛来羅漢賛<hi>并序</hi>
舊説太平興國初武牢沙門恵了㳺廬山宿于雲居寺<lb/>
中夜聞呻吟甚苦及旦視之有僧雪睂而癯卧腥臭中<lb/>
<pb n="KR4d0095_WYG_018-19a"/>
見了涕泣指其瘡曰當奈何了惻然憐之為留五日洗<lb/>
摩傅藥甚有恩恵踰年瘡愈謂了曰我家南嶽子他日<lb/>
逰湘中當過我扵石崖峯下探懐出紙裹付了了送至<lb/>
西嶺訣别而還視裹中乃瘡痂為屏除卧處亦皆瘡痂<lb/>
也心惡之俄成熏陸投諸火中有異香了心駭異之明<lb/>
年春南来果逢雪眉扵國清山路間倚杖而笑曰来何<lb/>
暮也相與坐青林之下語笑歡甚了問石崖峯安在雪<lb/>
眉以手指之俄失所在扵是了乃悟其為聖賢也悵恨<lb/>
<pb n="KR4d0095_WYG_018-19b"/>
彌日至方廣寺入羅漢堂而雪眉乃在十六像中了殊<lb/>
大驚喜躍逗留久之後至南臺見昔同學道普者為叙<lb/>
説其事有童子方掃除聞之停帚參立曰今日添香殿<lb/>
廡間羅漢輙剰一身了亟往視之即方廣所見雪眉塑<lb/>
像自是號飛来羅漢了後還雲居以瘡痂葬西嶺為壇<lb/>
其上今號羅漢壇如来世尊曰如今世間曠野深山聖<lb/>
道場地皆羅漢所住持故世間麤人所不能見夫豈不<lb/>
然哉皇祐間泉南僧谷泉隠居芭蕉菴有異迹嘗自後<lb/>
<pb n="KR4d0095_WYG_018-20a"/>
洞負石僧像至南臺而像無慮數百斤後人誣此僧為<lb/>
飛来羅漢非也余不可以不辨宣和元年春余與大梁<lb/>
郭中復彦從来逰彦從問像所従得因為叙之而長老<lb/>
昭公請為書之賛曰<lb/>
惟毗尼藏稱性之印印一切法無有少賸而此尊者跏<lb/>
趺不瞬外寂中空幻滅都盡諸佛子等勿故起妄扵是<lb/>
像中作去来想昔夲不来今亦焉往即一切法離一切<lb/>
相如一月真無二無别扵衆水中同時見月像非異同<lb/>
<pb n="KR4d0095_WYG_018-20b"/>
月豈生滅以應緣故光影清絶鍾山衆泉石井異味靈<lb/>
隠衆山小嶺異翆此嶺此泉皆飛而至示根境法其實<lb/>
同體如此大士諸法成就南嶽廬山宴坐馳走而事藏<lb/>
界随處而有雖證無生亦不滅受<lb/>
　　　無為山十生觀音賛<lb/>
死生二法了無實相世駭異之墮顛倒想公獨不然十<lb/>
生一念化緣之迹皆可考驗一切聲音當以眼聽俱不<lb/>
相參以夲寂静要如菩薩色相對現何以必之我有大<lb/>
<pb n="KR4d0095_WYG_018-21a"/>
願<lb/>
　　　苐十五祖真賛<hi>并序</hi>
迦那提婆尊者為十五祖傳佛心印猶以衆生不能信<lb/>
受其言為憂乃訴于大自在天像曰願神賜我使言不<lb/>
虚設嗟乎道之難行非獨今也稽首賛曰<lb/>
石彪肉醉木駒夜嘶我此三昧非識情知應緣而現不<lb/>
落思惟是故鉢水以針投之如仲尼韶如子期琴又如<lb/>
蕭何而識淮隂無言可寄無迹可尋粲然現前傳之以<lb/>
<pb n="KR4d0095_WYG_018-21b"/>
心穴像之目我豈慢神指樹之耳我知其因物我如是<lb/>
所立皆真随其妙用見我全身稽首真慈為僧中王如<lb/>
萬星月見者清凉尚以衆生不信為傷盖盲者咎非光<lb/>
掩藏<lb/>
　　六世祖師畫像賛<hi>并序</hi>
余竄海上三年而還館于筠之石門寺悲叢林之荒寒<lb/>
念祖師之標致不自知涕流也作六世祖師賛錄以寄<lb/>
昭黙禪師以見其志云<lb/>
<pb n="KR4d0095_WYG_018-22a"/>
　　　初祖<lb/>
妄想無性證不滅受前聖所知轉相授手風煙花開器<lb/>
界以形霜露果熟王子乃生䕶持佛乗指示心體但遮<lb/>
其非不言其是嬰兒索物意正語偏哆啝之中語意俱<lb/>
捐<lb/>
　　　二祖<lb/>
頂峯朝露神光夜生堪任單傳荷擔上乗自尋其心不<lb/>
見歸宿如視環輪求其斷續用獄除間履痩知肥婬坊<lb/>
<pb n="KR4d0095_WYG_018-22b"/>
酒肆盡其塵機雪中斫臂願續佛夀兒孫聞之竪毛呵<lb/>
手<lb/>
　　　三祖<lb/>
六道暗昏不礙明潔毫釐弗差證甘露滅但赤頭顱特<lb/>
諱名氏離見超情欲盡世累潛谿海山麻衣風帽翩然<lb/>
往來被褐懐寳精一其誠聲名俱捨後世丘墳猶無知<lb/>
者<lb/>
　　　四祖<lb/>
<pb n="KR4d0095_WYG_018-23a"/>
破頭峯下龍象雜遝衣付小兒道傳嬾衲乃爾相違求<lb/>
人為法天書至門堅卧不答念諸衆生捕風捉影十地<lb/>
治之猶未蘇醒師發笑曰何必眩瞑但勿强名自然無<lb/>
病<lb/>
　　　五祖<lb/>
觀前後身兩鏡一面左右對之三者頓現今非昔是増<lb/>
金以黄昔非今是謗沉無香已絶死生豈纒老少全機<lb/>
現前常眀而妙夜江佐舟吾今渡汝句中之眼如水有<lb/>
<pb n="KR4d0095_WYG_018-23b"/>
乳<lb/>
　　　六祖<lb/>
是風旛動眼自遮䕶非風旛動心則顯露是謂曺谿顯<lb/>
及要㫖欲證之者勿留汝意暫時斂念妙寂了然汝自<lb/>
受用宻非我邉負石舂糧趂獐逐兔鏡中之空欲尋無<lb/>
路<lb/>
　　　寳公畫像賛<lb/>
水月道場嚴浄久空華人世落殘餘骨埋龍阜誰名寳<lb/>
<pb n="KR4d0095_WYG_018-24a"/>
却在鷹巢不姓朱<lb/>
　　　棗柏大士畫像賛<hi>并序</hi>
道之深妙不可以義得故設彖象以盡其㫖心之精㣲<lb/>
不可以言傳故指事法以傳其妙惟棗柏大士深入此<lb/>
三昧故謹稽首為之賛曰<lb/>
鬚眉如畫頎而美風神如秋氣竒偉平生歸宿東北方<lb/>
長勞動中寂而止翛然跣足散衣行智智用中不乖體<lb/>
帝王家生得自在夀量不書絶終始虎受使令心境空<lb/>
<pb n="KR4d0095_WYG_018-24b"/>
女為伴助憎愛棄冠巾傳心即俗真方隅示法即事理<lb/>
只將棗柏薦齋鉢我来閻浮非著味自然光眀生齒牙<lb/>
我談辭章皆實義佛子授汝以顯訣一言便足超十地<lb/>
随順無眀起諸有若不随順有離異聖賢酪生凡乳中<lb/>
只由觀照戒定慧是謂大士同體悲令我頓入一切智<lb/>
作大佛事徧塵刹華藏界中容頓轡以空為坐禮十身<lb/>
以願為舌説千偈如以花説無邉春如以滴説大海味<lb/>
稽首世間妙蓮華願常清净出泥滓<lb/>
<pb n="KR4d0095_WYG_018-25a"/>
　　　永嘉真覺大師眞賛<hi>并序</hi>
永嘉尊者初閲維摩經發眀心要欲定宗㫖遂造曺谿<lb/>
印可扵祖師一宿而去世咸以一宿覺名之余讀其歌<lb/>
辭究其履踐如尺圍鑰合未嘗不置巻長嘆想公之為<lb/>
人碩大光眀壁立萬仞而視今之學者寒酸𤨏細紛紛<lb/>
蠢蠢宗教興衰扵此可知矣賛曰<lb/>
情根無功意識無作現量圎成見聞知覺如鏡受燈光<lb/>
無壊雜烈火焚燒河流湍逝谷風怒號大地依止俱無<lb/>
<pb n="KR4d0095_WYG_018-25b"/>
知思亦復如是此湼槃門如鼓塗毒曹谿撾之聞者僵<lb/>
仆以椎授公萬像驚縮光眀之語粲如日星精嚴之行<lb/>
清如玉氷惟不傳者與空相應我初學道如握與拳晚<lb/>
乃覺之如手安然有時而用搏取大千<lb/>
　　　百丈大智禪師真賛<hi>并序</hi>
馬祖大寂禪師已化塔于海昏之石門師盧其旁既久<lb/>
衲子相尋日増扵是厭山之淺乃沿馮水而上至車輪<lb/>
峯之下與希運惟政火種刀耕而食遂成法席余崇寧<lb/>
<pb n="KR4d0095_WYG_018-26a"/>
四年春至山中獲瞻遺像雖氷枯雪老若不勝衣而神<lb/>
氣峻邁如未度世謹拜手稽首為之賛曰<lb/>
以實問答空可青黄以意求道神落隂陽隂陽不測脱<lb/>
略隂界青黄摸畫果因不昧我有大機佛無宻語如師<lb/>
子王露地方踞稱性文字随分叢林如以妙指發和雅<lb/>
音同世之波夀九十二䕶持心宗諡曰大智<lb/>
　　　大達國師無業公畫像賛<hi>并序</hi>
余初讀公之語悚然異之及考其行事若尺圍鑰合然<lb/>
<pb n="KR4d0095_WYG_018-26b"/>
扵是自恨不生公時與之㳺又恨公不並生扵今以見<lb/>
大法將季之際其徒有大可愍笑者拜其像而賛曰<lb/>
以如是觀覺知見聞性等太虚卓然而存示其身世如<lb/>
空忽雲應緣上洛寄名李氏在齠齓中儼大乗器坐必<lb/>
跏趺行必直視十二落髪二十受具能扵諸佛放身命<lb/>
處觧衣䃲礴從容笑語江西指佛即心最的初亦不然<lb/>
囬首乃識如眼照物了證無惑燕坐并汾聲動天壤有<lb/>
所問詰戒莫妄想兩朝致敬累召不往終不得已別道<lb/>
<pb n="KR4d0095_WYG_018-27a"/>
以行盖視死生洞若户庭出入去来物莫能攖衆生拘<lb/>
囚如蠅唾汚公如香象卓立囬顧擺壊韁鎻自在而去<lb/>
公之所養一至扵兹人英僧傑龍章鳳姿諡曰大達憲<lb/>
穆之師<lb/>
　　　赤眼禪師畫像賛<hi>并序</hi>
士之學必有功名之羡方其鋭於立也平居議論展拓<lb/>
所畜若可以唾手而取及其臨事能卓然不外其言者<lb/>
盖鮮矣豈天下之事論之必易而成之必難也哉盖中<lb/>
<pb n="KR4d0095_WYG_018-27b"/>
人之情喜榮樂而厭勞苦惟其如此故其志不足以經<lb/>
逺功名難事也勞苦易厭者也遭易厭之勞苦而取難<lb/>
事之功名又非上智之姿而成之鮮盖亦無足怪者傳<lb/>
曰志者事之竟成也士之不足以知此故疑眩敗亡如<lb/>
此赤眼禪師志扵道者也初人視師目有重瞳其貴不<lb/>
可言師大懼因昧其目選遁巖石間如禍之在已嗚呼<lb/>
從事扵功名者咸以榮樂勞苦為異而忻惡交戰扵胸<lb/>
中禪師以従事于道故不知榮樂勞苦為異而得擲扵<lb/>
<pb n="KR4d0095_WYG_018-28a"/>
身外自非真誠以大悲智為衆生依者疇能及之吾故<lb/>
仰其風而恨異世不得與之㳺乃為之賛曰<lb/>
森森禪林公特秀出輕世急道不可跂及遺風至今秋<lb/>
霜烈日我初瞻像再拜稽首一室嚴冷如虎方吼嗟余<lb/>
寡助乃生公後忍視大法陵夷末運奴婢小人利欲廹<lb/>
窘冀公一吒腦破膽隕嗚呼公乎再見無由冗攘方熾<lb/>
何時云休願起公死從之以㳺<lb/>
　　　破竈墮和尚賛<hi>并序</hi>
<pb n="KR4d0095_WYG_018-28b"/>
余閲傳燈愛老安之子所謂破竈墮者深證無生恨不<lb/>
與之同時而生也紹聖中再㳺廬山見其像而賛曰<lb/>
嵩山屋老竈有神民爭祠之日宰烹師與門人偶經行<lb/>
即而視之因歎驚此唯土瓦和合成是中何從有聖靈<lb/>
以杖敲之輙墮傾須㬰青衣出笑迎謝師為我談無生<lb/>
言訖登空如鳥輕門人問之拜投誠伏地但聞破墮聲<lb/>
君看一體情非情皎如朗月懸青冥未證據者以事明<lb/>
鞭草血流石吼升涅槃門開見户庭老安憐兒為作名<lb/>
<pb n="KR4d0095_WYG_018-29a"/>
金屑雖貴翳眼睛<lb/>
　　　永眀禪師真賛二首<hi>并序</hi>
永眀智覺禪師乗悲願力示生震旦傳佛心宗為法檀<lb/>
越其宏名辯才學者依以揚聲議論言句浩如山海余<lb/>
漁獵其間餘二十年至其妙處輙能識之如鵞王擇乳<lb/>
無有遺餘盖嘗自志其鄙陋直欲追禪師逸駕為之伴<lb/>
侣以㳺十方國土作大佛事尚未晚也謹再拜稽首為<lb/>
之賛曰<lb/>
<pb n="KR4d0095_WYG_018-29b"/>
三界種性有萬妍醜生順死逆夢夜想晝往復無間聲<lb/>
度垣牖皆依末那戲論成就而末那體無作無受譬如<lb/>
空花實無而有一念了知光眀通透我如是見無有錯<lb/>
謬是為心宗祖佛授手孰振頽綱秀傑竒茂稽首永眀<lb/>
月臨星斗<lb/>
以公風神為我律度交神見之是真保䕶<lb/>
　　　陳尊宿賛<lb/>
雲門臨濟一龍一夔嗣存參運皆公使之叢林米嶺衆<lb/>
<pb n="KR4d0095_WYG_018-30a"/>
不滿百僉一典客覺有難色即袖手去古寺閒房織屨<lb/>
養母自含其光欽其遺風秋滿鬚髪唯不少貶是眞宏<lb/>
法<lb/>
　　　臨濟和尚賛<lb/>
一句中具三𤣥一𤣥中具三要腦後見腮村僧向上更<lb/>
有一竅<lb/>
　　　長沙岑大蟲眞賛<hi>并序</hi>
余㳺長沙至鹿苑見岑禪師畫像想見其為人昔如来<lb/>
<pb n="KR4d0095_WYG_018-30b"/>
世尊語阿難曰汝元不知一切浮塵諸幻化相當處出<lb/>
生随處滅盡幻妄稱相其性真為妙覺眀體龍樹菩薩<lb/>
曰諸法不自生亦不従他生不共不無因是故説無生<lb/>
以佛祖之辯談法之妙其清浄顯露如掌中見物無可<lb/>
疑者而末世衆生卒不眀了者盖其迷妄之極非其所<lb/>
聞之習故也禪師憫之故扵所習之境譬之曰若心是<lb/>
生則夢幻空花亦應是生若身是生則山河大地森羅<lb/>
萬象亦應是生大哉言乎與首楞□中觀論相終始也<lb/>
<pb n="KR4d0095_WYG_018-31a"/>
禪師大寂之孫南泉之子趙州之兄開法扵長沙之鹿<lb/>
苑當時衲子倔强如仰山者猶下之而呼為岑大蟲為<lb/>
之賛曰<lb/>
長沙大蟲聲威甚重獨眠空林百獸震恐寂子兒戲見<lb/>
不知畏引手捋鬚㡬缺其耳大空小空是虎是你如備<lb/>
與覺可撩其尾嗟今衲子眼如裴旻但見其彪安識虎<lb/>
真我拜公像非存非沒百尺竿頭行塵勃勃<lb/>
　　　清凉大法眼禪師眞賛<hi>并序</hi>
<pb n="KR4d0095_WYG_018-31b"/>
余元符初至臨川承天寺寺基宏壯可集萬指而食堂<lb/>
蕭然殘僧三四輩而已因讀舊碑乃知為大法眼禪師<lb/>
開法之故基影堂壁間畫像存焉神宇静深眉目淵然<lb/>
而英特之氣不沒豈荷負大法提挈四生者其表故如<lb/>
是耶稽首為之賛曰<lb/>
非風幡動非風鈴語見聞起滅了無處所何以眀之俱<lb/>
寂静故此光眀藏平等顯露由夲無眀愛欲慳妒如隔<lb/>
日瘧痛自遮䕶有能了者即同本悟索爾虚閑随緣静<lb/>
<pb n="KR4d0095_WYG_018-32a"/>
住一切仍舊自無染汚為物作則嶮崖之句不可犯干<lb/>
如大火聚<lb/>
　　　𤣥沙宗一禪師真賛<lb/>
根門有功則是心外見法用處換機則是問時有答問<lb/>
答交馳摸索大道心法對峙破碎真如異哉此老超出<lb/>
兩途亡僧面前波全露水猛虎須畔光自照珠衲僧不<lb/>
識如井覷驢<lb/>
　　　雲門匡真禪師畫像賛二首<hi>并序</hi>
<pb n="KR4d0095_WYG_018-32b"/>
富鄭公家所蓄雲門匡真禪師像僧元静移寫其本<lb/>
藏于鍾山大觀三年六月余獲拜觀焉稽首賛曰<lb/>
見流滔天公峙如山壁立萬仞捍其狂瀾可望而却不<lb/>
可覽攀犀顱虎眸美髥繞頬雲辭電機霹靂為舌邪宗<lb/>
墮傾魔膽破裂須㬰清眀光風霽月叢林驢騾蹴踏龍<lb/>
象不可系羈逸氣邁往我不得濟大地是浪忽然現前<lb/>
清機厯掌<lb/>
阿羅漢有三毒捺落迦沒欛柄咄哉黄面淛子一生喫<lb/>
<pb n="KR4d0095_WYG_018-33a"/>
著不盡<lb/>
　　　南安巖主定光古佛木刻像賛<hi>并序</hi>
僧彦珣自汀州来出示定光化身木刻像平生偈語百<lb/>
餘首皆稱性之句非智識所到之地真雲門諸孫也珣<lb/>
求賛辭力甚謹再拜為之賛曰<lb/>
秦時<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>轢如刀口希廓然見前石火莫追法扵是中不<lb/>
著思惟舉既不顧咦之而往天中函盖目機銖兩久雨<lb/>
不晴清機厯掌孰傳其要絶塵逸羣深眀二子詳豁諸<lb/>
<pb n="KR4d0095_WYG_018-33b"/>
孫維定光佛出豁之門以真如用使令萬象反易黠魯<lb/>
縦奪雨暘洗癡暗目囬顛倒想示汝語言一切智畏如<lb/>
月入水如風行空無所妨礙贈以之中又復憐汝<hi>闕</hi>
未識方其死時謂是生日如光照珠如甜説蜜<lb/>
　　　毛氏所蓄巖主賛<lb/>
此像為誰天中之尊道傳雲門為四世孫白㡌蒙首鬚<lb/>
髯繞頬見之清凉洗煩惱熱以偈為檄指撝造化詩乃<lb/>
辦兩出扵咄嗟以境惟心往復無間是故死時亦生之<lb/>
<pb n="KR4d0095_WYG_018-34a"/>
旦怒猊乳虎亦生敬䖍何以致之眞慈則然南率古<hi>闕</hi>
形如側磬稽首定光千江月影<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0095_WYG_018-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石門文字禪巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石門文字禪巻三</head>
    <p>
<pb n="KR4d0095_WYG_003-1a"/>
欽定四庫全書<lb/>
　石門文字禪巻三　　　宋　釋覺範　撰<lb/>
　　古詩<lb/>
　　　秀江逢石門徽上人將北行乞食而予方南㳺<lb/>
　　　　衡嶽作此送之<lb/>
筠袁唇齒邦一水連清碧朝行筠溪邊莫見秀江色忽<lb/>
聞兒童音乃知身是客獨歸江上寺杖笠倚空壁犀顱<lb/>
㑹四海香火自朝夕相逢作熟視面數心莫識但記石<lb/>
<pb n="KR4d0095_WYG_003-1b"/>
門時笑頰清光溢驚定喜失聲卒語成小立是時夜氣<lb/>
清隙月金蛇擲念君當北行鉢飯從誰乞我雖能少留<lb/>
秋燕社已逼一懽偶然耳分首成陳迹他年何處逢話<lb/>
此空歎惜<lb/>
　　　㳺南嶽福嚴寺<lb/>
生計居然成脱略投老南來看衡嶽禹谿久留困霖雨<lb/>
低摧悶若剪翎鶴朝來南尋度坡壠針水秧齊鳥聲樂<lb/>
風光融融一都㑹鬼祠雄深抱山脚梯空延縁止巉絶<lb/>
<pb n="KR4d0095_WYG_003-2a"/>
痩䇿扶衰意超豁拂雲蒼杉雜錦石紫藤緑蔓相連絡<lb/>
石橋下視隔人世但覺嵐光翠如潑亭泓無波自紺碧<lb/>
澗草有香空錯莫忽驚梵宇墮林梢寳勢飛翔照深壑<lb/>
欹斜萬礎盤蒼崖十歩一樓五歩閣冰柱瓊窻不知數<lb/>
旒蘇一一垂簾箔犀顱道人相笑迎冰雪形容無住著<lb/>
午梵清圓林葉動天花細雨無時落凭高且復息疲頸<lb/>
心清别殿鳴風鐸雲開千里上眉睫呉楚江山見濃薄<lb/>
𡺸闍如有女正色春不洗粧秋拂掠紫蓋頎然似矜妬<lb/>
<pb n="KR4d0095_WYG_003-2b"/>
半出晴煙翠稜抹永懷堂堂武津老天骨開張耳重郭<lb/>
三生來㳺等兒戲靈山一㑹儼如昨他年遺跡舊巖下<lb/>
拴索猶存衆驚愕解云此山增智力鵬飛天風轉羊角<lb/>
江西駒兒快騰踏青原麒麟亦超卓折足鐺中過一生<lb/>
野蔬數根陳五合故庵遺塔尚依然行誦神交付冥漠<lb/>
影不出山豈難事准擬茅齋就林縛退之南遷曾過此<lb/>
好語誇詞雜嘲噱自謂忠誠動嶽靈望碑字字猶精確<lb/>
但餘佳處不可狀浪禿霜毫秋色闊東坡唾笑成文章<lb/>
<pb n="KR4d0095_WYG_003-3a"/>
山川勝處多竒作莫年亦為儋耳㳺不一過山山愧怍<lb/>
為君試將説禪口掉頭長吟擁山衲心胷便欲揑荒怪<lb/>
落紙雷搥散風雹要將傑句酬佳景未怕山容作顰頞<lb/>
　　　福巖寺夢訪廓然於龍山路中見之<lb/>
山髙夜氣催煩暑竹風為作南軒雨夢隨柔櫓到西興<lb/>
艤舟歩入龍山塢蕭蕭松下逢睿郎問信逺來亦良苦<lb/>
覺來但記談笑歡不省懽時竟何語卧看篝燈一㸃明<lb/>
嶺海茫茫隔呉楚安得却如清夢中杖履追隨長爾汝<lb/>
<pb n="KR4d0095_WYG_003-3b"/>
　　　乾上人㑹余長沙<lb/>
兀坐思歸不舉頭窻風為我翻書葉衆中聞語認鄉里<lb/>
便覺石門寒疉疉雲庵已作白塔新當眼風枝心欲折<lb/>
道人叢林十年舊古寺青燈夜相接失聲方欲問江南<lb/>
忽憶去年江上别逃空蛩然聞足音見子令人解愁結<lb/>
地爐火冷霜月苦一室諠譁終暖熱湘山破曉立娉婷<lb/>
秀抹鈆華餘積雪故應山亦為余喜隔岸遥看圓笑靨<lb/>
千巖佳處可同㳺明日波晴當理楫<lb/>
<pb n="KR4d0095_WYG_003-4a"/>
　　　黄魯直南遷艤舟碧湘門外半月未逰湘西作<lb/>
　　　　此招之<lb/>
江夏無雙果無雙子雲賦工未必爾那知一飯在家僧<lb/>
真是潜山癩居士春湖白鷗未入手衣冠林中作蟬蜕<lb/>
平生俯視造物兒兒頑不省猶相戲羅浮舊㳺今再㳺<lb/>
一念去來開眼睡泊舟隔岸望湘山應愛煙霏浮幕翠<lb/>
快當著屐上千巖要看松風迎笑齒公雖妍蚩付一目<lb/>
定自胷中有涇渭我非破頭山下人聞絃賞音亦風味<lb/>
<pb n="KR4d0095_WYG_003-4b"/>
知君不傳西土衣一龍一蛇聊玩世<lb/>
　　　魯直弟稚川作屋峯頂名雲巢<lb/>
只今海上青石牛曾卧天子黄金屋下看朱紫如堵墻<lb/>
上前諸公遭牴觸眼髙四海鏡面空潛山歸來巾一幅<lb/>
慚愧君家小馮君自是河東真鸑鷟文章五色體自然<lb/>
秋水精神出眉目人間不識但聞名水非醴泉石非玉<lb/>
江南一峯獨髙寒時時笑語雲間宿弟兄出處兩相髙<lb/>
故作雲巢對山谷<lb/>
<pb n="KR4d0095_WYG_003-5a"/>
　　　陳瑩中由左司諌謫廉相見於興化同渡湘江<lb/>
　　　　宿道林寺夜論華嚴宗<lb/>
范韓醉倒眠荒邱撼之不噟民始愁天生公副天下望<lb/>
雷霆聲名塞九州立朝嚴冷傳鐵面坐令䑕軰驚魚頭<lb/>
上前論事傷太直逆鱗投笏來南陬長沙共渡一水碧<lb/>
中流笑語驚沙鷗湘西古寺夜對榻髙論自破千人浮<lb/>
華藏法界在掌握遇縁即宗甘自由世驚海隅在萬里<lb/>
我視閻浮同一漚坐中忽舉毗盧印印海印毛皆徧周<lb/>
<pb n="KR4d0095_WYG_003-5b"/>
大哉此法本無礙從公一㳺容我不<lb/>
　　　贈石頭志庵主<lb/>
陜西道人最聲價自與老南相逼亞常恐清塵補綴難<lb/>
那知乃有如君者爭傳絶似餘杭標十年夢想空飄颻<lb/>
邇來衡嶽祝融下一見便令人意消道骨清閑神秀徹<lb/>
湛湛光風磨霽月髙談未了山日斜篆煙已滅灰如雪<lb/>
平生安得情相似可憐投分今如此且作山中盛事傳<lb/>
我忘朴陋君忘年<lb/>
<pb n="KR4d0095_WYG_003-6a"/>
　　　遇如無象於石霜如與睿廓然相好故贈之<lb/>
西湖睿郎最髙道思之不已令人老道人相逢呉楚間<lb/>
聞説絶與睿郎好年來學冨身轉貧豈特詩膽大於身<lb/>
法朋半是竒逸者我亦放浪無覊人霜威折綿寒入頰<lb/>
長廊無人風巻葉寒窻誦讀夏日吟和氣坐令寒妥貼<lb/>
筆端解語敏於口網牋時作龍蛇走煩君清哦當少休<lb/>
萬象乞憐爭叩頭<lb/>
　　　石霜見東呉誠上人<lb/>
<pb n="KR4d0095_WYG_003-6b"/>
我尋流水行忽入霜華谷山陰見幽人目帶湖山緑語<lb/>
温如春風韻秀自拔俗暗驚枯木堂栖此一枝玉遥知<lb/>
夜窻深雪響亂脩竹寳書掩殘紅佳眠正清熟逸想在<lb/>
西興清夢不容逐覺來念行處小詩欲收録詩成寫烏<lb/>
絲銀鈎奪人目棐几著牙籖興來還自讀<lb/>
　　　洽陽何退翁謫長沙㑹宿龍興思歸戲之<lb/>
何郎西州來逸氣掃秋晩平生貯書腹中有文武膽材<lb/>
如駱賔王其直亦不減上書論國事忌諱失料揀居然<lb/>
<pb n="KR4d0095_WYG_003-7a"/>
為逐客安免投手板世方例皮相我亦作白眼閉門古<lb/>
寺中一榻聊醫懶邇來偶病渴意緒覺蕭散頗懷當壚<lb/>
人楚岫屢欲鏟我從山中來擕被夜假館地爐擁紅金<lb/>
妙語容細欵凛然忠義氣不肯受盤綰正恐復一吐與<lb/>
民作温暖坐覺舟壑走嵗月不可挽人生一夢耳勿作<lb/>
鏡中歎何當結後期相擕㳺汗漫<lb/>
　　　次韻道林㑹規方外<lb/>
湘山半夜雨斷我西湖夢卧看讀書燈花作扶頭重曉<lb/>
<pb n="KR4d0095_WYG_003-7b"/>
窻晴潑眼倒挂聞么鳳起尋殿寒梅小立幽香噴栁絲<lb/>
不勝綰笋庭春脉動春色已如許樂事非一種平生所<lb/>
懷人忽此笑語共雲軒為誰停危坐山衲擁眼髙空叢<lb/>
林志大骨森聳開懷見赤心亹亹飽談誦坐客鶴腦側<lb/>
我亦快心孔袖中出新詩筆力發豪縱風日麗醇釅黄<lb/>
泥初揚甕舌根有滄海潮辯自掀湧何當横枯藤齧鏃<lb/>
追兩本吾宗欲顛覆支者例闒茸君能為我起逸足王<lb/>
良控我詩如石田疏理終無用朝來强鉏墾秃筆時呵<lb/>
<pb n="KR4d0095_WYG_003-8a"/>
凍摩挲銅鍱腹博君一笑捧<lb/>
　　　孜遷善石菖蒲<lb/>
溪毛數葉一寸碧風姿底事能清癯戯將紅玉旋螺石<lb/>
共置雪色花磁盂沙泉石滑見毛髪時時酌以澆根須<lb/>
蒼然棐几明窻下五月秋色磨肌膚已忘身世在南嶽<lb/>
勿覺夢寐逰西湖遥知夏木午陰靜篆畦半破煙舒徐<lb/>
莫翁睡足百事懶相看微笑依圓蒲<lb/>
　　　余作進和尚舎利賛遷善見而有詩次韻<lb/>
<pb n="KR4d0095_WYG_003-8b"/>
進公事業頗拔俗欲憑妙語招遺魂文章種性欠踈理<lb/>
焦芽故態何足論心知髙人笑䛕墓抱羞無地容逃奔<lb/>
佳章忽來生喜氣風輪載我登崑崙徐觀筆力作波險<lb/>
正與醉素爭弟昆山髙水深世聽瑩愛子賞音知道門<lb/>
　　　次韻莫翁豐年斷<lb/>
此山分得僧中龍獨論懸斷今年豐定知胷次有造化<lb/>
是非飽更田舎翁清晨一雨符君說喜如初得丹砂訣<lb/>
精神矍鑠口垂涎一飽可期扶病劣老來百事不如人<lb/>
<pb n="KR4d0095_WYG_003-9a"/>
但願𥝧稏秋如雲莫如往年水車聮龜兆坼出生黄塵<lb/>
莫翁心地絶榛鹵圓中規而方中矩千偈平生如建瓴<lb/>
此詩可意真時雨我詩脱口酬未當只欲與君凭閣望<lb/>
萬頃連天緑錦光舞浪崩騰似春漲<lb/>
　　　喜㑹李公弱<lb/>
韻如風蟬蜕塵垢氣如春容在楊栁風流翰墨俱細事<lb/>
自是吾家道門友十年契闊挂夢寐一見令人忘白首<lb/>
况在祝融眉額間青碧連天雪晴後冷齋撥爐聞夜語<lb/>
<pb n="KR4d0095_WYG_003-9b"/>
雪灰消盡紅金斗君才合在臺閣間簿書堆中不應有<lb/>
且置玉堂風雨筆來試牛刀霹靂手民姦吏滑本有神<lb/>
到君難藏如鼻口卧駝忽起便過人再拜當為乃翁夀<lb/>
此詩乘怒勿示人願君低囘為遮醜<lb/>
　　　次韻超然<lb/>
蕭寺霜晴日初吐曦光煙翠横深塢經行遲立望呉山<lb/>
氣勢飛翔爭入楚山中有客冰雪姿十年不聽呉邦鼓<lb/>
忽然曵杖出山去安禪後夜知何處石龕看月莫降龍<lb/>
<pb n="KR4d0095_WYG_003-10a"/>
栗林暮過應衝虎此生聚散等浮雲可憐俯仰成今古<lb/>
呉江一色成瑠璃有寺正臨江上住他年法眼照人天<lb/>
贈詩詩取南州祖<lb/>
　　　金華超不羣用前韻作詩見贈亦和三首超不<lb/>
　　　　羣剪髪參黄蘗<lb/>
胷中蓄竒為誰吐閑卧湘西雲一塢興來落筆如崩雲<lb/>
五字憑凌氣吞楚我詩望見倒降旗攻之何必更鳴鼔<lb/>
獨對湘山夜色晴萬壑千巖最幽處卧要明月聽松風<lb/>
<pb n="KR4d0095_WYG_003-10b"/>
為君哦此文中虎此生身世付一戲安用聲名照千古<lb/>
知君大用參黄蘗三篾束腰隨處住何當峯頂結茅廬<lb/>
要看掀髯呵佛祖<lb/>
道人秀發蘭牙吐家在金華最西塢不從大士擕畵軸<lb/>
一笻千里來㳺楚評詩結髪師浣花論字童牙誇石鼔<lb/>
我皆不能但知愛亦似胷中有佳處氣韻翛然松上鶴<lb/>
意態索寞穽中虎却於翛然索寞中詩句時時出竒古<lb/>
乃知筆力有神助三峽迅流輒於住疑非蓬髪休上人<lb/>
<pb n="KR4d0095_WYG_003-11a"/>
定是禿頭楊德祖<lb/>
赤河沙泉自吞吐北崦踈鐘答南塢凭欄試誦鵬鳥文<lb/>
洛陽少年亦翹楚當時七國犯謀議睢陽不復聞鼙鼔<lb/>
時更事往空流水豪魂英魄知何處金華衲子如玉清<lb/>
温粹愈㳟如履虎明章秀句出倉卒慷慨山川弔前古<lb/>
篇篇秀發春欲釅便疑造化毫端住不須衆口誇晝公<lb/>
苕溪君作中興祖<lb/>
　　　復用前韻送不羣歸黄蘖見因禪師<lb/>
<pb n="KR4d0095_WYG_003-11b"/>
幽尋忽覺暗香吐竹西知有梅花塢一枝試摘與君看<lb/>
念君明日當離楚戞然飛去若驚鴻棄擲自嗟如卧鼓<lb/>
遥知旅枕生清夢夢到江南春好處蒼杉拂雲煙翠深<lb/>
為弔大雄山下虎我識山中因褊頭骨目清堅貎淳古<lb/>
便欲閒提折脚鐺栢子庵邊結茒住行看談笑起雲門<lb/>
海上横行如廼祖<lb/>
　　　送瑫上人奔母喪<lb/>
黄梅為法去睦州縁母歸兩事世難兼二老其敢違君<lb/>
<pb n="KR4d0095_WYG_003-12a"/>
看去留意日月爭光輝子方童牙中已喜家翠微既長<lb/>
㳺四方萬里孤雲飛方將追新豐冰雪横鋒機訃音輙<lb/>
僵卧聲吞淚沾衣平生哺烏情棲風無定枝大江浪如<lb/>
山飛棹不可追要當濟安流龍神嚴真威一盃春露香<lb/>
仰薦天地慈更期辦白業慰此罔極悲<lb/>
　　　送朱泮英隨從事公西上<lb/>
文如水行川氣如春在花挾書隨乃翁千里㳺京華人<lb/>
生少年樂於子何以加上庠閲英俊過目知等差君才<lb/>
<pb n="KR4d0095_WYG_003-12b"/>
固逸羣如金渾泥沙明年對殿陛落筆翻龍蛇遥憐緑<lb/>
槐陰絳帳張紅霞金門看躍馬蘆鞭作横斜滔滔九衢<lb/>
中懽情浩無涯馭吏亦傲睨隠語相嘲誇紅粧鸎燕語<lb/>
拭目興歎嗟知誰乞佳句駿墨字如鵶<lb/>
　　　贈王聖侔教授<lb/>
汝江軟碧摇寒空環江玉色羅五峯神竒融結孕千載<lb/>
於是代出文章公荆公道德輩孔孟致君勳業伊周同<lb/>
君侯才氣真不減行看接武隆休功妙齡人誇好風節<lb/>
<pb n="KR4d0095_WYG_003-13a"/>
氣壓潁汝何其雄曾經大筆戰文陣豪俊莫敢攖其鋒<lb/>
老師碩儒玉堂上爭看洒筆囘春工果然一日盖天下<lb/>
聲名熠燿馳華戎都城立石傳萬口士林矜氣横長虹<lb/>
巖僧廢棄誰比數亦復誦詠懽填胷迹微自恨不及識<lb/>
向風每覺勞雙瞳天公恤此慕善者因遣識面山水中<lb/>
坐令平昔心變滅譬如塵淨餘清銅自誇問道陜西老<lb/>
道人況亦參禪宗與君於法實昆弟姑留十日㳺從容<lb/>
拙詩别君無嶮句何從賞我雙頰紅他年揖讓對明主<lb/>
<pb n="KR4d0095_WYG_003-13b"/>
囘顧此㑹成虚空蹄輪冠盖塞門巷容我劇笑應無從<lb/>
　　　臨川陪太守許公井山祈雨書黄華姑祠<lb/>
臨川富山水井山最深幽愧我今日來自非清散㳺試<lb/>
問井中龍吾行汝知不髙秋嗜酣卧此計非良謀晩稻<lb/>
已及穗一雨足可收曷不躍而起霈然瀉南州要看賢<lb/>
使君放衙擁黄紬<lb/>
　　　寄蔡子因<lb/>
平生閲詩如閲馬自憐雙眼如支遁子因句法馬羣空<lb/>
<pb n="KR4d0095_WYG_003-14a"/>
爽氣横秋太神駿上苑花光纏肺腸西湖霜曉磨風韻<lb/>
較君年少翰墨場賈生仲舒覺寒窘醉中逃禪亦不惡<lb/>
況復機鋒類龎藴奉身一飯聊自珍富貴功名苦尋趂<lb/>
鳳巢定生五色雛文章從來論種性嗟余索寞卧空山<lb/>
多生垢習消磨盡但餘欲識天下英斃蛇脊尾猶一振<lb/>
嵗月去人江浪翻何時仰此摩天峻<lb/>
　　　驟雨<lb/>
雷搥雨骨天為低行雲趨走不敢遲桐英滿地誰拾去<lb/>
<pb n="KR4d0095_WYG_003-14b"/>
花態正顰魂欲飛紫金蛇光誰掣斷墮空萬㸃跳珠亂<lb/>
須㬰井滑紺無泥琉璃骨軟爭道馳亂紅殘蕚驚千片<lb/>
可憐憔悴呉姬面林光草色自連天殘香依約知誰怨<lb/>
　　　臨川康樂亭碾茶觀女優撥琵琶坐客索詩<lb/>
小槽横捧梳粧薄緑羅綰帶仍斜搭十指纎纎葱乍剥<lb/>
紫燕飛翻初弄撥梨園曲調皆品匝歛容却復停時霎<lb/>
日烘花底光似潑嬌鸎得暖歌唇滑圓吭相應啼恰恰<lb/>
須㬰急變花十八玉盤蔌蔌珠璣撒坐客漸欲身離榻<lb/>
<pb n="KR4d0095_WYG_003-15a"/>
裂帛一聲催合殺玉容嬌困撥仍挿雪梅一枝初破臘<lb/>
　　　南豐曾垂綬天性好學余至臨川欲見以還匡<lb/>
　　　　山作此寄之<lb/>
我生少小秀不叢題詩落筆先飛鴻一從廢棄脱毛髪<lb/>
乃與石田樗木同平生百慮湛古井無復掀湧波春風<lb/>
尚餘覻書舊垢習終日伏桉如啞聾黙觀前古忠義輩<lb/>
光明碩大皆人雄聞之恨未目親厯周行四海如萍蓬<lb/>
猛聞君侯富道義浩然養就如嬰童筆端五色藻造化<lb/>
<pb n="KR4d0095_WYG_003-15b"/>
經綸事業羅心胷揚清激濁出天性英聲不減狄梁公<lb/>
一節直走汝水上囘首弊箒香爐峯徘徊一月不及見<lb/>
癡坐掩扄知命窮霜清昨夜興飄忽匡山落我清夢中<lb/>
吾身去住本無繫便欲登舟而向東再惟君侯未我識<lb/>
恨遺他日山水重作詩願見亦不惡谷風從虎雲從龍<lb/>
　　　再㳺三峽贈文上人<lb/>
肉身大士延平公眉毛如雪聲如鐘東坡醉眼亦多耳<lb/>
信口呼作僧中龍坐令玉色煙巒裏晨鐘暮鼔三千指<lb/>
<pb n="KR4d0095_WYG_003-16a"/>
而今滑冷撼不噟青燈白塔臨寒水上人談笑有精色<lb/>
聞是延平坐中客紫霄峯下曾相逢别來幾何頭已白<lb/>
地爐夜語尋前事當日交㳺半生死與君等是三眠蠶<lb/>
浮世百年那免此我尋舊㳺聊自娯忽然見君懽有餘<lb/>
一笑且從吾所適後㑹重來知有無<lb/>
　　　泊舟星江聞伯固與僧自五老亭歩入開先作<lb/>
　　　　此寄之<lb/>
煙霏含空青向晩望逾好欲行落瀑邊俊鶻屢側腦偶<lb/>
<pb n="KR4d0095_WYG_003-16b"/>
擕白髪禪歩盡青松道孤鴻聊送目痩䇿自扶老甚欲<lb/>
東澗陰縛屋安井竈我亦個中人歸計嗟不早永愧巖<lb/>
上僧松鬛和雲掃<lb/>
　　　㑹蘇養直<lb/>
方忻望廬山忽見蘇養直向來敗意事捉手一笑失瀾<lb/>
翻誦新詩與山爭秀色歸來對青燈危坐口挂壁翰林<lb/>
謫仙人隠顯吁莫測正恐騎魚去千里作一息<lb/>
　　　贈癩可<lb/>
<pb n="KR4d0095_WYG_003-17a"/>
可師有竒骨吐語愕衆口秀如出盆絲媚若春月栁舊<lb/>
詠雪梅詞便覺落渠後抱痾亦同粲視身一塵垢卧看<lb/>
東溪雲懸瀑激窻牖廬山久無僧殿閣空華構誰知千<lb/>
巖勝竟入此郎手我癡世不要冷落如弊箒但意君可<lb/>
奪獨能容我不<lb/>
　　　福唐秀上人相見圓通<lb/>
廬山萬木春已透滿目春光迎馬首北山攫飯借榻眠<lb/>
一任春山穿户牖道人聞是福唐來石門曾結㳺山友<lb/>
<pb n="KR4d0095_WYG_003-17b"/>
相逢未説一笑懽且忻春色濃如酒何當痩藤上孤絶<lb/>
深谷忽驚如錦繡人生超放當趂健東風已暗藏鵶栁<lb/>
　　　飛來峯<lb/>
意行忽出門欲留聊植杖雲開飛來峯巋然眉睫上氣<lb/>
勢欲翔舞秀色無千嶂萬物皆我造何從有來往大千<lb/>
等毫末古今歸俯仰心知目所見皆即自幻妄如窺鏡<lb/>
中容容豈他人像頗怪胡阿師乃作去來想此意果是<lb/>
非一笑聲輙放且復臨冷泉舉手弄清漲<lb/>
<pb n="KR4d0095_WYG_003-18a"/>
　　　崇因㑹王敦素<lb/>
眼髙四海語英發自應文章有家法金陵地肺山川驕<lb/>
要君詩句時彈壓東來藉甚名譽傳景星瑞鳥人爭先<lb/>
忽驚華氣傾坐客但覺人品春湖前一盃春露容同啜<lb/>
更看歸舟登一葉遥知笑語散驚鷗萬頃煙波上眉睫<lb/>
念君懷中有卿相何時摸蘇一唾掌要看儒林萬口誇<lb/>
文公諸郎能世家<lb/>
　　　聞端叔有失子悲而莊復遭火焚作此寄之<lb/>
<pb n="KR4d0095_WYG_003-18b"/>
一子被奪去囷廪遭火焚冷官寄僧舎僮僕卧朝昏平<lb/>
生五色筆落紙生煙雲文章竟何用䄂手聲一吞東坡<lb/>
昔無恙豪俊日填門君如汗血駒膽氣終逸羣坡今騎<lb/>
魚去衆客亦繽紛翩然淮海上霜鬢此身存我亦識坡<lb/>
者一見等弟昆乃知水與乳自然和不分心期營一笑<lb/>
發君雙頰温那知墮機穽面上餘唾痕我公佯瞌睡嘲<lb/>
誚了不聞遥知讀此詩拊手髯一掀<lb/>
　　　七夕卧病敦素報云道夫已至北山遲遲未入<lb/>
<pb n="KR4d0095_WYG_003-19a"/>
　　　　城其意耽酒用其説作詩促之<lb/>
去年鍾山今夕晴二豪興發來扣扄開軒咄嗟辦法供<lb/>
一味萬壑松風聲頽然意適相枕卧便覺語笑紛先爭<lb/>
我方小立倚風檻君忽蹶起孤髻撑今年此樂墮渺莽<lb/>
維摩卧疾毗耶城烏衣郎亦憎俗子閉户卧看星河横<lb/>
美髯和易坐畏暑扁舟散髪歌月明遥知君定宿浮玉<lb/>
詩狂欲跨横海鯨傳聞已至蔣陵塢留滯未歸宜一抨<lb/>
連床夜語久不理硯席忍垢珠網生乃爾彌日復信宿<lb/>
<pb n="KR4d0095_WYG_003-19b"/>
不為萬頃無濁清推擠不去有深意戀此百甕郎官清<lb/>
甕邊被縛真有道酒後耳熱良高情不嫌折簡苦招喚<lb/>
要看欵段兀醉酲<lb/>
　　　冬日顯寧偶書二首<lb/>
山舟不肯留白髪日夜益曉窺青銅光乃覺朱顔失故<lb/>
人半凋零行吟百憂集舊山天盡頭嵗晏衰眼力高枕<lb/>
此山泉比興復何日百年暗相驚奔忙如瞬息喬松亦<lb/>
已塵仙術無煩乞<lb/>
<pb n="KR4d0095_WYG_003-20a"/>
禮法日荒蕪坦率日增益唯餘枯藤枝起坐不相失山<lb/>
枕孤雲歸林寒倦鳥集愛此亦題詩鈍澁見才力乃知<lb/>
衰老來全殊少年日勞生知幾何萬事歸嘆息鈯斧好<lb/>
<hi>闕</hi>　當就阿誰乞<lb/>
　　　和靈源寄瑩中<lb/>
此來漸覺身無累欲學灊溪諱名氏鍾山萬頃獨經行<lb/>
山日松風吹凍耳聞有僧從法窟來當鋒戲作横機試<lb/>
探懷示我妙伽陀兩翁囘互偏中至乃知道德無貧賤<lb/>
<pb n="KR4d0095_WYG_003-20b"/>
<hi>闕</hi>　相求亦相契妙談何日看揮斤此老鼻端有餘地<lb/>
　　　王敦素李道夫逰兩翁軒次敦素韻<lb/>
茅簷分首纔信宿佳句俄驚照雲谷兩翁諠閴姑置之<lb/>
銀鈎勒出鬼神哭識君筆力囘春工妙語天成絶雕劚<lb/>
是時秋陰潑庭户微月瓏璁隔寒竹便覺玉川照映人<lb/>
譬如六月失三伏深雲開軒亦不惡窻户清紅照林麓<lb/>
方欣杖履日追隨漸喜並崖村路熟平生與山寔神㑹<lb/>
戲語嘲詞雜山緑要當終副此軒名絶境於君豈宜獨<lb/>
<pb n="KR4d0095_WYG_003-21a"/>
懸想青燈夜對床香火淨縁期昔夙此詩煩寄謫仙看<lb/>
要使軒渠笑捧腹<lb/>
　　　奉陪王少監朝請㳺南澗宿山寺歩月二首<lb/>
朝為北山逰暮作南澗宿此生亦何幸稱心良易足青<lb/>
燈委昏花笑語暖幽獨月出東南峯升此一輪玉開扉<lb/>
發清嘯意行無澗谷勝韻髙摩空妙語清到骨親朋萬<lb/>
石門門吏千鍾祿如何飯薇蕨衲子相追逐明年守北<lb/>
屏夜直黄金屋應懷此夕㳺夢想亦清淑定有寄來篇<lb/>
<pb n="KR4d0095_WYG_003-21b"/>
呉牋煩自録<lb/>
單衣喜和風詩眼愛空翠野亭亦翛然散坐聊倦倚坐<lb/>
久忽聞樵見視一笑喜那知深林外曲折見流水幽光<lb/>
弄紺碧春色潑秀氣去為千頃澤隄栁相嫵媚月光方<lb/>
下徹浮空見頳尾投礫戲驚之撲摝沙禽起歸途望林<lb/>
壑煙靄隔山寺便如斜川㳺嵗月亦相似<lb/>
　　　浙竹<lb/>
龍孫初長浙江曲踈影蕭蕭濯寒玉平生知愛足風流<lb/>
<pb n="KR4d0095_WYG_003-22a"/>
只有山陰王子猷而今流落蒼崖頂暗換年光鄉路永<lb/>
冰敲雪壓未應衰鸞鳳不棲空故枝堅幹猶堪製長笛<lb/>
最合宫商勝金石為君吹動鏡湖秋驚起雙龍翼小舟<lb/>
　　　觀山茶過囘龍寺示邦基<lb/>
北窻賞新晴睡美正清熟竹雞斷幽夢朦朧不能續卧<lb/>
聞故人家山茶已出屋欣然一命駕妍暖快僮僕千朶<lb/>
鶴頂紅染此一叢緑坐客例能詩秀句抵金玉擕過囘<lb/>
龍寺掃壁為君録逸筆作波險欹斜不可讀坐驚殷床<lb/>
<pb n="KR4d0095_WYG_003-22b"/>
鐘暮色眩雙目入闗更清興市井亂燈燭人生分萬途<lb/>
稱心良易足時平且行樂餘賔非所欲<lb/>
　　　次韻葉集之同秀實敦素道夫㳺北山㑹周氏<lb/>
　　　　書房<lb/>
王郎本豪放富貴纏縳之頗復厭絲竹來聽松風悲葉<lb/>
侯須似棘談兵輒紛披恃此文武膽英氣吐北西正直<lb/>
威鬼神動欲焚滛祠道夫憂國心造次常念兹事功未<lb/>
入手憤酒誰共釃正恐追老范一吐胷中竒秀實氣剛<lb/>
<pb n="KR4d0095_WYG_003-23a"/>
大歸宿未易期新詩弄清婉霜曉臨湘湄鍾山冠世境<lb/>
登賞乃所宜林間見隠者面有無求姿不必問賢否但<lb/>
讀諸公詩我無支遁才敢逐王謝為推擠幸不死豈非<lb/>
憐其癡一昨閲詩戰望見仆旌麾今能犯矢石居久氣<lb/>
自移<lb/>
　　　洪玉父赴官潁川㑹余金陵<lb/>
迂踈世不要冷落眠山寺空山斷往還落花自流水平<lb/>
生所懷人那料千里至懽極看屋梁通夕不成寐曉從<lb/>
<pb n="KR4d0095_WYG_003-23b"/>
城郭來山亦為余喜登門見眉須已覺增爽氣洪徐皆<lb/>
人龍論議例英偉君於二老間妙語發温粹胡為下僚<lb/>
中混此萬乘器攝衣願從君舉歩懼推鄙安知出愛忘<lb/>
劇談略勢位便欲擕與東載我以船尾予生分竒蹇事<lb/>
事得敗意獨於天下豪未識已神契天公亦見憐以此<lb/>
厚我耳西湖今古勝前軰風流地風月久乾沒畫舫誰<lb/>
料理行當入君手想見飽風味不得陪清㳺起坐終夜<lb/>
喟定有湖上詩無辭逺相寄<lb/>
<pb n="KR4d0095_WYG_003-24a"/>
　　　珪粹中與超然㳺舊超然數言其俊雅除夕見<lb/>
　　　　於西興喜而贈之<lb/>
蜀客快劇談風味出譏誚衆中聞巴音必往就一笑道<lb/>
人西蜀來風度又髙妙吾家長頭郎髙蹈萬物表平生<lb/>
少推可説子不知了吾初意魁梧一見殊短小篝燈欵<lb/>
夜語每毎犯吾料貎和華林風氣爽霜天曉坐令岑寂中<lb/>
絶塵追騕䮍君看顯與訥出蜀亦同調竟如衆星月聲<lb/>
光潑雲嶠子亦當加鞭嵗月一過鳥<lb/>
<pb n="KR4d0095_WYG_003-24b"/>
　　　陳瑩中自合浦遷郴州時余同粹中寓百丈粹<lb/>
　　　　中請迓之以病不果粹中獨行作此送之<lb/>
我懷希夷老如啞無處訴忽聞得生還失聲喜能語想<lb/>
見如鏡中仙風拂眉宇欲問華嚴宗忽覺隔呉楚攝衣<lb/>
出從之久疾恐頓仆佳哉蜀道人精爽馳揵武殷勤願<lb/>
偕行得書即徑去我生百無求青山滿門户公卿一<hi>闕</hi>
　掉頭不囘顧斯人獨難忘自不知其故夙昔當問佛<lb/>
<hi>闕</hi>　亦法侣逹書理故事已辦住山斧太虚吾斧柄能<lb/>
<pb n="KR4d0095_WYG_003-25a"/>
<hi>闕</hi>　收取<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0095_WYG_003-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石門文字禪巻三<lb/>
</p>
<p>
</p>
  </div>
</body>
</text>
</TEI>
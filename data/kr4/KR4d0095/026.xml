<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石門文字禪巻二十六</head>
    <p>
<pb n="KR4d0095_WYG_026-1a"/>
欽定四庫全書<lb/>
　石門文字禪巻二十六　　宋　釋覺範　撰<lb/>
　　題<lb/>
　　　題才上人所藏昭黙帖<lb/>
傳曰雖無老成尚有典刑然則老成典刑所不逮也予<lb/>
還自海外叢林頓衰心不爲之動者恃昭黙在耳今又<lb/>
棄我而先惟之不自知涕零也宣和元年八月游法輪<lb/>
見東甌才公道人出此軸爲示知師弟子之間蓋如是<lb/>
<pb n="KR4d0095_WYG_026-1b"/>
衲子動成阡陌而才獨軫念昭黙豈妄與人者乎予既<lb/>
見其筆蹟又得與才游彌日兹游也豈虚行哉<lb/>
　　　題靈源門榜<lb/>
靈源初不願出世隄岸甚牢張無盡奉使江西屢致之<lb/>
不可久之翻然改曰禪林下衰𢎞法者多假我偷安不<lb/>
急撑拄之其崩頹跬可須也於是開法於淮上之太平<lb/>
予時東游登其門叢林之整齊宗風之大振疑百丈無<lb/>
恙時不減也後十五年見此榜于逢原之室讀之凛然<lb/>
<pb n="KR4d0095_WYG_026-2a"/>
如見其道骨山谷爲擘窠大書其有激云嗚呼使天下<lb/>
爲法施者皆遵靈源之語以住持則尚何憂乎祖道不<lb/>
振也哉傳曰人能𢎞道非道𢎞人靈源以之<lb/>
　　　題昭黙墨蹟<lb/>
余還自海南館于道林道人朱公破雨自雲蓋來坐未<lb/>
定出昭黙書一軸予久去箴誨初見必輙輟熟視之不<lb/>
自覺意消也秦少游至錢塘見功臣山政禪師書歎以<lb/>
爲非積學所致其純美之韻如水成文出於自然昭黙<lb/>
<pb n="KR4d0095_WYG_026-2b"/>
暮年臻妙其以是哉顔平原有大節於唐而以書名識<lb/>
者惜之予以謂斯人德高而名往就之耳借使此老書<lb/>
不工尤當寶祕況工乎愈可寶也然與其門人書語多<lb/>
以見及余衰退流落又自恨生所知遇不能不短氣耳<lb/>
　　　題昭黙自筆小參<lb/>
游東呉見岑䆳爲予言秦少游絶愛政黄牛書問其筆<lb/>
法政曰書心畫地作意則不妙耳故喜求兒童字觀其<lb/>
純氣昭黙自臥疾後無他嗜好以翰墨爲佛事如示衆<lb/>
<pb n="KR4d0095_WYG_026-3a"/>
以小參之語皆肯自筆此殆清閑有餘又性不違人豈<lb/>
一代宗師而作許兒戲事此所謂大慈過人之行非近<lb/>
世栽培聲名高自摽致所能及也誠侍者出以示予覽<lb/>
之涕泗横流某年月日<lb/>
　　　題昭黙與清老偈<lb/>
昭黙孝友於昆弟而以謙自牧不如是法道何由興乎<lb/>
予觀其贈洞和禪師法句曰志有常守誠無外求及疑<lb/>
其語瞻其風度此老爲作實錄耳未見洞和令人莫測<lb/>
<pb n="KR4d0095_WYG_026-3b"/>
其爲人及見之坐使人意消也韓子蒼曰真本色住山<lb/>
人子蒼豈欺予哉<lb/>
　　　題昭黙遺墨<lb/>
昭黙老人道大德博爲叢林所宗仰雖其片言隻偈翰<lb/>
墨游戲學者爭祕之非以其書詞之美也尊其道師之<lb/>
德耳予游諸方處處見之開巻輙識其真精到之韻骨<lb/>
枯老狀蓋其退居時筆也南嶽見方廣圓首座出此爲<lb/>
示噫圓知敬慕昭黙其亦賢於人遠矣<lb/>
<pb n="KR4d0095_WYG_026-4a"/>
　　　題真歸誥銘<lb/>
宗師之於生死之際説法作偈者有之未有自作銘誥<lb/>
者也予觀昭黙此文奮激頓挫精到無餘雖鳩摩羅什<lb/>
道安輩平時作爲且不能及況病與死隣者能爾乎蓋<lb/>
其道眼高妙唯道是視初不知其有死生之烈也不然<lb/>
何以卓絶高勝如是之盛哉拜讀不勝增氣<lb/>
　　　題濳庵書<lb/>
傳曰有國者非謂有喬木也謂有世臣也予亦曰有禪<lb/>
<pb n="KR4d0095_WYG_026-4b"/>
林者非有四事之傳也謂有耆年也濳庵今九十一歲<lb/>
矣而筆語如此真叢席之大老人也年月日某題<lb/>
　　　題佛鑑僧寶傳<lb/>
禪者精於道身世兩忘未嘗從事於翰墨故唐宋僧史<lb/>
皆出於講師之筆道宣精於律而文詞非其所長作禪<lb/>
者傳如户婚按檢贊寧博於學然其識暗以永明爲興<lb/>
福巖頭爲施身又聚衆碣之文爲傳故其書非一體予<lb/>
甚悼惜之頃嘗經行諸方見博大秀傑之衲能袒肩以<lb/>
<pb n="KR4d0095_WYG_026-5a"/>
荷大法者必編次而藏之蓋有志於爲史中以罪廢逐<lb/>
還自海外則意緒衰落魂魄遺失其存者無幾宣和改<lb/>
元夏於湘西之谷山發其藏畜得七十餘輩因倣前史<lb/>
作贊使學者槩其爲書之意書既成有佛鑑大師淨因<lb/>
者曰噫嘻此先德之懿也願首傳以爲畢生之玩因以<lb/>
父事佛照以大父事雲庵而視余爲季父也因生廬山<lb/>
之陽游方飽叢林參道有知見恭謹孝友蓋其天性而<lb/>
醖藉雅尚若出自然與余游餘二十年久而益敬故余<lb/>
<pb n="KR4d0095_WYG_026-5b"/>
欣然授之因以謂此書當得妙於筆札者傳之於是憑<lb/>
川道者敏傳願施其能傳以伯父事佛照以兄事佛鑑<lb/>
其能書乃夙習筆楮不擇精麤飛翰如蠶食葉俄頃千<lb/>
字其衡斜布列擘窠棊畫非特字工而已工詩善丹青<lb/>
兼衆妙而有然未嘗以自多長坐不睡一食終日者十<lb/>
二年矣人以爲難而傳以爲易久游靈源之門得其㫖<lb/>
要者也六月二十五日佛鑑擕此書來請記其本末而<lb/>
以謂先覺之前言往行不聞於後世學者之罪也聞之<lb/>
<pb n="KR4d0095_WYG_026-6a"/>
而不能以廣傳同志之罪也今予既以傳次之而因又<lb/>
善傳傳公又成之嗚呼後世學者讀之當想見法席之<lb/>
盛也<lb/>
　　　題誼叟僧寶傳後<lb/>
清涼大法眼禪師出世行道三十年其所示徒皆勸勉<lb/>
之語未嘗以法傳人非有法而祕惜寔無有法耳譬如<lb/>
無病而飲藥病從藥生故曰一切文字語言學者嗜著<lb/>
是名壅蔽自心光明然前聖指道之轍入法之階後世<lb/>
<pb n="KR4d0095_WYG_026-6b"/>
不聞而學則又如無田而望有秋成無有是處予初成<lb/>
此書於谷山時出塵庵師冝公誼叟在焉命南州傳道<lb/>
者錄之以衆編參定特爲善本明年春予游嶽還復過<lb/>
誼叟出以爲示其裝冩之精竄較之完非用意之專信<lb/>
道之審莫能臻是予知其閲而仰思當助發其光明侔<lb/>
倡其智證去先德亦何逺哉則清涼以文字語言爲壅<lb/>
蔽者蓋治疾之藥耳覽者其以是窺出塵可也<lb/>
　　　題珣上人僧寶傳<lb/>
<pb n="KR4d0095_WYG_026-7a"/>
予初游呉讀贊寧宋僧史怪不作雲門傳有耆年曰嘗<lb/>
聞呉中老師自言尚及見寧以雲門非講學故刪去之<lb/>
又游曹山拜澄源塔得斷碣曰耽章號本寂禪師獲五<lb/>
藏位圗盡具洞山㫖訣又游洞山得澄心堂錄書谷山<lb/>
崇禪師語較傳燈皆破碎不真於是喟然而念雲門不<lb/>
得立傳曹山名亦失真崇之道不減巖頭叢林無知名<lb/>
況下者乎自是始有撰敘之意凡經諸方三十年得百<lb/>
餘傳中間忘失其半晩歸谷山遂成其志時長汀璲珣<lb/>
<pb n="KR4d0095_WYG_026-7b"/>
二衲子來從予游錄此副本易曰多識前言往行以大<lb/>
畜其德是錄也皆叢林之前言往行也能不忘玩味以<lb/>
想其遺風餘烈則古人不難到也二子勉之<lb/>
　　　題宗上人僧寶傳<lb/>
予撰此傳方定藳上淨三昔而東甌道人將還石門自<lb/>
潙水過谷山欵予見其書曰噫嘻此一代之博書先德<lb/>
前言往行具焉願手錄以示江南道侶即挂巾屨坐夏<lb/>
四月二十三日錄畢以示予予歎曰夫彈冠必整衣心<lb/>
<pb n="KR4d0095_WYG_026-8a"/>
敬必形肅宗非至誠愛重法道其謹楷精嚴渠能至是<lb/>
哉歐陽率更以書畫名世見鍾太傅碑愛其筆法臥其<lb/>
下三昔不忍去率更嗜世間法且爾況出世間法乎宗<lb/>
爲法坐夏賢於率更逺甚<lb/>
　　　題圓上人僧寶傳<lb/>
仰山初見耽源所傳六祖圓相即以焚之及其授法也<lb/>
則有黙論雲門不許錄語句而逺侍者以紙爲衣遂傳<lb/>
于今以是論之非離文字語言非即文字語言可以求<lb/>
<pb n="KR4d0095_WYG_026-8b"/>
道也臨川圓道人少游方有志學道一鉢經行諸方其<lb/>
孤征絶俗雪鴻戾天仰不可及而骨董中有此錄小字<lb/>
薄紙畫畫精誠可以見其志也<lb/>
　　　題淳上人僧寶傳<lb/>
問如何是火性答曰熱是火性問如何是水性答曰濕<lb/>
是水性問者欣然而有得水火之義盡於此矣又問何<lb/>
以謂之恕答曰如我之心以待人則恕矣又問何以謂<lb/>
之慎答曰心之一具德見於慎耳問者又欣然有得蓋<lb/>
<pb n="KR4d0095_WYG_026-9a"/>
恕慎之理極於此矣此世間義理之論也義理者心之<lb/>
塵垢也其去佛道不翅如百億天淵然昔者有問竹林<lb/>
如何是法身答曰法身無相又問如何是法眼答曰法<lb/>
眼無瑕爲道吾衆中所失笑者冝矣近世邪師相與傳<lb/>
授謂無有悟但直問直答謂之於法中不生異見紛然<lb/>
棊布名山稱嗣祖沙門學者例無英氣往往甘心屈伏<lb/>
每爲之流涕宣和四年九月二十七日夜爲衆説參同<lb/>
契至本末須歸宗尊卑用其語處曲折引譬以發明先<lb/>
<pb n="KR4d0095_WYG_026-9b"/>
聖之意使忱信而䖍敬者一洗其矯誣宗㫖之氣而福<lb/>
唐太淳上人適出此編示予燈下爲書以付之淳能識<lb/>
宗則知尊卑之語不出義理之域而悟首山獨坐無尊<lb/>
卑從上無一法與人爲太老婆饒舌矣<lb/>
　　　題其上人僧寶傳<lb/>
長沙益陽白鹿大禪師門弟子季芳福唐人純靜寡言<lb/>
笑年二十餘侍其師宣和四年夏于湘西南臺寫此書<lb/>
三十巻寫畢以示予予曰汝師出雲蓋西堂之門西堂<lb/>
<pb n="KR4d0095_WYG_026-10a"/>
爲臨濟九世之嫡孫而黄龍南公之眞子也<hi>闕</hi>家辯才叢<lb/>
林畏仰之汝能自勤自誦習此書玩味其㫖蹤跡其行<lb/>
事繼之以不休則古人豈難到哉如寫而不讀讀而不<lb/>
味其意徒欲粉飾清興於道何有<lb/>
　　　題範上人僧寶傳<lb/>
蚍蜉細字欲䦨斑病眼臨䆫看亦難八十一人閑鼻孔<lb/>
那盧穿在一毫端且道有鼻孔從範上座穿只如懷禪<lb/>
師無鼻孔作麽生下手若也道得西川漏籃子一錢買<lb/>
<pb n="KR4d0095_WYG_026-10b"/>
三個若道不得南臺門外是湘江<lb/>
　　　題端上人僧寶傳<lb/>
臨川志端上人宣和四年夏於長沙之谷山谷山有衆<lb/>
而領袖者魯暗不通曉世事叢林以是凋落端律身益<lb/>
敬日誦經行道暇則寫僧寶傳同學勸經行他山要與<lb/>
之俱端辭以山水未暇觀正以白業未辦爲憂同學怒<lb/>
棄去端怡然勿恤也明年正月上澣日端袖此書來求<lb/>
題其後予告之曰一精想中十法界種子皆具隨其所<lb/>
<pb n="KR4d0095_WYG_026-11a"/>
熏發而起譬之田有稻種藉時雨以芽孽之十法界者<lb/>
六凡四聖謂也今端屏絶諸緣日唯錄佛祖之語味佛<lb/>
祖之意則亦熏發佛乗之種與夫游談無根疲精神於<lb/>
莊孟爲陳言腐説以欺無知者異矣然能窮究其所自<lb/>
使所言所履如傳八十一人者則可謂出家知恩者子<lb/>
視端精緊板而聲圓若可語此者聊及之端其勉之<lb/>
　　　題隆道人僧寶傳<lb/>
古之學者非有大過人者惟能博觀約取知宗而用妙<lb/>
<pb n="KR4d0095_WYG_026-11b"/>
耳唐沙門道人通兼三藏而精於持律持律小乗之學<lb/>
也而宣不許人呼以爲大乗師棗柏長者力𢎞佛乗而<lb/>
未嘗一語及單傳心要方是時曹溪之説信於天下非<lb/>
敎乗之論所當雜宣公甘以小乗自居棗柏止以敎乗<lb/>
自志竟能爲百世師者知宗用妙而已禪宗學者自元<lb/>
豐以來師法大壞諸方以撥去文字爲禪以口耳受授<lb/>
爲妙耆年凋䘮晩輩蝟毛而起服紈綺飯精妙施施然<lb/>
以處華屋爲榮高尻磬折王臣爲能以狙詐覊縻學者<lb/>
<pb n="KR4d0095_WYG_026-12a"/>
之貌而腹非之上下交相欺誑視其設心雖儈牛履狶<lb/>
之徒所恥爲而其人以爲得計於是佛祖之微言宗師<lb/>
之規範掃地而盡也予未嘗不中夜而起喟然而流涕<lb/>
以謂列祖綱宗至於陵夷者非學者之罪乃師之罪也<lb/>
以茍認意識爲智證爲師者之門望見以輕慢之心萌<lb/>
矣非特然也又執已是而去取諸方賤目覩而尊信傳<lb/>
説故不見至道之大全古人之大體因編五宗之訓言<lb/>
諸老之行事爲之傳必書其悟法之由必載其臨終之<lb/>
<pb n="KR4d0095_WYG_026-12b"/>
異以譏口耳授受之徒謂之禪林僧寶傳書成而九嶷<lb/>
道人道隆閲之一月而𡵻𡵻上口兩月而娓娓成誦三<lb/>
月而能爲末學者舉紐領夏於雲蓋閉門寢飯之外口<lb/>
誦而錄之非誠著於學志存於道何能臻是哉然其爲<lb/>
人不甘爲啞羊苾芻混處疾之甚至於詬罵喜與有識<lb/>
博聞者游意所合則不問道俗千里從之嗚呼叢林博<lb/>
聞者既不可人求之而啞羊苾芻動成阡陌隆雖口受<lb/>
吾文抱吾所集以遊諸方亦安能忘詬罵之喙乎宣和<lb/>
<pb n="KR4d0095_WYG_026-13a"/>
二年秋得得自山中來出此編爲示予佳其好學爲書<lb/>
其本末以告未知隆者<lb/>
　　　題休上人僧寶傳<lb/>
泰山之鳥巢於木末九淵之魚託於沙罅嗚呼魚鳥之<lb/>
微亦知附託於高深安有毁髪學道之徒而自棄於淺<lb/>
陋乎季休福唐人也而得業於湘上之南臺其師太公<lb/>
與予爲兄弟行其熏烝見聞有自來矣初太遭横逆坐<lb/>
圜扉中百許日他法屬皆畏詶酢之而休服勤不敢失<lb/>
<pb n="KR4d0095_WYG_026-13b"/>
禮逮其釋余勸度之宣和四年正月也既受具陪衆遂<lb/>
寫此傳除夕捧以來予佳其能自脱淺陋而趨高深爲<lb/>
題其末明年元日也明白庵題<lb/>
　　　題英大師僧寶傳<lb/>
老子曰爲學日益爲道日損者理之序也博觀而約取<lb/>
厚積而薄施多識前言往行者日益之學也如春夏之<lb/>
水方增川浩然不可測其際思之又思之以至於無思<lb/>
如鹵之在頂蓋造形之極不可以數量情識得孔子晩<lb/>
<pb n="KR4d0095_WYG_026-14a"/>
乃悟曰天下何思何慮如秋冬之水縮廓然見其涯涘<lb/>
嗚呼叢林法道之壞無如今日之甚非特學者之罪寔<lb/>
爲師者之罪也學者方䝉然無知而反誡之曰安用多<lb/>
知但飽食黙坐雖若甚要然亦去愚俗何逺予所錄僧<lb/>
寶傳先敘其悟道之緣又書其死生之際欲學者法前<lb/>
輩爲道之精而惠英大師年二十餘生海上獨挺然有<lb/>
志不肯碌碌而啞羊者固已憎之如十世讎矣手寫此<lb/>
書擕以過予予佳其勤扶此心以自此趨無上佛果如<lb/>
<pb n="KR4d0095_WYG_026-14b"/>
順風揚塵耳宣和四年十一月題<lb/>
　　　題所錄詩<lb/>
海南道人惠英字頴孺生十有二日而失母年七齡而為<lb/>
沙門二十歲從予游予所作語言徧叢林未嘗收錄而英<lb/>
編兩巨帙為示既有媿於九祖欲焚去之又念英之好學<lb/>
為一笑而置之然流俗寡聞見少年嗜筆硯者不背數必<lb/>
腹非之以謂禪者不當以翰墨為急寜知龍勝詩流震<lb/>
旦<hi>闕</hi>　　首論<hi>闕/</hi>動以億萬<hi>闕</hi>多為言哉英勉之老子言<lb/>
<pb n="KR4d0095_WYG_026-15a"/>
爲學日益爲道日損使其未嘗學也何所損哉如川之<lb/>
増者學也水落石出者損也然未易與粥飯僧論此也<lb/>
　　　題佛鑑蓄文字禪<lb/>
余幼孤知讀書爲樂而不得其要落筆嘗如人掣其肘<lb/>
又如瘖者之欲語而意窒舌大而濃笑者數數然年十<lb/>
六七從洞山雲庵學出世法忽自信而不疑誦生書七<lb/>
千下筆千言跬歩可待也嗚呼學道之益人未論其死<lb/>
生之際益其文字語言如此益可自信也今三十八年<lb/>
<pb n="KR4d0095_WYG_026-15b"/>
矣而見雲庵平時親愛之人佛鑑大師淨因於湘中頹<lb/>
然相向俱老矣而故意特未老又出余少時詩句讀之<lb/>
想見山林之舊游處誦白公詩曰手把楊枝臨水坐閑<lb/>
思往事似前身<lb/>
　　　題弼上人所蓄詩<lb/>
往時叢林老衲多以講宗爲心呵衲子從事筆硯予游<lb/>
方時省息衆中多習氣抉磨不去時時作未忘情之語<lb/>
隨作隨棄如人高笑幸其不聞過廬山見弼上人出一<lb/>
<pb n="KR4d0095_WYG_026-16a"/>
巨軸讀之茫然不可諱爲多言之戒昔殷浩喜作詩不<lb/>
甚工嘗出示桓温温戲曰子勿犯吾儻見犯即出子詩<lb/>
示人弼上人不見惡願勿傳乃幸<lb/>
　　　題言上人所蓄詩<lb/>
予幻夢人間游戲筆硯登高臨逺時時爲未忘情之語<lb/>
旋踵羞悔汗下又自覺曰譬如候蟲時鳥自鳴自己誰<lb/>
復收錄寶山言上人乃編而爲帙讀之大驚不復料理<lb/>
其訛正可爲多言之戒然佳言之好學雖鄙語如予者<lb/>
<pb n="KR4d0095_WYG_026-16b"/>
亦收之世有加予數十等之人其語言文字之妙能錄<lb/>
藏以増益其智識又可知矣夫水發岷山其濫觴至楚<lb/>
國則萬物至滿則合之者衆也善學者其能外此乎言<lb/>
公其勉之<lb/>
　　　題自詩寄幻住庵<lb/>
淵明作訓子詩可以想見其愷弟而杜子美乃曰有子<lb/>
賢與愚何其挂懷抱作閑情賦足以見其真而昭明太<lb/>
子曰白璧微瑕正在此耳癡人面前不可説夢豈子美<lb/>
<pb n="KR4d0095_WYG_026-17a"/>
昭明亦真癡耶予自居海上及南歸寄意於一戲故語<lb/>
不復料理其當否今錄數首以寄幻住庵主杜子美梁<lb/>
昭明猶未脱癡病幻住其能不癡耶<lb/>
　　　題自詩<lb/>
予始非有意於工詩文夙習洗濯不去臨高望逺未能<lb/>
忘情時時戲爲語言隨作隨毁不知好事者皆能錄之<lb/>
南州琦上人處見巨編讀之面熱汗下然佳琦之好學<lb/>
雖語言之陋如㒒者亦不肯遺況工於詩者乎因出示<lb/>
<pb n="KR4d0095_WYG_026-17b"/>
輙題其末<lb/>
　　　題權巽中詩<lb/>
世稱唐文物特盛雖山林之士輙能以詩自鳴以余觀<lb/>
之如雙井茶品格雖妙然終令人咽酸冷耳巽中下筆<lb/>
豪特之氣凌跨前輩有坡谷之淵源予見之未視名字<lb/>
輙能辯大率句法如徐季海之字字外出骨骨中藏稜<lb/>
讀者當置軸紬繹想見痩行清坐時也使巽中聞此語<lb/>
當以予爲知言<lb/>
<pb n="KR4d0095_WYG_026-18a"/>
　　　題自詩與隆上人<lb/>
余少狂爲綺美不忘情之語年大來輙自鄙笑因不復<lb/>
作自長沙來歸舍龍安山中無可作做學坐睡法飽飯<lb/>
靠椅口角流涎自喜以謂得其妙旁舍有道人隆公雅<lb/>
好予昔所病者時時過予終日而未嘗倦問予昔所作<lb/>
尚能尋繹乎予引紙爲錄此數篇以遺之而戲之曰昔<lb/>
達觀禪師居京師士大夫相從者皆以能詩答話多之<lb/>
觀笑曰解答諸方話能言五字詩二般俱好藝只是見<lb/>
<pb n="KR4d0095_WYG_026-18b"/>
錢遲隆公曰果爾吾不復耳坐客皆笑之隆字黙翁湘<lb/>
中清勝者也<lb/>
　　　題珠上人所蓄詩巻<lb/>
予於文字未嘗有意遇事而作多適然耳譬如枯株無<lb/>
故蒸出菌芝兒稚喜爭攫取之而枯株無所損益寶峯<lb/>
珠上人湛堂公之高弟其爲人精敏能辦事於佛事欲<lb/>
營之蓋不知艱嶮爲何等物在叢林中爲衆推蓋其氣<lb/>
不受控勒日渉園夫李商老毎於人物特慎許可而贈<lb/>
<pb n="KR4d0095_WYG_026-19a"/>
珠以詩曰歕玉渥洼種者佳湛堂之有子也<lb/>
　　　題華光鑑湖圖<lb/>
予建中靖國游西湖航西興游淛東以病不果甚以爲<lb/>
恨讀東坡詩見山川之精神如兒稚對蜜知其甜今觀<lb/>
鑑湖圖如華光戲以蜜置舌書間耳涌師俄收之而去<lb/>
兒稚雖癡然亦知蜜不可如飯常食之也<lb/>
　　　題墨梅山水圖<lb/>
華光老人眼中閣煙雨胷次有丘壑故戲筆和墨即江<lb/>
<pb n="KR4d0095_WYG_026-19b"/>
湖雲石之趣便足春色不可收畜也而此老人藏於耐<lb/>
寒凍枝頭一時高韻譁於士林而其所蓄又其尤精選<lb/>
也以病舉以付其子湧湧如獲夜光照乗千里以書誇<lb/>
於予不有是父安得此子哉歐陽率更見索靖碑因留<lb/>
不去竟寢其下三昔文字畫刻是中安得美味而嗜好<lb/>
有如此者予初大怪之及視湧之好尚率更要不足怪<lb/>
也<lb/>
　　　題墨梅<lb/>
<pb n="KR4d0095_WYG_026-20a"/>
華光作此梅如西湖籬落間煙重雨昏時見便覺趙昌<lb/>
寫生不足道也<lb/>
　　　題蘭<lb/>
無人自芳之態此老何從見之豈胷次有此風葉蕭散<lb/>
乎<lb/>
　　　題公翼畜華光所畫湘山樹石<lb/>
予習湘山者也日與樹石爲伍華光畫樹石而不畫我<lb/>
何哉公翼仕宦三十年而貧在我上簏中唯墨梅樹石<lb/>
<pb n="KR4d0095_WYG_026-20b"/>
數軸其人品可以想見<lb/>
　　　題橘洲圖<lb/>
公翼愛橘洲而使華光圖之予家於湘西開門則漁汀<lb/>
斷岸不呼而登几案間蓋湘西皆吾畫笥書此以誇公<lb/>
翼云<lb/>
　　　題平沙逺水圖五首<lb/>
公翼詩云蕭然野趣忽在手彷彿江南煙雨村此殆筆<lb/>
端能生煙雲非胷次有江山何能作此語<lb/>
<pb n="KR4d0095_WYG_026-21a"/>
　　　又題公翼所畜<lb/>
歐公嘗語客曰坐而隠者不知巖石雲泉之妙王公貴<lb/>
人圖江山臥而披之蓋荆山之人以玉抵鵲而秦乃割<lb/>
其十五城以求璧豈世以希見爲貴初無定情耶子生<lb/>
長山林而目不自觀公翼賢士大夫也其希見而盡畜<lb/>
之宜矣<lb/>
　　　又宣上人所蓄<lb/>
華光滴露寫寒枝幻出平逺士大夫厭飫冨貴之餘見<lb/>
<pb n="KR4d0095_WYG_026-21b"/>
之收蓄可也道林清富宣師開軒瀟湘江山不呼而登<lb/>
几案閑歩林麓嗅梅尋栁嘗應接不暇乃袖而寶祕之<lb/>
也好事無乃太多乎哉<lb/>
　　　又惠子所蓄<lb/>
好在華光真子過于雲屋之間春色都隨談笑袖中仍<lb/>
有湖山宣和元年十二月初五日惠子出其師所作湖<lb/>
山平逺曰此蓋老人得意時筆也予平生無所嗜山水<lb/>
少年游戲錢塘眷湖山之勝欲老焉以詩寫之不能肖<lb/>
<pb n="KR4d0095_WYG_026-22a"/>
逮今衰暮雖與華光善得其戲筆必爲人持去惠子呵<lb/>
予不能善祕之予曰凡四海九州山川煙雲皆吾畫笥<lb/>
也奈何爲兒戲畜紙墨間乎惠子笑曰公戃恍大言蓋<lb/>
其天性然爲題此紙於是書六言付之<lb/>
　　　又稱上人所作<lb/>
宣和元年十二月初吉日里道人稱公絶湘來過予時<lb/>
江寒欲雪小室諠譁良久出畫一軸蓋橘洲斷岸平逺<lb/>
之圖華光墨梅别館之兒稚也稱妙思如此力之不已<lb/>
<pb n="KR4d0095_WYG_026-22b"/>
當不減華光口占曰袖裏兩枝煙雨門前一片瀟湘<lb/>
　　　題華光梅<lb/>
華光紹聖初試手作梅便如迦陵鳥方雛聲已壓衆鳥<lb/>
東坡見之如黄梅視無姓兒便肯之無姓兒今將以衣<lb/>
鉢授嶺南撩予惜黄梅破頭老人不及見也圓禪者當<lb/>
還舉似乃翁問甘露滅法喻齊否政和五年十一月十<lb/>
二日夜石門精舍題<lb/>
　　　題石龜觀壁<lb/>
<pb n="KR4d0095_WYG_026-23a"/>
余家筠溪之上去城百餘里兒時聞城中塔成欲往觀<lb/>
焉因先君行坐余於力謝三肩上至石龜觀謝三者紿<lb/>
余曰當先拜石龜乃能見塔不然終不可見余曰儻爾<lb/>
汝何不拜曰我已嘗拜之汝既童子又後至法當拜於<lb/>
是再拜入城幸見塔而心喜謝三肯余先也後三十年<lb/>
過焉視石烏龜良無恙摩挲以追繹前事爲大笑吾亡<lb/>
友胡汝霖民望生撫之金谿七八歲時隨兄入城忽不<lb/>
知所在使人尋已在寶應寺前看泥力士矣余毎以戲<lb/>
<pb n="KR4d0095_WYG_026-23b"/>
之而忘余亦有此患乃以炭書其壁曰須知泥力士不<lb/>
減石烏龜忠子民望里人也書以示之<lb/>
　　　題廬山<lb/>
余十五六時游北山謁凖禪師殘僧三四輩草屋數椽<lb/>
殆不堪其愁凖老而喜飲時酹一樽則擊磬禮觀音空<lb/>
階夜雨彌月不止後二十五年余還自海外過此而山<lb/>
川增勝樓閣如幻出大鐘横撞淨侶戢戢而真隠方開<lb/>
石門法道于此余乃服其老且衰矣重九前三日秋隂<lb/>
<pb n="KR4d0095_WYG_026-24a"/>
皆當時清絶之象而有今日適悦之情遂書此<lb/>
　　　題天池石間<lb/>
<hi>闕</hi>績茂功與徳洪覺範道人自虎谿屏人乗入資聖庵少<lb/>
焉歴石門澗錦繡谷窮高陟險遂至天池致敬普見如<lb/>
來獲紫金光明之瑞越翌日齋罷作禮而退聞佛手巖<lb/>
寶林峯之勝一一登覽其上望擲筆峯下瞰聖寺經巖<lb/>
神刻玉削不知幾千仭而江流吞天山接平野雲煙開<lb/>
合一目千里兹實匡廬第一境隠然爲天下竒觀也薄<lb/>
<pb n="KR4d0095_WYG_026-24b"/>
晩投宿化城囘望杖屨所經蘿逕鳥道杳然在層崖絶<lb/>
壁之上殆非人間之游也此身儻未變滅要當結廬以<lb/>
終<lb/>
　　　題浮泥壁<lb/>
空印禪師以宣和二年十二月偕余謁從禪師於芙蓉<lb/>
峯累石於玉淵之上以爲塔酌泉賦詩暮夜矣遂宿焉<lb/>
次日從公追余二人杖屨下危峯自關山谷中並澗行<lb/>
十餘里兩山爭倚天煙霏層疊自獻部曲斷續行九地<lb/>
<pb n="KR4d0095_WYG_026-25a"/>
底水聲硔硐如千乗車挽而起仰望晴虚如展匹練既<lb/>
出谷沃野夷曠遂飯于木隂空山㬥寒雪意濃甚跣而<lb/>
渡澗者十八九入石門已夕山中之人炬而來迎及寺<lb/>
已二鼓矣秉燭夜話如夢寐中住山宣公云常有虎來<lb/>
月黒踰垣而去空印使余記之遂書<lb/>
　　　題清修院壁<lb/>
昔余庵于湘西與希一爲隣相歡如价宻宣和四年冬<lb/>
居一遷于兹山然毎㑹面夜語逹旦七年秋余將歸老<lb/>
<pb n="KR4d0095_WYG_026-25b"/>
玉峯之下來謁别爲留兩昔言意俱盡而情則有餘桑<lb/>
下三宿前聖丁寧者正箴余今日之病曉隂閣雨千掌<lb/>
在有無中出山有不勝言者中秋後二日題<lb/>
　　　題白鹿寺壁<lb/>
希先昔游公卿間與鄒至完曾公衮蔡子因吳子野厚<lb/>
居自江左還南嶽庵方廣十年叢林高之湘南使者勸<lb/>
請開法此山希先持一鉢欣然而來既至屋老過者疑<lb/>
將壓焉殘僧纔十許輩大率如逃亡人家未五白殿閣<lb/>
<pb n="KR4d0095_WYG_026-26a"/>
宇室間見層出如化城如梵釋龍天之宫從空而墮人<lb/>
間此邦之檀信徃來之士大夫太息以爲勤不知希先<lb/>
蓋遊戲也余自長沙來館余四昔時故人傳彦濟試手<lb/>
作邑攙姦推滑民驚以神當暇日擕僚佐時時舟而至<lb/>
其登高臨逺烹茶賦詩則兹山之風月未至乾沒也<lb/>
　　　題觀音院壁<lb/>
<hi>闕</hi>　祖師相授法者三世塔廟在淮山從之游得道者多庵<lb/>
於蒼巖大林之間路由蘄春真身存者無慮八十餘處<lb/>
<pb n="KR4d0095_WYG_026-26b"/>
黄於蘄爲接壤太平興國初僧昭信始見琳公於大石<lb/>
之間大安龜頭相繼而出竹瓦之東石尉村有古松兩<lb/>
株參天合抱邦民歲禱雨暘於其下其應如懸響垂拱<lb/>
初耆舊相傳爲觀音院嗚呼豈非祖師之門得道出世<lb/>
於兹已嘗建寺毁壞而不可考者乎有僧祖欽投牒䟽<lb/>
其事於郡太守待制韓公駒欣然給據付之使中興其<lb/>
院欽敦厚坦夷道俗愛之翕然而成余建炎元年<hi>闕</hi>
過焉到門却立縱望雲間萬峯來朝兹地也其興乎<lb/>
<pb n="KR4d0095_WYG_026-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0095_WYG_026-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石門文字禪巻二十六<lb/>
</p>
<p>
</p>
  </div>
</body>
</text>
</TEI>
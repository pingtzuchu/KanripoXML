<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石門文字禪巻二十</head>
    <p>
<pb n="KR4d0095_WYG_020-1a"/>
欽定四庫全書<lb/>
　石門文字禪巻二十　　　宋　釋覺範　撰<lb/>
　　銘<lb/>
　　　明白庵銘<hi>幷序</hi>
余世緣深重夙習羈縻好論古今治亂是非成敗交逰<lb/>
多譏訶之獨陳瑩中曰於道初不相妨譬如山川之有<lb/>
飛雲草木之有華滋所謂秀媚精進余心知其戲然為<lb/>
之不已大觀元年春結庵於臨川名曰明白欲痛自治<lb/>
<pb n="KR4d0095_WYG_020-1b"/>
也瑩中聞之以偈見寄曰庵中不著毗耶坐亦許靈山<lb/>
問法人便謂世間憎愛盡攢眉出社有誰瞋於是堤岸<lb/>
輙決又復滾滚多言然竟坐此得罪出九死而僅生恨<lb/>
識不知㣲道不勝習乃收招魂魄料理初心為之銘曰<lb/>
雷霆發聲萬國春曉聞者不言心得意了木落霜清水<lb/>
歸沙在忽然震驚聞者駭怪合妙日用如春雷霆背覺<lb/>
合塵如冬震驚萬機俱罷随緣放曠尚無了知安有倒<lb/>
想永惟此恩研味其㫖一庵收身以時臥起語黙不昧<lb/>
<pb n="KR4d0095_WYG_020-2a"/>
絲毫弗差䝉雜而著隨孚于嘉<lb/>
　　　圎同庵銘<lb/>
空印之庵圓何所同睨而視之同太虚空弗設戸牖無<lb/>
南北東而庵中人來無所從廓然現前以道為容我此<lb/>
法界遇緣即宗自受用境出生無窮使令服玩地獄天<lb/>
宫各各無礙如空行風我非文殊齒豁頭童以問法來<lb/>
罄折其躬而師應機如隨扣鐘聊觀此老㳺戲神通不<lb/>
起于座瞬兩漆瞳以大千界置于鍼鋒以香水海藏于<lb/>
<pb n="KR4d0095_WYG_020-2b"/>
睫中一切人天之與魚龍不覺不知如盲如聾萬像懽<lb/>
呼聲摩蒼穹天魔外道以手𢷬胷欲折困之面為發紅<lb/>
如環輪上尋其始終於是雌伏仰此法雄我雖衰退氣<lb/>
猶如虹未甘見刪終依禪叢斯文之作蕩除執封當以<lb/>
理勝文則非工溈山之隂磐石可礱書以刻之昭示童<lb/>
蒙<lb/>
　　　覺庵銘<hi>幷序</hi>
道人聞公以四威儀為庵而以覺名之隨身叢林之别<lb/>
<pb n="KR4d0095_WYG_020-3a"/>
名也余㳺此庵中微塵數劫適今始讀其號如人静坐<lb/>
忽見鼻端心知之而不可以語人名之所解又如風中<lb/>
鼓槖雖有神禹之知莫能分别特相視一笑而已銘曰<lb/>
明暗色空成住壞即大寂滅究竟覺居以名庵是増語<lb/>
而我銘之添注脚如湯消冰無别冰冰湯之相未全脱<lb/>
何如睡足百事懶軒納林光鳥聲樂當知今在衡嶽中<lb/>
門外今無覺衡嶽道人撫掌笑軒渠注經不必居牛角<lb/>
　　　如庵銘<hi>幷序</hi>
<pb n="KR4d0095_WYG_020-3b"/>
吾鄉日公謂余曰吾以經行坐卧為庵以分别塵勞為<lb/>
如且求銘銘曰<lb/>
日用現前随眠煩惱去之即生如石下草蓋其妄覺取<lb/>
舍顚倒小根怖之冰炭懷抱我以慧眼燕坐黙觀一切<lb/>
異相如珠走盤是時日公非内非外是非死生合成一<lb/>
塊<lb/>
　　　朴庵銘<lb/>
履長老禪而色貴白老禪有終白不受色道人㳺方學<lb/>
<pb n="KR4d0095_WYG_020-4a"/>
至無學如役六用則思返朴有山可看有飯可飽乃笑<lb/>
諸方何必百巧罏煙未殘跏趺袖手雪窓無塵鳥啼清<lb/>
晝<lb/>
　　　夢庵銘<hi>并序</hi>
弛擔假寐入大槐之宫嘗王者樂覺來欠申炊未及熟<lb/>
耳輟薪得鹿翳諸隍中俄而忘之意以為夢且行且詠<lb/>
路人用其語而得鹿一以為虚一以為實此世間之論<lb/>
也夢中無女色而欲成辦非實非虚此出世間之論也<lb/>
<pb n="KR4d0095_WYG_020-4b"/>
衡嶽素公髙行著叢林寄傲一庵而以夢名銘曰<lb/>
一境圓通而法成辦五根不行而意自幻晝思夜境塵<lb/>
劫無間而睫開斂初不出眼知誰妙觀鏡于心宗以世<lb/>
校夢乃將無同為魚泳波為蝶翔空在素曲肱吉祥止<lb/>
躬即庵是夢問井得水即夢是庵緣飯識米於一意地<lb/>
無能無二若見主人夢庵俱棄<lb/>
　　　癡庵銘<hi>幷序</hi>
衆生以貪瞋癡為三毒三毒之過能致生死諸佛以戒<lb/>
<pb n="KR4d0095_WYG_020-5a"/>
定慧方便觀照而用治之余至龍山翊道人引余坐於<lb/>
明窓浄室之間曰此吾癡庵也翊頎然秀發論議精到<lb/>
余不見其癡之相山雲朝升璧月夜挂翛然無營余不<lb/>
見其癡之理禪者方以精嚴黠慧自矜機辯逸羣勝物<lb/>
其肯甘為癡哉顧虎頭之癡於畫王述之癡於不言率<lb/>
為世傳是好名之癡也上人泯泯與衆卧起不知人間<lb/>
是非榮辱貴賤功利如三世諸佛之白牯可謂之癡雖<lb/>
以自志然余以謂其未能絶對余為之銘又可乎上人<lb/>
<pb n="KR4d0095_WYG_020-5b"/>
之癡不事於名則余之銘於義未失銘曰<lb/>
導師黠慧出三界癡於無癡中致衆生疑未若翊禪淡<lb/>
然無為以癡為庵聊以戲之亦有癡侣論癡要訣若見<lb/>
大智紅罏片雪<lb/>
　　　懶庵銘<hi>幷序</hi>
放似狂静似懶學者未得其眞而先得其似山林雲壑<lb/>
之人狂放一致静懶同川然胷次涇渭笑時眞率瞭然<lb/>
得於眉睫之間融懶亦能負米瓚懶亦能拭涕安懶亦<lb/>
<pb n="KR4d0095_WYG_020-6a"/>
能牧牛未能眞懶也者南州仁公以勃窣為精進以哆<lb/>
和為簡静以臨髙眺逺未忘情之語為文字禪然則結<lb/>
庵自藏而名以懶殆非茍然甘露滅為作銘曰<lb/>
惟融與安品坐客瓚於禪林中是謂三懶秀媚精進辯<lb/>
慧擔板唯道人仁俱透此患水不洗水眼不見眼以之<lb/>
名庵蓋亦泡幻鳥啼花笑日用成辦睡起密傳露芽一<lb/>
盞<lb/>
　　　墮庵銘<lb/>
<pb n="KR4d0095_WYG_020-6b"/>
心非言傳則無方便以言傳之又成瑕玷蓋言不言俱<lb/>
名汚染飲光華笑智海簟巻非言不言驚如掣電異哉<lb/>
曹山法幢特建以墮一字雪諸情見在聖非貴在凡非<lb/>
賤雜之不藏著之難辨二乗骨驚十地魂戰而解空子<lb/>
乃圎笑靨善刀藏之不露鋒燄不動聲氣降伏魔怨<lb/>
　　　喧寂庵銘<hi>并序</hi>
髙安居士王詢温甫和易寡欲靖專無營特刻意事佛<lb/>
精嚴弗懈雖年運往矣而視聽聰明惟履無玷故聲稱<lb/>
<pb n="KR4d0095_WYG_020-7a"/>
閭里雲庵道價值天下元豐間㳺金陵舒王施第為寺<lb/>
以延叢林號内外䕶元祐初退休來歸説灋於洞山九<lb/>
峯温甫忘冠巾而師事之其法嗣佛照禪師惠泉者與<lb/>
之交善自泉住上都名刹士大夫有稀見之者而與温<lb/>
甫日親法喜偈語酬唱不絶豈所謂千里同風者乎政<lb/>
和七年秋結制對其所居名曰喧寂余適以事至訪之<lb/>
温甫方負暄閲經置巻坐語語少而理多於是自媿覊<lb/>
官四方畏首尾思蟬蜕垢紛縱浪閑曠而不可得乃銘<lb/>
<pb n="KR4d0095_WYG_020-7b"/>
其庵而去銘曰<lb/>
孰談無生唯老居士孰為聽徒團欒妻子以諸塵勞而<lb/>
作佛事視其家風老龎是似名聞諸方流輩追崇餘四<lb/>
十年一節保躬老則結屋置闤闠中即喧而寂葢將無<lb/>
同賢哉斯人不二於物蹇寓于世莫知歸宿我睨而視<lb/>
亦見彷彿出生太虚陶鑄魔佛<lb/>
　　　破塵庵銘<hi>幷序</hi>
道人堪師庵於水西南臺之下名曰破塵為之銘曰<lb/>
<pb n="KR4d0095_WYG_020-8a"/>
取大經巻破此一塵何以破之智為斧斤塵非斷空可<lb/>
破非有了然而知空亦不受異哉湘麓庵此老堪視其<lb/>
庵名如車指南堪雖可即語黙弗及如指自觸如眼自<lb/>
覿<lb/>
　　　報慈庵銘<hi>并序</hi>
武寧西峯達上人年方妙而孝思度越流輩父母喪則<lb/>
重于墳所旦夕誦唄以時臨遂自名其庵曰報慈嗚呼<lb/>
達可謂知如來大師律我比丘之意經豈不曰孝名為<lb/>
<pb n="KR4d0095_WYG_020-8b"/>
戒乎余謂其所為有補於名教乃為之銘曰<lb/>
竹叢生謂之慈竹烏返哺謂之慈烏豈吾含齒而戴髪<lb/>
乃彼烏竹之不如故有終天之痛心再折而情枯蒔松<lb/>
楸以上雲雨就樹隂以縛屋廬營出世之冥福生五濁<lb/>
之芙蕖知輪珠以行道明月<hi>闕</hi>皎其影孤念此風之可<lb/>
尚聊以起精進而激懦夫<lb/>
　　　甘露滅齋銘<hi>并序</hi>
政和四年春余還自海外過衡嶽謁方廣譽禪師館于<lb/>
<pb n="KR4d0095_WYG_020-9a"/>
靈源閣之下因名其居曰甘露滅道人法太請曉其説<lb/>
余曰三祖北齊天平二年得法於少林隱于𡷗山終身<lb/>
不言姓氏老安隋文帝開皇七年括天下私度僧尼驗<lb/>
勘安曰本無名遂遁于嵩山二大老厭名迹之累而精<lb/>
一其道蓋如此余寔慕之乃為之銘曰<lb/>
吾聞甘露食之長生而寂滅法乃有此名寂滅而生谷<lb/>
神不死唯佛老君其意如此我本超放憂患纒之今知<lb/>
脱矣鬚髪伽梨安遁嵩少璨逃潛霍是故覺範老于衡<lb/>
<pb n="KR4d0095_WYG_020-9b"/>
嶽山失孤峻玉忘無瑕當令舌本吐青蓮華<lb/>
　　　明極齋銘<hi>幷序</hi>
太原王健伯强名臣惠公之子皇叔嘉王之壻方壯年<lb/>
則能棄官學道閲首楞嚴經至餘塵尚諸學明極即如<lb/>
來歎曰此如來之訓而余之志也願以明極名其齋而<lb/>
乞銘於余銘曰<lb/>
有而尋求癡暗所囿得而驚異智濁之咎濁澄暗徹自<lb/>
覺成就如人目睛一塵不受開睫譬生明發寄根歛睫<lb/>
<pb n="KR4d0095_WYG_020-10a"/>
譬死暗不能昏聖師眞慈開此妙門睥睨不入夫豈知<lb/>
恩枵然丈室中置匡牀經行宴坐晨燈夕香勿使邪念<lb/>
蔽常寂光<lb/>
　　　夢蝶齋銘<hi>并序</hi>
龍舒陳顯仁和粹而喜客慈祥而樂善宗族朋友皆稱<lb/>
之余以怡然居士之齋為夢蝶而為之銘曰<lb/>
浩蕩之春萬物發飾淮山花開麗其風日蛺蝶何為栩<lb/>
栩自適朱門青鞍羣色棊布富貴鼎來賔客鴛鷺居士<lb/>
<pb n="KR4d0095_WYG_020-10b"/>
欠伸蘧然而寤嵗時獻夀舉杯怡然墮幘一醉其樂也<lb/>
天紛紛萬緒成我日用睨而視之開睫之夢<lb/>
　　　明極堂銘<hi>并序</hi>
道人法太少年追隨翰墨所與逰多一時顯人晚居衡<lb/>
嶽一衲窮年垂涕捫蝨猥衰坐睡守糞罏煨芋直名其<lb/>
所居為明極取首楞嚴餘塵尚諸學明極即如來義欲<lb/>
以道人坐進此道為之銘曰<lb/>
見明之時此見明者縁明開達則見暗時此見暗者不<lb/>
<pb n="KR4d0095_WYG_020-11a"/>
明自發見則常明寄根成就見豈明生暗能昏否我觀<lb/>
明暗尚難掩藏豈生死門乃欲存亡惟道人太以壁為<lb/>
口全機現前不落滲漏<lb/>
　　　昭昭堂銘<hi>并序</hi>
虎城永上人㳺方晚館漳水上藍余適還太原見之話<lb/>
臨川舊㳺累日不厭時方解王事縱望雲山神魂若飛<lb/>
動而亦有落葉之興曰欲於崆峒之下作堂昭昭名之<lb/>
而乞言於余為之銘曰<lb/>
<pb n="KR4d0095_WYG_020-11b"/>
維塵勞海是無明窟衆生以之生死出沒而此昭昭首<lb/>
出萬物廓然十方寂湛徧周目雖可見而不可求倩汝<lb/>
名之為物之尤一堂收身丈尋之闊歛目大千都寄毫<lb/>
末乃欲見見如鹿方渇大哉此法明白坦夷昧者迷失<lb/>
知者得之故甘露滅為作銘詩<lb/>
　　　要黙堂銘<hi>并序</hi>
南楚山水湘西為甲湘西法席保寧為甲余既幸館于<lb/>
其中無别職事一堂窅然終日卧聽樓鐘而已則又以<lb/>
<pb n="KR4d0095_WYG_020-12a"/>
今寂為甲乃名其堂曰要黙為之銘曰<lb/>
此無比法如難信珠雖曰得之非實非虚黙而未説豈<lb/>
有説乎虜中吾趾矢貫其膺即烹汝父遺我杯羮直中<lb/>
有曲令爾當行是法平等無有髙下定當作佛普告來<lb/>
者而常不輕乃遭詬罵其珠圓徹内外俱定自牖見子<lb/>
呼之聽瑩顧其糞除則肯受命自是而觀則有綱宗以<lb/>
火觸火鍜凡聖銅縱使自返窒使求通面壁而坐理鉏<lb/>
而扄要使求者鼻直眼横是為大智破滅無明提婆祖<lb/>
<pb n="KR4d0095_WYG_020-12b"/>
以無所嗜好祈神求信自貶其道校此兩士則為顚倒<lb/>
湘西之麓古屋數椽卧聽樓鐘餞吾華顚謂終不説夫<lb/>
豈眞然<lb/>
　　　一麟室銘<hi>并序</hi>
南臺禪師昭公住山之眀年新其丈室而以一麟名之<lb/>
使叢林想見哲人之遺風餘韻也甘露滅某為銘曰<lb/>
麒麟之性不可繫覊非如犬羊可驅東西有大比丘人<lb/>
類精竒在驅烏中服勤祖師及其將化使之尋思賞其<lb/>
<pb n="KR4d0095_WYG_020-13a"/>
神駿思則有辭衆角一麟遷其以之禪師昭公來自大<lb/>
溈分空印澄名譽日馳顧瞻山川憮然嗟咨想其髙風<lb/>
屋宇故基以麟名室非茍然為佳羽百鳥宗教日衰庶<lb/>
異人出支此頽隳耆闍倚天勝氣華滋當磨雲根刻此<lb/>
銘詩<lb/>
　　　宜獨室銘<lb/>
金沙僧道明勤道如智海事師如小朗機陪清衆於宿<lb/>
徳寮之後别開小室僅可容膝日晏寂其中昔偉禪師<lb/>
<pb n="KR4d0095_WYG_020-13b"/>
在黄檗親老積翠其静住政如此人問其故答曰聚語<lb/>
　　　藏六軒銘<hi>并序</hi>
端首座從吾磊苴兄逰有年方埋光彩禪林而學者已<lb/>
相仍矣開軒於室之後乞名於余余為名曰藏六且以<lb/>
諷後學事虚名為實効者耳銘曰<lb/>
寡欲養心以直養氣抱其徳全龜以蟬蜕情緣峥嶸欲<lb/>
犬怒吠端方藏六攫摶無地學者闐門佇思擬議如大<lb/>
火聚不宿蚊蚋我觀此老非愚非慧人趨所争師取其<lb/>
<pb n="KR4d0095_WYG_020-14a"/>
棄<lb/>
　　　俱清軒銘<lb/>
曉雲滅盡羣山蒼然倚杖凝睇如開青蓮夜籟以寂繞<lb/>
除流泉曲肱而聽如鳴朱絃有大禪衲不礙見聞以雲<lb/>
門印印空成文對是浄境深炷爐熏人牛兩亾蓑笠具<lb/>
存<lb/>
　　　解空閣銘<lb/>
以色礙眼鏟其雲山以聲聒耳惡禽間關有大開士倚<lb/>
<pb n="KR4d0095_WYG_020-14b"/>
欄㣲笑以眼聞色以耳觀鳥石屛玉立泉以珮鳴乃知<lb/>
解空不離色聲<lb/>
　　　宜獨巖銘<hi>并序</hi>
余性喜笑傲不了人之愛憎比坐譁衆人所鄙棄飯餘<lb/>
曳杖山行路窮則反㑹意植杖莞然一笑響應山谷之<lb/>
西崦幽竒可愛有巖西向洞如側磬中有石碪僅容坐<lb/>
卧而附巖左右偏生脩竹余毎至此終日忘歸既久因<lb/>
名其巖曰宜獨乃為之銘銘曰<lb/>
<pb n="KR4d0095_WYG_020-15a"/>
幽巖如磬側立山腹中有石牀砥平而綠我來忘歸卧<lb/>
聽風竹夫物得宜如眉暎目幽居情閑乃名宜獨一頃<lb/>
之陂清飲兩鵠得其所哉此詩可錄<lb/>
　　　座右銘<lb/>
行與邪分途居與正為隣於中有取捨此外無疎親此<lb/>
為朝市者言之肥家以忍順全交以簡恭好學如不及<lb/>
求名如儻來此為山林者言之大丈夫當期出生死生死<lb/>
皆由心所造心滅生死乃壊心滅則髑髏是水心生則<lb/>
<pb n="KR4d0095_WYG_020-15b"/>
爪皮是罪淵乎妙哉一念不生即入無垢三昧<lb/>
　　　延福寺鐘銘<hi>并序</hi>
梁武帝假寳公神力見地獄相問何以救之寳公曰衆<lb/>
生定業不可即滅唯聞鐘聲其苦暫息耳武帝於是詔<lb/>
天下佛廟擊鐘當舒徐其聲欲以停苦也宜豐李元與<lb/>
弟施延福院大鐘願資延母夫人周氏夀祺且雪夙障<lb/>
余以謂李氏知所施矣晉許遜白日僊去天詔書曰赦<lb/>
汝不事先祖之罪佳汝施藥呪水之功夫施藥呪水脱<lb/>
<pb n="KR4d0095_WYG_020-16a"/>
人於苦者也唐崔祐甫本貴且夀以任情殺戮囚繫不<lb/>
釋遂不夀囚繫殺戮置人於苦者也嗚呼夀固無象脱<lb/>
人之苦則増置人於苦則損夫鐘之功利博大昭著者<lb/>
也以之為施周氏之辠滅夀延理有固然者矣因為銘<lb/>
曰<lb/>
衆生大夢營黑業玲瓏擊鐘與開睫功徳之大吾敢喋<lb/>
願移慈母離障結如聲度垣即超越孝哉伯仲俱勇决<lb/>
依仗佛力等痛切如取寓物執劵牒願夀慈母春在頰<lb/>
<pb n="KR4d0095_WYG_020-16b"/>
如鐘常撞無盡竭政和甲午夏五月誰為銘之甘露滅<lb/>
　　　童耄竹銘<hi>并序</hi>
霜筠粉節貫四時而不凋者竹之性也然憐孝子之泣<lb/>
則為之冬茁憫忠臣之誓則為之倒植余聞心之精微<lb/>
不可以言傳而可以事著是二者非忠孝之著乎潛菴<lb/>
老人戲植獨竹於庵南之壁隂朞月而筍茁蓋老人以<lb/>
虚心集道以髙節荷法所致亦精誠之驗也余以童耄<lb/>
名之又為之銘曰<lb/>
<pb n="KR4d0095_WYG_020-17a"/>
渭川千畝潛庵一竿俯視盛衰凛然嵗寒筍茁于夏解<lb/>
籜穎異頎然扶疎如老擕稚根豈終獨乃生横枝如其<lb/>
道茂有子嗣之髙情不羣安樂霜雪風來有聲是隨宜<lb/>
説<lb/>
　　　魯公玉器銘<lb/>
二乘馬麥為法忍饌我觀是法縱横轉變皆即一心靈<lb/>
妙所現覺知見聞一一成辦色空眀暗一一如幻設物<lb/>
譬道古聖所羡初無大小之與貴賤是故此輪眞浄所<lb/>
<pb n="KR4d0095_WYG_020-17b"/>
建<lb/>
　　李徳茂家坐中賦諸銘<lb/>
　　　阮咸銘<lb/>
有晉竒逸製為此器以姓名之蓋琴之裔物趣幻假形<lb/>
因變遷但餘至音則無陳鮮<lb/>
　　　琴銘<lb/>
材出餘燼桐生晚林見之意消矧聞其音朱絃發越夜<lb/>
堂秋深如見古人如得我心<lb/>
<pb n="KR4d0095_WYG_020-18a"/>
　　　鏡室銘<lb/>
種性清瑩出塵風度開扉見之眞常流注妍者所欣媸<lb/>
者所惡勿使癡兒呵出昏霧<lb/>
　　　端硯銘<lb/>
破韜玉之蒼石出孕金之晴川解碧谿之封褁割紫雲<lb/>
之芳鮮從連眉之僊子供倒流之詞源<lb/>
　　　歙硯銘二首<hi>并序</hi>
東坡得唐林夫歙硯絶妙然其心甚隆坡惜之以向林<lb/>
<pb n="KR4d0095_WYG_020-18b"/>
夫曰琢硯者欲磨平其隆百年之後用之方為妙耳<lb/>
外儼豐碩中含清堅而質常潤如舌有泉滑足金光碧<lb/>
生霧曉平其微隆多年方妙<lb/>
體切玉潤膚刷絲文書城之友歙谿之珍貌貴端重徳<lb/>
貴粹温是故覺範於硯亦云<lb/>
　　　五老硯銘<hi>并序</hi>
杜季揚奉使湘南過九江見廬山而愛之得拳石於九<lb/>
嶷山之下類五老峯有坳其痕如硯季楊欣然置几案<lb/>
<pb n="KR4d0095_WYG_020-19a"/>
間名之曰五老硯余觀之於南楚門舟中為之銘曰<lb/>
廬山五老寒翠倚天公嘗過之望見垂涎朅來幽夢時<lb/>
厯其顚九嶷之下得石如拳二三君子聚首比肩豈其<lb/>
逰戲分身則然下有坳處形如玉淵疑有神龍風雷播<lb/>
掀以當吾硯刷其芳鮮醉中落筆粲然雲煙我作銘詩<lb/>
擘窠為鐫袖歸中朝為好事傳<lb/>
　　　王裕之求硯銘為作此<lb/>
吾聞大梁之東郭有硯臺焉而自然成坳淵挽九江之<lb/>
<pb n="KR4d0095_WYG_020-19b"/>
水以為滴聚桐柏之色以為煙借温江卓筆之峯以蘸<lb/>
其尖展青天以為紙書吾餞君之詩情與曠野以相連<lb/>
吾輩留滯南楚思上國而未得以還轅雖然㑹當與君<lb/>
握手州橋踏月以話湘川是時君必折蟾宫之桂我亦<lb/>
腰金紆紫揖讓于人主之前此言蓋理有固然非狂且<lb/>
顚也<lb/>
　　詞<lb/>
　　　和陶淵明歸去來詞<lb/>
<pb n="KR4d0095_WYG_020-20a"/>
歸去來兮是處有山皆可歸念纒綿其世故忽感悟而<lb/>
増悲精誠炯而未泯齒髪逝而莫追想比隣之驚愕疑<lb/>
昔人而竟非逢斷橋而植杖渉淺瀨而搊衣轉犖确之<lb/>
深壑開機杼於尋微宿雨初霽山氣如犇紛然落葉滿<lb/>
我衡門少喜翰墨餘習尚存如撫無絃如持空樽有詩<lb/>
情以寄目無憂色之在顔皆遇緣而一戲則何適而不<lb/>
安顧風物之閑美忻幽鳥之關關揜殘書而意消偶斂<lb/>
目而深觀還諸緣以俱盡廓然獲其無還譬如人經故<lb/>
<pb n="KR4d0095_WYG_020-20b"/>
鄉情戀戀而盤桓歸去來兮請畢生於此㳺佳退藏於<lb/>
不言使來者之自求如薪竭則火滅知愛盡而無憂雖<lb/>
鯤鵬之小猶聽其自化則此道其可以告於朋儔笑我<lb/>
閲世如川行舟少折困於憂患老安樂其林丘嗟學者<lb/>
之畏影蓋餘波之末流茍就隂則影滅妄自釋而心休<lb/>
已矣乎吾吐斯言非其時聞者聽瑩皆遲留以鍼投水<lb/>
今無之古人不可見來哲亦難期省雜念之妨道如良<lb/>
苗之日耔當閉關而觀壁盍捐書而止詩不取於人而<lb/>
<pb n="KR4d0095_WYG_020-21a"/>
自信如子得母復何疑<lb/>
　　　溈山空印禪師易本際庵為甘露滅以書招予<lb/>
　　　　歸隱復賦歸去來詞<lb/>
歸去來兮溈山有人呼我歸碧暮雲之凝合空夜鶴之<lb/>
怨悲省一念之有差雖百悔其何追探蟻穴之意適俄<lb/>
夢覺而知非幸牛羊之弗踐有墜露之霑衣恨無前知<lb/>
之明及未著而知微緬懐萬峯如蹲如犇而煙霏開窈<lb/>
窕其門東庵西井古迹猶存俯拾枯松旋安茶樽竝兩<lb/>
<pb n="KR4d0095_WYG_020-21b"/>
山之寒翠煮萬仞之潺顔想鍤鍬之寂子對牧牛之懶<lb/>
安妙機鋒之雖觸無生死之相關挹前輩之宏規揆今<lb/>
事而黙觀唯空印之中興取髙風而追還耿終力之弗<lb/>
寐心欲絶而桓桓歸去來兮永結無情之㳺蓋大欲之<lb/>
已去復於世而何求笑朝三而暮四紛衆狙之喜憂愛<lb/>
芙蓉之倚天勢獨立而無儔昔尚反顧今則覆舟弓精<lb/>
盡於九年履考祥於一丘巻正宗而懐之悲末學之横<lb/>
流如韓信之已死而其心豈眞休已矣乎溈山吾歸今<lb/>
<pb n="KR4d0095_WYG_020-22a"/>
其時如魚縱壑不可留今而不歸欲何之行以到為是<lb/>
食以飽為期雖靈根之深宻䕶空慧以培耔聽耆年之<lb/>
夜話誦諸衲之清詩知沙壤之非飯情斷意訖復何疑<lb/>
　　賦<lb/>
　　　王舍人宏道家中蓄花光所作墨梅甚妙戲為<lb/>
　　　　之賦<lb/>
水蒼茫而春暗村窈窕而煙暮忽微霰之濺衣驚一枝<lb/>
之當路蔕團紅膏之蠟色染薔薇之露柔風飄其徐來<lb/>
<pb n="KR4d0095_WYG_020-22b"/>
暗香滅而復著待黄昏之雪消看東南之月吐何嬋娟<lb/>
之殷勤獻清妍之風度方其開也如華清之出浴矯風<lb/>
神其轉顧蓋天質之自然宜鉛華之不御也及其落也<lb/>
如朝陽之奏曲學回雪而起舞乃僊風之體自輕非臭<lb/>
夷之藥能舉也怪老禪之㳺戲幻此華於縑素疑分身<lb/>
之藏年每開巻而竒遇如行孤山之下如入輞川之塢<lb/>
念透塵之種性含無語之情緒豈君王寵我太甚致我<lb/>
不得僊去者耶<lb/>
<pb n="KR4d0095_WYG_020-23a"/>
　　　龍尾硯賦<hi>并序</hi>
予所蓄龍尾硯比他硯最賢龔徳莊從予乞曰此石宜<lb/>
宿玉堂豈公所當有耶既以與之又戲為之賦其詞曰<lb/>
栁子嘗有言曰硯之美者唯青石最賢而綘石次焉自<lb/>
綘青而下蓋亦不數而世亦無傳何温然之子石出髙<lb/>
要之晴川方其始造也祠中牢以匃祐犯驚湍之洄漩<lb/>
探萬仞之崖腹取勁石之堅圓裹碧草以徑出割紫雲<lb/>
之明鮮縈金縷扵廓岸張鴝目於坳淵於是房以玉室<lb/>
<pb n="KR4d0095_WYG_020-23b"/>
而綈以錦衣名以虚中而以居黙字之適風櫺之春晝<lb/>
偶莫逆於書幃管城子方䝉茸而落㡌燕客儼峩峩之<lb/>
豐頤愛知白之盡展其底藴而看君答煙霞之譚詞粲<lb/>
古今於立頃而觀者若未始與聞而有知以其有是之<lb/>
徳故君子見録而不遺也蓋嘗罥網而出鯉昭以佳瑞<lb/>
而生之涸於順山而鴿致浴於越池而水緇姿端重而<lb/>
有墨侯之封腰微坳而作郎官之狀逸于闐青鐵之羣<lb/>
秀蟾蜍玉器之上又嘗汚盧擕之怒裾印太眞之醉掌<lb/>
<pb n="KR4d0095_WYG_020-24a"/>
泮紫金於藥鼎鏘清聲於書幌殆其棄而弗用也猶燼<lb/>
餘骸於弟子瘞朽骨於草莽而狂生乃以鐵竊其名而<lb/>
市工仍以瓦肖其像由此硯之難致故紛謬偽之欺誑<lb/>
也顧予此硯之清堅出于歙溪之湄水乃陋南荒之彘<lb/>
肝而竊自比於龍尾勻數寸之秋光温一片之和氣疑<lb/>
初得於魯祠何朴美之如此從予㳺亦有年愛其忍垢<lb/>
之類已嗟所値之不遭紛白眼之相視獨一龔之可人<lb/>
輙傾葢而見喜將提攜而去歸置玉堂之棐几稔亨奮<lb/>
<pb n="KR4d0095_WYG_020-24b"/>
而逃窮脱怒罵之焚毁終未免腹洞於暮年而猶勝支<lb/>
牀於壯嵗子行勉矣予將觀子與管城輩耕於無所不<lb/>
知之鄉而至豐年之義理也已<lb/>
　<lb/>
　<lb/>
　<lb/>
　<lb/>
　石門文字禪巻二十<lb/>
</p>
<p>
</p>
  </div>
</body>
</text>
</TEI>
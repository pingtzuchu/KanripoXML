<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石門文字禪巻三十</head>
    <p>
<pb n="KR4d0095_WYG_030-1a"/>
欽定四庫全書<lb/>
　石門文字禪巻三十　　　宋　釋覺範　撰<lb/>
　　行狀<lb/>
　　　雲庵真淨和尚行狀<lb/>
師諱克文黄龍南禪師之的嗣陜府閿鄉鄭氏子生而<lb/>
穎異在齠齓中氣宇如神人與羣兒戲輙相問答語言<lb/>
竒怪聞者駭愕不能曉則復軒渠笑悦而去奕世縉紳<lb/>
既長喜觀書不由師訓自然通曉事後母至孝母嚚數<lb/>
<pb n="KR4d0095_WYG_030-1b"/>
困辱之親舊不忍視其苦使游學四方旅次復州北塔<lb/>
寺長老歸秀道價方重於時詞辯無礙因側聆坐下感<lb/>
悟流涕願毁衣冠爲門弟子秀笑曰君妙年書生政當<lb/>
唾手取高第榮親乃欲委迹寂寞豈亦計之未熟耶對<lb/>
曰心空及第豈止榮親又將濟之委迹寂寞非所同也<lb/>
秀竒其志而納之服勤五年如一日年二十五歲試所<lb/>
習爲僧明年受具足戒即游京洛翺翔講肆賢首慈恩<lb/>
性相二宗凡大經論咸造其微解帙捉麈詞音朗潤談<lb/>
<pb n="KR4d0095_WYG_030-2a"/>
辯如雲學者依以揚聲燕居龍門山偶經行殿廡間見<lb/>
塑比丘像䝉首瞑目若在定者忽自失謂同學者曰我<lb/>
所負者如道子畫人物雖曰妙盡終非活者既焚其䟽<lb/>
義包腰而南平易艱險安樂勞苦諸方大道場多所經<lb/>
歴自重其才以求師爲難嘗至雲居謁舜老夫機語不<lb/>
契不宿而去又至德山應禪師方夜參雌黄先逹有六<lb/>
祖不及雲門之語失笑黎明發去聞雲峯悦禪師之風<lb/>
兼程而往至湘鄉悦已化去歎曰既無其人吾何適而<lb/>
<pb n="KR4d0095_WYG_030-2b"/>
不可山川雖佳未暇游也因此行寓居大潙夜聞僧誦<lb/>
雲門語曰佛法如水中月是否云清波無透路豁然心<lb/>
開時南禪師已居積翠徑造其廬南曰從什麽處來曰<lb/>
潙山南曰恰值老僧不在曰未審向什麽處去也南曰<lb/>
天台普請南嶽雲游曰若然者亦得自在去也南曰脚<lb/>
下鞋是甚處得來曰廬山七百錢唱得南曰何曾得自<lb/>
在師指曰何曾不自在耶南公大駭參依久之辭去至<lb/>
西山翠巖長老順公與之夜語自失曰起臨濟者子也<lb/>
<pb n="KR4d0095_WYG_030-3a"/>
厚自愛而師亦神思豁然德其賞音及南公居黄龍復<lb/>
往省覲南公嘗謂師曰適令侍者巻簾問渠巻起簾時<lb/>
如何侍者無語汝作麽生師曰和尚替侍者下湼槃堂<lb/>
始得南厲語曰關西人真無頭腦乃顧旁僧師指之曰<lb/>
只這僧也未夢見在南公笑而已隆慶閒禪師與師友<lb/>
善方掌客閒問曰文首座何如在黄蘖時南公曰渠在<lb/>
黄蘖時用錢如糞土今如數世冨人一錢不虚用自是<lb/>
爲同時飽參者所服南公入滅學者歸之如雲所至成<lb/>
<pb n="KR4d0095_WYG_030-3b"/>
叢林熙寧五年住筠州大愚太守錢公弋來㳺怪禪者<lb/>
驟多衆以師有道行奔隨而至錢公即其室未有以竒<lb/>
之翌日命齋師方趨就席有犬逸出屏帷間師少避之<lb/>
錢公嘲之曰禪者固能伏虎反畏犬耶師應聲曰易伏<lb/>
隈巖虎難降護宅龍錢公大喜願日聞道乃虚聖壽寺<lb/>
命師居之師方飯於州民陳氏家使符至遁去錢公繫<lb/>
同席數十人將僧吏求必得之而後已有見於新豐山<lb/>
寺者即奔徃陳氏因叩首泣下曰師不往吾黨受苦矣<lb/>
<pb n="KR4d0095_WYG_030-4a"/>
師曰以我故累君軰如此因受之遂闡法焉未幾移居<lb/>
洞山普和禪院元豐之末思爲東呉山水之游捨其居<lb/>
扁舟東下至鍾山謁丞相舒王王素知其名閲謁喜甚<lb/>
留宿定林庵時公方病起樂聞空宗恨識師之晩謂師<lb/>
曰諸經皆首標時處圓覺經獨不然何也師曰頓乗所<lb/>
談直示衆生日用現前不屬今古只今老僧與相公同<lb/>
入大光明藏游戲三昧互爲賔主非關時處又曰經云<lb/>
一切衆生皆證圓覺而圭峯易證爲具謂譯者之訛其<lb/>
<pb n="KR4d0095_WYG_030-4b"/>
義如何師曰圓覺如可改則維摩亦可改也維摩豈不<lb/>
曰亦不滅受而取證夫不滅受藴而取證與皆證圓覺<lb/>
之義同蓋衆生現行無明即是如來根本大智圭峯之<lb/>
言非是公大悦因捨第爲寺以延師爲開山第一祖又<lb/>
以神宗皇帝問安湯藥之賜崇成之是謂報寧歲度僧<lb/>
買莊土以供學者而自撰請䟽有獨受正傳力排戲論<lb/>
之句者敘師語也又以其名請於朝賜紫方袍號真淨<lb/>
大師金陵江淮大㑹學者至如稻麻粟葦寺以新革室<lb/>
<pb n="KR4d0095_WYG_030-5a"/>
宇不能容士大夫經游無虚日師未及嗽盥而户外之<lb/>
屨滿矣殆不堪勞於是浩然思還高安即日渡江丞相<lb/>
留之不可遂卜老於九峯之下作投老庵紹聖之初御<lb/>
史黄公慶基出守南康虚歸宗之席以迎師師曰今老<lb/>
病如此豈宜復刺首迎送爲我謝黄公乞死於此其徒<lb/>
哀告曰山窮食寡學者益衆師德臘雖高而精神康强<lb/>
康山自總祐二大士之後叢林如死灰願不忘祖宗赴<lb/>
輿情之望不得已乃行先是黄公嘗望見師於丞相廣<lb/>
<pb n="KR4d0095_WYG_030-5b"/>
坐中師既去丞相語公曰吾閲僧多矣未有如此老者<lb/>
故公盡禮力致之廬山諸刹素以奢侈相矜居者安輭<lb/>
暖師率以枯淡學者困於語言醉於平實師縱以無礙<lb/>
辯才呵其偏見未朞年翕然成風三年今丞相張公商<lb/>
英出鎮洪府道由歸宗見師於淨名庵明年迎居石門<lb/>
崇寧元年十月示疾十六日中夜沐浴更衣趺坐衆請<lb/>
説法師笑曰今年七十八四大相離别火風既分㪚臨<lb/>
行休更説遺戒弟子皆宗門大事不及其私言卒而歿<lb/>
<pb n="KR4d0095_WYG_030-6a"/>
壽七十八臘五十二茶毗之日五色成燄白光上騰煙<lb/>
所及處舍利分布道俗千餘人皆得之餘者尚不可勝<lb/>
數塔於獨秀峯之下師純誠慈愛出於天性氣韻邁徃<lb/>
超然竒逸見人無親踈貴賤温顔輭語禮敬如一主持<lb/>
叢林法度甚嚴有犯令者必罰無赦以故五坐道場爲<lb/>
諸方所法得游戲三昧有樂説之辯詞鋒智刃斫伐邪<lb/>
林如墮雲崩石開發正見光明顯露如青天白日人人<lb/>
自以謂臻奥至於入室投機則如銅崖鐵壁不可攀緣<lb/>
<pb n="KR4d0095_WYG_030-6b"/>
性喜施隨有隨與杖笠之外不置一錢行道説法五十<lb/>
餘年布衣壞衲翛然自守於江西有大緣民信其化家<lb/>
家繪其像飲食必祠嗣法弟子自黄檗道全兜率從悦<lb/>
而下十人餘此其平生大槩也至其道之精微皆非筆<lb/>
墨可能形容竊嘗論之其棄儒冠而入道類丹霞奔經<lb/>
論之學而穎悟類南泉尋師之艱苦凛然不衰類雪峯<lb/>
説法縱横融通宗敎類大珠至於光明偉傑荷擔宗敎<lb/>
類百丈此非某之言叢林學者之言也嗚呼兼古宗師<lb/>
<pb n="KR4d0095_WYG_030-7a"/>
之美而全有之可謂集厥大成光於佛祖者歟崇寧二<lb/>
年十月十五日門人某謹狀<lb/>
　　　泐潭凖禪師行狀<lb/>
公諱文凖興元府唐固梁氏子生始幼見佛像輙笑張<lb/>
牙不喜聞酒胾金仙寺沙門虚普乞食至其家師譍門<lb/>
酬酢如老成時年八歲即辭父母願從普歸授以法華<lb/>
經伊吾即上口元豐僧檢童子較所習以藉名先後度<lb/>
師藝精坐年少不得奏名陜西經略范公過普廬普臘<lb/>
<pb n="KR4d0095_WYG_030-7b"/>
高應對領略師侍其旁申辯詳明進止可喜范公欲攜<lb/>
與俱西師辭曰登山求玉入海求珠人各有志本行學<lb/>
道世好非素心范公隂竒其語度以爲僧剔髪既往依<lb/>
梁山乗禪師呵曰驅烏未受戒敢學佛乗乎師捧手曰<lb/>
壇場是戒耶三疊羯磨梵行行阿闍梨是戒耶乗大驚<lb/>
師笑曰雖然敢不受敎遂受具足戒於唐安律師徧游<lb/>
成都講肆倡諸部綱目即棄去曰吾不求甚解大法師<lb/>
曇演佳其英特撫之曰汝法船也南方有亞聖大士<lb/>
<pb n="KR4d0095_WYG_030-8a"/>
有若潙山真如九峯真淨者知之乎宜徃求之師拜受<lb/>
敎與同學志恭出詣潙山久之不契乃造九峯見真淨<lb/>
於投老庵問曰什麽處來對曰興元府曰近離何處曰<lb/>
大仰曰夏在什麽處曰潙山真淨展手曰我手何似佛<lb/>
手師罔然左右視真淨呵曰適來句句無絲毫差錯靈<lb/>
明天真才説箇佛手便成隔礙病在甚處師曰不㑹真<lb/>
淨曰一切現成更教誰㑹師服膺就弟子之列餘十年<lb/>
所至必隨紹聖三年真淨移居石門衲子益盛凡入室<lb/>
<pb n="KR4d0095_WYG_030-8b"/>
叩問必瞑目危坐無所示見來者必起從園丁壅菜率<lb/>
以爲常師每謂公曰老漢無意於法道乎莫能測也一<lb/>
日舉杖決渠水濺衣因大悟方見老人平日用處走敘<lb/>
其事真淨罵曰此中乃敢用磊苴耶自是迹愈晦而名<lb/>
聲愈著自其東游淮淛所至衲子成叢林顯謨閣待制<lb/>
李景直守洪州仰其風請開法於雲巖未幾殿中監范<lb/>
公帥南昌移居泐潭方是時禪林以飲食爲宗以輭暖<lb/>
爲嗜好以機緣爲戲論師悲歎之師槌拂之下常三百<lb/>
<pb n="KR4d0095_WYG_030-9a"/>
人而宿户外者又百餘許求入室就學師難之乃謂之<lb/>
曰十方無壁落四面亦無門闍梨從什麽處入對皆不<lb/>
契每曰我只畜一條柱杖佛來也打祖來也打不將元<lb/>
字脚涴汝枯腸如此臨濟一宗不到冷落學者莫窺其<lb/>
奥然升堂説法辯如建瓴不留影迹一時公卿大夫宗<lb/>
向之以政和五年夏臥病侍者進藥餌師泛然如無意<lb/>
誡湏忌食毒物師亦未嘗從有問其故曰病有自性乎<lb/>
病無自性則毒物寧有心乎以空納空吾未嘗顛倒而<lb/>
<pb n="KR4d0095_WYG_030-9b"/>
汝軰欲吾昬迷耶七月二十二日更衣説偈而化閲世<lb/>
五十有五坐三十五夏闍維得舍利晶圓淨光不壞道<lb/>
俗千餘人皆得之門弟子等收塔于南山之陽嗚呼雲<lb/>
庵之神悟於南公之門超軼絶塵者也予毎疑嗣之者<lb/>
難及觀師之風格殆所謂家名辯才氣宇逸羣者耶謹<lb/>
狀<lb/>
　　　花藥英禪師行狀<hi>代</hi>
臨濟九世之孫雲庵真淨之嗣師諱進英字拙叟出於<lb/>
<pb n="KR4d0095_WYG_030-10a"/>
羅氏其先吉州太和人幼孤母憐之性慧敏齠齓中日<lb/>
誦千餘言通詩禮大義與羣兒嬉游侮玩之氣出其上<lb/>
親舊愛敬之使著縫掖爲書生輙病至於死鄰母泣曰<lb/>
吾始娠夢有乗空而語曰而出家則疾有瘳矣於是擊<lb/>
鐘梵放誓於佛前乞以爲僧洞隆童子而藉名於善集<lb/>
才年十八試所習得度受具戒即欲經行諸方以觀道<lb/>
報劬勞之德其母有難色於是庵於母室之外名曰精<lb/>
進士大夫喜其爲人賦詩爲贈多佳句螺川父老迨今<lb/>
<pb n="KR4d0095_WYG_030-10b"/>
道之母歿心䘮三年修白業爲𠖇福即游淮海所至少<lb/>
留常時號明眼尊宿徧謁已雖未契而嘗識多賢者晩<lb/>
謁雲庵夜參聞貶剝諸方以黄檗接臨濟雲門接洞山<lb/>
機緣爲入道之要擿其疑處以啟問師恍然大悟如桶<lb/>
底脱佛印禪師叢林號大宗師有盛名慎許可獨以師<lb/>
爲俊彦師有爽氣喜暴所長以激後學三十年一節不<lb/>
移故佛印呼爲鐡喙初開法住長沙之開福十年之間<lb/>
殿閣崇成又五年棄之翩然北游五臺徧覽聖蹟乃南<lb/>
<pb n="KR4d0095_WYG_030-11a"/>
還庵梁山天下衲子益追崇之政和甲午衡陽道俗迎<lb/>
住花藥之天寧勸請皆一時名公卿師以敎外别傳之<lb/>
宗授上根以漚和般若化道俗老益康强精進不替嘗<lb/>
中夜禮佛作息飲食不肯與衆背叢林信其誠民人化<lb/>
其敎得法而爲一方領袖者不可勝數搥拂之下嘗二<lb/>
千指龍象雜遝方進而未艾也其激揚大事游泳語言<lb/>
備存三錄曰報慈曰鴈峯游臺盛行於世宣和三年冬<lb/>
謝事復庵梁山越明年臘月示疾蟬蜕嗚呼若人已矣<lb/>
<pb n="KR4d0095_WYG_030-11b"/>
予竊爲桑門惜之參學禀淳一日泣訴於予以予知其<lb/>
師之深者欲干其狀而求銘故爲書云耳長沙孫承之<lb/>
謹狀<lb/>
　　傳<lb/>
　　　十世觀音應身傳<hi>并贊</hi>
唐大菩薩僧寛公出於益州孝水楊氏方其娠也母失<lb/>
常性却酒胾有慧辯及其生也無痛苦聞異香忽然在<lb/>
前即能言言我名慧寛有女兄信相亦神異年相聫於<lb/>
<pb n="KR4d0095_WYG_030-12a"/>
齠齓中終日論説聽者一不能曉其父瑋以符呪爲兩<lb/>
川道俗所歸而不知有佛經人錄其所論百許紙時懐<lb/>
龍山㑹禪師聞其異至瑋舍瑋出示之㑹驚曰與佛經<lb/>
合不測人也俄有異比丘入火光三昧於淨慧寺特召<lb/>
信相信相至曰此室皆火聚其可入哉曰以水滅之可<lb/>
入信相即作水觀而入於是異比丘化其父母使出家<lb/>
父母曰許聘矣奈何鄉里爭出財贖之公因信相亦俱<lb/>
依慧空寺慎公避太祖御諱剃落焉公時年十三從㑹<lb/>
<pb n="KR4d0095_WYG_030-12b"/>
公授經律㑹畏之如神反從質疑天姿謙敬未嘗怒懷<lb/>
龍衆三干指皆躬力作公獨閑適人以爲言㑹曰此吾<lb/>
先師也昔周滅吾法吾從曇相禪師隠于終南山及隋<lb/>
敎復興吾辭而歸蜀曇相囑曰汝當領徒大作佛事有<lb/>
童子名慧寛者善視之此其後身衆因不敢復言公年<lb/>
三十乃還綿竹廬于無爲山以神異化而全蜀爭師事<lb/>
之如淮泗之僧伽七閩之定光公嘗赴江陵大㑹朝發<lb/>
夕返荆州府前有拳石含五音天下聞之公取以歸今<lb/>
<pb n="KR4d0095_WYG_030-13a"/>
置定身龕中什邡陳氏施園爲寺公以竹標其中曰以<lb/>
此爲基拔去竹泉泫然而出掘之得巨石石下有寶瓶<lb/>
舍利公作禮乃放光永徽四年夏六月二十有五日歿<lb/>
於淨慧寺閲世七十坐五十五夏<lb/>
贊曰予讀無爲山廣錄公始發心日誦觀世音名十萬<lb/>
徧生五天十世爲居士生震旦十世爲比丘皆出楊氏<lb/>
又瞻其畫像天骨秀特和敬之威望之肅然是所謂真<lb/>
比丘也<lb/>
<pb n="KR4d0095_WYG_030-13b"/>
　　　鍾山道林真覺大師傳<lb/>
梁大菩薩僧寶公以宋元嘉中生於金陵之東陽民朱<lb/>
氏之婦上巳日聞兒啼鷹巢中梯樹得之舉以爲子面<lb/>
方瑩徹如鏡手足皆鳥爪七歲去依鍾山大沙門僧儉<lb/>
爲童子儉名之曰寶誌長而落髪專修禪觀坐必越旬<lb/>
久之忽無定居多徃來𤾂山劒嶺之下髪而徒跣著錦<lb/>
袍飲啖同於凡俗恒以鏡銅剪刀鑷屬挂杖負之而趨<lb/>
經聚落兒童譁逐之或徴索酒殽或累日不食嘗從食<lb/>
<pb n="KR4d0095_WYG_030-14a"/>
鱠者求鱠食者與而心笑之即起吐水中皆成魚相傳<lb/>
始驚異時時題詩初不可曉後皆有驗建元間異迹甚<lb/>
著丞相高嵩爲武帝言之以禮自皖山迎至都舍於陳<lb/>
征虜之家輙自釐其面分披之出十二首觀世音慈嚴<lb/>
妙麗傾都聚觀欲爭尊事之武帝念其惑衆收付建康<lb/>
獄旦夕咸見游行市里既而檢校猶在獄中其夜又語<lb/>
吏門外有兩輿金鉢盛飯汝可取之果文惠太子竟陵<lb/>
王送供至建康令呂文顯以事啟帝帝迎至禁中俄有<lb/>
<pb n="KR4d0095_WYG_030-14b"/>
㫖屏除後宮爲家人宴公例常與衆出已而猶見行道<lb/>
於景陽山比丘七軰從其後帝怒遣使至閽吏曰公久<lb/>
出在省中吏就視之身如塗墨然武帝聞之大驚陳顯<lb/>
逹鎮江州大司馬叚齊之從行往辭公公無他語但引<lb/>
紙畫鵶畫畢授之曰緩急可用此顯逹叛齊之遁去顯<lb/>
逹大怒遣騎追之將及齊之窘甚見鵶林必非人所寄<lb/>
遂去齊之方悟公意也鄱陽忠烈王飯公於私第顧左<lb/>
右覓荆枝有折以獻者則以安門上而去俄有㫖以王<lb/>
<pb n="KR4d0095_WYG_030-15a"/>
領荆州衛尉胡諧臥病以書哀訴幸以屈臨庶幾疾有<lb/>
瘳公題其書尾曰明屈翌日果卒僧法平欲以衣獻公<lb/>
不知所寓遣使徧求之龍光罽賔兩寺皆曰夜宿此黎<lb/>
明去矣又嘗所厚善厲侯伯家侯伯曰公夜行道於此<lb/>
今睡未興使人視之笑去公在華林園忽重著三布㡌<lb/>
亦不知自何得之俄而武帝崩文惠太子豫章文獻王<lb/>
相繼崩齊亦於此年<hi>闕</hi>矣靈味寺沙門寶亮欲以衲帔遺<lb/>
之未及有言公忽來牽帔而去蔡仲熊嘗問仕何所至<lb/>
<pb n="KR4d0095_WYG_030-15b"/>
公不自答直解杖頭左索繩擲與之莫之解仲熊果至<lb/>
尚書左丞永明中住東宮後堂平旦門中出入末年忽<lb/>
云門上血汚衣褰裳走過至鬱林見害果以犢車載屍<lb/>
自此門舍故閹人徐龍駒宅而帝頭血流於門限焉建<lb/>
武中明帝害諸王高士江泌憂念南康王子琳以訪公<lb/>
問其禍福公覆香爐示之曰都盡無餘後皆如其語徐<lb/>
陵兒時其父擕詣公公拊之曰天上石麒麟也陵果名<lb/>
譽顯於世又文惠太子迎釋僧惠至京師惠過公公拊<lb/>
<pb n="KR4d0095_WYG_030-16a"/>
其背曰亦龍子也慧終以辯才顯聞其徒屯騎桑偃有<lb/>
不臣之心公見之㦸手詬曰若乃欲反耶奈斫頭穴胸<lb/>
何偃汗下不敢仰視遁去梁武帝受禪尤深敬事前朝<lb/>
以超放動輙禁錮至是下詔釋之嘗問曰弟子煩惑未<lb/>
除何以治之答曰十二又問十二之㫖在何答曰書字<lb/>
時節刻漏中又問何時得淨心修習答曰安樂禁之<lb/>
又問年祚逺近答曰元嘉元嘉帝欣然以爲享祚倍宋<lb/>
文之年天監五年冬旱雩祭備至而雨不降公謂左右<lb/>
<pb n="KR4d0095_WYG_030-16b"/>
曰吾病不差就官乞活儻不奏白官應得禍即上啟願<lb/>
於華光殿講聖鬘經請雨帝即命沙門講之終夕雨公<lb/>
又以刀横水盂良久又雨帝初繁刑公假以神力令見<lb/>
高祖受極苦於地下自是省刑詔畫工張僧繇寫公像<lb/>
藏禁中僧繇下筆輙不自定叩頭哀懇公笑曰毗婆尸<lb/>
佛早留心直至而今不得妙帝偶與公臨流縱望有物<lb/>
泝流而上公舉杖引之隨杖而至蓋紫栴檀也詔供奉<lb/>
官俞紹雕公像頃刻而肖神情如生帝大悦命置内庭<lb/>
<pb n="KR4d0095_WYG_030-17a"/>
爲子孫世世福田法雲寺雲光師講經天爲之雨華帝<lb/>
意其證聖夜於含光殿焚䟽命公雲光僧儉傅大士齊<lb/>
翌日獨雲光不至公嘗聽法雲講妙法蓮華經至假使<lb/>
黒風問風果有否答曰世故有第一義諦故無公曰若<lb/>
體是假有此亦可解耶法雲黙然公則自爲主客辯難<lb/>
鋒生一坐盡傾然莫有解者帝嘗從容問國祚有留難<lb/>
否公但指喉示之侯景之亂尤追繹公言也有僧浮杯<lb/>
來謁帝帝方與客棊吟曰殺之棊罷命僧侍衛奏曰適<lb/>
<pb n="KR4d0095_WYG_030-17b"/>
䝉㫖已殺之矣帝嗟悼不已以問公公曰陛下前身蚯<lb/>
蚓也僧嘗爲薙草者悞殺之今償夙債耳天監十三年<lb/>
公移華林園金像置所居房帝聞之曰師將去我耶是<lb/>
歲十二月忽命奏絲竹徹晝夜至六日終於興皇寺臨<lb/>
亡然一燭以付後閣舍人吳慶以聞帝歎曰大師不復<lb/>
留矣燭者將以後事囑我乎帝昔與公登鍾山之定林<lb/>
指前岡獨龍阜曰此爲隂宅則永其後帝曰誰當得之<lb/>
公曰光行者至是念公以此言以金二十萬易其地以<lb/>
<pb n="KR4d0095_WYG_030-18a"/>
葬焉皇女永康公主薨盡施其粧奩建浮圗五層于其<lb/>
上置以無價寶珠仍建開善精舍勅陸倕製銘于塚内<lb/>
王筠勒碑於寺門處處傳其遺像焉畢工駕御寺公忽<lb/>
現於雲間萬衆歡呼聲振山谷勅諡廣濟大師公顯迹<lb/>
之著數可五六十許及終亦不老莫測其年有徐犍道<lb/>
者年九十三自言是公外舅弟小公四歲計其時九十<lb/>
七矣李氏有國日諡曰妙覺公作四柱記五公符十二<lb/>
時偈璧記心鏡圖數千言傳于世本朝太平興國七年<lb/>
<pb n="KR4d0095_WYG_030-18b"/>
舒州民柯蕚者遇異僧於歲山下以杖指松根令蕚钁<lb/>
之得瑞石一篆文皆䜟聖宋國祚無疆蕚進其石于京<lb/>
師太宗皇帝遣中使置齋於鍾山詔自今不可以名斥<lb/>
以顯尊異賜號道林真覺大師<lb/>
　　祭文<lb/>
　　　祭雲庵和尚文<lb/>
我生九歲則知有師寤寐悦慕想見形儀識師新豐等<lb/>
父母慈欣然摩頂使執軍持長游大梁薙髪而歸省於<lb/>
<pb n="KR4d0095_WYG_030-19a"/>
九峯凛然德威霜雪雨露物以茂滋師成就我妙如四<lb/>
時紫霄之下泐水之湄前後七年龍起雲隨今古一律<lb/>
妬毁䧟擠愛憐收拾終不棄遺我昔出山師則有辭子<lb/>
幼英發終必有爲顧吾老矣見子無期指其二子藉汝<lb/>
敎之譴呵皆可不可相離德音在耳星霜八移師成新<lb/>
塔我亦陳衰昔師既化品坐對啼僉遣本明逺乞銘詩<lb/>
事濟而還僵仆於地山川隔阻久絶音題獨攜希祖千<lb/>
里來辭一酬夙心死無憾悲師之平生累德巍巍必興<lb/>
<pb n="KR4d0095_WYG_030-19b"/>
其後在我無疑敢不激勵上答恩私<lb/>
　　　祭昭黙禪師文<lb/>
政和八年二月初六日甘露滅致以香羞之奠祭于佛<lb/>
壽靈源真歸無生之塔寶覺以拳授法宗綱區别背觸<lb/>
天非蒼蒼如履虎穽非愚則狂公少竒逸發硎劍鋩横<lb/>
機試之切玉無傷體露情盡凡聖兩忘潙仰機辯如珠<lb/>
走盤父喜自匿㬥子所長追還此風名聞諸方臨濟法<lb/>
道始於南昌大於汝潁盛於衡湘黄龍三關建無勝幢<lb/>
<pb n="KR4d0095_WYG_030-20a"/>
奕世護持不離覺場天魔愁怖走仆且僵剪拂流軰高<lb/>
師門牆庸有匪人賣公自揚騏驎種性自異犬羊狠觸<lb/>
怒疾夫豈知量儼臨清泉精嚴激昻如萬星月如百谷<lb/>
王高明廣大洞徹汪洋成就法器堅趐飛翔下視毒龍<lb/>
命將滅䘮劃海爲兩摶而取將老則移疾古寺閑房聽<lb/>
萬象説以黙自藏猿鳥厭見天下想望我初見公駿氣<lb/>
騰驤溟涬弟之但加敬莊人以謗掩公慰愈光置麝溺<lb/>
器更増其香取而有之簏于藥囊坐交時埋甕于南荒<lb/>
<pb n="KR4d0095_WYG_030-20b"/>
零落苦李人棄路旁公犯世忌愈益稱賞萬人浮議冰<lb/>
消其湯既幸生還陸沉故鄉豈不願見恃公康强訃至<lb/>
失聲事出倉皇中流欲濟俄䘮楫航夜淚殷枕起喟失<lb/>
牀我憂禪學終背敎綱造論導之排斥否臧公聞乃曰<lb/>
彼自無瘡以書敎誡欹傾數行至言吐鳯自然文章馬<lb/>
鳴龍勝論著精詳文字於道疑不相妨索珠層淵採玉<lb/>
崇岡人各有志鹹酸異常但餘此意拜未敢當嗟吁惜<lb/>
哉巍巍堂堂遂成千古叢林荒涼然觀斗柄隂晴晦彰<lb/>
<pb n="KR4d0095_WYG_030-21a"/>
示有出沒夫豈真亡<lb/>
　　　祭妙高仁禪師文<lb/>
孤鳯兩雛名著諸方我初識譽未識華光政和甲午還<lb/>
自南荒夜宿衡嶽草屋路旁僕奴傳呼妙高大方連璧<lb/>
而來驚喜失牀高誼照人笑語抵掌瀟湘平逺煙雨孤<lb/>
芳舉以贈我不祕篋箱追繹陳迹云更幾霜去年中秋<lb/>
宿師雲房爲留十日夜語琅琅曰我出吳游淮渉湘今<lb/>
三十年倦鳥忘翔偶如慧曉懷思故鄉想見明越雲泉<lb/>
<pb n="KR4d0095_WYG_030-21b"/>
蒼茫已遣阿湧先渡錢塘不見半年嶺谷想望訃至驚<lb/>
定淚落沾裳思歸之念夫豈其祥嗚呼師乎忠義激昻<lb/>
高風逸韻仁肝義腸縉紳相志逺公支郎此生逆旅已<lb/>
熟黄糧夢中呉楚寧能取將唯方廣譽躬至影堂如我<lb/>
致辭而炷此香清淨法身敗槖膿囊光透毛孔不可掩<lb/>
藏昔日非在今未嘗忘如水中乳莫逃鵞王則我與譽<lb/>
何用歎傷<lb/>
　　　祭覺林山主文<lb/>
<pb n="KR4d0095_WYG_030-22a"/>
惟靈簡易似放閒靜似懶以法爲林滴水爲限夜歸村<lb/>
落投枕再鼾竈黔無煙童僕啼飯而兄直視爲一笑莞<lb/>
然三十年事事成辦我愚且鄙少去故鄉豈不懷歸路<lb/>
脩且長遂成永隔死生相忘念俱事師落髪游方如宿<lb/>
逆旅各夢同牀聞訃一年乃奠靈几觸目悽慟語訖酸<lb/>
鼻嗟乎人生有恩有義薦此鉢飯淚墮如洗<lb/>
　　　祭幻住庵明師弟文<lb/>
子少棄家從我游嬉三十一年如夢頃時於此夢境憂<lb/>
<pb n="KR4d0095_WYG_030-22b"/>
患半之我竄萬里白骨重肉子臥一庵亦失雙目心知<lb/>
餘年再見不復敢料來歸先館子廬即視摸索認聲驚<lb/>
呼我亦念子形神已枯百不如人謂當壽考心期惻然<lb/>
正爾難保如臨崖樹先自枯倒不見兩月果以訃聞既<lb/>
通世契久同師門臨終之語骨湏我焚攜法兄祖疾馳<lb/>
三日瓦燈晝昏寂然空室相視以慟薦此鉢食<lb/>
　　　祭鹿門燈禪師文<lb/>
維皇宋建炎元年歳次丁未五月庚寅朔二十日特敘<lb/>
<pb n="KR4d0095_WYG_030-23a"/>
復僧某謹以茗果之奠敢昭告于燈公禪師之靈明安<lb/>
宗風續佛壽命幾絶而存至師大振芙蓉東去隨至磻<lb/>
陽如道吾智而有石霜定惠既化遷住鹿門如青林䖍<lb/>
而繼新豐雖牧萬僧如數三四觀其規模寶覺是似重<lb/>
和改元髪僧宮寺褦襶之師包羞惜死諂䛕之極遂拜<lb/>
黄冠師笑視之泚其面顔蘇嶺之下寶坊幻出何以致<lb/>
之蓋其願力既孝其師又悌其兄有光叢林不負佛恩<lb/>
凛然風神今成萬古薄奠在盤淚落無所<lb/>
<pb n="KR4d0095_WYG_030-23b"/>
　　　祭五祖自老文<lb/>
古人尚友不短千載茍曰氣合何必面對﨑嶇逺來僥<lb/>
倖爲㑹坐未歡然師不少待如人噬臍不及何悔掩淚<lb/>
莫陳意折心碎十方現前去來無礙師豈真亡覿露妙<lb/>
在<lb/>
　　　祭郭太尉文<lb/>
公起徒歩絲絇入侍遂斷國論危言讜議在妬忌中剛<lb/>
而有禮天子敬之愛等昆弟雖無知名民隂受賜如漢<lb/>
<pb n="KR4d0095_WYG_030-24a"/>
子房如唐陸贄人衆勝天覺中妬忌公笑徑去道固如<lb/>
是一斥不復而又早世姦邪色矜天下隕涕我初聞訃<lb/>
中夜而喟公之精神與天終始冝終功名冝身冨貴乃<lb/>
歿瘴鄉又寓旅邸人之竒禍至此極矣唯德是輔殆虚<lb/>
語耳天定勝人果不容僞妬忌伎窮反自相噬邪正日<lb/>
分曉如涇渭今餘十年歸骨萬里我昔觀光混迹都市<lb/>
游公卿間如梁寶誌公毎延禮忘其勢位我亦徑造必<lb/>
至臥内兵衛如雲不敢呵止愛憎相奪有萬贊毁坐嘗<lb/>
<pb n="KR4d0095_WYG_030-24b"/>
厚善囚我棘寺幾失頭顱終禦魑魅敢期白髪奠于湘<lb/>
水世相新竒習爲巧士敎訓諂䛕鈎取祿利貌雖光澤<lb/>
行可愧恥聞公之風面熱顙泚吾聞隂德榮享必至不<lb/>
身嘗之當在其子格言不欺果見偉器沐浴道德冠冕<lb/>
仁義定世其家行矣是似則公之生亦何嘗死<lb/>
　　　祭朱承議文<lb/>
吾聞明珠白璧石韜水藏山川草木被其容光臨川之<lb/>
民共此盱上如湘老龎道德光華照映兩邦吾儕微蹤<lb/>
<pb n="KR4d0095_WYG_030-25a"/>
雲浮四方眷此不去是亦故鄉歎公杖履人羣軒昻忠<lb/>
信豈弟易親難忘忽厭夢境高蹈八荒公有賢子如麟<lb/>
鳯凰王室柱石吾法垣墻終大公後公豈真亡想聞此<lb/>
語抵掌脱冠未忘世禮聊薦積香<lb/>
　　　祭許先之文<lb/>
維公於國盡忠於家盡孝豈特天資亦學之効德冨才<lb/>
高川增嶽秀薦登清華出縉紳右用舍進退有命有義<lb/>
一斥而終料豈及此聖恩不貲五日而至公獨不沾陽<lb/>
<pb n="KR4d0095_WYG_030-25b"/>
城陸贄嗟余惷鄙於物多迕幸不終窮有公知遇屋歸<lb/>
山丘舟逃夜壑寓詞一觴心折涕落<lb/>
　　　祭趙君文<lb/>
惟靈忠信恭敬耀於西州不爲無聞年餘七十笑傲林<lb/>
丘不爲無壽生有令子派佛祖流不爲無慶有一於此<lb/>
足以忘憂而況三者兼有之耶兹山弗嗣麋鹿所遊十<lb/>
年之間百廢俱修凡以令子德義之優故也余聞之鳥<lb/>
巢南枝狐死首丘彼亦何知能思厥由矧輕勢急道超<lb/>
<pb n="KR4d0095_WYG_030-26a"/>
然特立者乃肯爲之羞乎嗚呼訃來萬里物故越秋等<lb/>
視閻浮譬如一漚公之云亡非去非留薄奠告焉世禮<lb/>
則由雖神䰟竟無不知也尚能爲之歆不<lb/>
　　　瑫上人祭母文<lb/>
我生頑鈍雀息鳩視不歸庸人亦幸而已矧墮三寶高<lb/>
出塵累儼臨人天福田于世坐推其因何以至是皆吾<lb/>
母慈念極心碎我昔東游志亦勇鋭訪道名山酬此恩<lb/>
爾身雖四方心挂漳水豈不懷歸料豈及此三月甲寅<lb/>
<pb n="KR4d0095_WYG_030-26b"/>
訃來千里棄杖南犇露行草止天降荼毒乃不及已呼<lb/>
天泣血奪我母氏今何能爲中扄亂矣昔毎歸省迎門<lb/>
笑喜堂今閴然瓦燈塵几慈和粹温竟作川逝撫柩長<lb/>
號淚迸如洗杯露罏香區區世禮天地有終此恨無既<lb/>
　　　祭通判夫人文<hi>代</hi>
竊聞漢王覇之室有智識而柔懿然子孝而不學夫雖<lb/>
賢而弗仕又聞唐王珪之母閲房杜而知子及珪身登<lb/>
三事則其母又已即世唯夫人之高風特有異於是二<lb/>
<pb n="KR4d0095_WYG_030-27a"/>
者矣夫有霸之賢而為熙豐之名臣子有珪之材而名冠縉<lb/>
紳壽閲諸孫而視聽敏㨗孫能酌古而心醉六經盖功名<lb/>
之念如雲之必雨冨貴之盛如川之方増寔清規之所訓<lb/>
祭景慕之遐想懿德必光於史牒計夫人雖死其何憾乎<lb/>
　　　祭文七首<hi>代</hi>
我聞如來世尊将湼槃自披其胷紫磨黄金卍字之相<lb/>
出言告大衆曰汝等各各瞻仰令足無生後悔及已掩<lb/>
棺迦葉後至又出雙趺以示眷憐嗚呼如來世尊正傳<lb/>
<pb n="KR4d0095_WYG_030-27b"/>
法嗣覆䕃此邦三十餘年凡在道俗上與清衆下與奴<lb/>
𨽻若親若踈若小若大皆受餘庇今以入塔攀戀無已<lb/>
精明之温豈弟之容不可復見柔軟之音慈誨之語不<lb/>
可復聞宗乗微論差别之義不可復解言念至此意折<lb/>
心摧嗚呼禪師葬靈骨於九原想音容於萬古雪雲方<lb/>
慘兮悲風飄颻松聲蕭瑟兮哀聲連朝陳微誠兮以薦<lb/>
薄奠望慈雲兮其不可招嗚呼哀哉<lb/>
我來淮山寒暑九遷傾誠於師遂爾忘年比隣追隨合<lb/>
<pb n="KR4d0095_WYG_030-28a"/>
并周旋每一㑹語莫不懽然法屬之故無時造膝師嘗<lb/>
顧我笑指坐席曰終當主我此丈室謂師爲戲不敢怒<lb/>
嗔今日何日果繼後塵血指汗顔不善斧斤而師旁觀<lb/>
敎之諄諄今既逝矣夫復何云先德遺訓何敢不遵法<lb/>
侶現前聊薦溪蘋禮雖不腆情無鮮陳因法相逢以法<lb/>
爲親非子則姪繩繩詵詵傾囷倒廪不祕珠珍煖其孤<lb/>
寒賞其賤貧自師退居其德日新諸方竒衲川輸雲屯<lb/>
大法將頽謂必中興不見一夕遂以訃聞如方欲渡遂<lb/>
<pb n="KR4d0095_WYG_030-28b"/>
迷要津中夜起喟棄牀失聲慈和粹温永失依怙香羞<lb/>
在筵淚落無所<lb/>
東山真子白雲的孫迅機妙辯褒然逸羣黄河流天太<lb/>
山吐雲無有窮極莫知津垠師罷住持其道益尊酣歌<lb/>
自樂晝常掩門世不得見言豈得聞檻撰積香罏焚室<lb/>
熏今既非去昔亦豈存此意昭然即曰全真道大德高<lb/>
名聞諸方禪林耆艾覺苑鳯凰三十餘年化行此邦我<lb/>
軰晩生幸登覺場聞金石誨熏知見香譬如珠玉山韜<lb/>
<pb n="KR4d0095_WYG_030-29a"/>
水藏而其草木亦被餘光今既云逝撫心悼傷嗚呼師<lb/>
乎巍巍堂堂遂成千古天豈真亡念昔侍坐恭聞誨言<lb/>
辭親出家是大因緣本出生死期離盖纏求師之難自<lb/>
古則然如芥子針如鸞膠絃我等何軰萃此法筵如海<lb/>
之大而㑹百川敎誨成就長養撫憐如物發生雨露無<lb/>
偏又霜雪之使其氣全恩有四種報効當先百未一施<lb/>
師我棄捐師之道德如月在天譽月之明何以加焉恭<lb/>
陳薄奠儼如在前情斷志訖淚落九泉<lb/>
<pb n="KR4d0095_WYG_030-29b"/>
天姿曠逹純素任真妙年出蜀汎愛親仁淹通宗敎廣<lb/>
見精聞我亦何幸早獲相親義爲朋友法爲弟昆於師<lb/>
父子兩爲比隣周旋之久三十餘年懷我宗伯宗門鳯<lb/>
麟不幸早逝殞此偉人謂師英氣可續芳塵今又已矣<lb/>
撫淚沾巾嗚呼禪師夢幻視身而視生死如夜與晨十<lb/>
方現前孰亡孰存我獨何爲浪自酸辛無忘世禮薄奠<lb/>
聊陳<lb/>
　　　祭老黄龍謚號文<hi>代</hi>
<pb n="KR4d0095_WYG_030-30a"/>
崇寧四年四月某日住山某敢昭昔于南禪師之塔竊<lb/>
聞巢由穡者夷齊餓夫初若無求於一時終必有稱於<lb/>
百世觀其措慮深逺蓋亦維持化風故知德澤之在民<lb/>
是乃聲名之不捨又況荷擔大法提攜四生者乎恭惟<lb/>
禪師家于此山名落天下起臨濟於將仆傳少室於無<lb/>
窮厥集大成有光先覺乃者明天子沛流殊恩大昭懿<lb/>
德特旌普覺之號用勵後學之徒仰惟覺靈祇此榮福<lb/>
嗚呼春葩華於萬物而不自以爲功日昭明於四方而<lb/>
<pb n="KR4d0095_WYG_030-30b"/>
不知以爲德凡所以歌詠和氣襃贊高明者皆天下之<lb/>
至情然則禪師於此豈曰不然耶<lb/>
　　　崇仁知縣赦後祭神文<lb/>
唯三代之訓夏至日恭祭地祗斯古先哲王之懿德禮<lb/>
也而歴世堙沒不嗣今天子力舉而行之致禮既畢竒<lb/>
祥薦興歡聲和氣充塞天地猶以名山大川廟貌所在<lb/>
有功血食於民者未克躬至則以守令使告行吏其敢<lb/>
不肅䖍哉謹用某日特具牲酹以奠于祠下神之聽之<lb/>
<pb n="KR4d0095_WYG_030-31a"/>
祇此榮福<lb/>
　　　祈雨文<lb/>
仍歲饉凶民之艱食亦以衆矣而菜色喘沫者猶並首<lb/>
以望有秋如痿者之不忘起也春夏之交風雨時若方<lb/>
將奮躍似有生意而比日毒暑益熾四無雲隂車鴉夜<lb/>
鳴田龜晝坼饉凶之憂恐在朝夕傳曰亨牛而不鹹敗<lb/>
所成矣又曰行百里者半九十爲不克終豈神之賜昌<lb/>
其始而終奪之邪吏以不職上天降罰吏躬任之民其<lb/>
<pb n="KR4d0095_WYG_030-31b"/>
何辜而神亦坐視其病哉謹率丞佐羣趨並走致恭于<lb/>
祠下雀息以俟休答神其哀憐之<lb/>
　　　謝雨文<lb/>
比日以來民以不時霣雨望天焦勞蓋飢饉之餘情易<lb/>
驚擾如禽傷弦念痛於曲木如稚驚雷失聲於破釜是<lb/>
用率丞佐上瀆神聰香火未收雲氣已布連日繼夕霖<lb/>
雨霑足嗚呼雖父兄之所哀憐其必從何以迨比舞翠<lb/>
浪於山原兆黄雲於囷廪歲登訟簡民樂吏閒荷神之<lb/>
<pb n="KR4d0095_WYG_030-32a"/>
賜孰大於此式奠昭告豈不休哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0095_WYG_030-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石門文字禪巻三十<lb/>
</p>
<p>
</p>
  </div>
</body>
</text>
</TEI>
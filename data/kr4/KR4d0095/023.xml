<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石門文字禪巻二十三</head>
    <p>
<pb n="KR4d0095_WYG_023-1a"/>
欽定四庫全書<lb/>
　石門文字禪巻二十三　　宋　釋覺範　撰<lb/>
　　序<lb/>
　　　五宗綱要㫖訣序<lb/>
傳曰人能自重然後可與言學余以謂自重者必其天<lb/>
資才全而識遠何以知之張子房三世相韓韓爲秦所<lb/>
滅時年二十許弟死不葬袖鐡椎擊始皇悞中副車走<lb/>
匿下邳乃能跪履於父老及佐高帝定天下漢業已成<lb/>
<pb n="KR4d0095_WYG_023-1b"/>
粃糠王侯掉頭不顧思與赤松子遊韓信㣲時自藏於<lb/>
怯淮隂少年易之使出跨下一市大笑而色不怍及爲<lb/>
高帝大將一軍盡驚而氣不矜談笑而破趙名震天下<lb/>
得亡虜而師事之子房勇擊始皇而謙辭封爵韓信智<lb/>
出跨下而明師亡虜非材全者能自重如是乎邴原詣<lb/>
孫崧學崧以書相分原得書不讀曰夫學者以智髙者<lb/>
通書何爲哉藏書於家游學四方學成以書還崧解不<lb/>
傳書之意崧服其敏徐曠學於太學時沈重講授門弟<lb/>
<pb n="KR4d0095_WYG_023-2a"/>
子常千人曠所質問數日辤去或問其故曰先生所講<lb/>
紙上語耳若奥境彼所未見尚何觀重知之憚其能根<lb/>
矩智識粹美不在糟粕文逺巧妙非止凖繩非識逺者<lb/>
能自重如是乎吾故曰必因其天資也夫刻志功業傾<lb/>
心名節者世間之學耳若離三界出五有者非夢幻功<lb/>
業戲劇名節可盡而天資無張韓邴徐之英余竊憂之<lb/>
諸佛三昧謂之甚微細智麤浮心識其能至哉菩薩行<lb/>
海謂之旋陀羅尼門鄙陋志操其能入哉學者之才如<lb/>
<pb n="KR4d0095_WYG_023-2b"/>
蓬芒之微而所授之道如萬鈞之重雖至愚知其不可<lb/>
然猶紛然不知愧可笑也為弟子者心非其師而貌敬<lb/>
之為師者實鄙弟子而喜授以法上以數相覊縻下以<lb/>
諂相欺誑慢侮法道甚於兒戲嗚呼昔清辨菩薩以芥<lb/>
子擊修羅窟而隱候龍華道成乃問未決之事謂今彌<lb/>
勒未具徧知也辨之求師何其難也達摩達恨師子尊<lb/>
者不令嗣祖渡谿見女子浣露其足念曰此脛乃爾白<lb/>
晳耶師子忽至曰今日之心可嗣祖乎師子之求弟子<lb/>
<pb n="KR4d0095_WYG_023-3a"/>
何其審也大法寢逺名存實亡其勢則然蓋嘗中夜起<lb/>
喟為之涕零余少游方所歴叢林幾半天下而師友之<lb/>
間通踈粹美者尚多見至精深宗教者亦已少矣又三<lb/>
十年還自海外罪廢之餘叢林頓衰所謂通踈粹美者<lb/>
又少況精深宗教者乎百丈法度更革略盡輒波及綱<lb/>
宗之語言如雲門綱宗偈曰康氏圓形滯不明魔深虚<lb/>
喪擊寒冰鳳翥已飛霄漢去晉鋒八博擬何憑雲門非<lb/>
茍然作也而昧者無地寄其意識輒易以循其私曰晉<lb/>
<pb n="KR4d0095_WYG_023-3b"/>
鋒八法審如易者之意則康氏圓形魔深虚喪又何義<lb/>
哉洞山渡水見影偈曰切忌從他覓迢迢與我踈吾今<lb/>
獨自往處處得逢渠渠今正是我我今不是渠應須與麽<lb/>
㑹方始契如如其言契如如但一文殊無二文殊故曰<lb/>
渠今正是我我今不自渠旨甚明白而昩者易之曰渠<lb/>
今不是我我今不是渠遂令血脉斷絶豈曹洞旨趣乎<lb/>
仰山臨終付法偈曰一二二三子平目復仰視兩口無<lb/>
一舌即是吾宗旨兩口無一舌溈山之牛一身兩號之<lb/>
<pb n="KR4d0095_WYG_023-4a"/>
意而昩者易之曰兩口一無舌審如易者之言則是共<lb/>
功時功尚何論哉臨濟付法偈曰沿流不止問如何真<lb/>
照無邊説似他離相離名人不禀吹毛用了急須磨吹<lb/>
毛劔也用即磨之意不欲犯鋒耳而昩者易之急還磨<lb/>
旨趣安在哉而以之不疑可謂陋哉獨法眼未遭更易<lb/>
行恐不免耳昔阿難聞誦佛偈曰若人生百歲不識水<lb/>
潦鶴未若生一日而得決了知謂曰吾從佛所聞異於<lb/>
是應曰不善諸佛機非水潦鶴也誦者告其師師應曰<lb/>
<pb n="KR4d0095_WYG_023-4b"/>
阿難耄矣所記錯謬夫諸佛機乆而尚為水潦鶴豈渠<lb/>
今正是我我今不是渠不作梁武喧爭之語晉鋒八博<lb/>
不作右軍草書乎因編五宗機緣以授學者使傳誦焉<lb/>
　　　華嚴同緣序<lb/>
余聞一切衆生識種皆具十法界性謂佛菩薩緣覺聲<lb/>
聞四聖天人傍生餓鬼地獄阿修羅六凡是十種性本<lb/>
無性隨所熏起任運成就有人於此為諸人等談無上<lb/>
道解脱知見一切衆生皆證圓覺則識性熏發佛種如<lb/>
<pb n="KR4d0095_WYG_023-5a"/>
是乃至爲諸人等談不義語毀謗三寶一切障道之法<lb/>
則識性熏發惡道種是故如來世尊毎謂衆曰善男子<lb/>
善知識者是汝等最大因緣能令汝軰明見佛性離苦<lb/>
成道事彼知識不惜身命又菩薩願力願與衆生爲不<lb/>
請友其所立誓惟欲衆生悟心成佛然諸衆生自棄自<lb/>
賤貪戀生死飄流諸趣不能逢遇善知識善友如萬頃<lb/>
波尋一瓦礫今惠臻道人欲以是毗盧藏微塵章句不<lb/>
思議妙義結萬人同觀看其設心欲熏發一切衆生佛<lb/>
<pb n="KR4d0095_WYG_023-5b"/>
乗之種是其願力爲不請友而我大衆同得值遇譬如<lb/>
盲龜值浮木孔當生難遭之想起增上善心使易成就<lb/>
竢其畢作爲卵塔書萬人名各藏於塔中虚空可殞而<lb/>
此願力如爍迦羅惟願刹刹塵塵證明我說嗚呼六道<lb/>
以憂畏飢餓之火所逼燒尚不聞有佛安得聞經哉唯<lb/>
人道一切成就既已見佛又復聞經而不請友曲折誘<lb/>
導更復惰慢作跛驢心是眞自棄凡我見前法界性侶<lb/>
幸同進道惠臻道行高潔而飽叢林受持願力久矣成<lb/>
<pb n="KR4d0095_WYG_023-6a"/>
熟是故今同普告大衆是日已過命亦隨減唯加鞭此<lb/>
道是眞知恩政和五年二月十九日書<lb/>
　　　洪州大寧寛和尚語錄序<lb/>
但識綱宗本無寔法又曰若以寔法與人土亦難消巖<lb/>
頭說法指人甚要而語不煩亦何嘗鉤章棘句險設詐<lb/>
隱務爲𤣥妙哉故其得友如雪峯有子如羅山於生死<lb/>
之際如洞視户庭未嘗留情近世叢林失其淵源以有<lb/>
思惟心爭求寔法唯其以是爲宗也故高則妄見勝妙<lb/>
<pb n="KR4d0095_WYG_023-6b"/>
之境下則波爲世諦流布而綱宗䘮矣余猶及見前軰<lb/>
能言老黄龍同時所游從有若楊歧㑹翠巖眞大寧寛<lb/>
皆一時號明眼而㑹與眞所得法子照映江左語言布<lb/>
寰宇獨寛公少見機緣有石門宗杲上人抗志慕古俊<lb/>
辯不羣徧游諸方得此錄讀之而喜曰雖無老成尚有<lb/>
典刑也其可使後學不聞乎即唱衣鉢從余求序其所<lb/>
以命工刻之嗚呼杲之嗜好可謂與世背馳彼方尊事<lb/>
大名譽者傳授其語而杲獨取百年物故老僧之語欲<lb/>
<pb n="KR4d0095_WYG_023-7a"/>
以誇學者不亦迃乎雖然㑹有賞音者耳<lb/>
　　　臨平妙湛慧禪師語錄序<lb/>
傳曰雖無老成尚有典刑典刑且次之則老成蓋前人<lb/>
所甚貴也又曰惡夫碔砆之亂玉則似之而非者又其<lb/>
所甚疾也貴老成疾似之而非者一人之情千萬人之<lb/>
情是也近世禪學者之弊如碔砆之亂玉枝詞蔓説似<lb/>
辯博鉤章棘句似迅機茍認意識似至要懶惰自放似<lb/>
了逹始於二浙熾於江淮而餘波末流滔滔汩汩於京<lb/>
<pb n="KR4d0095_WYG_023-7b"/>
洛荆楚之間風俗爲之一變識者憂之俄有叢林老成<lb/>
者嶄然出於東呉說法於錢塘諸方衲子願見爭先川<lb/>
輸雲委於座下法席之盛無愧圓照大通於是天子聞<lb/>
其名驛召至京師住大相國寺智海禪院是謂妙湛禪<lb/>
師慧公未嘗貶剝而諸方屈伏不動聲氣而萬僧譲雄<lb/>
彼似之而非者不攻而自破如郭中令之單騎見虜孔<lb/>
北海之高氣讋魏以其荷負大法故稱法窟龍象以其<lb/>
搏噬邪解故稱宗門爪牙也余與禪師游舊且少相好<lb/>
<pb n="KR4d0095_WYG_023-8a"/>
不見之二十年宣和三年十月初吉有仲懷禪者過余<lb/>
湘上出其示徒語爲示昔蓮花爲聰道者作禮曰雲門<lb/>
兒孫猶在余則以手加額望臨平呼曰豈雪竇顯公復<lb/>
爲吳人說法乎何其似之多也<lb/>
　　　僧寶傳序<lb/>
曹谿之道至南嶽石頭江西馬祖而分爲兩宗雲門曹<lb/>
洞法眼皆宗於石頭臨濟潙仰皆宗於馬祖天下叢林<lb/>
號爲五家宗派嘉祐中逹觀曇穎禪師嘗爲五家傳略<lb/>
<pb n="KR4d0095_WYG_023-8b"/>
其世系入道之緣臨終明驗之効但載其機緣語句而<lb/>
已夫聽言之道以事觀既載其語言則當兼記其行事<lb/>
因博採别傳遺編參以耆年宿衲之論増補之又自嘉<lb/>
祐至政和之初雲門臨濟兩宗之裔卓然冠映諸方者<lb/>
特爲之傳依倣史傳各爲贊辭綂八十有一人分爲三<lb/>
十巻書成於湘西之南臺宣和五年正月八日伏遇判<lb/>
府安撫大學降貴令辰繕寫呈獻仰祝台筭許旌陽白<lb/>
日仙去天詔書曰赦汝不事先祖之罪佳汝施藥呪水<lb/>
<pb n="KR4d0095_WYG_023-9a"/>
之功夫施藥呪水期於活人者也活人而能致飛仙況<lb/>
壽考乎余觀安撫大學其牧民臨政皆得佛法之至要<lb/>
和而為生威而為殺生殺皆以活人為本嘗生瀏陽囚<lb/>
徒十有二人於死中佛法之見於和者也戮一賀文而<lb/>
億萬生齒安堵佛法之見於威者也其妙用活人之功<lb/>
較之旌陽殆相萬矣惟其得法之淵源實出於圓照本<lb/>
禪師而不可誣也故余特以禪書為獻伏冀燕間之暇<lb/>
少賜披覽豈勝幸甚<lb/>
<pb n="KR4d0095_WYG_023-9b"/>
　　　嘉祐序<lb/>
禪師諱契嵩字仲靈藤州人也少從洞山聰禪師遊出<lb/>
世湖山乃嗣其法其道微妙而末法學者器近而不能<lb/>
曉悟而公亦不肯少低其韻以俯循其機因歎曰吾安<lb/>
能圓鑿以就方枘哉聞之聖賢所為得志則行其道否<lb/>
則言而已言之行由是為萬世法使天下學者識度修<lb/>
明逺邪林而遊正塗則奚必目擊而受之謂已之出邪<lb/>
即閉關著書以攻正祖宗所以來之之□為十二巻又<lb/>
<pb n="KR4d0095_WYG_023-10a"/>
别定祖圖書成擕之京師因内翰王公素獻之仁宗皇<lb/>
帝又爲書先焉上讀至呂固爲道不爲名爲法不爲身<lb/>
歎愛其誠旌以明敎大師賜其書入藏書既送中書時<lb/>
魏國韓公琦覽之以示歐陽文忠公公方以文章自任<lb/>
以師表天下又以護宗不喜吾道見其文謂魏公曰不<lb/>
意僧中有此郎邪黎明當一識之公同往見文忠與語<lb/>
終日遂大喜由是公名振海内遂買舟東下居永安精<lb/>
舍而歸老焉公雖於古今内外之書無所不讀至於安<lb/>
<pb n="KR4d0095_WYG_023-10b"/>
危治亂之略當世同人少見其比而痛以律自律其身<lb/>
其學端誠爲歸宿之地而慕梁惠約之爲人以其學校<lb/>
其所爲未見少差其考正命分於賢聖出處之際尤爲<lb/>
詳正觀學者循竒巧而不知本也乃作壇經贊亡孝背<lb/>
義又循養其欲也乃作孝篇十二章士大夫不顧名實<lb/>
多是已非他乃作輔敎編學者茍合自輕不貴尚以修<lb/>
德也乃題遠公影堂記其所慕也乃作茨堂序因風俗<lb/>
山川之勝欲以抛擲其才力以收景趣乃作武林志至<lb/>
<pb n="KR4d0095_WYG_023-11a"/>
於長詩贊而已殆所謂太山之一毫芒耳公終於湖山<lb/>
而火化不壞者六物天下聞其風者爲之首東長想嗚<lb/>
呼一匹夫雲行鳥飛天地之間視萬乗之尊其天地之<lb/>
遠也顧巨公貴人雲泥之異也而一旦以其所爲之書<lb/>
獻天子爲之動容天下靡然向其風而卒能酬其志豈<lb/>
非其所自信修誠之效歟後之學者讀其書必有掩巻<lb/>
而三歎者也元符元年中秋日高安某序<lb/>
　　　陳尊宿影堂序<lb/>
<pb n="KR4d0095_WYG_023-11b"/>
陳尊宿者斷際禪師之高弟也嘗庵於高安之米山以<lb/>
母老於睦遂歸編蒲屨售以爲養故人謂之陳睦州臨<lb/>
濟至黃檗衆未有知之者而公獨先知之嘗指似斷際<lb/>
曰大黃之門必此兒也雲門祕傳於公人所知之而公<lb/>
更使謁雪峯曰當嗣之不然吾道終不振矣雲門臨濟<lb/>
能不忘其言故宗一代天下古今依此以揚聲其德澤<lb/>
方進未艾也夫二子方其匿耀也其施爲未有以異於<lb/>
人而卒不能逃公之言何也古之人篤聞其信已故其<lb/>
<pb n="KR4d0095_WYG_023-12a"/>
處心也公惟其公是以自知之審而知人之詳也今之<lb/>
世雖有通人遠才不小同已則横議疾之不掩則謗之<lb/>
而已通人遠才固自負而群小又工於爲謗冝乎其贅<lb/>
隅於世也而庸下之徒能阿其所好故爭厚恩之環目<lb/>
遲以爲嗣庸下者固欲顯於人而好名者素快同於已<lb/>
宜乎其豐隆於時也吾行四方有年矣見此種人何限<lb/>
而恬然不知怪世衰道微一至於此使其聞公之風見<lb/>
公之像其何以施眉目耶嗚呼期臨濟必大黃檗之門<lb/>
<pb n="KR4d0095_WYG_023-12b"/>
而其嗣方大盛知人之詳也祝雲門嗣雪峯庶未其詰<lb/>
自知之審也傳曰知人則哲自知則明吾於睦州公見<lb/>
之矣公之影堂在高安南之四十里所謂米山者也<lb/>
　　　昭黙禪師序<lb/>
李北海以字畫之工而世多法其書北海笑曰學我者<lb/>
拙似我者死當時之人不知其言有味余滋愛之蓋學<lb/>
者所貴貴其知意而已至於蹤蹟繩墨非善學者也豈<lb/>
特世間之法爲然出世間法亦然黃檗運公師事百丈<lb/>
<pb n="KR4d0095_WYG_023-13a"/>
大智禪師而迅機大用毎凌壓之百丈固嘗歎曰見與<lb/>
師齊減師半德見過於師方堪傳授𤣥沙備師從雪峯<lb/>
眞覺禪師最久備遂爲談根門無功幻生幻生法門其<lb/>
論皆揭佛祖之奥雪峯亦嘗撫其背曰豈意衰暮聞此<lb/>
妙法汝再來人也吾所不及然雪峯百丈之道益尊而<lb/>
黄檗𤣥沙得爲的嗣初未嘗印脱其語言順味其機因<lb/>
以欺流俗此道寂寥久矣乃今於黄龍清禪師見之公<lb/>
爲晦堂老人侍者而名聲已閙聞叢林其超情獨脱之<lb/>
<pb n="KR4d0095_WYG_023-13b"/>
論無師自然之智當機宻用人不敢觸其鋒雖晦堂唯<lb/>
知加敬而已雙井徐禧德占黄庭堅魯直此兩翁世所<lb/>
謂人中龍也往來山中與公語未嘗不屈折咨嗟以爲<lb/>
不及以故天下士大夫悅慕願見想望風采公名惟清<lb/>
自號靈源叟世爲洪州武寧陳氏子童子時誦書日數<lb/>
千言伊吾上口有異比丘過書肆見之引其手熟視大<lb/>
驚勸其父母使出家公即忻然徃依高居某爲師幾何<lb/>
爲僧受具足戒即起遊方初謁法安禪師欲傾心受法<lb/>
<pb n="KR4d0095_WYG_023-14a"/>
法安曰子他日洗光佛日照耀末運苦海法船也一壑<lb/>
豈能畜汝行矣無自滯公因徧厯諸方晩歸晦堂久之<lb/>
初開法於舒州之太平衲子雷動雲合而至未嘗謹規<lb/>
矩而人人自肅江淮叢林號稱第一洪州轉運使王公<lb/>
桓迎公歸黄龍欲以繼晦堂老人未幾晦堂化去公亦<lb/>
移病乃居昭黙堂宴坐一室頽然人莫能親踈之然見<lb/>
之者皆各得其懽心至於授法鉗椎鍜煉則學者如於<lb/>
莵視水車然莫知罅隙其提唱議論初不許學者傳錄<lb/>
<pb n="KR4d0095_WYG_023-14b"/>
有得其片言隻句者甚於獲夜光照乗然余於公爲法<lb/>
門昆弟氣宇英特愼許可獨首肯余可以荷擔大法頃<lb/>
於山中日有異聞嘗曰今之學者多不脫生死者正坐<lb/>
偷心不死耳然非學者過也如漢高帝詔韓信以殺之<lb/>
信雖死而其心果死乎今之宗師爲人多類此古之道<lb/>
人於生死之際遊戲自在者已死却偷心耳如侯景兵<lb/>
至建鄴武帝御大殿見之神色不變輭語撫慰而侯景<lb/>
汗下不敢仰視退謂人曰蕭公天威逼人吾不可以再<lb/>
<pb n="KR4d0095_WYG_023-15a"/>
見也侯景固未嘗死而其心已滅絶無餘矣古之宗師<lb/>
爲人多類此吾觀今諸方說法者鉤章棘句爛然駭人<lb/>
正如趙昌畫花寫生逼眞世傳爲寶然終非眞花耳其<lb/>
應機引物以曉人皆類此大觀三年秋余以𢎞法嬰難<lb/>
越明年春病臥獄中公之的子德逢上人以書抵余曰<lb/>
昭黙病遂有書付禪師使人不能候而去余矍然而起<lb/>
坐念公平生竒德美行恐即死後世莫得以聞故爲䟽<lb/>
其略以授逢使往謁道鄉居士求文刻石於山中以傳<lb/>
<pb n="KR4d0095_WYG_023-15b"/>
信後世云大觀四年正月二十五日石門某序<lb/>
　　　濳庵禪師序<lb/>
法道東來授受之際必因師弟子之賢茍非其人道不<lb/>
虚行如雲起而龍隨鶴鳴而子和其周旋之久機緣之<lb/>
著而特以侍者稱者如鳥窠之有㑹通南陽有應眞趙<lb/>
州有文遠南院有守廓慈明有海善翠巖有慕喆而黄<lb/>
龍有公公諱清涼洪州新建鄧氏子世力田幼超卓短<lb/>
小精悍去依洪崖法智爲童子年二十一落髪受具足<lb/>
<pb n="KR4d0095_WYG_023-16a"/>
戒時武泉常寶峯月雲居舜道價壓叢林公遊三老間<lb/>
皆䝉器許而疑終未决謁黄龍南禪師南曰昔洞山見<lb/>
雲門門問近離甚處云查渡夏在何處曰湖南報慈曰<lb/>
幾時離八月二十五云放汝三頓棒公聞之大驚南公<lb/>
又曰洞山又問適來祗對有何過而䝉賜棒門云飯袋<lb/>
子江西湖南便恁麽去商量公大笑南公問何笑對曰<lb/>
笑者黃面浙子憐兒不覺醜耳自是容爲入室父子言<lb/>
論久即令坐于㫄去遊南嶽時先雲庵方出潙山與公<lb/>
<pb n="KR4d0095_WYG_023-16b"/>
復造積翠公爲侍者七年南公歿隱<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>西山西山有惠<lb/>
嚴院僧死屋無像設露坐公見而喟曰古人斫山開基<lb/>
致無爲有忍懷不舉哉乃求居以修完之不五年而殿<lb/>
閣崇成百具鼎新即棄去遊廬山南康太守徐公聞名<lb/>
延居南山清隱寺寺在大江之北面揖廬山公門風孤<lb/>
峻學者皆望崖而退以故單丁住山十有八年元符二<lb/>
年秋余與弟希祖自南昌舟而東下訪之晨香夕燈升<lb/>
堂說法如臨千衆而叢林所服玩者莫不具時時钁地<lb/>
<pb n="KR4d0095_WYG_023-17a"/>
處置爲余言先師初事栖賢諟泐潭澄更二十年宗門<lb/>
竒奥經論要妙莫不貫穿及因文悅以見慈明則一字<lb/>
無用設三關以驗天下禪者而禪者如葉公畫龍龍見<lb/>
即怖余曰毎疑三關語垂示平易而人以爲難何也公<lb/>
曰衆生爲解礙菩薩未離覺大智如文殊師利欲問空<lb/>
王佛義即遭擯出以其墮艱難故起現行耳嗚呼自墮<lb/>
艱難故起現行學者大病如人開眼尿牀平地喫攧然<lb/>
今化去三十年猶有悟其旨者不無損益也有僧依十<lb/>
<pb n="KR4d0095_WYG_023-17b"/>
有二年公舉令住淨衆寺辭行謂曰汝雖在此費歲月<lb/>
實不識吾家事儻嗣法當不以世俗欺誑爲心其人乃<lb/>
嗣翠巖機焉南昌隱君子潘延之與爲方外友延之迎<lb/>
歸西山而州郡文爭命居天寧衲子方雲趨座下一時<lb/>
名士摳衣問道公以目疾隱居龍興寺房户外之屨亦<lb/>
滿上藍忠禪師雲盖智公之子於公爲叔姪移公居寺<lb/>
之東堂事之如其師叢林高其誼余政和四年冬證獄<lb/>
太原拴縛在旅邸人諱見之而公冐雨歩至撫慰爲死<lb/>
<pb n="KR4d0095_WYG_023-18a"/>
訣明年南歸幸復見之軒渠笑曰吾不意乃復見子公<lb/>
壽八十四目盲復明此其精敏於道志願叢林所致嗚<lb/>
呼佛法寢遠壞衣瓦器之人亦有侈欲爲人師者爭慕<lb/>
華構便軟暖公獨舉頽壞而新之爭欲坐八逹衢頭以<lb/>
自賣其道而公獨居荒遠以自珍之爭好勢利惡醜而<lb/>
公獨犯衆惡自信而力行之毎謂弟子曰無事外之理<lb/>
理外之事觀其措置豈其眞然之者耶<lb/>
　　　定照禪師序<lb/>
<pb n="KR4d0095_WYG_023-18b"/>
逹磨之道六傳而至曹谿自曹谿派而爲江西石頭二<lb/>
宗既昭天下學者翕然從之由二宗以列爲五家于今<lb/>
唯臨濟雲門爲特盛洞山悟本禪師機鋒竪亞而出年<lb/>
代寢遠惜其無傳元豐中有大長老道楷者赫然有聲<lb/>
于京洛間問其師承乃投子青華嚴嫡嗣青公爲大陽<lb/>
真子盖洞山七世𤣥孫也大觀元年京師大法雲寺虚<lb/>
席有司以公有道行請于朝願令繼嗣住持奉聖旨可<lb/>
其請未幾開封大尹李孝壽表公談以禪學卓冠叢林<lb/>
<pb n="KR4d0095_WYG_023-19a"/>
冝有以襃顯之即賜紫方袍號定照禪師左璫持詔至<lb/>
法雲楷謝恩已乃爲表辭曰伏䝉聖慈特差彰善閣祇<lb/>
候譚禎賜臣定照禪師號及紫衣牒二道臣戴睿恩已<lb/>
即時焚香升座仰祝聖壽伏念臣行業迃踈道力綿薄<lb/>
嘗發誓願不受利名堅持此志積有歲年庻幾如此僧<lb/>
道後來使人専意佛法今雖䝉異恩若遂忝冐則自違<lb/>
素願何以敎人豈能仰稱陛下所以命臣住持之意所<lb/>
有前件恩牒不敢祇受伏望聖慈察臣愚悃非敢飾辭<lb/>
<pb n="KR4d0095_WYG_023-19b"/>
特賜允俞臣沒齒行道上報天恩上閲之以付李孝壽<lb/>
躬往諭朝廷旌善之意而楷執抝不囘開封府尹具以<lb/>
其事聞上大怒收楷送大理寺吏知楷忠誠而適批逆<lb/>
鱗有憐之之意問曰長老枯悴有病乎楷曰無之吏曰<lb/>
有疾則免刑配楷曰平時有疾今實無豈敢藉疾僥倖<lb/>
聖朝欲脫罪譴耶吏歎息久之竟就刑縫掖其衣編管<lb/>
緇州都城道俗觀者如市皆爲之流涕而楷神和氣平<lb/>
安歩而去如平日至緇州僦屋以居而四方衲子爭奔<lb/>
<pb n="KR4d0095_WYG_023-20a"/>
隨之接武于道嗟乎禪師粹然一出支洞山已頽之綱<lb/>
道顯著于時矣而聖朝方以道治天下海内肅清旌表<lb/>
有德天時人事適相偶如此而楷獨罹此禍可疑也夫<lb/>
豈斯道疑獨間關至此卒不能以振興之耶抑亦夙殃<lb/>
成就緣㑹如是耶聞之者莫不長喟余因䟽其事以授<lb/>
嘗識禪師者使學者知道固如是而視欲勝天滅命者<lb/>
可以發一笑也<lb/>
　　　邵陽别胡强仲序<lb/>
<pb n="KR4d0095_WYG_023-20b"/>
多言乃致禍器滿苦不宻人有兩三心安能合爲一河<lb/>
壞螘孔端山隤有黿穴生存多所慮長寢萬事畢此孔<lb/>
北海臨終時詩也而其意乃若自悔何也敎汝爲惡邪<lb/>
則惡不可爲敎汝爲善耶則我平生未嘗爲惡此范滂<lb/>
臨刑語其子之辭也而其意乃若自疑何也徐有功方<lb/>
視事吏泣白曰有詔公當棄市有功置筆安歩而去曰<lb/>
豈我獨死而諸人長不死乎三坐大辟當死不憂三赦<lb/>
之不喜其明見自性不悔不疑而卒以榮名終吾聞成<lb/>
<pb n="KR4d0095_WYG_023-21a"/>
就世出世間法特一切能捨耳有功其亦知此乎余學<lb/>
出世間法者也辭親出家則知捨愛遊方學道則能捨<lb/>
法臨生死禍福之際則當捨情頃因乞食來遊人間與<lb/>
王公大人遊意適忘返坐不遵佛語得罪至此重賴天<lb/>
子聖慈不忍置之死篆面鞭背投之海南平生親舊之<lb/>
在京師者皆唾聞諱見雲㪚鳥驚獨吾友强仲姁嫗守<lb/>
護如事其親自出開封獄冐犯風雪繭足相隨三千餘<lb/>
里而至邵陽猶不忍去嗚呼臂三折而知醫閲人多而<lb/>
<pb n="KR4d0095_WYG_023-21b"/>
曉相事更疑危而識交態有交如子何必多爲然强仲<lb/>
毎見余蓬頭垢汚在束縛中飲食談笑如平日言涕俱<lb/>
出曰子殆不知世間有恥辱憂患乎抑眞石肝鐡腸也<lb/>
余笑曰死可避乎心外無法以南北論中外則謂之失<lb/>
宗以僧俗議優劣則謂之迷旨失宗迷旨前聖所呵吾<lb/>
方以法界海慧照了諸相猶如虚空大千沙界特空華<lb/>
耳何暇置朱崖於胷次哉强仲高義宻行追配古人冝<lb/>
若知此子持此語爲我謝鄉里故人此去死生一決死<lb/>
<pb n="KR4d0095_WYG_023-22a"/>
不失爲谷泉脫或無恙尚不失爲車中王尼他日綠錦<lb/>
江頭相見追惟今日則尚可軒渠一笑也政和元年十<lb/>
二月十九日海南逐客某序<lb/>
　　　送強仲北遊序<lb/>
洛生郭玉得程高方脉六微之技隂陽不測之術漢和<lb/>
帝時爲大醫王多有應効性仁愛雖賤如厮養必盡其<lb/>
心力而醫貴人時或不愈帝使貴人衣厮養服問醫輒<lb/>
効問狀對曰醫之爲言意也腠理至微隨氣用巧針石<lb/>
<pb n="KR4d0095_WYG_023-22b"/>
之間毫芒則乖存神於心手之際可得解不可得言也<lb/>
夫貴者以高顯臨臣臣以怖懾承之其爲難也有四焉<lb/>
自用意而不任臣一也將身不謹二也骨節不能使藥<lb/>
三也好逸惡勞四也針有分寸時有破漏重以恐懼之<lb/>
心加以裁慎之志臣意且猶不盡何有於病哉此其所<lb/>
以不愈也嗟乎人之理患不能知之知之患不能行之<lb/>
觀玉所論甚明而竟不能用雖得之亦失之之謂也玉<lb/>
蓋所謂有技之醫非有道之醫也有道之醫如庖丁之<lb/>
<pb n="KR4d0095_WYG_023-23a"/>
解牛但見其理不見其全牛也如孫武之誅二隊長但<lb/>
見其法不見呉之寵姬也吾友强仲少任俠喜立竒節<lb/>
赴人之急難義形於色慕太史子義王義方之爲人中<lb/>
年學道一飯奉身爲伊蒲塞之行雖摧縮鋒角而劇談<lb/>
滑稽毎毎絶倒坐客强仲蓋寓於技以游人間世者也<lb/>
而喜醫貴人聞强仲跫然足音即其疾不辭而去余嘗<lb/>
問之對曰吾治貴人有三易方視其疾以投藥不知有<lb/>
冨貴如承蜩也不以天下易蜩之翼一也貴人必聰明<lb/>
<pb n="KR4d0095_WYG_023-23b"/>
可曉以避就之理二也且吾期於活人而非事於名一<lb/>
醉之外無所恤三也玉以四難自藏而强仲以三易自<lb/>
顯殆所謂有道之醫也王城貴人之都㑹强仲往遊焉<lb/>
明年山林間聞京師有異人能生人於死中如秦越人<lb/>
華佗者必强仲也<lb/>
　　　送李仲元寄超然序<lb/>
余至海南留瓊山太守張公憐之使就雙井養病在郡<lb/>
城之東北隅東坡北渡嘗遊愛泉相去咫尺而異味爲<lb/>
<pb n="KR4d0095_WYG_023-24a"/>
名其亭曰泂酌且賦詩而去其旁有堂名曰踈快渠渠<lb/>
高深吞風吐月堂之後有軒名曰俱清倚欄東望山海<lb/>
之勝一覽而盡得之太守又構庵于後其名至遠余既<lb/>
居之乞橄欖于旁舍判荔樹於沙岸作詩其略曰整藍<lb/>
乞橄欖斷樹判荔枝日作東坡羮有佳客至饌山谷豆<lb/>
腐以餉之崇寧寺有經可借郡有書萬巻太守使監中<lb/>
之余時乞食于市作息之餘發首楞嚴之義以爲書他<lb/>
日以寄吾弟祖超然使知余雖困窮於萬里不能忘道<lb/>
<pb n="KR4d0095_WYG_023-24b"/>
也仲元將渡海不欲更作書如到京爲我一至天寧見<lb/>
因覺先爲余錄之以寄超然且發萬里一笑<lb/>
　　　夢徐生序<lb/>
余竄朱崖三年既䝉恩澤釋放政和三年十一月十九<lb/>
日自瓊州登邁北渡將登舟有兩男子來附載佐舟者<lb/>
識之曰此泉州徐五叔兄弟也徃來廉廣歸宿於瓊以<lb/>
販㯽榔爲業且見之二十年矣遂與俱載曉渡三合流<lb/>
無恐未及雷州岸次日北風不可進乃定石留赤岸半<lb/>
<pb n="KR4d0095_WYG_023-25a"/>
月日以一掬米轉手送徐生爲營炊余時時弄筆硯又<lb/>
臥看左傳徐生黙坐久之則去十二月五日風自南至<lb/>
天海在中日出瑩碧間舟行如鏡面未及晡抵亷州對<lb/>
岸館於蜑叟之舍徐生盡以其販具付偕載者使自至<lb/>
亷收米曰此吾女兄之子也道人脫死地萬里獨行庸<lb/>
詎知無意外憂乎願護送歸筠即爲買馬顧力歩隨余<lb/>
走七十驛而至南嶽方廣寺余曰子可還此山吾家也<lb/>
衲子皆故人雖至筠無以異此徐生固請一到高安累<lb/>
<pb n="KR4d0095_WYG_023-25b"/>
日不去已而曰道人樂居此則可乃拜辭問所欲曰止<lb/>
求舟中臥讀之書余曰此春秋左傳處處有之曰第與<lb/>
我耳因授與之五年秋八月十二日晝臥夢徐生如平<lb/>
日懷其人乃書以示超然曰蜀先主嗜結毦魏明帝好<lb/>
斧鑿之聲夫結毦與斧鑿之聲有何好而人君嗜之未<lb/>
易詰其所以然吾意人之相合以氣亦以是哉然徐生<lb/>
特商賈者何從知覺範而所爲如此可不怪也<lb/>
　　　李德茂書城四友序<lb/>
<pb n="KR4d0095_WYG_023-26a"/>
政和五年余自太原還南州過都下上元夕宿故人李<lb/>
德茂之館德茂環積墳籍名曰書城日與筆硯紙墨爲<lb/>
四友余曰公通籍金闕名聞縉紳而取友乃止是乎德<lb/>
茂笑曰昔周公誅管蔡張陳解刎頸吾未嘗不置巻長<lb/>
嘆夫踈親利害雖大聖不能保其親矧以衆人之器登<lb/>
功名之場而欲全交乎吾家濬之知之故棲遲林麓圗<lb/>
梁鴻老萊子之像爲友太白婆娑江湖結明月爲無情<lb/>
之遊吾以爲白失之誇而渤失之誕也管城子吾益友<lb/>
<pb n="KR4d0095_WYG_023-26b"/>
也直諒多聞毎與之語娓娓不倦燕卿吾德友也氣清<lb/>
而骨輕知白而守黑固膠漆之義重知見之香楮先生<lb/>
吾畏友也悃愊無華見地明白吾見之未嘗不展盡底<lb/>
藴石虚中吾端友也天姿剛勁琢磨以成温潤而有容<lb/>
知言而能黙是四子從吾游神交道契忘義忘年乆矣<lb/>
子今乃見問何哉余曰蘇易簡常輔此四人之賢爲文<lb/>
房四寶意非其所好也德茂不名而友之宜乎同居于<lb/>
書城之間無厭也請書以爲序使士大夫知有友四君<lb/>
<pb n="KR4d0095_WYG_023-27a"/>
子者自德茂始<lb/>
　　　連瑞圖序<lb/>
崇仁爲撫屬邑山川清華民俗茂美然封連南康廬陵<lb/>
熏烝之習珥筆之風或波及之以故訟繁號稱劇邑自<lb/>
昔及今政有能聲者才可倒指而數比歲仍飢令佐非<lb/>
正官茍簡歲月以氣相勝而去者數矣今年春奉議彭<lb/>
公思禹通佐仇公彥和聨翩下車思禹風力敏强鑿姦<lb/>
鏟猾撥煩摧劇吏民驚縮以爲神號霹靂手而彥和又<lb/>
<pb n="KR4d0095_WYG_023-27b"/>
能詳明練逹照了罅隙以禆贊之卯衙退砌無人迹木<lb/>
隂覆庭終日而囹圄殆可羅雀於是令丞抵掌清語而<lb/>
罷卒以爲常春夏之交雨連旬早稻登場已而又雨無<lb/>
日民歌於阡陌之間所至相和六月癸亥有千葉白蓮<lb/>
雙葩並榦生於縣之西池乙丑有芝三莖紫穎黃英生<lb/>
於丞署之後堂邦人聚觀不厭嗚呼天下之令佐其才<lb/>
賢使民畏服敏妙勵精者所至尚多有之至興居一室<lb/>
淡然無爲而使百里之内風雨時若禾黍豐登竒祥發<lb/>
<pb n="KR4d0095_WYG_023-28a"/>
現於花木如斯邑者寡矣使吏民畏服者人也而竒祥<lb/>
於花木者天也傳曰人無所不至惟天不容僞蓋理有<lb/>
固然余聞精誠之至各以類感貳師將軍拔劔刺崖而<lb/>
飛泉湧忠之至也李善自乳其主人之子而乳湩義之<lb/>
至也古初護柩以身捍火而火滅孝之至也蔡順之母<lb/>
齕指以呼順而順至慈之至也夫忠義孝慈之應如形<lb/>
附影如聲赴響則兩公推誠以蒞民勤政以報國而嘉<lb/>
瑞並見者和之至也今同治一邑氣和且爾則異日坐<lb/>
<pb n="KR4d0095_WYG_023-28b"/>
斷國論以康濟斯民宜如何哉邦人圖二物以誇四方<lb/>
稱頌令丞之賢故余樂爲之序<lb/>
　　　墮齋偈序<lb/>
圓覺經云居一切時不起妄念於諸妄心亦不息滅住<lb/>
妄想境不加了知於無了知不辨真實如人言蜂醖百<lb/>
花之香爲甜耳永嘉曰若以知知寂此非無緣知如手<lb/>
執如意非無如意手若以自知知亦非無緣知如手自<lb/>
握拳非是不拳手亦不知知寂亦不自知知不可爲無<lb/>
<pb n="KR4d0095_WYG_023-29a"/>
知自性了然故不同於木石如手不執物亦不自握拳<lb/>
不可爲無手以手安然故不同於免角如人言所以甜<lb/>
者爲蜜耳而南泉曰三世諸佛不知有狸奴白牯却知<lb/>
有如人見蜜及親嘗耳曹山以墮綂三法如人以蜜觸<lb/>
舌自知純甜無中邉味耳南州道人本忠聞之擊節賞<lb/>
音余曰此郎殆人類精竒追友其人於百年之上遂名<lb/>
其所居曰墮齋請余記之爲說三偈曰生在帝王家那<lb/>
復有尊貴自應著珍御顧見何驚異又曰紛然同作息<lb/>
<pb n="KR4d0095_WYG_023-29b"/>
銀椀裏盛雪若欲異牯牛與牯牛何别又曰有聞皆無<lb/>
聞有見元無物若斷聲色求木偶當成佛政和六年正<lb/>
月日<lb/>
　<lb/>
　<lb/>
　<lb/>
　<lb/>
　石門文字禪巻二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石門文字禪巻一</head>
    <p>
<pb n="KR4d0095_WYG_001-1a"/>
欽定四庫全書<lb/>
　石門文字禪巻一　　　　宋　釋覺範　撰<lb/>
　　古詩<lb/>
　　　謁狄梁公廟<lb/>
九江浪粘天氣勢必東下萬山勒回之到此竟傾瀉如<lb/>
公廷諍時一快那顧藉君看洗日光正色甚閒暇使唐<lb/>
不敢周誰復如公者古祠蒼煙根碧草上屋瓦我來春<lb/>
雨餘瞻歎香火罷一讀老范碑頓塵看奔馬斯文如貫<lb/>
<pb n="KR4d0095_WYG_001-1b"/>
珠字字光照夜整帆更遲留風正不忍掛<lb/>
　　　謁蔡州顔魯公祠堂<lb/>
開元天寶政多暇孽臣姦驕濁清化尺八横吹入醉鄉<lb/>
國柄倒持與人把漁陽畨將易漢官在廷之臣無諌者<lb/>
<hi>闕</hi>　　錦光照眼更覺霓裳韻和雅叛書夜到華清宮<lb/>
狩呂骨驚天子訝二十四城陷同日長嗟乃爾忠臣寡<lb/>
閙傳平原城壁堅穴鼻可以牿牛馬譬如灔澦屹中流<lb/>
江勢逺來波倒射吾知守職事主耳行藏初不較用捨<lb/>
<pb n="KR4d0095_WYG_001-2a"/>
公時風姿入睿想貫日精誠震天下我行上蔡黄犬門<lb/>
驚風急雪吹平野嬌鵶暮集村不囂古祠窈窕連桑柘<lb/>
聖朝亦旌異代忠軒然眉鬚入圖畫和如戲泚盧杞題<lb/>
儼若夢令希烈怕至今握拳透爪地想見怒詞猶慢罵<lb/>
聲光自與日月爭事之成敗其天也此詩我欲掃東壁<lb/>
入字端宜擘窠寫便覺雲收六合陰春隨喜色生晴野<lb/>
　　　同彭淵才謁陶淵明祠讀崔鑒碑<lb/>
武王既伐紂乃不立微子雖有去惡仁終失存商義夷<lb/>
<pb n="KR4d0095_WYG_001-2b"/>
齊不肯臣甘作首陽死下視莽操輩欺孤奪幼稚汗面<lb/>
亦戴天特猴而冠耳桓公弄兵權劉裕竊神器先生於<lb/>
此時抽身良有以袖手歸去來詩眼飽山翠追還聖之<lb/>
清太虚絶塵滓長恨千載心斷絃掩流水崔子果何人<lb/>
賞音乃知此與君讀此碑相見一笑喜<lb/>
　　　題李愬畫像<lb/>
淮陰北面師廣武其氣豈止吞項羽君得李祐不肯誅<lb/>
便知元濟在掌股羊公德化行悍夫卧鼓不戰良驕呉<lb/>
<pb n="KR4d0095_WYG_001-3a"/>
公方沈鷙諸將底又笑元濟無頭顱雪中行師等兒戲<lb/>
夜取蔡州藏袖裏逺人信宿猶未知大類西平擊朱泚<lb/>
錦袍玉帶仍父風拄頥長劒大梁公君看鞬櫜見丞相<lb/>
此意與天相始終<lb/>
　　　同景莊㳺浯溪讀中興碑<lb/>
上皇御天功最盛生民温飽卧安枕醉凭艶姬一笑適<lb/>
薄夫議之無乃甚長安遮天胡騎塵潼闗戰血深沒人<lb/>
哥舒臣賊不足惜要臠國忠如膾鱗蒼黄去國食不暇<lb/>
<pb n="KR4d0095_WYG_001-3b"/>
馬嵬賜死謝天下反身罪已成湯心奈何猶有譏之者<lb/>
取非其子又遽怱靈武君臣無怍容何須嗚咽讓衮服<lb/>
自控歸鞍八尺龍誰磨石壁湘江上揩拭雲煙濺驚浪<lb/>
龍蛇飛動忠義詞顔元色莊儼相向與君來㳺秋滿眼<lb/>
閒行古寺西風晩道人興廢了不知但見㳺人來讀碑<lb/>
　　　陳氏貫時軒<lb/>
春風著萬物粉飾相明鮮雪霜摧壓之不情如世權問<lb/>
誰不可犯揖此蒼玉椽斫頭未易屈槍地猶傲然相逢<lb/>
<pb n="KR4d0095_WYG_001-4a"/>
凋零中秀色披晴煙陳侯我軰人逸氣傾羣賢開軒冷<lb/>
相向酬酢忘嵗年我來作風聽夜雨雜山泉携被願假<lb/>
宿與子對牀眠<lb/>
　　　洞山祖超然生辰<lb/>
希郎真吾道門友初見忘年今耐久天機深穏道骨清<lb/>
詩句誰令愕人口可憐佳處未全知但見兹篇氣渾厚<lb/>
我生癡魯人所棄洞視胷中了無有但忻所至有青山<lb/>
依倚叢林遮百醜君才一籌勝却我胡為包腰反隨後<lb/>
<pb n="KR4d0095_WYG_001-4b"/>
人生嗜好調自殊海上舊聞人逐臭江南長憶好雲泉<lb/>
今日雲泉長入手萬頃蒼然几桉間作詩舉以為君夀<lb/>
理毫聊為試冰華小字明牎看揮肘<lb/>
　　　懷慧廓然<lb/>
蕭蕭暑雨過空山成夜晴月出東南峯姢姢風露清飛<lb/>
螢自開合寒蟬亦悲鳴與來忽獨往聽此落䃹聲永懷<lb/>
西湖上絶景玉壺明松際翛然姿振䇿自經行即欲呼<lb/>
就語忽隔千里程何時徑尋子夜航過臨平呼猿何足<lb/>
<pb n="KR4d0095_WYG_001-5a"/>
道摩雲亦虚名未若擇法眼能識廓然兄應知像教末<lb/>
大法欲欹傾談笑復一出要使萬世驚燈火作朝夕已<lb/>
有相似情願隨人天㑹仰看辯縱横<lb/>
　　　同超然無塵飯栢林寺分題得栢字<lb/>
沙村宿雨餘炊烟淡寒色山墟蠶市休野飯漁舟隔忽<lb/>
逢栁際門知有道人宅扣扉山答響童子出迎客空庭<lb/>
竟何有凍死千嵗栢鐘鳴食時至老僧揖就席香秔定<lb/>
宿舂露葵應曉摘𦍑飢一飯美何啻萬錢直風軒納山<lb/>
<pb n="KR4d0095_WYG_001-5b"/>
翠引手捫石壁愛此玉崔嵬嵗久自崩拆下有洄渦泉<lb/>
甘涼冰齒頰勿輕一脉㣲去漲萬頃澤吾行無疾徐住<lb/>
佳去亦得欲收有聲畫絶景為摹刻興來勿復緩轉顧<lb/>
成陳迹<lb/>
　　　次韻超然㳺南塔<lb/>
遶塔不忍去新涼生早秋不見江西月一水空悠悠龕<lb/>
燈耿晝影遺像青雙眸永懷皇祐間曾此狎沙鷗往事<lb/>
已陳迹豐碣撑髙樓公昔從吾祖來往亦風流但餘松<lb/>
<pb n="KR4d0095_WYG_001-6a"/>
菊在井臼遺林邱髙風不可攀落日令人愁倚杖哦清<lb/>
詩溪風波白頭脉脉不能語歸心浩難收今已不如古無<lb/>
復相綢繆何當効船子華亭從釣舟<lb/>
　　　大雪戲招耶溪先生鄒元佐<lb/>
昨夜顛風吹裂石曉來雪片大如席耶溪先生醉不知<lb/>
擁絮雷霆喧鼻息癡奴搥門呼不譍但聞含糊語呵叱<lb/>
先生行世如行川虚舟觸人無怨言逢人覓錢即沽酒<lb/>
得錢不謝猶傲然我欲看君墮幘醉便覺兩頰㣲渦旋<lb/>
<pb n="KR4d0095_WYG_001-6b"/>
欵叚自能䭾醉起歸路逆風吹凍耳入門兒女啼飢寒<lb/>
瞪目瞠然作直視<lb/>
　　　送英老兼簡鈍夫<lb/>
靈源道價壓四海骨相正似陳睦州去年龍山同坐夏<lb/>
時君亦來從我㳺閙傳詩膽抵身大時吐佳句凌湯休<lb/>
故山歸去恰千里蠒足過我不肎留行看海上茘子熟<lb/>
落枝丹顆無人收應共鈍夫行樹下未輸分柿獨風流<lb/>
　　　次韻龔德顔栁帖<lb/>
<pb n="KR4d0095_WYG_001-7a"/>
顔栁以字名畫畫法可究後世何寂寥此軰了無有皆<lb/>
云學未至妙不應心手那知斯人徒德高名往就字工<lb/>
德不修名與身俱朽吾子佳少年俊氣駒方驟新詩作<lb/>
行草開軸龍蛇走坐客口為愕我亦知肯首積墨如陂<lb/>
池積筆高隴阜學之不至顔要亦終至栁此詩聞東坡<lb/>
請君書座右<lb/>
　　　神駒行<lb/>
沙邱牝黄馬已死俗馬千年不能嗣忽生此馬世上行<lb/>
<pb n="KR4d0095_WYG_001-7b"/>
神駿直是沙邱子紫燄爭光夾鏡眸轉顧略前批竹耳<lb/>
雪蹄卓立尾蕭梢天骨權竒生已佀緑絲絡頭沫流觜<lb/>
繡帕搭鞍初結尾次驟意態欲騰驤奔逸長鳴抹千里<lb/>
　　　桐川王野夫相訪洞山既去作此兼簡直夫<lb/>
野夫加於人一等玉骨春容含秀整已驚詞源倒三峽<lb/>
㑹看聲名重九鼎江南盡處山作堆雨餘青碧數峯開<lb/>
那知萬壑千巖處風帽蹇驢能獨來鳳凰鸑鷟未入眼<lb/>
今識鵷雛猶恨晩興䦨掉頭不肯留出門去袂聊一挽<lb/>
<pb n="KR4d0095_WYG_001-8a"/>
君家富貴若騎虎擁鼻未免非虚語何當解帶食太倉<lb/>
時時携被宿玉堂<lb/>
　　　贈范伯履承奉二子<lb/>
大范風月湖小范煙雨栁清明與秀徹風度隨付受醉<lb/>
䦨看落筆已覺風助肘聲名定追尋公卿在懷袖江湖<lb/>
方縱浪第未一唾手乃公幹國器讜論在人口謫居長<lb/>
閉門藥方曾校否著書亦細事用舎付杯酒君看雨園<lb/>
鳩雨晴定呼舊<lb/>
<pb n="KR4d0095_WYG_001-8b"/>
　　　贈汪十四<lb/>
石麒麟兒天上物英姿秀徹氣超忽我非寳公亦識君<lb/>
嘉期半千知一出五色豪端欲飛動萬卷胸中正撑突<lb/>
㑹當談笑取卿相先看唾手斫月窟詞鋒堂堂無筆陣<lb/>
人笑我頑取纓紱昨日賡酧一百篇遶紙風雷出倉卒<lb/>
我詩拙惡未全貧君語定知窮到骨朝來爽氣西山髙<lb/>
倚杖風流如拄笏秪恐與君汗漫㳺共跨長鯨過溟渤<lb/>
　　　贈蔡儒効<lb/>
<pb n="KR4d0095_WYG_001-9a"/>
我家與君鄰屋居君昔未生先長我君髪齊眉我總角<lb/>
竹居讀書供日課君誦盤庚如注瓶我讀孝經如轉磨<lb/>
長老竒君王佐才拭目顒顒觀長大十三環坐同賦詩<lb/>
出語已能驚怯懦風雷遶紙成千篇棄遺不惜如零唾<lb/>
神思義表文融明清絶如珠不受涴江左相傳紙價增<lb/>
東坡一讀不復和懷高識逺不可屈功成囘首破甑墮<lb/>
家貧口衆難自安出圖斗粟充飢餓閙聞筆陣掃萬人<lb/>
上國英雄膽先破殿前作賦聲摩空盛名四海爭掀播<lb/>
<pb n="KR4d0095_WYG_001-9b"/>
華裾如葱馬如龍九衢突若流星過我經憂患早衰㣲<lb/>
生怕虚名招實禍方衣童首住江村飽飯愛尋閒處卧<lb/>
睡餘信手摸書看㑹意起來行復坐林泉成趣亦題詩<lb/>
年來藁帙成堆垜仙郎開卷面發光誇我雄詞驚李賀<lb/>
相期他日同此逰先買鄰庵山數朶青松白石聞此言<lb/>
共作廬山二十箇<lb/>
　　　豆粥<lb/>
出碓新秔明玉粒落叢小豆楓葉赤井花洗秔勿去萁<lb/>
<pb n="KR4d0095_WYG_001-10a"/>
沙瓶煮豆須彌日五更鍋面漚起滅秋沼隆隆踈雨集<lb/>
急除烈焰看徐攪豆才亦趂洄渦入須㬰大杓傳浄甕<lb/>
浪寒不興色如栗食餘偏稱地爐眠白灰紅火光濛密<lb/>
金谷賔朋怪咄嗟蔞亭君臣相記憶我今萬事不知佗<lb/>
但覺銅瓶蚯蚓泣<lb/>
　　　十二月十六日發雙林登塔頭曉至寳峯寺見<lb/>
　　　　重重繪出庵主讀善財徧參五十三頌作此<lb/>
　　　　兼簡堂頭<lb/>
<pb n="KR4d0095_WYG_001-10b"/>
十年懷石門今日石門去雙林動曦光跋河開宿霧力<lb/>
㣲藉古藤泥軟脱芒屨風泉白雲壑夜雨青松路我生<lb/>
百事廢齒髪行衰暮但餘愛山心不逐年華故此山甲<lb/>
天下自昔家吾祖峯如青蓮花千葉曉方吐煙雲浮香<lb/>
色清涼洗肝腑異哉萬木間白塔巋然古此老無恙時<lb/>
超放殊媚嫵萬象供談笑大千為戲具我曾從之㳺絶<lb/>
塵追逸歩誰云今已亡塔開全體露永懷憑妙觀此意<lb/>
竟楚楚那知深林間聊與故人遇電眸霹靂舌咳唾成<lb/>
<pb n="KR4d0095_WYG_001-11a"/>
妙語筆端撼江海千偈浩奔注人間有此客自可忘百<lb/>
慮堂頭百衲師嶷嶷法王輔君看說禪口未肯讓前古<lb/>
夜䦨對昬燈豪邁激頑魯相逢俱偶然此生真逆旅何<lb/>
當各努力業已共騎虎詩成對軒渠一笑小天宇<lb/>
　　　留題三峯壁間<lb/>
三峯稜層如削玉一派懸泉瀉寒緑平生山水性貪婪<lb/>
聊與白雲相伴宿松風竹露有餘清夜伴孤月依簷楹<lb/>
神凝氣爽睡無夢不聞樓上霜鐘鳴庵頭禪翁頭雪白<lb/>
<pb n="KR4d0095_WYG_001-11b"/>
麻衣草履提笻䇿謂予久與世緣踈青眼逢迎喜詩客<lb/>
三峯高兮溪水深造物留之無古今新生松竹不須剪<lb/>
四時風露常蕭森粥罷收盂知我去殷勤乞與題詩句<lb/>
山頭塵土任茫茫白雲自在來時路<lb/>
　　　華光仁老作墨梅甚妙為賦此<lb/>
雪裏梅開何草草欲問清香無處討囘看水際竹叢邊<lb/>
寂寞閑愁洗粧早東坡戲作有聲畫竹外一枝斜更好<lb/>
但恐金鬚容易墮額黄雖妙難長保笑笑先生獨愛竹<lb/>
<pb n="KR4d0095_WYG_001-12a"/>
雪壁風梢麝媒掃應為冰姿不可傳醉裏相忘亦顛倒<lb/>
慚愧髙人筆下春解使孤芳長不老從來病眼錯黄昏<lb/>
隔霧相看更相惱<lb/>
　　　仁老以墨梅逺景見寄作此謝之二首<lb/>
荒寒掃横斜稀踈開未徧煙昏雨毛空標格終㣲見呉<lb/>
姬風鬢亂睡色餘妬面誰令種性香風味極不淺道人<lb/>
三昧力幻出隨意現塞管玉纎寒無勞寫哀怨<lb/>
數筆何處山領略分樹石逺含千里姿間見復層出我<lb/>
<pb n="KR4d0095_WYG_001-12b"/>
本箇中人慣卧蒼崖側借路行人間勃土相欺得那知<lb/>
一幅中見此晩秋色悠然欲歸去逺壑誰同陟㫄人笑<lb/>
絶纓捲巻成陳迹<lb/>
　　　上巳日有懷昔從雲庵老人此日山行<lb/>
今年上巳日久客望江南雙林接脩水石路入煙嵐千<lb/>
峯出雲雨空谷吞寒潭蒼杉鬰童童秀色動雲庵不見<lb/>
庵中人青燈耿塵龕空餘行樂處攀翻聞笑談風光與<lb/>
節物觸愁味參參臨髙望煙靄衰涕落春衫<lb/>
<pb n="KR4d0095_WYG_001-13a"/>
　　　次韻胡民望小蟲墮耳<lb/>
先生素坦率元日慵拜賀獨從耶溪翁掩門作清坐一<lb/>
尊對喧譁酒酣巾幘墮忘形到挽鬚困倒相枕卧一蟲<lb/>
輙墮耳忽覺風雨過隆隆竟不已亟起呼燈火頗疑含<lb/>
沙流射影陰中禍蟲亦意墮井咨嗟恨坎坷豈曰無意<lb/>
出欲出但未果驚憂發清詩怨語終婀娜夫子英偉姿<lb/>
竒韻出覊鎻那知乘一醉遭此微物挫鬬螘真鬬牛此<lb/>
事古亦夥置之勿復疑自可平物我我詩無好句聊復<lb/>
<pb n="KR4d0095_WYG_001-13b"/>
相唱和恐亦有佳句一笑千愁破<lb/>
　　　贈歐陽生善相<lb/>
薛公衣尚敝飢腸轉鳴雷天子征遼東細君笑靨開吾<lb/>
夫雖竒蹇<hi>一本作吾子流落徒</hi>要是髙世材發必藉時耳今豈其<lb/>
時哉往見張將軍喜曰真吾儕三矢定天山英聲馳九<lb/>
垓房杜未肉食席門䝉積埃但餘王氏子文字相追陪<lb/>
賢哉太夫人智鑑照襟懷嘗自撫其子國鼎真鹽梅但<lb/>
未識其友試與俱而來窺䆫見之喜亟使羅尊罍果見<lb/>
<pb n="KR4d0095_WYG_001-14a"/>
貞觀間相逐登三台予嘗閲舊史至此嘗徘徊數子初<lb/>
未貴踽踽蒿與萊而彼一女子底藴遭窺猜何知婁師<lb/>
德碩大非栽培譬之萬頃波但見玻璃堆倔强如梁公<lb/>
包撫等嬰孩掩巻發長想鄙吝為崩頹吾今著田衣百<lb/>
念如冷灰功名一破甑掉臂首不囘頗怪歐陽生䛕語<lb/>
坐差排人生如逆旅嵗月苦逼催懸知賢與愚終作土<lb/>
一坏美惡何足道君亦真恢諧愚賢君勿取吾肯罪形<lb/>
骸不肖君謂賢是適為吾咍重輕寧在子意子定癡獃<lb/>
<pb n="KR4d0095_WYG_001-14b"/>
所喜亦清散時時過茅齋明日念當行引紙研松煤詩<lb/>
成極醇釅蒲萄初潑醅<lb/>
　　　贈許邦基<lb/>
邦基今年方十九美如濯濯春月栁龍章鳳姿絶世無<lb/>
金馬玉堂如故有酒䦨愛捉玉麈尾玉色正同批誥手<lb/>
髙燒銀燭擁新粧看君落筆龍蛇走欲驅清景入秀句<lb/>
萬象奔趨不敢後人疑錦繡纒肺腸不然筆端應有口<lb/>
謫仙風流今復見況亦彷彿外塵垢但恐功名纒縛人<lb/>
<pb n="KR4d0095_WYG_001-15a"/>
未放青山掛窻牖<lb/>
　　　送正上人歸黄龍<lb/>
道人泉南來音姿頗純美觀其略笑語亦自飽風味相<lb/>
看坐終日孤月墮止水但見篆畦間青煙行未已朝來<lb/>
忽去我秋風動衣袂試問安所之笑指千峯裏秋晩當<lb/>
相尋結伴入層翠<lb/>
　　　贈呉世承<lb/>
呉郎氣髙明温然見標格文章當世家風流走上國清<lb/>
<pb n="KR4d0095_WYG_001-15b"/>
談落玉麈醉袖餘詩墨一種富貴韻緑髮映坐客便覺<lb/>
儒生寒枯衰酸凍色解來古招提爐香伴禪寂宗之果<lb/>
瀟灑壁門應夜直嵗晏或來歸共理登山屐<lb/>
　　　次韻寄呉家兄弟<lb/>
朱門連屬南昌郡東湖褒賢拔髙峻西山卷簾入欄楯<lb/>
富貴遮人不容進我初見之不敢瞬呉家諸郎特風韻<lb/>
戲語嘲之終不愠筆鋒落處風雷趂冰華百番一揮盡<lb/>
紅粧聚看眼波俊一堂喧闐客懽甚大厦吞風簷月近<lb/>
<pb n="KR4d0095_WYG_001-16a"/>
君看渥洼本龍孕俗馬那能著神駿<lb/>
　　　香城懷呉氏伯仲<lb/>
西山遭霧雨形勝久抑鬰雲開誰使令千峯為子出骨<lb/>
瑛淡如秋談笑極强倔扶提登髙閣慷慨問陳迹特欣<lb/>
曇顯醉不受澄觀律加額想諸郎豪氣洗寒乞新莊花<lb/>
成輪春生夢蝶室清境乃不㳺萬壑同稱屈洪崖清不<lb/>
殺笑傲時出沒路逢騎雪精挾以兩橘栗<lb/>
　　　大雪晩睡夢李德修挿瓊花一枝與語甚久既<lb/>
<pb n="KR4d0095_WYG_001-16b"/>
　　　　覺作此詩時在洞山<lb/>
窮年踏黄塵旅卧每自鄙此山頗岑寂飲食亦清美痩<lb/>
藤當一折且作終老計曉堂看春雪秀色浄窻几爐暖<lb/>
倚蒲圑頹然成坐睡君從何所來㑹我清夢裏瓊花斜<lb/>
裊帽眸子湛秋水伊予雜懽笑噟阿竟何事忽然長揖<lb/>
去驚覺在千里人生孰非夢安有昏旦異心知目所見<lb/>
厯厯皆虚偽他日或相逢何殊開睫寐此詩當見渠一<lb/>
展笑相視<lb/>
<pb n="KR4d0095_WYG_001-17a"/>
　　　汪履道家觀所蓄煙雨蘆鴈圖<lb/>
西湖漠漠生煙雨浦浦圓沙鳬鴈聚今日髙堂素壁間<lb/>
忽見西湖最西浦翩翻兩鴈方欲下數隻飄然掠波去<lb/>
獨餘一隻方穏眠有夢不成亦驚顧蕭梢碧蘆秋葉赤<lb/>
青沙白石紛無數我本江湖不繫舟爾軰况亦江湖侣<lb/>
令人便欲尋睿郎呼船深入龍山塢<lb/>
　　　蘇子平汪履道試李潘墨<lb/>
南陽國師古禪伯玉殿以棊聊戲客客雖四海棊絶倫<lb/>
<pb n="KR4d0095_WYG_001-17b"/>
我解兩奩俱用黑侍臣大驚帝㣲笑客亦袖手吁莫測<lb/>
黑中優劣自能分正似蘇汪今試墨老潘氣韻凌阿寛<lb/>
二李不平有矜色坐令好事㫄舎郎瞠視無言受巾幗<lb/>
我非南陽不能辨以手捫頭空嘆息徑當相擕詣瞽叟<lb/>
夜半一辨須明白<lb/>
　　　隆上人歸省覲留龍山為予寫起信論作此謝<lb/>
　　　　之<lb/>
芙蓉阿隆耽兩耳急性天然緩如葦懷親徑歸不肯留<lb/>
<pb n="KR4d0095_WYG_001-18a"/>
少留龍山今月矣新交未數故人稀睡足明窻臨棐几<lb/>
管城落帽為㣲笑便覺金光走龍尾試校鵞經拂硬黄<lb/>
傳此寳書千餘紙紙光葉葉揭筠膜字工戢戢行凍螘<lb/>
勝公昔讀龍宫文百本妙談此其髓流落人間今幾年<lb/>
此去西天十萬里我寄閑房古寺中閬風著氊自當止<lb/>
自非道人三昧力此書何以能至此炷香一讀萬縁空<lb/>
海印發光初按指願君垢盡雞出燖亦於此法信根起<lb/>
生生要續無盡燈照了無明癡種子<lb/>
<pb n="KR4d0095_WYG_001-18b"/>
　　　送元上人還桂陽建轉輪藏<lb/>
趙州飽叢林懶墯亦慣便起歩作欠伸藏經終一遍投<lb/>
子猶可駭手足未舒展但於數字中演出五千卷兩翁<lb/>
古禪伯措置令人羡安知塵塵中法輪常自轉無數妙<lb/>
章句函匭金碧昡芥子瑠璃瓶厯亂齊發現頗怪老龍<lb/>
華底事别營建幻出諸鬼物竒狀分百變疾馳並推轂<lb/>
過目等飛電萬衆初錯愕熟視生悲戀譬如觀寫照筆<lb/>
下出眉面爭貴紙上容活者反棄賤乃知像教末妙理<lb/>
<pb n="KR4d0095_WYG_001-19a"/>
蔽浮淺要令齒髮軰種性受熏煉元禪今南歸酬此夙<lb/>
所願我作送行詩敗墨磨破硯詩成一大笑相顧春風<lb/>
軟㑹看出談笑錯落照深殿想見午梵清隨喜時遶漩<lb/>
　　　贈淨上人<lb/>
金華上人牧羊伴來尋江南好山看西湖毛骨漱秋光<lb/>
野鶴精神照冰段嗟余塵事苦相覊槁項蒼顔老路岐<lb/>
二年來往南州浦古寺閒行三見之生涯初不受塵垢<lb/>
到客跏趺聽秋雨玉軸已閒經半掩銀葉未寒煙一縷<lb/>
<pb n="KR4d0095_WYG_001-19b"/>
雲泉佳處包當解未暇從人覓錢買不嫌髙笑常垢汙<lb/>
與子俱載歸東呉<lb/>
　　　贈器之禪師<lb/>
器禪鄱水來一鉢自笑傲偶然家此山十見青林槁寒<lb/>
骨聳詩律枯筆作行草韻如綘闕容日月不能老伊余<lb/>
曾聞名再見遂傾倒情高付無求語妙知有道兹山得<lb/>
君居便覺山愈好何時卜東巖隣徑雲共掃時時從君<lb/>
㳺吐詞覓遺藁<lb/>
<pb n="KR4d0095_WYG_001-20a"/>
　　　秀上人出示器之詩<lb/>
川原積雨收餘陰閣新晴一宿古蘭若歸夢有餘清清<lb/>
辰起危坐笑看煙縷横讀此阿師詩秀絲出盆明中有<lb/>
衆谷髓氣和李騎鯨遥知落筆處遶紙風雷生世無歐<lb/>
陽公意氣相倒傾豈當棄置此終老黄茒坑雲居道疑<lb/>
大上藍持簡精藉渠一笑起頹綱相拄撑秀也舊不識<lb/>
一見氣不矜索詩亦不惡寫此抑鬰情持以示流輩試<lb/>
令俗眼驚<lb/>
<pb n="KR4d0095_WYG_001-20b"/>
　　　送雷從龍見宣守<hi>并序</hi>
　　韓子蒼少時從雷從龍先生㳺子蒼已入館而從<lb/>
　　龍尚髙卧廬山之下六䘮未葬特詣宣城謁知府<lb/>
　　舎人劉公衮公衮僉判在府中作此詩送之<lb/>
子蒼布衣昨日脱今日便校秘閣書勿驚韓雷相隠顯<lb/>
今來古孫名姓俱君看守道已華國先生徂徠猶把鉏<lb/>
嗟君六䘮寄空館富人滿前那可揀壞衣懸鶉無一錢<lb/>
想像郭公四十萬青雲故人氣如春解令寒谷生和珍<lb/>
<pb n="KR4d0095_WYG_001-21a"/>
江浦買舟春水生片帆何日到宣城府中若見空青老<lb/>
從渠為覓詩遺藁<lb/>
　　　予在龍安木蛇庵除夕微雪及晨未消作詩記<lb/>
　　　　之二首<lb/>
終夕不自寐老逐客愁長寒威正折綿歸夢不成往蕭<lb/>
驚聞打窻氣勢頗舂撞地爐對殘缸瓦溝集清響起看<lb/>
雪覆砌秀色動屏帳歸來簷溜滴坐席初未暖乃知春<lb/>
草微已出嚴凝上但餘簷蔔林落花和月賞<lb/>
<pb n="KR4d0095_WYG_001-21b"/>
元朝喜見雪一室譁少長新年方下車故嵗已長往和<lb/>
詩如奕棋時時作頭撞知誰徑尋我東墻屐齒響正當<lb/>
穏靠蒲移几就紙帳宿硯已生冰呵筆藉和暖一片忽<lb/>
飛來墮我詩巻上為置石鼎烹茗飲聊同賞<lb/>
　　　龍安送宗上人㳺東呉<lb/>
淮水送君春雨餘刺舟斷岸歸匡廬江南别我秋天逺<lb/>
輕囊痩䇿㳺西湖君去復來如社燕我獨留滯如賈胡<lb/>
牽衣覓詩亦不惡怪君兒戲忘髭須平生千偈風雨快<lb/>
<pb n="KR4d0095_WYG_001-22a"/>
約束萬象如驅奴飢來一字不堪煮乃知弄筆輸耕鋤<lb/>
不如尋我舊㳺處武林清境天下無耐清不得却來此<lb/>
作詩送君㳺上都<lb/>
　　　送充上人謁南山源禪師<lb/>
老源縛屋磯山側廬山對門江水隔單丁住山二十年<lb/>
一等栽田博飯喫諸方説禪如紡車我口鈍遲無氣力<lb/>
屋頭枯木自安禪生鐵脊梁釘椿直我昔東㳺曾見之<lb/>
兩頰温然笑渦出到今持夢渡楊瀾浪花漫天浩無極<lb/>
<pb n="KR4d0095_WYG_001-22b"/>
紛紛衲子飽眠卧面如梔子衣領白年年江北與江南<lb/>
誰肯端來尋此客愛君今人肺腸古毛骨含秋眼睛碧<lb/>
能知此老端往尋處處好山留不得作詩贈君終自愧<lb/>
君去我留空歎惜<lb/>
　<lb/>
　<lb/>
　<lb/>
　石門文字禪巻一<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>雪忩集卷一</head>
    <p>
<pb n="KR4d0344_WYG_001-1a"/>
欽定四庫全書<lb/>
　雪忩集卷一　　　　　　宋　孫夢觀　撰<lb/>
　　奏議<lb/>
　　　庚子輪對第一劄<hi>聴言</hi>
臣一介踈庸濫叨儒級誤䝉恩命分諭右庠兹因輪對<lb/>
敢陳一得之愚惟陛下裁幸臣聞切直之諫人臣之所<lb/>
難言而人君之所難容也蓋攖鱗之患從古所戒而受<lb/>
人臣之盡言者惟明主為能恭惟陛下不自神聖樂取<lb/>
<pb n="KR4d0344_WYG_001-1b"/>
諸人以為善自登大寳十有七年炳丹之奏不知其幾<lb/>
什百矣臣不暇逺舉姑以近事言之旱魃為虐下求言<lb/>
之詔真從諫如流之實德也改元更化下追悔之詔真<lb/>
改過不吝之盛心也士生斯世孰不欲披肝瀝膽知無<lb/>
不言言無不盡眀四目達四聰雖堯舜之世不是過也<lb/>
自昔人主諱聞直言於是有謂所為盡善羣臣無得而<lb/>
諫者矣今奏䟽有曰箴戒之切不能止醉歌之譏溺愛<lb/>
之偏莫能掩道塗之議而陛下未嘗罪其言之過於直<lb/>
<pb n="KR4d0344_WYG_001-2a"/>
者自昔大臣多䕶已短於是有專攻上身傅㑹大臣者<lb/>
矣今奏疏有曰隕穫去就自忤於禮義亷恥之維曲意<lb/>
調娯莫决於隂陽内外之際而陛下未嘗恚其言之幾<lb/>
於訕也雲南䘮師反以㨗報昔有以此而濱於危者矣<lb/>
今乃謂淮襄一百餘州三分失一而任其自如川蜀五<lb/>
十四郡一擲俱亡而聽其自若固未嘗不及於境土之<lb/>
日以蹙也山東事起謂不足憂昔有以此而速於亡者<lb/>
矣今乃謂江隂之擾方息而毗陵之鬨繼作毗陵之鬨<lb/>
<pb n="KR4d0344_WYG_001-2b"/>
未巳而青陽之衆已聚固未嘗不及於事變之日以繁<lb/>
也或有言諸夏虐流天降衆異者矣或有言茶塩更法<lb/>
和糴科抑者矣或有言民不安居而至於㪚民不得食<lb/>
而瀕於死者矣不寧惟是言國歩多艱危機交急者有<lb/>
之言事㑹已極政弊已窮者有之言何等氣象見於京<lb/>
城畿輔者有之跡其徃言難徧以舉憂治危明槩鄰於<lb/>
激昔劉蕡一䇿當時考官猶以為嫌今陛下不惟赦之<lb/>
又優容之畧無諱忌此非漢唐以來諸君之所可企及<lb/>
<pb n="KR4d0344_WYG_001-3a"/>
者也然危證荐臻壞形層出有如羣臣之所奏幾於禍<lb/>
至之無日豈其言果無補於事功歟大抵人君之聽言<lb/>
固不容有所憚尤不容有所玩憚則雖有言而不容玩<lb/>
則雖容其言而不能用今日之失毋亦陛下容納之量<lb/>
雖閎而施行之意實少警悟之機雖生而繫吝之私難<lb/>
絶有乃訓而未克邁有所聞而未能尊故雖日聽盈廷<lb/>
之議而莫有執其咎者不然憤悱之心幡然而作將卧<lb/>
薪嘗膽可也將朝不食夕不寐可也將無日不申儆國<lb/>
<pb n="KR4d0344_WYG_001-3b"/>
人於天命之靡常而民生之不易可也尚忍坐視天下<lb/>
之弊之至於此極歟臣雖贅叙夫亦何益伏惟陛下少<lb/>
賜清燕之閒繙閱奏篇擇其切於今日之急務上闗君<lb/>
德下闗民命者剛决而力行之庶幾天命之將絶者可<lb/>
續人心之將去者可追不惟足以昭吾君聽言之實而<lb/>
又足以激臣子敢言之氣書曰非知之艱行之惟艱惟<lb/>
陛下留神<lb/>
　　　第二劄<hi>分别試</hi>
<pb n="KR4d0344_WYG_001-4a"/>
臣恭惟國家南宫試士典以從橐臨以䑓臣事至重也<lb/>
為士子者窮日夜之力辛酸於筆硯間不可數計也幸<lb/>
而得與計偕蓋有數矣又幸而無疾又幸而無故則重<lb/>
趼來京誰不覬夫旅進旅退而角勝於鵠立之塲不幸<lb/>
而葭莩之親仕於中朝或司文衡或司簾外拘於條令<lb/>
則例皆驅為别試之歸夫為之宗族者固所不論甚者<lb/>
母黨甚者妻屬稍渉於服屬之末亦皆不免别試且夫<lb/>
平居未必霑其餘瀝之潤自服而勞自中而選及來省<lb/>
<pb n="KR4d0344_WYG_001-4b"/>
闈榮望遽隔聲律之習稍衆猶可覬倖其間蓋有試一<lb/>
經而四三人者六七人者縱有出類之才局於額而不<lb/>
可得則私相告語以為何苦自諉一試於陸沉之域涕<lb/>
泗逆旅之中怨詈有司之室間有飲氣而疾視遂指情親<lb/>
為仇家者人之常情豈不愛其宗族愛其親戚於是一<lb/>
遇差官或托他故或祈幸免忽被選差則彷徨而失所<lb/>
措不知朝廷果何憚而不為之處也紹定五年省試令<lb/>
漕舉胄舉人同避親人就别所混試所取員數幾四十<lb/>
<pb n="KR4d0344_WYG_001-5a"/>
人士子既無孤經之患有司又無避嫌之憂不過撥大<lb/>
院差官之數及取士之額耳於朝廷初無所損而上下<lb/>
悉䝉其利成規尚在可舉而行此去省試不遠欲乞聖<lb/>
慈下臣此章送禮部㸔詳臣不勝拳拳<lb/>
　　　丙午輪對第一劄<hi>結人心</hi>
臣一介書生比叨睿渥分諭右庠獲侍天顔曽殚末議<lb/>
兹又負丞宗寺攝事墾曹次當陛對敢陳一得之愚惟<lb/>
陛下裁察臣聞國之所恃以立者民也民不得其生則<lb/>
<pb n="KR4d0344_WYG_001-5b"/>
國之所存者幸也盗賊公行莫之或止此非昔人之所<lb/>
以擠於亡者歟海瀕遐遠不霑聖化猶或有之近而畿<lb/>
甸白晝剽金此何景也繡衣之使至煩臨遣而猶未革<lb/>
其臂弓腰刄之習設或加之師旅因之饑饉則又將何<lb/>
以處此流離之子襁負相屬今且纍纍然於江之南矣<lb/>
曩者朝廷頗以為慮或遣朝紳或戒郡縣必欲究其安<lb/>
宅而後已謀國之人失於區處尋常之費未嘗均節猶<lb/>
於此而屯施焉則遺至於今宜也今期年矣玩視習聽<lb/>
<pb n="KR4d0344_WYG_001-6a"/>
似已相忘於度外陪都之邑近幾激變則其他俟釁而<lb/>
發者直需時耳彼其退無所歸進無所倚豈能枵腹而<lb/>
聽其自斃天相國家則亦幸其僅為小盗而已且臣聞<lb/>
之淮甸之間兵不足以衞民哨騎突來靡間寒暑春夏<lb/>
之交驅掠我馬牛繫累我子弟哭聲振天聞者惨如也<lb/>
國家平時髙爵重禄以奉邉將美衣豐食以贍邉兵一<lb/>
旦敵至縱之俘掠此固不容於誅矣然臣之所謂大可<lb/>
慮者則又不止是争城争地敵國之常今乃以吾女之<lb/>
<pb n="KR4d0344_WYG_001-6b"/>
閑於紡織者而使之蠶以吾丁壯之業於墾闢者而課<lb/>
之以耕以吾藝事之習於舟車鎧甲者而役之工重捐<lb/>
金貝以易之廣置田廬以安之生聚教訓幾欲以吾國<lb/>
之民反害吾國而吾民乃困於盗賊困於流離居則無<lb/>
以衞之生則無以養之是殆類於為淵敺魚者夫有民<lb/>
斯有土民不之恤何土之能保吾方<hi>闕</hi>　彼方耕桑吾<lb/>
方困守彼方迭出吾之民日以窮約彼之民日以富庶<lb/>
吾之國日有鋒鏑之憂彼之國日有驅掠之利既墟我<lb/>
<pb n="KR4d0344_WYG_001-7a"/>
襄蜀矣又擾我淮甸矣又聲言襲我廣右矣我日以弱<lb/>
彼日以强士大夫方且豢於燕安鴆毒之娛略無封疆<lb/>
日蹙之慮徒幸夫祖宗之所以得天得人者尚可憑藉<lb/>
苟焉偷安以覬吾身之不及見不思厄運邉逄危機已<lb/>
露日星雷雪之變今嵗特異殆若與事變邉相符者火<lb/>
已及燃若何而不為之痛哭流涕也先民有言敵國之<lb/>
德黎民懐之三才其舍諸陳亮舉以告孝宗皇帝以為<lb/>
今世儒者之所未講正此謂也嗚呼人民吾祖宗之人<lb/>
<pb n="KR4d0344_WYG_001-7b"/>
民也天下吾祖宗之天下也聚㪚離合之機間不容髪<lb/>
至可畏也吾君相其可不旰食乎然臣竊謂盗賊之變<lb/>
是綏懐之而已耳流民之變是安集之而已耳吾祖宗<lb/>
受命民無以誕保之而誘之來歸乃陷於他邦異域之<lb/>
中想其引領南望之心天地鬼神之所痛也為民父母<lb/>
其忍付之無如之何而已哉有殞無貳不為不義屈者<lb/>
寧能有幾萬一含其畜養習其風土提戈反鄙將有撫<lb/>
我虐我之分事闗宗社未易輕言甚非祖宗在天之靈<lb/>
<pb n="KR4d0344_WYG_001-8a"/>
所望於陛下者也陛下而一念及此則凡上而君德下<lb/>
而民隱内而朝綱外而邉備其得以玩心處之乎臣不<lb/>
敢泛舉以凟天聽惟陛下毋以為迂愚而忽之則祖宗<lb/>
幸甚天下幸甚<lb/>
　　　貼黄<hi>謹邊報</hi>
臣聞兵詭道也在彼者我可知在我者彼不可測則攻<lb/>
守可以制勝狡焉强敵擾我邉陲自間諜不精而倐去<lb/>
忽來皆不能以豫為之防吾謀亦已踈矣甚者帥閫之<lb/>
<pb n="KR4d0344_WYG_001-8b"/>
申眀廷紳之奏請所以為固圉之計者則夫人皆知之<lb/>
不幸而有漏師之人則彼得以窺吾動息諗吾堅瑕軍<lb/>
志之所謂先聲後實者反足以闖吾之機闗矣幾事不<lb/>
宻恐非獨害成而已也臣愚欲乞自今以後應有言及<lb/>
兵事者付之省府宻為區畫特免報行庶幾有合於宥<lb/>
宻之義惟陛下裁幸<lb/>
　　　第二劄<hi>通塩楮</hi>
臣聞今日之急務莫理財若也生財之路窮獨倚辦於<lb/>
<pb n="KR4d0344_WYG_001-9a"/>
楮與塩耳楮之為𢾗近如版曹所奏舊者已及四十二<lb/>
千萬新者已及二十三千萬方來者偽造者蓋又不知<lb/>
其幾多則賤少則貴理勢之所必然者今新楮之價較<lb/>
之下方亦且削於曩之半矣秤提殆幾無術毋已則權<lb/>
之以塩䇲乎爰自鈔法屡更民疑滿腹立為髙價商旅<lb/>
不行斥鹵之地厫庾充積謀國者固嘗建損價求售之<lb/>
䇿矣或者乃謂累而計之所損不少嗟夫損者固不少<lb/>
矣不知過此以徃所損其不滋乎潤下作鹹易復其性<lb/>
<pb n="KR4d0344_WYG_001-9b"/>
積藏日乆既經有司秤量則消折之咎孰執責償亭丁<lb/>
逋者逃矣䆒詰司存舊者新矣此其患一也食塩之家<lb/>
止有此數熬波所出額亦有常陳陳相因無所發泄縱<lb/>
於此時損價以售則食者有限外此何需非惟舊塩虧<lb/>
價而新者亦與之俱矣此其患二也官賣之價既窮則<lb/>
私鬻者愈得以奪其利積倉之額既折則續納者必求<lb/>
以補其虧此其患三也朝廷方窘於用度之不足而寄<lb/>
命於鑿空之楮曷若損塩之直使之流通於積滯之餘<lb/>
<pb n="KR4d0344_WYG_001-10a"/>
則商者願出於市可使亭丁無失業之憂可使官吏無<lb/>
虧額之患可使姦民無販鬻之私可使異日新塩之價<lb/>
不至於相因而愈損鈔法漸通國用漸裕或以之截造<lb/>
新楮或以之收換舊楮一舉而數利兼執事者何憚而<lb/>
不為此也不然私價猶故商人巧於心計者必不肯為<lb/>
無所利之舉矣昔者蘇軾進策先朝以為使天下而無<lb/>
塩鐵酒茗之税將不為國乎臣亦謂使今日而無積貯<lb/>
之塩則亦將待價而沽之乎臣竊料及今而損其直猶<lb/>
<pb n="KR4d0344_WYG_001-10b"/>
可為也日復一日價日益損塩日益消二者將胥失惟<lb/>
陛下亟圖利之<lb/>
　　　戊申輪對<hi>論寛厚之弊</hi>
臣聞士大夫無寛厚之實德非國家之福也士大夫習<lb/>
寛厚之美名亦非國家之福也夫寛厚國脉之所恃以<lb/>
立者也茍惟習於其名而不察其所以然則其流弊有<lb/>
不可勝言者矣漢初諸臣議論務在寛厚國祚綿逺終<lb/>
必頼之而或者且謂後世多行之者非也國朝以仁立<lb/>
<pb n="KR4d0344_WYG_001-11a"/>
國列聖相承恪守家法社稷靈長之計在此而不在彼<lb/>
也比者大化既更正人在列一時敢諫之士執法之臣<lb/>
稍過於激相繼引去於是意嚮潛移氣象隨異上下相<lb/>
仍遂一轉而為寛厚之歸矣固不害於政也特患今之<lb/>
所謂寛厚者非古之所謂寛厚耳司馬光上言於仁祖<lb/>
之朝謂景祐以來國家怠於乆安樂因循而務省事執<lb/>
事之臣多行姑息之政且當是時朝廷清泰羣臣輯睦<lb/>
宜若不容少貶而光所憂乃在於此矧今國勢日輕民<lb/>
<pb n="KR4d0344_WYG_001-11b"/>
生日蹙變故日繁疆理日削人才日少財用日虛而士<lb/>
大夫乃欲習寛厚之美名得乎臣竊妄謂今日士大夫<lb/>
之習俗徃徃謙冲退託之意多而運量把握之意少懲<lb/>
創悔艾之意詳而奮發激揚之意略因循茍且之意重<lb/>
而作新振起之意輕含容隠忍之意厚而是非可否之<lb/>
意薄未必有市恩之心也而不敢任怨未必有好名之<lb/>
心也而不免懼謗風憲之地廹於調停未聞有十䟽而<lb/>
攻一竦者封駁之司泥於宣諭未聞有三舍人不肯草<lb/>
<pb n="KR4d0344_WYG_001-12a"/>
制者奉三尺法職也或至於循弊例以惠於僥倖忘私<lb/>
公義也或至於徇人情以為圓融宜乎在外者習見内<lb/>
之積輕於是而懐玩侮朝廷之心在下者灼見上之優<lb/>
容於是而進動摇國是之論威弱而人不以為畏則謂<lb/>
其不至已甚也惠䙝而人不以為恩則謂其將以干譽<lb/>
也長此不已習以成風法度必且陵夷紀綱必且淪斁<lb/>
禮樂教化之具必且廢弛職分之所當為者將有所避<lb/>
而不肯為天下之所不容不言者將有祈沮而不敢言<lb/>
<pb n="KR4d0344_WYG_001-12b"/>
矣習熟見聞視為常事旁觀䄂手莫肯誰何原其寛厚<lb/>
之初心豈知流弊之至此事勢所趨亦有不得不然者<lb/>
蘇洵謂乆而不治則將有大於此而遂浸㣲浸消釋然<lb/>
而潰以至於不可救止者乘之矣惟陛下奮乾之剛行<lb/>
夬之决明詔二三大臣羣工百執事使之精白一心以<lb/>
承休德有含洪之量者濟之以直方之志有温柔之德<lb/>
者加之以宻察之功必如富弼以盡革衆弊之心為心<lb/>
而勿以生事為戒必如歐陽修以執奏内批之心為心<lb/>
<pb n="KR4d0344_WYG_001-13a"/>
而勿以賈怨為懼必如張浚以控制諸將之心為心而<lb/>
勿以召釁為憂剖破牽制之心洗滌彌縫之習不必一<lb/>
於任怨而不可無不避仇怨之力量不必輕於紛更而<lb/>
不可無改紀其事之事功一轉移間大觀頓復則寛厚<lb/>
之實政得矣不然漢之所以基禍者正是物也可不畏<lb/>
哉可不懼哉<lb/>
　　　戊申輪對第一劄<hi>論消沮之弊</hi>
某一介疎庸備員匠監兼領郎曹三入朝班涓埃無補<lb/>
<pb n="KR4d0344_WYG_001-13b"/>
兹因輪對荐控愚忠臣聞事物之變有伏於至㣲而不<lb/>
可不察者消長之機是也善於覘國者不觀國勢之重<lb/>
輕先觀吾道之消長方吾道之日長則國勢雖輕而終<lb/>
必重及吾道之日消則國勢雖重而終必輕羣枉盛則<lb/>
正士消劉向所以知漢之必衰聽小人則君子道消陸<lb/>
贄所以知唐之必亂消長之機至可畏也恭惟皇帝陛<lb/>
下親搃大綱更新庶政登庸舊學復畀相權收召諸賢<lb/>
盡寘清要天下孰不改視易聽曰此小人道消而君子<lb/>
<pb n="KR4d0344_WYG_001-14a"/>
道長也然臣竊迹近事似於否雖傾而泰未開隂雖衰<lb/>
而陽未盛小人之聲迹雖寂而君子之事功未彰得非<lb/>
小人之道未嘗日進而長而君子之道已自不能不日<lb/>
退於消沮之域乎請舉其大者言之論道經邦不親細<lb/>
務以身徇國助理萬幾宰相之職重矣陛下收還政柄<lb/>
之餘似有獨運天下之意造命不盡由於中書宻㫖或<lb/>
間傳於省府則謂臣等將順之而不暇者宜也故其一<lb/>
吏當除動嫌親故不肯以除官八百之事自任一弊當<lb/>
<pb n="KR4d0344_WYG_001-14b"/>
去即疑斂怨不肯以盡革衆弊之志自期則廟堂之意<lb/>
嚮幾於消矣言及乗輿天子改容事闗廊廟宰相待罪<lb/>
䑓諫之言重矣陛下於斥逐䑓臣之後似有輕視言者<lb/>
之心月課或冺於留中風㫖或承於面命則言十事而<lb/>
去五六者宜矣故其論人不行則冺黙而已未聞有十<lb/>
九䟽而論一章惇者言事不報則具文而已未聞有力<lb/>
爭不得而請觧言職者則䑓諫之風采幾於消矣指揮<lb/>
已降許以封還除命既頒俾之駁奏給舍之權重矣陛<lb/>
<pb n="KR4d0344_WYG_001-15a"/>
下有留賢之心而不能無玩言之病疑其駁正則宣諭<lb/>
以先之畏其固執則改命而行之銀䑓一司自謂失職<lb/>
者宜矣故其封駁之報至屡月而不見於邸書又安有<lb/>
援例而論漕臣之不當遷者繳納之上或申命則復為<lb/>
之書牘又安有三舍人不肯命詞者則給舍之氣節幾<lb/>
於消矣推原其由臣竊謂陛下有立賢無方之公而未<lb/>
能盡無亦欲除吏之私有總攬權綱之得而未能盡無<lb/>
政由中出之失百司庶府非不知力陳時病之為忠而<lb/>
<pb n="KR4d0344_WYG_001-15b"/>
不能不以直言去位者為戒非不知痛懲弊倖之為當<lb/>
而不能不以執法見斥者為疑臣之所憂實在於此而<lb/>
又有大可慮者焉易稱否泰之反一以消長占之此消<lb/>
彼長不能兩立吾道日消則必至於下陵上替外重内<lb/>
輕道揆不明法守滋亂天下之權將有所寄而倒持之<lb/>
患作矣况今法度不脩紀綱不肅外而帥閫萬一玩視<lb/>
朝廷則誰為陛下之張浚㣲而近習萬一擅作威福則<lb/>
誰為陛下之杜衍下而小人萬一動摇國是則誰為陛<lb/>
<pb n="KR4d0344_WYG_001-16a"/>
下之王巖叟此正賈誼所謂陛下雖賢誰與領此者也<lb/>
可不慮哉漢時有宰相而反詘於左右之辯論者卒以<lb/>
基後世近習弄權之禍唐自禇遂良之逐中外以言為<lb/>
諱者幾二十年然則公卿百執事之間其可使有一毫消<lb/>
沮之氣象哉臣願陛下明詔任事言事之臣各揚乃職<lb/>
為宰相者必曰朝廷用例安用我為為䑓諫者必曰受<lb/>
㫖言事實所不敢為給舍者必曰不經門下臣為失職<lb/>
則朝廷之上庶乎可以振揚風采而無依違牽制之患<lb/>
<pb n="KR4d0344_WYG_001-16b"/>
也不然劉向陸贄之所深憂者皆今日所當鍳惟陛下<lb/>
裁幸<lb/>
　　　第二劄<lb/>
臣聞漢王吉有曰公卿未有建萬世之良䇿其務在於<lb/>
期㑹簿書斷獄聽訟而已臣竊謂今世之士大夫求其<lb/>
留意於期㑹簿書斷獄聽訟者亦不多見也夫以驟遷<lb/>
數易之官而御夫長子孫之吏已不出其上下手矣重<lb/>
以退食自公之餘多欲取暇而姦吏愈得以行其私於<lb/>
<pb n="KR4d0344_WYG_001-17a"/>
是公牘之行移或空其月若日小官之書擬亦不於日<lb/>
月而謹書焉遂使胥徒乘時射利可其意者則速與施<lb/>
行咈其意者則固為藏匿未幾而莅是官者轉而之他<lb/>
則或毁其籍或新是圖或顛倒其後先必欲遂其所志<lb/>
而後已由是詞訟之滯者日益繁伺候於旅𤨏之地者<lb/>
日益衆賄賂公行咨嗟滿道又下而監司郡守之庭威<lb/>
令易行期限尤峻赴司㸃勘非一處所或申或展俱有<lb/>
定價故其縣鎮之違慢者紛如也不知夫立限之餘為<lb/>
<pb n="KR4d0344_WYG_001-17b"/>
吏者固滯而不發繼則違限而責之略有加之詰問者<lb/>
則不過諉其責於置郵甚者縣鎮株送之徒取賕未滿<lb/>
則藏之累日而後出之居官亦不知其何如也引問之<lb/>
時則已落於典吏交通之後情偽百端未易致詰使其<lb/>
在我者明註其所發之日在彼者又明言其所承之日<lb/>
則違期之罪必有所歸而胥吏不得以行其姦文移徃<lb/>
復自此亦可以稍簡矣繼今而後能於此加意焉則上<lb/>
下必不敢以文具相應居長官者既有所考核茍沉滯<lb/>
<pb n="KR4d0344_WYG_001-18a"/>
於所屬之乆則小吏何所容其身為小吏者既乆於申<lb/>
眀而胥徒輒或為之稽滯則為長者亦得以知其罪而<lb/>
懲之况官無崇庳食焉而怠其事誰肯甘心被此名哉<lb/>
此亦勉其勤政之一助也如臣言可采欲乞付外施行<lb/>
　　　壬子輪對<hi>改元</hi>
臣恭惟皇帝陛下奮發英斷更張化絃命大臣以開明<lb/>
公道責䑓諫以振起頺綱用正人以奠安國勢邇來且<lb/>
朞年矣臣竊觀今日之治效非不差彊人意而未足以<lb/>
<pb n="KR4d0344_WYG_001-18b"/>
新天下之衆聽非不稍勝前日而未足以洗積年之舊<lb/>
汙嵗月悠悠識者興嘆此㣲臣所未喻雖陛下亦不能<lb/>
不自以為疑也比者誕頒御札爰改新元豈非復欲以<lb/>
此而為作新之機乎何則使更化而必改元則不待於<lb/>
朞年之後使今日已收更化之效則雖不改元可也臣<lb/>
有以知今日之改元未必非聖意之不足於前日之更<lb/>
化也雖然徃者不可諫來者猶可追不足於更化而復<lb/>
改元聖意為何如也作事謀始故無終凶思患豫防故<lb/>
<pb n="KR4d0344_WYG_001-19a"/>
能既濟此尤不可不加之意也倖門未窒賄賂尚行梵<lb/>
宇翬飛繕脩不已是更化之後未能不為聖治之累今<lb/>
將改元矣其可不思改過不吝以進君德乎内批特㫖<lb/>
稍侵相權節貼宣諭莫殚言責是更化之後猶未能不<lb/>
為公道之梗今將改元矣其可不思改紀其政以振朝<lb/>
綱乎平原出水大為汎郡之灾淫雨兼旬幾成害稼之<lb/>
虐是非<hi>闕</hi>　　所以祈天命乎蠲税有詔未蘇剜肉醫<lb/>
瘡之苦救灾遣使無補流屍暴骨之人是非所謂詔書<lb/>
<pb n="KR4d0344_WYG_001-19b"/>
每下民若更生乎自古固有改元而致升平者今可不<lb/>
思所以固人心乎憸人固已斥矣而弹劾之章多至覆<lb/>
䕶亷吏固嘗舉矣而貪黷之習不為少衰則是與士大<lb/>
夫更始之意未白也髙宗皇帝改元必斥誤國害民之<lb/>
臣今其可不甄别人物而清吏道乎提楮之令固申明<lb/>
矣而有司折納多至取贏言利之臣固已去位矣而利<lb/>
孔既開未盡省罷則是議更錢幣以贍用之功未成也<lb/>
哲宗皇帝改元必變青苖市易之法今其可不思所以<lb/>
<pb n="KR4d0344_WYG_001-20a"/>
寛之一分而制國用乎事事而圖之物物而思之如易<lb/>
所謂先甲三日而預期元亨之治如書所謂平在朔易<lb/>
而預思平秩之規如禮記所謂共飭國典以待來嵗之<lb/>
宜而預為孟春布德和令之地則庶乎昔之更化非虛<lb/>
文今之改元非故事也不然王春肇始是為元年日邁<lb/>
月征嵗不我與陛下更化至於三矣陛下改元至於六<lb/>
矣今日惟不足於更化所以改元他日更化不足於改<lb/>
元則雖復欲更化而事已徃矣後之視今猶今之視昔<lb/>
<pb n="KR4d0344_WYG_001-20b"/>
臣實懼焉惟陛下裁幸<lb/>
　　　癸丑輪對第一劄<hi>論事勢無可恃</hi>
臣一介踈庸備員司府輪當陛對敢瀝愚忠惟陛下裁<lb/>
幸臣聞國家必有所恃而後立無所恃而猶足以自立<lb/>
者幸也非可恃以為安也臣不暇泛引姑以近而易見<lb/>
者言之天難諶斯天本不可恃也我朝受天明命以撫<lb/>
方夏此今日所恃以立萬世之基者也京邑之鬰攸甫<lb/>
息而浙濤之衝突繼聞人心皇皇莫究安宅未可委之<lb/>
<pb n="KR4d0344_WYG_001-21a"/>
以仁愛人君也民心無常民本不可恃也我朝得天下<lb/>
以仁此今日所恃以為泰山之安者也近日都城家自<lb/>
警夜非征行之苦非戰鬬之危而怨聲載道至形歌謡<lb/>
而卒為之寢罪設有役之過於此者則將必有辭甲而<lb/>
諉鶴者矣未可委之以民無二志也大農月遣入不支<lb/>
出戸曹嵗計取足臨時破楮莫售而未盡毁焚鈔法屡<lb/>
更而惟見積壓則國用無所恃鳯鳴朝陽相繼引去鶴<lb/>
書赴隴來者次且内批除吏多戚畹之私外閫需才蔑<lb/>
<pb n="KR4d0344_WYG_001-21b"/>
重弓之備則人才無可恃邉備方嚴徒聞有清野之説<lb/>
徒聞有守城之説尺籍之虛不暇問戎器之除不暇察<lb/>
是恃外患之不來而已國紀未張徒有重相權之説徒<lb/>
有振䑓綱之説易置或判於頃刻之間施行頗難於繳<lb/>
納之後是恃福威之惟辟而已夫可恃者如此不可恃<lb/>
者如彼有可恃而猶不當以自恃環視四顧無一可恃<lb/>
以苟安可乎昔人有言曰室如懸罄野無青草何恃而<lb/>
不恐今日之無可恃豈直此二端而已哉此臣之所以<lb/>
<pb n="KR4d0344_WYG_001-22a"/>
為國凛凛也陛下毋謂資禀獨高洞諸事變臨御既乆<lb/>
熟知物情吾之聰眀為可恃也然細行不矜德之累也<lb/>
陛下母謂蠲租賑貸不靳緡石革貪去暴屡播絲綸吾<lb/>
之德澤為可恃也然小惠未徧民未懐也而况故舊敢<lb/>
於恃陛下之簡眷貂璫敢於恃陛下之使令士大夫之<lb/>
不肖者敢於恃陛下之知遇平居暇日未有動容變色<lb/>
之警固可晏然而無憂猝有不虞之患突如其來臣又<lb/>
不知陛下將果何所恃也臣愚不識忌諱惟陛下憐其<lb/>
<pb n="KR4d0344_WYG_001-22b"/>
愚而垂聽焉<lb/>
　　　第二劄<hi>論州縣財計</hi>
臣聞趙簡子使尹鐸為晉陽也先保障而後繭絲故鐸<lb/>
得以損其户數而有以固民志於危疑之頃然後知郡<lb/>
國固不可不為斯民計朝廷尤不可不為郡國計臣近<lb/>
者出守於宣嘗考五年版籍額二十五萬餘石除災傷<lb/>
檢放運司寄納諸縣截留遠年逃閣人户拖欠之數所<lb/>
入多則十萬餘石少則六七萬石若併以斛面而諭之<lb/>
<pb n="KR4d0344_WYG_001-23a"/>
農寺總制所以苦不足而截上供以充府用者止萬餘<lb/>
石官兵請給宗子孤遺歸養濟囚糧雜支乃至六萬餘<lb/>
石移東補西委難支吾宣為藩府猶且若此其他小壘<lb/>
抑又可知真宗皇帝朝大臣語漕臣謂東南𣙜利已盡<lb/>
今總制經制月樁等錢俱非國初之舊牙契則奪於上<lb/>
司之拘𣙜酒課則虧於歉嵗之頻仍上下煎熬無後生<lb/>
意於是宗姓請給緩於放行而無以廣陛下睦族之仁<lb/>
兵籍單虛憚於填補而無以佐陛下立武之政是豈天<lb/>
<pb n="KR4d0344_WYG_001-23b"/>
下之吏皆無一毫為民為國之心哉勢有所廹於上志<lb/>
有所不得伸於下其弊固應爾也於是朝廷因催數之<lb/>
浩繁而反有租額失䧟之憂州縣利上司之急索而反<lb/>
為囊橐自豐之計文移旁午徒飽悍卒之欲版籍淆亂<lb/>
徒售猾吏之欺國家將何利於此而使斯民至此極也<lb/>
臣愚欲望聖慈申命大臣凡自前主計之臣奪州縣之<lb/>
利而歸版曹者量其輕重稍與退還及有截数少不足<lb/>
以供一郡之用者量其多寡更與支給庶幾郡國䝉一<lb/>
<pb n="KR4d0344_WYG_001-24a"/>
分之寛而斯民亦皆受一分之賜其於國家命脉實非<lb/>
小補<lb/>
　　　癸丑後省奏劄<hi>乞召還李伯玉</hi>
臣聞癉惡者必彰善去兇邪者必登俊良蓋善之不彰<lb/>
與不癉惡同俊良之不登與不去兇邪同頃䑓臣蕭泰<lb/>
來小材足以為惡强辯足以餙非自為言官見之論列<lb/>
多知名之士雖何澹胡絃之徒曽不是過善類扼腕至<lb/>
以蕭艾目之若其兠攬闗節轉鬻舉状則其罪之靡者<lb/>
<pb n="KR4d0344_WYG_001-24b"/>
耳羣議滋紛衆怒難犯李伯玉奮不顧身首發其惡陛<lb/>
下以紀綱所繫姑鐫兩官初非謂泰來為君子而伯玉<lb/>
為小人也近者天啓聖衷罷泰來言職天下莫不頌陛<lb/>
下之明邇臣相繼論奏略盡姦状陛下不崇朝而出泰<lb/>
來於外天下又莫不頌陛下之斷臣於是時謂大姦幸<lb/>
已脱距善類可以安心遂不敢復以贅瀆天聽今泰來<lb/>
罪狀既以眀白則伯玉前日之奏不為謬妄審矣况伯<lb/>
玉心乎為國勇於疾邪使之立朝必能直辭正色上格<lb/>
<pb n="KR4d0344_WYG_001-25a"/>
君心謂宜朝黜泰來而夕納伯玉可也今縱未能還之<lb/>
本朝亦豈當處以謫籍嵗月悠悠施行若此果何取於<lb/>
癉惡而去兇邪耶陛下即位以來崇奨直言其間固有<lb/>
以詆許而得罪者或罹薄謫旋即超遷且伯玉蓋嘗得<lb/>
罪於䑓臣陳垓亦遭斥逐陳垓甫去陛下即召之入秘<lb/>
府位都曹於正人可謂無負矣泰來之去且將數月伯<lb/>
玉坐謫亦已及朞而鐫秩之罸尚仍元降指揮未䝉昭<lb/>
雪臣恐為善者懼矣臣愚欲望聖慈將伯玉已降官資<lb/>
<pb n="KR4d0344_WYG_001-25b"/>
並與叙復速賜召回以協公論以杜羣枉不勝善類之<lb/>
幸所有録黄臣未敢書牘<lb/>
　　　甲寅後省奏劄<hi>論蕭泰來</hi>
臣聞紹聖之初有董必者所為刻薄奉使嶺外欲釋憾<lb/>
於元祐之諸賢而不得逞後縁除授給事中陳次升封<lb/>
還詞頭必訟次升嘗為元祐䑓諫哲宗怒其輒訟言者<lb/>
詔送吏部臣讀國史至此恭惟哲宗皇帝何其重朝綱<lb/>
而惜善類也蕭泰來向為言官不能區别邪正以報陛<lb/>
<pb n="KR4d0344_WYG_001-26a"/>
下親擢之恩乃倡為邪説取陛下更化以來所收召之<lb/>
君子一網而盡之曰是虛議論也是非當世之吉士也<lb/>
蓋王安石欲去熈寧之君子則名之以流俗京卞欲去<lb/>
元祐之君子則名之以邪黨秦檜欲去紹興之君子則<lb/>
名之以異議何湛劉德秀欲去慶元之君子則名之以<lb/>
偽學泰來之為此言是學安石京卞檜湛德秀軰而甚<lb/>
之也且更化以來所收召之君子論諫雖未免於太切<lb/>
而其意不過於忠愛人君褒貶雖未免於太白而其意<lb/>
<pb n="KR4d0344_WYG_001-26b"/>
不過於扶植善類當是之時泰來豈無他人之可言而<lb/>
乃汲汲於當世敢言之士得非珠玉在側覺我形穢而<lb/>
肆為醜正之言乎得非已無骨骾疾人有之而隂進拒<lb/>
諫之計乎掩義隠賊毁信廢忠故以陛下之好賢樂善<lb/>
或者謂其不能無投杼之疑皆泰來以邪説誤陛下之<lb/>
罪也周官有議賢議能之法春秋有為賢者諱之事本<lb/>
朝趙抃亦謂君子有過當扶持而安全之而程頥見論<lb/>
人之短者則曰汝軰且取他長處縱諸君子之過盡如<lb/>
<pb n="KR4d0344_WYG_001-27a"/>
泰來之言求之聖經之格言先朝名臣之芳躅已不合<lb/>
矣况非如泰來之言乎由此而論泰來真誑白成黒指<lb/>
正為邪者也臣昨具奏乞收叙李伯玉嘗及泰來之姦<lb/>
此天下之公言而非臣之私言也泰來長惡不悛怙終<lb/>
自是辭免之䟽有曰近臣無公是非誑白成黑誑黑成<lb/>
白小人有私朋比指邪為正指正為邪又且曲為相醜<lb/>
詆之詞直欲反昭回之翰不思朝廷之置給舍正謂制<lb/>
勑或有未便而許封還初未嘗以反汗為嫌也臣之辱<lb/>
<pb n="KR4d0344_WYG_001-27b"/>
官自應汰斥而泰來輒效董必之訟言者豈容無董必<lb/>
之罸乎臣而不言紀綱掃地矣欲望聖慈特發睿斷將<lb/>
泰來褫職罷郡以彰公論以振朝綱所有録黄臣未敢<lb/>
書牘<lb/>
　　　丙辰直前奏劄<hi>更化</hi>
臣立螭無補去國踰年被命提泉業已就道自天錫寵<lb/>
俾復舊班再望清光實在陛下易相之後敢以更化之<lb/>
説上裨時政之萬一試垂聽焉臣聞徇更化之名而失<lb/>
<pb n="KR4d0344_WYG_001-28a"/>
更化之實固非有國之福也諱更化之名而忘更化之<lb/>
實尤非有國之福也臣嘗觀先儒程頥釋復之義其於<lb/>
頻復則曰頻復而失危之道也其於迷復則曰居復之<lb/>
終迷而不復凶可知也頻復而失固不可迷而不復其<lb/>
可哉恭惟皇帝陛下以不世出之資撫大有之運紹定<lb/>
癸已易相則更化淳祐甲辰易相則更化淳祐辛亥易<lb/>
相則又更化廼者奮發英斷斥逐大臣當此之時壞政<lb/>
弊端不可一二𢾗如司馬光所謂改之如救焚拯溺惟<lb/>
<pb n="KR4d0344_WYG_001-28b"/>
恐不及可也然朝廷之上不以更化為局靣縉紳之間<lb/>
不以更化為國論前後之易相一也而局靣與國論則<lb/>
有不一焉故臣得以妄議今日諱更化之名也夫所以<lb/>
諱其名者得非習見前日已試之弗績逆知今日改紀<lb/>
之無成定見轉移於境變情遷之餘鋭意銷沮於志勤<lb/>
道逺之頃故向之所熟講者乃今之所厭聞者也使今<lb/>
日果能剗除宿弊圖集事功雖不以更化為名未害也<lb/>
乃因諱其名遂併其實而忘之架漏目前苟延嵗月亦<lb/>
<pb n="KR4d0344_WYG_001-29a"/>
終於淪胥以敗而前日徇更化之名又將有迷復之凶<lb/>
治功何時而可成世變何時而可回乎且去相當國無<lb/>
杜衍封還内降之節有王珪承㫖宰相之風於是宣諭<lb/>
内批兼行相事崇階美職間授私人幾有人主與丞相<lb/>
爭除吏之失今易相矣謂宜政事必付中書手筆不廢<lb/>
朝令可也然而𤨏姻膴仕明示恩私倖門㨗徑類多得<lb/>
志無以異於前日也去相當國無韓琦竄斥守忠之勇<lb/>
有丁謂私庇允恭之欺於是依憑城社潜作威福陵轢<lb/>
<pb n="KR4d0344_WYG_001-29b"/>
搢紳敢敵公論幾有西頭之勢重於南衙之漸今易相<lb/>
矣謂宜一宫府之體而昭平眀之治抑内侍之權而安<lb/>
掃除之職可也然佞倖之家寵賂益彰黷貨之私聚斂<lb/>
未巳無以異於前日也去相當國不能以吕夷簡不念<lb/>
舊事為意而異已者斥乃欲操熈寧大臣偏重之舟於<lb/>
是𡨕鴻髙飛不免矰弋白駒空谷不顧場苖今易相矣<lb/>
謂宜衆賢之進如茅斯㧞可也然前席之思方切本不<lb/>
當以傅長沙今知名之士當居中而予外者何其倒植<lb/>
<pb n="KR4d0344_WYG_001-30a"/>
也蒲輪之召方趣本不當以舍魯邸今既召之賢未赴<lb/>
闕而中畫者何其從事於虛文也則猶前日之未能用<lb/>
君子也去相當國不能以陳恕不進三司錢穀之數為<lb/>
心而應奉享上乃欲履宣和大臣已覆之轍於是紫闥<lb/>
邃嚴錢神可入瓊林充溢税陌不知今易相矣謂宜寛<lb/>
之一分民受一分之賜可也然詔書之督上計本非漢<lb/>
之令典今賦額之復上煩御筆末流之弊何如也内藏<lb/>
之有進奉本非唐之美事今非泛之取猶頼内庭常賦<lb/>
<pb n="KR4d0344_WYG_001-30b"/>
之外何所從出也則猶前日之未能寛民力也然則未<lb/>
易相之前弊政固不少也既易相之後弊政亦自若也<lb/>
轉移局面已越半期快活條貫未聞一二謂非諱更化<lb/>
之名而忘更化之實不可也陛下所以勇出前日之相<lb/>
者正以其顛而不扶危而不持偏而不起眊而不行故<lb/>
耳以今視昔相去幾何是無怪乎非時之雷食日之月<lb/>
隕石地震之妖天災地變之稠於前日也光化之城舊<lb/>
利之戍大理思播之攻敵國外患之急於前日也今何<lb/>
<pb n="KR4d0344_WYG_001-31a"/>
時也雖深陳既徃之悔而下哀痛之詔可也陛下聰眀<lb/>
之資卓冠百王慶賞刑威之權盡在一已帝王盛德大<lb/>
業惟所欲為顧乃因循茍且之意重而震厲奮發之意<lb/>
輕<hi>闕</hi>　　　　　多而明白洞逹之意少為善不勇疑<lb/>
事功之未必成歴變既深謂天幸之可數得不為弗慮<lb/>
胡獲之思每持毋動為大之見羣疑衆難視為故常危<lb/>
言激論或至扞格是以陛下帝位三十有三年正當道<lb/>
乆化成之時方且有夙興夜寐未知所濟之歎非特天<lb/>
<pb n="KR4d0344_WYG_001-31b"/>
下之人為陛下惜之雖陛下亦不能不自以為惜也蓋<lb/>
前日徇更化之名而失更化之實故雖更化而不足以<lb/>
成天下之功今日諱更化之名而忘更化之實故雖易<lb/>
相而不足以救天下之弊然則何為而諱更化之名或<lb/>
曰改過之憚也立志之卑也天理未純而為善不能充<lb/>
其量人慾未盡而除惡不能去其根也周惇頥有言今<lb/>
人有過如䕶疾而忌醫其害不可勝言者前日尚存更<lb/>
化之名既止如今日之所觀今日盡去更化之名又未<lb/>
<pb n="KR4d0344_WYG_001-32a"/>
知他日之何若覘國者直為此凛凛也陛下視今日之<lb/>
天下其務因循重改作之時乎抑為政不行必變而更<lb/>
化之時乎不興滯補弊雖宣王無以成中興之名不改<lb/>
之以終善道雖太宗無以致貞觀之治况乎紀綱翕而<lb/>
不張威令玩而不肅當更化而不更化此正董仲舒所<lb/>
謂雖有大賢不能善治者也然豈特不能善治者哉長<lb/>
此不已他日蓋有大可慮者存也臣願陛下察世運之<lb/>
既極念國事之已非顧省闕遺斷絶牽制如易之見善<lb/>
<pb n="KR4d0344_WYG_001-32b"/>
則遷如書之改過不吝怵惕惟厲思免厥愆以加側身<lb/>
脩行之功引咎責躬布於境内以立脩政攘變之本補<lb/>
綻决壊支持邪傾以為濟時拯世之術明詔二三大臣<lb/>
捨其舊而新是謀母諱更化之名而蹈迷復之戒天下<lb/>
尚可為也不然世變日下如江河臣懼焉而已矣惟陛<lb/>
下留神<lb/>
　　　丙辰後省奏劄一<hi>論常挺</hi>
臣聞曲䑓典禮之職實為朝廷清望之官必清約如楊<lb/>
<pb n="KR4d0344_WYG_001-33a"/>
綰清潔如賀循而後可以居之茍非其人不在兹選臣<lb/>
伏見新除太常少卿常挺科名雖峻識見甚卑自登仕<lb/>
途蔑有善狀其出守三衢也折苖之贏則捲入私囊樁<lb/>
積之米則變為路費邦人具能言之其入分六察也聽<lb/>
其兄晞尹兠占税物致鄉人之稱寃縱館客楼其姓者<lb/>
交通闗節使平民之溺死通國無不知之睿斷如神已<lb/>
觧言職貪夫無耻載入脩門以清望之官而畀之若人<lb/>
非所以重禮樂之司也欲望聖慈將挺新命特與寝免<lb/>
<pb n="KR4d0344_WYG_001-33b"/>
不勝公道之幸所有録黄臣未敢書牘<lb/>
　　　二<hi>論張濟之</hi>
臣聞君所無私諱大夫之所有公諱著在古禮昭<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>星所<lb/>
以扶持世教防範人心至不輕也故以國廢名以官廢<lb/>
職名可廢職可廢而諱不可廢也隋書以韓擒虎為韓<lb/>
擒唐文以丙辰為景辰雖以武三思之不道每對人言<lb/>
猶稱世為代非君所而且若此况前旒黈纊之下乎臣<lb/>
伏見新除諸王宫大小學教授張濟之奏對次篇引用<lb/>
<pb n="KR4d0344_WYG_001-34a"/>
書語其一從酉從凶正犯哲宗皇帝嫌名臣一見之不<lb/>
覺悚息猶恐書吏筆誤載於省房闗到奏御正本所犯<lb/>
一同操觚弄墨之生尚以此見黜於塲屋垂紳搢笏之<lb/>
士乃以此昌言於朝廷是敢於君所而無公諱也無禮<lb/>
於君莫此為甚忽覩除目典教東庠論其科名固不為<lb/>
忝第直講王邸教育宗英顧使不避祖宗之諱者為之<lb/>
天下皆知其不可也臣愚欲望聖慈特發睿斷將濟之<lb/>
罷黜以正國法以肅官僚所有録黄臣未敢書牘<lb/>
<pb n="KR4d0344_WYG_001-34b"/>
　　　三<hi>論張萊孫</hi>
准中書門下省送到録黄一道中訓郎前添差淮南東<lb/>
路兵馬鈐轄揚州駐劄仍釐務張莱孫差知袁州帶行<lb/>
環衞官臣切惟袁之為郡實江左名邦以法從之<hi>闕</hi>
　其選至不輕也今忽畀之一小使臣殊駭觀聽雖惟<lb/>
辟作福無所不可然除授之事亦當按之舊典参之公<lb/>
言其他豈無武人可得之郡稍合近比則天下莫敢議<lb/>
其非臣職分所在不容自黙<lb/>
<pb n="KR4d0344_WYG_001-35a"/>
　　　四<hi>論周坦蕭泰來</hi>
臣聞傳有之心不則德義之經為頑口不道忠信之言<lb/>
為嚚為惡不同為姦則一儻使羸豕之蹢躅必成滋蔓<lb/>
之難圖臣伏見朝請郎周坦雖忝掄魁全無學識不念<lb/>
榮進之素定惟知温飽之是謀初宰相待罪䑓諫之職<lb/>
也坦則藉妻舍之通家使内言之出捆相為表裏變亂<lb/>
正邪辱言責甚矣内而䑓諫外而監司皆天子耳目之<lb/>
所寄也坦則溺婦翁之私情推部使之風采公肆弹劾<lb/>
<pb n="KR4d0344_WYG_001-35b"/>
不畏嫌疑壞紀綱甚矣毁公植私附下罔上此傳所謂<lb/>
不則德義之經者也朝㪚郎蕭泰來粗工於文不明乎<lb/>
善良由氣質之偏駁不知議論之回邪再為幕官已逞<lb/>
貪虐自登言路益務蔽欺無瑕可以非諸人枉己未有<lb/>
能直人者也泰來則以司憲之府為欲窟以聽訟之權<lb/>
為利源請託公行是非倒植有汙清䑓甚矣人臣惟不<lb/>
言言則入此六事聽言之道不可豫為一説以禁切之<lb/>
也泰來則指敢言之人為虛議論指好脩之士為虛名節<lb/>
<pb n="KR4d0344_WYG_001-36a"/>
邪説盛行一網殆盡誤上聽甚矣惡直醜正静言庸違<lb/>
此傳所謂口不道忠信之言者也臣考之國史有曰庶<lb/>
官之外别加職名所以厲行義文學之士得之為榮選<lb/>
擇尤謹又曰祠禄之官所以佚老優賢祖宗之時員數<lb/>
絶少其選俱不輕也坦泰來昨以䑓臣論列褫職罷祠<lb/>
睿㫖一頒公論惟允今許之牽復或者謂之惠姦大明<lb/>
當天固不復用履霜堅氷尤當豫防臣愚欲望聖慈特<lb/>
發睿斷將泰來依舊職予祠新命並與寝免以正國法<lb/>
<pb n="KR4d0344_WYG_001-36b"/>
肅官僚所有録黄臣未敢書牘<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪窓集巻一<lb/>
</p>
<p>
</p>
  </div>
<div>
                <head>雪窻集巻二</head>
    <p>
<pb n="KR4d0344_WYG_002-1a"/>
欽定四庫全書<lb/>
　雪窻集巻二　　　　　　宋　孫夢觀　撰<lb/>
　　故事<lb/>
　　　仁宗皇帝聖訓先盡大臣之慮<lb/>
　　　　皇祐二年諫官韓絳嘗因對言曰天子之柄<lb/>
　　　　不可下移當間岀睿斷上曰朕固不憚自有<lb/>
　　　　處分所慮未中理而有司奉行則害已加於<lb/>
　　　　人故先盡大臣之慮而後行之<hi>出皇朝備要</hi>
<pb n="KR4d0344_WYG_002-1b"/>
臣嘗讀周禮至於冢宰以八柄詔王馭羣臣而竊有疑<lb/>
焉夫惟辟作福惟辟作威其權似不容有所分也而顧<lb/>
以大臣參之何耶蓋嘗拜手敬觀我朝仁宗皇帝寶訓<lb/>
而後知聖人之所為其計慮固已深矣事從中出一時<lb/>
若足以快人意佗日流弊之極則有不可勝原蓋人君<lb/>
出言自以為是則羣下孰敢矯其為非間有敢於攖鱗<lb/>
而犯雷霆之怒者固已難矣迫於宣諭怵於憂畏則百<lb/>
鍊之剛其不化而為柔者幾希雖然用行舍藏人臣固<lb/>
<pb n="KR4d0344_WYG_002-2a"/>
無所輕重也人主而為社稷謀其亦何便於此哉韓絳<lb/>
徒見仁祖之時威權不立而乃以間出睿斷為請夫豈<lb/>
知仁祖正欲一付之公議也今觀聖訓乃欲先盡大臣<lb/>
之慮而後行之毋亦曰戚畹干求蠧吾法也貂寺旁睨<lb/>
伺吾隙也一撤其防趨者瀾倒斜封墨勅職為厲階豈<lb/>
若外廷之公是公非哉不特此也内降指揮詔之執奏<lb/>
内侍宣傳許以審覆固非待於杜衍之封還而後知所<lb/>
自謹也陛下淳厚之徳與仁祖同符而天造神斷置廢<lb/>
<pb n="KR4d0344_WYG_002-2b"/>
予奪莫不自我又無仁祖朝威權不立之患則天下之<lb/>
事尤當盡付之公議可也夫何邇年以來羣下奏疏一<lb/>
則曰臺評之節帖也二則曰勅使之調停也又否則曰<lb/>
内批除授多瑣瑣之姻婭也夫天討有罪天命有徳皆<lb/>
非人君所得而私也願陛下深長思之毋使羣臣之言<lb/>
得為聖徳之累則天下幸甚范祖禹謂法仁祖則可以<lb/>
知天徳惟陛下留神<lb/>
　　　髙宗皇帝詔籍記贓吏姓名<lb/>
<pb n="KR4d0344_WYG_002-3a"/>
　　　　建炎二年詔自今犯枉法自盜贓人令中書<lb/>
　　　　省籍記姓名罪至徒者永不叙用按察失於<lb/>
　　　　舉劾並取㫖科罪<hi>出繫年録</hi>
臣嘗謂財用之在天下者昔非豐而今非嗇也今日之<lb/>
國用竭矣民力困矣財用果安在耶亦在於士大夫之<lb/>
家而已爰自貪風煽禍彼此相誇自一命以上往往皆<lb/>
以為冒於貨賂之具貴為公相者田連阡陌子女玉帛<lb/>
充牣其家幾於上逼乘輿下至一郡縣吏解組言還無<lb/>
<pb n="KR4d0344_WYG_002-3b"/>
不囊金匱帛奪人田廬此皆通國之所共知者由是民<lb/>
日益病國日益貧神理降罰間有聲鯨鯢之罪然在上<lb/>
者則詔曰勿推在下者則每以貨免否則以改正復用<lb/>
矣嗚呼欲以此而求天下之治雖堯舜不能也祖宗盛<lb/>
時所以待贓吏何其嚴也或真決或杖死或配之沙門<lb/>
島祖宗不以是為不仁也不仁於贓吏乃所以仁於民<lb/>
也故高宗皇帝在御恪守家法應贓吏必令中書記姓<lb/>
名至徒者永不叙用失於舉劾者亦必罰無赦葢以贓<lb/>
<pb n="KR4d0344_WYG_002-4a"/>
吏害民其烈有甚於盜賊也盜賊之犯法例不得免贓<lb/>
吏之犯法或託以不曾伏罪或託以曾經赦原或託以<lb/>
及期指揮經營闗節率皆叙復是勸之為盜賊也陛下<lb/>
子愛庶民惟恐有以戕其生而貪墨之吏不惟不能任<lb/>
芻牧之責反敢借陛下之名位以行其私陛下何負於<lb/>
此曹而此曹忍負於陛下也此而不懲民愈病而國愈<lb/>
貧矣為今之計宜詔中書令如建炎之制應天下贓吏<lb/>
曾經抨彈者纂為一録於内編節𦂳切罪犯其重者雖<lb/>
<pb n="KR4d0344_WYG_002-4b"/>
赦不原庶幾小人有所忌憚而中人之材亦不至陷於<lb/>
為惡於國無損於民為利臣不勝拳拳<lb/>
　　　司馬光謂衆言紛紛乃朝廷好事王安石謂公<lb/>
　　　議為流俗<lb/>
　　　　司馬光登對上曰朝廷每有除拜衆言輒紛<lb/>
　　　　紛非朝廷好事光曰此乃朝廷之好事也王<lb/>
　　　　安石為參知政事入謝因為上言陛下欲以<lb/>
　　　　先王正道變天下流俗今姦臣欲敗先王之<lb/>
<pb n="KR4d0344_WYG_002-5a"/>
　　　　道以沮陛下之所為是以陛下與流俗之權適<lb/>
　　　　爭輕重之時加銖兩之力則用力至微而天<lb/>
　　　　下之權已歸流俗矣此所以紛紛也<hi>並出三朝名臣言行録</hi>
臣聞危言激論固人主之所難從而法家拂士乃國之<lb/>
所恃以存者也人主未必有拒諫之心而惟勸之以納<lb/>
諫之善此君子之用心也人主未嘗無納諫之資而隂<lb/>
導之以拒諫之計此小人之用心也非特君子小人之<lb/>
情狀由此而分而國家安危治亂之機括實由此而決<lb/>
<pb n="KR4d0344_WYG_002-5b"/>
也君之大天也其尊神也其威雷霆也虛已受人猶懼<lb/>
不蔇犯顔敢諌曾幾何人惡其訐則忠直者疑厭其激<lb/>
則奮發者怠十事而去五六勢所必至也君子安得不<lb/>
力爭而深辯之以明忠言之真有益於人之國歟小人<lb/>
惡人之有言則必立為一説以誤人主之聽然後舉天<lb/>
下之言者皆可以是説罪之其端甚微而末流之禍有<lb/>
不可計此乃大易入於左腹之戒所以示萬世者不容<lb/>
不嚴也神宗皇帝即位之初仁宗所養之君子方日進<lb/>
<pb n="KR4d0344_WYG_002-6a"/>
而日盛也遇事輒言微過必諫幾於南衙羣臣面折廷<lb/>
爭不得舉手之時也故以神廟之好賢樂善亦不能無<lb/>
紛紛之疑賴司馬光忠於愛君以為朝廷好事實在於<lb/>
此神廟不罪其忤㫖且諭之以欲朝夕討論以規遺闕<lb/>
不幸王安石用事乃病其紛紛而導其君以與羣下爭<lb/>
勝負應言新法之不便者一切指為流俗然神廟之朝<lb/>
君子嘗暫退矣而終於用正論嘗少鬱矣而終於伸雖<lb/>
安石欲深罪言者而終不見聽神廟之所以愛惜善類<lb/>
<pb n="KR4d0344_WYG_002-6b"/>
者何如此其至也陛下即位以來恪守家法崇奬直言<lb/>
士氣以涵養之乆未免大聲疾呼於旒冕之前雖陛下<lb/>
聖度如天曲加容納而亦豈能無神廟紛紛之疑惜乎<lb/>
憸壬之徒不能推廣司馬光好事之説以回天聽顧乃<lb/>
規倣王安石流俗之説以塞人言聲嗟氣歎之間微有<lb/>
不悦意諭色授之頃疇不致疑故陛下未嘗不好忠言<lb/>
而羣下自不能不以逆耳為嫌陛下未嘗不導人使諫<lb/>
而羣下自不能不以攖鱗為懼徒見諫書之稀而托於<lb/>
<pb n="KR4d0344_WYG_002-7a"/>
聖朝之無闕事而已神廟以前朝所養之君子既能力<lb/>
加愛䕶於羣議交攻之餘陛下以即位以來所養之君<lb/>
子或者乃謂其積年任而信一朝疑而斥長此不已則<lb/>
緘黙相師而欺誕成俗與天子相可否爭是非之意不<lb/>
可復見臣直為凛凜也臣願陛下恢寛容之量以開衆<lb/>
正之路掲陽明之鑑以杜羣枉之門毋使先入之言得<lb/>
以售欺毋謂忠告之論幾於太激庶乎邪説不得為正<lb/>
論之害天下幸甚臣不勝惓惓<lb/>
<pb n="KR4d0344_WYG_002-7b"/>
　　　仁宗皇帝罷左藏月進助縣官<lb/>
　　　　慶厯二年五月罷庫月進錢千二百緡上語<lb/>
　　　　輔臣曰此周官所謂共王之好用者朕宫中<lb/>
　　　　無所費其斥以助縣官<hi>出仁宗皇帝長編</hi>
臣嘗聞春秋書天王使家父求車何以書譏非禮也夫<lb/>
伯氏諸侯皆有以鎮撫王室一車之求若未為過而夫<lb/>
子筆之以為萬世之戒傳經者且曰天子不私求財也<lb/>
蓋財生天地間固皆公上之物九貢九賦則有周公之<lb/>
<pb n="KR4d0344_WYG_002-8a"/>
典在此外則私而已矣且内府所掌者不過貢賦耳必<lb/>
曰以待邦之大用焉大府以充府庫者不過萬民之貢<lb/>
耳必曰邦之賦用取具焉有以見周之令王其於邦用<lb/>
非惟取之公用之亦未嘗不公也嗟夫闗市不征澤梁<lb/>
無禁路中有委候館有積此周所以王也後世藏富於<lb/>
國視古者藏富於民之意已相萬萬况又欲以國之富<lb/>
而供天子之私奉養其可乎仁宗皇帝慶厯之際天下<lb/>
之民固已家給人足而歌舞太平左帑月進為數至微<lb/>
<pb n="KR4d0344_WYG_002-8b"/>
初非剥床及膚之舉且共王好用其説不至背經方且<lb/>
斥之以助縣官焉此仁宗所以能用周禮也陛下修身<lb/>
齊家强志守度掖庭之費若可以白之天下而無愧竊<lb/>
迹近事不無隠憂瓊林有庫見者怨望今用度果能盡<lb/>
出於公乎常賦之外安得羡餘今進奉者果能卻之乎<lb/>
賣官錢入私門固不為晉武然亦豈無效劉毅之言者<lb/>
乎徙東庫入西庫固不為唐憲宗然亦豈無進李絳之<lb/>
諫者乎甚者則為權宜之取或指為每嵗之定額瑣屑<lb/>
<pb n="KR4d0344_WYG_002-9a"/>
之利或撥為内廷之課額期㑹殆類於有司主進不嫌<lb/>
於賄寶蘇軾有言人言雖未必皆然而疑似亦有以致<lb/>
謗臣甚為朝廷惜也今縱未能如仁祖罷有常之賦當<lb/>
思𣙜利之盡足以病民縱未能如仁宗之捐進奉以助<lb/>
縣官當思用度之無節足以病國矧惟今日之事勢視<lb/>
仁祖全盛之時十無二三乎詩云不愆不忘率由舊章<lb/>
敢以此規<lb/>
　　　吕䝉正言都城外饑寒死者甚衆願親近及逺<lb/>
<pb n="KR4d0344_WYG_002-9b"/>
　　　　淳化五年春正月以上元節御樓賜宴從臣上曰<lb/>
　　　　五代之際生靈之凋喪當時謂無復太平之日矣<lb/>
　　　　朕躬覽庶政萬事粗理每念上天之貺致此繁盛<lb/>
　　　　吕䝉正避席曰乘輿在上士庶走集故繁盛如此<lb/>
　　　　臣嘗見都城外不數里饑寒死者甚衆不必盡然<lb/>
　　　　願陛下親近以及逺蒼生之福也<hi>出皇朝備要</hi>
臣聞天子之事接於所可見則雖庸主有所不敢忽伏<lb/>
於所不可見則雖聖主有所不及知葢四方有敗必先<lb/>
<pb n="KR4d0344_WYG_002-10a"/>
知之古人以為父母斯民之道曾不外是信乎其非易<lb/>
事也四方異聞干戈風雨之變向無魏相之奏則宣帝<lb/>
惟見其為無事法令不能制者五十餘州敵人近接涇<lb/>
隴烽火屢驚向無李絳之言則憲宗惟見其為太平二<lb/>
君豈不明不敏之主哉特以所見者在此而所不見者<lb/>
在彼耳夫君門逺於萬里斯民憔悴困踣之狀歎息愁<lb/>
恨之聲非能遽徹於前旒黈纊之下也目前之事若有<lb/>
可喜出於意料之外者實有可憂因其可喜而忘其可<lb/>
<pb n="KR4d0344_WYG_002-10b"/>
憂此固聖君之所不為而亦賢相之所不容不言也太<lb/>
宗皇帝躬覽庶政以輯寧邦家天下乆安民物滋殖上<lb/>
元之宴見其繁盛而喜此與樂民之樂者同一意也䝉<lb/>
正則以為所可見者繁盛之地而所不可見者饑寒之<lb/>
民所可見者御樓之下之景所不可見者都城以外之<lb/>
事都城且然况逺而四方萬里乎今觀都城之氣象天<lb/>
災既息棟宇翬飛有西都紅塵四方之富年穀粗登糴<lb/>
價不踊無長安斗米十千之憂彼此相賀稱號太平以<lb/>
<pb n="KR4d0344_WYG_002-11a"/>
陛下仁厚愛民聞之豈無太宗繁盛之喜乎然西土創<lb/>
殘北難方熾尤當念民命之莫保湖湘薦饑食新尚逺<lb/>
尤當念民力之孔艱江左疾疫死者相枕尤當念民瘼<lb/>
之良苦矧惟近甸之間或困於水災而賑恤之未有其<lb/>
具或擾於盜賊而銷弭之未有其方獨可謂神京奠枕<lb/>
而遽以為持盈守成之世乎臣區區愚忠敢述䝉正親<lb/>
近及逺之説以告惟陛下裁赦<lb/>
　　　孝宗皇帝抑僥倖<lb/>
<pb n="KR4d0344_WYG_002-11b"/>
　　　　乾道九年八月上曰僥倖之門蓋在上者多<lb/>
　　　　自啟之故人生覬覦心<hi>出孝宗聖政</hi>
臣竊惟三代而下有國家者未嘗無湯之官刑而不足<lb/>
以儆有位未嘗無周之八柄而不足以馭羣臣是非法<lb/>
之罪也不自敗其法於上則今之法猶古之法也天下<lb/>
之人道義之念常輕而功利之念常重静退之習常少<lb/>
而躁競之習常多<hi>此下有脱誤</hi>而後足以用吾固無是理也<lb/>
不遇多慾之主則自鬻之書自不可得而上不遇規利<lb/>
<pb n="KR4d0344_WYG_002-12a"/>
之君則鴻都之錢自不可得而入不遇側門用事之世<lb/>
則斜封墨勅之官自不可得而求曲為之防事為之制<lb/>
其責蓋在上而不在下也孝宗皇帝所謂僥倖之門在<lb/>
上者自啓之大哉聖謨真萬世之龜鑑也且親邸門客<lb/>
乞理選限之請雖趙雄以為不可向非孝宗謂朕每守<lb/>
法不敢放開則友悌諸王之愛孰得而議之禁庭官屬<lb/>
未一年而遷轉之事雖金安節以為不可向非孝宗詔<lb/>
其回授以示僥倖之不可數則依憑城社之人孰得而<lb/>
<pb n="KR4d0344_WYG_002-12b"/>
正之一代之治光明俊偉職此之由也陛下聖略如神<lb/>
陶鈞獨運天下咸曰今日之孝宗也或者猶謂内批聖<lb/>
㫖稍侵相權曲徑旁蹊敢干宸聽停廢之人或無故而<lb/>
起家微賤之吏或無故而持筆一佳郡之闕曷嘗不欲<lb/>
擇良牧而議者則曰鴈門可以貨得也一軍職之授曷<lb/>
嘗不欲得賢將而議者又曰節度可以賄取也賢否不<lb/>
免於混淆資格將至於紊亂視孝宗之時果何如也臣<lb/>
願陛下主一無適以義奪情謹天子之徽言愛明主之<lb/>
<pb n="KR4d0344_WYG_002-13a"/>
嚬笑心君志帥自作主張深念孝宗之聖訓以正内朝<lb/>
之本百官正而逺近莫敢不一於正矣臣不勝惓惓<lb/>
　　　漢賈山言人主威勢<lb/>
　　　　漢文帝二年賈山上書言治亂之道曰臣聞雷霆<lb/>
　　　　之所撃無不摧折者萬鈞之所壓無不糜滅者<lb/>
　　　　今人主之威非特雷霆也勢重非特萬鈞也震之<lb/>
　　　　以威壓之以勢雖有堯舜之智孟賁之勇豈有不<lb/>
　　　　摧折者哉如此人主不得聞其過社稷危矣<hi>出通鑑</hi>
<pb n="KR4d0344_WYG_002-13b"/>
臣聞好善忘勢賢主之事也滅徳作威末嵗之事也人<lb/>
主之尊意諭色授而六服震動言傳號渙而萬里奔走<lb/>
舉天下之大固惟我聽從惟我服役也然必有建極之<lb/>
君而後可以言威勢否則君以為雄孰敢不雄不能免<lb/>
州綽之誚君出言自以為是羣臣莫敢矯其非不能免<lb/>
子思之憂威驅勢迫一時若足以快人意而他日之患<lb/>
蓋有出於威勢之所不及施者矣文帝天資仁厚非有<lb/>
秦人尊君抑臣之風也賈山言人主之威勢曾雷霆萬<lb/>
<pb n="KR4d0344_WYG_002-14a"/>
鈞之不如帝嘉納之其成後元之治者宜也陛下寛裕<lb/>
有容謙卑自牧天下咸曰堯舜之主漢文不足比徳也<lb/>
側聽輿言猶有足為聖徳之累者密㫖間傳於省闥造<lb/>
命不由於中書而道揆輕抨彈多尼於調停繳奏不聞<lb/>
於付外而言責失骨鯁之臣不可終棄也雖以公論之<lb/>
明辯而待之如棄梗恩澤之侯不可濫加也雖以言者<lb/>
之顯劾而去之如拔山鬱攸息警之餘民居豈堪於載<lb/>
壊或撤而為觀宇之通衢公私築邸之秋財賦豈堪於<lb/>
<pb n="KR4d0344_WYG_002-14b"/>
苛取或撥而為内庭之課額他如伐木以事無益之營<lb/>
繕斧斤或忍及於松楸給田以贍無用之緇黃遷釘或<lb/>
不問於民産縉紳憂疑田里咨怨得無如賈山所謂震<lb/>
之以威壓之以重者乎嗟夫慶賞刑威曰君固也然無<lb/>
勞封爵有罪不刑可乎聖人富有四海固也然殫其地<lb/>
之出竭其廬之入可乎以是知威勢者人君之所固有<lb/>
也而非人君之所可恃也欲令出惟行則當謹於未出<lb/>
令之初欲言莫予違則當繹於未敷言之始茍能制命<lb/>
<pb n="KR4d0344_WYG_002-15a"/>
為義不患羣臣無承命為信之忱茍能祗台徳先不患<lb/>
天下無不距朕行之意陛下而能行此則藏威勢於不<lb/>
用而天下亦自以雷霆萬鈞視之矣臣不勝惓惓<lb/>
　　　真宗皇帝戒舉人它途進取<lb/>
　　　　咸平中學究李徳明表獻水磑之利上曰舉<lb/>
　　　　人當修本業以俟科舉他途進取尤多躁競<lb/>
　　　　即詔勒出舉場<hi>出五朝寳訓</hi>
臣聞取士以法非古也取士而出於法之外尤非古也<lb/>
<pb n="KR4d0344_WYG_002-15b"/>
漢人猶能辟舉孝亷至本朝而專上經術詞章之科然<lb/>
不如是則濁泥之譏復見於今矣唐人猶能兼採譽望<lb/>
至本朝而乃有糊名考校之制然不如是則李絳段文<lb/>
昌之私屬可以復行於今矣科舉不足以得士而士不<lb/>
得不由科舉以進不然大名難居而人心未易厭服也<lb/>
故我真宗皇帝因李徳明之進表俾其專修本業戒其<lb/>
捷出他途非抑其進取也所以涵養士子之心術也嗟<lb/>
夫黄金束帛上書非不當賞也而賞不可希安車𤣥纁<lb/>
<pb n="KR4d0344_WYG_002-16a"/>
隠士非不當舉也而舉不可倖儻如王素种放之髙尚<lb/>
而擢之諫省程頤尹焞之理學而置之經帷是固不害<lb/>
其為出於法之外也今日之士子或以遺逸舉或以説<lb/>
經進或上所業或條便宜大者得官次者免解一藝必<lb/>
庸羣策必舉豈非朝廷之美事也然未嘗不足以振淹<lb/>
留之人而亦足以開爭名競利之徑未嘗不足以得真<lb/>
實之材而亦足以長憑虛駕偽之風流弊易生美意寖<lb/>
失本無稽古之力已有車馬之謀本無苦口之言已望<lb/>
<pb n="KR4d0344_WYG_002-16b"/>
藥石之報註莊子者必非郭象之手條世務者必非常<lb/>
何之文朝廷既難於察詳不材者亦得以得意甚者朝<lb/>
扣天閽莫干要路掃門求見而不以為怪慣道乞字而<lb/>
不以為羞此其志將以明道耶抑以謀利耶將以為吾<lb/>
國耶抑以為吾身耶且所貴乎草茅言天下事者以其<lb/>
出於榮辱得喪之外所見明而所言公也儻未言之前<lb/>
已懐希恩澤之謀則議政之意必奪於阿時好之習是<lb/>
未收得士之效而問道求諫之意先壅閼而不通也臣<lb/>
<pb n="KR4d0344_WYG_002-17a"/>
愚欲望聖慈應士子投進之書並付侍從臺諫給舍看<lb/>
詳不足採録者罷之其有能條陳政事之闕失發明經<lb/>
傳之指意上之朝廷取㫖推賞仍俾試而後命之盡革<lb/>
陳乞冒濫之弊既不失聖朝好士之意又以養士子亷<lb/>
介之風其於世教實非小補<lb/>
　　　唐杜正倫謹言語<lb/>
　　　　唐杜正倫知起居注帝曰朕在朝不敢言必<lb/>
　　　　利於民乃出諸口正倫曰臣職左右陛下一<lb/>
<pb n="KR4d0344_WYG_002-17b"/>
　　　　言失非止損百姓且筆之書千載累徳帝悦<lb/>
臣聞人主之言天下懽忻嚬蹙之判萬世榮華汚辱之<lb/>
候也蓋言而不善易於喪邦書而不法何以示後一言<lb/>
之失始則天下被其害耳而國史書之雖人主亦不免<lb/>
乎後世之議矣雜霸之言累宣帝之治也符䜟之言損<lb/>
光武之徳也賣直取名之言虧𤣥宗之明也樞機之發<lb/>
固不可不謹也唐太宗謂言有利於吾民乃出諸口杜<lb/>
正倫極論其失且謂非止百姓之禍抑以貽千載之譏<lb/>
<pb n="KR4d0344_WYG_002-18a"/>
理有固然非過論也以陛下之號令文章編之周誥商<lb/>
盤而無愧也聽輿人之論豈無足以為白圭之玷者瑣<lb/>
姻之躋膴仕弊政也今或命之進擬彈劾不避權貴美<lb/>
事也今或諭之調停錢神可以排紫闥雖瑣屑之訟而<lb/>
剖決或煩於聖斷貢物欲以實瓊林雖經常之賦而宣<lb/>
取或見之指揮内廷營求恩澤茍礙條令則出於特㫖<lb/>
近習憑依威勢茍犯有司則壓以玉音直士當用而不<lb/>
盡用則謂其頗涉於大言小人當去而不盡去則謂其<lb/>
<pb n="KR4d0344_WYG_002-18b"/>
姑存於事體大臣與天子相可否者也今天子乃與大<lb/>
臣相可否臺諫與天子爭是非者也今天子乃與臺諫<lb/>
爭是非凡若此者果太宗之所謂利於民者乎善乎荀<lb/>
悦之言曰二史君舉必記得失一朝榮辱千載果若人<lb/>
言豈特害當時之政哉千載之下為聖徳之累亦不細<lb/>
矣臣願陛下思道揆之重念作猷之難内朝外朝無所<lb/>
不致其謹因如綸之義則知自微之必至於著明觀頥<lb/>
之象則知已出之不可復入號令必使民悦嚬笑必待<lb/>
<pb n="KR4d0344_WYG_002-19a"/>
有功内降干求許所司之執奏指揮乘快慮史冊之必<lb/>
書筆之帝紀使後世以為法而不以為戒則天下幸甚<lb/>
臣職在紀言故敢以正倫謹言語之説為獻惟陛下留<lb/>
神<lb/>
　　　孔子對季康子問盜<lb/>
　　　　季康子患盜問於孔子孔子對曰茍子之不<lb/>
　　　　欲雖賞之不竊<lb/>
臣聞天地之間惟感與應我以此感彼以此應斷斷乎<lb/>
<pb n="KR4d0344_WYG_002-19b"/>
不可易也蓋好善好暴惟上所使徳風徳草其機如神<lb/>
民吾赤子欲生惡死趨安避危亦均是心也棄商農工<lb/>
賈素習之業而甘心於鴟義之為以父母妻子仰賴之<lb/>
身而自陷於怙終之典豈無所自來哉臧武仲有言上<lb/>
之所為而民亦為之乃其所也又何禁乎良以上行下<lb/>
效謂之風薫蒸漸漬謂之化有非重賞所能勸嚴刑所<lb/>
能止者吁可畏也季康子患盜問於孔子孔子以茍子<lb/>
之不欲雖賞之不竊對之釋者謂民化於上不從其令<lb/>
<pb n="KR4d0344_WYG_002-20a"/>
從其所好其發明孔子之意何其深切著明也今以邦<lb/>
畿之近地輒效潢池之弄兵始則匿身陂湖繼則攘臂<lb/>
市井始則殺越齊民繼則驅辱官吏據有𣙜酤聚黨之<lb/>
具也襲取舟艦爭疆之漸也外示恭順内實跳梁以緩<lb/>
捕逐之師蹔焉散羣俄而嘯聚以為茍延之計大家殊<lb/>
無固志類多相率而逃生細民不能自拔將至相挺而<lb/>
為變事勢如此通國憂之而臣以為可憂者固不專在<lb/>
此也何者魚釡偷生自知非可乆之謀繡衣遣使未必<lb/>
<pb n="KR4d0344_WYG_002-20b"/>
無擊斷之略無拘文法寛以安之可也設格斬捕嚴以<lb/>
治之亦可也特盜平之後尚有當勞聖慮者耳凉州可<lb/>
博吏道多端南山可移民怨莫雪羡餘之進皆入時多<lb/>
量出時减尅者也今或指泛索為定額而每嵗拘催也<lb/>
田産之獻皆已不能有而以興人者也今或指民業為<lb/>
官物而一遷釘矣是可憂者在近習也殉貨無刑谿壑<lb/>
不厭名田無限阡陌相連府庫之藏已為厲民以自養<lb/>
也今乃視公帑如私財而暗中移易矣賦税之額已為<lb/>
<pb n="KR4d0344_WYG_002-21a"/>
重於堯舜之道也今乃視民財如外府而百計漁取矣<lb/>
是可憂者在官吏也然則欲民之不為盜其可乎臣願<lb/>
陛下深念孔子之訓正風俗之樞機納斯民於軌物知<lb/>
朝廷無過可以杜姦雄知善人在上可以無幸民知選<lb/>
用亷吏可以使民自不為盜則區區癬疥之疾有不足<lb/>
慮者不然漢能平琅琊負固之黨而不能清五侯貪濁<lb/>
亂政之源卒之山東之地悉為盜區隋能破河北數萬<lb/>
之衆而不能除郡縣刻剥媚上之吏卒之洛口之粟亦<lb/>
<pb n="KR4d0344_WYG_002-21b"/>
為盜有病證雖除病根猶在天下紛紛之故未知所終<lb/>
也惟陛下亟圖利之<lb/>
　　　富弼願不以同異為喜怒不以喜怒為用捨<lb/>
　　　　富弼上疏云願陛下待羣臣不以同異為喜<lb/>
　　　　怒不以喜怒為用捨<hi>出三朝名臣言行録</hi>
臣聞之傳曰君所謂可臣獻其否此臣子進言之法也<lb/>
書曰有言逆於汝心必求諸道此人主聽言之法也夫<lb/>
以人主之尊托於公卿大夫士民之上震之以威壓之<lb/>
<pb n="KR4d0344_WYG_002-22a"/>
以重固無有不摧折者然將順之言若足以快意者而<lb/>
訑訑之色易至於拒人以武帝之欲聞至論而狄山之<lb/>
敢言不能不退縮於作色之時以光武之夢想賢士而<lb/>
鄭興之直諫不能不遜辭於詰責之頃蓋雞鳴風雨之<lb/>
晦砥柱波濤之衝此犯天下之至難者也開納奬勵猶<lb/>
恐不至排擯譴斥所存幾何此富弼之告神宗皇帝以<lb/>
為同異者喜怒之招也喜怒者用捨之決也人主謹之<lb/>
重之可也故神廟之待羣臣率用此道好為異論如司<lb/>
<pb n="KR4d0344_WYG_002-22b"/>
馬光猶追念於引去之後不附新法如蘇軾復收叙於<lb/>
遷謫之餘一時諸賢如劉摰范純仁吕公著輩皆能覆<lb/>
䕶存全以為它日之臣雖神廟之愛惜善類亦弼之一<lb/>
言有以啓之也陛下天顔和粹每霽威嚴聖度寛𢎞樂<lb/>
聞忠讜矧惟祖宗以來未嘗罪一言者縱有薄責旋即<lb/>
超升陛下恪守家法罔敢失墜甚盛徳也夫何一二年<lb/>
間有論事而予外者或謂太息之疏不能免外傅之行<lb/>
有抗章而丐出者或謂還笏之諫不可無歸田之請除<lb/>
<pb n="KR4d0344_WYG_002-23a"/>
官而去言職者或謂其因論延齡之聚斂而遂逐司業<lb/>
也貶秩而煩聖斷者或謂其因疏鄭注之姦邪而謫歸<lb/>
東都也然則弼之所謂以同異為喜怒以喜怒為用捨<lb/>
者得無近似之乎嗟夫韓休之堅正異於蕭嵩之順㫖<lb/>
而𤣥宗任之李絳之鯁直異於吉甫之恱媚而憲宗嘉<lb/>
之下吏之辱宣帝常怒夏侯勝而復俾與朝廷之大議<lb/>
殺此田舍翁之語太宗嘗怒魏徵而不失為社稷之良<lb/>
臣陛下好賢樂善髙出前古寜肯處漢唐諸君之下乎<lb/>
<pb n="KR4d0344_WYG_002-23b"/>
不然嶢嶢者難全則雖有君子亦不肯以抗直賈禍庸<lb/>
庸者多福則不待小人亦皆將以迎合為欺銷剛為柔<lb/>
毁方為圓終歸於晏嬰所謂濟水之同而已有國家者<lb/>
將何便於此臣願陛下充容納之量忘繫累之私曲學<lb/>
阿世者必顯賜黜責以杜小人之隙有犯無隠者曲加<lb/>
奬借以安君子之心則好惡不作而皇極之論出矣臣<lb/>
何幸身親見之<lb/>
　　　歐陽修言朝廷有懼敵之色無憂敵之心<lb/>
<pb n="KR4d0344_WYG_002-24a"/>
　　　　慶厯五年歐陽修言有懼敵之色而無憂敵<lb/>
　　　　之心夫憂之與懼名近而實殊憂者深思極<lb/>
　　　　慮而不敢蹔忘懼者臨事惶惑而莫知所措<lb/>
　　　　今邉防之事措置多失其機者懼敵之意過<lb/>
　　　　深矣<hi>出皇朝編年備要</hi>
臣聞中國之不能自彊皆由畏敵之意有餘而患敵之<lb/>
意不足也蓋敵存而懼通國皆然先事而憂常情所忽<lb/>
有國家者茍能明其政刑儆其軍實則敵患之突如其<lb/>
<pb n="KR4d0344_WYG_002-24b"/>
來却之一談笑間耳何懼之有哉不然狼風未警宴然<lb/>
無異於平時羽書方馳凛然不能以終日此謂之懼可<lb/>
也謂之憂則非也憂者畏無難懼者則畏多難而已憂<lb/>
者思患豫防懼者則患生而防而已憂者制治於未亂<lb/>
保邦於未危懼者則待其將危將亂而左支右吾之不<lb/>
暇而已旌旗已蔽於長江而昭明樓觀之役未歇晉所<lb/>
以平吳也五牙已指於上流而臨春結綺之樂未艾隋<lb/>
所以克陳也忘其所可憂固有大可懼者存也歐陽修<lb/>
<pb n="KR4d0344_WYG_002-25a"/>
進言於仁宗謂憂之與懼判乎若穹壤之不相為非强<lb/>
為是區别也憂者不必懼懼者未必憂理勢相為也敵<lb/>
為不順薦食上國蕩析我城邑驅徙我人民連年犯蜀<lb/>
幾有順流結筏之謀方秋入淮殆用輕騎蹂稼之䇿邉<lb/>
吏有告急之書則朝廷旰食大臣上科瑣之奏則當宁<lb/>
不怡舊海巢穴逆將守之曰齊人將築薛矣益昌險要<lb/>
北軍城之曰晉人戍虎牢矣襄樊故土敵帥噉之曰魏<lb/>
人將復取河南四鎮矣謂之不以外患為憂不可也然<lb/>
<pb n="KR4d0344_WYG_002-25b"/>
臣則以為未嘗憂者何也使今日果以敵為心則必如<lb/>
漢光武之平羣盜不忘滹沱麥飯之事可也何為有後<lb/>
宫排當之侈乎則必如衛文公之遭外患不忘漕邑野<lb/>
處之難可也何為有内庭土木之功乎則必積金帛以<lb/>
圖恢復如我神宗有為之志可也何為富藏内帑而供<lb/>
一喜千金之資乎則必不以手筆廢朝政如我高宗中<lb/>
興之規可也何為而出内批而啟斜封墨敕之漸乎徒<lb/>
聞戰艦不葺真有紙舩之譏馬政不修祗取小駟之衂<lb/>
<pb n="KR4d0344_WYG_002-26a"/>
樓櫓不足以嬰矢石糧運不足以贍樵蘇將帥乏材無<lb/>
二矛重弓之備士卒驕惰有釋甲執冰之風環視四顧<lb/>
一無可恃月征日邁視為故常殆若置此敵於度外者<lb/>
故臣敢妄議以為今日未嘗憂敵也較之歐陽修之説<lb/>
寧不寒心乎方仁祖之時中國尊安有倚泰山坐平原<lb/>
之勢以遼人之强大而請盟以夏人之崛强而納欵修<lb/>
之所言猶且若此使其復生於今日又當何如其痛泣<lb/>
流涕乎惟陛下深念而亟圖之宗社幸甚生靈幸甚<lb/>
<pb n="KR4d0344_WYG_002-26b"/>
　　　趙簡子使尹鐸保障<lb/>
　　　　趙簡子使尹鐸為晉陽請曰以為繭絲乎為<lb/>
　　　　保障乎曰保障哉<lb/>
臣聞國家之本在州縣州縣不可為則國家無所庇䕃<lb/>
矣自朝廷不思節用而思生財不思裕民而思足國桑<lb/>
孔之流日夜講明必欲盡籠州縣之利而畧無焚林竭<lb/>
澤之憂酒税茶鹽坊場河渡凡絲粟之尚遺者悉奪而<lb/>
歸之公上不特此也𨽻總所則總所奪之𨽻制府則制<lb/>
<pb n="KR4d0344_WYG_002-27a"/>
府奪之甚而縣鎮經常之用則州郡又從而奪之或置<lb/>
専官或遣專使旁摉妙斡不奪不饜彼其駕朱轓紆墨<lb/>
綬者萬萬無毁家紓國之理環視枵然摶手無䇿惟有<lb/>
奪吾民事育之資以自逃其責耳於是賢者化而徇俗<lb/>
不肖者資以藩身而生民之禍酷矣重以地狹人稠員<lb/>
多闕少名藩内郡多處貴㳺下邑偏州亦無近次不安<lb/>
義者以謂人夀幾何且或飛貲貴近之門納謁依憑之<lb/>
地既而悖出必思悖而入以償之未及交符已謀席巻<lb/>
<pb n="KR4d0344_WYG_002-27b"/>
是何異於脱餓虎於圈檻而責其不可血人於牙也嗚<lb/>
呼如之何而使斯民至於此極而自戕其根本也歟近<lb/>
者浙右之民相挺為冦盜至於顯書官吏之貪暴彼亦<lb/>
豈不知自愛其身哉芻牧之非其人與其束手以填壑<lb/>
固不若偷延旦夕之命厥鑒不逺又當於不見是圖可<lb/>
也昔趙簡子使尹鐸為晉陽而必先為保障之計吁何<lb/>
其知言也惟陛下裁幸<lb/>
　　　歐陽修乞重斷邉將贓汚<lb/>
<pb n="KR4d0344_WYG_002-28a"/>
　　　　歐陽修奏臣伏見近日贓吏葛宗古王克庸<lb/>
　　　　滕宗諒相繼贓汚事發謂凡為邉將者所得<lb/>
　　　　一錢一帛宜思此物自生民困苦之中取其<lb/>
　　　　膏血今乃盜朝廷賞勞外蕃之物如此用心<lb/>
　　　　豈是愛君憂國忘身破賊之人何足愛惜若<lb/>
　　　　律文已重即乞盡行更不減法若舊法尚輕<lb/>
　　　　仍望特加重斷<hi>出慶厯三年奏疏</hi>
臣聞國之所以為國者紀綱存焉耳紀綱不存而國猶<lb/>
<pb n="KR4d0344_WYG_002-28b"/>
得以自存者幸也我朝立國以仁未嘗戮一士大夫而<lb/>
獨於贓吏不貸者葢以殉貨不刑雖聖王不能以化天<lb/>
下而況至於誤國殄民者乎仁宗皇帝朝歐陽修之論<lb/>
邉將葛宗古等罪謂其不可屈法者不過以偷謾減刻<lb/>
宴犒外蕃軍士之物入已而已向使毒民而激其偕亡<lb/>
之念剥軍而啟其等死之心盜賊藉以為資奸雄因之<lb/>
竊發生靈殞於塗炭廟堂費於處分原情定罪雖杖脊<lb/>
於朝廷殺之於市井未為慘也臣嘗竊窺近報國法幾<lb/>
<pb n="KR4d0344_WYG_002-29a"/>
於蕩然債帥之子親已勘招而追究或因於遷延冦盜<lb/>
之榜指言貪刻而行罰不傷於毫末盡掩公庫之交承<lb/>
而尚煩對定累勤合臺之請申而未敢嚴誅君子則曰<lb/>
姑事含容小人無知至形疑謗臣不知朝廷當此國步<lb/>
危急之秋何所顧忌而不為明正紀綱之地哉惟陛下<lb/>
留神<lb/>
　　　漢李尋言王道公正修明則百川理<lb/>
　　　　李尋曰水為凖平王道公正修明則百川理<lb/>
<pb n="KR4d0344_WYG_002-29b"/>
　　　　落脉通偏黨失綱則湧溢為敗<hi>出前漢李尋傳</hi>
臣聞盛徳在水於時為冬水者北方終藏萬物者也至<lb/>
冬而失其性豈偶然之故哉六龍南渡駐蹕錢塘長江<lb/>
蜿蜒朝宗王所所以壯京畿之勢者不為無助邇年以<lb/>
來屢失故道或壅而途或滙而淵甚者侵齧隄防蕩析<lb/>
廬舍民之淪胥以沈者無所哀籲聖心惻然乃命司存<lb/>
輦石度材鳩工簡卒其回狂瀾於既倒者靡有餘力視<lb/>
溺由已吾民固有以諒吾君之心矣今兹水涸石出之<lb/>
<pb n="KR4d0344_WYG_002-30a"/>
時新堤所築俄蕩而空夫以積數月之勤勞而不能反<lb/>
一汐之衝激信乎變出於天非人力所能勝也李尋謂<lb/>
王道公正修明則百川理厥有㫖哉陛下澄澈心源寅<lb/>
畏天戒屏除私請防濫恩也固已合於王道矣然美官<lb/>
好爵泛及近親是隙穴猶未窒也果盡謂之公正否乎<lb/>
報罷内司慮竭澤也固已合於王道矣然羨餘供貢溢<lb/>
入秘藏是蹊徑猶未清也果盡謂之修明否乎潢池之<lb/>
憂未釋淮甸之冦方滋碩人懐在澗之安宦寺有漏師<lb/>
<pb n="KR4d0344_WYG_002-30b"/>
之漸隂長陽消殆難徧舉若是者皆非先王之道此臣<lb/>
得以妄議水之所以失其性也繼自今真能事為之防<lb/>
物為之凖隠之於心必求無一之不合於王道則天變<lb/>
可回水性可復矣不然偏黨失綱湧溢為敗臣尤不能<lb/>
不為春水將生之慮惟陛下留神<lb/>
　　　董仲舒乞限民名田<lb/>
　　　　武帝初仲舒上言曰秦除井田民得買賣漢<lb/>
　　　　興循而未改古井田法雖難卒行宜少近古<lb/>
<pb n="KR4d0344_WYG_002-31a"/>
　　　　限民名田以贍不足塞兼并之路然後可善<lb/>
　　　　治也<hi>出前漢食貨志</hi>
臣聞三代之民所以無甚富甚貧者以井田之法在也<lb/>
自秦變為阡陌而兼并之禍起矣夫兼并之初若未見<lb/>
其害也然貧民既無立錐之地勢必至於聚而為盜以<lb/>
延旦夕之命固非三代之民皆好善而秦之民皆好暴<lb/>
也井田之制既未易行而正經界亦一良法也奈何便<lb/>
於小民者强宗巨室之所不便隨議而輒廢欲行而遽<lb/>
<pb n="KR4d0344_WYG_002-31b"/>
止斯民所以不被三代之澤是豈一朝一夕之故哉無<lb/>
已則漢初限田之法猶可行歟邇來乘富貴之資力者<lb/>
或奪人之田以為已物阡陌繩聨彌望千里囷倉星列<lb/>
奚啻萬斯大則陵轢州縣小則武斷閭閻遂使無賴之<lb/>
徒蟻附蠅集恃為淵藪甚非國家之利也朝廷固嘗隨<lb/>
官品以定頃畆之限出於所限者仍同編户充役今固<lb/>
未嘗過而問之嗚呼此富者所以日益富而貧者所以<lb/>
日益貧也為今之計莫若申明國朝成法應有官之家<lb/>
<pb n="KR4d0344_WYG_002-32a"/>
所置田産不許過於所限之數㢘者欲足此數固莫能<lb/>
及貪者既得此數夫又何求正不必立為限外充役之<lb/>
説以縱其兼并之欲也夫如是不惟使貪夫知止而貧<lb/>
民其亦瘳乎惟陛下裁幸<lb/>
　　　唐髙鍇中詞科知貢舉<lb/>
　　　　髙鍇連中進士宏詞科開成元年權知貢舉<lb/>
　　　　帝曰比年文章卑弱今所上差勝於前鄭覃<lb/>
　　　　曰陛下矯革近制以正頺俗而鍇乃能為陛<lb/>
<pb n="KR4d0344_WYG_002-32b"/>
　　　　下得人<hi>出唐書本傳</hi>
臣聞詞學之選其難尚矣非其選之果難也自夫為士<lb/>
者無家薫户習之素其能以此試於有司者葢絶無而<lb/>
僅有也惟其絶無而僅有也故司文衡者亦毎難其人<lb/>
邇來南宫竣事請於科舉三場之外願試詞學者聽玉<lb/>
音俞之固足以新美天下之士矣嵗當大比科詔將頒<lb/>
其為收拾人才之計尤不容不加之意也夫明月夜光<lb/>
暗投則疑髙山流水知音者少是必有非常之識而後<lb/>
<pb n="KR4d0344_WYG_002-33a"/>
足以察非常之材非常之材固不易得而有非常之識<lb/>
者又豈多見臣嘗觀諸路漕司差官考校多取具於見<lb/>
任之人雖假手叨第徇情拘法皆取不棄謬種相傳無<lb/>
有窮已且識窮彩霓過眼終迷有司之明者猶不免况<lb/>
謏聞寡見之人而責其求絶類離倫之士天下固無是<lb/>
理也唐朝進士得人為盛鄭覃以為知貢舉髙鍇之力<lb/>
鍇中詞科者也今天下郡國固不多髙鍇然作新之初<lb/>
選擇而使亦豈可不為之地臣愚以為莫若戒諭漕臣<lb/>
<pb n="KR4d0344_WYG_002-33b"/>
見任官文墨議論不足動人者權與免差於寓居中精<lb/>
加遴選以足其數庶幾命題校藝皆有原委則丁度程<lb/>
琳之徒將彈冠而相慶矣罔俾髙鍇専美有唐<lb/>
　　　吳育言西北邉事甫定未可恃以為安<lb/>
　　　　慶厯四年時西北邉事甫定吳育因上言今<lb/>
　　　　夏人納欵契丹講盟朝廷為息肩之計則可<lb/>
　　　　未可恃以為安也<hi>出仁宗皇帝長編</hi>
臣聞敵難孔棘雖庸主不能無懼心邉塵不警雖明主<lb/>
<pb n="KR4d0344_WYG_002-34a"/>
不能無縱心唐李翺有言大功之後逸樂易生乃自昔<lb/>
人主所不免也桑田之勝滅虢之符也鄢陵之捷亂晉<lb/>
之媒也却匈奴七百餘里亡秦之階也天生五材誰能<lb/>
去兵非不務於戰多雋克也然治外固難而自治為尤<lb/>
難決勝固難而保勝為尤難僥倖之不可數得也禍福<lb/>
之相為倚伏也魏文侯問李克以吳之亡顧以數戰數<lb/>
勝對夫數戰數勝豈非國之福哉勝則驕驕則縱縱則<lb/>
其禍不可勝言者矣仁宗皇帝夏人納欵西邉定矣契<lb/>
<pb n="KR4d0344_WYG_002-34b"/>
丹講盟北邉定矣君臣上下宜可歌舞太平矣吳育上<lb/>
言謂之未可恃以為安非慮過也帝王有大功所以興<lb/>
治弭亂可喜者在是也可慮者亦在是也敵人不順薦<lb/>
食上國天心悔禍眷佑中華向有順流結筏之勢今則<lb/>
波濤不警向有間道斡腹之虞今則唇齒無恙謂之西<lb/>
邉之定可也向有輕騎蹂稼之患今則田野肅清向有<lb/>
閉城危坐之迫今則將士賈勇謂之北邉之定可也駟<lb/>
介百乘獻克楚之俘先路三命行伐齊之賞洗積年退<lb/>
<pb n="KR4d0344_WYG_002-35a"/>
怯之習成不世竒偉之功孰不為我國家賀也然淮西<lb/>
既翦非無削平僣亂之效而聚斂之事起今其可不如<lb/>
仁祖之出内帑而助國用乎吳㑹既平非無一統海内<lb/>
之績而後宫之寵章今其可不如仁祖之戒嬪御以勿<lb/>
通餽遺乎吐蕃屢敗邉功非不可書也而監門驃騎之<lb/>
禍作則嚴内臣選用之法其可不如仁祖之振朝綱乎<lb/>
漠南逺遁國恥非不可雪也而柏梁建章之役興則省<lb/>
宫掖浮侈之費其可不如仁祖之愛民力乎矧惟西征<lb/>
<pb n="KR4d0344_WYG_002-35b"/>
雖捷而彭亡中夜之痛方深江右雖安而春燕巢木之<lb/>
慘可念姚襄小敗而其强自若魏人斂戍而佗日復來<lb/>
又未可與仁祖之時並論也今未為安而遽恃以為安<lb/>
可乎厝火積薪難乎安寢大寒索裘後時噬臍則及閒<lb/>
暇而明其政刑申儆軍實而于勝之不保大臣以勿恃<lb/>
不來為政事將帥以常如冦至為規模庶乎今日之可<lb/>
喜不至為異日之大可憂社稷之利也生民之幸也不<lb/>
然敵存而懼敵去而舞臣未知其所終也陛下留神<lb/>
<pb n="KR4d0344_WYG_002-36a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0344_WYG_002-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪窻集卷二<lb/>
</p>
<p>
</p>
  </div>
<div>
<head>雪窻集附録</head> <lb/>
    <p>
<pb n="KR4d0344_WYG_003-1a"/>
欽定四庫全書<lb/>
　雪窻集附録<lb/>
　　墓誌銘<lb/>
　　　觀文殿大學士銀青光禄大夫㳂海制置大使<lb/>
　　　判慶元府兼管内勸農使金陵郡開國公食邑<lb/>
　　　五千九百户食實封一千七百户吳潛撰<lb/>
　　　通奉大夫同知樞密院事兼權參知政事同提舉編修<lb/>
　　　經武要略同提舉編修勅令寜國郡開國侯食邑千<lb/>
<pb n="KR4d0344_WYG_003-1b"/>
　　　四百户食實封二百户饒虎臣書<lb/>
　　　中奉大夫權刑部尚書兼修玉牒官兼資善堂<lb/>
　　　翊善醴陵縣開國男食邑三百户皮龍榮篆蓋<lb/>
嘉熈丁酉余以工部侍郎領吳牧適常平使者闕被㫖<lb/>
攝事始與鄞人孫守叔為同僚即之乆見其人温純肅<lb/>
潔心異之未幾守叔果拾級而上青雲矣其在朝廷則<lb/>
靖共之度正直之節人尊而仰之其在郡國則亷平之<lb/>
譽愷悌之風民歌而誦之然年未六十遽棄明時其命<lb/>
<pb n="KR4d0344_WYG_003-2a"/>
也夫其可悲也夫君諱夢觀守叔其字雪窻其號也曾<lb/>
大父俊又故登仕郎泗州招信縣主簿妣嚴氏繼張氏<lb/>
大父才冠故承信郎監臨安府於潛縣税妣劉氏考參<lb/>
贈奉直大夫妣陸氏贈令人君登丙戌進士第與兄囦<lb/>
俱占南宫龜列授迪功郎調桂陽軍教授淛西提舉司<lb/>
幹辦公事差主管吏部架閣文字除武學諭添差通判<lb/>
嚴州台州崇道觀復除武學博士太常寺簿諸王宫大<lb/>
小學教授宗正丞兼屯田郎官將作少監知嘉興府仍<lb/>
<pb n="KR4d0344_WYG_003-2b"/>
舊班兼右曹郎官將作監國子司業知泉州兼提舉市<lb/>
舶事改知寧國府除司農少卿兼資善堂賛讀太府卿<lb/>
充御試編排官宗正少卿兼給事中起居舍人起居郎<lb/>
直龍圖閣予祠慈谿縣開國男食邑三百户秘閣修撰<lb/>
江淮等路提㸃鑄錢公事復除起居郎兼右侍郎給事<lb/>
中兼贊讀兼國子祭酒權吏部侍郎集英殿修撰知建<lb/>
寧府積官至宣奉大夫君世居郡之慈谿奉直公質直<lb/>
而好義以善人稱於鄉慈湖先生楊文元公嘗誌其墓<lb/>
<pb n="KR4d0344_WYG_003-3a"/>
積厚報豐遂生君為聞人初與二兄因囦自為師友既<lb/>
中第益留意古學為郡博士専以考亭之書淑諸生州<lb/>
境有蠻冦帥亷君宜於士而習其俗越次命君攝事冦<lb/>
即定浙右鹽筴最浩繁為幕官者諸場嵗時例有餽君<lb/>
皆卻絶户庭如水王侍郎遂以侍從典州以其學行才<lb/>
美薦於朝甫登畿輪當面對首論人主聴言不容有所<lb/>
憚尤不容有所玩憚則有言而不能容玩則雖容其言<lb/>
而不能用切中千古之病時鄉衮執國柄咸謂美官可<lb/>
<pb n="KR4d0344_WYG_003-3b"/>
券取君力請員外治中以去旋引疾歸踰年復召橫經<lb/>
朱邸皇弟太傅嗣正嘉其三益之助愛敬彌篤復當陛<lb/>
對援周書撫后虐讐及文中子敵國之徳黎民懐之之<lb/>
説懇懇為上陳之尋以少監輪對極言風憲之地未聞<lb/>
有十人疏攻一竦者封駁之司未聞有三舍人不肯草<lb/>
制者且謂道揆不明法守滋亂天下之權將有所寄而<lb/>
倒持之患作當路者浸不悦出守泉州旋易宣蠲逋減<lb/>
賦不計緡石凡有泛入盡籍於公蔬食布衣如苦行僧<lb/>
<pb n="KR4d0344_WYG_003-4a"/>
衲時雖供億甚繁而郡不告匱版曹専官督賦如星火<lb/>
急闔郡皇駭莫知為計君曰吾寧委官以去母寧病民<lb/>
以留力丐祠且將以郡印牒專官專官聞之夜遁宣人<lb/>
至今言之尚流涕也董丞相槐以樞宻召還上問江東<lb/>
亷吏首以君對上悦除司農少卿適資善講官缺員上<lb/>
遴選端良之士亟命君兼賛讀輪當陛對奏謂國家必<lb/>
有所恃而後立今内外之臣恃陛下以各遂其私而陛<lb/>
下獨一無可恃可為寒心次論郡國當為斯民計朝廷<lb/>
<pb n="KR4d0344_WYG_003-4b"/>
當為郡國計乞命大臣應自前主計之臣奪州縣之利<lb/>
而歸版曹者復歸所屬庶幾郡國䝉一分之寛則斯民<lb/>
亦受一分之賜其言一一如蓍龜上首肯且奉玉音卿<lb/>
在資善更煩盡心先是有以越職言事削秩者踰年黄<lb/>
猶在牘君曰此非法也即日塗歸且乞叙用其人時有<lb/>
為公論所指目者除職予郡君奏謂王安石欲去熈寧<lb/>
之君子則名以流俗京卞欲去元祐之君子則名為邪<lb/>
黨秦檜欲去紹興之君子則名以異議李沐陳賈欲去<lb/>
<pb n="KR4d0344_WYG_003-5a"/>
慶元之君子則名以偽學某人復倡為虛議論以盡去<lb/>
更化以來所收召之君子非所以為世道計四月以資<lb/>
善堂滿嵗遷制詞有曰雖含章從事有誾誾侃侃似不<lb/>
能言之風及批勅塗黃乃謇謇諤諤有凜不可犯之色<lb/>
蓋上意也當國者惡之是月免兼瑣闥進右螭八上章<lb/>
引退乙夘正月進左螭免牘三四上憸人吳燧擠而擊<lb/>
之除直龍圖閣予祠十月升秘撰提泉諸道丙辰正月<lb/>
甫抵司存復以舊班召公聞命凡泉司供帳悉付之䕶<lb/>
<pb n="KR4d0344_WYG_003-5b"/>
印者歸裝蕭然抵門奏事抗論益切大槩以寵賂彰仁<lb/>
賢逝貨財偏聚為言且謂未易相之前弊政固不少既<lb/>
易相之後弊政亦自若在廷之士皆危之君曰吾以一<lb/>
布衣䝉上恩至此雖捐軀無以報利鈍非所計也未幾<lb/>
以侍郎右選仍兼瑣闥贊讀如故皇子忠王聞君再為<lb/>
講官喜甚君每入講必援先儒格言反覆開陳王亦多<lb/>
所諮問七月進大司成旋真除二卿陞翊善君親被主<lb/>
知屢膺天奬兩地可以拾級而升然雅志恬淡入從僅<lb/>
<pb n="KR4d0344_WYG_003-6a"/>
三月即三疏祈閒辭甚苦至上留之不可二月以殿撰<lb/>
宅牧武夷夏五領事首以考亭先生絜矩之義諭郡人<lb/>
蠲絲穀之積逋不翅以萬計不遣一卒下屬邑兩造在<lb/>
庭決以公是雖麗於罰者無怨言布衣蔬食之操視守<lb/>
宣有加焉建多君子其達官顯人徐知院清叟蔡參政<lb/>
抗皆相推以為有古循吏風君每謂諸邑月解自塩運<lb/>
不續鑿空取辦展轉病民方欲為千里赤子祈哀於上<lb/>
圖所以變而通之者遽以微疢至大故未屬纊前猶<lb/>
<pb n="KR4d0344_WYG_003-6b"/>
攬衣危坐曰吾荷上竒遇忠言無不售雖屢為柄臣所<lb/>
排獨主上保全以至於此今疾不可為論報已矣口授<lb/>
遺表忱實懇惻不出於大學末章人才貨財之二事草<lb/>
畢凝然而逝七月十二日也享年五十有八訃聞上悼<lb/>
惜乆之貤恩如律加賻贈三百疋兩制詞有曰貳銓省<lb/>
以掄材其清如水登瑣闥而批勅有力回天深悼遺忠<lb/>
再加襚飾嗚呼君之報主未終而上之眷君益厚君有<lb/>
遺憾而上則無遺憾矣君未薨前三日郡人有夢從者<lb/>
<pb n="KR4d0344_WYG_003-7a"/>
甚都迎祠山神自郡治出視之則公也俄而君不弔闔<lb/>
郡士民相與驚異多至泣下君娶葉氏平庵項公宣撫<lb/>
之親甥躬務勤儉克相其夫先君十八年卒贈令人子<lb/>
男六人五人皆幼亡從孫將以公致仕澤補承務郎女<lb/>
二人在室從孫九月辛酉葬君於邑之郎官坪之原并<lb/>
徙葉氏令人合隧潜嘗謂孔子才難之歎以為唐虞之<lb/>
際於斯為盛際者接也言自唐虞下至於周而人才之<lb/>
盛方見於斯意者自臯陶九徳之目至周之九人而始<lb/>
<pb n="KR4d0344_WYG_003-7b"/>
備乎故曰才難不其然乎後世之才固未易與盛周時<lb/>
比然如君者亦幾於寛栗柔立愿恭亂敬擾毅直温簡<lb/>
㢘剛塞强義之大致矣其為人退然若不勝衣然義所<lb/>
當為奮徃直前雖賁育之勇不能過故其立朝之節光<lb/>
明俊偉與嚴霜烈日爭光至其治郡則純以寛大奉行<lb/>
詔令在宣時教條簡便刑罰寢息日未晡吏散庭垂簾<lb/>
閴然人不知其為太守治所也古所謂循吏非耶迺若<lb/>
居家孝友居鄉退遜處趙魏之鄉爭以陶朱猗頓相雄<lb/>
<pb n="KR4d0344_WYG_003-8a"/>
長而泊然自好視貨財如糞土入都法從出領藩符不<lb/>
過敗屋數間人不堪其憂而君處之裕如也可謂清風<lb/>
髙節逺追董孝而逼慈湖矣瞻衆鳥之翔飛悵祥鳳之<lb/>
孤逝得不重為世道惜耶潛與君交雖澹而意甚真其<lb/>
死也不克臨其棺其藏也不克臨其穴從孫以狀來請<lb/>
誌其墓不忍辭而為之銘曰有徳之人黙黙循循内不<lb/>
足者驕誇矜盈彼美雪忩抱徳懐節退然無能厥聞四<lb/>
達越三十載中外薦更不急不徐維義之行淳祐中年<lb/>
<pb n="KR4d0344_WYG_003-8b"/>
風憲消弭亂匪自它權貴所使誰能抗疏排雲敷陳君<lb/>
於是時王吉賈生寶祐之初朋引憸慝邪燄欲熾正理<lb/>
幾蝕誰遏其萌罔俾復然君於是時富弼李藩方在邸<lb/>
僚里人當路頃步要津掉頭引去强禦橫行誰敢侮予<lb/>
直唾怒虎折箠奮呼身在南邦心在王室方徯東歸妖<lb/>
夢隨入名山大川舒斂英靈明則為人幽復為神不以<lb/>
存存不以亡壊亦理之常無足怪者千載而下川陵變<lb/>
遷視諸斯文敬心油然<lb/>
<pb n="KR4d0344_WYG_003-9a"/>
故吏部侍郎孫公既葬十有九年嗣子從孫手故丞相<lb/>
吳公所纂銘屬應麟識遺事應麟幼㳺公伯仲間孝友<lb/>
若萬石君家心誠慕之惟先君吏部為嘉熈學官淳祐<lb/>
尚書郎與公同升者三同補外亦三出處偕趨舍合先<lb/>
君晚侍經幄年不逮寶祐公獨翔兩省鶱法從而重名<lb/>
節如圭璧輕人爵如芥屣姦臣仇太學士上書將一網<lb/>
斥之公特立不阿力辭大司成振袂投紱鴻飛冥冥逺<lb/>
引乎建水之湄先見勇決公兼有之吳公時有所避大<lb/>
<pb n="KR4d0344_WYG_003-9b"/>
節缺而未載蓋有待也公沒後鴞集鳳沼正途蔽塞遂<lb/>
稔開慶之變易曰大人否亨不亂羣也兹不可不書前<lb/>
修謂保初節易保晩節難為好官易為好人難公持身<lb/>
玉雪一志初終楊文公富貴非所願劉文定為元祐全<lb/>
人位不滿台鼎奚憾焉公兄囦文行競爽仕至朝請大<lb/>
夫諸王宫大小學教授於是奉直公贈太中大夫陸令<lb/>
人贈碩人從孫襁褓而孤宫教君拊育誨飭如已子以<lb/>
至成立今為承奉郎二女長適某官史吉卿次適某官<lb/>
<pb n="KR4d0344_WYG_003-10a"/>
髙晙其嫁皆宫教君主之華鄂相扶之誼可為鄉閭法<lb/>
兄子獬孫趾世科宰畿縣終朝奉郎一門第進士入成<lb/>
均者踵武殖徳藝善固有自來公暨伯氏追琢陶染之<lb/>
功為多清操素履不改布韋然遺子孫以安者在此昔<lb/>
虞仲翔對王景興鄞鄮句章有士六人到今流芳簡冊<lb/>
應麟尚論近世名卿於慈谿得三賢焉文元楊公文靖<lb/>
張公則聞而知之公則見而知之允矣君子愛直之遺<lb/>
徳言不朽千載之思位雖詘其道信矣數雖短其名長<lb/>
<pb n="KR4d0344_WYG_003-10b"/>
矣識其大者著之銘隂以俟作宋一經者攷馬亦以附<lb/>
河東先友記云徳祐初元朝請大夫權禮部尚書兼給<lb/>
事中兼直學士院兼同修國史實録院同修撰兼侍讀<lb/>
鄞縣開國男食邑三百户賜紫金魚袋王應麟記<lb/>
書堂載闢諸生齋沐有請於文昌玉堂厚翁先生既䝉<lb/>
賜之記為不朽之傳矣一日㑹堂上堂賔孫君一子裒<lb/>
出鉅編則前丞相履齋吳公所纂其先正吏部侍郎雪<lb/>
窻先生之銘而文昌玉堂先生為之補其遺事於後昔<lb/>
<pb n="KR4d0344_WYG_003-11a"/>
韓昌黎為張中丞叙傳後栁河東亦為段大尉狀逸事<lb/>
<hi>闕</hi>　欲以一網空六館姦鋒毒燄甚於睢城之劇冦邠<lb/>
營之驕帥公於是時位大司成少屈意揣合兩地之登<lb/>
一武可躐乃毅然去之勇過賁育厚翁先生以一代韓<lb/>
柳筆發明去就大節足以伸公志於九京之下使百世<lb/>
之後聞其風者頑亷懦立且有以慰嗣子顯揚其親名<lb/>
之心矣㵄炎先伯氏賢可以舍選登壬辰乙科與宫講<lb/>
公繹先生為同舍生同年進士故吏侍公之位於朝也<lb/>
<pb n="KR4d0344_WYG_003-11b"/>
獲以年家子姓展北面摳趨禮今與一子又為慈湖精<lb/>
舍同堂友遂獲肅襟圭復斯文儼前修之如在極仰止<lb/>
於髙山豈不厚自幸哉𤣥黓執徐夏五月既望湖塾山<lb/>
人曹㵄炎拜手敬識於彛訓之堂<lb/>
　　像贊<lb/>
神氣完固胸次灑落雲鶴㳺空氷蘗在壑以敬義為執<lb/>
持以經史為該博引君當道也則天開日明為國除暴<lb/>
也若風驅電却可托孤而寄命誠先憂而後樂惜乎年<lb/>
<pb n="KR4d0344_WYG_003-12a"/>
甫六十而令終失此北門之鎖鑰也噫<lb/>
　　　道契生吳潛題<lb/>
　　祭文<lb/>
　　　徐參政<hi>清叟</hi>
鄞山嵯峨鄞水清泚爰鍾才賢為聖世瑞惟公之生陶<lb/>
和毓粹拾芥巍科蜚英膴仕其司封駁恪守公是其參<lb/>
扈從時有欲議成均虛席公為師氏去就從容無瑕可<lb/>
指暨守建藩露綬未幾不事急苛一亷如水使其為邦<lb/>
<pb n="KR4d0344_WYG_003-12b"/>
獲至滿嵗郡計必紓民生必遂吁嗟云何二豎作祟建<lb/>
民無福失此良吏余叨受㕓愴為出涕匪私吾鄉抑慮<lb/>
斯世哲人云亡邦國殄瘁<lb/>
　　　蔡參政<hi>抗</hi>
惟公禀識趣之髙明藹襟度之粹夷學術根於正大政<lb/>
事尚乎寛慈信有為而有守亦不激以不隨休休如有<lb/>
容而瑣闥封駁則一事不茍恂恂似不言而儲宫訓迪<lb/>
則片善必規蓋有所謂仁者之勇而無愧於帝子之師<lb/>
<pb n="KR4d0344_WYG_003-13a"/>
忠君一節歴終始以不變治郡一亷舉表裏以無欺當<lb/>
教條之甫頒即仁聲之四馳寛征薄賦一本以苦節之<lb/>
訓止爭息訟惟去其無情之辭三月備殫於摩撫千里<lb/>
隨見於轉移何上天之難諶而哲人之遽萎嗚呼哀哉<lb/>
某曩幸同於班列夙起敬於羽儀方期公於大用胡遽<lb/>
止於如斯聞靈輿之戒道紛涕泗之交頥遣一觴而致<lb/>
酹姑寓哀於此詞<lb/>
　　　史安撫<hi>嵩之</hi>
<pb n="KR4d0344_WYG_003-13b"/>
居與公同鄉仕與公同契惟是死生之殊為之痛哭流<lb/>
涕攷其憂愛則長孺宣公議論則仲舒賈誼操行則管<lb/>
寧邴原政事則黃霸龔遂粤躋月卿直進螭陛容臺弄<lb/>
印就以節畀暨入修門終始一致分庭橐班精綜銓事<lb/>
風采振揚黃門要地羣玉召對學士國器翻退急流而<lb/>
領竹使謂即衮歸寧料蟬蜕經綸萬端汔未盡試西風<lb/>
吹訃善類掩袂我方駐轅公亦繼至丹碧數驛倍勞鑒<lb/>
寐擬尋洛社嵗晩陪侍子來幾日山頺星墜痛鄉舊之<lb/>
<pb n="KR4d0344_WYG_003-14a"/>
彫傷嗟吾徒其何恃屬閫寄之攸拘莫越境而赴義敬<lb/>
徃束芻將此掬淚公茹其誠必歆此酹<lb/>
　　　章運使<hi>鑄</hi>　趙提舉<hi>嘉</hi>
丹山黯兮碧水淒西風起兮白楊飛愁雲慘兮素車馳<lb/>
薤露歌兮晨光稀昔旌麾兮今輤輀紛祖道兮垂涕洟<lb/>
同僚盡心兮悵英規親友歸原兮憶歌詩樂莫樂兮心<lb/>
相知樂未極兮已纒悲奠束芻兮酒盈巵巫陽下招兮<lb/>
魂其歸詞有盡兮哀無涯靈有知兮庶格思<lb/>
<pb n="KR4d0344_WYG_003-14b"/>
嗚呼鄮山崔嵬實鍾異材公禀其粹琮璧瓊瑰慈溪瑩<lb/>
澈實涵清節公厲其操玉壺氷雪學問所至貫濂㑹伊<lb/>
標榜不立為世宗師文章所發薫班摘宋機軸天成萬<lb/>
口傳誦早登清要兩拜夕郎藩房翊善晉佩荷囊綱常<lb/>
一説照耀百世非沽非激職在獻替一出一處繫國重<lb/>
輕疏五當去莫能留行公來建安實重閩粤民安訟理<lb/>
甫及兩月式燕嘉賔心氣和平胡為越夕遽隔死生悠<lb/>
悠蒼天豈未欲治哲人其萎邦國殄瘁某等或聨班署<lb/>
<pb n="KR4d0344_WYG_003-15a"/>
或尾瑣闥臺府鼎峙輔車相依辱知幾年抱恨千古痛<lb/>
念嬰兒驟失慈父賴有猶子克紹名門上承先志下裕<lb/>
後昆惟公此念淚語難盡天人之際窅不可問束芻薄<lb/>
奠侑以哀詞為天下哭非哭吾私<lb/>
　　　林趙二倅<lb/>
嗟嗟我公百世典刑和而不流直哉惟清其聞望粹乎<lb/>
如玉其節槩凛乎如氷其博洽歐陽子之學其先見吕<lb/>
獻可之明其論駁蔚有三舍人之風采其去國殆如唐<lb/>
<pb n="KR4d0344_WYG_003-15b"/>
質肅一葉之輕把麾來守於丹碧教令煥然而一新蒼<lb/>
生方被乎潤澤紫霞忽見乎殞星聞者莫不<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嗟而哀<lb/>
痛况某等叨陪賓從之趨承敬致一奠長號撫膺嗚呼<lb/>
顔氏子已矣其盛徳髙行常存乎陋巷黔婁子往矣其<lb/>
清風修譽獨留乎布衾此又所以亷頑立懦為公身後<lb/>
不朽之名<lb/>
嗚呼哀哉公之徳望如玉其純公之襟度温然若春閎覽<lb/>
博習漢儒之醇執徳不回殷之仁人治最惟良晉吏之<lb/>
<pb n="KR4d0344_WYG_003-16a"/>
循論駁守正唐之詞臣進持從橐徧歴要津分符丹碧<lb/>
條教方新倐焉仙逝聞者酸辛家無餘財文正施親布<lb/>
衾覆殮司馬清貧公之素節視古無隣嗚呼昔有賢牧<lb/>
惠我建民千載血食梨岳之神公今徃矣民懐其仁紫<lb/>
霞遺愛與梨岳均某等趨承伊始半刺濫巾聞公之訃<lb/>
號泣于旻靈輀在堂芻奠薄陳公其監只洩哀兹辰<lb/>
　　　趙運管<lb/>
嗚呼山鬱葱兮鄮峰水清漣兮慈湖偉鍾美兮名門多<lb/>
<pb n="KR4d0344_WYG_003-16b"/>
蜚英兮亨衢公挺生兮為五十年之真儒國有瑞鎮兮<lb/>
道有宗主士有賢師兮民有慈父卻富貴而不慕兮安<lb/>
恬靜而有餘朝青瑣兮執詔夜青燈兮繙書業業兢兢<lb/>
兮王事申申夭夭兮燕居蔬食自給兮澹然淵明之髙<lb/>
趣大圭無玷兮凛然温公之清規方擁駟以南來兮冀<lb/>
寛君子之憂顧曾下車之無幾兮洽徳風而教雨政清<lb/>
簡而不擾兮心矜惻而不侮至六旬之未乆兮民相孚<lb/>
而安堵儼初筵之宴賓兮公温顔而笑語何一夕而相<lb/>
<pb n="KR4d0344_WYG_003-17a"/>
去兮倐蟬蜕而輕舉豈死生之了然兮本無間於去住<lb/>
抑嵗已而賢嗟兮乃厄運之適遇顔跖夀夭兮理固不<lb/>
能以勝數嗚呼哀哉人才寥落兮梗余心之欷歔國步<lb/>
多艱兮嗟緩急其誰與公兀然而化兮竒容絶於千古<lb/>
悵師徳之末由兮惜依仁之無所率同僚而入奠兮各<lb/>
澘然其巾淚<lb/>
　　　建陽鄧宰<hi>盈之</hi>
嗚呼素商慘兮秋聲白露凄兮夕翳耄倪引翣而蹙頞<lb/>
<pb n="KR4d0344_WYG_003-17b"/>
道路讀碑而墮淚是惟某人方輪載途道出乎東陽之<lb/>
屬𨽻也惟公泰山儒宗南宫魁第自金耀之陞華暨荷<lb/>
囊之入侍夕拜而凛批勅之風晨入而倡舉幡之義進<lb/>
退莫不有度富貴不淫其志睨政地而卻立請守麾而<lb/>
出試碧水潜藩考亭闕里以絜矩之道新其民以誠已<lb/>
之學淑其士方補和櫛棼覺景象之頓異使少遲嵗月<lb/>
之乆將盡吐民物之氣何建人之無福我公不幸而即<lb/>
世也然人知為建民惜不知為天下惜知為我公喟不<lb/>
<pb n="KR4d0344_WYG_003-18a"/>
知為世道喟也維今局勢猶棋國事如蝟方衆芳之彫<lb/>
落更一賢之淪棄豈天其舍我不欲當今之平治邪抑<lb/>
賢人之嗟竟莫逃乎已蛇之嵗邪某負弩道傍甫為屬<lb/>
吏接誨言於從容樂教條之簡易倐焉訃聞傷此殄瘁<lb/>
憶公之來煌煌千騎悵公之往悠悠丹斾豈不爾思澘<lb/>
然出涕敬帥吏民有嚴路祭蓋非獨以哭吾私實為斯<lb/>
世斯文而一酹<lb/>
　　　崇安趙宰<hi>時䥔</hi>
<pb n="KR4d0344_WYG_003-18b"/>
公之學問淵止水深公之節行雪霽氷清公之文章玉<lb/>
振金聲公之政事鑑空衡平自魁蘭省濶步修程鸞臺<lb/>
麟閣迭著香名牡轡虎符綽有聲稱尚憑熊軾來鎮龜<lb/>
城麥岐興詠竹馬歡迎丹山碧水與有光明謂宜促覲<lb/>
均福蒼生天不憗遺遽殞哲人施者未渥膏其已屯某<lb/>
邑之屬吏興言涕零曕望弗及觴酒盈盈英魂如在鑒<lb/>
此赤忱<lb/>
　　　門生上元尉翁泳　　　監岳蔡公亮<lb/>
<pb n="KR4d0344_WYG_003-19a"/>
孟子既沒聖學不傳棼棼泯泯千五百年宋徳休明篤<lb/>
生濓洛天使先覺覺其後覺中興三哲海内所宗集厥<lb/>
大成則惟文公同時亦有邪説暴行竊取佛老文以孔<lb/>
孟誰其傳之翼翼緜緜公生其間獨曰不然周程正傳<lb/>
乃在朱子躬取四書日求厥理宏綱機要既㑹於心茫<lb/>
茫墜緒力期徃尋以事聖君以翊帝子以之庇民以之<lb/>
取士謂公亮三世實與斯文謂泳從師正傳早聞品題<lb/>
褒惜薦於天子不求而得公實知已帝命我公出鎮於<lb/>
<pb n="KR4d0344_WYG_003-19b"/>
藩民沐深仁士無間言曾幾何時訃音忽至感念殊知<lb/>
有涙如水昔迎公車平洲之頭今哭公柩錦溪之陬哀<lb/>
痛無悰莫名盛徳之一二傳述言行當有遂門人之志<lb/>
　　　黄制幹<hi>夢松</hi>　　陳制幹<hi>一愚</hi>
　　　儲教授<hi>攑</hi>　　　趙察判<hi>善魁</hi>
　　　趙節推　　　　趙察推<lb/>
　　　施知録<hi>晞祖</hi>　　建安王丞<hi>珉</hi>
　　　趙司理<hi>時玲</hi>　　趙司户<hi>希違</hi>
<pb n="KR4d0344_WYG_003-20a"/>
　　　趙司理<hi>與率</hi>　　蔡司法<hi>應龍</hi>
　　　池監場<hi>伯琦</hi>　　趙權宰<hi>榘</hi>
　　　唐權宰<hi>慶逢</hi>　　趙簿<hi>興眠</hi>
　　　林尉<hi>開祖</hi>　　　饒尉<hi>夢得</hi>
吾國之脈脈以諸賢責備其間誰歟徳全皎皎夷清或<lb/>
激而偏穆穆惠和或流而圓不激不流惟公獨然慈湖<lb/>
其鄉泰山其傳渾融一致孰後孰先掇科入仕踰三十<lb/>
年眼閲餘子紛紛乞憐榮辱頃刻加膝墜淵豈無砥柱<lb/>
<pb n="KR4d0344_WYG_003-20b"/>
頺波不遷結知九重謝絶夤縁出藩入從鳳笞鸞鞭指<lb/>
日可見冕集飛蟬公謂富貴如風中烟萬古不磨名義<lb/>
為堅蒼佩解去有雀銜鱣青瑣駁奏逐雀者鸇身輕一<lb/>
葉祈閒屢牋帝不可留借重蕃宣丹山峨峨碧灣潺潺<lb/>
民彫土瘠疇敢或前公古元結曰我所便觸熱南來赤<lb/>
帷甫褰民物蘇醒露潤飈鮮頌聲四起夀公嵗千黄堂<lb/>
深覩賓之初筵曾不越宿玉樓已仙仁胡不夀疾胡不<lb/>
痊民之無禄俾公逝川凡我僚屬日指周全公今徃矣<lb/>
<pb n="KR4d0344_WYG_003-21a"/>
中流失船盍簪一酹泣涕漣漣善類星稀如何蒼天<lb/>
　　　通判兄<lb/>
嗚呼四海之内孰無兄弟惟予與汝相與之情則未易<lb/>
殫形方其周旋於膝下之養也自經營菽水之外勉以<lb/>
讀書蓋朝斯而夕斯也暨汝登第得配於京則靡私其<lb/>
財惟以供同堂之爨無二心也初調冷官則恪守亷介<lb/>
所得俸餘惟以給宗親之貧而不以奉口體也甚而一<lb/>
飲一食一絲一縷必與衆共雖自困於饑寒宴如也始<lb/>
<pb n="KR4d0344_WYG_003-21b"/>
得賞延誰不私為若子若孫之計而首及於季弟亦既<lb/>
抱子矣而且及於予之子固不恤其後或有或亡也得<lb/>
官於三十年而一貧如故兄弟聚居破屋幾無以容欲<lb/>
構一室度用新楮二三千緡而竟不克就則以急於用<lb/>
亟於無貲而自不暇故也若夫待人之和盎然可掬臨<lb/>
事之節屹然不移則得於性能而天授者也暨躋從槖<lb/>
駸駸柄用而力祈閒廩則不以富貴累其守也出麾藩<lb/>
郡聞其彫敝矣而自恃勤亷則不以難易阻行也幼年<lb/>
<pb n="KR4d0344_WYG_003-22a"/>
多病懶於應酬度其所以逐禄者則以家貧不能自給<lb/>
而篤於兄弟宗族之誼也臨别贈詩其卒章曰不知癡<lb/>
事何時了風雨床頭養暮齡執手傷離有淚如注家問<lb/>
往來僅閲三月耿蘭之報何為乎忽焉而前嗚呼痛哉<lb/>
嗚呼痛哉誠知其如此則予將從汝之行猶得省汝之<lb/>
病與兄訣見汝斂然豈料至此耶七月既望得汝六月<lb/>
三十日書筆力剛勁自謂可以保其無恙曾謂未得書<lb/>
之前三日而汝已死耶汝之躬行天奪之速耶予之不<lb/>
<pb n="KR4d0344_WYG_003-22b"/>
孝不友獲戾於天而致汝之死耶<lb/>
　　　六子姪<hi>在建寜成服時</hi>
鄞山嵯峨鍾此耆英應奉五行武子囊螢性資物表退<lb/>
然不爭富貴分内澹然無營待人如同胞事親如奉盈<lb/>
見不善如探湯應萬物如履氷宜致仕路之髙鶱不改<lb/>
書生之舊盟不必書張公藝之忍字和氣萃一門之弟<lb/>
兄不必置范文正之義田俸入以活族而無竒贏他人<lb/>
有容於勉强叔父皆出於安行士曰孫公今之獨醒歸<lb/>
<pb n="KR4d0344_WYG_003-23a"/>
而求之徳宅神庭民曰侍郎今之真清所受用者蔬食<lb/>
菜羮振熙寧三舍人之風采起紹興兩資講之芳馨丹<lb/>
心一片之耿耿絲鬢一握而星星上方有意於大用顧<lb/>
乃屢疏而辭榮必得請而後已遂出守於丹碧之城正<lb/>
將守一分之素以寛民無情之詞而省刑以如此之盛<lb/>
心晩節亦當夀考而康寧孰信夫兩月之間乃遽棄於<lb/>
遐齡又孰信夫一日之間毉藥遽至於弗靈囿於形者<lb/>
固莫逃乎數而仁者必夀雖理亦不可得而明嗚呼哀<lb/>
<pb n="KR4d0344_WYG_003-23b"/>
哉有女既長有子方生無屋可居無田可耕胡為宗族<lb/>
親黨無所不用其極乃獨於此而不用吾情豈彼蒼者<lb/>
天亦知吾叔父為身之念輕抑平日尊徳樂道之如許<lb/>
先哲特令一則於考亭又豈厭世溷濁潔身而逝抑又<lb/>
豈天上玉樓於已嵗而徑成嗚呼哀哉小姪不天少也<lb/>
孤<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>施恩鑒哺課業韓燈在家在官每令合并其如成<lb/>
我知我殆有父母之所不能豈知大恩之未報而嚴霜<lb/>
之夜零嗚呼哀哉叔父之來竹馬歡迎曾幾何時白斾<lb/>
<pb n="KR4d0344_WYG_003-24a"/>
央央鄉賢憫惻於周身之具臺使光寵以弔唁之誠監<lb/>
郡同寮之宣力後事蓋無一節之不精雖髙誼古心之<lb/>
不可及亦遺德餘澤之有可憑嗚呼哀哉望峴首之碑<lb/>
者莫不相顧而失驚况乎友者欲乆存其道親者欲乆<lb/>
存其戚如之何其不嗟嘆而失聲又况乎屬為叔姪誼<lb/>
均父子又如之何其不涕泗而縱橫所以不敢即死以<lb/>
從九原者蓋欲䕶旅櫬於故鄉陪令子之一經<lb/>
　<lb/>
<pb n="KR4d0344_WYG_003-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪窻集附録<lb/>
</p>
<p>
</p>
  </div></body>
</text>\m</TEI>
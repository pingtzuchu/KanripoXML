<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0051_SBCK_000-1a"/>
蚓竅集序<lb/>
　　唐人有言文章實小技於道未為尊此非知<lb/>
　　言者也夫道之顯者謂之文故道以文而傳<lb/>
　　而文所以為載道之噐也道不違乎人人之<lb/>
　　為文而違乎道豈足以言文㢤况乎聲音之<lb/>
　　道與政通於其清濁髙下疾徐促緩而道之<lb/>
　　升降政之美惡俗之隆汚係焉盖審音足以<lb/>
　　知政聞樂足以知徳<lb/>
皇明受<lb/>
天命一海内光岳之氣渾融純全灝灝噩噩之文<lb/>
<pb n="KR4e0051_SBCK_000-1b"/>
　　渢渢乎其音播之宇宙時則<lb/>
　楚有舊學之臣曰雲間管公時敏輔翼庄賛開<lb/>
　　陳啓沃凡二十五年而<lb/>
　賢王仁厚明恕寅畏㳟儉之徳聞於天下公自<lb/>
　　紀善超左長史属余来備貟陪位得日聆其<lb/>
　　緒言餘論間出示所自作詩一編古製近體<lb/>
　　通若干首舂容乎其意度鏗　乎其節奏追<lb/>
　　琢乎其文章其言麗以則其思深以逺其義<lb/>
　　葩而正温柔敦厚不迫不切方諸古人亦未<lb/>
　　多讓顧自謙曰蚓竅集夫古之人脩於身者<lb/>
<pb n="KR4e0051_SBCK_000-2a"/>
　　不必施於政事施於政矣無待見於言語然<lb/>
　　徳之發於口者為言盖和順積中而英華發<lb/>
　　外自有不容已者公立身行事實踐其言故<lb/>
　　發為文辭和平中正其可傳於来世也較然<lb/>
　　矣而公之所可以垂不朽者則不在是也<lb/>
　賢王侈公之徳欲夀其傅命刻諸板余不敏僣<lb/>
　　序其朔云<lb/>
　　永樂元年歳次癸未春三月望日奉議大夫<lb/>
　楚府右長史山隂胡粹中序<lb/>
<pb n="KR4e0051_SBCK_000-2b"/>
<pb n="KR4e0051_SBCK_000-3a"/>
　　全菴記<lb/>
　　　　前浙江按察僉事安成周子冶譔<lb/>
　　　　中　書　舎　人廣平程南雲篆<lb/>
　　　　中　書　舎　人姚江柴蘭書<lb/>
　　記曰父母全而生之子全而歸之可謂<lb/>
　　孝矣至若全其所受於天者以為徳焉<lb/>
　　固天民之秀出者歟奉政大夫<lb/>
　楚府左長史致政管公命其菴居曰全者<lb/>
<pb n="KR4e0051_SBCK_000-3b"/>
　　其有得於斯矣公字時敏松江華亭人<lb/>
　　㓜而頴異九歲能詩父母所鍾愛比壮<lb/>
　　儀觀偉然㝎省之暇即研精竹素授詩<lb/>
　　於敬思劉先生習其舉業學古文於㢘<lb/>
　　夫楊先生且作樓曰冝逺延納執友資<lb/>
　　其藻礪若袁景文鄭本初鍾伯紀倪元<lb/>
　　鎮錢思復錢慶餘皆其人也當元之季<lb/>
　　閉門講授其志固有存矣<lb/>
<pb n="KR4e0051_SBCK_000-4a"/>
國朝洪武六年以六科取士郡守㢘潤以公<lb/>
　　應<lb/>
令至則以外艱免九年徴拜<lb/>
　楚王府紀善出入<lb/>
　禁邸者五年寅畏小心未始有過<lb/>
上有事郊廟太常輙承<lb/>
誓命俾從豆籩之執十有四年從<lb/>
　主君之國恭謹疆力事不避難自紀述譔<lb/>
<pb n="KR4e0051_SBCK_000-4b"/>
　載以至出内命令必盡乃心寅入酉出<lb/>
　　雖祁寒暑雨未甞暫還私苐毎朝進見<lb/>
　　退食之餘坐直廬中綜覈一切倦即倚壁<lb/>
　　假寐少選復然二十餘年常若一日<lb/>
　主君察而噐之三十一年㑹左長史缺<lb/>
　奏以属公既陟元僚總理庶務益得展其<lb/>
　　素藴乃鞠躬盡瘁求所以報<lb/>
　恩竉而荅知遇者無或弗至盖知無弗言<lb/>
<pb n="KR4e0051_SBCK_000-5a"/>
　　言必當理事無苟從必由於義歸羙<lb/>
　君上而未甞有自矜之色故<lb/>
　主君亦推心聴納國以善治作式藩屏人<lb/>
　　寡過焉在職十年公亦年登七十乞致<lb/>
　　其事以歸田里<lb/>
　主君閔其勞効居多不忍其去已親製詩<lb/>
　　一章以道其意命王世子特書忠勤良<lb/>
　　佐四大字以褒之命諸郡王咸賦詩以<lb/>
<pb n="KR4e0051_SBCK_000-5b"/>
　　羙之命右長史　中㑹稽胡公作忠勤<lb/>
　　良佐之傳合為臣軸以賜賚子無算且<lb/>
　　請命於<lb/>
上留置本國祿之終身歲中宴饗接以賔禮<lb/>
　　風晨月夕引見不時遣賜珎饌繼踵於<lb/>
　　庭公雖耆艾視聴不衰容色晬然不忘<lb/>
　　啓沃<lb/>
　主君愈親重之退而深惟曰吾待罪陪輔<lb/>
<pb n="KR4e0051_SBCK_000-6a"/>
　　㡬四十年得全四體以從先臣皆<lb/>
　主君之賜吾沒世不䏻忘也乃十扵郡城<lb/>
　　之東不二舎而逺曰黄屯山者以為息<lb/>
　　焉之所且築菴其側命之曰全而属子<lb/>
　　冶以記其篤於<lb/>
　君臣之義而通夫晝夜之道者如此初公<lb/>
　　年及知命未有息子<lb/>
　主君為之悒然及從討蠻宼於銅鼓用公<lb/>
<pb n="KR4e0051_SBCK_000-6b"/>
　　之畫悉破斬之諸将以四鄕隣於宼壤<lb/>
　　欲殄其衆公進言曰是雖荒裔亦人類<lb/>
　　也柰何草薙而禽獮之<lb/>
　主君深以為然咸得不死護衛指揮使蔡<lb/>
　　春退而嘆曰公以一言活數萬人之命<lb/>
　　其必有後矣越數年果獲懸弧之慶<lb/>
　主君聞之大喜錫名延枝教育於宫中洎<lb/>
　　抵于成室以戚畹永樂十四年<lb/>
<pb n="KR4e0051_SBCK_000-7a"/>
　奏爲伴讀於是父子咸有祿食吉月而朝<lb/>
　　父先子後榮遇無比而克退讓以濟羙<lb/>
　　焉盖人之大倫有五克盡其道於一二<lb/>
　　者猶鮮今公恱親以信於友得<lb/>
　君以達其道昆弟無故夫婦偕老而有令<lb/>
　　子以繼其志其徳於天而具已者厚矣<lb/>
　　皇極所謂嚮用五福者公尚有焉惟公<lb/>
　　眠食加愛以保期頥使大夫國人皆有<lb/>
<pb n="KR4e0051_SBCK_000-7b"/>
　　所矜式固<lb/>
　王君之至意亦士林之所深碩也子冶不<lb/>
　　佞内交於公也後而於令子有忘年之<lb/>
　　契庸拜手次其所聞見者為之記若夫<lb/>
　　公所自著曰蚓竅集秋香百詠還郷紀<lb/>
　　行者已並行於當世云<lb/>
</p>
<p>
</p>
  </div>
</body>
</text>
</TEI>
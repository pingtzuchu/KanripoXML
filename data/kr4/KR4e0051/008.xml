<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0051_SBCK_008-1a"/>
蚓竅集卷八<lb/>
　　　　　　　　　　　雲間　管　時敏　撰<lb/>
　　　　　　　　　　　西域　丁　鶴年　評<lb/>
　七言絶句<lb/>
　　脩竹芙蓉<lb/>
水僊小隊自成雙裊裊霓旌引翠幢一夜湘君頭盡<lb/>
白西風離思滿秋江<lb/>
　　題玄真詩意圖<lb/>
千峰雲氣涌如泉逺樹微茫斷復連秪有大夫橋下<lb/>
路青山都属釣魚船<lb/>
<pb n="KR4e0051_SBCK_008-1b"/>
　　畫扇<lb/>
南州六月暍欲死一見新圖眼遽眀何處長林雙樹<lb/>
下矮牀茅屋聽秋聲<lb/>
　　題秋江漁釣<lb/>
蒹葭霜落水無埃野艇維堤晚未開為愛青山不歸<lb/>
去橋頭遮莫大夫来<lb/>
　　題倪元鎮先生小㬌<lb/>
泖上相逢記昔年風姿曄曄似神仙如今看盡渾疑<lb/>
夣春樹雲林一惘然<hi>先生自號雲林生</hi>
　　墨桃花<lb/>
<pb n="KR4e0051_SBCK_008-2a"/>
武陵仙子絳綃裳愛向春風試艶粧一自别来顔色<lb/>
改可堪憔悴見劉郎<lb/>
　　墨竹<lb/>
喚取官奴秉燭人韈材休惜為傳神不知誰鼓湘靈<lb/>
瑟千里秋風别恨新<lb/>
　　題僧翠竹蘭若<lb/>
斗室秋隂不受塵箇中只許著閒人欲知一體俱無<lb/>
象莫認青青是法身<lb/>
　評曰<hi>語有悟入</hi>
　　贈别<lb/>
<pb n="KR4e0051_SBCK_008-2b"/>
草色青青漢水新異郷聽雨怕逢春客懐不是今年<lb/>
惡頻向東風送故人<lb/>
　　題中書舍人朱孟辯墨竹<lb/>
楚楚郎官玉雪温朝回緩步出<lb/>
金門揮毫寫得縣崖竹都是中天雨露痕<lb/>
　　侍從如<lb/>
　　亰道經廬州見桂花<lb/>
山路秋花若箇栽天香逺迓馬頭来中官折入<lb/>
君王手不負西風一度開<lb/>
　　贈洪山霖蔵主<lb/>
<pb n="KR4e0051_SBCK_008-3a"/>
上人典蔵東巖閣閱盡西来貝葉書秋水蓮花千百<lb/>
億一蓮花上一真如<lb/>
　　送聞侍者逰方<lb/>
習得僧儀巳絶群龍門宗㫖更多聞飄然一錫諸方<lb/>
去踏遍青山萬里雲<hi>侍者龍門髙弟</hi>
　　叅侍征南道中<lb/>
一溪水清石可數千峰雨来雲亂行馬蹄踏踏秋風<lb/>
裏無數好詩吟未成<lb/>
竹寨驛前山水清官船夜泊近行營客程一月秋隂<lb/>
裏誤聴湍聲作雨聲<lb/>
<pb n="KR4e0051_SBCK_008-3b"/>
秋行一月多逢雨路入南荒總是山烟火人家何處<lb/>
覔鷓鴣啼在石林間<lb/>
　　書松雪翁墨蹟後<lb/>
呉興翰墨人閒少白壁黄金價盡低今日鷗波亭下<lb/>
路王孫何處草萋萋<lb/>
　　詠菊八首<lb/>
花神百斛釀秋香滿注流霞九醖觴令節無如天上<lb/>
好願稱千夀慶重陽　右𬗋霞觴<lb/>
黄金地上有名花開向千秋冨貴家不比夀安紅與<lb/>
𬗋紛紛只解競春華　右黄牡丹<lb/>
<pb n="KR4e0051_SBCK_008-4a"/>
越娘初試素羅裳愛向秋風學靚粧一夜不勝瓊珮<lb/>
冷晚香亭舘有新霜　右白西施<lb/>
盈盈宫額半塗黄不減花前舊様粧笑殺阿嬌金屋<lb/>
貯香衾寒怯夜来霜　右黄西施<lb/>
不逐春紅淺復深千枝小朶爛於金若教開作翻堦<lb/>
艶辜負風霜百煉心　右金芍藥<lb/>
秋水池頭㸔闘鵝霜毛零落粉香多不知滿地誰收<lb/>
拾剪作寒花照碧波　右剪鵝毛<lb/>
一簇竒花上苑栽綵雲堆滿辟寒臺應将重價論千<lb/>
餅買斷秋光二色開　右𬗋金團<lb/>
<pb n="KR4e0051_SBCK_008-4b"/>
花比宫袍一色黄上林開處占中央臨軒長荷<lb/>
君王賞帶得天家雨露香　右御袍黄<lb/>
　　紀夣<lb/>
小宴初䦨罷玉笙東風庭院好春情流鶯啼過樓東<lb/>
去一樹梨花正晚晴<lb/>
　　過應山縣<lb/>
百里郵亭路更遙馬頭黄葉亂飄蕭兵餘何處尋遺<lb/>
跡千古清風渡蟻橋<lb/>
　　題米南宫畫<lb/>
碧樹𪷟𪷟雨氣含亂山重疊大江南短橋何處人家<lb/>
<pb n="KR4e0051_SBCK_008-5a"/>
近多是當年海嶽庵<lb/>
　　題墨梅送弟同生廽淞兼憶兄勉翁<lb/>
汝初髫齓我離郷今日驚㸔過我長老去可堪為汝<lb/>
别楚雲呉樹鴈行行<lb/>
歸去看花似見兄碧雲紅葉暮山横東流黄鶴磯頭<lb/>
水不盡秋風送弟情<lb/>
大兄一别經三載昬眼裁書兩淚含為說白頭千里<lb/>
外時時心在𬗋芝庵<hi>先隴也</hi>
　　京中懐季翔<lb/>
百壷佳醖透隣香出水新魚滿尺長阿母微醺孫在<lb/>
<pb n="KR4e0051_SBCK_008-5b"/>
抱芙蓉湖上好秋光<lb/>
官柳烏啼曙色催滿衣風露早朝廽歸期想在重陽<lb/>
後為報黄花緩緩開<lb/>
　　夣成<lb/>
大溪溪上清風屋小草幽花分外香白鶴一羣飛不<lb/>
定萬株松下讀書牀<lb/>
　　題郷友胡士文所蔵小景<lb/>
十年不見故園春盡裏題詩半古人老去風流渾減<lb/>
盡東風花鳥易傷神<lb/>
　　郷友顧謹中以山水圗題詩見寄依韻荅之<lb/>
<pb n="KR4e0051_SBCK_008-6a"/>
九點呉山夣裏青逺烟踈樹晚冥冥何時買得螭頭<lb/>
舫秋水菱歌泖上聴<lb/>
　　牧牛圖<lb/>
四海熈熈大有年青山牛牧夕陽前誰知六國黄金<lb/>
印不及秋風二頃田<lb/>
　　江夏奚翁自號竹隱既殁其子瑄寫竹隱圖以<lb/>
　　寓孝思因題二十八字以慰其意<lb/>
孝感坊中孟氏隣為親寫竹倍思親百年霜露凄其<lb/>
意不獨當時泣笋人<hi>瑄居孟于㳟孝感坊側</hi>
評曰<hi>用事親切措辭淳雅諸絶句中此為第一詩</hi>
<pb n="KR4e0051_SBCK_008-6b"/>
　　江行<lb/>
人家近水磨茶香江影船頭古塔長縦有琵琶舊時<lb/>
月肯将清淚落尋陽<lb/>
千里江行快雪晴白銀為海玉為城舵樓髙處看山<lb/>
興又比常時分外清<lb/>
催舟三日鼓鼕鼕千里江程百丈中兩岸青山看不<lb/>
盡此行未厭石尤風<lb/>
三江風起白鷗飛逺水征帆一片歸恠底黄塵涴吾<lb/>
足白頭未得上漁磯<lb/>
　　枕上<lb/>
<pb n="KR4e0051_SBCK_008-7a"/>
卧病兼旬不下牀小庭花落燕飛忙禁中文墨如山<lb/>
積不道閒時日許長<lb/>
一簾飛絮晚悠悠春去光隂肯暫留可恠飛来雙燕<lb/>
子替人閑說許多愁<lb/>
　　飬鴨<lb/>
一羣花鴨東湖上朝放春波晚自来添得癡兒書懶<lb/>
讀持竿一日看千廽<lb/>
　　季翔小疾在吿聞編所作因寄一絶<lb/>
花竹林牕筆硯清初秋一雨便涼生錦囊平澹詩千<lb/>
首近日新編㡬卷成<hi>季翔有詩名平澹集</hi>
<pb n="KR4e0051_SBCK_008-7b"/>
　　題唐馬圖<lb/>
立仗纔廽脫錦韀奚官騎出飲清泉眀朝若從長楊<lb/>
獵應試君王七寳鞭<lb/>
　　題寧波樂節婦卷<hi>其夫觀儺船溺死</hi>
歲俗儺船渡未休孤燈白髮㡬多愁至今九浹江頭<lb/>
水不盡當年妾淚流<lb/>
　　出郭<lb/>
二月東風雨脚頻杏花消息未全真今朝出郭看晴<lb/>
景野色江光總是春<lb/>
　　和鶴年先生訪𥙷衲和尚詩<lb/>
<pb n="KR4e0051_SBCK_008-8a"/>
半霄峰頂擁丹霞兩䇿登登豈憚賖老衲倒穿迎户<lb/>
外山禽啼上石楠花<lb/>
　　丁丑七月叅侍舟中<lb/>
水邊踈草度螢光天際微雲過鴈行坐待海風吹月<lb/>
上舵樓髙處不勝涼<lb/>
夜雨前山曉未開午潮孤渚晚初迴東風不住吹三<lb/>
日無數江帆出夾来<lb/>
蘋末涼風起白波一生情事負漁蓑老来偶得看山<lb/>
便日日江行不厭多<lb/>
　　寄陸伴讀闓<lb/>
<pb n="KR4e0051_SBCK_008-8b"/>
朝廽不放寸隂閒十日工夫畫一山我有越箋光若<lb/>
練待渠清暇寫荆關<lb/>
南軒瀟灑紙牕明曲几方牀事事清暇日相過不騎<lb/>
馬幅巾野服杖藜行<lb/>
　　題畫<lb/>
我家住在澱湖東風景依稀似畫中白首曵裾歸未<lb/>
得鷗波千頃属漁翁<lb/>
　　黄州畫史王炳文自號臨臯漁隱<lb/>
短棹煙波學釣徒秋風舉網得鮮鱸㡬時說與吾郷<lb/>
味爲寫坡仙赤壁圖<lb/>
<pb n="KR4e0051_SBCK_008-9a"/>
　　題寧波胡公鼎雪巢<lb/>
虚白巢中徹夜眀寥寥孤鶴夣難成竹爐火暖茶香<lb/>
裏人比梅花更自清<lb/>
　　江夏奚瑛以進士出宰武城其兄瑄作鵠山秋<lb/>
　　思圖寄之索題爲賦絶句一首<lb/>
每懐難弟有難兄貌得家荘寄武城千里鵠山秋色<lb/>
裏異郷多少故郷情<lb/>
　　荅僧南洲冩梅見寄<lb/>
廿年不見老花光寫得繁枝逺寄将一自斷橋相别<lb/>
後暗香㡬度月昏黄<lb/>
<pb n="KR4e0051_SBCK_008-9b"/>
龍門寺裏梅千樹開遍山南水北荘今日老禪頭巳<lb/>
白寫来無色更無香<lb/>
　　題呉教授所蔵郭奉祠子虚墨梅<lb/>
郎官逺寄一枝春寫得冰花箇箇真黄鶴山房眀月<lb/>
夜暗香踈影屬詩人<lb/>
羅浮道士是前身愛冩江南雪裏春今日香魂招不<lb/>
得看花一度一傷神<hi>子虚巳殁𥘉為黄冠</hi>
　　題陸二闓墨梅<lb/>
青禽枝上月如霜夣覺羅浮欲斷膓却憶故園池舘<lb/>
裏看花一月不燒香<lb/>
<pb n="KR4e0051_SBCK_008-10a"/>
　　題銷寒梅圗<lb/>
日影纔将一線加綵毫呵凍染冰葩直教消盡南枝<lb/>
雪却向春風看杏華<lb/>
　　題奚瑛鵠山書屋<lb/>
黄鵠山家城裏居一城金帛赱商車老夫獨數賢兄<lb/>
弟閉户韲鹽讀父書<lb/>
　　書山谷道人詩帖後<lb/>
詩因得法䏻追杜書自名時巳配蘇今日尚餘真蹟<lb/>
在月眀滄海見珊瑚<lb/>
　　雲林先生小景爲李至剛叅議題<lb/>
<pb n="KR4e0051_SBCK_008-10b"/>
故家池舘錫山阿門逕寧容俗士過清閟閣空詩社<lb/>
𣪚蛛絲牕户落花多<hi>清閟閣先生蔵書盡之所落花蛛網先生詩會中題也</hi>
　　呉農四時歌<lb/>
家有田廬泖水東門前九朶翠芙蓉隣翁報我田官<lb/>
至眀日花朝候勸農<lb/>
浜北浜南雨一犁隂隂桑柘鵓鳩啼木龍閑掛茅簷<lb/>
下百畝新秧已挿齊<lb/>
種得紅芒與白秈五風十雨似堯年髙田無旱低無<lb/>
潦多辦今年賽社錢<lb/>
東隣社鼓接西隣酒滿槽頭稻滿囷官稅巳輸私債<lb/>
<pb n="KR4e0051_SBCK_008-11a"/>
辦白頭甘作太平民<lb/>
　　題葛稚川移家圖<lb/>
逺從勾漏覔丹砂服食長年髩不華從此上昇當㧞<lb/>
宅何勞䟦渉又移家<lb/>
　　彈琴小景<lb/>
自曵長𥚑兩髩斑乆忘流水與高山而今重理絃中<lb/>
操　天賜殘年半日閑<lb/>
　　題鄞江蔡胄松牕讀書圖<lb/>
門外黄塵隘客車林中白日静吾廬一牕松影清風<lb/>
裏讀盡家傳萬卷書<lb/>
<pb n="KR4e0051_SBCK_008-11b"/>
　　嘗榴<lb/>
錦苞擘破萬星攅顆顆紅堆碼碯盤若得美人纎手<lb/>
送尊前一洗腐儒酸<lb/>
　　嘗柑<lb/>
牙盤滿貯洞庭霜入爪霏霏細霧黄老去風流渾忘<lb/>
却擘来三日手猶香<lb/>
　題奚瑄雲山佳處<lb/>
羣峰競秀遶儂家流水當門石逕斜閉户不知春已<lb/>
去白雲滿地落松花<lb/>
　　　　　■所撰陸仲益㫁事墓銘其子闓求<lb/>
<pb n="KR4e0051_SBCK_008-12a"/>
　書于後<lb/>
平生忠義氣如雲諸子鵷鸞又出群喬木故家今絶<lb/>
少清風千載玉堂文<lb/>
　　森玉軒爲醫士徐璉賦<lb/>
武昌髙士能醫俗萬箇琅玕繞舍栽一逕清風容直<lb/>
造掃門聽我珮聲来<lb/>
　　過池陽<lb/>
青山㦄㦄過池陽秋水蒹葭露巳霜文選臺荒千載<lb/>
後西風吹雨墨猶香<lb/>
　　錢家灣夜泊<lb/>
<pb n="KR4e0051_SBCK_008-12b"/>
千里江程百丈中磯頭日日浪掀空客杯易醒愁難<lb/>
寐半夜推蓬數問風<lb/>
　　夜泊鸌港<lb/>
去去歸程泝急流打頭風起又維舟不因采石千罌<lb/>
酒那解青山萬古愁<lb/>
　　晚宿盤塘<lb/>
旅行今夜宿盤塘江路無如此驛長詩句到家吟未<lb/>
了載将山色上歸航<lb/>
　　次韻青山夜泊<lb/>
滄江木落水多灣一月舟中飽㸔山明日到家牽世<lb/>
<pb n="KR4e0051_SBCK_008-13a"/>
務閒情猶在白雲間<lb/>
　　辛巳中秋<lb/>
客邊歳月去如流夫婦他郷共白頭今夕一杯湏盡<lb/>
飲人生能得㡬中秋<lb/>
　　棄瓢圖<lb/>
■瓢棄後耳纔清寵辱人間總不驚今日箕山吊陳<lb/>
跡千岩風水自秋聲<lb/>
　　題畫<lb/>
柴門春盡動鷗波樹色山光雨後多老去無官䏻自<lb/>
在醉眠江閣聽漁歌<lb/>
<pb n="KR4e0051_SBCK_008-13b"/>
三泖東頭浴鵠灣我家政住水雲間一從失脚黄塵<lb/>
裏不及蕭然此老閒<lb/>
　　畫雞<lb/>
蚤歲書窓共寂寥㡬聴風雨夜蕭蕭曵裾今向<lb/>
王門老猶頼司晨朔朢朝<lb/>
評曰<hi>五七言律至晩唐氣漸衰靡不可為法人所共知惟絶句詩至晚唐所作尤為精緻而知</hi>
<hi>者極少宋人不得其門而入元人惟龍麟洲范清江虞青城得其三尺餘者或日一至或</hi>
<hi>月一至間得之而不純今觀集中諸絶句詩俱有法度豈非甞私淑扵三公者乎</hi>
</p>
<p>
</p>
  </div>
</body>
</text>
</TEI>
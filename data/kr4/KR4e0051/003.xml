<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0051_SBCK_003-1a"/>
蚓竅集卷三<lb/>
　　　　　　　　　　雲間　管　時敏　撰<lb/>
　　　　　　　　　　　西域　丁　鶴年　評<lb/>
　五言律詩<lb/>
　　逰寳林寺<lb/>
金碧絢樓臺禪關向此開水分雙澗出雲擁萬峰来<lb/>
古佛遺香火殘僧話刦灰黄塵吾老矣何幸一徘徊<lb/>
　　獨坐<lb/>
獨坐茅堂上長吟不下牀亂書堆几席踈雨過陂塘<lb/>
野燕衝簾入汀花度水香應須存晚計次第學畊桑<lb/>
<pb n="KR4e0051_SBCK_003-1b"/>
　荅友人雨中見寄<lb/>
雨聲連曉夕牢落閉幽扉屋漏頻移榻江寒更覔衣<lb/>
野烏飢自下水鳥濕還飛爾亦忘機者終同理釣磯<lb/>
　　過田家<lb/>
偶過呉家墅殘陽半掩扉逺汀低樹宻小徑襍花稀<lb/>
新酒浮篘釅鮮鱗墜釣肥年来任踈懶一醉即忘歸<lb/>
　　郊居二首<lb/>
移家雖偪側只此足幽居茅屋三間小春田廿畝餘<lb/>
人来論稼穡自學杷犁鋤東舍催租急烹雞酌小胥<lb/>
春城俯平野草色静柴門魚蟹舟中市桑麻屋後村<lb/>
<pb n="KR4e0051_SBCK_003-2a"/>
遣兒招社飲為客置盤飱老計䏻如此陶然付一尊<lb/>
評曰<hi>獨坐詩至此共五首以恬澹心造清淳語是䏻安其所遇無慕乎其外者欤</hi>
　　贈洪山龍門海禪師侍者真浄<lb/>
祝髮名真浄從今浄已真誦經當作佛持律定過人<lb/>
江月空中夜山花物外春龍門多寳蔵種種是竒珎<lb/>
　　送宗師還玉泉寺<lb/>
省師何處去古寺玉泉清山笠披雲過江船趂月行<lb/>
拈香叅祖塔乞食到王城此去傳心印應知道可成<lb/>
　　和季翔夣與海禪師看牡丹之作<hi>師時以事京栽松</hi>
道者栽松去何因㸔牡丹相思春獨苦孤夣夜初殘<lb/>
<pb n="KR4e0051_SBCK_003-2b"/>
子已空中見師應㝎裏觀歸時當記取饒舌問豐干<lb/>
　　其二<lb/>
太息東巖叟艱危命若絲當知成佛日還有受魔時<lb/>
短髮蕭蕭落孤心耿耿持可堪江樹晚千里動遐思<lb/>
　　夣逰洪山寺<lb/>
不到東巖閣重来又一年無縁能離俗有夣只棲禪<lb/>
客坐茶香裏僧行竹影邊夕陽天未晚幽思滿歸韀<lb/>
　　從征古州蠻廻途紀驛二十三首<lb/>
晨發渠陽郡歸心一惘然離家今五月為客巳中年<lb/>
暮雨行人裏春泥去馬前洪江眀日到沽酒上官船<lb/>
<pb n="KR4e0051_SBCK_003-3a"/>
　　　右發靖州<lb/>
行行過若水古驛在江臯自是登舟險終無䇿馬勞<lb/>
山雲含宿雨灘石漏奔濤此地如能隱塵煩或我逃<lb/>
　　　右洪江<lb/>
夜過安江驛停舟不敢行亂山蔵月色暗石皷灘聲<lb/>
千里從軍事中宵感客情不眠聊伏枕天白更孤征<lb/>
　　　右安江<lb/>
早行今㡬里又說次潼安古驛烟中入前山雨裏看<lb/>
江廽逢斷洑水落見危灘濁酒雖非嗜聊持破暁寒<lb/>
　　　右潼安<lb/>
<pb n="KR4e0051_SBCK_003-3b"/>
江口何年驛過逢𣣔雨天居人張夜火使客換春船<lb/>
雲起崇山外江通溆浦前鸕鷀灘已過今夕解衣眠<lb/>
　　　右江口<lb/>
歸舟春水疾舉棹即辰溪岸轉山疑動江分路𣣔迷<lb/>
乾坤千里客風雨五更雞自愧如萍跡飄飄未㝎棲<lb/>
　　　右辰溪<lb/>
武陵溪上驛囙紀武陵名樹列千旗勢江喧萬鼓聲<lb/>
生苗今向化落草乆無兵好載桐艚酒㳂山看晚晴<lb/>
　　　右武溪<lb/>
王程不敢緩四日下辰陽古木将軍廟春波使者航<lb/>
<pb n="KR4e0051_SBCK_003-4a"/>
城依山勢險江納雨聲長莫上觀瀾閣傷心在異郷<lb/>
　　　右怡溶<lb/>
今日行兹驛如何是北溶雲濤千數里烟樹萬餘重<lb/>
江黒留春棹林虚動夜舂驛官應被酒出迓甚踈慵<lb/>
　　　右北溶<lb/>
天設非常險舟航豈易過大風掀逆浪暗石起盤渦<lb/>
行路難如此垂堂意若何榜人殊可恠不住唱蠻歌<lb/>
　　　右清浪<lb/>
歷險過髙都都前景色殊江廽千石盡岸斷一山孤<lb/>
自昔無危道于今即坦途宵征從此去舟子亦懽呼<lb/>
<pb n="KR4e0051_SBCK_003-4b"/>
　　　右髙都<lb/>
勝地古桃川尋真亦偶然今来江上客未遇洞中仙<lb/>
碧樹收新雨青山羃逺烟不知何處路迷却釣魚船<lb/>
　　　右緑蘿<lb/>
大鎮開戎衛雄城雉堞連仙人曽鑄鼎<lb/>
帝子復停船夜雨燒燈後春雷起蟄前邊隅今巳靖<lb/>
佇聽凱歌旋<lb/>
　　　右府河<lb/>
江上龍陽縣遙遙百里程青山雲外小白鳥雨邊眀<lb/>
臘酒沽應熟春薑種已生驛人䏻雅致髙閣榜臨清<lb/>
<pb n="KR4e0051_SBCK_003-5a"/>
　　　右河池<lb/>
擾擾天涯客悠悠武口船年光雙鬢裏春事百花前<lb/>
浮世身如寄還家夣屢牽眀朝過湖去風熟片帆懸<lb/>
　　　右武口<lb/>
已遂南逰興歸帆過洞庭浪花風裏白汀草雨中青<lb/>
一點麈無染千杯酒亦醒好将江叟笛吹與老蛂聽<lb/>
　　　右眀山<lb/>
洞庭八百里勢與兩湖通日月蒼茫際乾坤混沌中<lb/>
青山僧寺雨白浪客帆風浩蕩論胸次<lb/>
王師小戰㓛<lb/>
<pb n="KR4e0051_SBCK_003-5b"/>
　　　右城陵<lb/>
飬鴨人何在猶傳飬鴨䦨野烟青草晚江雨緑波寒<lb/>
表驛名因勝充庖味可餐兹禽應解語豈敢學彈丸<lb/>
　　　右鴨䦨<lb/>
曺公兵敗處今識在嘉魚赤壁三分後烏林百戰餘<lb/>
橋浮春渡闊舟泊夜江虚千古英雄事悲涼太史書<lb/>
　　　右石頭口<lb/>
桃花江上驛春水賣新魚滿尺銀堪比千鱗錦不如<lb/>
因歌悲客裏毎食感王餘評曰<hi>形容至此不惟出竒可謂一飯不忘君矣</hi>
江海親朋少誰傳一紙書<lb/>
<pb n="KR4e0051_SBCK_003-6a"/>
　　　右魚山<lb/>
武昌歸已近今日過簰洲沙泊春廽鴈江喧晚浴鷗<lb/>
白芲梅欲盡青葉柳初柔鶴駕来天上新晴慰逺逰<lb/>
　　　右簰洲<lb/>
衘命来金口郵籖報驛程好風行十日殘月上三更<lb/>
商舶停初稳漁燈照更眀同袍一尊酒珎重逺相迎<lb/>
　　　右金口<lb/>
江驛行初盡今晨到武昌宦情如昨日春色是他郷<lb/>
烏鵲知人喜駑駘怯路長家童應念我戴月候舟傍<lb/>
　　　右夏口<lb/>
<pb n="KR4e0051_SBCK_003-6b"/>
　評曰<hi>從征詩廿三首各因其山川險易風景明晦首首不同是得紀行之法緑蘿河池眀山三聮皆有聲之畫</hi>
　　江行二首<lb/>
夜度繁昌夾雲帆萬斛船㟁燈踈樹裏江笛晚風前<lb/>
水急潮廽渚江空月在川年年来復往華髮漸盈顛<lb/>
行行㡬百里又過十三磯宿鴈逢沙落驚鳬帶水飛<lb/>
山寒花寂寞江晚樹依稀自笑無家客他郷亦當歸<lb/>
　　病足二首<lb/>
移榻西軒下翛然意自清焚香終日坐好鳥隔牕鳴<lb/>
文墨容踈懶賔朋失送迎自慙猶禄仕那得此身䡖<lb/>
老為身多累官因病暫閑春餘啼鳥裏興盡落花間<lb/>
<pb n="KR4e0051_SBCK_003-7a"/>
莫遣詩排悶聊慿酒破顔開牕看晴色一片白雲還<lb/>
　　齋居直舘<lb/>
直舘齋居夜心無一慮縈茶烟籠燭暗花月進窓明<lb/>
老去頭雖白官閒夣亦清明朝當署祝早起候宫城<lb/>
　評曰<hi>敬謹之心不遑寧處</hi>
　　送僧景怡住持黄梅四祖寺<lb/>
杖錫雙峰去登登向白雲焚香禮祖罷說法與僧聞<lb/>
蘿幌清風入松門碧靄分若無行脚念終老逺塵氛<lb/>
　　丁丑仲春聞兄勉翁囙門後從軍不知戌所有<lb/>
　　憂而作<lb/>
<pb n="KR4e0051_SBCK_003-7b"/>
書劄望平安那知報急難宦途嗟我隔親塜念誰㸔<lb/>
烟瘴南州熱風沙北地寒鶺鴒原上淚雙䄂㡬時乾<lb/>
評曰<hi>友于之愛急難之憂流出肺腑</hi>
　　贈僧龍翼雲<lb/>
形迹無拘礙飛行遍九垓騰空那假錫度海不湏杯<lb/>
花落千峰雨松喧萬壑雷老人應聽法一日㡬多廽<lb/>
評曰<hi>與諸僧詩用其本色語作我佳麗句是化乳酪為醍醐也</hi>
　　雲谷為武昌奚瑄賦<lb/>
空谷幽人意閒雲静者心石圍芲下奕泉荅竹間琴<lb/>
鶴影蒼巖逺雞聲碧樹深雖云住城市何異在山林<lb/>
<pb n="KR4e0051_SBCK_003-8a"/>
　　侍宴<lb/>
封内春祠罷宫中胙宴開席從廊署設樂自殿庭来<lb/>
中使廵筵過千官被酒廽樂邦瞻盛事紀述愧無才<lb/>
　　次季翔韻送陳僉衛琰征大庸蠻<lb/>
将軍名将種承<lb/>
詔討南蠻虜命危如卯兵威重若山斬酋花石下焚<lb/>
寨柿溪間一月聞三捷長歌奏凱還<lb/>
　　題蔡用強石城山房<lb/>
絶境羣峰合幽居一徑分巖花和雨落林鳥隔雲聞<lb/>
門熟呼猿果書香辟蠧芸不因徴召起終是逺人群<lb/>
<pb n="KR4e0051_SBCK_003-8b"/>
　　題脩江向自誠静樂軒<lb/>
深巷無車馬衡門盡日扃古苔迷曲砌春草滿閒庭<lb/>
雨笠嫌蘇戴風瓢厭許聴香消清晝永自閱太玄經<lb/>
　　觀孔雀朝<lb/>
竒鳥當晴午團團展羽衣翠分雙扇舉金擁一屛圍<lb/>
綵鳯宜偕舞文翬敢並飛東園非有召何幸覩<lb/>
恩輝<lb/>
　　過烏沙夾荅諸僚友二首<lb/>
暁過烏沙夾秋風萬斛舟青天雲際鴈白浪水中鷗<lb/>
兄弟皆良㑹江山足勝逰行行紅日近佳氣靄<lb/>
<pb n="KR4e0051_SBCK_003-9a"/>
皇州<lb/>
黄石磯頭酒烏沙夾口舟暮雲随逺鵠秋水泛輕鷗<lb/>
賦詠陪前軰經過念昔逰風㠶能借便只尺是<lb/>
神州<lb/>
　　入都門<lb/>
下馬入都門熈熈㬌色温水朝滄海闊星拱𬗋宸尊<lb/>
麟鳳千官集熊羆百将屯鴻臚早通籍稽首謝<lb/>
君㤙<lb/>
　　早朝<lb/>
宫城猶下漏禁鼓巳催班初日眀三殿清風肅九關<lb/>
<pb n="KR4e0051_SBCK_003-9b"/>
臚傳仙仗裏香裊御爐間幸際隆平日承　恩拜<lb/>
聖顔<lb/>
　　出都門<lb/>
天上還家日沙邊解䌫時亂山含宿翠飛鳥戯晴絲<lb/>
野眺偏宜逺江行不厭遲正期逰汗漫何幸值雍熈<lb/>
　　發新河次韻<lb/>
自忝王門禄頻年此地過秋風迴逺道暮雨宿新河<lb/>
白浪鷗邊小青山鴈外多客杯相慰藉一酌總恩波<lb/>
　　廻從經陽邏<lb/>
陽邏行将近淘金過淺灘草痕秋更碧江氣晚逾寒<lb/>
<pb n="KR4e0051_SBCK_003-10a"/>
■世情尤拙還家跡易安客愁雖似海未敵酒杯乾<lb/>
　　舟中寫示蕭雷二伴讀<lb/>
拜秩辭亰國揚帆放使舟微茫烟外樹浩蕩雨中鷗<lb/>
詩美青山對杯空采石謀應将柁樓興一望楚天秋<lb/>
　　過采石<lb/>
水急灘難上行行欲曙天人家多賣酒客路暫停船<lb/>
采石荒祠下黄山古塔邊經過人易老搔首一茫然<lb/>
　　曉發雷港<lb/>
月暗投寒港天眀發暁途鷺應尋宿侣鴈已誤更奴<lb/>
霞暎㳂汀<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>霜枯倚㟁蘆彭郎磯尚逺隱隱一山孤<lb/>
<pb n="KR4e0051_SBCK_003-10b"/>
　　小孤山<lb/>
一柱千尋直孤根萬丈深雲間盤翠䯻天外墮瑤簮<lb/>
東下潮聲㫁西来水勢臨古祠詩滿壁過者若為吟<lb/>
　　和呉教授夜飲二首<lb/>
短鬢燈前白衰顔酒後紅光隂百年内談咲㡬迴同<lb/>
禮樂雍熈日衣冠揖譲風吾儕逢盛際何得在蒿蓬<lb/>
出水鱸魚白經霜柿實紅一杯今夕㑹四座故人同<lb/>
佳句多新意清談有古風勸酬須盡量不必問飄蓬<lb/>
　　曉發涇江<lb/>
月黒天難曙涇江曉發遲艫聲和雨合帆意待風吹<lb/>
<pb n="KR4e0051_SBCK_003-11a"/>
小酌杯仍醉冥捜句頗竒黄花如有約開及到家時<lb/>
　　次陸伴讀風雨舟中<lb/>
客路三秋雨江帆萬里船驚鷗離急浪去鳥沒荒烟<lb/>
白日長歌裏青山薄醉前新詩雖寡和緩筆待重編<lb/>
　　次韻過𣪚花洲<lb/>
赤壁軍回處曽扵此𣪚芲跳魚驚過艣落鳥立行槎<lb/>
山逺雲連樹江清水見沙風帆今日便應送早還家<lb/>
　　送程彦眀歸揚州分韻得愁字<lb/>
離人江上發歸思滿芳洲客路烟中樹春帆雨外舟<lb/>
青山千里别白首十年逰應有璚花詠還将慰逺愁<lb/>
<pb n="KR4e0051_SBCK_003-11b"/>
　　題長史胡去華畫竹<lb/>
阿翁能愛竹又與竹傳神萬户不湏等一枝尤可人<lb/>
渭川烟外晚湘水雨餘春終日宜相對應忘徑造頻<lb/>
　　寓菴<lb/>
身世寧非寄浮生任所如心惟無滯礙跡故得安舒<lb/>
孔席何曽暖莊舟本自虚百年霄壤内豈異一<graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>廬<lb/>
</p>
<p>
</p>
  </div>
</body>
</text>
</TEI>
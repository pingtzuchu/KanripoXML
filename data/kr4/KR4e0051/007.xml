<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0051_SBCK_007-1a"/>
蚓竅集卷七<lb/>
　　　　　　　　　　雲間　管　時敏　撰<lb/>
　　　　　　　　　　西域　丁　鶴年評<lb/>
　七言長律<lb/>
　　審理正蔡原輔遣子還天台省親<lb/>
郎君烏帽越羅衫文采温温自不凡大父髙堂垂鶴<lb/>
髮阿翁上府署氷衘閒情白日佳山水雅操清霜古<lb/>
檜杉公舘揮毫知有暇客庖食蟹喜無監宦逰遍歷<lb/>
長途轍歸省俄揚極浦㠶水暖船頭魚潑潑泥融江<lb/>
尾燕喃喃彩虹遙貫詩連軸𬗋氣髙騰劔在函行李<lb/>
<pb n="KR4e0051_SBCK_007-1b"/>
異郷過赤壁㸔花故道入黄巖國人共識張曽子隣<lb/>
叟争迎阮阿咸拜舞重闈通逺問平安須早寄魚緘<lb/>
　　題藍山簿天台陳仲素先隴圗<lb/>
孝子之官萬里途臨行貌得夀蔵圖赤城親舍雲多<lb/>
少黃葉人家路有無雙石效竒華表立一峰㧞秀錦<lb/>
屛紆地存牛跡曽眠處山擁龍形正向隅燁燁靈芝<lb/>
生百本森森喬木長千株青天忽下過門鶴白日仍<lb/>
飛累土烏有客束芻将適越無人掛劒更歸呉年登<lb/>
老圃收松子秋薦思亭採木奴入里上官知下馬卜<lb/>
隣故老候歸鳬榮知衣錦風雲遂恩及焚黄雨露殊<lb/>
<pb n="KR4e0051_SBCK_007-2a"/>
且喜子孫供祭掃不愁翁仲沒榛蕪哀余東望干将<lb/>
下寒食梨花酒一壺<lb/>
　　題典儀柳以臨九鸞白雲圗<lb/>
清郎今是<lb/>
楚儀官鴈蕩雲山畫裏觀山似青鸞来九箇雲非蒼<lb/>
狗變千端倚門斜日楓林晚拄笏髙烛草閣寒庭樹<lb/>
鷄鳴思問寝江庖魚美阻承歡桂因招隱烟叢老萱<lb/>
解忘憂露葉溥溪上樵歸風且便源頭童汲雨初乾<lb/>
烏犍耕後曽秋穫白鶴歸時及晚餐東里遷居逢孟<lb/>
毋西隣醵社祀丁蘭天邊見鴈歸心切月下聞蛩旅<lb/>
<pb n="KR4e0051_SBCK_007-2b"/>
夣殘<lb/>
𬗋誥㝎應来絢爛綵衣重得舞盤桓板輿前引行花<lb/>
徑竹杖旁随過藥䦨春酒髙堂介眉夀更圗家慶後<lb/>
人看<lb/>
　　九曲山房為寧波史孝子賦<lb/>
四眀髙士好山房雲磴烟林隔渺茫小逕到門通窄<lb/>
窄流泉繞壁聴浪浪幽居宛似清風屋别墅渾勝華<lb/>
子岡漁入誤迷源口路樵歸分坐石邊牀傷烏群集<lb/>
慈親墓吊鶴雙臨孝子郷芋栗早收防歲歉蘋蘩預<lb/>
採備秋甞故交天上青雲逺髙隱山中白日長秫米<lb/>
<pb n="KR4e0051_SBCK_007-3a"/>
夜舂催釀酒松花曉折常焚香自知栗里多栽菊誰<lb/>
復成都别種桑念我故園三泖上㡬囬落月夣荒涼<lb/>
　　和韻過彭澤懐靖節先生<lb/>
官船晚泊潯陽郭把酒長懐靖節賢腰折竟辭彭澤<lb/>
米眉攅寧種逺公蓮歸来松菊開三逕老去柴桑受<lb/>
一㕓晉代衣冠誰避世劉家社稷自書年雖云富貴<lb/>
非吾願已有清髙獨爾傳千載令人弔遺跡好山青<lb/>
立縣門前<lb/>
　　射虎行<lb/>
　　　鄂城之南山有虎為害其威暴甚獵者咸莫<lb/>
<pb n="KR4e0051_SBCK_007-3b"/>
　　　敢攖<lb/>
王聞之挽弓上馬一發斃之民皆稱慶禦災捍患古<lb/>
　　　人所重臣職在紀述不敢不書時洪武丙子<lb/>
　　　仲冬既望也<lb/>
黄草玄冬多虎踞青山白日少人行<lb/>
君王勃起英姿奮衞士前驅猛氣横弓挽蛇皮如月<lb/>
滿箭飛鵰羽若風生弦開應手神應助鏃貫當心鬼<lb/>
亦驚腥血濺時班尾折倀魂落䖏錦毛傾逰兵警衆<lb/>
銅龍吼歸隊催程鐡馬鳴一路塵埃天已冥千營燈<lb/>
火夜初明從今境内無驚擾犬豕村村樂太平<lb/>
<pb n="KR4e0051_SBCK_007-4a"/>
評曰<hi>除害衞生寫出仁者之勇可見筆鋒與矢鏃爭銳矣</hi>
　　敬和畫碧桃詩韻<lb/>
風流畫史惜年光寫出宫桃異衆芳深淺舊紅渾改<lb/>
色䡖盈新碧倍生香佳人金谷顔如雪阿母瑶池鬂<lb/>
已霜不與杏花爭艷冶肯随栁絮効顛狂靚粧姑射<lb/>
花鈿小緩歩飛瓊玉珮長勾引流鶯窺翠幙留連戯<lb/>
蝶繞華堂題詩細詠情何極呼酒相㸔醉不妨帶露<lb/>
一枝尤瑩㓗絶勝湯餅試何郎<lb/>
評曰<hi>詠物詩形容精緻至此非自家筆頭上有五色花者不䏻也</hi>
<pb n="KR4e0051_SBCK_007-4b"/>
</p>
<p>
</p>
  </div>
</body>
</text>
</TEI>
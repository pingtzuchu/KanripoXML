<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0051_SBCK_004-1a"/>
蚓竅集卷四<lb/>
　　　　　　　　　　雲間管　時敏　撰<lb/>
　　　　　　　　　　　西域　丁　鶴年　評<lb/>
　五言長律<lb/>
　　洪武丙子三月三日千秋節<lb/>
芳年臨上已令節慶<lb/>
千春曆紀天開子杓廽月建辰四城佳氣合三殿曙<lb/>
光新禁鑰通關早宫壷轉漏頻駕從星户入樂向露<lb/>
臺陳中使催班急西駒立仗馴燭樓晴吐日香几暖<lb/>
霏塵柳色籠雕輦蘭薰<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>繡茵虎貔雄武弁鵷鷺肅<lb/>
<pb n="KR4e0051_SBCK_004-1b"/>
朝紳王室分封盛宗藩展禮親南山齊獻夀四境共<lb/>
稱仁勝事宜修述才踈愧小臣<lb/>
　　分題得三槐亭送鳯陽知府李文為弟極刑還<lb/>
　　郷<lb/>
鳯翥群山秀龍飛此地靈昔人曽種樹今日尚名亭<lb/>
宻葉生仍細踈花落更馨音聲来静夜精魄孕虚星<lb/>
雨入霏琴薦雲屯黯硯屛秋隂連古市凉吹進空囹<lb/>
舊應三公兆今㸔五馬停麟符榮不忝燕寢夣俄醒<lb/>
郡事非螻蟻原情在鶺鴒從容辭組綬蕭𣪚向林扃<lb/>
縹軸詩成什銀<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>酒滿經歸装勤去僕離曲厭歌伶<lb/>
<pb n="KR4e0051_SBCK_004-2a"/>
戀闕心應赤還家鬢尚青民今思召政誰復犯齊刑<lb/>
郡乗歌宜載朝紳議可聽老夫将直筆為著去思銘<lb/>
　　送武昌太守王徳芳入　覲<lb/>
今代論多士如公復㡬人風姿珠樹皎文采鳯毛新<lb/>
禮樂名家子衣冠上國賔撫綏民若子發擿吏如神<lb/>
桉牘從今簡閭閻復古淳儒宫儲萬卷市肆集千緡<lb/>
黍稌村村雨桑麻處處春賢聲清有跡善政美無倫<lb/>
客願依劉表人思借㓂恂歌謡登郡乗論議動朝紳<lb/>
逺過龍河上終歸鳯沼濵<lb/>
天顔恒眷顧國政毎諮詢何幸遭逢盛應知属望頻<lb/>
<pb n="KR4e0051_SBCK_004-2b"/>
行當調鼎鼐特為展經綸<lb/>
　　題右長史富春胡去華乃父清之處士墓誌銘<lb/>
　　後<hi>處士為里人誣訴于賜金還郷以葬<折 t="33"/>京而卒</hi>
傷哉胡處士西淛舊知名卓行超前輩髙風起後生<lb/>
白雲營别墅華表卜佳城剰有林泉樂渾無寵辱驚<lb/>
野情聊自適世累忽相嬰地逈風烟暗天高日月眀<lb/>
雖興埋玉歎終荷賜金榮旅櫬他郷發哀歌故里迎<lb/>
猿啼桐水夕鶴唳黙山晴子富春秋學人題月旦評<lb/>
焚黄時可待衣錦晝堪行銘碣祠前立圭田墓下耕<lb/>
束芻吾欲致酹酒若為傾回首松楸路凄然一愴情<lb/>
<pb n="KR4e0051_SBCK_004-3a"/>
　　送進士萬嵩㑹試<lb/>
聖治開文運賔興屬俊材考官千里至多士四方来<lb/>
鶚薦逢三載麟經占一魁荆人無抱璞郢匠足掄材<lb/>
喜及簮花宴榮從擢桂迴擬登龍虎榜又上鳯凰臺<lb/>
志氣凌層漢文光近上台青山迎去斾緑水滌行杯<lb/>
良驥終騰足神魚豈暴腮好風當側耳佇聴禹門雷<lb/>
　　七夕飲謝氏偪側軒<lb/>
偪側軒中飲彬彬列儁髦上庖行盛饌大甕出新醪<lb/>
香靄雕盤霧茶鳴石鼎濤主人䏻倒屣我輩復同𫀆<lb/>
詩險才應捷杯長興愈豪良時偏易邁嘉㑹豈頻遭<lb/>
<pb n="KR4e0051_SBCK_004-3b"/>
有幸陪清賞無慚賦老饕厭厭歸已夜河鼓在林臯<lb/>
　　送進士奚瑛服闋赴　亰<lb/>
一日豋科第三年讀禮書治装辭邑里抱藝謁宸居<lb/>
慈母偏憐若難兄更戀渠花香㽞别席草色暎行𥚑<lb/>
帆掛春波外樓凭夕照餘老懐雖悵望有喜聴嘉除<lb/>
　　哭先師樗隱先生<lb/>
　　　先生姓劉名儼字敬思以樗隱自號世業儒<lb/>
　　　為錢塘人元世不仕隱居西湖之上<lb/>
　　　天朝代元徴入　亰修禮樂書方輿續編既<lb/>
　　　而授廣東市舶司令而疾卒敬賦長律以哭之<lb/>
<pb n="KR4e0051_SBCK_004-4a"/>
痛哭劉夫子如今隔九泉感恩惟我在卓行許誰宣<lb/>
漢向猶今系梁紆復後賢家聲俱溢耳才望孰齊肩<lb/>
百氏遭漁獵羣經費討研大鏞知在序巨筆信如椽<lb/>
美玉雖居璞眀珠必媚川薦章何懇懇束帛竟戔戔<lb/>
東壁星辰表西清雨露邊班陪黄閣老各厠玉堂仙<lb/>
禮樂皆新制方輿有續編宣麻應内命行李忽南遷<lb/>
漢節衝蠻雨黎歌入瘴烟客庖魚米賤啇舶象犀聮<lb/>
省檄官将調郵書訃遽傳龍蛇雖起起鸞鶴㝎翩翩<lb/>
有客書銘碣何人給墓田禺山雲若慘谷水月空圎<lb/>
雨泣悲鸚鵡風魂託杜䳌哲人其逝矣小子獨凄然<lb/>
<pb n="KR4e0051_SBCK_004-4b"/>
膏馥多沾丐愚蒙頼勉<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>斯文因泪沒吾道亦迍邅<lb/>
踵接才雖劣心䘮禮自專毎傷釃酹爵况忍讀哀篇<lb/>
感激千愁外號呼百拜前不知雙眼淚何日㫁潺湲<lb/>
　評曰<hi>如一之義之䘮之哀白首不忘豈泛泛師友之言㢤</hi>
　　髹几<lb/>
髹几承<lb/>
㤙賜書堂便老臣始知離廕室終得近華茵簡牘從<lb/>
多積尊彛可間陳色侵書葉冷光暎墨花新坐次移<lb/>
来稳吟邊倚處頻芸香微隱霧梅影暗横春赤舄應<lb/>
難儗烏皮詎可倫量心知並㓗鑑貌信能真獨對懷<lb/>
<pb n="KR4e0051_SBCK_004-5a"/>
殊遇相依媿此身賦成青玉案欲報諒何因<lb/>
　　行馬<lb/>
行馬非行馬如何作馬稱門䦨知警蹕道路失蹺騰<lb/>
外侮威能禦前驅任莫勝足分如鼎峙骨立更鋒<graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>
洞户金星暎雲衢𬗋電凝圖形那是獸附尾諒無蠅<lb/>
曺植驕矜减楊彪貴顯増陪臣日趍謁有頼一懐兢<lb/>
　　送僧智益逰淛<lb/>
鐡佛千年寺髙僧始得名褁香叅祖塔洗鉢出王城<lb/>
水向三江渡山投兩淛行馬嘶天竺去虎過石橋迎<lb/>
問法心應切逰方道可成歸来當結社細與話無生<lb/>
<pb n="KR4e0051_SBCK_004-5b"/>
　　丙子秋八月偶書<lb/>
今夏既無雨兹秋復亢陽雖云流大火未覺應清商<lb/>
午近風偏熱宵分露不涼四郊禾未秀一圃菜全荒<lb/>
雲起江光赤塵飛野色黄井深添汲綆江淺駐歸航<lb/>
解渇思茶椀銷愁仗酒觴蹉跎厭城市蕭散慕林塘<lb/>
頭白憐郷逺心丹願<lb/>
國康老懐無以遣捉筆偶成章<lb/>
　　題伴讀董時貢所蔵山水<lb/>
公舘多清暇林泉愜所探人家如谷口風景似江南<lb/>
㫁逕荒深蘚崩崖老巨楠鯨波通海去鳥道與雲叅<lb/>
<pb n="KR4e0051_SBCK_004-6a"/>
江艇維晨渚巖扉掩暮嵐雨田收赤黍霜圃摘黄柑<lb/>
未築清風屋先尋白石庵醉来休荷鍤老去願投簮<lb/>
許我閒身在從渠俗慮躭偶然忘世累聊復謝林慚<lb/>
　　和陸伴讀涇江曉行<lb/>
歸舟浪花白行旅鬢毛蒼天上<lb/>
君㤙<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>江邊客思長鷗迎廻渚集鴈逐㫁雲翔山黒<lb/>
猶含霧林紅已被霜雨懐辭白下風憶過青陽酒盡<lb/>
懽寧極詩新興未央茲行須紀勝後㑹莫相忘<lb/>
　　和呉教授過潯陽<lb/>
三旬辭幕府千里歷星霜水鸛和鳴艣風烏逐去檣<lb/>
<pb n="KR4e0051_SBCK_004-6b"/>
還家趍鄂渚歸路過潯陽山立雙峰峭江分九派長<lb/>
雲泉髙噴薄烟樹逺微茫若葉寒仍緑蓀花晚自芳<lb/>
守臣甘徇國遷客重離郷簡冊遺風節琵琶㫁淚行<lb/>
濕嵐郵傳外冷月戌樓傍老境頻過此懐賢易感傷<lb/>
<hi>白居易尚書左遷江州司馬李子威狀元出守江州盡節</hi>
　　九月廿五日值余初度諸友以詩酒見夀扵舟<lb/>
　　中賦五言長律一首以謝云<lb/>
老去逢初度那知在客邊清歡當此日嘉㑹勝常年<lb/>
古鼎名香爇髙臺絳燭然仙庖能具饌官舫盛張筵<lb/>
新果豋槃美佳肴入筯鮮慶行承綵帕夀祝荷華篇<lb/>
<pb n="KR4e0051_SBCK_004-7a"/>
北斗長生外南山爛醉前交情何鄭重禮貌極周旋<lb/>
一府官僚盛千秋<lb/>
國主賢願同金石志永以保貞堅<lb/>
　　永嘉裴季和家有竹居典簿中都國學種竹數<lb/>
　　竿想像故園之意<lb/>
客舍仍栽竹殷勤憶故園亂枝交窄逕輕篠拂卑垣<lb/>
曙色烟凝几秋聲月在門殺青編汗簡浮碧注山尊<lb/>
斸筍供春祀行庖︻夕飱髙人頻駐屐俗士竟廻轅<lb/>
雖與山林逺終無市井喧晉賢名未泯唐逸興猶存<lb/>
彷彿龜山路依稀鴈蕩村南歸遂幽息投老更何論<lb/>
<pb n="KR4e0051_SBCK_004-7b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>張莊僖文集巻二</head> <lb/>
    <p>
<pb n="KR4e0194_WYG_002-1a"/>
欽定四庫全書<lb/>
　張莊僖文集巻二<lb/>
　　　　　　　　　　　　明　張永明　撰<lb/>
　　修理册庫疏<lb/>
南京戸科署科事南京刑科給事中臣張永明謹題為<lb/>
修理册庫慎重圗籍事臣等仰惟國家歴年黄册皆藏<lb/>
南京後湖地禁而人莫能窺令嚴而衆不敢犯所以鞏<lb/>
皇圗重民數立法之善蓋古未之前聞也臣等各准奉<lb/>
<pb n="KR4e0194_WYG_002-1b"/>
本衙門闗劄署管後湖黄册遵照舊規到湖查理間㸔<lb/>
得遞輪黄册每十年蓋造册庫叄拾間架放册籍相承<lb/>
日久而自洪武至今百八十年臣等節據㸔守庫匠陳<lb/>
鉞等連名呈稱年逺各庫或已梁柱朽爛或已簷厫欹<lb/>
斜或已牆垣崩損如永樂十年等年南庫等庫則有壹<lb/>
間全架倒塌者上雨旁風無所蓋蔽所宜急行修理等<lb/>
因到臣等除已親行㸔視隨行南京工部已經該部委<lb/>
官主事黎材帶同匠作過湖料計逐漸修理外切照前<lb/>
<pb n="KR4e0194_WYG_002-2a"/>
項册庫建造既已年深材木自難久固矧以湖氣加侵<lb/>
人煙隔逺又每庫皆叁拾間連屬頗曠壹木偶蠧則牽<lb/>
及一間一間偶壞則牽及一庫節據南京工部只於已<lb/>
壞去處料計修理而新朽不齊傾圮愈速每每隨修隨<lb/>
壞東撑西柱迄無完功臣等竊聞不一勞者不永逸若<lb/>
今册庫除新造未久及年久尚堪修葺各庫照常外其<lb/>
傾塌已甚如永樂拾年南庫等庫若非撤舊更新終非<lb/>
持久大計况每拾年壹庫架陸萬餘本萬一全庫倒塌<lb/>
<pb n="KR4e0194_WYG_002-2b"/>
册籍浩繁何從安頓是不可以不逺慮也臣等竊欲乞<lb/>
勅工部轉行南京工部議將已壞各庫從新蓋造庶舊<lb/>
材猶有可用近功可為逺圗實為便益再照前項工程<lb/>
頗為繁重動支該部錢糧或有不足應與議處臣等又<lb/>
查得本湖遞年解到各處改正黄册贖罪銀兩見貯應<lb/>
天府庫除存遞年本湖查册各項公用外相應量議動<lb/>
支恊濟庶財用有經工程易完册籍其永賴矣緣係修<lb/>
理册庫慎重圗籍事理未敢擅便為此具本專差辦事<lb/>
<pb n="KR4e0194_WYG_002-3a"/>
馬儒齎捧謹題請㫖<lb/>
　　慎簡儒臣疏<lb/>
南京禮科署科事南京刑科給事中臣張永明謹奏為<lb/>
乞慎簡儒臣以光聖治事臣伏見邸報今秋邊臣奮勇<lb/>
北敵挫衊而又二三儒臣行私交利汚壞制科皆蒙陛<lb/>
下俯聽言官論劾治罪仰見陛下神明之治文事武備<lb/>
綜核修舉海内莫不嚮風承德自古帝王中興之業未<lb/>
有如陛下今日之盛者也臣惟儒者之業本以仁義道<lb/>
<pb n="KR4e0194_WYG_002-3b"/>
徳上佐人主興道致治中和位育與天地參今乃有恣<lb/>
肆貪鄙如所罪斥諸臣上負君父之恩下愧詩書之教<lb/>
臣竊傷之書曰惟后非賢不乂惟賢非后不食天下之<lb/>
大豈遂無賢儒哉惟朝廷加意於養賢之地以徐察其<lb/>
善否而進退之也宋臣程顥言於其君曰三代養賢必<lb/>
本於學而徳化行焉治道出焉今館閣清選止於文字<lb/>
之職名實未正欲招賢養材以輔時贊化將何從而致<lb/>
之也古先哲王所以虛己求治何嘗不盡天下之才以<lb/>
<pb n="KR4e0194_WYG_002-4a"/>
成己之徳故曰大舜有大焉善與人同樂取諸人以為<lb/>
善臣願陛下追察程顥之言益致養賢之實乞自今後<lb/>
翰林之選不必限於甲第凡中外公論推薦及巖穴之<lb/>
賢惟其徳業充備者逺覽旁招務破常格隨其年資或<lb/>
量授以署職凡有典禮則委之討論凡有制令則試之<lb/>
詳定而又臨之以侍從大臣不必督以課藝惟察其才<lb/>
識之大小行能之髙下而已積以累考人品益分然後<lb/>
吏部從之以銓擢之法或存留供職或量改别任惟其<lb/>
<pb n="KR4e0194_WYG_002-4b"/>
才之所宜而處焉則徳成而上藝成而下浮薄虚文之<lb/>
習逺而仁義忠信之風行矣書曰克知三有宅心灼見<lb/>
三有俊心夫翰林之臣其竭忠效勞以報君父者惟在<lb/>
勸講然經筵禮文自古繁宻程顥弟頤嘗曰講讀數行<lb/>
羣臣列侍儼然而退情意略不相接如此雖彌年積歳<lb/>
所益幾何臣愚以為一人獨對與衆見不同自然情意<lb/>
易通其忠誠與否尤易灼見欲乞陛下暫令儒臣日輪<lb/>
一員分番内直每當聖躬康適之時内殿燕閒之頃隨<lb/>
<pb n="KR4e0194_WYG_002-5a"/>
意所及或召賜之面對或命以經義退具奏章不獨闡<lb/>
明道義至於人情物態閭里欣戚皆得敷陳以陛下聖<lb/>
神作之君師諸臣從容觀感長益必多陛下得以悉知<lb/>
其才否而用舍之庶幾賢儒有以自見而不肖者不得<lb/>
以倖容矣昔傅説告髙宗曰惟斆學半念終始典于學<lb/>
厥徳修罔覺陛下聖徳光乎堯舜髙宗有不足為典學<lb/>
之益作人之盛臣不勝為今日願之夫儒臣者輔相之<lb/>
儲將有佐治贊化之責者也視諸百官所繫獨重故臣<lb/>
<pb n="KR4e0194_WYG_002-5b"/>
犬馬之懷不能自已伏乞聖明俯賜採納臣無任悚懼<lb/>
待罪之至緣係乞慎簡儒臣以光聖治事理為此具本<lb/>
專差辦事吏鄭隆齎捧謹具奏聞<lb/>
　　慎考察疏<lb/>
南京刑科等科給事中臣張永明等謹奏為慎考察以<lb/>
重人才事竊惟我國家設官分職以為民極猶慮任或<lb/>
匪人乃觀其㑹通立為考察之法其樞機周宻法度精<lb/>
詳真萬世不刋之盛典也臣等照得嘉靖貳拾肆年當<lb/>
<pb n="KR4e0194_WYG_002-6a"/>
考察京官之期成憲具在固無容議但立法雖善而奉<lb/>
法者容或有不盡焉其何以仰承皇上熙洽之治哉臣<lb/>
等一得之愚敢僭陳之以備採擇伏讀嘉靖拾㭍年詔<lb/>
書内一欵一朝覲三年京官六年考察係朝廷黜陟重<lb/>
典考黜者不許辯復禁例甚嚴近年考覈不當往往假<lb/>
借公法擯斥善類甚傷國體大哉皇言真愛惜人才之<lb/>
至意也臣等以為考察之時挾私傷善如明詔所載者<lb/>
固當事諸臣所宜深戒以副陛下德意至於去留賢否<lb/>
<pb n="KR4e0194_WYG_002-6b"/>
惟在得人不必拘以多寡之數近年以來聞有沿襲舊<lb/>
規拘泥成數甚至分别衙門扣筭多寡必求其人以足<lb/>
之者兹豈至虚至公之道也哉且臨期舉事各衙門堂<lb/>
上官既得與聞中間秉公持正固多其人若乃各為門<lb/>
户自立恩讎以愛憎為是非以彼此較多寡者或不能<lb/>
無亦足以亂事權而乖國是尤不可以不戒也凡此皆<lb/>
當先事申飭庶事體可全而旌别之典昭矣乞勅兩京<lb/>
吏部都察院及各衙門堂上官必須協心體國不許自<lb/>
<pb n="KR4e0194_WYG_002-7a"/>
分彼此互有異同如某衙門之官皆賢也則盡留之而<lb/>
不為僭某衙門之官多不肖也則多去之而不為濫毋<lb/>
得誅求細過指摘曖昧又或以不在任者抵數搪塞致<lb/>
拂公論蓋得其人則雖去一人而亦足為衆人之戒一<lb/>
或有差則雖空其羣而去之人愈玩而弗畏也於勸懲<lb/>
何賴焉及照曾經考察人員降謫者猶得改過自新漸<lb/>
次敘用其以不謹等例革職者遂致終身不録其法甚<lb/>
嚴豈容輕試必須覈實舉事果有顯跡敗露人所共知<lb/>
<pb n="KR4e0194_WYG_002-7b"/>
者然後及之則留一賢也與國人共留之去一不肖也<lb/>
與國人共去之蕩蕩平平之道蓋如是耳亦惟諸臣留<lb/>
意焉近年以來又有讎怨之家乗機造釁投逓無名榜<lb/>
帖或傳播流言陰壞士夫名節惑亂觀聽傾危之風尤<lb/>
不可長乞先時勅下兩京緝事衙門嚴加緝訪拏獲重<lb/>
治是亦有禆於考察之一事也再照考察之後其降黜<lb/>
者固多不賢然亦有奇偉磊落之才不幸誤罹辠譴其<lb/>
視無所用恥者殆天淵矣若槩以常調待之一遭擯斥<lb/>
<pb n="KR4e0194_WYG_002-8a"/>
無復殊異之擢亦非所以收跅弛之才全始終之恩也<lb/>
乞勅吏部凡因考察謫降官員果有痛自刻責勉於為<lb/>
善操履加飭政績卓異已經保薦者亦許不次擢用至<lb/>
於留用大小臣工有恃考察既畢敬畏心弛輕犯官箴<lb/>
改節易行事跡顯著者但經論劾得實仍照考察事例<lb/>
速行罷黜永不敘用毋為姑息以縱遺姦庶乎人知自<lb/>
新而賢者不至於終棄官常謹畏而不肖者不得以倖<lb/>
容矣孔子曰舉直錯諸枉則民服臣等為今日願之惟<lb/>
<pb n="KR4e0194_WYG_002-8b"/>
聖明擇焉緣係慎考察以重人才事理為此具本專差<lb/>
辦事吏鄭隆齎捧謹具奏聞<lb/>
　　欽奉聖諭疏<lb/>
南京兵科署科事南京刑科給事中臣張永明等謹題<lb/>
為欽奉聖諭事臣等各准奉本衙門闗劄該南京兵部<lb/>
准兵部咨武選清吏司案呈奉本部送該本部題前事<lb/>
内一欵一團營原額官軍并去歳新收軍人雖經清查<lb/>
選補中間老弱役占及棍徒遊食投充者尚多不無虚<lb/>
<pb n="KR4e0194_WYG_002-9a"/>
冒糧賞合無將新舊軍士通行查閱或老弱不堪或將<lb/>
官役占及棍徒遊食等項投充無益實用者一體查革<lb/>
役占者退出着伍等因奉欽依備咨南京兵部都察院<lb/>
等衙門備行臣等欽遵㑹行各衛各營將操練并各項<lb/>
差本旗軍舍餘人等姓名年貌造册前來及調取南京<lb/>
户部食糧文册逐一查對去後隨准南京兵部職方清<lb/>
吏司手本開稱南京錦衣等五十二衛所大小教塲浦<lb/>
子口新江口神機營原額軍士八萬有餘近來逃亡故<lb/>
<pb n="KR4e0194_WYG_002-9b"/>
絶數多實在軍人不滿四萬名各營操練軍士止得二<lb/>
萬五千餘名軍伍實為空虚等因到臣等竊惟國家養<lb/>
兵所以壯衛京師以備緩急之用軍士冒濫則耗費糧<lb/>
賞無益於事我皇上明並日月洞燭幽隱首勅兩京差<lb/>
官清查革減此誠除冗節財神武赫然千載一時也臣<lb/>
等敢不仰體聖心痛加釐整然時有機宜弊有㣲漸不<lb/>
敢不為陛下陳之南京乃祖宗根本重地近來軍士逃<lb/>
亡故絶過多見在者不及原額之半中間又多老弱似<lb/>
<pb n="KR4e0194_WYG_002-10a"/>
宜設法補充其投充人役原亦有數若使一槩查革則<lb/>
軍伍日益空虛非所以為思患豫防之道也臣等竊擬<lb/>
欲將各衛軍士備查𢎞治以來投充數内委果老弱不<lb/>
堪者盡行革去其精壯者仍留操備以實軍伍再照南<lb/>
京設立内外守備監局及承襲公侯勲戚等官其跟用<lb/>
軍牢伴當等軍雖有欽定條例等級名數然法久人玩<lb/>
中間亦有倚勢多占役使衛有官吏畏威承奉名為幇<lb/>
貼更番實肆侵漁剥削若不曲為限制則軍人日受其<lb/>
<pb n="KR4e0194_WYG_002-10b"/>
患害亦非所以防㣲杜漸之意也臣等查得嘉靖二年<lb/>
該兵部題為修武備以圖治安事奉欽依將衛營軍士<lb/>
逐一揀選老弱不堪者即將戸内壯丁替補其精壯空<lb/>
閒者悉送營操練如有權豪勢要及大小頭目人等私<lb/>
役賣放隱占者一一令其退出着伍又查得嘉靖十年<lb/>
該南京兵部尚書王廷相等題為革占役以實營伍事<lb/>
將内外守備監局等衙門役占軍人遵照見行事例逐<lb/>
一查革等因奉聖㫖准議行欽此欽遵今清查之際正<lb/>
<pb n="KR4e0194_WYG_002-11a"/>
法令機㑹之始伏願皇上俯念南京軍務重大乞勅該<lb/>
部查議申明舊例容臣等將南京各衛營軍士除先年<lb/>
投充棍徒遊食之輩查革外其老弱不堪相應查革者<lb/>
通行南京兵部即將本軍戸内壯丁照名替補其戸無<lb/>
壯丁者即行原籍勾取暫將本軍退換别差應役或通<lb/>
將該戸内精壯餘丁暫役候補若别項差役軍人其中<lb/>
年力精壯者盡行揀選送操不許夤緣脱閒賣放其内<lb/>
外守備監局等衙門跟用軍牢伴當等軍聽臣等逐一<lb/>
<pb n="KR4e0194_WYG_002-11b"/>
查究俱照見行條例及近日題准事例照額存留其有<lb/>
多餘者革退送營操練仍將存留過軍人姓名數目造<lb/>
册送該科收照凡遇事故名缺每季終南京兵部委屬<lb/>
官一員㑹同科道照名僉補不許各衙門擅作威福徑<lb/>
自牌行衛所加添多役各衛所官員亦不許畏勢承奉<lb/>
私自多送故立幇貼月錢更番使用名色如違該部及<lb/>
科道指實參奏如此則減革之中有選擇之意清查之<lb/>
後有禁止之方軍伍可望充實法令愈益嚴明矣緣係<lb/>
<pb n="KR4e0194_WYG_002-12a"/>
欽奉聖諭事理未敢擅便為此具本專差千戸朱相齎<lb/>
捧謹題請㫖<lb/>
　　慎擇本兵疏<lb/>
南京刑科等科給事中臣張永明等謹奏為乞慎擇本<lb/>
兵以審安攘大計事臣等伏見邸報今冬小王子窺我<lb/>
撤備復來擾邊仰賴陛下神謀聖慮既擒叛逆姦細以<lb/>
壞其機牙又治誤事諸大臣罪以正我軍法天威震動<lb/>
寇復北去臣等待罪南垣既不能先時論列防慎幾㣲<lb/>
<pb n="KR4e0194_WYG_002-12b"/>
又不能臨事糜捐抒竭忠力俯仰慚負莫知所容竊惟<lb/>
自有邊患以來羣臣獻議無慮百輩該部採集甚詳臣<lb/>
等即有所見豈復有賢於羣臣者哉惟乞陛下慎擇本<lb/>
兵用志一定規為有漸則羣䇿畢舉而安攘之業成矣<lb/>
照得兵部尚書員缺衆方仰望謂將必得才望大臣有<lb/>
賢於毛伯温者以副陛下簡任及見邸報吏部乃推及<lb/>
右都御史戴某欽奉明㫖陞兵部尚書欽此夫某之不<lb/>
勝斯任豈逃於陛下之洞察哉特以𦂳急之際恐致缺<lb/>
<pb n="KR4e0194_WYG_002-13a"/>
人廢事姑就近以試之此帝堯用鯀之仁也不然某之<lb/>
憸邪不職陛下於其為少卿也嘗斥之矣於其為巡撫<lb/>
都御史也又斥之矣今之簡任豈陛下之得已哉臣等<lb/>
查得國家實邊良法實資鹽課自折銀之議起而邊粟<lb/>
日空自餘鹽之利興而邊課益損某嘗為巡鹽御史矣<lb/>
懵習弊端加增餘羡以要能聲不顧陰壞邊計某之見<lb/>
小利而無逺慮如此其不足以籌邊也於茲見矣况其<lb/>
大節素壞阿附夤緣因人為利厯任中外嘖有煩言臣<lb/>
<pb n="KR4e0194_WYG_002-13b"/>
等不敢縷舉獨如督木一事欺君罔人冒功要利其無<lb/>
忌憚之尤著者也給事中胡叔亷曾論及之臣等嘗即<lb/>
某之辯疏考之巧言文過每善牽䕶獨於指揮徐椿齡<lb/>
等其辭不容掩焉曰椿齡罄將家財四千兩陪補虧欠<lb/>
乃不為之憐憫而返劾之臣亦不可太息邪此某不自<lb/>
覺其真情之發見者也夫前無領銀虚報之失則後無<lb/>
陪補虧欠之罰後有陪補虧欠之罰是領銀虛報者某<lb/>
也代之問罪者椿齡等也某之憐憫太息其愧心之萌<lb/>
<pb n="KR4e0194_WYG_002-14a"/>
乎不然某刻於用法者也何於椿齡而用情之厚如此<lb/>
乎舉一事而某之大體可知矣夫某失己者也必不能<lb/>
正色以定國是偏刻者也必不能公法以服軍心害能<lb/>
者也必不能虛己以收將材懷欺者也必不能覈實以<lb/>
課功賞憸小者也必不能開誠布公以用羣䇿本兵重<lb/>
任竊恐某之必負託也戎事大機不宜再誤故臣等冒<lb/>
死為陛下陳之伏乞及今邊警稍安亟將戴某罷黜仍<lb/>
勅吏部速推才望素著及曾練習邊事大臣數員請㫖<lb/>
<pb n="KR4e0194_WYG_002-14b"/>
簡用不論有無事故俱令忘私徇公疾速之任不許辭<lb/>
避庶幾中外觀聽一新而制勝之本立矣臣等所謂慎<lb/>
擇本兵者此也嘗聞大冬不能一日而為大夏然一陽<lb/>
來復而天地之氣為之畢應生養長盛莫能遏之故天<lb/>
下之事有可立致者有當馴致者竊詳屢歳邊臣雖嘗<lb/>
屢有報捷然皆主於防守因其深入而應之未聞有長<lb/>
驅直𢷬犁巢穴而掃之者故彼得窺我虚實備東則寇<lb/>
西既去而復至法所謂縻軍也夫今日戰之與守俱不<lb/>
<pb n="KR4e0194_WYG_002-15a"/>
可息則住之與行勞費等耳而不早為剪滅之圗殆非<lb/>
也昔裴度辭於其君曰賊滅則還闕有期賊在則朝天<lb/>
無日忠誠之許國蓋如此乞勅内外臣工恊謀合算督<lb/>
軍監戰各擇攸司俟時大舉聲東擊西使其疲於奔命<lb/>
而我乃可以得志也我軍一主於戰而不知有其他臣<lb/>
等所謂用志一定而可立致者此也然今邊境蕭條士<lb/>
馬饑困勢分於備多心攜於援寡夫兵者氣也氣之不<lb/>
揚甚矣輒欲大舉剪滅非事勢之難成者歟竊願内外<lb/>
<pb n="KR4e0194_WYG_002-15b"/>
臣工漸次修舉停役峙儲募勇繕械審地形之便以屯<lb/>
重兵則勢不分而邀擊可行乗敵人之虚以𢷬巢穴則<lb/>
援不廢而攻圍自解略苛細之文以寛武弁則將不攜<lb/>
而展布易盡寛屯田之法以招農耕則財自阜而轉輸<lb/>
可省至於假重總督以軍法行事之柄使之賞罰行而<lb/>
號令信尤為先務是皆諸臣所嘗建明者國家之法羣<lb/>
臣有建明大臣有執奏建明或出於一人之長而執奏<lb/>
則核之以衆人之公建明或出於一時之論而執奏則<lb/>
<pb n="KR4e0194_WYG_002-16a"/>
權之以經常之法誠使為大臣者積之以至誠持之以<lb/>
悠久毋眩於浮言毋惑於小利惟一心一徳以圗生聚<lb/>
教訓之實如此而富强之業不成犁庭之師不舉者未<lb/>
之有矣臣等所謂規為有漸而當馴致者此也是二者<lb/>
皆本兵之寄而惟大臣以安社稷為悦者能之陛下中<lb/>
興之烈逺邁前古天必生有壯猷元老以為之佐是在<lb/>
該部知所以求之耳臣等不勝惓惓緣係乞慎擇本兵<lb/>
以審安攘大計事理為此具本專差辦事吏蕭一和齎<lb/>
<pb n="KR4e0194_WYG_002-16b"/>
捧謹具奏聞<lb/>
　　議處舖行疏<lb/>
南京禮科署科事南京刑科給事中臣張永明謹奏為<lb/>
議定舖行以蘇京城民困事臣惟書曰民惟邦本本固<lb/>
邦寧故朝廷建官寵之禄秩以厚養士之恩者凡欲以<lb/>
阜民利而植其生焉耳况南京為國家根本重地民生<lb/>
豐悴厥係尤重臣自到任以來竊見南京城坊生理蕭<lb/>
條居民窮悴令苦於多門力疲於重役財竭於暴取蓋<lb/>
<pb n="KR4e0194_WYG_002-17a"/>
自府縣里甲正差之外有匠役有夫差有養馬户而又<lb/>
有各項舖户之名自居積貨物以至傭賤小販自軍民<lb/>
匠作以至單貧手藝凡在生理無弗占籍者中間尤有<lb/>
一二行役陪累重難則以城坊衣食得過之家充應家<lb/>
無貨物之儲官有舖行之役是明知其有害於民而故<lb/>
為之所以摧富民而為貧耳故占籍纔及數年富者必<lb/>
貧貧者轉徙臣因接管巡視九庫錢糧節據城坊舖户<lb/>
告稱當季直月或因逃絶而扳幇貼或因陪累而乞均<lb/>
<pb n="KR4e0194_WYG_002-17b"/>
攤或以消乏而求蘇豁或因重役而乞蠲省或勢豪抑<lb/>
勒乞求分理或年久無價乞行查給老疾疲曳孤孀㷀<lb/>
獨號訴相繼及查陪累之費每一行役重則月計用銀<lb/>
數十兩輕亦不下數兩詢厥弊端皆原官府用一而不<lb/>
緩二積少遂至成多雖官府不自知也查據先該原任<lb/>
上元縣知縣程㸅議有書册最盡事情而當時部院撫<lb/>
按衙門未為着實推詳救正臣切惜之㸅之議曰南京<lb/>
内府各監局物料皆上元江寧二縣舖戸出辦是二縣<lb/>
<pb n="KR4e0194_WYG_002-18a"/>
舖戸為内府成造上用服色器皿而編也内府每年取<lb/>
用物料本縣具申本府㑹同科道部司等官約期估計<lb/>
查照各年成案參諸時估兩平無虧各行舖户亦知職<lb/>
分當然自願出辦但先納料而後領價已為成規及已<lb/>
納料而久不得領價滋成積弊挑運有脚錢之費起批<lb/>
有紙筆之費進庫有茶果之費稱驗有秤頭之費一名<lb/>
行頭三名走逓今日公務不收明日天雨不收守候有<lb/>
盤纏飯米之費官遷吏滿書簿髙架領價有查尋案簿<lb/>
<pb n="KR4e0194_WYG_002-18b"/>
之費户衆而物難齊路遥而至不速公差有驢子錢酒<lb/>
食錢之費買求不語又有打㸃門役之費如其價之多<lb/>
十分已費其二如其價之少所領不償其所費矣此則<lb/>
物料有定數時估有定價舖户有定班猶可言也若夫<lb/>
無名之𣲖不已之徴無價之物料兼有前項諸費民又<lb/>
何以堪之試以一二行論之如重紙舖户止應辦各衙<lb/>
門公用紙劄衙門既多取用無時差重人少已不能勝<lb/>
自二十一史之書成紙張數多印刷甚衆而乃加災於<lb/>
<pb n="KR4e0194_WYG_002-19a"/>
舖户又有以公用之餘紙給舖户以追其價久藏之故<lb/>
紙發舖户以換其新交納之時又不免有前項諸費此<lb/>
重紙之所以困也如木柴每百斤價五分如木炭每百<lb/>
斤價二錢必得一百二十斤方足百斤之數自石城門<lb/>
以至正陽門西安門自下闗以至太平門每百斤又該<lb/>
脚銀二分或二分五釐至於領價柴價三分四分炭價<lb/>
一錢五分或一錢夫民之於上也增其數而交上之於<lb/>
民也減其價而給此柴炭舖户之所以困也如松江江<lb/>
<pb n="KR4e0194_WYG_002-19b"/>
陰之布嘉興湖州蘇州之絹臨清山陜之手帕氈褐出<lb/>
本地入南京價值自是不同今所領價或不及地頭之<lb/>
數至於南京紗縀取用尤多虧苦亦劇此各行舖户之<lb/>
所以困也夫天下州縣以一州一縣之軍民而奉一知<lb/>
州知縣今以上江二縣軍民而奉南京大小各衙門又<lb/>
以外縣而例京城又以土產而評物價衙門既多體統<lb/>
不一人自行法如之何其能勝之哉上江二縣取用物<lb/>
料有解批有申文有印信票皆申解内府供應上用而<lb/>
<pb n="KR4e0194_WYG_002-20a"/>
五城兵馬司之所取無解批無申文又不用印信票乃<lb/>
買辦各衙門私用之物料也總甲地方係兵馬司所管<lb/>
轄各街舖户視五城為親臨故取物甚易而奉承亦多<lb/>
此亦舖户之敢怨而不敢言者也臣嘗反覆程㸅斯議<lb/>
及查先任尚書霍韜湛若水給事中尹相亦嘗先後具<lb/>
奏而皆施行未至積弊相沿日深一日今不為之疏滌<lb/>
振刷立為經常可久之法以定上下之交而固民志豈<lb/>
所以能邇人固邦本哉臣謹攄愚見列為六事乞勅户<lb/>
<pb n="KR4e0194_WYG_002-20b"/>
部轉行南京户部備行各該衙門㑹同科道等官逐一<lb/>
查議着實舉行庶幾南京之民有安土之望也愚臣不<lb/>
勝懇切願幸之至緣係議處舖行以蘇京城民困事理<lb/>
為此開坐具本專差辦事官曹章齎捧謹具奏聞<lb/>
　　一曰專職掌臣惟占籍舖户皆上元江寧二縣軍<lb/>
　　民及外省寓居客商惟當𨽻之應天府及上江二<lb/>
　　縣其餘衙門凡有事地方一應公用惟常移文二<lb/>
　　縣令其辦送公給價值而私用不與焉此京官與<lb/>
<pb n="KR4e0194_WYG_002-21a"/>
　　有司不同之體統也夫何積習相沿各衙門公私<lb/>
　　日用拘擾不一有如程㸅所議者二縣五城於民<lb/>
　　最親官卑勢阻而自内外守備以及府部院寺科<lb/>
　　道衙門又皆體統不相為屬事非專職難輒施行<lb/>
　　故雖明知舖户之愁怨失所而莫有能為之司平<lb/>
　　者亦勢然也合無今後舖户之籍𨽻之應天府而<lb/>
　　歳命巡視錢糧給事中御史及巡視京城御史兼<lb/>
　　察之遇有蹈襲前項積弊敢於虧擾舖行及牙販<lb/>
<pb n="KR4e0194_WYG_002-21b"/>
　　各役者許受害之人赴告准理並聽斟酌輕重查<lb/>
　　論如給事中御史身自有違從都察院從重糾論<lb/>
　　二曰定額取夫上之取於民也無常則下之給於<lb/>
　　上也無盡吏書得緣以為姦而移易作弊之賄至<lb/>
　　矣行頭得欺以為利而均攤小户之擾行矣是不<lb/>
　　可以不豫處也合無及今通行查議校數歳之中<lb/>
　　以為常自内府各監局以及部院卿寺等衙門自<lb/>
　　成造修理供應起運以及祭祀科舉併一切非常<lb/>
<pb n="KR4e0194_WYG_002-22a"/>
　　公用自紗羅綾縀以及紙劄顔料米荳柴炭各物<lb/>
　　料備查額數劑量㑹計開造數目備載由帖各給<lb/>
　　一紙與舖户永為遵守執照仍聽自立文簿一册<lb/>
　　開載取用過數目以備稽查如此則行頭可以預<lb/>
　　知物料之有無而收買以待取小户可以稽查數<lb/>
　　目之多寡而公𣲖以均辦如由票所載及雖不載<lb/>
　　而係一時奉例坐取曾經科道有估計明文者許<lb/>
　　舖户依期供應如由票所無凡係私買私用之物<lb/>
<pb n="KR4e0194_WYG_002-22b"/>
　　止許照依市價和買並不許二縣五城出票拘舖<lb/>
　　户亦不許行頭分𣲖小户以科使用如此則市價<lb/>
　　自平人户自安矣<lb/>
　　三曰省繁役照得南京衙門頗稱事簡然公用之<lb/>
　　費或仍舊額而裁省未盡者亦有之如太常寺原<lb/>
　　額歳用白糟七萬五千斤先年少卿歐陽塾在任<lb/>
　　查減六萬斤僅用一萬五千斤耳舉太常寺而其<lb/>
　　他衙門可知也守備衙門蘆洲歳課柴惟當召商<lb/>
<pb n="KR4e0194_WYG_002-23a"/>
　　平價<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>賣而乃拘擾牙販捉船輸納陪累不一舉<lb/>
　　蘆柴而其他事役可知也在京法司多係犯人自<lb/>
　　納本色紙張或令歇家代送南京各衙門亦各自<lb/>
　　有常用人役如歇家門庫斗子之流雖非事體然<lb/>
　　平價使之轉買以一衙門之人供一衙門之役猶<lb/>
　　可也而乃並拘舖戸其誰堪之南京禮部厯日紙<lb/>
　　原自浙江解送今乃改從南京買辦然厯日紙張<lb/>
　　式様與他紙不同今之舖户猶憑商人於浙江抄<lb/>
<pb n="KR4e0194_WYG_002-23b"/>
　　作也每百張原價一錢今減八分夫一分固中價<lb/>
　　也然自今冬買紙明冬領價該監有無名之徴經<lb/>
　　年有出息之累舖戸不重困乎舉重紙而其他物<lb/>
　　料可知也房料舖户則苦於取非其有酒醋舖戸<lb/>
　　則苦於摧課過重竹木柴炭舖户則苦於輸運獨<lb/>
　　難舉此數行而其他舖行可知也是當逐一查議<lb/>
　　裁處所謂寛一分則民受賜一分者也<lb/>
　　四曰慎估計臣惟錢物之登耗舖户之休戚懸於<lb/>
<pb n="KR4e0194_WYG_002-24a"/>
　　估計一事當㑹估之時雖曰多官各陳所見而執<lb/>
　　筆者給事中也市價之低昻雖長於商賈者有未<lb/>
　　盡知况儒生不言利事固其所易眩者也臨時據<lb/>
　　案任臆所裁寧無差乎合無今後每當估計該部<lb/>
　　豫於一月以前通查各估物料盡數開送庶得詳<lb/>
　　博詢訪至於市價一時暫有低昻而所需物料或<lb/>
　　積至一年二年以外方得完納運送艱難守候長<lb/>
　　久又或價值重多不免稱貸取盈皆當詳計昔劉<lb/>
<pb n="KR4e0194_WYG_002-24b"/>
　　晏造船費常過倍豈帷務久逺以成功亦以詳體<lb/>
　　悉而厚下耳故曰與其有聚斂之臣寧有盜臣夫<lb/>
　　損上益下非盜臣也而所司奉法不良務於減尅<lb/>
　　以為能者其殃民斂怨罪有浮於聚斂者矣臣故<lb/>
　　願司估計者慎之<lb/>
　　五曰詳稽察照得各行上納物料未完不得給價<lb/>
　　行之已久誠難别議今查得有已完納而經年不<lb/>
　　得領價者又有該衙門素無錢糧雖欲處給而無<lb/>
<pb n="KR4e0194_WYG_002-25a"/>
　　從者合無今後集議某衙門合用某物料則議給<lb/>
　　以某項錢糧條格一定具載成册每一起物料完<lb/>
　　納之後該舖户則赴巡視錢糧科道報完如過期<lb/>
　　不給價者該科手本赴司行查候年終造報九庫<lb/>
　　錢糧文册通行具本已完則止題知未完則加參<lb/>
　　論如此則稽察詳而無愆期小民有攸賴矣<lb/>
　　六曰飭官常照得南京守備内臣公侯勲貴皆有<lb/>
　　常跟人役或係投充或由私占久慣撥置不畏法<lb/>
<pb n="KR4e0194_WYG_002-25b"/>
　　度其他大小衙門亦各有積年皂𨽻盱睢桀騖循<lb/>
　　習成風以抑勒賤買為舊規以需索打㸃為常例<lb/>
　　雖禁之而不能止是宜備行南京都察院嚴加禁<lb/>
　　約訪拿治罪如有上官聽信縱容不自愛惜者並<lb/>
　　聽科道官指實叅論及吏部紀過以備考察此亦<lb/>
　　申飭官常之一事也雖然是皆未盡乎拔本塞源<lb/>
　　之論也各省府縣於民最親其上為兩司又其上<lb/>
　　為撫按府縣擾民兩司得以正之兩司擾民撫按<lb/>
<pb n="KR4e0194_WYG_002-26a"/>
　　得以糾之體統一而事權不分所謂指臂之勢順<lb/>
　　而易治惟兩京之官百司庶府雖有大小崇卑而<lb/>
　　皆謂之京官共惟君父之尊以為仰戴南京雖根<lb/>
　　本舊都然既違逺闕廷則下民之情勢難上逹自<lb/>
　　與在京不同而又撫按之令有所不行又與外省<lb/>
　　不同臣愚竊謂南京庶務頗簡而官曹之制似猶<lb/>
　　有可議者夫建官不忘祖宗之舊而變通適夫時<lb/>
　　措之宜此廟謨道揆之事非小臣所敢與知也惟<lb/>
<pb n="KR4e0194_WYG_002-26b"/>
　　聖明裁奪<lb/>
　　陳情終養疏<lb/>
南京刑科給事中臣張永明謹奏為比例陳情乞恩終<lb/>
養事臣年四十七歳原籍浙江湖州府烏程縣人由嘉<lb/>
靖十四年進士初授直𨽻太平府蕪湖縣知縣繼陞今<lb/>
職臣以一介書生濫登科甲謬列諫垣荷茲天髙地厚<lb/>
之恩是雖粉骨碎身豈能報答萬一但念臣不幸甫及<lb/>
髫年慈父見背賴母史氏撫摩教育以有今日臣母今<lb/>
<pb n="KR4e0194_WYG_002-27a"/>
年八十有一止有二子長兄永秀見任湖廣長沙府長<lb/>
沙縣儒學教諭臣又叨任前職竊念臣母當此暮年朝<lb/>
不謀夕臣二子顧皆離親逺祿萬有他虞悔將何及每<lb/>
思至此不覺哽咽近於十一月初十日有家書報稱臣<lb/>
母得患瘧疾勢甚危迫朝夕念臣惟恐不得一見臣得<lb/>
此報不勝驚悸悲號幾至殞絶為此冒死比例乞恩終<lb/>
養此臣烏鳥之私至情之不可解者仰惟皇上以至孝<lb/>
治天下錫類臣工已非一日查得原任刑部尚書唐龍<lb/>
<pb n="KR4e0194_WYG_002-27b"/>
原任南京刑部侍郎王爌原任巡視河道副都御史丁<lb/>
湛亦嘗陳情乞歸終養俱蒙皇上憐允臣職雖卑至情<lb/>
則一臣又查得唐龍等俱有兄弟在家侍養尚得各遂<lb/>
所請以展孝思如臣兄弟二人俱蒙録用别無以次侍<lb/>
丁較之諸臣其情尤切況臣年力尚强圗報有日臣母<lb/>
衰病侵尋餘生則有限矣若不披瀝血誠早乞歸養恐<lb/>
將來無及寧不貽終天之恨耶伏望聖慈察臣衷悃勅<lb/>
下吏部查照唐龍等事例容臣回籍侍親終養以少盡<lb/>
<pb n="KR4e0194_WYG_002-28a"/>
人子報本之誠不勝感戴天恩之至緣係比例陳情乞<lb/>
恩終養事理為此具本專差義男張春齎捧謹具奏聞<lb/>
　　欽奉聖諭疏<lb/>
南京兵科署科事南京刑科給事中臣張永明謹題為<lb/>
欽奉聖諭事臣等各准奉本衙門闗劄該南京兵部准<lb/>
兵部咨武選清吏司案呈奉本部送該本部題前事内<lb/>
開清查冒濫一事必須審取各人陞授來厯充補緣由<lb/>
委官磨對方可定擬合無比照正德拾六年事例將五<lb/>
<pb n="KR4e0194_WYG_002-28b"/>
府所屬京衛并錦衣等親軍衛所官旗役選差給事中<lb/>
御史各一員本部委官一員各㑹同催取文册逐一清<lb/>
查將各官旗應存應革職級扣算註擬停當及各軍校<lb/>
革過姓名備細造册奏繳中間若有事涉疑似難於去<lb/>
留及欵内開載未盡應當減革者俱聽差去科道等官<lb/>
徑自擬議等因具題奉聖㫖是這各該京衛京營官軍<lb/>
力士匠役人等都依議撥差風力科道官照依奏内應<lb/>
存應革逐一清查停當奏報若事涉疑似難於去留的<lb/>
<pb n="KR4e0194_WYG_002-29a"/>
着擬議奏請定奪其餘依擬行欽此欽遵移咨到部送<lb/>
司查得咨内未見開有㑹同科道清查字様理合請明<lb/>
遵奉案呈到部合咨前去煩查南京各衛所官軍力士<lb/>
本部應否委官㑹同科道官清查等因咨部送司案呈<lb/>
到部看得南京兵部咨稱清查官軍力士未見應否㑹<lb/>
同科道乞要請明一節為照京營京衛已奉明㫖差有<lb/>
科道官所據南京事體相同相應題請合候命下本部<lb/>
移咨南京兵部定委本部屬官㑹同南京兵科及咨南<lb/>
<pb n="KR4e0194_WYG_002-29b"/>
京都察院劄委御史一員照依欵内事件逐一清查完<lb/>
日造册奏繳等因該太子太保本部尚書毛伯温等具<lb/>
題奉聖㫖着照在京營衛一體差官查勘欽此欽遵備<lb/>
行到臣㑹同南京福建道監察御史郭文翰南京兵部<lb/>
委官職方清吏司署員外郎主事王問謹遵奉聖諭欵<lb/>
内開載應查官旗人等㑹案通行南京錦衣等衛所及<lb/>
五府所屬京衛查照各另造册去後查得嘉靖貳拾叁<lb/>
年正月内該兵科等衙門給事中等官楊上林等題前<lb/>
<pb n="KR4e0194_WYG_002-30a"/>
事内開除將洪武永樂年間皇親比照軍職事例照舊<lb/>
不議及雖係皇親原有祖遺軍功難以議革者不開外<lb/>
等因具題奉聖㫖兵部看議停當來説欽此欽遵該兵<lb/>
部覆題前事内開國家之於軍功例與世襲崇報之厚<lb/>
自古所未有也夫何自宣徳以逮成化年間冒濫日甚<lb/>
中間功次不明名為軍功而實無軍功或以他事例陞<lb/>
本部嘉靖九年題准見行事例開載已明故遇襲替之<lb/>
日俱已查革但未經襲替者未盡釐正今該科道等官<lb/>
<pb n="KR4e0194_WYG_002-30b"/>
據理查出欲行請黄查對減革似亦相應但貼黄册籍<lb/>
俱𨽻内府該監收掌非遇襲替遽難輕議等因題奉聖<lb/>
㫖這奏内涇府人役照舊存留呉倫等但係王所陞授<lb/>
的都革了内係祖職軍功并緝捕陞級的俱待終身襲<lb/>
替查議其餘依擬行欽此欽遵臣等竊照南京事體相<lb/>
同仰遵明㫖隨據南京錦衣等衛所各呈繳造完官旗<lb/>
軍校力士文册到臣等又經弔取應查貼黄并旗軍校<lb/>
尉力士文册及各該食糧册巻逐一清查除將洪武永<lb/>
<pb n="KR4e0194_WYG_002-31a"/>
樂年間皇親及軍職并各功次不明相應聽候襲替查<lb/>
黄改正者照舊不開外其宣德以後相應減革官旗南<lb/>
京錦衣等衛所都指揮指揮千百戸總小旗校尉力士<lb/>
郝承恩等二百五十員名内不由軍功傳乞加陞官徐<lb/>
天賜等三員不由軍功納粟加陞官姜舟等三員皇親<lb/>
有無世襲字様冒襲輩數官王楠等一十一員軍職有<lb/>
功越陞越襲冒襲職級官董茂等八十四員武舉中式<lb/>
加陞官郝承恩等二十一員年力已衰官旗王鐸等一<lb/>
<pb n="KR4e0194_WYG_002-31b"/>
百一十五員名又查得南京錦衣等衛年老校尉力士<lb/>
李細佛等一十三名臣等公同詳審將前項册巻重覆<lb/>
磨勘相同照例議擬明白合行備細開坐造册奏繳外<lb/>
照得南京各衛所官旗祖宗以來額定員名中間累有<lb/>
故絶又子孫襲替之日厯年將功次不明者照例查黄<lb/>
減革其南京錦衣等上侍衛分名額僅存事權輕簡各<lb/>
官子孫止沿祖職照常襲替亦無做工并緝捕盜賊捉<lb/>
獲妖言等項功次冒濫陞授各衛官旗實支俸米數目<lb/>
<pb n="KR4e0194_WYG_002-32a"/>
比照成化年間已減三分之一與在京衛分大不相同<lb/>
臣等奉例查出應減革官旗果係冒濫人數逐一註擬<lb/>
不敢妄及一人以辜國家崇徳報功之盛典負皇上省<lb/>
費節財之實心也第恐各該人員心存覬覦力可夤緣<lb/>
抗違明㫖重覆奏擾者不無有傷國體伏乞皇上秉明<lb/>
持斷勅行該部恭送法司問罪庶得固塞倖途肅清軍<lb/>
職仁義並行衆心允服矣緣係欽奉聖諭及奉欽依着<lb/>
照在京營衛一體差官查勘事理未敢擅便為此具本<lb/>
<pb n="KR4e0194_WYG_002-32b"/>
專差千戸朱相齎捧謹題請㫖<lb/>
　　乞優假言官疏<lb/>
南京刑科等科給事中臣張永明等謹奏為乞優假言<lb/>
官以圖補報以重根本事臣等伏見邸報該南京禮部<lb/>
尚書某題為申明體制以明體分事内援禮儀定式官<lb/>
員相遇迴避有等以給事中不避尚書轎為犯分者臣<lb/>
等惶悚不知所云伏念臣等俱以讀書學禮拔身草茅<lb/>
厠名科第復叨聖恩備員言責待罪留都敬畏之心深<lb/>
<pb n="KR4e0194_WYG_002-33a"/>
惟自朂孤危之跡止結上知豈敢犯非其分處非其據<lb/>
驟而與大臣抗顧惟斯禮其相承已久蓋自國初以來<lb/>
未之有改也苟非國初之舊則誰能作意以凌節居其<lb/>
所不韙誰肯降尊以就卑安其所不甘故在於臣等則<lb/>
有所受矣前之所無不敢為也前之所有不敢廢也大<lb/>
臣以為是固然而不愧於屈也臣等以為是固然而不<lb/>
嫌於傲也故老多存風流不泯目擊耳聞追論前故有<lb/>
以為起於近日者乎事非起於今日何前此之無所議<lb/>
<pb n="KR4e0194_WYG_002-33b"/>
也臣等不敢妄説以瀆聖聽顧以設官之意考證當今<lb/>
之職則知累朝之所以優假言官者亦必有故矣夫禮<lb/>
有經制有㑹通經制以定其則㑹通以度其衷禮之所<lb/>
以不廢也禮儀定式約民以經也因事而立法隨時而<lb/>
制宜則在聖祖時固已多所更定不能守畫一以膠故<lb/>
常矣臣等以為品級之不恒拘體統之或相借是觀㑹<lb/>
通以行典禮也夫六科陛下之近侍官也耳目之所寄<lb/>
也自唐而宋率𨽻諫官於中書門下省是假大臣以搏<lb/>
<pb n="KR4e0194_WYG_002-34a"/>
擊之具也祖宗設官深鑒斯敝裁兩省而不立並建六<lb/>
科而無所𨽻夫職無所𨽻則其體必伸趨走迴避是屬<lb/>
吏事官長之體而乃以責之天子之近侍乎如必以七<lb/>
品為拘則其所犯蓋不特一行道之故矣引選文武職<lb/>
官胡為而與尚書侍郎同赴御前請㫖選用也處置禮<lb/>
儀邊務事闗大體者胡為而奉㫖㑹議也舉用文武大<lb/>
臣胡為而奉㫖㑹推也三法司鞫問罪囚胡為而奉㫖<lb/>
同問也陪祀分獻於大祀胡為而許也侍宴於殿上侍<lb/>
<pb n="KR4e0194_WYG_002-34b"/>
儀於經筵胡為而與也吏部堂上官胡為而赴科附簿<lb/>
也各衙門堂上官胡為而赴科批押也是其體統之相<lb/>
借直與堂上官同之蓋我朝之重斯職付之以耳目之<lb/>
專則聰明無所壅蔽借之以體統之重則志意得以展<lb/>
舒在廷之臣皆安之不問以其官卑責重為異也至於<lb/>
南京之六科於此皆無之非其官之殺也務不得不簡<lb/>
也然設官之初意則固無貳也又何七品之拘哉臣等<lb/>
又聞六科之在京師其體亦有存者選官之禮是也吏<lb/>
<pb n="KR4e0194_WYG_002-35a"/>
部尚書南向而坐侍郎坐於東吏科都給事中坐於西<lb/>
皆北向是與尚書對侍郎並也至於武選則又躋而與<lb/>
尚書列亦何拘於七品之體乎臣等以為某之於禮儀<lb/>
定式亦有不能行者侍郎三品也布政使從二品也坐<lb/>
某於堂跪布政使於下曾何以品級乎此猶有内外也<lb/>
公侯駙馬三品所宜避也某果避之否乎故臣等以為<lb/>
品級之不恒拘體統之或相借是㑹通以行禮也臣等<lb/>
亦不敢申其一已之私説以取重於卿士間且避不避<lb/>
<pb n="KR4e0194_WYG_002-35b"/>
於臣等無所加損獨以南京為祖宗根本重地陛下端<lb/>
拱而南向制之使不假臣等以體統之舊以養其敢言<lb/>
之氣而使其望風奔走若為大臣之屬吏者然則將委<lb/>
靡退縮無以自振其究也巨寮勲貴有勢重而不可反<lb/>
意得而無所顧深為壅蔽以欺妄宻為穽罟以中傷而<lb/>
甘心以逞者矣宋臣蘇軾有云擢用臺諫固未必皆賢<lb/>
所言未必皆是然須養其鋭氣借之重權者將以折姦<lb/>
臣之萌而救内重之弊也伏望陛下少察此言許臣等<lb/>
<pb n="KR4e0194_WYG_002-36a"/>
無廢其舊不以臣等之不賢而遂棄百七十年之恒守<lb/>
則後必將有為國家折姦臣而救内重者某平日號為<lb/>
稽古博學豈不知臺諫之重為聖朝盛事顧以剛愎之<lb/>
資偏抝之性每違衆以立説而近日之所處復有不厭<lb/>
衆心者扈聖駕而縱宴遊忘敬君之誼掌選法而私鄉<lb/>
里乏無我之公薄曹南之拂其初則假是以宣鬱恐言<lb/>
官之議其後則先是以籍口夫是以輒進是説也伏願<lb/>
陛下少垂察焉下臣等奏於禮部都察院并議而聖斷<lb/>
<pb n="KR4e0194_WYG_002-36b"/>
焉臣等幸甚臣等不勝戰懼祈懇之至為此具本專差<lb/>
辦事吏王臣齎捧謹具奏聞<lb/>
　<lb/>
　<lb/>
　<lb/>
　<lb/>
　<lb/>
　張莊僖文集巻二<lb/>
</p>
<p>
</p>
  </div>
</body>
</text>
</TEI>
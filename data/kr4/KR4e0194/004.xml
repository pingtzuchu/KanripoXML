<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>張莊僖文集巻四</head> <lb/>
    <p>
<pb n="KR4e0194_WYG_004-1a"/>
欽定四庫全書<lb/>
　張莊僖文集巻四<lb/>
　　　　　　　　　　　　明　張永明　撰<lb/>
　　預杜河患疏<lb/>
欽差巡撫河南等處地方都察院右副都御史臣張永<lb/>
明謹題為預早設法以杜河患事臣接管巻查嘉靖三<lb/>
十八年二月十七日准工部咨該周王在鋌奏稱黄河<lb/>
舊在河南省城北二十里外自西而東經流入海然洄<lb/>
<pb n="KR4e0194_WYG_004-1b"/>
流自北而南直衝省城横波泛濫日漸南侵離城僅十<lb/>
餘里患切封域乞行濬治等因奏奉聖㫖該部知道欽<lb/>
此欽遵該本部議照㑹城重鎮若黄河南侵誠所當慮<lb/>
但未經該省撫按官員奏報應行勘處除行都察院轉<lb/>
行巡按御史㑹同踏勘外合咨前去煩為督同布按二<lb/>
司掌印守巡管河等官親詣河流處所逐一踏勘要見<lb/>
前項水勢見今是否南侵止離城十餘里應作何設法<lb/>
濬治使復故道其興舉工程合用夫力應作何措辦如<lb/>
<pb n="KR4e0194_WYG_004-2a"/>
合用財力數多事體重大徑自具由奏請定奪若工程<lb/>
稍易可以隨勢隄防所費財力不多就便區處仍咨行<lb/>
本部查考施行等因備咨前巡撫河南等處地方都察<lb/>
院右僉都御史章煥㑹同巡按河南監察御史陳瓚案<lb/>
行布按二司掌印并守巡管河等官踏勘濬治本年二<lb/>
月十八日又准工部咨為𦂳急河患事該前巡撫河南<lb/>
等處地方都察院右僉都御史章煥題該本部議擬合<lb/>
候命下咨行本官㑹同巡按御史親詣河流處所督同<lb/>
<pb n="KR4e0194_WYG_004-2b"/>
都布按三司掌印守巡并管河副使及該府州縣掌印<lb/>
管河等官再行相度如果前議允當别無異議即使調<lb/>
集夫役動支無礙官錢先將翟家口對岸地方擇吉祭<lb/>
告興工挑穵務期大勢之水引注東流然後廣集衆思<lb/>
或别挑支河以殺將來水勢或培築堤岸以防後日疎<lb/>
虞務使河患永息民生有賴等因覆題奉聖㫖是欽此<lb/>
欽遵備咨前來又經案行都布按三司掌印并守巡管<lb/>
河等官查勘挑築本年八月初四日又准工部咨為災<lb/>
<pb n="KR4e0194_WYG_004-3a"/>
患非常懇乞聖明俯念重地早為議處以安人心事該<lb/>
前巡撫河南右僉都御史章煥題該本部議擬合候命<lb/>
下咨行接管巡撫右副都御史張永明㑹同巡按御史<lb/>
督同都布按三司掌印守巡并各府州縣掌印各管河<lb/>
等官先將近省舊堤岸增築髙厚以防再至其中牟等<lb/>
縣泛溢水潦去處隨宜疏導捍禦以袪民患及原議挑<lb/>
穵翟家口對岸或别挑支河或培築堤岸或别有長策<lb/>
一應捄時之宜善後之略務要多方謀議計䇿萬全務<lb/>
<pb n="KR4e0194_WYG_004-3b"/>
使水歸故道始為全功合用錢糧查照舊規動支應用<lb/>
若有干涉總理河道衙門亦要㑹同區處共濟時艱儻<lb/>
錢糧不敷應須别處亦聴計處停當㑹奏前來以憑覆<lb/>
請定奪事完通將先後開濬過工程用使過錢糧夫役<lb/>
各數目造册奏繳等因覆題奉聖㫖是欽此欽遵備咨<lb/>
到臣隨經催行都布按三司掌印并守巡管河等官將<lb/>
原議欲於翟家口開河引水東流事宜備查所開河口<lb/>
廣狹該若干深淺該若干合用錢糧該若干夫役該若<lb/>
<pb n="KR4e0194_WYG_004-4a"/>
干何時可以興工何時可以就緒果否能挽河水東流<lb/>
使復歸故道及别挑支河果否能殺水勢扵人情事體<lb/>
有無窒碍至於近省隄岸若增築髙厚果否可保無虞<lb/>
及中牟等縣低潦去處作何區處可以保䕶城池使小<lb/>
民得遂安養一併查議的確呈報去後本年九月内續<lb/>
據布政司呈該左布政使吕時中議照河源發自絶域<lb/>
不知幾千萬里九折以達中國潼闗而上涇渭諸水合<lb/>
流至陜州則勢已漸大而羣山夾岸未遂瀰漫河南懷<lb/>
<pb n="KR4e0194_WYG_004-4b"/>
慶以下漸受濟洛沁汜等河衆流萃匯遂為天地巨津<lb/>
而北方之水葢莫有大於黄河者宋室都汴代有經略<lb/>
然近省者惟汴蔡諸水而黄河經城東北達海至元時<lb/>
河始南徙逼近開封合汴泗以入淮我朝自正統及𢎞<lb/>
治以來雖分決泛溢靡常而入淮如故此河南懷慶開<lb/>
封歸徳一帶累遭衝決之患而徐邳以下接濟運道利<lb/>
亦有之至扵遶城築堤賴以防䕶則自宋元以來咸恃<lb/>
以為安而我朝間有河水忽漲突入為害者則以建都<lb/>
<pb n="KR4e0194_WYG_004-5a"/>
與列省既異其制而經畧與廢弛又異其防耳使其嵗<lb/>
加補築不令有缺豁坦薄之處則暴水雖至亦安能為<lb/>
害哉爰自去年八月翟家口東岸漸淤是以河流漸南<lb/>
南岸既嚙則北岸益淤日淤日嚙漸逼省城亦其勢也<lb/>
隨該周王暨前巡撫章都御史各奏奉欽依備行前來<lb/>
覆議時以事體重大議論紛紜持久未定今年六月忽<lb/>
遇大雨經旬不止致將原武判官村衝決一處散漫横<lb/>
流浸繞中牟等縣以及開封大堤議者遂以為翟家口<lb/>
<pb n="KR4e0194_WYG_004-5b"/>
直河不挑則近省南岸之侵嚙何時可挽此其說不必<lb/>
遐引逺譬即以判官村決口八百餘丈狂瀾肆溢懷襄<lb/>
無涯而大河之水拍岸盈流未見減去竊恐直河雖挑<lb/>
亦無以殺南侵之勢也有為神河之說者以為黄河巨<lb/>
浸有神司焉挑之徒費人力無益此固荒誕無據不足<lb/>
為憑有為或東或西倐南倐北遷徙無常之說者亦以<lb/>
為挑之無益其言似矣而未究其故蓋河流混濁泥沙<lb/>
相半昔人謂一石水六斗泥蓋已試之言顧水流有緩<lb/>
<pb n="KR4e0194_WYG_004-6a"/>
急緩急所向亦無定形亦無定處流緩則泥淳泥漸渟<lb/>
則地漸高流急則泥瀏泥漸瀏則地漸低積高成淤積<lb/>
低成決故緩急之勢髙低之由淤決之判也東西南北<lb/>
遷徙無常率由是耳先䝉巡撫章都御史議西自翟家<lb/>
口起東至時和驛東楊寛家莊止挑河一道長一十八<lb/>
里口低深闊不等計用夫九千九百餘名銀二萬九千<lb/>
七百餘兩續議以前項口闊底深不足以受大河之水<lb/>
須口闊三里底深稱是則用夫當得六十餘萬名銀當<lb/>
<pb n="KR4e0194_WYG_004-6b"/>
得一百八十餘萬兩其為工費甚鉅雖竭數省之財力<lb/>
猶恐不支况中州哉邇年水旱頻仍百姓窮困庫藏空<lb/>
竭道路流離積逋無筭救死不贍而欲舉大役以求成<lb/>
功難矣然猶有可慮者工程既鉅非數月不可貧人俯<lb/>
仰無賴朝不謀夕驅此六十萬愁苦之役而責以數月<lb/>
未必可完之工萬一不逞釀成他變職恐中州所憂不<lb/>
在黄河而在荷牐之衆矣然又有可慮者職前謂河流<lb/>
混濁泥沙相半即使新河挑穵果成闊纔三里許耳而<lb/>
<pb n="KR4e0194_WYG_004-7a"/>
大河水面少不下六七里澒洞一注容納不堪澱滯阻<lb/>
塞勢復洄流而南則此不貲之費將竟付之烏有乎然<lb/>
又有可慮者河流自此由歸德入淮吕梁而下伏槽安<lb/>
流是以漕運有濟設新河一開果遂直往時和以東倒<lb/>
海排山孰能禁禦散漫銅瓦廂而下近浸劉皮等口逺<lb/>
浸楊家湖等處狂奔汛蕩潰壞漕渠彼時為力抑又難<lb/>
矣數者有一於此誰任其咎古者欲適治理必順人情<lb/>
人情所不欲雖聖人莫能强為今之計莫若較量挑河<lb/>
<pb n="KR4e0194_WYG_004-7b"/>
與濬流孰難孰易創始與因舊孰費孰省犯水與繕堤<lb/>
孰險孰夷慮翟家口東岸之漸淤則相形度勢以濬之<lb/>
慮近省南岸之漸嚙則相形度勢以堰之堰者不南濬<lb/>
者漸北但令東去不為省城之害斯亦可已矣判官村<lb/>
決口則姑俟秋盡水落冬春農隙之時拘集鄉人雜以<lb/>
河夫退擇堅地速築堤岸不使明年霖雨河漲再罹衝<lb/>
決至扵省城䕶堤昨去水面髙者一丈五尺低亦可足<lb/>
一丈今宜及時大加修築缺者補之卑者増之薄者培<lb/>
<pb n="KR4e0194_WYG_004-8a"/>
之務使完固如此則雖卒遇泛溢而省中藩宗社稷城<lb/>
郭人民可恃以無恐先大學士邱濬謂治河者莫出賈<lb/>
讓三䇿與賈魯三法今完繕堤防是讓之一䇿而判官<lb/>
村用塞翟家口用濬則魯之二法具焉舍是即無䇿無<lb/>
法矣又據按察司按察使蔣宗魯都司掌印署都指揮<lb/>
僉事陳國清分守大梁道左叅政熊逵分巡大梁道副<lb/>
使沈科管河副使郭朝賔開封府知府周爻管河同知<lb/>
李充善各議呈到臣反覆詳論挑河一節無慮數千百<lb/>
<pb n="KR4e0194_WYG_004-8b"/>
言大畧相同有謂工費甚鉅雖竭數省之財力猶恐不<lb/>
支者有謂黄河水無定在泥沙所過河身即平所費不<lb/>
貲而功難必成成難必乆為可惜者有謂翟家口十八<lb/>
里之民廬舍疆埸付之浚窟貧民無力遷徙攜老襁㓜<lb/>
將安之乎騖利於南實害扵北者有謂財力天時水勢<lb/>
地里人情皆非所宜者有謂前議則工小而狹恐束隘<lb/>
停阻雖開而易淤後議則工大而難興恐勞費不貲非<lb/>
一省之力可辦者不但是也又謂時方荒歉公私俱困<lb/>
<pb n="KR4e0194_WYG_004-9a"/>
驅六十萬瘡痍憔悴之民以徼不可必成之功惟恐激<lb/>
成他變以為禍本此多官之隱憂也臣猶未敢遽信督<lb/>
同三司府縣等官親詣時和驛翟家口黄河南北兩岸<lb/>
徃來相視誠有如各官所議者而治之之法則當濬北<lb/>
岸之淤以導其滯固南岸之嚙以捍其衝至扵塞決栽<lb/>
柳漸次為之此誠簡易易行救時之急務也舍此不為<lb/>
而顧欲大開河口别開支河竭空虚之庫藏以塡巨壑<lb/>
驅漂没之遺民以執畚牐挽掀天之巨浪以逼使其别<lb/>
<pb n="KR4e0194_WYG_004-9b"/>
流非臣之所敢知也至謂先年河決開封誠亦有之但<lb/>
遶城築堤賴以防䕶其來逺矣間有夏秋霪雨淋潦衆<lb/>
水皆歸於河遂至瀰漫泛溢衝決或所不免若能時加<lb/>
修緝使堅厚完固水亦安能為患哉至扵遷省之說龍<lb/>
卵之說黄河之患六十年一次之說皆足以駭人聴聞<lb/>
亦非臣之所敢知也臣熟思審處裁酌既定詢謀僉同<lb/>
隨行管河副使郭朝賓同知李充善鳩工聚材開封府<lb/>
知府周爻擇吉興事又以大工伊始必得神相乃克有<lb/>
<pb n="KR4e0194_WYG_004-10a"/>
濟謹涓十月初三日躬率三司等官攝誠祭告以祈神<lb/>
休即日同知李充善督同祥符縣主簿曹守貞蘭陽縣<lb/>
主簿陳完帶領河夫一千六百四十九名扵時和驛北<lb/>
岸壅淤之處併力以濬導之南岸衝刷之處加埽以隄<lb/>
防之至十一月十三日據主簿曹守貞陳完呈報南北<lb/>
二岸工已就緒水勢俱向北岸新濬河身東北流行南<lb/>
岸水勢日漸迂迴不復衝刷前項工役用力省而成功<lb/>
速此皆仰賴我皇上聖徳格天川祗效順所致殆非人<lb/>
<pb n="KR4e0194_WYG_004-10b"/>
力所能為也臣隨於本月十五日陳牲設幣躬率三司<lb/>
等官詣河祭報訖又行同知李充善將省城䕶堤修築<lb/>
髙厚以防日後疎虞其判官村等處決口則俟冬春水<lb/>
落農隙拘集夫役凡堤岸衝決者逐一修補樹株枯死<lb/>
者逐一栽植於嘉靖三十九年四月初十等日節據管<lb/>
河副使郭朝賓管河同知李充善各呈稱省城䕶堤三<lb/>
重俱已督夫修完䕶城大堤周圍俱已起造舖房一十<lb/>
三所計三十九間時和驛河口修建公館八間以為巡<lb/>
<pb n="KR4e0194_WYG_004-11a"/>
守員役棲息之所各將前項決口堤岸等處俱已増築<lb/>
修補堅完又扵滎澤原武陽武中牟祥符封邱蘭陽儀<lb/>
封各縣黄河兩岸長月等堤除現在成活柳株外其餘<lb/>
空缺去處應該柳樹盡行補栽其前後用過夫料數目<lb/>
造册另報各等情具呈到臣㑹同巡按河南監察御史<lb/>
孫永思議照黄河之患自古為然河南㑹省距河僅十<lb/>
餘里近因北岸土淤約廣數里因以逼水南行遂至南<lb/>
岸侵刷漸近省城加以昨年夏秋之交霖潦時至百川<lb/>
<pb n="KR4e0194_WYG_004-11b"/>
㑹集泛濫騰湧以為省城之害是以前巡撫官欲扵翟<lb/>
家口對岸開河引水東注疏殺水勢蓋亦思患預防之<lb/>
意但計開河工役浩繁勞費不貲况今兩河地方災荒<lb/>
軍民困瘁庫藏空虚誠恐河工一興怨懟交作意外之<lb/>
虞誠所未免且該管河各官前報北岸之淤已經濬治<lb/>
河水東北流行南岸不至衝刷而省城與黄河南北兩<lb/>
岸諸處堤防又皆增築堅完設舖防守内有重堤之固<lb/>
外有䕶堤之埽似亦可保無虞今既經三司各道掌印<lb/>
<pb n="KR4e0194_WYG_004-12a"/>
等官查議㕘酌明白所據開河一節似應停罷然臣等<lb/>
私憂過計黄河變遷自古不常至於每嵗夏秋之際天<lb/>
雨久暫不時河水消長不一以臣等之愚豈能逆料候<lb/>
臨期容臣等相機防遏通融調度以濟時艱不敢𤨏屑<lb/>
以煩天聴伏望皇上勑下該部將開河一節再加詳議<lb/>
施行地方幸甚臣等幸甚縁係預早設法以杜河患及<lb/>
奉欽依事理臣等未敢擅便為此具本專差承差魏漢<lb/>
臣親齎謹題請㫖<lb/>
<pb n="KR4e0194_WYG_004-12b"/>
　　將材推用疏<lb/>
欽差巡撫河南等處地方都察院右副都御史臣張永<lb/>
明謹題為急缺將材推用事臣巻查先准兵部咨稱煩<lb/>
將所屬見任大小將領并指揮千百户以上官及廢閒<lb/>
將官不係充軍為民者逐一品題要見何官堪任總兵<lb/>
何官堪任副㕘遊守何官堪任都司不必對偶明註實<lb/>
跡徑自具奏以憑施行等因備咨到臣行據河南都布<lb/>
按三司各呈該掌印署都指揮僉事陳國清左布政使<lb/>
<pb n="KR4e0194_WYG_004-13a"/>
吕時中右布政使蔣宗魯副使沈科并分守大梁道左<lb/>
㕘政熊逵分守河南道帶管分守河北汝南道右㕘政<lb/>
亢思謙分巡大梁道僉事張學顔分巡河南道僉事林<lb/>
騰蛟分巡河北道僉事趙河分巡汝南道副使孫渭各<lb/>
呈將所屬衛所堪舉將領軍職官員開報到臣復又悉<lb/>
心延訪秉公甄别于内舍短取長僅得數人敬為皇上<lb/>
陳之如河南睢陳㕘將署都指揮僉事胡宗義才優應<lb/>
變而每蓄之以深沈智足研機而尤兼之以勇敢昔任<lb/>
<pb n="KR4e0194_WYG_004-13b"/>
邊防已著鷹揚之績近征倭冦克收俘斬之功宣武衛<lb/>
閒住原任大同副總兵都指揮同知田世威早閑韜畧<lb/>
發跡於武科素藴機謀馳聲於介胄握兵上谷屢成破<lb/>
敵之功仗鉞雲中力却防秋之餽身雖閒散志在宣忠<lb/>
以上二臣可堪總兵之任者也宣武衛閒住原任京營<lb/>
佐擊將軍署都指揮僉事吳子英氣宇魁梧才猷練達<lb/>
恤軍士而安靜不擾理戎務而經畧有方敵愾之氣未<lb/>
衰桑榆之績可奏原任河南衛指揮同知今陞徳州守<lb/>
<pb n="KR4e0194_WYG_004-14a"/>
備王復乾騎射優長志氣激烈守法奉公操履已徴於<lb/>
視篆運籌決䇿功業歴見扵推鋒馭下而恩威並著臨<lb/>
事則艱險不辭以上二臣可堪偏禆之任者也南陽衛<lb/>
現任指揮使張廉勇足以禦侮謀足以籌邊隨父對敵<lb/>
雖中流矢而不撓論功受賞盡給軍士而不吝忠信可<lb/>
嘉亷仁足尚指揮僉事張熖壯盛之年驍勇之質規模<lb/>
閑整而有老成持重之風紀律嚴明而得操縦張弛之<lb/>
術昔領邊操而軍士帖服今司衛篆而聲譽彰聞以上<lb/>
<pb n="KR4e0194_WYG_004-14b"/>
二臣可堪都司之任者也睢陽衛副千户朱武昌才識<lb/>
老成操持謹飭承調遣而鋒鏑不辭戍邊隘而謀猷疊<lb/>
著威武既可以臨戎諳練尤長扵料事懷慶衛署千户<lb/>
吳國年青而氣銳志確而才優倜儻不羣承委敢先扵<lb/>
赴敵驍雄出衆奮勇不懾乎艱危署千户陸淇體貌雄<lb/>
偉膂力絶人領軍入衛而甘苦必同遇敵先登而矢石<lb/>
親冒河南衛署千户詹恩年力精壯武藝習閑禦强冦<lb/>
而不怯曾救百人之命破常格而委任可當一面之衝<lb/>
<pb n="KR4e0194_WYG_004-15a"/>
以上四臣可堪守備把總之任者也如䝉乞勅該部再<lb/>
加查訪如果臣言不謬將胡宗義等遇有員缺量才推<lb/>
用則感恩奮勵各効馳驅其於戎務未必無小補矣為<lb/>
此具本專差承差朱棟親齎謹題請㫖<lb/>
　　申明禮儀疏<lb/>
都察院左都御史臣張永明謹題為申明禮儀事據河<lb/>
南道掌道事浙江道監察御史王漸呈稱竊照國朝設<lb/>
有都察院及十三道監察御史所以主持風紀彈壓百<lb/>
<pb n="KR4e0194_WYG_004-15b"/>
僚至扵考滿之典所以課成績而勵羣工闗係為尤重<lb/>
也查得往昔舊規凡在京在外考滿官員進見每月俱<lb/>
以一六日為期自府尹府丞以至六部郎中等官皆門<lb/>
吏報名以次謁見各照職銜崇卑為之隆殺禮法森然<lb/>
有條不紊夫何近日考滿官員間有妄執己私不循舊<lb/>
規或見同而禮文欲殊或官同而名否欲異或考滿同<lb/>
而進見違期夫紀綱重地逺邇具瞻凡在各官豈容紊<lb/>
越至此竊照考滿事體分屬本道為此呈乞本院題請<lb/>
<pb n="KR4e0194_WYG_004-16a"/>
明㫖以後各衙門官員俱照臺儀謁見如有故違者聴<lb/>
本院指名㕘治等因到院臣等照得考滿謁見禮儀創<lb/>
始非自今日奉行非止一人所以嚴等威之辨而明上<lb/>
下之體也若妄意紛更其如朝廷之紀綱何哉今據該<lb/>
道具呈前因相應申明遵守以後考滿官員如有故違<lb/>
容臣指名㕘奏懇乞聖明嚴加究治以為越分之戒以<lb/>
敦禮讓之風庶事體畫一而朝廷之紀綱振肅矣等因<lb/>
題奉聖㫖這考滿官儀節都着如舊府尹府丞應否考<lb/>
<pb n="KR4e0194_WYG_004-16b"/>
覈還查明行<lb/>
　　劾羅良疏<lb/>
都察院左都御史臣張永明謹題為恣肆司官背違明<lb/>
㫖輒行妄辯懇乞聖明俯賜究治以重考覈以肅風紀<lb/>
事本月二十四日據經歴司抄呈朝報内該吏部文選<lb/>
司署郎中主事羅良奏要都察院考滿不拘日期不令<lb/>
報名臣聞之不勝駭異蓋以本院一六日考滿見堂乃<lb/>
百餘年相沿舊規縁在京在外考滿官員一月之内非<lb/>
<pb n="KR4e0194_WYG_004-17a"/>
止一人而詳考其行難以一日必須數日覈實始可類<lb/>
咨過部若如羅良之辯不但考覈欠詳抑且移文繁亂<lb/>
況考滿歴及三年見堂在一日良謂妨廢職業欺妄何<lb/>
甚焉良又謂郎中王國光等考滿見堂或報官銜或免<lb/>
見或不報官銜蓋以二十七年故都御史屠僑徇伊親<lb/>
郎中張濂之請漫不報名後遂因循未即改正至今士<lb/>
論莫不曰壞都察院見堂之儀者屠僑也該臣永明與<lb/>
陞任左副都御史毛愷申明二十七年以前舊規出示<lb/>
<pb n="KR4e0194_WYG_004-17b"/>
司務㕔令六部郎中等官俱照舊規報名見堂未幾郎<lb/>
中胡汝桂考滿到院乃不循報堂之規輒自升臺相見<lb/>
任情越禮莫此為甚隨據掌河南道監察御史王漸具<lb/>
呈申明禮儀臣具奏奉聖㫖這考滿官儀節都着如舊<lb/>
欽此欽遵夫何奉㫖未久而抗違隨至臣不知良果何<lb/>
人而敢悖肆至此也良謂考滿官或免見蓋以郎中陸<lb/>
光祖見堂時偶值霖雨大注是日見堂非一人免見非<lb/>
止光祖良必欲霑衣濡足于霖雨之中果近人情乎良<lb/>
<pb n="KR4e0194_WYG_004-18a"/>
又謂吏部都察院綱領庶官事體相同都察院唱名儀<lb/>
節稍異臣看得考滿官唱名不獨都察院為然吏部凡<lb/>
遇考滿官過堂皆官吏堂上執簿呼名各官堂下隨呼<lb/>
答應此不獨科道郎中即卿寺堂官無異今良不言報<lb/>
名現行扵吏部而謂都察院儀節稍異何其謬妄不思<lb/>
之甚也良謂是月初九日六年已滿二十二日扵都察<lb/>
院見堂一時儀節未定未令相見良之欺妄至此尤甚<lb/>
蓋是日良未曾到院止詣臣私宅謁見抗言講禮曰若<lb/>
<pb n="KR4e0194_WYG_004-18b"/>
不報名我來考滿若報名寧不考滿臣謂三年考滿朝<lb/>
廷定制見堂報名奉有明㫖誰敢違之今良乃云扵都<lb/>
察院見堂未令相見豈惟誣臣至謂一時儀節未定視<lb/>
明旨若罔聞知其欺上蔑禮抑又甚矣臣嘗聞在昔文<lb/>
王之世士讓為大夫大夫讓為卿今良乃一部屬耳獨<lb/>
無可讓者乎卿寺等官無論今各部尚書侍郎考滿到<lb/>
部見堂官則在後堂並立相揖拜司官則在門裏南面<lb/>
答禮是堂官之體面輕扵司屬而司官之禮度反隆扵<lb/>
<pb n="KR4e0194_WYG_004-19a"/>
堂官矣冠履倒置禮法不經良謂濟濟師師果如斯義<lb/>
否乎臣荷䝉聖恩畀以風紀重任若不當與司屬相較<lb/>
但事關紀綱大體臣等不敢為一身私圖甘扵緘黙㕘<lb/>
照文選司署郎中主事羅良在昔倚托權門久不齒於<lb/>
士論迨今濫叨選部素不協乎輿情應考滿而捏言不<lb/>
赴郎官之職業何稽奉明㫖而故意抗違臣子之靖共<lb/>
奚在存心詭譎敢倡驕悖之風負氣滿盈殊乖遜讓之<lb/>
誼伏望皇上軫念都察為朝廷紀綱重地百僚具瞻考<lb/>
<pb n="KR4e0194_WYG_004-19b"/>
滿乃國家黜陟大典庶績攸賴乞賜乾斷將羅良以不<lb/>
謹罷黜勑下九卿等官再不許至四司門揖以長後進<lb/>
浮薄之習仍乞勑下該部行令各官凡三六九年考滿<lb/>
務要照例依期赴院考覈如有托故不行赴考者容臣<lb/>
指名㕘究庶部屬等官不致效尤而濟濟師師之風聿<lb/>
見於堯舜之世矣為此具本親齎奏聞伏候勑㫖<lb/>
　　附禮部覆疏<lb/>
禮部等衙門一本恣肆司官違背明旨輒行妄辯懇乞<lb/>
<pb n="KR4e0194_WYG_004-20a"/>
聖明俯賜究治以重考覈以肅風紀事該都察院左都<lb/>
御史張永明題前事奉聖㫖文選郎中考滿見堂既節<lb/>
年行禮不一羅良姑罰俸兩箇月奏内儀節禮部㑹同<lb/>
該科詳議來說欽此隨該都察院經歴司送到儀節内<lb/>
開各衙門考滿官俱限一六日見堂及開郎中等官由<lb/>
門吏報名升臺等因又該文選司送到儀節内開各部<lb/>
都察院通政司大理寺四品以上官翰林院國子監春<lb/>
坊司經局五品以上官陞遷考滿到部俱由後門進入<lb/>
<pb n="KR4e0194_WYG_004-20b"/>
與本部堂上官後堂相見仍到四司門揖及開郎中等<lb/>
官見堂係司務報名若考滿係考功司郎中唱名等因<lb/>
各開報前來臣等㑹同禮科都給事辛自修等看得左<lb/>
都御史張永明隨稱吏部郎中等官考滿務要依期赴<lb/>
院報名見堂及稱九卿等官不得至四司門揖各一節<lb/>
為照憲臺職司風紀其威儀體統係百僚之具瞻自難<lb/>
因人隆殺選郎雖居要路然品秩斑行亦六曹之儔侣<lb/>
豈宜獨示優崇祇縁銓衡為事權所在而莫敢誰何未<lb/>
<pb n="KR4e0194_WYG_004-21a"/>
免漸加尊大亦有體貌因訛謬相承而失扵釐正遂致<lb/>
踵為故常即如考滿日期在諸司悉皆安分奉約而獨<lb/>
抗辨扵選郎者無非憑藉事權而欲行違衆之殊禮如<lb/>
九卿等官與堂官既已分庭叙坐而反仰揖扵司屬者<lb/>
寔乃因循訛謬而必非禮典之舊規既該左都御史張<lb/>
永明論奏前因通應議處臣等詳擬得今後吏部郎中<lb/>
等官應該赴院考滿者俱令依期見堂不得自立同異<lb/>
九卿翰林等官凡由吏部後門者止扵後堂公見不得<lb/>
<pb n="KR4e0194_WYG_004-21b"/>
遍揖四司如此庶紀綱齊一名分不紊矣至扵郎中等<lb/>
官報名見堂吏部則係司務郎中禀引都察院則由門<lb/>
官傳唱部院事體相同而儀節稍異臣等不敢定擬伏<lb/>
乞聖裁奉聖㫖是部院一體該院報名見堂着照吏部<lb/>
行<lb/>
　　劾黄廷聘疏<lb/>
都察院左都御史張永明為貪鄙不職憲臣乞賜罷黜<lb/>
以正紀法事案照先該巡按浙江御史黄廷聘差徃浙<lb/>
<pb n="KR4e0194_WYG_004-22a"/>
江巡按一年已滿例該差官更替等因到院隨該臣奏<lb/>
請㸃差江西道御史龎尚鵬前徃浙江去後查得龎尚<lb/>
鵬已於四十四年六月二十八日至浙江交代接管訖<lb/>
今已四越月矣黄廷聘尚未囘道臣正疑其遷延日久<lb/>
必有别情近訪得本官交代後果私自回家行至湖廣<lb/>
衡山縣地方比因本官性氣暴戾激怒知縣陳安將行<lb/>
李扛箱通行盤詰盤出銀八百餘兩數雖未的迹則已<lb/>
彰又聞屈禮縣官復將銀領回臣聞之不勝駭愕竊惟<lb/>
<pb n="KR4e0194_WYG_004-22b"/>
御史者風紀之官所以激濁揚清朝廷賴之以振肅庶<lb/>
僚者也必無欲以澄源正已以率物一切財用無與焉<lb/>
如公費廩餼自有常規皆有司驛遞公應之此外不得<lb/>
擅取分文銀錢嚢中如洗其憲體當爾今銀兩數多如<lb/>
斯非苟取何從而得且路出衡山枉道回家及犯有贓<lb/>
私者節奉明㫖俱聴臣㕘奏罷黜今御史黄廷聘交代<lb/>
已久枉道回家又犯有贓私正合罷黜之例㕘照御史<lb/>
黄廷聘心同賈豎行若穿窬祗知玩法容私奚有風霜<lb/>
<pb n="KR4e0194_WYG_004-23a"/>
之面罔知正身率下惟貪暮夜之金苟黷貨以盈箱敢<lb/>
迂途而返轡憲職大壞有玷西臺穢徳逺聞貽羞東省<lb/>
此不可一日居乎其官者也伏望皇上俯察臣愚言非<lb/>
謬妄將黄廷聘速賜罷黜以為風憲不職之戒奉聖㫖<lb/>
是黄廷聘着閒住吏部知道<lb/>
　　辭左都御史疏<lb/>
刑部尚書臣張永明謹奏為感激聖恩辭免重任事本<lb/>
年九月二十八日准吏部咨該本部等衙門㑹推都察<lb/>
<pb n="KR4e0194_WYG_004-23b"/>
院左都御史員缺奉聖㫖張永明改都察院左都御史<lb/>
欽此欽遵備咨到臣寵命下臨戰兢無措竊念臣一介<lb/>
庸流遭逢神聖㧞置刑曹惟恐奉職無狀以辜任使之<lb/>
明方虞譴斥之加詎意推遷之及矧中臺係綱紀之司<lb/>
都御史為風憲之長苟非其人曷稱斯任臣惟鞠躬盡<lb/>
瘁不敢有辭者固臣子委身之義審已量力不敢自昧<lb/>
者實臣子事君之忠故効勞之心雖無窮而自審之分<lb/>
則有限是以披瀝悃誠冒凟君父之前伏望皇上收回<lb/>
<pb n="KR4e0194_WYG_004-24a"/>
成命容臣勉脩舊職以圖報於將來臣愚幸甚臣下情<lb/>
無任感激祈懇之至為此具本親齎謹具奏聞<lb/>
　　辭刑部尚書疏<lb/>
吏部右侍郎臣張永明謹奏為懇乞天恩辭免陞任事<lb/>
本年五月初五日准吏部咨該本部等衙門㑹推刑部<lb/>
尚書員缺伏奉聖㫖張永明陞刑部尚書欽此欽遵備<lb/>
咨到臣伏念臣以一介庸愚乍䝉皇上拔置銓曹之二<lb/>
雖矢刻心骨以求效萬一自省迂疎不足以仰酬聖明<lb/>
<pb n="KR4e0194_WYG_004-24b"/>
知遇日夕方抱惶悚詎意皇上特賜超遷渙汗下臨臣<lb/>
叩頭捧讀感激之私非言語所能形狀顧惟司寇之官<lb/>
實掌邦禁之職必得廉平長厚練達吏事者斯稱其任<lb/>
如臣謭陋豈所宜堪是以披瀝悃誠冒凟君父之前伏<lb/>
望皇上收回成命容臣勉脩舊職以圖報於將來臣愚<lb/>
幸甚臣下情無任祈懇待命之至為此具本親齎謹具<lb/>
奏聞<lb/>
　　謝恩疏<lb/>
<pb n="KR4e0194_WYG_004-25a"/>
刑部尚書臣張永明謹奏為恭謝天恩事本年五月初<lb/>
五日欽䝉聖恩陞臣刑部尚書隨該臣具疏辭免奉聖<lb/>
㫖卿才猷練達司寇重任特兹簡擢宜承朕命不允所<lb/>
辭吏部知道欽此欽遵除赴鴻臚寺報名廷謝外臣誠<lb/>
惶誠恐稽首頓首上言陳謝者伏以政貳銓衡方切負<lb/>
乗之懼職司邦禁復叨超擢之榮仰戴恩綸控辭莫遂<lb/>
顧念臣才疎讀律學昧通經敬天命以奉一人懷忠惟<lb/>
切棐民彜而成三徳効績何能兹蓋伏遇皇上徳育下<lb/>
<pb n="KR4e0194_WYG_004-25b"/>
車仁敷解網良惟折獄惠在安民式保大於包荒不求<lb/>
全扵器使肆以凡庸之品亦歸甄録之中感幸為多實<lb/>
荷天日無私之照叨榮已甚乃䝉雨露不次之恩臣敢<lb/>
不祇率屬僚宣揚徳意務盡一心以靡怠堅持三尺而<lb/>
弗撓仰體浩蕩好生之仁勉竭涓塵服勞之義伏願𤣥<lb/>
禧益茂帝眷彌隆萬壽綿洪同天長而地久八方寧謐<lb/>
恒海晏以河清臣無任瞻天仰聖感激屏營之至為此<lb/>
具本親齎奏謝以聞<lb/>
<pb n="KR4e0194_WYG_004-26a"/>
　　又謝恩疏<lb/>
都察院左都御史臣張永明謹奏為恭謝天恩事准吏<lb/>
部咨該本部等衙門㑹推題奉聖㫖改臣都察院左都<lb/>
御史欽此隨該臣具疏辭免奉聖㫖卿才行老成風紀<lb/>
重任特兹簡用不允辭吏部知道欽此欽遵除赴鴻臚<lb/>
寺報名廷謝外臣誠惶誠恐稽首頓首上言稱謝者伏<lb/>
以職司總憲允為法紀之宗位列中臺特重風猷之選<lb/>
提綱而飭吏治肅度以贊廟謨自非邁徳之賢曷稱具<lb/>
<pb n="KR4e0194_WYG_004-26b"/>
瞻之望如臣庸劣忝竊踰涯方慚舊職之未脩何意新<lb/>
恩之遽及懇祈恩免真知蚉負之難勝重拜溫綸愈沐<lb/>
鴻慈之下逮戰兢罔措感激何言兹蓋伏遇皇上徳並<lb/>
海涵仁同天覆善無求備不因葑菲而下遺寛以有容<lb/>
罔擇涓流而畢納遂致㣲臣之樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>亦䝉大造之甄收<lb/>
臣敢不益勵初心堅持晩節正身率屬務期職任之咸<lb/>
脩秉道協中必使綱維之克振伏願皇猷日麗聖壽天<lb/>
齊綱舉目張永致昇平之化河清海晏益隆熈皥之風<lb/>
<pb n="KR4e0194_WYG_004-27a"/>
臣下情無任瞻天仰聖激切感戴之至為此謹具本親<lb/>
齎奏謝以聞<lb/>
　　又謝恩疏<lb/>
都察院左都御史臣張永明謹奏為恭謝天恩事本年<lb/>
某月某日伏䝉聖恩以臣三年考滿欽遣内監張誠齎<lb/>
捧鈔二千貫羊一羫酒十瓶頒賜到臣謹焚香望闕叩<lb/>
頭祗領隨赴鴻臚寺報名次日扵午門前謝恩外臣誠<lb/>
惶誠恐稽首頓首上言稱謝者伏以國典課功績效未<lb/>
<pb n="KR4e0194_WYG_004-27b"/>
徴於明試聖恩敷錫寵光特被於匪頒循省曷勝凌兢<lb/>
無措竊念臣備員臺省深慚綱紀之司冒歴嵗年未効<lb/>
涓埃之報豈期大賚爰及㣲臣玉醪芬苾香浮尊斚之<lb/>
春牲鏹煇煌喜動門闌之色非望所及何功以堪兹蓋<lb/>
伏遇皇上仁覆堯天典成萬物知臨舜日光被四方式<lb/>
保大扵包荒不求全扵器使顧以樗櫟下材亦得濫叨<lb/>
渥澤惟深感激莫罄名言臣敢不益勵愚忠誓堅初志<lb/>
㫖酒思勞贊王道和平之化羔羊秉節率官常正直之<lb/>
<pb n="KR4e0194_WYG_004-28a"/>
風伏願徳並重𤣥超三皇而軼五帝壽綿萬載光七耀<lb/>
而配兩儀久綏寳厯於無疆克奠金甌扵有永臣無任<lb/>
瞻天仰聖欣躍感戴之至為此具本親齎奏謝以聞<lb/>
　　乞休致疏<lb/>
都察院左都御史臣張永明謹奏為衰老目疾懇乞天<lb/>
恩容令休致事臣由進士授蕪湖縣知縣選南京刑科<lb/>
給事中歴任藩臬以至今職受我皇上天髙地厚之恩<lb/>
未効絲粟㳙埃之報夙夜兢惕不敢怠遑近因年力衰<lb/>
<pb n="KR4e0194_WYG_004-28b"/>
遲目疾更熾自量難以勝任具本懇乞休致該吏部覆<lb/>
題奉聖旨張永明着照舊供職欽此臣聞命流涕不勝<lb/>
感激竊念臣猥以寒㣲遭逢神聖久叨重任恒以負乗<lb/>
懷憂過被寵榮又以逾涯祗畏益堅素履勉勵匪躬苐<lb/>
臣年六十有八血氣已衰又兼目疾夫人臣任事必精<lb/>
力强徤方能有為今臣衰老目疾自揣難圖後效若不<lb/>
引退必致荒廢職業將來負罪逾深萬死不足贖也是<lb/>
以不得已哀鳴於君父之前伏望皇上念都察院為風<lb/>
<pb n="KR4e0194_WYG_004-29a"/>
紀重地闗係匪輕非臣衰病所宜久冒乞勑吏部容臣<lb/>
致仕别選賢能以充斯任俾臣得就醫調治倘獲苟延<lb/>
殘喘則將來歲月皆皇上生全之恩矣臣無任激切祈<lb/>
懇悚息之至奉聖㫖張永明着照舊供職不准辭吏部<lb/>
知道<lb/>
　　再乞休致疏<lb/>
都察院左都御史臣張永明謹奏為再瀝悃誠懇乞天<lb/>
恩容令休致事臣以衰老目疾兩疏乞歸該吏部覆題<lb/>
<pb n="KR4e0194_WYG_004-29b"/>
聖㫖張永明着照舊供職不允辭欽此臣聞命流涕不<lb/>
勝感激竊念臣猥以寒㣲遭逢神聖久叨重任恒以負<lb/>
乗懷憂過被寵榮又以逾涯祇畏自分曠瘝罪已深於<lb/>
日積乃䝉渥眷恩實出扵海涵臣雖粉骨碎身無以為<lb/>
報豈忍托疾固辭負陛下知遇哉苐臣年近七十血氣<lb/>
已衰兩目昏花四肢痿倦近兼痰𠻳脾泄飲食少進日<lb/>
甚一日夫人臣任事必精力强徤方能有為今臣衰老<lb/>
多疾自揣難圖後效若不引退必致荒廢職業將來負<lb/>
<pb n="KR4e0194_WYG_004-30a"/>
罪愈深萬死不足贖也是以不得已哀鳴於君父之前<lb/>
伏望皇上念都察院為風紀重地闗係匪輕非臣衰病<lb/>
所宜久冐乞勅吏部容臣致仕别選賢能以充斯任俾<lb/>
臣得就醫調治倘獲苟延殘喘則將來歲月皆皇上再<lb/>
生之恩矣臣無任激切祈懇悚息之至為此具本親齎<lb/>
奏聞奉聖㫖張永明既年老目疾准致仕還着馳驛去<lb/>
　<lb/>
　<lb/>
<pb n="KR4e0194_WYG_004-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　張莊僖文集巻四<lb/>
</p>
<p>
</p>
  </div>
</body>
</text>
</TEI>
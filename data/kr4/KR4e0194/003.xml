<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>張莊僖文集巻三</head> <lb/>
    <p>
<pb n="KR4e0194_WYG_003-1a"/>
欽定四庫全書<lb/>
　張莊僖文集巻三<lb/>
　　　　　　　　　　　　明　張永明　撰<lb/>
　　乞停額外加徴疏<lb/>
欽差巡撫河南等處地方都察院右副都御史臣張永<lb/>
明謹題為懇乞聖慈憫念地方災傷俯賜停免額外加<lb/>
徴府第工銀以蘇民困以固邦本事據河南府申據永<lb/>
寧縣知縣謝魯申稱該縣原派伊府府第工料銀九百<lb/>
<pb n="KR4e0194_WYG_003-1b"/>
六十一兩三錢五分三釐自嘉靖三十四年至三十七<lb/>
年俱已完解止有三十八年尚欠五百五十一兩三錢<lb/>
五分追併間近䝉欽差户部劉員外按臨本縣嚴催節<lb/>
年京邊錢糧共欠銀五萬四千七百餘兩立限追徴又<lb/>
據通縣里老趙時興等連名告稱節年旱潦災傷積逋<lb/>
數多即今新舊驟徴併府第銀兩官校守逼民不堪命<lb/>
俱各逃竄告乞停徴等因到府巻查嘉靖三十四年五<lb/>
月内奉文議派伊府修理府第銀八萬六千兩除六千<lb/>
<pb n="KR4e0194_WYG_003-2a"/>
兩陸續將在庫無礙贓罰等銀共五千九百七十兩九<lb/>
錢先已送赴該府收用外欠銀二十九兩一錢見今差<lb/>
官催取未送其八萬之數亦照原行自三十四年為始<lb/>
定擬八年為限每年扵夏秋糧内帶徴一萬兩量其州<lb/>
縣大小分派不等至今五年之間已完解銀四萬九千<lb/>
三百八兩六錢四分七釐五毫八絲惟永寧縣止欠三<lb/>
十八年分銀九百六十一兩三錢五分二釐四毫二絲<lb/>
未解見徴在官者已有四百零八兩本府又查雒陽等<lb/>
<pb n="KR4e0194_WYG_003-2b"/>
縣節年拖欠夏秋稅糧甚多自三十一年起至三十七<lb/>
年止不下十八九萬若别項銀兩勢在稍緩者其所拖<lb/>
欠誠不敢以盡舉夫朝廷與藩封孰重而孰輕京邊之<lb/>
與府第孰緩而孰急朝廷京邊錢糧則節年拖欠藩封<lb/>
府第銀兩則逐歲徴派殊失輕重緩急之序况河南一<lb/>
府地糧獨重雜役尤繁連年災荒十逃八九而王府官<lb/>
舍旗校人等擅自徑下州縣催徴騷擾官吏懼威嚴刑<lb/>
追比以致百姓破家蕩産鬻子典妻而國家額賦反坐<lb/>
<pb n="KR4e0194_WYG_003-3a"/>
此拖欠即今王府工程皆已完畢而未徴銀兩尚有三<lb/>
萬餘兩若不預為酌處恐民力益不能堪國賦終不能<lb/>
完而欽差部使亦為徒勞爾矣本府因該縣所申目擊<lb/>
時艱不敢隱昧申乞照詳又據河南布政司提督糧儲<lb/>
左㕘議袁洪愈呈稱看得永寧一縣拖欠京邊等項錢<lb/>
糧七八萬兩里老苦於催徴縣官申請寛緩至於王府<lb/>
禄米銀俱已完足又有府第銀五百五十餘兩未完官<lb/>
校守逼及訪得官校到於該縣怙勢逞威欺虐良善凌<lb/>
<pb n="KR4e0194_WYG_003-3b"/>
辱有司無所不至不獨一縣為然本職隨處禁約但恐<lb/>
經過之後此輩仍復肆行合行裁抑及照府第銀兩似<lb/>
應奏請停止姑以目今時勢陳之本職於今年正月二<lb/>
十二日至河南府二十三日赴伊府朝王目見本府城<lb/>
牆宫殿周圍完固詢聞四面云非昔日之舊東西北三<lb/>
面未經查知其南面端禮門外多設門樓三重極其雄<lb/>
壯華麗並無未完工程夫工已告完而銀復派擾無端<lb/>
病民莫此為甚近見咨文皇上興建殿堂大小官員各<lb/>
<pb n="KR4e0194_WYG_003-4a"/>
將俸銀獻進郡王以下隨力獻助工完停止夫以大工<lb/>
若此其急内外臣工夙夜憂惕思仰贊不日之成而未<lb/>
可得不此之急而乃急扵府第銀兩况府第已極完固<lb/>
豈不得已者哉内帑缺乏邊儲告匱户部題奉欽依差<lb/>
官查催河南府所屬地方亦欲如數完納柰官校人等<lb/>
守逼王府銀兩禄糧既已盡完府第又復催迫民急於<lb/>
避害不能顧義急扵彼必緩於此理勢自然夫京邊未<lb/>
完宜急而反緩府第已完宜緩而反急此真所謂舛也<lb/>
<pb n="KR4e0194_WYG_003-4b"/>
若不早為停止將來誤事匪細本職奉勑提督糧儲目<lb/>
擊時艱不敢隠忍合無轉奏將伊府修理府第銀兩除<lb/>
已完外其未完者盡數停免又據分守河南道右㕘政<lb/>
亢思謙呈稱看得河南一府地瘠民疲原額稅糧獨重<lb/>
頻年旱潦相仍民貧徹骨歴年逋欠數多近因追併鞭<lb/>
朴一加逃亡相繼其流離困苦措辦不前蓋不獨永寧<lb/>
一縣為然也自嘉靖三十四年加派府第銀兩於夏秋<lb/>
糧内追徴每至三月之初伊府即差官校齎捧令旨分<lb/>
<pb n="KR4e0194_WYG_003-5a"/>
至各縣直上縣堂坐扵縣官之上主使掌印官嚴拘各<lb/>
里里老年頭人等立限追併急於星火倚勢凌逼縣官<lb/>
不敢少延竊惟伊府原奏開稱府第損壞照例修理近<lb/>
據河南府申稱該府新築重城創建門樓拆除官民房<lb/>
屋街道改闢府地寛廣倍前工作俱已完備夫工役已<lb/>
完而銀兩之徴似在可緩而各州縣尚嚴行追併以致<lb/>
民不聊生甚非為朝廷惠養小民之意也前項銀兩似<lb/>
應議擬俟京邊錢糧完日追併解府或待豐年帶徴或<lb/>
<pb n="KR4e0194_WYG_003-5b"/>
奏請停止又據河南按察司分巡河南道僉事林騰蛟<lb/>
呈稱本道巡歴至永寧縣隨據民趙時興等連名告稱<lb/>
本縣連年災傷小民逃亡過半致遺累年各項正額錢<lb/>
糧拖欠數多現䝉欽差户部劉員外及督糧道袁㕘議<lb/>
按臨本縣追併又兼府第銀兩𦂳急現今差官在縣守<lb/>
催日乆小民粉骨碎身亦不能辦乞將各項錢糧暫行<lb/>
停徴等情當將原差官錢錦唤入省諭囘府不許在縣<lb/>
騷擾并批行該縣查報又據該縣申稱查得該府原差<lb/>
<pb n="KR4e0194_WYG_003-6a"/>
官錢錦孟思賢俱扵嘉靖三十八年八月初八日徑自<lb/>
下縣催取禄米府第銀兩本縣隨將禄米徴完孟思賢<lb/>
扵本年十二月初六日隨解禄米銀兩回府錢錦坐催<lb/>
府第銀扵本月二十八日又差禮生董堂承奉侄葉童<lb/>
下縣嚴催本縣慮思激變小民省令本月三十日回府<lb/>
惟錢錦在縣至三十九年二月初六日䝉本道按臨本<lb/>
縣闔縣里老趙時興等具告錢糧急迫致䝉本道查出<lb/>
錢錦在縣當䝉逐回備申本道又據河南府呈稱連年<lb/>
<pb n="KR4e0194_WYG_003-6b"/>
不收額賦拖欠甚多則不獨永寧一縣為然而所屬十<lb/>
四州縣大約事體相同矣現今内帑告匱聖明宵旰特<lb/>
煩勑使督責甚嚴為臣子者孰敢為其私計府第銀兩<lb/>
雖奉欽依給賜但以事勢言則今日内帑急而府第緩<lb/>
以大義言則君上先而臣子後况本道近巡歴河南府<lb/>
備視伊府宫殿規模倍舊工程一新靡有損缺未完如<lb/>
䝉憫念民貧徹骨國賦燃睂所有該府所屬陜洛等州<lb/>
縣府第銀兩暫行停徴以待豐年照數補給各等因申<lb/>
<pb n="KR4e0194_WYG_003-7a"/>
呈到臣接管巻查先准工部咨為比例修理房垣保障<lb/>
藩屏再乞天恩早賜完結以便安居事該伊王典楧奏<lb/>
稱府第傾圯乞要修理該部議擬合候命下備行撫按<lb/>
督同都布按三司等官查勘㑹奏等因覆題奉欽依備<lb/>
咨行據布政司呈將委官勘估過該府修理府第合用<lb/>
夫料工價等銀八萬六千兩分派各該州縣於每年徴<lb/>
銀一萬兩陸續解送自行修理等情具呈前巡撫河南<lb/>
地方都察院左副都御史端㑹同巡按河南監察御史<lb/>
<pb n="KR4e0194_WYG_003-7b"/>
王題稱前項工價照數派解但地方災旱百姓不堪該<lb/>
本部議擬合候命下行令自行修理等因覆題奉聖㫖<lb/>
既地方災傷且罷欽此欽遵外嘉靖三十三年八月内<lb/>
又准工部咨為府第年久損壞日甚已經撫按估勘明<lb/>
白工價未給再乞天恩早賜照例修理以保藩屏以壯<lb/>
國威事該伊王典楧奏稱府第傾圯乞要查照原估價<lb/>
數修理等因奏奉聖㫖准照原估數目給與工部知道<lb/>
欽此欽遵備咨前巡撫河南地方都察院右副都御史<lb/>
<pb n="KR4e0194_WYG_003-8a"/>
鄒案行布政司遵照徴解去後今據前因臣㑹同巡按<lb/>
河南監察御史孫議照河南地方田地瘠薄兼以宗室<lb/>
蕃衍禄糧倍増於前時差役頻繁徴派每溢於常額即<lb/>
其平日已難支持一遇凶年遂至狼狽是以節年以來<lb/>
積欠京邊額賦與夫㑹議銀兩約計百十餘萬至厪聖<lb/>
慮特使督徴尚未能辦目今帑藏空虚邊需孔棘内外<lb/>
並困其事勢誠急其為國計誠所當先者伊府修理府<lb/>
第工價府道各官咸謂該府宫殿現已修完仍被官校<lb/>
<pb n="KR4e0194_WYG_003-8b"/>
凌逼催徴騷擾地方以重疲民之困所據里老趙時興<lb/>
等紛紛告訴其情誠有不得已也矧今皇上鼎建殿堂<lb/>
預處財用凡大小臣工許其獻進郡王以下亦聴獻助<lb/>
為親王者尤當仰體聖心顧乃屑屑於私計必欲取盈<lb/>
以剝民之膏血是豈急君父之義乎臣等查得大明㑹<lb/>
典凡諸王宫室自有定式今據督糧道呈稱目見本府<lb/>
城墻宫殿周圍完固詢聞四面云非昔日之舊東西北<lb/>
三面未經查知其南面端禮門外多設門樓三重極其<lb/>
<pb n="KR4e0194_WYG_003-9a"/>
雄壯華麗分守道呈稱該府新築重城創建門樓拆除<lb/>
官民房屋街道改闢府地寛廣分巡道呈稱備見該府<lb/>
宫殿規模倍舊工程一新則與㑹典有違又查得問刑<lb/>
條例王府禄米若本府官員内使旗校管莊人等干預<lb/>
撥置擅自差人下府州縣催徴騷擾者旗校人等杖罪<lb/>
以上發邊衛充軍官員内使監候奏請發落今該府擅<lb/>
差官校錢錦孟思賢禮生董堂承奉姪葉童等絡繹下<lb/>
縣直上縣堂坐於縣官之上守逼禄米府第銀兩恃勢<lb/>
<pb n="KR4e0194_WYG_003-9b"/>
逞威欺虐良善凌辱有司無所不至則與條例有違聖<lb/>
明在上宗藩不億莫不恪守王章而該府悖違若此是<lb/>
豈守典承休之道乎再照當此荒歉之時青黄不接之<lb/>
際貧民假貸於富室既無所得仰食於有司又不能周<lb/>
復加該府催逼前項工價旁有追呼之苦下有捶剝之<lb/>
災萬一釁皷於一呼勢成於羣合將若之何况今逺近<lb/>
多警邪黨易興所以萃其渙而繫其心者誠不可不早<lb/>
見而先圗也所據該府未完府第銀兩多官目擊時艱<lb/>
<pb n="KR4e0194_WYG_003-10a"/>
欲為停止情委懇切相應奏請伏望皇上軫念中原為<lb/>
腹心之重地百姓係久困之疲民勑下該部再加議覆<lb/>
將前修理府第工銀除已完外未完銀兩照數停免仍<lb/>
將該府創建門樓等項查勘果否違式犯分應否改正<lb/>
逐一具奏請自聖裁其撥置生事之人通行拏問照例<lb/>
發遣庶憲典孔彰宗藩知警羣邪屏息閭閻輯寧黎庶<lb/>
有更生之慶重地獲永賴之休矣縁係懇乞聖慈憫念<lb/>
地方災傷俯賜停免額外加徴府第工銀以蘇民困以<lb/>
<pb n="KR4e0194_WYG_003-10b"/>
固邦本事理臣等未敢擅便為此具本專差承差周讃<lb/>
親齎謹題請㫖<lb/>
　　乞停額外加徴第二疏<lb/>
欽差巡撫河南等處地方都察院右副都御史臣張永<lb/>
明謹題為懇乞聖慈憫念地方災傷俯賜停免額外加<lb/>
徴府第工銀以蘇民困以固邦本事先據守巡河道督<lb/>
糧三道呈據永寧縣知縣謝魯申據里老趙時興等呈<lb/>
稱節年災傷積逋數多新舊驟徴因今伊府差官校錢<lb/>
<pb n="KR4e0194_WYG_003-11a"/>
錦孟思賢等守催府第禄米銀兩民不堪命俱各逃竄<lb/>
該各道查得該府新築重城創建門樓拆除官民房屋<lb/>
街道改闢府第寛廣倍前工程完備前項未徴府第銀<lb/>
三萬兩相應停免等因呈報兩院㑹本題奉聖㫖該部<lb/>
知道該工部覆題為照親王府第原係欽建分封其規<lb/>
模體式俱經内監畫圖呈覽欽定遵行事干祖宗法制<lb/>
國家典章嗣王所宜世世恪守豈敢擅易今查伊王原<lb/>
奏止稱修理地方官曲意奉承輒估價銀至八萬餘兩<lb/>
<pb n="KR4e0194_WYG_003-11b"/>
皇上篤念親親特允照給實天地髙厚之殊恩古今希<lb/>
絶之曠典伊王正宜仰體聖心恪守常分止將損壞處<lb/>
所修理為當却乃弗安祖制乗機僭踰擅將官民房屋<lb/>
街道恣意拆除改闢寛廣據稱南面端禮門外一處已<lb/>
増設門樓三重則其餘可知况工既完備則價銀自應<lb/>
停止差人下縣既明有禁例錢錦等豈宜擅差地方以<lb/>
令㫖行事既經撫按官㑹題前因相應勘究但事闗禮<lb/>
制今候命下移咨禮部題請差官給勑前去河南㑹同<lb/>
<pb n="KR4e0194_WYG_003-12a"/>
該撫按逐一查勘原欽建府第有外牆為限廣濶若干<lb/>
今牆外拆除官民房屋街道若干南面端禮門外曽否<lb/>
增設門樓三重是否祖制其餘拓開官民基地曽否䜿<lb/>
造何項房屋有無僭踰明白畫圖貼說具由㕘奏恭候<lb/>
聖裁其餘應㕘官員及應究人役聴照例施行原派工<lb/>
價銀兩既已工完本部行令即便截日停免撫按官仍<lb/>
明白曉諭以安窮民等因奉聖㫖是除工銀停免外又<lb/>
該禮部題奉欽依差禮科給事中龔某前來㑹同撫按<lb/>
<pb n="KR4e0194_WYG_003-12b"/>
查勘間承奉葉全等撥置伊王送與房主李鸞等房價<lb/>
私和泯滅李鸞等將銀錢首縣貯庫葉全等又撥置隠<lb/>
情奏奉欽依備行院科㑹委按察司副使郭朝賔布政<lb/>
司㕘議王遴分委知府等官陳慶李天榮等㑹問得犯<lb/>
人吳希同係伊府儀衛司校餘由監生任知縣革職招<lb/>
稱該府承奉等官葉全等撥置展拓府第創建重城門<lb/>
樓移䕶衛長史司等衙門於王城之内逼換方城王府<lb/>
第及侵占桐城郡主府第各一所强占河南府學文昌<lb/>
<pb n="KR4e0194_WYG_003-13a"/>
祠基洛陽縣監并養濟院法藏寺及儀賔韓應壁等鄉<lb/>
宧軍民陳大壯喬岳等各房基共三百八十餘間窯院<lb/>
十七所土窯十六空計地一頃餘畝侵占官街採取軍<lb/>
民樹株擅用官車裝運强擡軍民周自省等一十七女<lb/>
擅立東厰緝訪生事詐財修城使用及違例擅差軍校<lb/>
錢錦等下縣逼催府第禄米銀兩索要大户銀錢并承<lb/>
奉趙用蔡朝詐傳令旨辱打知縣謝魯等項俱實問過<lb/>
充軍吳希同等二十九名杖罪謝魯等十二名脫逃照<lb/>
<pb n="KR4e0194_WYG_003-13b"/>
提田五峰等九十名有罪聴㕘葉全等六十二名并將<lb/>
伊王違制等情㕘稱仰惟聖祖欽定格式永為萬世之<lb/>
章程皇上特賜工銀尤出一時之曠典况不許犯分之<lb/>
明訓煥然如新不必更改之綸音昭然在上伊王典楧<lb/>
本以親藩嗣封中土正宜畏天保國恪遵祖訓之嚴樂<lb/>
善承家仰答聖恩之重却乃恣已驕盈憑人撥置駕言<lb/>
修葺因肆更張門創建乎三重城遂過乎百堵逼遷郡<lb/>
王之第廟擅取先師之學宫强占民居周圍廢二百家<lb/>
<pb n="KR4e0194_WYG_003-14a"/>
之市併吞官舍縱横侵五六道之街妄擬天闕之尊嚴<lb/>
不畏皇言之炳赫明知僭踰務壯麗以示威越例科求<lb/>
必饜足而後快始而刼制委官估勘多虚已豫設改闢<lb/>
之計既而奉有成命任意拆毁復行其専擅之私若謂<lb/>
新闢丈尺止是遵照㑹典之文然原制欽定於聖祖者<lb/>
豈當擅易若謂置買房基俱在原估丈尺之内則當時<lb/>
上塵於睿覽者何不具陳似此僭踰乃大違扵聖訓即<lb/>
其恣肆實深負乎聖恩蓋惟羣小相誘以致王心不檢<lb/>
<pb n="KR4e0194_WYG_003-14b"/>
俱有實跡殊非小過合無將違制重城勑令改正其逼<lb/>
換方城王府第舊基行令伊府造還居住該府内外文<lb/>
武有罪官員通行提問查照律例奏請發落及將侵損<lb/>
銀物强擡女子等項各給主收領以警將來則國典愈<lb/>
彰而小民永賴矣再照該府因建重城不俟奏請輒將<lb/>
䕶衛衙門移於重城之内今擬改正其䕶衛相應仍還<lb/>
舊處及查䕶衛原額旗軍二千名今軍餘共一萬四千<lb/>
六百五十餘名又儀衛司原額校尉六百名今正餘共<lb/>
<pb n="KR4e0194_WYG_003-15a"/>
六千六百餘名蓋其封國年乆生齒日繁遂使餘丁多<lb/>
於正額向屬承奉司占用辦納銀錢倚勢作威凌辱官<lb/>
府百姓皆由此輩為之深為王累失今不治恐事久則<lb/>
難變勢重則難圖實非所以善王後也伏候命下合無<lb/>
查照伊府䕶衛儀衛司仍留正額名數摘撥守禦王城<lb/>
輪直宿衛其剰下餘丁盡數查出編成隊伍或量改一<lb/>
千户所或併屬河南衛督率防禦城池分班赴省操備<lb/>
或查照魯府奏准撥補郡王府校從事例止許单丁摘<lb/>
<pb n="KR4e0194_WYG_003-15b"/>
撥不許隱占闔户人丁中間逋逃影射貫籍不明者許<lb/>
首發附近州縣編當民差則地方緩急有賴可無意外<lb/>
之虞矣惟復仍舊存畱及照伊府因建重城長史司每<lb/>
傳奉伊王令旨發放一應事務如謀占官民房基起派<lb/>
車兩採取土石刷選女子捉拏平人皆以令旨行之以<lb/>
致軍衛有司衙門多被鈐束該府内外官員舉奉成案<lb/>
殊非朝廷篤念親親安享富貴及設官分職愛養小民<lb/>
意伏乞天語叮嚀戒諭伊王止治其國内官僚不必干<lb/>
<pb n="KR4e0194_WYG_003-16a"/>
豫有司之事若有事情重大應合奏請者奏聞朝廷區<lb/>
處更宜嚴禁本府官校人等不許假稱名目詐傳令旨<lb/>
違法生事若有稔惡不悛及額外投充者事犯聴法司<lb/>
究問如例如遇王府發放事務敢有不俟奏准輒自奉<lb/>
行者聴撫按官指實論劾有司以罷輭罷職軍職改調<lb/>
邊方庶幾吏稱共職民安其業而宗室將享磐石之固<lb/>
與國同休萬年無疆矣等因連人呈解院科㑹審明白<lb/>
畫圖貼說招㕘㑹本題奉聖旨禮部㑹同三法司㕘看<lb/>
<pb n="KR4e0194_WYG_003-16b"/>
了來說查覆間又該伊王奏辯奉聖㫖禮部三法司一<lb/>
併㸔了來說該三法司㕘看得伊王不遵祖制増建城<lb/>
墻三重門樓三座逼換郡王府第侵占學宫廟祠官民<lb/>
房基地土等項及㕘承奉等官葉全等大肆撥置罪犯<lb/>
深重并問過犯人吳希同等各情罪明當俱有顯跡遵<lb/>
奉明㫖查㕘題覆間又該伊王具奏知府張柱等索要<lb/>
謝儀僉事林騰蛟扶同添揑及稱各官私造囚車扭鎖<lb/>
逼死人命等項但辭出一面恐涉遮飾必須差官再勘<lb/>
<pb n="KR4e0194_WYG_003-17a"/>
方可定擬其増設重城門樓先該給事中龔某巡撫張<lb/>
永明等委官丈量畫圖貼說進呈似已明白今稱一甎<lb/>
一瓦率由舊式亦應究明相應照例題請差法司錦衣<lb/>
衛堂上官各一員㑹同撫按行委隔别官員將伊王奏<lb/>
内事情逐一勘究要見各官是否懷私扶害其李學先<lb/>
等是否逼打致死其修理府第是否率由舊式其餘各<lb/>
項事件及應㕘應問人犯照例提問明實與給事中龔<lb/>
某等原勘情節一併類招具奏定奪題奉欽依差刑部<lb/>
<pb n="KR4e0194_WYG_003-17b"/>
左侍郎趙某錦衣衛都指揮萬某㑹同撫按勘問隨該<lb/>
各官題委山西㕘政陳洪濛山東副使雷夢麟前來㑹<lb/>
勘間又該伊王屢次奏辯俱奉聖㫖這事情着差官去<lb/>
一併勘問來說欽此備咨前來㑹行各官逐一勘問明<lb/>
白具招連人呈解部衛兩院㑹審無異㕘照承奉正葉<lb/>
全承奉副趙用武昇門正王俊門副蔡朝典膳副葉相<lb/>
典服劉用内官彭宣李陽劉朝王用内使徐進閆志苑<lb/>
江宋天福張春徐堯書辨官王永壽任良弼魏科均屬<lb/>
<pb n="KR4e0194_WYG_003-18a"/>
宦使咸預中謀煽習傾危搆成黨類多方撥置自謂各<lb/>
職為王之爪牙互肆兇殘罔思百姓係朝廷之赤子漁<lb/>
獵蠶食破産者奚啻數百餘家狐假虎威致死者不止<lb/>
二三餘命或故違招集之例談風水以蠱惑王心或明<lb/>
知創建之非假欽依以箝塞衆口巡視巡捕僭稱東厰<lb/>
之名採石採青忍奪小民之利詐令旨而奴辱縣令肆<lb/>
志弄權改勘合而刷選宫人甘心導慾官府畏威䘮氣<lb/>
莫敢誰何士民飲恨吞聲無門籲訴即今悲號無慮千<lb/>
<pb n="KR4e0194_WYG_003-18b"/>
口良由威刼已積二十年始焉估勘多虚致加派糧銀<lb/>
之八萬既而展拓彌廣遂擅起蕭牆之二重街署悉被<lb/>
其横侵第舍俱遭其席捲承奉葉全武昇蔡朝趙用罪<lb/>
惡貫盈法應首論内官宋隆鄭卓内使闗保儀衛正芮<lb/>
宣儀衛副髙節孫勝典膳副華誠夫典仗黎民靖兵馬<lb/>
指揮方時雒陽中䕶衛指揮李官百户余兆鎮撫談世<lb/>
禄工正黄鑑工副謝霓儀賔郭一桂潘溱比周為黨獻<lb/>
諛成風或逢迎敗度縦富樂院之歡呼或隨從出城肆<lb/>
<pb n="KR4e0194_WYG_003-19a"/>
演武塲之遊衍内方時進逼遷府第反噬宗枝闗保彈<lb/>
射平人忍令殘廢談世禄芮宣孫勝指債負以漁利朘<lb/>
削脂膏仗威勢以欺民横索財賄誅其助惡之心當從<lb/>
改調之例内使齊貴久嫉生儒之號愬隂蓄報復之私<lb/>
讐撒石灰以挫辱衣巾致擁潰而踹傷人命罪有所由<lb/>
法應併究河南衛先掌印今管操指揮王錫官叨世守<lb/>
性實詭隨既估勘之徇情仍覺舉之無狀委屬瘝曠罪<lb/>
豈容辭本衛中前所副千户張洙本以懦夫罔知職守<lb/>
<pb n="KR4e0194_WYG_003-19b"/>
明見伊王之出郭曾無一字之攔阻右所百户林鎮衰<lb/>
病餘年昏庸䘮志納礦徒之賂既已自弛隄防引袖匿<lb/>
之金復爾公行囑託招尤啓侮罪悉由兹長史司見任<lb/>
左長史汪師召右長史王潤職司輔導志乏匡維俛首<lb/>
怙終唯唯惟知竊禄傍觀方蹶依依豈得無言律以官<lb/>
常責誠難逭洛陽中䕶衛指揮温如玉叨綜篆之虚名<lb/>
昧典守之大義易府第為䕶衛曾不執法啓陳遷䕶衛<lb/>
於重城又不據實申請若不量為調處無以懲戒詭隨<lb/>
<pb n="KR4e0194_WYG_003-20a"/>
先任右長史陳澶素行依阿未聞納約明知公署之改<lb/>
建並無諫阻之忠猷久曠厥官法應追論王府内外文<lb/>
武各有罪官員相應通行提問查照律例問擬奏請發<lb/>
落庶警將來職等竊照伊王典楧本以親居藩服嗣承<lb/>
中土之封允宜世篤忠貞永法東平之善庶幾恪遵祖<lb/>
訓思報皇恩却乃志欲更張事多違制妄信堪輿之術<lb/>
頓萌圖大之心駕言葺修擅行展拓城連百雉俄驚府<lb/>
第之崢嶸門建三重敢擬天庭之峻偉蹈春秋無將之<lb/>
<pb n="KR4e0194_WYG_003-20b"/>
戒昧藩輔謹守之規任羣小之縱横致流毒之滋蔓徇<lb/>
私逞暴則逼奪郡府以及先師之學宫歛賄宣淫則强<lb/>
娶室女以及已配之民婦率衛騎而出城賞犒殊駭聴<lb/>
聞挾銀錢而非禮遨遊尤乖統紀積愆具露奏勘已行<lb/>
䝉聖恩未即譴懲奉明旨特加查勘尤宜感乾坤髙厚<lb/>
之徳意遵日星炳煥之綸音引咎責躬攄誠俟命却又<lb/>
聴撥置而再三浮辯肆摭拾以掩飾前愆不候聖裁屢<lb/>
干天聴既非臣子恪恭之義又違祖宗訓典之嚴據跡<lb/>
<pb n="KR4e0194_WYG_003-21a"/>
原情似非小過伏乞聖明裁處其違制重城及强擡婦<lb/>
女合無仍照前勘勑令改正復舊退出給親惟復俯念<lb/>
親王各姑准存留職等未敢擅擬均乞聖裁再照該府<lb/>
因建重城擅將䕶衛衙門改建重城之内先該給事中<lb/>
龔情等題稱相應仍還舊處其䕶衛原額旗軍二千名<lb/>
今計軍餘一萬四千六百五十餘名儀衛司校尉六百<lb/>
名今計正餘共六千餘名向屬承奉司辦納銀錢倚勢<lb/>
作威凌虐士庶皆由此輩為之深為王累失今不治恐<lb/>
<pb n="KR4e0194_WYG_003-21b"/>
後生齒益繁逋逃日聚事久難變勢重難圖非所以善<lb/>
王後也相應仍留正額名數摘撥守禦王城輪直宿衛<lb/>
其餘剰下餘丁盡數查出編立隊伍量立一千户所或<lb/>
併屬河南衛督率防禦操備㕘稱該府長史司每遇發<lb/>
放地方事務皆以令旨行之以致軍衛有司多被鈐束<lb/>
殊非朝廷設官分職愛養小民至意懇乞天語叮嚀戒<lb/>
諭伊王止治其國内官僚不必干預有司之事若有事<lb/>
情重大具由奏聞區處更宜禁約府内官校人等勿得<lb/>
<pb n="KR4e0194_WYG_003-22a"/>
假稱名目及額外投充違法生事若有故違聴撫按衙<lb/>
門指實㕘論各一節誠為逺慮相應一併議處通行禁<lb/>
革以上事情闗係重大皆非職等所敢輕擬仍乞勑下<lb/>
禮部㑹同三法司再加議擬奏請定奪施行縁汪師召<lb/>
王潤陳澶温如玉黄鑑謝霓李官談世禄芮宣髙節孫<lb/>
勝黎民靖余兆係王府文武官王永壽任良弼魏科係<lb/>
書辦官葉全趙用武昇王俊蔡朝葉相華誠夫劉用彭<lb/>
宣李陽劉朝王用宋隆鄭卓徐進閆志苑江宋天福張<lb/>
<pb n="KR4e0194_WYG_003-22b"/>
春徐堯關保齊貴係内官内使郭一桂潘溱儀賔方時<lb/>
進係王親縁係懇乞聖慈憫念地方災傷俯賜停免額<lb/>
外加徴府第工銀以蘇民困以固邦本及節奉欽依事<lb/>
理職等未敢擅便為此除具題外今將問過招由理合<lb/>
開報<lb/>
　　擒獲巨冦疏<lb/>
欽差巡撫河南等處地方都察院右副都御史臣張永<lb/>
明謹題為仰仗天威擒獲巨冦懇乞聖明亟賜典刑以<lb/>
<pb n="KR4e0194_WYG_003-23a"/>
靖地方事據河南按察司呈准副使沈科㑹同布政司<lb/>
掌印右布政使毛愷都司署印署都指揮僉事王鴻業<lb/>
守巡大梁道右㕘政亢思謙僉事張學顔㑹問得賊犯<lb/>
王瑟等㕘呈到臣據此巻查先准兵部咨該臣題為地<lb/>
方賊情事奉聖㫖該部知道欽此欽遵該本部看得前<lb/>
項强賊煽惑搆結殺人刼財所至震驚誠為可虞雖該<lb/>
本官題稱調兵勦捕俱各逃散然渠魁未獲勢必復萌<lb/>
相應亟為殄除合咨前去煩為㑹同巡按御史嚴督統<lb/>
<pb n="KR4e0194_WYG_003-23b"/>
兵將領并守巡兵備府州縣官員多方緝捕務將真正<lb/>
首惡逐一擒獲明正法典現獲賊犯盧文車等問擬招<lb/>
罪并將有功有罪人員一併查明具奏施行等因備咨<lb/>
前來臣㑹同巡按河南監察御史孫永思案行都布按<lb/>
三司守巡兵備等道并該府州縣衛所掌印巡捕等官<lb/>
嚴督軍兵多方緝捕及行據按察司㑹同守巡兵備各<lb/>
道勘問賊犯盧文周等招由呈解臣等審發該司監候<lb/>
具題間隨據布政司候缺吏李琚將首惡賊犯王瑟并<lb/>
<pb n="KR4e0194_WYG_003-24a"/>
夥賊岳隨及據開封府并西華縣各差人恊同拏獲夥<lb/>
賊王天佑等押送到臣切照王瑟等俱係元惡大憝為<lb/>
患地方已非一日今顧禠魄於官兵之追逐零落潛逃<lb/>
摉捕殆盡是皆仰仗天威之震懾廟謨之勝筭固非臣<lb/>
下所能効其力也除將各賊犯審明批發該司㑹勘併<lb/>
招去後今據招呈前來臣㑹同巡按河南監察御史孫<lb/>
永思反覆㕘詳無異除批行該司將賊犯王瑟等監候<lb/>
奏請其被殺鄉夫宋虎行令該縣量處無礙銀兩徑給<lb/>
<pb n="KR4e0194_WYG_003-24b"/>
其家以示優恤獲賊有功武生義勇等役劉衍祚許太<lb/>
等量將現在贓物差等給賞布政司候缺吏李琚擒獲<lb/>
首惡功勞可嘉准陞通吏以示激勸外㕘照河南都司<lb/>
宣武衛指揮使馮銘職司巡捕才極疎庸強賊縦横既<lb/>
不用心于追捕奸軍賣放又不持法以痛懲虚揑文移<lb/>
恣行欺妄罪責難辭法應重究扶溝縣林朝卿原任太<lb/>
康縣知縣今陞山東東昌府通判邵鳴岐職忝專城先<lb/>
事乏馭防之䇿釀成惡孽臨時失剿捕之機開封府通<lb/>
<pb n="KR4e0194_WYG_003-25a"/>
判蔣山扶溝縣典史車承爵太康縣義官馮社官司巡<lb/>
捕而事變失於稽防禍將延蔓而勢力難於支救内蔣<lb/>
山緝捕頗効勤勞功過似應相准林朝卿邵鳴岐車承<lb/>
爵馮社雖有追捕之功難掩失事之咎再照布政司左<lb/>
㕘政今陞廣東按察使熊逵原任京營佐擊將軍今推<lb/>
補通州遊擊將軍吳子英祇承統兵之委而即日戒行<lb/>
方張掃衆之威而羣兇逺遯况吳子英家丁有擒賊之<lb/>
績尤可徴其指示之能宣武衛指揮使劉世恩署指揮<lb/>
<pb n="KR4e0194_WYG_003-25b"/>
僉事何遵約林墉或領兵而勞勩之不辭或緝捕而後<lb/>
先之用命開封府知府周爻陳州衛指揮僉事黎思後<lb/>
布政司理問所理問今陞河南府通判㳺良器案牘王<lb/>
邦佐尉氏縣知縣張元中陳州判官梁國衣鄢陵縣典<lb/>
史黄棟西華縣知縣陶文淵典史王格常社巡檢司巡<lb/>
檢簡永年職雖有崇卑之異而捕賊之功則均獲雖有<lb/>
多寡之殊而効忠之心則一通應奬勵以上有功有罪<lb/>
各官并前項所問情罪臣等未敢擅擬均乞皇上勑下<lb/>
<pb n="KR4e0194_WYG_003-26a"/>
該部再加查議上請合無將賊犯王瑟等十八名速賜<lb/>
典刑王瑟盧文周盧文現王琴闗大斌謝枝岳隨仍照<lb/>
例梟首示衆以正國法馬江等與知縣等官林朝卿等<lb/>
發遣發落陸續未獲强賊劉奉等容令臣等嚴行守巡<lb/>
兵備等官查照節次巻案督併各該掌印巡捕官兵緝<lb/>
拏并未到趙三等另行問結供明李琚等并告實宋景<lb/>
和等省候外其馮銘重加究治邵鳴岐免究熊逵等量<lb/>
為分别奬賞庶賞罰明而人心知所勸懲盜賊寧而地<lb/>
<pb n="KR4e0194_WYG_003-26b"/>
方可保無虞矣惟復聖明别賜定奪縁王瑟等俱重刑<lb/>
例應奏請處決梟首示衆馮銘係軍職林朝卿等俱文<lb/>
職及奉欽依并仰仗天威擒獲巨寇懇乞聖明亟賜典<lb/>
刑以靖地方事理未敢擅便為此今將前項㑹問過招<lb/>
罪縁由開坐具本專差承差周茂親齎謹題請㫖<lb/>
　　乞處補禄糧疏<lb/>
欽差巡撫河南等處地方都察院右副都御史臣張永<lb/>
明謹題為嵗支原額不敷并災傷減免以致禄糧缺欠<lb/>
<pb n="KR4e0194_WYG_003-27a"/>
數多懇乞天恩俯賜處補以濟宗藩以安地方事據河<lb/>
南布政使司呈稱查得周趙等府原額嵗派郡王粳粟<lb/>
禄米共徴銀九萬四千六百八十五兩四錢六分内唐<lb/>
趙崇鄭伊五府銀三萬餘兩舊規於分封各府闗支周<lb/>
府銀五萬兩徽府銀一萬餘兩於本司闗支先年宗室<lb/>
尚少歲派可足嵗用近年宗室繁衍禄糧日増唐崇等<lb/>
府尚可處補至於周府宗儀嘉靖元年止一千一百二<lb/>
十八位員嘉靖三十八年増至五千五百五十六位員<lb/>
<pb n="KR4e0194_WYG_003-27b"/>
以今與元年較之蓋五倍矣每季共用禄糧七萬七千<lb/>
五百餘兩一年共用銀三十一萬有竒除額銀五萬餘<lb/>
兩尚該銀二十六萬餘兩不敷支用向因各府宗儀嵗<lb/>
嵗逼擾本司勢不得已乃至請畱京稅那借官銀計自<lb/>
嘉靖三十年起至三十七年止凡請留者六次銀數甚<lb/>
多俱已支放不勝悉陳其節年借過冠服恊濟贓罸地<lb/>
畝鹽鈔編剰等銀共八十三萬六千八百九十餘兩至<lb/>
今無計補還即以目下言之三十八年分并三十九年<lb/>
<pb n="KR4e0194_WYG_003-28a"/>
春季計五季該放本色禄糧銀三十八萬九千八百六<lb/>
十餘兩又三十六三十七三十八計三年該放折色鈔<lb/>
銀五萬六千八百餘兩二項共該銀四十四萬六千六<lb/>
百六十餘兩庫内應支正項禄糧銀止有二萬二千四<lb/>
百四十三兩有零尚欠銀四十二萬四千二百餘兩無<lb/>
從凑處各宗貧苦無柰動以百十成羣赴司諠嚷本司<lb/>
輾轉思惟束手無策欲取之于庫藏則年復一年搜括<lb/>
已盡欲取之扵百姓則邇來常賦之外加輸更多民力<lb/>
<pb n="KR4e0194_WYG_003-28b"/>
何堪公私之際萬分難處且去歲本省中牟等六十三<lb/>
州縣災傷重大題奉欽依除例不災免外實免過存留<lb/>
麥米二十三萬九千七百三十餘石止徴存畱糧五十<lb/>
八萬四千一百三十餘石有司衛所等衙門官吏師生<lb/>
旗軍校尉人等歳該月俸等糧六十九萬三千餘石仍<lb/>
欠糧一十萬八千八百六十餘石不敷支給况宗室惟<lb/>
賴常禄以資日用官軍又藉月糧以供養贍乃至積欠<lb/>
數多而復當此凶荒之歲其勢不得不苦苦告討再照<lb/>
<pb n="KR4e0194_WYG_003-29a"/>
各省藩封獨河南最多各府宗室惟周府蕃盛歲禄日<lb/>
增嵗派有限節年凑補别無長䇿為今之計若不預為<lb/>
議請誠恐日前之急迫難支而意外之隠憂不細及查<lb/>
先該撫按衙門㑹題該户部議行少派起運多派存畱<lb/>
候㑹計三十八年錢糧之日再行㑹議今三十八年派<lb/>
徴稅糧勘合存畱又未多派仍復災免過存留麥米二<lb/>
十三萬九千七百三十餘石其禄糧亦係存留蠲免之<lb/>
數不無愈加難處現今各宗疾首蹙額仰給無聊各該<lb/>
<pb n="KR4e0194_WYG_003-29b"/>
官軍員役紛紛呈告催討情甚迫切誠有不忍聞見者<lb/>
合無憫念地方災傷禄糧匱乏事勢危急速將後開應<lb/>
請錢糧乞為題請庶使禄糧少得接濟而宗室官軍人<lb/>
等俱有攸賴矣等因具呈到臣接管巻查先准户部咨<lb/>
為可憐極貧宗室乞討累年禄銀急救多命事該前巡<lb/>
撫河南等處地方都察院右僉都御史章煥巡按河南<lb/>
監察御史楊惟平㑹題該本部議將扣留保定等倉提<lb/>
編等項銀兩補給禄糧支用及議將少派起運多派存<lb/>
<pb n="KR4e0194_WYG_003-30a"/>
留三五十萬石專備禄糧支用候㑹計三十八年錢糧<lb/>
之日再行㑹議定奪奏請等因覆題奉欽依備咨前來<lb/>
已行該司遵依外今據前因臣㑹同巡按河南監察御<lb/>
史孫永思議照河南一省夏秋存留稅糧額有定數各<lb/>
王府宗室蕃衍無窮禄米嵗増與各官軍人等俸糧數<lb/>
多一歲所入本不足以供一歲之用况各年災傷拖欠<lb/>
并節䝉聖恩減免雖經前撫按官屢為奏留并搜括那<lb/>
借各項銀兩凑補支給然欠多補少日益不足計今周<lb/>
<pb n="KR4e0194_WYG_003-30b"/>
府宗儀該支三十八年分并三十九年春季計五季本<lb/>
色禄銀三十八萬九千八百六十餘兩又三十六年三<lb/>
十七年三十八年共計折色鈔銀五萬六千八百餘兩<lb/>
二項共該銀四十四萬六千六百六十餘兩該司庫内<lb/>
應支正項禄糧銀止有二萬二千四百四十三兩有零<lb/>
尚欠銀四十二萬四千二百餘兩有司衛所等衙門官<lb/>
吏師生旗軍校尉人等三十八年災免存留欠糧一十<lb/>
萬八千八百六十餘石無從處給臣自接管以來適當<lb/>
<pb n="KR4e0194_WYG_003-31a"/>
兩河荒歉之餘百姓困憊之日節年錢糧拖欠一時難<lb/>
以併徴衙門倉庫空虚官司别無積蓄各該宗室貧苦<lb/>
無柰動輙百數為羣赴布政司喧嚷逼迫各衛所官軍<lb/>
人等雖不敢逼迫然其伸訴哀痛之情亦不忍聞今據<lb/>
該司所呈乞要比例請討後開各項錢糧存留免解那<lb/>
移補給蓋亦目擊負欠之多身當索乞之擾誠非得已<lb/>
况王府宗室出入有防别無營運衛所官軍班操不息<lb/>
亦非生理身家所賴專藉禄糧今各經年累月不得闗<lb/>
<pb n="KR4e0194_WYG_003-31b"/>
支何所取給逼迫哀訴事在窮蹙無足怪者仰惟聖明<lb/>
在上仁同天地靡所不周顧兹中州重地宗室官軍人<lb/>
等使其窮乏如是何以仰副我聖明敦睦仁愛之心耶<lb/>
臣待罪地方職在綏輯錢糧軍馬尤其首務當兹錢糧<lb/>
缺乏又值連嵗荒歉夙夜焦勞計無所出伏望聖明憫<lb/>
念宗室并官軍人等迫切至情乞勑下户部從長議處<lb/>
比照前例將布政司所呈後開各項錢糧免解仍多派<lb/>
存留三五十萬石專備本省禄糧支用庶宗室官軍人<lb/>
<pb n="KR4e0194_WYG_003-32a"/>
等皆有所賴而地方可以無虞矣臣等未敢擅便為此<lb/>
開坐具本專差承差朱棟親齎謹題請㫖<lb/>
　　一比例多派存留巻查嘉靖三十二年為申明宗<lb/>
　　室法制以廣仁恩以光聖治事該前巡撫河南右<lb/>
　　僉都御史楊宜巡按河南監察御史霍冀㑹題議<lb/>
　　照河南額糧一嵗存留之數不敷禄糧一歲之用<lb/>
　　要將本省夏稅秋糧多派存留二三十萬石其或<lb/>
　　不足仍乞議定於何處撥補奏行户部議覆准將<lb/>
<pb n="KR4e0194_WYG_003-32b"/>
　　嘉靖三十二年原派起運保定等倉米豆共扣留<lb/>
　　銀三萬二千四十餘兩俱留本司專備禄糧支用<lb/>
　　訖嘉靖三十七年為可憐極貧宗室乞討累年禄<lb/>
　　銀急救多命事該前巡撫河南右僉都御史章煥<lb/>
　　巡按河南監察御史楊惟平㑹題自三十七年為<lb/>
　　始少派起運多派存留三五十萬石等因奏行户<lb/>
　　部議得三十七年㑹計已過候㑹計三十八年錢<lb/>
　　糧之日再行㑹議定奪奏請覆奉欽依咨劄前來<lb/>
<pb n="KR4e0194_WYG_003-33a"/>
　　案行本司遵依訖今查三十八年分派稅糧勘合<lb/>
　　又未多派存留合無將㑹計嘉靖三十九年錢糧之<lb/>
　　内查照前議事理自本年為始以後每年少派起運<lb/>
　　多派存留三五十萬石專備本省禄糧支用伏乞聖裁<lb/>
　　一比例扣留起運保定等倉糧銀巻查先為地方<lb/>
　　災傷事嘉靖三十年該前巡撫河南右僉都御史<lb/>
　　陸某巡按河南監察御史王楠㑹本奏行户部准<lb/>
　　將嘉靖三十年保定等倉米豆每石該銀八錢止<lb/>
<pb n="KR4e0194_WYG_003-33b"/>
　　解銀五錢扣留三錢河間等倉粟米每石該銀六<lb/>
　　錢止解五錢扣留一錢補給禄糧又為地方連年<lb/>
　　災傷嵗派不敷嵗用錢糧匱乏亟為上請早賜計<lb/>
　　處以補禄糧以備賑濟及防秋軍餉事該前巡撫<lb/>
　　河南右副都御史謝存儒巡按河南監察御史浦<lb/>
　　之浩㑹本奏行户部准將嘉靖三十一年保定等<lb/>
　　倉米豆每石該銀八錢者七錢五分者止解五錢<lb/>
　　扣留三錢二錢五分河間等倉粟米每石該銀六<lb/>
<pb n="KR4e0194_WYG_003-34a"/>
　　錢止解五錢扣留一錢專備補給禄糧支用又為<lb/>
　　申明宗室法制以廣仁恩以光聖治事因夏秋災<lb/>
　　傷該前巡撫河南右僉都御史楊宜巡按河南監<lb/>
　　察御史霍冀㑹本奏行户部准將嘉靖三十二年<lb/>
　　保定等倉米豆每石該銀八錢止解六錢扣留二<lb/>
　　錢河間等倉粟米每石該銀六錢止解五錢扣留<lb/>
　　一錢專備禄糧支用嘉靖三十七年又為可憐極<lb/>
　　貧宗室乞討累年禄銀急救多命事該前巡撫河<lb/>
<pb n="KR4e0194_WYG_003-34b"/>
　　南右僉都御史章煥巡按河南監察御史楊惟平<lb/>
　　㑹本奏行户部准將嘉靖三十六年起運保定等<lb/>
　　倉米豆每石該銀八錢者止解六錢扣留二錢河<lb/>
　　間等倉粟米每石該銀六錢止解五錢扣留一錢<lb/>
　　二項共該扣銀二萬五千五百七十三兩三錢七<lb/>
　　分一釐八絲專備補給禄糧支用訖合無比照前<lb/>
　　項節年奏准事例將嘉靖三十八年坐派秋糧起<lb/>
　　運保定府廣盈左右二倉易州倉唐縣新興倉涿<lb/>
<pb n="KR4e0194_WYG_003-35a"/>
　　州常盈倉良鄉縣豐濟倉粟米黑豆共一十萬五<lb/>
　　千七百七十一石四斗俱每石徴銀八錢止解六<lb/>
　　錢扣留二錢該扣銀二萬一千一百五十四兩二<lb/>
　　錢八分河間府倉及巨盈倉真定府豐盈倉定州<lb/>
　　永豐倉粟米共六萬八百六十四石四斗八升俱<lb/>
　　每石徴銀六錢止解五錢扣留一錢該扣銀六千<lb/>
　　八十六兩四錢四分八釐二項通共扣銀二萬七<lb/>
　　千二百四十兩七錢二分八釐免行解部存留本<lb/>
<pb n="KR4e0194_WYG_003-35b"/>
　　司補放禄銀支用伏乞聖裁<lb/>
　　一比例請討減價銀兩巻查先為屢催缺乏禄糧<lb/>
　　不能補給懇乞再為奏請以安宗室以慰官軍事<lb/>
　　嘉靖十四年該前巡撫河南右僉都御史簡霄巡<lb/>
　　按河南監察御史蔡靉㑹本奏行户部准將本年<lb/>
　　原派秋糧起運壩上東馬房等倉黑豆每石該銀<lb/>
　　八錢止解六錢扣留二錢補放禄糧嘉靖十八年<lb/>
　　又為地方災傷欠缺禄米無從措處等事該前巡<lb/>
<pb n="KR4e0194_WYG_003-36a"/>
　　撫河南右副都御史胡纘宗巡按河南監察御史<lb/>
　　陶欽夔㑹本奏行户部准將本年秋糧原派起運<lb/>
　　壩上等倉黑豆每石徴銀八錢止解七錢扣留一<lb/>
　　錢補放禄糧合無比照前例將嘉靖三十八年坐<lb/>
　　派秋糧起運壩上東馬房倉東直門裏牛房倉湖<lb/>
　　渠馬房倉湯山草塲倉北草塲倉黄土倉壩上北<lb/>
　　馬房倉壩上南倉御馬倉壩上倉黑豆共一萬五<lb/>
　　千一百五十一石六斗五升俱每石徴銀八錢止<lb/>
<pb n="KR4e0194_WYG_003-36b"/>
　　解六錢扣留二錢共扣銀三千三十兩三錢三分<lb/>
　　准留本司補放禄糧支用伏乞聖裁<lb/>
　　一查復派剰以濟缺乏簿查嘉靖十九年以前坐<lb/>
　　派夏稅派剰各馬房倉小麥三千二百一十三石<lb/>
　　有零每石折銀六錢五分秋糧派剩各馬房倉粟<lb/>
　　米三萬七千三百九十一石有零每石折銀六錢<lb/>
　　俱存留本布政司官庫收貯以備禄糧支用自嘉<lb/>
　　靖二十年起至三十四年漸次減派至三十五年<lb/>
<pb n="KR4e0194_WYG_003-37a"/>
　　以來盡數改派太倉并光禄寺等倉遂致本省禄<lb/>
　　糧缺乏難以措處合無查照先年原派事規自嘉<lb/>
　　靖三十九年為始以後年分仍將派剰夏秋各馬<lb/>
　　房倉麥米照舊坐派本司存留補放禄糧支用伏<lb/>
　　乞聖裁<lb/>
　　一比例請留太倉草價銀兩巻查先為糧鈔存留<lb/>
　　有限禄糧増添無窮嵗派不敷嵗用更加災例減<lb/>
　　免借支邊糧價銀數多無從補解懇乞天恩早賜<lb/>
<pb n="KR4e0194_WYG_003-37b"/>
　　議處以濟國用以惠宗藩事嘉靖二十三年該前<lb/>
　　巡撫河南右副都御史雒昻巡按河南監察御史<lb/>
　　吳悌㑹本奏行户部准將本年秋糧原派京倉黑<lb/>
　　豆銀太倉草銀二項共銀六萬四千四百二十七<lb/>
　　兩八錢六分存留本司以濟缺乏禄米支用合無<lb/>
　　比照前例將嘉靖三十八年坐派太倉銀庫草一<lb/>
　　百三萬一千九百七十八束每束折銀三分五釐<lb/>
　　共該銀三萬六千一百一十九兩二錢三分免行<lb/>
<pb n="KR4e0194_WYG_003-38a"/>
　　解部准留本司補放禄糧支用伏乞聖裁<lb/>
　　一比例請復起運京邊糧草扣下餘銀巻查先為<lb/>
　　屢嵗缺乏禄糧不能補給懇乞再為奏請以安宗<lb/>
　　室以慰官軍事該前巡撫河南右僉都御史簡霄<lb/>
　　巡按河南監察御史王楠㑹本奏行户部議覆准<lb/>
　　將總部委官扣留京邊糧草羨餘銀兩發回本司<lb/>
　　補放禄糧遵行年久稍得接濟自嘉靖三十年以<lb/>
　　後本部將京邊扣留餘銀俱發太倉以致禄糧愈<lb/>
<pb n="KR4e0194_WYG_003-38b"/>
　　加不敷合無查照先年事例准將京邊糧草該扣<lb/>
　　餘銀照舊發回本司聴候専補禄糧不許别項支<lb/>
　　用伏乞聖裁<lb/>
　　一比例奏留事例銀兩巻查先為地方連嵗災傷<lb/>
　　嵗派不敷嵗用錢糧匱乏亟為上請早賜計處以<lb/>
　　補禄糧以備賑濟及防秋軍餉事嘉靖三十二年<lb/>
　　該前巡撫河南右副都御史謝存儒巡按河南監<lb/>
　　察御史浦之浩㑹本奏行户部准將軍需重大及<lb/>
<pb n="KR4e0194_WYG_003-39a"/>
　　邊費重大二項事例銀六千九百五十兩免行解<lb/>
　　部准留本司以補禄糧支用嘉靖三十七年為可<lb/>
　　憐極貧宗室乞討累年禄銀急救多命事該前巡<lb/>
　　撫河南右僉都御史章煥巡按河南監察御史楊<lb/>
　　惟平㑹本奏行户兵二部准將本司庫貯見在推<lb/>
　　廣事例銀二千四百二兩預處馬匹事例銀一千<lb/>
　　一十兩免行解部准補禄糧支用訖又為欽奉聖<lb/>
　　諭事該工部題奉欽依内開河南將户工二部節<lb/>
<pb n="KR4e0194_WYG_003-39b"/>
　　年開納事例等銀動支十萬兩差官解送四川採<lb/>
　　木應用除已解過銀五萬一千兩外未解銀四萬<lb/>
　　九千兩尚無召納人員今本省禄糧缺乏無措合<lb/>
　　無准將未解銀兩免解四川以後開納銀兩俱留<lb/>
　　本司補放禄糧支用伏乞聖裁<lb/>
　　一比例奏留缺官柴薪馬夫銀兩巻查嘉靖三十<lb/>
　　二年為地方連年災傷嵗派不敷嵗用錢糧匱乏<lb/>
　　亟為上請早賜計處以補禄糧以備賑濟及防秋<lb/>
<pb n="KR4e0194_WYG_003-40a"/>
　　軍餉事該前巡撫河南右副都御史謝存儒巡按<lb/>
　　河南監察御史浦之浩㑹本奏准將所屬解到嘉<lb/>
　　靖三十年起至三十一年缺官柴薪銀四千八百<lb/>
　　七十五兩聴補禄糧支用嘉靖三十七年又為可<lb/>
　　憐極貧宗室乞討累年禄銀急救多命事該前巡<lb/>
　　撫河南右僉都御史章煥巡按河南監察御史楊<lb/>
　　惟平㑹本奏行户部准將所屬解到見今貯庫缺<lb/>
　　官柴薪銀二千一百二十兩四錢并自嘉靖三十<lb/>
<pb n="KR4e0194_WYG_003-40b"/>
　　七年起至三十八年止免行解部俱留本司補放<lb/>
　　禄糧支用訖合無比照前例准將缺官柴薪馬夫<lb/>
　　銀兩自嘉靖三十九年為始以後年分免行解部<lb/>
　　存留本司補放禄糧支用伏乞聖裁<lb/>
　　一奏留奉例裁省驛遞銀兩巻查嘉靖三十七年<lb/>
　　五月内該前巡撫河南右僉都御史章煥巡按河<lb/>
　　南監察御史楊惟平案騐各准奉部院咨劄俱行<lb/>
　　該司㑹議減革大梁等驛原設浙江市户馬價銀<lb/>
<pb n="KR4e0194_WYG_003-41a"/>
　　一萬九千七百六十二兩二分備行浙江布政司<lb/>
　　每年徑自解部又座船水夫銀九百兩糧僉驢頭<lb/>
　　銀一萬四千八百四十八兩停造鋪陳銀五千四<lb/>
　　百一十七兩六錢均徭舘夫銀八千一百三十三<lb/>
　　兩八錢一分四釐鋪陳水夫自嘉靖三十七年正<lb/>
　　月初一日為始馬驢工食舘夫自本年七月初一<lb/>
　　日為始通扣解京議呈詳允遵依外又為災患非<lb/>
　　常懇乞聖明俯念重地早為議處以安人心事嘉<lb/>
<pb n="KR4e0194_WYG_003-41b"/>
　　靖三十八年該前巡撫河南右僉都御史章煥題<lb/>
　　奉欽依將鋪陳銀内扣留三萬兩專補禄糧支用<lb/>
　　其座船水夫驢頭舘夫銀兩俱照數徴完差官類<lb/>
　　解户部交納訖今照禄糧缺乏合無准將前項應<lb/>
　　該裁減水夫驢頭舘夫及鋪陳銀兩俱自嘉靖三<lb/>
　　十八年為始以後年分俱免解部存留本司補放<lb/>
　　禄糧支用伏乞聖裁<lb/>
　張莊僖文集巻三<lb/>
</p>
<p>
</p>
  </div>
</body>
</text>
</TEI>
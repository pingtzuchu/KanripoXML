<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0023_SBCK_027-1a"/>
清江貝先生文集卷之二十七<lb/>
　中都集<lb/>
　　東白軒記<lb/>
昔余僑居海昌之黄灣甞逰百丈山将循龍湫而歸天黒失道<lb/>
宛轉深林亂石間逐螢光而前足為之兀目為之瞽遂抵野人<lb/>
之廬宿焉既而天雞三號日車自海濤中出起而覧之六合之<lb/>
内可見豪髪盖旦而東夕而西西則淪扵地而萬象俱晦既東<lb/>
則白矣古人從時作止則向之所苦委身無人之境以觸<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>豹<lb/>
盍俟天之方旦邪扵是與客酌酒相慶且論世之否泰亦日之<lb/>
夜旦宜即一日之近以永一世之逺乎自周之遷歴春秋戰國<lb/>
則既昏而白扵漢自漢之亡歴南北六朝則既昏而白於唐五<lb/>
季大亂巳極至宋始白而禮樂文物為近扵古宋訖而中國復<lb/>
淪扵夷狄君子扵此盖深傷之必有継宋之白扵百年之後者<lb/>
<pb n="KR4e0023_SBCK_027-1b"/>
越二十年而<lb/>
大明肇興四方萬里莫不瞻其景氣之新農夫野老相與謳謌<lb/>
田里以爲一時之快焉余既喜其言之符嘗欲爲說以著其無<lb/>
徃不復之理有不能巳者属病未果而姚江虞玄佐氏有讀書<lb/>
之所題曰東白命其從子今監察御史魯瞻来謁記乃書以復<lb/>
之異時尚當相從江上觀瀚海扶桒之勝猶能爲東白之賦是<lb/>
爲記<lb/>
　　復古堂記<lb/>
梅川爲餘姚之勝䖏士虞玄佐氏居焉凡自邑而徃者逆折行<lb/>
數十里而山石林木皆古人民棊布星錯務本而不争多至百<lb/>
歲朝莫徃来東阡西陌間熈熈然如無懷葛天氏之徒則風俗<lb/>
古矣玄佐繇逺祖永興公以来歴三十七世而嶼山之南猶號<lb/>
虞家城其室廬古衣服古器皆古鼎匜無新制客有過其門者<lb/>
<pb n="KR4e0023_SBCK_027-2a"/>
病其習之過於野居之過於常竊非咲之以爲不合扵時也獨<lb/>
樂之不厭且名其堂曰復古日讀古書其中鴻生碩士咸爲賦<lb/>
詠而又徴記於余乃告之曰孔子生春秋時徃徃傷今之不如<lb/>
古則春秋巳非古矣矧距孔子二千餘年中國胥淪扵夷至變<lb/>
其嗜好變其語言賤樸素而尚奢靡先王之法蕩然無復存者可<lb/>
勝歎哉有能以復古爲事豈非性之獨異乎人出扵氣習薫陶<lb/>
之外也然古今人不相逺以今觀之則古之爲古矣惡知古之<lb/>
不爲今乎以古觀之則今之爲今矣惡知今之不爲古乎吾将<lb/>
通古今而一之非有古也亦非有今也求其道而巳矣道越萬<lb/>
古猶一日使吾之所言皆古人之言使吾之所行皆古人之行<lb/>
衣不必逢掖也冠不必章甫也其人猶古也徒泥其徃而詭於<lb/>
今忘其内而飾乎外曰是能好古而不徇時者也余未之信焉<lb/>
嗚呼方俗之益偷益偽尚幸見若人於所不獲見是知古之可<lb/>
<pb n="KR4e0023_SBCK_027-2b"/>
復誓将徃而從之以詠有虞之音其為適何如邪姚江之上必<lb/>
有和余者扵是乎書洪武一年歲在丁巳冬十月初吉檇李貝<lb/>
瓊在東軒冩<lb/>
　　學古齋記<lb/>
國子生桐川郭審言分教臨淮也顔其讀書之所曰學古間過<lb/>
中都見余求文以記之余時承乏助教義不獲辭廼復之曰時<lb/>
非古而必學扵古豈非有可因而不可變欤周官曰學古入官<lb/>
是周不自為古也說命曰學扵古訓是商不自為古也以今觀<lb/>
之商周非不古盖創扵前者有堯舜焉有伏羲神農黄帝焉所<lb/>
謂開物成務者也降扵秦漢及唐恒以古之為固而病其難行<lb/>
繇是日趍扵便亦勢之使然耳苟求其中正無弊惡可不以古<lb/>
人為法哉嗚呼古之人吾不得而見矣其道則備扵六經故知<lb/>
㡬莫過扵易辨事莫過扵書理性莫過於詩正行莫過於禮褒<lb/>
<pb n="KR4e0023_SBCK_027-3a"/>
善貶惡莫過於春秋此皆彂於古人之藴孔子定之為萬世法<lb/>
炳焉與二曜齊明則學古者盡力於此非若荘周虗無之宗申<lb/>
韓刻哨之習蘇張縱衡之辨孫吴權變之術司馬遷揚䧺瑰麗<lb/>
之辭舉不足以為學者也余之昏愚怠惰既失扵蚤歲今雖欲<lb/>
進則既老而莫䏻及焉審言入官有日将以成諸巳而施之人<lb/>
必習扵一出一入之間上泝伏羲神農黄帝堯舜之相傳無汨<lb/>
扵諸說之爛熳庶㡬不壊其心術而徇乎一時之好焉雖然聖<lb/>
人之學古也必本於信而敏以求之信之不深求之不敏又何<lb/>
以知古之可學而極其所至乎故反覆論之終舉其要如此尚<lb/>
朂之㢤是為記審言生九歲䘮父大父仲銘鞠之既長好學克<lb/>
自樹立為䏻守其業云洪武十年歲在丁巳秋九月既望檇李<lb/>
貝瓊記<lb/>
　　崇志齋記<lb/>
<pb n="KR4e0023_SBCK_027-3b"/>
王公之尊賁育之猛季孫之富舉不足以撓吾中者盖有不随<lb/>
氣而衰不與時而變逹則行而利乎物窮則晦而樂其天此志<lb/>
之為大與天地相配欤孟子持其志易曰髙尚其志孔子曰匹<lb/>
夫不可奪志也而世之有志者恒尠所見者小而不見乎大所<lb/>
務者近而不務乎逺奚翅蛭螾自足扵蹄涔孰知鯤鯨之縦扵<lb/>
海鷽斯不出扵蓬蒿惡覩鴻鵠之翔乎天㢤惟豪傑之士立乎<lb/>
萬物之表而本之以誠其進徳也必果其成功也必銳聖賢事業<lb/>
莫不在我矣由是觀之人品不同而所志亦異如此然學者又<lb/>
可甘心卑汚茍賤之域而忽於髙且逺邪志伊尹之所志則恥<lb/>
其君不為尭舜一夫不獲若撻扵市亦伊尹也學顔子之所學<lb/>
則無伐善無施勞亦顔子也君子豈強人之不䏻乎亦在為之<lb/>
而已余甞以是告人特未見其䏻自厲者至一時好髙而行或<lb/>
違之又無足称焉今兵部尚書陳公彦銘顔其讀書之所曰崇<lb/>
<pb n="KR4e0023_SBCK_027-4a"/>
志不逺三百里求余記故舉其說以復之且公由幕府一蹴至<lb/>
夏官其位既崇矣位之崇者寔由崇志而致若余之所以告公<lb/>
者不在扵位而在扵道徳焉苟志扵道徳推之所爲将見事業<lb/>
無窮非顯扵一時而及乎百世非榮乎一郷而施之天下此盖<lb/>
公之素志亦人之所深望也於是乎書<lb/>
　　望雲軒記<lb/>
唐司空狄公仁傑方爲并州法曺也北登太行囬望白雲孤飛<lb/>
曰吾親舍其下徘徊乆之而去國史遂書之以傳于今余嘗論<lb/>
之雲之爲物或徃或来固無方也或起或㓕固無時也又奚待<lb/>
託之以寓吾思親之意邪盖以去親數千里外欲見之而不得<lb/>
得見者雲耳雲之所在親之所在乎是其眷眷不忘扵旦莫即<lb/>
所見而發之殆非因雲而思也求之於詩見扵風曰<graphic n="KR1406" url="https://raw.githubusercontent.com/kanripo/KR-Gaiji/master/images/KR1406.png" mimeType="image/png"/>彼岵兮<lb/>
瞻望父兮又曰陟彼屺兮瞻望母兮此人子勞于行役而思其<lb/>
<pb n="KR4e0023_SBCK_027-4b"/>
父母也見扵雅曰王事靡盬不遑将父又曰王事靡盬不遑将<lb/>
母此先王遣使干外閔其情而代之言也由是觀之有事君之<lb/>
公義有在巳之私恩無公義非忠臣無私恩非孝子二者雖不<lb/>
能兼而不可以相廢者此狄公望雲之感寔同扵<graphic n="KR1406" url="https://raw.githubusercontent.com/kanripo/KR-Gaiji/master/images/KR1406.png" mimeType="image/png"/>岵之詩人<lb/>
抑在上者亦䏻閔之也乎後多興起而慕效者又足以見千萬<lb/>
人同一心千萬世同一時也永嘉鮑佑彦佶洪武八年繇國子<lb/>
生分教河南之湯隂者三年而違離色飬之乆遂題其所寓之<lb/>
室曰望雲比過中都求余記以申其志故為之說如此雖然彦<lb/>
佶方奉<lb/>
詔囬亰師将見其為<lb/>
天子使持莭玉門之西天山之北乗時樹功如狄公之顯干天<lb/>
下後世庶幾盡乎公義私恩忠孝扵是而著矣余當一書再書<lb/>
非止扵如此而巳尚朂之哉<lb/>
<pb n="KR4e0023_SBCK_027-5a"/>
　　具慶堂記<lb/>
國子生四眀之定海戴習者宋朝奉大夫埴之六世孫也見余<lb/>
中都而告曰吾父年今四十有九母亦五十矣耳聦目眀過扵<lb/>
少壮者而吾兄弟二人又同室而居如春之和其心樂焉因名<lb/>
其堂曰具慶取楚茨詩人之語也敢以記請余甞論天下之樂<lb/>
繫乎人者可必而出扵天者不可必可必者世之所恒有不可<lb/>
必者世之所不恒有也孟子曰父毋俱存兄弟無故非樂之出<lb/>
扵天而不可必者乎當四方無事之時求之扵人而能有之者<lb/>
巳尠况乎兵變之後方數千里或隕扵矢石或夭扵疾疫飢餓<lb/>
父母俱存而無故益又鮮也習之䖏山海斗絶之地不為矢石<lb/>
之所隕不為疾疫飢餓之所厄一門克享耆艾以睹洪武太平<lb/>
之盛是符詩人之所謂具慶者矣嗚呼君子三樂之一尤人情<lb/>
之同欲使有父而不及事其母有母而不及事其父有父母而<lb/>
<pb n="KR4e0023_SBCK_027-5b"/>
兄弟或離散分䖏是皆不足扵心又烏得而為樂也若習之具<lb/>
慶則既足扵心矣今分教相臺三年将上亰師受官而歸也春<lb/>
朝月夕奉其二親帣韝鞠<graphic n="KR1743" url="https://raw.githubusercontent.com/kanripo/KR-Gaiji/master/images/KR1743.png" mimeType="image/png"/>稱觴為夀其樂又何如㢤此天也<lb/>
非人之所䏻致也余因而推其本矣易曰積善之家必有餘慶<lb/>
初埴之事理宗也為将有仁義之稱而無<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>暴狼殘之慘好讀<lb/>
書甞著六經講義而䑕璞論深刺時之不辨名實者後忤丞相<lb/>
賈似道意遂斥之扵外以終然其所積者巳厚而天之報之也<lb/>
亦必厚矣故習有人所不可必之福豈不知其所自㢤尚益綿<lb/>
延其慶扵無窮而大朝奉之世可也扵是乎書習字原學通敏<lb/>
好學蚤從吾友桂公彦良胡公舜咨㳺而人多推許云<lb/>
　　旅軒記<lb/>
余甞觀乎逆旅之舎矣朝而至者夕徃而更其次夕而至者朝<lb/>
徃而更其次以其犇走東西南北之塗求庇扵信宿之頃雖毀<lb/>
<pb n="KR4e0023_SBCK_027-6a"/>
而莫之完缺而莫之𥙷其勢然也及觀巨家右族治第相髙至<lb/>
費千金而風臺月榭各㩀形勢宜若可乆而不易者越數十年<lb/>
間或死或徙巳非一姓孰非逆旅邪凡居扵是者奚翅朝夕之<lb/>
忽来忽徃邪不獨是也天地亦大逆旅也萬物之託扵中其生<lb/>
也必有盡其成也必有敗或近而一時焉或逺而一歲焉又其<lb/>
逺而一世焉由是論之皆旅而巳有通其道者其㡬扵達欤友<lb/>
人陳生原秉謫居臨淮五年以旅名其室且求予為記遂進而<lb/>
告之果以今為旅邪惡知向之非旅也苟知向亦旅也則今可<lb/>
以忘吾旅矣其在楚也楚吾郷也其在越也越吾郷也焉往而<lb/>
非主亦焉往而非旅雖然原秉生於雲間長於雲間有戀戀不<lb/>
能忘者是固天下之同情盍視古今之星馳颷逝蹔而不常如<lb/>
此則視臨淮猶雲間耳又焉能必於一方而不為旅哉尚因吾<lb/>
言以廣其志是為記<lb/>
<pb n="KR4e0023_SBCK_027-6b"/>
</p>
<p>
清江貝先生文集卷之二十七<lb/>
</p>
<p>
</p>
  </div>
</body>
</text>
</TEI>
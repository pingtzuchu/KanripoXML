<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0023_SBCK_010-1a"/>
清江貝先生文集卷之十<lb/>
　兩峯集<lb/>
　　春暉堂記<lb/>
余讀孟東野慈母吟未甞不三復其辭為之慨然流涕也嗚呼<lb/>
論徳莫大於父母故蓼莪之詩曰欲報之徳昊天罔極是以父<lb/>
母同乎天矣東野又以慈母之厚同乎四時之春焉自寸草之<lb/>
微觀之氷雪之沍天風之烈莫不凋落腐敗如萬馬蹂躪無一<lb/>
存者及氣之閉者既通而物之殺者復蘇則萋萋菶菶其生自<lb/>
有不可遏者當是時充塞六合之大一春暉耳而慈母之徳似<lb/>
之拊我畜我長我■我顧我復我出入腹我豈特壯而有事四<lb/>
方而憂其行之乆哉此人子之春暉不可以不報者不報不子<lb/>
也然亦不知其所以報也何者其所施者無窮故其報也無窮<lb/>
五鼎之適口惡足以為養八音之恱心惡足以為樂乎或敓於<lb/>
<pb n="KR4e0023_SBCK_010-1b"/>
事而不得報焉於是即一衣而有春暉之感如東野者至形之<lb/>
於詩歟然蓼莪之詩人兼言父母而東野專以母言者豈以父<lb/>
母之愛雖同而慈母為尤甚或者其母獨存故不及於父也且<lb/>
自比於寸草者亦匪莪伊蒿之意傷其不為天下之美材耳余<lb/>
蚤不天獨與母居貧無以為業二十餘汲汲東西南北以營衣<lb/>
食不及朝夕在其左右既老又不能行道於上身顯而名立以<lb/>
為親榮徒貽其憂而莫報其徳固有愧於春暉也多矣岳君東<lb/>
伯者名臣之子孫也折節讀書以明經選于有司未上浙江行<lb/>
省丞相逹識帖木兒板授傳貽書院山長其母春秋巳高而康<lb/>
寧無恙遂以春暉名其所居之堂且求余為之記余知其與東<lb/>
野之所感者仐昔不殊而克報人之所不得報非若余之徒懷<lb/>
區區之心如寸草者惡得不重有所愧乎噫孝子不匱永錫爾<lb/>
類将見天下之人觀東伯名堂之義有以感其同然之心而思<lb/>
<pb n="KR4e0023_SBCK_010-2a"/>
報春暉者非一余豈一書而巳哉<lb/>
　　清隱堂記<lb/>
𬗋微為海昌第一峯而廣福寺者寔據𬗋微之勝宋慶曆間慧<lb/>
悟大師之所建也距今四百年矣慧悟之徒因公度地寺之東<lb/>
北剪茅築室題之曰䆠軒後禮公又築清隱堂於䆠軒之北為<lb/>
燕坐之所繼禮公而興者未暇詳其人而在元季則有進庵先<lb/>
公起山興公春山勝公珤山珎公大銘鍳公明逺昶公源委相<lb/>
承皆一時之傑然者也時清隱多歴年所棟摧瓦腐不支風雨<lb/>
勝公圖撤而新之首發私幣以倡其徒經始於至正十有二年<lb/>
五月落成於是年八月幷葺堂之東西兩掖其制視前為加廣<lb/>
焉又以其羡造用噐備歲時之設無俟假於人矣十三年鍳公<lb/>
没越明年珎公繼没而興公嘯詠不事事庶務悉倚之勝公十<lb/>
八年先公復没則耆老凋落過半勝公亦孤立而無助矣矧歲<lb/>
<pb n="KR4e0023_SBCK_010-2b"/>
入不給賦歛日煩於是内營外應凢十有五年雖震撼擊撞盤<lb/>
錯紛紏處之卓然不見䟦疐之患奚啻砥柱屹立波濤中衆恃<lb/>
之以為安也今春秋巳六十因命明逺代掌其事即退而休於<lb/>
清隱焉每一食之頃輒懇懇為言自少至老執勞不倦及兵交<lb/>
境内學佛之徒散于四方而守是區區不去者懼負先公之所<lb/>
託且欲遇變而益厲耳我後人其念之哉其念之哉明逺既服<lb/>
其訓且求余記其本末之詳俾来者知其所積非一世所成非<lb/>
一人觸於目而警於心也余乃為之歎曰天下之事必有所基<lb/>
以開其後必有所述以成乎前而代之忽堂構之寄者抑何衆<lb/>
也近而吳越之區自五山之盛至於山臺野邑炳焉金碧之交<lb/>
煥者忽巳走狐兎而翔鴟鳶而一堂之小巋然如靈光獨存豈<lb/>
非善述之大效為能圖前人之所難者歟大雄氏以天地為幻<lb/>
若無待彼為損益而先後之樹立如此亦教之所關也嗚呼廢<lb/>
<pb n="KR4e0023_SBCK_010-3a"/>
興存亡相㝷於無窮猶寒暑夜旦之必然寔繫於天而不繫於<lb/>
人也然天不可必也其可必者人而巳故盡人道以聴天可也<lb/>
責諸天而遺乎人不可也是昔之繼進庵者在春山而今之繼<lb/>
春山者又豈不在於明逺邪将見慧悟之傳乆而愈熾巳故為<lb/>
書其說使掲諸壁且不特以朂明逺異時之後明逺者其亦鍳<lb/>
於兹乎明逺年甚少深於教乗至若讀書鼔琴工五七言詩皆<lb/>
其緒餘云洪武四年龍集辛亥夏五月初吉檇李海鶴生貝瓊<lb/>
在殳山草堂冩<lb/>
　　半間雲記<lb/>
海昌廣福寺之逵上人者鑿崖構屋髙岀飛鳥顔之曰半間雲<lb/>
且徵余為之記余乃詰之曰雲之狀何如也上人曰當清秋時<lb/>
天将雨初氤氲上升如蒸饙既而𬒳覆岡巒又如玉女曝衣不<lb/>
見逺近及天風引之勃然入吾室中泛窓户撲帷幔排之而不<lb/>
<pb n="KR4e0023_SBCK_010-3b"/>
能去攬之而不能執皜然如犯大雪山行覺有清氣凄凄逼人<lb/>
如泳秋濤中前開而随合莫測其涯際也始吾甚厭之然一榻<lb/>
之外舉非吾有吾特寓焉而巳矣雲之止邪吾不以為窘雲之<lb/>
去邪吾不以為泰中分吾室而居之夫豈不可乎復徐而思之<lb/>
逹官巨姓築第綿里屹乎山廻翼乎鳥舉雖欲一與雲接而雲<lb/>
且不至焉不過畜聲伎蔵寳玉所以瞽目而簧耳者朝暮交於<lb/>
左右及元季兵變又皆<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>於武夫悍將汚於宿隼飼馬之所雖<lb/>
惡之若仇而卒莫敢訶奚若雲之在吾前也今一室之小幸而<lb/>
不為聲伎之居寳玉之府也又幸而不為武夫悍將之所敓也<lb/>
為吾與者特雲耳故吾之視雲不啻故人嘉客相忘相狎惡知<lb/>
其孰主孰賔也哉先生試終言之余應之曰上人知雲之勝彼<lb/>
其論高矣猶泥於有跡未能㑹物我而一之也未能㑹物我而<lb/>
一之則亦同室而胡越耳嗚呼雲無心也吾亦無心也以無心<lb/>
<pb n="KR4e0023_SBCK_010-4a"/>
相遭則吾之為雲邪雲之為吾邪其飛揚下上而彌乎六合其<lb/>
卷而斂乎至宻孰得而囿之邪然非上人之造於道不足以及<lb/>
此巳上人曰善遂書而為記洪武四年嵗在丰亥夏五月既望<lb/>
檇李貝瓊在清江一曲冩<lb/>
　　西翠樓記<lb/>
海昌郭子振氏葺居第之西偏小樓一所顔之曰西翠一時魁<lb/>
人碩士賦詠者多矣乃馳价求余為之記余觀岸海之山自鳯<lb/>
凰百丈而下皆卑不可見距邑西百里為吴興其七十二弁連<lb/>
延若海濤起伏湖上者舉在欄楯之外此闕於東而拱於西也<lb/>
然西不止於是焉摭其大者㮣之匡廬為九江之竒觀又放乎<lb/>
西則嶽之太華嶄然特起與天一色其翠當百於弁也又放乎<lb/>
西其去中國絶逺者則峨眉雪嶺其翠奄乎巴蜀吾不知其幾<lb/>
千萬里極於崑崙之墟所謂天柱者益峻而廣其翠奄乎康居<lb/>
<pb n="KR4e0023_SBCK_010-4b"/>
大夏吾又不知其㡬千萬里也大扺極西多山自開闢而勢巳<lb/>
然故雄秀之所在禹載不得而至姬轍不得而窮近即七十二<lb/>
弁之翠其所不及者皆可按圖而歴攷之歟盖人之器非可限<lb/>
也觀夫四境之勝莫過弁之在西矧觀夫匡廬太華乎觀夫峨<lb/>
眉雪嶺與崑崙乎雖然山之小大萬有不齊而真賞之㑹于心<lb/>
則一耳當夫積雨新霽海日東岀於是挹爽氣於拄頰之頃天<lb/>
空無雲倦翼盡歸於是賔素月於尊爼之間則其寄興之高為<lb/>
何如哉視彼屑屑焉溺於聲色狗馬珠玉錦繡者抑巳陋矣子<lb/>
振尚覧山之翠蓄而為徳則厚重而不遷彂而為文則峻絶而<lb/>
不可踰斯反諸身者卓然有所樹立是亦崑華之㧞乎衆山豈<lb/>
小夫孺子所得而企邪余固有以望之非直為一樓状其勝而<lb/>
巳也故不辭而記之子振世業醫其先由汴徙南至祖君玉公<lb/>
蓄善藥以應人之求往往不責其直而起人於阽死俞公伯貞<lb/>
<pb n="KR4e0023_SBCK_010-5a"/>
為書種徳二字揭于堂及子文伯文叔克紹其傳而子振盖文<lb/>
伯之子也有祖風尤工鍼砭為時所推云<lb/>
　　處静軒記<lb/>
檇李張克成氏蚤從沙門珩公伯琚於報忠以究大雄氏之法<lb/>
乃闢燕坐之室題曰處静馳書質於余而請記焉余儒者也道<lb/>
不同不相為謀言之無乃悖乎辭不獲則復之曰人以一粟寓<lb/>
乎天地而百歲之中没没焉惟物之徇喜怒哀樂所以相感相<lb/>
仇者奚啻㓂之乗隙交至禦於東而生於西苟無道以處之其<lb/>
不至於顛倒錯亂眩瞀迷惑者亦寡矣傳有之曰静而後能安<lb/>
盖静則一一則已勝於物物不足以動之不静則貳貳則物勝<lb/>
於已恒為所誘而俱往焉是知外物不待絶也惟處静以御之<lb/>
耳學佛者亦然特以外物為外而惡其累巳不擇義利一切欲<lb/>
絶而去之且必塞其聞見無思無為使同乎槁木死灰豈不過<lb/>
<pb n="KR4e0023_SBCK_010-5b"/>
哉鏡之空也物至而鑒不能使之不鑒也鑒萬物而不為物昏<lb/>
也心之靈也事至而應不能使之不應也應萬事而不為事撓<lb/>
也君子之學如此而巳彼亦不通於道而分内外為二本歟昔<lb/>
明道先生甞告張子以性無内外之說與其是内而非外曷若<lb/>
内外之兩忘也程子之言可謂精矣惜乎學者不知攷徒恱荒<lb/>
唐恠誕以為高殆将絶聖棄智然後謂之静又烏知静必有覺<lb/>
初非一於静邪克成求定於至静其與徇物之徒相去萬萬余<lb/>
懼其不察於是故舉所聞而盡告之若處静之要則在於誠與<lb/>
敬耳由是而進将見所謂定者不以動静而定異日尚有以徵<lb/>
之矣洪武五年歲在壬子冬十月既望貝瓊記<lb/>
　　来青堂記<lb/>
秀之隱君子陸景逺氏家於殳史兩山之下以来青顔其堂取<lb/>
宋王文公詩語也謁余文以記之余惟邑居者恒病於秋隘雖<lb/>
<pb n="KR4e0023_SBCK_010-6a"/>
極天下之雄秀如天台鴈蕩不得覧寸碧於江雲海雨之外而<lb/>
景逺據地之清曠不為崇墉所限飲食起居與山相接可以寓<lb/>
吾目而快吾心奚必天台鴈蕩哉盖真賞之所在不以一簣為<lb/>
卑九重為髙則天台鴈蕩不廣於殳史兩山而殳史兩山亦齊<lb/>
乎天台鴈蕩之雄秀其真賞一也於是坐挹空翠於几席若賔<lb/>
主然而雪霽之晨雲歸之夕尤冝也于以讀書于以鼓琴或命<lb/>
客傾壺分曹對奕殆無邑居之囂不知文公之在金陵與是何<lb/>
如邪故甞論之文公之文章氣莭䘮於一時又豈後人之可儗<lb/>
而其相神宗也雍容廟堂之上以伊傳之業自期不得有兩山<lb/>
之青以為玩卒行新法以亂天下取譏當世既罷而歸也来青<lb/>
之語且見於閑居之頃豈不貽山之愧乎今景逺放浪田里三<lb/>
十餘年以沮溺之志自適得䘮不怵于内榮辱不加於外是無<lb/>
文公之位亦無文公之誚兩山之青為吾之所專矣余亦有好<lb/>
<pb n="KR4e0023_SBCK_010-6b"/>
山之癖者觀秦望於越觀西山於錢唐觀洞庭於姑蘇既老而<lb/>
息於兹将從之築室其旁當割山之半青矣故記之<lb/>
　　醫鏡密語序<lb/>
按晉王惟一銅人經督脈始於齦交終於長強任脈始於承漿<lb/>
終於㑹隂足太陽始於睛明終於至隂少陽始於曈子髎終於<lb/>
竅隂陽明始於頭維終於厲兊太隂始於太白終於大包厥隂<lb/>
始於大敦終於期門少隂始於湧泉終於俞府手太陽始於少<lb/>
澤終於聴宫少陽始於関衝終於耳門陽明始於商羊終於迎<lb/>
香太隂始於少商終於中府厥隂始於中衝終於天池少隂始<lb/>
於少衝終於極泉凢三百六十有五而十二經十五絡之表裏<lb/>
可攷巳然一膜之間死生之判不可以易語也代之醫者類曰<lb/>
背膂之強者刺人中以冩之頭目之昡者刺風池以補之與間<lb/>
使之治瘧後溪之治癎大敦之治疝三里之治五勞視之若甚<lb/>
<pb n="KR4e0023_SBCK_010-7a"/>
易者惡知九鍼補㵼之法不難於迎随提按難於察周身之<lb/>
而刺之適乎淺深歟姑舉其凢若鳩尾一穴直中庭之下鍼<lb/>
二寸五分止中心者尋亡中肝者三日亡中肺者五日亡中胃<lb/>
者七日亡中膻者一日亡中腎者不終日亡由是推之苟不知<lb/>
淺深之冝輕於用鍼鮮有不悮中而殺人者故雖極其巧又可<lb/>
以人而試吾之巧邪在皇元時竇文貞公得丘長生之傳大顯<lb/>
于中朝而四方咸宗之且推其所得述標幽二賦行于世復注<lb/>
銅人鍼經密語一卷未成而没其徒有蘭溪王鏡潭及其子瑞<lb/>
菴者增注而成之則三百六十五穴之分寸不可有一過不及<lb/>
之差淵乎微哉一日瑞菴挾之訪余殳山求序以冠其端余讀<lb/>
之累日為之歎曰嗟乎鍼為醫之一耳而書之浩繁有不可勝<lb/>
窮者皆非所以為密也夫觀室而不覩其宻則未造乎室適道<lb/>
而不求其密則未造乎道𥙷注密語其用鍼之穾　乎然其書<lb/>
<pb n="KR4e0023_SBCK_010-7b"/>
閟而未廣也鏡潭父子因文貞公之注復詳之於後則所謂密<lb/>
語者既顯而不得閟矣學者獲從而攷之則知其所慎而見於<lb/>
治人者足以冀夫十全之效而無悞也巳故不辭而書其說云<lb/>
　　玉泉隱居圖序<lb/>
玉泉山距蘭溪三十里當五峯之北嶄然青芙蕖危挿天半與<lb/>
金華東西相望而半山石皆雪色類瑶琨者以其如束帶然故<lb/>
一名玉帶其顛有峯特起曰露峯峯之下有泉正岀曰鏡潭潭<lb/>
通浙江而澄澈可鑒或疑神龍居之故又名玉泉山云山多合<lb/>
抱之木與夫空青丹砂千歲之琥珀往往得之昔舒元輿金仁<lb/>
山甞隱其中非獨神仙釋子樵夫野老之所託也在皇元時則<lb/>
有王氏者為蘭溪之巨姓蚤從竇文貞公學九鍼𥙷㵼法客京<lb/>
師二十餘年不樂仕而南歸營於鏡潭之上自號鏡潭先生左<lb/>
右樹杏千株每花開時逺近爛然與日光霞氣相射望之不啻<lb/>
<pb n="KR4e0023_SBCK_010-8a"/>
董林焉其族人子弟徙而從之者錯居其旁至數十家烟火之<lb/>
相連雞犬之往来熈熈皥皥有太古之風世莫得而知也則玉<lb/>
泉之境因人而益勝矣余不及識鏡潭先生獲與其子瑞菴交<lb/>
瑞菴屢游三吴間一日持隱居圖示余且将老於是因求文以<lb/>
志之余受而觀之乃為之言曰天下之名山非一而玉泉其東<lb/>
南之雄秀者乎若鏡潭所據峰巒林壑之美殆與終南少室並<lb/>
冝游而玩者所以長往而不来也然盧鴻李渤皆以隱為仕之<lb/>
媒非若鏡潭之不仕而隱也嗚呼都髙位享厚禄豈非人之所<lb/>
榮而懐才不售絶物而獨處顧效龍蛇之屈蟠松栢之槁死没<lb/>
没焉無稱於時又豈其情也哉特以勢崇則必殆不若去位而<lb/>
圖其安利廣則必憂不若辭禄而求其樂此考槃之碩人永矢<lb/>
弗過也余恨未能超然引去相與入山讀書决泉洗藥方日汨<lb/>
汨風埃中未知所届回望丹崖翠壁邈在弱水三萬里外而不<lb/>
<pb n="KR4e0023_SBCK_010-8b"/>
得一至豈不貽愧於驚猿怨鶴邪姑書其說以識余之心他日<lb/>
或能褁糧往候瑞菴庶不為玉泉之生客而為山靈之所拒也<lb/>
夫<lb/>
清江貝先生文集卷之十<lb/>
<pb n="KR4e0023_SBCK_010-1a"/>
清江貝先生集卷之十<lb/>
賦<lb/>
　鶴賦<lb/>
余竊悲此崑閬之靈禽兮胡為獨處而無隣誠仙人之<lb/>
騏驥兮閱寒暑兮三千飢不噤乎腐䑕兮渴不歃乎盗<lb/>
泉生旣囚而憔悴兮夜長鳴而徹天月朦朧而將曙兮<lb/>
風淅瀝而戒寒尚蹁躚而欲舞兮終磊落其如人戀青<lb/>
田之故林兮盻華亭之大澤路中絶而忘歸兮媒甚勞<lb/>
而寡匹頂的的以補丹兮毛毿毿而儷雪冀俻君之曉<lb/>
駕兮常結心扵𬗋極欲抗音而復噤兮時顧影而自惜<lb/>
陶河貪而無厭兮鸇又悍而不德彼優游以飽鮮兮亦<lb/>
<pb n="KR4e0023_SBCK_010-1b"/>
絢練而矯翼内深省而益悼兮豈以才而見賊希有氏<lb/>
之西来兮怱余眷而踟蹰肉不膏扵九鼎兮幸託君之<lb/>
階除諒一息而萬里兮奚孺子之能呼一引歩而三却<lb/>
兮思㧞趾於泥塗苟懐恩而報施兮亦豈憚夫隕軀惡<lb/>
其玩而無禮兮義獨㓗而不汙目四顧而冲冲兮白日<lb/>
奄其西徂訪玄夫以决之兮盡舎舊而改圖覽中區猶<lb/>
一盎兮曽何足以度世坌千起而萬㓕兮陋紛紛之蠅<lb/>
蚋寓寥廓之無極兮跨六合而髙厲嗟冈羅之雖設兮<lb/>
巳超然而獨肆將西歴於青城兮何太白之峥嶸杜宇<lb/>
號而血吻兮天懵懵其無情狐九尾而猖狂兮䕫一足<lb/>
而伶俜望滄海之無垠兮㑹百川以東入悲精衛之含<lb/>
<pb n="KR4e0023_SBCK_010-2a"/>
憤兮力既㣲而何及山孰别其有三兮洲孰窮其有十<lb/>
扶桑不可以託巢兮蟠桃不可以為粒日晝晦而淪精<lb/>
兮雨蕭蕭而翅濕指神堯之所都兮九門欎其嵯峨載<lb/>
吹笙之王子兮招鼓瑟之女媧棲建章之髙棟兮浴太<lb/>
液之清波夹玉輅以翺翔兮友丹鳯而婆娑尚騁力於<lb/>
廣逵兮矢厥心而靡佗<lb/>
　　懐舊賦<hi>并序</hi>
余春秋二十有四舘于雲間夏景囦氏凢十閱霜暑尤<lb/>
隆主賔之禮後去而覔舉武林遂㽞西湖中罹兵變東<lb/>
西奔竄邈不相知今年春因訪焉則巳物故而其子士<lb/>
文克承堂構余私喜其餘慶未艾也復觴于漪瀾堂者<lb/>
<pb n="KR4e0023_SBCK_010-2b"/>
累日髙談大噱夜継以燭退追舊好不能不為之慨然<lb/>
乃操翰為之賦曰<lb/>
覽雲間之雄秀拾海月於珠宫訪野王之荒臺俯鰲背<lb/>
之方蓬命羽人以前導召宓妃而後從翳晻晻之宿靄<lb/>
激泠泠之回風悼處士之永逝闖華榱而興歎或縱飲<lb/>
而宵分㦯玄談而景晏搴渚秀之碧滋擢園英之朱粲<lb/>
歷十載而一来感凋落之過半登髙壠而長思夜漫漫<lb/>
其弗旦樂既往而哀襲何遭時之多難巳焉㢤物忌盈<lb/>
而必墮運寔關於否㤗豺虎横而麟斃鴟鴞鳴而鸞鎩<lb/>
懟霞氣之徒飡奚神仙之可企閔余行之未巳絶洪流<lb/>
而東邁忍聞笛於山陽淚潸然而獨洒嗚呼千齡一息<lb/>
<pb n="KR4e0023_SBCK_010-3a"/>
兮放曠自娱伊人不可作兮死生異塗聊寄心於翰墨<lb/>
悵旁眺而踟躇<lb/>
　　大韶賦<hi>并序</hi>
傳曰堯作大章舜作大韶韶継也言舜能継紹堯之德<lb/>
也周禮曰大韶禹樂名也言禹能大堯舜之德也前乎<lb/>
舜者堯非不継譽也後乎堯者禹非不継舜也特於舜<lb/>
言継者法成乎堯也在譽之時法猶未成堯雖継之而<lb/>
可継之事未俻舜恊于帝在舜之時功為巳恊禹雖継<lb/>
之不足為難矣則可継之善善継之功唯舜獨也是韶<lb/>
為舜之樂無疑季扎觀樂見舞箾韶者曰德至矣盛矣<lb/>
如天之無不覆幬如地之無不持載雖甚盛德蔑以加<lb/>
<pb n="KR4e0023_SBCK_010-3b"/>
矣後孔子學之於齊三月不知肉味曰不圖為樂之至<lb/>
於斯也盖知樂之盡善盡羙莫過於韶冝當時之感召<lb/>
丹朱在位群后德讓祖考来格鳥獸蹌蹌鳯皇来儀也<lb/>
然非舜之德致和於上䕫之樂召和於下何以臻此㢤<lb/>
故述而為賦不徒極其聲音之美而且本之舜之德云<lb/>
賦曰<lb/>
有東呉公子北走齊魯之彊觀于嶧山而見孔林之主<lb/>
人焉主人曰公子之遊也亦将有所睹乎曰無也生於<lb/>
震澤三江之上僻陋寡聞竊慕禮樂之事而六律七均<lb/>
之制嘗究心久矣願有請於大人先生焉主人曰嘻呉<lb/>
㑹東南之天府而天下之善音萃焉然公子猶有所未<lb/>
<pb n="KR4e0023_SBCK_010-4a"/>
足者豈將厭澹泊而說鏗鏘乎必將挟陳娥携趙女擪<lb/>
鵾絃考鼉鼓若是以為樂乎公子懣然不恱曰霓裳之<lb/>
曲唐之所以播越也廣陵之散晋之所以分裂也固不<lb/>
足言矣若此者又夷狄之樂無異紂之靡靡以亡其國<lb/>
者豈君子之所樂乎願聞其他主人曰七德之歌七德<lb/>
之舞太宗之肈王業也亦甞聞之乎曰伯者之事子孫<lb/>
無所法焉曰漢祖蹴嬴龍飛沛中置酒層臺悲歌大風<lb/>
造基四百光啓西東若是何如公子曰猶有伯心之存<lb/>
也駁而未純然亦一世之䧺乎請言其上主人曰抑聞<lb/>
武之六成乎武之濟河而西也馬散弗乗牛散弗服倒<lb/>
載干戈包以虎皮天下知其寢兵不用也爰作武以象<lb/>
<pb n="KR4e0023_SBCK_010-4b"/>
功焉鼓以戒衆久然後戰也長歌連延起其慕也發揚<lb/>
蹈厲時不可失也故一成北出再成㓕商三成自北而<lb/>
南四成南國是彊五成分左右以居周召六成復始而<lb/>
為天下王振鐸夹舞秉戈鷹揚若是何如公子曰其容<lb/>
羙矣此武事也未盡善也請言其上主人曰其惟舜之<lb/>
大韶乎當夫六府治三事和叙九功形九歌嶧陽之桐<lb/>
可以琢琴瑟焉雲夢之篠可以竅管籥焉泗濵之石可<lb/>
以礱而為磬焉荆山之金可以範而為鏞焉八音既具<lb/>
而大體短脰之属有力而不能走者以之為鐘<graphic n="KR1206" url="https://raw.githubusercontent.com/kanripo/KR-Gaiji/master/images/KR1206.png" mimeType="image/png"/>焉小<lb/>
體騫腹聲清而逺聞者以之為磬<graphic n="KR1206" url="https://raw.githubusercontent.com/kanripo/KR-Gaiji/master/images/KR1206.png" mimeType="image/png"/>焉其作也椌以合<lb/>
之其終也楬以止之洪者鏗而充清者磬而介凄切而<lb/>
<pb n="KR4e0023_SBCK_010-5a"/>
不流泛濫而可㑹當夫朝廷之燕享宗廟之祭祀於是<lb/>
而奏焉升歌在上匏竹在下代作間奏秩秩有序或撃<lb/>
或戞㦯拊㦯搏清亮而高逺象乎天之渾淪廣厚而含<lb/>
容象乎地之磅礴一變一通兮四時之終始一散一潤<lb/>
兮風雨之回合是時也熈熈然八荒一春<graphic n="KR2028" url="https://raw.githubusercontent.com/kanripo/KR-Gaiji/master/images/KR2028.png" mimeType="image/png"/>皡乎洪荒<lb/>
大朴格三苗於洞庭丹朱賔而有恪俯而聆之純如辛<lb/>
甘之相濟皦如有倫而莫敓詘如㫁玉之復續繹如驪<lb/>
珠之碎落飛流合而萬壑雪轉清風生而天籟交作吟<lb/>
九囦之老龍唳九臯之玄鶴既么妙而悠揚亦和平而<lb/>
澹泊無急㣲噍殺以感其憂無嘽諧慢易以感其樂其<lb/>
動於物也客何為而肅若神何為而来思獸何為而舞<lb/>
<pb n="KR4e0023_SBCK_010-5b"/>
於土階鳯何為而翔於茅茨明恊乎大章博疑乎咸池<lb/>
所以保無窮之治以示安而不忘乎危也悼六龍之南<lb/>
廵歷蒼梧而上九疑阿毋之玉琯猶在湘靈之錦瑟空<lb/>
悲悵遺聲之寂寂呌有虞兮逺而然而齊之有韶陳亡<lb/>
而流於兹也海外之有韶聖人之化播於蠻夷也冝季<lb/>
扎觀之而知德仲尼學之而忘味彼武之六極於隂特<lb/>
著其武功此韶之九極於陽寔昭其文治也公子以為<lb/>
何如公子廼避席而謝曰至矣盡矣不可以有加矣主<lb/>
人曰未也請授以九德之歌其一洪流橫曰玄黃判風<lb/>
氣開洪流横民乃灾五行汨帝為哀禹治之啓始孩决<lb/>
九川平九垓百榖生田每毎其二洪流殺曰洪流殺兮<lb/>
<pb n="KR4e0023_SBCK_010-6a"/>
民灾既除山有鳥獸兮川有魚爰可食兮可居胥樂且<lb/>
歌兮毋忘厥初其三三苗格曰惟聖亶聡撫有九圍蠢<lb/>
蠢三苗險阻是依出師于南奮我帝威我師既還苗亦<lb/>
采歸其四四凶黜曰德與刑兮國之經四凶斥焉八元<lb/>
在庭帝無爲四海寜其五正德之歌曰惟天降命物必<lb/>
有則民之瞢瞢胡廼自賊五教不行禽獸夷狄聖人龍<lb/>
飛四方之極其六利用之歌曰水既平兮别九州下爲<lb/>
隰兮髙爲丘徒則軒兮<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>則舟以羡濟乏兮百貨流財<lb/>
孔阜兮樂且無憂其七厚生之歌曰下民孔艱兮遭墊<lb/>
溺寒我衣兮飢我食我無民違兮父毋職其八鳯皇来<lb/>
儀曰堯不徳兮舜不辭授以天下萬物治寒暑無易風<lb/>
<pb n="KR4e0023_SBCK_010-6b"/>
雨時蕭韶九奏朱鳯儀其九萬世頼曰天覆地載髙廣<lb/>
莫測孰叅賛是俾衣而食帝治天下如埏如埴萬丗頼<lb/>
之安知其力公子曰嗚呼禮廢樂崩㡬千秋矣而始聞<lb/>
主人之宏論乃復為之歌曰雅南巳亡兮流盪曷正觱<lb/>
栗雷怒兮空桒無聲緑綺不陳兮薦檀槽興<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>筝妖倡<lb/>
為妍兮嘯鸞鵠而啼燕鶯孰究夫大韶之盡善盡羙兮<lb/>
寔嫓夫六英六莖後千載之聖人弓集厥大成安得聞<lb/>
九奏於清都兮御天風而上征<lb/>
　　不礙雲山樓賦<hi>并序</hi>
赤松溪楊竹西氏築樓一所在居苐之南而海中大小<lb/>
兩金山飛舞而前因取杜少陵詩語顔之曰不礙雲山<lb/>
<pb n="KR4e0023_SBCK_010-7a"/>
鐵崖楊先生為之記夫有雲山之境者恒不得其人有<lb/>
雲山之趣者恒不得其地而兹樓獨領其要朝嵐夕翠<lb/>
不起燕坐而盡得之豈非先生所謂境以人髙人如境<lb/>
勝㢤竹西甞命余為賦久未克就歲閼逢執徐之春放<lb/>
舟溪上始獲登竹西樓逺眺五茸三<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>窮目力所至為<lb/>
限飄飄乎若一羽凌空飛度三素雲中也命酒共酌操<lb/>
壑雷之琴歌白雪之辭極驩而罷因援筆為賦不惟狀<lb/>
雲山之勝且寓感今思古之意焉賦曰<lb/>
巍乎層構之造天兮既内敞而外隅滄海浩浩而左匯<lb/>
兮銀河淵淵而右紆激回風於四阿兮宿雲氣於薄櫨<lb/>
七星掛扵北户兮送結隣而迎望舒荷倒植而菡蓞<lb/>
<pb n="KR4e0023_SBCK_010-7b"/>
兮芝旁生而扶踈寔仙人之所居兮候安期於虚無兩<lb/>
金嵳峩而並峙兮蛾眉巧以迎予斷太華之仙掌兮剪<lb/>
蓬莱之左股掃新黛之聮娟兮洗海門之秋雨九山北<lb/>
起而向背兮翩鸞廻而鳯舞秦山拱以旁繞兮列邾莒<lb/>
於齊魯雲霏霏以晨蒸兮散玊衣而輕舉何卷舒之無<lb/>
恒兮倐為龍而為馬羌不起於燕坐兮挹爽氣扵尊爼<lb/>
招夸娥之二子兮夢髙唐之神女聊徙倚而四望兮悼<lb/>
吾行其孰與日散輝於㫁岡兮鳥沒影於平楚羙人期<lb/>
而中訣弓魂煢煢而若睹吾令雲以申誠兮山復險而<lb/>
道阻願從赤松以授道兮邈清塵之萬古昔祖龍之帝<lb/>
六合兮度浙江而東廵王氣颯以燐㓕兮璚草萋而自<lb/>
<pb n="KR4e0023_SBCK_010-8a"/>
春悼三女之中夭兮髙塚崒其猶存暗沙窑之風雨兮<lb/>
猶想夫萬乗之雷奔偉希馮之夙悟兮逮九齡而知名<lb/>
荒臺圯而荆棘兮餘鳥跡之縱横金石輟而弗聞兮激<lb/>
流水之泠泠平原振藻於東吳兮翔雙鳯於太清胡鹿<lb/>
苑之一敗兮竟鎩翼而就烹黃耳去而不返兮唳鶴寂<lb/>
而無聲羡記室之見㡬兮遂南斾而孤征念丹轂之易<lb/>
僨兮鱸秋美而可<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>卒全軀於濁世兮歴千春而尚榮<lb/>
尋古洞之丹砂兮弔黃鶴之仙人天瞢瞢而無光兮哭<lb/>
深林之帝魂白鹽皎以雪積兮火萬竈之飛烟憤仲父<lb/>
之厲階兮兾海水而桑田愽陸忠而覆族兮宋南度而<lb/>
肇祀漢寔薄而少恩兮獨弗念乎厥始嗟時俗之好恠<lb/>
<pb n="KR4e0023_SBCK_010-8b"/>
兮語荒唐而無紀竦余轡於髙丘兮濯余足於清泚訪<lb/>
呉子之獵塲兮平蕪緑而靡靡挟白羽以命中兮感翩<lb/>
翩之飛雉寵西施以亡國兮猶痛恨於後嗣爰抗音以<lb/>
髙歌兮酌兕觥之芳醴諒髙明之可居兮胡汨沒而弗<lb/>
止陋齊奴之金谷兮歲曽㡬而荒蕪雪月空而燕去兮<lb/>
鳥雀啾以驚呼斥粉黛而弗貯兮列圖史而自娯誶曰<lb/>
雲動不測氤氲霮䨴勃夢夢兮山静不遷嶔崟嶻業欎<lb/>
<graphic n="KR1244" url="https://raw.githubusercontent.com/kanripo/KR-Gaiji/master/images/KR1244.png" mimeType="image/png"/>叢兮飛樓蔽虧青延翠攬棟隆隆兮瞻望美人于彼<lb/>
夕陽思無窮兮弦吾素琴目送飛鴻煙空濛兮<lb/>
　　玉笙賦<hi>并序</hi>
昔余主雲間夏景淵氏凢歲時燕賔合族必奏伎為驩<lb/>
<pb n="KR4e0023_SBCK_010-9a"/>
鄭雅並進余甚陋之錢唐陸生携玉笙相過㑹于吕𬗋<lb/>
芝之玄霜䑓為作數闋瀏亮凄切不啻聞鈞天廣樂于<lb/>
洞庭之野使忘客居之憂遂出句曲張外史玉笙引求<lb/>
余和因賦長短句以贈之既而余遊呉門觀濤江返寓<lb/>
于海昌之黄灣與生不相知者二十年而玉笙之音猶<lb/>
隱隱于耳也雨窓孤坐壹欎無聊友人張子雨来謁手<lb/>
持玉笙詩一卷曰生所得近百萹兵變之後亡佚不存<lb/>
此特記其尤膾炙人口者今附李氏子求公詩於二百<lb/>
里外可謂好之䔍矣余讀而喜之且知玉笙固無恙操<lb/>
翰欲書向之所作病其骫骳無氣譬諸瓦釡厠于黄鐘<lb/>
大吕之間其不斥而罵者鮮矣然俯仰今昔悵然有感<lb/>
<pb n="KR4e0023_SBCK_010-9b"/>
於中可無復於生耶夫笙簫之噐古之人精音律工文<lb/>
辭者已極其形容之盛玉笙之名雖著而其噐則未見<lb/>
也故略而不及余因摹寫其聲著而為賦以𥙷其遺焉<lb/>
辭曰<lb/>
海岱之貢嶧陽孤桐可以琢師襄之琴焉三楚之産蒼<lb/>
梧叢篠可以竅伶倫之管焉皆足以俻八音而宣八風<lb/>
矣猗歟王子易匏以玉肇制摹形莭音赴曲方其厭甲<lb/>
觀樂名山瑶臺九層上通沈寥其䖏崇矣不若廣成之<lb/>
宅空同也撞鐘撃鼓長夜之飲其楽極矣不若軒轅之<lb/>
張洞庭也於是黜蛾眉屏皓齒慕神仙游洛汭接浮丘<lb/>
上太室屑瓊瑶而飡露氣兮彼多欲之侈心吾獨好此<lb/>
<pb n="KR4e0023_SBCK_010-10a"/>
笙竽兮託風雅以禁滛削霜節而束雪莖兮又惡其材<lb/>
之弗任惟西極之竒璞兮乃産乎昆侖之岑鍾氤氲之<lb/>
和氣兮託閴寂之太隂爰命工以采之兮䟦峭阻而抵<lb/>
嶔崟古雪夏積而不化兮竦青壁之萬㝷虎豹晝出鼯<lb/>
蜼夜吟王孫跳躑前呼怪禽縣黎結緑棄而抵鵲兮曽<lb/>
莫得厠夫海錯與蠻琛也觀其白如截昉黄比蒸栗氣<lb/>
成虹蜺光燭日月温而有文剛而不缺嗤魏叟之遽擲<lb/>
悼荆人之再刖抑顯晦之有時胡珉玒之罔辯全匪琢<lb/>
而爲環斷匪椎而爲玦爾乃垂効其能媧陳其義揮昆<lb/>
吾之利刃鏤爲筩兮十二紛攅列以參差象鳯翼之相<lb/>
比勢欲振而孤飛聲若壹而群唳黄鐘作則温風生而<lb/>
<pb n="KR4e0023_SBCK_010-10b"/>
春葩紛敷清啇奏則嚴霜隕而秋葉凋悴何其神也惟<lb/>
匏也滯惡有玉之清越惟竹也濫惡有玉之和平此其<lb/>
又足貴也當夫桃含秀而春媚月揚彩而夜明寒流咽<lb/>
而交赴浮雲翳而不行惜芳莭攄幽情左宓妃右䨇成<lb/>
嘉肴薦旨酒傾申白雪以廣意隔綵霞而飛聲湘靈不<lb/>
敢鏗其瑟嬴女不敢戞其筝厥狀伊何初欎勃而欲泄<lb/>
忽嘈啐而交沸鳥鳴春而嚶嚶蟬號風而嘒嘒或始剽<lb/>
而卒肆疑將絶而復綴彷彿蘇門之嘯翔鸞鵠於崖際<lb/>
又似梁妻夜哭淚盡而不能爲其氣其悲也語刺刺以<lb/>
將别其怒也心悁悁而不遂其婉也有賡歌之雍容其<lb/>
激也有特立之清厲其翕也若逺而不携其和也若反<lb/>
<pb n="KR4e0023_SBCK_010-11a"/>
而相濟其絡繹也貫驪珠之纍纍其縹緲也絮飛空而<lb/>
無蒂覉臣恱而觧顔寡婦哀而掩涕嗚呼鶴駕去而不<lb/>
還悵市朝之屢改幸不委泥沙而同碎例金石而猶在<lb/>
望公子於雲間識羽人於東海悲逸響之無傳欲持此<lb/>
而奚待呼之而虚足以宣其壹欎吸之而盈足以平其<lb/>
魂磊瀏間發而更奏誤一聽而増慨乃爲之歌曰故都<lb/>
壚兮草樹秋鳯凰去兮百鳥喧啾感今思昔兮徒離憂<lb/>
安得如王喬兮從浮丘又歌曰酌紫霞兮羞玉芝舞囘<lb/>
波兮吹參差天湛湛兮白露滋君不樂兮欲奚爲於是<lb/>
曲盡再鼓夜飲厭厭擫衆簧而愈放抽獨蠒而尤纎遂<lb/>
使伯夷去其介仲子失其廉孟賁忘其勇亰兆易其嚴<lb/>
<pb n="KR4e0023_SBCK_010-11b"/>
海若爲出天吳爲咲老鶴無聲清猿絶呌肅賔客於四<lb/>
座輟野王之三調雖中郎督郵之善音亦莫洞其弘妙<lb/>
乃知玉之爲物衆徳之萃笙之爲樂衆音之要是冝恊<lb/>
九奏而致鳯凰嫓六英而薦清廟武夷銕遂徒爲隱者<lb/>
之具龜茲觱栗特時俗之所好也<lb/>
　　灌園賦并序<lb/>
錢塘潘時雍治圃于城東門築垣四周引泉成渠以灌<lb/>
園自號其意以爲無㓛而食人之食者元氣之賊萬物<lb/>
之蠧也故勞焉而後食身執其役以給朝夕之費二親<lb/>
無戚戚之憂萊妻有同志之驩吁豢於貴冨者不知澹<lb/>
泊之爲高酖於寵榮者不知道徳之爲大旣盈而覆古<lb/>
<pb n="KR4e0023_SBCK_010-12a"/>
今一轍則灌園之利不巳多乎昔於陵仲子辭三公而<lb/>
爲人灌園充其廉也向秀吕安灌園于山陽安其逸也<lb/>
潘岳去長安令而閑居灌園病其拙也時雍亦若人之<lb/>
匹與或者疑其居有闤闠罔利之習座有俗客鳴聲之<lb/>
聒又安能效彼之所爲者非知言也乃述賦以廣其意<lb/>
云賦曰<lb/>
歩青門而長嘯遊余心於古初目藻麗而弗近敦朴素<lb/>
而爲廬資灌園以自業類潘岳之間居食五鼎爲不及<lb/>
飲一瓢爲有餘幸免隷於征伐或弦琴而讀書恥桔橰<lb/>
之尚巧逐末㬌而區區其地襟江帶湖青紆黛蓄拱以<lb/>
連山突怒起伏寔東南之形勝爲帝王之行都周金城<lb/>
<pb n="KR4e0023_SBCK_010-12b"/>
兮萬雉列甲第而當衢族茂許史家儗陶朱肆有藍田<lb/>
之玊斗量南海之珠技博古今之妙音㑹八方之殊傾<lb/>
國過乎燕趙趿利屣而曵輕𥚑若神人之綽約耀氷雪之<lb/>
肌膚於是命相開藩填我南服象天河而鑿池儗紫微<lb/>
而建閣集貂蟬之濟濟衛虎豹之肅肅單慮乎庶務者<lb/>
簫曹之倫鋪張乎太平者枚馬之屬衣襲綺紈食兼粱<lb/>
肉塗比車盖庭奏絲竹巖棲者未覩其盛家食者思發<lb/>
其所畜也乏匡時之明畧乃退齒乎齊民墾不食之棄<lb/>
壤託鹿豕以爲群䟽濁流而逺注闢斜逕而支分筍長<lb/>
渭川之竹菜生雲夣之葷蒲荒秋雨菘茂蚤春甘者如<lb/>
薺脆者勝芹始芽茁而冐土忽葉布而覆雲荼三名而<lb/>
<pb n="KR4e0023_SBCK_010-13a"/>
可食虉五色而成文候靈雞而畢起庶戒逸而務勤兾<lb/>
擷秀於寒暑必浹潤於朝曛恒獨徃而無求爰四顧而<lb/>
欣欣乳鳩呼而相應惡草蔓而當芸感生成之攸遂亦<lb/>
有藉乎人人其或風雨之晨燈火之夕爼豆娯親琴尊<lb/>
命客榆竿引鮮充庖有辛夏果磊落秋瓜輪囷兹田夫<lb/>
之所羙又焉得獻之吾君嗚呼章綬不優於野服瑶臺<lb/>
何異於蓬室諒乘軒而取譏雖抱甕而奚恤寧陋彼而<lb/>
榮此聊逍遥以終歲金谷廢而蛙鳴玉津空而狐穴中<lb/>
雖侈於五畒後孰惜夫一石乃爲之歌曰朝汲於河兮<lb/>
其流湯湯暮觀我圃兮其葉巳黄炎風卷沙兮白日藏<lb/>
尚昬其事兮毋弃而荒又歌曰登彼陸兮猛虎噬人渉<lb/>
<pb n="KR4e0023_SBCK_010-13b"/>
彼海兮白波滔天我藝而灌兮入以事親誓勿彼適兮<lb/>
危其身歌旣闋幽情暢白露下初月上陶然一適混乎<lb/>
無象委通塞之有時蹇余行其焉徃<lb/>
　　銕硯賦<lb/>
客有鑄梁州之銕爲硯者持而售於讀書主人主人用<lb/>
之以代陶泓焉風雨之夜㓕燭<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>寢夣一猛士被甲戴<lb/>
胄靣純黒而甚偉進而告曰時哉天乎吾之利天下者<lb/>
多矣胡枉吾之材而置之散地乎主人乃賔而問之曰<lb/>
若非棠溪之族乎若非太山之英乎若非九牧之所貢<lb/>
者乎吾聞君子随時而變化若何爲而懟於天乎介者<lb/>
曰吾蜀之良也初軒轅之破蚩尤也爲戈爲甲爲劒爲<lb/>
<pb n="KR4e0023_SBCK_010-14a"/>
棘爲鉤爲鎩爲鏃爲鏑氣重六師威加四極神化蒼蛟<lb/>
而雷電爲之繞體光吐白虹而日月爲之奪色漂大野<lb/>
之流血落高天之迅翼王者得以成其㓛武夫得以奮<lb/>
其力此吾有㓛於戰伐雖缺折而莫之惜也逮秦而㓕<lb/>
六國吞八荒聚其族而銷之亦何殊夫鳥盡而弓蔵精<lb/>
爲神兮十二守故宫之凄凉世復以吾之利不可廢也爲<lb/>
刀爲泉爲布爲帛通四海之利法九府之式勢傾國中<lb/>
薄青衣之五銖道濟天下斥黄金之萬鎰入紫闥排朱<lb/>
門賛天地行鬼神弱者以強而卑者以尊此吾有功於<lb/>
貿易雖流徙而莫之冤也夫何挫吾之芒折吾之氣祝<lb/>
融獻㓛即墨爲謚儕銅雀之破瓦曽不及馬肝雊目之<lb/>
<pb n="KR4e0023_SBCK_010-14b"/>
爲貴苟策㓛乎翰墨之塲蘄亟黜而鑄錢鏄之噐也主人<lb/>
曰嘻子何局於彼而不逹乎此邪六合既清可以去兵而<lb/>
行仁萬民旣壹可以去貨而談義凡子之爲兵爲貨皆<lb/>
聖人之不得巳也今主人書有屋漏之痕文有湧泉之<lb/>
思子歸吾而畢命吾託子而見志焉夫射鵠而無失者<lb/>
壮士之志力田而有秋者農夫之心董生成名於下帷<lb/>
李侯卒業於磨鍼季子引椎而佩印買臣負薪而腰金<lb/>
長卿題柱而遂顯終童持節而重臨並假翼於霄漢終<lb/>
脫身於山林故桑君巳擢第於昔而子獨何疑吾於今<lb/>
也哉山房月㣲燭光吐日蟾蜍腹氷飢鼯潜出方深思<lb/>
而逺討每含辭而渉筆搜六籍於蠧餘𥙷千金之狐腋<lb/>
<pb n="KR4e0023_SBCK_010-15a"/>
固資噐以成能巳辱子之我即及其凌天衢出風埃逍<lb/>
遥乎玄圃放浪乎瑤臺校竒字騁逸才聽流鶯於太液<lb/>
接群龍於蓬萊右毛頴而使御左陳玄而爲陪滴金盤<lb/>
之秋露歩玉堂而躋上台顧不偉歟且鳯咮託眉山之<lb/>
重龍尾出端溪之先或以聖人之徳箸或以才士之銘<lb/>
傳是皆一石之清潤激波濤於百年始皇徒驅而梁海<lb/>
神媧竟遺於𥙷天宗其人而名世亦宣力乎蕳編而子<lb/>
獨恥於爲研不思與是數者一其高而同其堅乎介者<lb/>
伏而謝曰先生之言至矣不復有所悔矣逡廵而退余<lb/>
亦驚窹用誌于齋不易吾素<lb/>
　　醉賦<lb/>
<pb n="KR4e0023_SBCK_010-15b"/>
余讀栁栁州荅呉武陵書稱其醉賦及荅客問而其文<lb/>
逸不傳囙賦之以𥙷其遺辭曰<lb/>
弱水竭三山折少君㓕石芝歇吾將築九千仭之麯臺介風<lb/>
雲而賔日月援青天之比斗釀千秋之古雪膾長鯨於東海<lb/>
肉狡兎於三穴縱長夜之樂負一世之豪脫䖏士之一角<lb/>
巾觧仙人之五色𫀆右挈吾榼左操吾瓢出上方之酴醿<lb/>
引西國之莆萄流白雲於春甕落丹泉於夜槽擪玉環<lb/>
之鵾絃裂雙成之鳯簫六么作霓裳闋朝五斗暮一石耳<lb/>
不及於聽音目不及於觀色蟣蝨萬鍾泥沙白璧力過孟<lb/>
賁者醉能繋其頸辯雄張儀者醉能斷其舌畧兒女之愁<lb/>
而不爲動心夷王侯之勢而不爲折莭太湖三萬六千頃醉<lb/>
<pb n="KR4e0023_SBCK_010-16a"/>
俯之一兕杯太華三萬六千文醉覽之一螘垤擊缶而<lb/>
歌心馳燕趙㧞劍而舞氣吞呉越走桓温之老兵殱周<lb/>
顗之狂客又焉能蹈規矩而守繩墨也於是牗天地廬<lb/>
八荒神交曲生封侯醉郷洩洩焉陶陶焉率千日而爲<lb/>
常柰何武公老而自尤屈子逐而自㓗囚酒星於大獄<lb/>
斥酒池之覆轍絶纓而㡬失其驩吐茵而幸貸於責不<lb/>
知堯舜樂之不厭孔子溺之不絶也九州㡬裂百川無<lb/>
廻豪傑相噬白骨生苔吾其與犀首之徒相忘於無事<lb/>
之日乎淳于髠之滑稽於戰國乎與河東之季從時毁<lb/>
譽乎漢相之和臾而歌呼者乎與徐邈之中聖乎阮籍<lb/>
之放曠而適其性乎與荷臿之伯倫乎抑投轄以留賔<lb/>
<pb n="KR4e0023_SBCK_010-16b"/>
者乎與待詔之王績乎辱高斥揚之李白乎與陶潜其<lb/>
乾没於義熈乎山蕳遊於習池乎與甕下之吏部乎韋<lb/>
曲之杜逍遥於率府乎嗚呼與丗無忤惟酒可從醒者<lb/>
爲愚醉者爲智醒者爲介醉者爲通天下之憤非醉不<lb/>
釋天下之難非醉不蒙命輕一羽氣吐長虹决銀河而<lb/>
洗斚繋扶桑之六龍復酌吾以大白渺海闊而天空<lb/>
　　石經賦<hi>并序</hi>
五經載道之噐也秦燒詩書經燬而道自若也漢求壊<lb/>
爛之餘書禮樂巳殘缺十九惟易以卜筮存詩以弦歌<lb/>
存春秋以口授存而俗儒章句之徒傅㑹穿鑿使五經<lb/>
大義不明於天下不亦悲夫靈帝熹平四年議郎蔡邕<lb/>
<pb n="KR4e0023_SBCK_010-17a"/>
與棠溪揚賜馬日磾張馴韓說覃颺等求定六經文字<lb/>
詔許之邕乃書丹于石命工刻之立于太學門外時四<lb/>
方摹者日以千計然未知道之所存也特以邕之書耳<lb/>
洎唐文宗時高重爲國子祭酒與鄭覃復刋定九經于<lb/>
石嗚呼漢唐石經巳風摧雨剥於數百年之乆與岐陽<lb/>
之皷嶧山之碑同一榛莾巳因推衍其凡以爲之賦云<lb/>
賦曰<lb/>
繄聖作而明述兮尼父集夫大成歴四海其遑遑兮威<lb/>
鳯瘖而不鳴吁嗟時之終否兮託空言以載道世莫知<lb/>
余奚恤兮閱萬世其杲杲嬴旣暴而不徳兮舉六籍而<lb/>
火之薄先王之仁義兮尚法律而爲治悲祖龍之鮑腥<lb/>
<pb n="KR4e0023_SBCK_010-17b"/>
兮阬亦湮而無煙易幸存於卜筮兮詩亦肄於筦絃春<lb/>
秋閟而不出兮禮樂佚而不全科斗螙於壁中兮光白<lb/>
虹之射天嬴遂僨而劉王兮家六合而寧謐乃偃革而<lb/>
爲軒兮掇壊爛於十一洎六葉而遘武兮炳大明之當<lb/>
中黜百家之肴亂兮一道術而異同易科斗而為隷兮<lb/>
復家畜而人誦道固不可泯兮亦何待夫汗牛而充棟<lb/>
時旣䧏而道晦兮經蟳㓕而莫收割申勸之或舛兮衆<lb/>
咸失於校讎屬熹平之四祀兮帝孝靈之當宁正俗儒<lb/>
之穿鑿兮偉中郎之博古辯魯魚與亥豕兮刻南山之<lb/>
堅珉巍乎四十有六兮樹翼翼之成均鉤銕畫之屈強<lb/>
兮妙骨氣之洞逹非餓隷之嬴形兮非寒岩之枯枿非<lb/>
<pb n="KR4e0023_SBCK_010-18a"/>
醉草之欹斜兮非劒舞之渾脫初崩雲之恍恍兮粲列<lb/>
宿之離離鸞振翼以夭矯兮樹交枝以參差鷙鳥<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>以<lb/>
乍飛兮群鵝遊而戯海彼鶴頭與隼尾兮曽何足以爲<lb/>
態捷奔泉之渇驥兮縱入草之驚蛇勢或埒於墜石兮<lb/>
体巳悟於畫沙觀者紛其堵立兮車連連其日至豈<lb/>
八法之是尚兮幸經存而不墜陋石皷之苔剥兮鄙漆<lb/>
書之土瘞觀竒陽而偶隂兮窮太極於有無感堯湯之<lb/>
禪放兮求厥中於典謨何二南之和平兮悲雅變而逮<lb/>
胡儀三千與三百兮伊朝夕之攸執何曲折而精㣲兮<lb/>
謹一出而一入嗟聖人之憂世兮徒感麟而掩泣二百<lb/>
四十二年之筆削兮善旣勸而奸戢正夷夏之内外兮<lb/>
<pb n="KR4e0023_SBCK_010-18b"/>
亦綱常之攸立夫何經之徒存兮昧古訓之時式痛賣<lb/>
官而列肆兮盛後宫之傾國奄竪黨以盤錯兮又孰恤<lb/>
乎社稷九州裂而鼎峙兮黎庶化而爲豺經雖鐫而何<lb/>
𥙷兮政與道而相乖逮有唐之文宗兮乃繼漢而有作<lb/>
礱巨石之嶄嶄兮列廣庭之落落吁回首其㡬何兮悉<lb/>
風摧而雨剥文斷缺而莫辯兮委荆棘之漠漠吾恐爲<lb/>
沉犀於蜀門兮同刻鯨於昆池曽不若慶雲與松風兮<lb/>
託艮岳而効竒又焉得紀㓛千載兮擬岣嶁之禹碑誶曰<lb/>
巳焉哉石經泐兮剡藤出書連車兮布萬國撫遺墨兮<lb/>
相得失道之存兮昭白日<lb/>
　　春雨賦<hi>并序</hi>
<pb n="KR4e0023_SBCK_010-19a"/>
孟春之月時雨方降周視草木莫不鬯懋條逹造化之<lb/>
妙如此冝孟軻氏以况君子之教也余少從師讀書而<lb/>
知仁義道徳之說求之甚銳晚不加進則氣質昏瞀可<lb/>
知其不得如草木之化必矣故作春雨賦以自朂且示<lb/>
子翺使及時而用力焉其辭曰<lb/>
維著雍涒灘之歲正月初吉土乃脉發融風應律布春<lb/>
令於遐陬回朝光於濳室燒經雪而未蘇蟄俟雷而將<lb/>
出欣違寒而嚮温兾節勞而從逸于時靈雨斯䧏生我<lb/>
百榖伊農之慶匪珠匪玉以今揆昔載披厥録一歲之<lb/>
候三十有六觀其屯雲蓄而成衣隕石騰而傅羽紛坱<lb/>
圠以随風黯冥濛而交霧乍縈空而絲散或綴物而珠<lb/>
<pb n="KR4e0023_SBCK_010-19b"/>
聚方疑有而可聆恍若無而莫覩醖比玉之醴泉泫如<lb/>
飴之甘露無町畦之或間沛旁流而布濩粲丹葩以耀<lb/>
林滋緑苔而生路紫鱗噞而争躍繡頸呼而猶怒何浹<lb/>
辰而未休逮中夜而復迅閉簾櫳以護寒覺琴書之含<lb/>
潤田夫恱而昬作覉客聞而釋恤余何思而何營感四<lb/>
時之錯運欲抗音而熟繼耿殘釭之落燼嗟杏壇之諸<lb/>
子各因材而為訓躬四勿而不疑契一言而奚問若時<lb/>
雨之所化何力約而㓛峻憫竒偏之弱質奚古人之敢希<lb/>
瞻亀蒙其既逺獨倀倀而安歸羌及時而猛晋懼失道而<lb/>
愈非當霡霂之渥洽悲事徃而心違願爲杞而在山沾一<lb/>
漑於旣仆竦百尺以叅尺任扠負於崇構願爲稼而紛<lb/>
<pb n="KR4e0023_SBCK_010-20a"/>
敷兾常膏於朝夕託瑚璉以薦芳曰神明之可假願爲<lb/>
芝而三秀濯朱柯而乆鮮豈幽人之所食表土徳於丼<lb/>
泉願爲桐而不夭被玄液之滲漉斵有虞之清琴恊宫<lb/>
啇以成曲材苟摧而爲薪恥綺紈之徒襲何余疾之難<lb/>
遷徒遑遑而汲汲屬萬族之方新期徃訓之攸執惟渴<lb/>
飲而求足信江海之可挹來侁侁之小子庶佔畢之是<lb/>
習知與行其並進亦何憚夫弗給孰爲高之可仰孰爲<lb/>
堅之可入眷躍如之在前思卓爾之有立感春雨而成<lb/>
章庶乎學之恒緝<lb/>
　　白鳩賦<hi>并序</hi>
成均教樂所大椿一株有二白鳩集其上春來冬去亦<lb/>
<pb n="KR4e0023_SBCK_010-20b"/>
物之異乎類者余愛而賦之其詞曰<lb/>
夫何雙鳩之皎潔兮孕異質於金方豈仙鼠之變化兮<lb/>
狎野禽而回翔肖刻玉以爲形兮耻襲錦以爲章性弗<lb/>
慧而徒勞兮時自珍而乆藏幸主人之見存兮託廣庭<lb/>
之嘉樹旣不爲其所好兮亦不爲其所惡夕同棲而晨<lb/>
興兮春偕復而冬去振霜翎而益鮮兮與月魄以爭素<lb/>
羌所賦之純羙兮雖䖏汚而不緇女恒尤於衆嫮兮士<lb/>
咸病於見竒羞鴝鵒之上獻兮悼鸚鵡之就覊兹惴惴<lb/>
而懐懼兮尚飄飄其安之王睢摯而有别兮鶻遇秋而<lb/>
愈急彼各挾其能兮固非余之所習何意氣之敢矜兮<lb/>
藉光輝之時及顧㣲軀以徘徊求故林兮永戢<lb/>
<pb n="KR4e0023_SBCK_010-21a"/>
　　金鑑録賦<lb/>
帝開元廿有四載兮屬千秋之良辰進絲囊與寳鏡兮<lb/>
衆紛紛其相循臣九齡獨見其㣲兮述今古以前陳監<lb/>
羙惡於一鏡兮盍監得失之在人鏡狹中而無隱兮洞<lb/>
萬殊而咸覩亦俯仰而取容兮月或冥而爲土書炳炳<lb/>
其如星兮與湯盤而爲伍期𥙷衮之萬一兮竊比夫翼<lb/>
周之山甫惟一心之易螙兮恒惡直而好䛕臣固不能<lb/>
矯以随俗兮盍圖終於厥初使銘鼎之辭偶符兮寜取<lb/>
無逸而爲圖集厥類而成編兮奚翅玄冥之百鍊光夜<lb/>
吐以屬天兮何益君之聞見堯舉舜而禪之兮詎舎朱<lb/>
而無㤙撫九州之廣大兮匪黄屋之爲尊飢吾餐使之<lb/>
<pb n="KR4e0023_SBCK_010-21b"/>
充兮寒吾裘使之温曰精一而執中兮本乎堯之一言<lb/>
心廪廩其履氷兮罔一息之不存茲爲鏡之金背兮君<lb/>
日監而勿昏至暴秦之并周兮與黔首以爲仇阿房岌<lb/>
以造天兮極虞樂而未休慕神仙之髙舉兮求弱水之<lb/>
三丘徐市去而不返兮嬴巳僨而歸劉茲爲鏡之水心<lb/>
兮君日監而勿流手三尺而崛興兮壹六合以稱帝文<lb/>
景嗣而恭儉兮道益昌而弗替後竭内以事外兮徹孰<lb/>
優夫二世數四七而遘武兮洗日月於方翳痛桓靈之<lb/>
孱弱兮操遂乘而莫制茲非鏡之可監兮焉用夫渠搜<lb/>
之火齊彼典午之承魏兮閔螳雀之相攻繇載盛而易<lb/>
顛兮審厥子之弗聦洎渡江而清談兮祖莊老以成風<lb/>
<pb n="KR4e0023_SBCK_010-22a"/>
衍崇佛而舎身兮胡貪地而受降<hi>叶</hi>破金甌而不顧兮<lb/>
士重介而談空茲非鏡之可監兮焉用夫赫連之青銅<lb/>
目或瞽於衆嫮兮耳或簧於新聲受嬖妲而殷墟兮褒<lb/>
代申而周傾彼小白之創伯兮尸中國而㑹盟卒託子<lb/>
以召亂兮肉巳蛆而兵争繼有漢之人彘兮亦累帝之<lb/>
聦明抑逺監夫申生兮茲吾君之容成我太宗之戡亂<lb/>
兮羌修文而偃革惟至誠以馭下兮韜神明於玄黙斥<lb/>
羙麗而朴素兮懼燕安之爲賊故孜孜以求言兮庶日<lb/>
蹈夫繩墨出宫女之三千兮來獄囚之四百彼刻民猶<lb/>
噉膚兮悼徇私而亡國知識弓之難精兮譬作室之屢<lb/>
易立帝範於子孫兮茲吾君之夷則君之大畧誠不可及<lb/>
<pb n="KR4e0023_SBCK_010-22b"/>
兮旣内平而外從焚珠玉固足羙兮復兩坊之樂工相<lb/>
姚宋爲知人兮奄竪爵而加隆誅后戚以示公兮兆夫<lb/>
婦之不終禮旣輕於樹子兮化天倫爲㓂戎太廟壞而<lb/>
弗戒兮爰汲汲於東封曰祈福於太山兮又曷若為民<lb/>
而建中臣卷卷於匡輔兮冀君心之日檢也恒法堯而<lb/>
非桀兮事必防乎其漸也義或嫓於大訓兮實將垂之<lb/>
琬琰也中獨懷此耿介兮願從戇愚之汲黯也面從而<lb/>
背違兮臣固不敢也君苟不察臣之忠兮何貴乎鏡之<lb/>
照膽也使如盤龍之閟於匣兮羞舞鸞之同掩也冝帝<lb/>
覧而味其言兮特優詔以褒之惜不久而中弃兮肆匹<lb/>
夫之所爲卒信䜛而爲忠兮斥荆州而無疑内玉環於<lb/>
<pb n="KR4e0023_SBCK_010-23a"/>
宫中兮竟胎禍而速灾<hi>叶</hi>子胡雛而播醜兮君既耄而<lb/>
弗知闈闥腥於戎馬兮夜倉遑而獨西駐六師於馬嵬<lb/>
兮猶不忍於蛾眉四海繹驟兮九廟俱夷曠蓬萊之故<lb/>
宫兮濁太液之秋水徴野鹿之㗸花兮痛羽衣之何在<lb/>
<hi>叶</hi>豈非人監之旣亡兮徒馳使於千里天眷眷於神堯<lb/>
兮幸兩亰之載清居南内之凄凉兮感風雨之鈐聲信<lb/>
丹扆之有箴兮伊君道之當明金鑑豈一時之可珎兮<lb/>
歷萬古而爲程<lb/>
<pb n="KR4e0023_SBCK_010-23b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0023_SBCK_015-1a"/>
清江貝先生文集卷之十五<lb/>
　金陵集<lb/>
　　尚友齋記<lb/>
檇李陳景文氏以尚友名其齋求予爲之記予惟學不可以無<lb/>
友盖足乎己者狹而資乎人者廣也孟軻氏論取友之道不止<lb/>
一郷一國至於天下之大且欲尚乎古人焉尚友乎古人則非<lb/>
止一世之士而爲千百世之士矣泛而求之若䕫若龍若伊吕<lb/>
者不可及己春秋之臣賢取乎蘧瑗忠取乎子文讓取乎季札<lb/>
㢘取乎孟公綽恵取乎國僑直取乎史鰌其在聖人之門則顔<lb/>
子之仁閔子騫之孝季路之勇子貢之逹曽參之確此皆士之<lb/>
所當進而友之者至於尚㓛名則有管樂尚氣節則有魯仲連<lb/>
尚神仙則有安期羡門尚隐逸則有沮溺亦豈非古之當友者<lb/>
乎惟其不足於一郷而求之一國而求之天下又進而取之古<lb/>
<pb n="KR4e0023_SBCK_015-1b"/>
焉盖以無窮之心求無窮之理則所謂尚友者盡於是矣雖然<lb/>
上焉而為䕫龍下焉而為沮溺地之相去數千里之逺世之相<lb/>
後數千歳之乆其人烏得而友哉所謂友者友其心耳人有古<lb/>
今心無古今之異也言古人之言行古人之道者烏知■不在<lb/>
於一郷一國乎一郷一國且不可誣矧可以誣天下乎故居一<lb/>
郷則不遺一郷之士居一國則不遺一國之士焉同世而相違<lb/>
曠世而相求非善於取友矣予以是朂諸已又以是朂諸人恐<lb/>
其事遼邈而忽於近也景文其志之洪武六年冬十月既望國<lb/>
子助教檇李貝瓊記<lb/>
　　全清堂記<lb/>
㑹稽婁可先之卒也其妻王氏守義不貳邑之聞人顔所居之<lb/>
堂曰全清髙其節也𥘉王氏歸可先生子叔仁及澄而可先遘<lb/>
疾不起叔仁纔七歲澄孩提耳舅姑閔其少欲嫁之哭曰吾不<lb/>
<pb n="KR4e0023_SBCK_015-2a"/>
幸夫死幸而有二子焉吾忍死吾夫而從人死何以見吾夫於<lb/>
九泉也舅姑乃止二子既長亦克樹立而澄至雲間從予游者<lb/>
二年值兵變散去越八年㑹于<lb/>
亰師持太史宋公景濂所為傳示予求記其所謂全清者乃為<lb/>
之言曰古今人以卓行見於霄壤間如詩録恭姜春秋書叔姬<lb/>
史載夏侯令女及五代王凝妻李氏前後同一不朽者非其至<lb/>
清不可撓烏能以及之且恭姜叔姬令女李氏豈獨行人之所<lb/>
難行求異乎人哉不過為婦而盡婦道爾然上下數千年間其<lb/>
自淪於禽獸不耻為不善未有耻而格於善上與四人班者信<lb/>
其所行亦難而至清不可撓非可強而至也譬水之為渭豈無<lb/>
衝風之所激驚湍之所盪邪衝風之所激驚湍之所盪其清從<lb/>
之而汚者天下之水皆然也渭不失其清者性固異於天下之<lb/>
水歟使其可汚亦涇而已嗚呼教化之不行風俗之日媮義之<lb/>
<pb n="KR4e0023_SBCK_015-2b"/>
所在雖烈丈夫有不能盡矧責之婦人女子邪以婦人女子䖏<lb/>
變而盡道惡得不貴之而責其為丈夫者乎今澄母夫沒之𥘉<lb/>
咸欲<graphic n="KR1987" url="https://raw.githubusercontent.com/kanripo/KR-Gaiji/master/images/KR1987.png" mimeType="image/png"/>其志而守之確絶之嚴如此盖聞恭姜之風而興起於<lb/>
閭閻者謂之全清詎不信夫故論而白之亦詩春秋之意耳有<lb/>
司當上其實旌之以風厲天下可也於是乎書王氏可先同里<lb/>
人年今五十有六而叔仁與澄奉之尤謹云洪武七年歳在甲<lb/>
寅冬十月𥘉吉檇李貝瓊記<lb/>
　　運甓齋記<lb/>
昔長沙公陶侃刺廣州朝運百甓於齋外暮運於齋内人問其<lb/>
故對曰吾方致力中原故習勞耳嗚呼晉自渡江而南上下俱<lb/>
偷棄中原而下恤侃獨有志於此固非一時坐談老荘者所及<lb/>
也及都督荆湘等州檢攝軍府衆事未嘗少閒又甞語人曰大<lb/>
禹聖人乃惜寸隂至於衆人當惜分隂豈可逸㳺荒醉生無益<lb/>
<pb n="KR4e0023_SBCK_015-3a"/>
於時死無聞於後其聦敏恭勤於此見之非特運甓一事而巳<lb/>
吾意其擁強兵據重地畜威飬銳之乆當率諸郡請命北伐㧞<lb/>
黔首於羶腥以雪宗廟之耻而即安一方凡四十餘年所謂平<lb/>
日習勞欲致力中原者直虚語耳且諸胡迭興未易剪也蘇峻<lb/>
之變國破君辱正臣子灰身之曰大兵雲集乃欲違衆西還縱<lb/>
虎自害亦獨何心哉周太叔帶之難齊小白有洮之㑹晉重耳<lb/>
有温之師侃以桓文自任而所以勤王者如此又豈果能踐其<lb/>
言如運甓時邪他日且欲正卞敦之罪敦固可誅矣侃之夷大<lb/>
難立大功亦由温嶠軰激以天下之大義不相異同故僥倖石<lb/>
頭之捷如其中為進退事㡬敗於垂成則何異於敦乎梅陶稱<lb/>
其機神明鍳似魏武忠順勤勞似孔明亦過論也雖然晉之危<lb/>
而復安亡而復存寔資其力此為諸臣之冠而著之於史焉予<lb/>
故反復論之其行事雖有未至而所言則可為萬世法何者人<lb/>
<pb n="KR4e0023_SBCK_015-3b"/>
情好逸而惡勞天下之事恒成於勤而敗於逸運甓之喻豈不<lb/>
善邪剡山單陽原以名其齋盖能志乎勤巳𥘉陽原讀書山中<lb/>
既老不仕洪武四年<lb/>
詔徴諸儒郡侯強起之既至<lb/>
亰師又辭吏部乃授漢陽湖泊使然官無崇卑能志於勤則所<lb/>
施必有過人而不虚生虗死矣因其馳書三千里外求文為記<lb/>
故書以復之若侃之為政漢陽父老固能道之而破陳敏於武<lb/>
昌平杜弢於湘州求其遺跡可想見其風流於千載之下乎<lb/>
　　擁翠樓記<lb/>
四眀之奉化依山為縣而䖏士汪公㓜海縣城西徙家縣治東<lb/>
三十武且朝暮與山相接也猶病其蔽於崇墉不能周逺近之<lb/>
勢復即後圃建小樓為登眺之所焉於是大山横亘於南者玉<lb/>
几第一寳麓次之其西則為石棊盤而鯉湖在石棊盤西五里<lb/>
<pb n="KR4e0023_SBCK_015-4a"/>
絶頂有神龍居焉此山之在二方者環拱几席之間矣東有長<lb/>
汀七十二曲如巴蛇赴壑束鱗蹙節宛轉而不得肆世傳唐葉<lb/>
靖命龍所開以泄水於海也益東三十里有山曰金鵝又衆水<lb/>
匯於東南為龍潭龍潭之上陗壁千仞類屏風狀者曰南山又<lb/>
轉而北望則青錦嶄然與玉几對峙一名蓮花巖此山之在三<lb/>
方者錯出窓户之外矣觀其或起或伏或前或却争竒獻秀不<lb/>
啻海濤湧而石筍列終日玩之有不厭者廣平舒汝臨為題曰<lb/>
擁翠而曹南吴主一書之乃馳書<lb/>
亰師求予為之記予惟晋謝靈運好山日事㳺放至伐木開徑窮<lb/>
天下之竒觀是有山之癖而未得其趣者也今㓜海據其要領<lb/>
而闔境之勝畢效於一樓不待陟鴈蕩放羅浮上匡廬㳺太華<lb/>
為足矣秋髙木脫霜霽天空延朝景之飛雲送夕陽之歸鳥山<lb/>
之翠奄於甌越者無盡而吾之趣亦無盡焉噫有其地而無其<lb/>
<pb n="KR4e0023_SBCK_015-4b"/>
人雖美弗居有其人而無其地雖居弗美此之遺於昔而見於<lb/>
今天固棏待乎人也不可以不志於是乎書<lb/>
　　存誠齋記<lb/>
昔熊渠子夜行遇寝石以爲虎而射之飲金沒矢下視石也復<lb/>
射則矢躍無跡射一也貫於前而激於後奚有巧拙之不齊哉<lb/>
始之石而虎也不知虎之非虎信其爲虎矣故志於虎而不志<lb/>
於石宜其射而入也後之虎而石也則知非虎之虎信其爲石<lb/>
矣故志於石而不志於虎宜其射而躍也嗚呼石無情也誠之<lb/>
所在雖至堅而開矧於天下之有情者哉是以瞽瞍石也不能<lb/>
不化於子三苗石也且格舞於干羽之時舜亦盡其誠而巳至<lb/>
扵周公之風雷鄒衍之霜荆軻之虹李廣利之泉與韓愈之徙<lb/>
鱷童恢之呪虎王祥之致雀是皆誠之所感非偶然矣豈獨熊<lb/>
渠子之射寢石歟至哉誠乎聖人天也誠無不存人而未至於<lb/>
<pb n="KR4e0023_SBCK_015-5a"/>
天必存之而誠焉存則積之乆而驗之大又豈區區匹夫匹婦<lb/>
發於一念者可儗也此吾儒之教必本於誠而不違於動静之<lb/>
頃或者誠有未至徃徃祈天而責人抑何悖歟宣城王徳𥙿氏<lb/>
顔其蓄藥之室曰存誠求予為之記故舉其誠以告之如此予<lb/>
聞徳𥙿精於醫其㳺<lb/>
亰師也逺近謁之而著治之功非一則凡脩乎巳以誠而其應<lb/>
乎人者固無不存其開金石如熊渠子也何有尚始終勉之洪<lb/>
武七年歲在甲寅三月十有八日國子助故檇李貝瓊記<lb/>
　　杏林小隱記<lb/>
醫之稱於古者非一其論有過人者不可目之以醫昔晉侯有<lb/>
疾秦使醫和視之曰非鬼非食惑以䘮志良臣将死天命不祐<lb/>
夫以平公之蠱於内不節不時其及宜矣此醫之所能言也以<lb/>
國之大臣任其大節而不能禦禍必受其咎則非醫之所能言<lb/>
<pb n="KR4e0023_SBCK_015-5b"/>
也由是觀之和豈特工於醫人盖工於治國者乎君子謂晉之<lb/>
求毉巳公之疾而巳政非毉之所及和不當舎所務而責其大<lb/>
臣其說似矣使趙孟有和之智以相平公烏有宫室滋侈女富<lb/>
溢尤晉遂至於卑邪趙孟不及此而和能因疾之不可為遂極<lb/>
言之若和之為毉相業在焉固不得復見其人矣後有神仙董<lb/>
奉治人疾不責其報小者使植杏三大者五歲乆成林復以杏<lb/>
易榖振貧者此又有及人之功非射利庸夫可同日而語也予<lb/>
在成均一日陳君克仁来言其里中之良毉周清逺者其論六<lb/>
氣尤能推和之說而一以利人為心號其所居曰杏林小隱逺<lb/>
近謁之常著十全之效徃徃如奉之神非假杏林之名以自神<lb/>
也敢以記請予知清逺非和之智則必為奉之神仙於克仁之<lb/>
言信而可徴矣扵是乎書<lb/>
　　飬志堂記<lb/>
<pb n="KR4e0023_SBCK_015-6a"/>
　　　景行氏有堂曰飬志求其說於余乃進而告曰人子之<lb/>
事親不一其飬而飬志爲大居有宫室之安出有㳺觀之適享<lb/>
有鼎烹之美燕有絲竹之娱而所志不存焉非飬之至也務飬<lb/>
其志而不恤乎外孟子所以僅稱曽子而以曾元爲戒乎景行<lb/>
曰然曰未也此特事之一耳天下有不同之志士志於學農志<lb/>
於稼賈志扵貨彼積書不觀舎田不耘與盤㳺聚嬉而失其工<lb/>
賈之業将貽父母之大戚可謂飬志乎抑不止扵是也志廣大<lb/>
者或沮之以隘志清約者或矯之以汰志勤勵者或敗之以怠<lb/>
矣其視曽元儉扵一肉者又何如哉景行愀然動色乆而始定<lb/>
予遂終其辭曰世之不及曾元者亦人之通病無足怪也然君<lb/>
子惡可例於常人邪必也其心同乎父母之心未發而先之既<lb/>
發而從之母奪其所欲而違其所惡使志之所在無一不遂亦<lb/>
庶㡬乎可也乃起而謝曰盡之矣因書以爲記景行噐宏有學<lb/>
<pb n="KR4e0023_SBCK_015-6b"/>
事親以孝稱至於既沒而不忘其心志耆欲焉今受知大宗伯<lb/>
擢為行人云<lb/>
　　深恱齋記<lb/>
檇李徐孟權讀書南湖顔其室曰深恱謁予為之記予惟天下<lb/>
之所恱者莫大乎聖人之遒聖人之道公於人者也而恱之尠<lb/>
盖一貫之旨惟曽子子貢聞之諸弟子弗與也况不及其門者<lb/>
乎顔子由博約而進至於欲罷不能此恱之深者雖簞食瓢飲<lb/>
不改其樂焉冉求乃曰非不恱子之道力不足也則局於藝矣<lb/>
子貢所造亞於顔子亦以貨殖為病而閔子騫原思季次不仕<lb/>
於大夫要皆恱其道者歟嗚呼學之不至固不足以言恱悅之<lb/>
不深亦不足以言學必也時有正業以專其習退有居學以一<lb/>
其志安之而不厭為之而不退則其所至猶水之入於物其為<lb/>
恱也深矣此君子始終之學成巳而及人也苟未及此則所謂<lb/>
<pb n="KR4e0023_SBCK_015-7a"/>
朝聞夕死者何事不耻惡衣惡食者何道吾無行而不與二三<lb/>
子者孰知其與天爲一逐於宋厄於陳圍于匡不合於齊楚汲<lb/>
汲焉遑遑焉無所容其迹吾又奚取而恱之也冝見於弟子之<lb/>
親炙者已鮮降于千數百年之後抑又尠矣使學而至於恱則<lb/>
天下之物舉不足以易之者豈暇恱衆人之所恱哉衆人之所<lb/>
恱居吾適乎體則思崇䑓邃宇冬穾夏寒而巳食吾厭乎口則<lb/>
思肥牛之腱龍門之鯉而吴人烹之和酸若辛而巳樂吾娱乎<lb/>
耳目則思吹竽戞瑟二八起舞陽阿結楚代奏錯陳而巳是皆<lb/>
恱乎外者非在内也悅之深者體弗安乎居口弗饜乎味耳目<lb/>
弗役乎聲伎惟聖人之道爲慊也朱絃而䟽越一唱而三歎有<lb/>
遺音矣尚玄酒而爼腥魚大羹不和有餘味矣衆人惡得而至<lb/>
之哉孟權既學而恱信其辨於内外不至於交戰者雖然悅之<lb/>
深若顔子者未易及巳學者必法乎顔子其庶㡬乎是爲記<lb/>
<pb n="KR4e0023_SBCK_015-7b"/>
　　如在堂記<lb/>
天下之物有氣而無知有知而無情有情而無義此木石之所<lb/>
以為木石鳥獸之所以為鳥獸也其靈於木石鳥獸者有知而<lb/>
情必從之有情而義必從之是以莫貴乎人巳故愛其類者恒<lb/>
厚矧父母之属尤非同類之可班乎生吾致其飬没吾致其思<lb/>
顔色不得而睹也恒若接於目聲音不得而聴也恒若接於耳<lb/>
一出一入一升一降惡忍死其親哉世之人哀戚見於殯之日<lb/>
不能不殺於其終誠敬見於祭之時不能不衰扵其乆以宰我<lb/>
之學扵聖人且安扵衣錦食稻烏乎是亦可忘邪記曰夫鳥獸<lb/>
失群䘮匹越月踰時則必返廵過其故都廻翔焉號呼焉蹢䠱<lb/>
焉踟蹰焉然後去之小而燕雀啁噍之頃焉然後能去之人扵<lb/>
其親也至死不窮則三年之䘮聖人特為中制使送死有巳復<lb/>
生有節而思親之心則無時而可巳也四明陳思禮者生七嵗<lb/>
<pb n="KR4e0023_SBCK_015-8a"/>
而父沒越二十年又䘮其母煢然孑立而悽愴怵惕徃徃形於<lb/>
秋霜春雨復顔其堂曰如在可謂不死其親矣求予為之記遂<lb/>
舉其說以復之且警彼之朝死夕忘曾鳥獸之莫若者焉洪武<lb/>
七年嵗在甲寅夏四月初吉國子助教檇李貝瓊記<lb/>
　　約牗軒記<lb/>
余讀易至坎之六四與諸生論大臣上結扵君之道而張繼善<lb/>
来謁且言其友宣城黄立本者好學工草書顔其㳺息之所曰<lb/>
約牗敢以記請余始恠之既而復曰坎自二至五似離中虗之<lb/>
象為室之牗焉牗者通也詩曰天之牗民毛公訓牖為道道亦<lb/>
通也甞觀孟子一書告子學扵孟子者也其論性也雖孟子正<lb/>
言折之卒不悟其非者非蔽之甚扵齊梁之君乎而夷之墨者<lb/>
會一本之說由其明之可通也故在内者惟虗能受而不見其<lb/>
盈盈則不可強通之扵外在外者惟虚能入而不見其阻阻則<lb/>
<pb n="KR4e0023_SBCK_015-8b"/>
不可強通之扵内此猶光耀之燭室不扵户而於牗牖非正也<lb/>
自牗而通則一室之暗洞然八荒矣聖人之拖教亦然是以成<lb/>
徳違才異術而同功今立本之取易是能虚以受人思通其蔽<lb/>
者予請盡言以告之可乎先師有曰約質言也牖牖下也納爵<lb/>
牗下而酌也一樽之酒一簋之食其樂用缶其告用約貴乎質<lb/>
也嗚呼誠莫加於質故上林嗇夫之敏周勃張相如弗與也公<lb/>
孫弘之詐汲黯弗與也趙綰王臧之文石奮弗與也然文有餘<lb/>
而質不足曷若質有餘而文不足也代之恱春華而忘秋實者<lb/>
古今所同此浮華多合而恭謹之士恒屈矣立本信能守其質<lb/>
而一於誠可以䖏險而無咎是亦約牖之一說尚勗之哉<lb/>
清江貝先生文集卷之十五<lb/>
<pb n="KR4e0023_SBCK_015-9a"/>
</p>
<p>
</p>
  </div>
</body>
</text>
</TEI>
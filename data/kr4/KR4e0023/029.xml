<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0023_SBCK_029-1a"/>
清江貝先生文集卷之二十九<lb/>
　中都集<lb/>
　　隴上白雲詩藁序<lb/>
余在錢唐時與二三子録中州詩緫若干首成編題曰乾坤清<lb/>
氣盖元初文治方興而呉興趙公子昻浦城楊公仲弘清江范<lb/>
公徳機務鏟宋之陳腐以復於唐其相繼起於朝者有蜀虞公<lb/>
伯生西域馬公伯庸江右揭公曼碩莆田陳公衆仲在外則永<lb/>
嘉李公五峯㑹稽楊公鐵崖錢唐張公句曲而河東張公仲舉<lb/>
亦留三呉以樂府唱酬金舂玉應駸駸然有李杜之氣骨而熈<lb/>
寧元豐諸家為不足法矣下至四明黄公伯成曲江錢公思復<lb/>
亦皆卓然可觀者若天台林顯之所著隴上白雲藁則未及見<lb/>
也且欲徧采四方之遺兵變而輟越今三十年當<lb/>
大明洪武之十年以助教来<lb/>
<pb n="KR4e0023_SBCK_029-1b"/>
中都分教諸生而顯之之子太原倅惟徳道出淮西携其集示<lb/>
余快讀數篇因撫卷而歎曰詩固未易知也三經三緯之體巳<lb/>
備於三百篇中然當時自朝廷公卿大夫以及閭巷匹夫匹婦<lb/>
因時之治亂政之得失蓄于中而洩于外如天風之振不能不<lb/>
為之聲而不知聲之所出海濤之涌不能不為之文而不知文<lb/>
之所成於是叶而歌之用於閨門郷黨邦國而興起人心使有<lb/>
勸懲矣漢魏以降變而為五言七言又變而為律則有聲律體<lb/>
製之拘作者祈強合於古人雖一辭一句壮麗竒絶既不本於<lb/>
自然而性情之正亦莫得而見之也抑一代之詩有不可廢嘗<lb/>
掇取楊范而下三十餘家及覧顯之之藁則尤窮日力於雕鎪<lb/>
言人所未至為工凢景物之遇彂於大篇短章者寄興髙逺工<lb/>
而不僻清而不俚可以附於中州舊集而備清氣之一矣故書<lb/>
其首而歸之<lb/>
<pb n="KR4e0023_SBCK_029-2a"/>
　　送褚徳剛序<lb/>
洪武十年夏大都督府㫁事官缺<lb/>
上難其人咨之在庭以行府經歴㑹稽禇某為之<lb/>
命既下即治装戒行賔客咸祖於東門外或告之曰子其慎哉<lb/>
治兵與治民異民牛羊也叱之前而前麾之却而却而慓悍之<lb/>
士如擾龍檻虎急則忿怒而無以服其心緩則玩肆而無以拆<lb/>
其氣其勢豈不難㢤余曰不然莫重於法法一定而人從之齊<lb/>
今國家重兵分為四十八衛有禆有長悉稽諸古自罷戰而歸<lb/>
雖其鳴弓㧞劒之態不除斬将搴旗之功可恃至懸法以示之<lb/>
使知所守則暴者為之戢貪者為之肅怠者為之奮驕者為之<lb/>
懲一出一入莫敢或越其防由是觀之治兵亦洽民耳昔公之<lb/>
在青州也火伍無闘争及来鳯陽也部校無滛縱夫以區區一<lb/>
文人充幕府之選非素有威嚴敢擊㫁為其所憚何以使之禁<lb/>
<pb n="KR4e0023_SBCK_029-2b"/>
其一切之欲惴惴焉聴約束於朝暮如此邪盖有其法而行之<lb/>
以公無私孰得而干政犯令也則今之往也位雖下而勢寔尊<lb/>
名雖小而事益専以其巳著而卜其所行余知其易易然矣於<lb/>
是客皆善其說遂與之劇飲而别因書為送行序而工詩者系<lb/>
其後云<lb/>
　　送呉義孚序<lb/>
閩去中國萬里而人物多同於中國或言其山川之秀風氣之<lb/>
和人生其間者内魯而外文余獨以為不然在乎作之於上習<lb/>
之扵下耳齊魯習於禮故揖遜不争而周公孔子之教可見也<lb/>
秦人習於戰攻勇悍好前而商君之法猶在也瀕海之地歴三<lb/>
代以来棄於蠻夷素不知學常衮風厲其民歐陽詹始見於唐<lb/>
然後學者稍岀及楊時李侗至考亭朱子大闡周程之學化行<lb/>
逺近窮經好古之士不可一二數兹非作之於上習之於下邪<lb/>
<pb n="KR4e0023_SBCK_029-3a"/>
大抵所習之異性從而移則天下可使為齊魯豈特閩與中國<lb/>
齒哉惟其俗之一變綿延數百年間無一室不恱於絃歌無一<lb/>
人不通於道術雖兵戈格闘之餘内外所置學官弟子員散去<lb/>
而從他道惟閩不廢由是觀之在於習而不在其地也豈不信<lb/>
乎故嘗觀東西所歴恒病其不及輒舉以告人欲其有所慕而<lb/>
為之及来<lb/>
中都獲見呉烈義孚者粹然而不矝確乎其有守余甚嘉之間<lb/>
考其先由固始遷閩居興化之莆田凢十二世皆擢進士苐為<lb/>
太守者五人時比漠之萬石君表其里曰桂籍則前後人物莆<lb/>
田為盛而且萃於呉氏一門焉其倅潮州死事者盖義孚之曽<lb/>
大父也義孚蚤孤克守其業弗隊長從郷先生獻可鄭公學矩<lb/>
林公㳺其學既成其文既工一時薦紳咸推重之性不樂仕乃<lb/>
去之桃溪之上築卧雲精舍讀書其中而先塋之在黄石者又<lb/>
<pb n="KR4e0023_SBCK_029-3b"/>
遷之壷山凌雲巖東題曰小盤谷且将老焉洪武五年部使者<lb/>
強起之遂来<lb/>
京師授鳯陽府學教授年今五十有七矣以其去郷之乆将暫<lb/>
歸而復来求余一言以行余既喜其有尚文之習故歴論之為<lb/>
閩人榮并以勸其来者云洪武十年三月甲申檇李貝瓊叙系<lb/>
之以詩曰<lb/>
蒼蒼壼公山縈紆小盤谷青看榕葉老紅分荔支熟言歸知物<lb/>
改惜別悲景促焉能有翅翎東南附黄鵠<lb/>
　　送錢子予序<lb/>
洪武六年春<lb/>
上以國子學聚四方俊秀冝簡明經之士誨之<lb/>
命今御史大夫陳公董其事上下祗若悉舉所知時余與㑹稽<lb/>
趙公本初錢公子予呉興馬公新仲至<lb/>
<pb n="KR4e0023_SBCK_029-4a"/>
京師遂承乏助教既而山西張公思廣靳公用中江西曾公旦<lb/>
初劉公子憲先後至皆一時選也八年余復分教<lb/>
中都九年思廣用中皆病免而本初以年滿七十為請授翰林<lb/>
待制致仕十年子予亦授國子博士而老焉余既縻於官不得<lb/>
與祖道都門外竊聞其去時<lb/>
詔賜内府新禇以示恩數之隆在<lb/>
朝公卿大夫莫不以為榮嘖嘖歎息咸謂武肅文穆二王功徳<lb/>
在呉越人冝其子孫乆而益蕃當時若淮南之楊行宻荆南之<lb/>
髙季興湖南之馬殷蜀之王建閩之王審知與武肅比肩而起<lb/>
者後皆剪於太國豈若錢氏一門之盛與宋始終至都髙位享<lb/>
厚禄鐡劵猶存四五百年之故物而子予繼顯於今日也乎方<lb/>
仕而遽止可謂决去就於一旦而優游千岩萬壑間與唐少尹<lb/>
楊公巨源古今同一轍矣子予乃馳書来告曰與子相知於二<lb/>
<pb n="KR4e0023_SBCK_029-4b"/>
十年之前始獲相遇於二十年之後可無一言贈我邪余方以<lb/>
勢之合離為戚復何可言者惟當乞身於<lb/>
朝以從之遊耳姑書以復子予或遇本初於東西两眺幸為余<lb/>
道問訊云<lb/>
　　送樓文淵歸㑹稽序<lb/>
余講學雲間時四方之受業者非一而㑹稽樓澄持故人曹新<lb/>
民書見余欿焉若虚黙焉若愚知其可與共學也遂進而與之<lb/>
每讀書至夜分止雖風雨寒暑無少間二年之間而虗者以盈<lb/>
愚者以明知其可與適道也方将攷聖人之經以窮天地萬物<lb/>
之理属兵興散去不相知者十年及萬方既壹大用諸儒余亦<lb/>
起為國子助教澄乃不逺千里徒歩訪余<lb/>
京師今年余留<lb/>
中都復因蘇人致書焉嗚呼及門之士或擢<lb/>
<pb n="KR4e0023_SBCK_029-5a"/>
朝廷之上或居蕃翰之重或放江湖之逺或陸沉田里之中未<lb/>
有澄之不負於始終如恵勤之於歐陽子也然歐陽子不以賔<lb/>
客倍之遂悔於後益論薦不巳余敢因澄而尤諸子邪特表其<lb/>
情之厚而義之盡耳初澄之父甞仕三呉遂以家從不幸父没<lb/>
巳矣而慨然遐想山隂之居有山竒而峭有水清而駛有雲霞<lb/>
朝暮之變而竹樹之葱蒨可恱也将奉其毋以歸求余一言為<lb/>
華余聞而嘉之大抵士之輕去親戚墳墓者非敓於王事而有<lb/>
大不得巳者弗忍也故雖冨貴之極而有首丘之思奚啻池魚<lb/>
覊鳥之戀淵藪也澄之行也益重余之感焉尚問東南有昔之<lb/>
處士戴逵者乎幸為謝之将掛冠東門往而從之矣於是乎書<lb/>
　　送國子助教張思廣歸平陽序<lb/>
國子助教張思廣先生謁告歸平陽道出濠泗間杖䇿見余且<lb/>
曰吾将老於姑射山中矣余既無力以留之乃起而告曰甞攷<lb/>
<pb n="KR4e0023_SBCK_029-5b"/>
諸易泰之為卦六往居四九来居二内君子外小人之時也初<lb/>
九之爻曰㧞茅茹以其彚征吉否之為卦九往居四六来居三<lb/>
内小人外君子之時也初六之爻曰㧞茅茹以其彚貞吉亨是<lb/>
知進退之道繫於時之否泰而己今否極而泰正君子小人消<lb/>
長之㑹莫不彈冠相慶先生中州之碩果也當行其道於天下<lb/>
惡可超然而肥遯也哉曰吾非不知也然吾之當去者有三耄<lb/>
也迂也疾病也其能進而成治泰之功乎冝進而退詭也冝退<lb/>
而進辱也余聞而嘉之可謂見㡬之决巳嗚呼見㡬者君子之<lb/>
獨見衆人之所疑也衆人之所疑故有當去而不去者矧於一<lb/>
當去而去乎若思廣之去孰得而非之也初余至太學時浚議<lb/>
趙公本初錢唐錢公子予而思廣繼自河南至學足以相資言<lb/>
足以相發暇則與之出白下門登鳯凰臺覧河山之險固宫闕<lb/>
之壯麗慨想古人於千載之上唱和成什皆推思廣為冠焉盖<lb/>
<pb n="KR4e0023_SBCK_029-6a"/>
其養於中者既充則彂於文者益肆一時從而學者雖衆而亦<lb/>
未知其所至也越二年余分教<lb/>
中都求其向之所與如思廣者益尠惜其不得備侍從於金門<lb/>
玉堂而遽髙蹈逺引於上下相交之日也於是載酒東門酌以<lb/>
送之復序其交游之梗㮣如此善詩者咸系其後云<lb/>
清江貝先生文集卷之二十九<lb/>
<pb n="KR4e0023_SBCK_029-6b"/>
</p>
<p>
</p>
  </div>
</body>
</text>
</TEI>
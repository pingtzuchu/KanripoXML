<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0023_SBCK_018-1a"/>
清江貝先生文集卷之十八<lb/>
　金陵集<lb/>
　　武昌譙樓記<lb/>
縣有譙門古也或以譙門為城門見扵陳渉丗家豈亦施之縣<lb/>
乎後建重屋扵其上故又稱譙樓盖令丞所居必嚴内外之限<lb/>
辯上下之分非徒侈之以壮麗而巳　謝叔賔治武昌之三<lb/>
年自垣而門自堂而㢘舉新而完之而譙樓未及建也父老有<lb/>
謁而為言者乃謀扵衆即山伐材濵河陶甓因其舊址而經營<lb/>
越十月而㓛成飛甍巨棟高出雲雨無雕斵之費而弘敞殆過<lb/>
於前扵是棲鼔角以謹晨昏之節可謂稱其嚴内外辯上下者<lb/>
矣惟工築之歲月不可不紀遂狀其顛末馳書<lb/>
亰師求予文以鑱諸石按志武昌在漢為江夏郡至吴改武昌<lb/>
晉庾亮陶侃甞岀鎮其地而環境之内層厓峭壁之竦峙者則<lb/>
<pb n="KR4e0023_SBCK_018-1b"/>
有鳯凰大洪驚湍悍流之扼束者則有江漢此非險固之當保<lb/>
者歟破壘巳湮荒䑓巳夷而英雄陳迹尚想見扵千載之下矣<lb/>
今所轄七縣武昌其一也唐宋以来民之至而土着者日益繁<lb/>
夥元季之變所至阻兵苦扵攻戰千里蕭條過者興慨<lb/>
國朝混一區宇休飬既乆凋瘵始復流亡四歸而叔賔興壤起<lb/>
廢一新邑人之觀聴厥有次第哉登高望逺凢昔之荆棘叅天<lb/>
宅狐兎而盤虵虺者今皆禾黍矣昔之白骨彌望嘯魑魅而號<lb/>
烏鳶者今皆宫室矣抑可以見<lb/>
聖天子之深仁厚澤𬒳乎南服之廣如此故兹役亦易而不煩<lb/>
也大抵時之不得為者春秋書新延廐是也制之不當為者春<lb/>
秋書新作南門是也譙樓既得其時制寔出政之所䦕雖重扵<lb/>
用民非若延廐南門為春秋之所譏惡可後而不急邪凡吏之<lb/>
出入扵門民之来徃於道亦各有其時而不違矣故詳書以著<lb/>
<pb n="KR4e0023_SBCK_018-2a"/>
更作之始俾来者有所考云洪武八年歲在乙卯春二月初吉<lb/>
將仕佐郎國子助教檇李貝瓊記<lb/>
　　宋縣令謝公廟記<lb/>
皇帝肇造區夏所以懐柔百神之道既周無缺洪武四年又更<lb/>
定其封號若奉化之縣令謝公其一也有司祗奉<lb/>
眀詔惟謹而邑人為新其廟且以狀介國子生汪瓚求余記按<lb/>
公姓謝名鳯宋臨川内史靈運之子晉康樂縣公車騎將軍謚<lb/>
獻武玄之曽孫也元嘉中為鄞令鄞即今之奉化在縣未㡬惠<lb/>
政大孚乃扵縣東二里造方勝碶以蓄水歲溉田五千餘畆碶<lb/>
北阻大溪復架石為梁民不病渉因名謝鳯橋構亭其上宋政<lb/>
和間改名豐樂紹興間又改名慶登云𥘉鄞人扵公之存徳之<lb/>
如父母建祠碶南像而事之及没而其神益靈嘉定八年飛蝗<lb/>
蔽天人走扵廟禱之俄有暴風澍雨驅以出境紹定元年大水<lb/>
<pb n="KR4e0023_SBCK_018-2b"/>
又禱之一夕而退嘉熙三年臯又禱之而雨咸淳二年雨暘不<lb/>
時禾且盡槁又禱之歲復大稔元大徳十一年濵海之州大疫<lb/>
獨不及鄞明年飢有巨艘自劔南運米至鮚亭聞有人招之者<lb/>
曰吾謝鳯也人頼以活前進士陳觀為作記至正十九年寧海<lb/>
賊馮輔卿帥衆㓂境官軍<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>戰于<graphic n="KR1296" url="https://raw.githubusercontent.com/kanripo/KR-Gaiji/master/images/KR1296.png" mimeType="image/png"/>墟嶺仰見大旗飛揚彷彿<lb/>
高騎雲合而旗有謝字賊駭大奔斬獲無數二十七年正月已<lb/>
卯火民廬燬者若干所且及夫子廟學正程式復禱扵神風尋<lb/>
反滅火嗚呼古者忠義士體魄雖死其英靈不俱為野土而顯<lb/>
之一方者亦間稱一二事或者出扵偶然非皆神之所為也孰<lb/>
有公之庇民扵冥冥所禱輒應而拯飢平㓂尤彰彰扵見聞而<lb/>
不可揜者其烈為何如哉禮曰法施扵民則祀之以勤死事則<lb/>
祀之以勞定國則祀之能禦大灾則祀之能捍大患則祀之則<lb/>
公扵禮冝祀先是程式洎父老江■甞以狀聞州州上之府府<lb/>
<pb n="KR4e0023_SBCK_018-3a"/>
上之省省上之朝封孚祐侯廟號資福盖有年矣<lb/>
國朝復脩舊典雖未及加贈以寵神明扵千載而知其不為滛<lb/>
昏之鬼眀矣余因求之南北分裂之日符堅方熾且欲一舉而<lb/>
下江東微康樂公禦之淝水覆百萬之師晉巳不國故其功在<lb/>
社稷為甚大復有孫如令者既善其職興利無窮至廟食扵鄞<lb/>
百丗之後凛焉若生則其大異扵人人而精氣流行宇宙間惡<lb/>
得誣也故為書其實以登載諸石重為作迎送神詞俾鄞人歌<lb/>
之以慰懌其心焉辭曰蛟門兮巍巍潮朝出兮夕歸神之居兮<lb/>
寧止從<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛兮如水酌清醴兮羞文魚鼉鼓紞兮吹笙竽利我<lb/>
民兮時暘時雨上無飛蝗兮下無䑕田每每兮多黍多稌萬嵗<lb/>
兮千秋惟神是依兮孔樂且休<lb/>
　　竹深䖏記<lb/>
檇李董好問氏有耕讀所在城東之烏橋而雖竹萬箇森布交<lb/>
<pb n="KR4e0023_SBCK_018-3b"/>
錯題曰竹深䖏取杜甫逰丈八溝詩語也間因陸景宣来求文<lb/>
為記予按丈八溝在長安重開扵唐大暦間其水通安福寺一<lb/>
時貴人莫不逰焉觀甫之詩則其地多竹可知今烏橋非丈八<lb/>
溝比亦以竹深名之者當三伏時蒼翠環合日光不到此焉盤<lb/>
礴奚翅氷厓雪谷而酷烈之氣不及也此亦檇李之勝雖丈八<lb/>
溝何以過哉嗟乎檇李介三吴之間號東南大郡強宗右族輦<lb/>
石為山鑿池引流羅植佳花吴木車馬之至者朝夕相踵孰知<lb/>
竹深䖏之可㳺可燕乎兵戈格闘之餘蕩為搸莽而向之壯麗<lb/>
無一存者何其倐起而遽仆也烏橋之幽僻斗絶且為好問之<lb/>
所<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>其竹乆而益蕃固無昔人之誇亦無今日之感是豈不足<lb/>
書乎雖然竹特草木之一王子猷謂其一日不可無者惡其俗<lb/>
耳使有千畆之廣而未能知竹之趣焉者衆也若好問其有子<lb/>
猷之韻歟觀其月出而林影散風囬而水聲激必有與心會者<lb/>
<pb n="KR4e0023_SBCK_018-4a"/>
矣余愧竊禄<lb/>
亰師未遂老扵田里一造其所為快徒重千里之思而巳故復<lb/>
其說如此至扵論竹之徳則白樂天劉寛夫所述巳詳兹可畧<lb/>
也<lb/>
　　清泉書樓記<lb/>
臨江合三邑為郡有泉出郡西之山趾四時常清故以清泉名<lb/>
其里環泉而居者多巨族惟劉氏特盛寔原父貢父之裔也原<lb/>
父在宋時號稱愽學所著春秋權衡意林尤足發揮聖人筆削<lb/>
之旨焉繼原父而舉者前後非一及時革丗殊而立愛先生遂<lb/>
不仕家卒人皆髙之立愛生子齊卿齊卿生子季鵬亦清苦好<lb/>
學築萬卷書摟扵泉上旁掖小樓二間左曰一經示所治也右<lb/>
曰獨樂示所存也日幸族人子弟此焉講習殆非咲談風月酣<lb/>
樂絲竹之所巳洪武五年季鵬以眀經薦于春官奉<lb/>
<pb n="KR4e0023_SBCK_018-4b"/>
旨入成均卒學時余為助教且累求為清泉書樓記余惟聖人<lb/>
旣沒而道之衍扵書者益繁有終其身不能竟巳齊卿父子竭<lb/>
資購之殆富扵市人之肆嗚呼黄金珠玉無益扵人徃徃觸龍<lb/>
蛇犯虎豹采扵山海不測之境以為利有大扵生者故雖貴冨<lb/>
家求之不厭蓄之甚固至戒子孫世守為寳其視六經百家之<lb/>
說知之者不能好好之者不能讀剥爛扵風雨囓食扵蟲䑕是<lb/>
貴其所賤賤其所貴如此可謂至愚若劉氏之扵書奚翅黄金<lb/>
珠玉不惟好之又能讀之其蔵扵樓者不為風雨蟲䑕之所仇<lb/>
則賢扵人人何如哉宜其子若弟知道者衆而一劉之緒乆而<lb/>
弗墜也彼所居重貨歴數十年中忽焉變化如太空浮雲無一<lb/>
存者此不足恃為利而恒為吾累矣故後之不振或流扵皂隷<lb/>
亦無怪焉由是觀之以其所好之不同而得失相去萬萬也余<lb/>
所以樂為季鵬記之且使天下之士當以彼為戒而以此為法<lb/>
<pb n="KR4e0023_SBCK_018-5a"/>
洪武八年歲在乙卯春三月𥘉吉在城南挹翠軒書<lb/>
　　勤有堂記<lb/>
窮天下之理監古今之變莫過書之所載矣唐以前經生學士<lb/>
傳寫而誦之故猶鮮而未徧至明宗長興三年始刻九經板給<lb/>
其所求正其所習焉嗚呼治本乎教教存乎書秦乃欲愚黔首<lb/>
投棄焚燒而五季之君夷狄之人能知以是爲先務可不謂之<lb/>
賢巳乎其本雖可班而不可賣君子固無深議也自時厥後刋<lb/>
者相繼陸走川通四海九州之内致之既易而讀之者遂輕積<lb/>
之既多而通之者亦寡不亦悲夫金陵王舉直氏粥書于市復<lb/>
顔其堂曰勤有取昌黎韓子詩語也余甞過而異之盖一時善<lb/>
賈視時廢居惟珠玉錦繡爲上而舉直以經史子集益扵人者<lb/>
大多畜善本不翅珠玉錦繡非特徼十一之利旦示人必盡其<lb/>
力又可知其賢也命其子良来求記余惟天禄石渠之藏其書<lb/>
<pb n="KR4e0023_SBCK_018-5b"/>
至繁苟勤而有之則在我而不在書也不然其中枵然而餒雖<lb/>
冨如天禄石渠亦奚為哉韓子之詩所以惓惓訓子務扵勤而<lb/>
巳夫事皆以勤而成矧學者惡可有一時之輟歟孔子曰學如<lb/>
不及猶恐失之子夏曰日知其所亡月無亡其所能則得失之<lb/>
判决扵勤不勤耳舉直之示人如此抑病致之易而讀者䡖積<lb/>
之多而通者寡其意切矣今良為國子生尤慕兒寛匡衡為人<lb/>
孜孜不怠月誠季攷恒中甲乙是由舉直示人之戒而自勵其<lb/>
勤且有譬稼而榖圃而𬞞也故書其說云<lb/>
　　體素齋記<lb/>
體素齋者余友錢唐杜誼讀書之所取荘周刻意篇語也累謁<lb/>
記以暢其義余惟錢唐當吴越要衝左右江湖蠻賝海錯之所<lb/>
聚故其人尚利而輕揚視業儒者為左盖風聲氣習自古而然<lb/>
誼知求道為心日從鴻生碩士㳺固足進而與之矣抑體素未<lb/>
<pb n="KR4e0023_SBCK_018-6a"/>
易言也素也者無所雜之謂太古之時人㳺扵無為不知有忠<lb/>
信也不知有㢘㓗也不知有禮讓也不知有孝慈也素之純也<lb/>
鴻濛既裂偽而忠信崇汚而㢘㓗著僣而禮讓興暴而孝慈立<lb/>
質虧文勝喪其素矣求如真人之無所雜者不得見矣誼生今<lb/>
之世而欲復乎古豈非天性之美乎或病其野而不知吾素之<lb/>
不假扵外也不假飾而為文有天下之至文不假脩而為行有<lb/>
天下之至行此真人寳其自然者雖非誼所及而欲求至扵體<lb/>
素誠惡其假扵外而忘扵内也雖然孔子答子夏之問有曰繪<lb/>
事後素聖人之論學恒先扵質而未甞去其文所貴適中而無<lb/>
偏勝焉使未至扵自然者苟飾而為文脩而為行又奚害扵素<lb/>
也哉尚以余言朂之乃起而歎俯而謝曰請書諸紳是為記<lb/>
清江貝先生文集卷之十八<lb/>
<pb n="KR4e0023_SBCK_018-6b"/>
</p>
<p>
</p>
  </div>
</body>
</text>
</TEI>
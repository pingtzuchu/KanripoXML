<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0023_SBCK_014-1a"/>
清江貝先生文集卷之十四<lb/>
　金陵集<lb/>
　　黄山書舍記<lb/>
江隂舊為常属邑大江自岷導之東流萬里至江隂逹于海岸<lb/>
江之山曰君山君山迤而東嶄然與由里秦望秀㧞天半者曰<lb/>
黄山盖江隂以楚封春申君黄歇之地山繇是得名而君山則<lb/>
歇之墓寔在焉若敔若啓若定若華向背起伏㦸列屛峙皆境<lb/>
内之勝惟黄山其尊且大者也邑之津南張先生仕元至江浙<lb/>
行樞宻院都事去之十有五年始歸而省其先壠於黄山乃剪<lb/>
蓬藋藝松栢築别墅於山之陽以居朝嵐夕𬗋接於窓户江濤<lb/>
海雨撼乎几席此尤據其最勝處遂老而不復出矣先生之子<lb/>
宣率其弟完歲治田為事上給滫瀡之奉暇則取群聖賢書讀<lb/>
之世之紛華不接於耳目也因題其居曰黄山書舍且求文以<lb/>
<pb n="KR4e0023_SBCK_014-1b"/>
記之余惟黄山在吳越諸山不啻邾莒之於齊魯特以春申而<lb/>
名天下嗚呼春申亦七國之雄也方其明也說昭王出身徇主<lb/>
遂相楚二十五年而與齊之孟甞趙之平原魏之信陵以賔客<lb/>
相傾至躡珠履者三千人可謂盛矣及考烈之薨猶欲保江東<lb/>
之封而不聴朱英之言卒制於李園身死族赤為天下笑又何<lb/>
耄邪上下千歲之乆黄山如故而一時之風流安在哉豈其徒<lb/>
知徼無望之福不知戒無望之禍也今宣智非不周也才非不<lb/>
優也衆方依乗風雲以取髙位而退謀一丘一壑與幽人隱士<lb/>
之流甘於枯槁寂寞每天髙氣晶覧蓆㡌之飛雲延石室之秋<lb/>
月考盤長歌超然放神埃壒之外視淮北十二縣之利殆不足<lb/>
以易此樂也使春申而知此則引身功成之後孟甞諸君何可<lb/>
及哉惜余覊於世故汨汨東西南北未能相從卜居以耕學自<lb/>
娱為憾他日尚當放舟過宣父子於黄山舉樽酒弔古人援筆<lb/>
<pb n="KR4e0023_SBCK_014-2a"/>
賦之未晚也姑書以為記<lb/>
　　玩雲樓記<lb/>
天台陳庭學客金陵僦小樓以居題曰玩雲而求余為之記余<lb/>
惟雲者山川之氣油然而上蒸者也有曰霠雲曰洩雲曰同雲<lb/>
其卷舒無時曰閑雲散為五采曰矞雲而雲之状亦非一有如<lb/>
旂幟者有如車盖者有類人者有類馬者有類魚龍草木者有<lb/>
類鸞之横厲鶴之孤鶱者有如涌濤者如連峰接岫層樓疊觀<lb/>
者是皆雲之可玩也然雲無情也惟幽人處士玩之以寓吾情<lb/>
異夫聲色狗馬之玩矣聲色狗馬亦雲之過吾前耳物於物者<lb/>
不以雲視之情或因而遷非若玩雲之忽往忽来乍起乍㓕為<lb/>
高也至於庭學則其情之所寓又不繫於雲焉何也彼以雲為<lb/>
可玩而玩之也庭學從其父經歴公往于濠今自濠至<lb/>
京師受知尚書崔公遂辟禮部行人以不得朝夕奉其親欿焉<lb/>
<pb n="KR4e0023_SBCK_014-2b"/>
常若不足者憑髙眺望雲之所在即親之所在其觸於目感於<lb/>
心者何如哉豈若幽人處士玩其如旂幟車盖如人如馬如魚<lb/>
龍草木鸞鶴鶱厲如涌濤如連峰列岫層樓疊觀之可娱可愕<lb/>
而巳昔狄公仁傑出使并州北登太行之顛回望白雲曰吾親<lb/>
舍其下庭學之與狄公時越古今而玩雲之頃同一感也嗚呼<lb/>
君子委身而事君者義之公也覧物而思親者情之私也無公<lb/>
義非忠臣無私恩非孝子狄公可謂兩盡其道巳而忠以事君<lb/>
孝以事親者天下之所同抑豈一人而然乎此余深取乎庭學<lb/>
也庭學甞言有田委羽山之麓而親戚墳墓皆在馬將奉其親<lb/>
南歸然後為至樂豈徒託於玩雲以寄吾千里之思邪惟未得<lb/>
遂其私也姑掲名於重屋固不繫於雲而繫於親者可知他日<lb/>
繇是而進於<lb/>
朝将命四方歌陟岵之詩則玩雲之感不止於此而忠孝之譽<lb/>
<pb n="KR4e0023_SBCK_014-3a"/>
益著於時亦若狄公矣是為記<lb/>
　　彀齋記<lb/>
余少時學書汎取古人之㫁碑朽楮窮日夜而摹之六書之法<lb/>
非不通也而卒不能工遂輟而中止及甞學為詩復取三百篇<lb/>
及漢魏唐宋詩窮日夜而讀之六詩之義非不繹也而卒不能<lb/>
進又輟而中止書也詩也特一藝耳余學焉而不能至豈非不<lb/>
以其法為彀歟古之善射者莫如羿欲射之善者從而學之羿<lb/>
亦惡能使天下之人皆羿哉惟志於彀而己是故正鵠既陳决<lb/>
拾既備引滿而後發至不至力也中不中巧也非人之所能齊<lb/>
也所能齊者法也善學射者不失羿之法射亦羿矣此射者必<lb/>
以彀為法也學聖人者亦然中者聖人之彀也及聖人之門者<lb/>
其徒七十惟顔子見之明進之勇故曰仰之弥髙鑚之弥堅瞻<lb/>
之在前忽焉在後顔子可謂善學聖人矣聖人豈私於顔子哉<lb/>
<pb n="KR4e0023_SBCK_014-3b"/>
其教顔子者即所以教諸子之法也教無二法或過或不及此<lb/>
諸子之學聖人不若顔子之得其彀也顧欲聖人變其彀率曰<lb/>
盍少貶焉嗚呼其亦重於求人而輕於責巳也巳重於求人者<lb/>
恒怠輕於責己者恒怱冝其不至於聖人也佛老之學荒唐誕<lb/>
幻非有法之可循可守爲其徒者且冀其悟而入焉聖人豈若<lb/>
佛老哉而學之者恒怠且怱則佛老之徒勝巳盖佛老之徒必<lb/>
求至於師學者亦必求至於聖人而所得之妙豈不在於所示<lb/>
之彀邪余竊自訟其怠忽之過期進於書與詩之一藝且不可<lb/>
得况望至於道之大者歟㑹稽唐生之淳頴悟好讀書不以風<lb/>
雨寒暑少間遂以彀名其齋不逺千里馳价金陵求余爲之記<lb/>
余雖未識生甞與其父處敬氏交又同考禮於南宫固不得以<lb/>
荒落辭而私喜生之年少氣銳能以聖人所示之彀而進於學<lb/>
非若余之衰老所至者而止也故書其說使益厲其志云<lb/>
<pb n="KR4e0023_SBCK_014-4a"/>
　　游冶亭記<lb/>
君子不觀山川之勝無以廣其志宣其文金陵之山川不一而<lb/>
冶亭特據㑹通之地盡有其勝者乎洪武三年春余客金陵思<lb/>
一至其所以求吳孫權之故蹟時預編纂元史蚤夜不得休及<lb/>
史成謁歸雖可游而不暇矣既抵舍親友相過者屢以冶亭為<lb/>
問而茫然莫知所對心亦竊悔之六年復徴為國子助教以為<lb/>
必償向之所願而日與諸生講肄安敢舍其所事以遂吾私哉<lb/>
五月朔有一日休沐之暇遂與二三子道出虹橋西過朝天宫<lb/>
而所謂冶亭者始獲登焉亭在宫中之土山上山有三亭由冶<lb/>
亭而東曰鍾英由鍾英北折而西曰飛龍飛龍者元文宗出居<lb/>
金陵時所構及嗣位道士陳玉林名亭以榮之歲乆與鍾英俱<lb/>
毀惟冶亭抗於古木叢篠間亦無<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>琧丹<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>之飾矣是日也夏<lb/>
雨初止四無留雲東望鍾山髙挿天半而蟠龍之勢蜿蜿蜒蜒<lb/>
<pb n="KR4e0023_SBCK_014-4b"/>
欲挾雲而上下其西則大江隱隱然白引一絲依山而東江右<lb/>
諸山起伏向背者又若青芙蓉萬朶歴歴可數而北山石皆瑪<lb/>
瑙色方旦時與日光霞氣相射盖亦鍾山之僎介乎近有民廬<lb/>
萬區鱗次<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>比及南北二塔屹然對峙金陵之竒觀畢效於兹<lb/>
矣境與心㑹乆而忘返不知没没埃壒中者知有此樂否也因<lb/>
為之歎曰昔六朝皆國金陵若鳯凰臺謝公墩巳湮於荒煙野<lb/>
草而冶亭翼然尚存余幸得一寓目其上不可以無述乃各賦<lb/>
詩一首且志㳺之始<lb/>
仙宫有山如虎蹲石古不洗泥沙痕山頭冶亭乆寂寞日夜雲<lb/>
烟相吐吞我来登山恐無路雨過新緑如雲屯解衣亭上坐盤<lb/>
礴身同野鶴初離樊攅青疊翠起相向挿天喜有鍾山尊蟠龍<lb/>
之勢欲飛舞起伏高下何蜿蜿大江西来赴碧海腥風五月吹<lb/>
江豚東南形勝此第一擬問六代英雄魂珠簾羽悵俱巳燔荒<lb/>
<pb n="KR4e0023_SBCK_014-5a"/>
基草合鴟烏喧百年死樹剥鱗甲秋聲夜作波濤奔嵳峩更<lb/>
北山秀霞氣曉射扶桑暾周顒何處草堂閉往往月落聞驚猿<lb/>
山窮水盡見平野人家彷彿淮南村莫愁艇子不復繫桃葉渡<lb/>
口愁黄昏可憐今古竟何事區區王謝猶争墩向来海内俱腥臊<lb/>
聖主匹馬開中原黄旗𬗋盖今始見青春一氣回乾坤重逰<lb/>
京國非少壯耆老如星今㡬存金鞭走馬白下門胡姬坐調諸<lb/>
王孫一時光彩動左右豈意零落悲蓬根方今幸樂太平日衰<lb/>
朽自荷皇天恩平生英氣獨未盡賦詩尚敵曹劉垣長干買酒<lb/>
喚李白江風山月湏吾論<lb/>
　　竹溪誌<lb/>
昔李白居徂徕山與孔巢父韓準裴政張叔明陶沔日酣飲為<lb/>
事世號竹溪六逸故山不益其髙水不益其深而竹溪著於古<lb/>
今者因人而勝也吾甞即六逸而上求伯夷叔齊虞仲夷仲朱<lb/>
<pb n="KR4e0023_SBCK_014-5b"/>
張㧕下恵少連之七人此稱逸之始乎孔子論其立心制行以<lb/>
伯夷叔齊不降其志不辱其身柳下惠降志辱身矣言中倫行<lb/>
中慮虞仲夷逸隱居放言身中清廢中權七人雖同爲逸民而<lb/>
其髙下之殊㮣乎聖人之權衡巳接輿沮溺荷蓧丈人亦皆高<lb/>
世之人惜其違中言教異乎逸民之所爲也歴漢魏至唐而得<lb/>
六逸焉若六子信皆逸矣不知立心制行視彼七人爲何如抑<lb/>
流於沮溺荷蓧丈人長往而不来者乎然以白之放浪金陵秋<lb/>
浦匡廬五老間而風神蕭散鳳騫千仞之表其發於文章豪宕<lb/>
不拘而天機自恊雖仕玄宗朝未㡬忤意而去亦猶下恵之三<lb/>
黜而不失其逸欤巢父之東也杜甫以詩送之又見其肆忘於<lb/>
虚無澹泊駟馬髙盖視之不管草露由二子而觀之六逸可得<lb/>
而知矣吾又惜時無聖人如孔子者爲之稱賛而品列之孰能<lb/>
權衡其髙下邪惟其清風偉莭不與其身俱泯猶有慕之於數<lb/>
<pb n="KR4e0023_SBCK_014-6a"/>
百年之下以逸稱者非一而竹亦與之俱髙焉或者病其固而<lb/>
斥之使果欲附於李白巢父必有大過人者亦未可深詆之也<lb/>
姚江之處士李徳銘者家於大溪之上鉅竹千挺青環翠合上<lb/>
有飛鳥之往來下有㳺鯈之出没彷彿徂徠之勝且為處士之<lb/>
所専矣遂以竹溪自號非慕六逸而儗之者欤命其子庸來求<lb/>
余為之誌乃舉逸民之論告之而竹溪風土人物之詳雲煙朝<lb/>
暮之變固未暇及也雖然所謂逸者不以其跡之同而在於趣<lb/>
之同苟知李白巢父之趣則其為逸一也庶不辱於竹溪矣是<lb/>
為誌<lb/>
　　北山書屋記<lb/>
北山書屋者慈溪陳守常氏讀書之所也慈溪之名山不一其<lb/>
回峯沓嶂㦸列筆立争雄而獻秀者莫過於北山書屋又據北<lb/>
山之勝朝嵐夕翠不起燕坐而盡在几席之間矣山之東去海<lb/>
<pb n="KR4e0023_SBCK_014-6b"/>
為近波濤起伏浩汗㳽漫或見蓬莱方丈於晻靄中而安期羡<lb/>
門之跡彷彿可求西望姚江則邑居野墅井然棊布重華文命<lb/>
二聖人之徳猶在於人而不忘者凢耳目所接必有㑹於心焉<lb/>
噫松風蘿月正在髙世之士相友於閒寂之地尚無舍之而去<lb/>
如金陵之周顒始隱卒仕使鶴怨猿驚貽北山無窮之愧也檇<lb/>
李貝瓊記<lb/>
　　白賁軒記<lb/>
玉而琢木而髹繇而朱黄文之不可巳也噐非琢不工室非髹<lb/>
不華服非朱黄不備雖有物之至美其與石也薪也菅蒯也一<lb/>
而巳矣嗚呼盍亦反其本乎以其琢而玉喪其質以其髹而木<lb/>
喪其朴以其朱黄而絲䘮其純吾惡得不為之戚邪故為玉不<lb/>
若閟於石也為木不若朽於薪也為絲不若棄於菅蒯也使作<lb/>
噐而必工作室而必華作服而必備雖文曷愈哉是以寳吾質<lb/>
<pb n="KR4e0023_SBCK_014-7a"/>
弗願其琢寳吾材弗願其髹寳吾純弗願其朱黄豈非物之情<lb/>
也惟人亦然世恒病其不文固而飾之以華蕳而矯之以恭放<lb/>
而强繩之以莭外若可觀矣不知始流於僞而其本巳亡矣吾<lb/>
深悲世之所尚而不恤其所䘮也安得復吾太古之天欤赤城<lb/>
迮雨氏好讀書工五七言詩清麗有法始吾見於雲間信竒士<lb/>
也後十年復㑹杭之上庠則貌巳改於雲間之時詩亦盡歛其<lb/>
華而無雕肝琢腎之病焉且題其室曰白賁取易賁卦上九之<lb/>
爻辭蓋知物待於賁賁極而反本故以素為尚不務過飾而僞<lb/>
者雖未聞吾說而心巳㑹於賁之君子矣来求一言衍其義遂<lb/>
舉以告之且吾之說亦惡其飾而不及乎文尚求至味於無味<lb/>
之表可也曰唯於是乎書<lb/>
　　竹深記<lb/>
㑹稽之地多竹盖物有所冝猶衛之左泉右淇也上虞為㑹稽<lb/>
<pb n="KR4e0023_SBCK_014-7b"/>
属邑有大姓魏仲逺氏世居邑西北夏盖湖上伏龍山之下環<lb/>
以巨竹千畒而棟宇弘麗與湖山相稱兄弟相處薰然而和名<lb/>
其堂曰泳春又一家之人生風氣渾厚之時多至百歲名其中<lb/>
奥之堂曰壽樂東南諸峯旁列前起若金芙蕖萬朶而朝嵐夕<lb/>
翠可覧於江雲海雨之外名其樓曰見山至於游息之所則有<lb/>
窩曰養拙齋曰守約位置品列可弦可奕合而名之曰竹深夏<lb/>
盖之勝<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>於魏氏矣當三伏時日光不到天風時来凄凄如清<lb/>
秋景而鷓鴣子規鸝黄翡翠之鳥相呼上下焉士之好竹者往<lb/>
往造其所仲逺必擊鮮置酒酣燕連日至平生不相友者未甞<lb/>
拒也余在錢唐時聞而欲往輒以事輟今年秋識仲逺於金陵<lb/>
且録一時知名士所為記示余曰諸君子至上虞者幸不鄙而<lb/>
侈之以文詞而竹深尚缺焉敢属之於子余辭不獲則歴述其<lb/>
說而復之抑甞聞宋文與可守洋州數游篔簹谷中今仲逺之<lb/>
<pb n="KR4e0023_SBCK_014-8a"/>
竹深殆過於篔簹谷矧其為人謙而好禮直而有文斯合徳於<lb/>
竹者乎於是乎書<lb/>
　　竹深處記<lb/>
距呉興東九十里曰青鎮鎮有芙蓉浦則其境之尤勝者也有<lb/>
張宗儒者世居浦上鉅竹綿亘數畒欝然如雲因名其室曰竹<lb/>
深處介余内弟徐真卿来求記余甞識宗儒之祖及與其父思<lb/>
孝逰自少至老獲見其三世心竊美之而且有所感焉夫張氏<lb/>
自五代以来閱五百餘年矣當時強宗右族倐起倐仆不啻蠛<lb/>
蠓之一朝暮以業書存者惟宗儒一門而巳亦猶竹之自祖而<lb/>
孫歴千霜百雪之餘蟠互交錯日蕃而日廣焉其本盛者文必<lb/>
衍亦自然之理也觀其竹者可知張氏之所積矣宗儒性好客<lb/>
凢逺近至者輒留不遣相與盤桓萬琅玕所挹天風而延海月<lb/>
世之所謂仙壇者殆無以過之客亦樂而忘歸以為呉下諸家<lb/>
<pb n="KR4e0023_SBCK_014-8b"/>
不及也諸家之竹雖盛而其主無宗儒之風且不知有王徽之<lb/>
而拒之况他客乎余在檇李時數欲訪梁昭明太子書園於青<lb/>
鎮尚求簡齋陳公讀書所遂過竹深極呤嘯之懽累以事輟今<lb/>
又来<lb/>
京師回望此君於芙蓉浦逈隔萬塵之表爲之興慨姑因其請<lb/>
而記之異日東還以償平生之好又當援筆賦之未晚也洪武<lb/>
六年歲在癸丑良月廿三日國子助教檇李貝瓊書于成均時<lb/>
習齋<lb/>
　　愛日軒記<lb/>
余友王止善氏家姚江之上林襟山而負海讀書耕田足以自<lb/>
給而無求於時盖自先世至其父東臯先生巳四百餘年越之<lb/>
大姓乆而不替者未有如王氏焉今年㑹<lb/>
京師告曰吾父没獨與母晏氏居寔元獻公之七世孫年今八<lb/>
<pb n="KR4e0023_SBCK_014-9a"/>
十有六未甞敢違左右焉因名其室曰愛日取楊子雲語也幸<lb/>
記而申其義余惟日之運而周天者朝於東而夕於西其度三<lb/>
百六十有五而嬴日之積而成歲者始於春而終於冬其數亦<lb/>
三百六十有五而嬴静而觀之一歲之乆不異一日之近若飛<lb/>
鳥過吾前逐之而弗及若流水决而下注禦之而弗止故人之<lb/>
迫於日者少而壯壯而老顔之渥者忽變而不復丹髮之鬒者<lb/>
既蒼而不復玄是雖血氣之盛且莫可恃况其衰而待有盡之<lb/>
日乎此孝子所以愛日者愛其親也楊子可謂善推聖人一喜<lb/>
一懼之言巳吁日無一息之停如此而人有一息之存如彼則<lb/>
其所懼甚於所喜惡得不惜其巳逝欲延其方来欤孰能乞吾<lb/>
駐景之大藥後天而獨乆也惟其憂之深故其愛之至雖有芻<lb/>
豢之味懼親弗及享金石之音懼親弗及樂則此心為何如哉<lb/>
余蚤失父母以抱終天之恨時誦蓼莪詩為之潸然泣下今止<lb/>
<pb n="KR4e0023_SBCK_014-9b"/>
善獲養其母於耆艾之時尤盡愛日之誠益重余之所感巳書<lb/>
曰肇牽車牛逺服賈用孝養厥父母余固不能及詩曰為此春<lb/>
酒以介眉壽敢以為止善祝是為記時洪武六年歲在癸丑冬<lb/>
十月七日國子助教檇李貝瓊在青溪讀書所書<lb/>
清江貝先生文集卷之十四<lb/>
</p>
<p>
</p>
  </div>
</body>
</text>
</TEI>
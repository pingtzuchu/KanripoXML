<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0023_SBCK_007-1a"/>
清江貝先生文集卷之七<lb/>
　雲間集<lb/>
　　鐵崖先生大全集序<lb/>
鐵崖先生大全集春秋大意若干卷史鉞若干卷君子義若干<lb/>
卷麗則遺音若干卷志序碑銘賛引箴頌古樂府近體五七言<lb/>
詩總若干卷吁富矣哉古之人鮮有也先生族出㑹稽母夫人<lb/>
李生先生時夣金鉤墜月中其父山隂君摩其頂曰是兒必以<lb/>
文章顯吾門為築萬卷樓鐵崖山中先生讀書樓上去梯轆轤<lb/>
傳食若是者五年遂以鐵崖自號甞病國朝承宋以來政厖文<lb/>
抏而未有能振起之者務鏟一代之陋歸于潭厚雄徤故其所<lb/>
著卓然成一家言李翰　論文章之要如千兵萬馬而風<lb/>
恬雨霽寂無人聲惟先生有焉蚤擢上第躋膴仕既為衆所忌<lb/>
又耻以妾婦之道媚於時多仇寡與而處之泊如也晚年放浪<lb/>
<pb n="KR4e0023_SBCK_007-1b"/>
雲門玉笥洞庭錢唐之間每酒酣興發輒自撃鐵如意歌哀三<lb/>
良弔望諸君辭識者以其天才似太白而學力過之不然何其<lb/>
正聲勁氣薄九霄空四海而<graphic n="KR1272" url="https://raw.githubusercontent.com/kanripo/KR-Gaiji/master/images/KR1272.png" mimeType="image/png"/>轢一世㢤至正初天子詔脩遼<lb/>
金宋三史先生乃著正統論凢二千六百餘言其言以爲我朝<lb/>
當續宋統於世祖混一之日不當急於繼遼繼金正大剴切觀<lb/>
者韙之瓊早登先生之門今二十五年矣中罹兵變不相知者<lb/>
乆之及先生辟地九峯三泖而瓊亦自海昌至蒐輯手編於𣪚<lb/>
佚之餘幸不蟳朽炲㓕而大姓章琬欲鋟諸梓以傳無窮俾瓊<lb/>
序之吁荊山之璞豐城之劔不待卞和之獻雷焕之彂而光恠<lb/>
燭天盖天下之至寳有終不得而閟者先生之文章雖欲不行<lb/>
於世不可也瓊又何足以知之深惟唐韓昌黎之集李漠序之<lb/>
李翺皇甫湜賛之故不讓而書諸篇端實有俟於代之知言者<lb/>
云至正二十有五年春二月既望門生貝瓊序<lb/>
<pb n="KR4e0023_SBCK_007-2a"/>
　　鄭本初詩集序<lb/>
昔宋景公使弓人為弓九年乃成曰臣之精盡此弓矣公登虎<lb/>
圏之臺援弓射之矢踰西霜之山集干彭城之東餘力逸勁猶<lb/>
飲羽于石此功之倍也有窮氏與賀吳北游賀使羿射雀志其<lb/>
左目而誤中其右羿抑首而愧終身不忘故善射名天下此彂<lb/>
之巧者功不及弓人則其噐弗良巧不及羿則其射弗神余謂<lb/>
詩人之於詩亦若是焉天下之善詩者非一而詩之工者甚寡<lb/>
務速者不暇工惰而不進者不能工必思之精如弓人之弓彂<lb/>
之不苟如羿之射然後可言其工余獨得之鄭君本初焉本初<lb/>
之詩有曹劉之氣而不肆也有隂何之趣而不迫也冩物之妙<lb/>
濃秀千態可謂工巳非其功倍於人巧踰於人而能之乎自國<lb/>
朝混一以来八十餘年宗工鉅匠以詩名世者不少本初恒病<lb/>
其無古作者意故起而力掃一時之陋未甞妄作而輕出之或<lb/>
<pb n="KR4e0023_SBCK_007-2b"/>
積思累月而後成終歲所得者無㡬片言隻字不合矩度則屢<lb/>
易不輟或誚其無倚馬之敏而有閉門之苦夫弓人以九年之<lb/>
勤不失為良弓羿懲一彂之廢遂至於善射則本初之詩不以<lb/>
遲為病在於遲而工不以屢易為難在於易之而後進也余學<lb/>
詩二十年未能窺詩人之閫奥至正二十二年始交本初於九<lb/>
峯三泖間因得所著五言古詩若干篇五言律若干篇精神心<lb/>
術皆盡於此而中州之綺麗有不足觀矣其門生弟子将鋟梓<lb/>
以余知本𥘉之深也求序冠其篇端故不辭而書之本初錢唐<lb/>
人性坦夷與物無競蚤㳺四方凢山川形勢欣戚感慨一於詩<lb/>
形之而世之勢利泊如也觀其詩可以知其人矣<lb/>
　　躭羅志略後序<lb/>
躭羅距中國萬里而不載於史盖以荒逺略之也至正二十五<lb/>
年樞宻院掾曹永嘉李至剛從副使帖木兒卜花公徃守其地明<lb/>
<pb n="KR4e0023_SBCK_007-3a"/>
年奉詔還京師至剛以疾不得俱廼留松江因記所歴山川形<lb/>
勢民風土産編而成集釐為三卷題曰躭羅志略将鋟梓鐵崖<lb/>
楊公既為叙其端矣復求余說余伏而讀之因撫卷歎曰炎漢<lb/>
之興張騫以郎應募出隴西留匈奴中十年後亡至大宛為發<lb/>
導驛抵康居傳月氏從月氏至大夏竟不得其要領歲餘歸漢<lb/>
為天子言之未能有如躭羅之為詳也司馬相如之通西南夷<lb/>
至用兵而克之卭笮冉駹斯榆之君雖請内屬而長老且言其<lb/>
不為用者由是觀之國朝受命百年四方萬國咸在天光日華<lb/>
之下雖遐<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>僻壤窮山絶島亦不得而外焉故至剛得與大臣<lb/>
涉海萬里而鎮撫其民未始頓一兵遺一鏃為國家病則視歴<lb/>
代之盛寔有過之者而是編尤足𥙷紀録之缺使列之輿地中<lb/>
國之士不待身經目識而巳悉海外之境若過鴨緑窺榑桒也<lb/>
於是乎書<lb/>
<pb n="KR4e0023_SBCK_007-3b"/>
　　逰仙詩序<lb/>
逰仙詩何所始乎始於離騷逺逰之作也天下固無神仙之說<lb/>
而屈子不答於君放乎湘潭盖将隘六合陋薄俗排風御氣超<lb/>
然物裘與日月齊壽以盡無窮之變觀其託為王子之言曰道<lb/>
可受兮不可傳其小無内兮其大無垠母滑而䰟兮彼将自然<lb/>
一氣孔神兮於中夜存虚以待之兮無為之先庶類以成兮此<lb/>
徳之門則自廣成之告黄帝者莫之能過此真神仙之要不待<lb/>
飡六氣飲沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>漱正陽食朝霞而後謂之神仙也後有何敬宗<lb/>
郭景純者互為逰仙詩不過詫安期羡門之髙假蓬莱方丈之<lb/>
勝而欲去此適彼其於屈子之言有得否乎惟其詩自成一家<lb/>
飄飄然有凌髙厲空之想詞人固多擬之而能與之頡頏後先<lb/>
者甚寡錢唐陶菊荘氏蚤逰京師與一時薦紳相周旋巳有能<lb/>
詩聲籍籍在人耳及為松江文學掾岀所著逰仙詩十篇示余<lb/>
<pb n="KR4e0023_SBCK_007-4a"/>
且以近體七言為之此尤古人之所未有也雖大篇長什不能<lb/>
盡觀是亦足以窺其髙懐逺識要皆祖於離騷之言非特擬何<lb/>
郭而作者也余非善詩也而於詩尤好獲見菊荘之詩惡得不<lb/>
爲之驚喜而賞激　邪視區區凢近之語剽賊前古者真可盡廢矣當<lb/>
時與之逰者亦既和而成集兵變以来散佚不存獨菊荘之藁<lb/>
幸留故箧中且求余為之序因書以冠其篇端他日尚當演之<lb/>
於後云<lb/>
　　灌園集序<lb/>
灌園集者秦溪馬君文璧之所著也文璧蚤歲從鐵崖楊公授<lb/>
春秋學尤工詩與書畫每遇佳山水必託之豪素有董北苑米<lb/>
南宫之法輒自題其左時號三絶余甞講學雲間文璧自杭来<lb/>
過相與放舟三女崗下登野王讀書臺酒酣慷慨歌魏武帝短<lb/>
歌旁若無人觀者疑古豪俠士也别去十五年中遭兵棘意其<lb/>
<pb n="KR4e0023_SBCK_007-4b"/>
渉艱蹈危壹欝無聊之氣胸中必不能受而且灌園三泖之上<lb/>
一欣戚齊得䘮益昌其詩類以成編凢五百餘首岀以示余<lb/>
誦之不啻鼓空桑以破瓦缶之音進大羹玄酒而撤芻豢之味<lb/>
信其發於天機不待雕肝琢腎之為工也且求余序余惟唐<lb/>
李白杜甫以降作者非一人擷秀於𨳩元間氣河嶽英靈㑹<lb/>
搜玉國秀諸集識者猶病其乏風雅之遺徒以蒿天下之目繁<lb/>
天下之耳矧其下者㢤吁詩亦難矣文璧脫去凢近雄詞麗句<lb/>
或得之一花一草之微猿嘯鼯呻之夕野橋風雪之中行役羇<lb/>
離燕游登眺之夕两金朝嵐暮靄變態之時丑茸獵塲髑髏枯<lb/>
草傷心堕淚之地覉人之憤思婦之哀神仙隱者之趣曲盡抒<lb/>
冩之妙婉而不迫竒而不僻盖有唐人之風裁矣使其翺翔萬<lb/>
國覧黄河太華之勝大篇短章又不止於是也嗚呼氣化之變<lb/>
非復混壹之初而文章日趨於骩骳獲見文璧之詩得不一加擊<lb/>
<pb n="KR4e0023_SBCK_007-5a"/>
節乎遂書以冠其篇端云<lb/>
　　用武提要序<lb/>
用武提要二十篇集古之成法也一曰立軍分軄嚴部署也二<lb/>
曰建旗置鼓壹視聴也三曰選将存亡之繫也四曰簡士勝負<lb/>
之决也不教而戰棄士與敵故精教練申號令次之勸懲以礪<lb/>
用命不用命故明賞罰次之什伍相保故謹分塞次之至經卒<lb/>
以嚴進退用騎以知險易營壘以宿兵斥候以防㓂行則設郷<lb/>
導戰則分隊伍而坐作擊刺亦皆有法焉他如審地利之髙下<lb/>
察敵勢之強弱論間之難候氣之審有不可廢者雖孫具弗過<lb/>
是矣兩河首難豪桀並起名王重臣授鉞四岀往往覆軍殺將<lb/>
不知用武之要故也嗚呼有國者不可黷武亦不可以玩武自<lb/>
七書之禁既嚴天下罕習之者雖武臣子弟亦莫之講此玩武<lb/>
之弊甚於黷武冝其一旦潰裂弗支使吾民爲虜者十九也方<lb/>
<pb n="KR4e0023_SBCK_007-5b"/>
今張皇六師期復版圖之舊則是書又可閟而不岀㢤㣲乎微<lb/>
乎至於無形神乎神乎至於無聲余固不得窮其巧巳然聞荀<lb/>
卿之論兵首及附民亦未始外吾儒仁義之說盖結天下之本<lb/>
在是用武之要又可舍是邪錢唐俞在明氏将鋟梓以行世求<lb/>
余序冠篇端故特舉其凢而復申管見於末如此任将帥者或<lb/>
有采焉亦臨事而懼好謀而成之一助云<lb/>
　　瑞蓮詩序<lb/>
至正二十六年夏六月十有三日璜溪夏士文氏有嘉蓮一開<lb/>
漪瀾堂之前沼觀夫秀鍾一氣幻玉女之祥雲危拆雙葩洗仙<lb/>
人之夕露瑞方連理之木名表合歡之花淖約争妍輕盈欲舉<lb/>
擢中流而儷彩扇囬吹以激芳水闊霜臯識弄珠之漢女月明<lb/>
烟渚送弭節之湘君豈當世之文明以著家之訢合雖荆表田<lb/>
真之義既悴重榮吝待徐績之行始異卒合未若斯之參差疊<lb/>
<pb n="KR4e0023_SBCK_007-6a"/>
見左右旁敷是冝宣之詠歌播諸紀載宫沉羽振叶八音於管<lb/>
絃玉綴珠編陶七情於觚墨兹叙其實式冠于端<lb/>
　　偏劳辯証序<lb/>
自鴻荒既裂而有文其法具於六書而數則窮於萬有一千五<lb/>
百大篆易而為小篆小篆易而為楷書其變不一然豈有舛於<lb/>
一波一戈而戾六書之法哉後世小學既廢而率承俗書之譌<lb/>
妄意古文不可盡求之點畫之間如以寜為丁以丁為一為省<lb/>
文示意文愈變而失愈繁矣則偏旁雖非大義之所損益學者<lb/>
惡可略而弗校以致魯魚帝虎之謬歟宋紹興進士毛晃增修<lb/>
四聲之譜既已正其偏旁如支攴毋母殳殳羙美之類固足以<lb/>
為經生學士之助而扶風馬君文璧獨病近習之多岀於私見<lb/>
豔之為艶夷之為夷丰之為丰船之為舡尼之為尼屆之為屇<lb/>
晉之為晉臺之為䑓鑪之為爐鐙之為燈是非瞀亂於是詳求<lb/>
<pb n="KR4e0023_SBCK_007-6b"/>
同音異用同形異从一點之分一畫之别悉攷說文及五經等<lb/>
書釐而正之凢若于卷題曰偏旁辯証其視毛晃所定為有加<lb/>
焉既成編挾以示余且求序其首余閱之累日竊歎文壁用心<lb/>
之勤如此若余之不善書者從俗踵譌弗辯其誤而復誤一時<lb/>
之人也寧無愧乎嗚呼字必有義而義各有從使不求其類而<lb/>
混之無别其累豈得塲屋去取得失之間邪是編之岀非特有<lb/>
補於小學之功用之文章不施於金石則可以合古昔而傳将<lb/>
来矣余方挾兎册以訓童蒙至有所疑尚獲從而考之猶覩今<lb/>
日之楊子雲也故書其說而亟勸鋟梓以廣其傳云文壁善古<lb/>
文詩歌書似顔魯公畫似董北苑中吴士大夫咸稱之偏旁辯<lb/>
証盖特緒餘而巳所學浩乎無涯余固不可得而測焉<lb/>
清江貝先生文集卷之七<lb/>
<pb n="KR4e0023_SBCK_007-1a"/>
清江貝先生詩集卷之七<lb/>
　五言律詩<lb/>
　臨平道中<lb/>
落日臨平路連山盡向南水聲黄鶴寺雲氣白龍潭䘮<lb/>
亂今誰在幽竒昔屢探湖邉樓閣廢髙栁與天參<lb/>
西施採蓮䖏所歴巳皆非鴈度輕隂去人衝暝色㱕甲<lb/>
兵隨地滿煙火隔林㣲頼有杯中物愁来爲尓揮<lb/>
　　夜坐<lb/>
黄昏畏虎出湏使户常関鳥雀林間噪漁樵海上還雲<lb/>
深驃騎廟月照鳯凰山䘮亂吾何適飄飄獨厚顔<lb/>
　　壬寅夏五月廿四日對雨<lb/>
<pb n="KR4e0023_SBCK_007-1b"/>
岀門仍苦雨豈復辨朝曛白日不照地青山都入雲江<lb/>
漚元自濕杜宇豈堪聞喜有張公子相過共校文<lb/>
　　題映雪齋<lb/>
門前雪一尺苦士未能眠永夜生虚白窮年守太玄寒<lb/>
通窓外月夢落洞中天太乙如相過青藜不用然<lb/>
　　魏塘夜泊<lb/>
風帆如徤馬一日過嘉興水鳥時相唤秋蚊尚可憎照<lb/>
人明月近接地白河澄耿耿渾無寐中宵對玉繩<lb/>
　　過竹罔<lb/>
迢逓竹岡路村墟烟火遲地従滄海盡天入大荒垂網<lb/>
集知潮落舟行覺岸馳平生貪勝槩随䖏一題詩<lb/>
<pb n="KR4e0023_SBCK_007-2a"/>
　　橫港<lb/>
南行入橫港茅屋帶林丘落日猶斜照寒潮忽倒流牛<lb/>
羊平野散䳘鴨小溪浮喜見平生友籬邉一繋舟<lb/>
　　靈鷲十景<lb/>
　　　蓮花峰<lb/>
亂雲交霮䨴孤石竦岧嶤地識金仙隱岩㸔玉女朝香<lb/>
爐分秀色太華並髙標恐有峨眉雪千秋尚未銷<lb/>
　　　龍泓洞<lb/>
逺通羅刹國近接𣑽王臺海客然犀入山人採乳回林<lb/>
間無日月地底有風雷聞道蜿蜒去寒潮自往来<lb/>
　　　葛洪井<lb/>
<pb n="KR4e0023_SBCK_007-2b"/>
洗藥源頭路通人有石門水涵青壁静雲與𬗋崖奔鼓<lb/>
翼朝飛鳥連肱夜飲猿仙翁今不見濯足弄潺湲<lb/>
　　　合澗橋<lb/>
橫水東西落幽人日夜過宛宛龍赴壑隱隱鵲填河𬗟<lb/>
想赤城路潜通滄海波逺公不送客芳草澗邉多<lb/>
　　　連巖棧<lb/>
危棧梯空上人行杳靄中險應踰鳥道幽巳出龍宫日<lb/>
月三天近風雲一逕通何時倚飛翠極目送孤鴻<lb/>
　　　飯猿臺<lb/>
猿父識猿性身與群猿居應同支遁馬豈賦狙公狙共<lb/>
息貝多樹時分香積厨黒衣今不至長嘯意何如<lb/>
<pb n="KR4e0023_SBCK_007-3a"/>
　　夣謝亭<lb/>
相傳謝康樂曽寄杜明師此客今為土何人更解詩山<lb/>
空黄葉堕歲乆緑苔滋日暮高亭坐悠然動我思<lb/>
　　理公巖<lb/>
山僧住上方髙處更蒼蒼不雨雲烟濕長春草木香削<lb/>
成看小朶幽絶擬空桑謾識跏趺處白猿今亦亡<lb/>
　　題名塔<lb/>
鴈塔髙千尺東南逺建標江山㽞過客日月記前朝鐸<lb/>
受天風震梯經刼火燒四賢誰復継千古意寥寥<lb/>
　　呼猿洞<lb/>
白猿呼不至洞口白雲重澗落經霜果崖㽞挂月松相<lb/>
<pb n="KR4e0023_SBCK_007-3b"/>
傳来萬里獨嘯應千峰碧王環猶在何人識舊蹤<lb/>
　　人日<lb/>
卜宅隣楊子登樓擬仲宣客星猶海上人日且尊前谷<lb/>
鳥晴偏樂林花暖欲然浩歌醒復醉何用惜中年<lb/>
　　送王宗成歸越<lb/>
回首蓬莱閣東西兩眺髙叅天秦望樹動地浙江濤事<lb/>
往登臨倦時危戰伐勞應無舊隣里夏雨盡蓬蒿<lb/>
慘淡風塵際﨑嶇道路中榮知金馬隔老信木雞同擬<lb/>
逐桃源客相㝷綺里翁不須登廣固撫跡歎英雄<lb/>
　　冬夜<lb/>
月斜窓户白不寝夜何長避亂多空室偷生且異方安<lb/>
<pb n="KR4e0023_SBCK_007-4a"/>
巢無燕雀競肉有豺狼脉脉如葵藿傾心待太陽<lb/>
歲月悲㳺子風塵老腐儒兵交連北冀客隱向東呉草<lb/>
白秦皇道天清陸瑁湖昔時逰樂䖏撫事一長吁<lb/>
水闊三江地山空十月時寒花禁露變獨樹受風欹老<lb/>
大将何事漂淪幸託兹不忘憂國意展轉復成詩<lb/>
　　亭林漫興<lb/>
野王讀書處一曲鎻風煙客記蕭梁日僧談石晉年黄<lb/>
金曽布地滄海復成田遺構丹青落回頭一惘然<lb/>
繞屋盡流水通人無石橋地偏冬不雪江濶夜還潮但<lb/>
喜逢迎蕳寕辭䟦<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>遥樷篁與古木風雨更蕭蕭<lb/>
每過髙僧話應寛過客情詩成天藻麗酒㵼雪香清文<lb/>
<pb n="KR4e0023_SBCK_007-4b"/>
度推英俊元方辱弟兄何知漂泊際懷抱一時傾<lb/>
又出亭林道楼臺尚自疑無邉春草色不定野雲姿未<lb/>
就龎公隱空懐恵逺期飄飄何所適重擬結茅茨<lb/>
　　守歲<lb/>
守歲西清第幽懐且自寛極慚公子意湏盡老夫歡明<lb/>
日王春始踈星子夜䦨殷勤一杯酒到手莫辭乾<lb/>
　　寓翠岩庵<lb/>
巳荒丹井宅近息翠岩祠老去時聴法春来旦賦詩花<lb/>
香蜂出户樹宻鳥争枝絶境風烟外漁人不用疑<lb/>
彷彿東柯谷雲間雞犬聲梳頭忘日晏濯足愛江清草<lb/>
徑湏頻掃茅堂苦未營携壺慙父老亦足慰吾情<lb/>
<pb n="KR4e0023_SBCK_007-5a"/>
蓮社僧相引柴門客屢囬日髙人語静風逺佛香来碧<lb/>
愛琅玕繞紅看躑躅開便應従此老城郭有塵埃<lb/>
蠨蛸當戸罥科斗滿池生可惜春光去何時晚計成病<lb/>
多添越思愁减發秦聲此意無人㑹芳樽且獨傾<lb/>
　　三月晦日<lb/>
野樹殘花落風荷小葉開夜遊湏秉燭春在更持杯屢<lb/>
閱雲霞變空驚日月催江山莫淹滯准擬賦歸来<lb/>
　　歸石門<lb/>
不待秋風起匆匆歸石門宦遊情巳薄婚嫁願猶存竹<lb/>
所湏開徑花時獨灌園比鄰共来徃適意倒芳樽<lb/>
　　晚眺<lb/>
<pb n="KR4e0023_SBCK_007-5b"/>
極目三邉靜傷心萬室空㫁山明落日飛藿卷囬風漢<lb/>
莭無歸使夷歌有野童烟塵㡬時息歸釣古城東<lb/>
　　過王景脩<lb/>
不識滄洲路還經白石磯林深煙似織江黑雨初飛野<lb/>
店多先閉漁舟獨未歸幽人宅巳近薄暮扣柴扉<lb/>
　荅郭宗夏<lb/>
思君不得見起坐若為情䘮亂長南北交遊半死生家<lb/>
書春未達堠火夜偏驚何日聮床語西牕聽雨聲<lb/>
　　題盛子昭畫<lb/>
石轉交流水山浮欲動雲名園鄭谷逈絶境輞川分老<lb/>
樹龍初化仙人鶴不群巳臨呉道子不數李將軍<lb/>
<pb n="KR4e0023_SBCK_007-6a"/>
　　觀水<lb/>
布榖村村急三時農務勤青山十日雨白水一溪雲即<lb/>
恐崩沙坼遥知小圃分朝来看㶑灔鳬鴈動成群<lb/>
　　秋涇雨後二首<lb/>
地蟠吳㑹盡天與海門通雨洗秦山碧霜侵越樹紅居<lb/>
人分絶島飛鳥度寒空極目情何限翻如入剡中<lb/>
石潤冬猶熱江渾晚乍晴樓臺消蜃氣鼓吹入蛙聲且<lb/>
伴雙鷗逸何湏駟馬榮交遊今總絶酌酒任吾生<lb/>
　　甲辰元旦<lb/>
五十今朝過談經滯海濵天隂不見日地冷未知春染<lb/>
翰題新語開襟待故人宫花遍朝士那上小烏巾<lb/>
<pb n="KR4e0023_SBCK_007-6b"/>
　　二月十三日初度一首<lb/>
知非吾巳晚白首尚他鄉不入廣文舘寕要太守章寛<lb/>
憂應有物却老信無方謾憶兒童歲斑衣父母傍<lb/>
　　寒食三首<lb/>
不知春已過一月雨聲中蒲短初侵水花殘更受風病<lb/>
疑耽酒過窮覺向詩工失喜聞鶯語飛来草屋東<lb/>
出門皆白水風雨復通宵忽似三川漲惟憂萬室漂娟<lb/>
娟輕鳥下潑潑大魚跳嘆息佳人阻空瞻鳥鵲槗<lb/>
為客雲間久深懐父老情江山元壯麗城郭又清明傳<lb/>
燭初分火吹簫競賣餳重携一樽酒花下試同傾<lb/>
　　五月十六夜獨坐<lb/>
<pb n="KR4e0023_SBCK_007-7a"/>
大野喧豺虎深林集羽毛天空雲氣盡夜久月輪高士<lb/>
卒悲秦戍兒童唱董逃此時空感慨漂泊嘆吾曹<lb/>
　　登雲間驛樓次李希顔韻<lb/>
萬國干戈裏荒荒野日曛殘唐終五季炎漢亦三分戰<lb/>
伐求頗牧謳歌憶舜文傷時一惆悵倚柱送孤雲<lb/>
　　青林道中<lb/>
葭菼連雲暗菱荷逐水漂青林千曲轉黄浦一支遥賈<lb/>
客晨衝霧舟人夜聴潮何時免行役黄髮老漁樵<lb/>
　　夜泊<lb/>
四更風露静欹枕獨無眠野闊天斜倚江清月倒懸誰<lb/>
家横塞笛有客盪歸船可惜雲深處凄<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>不及前<lb/>
<pb n="KR4e0023_SBCK_007-7b"/>
　　重過亭林<lb/>
欲訪曽遊地樓臺半有無夕陽明鳥背秋水落龍鬚爲<lb/>
客今成老逢人亦暫娯夜歸衝暝色重問顧亭湖<lb/>
　　戊申九日宴邵武叔雙桂軒<lb/>
晚香迎九日秋色勝三春驚座非無客傾城况有人且<lb/>
聴歌白苧莫惜岸鳥巾更覺清狂甚不知誰主賔<lb/>
　懐語溪舊業<lb/>
不到溪南宅桃花又一春長貧疑造化已老厭風塵直<lb/>
道難容世虚名只悞人扁舟即歸去吾豈戀秋<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>
　　十一月九日夜飲南山所用篔谷韻賦詩一首<lb/>
水國潜鱗静風林倦翼回夜深雲掩月春逺雪封梅剪<lb/>
<pb n="KR4e0023_SBCK_007-8a"/>
燭清談久蔵鈎急令催山僧更多意莫惜盡餘杯<lb/>
　　挽溪南處士<lb/>
天地消兵氣江湖隕客星群英同日起一葉向秋零伏<lb/>
勝終秦士楊雄老漢庭尚思風雨夜縱酒共忘形<lb/>
不廢專門學猶存盖丗功時危明岀處道在任窮通莭<lb/>
士無元振諸郎有阿戎九山雲氣冷何䖏塟仙翁<lb/>
　　寒夜<lb/>
月落江天黒長風正怒號靈雞寒失次别鴈暝呼曹撃<lb/>
柝征人起鳴機織婦勞所思千里隔十二碧峰髙<lb/>
　　巳酉元旦<lb/>
不改山河舊同瞻日月新百䖝未啓蟄一鳥巳鳴春白<lb/>
<pb n="KR4e0023_SBCK_007-8b"/>
髮羞明鏡烏紗製小巾吾生任貧賤擊壤學堯民<lb/>
歲旦屠蘇酒還從稚子先宫花元不稱野服更相便出<lb/>
處寕非道窮通莫問天紅梅亦多意為我發餘妍<lb/>
　　次韻邵篔谷千山夜泊<lb/>
一水疑無路纔通艓子舟連山分秀色絶境散窮愁行<lb/>
與月相逐臥看天倒流野人應不識林鳥自相求<lb/>
　　暮春雜詩<lb/>
世亂疲奔走空傷萬事非塞鴻還北度戎馬未南歸樂<lb/>
土居人散豊年野客飢閉門風雨過一徑落紅稀<lb/>
不見春歸路倦登江上樓五更愁聴雨三月慘如秋寂<lb/>
寂紫含笑嚶嚶黄栗畱無心自相惱豈識老夫憂<lb/>
<pb n="KR4e0023_SBCK_007-9a"/>
四海尚風飈千門轉寂寥傳聞收土地思見復征徭莭<lb/>
士心肝在將軍髀肉消何時聴野老鼓腹頌唐堯<lb/>
汎汎江湖上悠悠宇宙中一身常有患萬化本無窮巳<lb/>
覺丹砂妄唯應白髮公滄浪還可濯閑伴釣魚翁<lb/>
　　寄翰古清<lb/>
一葦三江度人皆識道林龍公来聽法狐女試觀心雨<lb/>
散空花亂風生萬竹深我慚牽丗務白髮謾盈簮<lb/>
為客長如醉聽詩忽巳醒共飡香積飯更捨劫初鈴掃<lb/>
榻還堪卧呼舟約再經黒龍休易點破壁起雷霆<lb/>
　　遇妓<lb/>
曽是梨園籍年應未破瓜春風一枝雪别是漢宫花岀<lb/>
<pb n="KR4e0023_SBCK_007-9b"/>
繭脩眉淡蟠龍小髻斜琵琶寫幽怨流落共天涯<lb/>
　　舊宅<lb/>
甲第無人住蕭蕭風雨寒樹隂交繡户苔色上朱欄舞<lb/>
鶴猶思主鳴蛙亦為官豪華易消歇都作夢中看<lb/>
　　寺居<lb/>
堪憐小兒女相對色凄凉有客哀元亮無人候子桑水<lb/>
螢飛寳地山鳥入書堂九曲溪頭路何時上小航<lb/>
　　溪上<lb/>
歇馬城邉路茅茨在眼中迢迢一水静寂寂四山空自<lb/>
日西南沒青天上下通行人俱巳息獨立數飛鴻<lb/>
　　楊鳴鶴枉顧留宿殳山有詩相示用韻荅之<lb/>
<pb n="KR4e0023_SBCK_007-10a"/>
轉蓬悲杜甫命駕愧張翰把酒忘年老聴詩坐夜䦨不<lb/>
趨龍尾道休上虎湏灘白屋真堪楽青山且共看<lb/>
　　題山隂讀書處<lb/>
蘭亭脩禊處愛尓好林泉閉戸不曽出讀書渾少眠青<lb/>
山秋氣蚤緑樹午隂圓何日期相過西陵一問船<lb/>
　　卒亥春二月十日偕桑子村丁一鶴遊殳山<lb/>
野曠天無際山青雨乍晴路從鰲背上人踏鳯毛行謖<lb/>
謖松風細輝輝竹日明浩歌猶未巳新曲和流鶯<lb/>
　　澄林客居一首寄戴良佐沈復東<lb/>
借屋暫移家當門亦艤槎地蒸雲觸石江漲雨崩沙盧<lb/>
橘初垂顆冬青未落花老夫無一事日日醉流霞<lb/>
<pb n="KR4e0023_SBCK_007-10b"/>
髙人戴安道詞客沈休文共喜成三友何勞比五君園<lb/>
荒葵自種水近竹宜分鍾鼎非吾事山中看白雲<lb/>
　　題𬗋㣲山嚴上人壁<lb/>
雞聲催客起一枕夢初醒日射千山赤天垂四野青夫<lb/>
容元自好蒲栁巳先零海上兵戈後夷歌不忍聴<lb/>
　　排悶<lb/>
白首尚為客飄飄天一涯耳鳴通夜雨眼暗隔年花畏<lb/>
酒從今断題詩浪自誇有村如栗里准擬更移家<lb/>
　　雨中漫成寄九龍山人<lb/>
稚圭蛙兩部日夜成笙歌四月雨聲惡兩山秋氣多青<lb/>
苔生客舎白水落官河悵望九龍客扁舟難重過<lb/>
<pb n="KR4e0023_SBCK_007-11a"/>
　　决韻楊德中見寄<lb/>
五月大江滿白波如白雲看山重約客載酒試從君竹<lb/>
所宜頻掃桃源㦯未聞龍蛇今巳逺麋鹿任為群<lb/>
　　次韻楊鳴鶴遊𬗋㣲山一首用章孝標韻<lb/>
金刹藤蘿外通人一徑㣲天風銕鳯語海雨墨龍飛水<lb/>
落仙翁井雲收玉女衣東樓曽翫月夜挾綵鸞歸<lb/>
　　贈醫者徐仲純<lb/>
我愛南州士風流今尚存讀書通魯史賣藥向呉門擬<lb/>
乞丹砂褁同傾緑酒樽茯苓應已長夜雨斸松根<lb/>
　　壬子冬至日過来青堂三首示勉中祖南二友<lb/>
浪跡依劉表忘形見陸生山中釀酒熟雪後具舟迎好<lb/>
<pb n="KR4e0023_SBCK_007-11b"/>
學来諸子論詩過二更窮愁一披寫杯盡更湏傾<lb/>
衣冠且從俗猶有晉風流我愛陶貞白人稱馬少游蜂<lb/>
房寒未割雞柵暖宜修不必論三仕何如號四休<lb/>
擾擾知何事人間即夣間試從千佛轉能見㡬人閒水<lb/>
落元通月雲行不礙山長歌和樵者日暮抱薪還<lb/>
　　送陳楚賔赴泗州學正<lb/>
舟行入淮泗初上廣文官地接中州近天連大野寛清<lb/>
時先爼豆異俗盡衣冠暫别蓬莱闕無慚苜蓿盤<lb/>
　　題蘇明逺畫<lb/>
絶境疑無路平川不起濤天光兼氷闊山勢敵秋高葛<lb/>
令惟求藥秦人自種桃雲霞如有意他日待吾曹<lb/>
<pb n="KR4e0023_SBCK_007-12a"/>
　　病中次韻張思廣助教見寄二首<lb/>
為客金陵久驚秋素髮乾酒狂山蕳放詩苦孟郊寒野<lb/>
圃荒誰理宫衣病総寛封書寄児子早晚發長干<lb/>
有淚如銀燭心灰却始乾空瞻鴻鴈逺不念鶺鴒寒江<lb/>
海浮呉闊乾坤入楚寛登樓重擬賦落日在䦨干<lb/>
　　雲卧<lb/>
謝傅東山下白雲囱户幽身如蟬蛻觧夢挾鳯車游石<lb/>
潤初牧雨衣寒巳怯秋無心信舒卷天地日悠悠<lb/>
　　次韻管鄭州玄澤<lb/>
相逢俱一笑官不補遺餘鸞鳯随新曲龍蛇見草書日<lb/>
邉来使者濠上只空廬更展胸中學平明對玉除<lb/>
<pb n="KR4e0023_SBCK_007-12b"/>
　　題葉經歴水北山居<lb/>
地接天台勝山圍鴈蕩髙詩人同謝眺羽客見盧敖樹<lb/>
色分厓翠江聲應海濤何年此棲託蓮葉好時操<lb/>
　　送曹季材赴亰師因寄劉子憲助教<lb/>
跨馬金陵去征衫尚有塵壮心知烈士離色慘覊人草<lb/>
白方經燒花殷欲借春殷勤一杯酒何日重相親<lb/>
㝡愛劉公幹同為太學師班聮金馬客興在玉臺詩地<lb/>
闊雙魚断天空一鴈馳惟看千里月夜夜獨相思<lb/>
　　詠炭<lb/>
三日淮南雪烏薪價重銀色疑成鵓鴿形肖刻麒麟夜<lb/>
照清虚室春扶老病身煑茶留好客未覺孟郊貧<lb/>
<pb n="KR4e0023_SBCK_007-13a"/>
　　題馬文壁畫二首<lb/>
龍江今喜對鴈蕩昔曽聞樹黑深蔵雨山青半出雲行<lb/>
人知虎跡仙客問羊群老我来何日林泉定許分<lb/>
小橋危跨壑破屋幸依山避地人相過朝天客未還麝<lb/>
眠春草外猿掛古松間寂寞南囱月殘書亦久閒<lb/>
　　題王白雲畫<lb/>
璚臺人去後麋鹿自成群樹濕纔經雨山昏又出雲仙<lb/>
家三疊外春水一支分獨坐扁舟客櫂歌時逺聞<lb/>
　戊午早秋漫興二首<lb/>
久作東山客山空少四隣汲泉從老圃隔嶺見行人虎<lb/>
豹應湏逺雞豚亦自馴幽棲猶未穩更訪武陵春<lb/>
<pb n="KR4e0023_SBCK_007-13b"/>
爛熳蕣花早亂𨳩籬落間秋風機杼動夜雨桔橰閒牧<lb/>
豕公孫老思鱸記室還有時逢野叟猶自說朝班<lb/>
清江貝先生詩集卷之七<lb/>
</p>
<p>
</p>
  </div>
</body>
</text>
</TEI>
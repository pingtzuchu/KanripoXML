<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0023_SBCK_022-1a"/>
清江貝先生文集卷之二十二<lb/>
　中都藁<lb/>
　　巢雲對<lb/>
淮南蘇恒屋于千仭之厓危乎孤鶴之託一枝而雲氣出入乎<lb/>
户牗與野馬絤緼不絶遂號巢雲而處其中凡若干年人莫得<lb/>
見之者有東呉生渉江而過焉恒方據槁梧讀老子書因介而<lb/>
進曰甚矣子之好古也自上棟下宇之作以辟風雨寒暑人固<lb/>
别乎鳥獸巳謂之巢者假也又謂之巢雲者益假也吾甞病世<lb/>
之假不知好古之士亦必假之物而為名則𬒳之困於假者奚<lb/>
病也抑顯晦之跡既殊而憂樂之情懸絶吾請與子論之可乎<lb/>
且以觀吾子之所擇也曰可曰通都之中左回大川右属群山<lb/>
宛宛下赴欎欎龍蟠甲第是營繚以崇垣椓之約之如跂如騫<lb/>
文牕洞開朱拱鈎連盤盤囷囷仰不見天以居以寑其居孔安<lb/>
<pb n="KR4e0023_SBCK_022-1b"/>
不火冬熾無氷夏寒其視巢雲為何如對曰楊子有言曰高明<lb/>
之家鬼瞰其室不能節之以制而侈靡相傾此漢之田蚡梁冀<lb/>
卒蹈大禍曽不及覆茨之為貴也吾惡為哉曰下隰高原我圃<lb/>
我樊輦石其間可㳺可觀鑿而成窪壘而成冢錯落星布嵌岩<lb/>
雲滃或背而崩或環而拱虎豹縱横駝馬交踵神侔孹華勢方<lb/>
斷隴境與心謀物以機動異卉駢生脩條上竦回飈激芳紅褰<lb/>
翠涌其視巢雲為何如對曰金谷旣虚而二十四友為禽冝来<lb/>
者之所戒復忍襲其轍乎曰高臺九層上切星辰俯見百里極<lb/>
乎八垠洞庭為池浩浩沄沄鳧鷖往来候鴈千群霜降之秋雷<lb/>
奮之春以宣其壅以泄其煩朝挹義和夕賔結隣其視巢雲為<lb/>
何如對曰古者國有時臺以望氛祲察其豐㐫若章華姑蘇恒<lb/>
勞民為之而勢危累棊者君子不予也矧其下者罄千金以奉<lb/>
一巳樂之所在患必隨之曰鳯吹參差柱促絃張乍抑乍楊移<lb/>
<pb n="KR4e0023_SBCK_022-2a"/>
宫變商楚腰衛頰二八分行曲按回波鸞停鵠翔揚蛾聮娟吐<lb/>
氣蘭芳良夜何其厭厭未央絶纓繼懽炳燭傳觴其視巢雲為<lb/>
何如對曰孔子曰鄭衛之音比於慢矣吾自呉之越自越之楚<lb/>
而息於此耳莊生之天籟發蘇門之嘯歌顧不愈乎世俗之好<lb/>
以䘮吾真邪曰結友金張連姻衛霍車馬相過氣熾熏灼恥事<lb/>
佔畢擊九六<graphic n="KR2170" url="https://raw.githubusercontent.com/kanripo/KR-Gaiji/master/images/KR2170.png" mimeType="image/png"/>遨遊狹邪宿留平樂百金一擲割鮮野酌杯觀<lb/>
五湖垤視四嶽其視巢雲為何如對曰鄙哉貴游子弟席奕葉<lb/>
之寵矜其驕豪荒滛無度故積之百年之乆而堕於一旦不亦<lb/>
悲夫曰入黄閣趍𬗋垣理萬民總百官令出如流勢尊如山門<lb/>
列霜㦸堂垂曲旃魚鑰初啓鶴盖雲團左右之人衣襲綺紈禄<lb/>
周三族國延子孫流光百代比徳前人其視巢雲豈不有間乎<lb/>
對曰以非常之才處非常之任者吾絜知校能奚翅鵬鷃之相<lb/>
萬又可以妄顗之邪茍居其位必不克矣曰然則與雲卷舒一<lb/>
<pb n="KR4e0023_SBCK_022-2b"/>
壑一丘擷秀汲清委化而休非幾於㓗身亂倫之流歟對曰生<lb/>
覩於彼而不覩乎此盖知其一而不知其二也雲之為物囿於<lb/>
天地而有時不足囿也蔵於山澤而有時不足蔵也汎溢如濤<lb/>
淘乎其不可排也回旋如雪泯乎其不可執也蔽乎内外為吾<lb/>
之藩籬也彌乎六合為吾之帷幄也其變不一吾之玩也若狎<lb/>
而昵吾之友也茫茫然莫知其所止油油然莫測其所如也於<lb/>
是拉弘景招太白小匡廬卑少室逍遥倘佯以永朝夕視彼壯<lb/>
麗之居非吾之所安閒曠之囿非吾之所適馳騁非吾之所事<lb/>
聲伎非吾之所惑而一時赫赫逺近承風未若終吾天年而守<lb/>
其寂寂也東呉生恍焉若失廼為之歎曰吾子可謂不屈於天<lb/>
下之物而特假以見其志則凡世之沉溺者惡覩物之過乎前<lb/>
其猶太空之雲乎遂録其對<lb/>
　　蔵六說<lb/>
<pb n="KR4e0023_SBCK_022-3a"/>
秦府奉祠天台王文中題其室曰蔵六客恠而問之曰抑聞北<lb/>
方之有玄夫乎玄夫泝淮絶江造龍伯於珠宫龍伯見之甚恱<lb/>
遂引之同載逍遥蓬莱之墟因語曰若雖身被重鎧其中實怯<lb/>
蹣<graphic n="KR1552" url="https://raw.githubusercontent.com/kanripo/KR-Gaiji/master/images/KR1552.png" mimeType="image/png"/>而行不能興㝷尺波濤而與蛙黽錯居何其志之卑而行<lb/>
之汙也吾常乘雲往来挟雷雨騁天衢呼吸之間平陸成浸豈<lb/>
不壯哉始居龍門積石幽絶險阻以為弗稱徙之洞庭又以洞<lb/>
庭為隘徙之大<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>海在赤縣神州之外三韓以東百越以南廣<lb/>
袤三萬里皆吾藪也若一觀而願之乎玄夫仰而嘆俯而謝曰<lb/>
吾安敢同於伯邪或小或大乍顯乍晦上極無窮旁周八荒所<lb/>
以佐造化澤萬物此神而不物者吾猶不離乎物也安敢同邪<lb/>
然吾之先當神禹時獻書於洛之汭禹取之則為九疇以傳萬<lb/>
世循之則治易之則亂又九江之族能逆未至定吉㐫三王以<lb/>
来俾守宗祧世掌其職其後有為清江使止於豫且遂見夣宋<lb/>
<pb n="KR4e0023_SBCK_022-3b"/>
元王以求脫元王信衛平讒不遣卒爲所刳至今爲大恥吾懲<lb/>
吾祖故逃之無人之境或伏千仭厓下或游泥塗之中存一氣<lb/>
出入息之間乆亦不死且至千歲固未甞有求於人人亦不吾<lb/>
求也庶幾免矣龍伯曰下然翼者能飛足者能馳喙者能鳴角<lb/>
者能觗若所言必當所戰必克苟見辱於支牀孰與爲國大寳<lb/>
光復前業何爲齪齪如此玄夫蹙然而却曰斯言過矣爲國大<lb/>
寳適䘮吾寳也使䘮吾寳又何可寳邪抑又聞古有豢龍氏有<lb/>
擾龍氏龍非人之所能測亦非人之所能制也以其有欲遂得<lb/>
飲食之吾恐龍之大欲爲劉累之豢且擾反教吾出而爲寳曷<lb/>
若逃厓下遊泥塗黙焉而不言伏焉而不前以全其天故曰深<lb/>
蔵若虚龍伯曰嘻智士也可謂善於謀巳者也世之衒智而媒<lb/>
禍者多矣幸聞其言盍以玄夫爲法宋蘇文忠公涉歴患難之<lb/>
餘故有隱若龜蔵六之語豈悼所行之非而始悔於後歟客母<lb/>
<pb n="KR4e0023_SBCK_022-4a"/>
恠也因紀其說<lb/>
　　神監說<lb/>
市有瞽者河南董敬精術數人從而質其禍福者滿户遂以神<lb/>
監為號衆亦信之無疑或曰人之神寓於目惡有離目而神哉<lb/>
是又瞽之甚矣廼為之觧曰梏於形者目瞽而神從之妙乎物<lb/>
者神存而廢目可也且目能監物不能不蔽於物察乎小而不<lb/>
周乎大明乎近而不通乎逺惟神則無不照焉故莫得而蔽之<lb/>
者此人之所以聖也又奚待於物邪是知神之所監奚趐目之<lb/>
所監目之所監監於有也神之所監監於無也有者天下之所<lb/>
同見而無者非天下之所同見也見天下之同見者不足以為<lb/>
明况一蔽於物則吾之自巳死矣能見天下之所不見然後為<lb/>
至也嗚呼神豈易言乎今敬必掖之而舉足終日若處暗室中<lb/>
天地吾不知其廣也日月吾不知其明也太山吾不知其高也<lb/>
<pb n="KR4e0023_SBCK_022-4b"/>
玉雪吾不知其白也南威白台吾不知其姣也由弗善於監也<lb/>
而洞究四聖人書以人生年月日時手布策衍先後天之數凡<lb/>
大官小吏或通或塞或壽或夭極論於未至之前而悉徵於歲<lb/>
月之後非神之通於造化者乎然敬豈靈於通塞壽夭為神也<lb/>
神固在於一而不戾乎數也噫瞽而至明雖不見其所同見而<lb/>
見天下之所不見如此彼有目而昧於見者何其多也吾因之<lb/>
而有感焉故書以贈之<lb/>
　　敬說<lb/>
抑甞觀夫操舟者乎其噐既俻其工既習以運萬斛之舟濟天<lb/>
下之險若可恃也而有不可恃者焉盖險不在於險畏險之匿<lb/>
於無形也泝洞庭上三峡出龍門過灔澦卒遇洪濤震蕩日晦<lb/>
無光又束於亂石利侔白刄苟失毫釐輙從而溺於是志必壹<lb/>
力必齊復號呼神明以求其庇幸而獲所止薄焉則椎性釃酒<lb/>
<pb n="KR4e0023_SBCK_022-5a"/>
更賀大噱以為脫命於沉冢之鬼巳然其所以能濟者知險之<lb/>
當戒雖洞庭之廣三峽之怒龍門之峻灔澦之深若覆闈闥之<lb/>
近歟及其旣出而放乎平波細流天風不作可以一日千里奚<lb/>
待夫善操者而後能也或覆而不救肉饜黿鼉魚鱉者器非不<lb/>
俻也工非不習也病於玩肆縱佚不知遇險於至安也使如向<lb/>
之所經凛乎若險之在前而無時不戒焉又焉及於是哉由是<lb/>
觀之敬與怠之分而得失之形如此天下莫不知之矣惟人之<lb/>
常情愼於險阻不通之際而忘於尋常無事之時明於憂患固<lb/>
辱之中而昧於得志安樂之日故無以善始而善終者非止一<lb/>
事而巳此予歴考古今而深悼之也四明胡莊字敬徳求予說<lb/>
至六七而不勌夫敬者徳之聚求諸經可見予何說以復吾子<lb/>
也嗟乎事無巨細一以敬為主不徒謹於所難而忽於所易其<lb/>
有不濟者乎敬徳在刑曹三年為太學典膳二年日觀禮儀之<lb/>
<pb n="KR4e0023_SBCK_022-5b"/>
講法度之施敬可知矣尚母蹈操舟之過吾知其處高位享厚<lb/>
禄無疑也其朂之哉<lb/>
　　說玉贈樂君玉<lb/>
論天下之物莫上於玉衆皆知而好之而聖人亦不廢也孔子<lb/>
曰君子比徳於玉温潤而澤仁也縝宻以栗知也廉而不劌義<lb/>
也垂之如墜禮也叩之其聲清越以長其終詘然樂也瑕不掩<lb/>
瑜瑜不掩瑕忠也孚尹旁逹信也氣如白虹天也精神見於山<lb/>
川地也圭璋特逹徳也苟有其一莫不以爲異矧兼衆羙如此<lb/>
而魏文帝區區以色差上下惡知玉哉古者朝聘用玉祭祀用<lb/>
玉至於無故玉不去身使白如截肪黄如蒸栗而其徳不足稱<lb/>
且同乎珞珞之石棄於抵鵲而巳君子奚取哉文帝於玉盖有<lb/>
所未盡也然予又有說焉仁也智也義也禮也樂也忠信也皆<lb/>
徳之在我廓之而配天地者所以可尊可貴也豈玉之一物所<lb/>
<pb n="KR4e0023_SBCK_022-6a"/>
能比而同之邪玉俻是徳故貴於天下之物人或病焉仁弗類<lb/>
温潤而澤也知弗類縝宻以栗也義弗類㢘而不劌也禮弗類<lb/>
如墜也樂弗類其聲也忠弗類瑕瑜不揜也信弗類孚尹也惡<lb/>
得為君子則可尊可貴者在王而我枵然不及一物巳其天之<lb/>
鍾於人者嗇而不足抑物之無知而全其質人或<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>於外而不<lb/>
能全也乎嗚呼彼産於荒逺之地深山亂石之中翳而弗章閟<lb/>
而弗發而萬金十城之賈定於未遇之先矧絶倫拔類之才為<lb/>
人所求者殆過縣黎結緑矣徒知好玉而不知自反孰非惑歟<lb/>
余觀孔子之言竊衍其義以自厲臨淮知縣事樂侯君玉粹然<lb/>
玉也擢于𬗋垣烏府無施而不可也洪武八年春秩終朝<lb/>
京師考其績為諸邑最<lb/>
上復命還撫其邑人逺近恱之余辱與之交廼書此為侯厲庶<lb/>
知巳至而愈不至其進何可量哉<lb/>
<pb n="KR4e0023_SBCK_022-6b"/>
　　黄國華傳<lb/>
黄國華字叔文處州麗水人性方巖好禮終日衣冠危坐而施<lb/>
舎無惓宗族頼焉歲歉必賤直糶粟以活民或大雪有不舉火<lb/>
者輙遺之里中争者多從直其辭宋徳祐間惡少年群聚為盗<lb/>
包氏族最彊號包家洞林某能搏虎號林大將刼掠旁郡吏莫<lb/>
能制惟憚叔文不犯境一日殺牲盟里橋圖為變叔文適過之<lb/>
衆驚散曰長者得無聞之乎叔文知之廼召與飲喻以禍福因<lb/>
岀金帛于庭曰汝以貧為不義以此助汝衆慚弗敢取而去廼<lb/>
追與之元兵下處州諸為暴者率改行老于田里歲時相率詣<lb/>
門羅拜曰向非長者吾厲且盡夷寕復有今曰邪所居之地曰<lb/>
弱溪初大家右族争辟患其中重貨山積及聞兵猝至委之而<lb/>
走居人欲乗時略所有叔文叱止之命左右收貯一室事定召<lb/>
其主悉歸無遺有何通判者其装無筭子孫至今猶德之數與<lb/>
<pb n="KR4e0023_SBCK_022-7a"/>
人道其事後年八十六終<lb/>
　貝先生曰昔余預編元史凡朝廷大臣下至巖穴隱逸無不<lb/>
　備録為傳一言一行雖小必見若叔文者仁以周約義以革<lb/>
　暴方亂離中屹然為一境所恃豈不足方古之王彦方乎時<lb/>
　有司弗能訪其事上之使紀載有闕惜哉後七年其五世孫<lb/>
　夣池擢<lb/>
　秦府紀善見余成均言其始末故私筆于册庶俻異時太史<lb/>
　氏采擇云<lb/>
　　怡怡堂銘<lb/>
廬陵郭惟琛氏唐汾陽忠武王後也與其弟獻琛同居共事和<lb/>
奏塤箎名其堂曰怡怡乃為之銘曰<lb/>
翼翼高堂兄弟居之兄弟孔宐穆乎春熈有酒在壷有琴可鼓<lb/>
靡朝靡夕唱余和汝惟花有跗鮮鮮敷榮其俯若覆其仰若承<lb/>
<pb n="KR4e0023_SBCK_022-7b"/>
惟木有枝欎欎交布或屈而辟㦯拱而附我有兄弟寔類於斯<lb/>
我奚弗如感彼無知弗恭厥兄弗念厥父俾親作仇蜀異豺虎<lb/>
嗟郭琛氏忠武之孫上下怡怡餘慶猶存勿間於外勿惑於内<lb/>
彼之聴䜛徳由而敗我作銘詩匪夸以言爰繼鶺鴒薄者冝敦<lb/>
　　吾友㑹稽樓文淵常持誠敬謙謹四字誠敬所以存乎心<lb/>
　　謙謹所以施之事也因作箴以貽之<lb/>
昔熊渠子夜行道逢伏虎引弓射之没鏃飲羽金石之堅推誠<lb/>
可通矧乎有知何逺弗從故事神則必假治人則必化嗟時益<lb/>
偷每設機而尚詐是知治心之要在乎不欺苟内外如一吾又<lb/>
何為<lb/>
　　右誠箴<lb/>
知伯五賢寔禍之基藍臺一㑹戯康子而侮叚規卒為韓魏禽<lb/>
遂貽千載之譏是以古人必敬為主苟忽乎秋毫所䘮奚𥙷亦<lb/>
<pb n="KR4e0023_SBCK_022-8a"/>
有冀缺夫婦如賔遂舉於隴畒以佐晋君得失之微榮辱之大<lb/>
一出一入勉哉無懈<lb/>
　　右敬箴<lb/>
凌人者恒為人尤下人者恒寡吾仇故善有不可爭勞有不可<lb/>
伐䖏於朝則國和處於室則家恱噫盈必招損惟卑益尊大易<lb/>
之言守而勿諼<lb/>
　　右謙箴<lb/>
陟彼太行羊腸九折防其䘖轡遵其軌轍既及乎坦途乃騁而<lb/>
馳車僨馬驚吾傷亦宜嗚呼禍恒伏於至㣲必致謹其所事匪<lb/>
險之為虞無虞吾焉可恃爰作斯箴永為人規式戒其怠長樂<lb/>
公是師<lb/>
　　右謹箴<lb/>
　　䟦陳白雲家乘後<lb/>
<pb n="KR4e0023_SBCK_022-8b"/>
漢王恢議擊匈奴韓安國謂不如和親便時附安國者衆帝遂<lb/>
從之宋紹興間秦檜議與金平而胡銓上䟽請擊之後敷文閣<lb/>
直學士陳憲粛公良翰懇懇論其失䇿以漢之強而言擊者不<lb/>
便以宋之弱而言和者爲失余切惑焉盖匈奴之爲邉患乆矣<lb/>
高皇帝甞困於平城終不與較至武帝慨然有開拓四夷之志<lb/>
遂與之絶中國之民始騷然不得休息矣安國之議豈不以固<lb/>
本爲事而合王道之正哉若契丹之於宋造其國虜其主以肆<lb/>
虎狼之毒神人共憤非若匈奴之宼掠而已也爲人臣者當練<lb/>
卒選将誓雪大恥以慰天下不得偷生於朝夕也銓良翰之議<lb/>
爲得春秋之義矣故漢用兵而海内凋耗幾至於危主和者豈<lb/>
不喻於貪㓛之筭乎宋既通好納幣徒下穹廬之拜而二帝之<lb/>
梓宫不返疆士曰削委靡不振遂訖於亡則檜之賣國事讎人<lb/>
類㓕爲禽獸可勝誅邪嗚呼胡銓欲斬檜既斥於前而良翰効<lb/>
<pb n="KR4e0023_SBCK_022-9a"/>
湯思退等復不容於後子故以為宋之人物殆過於漢特屈於<lb/>
大奸而智略不伸耳朱子状其行而極稱之公論之不可泯如<lb/>
此及来<lb/>
中都識其五世孫公完一日抱家乘見予求志於後因得以論<lb/>
之云公完兄弟八人以先府君命舉命後同里之王氏且不忘<lb/>
所出而詳其世次藏之於家以示子孫其賢於人何如邪君子<lb/>
於此尚有所考<lb/>
清江貝先生文集卷之二十二<lb/>
<pb n="KR4e0023_SBCK_022-9b"/>
</p>
<p>
</p>
  </div>
</body>
</text>
</TEI>
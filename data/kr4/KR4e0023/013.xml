<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0023_SBCK_013-1a"/>
清江貝先生文集卷之十三<lb/>
　金陵集<lb/>
　　思勤齋銘<lb/>
國子生桒懋以思勤名齋求余一言申其義至於三四無倦色<lb/>
余惟唐韓子進學解曰業精于勤荒于嬉行成于思毁于随所<lb/>
以誨夫人也其游箴曰余少之時将求多能蚤夜以孜孜余今<lb/>
之時既飽而嬉蚤夜以無為所以懲諸己也懋尚以韓子之誨<lb/>
諸人者為勉以其懲諸己者為戒可與進學矣因為之銘曰<lb/>
木願為才人願為賢人胡不學以逰以盤譬彼立枯望其參天<lb/>
其學何如如行無退思故不昏勤故不怠惟思與勤進學之功<lb/>
業日以廣徳日以崇在昔聖人純亦不巳未得則憂既得而喜<lb/>
矧余小子弗聦弗明墨卿司訓用戒其荒<lb/>
　　䟦趙文敏帖<lb/>
<pb n="KR4e0023_SBCK_013-1b"/>
吴興趙文敏公少學山谷書後學鍾繇又以古今莫過於二王<lb/>
遂極力攻之至其晚年所進駸駸龍跳虎躍之妙盖得之心而<lb/>
應之手不待觀公孫劔器而至此也論者謂其集衆體之大成<lb/>
亦豈過歟此帖乃與其姪某者時爲儒學提舉猶未除山谷氣<lb/>
韻也吁公一代偉人愽學而多藝非特翰墨之放鍾王而巳余<lb/>
素不善書獲觀真蹟於五十年後三復歛祍<lb/>
　　䟦王逸老書八仙歌後<lb/>
凢藝始於學而卒於悟學而工不若悟之神此張旭觀公孫大<lb/>
娘舞劔器遂進於草書也宋王逸老亦以草書名世先人守中<lb/>
處士甞蔵二紙于家余少時尚及見之後爲好事者持去今張<lb/>
宗儒来<lb/>
京師以所書杜少陵飲中八仙歌示余盖尤豪宕有法真有旭<lb/>
之悟者乎李白詩稱懐素飄風驟雨落花飛絮之態雖非白作<lb/>
<pb n="KR4e0023_SBCK_013-2a"/>
亦曲盡懐素之變者余於逸老亦云<lb/>
　　䟦耕漁圖<lb/>
右南溪耕漁圖刑曹郎中堵文明所作赤城呉仲謙之隱居也<lb/>
築堂若干楹背隂而靣陽有山北自鷓鴣之春蜿蜒南迤以属<lb/>
其居而三嶼平岡旁列左右鳯山龍山掖兩隅而特起如僎价<lb/>
焉堂瞰大溪百頃可俯而鑑其南則𬗋凝翠屏危挿天半西距<lb/>
寒明二巖三十里赤城桐栢皆在其東北起伏向背四顧類城<lb/>
郭状天台之勝殆盡於此桃李敷榮桒竹交䕃不啻秦人之武<lb/>
陵溪世莫得而知者圖之位置亦曲盡逺近之勢矣仲謙於是<lb/>
治沃饒之地率童奴耕其中溪又多大魚時漁以給朝暮故以<lb/>
耕漁自號復求余為之說余惟耕之與漁皆事之細者而豪傑<lb/>
之士窮而在下者恒託之為名若伊摯之耕於莘野耕而顯也<lb/>
遂開有商六百年之王業鹿門之龐徳公則隱而耕矣吕尚釣<lb/>
<pb n="KR4e0023_SBCK_013-2b"/>
于璜溪漁而顯也為周之師而封東海若桐江之嚴光則隱於<lb/>
漁矣或論其為伊吕者難為龐與嚴者易又惡知遇時而成功<lb/>
者固非常人之所及而守節以抗世者孰能過於二人哉今仲<lb/>
謙肆志佳山水間非求顯如伊吕盖欲附鹿門之龎桐江之嚴<lb/>
而同其髙也余恐才名聞於時且將應聘而出不得遂溪南之<lb/>
樂於異日而貽田翁溪友之所譏不若去耕與漁混乎田翁溪<lb/>
友以冺其跡之愈焉因書其說以諗之仲謙必有㑹于心者矣<lb/>
洪武六年歲在癸丑冬十月國子助教檇李貝瓊書于時習齋<lb/>
　　書杏林生意圖後<lb/>
右杏林生意圖錢顒為姑蘇陶友諒作也觀其依山屋數楹而<lb/>
坡石之外樹數百株彷彿花開高下芳紅爛紫與日光霞氣參<lb/>
錯不啻逰匡廬間過董仙人之所居也其生意油然可見矣然<lb/>
生意歛之至密不盈一粟鬯而達之彌乎天地杏林特其一耳<lb/>
<pb n="KR4e0023_SBCK_013-3a"/>
盖一元之氣流行四時則有無窮之生意而物之生者亦無窮<lb/>
焉人徒觀夫方春之時雨露所及者雖隂崖絶島或芽或枿或<lb/>
苞或蕚以為否極而通而生意之充塞莫不發榮滋長如此又<lb/>
惡知氷雪之際苦寒折膠華者既歛實者既脫如千兵萬馬鏖<lb/>
大漠之野而亦未甞無生意焉此造化不巳之機也仐醫以生<lb/>
意属之杏林者盖舉小以著大且言其術足以利物充其虚而<lb/>
起其憊為能復天地之生意而死者以蘇功有補於造化之不<lb/>
及者欤吁董仙人之時食其否而壽者㡬千人矣後世之醫固未<lb/>
至於奉之神苟欲儗其治人而全乎天年其設心豈不仁矣哉<lb/>
此余深嘉友諒之為人而又喜命名之意深逺也故書以貽之<lb/>
　　䟦馬文璧雲林隱居圖後<lb/>
昔余客雲間與今撫州太守秦漢馬侯文璧居相近志相合未<lb/>
始一日相違焉文璧工畫山水能兼董北苑米南宫筆法視今<lb/>
<pb n="KR4e0023_SBCK_013-3b"/>
人蔑如也讀書之暇往往託興毫素三呉人以重價購之甞為<lb/>
余作雲關曉度彷彿㳺青城太白間而位置神氣若出造化不<lb/>
見其為巧而巧自形焉兵變之餘東西𣪚處洪武三年文璧以<lb/>
召至<lb/>
京師遂有撫州之命後二年余繼起為國子助教相望十有餘<lb/>
里六閱霜暑求如向之在雲間時窮日夜為樂何可得邪儒者<lb/>
詹明初自西江来文璧貽余近詩讀之恍然如夣明初且言其<lb/>
耳聦目明公退不輟筆但髮少白耳乃出隱居圖相示觀其山<lb/>
之若有若無而髙下雲氣戎戎疑欲飛動如天之將雨玉女曝<lb/>
衣也下有伏流曲折小橋横卧橋外人家皆草屋荆扉前後古<lb/>
木不根著者數十株殆無刻畫視南宫未可優劣巳復題其左<lb/>
亦有歸老之志焉余乆思林壑即其詩畫而益増感慨第竊禄於<lb/>
朝未能引疾而退耳然老不任事亦何能為邪徒使龍湫虎穴<lb/>
<pb n="KR4e0023_SBCK_013-4a"/>
之盟乆寒而　也因言以志余之心使山靈有知尚無拒<lb/>
於他日云<lb/>
　　釋奠解<lb/>
或問余三皇何人也曰古聖人也曰其為聖人也奈何曰庖犧<lb/>
氏闡天下之文神農氏興天下之利黄帝制器尚象以通天下<lb/>
之變此為治者莫過於三皇也曰孔子之於三皇何如曰孔子<lb/>
不得如三皇脩君師之職於是删詩書正禮樂賛周易脩春秋<lb/>
以明綱常於萬世徳雖同而事則殊矣然則祀三皇於學以孔<lb/>
子配之可乎曰不可以三皇為先聖以孔子為先師奚為不可<lb/>
也曰義各有所當也按周禮凢有道有徳者使教焉死則以為<lb/>
樂祖祭於瞽宗故文王世子篇曰凢學春官釋奠于其先師秋<lb/>
冬亦如之若禮有髙堂生樂有制氏詩有毛公書有伏生皆先<lb/>
師之類也又曰凢始立學者必釋奠于先聖先師釋者曰先聖<lb/>
<pb n="KR4e0023_SBCK_013-4b"/>
若周公孔子其下云凢釋奠者必有合也有國故則否盖謂國<lb/>
無先聖先師則所釋奠者當與隣國合若唐虞有䕫伯夷周有<lb/>
周公魯有孔子則各奠之不合也是唐虞與周所主先聖先師<lb/>
固無定名未有及於三皇也再稽之史漢魏之王取舍各異周<lb/>
孔迭為先聖孔顔互為先師唐武徳間亦以孔子配周公至太<lb/>
宗貞觀二年房玄齡言釋奠於學以孔子也大業以前皆以孔<lb/>
子為先聖顔子為先師若周公制禮作樂冝享王者之祀於是<lb/>
罷周公升孔子配以顔子髙宗永徽中又復武徳舊制慶顯二<lb/>
年以長孫無忌言正孔子為先聖仍以周公配武王歴宋迄今<lb/>
釋奠孔子定為不易之典是唐宋所主先聖先師巳有定名未<lb/>
有及於三皇也嗚呼太古以來人若禽獸然寒無裘署無葛飢<lb/>
而木食渴而谷飲無五榖以為養也疾病相仇無醫藥以濟具<lb/>
夭死也所處或巢或穴無上棟下字之禦風雨川游陸走無舟<lb/>
<pb n="KR4e0023_SBCK_013-5a"/>
車之安也其事簡其俗淳結繼而治無文字之可紀也三皇繼作而<lb/>
後人之為道始備此衆人疑其不祀三皇者夫三皇冝祀而不<lb/>
得祀之於學也惟孔子當周之不振憂道之失也與諸子講於<lb/>
洙泗之間以述三皇之所傳故宰我曰以余觀於夫子賢於堯<lb/>
舜逺矣冉有曰自有生民以来未有盛於孔子者也孟子曰孔<lb/>
子之所謂集大成也者金聲而玉振之也冝為百王之所宗萬<lb/>
世之所法所以祀之於學也學始無孔子廟惟魯有廟然其教<lb/>
被於天下非一國所得而<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>者故天下通祀之自唐已然虞世<lb/>
南韓柳諸記可攷矣學之有廟由孔子而建則冝以孔子為先<lb/>
聖顔子為先師而三皇不預也盛矣哉孔子之道中國尊之夷<lb/>
狄尊之爵以文宣王門列二十四㦸冕十二旒眼十二章執鎮<lb/>
圭巍然南靣而坐祭則牲太牢樂大晟舞六佾於庭其所以尊<lb/>
孔子者又豈以是為加歟不如是不能稱其徳周太祖屈萬秉<lb/>
<pb n="KR4e0023_SBCK_013-5b"/>
過闕里拜其像又拜其墓視漠之髙帝明帝尤重其禮論者亦<lb/>
不以為過是貞觀之制岀於天下之公而非一人之私見閱萬<lb/>
世不可易者今欲崇三皇為先聖使居孔子之上不足以褒其<lb/>
功降孔子為先師使混於髙堂生之列適所以貶其徳故吾的<lb/>
然以為不可也或又曰古者祀舜于虞庠祀禹於夏學祀湯於<lb/>
殷學祀文王於周學舜禹湯文得以祀於學而不得祀三皇何<lb/>
拘於貞觀之制邪曰周王天下立四代之學故祀舜禹湯文而<lb/>
三皇将祀之於何學歟或進曰先生之言詳矣三皇孔子其道<lb/>
一也崇孔子之祀當崇三皇之祀焉以佛氏之苦空寂滅老氏<lb/>
之荒唐怪誕無益於人與國且崇臺廣殿儗於王宫法亦弗之<lb/>
禁矧三皇之功及於人者如此而領之於醫不亦䙝乎曰領之<lb/>
於醫特主神農甞藥之一事理固有未盡者冝定其制設官主<lb/>
之以豐其祀可也祀於學則非義矣時余為國子助教適聞有<lb/>
<pb n="KR4e0023_SBCK_013-6a"/>
以邪說言於<lb/>
朝破貞觀之制者既斥而不用矣余懼其惑人也故辯之<lb/>
　　猫戒<lb/>
成均㑹食所猫有饜其棄肉者日至焉山東孔黙讀書成均甞<lb/>
夜見一白衣好女子就寝以青荷褁飯食之黙食而甘至八日<lb/>
不飢且語同舍生鄒傑䓁咸曰千歲孽狐能化人人多惑而病<lb/>
病而死諸生環守之黙忽排衆躍池中若從女子状衆挽而岀<lb/>
亟命醫往治乃握刅閉户醫不得進藥越數日或見猫於堂謂<lb/>
即狐也逐而擊之斃腹有四子未乳嗚呼猫為肉所餌乃以類<lb/>
狐死於肉而狐之惑人者竟免天下之事多此類貪者可以猫<lb/>
為戒矣然人不能辯猫與孤而誤矧辯人狐之難辯哉<lb/>
清江貝先生文集卷之十三<lb/>
<pb n="KR4e0023_SBCK_013-6b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0023_SBCK_019-1a"/>
清江貝先生文集卷之十九<lb/>
　金陵集<lb/>
　　集效方序<lb/>
金氏集效方一卷凡治風者其目若干居卷之首病莫重扵風<lb/>
也治傷寒者其目若干次扵風之下治襍證者其目又次于傷<lb/>
寒之下治婦人小兒者則繫其終焉金氏自宋之南由汳徙錢<lb/>
唐之東里世業毉至橘隱先生而其醫大顯先生用藥損益古<lb/>
人之方治人竒證十不一失既沒其季子弘又取其方增而成<lb/>
編題曰集效方而不曰集古方變扵古也按毉自秦越人死而<lb/>
方亦不傳漢張仲景始有方唐孫思邈以来又有所謂千金方<lb/>
而三因濟生及簡易方繼出世多主之嗚呼以天下有無窮之<lb/>
證應之以無窮之方古人仁人之心至矣然諸方豈無效之可<lb/>
稱而金氏所類獨以效言者何哉方雖各主扵證膠而不通者<lb/>
<pb n="KR4e0023_SBCK_019-1b"/>
未足以言方盖君臣之品性有寒温不翅甘辛之辨其過也必<lb/>
有以制之其不及也必有以濟之一毫之悮而死生繫焉矧北<lb/>
方之病恒實而宜下南方之病恒虚而宜𥙷茍以施之燕趙者<lb/>
施之吴越不亡必憊而南毉用扵北亦無益也所以㕘之劉守<lb/>
真張㓗古李東垣之論藥雖凖乎古方必酌緩急之宜而去取<lb/>
之不盡執古人之方也執方而求效其效不可必而所類者皆<lb/>
效之巳著可信而用焉譬之善兵者雖有孫吴之法而臨敵制<lb/>
勝其變不同殆有出扵孫吴之外者奚獨毉之扵方也乎橘隱<lb/>
父子本儒而通毉故能其巧如此非一時射利庸夫之所及者<lb/>
樹徳務滋除惡務本舎是方何以哉今年秋弘至<lb/>
亰師見余成均出以相示且求為之序予乆與之㳺不得而辭<lb/>
也因書以質之云洪武六年歲在癸丑秋八月𥘉吉國子助教<lb/>
檇李貝瓊序<lb/>
<pb n="KR4e0023_SBCK_019-2a"/>
　　冊太上皇帝儀注序<lb/>
稽古尭舜以天下禪未有尊號之稱也武王追稱文考文王則<lb/>
施之既沒之後漢髙皇帝即位六年詔尊太公曰太上皇得人<lb/>
子尊父之道矣厥後唐髙祖傳位太宗尊為太上皇睿宗傳位<lb/>
玄宗自稱太上皇帝肅宗即位扵靈武尊玄宗為上皇天帝及<lb/>
復兩亰迎上皇歸上尊號曰太上至道聖皇帝宋紹興三十二<lb/>
年髙宗内禪加尊號為光堯壽聖太上皇帝先詔有司造玉冊<lb/>
玉璽祭吿天神地祇社稷宗廟皇帝服通天冠絳紗𫀆執大圭<lb/>
設黄麾仗百官<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>事奏宫縣之樂行受賀之儀其禮始備乾道<lb/>
七年再加上尊號為光尭壽聖憲天體道性仁誠徳經武緯文<lb/>
太上皇帝十二年加紹業興統眀謨盛烈八字盖所以極其尊<lb/>
稱之美如此光宗即位亦尊孝宗為至尊壽聖皇帝寧宗即位<lb/>
亦尊光宗為太上皇慶元元年上尊號曰聖安壽仁夫以光堯<lb/>
<pb n="KR4e0023_SBCK_019-2b"/>
享年之乆四加冊寳其制特詳故淳熈之詔曰冝稽紹興乾道<lb/>
之巳行𥙷兩漢有唐之未備是以後代得攷而循焉<lb/>
　　歐陽先生文衡序<lb/>
宋興五季之後文章視唐益下其能振而復古以繼昌黎韓子<lb/>
者則有一人焉曰歐陽文忠公故當時蘇文公極推尊之與孟<lb/>
子韓子並言文公非私扵公也盖公天下之言也天下之人亦<lb/>
不以文公之言為過吾甞反覆讀之見公之大節在宋為名臣<lb/>
而文章特一事而巳其居諫垣其居政府設施議論若三弊五<lb/>
事脩河利害及討趙元昊曠歲無功為陳三䇿何其剴切明白<lb/>
如此惜不得盡行其說至言石介亦事之小者社范韓冨四臣<lb/>
為小人所構一旦同罷而無敢辯者乃上䟽極論其忠而希文<lb/>
之出守饒州也復扺書髙若訥責其不諌遂謫夷陵始非不知<lb/>
忤若訥意必獲罪誠不暇為身計而惜朝廷去一正人甘與同<lb/>
<pb n="KR4e0023_SBCK_019-3a"/>
斥而不辭其忠君體國為何如哉顧以文章稱之者未足以盡<lb/>
其大也苟以文章為上下則泰誓論文王不當改元武王不當<lb/>
冐文王之元年破偽書之妄而詩譜國風先後世次猶有功聖<lb/>
人之刪述冝其與孟子韓子並言也嗚呼孟子沒千餘年而得<lb/>
韓子韓子沒二百餘年而得公其人物之髙道徳之盛發之扵<lb/>
言奚啻一元之氣流行宇宙而賦扵萬物不見雕琢之巧而至<lb/>
巧寓焉故為學者所宗雖有負竒好勝欲進扵先秦兩漢者亦<lb/>
無以過之矣金華馮忠者學精而志堅洪武五年薦于春官以<lb/>
少不更事俾居成均卒學而余亦𬒳召為助教遂從余學古文<lb/>
時<lb/>
天朝方鏟時之陋習將一變而至扵古則不可不取法文忠公<lb/>
矣忠肄業之暇録其文之粹者凡一百七十二篇類為六卷題<lb/>
曰文衡謂法之所在也可謂有志之士由是而進去古何達邪<lb/>
<pb n="KR4e0023_SBCK_019-3b"/>
既成示予故為序以志忠之勤且使觀其文而想其人也洪武<lb/>
七年歲在甲寅夏五月二十日檇李後學貝瓊序<lb/>
　　横塘農詩序<lb/>
姑蘇控江引湖地美而宜稻由是業者恒足焉其属邑嘉定之<lb/>
横塘有秦君文剛隱扵農者也自號横塘農而農之言曰服天<lb/>
下之至勞莫如農矣然古之人莫不業農也不業扵農則為㳺<lb/>
民而㳺民不容扵三王之世後世㳺民多而為農之大螙矣吾<lb/>
生長田間自吾祖至於吾六世未甞一日而去農方農祥司春<lb/>
父子畢出耕之欲勤播之欲時懼粮莠之害也芟夷之懼蟊賊<lb/>
之食也扞除之時至而熟則其入必倍茍力之不齊而責其報<lb/>
之豐治之不早而冀其成之速惡可得邪故吾之知農為深而<lb/>
人之不為農者亦莫知吾之知農也又曰吾視三呉巨姓享農<lb/>
之利而不親其勞數年之中既盈而覆或死或徙無一存者吾<lb/>
<pb n="KR4e0023_SBCK_019-4a"/>
以業農獨全歲給貢賦外則擊鮮釀酒合族人郷黨酌而相勞<lb/>
榮辱得䘮舉不得撓吾中矣或勸之曰伊摯為有莘之農起而<lb/>
𨳩商六百之業諸葛孔眀為南陽之農出而匡漢扵三分之時<lb/>
今農治田之暇卧牛背讀古人書甞慕其為人且將羽儀<lb/>
天朝以治田之事推之治國又可卒扵横塘也虖輙浮以太白<lb/>
瞪而視曰吾寜以彼之憂易吾之樂也頽然而卧聞者髙農之<lb/>
所為賦詩以美之而余書其言為序<lb/>
　　送衍上人序<lb/>
予客雲間時聞吴中衍斯道者工扵詩而未得交其人也今年<lb/>
春来<lb/>
亰師識斯道扵王君常宗坐時方與諸儒編纂元史朝而出暮<lb/>
而休亦未暇讀其詩也六月八日斯道復見予曰衍㽞龍河第<lb/>
一禪林五月矣既倦而歸先生可無一言邪予因求其所著獨<lb/>
<pb n="KR4e0023_SBCK_019-4b"/>
菴集讀之凡千餘篇皆無剽拾腐熟語其大篇之雄徤如秋濤<lb/>
破山鼓千軍而奔萬馬浩乎莫之遏其短章之清麗如<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>蓞𥘉<lb/>
花凈含風露洒然無塵土氣盖駸駸乎貫休之閫奥琴聦蜜殊<lb/>
不能及焉噫詩變而至中洲詩之義巳泯焉不存工於詩者非<lb/>
一未見其能復古者幸扵不可見之時獲見斯道之詩所謂夷<lb/>
昧雜陳忽聞大雅之奏惡得不為之驚喜邪方將與之上下漢<lb/>
魏晉宋之變以泝古人經緯之體惜其别之遽而不可止也予<lb/>
聞斯道上穹窿觀洞庭過天目徃来浙西東凡十餘年歴覧山<lb/>
川之䧺秀固以資其賦詠而詩與境俱化矣矧交一時名卿才<lb/>
大夫所以得扵討論何如哉然斯道之所悟則在扵道而不在<lb/>
扵詩也其出也不必扵所徃其歸也不滯扵所㽞奚啻太空之<lb/>
雲遼海之鶴孰得而縶之行矣或見奎公方舟本公立中扵東<lb/>
南為予謝曰龍湫虎穴當歸而尋盟矣<lb/>
<pb n="KR4e0023_SBCK_019-5a"/>
　　送鄭士衡序<lb/>
吾甞論學矣學必求其至而止孔子以天為至者也顔子孟子<lb/>
以聖人為至者也天不可至而孔子至之聖人不可至而顔子<lb/>
孟子至之彼奚異扵吾也自孔子而下求其至者亦學顔子孟<lb/>
子而巳彼至焉吾不至焉豈不病且耻乎或曰顔子去聖人一<lb/>
間孟子亞扵聖人吾惡從而至嗚呼信不可至矣苟知病且耻<lb/>
必以二子自厲其身所以急扵學也然有本有末詞章之工也<lb/>
訓詁之習也非二子之學聖人者也詞章訓詁之學蘄入其門<lb/>
登其堂者吾恐旁立而竊笑者必衆卒亦莫能至也孔子没其<lb/>
道託之經者亘古今猶一日孔子之道盖傳尭舜文武之傳天<lb/>
下之共由也其傳及於孟子孟子之後周子之太極圖通書張<lb/>
子之正蒙皆推聖人之經而衍其道朱子又類其切扵巳者為<lb/>
近思録此學而求其至之塗盍亦攷之以正其所趋發其所蔽<lb/>
<pb n="KR4e0023_SBCK_019-5b"/>
而措之扵事業歟舎此而攻彼則本棄末務孰甚扵是邪自朱<lb/>
子迄今百有餘年教者既昧扵上學者復怠扵下經之所載視<lb/>
為空言未有病且耻而求至其所至者不亦悲夫吾少也無勇<lb/>
坐此而失之及知而欲進則其齒巳老而衰矣莆田鄭士衡者<lb/>
洪武五年試于有司遂薦于春官眀年授惠安之儒學教諭以<lb/>
歸因舉而告之欲其率諸人者務崇其本焉非重扵責人也不<lb/>
敢以吾之不至且又阻人之至也矧朱子之化行扵閩中人物<lb/>
之盛尤非東南諸郡比吾可不望扵恵安之子弟哉<lb/>
　　送蕭子所序<lb/>
洪武六年春余𬒳<lb/>
召至<lb/>
亰師始為國子助教分教諸生獲與學録西江蕭子所交間與<lb/>
予言竊禄三年矣而吾父年今七十餘逺隔湖江千里之外滫<lb/>
<pb n="KR4e0023_SBCK_019-6a"/>
<graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>之奉缺焉夫欲飬而不得者人子之不幸也有父而不得飬<lb/>
者傷何如哉且誦詩至蓼蓼者莪匪莪伊蒿哀哀父母生我劬<lb/>
勞乃泣數行下嗚咽不能止余固知其孝矣一日子所走吿余<lb/>
曰執得請于<lb/>
朝歸有日矣先生可無言乎又曰執始由太和甘竹里徙武山<lb/>
後徙武山西之鼔樓岡築草堂讀書而連山之環峙前後者嶻<lb/>
嶪如屏焉澄溪之分流左右者紆徐如帶焉雜樹千章鉅竹千<lb/>
箇不翅秦人之桃花源而風土朴厚猶存太古時因買鍾畆之<lb/>
田一區與田夫野老錯耕以給貢賦外私其嬴供伏臘之費舉<lb/>
無俟扵外求也又即甘竹里築飬志亭時迎吾父宴于上既醉<lb/>
則兄弟起舞為驩俾諸子歌而和之此天壤間之至樂也今其<lb/>
地必日治而益廣竹樹必日蕃而益髙天尚俾吾父益夀而康<lb/>
強方春之辰髙秋之夕奉之以徃来甘竹武山之境則<lb/>
<pb n="KR4e0023_SBCK_019-6b"/>
上之賜侈矣雖廟堂之貴何以易吾之至樂哉予聞之而喜遂<lb/>
載酒于龍江之滸且為歌以華其歸歌曰<lb/>
汝馬之騁兮孰予能覊汝舟之迅兮孰予能維大江孔安兮山<lb/>
無𡵨送汝于西兮有父之思又歌曰田彼武山兮有黍有稌漁<lb/>
彼溪兮有魴與鱮釀黍為醴兮魚升于爼燕且歌兮以樂吾父<lb/>
六月十二日檇李貝瓊序<lb/>
　　送國子學正趙伯庸赴永寜尹序<lb/>
太史公作循吏傳自黄覇而下五六人而止嗚呼以西漢之盛<lb/>
何吏之循者若是之尠邪以吾所見聞者而論之尤信古今人<lb/>
材之難矣夫剛者過扵殘察者過扵急和者過扵縦方者過扵<lb/>
固迂者過扵踈通者過扵同厚者過扵鈍華者過扵文而貪者<lb/>
可餌昧者可罔懦者可脅也民之利病繫扵吏使貪也昧也懦<lb/>
也固不足論至剛而殘察而急和而縦方而固迂而踈通而同<lb/>
<pb n="KR4e0023_SBCK_019-7a"/>
厚而鈍華而文惡能盡其撫綏和集之道如循吏之為哉故夭<lb/>
下之為郡不一而稱治一郡者未見也天下之為邑者不一而<lb/>
稱治一邑者未見也宜史之所載不過覇之徒而巳後世求至<lb/>
扵覇者益又尠焉<lb/>
國家既一海宇汲汲扵附民扵是大用諸儒叅錯布列扵中外<lb/>
凡武徤善用法者弗與也洪武六年夏三山趙伯庸由國子正<lb/>
遷知河南之永寕予竊為之喜者累日何也伯庸天資過人而<lb/>
濟之以問學殆無予所見聞之過者則其為吏也不赫赫然使<lb/>
民之畏不煦煦然求民之恱正心以守法其有覇之風可知矣<lb/>
且覇在頴川數有鳯凰之集當時以為異今伯庸之徃永寕盡<lb/>
其撫綏和集之道勸農興學而皆有孝弟之行奚必鳯皇之異<lb/>
見扵境也他日稱今之循吏者其在伯庸乎其在伯庸乎<lb/>
　　送胡虚白歸海昌序<lb/>
<pb n="KR4e0023_SBCK_019-7b"/>
予客海昌時甞謁民曹尚書貢公玩齋扵北郭坐有胡虚白者<lb/>
公極稱其好學工文辭遂納交焉未㡬公如閩予亦挈家過雲<lb/>
間不相知者十餘年既老而講學檇李之殳史兩山下數得虚<lb/>
白詩讀之嗚呼尚書公巳没及門之士皆散于四方惟予與虚<lb/>
白尚存耿耿殘月太白之相配能無今昔之感邪𥘉虚白從公<lb/>
學詩公為指授三經三緯法及論漢魏以下之變富若曹劉精<lb/>
若鮑謝淡若陶靖節玄若隂常侍至扵李杜之壯麗王岑之和<lb/>
平長吉之竒東野之僻必出入數家中而盡其意象焉故虚白<lb/>
未三十巳進扵詩凡觸物而成者粲然春翹之擢頴翕然天籟<lb/>
之投曲殆非一時學者之所及也此予喜讀其詩且恨不及尚<lb/>
書公見之而世亦無大雅之徒能知作者之得失矣昔郢人堊<lb/>
漫其鼻端若蠅翼使匠石斵之堊盡而鼻不傷郢人立不失容<lb/>
宋元君召試之對曰臣則能斵之矣雖然臣之質死乆矣自夫<lb/>
<pb n="KR4e0023_SBCK_019-8a"/>
子之死也吾無以為質矣吾無與言之矣其為詩也亦然又安<lb/>
得起公九亰如郢人聴匠石之斲哉是以益重予之悲也予病<lb/>
且廢學方將與虚白逍遥東阡西陌為驩今年春又有國子助<lb/>
教之<lb/>
命遂来<lb/>
亰師何其相遇之難歟㑹徵天下諸儒海昌亦以虚白應<lb/>
詔至則以母老求歸執政許之亟走橋門見予而别因歴叙其<lb/>
始終如此而君子樂道人之善且及扵師友者亦厚之至也洪<lb/>
武六年秋七月二十六日檇李貝瓊序<lb/>
清江貝先生文集卷之十九<lb/>
<pb n="KR4e0023_SBCK_019-8b"/>
</p>
<p>
</p>
  </div>
</body>
</text>
</TEI>
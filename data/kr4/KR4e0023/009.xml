<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0023_SBCK_009-1a"/>
清江貝先生文集卷之九<lb/>
　兩峯集<lb/>
　　觀魚說<lb/>
余讀書朱氏西齋左苑而右渠書稍輟凭懢而注目焉方天不<lb/>
雨水涸可越魚皆徙而去之其不及徙者戢戢泥沙中蹙鱗損<lb/>
介日就於殆将為烏鳶之所啄螻螘之所噬孰有援而活之者<lb/>
余觀之戚焉以悲及春夏之交滛雨彌月不止百川暴溢浩乎<lb/>
如雲不見涯涘渠亦豬而為大澤矣於是小大之魚畢萃洋洋<lb/>
然而泳喁喁然而噞有戯而唼者有觸而躍者有驚而逝者往<lb/>
来無時隱見無方余觀之又懽焉而恱乃為之歎曰噫嘻天下<lb/>
之物名有所依而魚之所依者水也昔之局而戚者失所依也<lb/>
今之鏦而適者得所依也苟得其所依其樂如是矧遇風雷乗<lb/>
洪濤而上龍門者當何如哉以魚之一物驗天下之物使各得<lb/>
<pb n="KR4e0023_SBCK_009-1b"/>
其所依相生相保其樂奚啻魚之縱於水也天下之物各得其<lb/>
所依相生相保亦若魚焉則余之恱於心而無憾者亦不止於<lb/>
觀此爲足也所懼不得如魚之得所依嗷嗷焉有泥沙之困而<lb/>
日就於殆烏得不重余之戚乎故爲之說<lb/>
　　糜母張氏孝節傳<lb/>
檇李之幽湖張氏女歸同里糜正生二子而寡時年二十有六<lb/>
誓養舅姑不再適舅姑没粥衣而葬二子既長告以父志俾從<lb/>
師讀書遂以儒名於世咸稱張之教也至五十七終<lb/>
　貝先生曰婦之事夫猶臣之事君惟貞與信而巳貞則不墮<lb/>
　其節信則不貳其心然上下數千載之間求之千萬人之中<lb/>
　如衛共姜者千百而什一也有元之興聞共姜之風奮於閭<lb/>
　閻克盡貞信者非一而余之所知者京口之王氏新安之呉<lb/>
　氏尤較然著明者也當是時朝廷清明方将以貞信之行厲<lb/>
<pb n="KR4e0023_SBCK_009-2a"/>
化率俗故有司特上其事咸旌其門斯為盛典巳若山墟海<lb/>
聚素無詩書之習而有貞信可稱者則姑胥王珩之母檇李<lb/>
糜寔之母焉寔母於未之沒也堅執婦徳歴三十年之乆凛<lb/>
然如秋霜烈日使死者作於九京則見之而色不忸心不餒<lb/>
其去自淪於禽獸者奚啻萬萬視共姜亦何逺邪屬四方有<lb/>
戎馬之事不得上請而旌之以為天下勸然其貞信見於士<lb/>
大夫之詠歌者又可得而掩之哉當與京口之王新安之呉<lb/>
並立於天地争光日月矣吁以一婦人之賢足以表之於世<lb/>
　不與草腐木斃矧烈丈夫不失事君之義者乎世降俗媮甚<lb/>
者粄於利害之頃未有死生一節如婦人者抑可歎也夫抑<lb/>
可歎也夫<lb/>
　　西郭生傳<lb/>
西郭生名士桂姓陳氏其先括蒼人五世柤宋少師退庵主秀<lb/>
<pb n="KR4e0023_SBCK_009-2b"/>
之崇徳簿崇徳地四平無山其俗質而尚文退庵樂之遂卜縣<lb/>
西之南津居焉至子清毅公開府益大其門清毅公性剛介累<lb/>
官至尚書通歴六部既老穆陵為書清節髙風四字褒之因表<lb/>
其閭曰清節里元季清節里第毀于兵後築月城其上生奉其<lb/>
父螺室先生辟地於外者十年既定而歸結廬月城西謝客讀<lb/>
書受業者恒數十人時螺室巳沒生亦無仕意或曰以爾之才<lb/>
盍乗風雲翔天衢與一時顯者相頡頏顧摧氣局志枯槁田畒中<lb/>
無乃左乎則應之曰猩斃於醪蠅溺於汁魚觸於鉤蛾焚於燭<lb/>
皆昧於所戒也吾可㩀非其所據禍其身以及其宗如猩如蠅<lb/>
如魚如蛾為小夫孺子所笑邪唯日營滫<graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>上給八十之母取<lb/>
遺書以教子使不辱吾先至願足矣聞者髙之<lb/>
　貝先生曰余少時甞從螺室先生逰故知其世系為詳且獲<lb/>
　觀家蔵宸翰龍盤鳯翥之勢雖歴時巳乆猶欲飛動為之歎<lb/>
<pb n="KR4e0023_SBCK_009-3a"/>
　息當是時都髙位柄大權或一再傳子孫巳陵遲不振流為<lb/>
　皁隷囬視熏天氣勢若可憑藉者忽焉澌盡而電㓕陳氏先<lb/>
　後㡬二百年而清毅公之澤存而不斬徳厚者流光詎不信<lb/>
　歟西郭生既與時枘鑿故不求用於時余觀其志亦豈時之<lb/>
　所能用哉<lb/>
　　鳴鶴軒記<lb/>
傳稱衛懿公好鶴余甞為之解曰鶴誠有可好者夫巧於萬變<lb/>
觸笙竽而鼓琴瑟不如百族之蠱人然㓗而不可汚介而不可<lb/>
狎類乎士之有道者當天寒夜半白露初降則引吭長鳴洪而<lb/>
逺清而亮足以破啁啾之聲殆非百族之所及故詩曰鶴鳴于<lb/>
九臯聲聞于天以其處乎近而逹乎逺也易曰鳴鶴在隂其子<lb/>
和之以其岀乎此而應乎彼也冝懿公之好之有乗軒者亦異<lb/>
乎衆人之好巳衆人之好鷴也翠也鸚鵡也惡知鶴之為可好<lb/>
<pb n="KR4e0023_SBCK_009-3b"/>
然以鶴之異於百族至於乗軒則天下之士捋慕而歸之可以<lb/>
守其國而四隣懼㓂至授甲而莫肯為之戰寔衛有可亡之道<lb/>
鶴惡能亡之也哉使不好鶴其國有不亡者乎彼不是察而尤<lb/>
其好鶴鶴豈不愈於蠱人之百族邪惟其由鶴而亡亦鶴之不<lb/>
幸巳故知衛之亡非好鶴之過也時未有彂余之說者錫山楊<lb/>
君徳中甞畜一鶴以鳴鶴顔其讀書之軒盖将以鶴自况且求<lb/>
余為之記余交徳中三十年寔呉之竒才也始繇州佐史擢于<lb/>
風憲歴江東浙西二道不以好而同不以仇而異故一時上官<lb/>
咸敬而憚之及張士誠入呉即引而去之隱于殳山之陽義不<lb/>
苟禄日與鳴鶴為伍抑無愧於鶴之㓗而介者其視陸平原當<lb/>
主昏國亂不能如季鷹之髙及妆而思聞華亭清唳何見㡬之<lb/>
不蚤邪故既辯非鶴之亡衛且美徳中之獨髙也是為記〇<lb/>
　　一粟乾坤記<lb/>
<pb n="KR4e0023_SBCK_009-4a"/>
一粟乾坤者沙門理公宗元燕坐之室也余一日與與客過焉<lb/>
恠其名之侈而義之㣲也從客而詰之一客曰天地糟粕也人<lb/>
於天地贅疣也蔽於小而不悟其性於虚空者見天地之大而<lb/>
不見其有大於是者也故以天地視人則人為天地之一粟以<lb/>
虚空而視天地則天地亦虚空之一粟耳曷為紛紛擾擾堯舜<lb/>
以一粟相禪為讓湯武以一粟相攻為争此有識所以旁立而<lb/>
竊笑也一客曰嘻夫天穹然在上吾不知其㡬千萬里之髙夫<lb/>
地隤然在下吾不知其㡬千萬里之廣而君齊之以一粟惡乎<lb/>
而齊哉然自其虚而觀之歛之至密不盈於一粟推而放之則<lb/>
彌乎六合是一粟已具乎乾坤乾坤不間乎一粟也非盡參五<lb/>
神易之道惡足以與之此堯舜湯武為能範圍其大用也二客<lb/>
之論蠭起而莫之能一余歸而思之由前之所言盖病其有而<lb/>
以一身之小等天地於小也由後之所言則崇其有而以一心<lb/>
<pb n="KR4e0023_SBCK_009-4b"/>
之大叅天地之大也嗚呼物而不化者雞鳴而起日入不得休<lb/>
如負版而不悔則舉空之說使知一<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>之為累者厭而弗居遣<lb/>
而弗存可也達而不拘者舍事物之粗而欲造乎窮神知化之<lb/>
地如凝氷而不察則舉易之說使不過於一偏可也天地無窮<lb/>
也以一粟視之必有能辯之者明日宗元来求文為記遂書以<lb/>
貽之俾自攷焉<lb/>
　　聴雪齋誌<lb/>
凢物之聲通乎耳而天聲之可聴者莫過於雷電之激薄風雨<lb/>
之囬合使人通夕不寐雪也者微而不可聴者也於其不可聴<lb/>
者而聴之此其善聴者乎故當一氣凝而為雪䏈翩飛灑俳佪<lb/>
委積固不觧以為聲或著物而有聲簌簌然如飼春蠶以為有<lb/>
而莫可㝷以為無而若可察苟非心極其清耳從而清者惡能<lb/>
聴其聲於無聲也哉是時也天晦無月夜坐一榻上類涷蠅之<lb/>
<pb n="KR4e0023_SBCK_009-5a"/>
待日及其既旦則連林俱縞大地盡白不啻海濤涌而雲氣合<lb/>
坎者既夷突者既舉萬象畢入鴻𪷟中而反太素之天漁人樵<lb/>
子弗辯往来之蹊莫不動色相顧以為異而君子聴之欣然以<lb/>
為大快於已雖張鈞天廣樂於洞庭之野奏賔雲於幔亭之峯<lb/>
又何以踰其樂邪夫衆人非不可聴也冨貴者聾於五聲而不<lb/>
及聴窮約者雖聴而不知其為樂惟君子㑹其聲之潜於空寂<lb/>
者亦猶大羮玄酒得其味於無味歟得其味於無味為善嗜得<lb/>
其聲於無聲為善聴君子所以異於衆人也錢唐戴良佐由呉<lb/>
門徙家殳山之西謝客讀書適大雪夜降殆有得於傾耳之時<lb/>
遂以聴雪名其室而求余為之記因書其說他日雪夜操舟相<lb/>
過尚能為君賦白雪之歌以状聲之妙巳是為誌<lb/>
　　水竹居記<lb/>
距禦兒東六十里曰澄林其地多蒼筤竹青環翠合不啻左泉<lb/>
<pb n="KR4e0023_SBCK_009-5b"/>
而右淇也方承平時勢家據沃饒地鑿池築囿為觀逰之所計<lb/>
澄林棄壤委之田夫野老莫有争者及三呉兵變所至成墟荆<lb/>
棘參天獨田夫野老無廢興相㝷之感而水之瀏瀏竹之翛翛<lb/>
誠可託而忘世者此包生克恭厚直購之而居之外寛内宻不<lb/>
侈不陋當三伏之炎也千原火燎而天風時至其户内凄凄然<lb/>
如空山之秋大雪之晨琴瑟笙竽合奔湍而交作則所以安乎<lb/>
體而適乎心者豈必髙棟連雲周阿蔽景哉余甞過之俯游儵<lb/>
之岀没仰飛鳥之往来悠然與心相㑹眷眷不能去安得徙家<lb/>
其傍為東西隣朝夕之間方舟上下豈非一快邪嗚呼地之勝<lb/>
必待乎人人之髙必因乎地錦江麗矣杜甫客焉愚溪僻矣柳<lb/>
宗元宅焉今幸有其居以遊以釣以絃以誦是可樂巳故記之<lb/>
　　恒齋記<lb/>
海昌郜克讓學醫於戴徳齋氏未㡬通其術徳齋且懼其易之<lb/>
<pb n="KR4e0023_SBCK_009-6a"/>
也戒以守之之難克讓乃題所居之室曰恒齋既揭師之戒於<lb/>
坐隅復㣲余申恒之義余惟天地恒其位故髙下不易日月恒<lb/>
其明故晝夜不息君子法之必恒其守焉而世之有恒者爲甚<lb/>
尠也孔子誦南人之言且舉易所謂不恒其徳或承之羞而㫁<lb/>
之曰不占而巳矣警其人也及論聖人至於有恒則曰無而爲<lb/>
有虚而爲盈約而爲泰難乎有恒矣傷其俗也嗚呼恒則誠不<lb/>
恒則偽恒則敬不恒則怠聖人之不可及者豈果異乎人哉所<lb/>
以異乎人者亦恒而不變若天地日月而巳故有恒之與聖人<lb/>
雖非其倫欲進聖人之室者恒其門乎銳乎前而退於後非恒<lb/>
也謹其一而謾其二非恒也農恒於農而不去乎野故其地日<lb/>
美工恒於工而不去乎肆故其器日精矧欲進乎聖人者惡可<lb/>
無恒邪克讓儒而醫者也其知主於恒已醫一技耳死生繫之<lb/>
必進乎俞跗扁鵲倉公之巧而爲醫之聖凢書之所論有淺深<lb/>
<pb n="KR4e0023_SBCK_009-6b"/>
以有恒之心求之則可以造理藥之所施有緩急以有恒之心<lb/>
察之則可以成功彼射利小夫又惡能及乎比而以恒為務歟<lb/>
由是觀之醫且不可以無恒斯足以應人之求為吾儒者其亦<lb/>
有所警也夫<lb/>
　　東齋誌<lb/>
錢唐沈復東氏㓜頴悟好讀書既長授醫術於海昌慧力寺之<lb/>
忠上人取黄帝岐伯所論及漢以来張仲景劉守真李東垣諸<lb/>
家書窮日夜讀之遂造其閫奥忠亦無以過之者於是無貴賤<lb/>
貧冨凢有疾者輒造復東請焉起人於阽死者數矣然一以利<lb/>
天下為心其施甚愽而取於人者甚廉故咸稱其有宋清之風<lb/>
無市井小夫之恒熊焉徙家𬗋微山之麓因顔其室曰東齋過<lb/>
余清江一曲求文以為記余惟東之為方震也日至夕而入度<lb/>
周天三百六十有五復升於東而為旦則既晦而明光曜一新<lb/>
<pb n="KR4e0023_SBCK_009-7a"/>
寐者覺伏者翔是一日之所始也歲歴冬而終日周三百六十<lb/>
有五復旋於東而為春則既塞而通一氣旁逹死者蘇蟄者伸<lb/>
是一歲之所始也嗚呼天地生生之道莫盛於東而為萬物之<lb/>
母焉故四方定位東為首南次之西又次之而終於北若生者<lb/>
其體生物之仁将以仁其人歟抑又即其勢論之岱居四岳之<lb/>
宗而海受百川之歸盖山之峙於東者莫高於岱水之㑹於東者<lb/>
莫廣於海生尚益進其術雖未逹而仁天下尚足以仁一方一<lb/>
方之人仰之猶四岳之岱百川之海豈不獨雄於時而為其所<lb/>
宗且歸如仲景之徒歟亦在夫積之而巳復東謝曰愽哉東之<lb/>
說矣請掲諸壁朝夕覽之以自朂焉是為誌<lb/>
清江貝先生文集卷之九<lb/>
<pb n="KR4e0023_SBCK_009-7b"/>
<pb n="KR4e0023_SBCK_009-1a"/>
清江貝先生詩集卷之九<lb/>
　七言絶句<lb/>
　　寄陳文舉四首<lb/>
鳳凰臺下猶為客雪滿頭顱一病翁却憶仙人讀書處<lb/>
月輪夜照水晶宫<lb/>
秀州西去湖州近㡬處樓臺罨畫間借我釣魚舟一葉<lb/>
坐看七十二青山<lb/>
金刀火齊元非物但取乹坤與坎離采藥咲渠凌弱水<lb/>
三山何路覔安期<lb/>
當年我欲醫君癖今日君應咲我狂一曲雲林天定許<lb/>
野猿山鳥未能忘<lb/>
<pb n="KR4e0023_SBCK_009-1b"/>
　　雨後偶書<lb/>
海門雷電夜随龍江黒風髙雪浪舂今日㸔山雙眼碧<lb/>
挿天金翠萬芙蓉<lb/>
　　陳進善見過<lb/>
南風綠樹午隂圓好客聮鏕過海邉可惜紅顔成白髮<lb/>
風流却話十年前<lb/>
　　對菊<lb/>
髙僧巳送䳘翎白好客仍分鶴頂紅秋日兩株開爛熳<lb/>
晚花元不嫁東風<lb/>
　　别侯春燕<lb/>
蓮子有心元自苦楊花無蒂若為生錦機織字難成匹<lb/>
<pb n="KR4e0023_SBCK_009-2a"/>
玉局彈棋恨不平<lb/>
　勝南洲紅梅<lb/>
龍門狂僧老萬回燕支常染玊堂梅木杯何日過東海<lb/>
恰得海底珊瑚来<lb/>
　　西湖竹枝<lb/>
六月玊泉来看魚湖頭雨過盡芙藻芙蕖花開郎更逺<lb/>
玉泉魚少亦無書<lb/>
　　贈小南枝<lb/>
相逄彷彿在西湖姑射仙人玉雪膚春洩芳心渾未透<lb/>
天寒翠䄂不勝扶<lb/>
　　城南絶句<lb/>
<pb n="KR4e0023_SBCK_009-2b"/>
祗樹園荒客不来金銀猶指舊楼臺風林日落鳥争噪<lb/>
雪岸春遲花未開<lb/>
流水縈迴一道斜隔林雞犬兩三家雪深藥塢迷行徑<lb/>
潮落村船閣淺沙<lb/>
巳從春草長閑門風雨連朝不出村老婦煎茶燒土銼<lb/>
故人送酒滌山樽<lb/>
　清明日<lb/>
二月楊溪花亂開黄鬚𬗋蕚斬新裁春到清明巳如客<lb/>
㸔花一日定千囬<lb/>
出門今日向何處花惱山翁走欲狂此身忽巳過半百<lb/>
直湏爛醉荅旾光<lb/>
<pb n="KR4e0023_SBCK_009-3a"/>
北里南隣日日過花開不飲竟如何庭前昨夜暫相賞<lb/>
地上今朝應更多<lb/>
　　枯棘雙禽<lb/>
山禽白頭如老翁一雙相命復相從秋田無禾苦不飽<lb/>
下上胡為荆棘中<lb/>
　　道中見梅<lb/>
烏龍井上初銷雪白鶴山中又見旾湏可百回来繞樹<lb/>
莫教一片落随人<lb/>
　東村漫興<lb/>
溪上秋風老拒霜居人星散似淮郷誰家十五琵琶女<lb/>
就客䏻弹陌上桑<lb/>
<pb n="KR4e0023_SBCK_009-3b"/>
八月雨多新水生村南村北㫁車聲老夫不識市朝變<lb/>
但與野人歌太平<lb/>
　苕溪陸文寳挟筆過雪間持卷求余言而一時縉<lb/>
　　紳之作不啻百萹有論筆法自趙松雪用落墨而<lb/>
　　始廢者有為筆卦者近丗膚學小子率意妄作類<lb/>
　　如此可歎也巳因賦五絶<lb/>
近代何人下筆精呉興松雪㝡知名欲過大令歸前軰<lb/>
兢學中郎耻後生<lb/>
呉興松雪真竒士書到通神逼二王謾有児童誇並駕<lb/>
更無弟子得升堂<lb/>
退之作傳聊為戯子雲草玄真好竒更有區區工畫卦<lb/>
<pb n="KR4e0023_SBCK_009-4a"/>
<pb n="KR4e0023_SBCK_009-5a"/>
一枕槐根午夢長不知夢裏别旾光禽工唱和偏能熟<lb/>
蜂苦經營也自忙<lb/>
櫻顆紅垂山雨晴荷錢緑卷水風生佳人莫惜頻行斚<lb/>
狂客從教醉絶纓<lb/>
　　題紅梅<lb/>
山杏一株臨大路宫桃千葉倚空墻如何氷雪羅浮女<lb/>
也學春風半面粧<lb/>
　　漫成<lb/>
今朝無酒只清坐落筆猶有氣<graphic n="KR1272" url="https://raw.githubusercontent.com/kanripo/KR-Gaiji/master/images/KR1272.png" mimeType="image/png"/>雲天下黄金賤如土<lb/>
何人為購相如文<lb/>
東隣昨日收白骨西隣今日啼青娥傷心又過中元莭<lb/>
<pb n="KR4e0023_SBCK_009-5b"/>
城下招魂應更多<lb/>
平生落落苦難合十五讀書今老翁却怕秋来添客思<lb/>
梧桐昨夜又西風<lb/>
南金大貝亦何物六月胡商死道邊滿地清隂日亭午<lb/>
老夫高枕北窓眠<lb/>
　　赤城吕徽之愽聞强識宋亡遂晦不仕一日大雪<lb/>
　　中至巨家易榖立堂下久之堂東偏衆客方詠雪<lb/>
　　有分韻得蝶字者苦思不就徽之不覺失笑咸詰<lb/>
　　之曰汝何笑曰吾欲用滕王蛺蝶事耳衆客皆驚<lb/>
　　隂知其為徽之也延之坐不可欲賙以榖辭既去<lb/>
　　使人尾之至其居地極幽阻及雪霽候焉荆扉竹<lb/>
<pb n="KR4e0023_SBCK_009-6a"/>
　屋不蔽風雨見桶中坐一婦人盖其妻也問徽之<lb/>
　　所在曰出捕魚矣得扵溪上具言所以来之意曰<lb/>
　諸子可少留乃換酒共飲返宿道傍大樓下主人<lb/>
　恠輿馬之盛因言其狀主人亦不知有徽之也明<lb/>
　　日求之則已遷居矣徽之甞與陳剛中相遇扵道<lb/>
　剛中下驢揖遂問乗驢故事各舉一事至四十事<lb/>
　而剛中止矣徽之曰吾尚記某事出某書凡三十<lb/>
　端後不知所終因賦一絶云<lb/>
空山積雪深一尺車馬何来野老疑溪上捕魚歸換酒<lb/>
更無人識吕徽之<lb/>
　　别徐楚芳<lb/>
<pb n="KR4e0023_SBCK_009-6b"/>
别愁如劒割人腸空洒西風淚萬行楚尾呉頭各千里<lb/>
相知從此不相忘<lb/>
　　兒雲林小景<lb/>
雲林筆力如王宰剪㫁呉淞水半江更湏著我扁舟坐<lb/>
閑看飛来白鳥雙<lb/>
　　聞筝<lb/>
白髮潘郞工錦筝江南江北盡知名雙手重彈白翎雀<lb/>
猶是黄龍塞下聲<lb/>
　　已酉重午<lb/>
風雨端陽生晦㝠汨羅無䖏弔英靈海榴花發應相咲<lb/>
無酒淵明也獨醒<lb/>
<pb n="KR4e0023_SBCK_009-7a"/>
　　歸東郊偶成<lb/>
愛酒狂生老未逢十年蹤跡滯呉淞歸来郷黨都非舊<lb/>
不及青山向我濃<lb/>
海上逃生萬死餘亂兵初定且安居封侯萬里湏弓馬<lb/>
錯教兒童盡讀書<lb/>
　　客殳山偶成<lb/>
春逐啼鶯去不留一川風雨滿山秋笙歌不到愁人耳<lb/>
若聴笙歌更淚流<lb/>
　　過無錫<lb/>
水抱新城缺月彎城頭髙似九龍山將軍巳縛山中虎<lb/>
道上行人日往還<lb/>
<pb n="KR4e0023_SBCK_009-7b"/>
　　土槗<lb/>
數家星散土橋西苦雨酸風呌竹雞一夜破囱愁不寐<lb/>
願回白日照春泥<lb/>
　　丹陽得風<lb/>
岀門平地即羊腸白髮應添鏡裏霜今日天風亦憐我<lb/>
盡情相送過丹陽<lb/>
　　題杏花<lb/>
日光霞氣曉相叅一路新花似酒酣記得少年遊賞處<lb/>
春風信馬過城南<lb/>
　　夜發<lb/>
歸人不寑夜如何月滿溪船唱越歌彷彿呉淞江上路<lb/>
<pb n="KR4e0023_SBCK_009-8a"/>
别愁一夜上心多<lb/>
　　三月廿五日夜口號<lb/>
破月五更飛上天北林烏啼驚客眠勞生擾擾亦何事<lb/>
溪女溪童相盪船<lb/>
　　辛亥重午<lb/>
去年重午憶嘉興風雨龍河一病僧今日山中又重午<lb/>
故人持酒說金陵<lb/>
　　辛亥七夕五首<lb/>
子晋吹笙學鳯凰緱山一别已千霜當時黄屋非無意<lb/>
豈有神仙到帝王<lb/>
阿母西来降漢家剛風萬里送飛車空㽞千歲蟠桃核<lb/>
<pb n="KR4e0023_SBCK_009-8b"/>
白髮劉郎不見花<lb/>
五夜天邉輟鳯梭長生殿裏望星河玉環他日無窮恨<lb/>
更比牽牛織女多<lb/>
東家西家争曝衣我但曝書誇小兒壁中科斗古文字<lb/>
猶有射天光陸離<lb/>
性拙如鳩本自偏栁州何必更祈天人間機巧知多少<lb/>
無復三皇五帝前<lb/>
　　澄林冬日<lb/>
連村桑柘猶存葉一樹枇杷巳著花十月澄林好風景<lb/>
恰如秋浦野人家<lb/>
　　贈别<lb/>
<pb n="KR4e0023_SBCK_009-9a"/>
一南一北鳥辭母一東一西花送人與君此别似花鳥<lb/>
對酒那不惜青春<lb/>
　　讀書所有白花一株狀類楊州瓊花而花損一葉<lb/>
　　俗稱為八仙云為賦一絶且悼璚花之不復見而<lb/>
　　獨見此也<lb/>
一夜東風吹白雪化為胡蝶過西家七香車逺人何䖏<lb/>
空認唐昌觀裏花<lb/>
　　十月廿九日過永昌寺訪照覺原<lb/>
幽湖水落夜初氷湖上雲山翠百層一箇小舟䡖似葉<lb/>
西㝷瑪瑙寺中僧<lb/>
　春情<lb/>
<pb n="KR4e0023_SBCK_009-9b"/>
新来不畫逺山眉翠𬒳春寒起更遲靈鵲定知人有喜<lb/>
一雙飛上萬年枝<lb/>
　　西湖竹枝<lb/>
聞郎北過李陵臺湖上荷花今又開那似鄂王墳上樹<lb/>
枝枝葉葉盡南回<lb/>
　　題松下丈人圖二絶<lb/>
長松百歲走蒼蛟日夜松聲如鳯匏山人有約賦歸去<lb/>
我亦来借白雲巢<lb/>
仙人手曵九莭杖行㸔好山應未窮石間三秀食可飽<lb/>
一曲試和商顔翁<lb/>
　　題扇<lb/>
<pb n="KR4e0023_SBCK_009-10a"/>
氷紈一尺寫脩竹瑟瑟清風生夏寒不見江南鐵鈎鎻<lb/>
総成石上青琅玕<lb/>
　　題紅梅二首<lb/>
紅羅亭下又旾風小鳯飛来樹巳空後主當時歡宴䖏<lb/>
新花如火照唐宫<lb/>
野槗山店記年時管領旾風有一枝却咲羅虬不觧事<lb/>
百萹空賦比紅詩<lb/>
　　早秋<lb/>
白髮新来不滿梳王蕭金管総成踈梧桐院落秋風早<lb/>
一夜神清喜讀書<lb/>
　　題溪山旾曉圖<lb/>
<pb n="KR4e0023_SBCK_009-10b"/>
仙家雞犬白雲中水複山回路不通萬樹桃花旾似海<lb/>
莫教重誤打魚翁<lb/>
　　山家<lb/>
鉏豆南山八十翁相逢相語夕陽中門前一箇冬青樹<lb/>
不學桃花似酒紅<lb/>
　　題馬文璧畫二首<lb/>
長憶秦溪馬文璧能詩能畫最風流酒酣落筆皆天趣<lb/>
剪断巴江萬里秋<lb/>
田家一簇江南路草閣柴扉近水𨳩人背夕陽巫峡去<lb/>
鴈将秋色洞庭来<lb/>
　　題凌波仙<lb/>
<pb n="KR4e0023_SBCK_009-11a"/>
姮娥<graphic n="KR4150" url="https://raw.githubusercontent.com/kanripo/KR-Gaiji/master/images/KR4150.png" mimeType="image/png"/>藥能奔月嬴女吹簫亦上天萬古阿甄魂魄苦<lb/>
江清雪冷夜如年<lb/>
　　送成德琦兄北歸<lb/>
雲中歸鴈総成行腸断連枝尚異方春滿江南江北路<lb/>
桞絲不似别愁長<lb/>
　　墨梅<lb/>
雪後㝷梅恐未真花光一日寫花神廣寒玉兎分秋頴<lb/>
剪断羅浮萬樹旾<lb/>
　　夜宿王継逺白雲半間<lb/>
呉歌但少玉童雙且盡仙家酒百缸一枕梅花潰夢逺<lb/>
不知夜卧白雲囱<lb/>
<pb n="KR4e0023_SBCK_009-11b"/>
　　題徐雪州墨菊<lb/>
先生愛菊似柴桑三徑歸来亦未荒莫道空山秋色淡<lb/>
新花一朶御袍黄<lb/>
　　題雙陸士女<lb/>
手轉梟盧為破顔玉人何意整雲鬟也應暗卜関山客<lb/>
歸馬湏㸔一擲間<lb/>
　　題虞魯瞻山水<lb/>
御史新来水石工数峰依約米南宫試添茅屋秋林下<lb/>
著我江南鶴髮翁<lb/>
　　題東坡戴笠圖<lb/>
兩屐新泥蒻笠欹滿村風雨獨歸時玉堂天上神仙客<lb/>
<pb n="KR4e0023_SBCK_009-12a"/>
婦女兒童総未知<lb/>
　　朱實送桂花<lb/>
廣寒宫裏桫欏樹金粟初分第一枝滿室天香吹不断<lb/>
老夫清夜酒醒時<lb/>
　　題竹間桃花<lb/>
萬琅玕裏一枝旾向客無言又似顰彷佛武陵溪上路<lb/>
放舟何䖏覔秦人<lb/>
清江貝先生詩集卷之九<lb/>
</p>
<p>
</p>
  </div>
</body>
</text>
</TEI>
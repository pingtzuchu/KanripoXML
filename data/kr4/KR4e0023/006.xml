<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0023_SBCK_006-1a"/>
清江貝先生文集卷之六<lb/>
　　古澗寒泉記<lb/>
泉出於山正出曰濫泉縣出曰沃泉穴出曰汍泉同出異歸曰<lb/>
肥泉異出同流曰瀵泉此泉之大槩也而天下之泉其名亦不<lb/>
一香鑪之瀑布與天台石門所出者尤其崩騰而䧺悍者也余<lb/>
在錢唐時甞逰西山之靈鷲有泉流幽澗中或隐或見者如綫<lb/>
如蛇曲折而下赴其激石有聲鏘鏘如琴筑之交奏珩璜之相<lb/>
觸及憇春淙亭其東西合流注大壑浪然如驟雨之至雷震之<lb/>
薄如决銀河自天而落也雖未及觀瀑布之崩騰雄悍是亦西<lb/>
山之一奇矣方五六月赤日正中人皆坐火屋下行道者多暍<lb/>
死而泉之旁飛珠濺衣蕭然如淸秋松風謖謖相和肌肉為戰<lb/>
而栗不知大暑之欝蒸也與客俯而掬卧而聴日入忘返翌日<lb/>
至南山白蓮峰觀水簾而寺僧病逰客之數塞以巨石而泉散<lb/>
<pb n="KR4e0023_SBCK_006-1b"/>
落崖間無復所謂鸞鶴唳而蛟龍涎者盖不幸也後歸黄灣竝<lb/>
海之山皆無泉惟東山有烏龍泉北山有靈泉泉小不足觀及<lb/>
来雲間九山之麓亦不知有泉而沙門澤公楚蘭者所居之室<lb/>
在釣灘之上泉㶁㶁出叢篁亂石中循除而流尤甚清冽可以<lb/>
析酲滌煩與春淙一矣因題曰古澗寒泉求予為之記遂舉昔<lb/>
逰之所見如此大衆蓄之有本則其流也必逺其及物也必廣<lb/>
君子之務實者似之傳曰原泉混混不含晝夜盈科而後進放<lb/>
乎四海楚蘭之於學必能法之而不息其不至扵極不止也余<lb/>
他日尚當一寄幽賞於泉上為楚蘭援筆賦之<lb/>
　　萬峰秋記<lb/>
法忍寺之沙門敬梓山闢室為燕坐之所西江清潦尊者題曰<lb/>
萬峰秋盖山之環其居者如青芙蕖萬朶而朝嵐夕翠之變接<lb/>
乎起居飲食之時其竟湛以虗其氣凄以勁其容慘以肅盖不<lb/>
<pb n="KR4e0023_SBCK_006-2a"/>
待夫恢台既收白露先戒而山中之四時常秋也行人巳去松<lb/>
聲不㫁悲風生而猛虎嘯素月出而清猿哀則有黙會扵休而<lb/>
定定而悟者於是招虎溪而結社與鵲巢以爲徒飲卓錫之飛<lb/>
泉分鳥殘之霜柿可以外筞辱而一死生矣且復徵余爲之記<lb/>
無乃贅乎然余知梓山之所造巳大雄氏之道本一而爲其徒<lb/>
者岐而二之宗於禪者不假文字直以求心爲要宗扵教者以<lb/>
爲行必先扵知不然則造道之門孰從而入邪二家之相矛盾<lb/>
不啻水火而梓山始亦以禪之髙虗爲難因居船子覆舟之所<lb/>
而取蔵室之書及止觀語録盡讀之閉門謝客旁通博攷凢十<lb/>
餘年及其老也一旦大契其㫖於文字之外由是歛其華而反<lb/>
其本且病昔之纏扵紛揉則其於道何如哉或乗小舟徃来江<lb/>
上徃徃賦詩有貫休宻殊之趣初非出於有意者後復置而不<lb/>
作人多邀而致之者輒辭不就其峻絶之行又如此予方囂囂<lb/>
<pb n="KR4e0023_SBCK_006-2b"/>
然東西南北未知所届又安得遁于萬峰相與掃白石覧歸雲<lb/>
逍遥倘佯以成二老而忘世之風濤火宅邪姑舉其說俾刻諸<lb/>
石云<lb/>
　　虗白室記<lb/>
余聞金華多仙佛盖其山川之雄深必有異人之所託不可誣<lb/>
也若黄公晉卿之門人繡湖沙門皡公虗白者其佛之徒歟虗<lb/>
白二十餘泝江而西覽匡阜於尋陽訪道林於洞庭而公序以<lb/>
送之且壯其觀乎博大之區而從有道者以證其真印之傳属<lb/>
海内兵變遂㽞雲間乆之與余徃来雙璜溪上皎然如近氷雪<lb/>
莫得而凂也一日告余曰吾無一席之居随所寓而居焉而室<lb/>
之名曰虗白或譏其無室而名之是强名也然吾之爲吾亦強<lb/>
名耳又况寓吾之室邪且不徒寓吾之室吾亦無也以其有而<lb/>
觀之其在越則越爲虗白之室其在呉則呉爲虗白之室六合<lb/>
<pb n="KR4e0023_SBCK_006-3a"/>
之内孰非室之大者乎先生幸記之余曰虗白既强名其室而<lb/>
余又申之以說則亦累於有而攻之者益熾矣然有不可巳者<lb/>
夫白生於虗惟虗故白耳日月之明一照而四海白而坐闇室<lb/>
者不覩其光故疑日月之所不及而不知其蔽於物也茍去其蔽<lb/>
則八牕洞㓗昏夜皆白如積雪之相射落月之相通不待燭之<lb/>
以火而無不見焉豈非以其虗乎此一室也物之至虗者莫若<lb/>
心存之而神觸之而通惟其珠玉文繡聲色狗馬之属所以内<lb/>
螙而外蠱者非一至虗之體於是昧而失之類乎木石之無靈<lb/>
而為昏為<graphic n="KR2322" url="https://raw.githubusercontent.com/kanripo/KR-Gaiji/master/images/KR2322.png" mimeType="image/png"/>己必也去其内蠧而外蠱者如伐宼戎焉不使有<lb/>
一物之能蔽則天下之理昭㫼森布雖居闇室不啻日月之中<lb/>
天虗而白也虗而白也者豈惟一室之近將充乎上下而俱白<lb/>
矣故其虗如谷廓焉可蓄其白如玉粲焉可燭其虗白之室乎<lb/>
抑亦虗白之心乎是為記<lb/>
<pb n="KR4e0023_SBCK_006-3b"/>
　　橘隱記<lb/>
揚溪距華亭五十里地廣而夷水清而駛人之業廢居者至而<lb/>
成聚盖有橘洲之勝焉友人陸伯讓氏居之題其游息之所曰<lb/>
橘隱且求予為之記予詰之曰太史公稱蜀漢江陵千樹橘與<lb/>
安邑之棗渭川之竹並儗千户侯然伯讓非事貨殖而資橘之<lb/>
利也若巴人所傳橘中之樂不㓕啇山者則又恠而不經非伯<lb/>
讓之所取也伯讓曰吾之托於橘者豈如彼之所謂哉吾逺祖<lb/>
績六歲謁袁術以懐橘見稱遂貽口實於後則蚤有過人之識初<lb/>
不在區區之橘而巳故因以自侈旦繫吾千載之思焉耳貨殖<lb/>
之賤神仙之誕姑置而勿言余廼為之歎曰按陸為呉大族自<lb/>
績至遜起為大帝相而能以弱制強盡復荊州之地破走昭<lb/>
烈於夷陵遜没而抗復将其衆出督西陵以拒羊祜者五年及<lb/>
遜之子機雲又以文章名世至於今其故宅之在華亭者雖湮<lb/>
<pb n="KR4e0023_SBCK_006-4a"/>
沒無遺而所謂唳鶴灘黄耳塜猶可彷彿其所每欲訪遺蹟於<lb/>
荒烟野草中求其子孫必有興者而伯讓其最乎使居其位行<lb/>
其志亦一時之偉噐也其父甞徙於溪北越五十年卒伯讓遂<lb/>
留其二子而自返其舊廬盖将遺落世故與田夫野老退於三<lb/>
<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>之上顧謂昔時将相之功名事業不可復見於是治田築室<lb/>
樹橘其旁以示不忘乎祖而素榮朱實見於夏雨秋霜之際者<lb/>
可喜亦何待蜀漢江陵之産為富而橘中老人之樂殆不得如<lb/>
吾之深根固蒂也然則伯讓不能隱而居其位行其志必竭其<lb/>
心思勞其筋骨将終日汲汲之不暇雖欲有橘中之樂惡可得<lb/>
耶以此方彼亦猶愈矣尚益封殖嘉樹俾過者指而言曰此續<lb/>
之後人也於是乎書<lb/>
　　觀捕魚記<lb/>
松江産魚非一取魚者或以罩或以义或以笱或以罾巨家則<lb/>
<pb n="KR4e0023_SBCK_006-4b"/>
斫大樹置水中爲魚藂魚大小畢赴之縦横盤互人亦無敢輙<lb/>
捕者故萃而不去天始寒大合漁者編竹斷東西津口以防其<lb/>
佚乃徹樹兩涯鼓而敺之魚失其所依㦯駭而躍或怒而突戢<lb/>
戢然巳在釡中矣於是駕百斛之舟沉九囊之綱掩其左右遮<lb/>
其前後而盈車之族如針之属脱此掛彼損鱗折尾無一縱者<lb/>
予觀而歎曰魚之托於水也非無九州四海之可歸也而歸于<lb/>
數畒之陂朽株之下以爲至安無患若登龍門焉惡知誘之者<lb/>
将以制之養之者将以殺之人之機亦巧且深矣予又傷其盡<lb/>
而無遺何其不仁之甚邪嗚呼天下之死於盡取者豈獨魚巳<lb/>
乎豈獨魚巳乎故書爲記<lb/>
　　菊莊誌<lb/>
今年秋九月既望余出城北三里訪菊莊李君之居無五畒之<lb/>
圃而左右種菊百本有瑪瑙盤者株髙五尺開十花圍徑二寸<lb/>
<pb n="KR4e0023_SBCK_006-5a"/>
強人以比西施中酒時狀元紅者株高四尺開十二花視瑪瑙<lb/>
盤㣲劣金鳳毛者株高七尺開十花色純黄如金圍徑三寸繡<lb/>
芙蓉者株高五尺强花如錯金間深赤色徑二寸强此為第一<lb/>
品次小金蓮琥珀杯玉玲瓏賔州紅苿䔧白株皆髙三尺強花<lb/>
小大䟽宻不一而鵝翎鶴頂亦繡芙蓉之亞也他不可名紀者<lb/>
尤衆雖洛陽牡丹未有盛於此者可謂愛之深而培之厚矣君<lb/>
遂置酒賔予坐日既夕剪瑪瑙盤一枝而去越翼日命其子馴<lb/>
来求文以記之余惟菊為草木之一前乎陶靖莭鮮有愛者而<lb/>
陶亦託之菊以見其高然未始有所標榜也及宋周子目陶為<lb/>
愛菊目菊為花之隱逸者後人遂取菊與陶並稱之朱子通鑑<lb/>
綱目書曰晋處士陶潜卒陶之高益著於百代菊亦與之俱髙<lb/>
矣吁一氣之烈草木摧敗無色若奔北將士蹂躪大荒之野而<lb/>
菊挺然冒霜不凋冝為陶之所賞可謂絶類而傑出者乎君亦<lb/>
<pb n="KR4e0023_SBCK_006-5b"/>
慕陶之高而又色别類分如此其趣固同乎陶巳余亦愛菊之<lb/>
一也幸無官守言責之縻每歲携客過菊莊掇英汎酒和靖莭<lb/>
之詩而想其人於千載之上不可謂菊自陶之後愛者幾何人<lb/>
也因書為菊莊記君赤城人字道原通尚書經甞再試有司今<lb/>
老於淞上云至正二十年冬良月檇李貝瓊誌<lb/>
　　蘭雪坡誌<lb/>
蘭雪坡者大名劉<graphic n="KR1167" url="https://raw.githubusercontent.com/kanripo/KR-Gaiji/master/images/KR1167.png" mimeType="image/png"/>初氏名其所居之地也性初㓜有奇氣甞<lb/>
從宣城汪先生授春秋學讀書山中者五年後值兵變辟地錢<lb/>
塘左轄張公才其人辟為賔客乆之以疾辤無留祿意放浪九<lb/>
峯三<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>間而属余記所謂蘭雪者至於三四無勌色予惟物之<lb/>
至馨者莫如蘭而至㓗者莫如雪李太白高魯仲連之莭其詩<lb/>
有曰獨立天地間淸風灑蘭雪可謂知連之深矣當戰國之時<lb/>
七雄相傾權變之士教以攻戰怒携好合聲震海内徳無不報<lb/>
<pb n="KR4e0023_SBCK_006-6a"/>
怨無不酬然蘇秦殺於齊張儀囚於楚范睢辱於魏韓非死於<lb/>
秦蔡澤取相位裁數月魏冉廢商鞅車裂李斯族吕不韋斥回<lb/>
視一時冨貴不啻糞壤之朝菌何榮落之暴邪而仲連翶翔兵<lb/>
交之際排難觧紛却千金之報折帝秦之請卒蹈東海而去名<lb/>
立而禍不逮身顯而利不汚此戰國一人而巳以蘭雪况之又<lb/>
何過哉方今豪傑虎争習縱横之學為蘇張范蔡者干之以秘<lb/>
䇿動之以飛辯竊高位私重禄與馬赫奕妻妾閒麗樂其成而<lb/>
不憂其敗也享其安而不計其危也性初獨懐仲連之志弗為<lb/>
人覉人亦不得而覊之又何辱於蘭雪邪吁蘭雪之至馨至㓗<lb/>
非仲連不足以儗之固有非蘭而馨非雪而㓗者性初亦将襲<lb/>
其馨而尚其㓗也乎雖然以馨而焚以㓗而衊者古今所病性<lb/>
初其慎之性初其慎之<lb/>
<pb n="KR4e0023_SBCK_006-6b"/>
</p>
<p>
清江貝先生文集卷之六<lb/>
<pb n="KR4e0023_SBCK_006-7a"/>
<pb n="KR4e0023_SBCK_006-1a"/>
清江貝先生詩集卷之六<lb/>
　　元夕<lb/>
夜醉城南酒百缸春来端使客愁降障𨳩雲毋東西一<lb/>
燈射琉璃日月雙鐵笛仙人傳麗藻金釵小妾度新腔<lb/>
歸来誤作三山夢月色如氷白滿江<lb/>
　　郊居<lb/>
背郭茅堂低入燕通村小徑曲縈蛇碧雞坊裏詩人宅<lb/>
石鱉崖前刺史家流水暗通三徑竹曉雲濃掩一溪花<lb/>
他年著我林間老垂釣共分鸂鶒沙<lb/>
　　紅楳<lb/>
時世新粧學内家漁人錯認武陵霞百年艮嶽空㽞樹<lb/>
<pb n="KR4e0023_SBCK_006-1b"/>
一夜春風為染花月裏嫦娥羞素服山中仙客餌丹砂<lb/>
也知風骨依然在雪後黄昏瘦影斜<lb/>
　　蜀山圖<lb/>
連峰接岫寫秦州雨洗蛾眉積翠浮石岀劒門皆北向<lb/>
水通鹽澤自西流松頭一片秋雲濕鳥背千盤細路幽<lb/>
䇿馬匆匆度關客何如漁父一扁舟<lb/>
　　庚戌中秋九思主人置酒予洎景囦副使子仁理<lb/>
　　問同㑹時風雨驟作抵暮旋止天無餘滓華月東<lb/>
　　出相與聮句十餘韻皆大醉就寑遂忘所詠因復<lb/>
　　成一律<lb/>
溪雲通月轉金盤石上移樽興未闌可惜少年今傯老<lb/>
<pb n="KR4e0023_SBCK_006-2a"/>
莫辭良夜試同㸔王人不得携王趙詞客猶能敵孟韓<lb/>
細數中秋知又㡬松花新酒更湏乾<lb/>
　　歸殳山一首寄楊德中丁一鶴<lb/>
殳山即與浣花同犬吠雞鳴䖏䖏通卜宅定如唐杜甫<lb/>
剖符湏得漢文翁荷欹夜雨衰猶緑棗落秋風熟巳紅<lb/>
一鶴道人今可過九龍山客試相從<lb/>
　　庚戌九日是日聞蝉<lb/>
今日出門風雨收東山西山湏可遊那能束帶從三事<lb/>
且復開樽破客愁鴈别紫臺初辟雪蟬鳴紅樹不知秋<lb/>
桃花細菊應相笑歲月無情自白頭<lb/>
　　木芙蓉<lb/>
<pb n="KR4e0023_SBCK_006-2b"/>
萬里名花蜀上分澄江渾似錦江濆夜承仙掌三清露<lb/>
春剪巫山一片雲未許王家誇少婦還從卓氏妬文君<lb/>
所思欲寄知何䖏鴈㫁天南日色醺<lb/>
　　寒夜憶梅擬西崑一首<lb/>
星河西轉夜初長夢㫁羅浮月在梁青女五更欺病骨<lb/>
玉人千里割愁腸銅龍水滿聲催漏絳蠟花銷淚作行<lb/>
明發南枝應有雪試従樹底覔春光<lb/>
　次韻陳仲謀<lb/>
一夜秋霜入鏡中静觀諸妄巳圓融離禽自託寒枝小<lb/>
病馬猶思碧草豐出海雲霞無旦暮經天日月自西東<lb/>
危樓獨倚無窮思心事何人得與同<lb/>
<pb n="KR4e0023_SBCK_006-3a"/>
　　次韻楊鳴鶴<lb/>
玄圃滄洲願未酬倐忽兆景豈能㽞江草江花還刺眼<lb/>
春風春雨又從頭巳知出處非同調且擬登臨為寫憂<lb/>
君㸔南山盡松栢英雄何䖏葬眠牛<lb/>
　發春試筆一首<lb/>
宫花無意挿烏巾暫到<lb/>
金門遂乞身不用天官書上第巳蒙學士喚山人葛洪<lb/>
井畔應堪老范蠡湖邉又見春重賦遂初慚造化狂歌<lb/>
痛飲樂吾真<lb/>
　　遊硤石西山訪達上人坐天開圖畫所為設酒脯<lb/>
　賦詩一首<lb/>
<pb n="KR4e0023_SBCK_006-3b"/>
清明無雨試登山丹井西頭一扣關石戴樓臺飛鳥外<lb/>
天𨳩圖畫白雲間桫欏樹合隂初緑躑躅花殘色尚殷<lb/>
却喜逺公能置酒老夫為汝一開顔<lb/>
　　再用韻畣古道一首<lb/>
宫殿如波湧兩山上方不與世相關望窮弱水三神外<lb/>
夢在匡廬五老間茶烹土銼旗鎗碧酒瀉銀瓶琥珀殷<lb/>
聞有仙人葛洪井丹砂乞我駐紅顔<lb/>
　　送王熈易奉使安南<lb/>
持節遥通五嶺南酒䦨挿劒氣猶酣海風不洗春冬瘴<lb/>
山雨長和旦暮嵐玉盌白浮椰子重金盤紅擘荔支甘<lb/>
紀行定賦詩千首蠻語時同父老談<lb/>
<pb n="KR4e0023_SBCK_006-4a"/>
　　京師雨夜一首呈宋景濂學士王子充待制張孟<lb/>
　　兼主事<lb/>
昨夜歸心巳到呉秋風相趣理荒蕪蓬蒿一畒楊雄宅<lb/>
桑柘千家范蠡湖但覔丹砂扶老病那能白髮事馳驅<lb/>
題詩為謝京華客秦住山頭一腐儒<lb/>
　　丁一鶴病愈見寄然且戒酒次韻荅之<lb/>
千年遼海歸来鶴骨相依然玉雪清康樂愛山元是癖<lb/>
淵明㫁酒信非情隣人問事時時過野老知名䖏䖏迎<lb/>
三月閑門纔一出南風萬頃緑疇平<lb/>
　　送楊鳴鶴還鴻山<lb/>
慷慨長歌行路難何郷堪借一枝安黿鼉吐浪江湖闊<lb/>
<pb n="KR4e0023_SBCK_006-4b"/>
蟋蟀近人天地寒田父朝携新酒送山妻夜補舊衣完<lb/>
只應去逐梁鴻隱萬壑風烟試獨看<lb/>
　　題材上人遐觀樓<lb/>
上方臺殿涌波濤萬里無雲見羽毛滄海一杯流地底<lb/>
雪山千仞小秋毫天邉作客登臨<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>夜半驚人笑語髙<lb/>
猶有秦川公子筆為君題賦擅風騷<lb/>
　　鶴山親舍詩并引<lb/>
　　　冨春為呉孫權之里權大父鍾甞種瓜瓜羙有<lb/>
　　　三客謁之鍾為設瓜既而指示鍾葬地化鶴而<lb/>
　　　去故名栖鶴村其地有黄花洞世傳黄石公所<lb/>
　　　居洞有石床尚在每風雨輒聞兵甲聲天霽則<lb/>
<pb n="KR4e0023_SBCK_006-5a"/>
　　　石床隐隐有文見可識琅凾二字余友李巨川<lb/>
　　　與毋隱扵是遂題其室曰鶴山親舍元至正中<lb/>
　　　㑹稽楊鐡崖先生數逰洞中必過巨川飲竟日<lb/>
　　　忘返余為賦詩一首<lb/>
我愛郎君似老菜移家歸隠碧山隈赤城舊令尋常過<lb/>
白髮慈親八十𨳩亂後桃花還自彂秋深榿木更湏㘽<lb/>
炊烟㡬䖏相連接雲氣無時共往廻泉出龍蛇多枸杞<lb/>
石<graphic n="KR2230" url="https://raw.githubusercontent.com/kanripo/KR-Gaiji/master/images/KR2230.png" mimeType="image/png"/>虎豹盡莓苔賞心最憶黄花洞亦擬他年跨鶴来<lb/>
　　龍江道中<lb/>
長江風浪走髙桅白首西逰苐一廽五色文章龍虎氣<lb/>
六朝形勝鳯凰臺草生白下連天碧花近清明滿地𨳩<lb/>
<pb n="KR4e0023_SBCK_006-5b"/>
一路好題詩百首金閨使者不湏催<lb/>
　　送韓伯時歸山隂<lb/>
中書落筆萬人驚奉檄東歸也自榮十葉相傳忠獻貴<lb/>
一官初授廣文清春歸故國花都謝雨過空山蕺巳生<lb/>
亦欲相從渉江去千巖萬壑杜䳌聲<lb/>
　　贈王廷威<lb/>
江南文物三槐後傾坐郎君有阿戎酌酒初逢李監宅<lb/>
說詩頻過杜陵翁麒麟騕褭歸天育結緑縣黎待國工<lb/>
挿架書多湏可讀日長山院杏花紅<lb/>
　　壬子春二月丙戌天雨新霽卉木向榮遥睇𬗋微<lb/>
　　復動㳺山之興因述一首奉寄一鶴子材復東良<lb/>
<pb n="KR4e0023_SBCK_006-6a"/>
　　佐諸友洎古道明逺大用黙菴方外交以訂其約<lb/>
　　云<lb/>
東風日夜催花發花滿溪南路不分二月黧黃成鼓吹<lb/>
四山金翠掃烟雲題詩尚憶維摩室酌酒重登帝子墳<lb/>
如此風光君莫負畫船歸載石榴裙<lb/>
　　寄糜孝子<lb/>
幽湖老人七十餘一身如螙隱圖書朝廷不起常夷甫<lb/>
郷黨巳知徐仲車海燕定巢来屋裏林烏得食上階除<lb/>
雨晴有興即相過一葉小舟通竹渠<lb/>
　寓幽湖客舍<lb/>
我無太古明星宅白首西東寄此身已免崎嶇投劒外<lb/>
<pb n="KR4e0023_SBCK_006-6b"/>
敢辭寂寞老江濵枇杷結子初肥雨芍藥㽞花不見春<lb/>
萬古乾坤同逆旅兩山風月属詩人<lb/>
　　送朱顯道赴濠上<lb/>
將軍五月過盱眙雪浪樓船快馬馳天地重𨳩<lb/>
新造國山川多紀壯遊詩千屯霧合耕耘䖏萬里星奔<lb/>
貢賦時却向秋風候旌斾南還莫負鴈前期<lb/>
　　試院中和常㬌元韻一首<lb/>
野老何知近上台高堂夜坐曙鐘催采珠滄海元無價<lb/>
懐璞荆山信有材三月龍門湏快躍五更魚鑰未曽𨳩<lb/>
却思年少多英氣也赴槐花此地来<lb/>
　　中秋試院和馬新仲一首是夜無月<lb/>
<pb n="KR4e0023_SBCK_006-7a"/>
花落銅盤蠟炬殘風簾讀卷未能安地分甌越秋多雨<lb/>
人在蓬萊夜更寒敬禮每煩陳爼豆清談仍喜接衣冠<lb/>
獨無仙客知微術天柱峯頭借月㸔<lb/>
　　九月望日錢塘瑪瑙寺僧照覺原過幽湖讀書所<lb/>
　　出示詩數篇因其别也走茟賦詩一首為贈且有<lb/>
　　紫㣲山之約云<lb/>
野老讀書溪水南渾如杜甫百花潭安得仙人来七七<lb/>
且從禪客語三三山多秋雨都荒菊樹著新霜未熟柑<lb/>
更約葛洪丹井上好詩連夜為君談<lb/>
　　癸丑元日喜雪因携酒過来青堂招諸生共飲<lb/>
夢覺黄雞唱巳三隔牕聲碎飼呉𧖟驚風夜半愁回北<lb/>
<pb n="KR4e0023_SBCK_006-7b"/>
瑞雪春前喜過南携酒試從田父飲買花那稱老人簮<lb/>
豐年有象應堪卜滿意来青共笑談<lb/>
　　寄材大用言黙菴暢明逺<lb/>
中秋看月醉流霞月裏桫欏又落花老去繙經思古寺<lb/>
春来乞食向誰家三山弱水元無路七寳恒河更有沙<lb/>
他日升堂重論法莫嗔身㘴白牛車<lb/>
　　臨平道中<lb/>
三月六日好天氣臨平湖上酒船開青山如鑿自髙下<lb/>
白雲不收時去来道上看花多躑躅林間伐木到楊梅<lb/>
如何也趂西風燕逺過錢塘又一迴<lb/>
　　一鶴道人回殳山未遂盍簮先以詩寄之<lb/>
<pb n="KR4e0023_SBCK_006-8a"/>
三日不見巳為踈别來忽復一秋餘檇李城邉又回鴈<lb/>
桃花水生初上魚可無薄酒試㽞客定有新詩能起予<lb/>
絳蠟雙葩連夜結即聴鳬舄到堦除<lb/>
　　送谷克讓歸湖南侍親并柬李中卿縣丞<lb/>
五兩風生楚客歸夣魂先巳到庭闈九疑舜冡蒼梧野<lb/>
三國周郎赤壁磯天地茫茫人自老古人歷歴鳥空飛<lb/>
若逢李白煩相問别後平安一字稀<lb/>
　　五月三日登閣東望青溪白蓮粲然如雪徙倚久<lb/>
　　之為賦一首<lb/>
地清無暑即蓬莱高閣披襟亦快㢤楚樹日沉風北起<lb/>
鍾山雲合雨東来枇杷子熟三時過菡蓞花髙一色𨳩<lb/>
<pb n="KR4e0023_SBCK_006-8b"/>
今夜夜<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>無限思吹簫人在鳯凰臺<lb/>
　送趙澤民歸越中<lb/>
天末秋風生白蘋連環入夣客思親蛾眉下嫁終傾國<lb/>
猿臂湏封莫問人禹穴讀書今㡬歲蘭亭載酒約新春<lb/>
翰林供奉如相問為說愁添雪滿巾<lb/>
　　送江西僉憲趙宗典移守合州<lb/>
今日梯航萬里通使星一點向秦中蠻夷十月無冬雪<lb/>
山水三巴有閬風湏可賦詩邀杜甫即㸔為政似文翁<lb/>
珠還合浦元非異但慶三田黍稻豊<lb/>
　　送朱伯良赴隴西縣丞<lb/>
鞏昌風俗今猶古城郭絃歌定㡬家渭水北来同穴近<lb/>
<pb n="KR4e0023_SBCK_006-9a"/>
隴山西過武功賖天連苜蓿荒秋雨地種莆萄壓𬗋霞<lb/>
更喜清官有朱邑明年新政萬人誇<lb/>
　　送莫彦英赴賔州上林丞<lb/>
十月西征天氣寒兩江今日静波瀾蠻夷萬里皆唐制<lb/>
齊魯諸生盡漢官榕葉似雲垂滿戸荔支經雨喜登盤<lb/>
栁州刺史文章妙公退從容好細㸔<lb/>
　　送醫師張仁齊<lb/>
縣壷長向市中蔵海底龍公夜授方廬阜仙人知董奉<lb/>
長安女子識韓康藥存九轉芙蓉暖松化千年琥珀香<lb/>
暫到亰華即歸去一毫榮辱総相忘<lb/>
　　贈龍虎山鄧子方鍊師<lb/>
<pb n="KR4e0023_SBCK_006-9b"/>
鬼谷仙人弱水東身騎一鶴御青童坎離龍虎蟠金鼎<lb/>
日夜神明守絳宫筆掃琅玕三竺雨琴彈霹靂滿林風<lb/>
白頭欲問長生訣笑我亰華尚轉蓬<lb/>
　二月一日病中口號<lb/>
新年尤苦病相侵白髮無持自滿簮五栁先生蓮社約<lb/>
四明狂客鏡湖心滿城風雨花時過曲水東西草色深<lb/>
明日兩峰茅屋下故人持酒一開襟<lb/>
　　送馬本道赴潁上<lb/>
悲歌把酒氣仍驕幕府蔵名怕折腰萬古山川豪俠窟<lb/>
一時文武聖明朝牛羊滿野秋俱放貔虎連營夜不囂<lb/>
馬援已衰猶矍鑠少陵多病且逍遥當筵落筆烏絲濕<lb/>
<pb n="KR4e0023_SBCK_006-10a"/>
掛劒㸔書絳燭銷我愧白頭居太學雲林唯待伴漁樵<lb/>
　　送楊九思赴廣西都尉經㦄<lb/>
卭笮康居路盡通西南𨳩鎮兩江雄漢家大將推楊僕<lb/>
蠻府叅軍見郝隆象跡滿山雲氣白雞聲千户日車紅<lb/>
明珠薏苡無人辯行李歸来莫厭窮<lb/>
　　新晴<lb/>
扶桑日上海門東野緑山紅在眼中流水轉龍分别浦<lb/>
㫁雲如鶴趂歸風雪色一時開菡蓞秋聲五月到梧桐<lb/>
白頭病客郷心折獨愧登樓賦未工<lb/>
　　送朱質夫赴寕逺知縣<lb/>
萬里番禺自漢通乗槎有客氣如虹地分銅柱風烟外<lb/>
<pb n="KR4e0023_SBCK_006-10b"/>
山涌璚臺雪浪中帝子旌旗何處問黎人衣服與時同<lb/>
興来好和蘇公語又度西南月半弓<lb/>
　梅泉處士虞長卿挽詩<lb/>
先生出處任乾坤四十不登金馬門長者巳稱如石建<lb/>
孤臣終惜棄虞翻天寒栢樹無乾淚月落梅花有返魂<lb/>
季子繡衣霄漢立風流文采喜猶存<lb/>
　　送詹同文承旨還郷<lb/>
奉天殿下親承<lb/>
詔老著黄冠出紫薇萬里雪霄雙鶴去<hi>時内苑縦二鶴</hi>九江風<lb/>
浪一㠶歸春前載酒黄泥坂月下吹簫赤壁磯文采昭<lb/>
回㸔<lb/>
<pb n="KR4e0023_SBCK_006-11a"/>
帝製山中草木盡光輝<lb/>
　　贈韓友中<lb/>
雨花臺下古仙客門俯百尺玻瓈江青山偃蹇自相伍<lb/>
白鳥浮沉時一雙天寒鑱藥龍蛇窟夜永讀書風雨囱<lb/>
紛紛市人不足數與尔笑譚傾百缸<lb/>
　　和張思廣九日韻時王景行有約阻雨不赴<lb/>
秋藕無花寄㫁絲拒霜猶學漠宫姿錦袍江令還家早<lb/>
白髮秋娘對客悲剰水殘山留勝槩酸風苦雨失幽期<lb/>
未慚寂寞陶彭澤更把黄花盡一巵<lb/>
　　鳯凰臺<lb/>
鳯凰一舉周八極金陵猶有鳯皇臺萬年龍虎自蟠踞<lb/>
<pb n="KR4e0023_SBCK_006-11b"/>
此日鳯皇湏復来隴西太白巳無跡江左夷吾真有才<lb/>
登髙送客多古意長歌慷慨共持杯<lb/>
　秦淮對月<lb/>
大江流月浩漫漫一鶴南飛尚未安素練秋垂銀漠闊<lb/>
神珠夜吐貝宫寒胡雛觱栗霜中起商婦琵琶水上彈<lb/>
惆悵故人千里隔小楼十二獨凭欄<lb/>
　　送吕元振歸四明<lb/>
千里東㱕訪故園春深滿目野花繁山横鳥道如龍轉<lb/>
水落蛟門尚虎蹲賀老風流誰復継舒公氣節更湏論<lb/>
故人為謝崔文學何日聽詩酒一尊<lb/>
　　乙夘清明日偕馬新仲李守中劉志逺遊聚寳山<lb/>
<pb n="KR4e0023_SBCK_006-12a"/>
　過泐季潭長老三塔院飲于志逺宅賦詩一首<lb/>
城南㸔花花正開清明㣲雨灑塵埃路從周䖏臺前過<lb/>
山轉曹彬廟下来墮地游絲輕復起近人嬌燕去仍回<lb/>
高歌擊莭狂歡賞共盡生春酒一杯<lb/>
　　次韻夏士文<lb/>
故人不見十年餘長憶故人㸔舊書直從渠象山頭至<lb/>
相過鳯凰城裏居白雪翻匙共野飯銀刀出網分河魚<lb/>
從来陶令苦迂僻只擬東臯歸荷鋤<lb/>
　　題王顯宗廵歴圖<lb/>
六月霜威見直臣綉衣玉斧大同廵山分駝脊髙中土<lb/>
路折羊腸恐逺人今日邊戎應辟馬從来漢使獨埋輪<lb/>
<pb n="KR4e0023_SBCK_006-12b"/>
白頭校字慚年少爲客<lb/>
京華又一春<lb/>
　　分教中都一首<lb/>
中都學舎今百區聲教逺及萬方初新羅百濟亦遣子<lb/>
期門羽林皆讀書一時復見制作盛四境巳安攻戰餘<lb/>
老夫竊禄愧無補惟觧區區校魯魚<lb/>
　　苦雨淮水泛溢徃来不通緬懐<lb/>
　　南亰故人劉子憲爲賦一首<lb/>
寒猶挾纊思南國老更㸔書坐北窓白雨三時如倒海<lb/>
黃流一夜盡成江榴花支子開無數鸂鶒鸕鷀下作雙<lb/>
天上故人何日見劒心詩思未能降<lb/>
<pb n="KR4e0023_SBCK_006-13a"/>
　　次韻方文敏秋興五首<lb/>
地拱<lb/>
皇陵松栢深<lb/>
君王法駕歲時臨漢宫甘露曽聞昔周室豐年豈自今<lb/>
太史巳刪金匱録詞臣應製鳯臺吟憶陪僊仗千官入<lb/>
春日新鶯在栁隂<lb/>
一日<lb/>
龍飛濠泗間素槖胡馬走寘顔已来肅慎通滄海更却<lb/>
呼韓閉玉關使者旌旗分道出將軍部曲凱歌還白頭<lb/>
野老知何事紫氣常瞻萬歲山<lb/>
天限長江雪浪浮臨江百尺起朱樓春風秋月歸新恨<lb/>
<pb n="KR4e0023_SBCK_006-13b"/>
楚水呉山憶舊遊巳沃腥臊無朔漠從来壮麗有西州<lb/>
萬年大業如磐石四海諸侯盡綴旒<lb/>
錦城春色醉芙蓉中第樓臺有㡬重萬里黄河遥北注<lb/>
一丸函谷小東封生常客寄悲工部老託官聮忝辟雍<lb/>
始信童謡應千古浮江一馬化為龍<lb/>
西湖一雨始知秋水碧山明散客愁何日仙人留白石<lb/>
當時宋祖戰清流銀河接地西南界玉氣通天日夜浮<lb/>
懐古登髙無限意暮雲千里重回頭<lb/>
　　丙辰元日時在鳯陽趙穆仲方文敏王継逺枉騎<lb/>
　　相過<lb/>
今年元日漢鍾離著䖏蕭鼓太平時老夫畏酒復多病<lb/>
<pb n="KR4e0023_SBCK_006-14a"/>
好客到門能說詩春前春後雪纔見水北水南花更遲<lb/>
却憶華堂髙㑹䖏玉盤纎手送青絲<lb/>
　　題洪大隱傳後<lb/>
黃冠野服共逍遥七十何曽諳市朝傾國楚妃端不嫁<lb/>
入山商皓若為招田中雲實收雙玉樹底風聲厭一瓢<lb/>
化鶴却歸遼海路上林無䖏問漁樵<lb/>
　賦晚菊黃白二本<lb/>
引蜂勾蝶過紅墻千葉新花只道粧仙質曉匀胡粉白<lb/>
御袍秋染欎金黄東家欲聞西家艶十日元同九日香<lb/>
可笑當時彭澤令清如楚客在瀟湘<lb/>
　　秋日漫興<lb/>
<pb n="KR4e0023_SBCK_006-14b"/>
青楓葉赤雨新霜倦客栖栖自一方巳愧公孫踈學術<lb/>
浪傳司馬擅文章天寒老驥愁長路日落孤鴻沒大荒<lb/>
何曰兩山陪野叟一談一笑共相忘<lb/>
　　次韻楊秉哲錄事見寄二首<lb/>
堯封北盡薊門寛執㦸楊郎喜調官幕下賦詩諸客避<lb/>
馬前射鴈一軍歡人才今日收孫楚相業從来許謝安<lb/>
無限江南好山色他年歸約老夫㸔<lb/>
一曲西湖罨畫間花時載酒正紅顔鄒枚上客團車盖<lb/>
燕趙佳人結珮環甲第樓臺分䖏䖏南朝事業尚班班<lb/>
傷心可得重行樂空愧沙鷗白鷺閒<lb/>
　　病中一首寄方文敏<lb/>
<pb n="KR4e0023_SBCK_006-15a"/>
一秋巳過春復回栁條梅蕚定相催淮南病客惟髙臥<lb/>
雪後故人今不来詩卷暮年愁總廢燭花清夜喜還𨳩<lb/>
東軒風月與誰賞新酒雙行琥珀杯<lb/>
　　早春寄黃仲真<lb/>
樂全先生七十餘樂全堂深花事初山中酒熟試留客<lb/>
竹裏日髙時讀書黄冠野服真自稱赤車駟馬今何如<lb/>
相知還有恵施在適意共觀濠上魚<lb/>
　　鳯陽晚春<lb/>
愁聞杜宇還催客老向鍾離又過春洞隔水簾迷絶境<lb/>
山名雲毋憶仙人牛羊自放空村晚燕雀交飛甲第新<lb/>
載酒看花同一適百年胡蝶夢中身<lb/>
<pb n="KR4e0023_SBCK_006-15b"/>
　送馬伯温之廣西<lb/>
樓船椎鼓發江中昨夜檣烏喜北風可惜春歸還送客<lb/>
何知别後已成翁浮天雪浪三湘闊到海雲山百粤通<lb/>
有子漢陽專簿領一書千里託飛鴻<lb/>
　　送王用中歸金陵以有親迎之期因并及之且戒<lb/>
　　其進學<lb/>
王生别我向長干門地從来盡逹官水落瓜洲初鴈到<lb/>
山圍建業尚龍蟠秋風客路嘶<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>馬月夜仙壇㑹彩鸞<lb/>
金印虎符来未晚莫忘重把舊書㸔<lb/>
　賦西山爽氣亭<lb/>
屋外雲山走海濤商歌扣角氣猶豪把琴有客㝷陶令<lb/>
<pb n="KR4e0023_SBCK_006-16a"/>
拄笏何人記馬曹生厭市聲從地僻老増詩興敵秋髙<lb/>
九峯三<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>何如此金谷池臺半野蒿<lb/>
朝朝攬翠一凭䦨田里從教懶不冠夢破喜聞秋雨霽<lb/>
神清疑對雪峯寒霓裳琴曲傳三疊石鼎車聲出九盤<lb/>
南北驅馳亦何事西風塵土沒征鞍<lb/>
　　送王以寕歸建德并柬魯道原<lb/>
睦州城郭風煙外亂後衣冠喜尚存山倒半江雲氣合<lb/>
灘回七里浪聲喧讀書才子初還舎買酒隣翁盡到門<lb/>
相見魯公勞問信春秋何日試重論<lb/>
　　方文敏恵二白瓶及新茶土鐵<lb/>
建溪春茶風露㓗赤城海錯波濤腥老夫不費百金字<lb/>
<pb n="KR4e0023_SBCK_006-16b"/>
逺道忽来雙玉瓶古井汲泉動夜月高堂酌酒呼張星<lb/>
江瑶荔支亦可並既醉髙歌誰與聴<lb/>
　　聽松樓<lb/>
忽從何䖏聞蕭瑟樓外長松一萬栽隔屋嘯歌聲自和<lb/>
滿山風雨夢初回華陽真逸元同趣太白仙人信有才<lb/>
貴客焉能辨天籟哀絲豪竹送蓮杯<lb/>
　　留别陳敬夫<lb/>
天低海上山如黛雪盡淮南桞未黃浩蕩春光還自好<lb/>
飛騰暮㬌為誰忙膏車秣馬歸應急把酒論詩樂未央<lb/>
明發匆匆又南北有書時托塞鴻將<lb/>
　　寄燕府録事楊秉哲兼蕳新民藴德二紀善<lb/>
<pb n="KR4e0023_SBCK_006-17a"/>
西蜀楊雄苦著書相逢長憶武林初盧前王後名非忝<lb/>
楚尾呉頭跡更踈花栁春連朱邸静星河夜落大江虚<lb/>
巳知老病慚英俊且復從容好曵裾<lb/>
　　題梅軒<lb/>
枝南枝北花無數夢在羅浮海上村白雪巳空天下色<lb/>
黄昏曽返月中䰟水仙樊子宜相近瘴雨蠻風定㡬畨<lb/>
今日賦詩湏我軰何人東閣與重論<lb/>
　　洪武六年五月初一日早朝<lb/>
　　奉天殿時西域國師来朝盖前代所未有也自撃<lb/>
　　盛事因賦一首<lb/>
中天宫闕絢琉璃五丈髙懸日月旗<lb/>
<pb n="KR4e0023_SBCK_006-17b"/>
天子萬年當玊座國師五月拜丹墀御爐不㫁龍涎噴<lb/>
宫扇初交雉尾移江海小臣陪百辟白頭今日覩朝儀<lb/>
　　殳山隱居夏日<lb/>
病客從教懶出村兩山一月雨昏昏野花作雪都辭樹<lb/>
溪水如雲忽到門無復元戎喧鼓吹試從田父收雞豚<lb/>
来青䖏士時相過猶是平原舊子孫<lb/>
清江貝先生詩集卷之六<lb/>
</p>
<p>
</p>
  </div>
</body>
</text>
</TEI>
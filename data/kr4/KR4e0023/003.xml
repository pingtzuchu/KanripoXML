<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0023_SBCK_003-1a"/>
清江貝先生文集卷之三<lb/>
　　馬孝子傳<lb/>
馬孝子者山東鄒縣人字伯傑父某拜南䑓監察御史不以家<lb/>
行傑獨與母鄒縣君張氏居盗起汝穎轉略齊魯墝傑負母匿<lb/>
草間母死倉卒不能具棺歛聚石葬鄆地西盗入鄆城傑伏于<lb/>
墓上衆欲驅而前脅以白刅傑大慟曰母在此母在此盗曰此<lb/>
孝子也乃舎之復遺以衣糧既而邑刳于兵失墓所在求之二<lb/>
年得扵榛莾中而故衣尚存始克遷而祔於祖塋側御史轉浙<lb/>
西僉憲㽞江南者八年遂冒鋒鏑間走數千里省之錢唐人咸<lb/>
稱其純孝云<lb/>
　貝先生曰三網人紀之大也臣必忠其所事子必孝其所出<lb/>
　亦事之常爾而世以為卓行著之史為勸戒何邪盖時不古<lb/>
　若而盡忠孝者求之治安之日巳為尠矧丁干戈格鬪之餘<lb/>
<pb n="KR4e0023_SBCK_003-1b"/>
　乎爲臣而死莭者若張桓李黼李齊余闕楊文宰軰不數人<lb/>
　伯傑之孝則又見之於所未見也夫海宇之大孝如伯傑者<lb/>
　惡可遽數特處其常者不足稱處變而克盡其道與忠莭並<lb/>
　論誠無一二焉傑遇宼不死直幸耳其扵是時知有母而不<lb/>
　知有身所以守四尺之土而不去宼雖虎狼亦矜而釋之天<lb/>
　理之在人心終莫之蔽也余因前進士潘天民言故録之以<lb/>
　備太史所采且著我朝忠孝之士有非五季所能班也<lb/>
　　澹泊齋銘<lb/>
建寧倅周侯克復玉坡參政周公之子也慷慨有氣莭顔其所<lb/>
居之室曰澹泊齋取諸葛武侯戒子書語也檇李貝瓊爲之銘<lb/>
曰<lb/>
漿蔗肉麟腐脅㦸咽不如雋吾之淳狐裘錦袪蹷宗殄家不如<lb/>
御吾之麄華榬藻梲吾懼鬼瞰而爲孽鵾絃鳳笙吾懼天壅而<lb/>
<pb n="KR4e0023_SBCK_003-2a"/>
致盈百金雙壁之寵孰與窶而無恐朱輪駟馬之筞孰與徒而<lb/>
無傾噫逹而伊呂之業約而孔顔之樂世紛紛其溷濁吾將從<lb/>
汝之澹泊也<lb/>
　　君子堂銘<lb/>
猗歟君子止焉而安休爲而胖抱節不屈服素與紈曷並其守<lb/>
彼竹之茂不附不傾負霜益秀水周其隩雲羃其霤我讀我書<lb/>
或酌之酎風旋雪霏王鏘金奏玉鏘金奏其樂孔嘉君子之實<lb/>
君子之華<lb/>
　　用拙齋銘<lb/>
風溪王子道氏以用拙名其齋介邵君篔谷徴予文遂為之銘<lb/>
曰<lb/>
嗚呼渾沌旣鑿繇是七竅始𨳩而大樸巳殘矧歴世滋偽機變<lb/>
百出又焉得攦垂之指輟班之削以反無為之先吾甞悲夫金<lb/>
<pb n="KR4e0023_SBCK_003-2b"/>
而範玉而斵木而揉弗若閟之在礦固之在璞全之在山故特<lb/>
守吾之拙不強其所不能惡傷生而夭年柰何柳子病拙而外<lb/>
析潘生病拙而灌園所貴乎有道者恒樂於無用相與㳺於大<lb/>
庭赫胥氏之天奚屑屑焉歎夫擯而不復仕而不遷試與汝汎<lb/>
觀乎宇宙之中萬物蠢蠢雖所賦或殊莫不寓大巧扵拙無俟<lb/>
䂓矩而方者自方圓者自圓盍順性以始終又孰非自然而然<lb/>
者邪<lb/>
　　䟦蟬雀圖後<lb/>
右宋徽宗蟬雀圖御史薩公景囦購之越中而歸于殳山陳仲<lb/>
謀者也觀其螳襲蟬後旁伺而欲前雀襲螳後反頋而將擊運<lb/>
思之巧殆非畫史所及而鴻生碩士歷舉呉王舍人諌伐荆事<lb/>
以為務前忘後之戒余竊有感焉夫自春秋之季楚方凌晉而<lb/>
呉乘其後呉方凌楚而越乗其後以至七國之交攻一螳雀也<lb/>
<pb n="KR4e0023_SBCK_003-3a"/>
漢之衰曹氏篡之而不知司馬氏踵其跡司馬氏篡之而不知<lb/>
劉氏踵其跡以至六朝之迭興一螳雀也由是以降紛紛不一<lb/>
何可勝數盖亡仁義之遒而惟利之趨則彼此之相乗不知務<lb/>
前忘後者豈一呉王邪<lb/>
　　䟦胡季誠沂州事後<lb/>
予讀林元鼎叙胡季誠沂州事而知流離顛沛之際有烈丈夫<lb/>
如此王莾篡漢揚雄劇秦美新之論甚扵蔡琰失身夷狄五代<lb/>
時馮道朝受主託夕舉以與人曽不若王凝妻㫁臂明莭季誠<lb/>
不爲山東藩臣所屈而區區為海外萬里之行舎立致之富貴<lb/>
而<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>一陽朔簿誠明於事君不貳之義而知所輕重矣元鼎之<lb/>
文直而信嚴而約若秋霜烈日尤能白其莭扵天下云<lb/>
　　書擊壤生詩卷後<lb/>
城西門沈雍氏號擊壤生者持卷求予言嗚呼時非堯而稱堯<lb/>
<pb n="KR4e0023_SBCK_003-3b"/>
民當龍虎相㗖之際而擊壤予竊有感焉堯民擊壤而嬉堯之<lb/>
徳也不知堯之德堯亦不徳焉今去堯四千餘年兵尚争敓而<lb/>
薄揖譲矣任慘刻而黜仁恕矣韶濩息而聲律變矣衮冕裂而<lb/>
等威失矣不勝其賦歛而甘蛇虎矣不勝其刑殺而為盗賊矣<lb/>
安得熈熈皥皡如堯民擊壤而嬉乎惟其不得如堯民而嬉而<lb/>
思反乎無為之治此生之志也故書此以明之云<lb/>
　　跋胡季誠南征詩後<lb/>
右胡季誠先生南征詩一卷自固安逹呉門凡二十首䟦沙千<lb/>
里朝煙暮雨邉情旅憤備見歌詠而含悽茹辛沈欝蝢挫一出<lb/>
性情而具經緯之體非徒摹擬少陵而作者也少陵自入䕫州<lb/>
諸詩若輪扁之斵有不能傳之妙山川之助亦不可誣若仐季<lb/>
誠將杭海踰嶠度鬼門歴蒼梧南之揚朔益彂瑰詭奇絶詩固<lb/>
不止於是也惜乎干弋格闘之時浪㳺南北不得鳴國家之盛<lb/>
<pb n="KR4e0023_SBCK_003-4a"/>
如虞揭歐馬之在中朝振大雅之音耳吁明天子方將復太平<lb/>
之業季誠豈果不及虞掲歐馬邪予實有待焉<lb/>
　　書篔谷小像後<lb/>
右邵君篔谷小像一雲間張梅巖之所作也君體豐而氣淸好<lb/>
服古人衣冠盖有西晉之風流焉此尤得其似雖工之善如頋<lb/>
長康者不復能過也初余識君於璜溪兒菊存氏座鬒髪白晢<lb/>
甚口固非一時綺紈之士所能及遂結友而去時其曾大父翠<lb/>
巖先生卷卷訓飾諸孫以通經為務故君不逺數百里從蔣君<lb/>
子中於呉門者四三年繼從沈君東岡於金陵者二年歲大比<lb/>
同試于錢唐操𥿄風簷之下一揮成章不啻王良之騁扵九逹<lb/>
之忂而和鸞之音鏘然中莭予知其冠四道士而薦于春官必<lb/>
矣既而為有司所黜又皆惜之君獨無怨色乃歸而益治其業<lb/>
予遂與二三子講學西湖之上不相知者十五年後予分教松<lb/>
<pb n="KR4e0023_SBCK_003-4b"/>
江獲相與握手道故舊而皆非昔時之狀惡得不慨然於中邪<lb/>
即其像而反復觀之少之時若朝日之出慶雲之交芙蓉之始<lb/>
花也十年之乆則既壯而貌巳改扵前又十年之乆則既老而<lb/>
貌且改於中矣惟心之所存則未始有老少之異焉夫以其貌<lb/>
之改扵十年之後則不能不感其時之速若雷電之驚而激也<lb/>
以其心之不易於十年之前則知其學之進若流水之盈而逹<lb/>
也凢予與君交踰三十年亦求其心而巳而貌之改不改非所<lb/>
論者又孰知壯之異乎少而老之異乎壯歟盖人夀百年而氣<lb/>
之盛衰猶旦之與暮此必然之理有不足惑者而進學之㓛由<lb/>
乎歲月之積智益明而道益崇所謂金之成扵砥礪而木之堅<lb/>
扵霜雪者乎視余之齒髮巳變而索居無聞竊自愧焉故余書<lb/>
其後云<lb/>
淸江貝先生文集卷之三<lb/>
<pb n="KR4e0023_SBCK_003-1a"/>
清江貝先生詩集卷之三<lb/>
　七言古詩<lb/>
　　夢逰秦望山歌送客歸越中<lb/>
秦望何崔嵬削如青蓮𨳩下臨七十二湖之浩蕩上接<lb/>
三十六洞之縈廻夢中夜度浙江水輕如鶴背乗風来<lb/>
欲求軒轅上天䖏白雲尚鎖燒丹臺徒知有弱水安可<lb/>
覩蓬萊但聞松聲萬壑兮夾飛湍之喧豗赤日慘淡而<lb/>
無色復殷殷之雄雷踰千盤兮歴百折香爐玉笥左右<lb/>
列山中二女問何遲桃花落盡燕支雪金鷄三呌失所<lb/>
在惟想㕘差白銀之觀闕龍綃寄别淚三載猶未滅有<lb/>
美一人兮佩珊珊昨逰吴門復東還余願從而上下兮<lb/>
<pb n="KR4e0023_SBCK_003-1b"/>
呌安期於雲間囬首隔千里可望不可攀<lb/>
　　雪蓬小朶歌送奎方舟還靈鷲<lb/>
蓬婆雪嶺髙崔嵬横絶青天飛鳥囬山中小朶更竒陗<lb/>
石作蓮花千葉𨳩巨靈擘山㫁山脉一峯夜向東南擲<lb/>
千秋乾竺空有名萬里峨眉盡無色攅青疊翠分西湖<lb/>
洞口白猿猶可呼咸和之年有慧理卓錫尚愛飛来孤<lb/>
木杯髙僧兩眉雪身如濁水青蓮㓗繙經石上不知年<lb/>
桂子年年落秋月<lb/>
　　逰菩提山值雨宿存思庵<lb/>
連山挿天危欲崩木客結<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>當千層我来看山風雨惡<lb/>
入山喜見靈泉僧閉門㽞客共野飯風囬雨絶清無蠅<lb/>
<pb n="KR4e0023_SBCK_003-2a"/>
酒酣熟寝喚不起夜深花落龕中燈軒轅巳恐即韓愈<lb/>
許汜未可譏陳登天明童僕催欲去却歎世故来相仍<lb/>
重尋曲折恐蹉跌安得逺討閑支藤林開川豁見鳥下<lb/>
山寒石峻愁猿騰呼舟獨返草堂路他日重来共毾㲪<lb/>
　　鳯皇山歌<lb/>
大城周廽三百雉𬗋微閣對吴山起天目西来為鳯皇<lb/>
蒼然不過錢唐水玉輦金輿北去賖行人折盡上陽花<lb/>
杜䳌夜呌葛洪井燕子春歸蘇小家燕歸不識更新主<lb/>
王氣淒凉作風雨城南楊柳欝金黄一束纎腰為誰舞<lb/>
　　亰口王節婦歌<lb/>
大江如帶從天来金山焦山碧崔嵬風吹楊花度江去<lb/>
<pb n="KR4e0023_SBCK_003-2b"/>
妾心如山不可回憶昔移所天豈獨甘守莭兩草方纏<lb/>
綿那知中道訣玉琴不奏雙鴛鴦玉簫不吹雙鳯凰紡<lb/>
績給朝暮蛾眉忽成霜蠨蛸網素壁燕子歸空梁生乖<lb/>
同室䖏死期同穴蔵欝欝山頭樹巳見㕘天長白璧湏<lb/>
惡玷白絲湏惡染邊聲亂胡笳萬古悲蔡琰<lb/>
　　玉山窟儡歌<lb/>
玉山窟儡天下絶起伏進退皆天機巧如驚猿木杪墜<lb/>
輕如快鶻峯尖飛流蘇帳下出新劇河梁古别傳依稀<lb/>
黄龍磧裏胡雛語李陵䑓前漢使歸當筵舞劍不辟客<lb/>
頓足踏地争牽衣玉簫金管静如水西夏東山相是非<lb/>
昔聞漢主出大漠七日始脫平城圍當時論㓛孰第一<lb/>
<pb n="KR4e0023_SBCK_003-3a"/>
木偶觧走單于妃竒兵百萬竟何事将軍賜級增光輝<lb/>
龍争虎戰亦同幻尊中有酒君無違更呼左家雙鳯和<lb/>
我曲玉斗碎落千珠璣<lb/>
　　題子昂松樹障子歌盖王成之所蔵者紙尾云大<lb/>
　　徳八年正月廿八夜燈下書<lb/>
呉興筆法兼鍾王不獨醉草過張旭既無河朔少年之<lb/>
沓拖又無深山羽人之退縮故人相遇今何夕銀燭吐<lb/>
光如月白手冩青松障子歌百金一字無所惜何物小<lb/>
児憎嫵媚玉環飛燕皆傾國嗟我平生秃千兎夜寫蠅<lb/>
頭愧無益王孫騎鶴去不還日落太湖雲氣赤君家此<lb/>
本世希有詞翰風流與之敵紛紛真贋那足辯珷玞敢<lb/>
<pb n="KR4e0023_SBCK_003-3b"/>
厠連城壁勿同玉枕永和書一閟昭陵永相失<lb/>
　　題王立本山水圖<lb/>
我有愛山癖每欲名山去秦溪一日寄新圖欹枕髙堂<lb/>
覩雲霧何年王宰㽞真跡青城天彭接太白金堂石室<lb/>
猶可識大樹小樹㕘天直千盤百折分秋毫木客時與<lb/>
行人邅一門通天劍閣險三峽漲雪瞿塘髙小舟如鳬<lb/>
争入浦嘔啞卧聴雙鳴櫓拾遺近在浣花溪却面龍湫<lb/>
結茅宇豺狼塞路何由通采芝亦有商山翁安得相從<lb/>
向絶境振衣千仞来天風<lb/>
　　甲辰七月十三日書所見<lb/>
行人漸稀日巳没星堕西南大如月一道餘光夜不収<lb/>
<pb n="KR4e0023_SBCK_003-4a"/>
青天萬丈金虵掣<lb/>
　　題趙仲穆畫馬<lb/>
吾聞冀北之馬如雲照川谷八尺飛龍在天育灤河逺<lb/>
幸翠華遲柳林大獵金鞍簇是時四海為一家東踰日<lb/>
本西流沙拂郎近獻兩驌騻不数郭家獅子花公子前<lb/>
身豈曺覇一馬真輕百金價黄金臺上倦為客白髮江<lb/>
南随意畫駵騧駰駓各不同飲泉齕草落筆工君不見<lb/>
龍庭苜蓿與天逺何人更収青海騘<lb/>
　　送王好問赴春官<lb/>
君文空桑恊宫徴我文瓦噐不恱耳早随舉子踏槐花<lb/>
曲江走馬秋風裏院門魚鑰晨未開白𫀆鵠立三千士<lb/>
<pb n="KR4e0023_SBCK_003-4b"/>
風簷落筆誇先成食葉老蚕春乍起樗莆三呌不作盧<lb/>
白首讀書猶未巳兩河草動持干戈奎星無光作者死<lb/>
五門下詔蒐遺村四月文塲酣戰螘先生有志復先登<lb/>
朱鳯一鳴瘖衆喙卞和誑楚空邅刖曺劌刼齊方雪耻<lb/>
軟裘快馬入居庸得意看花麗春市上林賦就氣淩雲<lb/>
我亦明年獻天子<lb/>
　　送逝省都事曺徳輔運粮北上<lb/>
屯田未𨳩歳未熟白粲一金纔一斛将軍𥘉下山東城<lb/>
使者復轉江南粟颶風五月西南回黄龍朱雀一時開<lb/>
雷霆夜槌海若死雲霧晝合天妃来黒洋北去五千里<lb/>
直沽近接金河水内廷傳敕賜宫壺侍臣出報龍顔喜<lb/>
<pb n="KR4e0023_SBCK_003-5a"/>
　　送文從周入京師<lb/>
文郎氣如虹北上何匆匆重經九折坂復覧百歩洪日<lb/>
月囬地底山河極雲中有書一萬言欲獻明光宫蚩尤<lb/>
觸山折天柱百川亂流赤子苦龍驤未見下益州虎旅<lb/>
猶聞駐靈武草白風騷騷䟦渉無乃勞驊騮識駿骨鸑<lb/>
鷟非凢毛臨岐更酌酒飛雪落征袍何以致繾綣錦帶<lb/>
昆吾刀<lb/>
　　天冠法師鄧均谷禱雨歌<lb/>
至正辛丑秋七月官河無舟死魚鼈錢唐城中十萬室<lb/>
鑿井深通海鰌穴海底九烏朝並出流金鑠石氣愈烈<lb/>
我無快刃斫旱魃構孽為妖降吴越老巫歌舞帝不恱<lb/>
<pb n="KR4e0023_SBCK_003-5b"/>
真宰之罪何當雪天冠法師與天通丹書鐡劵呼龍公<lb/>
石壇晝晦羣神降金支翠旗来半空舉杯擲地霹靂從<lb/>
澍雨一日聲如硔三田白水禾芃芃兒童滿道歌年豐<lb/>
百金不頋歸空同師豈瑣瑣貪天功笑汝蜥蝪能爲龍<lb/>
　　張静婉採蓮曲<lb/>
妾長平康里能舞復能歌䯻斜梳堕馬眉淺約彎蛾陌<lb/>
上逰人顧門前俠客過塗黄𥘉拜月拾翠欲<graphic n="KR1272" url="https://raw.githubusercontent.com/kanripo/KR-Gaiji/master/images/KR1272.png" mimeType="image/png"/>波巳知<lb/>
一身重不受千金喚十五事秋娘十六歸羊偘願妾比<lb/>
雙蓮爲君朝暮鮮君能重妾綢<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>意别起髙樓大道邊<lb/>
春乗油壁香車出夜入流蘇甲帳眠髙楼下俯平湖澗<lb/>
照妾濃粧并淡抹五月平湖水正深盪舟相逐起雙禽<lb/>
<pb n="KR4e0023_SBCK_003-6a"/>
莫學藕絲容易絶試将蓮子託同心<lb/>
　　出塞曲<lb/>
七星昱昱大将旗猛士百萬皆熊羆迢迢逺出鴈門塞<lb/>
漢虜相見還相持軍中無粮殺牛馬夜得降人知衆寡<lb/>
天山月黒潜度兵飛箭着人如雨下捷書眀日報甘泉<lb/>
死者白骨歸何年春風草緑秋風白魂魄為君長守邊<lb/>
五嶽為城海為塹天下人當棄弓劍<lb/>
　　野中吟<lb/>
野中古墓何纍纍子孫已絶傍人悲送車百兩喧鼔吹<lb/>
却憶出祖東門時墓前青青春草沒墓下縦撗狐兎穴<lb/>
昔年已見野人耕今年復見隣人發千年髑髏出黄土<lb/>
<pb n="KR4e0023_SBCK_003-6b"/>
翁仲無言泣寒雨何時故物緫成灰猶有玉釵㽞半股<lb/>
　　田家行<lb/>
田中八月紅稻熟田頭黄雀飛且啄去年出走不得収<lb/>
今年父子田舎宿大婦小婦長裁衫夜起剪桒飼五蚕<lb/>
不言畫眉無寳鏡不恨梳頭無寳簮稲登塲蚕在箔新<lb/>
糓可舂絲可絡賽神城南聴神語但祈無兵歳不苦<lb/>
　　樞宻院椽曺李至剛從帖木公守躭羅一年詔囬<lb/>
　　京師遇風抵曺涇眀年夏復蹈海北上詩以送之<lb/>
白洋十月行人苦北風簸浪魚龍舞黒洋六月南風回<lb/>
海客椎牛賽彭祖使者迢迢入帝畿連艘夜發迅如飛<lb/>
六鰲尚戴三山起一鶴𥘉從萬里歸張儀雖困猶存舌<lb/>
<pb n="KR4e0023_SBCK_003-7a"/>
置酒都門歌激烈丈夫得官貴少年腐儒窮經空白髮<lb/>
　　白茅歌美華亭丞盛彦忠<lb/>
山東未息馬山西尚揮戈急起州縣丁北開白茅河海<lb/>
風裂面天雨雪山髙水深不見日萬人鑿土如鑿山河<lb/>
邊死者誰収骨白茅河成如白虹百里直與昆城通将<lb/>
軍不待驅鬼工平地遂作魚龍宫問誰愛民如愛子華<lb/>
亭盛侯古莫比昔去今還悲復喜非汝身為白茅鬼盛<lb/>
侯之徳河之水千古萬古流無巳<lb/>
　　送天台吴蟾友奉董宗師命主桐栢觀<lb/>
天台之山四萬八千丈中有飛仙共来徃東方未白天<lb/>
雞號扶桑赤日三更上山人曽識玉蟾翁丹砂九返面<lb/>
<pb n="KR4e0023_SBCK_003-7b"/>
如童吹笙醉跨千年鶴朝上崆峒暮廬霍葛洪井西松<lb/>
樹老子晉䑓下桃花落日邊人寄董師書别我却入天<lb/>
台居麻姑相見巳白髮蓬萊弱水人何如我亦張㠶上<lb/>
南斗餐霞有訣能相授青天更約借龍騎福地應知令<lb/>
虎守<lb/>
　　題子昂秋林早行圖<lb/>
北上莫度河龍門如天誰敢過西逰莫趍蜀瞿塘如馬<lb/>
誰敢觸大星未落月掛樹行人出門向何䖏日日西東<lb/>
徃復来青山不㫁天涯路天涯路險更無窮破裘羸馬<lb/>
怯秋風日髙茅屋猶未起愧尓山中白髮翁<lb/>
　　題趙子昂秋江漁艇圖<lb/>
<pb n="KR4e0023_SBCK_003-8a"/>
朝漁江之南暮漁江之北朝暮清江邊公侯不相識西<lb/>
塞山前秋日微滄波浩蕩釣船歸老髯何来一相就鐡<lb/>
笛花吹彭浪磯<lb/>
　　小蓬壷歌<lb/>
君不見蓬萊方丈三韓東上有飛楼湧閣何穹崇始知<lb/>
九州更在赤縣外弱水不與人間通赤麟伏可優白鳯<lb/>
馴可籠瑶草四時碧桃花千歲紅盧敖一去巳無跡燕<lb/>
齊弟子徒相從鐡厓老人有仙骨七十復向雲間逢髙<lb/>
臺剪㫁一曲幽絶境銀河倒掛双玉虹自非夸娥之神<lb/>
徙其䖏安得縮地如壷公讀書已去神禹穴献賦不到<lb/>
眀光宫麻姑相過急洒掃有酒莫使金樽空酒酣更呼<lb/>
<pb n="KR4e0023_SBCK_003-8b"/>
双童為我歌小海鐡笛雷怒来天風<lb/>
　　醉芙蓉歎<lb/>
蜀江芙蓉四十里花外樓臺夾江水蜀主龍舟八月来<lb/>
日照千門錦雲起一朶依稀武都女雪色宫衣輕欲舉<lb/>
巳竊玄珠化水仙不同石鏡埋黄土朝妍夕態還相惱<lb/>
傅粉塗黄俱草草春風入髄猶未蘇丹砂換骨應長好<lb/>
淩波殿廢花亦殘江上秋深風雨寒武林城南偶識面<lb/>
把酒共看赬玉盤十年流落雲間路欲尋舊賞知何䖏<lb/>
芳心一點對斜陽脉脉無言歲華暮<lb/>
　　題趙䖏仁竹泉所<lb/>
王孫寳玦巳流落九馬不復歸長安梨園歌舞入殘夢<lb/>
<pb n="KR4e0023_SBCK_003-9a"/>
白屋無人空翠寒流泉汨汨如流乳竹應笑歌成律吕<lb/>
酒酣濯足望洞庭一片瀟湘隔秋雨有鳥有鳥来丹山<lb/>
羽衣五色朱其冠人間腥腐不足飽食汝竹實飲汝湍<lb/>
汝一出三千年<lb/>
　　次韻鐡厓先生醉歌<lb/>
先生愛酒稱酒仙清者為聖濁為賢清江三月百花合<lb/>
江頭日坐流萍舩左携張好右李姢紫檀双鳯鵾雞弦<lb/>
傾家買酒且為樂老婦勿憂無酒錢白日西沒天東旋<lb/>
秋霜入鏡何當玄蓬萊有路不可到祖龍巳腐三重泉<lb/>
何如快飲三萬日酒樓即起糟丘邊願持北斗挹東海<lb/>
月落枕股樓頭眠<lb/>
<pb n="KR4e0023_SBCK_003-9b"/>
　　用蘇東坡先生韵賦竹軒<lb/>
朝飢不飽肉朝寒忍看竹愛竹巳成癖尚勝桃李俗食<lb/>
筍兾生肥我癖無良毉籜龍未可斸頗怪鑱奴癡竹下<lb/>
哦詩空咀嚼月明夜半来笙鶴<lb/>
　　孫孝子歌<lb/>
亂兵夜入髙郵城孤児失母號且行城邊白刄䊮霜雪<lb/>
負母獨出千人驚君不見䲭鴞生子食毋肉人間更有<lb/>
䲭鴞族児知有母同死生<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>莪巳廢猶能讀<lb/>
　　白苧詞<lb/>
江清月髙夜未央芙蓉半白㣲有霜天魔小隊分兩行<lb/>
胡姬更勸莆萄漿酒酣回身入洞房金爐火煖熱都梁<lb/>
<pb n="KR4e0023_SBCK_003-10a"/>
願君朝出夜飲酒祝君千年萬年夀<lb/>
　　行路難<lb/>
　　　古有行路難其詞非一近見楊伯謙之作則言<lb/>
　　　其易而不言其難也故申其義焉<lb/>
采玉于闐河問君勃律何時過采珠鮫人室問君百粤<lb/>
何時出珠玉歲乆同為塵君胡重利不重身海有波缺<lb/>
我楫山有石摧我輪行路難出門即羊腸何况萬里道<lb/>
管叔危周公匡人仇魯叟尊有酒盤有壷鼓坎坎歌烏<lb/>
烏海不可渉山不可徒路旁之人愛尓玉與珠行路難<lb/>
我以為父安知非虎我以為兄安知非狼仰天悲歌泣<lb/>
下沾裳<lb/>
<pb n="KR4e0023_SBCK_003-10b"/>
　　團扇詞<lb/>
團扇何皎㓗誤方雪與月雪當有時汚月亦有時缺妾<lb/>
恨似天長君恩成雨絶昨夜秋風長信来星河巳見西<lb/>
南囬妾有新詞詎堪寫夜撲流螢玉階下<lb/>
　　題兒雲林畫<lb/>
雲林先生老更迂酒酣落筆元氣俱滄洲赤縣随意掃<lb/>
不學徐熈沒骨圖沉犀石帶波濤潤石上烟梢勢千仞<lb/>
叅天古木蛟龍僵赤葉巳脫荆門霜北風蕭蕭白日暮<lb/>
相偶應知不相附丹山之羽何時来㑹待春色隂厓囬<lb/>
　　折楊柳曲<lb/>
楊柳何青青春風拂長路朝送行人歸暮送行人去行<lb/>
<pb n="KR4e0023_SBCK_003-11a"/>
人南北無巳時折盡可憐無一枝<lb/>
　　題王叔明茅山圖<lb/>
一峯挿天三萬丈衆峯旁聮不相讓我行未盡天下竒<lb/>
王宰冩山工異状靄靄勾曲雲蒼蒼溧陽樹天髙去鳥<lb/>
沒日落行人度茅君已千年浪憶燒丹處猶疑風雨夜<lb/>
騎虎山頭遇平生好山獨未歸山中桃花如雨飛相從<lb/>
采术定何日長向雲間瞻翠微<lb/>
　　秋夜長<lb/>
夜長何漫漫婺婦歎且泣落月當窓懸廻風尋户入新<lb/>
愁不可道古恨無時㫁吾将呌重華於江之南蒼梧山<lb/>
髙湘水滿耿耿不寐起觀東方溥彼白露降而為霜碧<lb/>
<pb n="KR4e0023_SBCK_003-11b"/>
草無情亦隕其芳安得不老既玄而蒼周公待旦思兼<lb/>
三王傷哉何為攬衣彷徨<lb/>
　逺别離<lb/>
君不見青天之月三五缺三五滿惟有别離愁千秋萬<lb/>
古何時㫁憶昨郎逺行城南柳飛絮迢迢出居延匹馬<lb/>
随都護今年得郎書猶在天山戍黄河入大荒白草迷<lb/>
歸路夏日青無光胡風起朝暮不若路旁塵随郎馬蹄<lb/>
去妾居但守節郎去當封侯昔為白門燕雙棲江上樓<lb/>
今作隴頭水嗚咽東西流時慿萬里夣夜到西梁州三<lb/>
十六部猶未滅良人那得朝金闕可憐池上𬗋鴛鴦白<lb/>
頭生死不相忘<lb/>
<pb n="KR4e0023_SBCK_003-12a"/>
　　白雪歌<lb/>
昆侖火炎玉巳灰神爲六葉空花開北風萬里寒門来<lb/>
一夜吹落金銀臺填坑委谷何皚皚龍蛇僵縮虎豹哀<lb/>
洪流不作龍門雷崆峒太白危欲摧将軍夜出猶未回<lb/>
馬前一片大如杯山中野老居崔嵬酌酒以匏燒芋魁<lb/>
安知銀屏翠箔園白台但歌田有百榖年無災<lb/>
　　董逃行<lb/>
北風破肉胡兵利漢将驅人死胡地丈夫四出婦女號<lb/>
長安十日城門閉夜入南山忍衝虎尚勝迢迢随捕虜<lb/>
城中有地盡蓬蒿城下何人種禾<graphic n="KR0927" url="https://raw.githubusercontent.com/kanripo/KR-Gaiji/master/images/KR0927.png" mimeType="image/png"/>夜聞董送四面歌<lb/>
却思郷土淚滂沱<lb/>
<pb n="KR4e0023_SBCK_003-12b"/>
　　雨中<lb/>
江南正月如臘月花開未開春尚慳空中白雨急飛瀑<lb/>
海上黒雲深抱山老夫閉門愁不出十日西窓聴蕭瑟<lb/>
公卿鞴馬五更朝且獨髙眠舒我膝銅雀破瓦不補天<lb/>
哦詩強學號風蟬荒村無路竹雞喚載酒何人尋鄭䖍<lb/>
白頭為農計亦足棄書耕田買黄犢<lb/>
　　正月廿九日楊鳴鶴席上分韻得㡬字<lb/>
兩山昨夜風雨止水漲新㾗沒沙尾黄知彭澤柳初芽<lb/>
紅見武陵桃欲蕋老去逢春更惜春平生酒伴誰知己<lb/>
白髮楊郎古竒士千金巳散歸田里閉門留客為張筵<lb/>
共喜一時成二美小兒行觴不計籌大兒割肉能操七<lb/>
<pb n="KR4e0023_SBCK_003-13a"/>
冬殖下筯白於肪秋藕洗泥寒刺齒且湏快意在今朝<lb/>
况我中年㑹能幾亂離相見亦偶然海内交游半為鬼<lb/>
顛狂豈顧傍人毁但恨白日無淹晷賦詩巳覺無曹劉<lb/>
罵客安知有程李坐中一鶴能商歌歌作連珠盡傾耳<lb/>
風卷新聲入夜雲豪竹哀絲静如水若為倒卷玻瓈江<lb/>
百尺高樓眠不起<lb/>
　　丁一鶴以疾止酒詩以誚之<lb/>
一鶴先生老躭酒夜飲一石朝五斗春来連月醉如泥<lb/>
窺户欣無太常婦杜康昨者忽為厲鸚鵡不薦談天口<lb/>
結交昔在王侯間折莭應羞兒女後地經檇李却垂淚<lb/>
日落君山獨回首浪說北游年少時結束正似幽并兒<lb/>
<pb n="KR4e0023_SBCK_003-13b"/>
朔風破肉雪埋脛桃花駿馬如星馳天街下馬意氣盛<lb/>
胡女起問郎君誰凉州莆萄不論價龜兹觱栗當筵吹<lb/>
安知反覆一秋夣白髮漸滿紅顔衰吳王宫中走麋鹿<lb/>
真娘墓下號狐狸出門兩足苦無力强與老儒時賦詩<lb/>
君不見人間萬事隨流水别有乾坤醉郷裏不如與君<lb/>
更挟兩鴟夷李白陶潜共生死<lb/>
　　穆陵行<lb/>
　　　至元中胡僧楊璉真伽利宋諸陵寳玉因倡妖<lb/>
　　　言惑主盡發<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>宫之在㑹稽者㫁理宗頂骨為<lb/>
　　　飲噐璉敗歸内府九十年矣洪武二年正月<lb/>
　　詔宣國公求之得於僧汝訥所乃命塟金陵聚寳<lb/>
<pb n="KR4e0023_SBCK_003-14a"/>
　　　山立石以表之余感而賦詩一首<lb/>
六陵草沒迷東西冬青花落陵上泥黒龍㫁首作飲噐<lb/>
風雨空山魂夜啼當時直恐金棺腐鑿石通泉下深固<lb/>
一聲白鴈度江来寳氣竟逐妖僧去金屋猶思宫女侍<lb/>
玉衣無復祠官護可憐持比月氐王寕飼烏鳶及狐兎<lb/>
真人歘見起江東鐡馬九月踰崆峒百年枯骨却南返<lb/>
雨花䑓下𨳩幽宫流螢夜飛石虎殿江頭白塔今不見<lb/>
人門萬事安可知杜宇聲中淚如霰<lb/>
　　送㝎南宗住四明大慈寺<lb/>
伏龍羅漢無人識萬里如雲倐南北南北山川不可窮<lb/>
雲去雲来自無跡朝辭鳯闕向東湖身乗一葉秋江蘆<lb/>
<pb n="KR4e0023_SBCK_003-14b"/>
東湖何䖏更求我白雲去盡青山孤𨳩樓夜看山頭月<lb/>
月色湖光射氷雪四明太白相峥嶸天地虚空一毫髮<lb/>
老夫漂泊悲蓬根相逢巳契三生塊人開火宅不可住<lb/>
他年聴法来松門<lb/>
清江貝先生詩集卷之三<lb/>
</p>
<p>
</p>
  </div>
</body>
</text>
</TEI>
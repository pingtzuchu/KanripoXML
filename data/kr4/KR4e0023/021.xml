<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0023_SBCK_021-1a"/>
清江具先生文集卷之二十一<lb/>
　金陵集<lb/>
　　送安止菴序<lb/>
崇安丞眞定安公止菴之行也具瓊載酒白門以送之曰何以<lb/>
贈我遂酌而告以止之說夫凝結至堅者莫如山卑而培塿穹<lb/>
而五嶽連峰沓嶂之環拱其體恒止而不遷也雲氣出焉草木<lb/>
生焉山一於静乎流行不滯者莫如水小而為溪為澗大而江<lb/>
河衝波駭浪之起伏其體恒震而不止也坎而瀦焉魚龍宅焉<lb/>
水一於動乎古之君子其止同乎山而未甞不行其行同乎水<lb/>
亦未甞不止非有心於止也其止以時非有心於行也其行以<lb/>
時孔子所以可仕則仕可止則止可乆則乆可速則速而世之<lb/>
拘於一曲不明夫出處者止而不行故功不及乎物行而不止<lb/>
故物或亂其心惡足以論止哉若子之託於田里且二十年日<lb/>
<pb n="KR4e0023_SBCK_021-1b"/>
與田夫野老為伍視一時之聲利泊如也可謂止矣既而起佐<lb/>
一邑之政非止而行歟亦由時而巳吾無與乎其間也止固爲<lb/>
止行亦爲止此固合乎易矣子以為何如曰至矣復進而申之<lb/>
曰時止而止時行而行止之小者也大象之傳曰兼山艮君子<lb/>
思不出其位彖曰艮其止止其所也則父子之爲父子君臣之<lb/>
爲君臣莫不有所止聖人應萬變而不窮使天下順治者豈過<lb/>
於是邪必如所言不獲其身則内不知有己不見其人則外不<lb/>
知有人内外兩忘而止之道可得矣若知行止之在人者無六<lb/>
二之艮其腓六四之艮其身矣而於所止尤不可不求焉尚無<lb/>
以爲老生常談而忽之乃起而謝曰敢不以其規自勗遂書而<lb/>
爲贈<lb/>
　　送安上人序<lb/>
大雄氏西方之豪傑乎塵芥六合夣幻人世盖將窮神知化而<lb/>
<pb n="KR4e0023_SBCK_021-2a"/>
惡物之爲累也嗚呼神化豈外乎物哉然人之昧者恒以其所<lb/>
甚苦爲至樂以其所甚憂爲大利朝夕病於風輪火宅而莫之<lb/>
悟焉苟以其言覺之奚不可也使過尭舜禹湯文武一之以大<lb/>
中至正之道亦必折而從之惜其後聖人而出溺於空虚而不<lb/>
返視區區事業之卑文章之陋孰得以此而勝彼乎其教之行<lb/>
爛漫於中國又頼其徒扶樹而弘大之當南北分裂之日則有<lb/>
逹磨在梁鳩摩羅什在秦佛圖澄在趙考其所歸鳩摩羅什佛<lb/>
圖澄不過假神通以惑世得其心印之正法雖立而未甞有法<lb/>
相雖形而未甞有相則達磨一人而巳武帝最爲好佛亦未能<lb/>
悟其旨方且求之文字之末繇是不合而去一葉渡江特顯其<lb/>
跡道固不在於是也予在雲間時甞與學佛者極論其得失有<lb/>
天寕雪廬獨主神通爲說强附於窮神知化之事故斥其不求<lb/>
諸心則去佛巳逺謂之知道可乎及官<lb/>
<pb n="KR4e0023_SBCK_021-2b"/>
京師獲接四方有道之士而百丈座元安公雪心者臨川之秀<lb/>
克究心印者也游方至金陵留天界寺六年爲校蔵室諸品經<lb/>
五千四十八卷今年冬以諸山之請歸而主其永安禪寺泐公<lb/>
季潭復公見心皆贈之以言復介儒者曽公旦初求序其首蕳<lb/>
遂舉所聞以質焉噫道之大未易盡也然乆而不墜者亦繫乎<lb/>
人余固望之雪心且感吾儒之不振也<lb/>
　　送楊文啓序<lb/>
國子生天台林伯雲来言其郷先生楊文啓者隱黄岩之大閭<lb/>
其道足以自樂泊然無以求於外恒言天下之至貴無以加吾<lb/>
之所貴故不知貴之爲貴天下之大利無以易吾之所利故不<lb/>
知利之爲利不知貴之爲貴貴有尊於人者也不知利之爲利<lb/>
利有重於人者也吾何慕彼哉於是衣褐衣飯脫粟鼔琴而歌<lb/>
先王之風衆莫知其底藴時出游佳山水間過四明上天姥汎<lb/>
<pb n="KR4e0023_SBCK_021-3a"/>
鏡湖觀禹穴將終其身與流遁忘返者爲徒洪武七年<lb/>
朝廷用薦者言徴至<lb/>
京師欲命以官復辤不就廼授荆州儒學敎授欣然而往幸先<lb/>
生贈之言遂起而復曰予雖未識文啓盖亦一世之髙士審於<lb/>
出處而不茍者又何待於贈邪抑聞天台黙齋王公以正學爲<lb/>
東南師表而文啓獲登其門則源委又可知巳雖然今<lb/>
國家方興學校而典敎之職甚重而不輕也横經正席以周公<lb/>
孔子之道誨荆州之子弟所以羙其俗而成其才者不在兹乎<lb/>
振鐸之暇覽江漠之同流仰衡巫之聮綿而弔三國戰争陳跡<lb/>
以發之文辭其爲適固不異於大閭也<lb/>
　　送朱昭文赴綦江丞序<lb/>
天下之物非一莫不因而器之故棠溪之金鑄而爲兵于闐之<lb/>
玉琢而爲圭爲璧泗濵之石錯而爲磬龍門之桐削而爲琴雲<lb/>
<pb n="KR4e0023_SBCK_021-3b"/>
夣之篠剡而爲矢豫章之材伐而爲宫室舟車其取之四方者<lb/>
無一之棄於工焉而<lb/>
國家之用人亦然閫外之寄必求山西之剽悍論道講議必求<lb/>
齊魯之君子守一郡長一邑必待龔黄守法之吏謀謨廟堂之<lb/>
上又在有莘之伊摯版築之傅說是物各成其器人各任其職<lb/>
豈二理哉然古今取士之途雖廣未若<lb/>
天朝合而用之雖伏於窮山絶島凡攻一藝者咸獲與四科之<lb/>
選由是檇李朱昭文以文詞高等擢綦江丞俾持印往撫其境<lb/>
而寕國汪太玄爲簿佐之且求言於予予惟綦江爲重慶之屬<lb/>
邑居川江之南距府三百餘里重山環列人民鮮少舊置廵檢<lb/>
以守之蜀明氏以地廣置縣及附版圖因而不革然其人未洽<lb/>
於政化所冝宣逹<lb/>
聖天子徳意雖在萬里之外蹈義泳仁不異於中國則自昭文<lb/>
<pb n="KR4e0023_SBCK_021-4a"/>
始尚勉之哉故爲之序而能詩者咸繫其後云<lb/>
　　贈醫師王徳𥙿序<lb/>
方伎之見於史者扁鵲倉公二人耳傳紀鵲受長桑君藥飲以<lb/>
上池之水三十日視見垣一方人以此視病盡見五臓癥結特<lb/>
以切脉爲名豈不怪巳哉鵲固醫之良也聞病之陽論得其隂<lb/>
聞病之隂論得其陽不出千里而决者至衆雖古之俞跗不能<lb/>
過矣太史公好竒之過欲神其事故假之爲說歟倉公之傳實<lb/>
祖於鵲然所治自齊侍御史成以下凡二十餘人皆以切脉求<lb/>
之而鵲於桓侯<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>太子望色聴聲能必其生死又可不謂之神<lb/>
也嗚呼二人者不可得而見矣代之爲醫者遇疾之所在不及<lb/>
察其隂陽誤而致夭不亦悲夫友人王景玉氏數與余言寕國<lb/>
王徳𥙿之醫其驗不一今年秋應<lb/>
楚府紀善之辟属有腹疾謁告三月衆醫皆視而走而徳𥙿能<lb/>
<pb n="KR4e0023_SBCK_021-4b"/>
起於阽死是亦精於方伎者歟余以景王之言爲信及㑹于成<lb/>
均相與上下極論黄帝岐伯之書喜其獲見於所未見其必遇<lb/>
異人如鵲之於長桑君倉公之於陽慶者惜予不能張之法太<lb/>
史公之竒也姑舉其略爲贈尚從而録其先後治病之功云<lb/>
　　送葉孟桴秀才赴雅州叙<lb/>
蜀去中國爲絶逺秦始通之而劔門之險守之有餘攻之不足<lb/>
者也劉備甞資之以抗呉魏公孫述李雄孟知祥皆乘天下亂<lb/>
而竊據焉光武討述四年而始平魏伐劉樿若易於光武亦出<lb/>
危道而僅勝之考之於史漢入成都則自高平第一屯于津郷<lb/>
㑹于荆門入于平曲戰于廣都而將士之死者非一魏自斜谷<lb/>
駱谷趨漢中又自隂平達于江油而鍾㑹鄧艾皆不返今其兵<lb/>
交之蹟猶可想見於千載之下也若宋洎元吾弗暇論至<lb/>
國朝以平呉餘力翦僭號之明氏不頓一兵不遺一鏃而全蜀<lb/>
<pb n="KR4e0023_SBCK_021-5a"/>
來歸劔門如昔亦莫得恃之爲險者豈非天威所加殆過於前<lb/>
代也歟故既命官鎮撫其人民土地而蕃夷錯出百貨所居又<lb/>
設市官以征之焉繇是華亭葉蓁爲雅州天全六番稅課司副<lb/>
使予以其釋書山房而有萬三千里之役經白帝泝三峽上瞿<lb/>
唐出龍門過石龕歴五盤鹿頭以窮巴間之竒觀發之文辭固<lb/>
在此行矣雖然位卑而責至重尚愼之哉尚愼之哉<lb/>
　　送黄孟輔序<lb/>
易之爲道大矣周子程子去聖人千歲之乆所以發揮其奥者<lb/>
非秦漢士所及而朱子又擴程子未及之義焉方元之盛時先<lb/>
師次山黄公與其兄午山先生講易於郷會程朱而一之而中<lb/>
玉父者又次山之弟能日記數千言檇李號易之淵海獨推黄<lb/>
氏一門爲盛延祐間午山先生與子玭同登進士第後中玉亦<lb/>
仕至江山尉卒有子棐克世其學尤專揲蓍求卦定事之吉㐫<lb/>
<pb n="KR4e0023_SBCK_021-5b"/>
百不一失人咸以爲季主不能過且譏其不習舉子業如前人<lb/>
趨場屋一日之利嗚呼易固主於卜筮而祐夫神也世知卜筮<lb/>
為一事例於日家之小數又惡足以知易哉初棐從親于江山<lb/>
丁元季之禍兄弟皆死于兵獨間関千里轉客雲間洪武五年<lb/>
始歸石門年巳五十有八而宗族凋落殆盡矣今年秋<lb/>
朝廷用薦者言召至<lb/>
京師因過成均見予乃舉所得於先師之緒餘與之極談累日<lb/>
而天地無窮之理古今無窮之變莫不貫通又非區區局於卜<lb/>
筮可至也既而以疾求歸執政許而遣之士大夫各賦詩道其<lb/>
志予故序學之源委而稱其父子兄弟焉<lb/>
　　送閻炳文歸安陽序<lb/>
國子生河南閻炳文爲童子時父母先後没殯于道次越十有<lb/>
九年阻兵未及附安陽之祖塋廼謁大臣求歸而改葬焉大臣<lb/>
<pb n="KR4e0023_SBCK_021-6a"/>
許之戒塗有日助教貝瓊為之序復繫以詩曰<lb/>
河内昔䘮亂逺近俱騷然操兵起殺吏夜探赤白丸徤者方出<lb/>
走父子焉能全遂令半為鬼暴骨滿道間閻生當此時幸脫豺<lb/>
虎患二親不及葬有淚空流泉荒阡翳荆棘魂魄驚未安飄飄<lb/>
來<lb/>
南都太學留經年安陽右太行所悲家室殘堂封巳當營何日<lb/>
歸青山松栢乆化石蕭蕭風雨寒永慚反哺烏無目視蒼天巍<lb/>
巍天禄閣蕩蕩金馬門敢私一身樂莫報三年恩上謁二大夫<lb/>
吐詞亦何酸徃求狐兎區重卜棲鳯原五月南風生獨上龍江<lb/>
船白雲暮悠悠送汝千里還<lb/>
　　送魏文芳序<lb/>
昔蘇文忠公與弟黄門㑹于彭城之逍遥堂夜窓聴雨賦詩唱<lb/>
和奚趐塤箎之迭奏也大抵天下之情聚而樂别而悲見之朋<lb/>
<pb n="KR4e0023_SBCK_021-6b"/>
友且然况於兄弟之親而厚者哉余每讀其詩以為有常棣之<lb/>
遺意能使人益重同氣之恩其視相仇相怨待之為塗人如鄭<lb/>
伯者用心何如也國子生上黨魏翰在<lb/>
京師二年而其兄文芳不逺數千里訪之既見之頃怡然如文<lb/>
忠公兄弟之在彭城又孰知山川之阻霜露之慘乎發春當歸<lb/>
且戀戀不相捨而勢有不得留也於是一時與翰游者咸嘉其<lb/>
義發之詠歌復求余序其首蕳嗚呼親吾所當親固本於天理<lb/>
之自然有不待强而後能者亦何假余言以為勸邪特閔夫失<lb/>
其本而不及是究是圖惡可不因文芳而推古人之所重也<lb/>
　　故滎陽佚耕處士鄭公墓誌銘<lb/>
佚耕處士鄭公卒無後洪武三年冬十有二月　外孫王友<lb/>
龍穿竁松陽旌義郷之雲岩山陽呉工原以其配東海徐氏合<lb/>
塟焉越二年壬子友龍擢進士第授池州貴池縣簿復状其系<lb/>
<pb n="KR4e0023_SBCK_021-7a"/>
出行事請銘於國子助教貝瓊圖鑱石墓側廼次第而銘之處<lb/>
士諱天覺字佚耕括之松陽人始唐鄭餘慶事徳宗憲宗官至<lb/>
同平章事餘慶之後有如岳家三衢昆弟五人如岳繇衢徙括<lb/>
支葉益繁散居麗水松陽平昌間而松陽之族特盛在宋時師<lb/>
尹克寛祖孫以明經及第克寛寔處士之從大父也曽大父某<lb/>
大父某皆隱不仕父某爲元某提領母劉氏生五子其長為處<lb/>
士少負竒好學工詞賦宋亡遂不從進士試賦詩有金鼎無鹽<lb/>
味更濃之語讀者悲之其先有銀鉛坑侵於勢家提領公弗為<lb/>
理處士時年十八奮然往白之官勢家廼屈復語曰若所專者<lb/>
利也吾所争者義也今吾事巳直使盡有為快曲直何逺哉割<lb/>
而予之提領公没事母劉氏益謹劉一日疾革刲股縻而進既<lb/>
啖尋已人皆稱其孝至遇宗族䟽戚盡禮故内外無絲髪間晚<lb/>
好浮屠法數㑹父老以講佛書為事後至元五年遇疾不治曰<lb/>
<pb n="KR4e0023_SBCK_021-7b"/>
吾春秋巳七十三復何求邪處士身長七尺餘貌甚偉羙髯過<lb/>
腹好善嫉惡剛而不暴初同里徐梅魁女如珪通論語孝經大<lb/>
義工書亦有法梅魁為擇配三十不嫁及見處士曰可矣即以<lb/>
妻之生子一人天女二人曰錫曰鍾鍾亦夭錫適王彬宋司農<lb/>
唐珪曽孫也其妾周氏生二女曰鈿曰鉉鉉適葉氏徐後十年<lb/>
卒年八十三錫之歸于王也生文虎友龍而寡誓弗再適二子<lb/>
方㓜皆養於母家而徐氏親誨之處士日出飲酒歸命讀出師<lb/>
陳情二表至臣無祖母無以至今日祖母無臣無以終餘年報<lb/>
泣下不止嗚呼其為人如此冝其世繼繼繩繩不絶天之所施<lb/>
又奚相戾邪友龍欲厚其報䘮以杖朞服義也銘曰<lb/>
惟括之鄭繇衢始遷訖宋歴元本固而綿烈烈處士長身玉顔<lb/>
閟而不施豹伏鴻鶱世以盈顛孰與約全得䘮兩遺洞參六觀<lb/>
仁必有從厥施曷偏雲岩之陽呉工之原我銘于墓百世孔安<lb/>
<pb n="KR4e0023_SBCK_021-8a"/>
　　故拙齋處士張公墓碣銘<lb/>
洪武六年秋七月十三日華亭拙齋處士張公卒予繫官<lb/>
京師不得奔走以撫其柩臨其窆越明年六月其子鼎走八百<lb/>
里見予而請曰鼎不幸失怙而痛吾父生既晦而無所見沒又<lb/>
泯而無所述其為不孝大矣將與諸弟謀立石墓左幸銘以垂<lb/>
無窮嗚呼予忍銘處士邪初予年二十餘始習舉子業又登郷<lb/>
先生俞公易齋之門處士不逺二百里来謁因獲叙外姻之好<lb/>
焉盖予娶葛氏處士内子之姑女也處士先受易俞公在弟子<lb/>
中特頴悟故能盡究其根柢雖科舉巳廢而講學于家者不輟<lb/>
予客<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>南時甞一過之以質性命之原連晝累夜劇談忌疲故<lb/>
知時雖否而其道未甞否也及至正初復科舉處士累戰累北<lb/>
且不罪有司益發書讀之期必得而後巳而病足不能行者二<lb/>
十餘年雲間之俊秀及門者恒數百予分教泮宫時復過之以<lb/>
<pb n="KR4e0023_SBCK_021-8b"/>
論文章之妙而反復古今得失益知身雖病而甚神未甞病也<lb/>
處士貌若玉雪可畫而有古豪俠氣急人患難家無留金有亦<lb/>
不能蓄也善飲酒至百盞不醉與人交貴賤無失有一善稱之<lb/>
極口有不善輙掩口而不言予與處士尤為莫逆有所蒙滯數<lb/>
引物開喻為之釋然氷觧而性戅多忤物處士必直攻其失今<lb/>
則巳矣惡得不為深悼而慟邪故視鼎所叙狀不容不銘也按<lb/>
處士姓張氏諱仁近字如心華亭人拙齋其號以世之皆巧而<lb/>
獨病其拙也曽祖諱鈞曽祖妣余氏祖雲潭祖妣金氏考諱儀<lb/>
字景雲妣蘇氏生二子長文甫次即處士先是景雲之弟古甫<lb/>
後許氏無子復以處士為子晚有子復命處士子之既長乃悉<lb/>
以許氏田宅歸復去家上洋之莆溪因復姓焉娶俞氏易齋先<lb/>
生女也有賢行生子四人升鼎節履升娶陳氏先卒鼎娶郁氏<lb/>
節娶朱氏履娶鍾氏孫男六人洲源浩溥渭澤女一人壽奴洲<lb/>
<pb n="KR4e0023_SBCK_021-9a"/>
娶陳氏餘皆㓜四子異室而處士往来其家至則留經月而去<lb/>
一日至鼎家而疾作遂不起享年七十鼎與諸弟奉柩葬莆溪<lb/>
之東原寔是月　日也銘曰<lb/>
驥日千里而蹶於坦途木不中梁與柱而棄於立枯命固繫於<lb/>
天又孰智而孰愚處約而豐名與徳符鶴砂之西有溪曰莆玄<lb/>
宅孔安庶厚其諸孤<lb/>
清江貝先生文集卷之二十一<lb/>
<pb n="KR4e0023_SBCK_021-9b"/>
</p>
<p>
</p>
  </div>
</body>
</text>
</TEI>
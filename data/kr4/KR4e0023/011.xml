<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0023_SBCK_011-1a"/>
清江貝先生文集卷之十一<lb/>
　兩峯集<lb/>
　　送王瑞菴序<lb/>
余讀鍼經而知鍼之要不岀於八穴曰公孫内関臨泣外関後<lb/>
溪中脈列缺照海八穴治證凢二百一十有三而九鍼補㵼之<lb/>
用由是行焉復參太乙飛騰之術其法有八曰迎之於前以殺<lb/>
其勢随之於後以觧其結提而升之以補其不足按而抑之以<lb/>
損其有餘左之上引以導陽右之下引以通隂虚之於中以生<lb/>
其氣實之於内以散其血二家之說寔相表裏皆本於岐伯雷<lb/>
公與黄帝問荅之書攷之靈樞素問可見巳通其術者金季則<lb/>
有全真趙魔哥皇元則有丘長生真人真人以授竇文貞公有<lb/>
所著標幽指迷二賦及玉龍歌龍髄經行于世而趙魔哥之徒<lb/>
則有洞玄李公髙山陳公再傳至於王通甫先生霍丘李清隱<lb/>
<pb n="KR4e0023_SBCK_011-1b"/>
然皆不若文貞公之際遇世祖而大顯于中朝也故四方學者<lb/>
咸稱北竇若蘭溪之鏡潭王公則岀入其門二十餘年為得所<lb/>
傳之的在當時巳有道南之歎逮鏡潭之子瑞菴益精於術往<lb/>
往治人之疾不啻大将統六師以剪小㓂殆非一時衆工之所<lb/>
及於是南北之明鍼道克繼文貞者獨推王氏父子焉嗚呼人<lb/>
之死生制於天而鍼能通其逆順屈者信之危者安之虚者充<lb/>
之弱者強之寒者燠之則其死生之制扵天者且制於醫矣抑<lb/>
非洞察脈絡之表而不差毫芒惡能求其十全之效哉冝斯術<lb/>
之傳千百而十一也瑞菴之術雖受於其父而得之於心應之<lb/>
於手必有斵輪之巧者不可誣也今年春自越如吴王公貴人<lb/>
交謁扵門者無虚日適大名劉性初病寒留檇李因迎瑞菴治<lb/>
之以俄頃之功起五年之疾故一方以為神人其從而執弟子<lb/>
禮者非一瑞菴亦不靳於傳盖将廣北竇之學於無窮而利人<lb/>
<pb n="KR4e0023_SBCK_011-2a"/>
之心亦及於無窮也歲云莫矣浩然言歸因序以送之而能詩<lb/>
者咸繫于後云<lb/>
　　贈星學梅生序<lb/>
天下之士成於偶而敗於竒通於𨳩而厄於塞故衛青才不過<lb/>
李廣㧞於奴而侯公孫弘徳不髙楊雄去牧豕而相始之困而<lb/>
終之顯如此信其不繫於巧愚而繫於命也代之談命者不精<lb/>
於五行妄稱吉凶禍福以恐人心而徼其利以私一巳甲曰某<lb/>
日利乙曰不利彼曰某人貴且冨此曰貧而賤㸦得㸦失百不<lb/>
一中徒滋天下之惑巳余来殳山有梅君玉者踵門而求見盖<lb/>
精五行之術者其告人吉凶禍福咸可徴焉寔賢而隱於卜筮<lb/>
者也余雖不執於命益知其懸於天者不得而易也故序而送<lb/>
之系之以詩曰<lb/>
我生之辰斗直於卯日直於巳太白一星獨守垣熒惑南流會<lb/>
<pb n="KR4e0023_SBCK_011-2b"/>
鶉尾利不及升斗位不登三公唯有文章吐竒恠鏤氷琢雪慚<lb/>
無功結㧕謾爲車何以送汝窮請君推行年祝雞願學尸郷翁<lb/>
　　送嘉興知事雨齋徐公上淮安推官序<lb/>
治天下之事非一而事莫重於司刑唐胡元禮爲少卿欲殺一<lb/>
囚司丞李日知以爲不可元禮曰吾不離刑曹此囚必無生理<lb/>
日知曰吾不離刑曹此囚必無死法當是時其事之曲直固不<lb/>
可辯而君子以爲元禮之嚴不如日知之恕焉吾從而攷之舜<lb/>
典自象刑至於流贖各有一定之法而繼之欽哉欽哉惟刑之<lb/>
恤哉則司刑者當以恕爲本不可以嚴爲事盖恕者徳恒勝法<lb/>
嚴者法恒勝徳徳恒勝法則無心於用刑無心於用刑者惟聼<lb/>
人之所犯法從而輕重之雖殺之而無怨法恒勝徳則有心於<lb/>
用刑有心於用刑者必以刑加人而不得其當者衆矣此胡李<lb/>
二公皆以至公行之而優劣之判不啻霄壤如此世之刑官冝<lb/>
<pb n="KR4e0023_SBCK_011-3a"/>
有所擇而處之乎洪武四年春正月三衢徐公雨齋繇嘉興府<lb/>
知事陞淮安推官寔材選也余聞之喜而不寐盖雨齋讀書而<lb/>
通律其掌簿書四年上下稱其文而無害則今專用刑之寄必<lb/>
能有日知之恕而無元禮之嚴可以上副<lb/>
明天子恤刑之意而淮安小大之獄知其無冤矣其行也邑之<lb/>
大夫士咸賦詩以餞之属余爲之序於是乎書<lb/>
　　送材上人序<lb/>
天下之道無窮而欲窮無窮者貴乎積而巳水積而深山積而<lb/>
髙人積而至於化是知學之不可苟也知學之不可苟斯又不<lb/>
足乎已不足乎已則愈至而愈未至愈精而愈未精闇者未睹<lb/>
一室之内泰然以爲人之莫己若也畫而不復進盈而不復受<lb/>
其積小矣求至於道不亦逺乎此吾所以爲學者之大病竊欲<lb/>
勉焉而氣質庸下方其或時不能有爲以至老而無及巳悲夫<lb/>
<pb n="KR4e0023_SBCK_011-3b"/>
材公大用學佛者也堅強而不倦純一而不二初受易於宛平<lb/>
榮先生後去而從紫薇山之忠公本心本心悉以所得於東湖<lb/>
定公者授之大用其所積於日月之乆以窮性海之穾寞者何<lb/>
如哉後𬗋山齊公主杭之興福教寺即舉之俾主四方之賔客<lb/>
遂得汎交而博求凢賢於已者必慕而師之而又欿然若不足<lb/>
将往參道公竺隱於苕霅之上来求一言以行烏得不重余之<lb/>
所感也乎抑甞聞大雄氏之興其法廣被於中國而隋智者大<lb/>
師又闡四教以法華為宗於是其入有門其趨有徑所謂行必<lb/>
先於知者盖儒佛道殊而功一如此反視坐而蘄悟如瞽之於<lb/>
黒白聾之於清濁豈不易邪充知而行若吾竺隱者隱然東南<lb/>
之秀五山稱之誠百一而為收耳大用幸與之同時就而止其<lb/>
是非毋盈毋畫吾見其積知日明積行曰成不極於化不止也<lb/>
而淺之為儒足乎巳而狹乎人者尚亦因彼而有所厲也夫洪<lb/>
<pb n="KR4e0023_SBCK_011-4a"/>
武四年秋八月既望檇李貝瓊序<lb/>
　　送劉性初歸雲間序<lb/>
宋蘇文忠公序佛者恵勤詩且言歐陽子好士為天下第一而<lb/>
一時庸人抜而顯於世者或負於旦夕之頃不待貴賤死生而<lb/>
然勤獨始終不忘歐陽子没與人語及輒泣下故書以傳之嗚<lb/>
呼知人之難古今所同豈惟歐陽子哉而文忠公拳拳於勤言<lb/>
之者深著歐陽子所以待天下之士如此其厚而天下之士所<lb/>
以報之者如此其薄特表勤之異於人人也今鐵崖先生楊公<lb/>
位雖不及歐陽子其好士之風則同甞言方今人物冝㧞十而<lb/>
得一繇是不擇其類茍有一才一藝者稱之不置士以此多岀<lb/>
其門而忌前好勝之徒以怨報徳者亦有之矣最後識劉性初<lb/>
於覉旅中即以逺噐許之及其終也性初哭之甚哀既與諸生<lb/>
葬之復自松江走二百里求余為之傳以備太史氏所録焉夫<lb/>
<pb n="KR4e0023_SBCK_011-4b"/>
先生以文雄一代固不待傳而知余甞先性初從於杭以觚墨<lb/>
相周旋者三十年義不可辭且嘉性初亦歐陽子之惠勤也視<lb/>
彼負公而變於未没之前者何如哉故歴叙先生岀處行事及<lb/>
所著関於世教者悉書以貽之將来於性初之别也復張之以<lb/>
序盖亦表其為人勇於義者如此猶文忠公稱勤之意也性初<lb/>
大名人父兄甞仕於元而能刮磨豪習從師讀書又事玉泉王<lb/>
公瑞菴學九鍼補㵼法後遇神師於海上盡授以丘長生所傳<lb/>
之密語其術益精治人往往有十全之效三吴咸稱之云洪武<lb/>
五年歲在壬子冬十有一月初吉檇李貝瓊序<lb/>
　　髙麗宗主尚希古塔銘<lb/>
嗚呼大雄氏之論性莫精於華嚴經八十一卷自晉义那尊者<lb/>
譯之至唐武后時再譯於賢首國師徳宗龍飛三譯於清涼國<lb/>
師華嚴之教遂廣被中國然代之信而住住而行以至於悟者<lb/>
<pb n="KR4e0023_SBCK_011-5a"/>
尠矣凢大地有生咸具是性謂之有而不囿於知覺謂之無而<lb/>
不淪於空虚其妙孰得以爲喻哉由信而悟者吾慈峰妙辯大<lb/>
師髙麗宗主希古尚公其人焉按狀師族姓浦尚其名希古其<lb/>
字檇李人母甞夣僧乗白馬入門遂娠師生有異質甫七歲母<lb/>
授孝經一過即成誦不忘十歲好佛書十二嵗見𬗋薇山恵力<lb/>
僧覺海白父母願從受業父母聴之祝髮爲沙弥既長聞景岩<lb/>
福公住崇徳之常樂因往參焉晝夜究華嚴觀福公恱其頴悟<lb/>
曰異日樹教東南者必尚也及侍福公於杭之髙麗五年升座<lb/>
說經吐音如雷龍象大駭僉舉爲都講天暦戊辰領宣政院劄<lb/>
住常樂常樂自福公之去寺廢巳乆遂葺而新之學徒不逺數<lb/>
百里而至至元戊寅遷臯亭之崇先益闡其秘名聞于朝有旨<lb/>
賜號慈峰妙辯大師閱七年退處禦溪别峰蘭若至正十年江<lb/>
浙行省太尉丞相尊其道遣使延之髙麗特授御製金欄袈裟<lb/>
<pb n="KR4e0023_SBCK_011-5b"/>
及張士誠㩀姑蘇累聘不應疾亟起索筆書偈曰七十三年住<lb/>
世只為佛祖岀氣今朝打箇散埸驚得虚空落地擲筆而逝二<lb/>
十二年秋九月乙卯也五山震悼冬十有一月辛酉茶毗于長<lb/>
平郷之石頭里異香載道㑹者二萬餘人既而拾舍利千數顱<lb/>
齒舌本洎所持珠百有二十堅踰金石悉不能燃石頭里地三<lb/>
夕有神光射天人以為師淳行之符云師一號雜花道人嗣其<lb/>
法者曰學字古海住崇先曰滋字澤翁住西湖之妙心曰慰字<lb/>
安谷住秀之招提曰燈字無傳住青鎮之蓮堂曰謹字莭菴住<lb/>
魏鎮之華嚴曰明字月江住南山之法興曰澤字雲海住西湖<lb/>
之精進曰仁字静雲住澉川之禪恱曰相字無見住常樂孫曰<lb/>
轍字萬里住范鎮之常樂曰梓字南山住嘉禾之楞嚴南山一<lb/>
日持状傳太尉丞相命来乞銘諸塔故為次第其略如此師状<lb/>
偉噐宏勇於進道日轉彌陀千聲客至劇談抵暮無倦色探深<lb/>
<pb n="KR4e0023_SBCK_011-6a"/>
抉閟非得於言語文字之淺陋者銘曰<lb/>
　　於維華嚴　經傳西國　毗盧性海　孰臻其極<lb/>
　　如雲弥空　如月照川　菩薩脩羅　聲聞人天<lb/>
　　一念内萌　十界㝷見　不索窈㝠　近而匪逺<lb/>
　　匪逺曷求　惟信為門　克信而行　悟道之原<lb/>
　　偉哉尚公　七齡有識　長參景岩　譬枵斯食<lb/>
　　升堂說經　吐音雷震　龍象大駭　濟彼方淪<lb/>
　　十霜常樂　棟宇輪奐　繼遷臯亭　卓錫籜澗<lb/>
　　帝賜嘉號　厥聞日升　毒龍在鉢　魔女分燈<lb/>
　　特立物表　王侯莫致　七袤星流　一夕雲逝<lb/>
　　玉岑無色　獸號鳥悲　公教不泯　視吾銘詩<lb/>
清江貝先生文集卷之十一<lb/>
<pb n="KR4e0023_SBCK_011-6b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0023_SBCK_020-1a"/>
清江貝先生文集卷之二十<lb/>
　金陵集<lb/>
　　送陳復禮歸四明序<lb/>
天下諸儒應<lb/>
明詔来<lb/>
亰師者咸噐而官之以親老辭歸者若干人四明陳復禮與焉<lb/>
或誚復禮既學而仕又奚辭則曰非不仕也吾毋特吾以老猶<lb/>
吾之少而恃吾母也揚子曰孝子愛日吾讀而悲之大抵人壽<lb/>
百歲為日率六百甲子夭扵疾病者弗論也不夭扵疾病由壯<lb/>
而老者㡬人歟由老而耄者又㡬人歟今吾親幸而至扵老則<lb/>
六百甲子之中日之逝者十之七其所餘巳少矣此吾之可知<lb/>
者也又幸而至扵耄則六百甲子之中日之逝者十之九其所<lb/>
餘益少矣此吾之不可必者也吾之扵毋欲致無窮之心而迫<lb/>
<pb n="KR4e0023_SBCK_020-1b"/>
扵有盡之景則其所懼甚扵所喜惡忍一日違其左右哉所以<lb/>
無所顧而請之而<lb/>
天朝致理尤本扵孝若親之老且耄者歸之使終飬是以獲遂<lb/>
吾烏鳥之私也若又責吾之辭無乃過乎檇李貝瓊聞而嘉之<lb/>
扵其行遂述而為序諸生之工詩者詠歌以繫扵後云洪武六<lb/>
年歲在癸丑秋八月書于冑監之西齋<lb/>
　　送顧伯載秀才歸四眀序<lb/>
四眀顧伯載少有竒氣與弟厪讀書南山中十年厪試于有司<lb/>
一蹴至給事中伯載獨耻習舉子業曰是不足為吾之學亦不<lb/>
足為吾之文學必如古人文必如古人可也既而去從鴻生碩<lb/>
士㳺益廣見聞之所未至者而赤城鴈蕩不過仙佛之所託亦<lb/>
既數往而厭觀矣乃泝姚江探禹穴如杭覧西湖之勝春粧秋<lb/>
抹互出朝煙暮雨之外者其變不一而海門潮汐雷奔雪涌彷<lb/>
<pb n="KR4e0023_SBCK_020-2a"/>
彿激萬弩而西也扵是知宋之南百五十年間安其樂而忘其<lb/>
憂棄中原而不復矣及抵姑蘇見穹窿之髙不踰孟門洞庭之<lb/>
險不過彭蠡而嘆區區之呉保之以争伯宜為人禽而泰伯不<lb/>
䄫矣且聞博大爽塏則金陵為東南第一四方人物莫不奔走<lb/>
㑹同焉遂至<lb/>
亰師睹龍蟠虎踞之勢而知天地之所載蓄山川之所控帶宜<lb/>
乎六朝定都以臨南北而<lb/>
聖天子又當王氣扵今日撫安億兆殆過五馬一龍之應焉宿<lb/>
㽞乆之將歸名卿才大夫欲㽞而不可強也咸賦詩以道其行<lb/>
而求予序扵首予惟局扵方者不可與論天下之大以其所見<lb/>
者小也若伯載㳺歴之廣雖未盡禹迹之所至亦必有以充其<lb/>
學而發扵文其扵古人可㡬矣雖然今四夷咸賔中國無警方<lb/>
興文學以崇太平之盛伯載尚于于而来羽儀扵<lb/>
<pb n="KR4e0023_SBCK_020-2b"/>
天朝其能枯槁窮山絶谷挹寒泉而弄眀月以終年歲者乎予<lb/>
將望之矣洪武六年秋九月既望國子助教檇李貝瓊序<lb/>
　　題秋江送别圖送陶九成歸雲間<lb/>
右秋江送别圖䖏士陶九成東歸左司郎中堵文眀作而贈之<lb/>
也䖏士始居赤城值天下兵變遂蹈海入吴隐雲間之鳯凰山<lb/>
後又徙山陽之南村<lb/>
皇眀洪武六年或以䖏士之名薦者松江守廉公即隐所起之<lb/>
至<lb/>
亰師　以疾辭許之或疑其上下相比之時獨隐而<lb/>
不仕何也盖高者恒不屑扵事雖萬鍾千駟有弗顧者非薄萬<lb/>
鍾千駟也違己而徇物非其志也此䖏士終扵隱　亦遂其<lb/>
志而不屈焉<lb/>
亰師之士喜其歸而惜其别追而祖之龍江之上而文眀工繪<lb/>
<pb n="KR4e0023_SBCK_020-3a"/>
事因寫而爲圖觀其艤舟扵岸者行人欲發而未發也引騎或<lb/>
前或郤者賔客之咸集也波濤洶湧雲山慘淡相與置酒勞勞<lb/>
亭上俯仰金陵之景無窮而古今之離思亦無窮也凡能詩者<lb/>
咸繫扵後而國子助教檇李貝瓊既賦十四韻復序以冠其首<lb/>
云詩曰<lb/>
秋色来淮南火雲猶嵂兀迢迢白門道雞鳴動車轍憶昨雲間<lb/>
時龍潭共㸔月賦詩淡不枯喜君如靖節髙情天姥雲清氣蛾<lb/>
眉雪飄零十年後相見俱白髮鍾山風雨夜辛苦那忍說向来<lb/>
歌舞地野草纏白骨獵塲猶種黍馳道今生蕨天寒老鶴歸日<lb/>
落孤鴻滅草堂何時築慚綴橋門列有道終布衣無才亦朱紱<lb/>
且持一盃酒慰此千里别待我三泖邉蚤晚辭<lb/>
鳯闕<lb/>
　　送周遜學赴長洲儒學教諭序<lb/>
<pb n="KR4e0023_SBCK_020-3b"/>
今年春予與㑹稽趙俶錢宰金華鄭濤同𬒳<lb/>
召至<lb/>
亰師授國子助教秋八月望預朝<lb/>
奉天殿<lb/>
詔臣俶等至<lb/>
御前命之曰汝壹以孔子所定書誨諸生若蘇秦張儀繇戰國<lb/>
尚詐故得行其說宜戒勿讀既受<lb/>
命退而思曰古人有言曰孔子讀而儀秦行鷙翰而鳯音也<lb/>
天語及此豈非灼見其說不徒惑戰國之君天下後丗且惑之<lb/>
心術之螙莫過扵此歟孔子之道自尭舜禹湯文武所傳著之<lb/>
易詩書禮樂春秋者大中至正歷萬丗而無弊也不幸亂扵百<lb/>
家而百家之中縦横為甚以其㓛利中君所好莫不說而從之<lb/>
視儒者之言仁義則為迂而不用矣此一時習扵傾危險陂前<lb/>
<pb n="KR4e0023_SBCK_020-4a"/>
後一轍不能囬其所向之途可勝歎哉然古今帝王皆知尊孔<lb/>
子而斥秦儀未有舉其詐以戒人使禁所習而趋於正者敬識<lb/>
於心造次不忘凡遇諸生必懇懇告之焉盖學孔子則進而為<lb/>
信為善極扵大而聖聖而神不翅梯之升髙杭之涉逺也秦儀<lb/>
智謀之末君子之所羞道者惡可襲彼之所為乎大抵率人以<lb/>
正猶懼不勝其詐矧以詐率人其不正又何責歟此<lb/>
上之命臣俶者将一洗天下之習而復乎三代之淳大哉言乎<lb/>
河南周遜學者正道先生之子也噐宏而有學搢紳咸噐之蘇<lb/>
之長洲縣司教職缺縣上之府府上之部試其文攷其行遂授<lb/>
教諭以歸人皆謂偃革右文之日莫先扵教化師儒之位雖卑<lb/>
凡藝優而徳不足譽隆而道不明者弗與也其慎而不輕如此<lb/>
則遜學視彼屈扵事者優劣何如也其行也士大夫歌詠以華<lb/>
之且求余叙其首因舉以告遜學冝訓長洲之子一於正而無<lb/>
<pb n="KR4e0023_SBCK_020-4b"/>
惑秦儀之邪說可也洪武六年歲在癸丑冬十月初言檇李貝<lb/>
瓊序<lb/>
　　送許清夫赴桂東序<lb/>
華亭許清夫起爲桂秉尹也来别余成均求一言以行予為之<lb/>
戚焉不恱曰<lb/>
聖天子以天下乆苦於兵思得循吏撫而安之則其往治百里<lb/>
邑冝不易也然清夫常知華隂矣華隂當潼關之險為陜右河<lb/>
南要衝洪武二年始入版圖時國家命將出定巴蜀供億既繁<lb/>
噐械芻糧之輸於軍者日夜相繼而車牛取具邑之四驛至越<lb/>
境不得易者其民益困㦯竄山谷間乃度田而賦計丁而役繼<lb/>
上封事䟽其利病<lb/>
上嘉其請以同州朝邑助之為益邏卒十傳卒十禁過賔迎勞<lb/>
之費於是上下獲安又白之府若省俾韓城白水郃陽澄城出<lb/>
<pb n="KR4e0023_SBCK_020-5a"/>
車以給運者築室以庇来者而華隂得以少休也流亡四歸初<lb/>
裁二百户後至一千三百户則撫民之道可知矣未幾以憂去<lb/>
民猶歌舞其徳焉今桂東爲郴之屬邑其俗愿而勁其事蕳而<lb/>
易治苟以施之彼者施於此則無難者是余之所恱也嗚呼善<lb/>
治人者猶醫之於疾也方六氣之相仇必攻以惡石毒草期於<lb/>
巳疾而巳及夫既復則時之飲食輔其元氣而强其四支所謂<lb/>
異術而同功也俗吏類不知大體以治宼治人慘急如束濕故<lb/>
不得其所者衆矣清夫由儒而進其効巳著於華隂必有以惠<lb/>
乎桂東而邁古之循吏乎子與清夫有瓜葛敢以是朂之尚無<lb/>
視爲老生之常談也是爲序<lb/>
　　送徐真卿赴羅山縣儒學教諭序<lb/>
皇帝定天下之初急於興學凢州縣咸置弟子員使廩於學官<lb/>
擇經明行飭者爲之師而<lb/>
<pb n="KR4e0023_SBCK_020-5b"/>
中亰所轄九州二十四縣缺而未舉重其選也洪武六年用御<lb/>
史張度言乃以呉烈等十有九人充之若羅山縣教諭徐真卿<lb/>
其一也將行且求言於余余惟詩書禮樂之教廢無以淑人心<lb/>
而明正道李遼所謂事有賖而實急者是也漢承秦未暇攷求<lb/>
三代之法而文景復尚黄老越七十餘年而學校始興若尊師<lb/>
重傅則見於明帝之時唐承陏亦苦兵争經生學士皆散越七<lb/>
年而學校復置詔明一經者上聞及太宗増廣生員遂有貞觀<lb/>
之盛焉五季陵遲不足言者宋太平興國間肇置四書院而巳<lb/>
仁宗命藩輔立學旁郡欲立者聴之繇是學徧於天下矣然漢<lb/>
以丈翁治蜀遣民<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>學以變蠻夷之陋而博士弟子之設遂逹<lb/>
之諸郡宋以胡瑗教授蘇湖二州其徒見之施政者若老於吏<lb/>
事後取其法行之太學皆因已著之效而知儒術之不可廢也<lb/>
天朝不待投戈息馬即崇教化為先務齊魯之風聲氣習無間<lb/>
<pb n="KR4e0023_SBCK_020-6a"/>
荒陬僻壤殆過於前矣大抵道之升降繫學之廢興學之廢興<lb/>
關時之理亂則今日太平之原君子可不於此卜之乎真卿蚤<lb/>
從陳公子山游復受業郷先生俞公易齋之門經既明矣行既<lb/>
飾矣推之以教羅山之子弟至於成就而俻<lb/>
國家之選又豈非砥礪之功邪盖見其賢於人人不久一邑也<lb/>
予固以是望之洪武六年冬國子助教檇李貝瓊序<lb/>
　　送李敏卿赴桂陽教授序<lb/>
今年秋湖南李敏卿謁予成均盖棠邑丞中卿之弟也貌甚偉<lb/>
言甚文予禮之如其兄焉初予與中卿預編纂元史者五月而<lb/>
中卿之學極愽凡三十六年君臣行事予每咨之而中卿亦稱<lb/>
予之叙事直而不詭故其論無異同史成予歸檇李且三年又<lb/>
徵為國子助教相望四千里外不得一見為快及見敏卿道其<lb/>
出處則知老於衡山之下挹湍瀬玩雲月固非予之所能及也<lb/>
<pb n="KR4e0023_SBCK_020-6b"/>
未幾敏卿授桂陽教授而歸来求一言増益其所未至予惟湖<lb/>
南人物過於中州而敏卿之講於家者有素奚待予之言也㢤<lb/>
抑聞李氏之先為姑臧大族唐太宗以兵取天下䟦野仙與同<lb/>
羅鐵勒應募以功賜姓盖親之也徳宗時㣲仲公以明經登進<lb/>
士第仕至連州刺史卒子弟遂家来陽焉及宋設科目自芮而<lb/>
下擢於朝者非一而芮亦為安撫官至中卿兄弟則十有九世<lb/>
矣嗚呼公侯之貴金貂赫奕曽不一二傳而流為皁隷者何可<lb/>
勝數獨李氏一門之盛如此豈非積之也厚而發之也逺乎且<lb/>
敏卿位雖卑而道寔尊視州縣簿書期㑹之煩亦已優矣尚推<lb/>
所學以淑桂陽之子弟使彬彬然有齊魯之風上副<lb/>
國朝建立學官之意可也枉道過家拜伯氏於堂其致予之耿<lb/>
耿焉<lb/>
　　送開學臣先生歸洛陽序<lb/>
<pb n="KR4e0023_SBCK_020-7a"/>
昔洛陽賈誼為漢愽士一歲中超遷至太中大夫請改正朔易<lb/>
服色定官名興禮樂立漢制更秦法文帝雖謙讓未遑且議任<lb/>
公卿之位諸大臣忌而短之出為長沙傅夫髙皇帝之有天下<lb/>
事多草創而一代制作不可以不定者絳灌之徒智弗及誼而<lb/>
帝又不能用此余深為在上者惜也今<lb/>
國朝偃革右文方復三王之治凡誼之言於漢者不待請而皆<lb/>
行矣處士開先生者亦起於洛陽為國子助教嘗自比於誼人<lb/>
亦以誼期之時大臣無忌而短者其至公卿不難也未幾以病<lb/>
謁告留<lb/>
京師治之六月病乆不愈廼遣歸此余又為在下者惜也嗚呼<lb/>
山川神靈降生竒偉磊落之士古今不數人固將使之有為於<lb/>
時也然遇時之可為而皆不得有所為不知其為天道何如邪<lb/>
初余與生同在成均資其講習之益一旦離散分處不能不為<lb/>
<pb n="KR4e0023_SBCK_020-7b"/>
之惘惘矣矧以衰老之餘攝官承乏與四方雋秀相周旋而回<lb/>
望其放於嵩邙瀍榖間追逐雲月爲事如誼所謂鳯凰自引而<lb/>
去麒麟莫可係而覊者竊有愧焉士大夫咸賦詩以送之属余<lb/>
爲之序於是乎書復繫之詩曰<lb/>
同客<lb/>
帝王都暫聚傷遽别人先春鴈去興豈秋蓴發朝看少室雲夜<lb/>
對嵩丘月龍門且復游鳯吹今巳歇有使或南来題詩寄呉越<lb/>
　　送危於<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>赴安慶教授序<lb/>
談者稱江西多豪傑之士文章自歐陽文忠公王文公曽文定<lb/>
公爲天下所宗不啻山之於岳水之於海矣及元之方盛則有<lb/>
程文憲公呉文正公而虞文靖公繼起天暦元統間其文章傳<lb/>
之四方萬里歐曽以降二百餘年未有能過之也若臨川危公<lb/>
大朴又登文王之門慱學而多藝其出游江海也文蜻公序以<lb/>
<pb n="KR4e0023_SBCK_020-8a"/>
送之且待之以萬人之人矣及仕於朝爲中書參知政事爲翰<lb/>
林承旨属大兵四起天下之勢日蹙而預大政决大議中外倚<lb/>
之爲重其所施又有過於諸臣者豈徒文章而巳哉余少時心<lb/>
識其名<lb/>
皇明洪武三年始識于<lb/>
亰師則既老矣然耳聴目明與學者商確古今終日無倦色時<lb/>
余預編史事弗暇與之周旋未㡬而公卒越三年復見其子於<lb/>
<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>粹然天球之不琢故知其有後也且将從而求公所著大篇<lb/>
短章合於經世者徧觀爲快而於<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>又有司教安慶之命来求<lb/>
一言以行故述江西人物之盛前後相望今又萃於危氏一門<lb/>
如此然安慶苦於格闘之餘詩書之習乆廢聞於<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>之至必将<lb/>
仰其風流餘韻而幸子弟之有師余固無可言者嗚呼匠之制<lb/>
噐也圓者必從乎䂓方者必從乎矩故恒執䂓矩以求方圓而<lb/>
<pb n="KR4e0023_SBCK_020-8b"/>
方圓不出乎䂓矩焉為師者亦然而聖人之道則師之規矩也<lb/>
惡可舍是而教乎異日由博士而升將見世濟其羙予敢不以<lb/>
文靖之待其先公者待於<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>邪於是乎書<lb/>
　　送鄭千之序<lb/>
四明鄭千之之往中立也國子諸生與之游者載酒祖于江之<lb/>
滸行二日抵書貝瓊曰真幸預門生之列今典教百里邑且居<lb/>
國都之内可無一言贈真邪辤不獲巳乃復曰盍亦觀於水乎<lb/>
海門之濤一晝夜凡再以驗天地之大信者子既得以見之矣<lb/>
道出姑蘇又見震澤之蓄矣既而絶江泝淮即魚龍之蟠互鳬<lb/>
鴈之飛集而其深且廣者可知彼溪澗溝澮之小朝盈夕涸不<lb/>
可以投芥者奚足睹哉然猶未也水之有本而最巨者莫過於<lb/>
河盖自昆侖至積石自積石至龍門從天而落徑山硤間千數<lb/>
百里而巨石之所盤束梗於前而薄於後不得紆徐漫衍而行<lb/>
<pb n="KR4e0023_SBCK_020-9a"/>
也故其暴怒喧豗非江淮衆流可敵及其山窮岸闊豁然奔放<lb/>
繞華隂歴砥柱下孟津道洛汭注大伾逹枯洚北折而南南折<lb/>
而東一日千里夷然至大陸而趨於海矣惟其勢之悍也遏之<lb/>
而愈起聲之洪也撓之而益震涌若雲翻怒若雷奔觸者無不<lb/>
崩而當者無不敗此河之竒觀見於龍門之阻非龍門亦無以<lb/>
見河之浩浩湯湯也使無其本而朝盈夕涸求其渙而爲文盪<lb/>
而爲聲惡可得哉士之厄而通者亦然聖人弗論也若唐之韓<lb/>
退之栁子厚李太白杜少陵宋之歐陽永叔蘇子瞻所謂天下<lb/>
之士亦皆起於困踣顛頓則掲陽栁州夜郎䕫子夷陵儋耳其<lb/>
猶河之龍門歟六子至是道益彰文益竒譽益崇又孰得而抗<lb/>
之也由其所蓄類於河之有本而最巨者矣故常謂物之出於<lb/>
㝷常者不抑則不振不塞則不昌今日之屈後日之伸後日之<lb/>
伸今日之屈此理之必然不可誣也君子於是察之而反諸身<lb/>
<pb n="KR4e0023_SBCK_020-9b"/>
焉千之之試藝有司遂冠四十人之選其上春官也咸謂必顯<lb/>
於時而位不稱其才能無戚戚於中邪殊不知進之之基寔在<lb/>
於是此天所以成其大者使動其心志充其所未至非止於弟<lb/>
子師巳尚益勵無怠予雖老當拭目俟之<lb/>
　　送顧貴和序<lb/>
瓊甞論孔子在春秋時汲汲焉歴聘諸侯之國晨門荷蔶接輿<lb/>
沮溺輦皆譏其不能隱而其言則曰吾非斯人之徒與而誰與<lb/>
又曰吾豈匏瓜也哉焉能繫而不食至於顔子閔子學於孔子<lb/>
者孔子使顔子仕顔子曰鼓琴足以自娱所學夫子之道足以<lb/>
自樂回不願仕季氏使閔子騫爲費宰曰善爲我辤焉夫以孔<lb/>
子之求仕如此顔閔二子之不欲仕又如此豈其道有不同而<lb/>
出處特異歟孔子聖人也當周之既東急於行道二子之賢不<lb/>
及孔子固知時之不可仕恥如冉有季路之爲矣是孔子期於<lb/>
<pb n="KR4e0023_SBCK_020-10a"/>
化人顔子閔子懼其制於人非以徇物為通而自汚絶物為高<lb/>
而自㓗也今天下既一非春秋列國之比大召諸儒用之雖有<lb/>
一藝不遺焉檇李顧貴和者度其才不足以有為乃辭於執政<lb/>
求歸飬其八十之母許而遣之予知其非辟世之倫而違中害<lb/>
義者也故舉聖門師弟子而論之云<lb/>
清江貝先生文集卷之二十<lb/>
<pb n="KR4e0023_SBCK_020-10b"/>
</p>
<p>
</p>
  </div>
</body>
</text>
</TEI>
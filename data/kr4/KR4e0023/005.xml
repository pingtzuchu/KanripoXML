<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0023_SBCK_005-1a"/>
清江貝先生文集卷之五<lb/>
　　水雲深處記<lb/>
青林在華亭東南六十里地平衍無大山惟叢篠灌木薈欝蔽<lb/>
虧盖亦海隅之斗絶幽邃所也其民田牧于中者雖早夜作苦<lb/>
足生胝脛無毛然皆樂其俗而安其業熈熈如太古時三吳之<lb/>
變兵亦不及予甞徑竹岡絶黄浦邪迤而南由横溪至青林盤<lb/>
囬百折如帶舟礙石不可行抵暮候海潮而上四頋徘徊念可<lb/>
築室讀書以佚吾老䂓欲㽞而未能也一日曹君士璜遣介持<lb/>
圖示予其號水雲深䖏者即璜之所居寔據青林之勝且求文<lb/>
以記之予惟淵之深魚之適也林之深鳥之歸也山之深虎豹<lb/>
之伏也魚不深則鉤餌得以出之鳥不深則矰繳得以加之虎<lb/>
豹不深則䧟阱得以掩而斃之故士之辟地恒若其不深而釣<lb/>
餌也矰繳也䧟阱也又有甚焉今青林有衆水之會可釣而游<lb/>
<pb n="KR4e0023_SBCK_005-1b"/>
也雲氣之出納可玩而恱也而璜之託扵是亦既深而莫得蹤<lb/>
跡也巳世所謂秦人捶花源者又何以過之哉大抵天壤之間<lb/>
百年之頃至樂莫大於適意能適其意者不在章綬而在於一<lb/>
丘一壑昧者方且犇走通都大邑急於自售以<graphic n="KR1522" url="https://raw.githubusercontent.com/kanripo/KR-Gaiji/master/images/KR1522.png" mimeType="image/png"/>利刼禄爲事<lb/>
趨死地如歸者不亦悲夫璜能果扵忘世蚤棄内外務日櫂孤<lb/>
舟與海父徃來暮色蒼蒼星月上升則放乎中流舉酒相属家<lb/>
童取銕笛作龍吟三弄以和巴歈之歌則其寄興豈非髙且逺<lb/>
邪余將去此而從之逰共相忘於水雲之外矣是爲記<lb/>
　　天香方丈記<lb/>
天香方犬者靈鷲峰興聖教寺奎公方舟燕坐之所也東南之<lb/>
勝萃於虎林而虎林之勝萃扵靈鷲舊云八九月月有桂子落<lb/>
其顛見於唐駱賔王詩方舟由雲門來主其席境爲之益勝庚<lb/>
子兵變寺毀扵火載經載營克復舊觀遂以天香名其室且訪<lb/>
<pb n="KR4e0023_SBCK_005-2a"/>
予九峯三泖間求文為之記而方舟之說則曰吾所謂天香者<lb/>
非特桂也昔慧理弘大雄氏之法於東土建寺靈鷲歴仐千餘<lb/>
年中紹理而興者有宋之行果軰每合諸大龍象講内外典天<lb/>
輒雨曼陀羅諸花故有四花亭者紀其異也吾法無所不徧故<lb/>
吾香亦無所不徧上徹渾淪下被磅礴㣲而無形廣而無際舉<lb/>
不外吾之法則舉不外吾之香凢具乎質者有雜香固無雜也<lb/>
限乎勢者有礙香固無礙也五音之奏可以恱耳香之所及不<lb/>
假金石而塞者以聦五色之章可以恱目香之所逹不假粉黛<lb/>
而瞽者以明五味之和可以恱口香之所入不假芻豢而虗者<lb/>
以充非芷非茞迷者觸之而覺窒者觸之而通躁者觸之而静<lb/>
忿者觸之而平𥚹者觸之而洪暴者觸之而仁惰者觸之而起<lb/>
貪者觸之而戒戚者觸之而欣疾者觸之而愈是吾香所以薰<lb/>
衆惡而會於善即吾法所以超衆妄而歸扵真也豈獨桂也歟<lb/>
<pb n="KR4e0023_SBCK_005-2b"/>
吾將廣其香於無外而延其法於無窮以是而爲諸天樂以是<lb/>
而為諸天膳以是而為諸天衣使大地物脫三毒八難十熱九<lb/>
惱無施而不可也予聞而嘆曰方舟之所造詣如此則知香之<lb/>
取於桂者淺矣予以事縻未能入名山覧靈鷲之秀一憇室中<lb/>
共談第一義為快姑次第其言為記俾揭諸壁以示其後云<lb/>
　　剪韭軒記<lb/>
錫山華季充氏居笠澤之梅墟築草堂若干楹題曰剪韭軒志<lb/>
懐友也介前進士澄江包叔藴来謁記余惟韭特莱之丰者非<lb/>
有太牢之美古之儉者多嗜之以其適口而易致耳而郭林宗<lb/>
夜見故人剪韭為具此一時之真意也代之為友者相附以勢<lb/>
相結以利相恱以飲食惡有剪韭之真意乎仐季充取友天下<lb/>
之士行倫志合而非勢利之相求也干戈格闘之餘散于四方<lb/>
耿耿如參辰相望數千里外少者壯壯者老顯晦存沒皆不可<lb/>
<pb n="KR4e0023_SBCK_005-3a"/>
知有過其軒而一接尊爼之驩雖太牢之羙其有過扵剪韭邪<lb/>
然會合之不常不能無憾於韭之剪者能㡬焉尔吁天子庶人<lb/>
未有不須扵友者詩曰相彼鳥矣猶求友聲矧伊人矣不求友<lb/>
生責人之弗鳥若也季充其求友生而不忘者乎至正二十有<lb/>
四年秋九月既望擕李貝瓊記<lb/>
　　方壷記<lb/>
華亭之鸎湖有大姓爲宋子正氏即所居之西偏闕室若干楹<lb/>
方䟽四啓晝夜長明如洞天狀有石焉嶄然而獻秀有木焉欝<lb/>
然而交䕃盖不待馭泠風度弱水而坐致方壷之勝因揭二字<lb/>
以名之且介前進士澄江包君叔藴來求余言爲記余惟方壺<lb/>
爲三神之一在瀚海東北五萬里外寔神仙之所宅也始皇帝<lb/>
甞遣徐福徃求不死藥至輒有風引颿而去則有無不可知而<lb/>
方士之說徃徃詫以惑世之人若子正之居地與人俱勝豈非<lb/>
<pb n="KR4e0023_SBCK_005-3b"/>
真方壺也歟而朝暮汨沒風埃中以㒺利徼名者惡知有此也<lb/>
余雖未睹其彷彿竊有㑹於心者焉至正初客錢唐属國家承<lb/>
平無事而池䑓苑囿甲於三呉時與一二賔客徃來湖山之間<lb/>
此一方壷也及來華亭也海内兵變西北州郡毒於侵<graphic n="KR2322" url="https://raw.githubusercontent.com/kanripo/KR-Gaiji/master/images/KR2322.png" mimeType="image/png"/>屠燒<lb/>
而編民之死者十九吾幸安居暇食以談禮樂於干戈之表亦<lb/>
一方壷也是非神仙之所得専矣彼居方壷而不能有方壺之<lb/>
樂至越海以求之其愚亦甚矣使不擇地而有其樂則非方壷<lb/>
而方壷也奚必清穆虗曠儗王侯之宫而後為方壷哉今子正<lb/>
㩀鶯湖之要甲第連雲膏腴接壤所欲既足而無求於外日坐<lb/>
方壷中㦯觴㦯奕又非若余之所稱而巳異日放舟湖上一造<lb/>
方壺而息焉則不為生客也<lb/>
　　白漚軒記<lb/>
姑胥環城皆水也㑹稽陳君思可校書葑門外靣水為軒有白<lb/>
<pb n="KR4e0023_SBCK_005-4a"/>
漚日徃來水上愛其㓗素間睱遂顔之曰白漚軒且徴余文以<lb/>
記之余惟鳥之族非一鳯也鶴也皆其超然出類者也翠也鶩<lb/>
也隼也鸚鵡也或以色珎或以味珎以色珎者人利其羽以味<lb/>
珎者人利其肉隼以善擊珎鸚鵡以能言珎亦不免為人覊惟<lb/>
漚水鳥也色不眩乎目孰得而賊之味不適乎口孰得而腊之<lb/>
音不恱乎耳孰得而畜之此漚與人相狎而相忘彼此一無機<lb/>
也故詩人恒以閒目之然三呉豪傑樹立勳勞者無白漚之閒<lb/>
奔走勢利者無白漚之閒相狎相忘又㡬人哉若思可者其得<lb/>
閒之趣巳乎漚不吾疑吾不漚執觀其㓕沒浩蕩之波翔集洲<lb/>
渚之際漚之閒吾之閒也雖然世時以閒儗漚耳韓魏公相宋<lb/>
嘉祐間定大業都髙位身歷兩朝夷險一莭至陶萬物如造化<lb/>
天下仰之為㤗山喬嶽乃以狎漚名亭則可見其一出一䖏之<lb/>
間舉無心也是足信於漚矣彼局於機事而汲汲朝暮無須臾<lb/>
<pb n="KR4e0023_SBCK_005-4b"/>
之間者白漚之弗若矣悲夫思可有道之士非乆屈於下者余<lb/>
可不以魏公望之與異日於白漚尚無寒盟<lb/>
　　香影軒記<lb/>
雲間之沙門南山夀公樹梅揚溪燕坐之所日與之伍為清客<lb/>
題曰香影取林君復詩語也且徵余說以記之余時讀書三泖<lb/>
上數與南山相周旋方花盛𨳩輒造其室中不啻在西湖之孤<lb/>
山坐放鶴亭夜觀雪舞百佾焉試甞論其踈瘦竒古若龍之蛻<lb/>
鶴之峙皮皴而癭縮梅之狀也先春而彂首居萬物之上梅之<lb/>
時也託於深林大谷冒風寒犯霜雪傑然而獨存梅之操也至<lb/>
清而不涅至㓗而不華梅之韻也其實酢而適口故以之和五<lb/>
味梅之用也是皆見於詞人墨客之所賦者不一而未有能冩<lb/>
暗香䟽影於月昏水淺之際此君復為能冠於古今歟代之評<lb/>
畫者謂其不難於位置之工而難於神氣之完若君復之詩可<lb/>
<pb n="KR4e0023_SBCK_005-5a"/>
謂得其神氣如善畫者而梅亦由是益見其髙士無賢不肖莫<lb/>
不愛其花而誦其詩猶口之嗜炙此南山所以掲之於所居也<lb/>
雖然梅之香與影吾既不出一榻而得於𣑽唄之餘巳抑亦即<lb/>
物而觀天地之化乎當一氣肅殺野草之茂者色變山木之榮<lb/>
者葉脫如漢虜鏖臯蘭之下僵仆枕藉無一存者惟梅扵此爛<lb/>
然照人則徃過來續之機未始有一息止者豈不得而見之哉<lb/>
汲汲於道者冝反之於身無間於晝夜寒暑以法其純亦不巳<lb/>
香影之㣲又惡足玩者邪南山與其徒無方山棲谷汲以究苦<lb/>
空之說餘三十年而其志益堅不怠必有契於余言者余亦因<lb/>
以自警云<lb/>
　　巖壑深居記<lb/>
僧天然者玉山大姓劉氏子家素饒於貲悉棄弗有戒妻子事<lb/>
其母去從沙門之有道者學焉行甚苦戒甚嚴五臺三竺之士<lb/>
<pb n="KR4e0023_SBCK_005-5b"/>
咸以為不及數徃來雲間雲間人喜而争致之築庵數區䖏其<lb/>
徒而猶惡其囂也曰吾惡用是累人㢤遂去之今年秋持張觀<lb/>
畫一卷謁余秋涇觀其嶄然削而陗者為峰呀然虗而奥者為<lb/>
谷雲氣晻靄林木蓊欝不啻覧千巖萬壑之勝於香鑪玉笥間<lb/>
也乃指而告曰吾將寄吾於此覆茆而休則華攘藻梲弗與也<lb/>
躡屩而游則朱輪駟馬弗與也寓目有朝嵐夕翠之變則楚腰<lb/>
衛煩弗與也傾耳有風篁瀑布之韻則哀絲豪竹弗與也木石<lb/>
為伍虎豹為侶人孰得而吾即邪先生幸名而記之予聞而異<lb/>
其人遂名曰巖壑深居而為之言曰大雄氏之教舉天地萬物<lb/>
納諸無為其道者非舎吾大欲從彼之所甚不堪鮮有能致之<lb/>
者天然豢扵冨貴之中而非素習寂㓕苦空之說一旦悅而慕<lb/>
之不有得扵獨覺之頃而能一生死齊得喪外榮辱惡能超然<lb/>
無累如此然是道也所謂䇿千里陵嵌巖使其不倍則不可入<lb/>
<pb n="KR4e0023_SBCK_005-6a"/>
而蒙者恒蔽而不通惰者恒畫而不進終不足以造其室以至<lb/>
於沒其與物之無靈而老扵空山大澤者相去何逺哉天然有<lb/>
及扵此則其性方啓而不蔽也志方銳而不畫也其至殆不為<lb/>
難矣噫世之襲緇衣而自抵牾於道乃挟禍福之說以恐愚夫<lb/>
愚婦汲汲徼利如賈之趨市又何衆與㣲若人之樹立則大雄<lb/>
氏之教亦乆熄而不振巳他日當造所居與之反復極論其所<lb/>
歸使無辱於巖壑也於是乎書<lb/>
　　炙背軒記<lb/>
隴右邪君仲乂主華亭之邵氏義塾題所居之南榮曰炙背軒<lb/>
以書抵瓊曰襲狐貉者不知有炙背之快有炙背之快者不知<lb/>
狐貉之至美當窮隂苦寒吾身猶蛇之紏而不得仲也吾口猶<lb/>
蟬之瘖而不得鳴也海日自東方出乃席而坐其隅光氣所及<lb/>
倐焉外融而内鬯不啻醪之沃火之鑠温風之嘘耳聰目明百<lb/>
<pb n="KR4e0023_SBCK_005-6b"/>
體濳蘇欣然商歌作金石聲莫知其所以然者則天下有快扵<lb/>
此乎然大明無私吾惡得而私㢤天下固同此快也彼襲狐貉<lb/>
者惴惴不敢出闈闥假之醪而飲焉假之火而附焉曰是美至<lb/>
足矣又惡知炙背之爲快繇是宋人欲獻至尊而希其賞嵇康<lb/>
乃云雖有區區之意亦已踈矣迨未之知也惟先生記之以成<lb/>
吾懶余乃爲之嗼曰嗟乎溺於物著有無窮之慾得於巳者有<lb/>
無窮之樂方海内兵爭智勇之士各欲自衒以<graphic n="KR1522" url="https://raw.githubusercontent.com/kanripo/KR-Gaiji/master/images/KR1522.png" mimeType="image/png"/>一時之貴冨<lb/>
朝暮奔走於形勢之途觸風埃覆氷雪而未暇炙背如田夫野<lb/>
老者也仲乂獨超然髙蹈雖王公之尊不能詘而致之且與田<lb/>
夫野老以炙背自適則其不溺於物而有得於已可知矣昔桂<lb/>
少陵在䕫州西閣曝日見之於詩者可謂極其形容矣今仲义<lb/>
之居亦少陵之西閣則炙背之快無適而不在焉余亦將從之<lb/>
相與坐談兹軒之下而與天地間萬物同被愛日之光豈非幸<lb/>
<pb n="KR4e0023_SBCK_005-7a"/>
歟是為記仲乂通經術善持論有司甞薦之春官賦詩清麗有<lb/>
法世多傳誦云至正二十有四年歲在甲辰春二月既朢檇李<lb/>
貝瓊記<lb/>
　　蘭芳軒記<lb/>
永嘉李至剛氏僑居錢唐城東闢室為游息之所樹蘭其前顔<lb/>
曰蘭芳軒間求余為之記按蘭與澤蘭類𬗋莖赤莭葉銳而長<lb/>
古人恒刈而佩之劉次荘之注巳詳而黄太史又以一幹一花<lb/>
為蘭一榦數花為蕙朱子從而辯之且言今所見者花雖有香<lb/>
而葉無氣非可刈而佩者然亦不知古人所指為何物也由是<lb/>
觀之天下之物其芳至槁而不變者莫過於蘭而楚屈原著離<lb/>
騷以見志舉而稱之者不一則原之守比蘭之芳巳故其好脩<lb/>
自㓗而朝夕不倦也則曰余既滋蘭之九畹兮又樹蕙之百畒及<lb/>
時俗之好䜛而惡直不能容也則曰户服艾以盈腰兮謂幽蘭<lb/>
<pb n="KR4e0023_SBCK_005-7b"/>
其不可佩夫蘭别於衆草故不與時俱化而獨芳君子别於小<lb/>
人故不與俗俱遷而獨立使俱化而俱遷則芳委於臭腐而美<lb/>
淪於淫僻矣至剛之託乎蘭其亦有原之志哉蘭之是非固弗<lb/>
論也余聞至剛盖五峰先生之從子弟蚤有氣莭甞從武夷杜<lb/>
君清碧游二十餘度江而北<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>黄河覧太華客寄亰師落魄不<lb/>
偶而南歸呉門一時將相皆欲屈而致之幕府至剛弗屑也然<lb/>
不能不病蘭之弗艾若矣吁蘭之香小夫孺子能知之至剛能<lb/>
不失其守如蘭芳之不變余知必擢於等夷而蜚聲天衢也於<lb/>
是乎書<lb/>
　　小蓬臺誌<lb/>
按東方朔三島記蓬莱在東海東北周五千里禹乗蹻車曾抵<lb/>
其所秦皇遣徐福徃求不死藥至輒有風引㠶而返俗疑其妄<lb/>
㑹稽為東南大郡舊稱小蓬莱則以其地儗之也銕崖楊先生<lb/>
<pb n="KR4e0023_SBCK_005-8a"/>
族出會稽而老扵淞上即七者寮之東偏葺樓一所顔曰小蓬<lb/>
䑓示不忘越也䑓俯大川川别二支其一南流其一北折而東<lb/>
中匯爲百花潭有三石梁跨川上南曰金鰲北曰銕龍東曰玉<lb/>
虹是淞之勝畢效扵兹而爲小蓬䑓所有江雲海雨山紅野緑<lb/>
舉在几席之下則視㑹乩之蓬莱小大不同其超乎埃壒不啻<lb/>
真在三山雲氣中矣先生晨興披鶴氅冠銕冠燕坐其上客至<lb/>
不下䑓好事者<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>見之相與髙譚大噱或出桃核杯酌酒酒半<lb/>
取銕笛作長短弄旁若無人觀者以爲謫仙人也夫道山四時<lb/>
皆春而小蓬䑓之春亦無盡小蓬䑓之春無盡則先生之樂又<lb/>
豈有盡邪於是命瓊誌之瓊惟先生早櫂髙第宰天台後去而<lb/>
客錢唐姑蘇者乆之州郡兵起徃依元帥劉九九於建德九敗<lb/>
挈家東下淞之通守頋逖具舟檝迎之盖去㑹稽三十年而息<lb/>
扵是非蓬莱而蓬菜也㑹稽受兵尤酷<graphic n="KR2322" url="https://raw.githubusercontent.com/kanripo/KR-Gaiji/master/images/KR2322.png" mimeType="image/png"/>骨如莽千里䔥條雖<lb/>
<pb n="KR4e0023_SBCK_005-8b"/>
蓬莱而非蓬莱矣昔社少陵放浪梁宋吳越後仕玄宗肅宗官<lb/>
至拾遺然流離頓踣之際由鄜入蜀東屯瀼西凢三築草堂少<lb/>
陵沒而天下稱之先生之與少陵其跡同其趣同其文章之信<lb/>
於時同異時小蓬䑓將見摭扵圗志杜少陵之草堂何足侈哉<lb/>
於是乎書<lb/>
　　緑隂亭記<lb/>
過縠波橋東履碕嵌南折而西抗飛甍萬竹間為緑隂亭中可<lb/>
坐七客隐然有林谷趣方夏九州一火宅而亭之左右接葉雲<lb/>
布日光亭午不到地可誦可弦可燕可奕羊角風至褰青舞翠<lb/>
雖崇挑眩晝積李縞夜惡有茂宻蒙翳如緑隂者哉予既登嵐<lb/>
光清霽樓下憇是亭俯游鯈仰飛翼徘徊乆之足以袪其煩而<lb/>
泄其憤頋奔走勢利者不知有兹幽勝也因取至元間一時宗<lb/>
工仇山村王菊存李篔房曹梅南唱和緑隂詞俾刻之亭上使<lb/>
<pb n="KR4e0023_SBCK_005-9a"/>
游者覧焉<lb/>
清江貝先生文集卷之五<lb/>
<pb n="KR4e0023_SBCK_005-9b"/>
<pb n="KR4e0023_SBCK_005-1a"/>
清江貝先生詩集卷之五<lb/>
　七言律詩<lb/>
　　送襲封衍聖公孔希學還闕里<hi>在京作</hi>
星斗光芒萬丈騰賜書連舸出金陵鴈違青塚天將靈<lb/>
馬度黄河夜巳氷博士經存終漢出上公爵重自唐升<lb/>
喜聞手植庭中檜翠接東䝉㡬百層<lb/>
　　送愚上人歸越中并柬奎方舟長老<hi>在京作</hi>
天界歸来亦巳遟庭松此日定回枝山中結社無靈運<lb/>
海上留衣有退之鶴去雲霄随錫杖龍收風雨入軍持<lb/>
西湖若見方舟老為說三生夣裡詩<lb/>
　　觀海與鮑仲孚同賦<lb/>
<pb n="KR4e0023_SBCK_005-1b"/>
弱水之外有蓬莱雲中髣髴金銀䑓終驅汎濫群流合<lb/>
始與鴻𪷟一氣𨳩石壁三更看日上星搓八月到天囬<lb/>
麻姑何處窺清淺近日無書寄鶴来<lb/>
　　送王克讓員外赴陜西<lb/>
貂裘萬里獨衝寒舊是含香漢署官白雪作花人面落<lb/>
青山如鳯馬頭看關中相國資王猛海内蒼生望謝安<lb/>
應念東南有遺佚采芝深谷尚盤桓<lb/>
　　送户部尚書貢泰甫𨳩司閩中榷塩易米給京師<lb/>
昨日除書下五門地兼中外亦殊恩三山逈出南荒小<lb/>
八座元同圵斗尊悟主巳知如内相封侯終見自公孫<lb/>
荆揚樂土仐凋瘵他日從容爲一言<lb/>
<pb n="KR4e0023_SBCK_005-2a"/>
两隅未静出師頻聖主經營仗老臣天河轉粟遥通薊<lb/>
臘月看花近到閩道上豺狼應避馬山中猿鳥不驚人<lb/>
公餘定有詩千首好託邊鴻寄蚤春<lb/>
　　題徐大章白鶴山居<lb/>
孤烟一曲𬗋雲村好客尋常逺到門水落巳知魚可笱<lb/>
夜深不畏虎䕫藩隣人送酒酌花下稚子讀書當樹根<lb/>
白鶴千年時過此山中還有令威孫<lb/>
　　三月晦日<lb/>
王師未下姑蘇臺客子野次獨徘徊城南酒徒不復見<lb/>
院裏桃花空亂𨳩兒女新年俱巳長弟兄何日却同囬<lb/>
故人千里寄書至相約山中拂𬗋苔<lb/>
<pb n="KR4e0023_SBCK_005-2b"/>
　寄内弟陸熈之<lb/>
我别禦兒溪上宅月當二十四廽新如何萬國尚戎馬<lb/>
即恐四隣非昔人簫鼓誰家猶作社樓臺廢苑不成春<lb/>
夜寒憶尓無由見悵望黄姑析木津<lb/>
　　寄潘時雍<lb/>
潘岳閒居學灌園一椽茅屋近青門野烏得食頻将子<lb/>
慈竹團隂定長孫賔客過門車盖合兒童汲井轆轤喧<lb/>
春風金谷空流水且共髙歌醉瓦盆<lb/>
　　送翁鎮方歸天台<lb/>
雲氣空濛是赤城髙歌歸去不勝情天傾滄海東南逈<lb/>
地接丹丘日夜明念我好将黄獨寄知君先向石橋行<lb/>
<pb n="KR4e0023_SBCK_005-3a"/>
春風一路啼鶯巧定有花間窈窕迎<lb/>
　　題雲溪耕隱<lb/>
屋外青山青似蓮雲溪隱者即神仙桑麻杜曲非無地<lb/>
雞犬桃源别有天載酒隣翁時叩户賣魚溪女不論錢<lb/>
卧龍何事煩三顧秪合隆中老歲年<lb/>
　　題丁成之清樾軒<lb/>
九龍山前處士宅草堂低小盡青苔樹隂滿地日不到<lb/>
水氣著人秋巳囬無數黄鸝相對語有時翠碧忽飛来<lb/>
移床與客竹間坐千里好風何快㢤<lb/>
　　鄭憲卿省郎織毯松江還詩以送之<lb/>
鶴城翠織出天機卷付星查使者歸瑞草竒花春欲動<lb/>
<pb n="KR4e0023_SBCK_005-3b"/>
彩鸞青雀晝交飛峒人不用誇山罽朝士何湏惜地衣<lb/>
聞說千秋佳莭近吳宫髙㑹更光輝<lb/>
　　雲間見李克敏将歸吴陵作詩為别<lb/>
與子西東二十霜尚思年少醉錢唐人間日月如行客<lb/>
馬首山川忽異方歴歴早鶯初變語翩翩歸鴈未成行<lb/>
明朝陌上重分𬒮更盡呉姬酒一觴<lb/>
　　賦小瀛洲<lb/>
海上瀛洲碧水新地連方丈絶風塵九光霞舘邀王毋<lb/>
一曲鸞笙降玉晨若木廻枝長掛日桃花結子不知春<lb/>
祖龍謾自求方士却恐流傳語未真<lb/>
仙人長住白銀宮不似淮王禮八公日月自周三島外<lb/>
<pb n="KR4e0023_SBCK_005-4a"/>
山川盡縮一壷中赤麟𬗋鳯池臺勝姹女河車服食同<lb/>
清夜歩虚相和處琪花如雪又春風<lb/>
　　題苧溪漁友宅<lb/>
徴君白苧溪頭住細雨斜風一短簔山木兩邉啼杜宇<lb/>
浪花千頃落駕鵞故人且復辭光武使者何湏訪志和<lb/>
我亦買田来結屋沙棠船小日相過<lb/>
　　十月聞雷<lb/>
天氣初寒春尚賖坎中夜半有鳴蛙百年宇宙腥戎馬<lb/>
十月雷霆起蟄蛇老柳黄垂霜後樹小桃紅破雨中花<lb/>
三公爕理非無術愁聴空江度鬼車<lb/>
　　靈鷲觀燈<lb/>
<pb n="KR4e0023_SBCK_005-4b"/>
天樂風傳應壑雷鷲峰春色似蓬莱一天象緯迎秋轉<lb/>
千月龍宫徹夜開西國胡僧依樹坐上方玉女散花来<lb/>
夜深借榻山房宿更欲題詩到二臺<lb/>
　　謝買齊臣恵碧盌<lb/>
萬里堅昆来碧盌青蓮十葉類天成于闐蒼玉本同色<lb/>
韶州白甆空得名馬湩可能羞北饌駝蹄且後薦南烹<lb/>
茅齋此日足家具一詩為報故人情<lb/>
　　題静天鏡碧水春軒<lb/>
緑波如酒不成潮一曲潜通海眼遥祗樹園深青鳥下<lb/>
桃花浪暖白魚跳踈星夜列𨳩天鏡細雨朝飛落虹橋<lb/>
杜老賦詩湏重過逺公結社肯相邀<lb/>
<pb n="KR4e0023_SBCK_005-5a"/>
　　送興福寺長老鎮静庵<lb/>
西山樓閣涌波濤西國髙僧見白毫貝葉有又留藏室<lb/>
天花無跡上方袍毒龍在鉢秋雲濕馴虎當門夜月髙<lb/>
聼法他年陪相國定因元亮置松醪<lb/>
　　六月三日泛舟<lb/>
六月三日好天氣清江轉柁雨晴初樹頭雲歛出紅日<lb/>
石脚水生跳白魚何處老翁還獨釣可憐逰子未安居<lb/>
野王堆前三女竇得意唱歌随所如<lb/>
　　七夕<lb/>
滄江雨歇暑漸㣲銀床一葉迎秋飛牽牛相對織女出<lb/>
明月不照征夫歸寸心耿耿只自苦雙鬂蕭蕭今更稀<lb/>
<pb n="KR4e0023_SBCK_005-5b"/>
仰候神光向中夜秋螢暗度鴛鴦機<lb/>
　　十一月卄三日夜集次韻盧廷舉一首<lb/>
河橋春向柳條歸買酒從教更典衣倒海北風三日盛<lb/>
著人南雪六花飛銅盤燒蠟詩初就羯鼓催觴令不違<lb/>
身後空名亦何用獨憐張翰早知㡬<lb/>
　　剪韭軒<lb/>
三韭行厨亦浪誇傍人猶笑庾郎奢春宵翠截山中葉<lb/>
臘月黄分雪後芽野飯猶能留上客侯鯖豈復到貧家<lb/>
盤中一筯青絲細絶勝蕪菁散作花<lb/>
　　題玉士亨看山處<lb/>
看山何處候神仙地近城南尺五天林屋雪消攅玉筍<lb/>
<pb n="KR4e0023_SBCK_005-6a"/>
上方雲㫁出青蓮行人獨去西風裏倦鳥雙廽落照邉<lb/>
此日騎曹誰記馬閒支手板思悠然<lb/>
　　元夕次韻鐡崖楊先生<lb/>
元戎岀號初鳴鐸狂客忘歸更賦詩貔虎千屯防要地<lb/>
魚龍百戲夣清時月臨粉堞南樓静天接滄江北斗垂<lb/>
可得夜逰重秉燭佳人雙唱玉交枝<lb/>
　　二月十六日雨中遣興<lb/>
城頭落日啼乳鴉城中烟火冷千家㫁雲漠漠夜還合<lb/>
急雨紛紛風更斜世亂不歸空洒淚春深何處獨看花<lb/>
白龍堆前水二尺明日泛舟携𬗋霞<lb/>
　清明日陪楊鐵崖飲城東門是日風雨<lb/>
<pb n="KR4e0023_SBCK_005-6b"/>
盪舟撾鼓岀東門恠雨盲風野色昏海上一春猶作客<lb/>
樓頭三日共𨳩樽青山石馬新人塜錦樹黄麗舊相園<lb/>
快意百年湏痛飲轉頭何處不銷䰟<lb/>
　　送凌彦冲歸杭<lb/>
正好聴君蘇武慢傾壷共坐白鷗沙十年戎馬猶塞路<lb/>
三月歸舟催到家江燕與人同是客野桃成子亂飛花<lb/>
使囬多寄平安字要看張顛醉墨斜<lb/>
　　寄林叔大<lb/>
湖州别駕三年别文采風流想見之水晶宫裏無傳箭<lb/>
浮玊山前多賦詩海燕空歸㝷舊宅具𧖟未老賣新絲<lb/>
金閨學士臨池處還與何人話昔時<lb/>
<pb n="KR4e0023_SBCK_005-7a"/>
　槐隂亭<lb/>
雲團車蓋起童童文正三朝相業隆種樹百年蟠厚地<lb/>
讀書六月坐清風蟬吟露葉初囬夣蟲吐秋絲忽堕空<lb/>
仐日洛陽卿相宅牡丹誰看状元紅<lb/>
　即事<lb/>
少海旌旗落照中沙陀兵馬鴈門雄朝宗乆廢諸侯禮<lb/>
翊戴方尊節度功仐日豈冝求騎刼當年應失倚全忠<lb/>
丹書鐡劵存終始萬古山河帶礪同<lb/>
　　經故内<lb/>
山中玉殿盡蒼苔天子蒙塵豈復廽地脉不從滄海㫁<lb/>
潮聲猶上浙江来百年禁樹知誰惜三月宮花尚自𨳩<lb/>
<pb n="KR4e0023_SBCK_005-7b"/>
此日登臨解題賦白頭庾信不勝哀<lb/>
　　立夏日<lb/>
江寒雨急仍北風扣户喜聞南巷翁錦城鮓送蒲芽白<lb/>
玉盌酒㵼桃花紅三月忽驚春似客百年那得老還童<lb/>
一雙黄鸝寂無語飛過小月髙樓東<lb/>
　　題雲深處<lb/>
朝看雲出暮雲歸翁住雲深巳息機海上仙人教種藥<lb/>
山中玉女未收衣湏知倐忽神龍變巳作網緼野馬飛<lb/>
我亦無心共来往五城宫闕夣䰟稀<lb/>
　　題夏士文園亭<lb/>
窓户青紅竹裏開竹深無地著塵埃山移閬苑千峯出<lb/>
<pb n="KR4e0023_SBCK_005-8a"/>
水接銀河一道廽釀酒毎留賔客醉賦詩重許老夫来<lb/>
暖風遲日春如海随意何妨坐緑苔<lb/>
　　重午<lb/>
北里共持菖歜酒南翁未解木綿裘白波青嶂三吳地<lb/>
恠雨盲風五月秋揮淚㡬時朝鳯闕招䰟何處覔龍舟<lb/>
海榴一點紅如火時序催人共白頭<lb/>
　瑞蓮<lb/>
雙花相向復相輝白帝西逰擁一妃羽蓋風清朝並載<lb/>
珠宫月冷夜同歸翠房巳作鴛鴦結紅粉那成蛺蝶飛<lb/>
亭上酒醒香不㫁滿汀暮雨濕仙衣<lb/>
秋水嘉蓮瑞一門初花驚見出同根弄珠漢女無留跡<lb/>
<pb n="KR4e0023_SBCK_005-8b"/>
鼓瑟湘靈有返魂相府昔年曽製曲仙家仐日重開樽<lb/>
合歡何限風流意怨緑愁紅謾自繁<lb/>
　　題淵明像<lb/>
素琴無絃不復鼓清樽有酒還相持老奴遷鼎亦苦早<lb/>
先生拂衣應巳遲子房結客報秦日武侯出師匡漢時<lb/>
古人仐人本同調坐對南山惟賦詩<lb/>
　題松鶮山居圖<lb/>
仙客盧敖東海頭好山百轉接舟丘開田種玉一千頃<lb/>
閉户讀書三十秋雲氣上天如白鶴茯苓入地化青牛<lb/>
年来浪跡呉淞道夢裏猿聲憶舊遊<lb/>
　寄奎方舟俊用章二上人<lb/>
<pb n="KR4e0023_SBCK_005-9a"/>
奎公不種逺公蓮卓錫西湖巳十年路入雪山靈草合<lb/>
泉通滄海毒龍眠聴法毎期雙樹下題詩湏到四花前<lb/>
干戈滿地傷飄泊目㫁千峰𬗋翠烟<lb/>
　　白蓮<lb/>
大液初花宿露團香濃粉淡不勝寒金莖側瀉仙人掌<lb/>
王葉危擎帝子冠水闊天空愁欲墮風清月落好誰看<lb/>
西湖腸㫁西施采一曲菱歌唱未䦨<lb/>
　　中秋<lb/>
中秋甲子無風雨吹笛星橋意最關七寳巳修天上月<lb/>
三神不隔海中山故人此夜知何䖏狂客經年且未還<lb/>
小隊羽衣新按曲廣寒宫闕夢魂間<lb/>
<pb n="KR4e0023_SBCK_005-9b"/>
　錢塘秋夕<lb/>
殘蠟無光小院幽梧桐一樹更蕭颼西陵風雨来清夜<lb/>
南國山河入素秋雞唱四隣呼客夢鴈回千里帶邉愁<lb/>
可憐季子貂裘弊遲暮何為賦逺遊<lb/>
　奉寄崔伯㳟左丞<lb/>
武林城下㨗書回郡縣遥知次第開一柱危擎南極正<lb/>
三江逺阻北人来謳歌復見唐虞德匡濟深期管葛才<lb/>
東閣幾時陪笑語雲間夜夜仰中台<lb/>
　　無題<lb/>
樓臺十二近藍橋簾幙重遮半靣嬌洛浦有神通子建<lb/>
天壇無意㑹文簫仙衣雪皎裁蟬翼寳髻雲鬆挿鳯翹<lb/>
<pb n="KR4e0023_SBCK_005-10a"/>
月落江寒春夢㫁相思空寄海門潮<lb/>
錦瑟鸞笙恨總牽尚思華屋對嬋娟春風豆<graphic n="KR1958" url="https://raw.githubusercontent.com/kanripo/KR-Gaiji/master/images/KR1958.png" mimeType="image/png"/>初含日<lb/>
玉女蘭香未嫁年綃拆鴛鴦裁寳扇酒行琥珀瀉銀船<lb/>
蓬莱一别三清淺憔悴應知不及前<lb/>
　夜坐<lb/>
夜寒蟋蟀語秋根獨客無眠憶故園天作穹廬籠四野<lb/>
月飛明鏡照千門胡笳相應時時發戎馬初生䖏䖏屯<lb/>
秉燭封書寄兄弟一身猶滯海西村<lb/>
　　立春日燕西清高士滄洲一曲歌者李氏善胡琴<lb/>
　　者阮仲明引觴奏伎賔主盡歡即席賦詩一首<lb/>
百花堂深香霧生将軍燕客更多情春光已到篔簹谷<lb/>
<pb n="KR4e0023_SBCK_005-10b"/>
客夢如在芙蓉城蛾眉八字逺山碧鳯尾雙絲流水清<lb/>
金樽羡酒敵秋露今日為君懐抱傾<lb/>
　别吕德常<lb/>
黄鶴仙人道德尊少年曽記及龍門玉山照座聮兄弟<lb/>
白髮升堂識子孫衰謝已知英氣盡激昻猶喜賞音存<lb/>
不堪杜宇催歸客明日扁舟出海村<lb/>
　　姑蘇<lb/>
城潰姑蘇伯業終蕭蕭茂苑自秋風青絲白馬来江表<lb/>
𬗋盖黄旗入洛中宫殿獨留殘月照綺羅應逐曉雲空<lb/>
如何十萬貔貅士不及呉陵一旅䧺<lb/>
　陸景周宅槁梧復榮以瑞梧命之為賦一首<lb/>
<pb n="KR4e0023_SBCK_005-11a"/>
石上孤生百尺標鳯凰枝老尚蕭蕭半身秋委龍虵蛻<lb/>
一氣春回霹靂焦影薄未能遮月色聲和猶待按雲韶<lb/>
山童日夜勤封植莫使青青露葉凋<lb/>
　錢唐春日<lb/>
三月皇州望欲迷湧金門外草初齊滿山雲氣不見日<lb/>
一雨天街都作泥温室樹移鸚鵡去玉津花落杜鵑啼<lb/>
㫁槁何日重携酒醉和兒童唱大堤<lb/>
　遣興<lb/>
我住雲間今四秋恰如杜甫在秦州賦詩黄耳塚前去<lb/>
打鼓白龍潭上游暮景飛騰如過翼此身浩蕩一虚舟<lb/>
黄塵九陌繞車盖且伴老翁随海鷗<lb/>
<pb n="KR4e0023_SBCK_005-11b"/>
　奉和鐵崖先生水仙八韻<lb/>
千葉名花閬苑移濃香百和為熏肌藻翹半脫春如醉<lb/>
翠袖輕扶夜更癡賦就陳王空自怨珮遺交甫至仐疑<lb/>
承恩不向金塗立入道初將羽帳離歩月有時羞素女<lb/>
行雲無意妬瑶姬水邉寂寞誰能賞林下風流総未知<lb/>
腸断三生孤舊約眼明萬槁出新枝朱絃五十閒瑶瑟<lb/>
黄九為君重賦詩<lb/>
　　二月五日燕夏士文漪瀾堂與者魯道原馬文璧<lb/>
　　馮囦如賦詩一首歌者張寳童不至故及之<lb/>
漪瀾堂上又東風報荅春光酒未空海鳥一雙鷴尾白<lb/>
山花千朶鶴頭紅水邊列坐皆詞客天上清歌少玉童<lb/>
<pb n="KR4e0023_SBCK_005-12a"/>
不省日斜誰倒載從教拍手笑山公<lb/>
　　浙江亭觀潮<lb/>
山槯岸坼盡㝠冥動地西風帶蜃腥滄海倒流呑日月<lb/>
青天中裂走雷霆欲招白馬仐無跡莫信神魚尚有靈<lb/>
一氣虚空自升降乾坤與我亦浮萍<lb/>
　嘉禾道中<lb/>
秀州城下雪漫漫一客東歸更覺難鴈度空江寒月黑<lb/>
馬嘶長路曉風酸呉趨欲賦知誰和漢莭忘回不復看<lb/>
俯仰乾坤正蕭瑟雲間身寄一枝安<lb/>
　　五月十一日過璜溪訪馬文璧時同門吕德厚具<lb/>
　　酒相邀衝雨夜歸明日文璧有詩見寄用韻答之<lb/>
<pb n="KR4e0023_SBCK_005-12b"/>
因君懐抱未能𨳩白鶴磯頭一棹来江黒坐㸔飛雨至<lb/>
酒酣催趂落潮回故人有約湏重過野老無機不用猜<lb/>
明日山瓶猶未竭當筵更擲左慈杯<lb/>
　支子<lb/>
南風院落掃繁英薝蔔無人也自榮五月六花開白雪<lb/>
何年三粒種青城巳将色染天衣重那惜香分水殿清<lb/>
胡蝶夣回聞更好酒醒夜半月㣲明<lb/>
　緑隂軒夏日書懐<lb/>
錦水西頭䖏士家深林無徑綠隂遮窓前翠合書帶草<lb/>
堦下紅開旌莭花本藉居亭蘇老病屡從宴賞恱清華<lb/>
一雙海鳥無機事日日飛来傍釣槎<lb/>
<pb n="KR4e0023_SBCK_005-13a"/>
　客居<lb/>
移家䖏士橋西畔六月蒲蓮暗野塘乳鴨成花能黒白<lb/>
風蟬隔葉自宫商買田不待沾㣲禄垂釣湏教具小航<lb/>
自比成都浣花叟旁人應是咲清狂<lb/>
　風涇定光寺周回三里皆荷花彷彿有錢塘西湖<lb/>
　　之勝與筠谷髙士同賦<lb/>
南風隔浦聞花氣<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>蓞紅開十里花宫女三更環白帝<lb/>
洞庭千頃落明霞鑿池不待煩靈運載酒渾疑過若耶<lb/>
何日與君追勝賞滿船明月唱呉娃<lb/>
　　題周伯昻水村圖<lb/>
愛尔讀書陽羡里喬林古木五湖東山如城郭銅棺並<lb/>
<pb n="KR4e0023_SBCK_005-13b"/>
水落田疇罨畫通野老猶能說周䖏仙人何許覔張公<lb/>
園收橡栗霜初重飯煮桃花歲屡豐馬隊豈堪延祖企<lb/>
草堂仐復見盧鴻已知貢賦隨時給還咲衣冠與俗同<lb/>
一艇㣲茫在烟浪采菱歌㫁夕陽中<lb/>
　　題劉商觀奕圖<lb/>
日落青山未了棊兩翁渾似海僧癡不辭虎口方争險<lb/>
曽取龍牙㑹出竒春在洞天應不老路經石室到仐疑<lb/>
老樵若悟歸来早物外神仙豈復知<lb/>
爛柯山頭生白雲爛柯人去丗空聞楸枰有路縦横列<lb/>
石子如星黒白分寂寂中流方對壘迢迢出塞未成軍<lb/>
當時一着安劉氏四老應宜䇿上勲<lb/>
<pb n="KR4e0023_SBCK_005-14a"/>
　　初冬口號<lb/>
朝来吉語觧離憂四海銷兵戰伐休地闢堯封皆内属<lb/>
江通禹鑿巳安流復見老生談爼豆遂聞壮士脫兠鍪<lb/>
種瓜好覔青門地我亦為園學故侯<lb/>
　荅宇文仲羙<lb/>
五兩夜逐秋鴻徂十年辟兵無定居君仐不奏子虚賦<lb/>
我亦終返班生廬<graphic n="KR2230" url="https://raw.githubusercontent.com/kanripo/KR-Gaiji/master/images/KR2230.png" mimeType="image/png"/>鴟如斗足野飯江魚斫玉分王餘<lb/>
更種南山豆一頃試㸔兒子帶經鋤<lb/>
　　冬日漫興<lb/>
天隂十日猶未觧臘月荆揚氣候偏雨合樹聲来夜半<lb/>
風催花信立春前酒徒巳老仐何䖏狂客不歸殊可憐<lb/>
<pb n="KR4e0023_SBCK_005-14b"/>
山茶一株欲爛熳百壷畱我醉新年<lb/>
　已酉立春日<lb/>
今朝獨酌黄柑酒海曲逢春且自寛老愛陶潜家栗里<lb/>
貧如杜甫客雲安身輕不佩将軍印髮短猶勝隱士冠<lb/>
試筆更題新帖子風光無䖏不宜看<lb/>
　　正月二日偕邵篔谷過吕德常宅留飲<lb/>
東風十日消殘雪溪上水生三尺高同舟爲覔故人去<lb/>
閉閣不放老兵逃銀甲彈筝促鴈柱玉盤縷肉鳴鸞刀<lb/>
夜深更盡百杯酒莫惜淋漓宫錦袍<lb/>
　　聞夏士文南歸喜而有作特先寄之<lb/>
傳聞正月樓船彂靈鵲先人到竹扉突<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>殘兵河外徙<lb/>
<pb n="KR4e0023_SBCK_005-15a"/>
慕容諸客海邉歸山花雨過紅於酒江草春深緑染衣<lb/>
從此高歌太平日往来林下定無違<lb/>
　寄陳性天<lb/>
西岳雲臺陳䖏士移家秋浦四無隣光生虚室渾如雪<lb/>
夢在清都别是春搗藥㦯聞林下鳥㸔花長悞世間人<lb/>
我来更乞胡麻飯為尔題詩滿緑筠<lb/>
汎掃天壇事老君即從年少悟竒文青童汲井朝分乳<lb/>
玉女裁衣夜染雲水上赤魚還可駕山頭白鶴自成群<lb/>
遥知客去能長嘯月今天空半嶺聞<lb/>
　　三月五日飲于性天所有𬗋牡丹一本三花不意<lb/>
　　池舘丘墟之後復見於此為賦一首<lb/>
<pb n="KR4e0023_SBCK_005-15b"/>
名花新剖麝囊𨳩與客花時踏雨来越土一枝分閬苑<lb/>
春風三朶出瑶臺朝雲重壓珊瑚樹宿露低傾瑪瑙盃<lb/>
重憶當時歌舞䖏五侯池舘錦千堆<lb/>
　雨中書懐<lb/>
漢苑秦宮跡巳陳金沙一簇為誰新山河有恨空懐古<lb/>
風雨無情只送春南國鷓鴣愁北客東家胡蝶過西隣<lb/>
尊前莫唱昇平曲白髮秋娘也自顰<lb/>
　過滄洲有感一首<lb/>
駟馬橋南曲逕賖可堪重過故侯家青𫀆杜甫從漂梗<lb/>
白髮劉郎怨落花憔悴巳看身似鶴娉婷不見髻堆鴉<lb/>
野芳亭上春猶在獨坐吟詩到日斜<lb/>
<pb n="KR4e0023_SBCK_005-16a"/>
　讀胡笳曲<lb/>
百年巳到甲辰終休倚山河百二雄八駿何勞廵海内<lb/>
一龍今見起江東專門學士空談道仗鉞将軍競䇿㓛<lb/>
忍聴胡笳舊時曲此身飄泊歎秋蓬<lb/>
　　雨衣獨坐<lb/>
天隂十日不見星蟄龍欲起驅雷霆大風五月忽動地<lb/>
急雨三更如建瓴剪燭西鹵還獨坐辟兵南國幾時寕<lb/>
可憐骨肉永相隔滿樹秋聲誰與聽<lb/>
　秋思<lb/>
兩河兵合盡紅巾豈有桃源可避秦馬上短衣多楚客<lb/>
城中髙髻半淮人荷翻太液非前日花落蕃禧又暮春<lb/>
<pb n="KR4e0023_SBCK_005-16b"/>
莫上高樓望西北逺山猶學捧心顰<lb/>
翠栁無枝拂御堤風来閶闔更凄凄玉籠别主鴛鴦拆<lb/>
金井啼秋絡緯齊水上拾紅韓氏女囱間織素竇家妻<lb/>
傷心又送韶華去直似黄河不向西<lb/>
悵望知音阻漢臯海門秋水欲成濤鷓鴣未肯隨胡鴈<lb/>
燕子長教辟伯勞錦繡莫酬青玉案琵琶空續𬗋檀槽<lb/>
可堪獨閉簾櫳坐花影鋪堦月正髙<lb/>
　　紅菊<lb/>
日照東籬爛若霞誤驚春色到山家宮人曉殢莆萄酒<lb/>
道士秋開躑躅花莫擅鵝翎欺白雪未論鶴頂飬丹砂<lb/>
霜中苦莭知誰並雨裏寒香只自誇寂寞也羞彭澤陋<lb/>
<pb n="KR4e0023_SBCK_005-17a"/>
風流還競洛陽奢移樽九日来同賞挿帽休譏老孟嘉<lb/>
　　雨夜<lb/>
寒夜悲吟似夜蛩銀釭何事結花紅愁聴風雨三更盡<lb/>
夣在波濤一葉中神女佩環歸楚舘鮫人機杼静珠宫<lb/>
連隂未觧何由旦翅濕南飛萬里鴻<lb/>
　　至日<lb/>
獨客無家望轉迷山空木落氣凄凄愁催短髮渾如鶴<lb/>
病覺長身不稱犀書㫁薊門天萬里棹經秦樹雪千溪<lb/>
何由去學神仙術一鼎丹砂夜自泥<lb/>
日上扶桑曉色紅閉門慵似杜陵翁干戈送老甘人下<lb/>
江海生春尚客中雪盡南枝開大庾天回北斗掛空同<lb/>
<pb n="KR4e0023_SBCK_005-17b"/>
試傾百斛蕪城酒未歎飄零兩鬢蓬<lb/>
　　送桑子材歸糜塘<lb/>
書囊未了復晨雞歲暮扁舟出大溪司馬倦従枚乗客<lb/>
伯鸞欣對孟光妻山通石屋風烟合海接天河日月低<lb/>
一路梅花千樹雪春来約我酒重携<lb/>
　十二月十六日雨雪至十九日大雪次韻陳仲謀<lb/>
　　一首<lb/>
滕六春前試出竒三呉人賀太平時空山何䖏鑱黄獨<lb/>
半夜無風雨白氂梁苑一時賔客盛藍関千里逐臣悲<lb/>
老夫坐看縦横落醉擁鳶肩日賦詩<lb/>
　十二月廿六日蔡叔庸至剪燭聴雨一首<lb/>
<pb n="KR4e0023_SBCK_005-18a"/>
水氣昏昏接海邉清江狂客繫吳船天風十日河氷碎<lb/>
夜雨三更瀑布懸寂寂春光歸栁上匆匆離色在花前<lb/>
故人著屐能相過剪燭西窓詁昔年<lb/>
清江貝先生詩集卷之五<lb/>
<pb n="KR4e0023_SBCK_005-18b"/>
</p>
<p>
</p>
  </div>
</body>
</text>
</TEI>
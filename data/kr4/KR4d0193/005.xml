<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪溪集巻五</head>
    <p>
<pb n="KR4d0193_WYG_005-1a"/>
欽定四庫全書<lb/>
　雪溪集巻五　　　　　　宋　王銍　撰<lb/>
　　絶句<lb/>
　　　同賦梅花十二題<lb/>
　　　　半開<lb/>
一枝開破一年春鬬蕊稠花總後塵却恨無媒憐獨夜<lb/>
月偷清影向何人<lb/>
　　　　清晨<lb/>
<pb n="KR4d0193_WYG_005-1b"/>
曉色宜春露蕊鮮玉人斜挿鬬清妍新花更映新粧面<lb/>
無限風光在鬢邊<lb/>
　　　　風前<lb/>
清香自滿不因風花氣迷人處處同祗與吹開又吹落<lb/>
春愁已在笛聲中<lb/>
　　　　月下<lb/>
樽前舊厭繁多態雪裏曽嫌淡少情何似天容開夜色<lb/>
數枝寒玉轉輕盈<lb/>
<pb n="KR4d0193_WYG_005-2a"/>
　　　　雪後<lb/>
枝留晴雪色難分似向殘粧試粉痕恨滿前村花落處<lb/>
萬重煙靄逺連雲<lb/>
　　　　雨中<lb/>
水泛殘香不可尋更堪煙雨鎖花心祗知賜浴恩波重<lb/>
未識和戎怨淚深<lb/>
　　　　水邊<lb/>
雪後溶溶嫩水通滿枝煙雨暗春風試看照影横斜處<lb/>
<pb n="KR4d0193_WYG_005-2b"/>
渾似靚粧清鏡中<lb/>
　　　　竹外<lb/>
枝上淡煙籠白雪此君髙節助清真要知謝女<hi>缺</hi>容别<lb/>
林下孤標逈出塵<lb/>
　　　　江村<lb/>
竹籬茅屋江郊路未肯鬬粧塵市間小朶飄零水風晩<lb/>
又隨殘月落闗山<lb/>
　　　　山館<lb/>
<pb n="KR4d0193_WYG_005-3a"/>
窮塗遊子年華晩折贈無人信手題留戀清香忍回首<lb/>
五更立馬斷橋西<lb/>
　　　　薄暮<lb/>
寒欺雪勒未逢春照影今宵借月魂可惜孤山吟已盡<lb/>
後來幽絶幾黄昏<lb/>
　　　　欲謝<lb/>
零落斜枝雪未乾且垂薄暮䕶微寒大都榮悴人情别<lb/>
我為殘英特倚欄<lb/>
<pb n="KR4d0193_WYG_005-3b"/>
　　　墨君十詠<lb/>
　　　　弄雨<lb/>
一段風煙筆下開小枝帶雨思縈迴障風一袖如相向<lb/>
説與嫦娥淚落來<lb/>
　　　　藏巖<lb/>
小年輕别廬山道林下微吟夜更幽影落人行半巖月<lb/>
五更風露一山秋<lb/>
　　　　露葉<lb/>
<pb n="KR4d0193_WYG_005-4a"/>
秀色娟娟自出塵曉枝更帶露華新清風一至如相語<lb/>
從此開簾來故人<lb/>
　　　　霜節<lb/>
春花秋月不同時髙節偏于墨色宜莫遣世間丹緑筆<lb/>
等閒俗却嵗寒枝<lb/>
　　　　舞月<lb/>
江樓月下夜聞歌不奈忠州刺史何輕嫋腰肢更清峭<lb/>
栁枝何似竹枝多<lb/>
<pb n="KR4d0193_WYG_005-4b"/>
　　　　迸石<lb/>
渭水侯多失舊封平泉池館亂來空青青石上何人賞<lb/>
孤映暮山風雪中<lb/>
　　　　欺雪<lb/>
愛竹髙風已自賢興來更泛剡溪船枝間清響風驚雪<lb/>
憶得東林夜宿年<lb/>
　　　　雪梢<lb/>
第五橋邊一徑遥滿林野竹立江郊鴛鴦浮破水涵影<lb/>
<pb n="KR4d0193_WYG_005-5a"/>
翡翠壓斜風舞梢<lb/>
　　　　外風<lb/>
倚竹佳人生暮愁那知情伴夜蟬幽一山風月龍吟罷<lb/>
聲入江雲嫋嫋秋<lb/>
　　　　憶昔<lb/>
匡廬古寺暗松藤曽宿寒巖最上層火煖爐温四山靜<lb/>
前溪風雪後窓燈<lb/>
　　　春郊<lb/>
<pb n="KR4d0193_WYG_005-5b"/>
不斷煙蕪起暮愁無窮楊栁拂東流一聲歌罷香輪去<lb/>
只有斜陽伴畫樓<lb/>
　　　又<lb/>
碧飛紅斷正傷春萬里天涯一病身芳草路長樓百尺<lb/>
樓中更有凭欄人<lb/>
　　　曉發石牛<lb/>
匆匆車馬出清晨日淡風微已仲春松竹隂中山未盡<lb/>
梅花林外有行人<lb/>
<pb n="KR4d0193_WYG_005-6a"/>
　　　山中夜聞風雨<lb/>
空山清夜寒無寐松檜揺聲風雨髙行盡江湖志巖壑<lb/>
猶疑遶屋盡波濤<lb/>
　　　芳草<lb/>
㑹時曽<hi>缺</hi>梅籠雪别後常懐月照沙到底多情是芳草<lb/>
長隨離恨遍天涯<lb/>
　　　晩望<lb/>
春濃已伴客愁濃門掩雨餘江上峯莫道夕陽無一事<lb/>
<pb n="KR4d0193_WYG_005-6b"/>
逺嚬眉黛更千重<lb/>
　　　杏花<lb/>
玉人半醉暈豐肌何待武陵花下迷記得鞦韆歸後約<lb/>
黄昏新月粉墻西<lb/>
　　　又<lb/>
醉裏餘香夢裏雲又隨風雨去紛紛人間春色都多少<lb/>
莫掃殘英枉斷魂<lb/>
　　　古意<lb/>
<pb n="KR4d0193_WYG_005-7a"/>
歌聲怨極珠難續琴韻愁深水易分公子何須賦巫峽<lb/>
夢中真復有朝雲<lb/>
　　　雨夜<lb/>
去國襟懐離别情夜眠雨驛嘆孤征轉頭三十年前眼<lb/>
猶聽當時枕上聲<lb/>
　　　雪溪亭觀雨<lb/>
晚雨亷纎正滿空萬峯多在暝雲中風回變態何深淺<lb/>
坐看天池水墨工<lb/>
<pb n="KR4d0193_WYG_005-7b"/>
　　　山中早秋<lb/>
蒼茫山口月西沈瀟灑新秋院落深雨滴梧桐河漢淡<lb/>
夢回猶記少年心<lb/>
　　　山居追凉<lb/>
松門東路有柴闗涼卧清宵夢亦閒更待海風來萬里<lb/>
一天霜月滿空山<lb/>
　　　秋容<lb/>
如畫羣峯從復横孤煙收盡片雲輕天容常帶秋容淨<lb/>
<pb n="KR4d0193_WYG_005-8a"/>
萬里碧天新雨晴<lb/>
　　　雪作望剡溪<lb/>
玉樓瓊樹曉煙披擁衲開門四望迷清曠世人誰似我<lb/>
雪中更到子猷溪<lb/>
　　　寄南巖悟禪師<lb/>
雪後千峯玉刻成瓊瑶寒照寺樓明遥知禪老開窓坐<lb/>
指㸃煙村看晚晴<lb/>
　　　雪晴閒渡西溪<lb/>
<pb n="KR4d0193_WYG_005-8b"/>
雪後孤村一段煙晴光逺射玉山川酒旗隔岸招閒客<lb/>
獨上西溪渡口船<lb/>
　　　送淳上人遊九巖<lb/>
殘菊孤花留暮秋勞師問路亂山頭九巖只望孤雲去<lb/>
舒巻如雲得自由<lb/>
　　　泉聲<lb/>
娟娟山月半岩明霜重樓臺夜氣清誰把玉琴來寫取<lb/>
松風吹斷夜泉聲<lb/>
<pb n="KR4d0193_WYG_005-9a"/>
　　　寄和邢子屑孫肖之始春見寄<lb/>
東風初到亂山頭無數殘梅雨未收何待傷春對晴景<lb/>
暝雲横盡古今愁<lb/>
　　　又<lb/>
海山雪後海山寛羣玉參差萬里寒岩谷無人共清夜<lb/>
倚欄獨向月中看<lb/>
　　　又<lb/>
山林老去萬縁休只有情鍾舊輩流芳草無窮山四向<lb/>
<pb n="KR4d0193_WYG_005-9b"/>
斷腸人在最髙樓<lb/>
　　　憶廬阜寄機上人<lb/>
憶在東林學夜禪月中清響聽風泉不須更作廬山夢<lb/>
魚鳥相忘二十年<lb/>
　　　上方<lb/>
松間清月佛前燈菴在孤峯更上層犬吠一聲秋意靜<lb/>
敲門時有夜歸僧<lb/>
　　　寒夜<lb/>
<pb n="KR4d0193_WYG_005-10a"/>
淡月新霜似舊時更憐秋與夜遲遲夢回一枕凄涼恨<lb/>
帳外青燈不得知<lb/>
　　　晩意<lb/>
山空寺古紫苔侵更喜漁樵不見尋坐對秋隂晩蕭瑟<lb/>
風吹敗葉入廊深<lb/>
　　　即事<lb/>
住依溪口破殘村身伴渡頭零落雲更向空山拾黄葉<lb/>
姓名那有世人聞<lb/>
<pb n="KR4d0193_WYG_005-10b"/>
　　　南巖悟禪老見于山中同烹玉糝羮<lb/>
我家峯頭最髙層落葉蒼苔不可登清坐與師烹玉糝<lb/>
千岩風雨夜深燈<lb/>
　　　明覺寺折梅<lb/>
遥山天際斂眉峯清淺溪邊淡粉容薄暮寺橋人獨立<lb/>
一燈明滅數聲鐘<lb/>
　　　夜晴<lb/>
雨却初收天意晴西風揺落夜寒清披衣自起開窓户<lb/>
<pb n="KR4d0193_WYG_005-11a"/>
落月一山髙下明<lb/>
　　　古漁父詞十二首<lb/>
漁父家風我所知家風要與道相宜不懐貪餌吞鉤意<lb/>
常似絲綸未下時<lb/>
　　　二<lb/>
雨中濕艇一聲歌夾岸青林照碧波躍馬更誰思往事<lb/>
紅塵千丈奈人何<lb/>
　　　三<lb/>
<pb n="KR4d0193_WYG_005-11b"/>
萬里號風雪滿山黄蘆晻靄水汪灣九衢朝馬愁泥滑<lb/>
不識漁翁興未閒<lb/>
　　　四<lb/>
風波穏處釣舟閒雲去諸山暝不還江面一峯何所似<lb/>
青銅鏡裏緑雲鬟<lb/>
　　　五<lb/>
千古髙人張志和浮家泛宅老煙波不應别有神仙界<lb/>
祗此滄江一釣蓑<lb/>
<pb n="KR4d0193_WYG_005-12a"/>
　　　六<lb/>
虞舜遺風逺可尋煙波一棹古猶今九疑蒼莽三湘濶<lb/>
盡是雲山韶濩音<lb/>
　　　七<lb/>
曽見三閭屈大夫强將清濁較賢愚如今更覺前言拙<lb/>
醒醉由來本不殊<lb/>
　　　八<lb/>
風裊溪頭釣線多戲魚無奈巧依荷直須飄淨浮萍草<lb/>
<pb n="KR4d0193_WYG_005-12b"/>
盡放青天照碧波<lb/>
　　　九<lb/>
禹門三汲浪千重變化飛騰豈有蹤寄語魚蝦休上釣<lb/>
要看頭角是真龍<lb/>
　　　十<lb/>
得即歡欣失即憂死生輪轉暗相讐那知垂釣非真釣<lb/>
只在絲綸不在鈎<lb/>
　　　十一<lb/>
<pb n="KR4d0193_WYG_005-13a"/>
船子禪師意未平萬波要喻境中<hi>缺</hi>魚寒不食清池釣<lb/>
何處歸舟有月明<lb/>
　　　十二<lb/>
波清百尺見修鱗水色天容自古新昨夜西江浴明月<lb/>
氷輪玉兎絶纎塵<lb/>
　<lb/>
　<lb/>
　<lb/>
<pb n="KR4d0193_WYG_005-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪溪集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪溪集巻二</head>
    <p>
<pb n="KR4d0193_WYG_002-1a"/>
欽定四庫全書<lb/>
　雪溪集巻二　　　　　　　宋　王銍　撰<lb/>
　　古詩<lb/>
　　　明覺山中始見梅花戲呈妙明老<lb/>
急晷馳輪嵗將歇我更荒村轉氷轍凝巖萬物凍無姿<lb/>
水墨陂塘葭葦折是誰向背此間來破蕚梅花伴幽絶<lb/>
遥山誰恨天作愁澹盡眉峯半明滅清香自滿不因風<lb/>
玉色素髙非鬬雪竹籬凝睇一淒涼沙水澄鮮兩明潔<lb/>
<pb n="KR4d0193_WYG_002-1b"/>
天仙謫自廣寒宫定與桂娥新作别尚憐孀獨各相望<lb/>
多情與照黄昏月從來耐冷月中人一任北風吹石裂<lb/>
漫勞粉鏡學粧遲欲寫氷膚畫工拙千古無人識嵗寒<lb/>
獨有廣平心似鐵我因花意拂埃塵尚恐人傳向城闕<lb/>
詩成火煖夜堂深地爐細與山僧説<lb/>
　皮石休曰宋廣平鐵心石膓乃作梅賦有徐庾風格<lb/>
　予謂梅花髙絶非廣平一等人物不足以賦咏<lb/>
　　　明師見和梅詩再用韻兼奉送還福唐<lb/>
<pb n="KR4d0193_WYG_002-2a"/>
斵輪妙手聲名歇誰信出門猶合轍後來世外有髙禪<lb/>
凜凜蘭摧并玉折久將生死付八還不數圖書號三絶<lb/>
詩來乃與梅爭妍獺髓補痕紅未滅那知一夜巻東風<lb/>
開盡寒枝千㸃雪漢宫婕妤體自香月裡飛仙長玉潔<lb/>
白頭對鏡憶年少每到花開重離别愛花取醉惜夜䦨<lb/>
眷戀盈盈花上月人歸吹恨落闗山恨極欲吹羌管裂<lb/>
何况東溪漫草寒學世猶嗤顔謝拙還驚詩律張吾軍<lb/>
塵戰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>非求嚼鐵歸舟滿載萬珠璣莫顯神龍藏貝闕<lb/>
<pb n="KR4d0193_WYG_002-2b"/>
明朝詩逐暮潮還餘意憑師筆端説<lb/>
　師舉東溪可上人詩句法似之<lb/>
　　　次韻率行之見投因以賦别<lb/>
素空零五露碧梧墮金井周年不待人去我如斷綆歸<lb/>
翼懶飛翔老驥倦馳騁山空風月滿人戀松桂影窮方<lb/>
屢厄陳喜動初入郢文豪獲勝游羈思發深省周原富<lb/>
十箱漢儀重九鼎王謝樂江海巢由本箕潁談深光明<lb/>
藏游遍妙峯頂頌橘悲屈平賦梅早宋璟炎涼梁上燕<lb/>
<pb n="KR4d0193_WYG_002-3a"/>
喜怒坎中黽千年六龍轡<hi>比謂自轡也</hi>萬事一漁艇居人望<lb/>
歸騎暝色暗前嶺淺學字識丁美穴魚知丙書隨新雁<lb/>
行慰我心炯炯<lb/>
　　　䝉蔡藏用惠古風一軸歎仰不足輒賦病桐書<lb/>
　　　　為謝慼深而詞哀耳<lb/>
老境憂患集坐受衰病侵山林成獨往樽酒惟孤斟萬<lb/>
事信已矣滅迹栖蒼岑對鏡未免愁寒雲生嶽隂斯時<lb/>
瓊瑶贈無以報兼金酬之病桐詩歎息成永吟風霜入<lb/>
<pb n="KR4d0193_WYG_002-3b"/>
枯枝螻蟻穿病心艶艶上林樹已朽難寄林幽人識爨<lb/>
下取作緑綺琴拂拭延妙聲泠泠朱絲繩淳風散已久<lb/>
世偽多洼淫一弄清風還三古盡可尋自然俯仰中山<lb/>
水見髙深同心齊取拾何歎異古今永真遇<hi>缺</hi>賞江海<lb/>
有知音<lb/>
　　　中秋招葉子謙<lb/>
堂上月已滿樽中酒更空故人渺何許出門惟清風不<lb/>
如一夕<hi>缺</hi>所至皆能同悄然望玉杵無聲桂影中<lb/>
<pb n="KR4d0193_WYG_002-4a"/>
　　　除夕<lb/>
一嵗盡今夕既往那可追疎梅吐幽豔輕氷釋寒澌新<lb/>
陳自相代長作萬古悲亦復强取醉椒盤雜兒嬉天回<lb/>
萬象春除盡羣隂卑地除衆枯槁從今作華滋一除不<lb/>
可復緑髮成鬢絲此是有盡處那知無盡時凡所未除<lb/>
者所愿皆除之晩景安分守幻身絶思維生死我所明<lb/>
聖賢吾所師優游觀物變翼戢仍鮮差山嶽惟塵爾寸<lb/>
心不可移浩歌自達曉自信何用疑數頭畫角聲已逐<lb/>
<pb n="KR4d0193_WYG_002-4b"/>
東風吹<lb/>
　　　元日雪<lb/>
布和舊重王正月佳祥元日初逢雪飄入椒觴氣更蘇<lb/>
積滿玉蒲水已怯嵗厯今纔第一行三百六十完未缺<lb/>
故使重窺混沌時太素山川始融結但聞南陌流懽聲<lb/>
懶將西佛論初刼九門想得千官期髙聳岧嶢白銀闕<lb/>
事隠東林夜宿年靜灑僧窓更幽絶草堂人去空舊賞<lb/>
夢入江山半明滅祗今縱横天上來勢壓丘陵動溟渤<lb/>
<pb n="KR4d0193_WYG_002-5a"/>
暎山更倚百尺樓始見天工盛施設<hi>僕嘗謂雪宜映太山髙樓自上觀之</hi>
明日東風掃玉塵輸與寒梅亂花發壯觀新年意氣張<lb/>
天巧空竒吾語拙<lb/>
　　　向伯恭薌林詩<lb/>
楚人喻薌草可佩復可食靈均楚同姓放逐去其國皎<lb/>
皎忠良心惕惕懼讒賊扁舟下滄浪魂迷招不得至今<lb/>
芳洲上寂寞少春色我公異於是聲譽超八極挽公青<lb/>
霞裾接武紫鸞翼直契慕湘纍論心不論迹我是衆薌<lb/>
<pb n="KR4d0193_WYG_002-5b"/>
林澡身而浴德同心等崇蘭直節逾蒼柏登善味芝术<lb/>
去惡鋤枳棘荀令十里香揚雄一區宅君臣相唯諾<hi>闕</hi>
題來藻飾日光萬丈長衆薌馥芳澤况了大因縁功名<lb/>
皆戲劇手擎妙喜國心湛水精域諸天衆薌雲旃檀雜<lb/>
薝蔔登門三十年嵗晩仍作客誦公薌林詩心境為澄<lb/>
澈雖非歌商頌聲亦出金石<lb/>
　　　㑹稽楊梅雄天下其佳者皆出項里相傳項羽<lb/>
　　　　鄉里也驗圖志信然戲作楊梅詩供作者一<lb/>
<pb n="KR4d0193_WYG_002-6a"/>
　　　　笑耳<lb/>
越山楊梅最珎美人傑地靈生項里江東廟食憶至今<lb/>
應縁似舜重瞳子南方炎威無時窮落在故鄉草木中<lb/>
請㸔枝頭萬㸃火猶是咸陽三月紅摧剛作柔隨物轉<lb/>
婦人之仁仍可見風姿和味説難名顔色與香收易變<lb/>
炎炎夏日簾影垂拈汚玉筍明瓠犀映出越女天下白<lb/>
壓倒驪山生茘枝金鼎奪胎尤出類萬人口腹非其對<lb/>
外丹須要内丹成任君封樹連園買<lb/>
<pb n="KR4d0193_WYG_002-6b"/>
　　　詩送韓簡伯學官于臨浦呈勸其重修西子祠<lb/>
昔進臨浦春正濃小江縈委如無窮花浮千林錦繡幄<lb/>
舟揚萬頃玻瓈風西施故鄉擅佳麗㑹稽秀氣藏華穠<lb/>
是時山晴見真色落日西南千萬峯今情不盡古情在<lb/>
恨疊晩粧眉暈重恨應但知傾國貌無人能説亡吳功<lb/>
倘非絶態動君意姑蘇臺上猶歌鐘成功未甘歸范蠡<lb/>
素衣故國寧相從<hi>僕嘗作文辨無范蠡攜西子事</hi>文公之孫重端世衮<lb/>
衣門户推八龍官閒援毫來弔古溪山頓為開愁容謫<lb/>
<pb n="KR4d0193_WYG_002-7a"/>
仙亦賦浣紗石至今翠絹不停織浴池邀伴下瑶池霑<lb/>
丐越女天下白<hi>山頂有西子浴池</hi>風流昭洗待名流有德于人<lb/>
當血食紅心草葬舊金釵黄陵廟成新石刻霞裙瓊佩<lb/>
無消息怨魄凄魂招不得一杯流水暮江籬苧羅山前<lb/>
已秋色<lb/>
　　　送史純夫歸餘杭<lb/>
霜晴九月交送子越東門同舟此水上再對波清渾聚<lb/>
散三十載惟此一意存邦國有大慶去承曠蕩恩我老<lb/>
<pb n="KR4d0193_WYG_002-7b"/>
百不堪視子猶弟昆新寒黄菊枝落照黄葉村慘愴欲<lb/>
别語零落未歸魂臨分吐情實哀境意彌敦<lb/>
　　　黄州栖霞樓蘇翰林所賦小舟横截春江是也<lb/>
　　　　曽竑父罷郡畫為圖求詩<lb/>
銅雀不得鏁二喬春江亦夢攜西子此樓縹緲相風流<lb/>
此恨纒綿在雲水洞庭葉下愁湘君不獨陽臺雲雨神<lb/>
精神感通若相遇夢境幻境皆成真黄州刺史清如鏡<lb/>
水光山色心同瑩牧之出守到元之誰解把詩聞萬乗<lb/>
<pb n="KR4d0193_WYG_002-8a"/>
圖成攜得千里行孤帆趁落斜陽城江頭莫指挽鄧處<lb/>
離合古今同一情<lb/>
　　　登育王山示現塔贈鄉璉與三上人<lb/>
危岫戴寶塔亭亭起虚空金鐸韻廣樂日夜鏘天風氣<lb/>
真逼雲漢興逸追鸞鴻嘉有三禪子超曠栖禪宫相追<lb/>
不憚逺幽致惟我同興盡歸一黙人逐歸雲東平軒架<lb/>
絶壑上與絶頂通滄溟忽破碎百川競朝宗斜陽無逺<lb/>
近山亂髙低紅四表倐明晦變化安可窮夜深風雨來<lb/>
<pb n="KR4d0193_WYG_002-8b"/>
隂氣誇嬌雄響劇百谷咽靜若一氣融明發石路乾坤<lb/>
韻生寒松<lb/>
　　　苕溪僧妙詢于其所居淨域開小軒楚僧舉季<lb/>
　　　　若為永名僕以陶靖節乗<hi>缺</hi>遇坎之語牓曰<lb/>
　　　　乗遇亦足以觸所遇而安不然雖無名可矣<lb/>
一性本為明返為羣物迷境淨皆徑山心清即苕溪啟<lb/>
扉逈臨湖湖寛覺天低花木春艶艶松竹涼凄凄憑欄<lb/>
快神襟永與塵事暌歸船動菰蒲興斷殘霞西浮煙暝<lb/>
<pb n="KR4d0193_WYG_002-9a"/>
自起待得衆羽栖貯空諸佛心妙理何端倪乗流遇與<lb/>
坎萬理皆筌蹄聊陳淵明意斧藻粲幽題豈有明月珠<lb/>
秪照濁水泥期我老中林滅跡為圃畦况復大開士賦<lb/>
詠自攀躋禪深有根源句圓無角圭乃知文字工自與<lb/>
造化齊<lb/>
　　　書謝文靖東山圖<lb/>
山如出蠒眉溪似縈風帶雅意樂溪山安用攜粉黛煙<lb/>
雲無定姿姝麗有真態謝公經世心遇物何顯晦鐘鼎<lb/>
<pb n="KR4d0193_WYG_002-9b"/>
與山林生處初一槩均令四海間如我常安泰臨難無<lb/>
喜懼與人共憂愛百年但影殂千載猶心在風流不可<lb/>
追超然八荒外<lb/>
　右題謝文靖東山圖今㑹稽東小江之上有東山存<lb/>
　焉絶頂下臨江海葢萬里雲境也僕觀文靖初渡淛<lb/>
　江樂㑹稽佳山水與王右軍許詢支遁孫綽李充遊<lb/>
　則東山在㑹稽幾是矣僕嘗宿其上題詩僧壁云山<lb/>
　晴山雨今古恨潮落潮生朝暮情我識前人舊時意<lb/>
<pb n="KR4d0193_WYG_002-10a"/>
　寒岩一夜聽江聲今觀斯圖并書之為一笑之地耳<lb/>
　紹興十二年二月丁卯書<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0193_WYG_002-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪溪集巻二<lb/>
</p>
<p>
</p>
  </div>
</body>
</text>
</TEI>
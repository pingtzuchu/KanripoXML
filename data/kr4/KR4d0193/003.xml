<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪溪集巻三</head>
    <p>
<pb n="KR4d0193_WYG_003-1a"/>
欽定四庫全書<lb/>
　雪溪集巻三　　　　　　宋　王銍　撰<lb/>
　　律詩<lb/>
　　　送王敦素歸金陵<lb/>
曉踏河堤月逢人問去舟已為羇旅客更挽别離愁索<lb/>
寞憐同姓丁寧數舊遊欲知幽獨意風露滿城秋<lb/>
　　　洪駒父泛舟將過潁同張仲宗出餞席間留詩<lb/>
　　　　為别且邀用韻<lb/>
<pb n="KR4d0193_WYG_003-1b"/>
已作分攜計尤傷送客歸經行汝南郡為問漢隂機晩<lb/>
菊饒秋色丹楓帶恨飛平生無别泪相對倍霑衣<lb/>
　　　二<lb/>
晩岸雲低月相隨照夢歸行藏嘆人境開闔在天機身<lb/>
與江山逺書尋鴻雁飛薄情怨青女偏解透征衣<lb/>
　　　别髙子勉兄弟<lb/>
南北奔波嵗月催足間渾未洗塵埃休將舊事從頭説<lb/>
且喜新年入手來千里逺同傳信雁一枝同挿未開梅<lb/>
<pb n="KR4d0193_WYG_003-2a"/>
濁醪有盡情無盡醉入都門首重回<lb/>
　　　别張自彊<lb/>
鷰子低飛入壊簷栁條輕拂緑毿毿故園更在北山北<lb/>
佳節可憐三月三萬古愁多憑濁酒九原事往落清談<lb/>
都門别恨終難寫滿眼風光思不堪<lb/>
　　　和趙德麟<lb/>
故國春濃懶縱觀强尋幽境步蹣跚風酣蕙草清香煖<lb/>
煙濕杏花紅粉寒但覺時光自催換可憐人事幾悲酸<lb/>
<pb n="KR4d0193_WYG_003-2b"/>
百年未必長于夢虚作邯鄲枕上看<lb/>
　　　夢中賦秋望<lb/>
閣小寒宜逺林荒晩帶風遥山秋色外<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>樹雨聲中念<lb/>
起三生異心傷萬境同此邦非我里隨意作流通<lb/>
　　　送楊道士歸葵州<lb/>
列子風回馭林宗雨墊巾花明千嶂晩雲暖一山春爐<lb/>
竈聊隨俗簮裾未稱貧壺公觀中路聞道接天津<lb/>
　　　用前韻寄洪駒父<lb/>
<pb n="KR4d0193_WYG_003-3a"/>
共臨寒水别獨趨暮春歸萬事風前燭百年梭過機應<lb/>
尋騎鶴客重詠落霞飛林葉終何補京塵化舊衣<lb/>
　　　又<lb/>
江山霜落木千里一身歸去國憐張翰回舟為陸機煙<lb/>
林無際逺寒葉有聲飛何必少陵老悲傷未拂衣<lb/>
　　　徐師川典祀廬山延真觀用送駒父韻餞别四<lb/>
　　　　首<lb/>
徐穉前風在何勞白首歸書來寄文錦詩報守寒機駑<lb/>
<pb n="KR4d0193_WYG_003-3b"/>
驥難同力鸞凰任自飛前村幽獨意且放酒淋衣<lb/>
　　　又<lb/>
都門兩河路誰送李膺歸人望終調鼎親慈早斷機漫<lb/>
虚崑閬集不盡羽翰飛酒聖君家事霜清怯減衣<lb/>
　　　又<lb/>
丁令飛昇去千年始一歸琳宫況廬岳煙闕替塵機洞<lb/>
口斜暉入蒼崖素練飛水雲曽作伴愧我薜蘿衣<lb/>
　　　又<lb/>
<pb n="KR4d0193_WYG_003-4a"/>
康阜如蓬島欲尋風引歸煙藤猿嘯月雲碓水鳴機剰<lb/>
結餐霞侣深隨杖錫飛謝公行樂處山翠撲人衣<lb/>
　　　送酒與許田史純風<lb/>
塵土裝懐嵗月侵賤官情味我能任龍鍾老態渾非昨<lb/>
索漠英游不可尋蜨遶書窓空費夢蟻浮玉琖不同斟<lb/>
相望解寄重陽酒滿路西風黄葉深<lb/>
　　　送李文若歸修水並弔其兄商老之亡<lb/>
子去何悽斷鄉闗嵗月新荒山寒帶雨古驛夜無人生<lb/>
<pb n="KR4d0193_WYG_003-4b"/>
死風前燭音容夢裡身臨分感平昔揮淚到松筠<lb/>
　　　遊鴻福寺和闗子東<lb/>
劉家古寺城南曲選得僧坊共醉吟野草幽花閒自媚<lb/>
黄蜂白蝶靜相尋半簷落日留難住滿地東風掃不禁<lb/>
漫道青春一分在池邊緑樹已成隂<lb/>
　　　秋晩洛中道上<lb/>
數雁横空送斷霞窮秋遊子向天涯泉甘野店黄粱酒<lb/>
霜重荒原白菊花滿目刼灰傷井邑回頭佳氣戀金華<lb/>
<pb n="KR4d0193_WYG_003-5a"/>
故人他日如尋我試問雲溪舊釣沙<lb/>
　　　題沈休文八詠樓<lb/>
詩人不見舊樓空只見溪山與昔同望處地寛閒白晝<lb/>
坐來天濶剰清風六朝遺恨沈衰草八詠雄篇麗彩虹<lb/>
何待吟哦清庾月蹔來佳賞自無窮<lb/>
　　　幽居<lb/>
幽居寂無事晨起伴僧禪曉澹巖前月秋明水底天望<lb/>
鄉書斷雁問路客回船阻絶平生友清遊有夢傳<lb/>
<pb n="KR4d0193_WYG_003-5b"/>
　　　芭蕉<lb/>
六曲欄干院宇深影連苔色晝沈沈已將虚實論因果<lb/>
尤稱風流寫醉吟夢短不禁簾外雨愁多常怯檻邊隂<lb/>
可憐今古無窮恨巻在凋零如寸心<lb/>
　　　别故人張孝先<lb/>
平生嘗嘆少陵詩豈謂殘年盡見之共脱兵戈身偶在<lb/>
各懐鄉國語尤悲又尋芳草春風路猶聽孤舟夜雨時<lb/>
避地海山周萬里此行無處寄相思<lb/>
<pb n="KR4d0193_WYG_003-6a"/>
　　　訪闗子開兄弟于餘姚懐先世舊契<lb/>
山嵇交契自當年重到同鄉各愴然百里山川清自舊<lb/>
兩家子弟老于前疎梅開處數枝玉小雨來時一段煙<lb/>
嵗晩不調相㑹數溪頭尚趍有歸船<lb/>
　　　頃在廬山與故友可師為詩社嘗次韻和予詩<lb/>
　　　　云空中千尺墮栁絮溪上一旗開茗芽絶愛<lb/>
　　　　晴泥翻燕子未須風雨落棃花重江碧樹逺<lb/>
　　　　連雁刺水緑蒲深映沙想見方舟端取醉酒<lb/>
<pb n="KR4d0193_WYG_003-6b"/>
　　　　酣風帽任欹斜後三十年避地剡溪山中時<lb/>
　　　　可師委蜕亦二紀矣靈隠明上人追和此為<lb/>
　　　　贈感念存没淚落衣巾因用韻謝之<lb/>
昔訪廬山惠逺家尋春草木未萌芽自從栁拆煙中色<lb/>
不寄梅開雪後花事往淚多添海水詩來恨滿算河沙<lb/>
驚回三十年前夢放鶴峯頭日未斜<lb/>
　　　溪上觀雪<lb/>
沙洲蒼莽水雲昏雪落寒溪鏡有痕山際疎鐘煙際寺<lb/>
<pb n="KR4d0193_WYG_003-7a"/>
林邊微逕水邊村天涯嵗月行將盡人世窮愁孰與論<lb/>
憶與鄒枚同賦詠人非事迬但心存<lb/>
　　　秀逺亭<lb/>
鏡似氷壺表裏清我來閒伴白雲行四山迤邐青圍野<lb/>
一水蜿蜒渌繞城試問春來觀秀色何如雨後聽泉聲<lb/>
昔人飛馭煙霞外落日空懐萬古情<lb/>
　　　送吕道師還天台山<lb/>
結宇孤峯蘚徑危身閒鷗鳥信忘機水聲山色何今古<lb/>
<pb n="KR4d0193_WYG_003-7b"/>
物態人情果是非子踏白雲來問道我埀華髪自生輝<lb/>
赤城歸去松門晩萬里秋風上客衣<lb/>
　　　早秋寄昔慧老且弔慈受老師之亡<lb/>
昔日禪河早預流老尋支許剡中遊一枝數粒同過夏<lb/>
萬壑千巖相映秋眼看珠沈滄海底心傷塔就亂峯頭<lb/>
不須月落龍天泣萬古白雲無去留<lb/>
　　　送孫肖之還縉雲<lb/>
蓬蒿頻嵗掩鄉闗再喜相逢一破顔遊子年華紅葉老<lb/>
<pb n="KR4d0193_WYG_003-8a"/>
幽人風味白雲閒那知篋裏書成後猶作溪邊興盡還<lb/>
流落天涯俱避地念君更入萬重山<lb/>
　　　送郭壽翁還廬陵<lb/>
共遭敵騎汝隂城十載相逢尚甲兵萬里鵷鴻自鶱舉<lb/>
九闗虎豹任縱横雨昏山逺行人恨日暮草長幽鳥聲<lb/>
只有别離心似舊亂來難得是交情<lb/>
　　　與郭壽翁俱客錢塘壽翁歸吉州追餞至龍山<lb/>
　　　　白塔寺惜别悵然終日始登車而去既行旬<lb/>
<pb n="KR4d0193_WYG_003-8b"/>
　　　　日予得請廬山太平觀將歸隠浙東山中寄<lb/>
　　　　詩奉懐<lb/>
江邊孤寺舊曽經重枉驪駒當短亭落日催人心去住<lb/>
東風回首淚飄零魂歸但覺楓林黒書就終期汗簡青<lb/>
<hi>予作名臣傳數十篇壽翁尤所稱愛</hi>歸隠我無衝斗氣相思時望少微星<lb/>
　　　送謝景思假太常少卿奉祀温州太廟先至三<lb/>
　　　　衢省覲<lb/>
神遊眇邈海邊城捧詔躬祠盛此行九代衣冠漢原廟<lb/>
<pb n="KR4d0193_WYG_003-9a"/>
百年禮樂魯諸生東山世德聲名早南省仙班氣象清<lb/>
曉雨都門攜錦帳路人更羨綵衣榮<lb/>
　　　古意<lb/>
有恨匆匆别無期緩緩歸天涯作孤客樓上對斜暉目<lb/>
斷路不斷魂飛花更飛無多清滴淚恐損别時衣<lb/>
　<lb/>
　<lb/>
　<lb/>
<pb n="KR4d0193_WYG_003-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪溪集巻三<lb/>
</p>
<p>
</p>
  </div>
</body>
</text>
</TEI>
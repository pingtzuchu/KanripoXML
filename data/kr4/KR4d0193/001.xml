<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪溪集巻一</head>
    <p>
<pb n="KR4d0193_WYG_001-1a"/>
欽定四庫全書<lb/>
　雪溪集巻一　　　　　　　宋　王銍　撰<lb/>
　　樂府　　古詩<lb/>
　　　巫山髙<lb/>
十二危峯隠寒霧旁連三巴下三楚斷崖青黄聳天壁<lb/>
秀色蒼茫接天路鼔瑟玉京嬉帝傍下鎮九淵稱帝女<lb/>
㝠心可見類相求夢裏襄王契神遇鏘然玉佩似可期<lb/>
倐爾霓旌去無所天風浩蕩吹太清萬里憑虛送飛步<lb/>
<pb n="KR4d0193_WYG_001-1b"/>
行雲行雨終不來嵗月人間幾朝暮那知一戲疑萬古<lb/>
至今不知髙唐處仙兮神兮非與是流傳只有蘭臺賦<lb/>
山藏虎兕爭怒號峽東江水翻波濤舟楫寄命輕鴻毛<lb/>
猶起羨慕成譏嘲行人所見日卑淺仰首彌覺巫山髙<lb/>
　　　闗山月<lb/>
戍樓炯炯闗山月白首征人數圓缺闗山不隔四時寒<lb/>
夜夜冷光沙如雪照破天崖萬里心閨中又是經年别<lb/>
雁飛唯願得書歸月下有人魂斷絶閨中月下不勝情<lb/>
<pb n="KR4d0193_WYG_001-2a"/>
獨戍闗山更堪説一時北闕賀書多萬古西戎終不滅<lb/>
陽和待得活枯荄東風洗盡征人血<lb/>
　　　白頭吟一首<lb/>
　樂府題解云司馬相如將聘茂陵女子文君作白頭<lb/>
　吟絶之宋書志文君所作白頭吟云凄凄重凄凄嫁<lb/>
　娶不須啼但願同心人懽愛不相離<lb/>
浮雲髙映天上月月華未落雲已滅濁水長羨清路塵<lb/>
濁水尚流塵已絶人心不如雲與塵變態無窮旋消歇<lb/>
<pb n="KR4d0193_WYG_001-2b"/>
我家火齊堆金盤朱樓鎖煙青㝠端昨憶聞琴纔等閒<lb/>
夜奔臨卬相與還鳳皇曲成保懽樂驌驦裘典無艱難<lb/>
當爐滌器兩憔悴幾度暗啼愁逺山君齊狗監動人主<lb/>
君乗駟馬<graphic n="KR1587" url="https://raw.githubusercontent.com/kanripo/KR-Gaiji/master/images/KR1587.png" mimeType="image/png"/>故園檄書呵譏蜀父老未足灑恥徒小恩<lb/>
顔色何嘗不如舊自是心存憎愛間我方失意天地窄<lb/>
君視浮雲江海寛一身情易復情難百年有來終有去<lb/>
凄凄嫁娶不須啼出門萬里淪中路我怜秀色茂陵女<lb/>
既有新人須有故請把阿嬌作近喻到底君王不重顧<lb/>
<pb n="KR4d0193_WYG_001-3a"/>
若知此事為當然千金莫換長門賦<lb/>
　　　折楊栁<lb/>
手抝楊栁贈行人情條恨葉江南春朦朧疎煙濕芳草<lb/>
揺落微風生白蘋長亭短亭銷離魂古情不盡今情新<lb/>
一聲驪歌幾聲哭行人去後春江淥歌哭相雜江水頭<lb/>
相㸔不發情何屬江河到海有窮日輪蹄行路無已時<lb/>
路傍楊栁折已盡東風再換明年枝<lb/>
　　　送純師歸眉山吉祥寺<lb/>
<pb n="KR4d0193_WYG_001-3b"/>
上人峩嵋秀㝠㝠聳髙風依游王公間尚帶山水容謫<lb/>
仙信竒逸蜀僧論絲桐寂黙誰為聽誤比萬壑松﨑嶇<lb/>
古今塗勢利紛其中晩遺似髙識物我無異同是心湛<lb/>
寒水處處流真空猶嫌百年夢剰此一枝笻忽懐煙霞<lb/>
想永念菽水供身為反哺烏更逐髙飛鴻斜日澹歸袂<lb/>
不似秋色濃孤行拾黄葉一笑千山重乗宿揮餘戀雲<lb/>
樓杳歸蹤從茲與明月相伴落何峯<lb/>
　　　舟中夜雪讀正卿教授近詩輒賦鄙句并以為<lb/>
<pb n="KR4d0193_WYG_001-4a"/>
　　　　别<lb/>
百年半羇棲輕與故山别回首千萬峯飛雲不可越弭<lb/>
棹濠上亭非鄉愴時節朝號逈野風夜聽孤舟雪濕薪<lb/>
無煖焰濁淚共明滅癡坐増滷然何以慰清絶斯時咏<lb/>
君詩心抱益澄澈未從觀魚莊先得馭風列荆玉出此<lb/>
邦識獻復誰刖山川漫竒麗文物久銷歇君詞吐白虹<lb/>
神寶疑不没我欲賡餘思景好句逾拙如逢勾漏令未<lb/>
得丹砂訣萬里煙雲開揚舲及明發荆山自茲逺雲濤<lb/>
<pb n="KR4d0193_WYG_001-4b"/>
渺天末兩地見梅花相思不同折<lb/>
　　　無題<lb/>
三月栁花飛東風繡香國桂影弄春光飛瓊悵分缺雲<lb/>
輿返積霄翠浪翻天末閬苑桃李花莫使芳香歇緬懐<lb/>
霞中人芙蕖艶秋色煙鸞吟碧空行雲不停刻何事寄<lb/>
紅埃悲聲調緑髮神觀洞太虛紫清注金格玉晨丹鳳<lb/>
檢詞章煥瓊笈孰執招真旗笙簫下空闕靈光湛法身<lb/>
生死本無别妙合造化機隂陽時出没欲識天中真寒<lb/>
<pb n="KR4d0193_WYG_001-5a"/>
江浸明月<lb/>
　　　寄題真州扃岫寺<lb/>
一峯秀色何髙寒更以木杪横飛欄荆吳形勝妙天下<lb/>
閒鎖雲錦光斕斑山從千古混沌始江自萬里岷峩還<lb/>
江山無際真賞逺人境未如心境寛乃知萬象自變滅<lb/>
我與天地俱清閒時來登覽健意氣興落煙靄空濛間<lb/>
宛如列岫在扃鐍何待謝守窓中看仙壺日月悟世換<lb/>
蟻穴富貴羈夢殘易中求象山有天須彌納芥曽何難<lb/>
<pb n="KR4d0193_WYG_001-5b"/>
乾坤槖籥一氣内鉅細兩不離區寰徑呼飛仙來取醉<lb/>
笙簫彷彿鏘珮環已鞭鸞鳳到三境何待虎豹號九闗<lb/>
只今朱甍半落日誰繫畫舸臨蒼灣何當脱身戎馬際<lb/>
共契妙㫖相追攀懐哉欲往波浪濶回首江南江北山<lb/>
　　　蔡天啟作中興碑詩且邀同賦<lb/>
一日屠戮三庶人天理已盡殺氣昏青宫惴惴二十載<lb/>
免祻自求黄屋尊忠臣開除兩京路未知日月雙懸處<lb/>
歸來祈哀語可怜今日貴作天子父瀟湘江邊鑱穹碑<lb/>
<pb n="KR4d0193_WYG_001-6a"/>
煙雲相連愁九疑湖南萬古長嗟地剰與屈賈添餘悲<lb/>
雄文漫郎來作吏正色顔公謁西内兩賢憤托金石堅<lb/>
莫求此碑求此意休闖九閽訴帝傍莫化杜鵑啼故鄉<lb/>
磨崖難摧幽恨長水流不盡山蒼蒼<lb/>
　　　題洛神賦圖詩并序<lb/>
　風雅頌為文章之正至屈原離騷兼文章正變而言<lb/>
　之湘君湘夫人山鬼多及帝舜英皇以繫恨千古宋<lb/>
　玉賈誼師其餘意作招魂賦鵩極死生憂傷怨懟之<lb/>
<pb n="KR4d0193_WYG_001-6b"/>
　變亦兼正與變而為言耳其後李太白作逺别離亦<lb/>
　云九疑連綿荒相似重瞳孤墳竟何是李當塗編次<lb/>
　以此詩為謫仙文集第一篇亦與祖屈原悲英皇本<lb/>
　意耳而韓退之晩年迺作黄陵南海碑文章詞指非<lb/>
　世間語也葢平生周造化妙理已多至是方能發鬼<lb/>
　神之情然後幽逺荒忽竒怪無餘藴于天地矣文章<lb/>
　必能盡羇旅風霜山行水宿極其憂患離别悲傷則<lb/>
　真情乃見與夫男女之際鬼神之情狀死生之變態<lb/>
<pb n="KR4d0193_WYG_001-7a"/>
　使幽顯表裏内外洞達然後為至焉曹子建與七子<lb/>
　並遊而獨能脱遺建安風格作洛神賦雖祖屈宋而<lb/>
　能激其餘波侵尋相及矣非託寓於婦人神仙亦安<lb/>
　能至此也近得顧凱之所畫洛神賦圖橅本筆勢髙<lb/>
　古精彩飛動與子建文章相表裏因賦一詩書其後<lb/>
　葢屈宋賈誼子建其幽恨莫伸一也故文章能達其<lb/>
　所存以窮極古鴻荒之理學者可以辨是矣<lb/>
曹公文武俱絶倫傳與陳王賦洛神髙情寓託八荒外<lb/>
<pb n="KR4d0193_WYG_001-7b"/>
曽是親逢絶世人五官郎將莫輕怒椒房自是袁家婦<lb/>
聞道生時覆玉衣便是于今腰束素驚鴻翻然不重顧<lb/>
射鹿深寃更凄楚不將降虜賜周公先識禍機楊德祖<lb/>
此意明明可自知豈有神人來洛浦空用平生八斗才<lb/>
七步那能説微步楚離日月常爭光湘夫人後誇髙唐<lb/>
丹青畫寫鬼神趣筆端調出返魂香妙畫髙文盡天藝<lb/>
神理人心兩無異此情萬古恨茫茫且為陳王説餘意<lb/>
　　　和江子我見送詩<lb/>
<pb n="KR4d0193_WYG_001-8a"/>
放舟弄清泚始覺南風清白雲認鄉樹永念隨父兄一<lb/>
夢三十載將老猶<hi>缺</hi>行聊將鄭衞耳一聽新蟬鳴空懐<lb/>
煙霞想下及飛鴻征多公久<hi>缺六字</hi>　　　荆茅屋照<lb/>
野水寒窓抱深明<hi>缺六字</hi>　　　復縛簮纓此生纔一<lb/>
戲萬物<hi>缺</hi>
　<lb/>
　　　追和周昉琴阮美人圖詩并序<lb/>
　龍眠李亮工家藏周昉畫美人琴阮圖兼有宫禁富<lb/>
<pb n="KR4d0193_WYG_001-8b"/>
　貴氣象旁有竹馬小兒欲折檻前栁者亮工官長沙<lb/>
　而黄魯直謫宣州過見之歎愛彌日大書一詩于黄<lb/>
　素上曰周昉富貴女衣飾舊相兼髻重䯼根急薄粧<lb/>
　無意添琴阮相予誤聽絃不觀手敷腴竹馬郎<graphic n="KR1587" url="https://raw.githubusercontent.com/kanripo/KR-Gaiji/master/images/KR1587.png" mimeType="image/png"/>馬<lb/>
　要折栁此畫後歸禁中胡馬驚塵流落何許而詩亦<lb/>
　世不傳獨僕舊見之位置猶可想像也病中追和其<lb/>
　詩當令善工試圖之耳<lb/>
丹青有神藝周郎獨能兼圖畫絶世人真態不可添却<lb/>
<pb n="KR4d0193_WYG_001-9a"/>
憐如畫者相與落誰手想像猶可言雨重春籠栁<lb/>
　　　國香詩并序<lb/>
　國香荆渚田氏侍兒名也黄太史魯直自南溪召為<lb/>
　吏部副郎留荆州乞守當塗待報所居即此女<hi>缺</hi>鄰<lb/>
　也太史偶見之以為幽閒姝美目所未覩後其家以<lb/>
　嫁下俚貧民因賦水仙花詩寓意云淤泥解出白蓮<lb/>
　藕糞壤能開黄玉花可惜國香天不管隨縁落在小<lb/>
　民家俾予和之後數年太史卒於嶺表當時賔客雲<lb/>
<pb n="KR4d0193_WYG_001-9b"/>
　散此女既生二子矣㑹荆南嵗荒其夫鬻之田氏家<lb/>
　田氏一日邀予置酒出之掩抑困悴無復故態坐間<lb/>
　話當時事相與感歎予請田氏名曰國香以成太史<lb/>
　之志政和三年春客京師㑹表弟汝隂王性之問太<lb/>
　史詩中本意因道其詳性之文詞俊敏好竒博雅聞<lb/>
　之拊髀歎息曰可留之篇詠為一段竒事因為賦之<lb/>
　且邀諸公各作一篇云<lb/>
南京太史還朝晩息駕江陵頗從欵綵毫曽詠水仙花<lb/>
<pb n="KR4d0193_WYG_001-10a"/>
可惜國香天不管將花托意為羅敷十七未有十五餘<lb/>
宋玉門墻迂貴從藍橋庭户怪貧居十年目色遥成處<lb/>
公更不來天上去已嫁鄰姬窈窕姿空傳墨客殷勤句<lb/>
聞道離鸞别鶴悲藳砧無賴鬻蛾眉桃花結子風吹後<lb/>
巫峽行雲夢足時田郎好事知渠久酧贈明珠同石友<lb/>
憔悴猶疑洛浦妃風流固可章臺栁寶髻犀梳金鳳翹<lb/>
樽前初識董嬌饒來遲<hi>缺二字</hi>應須恨愁殺蘇州也合銷<lb/>
却把水仙花説似猛省西家黄學士乃能知妾妾當時<lb/>
<pb n="KR4d0193_WYG_001-10b"/>
悔不書空作黄字王子初聞話此詳索詩裁興漫凄涼<lb/>
只今驅豆無方法徒使田郎賦國香<lb/>
　　　次韻國香詩并序<lb/>
　表兄髙子勉南平武信王孫學問文章知名四海黄<lb/>
　太史自黔南召歸過荆南與為忘年友贈六言詩曰<lb/>
　顧我今六十老付子以二百年此語豈易得哉太史<lb/>
　没後數年當政和癸巳嵗與僕㑹都城假日話國香<lb/>
　事甚長又賦長句相示因次其韻凡子勉詩中不言<lb/>
<pb n="KR4d0193_WYG_001-11a"/>
　者僕得以言之矣<lb/>
百花零落悲春晩不復林園門可欵待花結實春已歸<lb/>
到頭只有東家管楚宫女子春華敷為雲為雨皆有餘<lb/>
親逢一顧傾國色不解迎人專城居目成未到投梭處<lb/>
後㑹難憑人已去可憐天壤擅詩聲不如崔䕶桃花句<lb/>
坐令永抱埋玉悲游手那知京兆眉難堪白鶴分飛後<lb/>
猶是驚鴻初見時新懽密愛應長久暫向華筵賞賔友<lb/>
舞盡春風力不禁困裏腰肢一渦栁座上何人贈翠翹<lb/>
<pb n="KR4d0193_WYG_001-11b"/>
蜀中風調尤情饒懽濃酒暈上玉頰香暖紅酥疑欲銷<lb/>
佳人薄命古相似先後乃逢天下士但惜盈盈一水時<lb/>
當年不寄相思字宜州遺恨君能詳瘴雲萬里空悲涼<lb/>
無限風流等閒别幾人賞鑒得黄香<lb/>
　　　妾薄命并序<lb/>
　夜讀齊梁諸集見多有此作因賦二篇繼其聲<lb/>
寒閨有靜女斗戴念逺征命捧絳綃薄身同朝露輕存<lb/>
心合懽綺待得機杼成從來君獨賞詎可賣都城憑夢<lb/>
<pb n="KR4d0193_WYG_001-12a"/>
欲寄逺舊路春草生獨夜理瑶琴泪濁剪不明待誰相<lb/>
應節要自不勝情㑹有不眠者聽此斷腸聲<lb/>
少年輕逺行易發同爾汝紅顔望中老離恨尚如許妾<lb/>
身異金石更涉幾寒暑長天誰云廣不見收墮雨愁來<lb/>
津頭望信絶不得<hi>缺</hi>鄰婦念幽獨艇子隔溪語落日下<lb/>
空江脩煙淡晴渚流恨滿春風西飛數歸羽<lb/>
　　　古意<lb/>
茅簷祕秀色從古歎不遭遊子去未返徒使寸心勞朝<lb/>
<pb n="KR4d0193_WYG_001-12b"/>
歎江海深夜視星斗髙歸期約春風今已木葉凋一日<lb/>
兩回來看取門前潮<lb/>
　　　送王道元運判致政歸潛皖<lb/>
好山如幽人深絶常避地潛峯獨呈露孤立信竒最髙<lb/>
擁一峯寒縹緲亂雲氣萬古招行人誰與賞心㑹我公<lb/>
實仙才崑閬失品次挽公青霞襟來作綉衣使終尋汗<lb/>
漫遊髙舉九霄外行色開畫圖秋容掩新霽造化為我<lb/>
娛神超物無累我窮知音稀與世久無味落葉掃不禁<lb/>
<pb n="KR4d0193_WYG_001-13a"/>
嵗月水東逝愁作送公詩出門更何詣贈言詞亦貧無<lb/>
以報髙誼野宿慎衣裘寒霜方夜墜<lb/>
　　　送和斜川詩二首并序<lb/>
　嵗後五日僕欲從西湖追和斜川詩是旦江子我居<lb/>
　新市招張仲宗同遊後<hi>缺</hi>雨止亦和此詩見寄事之<lb/>
　脗合有若此者昔白樂天游慈恩寺元微之在梁州<lb/>
　同日夢其地各賦詩相寄議者謂相望千里而神㑹<lb/>
　誠心流通無足怪者輒再和二篇為寄且識其異焉<lb/>
<pb n="KR4d0193_WYG_001-13b"/>
<hi>缺</hi>
游中原今<lb/>
　　　　　　　　百年康<lb/>
　　　然伊吕儔　　　　　　　　　　酬勝游張<lb/>
子定減　　　　　　　　　成風雨憂我曹正天厄<lb/>
一笑豈易求<hi>以上原缺</hi>
　　　又<lb/>
採藥遊名山恐是韓伯休欵待下澤車久師馬少游兩<lb/>
<pb n="KR4d0193_WYG_001-14a"/>
公學真隠異世今同流遇害能鳴雁多猜不下鷗何如<lb/>
脱羈馬尋壑與經丘人生亦誤計獨醒無匹儔天地本<lb/>
虛靜萬物自應酬隂陽驅意氣定能相勝否况復漆室<lb/>
女浪為魯國憂真妄兩非是湛然一無求<lb/>
　　　山中梅花盛開戲作<lb/>
化工難迴天地春下遣第一天仙人前驅飛雪助幽絶<lb/>
千里隔盡埃與塵何心百卉擅獨秀寒入萬物無精神<lb/>
綽約肌膚瑩香玉借與東皇立花國開破天地發生心<lb/>
<pb n="KR4d0193_WYG_001-14b"/>
引出世間凡草木品流不數廣寒宫為嫌月姊長孀獨<lb/>
波上輕雲掌上身有來比肩皆塵俗須知尤物到絶言<lb/>
從昔華詞吟不足溪回路轉一枝斜可惜天寒倚修竹<lb/>
窮塗遊子嵗華晩腸斷夜投山館宿古今幽怨不盡情<lb/>
更<hi>缺</hi>凄凉笛中曲荒山偶賦梅花詩佇立花前香在衣<lb/>
傷心不忍别紅紫付與曉風零亂飛<lb/>
　　　繫舟餘杭門訪西湖金輪寺參上人<lb/>
北廓望西湖微徑幾尋尺澹與人意長雲寒正無色深<lb/>
<pb n="KR4d0193_WYG_001-15a"/>
尋幽禪居步轉蒼山側落葉不可紀遮盡山下石師方<lb/>
無定居我亦何所適四海漭無歸老矣山中客百年熟<lb/>
機縁還此共禪寂語罷今古分坐上有陳迹一笑視此<lb/>
生何事非戲劇開門納遥峯暮雨一江白茲遊非世逢<lb/>
歸路晩蕭瑟積隂迷曉昏鐘聲報將夕<lb/>
　　　縉雲縣仙都山黄帝祠宇<lb/>
我渡溪水尋荒村羣峯勢若萬馬奔酣酣春色雪初霽<lb/>
靄靄野氣山猶昏瓊樓金闕滌地盡松柏半帶斤斧痕<lb/>
<pb n="KR4d0193_WYG_001-15b"/>
要還清淨掃塵俗一炬刼火安得焚行人鞠躬下馬拜<lb/>
仙都妙理吾能言威神可畏凜如在有臺今亦祠軒轅<lb/>
當年垂衣正南面制作取盡坤與乾鑿開鴻荒肇人紀<lb/>
首為區宇立本根風后力牧來聯翩神機開闢施無垠<lb/>
初傳聞道廣成子後乃密契中<hi>缺</hi>君功髙德大不可擬<lb/>
幾與造物分遺恩遥遥唐虞建炎運萬年聖子兼神孫<lb/>
至人御世用常道飛升輕舉安足論爰作一氣生萬物<lb/>
奈何已把天人分伏羲八卦畫已破女媧欲補理亦繁<lb/>
<pb n="KR4d0193_WYG_001-16a"/>
飄然獨返紫清去却斂造化歸金渾廟前仙石表今古<lb/>
屹立霄壤爭雄尊鼎湖可望不可見意今後世難攀援<lb/>
頂中𤣥宫號泥丸自然有路朝天閽此身内外神氣合<lb/>
俯仰自超生死門黙運四時無詭異試觀日月誰吐吞<lb/>
祗今湖邊送風雨草木吹動旗與幡飄然十丈紅菡萏<lb/>
碧溪下挿玻璃盆馬蹄車轍不須有雖迷襄野道自存<lb/>
巖泉夜發百谷響洞庭樂聲猶可聞山川古色藏妙意<lb/>
誰與開滌明根源我談希夷返淳朴不假辯説波濤飜<lb/>
<pb n="KR4d0193_WYG_001-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪溪集巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>履齋遺稿巻一</head> <lb/>
    <p>
<pb n="KR4d0330_WYG_001-1a"/>
欽定四庫全書<lb/>
　履齋遺稿巻一<lb/>
　　　　　　　　　　　　　宋　吳潛　撰<lb/>
　詩<lb/>
　　喜雨歌<lb/>
南州六月天不雨千里川原成赤土禾黍盈疇强半枯<lb/>
桔橰遍野民勞苦望雲仰見日在天旱魃肆虐如焚煎<lb/>
馮夷匿淵恐波竭夸娥走海愁山然天外悠然片雲起<lb/>
<pb n="KR4d0330_WYG_001-1b"/>
倐忽走騰八埏裏猛風驚電白晝昏霹靂一聲蛟蜃起<lb/>
馬上誰把天瓢傾須臾陸地波濤生禾黍芃芃復故秀<lb/>
羣黎載道生歡聲秋來尚見時豐阜㑹須售粲三錢斗<lb/>
官家燮理當有人太史還看書大有<lb/>
　　宿省<lb/>
襆被趨省宿披襟對晚涼古心知老樹生意見新篁鐘<lb/>
鼓鳴將合蜩蟬咽更長靜中觀物化誰與共平章<lb/>
　　睡起行北園<lb/>
<pb n="KR4d0330_WYG_001-2a"/>
睡起卸冠簪園行獨自吟山昏知雨到樹密覺春深竹<lb/>
外童相報門前客見尋歸來即敗意誰者是知心<lb/>
　　郡城晚望<lb/>
秋老逢天晚孤城倚碧空升沈當此際悵望與誰同逺<lb/>
樹没歸鳥寒莎泣候蟲所懐無晤處彈指向西風<lb/>
　　寧川道中<lb/>
十日為山客今朝問水程沙横疑港斷灘迅覺舟輕逺<lb/>
近村舂合髙低漁火明回頭忽蒼莽一望一闗情<lb/>
<pb n="KR4d0330_WYG_001-2b"/>
　　幽居<lb/>
竹院秋逾靜柴門晝不開病先攜老去懶漸逐衰來莫<lb/>
遣新緣結都將舊念灰川魚與雲鳥從此莫驚猜<lb/>
　　送何錫汝<lb/>
風雨一樽酒此懐誰得知三春花老後千里客歸時浩<lb/>
浩人間事悠悠身外思君能袪物役林下早相期<lb/>
　　宋山掃墓書所見<lb/>
松楸長夜夢風露作晨征山近却無色葉枯偏有聲架<lb/>
<pb n="KR4d0330_WYG_001-3a"/>
禾知嵗熟種麥得天晴到底農桑好營營誤此生<lb/>
　　山樓枕上<lb/>
山近寒偏早愁多夢不濃鴉啼半夜月鶴唳五更風曉<lb/>
接殘燈裏吟成落葉中塵埃今已厭懶聴上方鐘<lb/>
　　桐川道中<lb/>
伊軋藍輿拂面風桃花倚路笑相逢鶯鶯交囀春榆密<lb/>
燕燕于飛烟樹濃日午暫休欹客枕年饑忽喜聴村舂<lb/>
鄉音到耳知家近尚及鋤犂伴老農<lb/>
<pb n="KR4d0330_WYG_001-3b"/>
　　送曾阿宜往戍<lb/>
幾年西戍暫歸田又向澄江買去船劒閣山巒雄蔽日<lb/>
昆明池水濶浮天故園此際同明月蠻域明朝隔瘴烟<lb/>
此去須期𠞰胡虜丈夫勲業在安邊<lb/>
　　和章子美閲武見貽<lb/>
事業諸公鬬長雄謭才惟願課田功誰知絃管江南地<lb/>
漸有弓刀塞北風大獮未須捜猛獸先驅聊用習驕驄<lb/>
還知武備資文事要在人心可即戎<lb/>
<pb n="KR4d0330_WYG_001-4a"/>
　　走馬燈賡張樞副韻<lb/>
半勺蘭膏煖焰生恍疑赤壁夜鏖兵騎乗猛燎奔馳疾<lb/>
人運長鎗轉戰輕旗影靜移雲母帳劒鋩微掣水晶營<lb/>
何人幻此圓機妙獨向元霄策美名<lb/>
　　古劔<lb/>
何年神物為堙幽時見虹光射斗牛出匣試來霜刃暗<lb/>
倚天立處土花浮鸊膏新淬氷泉潔錦帶横懸鬼魅愁<lb/>
不是張華能博物黄塵滿眼欲何求<lb/>
<pb n="KR4d0330_WYG_001-4b"/>
　　春日雜詠<lb/>
門前春水滑栁外夕陽斜欲識春風面滿城桃李花<lb/>
　　偶題<lb/>
濃淡烟村碧淺深霜葉紅蓬窓今夜客蘆岸晚來風<lb/>
　　游白紵山<lb/>
信馬來游白紵山僧窻容我片時閒人生自古少行樂<lb/>
試為春風一解顔<lb/>
　　即事<lb/>
<pb n="KR4d0330_WYG_001-5a"/>
春隂漠漠䕶輕寒春晝無聊午夢閒幽鳥不知人意改<lb/>
銜花飛傍小闌干<lb/>
　　陪陳立道中書汎湖<hi>二首</hi>
幽幽池館鎖蒼苔萬朶芙蓉取次開却似昭陽舊宫女<lb/>
含嬌只待翠華來<lb/>
　　二<lb/>
絃管叢中畫舫行都人一一賀昇平飛鴻不識人間事<lb/>
猶作窮邊腸斷聲<lb/>
<pb n="KR4d0330_WYG_001-5b"/>
　　送率翁歸狼山<lb/>
孤雲住處是狼山雲本無心山自閒老率似雲雲似率<lb/>
等閒飛去又飛還<lb/>
　　吳波亭<hi>二首</hi>
呉波亭下繫扁舟輕雨輕烟又麥秋烏兔銜將日月去<lb/>
江山管定古今愁<lb/>
　　二<lb/>
雲收烟歛逺山明時有漁歌度晚晴緑葉青枝生意思<lb/>
<pb n="KR4d0330_WYG_001-6a"/>
白鷗蒼鳥野心情<lb/>
　　謝世頌<hi>三首</hi>
夫子曳杖逍遥曾子易簀兢戰聖賢樂天畏天吳子中<lb/>
通一線<lb/>
　　二<lb/>
大帶深衣緇冠素履籍以紙衾覆以布被一物不將歛<lb/>
形而已其人伊何履齋居士<lb/>
　　三<lb/>
<pb n="KR4d0330_WYG_001-6b"/>
生在湖州新市上死在循州貢院中一塲襍劇也好笑<lb/>
來時無物去時空<lb/>
　補遺<lb/>
　　句<lb/>
數莖半白半黑髪一片憂晴憂雨心<hi>闕府見寧波  志</hi>
　　愛山臺<hi>湖州郡治西北隅郡丞汪泰亨建取蘇軾尚愛此山㸔不足之義命名登臺則城外</hi>
　　　<hi>諸山一覽在目</hi>
直殿風流間世才乞恩監郡築髙臺杖遊便覺開懐抱<lb/>
<pb n="KR4d0330_WYG_001-7a"/>
石甃何須辟草萊奎壁九重文運煥烟巒千里畫圖開<lb/>
愛山必欲斯民愛沛澤行看早晩來<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0330_WYG_001-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　履齋遺稿巻一<lb/>
</p>
<p>
</p>
  </div>
<div>
<head>履齋遺稿巻二</head> <lb/>
    <p>
<pb n="KR4d0330_WYG_002-1a"/>
欽定四庫全書<lb/>
　履齋遺稿巻二<lb/>
　　　　　　　　　　　　　宋　吳潛　撰<lb/>
　詩餘<lb/>
　　滿江紅<lb/>
　　　送李御帶珙<lb/>
紅玉階前問何事翩然引去湖海上一汀鷗鷺半帆烟<lb/>
雨報國無門空自怨濟時有策從誰吐過垂虹亭下繫<lb/>
<pb n="KR4d0330_WYG_002-1b"/>
扁舟鱸堪煮　拚一醉留君住歌一曲送君路遍江南<lb/>
江北欲歸何處世事悠悠渾未了年光冉冉今如許試<lb/>
舉頭一笑問青天天無語<hi>中興詞選載</hi>
　　又<lb/>
　　　送陳方伯上襄州幕府<lb/>
露驛星程又還控西風征轡原自有孔璋書檄元龍豪<lb/>
氣蜀道尚驚鼙鼔後神州正在干戈裏佐元戎一柱稳<lb/>
擎天襄之水　功名事山林計人易老時難值看新絲<lb/>
<pb n="KR4d0330_WYG_002-2a"/>
一髮甚吾衰矣轉首從遊十五載闗心契濶三千里便<lb/>
秋空邊鴈落江南書來未<lb/>
　　又<lb/>
　　　齊山繡春臺<lb/>
十二年前曾上到繡春臺頂雙脚健不煩笻杖透巖穿<lb/>
嶺老去漸銷狂氣習重來依舊佳風景想牧之千載尚<lb/>
神游空山冷　山之下江流永江之外淮山暝望中原<lb/>
何處虎狼猶梗勾蠡規模非淺近石苻事業真俄頃問<lb/>
<pb n="KR4d0330_WYG_002-2b"/>
古今宇宙竟如何無人省<hi>中興詞選載</hi>
　　又<lb/>
　　　豫章滕王閣<lb/>
萬里西風吹我上滕王髙閣正檻外楚山雲漲楚江濤<lb/>
作何處征帆木末去有時野鳥沙邊落近簾鈎暮雨掩<lb/>
空來今猶昨　秋漸𦂳添離索天正逺傷飄泊歎十年<lb/>
心事悠悠莫莫嵗月無多人易老乾坤能大愁難著向<lb/>
黄昏斷送客魂銷城頭角<lb/>
<pb n="KR4d0330_WYG_002-3a"/>
　　又<lb/>
　　　金陵烏衣園<lb/>
栁帶榆錢又還過清明寒食天一笑滿園羅綺滿城簫<lb/>
笛花樹得晴紅欲染逺山過雨青如滴問江南池館有<lb/>
誰來江南客　烏衣巷今猶昔烏衣事今難覓但年年<lb/>
燕子晚烟斜日抖擻一春塵土債悲涼萬古英雄迹且<lb/>
芳尊隨分趂芳時休虚擲<hi>天疑作添中興詞選載此亦作天</hi>
　　又<lb/>
<pb n="KR4d0330_WYG_002-3b"/>
　　　和吕居仁侍郎東萊先生韻<lb/>
擬卜三椽問何處水迴山曲朝暮景清風當戸白雲藏<lb/>
屋更得四時瓶貯酒未輸一品腰圍玉待千章子種木<lb/>
成隂周遮緑　且休殢陶令菊也休羨子猷竹筭百年<lb/>
一夢誰榮誰辱喚客烹茶閒話了呼童取枕佳眠足但<lb/>
晨香一炷願天公時豐熟<lb/>
　　又<lb/>
　　　寄趙文仲南仲領淮東帥憲<hi>一首</hi>
<pb n="KR4d0330_WYG_002-4a"/>
嶽后湘靈曾孕箇擎天人物臨古峴綸巾羽扇笑驅胡<lb/>
羯䕶塞十年髙叔子出師一表儕諸葛有孤忠分付與<lb/>
佳兒真衣鉢　劉家騎馳空濶薛家鳳飛横絶比君家<lb/>
兄弟可能豪傑草木聲名如電掃氊裘心膽聞風折待<lb/>
安排江漢一篇詩歸來説<lb/>
　　又<lb/>
細閲浮生為甚底區區碌碌筭只是信緣隨分早尋歸<lb/>
宿造物小兒忺簸弄翻雲覆雨難擐觸謾一堆嵗月髩<lb/>
<pb n="KR4d0330_WYG_002-4b"/>
邊來跳丸速　田二頃非無粟官四品非無禄更不知<lb/>
足後待何時足恰好園池元自有近來新創三椽屋且<lb/>
饑時喫飰困時眠平為福<lb/>
　　又<lb/>
　　　送呉叔永尚書<lb/>
舉世悠悠何妨任流行坎止筭是處鮮魚羮飰喫來都<lb/>
美暇日扁舟清霅上倦時一枕薫風裏試回頭堆案省<lb/>
文書徒勞爾　南浦路東溪水離索恨飄零意況星星<lb/>
<pb n="KR4d0330_WYG_002-5a"/>
髩影近來如此萬事儘由天倒斷三才自有人撑抵但<lb/>
多吟康節醉中詩頻相寄<lb/>
　　又<lb/>
　　　九日郊行<lb/>
嵗嵗登髙筭難得今年美景盡歛却雨霾風障霧沈雲<lb/>
暝逺岫四呈青欲滴長空一抹明於鏡更天教老子放<lb/>
眉頭邊烽靜　數本菊香能勁數朶桂香尤勝向尊前<lb/>
一笑幾多清興安得便如彭澤去不妨且作山翁酩儘<lb/>
<pb n="KR4d0330_WYG_002-5b"/>
古今成敗共興亡都休省<lb/>
　　又<lb/>
　　　禾與月波樓和友人韻<hi>禾與疑誤</hi>
日薄寒空正澤國一汀霜葉過萬里西風塞雁數聲哀<lb/>
咽耿耿有懐天可訊悠悠此恨誰能説倚䦨干老淚落<lb/>
闗山平蕪隔　提短劒腰長鋏昔壯志今華髪有江湖<lb/>
征棹水雲深濶要斬鼪鼯埋九地可憐烏兔馳雙轍羨<lb/>
渠儂健筆掃磨崖文章别<lb/>
<pb n="KR4d0330_WYG_002-6a"/>
　　又<lb/>
　　　和吳季永侍郎見寄<lb/>
乍雨還晴正輕暖輕寒簾幕時悵望故人烟水鷺翻鷗<lb/>
落老去可堪離恨結新來轉覺吟情薄況等閒客裏送<lb/>
年華成揮霍　天一顧西南角人萬里風埃濶笑長卿<lb/>
歸蜀錦衣徒著不是等閒螳臂怒也休剛道雞聲惡但<lb/>
千年往事誤平涼今番莫<lb/>
　　又<lb/>
<pb n="KR4d0330_WYG_002-6b"/>
　　　劉長翁右司席上<lb/>
癡靄頑隂風掃盡安排今夕便放出一輪金鏡皎然虚<lb/>
碧照徹肺肝明似水是中空洞無他物倚亭皋掻首問<lb/>
天公天應識　人共景都非昔君共我俱成客且相逢<lb/>
一笑鼔笙簫笛老去可憐杯酒減醉來謾把闌干拍便<lb/>
明朝烟水挂征帆還相憶<lb/>
　　又<lb/>
　　　姑蘇靈巖寺涵空閣<lb/>
<pb n="KR4d0330_WYG_002-7a"/>
客子愁來閒信馬到涵空閣誰為我歛雲收霧青天為<lb/>
幕八萬頃湖如鏡靜波神䕶斷東南角望孤帆杳杳度<lb/>
㣲茫山邀却　三塞外紛狐貉三徑裏悲猿鶴筭鴟夷<lb/>
老子占他頭著正使百年能幾許看來萬事難描摸問<lb/>
吳王池館復何如霜楓落<lb/>
　　又<lb/>
　　　梅<lb/>
試馬東風且來問南枝消息正小墅幾株斜倚數花輕<lb/>
<pb n="KR4d0330_WYG_002-7b"/>
折自有山中幽態度誰知世上真顔色歎君家五嶺我<lb/>
雙溪俱成客　長塞管孤城笛天未晚人猶寂有幾多<lb/>
心事霜清月白好把寒英都放了莫教春信能占得問<lb/>
竹籬茅舍景如何惟渠識<lb/>
　　又<lb/>
　　　京口鳳凰池和蘆川春水連天韻<hi>池寔蘇魏公舊遊也</hi>
借問如何春能好客懐偏惡消遣底閒言閒語近都慵<lb/>
作嵗月從今休㸃檢江湖自古多流落倚危亭目斷野<lb/>
<pb n="KR4d0330_WYG_002-8a"/>
雲邊孤舟泊　人事改人情薄退後步爭先著且開樽<lb/>
洗盞為君斟酌拂拭鳳凰池上景淒涼猿鶴山中約更<lb/>
東陽顦顇到腰圍渾如削<lb/>
　　　滿江紅<hi>蘆川詞</hi>　　　　三山張元幹<hi>字仲宗</hi>
　春水迷天桃花浪幾番風惡雲乍起逺山遮盡晚風<lb/>
　還作緑巻芳洲生杜若數帆帶雨烟中落傍向來沙<lb/>
　嘴共停橈傷飄泊　寒猶在衾偏薄腸欲斷愁難著<lb/>
　倚篷窻無寐引杯孤酌寒食清明都過却最憐輕負<lb/>
<pb n="KR4d0330_WYG_002-8b"/>
　年時約想小樓終日望歸舟人如削<lb/>
　　又<hi>遺集</hi>
為問人生要足時何時是足這箇底蝸名蠅利但添拘束<lb/>
便使積官居鼎鼐假饒累富堆金玉似浮埃抺電轉頭<lb/>
空休迷局　分已定心能卜宛句畔昭亭曲有水多於<lb/>
竹竹多於屋閒看白雲歸岫去靜觀倦鳥投林宿那借來<lb/>
拍板與門槌休掀撲<lb/>
　　武陵春<lb/>
<pb n="KR4d0330_WYG_002-9a"/>
慘慘凄凄秋漸𦂳風雨更瀟瀟强把爐熏寄寂寥無語<lb/>
立亭臯　客路十年成底事水國更停橈蒼鳥横飛過<lb/>
野橋人不似汝逍遥<lb/>
　　哨遍<lb/>
　　　括蘭亭記<lb/>
晉在永和癸丑暮春初作蘭亭㑹集衆賢臨峻嶺崇山<lb/>
有茂林脩竹流水暢幽情縱無管絃絲竹一觴一詠佳<lb/>
天氣於宇宙之中游心騁目此娛信可樂只念人生相<lb/>
<pb n="KR4d0330_WYG_002-9b"/>
與放形骸或一室晤言襟抱開靜躁雖殊當其可欣不<lb/>
知老至　然倦復何之情隨事改悲相係俯仰間遺迹<lb/>
往往俱成陳矣況約境變遷終期於盡脩齡短景都能<lb/>
幾謾古换今移時銷物化痛哉莫大生死每臨文弔往<lb/>
一興嗟亦自悼不能喻於懐筭彭殤妄虚均爾今之視<lb/>
昔如契後視今猶昔故聊叙録時人所述慨想世殊事<lb/>
異後之來者覽斯文將悠然有感於此<lb/>
　　水調歌頭<lb/>
<pb n="KR4d0330_WYG_002-10a"/>
　　　焦山<lb/>
鐵甕古形勢相對立金焦長江萬里東注曉吹捲驚濤<lb/>
天際孤雲來去水際孤帆上下天共水相邀逺岫忽明<lb/>
晦好景畫難描　混隋陳分宋魏戰孫曹回頭千載陳<lb/>
迹癡絶倚亭臯惟有汀邊鷗鷺不管人間興廢一抹度<lb/>
青霄安得身飛去舉手謝塵囂<lb/>
　　又<lb/>
　　　霅川溪亭<lb/>
<pb n="KR4d0330_WYG_002-10b"/>
皎月亦常有今夜獨娟娟浮雲萬里收盡人在水晶奩<lb/>
矯首銀河澄徹掻首金風浩蕩毛髪亦泠然宇宙能空<lb/>
濶磨蟻政迴旋　倩漁翁撑舴艋栁隂邊垂綸下餌須<lb/>
臾釣得兩三鮮喚客烹魚釃酒伴我髙吟長嘯爛醉即<lb/>
佳眠何用驂鸞去已是地行仙<lb/>
　　又<lb/>
　　　送趙文仲龍學<lb/>
宛水纔停棹一舸又澄江嵓花籬蕊開遍時節正重陽<lb/>
<pb n="KR4d0330_WYG_002-11a"/>
喚起沙汀漁父攬取一天秋色無處不瀟湘有酒時鯨<lb/>
吸醉裏是吾鄉　濟時心憂國志問穹蒼是非得失成<lb/>
敗何用苦論量年事飛烏奔兔世事崩崖驚浪此别意<lb/>
茫茫但願身强健弩力報君王<lb/>
　　又<lb/>
　　　送叔永文昌<lb/>
才惜季方去又更别元方驚心天上雙鳳接翅下髙岡<lb/>
萬里瞿唐烟浪一片昭亭雲月渺渺正相望夜雨連風<lb/>
<pb n="KR4d0330_WYG_002-11b"/>
壑此意獨淒涼　杜鵑聲猶不住攪離腸黄雞白酒吾<lb/>
亦歸興動家鄉人事紛紛難料世事悠悠難説何處問<lb/>
穹蒼肯落兒曹淚一笑付滄浪<hi>家郷一作江鄉中興詞選載</hi>
　　又<lb/>
　　　江淮一覽<lb/>
勲業竟何許日日倚危樓天風吹動襟袖身世一輕鷗<lb/>
山際雲收雲合沙際舟來舟去野意已先秋恨石癡頑<lb/>
甚不省古今愁　郗兵彊韓艦整説徐州但憐吾衰乆<lb/>
<pb n="KR4d0330_WYG_002-12a"/>
矣此事恐悠悠欲破諸公磊塊且倩一杯澆酹休要問<lb/>
更籌星斗闌干角手摘莫驚不<lb/>
　　同前<hi>遺集</hi>
每懐天下士要與共艱危誰知暗裏摸索得此世間竒<lb/>
却笑當年坡老過眼翻迷五色遇合古難之訪我鴛湖<lb/>
上真足慰心期　醉談兵愁論世夜闌時自憐磊塊近<lb/>
來髩底兩三絲目送雲帆西去腸斷風塵北起老淚欲<lb/>
垂垂騏驥思長坂好鳥擇髙枝<lb/>
<pb n="KR4d0330_WYG_002-12b"/>
　　又<hi>聞子規此首集並不載見吳氏家譜</hi>
榆塞脱憂責蘭徑遂遊嬉吾年逾六望七休退已稱遲<lb/>
日日登山臨水夜夜早眠晏起豈得不便宜有酒數盃<lb/>
酒無事一枰棊　休更世途惡宦久羈迷山深林宻去處<lb/>
人物兩忘機昨日既盟鷗鷺今日又盟猿鶴終久以為<lb/>
期蜀魄不知我猶道不如歸<lb/>
　　生查子<lb/>
誰家白面郎畫舫朱簾挂十二列金釵一召文楸罷<lb/>
<pb n="KR4d0330_WYG_002-13a"/>
歌舞不知休醉倒荷花下歸棹踏烟波燈火蕪城夜<lb/>
　　沁園春<lb/>
　　　多景樓<lb/>
第一江山無邊境界壓四百州正天低雲凍山寒木落<lb/>
蕭條楚塞寂寞吳舟白鳥孤飛暮鴉羣注烟靄微茫鎖<lb/>
戍樓凭闌久問匈奴未滅底事菟裘　回頭祖<hi>缺</hi>何劉<lb/>
曾解把功名談笑收筭當時多少英雄氣槩到今惟有<lb/>
廢壠荒丘夢裏光隂眼前風景一片今愁共古愁人間<lb/>
<pb n="KR4d0330_WYG_002-13b"/>
事儘悠悠旦旦暮暮休休<lb/>
　　又<lb/>
　　　江西道中<lb/>
落鴈横空亂鴉投樹孤村暮烟有漁翁拖網牧童戴笠<lb/>
行從水畔唱過山前雨閣還垂雲低欲墮何處行人喚<lb/>
渡船簫簫處更柴門草店竹外松邊　悽然倚馬停鞭<lb/>
歎客袂征衫嵗月遷既不縁富貴功名繫絆也非因妻<lb/>
子田宅縈牽只有寸心難忘斯世礧磈輪囷知者天愁<lb/>
<pb n="KR4d0330_WYG_002-14a"/>
無奈且三杯濁酒一枕酣眠<lb/>
　　賀新郎<lb/>
　　　送吳叔永侍郎<lb/>
説著成淒楚正塵飛岷峩灧澦兔嘷狐舞頗牧禁中留<lb/>
不住彈壓征西幕府便一舸月汀烟渚四塞三闗天様<lb/>
險問何人自闢鼪鼯路成敗事幾今古　酴醿芍藥春<lb/>
將暮最無情飄零栁絮攪人離緒屈指秋風吹雁訊應<lb/>
憶西湖夜雨謾嵗月消磨如許上下四方男子志肯臨<lb/>
<pb n="KR4d0330_WYG_002-14b"/>
岐呢呢兒曹語呼太白為君舉<hi>中興詞選載</hi>
　　又<lb/>
　　　吳中韓氏滄浪亭和吳夢窻韻<lb/>
撲盡征衫氣小夷猶樽罍杖屨踏開花事邂逅山翁行<lb/>
樂處何似烏衣舊里歎荒草舞臺歌地百嵗光隂如夢<lb/>
斷筭古今興廢都如此何用灑兒曹淚　江南自有漁<lb/>
樵隊想家山猿愁鶴怨問人歸未寄語寒梅休放盡留<lb/>
取三花兩蘂待老子領些春意皎皎風流心自許儘何<lb/>
<pb n="KR4d0330_WYG_002-15a"/>
妨瘦影横斜水煩翠羽伴醒醉<lb/>
　　　金縷歌<hi>陪履齋先生滄浪看梅</hi>　　　四明吳文英<hi>字君特</hi>
　喬木生雲氣訪中興英雄陳迹暗追前事戰艦東風<lb/>
　慳借便夢斷神州故里旋小築吳宫閒地華表月明<lb/>
　歸夜鶴歎當時花竹今如此枝上露濺清淚　遨頭<lb/>
　小簇行春隊步蒼苔尋幽别塢看梅開未重唱梅邊<lb/>
　新度曲催發寒梢凍蕊此心與東君同意後不如今<lb/>
　今非昔兩無言相對滄浪水懐此恨寄殘醉<lb/>
<pb n="KR4d0330_WYG_002-15b"/>
　　又<lb/>
　　　寓言<hi>詞林萬選載云贈建寜妓</hi>
可意人如玉小簾櫳輕勻淡竚道家裝束長恨春歸無<lb/>
尋處全在波明黛緑看冶葉倡條渾俗比似江梅清有<lb/>
韻更臨風對月斜倚竹看不足詠不足　曲屛半掩青<lb/>
山簇正輕寒夜永花睡半欹殘燭縹緲九霞光裏夢香<lb/>
在衣裳賸馥又只恐銅壺聲促試問送人歸去後對一<lb/>
奩花影垂金粟腸易斷倩誰續<lb/>
<pb n="KR4d0330_WYG_002-16a"/>
　　又<lb/>
　　　用趙用父左司韻送鄭宗丞<lb/>
又是春殘去倚東風寒雲淡日墮紅飄絮燕社鴻秋人<lb/>
不問儘管吳笙越鼓但短髪星星無數萬事惟消彭澤<lb/>
醉也何妨袖巻長沙舞身與世只如許　闌干拍手閒<lb/>
情緒便明朝蒼鷗白鷺北山南浦笑指午橋橋畔路簾<lb/>
幕深深院宇尚趂得栁烟花霧我亦故山猿鶴怨問何<lb/>
時歸棹雙溪渚歌一曲恨千縷<hi>中興詞選載</hi>
<pb n="KR4d0330_WYG_002-16b"/>
　　又<lb/>
　　　寄趙南仲端明<lb/>
烟樹𤓰洲岸望旌旗獵獵摇空故人天逺不似沙鷗飛<lb/>
得渡直到雕鞍側畔但徙倚危闌目斷自古鍾情須我<lb/>
輩況人間萬事思量遍濤似雪風如箭　揚州十里朱<lb/>
簾捲想桃根桃葉依稀舊家庭院誰把青紅吹到眼知<lb/>
有醉翁局叚便回首舟移帆轉渺𣺌江波愁未了正淮<lb/>
山日暮雲撩亂閣酒盞倚歌扇<hi>中興詞選載</hi>
<pb n="KR4d0330_WYG_002-17a"/>
　　又<lb/>
　　　春感<lb/>
笑口開能幾把年年芳情冶思總抛閒裏桃杏枝頭春<lb/>
纔半寒食清明又是但嵗月飈飛川逝回首秦樓雙燕<lb/>
語到如今目斷斜陽外將往事試重記　香羅尚有相<lb/>
思淚筭人生新愁易積舊歡難繼水上流紅無覓處還<lb/>
隔闗山萬里但贏得新來憔悴昨夜東風顛狂後想餘<lb/>
芳盡是飄零底詞冩就倩誰寄<hi>中興詞選載</hi>
<pb n="KR4d0330_WYG_002-17b"/>
　　同前<lb/>
一笑春無語但園林隂隂緑樹老紅三數底事東風猶<lb/>
自妬片片狂飛亂舞便燕孏鶯殘初暑芍藥酴醿還又<lb/>
是仗何人説與司花女將嵗月浪如許　悠悠倦客停<lb/>
江渚倚扁舟浮雲盪月櫂烟帆雨留得閒言閒語在可<lb/>
是卿卿記取待盡把愁腸説與汎梗浮萍無定準怕吳<lb/>
鱗楚鴈成離阻歌未了恨如縷<lb/>
　　滿庭芳<lb/>
<pb n="KR4d0330_WYG_002-18a"/>
　　　春感<lb/>
漠漠春隂疎疎春雨鵓鳩喚起春眠小園人靜獨自倚<lb/>
秋千又見飄紅墮雪芳徑裏都是花鈿年年事閒愁閒<lb/>
悶挂在緑楊邊　尋思都遍了功名竹帛富貴貂蟬但<lb/>
身為利鎖心被名牽爭似依山傍水數椽外二頃良田<lb/>
無縈絆炊粳釀秫長是好花天<hi>中興詞選載</hi>
　　又<lb/>
　　　西湖<lb/>
<pb n="KR4d0330_WYG_002-18b"/>
春水溶溶春山漠漠淡烟淺罩輕籠危樓欄檻掠面小<lb/>
東風又是飛花落絮芳草暗萬緑成叢閒徙倚百年人<lb/>
事都在畫船中　故園無恙否一溪翠竹兩徑蒼松更<lb/>
有魚堪釣有秫堪舂底事塵驅物役空回首社燕秋鴻<lb/>
功名已蕭掻短髩分付與青銅<lb/>
　　酹江月<lb/>
　　　瓜洲㑹趙南仲端明<lb/>
紅塵飛騎報元戎小隊踏青南陌雪浪堆邊呼曉渡吳<lb/>
<pb n="KR4d0330_WYG_002-19a"/>
楚半江分坼歲月驚心風埃迷目相對頭俱白楊花撩<lb/>
亂可憐如此春色　誰道鷰鷰鶯鶯多情猶自認得年<lb/>
時客重唱江南腸斷句為我滿傾雲液畫鼓舟移金鞍<lb/>
人逺一餉烟波隔斜陽冉冉依然無限悽惻<lb/>
　　又<lb/>
　　　梅<lb/>
曉來窻外正南枝初放兩花三蘂千古春風頭上立羞<lb/>
退穠桃繁李姑射神遊夀陽粧褪色界塵都洗竹扉松戸<lb/>
<pb n="KR4d0330_WYG_002-19b"/>
平生所寄聊耳　堪笑强説和羮此君心事指髙山<lb/>
流水隴驛淒涼却怕被哀角城頭吹起此處闗情為他<lb/>
凝竚淡月清霜裏巡簷何事嵗寒相誓而已<lb/>
　　又<lb/>
　　　暇日登新樓望揚州於雲烟縹緲之間寄趙南<lb/>
　　　仲端明<lb/>
半空樓閣把江山圖畫一時收拾白鳥孤飛飛盡處最<lb/>
好暮天秋碧萬里西風百年人事謾倚闌干拍凝眸何<lb/>
<pb n="KR4d0330_WYG_002-20a"/>
許揚州烟樹厯厯　應念老子年來浮名浮利巳作虚<lb/>
空擲三徑才尋歸活計又是飄零為客回首平生驚心<lb/>
雙髩容易成悽惻樽前一笑且由醉帽欹側<hi>中興詞選載</hi>
　　八聲甘州<lb/>
　　　和魏鶴山韻<lb/>
任渠儂造物自兒嬉安能止吾歸有秋來竹逕春時花<lb/>
塢夏裏荷漪何事東塗西抹空遣鬢毛稀矯首看鴻鵠<lb/>
逺舉髙飛　㸃檢人間今古問誰為贏局底是輸碁謾<lb/>
<pb n="KR4d0330_WYG_002-20b"/>
區區成敗蟻陣與蝸圍便掀天捲地勲業怕山中拍手<lb/>
笑希夷如何是一尊相屬萬事休知<lb/>
　　又<lb/>
　　　夀吳叔永文昌季永侍郎<lb/>
記髙岡兩鳳攬朝暉翩翻萬里來向槐㕔深處松㕔𦂳<lb/>
裏却立徘徊一舸風帆烟浪擬竪錦江桅聊為元暉老<lb/>
共拂塵埃　我亦歸來巖壑正不妨散誕笑口頻開筭<lb/>
人間成敗何用苦驚猜便江南求田問舍把嵗寒三友<lb/>
<pb n="KR4d0330_WYG_002-21a"/>
一園栽今宵酒只消鯨吸不要論杯<lb/>
　　二郎神<lb/>
小樓向晩正栁鎖一城烟雨記十里吳山繡簾朱戸曾<lb/>
學宫詞内舞浪逐東風無人管但脉脉嵗移年度嗟往<lb/>
事未塵新愁還織恁堪重訴　凝竚問春何事飛紅飄<lb/>
絮縱杜曲秦川舊家都在誰寄音書説與野草凄迷暮<lb/>
雲沈黯渾自替人無緒珠淚滴應把寸腸萬結夜帷深<lb/>
處<lb/>
<pb n="KR4d0330_WYG_002-21b"/>
　　又<lb/>
小亭徙倚慢<hi>缺</hi>步立秋千影漸夕照林梢晚風池上緝<lb/>
緝輕寒嫩冷又是將他春僝僽釀一種花愁花病空客<lb/>
髩嵗遷征衫人老倚樓看鏡　還省故園多少紫殷紅<lb/>
凝窻外曉鶯啼拂墻金縷烟栁慵眠乍醒挑菜踏青趂<lb/>
蜂隨蝶長負清明時景凝竚久驀聽棊邊落子一聲聲<lb/>
靜<lb/>
　　解連環<lb/>
<pb n="KR4d0330_WYG_002-22a"/>
綵橈芳苑嗟東風夢斷鷰殘鶯懶謾記得標格精神正<lb/>
雲漲暮天雨荒閒館嫩緑殷紅但回首一川波暖想嬌<lb/>
情慧態倚褪淡粧畫樓簾捲　吳歌數聲冉冉料移商<lb/>
變羽人共天逺須信道飛絮遊絲儘春去春來景色偷<lb/>
換掃罷蠻牋難寄我濃愁深怨且如今問龜問卜望伊<lb/>
意轉<lb/>
　　漢宫春<lb/>
　　　吳中齊雲樓<lb/>
<pb n="KR4d0330_WYG_002-22b"/>
樓觀齊雲正霜明天淨一鴈髙飛江南倦客徙倚目斷<lb/>
雙溪凭欄自語筭從來總是兒癡青鏡裏數絲㸃髩問<lb/>
渠何事忘歸　幸有三椽茅屋更小園隨分秋實春菲<lb/>
幾多清風皓月美景良時陶賢樂聖儘由他岐路危機<lb/>
須信道功名富貴大都磨蟻醯雞<lb/>
　　祝英臺近<lb/>
　　　和吳叔永文昌韻<lb/>
碧雲開紅日麗宫栁碎繁影猶記朝回馬兀<hi>缺</hi>頻醒天<lb/>
<pb n="KR4d0330_WYG_002-23a"/>
教一舸江湖數椽澗壑漸擺脱世間塵境　已深省添<lb/>
買竹塢千畦荷漪兩三頃鶴引禽伸日月嶠壺永不須<lb/>
甕裏思量隙中馳騖也莫管玉闗風景<lb/>
　　又<lb/>
　　　和辛稼軒寶釵分韻<hi>一首</hi>
霧霏霏雲漠漠新緑漲幽浦夢裏家山春透一犂雨傷<lb/>
心塞雁回來問人歸未怎知道蝸名留住　鏡中覷近<lb/>
年短髪難簪絲絲不禁數蕙帳塵侵凄切共誰語被他<lb/>
<pb n="KR4d0330_WYG_002-23b"/>
輕暖輕寒將人憔悴正悶裏梅花殘去<lb/>
　　又<lb/>
旋安排新捻合鶯谷共鴛浦好處偏慳一向風和雨今<lb/>
朝捱得晴明拖條藜杖一齊把春光粘住　且閒覷水<lb/>
邊行過幽亭脩竹淨堪數百舌僂羅漸次般言語從今<lb/>
排日追遊留連光景但管取籠燈歸去<lb/>
　　摸魚兒<lb/>
滿園林瘦紅肥緑休休春事無幾杜鵑喚醒三更夢窻<lb/>
<pb n="KR4d0330_WYG_002-24a"/>
外露澄風細渾不寐但目看一簾夜月移花未推衾自<lb/>
起念嵗月如流容顔不駐鏡裏留無計　人間事休説<lb/>
賤貧富貴天公長把人戲蕭裴曹郭今何在空有舊聞<lb/>
千紙君謾試數青史榮名到底三無二浮生似寄爭似<lb/>
得江湖烟簔雨笠不被蝸蠅繫<lb/>
　　喜遷鶯<lb/>
良辰佳節問底事十番九番為客景物春妍鶯花日閙<lb/>
自是情懐今别只有思歸魂夢却怕杜鵑啼歇消凝處<lb/>
<pb n="KR4d0330_WYG_002-24b"/>
正緑楊冉冉寸腸千折　謾説臨曲水脩竹茂林人境<lb/>
成悠絶俯仰俱陳彭殤等幻何計世殊時隔倚樓碧雲<lb/>
日暮漠漠逺山千疊沈醉好又城頭畫角一聲聲咽<lb/>
　　千秋嵗<lb/>
水晶宫裏有客閒遊戲溪漾緑山横翠栁紆隂不斷荷<lb/>
遞香能細撑小艇受風多處披襟睡　回首看朝市名<lb/>
利人方醉蝸角上爭榮悴大都由命分枉了勞心計歸<lb/>
去也白雲一片秋空外<lb/>
<pb n="KR4d0330_WYG_002-25a"/>
　　聲聲慢<lb/>
　　　和吳夢窻賦梅<lb/>
挨晴拶暖載酒呼朋夷猶東圃西園緑萼枝頭兩三初<lb/>
破輕寒平生自甘寂寞占冷妝不為人妍林逋去問影<lb/>
疎香暗誰賦其間　空想故山竒事正烟横嶺曲月浸<lb/>
溪灣杏錯桃訛那時青子都圓惟繞夢窻知處對翠禽<lb/>
依約神仙休引角怕征人淚落腮邊<hi>中興詞選載</hi>
　　青玉案<lb/>
<pb n="KR4d0330_WYG_002-25b"/>
黄昬先自無情緒更幾陣風和雨閒把樓頭更㸃數挑<lb/>
殘燈燼裝香縷此際憑誰訴　新詞舊曲歌還住欲<lb/>
説相思眇無處圍定寒爐人不語暗蛩啾唧征鴻嘹唳<lb/>
憔悴都如許<lb/>
　　又<lb/>
　　　和劉長翁右司韻<lb/>
人生南北如岐路惆悵方回斷腸句四野碧雲秋日暮<lb/>
葦汀蘆岸落霞殘照時有鷗來去　一杯眇眇懐今古<lb/>
<pb n="KR4d0330_WYG_002-26a"/>
萬事悠悠付寒暑青箬緑簔便野處有山堪采有溪堪<lb/>
釣歸計聊如許<lb/>
　　同前<lb/>
十年三過蘇臺路還又是匆匆去迅景流光容易度鷺<lb/>
洲鷗渚葦汀蘆岸總是消魂處　蒼烟欲合斜陽暮付<lb/>
與愁人砌愁句為問新愁愁底許酒邊成醉醉邊成夢<lb/>
夢斷前山雨<lb/>
　　江城子<lb/>
<pb n="KR4d0330_WYG_002-26b"/>
　　　示表姪劉國華<lb/>
家園十畝屋頭邊正春妍釀花天楊栁多情拂拂帶輕<lb/>
烟别館閒亭隨分有時策杖小盤旋　采山酌水美而<lb/>
鮮飲中仙醉中禪閒處光隂贏得日髙眠一品髙官人<lb/>
道好多少事碎心田<lb/>
　　鷓鴣天<lb/>
　　　和古樂府韻送游景仁將漕䕫門<lb/>
去日春山淡翠眉到家恰好整寒衣人歸玉壘天應惜<lb/>
<pb n="KR4d0330_WYG_002-27a"/>
舟過吳江月半垂　千萬緒兩三巵送君不忍與君違<lb/>
書來頻寄西邊訊是我江南腸斷時<lb/>
　　南柯子<lb/>
池水凝新碧欄花駐老紅有人獨立畫橋東手把一枝<lb/>
楊栁繫春風鵲絆遊絲墜蜂拈落蕊空鞦韆庭院小<lb/>
簾櫳多少閒情閒緒雨聲中<lb/>
　　昭君怨<lb/>
小雨霏㣲如線人在暮秋庭院衣袂帶輕寒睡初殘<lb/>
<pb n="KR4d0330_WYG_002-27b"/>
脉脉情何限惆悵光隂偷換身世兩沈浮淚空流<lb/>
　　唐多令<lb/>
　　　湖口道中<lb/>
白鷺立孤汀行人長短亭正垂楊芳草青青嵗月盡抛<lb/>
塵土裏又隔日是清明　日暮碧雲生魂傷老淚横筭<lb/>
浮生較甚浮名萬事不禁雙髩改誰念我此時情<lb/>
　　謁金門<lb/>
　　　霅上秀邸溪亭<hi>一首</hi>
<pb n="KR4d0330_WYG_002-28a"/>
溪邊屋不淺不深團簇野樹平蕪秋滿目有人閒意足<lb/>
　旋喚一樽醽醁菱芡煮來新熟歸去來辭歌數曲醉<lb/>
時無檢束<lb/>
　　又<lb/>
東風惡一片梅花吹落獨上小樓閒濩索雲垂天四角<lb/>
　春自於人如昨人自於春難託惆悵光隂虚過却情<lb/>
懐無處著<lb/>
　　又<lb/>
<pb n="KR4d0330_WYG_002-28b"/>
庭垂箔數㸃楊花飛落倚遍闌干人寂寞閒鋪棊一角<lb/>
　客裏春寒偏覺睡起春衫偏薄想得故山猿共鶴笑<lb/>
人身計錯<lb/>
　　鵲橋仙<lb/>
扁舟昨泊危亭孤嘯目斷閒雲千里前山急雨過溪來<lb/>
盡洗却人間暑氣　暮鴉木末落鳬天際都是一團秋<lb/>
意癡兒騃女賀新涼也不道西風又起<lb/>
　　更漏子<lb/>
<pb n="KR4d0330_WYG_002-29a"/>
栁初眠花正好又被雨催風惱紅滿甸緑垂堤杜鵑和<lb/>
恨啼　對殘春消永晝乍暖乍寒時候人獨自倚危樓<lb/>
夕陽多少愁<lb/>
　　海棠春<lb/>
　　　郊行<lb/>
天涯芳草迷征路還又是匆匆春去烏兔裏光隂鶯燕<lb/>
邊情緒　雲梢霧末溪橋野渡盡是春愁落處把酒勸<lb/>
斜陽小向花間駐<lb/>
<pb n="KR4d0330_WYG_002-29b"/>
　　卜筭子<lb/>
春事到西湖處處梅花笑抖擻長安車馬塵眼底青山<lb/>
好　身世兩悠悠歳月閒中老極目烟波萬頃愁此意<lb/>
誰知道<lb/>
　　又<lb/>
苕霅水能清更有人如水秋水横邊簇逺山相對盈盈<lb/>
裏　溪上有鴛鴦艇子頻驚起何似收歸碧玉池長在<lb/>
闌干底<lb/>
<pb n="KR4d0330_WYG_002-30a"/>
　　憶秦娥<lb/>
嬌滴滴嬋娟影裏曾横笛曾横笛一聲腸斷一番愁織<lb/>
　隔牆頻聽無消息龍吟海底難重覓梅花殘了杏花<lb/>
消得<lb/>
　　長相思<lb/>
要相逢恰相逢畫舫朱簾脉脉中霎時烟靄重　怨東風<lb/>
笑東風落花飛絮兩無蹤分付與眉峯<lb/>
　　又<lb/>
<pb n="KR4d0330_WYG_002-30b"/>
燕髙飛燕低飛正是黄梅青杏時榴花開數株　夢歸期<lb/>
數歸期想見畫樓天四垂有人攢黛眉<lb/>
　　又<lb/>
上簾鈎下簾鈎夜半天街燈火收有人曽倚樓　思悠悠<lb/>
恨悠悠只有西湖明月秋知人如許愁<lb/>
　　栁梢青<lb/>
襯步花茵穿簾栁絮堆地榆錢乍暖仍寒欲晴還雨春<lb/>
事都圓　午窻睡起厭厭屋角外初啼杜鵑百種淒涼<lb/>
<pb n="KR4d0330_WYG_002-31a"/>
幾般煩惱没箇人憐<lb/>
　　又<lb/>
斷續殘虹飛翩去鳥别岸孤村傍水樓臺滿城鐘鼓又<lb/>
是黄昬　悠悠嵗月如奔正目斷邊塵塞氛兩髩秋風<lb/>
百年人事無限消魂<lb/>
　　阮郎歸<lb/>
軟風輕靄弄晴暉鵓鳩相應啼畫堂人靜畫簾垂闌干<lb/>
獨倚時　閒拾句困尋棊沈吟人事非酴醿開遍栁花<lb/>
<pb n="KR4d0330_WYG_002-31b"/>
飛惜春春不知<lb/>
　　訴衷情<lb/>
幾囬相見見還休説著淚雙流又聴畫角嗚咽都和作<lb/>
一團愁　雲似絮月如鈎憶凭樓蕙蘭情性梅竹精神<lb/>
長在心頭<lb/>
　　霜天曉角<lb/>
雲收霧闢萬里天空碧舟過娥眉亭下景似舊人非昔<lb/>
　年事如梭擲世事如碁奕撫掌扣舷一笑今古恨問<lb/>
<pb n="KR4d0330_WYG_002-32a"/>
誰得<lb/>
　　㸃絳脣<lb/>
禁鼔三敲参旗初挂闌干角淺屏疎箔夜氣侵衣薄<lb/>
欵乃吳歌艇子當溪泊休休莫五湖烟浪不是鴟夷錯<lb/>
　　蝶戀花<lb/>
　　　吳中趙園<hi>一首</hi>
野樹梅花香似撲小逕穿幽樂意天然足回首人間名<lb/>
利局大都一覺黄粱熟　别墅誰家屏簇簇綺戸疎窻<lb/>
<pb n="KR4d0330_WYG_002-32b"/>
尚有藏春屋鏡斷釵分何處續傷心芳草庭前緑<lb/>
　　又<lb/>
客枕夢回聞二鼔冷落青燈㸃滴空階雨一寸愁腸千<lb/>
萬縷更聽切切寒蛩語　世事翻來還覆去造物兒嬉<lb/>
自古無憑據利鏁名韁空自苦星星髩影今如許<lb/>
　　天仙子<lb/>
　　　舟行阻風<lb/>
百舌搬春春已透長驛短亭芳草晝家山腸斷欲歸人<lb/>
<pb n="KR4d0330_WYG_002-33a"/>
風宿留船津候一夜朱顔煩惱瘦　不用尋思閒宇宙倦<lb/>
鳥入林雲返岫小園自有四時花鋪錦繡鍾醇酎儘勝<lb/>
纍纍懸印綬<hi>宿去聲留去聲</hi>
　　如夢令<hi>十首</hi>
挿遍門前楊栁又是清明時候嵗月不饒人髩影星星<lb/>
知否知否知否且盡一杯春酒<lb/>
昨日春衫初試今日春寒猶殢待得晚風收獨上危樓<lb/>
閒倚閒倚閒倚目斷半空烟水<lb/>
<pb n="KR4d0330_WYG_002-33b"/>
江上緑楊芳草想見故園春好一洞海棠花昨夜夢魂<lb/>
飛繞驚曉驚曉窻外一聲啼鳥<lb/>
樓外殘陽將暮江上孤帆何處掻首立東風猶是少年<lb/>
情緒凝竚凝竚一抹淡烟輕霧<lb/>
枝上蝶紛蜂閙幾樹杏花殘了幽鳥亦多情片片銜歸<lb/>
芳草休掃休掃管甚落英還好<lb/>
鎮日春隂漠漠新燕乍穿簾幕睡起不勝情閒拾瑞香<lb/>
花萼寂寞寂寞没箇人兒如昨<lb/>
<pb n="KR4d0330_WYG_002-34a"/>
庭院深深春寂還是他鄉寒食閒利與閒名謾把光隂<lb/>
虚擲虚擲虚擲知道幾時歸得<lb/>
閒向園林㸃檢又見小桃開遍切莫便飄零且為春光<lb/>
留戀留戀留戀待我持杯深勸<lb/>
一餉園林緑就栁外鶯聲初透輕暖與輕寒又是牡丹<lb/>
花候花候花候嵗嵗年年人瘦<lb/>
雨過逺山如洗雲散落霞如綺嫩緑與殘紅又是一般<lb/>
春意春意春意只怕杜鵑催裏<lb/>
<pb n="KR4d0330_WYG_002-34b"/>
　　望江南<hi>十四首</hi>
家山好好處是三春白白紅紅花面貌絲絲裊裊栁腰<lb/>
身錦繡底園林　行樂事都付與閒人挈榼攜壺從笑<lb/>
傲踏青挑菜恣追尋贏得箇天真<lb/>
家山好好是夏初時習習薫風回竹院疎疎細雨灑荷<lb/>
漪萬緑結成帷　呼社友長日共追隨瀹茗空時還酌<lb/>
酒投壺罷了却圍棊多少得便宜<lb/>
家山好好處是秋來緑橘黄橙隨市有嵓花籬菊逐時<lb/>
<pb n="KR4d0330_WYG_002-35a"/>
開管領付樽罍　新築就别館共閒臺摇手出離名利<lb/>
窟掉頭擺脱簿書堆只在念頭灰<lb/>
家山好好處是三冬梨栗甘鮮輸地客鯚鯿肥美獻溪<lb/>
翁酒滴小槽紅　識破了不用計窮通下澤車安如駟<lb/>
馬市門卒穏似王公一笑等雞蟲<lb/>
家山好結屋在山椒無事琴書為伴侣有時風月可招<lb/>
邀安樂更相饒　伸脚睡一枕日齊髙不怕兩衙催判<lb/>
事那愁五鼔趣趨朝此福要人消<lb/>
<pb n="KR4d0330_WYG_002-35b"/>
家山好底事尚忘歸但我辭榮還避辱從渠把是却成<lb/>
非跳出世闗機　將五十老相已難摧爭得氣來有甚<lb/>
底更加官後亦何為奉勸莫癡迷<lb/>
家山好一室白雲中時喚道人談命蒂也呼和尚説禪<lb/>
宗孔佛老和同　淘渲盡八面總玲瓏欲把捉時無把<lb/>
捉道虚空後不虚空且問主人公<lb/>
家山好負郭有田園蠶可充衣天賜予耕能足食地周<lb/>
旋骨肉盡團圓　旋五福嵗嵗樂豐年自養雞豚烹臘<lb/>
<pb n="KR4d0330_WYG_002-36a"/>
裏新抽韭虀薦春前活計不須添<lb/>
家山好有底尚縈牽馬後樂聽餘十載眼前幟看也多<lb/>
年滋味只如然　身外事不用强探拈自古幾番成與<lb/>
敗從來百種醜和妍細筭不由賢<lb/>
家山好好處是安居無事不須干郡縣有餘但管濟鄉<lb/>
閭及早了王租　隨日力也著幾般書靜裏精神偏爽<lb/>
快閒中光景越舒徐臘月盡工夫<lb/>
家山好無事挂心懐早課畦丁勤種菜晚科園戸漫澆<lb/>
<pb n="KR4d0330_WYG_002-36b"/>
花祗此是生涯　塵世裏擾擾政如麻散復聚來羶上<lb/>
蟻左還右旋壁間蝸只為那紛華<lb/>
家山好百事儘如如渴飲飢餐都屬我倒横直立總由<lb/>
渠更不要貪圖　三逕裏恰好小茅廬種竹梅松為老<lb/>
伴養龜猿鶴助清娛扣戸有樵漁<lb/>
家山好不是撰虚名世上盛衰常倚伏天家日月也虧<lb/>
盈退步是前程　且恁地捲索子收繩六宇五湖生口<lb/>
面三言兩語費顔情贏得髩星星<lb/>
<pb n="KR4d0330_WYG_002-37a"/>
家山好凡事且身輕一壑盡由儂餖飣三才不欠你秤<lb/>
停有耳莫閒聽　靜地裏㸃檢這平生著甚來由為皎<lb/>
皎好無巴鼻弄醒醒背後有人憎<lb/>
　　浪淘沙<lb/>
　　　和吳夢窻席上贈别<hi>一首</hi>
家在敬亭東老檜蒼楓浮生何必寄萍蓬得似滿庭芳<lb/>
一曲美酒千鍾　萬事轉頭空聚散匆匆片帆穏挂曉<lb/>
來風别後平安真信息付與飛鴻<lb/>
<pb n="KR4d0330_WYG_002-37b"/>
　　又<lb/>
長記去年時雪滿征衣佳人攜手畫樓西今日闗山千<lb/>
里外此恨誰知　想見緑窻低依舊空閨惜春還是惜<lb/>
花飛縱有游蜂偷得去爭似簾帷<lb/>
　　小重山<lb/>
溪上秋來晩更宜夕陽西下處碧雲堆誰家舟子采蓮<lb/>
歸雙白鷺驚起背人飛　烟火漸凄迷漁燈三數㸃乍<lb/>
明時西風一陣白蘋湄凝竚久心事有誰知<lb/>
<pb n="KR4d0330_WYG_002-38a"/>
　　踏莎行<lb/>
紅藥將殘緑荷初展森森竹裏閒庭院一爐香燼一甌<lb/>
茶隔牆聽得黄鸝囀　陌上春歸水邊人逺盡將前事<lb/>
思量遍流光冉冉為誰忙小橋竚立斜陽晚<lb/>
　　南鄉子<lb/>
去嵗牡丹時幾遍西湖把酒巵一種姚黄偏韻雅相宜<lb/>
薄薄梳粧淡淡眉　回首緑楊堤依舊黄鸝紫燕飛人<lb/>
在天涯春在眼凄迷不比巫山尚有期<lb/>
<pb n="KR4d0330_WYG_002-38b"/>
　　虞美人<lb/>
美人一舸横秋水冉冉烟波裏緑楊也解識離愁故向<lb/>
東風摇曳不能休　是非得失都休計只有抽身是橙<lb/>
肥蟹熟正當時想見雙溪風月待人歸<lb/>
　　瑞鶴仙<hi>遺集</hi>
小亭山半枕又一畨園林春事整整㣲隂䕶輕冷早蜂<lb/>
狂蝶浪褪黄銷粉闌干日永數花飛殘崖斷井仗何人<lb/>
説與東風莫把老紅吹盡　休省烟江雲嶂楚尾吳頭<lb/>
<pb n="KR4d0330_WYG_002-39a"/>
自來多景愁髙悵逺身世事俱難準況禁他東兔西烏<lb/>
相逐古古今今不問筭鴟夷辦却扁舟箇中煞穏<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0330_WYG_002-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　履齋遺稿巻二<lb/>
</p>
<p>
</p>
  </div>
<div>
<head>履齋遺稿卷三</head> <lb/>
    <p>
<pb n="KR4d0330_WYG_003-1a"/>
欽定四庫全書<lb/>
　履齋遺稿卷三<lb/>
　　　　　　　　　　　　　宋　呉濳　撰<lb/>
　　序　誌銘　贊　䟦<lb/>
　　　宣城總集序<lb/>
問宣之山孰不知屹者為昭亭崒者為文脊崔巍者為<lb/>
疊嶂問宣之水孰不知奫淪者為江浩溔者為湖演迆<lb/>
者為雙溪問宣之文章或知退之書與序而已或知聖<lb/>
<pb n="KR4d0330_WYG_003-1b"/>
俞少隱有集而已其它奥篇隱帙皆罔聞知宋宗正丞<lb/>
李公兼吾先君子正肅公心交也世有令徳居鄉恂恂<lb/>
博雅好修老不厭學自晉宋齊梁而後迄今皇朝渡江<lb/>
之初上下一千年前後三百家居者仕者游者寄者茍<lb/>
有片言隻字及於吾宣往往漁獵而網羅之凡得詩千<lb/>
餘首賦頌雜文二百篇分為二十有三門合為二十有<lb/>
八卷名曰宣城總集而世變之盛衰人物之賢否風俗<lb/>
之媺惡山川園林亭堂樓閣之景花草果木鳥獸蟲魚<lb/>
<pb n="KR4d0330_WYG_003-2a"/>
之名莫不㑹萃於斯噫公之心亦勤矣力亦勞矣公之<lb/>
子後軒居士䝉善繼先志手自讐校願鋟梓以廣其傳<lb/>
前守檢詳楊矦伯嵒今守司業孫矦夢觀嘉書之成悉<lb/>
捐金以佐工費吾兄退翁臨長本道亦助給馬後軒乞<lb/>
吾文以冠集首此吾宣盛典也吾又奚辭因為之說曰<lb/>
使宣之山而産金玉宣之水而産珠璣聚於此必散於<lb/>
彼山水之秀不産金玉珠璣而産文章也雖散於彼復<lb/>
聚於此然則文章之貴於金玉珠璣萬萬不侔矣繼今<lb/>
<pb n="KR4d0330_WYG_003-2b"/>
以往甲乙名集將不一書髙於山深於水遞遞續筆抑<lb/>
亦公家來昆雲仍之望也後軒曰唯故序之覽者其母<lb/>
曰子宣人也知宣之詩文而已<lb/>
　　　魏鶴山文集後序<lb/>
端平二年冬濳以右文殿修撰知太平州時文靖魏公<lb/>
繇樞筦督視江淮京湖軍馬其始辟幕府領袖之士毎<lb/>
極天下選然率以時好向背違不就潛于公非交遊知<lb/>
舊亦驟辱㧞引為上客或謂濳曰盍審諸濳曰公善類<lb/>
<pb n="KR4d0330_WYG_003-3a"/>
之宗也可無從乎乃疋馬追公于湓浦之上雖玉帳賛<lb/>
籌專務戎事而暇日尊俎咲談獲見公髙文大冊及聞<lb/>
公崇論宏議日充然有所得也嘗曰學必本六經之謂<lb/>
正學道必本堯舜禹湯文武周公孔孟之謂正道彼邪<lb/>
説詖行是乃荆榛闢而通之則理到文醇矣至於天文<lb/>
地理禮樂律歴官制兵法典章文物莫不極纚纚如辨<lb/>
白黑而數一二濳益信公根柢學問枝葉文章落陳啓<lb/>
新翼華抵實天出神入不可羈控此豈偶然之故哉後<lb/>
<pb n="KR4d0330_WYG_003-3b"/>
二年公殁濳哭之流涕曰天喪斯文矣又十有五年公<lb/>
之子近思克愚相與蒐遺岡軼有正集外集奏議一百<lb/>
卷將鋟梓行于世既屬叔氏序其首又俾濳曰子為申<lb/>
言之濳竊謂渡江以來文脉與國脉同其夀葢髙宗於<lb/>
司馬文正公資治通鑑謂有益治道可為諫書自孝宗<lb/>
為蘇文忠公文集御製一賛謂忠言讜論不顧一身利<lb/>
害洋洋聖謨風動四方于是人文大興上足以接慶厯<lb/>
元祐之盛至乾淳間大儒輩出朱文公倡于建張宣公<lb/>
<pb n="KR4d0330_WYG_003-4a"/>
倡于潭吕成公倡於婺皆著書立言自為一家凡仁義<lb/>
之要道徳之奥性理之精微所以明天理而正人心立<lb/>
人極而扶世敎使天下曉然知人之所以異于禽獸吾<lb/>
道之所以異于佛老聖經賢傳之務息邪説有君臣有<lb/>
父子而不蝕其綱常之正者功用𢎞矣永嘉諸老如陳<lb/>
心齊葉水心之徒則又創為制度器數之學名曰實用<lb/>
以博洽相夸雖未足以頡頏二三大儒然亦有足稽者<lb/>
寥寥然四五十載我公嗣之識照古今而不自以為髙<lb/>
<pb n="KR4d0330_WYG_003-4b"/>
忠貫日月而不自以為異徳望在生民名望在四夷文<lb/>
章之望在天下後世葢所謂兼精粗一本末集乾淳之<lb/>
大成者也惜其位不稱徳命不待時不及相明天子以<lb/>
興禮樂致太平而斯文之澤所見僅止于此悲夫公諱<lb/>
了翁字華父卬之鶴山人天下士師尊之曰鶴山先生<lb/>
云<lb/>
　　　忠節廟記<lb/>
寳祐戊午九月敵大舉入寇淮東圍廣陵蹂通泰躪儀<lb/>
<pb n="KR4d0330_WYG_003-5a"/>
真驅略人畜而北歸淮西總管智原策其過淮必取五<lb/>
湖渡請以舟師勦之既而敵知有備遂轉由安豐智原<lb/>
以節制司命提兵往援至則合諸將㑹議約䠞敵于城<lb/>
下彼此緩急必速救應衆曰諾遂引兵往西門嚴陣以<lb/>
俟午後敵擁衆至安豐南門智原激厲將士奮入敵陣<lb/>
自未至酉戰數十合手刃敵首數人横屍蔽野敵大懼<lb/>
遂悉兵夾擊我師智原奮呼復鏖殺數百適敵後軍至<lb/>
其勢愈張智原戰愈急㑹素與智原有隙者嫉其成功<lb/>
<pb n="KR4d0330_WYG_003-5b"/>
擁兵自衞坐視不救智原軍力屈勢窮猶勉勵餘卒戰<lb/>
久之援絶而没事聞贈武翼大夫忠州刺史廟祀於安<lb/>
豐賜額忠節以旌其功新廟落成且𦵏有日其兄智春<lb/>
等以書來求文為記其兄弟昔予部曲也跡其事而有<lb/>
感焉夫忠孝一本也君親一道也家國一機也能孝于<lb/>
親必能忠於君能宜于家必能宜於國智原平日事親<lb/>
以孝聞庭闈之間怡聲下氣非學曽閔而有肅謹之風<lb/>
籲天剔股雖未中理而情則真實别母臨官盡忠自誓<lb/>
<pb n="KR4d0330_WYG_003-6a"/>
懼作親羞且以未能官封大人無以答劬勞為辭懇惻<lb/>
丁寧類非武夫之所能為者記曰戰陣無勇非孝也蒞<lb/>
官不忠非孝也智原平日臨陣必欲死于敵臨官必欲<lb/>
忠于君烈烈一命勇往直前寧殺其身不敢虧為臣之<lb/>
道英風義槩嚴于秋霜使未死奸雄膽寒肝裂豈非推<lb/>
事親之孝而致之歟方智原與敵搏戰之時甚於睢陽<lb/>
之急也使同事者無賀蘭擁兵不救之奸則敵必不能<lb/>
專力以向智原迺懷私憾遂不復救嗚呼私憾可釋也<lb/>
<pb n="KR4d0330_WYG_003-6b"/>
國事不可不勉也彼非人子耶不信于友必不忠于君<lb/>
不忠于君必不孝其親忠孝本心既已俱亡其去禽獸<lb/>
不逺矣然而此時武夫悍卒嗜利無耻乃其素心尚未<lb/>
足多咎世固有以禮法自將以忠孝自負平居暇日慷<lb/>
慨議論無非捐軀徇國之言一旦臨事小有齟齬則全<lb/>
身逺害往往嫁其禍於他人者其視不援智原者尤其<lb/>
靡也故因智原之事而極言之以為來者之戒云<lb/>
　　　二仙堂記<lb/>
<pb n="KR4d0330_WYG_003-7a"/>
宗正亞卿陳公作屏于宣居無何政平訟理迺以其暇<lb/>
日凭髙送目顧客而言曰宣為清爽之邦雄甲江左吾<lb/>
東北而望清溪灣環波光滉瀁孤帆隱見白鳥出沒若<lb/>
有若無恍然畫圖豈非𤣥暉之詩澄江浮如練乎吾又<lb/>
西北而望千林競妍萬山呈技中有一峰巍然獨尊朝<lb/>
暮晦暝變態難狀豈非太白之詩相㸔兩不厭惟有敬<lb/>
亭山乎此二公者以神仙中人物為溪山主徽音逸韻<lb/>
浸漬薰蒸草木泉石尚出光怪而況人耶故詞華之士<lb/>
<pb n="KR4d0330_WYG_003-7b"/>
𣲖接踵見若唐之許棠張<graphic n="KR1324" url="https://raw.githubusercontent.com/kanripo/KR-Gaiji/master/images/KR1324.png" mimeType="image/png"/>駱用錫我朝之髙中舍梅<lb/>
都官張曲肱周竹坡善五言者得𤣥暉之清麗善歌行<lb/>
者太白之豪放風流騷雅至今不絶抽扄啓鑰繄誰之<lb/>
功矧𤣥暉嘗為郡守懇懇福民去不忍與吏民别至<lb/>
今稱謝宣城太白往來斗牛分遇勝境輙終年不移尤<lb/>
愛宣遂終焉故題詠比他為多二公之靈爽戀戀如在<lb/>
祠而祀之葢不特慰邦人士之思而已也今𤣥暉像雖<lb/>
龕郡樓隘陋塵壒香火弗肅而太白祠留青山自分當<lb/>
<pb n="KR4d0330_WYG_003-8a"/>
塗為郡青山不隸宣二百年宣無他祠非缺歟昔白傅<lb/>
守杭厯五代至我宋和靖處士始以詩名西湖後之人<lb/>
合而尸之二公獨不可耶於是薙後圃築新堂敞中侈<lb/>
外繪事儼然所以振既往之流芳昌斯文於方來也太<lb/>
白有云我家敬亭下輙繼謝公作相去數百年風期宛<lb/>
如昨異世同調宜其可以並祠亞卿公立朝作牧咸有<lb/>
聲游戲篇翰氣劘謝李又宜其能作是祠也太白揮斥<lb/>
八極因號謫仙若𤣥暉之風神襟度散悟空曠當其擺<lb/>
<pb n="KR4d0330_WYG_003-8b"/>
脫華轍儻徉髙齋世我兩忘飄飄丹霄其謂之仙亦宜<lb/>
亞卿名卓字立道莆田人文懿公之嗣年月郡人吳潛<lb/>
記<lb/>
　　　養濟院記<lb/>
本朝聖聖相承深仁厚澤滲漉宇宙我主上嗣無疆大<lb/>
厯服仁培而愈積澤濬而愈流用能延洪有宋億萬年<lb/>
之基雖遭世之難三邊用兵久不解甲而本根不摇其<lb/>
所扶持憑藉逺矣某服勞中外嵗垂三紀事主上最久<lb/>
<pb n="KR4d0330_WYG_003-9a"/>
熟知徳意志慮無宵旰不在赤子故鞠躬受任厯符節<lb/>
者十二三惟以撫摩愛養為主既不敢鄙夷其齊民而<lb/>
尤不敢鄙夷下民也且古言治莫盛于帝王其在堯舜<lb/>
則曰不虛無告不廢困窮在禹則曰予視天下愚夫愚<lb/>
婦一能勝予在湯則曰子惠困窮在文王則曰懐保小<lb/>
民惠鮮鰥寡在武王則曰無虛㷀獨在成王則曰某丕<lb/>
能諴于小民又曰以小民受天永命帝王為治之綱<lb/>
領槩具於此而豈髙明威福云乎哉四明為淛右大都<lb/>
<pb n="KR4d0330_WYG_003-9b"/>
㑹城邑井市人物阜繁則夫鰥寡孤獨與瘖聾跛躃之<lb/>
民宜不能免焉自強大之家豪奴黠<graphic n="KR1559" url="https://raw.githubusercontent.com/kanripo/KR-Gaiji/master/images/KR1559.png" mimeType="image/png"/>極智術以牟利<lb/>
而齊民之生理血脈日䠞以至于竭齊民困則窮民益<lb/>
困于是鰥寡孤獨瘖聾跛躃之民得其生者鮮矣自淳<lb/>
祐初柄國者立為厲禁常平義廩之儲有司不得擅發<lb/>
凡窮民遇嵗晏始一濟所發者微而受濟者狹於是鰥<lb/>
寡孤獨瘖聾跛躃之民得其養者又鮮矣此固長民之<lb/>
官所當視猶飢渴者也屬初蒞郡核徧浮滛之蠧併省<lb/>
<pb n="KR4d0330_WYG_003-10a"/>
酒務得敝屋一區亟加繕葺且增創新楹合前後共一<lb/>
百餘五間聚城内外鰥寡孤獨瘖聾跛躃之將溝壑者<lb/>
使居焉以三百人為額大口月給米六斗錢十千中口<lb/>
四斗七千小口三斗所費皆不取于郡之經常庶幾其<lb/>
可以久也前輩有言士夫茍有意於及物由一命以上<lb/>
皆可行志天下安有不可為之郡哉為之者疾用之者<lb/>
舒正義明利禁民為非毋以寵賂相尚毋以膏辛自肥<lb/>
而又能窒鏬漏而絶蔽欺則財常足矣以餘財而及民<lb/>
<pb n="KR4d0330_WYG_003-10b"/>
物詎非行志中之一樂哉或曰城邑井市之民固幸矣<lb/>
如田里何迺復損羡錢一百四十七萬三千八百五貫<lb/>
文預為六縣人户代輸寳祐六年折帛以寛布縷之征<lb/>
倣補助之義焉若本院田畝之數金穀之入規畫之詳<lb/>
具刻左方後之君子其相與増益之以廣徳意於無窮<lb/>
云<lb/>
　　　陶隱君墓誌銘<lb/>
陶世雄字伯英曽祖安妣奚氏祖甄妣崔氏江氏吳氏<lb/>
<pb n="KR4d0330_WYG_003-11a"/>
吳即予之姑也父允升妣劉氏魏氏俱隱徳弗仕世雄<lb/>
五嵗喪母未㡬又喪父繼母毓之有恩劉死世雄執喪<lb/>
有禮鄉人兩稱之養孀姑惟謹雅重好書善治生早貧<lb/>
晩嵗優游治家教子俱有法度寳祐丁巳四月十有一<lb/>
日以疾卒得年五十有一以九月壬申𦵏於崑山白楊<lb/>
之原娶劉氏繼以劉氏髙氏子男三人九臯九雲九功<lb/>
女四人長適進士張俊民次適進士陳宏中餘尚幼陶<lb/>
氏世居始熟先君子正肅公篤友于之愛俾遷于宣之<lb/>
<pb n="KR4d0330_WYG_003-11b"/>
慈溪以便嵗時叙集予兄弟時相與周旋九臯父子兄<lb/>
弟之間别㡬年而九臯以縗絰請予銘墓矣為之銘曰<lb/>
宋正肅呉公甥孫陶世雄伯英之墓積施有食其在子<lb/>
孫乎<lb/>
　　　梅和甫税院墓誌銘<lb/>
梅為宣城著姓國史有傳者給事中諱詢席殊寵於咸<lb/>
平都官員外郎堯臣扇盛名於嘉祐自時厥後遺響不<lb/>
傳予居是邦嘗物色其裔胄至紹定癸巳䕶餉金陵一<lb/>
<pb n="KR4d0330_WYG_003-12a"/>
日吏白有里中子梅姓者入謁曰給事都官來昆行也<lb/>
予油然喜躍迎則美鬚髯豐下魁梧談天下事熟而有<lb/>
大志沈毅而善謀遹懷前修尚幸有後桑梓敬心油油<lb/>
然將明試事功則君以内艱去回首離逖垂十五年百<lb/>
不一施屬予銘墓矣嗚呼君諱應竒字和甫弱冠通六<lb/>
藝游鄉校有雋聲試太常輙不中有勸以勇弁媒科第<lb/>
者遂調武進校尉再試江東轉運司議事官以邊賞轉<lb/>
承信郎已而歎曰吾本儒家子何以鶡冠為哉與其聞<lb/>
<pb n="KR4d0330_WYG_003-12b"/>
金鼓之聲孰若課子孫以絃誦與其見干戈之擾孰若<lb/>
娛賓客以豆觴浩然歸歟使者不能奪其志於是漁於<lb/>
石港有魚有蟹田於車浦有稲有梁覃及鄉鄰凍者衣<lb/>
餒者食貧者賙恤無一毫鄙吝意雖抱負蘊藉迄不獲<lb/>
伸而幅巾杖屨自適其適或憂時憤世無以寄興則擔<lb/>
風而長嘯握月而浩歌間亦假詩文以宣泄其不平嘗<lb/>
曰隱之有味哉淳祐丙午正月乙未以疾卒得年若干<lb/>
嵗曾祖考某妣某祖考某妣某考某妣某妻夏氏男某<lb/>
<pb n="KR4d0330_WYG_003-13a"/>
孫某將以明年己酉𦵏於縣之章務理清逺石澗之原<lb/>
子某等拜予而泣曰孤不天願丏銘誌光賁幽壤予論<lb/>
其世竒其才惜其不庸於時姑志其族望嵗月之大槩<lb/>
而繫以銘曰　天降爾才亦孔之厚灌而養之益暢以<lb/>
茂而戹於期害其不偶生不有以亢厥先死必有以鴻<lb/>
厥後<lb/>
　　　孫守叔墓志銘<lb/>
嘉熙丁酉余以工部侍郎領吳牧適常平使者闕被旨<lb/>
<pb n="KR4d0330_WYG_003-13b"/>
攝事始與鄞人孫守叔為同僚即之久見其人溫純肅<lb/>
潔心異之未㡬守叔果拾級而上青雲矣其在朝廷則<lb/>
靖共之度正直之節人尊而抑之其在郡國則㢘平之<lb/>
譽愷悌之風民歌而誦之然年未六十遽棄明時其命<lb/>
也夫其可悲也夫君諱夢觀守叔其字雪牕其號也曾<lb/>
大父俊乂故豋仕郎泗州招信縣主簿妣嚴氏繼張氏<lb/>
大父才冠故承信郎監臨安府於潛縣税妣劉氏考參<lb/>
贈奉直大夫妣陸氏贈令人君豋丙戌進士第與兄囦<lb/>
<pb n="KR4d0330_WYG_003-14a"/>
俱占南宫龜列授迪功郎調桂陽軍敎授淛西提舉司<lb/>
幹辦公事差主管吏部架閣文字除武學諭添差通判<lb/>
嚴州台州崇道觀復除武學博士太常寺簿諸王宫大<lb/>
小學教授宗正丞兼屯田郎官將作少監知嘉興府仍<lb/>
舊班兼右曹郎官將作監國子司業知泉州兼提舉市<lb/>
舶事改知寧國府除司農少卿兼資善堂贊讀太府卿<lb/>
充御試編排官宗正少卿兼給事中起居舍人起居郎<lb/>
直龍圖閣予祠慈溪縣開國男食邑三百户秘閣修撰<lb/>
<pb n="KR4d0330_WYG_003-14b"/>
江淮等路提點鑄錢公事復除起居郎兼右侍郎給事<lb/>
中兼賛讀兼國子祭酒權吏部侍郎集英殿修撰知建<lb/>
寧府積官至宣奉大夫君世居郡之慈溪奉直公質直<lb/>
而好義以善人稱于鄉慈湖先生楊文元公嘗誌其墓<lb/>
積厚報豐遂生君為聞人初與二兄因囦自為師友既<lb/>
中第益留意古學為郡博士專以考亭之書淑諸生州<lb/>
境有蠻冦帥㢘君宜於士而習其俗越次命君攝事冦<lb/>
即定浙右鹽筴最浩繁為幕官者諸塲嵗時例有餽君<lb/>
<pb n="KR4d0330_WYG_003-15a"/>
皆郤絶户庭如永王侍郎遂以侍從典州以其學行才<lb/>
美薦于朝甫登畿輪當面對首論人主聽言不容有所<lb/>
憚尤不容有所玩憚則有言而不能容玩則雖容其言<lb/>
而不能用切中千古之病時鄉衮執國柄咸謂美官可<lb/>
劵取君力請員外治中以去旋引疾歸踰季復召横經<lb/>
朱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>皇弟太𫝊嗣王嘉其三益之助愛敬彌篤復當陛<lb/>
對援周書撫后虐讐及文中子戎狄之徳黎民懷之之<lb/>
説懇懇為上陳之尋以戎監轉對極言風憲之地未聞<lb/>
<pb n="KR4d0330_WYG_003-15b"/>
有十人䟽攻一竦者封駁之司未聞有三舍人不肯草<lb/>
制者且論道揆不明法守滋亂天下之權將有所寄而<lb/>
倒持之患作當路者浸不悦出守泉州旋易宣蠲逋减<lb/>
賦不計緡石凡有汎人盡籍于公蔬食布衣如苦行僧<lb/>
衲時雖供億甚繁而郡不告匱版曹専官督賦如星火<lb/>
急闔郡皇駭莫知為計君曰吾寧委官以去毋寧病民<lb/>
以留力丏祠且將以郡印牒専官専官聞之夜遁宣人<lb/>
至今言之尚流涕也董丞相槐以樞蜜召還上問江東<lb/>
<pb n="KR4d0330_WYG_003-16a"/>
廉吏首以君對上悦除司農少卿適資善講官缺員上<lb/>
遴選端良之士亟命君兼賛讀輪當陛對奏謂國家必<lb/>
有所恃而後立今内外之臣恃陛下以各遂其私而陛<lb/>
下獨一無可恃可為寒心次論郡國當為斯民計朝廷<lb/>
當為郡國計乞命大臣應自前主計之臣奪州縣之利<lb/>
而歸版曹者復歸所屬庶幾郡國蒙一分之寛則斯民<lb/>
亦受一分之賜其言一一如蓍龜上首肯且奉玉音卿<lb/>
在資善更煩盡心先是有以越職言事削秩者踰季黄<lb/>
<pb n="KR4d0330_WYG_003-16b"/>
猶在牘君曰此非法也即日塗歸且乞叙用其人時有<lb/>
為公論所指目者除職予郡君奏謂王安石欲去熙寧<lb/>
之君子則名以流俗京下欲去元祐之君子則名為邪<lb/>
黨秦檜欲去紹興之君子則名以異議李沐陳賈欲去<lb/>
慶元之君子則名以偽學某人復倡為虛議論以盡去<lb/>
更化以來所収召之君子非所以為世道計四月以資<lb/>
善堂滿嵗遷制詞有曰雖舍章從事有誾誾侃侃似不<lb/>
能言之風及批勑塗黄乃謇謇諤諤有凜不可犯之色<lb/>
<pb n="KR4d0330_WYG_003-17a"/>
葢上意也當國者惡之是月免兼瑣闥進右螭八上章<lb/>
引退乙夘正月進左螭免牘三四上憸人吳燧擠而擊<lb/>
之除直龍圖閣予祠十月升秘撰提泉諸道丙辰正月<lb/>
甫抵司存復以舊班召公聞命凡泉司供帳悉付之䕶<lb/>
印者歸<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>蕭然抵門奏事抗論益切大槩以寵賂彰仁<lb/>
賢逝貨財偏聚為言且謂未易相之前弊政固不少既<lb/>
易相之後弊政亦自若在廷之士皆危之君曰吾以一<lb/>
布衣蒙上恩至此雖捐軀無以報利鈍非所計也未㡬<lb/>
<pb n="KR4d0330_WYG_003-17b"/>
進侍郎右選仍兼瑣闥賛讀如故皇子忠王聞君再為<lb/>
講官喜甚君每入講必援先儒格言反覆開陳王亦多<lb/>
所諮問七月進大司成旋真除二卿陞翊善君親被主<lb/>
知屢膺天奬兩地可以拾級而升然雅志恬淡入從僅<lb/>
三月即三䟽祈閒辭甚苦至上留之不可二月以殿撰<lb/>
宅牧武夷夏五領事首以考亭先生絜矩之義諭郡人<lb/>
蠲絲穀之積逋不趐以萬計不遣一卒下屬邑兩造在<lb/>
庭决以公是雖麗于罰者無怨言布衣蔬食之操視守<lb/>
<pb n="KR4d0330_WYG_003-18a"/>
宣有加焉建多君子其達官顯人徐知院清叟蔡參政<lb/>
抗皆相推以為有古循吏風君每謂諸邑月解自鹽運<lb/>
不續鑿空取辨展轉病民方欲為千里赤子祈哀于上<lb/>
圖所以變而通之者遽以微疢至大故未屬纊前猶攬<lb/>
衣危坐曰吾荷上竒遇忠言無不售雖屢為柄臣所排<lb/>
獨主上保全以至於此今病不可為論報已矣口授遺<lb/>
表忱實懇惻不出於大學末章人才貨財之二事草畢<lb/>
凝然而逝七月十二日也享年五十有八訃聞上悼惜<lb/>
<pb n="KR4d0330_WYG_003-18b"/>
久之貤恩如律加賻贈三百疋兩制詞有曰貳銓省以<lb/>
掄材其清如水登瑣闥而批勑有力回天深悼遺忠再<lb/>
加禭飾嗚呼君之報主未終而上之眷君益厚君有遺<lb/>
憾而上則無遺憾矣君未薨前三日郡人有夢從者甚<lb/>
都迎祠山神自郡治出視之則公也俄而君不弔闔郡<lb/>
士民相與驚異多至泣下君娶葉氏平菴項公宣撫之<lb/>
親甥躬務勤儉克相其夫先君十八年卒贈令人子男<lb/>
六人五人皆㓜亡從孫將以公致仕澤補承務郎女二<lb/>
<pb n="KR4d0330_WYG_003-19a"/>
人在室從孫九月辛酉𦵏君于邑之郎官坪之原并徙<lb/>
葉氏令人合隧濳嘗謂孔子才難之歎以為唐虞之際<lb/>
於斯為盛際者接也言自唐虞下至于周而人才之盛<lb/>
方見於斯意者自臯陶九徳之目至周之九人而始備<lb/>
乎故曰才難不其然乎後世之才固未易與盛周時比<lb/>
然如君者亦幾於寛栗柔立愿㳟亂敬擾毅直温簡廉<lb/>
剛塞彊義之大致矣其為人退然若不勝衣然義所當<lb/>
為奮往直前雖賁育之勇不能過故其立朝之節光明<lb/>
<pb n="KR4d0330_WYG_003-19b"/>
俊偉與嚴霜烈日爭光至其治郡則純以寛大奉行詔<lb/>
令在宣時教條簡便刑罰寢息日未晡吏散庭宣簾閴<lb/>
然人不知其為太守治所也古所謂循吏非耶迺若居<lb/>
家孝友居鄉退遜處趙魏之鄉爭以陶朱猗頓相雄長<lb/>
而泊然自好視貨財如糞土入都法從出領藩符不過<lb/>
敗屋數間人不堪其憂而君處之裕如也可謂清風髙<lb/>
節逺追董孝而逼慈湖矣曕衆鳥之翔飛悵祥鳯之孤<lb/>
逝得不重為世道惜耶濳與君交雖澹而意甚真其死<lb/>
<pb n="KR4d0330_WYG_003-20a"/>
也不克臨其棺其藏也不克臨其穴從孫以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>來請誌<lb/>
其墓不忍辭而為之銘曰有徳之人默默循循内不足<lb/>
者驕誇矜盈彼美雪窻抱徳懷節退然無能厥聞四達<lb/>
越三十載中外荐更不急不徐維義之行淳祐中年風<lb/>
憲消弭亂匪自它權貴所使誰能抗䟽排雲敷陳君於<lb/>
是時王吉賈生寳祐之初朋引憸慝邪燄欲熾正理㡬<lb/>
蝕誰遏其萌罔俾復然君於是時富弼李藩方在邸僚<lb/>
里人當路<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>歩要津掉頭引去強禦横行誰敢侮予直<lb/>
<pb n="KR4d0330_WYG_003-20b"/>
唾怒虎折箠奮呼身在南邦心在王室方徯東歸妖夢<lb/>
隨入名山大川舒歛英靈明則為人幽復為神不以存<lb/>
存不以亡壞亦理之常無足恠者千載而下川陵變遷<lb/>
視諸斯文敬心油然<lb/>
　　　孫守叔像贊<lb/>
神氣完固胸次灑落雲鶴遊空氷蘗在壑以敬義為執<lb/>
持以經史為該博引君當道也則天開日明為國除㬥<lb/>
也若風驅電却可托孤而寄命誠先憂而後樂惜乎年<lb/>
<pb n="KR4d0330_WYG_003-21a"/>
甫六十而令終失此北門之鎖鑰也噫<lb/>
　　　吾吳氏宗譜䟦<lb/>
維吳氏系昉於周㤗伯故潛之祖府君佐為姑蘇人漢<lb/>
番君吳文王芮之裔胄也當後唐之中世覩國政不綱<lb/>
念蘇為湖海之衝且多盗乃徙其族自蘇之宣卜築於<lb/>
郡東南距城六十里許母夫人皇甫氏墓所之白馬山<lb/>
人號其鄉曰來蘇言自蘇而來也於時有曰少微者徙<lb/>
歙之新安曰毗陵者徙廬江鎮之姥山佐之後又有曰<lb/>
<pb n="KR4d0330_WYG_003-21b"/>
好問者徙洪之瑞陽姑蘇之族始散蔓於天下矣但世<lb/>
系遼逺難以詮次傳曰豈無他人不如我同姓況同所<lb/>
自出乎敬䟦之而歸諸譜<lb/>
　　　平橋水則記<lb/>
四明郡阻山控海水自髙而卑盡衲于海則田無所灌<lb/>
注于是限以碶閘水溢則啓涸則閉其啓閉之則曰平<lb/>
水尺往往以入水三尺為平夫地形在水之下者不能<lb/>
皆平水面在地之上者未嘗不平執三尺以平水水無<lb/>
<pb n="KR4d0330_WYG_003-22a"/>
不平矣余三年積勞于諸碶至洪水灣一役大畧盡矣<lb/>
己未劭農翠山自林村由西門汎舟以歸暇日又自月<lb/>
湖沿竹洲艤城南徧度水勢其平于田塍下者刻篙誌<lb/>
之歸而驗諸平橋下伐石為準榜曰水則而大書平字<lb/>
于上方暴雨漲水没平字戒吏卒請于郡亟啓鑰若四<lb/>
澤適均水霑平字鑰如故平橋距郡治巷語可達也都<lb/>
鄙旱澇之宜求其平于此而已矣後之來者勿替于兹<lb/>
哉寳祐年丞相吳潛記<lb/>
<pb n="KR4d0330_WYG_003-22b"/>
　　　重建逸老堂記<lb/>
逸老堂者紹興十四年郡守莫侯將所創并為文以記<lb/>
之者也其義盖摘李太白所云四明逸老賀知章之語<lb/>
按賀公字季真唐開元十三年為禮部侍郎集賢院學<lb/>
士肅宗正儲副授秘書監太子賓客天寳初移疾請為<lb/>
道士還鄉里詔賜剡川居焉剡隸越鄞故越封部公亦<lb/>
自號四明狂客故侯締堂妥靈于是邦之月湖且合太<lb/>
白而祀之然太白初見明皇倨傲鮮腆待髙力士輩若<lb/>
<pb n="KR4d0330_WYG_003-23a"/>
奴僕其氣真可以揮斥八極驅役羣動而其末也乃䧟<lb/>
於永王璘之黨季真遭時遇主弹指可都顯位忽飄然<lb/>
引去蓋肅宗之人品已瞭於季真胷中矣使相與終始<lb/>
則靈武之事犯父子之大倫季真亦將不能逃萬世之<lb/>
責易曰知幾其神季真有焉又豈止于蠛蠓富貴涕唾<lb/>
卿相而已哉是堂之建殆今一百十五年矣屋老圮壞<lb/>
㡬無存者予領郡之三年始克鼎新之規模宏敞視昔<lb/>
稍異乃求季真之像於越繪而龕之且誄以詞述以贊<lb/>
<pb n="KR4d0330_WYG_003-23b"/>
用詔永久俾邦之人士景清風而企芳躅或少禆于風<lb/>
敎云開慶元年觀文殿大學士判慶元軍府事吳潛記<lb/>
　<lb/>
　<lb/>
　<lb/>
　<lb/>
　<lb/>
　履齋遺稿卷三<lb/>
</p>
<p>
</p>
  </div>
<div>
<head>履齋遺稿卷四</head> <lb/>
    <p>
<pb n="KR4d0330_WYG_004-1a"/>
欽定四庫全書<lb/>
　履齋遺稿卷四<lb/>
　　　　　　　　　　　　　宋　吳潛　撰<lb/>
　　表　書　詞<lb/>
　　　以變生同氣丏祠<hi>寳祐五年三月十二日</hi>
臣輙瀝危衷仰干聖聽臣去嵗仰䝉聖恩起之山林付<lb/>
以藩閫服勤半載凋弊之郡漸無捉衿見肘之形奪攘<lb/>
之民粗著賣劍買牛之習誓免竭於分寸圖報效於萬<lb/>
<pb n="KR4d0330_WYG_004-1b"/>
分而臣福分滿盈變生同氣身殁異鄉憂慮董心神情<lb/>
惚恍雖強加於鞭策懼難免於曠瘝欲望皇帝陛下軫<lb/>
文王哀㷀獨之心推中庸體羣臣之意俯垂矜惻改畀<lb/>
真祠俾得亟還里社少盡殁存之誼實戴君父隆天厚<lb/>
地之恩臣干冒宸嚴無任祈天望聖激切屏營之至<lb/>
　　　再乞祠<hi>四月二十三日</hi>
臣比縁迫切之情僭上退閒之請㳟膺明詔未拜俞㫖<lb/>
愈跼地以回皇復仰天而祈籲載念臣兹叨委使猥玷<lb/>
<pb n="KR4d0330_WYG_004-2a"/>
旬宣所期殫積日累月之勤以少課御衆牧人之効雖<lb/>
㣲如垤蟻義敢廢於君臣然急若原鴒念難忘於兄弟<lb/>
欲望皇帝陛下俯垂睿鑒深察臣衷儻俾賦祠固出曲<lb/>
成之造或加予告尤為特異之恩臣疊冒宸嚴無任瞻<lb/>
天望聖激切屏營之至<lb/>
　　　乞休致<hi>九月二十六日</hi>
臣昨具劄子仰瀆宸嚴乞歸田里恭拜詔書不允者伏<lb/>
以消息盈虛皆本好謙之理出處進退當明知上之冝<lb/>
<pb n="KR4d0330_WYG_004-2b"/>
捧讀訓詞愈增感涕載念臣猥由疎逺積誤柬知自鼎<lb/>
覆於當年宜遯藏以没世復沗四國于蕃之寄敢貪九<lb/>
命作牧之榮惟對越於主威以勤勞於王事然福分巳<lb/>
過寵辱常驚天運不停晝忽夜其相禪時至則化精與<lb/>
神而自知浸迫負薪之憂但覺投林之便欲望皇帝陛<lb/>
下特容歸老或俾祝釐嵗倂赤符儻茍延於視息心堅<lb/>
丹府猶願效於糜捐取進止<lb/>
　　　以兩考乞休致<hi>八月初一日</hi>
<pb n="KR4d0330_WYG_004-3a"/>
臣伏以代匱海垣倐嵗成之再攷循環天運已卦氣之<lb/>
一周理粗識於盈虚分當知於止足仰瞻蠖濩俯瀝蟻<lb/>
忱伏念臣孑爾孤荑枵然大匏思寧考延集英之對龍<lb/>
頭凡擢於十人自慶元數進士之題鮐背僅餘於一老<lb/>
陛下繼有邰之存録豐芑之遺雨露滋生培植於根荄<lb/>
之日天地覆載扶持於條達之時莫名頂踵之大恩迄<lb/>
被股肱之重寄自慙鼎覆求合遯藏皇明不棄於葢帷<lb/>
青冥復下於斧鉞光隂易擲績効蔑聞而臣徙以弊精<lb/>
<pb n="KR4d0330_WYG_004-3b"/>
神於簿書獄訟蹇淺之間增疢疾於筋骸齒髪衰遲之<lb/>
際况值甲庚之數適臨己午之辰聚倂疊衝㳫刑互尅<lb/>
粤固形於宇宙宜致寇於隂陽覺暮景之難憑恐長夜<lb/>
之忽至欲望皇帝陛下憐臣膂力之既竭察臣悃愊之<lb/>
非欺錫以安存許其休謝或仍賦漢祠之禄俾退尋堯<lb/>
野之耕熊禽亦愛身儻少逭西日桑榆之迫犬馬知戀<lb/>
主但䖍伸南山松柏之祈臣無任瞻天望聖激切懇祈<lb/>
之至<lb/>
<pb n="KR4d0330_WYG_004-4a"/>
　　　再乞休致<hi>八月十七日</hi>
臣近嘗具疏聞奏乞畀祠官㳟奉詔書不允者渙攽温<lb/>
詔猶儼對於威顔震惕危衷合祗承於休命尚儲丹悃<lb/>
仰扣皇慈載念臣夙被鴻恩未殫蟻報徒以涉歴更嘗<lb/>
之久凛乎憂患疢疾之多心勦神疲敢謂勤勞之故氣<lb/>
衰贍薄良由遲暮而然比肅觀湘弼醴泉之詞具㳟睹<lb/>
歙相洞霄之制莫不嘉其恬退於是錫以優閒如臣素<lb/>
懼於盈滿寧獨不思於止足况閲官成之再攷靡聞郡<lb/>
<pb n="KR4d0330_WYG_004-4b"/>
最之一書其眎具僚尤虞不績伏望皇帝陛下俯加從<lb/>
欲仍俾祝釐病顙長鳴雖難忘於閑廐驚禽却顧終願<lb/>
返於山林臣疊冒宸嚴無任瞻天望聖激切屛營之至<lb/>
　　　乞休歸<hi>開慶元年八月十三日</hi>
臣比縁負薪之憂嘗上乞骸之請㳟承温詔未拜俞音<lb/>
伸再凟以籲天望九霄而跼地竊惟臣子之事上在明<lb/>
進退之宜聖主之御臣務存終始之義顧臣濩落乆備<lb/>
使令每當雪霜推剥之時獨頼乾坤覆載之力宦髙禄<lb/>
<pb n="KR4d0330_WYG_004-5a"/>
厚毫髪之報蔑聞福過灾生膏肓之疢浸劇自量謭陋<lb/>
積誤柬知不惟委寄之隆尚䇿於駑駘抑且㧞擢之峻<lb/>
徧及於豚犬一門何飾舉世莫京消息盈虚與時偕行<lb/>
易昭明訓陳力就列不能者止聖著格言敢以衰殘之<lb/>
蹤猶冒旬宣之寵况復平生之多難凛乎晚節之有虧<lb/>
數蜀范鎮謝事之期已踰兩載誦歐陽修告老之疏何<lb/>
待來年㳟祈日月之明曲賜膽肝之照垂憐狗馬常結<lb/>
戀於葢帷特俾肖翹獲退安於飲啄雖桑榆之景迫但<lb/>
<pb n="KR4d0330_WYG_004-5b"/>
葵藿之心傾臣干冒宸聰無任瞻天望聖激切懇祈之<lb/>
至<lb/>
　　　循州上謝恩<lb/>
臣某言伏以生有同於晝夜定數難逃義莫重於君臣<lb/>
孤忠彌切雖神氣之已索尚心聲之未離親槀遺章逺<lb/>
塵淵聼臣某哽戀頓首伏念臣迂愚寡偶涼薄多竒方<lb/>
先王䇿之嘉定之中濫叨首選逮陛下賜之寳慶之始<lb/>
猥預旁招被三紀之寵榮為一時之歆艶風波摇兀不<lb/>
<pb n="KR4d0330_WYG_004-6a"/>
知幾頼於扶持雨露霑濡肯使僅成於拱把迄備股肱<lb/>
之列悉由頂踵之恩而臣命與仇謀福隨徳謝裴度浮<lb/>
沉於既老乃攘臂以冥行富弼畏忌於重來反師心而<lb/>
妄作積為尤戾合抵誅夷仰聖度之寛洪酌人情而斷<lb/>
制長流逺服曲貸餘生緣臣蒲栁之質早衰桑榆之景<lb/>
寖迫憂危既極疾病交侵縱秦緩何救於膏肓若曾參<lb/>
將啓於手足自傷末路永别明時伏願皇帝陛下有道<lb/>
之長無為而治歴變履險已垂四十載之憂勤持盈守<lb/>
<pb n="KR4d0330_WYG_004-6b"/>
成宜底億萬年之安樂與天同乆如日方升一堂載賡<lb/>
載歌内寧外謐四海來王來享大畏小懐臣飲痛號旻<lb/>
包羞入地百骸將散傾葵之念愈堅一性長存結草之<lb/>
衷敢二臣無任瞻天戀聖徬徨哽噎之至謹奉遺表以<lb/>
聞臣某哽戀頓首謹言<lb/>
　　　上史相書<hi>史彌逺當國火後上六事</hi>
竊見鬱攸挺災變起不測大丞相憂國憂民之心伏計<lb/>
不能寧處今嵗距辛酉整整三十年而辛酉為先師即<lb/>
<pb n="KR4d0330_WYG_004-7a"/>
位之八年今嵗為主上即位之八年似若有數但辛酉<lb/>
之火止及於民居而今及於宗廟朝廷辛酉之時公私<lb/>
優裕而今則公私赤立此所以不同也然事已爾徒憂<lb/>
無益惟有君臣上下修實徳實政以漸經理更願丞相<lb/>
少寛釣抱尊安尹躬求所以慰天心愜人望者某偶有<lb/>
管見一二僭用伸聞仰乞釣覽<lb/>
一曰格君心竊見先帝在位三十年中間不無患難然<lb/>
乍起乍消有小驚而無大變端由先帝節儉仁慈嚴㳟<lb/>
<pb n="KR4d0330_WYG_004-7b"/>
寅畏終始如一所以天心眷顧人心愛戴而弭災消禍<lb/>
於冥冥之中今道路所傳主上聖徳似少損於即位之<lb/>
初㫖酒羙色未免過差小人無知怨汝詈汝此非小故<lb/>
自執政而下以至侍從經筵之上皆主上踐祚以來所<lb/>
擢用者不惟君臣分嚴未必敢於犯顔逆鱗抑恐主上<lb/>
亦未必嚴憚聽信其可以正救納誨者惟丞相耳越王<lb/>
之於孝廟止是一時際遇為王講後居相位每事盡言<lb/>
始之以啟沃繼之以諫諍雖逢孝廟之怒有所不憚况<lb/>
<pb n="KR4d0330_WYG_004-8a"/>
丞相擁立主上勲徳被於社稷主上豈不知之正使繩<lb/>
愆糾謬稍近切直主上將敬信容納之不暇且益足以<lb/>
彰丞相格心之事業固不在於以順適為悦也丞相盡<lb/>
言則執政侍從經筵之人方敢盡言丞相不盡言則執<lb/>
政侍從經筵之人决未必能盡言消天變回人心其端<lb/>
本在主上而夾輔主徳格正君心其機括在丞相惟丞<lb/>
相深念之<lb/>
二曰節俸級朝廷財計既蕩於火當經費方殷之時委<lb/>
<pb n="KR4d0330_WYG_004-8b"/>
難措置竊見晉宋間國家有軍旅之事則百官減俸禄<lb/>
之半或三之一開禧用兵執政亦曾減俸若更自内廷<lb/>
后妃而下以至州郡其數不少欲丞相試入鈞慮宻啟<lb/>
主上作一指揮或諭臺諫作一陳請仍分為等級如后<lb/>
妃嬪御宦寺宰執侍從臺諫監司守倅則權減一半其<lb/>
百執事以及州縣文臣則減三分之一武臣不在此限<lb/>
積小成大不為無補於國試乞鈞慈斟酌施行<lb/>
三曰賑恤都民都城民庶失業無歸已䝉朝廷優散錢<lb/>
<pb n="KR4d0330_WYG_004-9a"/>
米此誠収拾人心之第一義竊惟財貨謂之泉布言其<lb/>
如泉之流散布天下聚則生妖丞相素不以官職財物<lb/>
為心人皆知之妄意以為乘此機㑹少捐私帑濟給都<lb/>
民一次又啟主人稍出内帑之儲并行賑恤則君臣一<lb/>
徳感動人心捷於影響機括所在惟丞相留意<lb/>
四曰用老成廉潔之人竊見嘉定五六年間丞相収用<lb/>
老成如汪逵黄度劉鑰蔡㓜學陳武楊簡袁燮柴中行<lb/>
趙方儲用陳剛廖徳明錢文子楊方楊楫諸君子布滿<lb/>
<pb n="KR4d0330_WYG_004-9b"/>
中外一時氣象人以為小慶歴元祐此更化之盛際也<lb/>
十餘年來人物凋落後進之士不復知有前輩典型多<lb/>
以利口詖行誑竊朝廷官職故州縣之間畧無善政浸<lb/>
成盜賊之變可為寒心近者朝廷牽復謫籍之人官職<lb/>
宫祠一時並命有識之士無不賛歎其間二三人雖於<lb/>
王沂公所謂純意國事未免有欠然頗負時望人亦惜<lb/>
其久閑欲望丞相更加録用起之家食其他老成廉潔<lb/>
忠信愷悌之人或尚有閑廢者并願丞相抆拭而用之<lb/>
<pb n="KR4d0330_WYG_004-10a"/>
亦所以慰士心而厚風俗惟丞相留意<lb/>
五曰用良將以禦外患京師為天下根本緩急之際全<lb/>
在人才而某汎觀殿步帥而下以至諸軍制領皆非智<lb/>
勇臨難不二之義又多掊尅不得士心設有變故彼且<lb/>
不能自保何暇為君相計區區之愚欲望丞相亟於京<lb/>
淮江池諸軍偏禆間収拾良將十數輩分置殿步司厚<lb/>
加恩遇以為緩急之備此等人物某粗知其一二如丞<lb/>
相采用鄙言續當以其名聞惟丞相念之<lb/>
<pb n="KR4d0330_WYG_004-10b"/>
六曰革吏弊以新治道今日天變流行人心渙散大要<lb/>
起於州縣之間貪利縱横無所顧忌往往以苞苴為名<lb/>
而實則盡歸於囊槖此非具文空言之所可轉移欲望<lb/>
丞相申嚴此禁榜之朝堂自今日以後與士大夫更始<lb/>
庶幾觀聽聳重貪風少革消民愁而息天怒莫大於此<lb/>
惟丞相留意<lb/>
　　　再上史相書<hi>論救火賞罰未當</hi>
某等輙有管見上干鈞聽伏見鬱攸為變君相焦勞誅<lb/>
<pb n="KR4d0330_WYG_004-11a"/>
賞未頒正欲審重近忽覩殿帥馮榯按馬振逺等不能<lb/>
防䕶太廟或鐫或斥及觀兩浙運判趙汝憚所申許安<lb/>
世等救火有勞等第遷官一則移過以逃罪一則駕妄<lb/>
以邀功衆聴諤貽咸謂未允切惟殿步司之設所以扈<lb/>
皇居衞宗廟安都邑當火勢逼近太室之時馮榯王虎<lb/>
方命酒獻酬坐視弗顧畧不肯捐軀為士卒先以致焚<lb/>
蕩驚及乘輿揆之彛典合即顯戮夫以平日之椎剥不<lb/>
能用士於一旦及其敗闕顧乃歸咎部曲欲逭憲章情<lb/>
<pb n="KR4d0330_WYG_004-11b"/>
之可誅莫甚於此趙汝憚觀風兩道權位事力與京尹<lb/>
等竭忠盡力救焚止燎乃其職分既燔宗廟燔朝堂燔<lb/>
百司庶府其罪亦與京尹等今乃指背風不燎之地侈<lb/>
然自詫以為宣勞撲滅之力聞之都人如炭橋以北自<lb/>
是隅下將兵救撲如太常寺等處自是臺諫親自督責<lb/>
救撲如張循王府自是其家以私財用私僕救撲初非<lb/>
汝憚指麾兵將奔輳之力就使其果有絲髪之勞胡不<lb/>
用之於宗廟用之於朝堂用之於百司庶府適足以彰<lb/>
<pb n="KR4d0330_WYG_004-12a"/>
其避事於風勢不及之地而已况近日之火專以兩司<lb/>
兵將端坐不救遂至蔓延汝憚乃鑿空造偽多裝地叚<lb/>
強生詞說其意不過欲借此妄張已能隂以傾取京尹<lb/>
之位又以傍解三衙失職之愆耳以君相為可欺以通<lb/>
國之人為可欺所謂小人而無忌憚者也情之可惡莫<lb/>
甚於此某等妄謂巨變之餘萬目睽睽以觀朝廷政刑<lb/>
廟堂虛心無我言當罰者即罰言當賞者即賞亦當以<lb/>
信必慰中外之望豈料憸壬畏罪貪功肆為誣罔自馬<lb/>
<pb n="KR4d0330_WYG_004-12b"/>
振逺等之罰榯虎安意肆志自謂必無解罷兵職之事<lb/>
自許安世等之賞汝憚足髙志揚自謂行有晉尹京邑<lb/>
之寵刑賞失宜詭詐得計萬口籍籍謗讟滋深遂使廟<lb/>
堂勸懲之美意反以便或者之私某等戴惟欺瞞誕謾<lb/>
此曹之常何苦出位指陳以召仇怨實以朝廷消變弭<lb/>
災之機兹為發軔施行小誤關係不輕是用冒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>控陳<lb/>
欲望鈞慈特賜敷奏亟行榯虎之罰以正首罪亟収許<lb/>
安世等之賞以止奸謀其於國政實非小補某等下情<lb/>
<pb n="KR4d0330_WYG_004-13a"/>
無任激切震慄之至<lb/>
小貼子某等切惟災變之慘人情易摇根本之地亟當<lb/>
培植培植之道無過結軍民之心而為朝廷結軍心者<lb/>
殿步帥也為朝廷結民心者京尹畿曹也今採之縉紳<lb/>
韋布以及於小夫賤隸之㣲則有大不然者馮榯本無<lb/>
横草之功朝廷以其久扈殿巖因仍寵任徒能囊帛匱<lb/>
金醉醲飽鮮擁名姬美妾以自娯樂其椎剝士卒之計<lb/>
窮極竭盡連營列寨咸欲無生王虎雖本淮人安於豢<lb/>
<pb n="KR4d0330_WYG_004-13b"/>
飬氣習轉移掊尅將士了無藝極林介趙汝憚皆自謂<lb/>
小有才者介昨守呉門當丁亥震凌之變以儉為豐視<lb/>
民之饑而不知救死者無算巧於竊取術妙不傳天奪<lb/>
其孥人以為報汝憚為霅川貪汙殘忍載籍所無雖孝<lb/>
宗皇帝之枝葉孤兒婺婦亦遭逮辱得賂而後止富家<lb/>
大姓書攫無遺兩州之人至今切齒是四人者軍民之<lb/>
怨氣叢萃盤結於其身而置之根本之地恐非所以召<lb/>
休祥而消禍變也况四人者取數過多厚藏相埒神人<lb/>
<pb n="KR4d0330_WYG_004-14a"/>
共憤豈止於不能救焚而已脱有緩急正恐不能自保<lb/>
其身豈堪倚仗儻使佚罰何以消弭衆怨欲望朝廷亟<lb/>
為區處誅竄廢置俾各當罪别選忠良以綏軍民以安<lb/>
京國天下幸甚<lb/>
　　　上廟堂書<hi>論用兵河南</hi>
竊見金人既滅我遂與彼為隣法當以和為形以守為<lb/>
實以戰為應自京襄首納唐鄧之空城繼與彼合兵攻<lb/>
蔡兵事一開招納浸廣調度浸䌓公私之積遂至掃地<lb/>
<pb n="KR4d0330_WYG_004-14b"/>
目今湖襄間米石之價為湖㑹五十劵百姓狼狽死者<lb/>
枕藉加以征調夫丁排門盡起文移程督急於星火州<lb/>
縣奉行驅以重刑自辦貲糧自備擔索暨至信陽軍前<lb/>
運錢運米運攻具凡往返於蔡者五六死亡流離寃聲<lb/>
動地如科買物件只常徳一郡數月之間敷下牛三百<lb/>
頭犁三千具布三千疋漆二千斤獺皮五百張紙甲三<lb/>
千副布衲綿襖綿袴三千副傘三千柄紙一千萬張漆<lb/>
茶盞托一千副其他項目不可盡述所部諸郡以是為<lb/>
<pb n="KR4d0330_WYG_004-15a"/>
差邊城荒涼從何取辦不過分科之縣縣分料之民以<lb/>
此徭人知省民之愁怨漸有相挺作過者桃源百姓聞<lb/>
以起夫不均幾至嘯聚賊殺縣今兩道生靈肝腦塗地<lb/>
君門萬里無自徹聞夫所謂得地不過荆榛之兩城所<lb/>
謂獲殍不過曖昧之灰骨而吾之内地荼毒如此邊臣<lb/>
誤國之罪不待言矣今又聞有以恢復之畫進者其説<lb/>
曰天氣方炎韃且北去因其無備疾取河南撫其人民<lb/>
用其豪傑上自潼關下至清河畫河而守使韃不得渡<lb/>
<pb n="KR4d0330_WYG_004-15b"/>
則我備禦之勢成而規烣之畧定矣此其算計可謂俊<lb/>
傑但揆事必先量力圖利必先審害為目前之謀河南<lb/>
取之若易為後日之慮河南守之實難葢自潼關而至<lb/>
清河上下二三千里非精兵十五萬人其守不固今吾<lb/>
兵備單弱不知何所取辦藉使招河南之強壯雜以我<lb/>
兵十五萬衆可以収凑然兵必資糧人日食一升有半<lb/>
則日用米約十二萬石姑自九月置守三月罷守亦計<lb/>
用米八十四萬石不知何所取給藉使吾之事力可以<lb/>
<pb n="KR4d0330_WYG_004-16a"/>
趣辦然糧必須夫運一人致逺其力可負七斗八十四<lb/>
萬石之米非調一百四十萬夫不可不知何所取備藉<lb/>
使戍守之兵可以為耕屯之舉然非遲以嵗年未易就<lb/>
緒目前糧種牛隻農具不知何所取用十五萬衆之屯<lb/>
必須營寨必須器甲凡百征行之具闕一不可不知何<lb/>
所取資淮民自丙寅蕩析瘡痍未瘳又自丁丑開邊逆<lb/>
全俶擾官吏摧剝城邑蕭條田里憔悴衣不能葢體食<lb/>
不能充口者十室而九今又重之以征調萬一民窮不<lb/>
<pb n="KR4d0330_WYG_004-16b"/>
堪激而為變如隋煬末年髙麗之役不已遂有賦無向<lb/>
遼東浪死歌者將内郡率為盜賊矣此其大可畏者也<lb/>
或又謂我將通汴以運糧夫汴廢百年遡流而上水道<lb/>
淺澁今欲朝開汴而夕通舟能及事乎且運糧於我地<lb/>
猶有盜賊中梗風水失亡之憂况出入敵境舳艫數千<lb/>
相銜而上近則饑民張啄逺則强敵垂涎忽有抄擊襲<lb/>
奪一塵上飛吾舟中斷皆泥沙置之耳果能保乎且桓<lb/>
温伐燕袁真能平譙梁而不能開石門遂致枋頭之敗<lb/>
<pb n="KR4d0330_WYG_004-17a"/>
韓滉自京口運米至關中是時天下為唐有猶以五百<lb/>
弩從之盜乃不近今日能為袁真者甚少雖欲效韓滉<lb/>
不可得也無他由乎敵境故也説者又謂金人南遷力<lb/>
守潼關及㳂河尚持久一十二年夫金人以窮髪北種<lb/>
筋骨堅鷙社稷所係惟在於河故集其百戰之兵盡其<lb/>
死力如山不退每嵗之冬運柴取草堆積河岸晝夜燃<lb/>
燒以防河氷之合其堅忍勞苦如此雖中原之人不能<lb/>
也况南兵乎韃非人類其言曰你氣力大則我投拜你<lb/>
<pb n="KR4d0330_WYG_004-17b"/>
我氣力大則你投拜我今河南為彼所殘破而我矙其<lb/>
後取之彼必擁百萬之衆併力於我萬一一處不牢使<lb/>
彼得渡大河則我之人心駭動勢將南奔千里歸師其<lb/>
間可虞之事何所不有縱使關不失河不渡如金之前<lb/>
日而蜀口有路覆車甚明如兎尋窩如虎尋跡今蜀口<lb/>
諸闗蕩為平地不可修復設使修復非費數百萬緡不<lb/>
可趙彦訥雖號時英得專制其事然未及三數月豈能<lb/>
遽復舊觀以塞此孔道哉此道不塞誠使關不失河不<lb/>
<pb n="KR4d0330_WYG_004-18a"/>
渡彼反出吾之後而荆湘先危矣不特河南不可守也<lb/>
彼之大兵在河北彼之宣差在河南我師一出彼心告<lb/>
急於河北健馬疾驅而列城之中為彼人受彼命者亦<lb/>
必自守我後有強敵前有強城此危道也雖李顯忠尚<lb/>
以此取敗况李虎王鑑輩乎若不幸而潰精甲利兵芻<lb/>
糧牛馬一切委棄是又蕭梁洛口之覆轍也彼自南向<lb/>
入吾土地擄吾人民知吾蓄積慕吾繁華盼盼朶頥不<lb/>
過待釁而動今彼以和欵我我正宜亦以和欵之庶幾<lb/>
<pb n="KR4d0330_WYG_004-18b"/>
少延嵗月急急自治而乃欲僥倖必不可成之事以速<lb/>
立至之患亦左計甚矣又况襄閫方議和而兩淮乃進<lb/>
兵鄒伸之輩雖不識事體冒昧逺使然以身蹈不測之<lb/>
淵亦曰國事也彼獨何辜而遽置之必死之地乎孝宗<lb/>
初年鋭意恢復一日奏知髙宗髙宗云彼有勝負我有<lb/>
存亡孝宗聳然而退以此聖訓細加紬繹則今日之事<lb/>
豈可輕議哉列聖金甌之業儻以孤注一擲實關宗廟<lb/>
社稷安危存亡惟廟堂熟計之<lb/>
<pb n="KR4d0330_WYG_004-19a"/>
　　　答蔡樞宻書<hi>蔡抗寓書勸勉再出</hi>
鈞誨諄諄若訝其恝然於斯世意欲推而出之此可以<lb/>
為憂我而未可以為知我也疇昔得政時固常對相公<lb/>
言宰相有兩種人要做其一君子要做要做者將以安<lb/>
國家利社稷拯救生民攘却夷狄也其一小人要做要<lb/>
做者將以擅權利報恩儲囊玉帛珠珍買歌童舞女驕<lb/>
妻妾遺子孫也某於小人之事既不敢為而君子之事<lb/>
又不能為徙以有限之心為無窮之思慮以有限之身<lb/>
<pb n="KR4d0330_WYG_004-19b"/>
為無窮之應接雖欲對清風明月與良朋佳友舉三杯<lb/>
而不可然則亦何樂於為宰相乎今時又非前比矣國<lb/>
事日艱邊事日亟正使長才大智豈易挿手天既予之<lb/>
以全名保節而自棄於天稍有識知者决不為也況坐<lb/>
山林月享俸錢萬餘緡米又三百石門户既濶尚費支<lb/>
吾使再為宰相斷無緣受四方盤合月請正舊楮千餘<lb/>
緡米五十餘石百物又貴必須擘畫陪備以給用度此<lb/>
尤私計之不便者也矢心以告願相公勿復言乃佩久<lb/>
<pb n="KR4d0330_WYG_004-20a"/>
要之誼<lb/>
　　　焚告天詞<lb/>
死生有命知難苟於逃遁疾痛則呼敢妄祈於安愈一<lb/>
誠所在衆聖皆知伏念臣秉法招愆任公造孽永作瘴<lb/>
鄉之鬼固所當然復為治世之民已難忘此況神明之<lb/>
所啟告與夢寐之所感通示以溘然目於響應累而隂<lb/>
陽之冦萃於春夏之交雙足先浮兩髀繼腫漸浸滛於<lb/>
手臂遂侵犯於心脾氣喘而夜卧惟艱胃衰而晝餐盡<lb/>
<pb n="KR4d0330_WYG_004-20b"/>
絶嘔噦大作臟腑不舒度去程不踰於朝夕雖倉扁莫<lb/>
救於膏肓惟代謝去來之變固已處分於平時恐吟呻<lb/>
楚割之憂或能轉移於正念共望上帝昭鑒大道慈悲<lb/>
縮以五三日之期俾之速化䕶此六七尺之體得遂全<lb/>
歸<lb/>
　<lb/>
　<lb/>
　履齋遺稿卷四<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玩齋集卷二</head>
    <p>
<pb n="KR4d0540_WYG_002-1a"/>
欽定四庫全書<lb/>
　玩齋集卷二　　　　　　元　貢師泰　撰<lb/>
　　七言古詩<lb/>
　　　題伊尹耕莘圖<lb/>
碧海晝沸白日淪禹鼎欲徙湯網仁長繩短箠行蹩<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>
驅牛獨耕莘野雪有時仰面一長吁青天漫漫風烈烈<lb/>
身居畎畆堯舜心忍看民生墮昏沈乾坤闔闢係出處<lb/>
幡然起作商家霖先農有詩亦有譜後世南陽詠梁父<lb/>
<pb n="KR4d0540_WYG_002-1b"/>
　　　段節婦吟<lb/>
河可塞山可移志不可奪義不可虧妾為段家婦年紀<lb/>
方及笄上堂奉翁姑入室擕兩兒兒死夫亦死此生將<lb/>
何為昔如雙鴛鴦今日為孤雌昔如三春花今日成枯<lb/>
枝寒風吹短髮明月照空帷百年在世能幾時父兮母<lb/>
兮不我知青天在上將誰欺<lb/>
　　　金谿縣葛烈女廟<lb/>
金谿廟前草離離金谿廟中兩女兒青山猶似舊時色<lb/>
<pb n="KR4d0540_WYG_002-2a"/>
流水不盡行人悲翠翹珠珥垂孔雀廟門深鎖藤華落<lb/>
靈風蕭颯半空來髣髴音容啟珠箔憶昔里中初賦銀<lb/>
銀賦日急家日貧父身搒掠痛欲絶女心憤結何由伸<lb/>
鬼狐夜號天漆黒大冶騰騰火光烈可憐踴躍雙蛾眉<lb/>
變作兼金白如雪君不見緹縈上書更肉刑木蘭逺赴<lb/>
可汗兵固知才畧過男子不如孝女英烈能捐生又不<lb/>
見湘妃江邊淚斑竹韓憑冢上連理木固知精誠可相<lb/>
召不如孝女感化獨神速赤龍並駕叅嬋姢萬古日月<lb/>
<pb n="KR4d0540_WYG_002-2b"/>
懸中天人生雖死名不死吁嗟丈夫應愧爾<lb/>
　　　送國子張教授<lb/>
九烏彈羽鰲斷足六龍飛光晝相逐何人造書泄機巧<lb/>
夜夜天隂聞鬼哭岐山鳯逺科斗空弋鳥殳蟲漸湮伏<lb/>
太史方垂鼎足金丞相已變釵頭玉下邽拘囚死復生<lb/>
三千晚奏雲陽獄自從毛錐擅楷法今古紛紛踵遺躅<lb/>
天生真人起北方吏遣浮圖出身毒六書垂世盡諧聲<lb/>
八體彌文貴句曲黄鍾大吕徒恊和鉄畫銀鉤謾摹録<lb/>
<pb n="KR4d0540_WYG_002-3a"/>
大音直與造化同隂翕陽舒驗䟽數先生典教元非輕<lb/>
直使昌言被殊俗歸來繫馬在堂堦莫厭微官就羈束<lb/>
人生得志亦有時萬里晴天竚黄鵠<lb/>
　　　黄河行<lb/>
黄河水水闊無邉深無底其來不知幾萬里或云崑崙<lb/>
之山出西紀元氣融結自兹始地維崩兮天柱折於是<lb/>
横奔逆激日夜流不已九功歌成四載止黄熊化作蒼<lb/>
龍尾雙䜫鑿斷海門開兩鄂嶄嶄尚中峙盤渦盪激回<lb/>
<pb n="KR4d0540_WYG_002-3b"/>
湍衝射懸崕飛沙斷崕決石瞬息而爭靡洪濤巨浪相<lb/>
喧豗怒聲不住從天來初如兩軍戰方合飛礟忽下堅<lb/>
壁摧又如豐隆起行雨鞭笞鉄騎驅奔雷半空澎湃落<lb/>
銀屋勢連渤澥吞淮瀆天呉九首兮魌魋獨足潜潭雨<lb/>
過老蛟吟明月夜照鮹人哭扁舟側掛㠶一幅滿耳蕭<lb/>
蕭鳥飛速徐邳千里半日程轉盼青山小如粟吁嗟雄<lb/>
哉其水一石其泥數斗滔滔汨汨兮同宇宙之悠久汎<lb/>
中流以擊楫兮召羣僊而揮手好風兮東來酹河伯兮<lb/>
<pb n="KR4d0540_WYG_002-4a"/>
盃酒<lb/>
　　　題髙麗李衆甫員外稼<lb/>
三韓山前春草緑柘枝連村桑滿谷大牛飯罷濈雙角<lb/>
小犢跳梁野如鹿夜來東原雨新足九扈向人催布榖<lb/>
畫省郎官朱兩轂歸佐明王理藩服土膏初起如雪沃<lb/>
淺種深耕貴匀熟豈獨勤身化殊俗要使扶餘皆菽粟<lb/>
新亭翼翼滄海濵手持酒肉親撫循鳴箏擊鼓更吹豳<lb/>
大田多黍髙過人車載輦負聲轔轔甌婁汗邪錯雜陳<lb/>
<pb n="KR4d0540_WYG_002-4b"/>
露處有積居有囷鬱金煮酒煮已醇葵羮香飯調酸辛<lb/>
句驪唱歌田畯神我有炰炙供嘉賔醉來欹帽更迭舞<lb/>
韓娥拍手山月吐<lb/>
　　　為郭宗道祭酒題韓滉移居圖<lb/>
田夫生長田間住辛苦移家向何處老牛帶犢驢引駒<lb/>
婦姑騎過前村去牽衣裹兒囊在肩瓠壺瓦缶縣蒲韉<lb/>
一童鬅鬙隨左右兩髯傴僂相後先新來茆屋徒四壁<lb/>
東鄰西鄰不相識種田未了主家租又恐官司着差役<lb/>
<pb n="KR4d0540_WYG_002-5a"/>
唐朝宰相韓晉公念爾流離多困窮當時落筆豈無意<lb/>
正欲廊廟知民風願得轉徙安居室周公亦曾作無逸<lb/>
　　　分題得蕪湖月送宋顯夫赴山南僉憲<lb/>
蕪湖月碧天無風江似雪與君迢逓行相隨一似都門<lb/>
别時節揚州覔得賣鹽船夜來泊向蟂磯邉磯邉潮平<lb/>
人語靜但見一鏡當空懸君心明白有如此光照荆州<lb/>
幾千里郡曹隔岸俟新官識得繡衣前御史山南父老<lb/>
來勸酒前日清光還在手<lb/>
<pb n="KR4d0540_WYG_002-5b"/>
　　　分題得姑蘇臺送呉元振赴江浙省左丞<lb/>
姑蘇城外江水緑姑蘇臺是呉王築呉王燕罷越王來<lb/>
舘娃夜冷宫門開落花飛去春無迹江邉却起姑蘇驛<lb/>
馬頭旌節何皇皇候吏傳呼謁道旁孤山梅白堤栁黄<lb/>
相君入坐中書堂<lb/>
　　　為紹興虎兒治中題畫魚<lb/>
大魚跳波長數尺三十六鱗如列㦸江湖淡蕩起烟雲<lb/>
宇宙蒼茫變朝夕子英方騎一角蒼琴髙忽跨雙尾赤<lb/>
<pb n="KR4d0540_WYG_002-6a"/>
中堂展玩風驟起猶恐神光化空碧<lb/>
　　　雪後會飲瑞應宫<lb/>
蓬萊僊人厭煩熱掃盡炎埃為玉屑乾坤滉瀁寂無聲<lb/>
宇宙糢糊氣方結初裁六出學春嬌漸疊重花妬霜烈<lb/>
隂風忽起勢欲攪冷日全遮凍纔徹千門落絮亂棲鴉<lb/>
萬樹梨花噤啼鴂穿簾入幕自纎妍積户堆䆫更澄澈<lb/>
時從壁隙印尖斜還向庭隅補虧缺篆文一一寄鵝羣<lb/>
縞帶雙雙繞車轍重湖翻捲浪崔嵬曠野平堆山<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲<lb/>
<pb n="KR4d0540_WYG_002-6b"/>
髙屋風吹盡日寒中堂月照通宵潔珊瑚色變琪樹開<lb/>
琅玕光射瓊芽茁薄如鋪簟厚如茵圜者為環斷者玦<lb/>
亭臺蝶化亂翩翻巗洞獅成爭噬囓党家金帳謾麄豪<lb/>
王子扁舟正竒絶始疑瑤池會王母羽葢雲軿擁旌節<lb/>
又疑廣寒會羣姝徧舞霓裳樂將闋幕中武君真可人<lb/>
載酒滿船邀我别東蒙道士號疏放頭戴七星衣似鉄<lb/>
昨朝呼我山上飲錯認梅花醉中折今晨又請出西門<lb/>
有似生駒脫羈紲龍團旋試坐盤桓鶴氅輕披行蹩<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>
<pb n="KR4d0540_WYG_002-7a"/>
須臾燭龍飛太空萬家冰柱懸玲瓏願將和氣先貧窮<lb/>
為歌豳雅祈年豐<lb/>
　　　寄聶髙空隠居<lb/>
旴江之水深且清朝流莫流繞旴城城頭多青山羅列<lb/>
如旗旌髙空先生澹無營有園數畆屋數楹前當闤闠<lb/>
後林麓不種桃花種松竹竹髙十丈松百圍還來照我<lb/>
軒窓緑先生黒髮今白頭坐閱七十春與秋架上書可<lb/>
觀床頭酒可篘或巾車兮逺邁或散䇿兮近遊麻姑壇<lb/>
<pb n="KR4d0540_WYG_002-7b"/>
前蓮變色華子岡頭月如玦朝來兩僊人為我留秘訣<lb/>
石室探青霞砂床拾紅雪長生大道無他求要知富貴<lb/>
如雲浮千鍾粟萬户侯飄忽真成水上漚鳯凰不來黄<lb/>
鶴舉只今誰與先生侣旴江江上一釣絲好共閑鷗作<lb/>
賔主<lb/>
　　　題山水圖<lb/>
前山後山雲亂起山脚入溪清見底溪南更有山外山<lb/>
散如浮塵聚如米老楓枯櫟葉紛紛下有人家深閉門<lb/>
<pb n="KR4d0540_WYG_002-8a"/>
釣絲欲収風浪急却回雙艇來籬根老翁曳杖行傴僂<lb/>
一童負樵一童斧筆端意度盡神妙卷裏衣冠自淳古<lb/>
商周寂寞經幾秦後來莘渭寧無人茫茫耕釣去不已<lb/>
武陵竟隔桃花春<lb/>
　　　題江隂丘文中山水圖<lb/>
老龍渴飲池中墨飛上半天成崱屴雲烟著地凝不開<lb/>
白晝神驅太隂黒筆端巧奪造化功咫尺峰巒千萬重<lb/>
長林似洒楓葉雨虚亭不動松花風隔江更有山無數<lb/>
<pb n="KR4d0540_WYG_002-8b"/>
江上扁舟纔半渡他年白髪許重來為君别寫容城賦<lb/>
　　　題太醫宋居仁萬竹軒<lb/>
文江江上萬竿竹日莫天寒森似玉僊人竹間結茅屋<lb/>
窻户蕭蕭護深緑天風忽捲篔簹谷坐㸔琅玕怒相觸<lb/>
蒼龍起舞青鸞宿髣髴雲霄度僊曲山中伊誰伴幽獨<lb/>
此君何人真不俗杖策東林復西麓千載風流一時足<lb/>
黄金鼎煉丹砂熟白玉壺懸湛瓊醁野鹿銜芝虎収榖<lb/>
長松吹花落棋局便當乞取長生籙月下吹簫弄□渌<lb/>
<pb n="KR4d0540_WYG_002-9a"/>
　　　子虚道人歌<lb/>
吾聞涉海有蓬萊登陸有天台攅峰與絶壁萬仭髙崔<lb/>
嵬翠屏白石掛飛瀑赤城丹霞駐空谷子虛道人位其<lb/>
麓流水桃花繞茅屋問之不笑亦不言却向青雲借黄<lb/>
鵠黄鵠兮無迹青雲兮何極崇真宫中晝日寒一瓢作<lb/>
宇僅容膝吁嗟兮子虚抱道兮不居呼牛應牛馬應馬<lb/>
謂僊非僊儒非儒不騎任公之碧驢不跨東海之生駒<lb/>
不學汝南市上懸一壺又不學葉令朔望飛雙鳬紫丸<lb/>
<pb n="KR4d0540_WYG_002-9b"/>
入口百病蘇邯鄲枉記石室書邇來年六十頭髮㸃漆<lb/>
黒形輕類飊舉骨瘦如鶴立腰纒一百錢即去買酒喫<lb/>
醉醒撐目忽大呌海天漫漫山月碧許由巢父呼不得<lb/>
江南春水白鷗飛六幅新蒲向日歸<lb/>
　　　書河上成安驛<lb/>
扁舟落日成安驛驛前危檣宻如簣㟁髙浪急不得前<lb/>
爭先進寸復退尺須臾纜定心稍安獨據胡床坐深夕<lb/>
水邉燈影正晶熒陌上鈴聲還絡繹纔聴打鼓接官船<lb/>
<pb n="KR4d0540_WYG_002-10a"/>
又見驅車送行客攬衣近前試問誰往來一日多數百<lb/>
中原征需苦繁劇江南轉輸嚴督責況今使者類狼貪<lb/>
水陸鮮肥隨口索致令編户疲差役生計蕭條徒四壁<lb/>
已將弱女納官錢更遣中男補丁額曩時河上幾人家<lb/>
今日飄零竟無迹請君置此勿復言言罷空令愁思積<lb/>
幾㸃殘星散空碧船頭别我東芴白<lb/>
　　　題太師贈長學士墨竹<lb/>
墨池飛出雙鳯凰青霞碧雲搖日光九重阿閣幾千尺<lb/>
<pb n="KR4d0540_WYG_002-10b"/>
如聴羽節飛鏘鏘集賢學士瀛洲客朝回拾得連城璧<lb/>
便思手把釣魚竿萬里江南秋水碧<lb/>
　　　題陳仲明所藏雙松圖<lb/>
六丁驅雷山石裂乖龍角鬬雙屈鉄太隂忽閃鱗中開<lb/>
墨池翻濺呉江雪阿誰挽之茅屋東萬里不斷笙竽風<lb/>
天台石橋俱謾爾坐中别有蓬萊宫<lb/>
　　　次赤城驛<lb/>
老夫辭家今一月馬上行行過各節山空野曠風栗烈<lb/>
<pb n="KR4d0540_WYG_002-11a"/>
木皮三尺吹欲裂貂帽狐裘冷如鉄癡雲作雪還未雪<lb/>
自是天公念駑劣上髙下髙隨小驖褁轡哦詩亦清絶<lb/>
人生何苦事羈紲候吏來迎稍羅列入門登堂火微爇<lb/>
須臾凍解通身熱<lb/>
　　　過浦城<lb/>
浦城三百六十灘灘灘巨石鳴飛湍四山欲雨風亂起<lb/>
霆驅雪迸駑晝寒青竹縛篷白木榜側坐敧眠任搖蕩<lb/>
潭深墨黒蟠蛟螭壯士猶然懾精爽老夫平生疏且愚<lb/>
<pb n="KR4d0540_WYG_002-11b"/>
安得涉險同坦途形如健鶻膽如虎此心只與青天孚<lb/>
騰波寳劒今在不夜夜光芒燭牛斗<lb/>
　　　題楊元初理問送行詩卷<lb/>
玉堂學士關西楊當時長策動四方九鼎一筆絲綸光<lb/>
星斗錯落成文章白首作史誇三長書成石室金匱藏<lb/>
翩然拂袖辭帝旁十年歸卧衡與湘妖狐黠鼠爭陸梁<lb/>
芒角煌煌横攙槍阿𤣥昔日焚香囊祇今馬上能挽强<lb/>
虎皮裁鞍騎驌驦龍泉之劒百寳裝萬夫披靡同驅羊<lb/>
<pb n="KR4d0540_WYG_002-12a"/>
既佐大將平武昌鏖殺袁賊走潯陽旌旗蔽日浮艅艎<lb/>
大江東下孰敢當耀兵桐汭勢愈張呉興嘉禾稍聚糧<lb/>
短衣一譟還錢唐軍門捷書報天子遼海雲帆日千里<lb/>
宫墻馳道平似砥披圖畫奏天顔喜左轄之功近無比<lb/>
賜以裘馬及弓矢錦袍文犀靸珠履凉州葡萄甘且美<lb/>
幕中元初名最韙黄金横帶官作理海若率職波不起<lb/>
百艘南還疾如駛呉山越山青靡靡大開中書聴宣㫖<lb/>
十萬甲兵齊拜跪樵牛作炙膾頳鯉一時光耀盛百禮<lb/>
<pb n="KR4d0540_WYG_002-12b"/>
玉堂僊人元不死吁嗟畫圖何所似麟閣雲臺有如此<lb/>
　　　題二馬圖<lb/>
鐡喙騧連錢驄何年墜影江水中蒲梢西來八尺龍天<lb/>
閑十二為爾空五花雲錦吹東風<lb/>
　　　楊白花<lb/>
楊白花無定止昨日宫中飛今朝渡江水江水茫茫千<lb/>
萬里綿輕雪薄春旖旎把臂踏歌歌未已石頭城邉風<lb/>
亂起楊白花無定止<lb/>
<pb n="KR4d0540_WYG_002-13a"/>
　　　題上虞謝元公春暉堂<lb/>
東海有母母有兒萬口一出稱孝慈兒在襁褓寒且饑<lb/>
母雖不言心自知兒大讀書又讀詩贈以長劒逺從師<lb/>
十年走客江水湄氣吞雲夢八九之星斗錯落文章竒<lb/>
神駒如龍來月支真珠作轡金作羈追風掣電不受騎<lb/>
便欲一蹴超天池天池瑤草净如拭移得靈根種堂北<lb/>
阿母升堂日五色照見舞衣華翠織寸心有限恩無極<lb/>
浩蕩春暉誰報得玉桃上壽兒侍側兒當作官五鼎食<lb/>
<pb n="KR4d0540_WYG_002-13b"/>
白髮如斯應載黒此時方知教兒力文昌星髙輝南國<lb/>
　　　學圃吟<lb/>
江邉乞地學種蔬周遭步量弓百餘十日去耕十日鋤<lb/>
耕鋤未畢僕已痡東家倩人不受呼西家倩人納官租<lb/>
菜苗蟲食且半枯昨朝許有今朝無出門抱甕空躊躇<lb/>
南鄰老圃笑我迂共倚大樹立須臾手把一卷神農書<lb/>
口稱此事焉可誣治土貴熟甕貴腴三犂兩耜工力俱<lb/>
燥濕得所避亢淤由不辟确堅已觕深畦淺壟畫成區<lb/>
<pb n="KR4d0540_WYG_002-14a"/>
四分井字旁通渠瀏瀏野水翻渴烏然後種藝皆榮敷<lb/>
寒暑按節順弗踰風和日媚雨露濡水菘山芥菠䔖苽<lb/>
韭黄薤白䓗蔱蘇緑葵青藿華覩姝藻荇芹茒蘋蘩蕪<lb/>
𤓰瓞茭藕苔筍蒲蔓菁蘆菔連根株牡丹芍藥萼重趺<lb/>
茄房豆莢懸瓠壺紫薑紅蓼鬱雕胡玉延蹲䲭巧相扶<lb/>
皮毛脱迸明月珠長頸短脰膩理膚冰漿雪液如凝酥<lb/>
翠鱗銀甲虬髯鬚魁首肥顔施丹朱琅玕琥珀鉤珊瑚<lb/>
鑱劚摘掇視宻疏多盈筐箱少盈裾削剥淹漬役膳奴<lb/>
<pb n="KR4d0540_WYG_002-14b"/>
甘膬鱻微薌味殊主奠翼翼賔于于熟可羮芼生可咀<lb/>
適口絶勝羞僊㕑子欲學圃不早圖只今後時將何如<lb/>
列鼎肉食稱鄙夫炰膾日厭葷與魚請子置之勿次且<lb/>
褒衣博帶歸爾儒吾計子食當晨晡家園自足供所需<lb/>
余嗤翁言亦何愚翁實勤苦少暇娯白鬚黒面形瘠癯<lb/>
暵即胼胝汗轆轤澇即腰脛没垢汙矧兹惡□與苦荼<lb/>
加以臭蒜雜穢荽邪蒿濁莧兼滑榆多食嘔泄神志瘉<lb/>
得失往往如瑕瑜西伯愛歜垂聖謨太官專服國以墟<lb/>
<pb n="KR4d0540_WYG_002-15a"/>
曽晢嗜棗宣尼徒亦有請學譏樊須孤竹採薇終餓殂<lb/>
屈到好芰竟離居元亮隠菊多令譽諸葛元修名豈虚<lb/>
陶家虀瓮庾家葅黄金不聘蘇東湖是非榮辱理不渝<lb/>
世間萬物皆乗除翁言固辨亦過諛鄰家有酒且共沽<lb/>
醉酣仰面一長吁忽見黄鵠翔天衢<lb/>
　　　當塗李伯羽母夫人貞節詩<lb/>
碧天夜落星如雪甲士長弓射孤月孤月照孤城千鈞<lb/>
懸一髮娉婷女兒方及笄誓將死節愧當時頸血不汚<lb/>
<pb n="KR4d0540_WYG_002-15b"/>
春花枝夫家桑梓青隂垂生子伯仲好羽儀㫖山之名<lb/>
天下知誰其作銘呉太史蛟龍筆底烟雲紫古來賢母<lb/>
有如此<lb/>
　　　秦郵露筋廟<lb/>
飛蚊撇天連白草落日荒原泣姑嫂嫂留旁舍姑獨行<lb/>
花顔夜委長淮道亂聲皷趐腹正饑利觜噆膚血方飽<lb/>
妾行豈不念辛苦死重如山生似羽欲識當年一寸心<lb/>
廟前老樹啼春雨<lb/>
<pb n="KR4d0540_WYG_002-16a"/>
　　　呉中曲送楊伯幾南遊<lb/>
鯉魚風起波紋緑枯葭折蘤啼寒玉榜聲催曉渡江心<lb/>
驀聴呉娃舊時曲楊郎年少輕别離三尺光芒練帶垂<lb/>
虎邱山頭候月出靈巖洞口看雲飛梅花雪㸃身上衣<lb/>
慈母倚門聴馬歸<lb/>
　　　送左祥卿之香山縣尹<lb/>
九星排玉雙門開抱旗石皷青嵬嵬帝子城頭跨龍去<lb/>
僊人海上騎羊來禺南燕北天萬里五月河邉青雀起<lb/>
<pb n="KR4d0540_WYG_002-16b"/>
鸊鵜膏暖射晴虹海月光寒烱明水宓子琴中化易成<lb/>
吟得新詩字字清馬立階前待衙退刺桐花裏鷓鴣鳴<lb/>
　　　送王士鳯之龍泉縣北鄉巡檢<lb/>
豹囊弢弓鳴鏑懸白玉為玦鉤重弦雙魚倒勒躍如電<lb/>
山人爭識將軍面將軍傳令出白斜桴皷無聲衆不譁<lb/>
前村草長黄犢飽四封寂寂多桑麻三年最書還北向<lb/>
當日賢侯在天上腰間寳劒重提攜新恩却賜龍泉歸<lb/>
　　　送刁萬户奏事回蜀<lb/>
<pb n="KR4d0540_WYG_002-17a"/>
肉鬃驕馬來青城朱英畫㦸擁朝京溪子二石霜月盈<lb/>
魚腸三尺秋水横九門洞開論五兵却賜龍章歸栁營<lb/>
雄威纔發貔虎騰猛氣已使豺狼驚杏花春雨别行旌<lb/>
兩玉舟深猩血盛太白連雲萬里程夕陽到處聴鵑聲<lb/>
　　　送涇王府蒲司馬西還<lb/>
重弓滿引鳴鏑和翻身躍馬渡長河日髙射獵王半醉<lb/>
軍中司馬功最多白狼西來獻天子腰間玉龍鱗甲紫<lb/>
寳書緘奏動宸京黄封御酒貺邉庭弦蒲汭鞠幾千里<lb/>
<pb n="KR4d0540_WYG_002-17b"/>
芳草萋萋春似水鳥聲山色不勝情枚生作賦才<hi>闕</hi>比<lb/>
　　　送鄭伴讀歸省山東<lb/>
緑烟曉發扶光遲畫橋鳴鴉度低枝郎君恰恰燕山歸<lb/>
僊人笑迎兒女隨手攜松杖髙過眉雙舟滿江堂上巵<lb/>
五色戲着囊中衣香雪飄飄吐盤螭風吹雨脚沸朱絲<lb/>
黄花醉飲秋正宜況今太平天子時<lb/>
　　　送張介臣伴讀歸省濟南<lb/>
白天迷濛日脚消雪花散亂風飄蕭重裘着體如壓鉄<lb/>
<pb n="KR4d0540_WYG_002-18a"/>
呼酒不來寒正驕東風疋馬去千里仰視王屋當雲霄<lb/>
到家方慰母心喜入門更聴兒啼嬌華燈夜照舞衣熱<lb/>
髣髴鳴鳯和笙簫暗黄着栁垂長條虎闈春信趣還鏕<lb/>
一林遲子城南橋<lb/>
　　　友人赴陜西作縣<lb/>
角聲吹起滿城雪北風蕭蕭嘶小驖銀瓶細溜蒲萄熱<lb/>
三疊歌殘人欲别長安西去山嵯峨野曠春濃詩思多<lb/>
縣深花拂琴絲和小吏呼籌衙又過莫忘都門送時節<lb/>
<pb n="KR4d0540_WYG_002-18b"/>
楊栁枝寒不堪折<lb/>
　　　輓陳堯<lb/>
　　　　草廬呉先生門人也有俊才卒年十八其妻<lb/>
　　　　亦痛哭而絶<lb/>
垂舟沃酒魚口熱小袖萊衣雙鳯結春歸白玉不禁寒<lb/>
雪兔西沈半山缺望夫化去孤石烈死與韓憑誓同穴<lb/>
鬼狐寒食上新邱隂風自掃梨花雪<lb/>
　　　上元送别<lb/>
<pb n="KR4d0540_WYG_002-19a"/>
越王城中燈火明郎君早發越王城春酒一壺歌一曲<lb/>
楊栁風吹波面緑<lb/>
　　　闗山月送殷文學還浙西<lb/>
白波洶湧風初起緑烟漸墮冰壺裏林鳥沙鷗寒不棲<lb/>
萬頃玻瓈浮如水攬衣推户仰視天一寸鄉心幾千里<lb/>
僕夫在門嚴戒程宵人呼籌催罷更街頭蕭蕭馬初過<lb/>
城中商角鷄亂鳴嗟哉我亦天涯客握手欲别難為情<lb/>
遙憐後夜相思處楓葉滄江一舡輕<lb/>
<pb n="KR4d0540_WYG_002-19b"/>
　　　歸彦溫赴河西亷使<lb/>
賀蘭山前河水西金沙路平香草齊綉衣玉節往問俗<lb/>
驄馬顧影時驕嘶當年長身多意氣拔劒歌呼人半醉<lb/>
只今太平七十年盡把英豪化仁義甘州枸杞紅玉重<lb/>
涼州葡萄醬滿甕九重有詔趣還朝莫惜駞囊少分送<lb/>
　<lb/>
　<lb/>
　玩齋集卷二<lb/>
</p>
<p>
</p>
  </div>
</body>
</text>
</TEI>
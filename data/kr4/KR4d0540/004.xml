<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玩齋集卷四</head>
    <p>
<pb n="KR4d0540_WYG_004-1a"/>
欽定四庫全書<lb/>
　玩齋集卷四　　　　　　元　貢師泰　撰<lb/>
　　七言律詩<lb/>
　　　和石田馬學士殿試後韻<lb/>
　　　　丁夘歳學士與先君同為讀卷官在院倡和<lb/>
　　　　甚多此則放榜後所作韻也<lb/>
春風馳道入宫牆青鎖深沈引夕郎草染緑波生太液<lb/>
花扶紅日上披香聲名已重千金璧恩寵方隆七寳牀<lb/>
<pb n="KR4d0540_WYG_004-1b"/>
治世斯文今極盛九天星斗自成章<lb/>
　　　送賈有恒赴潞城縣令<lb/>
上黨人參五葉齊郎君今日馬行西滿溪藍水魚初上<lb/>
繞縣青山鸎亂啼小吏報籌衙欲退長官封印手還題<lb/>
洛陽自古多才思好賦新詩寫赫蹏<lb/>
　　　送陳太祝使江浙収禮器樂書二首<lb/>
天子齊明奉宗廟容臺祇飭備儀章雲雷出地雕彞鼎<lb/>
日月懸天畫衮裳驛騎晝停山木䕃船窻風度水花涼<lb/>
<pb n="KR4d0540_WYG_004-2a"/>
過家莫醉紅樓月上國迴鸞欲禘嘗<lb/>
六月樓船泛御河太平樂譜自編摩鳯鳴嶰谷曽吹律<lb/>
馬出蒲梢更作歌古尺要將諸部定新聲還用四清和<lb/>
器成早入神庭奏人頌明時瑞應多<lb/>
　　　壽庫庫子山學士<lb/>
上林春滿樹蒼蒼别殿新頒外國香龍虎風雲依日馭<lb/>
斗牛河漢列天章瀛洲勅賜黄金榜學士名髙白玉堂<lb/>
千載太平今有在文昌髙映紫微光<lb/>
<pb n="KR4d0540_WYG_004-2b"/>
　　　崇真宫醮罷勅畫呉宗師像<lb/>
海日曈曨照九衢靈旌霞斾擁髙居尚方勅畫僊官像<lb/>
中使傳宣學士書劒氣朝寒垂白練丹光夜暖出紅蕖<lb/>
石壇醮罷清如水猶聴松隂起步虚<lb/>
　　　贈盧醫<lb/>
豫章盧斌好逺遊落魄燕臺今白頭酒家不識灤都尉<lb/>
女子迺知韓伯休天茄結實庭户晚山藥作花籬落秋<lb/>
投老欲歸尋舊隠忽騎孤鶴過揚州<lb/>
<pb n="KR4d0540_WYG_004-3a"/>
　　　畫馬<lb/>
漢家旌節渡流沙奪得戎王鐡啄騧天上白魚秋弄影<lb/>
月中𤣥兔夜生花九圖妙入將軍筆八駿神空阿母家<lb/>
獨控奚官更超絶長楸錦隊謾如霞<lb/>
　　　送黎兵胡萬户南還<lb/>
將軍仗策去安邉詔下東南萬里天雲海旌麾趨玉帳<lb/>
春江皷角載樓船黎人滿溜㯽榔水蜑户齊分牡蠣田<lb/>
遙想軍中無一事坐驅千騎獵平川<lb/>
<pb n="KR4d0540_WYG_004-3b"/>
　　　送陶翁歸豫章<lb/>
秋雨初晴䆉稏香蟹紅魚白憶江鄉十年客枕鷄聲月<lb/>
千里歸帆雁背霜入室親朋羅酒饌上堂兒女挽衣裳<lb/>
逢人莫說京華事漢署今無白髮郎<lb/>
　　　費秀才進所著春秋歸<lb/>
雲滿青山雪滿頭一生辛苦著春秋抱書不向公車獻<lb/>
遣使須煩謁者求翁子行年當富貴虞卿終老豈窮愁<lb/>
玉盃繁露應非舊更請先生為校讐<lb/>
<pb n="KR4d0540_WYG_004-4a"/>
　　　送壽𢎞毅應奉赴興國路經歴<lb/>
院門深鎖落松花東接蓬萊小海斜絳蠟夜深催視草<lb/>
紫泥春早聴宣麻鳯凰池上人辭直鴻雁江南客過家<lb/>
幕府秋來清似水吟詩應對白鷗沙<lb/>
　　　次泗安光上人韻是日聞有供奉之除<lb/>
水氣朝寒生白烟寺前楊栁繫呉船佛燈紅映流蘓座<lb/>
僧榻青裁海艾氊書報誤叨金馬召㕑空應愧木魚懸<lb/>
定知别後相思處楓葉蘆花宛句邉<lb/>
<pb n="KR4d0540_WYG_004-4b"/>
　　　天壽節日大明宫朝罷口占柬張約中博士<lb/>
金門珠箔轉迴廊文武分班有舊章花露重沾腰珮濕<lb/>
松風輕度鬢絲涼仗隨騏驥通朝貢盃進䕫龍祝壽康<lb/>
最喜太常張博士清標如雪照鵷行<lb/>
　　　江浙獻嘉禾賀丞相朶公<lb/>
玉燭金穰屬化釣九農和氣洽深仁靈根獨占山河秀<lb/>
顆粒先迴宇宙春天上畫圖方入貢江南簫鼓正迎神<lb/>
作書願紀成周治慚愧無才備史臣<lb/>
<pb n="KR4d0540_WYG_004-5a"/>
　　　南城試院和張仲舉博士<lb/>
紅燭搖光坐夜分學宫魚鑰鎖重門歸心已逐南湖雁<lb/>
壯志空慚北海鯤傍几香添霜漸冷隔簾燈過月微昏<lb/>
校文歸向西曹日㑹送䕫龍謁至尊<lb/>
　　　送林希元應奉赴上虞縣尹<lb/>
居庸雪消河水深南行賴有買舟金相如多病因能賦<lb/>
東野長貧為苦吟已許姓名辭鳯闕更傳聲價到鷄林<lb/>
白頭作縣臨東海誰識先生去住心<lb/>
<pb n="KR4d0540_WYG_004-5b"/>
　　　送余廷季赴海東僉憲<lb/>
緑髮相從白髮生都門握手倍多情論交豈少新朋友<lb/>
對酒何如老弟兄玉節綉衣江上騎苑花宫栁日邉鸎<lb/>
使星一夜移東海定遣文章到兩京<lb/>
　　　試院和周伯溫待制韻<lb/>
羣僊盛集瀛洲館丹鼎芙蓉徹夜開斗下璿魁聮外府<lb/>
坐間珠唾落中台黄封酒醉賔筵散綘蠟紗籠佩馬迴<lb/>
禮樂光華當此日九重側席正需才<lb/>
<pb n="KR4d0540_WYG_004-6a"/>
　　　送蘇伯修侍郎赴淮東亷使<lb/>
黄金臺上受新恩還向長楊謁至尊行殿曉寒頒王節<lb/>
驛亭春暖簇朱轓青蒲葉短烟波濶黄栁枝長雪水渾<lb/>
别後新詩好相寄廣陵冠葢接都門<lb/>
　　　送吏部郎中王可表出守棣州<lb/>
别殿春深奏選歸雙旌新賜出王畿齊東山水開船近<lb/>
天上星辰聴履稀竹馬總來迎使節金魚猶似掛朝衣<lb/>
遙知㝡政還車日定草封章謁紫微<lb/>
<pb n="KR4d0540_WYG_004-6b"/>
　　　題張真人父一間堂<lb/>
真人騎鶴下蓬萊詔許諸孫次第來玉佩春隨黄道轉<lb/>
緑章夜並紫雲開香分别殿傳中使書賜名山映上台<lb/>
還向僊都拜家慶碧桃千樹擁霞杯<lb/>
　　　送周舍人赴山南宣慰司照磨<lb/>
紫衣袖窄金圍重花底傳呼出殿遲欲向新年開幕府<lb/>
還思舊日進朝儀雪寒淮水魚方出歳晚江陵橘尚垂<lb/>
料得中朝盡知已重來應是不多時<lb/>
<pb n="KR4d0540_WYG_004-7a"/>
　　　送篤敬夫赴南臺御史<lb/>
御街初日栁梢紅廌角新冠出禁中天上使華恩詔宻<lb/>
江南民瘼奏書通九霄風送孤飛鶚萬里雲隨一駒驄<lb/>
欲把真心酬聖主青松多種石臺東<lb/>
　　　題四川張萬户夫人貞節卷<lb/>
白帝樓前巷陌深將軍旌斾正沈沈玉簫聲斷孤鸞曲<lb/>
緑綺絃空别鶴吟豈是人生輕一羽要知妾死重千金<lb/>
春風冢上連枝樹只有韓憑㑹此心<lb/>
<pb n="KR4d0540_WYG_004-7b"/>
　　　贈僊居散人<lb/>
青山四面玉嵯峨中有山人隠薜蘿細雨閑門芳草滿<lb/>
微風深澗落花多童窺丹竈時驚鶴客寫黄庭欲換鵝<lb/>
我亦平生愛疏散春來應許謝朝珂<lb/>
　　　送道士王仲逺還江州𤣥妙觀就柬李子威太<lb/>
　　　　守<lb/>
羽節參差佩陸離蓬萊坊裏日偏遲花邉奏簡雙鸞至<lb/>
松下攜琴一鶴隨白日常過燕市飯青春忽動庾樓思<lb/>
<pb n="KR4d0540_WYG_004-8a"/>
江州太守吾知己為說年來鬢已絲<lb/>
　　　送大都路陳學録使往江浙造祭器雅樂<lb/>
世祖投戈事籩豆素王宫殿在南城百年禮樂當今日<lb/>
一代文華寄此行潞水朝寒初過雁浙江春晚尚啼鸎<lb/>
還鄉莫為蓴鱸遲祀典由來重兩京<lb/>
　　　送吕師賢赴山北憲使<lb/>
白月微沈曙色紅憐君書劒别匆匆臺髙日望羣烏北<lb/>
海濶雲隨一鶴東俗古尚遺箕子教官清還慕伯夷風<lb/>
<pb n="KR4d0540_WYG_004-8b"/>
遙知六轡巡行處馬上㸔山日日同<lb/>
　　　送東流葉縣尹<lb/>
江流東下縣南遷一簇人烟野㟁邉荻笋洲青鷗鳥狎<lb/>
楊花浪白鱭魚鮮印來聚吏排衙皷社到隨民出俸錢<lb/>
應是綉衣行部處攔街齊頌長官賢<lb/>
　　　壽呉宗師<lb/>
帝遣真僊位上卿五城迢逓接蓬瀛雲浮紫氣旌幢潤<lb/>
日射紅光劒佩明池館晝閑教鶴舞江湖歳晚結鷗盟<lb/>
<pb n="KR4d0540_WYG_004-9a"/>
軒轅曾訪長生術應信崆峒有廣成<lb/>
　　　贈毛李祥還江南<lb/>
白面書生江漢客幾年琴劒落京華聞鷄曾度居庸雪<lb/>
立馬還㸔上苑花楊栁枝長方去國蘼蕪葉短已還家<lb/>
遙知綵袖娯親處酒暈微生兩臉霞<lb/>
　　　送臺典張子誠辟山北憲史<lb/>
芙蓉幕府清如水愛子新來意氣多天近烏臺依執法<lb/>
風清黄閣聴鳴珂燕山北望千峰盡遼海東迴一騎過<lb/>
<pb n="KR4d0540_WYG_004-9b"/>
刀筆曾為漢丞相起家應不愧蕭何<lb/>
　　　送安南使者黎括省之<lb/>
四海光華明主徳萬方奔走逺臣心來依北斗朝閶闔<lb/>
歸逐南流過鬱林㭨子酒酣歌蹋蹋刺桐花落馬駸駸<lb/>
遙知下國郊迎日首啟金函播玉音<lb/>
　　　送舒亦誠南歸<lb/>
芳草生庭履跡稀裳梨花落燕交飛題詩忽報客將去<lb/>
出户却知春已歸天上雲開黄鵠健江南水長白魚肥<lb/>
<pb n="KR4d0540_WYG_004-10a"/>
人生最是閒中樂早晚相從賦式微<lb/>
　　　送黄子中南還<lb/>
雪風吹寒春尚遲暗黄恰上楊栁枝東門立馬旋沽酒<lb/>
南浦停舟還賦詩去路間闗須約伴到家歡喜總忘疲<lb/>
相如自是多才思未必閒居兩鬢絲<lb/>
　　　廣微天師祈雪有應詩以美之<lb/>
九枝鐙照碧壇空龍虎旗髙滿殿風緑簡夜深朝玉陛<lb/>
素幢春淺拂珠宫一天凍色星河合萬里冰華陸海同<lb/>
<pb n="KR4d0540_WYG_004-10b"/>
明日内家應錫宴綵符爭取綴釵蟲<lb/>
　　　送王彬叔赴淮西憲史<lb/>
黄金築臺髙嵯峨抱犢憐君日日過丹鳯銜書辭冀闕<lb/>
白魚供酒過淮河京華逺去交遊少幙府新來賛畫多<lb/>
料得聲名從此起分司行處聴民歌<lb/>
　　　送連子竒歸隠贑州<lb/>
薊門風冷白鵝來萬里孤舟一日開去路定過彭澤縣<lb/>
到家重上鬱孤臺煮茶林下収黄葉珮釣磯邉掃緑苔<lb/>
<pb n="KR4d0540_WYG_004-11a"/>
太史明朝占處士少微依舊傍三台<lb/>
　　　送馬叔敬赴江西醫學提舉<lb/>
栁花飛盡緑隂多萬里歸船發御河自嘆官閒無客到<lb/>
却憐君去有誰過丹成海上収瑤草酒熟江南醉碧荷<lb/>
何日定將醫國手為民談笑起沈痾<lb/>
　　　送黄季亨赴永嘉松山巡檢<lb/>
萬里船開直到門江南楊栁雪紛紛馬前士卒爭誇武<lb/>
坐上將軍喜論文夜月村深宜紡績春風海熟稱耕耘<lb/>
<pb n="KR4d0540_WYG_004-11b"/>
舊時逸少曽遊處緑水青山帶夕曛<lb/>
　　　題河間榮溥孝義堂溥嘗事哈克繖丞相既被罪<lb/>
　　　　衆皆散溥獨収尸以𦵏後又白其寃得復封<lb/>
　　　　爵今溥官亦至四品云<lb/>
丞相門前客如市一落陷阱烟塵空解衣哭尸壯士志<lb/>
吞炭報主前人風氣摧青山作平地精貫白日成長虹<lb/>
當時富貴不復見惟有節義垂無窮<lb/>
　　　上都咱瑪大燕<lb/>
<pb n="KR4d0540_WYG_004-12a"/>
紫雲扶日上璇題萬騎來朝隊仗齊織翠轡長攅孔雀<lb/>
鏤金鞍重嵌文犀行迎御輦爭先避立近天墀不敢嘶<lb/>
十二街頭人聚㸔傳言丞相過沙堤<lb/>
㯶閭别殿擁僊曹寳葢沈沈御座髙丹鳯銜珠裝騕褭<lb/>
玉龍蟠甕注葡萄百年典禮威儀盛一代衣冠意氣豪<lb/>
中使傳宣捲珠箔日華偏照鬱金袍<lb/>
卿雲弄彩日重暉一色金沙接翠微野韮露肥黄鼠出<lb/>
地椒風軟白翎飛水精殿上開珠扇雲母屏中見衮衣<lb/>
<pb n="KR4d0540_WYG_004-12b"/>
走馬何人偏醉甚錦鞲賜得海青歸<lb/>
簫韶九奏南風起沙燕髙低撲繡簾醽緑酒多杯迭進<lb/>
鷓鴣香少火重添舊分宫錦縁衣襵新賜奩珠簇帽簷<lb/>
日午大官供異味金盤更換水晶鹽<lb/>
清涼上國勝瑤池四海梯航燕一時豈謂朝廷誇盛大<lb/>
要同民物樂雍熈當筵受几存周禮拔劒論功識漢儀<lb/>
此日從官多獻賦何人為誦武公詩<lb/>
　　　過栁河<lb/>
<pb n="KR4d0540_WYG_004-13a"/>
野曠山寒露易霜短榆疎栁路茫茫雨來黄潦聚成海<lb/>
風過白沙堆作岡驛館到時逢數騎馳車宿處錯羣羊<lb/>
客懐政爾無聊賴忽見南飛雁一行<lb/>
　　　將干嶺<lb/>
病體朝來正苦寒驛程又報度將干出門莫怪山谿險<lb/>
到嶺不知天地寛鶴背旋風欺客帽馬頭飛雪㸃征鞍<lb/>
此中自是神仙境何用吹笙駕玉鸞<lb/>
　　　榆林有感<lb/>
<pb n="KR4d0540_WYG_004-13b"/>
老夫白髮已如許山後馳驅動數年正為貧民均馬政<lb/>
何嫌富户倍車錢人生要在心無愧物論難齊理自然<lb/>
欲盡微忠報明主簡書深夜手重編<lb/>
　　　送上都呉學録歸河東就試<lb/>
驅車直渡灤河水千里青山半月程自信文章當世用<lb/>
人言書劒到家榮上林久已稱司馬宣室終須召賈生<lb/>
料得鳯池春色滿栁隂立馬共聴鸎<lb/>
　　　上京和周伯溫御史韻<lb/>
<pb n="KR4d0540_WYG_004-14a"/>
漢室論功誰最多封侯第一是蕭何從知將相元無種<lb/>
却笑神仙亦有魔映月蠧魚成脈望倚風飛燕避淘河<lb/>
憑䦨欲説行藏事萬里長空碧似磨<lb/>
　　　輓李千户<lb/>
灤陽草色易黄昏忽報將軍號令新落日青山移石壘<lb/>
因風白野動邉塵雙弓直挫三千士一劒長先五百人<lb/>
太史已書忠孝節佇㸔髙塚卧麒麟<lb/>
　　　榆林道中<lb/>
<pb n="KR4d0540_WYG_004-14b"/>
兩行官栁夾長隄縷縷青絲拂面齊馬上睡來渾似醉<lb/>
客中詩就却忘題一天煩暑都成雨百里平沙不作泥<lb/>
自笑微臣頻扈從年年載筆度山溪<lb/>
　　　興安道中<lb/>
萬重山後人行路五百年前古戰場落日枌榆接鷄犬<lb/>
秋風禾黍没牛羊自逢治化躋堯舜誰論封疆過漢唐<lb/>
慚愧小臣無補報清時白髮許徜徉<lb/>
　　　寄王魯川推官<lb/>
<pb n="KR4d0540_WYG_004-15a"/>
公庭草緑訟聲稀時見雙雙蛺蝶飛曹吏盡隨衙皷散<lb/>
理官獨抱獄書歸曾同太守行紅斾更與髙僧别翠微<lb/>
近報兩臺多辟薦殿前早晚賜朝衣<lb/>
　　　送胡斯文辟南臺掾<lb/>
鳯凰臺下水東流潮去潮來白石頭細雨一帆人到㟁<lb/>
清風兩袖客登樓幕開江上紅蓮日書寄山中碧樹秋<lb/>
珍重此行多意氣繡衣玉節定重遊<lb/>
　　　送倪秀才從學維揚<lb/>
<pb n="KR4d0540_WYG_004-15b"/>
日日南風吹水立掛帆搥皷下艂艭青山落酒驀到㟁<lb/>
明月照書還倚窻文章少年誰第一才華近日子無雙<lb/>
綵衣在篋須頻著歳晚還時鶴過江<lb/>
　　　送孟景章赴廬州判官<lb/>
先帝初開太禧院一時郎吏盡瓌竒名髙闕下心如鐡<lb/>
官到淮南鬢已絲月照寒庭空視牘雲開秋興偶成詩<lb/>
舊遊天上多相憶早折梅花寄所思<lb/>
　　　送友人還錢唐<lb/>
<pb n="KR4d0540_WYG_004-16a"/>
海門飛雪湧潮頭萬里乗風起壯遊隔㟁爭呼楊栁渡<lb/>
到家先買浙江樓才髙班馬非無賦世治蘇張似少謀<lb/>
賴有玉堂知已在人生何必定封侯<lb/>
　　　送宋仁甫赴池州隂陽教授<lb/>
北風吹雪路漫漫萬里荆門客正寒自愛青山同博士<lb/>
也勝白髮老長安城南欵段此時别江上芙蓉到日㸔<lb/>
我亦春來買舟去九華絶頂望揚瀾<lb/>
　　　贈日者范竹友<lb/>
<pb n="KR4d0540_WYG_004-16b"/>
溪流繞屋緑如苔箇箇琅玕手自栽勁節久宜君子號<lb/>
清懐近為故人開夜窻風雨驚龍起秋谷烟霞待鶴來<lb/>
誰似丹陽袁太守時時車騎一裵回<lb/>
　　　送吳師禮赴池州直學<lb/>
大江西下九華東古殿重扉鎖學宫載酒滿船歌白苧<lb/>
題詩送客憶青楓蒲蓮歳熟倉箱實鹿豕秋肥爼豆豐<lb/>
遙想郡齋多暇日壺觴時在翠微中<lb/>
　　　題括蒼潘照磨具慶堂<lb/>
<pb n="KR4d0540_WYG_004-17a"/>
十年孤客三尺劒七袠雙親萬里家江上離歌催疊雪<lb/>
山中壽酒酌流霞登堂白髮同鳩杖繞徑紅顔共鹿車<lb/>
莫羨飛丹似霜雪括蒼巖畔有松花<lb/>
　　　送徐復初辟掾南臺<lb/>
闔閭城外望金陵千里江流一帶青桃葉風生催客渡<lb/>
杏花雨過别郵亭黄金臺上書方到采石磯邉酒却醒<lb/>
應是紀綱多暇日緑隂清晝坐閒庭<lb/>
　　　芝庭為呉中靈子文賦<lb/>
<pb n="KR4d0540_WYG_004-17b"/>
斜䦨曲檻䕶春晴五色金花照眼明南極尾低凝瑞采<lb/>
東呉雲近結華英封書欲跨青鸞奏上壽還隨白鹿行<lb/>
謝氏諸郎才總俊唯應㓜度最知名<lb/>
　　　送醫士王安重<lb/>
滿天風露氣蒼蒼十二臺髙桂子香白兔夜寒分玉白<lb/>
紅蓮春暖長沙床上醫名就肱三折大藥功成視一方<lb/>
海上謾傳𤓰五色長生元不逺昌陽<lb/>
　　　贈寫神鏡塘上人歸京口<lb/>
<pb n="KR4d0540_WYG_004-18a"/>
鶴翎風動碧天涼寳月新凝百鍊霜水面散成千種影<lb/>
波心元只一輪光玉簮道士來空室金粟維摩現十方<lb/>
此去要觀真法相却収畫本過維揚<lb/>
　　　别周鍊師雲臺真館<lb/>
二十八將已僊去真館有臺名偶同白鶴千年來故國<lb/>
青山萬疊起神宫有時採藥幽澗底無事種花深谷中<lb/>
昨夜曽攜龍虎出一壇明月滿旗風<lb/>
　　　送周希元髙士歸廬山<lb/>
<pb n="KR4d0540_WYG_004-18b"/>
萬里江湖第一闗波濤洶湧接廬山九華雲度青天闊<lb/>
五老峰迴白日間鍊藥房中猿候火散花壇上鶴隨班<lb/>
何時倚棹清溪曲一笑相從覔大還<lb/>
　　　送韓執中還錢唐<lb/>
萬里長江風浪多拂衣長别意如何獻書賈誼非無術<lb/>
決策揚雄自有科羽檄定逢河上捷畫船還聴越中歌<lb/>
何時乞取閒身去共倚湖亭醉碧荷<lb/>
　　　題廬山楊宗鄉思永樓<lb/>
<pb n="KR4d0540_WYG_004-19a"/>
危樓百尺倚匡廬西蜀衣冠幾世居對客毎傾桑落酒<lb/>
傳家猶有草𤣥書天寒倚柱招黄鶴日莫憑䦨數白魚<lb/>
萬里岷峨歸未得亂雲飛處正愁予<lb/>
　　　新蝶<lb/>
杏樹生香蠧化成向人飛下不勝情寒辭薄趐猶粘粉<lb/>
暖溢柔鬚始弄晴燕舞盤中嫌露重鸎歌扇底避風輕<lb/>
春閨未解南華夢乞與滕王為寫生<lb/>
　　　月舫為裳鍊師賦<lb/>
<pb n="KR4d0540_WYG_004-19b"/>
老龍吹浪滿江湖雪兔西飛碧落孤太乙方乗蓮一葉<lb/>
蘂僊還倚樹三珠開窻白露沾瓊佩對酒寒光射玉壺<lb/>
萬頃秋波㸔不盡却攜靈藥上𤣥都<lb/>
　　　送成誼叔應奉分院上京並呈謝敬徳學士<lb/>
太平天子重時巡首詔詞林擢侍臣書載駝車隨劒珮<lb/>
射從熊館代絲綸片雲忽送摩姑雨五月方開芍藥春<lb/>
想得班揚才最贍龍山立馬賦詩頻<lb/>
　　　柬吕仲實左丞<lb/>
<pb n="KR4d0540_WYG_004-20a"/>
十五年前舊供奉一官留滯越王城不因左轄輸公道<lb/>
誰向南州進老生史學是非從筆削人才輕重在權衡<lb/>
甘泉奏對歸來晚猶草封章獻治平<lb/>
　　　送趙國瑞舍人赴澤州同知<lb/>
太行雲起亂山青馬上風吹别酒醒試論文章惟晉國<lb/>
還思典禮在虞廷賣刀民化耕春雨佐印官清戴曉星<lb/>
迴首晴霄十萬里大鵬終見徙南溟<lb/>
　　　送明原道赴南豐判官<lb/>
<pb n="KR4d0540_WYG_004-20b"/>
日華西轉萬年枝記得甘泉奏賦歸佩馬新迎州倅節<lb/>
緋魚舊賜從臣衣詩成江驛梅花瘦酒醒山城蕨菜肥<lb/>
為謝南豐舊詩友白鷗春夢繞苔磯<lb/>
　　　送江西傅與礪赴廣州教授<lb/>
買得呉船便欲東更騎羸馬别諸公文聲久許江西盛<lb/>
詩律因歸海外工人羨義陽封介子客從泰畤薦揚雄<lb/>
五羊城下南風起茉莉花香荔子紅<lb/>
　　　彭叔輿赴尼山書院長<lb/>
<pb n="KR4d0540_WYG_004-21a"/>
少年才學動儀曹旋賜朝衣換鵠袍萬水東歸滄海濶<lb/>
千厓北拱岱山髙杏花壇近蒸紅雪楷木林深漲碧濤<lb/>
珍重此行多令譽古來齊魯出英豪<lb/>
　　　寄郡士陶公美<lb/>
問君生事竟何如亂石溪邉小卜居止酒久知揮白墮<lb/>
論詩今喜到黄初天寒門外數株栁歳晚山東一束書<lb/>
賴得西庄頗相近蒼頭時遣寄雙魚<lb/>
天寒落葉滿庭臯此夕思君正鬱陶百里青山來欵段<lb/>
<pb n="KR4d0540_WYG_004-21b"/>
一庭明月舞豪曹賈生未遇才因大王粲雖窮氣自髙<lb/>
何事相逢久相别且燒紅蠟醉春醪<lb/>
　　　輓侯敬文秀才<lb/>
客裏青燈二十年手書細字動成編扁舟觸熱方辭館<lb/>
孤劒横秋已夢僊山下數椽仍舊屋溪南半頃足新田<lb/>
可憐鉅鹿侯芭去誰與揚雄論太𤣥<lb/>
　　　采石和劉顯仁即事韻<lb/>
下水春生巴蜀雪上江人駕武昌船晚風天外三弄笛<lb/>
<pb n="KR4d0540_WYG_004-22a"/>
落日淮南一簇烟斷㟁淺莎行獨鶴危磯倒樹立雙鳶<lb/>
綵霞义報明朝霽瑟瑟紅光萬縷懸<lb/>
　　　徐州<lb/>
白雲天際散如衣四面青山落水涯鑿石空遺唐將廟<lb/>
連峰猶豎漢臣旗魚龍浪挾黄樓動牛斗星隨碧漢垂<lb/>
醉倚船窻問河伯濁流何日是清時<lb/>
　　　冠州<lb/>
萬里闗山鬢已華冠州橋下御河斜千門烟冷分榆火<lb/>
<pb n="KR4d0540_WYG_004-22b"/>
三月春寒見杏花新水聚船人趂市順風吹斾客還家<lb/>
莫憐書劒頻漂泊擬學東陵老種瓜<lb/>
　　　送江生還江南<lb/>
漕河冰泮水溶溶百尺帆開五兩風戲綵歸人從海上<lb/>
倚門慈母問遼東漁罾荻笋灣灣緑酒斾桃花處處紅<lb/>
莫向江南久留滯龍山還有北來鴻<lb/>
　　　送賈舍人赴廣東宣慰司照磨<lb/>
五月南風起舳艫番禺曽是趙王居貔貅萬竈新趨幕<lb/>
<pb n="KR4d0540_WYG_004-23a"/>
虎豹千門舊直廬茉莉編籬香旖旎蔞藤接屋影扶疎<lb/>
故人畫諾如流水報政還應得最書<lb/>
　　　代祝還呈太師<lb/>
丞相傳宣出紫宸鶯花萬里浙江春捷書近已擒豺虎<lb/>
瑞紀還先慶鳯麟宇宙經綸歸聖主山河帶礪屬元臣<lb/>
幾迴凝睇雲霄上夜夜三台拱北宸<lb/>
年來供奉屢遷官聖主恩同宇宙寛左部正慚疎吏牘<lb/>
西曹仍許進儒冠清時有道遭逢易白髮無才補報難<lb/>
<pb n="KR4d0540_WYG_004-23b"/>
却上船頭望江月天風吹露不勝寒<lb/>
　　　新州寄馮養素彦明二都水丞<lb/>
天子時巡猶北駐詞臣將命許南行逺聞都水來新濟<lb/>
到說分司在鄆城玉節遙知連海潤金函近見報河清<lb/>
丈夫莫為離愁惜要把文章佐太平<lb/>
　　　朱仲文編修還江西諸公分題賦詩為餞予適<lb/>
　　　　同載南歸約至揚子橋分别因為賦此<lb/>
𤓰州渡口山如浪揚子橋頭水似雲夾㟁芙蕖紅旖旎<lb/>
<pb n="KR4d0540_WYG_004-24a"/>
滿江楊栁緑紛紜一杯酒向今朝别萬里船從此處分<lb/>
他日重來須艤棹莫教驚散白鷗羣<lb/>
　　　邳州和劉顯臣韻<lb/>
呉船蕩漾一毫輕楚客飄零萬里情驟雨挾雲行斷㟁<lb/>
亂山湧浪入孤城黄河風起鷗無侣紫塞春深雁有程<lb/>
莫怪仲宣多感慨朝來白髮鏡中生<lb/>
　　　晚泊邳州<lb/>
一帶黄河百折灣下邳城外更潺湲烟迷兩㟁疑無地<lb/>
<pb n="KR4d0540_WYG_004-24b"/>
日落中原喜有山法重鹽租嚴犯界官多魚稅倍征闗<lb/>
白頭父老相逢處猶似圯橋授履還<lb/>
　　　彭城懐古<lb/>
戲馬臺前擁斾旌三齊纔破到彭城項王帳底猶虞舞<lb/>
漢祖軍中盡楚聲百二山河功自棄八千弟子勢都傾<lb/>
丹明閒却烏江渡長使英雄恨不平<lb/>
　　　崔鎮喜邵少監至<lb/>
使君五月渡黄河白髮依然壯志多且喜掛帆來舊約<lb/>
<pb n="KR4d0540_WYG_004-25a"/>
何妨釃酒起髙歌船頭北斗五更落柁尾南風連夜過<lb/>
自笑驅馳成底事漪湖間却釣魚蓑<lb/>
　　　髙郵夜泊<lb/>
薄莫秦郵聚客船孤城三面接冰田戍樓月映髙低雪<lb/>
墟市星搖上下天千里緑蕪分曙色萬家紅粟起炊烟<lb/>
南風忽起舟人便幅幅蒲帆盡北懸<lb/>
　　　揚州别韓克莊僉憲<lb/>
紅日東生緑霧収海風吹客到揚州露分僊掌金盤冷<lb/>
<pb n="KR4d0540_WYG_004-25b"/>
香動瓊花玉樹秋使者乗驄開大府僊人騎鶴醉髙樓<lb/>
朝來别我垂楊㟁珂佩如雲簇水頭<lb/>
　　　婁家港祠神回寄元臣僉憲子約監郡<lb/>
焚香海上祠神罷獨駕樓船夜半迴萬里長風催掛帆<lb/>
一天明月阻登臺綉衣人仰邦侯至玉節官分水部來<lb/>
咫尺相望不相見白蘋洲渚重徘徊<lb/>
　　　江隂君山次陸子方韻<lb/>
畫橋垂栁傍官壕夾㟁青山擁雪濤楚相邱墟遺石馬<lb/>
<pb n="KR4d0540_WYG_004-26a"/>
呉王宫殿壓金鰲天迷鴻雁江流濶風撼魚龍海氣髙<lb/>
此日登臨無限意古今消盡幾英豪<lb/>
　　　輓汪尚書妻譙國夫人<lb/>
尚書謝政江南去特許夫人大國封春日上堂尊酒共<lb/>
歳時環坐綵衣重離鸞忽奏雲中瑟别鶴還歸隴上松<lb/>
白髮夫君正愁絶空江何處採芙蓉<lb/>
　　　輓王君佐秀才<lb/>
十里青山宅一區平生甘分隠樵漁新詩自寫因求序<lb/>
<pb n="KR4d0540_WYG_004-26b"/>
故篋常隨為教書杖屨在門人去逺壺觴掛壁客來疏<lb/>
白雲滿地松隂冷孤鶴時時守墓廬<lb/>
　　　和楊徳章監憲詠物詩<lb/>
僊子初裁蜀錦裳玉壺清映内家粧一百五日花尚好<lb/>
三十六宫春正長新緑漸生應帶露舊紅微褪為經霜<lb/>
自從深院留題後一任東風上下狂<hi>右瓶中百日海棠</hi>
僊標厭入錦雲鄉却傲冰霜取次芳銀燭髙燒遊太液<lb/>
紫綿初拂侍明光春攙杏帶微生暈暖漏梅梢欲試粧<lb/>
<pb n="KR4d0540_WYG_004-27a"/>
不是東君偏耐冷要將風韻入詩囊<hi>右冬日海棠</hi>
　　　送蜀士史道章訪蕃昌張縣尹<lb/>
上江船裏枕書㸔雪浪千堆寄一翰太白山人元蜀學<lb/>
蕃昌縣令只儒冠渚花對酒公庭晚沙草憐衣客路寒<lb/>
攜得琅玕滿歸袖謝公堂在碧雲端<lb/>
　　　送赴試春官<lb/>
水落沙痕寄㟁齊冬深無雪薺生泥遙知上馬徐州北<lb/>
且㸔開船句水西待詔門開金騕褭榮恩燕賜玉偏提<lb/>
<pb n="KR4d0540_WYG_004-27b"/>
若將文字追時好萬里雲霄自有梯<lb/>
　　　送内官棄職買書歸蜀立三賢祠<lb/>
内官買書三十萬從此聲名天下知正為身輕歸印早<lb/>
不妨船重到家遲客非杜甫依嚴日人是文翁化蜀時<lb/>
愧我無由能載酒敲門頻問子雲竒<lb/>
　　　輓陳公輔縣尹<lb/>
短衣垂脛寄遺孤自立聲名重里閭座上鼎彞前代器<lb/>
篋中經史外家書縣花春老初封印庭藥秋慵久廢鋤<lb/>
<pb n="KR4d0540_WYG_004-28a"/>
惆悵冰壺清絶處露寒應是泣蟾蜍<lb/>
　　　峨眉山<lb/>
霧作衣裳雲作屏玻璃萬頃著娉婷望夫石上偏多雨<lb/>
織女河邉欲隕星螮蝀夏涼収淺絳蟾蜍秋冷抹長青<lb/>
可憐天際微顰處六代興亡一夢醒<lb/>
　　　詠姚氏瑞蓮<lb/>
雨洗瑤池六月涼侍兒初試錦雲囊花開雙鳯迷歌扇<lb/>
子綴羣蜂背蜜房波凈忽成溪女匹露寒却笑月娥孀<lb/>
<pb n="KR4d0540_WYG_004-28b"/>
合歡帳底鴛鴦夢臂枕猶聨玉雪香<lb/>
　　　題丁元善鍊師陽明樓<lb/>
賀老家西百尺樓好山多處稱僊遊丹光散作霞千縷<lb/>
劒氣吹成月一鉤窻外鶴歸遼海暮袖中龍起鑑湖秋<lb/>
道人久直黄金殿可使歸來雪滿頭<lb/>
　　　謝季衡上人惠松花湯餅<lb/>
雲門寺裏青松樹五月南風花正香膜粉輕披魚子白<lb/>
藥珠重綴蜜胖黄餅和甘露曽分送湯合僊霞更共嘗<lb/>
<pb n="KR4d0540_WYG_004-29a"/>
慚愧老僧多意氣一杯毛骨盡清涼<lb/>
　　　送國子掌儀魏居仁還山東<lb/>
京國相逢二十年當時緑髮盡華顛升堂獻贄吾居後<lb/>
立館司儀子在先夜雨溪聲連客枕夕陽山色滿歸船<lb/>
古來齊魯多竒士側耳聲名起日邉<lb/>
　　　贈淵上人住涇縣延壽寺<lb/>
半生辛苦住城西修竹滿園蔬滿畦正愛閒雲依疊嶂<lb/>
忽隨流水度三溪藤花院靜禪初定槲葉村深路欲迷<lb/>
<pb n="KR4d0540_WYG_004-29b"/>
此去莫憐知已少青山到處好留題<lb/>
　　　登㑹稽寳林寺塔<lb/>
百尺浮圖東海上晴天目力見秋毫莫愁風露衣裳薄<lb/>
且喜雲霄步武髙屋角長松來鶴背城頭荒草落鴻毛<lb/>
䦨干倚遍心猶壯更待持杯酹雪濤<lb/>
　　　送山隂賈縣尹<lb/>
公吏呼籌催坐衙朝朝下馬事如麻三年作官惟飲水<lb/>
萬里還朝先過家賈傅席前因獻策潘郎縣裏只栽花<lb/>
<pb n="KR4d0540_WYG_004-30a"/>
江船明日西與渡兩㟁青山白雁斜<lb/>
　　　和王繼學憲使玉泉觀魚韻<lb/>
一方寒玉浸泠泠天上雲開影倒青卓錫黄龍曽聴法<lb/>
撫䦨頳鯉亦通靈明珠碎逐涼風散濕翠空圍月露零<lb/>
此日使君行樂處一時民俗自清寧<lb/>
　　　陪偰少監海修撰飲西湖<lb/>
十年不到西湖上此日重來意倍親尊酒暫陪天上使<lb/>
畫船猶待水邉人題詩香漬箋花舊度曲聲傳玉樹新<lb/>
<pb n="KR4d0540_WYG_004-30b"/>
歸醉小樓明月曙開元鐘鼓正朝真<lb/>
　　　送外兄李學父<lb/>
鵓鳩涼雨睡偏宜正是敲門下馬時萬里風塵從戍早<lb/>
十年江海到家遲書將使節真行錦春上萊衣欲繡絲<lb/>
且買樓船醉雙玉紅蓮白蒻滿西池<lb/>
　　　送醫士張景逺歸太平之黄池<lb/>
秋塘雨白水平堤有客撐船繫屋西司馬賦多方病渴<lb/>
葛洪丹熟尚封泥滿階花落惟金鳯開户香來是木犀<lb/>
<pb n="KR4d0540_WYG_004-31a"/>
昨夜月明天似水櫓聲不覺過龍谿<lb/>
　　　劉山驛<lb/>
開窻坐㸔千峰頂對酒還思萬里程飛雨逺隨松子落<lb/>
濕雲近向樹頭生正愁絶壁烏鳶背忽聴半空鷄犬聲<lb/>
安得身騎遼海鶴徧遊八極醉吹笙<lb/>
　　　出大横道中<lb/>
朝來數騎嶺頭過忽見青山障白波候吏報來先擊鼓<lb/>
販鮮船至盡吹螺南邉泊久烟塵少天上思深雨露多<lb/>
<pb n="KR4d0540_WYG_004-31b"/>
料得祝釐還報日春風楊栁滿官河<lb/>
　　　武夷道中<lb/>
蒼龍飛起崖中斷九曲溪流直上天駕壑舟船遺故物<lb/>
幔亭簫管㑹真僊大王巖上雲初散玉女門前月正圓<lb/>
醉裏櫂歌聲未已忽㸔孤鶴下翩翩<lb/>
　　　贈漳南巡檢許以衷<lb/>
將軍早獻安邉策手挽强弓起七閩正為功名輕萬里<lb/>
已知勇略冠千人風鳴皷角山村曉日射旌旗海戍春<lb/>
<pb n="KR4d0540_WYG_004-32a"/>
匹馬何時渡江水笑談為國掃妖氛<lb/>
　　　懐安縣别莊嘉監憲<lb/>
荔支食罷龍眼熟此日閩南使者過得俸莫嫌三月少<lb/>
買舟已覺一時多盟鷗狎舞迎歸櫂别騎驕嘶動佩珂<lb/>
酒醒青天明月上思君迢逓奈愁何<lb/>
　　　建寧得宣州家書<lb/>
江上干戈猶未息此身何處可偷安居民戰死終無援<lb/>
主將逃生竟被殘已報老妻來太末尚憐孤姪壽長干<lb/>
<pb n="KR4d0540_WYG_004-32b"/>
扁舟十日閩溪上恨不身生兩羽翰<lb/>
　　　題樂逸軒<lb/>
山下長溪溪上村溪山如畫正當門遣懐詩就題蕉葉<lb/>
理釣船歸繫栁根問姓不教通郡縣買書只許遺兒孫<lb/>
相望只是柴桑里何日從君酒一尊<lb/>
　　　題宋仁甫樂山亭<lb/>
當陽城外碧嵯峨獨構危亭意若何嵐氣漸來簷角少<lb/>
水聲偏向石稜多青雲鶴慣荆州舞白雪人傳郢上歌<lb/>
<pb n="KR4d0540_WYG_004-33a"/>
何事近來真得趣新松十萬在巖阿<lb/>
　　　建徳城西寺<lb/>
山門東轉步廊深長日禪房占緑隂松逕雨晴添虎跡<lb/>
竹潭風冷聴龍吟上林久說相如賦故里徒誇季子金<lb/>
獨坐胡床㸔明月不知涼露濕衣襟<lb/>
　　　蘭溪胡仁中家喜雨<lb/>
赤日行空勢似焚老龍一起雨翻盆芙蕖趂水紅侵㟁<lb/>
䆉稏盈疇緑繞門自是風雲當盛㑹從知天地有深恩<lb/>
<pb n="KR4d0540_WYG_004-33b"/>
朝來熟睡南窻醒却憶灤陽從至尊<lb/>
龍公夜捲天河水散作虚空風雨聲豈獨榮華霑潤澤<lb/>
要令枯槁遂生成藥欄雙蝶凌晨舞草㟁羣蛙徹夜鳴<lb/>
造化功神竟無迹披衣黙黙坐前榮<lb/>
　　　江山縣<lb/>
萬山深處開孤縣下馬入門風滿庭雨脚逺垂松澗白<lb/>
雲隂低覆稻田青已知賣劒人歸野還憶彈琴客在亭<lb/>
安得寰區皆卓魯最書時復報虞廷<lb/>
<pb n="KR4d0540_WYG_004-34a"/>
　　　台州留别林希元<lb/>
三年直閣常懐士萬里乗槎許問津滄海日華中夜曉<lb/>
赤城霞氣四時春謝公髙卧元非隠陶令歸來豈為貧<lb/>
白髮清心自多壽更從何處覔僊人<lb/>
　　　贈天台李鍊師<lb/>
赤蛟青鳯下晴空家住天台第幾重歳久松脂成琥珀<lb/>
夜深丹氣出芙蓉僊童奏簡騎文虎太乙縣旗起毒龍<lb/>
昨夜從師到天上故山還著白雲封<lb/>
<pb n="KR4d0540_WYG_004-34b"/>
　　　題天台方氏山亭<lb/>
赤城霞氣燭天起四面窻開碧樹涼山鳥晝啼深竹裏<lb/>
溪魚晚近落花旁茯苓酒共僊人飲蛤蜊盤分野老嘗<lb/>
何日投簮東海去秋風同制芰荷香<lb/>
　　　過雁山<lb/>
王事驅馳敢厭勞秋風白髮氣猶豪八千餘里行正逺<lb/>
四十九盤山更髙石壁連雲愁鳥道海門飛雪壯鯨濤<lb/>
同遊賴有孫公子時遺新詩浣鬱陶<lb/>
<pb n="KR4d0540_WYG_004-35a"/>
　　　建寧道中<lb/>
雙玉山前溪水流朝來風雨暗灘頭舟穿亂石方停棹<lb/>
驛傍空巖更近樓江海十年飛野鶴乾坤萬里蕩沙鷗<lb/>
七閩見說多凋弊莫為蓴鱸動客愁<lb/>
　　　延平<lb/>
樓閣近依山上下市橋横接㟁東西四時雲氣浮孤堞<lb/>
萬<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>泉流㑹一溪道學已同濓洛盛劒光猶與斗牛齊<lb/>
延平祠下歸來晚獨對寒燈待曉鷄<lb/>
<pb n="KR4d0540_WYG_004-35b"/>
　　　蒜嶺道中<lb/>
溪雲帖帖雨沈沈頓覺新寒薄暮侵待渡人歸榕葉㟁<lb/>
過山驛候荔支林清游暫作還鄉客白髮難忘報國心<lb/>
莫哄行囊輕似羽一錢元自重千金<lb/>
　　　泉州驛别太守偰世玉<lb/>
老夫欲起猶便睡候吏頻催却治行萬里烟雲隨驥足<lb/>
五更風雨雜鷄聲乾坤笑我應無補江海逢君倍有情<lb/>
且解金魚沽别酒洛陽橋下正潮平<lb/>
<pb n="KR4d0540_WYG_004-36a"/>
　　　賦韶州王太守養老園<lb/>
手種滿園桃李樹東風披拂爛如霞歌催金縷停鳩杖<lb/>
酒注銀瓶載鹿車白日青春閒衛㦸碧溪流水䕶僊家<lb/>
使君自是吹簫侣不記菖蒲幾度華<lb/>
　　　漳州<lb/>
漳南五縣半溪洞狂獠恃險時縱横巨蛇吞象出當道<lb/>
猛虎搏人行近城如何百年漸禮化尚爾兩度煩天兵<lb/>
頑愚無知固可悼承宣亦合思亷平<lb/>
<pb n="KR4d0540_WYG_004-36b"/>
　　　玉泉為宜春黄子中賦<lb/>
銀河迸落青天上盡作山中風雨聲溪㟁碧桃千歳在<lb/>
石田瑤草四時生雲流空洞潜蛟舞月湧潺湲睡鶴驚<lb/>
幾度秋髙環珮冷瓊僊吹笛過蓬瀛<lb/>
　　　風涇舟中<lb/>
白髮飄蕭寄短篷春深盃酒憶曽同落花洲渚鷗迎雨<lb/>
芳草池塘燕避風烽火此時連海上音書何日到山中<lb/>
故人别後遙相望夜夜空隨斗柄東<lb/>
<pb n="KR4d0540_WYG_004-37a"/>
　　　送汪仲恭往千山<lb/>
白月團團星斗稀夜深船去疾如飛聲傳海角來鴻雁<lb/>
光湧潮頭出貝璣歳晚正當還漢節天寒誰為寄蘇衣<lb/>
芙蓉絶頂鑱天禄何日相從跨鶴歸<lb/>
　　　和千山孫元寔韻<lb/>
霜落梧桐葉上銀秋來白髮似相親詩工不讓唐人律<lb/>
政拙空慚漢吏循誰謂度遼能下士自因逢掖學驚人<lb/>
呉淞江上芙蓉老還憶南山佩可紉<lb/>
<pb n="KR4d0540_WYG_004-37b"/>
　　　和潘叔寛所寄詩韻<lb/>
一笑行藏似賁須誰知白髮事皆殊蒼龍欲化平津劒<lb/>
老蚌應還合浦珠蔡女書傳猶四百山公學在未全孤<lb/>
秋來江海非無志柰此兵塵滿道途<lb/>
風雨呉江秋漸過别來身世轉蹉跎滿階金鳯落將少<lb/>
傍水樹鷄生尚多且對清尊歌慷慨莫嫌白髮舞婆娑<lb/>
欲將功業標銅柱誰是當年馬伏波<lb/>
　　　感春<lb/>
<pb n="KR4d0540_WYG_004-38a"/>
㑹稽東望隔兵塵消息傳來總不真楊栁傍人青眼舊<lb/>
梅花笑我白頭新一愁風雨三更夢萬里乾坤二月春<lb/>
寂寞心期誰㑹得獨支笻竹立江濵<lb/>
　　　呉景文居庭牡丹盛開飲後有感<lb/>
韶光天遣屬君家猶是東京第一花金鼎夜寒團絳雪<lb/>
錦機春暖簇紅霞倚風忽作纒頭舞避日還將便面遮<lb/>
薄莫䦨干同醉倚却憐孤客鬢先華<lb/>
　　　題朱教授送行詩卷<lb/>
<pb n="KR4d0540_WYG_004-38b"/>
　　　　至正十八年冬余自省府退歸西湖之上郡<lb/>
　　　　博士朱君斗瑞來謁出示京師送行詩一卷<lb/>
　　　　讀之則揭學士巙丞㫖呉大宗師王尚書沂<lb/>
　　　　潘司業迪陳監丞旅胡應奉助劉博士聞馮<lb/>
　　　　助教三竒凡九人去今纔二十年皆已凋謝<lb/>
　　　　無存者為之撫卷嘆息因係之詩曰<lb/>
中朝諸老凋零盡一讀遺詩感慨多萬里還家猶俎豆<lb/>
十年為客尚干戈秋風東海雲帆舉春水西湖畫舫過<lb/>
<pb n="KR4d0540_WYG_004-39a"/>
此去太平應有象杏花深處聴絃歌<lb/>
　　　用謝元功韻贈劉生庸道還錢唐<lb/>
緑隂門巷燕遲歸白日㸔書見客稀自是病多便野服<lb/>
豈因性僻解朝衣諸生載酒臨滄海獨子開船背落暉<lb/>
有約重來莫相逺好將編簡究精微<lb/>
　　　送方舟上人往靈鷲<lb/>
靈鷲之山出東海小朶飛來不記年佛國夜光珠作闕<lb/>
龍宫春冷玉為泉浮雲不礙遊人履流水還隨釣客船<lb/>
<pb n="KR4d0540_WYG_004-39b"/>
試問禪師去何處夜來騎虎上西天<lb/>
　　　巴陵女子韓希孟貞節<lb/>
尚書子婦魏王孫清白傳家節更文諸將已捐南渡主<lb/>
孤身猶抗北來軍血書夜灑巴陵月烈氣秋横鄂渚雲<lb/>
欲弔忠魂無覔處唯應瑤席從湘君<lb/>
　　　寄謝丞相康里公<lb/>
海雲飛盡天如水夜夜遙瞻北斗髙正愧無才叨末座<lb/>
忽聞有命轉東曹鵬搏已借扶搖力鯨背終成轉運勞<lb/>
<pb n="KR4d0540_WYG_004-40a"/>
白髮儒生何以報唯應執筆從䕫皋<lb/>
　　　送胡孟然還錢唐并柬周伯溫程以文宇文子<lb/>
　　　　貞<lb/>
老夫多家東海上愛子相從又一春官為閒多知性僻<lb/>
客因住久見情親諫章行曳尚書履漉酒誰同處士巾<lb/>
此去故人如問訊一槎將泛越江津<lb/>
　　　送有亨姪還錢唐<lb/>
嗣宗諸姪仲容賢客路飄零雪滿顛曽為頌椒留子美<lb/>
<pb n="KR4d0540_WYG_004-40b"/>
却思戲蠟愛僧䖍十年江海三杯酒百里溪山一釣船<lb/>
何日兵戈得休息敬亭春雨共歸田<lb/>
錢唐壯觀天下竒昔日繁華曾見之夜月管絃唯皷角<lb/>
春風羅綺盡旌旗湖山謾想遊人樂城郭徒增志士悲<lb/>
今日别離東海上一飄村酒鬢如絲<lb/>
　　　題劉生庸道竹林書室圖<lb/>
劉生讀書竹林下滿耳金石聲琅琅翠隂碎落日當户<lb/>
緗帙亂翻風滿床中夜蛟龍神變化清時鸞鳯瑞文章<lb/>
<pb n="KR4d0540_WYG_004-41a"/>
此君標致誰能寫一幅雲烟墨數行<lb/>
　　　送朱道夫赴廣西巡檢<lb/>
將軍慷慨出幽燕又佩刀弓過海邉桂嶺秋回南去雁<lb/>
潯江夜泊北來船正憐主印官無事更喜迎親禄有田<lb/>
萬里若逢天上使好將詩句寄蠻牋<lb/>
　　　題蘆花被圖<lb/>
秋深江上白蒙茸野客分來一色同酒醒孤篷卧明月<lb/>
帳寒老屋不禁風羽毛乍聚摶空鶴蹤跡真成踏雪鴻<lb/>
<pb n="KR4d0540_WYG_004-41b"/>
夜半何人吹鐡笛夢魂疑在楚江東<lb/>
　　　次韻李清叔元夕<lb/>
絳燭燒烟散滿城九衢車馬似潮聲山河影轉琉璃薄<lb/>
陸海光浮菡萏平蝶睡誤翻歌扇暖鵲驚疑報畫簷晴<lb/>
夜䦨人靜天如水依舊殘星數㸃明<lb/>
　<lb/>
　<lb/>
　玩齋集卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玩齋集</head>
    <p>
<pb n="KR4d0540_WYG_000-1a"/>
欽定四庫全書　　　　　集部五<lb/>
　玩齋集　　　　　　　　别集類四<hi>元</hi>
　　提要<lb/>
　　　　<hi>臣</hi>等謹案玩齋集十卷拾遺一卷元貢師泰<lb/>
　　　　撰師泰字泰甫宣城人以國子生中江浙鄉<lb/>
　　　　試除泰和州判官薦充應奉翰林文字出為<lb/>
　　　　紹興府推官復入翰林遷宣文閣授經郎至<lb/>
　　　　正十四年擢吏部侍郎除浙江都水庸田使<lb/>
<pb n="KR4d0540_WYG_000-1b"/>
　　　　尋拜禮部尚書調平江路總管張士誠據吴<lb/>
　　　　避之海上江浙行省城相承制授㕘知政事<lb/>
　　　　二十年改户部尚書命督海運二十二年召<lb/>
　　　　為秘書卿道卒事蹟具元史本傳明嘉靖中<lb/>
　　　　李黙作是集跋云予在宣州諸生貢安國者<lb/>
　　　　為言其先世禮部公流寓海寧時自名其里<lb/>
　　　　曰小桃源元命既革宋學士景濓嘗過之公<lb/>
　　　　為置酒飲夜分乃起就卧仰藥而斃顧嗣立<lb/>
<pb n="KR4d0540_WYG_000-2a"/>
　　　　元百家詩選則據其門人朱鐩所作紀年録<lb/>
　　　　及掲汯所作墓誌載至正十六年正月張士<lb/>
　　　　誠陷平江公抱印隠居呉淞江上主釣臺山<lb/>
　　　　長呉景文家易姓名為端木氏號戾契子喌<lb/>
　　　　喌翁二十六年卒於海寧寓舎證黙跋所紀<lb/>
　　　　之誣案明史宋濓傳濓乞假歸省在至元二<lb/>
　　　　十五年乙巳師泰沒於至元二十二年壬辰<lb/>
　　　　其時濓無由至海寧且太祖稱呉王在至正<lb/>
<pb n="KR4d0540_WYG_000-2b"/>
　　　　二十四年甲辰稱呉王年在二十七年丁未<lb/>
　　　　元順帝北趨上都在二十八年戊申七月是<lb/>
　　　　為洪武元年師泰既沒於壬寅尚在元亡前<lb/>
　　　　六年何以稱元命既革此其後人之飾詞欲<lb/>
　　　　附於王蠋之節殊非事實嗣立疑之當矣師<lb/>
　　　　泰所著有友迂集余闕序之玩齋集黄溍序<lb/>
　　　　之東軒集程文序之又有奊<graphic n="KR2633" url="https://raw.githubusercontent.com/kanripo/KR-Gaiji/master/images/KR2633.png" mimeType="image/png"/>集閩南集見<lb/>
　　　　於李國鳯之序其門人謝肅劉欽類為一編<lb/>
<pb n="KR4d0540_WYG_000-3a"/>
　　　　總名曰玩齋集今未之見明天順間寧國守<lb/>
　　　　㑹稽沈性重加蒐輯得詩文六百五十三首<lb/>
　　　　釐為十卷又補遺一卷其年譜之類别為一<lb/>
　　　　卷附之是為今本師泰本以政事傳而少承<lb/>
　　　　其父奎家學又從呉澄受業復與虞集揭傒<lb/>
　　　　斯㳺故文章亦具有原本其在元末足以凌<lb/>
　　　　厲一時詩格尤為髙雅虞楊范揭之後可謂<lb/>
　　　　挺然晚秀矣集中題陶淵明五桞圖絶句明<lb/>
<pb n="KR4d0540_WYG_000-3b"/>
　　　　詩别裁集以為燕王篡位之後建文舊臣江<lb/>
　　　　右袁敬所作併記敬所本末甚詳今考明孫<lb/>
　　　　原禮所撰元音成於洪武甲子張中達為之<lb/>
　　　　刋板在建文辛巳均在遜國以前而收入是<lb/>
　　　　詩題為師泰所作則為師泰之詩誤附㑹於<lb/>
　　　　敬所非敬所之詩誤竄入師泰集中明矣乾<lb/>
　　　　隆四十一年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0540_WYG_000-4a"/>
　　　　　　　　總　校　官　<hi>臣</hi>　陸　費　墀<lb/>
<pb n="KR4d0540_WYG_000-5a"/>
欽定四庫全書　　　　　集部五<lb/>
　玩齋集目録　　　　　　别集類四<hi>元</hi>
　　卷一<lb/>
　　　賦<lb/>
　　　五言古詩<lb/>
　　卷二<lb/>
　　　七言古詩<lb/>
　　卷三<lb/>
<pb n="KR4d0540_WYG_000-5b"/>
　　　五言律詩<lb/>
　　卷四<lb/>
　　　七言律詩<lb/>
　　卷五<lb/>
　　　五言絕句<lb/>
　　　七言絕句<lb/>
　　　五言排律<lb/>
　　卷六<lb/>
<pb n="KR4d0540_WYG_000-6a"/>
　　　序<lb/>
　　卷七<lb/>
　　　記<lb/>
　　卷八<lb/>
　　　傳<lb/>
　　　説<lb/>
　　　問<lb/>
　　　戒<lb/>
<pb n="KR4d0540_WYG_000-6b"/>
　　　銘<lb/>
　　　贊<lb/>
　　　題跋<lb/>
　　　偈<lb/>
　　　祭文<lb/>
　　卷九<lb/>
　　　碑<lb/>
　　卷十<lb/>
<pb n="KR4d0540_WYG_000-7a"/>
　　　墓誌銘<lb/>
　　　墓表<lb/>
　　拾遺<lb/>
　　　絶句<lb/>
　　附録<lb/>
　　　年譜<lb/>
　　　紀年録<lb/>
<pb n="KR4d0540_WYG_000-8a"/>
玩齋集原序<lb/>
宣城貢泰甫先生玩齋集十有二卷為詩賦序記傳説<lb/>
箴銘贊頌問辨題跋碑銘誌表雜者共六百五十三首<lb/>
又有序文年譜别自為一卷編輯既成為之序曰先生<lb/>
名師泰字泰甫玩齋其别號也仕元為禮部尚書尋改<lb/>
户部先生之父文靖侯在皇慶延祐間以文學遭際與<lb/>
虞揭袁馬諸公頡頏上下先生夙承家學而又嘗親炙<lb/>
諸公且及游草廬先生之門故其學淵源深而培植厚<lb/>
<pb n="KR4d0540_WYG_000-8b"/>
塗轍正而條理明其見之著述氣味肖諸賢言語妙天<lb/>
下黝黝乎其幽悠悠乎其長煜煜乎其光有虞之宏而<lb/>
雄健不減於馬有揭之瑩而清俊則類於袁其於理趣<lb/>
尤儼然吳氏之尸祝也故當時評先生之文者列之於<lb/>
六大家之次序其詩者亦謂可與道園學古録並觀皆<lb/>
非虛語矣惜乎遭值叔世雖仕至前官特出於行省之<lb/>
所版授且徘徊吳越甌閩之區而未嘗大顯於朝故其<lb/>
文章之行世弗克如虞揭袁馬諸公之盛又其後也流<lb/>
<pb n="KR4d0540_WYG_000-9a"/>
寓海寧以殁未幾而元運亦改所在兵燹遺稿所存亦<lb/>
無幾矣念予幼時仰承庭訓家君裕庵嘗手抄先生友<lb/>
迂集一編教之曰此人文之精者也小子熟之其有得<lb/>
乎比壯出從豫章羅孟維先生游又得所謂東軒集者<lb/>
每展誦而紬繹之則心暢神怡快然如有所得而尤以<lb/>
不獲覩其大全為恨也天順初元蒙恩假守寧國而屬<lb/>
邑宣城寔先生桑梓之邦到官之初首訪文獻先生之<lb/>
諸孫武欽以其所藏玩齋稿并年譜來上首尾脱落僅<lb/>
<pb n="KR4d0540_WYG_000-9b"/>
得詩文若干首餘無存者於是博求之大家世族卷軸<lb/>
之所題識名山勝地碑版之所傳刻又得詩文若干首<lb/>
合前二集彚而萃之各以類從列為十有二卷總題之<lb/>
曰貢禮部玩齋集序而刻之學宫嗟夫先生之文美矣<lb/>
至矣是雖昆明刼火之後仙官六丁下取之餘殘編遺<lb/>
墨尚幸巋然如魯靈光猶有存者其傳世行後無疑也<lb/>
一時門人高弟謝肅塗穎劉中輩奊<graphic n="KR2633" url="https://raw.githubusercontent.com/kanripo/KR-Gaiji/master/images/KR2633.png" mimeType="image/png"/>閩南等集編次<lb/>
之舊既已不可復見而武威余公山東李公金華黄公<lb/>
<pb n="KR4d0540_WYG_000-10a"/>
吾郡楊公諸名賢所為序文則猶具在走也何人敢贅<lb/>
一語於其間哉第以斯文失得之由區區蒐輯之意與<lb/>
夫刋刻之嵗月皆不可以無述故不揆蕪陋而竊書之<lb/>
觀是集者尚矜其用心而畧其僣踰之罪則又幸矣沈<lb/>
性謹序<lb/>
先輩論詩謂必窮者而後工蓋本韓子語以窮者有專<lb/>
攻之技精治之力其極諸思慮者不工不止如老杜所<lb/>
謂癖躭佳句語必驚人者是也然三百篇豈皆得於窮<lb/>
<pb n="KR4d0540_WYG_000-10b"/>
者哉當時公卿大夫士下及閭夫鄙隸發言成詩不待<lb/>
雕琢而大工出焉者何也情性之天至世教之積習風<lb/>
謡音裁之自然也然則以窮論詩道之去古也逺矣我<lb/>
朝古文殊未邁韓栁歐曾蘇玉而詩則過之郝元初變<lb/>
未拔於宋范楊再變未幾於唐至延祐泰定之際虞揭<lb/>
馬宋諸公者作然後極其所摯下顧大厯與元祐上踰<lb/>
六朝而薄風雅吁亦盛矣繼馬宋而起者世惟稱陳李<lb/>
二張而宛陵貢公則又馳騁虞揭馬宋諸公之間未知<lb/>
<pb n="KR4d0540_WYG_000-11a"/>
孰軒而孰輊也公以余為通家弟兄每令評其所著如<lb/>
東南有佳人嶰谷有美竹深得比興日入栁風息芙蓉<lb/>
生緑水逺詣選體厚倫理如風樹春暉樹風操如葛烈<lb/>
女段節婦李貞母陳堯妻感古如蒼梧滕閣紀變如河<lb/>
決蘇臺論人物如耕莘蹈海遊方之外如子虛道人楊<lb/>
白花吳中曲有古樂府遺音國子黄河可補本朝缺製<lb/>
其他所作固未可一二數此豈效世之畸人窮士專攻<lb/>
精治而後得哉蓋自其先公文靖侯以古文鼔吹延祐<lb/>
<pb n="KR4d0540_WYG_000-11b"/>
間公由胄學出入省臺其風儀色澤雍容暇豫不異古<lb/>
之公卿大夫游於盛明故其詩也得於自然有不待雕<lb/>
琢而大工出焉者此也公年尚未莫氣尚未衰而尤嗜<lb/>
問學不止今為天子出使萬里外他日紀録為風為騷<lb/>
入為朝廷道盛徳告成功為雅為頌又當有待於公者<lb/>
豈止今日所見而已編是集者為其高弟子謝肅劉中<lb/>
及朱鐩也别又為公年譜云公字泰甫號玩齋學者稱<lb/>
為玩齋先生楊維楨序<lb/>
<pb n="KR4d0540_WYG_000-12a"/>
玩齋貢先生昔授經宣文閣下僕時始至京師以諸生<lb/>
禮見得執筆墨承事左右凡先生之著作無不飫觀而<lb/>
熟味焉門人豫章塗穎會稽何昇嘗為輯録成編列卷<lb/>
數十侍講金華黄公宣慰武威余公御史臨川危公皆<lb/>
為之序其後先生以使節廉問閩海僕適從以來南暇<lb/>
日輙竊録其歌詩數百篇藏諸篋笥門生迺穆泰陽綗<lb/>
桂郁鄭貫等請刻梓以傳嗚呼詩道至宋之季高風雅<lb/>
調淪亡泯滅殆無復遺國朝大徳中始漸還于古然終<lb/>
<pb n="KR4d0540_WYG_000-12b"/>
莫能方駕前代者何哉大率模擬之迹尚多而自得之<lb/>
趣恒少也閒嘗觀諸二三大家之作猶時或病之況其<lb/>
他乎先生之詩雄渾而峻拔精緻而典則不屑屑於師<lb/>
古而動中乎軌度不矯矯於違俗而自逺於塵滓才情<lb/>
周備聲律諧和斯蓋所謂自成一家之言者也胡可掩<lb/>
哉若夫朝廷之制作金石之紀載則具有全集在焉趙<lb/>
䞇序<lb/>
玩齋詩集者中書户部尚書宣城貢先生之所作而其<lb/>
<pb n="KR4d0540_WYG_000-13a"/>
門人謝肅朱鐩所彚而萃之者也先生蚤侍先文靖公<lb/>
遊京師入胄監而聲華赫然為六館諸生之冠當是時<lb/>
文靖方在朝而諸先生若草廬吳公松雪趙公四明袁<lb/>
公巴西鄧公清河元公雍虞公石田馬公豫章揭公<lb/>
廬陵歐陽公先後以道徳文章鳴海内而先生遨遊其<lb/>
間講明論議涵濡漸漬所得者深所蓄者大其學該博<lb/>
而閎衍其識高明而超卓其才瑰竒而雄偉其氣剛大<lb/>
而振發故其於詩也得乎性情之正止乎禮義之中博<lb/>
<pb n="KR4d0540_WYG_000-13b"/>
而不宂約而不嗇直而不倨切而不泥舒而不緩竒而<lb/>
不險深而不晦優柔而不迫和平而不躁雄放傑出而<lb/>
不蕩以肆如江河盪潏而莫測其涯也如風霆變化而<lb/>
莫見其迹也如雲霞卷舒出没晻靄千態萬狀而莫可<lb/>
名言也誠所謂一代文章之宗匠者歟用壬曩嵗辱在<lb/>
翰林先生時為兵部侍郎間出平生所為詩文亡慮數<lb/>
千百篇謹受而讀之欲為次其簡編以成一家之言而<lb/>
亦得託名於不朽則先生以都庸使者持節南邁而不<lb/>
<pb n="KR4d0540_WYG_000-14a"/>
果矣其後用壬以使事還江東遭時孔艱流離顛沛聲<lb/>
迹之邈不相聞者且數年今年春先生將漕閩廣粟道<lb/>
出海昌值海上有警而遂留居焉用壬日陪杖履散步<lb/>
林臯從容進曰先生昔所示文若詩敢請以畢前志先<lb/>
生喟然歎曰自喪亂以來圖書散失吾文藳之所存者<lb/>
十亡一二今吾老矣追思盛年之所作殆不可復已然<lb/>
吾胸中之耿耿者猶在雖孤客逺寓而感時撫事未嘗<lb/>
不形之詠歌也因發篋中所藏前後得四百餘篇披閲<lb/>
<pb n="KR4d0540_WYG_000-14b"/>
數四於是知先生之學益至而識益逺才益廣而氣益<lb/>
充非仁義道徳之素積於中歴困窮患難而不動其心<lb/>
者安能若是也哉亟欲類之成帙適有校藝江浙之行<lb/>
又不果既歸則其門人謝肅已序次之矣惜乎用壬不<lb/>
能輯録於未散失之前而肅也迺能掇拾於已遺落之<lb/>
後非惟有愧於先生而亦有愧於肅矣然而肅是編之<lb/>
成獨非用壬之志之所<graphic n="KR1285" url="https://raw.githubusercontent.com/kanripo/KR-Gaiji/master/images/KR1285.png" mimeType="image/png"/>乎用敢序於篇端錢用壬謹<lb/>
序<lb/>
<pb n="KR4d0540_WYG_000-15a"/>
至正五年春宣城貢先生以翰林供奉出為紹興推官<lb/>
而文聲政譽赫然傾動乎東南東南之民既徳之士而<lb/>
志于學者亦皆爭出門下惟恐在後于時肅年尚少沈<lb/>
伏下里雖不獲仰承緒風餘論往往聞大夫士有誦先<lb/>
生詩若文者則必録而識之以自致其忻慕之心焉又<lb/>
六年肅始就學郡庠則先生已去郡值朝廷脩黜陟之<lb/>
法而大臣有薦先生在紹興治理為兩浙第一者遂以<lb/>
召復入史館矣自是㕘贊經筵司業國子以敭歴於省<lb/>
<pb n="KR4d0540_WYG_000-15b"/>
臺之間而治聲大振播於人人聞于朝廷朝廷之倚任<lb/>
日益以重而海内之人識與不識咸望先生之大用於<lb/>
時也如肅者既抱其忻慕之心至是則重自歎曰先生<lb/>
今天下人豪也肅安得一受指教以足平生之志願哉<lb/>
又八年春肅以游學來杭適先生退自政府始得謁拜<lb/>
於吳山舍館先生受而不拒列於弟子員後使十餘年<lb/>
欣慕之心一旦傾冩庸非幸歟未幾朝廷詔先生以户<lb/>
部尚書總漕閩廣道出海昌值海上有警因留居於州<lb/>
<pb n="KR4d0540_WYG_000-16a"/>
之北門凡七閲月而先生起居食息之頃肅未嘗不在<lb/>
侍也説經之暇間授肅以作文賦詩之法肅既籍記之<lb/>
復退取先生詩文之藳而讀焉見其名友迂者則武威<lb/>
余公序之名玩齋者則金華黄公序之名東軒者則新<lb/>
安程公序之其論夫行於今而傳於後者何其詳且備<lb/>
耶然考其卷帙則錯亂無幾問之先生則知皆殘缺遺<lb/>
亡於流離患難之餘矣亟與新安胡彦舉錢唐劉中海<lb/>
昌朱鐩力加搜訪或索之記憶或求之卷冊或録之金<lb/>
<pb n="KR4d0540_WYG_000-16b"/>
石得古賦歌詩論辨書啟記序表狀碑誌贊頌雜著凡<lb/>
若干卷而學者猶以未之快覩為慊焉於是先取詩歌<lb/>
大小三百餘篇繕寫成帙題曰玩齋詩集且復于同志<lb/>
曰先生之詩本之以精博之學發之以雄偉之才資之<lb/>
以高明之識備是三者而不苟於作故作則沛乎其莫<lb/>
禦方其意之運也如老將赴敵某執弓矢某執干戈某<lb/>
執旗鼓俾各從其所令合以正而勝以竒竒正相因循<lb/>
環莫測而節制斬然不亂及其辭之措也如大匠作屋<lb/>
<pb n="KR4d0540_WYG_000-17a"/>
鳩衆工而聚羣材某為梁某為棟某為椽桷俾各精於<lb/>
所事迨夫屋之落而環視之則門廡堂室秩乎其序黝<lb/>
堊丹漆煥乎其文而莫有見其攻琢之痕繪畫之迹者<lb/>
惟其運意措詞各極其妙故雖縱横上下出入馳騁而<lb/>
萬變不窮也凡其宦轍所歴若皇都上京大河以北長<lb/>
江以南九州萬里之外其趨朝扈駕則有際遇之深恩<lb/>
錫之重其出使反命則有諮諏之勤靡及之歎其孤客<lb/>
逺寓則有游從之適登臨之勝是以文物禮樂之光華<lb/>
<pb n="KR4d0540_WYG_000-17b"/>
民風俗尚之美惡名都重地之壯觀與夫忠臣烈士之<lb/>
節槩蠻夷下國慕義而來王者一切可以形之咏歌則<lb/>
莫不即時而紀事託物而引興與從官大臣文儒逸士<lb/>
相為倡和而其音節體裁舉皆清俊竒古雄渾雅健有<lb/>
典而有則固非風容色澤流連光景者可同日而語也<lb/>
蓋自風雅以來能集詩家之大成者惟唐杜文貞一人<lb/>
而已繼文貞而興者亦惟我朝雍虞公一人而已試以<lb/>
道園所録合先生是編而並觀之則未知其孰先而孰<lb/>
<pb n="KR4d0540_WYG_000-18a"/>
後也雖然即其詩又烏足以知先生哉先生説經必極<lb/>
聖賢之指要使學者深領其意而後止為文章必出於<lb/>
已而無愧於古作者在官政必欲上盡其道而下懷其<lb/>
徳雖古循吏有不及至於出處大節俯仰無愧每謂禹<lb/>
稷顧囘同道而孔明之煩未嘗不與淵明同其靜此則<lb/>
先生素所自養而窮達一致者也故或掃石焚香抱膝<lb/>
危坐而終日不動或露晨月夕宇宙軒豁則散䇿海上<lb/>
逍遥聞曠而黙識夫造化之妙以自適其天下之樂則<lb/>
<pb n="KR4d0540_WYG_000-18b"/>
浩然之在胷中者為何如而視功名文學直其末事爾<lb/>
功名文學猶視為末事矧所謂詩歌者耶而肅等汲汲<lb/>
於此則固弟子之宜為然先生所作率多黼黻國家太<lb/>
平之美迺今編肄於干戈危急之秋毋亦思治之義也<lb/>
歟遂書以為序門人謝肅謹序<lb/>
夫人之生則有聲聲通乎心其宣諸口者謂之言言中<lb/>
於理倫比之而有章者謂之文則文乃言之尤其可傳<lb/>
而不泯者又文之尤也蓋言以宣意文以立言可傳而<lb/>
<pb n="KR4d0540_WYG_000-19a"/>
不泯者以其中理而載夫道也道也者貫古今而不可<lb/>
易則文之用可得而泯乎三代而上文與理具六經之<lb/>
文是也三代而下文自文理自理言之不能措諸文者<lb/>
有之矣文之而戾乎理者亦有之矣道何自而明乎間<lb/>
有作者刮其浮習欲舉一世而甄陶之雖鼓舞奮迅於<lb/>
一時終亦轇轕於故常而不克大有所振者可勝歎哉<lb/>
至於我朝元禎延祐之間天下乂安人材輩出其見於<lb/>
文者雖一言之微亦本於理累辭之繁必明夫道有温<lb/>
<pb n="KR4d0540_WYG_000-19b"/>
醇忠厚之懿無脆薄蹇淺之失其流風遺韻漸涵沫濡<lb/>
蓋將澤百世而未艾嗚呼文章之盛其斯時歟自世故<lb/>
日變而士氣不揚故老凋謝而師承無法辭之儷乎古<lb/>
者不多見也況其可傳而不泯者哉及來閩中始得今<lb/>
户部尚書宣城貢先生之文而讀之其言簡而明曲而<lb/>
當法度嚴整而意態舂容所謂不多見者非虛言也其<lb/>
先翰林在延祐時以文名則先生之得於家學者有素<lb/>
矣人徒知其文之古而不知其本于理也人徒善其詞<lb/>
<pb n="KR4d0540_WYG_000-20a"/>
之工而不知欲以明夫道也可傳而不泯者其可誣乎<lb/>
雖然是猶論其文也若夫立朝之節臨民之政與夫理<lb/>
財之方一皆見之行事之實而非空言之無證者可傳<lb/>
而不泯者不獨文而已先生之門人劉中鄭桓以其平<lb/>
日所著曰友迂曰玩齋曰奊<graphic n="KR2633" url="https://raw.githubusercontent.com/kanripo/KR-Gaiji/master/images/KR2633.png" mimeType="image/png"/>曰東軒曰閩南等集類<lb/>
而成編來求余序因併及之先生名師泰字泰父與余<lb/>
為世契李國鳯序<lb/>
國朝統一海宇氣運混合鴻生碩儒先後輩出文章之<lb/>
<pb n="KR4d0540_WYG_000-20b"/>
作實有以昭一代之治化蓋自西漢以下莫於斯為盛<lb/>
矣當至元大徳間有若陵川郝文忠公柳城姚文公東<lb/>
平閻文康公豫章程文憲公吳興趙文敏公皆以前代<lb/>
遺老值國家之興運其文龎蔚質奥最為近古延祐以<lb/>
後則有臨川吳文正公巴西鄧文肅公清河元文敏公<lb/>
四明袁文清公浚儀馬文貞公侍講蜀郡虞公尚書襄<lb/>
陰王公其文典雅富潤益肆以宏而其時則承平寖久<lb/>
豐亨豫大極盛之際也今天子元統以來致治為尤盛<lb/>
<pb n="KR4d0540_WYG_000-21a"/>
而文學之士至於今則遂以日繼淪謝而幾於寥寥矣<lb/>
如廣陽宋正獻公豫章揭文安公待制東陽栁公承㫖<lb/>
濟南張公參政趙郡蘇公皆不可復作而承㫖廬陵歐<lb/>
陽公諭徳東明李公侍講金華黄公雖巋然猶存而亦<lb/>
既老矣其方嚮任用而擅文章之名者惟吾宣城貢公<lb/>
乎公之先君文靖公在延祐中與諸公齊名公克承家<lb/>
學又蚤游上庠受業諸公間故其學問培植深厚見於<lb/>
文章者氣充而能暢辭嚴而有體講道學則精而不鑿<lb/>
<pb n="KR4d0540_WYG_000-21b"/>
陳政理則辨而不夸誠足以成一家之言而繼前人之<lb/>
緒矣後之欲知一代治化之盛者此其有不足徵者乎<lb/>
雖然公之所表見不特文章而已其於政事尤長也其<lb/>
為理官治行最列郡其為御史所論列皆天下之大務<lb/>
居夏官則奉詔覈驛户於北境司水衡則朝廷復以中<lb/>
原餫饟之事倚之凡其所至輒有偉績不可遽數也大<lb/>
抵政事文章本一揆也達事情而號令明執法度而賞<lb/>
罰允此政事也而文章豈外是乎嗚呼兩漢逺矣考之<lb/>
<pb n="KR4d0540_WYG_000-22a"/>
唐宋論文章則韓文公歐陽文忠公論政事則陸宣公<lb/>
范文正公而已公之文章實追韓歐之法其於政事不<lb/>
猶陸范之志哉抑非韓歐不施于政事而陸范不著於<lb/>
文章也就其所長合而求之斯為善論公者矣夫讀其<lb/>
文必也論其人求其人必也論其世故禕序公之集因<lb/>
得以具述焉公名師泰字泰甫起家國子學生累遷官<lb/>
兩入翰林為應奉遷宣文閣授經郎陞翰林待制除國<lb/>
子司業遂為吏部郎中拜監察御史尋陞侍郎復入吏<lb/>
<pb n="KR4d0540_WYG_000-22b"/>
部俄遷兵部侍郎出為都水庸田使今遷福建閩海道<lb/>
肅政㢘訪使云王禕序<lb/>
余天性素迂常力矯治之然終不能入繩墨矯治或甚<lb/>
則遂病不能勝因思以為迂者亦聖賢以為美徳遂任<lb/>
之一切從其所樂常行四方必迂者然後心愛之而與<lb/>
之合凡揵機變者雖强與之然心終不樂也故暫合而<lb/>
輒去京師天下聲利之區也迂非所宜有嘗陰以求之<lb/>
士大夫之間得一人焉曰貢泰甫泰甫故學士仲章君<lb/>
<pb n="KR4d0540_WYG_000-23a"/>
之子能詩文少遊太學有時名因自貴重不妄為進取<lb/>
有所不可交者亦不妄與交故吾二人者驩然相得若<lb/>
魚之泳於江獸之走於林也時泰甫為應奉翰林文字<lb/>
固多暇者即與聚盍有蔬一品魚一盤飲酒三行或五<lb/>
行即相與賦詩論文凡經史詞章古今上下治亂賢否<lb/>
圖書彝器無不言者意少適即聮鑣過市據鞍談謔信<lb/>
其所如而止及暮無所止則與問曰將何之皆曰無所<lb/>
之也乃各䇿馬還自古暨今在公貴人能求賢常少然<lb/>
<pb n="KR4d0540_WYG_000-23b"/>
自至元初姦囘執政乃大惡儒者因説當國者罷科舉<lb/>
擯儒士其後公卿相師皆以為常然而小夫賤𨽻亦皆<lb/>
以儒為嗤詆當是時士大夫有欲進取立功名者皆强<lb/>
顔色昏旦往候於門媚説以妾婢始得尺寸此正迂者<lb/>
之所不能為也因翺翔自放無所求於人已而皆無所<lb/>
遇予既歸淮南泰甫亦以親嫌辭官歸除紹興推官不<lb/>
相見者為最久去年太原賀君為丞相蒐羅天下人才<lb/>
之有政譽者而泰甫之治為浙東西第一迺得復召為<lb/>
<pb n="KR4d0540_WYG_000-24a"/>
應奉余適入朝為待制相見益歡計其别十年矣吾年<lb/>
少於泰甫鬚髮皆白而泰甫鋭然面紅白如□出其别<lb/>
後所為詩文甚富且大進益知泰甫真豪士也夫以士<lb/>
之賢無所遇而淹於下僚宜其悲憤無聊而不能盡也<lb/>
顧乃自樹卓卓以其餘力而致勤於文學且其貎充然<lb/>
非其中有所負蓋不能爾然則吾泰甫之迂又過我逺<lb/>
矣夫古之賢士多不兼於文藝文藝雖卑而世亦貴而<lb/>
傳之者愛其人故也不賢者之於文藝雖極其精人猶<lb/>
<pb n="KR4d0540_WYG_000-24b"/>
將賤之亦何以為也泰甫忠孝人也其功名事業當不<lb/>
待文與詩而傳而況於兼有之耶余昔與之别今見其<lb/>
文如此今又當别去計相見時其文又必有過此矣於<lb/>
其行也序而識之余闕序<lb/>
方今士大夫號稱文章家多推宣城貢氏而泰甫其尤<lb/>
秀出者也蓋幼聞先翰林公過庭之訓早受業太學博<lb/>
士在朝又得與虞揭歐馬諸名賢游爵位通顯故其文<lb/>
章爛然宏博靡麗卓邁儁偉高者可以追配古人非當<lb/>
<pb n="KR4d0540_WYG_000-25a"/>
時流輩所及也蓋嘗有友迂集余左丞廷心公序之又<lb/>
有玩齋集黄太史晉卿公序之美矣詳矣今又有東軒<lb/>
集焉徵序於余夫以先生之文當時所推重將不賴二<lb/>
公之序以傳二公之文章固髙一世猶不賴以傳况如<lb/>
余之昧昧者乎是以低徊畏避而不敢也雖然先生脱<lb/>
呉門之難棲遲海上者三年益得肆其學問之功及丞<lb/>
相迫起之不得已為西浙運使才志又不得以大展則<lb/>
抑遏隱忍以就筆硯之末載其道於書故其陳義之高<lb/>
<pb n="KR4d0540_WYG_000-25b"/>
屬辭之宻深厚爾雅又非前日友迂玩齋之比矣是不<lb/>
可以不知也太史之禰虞卿韓昌黎之論柳子東坡海<lb/>
外之文少陵夔州以後之詩彼皆有所激而進也余於<lb/>
東軒亦云東軒在杭之校蓋所寓也余非敢序東軒之<lb/>
文也因東軒之文而有感焉故書之云爾程文序<lb/>
　<lb/>
　<lb/>
　玩齋集原序<lb/>
</p>
<p>
</p>
  </div>
</body>
</text>
</TEI>
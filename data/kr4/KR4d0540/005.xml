<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玩齋集卷五</head>
    <p>
<pb n="KR4d0540_WYG_005-1a"/>
欽定四庫全書<lb/>
　玩齋集卷五　　　　　　元　貢師泰　撰<lb/>
　　五言絶句<lb/>
　　　越城馬上<lb/>
積雨變新緑微風落殘紅醉騎<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>段馬日莫越城中<lb/>
　　　孟浩然畫像<lb/>
白日何茫茫青春方浩浩驢背天風來吹我烏紗帽<lb/>
　　　蘇子瞻畫像<lb/>
<pb n="KR4d0540_WYG_005-1b"/>
老龍起深夜來聴洞簫聲酒盡客亦醉滿江空月明<lb/>
　　　無題<lb/>
隔樓理絲竹切切動人情飲酒且莫散坐待新月生<lb/>
　　　墨竹<lb/>
敧枕夢江濤瀟湘生晚緑二妃邈何許千里一黄鵠<lb/>
　　　　右風<lb/>
雙鳯浴瑤池毛羽空翠滴僊人騎上天但見遼海碧<lb/>
　　　　右雨<lb/>
<pb n="KR4d0540_WYG_005-2a"/>
蒼龍在海上千載蜕神窟忽然凌空飛鱗甲耀白日<lb/>
　　　　右老<lb/>
文苞解晴日纎粉落輕飊青鸞忽飛起窓户自瀟瀟<lb/>
　　　　右嫩<lb/>
　　　張伯雨丹房偶題<lb/>
翠禽立紅桃白鶴歩青草與子半日閒方見靜中好<lb/>
　　　寳應舟中見月<lb/>
天風吹㡌落忽見月如弦記得開船夜閶門一鏡懸<lb/>
<pb n="KR4d0540_WYG_005-2b"/>
　　　題海棠鳴禽圖<lb/>
孤禽立花上似為不平鳴天地無窮意何人解寫生<lb/>
　　　龍虎山十詠<lb/>
巨靈劈山石飛出黃金鷄至今山下人猶聴雲中啼<lb/>
　　　　右金鷄山<lb/>
長溪走蛇蜒怪石露贔屭孰識背上文世無神禹氏<lb/>
　　　　右石龜渡<lb/>
載玉出白域獻琛自南溟僊人一叱之化作青崚嶒<lb/>
<pb n="KR4d0540_WYG_005-3a"/>
　　　　右象山<lb/>
寳劍落深潭時時見光怪鱗甲飛上天白晝風雨快<lb/>
　　　　右龍井<lb/>
僊子出海上凝冰作肌膚手持青霞佩身坐白玉壼<lb/>
　　　　右藐姑山<lb/>
天星二十八下作漢廷將功成歸帝傍精彩射石上<lb/>
　　　　右靈臺山<lb/>
兩龍出行雨下吸幽澗泉噴沬著草樹明珠爛清圓<lb/>
<pb n="KR4d0540_WYG_005-3b"/>
　　　　右雙瀑澗<lb/>
大道如流泉三才本一氣誰人鑿吕梁留險在天地<lb/>
　　　　右三石洪<lb/>
鑄鐵在厓石仰視何嵌空明月照不到白雲出其中<lb/>
　　　　右青石巖<lb/>
濕翠外盤盤寒玉中浩浩不與舅氏同乃有真人號<lb/>
　　　　右白水磜<lb/>
　　　讀范文正集和黄山谷韻<lb/>
<pb n="KR4d0540_WYG_005-4a"/>
憂思同禹稷致事期勲華四海無二帝六合當一家<lb/>
我田宗人田我屋宗人屋百年何所有祠前幾株木<lb/>
英風凜遺直絶識動樞機既有韓招討當使我公歸<lb/>
朝議方多異西師猶未班公心如鐡石要在取横山<lb/>
　　七言絶句<lb/>
　　　龍駒圖<lb/>
八尺龍駒未被鞍一人牽過萬人看自從夢入將軍筆<lb/>
青草落花主莫寒<lb/>
<pb n="KR4d0540_WYG_005-4b"/>
　　　畫松<lb/>
蒼龍蛻骨東海上太隂黯澹垂髙空六丁驅起夜行雨<lb/>
萬里不斷蓬萊風<lb/>
　　　明仁殿進講五首<lb/>
春日君王出殿遲千官簾外立多時觚稜雪轉寒無奈<lb/>
先許儒臣到講帷<lb/>
黄綾寫本奏經筵正是虞書第二篇聖主從容聴講罷<lb/>
許教留在御牀邊<lb/>
<pb n="KR4d0540_WYG_005-5a"/>
殿前冠佩儼成行玉椀金瓶進早湯自愧平生飯藜藿<lb/>
朝來得食太官羊<lb/>
黄金為帶玉為䄡劍㦸如林衛紫髯也愛儒臣勤講讀<lb/>
向前輕掲虎皮簾<lb/>
奏對歸來日已西獨騎瘦馬踏春泥行從海子橋邊過<lb/>
猶望宫城栁色齊<lb/>
　　　送人歸廬州<lb/>
淮水春深緑似苔故人天上恰歸來扁舟繫在門前樹<lb/>
<pb n="KR4d0540_WYG_005-5b"/>
猶記行時手自栽<lb/>
　　　題淵明小像<lb/>
烏帽青鞋白鹿裘山中甲子自春秋呼童檢㸃門前栁<lb/>
莫放飛花過石頭<lb/>
　　　送陳玉樵著書還江西<lb/>
相如奏賦宜春館子雲待詔承明廬先生有書不蚤獻<lb/>
白髮如此來公車<lb/>
去年有詔行馬政一日買驢三百錢莫笑江南客徒步<lb/>
<pb n="KR4d0540_WYG_005-6a"/>
獻書曽到玉除前<lb/>
湓城雨過枇杷熟緑水新生杜若花畫船多載采石酒<lb/>
醉眼看山直到家<lb/>
　　　和馬伯庸學士擬古宫詞七首<lb/>
城上鴉啼曙色催五門三殿一時開玉皇不許群僊見<lb/>
隱隱車聲天上來<lb/>
緑池香水出芙蓉十二釵寒妬玉蟲只恐禁園今夜雨<lb/>
華清明日又西風<lb/>
<pb n="KR4d0540_WYG_005-6b"/>
寶扇微開萬樂從紫衣扶輦出行宫近臣侍罷櫻桃宴<lb/>
更遣黄門送兩籠<lb/>
紫雲扶日上盤盤花氣薰衣露始乾行處不禁春色惱<lb/>
回身却倚玉䦨千<lb/>
睡思厭厭易入眉繡簾低下燕歸遲黛鬟不整雙梁軃<lb/>
滿院楊花夢覺時<lb/>
殿頭昨夜報春殘盡放宫人賞牡丹獨有沈香亭北畔<lb/>
一枝偏許八姨看<lb/>
<pb n="KR4d0540_WYG_005-7a"/>
雲影微開日脚垂杏花深院落遊絲不知誰動秋千索<lb/>
驚起黄鸝過别枝<lb/>
　　　雙鷹圖<lb/>
青松之下白石上<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>身對立意沈沈妖狐狡兔莫漫喜<lb/>
落日一呼烟草深<lb/>
八月霜風吹羽毛何人為汝解金絛雙翎如劍劈雲去<lb/>
宇宙蒼茫秋氣髙<lb/>
雪羽初來東海頭西風萬里白鵝秋漢家不校長楊獵<lb/>
<pb n="KR4d0540_WYG_005-7b"/>
因得將軍脱錦鞲<lb/>
　　　題出塞圖<lb/>
君恩如海春如水一入長門見面稀青草琵琶沙上路<lb/>
淚痕空濕嫁時衣<lb/>
沙磧微驚數騎塵漢廷便欲議和親當時衞霍兵猶在<lb/>
未必君王棄妾身<lb/>
　　　題樵漁圖<lb/>
長松如盖復如輪袒腹支頥倚樹身誰謂樵夫避辛苦<lb/>
<pb n="KR4d0540_WYG_005-8a"/>
乾坤許我一閒人<lb/>
一株烟雨一竿風江海茫茫望眼空不是渭陽曽遇獵<lb/>
世間誰復識漁翁<lb/>
　　　和胡士恭灤陽納鉢即事韻<lb/>
紫駝峰掛葡萄酒白馬鬃懸芍藥花綉帽宫人傳㫖出<lb/>
黄門伴送内臣家<lb/>
野濶天垂風露多白翎飛處草如波髯奴醉起傾渾脫<lb/>
馬湩香甜奈樂何<lb/>
<pb n="KR4d0540_WYG_005-8b"/>
蕎麥花深野韭肥烏桓城下客行稀健兒掘地得黄鼠<lb/>
日莫騎羊齊唱歸<lb/>
新教生駒不受騎小紅車裏簇歸時鈎簾醉卧氍毺月<lb/>
不省人間有别離<lb/>
野館吹燈夜未央薄寒偏透越羅裳出門不記人行路<lb/>
馬首惟占北斗光<lb/>
　　　至正十一年秋七月巡按松州虎賁分司時山<lb/>
　　　　谷寒甚公事絶少明日即還為賦此<lb/>
<pb n="KR4d0540_WYG_005-9a"/>
秋風摵摵衣綿薄夜雨蕭蕭燭焰低萬里江南才夢覺<lb/>
此身元自客遼西<lb/>
雲葉繽紛雪弄花小營近午却排衙分司御史渾無事<lb/>
又鞚青騘踏白沙<lb/>
　　　詠塵<lb/>
春城花露欲生泥十二街頭漫漫飛落絮遊絲共無頼<lb/>
半粘香汗半羅衣<lb/>
　　　題鮮于墨跡<lb/>
<pb n="KR4d0540_WYG_005-9b"/>
墨花香潤紫毫圓寫徧湖山忽夢僊十二樓髙明月夜<lb/>
玉笙吹鳳下秋天<lb/>
　　　題吳宗師看雲樓<lb/>
四面忩開縹緲間無心飛去又飛還晚來盡捲西郊雨<lb/>
却伴長松老鶴閒<lb/>
　　　寶應待邵少監不至舟遂先行<lb/>
亂帆如馬出髙城百里平湖半日程自是南風送南客<lb/>
何妨同約不同行<lb/>
<pb n="KR4d0540_WYG_005-10a"/>
　　　朝發采石莫泊儀真舟中望月<lb/>
萬里滄波一席平猛風忽變又潮生今宵共看淮南月<lb/>
却憶江東昨夜明<lb/>
　　　赴京留别里中劉李二生<lb/>
白沙渡口數行酒采石江頭萬里船别後相逢定何處<lb/>
一車行李五門前<lb/>
　　　發通州<lb/>
日日思歸未有期及歸翻恨數年遲開船聴得呉歌起<lb/>
<pb n="KR4d0540_WYG_005-10b"/>
絶似閶門送别時<lb/>
　　　贈吕梁老兵<lb/>
二十年前福建軍髩絲垂領眼俱昏一瓢乞食黄河㟁<lb/>
猶遣兒孫應戸門<lb/>
　　　舟泊黄河有牧竪籠稚兔以嬉因買而釋之遂<lb/>
　　　　作是詩<lb/>
目晴圓轉褐衣涼分得山河大地光今日開籠放生處<lb/>
桑隂麥穗正茫茫<lb/>
<pb n="KR4d0540_WYG_005-11a"/>
　　　送王元伯遊金陵并柬樊時中都事王徳常管<lb/>
　　　　勾<lb/>
山頭老屋一尺雪江上片帆千里風笑呼斗酒來濯足<lb/>
誰識書生逆旅中<lb/>
閉門十日九風雨熟睡不知春水生樹上啼烏忽驚覺<lb/>
故人只在石頭城<lb/>
　　　次成誼叔趙大本二臺都事肅章門聚散詩韻<lb/>
銀鞍白馬錦障泥立仗時多出駕稀别有天閑真汗血<lb/>
<pb n="KR4d0540_WYG_005-11b"/>
春秋長從六龍飛<lb/>
　　　題畫<lb/>
樓閣叅差烟水村涼風槲葉下紛紛何人理釣秋江上<lb/>
驚起新來白鴈群<lb/>
　　　漁父<lb/>
一輪明月一絲風吳水西頭楚㟁東日日城中賣魚去<lb/>
却教鷗鷺守孤篷<lb/>
　　　灤河曲<lb/>
<pb n="KR4d0540_WYG_005-12a"/>
椎髻使來交趾國槖駞車宿李陵臺遥聞徹夜鈴聲過<lb/>
知進六宫瓜果迴<lb/>
白沙岡頭齊下馬為拾閼支八寶鞭忽見草間長十八<lb/>
衆人分插帽檐前<lb/>
　　　水僊<lb/>
太液池邊雪始乾曉粧初試佩珊珊簾鈎欲下東風細<lb/>
猶夢珠宫扇影寒<lb/>
十二瑤臺風露寒銀河澹澹月團團龍宫自與塵凡隔<lb/>
<pb n="KR4d0540_WYG_005-12b"/>
别有銖衣白玉冠<lb/>
　　　畫蘭<lb/>
西望沅湘不盡流紅芽緑葉自生愁王孫去後無消息<lb/>
風雨山中日日秋<lb/>
　　　題錢舜舉折枝海棠<lb/>
玉環睡起嬌無力膩粉微匀酒暈生不是開元寫遺恨<lb/>
世間那得見傾城<lb/>
　　　題山水圖<lb/>
<pb n="KR4d0540_WYG_005-13a"/>
孤峰直出青天上亂瀑斜飛白石間老我江湖歸未得<lb/>
何人解寫敬亭山<lb/>
　　　重過丹陽寄錢成夫<lb/>
髙荷矗矗荇田田數騎來迎野水邊只為一春頻往復<lb/>
縣人識得侍郎船<lb/>
青山西去水東流兩㟁飛花送客舟何事閶門行一月<lb/>
不能三日到宣州<lb/>
　　　過滸墅廣福寺留題<lb/>
<pb n="KR4d0540_WYG_005-13b"/>
幾人飲散閶門外落日蒲帆獨自開偶向龍華寺前泊<lb/>
一株髙栁記曽來<lb/>
　　　龍華寺贈栢庭上人<lb/>
辛夷花落滿閒庭藥徑斜依翠栢屏白日山門無客到<lb/>
老僧自誦法華經<lb/>
　　　姑蘇臺<lb/>
當時何事太情多不悟危機出苧蘿一夜月明天似水<lb/>
吳王臺上越王歌<lb/>
<pb n="KR4d0540_WYG_005-14a"/>
　　　余過呉中得畫一幅孤峰拔起有類鴈蕩僊都<lb/>
　　　　者因題贈宋居仁<lb/>
鴈蕩秋深玉柱寒老夫曽此駐征鞍開圖一見青山色<lb/>
猶似當時馬上看<lb/>
　　　題怪木圖<lb/>
千年老樹化青牛風雨空山不盡愁一日爭迎作神主<lb/>
踏歌槌鼓水西頭<lb/>
　　　秋日與陶唐佐游麻姑萬松庵<lb/>
<pb n="KR4d0540_WYG_005-14b"/>
萬疊青山一徑開寺門秋雨長莓苔莫憐此處行人少<lb/>
還有僧從外國來<lb/>
　　　遊里中麻姑西觀三首<lb/>
道人鈎簾坐堂上盡日好山相對青藥苗當户渾不理<lb/>
手持一卷黄庭經<lb/>
樓閤參差烟樹間石橋横截水潺潺我來欲覔燒丹處<lb/>
蒼术黄精正滿山<lb/>
石上菖蒲水上蓮一天涼月露涓涓碧壇夜半燈如雪<lb/>
<pb n="KR4d0540_WYG_005-15a"/>
猶自朝真北斗前<lb/>
　　　題𤣥妙觀嵇月庭所藏鍾離像<lb/>
槲葉為衣草為履鬅鬙雙髻任風吹浮雲捲盡青天濶<lb/>
正是神光夜出時<lb/>
　　　題番昜劉伯方靜觀齋二首<lb/>
夜來風雨過前村百尺深溪到底渾惟有道人心鏡淨<lb/>
水流花落不開門<lb/>
巷陌深深白日長春來只有燕飛忙滿階落絮無人掃<lb/>
<pb n="KR4d0540_WYG_005-15b"/>
銷盡爐中百炷香<lb/>
　　　野浦歸舟圖<lb/>
天柱雲門倚半峰樹林青處見丹楓扁舟獨釣秋江雪<lb/>
猶似閒身在越中<lb/>
　　　書扇勉錢道夫<lb/>
桑蠶作繭麥生蛾𤓰瓠牽籐緑漸多白日軒窓浄如水<lb/>
不妨臨帖更吟哦<lb/>
　　　西湖竹枝詞四首<lb/>
<pb n="KR4d0540_WYG_005-16a"/>
栁州寺前湖水平阿誰湖上唱歌聲畫船買得十様錦<lb/>
行近荷花須盡聴<lb/>
紅裙女兒坐船頭朝朝莫莫白蘋洲近來學得新行令<lb/>
為郎把酒一澆愁<lb/>
芙蓉葉底雙鴛鴦飛來飛去在横塘人生多少不如意<lb/>
水逺山長難見郎<lb/>
葛嶺西邊師相宅潭潭府第欲連雲别買樓船過湖去<lb/>
可曽看見岳王墳<lb/>
<pb n="KR4d0540_WYG_005-16b"/>
　　　贈錢塘琴士<lb/>
畫船載酒西湖上一日笙歌幾萬錢獨抱孤桐向何處<lb/>
夜深彈月上青天<lb/>
　　　過桐江<lb/>
雨後滄江一鏡平青山缺處掛漁罾漢家多少雲臺將<lb/>
千古清風屬子陵<lb/>
　　　釣臺<lb/>
　　　　嚴陵釣臺詩古今作者甚多或髙其隱或議<lb/>
<pb n="KR4d0540_WYG_005-17a"/>
　　　　其果二者皆不為無見予故並存焉觀者應<lb/>
　　　　為一莞也<lb/>
江流浩蕩石㠝岏千里來尋一日間慚愧白頭奔走客<lb/>
題詩也到富春山<lb/>
百戰關河血未乾漢家宗社要重安當時盡著羊裘去<lb/>
誰向雲臺畫裏看<lb/>
青山如馬復如龍滄海東來第幾重不是狂奴輕萬乘<lb/>
世間誰不受牢籠<lb/>
<pb n="KR4d0540_WYG_005-17b"/>
　　　江山縣道中<lb/>
石脚插溪清見底白木縛橋斜跨水水流一似橋上人<lb/>
橋上人行家萬里<lb/>
　　　興化道中<lb/>
紫蔗白頭金橘坡荔支龍眼總婆娑驟暄情思如中酒<lb/>
喜得清隂馬上過<lb/>
　　　題楊德章監憲賀蘭山圖<lb/>
太隂為峰雪為瀑萬里西來一方玉使君坐對賀蘭圖<lb/>
<pb n="KR4d0540_WYG_005-18a"/>
不數江南衆山緑<lb/>
　　　處州弋溪驛<lb/>
四面青山風雨多石稜轉處掛漁蓑推篷不記來時路<lb/>
只見雙雙白鳥過<lb/>
流水一灣山四圍青林黄葉雨霏霏竹鷄啼罷人行少<lb/>
忽有釣船溪上歸<lb/>
　　　袁莊贈化東庵王道人<lb/>
夢覺流鶯花外聲一簾疎雨稱幽情披衣步向山門立<lb/>
<pb n="KR4d0540_WYG_005-18b"/>
青草萋萋笋亂生<lb/>
曲岸西頭屋數椽緑隂深處好移船姓名正恐人知道<lb/>
忽有野僧來近前<lb/>
　　　吳淞江上謾興<lb/>
亂蟲撲面蝙蝠飛木槲飄蕭半掩扉老僧看潮囘寺晚<lb/>
林下惟逢一犬歸<lb/>
白月滿天江水平銀河垂地寂無聲披衣獨坐過夜半<lb/>
撥刺跳魚時一鳴<lb/>
<pb n="KR4d0540_WYG_005-19a"/>
門外梧桐髙百尺月華依約弄清隂夜深移在窓紗上<lb/>
不隔思家一寸心<lb/>
露冷草根鳴蟋蟀雨晴花影轉蠨蛸一家四散知何在<lb/>
獨對林間喜鵲巢<lb/>
　　　書扇餞徐大章往黄灣<lb/>
海村四月橘花香日莫牽船出下塘别後莫教音問少<lb/>
蒼頭時遣送文章<lb/>
　　　書扇餞潘濟民往黄岡<lb/>
<pb n="KR4d0540_WYG_005-19b"/>
黄岡只在海東頭野水連天蕩白鷗昨日相逢今日别<lb/>
藕花深處謾停舟<lb/>
　　　題朱肅畫<lb/>
芙蓉零落渚宫秋翠盖紅衣漫不收猶有雪鴣來上立<lb/>
夕陽無限逺人愁<lb/>
　　　書扇餞潘徳全徃彭坡<lb/>
潘家兄弟多相識白面書生氣更豪一見便還東海去<lb/>
健帆如馬入雲髙<lb/>
<pb n="KR4d0540_WYG_005-20a"/>
　　　題劉生庸道五莊草堂圖<lb/>
南北兩峰相對青萬竿修竹一茅亭何時共坐西湖雨<lb/>
白髮籌燈講六經<lb/>
　　　題朱生質夫所藏梅花圖<lb/>
水晶簾幙珊瑚鈎萬玉花間一鏡秋睡起瀟湘寒凜烈<lb/>
却疑飛雪在羅浮<lb/>
夜深瑤女出寒江分得南枝雨一窓可是貞姿共清絶<lb/>
神僊肌骨更無雙<lb/>
<pb n="KR4d0540_WYG_005-20b"/>
　　五言排律<lb/>
　　　上京大宴和樊時中侍御<lb/>
一元開大統四海㑹時髦畿甸包幽薊天門啓應皋群<lb/>
黎皆屬望百辟盡勤勞蕃國來琛獻邊陲絶繹騷劍韜<lb/>
龍尾匣弓屬虎皮櫜列聖尊皇極元臣異節旄宗盟存<lb/>
帶礪世胄出英豪歲駕嚴先蹕居人望左纛平沙班詐<lb/>
馬别殿燕椶毛鳯簇珍珠帽龍盤錦繡袍扇分雲母薄<lb/>
屏晃水晶髙馬湩浮犀椀駝峰落寶刀暖茵攅芍藥涼<lb/>
<pb n="KR4d0540_WYG_005-21a"/>
甕酌葡萄舞轉星河影歌騰陸海濤齊聲纔起和頓足<lb/>
復分曹急管催瑶席繁絃壓紫槽明良真曠遇熙洽喜<lb/>
重遭化類工成冶聲同士赴鼛隆㤙雖款洽醉舞敢呼<lb/>
號拜命榮三錫論功恥二桃重華躋舜禹盛業繼夔皋<lb/>
燕饗存寅畏游畋戒逸遨乾坤春拍拍宇宙樂陶陶争<lb/>
獻公車頌光榮勝衮褒<lb/>
　　　輓馬伯庸中丞<lb/>
世祖投戈日先公出守初邦人懐禮樂家學贍詩書一<lb/>
<pb n="KR4d0540_WYG_005-21b"/>
舉登金榜頻年步玉除星移供奉燭風動使臣車忠諫<lb/>
陳無逸雄文賦子虚群公推雅量多士服清譽太史仍<lb/>
兼制春官總傅儲槐雲衣纚纚華日佩舒舒長樂方調<lb/>
膳中臺旋賜輿尊嚴深翠栢清潤照紅蕖德業真無比<lb/>
恩光孰可如休官唐殿李知止漢廷疏野曠秋呼鴈江<lb/>
清晚釣魚石田霜後稻沙圃雨中蔬正爾安民望胡為<lb/>
夢帝居大星離次舎白璧翳邱墟惟有新詩在千年起<lb/>
歎歔<lb/>
<pb n="KR4d0540_WYG_005-22a"/>
　　　剪燈聨句<lb/>
　　　　元夕同吳子彦劉子清侯敬文㑹飲水陽陳<lb/>
　　　　善甫家用剪燈聨句云<lb/>
夜暖拈香繭春寒落剪刀勞心連鬱結<hi>貢</hi>綺思出長繰<lb/>
㸃綴輕蟬翼<hi>吳</hi>裝粘細鳯毛風花凝瑣碎<hi>貢</hi>雲葉護周<lb/>
遭影爍金垂燼<hi>侯</hi>光融玉作膏舞裀圍落絮<hi>劉</hi>歌扇逐<lb/>
飛桃帶轉銀幡小<hi>貢</hi>輪迴寶盖髙蜘蛛圍露網<hi>吳</hi>顧兔<lb/>
墮秋毫鶯擲翻紅雪<hi>侯</hi>魚跳起碧濤春陽嘘蛺蝶<hi>劉</hi>秋<lb/>
<pb n="KR4d0540_WYG_005-22b"/>
冷蜕虭蟧翠薄荷分鈿絲柔栁散條青童來降節玉女<lb/>
翳纎翿碎訝珠胎迸尖愁燕尾翺㣲茫縈錯落斜隙漏<lb/>
葡萄飴釡空燒蠟棚山謾結鰲浮塵籠漠漠流水眩滔<lb/>
滔纂綺難為宻裁綃祗自勞嬋娟妬清夜蝶蝀落晴皋<lb/>
製異宫人綬縈懷學士綯未曽分寶炬先許照襴袍劇<lb/>
賞尊頻倒窮搜筆屢操盍簮嘶騕䮍奮袖舞豪曹酒足<lb/>
華筵散詩慚白戰鏖時平無夜禁繁弱且歸<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>
　玩齋集卷五<lb/>
</p>
<p>
</p>
  </div>
</body>
</text>
</TEI>
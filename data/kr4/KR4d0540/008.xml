<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玩齋集卷八</head>
    <p>
<pb n="KR4d0540_WYG_008-1a"/>
欽定四庫全書<lb/>
　玩齋集卷八　　　　　　元　貢師泰　撰<lb/>
　　傳説問戒銘贊題跋偈祭文<lb/>
　　　喌喌翁傳<lb/>
喌喌翁不知何處人亦莫詳其姓名遊吳越間遇山水<lb/>
佳處輒留居焉好種花竹彈琴奕碁賦詩客有遺之雞<lb/>
翁曰是有徳者不宜束縛即解縱之久而雞益多翁每<lb/>
食則亦喌而食之有不至者連呼喌喌羣雞皆來翁大<lb/>
<pb n="KR4d0540_WYG_008-1b"/>
喜因自號喌喌客或問曰子學堯舜禹湯文武周公孔<lb/>
子孟軻氏之學而不以號迺有取於喌雞聲乎翁曰是<lb/>
何言歟夫人食則生不食則死豈唯人哉犬馬牛羊皆<lb/>
然豈唯犬馬牛羊穀粟花果皆然穀粟花果食於土者<lb/>
也犬馬牛羊食於人者也至於人學堯舜禹湯文武周<lb/>
公孔子孟軻氏之學其志亦将以待食乎君者也是故<lb/>
三代而上食其臣以五等之爵秦漢而下食其臣以萬<lb/>
石之禄魏晉以及五季趙宋食其臣以九品之官然則<lb/>
<pb n="KR4d0540_WYG_008-2a"/>
臯虁稷卨伊傅周召皆待其君而食者待其君而食與<lb/>
待人而食者無異待人而食則與待喌而後食者果無<lb/>
異也客曰子何以其食為哉亦曰道而已矣不以道而<lb/>
以食則臯夔稷卨伊傅周召其志亦将以求食乎翁曰<lb/>
是何言歟謀道者固不謀食然亦未有行道而不食者<lb/>
也吾既不能自食其力又不能待君之食徒持文墨議<lb/>
論安坐以噍食於人也其能免衆喙之嘈嘈乎客姑去<lb/>
吾喌吾雞矣遂命其徒木雞生書為傳<lb/>
<pb n="KR4d0540_WYG_008-2b"/>
　　　趙氏節義傳<lb/>
至正十六年春三月十日淮寇陷金陵民吏多死之然<lb/>
求其内外盡節服義以無辱其身者吾得趙氏焉趙氏<lb/>
之先歸徳人國初時有諱應徳者始居金陵嘗編修史<lb/>
館尋棄去號直心居士生子鑑累官江浙行省左右司<lb/>
都事卒贈奉訓大夫徽州路婺源州知州鑑生五子曰<lb/>
龍澤有學行以御史薦為郡文學曰雷澤讀書明律令<lb/>
累官奉訓大夫兩浙都轉運鹽使司判官所至有能聲<lb/>
<pb n="KR4d0540_WYG_008-3a"/>
生二子棟楷曰泳澤為伯父鎰後曰宗澤勤慎善謀由<lb/>
臺幕府史吏閩憲轉户部令史曰滙澤博覽强記能詩<lb/>
文始寇至時雷澤被臺檄督餉句容滙澤棟皆從行宗<lb/>
澤亦以使事留錢唐獨龍澤家居宗澤妻衡棟妻夏楷<lb/>
妻劉倉皇亡所措衡泣顧夏曰婦人義不辱我與而夫<lb/>
皆出萬無生理劉夫幸在尚善自保言訖赴屋後池水<lb/>
死夏亦死劉曰妾夫雖在能衛我乎亦隨之溺明日賊<lb/>
果大掠執龍澤詰所藏不得則驅之拜龍澤罵曰我食<lb/>
<pb n="KR4d0540_WYG_008-3b"/>
學官雖五斗粟安能屈身拜賊耶賊怒殺之又執楷榜<lb/>
求其父運判君楷知賊将脅之用終不言亦殺之雷澤<lb/>
乃得變姓名去其妻申聞之垢面敝衣徒跣從至今莫<lb/>
知所之或傳在句曲山中<lb/>
史官曰臣死君子死父妻死夫使家有其一已為難矣<lb/>
況三者並出一家乎雖然知死者之難於生而後知生<lb/>
者之難於死然則趙氏之或死或生要皆無愧於心哉<lb/>
　　　雙孝傳<lb/>
<pb n="KR4d0540_WYG_008-4a"/>
故杭郡監贈范陽郡公伊普迪哈魯鼎諤爾根氏其先<lb/>
祖扎瑪里鼎從憲宗皇帝南征死釣魚山子孫世為聞<lb/>
臣郡公娶夫人虎篤聰慧孝慈出天性處内外無間言<lb/>
始至時年二十四姑也赫伯哈敦年已五十性嚴毅寡<lb/>
言笑夫人事之曲盡婦道姑嘗有病侍粥藥目不交睫<lb/>
者累晝夜雖疲極無倦容夫人養姑十年始終不渝人<lb/>
皆以孝婦稱郡公間抱危疾藥餌無所容衆醫環視束<lb/>
手夫人號泣曰婦人以夫為天今疾亟且死妾何生為<lb/>
<pb n="KR4d0540_WYG_008-4b"/>
遂拔刀誓天刲左股肉齊和以進强郡公嚥之有頃張<lb/>
目視夫人曰是何良劑也翌日疾遂瘳生子曰沙木斯鼎<lb/>
夫人既沒繼室史夫人真定人性貞淑善女紅讀書知<lb/>
古今事其來歸也二十二事姑尤孝謹一日起居者三<lb/>
飲食必請所欲品嘗㫖否乃敢進及暮則枕衣席温凊<lb/>
已乃敢退遇有疾則日夕坐卧榻下衣不解帶雖厠牏<lb/>
便器亦躬為浣滌姑嘗語人媳婦孝我今無以報願子<lb/>
子孫孫娶婦皆如媳婦姑年八十感劇疾三日不甦夫<lb/>
<pb n="KR4d0540_WYG_008-5a"/>
人割臂肉為粥焚香泣禱曰天乎天果恤諤爾根家吾<lb/>
姑食此庶其生乎仍願減妾五齡以益姑夀明日果愈<lb/>
又五年乃卒姑将瞑猶執夫人手曰汝事我二十五年<lb/>
如一日天地鬼神亦知之我死矣幽冥中忍忘媳婦乎<lb/>
言訖而逝初夫人之來沙木斯鼎繇潛邸近臣累拜福建<lb/>
行省參政南臺治書以資善大夫監憲閩海茂巴爾斯<lb/>
江西行省左右司郎中古嚕蘇宿衛内廷哈沙珊延平<lb/>
府判皆能以功名顯其親而監憲尤慈仁寛愛為時推<lb/>
<pb n="KR4d0540_WYG_008-5b"/>
重故凡右族之稱孝者皆首諤爾根氏二婦云<lb/>
史官曰刲股割臂勇士猶或難之況婦人女子乎諤爾<lb/>
根氏二母操刃自臠曾無縮恧非真有所見者不能也<lb/>
嗚呼至孝通於神明信哉<lb/>
　　　海樵説<lb/>
新安汪仲恭為予言其家住五嶺芙蓉之西閒嘗樵其<lb/>
絶頂俯視東海眇若一粟今身即其地徘徊俯仰不覺<lb/>
三載爨荒茅敗葦於野水之濵即欲歸樵而不可得因<lb/>
<pb n="KR4d0540_WYG_008-6a"/>
自號海樵子其為説以慰我乎予謂仲恭之號亦竒矣<lb/>
大海之東衆水所歸其大無量其深莫測其翕而静則<lb/>
汪洋瀚漫淵渟波□浴日月涵星斗籠絡宇宙包羅萬<lb/>
象其嘘而動則怒濤狂瀾横奔而疾擊衝飈鼓之摧山<lb/>
靡谷迅若電掣震若雷吼蛟龍黿鼉神鬼百怪變化之<lb/>
物翕忽萬狀其危且險使人神怖膽掉若此其可畏也<lb/>
故凡操舟鼓枻以出沒乎其間非豪商巨賈則網罟而<lb/>
漁者也其州居而岸處非鹺夫蜑户則習知其事者也<lb/>
<pb n="KR4d0540_WYG_008-6b"/>
仲恭縱不歸樵於芙蓉之西獨不樵於山乎不樵於山<lb/>
而樵於海其志可知矣仲恭學道士也天地間莫大於<lb/>
道亦莫大於海知海之大而後可以語夫道矣海無不<lb/>
受也道無不該也知道之大而後可以樵於海矣人見<lb/>
仲恭樵於海豈知樵海之非樵歟知樵海之非樵豈知<lb/>
不樵海之非樵歟方吾之樵也無登涉之危無荷擔之<lb/>
勞浮苴來吾前斷梗出吾後隨所遇而取之不盈也及<lb/>
吾之不樵也則漫漫而遊悠悠而望任所之而無往非<lb/>
<pb n="KR4d0540_WYG_008-7a"/>
適也然則樵固海也不樵亦海也海在是道亦在是矣<lb/>
是故因其大可以廣吾量就其深可以蓄吾徳體其翕<lb/>
而静可以凝吾神乗其嘘而動可以充吾氣量廣而徳<lb/>
蓄順凝而氣充然後藴而為學問則浹洽而精醇吐而<lb/>
為文章則雄渾而雅潔發而為事業則震奮而光明予<lb/>
嘗論世之學者非其神融心領超然特悟其所得未必<lb/>
皆真也昔者恵文之養生得之於解牛九方臯之相馬<lb/>
得之於驪牝宋元君之畫史得之於磐礴屈原氏之離<lb/>
<pb n="KR4d0540_WYG_008-7b"/>
騷得之於放逐司馬遷之史記得之於游觀張旭懐素<lb/>
之草書得之於舞劍酣醉杜子美之歌詩栁宗元之文<lb/>
章得之於窮愁遷謫事固有殊情而獨感者不若是而<lb/>
謂之真得皆妄也仲恭之樵海其亦有所得矣夫不然<lb/>
操刀荷蕢以雜出乎斥鹵之鄉者紛紛也號雖竒何益<lb/>
於道哉<lb/>
　　　吳觀尚賔字説<lb/>
觀上則曰觀以四隂尊二陽有觀望之義也聖人於此<lb/>
<pb n="KR4d0540_WYG_008-8a"/>
所以寓其憂世之心者至矣然初之童觀二之闚觀三<lb/>
之觀我生皆以位卑望逺而未能廓然有所見焉獨四<lb/>
切近於五密覩人君之盛徳國家之休光其占為利用<lb/>
賔於王蓋賔者主之對以君臣之分而行賔主之禮非<lb/>
素行顯著其何以克稱哉聖人於此復推其象曰尚賔<lb/>
豈不以作賔王朝士君子志尚之所在乎觀也年富力<lb/>
强足以積學盍亦勉夫作賔之實以母負尚賔之志可<lb/>
也易之道每嚴於君子小人之辨而觀之六爻尤拳拳<lb/>
<pb n="KR4d0540_WYG_008-8b"/>
焉觀也其勿墮於小人之朋而為君子之賔乎此固而<lb/>
父之望於觀而亦朋友之所以重為觀勉者克潛曰博<lb/>
矣哉先生之教也遂書以為説<lb/>
　　　名吳晉説<lb/>
景文一日過予左手挈其幼兒右手持尺紙曰兒見兄<lb/>
字亦欲得之宜無靳也余曰老愛幼常情也然敢以子<lb/>
之情而瀆吾禮乎景文笑曰吾亦安能察於禮而薄於<lb/>
情乎且指其兒拜不止迺取易筮之得坤下離上之卦<lb/>
<pb n="KR4d0540_WYG_008-9a"/>
為日出地上順而麗乎大明之象且其繇曰桓桓康侯<lb/>
徳廣以修三接愈恭承王之休其将進而不已乎遂名<lb/>
之曰晉晉進也年進則學進學進則徳進徳進而後可<lb/>
以進於仕矣余雖老俟兒學與徳成三加而仕尚當字<lb/>
之兒拜景文亦拜余荅拜因書為他日徵焉<lb/>
　　　鄭居貞字説<lb/>
予以戸部尚書分治閩海之三月僉憲鄭君彦昭遣其<lb/>
子桓來受學則又進曰桓冠而未字敢求所以美其名<lb/>
<pb n="KR4d0540_WYG_008-9b"/>
者予迺取易屯初九盤桓利居貞之辭字之以居貞桓<lb/>
復再拜曰甚幸先生之終恵也使知所厲焉予惟桓之<lb/>
一辭散見於易詩書春秋禮記雜出於諸子百家之書<lb/>
長發之桓撥牧誓之桓桓諸侯之齊桓魯桓器之桓圭<lb/>
桓楹或取其威武或尚其直大莫不有頌美之義焉獨<lb/>
屯之盤桓以震坎初交而繼乾坤之後蓋萬物發生之<lb/>
始其象則雲雷興而未成澤其字則草穿地而未甲坼<lb/>
其義則君子方經綸天下而未寧也當屯之世非賴剛<lb/>
<pb n="KR4d0540_WYG_008-10a"/>
明有為之才不足以濟難初九雖以陽徳而居下位其<lb/>
所應者又隂柔險陷所宜盤桓善守以俟時之通而不<lb/>
宜急遽倉卒以致禍也然而貴而能下賤寡而能御衆<lb/>
則建侯之利其終得而辭之哉且五非不尊也以屯膏<lb/>
而施未光初非不卑也以居貞而大得民嗚呼君子之<lb/>
進退出處固視其時之難易可否亦曰思不失其正而<lb/>
已矣桓乎桓乎其将進於道乎<lb/>
　　　陳文彪炳文字説<lb/>
<pb n="KR4d0540_WYG_008-10b"/>
華亭陳仲明名其子曰文彪間過余而請字焉余按彪<lb/>
虎之文也在易革之九五曰大人虎變其文炳也字以<lb/>
炳文不亦可乎或謂革之為卦離下兑上九五位中正<lb/>
而應六二以一身之光澤為天下之文明是乃大人君<lb/>
子之事豈後學小子所敢擬議哉余曰然易道通乎上<lb/>
下而變動不居者也希聖希賢獨非學者之事乎夫火<lb/>
然則水乾水決則火滅卦之象也文明以説大亨以正<lb/>
卦之徳也合象與徳而革之義無餘藴矣且以二體言<lb/>
<pb n="KR4d0540_WYG_008-11a"/>
則兌為虎於時為秋離為文於時為夏夏而希秋而毨<lb/>
以至於炳豈一朝一夕所能致哉然則虎變之文正學<lb/>
者自新之極功也陳氏子年富氣鋭方勇於學庶幾觀<lb/>
象玩辭而有得於此雖然名者實之賔質者文之本修<lb/>
其實以稱其名厚其質以充其文則名不虚稱文不徒<lb/>
飾矣不爾則外事華藻内實歉然将何益哉傳曰文質<lb/>
彬彬然後君子炳文其尚勉之<lb/>
　　　花君美御史字説<lb/>
<pb n="KR4d0540_WYG_008-11b"/>
南臺御史髙昌呼都克布哈君間為予言昔與柯君敬仲<lb/>
遊辱以君美字及友林君清源復得解其義而搢紳先<lb/>
生不鄙而稱述焉竊嘗佩服周旋而進於道然猶懼學<lb/>
之未能至也願一言以自勗予惟往年嘗識君於江浙<lb/>
繼復邂逅於甌閩間觀其風神俊偉論議英發時固已<lb/>
知君之才器超卓過人逺甚今以使事道出會稽則君<lb/>
方衣綉持節按部海濵而聲光譽望赫然動乎東南予<lb/>
益知君之美徳信乎名實之相稱矣夫美者善之在已<lb/>
<pb n="KR4d0540_WYG_008-12a"/>
而充實者也存於内則為和順之積見於外則為英華<lb/>
之發施之家則孝友雍睦而懽然恩愛之相親行之天<lb/>
下則安静和平而藹然治化之無間然則美豈誇辭溢<lb/>
譽而已哉易不云乎美在其中而暢於四支發於事業<lb/>
傳不云乎充實之謂美充實而有光輝之謂大光輝所<lb/>
以成已事業所以治人君能因是而益勉焉則學有弗<lb/>
至乎予曩侍君之季父平章公於是有契家之好今得<lb/>
見君之樹立若此予心安得不重慕而起敬之哉因君<lb/>
<pb n="KR4d0540_WYG_008-12b"/>
之請遂喜而為之説<lb/>
　　　中中子説<lb/>
金華王子章故宋文憲公魯齋先生之諸孫也以文學<lb/>
倅海寧既代且老猶日孜孜進徳不已更號中中子今<lb/>
年春予以戸部尚書總漕閩廣道出海寧子章首來謁<lb/>
問所以中中者予曰子以文學世家而能自立若此其<lb/>
将有得於中中矣夫人以稊米之身而能備萬物之理<lb/>
參天地之大者心也其寂然不動無少偏倚者中之未<lb/>
<pb n="KR4d0540_WYG_008-13a"/>
發也隨感而應使無過與不及者中之已發也存之於<lb/>
未發之先而復察之於已發之際則中其有不中者乎<lb/>
自堯之執以授舜舜益之以命禹湯武建之以立極孔<lb/>
顔擇之以為教子思子發中之用孟軻氏明中之權而<lb/>
中中之道始備矣夫易之為書凡其曰正中曰得中曰<lb/>
在中曰居中曰遇中曰利中曰尚中曰以中曰久中曰<lb/>
大中曰中行曰中正皆得位而有應者也曰過中曰失<lb/>
中曰中未得曰中未變曰中未光皆失位而未得應者<lb/>
<pb n="KR4d0540_WYG_008-13b"/>
也然則神聖設教以前民用亦莫先於中天下之道其<lb/>
有加於此乎天得中而清地得中而寧天地一失其中<lb/>
則日月薄蝕而四氣不順山川沸崩而萬物僭差而況<lb/>
於人乎是故農失其中則不得以為農工失其中則不<lb/>
得以為工賈失其中則不得以為賈以至於醫卜百家<lb/>
之流莫不欲得其中而況於士乎自世衰道微往往汨<lb/>
於私意以淪胥其恒性是以存乎内者不能無偏倚之<lb/>
患著乎外者不能無過與不及之差不及不知所以進<lb/>
<pb n="KR4d0540_WYG_008-14a"/>
之過又不知所以抑之而中道或幾乎其息矣中道既<lb/>
息其視農工商賈醫卜百家之為反有弗若亦可悲夫<lb/>
今子章能以中中自勉而不知年之老庶幾知所用力<lb/>
者由是而日加敬畏焉使静有以養其天理之公動有<lb/>
以遏其人欲之私則體用相須内外無間而堯舜湯武<lb/>
孔孟相傳之統與夫大易進退存亡之道舉不外乎此<lb/>
矣嗚呼微哉遂書以為中中子贈<lb/>
　　　中中子問<lb/>
<pb n="KR4d0540_WYG_008-14b"/>
客有號中中子者請問中中于戾契子戾契子曰天不<lb/>
中則日月薄蝕而四序僭差矣地不中則山崩川竭而<lb/>
萬物不育矣人不中則倫理廢而入於禽獸矣聖人之<lb/>
道大莫大於中者子亦何能遽領其要哉中中子曰固<lb/>
矣天烏乎中地烏乎中人烏乎中吾不得而知之也且<lb/>
子之於中亦戾契矣又孰知中之為中哉戾契子啞然<lb/>
而笑曰夫道散若牛毛得若麟角而子不知戾契之非<lb/>
中又烏知中中之非戾契乎子必欲聞至道之要其斂<lb/>
<pb n="KR4d0540_WYG_008-15a"/>
爾形收爾聲反爾聴使心如止水湛然而静不撓於物<lb/>
不汨於私庶其可論此乎中中子退而齋三日迺敢復<lb/>
請戾契子遂揚袂聳冠箕坐曰可哉天之道以隂陽而<lb/>
立地之道以剛柔而立人之道以仁義而立消於上者<lb/>
息於下往居外則來居内晝夜寒暑各司其半隂不終<lb/>
於隂而陽生焉陽不終於陽而隂生焉隂陽合徳則三<lb/>
光明六氣順此天之中也剛以克柔柔以克剛剛柔相<lb/>
濟五才互用則煦嫗孕和而生植蕃此地之中也存心<lb/>
<pb n="KR4d0540_WYG_008-15b"/>
以仁制事以義或施而恩或果而斷喜怒愛惡不失其<lb/>
偏則家齊國治而天下平此聖人之中也雖然天地不<lb/>
能以自中必得聖人以為中聖人之所以能中天地者<lb/>
毋亦損其過益其不及治其偏使歸於正而已矣其見<lb/>
於經者曰裁成曰輔相曰彌綸曰參贊曰經綸曰成變<lb/>
化而行鬼神凡若此者豈非天地待聖人而後中乎中<lb/>
中子曰博矣微矣中中之辨矣然而天人相去逺甚果<lb/>
何道以中哉戾契子曰蟋蟀以秋吟蜉蝣相隂出物性<lb/>
<pb n="KR4d0540_WYG_008-16a"/>
猶能知天地之故孰謂夫天人相逺哉孰謂夫天地之<lb/>
中不中於聖人乎孰謂夫聖人之中不中於天地乎況<lb/>
人與天地本同一體吾之耳目口鼻其天地之日月風<lb/>
雷山岳河海乎吾之骨肉毛髮其天地之土石草木乎<lb/>
吾之嘘吸出入其天地之噫氣乎是故運動法乎周流<lb/>
張弛法乎闔闢憂喜法乎慘舒吾心既正則天地之心<lb/>
其有不正者乎吾氣既順則天地之氣其有不順者乎<lb/>
其感通之妙如機之發矢如樞之運戸如橐之鼓風神<lb/>
<pb n="KR4d0540_WYG_008-16b"/>
用不測自有不期然而然者矣中中子矍然起曰吾問<lb/>
中中而聞聖人之中因聖人之中而聞天之中地之中<lb/>
又聞戾契之為中也幸哉幸哉中中子者金華王藻子<lb/>
章戾契子則宣城貢師泰父也<lb/>
　　　鶻戒并序<lb/>
海濵之家好養鶻道遇臂鶻而過者其容甚戚問之則<lb/>
曰吾旬浹間失四鶻或以强擊或以縱欲或以争得是<lb/>
以戚焉余讀栁子三説蘇子二戒而愛之然猶各寓意<lb/>
<pb n="KR4d0540_WYG_008-17a"/>
於一物焉今以一物而得三戒遂書以為勸<lb/>
其一曰黄鶻色閃閃若黄金然强力而疾擊遇大禽他<lb/>
鶻不可得者則縱之無不得也一日見羣雁集海上試<lb/>
一縱焉鶻<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>身奮翅方突入陣中雁呼其儔來救回旋<lb/>
唼喢力不能勝臂者急呼之則毛羽幾盡脱矣籠之數<lb/>
月乃敢復至海上遇大鵠方東向立脫其帽覘之則搏<lb/>
擊如故態鵠見其來凝然不動伸頭掉喙徐擊之正中<lb/>
其腦以死吁不量大小而犯非其分以殞其身宜哉<lb/>
<pb n="KR4d0540_WYG_008-17b"/>
其二曰赤鶻色正赤黠而多能凡擊鳥相向來則已必<lb/>
背而去稍逺出其不意也乃還擊之無不得者或墮在<lb/>
水則舉而擲之地主者甚愛之飼常倍他鶻其後竟以<lb/>
食多而病毛羽翛翛然投以善藥逐其腸中惡敗病乃<lb/>
已自是每節其食視之益勤然神俊終不及前時間出<lb/>
遇野雉雊而起試投之雉竄入叢棘中鶻數擊不得殊<lb/>
困憊張翼而嗄衆嗾犬逐雉出犬闞助之使盡其力迺<lb/>
得主者喜即囓血肉飽啖之明日視鶻死矣吁忘已之<lb/>
<pb n="KR4d0540_WYG_008-18a"/>
弱而貪得不止果異是哉<lb/>
其三曰蒼鶻其狀特小始得二喙畜久而色尤雜以青<lb/>
其搏也必先後之令下上旋轉以無失焉一日乗小舟<lb/>
臂出江上見鵲啄田間大呼而逐之鵲懼無所蔽也則<lb/>
急投之水其一方奮擊其一復至鵲沈而無所得則二<lb/>
鶻自相搏皆溺以死噫向止用其一使自専則鵲固可<lb/>
得也今兩縱之争以死悲夫<lb/>
　　　俞仲圭好古齋銘<lb/>
<pb n="KR4d0540_WYG_008-18b"/>
渾敦鑿凝以爍五太御三靈覺風氣通人文作厯黄虞<lb/>
物咸若姒姬降王政虐繄宣尼匊金鐸正六經道斯廓<lb/>
既精微亦渾噩傳萬世為民度遵之善逆之惡維好古<lb/>
莫此樂<lb/>
　　　賈循正善善齋銘<lb/>
人性本善善原於天不善其善遂為惡遷善善不己其<lb/>
善則全己善善人人善善己善己善人斯為盡美徒善<lb/>
弗庸於道則否所貴學者不惑不止勗哉循正善善在<lb/>
<pb n="KR4d0540_WYG_008-19a"/>
是<lb/>
　　　皇太子賜書贊<lb/>
謹按賢者在位能者在職孟軻氏之言也至正庚子秋<lb/>
皇太子大書以賜福建行中書省平章政事臣布哈特<lb/>
穆爾平章以戊戌秋來鎮閩海誅鋤兇强保衛良善一<lb/>
年而政敷二年而民信飛艘漕海以餉京師上嘉其功<lb/>
進階陞秩錫予駢蕃於是東宫復有是賜平章既已裝<lb/>
潢成軸又将摹勒立石省署之南用彰寵賚而垂無窮<lb/>
<pb n="KR4d0540_WYG_008-19b"/>
焉間以語戸部尚書臣貢師泰師泰竊惟帝王之道由<lb/>
周孔而後獨孟軻氏得其傳然其論政治之要不過兩<lb/>
言而止蓋有徳在位則足以正君善俗有才在職則足<lb/>
以修政立事昔者商宗任官必曰惟其賢惟其能成王<lb/>
立政必曰推賢讓能賢能有益於國家也尚矣今皇太<lb/>
子賜書藩翰重臣而首及於此其有得於三代致治之<lb/>
要哉臣師泰嘗授經宣文進對講席甚幸獲睹殿下問<lb/>
學緝熙之功章翰飛動之勢敷張盛美寔臣之職謹再<lb/>
<pb n="KR4d0540_WYG_008-20a"/>
拜稽首贊曰<lb/>
皇帝建極統正萬方明離主震遹為元良毓徳儲宫潛<lb/>
心端本聖學緝熙造道之閫寶章揮灑爰及燕清昭回<lb/>
雲漢煥爛日星鳳翥鸞鶱龍驤虎躍力斡萬鈞方凝圓<lb/>
爍曰職曰位任能與賢徵諸孟氏錫我良臣羲畫禹疇<lb/>
殷盤周鼎並美齊休以教以警臣拜稽首臣實戅愚敢<lb/>
不敬服以昌令謨伐石刻文樹之南土匪臣是私式訓<lb/>
來者川流於海嶽峙於天百靈衛呵於萬斯年<lb/>
<pb n="KR4d0540_WYG_008-20b"/>
　　　皇太子賜書贊<lb/>
右𢎞化二字出周官三孤貳公之辭皇太子書以賜福<lb/>
建行中書省平章政事臣諤勒哲特穆爾者也平章以世<lb/>
胄起家厯踐中外至正二十年由同知淮南行樞密院<lb/>
事擢任兹省既陛辭東宫遂有是賜蓋化者天地之用<lb/>
𢎞者張而大之也日月星辰之照臨雷霆風雨之鼓潤<lb/>
山川河嶽之流峙隂陽寒暑之往來其為化也大矣然<lb/>
其休咎徵驗未嘗不與人事得失相關是以有天下者<lb/>
<pb n="KR4d0540_WYG_008-21a"/>
既立三公論道於其前復立三孤寅亮於其後凡所以<lb/>
盡燮理之道成輔相之功者至哉今皇太子賜書藩屏<lb/>
而首及於此其有見於古先聖王倚注大臣之深意乎<lb/>
平章尚思懋昭明徳勉建勲業使海邦廓清民物鬯遂<lb/>
則鋒車趣召還秉國鈞當不逺矣至若揮洒飛動實出<lb/>
天造又非臣愚陋之所敢形容也<lb/>
　　　普平章夀容贊<lb/>
至正二十年秋福建行中書省平章政事普公兼善以<lb/>
<pb n="KR4d0540_WYG_008-21b"/>
鎮南服功詔賜御衣上尊加銀青榮禄大夫位第一用<lb/>
便宜如故事賔客僚佐圖公象以為夀宣城貢某贊曰<lb/>
王封之胄列仙之儒器𢎞徳克神明内腴瑩如拱璧粲<lb/>
若明珠燁然出匣之干将亭然照水之芙蕖白玉横帶<lb/>
黄金刻符停鸞峙鵠擁笏垂魚出則膺申吕方虎之寄<lb/>
入則陳皋夔稷契之謨故能為邦家柱石弼輔範模吁<lb/>
雲臺麟閣尚徵斯圖<lb/>
　　　袁伯長學士畫象贊<lb/>
<pb n="KR4d0540_WYG_008-22a"/>
東海之濵有偉其人玉雪襟度風流搢紳衆鑿以巧我<lb/>
坦以真圭璋聞望黼黻絲綸垂魚秉笏盛服在身山明<lb/>
水清皎乎其神<lb/>
　　　小象自贊<lb/>
峩冠盛服曳玉垂紳紀綱法度森乎在身敢不肅恭以<lb/>
欺明神<lb/>
　　　孟天暐御史小象贊<lb/>
服之華也見乎外徳之華也本乎内内外交稱庶免于<lb/>
<pb n="KR4d0540_WYG_008-22b"/>
戾惟其有之克共大祭　　　　　　　右豸冠<lb/>
出則秉笏垂紳處則野服葛巾人知出而仕之為榮又安<lb/>
知處之樂為真也風流邱壑庶幾斯人　右燕居<lb/>
　　　僧仲謙運使小象贊<lb/>
豸冠之峩佩玉之儺于郊于廟其儀孔嘉明神在天百<lb/>
辟在位儼立執圭承我大祀　　　　　右豸冠<lb/>
儀觀昂昂意氣堂堂繡衣朱襮燁其有光昔既見之今<lb/>
幸同事我贊爾真維徳之幾　　　　　右燕居<lb/>
<pb n="KR4d0540_WYG_008-23a"/>
　　　阿勒坦布哈御史廌冠贊<lb/>
冠之廌也将以觸邪服之度也将以戒奢豈徒為躬之<lb/>
華庶幾為徳之嘉律之於身格之於神規之於人質而<lb/>
能文剛而有仁斯其所以宜於郊廟朝廷也耶<lb/>
　　　胡恵卿畫象贊<lb/>
貌古而莊氣和而剛居家庭而行有常混閭市而名不<lb/>
彰然亦嘗分殽胾於中書授几杖於黄堂明珠在淵燁<lb/>
然有光我贊爾真益夀而康<lb/>
<pb n="KR4d0540_WYG_008-23b"/>
　　　俊用章畫象贊<lb/>
至正十九年冬十月予以使事道出會稽留止大能仁<lb/>
俊公方丈者信宿其徒惟平間以公畫像示予為之贊<lb/>
曰<lb/>
有偉其身有燁其神以如是觀孰幻孰真脫屣跏趺若<lb/>
長往而忘世揮麈談笑實與物以皆春既質而文亦肅<lb/>
而温海天孤月野水閒雲<lb/>
　　　訢笑隠畫象贊<lb/>
<pb n="KR4d0540_WYG_008-24a"/>
飛錫於天竺之峰面壁於龍翔之宫蓋萬派一源之正<lb/>
學而千山百海之竒胸也衆以性求我以相見寶月髙<lb/>
懸華雲普現此所以㸃維摩於上方賜大中於便殿也<lb/>
耶<lb/>
　　　耶溪和尚畫象贊<lb/>
風清月明山峙淵沈人見其貌我識其心<lb/>
　　　慶大夫書了堂二字因為之贊<lb/>
川回山峙卓為竒文力挽河漢一筆萬鈞<lb/>
<pb n="KR4d0540_WYG_008-24b"/>
　　　題玉髓經後集<lb/>
玉髓經世傳張子微受之蔡元定復為之發揮其於卜<lb/>
塟定宅之法固為詳矣然其浩博而精深非専門地理<lb/>
者未易觀也今李君仁齋撮其微㫖著為圖經後集若<lb/>
干卷使夫孝子仁人欲掩其親者一覽而山川靈異隂<lb/>
陽向背可指諸掌斯亦奇矣夫卜宅之法莫善於郭氏<lb/>
塟書而莫精於曾陽氏之學欲知郭書必求之曾陽欲<lb/>
知曾陽必求之玉髓欲求之玉髓其又先之以此集乎<lb/>
<pb n="KR4d0540_WYG_008-25a"/>
或疑玉髓出北巖非元定書也雖然紫陽先生固嘗篤<lb/>
信而辨論之亦豈無所見哉至正十九年十一月晦日<lb/>
題於甬東慈濟寺之竹忩<lb/>
　　　題曹士𢎞先生哀辭後<lb/>
右中朝諸老為廬陵曹士𢎞先生所作傳誌詩文一卷<lb/>
凡若干篇而范學士哀辭實當卷首間從其子友仁得<lb/>
而觀之伏讀再三不勝悲感先生在大徳丁未間為廣<lb/>
徳陳陽村巡檢以史學名家陳陽去師泰家才二十里<lb/>
<pb n="KR4d0540_WYG_008-25b"/>
許先太父秘書府君亦以古學自任年七十餘猶著述<lb/>
不倦四方之士若隆山牟仁父父子四明戴帥初東平<lb/>
王岱宗日集館中相與評論古今治亂得失人物上下<lb/>
有所疑難輒片紙細書往來是正不絶久之積成大軸<lb/>
時先生最號該博某方垂髫恒立侍傍至今尚能記之<lb/>
近年來江東西重罹兵革某家所存大軸皆為煨燼無<lb/>
復存者而先生廬陵手澤意者亦不復完矣今觀此卷<lb/>
豈獨可見曹貢三世通家之好而中朝一時文物之盛<lb/>
<pb n="KR4d0540_WYG_008-26a"/>
從可徵焉嗚呼先生之學若此終不得一施於用固可<lb/>
深慨然既沒世而名愈彰子孫猶能傳其家學以有禄<lb/>
位天於斯文亦厚矣哉<lb/>
　　　題旅獒圖<lb/>
此圖一人執絙牽大犬一人從以墨幟一人函書最後<lb/>
其狀貌衣服大類西域人豈取武王時西旅獻獒事以<lb/>
為之乎不然今日流沙萬里之外炎荒百蠻之國莫不<lb/>
臣妾以獻其所有南北之人見聞習矣何以圖為然因<lb/>
<pb n="KR4d0540_WYG_008-26b"/>
圖以觀召公之書亦豈無所警乎<lb/>
　　　題宋御史汪自强誥後<lb/>
右宋誥命一通開慶元年監登聞鼓院汪公自强拜監<lb/>
察御史之所受也其家失之久矣元至正十二年鄉兵<lb/>
起官軍持此誥易飲酒家士人洪如晦得之以歸御史<lb/>
諸孫某某以授其子汝懋汝懋謹裝潢為卷求題於某<lb/>
竊惟御史公清風勁節聳動朝宁不惟能使權姦巨卿<lb/>
有所警懼而朝廷宗社賴以奠安嗚呼賢者有益於世<lb/>
<pb n="KR4d0540_WYG_008-27a"/>
如此哉是誥失而再得汪氏其復興乎汝懋善保之<lb/>
　　　題程以文遺曹子學書後<lb/>
禮部員外郎程君以文博洽能文章大名曹子學精於<lb/>
篆隸二人在京師日相往來甚厚此卷凡三帖皆以文<lb/>
求書於子學者也以文不惟能文章尤善隸今辭意勤<lb/>
懇謙退若此則其不以自得為足而以所能下人固非<lb/>
小知自私者所可企及矣然非子學書法果有以度越<lb/>
諸君者以文其肯推敬若是耶以文已矣子學其尚保<lb/>
<pb n="KR4d0540_WYG_008-27b"/>
之庶幾他日子孫知程曹有通家之好焉<lb/>
　　　題黄太史上京詩稾後<lb/>
黄太史文名天下而上京道中諸詩尤為傑作葛邏禄<lb/>
易之得其稾以傳且謁諸君為之題其知太史亦深矣<lb/>
易之尚善保之<lb/>
　　　題宇文子貞為郁文海作龍溪山房記後<lb/>
予以使事過會稽宿大能仁之方丈閩僧郁上人間示<lb/>
宇文君所著龍溪山房記龍溪為臨漳壯縣山房則上<lb/>
<pb n="KR4d0540_WYG_008-28a"/>
人舊居也上人久遊江湖間所至輒以是揭諸座隅其<lb/>
惓惓不忘鄉井之意厚矣昔吾朱夫子在武夷嘗扁其<lb/>
齋曰紫陽上人既有以見於斯而宇文之記又足以發<lb/>
之羇孤牢落之際觀此庶足自慰矣<lb/>
　　　題新安張吳先世碑後<lb/>
宋新安張珏嘗代異母弟逮獄以慰母心天下聞而義<lb/>
之韓蘄王因辟為幕府朱文公嘗以四君子並稱之至<lb/>
其曾孫桂有隠徳事繼母復以孝稱江東按察使盧公<lb/>
<pb n="KR4d0540_WYG_008-28b"/>
摯江浙參政燕公楠咸論薦之卒不就學士豫章揭公<lb/>
奚斯銘其墓甚悉不幸毁於兵桂之孫吳避遷錢唐能<lb/>
誦其詞請書於禮部程君以文將重識石間攜以示予竊<lb/>
論世之人以孝弟稱者間有之矣求其子孫能繼者蓋<lb/>
鮮況厯六七世繼二三百年猶繩繩不絶耶噫吳亦賢<lb/>
矣哉<lb/>
　　　題崔元亨送項太醫敘後<lb/>
大都崇真宫吳大宗師有弟子曰項子虚氏善轉鈆汞<lb/>
<pb n="KR4d0540_WYG_008-29a"/>
為丹砂服之可長生不死劑其餘猶能起人於垂盡其<lb/>
術亦微矣子虚既化去得其傳者蓋鮮予至錢唐見曹<lb/>
樞密崔照磨所序項元齋切脉治病往往神效問之則<lb/>
子虚之仲弟也嗚呼術得其傳其施於人者猶若是況<lb/>
修己治人之道哉<lb/>
　　　題李咸熙畫<lb/>
李成畫散在天下不少矣既從瘞於宋之諸陵又盡購<lb/>
於其孫尹開封且不幸而焚蕩於水火之餘意者所遺<lb/>
<pb n="KR4d0540_WYG_008-29b"/>
無幾此畫松柏二幅墨色蒼古筆力遒勁上又有端平<lb/>
諸老題識其為神品無疑者第始書成諱而更字咸熙<lb/>
豈即開封所購本而流落人間耶綏安萬夫長察罕温<lb/>
都爾侯偶得之於兵戈離亂之際信其為連城夜光之<lb/>
寶矣然初本四幅已失其二他日合浦之珠延平之劍<lb/>
豈無會合之期侯其善護之以俟其至<lb/>
　　　題息軒記後<lb/>
天台張本仁名其軒曰息或曰善哉人不可以不息或<lb/>
<pb n="KR4d0540_WYG_008-30a"/>
曰學可息乎本仁間以二者之言質於予予曰天以不<lb/>
息而成化功聖人以不息而成治功君子固貴乎不息<lb/>
矣然勞於晝者必息於夜發於春者必息於冬學而不<lb/>
息則學無成仕而不息則老無所止所以君子尤貴乎<lb/>
息也夫明必有息乃可以不息惟不息斯能有息息者<lb/>
育徳之基不息進徳之本合内外之道也本仁之名軒<lb/>
其庶幾知所擇乎<lb/>
　　　跋五輅圖<lb/>
<pb n="KR4d0540_WYG_008-30b"/>
右五輅圖蓋宣和舊本而柯君九思所藏也五輅者玉<lb/>
金象革木玉輅以祀金輅以封同姓象輅以封異姓革<lb/>
輅以封四衛木輅以封蕃國而鹵簿實兼之其樊纓采<lb/>
就旗麾等衰之數各不同焉然或以多為貴或以少為<lb/>
貴或尚其質或取其文其序不同其色亦異曰先曰次<lb/>
曰綴議禮者之説往往不一此圖所載以象輅居玉輅<lb/>
之後金輅之前未知何所據也然其運意精密設色工<lb/>
緻毫分縷析悉中軌度非妙奪天巧者能造是耶熙暘<lb/>
<pb n="KR4d0540_WYG_008-31a"/>
得此他日上之太常獻之禮官庶将備一代制作之盛<lb/>
典豈徒為好事者珍玩已哉熙暘其尚寶之<lb/>
　　　皇太子賜書跋<lb/>
皇太子恒以燕清之暇怡神翰墨遇得意輒賜中外名<lb/>
臣而福建行中書省右丞臣恩寧溥得八字曰文行忠<lb/>
信為善最樂夫文行忠信孔子教人之法為善最樂漢<lb/>
東平王蒼處家之道也文以廣知行以檢身忠信以立<lb/>
本教雖有四實心學也善行於外樂存乎中亦心學也<lb/>
<pb n="KR4d0540_WYG_008-31b"/>
天下萬事萬物之理皆原於心心一正則施之於家而<lb/>
孝友雍睦施之於朝廷而上下翕和施之於天下而謳<lb/>
歌鼓舞海内稱慶今皇太子揮洒寶章首及於此其真<lb/>
有得於聖賢心學之妙乎右丞世篤忠貞為時良翰是<lb/>
書也豈徒羲畫禹疇足為世守之榮庶幾朝觀夕覩超<lb/>
然有以廓其澄清之志云<lb/>
　　　跋王國寶傳後<lb/>
右沂水王君國寶傳一道撰於越士潘君嚞而翰林承<lb/>
<pb n="KR4d0540_WYG_008-32a"/>
㫖歐陽先生江浙行省參政周伯温父所題跋也國寶<lb/>
死三十二年矣其子彦琬來為江浙行省左右司都事<lb/>
余時適參政末見其文學議論英發有過人者固已竊<lb/>
計其所從來逺矣及讀是傳乃知國寶隂徳之施甚逺<lb/>
而彦琬能以才行稱於人人為不偶然國寶孝義出於<lb/>
天性其行於家則重闈怡愉而子弟恭慎其施於親䣊<lb/>
則生有養而死有歸訟者息而怨者平其推於人則偽<lb/>
鏹焚而紿悞絶私券毁而逋負免其動於鬼神則斷海<lb/>
<pb n="KR4d0540_WYG_008-32b"/>
寧之妖祠訴新昌之滯魄他如去曹江撅栽以便往來<lb/>
之舟論杭市鈔法以權輕重之直凡有利於民而益於<lb/>
官者亦莫不忘其力之弱而快於行之勇也嗚呼國寶<lb/>
孝義若此卒止於征商小職而不得一伸其用亦可悲<lb/>
矣昔者人或以治獄髙大門閭或以還帶致位宰輔或<lb/>
以蠲舍緡而世禄不絶或以平糴價而見禮靈神一念<lb/>
之發通於幽明一行之善格於上下況國寶行於家施<lb/>
於親推於人動於鬼神者無往而非隂徳之所致三槐<lb/>
<pb n="KR4d0540_WYG_008-33a"/>
之植君家故事吾将於是乎徵<lb/>
　　　跋韓致用五雲輯録卷後<lb/>
會稽韓君致用間持諸公所著五雲書屋詩文一卷來<lb/>
徵余言按韓氏自魏國忠獻王在宋天聖中中進士第<lb/>
二方唱名太史奏五色雲見其後竟以勲業致位将相<lb/>
至四世孫秘閣公扈駕南來居越之五雲門故其輯録<lb/>
題曰五雲其後子孫往往多以是稱號蓋不忘所自也<lb/>
今致用實魏國之十世孫其築屋讀書亦名之曰五雲<lb/>
<pb n="KR4d0540_WYG_008-33b"/>
而中書參議危君太朴翰林學士張君仲舉各為之記<lb/>
序凡所以論次韓氏徳澤及厯世藏書之盛可謂詳且<lb/>
備矣然其所謂五雲者皆即秘閣居里之名而無一辭<lb/>
及於魏國唱名之瑞豈二君姑舉其近而遺其逺也耶<lb/>
雖然五雲為屋扁也屋為書藏也知藏而不知讀知讀<lb/>
而不知好知好而不知樂則六經諸史亦土苴耳其能<lb/>
超然卓見於陳言之表以克造夫聖賢之域乎致用其<lb/>
益勉之<lb/>
<pb n="KR4d0540_WYG_008-34a"/>
　　　跋王憲使朱縣尹倡和詩卷<lb/>
我國家統一天下首立臺憲以綱紀百辟大抵先教化<lb/>
而後刑政敦儒雅而鄙吏術尚寛厚而去文深故當時<lb/>
御史部使者多老成文學之士予家江東方七八嵗時<lb/>
見牧庵姚公疏齋盧公按治之暇輒率郡士大夫攜酒<lb/>
殽歌妓出遊敬亭華陽諸山或乗小舟直抵湖上踰旬<lb/>
不返二公固不以為嫌而人亦不以此議二公也其流<lb/>
風餘韻至今江東人能言之自後綱紀日密嫌疑頓起<lb/>
<pb n="KR4d0540_WYG_008-34b"/>
甚至出入扃戸又甚則謝絶賔吏久之遂習為常矣今<lb/>
觀繼學王公與縣尹朱子中在宣城時酬倡詩卷迺知<lb/>
王之標致猶不減於姚盧也吁世復有斯人哉至正二<lb/>
十年冬十一月乙亥貢某題於三山香嚴寺之東軒<lb/>
　　　跋鄭希道拙存稾序文<lb/>
江右鄭希道兄弟居匡廬之下彭蠡之濵讀書著文怡<lb/>
然自得及出而施諸政事皆卓卓有過人者希道既沒<lb/>
十餘年其子間以諸名公所作拙存稾序跋來求題予<lb/>
<pb n="KR4d0540_WYG_008-35a"/>
雖未獲盡覽拙存之著而得觀歐陽揭黄杜危周張諸<lb/>
公詩文或喻以連璧或比之雙鳳或謂其得山川清淑<lb/>
之氣或謂其得茂叔元晦之微而猶惜其陸沈下寮不<lb/>
得置諸館閣以盡發其所藴於是益知其才之果異於<lb/>
人矣嗟乎兄弟競秀一時在古且為難能況子孫又能<lb/>
以家學繼美於後哉<lb/>
　　　跋宣和御書<lb/>
夫以帝王御崇髙之極而能樂山林澹泊之言又為之<lb/>
<pb n="KR4d0540_WYG_008-35b"/>
親洒宸翰以賜志合志合其賢矣哉為子孫者宜世保<lb/>
之<lb/>
　　　跋毛貞士傳<lb/>
君子之所以立身行已求無愧於心而已一有愧於心<lb/>
雖千駟萬鍾視之猶當如草芥焉今之人或有小利僅<lb/>
若豪芒輒昧昧焉易所守以欺夫人甚者吮癰䑛痔無<lb/>
所不為又甚者棄妻子背父母以僥一得卒至於僨身<lb/>
敗事而後已可哀也今貞士不貨殖不要功不苟得凡<lb/>
<pb n="KR4d0540_WYG_008-36a"/>
其所為不惟無愧於己又将以愧天下之欺人者吁亦<lb/>
賢矣<lb/>
　　　跋阮孝子傳<lb/>
天台阮祖立倉卒舁父避灾菽水致養能得其親之懽<lb/>
心視刳肝刲股者雖無驚世駭俗之行然斯其所以為<lb/>
孝也<lb/>
　　　跋汪節婦傳<lb/>
汪節婦四明元寅先生仲女也年二十歸同里故宋提<lb/>
<pb n="KR4d0540_WYG_008-36b"/>
刑陳曾孫紹庭甫四年紹庭亡無子鞠從子鑄為嗣教<lb/>
之有成守志堅確益大陳緒年幾七十迺終嗚呼汪於<lb/>
婦道母儀皆當旌表而有司卒不得上聞其子鑄徒取<lb/>
士大夫歌詩以自慰亦可悲矣予嘗備員太史見儀曹<lb/>
所具賢母節婦事狀多出中州而大江以南百無一二<lb/>
豈法故有輕重哉其逺近詳略不同者亦理勢使然也<lb/>
予於是重有感焉<lb/>
　　　跋夏節婦傳<lb/>
<pb n="KR4d0540_WYG_008-37a"/>
黄巖夏氏女年二十一嫁里人黄侃八年而侃亡治喪<lb/>
起冢晝夜哀號不絶教其子三人克自樹立撫其庶二<lb/>
人皆若已出處宗族以義接婣戚以禮婚喪或有不給<lb/>
者輒有所遺有司上其事既旌異之其甥江浙行省理<lb/>
問邱楠又求經畧李君為之傳嗚呼江南視中州為益<lb/>
逺賢母節婦少聞於朝今夏夫人節行獨能顯著若此<lb/>
者亦何幸歟<lb/>
　　　跋趙書韋詩<lb/>
<pb n="KR4d0540_WYG_008-37b"/>
世稱韋詩出陶趙書出王或謂自是蘇州詩吳興書信<lb/>
然否當有辨之者<lb/>
　　　跋松雪招隠詞<lb/>
王右軍果止於善書而已耶人於趙魏公亦云今觀所<lb/>
書招隠詞為之慨歎<lb/>
　　　跋李則平憲副所藏東坡墨蹟三卷<lb/>
東坡自言吾文如萬斛泉源不擇地皆可出識者謂豈<lb/>
獨文為然其書法之妙亦類是也此帖蓋少年所書已<lb/>
<pb n="KR4d0540_WYG_008-38a"/>
飄逸俊快如神駒健鵠不可控搏況海上歸來之後乎<lb/>
右蘇文忠公寄陳氏三帖宋諸賢題跋者凡三十人蓋<lb/>
已極盛美之形容矣則平憲副偶得於兵戈擾攘之餘<lb/>
而徴求贊詠猶且不已吁賢人君子手澤為天下後世<lb/>
重果如是哉<lb/>
予客三山城西之香嚴寺嵗莫風雨憲副則平寄示東<lb/>
坡先生墨蹟二帖其一帖南康八境圖一帖記石墨八<lb/>
境婉麗圓熟頗類二王以年月攷之蓋先生壯嵗所書<lb/>
<pb n="KR4d0540_WYG_008-38b"/>
也石墨雖無年月可攷筆勢飛動融化又非八境所可<lb/>
比然自謂目昬作小字殊難意必老年所書也一日之<lb/>
間盡覩珍賞豈偶然哉三復之餘謹識於後<lb/>
　　　跋徐明初所藏文靖公四詩<lb/>
右集紫極宫追懐吳鸞稍久出關謁孺子墓道由澹臺<lb/>
而歸古詩一章及次韻春思古詩三章先君文靖公提<lb/>
學江西時手書也今蓄於廣徳主簿徐君明初家明初<lb/>
由江西之官江東道經南湖留止家塾出以示余捧玩<lb/>
<pb n="KR4d0540_WYG_008-39a"/>
手澤如新而音容不復可見矣抑先君謁君家墓詩云<lb/>
岧嶤漢士墳弔酹涕汍瀾勲業豈不榮名義夙所難孺<lb/>
子名義著聞而勲業不少槩見者不遇時也際休明之<lb/>
景運抗前人之名義而發揮於勲業安知不在明初乎<lb/>
因涕泣而書其後既以勉明初且以識余心之悲也至<lb/>
元後戊寅六月二十又五日識<lb/>
　　　跋程氏遺安義學本末<lb/>
新安程致和既立義學以教其宗族子弟與凡鄉里之<lb/>
<pb n="KR4d0540_WYG_008-39b"/>
願學者又割田五百畝為義廩以資嫁娶喪𦵏其用心<lb/>
亦仁矣哉有司方上其事值城陷事廢致和亦走建寧<lb/>
雖倉皇流離而卹姻贍族之心未嘗不慨然思有以復<lb/>
之也夫新安程氏去居河南而有明道伊川二先生先<lb/>
生道南而有紫陽朱夫子今致和於二程則為逺裔於<lb/>
朱氏則為外戚其道徳仁義之訓蓋有自來矣嗚呼志<lb/>
之所存天必相之國家治平有日予雖老尚當拭目盛<lb/>
事<lb/>
<pb n="KR4d0540_WYG_008-40a"/>
　　　跋李經畧與裴檢校書後<lb/>
至正二十年春三月江西賊鄧客冥陷延平閏五月圍<lb/>
建寧上下阻絶諸将縮恧不進經畧使李公發兵援之<lb/>
檢校裴君直慨然曰顔經畧在圍幾一月矣此而不自<lb/>
効雖生何為遂請行得兵數百直抵南鄉距建城半舍<lb/>
而止李公聞之且喜且愳急遣吏賞勞令孤軍無深入<lb/>
墮賊計且曰尤當以古人自任裴君得書感激佩服歸<lb/>
而裝潢成卷持以示予予惟唐蔡州之役丞相裴度親<lb/>
<pb n="KR4d0540_WYG_008-40b"/>
往視師帥臣李愬實受軍制今李公統諸将裴君迺承<lb/>
委寄雖其職分前後小大不同而奮義赴功無愧古人<lb/>
則一也保而藏之豈徒為裴氏子孫之榮後之覽者亦<lb/>
将感動而有所興起焉<lb/>
　　　跋張氏承訓堂記後<lb/>
射干生於泰華髙不踰尺而能臨百仞之淵蒙鳩巢於<lb/>
苕葦編羽結髮而終不免於破折無他其所處者異也<lb/>
參政危大朴記道亨張君承訓之堂謂其父直卿之教<lb/>
<pb n="KR4d0540_WYG_008-41a"/>
之也既使不得就文法之習而又日進之以道徳仁義<lb/>
之言道亨卒能明經中第厯官清要以顯其身以光其<lb/>
前人吁直卿固為能處其子而道亨亦知所自處者哉<lb/>
承訓名堂信不虚矣年月日跋<lb/>
　　　跋當塗陳氏夀詩後<lb/>
昔吾祖母廣陵夫人李氏年九十先君子文靖公辭禁<lb/>
直自京師歸作愛日軒侍奉於湖山勝處當時秦郵龔<lb/>
公子敬教授宣城一日肩輿至湖上為作愛日軒記有<lb/>
<pb n="KR4d0540_WYG_008-41b"/>
云惟親年且喜且懼愛莫大於愛親而事親之日欲其<lb/>
長也其愛當何如人皆可以長年惟其得之天者厚而<lb/>
所值之時承平若是則享用豈惟親哉将人子之分願<lb/>
亦無不滿者矣子敬此言天下之名言也當塗陳氏兄<lb/>
弟事親色養優享素封之樂元統乙亥母夫人適及八<lb/>
十正月朢日然燈張樂稱夀堂上融融如也是年溧水<lb/>
劉君兼美假館當塗偕弟元鼎作詩詠歌之今又四年<lb/>
陳母年八十又四矣人於富貴利達皆可以力致其不<lb/>
<pb n="KR4d0540_WYG_008-42a"/>
可以力致者有二焉曰夀曰賢子孫也然人之生美惡<lb/>
厚薄稟於天惟善可以自致善而獲報則亦天也今陳<lb/>
母之夀如此子孫之賢又如此殆所謂稟之厚美而積<lb/>
善之獲報者哉兼美徴予識其後予念先君子奉親之<lb/>
樂如前所云而予母寧國郡太夫人今年亦七十有二<lb/>
矣板輿輕軒在春暉駘蕩中予與陳氏兄弟同此樂也<lb/>
至元己夘二月八日宣城貢師泰謹識<lb/>
　　　跋賽音迪延齊氏家傳<lb/>
<pb n="KR4d0540_WYG_008-42b"/>
故贈咸陽忠惠王賽音迪延齊沙木斯鼎厯事太祖憲宗世祖<lb/>
遂能以功業顯著西南萬里之外既沒而廟食猶不絶<lb/>
子孫亦建侯專閫布滿中外非其厚徳之積能爾乎雖<lb/>
然積徳在於前人培埴實由後嗣為王子孫者其益懋<lb/>
勉以光昭先業毋徒抱遺牒以夸於人曰吾咸陽王諸<lb/>
孫也<lb/>
　　　　跋曾克謙入閩記後<lb/>
昔唐天寶之亂杜少陵入蜀李太白走江南雖當間關<lb/>
<pb n="KR4d0540_WYG_008-43a"/>
危苦必有因而後往不然其不至於饑寒流離者幾希<lb/>
今曾君克謙之入閩也果有所因乎無所因而幸以佔<lb/>
畢給食學官方且優游道義為文以自解非真有所見<lb/>
者能如是乎余於克謙重有感矣<lb/>
　　　跋髙惟恭字說<lb/>
詩不云乎温温恭人維徳之基又不云乎温恭朝夕執<lb/>
事有恪蓋恭者敬之發也敬存乎内則恭見乎外恭之<lb/>
為徳大矣施之於身而睟面盎背施之於家而慈孝温<lb/>
<pb n="KR4d0540_WYG_008-43b"/>
仁施之於鄉䣊於朝廷而彬彬禮讓小大翕和故中庸<lb/>
論至徳淵微之極功不過曰篤恭天下平而已矣惟恭<lb/>
能誦詩之言服中庸之訓庶幾其日進於道乎<lb/>
　　　跋江以敬登樓賦<lb/>
詩一變而為騷再變而為賦此賦音節清楚絶類騷體<lb/>
第傷今思古不無沈鬱感慨豈猶有王仲宣之遺愴歟<lb/>
不然其将慕楚大夫之忠憤激烈者矣<lb/>
　　　跋鄭徳和所藏閣本智永千文<lb/>
<pb n="KR4d0540_WYG_008-44a"/>
宣文閣所刻智永干文七十三行七百二十四字號稱<lb/>
精妙必得㫖乃敢摹印既摹印必得㫖乃敢分賜然非<lb/>
世戚重臣及左右近侍不與也臣某授經宣閣參贊經<lb/>
筵幾四三年所得僅一二其貴重可知矣兵亂以來又<lb/>
復散失今觀參政鄭旼所藏寧無慨然遂書而歸之<lb/>
　　　跋松泉圖<lb/>
天台潘孟翔客京師間圖其父忠軒讀書之地曰松泉<lb/>
舊隠求大夫士歌詩以歸為夀焉予惟厯霜雪閱嵗年<lb/>
<pb n="KR4d0540_WYG_008-44b"/>
不改其操者松也出乎巖谷放乎江海混混不息者泉<lb/>
也松類夫君子之貞泉類夫君子之潔隠居以松泉名<lb/>
其将有取於斯與<lb/>
　　　跋陶淵明圖<lb/>
自司馬氏之東也一時勲名氣節之偉風流韻度之雅<lb/>
蓋不可僂數也然人物獨稱陶淵明文章獨稱歸去來<lb/>
詞往往好事者既詠歌以致其敬慕復圖之以為美觀<lb/>
何哉嗚呼三公九卿豈重於一令千言萬語豈多於一<lb/>
<pb n="KR4d0540_WYG_008-45a"/>
詞也耶<lb/>
　　　跋杜孝子傳<lb/>
人子之於其親雖孝如曾閔亦常事爾然千百世之下<lb/>
求如曾閔者復幾人哉黄巖杜誼能以孝通神明而子<lb/>
孫又能以孝揚先徳亦已賢矣<lb/>
　　　跋白沙送别聯句<lb/>
予奉詔總漕閩南道過四明承天台鄭蒙泉韓諫行毛<lb/>
彛仲燕山馬元徳會稽王好問括蒼王叔雨四明舒汝<lb/>
<pb n="KR4d0540_WYG_008-45b"/>
臨僧朽石上虞徐季章華隂楊志中諸君欵餞至白沙<lb/>
猶不忍别遂留宿舟中飲酒聯詩明日迺去何真情之<lb/>
甚厚也予時以醉卧及覺則詩已成矣故不及聯他日<lb/>
復遲予東海之上握手道舊臨風把酒亦庶見吾黨交<lb/>
義非世俗所能知也因識其後時門生劉中亦侍坐焉<lb/>
至正十九年冬十二月六日識<lb/>
　　　跋諸公所遺馬編修書札<lb/>
師泰於歐陽先生有師生之分於黄學士有兄弟之義<lb/>
<pb n="KR4d0540_WYG_008-46a"/>
於申屠待制有交承之契而張承㫖周太常危參政宇<lb/>
文僉事則又朋友之厚愛者也是皆天下名賢碩師易<lb/>
之悉與之游書問往復繾綣若不忍一日相忘者斯固<lb/>
諸公謙撝下士盛徳然非易之才行超卓足以感動乎<lb/>
人能得此哉今歐黄宇文已物故而子迪仲舉年踰八<lb/>
十又皆休致伯温與某為同年亦将七十矣獨太朴方<lb/>
為朝廷柄用覽觀斯卷不勝感慨<lb/>
　　　跋子山公書陸喜五論<lb/>
<pb n="KR4d0540_WYG_008-46b"/>
瑩喜皆吳士也喜論瑩四五固當矣獨不知喜自謂在<lb/>
第幾爾子山之書其果有所見乎<lb/>
　　　跋王經厯小傳<lb/>
士大夫不幸而遭世變或死或不死蓋其事有不同志<lb/>
有所在也彦芳砥節厲行卒不為所汙亦難矣哉<lb/>
　　　跋楊大同遺姪書<lb/>
夫見理明則其言正其行決金陵楊大同遇難死義蓋<lb/>
已見於遺敬修書矣<lb/>
<pb n="KR4d0540_WYG_008-47a"/>
　　　笑堂偈并序<lb/>
杭之聖安寺主僧公歌藏卜西畨人也心空而行超善<lb/>
以其學教諸子弟間為予言公歌藏卜華言普喜人則<lb/>
笑吾笑以名堂其亦有知我所以笑者乎予笑答曰昔<lb/>
莊生以開口而笑為達恵逺以三笑為樂而後之人又<lb/>
有付萬事於一笑者笑固多端矣然皆不若不笑之為<lb/>
愈也笑堂其以笑為不笑乎其以不笑為笑乎予不得<lb/>
而知之遂為偈曰我觀人世事無一不可笑大慝藏機<lb/>
<pb n="KR4d0540_WYG_008-47b"/>
關小智閃燐爝欲火熱肺肝有若原野燎一旦受苦厄<lb/>
顛頓發狂叫所賴慈悲力普賜光明照遂使迷途者解<lb/>
脱無老少閉門一炷香靈臺湛空妙如走闇方出如睡<lb/>
夢方覺而師於是時懽喜見容貌跏趺笑堂中即此為<lb/>
衆教<lb/>
　　　祭程以文<lb/>
維至正十九年嵗次己亥秋八月辛酉朔越二十四日<lb/>
甲申中書戸部尚書貢師泰中書户部主事李希顔翰<lb/>
<pb n="KR4d0540_WYG_008-48a"/>
林國史院編修官錢用壬諸路寶鈔提舉劉天錫浙江<lb/>
等處行樞密院照磨崔永泰等謹以清酒少牢致祭於<lb/>
中書禮部員外郎程君以文之墓曰嗚呼公之行可以<lb/>
追配古人公之徳可以度越諸君類范黄之孤峻得虞<lb/>
揭之雅馴教分六館制掌北門衣繡峨鐵儀曹是掄揚<lb/>
颿使海益張令聞飯止一盂而心常自裕囊無一錢而<lb/>
口不言貧生於昇平而客居半世死於離亂而克全其<lb/>
身嗚呼方今作者不滿六七公居二三孰敢第一公既<lb/>
<pb n="KR4d0540_WYG_008-48b"/>
死矣孰與儔匹海濶風髙愴焉自失<lb/>
　　　祭多仲客尚書文<lb/>
嗚呼余昔在京師子方魁天下聲名赫然傾動朝野及<lb/>
余還浙江子亦以使至布宣徳音克勤王事今余治粟<lb/>
海閩而子又實來裴回握手情溢乎辭念别離之契濶<lb/>
每太息而歔欷曾不數日竟殞危疾倉皇莫救恍焉如<lb/>
失子之耿介勇足以進徳子之俊明才足以任劇故雖<lb/>
以十年之近居六卿之職生也人不以為過死也人皆<lb/>
<pb n="KR4d0540_WYG_008-49a"/>
以為惜嗚呼海天茫茫魂歸帝鄉招之不來我心永傷<lb/>
殽登於俎酒實於觴撫棺泣奠庶幾來享<lb/>
　　　祭部吏虞舜咨文<lb/>
嗚呼舜咨果止是耶汝徳之粹圭璧無瑕汝質之茂蘭<lb/>
蕙方葩執矩矱以求方正引繩墨以糾偏邪事雖微而<lb/>
必敬志愈厲而靡他不曲以阿不矯以夸不懦以恧不<lb/>
僭以差左右就辟清苦益加汝既予信予亦汝嘉何山<lb/>
裂之夢猶近而大還之遊已遐嗚呼生也無愧死也有<lb/>
<pb n="KR4d0540_WYG_008-49b"/>
華予於舜咨抑又何嗟<lb/>
　　　祭姜奏差文<lb/>
維至正二十年嵗次庚子八月乙酉朔越二十有八日<lb/>
壬子戸部尚書貢某謹遣部屬某等以特羊酒饌致祭<lb/>
於奏差姜生維顯之柩曰予昔南來從者八人出則予<lb/>
吏入則予生其分雖殊其情實親幸相砥礪各効爾能<lb/>
惟曹與姜亦予所任曹質而醇姜粹而温何曹生之訃<lb/>
未幾而姜亦遽殞其身耶然曹死浯洲瘞無一金姜死<lb/>
<pb n="KR4d0540_WYG_008-50a"/>
三山囊無一文於是亦可見能慎其守以無負於期望<lb/>
之心矣嗚呼履行不虧夀夭奚論閩山浙水道阻且深<lb/>
旅櫬之歸尚俟承平一尊遣酹以展予忱<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0540_WYG_008-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玩齋集卷八<lb/>
</p>
<p>
</p>
  </div>
</body>
</text>
</TEI>
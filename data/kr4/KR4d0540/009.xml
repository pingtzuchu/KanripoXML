<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玩齋集卷九</head>
    <p>
<pb n="KR4d0540_WYG_009-1a"/>
欽定四庫全書<lb/>
　玩齋集卷九　　　　　　元　貢師泰　撰<lb/>
　　碑<lb/>
　　　重修南鎮廟碑<lb/>
會稽山在郡城東南十五里地氣廣博而隆厚峰巒蒼<lb/>
翠上出霄漢而天柱石颿卧龍諸山皆環列其下如臣<lb/>
妾之事大君罔不順伏趨嚮周禮職方以為揚州之鎮<lb/>
信夫隋開皇十四年始即山立祠唐天寶十載詔封永<lb/>
<pb n="KR4d0540_WYG_009-1b"/>
興公祭用南郊之日厯代遂著常祀國朝加號王爵以<lb/>
孟春之月遣使齎香幣祀一大牢守吏齋宿具三獻禮<lb/>
其崇報之典視昔有加焉獨廟無守者有司又少涉其<lb/>
地風雨凌暴久而不免於摧敗傾壓矣至正四年春廬<lb/>
陵夏君日孜來為尹以故事謁廟下顧瞻旁皇曰尚可<lb/>
緩乎亟詣郡白狀郡長貳咸是其議俾更新之於是邑<lb/>
人相率分事竭作去其朽蠧易以堅良既增既廓百度<lb/>
具興閲三月工師告成重門廣庭挾以修廡殿寢閑閑<lb/>
<pb n="KR4d0540_WYG_009-2a"/>
齋廬翼翼神庖賔館悉稱𢎞麗且命道士陳道盛守之<lb/>
盡覈故田奉祠事餘以給其食鼓鐘之聲鏗鍧四達齋<lb/>
心竭誠朝夕惟謹然後克稱朝廷敬恭明神之意而山<lb/>
靈川后鬼物衛從百怪之狀亦歘然森布流動於煙雲<lb/>
莽蒼中矣竊惟古者諸侯祭境内山川而天子巡行四<lb/>
嶽則舉望秩未聞其祀鎮山也史傳雖稱秦皇東祀會<lb/>
稽而未聞其廟祭也然則厯世共事弗絶何歟蓋山川<lb/>
能出雲雨則法當報祀而其神明之會非假屋室象設<lb/>
<pb n="KR4d0540_WYG_009-2b"/>
宜無以寓其卷卷欵欵之誠此南鎮之廟所以厯千數<lb/>
百年而益盛也況世傳神禹之興朝諸侯於斯乎嗚呼<lb/>
神人協和而後理化大行六沴不作百穀用登吏兹土<lb/>
者其可昧所重輕哉然廟雖隸縣境而山實一郡之望<lb/>
山雖望於一郡而靈氣周流未嘗不上下磅礴乎吳楚<lb/>
之域斗牛之墟也是役也固以見郡政之舉而夏君亦<lb/>
知所重輕矣因作迎送神詩二章俾郡人歌以侑祀曰<lb/>
神氣磅礴兮下廣深鎮南服兮鬱嶔崟宫庭侐兮孔碩<lb/>
<pb n="KR4d0540_WYG_009-3a"/>
松與柏兮蕭森神之施兮澤濡恵我民兮不疵以愛錫<lb/>
祀兮自天函香兮孔蓋神穆穆兮降升載雲霓兮翠曾<lb/>
來儵忽兮從如雨盻豐融兮于豆于豋<lb/>
湖之頻兮山之陽神燕娛兮中堂龡參差兮拊鼔折瓊<lb/>
華兮奠椒漿神将歸兮載起龍兩股兮旗旖旎神不留<lb/>
兮奈何我之思兮曷已野有稉稌兮隰有蒲荷俾民樂<lb/>
康兮降福不那春秋兮灌薦風雨兮崇阿<lb/>
　　　杭州路新建南嶽廟碑<lb/>
<pb n="KR4d0540_WYG_009-3b"/>
南嶽衡山在荆州之野祝融之墟蓋五嶽之一也自黄<lb/>
帝堯舜以來莫不崇祀而副以灊霍二山漢武南巡以<lb/>
衡山遐逺阻江徙祭其副徴諸典禮班班可見我國家<lb/>
混一天下嵗時遣使代祠惟謹杭州北門外故有霍山<lb/>
行宫圮壊不治比年将吏有别建廟於太平里之通衢<lb/>
以祀神之從者層簷穹棟疎櫺閟戸金碧輝煌規制宏<lb/>
麗戊戌秋九月丞相康里公過而見之進父老曰東嶽<lb/>
在魯境内所在猶廟祀不置況衡山實奠我南服者乎<lb/>
<pb n="KR4d0540_WYG_009-4a"/>
然惟從之祀而象設未正非禮也乃捐金命工中塑嶽<lb/>
帝象旁從六神兩廡繪山川鬼物之狀車馬仗衛出入<lb/>
之儀因其舊而更新之明年正月率僚佐蕆事於廟祼<lb/>
薦興俯小大咸一靈風肅然神若歆享因顧左右曰若<lb/>
是固足以稱神明之居矣然不可不思所以經久者乃<lb/>
割錢唐履泰鄉官田六百畮命龍虎山道士祝升智掌<lb/>
其祠事仍以西太乙宫真人王用亨主領之未幾升智<lb/>
又買廟後民地得六百餘步以增創之然後殊庭真館<lb/>
<pb n="KR4d0540_WYG_009-4b"/>
邃宇重堂莫不秩然並起矣既事執事者請紀其成竊<lb/>
惟漢武因其近以忘其逺即其副而遺其尊曷若廟貌<lb/>
之設猶不失其本真哉況山川之氣無所不通神之周<lb/>
流亦無往不在精誠感召如響斯應秩而祀之又何慊<lb/>
焉乃作迎享送神之曲俾歌以侑祀曰<lb/>
靈連蜷兮夷猶駕文豹兮赤虬不我即兮我心則憂靈<lb/>
繽紛兮來下朱兩轓兮從如雨舞婆娑兮坎其擊鼓鬱<lb/>
金祼兮椒漿烝殽兮芳薌靈醉□兮在堂<lb/>
<pb n="KR4d0540_WYG_009-5a"/>
靈之去兮不我留湖水春緑兮吳山秋望回飆兮綢繆祛<lb/>
予灾兮逐予癘降予以福兮夀且祉嵗復嵗兮報祀無已<lb/>
　　　杭州新城碑<lb/>
至正十八年春平章謁太尉曰錢唐東南重鎮地當衝<lb/>
要城郭不完其何以守太尉曰然兹實大役汝其白之<lb/>
丞相丞相謂天方旱民将弗堪議久未決則又曰丞相<lb/>
無憂也當有以處之遂詣太尉請出粟二十萬石以始<lb/>
興築命郡守謝節考觀圖志以諮故實度地植表以正<lb/>
<pb n="KR4d0540_WYG_009-5b"/>
方位視民力上下田賦多寡授之丈尺以均其徭發姑<lb/>
蘇吳興嘉興松江四郡又一州兩縣四隅之民更相作<lb/>
息以亟其成猶慮夫趨事之或息也則督部将先築錢<lb/>
唐門並湖者數百丈為之程勸且誓羣有司曰凡今之<lb/>
為非徒勞民且費也勞之将以休其力費之将以衛其<lb/>
財諸君其勉喻之吾且日視其勤惰矣其自候潮門步<lb/>
自東青門則平江守周仁治之自錢唐門步至豐豫門<lb/>
則吳興通守陸大本判官張士俊治之餘杭則嘉興通<lb/>
<pb n="KR4d0540_WYG_009-6a"/>
守繆思恭治之艮山北新清波則松江通守謝禮推官<lb/>
馬玉麟治之和寧與錢湖則屬之海寧州仁和縣而總<lb/>
其役者實謝節也令下之日風馳電驅小大奔走莫敢<lb/>
不共伐石於山浮木於江舟輸輦載千里相屬荷鍤揮<lb/>
杵萬堵皆興曾不三月而功已告成凡用石之工一百<lb/>
六十二萬木之工一十五萬圬之工一百八萬金之工<lb/>
二萬徒一千三百五十萬土石磚甓灰鐵木植麻枲之<lb/>
數累鉅萬億而不可勝紀也城之周六萬四千二十尺<lb/>
<pb n="KR4d0540_WYG_009-6b"/>
髙三十尺厚視髙加十尺而殺其上得厚四之三焉甃<lb/>
以貞甓錮以堅珉礦塈堊塗雪立虹貫舊城包山距河<lb/>
故南北長今則截鳳山於外絡市河於内故東西廣而<lb/>
廣輪適中焉為門一十有二東曰候潮曰新門曰崇新<lb/>
曰東青曰艮山西曰錢湖曰清波曰豐豫曰錢唐南曰<lb/>
和寧北曰餘杭曰天宗曰北新上各建飛樓四楹而外<lb/>
為甕城門皆左右闢其餘艮山清波各為月城環旋出<lb/>
入互相屏蔽鑿石為樞冶鐵為扇金鋪銅環啓閉有則<lb/>
<pb n="KR4d0540_WYG_009-7a"/>
縣以飛梁塹以重壕内凡二百步設鐙道以上下人馬<lb/>
外凡百餘步岌方臺以便矢石其上則發號之亭邏卒<lb/>
之舍睥睨樓櫓連輥飛礮靡不畢具於是崇墉堅壁若<lb/>
天造地設神鬼變化而形勢為之一新矣經始於十九<lb/>
年七月十三日迄功於是年十月某日平章乃諏吉日<lb/>
戎服上馬監軍司馬握刀抽矢從以鼔吹登城合樂以<lb/>
大落之千夫行酒萬牛共炙髙管遏雲飛旌耀日文學<lb/>
智謀之士貔虎熊羆之将頡頏起坐更迭唱酬逺近觀<lb/>
<pb n="KR4d0540_WYG_009-7b"/>
者盈城溢郭罔不心懼目駭以驚異其儀觀之偉成功<lb/>
之速也既事其賔僚将校相率請文以垂顯刻固辭不<lb/>
獲而其請益堅遂為之記曰杭之為郡左江海右湖山<lb/>
内接京畿外控諸國潮汐晝夜一再往返風颿雨舶瞬<lb/>
息千里象犀珠玉之珍秔稻魚鹽之利常溢於廬市而<lb/>
其俗又機巧多技能故五方之人咸集於此邑屋繁華<lb/>
貨殖填委可謂庶且富矣其城創於隋楊素者週迴三<lb/>
十六里奇廣於唐錢鏐氏者七十里方是時五季迭起<lb/>
<pb n="KR4d0540_WYG_009-8a"/>
干戈相尋錢氏獨能保有兹土以國覲宋及我天兵南<lb/>
下農不弛耕市不易肆涵煦休養又将百年故民生不<lb/>
識兵革而城郭益廢不治十數年來遭時弗靖或遇小<lb/>
警則民心遑遑奔走駭散而守者亦莫知攸措今平章<lb/>
乃能懲禍於既往防患於未形僉謀獨斷以作斯城使<lb/>
國本以壯民生以寧立久安常治之基無一旦隳突之<lb/>
患所以贊襄丞相太尉而翊戴王室者其功烈為何如<lb/>
哉昔者南仲之事文王則城朔方以息四夷之難仲山<lb/>
<pb n="KR4d0540_WYG_009-8b"/>
甫之事宣王則城東方以弭諸侯之亂播之聲詩載諸<lb/>
簡冊千載而下猶使人詠歌欣慕不能自已然則平章<lb/>
之興兹役也其有見於南仲仲山甫之事其君者歟勒<lb/>
銘垂勲其可少乎詩曰<lb/>
於赫皇元囊坤括乾作民父母聲教誕宣二祖九宗垂<lb/>
統繼極皇帝嗣位克肖天徳百年於兹文恬武嬉萬國<lb/>
一家城郭弗治人衆物盛釁生不測海内騷然小大失<lb/>
職皇帝曰咨孰殿東南僉謂康里協於帝心汝作丞相<lb/>
<pb n="KR4d0540_WYG_009-9a"/>
於旬於理懐柔協和以對天子有嘉太尉克綏我民疇<lb/>
其相之平章弟昆仲也死節行錫廟食季也秉鈞兼總<lb/>
宥密睠兹錢唐左湖右江提封千里實為大邦曰隋楊<lb/>
素載興版築五季之際保於武肅宋復休養生齒日繁<lb/>
仁漸義摩則惟我元盛極則否民亦瘁止狂童隳突四<lb/>
郊多壘不有嚴城其何以寧迺究迺度迺經迺營迺召<lb/>
長吏迺集将校令出維行是則是效按圖審勢庀財鳩<lb/>
工師徒響應役夫景從荷鍤成雲揮杵如雨分程考工<lb/>
<pb n="KR4d0540_WYG_009-9b"/>
各立部伍樹幹林比聚甓山巍縣梯輓石鬼運神移力<lb/>
作薨薨和聲許許並驅齊興千雉萬堵崇墉既起壯我<lb/>
雄藩鑿樞承鍵截鐵成關虎符魚鑰式嚴啓閉動静應<lb/>
時内外合制穹樓傑閣倚天絶雲丹碧炫燿五采成文<lb/>
限以長壕防以連埭跨以飛梁洞屬闤闠舟航水塞車<lb/>
馬陸填百貨之委商賈貿遷珠玉象犀南金大貝佅任<lb/>
雕題諸蕃畢萃既庶且富則教其民民曰忠孝敢不敬<lb/>
承忠以事君孝以事父允蹈斯言天錫爾祜昔也無城<lb/>
<pb n="KR4d0540_WYG_009-10a"/>
民何所依今也城成安堵而居昔也我民朝警夕備今<lb/>
也我民户不夜閉我有室家於以康之我有粟帛於以<lb/>
藏之我作我息我出我入變呻為謳伊誰之力伊誰之<lb/>
力相臣将臣固我金湯以衛我人吳山蒼蒼海波不驚<lb/>
天子萬夀四方底平<lb/>
　　　建安忠義之碑<lb/>
至正改元之十八年皇帝重念閩海道逺用兵日久民<lb/>
弗堪命詔浙江等處行中書省平章政事布哈特穆爾<lb/>
<pb n="KR4d0540_WYG_009-10b"/>
以便宜移鎮之公既蒞事務修厥職明年淮寇陳友諒<lb/>
遣其偽将鄧克明等由建昌分三道犯閩又明年春三<lb/>
月陷延平夏五月乙亥圍建寧時經略使巴延布哈在<lb/>
城中遂以總管阮徳柔為參知政事調度諸軍都事余<lb/>
元善檢校趙璋治文書以佐之達嚕噶齊布延特穆爾<lb/>
主餽餉同知陳子琦賈伊爾莊文善各率所部往來接<lb/>
戰仍與理問景福實保萬户劉八十朱建安鎮撫瓮吉<lb/>
喇特田成住李庸嶽丞祖托音布哈劉丞祖唐齡府判<lb/>
<pb n="KR4d0540_WYG_009-11a"/>
㢘達爾瑪周宗仁推官左惟温經厯徐興福清州同知<lb/>
蘇顯忠等分門拒守江西行樞密院副使明安與軍政<lb/>
元帥吕天澤司礮石江西僉憲察伋揭汯江東僉憲余<lb/>
觀詢謀勉勵以奨士氣尋陞陳子琦為郎中賈伊爾為<lb/>
理問莊文善為宣政院判官瓮吉喇特田成住為萬戸<lb/>
既而賊勢益張公急督牙将合諸縣兵援之秋七月丙<lb/>
子復延平戊寅建寧圍解又明年春三月鄧克明復導<lb/>
渠帥胡廷瑞康泰大舉入寇三月庚申陷邵武五月辛<lb/>
<pb n="KR4d0540_WYG_009-11b"/>
未奄薄建寧城下當城西北立十數砦以鐵礮火箭雲<lb/>
車機弩晝夜攻突不少息城中食且盡公聞之顧謂參<lb/>
政張裕曰此劇寇也我當親往督師凡資糧屝屨之在<lb/>
行者子其速治之平章諤勒哲特穆爾左丞特穆爾斯奮<lb/>
然起曰公掌符節義不可行行在我等即日誓諸将於<lb/>
庭禡旗釁鼓行次延平號令嚴肅道路所經果榖如故<lb/>
賊聞官軍且至攻益急平章謂左丞曰賊今深入建圍<lb/>
未可卒解汀州總管陳有定戰數有功以為參政任上<lb/>
<pb n="KR4d0540_WYG_009-12a"/>
流事則賊勢自分左丞曰善然非躬往不可秋八月壬<lb/>
辰左丞馳數十騎冒圍入城中城中軍民呼號喜曰左<lb/>
丞來吾屬生矣時參政阮徳柔實總軍事且以其兵守<lb/>
平政門參政魏留嘉努以其兵守南門賈伊爾陞元帥<lb/>
以其兵守朝天門陳子琦陞總管以其兵守臨江門申<lb/>
號令以嚴備禦者達嚕噶齊蔣濟蘇同知天保四萬戸<lb/>
如故而益以和卓董桓也據要衝以為聲援者右丞章<lb/>
諤勒哲參政鄭<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>龔思永行樞密院判官賈巴圖也近以<lb/>
<pb n="KR4d0540_WYG_009-12b"/>
舟師次水南者延平達嚕噶齊趙唐古岱也留寓而籌<lb/>
策者仍三僉事更佐以江西經厯葛元喆也在告而分<lb/>
任其事者郎中鄭潛達嚕噶齊布延特穆爾也九月賊<lb/>
梟将辛某復益兵來攻我去城不五十步連置營壘勢<lb/>
危甚乙夘左丞率都事張貞王斌理問伊埒約蘇及掾<lb/>
屬等會諸将於官山新城議所以擊賊者於是阮參政<lb/>
首出拱北門焚橄欖山砦魏參政出南門奪水南砦賈<lb/>
伊爾敗餘黨於菱角塘陳子琦董天麒亦敗之於萬安<lb/>
<pb n="KR4d0540_WYG_009-13a"/>
州獲牛羊馬驢甲胄鎧仗之屬不可勝計賊自相踐溺<lb/>
死者千餘人丙辰賈伊爾乗勝復建陽戊午陳有定復<lb/>
邵武賊散走者輒遮殺之餘悉度關以遁平章左丞既<lb/>
振旅還會府論諸将功公方第其賞賚之等諸将咸曰<lb/>
去年建寧受圍六十四日大小三百餘戰居民壯者執<lb/>
干戈老弱運磚甓婦女治饔飱晝夜目不交睫四面矢<lb/>
石雜下死傷甚衆雖重創且攘臂轉戰不已城賴以完<lb/>
今年圍又一百八日居民力戰視昔勇益倍倉庾竭則<lb/>
<pb n="KR4d0540_WYG_009-13b"/>
悉出穀粟以給餉帑藏虚則傾所有繒帛金寶珠珥以<lb/>
助費至於刳木皮苴草本以待頃刻之命猶分食飲以<lb/>
食戰者雖童孺羸瘠亦乗城怒罵誓不與賊俱生建城<lb/>
幸不陷而我等得以成功者皆吾民奮忠效義之所致<lb/>
也其敢私賞賚而忘吾民耶公曰善哉既行賞乃命榷<lb/>
司發廩鹽四千斛以遺民食仍命有司立石通衢題曰<lb/>
建安忠義之碑為八郡勸以師泰嘗承乏太史也具事<lb/>
始末來徴刻文竊惟先王建邦設都必負谿山之險嚴<lb/>
<pb n="KR4d0540_WYG_009-14a"/>
壁壘之制者所以禦强暴而防禍亂也然而髙城深池<lb/>
卒不能勝一朝之變由民心之不固也是故教之智仁<lb/>
以育其徳道之任卹以和其心勉之樹藝以厚其生薄<lb/>
之賦斂以休其力然後上下相親休戚相係若子弟之<lb/>
衛父兄設有患難雖使之赴湯蹈火猶且不懼又肯疾<lb/>
視其長上而不知救也耶比年横兵連起所在吏民望<lb/>
風遁去連十數城無一能守者甚者反為嚮道甘於臣<lb/>
僕又甚者率其子弟攻其父兄天綱人紀於是極矣獨<lb/>
<pb n="KR4d0540_WYG_009-14b"/>
建安之民能以孤城抗守連嵗非真有所見者能之乎<lb/>
吁偉矣哉夫忠義固本於人心而激昂奨勸則在上之<lb/>
人今相府不有其功而歸之諸将諸将不有其功而歸<lb/>
之於民民其有不效死者乎況建安實徽國文公講道<lb/>
之地郡縣有祠閭里有塾而五劉之忠三蔡之學游胡<lb/>
真氏諸先生遺訓具在凡事上使衆之方尊君親上之<lb/>
道其父兄子弟聞之熟矣兹以數千之遺黎去十萬之<lb/>
强寇休風丕烈卓然冠乎東南而光照海岳厥有由哉<lb/>
<pb n="KR4d0540_WYG_009-15a"/>
為之詩曰<lb/>
元徳天齊帝敬日躋奄有萬國遂式九圍盛極釁生狂<lb/>
狡突隳河蔓南北山延東西於淮於江流禍不已暨於<lb/>
閩邦叫呶蠭起鴟張角拒毒甚虵豕犯我疆場瀆我國<lb/>
紀維爾建安城固以完再至再敗卒莫我干我民繹繹<lb/>
我師桓桓各率爾力以却兇頑倉庾之竭民則我食帑<lb/>
藏之虚民則我給不令而趨不呼而集載戰載守靡日<lb/>
靡夕寇既退矣賞賚斯論相曰女将将曰女民功成不<lb/>
<pb n="KR4d0540_WYG_009-15b"/>
有懿徳是敦窮匑克讓遂有休聞天佑其忠人服其義<lb/>
孰不賈勇以張士氣芝山巖巖建水瀰瀰生既復生死<lb/>
猶不死維學之正維道之隆施於後來烝烝其從抑澆<lb/>
揚淳以激其風伊誰為之徽國文公平章曰都宜錫爾<lb/>
羨敢録以聞稽首北面天子聖明東南實眷刻石垂休<lb/>
臣百其勸<lb/>
　　　江浙等處行中書省平章政事慶通公功徳之<lb/>
　　　　碑<lb/>
<pb n="KR4d0540_WYG_009-16a"/>
皇元受天明命撫有萬方承平百年民生熙熙不識兵<lb/>
革一旦釁起汝蔡毒流荆楚以及江浙皇帝重念兹實<lb/>
大藩非得威信重望之臣不可迺至正十二年秋詔遼<lb/>
陽等處行中書省平章政事慶通移鎮之冬十有二月<lb/>
公至視政其時江東之饒信徽廣徳鉛山浙西之常湖<lb/>
建徳悉陷於賊且急犯三關以窺省治公召僚佐将帥<lb/>
語曰皇帝以重地畀我等治方地萬餘里屬郡三十二<lb/>
今若此忍時刻緩乎爾其即率所部分兵以進其或資<lb/>
<pb n="KR4d0540_WYG_009-16b"/>
糧有不供器械有不備凡在行有不給者其責在我紀<lb/>
律不嚴戰鬭不力慢期愒日以殄我師則罪其可辭於<lb/>
是大小震懾莫不用命所向克捷曾不踰時郡縣皆復<lb/>
乃合長吏按視民數盡出詿誤勞來招集俾安其業仍<lb/>
發粟賑之而後流離之民逺近畢至矣省治燬茇舍露<lb/>
處吏告經始公謂故址隘不足以稱大藩之觀宜更大<lb/>
之或以役重費廣白公曰吾方藉此以贍貧民奚為不<lb/>
可是殆非若等所能知也遂伐石於山浮木於江分官<lb/>
<pb n="KR4d0540_WYG_009-17a"/>
董工萬手並作功既落成而民賴以全活者甚衆杭郡<lb/>
學創而復廢會其所入不足取旁郡學院餘財益之規<lb/>
制宏敞視昔有加公率僚屬行舍菜禮彬彬揖讓在泮<lb/>
之士咸稱頌焉其他官寺傳舍樓觀之屬有關於政者<lb/>
罔不完治雄書大扁宏偉端重識者以為如其人十四<lb/>
年冬太師中書右丞相托克托公大舉南征一切軍資取<lb/>
具江浙榖粟䕸薪稾秸之需弓矢刀劍戈矛甲胄之用<lb/>
動以萬計陸運川輸千里相屬使者督趣旁午公能推<lb/>
<pb n="KR4d0540_WYG_009-17b"/>
誠感物以簡御煩周旋上下曲盡其道遂使民不告病<lb/>
官無廢事明年春常州無錫盜起縱兵大掠進逼郡治<lb/>
斷驛道衆議以重兵殱之公曰赤子無知弄兵迫於有<lb/>
司故爾若能諭以大義彼自來歸衆聞之皆投戈解甲<lb/>
請為良民又明年秋義兵元帥方嘉努鈎結同黨相煽<lb/>
為惡出入擁兵馳突白晝殺人掠財物無顧忌公白丞<lb/>
相喀喇公麾左右斬其首以徇杭民大悦初公至杭承<lb/>
兵亂之後有司乗間為市厚斂薄給公私益耗公選於<lb/>
<pb n="KR4d0540_WYG_009-18a"/>
衆分詣屬郡收其隠餘得粟數十萬石公節財用出入<lb/>
尤謹非當於事一毫不妄予人故費雖鉅而嵗漕之入<lb/>
方物之貢未嘗匱也設有市於民必使視其髙下而平<lb/>
其直吏亦不得並縁為奸人皆樂輸之又明年出鎮海<lb/>
寧海寧東距杭百里地瀕海磽瘠其民散處荒落間終<lb/>
嵗力耕猶不足以自給公惻然念之戒士卒不得離部<lb/>
伍輒入人家雖左右僕𨽻人亦鮮識其面居二年如始<lb/>
至既去人益懐之公在政七年朝廷嵗遣使錫賚不絶<lb/>
<pb n="KR4d0540_WYG_009-18b"/>
平居勤儉出天性祁寒盛暑晨出莫歸一日不敢自逸<lb/>
身為将相而自處若寒畯一遇賔客則盡歡乃已禄賜<lb/>
外家無贏財清苦之操老而益勵天下之人識與不識<lb/>
聞其風者無不稱歎與人交恂恂自将至臨事毅然有<lb/>
斷雖萬夫不可奪嗚呼可謂得大臣之體者矣公喀喇<lb/>
氏字明徳祖父莽賚特穆爾贈益國公父烏魯斯光禄<lb/>
大夫四川行省平章政事贈益國公公蚤以勲臣世家<lb/>
之胄遇知仁廟給事内廷後長宿衛擢授中奉大夫大<lb/>
<pb n="KR4d0540_WYG_009-19a"/>
宗正府掌判三遷至資善大夫上都留守出為淮東㢘<lb/>
訪使入為工部尚書拜河南行省參政左丞進資徳大<lb/>
夫甘肅行省右丞遷山東㢘訪使改樞密副使陞同知<lb/>
除侍御史陞中丞領侍儀司事兩陞皆特命也進榮禄<lb/>
大夫江西河南行省平章政事遷太府卿復留守上都<lb/>
提調虎賁侍衛親軍都指揮使司加光禄大夫平章行<lb/>
省遼陽遂來江浙召拜翰林學士承㫖未行改平章行<lb/>
省淮南未行還任江浙加銀青榮禄大夫踰年改福建<lb/>
<pb n="KR4d0540_WYG_009-19b"/>
行省平章未行天子念公久勞於外且南臺按治四省<lb/>
為尤重特拜江南諸道行御史臺御史大夫賜上尊御<lb/>
衣以寵異之實十八年秋九月也公既去之五月杭大<lb/>
夫士及其庶民父老日造丞相府俯伏頓首請曰吾儕<lb/>
小人得不即死以至於今日者丞相與平章力也丞相<lb/>
幸留恵我而平章已去省吾民獨能已於思乎将圖刻<lb/>
於金石樹之省門之外以昭示無窮用敢冒昧以請丞<lb/>
相以屬師泰師泰不敢以固陋辭遂為之銘曰<lb/>
<pb n="KR4d0540_WYG_009-20a"/>
維帝作極維臣其命維獄降賢俾輔元聖龍驤虎躍乗<lb/>
風翼雲統一萬國坤寧乾清有偉康里世著茂蹟帶礪<lb/>
河山子孫奕奕祖也益國錫爵上公父也繼美遹纘大<lb/>
功維賢有子克承克似遇知仁皇入備宿衛能以恭謹<lb/>
出入禁闈帝曰汝衆汝其長之汝賢汝文可判宗正我<lb/>
還汝留我京汝尹出則司憲入則考工克修汝職令聞<lb/>
日隆河南西涼既參既丞樞機宥密貳副繼登執法之<lb/>
司儀表中外玉帶衮衣厯踐台位睠兹江浙新刳於兵<lb/>
<pb n="KR4d0540_WYG_009-20b"/>
疇其鎮之僉曰公能皇帝曰俞汝其予治衛以虎賁錫<lb/>
之弓矢公騎如雲公來自東誓将出師誅止其兇且附<lb/>
且降我疆我理宥詿撫殘其來如子粟施於廩其恵則<lb/>
均物取於市其賈則平内節財用外蘇民力祁寒盛暑<lb/>
朝出暮入民庶安矣我心則寧乃構公堂乃經乃營公<lb/>
堂既成孔廟有翼敷政設教是效是則王師大舉其會<lb/>
如林供億巨萬悉資東南漕粟飛芻千里相屬指顧有<lb/>
方饋餉用足彼蚩者氓梗於毗陵惟徳之綏不煩以兵<lb/>
<pb n="KR4d0540_WYG_009-21a"/>
彼狂者猘於杭之里徳不可懐梟首以示公馬駸駸出<lb/>
鎮海寧公來幾時海波不驚公胡遽行實長南紀公不<lb/>
我留我留不已昔也兇獷我掠我戕今也甫安喣我痍<lb/>
傷昔也姦貪我朘我剥今也甫安去我毒蠚我飢公哺<lb/>
我寒公衣撫我卹我我胡不思天錫我公彌夀遐福以<lb/>
莫不庶以受百禄公曰豈敢天子聖仁惟天子萬夀以<lb/>
福我後人<lb/>
　　　江南浙西道肅政㢘訪使酬徳公徳政碑<lb/>
<pb n="KR4d0540_WYG_009-21b"/>
至正十六年冬皇帝重念江浙用兵之久既遣大臣出<lb/>
鎮之猶慮司風紀者不能深諭㫖意乃以江浙行省左<lb/>
丞酬徳公為江南浙西道肅政㢘訪使時官廩匱乏民<lb/>
力凋耗公私大困公視事慨然嘆曰天下承平則擊奸<lb/>
去邪職也今日之事其在安靖而輯之乃挈綱維申令<lb/>
典務存大體以清治化屬行臺移置會稽公需之物吏<lb/>
白下有司治公曰有司即擾民矣遂出公帑市於民悉<lb/>
當其直民甚便之杭之三關曰昱嶺獨松千秋控扼宣<lb/>
<pb n="KR4d0540_WYG_009-22a"/>
歙諸郡公首議增修堡壘嚴兵守禦賊屢犯輒敗去賴<lb/>
以無虞軍士有暴横者短衣露刃白晝羣行市中殺人<lb/>
而奪之金有司莫禁聞公來皆避逃去且相戒曰監司<lb/>
大人不可犯也異時軍民雜處淆亂無别甚者遂私其<lb/>
室公語其帥於北關門外夾河築五壘徙居之亂少已<lb/>
杭故無城守保結之法久而益懈公更令户大者長萬<lb/>
夫次千夫又次百夫立部伍别旗幟上下相維視他郡<lb/>
最為嚴整郡縣屬兵後吏並縁為姦公取其尤無良者<lb/>
<pb n="KR4d0540_WYG_009-22b"/>
懲之餘皆重於犯法司税者多結市井無賴子分布逺<lb/>
近以漁獵商人令悉禁止物價遂平倉吏嵗當更有司<lb/>
輒視貧富為去取公㢘知其弊父老奉香擁拜道上曰<lb/>
此細故曰幸留意焉吾儕小人有所賴矣西湖書院在<lb/>
憲治之西尊經閣嵗久益壊公出私庾白粳二百石大<lb/>
興修之丹雘髹漆煥然一新識者固知其深有得於治<lb/>
本矣三吳之使來輸忠欵丞相議遣官往報衆未決公<lb/>
獨力贊其成迨今民受賜焉十七年秋上聞而嘉之擢<lb/>
<pb n="KR4d0540_WYG_009-23a"/>
行省右丞賜上尊金幣慰勞甚厚臺臣尋以治狀聞監<lb/>
憲如初按太史周暾所著武功録公以浙東元帥董師<lb/>
江東克復三路二州一十三縣全活十數萬人所至撫<lb/>
摩喣嫗民争歸之及其還鎮於鄞也置修城田以絶横<lb/>
斂復赤秔糧以便輸納增鄉飲田以敦禮讓凡可為斯<lb/>
民計者無不深思而致力焉及今監憲又能維持綱紀<lb/>
周旋上下以康濟時艱非其寛仁雅量包涵容蓄無施<lb/>
不可安能使人翕然嚮化若是哉公字子元號春野蒙<lb/>
<pb n="KR4d0540_WYG_009-23b"/>
古氏曾祖桑烏遜太師中山王祖特哩實克河南行省右<lb/>
丞父旺沁江浙行省平章公由近侍拜南臺監察御史<lb/>
厯四道㢘訪使翰林侍講學士累官榮禄大夫今為江<lb/>
浙行省平章政事銘曰<lb/>
昔我世皇既定四方分命百司乃紀乃綱大江以南釐<lb/>
為十道十道之長維賢允蹈睠兹西浙實為大藩地廣<lb/>
物夥民庶事繁我公之來屬時孔棘務存大體用作民<lb/>
則短衣朱抹白晝掠金片言之出强暴革心奸吏舞文<lb/>
<pb n="KR4d0540_WYG_009-24a"/>
戕我善類罰止其尤罔敢或肆三關雒雒控扼東西連<lb/>
營髙壘賊莫敢窺什伍其民互相保結以戒不虞以安<lb/>
爾業關征有度商賈乃來筦庫弊除吏民畏懐乃新學<lb/>
宫以振教鐸重門廣庭穹堂傑閣公既戾止玉節繡衣<lb/>
來游來觀是式是儀是式是儀邦之司直邦之司直克<lb/>
修厥職皇帝曰都使往南國文錦上尊式彰有徳台鼎<lb/>
甫踐憲命復臨予非汝私實民之心公拜稽首曷敢不<lb/>
欽天子萬夀以宣徳音<lb/>
<pb n="KR4d0540_WYG_009-24b"/>
　　　重修清平山西天元興寺碑<lb/>
杭之吳山西南行數百步其勢委而復起曰清平山右<lb/>
旋而東浮圖居焉曰西天寺延祐丙辰嵗贈太師中書<lb/>
右丞相和寧忠獻王托克托始來江浙為丞相時會西天<lb/>
噶達爾瑪實哩班迪達師駐錫兹山王見而異之曰此佛<lb/>
祖上乗人也涉流沙萬里東來而適與吾遇非夙縁乎<lb/>
乃厚出金帛施之俾拓地創業建大招提且為修息之<lb/>
所越二年王還朝師居山中益久一日謂其徒曰吾歸<lb/>
<pb n="KR4d0540_WYG_009-25a"/>
西天矣遂拂袖去莫知所之後有見之秦隴間者時已<lb/>
百餘嵗矣至正乙未天子以江浙用兵之久民力凋弊<lb/>
思復重臣治之遂以王季子中書平章達實特穆爾階<lb/>
金紫光禄為左丞相凡招降討逆賞功罰罪一切許以<lb/>
便宜居數年政大修舉上聞而嘉之遣使錫勞加儀同<lb/>
三司因感嘆曰此皆先王之教非臣之能也其将何以<lb/>
報國家之恩寵而慰安先王哉間以暇日登覽湖山訪<lb/>
求遺事則寺燬已久獨舊鍾存榛莽間王之名識具在<lb/>
<pb n="KR4d0540_WYG_009-25b"/>
徘徊顧望惕然興懐乃出錫金規復舊制工師效能民<lb/>
吏協勸曾不踰月而穹堂邃宇廣殿重門藏經之室懸<lb/>
鐘之樓香積之㕑栖禪之館罔不畢具繚以周垣甃以<lb/>
文石朱楹雕題寶幢珠絡佛菩薩天人之象香花燈燭<lb/>
之供鐘魚鐃鼓之音鏗鍧炳耀視昔益加盛焉乃更號<lb/>
山曰清平寺曰西天元興又於殿左創屋四楹奉祠先<lb/>
王割田以供祀事餘以飯其僧凡所以盡心圖報者可<lb/>
謂無所不用其極矣王康里氏幼侍武皇厯登華要知<lb/>
<pb n="KR4d0540_WYG_009-26a"/>
樞密院事拜御史大夫以至命相封王其中子特穆爾<lb/>
達實中書左丞相贈太師冀寧文忠王皆以盛徳大業<lb/>
垂勲竹帛王之在江浙也鑿市河以通舟楫出粟米以<lb/>
賑貧民去今三十年深仁厚澤藹然猶洽於民心今丞<lb/>
相復能以宏材大度康濟時艱使朝廷無南顧之憂黎<lb/>
庶有樂生之望豐功偉績光昭前烈兹寺之興豈獨致<lb/>
嚴追逺以永其孝思而已哉庶将祝釐錫福為人臣効<lb/>
忠之勸爾師泰不敏甚幸以文墨論議趨佐下僚用敢<lb/>
<pb n="KR4d0540_WYG_009-26b"/>
備録其始末而為之贊曰<lb/>
大邦維杭左湖右江吳山中起羣峰來降清平之陽元<lb/>
興有寺誰其作之王喀喇氏髙僧達瑪來於西天雄偉<lb/>
博大神光燁然王既見只王心則喜穹堂傑閣斯實創<lb/>
始隻履之歸刼火灰飛王亦遄去樂極於西王有賢嗣<lb/>
出入将相來殿南服為國屏障乃登兹山裴回顧瞻梵<lb/>
宇再新王祠孔嚴丹楹金題寶幢珠絡神象屭贔天龍<lb/>
踴躍趫趨婐侍魔舞鬼歌雨花風枝散亂交加精神感<lb/>
<pb n="KR4d0540_WYG_009-27a"/>
通用錫繁祉人孰不曰忠獻有子忠獻有子克繼克似<lb/>
踐父之位行父之志維父子濟美以輔我家邦以欽於<lb/>
世世<lb/>
　　　四明慈濟寺碑<lb/>
慈濟寺在明城之東鄞江之上故泉州徳化縣尹揚侯<lb/>
秀為乾符觀主太虛容法師創建者也侯郡人仕宋為<lb/>
監舶官入國朝嘗使暹人以其主來朝當涉海時風猛<lb/>
濤怒舟幾覆侯於恍惚中若有見觀音大士者因得無<lb/>
<pb n="KR4d0540_WYG_009-27b"/>
害歸而圖所以報祠焉聞容公東南碩師遂往謀之師<lb/>
曰明之山東玉几峰為阿育王舍利之藏又東補袒洛<lb/>
伽山為觀音示現之地朝廷嵗遣使禮祠兩山而王公<lb/>
僧俗川浮陸走以禱以禳者常肩摩而踵接侯果能即<lb/>
其地之衝創寺以為延接之所則報無踰此者侯曰信<lb/>
然非師不可迺買地度材用創兹寺前建大殿後闢方<lb/>
丈三門兩廡丹雘輝映而正觀之堂栖禪之室庖湢庫<lb/>
庾亦莫不次第興舉矣至大二年上之朝始被今頟賜<lb/>
<pb n="KR4d0540_WYG_009-28a"/>
璽書加䕶仍號師浄妙慈行真辨圓悟法師俾其徒甲<lb/>
乙為之主於是四方禮祠兩山者有所歸焉初寺之興<lb/>
也地瀕舄鹵食飲苦之一日行寺之東偏曰此宜有伏<lb/>
流購其地鑿之果得泉甘美雖大旱不竭他日又将即<lb/>
泉之北創歸寂之塔衆謂泉南大樟能出光怪里人方<lb/>
神之懼興作有犯師笑曰吾已示之矣其夕天童雲外<lb/>
岫公泊舟樹下夢老人求詩謝去明年師夀七十召其<lb/>
徒法言可貴曰我佛世尊教從聞中入流亡所遂得空<lb/>
<pb n="KR4d0540_WYG_009-28b"/>
滅我何以即解脱乎復執可貴手曰汝父儒者生女時<lb/>
夢兩老禪至老禪宗門魁碩也汝今為我弟子豈偶然<lb/>
哉凡我所未了者其在汝乎言已趺坐而逝衆既奉師<lb/>
全身歸諸泉北之塔而傳其業於言言居十年賴以不<lb/>
墜及貴繼之焦心勞思務承師志間顧謂其徒曰昔者<lb/>
寺址甚隘畮不踰七今以衆檀那力已倍之矣昔者田<lb/>
入之數僅二百畝而象山塗田又輒壊於水今幸成堤<lb/>
亦已倍之矣獨莊嚴象設未備桃花渡新庵欲創而未<lb/>
<pb n="KR4d0540_WYG_009-29a"/>
能其何以卒吾業廣吾施乎未幾有弟子普光者歸自<lb/>
江淮得設色雕塑之藝延即大殿立觀世音大士象塗<lb/>
以黄金絡以衆寶旛幢華蓋亦既完好會宣慰使李公<lb/>
允中諤勒哲圖公來視政首謁兹山曰吾聞貴上人将創<lb/>
庵海濵以廣延接此其人行甚髙宜有以助之迺相率<lb/>
捐金力倡其成且名其庵普濟然後規制恢拓棟宇宏<lb/>
麗鐘魚鐃鼔之音香花燈燭之供與東南諸大招提頡<lb/>
頏上下而其所謂發菩提心入三摩地者邦人士益知<lb/>
<pb n="KR4d0540_WYG_009-29b"/>
所禮矣至正戊戌冬予以分部董漕閩廣使過甬東止<lb/>
宿寺之方丈上人欵予甚厚将别執書一卷若有所請<lb/>
而不言問之則狀其寺之始末以求記於予也予既序<lb/>
次其事而復為之歎曰揚侯以孤身逺涉能致暹臣之<lb/>
朝容公以碩徳峻行能起揚侯之敬而言也貴也又能<lb/>
即空捐有以獲殊勝上為天子祝釐下為民庶錫福使<lb/>
愈久而愈大亦何其教之盛而信之篤耶予於是重有<lb/>
感矣銘曰<lb/>
<pb n="KR4d0540_WYG_009-30a"/>
大海渤潏蛟龍窟穴狂飇鼔之顛倒日月揚侯使暹摧<lb/>
檣折颿被髮一呼風平浪恬惟大悲力是名菩薩圓通<lb/>
出現有難斯脱歸謀容公慈濟作宫白衣金色鄞江之<lb/>
東王侯士民其來什伯天子曰都錫爾今額有隆其棟<lb/>
有覺其楹寶幢珠翣鐘鼓鏗鍧曰言曰貴惟容之繼且<lb/>
報且祈庶廣慈濟慈我之寓濟我之航以二者心普施<lb/>
十方補袒洛伽玉几阿育神光咫尺即我身毒即我身<lb/>
毒永祜南服永祜南服為天子祝何千萬年無量夀福<lb/>
<pb n="KR4d0540_WYG_009-30b"/>
　　　重修定水教忠報徳禪寺之碑<lb/>
距慈溪縣四十五里鳴鶴山之陽槖駞峰之東有寺曰<lb/>
定水教忠報徳禪寺左山右湖竒勝為一縣之冠青松<lb/>
夾道緑竹沿澗逶迤曲折行十餘里乃至山門始建於<lb/>
唐乾元間相傳為大梅常禪師開化之地有泉出山東<lb/>
麓甘冽盛夏不竭注之飲雖久不腐故名清泉其所藏<lb/>
大藏經乃唐人書吏部侍郎京兆韓耔材為之記嵗久<lb/>
寺壊宋嘉熙間太師越國公袁韶遂大新之奏賜今額<lb/>
<pb n="KR4d0540_WYG_009-31a"/>
蓋寶葉源禪師所營度也我朝至元甲午東州永禪師<lb/>
來更創大殿去今六十餘年又復傾圮其他屋宇堂室<lb/>
亦廪焉若不可居寺之耆宿與大夫士皆曰此非有大<lb/>
作為不足以成此十七年春見心復禪師應選實來師<lb/>
堅慤而任事辨博而識微既至顧瞻徬徨晨夜勤悴将<lb/>
圖興作會東南兵動徭役繁興寺之力益困一日陞堂<lb/>
白於衆曰吾徒逸居安食惟佛是依今雖財力殫竭獨<lb/>
無一人與我共圖之乎尋有耆舊仁英捐錢五千緡為<lb/>
<pb n="KR4d0540_WYG_009-31b"/>
之倡未幾施者踵至曾不踰年大殿告成又有僧大用<lb/>
勸集衆力於殿壁後塑觀音及諸天龍鬼神之象金碧<lb/>
塗塈五彩輝煥而鐘樓經藏三門兩廡庖湢庫庾以次<lb/>
完葺比其翠幢孔蓋寶函珠笈羽翣華燈珊瑚瑪瑙一<lb/>
切供養之具靡不周備寺舊有兩大桂茂甚宋盧陵麟<lb/>
公住山日嘗製其花為香以遺誠齋楊公公答以五詩<lb/>
有天香來月窟之句師因扁其坐禪之室曰天香正月<lb/>
八日終其徒宗元等既塔於城南雲峰又二年户部尚<lb/>
<pb n="KR4d0540_WYG_009-32a"/>
書貢師泰以秘書卿召過浙水之東其弟子天寧恵禪<lb/>
師天童良禪師相率謁予於舍館執進士趙友藺所為<lb/>
狀請銘乃節次其狀曰師諱明孜字舜田族張氏州之<lb/>
黄巖人初母周嘗事佛好施予出見饑疾者輒傾囊濟<lb/>
之當娠時夢異僧入室乃生師師幼穎悟日記千餘言<lb/>
於浮圖書一過目輒意解年十七辭父母出家留之不<lb/>
可遂往仙居三學寺禮雪山曇和尚落髪受具既而聞<lb/>
天童坦禪師倡道東南即詣之一見問曰達磨不東來<lb/>
<pb n="KR4d0540_WYG_009-32b"/>
二祖不西往其意云何師應聲曰金不博金水不洗水<lb/>
坦曰此子機鋒敏捷宗門令器也自是遍叅碩師聞人<lb/>
若古林茂公竺原道公東州永公元叟端公東嶼海公<lb/>
尤器重之時日溪泳禪師居天寧請師掌三藏相與激<lb/>
揚宗㫖聲譽益著會仙居慈安法席久虚衆推師主之<lb/>
已而三學諸宿曰此吾師受經地其可使為他山重乎<lb/>
遂力挽以歸泰定初行宣政院於江浙丞相脱歡公實<lb/>
領院事首檄師住天台之浄恵寺至順三年移主仙居<lb/>
<pb n="KR4d0540_WYG_009-33a"/>
紫籜山廣度寺至元六年宣政院使納麟髙公選住處<lb/>
之連山尋隠鴈山師方登髙臨深超然自樂而丞相伯<lb/>
勒竒爾布哈公領院事復起師主天寧師辭不獲乃笑曰<lb/>
出處隨縁爾遂行先是寺毁於火師至升堂集衆揚翇<lb/>
曰吾徒赤手尚能有所建立況兹寺力猶可為乎於是<lb/>
衆志堅一施財以資經始曾不逾年而邃殿穹堂重門<lb/>
修廡與凡樓閣庫藏之製靡不雄偉壯麗内外秩然既<lb/>
事會南行臺侍御史左公江浙行省左丞特穆爾公以使<lb/>
<pb n="KR4d0540_WYG_009-33b"/>
過台見而偉之為請於朝錫師金襴袈裟加今號久之<lb/>
平章榮禄方公同知樞密院事資徳公參政正奉公分<lb/>
省院於浙東咸崇信其道為作佛菩薩羅漢諸天龍神<lb/>
象雕金塗砂衆寶羅絡光彩照耀一復舊觀赫然為東<lb/>
南諸刹之冠矣一日召其徒曰世尊臨終示衆有言汝<lb/>
等當觀吾紫摩金色之身今日則有明日則無其為我<lb/>
了徹斯㫖哉語已復請謝别樞密公公至師曰老僧去<lb/>
矣佛法非國王大臣為之外䕶不可也敢以後事為屬<lb/>
<pb n="KR4d0540_WYG_009-34a"/>
明日沐浴更衣浄髮跏趺而化時天大雪草木縞素學<lb/>
徒悲號震動林谷𦵏之日以及民士罔不來會天日澄<lb/>
朗道無游塵既窆大雨隨注衆嗟異之始師家居之南<lb/>
有巨樟竦拔霄漢蜀僧過而指之曰兹樹西偃當有鳴<lb/>
道法者出矣及生時樹果西偃師相貌雄偉言論辨博<lb/>
恢擴真詮開覺迷罔後學烝烝來從如渴得啜凡度弟<lb/>
子若干人得其法者曰藪曰惑曰瑞曰正曰嶽曰恩曰<lb/>
保曰印曰圭曰大曰空曰慧角立名刹咸能蹈道闡法<lb/>
<pb n="KR4d0540_WYG_009-34b"/>
藉藉有聲師喜為詩文雖片言隻字亦出人意表嘗即<lb/>
巾峰下闢軒以居自號鶴松主人每朝夕煮茶欵客引<lb/>
鶴起舞顧影蹁躚翛然自得外慮不入於心也去年秋<lb/>
鶴斃賦詩悼之詞極悽婉聞者悲之不踰年而師亦厭<lb/>
世矣嗚呼師生赤城黄巖之野赫然名動乎東南生能<lb/>
被恩寵於朝廷死能使公卿貴人奔走訃贈非其卓行<lb/>
髙識有以異於人者其何以致是哉銘曰<lb/>
竺乾之學禪為宗有極其奥斯覺雄并包萬有混一空<lb/>
<pb n="KR4d0540_WYG_009-35a"/>
六識皆寂衆妙融嘻師揮翇揚宗風三軍朝氣當機鋒<lb/>
即真破妄明抉蒙度羣弟子道彌崇出其緒餘著事功<lb/>
飛甍傑構連曾穹城霞海日光曈曨菩薩羅漢諸天龍<lb/>
黄金作相巍當中襴袍錫號黄帕封奔走士庶傾王公<lb/>
譽聲流布龎以鴻師今化矣超𤣥蹤靈塔永閟台雲峰<lb/>
勒銘貞石垂無窮<lb/>
　<lb/>
　<lb/>
<pb n="KR4d0540_WYG_009-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玩齋集卷九<lb/>
</p>
<p>
</p>
  </div>
</body>
</text>
</TEI>
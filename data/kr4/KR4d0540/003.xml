<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玩齋集卷三</head>
    <p>
<pb n="KR4d0540_WYG_003-1a"/>
欽定四庫全書<lb/>
　玩齋集卷三　　　　　　元　貢師泰　撰<lb/>
　　五言律詩<lb/>
　　　冬至<lb/>
子月先三正初陽動六虚氣從溫室候雲向曉臺書自<lb/>
許心猶壯誰嗤髪已疎乾坤萬里客何計樂樵漁<lb/>
　　　太平三山值風<lb/>
天塹東南地長江日夜流大風吹水立驟雨挾山浮浩<lb/>
<pb n="KR4d0540_WYG_003-1b"/>
蕩掀黄鵠欹傾舞白鷗莫憐舟似葉此亦壯哉遊<lb/>
　　　蕪湖<lb/>
昨日何處别今朝此地留青山逼㟁起白水滿江流雨<lb/>
隠巡鹽皷風腥掛網舟何時歌欵乃同買緑簔遊<lb/>
　　　遊麻姑萬松菴<lb/>
秋日訪招提雲深處處迷殿門松影直庭檻藥苗齊接<lb/>
竹通流水編籬䕶野畦道人偏愛客留得樹頭梨<lb/>
　　　又<lb/>
<pb n="KR4d0540_WYG_003-2a"/>
積雨變秋思清游愜道心過橋分履迹問寺逐鐘音紅<lb/>
墮鳥爭果緑深魚占隂何當脫塵鞅重此契幽尋<lb/>
　　　贈方外閒人<lb/>
白日青天外壺中别有春江湖萬里客宇宙一閒人採<lb/>
藥雲歸袖㸔花月滿身何時重㑹面醉拂布袍塵<lb/>
　　　遊江隂君山<lb/>
孤嶂臨滄海千山湧大江逺帆歸市獨髙塔倒波雙鷗<lb/>
鷺爭洲溆蛟龍怒石矼壯遊心未已飛雨灑樓窻<lb/>
<pb n="KR4d0540_WYG_003-2b"/>
　　　遊滸墅龍華寺<lb/>
偶到龍華寺因同半日留禪林將結夏客路尚如秋衆<lb/>
樹緑偏靜一花紅更幽最憐髙㟁栁容易繫行舟<lb/>
　　　遊虎邱<lb/>
海上地偏勝呉中山更竒畫圖雲洶湧冠佩石參差花<lb/>
落談經坐苔封試劒池倚䦨烟水闊千載一䲭夷<lb/>
　　　聴雨堂為周叔量賦<lb/>
聴雨髙堂上君家好弟兄樹深催暮色竹宻助秋聲列<lb/>
<pb n="KR4d0540_WYG_003-3a"/>
坐情方適連床夢屢驚却憐江海闊鴻鴈每孤征<lb/>
　　　題韓與玉所藏春山行旅圖<lb/>
乾坤春浩蕩江海日舒徐孤客千山騎雙童一篋書桃<lb/>
花溪口渡松葉嶺頭居何日西湖上從君晚結廬<lb/>
　　　台州寄楊子秀<lb/>
路轉千峰合溪通一帶斜飯炊黄渡雪酒染赤城霞未<lb/>
訪僊人宅先尋博士家近聞歸隠處盡種碧桃花<lb/>
　　　興化湄洲島祠天妃還<lb/>
<pb n="KR4d0540_WYG_003-3b"/>
清朝嚴典禮宣閣遣詞臣衣帶天邉雪花逢海上春稍<lb/>
能更祀事亦足慰疲民萬里行方逺朝來更問津<lb/>
　　　又<lb/>
夜宿呉山上朝行莆海東地偏元少雪天闊自多風不<lb/>
見波濤險寧知造化功百年神女廟長䕶海霞紅<lb/>
　　　題程以文竹雨山房<lb/>
山人愛種竹竹髙上雲端屋近琅玕潤林深翡翠寒好<lb/>
栽鳴鳯管莫截釣魚竿白髪相鄰處時時一問安<lb/>
<pb n="KR4d0540_WYG_003-4a"/>
　　　又<lb/>
天上春雷起山中夜雨過林聲遙帶瀑池影净生波對<lb/>
坐此君獨迎門稚子多何時深翠裏擊節共長哦<lb/>
　　　梁山濼<lb/>
涼雨忽飛過濕雲猶湧來渚花紅陣陣汀樹緑堆堆一<lb/>
鶴搏空起雙鳬觸浪開梁山非舊俗禾黍滿髙臺<lb/>
　　　東昌次孟景章韻<lb/>
溪滑魚苔淺沙柔馬藺長一鷗當水浴雙燕背人翔客<lb/>
<pb n="KR4d0540_WYG_003-4b"/>
路頻㸔月征帆尚帶霜灣灣見花栁回首重思鄉<lb/>
　　　送陳子敬赴南昌尉<lb/>
送君南作尉黄綬去翩翩縣倚邉江郡花迎上水船自<lb/>
憐官主印人喜吏如僊定見雙鸂鶒飛來御史前<lb/>
　　　送國子伴讀張徳貞歸湖南<lb/>
薊北湖南路孤舟萬里程晴天黄鵠健春水白鷗輕芳<lb/>
草歸時恨閑花别後情定知袍笏貴不似綵衣榮<lb/>
　　　南城監試和同院張進逺韻<lb/>
<pb n="KR4d0540_WYG_003-5a"/>
清朝隆禮治僊館榮賢良冠冕山河大文章日月光九<lb/>
闗嚴虎豹千仞下鸞凰此日橋門盛何論漢與唐<lb/>
　　　送李盤野<lb/>
秋水芙蓉㟁孤帆天上歸青山四面起白雁數行飛里<lb/>
父供新釀家人澣舊衣封侯定何事且理釣魚磯<lb/>
　　　題劉子明西雲亭<lb/>
野樹偏宜晚江花欲變秋幌明霞散綺簾暗月沈鉤解<lb/>
補青山闕還生白髮愁何時作霖雨却共水東流<lb/>
<pb n="KR4d0540_WYG_003-5b"/>
　　　送國子生哲徳明歸淮西覲省<lb/>
落日青山外西風白雁邉幾人同飲酒一客自開船江<lb/>
蟹經霜美淮魚出水鮮遙知到家日白髪語燈前<lb/>
　　　送華以愚南歸<lb/>
禁城秋雨後柰此薄寒何江上書來少呉中客去多莫<lb/>
帆依橘柚晨爨就蒲荷遙想歸榮處鄉人日醉過<lb/>
　　　分題得獲麟堆送李伯貞亷使往山東<lb/>
正朔周王紀春秋魯國書瑞圖齊鳯鳥麟趾應關雎絶<lb/>
<pb n="KR4d0540_WYG_003-6a"/>
筆懐西狩揚鑣過舊墟泰山青萬古相對一躊躇<lb/>
　　　送偰元魯應奉代祠海嶽<lb/>
天子臨丹扆祠官侍玉除香從中禁出祝遣北門書海<lb/>
若通方貢山靈候使車青春隨處好六轡且徐徐<lb/>
　　　送蒙古彭教授往髙州<lb/>
萬里髙州路憐君此日行藤隂頻駐馬榕葉亂啼鸎人<lb/>
到烏蠻異官同博士清定知江海上殊俗盡諧聲<lb/>
　　　居庸闗觀新寺<lb/>
<pb n="KR4d0540_WYG_003-6b"/>
渡水復渡水上山重上山黄金鑄菩薩白玉凍潺湲數<lb/>
騎朝還驛千夫夜守關帝城行欲近喜色動衰顔<lb/>
　　　將干嶺<lb/>
絶頂低髙斗重關壯北門隴雲浮地白谷水帶泥渾宇<lb/>
宙神功大山河帝業尊小臣叨載筆華髪感深恩<lb/>
　　　赤城<lb/>
山近雲連驛沙虚雪擁村瓠壺縣榖種土銼爨柴根凍<lb/>
雀來依幔晨鷄立傍門客中甘澹泊不必問盤飱<lb/>
<pb n="KR4d0540_WYG_003-7a"/>
　　　題黄觀瀾卷<lb/>
碧天㸔不盡滄海去無邉氣湧風雷動光涵日月縣竒<lb/>
文方浩瀚餘景尚漪漣好種珊瑚樹他年繫釣船<lb/>
　　　送趙宗吉赴河間太守<lb/>
闕下聲名舊河間治化新一麾方到日五馬已行春報<lb/>
最寛明主緘書慰老親何時鳯池上重與掌絲綸<lb/>
　　　題雪軒<lb/>
白天隂欲合冷日景微遮風勁將飄絮春嬌且弄花照<lb/>
<pb n="KR4d0540_WYG_003-7b"/>
窻冰柱直印几玉文斜試聴吾伊處山南有幾家<lb/>
　　　圓修寺雨後書懐三首<lb/>
長風動髙樹踈雨落空庭傍几香烟白開簾樹色青病<lb/>
軀便倚杖老眼倦繙經為問新來雁何時過敬亭<lb/>
　　　又<lb/>
晨起坐堂上白髮亂如絲野鼠銜梨果山禽繞竹枝寸<lb/>
心甘自許多病竟誰知頼有溪南友時時慰渇饑<lb/>
　　　又<lb/>
<pb n="KR4d0540_WYG_003-8a"/>
開窻對修竹日莫更深寒感慨情偏極棲遲淚不乾酒<lb/>
醒驚絡繹衣薄怯䦨干烽火何時息餘生得少安<lb/>
　　　和前韻<lb/>
病多疏白墮心靜熟黄庭日莫藤蘿暗天寒橘柚青蝸<lb/>
涎縁畫壁蛛網綴函經睡起成長嘆浮生一草亭<lb/>
　　　又<lb/>
眼花風瑟瑟心緒雨絲絲狡兔成三窟鷦鷯寄一枝青<lb/>
雲慚故友白髮感新知最好南山石相㸔可樂飢<lb/>
<pb n="KR4d0540_WYG_003-8b"/>
　　　又<lb/>
日移棋局晚山落酒盃寒欄蝶穿花濕窻禽飲硯乾夢<lb/>
魂空宛句音問阻長干多病文園客秋來强自安<lb/>
　　　春晚書懐<lb/>
東呉喪亂後消息竟何如日望平安信空傳報捷書壯<lb/>
心徒感激老淚獨欷歔坐對垂楊晚行人江上疎<lb/>
　　　又<lb/>
江黒雨將至水髙潮正來花隨兩㟁别鷗逐片帆開世<lb/>
<pb n="KR4d0540_WYG_003-9a"/>
治逢多難吾生愧不才飄零添白髪見者莫驚猜<lb/>
　　　寄靜庵上人<lb/>
細雨桐花晚微風麥氣秋王符偏好學宋玉不勝愁世<lb/>
事同蕉鹿人心類棘猴何時虎溪上還共逺公遊<lb/>
　　　憶姪景<lb/>
相望亦何逺夣中頻見之干戈連數歲書問動經時寂<lb/>
寞揚雄賦飄零杜甫詩江東春樹綠偏重阿咸思<lb/>
　　　又<lb/>
<pb n="KR4d0540_WYG_003-9b"/>
自汝南臺去棲遲兩見春皷鼙江上月烽火海邉塵衰<lb/>
病全非昔傳聞總不真近知更大將旗幟一時新<lb/>
　　　憶呉㑹草堂芭蕉寄汪仲恭<lb/>
别後芭蕉樹青青定長成月移窻上影雨送枕邉聲愛<lb/>
惜煩吾友飄零愧此生更需花實大同飲露華清<lb/>
　　　和馬仲臯立秋韻<lb/>
酒盡青山莫書從白雁過長風斷疎雨缺月掛明河故<lb/>
國逢人少新秋到客多不知滄海上何日罷干戈<lb/>
<pb n="KR4d0540_WYG_003-10a"/>
　　　又<lb/>
一向城東住荒涼客少過疾雷時送雨陋巷忽成河自<lb/>
許丹心在誰嗤白髮多平生二三䇿可是勝横戈<lb/>
　　　題朱質夫東埜草堂<lb/>
幽人海昌住草屋向村墟擊竹頻呼鶴分泉謾種魚梨<lb/>
花春巷冷榆葉夜窻虚細雨篝燈火匡床正讀書<lb/>
　　　題奥屯秋江墨蹟<lb/>
滄江𣺌何許歳晚正愁予宻諌囊無槀閒吟卷有書青<lb/>
<pb n="KR4d0540_WYG_003-10b"/>
天來鸑鷟秋水照芙蕖風致今誰似令人憶使車<lb/>
　　　贈李可度<lb/>
當年丞相掾孤劒泊天涯白日懸心事青春老鬢華定<lb/>
憐鴻有路終愧燕無家志士須聞道人情付落花<lb/>
　　　赴京道中<lb/>
風雨新河口孤舟此日行送多親友義别見弟兄情路<lb/>
識春山熟洲迷雪水生臨岐重回首一雁起江城<lb/>
　　　茅市簡友人<lb/>
<pb n="KR4d0540_WYG_003-11a"/>
顧我行方逺憐君意倍親雪篷依渡口雨笠待河濵酒<lb/>
熟還留飲詩成不厭貧相期重下馬花栁隔年春<lb/>
　　　贈張士方<lb/>
昔年東海上曾共綉衣行小吏銜寃久分司用法平江<lb/>
沙清可數海月晦還生隂徳今誰似于公有令名<lb/>
　　　以拄杖贈程以文先生<lb/>
海上桄榔樹殷勤舉一枝功能扶正直力可濟顛危文<lb/>
玉膚生潤𤣥犀質換竒何時同野服江海逺相期<lb/>
<pb n="KR4d0540_WYG_003-11b"/>
　　　茂上人古木圖<lb/>
老龍起聴法蛻骨在空山雲逈青天濶風來白日閑曲<lb/>
身雖偃蹇直氣自孱顔株坐誰偏似禪歸晝掩關<lb/>
　　　鵰窩驛<lb/>
鵰鶚入雲去空巖遺舊窩冷烟迎日少晴雪背隂多擾<lb/>
擾羣烏集蕭蕭數騎過此時孤舘客歸思竟何如<lb/>
　　　洪棧驛<lb/>
萬壑從東下羣峰向北圍牛車絙水去驢䭾負薪歸隙<lb/>
<pb n="KR4d0540_WYG_003-12a"/>
日斜窺户尖風直透衣羇懐正無賴一鶚向南飛<lb/>
　　　王元吉蘿月山房<lb/>
每愛城南宅空庭坐夜分隂垂青裊裊光漏白紛紛卷<lb/>
幔飄花雪開尊度碧雲何時搴薜荔猿鶴與同羣<lb/>
　　　毅上人蒲室<lb/>
上人蒲作室絶似睦州禪父母今誰養弟兄惟汝賢齋<lb/>
房連紫竹佛座擁紅蓮明日長蘆去春江正拍天<lb/>
　　　許光逺先世讀書樓<lb/>
<pb n="KR4d0540_WYG_003-12b"/>
髙樓當海上有客正㸔書門對千峰暝䦨回萬象虚榜<lb/>
聲飛宿鳥燈影避潜魚留得題詩在諸孫更卜居<lb/>
　　　㑹稽韓道士滄洲<lb/>
風雨四山至空江生早寒白鷗秋水上黄鵠暮雲端杜<lb/>
若人移棹蓬萊客倚䦨何時分一曲同把釣魚竿<lb/>
　<lb/>
　<lb/>
　玩齋集卷三<lb/>
</p>
<p>
</p>
  </div>
</body>
</text>
</TEI>
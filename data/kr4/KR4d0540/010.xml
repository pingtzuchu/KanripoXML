<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玩齋集卷十</head>
    <p>
<pb n="KR4d0540_WYG_010-1a"/>
欽定四庫全書<lb/>
　玩齋集卷十　　　　　　元　貢師泰　撰<lb/>
　　墓誌銘<lb/>
　　　奉訓大夫紹興路餘姚州知州劉君墓誌銘<lb/>
君諱輝字文大本太原人世以武勇顯曽大父宏祖襲<lb/>
爵為金山西四路都萬户國家既平河東詔徙太原十<lb/>
大家于河南始為汴人大父祐峻直不阿哈喇洪劉侯<lb/>
嘗請㕘謀其軍事每指語僚屬曰此山西將家子不可<lb/>
<pb n="KR4d0540_WYG_010-1b"/>
犯也世祖皇帝在藩邸以南征還過汴因得上謁將大<lb/>
用俄遇疾卒父汝舟讀書通周易嘗遇異人授以皇極<lb/>
數學遂决意不仕自號夷門老人以君官餘姚贈文林<lb/>
郎南陽府内鄉縣尹妣羅氏孔氏皆贈宜人君豐儀美<lb/>
髯論議慷慨自幼端重不戲父喪能哭泣躃踊如成人<lb/>
他日昆弟以分財致訟君獨置不取奉太夫人孔氏别<lb/>
居棗林之南莊且日就其兄文振與姊婿陳子中學焉<lb/>
久而家益貧念無以為養因教授其鄉終日危坐顔色<lb/>
<pb n="KR4d0540_WYG_010-2a"/>
毅然諸生進退悉就規矩時人已謂夷門有子矣河南<lb/>
亷訪司聞之交辟為吏適廣西檄先至君曰此必有知<lb/>
我者遂就辟㑹中使至宣詔百官跪拜聴讀畢復出帝<lb/>
師㫖令具如儀君曰此人臣事主上禮不可使者拂然<lb/>
怒去人皆悚懼已而聞湖南北皆如君言臺臣嘉之遣<lb/>
酒饌慰勞部使者部使者首舉酒釂君曰㣲文大㡬辱<lb/>
我君嘗以邊事馳白御史臺大夫阿爾斯蘭少許可一見<lb/>
特稱異之未㡬轉湖南宣慰司令史復調廣西賊犯臨<lb/>
<pb n="KR4d0540_WYG_010-2b"/>
桂義寧従副元帥結喇實策出師討捕審察形勢綜理<lb/>
兵政大捷以還因手書征徭事宜一編上之明年賊復<lb/>
至君以疾不得行兵遂敗主將皆被殺衆益賢君才辟<lb/>
掾湖廣行中書省尋掾江南行御史臺及格除文林郎<lb/>
紹興路同知餘姚州事君至則東西道凃七十餘里橋<lb/>
梁數十里皆治使完整夷好時州民朱氏子以分地奪<lb/>
於强宗僧善能以侵疆壓於豪民皆數十年不能决者<lb/>
君一旦决之由是他縣獄有疑郡輒移君讞山隂陳夀<lb/>
<pb n="KR4d0540_WYG_010-3a"/>
二私鹽事覺殺其幼子以詆官兵嵊縣屠禮二妻為外<lb/>
家誘賣而蔽於富人新昌夏子興愳罪自毒誣有司掠<lb/>
死案牘參錯嵗久無驗君片言之間莫不引伏郡中號<lb/>
稱神明禮部侍郎泰不華來守越首正經界請君計事<lb/>
君曰寛容慎宻民必輸情而盡實嚴急苛暴人將畏罪<lb/>
而生姦守大喜曰得之矣遂以州委君君領檄即出宿<lb/>
官廨執事者持文書環左右常千餘人日唯一起居太<lb/>
夫人還坐夜分猶報朱墨稽勾不絶疲精竭神鬚髮皆<lb/>
<pb n="KR4d0540_WYG_010-3b"/>
白既代二年而後成為田五十五萬三千七百畆田一<lb/>
區印署盈尺紙以給田主謂之烏由凡四十六萬三千<lb/>
有竒畫之為流水册次之為魚鱗圖類之為兠率簿第<lb/>
其髙下而差徭之謂之䑕尾冊又總凡六千二百五十<lb/>
詭名自陳而得實者六千七百餘畮站户既迷商得復<lb/>
者一萬一千二百二十畆因而息訟者七十餘家綱舉<lb/>
目張秩然不紊行之數年亷訪使董公用其法頒之屬<lb/>
郡於是浙以東人無大小頌劉侯不絶口矣始君之承<lb/>
<pb n="KR4d0540_WYG_010-4a"/>
命於守也貧民大恱富者咸戚戚不樂覬罷其事君卜<lb/>
之神不吉曰吾知恤民而已焉得聴命於神乃移植小<lb/>
栢于治事之庭祝曰事成否當於栢榮悴占之屬時亢<lb/>
旱而栢鬱然以茂後人愛之如甘棠遂名其堂為瑞栢<lb/>
學士大夫多詠歌以頌美之行省行御史臺謂君才當<lb/>
被顯擢累上其功不報久之以選授儒林郎松江府上<lb/>
海縣尹縣在東海之濵其民多豪强輕於犯法所謂三<lb/>
甲五甲嘗再挺為亂尤號難治嵗輸粟三十萬石而宋<lb/>
<pb n="KR4d0540_WYG_010-4b"/>
季公田曹氏湖舊額重租耗民多閉償中産之家嵗一<lb/>
當徭即破蕩無㡬姦吏乗之後灋大壊君始至嘆曰何<lb/>
以使吾民至此極也因出藍田吕氏鄉約朔望率父老<lb/>
子弟㑹坐學宫講行之升降揖拜彬彬禮讓皆樂生自<lb/>
愛交相勸戒莫違君令而君亦知其民之可使也迺令<lb/>
自議其力而定其役之下上初役田四十八萬餘畆後<lb/>
逸其半不數月悉復其舊且長人髙昌二鄉土宜豆麥<lb/>
而使輸秔稻民甚苦焉前丞鄧某力言之雖幸改科而<lb/>
<pb n="KR4d0540_WYG_010-5a"/>
江淮財賦猶徴不已君具白大府得如請而向之所謂<lb/>
重困吾民者亦㑹詔免於是民始無愁苦嗟嘆之聲矣<lb/>
他如學校課講勸懲之篤常平義倉斂散之宜舍館津<lb/>
梁斥候之治賔燕禱祠迎送之謹凡其職分之當為者<lb/>
莫不盡心而効力焉居嵗餘有太夫人之喪號慟㡬絶<lb/>
縣人為之罷市兩甲民嘗以頑獷被罪者亦拜哭來祭<lb/>
却之則更哭曰我小人幸教我得為良民今見拒甚是<lb/>
終絶我也君察其誠進之復叩頭謝去君欲奉柩歸河<lb/>
<pb n="KR4d0540_WYG_010-5b"/>
南遇道梗不果邦人士遂相率入錢買地留𦵏于千山<lb/>
夀安寺之東岡復祠君象於肇嘉浜之普濟寺踰年除<lb/>
奉訓大夫户部主事不赴御史臺以江淮盜起且遣使<lb/>
請君問計亦不赴終喪改知紹興路餘姚州事命下之<lb/>
日州民喜相告曰我侯復來矣老幼扶攜絶江迎謁者<lb/>
相屬于道既視事得末疾民之禱祠候問者日數百人<lb/>
病久不差遂投牒致其仕將歸休太夫人之墓廬州人<lb/>
士流涕持不可逾旬病革且瞑猶瞪目曰吾志未嘗不<lb/>
<pb n="KR4d0540_WYG_010-6a"/>
在餘姚今若此吾其負吾民矣言訖奄然而逝至正十<lb/>
二年九月二十有四日也享年六十一明年夏六月廿<lb/>
六日附于太夫人墓左娶汜水陳氏封宜人有淑徳子<lb/>
三人長俊民博學能文章次天民次靖民皆脩謹善學<lb/>
女三人長適衢州路江山縣尹濟南魏邦凱次適湖北<lb/>
亷訪司書吏許州左孟㴻次適燕人孫鎮兩淮轉運鹽<lb/>
使司副使守謙之子也君平居服食儉素而賔客造謁<lb/>
必盡醉極歡乃已出入户庭不失尺寸之度少暇即屏<lb/>
<pb n="KR4d0540_WYG_010-6b"/>
居黙坐意度深逺莫窺其際每語學者曰朱子小學一<lb/>
書魯齋教人心法也人能熟讀自足循序而進不爾雖<lb/>
讀萬卷書亦奚益哉君所至務以徳教化民轉譬曲喻<lb/>
不施鞭扑而人自畏服設有呼召具掲姓名門屏間皆<lb/>
至如期與同列論政不直輒赭容力争如仇事已則匑<lb/>
匑和好不啻兄弟骨肉然間出在外書問太夫人無恙<lb/>
外未嘗及家事嗚呼君歴掾臺省不為不遇所至公卿<lb/>
大臣争相推挽御史部使者章薦累數十人不為無相<lb/>
<pb n="KR4d0540_WYG_010-7a"/>
知者然卒不能盡君之用以展君之才使回翔州縣陸<lb/>
沈下僚以死獨非命哉昔者某之為紹興理官甚幸與<lb/>
君同事及校文江浙則君職受卷故相好為厚比來呉<lb/>
中又得太常博士危君素所撰餘姚經界圖記翰林應<lb/>
奉張君翥上海徳政記讀之知君行事為甚信因俊民<lb/>
之請銘用不復辭銘曰<lb/>
墨杘選輭秩何超也魁壘卓犖汨下僚也衆皆踽踽獨<lb/>
儦儦也劘忠砥孝玉雪標也規仁矩義化旋焱也往者<lb/>
<pb n="KR4d0540_WYG_010-7b"/>
作則來者教也亷用弗張聞孔昭也匪嗇其醻裔之紹<lb/>
也琢石刻文示不恌也<lb/>
　　　福建道都元帥府奏差潘積中墓誌銘<lb/>
華亭潘叔寛間攜其孫立本泣拜請曰洪止一子世英<lb/>
為福建道都元帥府奏差不幸死於盜此其孤也先生<lb/>
辱賜之銘則世英為不死矣余鄉使過呉聞呉人多稱<lb/>
望雲翁讀書有隠徳又數見其歌詩及是乃知望雲為<lb/>
叔寛遂不復辭按狀君字積中幼機敏姆抱侍父側聞<lb/>
<pb n="KR4d0540_WYG_010-8a"/>
人議論輒解意少長强力學問尤喜讀史或遇悖逆不<lb/>
平則切齒怒罵如身當其時叔寛治家嚴雖一子顔色<lb/>
不少借君亦朝夕應接無子弟過或勸為吏曰吏治文<lb/>
書刻深不可為儒官則又曰有師道焉非吾職也久之<lb/>
始用御史薦隨牒至閩南㑹旱方雨副帥巴延令賦喜<lb/>
雨詩操筆立就僉憲馬本初聞之亦試以鏡中梅花詞<lb/>
意清婉尤稱賞之遂得補用君喜曰是役雖㣲將命往<lb/>
來庶可行吾志乎閩去大府逺驛傳尤苦使者暴横食<lb/>
<pb n="KR4d0540_WYG_010-8b"/>
饜猶榜吏必愜所需乃去君數往來一無所取他日中<lb/>
使至驛驛吏具白故獨無君名府中咸稱之故凡有遣<lb/>
必先君汀寇林頑㫁官道蹂鹽場煽毒齊民君悉釋其<lb/>
詿誤復業者一千三十户興化賊陳君信起僊游鈎結<lb/>
洞獠大掠遂陷城邑帥府分遣經歴髙本道督捕選君<lb/>
従行初官軍以斬首差次論賞致有戮平民以為功者<lb/>
君力争曰賊强民苦脅従非本心也且多殺徒堅賊心<lb/>
請往喻之髙君問従兵當用㡬何君曰吾行布宣天子<lb/>
<pb n="KR4d0540_WYG_010-9a"/>
威命在徳不在力也即單騎直抵賊壘反覆慰喻皆感<lb/>
泣縛其渠魁以降復業者一千五百户父老鄭天錫儒<lb/>
生洪希文率衆上書請留為令蒲田縣民董安亦以君<lb/>
行境無擾請如僊游郡監佐争詣大府白狀留賛郡事<lb/>
帥府録其功上之中書省憲府覈其實上御史臺且移<lb/>
浙東僉憲王公復驗事既顯白久皆不報或謂功多賞<lb/>
後無以示激勸君曰小臣盡職人不知固當初江淮賊<lb/>
起分兵守闗君實董之左丞老老鎮江東遣使起闗上<lb/>
<pb n="KR4d0540_WYG_010-9b"/>
兵使者露刃引弓以威脅君君曰吾受命守闗兵一轉<lb/>
足則閩危矣且軍中知有元帥令不知左丞檄也使者<lb/>
厲聲曰汝不畏死耶君張髯引頸曰誠不畏頭可與兵<lb/>
不可與使者還白左丞嘆異久之海寇作諸郡分募海<lb/>
舟興化户居多君比行吏私縦豪家巨艦匿海島悉以<lb/>
小漁船應命君立賞使首實得大舶二百艘餘盡免放<lb/>
泉舊有水門議者慮為寇利遣軍督塞之商船貪於私<lb/>
稅奸黨相和咸言不便且宻賂君求免君曰水門塞誠<lb/>
<pb n="KR4d0540_WYG_010-10a"/>
非若等利不塞寇由此入焚室廬掠婦女寳貨若等獨<lb/>
得安乎門塞泉果無虞湖兵戍泉者以糧絶致變郡吏<lb/>
多被賊辱望見君曰潘奏差在僊游嘗善遇我不汝害<lb/>
也城福州更私官錢輒取人墓石莫敢孰何君行視城<lb/>
見石刻某氏者問吏具服盡以石歸之民益感恱君行<lb/>
事寛厚大率類此福寧州餘寇未平復至同安募義兵<lb/>
航海㑹捕有報安溪賊已咋縣境君益治兵弗為動後<lb/>
五日賊突入縣廨君坐不起手刃罵賊不絶口遂遇害<lb/>
<pb n="KR4d0540_WYG_010-10b"/>
至正甲午六月三日也年三十三後若干月以其遺歸<lb/>
祔于干山望雲臺先墓之側娶瞿氏先十年卒再娶王<lb/>
氏子一人即立本瞿出也端謹善學克世其家余聞爵<lb/>
不稱徳者其後必大若其不在兹乎銘曰<lb/>
死也為君生也為親死安於生寧殺其身嗚呼小臣而<lb/>
克成仁墓祠遹新昭兹刻文<lb/>
　　　義士周光逺墓誌銘<lb/>
周君諱顯字光逺世居華亭之干山曽祖楫祖恕父文<lb/>
<pb n="KR4d0540_WYG_010-11a"/>
仲皆不仕君少負竒氣美風度涉獵經史間喜神仙道<lb/>
士之學遊龍虎山禮天師因給事其府久之慨然曰吾<lb/>
以孤身逺去父母將誰養乎遂謝歸踰年而丁父憂哀<lb/>
毁骨立𦵏祭有禮三年不與燕樂鄉里咸稱周氏有子<lb/>
矣君既終喪益自樹立養母孫氏尤謹君所居里嵗輸<lb/>
官租四萬石其民困於重斂前多負逋慢期君具為約<lb/>
遂無敢後者縣令柴君詣府白事張侯顧問曰汝何以<lb/>
使民皆信従耶令曰此縣民周光逺教我也㑹大水侯<lb/>
<pb n="KR4d0540_WYG_010-11b"/>
愳吏雜署災狀無所徴驗宻語君具報盡得虛實部使<lb/>
者復驗信侯益賢之其秋民大饑君盡出積粟賑其鄉<lb/>
人活數千人法當補官竟辭不就兩浙鹽運司更定各<lb/>
場鹽户運使張士瞻至府聞君名召至幕下與計事差<lb/>
次下上無不合意延祐初詔遣平章章閭經理江浙田<lb/>
土令行急趣使者悉召諸有田家詣庭下盛氣臨之人<lb/>
人皆駭懼失色莫敢仰視君徐進曰明公不欺孰敢欺<lb/>
公願少假辭色使得自盡則民信田無不實矣使者雖<lb/>
<pb n="KR4d0540_WYG_010-12a"/>
悍暴亦嘖嘖稱善不已江南創行包銀法省檄已下府<lb/>
君謂銀非土産一受命則民困極矣率父老擁使者泣<lb/>
拜使者感動為白相府㑹詔罷而止朝廷購銅為佛像<lb/>
府將分科吏並縁為市君復率市民力争之亦得免呉<lb/>
淞江故道塞水溢諸郡詔所司開浚御史臺分官督視<lb/>
僉事范君素知君才請問方畧君取方尺紙為圖指畫<lb/>
形勢甚悉畢事御史舉酒勞曰是役也爾與有力焉先<lb/>
是府監守性緩急不同少忤即推案上馬去㑹宣撫使<lb/>
<pb n="KR4d0540_WYG_010-12b"/>
行郡有奸民投間各為紿狀訴二侯受賄不法事下嘉<lb/>
興守杜侯覆治君曰父母有過子當力諫今侯以論政<lb/>
不合使姦民迎合詆誣而吾徒坐視不顧設不幸中計<lb/>
奈何遂趣二侯備論所以皆感悟痛自責相好如初杜<lb/>
侯聞之亦抵姦民罪君平居如無能者及聞義則奮不<lb/>
顧事長姊恂恂惟謹弟昌先君十三年卒撫其孤如己<lb/>
子交朋友接婣族御奴𨽻内外各愜其意鄉里子弟有<lb/>
失學者則聘名師教之故人皆彬彬興於禮譲或有小<lb/>
<pb n="KR4d0540_WYG_010-13a"/>
過更相勸曰周君聞之得無不我直乎於是義聲日起<lb/>
而上下翕然稱譽不絶口矣君嘗以捕蝗跣涉得軟脚<lb/>
病往往而劇泰定二年十二月廿一日竟以是疾卒享<lb/>
年四十八明年某月日𦵏于所居山之北麓娶同郡張<lb/>
氏有淑徳子二人瑾<graphic n="KR1729" url="https://raw.githubusercontent.com/kanripo/KR-Gaiji/master/images/KR1729.png" mimeType="image/png"/>皆績學踵行克世其家孫三人<lb/>
同生徳生道生至正甲午余以使過呉㑹時君卒已廿<lb/>
九年而瑾死亦四年矣<graphic n="KR1729" url="https://raw.githubusercontent.com/kanripo/KR-Gaiji/master/images/KR1729.png" mimeType="image/png"/>走謁泣拜以郡人王澤狀請<lb/>
銘迺畧其文而銘之曰<lb/>
<pb n="KR4d0540_WYG_010-13b"/>
聞義而勇不謀於人好仁而公不私其身江流既清原<lb/>
田既均惸惸匹夫與有令聞孰食其報在子與孫<lb/>
　　　元故朱君拱之墓誌銘<lb/>
君諱柯字拱之朱文公四世孫也曽大父某始自建寧<lb/>
徙居華亭君幼穎悟姆抱侍父側聞人語即解意與羣<lb/>
兒嬉戲嘗莊坐如成人既冠益勇於學日取論語孟子<lb/>
大學中庸詩禮記各誦數百過遇有疑輒従先生長者<lb/>
質問辯析必得其義乃已夜則徧閱諸史百家之書至<lb/>
<pb n="KR4d0540_WYG_010-14a"/>
忘寢食飢渇君外甚樂易而内實嚴正雖終日歡洽未<lb/>
嘗有違禮故居家庭接賔友處鄉黨遇婣族無大小疏<lb/>
戚皆畏而愛之里中事有不直悉詣君取決君出片言<lb/>
折之無不各當其意間有歉於心者即退自省曰某等<lb/>
不才慎勿令朱君知也君家無餘財而好周人之急甚<lb/>
者罄所與無吝色君嘗謂士不通經不足為學故其家<lb/>
子弟皆明經篤行循循有禮節君性雅曠嗜閒静晚益<lb/>
治圃於居之西鑿池疊石築堂其上曰時春搆亭左右<lb/>
<pb n="KR4d0540_WYG_010-14b"/>
周以花竹風晨月夕則巾車畫舫飲酒賦詩或緩歌長<lb/>
吟或投壺彈棊解衣岸幘諧笑終日仰天長吁人莫窺<lb/>
其際也至正三年冬十月感㣲疾飲食卧起如平時十<lb/>
二月五日召其所親愛者語至夜半曰吾與君等别矣<lb/>
遂翛然而逝年四十有七娶孫氏子男三人長靈次熈<lb/>
次雙驢女二人孫男一人回孫以是月廿四日辛酉𦵏<lb/>
于白嶺之原既十有五年矣其子熈以鄉先生沈存状<lb/>
來請銘銘曰<lb/>
<pb n="KR4d0540_WYG_010-15a"/>
紫陽蒼蒼道久彌光葉大枝蕃散于四方華亭之裔遹<lb/>
當四世潛徳弗庸蔚有竒氣如彼楩柟弗棟弗梁如彼<lb/>
椅桐弗徽弗張天賦之秀宜畀之厚胡嗇其禄復褫其<lb/>
夀子孫詵詵戩榖爾臻我銘有徴視此刻文<lb/>
　　　貞素先生墓誌銘<lb/>
至正十五年春二月五日壬戌貞素先生曹氏卒踰月<lb/>
己酉𦵏于脩竹鄉千山之原従子慶孫狀先生世系行<lb/>
實來請曰慶孫甚幸承教叔父叔父死墓未得銘敢以<lb/>
<pb n="KR4d0540_WYG_010-15b"/>
其孫於菟請師泰游呉楚間久髙先生之行遂不復辭<lb/>
按狀先生諱知白字又𤣥號雲西先世有諱靄者在唐<lb/>
中葉自閩之霍童山徙居温之許峰没而為神有驅厲<lb/>
捍患之功祀久不絶其族益蕃衍若文肅公叔逺文恭<lb/>
公豳皆其後也宋宣和中十八世孫景脩始遷華亭長<lb/>
谷之西景脩生某某生従龍従仕郎監行在省倉従龍<lb/>
生潤之承信郎幹辦平江府糧料院潤之生徳逺徳逺<lb/>
生先生先生生於咸淳壬申三月廿八日丙戌蚤孤鞠<lb/>
<pb n="KR4d0540_WYG_010-16a"/>
于母謝氏教之成人則従祖教授君澤之也先生身長<lb/>
七尺美鬚髯性機悟善識事至元甲午詔遣中書左丞<lb/>
某公鑿呉淞江先生以筞従行功居多大徳戊戌庸田<lb/>
使柳公行水復獻填閼成隄之法公甚徳之己亥丁母<lb/>
艱哀毁盡禮服除以大府薦教諭崑山意甚不樂遂辭<lb/>
去嘗游京師王侯鉅公多折節與之交章辟屢上先生<lb/>
悉辭謝曰吾聞燕趙多竒士庶㡬見之豈齪齪求官者<lb/>
比耶即日南歸長谷中隠居讀易終日不出庭户尤喜<lb/>
<pb n="KR4d0540_WYG_010-16b"/>
黄老氏之學扁其居曰常清浄曰窪盈曰厚堂曰古齊<lb/>
葢於是超然有所得矣晚益治圃種花竹日與賔客故<lb/>
人以詩酒相娯樂醉即漫歌江左諸賢詩詞或放筆為<lb/>
圖畫掀髯長嘯人莫窺其際也四方士大夫聞其風者<lb/>
争内屨愿交平居於婣族鄉黨賙恤惟恐後尤篤於友<lb/>
義若文士許應元李冲劉世賢詩僧崇古生則飲食之<lb/>
死則為治喪塟罔不曲盡其情焉學者尊之曰貞素先<lb/>
生有歌詩凡若干卷浦城楊公仲𢎞為之序先生外和<lb/>
<pb n="KR4d0540_WYG_010-17a"/>
内剛寡嗜慾年八十有四風日清美猶杖屨閭里間鄉<lb/>
人士愛敬之皆迎謁環擁欣欣有喜色牟公成甫嘗稱<lb/>
其志尚清素有司馬子長之風侍書學士虞公記厚堂<lb/>
亦謂其尚氣義樂閒退皆足以知先生矣夫人河内李<lb/>
氏宋觀文殿大學士贈少保諱曽伯之曽孫先二十年<lb/>
卒子南永柳州路馬平縣都博鎮巡檢女五人長適上<lb/>
海瞿天祐早卒繼室以季女次適嘉定髙巴延次適常<lb/>
徳路達嚕噶齊哈喇哈達封大興縣君次適同里陸泳<lb/>
<pb n="KR4d0540_WYG_010-17b"/>
孫男三人長騶虞早世次於菟幼彪曽孫二人俱幼銘<lb/>
曰<lb/>
振鐸之封氏别為宗曰閩曰甌自南徂東有偉先生凛<lb/>
焉髙風遐觀闊步𤣥館儒宫既介而通亦嗇而豐不倚<lb/>
於立不詭於従翼翼其心冲冲其容采山薇蕨涉水芙<lb/>
蓉菱歌忽㫁五湖三江有次其蔵琢石穹窿諡私而公<lb/>
靖節文中<lb/>
　　　元故處士夏君墓誌銘<lb/>
<pb n="KR4d0540_WYG_010-18a"/>
華亭夏處士諱濬字景深其先自彬以上居湖州之長<lb/>
興彬生杞與椿始占籍為邑人至元丙子天兵南下游<lb/>
軍徇郡邑急擊華亭杞能率衆内附以功署其邑宰而<lb/>
椿遂不復仕居家治生産以志行自髙急人之難如扞<lb/>
頭目創義塾敎鄉人子弟出見津梁道路有不治輒治<lb/>
之嵗庚寅丙午之飢出粟活人甚衆事聞旌其門曰義<lb/>
士義士生兩浙都轉運鹽使司玉泉場監運世澤涉獵<lb/>
經史倜儻負才初為嘉興瞰浦税使徴商有法轉杭州<lb/>
<pb n="KR4d0540_WYG_010-18b"/>
獄丞多平反處士實監運子也處士始生之夕監運夢<lb/>
僧持錫鉢坐堂上狀貌甚偉心異之覺而得處士幼機<lb/>
悟異常兒稍長讀書通大義不事章句居常慨然曰士<lb/>
生天壤間能行已恵人足矣亦何必居官為政哉於是<lb/>
深自刻厲課童樹桑種果力耕作謹儲蓄久而家益饒<lb/>
衣止大帛食無兼味朝作暮息未嘗一日侈然自放見<lb/>
粒米寸帛棄道上輒䠞額不樂遇㫁梗浮苴即親持以<lb/>
歸鴨鷄羊豕之畜非賔祭不妄殺其存心愛物如此而<lb/>
<pb n="KR4d0540_WYG_010-19a"/>
好善樂施雖累千金弗靳也至正丙戌郡城火延所居<lb/>
宅處士抱神主祭器去因輒嘆先祖以義名門今將營<lb/>
居室顧里中纍纍露處於情獨能已乎乃亟發廩以濟<lb/>
災者復曰義塾先志所存尤不可後也更即故址大作<lb/>
新之殿堂門廡宏麗邃嚴中像燕居旁列配従尊壘爵<lb/>
洗之器皆範金而為之聘名師設敎如初逺方貧而來<lb/>
者給筆札衣食朔望率諸生行舍菜禮彬彬揖譲視昔加<lb/>
盛焉立義庄以贍父母妻三族月給米鈔嵗給布帛冠<lb/>
<pb n="KR4d0540_WYG_010-19b"/>
婚喪祭助各有差人有病者施以善藥死無斂者槥而<lb/>
歸之郡環水皆橋梁多處士創大者費鉅萬若渠堰道<lb/>
路宫寺與凡役於公上者亦無不力先之東嶽祠嵗久<lb/>
就圮間過而見之曰吾施於人或庶㡬矣神其可緩乎<lb/>
迺建大殿堂廡闢東西門中甃露臺周繚以垣像繪之<lb/>
設穆穆乎其有容民吏禱禳者始有所嚮矣處士天性<lb/>
孝友執親之喪哀毁盡禮嵗時祭祀設父母遺像奠哭<lb/>
如始喪時兄某卒撫其子若孫猶已出奉幼姑甚謹厚<lb/>
<pb n="KR4d0540_WYG_010-20a"/>
奩槖以嫁之居家嚴遇子孫不少假顔色與人交無妄<lb/>
言久而益敬晚頗好浮屠學創萬竹山房居禪衲為方<lb/>
外交又築堂于屋舍西偏曰愛閑蓄古法書名畫周彛<lb/>
漢鼎其中日従賔朋觴詠以相娯樂乙未冬十月朔某<lb/>
日語家人曰今年六十有三吾當歸老萬竹矣乙巳疾<lb/>
作命子孫治後事正坐翛然而逝容貌三日不變處士<lb/>
生之年為至元癸巳月為丁酉日為壬子以卒之年十<lb/>
二月庚午塟于縣西集賢鄉集賢涇先塋之側夫人吕<lb/>
<pb n="KR4d0540_WYG_010-20b"/>
氏有淑行子男三人長文舉次文彦忠翊校尉紹興路<lb/>
同知餘姚州事次文徳孫男五人頥䝉益大有中孚女<lb/>
三人孟貞適俞珊竹台安貞適陸鑄皆仕族居貞幼既<lb/>
塟之四年其孤某以士人陳亨道狀泣拜請曰昔曽大<lb/>
父之殁巴西鄧先生為之銘今我先人卒塟已久宜銘<lb/>
者非先生乎銘曰<lb/>
維富與義孰克取而比維處與出不可揉而一發于身<lb/>
不靳于人晦于時不慊于施維墓有刻式昭爾徳<lb/>
<pb n="KR4d0540_WYG_010-21a"/>
　　　湖州路儒學正潘君墓誌銘<lb/>
潘君諱著字澤民其先大梁人㡬世祖權官至某處提<lb/>
刑扈宋南來生子振仕通判累贈朝請大夫始占籍嘉<lb/>
興焉振生行恕以父澤入官後知寧國縣行恕生誨入<lb/>
國朝以選教授郡儒學誨生逵嘗長幕涇縣逵生四子<lb/>
長應同韶州路經歴次應定饒州路儒學教授次亨衢<lb/>
次即君也君八嵗失父鞠於經歴君既長使習吏事曰<lb/>
吾家世業儒吏非吾習也遂従仲兄偕受易書於竹岡<lb/>
<pb n="KR4d0540_WYG_010-21b"/>
葉先生先生殁再従呉朝陽氏授春秋中鄉試備榜補<lb/>
呉郡甫里書院直學已而嘆曰是果足以發吾志邪遂<lb/>
北走京師游於公卿論議英發聞者莫不聳敬時大臣<lb/>
有羅致館下者其勢熖熏灼不喜人忤意獨直君言數<lb/>
引薦之久而益驕縦亡顧籍君曰太横弗去將及於祻<lb/>
遂拂衣歸翰林學士黄溍卿禮部尚書王師魯國子監<lb/>
丞陳衆仲及在朝諸名臣相率為歌詩以壮其行既至<lb/>
杭丞相府以常選俾録廣徳儒學三年士論歸之改諭<lb/>
<pb n="KR4d0540_WYG_010-22a"/>
銅陵銅陵阻山帶江地僻陋學校久廢不治君至則葺<lb/>
宇舍築垣牆創彌髙亭延名師碩儒以教子弟踰年以<lb/>
内艱去居喪悉遵朱子家禮屏浮屠不用郡人賢之服<lb/>
除調烏程始學田不滿百而饍士常數十不給則往往<lb/>
貸諸人君曰兹大縣不當爾乃率好義者益買田二百<lb/>
畆建尊經閣大作新之平章三旦八公董師呉興察君<lb/>
材署郡幕府力辭因留正郡學其講道設教悉取法安<lb/>
定胡先生學者翕然向風是嵗貢春官者四人一時得<lb/>
<pb n="KR4d0540_WYG_010-22b"/>
士之盛東南諸郡莫之先也既代辟浙東元帥府史君<lb/>
辭不獲至則歴陳軍政得失時雖不能盡用而用輒便<lb/>
於民凡遣兵餽糧㡬數十萬亡敢慢期者於是府中諸<lb/>
史皆嘆服潘君為不可及君間使海寧行御史臺方留<lb/>
為掾檄至而君已病暑暴卒矣君學有源委善歌詩屬<lb/>
文有聖筆全經一編發明春秋㣲㫖甚悉事母舒氏周<lb/>
氏克盡孝其兄經歴死養嫂氏撫諸姪曲盡其道處宗<lb/>
姻以睦遇僮僕以恩性不嗜飲而客至必盡歡乃已平<lb/>
<pb n="KR4d0540_WYG_010-23a"/>
居恂恂若不能言遇事則奮然不顧嗚呼君負才氣倜<lb/>
儻若此自謂功名可以立談取乃今迴翔偃蹇沈滯下<lb/>
寮終不得一展其志亦可悲矣雖然孝友行於家忠信<lb/>
施於人以布衣而傲睨王侯之間生有令聞死克善終<lb/>
又何憾耶君生於至大元年十月二十八日卒於至正<lb/>
十八年六月一日夫人石氏有賢行先君兩月卒其年<lb/>
八月二十四日合塟於海寧州彭坡之原子男三人長<lb/>
興仁次興宗次興祖女一人尚幼予以總漕閩南道出<lb/>
<pb n="KR4d0540_WYG_010-23b"/>
海上興仁數過予泣拜求誌其父墓及還至杭則猶請<lb/>
不已遂為銘曰<lb/>
君才黼黻標玉雪孰儷其華疇比潔履斯為順施可烈<lb/>
圭以璋合環以玦翼角之全齒足缺超光越景困羈紲<lb/>
彭湖渤潏山嶻嶭墓門鑱珉堅嫓鐵吁嗟潘君名不滅<lb/>
　　　孫元實墓誌銘<lb/>
千山之陽泖水之濵有隠君子曰孫元實諱華號果育<lb/>
齋其先出呉長沙桓王富春人也十世祖徳脩唐季為<lb/>
<pb n="KR4d0540_WYG_010-24a"/>
侍御史遭亂避地永嘉始為永嘉人曽祖䕫宋郡馬娶<lb/>
趙氏父處仁娶朱氏來松江生三子又為松江人君生<lb/>
之夕母夫人夢一道士豐儀美髯長揖而進曰欲得托<lb/>
身夫人家可乎覺而得君頷下猶有髯在君幼穎悟異<lb/>
常兒授之書隨口成誦年十三肄業郡庠時翰林學士<lb/>
張周卿方出為守朔旦課諸生春隂詩君操筆立就其<lb/>
結句云柳花只在斜陽外不肯分明過小橋守大稱賞<lb/>
之及長通經考史於百家諸子無不考覽尤好岐黄氏<lb/>
<pb n="KR4d0540_WYG_010-24b"/>
之學嘗畜善藥遇人疾病雖小家亦往治之巨室貴人<lb/>
禮一不謹雖餽以千金終不肯一顧三薦為醫學教授<lb/>
皆不赴未㡬有㫖待詔尚方以母老力辭江浙左丞張<lb/>
公某論君才行卓異不當流為醫請署吏庸田又不就<lb/>
與母同弟居内外無間言既死撫其二子皆使有成君<lb/>
好脩潔戴折角巾衣鶴氅衣望山臨水步趨翛然或著<lb/>
紫紽袍束帶佩玉騎馬行市中人争隨觀之年㡬八十<lb/>
而肌膚猶若冰雪其所為詩歌流麗清逺意出天巧絶<lb/>
<pb n="KR4d0540_WYG_010-25a"/>
類王維孟浩然所居闢小閣中列古彛鼎法書名畫焚<lb/>
香静坐終日書非佳墨熟紙不作飲饌非精潔不食士<lb/>
非賢不與之交也君生於某年某月某日卒於至正十<lb/>
八年六月一日將以明年十二月十二日塟於縣之脩<lb/>
竹鄉居里之旁娶林氏生三子長程廣徳路建平縣儒<lb/>
學教諭先卒次穆次<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>女三人其長二人未行次適華<lb/>
亭周<graphic n="KR1729" url="https://raw.githubusercontent.com/kanripo/KR-Gaiji/master/images/KR1729.png" mimeType="image/png"/>孫男二女四至正丙申秋予客華亭一見如平<lb/>
生歡間握手語予曰不意離亂中得與公遇我死公能<lb/>
<pb n="KR4d0540_WYG_010-25b"/>
銘我墓乎明年秋予將使閩廣<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>衰絰走錢塘泣拜請<lb/>
曰先君死將瞑猶顧<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>言銘我者非貢公不可君言若<lb/>
此銘其可辭銘曰<lb/>
珠玉雖珍不掩乎水碧空青鸞鳯雖靈不嫌乎鷗鷺潔<lb/>
清吾於華亭得見斯人<lb/>
　　　宣慰副使僉都元帥府事上騎都尉河南郡伯<lb/>
　　　　邱君墓誌銘<lb/>
至正十八年秋詔遣使經畧江南明年春論次東藩之<lb/>
<pb n="KR4d0540_WYG_010-26a"/>
有功者上之朝於是江浙行省理問官邱楠進階朝列<lb/>
大夫父世榮贈奉政大夫湖廣等處行中書理問官樂<lb/>
清縣男再贈中順大夫浙東道宣慰副使僉都元帥府<lb/>
事上騎都尉河南郡伯母黄氏項氏並河南郡君既受<lb/>
命適予使過海上楠以福建行省都事某狀來乞銘按<lb/>
狀宣慰君字仁里其先福州人五代末因避亂徙居永<lb/>
嘉平陽州之儒立里曾祖某祖某故不仕父慶祖承務<lb/>
郎漳州路總管府判官君儀觀竒偉性倜儻少孤能自<lb/>
<pb n="KR4d0540_WYG_010-26b"/>
樹立讀書涉大義事母呉夫人孝二弟如山富孫皆幼<lb/>
君善撫教之及長慨然曰世多以分財傷骨肉義吾不<lb/>
忍為也盡以先人田宅遺二弟别築室以奉呉夫人夫<lb/>
人有母馮年老養不給心甚憂之君察其意即迎奉以<lb/>
終其身嫁四妹皆得所歸每傷幼喪其父觸事輒愴然<lb/>
興感因即近里剏寺曰報恩立祠其中買田度僧以共<lb/>
祠事君好善樂施雖傾財無所靳急人難忘其身之危<lb/>
也人或有鬭者出片言折之亡不慰解故鄉鄰事少不<lb/>
<pb n="KR4d0540_WYG_010-27a"/>
直輒相告曰吾何争質之邱君足矣君平居絶口不言<lb/>
人過人有一善則嘖嘖稱道不已君生於至元某月某<lb/>
日卒於元統甲戌八月十五日享年五十有七後三年<lb/>
為至元七年九月廿三日塟於前倉嶺薦<graphic n="KR1245" url="https://raw.githubusercontent.com/kanripo/KR-Gaiji/master/images/KR1245.png" mimeType="image/png"/>鄉清華山<lb/>
之原子男二人長杞早卒次楠由工部奏差従軍有功<lb/>
累遷至今官能謹身持法以賛藩服人多賢之女一人<lb/>
適温州録事判官鄭先孫男二人聰生元童女一人幼<lb/>
銘曰<lb/>
<pb n="KR4d0540_WYG_010-27b"/>
於淑郵施孔周嗇其酬嗣兹顯被䘏典羨則衍清華封<lb/>
坎其宫昭令終<lb/>
　　　福建等處鹽運使司判官張君墓誌銘<lb/>
浙東宣慰司都事舒荘狀其友張君元禮世次履歴謁<lb/>
予於甬東慈濟寺之舍館曰荘與張君居同郡學同師<lb/>
而又情相好而不幸死且塟矣墓未有銘敢以其子椿<lb/>
請按状君字仲和竹居其别號也世為越州人宋寳祐<lb/>
間六世祖某徙明之奉化再遷而城居曽大父曄大父<lb/>
<pb n="KR4d0540_WYG_010-28a"/>
均父文勝俱隠不仕君幼而敏悟長好讀書従鄉先生許<lb/>
山心授尚書累薦不第因授徒昌國之翁洲書院至順<lb/>
初陜西饑令民有能入粟者以次受賞君聞之慨然曰<lb/>
古之人嘗有入粟致位公卿者矣吾何嫌顧吾行何如<lb/>
耳遂傾所貯入之官得蘆花場鹽司管勾既視事知豪<lb/>
亭專務掊尅貸私錢不數月輒没入人工本而場官又<lb/>
用大量收民鹽取其羨抵大家租小户殊不聊生君嚴<lb/>
為令禁止之課嘗最于諸場嘗遇旱有司禱不應君齋<lb/>
<pb n="KR4d0540_WYG_010-28b"/>
潔祀神海上雨立至秩滿調江西萬安縣灘頭巡檢先<lb/>
是寨兵豪猾不用令稍忤即相率為紿状排去之君居<lb/>
數嵗帖然化服大獠蕭八反畨禺君以調従征多克捷<lb/>
大府上其功未報會有遣解馬赴京師當大暑行數千<lb/>
里無一死損歸代授進義副尉大嵩場鹽司丞君至則<lb/>
政益脩民用悦服乃出錢建嵩江書院聘名師訓其里<lb/>
人朔望舍菜後升堂㑹諸生講論道徳士民至今思之<lb/>
歴兩考授保義副尉江浙省富藏庫使處心亷平其課<lb/>
<pb n="KR4d0540_WYG_010-29a"/>
自裕至正己丑春丁母夫人范氏憂居喪三年未嘗出<lb/>
門户晚築别墅于月湖之濵未㡬改敦武校尉温州路<lb/>
都税課司大使不赴嵗癸巳以昭信校尉福建等處都<lb/>
轉運鹽使司判官致其仕一日顧諸子孫曰吾仕雖不<lb/>
顯幸無大過今老矣將闢義塾以教鄉人子弟創義廪<lb/>
以食宗族之貧者汝能成吾志則庶其無憾矣明年甲<lb/>
午正月十五日以疾卒又明年正月甲申塟于鄞縣陽<lb/>
堂鄉宫<graphic n="KR2455" url="https://raw.githubusercontent.com/kanripo/KR-Gaiji/master/images/KR2455.png" mimeType="image/png"/>之原君生于某年某月某日至是夀七十三<lb/>
<pb n="KR4d0540_WYG_010-29b"/>
矣君天性孝輕財好施居鄉黨恂恂有禮於諸子百家<lb/>
書無不博覽尤精于管郭氏之學塟地其生時所自營<lb/>
也娶髙氏繼姚氏子男二人長即椿次桂先卒女二人<lb/>
長舜英適郡人髙傳次舜華適上虞縣儒學教諭朱矩<lb/>
孫男四人熈慶元路儒學録次黨次薦次勲為桂後嗚<lb/>
呼君子懐抱才器猥居下寮不得一展所學以終其身<lb/>
而無怨言固已難矣况能黽勉力行以求無愧于其職<lb/>
哉若張君者謂之不賢可乎是宜銘銘曰<lb/>
<pb n="KR4d0540_WYG_010-30a"/>
績學砥行維士選也陸沈委吏亦何傎也不愧其心職<lb/>
之踐也雖嗇而豐嗣方衍也築宫于嵩文教闡也慶流<lb/>
蠭涌昭厥善也徵詞垂休視斯瑑也<lb/>
　　　贈承直郎國子監丞鄭君墓誌銘<lb/>
至正十九年冬予以總漕閩廣使過餘姚江浙行省郎<lb/>
中劉君仁本張君啟原理問邱君楠皆乞銘其先墓余<lb/>
既辭不獲及至四明則員外郎鄭君文寳復以福建行<lb/>
省都事髙明状來請其父贈國子監丞君銘余方愧前<lb/>
<pb n="KR4d0540_WYG_010-30b"/>
所著文猝猝不暇擇今已治行其暇為之乎明日遣其<lb/>
弟守仁來請又明日監察御史周君亷亦以書來趣乃<lb/>
節其状而敘之曰君諱應先字復古其先為閩著姓五<lb/>
代時以朱文進之亂始來天台三世至承務郎維明遂<lb/>
築居黄巖之天長街傳八世至琳有孝行通尚書登宋<lb/>
進士第於君為曽大父琳生世仁脩職郎淮東制置司<lb/>
幹辦公事于君為大父世仁生希欽博學能文章郴州<lb/>
桂陽縣主簿累官宣義郎則君父也宣義年五十生君<lb/>
<pb n="KR4d0540_WYG_010-31a"/>
君生十四年而宣義卒母陳氏亦相繼没君居喪能哀<lb/>
毁盡禮塟即廬墓讀書益刻志自樹然性好施有所積<lb/>
輒以予人凡宗戚昏喪分財給助惟恐後嵗丙午丁未<lb/>
大祲君與夫人杜氏謀曰鄉里飢餓若此我輩不委溝<lb/>
壑足矣其能坐視弗救乎乃傾粟以濟之未㡬官行賑<lb/>
助法吏知君力已竭將議免君曰前者私恩耳今法也<lb/>
其何辭遂鬻資産以應令自是家日益廢所遺者書數<lb/>
千卷爾然客至猶治酒殽燕飲無虛日重幣聘名師以<lb/>
<pb n="KR4d0540_WYG_010-31b"/>
教諸子嘗曰汝等能力學不失為儒者貧庸何傷君平<lb/>
居行事務盡其心而已故雖不必人知而人亦未嘗不<lb/>
知君也君生于元貞己卯十二月十六日卒于元統甲<lb/>
戌三月十三日享年五十有七以其年十二月三日塟<lb/>
于方山壕麓祖塋之側塟二十年以文寳貴贈今官階<lb/>
承直郎杜氏贈恭人子男五人長天祐次即文寳次天<lb/>
偉次守仁游京師有詩名次文定女二人孫男十三人<lb/>
女五人鄭氏凡十一世皆塟于州之方山其菴曰奉思<lb/>
<pb n="KR4d0540_WYG_010-32a"/>
則扁于宋丞相謝深甫其井曰孝義則杜清獻公範之<lb/>
所題也文寳復能以聰敏剛介賛襄藩省以有䘏恩何<lb/>
其世澤之甚逺耶銘曰<lb/>
方山如矩有堂有斧傳十一世維君之宇閟其幽光令<lb/>
徳攸緒命自天錫爰作石語<lb/>
　　　黄詢饒墓誌銘<lb/>
黄詢饒名寛福寧州翁潭里人也家世仕族有故譜載<lb/>
春申君歇至其大父汝慈凡三十餘世歴歴可考父芝<lb/>
<pb n="KR4d0540_WYG_010-32b"/>
生二子長容次詢饒也詢饒性耿介少知自重不妄與<lb/>
人交寡言力學累薦不第益刮劘為古文家無儋石之<lb/>
儲而能怡其親友其兄故一州人皆髙詢饒行自以為<lb/>
不及壬辰兵亂詢饒避遷他所及歸盡失其故業又連<lb/>
遭父母兄嫂之喪貧不克塟遂憂感以卒實至正辛丑<lb/>
十二月某日也詢饒年四十四不娶無後州人袁㕘政<lb/>
聞而悲之曰吾州賴有黄先生不幸絶矣我不為之斂<lb/>
將何以慰其死而勸賢者乎乃買地治塟于石輦之陽<lb/>
<pb n="KR4d0540_WYG_010-33a"/>
以明年六月甲申遷詢饒柩并其四喪而合塟之于是<lb/>
州人士嘖嘖益賢詢饒而義袁君之為也宣城貢師泰<lb/>
過其州詢饒友人陳興祖張浩來求銘銘曰<lb/>
命孰使之窮身孰使之凶孰豐其行而嗇其逢孰茂其<lb/>
初而遏其終謂天夢夢孰義其封<lb/>
　　　東陽曽君墓誌銘<lb/>
連江縣東行五十里為爐峰又東十里至于海髙者㙗<lb/>
崿唅呀低者斥鹵沮洳民尚耕漁最號窮僻予被命北<lb/>
<pb n="KR4d0540_WYG_010-33b"/>
還道過其地見四人者素冠麻衣拱立道左問之則東<lb/>
陽儒澤里曽氏子也既止客舍則復拜曰勝等不肖不<lb/>
幸先君死且塟矣唯是隠徳下里名弗克彰願得大人<lb/>
君子賜之銘庶殁存有榮耀焉謹以里人林元亨狀請<lb/>
予哀其言之戚也乃為次第其狀曰曽氏之先浮光人<lb/>
自唐末避亂來居于是子孫世業儒因名里儒澤君諱<lb/>
賢字希聖曽祖諱若晦宋儒林郎祖諱同父諱夀君生<lb/>
九嵗喪父能自樹立事母以孝稱久而家益裕君長身<lb/>
<pb n="KR4d0540_WYG_010-34a"/>
脩髯儀狀魁偉讀書脩行居家庭有禮節遇宗族有恩<lb/>
義好施予恥言人之過設鄉校以教子弟之來學者鄰<lb/>
里事或不直得君片言即謝去故一邑之人皆稱曽君<lb/>
曽君云君先娶黄氏生二子長即勝次曰廣再娶姚氏<lb/>
亦生二子曰回曰忠既皆婚娶悉以田宅僮奴分遺之<lb/>
退居半山之間日登髙臨深賦詩飲酒以為樂因自號<lb/>
半山君生于至元戊戌六月十二日卒于至正辛丑八<lb/>
月十一日春秋六十有四卒之日顧謂諸子曰吾生承<lb/>
<pb n="KR4d0540_WYG_010-34b"/>
平晚遭離亂今得正而斃焉幸矣汝等其慎自勉其冬<lb/>
十一月庚申勝等奉柩合塟于里南䕫山之原嗚呼海<lb/>
濵窮僻之地君以善行拔出乎流俗而諸子又能不没<lb/>
其父名是宜銘銘曰<lb/>
連江之濵東陽之涘有儒者族曽世其美曽君希聖克<lb/>
紹其先馴行恭謹恂恂不愆俎豆其鄉弦歌其里衆口<lb/>
一辭善譽兹起我行将北道止海隅君雖死矣實見諸<lb/>
孤倉皇留銘為來者勸匪曽之私亦邑之憲<lb/>
<pb n="KR4d0540_WYG_010-35a"/>
　　　故中奉大夫江南諸道行御史臺治書侍御史<lb/>
　　　　劉公壙誌銘<lb/>
公諱貞字廷榦號晦叟本彭城人其五世祖諫諫生昕<lb/>
皆以明經教授鄉里曽大父諱賢佐金末舉進士監支<lb/>
桃園屯戍軍馬糧草使始居益都遂為益都人妣張氏<lb/>
大父諱份萊州判官贈嘉議大夫禮部尚書上輕車都<lb/>
尉彭城郡侯妣丁氏贈彭城郡夫人父諱克誠累官南<lb/>
臺監察御史贈申奉大夫河南江北等處行中書省㕘<lb/>
<pb n="KR4d0540_WYG_010-35b"/>
知政事䕶軍彭城郡公以竒節聞天下妣侯氏贈彭城<lb/>
郡夫人公魁碩負氣博覽經史善書明律試江西浙東<lb/>
西三道亷訪司書吏更䕃補都大庸田司知事掾江浙<lb/>
行省除兩浙運司知事辟南䑓令史歴江浙行省檢校<lb/>
官平江路推官江西行省左右司都事擢南臺監察御<lb/>
史陞都事入拜監察御史改宣徽院判官出為嘉興路<lb/>
總管海道都漕運萬户浙東亷訪使時年㡬七十數上<lb/>
書乞致仕不報拜江浙行中書省㕘知政事尋遷江南<lb/>
<pb n="KR4d0540_WYG_010-36a"/>
諸道行御史臺治書侍御史公慨然曰吾辛苦四十年<lb/>
受國厚恩值時多艱報効職也顧老病若此其敢尸禄<lb/>
以曠官哉至正戊戌秋始决意辭去更號知止翁東絶<lb/>
江南踰嶺止居武夷山中明年盜犯閩闗乃走建寧又<lb/>
明年下延平沿流至閩縣之歸善里未逾月病革出手<lb/>
書以後事囑家人翛然而逝三日神色不變公由將仕<lb/>
郎累官中奉大夫平生勵操清苦所至政譽旁溢中外<lb/>
稱良御史賢太守者必曰劉君劉君云公生于前至元<lb/>
<pb n="KR4d0540_WYG_010-36b"/>
己丑正月二十九日卒于至正辛丑六月十六日享年<lb/>
七十有三是年七月十日權厝于雙溪里延祐寺之東<lb/>
原娶唐括氏繼丁氏先公卒俱贈彭城郡夫人唐括夫<lb/>
人生子一人曰時敏蚤卒以姪憲後女一人贅兩浙運<lb/>
司鮑郎場管勾能梓外孫男二人曰文煥江浙行宣政<lb/>
院照磨曰文炤幼女一人適江浙行省照磨岳師訥嗚<lb/>
呼公生也無愧死也無恨雖當流離轉徙之餘克保爵<lb/>
夀以終其得于天者亦已厚矣書其槩納諸壙中且為<lb/>
<pb n="KR4d0540_WYG_010-37a"/>
銘曰<lb/>
山之東閩之中吁始終名無窮<lb/>
　　　臨清御河運糧萬户府經歴鄧君墓誌銘<lb/>
至正十九年十月十五日封敦武校尉臨清御河運糧<lb/>
萬户府經歴南昌鄧君死于賊二十一年三月里人車<lb/>
允徳間走至閩其子僉江西征行都元帥孔哲孫南臺<lb/>
監察御史仁傑始聞訃發喪呼號痛絶大夫士咸赴弔<lb/>
明日師泰亦往焉孔哲等若有所請而悲不能言也又<lb/>
<pb n="KR4d0540_WYG_010-37b"/>
明日遣允徳來致其辭曰先君不幸遭罹<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>患孔哲等<lb/>
抱痛終天不敢以衰絰見先生幸哀而賜之銘師泰聞<lb/>
江右人久髙鄧君行義今又辱與御史交遂不復辭按<lb/>
狀君諱徳明字正甫别號梓林本安松里熊𤣥隠之仲<lb/>
子其母蕭夫人有女弟事三磚鄧子美無嗣因鞠為子<lb/>
君既後鄧氏益治生産通有無更大其第宅聘名師教<lb/>
二庶弟既婚娶悉以鄧氏田園歸之每嵗暮必分遣子<lb/>
弟出粟以貸貧人及期無以償亦不較也四方賔客至<lb/>
<pb n="KR4d0540_WYG_010-38a"/>
者皆厚為之禮不給輒資之無不各慰其情鄉鄰有鬭<lb/>
者得君一言即解去或有所覬則宻出私財予之事已<lb/>
終不言江淮飢流民羣聚率數百人横行鄉村掠財物<lb/>
無顧忌居民往往逃避君為飲食善導之出境故君所<lb/>
居里獨無擾郡有武陽渡距城一舍江岸闊逺使者至<lb/>
遇風雨無所止息君白有司置傳江上且請身率先之<lb/>
未㡬軍興他驛皆㫁絶獨武陽不廢君之力也十四年<lb/>
汝潁賊犯豫章進逼城下民吏多奔潰君召孔哲及孫<lb/>
<pb n="KR4d0540_WYG_010-38b"/>
漢傑語之曰省治所在萬一失守江右其可保乎汝曹<lb/>
尚戮力盡忠以共王事于是急募兵得萬餘人分列東<lb/>
西兩岸以遏賊鋒逾月賊退復移兵佐㕘政托迪克復<lb/>
撫州建昌功上大司徒平章旌其門曰耆徳忠義之門<lb/>
仍授孔哲敦武校尉義兵百户漢傑忠翊校尉同知婺<lb/>
源州事君以孔哲階上品封今官十八年四月淮冦乗<lb/>
暴漲復犯豫章翼日城陷省印失所在君力求得之即<lb/>
遣孫漢臣従馮㕘政驥走撫州歸諸大司徒先是仁傑<lb/>
<pb n="KR4d0540_WYG_010-39a"/>
以誅詹天麒功為漳州推官尋擢江西行省都事奉詔<lb/>
諭豫章賊賊聞仁傑且至疑君為間盡徙鄧氏一百五<lb/>
十餘口山南之潛江君曰自兵興來吾家起義八年三<lb/>
世受恩今吾年九十四矣尚忍不義而生乎遂不食死<lb/>
舟中君性沈毅不妄言笑平居無所好獨喜畜良馬觀<lb/>
池魚識者固已知其所負矣娶胡氏先十七年卒塟所<lb/>
居之南梅溪山子男六人曰用章曰用文曰用中曰用<lb/>
和以子仁傑官封儒林郎江西等處行中書省左右司<lb/>
<pb n="KR4d0540_WYG_010-39b"/>
員外郎曰用平曰孔哲即僉都元帥官武畧將軍孫男<lb/>
一十六人曰漢傑即婺源州同知曰仁傑即御史官奉<lb/>
議大夫曰漢英進義副尉龍興路進賢縣主簿曰漢臣<lb/>
曰顯進義校尉南康路建昌州判官曰漢忠忠顯校尉<lb/>
同知萍鄉州事曰漢興漢廣並行省宣使曰漢臣樞宻<lb/>
院宣使曰漢皓吉安路白鷺州書院山長曰漢鼎曰漢<lb/>
輔曰漢霖曰漢東曰漢佐曽孫男一十一人𤣥孫男五<lb/>
人孔哲等將以某年月日遷君柩與胡夫人合塟焉為<lb/>
<pb n="KR4d0540_WYG_010-40a"/>
之銘曰<lb/>
百年其身五世其仁御逸吾神漁樂吾真生徳吾鄰死<lb/>
名吾賔義魄忠䰟江月山雲<lb/>
　　　袁隠君墓誌銘<lb/>
長溪之西東山之下有隠君子曰袁順卿父質而有文<lb/>
介而能通治身居鄉優游而有餘死且十二年矣予被<lb/>
召北還道過長溪方入舍館客有戎服來謁者北士握<lb/>
刀列㦸擁左右既升階即鞠跪帖帖謙若下士乃知為<lb/>
<pb n="KR4d0540_WYG_010-40b"/>
江西㕘政袁君天禄而隠君之第四子也明日至則禮<lb/>
益恭拱而前曰先君早棄諸孤塟雖久居大山長谷間<lb/>
未得名士鉅卿為之銘唯先生是望予謂子㐲義立功<lb/>
遂有顯爵而諸兄又皆出為世用推恩襃䘏當不逺矣<lb/>
姑俟之銘未晚也又明日復至執里人黄寛狀俯伏再<lb/>
拜曰唯兹海濵幸辱過臨銘其不獲則重不孝矣予嘉<lb/>
㕘政之能篤于其親也用不復辭按狀隠君諱邦寧世<lb/>
居柘陽里曽祖某祖世南歴官順昌縣尹初母于夫人<lb/>
<pb n="KR4d0540_WYG_010-41a"/>
無子聞洪源林氏先塋松上開花大如牡丹已而生三<lb/>
子衆異之夫人乃鞠其季為繼及長果倜儻有氣節當<lb/>
至正丙子初能守其鄉邦雄貲埒封君生子曰陽臻則<lb/>
隠君父也隠君年少遭家不造出贅柳營陶氏克自樹<lb/>
立内治生産以約為豐外爬羅鉅細事無不解由是順<lb/>
昌遺業復大振矣隠君事婦姑如事其母鄉鄰貧者必<lb/>
出粟以周之賢士來者必倒屣以迎之凡喪有不舉者<lb/>
悉為營塟焉屬時多艱牢盆失利奸民扇為私販因行<lb/>
<pb n="KR4d0540_WYG_010-41b"/>
剽掠莫之誰何隠君居當經行處間顧族閭曰是不可<lb/>
以無備因使鄉人子弟習為兵得二千餘人寇至輒敗<lb/>
去人咸稱隠君假令不死其才豈止排難解紛而已耶<lb/>
隠君生于至元壬寅二月十四日卒于至正辛卯三月<lb/>
十一日春秋五十以明年十一月某日塟眉洋之原陶<lb/>
氏端静自衞理家教子井井有敘今有司旌其門曰貞<lb/>
節袁母陶氏云子男五人長洋福寧州尹次深文武徳<lb/>
將軍海道僉都元帥次安文昭信校尉同知興化路事<lb/>
<pb n="KR4d0540_WYG_010-42a"/>
蚤卒次即天禄官中奉大夫次達文西白巡檢死于兵<lb/>
女一人適林受曽嗚呼隠君負才與行用不於其身而<lb/>
于其後之人可銘矣銘曰<lb/>
器堅而良且潛其光水涯山顛時之杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>行之戻契迺<lb/>
全其天欲㢮而張將弱而强為圖族先惟後用顯行賁<lb/>
䘏典我銘匪愆<lb/>
　　　故承直郎福建道宣慰使司都元帥府經歴髙<lb/>
　　　　君墓誌銘<lb/>
<pb n="KR4d0540_WYG_010-42b"/>
福建都元帥府經歴髙君諱本祖字本祖世饒州安仁<lb/>
縣儒家曽祖元素祖起宗父君嚞宋待補太學生母易<lb/>
氏君幼學於牧心楊先生穎悟有詩名言呐呐若不能<lb/>
出諸口而行義推于鄉里蚤受知于疎齋盧公澹齋張<lb/>
公以御史薦將辟海北憲史廣東部使者知君賢羅致<lb/>
之君不忍逺違其親遂奉以行已而丁外艱扶柩歸塟<lb/>
哀毁跋涉㡬不能生服除遷廣西従使者按行諸郡獄<lb/>
多平反㑹八桂科斂臺覺諸史率以贓敗君獨無有憲<lb/>
<pb n="KR4d0540_WYG_010-43a"/>
使詰訴者曰何以無髙書吏耶訴者頓首謝曰髙書吏<lb/>
亷不敢以私囑囑之則敗吾事由是臺憲益賢之既書<lb/>
考巡檢荔浦縣之南源砦辟帥府令史以嫌去調恭城<lb/>
縣之西嶺砦巡檢復以疾免改將仕佐郎常徳路照磨<lb/>
常徳多官湖自監守以下各私其一謂之分例湖照磨<lb/>
所得當錢六千緡君不受悉以歸諸官日坐幕府閱故<lb/>
牘刮劘宿弊豪猾為之屏跡行省遂辟君掾未㡬又辭<lb/>
歸創樓以奉母夫人蜀郡虞公題之曰春暉君有二寡<lb/>
<pb n="KR4d0540_WYG_010-43b"/>
姊皆别築室居之且割田以資其養延師以教其子易<lb/>
夫人朝夕往來杯酒上夀怡怡愉愉醉即擁輿而還後<lb/>
除漳州路知事階將仕郎君以漳逺不欲去太夫人曰<lb/>
汝母以我故重違君命也且二姊在足慰我心矣君既<lb/>
至凡事之不如令者悉更正之比及考改延平路知事<lb/>
未行丁内艱服除進承事郎天富南監場司令病不及<lb/>
行朝議以君嘗有徳于漳也擢君為經歴士民聞之喜<lb/>
曰髙君來吾屬安矣君為政一切務従寛簡㑹有詔減<lb/>
<pb n="KR4d0540_WYG_010-44a"/>
民租三分君以龍巖被兵久力請盡蠲今年租賦李志<lb/>
甫反南勝縣士蕭景茂罵賊死陳端才妻蔡不受汚自<lb/>
沈于河君悉上其事以旌異之海寇朱八任有仁出沒<lb/>
漳潮間潮吏來捕得之郡遣龍溪主簿方吉夫為衞北<lb/>
行君以事出郡監典住受賄縦賊反誣潮吏君嘆曰受<lb/>
賄縦賊何異賊耶白大府復械賊送潮人歌之㑹廷選<lb/>
守令擢文林郎汀州路清流縣尹時蓮城賊魏梅夀聚<lb/>
衆剽掠勢方張君單騎直抵其壘賊聞髙縣尹且至開<lb/>
<pb n="KR4d0540_WYG_010-44b"/>
門迎拜君反覆慰諭賊皆感泣不數日縣境帖然以功<lb/>
陞承直郎帥府經歴君執直不阿人莫敢干以私汀州<lb/>
賊何源林頑為亂君率兵萬餘人覆其巢穴乃大脩壁<lb/>
壘屯田積穀以實邉餉寛民征毗陵華玉以罪流上杭<lb/>
重賂權貴將求内徙隂持百金來見君叱絶之及君還<lb/>
汀州遮道請留不果為刻石頌之賊陳君信起僊游君<lb/>
復統兵往捕距賊不數里遥見賊方渡溪軍吏曰賊勢<lb/>
盛不可迫擊君怒罵曰汝欲挫吾士氣邪躍馬疾馳士<lb/>
<pb n="KR4d0540_WYG_010-45a"/>
卒大呼隨之賊皆披靡追至半舍擒其先鋒一百餘人<lb/>
得所掠財物婦女悉給其主翰林待制林泉生為撰平<lb/>
寇碑甚詳凱還部使者率僚佐詣門勸酒勞君已而又<lb/>
出諭汀延復大歴户七千二十六口二萬八千四百一<lb/>
君在軍久感瘴癘還至延平疾革或勸之歸君曰吾死<lb/>
于行吾事畢矣遂卒實至正十二年九月十九日也享<lb/>
年六十有七别號本齋娶江氏生女四人長適戴鏞次<lb/>
適李某餘蚤卒以従子善繼為後君之未没也嘗謂善<lb/>
<pb n="KR4d0540_WYG_010-45b"/>
繼曰我死必歸塟先塋側今死十年矣善繼間泣拜請<lb/>
曰屬時艱塟雖未克如志幸得先生銘以俟他日庶㡬<lb/>
先君為不亡矣遂銘不辭銘曰<lb/>
行之隆而位不崇才之豐而夀不充澤止於躬嗣繼其<lb/>
従有禄有功克保令終匪天夢夢視君之逢<lb/>
　　　故朝散大夫僉海北海南道肅政亷訪司事楊<lb/>
　　　　君墓誌銘<lb/>
君諱杰字子俊姓楊氏冀寧人曽祖某祖𢎞蚤卒贈奉<lb/>
<pb n="KR4d0540_WYG_010-46a"/>
議大夫冀寧路治中妣李氏贈正平縣君以守節旌其<lb/>
門父鉉江西亷訪司經歴年六十二以奉議大夫禮部<lb/>
郎中致其事以君官贈朝散大夫同僉中政院事騎都<lb/>
尉𢎞農郡伯母龎氏𢎞農郡君君有孝行侍父母不忍<lb/>
一日舍去年四十始出仕以儒貢閩憲史辟南臺察院<lb/>
書吏出官為福建元帥府照磨擢海北亷訪司知事丁<lb/>
外艱服闋改湖北陞山南經歴調廣西拜西臺監察御<lb/>
史遂僉海北憲君為吏即有譽與同列李廷佐齊名其<lb/>
<pb n="KR4d0540_WYG_010-46b"/>
辟南臺従御史按行宣政院官吏贓鎮江萬户寗某不<lb/>
法人咸稱之在福建時以鞫獄有聲及任海北守法不<lb/>
阿照磨劉某徇私干政君沮之劉恚數譖毁君及劉掾<lb/>
中臺君六年不調遂辭歸金陵以父母兄嫂喪俱在江<lb/>
南不得歸冀寧乃卜城南地敘塟之日課僮奴蒔竹種<lb/>
松若將終身焉既而御史劾劉贓汚復起君任湖北㑹<lb/>
朝廷遣勅使行天下湖南北之司憲者多被罪君逺迓<lb/>
見之勅使雅知君慰勞甚至及在山南憲監苛暴自恣<lb/>
<pb n="KR4d0540_WYG_010-47a"/>
好用大杖擊人君曰此不法非風憲體也始甚難之既<lb/>
則欽服一年而紀綱大振比遷廣西吏民擁道涕泣不<lb/>
忍君去廣西猺獠相扇為變逼圍静江城危甚君督師<lb/>
將出戰賊遂遁後以御史將赴西臺值靈川興安賊梗<lb/>
咸勸君無遽行君曰吾無愧于心行復何疑賊果追之<lb/>
知為君也皆散去既視事出按四川四川平章和尚與<lb/>
憲監某有隙互相詆誣連逮百餘人君取搆釁者置之<lb/>
法餘悉釋之二公赧服所至贓吏望風去聞海北命下<lb/>
<pb n="KR4d0540_WYG_010-47b"/>
遂上御史印就道之官一年嘅然嘆曰吾父兄官止五<lb/>
品今杰出素望矣且年將七十其可不知止足哉遂謝<lb/>
政去比還湖湘則賊已陷武昌由宜陽至臨江則豫章<lb/>
圍又急乃道寧都入閩居閩中十年乃終嗚呼君亦知<lb/>
㡬者哉君平生清苦尚氣節歴官皆在風紀門無私謁<lb/>
少頗嗜酒母夫人臨終執其手囑之曰汝名未立宜以<lb/>
酒為戒自是不飲酒者三十年娶白氏累贈𢎞農郡君<lb/>
子二人長忠松溪縣主簿辟福建行省掾吏次徳湖廣<lb/>
<pb n="KR4d0540_WYG_010-48a"/>
行省宣使君之兄二人長黙䕃湖州録事判官次熈累<lb/>
官御史臺都事無子君以徳後之孫八人曽孫一人君<lb/>
以十九年十二月六日卒于善化里之寓館享年七十<lb/>
有八以某年月日權厝于侯官縣五里山之原又四年<lb/>
宣城貢師泰為之銘曰<lb/>
侃侃楊君邦之司直有則有儀不矯不激執我矩矱以<lb/>
賛紀綱艾耆益㳟維憲之望縣車雷陽散䇿海嶼振振<lb/>
孫子左挈右顧天佑醇徳克保令終我貽爾銘以誌幽<lb/>
<pb n="KR4d0540_WYG_010-48b"/>
宫<lb/>
　　　安仁縣太君蔡氏權厝誌<lb/>
浙東道宣慰司副使僉都元帥畨昜朱文選母夫人蔡<lb/>
氏以至正十八年四月十六日卒于浦江之舍館越十<lb/>
日權厝于縣西之福泉山明年夏五余客海昌文選介<lb/>
其友紹興儒學録李允以狀來請曰文選甚愚戅早喪<lb/>
吾父承夫人之訓游學南方至順三年因得以儒服事<lb/>
今上皇帝于桂林潛邸明年皇帝御極入見于明仁殿<lb/>
<pb n="KR4d0540_WYG_010-49a"/>
賜襲衣上尊恩寵甚渥後五年授忠顯校尉泰州萬户<lb/>
府千户戍歙未㡬吾父諱可傳亦贈武徳將軍泰州萬<lb/>
户府千户追封驍騎尉安仁縣子母封安仁縣太君顧<lb/>
惟先父嘗得銘于武威余公今吾母死且朞未有一辭<lb/>
以刻不肖孤罪莫大焉日夜將走見先生以請而又迫<lb/>
于軍旅之事出則甲胄馳驅入則衰絰號泣以是無須<lb/>
㬰間先生甚幸不棄則吾母為不死而文選庶其有光<lb/>
耀矣按狀夫人諱貞節世居樂平之麟頭里宋虞官文<lb/>
<pb n="KR4d0540_WYG_010-49b"/>
煥曽孫女也大父叔廣以貲産雄鄉里父祥甫宋太學<lb/>
上舍釋褐母彭氏畨昜縣丞伯皋孫女無子鍾愛夫人<lb/>
有求婚者輒沮之曰吾兒不以與庸衆人獨賢武徳君<lb/>
而許妻之武徳業儒家故貧父母又年老及夫人之歸<lb/>
悉屏華飾練衣布裳身任勤苦晝夜益治絲枲紡織用<lb/>
資不給遂使衣有餘帛食有餘肉而孝養之供賔祭之<lb/>
設靡不完好鮮潔克盡其禮矣武徳卒夫人教諸子愈<lb/>
嚴凡有行非得請不敢專及文選在官而夫人之訓猶<lb/>
<pb n="KR4d0540_WYG_010-50a"/>
不置遇食飲稍豐即止之曰獨不思汝父貧時乎汝不<lb/>
負吾言即老身安矣至正十二年春正月江東弗靖行<lb/>
省調兵鎮姑孰衆懼不敢行夫人舉酒酌之曰戮力圖<lb/>
報正在今日文選遂行越三月歙陷夫人攜諸婦孫走<lb/>
匿山谷中數濵於死明年始迎養鎮所又明年行御史<lb/>
臺中丞總兵江淮分遣擊賊于裕溪之更樓口踰月捷<lb/>
聞夫人喜曰果不負吾言矣又明年還歙冬十有二月<lb/>
城再陷夫人避遷錢唐將解舟文選追至溪滸夫人望<lb/>
<pb n="KR4d0540_WYG_010-50b"/>
見曰汝幸不死尚欲顧家耶文選感泣還收散卒得二<lb/>
百七十人銜枚夜進大破賊衆十七年城又陷文選殊<lb/>
死戰不利率孤兵退駐建徳以待援明年夏四月御史<lb/>
臺以婺州寇急調鎮浦江夫人以憂思成疾每進藥輒<lb/>
揮去曰吾年老遭世如此得善終足矣奚以藥為遂卒<lb/>
夫人生於宋咸淳壬申六月二十三日夀八十有七子<lb/>
男三人長文載金竹府儒學正先夫人十年卒次即文<lb/>
選次文遂女亦巽適番昜劉聲逺孫男必明必强女徳<lb/>
<pb n="KR4d0540_WYG_010-51a"/>
媯適樂平蔡烜孫夫人従孫也銘曰<lb/>
有碩蔡宗番里之雄迺生夫人婉婉徳容既歸朱門益<lb/>
順以恭縞衣綦巾易約為豐相夫以孝訓子以忠忠孝<lb/>
之食是封大邑象服魚軒命自天錫白髮迎養逢時孔<lb/>
棘眉夀令終墓則有刻嫓彼彤管永作母則<lb/>
　　　故張母夫人權厝誌<lb/>
至正丁酉夏六月十日甲辰宜州張公亮母夫人卒於<lb/>
杭州之新莊橋里既藁殯於西湖雷峰之下二年矣公<lb/>
<pb n="KR4d0540_WYG_010-51b"/>
亮一日走予海寧寓舍泣拜請曰不肖孤賴先人之訓<lb/>
以文學教授蘇之常熟因吏浙西憲府苟薄禄以為養<lb/>
及迎吾母至三月而宣州陷又一年而杭受兵憂惶驚<lb/>
懼遂以成疾而卒日夜思念四郊多壘而雷峰之殯且<lb/>
不安將以今年秋八月某日權厝於慈南嶺之安福山<lb/>
先生幸哀而誌焉惟某先太夫人為公亮従姑公亮則<lb/>
予弟也誌其敢辭乎夫人本姓魏氏諱徳嬡宋參政敏<lb/>
肅公良臣之七世孫父諱愿國初為軍資庫使母史氏<lb/>
<pb n="KR4d0540_WYG_010-52a"/>
昇大族庫使與郡人寧國縣尹胡君君用同為庫職夫<lb/>
人方五嵗胡夫人鄭氏見而愛之養為己女遂姓胡氏<lb/>
及笄縣尹君謂夫人令徳宜得賢配時郡士張君允恭<lb/>
有俊譽遂歸之張氏世居河東自武徳大夫立扈宋來<lb/>
居宣城之經武里其子澤之仕至觀察使君其五世孫<lb/>
也夫人貌端而温言簡而文性静而通喜讀書目數過<lb/>
即不忘而於織絍組紃之事尤極工巧家有長姑早寡<lb/>
夫人遇之甚謹事無大小悉聴處置終其身無間言張<lb/>
<pb n="KR4d0540_WYG_010-52b"/>
氏族貧有散居城西墓廬者遇隂雨風雪夫人輒䠞額<lb/>
不樂顧婢子曰某當寒某當飢奈何即遣蒼頭致繒絮<lb/>
糗<graphic n="KR1458" url="https://raw.githubusercontent.com/kanripo/KR-Gaiji/master/images/KR1458.png" mimeType="image/png"/>需其返問無恙始怡然食飲由是宗黨多徳之夫<lb/>
人生於貴族長於富室而聘於儒家無毫髮吝驕氣婦<lb/>
道母儀雍雍如也今雖不幸不得即塟先壠猶幸得免<lb/>
鄉閭之禍以妥靈於湖山間豈非天於善人固有以相<lb/>
之歟夫人生於至元癸未二月二十八日夀七十有五<lb/>
子二人長即公亮娶同郡湯氏繼畨昜余氏江浙儒學<lb/>
<pb n="KR4d0540_WYG_010-53a"/>
提舉諱謙之女次相生蚤卒女二人長淑英適溧水史<lb/>
疇次道瑩庶生愛之如己出適南陵秦偲早卒孫男五<lb/>
人林某某某某女一人正適予兄江隂州尹次子本之<lb/>
銘曰<lb/>
吁嗟夫人敏肅之孫柔静且恵克配徳門既宜其家遂<lb/>
及諸昆恤我宗戚亦莫不均在母則慈在婦則孝曰賔<lb/>
而筵曰祭而芼中壼之懿小大是效書之琬琰可作母<lb/>
教子婦孫女白髮來迎眉夀令終于杭之城慈雲權厝<lb/>
<pb n="KR4d0540_WYG_010-53b"/>
式昭兹銘尚俟底平以歸先塋<lb/>
　　　朱夫人韓氏墓誌銘<lb/>
夫人姓韓氏諱妙静故宋魏國忠獻王四世孫膺胄始<lb/>
扈蹕南來居於越子孫散處城邑其在山隂柘林者族<lb/>
尤盛夫人之所出也曽大父巨源江西提刑大父友諒<lb/>
漕試解元父淵三江鹽司管勾夫人生有淑質性專静<lb/>
不樂華靡善事父母遇有疾湯藥必親嘗乃進處兄弟<lb/>
十數人中各盡禮意父母尤鍾愛之里中朱氏亦令族<lb/>
<pb n="KR4d0540_WYG_010-54a"/>
有子善學負俊材謹於擇配夫人歸之即今福建等處<lb/>
行中書省左右司郎中居仁也夫人年甫十九舅姑皆<lb/>
已早卒獨生母王氏在夫人晨夕侍養不少懈補紉澣<lb/>
濯皆身為之而王母於夫人篤愛亦至焉夫人以不及<lb/>
養舅姑每春秋祭祀必哭泣灌奠盡哀乃已或饋之蔬<lb/>
菓時饌亦先薦進然後敢食王母没夫人治家益勤於<lb/>
親族婚喪慶吊禮行甚謹然未嘗輒自往嘗従郎中官<lb/>
錢唐姑蘇親戚或載酒饌請遊湖山間夫人終不一出<lb/>
<pb n="KR4d0540_WYG_010-54b"/>
曰游觀非婦人事也平居好施遇隂雨風雪隣里有不<lb/>
給者即遣蒼頭束薪負米往遺之孤嫗無歸者養之終<lb/>
其身夫人嫁時得分田二十畆其後韓氏貧悉以歸其<lb/>
兄弟晨起坐堂上誦佛書數過飯止蔬筍日中間一肉<lb/>
食其於利泊如也郎中嘗笑語夫人吾仕久益貧奈何<lb/>
夫人正色曰商賈趨利以求富君子學道以立身君能<lb/>
潔己治人貧庸何傷郎中感其言所至行益力名益著<lb/>
夫人蓋不為無助矣郎中多仕逺方夫人教諸子甚嚴<lb/>
<pb n="KR4d0540_WYG_010-55a"/>
雖隆暑不冠帶不許見聘名師程課之蚤莫不少休宗<lb/>
族内外二百餘人斬斬有序一不率教則衆讓之故無<lb/>
少長皆敬憚夫人至正丁亥秋感憂疾久不差隣里亦<lb/>
為禱明年正月疾革顧諸子曰吾為朱門婦三十餘年<lb/>
雖不能大興而家幸不累而父清白我死矣為我謝而<lb/>
父尚善保之語畢而逝實十有三日也夫人生於大徳<lb/>
四年七月三日享年四十有九子男六人克恭克寛克<lb/>
信克恵夫人出也庶二人克敏燕京奴孫男三人童童<lb/>
<pb n="KR4d0540_WYG_010-55b"/>
觀童畿孫訃至京師郎中於時従事中書省適使南方<lb/>
大臣聞其喪出錢千緡為賵明年郎中以工部八作司<lb/>
提舉始贈宜人且謂夫人有徳於我家塟必得善地我<lb/>
親視其竁乃可窆十八年秋克信以國子生為朝官奉<lb/>
詔祠神海上執事與其兄克恭謀曰吾父長幕府閩省<lb/>
事重歸未有期又亂離若此其可使吾母久於藁殯乎<lb/>
乃卜地濠洲之濵璜山之麓將請命郎中以今年冬十<lb/>
二月某日塟焉前期來乞銘克信肄業成均予為司業<lb/>
<pb n="KR4d0540_WYG_010-56a"/>
而郎中又予契也銘其可辭銘曰<lb/>
有碩韓宗維相之别世著令徳遂望於越夫人之生有<lb/>
徳有儀歸于朱門君子是宜温温其恭翼翼其敬為父<lb/>
則式為母則訓孝於王母養不及姑哀號灌奠始終弗<lb/>
渝澹泊之甘華飾之屏游觀絶跡防範維謹睦婣卹族<lb/>
賑急周貧施於内外其心孔仁教子有方相夫有道東<lb/>
海之濵爾則爾傚爾則爾傚錫之寵光况其後人孰敢<lb/>
與京璜山萃止濠水匯止勒銘墓門永千百祀<lb/>
<pb n="KR4d0540_WYG_010-56b"/>
　　　徐母葉氏墓誌銘<lb/>
平江路儒學正上虞徐昭文喪其父松江府判官諱有<lb/>
傳之五年為至正乙酉月在戊寅日直壬子生母葉氏<lb/>
卒又明年九月壬寅塟於縣之永豐鄉河墩之原既塟<lb/>
十有三年矣以予使過其里泣拜請曰吾母越州人生<lb/>
於至元丁亥正月朔日事吾父四十年恭慎勤儉將事<lb/>
而敏處衆而和庶其無愧矣先生其幸銘焉予嘗與松<lb/>
江君同掾江浙行中書省又交昭文久知其言行之可<lb/>
<pb n="KR4d0540_WYG_010-57a"/>
信也故不辭為之銘銘曰<lb/>
母以子顯子以母賢生未酬也死有待焉嗚呼其然不<lb/>
爽不愆將永其傳<lb/>
　　　贈天台郡君王氏墓誌銘<lb/>
至正十七年春二月七日今江浙行中書省左右司郎<lb/>
中天台劉仁本母夫人王氏以疾卒既卒之明年冬十<lb/>
一月丙申塟于居里委羽山之原又明年仁本請於朝<lb/>
得封父孠奉訓大夫中書禮部郎中母王氏贈天台郡<lb/>
<pb n="KR4d0540_WYG_010-57b"/>
君其冬師泰奉詔轉漕閩廣道過舜江仁本伏謁泣請<lb/>
曰仁本不肖幸選于鄉吏于部使者累遷行省幙府以<lb/>
承卹典皆夫人教訓之及也先生世掌太史能不少留<lb/>
為吾母銘乎仁本言若此其復何辭夫人諱可道世為<lb/>
天台人祖某故不仕父撡昌國州都目夫人生有淑質<lb/>
善事父母年二十六嬪于禮部君君本<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>居郭正肅公<lb/>
再従孫因出為舅氏樂清劉長卿後遂居縣之大球里<lb/>
夫人來時禮部君父母皆没獨大父朝請公在年過九<lb/>
<pb n="KR4d0540_WYG_010-58a"/>
十治家嚴甚夫人痛傷不及養舅姑晨昏奉朝請尤謹<lb/>
庖爨浣濯皆躬為之每侍食左右食已迺退一日居里<lb/>
灾夫人倉惶掖朝請避遷别業别業去居第數百步夫<lb/>
人日往來看候不少懈朝請公嘗曰新婦孝順我我無<lb/>
以報願新婦生賢子如孝我足矣朝請死夫人哀毁盡<lb/>
禮服除禮部君辟吏黄巖持法平州人愛之而君亦愛<lb/>
州之山水深秀始築室居焉及尹累調衢處轉攅浦鹽<lb/>
司典史夫人獨留家治壼事日夕課諸子讀書率羣婢<lb/>
<pb n="KR4d0540_WYG_010-58b"/>
紡績至夜分猶不已身衣練素諸子既長猶不得服華<lb/>
靡仁本吏閩時嘗積俸錢歸遺夫人夫人即以予宗族<lb/>
鄰里之貧者其勤儉好施葢出天性云夫人嚴而有容<lb/>
静而有識事上使下咸得其情故鄉里賢夫人如出一<lb/>
口至正間州數被兵時夫人居山谷中子婦俱従怡愉<lb/>
色養若罔聞知及事平出居新第竟以夀終嗚呼天於<lb/>
夫人亦已厚矣夫人生於至元二十一年六月二十四<lb/>
日春秋七十有四子男四人長即仁本次桀温州路永<lb/>
<pb n="KR4d0540_WYG_010-59a"/>
嘉縣丞次斌台州路儒學教授次章處州路松陽縣尉<lb/>
孫男六人鼎慶元路儒學正槱臨海縣儒學教諭常方<lb/>
舉茂才炘熯尚幼女九人煥如適王公寛温如適林公<lb/>
存皆士族餘未行銘曰<lb/>
坎之容封之隆為夫人之宫表有式訓有則為夫人之<lb/>
徳不僭不忒委羽冒冒請視銘刻<lb/>
　　　李夫人茅氏墓誌銘<lb/>
浙以東著姓在慈溪曰茅省元家在餘姚曰李提刑家<lb/>
<pb n="KR4d0540_WYG_010-59b"/>
省元諸孫僖生女浄貞笄聞提刑九世孫今翰林應奉<lb/>
庚孫冠而賢遂以歸焉既歸而孝於舅姑順於夫子睦<lb/>
於宗族宜於家人及舅姑殁能哭泣盡哀塟祭盡禮益<lb/>
相其夫以有名聲教其子以克樹立而諸女之嫁又稱<lb/>
其家不使習於華靡故内外無小大皆曰賢夫人賢夫<lb/>
人云寛而有制静而有常綜理家政秩然就序應奉雅<lb/>
好客夫人治共饋無倦容其遇妾媵未嘗見疾聲暴氣<lb/>
而人自畏愛之至於織絍組繡亦無不精緻父母家距<lb/>
<pb n="KR4d0540_WYG_010-60a"/>
居室㡬六十里日遣子弟奉甘㫖候起居以終其身夫<lb/>
人為女為婦居兩大家咸盡其道故鄉里言閨門者皆<lb/>
取法焉夫人生之年戊戌五月十日卒之年癸巳十月<lb/>
廿四日也春秋五十有六子一人伯顔以武功同知奉<lb/>
化州事女四人長季恒適茅俌次季和適茅偁蚤世次<lb/>
季祥適茅儁皆夫人族次文琰出為朱氏女亦夫人姊<lb/>
家也孫五人明徳慈溪縣尉明誠舉茂才份僮倌皆幼<lb/>
女一人伯顔將以某年月日遷夫人柩塟於縣之石臺<lb/>
<pb n="KR4d0540_WYG_010-60b"/>
鄉黄㠗山之原顧惟禄不及養抱痛終天聞予過四明<lb/>
謹遣其子明徳執友人迺賢狀來請銘予讀之有足徵<lb/>
者遂不辭而為之銘曰<lb/>
徳之恒兮儀之章兮族則昌兮嫓則良兮嗣彌光兮坎<lb/>
其蔵兮死不亡兮<lb/>
　　　婺源程夫人墓碣銘<lb/>
婺源程夫人李氏生七十六年而卒卒二年而塟于里<lb/>
之爐源魚墩塟二十二年為至正辛丑嵗其孫致和避<lb/>
<pb n="KR4d0540_WYG_010-61a"/>
地建寧聞予以使留三山乗小舟西下執其鄉先生胡<lb/>
初翁所為狀來請曰致和祖母故宋潭州通判樂平果<lb/>
堂先生之季女内附後先生隠不仕嘗過吾里見先祖<lb/>
旅舍中與之論學而知其造詣也許以夫人事焉先祖<lb/>
諱良全字玉淵夫人既歸養舅姑以孝遇姻族以禮處<lb/>
内外以和相夫教子克勤以順年三十生二子四女長<lb/>
即先君先君諱萬警甫十三嵗而吾祖没諸孤㷀然在<lb/>
髫稚中門户單薄賴夫人以克樹立使程氏子孫有田<lb/>
<pb n="KR4d0540_WYG_010-61b"/>
可耕有屋可廬知誦詩讀書以不變於他業者皆夫人<lb/>
賜也夫人晚年尤好施予見鄰里飢餓廢疾者輒戚戚<lb/>
不樂必思有以濟之乃已嵗旱父老徧禱不應衆請具<lb/>
夫人姓名祝告之果大雨今吾里不幸陷於賊而致和<lb/>
又流散至此不得以時展省墳墓顧思吾祖母恩徳實<lb/>
痛于心願先生誌而銘之俟時清寧將歸刻諸墓焉致<lb/>
和善學而敦行予與其従父禮部員外郎以文為通家友<lb/>
而江東所值患難又相同聞斯言也能不愓然為之興<lb/>
<pb n="KR4d0540_WYG_010-62a"/>
感乎遂銘不辭銘曰<lb/>
番李季女子程之従於母有儀於婦有容副笄童童執<lb/>
奠于宗盛年而婺眉夀而終維爾孫子孝思無窮既坎<lb/>
既封亦拱其松刻銘墓道庶永休風<lb/>
　　　甌寧縣太君彭氏墓誌銘<lb/>
福建行中書省左右司郎中周浩母甌寧縣太君彭氏<lb/>
既没之七年為至正壬寅其春三月浩自南劍來之官<lb/>
謁予城西寓館泣拜請曰浩無似幸以推擇為冀國公<lb/>
<pb n="KR4d0540_WYG_010-62b"/>
府掾轉御史臺出官照磨檢校中書待罪御史遂來僉<lb/>
閩憲獲以恩封吾父江西理問知事為奉議大夫宣徽<lb/>
院判官驍騎尉甌寧縣子母宜人進封甌寧縣太君命<lb/>
將下而太君以疾卒于豫章之官舍今吾父康强夀考<lb/>
得迎以就養而禄乃不逮吾母每抱痛長號五内為之<lb/>
摧裂仁人君子聞之宜必惻然有以動乎其中者矣惟<lb/>
是墓石未刻先生幸辱賜之銘則豈徒吾母淑徳懿範<lb/>
不遂泯滅而浩不孝之罪亦庶其少逭乎按状太君諱<lb/>
<pb n="KR4d0540_WYG_010-63a"/>
妙夀廬陵安成望族其先有以節孝旌門者至今里中<lb/>
稱旌表彭氏父諱某有隠徳母易氏生二女一男太君<lb/>
最長性愉婉貞静善女工彭君嘗曰吾女當得佳婿不<lb/>
以妻凡子或稱同郡周君恒才行之美彭君謂然遂歸<lb/>
周氏時姑劉宜人孀居已三十年太君事之克盡婦道<lb/>
晨夕起居不少怠飲饌必親調乃進尤善承候顔色以<lb/>
順適其意宜人長子毅既仕有禄食數遣子弟來迎宜<lb/>
人安太君卒不果往後以夀終太君哀痛過甚得疾㡬<lb/>
<pb n="KR4d0540_WYG_010-63b"/>
不能生故鄉里謂太君猶有彭節孝遺風焉太君平居<lb/>
待宗族姻黨以禮遇僕隸媵妾以恩親疎輕重各適其<lb/>
當故内外為之譽若出一口初彭隠君没家甚貧弟妹<lb/>
咸仰給太君及易氏卒喪塟悉不資諸弟中年喜佛書<lb/>
意若有所領悟遂長齋屏魚肉太君年三十即苦心疾<lb/>
徧餌善藥不効每發輒劇然卒未嘗就枕尤善書計居<lb/>
家治生井井有條緒及寇陷其鄉太君倉卒逃避必與<lb/>
孫模俱常謂婦歐昜氏曰承周氏祀者在此孫死不可<lb/>
<pb n="KR4d0540_WYG_010-64a"/>
相棄也後二年浩來閩中亟往迎太君太君曰吾老矣<lb/>
且聞閩南山險灘峻道復多梗今病若此其能逺涉乎<lb/>
未㡬太君果卒太君生於大徳丁酉某月日卒於至正<lb/>
丁酉某月日享年六十有一以某年月日塟某山之原<lb/>
子男四人曰浩曰澄太君出也曰潤曰灋佑庶出也太<lb/>
君撫之一如己出女二長適劉奎次適尹武授孫二人<lb/>
曰模曰某曽孫女一人予向在京師與浩居相邇故交<lb/>
甚宻至正中承乏御史則浩方掾臺府故相知為特深<lb/>
<pb n="KR4d0540_WYG_010-64b"/>
於其請義不得辭銘曰<lb/>
猰㺄狂奔楚氛黒閭里稚耋顛以踣夫君相里邦之式<lb/>
有子司憲正南國令儀娩婉閨壼則甌封啟土自天錫<lb/>
魚軒企望朝靡夕黼翣胡為照窀穸匡山可摧石可泐<lb/>
子孫繩繩食世徳謂予不信視兹刻<lb/>
　　　龍泉縣君潘氏墓誌銘<lb/>
故中順大夫新州知州林君之配龍泉縣君潘氏諱妙<lb/>
真處之麗水人也曽祖恕宋平江府呉江縣丞祖應發<lb/>
<pb n="KR4d0540_WYG_010-65a"/>
宋鄉貢進士父弼將仕郎廣東亷訪司照磨母何氏縣<lb/>
君幼專静能誦小學四書詩禮記及諸女史年十六歸<lb/>
于新州新州諱定老字君則故仕族與潘世為姻家入<lb/>
國朝中㣲潘氏獨富盛新州㷀然孤立克自力於學照<lb/>
磨君深器之欲以縣君妻焉姻黨咸言縣君生富家習<lb/>
華麗恐不能安其貧及歸林氏即屏紈綺服練素躬治<lb/>
絲枲麻布事大姑周夫人姑徐夫人朝夕執饋饍惟謹<lb/>
二姑並愛重之徐夫人晚苦足疾每起居必親抱持殆<lb/>
<pb n="KR4d0540_WYG_010-65b"/>
病革縣君焚香黙禱刲股作肉糜以進翌日遂愈及徐<lb/>
夫人卒事周夫人尤篤夫人性嚴毅縣君左右承順無<lb/>
不曲盡其意夫人嘗語人曰林氏家衰久矣得新婦賢<lb/>
又多男子林氏其將復興乎鄉里親戚聞潘氏名亦往<lb/>
往指為閨門灋周夫人年八十二終將塟縣君夢神人<lb/>
示之兆卜果吉其禮親舊無間貧富撫僕𨽻務盡恩信<lb/>
諸子侍前每援引古今人物髙下教以立身大節少有<lb/>
過立責不貸尤通醫書家人遇小疾輒自劑善藥療之<lb/>
<pb n="KR4d0540_WYG_010-66a"/>
平居極儉薄每得珎菓嘉饍必以祭徧分家人然後食<lb/>
治家嚴而有法新州得専志學問無内顧憂者實縣君<lb/>
相之也新州登辛酉進士第同知奉化州以恩封宜人<lb/>
再授興化府判以階五品得今封後官新州階四品當<lb/>
進郡封㑹新州卒不果請其在蒲陽時媪有售珥珠者<lb/>
家人請市之縣君曰此珠直當府判數月俸家本儒素<lb/>
惡用此為且非所以示子孫也新州殁後子誠祖以䕃<lb/>
補彬祖以進士舉先後入官咸迎縣君養遇飲食過豐<lb/>
<pb n="KR4d0540_WYG_010-66b"/>
輒不樂常戒之曰汝能勵志清苦雖蔬食飲水吾樂也<lb/>
至正十一年正月左體忽患末疾六月二十三日遂不<lb/>
起縣君生于至元壬午正月十二日至是享年七十子<lb/>
男四人瑞早卒次誠祖従仕郎建寧路松溪縣尹次彬<lb/>
祖従仕郎池州路青陽縣尹次似祖鄉貢進士第一人<lb/>
以恩授處州路儒學正卒孫男十一人公慶鄉貢進士<lb/>
浙東亷訪司書吏次公興公溍公繹公庠公質公亷公<lb/>
綬公異公賛公實女八人曽孫男五人文昭文暉文温<lb/>
<pb n="KR4d0540_WYG_010-67a"/>
文照文昌女四人誠祖等以某年八月庚子奉縣君柩<lb/>
合塟于麗水縣元和鄉大杉茭洋新州君之墓既塟之<lb/>
十一年彬祖至閩以新州門人行樞宻院經歴劉基状<lb/>
來謁銘師泰惟新州領甲寅鄉薦時先文靖公實為考<lb/>
官及彬祖之舉師泰又忝列校文於林氏有再世之契<lb/>
且劉君之言信而可徵是宜銘銘曰<lb/>
括蒼之望曰林與潘潘有淑女其徳孔閑來歸于林克<lb/>
順克恵克孝于姑克昌厥裔相其夫子以有令名擢第<lb/>
<pb n="KR4d0540_WYG_010-67b"/>
錫爵卒守専城龍泉疏封實為大縣被服之華式光主<lb/>
奠有子鼎峙各獻爾能父澤是繼世科是承魚軒就養<lb/>
綵服先後白髮希年遹介眉夀鄉鄰之訓閨壼之模母<lb/>
儀婦道綽有令譽大杉之麓封若堂斧茂爾松栢以永<lb/>
千古<lb/>
　　　贈奉訓大夫中書兵部郎中飛騎尉天台縣男<lb/>
　　　　張君墓表<lb/>
至正十九年冬江浙等處行中書省左右司郎中張啟<lb/>
<pb n="KR4d0540_WYG_010-68a"/>
原父贈湖省都事徳亨加贈奉訓大夫中書兵部郎飛<lb/>
騎尉天台縣男母宜人黄氏加封天台縣君啟原以予<lb/>
之過鄞也迎謁泣請曰昔先君之卒嘗得銘於江浙行<lb/>
省㕘政周公伯琦時未有贈今以啟原官再被光寵於<lb/>
不肖孤榮幸極矣惟墓有表實先生是望君字伯通台<lb/>
之黄巖安寧里人本陳姓以父命為張申甫公後母徐<lb/>
氏君幼聰敏動止異常兒教之書即能解意時鄉先生<lb/>
栖筠鄭公教授馬氏義塾君従之游益自力學及試為<lb/>
<pb n="KR4d0540_WYG_010-68b"/>
吏持法平未㡬即棄去先公性嚴毅少不合意輒瞑目<lb/>
不語君惴惴立左右候少解進食已迺敢食母夫人疾<lb/>
晝夜侍粥藥衣垢生蟣蝨不解帶日課僮奴治産業久<lb/>
而家漸饒厚遺二妹無所靳遇寡姊尤謹其子女既長<lb/>
皆為之嫁娶焉宗戚鄰里有貧者輒周之婚塟不給者<lb/>
輒助之急人難雖蹈水火不顧距城東二十里飛鳬鄉<lb/>
有山曰西山溪谷深秀水泉甘美嘉花香草紛披崕崿<lb/>
君過而愛之及先公先夫人没遂卜塟於其下且别竁<lb/>
<pb n="KR4d0540_WYG_010-69a"/>
其傍晚更築室居之教諸孫讀書溉田治圃優游自適<lb/>
足跡不入城府者十年至正十五年十有二月初七日<lb/>
以疾卒越十有四日壬申即其竁祔焉君生於大徳五<lb/>
年閏十二月二十日春秋五十有九子二人長即啟原<lb/>
負材善謀方以功名顯次啟完台州路儒學録女一人<lb/>
許嫁黄巖州儒學正余誾孫二人公侃山隂縣儒學教<lb/>
諭公倜幼女一人嗚呼君子之施徳於人也不報于其<lb/>
身則在其子孫今兵部君生雖不耀而以子官獲承休<lb/>
<pb n="KR4d0540_WYG_010-69b"/>
命豈偶然也樹表墓門以張厥美宜哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玩齋集卷十<lb/>
</p>
<p>
</p>
  </div>
</body>
</text>
</TEI>
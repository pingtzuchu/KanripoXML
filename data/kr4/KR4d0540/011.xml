<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玩齋集拾遺</head>
    <p>
<pb n="KR4d0540_WYG_011-1a"/>
欽定四庫全書<lb/>
　玩齋集拾遺　　　　　　元　貢師泰　撰<lb/>
　　　絶句<lb/>
庭前雙荔支細花開滿樹隔牆胡蝶來擾擾飛不去<lb/>
　　　題銘古鼎小像<lb/>
是身本無想忽幻生綃裏一心自空明秋月照寒水<lb/>
　　　五雲詩<lb/>
神龍蟄水底噓氣如丹霞鱗鱗動光耀散作金蓮花<lb/>
<pb n="KR4d0540_WYG_011-1b"/>
　　　　右雲溪<lb/>
青烟一緒起白石凝不流輕鷗傍人過落日上簾鈎<lb/>
　　　　右雲居<lb/>
朝隨漁樵來莫逐漁樵去天門十二重黄鵠在何處<lb/>
　　　　右雲路<lb/>
漂漂荷葉風濯濯菱花雨五采散霞機中有耶溪女<lb/>
　　　　右雲渚<lb/>
六丁駕蒼虬蜕骨東海上靈飈一鼓之半天起波浪<lb/>
<pb n="KR4d0540_WYG_011-2a"/>
　　　　右雲松<lb/>
　　　題延平圖<lb/>
兩山夾長溪巨石如浮鵠中有雙蟠龍光射萬家屋<lb/>
　　　偶成<lb/>
空庭橄欖樹直榦上㕘天時時風撼動青子落堦前<lb/>
　　　題虞先生遊山詩後<lb/>
九轉丹成骨已僊珠璣滿幅尚清圓偶然飄落人間世<lb/>
猶有神光夜燭天<lb/>
<pb n="KR4d0540_WYG_011-2b"/>
　　　題天台隠士小像<lb/>
鹿<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>青衣兩髻髽飛流光爛赤城霞静中悟得先天訣<lb/>
手按丹經看落花<lb/>
　　　題白頭鳥<lb/>
太湖浮玉晝生隂翠蔓紅梢取次深無限白頭人不管<lb/>
野禽何事訴春心<lb/>
　　　喜雨<lb/>
赤龍吐火金石流漫膚熏灼汗不收雷公忽捲天河水<lb/>
<pb n="KR4d0540_WYG_011-3a"/>
洗出人間一色秋<lb/>
電光閃閃太隂黒須臾驟雨隨轟霆江流易長亦易退<lb/>
只有南山依舊青<lb/>
　　　寄贈圓脩鍾道人<lb/>
寳塔今成第㡬層浮雲不隔石碐磳誰知庾嶺傳衣後<lb/>
元是當年有髮僧<lb/>
　　　同唐佐堯尊師游麻姑萬松庵謁石佛祠將登<lb/>
　　　　絶頂尋丹爐劔匣故跡山髙日莫悵然空歸<lb/>
<pb n="KR4d0540_WYG_011-3b"/>
　　　　因賦三絶句<lb/>
雙廟西頭十數家門前秋色老蒹葭野田湖水猶相接<lb/>
時有游魚唼稻花<lb/>
華姑山下華姑廟千尺長松在屋西可是丹青易凋落<lb/>
梁間猶有百年題<lb/>
客來鲁記十年前䆉稏西風滿石田近日山前頗蕪没<lb/>
耕牛賣去納官錢<lb/>
　　　偶成<lb/>
<pb n="KR4d0540_WYG_011-4a"/>
司馬年來多病渇小樓凉雨趂髙眠無端一樹櫻桃熟<lb/>
句引鶯聲到枕邊<lb/>
安石榴花隔女牆髙枝一半過西房我來急借蒲團睡<lb/>
猶自貪看半倚床<lb/>
　　　題段吉甫應奉所臨十七帖後<lb/>
碧桃紅杏倚池邊花露如珠顆顆圓一夜清寒歸醉墨<lb/>
蘭亭空費打碑錢<lb/>
　　　海歌十首<lb/>
<pb n="KR4d0540_WYG_011-4b"/>
黒面小郎棹三板載取官人來大船日正中時先轉柁<lb/>
一時舉手拜神天<lb/>
出得蛟門才是海虎蹲山下待平潮敲㠶轉艙齊著力<lb/>
不見前船正過焦<lb/>
大星煌煌天欲明黄旗上寫總漕名願得順風三四日<lb/>
早催春運到燕京<lb/>
隻嶼山前放大洋霧氣昏昏海上黄聴得柁樓人笑道<lb/>
半天紅日掛㠶檣<lb/>
<pb n="KR4d0540_WYG_011-5a"/>
四山合處一門開雪浪掀天不盡來船過此間都賀喜<lb/>
明朝便可到南臺<lb/>
千户火長好家主事事辛苦不辭難明年載糧直沽去<lb/>
便著緑袌歸作官<lb/>
大工駕柁如駕馬數人左右拽長牽萬鈞氣力在我手<lb/>
任渠雪浪來滔天<lb/>
碇手在船功最多一人唱聲百人和何事淺深偏記得<lb/>
慣鲁海上看風波<lb/>
<pb n="KR4d0540_WYG_011-5b"/>
亞班輕捷如猿猱手把長繩飛上髙你毎道險我不險<lb/>
只要竿頭著脚牢<lb/>
上篷起柂氣力强花布纒頭袴兩襠説與衆人莫相笑<lb/>
喫酒著衣還阿郎<lb/>
　　　書扇送張天爵<lb/>
海昌城頭築城散堂帖忽催簾外官且向文場了清事<lb/>
四郊烽火正平安<lb/>
　　　和謝太守二首<lb/>
<pb n="KR4d0540_WYG_011-6a"/>
老夫看月三茅山風露髙寒兩鬢斑早起偶隨雲水出<lb/>
不知珂佩到柴闗<lb/>
翠竹青梧倚屋山秋寒日影下苔斑道人白晝心如水<lb/>
只有清風為掩闗<lb/>
　　　題細魚圖<lb/>
誰剪胥江一尺濤尚分波面㡬銀刀細鱗可是非神物<lb/>
風雨還隨蜃氣髙<lb/>
　　　鄭静思小像<lb/>
<pb n="KR4d0540_WYG_011-6b"/>
青山緑水是江南鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>翩翩髮一簪萬疊璚臺看不厭<lb/>
却來海上望晴嵐<lb/>
　　　題張師夔春江聴雨圖<lb/>
雲擁亂山山擁屋天浮野水水浮天江頭見說多風雨<lb/>
蓬底髙人自在眠<lb/>
　　　寄顔經畧羊酥<lb/>
三山五月尚清寒新滴羊酥凍玉柈何物風流可相稱<lb/>
兔豪花瀹水龍圖<lb/>
<pb n="KR4d0540_WYG_011-7a"/>
　　　題倪中凱春山訪隠<lb/>
海上青山面何人為寫真日華僊掌曉雲氣舞衣春竹<lb/>
墅人疑晉桃源世尚秦兵塵方滿目莫惜往來頻<lb/>
　　　禱雨聖泉留題二首<lb/>
數騎朝來出逺林青山可解隔氛祲靈泉久卓穿雲錫<lb/>
近寺猶遺布地金古殿鼪鼯窺荔子空庭鳷鵲下榕隂<lb/>
坐間煩暑都消盡更倚長松一解襟<lb/>
蔞郍盛開紅滿庭四圍山色晚偏青齋分香積松花飯<lb/>
<pb n="KR4d0540_WYG_011-7b"/>
坐對珠函貝葉經刼火不焚唐刻在聖泉偏為福州靈<lb/>
何當灑作天瓢雨頓使朝來老眼醒<lb/>
　　　秋日城南有懐張師夔令尹<lb/>
閶闔風來東海頭釣龍山下萬家秋荒祠槲葉飛黄雀<lb/>
野水荷花浸白鷗對酒謾慚犀首飲移家渾似馬人留<lb/>
舊遊忽憶張公子吹笛雙溪月滿舟<lb/>
　　　即事次李景儀治書韻<lb/>
楊僕船歸百越平捷書今喜出甌寧秋髙劍氣衝南斗<lb/>
<pb n="KR4d0540_WYG_011-8a"/>
天近綸音動北溟萬里聲名雙鬂白百年文物一氊青<lb/>
珠璣忽向三山落誰復歌詩繼魯坰<lb/>
　　　贈相里山人<lb/>
七閩山色曉㕘天萬里東洋海水連欲借長風騎鶴背<lb/>
却來平地看牛眠鋤雲已種三株樹駕壑空遺九曲船<lb/>
誰謂蓬瀛相去逺卷中還有玉堂僊<lb/>
　　　題子固所蔵鮮于墨蹟<lb/>
一自昭陵蔵墨本書名誰復更超羣忽傳河朔専行草<lb/>
<pb n="KR4d0540_WYG_011-8b"/>
不譲呉興變𨽻分黄鵠夜深隨落月白鵝秋冷化孤雲<lb/>
風流賴有張公子雪繭封題比右軍<lb/>
　　　㑹飲香嚴寺次李治書韻三首<lb/>
當門老樹髙百尺分得禪房一段清坐上且歌鸚鵡賦<lb/>
尊前莫聴鷓鵠聲正慚欲隠元非隠却笑逃名誤得名<lb/>
萬里乾坤望霖雨未容莘野卧阿衡<lb/>
先生坐對梅花樹標致元同一色清僊使已傳青鳥信<lb/>
呉姬空唱綵簫聲詩豪太白真無敵老懶知章浪得名<lb/>
<pb n="KR4d0540_WYG_011-9a"/>
試聴髙吟誰得似一時清興屬鈞衡<lb/>
越王城西莫山紫螺女磯頭江水清笑飲未窮尊俎興<lb/>
醉歸猶駐珮珂聲自縁鷗鷺知心事因許漁樵識姓名<lb/>
吟得新詩還袖去解頥今復見匡衡<lb/>
　　　燕潛春樓次亷院使韻<lb/>
海上三山青不㫁小樓分得半閒雲樹深庭桂同碁晚<lb/>
花落瓶梅為酒熏岸幘謾稱人習懶問竒還許客來勤<lb/>
明朝只恐乗槎去撇却芝田野鶴羣<lb/>
<pb n="KR4d0540_WYG_011-9b"/>
　　　晚歸香嚴寺二首<lb/>
烏石山前白石堤獨騎羸馬入招提天寒古屋來松鼠<lb/>
日莫空庭叫竹雞樹老根穿牆壁畫苔荒墨落棟梁題<lb/>
倚闌不覺成深黒隠約孤鐙過殿西<lb/>
身閑暫住城西寺到處青山佀故鄉把酒漫懐年少樂<lb/>
題詩還笑老來狂海風船候㯽榔信溪雨茶煎橄欖香<lb/>
聖主需賢方有詔未應白髮老馮唐<lb/>
　　　城西晚步<lb/>
<pb n="KR4d0540_WYG_011-10a"/>
桃花杏花爛漫紅半巖斜日滿林風青雲客子歌三疊<lb/>
白髮僊人酒一中道路干戈思故國江湖書劔感飄蓬<lb/>
不才已分成樗櫟且把長鑱碧海東<lb/>
　　　遊𤣥沙馬上偶成<lb/>
十里青山馬上看東風拂面尚㣲寒偶隨芳草來僧寺<lb/>
却咲飛花㸃客鞍東野先生方載酒西都博士亦彈冠<lb/>
莫怜白髮江湖逺且為諸公一盡歡<lb/>
　　　秋日移居永源寺者踰月臨别贈浩無涯和尚<lb/>
<pb n="KR4d0540_WYG_011-10b"/>
塵世茫茫浩如海無涯觀海亦竒哉赤龍湧日水底出<lb/>
白馬駕潮天上來北風吹作雨鬢雪平地震動千山雷<lb/>
鳯凰池邉花爛漫玻瓈盆裏青崔巍<lb/>
　　　挽朱郎中夫人<lb/>
江上西風吹白雪山頭衰草怨黄昏朱儲盡説陶家母<lb/>
韓姞原來魏國孫緑綺絃空愁海鸐紫簫聲㫁散文鴛<lb/>
它年太史書彤管更有恩封大里門<lb/>
　　　題仲穆山水<lb/>
<pb n="KR4d0540_WYG_011-11a"/>
翡翠為崖金作坡白雲重疊䕶曽阿背琴童子松間坐<lb/>
束帶仙人馬上過髙閣半天開寳月飛流千尺寫銀河<lb/>
王孫已老丹青在轉覺風流意氣多<lb/>
　　　荆門閘<lb/>
長堤迢遞石嵯峨兩耳波濤枕上多半夜鳴鉦風滿樹<lb/>
五更提板雪生河上灘船重千牛力下水㠶輕一鳥過<lb/>
欲識漕輸誰畫策馬侯祠宇枕坡陀<lb/>
　　　李都事榮夀堂<lb/>
<pb n="KR4d0540_WYG_011-11b"/>
繡衣初拜幕中賔詔許疏封及二親鳩杖御前頒白玉<lb/>
魚軒花下従朱輪郡君得請賢康靖司馬増官説舍人<lb/>
何似一門全夀祉白頭同謝寵章新<lb/>
　　　試院夜坐<lb/>
滿地松隂翠欲流嬋娟偏解妬清幽樺燈照夜官分署<lb/>
葦幙窺寒客擁裘院裏支更鈴語細門前待曉履聲稠<lb/>
紫烟吹散蓬萊近誰得僊壺第一籌<lb/>
　　　縉雲道中<hi>時孫網之同行王子充期未至</hi>
<pb n="KR4d0540_WYG_011-12a"/>
五門宫闕擁官曹詔許乗風看海濤擲地每慚孫綽賦<lb/>
登樓還意仲宣豪梯田稻蔟黄龍甲閣道松森翠鳯毛<lb/>
莫咲江南行客逺舉頭偏見日華髙<lb/>
　　　泉州道中<lb/>
千山落日丹霞北萬里孤城白水南玉椀霜寒凝紫蔗<lb/>
金丸露暖熟黄柑海商到岸纔封舶蕃國朝天亦賜驂<lb/>
滿市珠璣醉歌舞㡬人為爾竟沈酣<lb/>
　　　題張平章凝香閣<lb/>
<pb n="KR4d0540_WYG_011-12b"/>
嚴城控東南列㦸衛華搆日照洞房深芳璘永清晝窈<lb/>
窕帶鎖幃逶迤拂羅袖還因疎雨駐忽逐㣲風溜燕坐<lb/>
飲冲襟即此介純茂開門湖水緑一一來逺岫飛鴻不<lb/>
可攀灝氣横宇宙<lb/>
　　　寄題谷叟莊<lb/>
連山起東南薄海勢逾迥丹霞峙華鄂靈籟挾光景絶<lb/>
壑蔓烟蘿白晝何深冷若人在空谷逶迤逺凡境浮雲<lb/>
謝軒冕雅志尚箕潁意適神逾超理悟心自省日莫梁<lb/>
<pb n="KR4d0540_WYG_011-13a"/>
父吟白髮還一整<lb/>
　　　題倪元鎮小景<lb/>
髙松半為槎細竹亂如棘峰巒逺近見慘澹帶古色幽<lb/>
居在林下可望不可即<lb/>
　　　贈貫朽石<lb/>
我身如朽石石朽身不朽雨灑龍文斑風吹獅子吼凉<lb/>
生玉几香花落金罍酒跏趺黙相對因之葆眉夀<lb/>
　　　風雨送别張道亨僉憲<lb/>
<pb n="KR4d0540_WYG_011-13b"/>
空山自寥閴况此連日雨清晨起開門隨意立東廡風<lb/>
吹橄欖樹青子落當户濕薪就齋厨早飯已及午飯來<lb/>
美虀盤初非厭雕俎相知屬嵗晚落落還可數君去不<lb/>
可留雲㠶在南浦<lb/>
　　　𤣥石歌次彦昭僉憲韻<lb/>
女蝸手煉五色石乖龍角鬭人不識泗濵風捲入英韶<lb/>
九奏功成萬夫力清標一染越江塵嵗月蹉跎竟誰拭<lb/>
秋莖露冷蝕生銅天柱雲收倚蒼壁何人為爾出妖緇<lb/>
<pb n="KR4d0540_WYG_011-14a"/>
萬里遂得相追隨無諸試劍謾屴崱螺女學舞空差池<lb/>
嵌嵓泄雨下墨黒霹靂忽起孤蟠螭夜深星斗散如雪<lb/>
曉日未掛扶桑枝世間頑礦滔滔是草根零落何足記<lb/>
瓦礫不混瓊瑶珍宗廟别有璠璵器使君知已為作歌<lb/>
鵰鶚横飛見髙志青天五嶺秀芙蓉且向三山看空翠<lb/>
　　　和李經畧寄亷院使韻<lb/>
今晨欲别還復留兵塵澒洞何時休海天萬里風浪闊<lb/>
却思䇿馬登崇邱白頭寧復希世用髙門大宅蜂衙閧<lb/>
<pb n="KR4d0540_WYG_011-14b"/>
虞江雖少橘千頭陶家尚有虀百甕羨君慷慨多真情<lb/>
一絲似重九鼎輕明朝沽酒再相約共坐西樓聴雨聲<lb/>
　　　和達道夫寄李經畧韻<lb/>
銀鞍白馬江南使散作五花雲滿地當門下馬看吹簫<lb/>
掀髯别有飛騰志海波漫漫髙山耳白日湘妃為君起<lb/>
黄龍負米去朝天百萬都人盡懽喜老夫雪髮目眵昏<lb/>
作事戾契人見瞋阿誰顧我意最真沙頭一舸鷗鷺親<lb/>
　　　和李治書遊𤣥沙寺<lb/>
<pb n="KR4d0540_WYG_011-15a"/>
建山北起青巃嵸晴天直下雙蛟龍玉刻肺腑烟重重<lb/>
自是身毒飛來峰黄金布地貝闕崇萬年之枝千嵗松<lb/>
亦有野客如茅容寳劔出匣光芙蓉上方笙磬下方鐘<lb/>
桃花流水春溶溶日髙驄馬來相従星斗錯落錦繡胷<lb/>
愧予江海萍梗蹤<lb/>
　　　題牧牛渡水圖<lb/>
兒騎牛兒騎牛雨牛渡水當中流一牛帶犢臨沙洲沙<lb/>
洲泥深没牛足中流浪髙拍牛腹長繩墜手衣裹身前<lb/>
<pb n="KR4d0540_WYG_011-15b"/>
者起顧後俯伏牛背敧傾不自由誰云穏比萬斛舟待<lb/>
兒出險走平地畫圖忽落東海頭東海頭飯牛之子鲁<lb/>
封侯<lb/>
　　　呉水謡<lb/>
呉之水兮有魴有鯉雖有魴鯉食之弗美豈曰弗美不<lb/>
如我漪湖清且駛呉之陂兮有蒲有荷雖有蒲荷食之<lb/>
弗嘉不如我漪湖安無波呉之野兮多黍與稌雖多黍<lb/>
稌食之無補豈曰無補不如我漪水寛且膴漪水之陽<lb/>
<pb n="KR4d0540_WYG_011-16a"/>
兮姑山之隂亦復澒洞兮更阻深寒雨颼颼兮白日雲<lb/>
零零我望不見兮實勞我心<lb/>
　　　北堂詩序<lb/>
北堂者外兄李庭玉奉親之堂而余先人名之鄧公善<lb/>
之書之龔公子敬又為之記也李涇望族世變中㣲庭<lb/>
玉父南翔甫娶於貢余姑也有淑行善居積相與左右<lb/>
家復振迺謀徙居宣城之西未㡬南翔没庭玉益樹立<lb/>
室廬園池務極崇麗而北堂為尤勝晨昏定省婦順子<lb/>
<pb n="KR4d0540_WYG_011-16b"/>
孝以供食膳必於斯堂而嵗時上夀少長咸集綵衣襴<lb/>
斒觴豆交錯亦必於斯堂余以子姪之禮數得列拜堂<lb/>
下㑹飲堂上時宣城稱故家文物之盛皆推先焉後六<lb/>
七年余游京師歸則庭玉已物故又一年先姑亦去世<lb/>
及登斯堂而哭之視其書則鄧公逝矣讀其記則龔公<lb/>
逝矣想余姑之形容思余父之名扁此心之感慨悽愴<lb/>
當何如哉一旦庭玉之子岳攜詩一卷而請曰人非事變<lb/>
斯堂尚存朝出暮歸不勝其悲幸加完葺以存先澤先<lb/>
<pb n="KR4d0540_WYG_011-17a"/>
生能强記之乎嗚呼渭陽之送見舅如母北堂之名想<lb/>
姑如父杯圈不棄猶思手澤而况於斯堂乎且世之子<lb/>
不能守其業者多矣今子不惟能守而又加葺焉是不<lb/>
可以無記且非獨為子之慰實以慰余思也<lb/>
　　　陸氏世系表序<lb/>
江東憲史陸仲賢甫示余族譜一通其昭穆次第取法<lb/>
史遷年表綱舉目張親疎畢録逺近備見葢至於是六<lb/>
十有二世矣余既閱已未嘗不嘆其世徳之逺也先王<lb/>
<pb n="KR4d0540_WYG_011-17b"/>
制禮以服繋親至五世而止非欲人以路人視同姓也<lb/>
不過為之中制耳中世以降而五世外遂至於吉不慶<lb/>
凶不弔視同姓與路人無異於是去先王之意逺矣當<lb/>
是時也使族譜誠具為之後者按而求之某也某所自<lb/>
出某也某所自出將必惕然自省曰吾今千萬人之身<lb/>
其始一人之身也孝弟之心將油然生矣而昧者不知<lb/>
也今仲賢甫汲汲以脩譜為事其知此者乎譜稱陸氏<lb/>
在呉郡者出自漢太中大夫賈唐末之亂或有舉族居<lb/>
<pb n="KR4d0540_WYG_011-18a"/>
杭者錢氏欲用之遂徙家山隂而居四明者又山隂出<lb/>
也聞人代出若呉大將軍遜大司馬抗平原内史機清<lb/>
河内史雲唐國子博士徳明丞相兖國文貞公象宣城<lb/>
公贄呉郡公扆宋尚書左丞楚國公佃文安公九淵待<lb/>
制國史湄南國伯游文學事業照暎前後吾仲甫之譜<lb/>
之作也非獨有以繋凡氏陸者孝弟之心葢必有繩其<lb/>
祖武而興起者矣語有之曰盛徳必百世祀吾於陸氏<lb/>
有徴焉<lb/>
<pb n="KR4d0540_WYG_011-18b"/>
　　　送宗人貢宜仲歸丹陽序<lb/>
至正二年春二月宗人宜仲自溧上執其譜來謁曰將<lb/>
訂吾所自出而收其未續者師泰敬受而合觀之則先<lb/>
世出於大名之滿城其南徙曲阿之栁墅與宣城之南<lb/>
湖其世次行第又甚相契於是合族之人而叙其故明<lb/>
日迺謁我始祖武徳公之墓以及我鲁大父侍郎府君<lb/>
大父大監府君先考集賢府君而祭告焉既畢事請序<lb/>
以别師泰聞之凢天下之受姓命氏未有不本於聖賢<lb/>
<pb n="KR4d0540_WYG_011-19a"/>
之後而族屬之疏且逺未有不原於一人之身也故君<lb/>
子欲訂其出收其續必知姓而後可考氏知氏而後可<lb/>
論族苟戾乎是則宗庶不明昭穆失次雖日諰諰以求<lb/>
其合必如㫁潢絶港其何由達其流而究其源哉然姓<lb/>
與氏族之訛自姬周之末已不能免况歴世寖逺因官<lb/>
因賜因邑因其所能因其所乗因字文之省因聲音之<lb/>
近紛紛錯繆其弊不可勝言乎烏敢據其近似者矯之<lb/>
以為同也唯我貢氏得之黎陽公之字而漢御史大夫<lb/>
<pb n="KR4d0540_WYG_011-19b"/>
禹尤加著稱千有七百年來固未嘗有若向之所謂錯<lb/>
繆者且柳墅南湖之先由大名而渡江也於宜仲於師<lb/>
泰皆為七世祖而二祖之行第相契嗚呼不妄援於已<lb/>
逺而遺於己荒使人皆有以動其不敢忘祖之念其庶<lb/>
㡬乎宜仲之心重有所取也宣城貢師泰序<lb/>
　　　雲溪菴記<lb/>
呉淞江之上三涇之口有髙上人者芟茆架木以棲其<lb/>
身扁曰雲溪門無藩垣室不墁甃引潮為池周以竹樹<lb/>
<pb n="KR4d0540_WYG_011-20a"/>
池上治圃以植蔬果其外平田廣野嘉穀彌望橋其東<lb/>
南用渡來者去即徹之上人旦暮食息其中土床木榻<lb/>
若將終焉余自千山泛舟江上因友人呉景文過雲溪<lb/>
上人曰吾始受學禪林逰方之外甚幸承教於碩師聞<lb/>
人今年七十九而兹屋之成且四十年矣顧惟我佛真<lb/>
佛又何必膠膠然以求佛也我且拂石而棊坐樹而飲<lb/>
棊罷飲酣則于于而步陶陶而歌休休而卧不知天之<lb/>
髙地之逈日月之往來寒暑之代謝也客亦能同我樂<lb/>
<pb n="KR4d0540_WYG_011-20b"/>
乎余時憂患多病莫知所對久乃强起坐溪西南石上<lb/>
㑹有大魚數十尾浮游松竹枇杷之隂授以果饌則波<lb/>
翻沬噴飛濺几席間心甚樂之而不足以知上人之樂<lb/>
也迺相與一笑而退<lb/>
　　　遊千山記<lb/>
余來機山逾月居恒鬱鬱雖率意而行僑目而眎其髙<lb/>
深幽曠不暇窮也一旦乗小舟縁溪東二里許見連岡<lb/>
矗矗直走飲溪復昻而拱神祠佛宇繡綺上下有浮圖<lb/>
<pb n="KR4d0540_WYG_011-21a"/>
冠其顛者問之千山也山上四望則全呉之勝殆無遺<lb/>
覽里人周彦英居其麓聞余到遣子従行又東三數里<lb/>
少折而西止宿圓脩寺寺外大竹數萬竿乍入委巷寒<lb/>
翠落人衣㡌凛不可留其後穹堂層軒阻以嵌崖帶以<lb/>
崇林雜樹蒙宻蘿蔓聯綴每風従山下回注叢薄則鱗<lb/>
羽森動隙光參差鸞鵠舉而蛟龍驤也鳥多鷓鵲鴶鵴<lb/>
竊脂又有異禽類鴉正黒而小終日飛鳴窻户間若與<lb/>
人相樂者時余病熱多悸亦為之洒然寺故曹宣慰創<lb/>
<pb n="KR4d0540_WYG_011-21b"/>
宣慰入粟萬石得官而家廢子孫因歸之郡人姚氏云<lb/>
　　　歸隠庵記<lb/>
雲間處士呉崇謙世居支縣之蘆城由蘆城徙郡城之<lb/>
南久君怫然不樂者更徙三涇之口自號小村且二十<lb/>
年矣一日由涇北二里許顧瞻草樹叢茂旁多間田將<lb/>
復遷焉道見黄鼠人立而拱明日出如之明日又如之<lb/>
處士曰是若迎我者豈偶然哉吾其終隠於此矣屋後<lb/>
益樹花果阻以重溪溪之外數十步有沙阜穹窿若曝<lb/>
<pb n="KR4d0540_WYG_011-22a"/>
龜然大竹多至萬竿森立如緑玉處士每過輒盡日迺<lb/>
去間見雉雊竹間相嚮而馴未㡬雙兔踴躍伏於前因<lb/>
慨然曰始定宅而鼠拱我今雉兔復見天其告我矣乎<lb/>
夫雉死不變士節之徴也兔穴而蔵菟裘之兆也遂築<lb/>
屋四楹扁曰歸隠語其子野曰我夀當四百七十甲子<lb/>
明年我將死死必塟是至期處士死野謹卜日而蔵焉<lb/>
後十二年余客呉淞江上野間泣請曰野之先世自大<lb/>
梁扈従來永嘉四傳而至忠訓來蘆城又三傳而至我<lb/>
<pb n="KR4d0540_WYG_011-22b"/>
先君先君凡四遷而終於此歸隠之扁手澤也先生其<lb/>
能賜一言乎余聞呉氏之先出姬姓自泰伯譲國來呉<lb/>
遂以國氏至延陵季子而復脩譲徳天下後世聞其風<lb/>
者猶且超然有遺世絶俗之意况為其子孫者哉處士倜<lb/>
儻負氣好周人之急嘗言鑿江引潮溉田數萬頃邑人<lb/>
甚徳之今貽其後者能使食有柔秔香稻甘𤓰㫖芋嘉<lb/>
蔬珍果之饌居有崇堂邃宇凉軒燠館紋筦漪簟之適<lb/>
書有六經諸史浮圖老子醫卜衆技百家之言又有鴈<lb/>
<pb n="KR4d0540_WYG_011-23a"/>
鳬兔雉魚鱉鰌鱣以供其弋釣其志亦欲使後之人自<lb/>
食其力而無媕妸脂韋従人以辱吾隠徳也野字景文<lb/>
慷慨尚義自嚴陵歸即不樂於仕豈將慕季子之髙風<lb/>
而繼先君之志乎雖然隠非君子之得已也不得已而<lb/>
隠則可不當隠而隠則人其以我為矯矣昔之人有二<lb/>
隠者一處北海之濵一處東海之濵其出處窮達不同<lb/>
而為世敎重則無不同者景文去東海不逺他日或有<lb/>
駕四馬之乗載千金之璧即其廬而聘焉者亦當視其<lb/>
<pb n="KR4d0540_WYG_011-23b"/>
時而進退之毋徒諉曰吾歸隠而已庶㡬可為繼志之<lb/>
大者并書以為勸<lb/>
　　　尚賢齋記<lb/>
余客呉淞江之上獲交於呉君景文景文之子克潛顧<lb/>
余尤厚荒村野水之濵即有不樂則杖䇿來往父子間<lb/>
所以慰其窮愁羇苦者久矣一日克潛請曰甚幸奉親<lb/>
有堂燕處有室而禮賔之次在西偏獨弗稱也將闢屋<lb/>
之南嚮以通其明塞北嚮以寧其隩又疏其東西以宜<lb/>
<pb n="KR4d0540_WYG_011-24a"/>
蚤莫之適扁其顔曰尚賢庶㡬賢者之至於斯也有以<lb/>
寓吾崇敬尊奉之意而樂告吾以善道也先生能辱記<lb/>
之乎余曰凡事之請皆其所已知者余復何言哉然亦<lb/>
豈無一得為子問學之助乎竊聞之尚賢之辭嘗載見<lb/>
於易之傳矣其立言取義雖不同其尊徳崇善則無不<lb/>
同者在大有之上九曰履信思乎順又以尚賢也夫處<lb/>
崇髙富有之極而能降従有位之賢固可見上九之謙<lb/>
退不居矣然不知所以致之者實由六五虛中而信順<lb/>
<pb n="KR4d0540_WYG_011-24b"/>
也在大畜之六五曰剛上而尚賢能止健大正也夫以<lb/>
篤實光輝之徳而能外尊無位之賢固可見六五之資<lb/>
人以為善矣而不知其所以然者實由上九剛健而能<lb/>
止也虛中信順故従人之賢而賢者之助日益衆剛健<lb/>
能止故不矜己之賢而在己之賢日加脩非深於易者<lb/>
其孰能之乎雖然世之人或有尚賢者矣而賢者卒不<lb/>
可得何哉豈甘鱻之味不適於口與靡曼之色不悦於<lb/>
目與窈眇之音不入於耳與宫室輿馬之奉不足以便<lb/>
<pb n="KR4d0540_WYG_011-25a"/>
其體而快其心與賢者固不為是也賢者不為是則凡<lb/>
所以崇敬尊奉之者亦必有其道矣詩曰緇衣之宜兮<lb/>
敝子又改為兮又曰中心蔵之何日忘之好賢必若此<lb/>
而後可以稱尚賢之實也否則外雖詡詡相徴逐而内<lb/>
實戾契不相合人亦孰肯樂告以善道哉克潛歸而復<lb/>
諸景文遂刻之楣間以為尚賢齋記<lb/>
　　　記河豚<lb/>
河豚出江海之濵方春時伏游水底盛氣善怒遇物觸<lb/>
<pb n="KR4d0540_WYG_011-25b"/>
之圓張如鼓漁者伺知其處沈鐵䋁木搥下就之即仰<lb/>
浮波面因網取之以為羮味絶美用作鱠作鱐皆可或<lb/>
云暮春柳花飛魚始大肥葢不然出鹹水者肥早此云<lb/>
淡水魚爾然魚状甚惡蝟皮駢齒忿腹短尾又性毒能<lb/>
殺人故人雖愛之而輒疑畏不敢食往年余客江隂見<lb/>
魚出時居人争買取無問肝卵膓胃雜食之且更相餽<lb/>
遺不已比來松江甚嗜之如江隂二州人最為善治河<lb/>
豚及問之則間亦有死於是者矣大抵此魚有三種大<lb/>
<pb n="KR4d0540_WYG_011-26a"/>
者名青郎君小者名班兒皆可食獨河豚載之傳記河<lb/>
豚又有三色淺黒無雜文者最佳褐色黒班者次之文<lb/>
如㸃朱者有大毒其目睛脊血能立殺人必剜去之乙<lb/>
腴白如脂俗號西施乳肝大類鳬鴈者亦有毒然鱻肥<lb/>
在此去之則肉無味矣將食當披薄浸以新水使血浄<lb/>
如浮玉乃入釡或熬取油和肉而棄其滓卵細類粟以<lb/>
酒沃之經宿大可比彈丸能脹人腹至死食者皆棄之<lb/>
獨江隂人飽啖無難色問之無它法在熟煮而已世傳<lb/>
<pb n="KR4d0540_WYG_011-26b"/>
荻筍蒿芽菘菜可去毒故庖者先鋪菜釡底次鋪肝次<lb/>
鋪肉復以菜芼其上和薑桂五味熟烹之或生食則層<lb/>
胡椒釅醯如常鱠絡非良法也昔者養生君子以其為<lb/>
害也往往作為詩文以相告戒而後之人若罔聞知因<lb/>
食以傷生者猶踵相接嗚呼口腹之欲惑人如是哉余<lb/>
今備録之者非以醟滋味也顧惟駞峯熊掌猩唇燕髀<lb/>
之竒一失其時猶且屏而不食况兹鯹穢毒人之物乎<lb/>
君子能慎於彼而或不能忍於此至有拚命直一死之<lb/>
<pb n="KR4d0540_WYG_011-27a"/>
説亦可悲矣因記以為戒<lb/>
　　　三真觀碑<lb/>
三真觀在長興州四安鎮石磵山之麓西北二里許穹<lb/>
林深池左右連屬里人周貴謙與弟進元善信實始創<lb/>
焉中殿像真武神及神之父曰明真母曰瓊真祠祭之<lb/>
法甚謹且備嗣漢天師聞而嘉之以神與父母為三而<lb/>
事神者兄弟亦三遂題觀以今額號貴謙曰通真明悟<lb/>
守道法師進元曰清真守素明道法師善信曰凝真守<lb/>
<pb n="KR4d0540_WYG_011-27b"/>
一崇道法師師先世在宋嘗數舉進士第至師寖㣲因<lb/>
竊力田治生家用復充已而曰何為是囂囂以勞吾形<lb/>
歟乃盡捐其家以為觀衣草食木絶去五味與仙人隠<lb/>
士相羊棲息乎其中而其徒之來日亦衆師□委蛻明<lb/>
逺清逸宏敎法師敎門髙士陳君守中實嗣之於是益<lb/>
拓其疆址増其土田崇其門牖廣其屋廬復於殿之左<lb/>
廡起如殿者四楹以祠東岳右廡亦如之以祠三官祠<lb/>
繪象天神地祗鬼物伏衛婐寺魚龍飛走百怪之状撞<lb/>
<pb n="KR4d0540_WYG_011-28a"/>
鍾撃鼓笙磬互答簪星帔霞環珮瑲鳴祈禳奔走神人<lb/>
翕和而邦域之内益少水旱疾癘之苦矣余聞真武者<lb/>
北方黒靈𤣥㝠之神也其星虛危其象龜蛇危上髙旁<lb/>
下如葢故類龜虛上下如連珠故類蛇合二者之名曰<lb/>
𤣥武𤣥武七宿實主過行罰増年延徳列於四司載於<lb/>
六宗自昔祠官方士往往先焉宋避祖諱易𤣥為真而<lb/>
後真武之號行今并以神有父母曰真豈世傳襲之久<lb/>
道書又傳襲之耶然函三為一太極之真也自一而三<lb/>
<pb n="KR4d0540_WYG_011-28b"/>
人性之真也能不漓其真斯不亦長生久視之道乎若<lb/>
是則觀之名三真亦奚疑况我皇元肇基朔漠水徳之<lb/>
符厥有攸緒其主祠北方𤣥武之神又豈無所本哉元<lb/>
統甲戌嵗余以江浙相府掾驛過呉興間謁陳君山中<lb/>
見其神完氣和論議灑然已竊異之及見其徒費惟正<lb/>
潘元徳張君自成李君致堅與諸弟子揖譲進退各共<lb/>
其職夫然後知陳君之賢果能有以服其人也明日衆<lb/>
皆前曰觀始創於至元庚寅被㫖優䕶於延祐戊午迄<lb/>
<pb n="KR4d0540_WYG_011-29a"/>
今凡四十有五年而規制儀文庶克少備獨始未未記<lb/>
敢請以垂久逺余時雖固辭而心則已許之矣别去十<lb/>
年南北之望愈逺而陳君之請愈勤至正甲申夏將理<lb/>
刑㑹稽道出鎮上陳迎笑上手曰礱石待子文久矣余<lb/>
赧焉無以應退即舟中為書其故且貽詩三章俾歌以<lb/>
媚神曰神之徠兮連蜷脩與熈兮後先容穆穆兮離帝<lb/>
前閱光景兮俾民無愆神之駐兮斾墨墨雲黭黭兮沍<lb/>
圜則披髮仗劔兮威以力享庶㡬兮籩豆有式神之返<lb/>
<pb n="KR4d0540_WYG_011-29b"/>
兮斾差差肹饗孚兮𤣥□諧樂將徹兮烝顧懐烈騰上<lb/>
下兮降福孔皆<lb/>
　　余編玩齋集既已卒業貢生欽搜諸敝篋又得先<lb/>
　　生遺稿數紙雜詩若文共八十一首一日持來予<lb/>
　　讀之愛而不能捨也仍為校定刻附卷後外有幽<lb/>
　　懐賦一首詞意頗不類歸之欽俾自録入家集云<lb/>
　　葢欽與武俱郡庠生従余受詩經武已登壬午鄉<lb/>
　　薦欽俟後舉貢氏世不乏人矣嵗甲申良月日性<lb/>
<pb n="KR4d0540_WYG_011-30a"/>
　　又識<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0540_WYG_011-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玩齋集拾遺<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玩齋集卷七</head>
    <p>
<pb n="KR4d0540_WYG_007-1a"/>
欽定四庫全書<lb/>
　玩齋集卷七　　　　　　元　貢師泰　撰<lb/>
　　記<lb/>
　　　備萬齋記<lb/>
出杭州新門東北二百歩又東折入委巷有屋四楹在<lb/>
敗垣廢圃間蒿萊不除問之徐氏業也遂傭其半苴漏<lb/>
補罅移木牀瓦竈就居之四壁空無長物因大書備萬<lb/>
二字於其顔或過而問曰飲食以備飢渴裘葛以備寒<lb/>
<pb n="KR4d0540_WYG_007-1b"/>
暑僕御以備使令子今無一物之備何謂備萬耶吾知<lb/>
子之不為是也豈嘗有見於孟氏萬物皆備於我之言<lb/>
之意哉予乃笑而答曰吾亦知我之不為是也夫我於<lb/>
天地間亦萬物之一也以一較萬其猶稊米之於太倉<lb/>
乎以萬歸一其猶太倉之於稊米乎故凡形色之可接<lb/>
者聲音之可求者氣類之可感者其數無窮也其變莫<lb/>
測也固非一身之所能備也而不知自物觀物則物物<lb/>
也物且萬萬也自我覩物則物豈外我一身哉且人也<lb/>
<pb n="KR4d0540_WYG_007-2a"/>
物也同得隂陽五行之氣以成形也亦同得隂陽五行<lb/>
之理以為性也何其正通偏塞之不同耶蓋知覺運動<lb/>
之蠢然者物與人固無異也仁義禮智之粹然者人與<lb/>
物果無異乎是以散之為萬殊斂之為一理以一貫萬<lb/>
其所以為備也亦大矣雖然體之而不實則羣疑之起<lb/>
足以害吾道行之而非恕則一念之私足以戕吾仁若<lb/>
然則一自一烏乎萬萬自萬烏乎一非知道者其孰能<lb/>
與於此客唯而退遂書以為記<lb/>
<pb n="KR4d0540_WYG_007-2b"/>
　　　經訓堂記<lb/>
經訓堂者安陽韓諤致用之所作也韓氏自魏國忠獻<lb/>
王以經學致位将相功業日盛收書萬卷作萬籍堂于<lb/>
安陽里第其子文定公既增廣之文定之子申國公益<lb/>
置七千餘卷作叢書堂六庫相傳之盛當時河朔士大<lb/>
夫家號稱積書多者罕及之傳四世至尚書左司公膺<lb/>
胄始從宋南遷會稽時散失已無餘矣又四世至義行<lb/>
明善二先生皆以道徳文章名於時聚書復數千卷作<lb/>
<pb n="KR4d0540_WYG_007-3a"/>
經畬齋義行之子務徳君承之作種學齋今致用又取<lb/>
兩世之書庋而置之揭以今名厯數百年更十數世而<lb/>
藏書之富綿綿不絶吁亦難矣哉然六庫兩世之蓄諸<lb/>
子百家衆史兵農毉卜之書皆在焉致用獨有取於經<lb/>
訓者豈無見耶蓋六經在天地間如元氣流行日星昭<lb/>
布大而父子君臣之道近而夫婦居室之間幽而隂陽<lb/>
鬼神變化之理明而禮樂文物法制之詳微而昆虫草<lb/>
木之夥讀之者隨其力之所至雖淺深髙下造詣之不<lb/>
<pb n="KR4d0540_WYG_007-3b"/>
同實未有外乎此而可以為學者也昔昌黎文公訓其<lb/>
子符嘗有經訓菑畬之句非深得於六經者其能卓見<lb/>
聖賢為學之要乎文公忠獻宗也忠獻致用祖也二祖<lb/>
以文章功業顯於唐宋致用歸而求之有餘師矣師泰<lb/>
也何足以知之姑為記<lb/>
　　　知學齋記<lb/>
人亦孰不欲學哉善學者知所以為學而已矣知所以<lb/>
學則用志専而成功易學而不知所以則倀倀然無所<lb/>
<pb n="KR4d0540_WYG_007-4a"/>
向雖日疲神於六藝之文殫思於百家之言其為學果<lb/>
何如耶然則學固在乎知知亦有其要矣天台徐大章<lb/>
以知學名齋間過予海昌寓舍願聞一言以發其歸趣<lb/>
未幾復以書請曰一䕫嘗受教於家君矣學以立言明<lb/>
道非徒記誦詞章云耳然堯舜湯文周孔之道見於經<lb/>
其言宏博奥衍既未易知而漢之司馬遷揚雄唐之韓<lb/>
愈宋之歐陽修卓然自為一家之言又未易得其門牆<lb/>
而入也先生獨不能啟死虚滯使如春陽發動層冰頓<lb/>
<pb n="KR4d0540_WYG_007-4b"/>
釋乎予發書三復而嘆曰善哉大章之為學庶幾得其<lb/>
要矣夫予亦何足以知之然竊聞之言非道不立道非<lb/>
言不明立言明道固不可岐而二矣亦豈可不知先後<lb/>
輕重之叙也耶不知其叙而遽學焉則終不足以領其<lb/>
要矣是故道明於已而發於言則言不期文而自文譬<lb/>
之江淮河漢之流行波瀾起伏将有不得不文者不明<lb/>
於道而徒言之則如斷潢敗潦雖欲文得乎且是道也<lb/>
非逺人以為道也本之於人心天理之正行之於彝倫<lb/>
<pb n="KR4d0540_WYG_007-5a"/>
日用之常因微以至著推近以達逺由小以及大可以<lb/>
參贊可以位育可以成變化而行鬼神斯其所以為學<lb/>
也斯其所以為堯舜湯文周孔之道也然而楊墨仁義<lb/>
而異端老佛慈愛而殘忍其他若申韓管商公孫衍張<lb/>
儀之流其始亦非不欲明道也而卒至於糜爛磔裂不<lb/>
可究極者不知所以為學學焉而不得其要故也是則<lb/>
堯舜湯文周孔吾學之標準也易書詩春秋禮樂吾學<lb/>
之尺寸也執尺寸以定長短望標準以趍逺近道其外<lb/>
<pb n="KR4d0540_WYG_007-5b"/>
是乎不然苦心刻意作為文章雖能並驅齊駕於揚馬<lb/>
韓歐之間果為知學哉大章不棄予言遂書以為記<lb/>
　　　一經堂記<lb/>
一經堂者海昌朱肅齋氏名以訓其子而叅政周公伯<lb/>
温之所書也肅齋之子鐩從予遊閒致其父言請為之<lb/>
記予謂六經並載聖人之道何獨取於一經哉豈不以<lb/>
漢韋賢嘗以一經教子故耶不然則将先明一經而他<lb/>
經從可明矣夫經之目有六曰易書詩春秋禮樂或道<lb/>
<pb n="KR4d0540_WYG_007-6a"/>
隂陽或紀政事或詠性情或正名分或以正行而和心<lb/>
雖其為説不同而其道則未嘗不貫於一也自三五以<lb/>
降厯世益逺然其垂訓立教者不過數十言而止至吾<lb/>
夫子贊序刪正更加述作上以紹前聖之既往下以開<lb/>
後學之方來人文可謂極盛矣實亦不過數百卷而止<lb/>
爾以數百卷之書明數十言之㫖簡易精潔如天地運<lb/>
行如日月照臨其道未嘗不廓然而公粲然而明也及<lb/>
秦漢諸儒各出已見務為専門論議詆訾朱紫混淆其<lb/>
<pb n="KR4d0540_WYG_007-6b"/>
簡冊之多棟充牛汗既已湮塞聖道磔裂經㫖不可究<lb/>
極矣而近世科目之設則又餌之以著述誘之以詞章<lb/>
蠱之以記誦假之以經術遂使海内之士疲精竭力靡<lb/>
然向風恣為新竒之言巧飾頗僻之見一切逢迎苟合<lb/>
以徼進取而六經始為釣功名利禄之具矣嗚呼大道<lb/>
之晦一至於此可勝嘆哉向非周程張邵朱吕數君子<lb/>
者出孰能發微言於既昧之中尋墜緒於不傳之後乎<lb/>
而今之學士大丈執其全書因以潛觀黙識旁通曲暢<lb/>
<pb n="KR4d0540_WYG_007-7a"/>
則亦幸矣然有讀書萬卷而終身無一言之得者有得<lb/>
一言之要而終身守之不失者其故何也道之明與不<lb/>
明而已是故明經所以明道道明則經無不明者而鐩<lb/>
也又文公諸孫强志善學其庶幾有得於此矣夫不然<lb/>
雖日誦六經猶為無益况一經哉<lb/>
　　　重修西湖書院記<lb/>
江南浙西道肅政㢘訪使丑的公重修杭州西湖書院<lb/>
成郡監諤勒哲特穆爾旺温守社從庸謝節提學馬合謨<lb/>
<pb n="KR4d0540_WYG_007-7b"/>
洪欽以士人宋杞等狀來請文曰西湖書院在杭州西<lb/>
湖之上故宋岳武穆王飛之第後更為太學至元丙子<lb/>
天兵臨城學廢禮殿獨存其地與憲治實皆為岳王第<lb/>
故來長風紀者莫不以作興為先務三十一年容齋徐<lb/>
公琰始即舊殿改建書院且遷鎖闌橋三賢堂附祀焉<lb/>
三賢者唐刺史白居易宋處士林逋知杭州蘇軾也置<lb/>
山長一員主之遂易今名延祐三年周公徳元徙尊經<lb/>
閣建彝訓堂創藏書庫益增治之至元元年特黙格公<lb/>
<pb n="KR4d0540_WYG_007-8a"/>
胡公祖廣重葺大成殿開志仁集義達道明徳四齋以<lb/>
居來學扁三賢祠曰尚徳别室以祠徐公曰尚功於是<lb/>
書院之盛遂為浙東西之冠矣越二十年城燹於兵書<lb/>
院亦廢象設陊剥庭廡汙穢居人馬跡交集其中書籍<lb/>
俎豆狼籍弗禁明年三賢堂燬又明年尊經閣壊學官<lb/>
廪稍久絶仿徨莫知所措公朔朢謁拜顧瞻嘆息曰兵<lb/>
革之餘雖瘡痍未復教化其可一日而廢乎况勉勵風<lb/>
紀之任而書院又密邇憲治也哉於是出私廪白粳二<lb/>
<pb n="KR4d0540_WYG_007-8b"/>
百石謀作興之丞相康里公更益白金五十兩乃克裒<lb/>
堅萃良撤朽易腐輪奐再新始事於至正十八年冬十<lb/>
月迄功於十九年春正月諤勒哲特穆爾等承命董役幸<lb/>
底於成今尊經閣巋然特起三賢祠棟宇輝映設以重<lb/>
門繚以周垣殿堂齋廡庖湢庫庾無不悉治此皆我公<lb/>
之力也不有紀述其何以勸顧惟公之曾祖太師中山<lb/>
王勛業卓冠祖文奕世繼美公由近侍拜三臺御史厯<lb/>
四道㢘訪使以宣慰都元帥督兵饒信克復三路二州<lb/>
<pb n="KR4d0540_WYG_007-9a"/>
五縣全活數萬人其詳具載武功録及監憲浙西又能<lb/>
以經濟之略叶和逺邇寛裕之徳撫綏軍民雖當﨑嶇<lb/>
戎馬之間不忘詩書禮樂之事可謂識見超卓深知治<lb/>
本者矣由是而風移俗易使人皆知尊君親上之道而<lb/>
銷其乖争陵犯之風其所繫不亦重且大乎是不可以<lb/>
無述用不敢辭<lb/>
　　　勉齋書院記<lb/>
至正十九年冬十月福州始作勉齋書院明年秋八月<lb/>
<pb n="KR4d0540_WYG_007-9b"/>
告成丁亥㢘訪使者率郡大夫士行釋奠禮己丑經畧<lb/>
使李公國鳳謁祠下用便宜署今額以儒人張理為山<lb/>
長執事者間具本末請記於貢師泰曰書院徧天下而<lb/>
閩中為盛大率祠徽國朱文公師弟子居多若延平武<lb/>
夷考亭建安三山泉山龍溪雙峰北山之屬皆是也勉<lb/>
齋先生實文公髙弟獨無専祠顧非莅政者之缺歟昔<lb/>
者僉事張引嘗圖經始以調官浙東不果經厯孔汭銳<lb/>
意作興以拜南臺監察御史又不果未幾行部閩廣適<lb/>
<pb n="KR4d0540_WYG_007-10a"/>
郡士林祖孟祖益請以太平公輔里故宅一區為學宫<lb/>
厥位面陽廣輪合制遂倡成之而㢘使沙木斯鼎副使元<lb/>
努僉事額琳沁布喇特納劉諤勒哲鄭潛經厯達爾瑪蒙<lb/>
古知事黄布延特穆爾照磨傅居信叶心相事議若出<lb/>
一且移鄭君董視而佐以屬吏王蘭焉行省平章布哈<lb/>
特穆爾聞之亟發白金五十兩及租田一百五十畝奇<lb/>
以給以贍於是即舊以圖新拓隘以增廣禮殿中崇象<lb/>
聖人之燕居寺宇旁峙嚴先生之祀事堂曰道源著師<lb/>
<pb n="KR4d0540_WYG_007-10b"/>
友之授受也閣以雲章以鄭君正字端本時所得皇太<lb/>
子書麟鳳龜龍四大字刻置其上也堂後疊石山曰小<lb/>
鰲峰不忘先生讀書精舍之名也齋左曰凝道右曰尊<lb/>
徳棲士有舍待賔有館燕休有室更衣有次庖湢庫庾<lb/>
各有其所重門衙衙層廡翼翼瞰以方池度以石梁其<lb/>
周九百八十四尺奇東西廣九十一尺深視廣之四雄<lb/>
規偉觀穆然靚深然後斯道之統有所尊而講學之士<lb/>
知所同矣惟子之學蓋亦得於先生者請文諸石以紀<lb/>
<pb n="KR4d0540_WYG_007-11a"/>
其成顧師泰荒陋何足以知此然竊聞之斯道也伏羲<lb/>
神農黄帝堯舜禹湯文武周公之所以為治孔子顔氏<lb/>
曾氏子思孟軻氏之所以為教不幸而變於管商慘於<lb/>
申韓雜於荀揚暴於鞅斯磔裂破碎於毛鄭賈馬王范<lb/>
之徒幸而唐之韓愈氏能以所得著之原道之書然其<lb/>
於性也主三品於仁也専博愛則猶未免於不詳不精<lb/>
之失焉至宋全盛濂溪啟其源伊洛遡其流度江再世<lb/>
文公始集諸儒之大成使千載不傳之道復明於天下<lb/>
<pb n="KR4d0540_WYG_007-11b"/>
後世吁盛矣哉於時門人弟子聰明卓越固不為少然<lb/>
求其始終不渝老而彌篤者先生一人而已先生因劉<lb/>
子澄一拜文公於屏山之後即慨然以斯道自任聴風<lb/>
聲於屋頭對孤燈於天曙其堅志苦思為何如也自是<lb/>
得執子婿之禮從登廬阜涉彭蠡過洞庭望九疑宦遊<lb/>
淮江湖湘吳越甌閩間不惟口傳心授於師門者愈久<lb/>
而愈博而其所見名山大川淵深髙厚皆有以助夫精<lb/>
微廣大之學矣是故徵諸事業則城安慶禦漢陽最為<lb/>
<pb n="KR4d0540_WYG_007-12a"/>
偉蹟著之方冊則四書通釋儀禮通解尤為有功蓋先<lb/>
生有志於斯世卒以陸沈下官不能大行其學固可深<lb/>
慨然聖賢墜緒非文公無以明文公遺書非先生無以<lb/>
成則斯文吾道確乎其有所歸矣先生沒其傳之著者<lb/>
在閩則宓齋陳氏信齋楊氏在浙則北山何氏江以西<lb/>
則臨川黄氏江以東則雙峰饒氏其久而益著者則西<lb/>
山真氏衍義諸書凡今經帷進講成均典教皆出先生<lb/>
講論之餘也嗚呼先生之道傳之後世先生之書行乎<lb/>
<pb n="KR4d0540_WYG_007-12b"/>
天下孰不想慕其髙風漸被其餘澤况鰲峰箕山之間<lb/>
雲烟蒼莽神氣流行愾然肅然猶若有見乎其位聞乎<lb/>
其容聲者乎書院之作其有功於世教豈曰小補云哉<lb/>
遂記不辭先生諱榦字直卿御史瑀之第四子累官至<lb/>
大理寺丞轉承議郎致仕勉齋其自號云<lb/>
　　　象山樵舍記<lb/>
江東諸郡治萬山中而山水之勝則在廣信廣信諸縣<lb/>
治萬山中而山水之勝則在貴溪若夫貴溪之尤勝則<lb/>
<pb n="KR4d0540_WYG_007-13a"/>
莫若象山象山自閩南行數百里至縣境巋然突起其<lb/>
勢上負而下墮若大象然故以名昔宋文安陸先生居<lb/>
是山以樂聖賢之道故山名益顯於天下後世今縣士<lb/>
程伯來父築屋讀書其中自署其顔曰象山樵舍蓋聞<lb/>
先生之風而興起者也夫山之勝峭而為巖谺而為谷<lb/>
散而為峰巒林麓窪而為溪澗池沼平者田疇聚者村<lb/>
落與凡神仙之居隠逸之廬浮圖之刹參錯旁午殆若<lb/>
棊布而星列焉且仙嵓雲臺逍遥琵琶諸山去樵舍近<lb/>
<pb n="KR4d0540_WYG_007-13b"/>
在咫尺伯來乃無所取而獨惓惓焉惟兹山之慕其真<lb/>
有見於先生者乎豈徒負薪行歌托名隠逸以僥寵榮<lb/>
而已耶蓋先生之道髙明而廣大先生之學簡易而精<lb/>
微雖其所入者與徽國文公小異要其終未始不各極<lb/>
於至當之歸也門人弟子因鵞湖太極之辯一時互相<lb/>
論議遂使後之學者不能無惑焉嗚呼彼亦安知二先<lb/>
生之所以然哉今伯來仰兹山之髙而聞其道讀先生<lb/>
之書而知其要将不待言語文字之間而超然日進於<lb/>
<pb n="KR4d0540_WYG_007-14a"/>
聖賢之域矣顧予何足以知之詩不云乎髙山仰止景<lb/>
行行止伯來其尚勉之<lb/>
　　　福州路儒學復田記<lb/>
國家廟祀孔子建學籍田以教養天下之士自江以南<lb/>
惟閩廣為盛而閩處八郡之中租入尤號富饒比年典<lb/>
司不謹姦弊滋甚遂使嵗入之數日以耗損教養之具<lb/>
或不給焉㢘訪使贍思丁公聞之慨然曰是必有豪强<lb/>
侵之者不然則漁於姦吏憲治所在敢爾乎乃命郡守<lb/>
<pb n="KR4d0540_WYG_007-14b"/>
申延嘉努稽圖按籍教授沈質初周履旁詢悉發諸豪<lb/>
民所侵在閩縣者得南洲田三百畮竒銀租若干兩魚<lb/>
蕩數百頃銀租三十兩兔壕莊田若干畮時昇里田一<lb/>
百畮奇嵗皆分其收之半在侯官者大小馬鄭漈洋田<lb/>
二百畮奇銀租一十三兩今增至五十三兩曇石莊銀<lb/>
租九十兩今增至二百兩新復田八十五畮銀租二十<lb/>
六兩在長樂者善田等田若千畮米增七十五石奇學<lb/>
産於侯官為最多其十四洲田畮幾五千米石二千三<lb/>
<pb n="KR4d0540_WYG_007-15a"/>
百六十僅入其半今悉復如數而又歸浮圖氏先勝洲<lb/>
侵田三百畮奇是舉也憲史武鼎治中買住學正張熙<lb/>
孫皆與有力焉於是在泮之士盧曄等相率狀其事來<lb/>
請記嗚呼昔之侵者今以歸昔之漁者今以復變耗損<lb/>
為富饒監憲公之用心亦知所本哉雖然學校之職教<lb/>
與養而已矣養之而非其材則稂莠足以害苗教之而<lb/>
無其法則紅紫得以亂朱今教養既有其具盍亦思所<lb/>
以去其害苗而亂朱者乎不然佻達貽子衿之譏貪殘<lb/>
<pb n="KR4d0540_WYG_007-15b"/>
興碩鼠之刺倉庾雖實亦何益於學校哉紀之石間用<lb/>
勸來者<lb/>
　　　福州三皇廟學田記<lb/>
三皇有廟毉者有學其制雖昉見於前代而合廟學為<lb/>
一則又我國家之盛典也然廟以崇祀牲幣粢盛之物<lb/>
不備是為凟禮學以明道餼廪供饍之具不稱是為慢<lb/>
士瀆禮慢士皆為政者之失福州三皇廟在城東北隅<lb/>
向予㢘問閩海時顧瞻棟宇荒陋俎豆狼籍師生散去<lb/>
<pb n="KR4d0540_WYG_007-16a"/>
學業不講語諸有司則曰無以贍也方謀所以經助之<lb/>
會遷去不果後五年以分部復來則廟學視前稍加飭<lb/>
焉問之主者謂宣城葛君秉璧之提學也㑹今平章普<lb/>
公之至大興學校而僚佐賔屬議以克合始取閩縣民<lb/>
田沒入於官者二百六十畮奇𨽻諸學官而部使者諸<lb/>
君又皆風勵勸勉以相厥成然後春秋祀饗朝夕供具<lb/>
一如令式而俎豆絃歌升降講習皆足以稱大藩之觀<lb/>
矣竊惟三皇之道猶天之元氣也元氣無不用故道亦<lb/>
<pb n="KR4d0540_WYG_007-16b"/>
無不該凡後世之叙倫明紀以淑諸人飲食作息以保<lb/>
其生者何莫非三皇之道也豈毉家者流所得而専祀<lb/>
哉況今所傳素問難經靈樞本草之書鍼刺砭□按摩<lb/>
齊和呪詛之法其言多假托附麗問難以神其術未必<lb/>
皆出乎三皇也然讀其書於學固可以推廣夫好生之<lb/>
徳仰其神於廟又可以想見夫生成覆載之功觸類而<lb/>
長之庶幾猶得其所存於萬一爾嗚呼掘地而泉至蓋<lb/>
水無不在也穴隙而光入蓋明無不照也三皇之主於<lb/>
<pb n="KR4d0540_WYG_007-17a"/>
毉其亦若此夫他凡預田事者具載於碑隂故不書<lb/>
　　　文昌祠記<lb/>
梓潼神祠在蜀郡梓潼縣累封輔元開化文昌司禄宏<lb/>
仁帝君今郡縣所在亦多祀之其創於福州儒學者實<lb/>
至正九年憲府諸君之所始也祠當麗澤亭之北杏壇<lb/>
之東重門周垣亦既嚴飭且刻石以紀其事矣比年横<lb/>
兵攘敓遂壊不葺石亦斷裂無存㢘訪使徳卿恩公聞<lb/>
而嘆曰神載祀典國之所重何瀆慢若是耶亟命司校<lb/>
<pb n="KR4d0540_WYG_007-17b"/>
者修而復之即事來請予記按梓潼為蜀郡蜀郡上直<lb/>
參宿參有忠良孝謹之象其山髙深博厚而水七曲實<lb/>
神明之所窟宅或謂斗魁為文昌六府主賞功進爵故<lb/>
掇科之士尤謹事之或謂神為張宿之精詩所謂張仲<lb/>
孝友者是也此其説固不可深考然神得以通祀於天<lb/>
下者其亦忠孝之所推與方今人心思治海宇漸平斟<lb/>
酌元氣運斡化機其不有望於神明之佐理乎今公勵<lb/>
新學校當干戈搶攘之餘而能惓惓於一祠之興復者<lb/>
<pb n="KR4d0540_WYG_007-18a"/>
亦必有所見焉嗚呼聖人之所以為教學者之所以為<lb/>
學忠與孝也忠孝原於心而通於神明臣之事君子之<lb/>
事父亦惟盡其所得為以求無愧於已而已矣是故行<lb/>
不侔於神明不足以為忠孝然則是祠得邇於郡學者<lb/>
獨非聖人神道設教之遺意乎乃為迎送神之曲俾歌<lb/>
以侑祀曰神之來兮連蜷乗白騾兮驂後先雲瀫瀫兮<lb/>
靈光縣肴醑蒸兮旅豆遵鸞聲止兮神語傳神之去兮<lb/>
砉歘猋輪旋兮弗弗山嶔崟兮水七曲是文達兮錫之<lb/>
<pb n="KR4d0540_WYG_007-18b"/>
遐福春秋報祀兮奚間閩蜀<lb/>
　　　上虞縣復湖記<lb/>
上虞縣西北五鄉曰永豐上虞祈興寧逺孝義五鄉有<lb/>
三湖曰上妃白馬夏蓋而夏蓋實承其委其周一百五<lb/>
里其門三十有六其溉一十三萬畮其賦一萬石奇中<lb/>
有潭名梟鏡雖大旱不竭而其支流餘閏又足以逺被<lb/>
會稽之延徳餘姚蘭風一都三保之境其為利也亦博<lb/>
哉湖自唐長慶中民始請割田為之仍令受水者包其<lb/>
<pb n="KR4d0540_WYG_007-19a"/>
所輸至今五鄉田租倍他産然其地勢倚江枕海鹹鹵<lb/>
浸淫傷敗禾稼東南又多大山深谷一遇暴漲則奔潰<lb/>
莫禦旱即枯涸可待故其隄防啓閉之法視二湖為尤<lb/>
謹疊堰分埭以時蓄洩限量晷刻以節多寡序次先後<lb/>
以均逺近而後民免凶荒捐瘠之憂官無侵奪分争之<lb/>
訟矣宋政和初越守王仲薿嘗廢湖為田得不償費南<lb/>
渡後吏部侍郎李光疏於朝盡復為湖嘉熙丁酉幾敓<lb/>
於福邸五鄉民張康等闔詞争之迺已始末具見碑志<lb/>
<pb n="KR4d0540_WYG_007-19b"/>
及通鑑長編國家内附以來屬時屢豐水利不講居民<lb/>
迺竊縁堤髙仰以私播種元貞間或言之營田使者得<lb/>
田三十頃粟五百石然自是蔓延莫禁湖之存無幾即<lb/>
有旱乾水溢則五鄉咸受其害矣至正十二年翰林應<lb/>
奉林希元來為尹遂定其墾數餘悉為湖十六年夏旱<lb/>
豪民乗間侵種其禁復弛縣尹李睿力復之明年春行<lb/>
御史臺移治會稽駐兵縣境或妄言湖膏腴可屯田典<lb/>
兵者忽於識察一旦竭如焦釡所得僅百許石而官民<lb/>
<pb n="KR4d0540_WYG_007-20a"/>
失利不可勝計御史察知其弊俾嘗賦於官者田如初<lb/>
他皆諭罷明年春又有獻之長鎗軍者賴分省阻止之<lb/>
於是積水盈溢恵及逺近而湖之利益博矣又明年父<lb/>
老乃相率謀於邑士徐煥文魏延曰湖食我民生死倚<lb/>
之不有紀述将何以示來者煥文等以予之嘗信於其<lb/>
人也具以狀請竊惟溝洫澮川之制廢陂湖池塘之利<lb/>
興而孫叔敖史起鄭國文翁鄭當時兒寛召信臣之流<lb/>
各以治能名於時其載之史傳者班班可見迨我國朝<lb/>
<pb n="KR4d0540_WYG_007-20b"/>
内設都水監外立庸田司郡縣守令皆知河防兼渠堰<lb/>
凡所以為生民計者可謂周密而深逺矣尚何弗修厥<lb/>
職往往使已成之業湮廢崩潰哉且是湖也旱則決水<lb/>
以灌田澇則導水以注海用力寡而成功多與諸湖較<lb/>
之實相倍蓰是以不敢重違父老之請而叙次其故用<lb/>
刻諸石豈徒為豪强姦貪之警庶幾長民者知所勸焉<lb/>
　　　上虞縣覈田記<lb/>
古昔聖王之治天下也曰分田定賦以一其民而已矣<lb/>
<pb n="KR4d0540_WYG_007-21a"/>
後世田賦不正徭役不均豪民得以肆其侵暴黠吏得<lb/>
以縱其奸貪然後法制大壊而斯民始不堪其生越上<lb/>
虞縣大徳間定墾田總之凡三十三萬二千三百畮奇<lb/>
其兵竈驛學寺觀免徵者四萬七千畮官民實徵者二<lb/>
十八萬五千二百畮具載典冊可謂較然矣嵗久法弊<lb/>
因去其籍且推收之法不行而鬻質之數不實遂使詭<lb/>
名寄户飛隠走貼虚增張并之弊紛紜雜出而真偽莫<lb/>
能辨矣至正十八年夏四月安陽韓侯諫來為尹會治<lb/>
<pb n="KR4d0540_WYG_007-21b"/>
兵縣境一切軍資悉取於民重輕失當怨讟載道侯為<lb/>
此懼将有以處之而未暇也明年春分省論功陞行樞<lb/>
密院都事仍總制縣事迺進父老曰若等苦吏横斂久<lb/>
矣我欲為若等定令使不得重輕為市何如皆俯伏頓<lb/>
首曰幸甚侯乃下令聴民自陳即有不實并以坐吏仍<lb/>
選鄉里大姓有禄位徳望者覈視之而侯坐堂上執朱<lb/>
墨勾稽覆騐窮晝夜不少休其法每田一區署由一紙<lb/>
載田形地方畝數與凡執事者其上俾執之以為劵而<lb/>
<pb n="KR4d0540_WYG_007-22a"/>
圖以魚鱗冊以鼠尾分以兜率總以歸類然後奸欺屏<lb/>
息田賦正徭役均而庭無紛争之訟矣又距縣西南數<lb/>
百步有湖曰西溪當故宋時民有私其髙仰以為田者<lb/>
或獻之福邸内附後籍入皇太后宫即其私租畝嵗輸<lb/>
穀二石二斗曰籍田其田並湖居民稍復侵耕輸穀五<lb/>
斗曰蕩田又窪下者輸穀四斗三升曰葑田嵗久籍田<lb/>
力薄更失水利終嵗勤苦得不償費而蕩葑之利日饒<lb/>
侯為度其土宜第其租入民皆稱均其冬予以總漕閩<lb/>
<pb n="KR4d0540_WYG_007-22b"/>
廣道出上虞父老遮拜道左具述其事嗟夫治民亦多<lb/>
術矣要莫大乎得其心得其心有道亦不背其所好不<lb/>
施其所惡而已或奪其利以戕其生勞其力以咈其性<lb/>
則民心其可得哉侯能因民好惡以出治其庶幾長民<lb/>
者之道乎且聞侯之始至也會萬戸馮輔卿以兵來守<lb/>
将預徵民租侯言方旱饑請待新穀之登民甚便之鄰<lb/>
境構兵遊軍已入縣将校慮有伏欲盡燬民居侯白叅<lb/>
政公遂得免長鎗軍來分鎮或言縣多湖田膏腴可屯<lb/>
<pb n="KR4d0540_WYG_007-23a"/>
種侯力争水利不可失亦得免又大修孔子廟復忠恕<lb/>
堂聘名師廣弟子員日與講論忠君親上之道縣人化<lb/>
焉故并記之侯字自行故宋魏國忠獻王十世孫少孤<lb/>
能自力學以義兵數立戰功丞相便宜擢台之臨海縣<lb/>
丞遂來為縣累官都事云<lb/>
　　　義阡記<lb/>
松江通守謝侯禮既作義阡間至錢唐謁予曰𦵏不如<lb/>
禮曰埋不得埋曰棄今吾郡之民不幸而棄焉者或有<lb/>
<pb n="KR4d0540_WYG_007-23b"/>
之矣吾為守而未能使之化又不能恵吾民於心獨無<lb/>
欿然乎今得地五百畮散在九龍山中各垣其四周以<lb/>
限芻牧之入鋤耰之侵使凡孤貧無依羇旅無歸者皆<lb/>
得𦵏焉猶懼夫𦵏者力有不贍則又割田五百畮嵗徵<lb/>
其入以助之凡斂而棺者予地二十尺米二石火而函<lb/>
者地五尺米五斗仍深其坎崇其封大書居里姓名而<lb/>
謹志之他日子孫或有徙瘞者給米如𦵏數之半庶幾<lb/>
長民者之道焉予聞守言為之太息曰先王定為喪𦵏<lb/>
<pb n="KR4d0540_WYG_007-24a"/>
之禮自天子以至於庶人其塋域大小日月逺近皆有<lb/>
截然之制不可踰也自浮圖氏之教行而火𦵏遂興郭<lb/>
璞管輅之學出而拘忌益甚火𦵏興故有沈其遺於水<lb/>
者矣拘忌甚故有拆裂暴露而不顧者矣今侯之為阡<lb/>
也不徒孤貧羇旅有以慰其魂魄於風凄露泣之時庶<lb/>
使火焚水溺與夫拆裂暴露者惕焉感動而知所以掩<lb/>
其親矣然則侯之化其民也豈小補哉<lb/>
　　　福州行省檢校官廰壁記<lb/>
<pb n="KR4d0540_WYG_007-24b"/>
至正十六年春三月詔復福建等處行中書省即故宣<lb/>
慰司為治文武佐屬各有攸署獨檢校官缺焉後四年<lb/>
諤勒哲特穆爾邵侔來視事顧謂同列諸君曰檢校主治<lb/>
文書迺無専治可乎諸君曰固當屬以軍事未遑今宜<lb/>
有以成之矣遂請諸大府度地省治之西偏發官銀若<lb/>
干以資經始其不足者以俸錢給仍移同列鄭鼎納延<lb/>
董其役曾不數月工師告成前闢治事之廰後為燕息<lb/>
之堂待賔居吏位次秩然明年春諸君相率過予請紀<lb/>
<pb n="KR4d0540_WYG_007-25a"/>
其事予惟國家統一海宇既立中書省以總天下之務<lb/>
復立行省以分中書之治至元二十八年始設檢校官<lb/>
二員又明年增至四員其在行省者半之比年兵興多<lb/>
事添置遂無恒員凡諸曹所治銓衡賦税禮樂輿馬刑<lb/>
政營繕之屬署牘叅錯旁午出入山委林比檢校悉得<lb/>
録其繆愆稽考以為重輕上幕府議一不合則吏抱成<lb/>
案往來力争可否不得則檢校並上堂立具列卷前後<lb/>
反覆辨論必如律令乃已其職任之重若此今諸君之<lb/>
<pb n="KR4d0540_WYG_007-25b"/>
興斯役也豈徒燕嬉飽食以寧其軀娱其心而已哉蓋<lb/>
居髙處明則神清而氣舒瞻視嚴肅則望重而人畏神<lb/>
清氣舒故内絶壅蔽而慮無不周望重人畏故外絶干<lb/>
撓而令無不行慮周令行而後檢校之職盡矣雖然檢<lb/>
校為諸曹設也諸曹有所闕遺苟阿順不言則檢校失<lb/>
也檢校言之不即改且羣聚騰訕焉則諸曹過也檢校<lb/>
不挾其所得為者為功諸曹不以其所不能為者為諱<lb/>
則上下協和百職具舉矣百職具舉藩屏其有不乂安<lb/>
<pb n="KR4d0540_WYG_007-26a"/>
者乎<lb/>
　　　福建行省檢校官題名記<lb/>
福建行省檢校官既創治事之廰請予記諸壁間矣間<lb/>
復聮謁曰凡官署必刻石題名今石已礱而文未具甚<lb/>
幸先生終恵焉予於檢校多相善且其意又甚勤能無<lb/>
一言以為勉乎切惟中書總天下之務行省分中書之<lb/>
治諸曹掾皆宰相親所選擇以待用於他日者其所治<lb/>
文書自莫府上之堂反覆論辨比完署宜無有過差矣<lb/>
<pb n="KR4d0540_WYG_007-26b"/>
今檢校以七品屬職迺使復閲其牘舉其稽愆而繩糾<lb/>
之何哉蓋中書機務萬變不齊藩屏之寄尤為重繁諸<lb/>
曹掾於一時迎奉唯畫之際欲盡當其輕重是非可否<lb/>
亦寧免一失於千萬也况羣小使役於下者無斗粟一<lb/>
錢之給徒操數寸之管竊弄文法以思贍其家爾又安<lb/>
能盡必其無弊耶此檢校之設所以不得不重也且御<lb/>
史嵗一視案遇小過輒有讓與其讓於御史曷若補其<lb/>
闕遺使無讓哉然則檢校獨非諸曹御史乎諸曹以御<lb/>
<pb n="KR4d0540_WYG_007-27a"/>
史待檢校則檢校益當知所以自重矣載其姓名於石<lb/>
豈徒紀嵗月論官資以夸於人而已庶幾較得失辨賢<lb/>
否者有所徵焉<lb/>
　　　福建㢘訪司題名記<lb/>
至正二十一年秋天子以閩海道逺吏多失職乃命福<lb/>
建行中書省右丞恩寧普公為㢘訪使冬十二月公既<lb/>
視政逺近懾服明年春吏白㢘訪司繇按察司改置三<lb/>
十餘年始具載使佐姓名於石今又四十年書刻殆徧<lb/>
<pb n="KR4d0540_WYG_007-27b"/>
矣宜有以更之公謂官署題名尚矣非徒紀班資姓氏<lb/>
嵗月而已也庶幾使來者上下其人之賢否以為懲勸<lb/>
焉其刻石如故事於是吏更以公命來徵予文予曰風<lb/>
紀固重矣然所以為重者實又存乎其人誠如公言則<lb/>
凡登名於兹石者其有不惕然悚懼以思盡厥職者乎<lb/>
遂書以為記<lb/>
　　　重修福州治記<lb/>
福州中七郡而治連山東馳衆水皆滙於海地氣旁薄<lb/>
<pb n="KR4d0540_WYG_007-28a"/>
物産蕃阜自無諸以兵佐中國常衮觀察其地朱子以<lb/>
道學淑諸人千載而下號稱鄒魯國朝始建行尚書省<lb/>
提刑按察司後更省為宣慰司按察為㢘訪司近又罷<lb/>
宣慰司立行中書省大官臨莅其上守吏惴惴日事迎<lb/>
謁間一據案署牘輒復起去故郡治弊壊幾無以芘覆<lb/>
左右愕視嘆息卒不暇議所以修治者至正庚子春予<lb/>
董漕閩廣舘於府中因謀葺之或曰子幸以老請居幾<lb/>
何時顧欲勞且費耶予惟君子之所以處其身也不以<lb/>
<pb n="KR4d0540_WYG_007-28b"/>
物我而有豐嗇不以近久而易勤惰况即舊以圖新因<lb/>
廢以補陋其猶易於成功乎於是稍節俸入俾通守阮<lb/>
世隆主治之而監守僚佐咸曰吾儕之所不暇甚幸尚<lb/>
書之辱貺也乃皆協心相事曾不踰月工以告成而聴<lb/>
政之堂退休之室公牘之署與夫凉軒燠舘重門修廡<lb/>
廓焉若闢奥焉加深矣既事進執事者于庭而告之曰<lb/>
南方不靖踰十數年将士苦於戰鬭民庶勞於餽餉海<lb/>
隅遺黎殆無以生今是之葺豈徒與大夫士娛其心便<lb/>
<pb n="KR4d0540_WYG_007-29a"/>
其體而已哉凡有事於斯堂者亦将惕然而感惻然而<lb/>
懼蚤夜孜孜思有以勉吾力之可為以盡吾職之當為<lb/>
庶其無負於君國子民之道爾不然刑賞出於愛憎曲<lb/>
直徇於賄賂朘其民而肥其身聚於上而怨於下馳騁<lb/>
出入自以為得計天地鬼神其可欺乎記諸壁間用勸<lb/>
來者且以自警云<lb/>
　　　髙風臺記<lb/>
出福州西城門三里許鳳凰山之下有古寺曰香嚴寺<lb/>
<pb n="KR4d0540_WYG_007-29b"/>
之西隙地為故圃圃之中有邱隆然翳以榛莽蒙以篠<lb/>
簜掘礨叢襍垤窪莫辨羊豕得以為囿狐鼠得以為窟<lb/>
雖寺之僧亦棄而不顧也予間過之見孤樹特起蔥蒨<lb/>
蓊鬱疑必有殊勝始命僮開蹊累級攝衣而登則上廣<lb/>
旁峻周以堅甓石牀横布陳跡具在迺知故臺也於是<lb/>
翦茂草除惡木斬突夷㘭刓贏補罅然後方整峭拔岌<lb/>
焉增髙而益曠矣已迺拂石而坐倚樹而觀方山聳其<lb/>
前蓮峰矗其後左滄海右長江雲烟蒼茫極目無際諸<lb/>
<pb n="KR4d0540_WYG_007-30a"/>
生劉中鄭桓喜而進曰是臺也蔽於近而超於逺晦於<lb/>
昔而顯於今脱其蕪穢處之髙明顧非幸歟且重桐江<lb/>
之絲髙南州之節雖其風未足以語希瑟之詠而逸氣<lb/>
雅操猶可以激頽波而清薄俗也願請所以名之者語<lb/>
未既忽有風自南來飄冠巾襲毛髮徘徊乎几席之間<lb/>
泠泠然渢渢然周流動盪若有以宣通夫壅滯而還復<lb/>
乎淳熙者遂名之曰髙風諸生復請亭其上而志諸石<lb/>
故記<lb/>
<pb n="KR4d0540_WYG_007-30b"/>
　　　鳴鳳亭記<lb/>
予既作髙風之臺将亭其上而不果平章道隠公聞之<lb/>
使以錢來僦工而一二同志亦相其成寺僧悟騰覺馨<lb/>
躬操畚臿負木石為其徒倡曾不數日遂落成矣客請<lb/>
有以名之予謂鳳凰之山左右翼張若飛鳴而來下者<lb/>
名其在兹乎適左丞周賢公至而喜曰吾舊藏先從父<lb/>
平章公手書鳴鳳二大字即以是扁庶其成子之志客<lb/>
曰美哉翩翩乎與髙風頡頏下上矣然聞鳳仁鳥也當<lb/>
<pb n="KR4d0540_WYG_007-31a"/>
黄帝時嘗處齊宫巢阿閣其後絶不至及堯即政七年<lb/>
始止於庭舜樂九成而復來儀周成之世最稱明盛亦<lb/>
僅集郊藪要皆千數百年迺一出出則天下必大治吾<lb/>
夫子思見之而終不得故曰吾已矣夫漢史雖數載其<lb/>
事或疑其非真鳳也子今徒取山之形似者以名亭不<lb/>
亦甚逺乎予乃囅然而笑曰人瑞鳳也鳳瑞人耶鳳兮<lb/>
鳳兮吾誠不得而見之耶方今泰治将復屢詔求賢圭<lb/>
璋聞望之士馮翼孝徳之賢行将雝雝和鳴於朝又何<lb/>
<pb n="KR4d0540_WYG_007-31b"/>
必巢閣儀庭迺為鳳哉因卷阿君子之詠動匪風下泉<lb/>
之思三嘆而書諸亭亭後於臺成十五日揭而扁之又<lb/>
後亭之三日實九月丙子也<lb/>
　　　黄氏義田記<lb/>
四明城南有黄氏者兄弟六人曰景振景文景誠景華<lb/>
景行景賢志剛氣和且能拓其入以致豐約其出以為<lb/>
羨久而家益饒景振間飲諸弟而告之曰我等雖未能<lb/>
力學以施諸用猶幸不失先人之遺顧吾宗多貧窶其<lb/>
<pb n="KR4d0540_WYG_007-32a"/>
可不思所以為淑後之計乎請以租田五百畝倣范文<lb/>
正公義莊之制而稍損益之其庶幾盡吾情哉行之未<lb/>
久兄弟相繼物故獨景賢在一日慨然曰自兵起南方<lb/>
征徭無度雖破家不足以給用況所謂義田乎今幸大<lb/>
府令有司計畝受役民力亦少紓矣若是而不思有以<lb/>
繼吾兄之志将何以慰其魂魄於地下哉於是更益田<lb/>
一百畝市里人王氏地若千步搆屋若千楹以貯其嵗<lb/>
入斟酌時宜定為規約凡所以贍宗族時祭祀給廬墓<lb/>
<pb n="KR4d0540_WYG_007-32b"/>
之營葺婚喪出入助各有差然後黄氏之賢藉籍乎四<lb/>
明之境天台陳君從來三山數以田記為請君從予故<lb/>
人也其言既可徵又喜黄氏兄弟好義之力迺作而嘆<lb/>
曰義出於人心而本諸天理國之盛衰家之興廢在義<lb/>
與不義而已一事之行苟合乎義猶足以使人感服而<lb/>
興起況割已所有以恵衆人乎黄氏子孫能世守之不<lb/>
失則其為義也益逺矣<lb/>
　　　林氏祠堂記<lb/>
<pb n="KR4d0540_WYG_007-33a"/>
福州長樂縣羅田林氏既為祠以合祭其先族之長曰<lb/>
崇孫實主祠事間遣諸孫頤以狀來請曰林氏始祖諱<lb/>
遷者以唐貞元八年自董平山來婿羅田羅氏遂為里<lb/>
人遷生相相生恵蒙恵蒙學浮屠法太平六年廬親墓<lb/>
有孝行天嘗雨之錢朝廷因旌其門宋建隆開寳間相<lb/>
之從孫珍為殿前都虞侯彰武軍都巡驛使珍五世孫<lb/>
栗累官兵部侍郎在孝宗朝為名臣殁諡簡肅嘗置祭<lb/>
田若干畝且譜其族簡肅之子行知經略廣東經略諸<lb/>
<pb n="KR4d0540_WYG_007-33b"/>
孫春一通判泉州當内附初棄官歸隠更為譜甚悉後<lb/>
至元庚辰崇孫謀於諸孫徳生公劉始買宗人宅一區<lb/>
為今祠中堂四楹東西兩廡門庭庖庫祭器具完又於<lb/>
堂之西别為屋兩楹櫃藏逺近之主朔朢則合族之人<lb/>
羅拜祠下節序薦以時食春秋卜日謹奉主列叙堂上<lb/>
執事者深衣幅巾行三獻禮至正甲申復益田十五畝<lb/>
聘名師即兩廡教其子孫之來學者然後尊祖敬宗之<lb/>
道稍備而子弟彬彬然亦知所向矣願紀顛末以訓後<lb/>
<pb n="KR4d0540_WYG_007-34a"/>
人予既諾而未有以復則頤之請益堅頤昔在京師從<lb/>
予遊甚契今又與予友程備夫數來相謁其可無一詞<lb/>
以告之乎夫自廟制廢而祭祀之失久矣祠堂雖非古<lb/>
制而近世士大夫家能行之者猶以為難況閭閻市井<lb/>
之間乎且自兵變以來故家巨室莽為邱墟雖欲洒掃<lb/>
一室以致灌薦且不可得又安能求其門堂寢室之具<lb/>
備哉林氏居閩海之濵厯二十一世五百七十餘年而<lb/>
猶克保其逺裔於凋謝散逸之餘守其遺祠於干戈搶<lb/>
<pb n="KR4d0540_WYG_007-34b"/>
攘之際抑何世徳之逺歟雖然禮有隆殺廟有祧毁今<lb/>
既各祖其祖而又合祭其逺近庶幾有徵於時祫之遺<lb/>
乎吾於林氏益知閩俗之厚矣<lb/>
　　　興和郡守康里君善政記<lb/>
至正十九年冬十月予以使事道出會稽得拜南行臺<lb/>
大夫康里公於鍾離里第見其風采凝峻綱紀振肅百<lb/>
司庶府竦焉唯謹莫不潛孚黙感以興起其好善惡惡<lb/>
之心退而與其賔佐花君仲實言則曰子見大夫公卓<lb/>
<pb n="KR4d0540_WYG_007-35a"/>
卓若此亦嘗識公之子今尚書剛君近仁乎君之守興<lb/>
和也始至之日屬大旱苗且槁急禱之甘雨隨澍時鈔<lb/>
法大壊偽濫滋甚吏輒擅官本以自殖齊民羅立庫門<lb/>
外終日盻盻不得易一文君制為均倒之法奸欺屏絶<lb/>
仍下令商賈貿易悉從其便由是食貨流通逺近稱善<lb/>
先是官馬分飼城中芻粟不給民甚苦之君散諸郊野<lb/>
農家遂稱均平君所居之庭植小榆髙僅踰丈有鵲來<lb/>
巢其上飛鳴飲啄若與人相忘者衆咸異之郡士謝本<lb/>
<pb n="KR4d0540_WYG_007-35b"/>
李克道劉滙各為歌詩以稱道其事於是君之治行為<lb/>
朔方第一朝廷聞而嘉之遣使賞勞甚厚此其父子繼<lb/>
美雖漢張安世萬石君家何以過哉予惟曩職兵部侍<lb/>
郎時君方為郎中及以庸田使者平糴東吳則君受大<lb/>
師命實司董輸所至號令風驅電馳固已知君之材俊<lb/>
如神駒健鶻不可羈束而控搏矣今聞仲實言於吾心<lb/>
獨不忻幸而願見之乎叙而書之庶将識吾情焉<lb/>
　　　道山亭禱雨記<lb/>
<pb n="KR4d0540_WYG_007-36a"/>
至正二十年夏閏五月不雨六月壬辰雨既而又不雨<lb/>
有司徧禱弗應民甚憂之戊申㢘訪使贍思丁有嗣副<lb/>
使元努國器僉事額琳沁士𢎞布喇特納仲賢鄭潛彦<lb/>
昭經厯達爾瑪蒙古清逺知事黄布延特穆爾顔肅照<lb/>
磨傳居信忠卿相與謀曰夫閩山髙水深神多靈異能<lb/>
出雲雨禦菑患以芘其民今旱若兹禱且弗應吾誠其<lb/>
有未至乎不然則是政失其平行愆於常雖有告不吾<lb/>
聴也迺皆出宿於外為壇道山之亭而祝祭之曰冦逞<lb/>
<pb n="KR4d0540_WYG_007-36b"/>
於暴兵横於貪殘傷之遺已無以生神又不我恤使之<lb/>
遑遑然無所控愬亦何至斯極也用敢白於神今日不<lb/>
雨至明日明日不雨至三日三日終不雨則吾徒固無<lb/>
所逭其罪神亦獨能辭其責乎既事靈風肅然神若歆<lb/>
止五漏将盡隂雲四合厥明風雨大至池沼溝澮皆溢<lb/>
水㶁㶁流不止焦枯既蘇歡呼震野於是大夫士相率<lb/>
為歌詩以頌休美而求予記其事嗚呼山川之神不逺<lb/>
吾誠誠吾心以致夫神神其有不格者乎書曰至諴感<lb/>
<pb n="KR4d0540_WYG_007-37a"/>
神傳曰神依人而行兹雨也其有以哉是宜書<lb/>
　　　密庵記<lb/>
予往時在錢唐見金華黄太史亟稱吳郡張子英為宋<lb/>
世家入國朝其父大監公以文學遇知成廟有文名至<lb/>
子英讀書工詩尤善鼓琴予未及識也數年後過錢唐<lb/>
則子英以功同知崑山州矣雖數來見然皆旅進於衆<lb/>
賔之次未嘗與之叙殷勤接談笑也今年予以分部過<lb/>
海昌屬其子爵為州倅迎子英來養方日過予論議且<lb/>
<pb n="KR4d0540_WYG_007-37b"/>
間示太史所為著閒止齋記於是與子英交始密而信<lb/>
黄公之言為不誣矣一日子英謂予曰閒止在西湖故<lb/>
宅之東兵變後失其業久矣今來海濵僦屋湫隘無<lb/>
以佚吾老兹即舍館之傍治小閣以時休息名之曰<lb/>
密庵先生能辱記之乎予謂密之一辭見於詩周頌基<lb/>
命宥密禮中庸文理密察而又雜出於經傳百家之書<lb/>
皆可考而徵也然聖人治心之法則莫切於大易繫辭<lb/>
洗心退藏於密之言蓋易本卜筮之書蓍動卦静而爻<lb/>
<pb n="KR4d0540_WYG_007-38a"/>
之變無窮因卜筮以求聖人之心因聖人之心以觀天<lb/>
地之化其機微神妙孰有密於此與故夫物之未感也<lb/>
其理具於人心而寂然不動及其出而應物則圓神方<lb/>
智各見於功用之實而天下事物吉凶禍福舉不能遁<lb/>
其情此聖人之所以為教也彼所謂善馭世者揣摩捭<lb/>
闔以鈎民情知非不密也而卒失之知雕龍炙轂堅白<lb/>
同異言非不密也而卒廢於言勇示之怯强示之弱衆<lb/>
示之寡進示之退取示之與争示之讓盈示之虚術非<lb/>
<pb n="KR4d0540_WYG_007-38b"/>
不密也而往往敗於術然則子英之為密也其亦嘗慎<lb/>
所擇不乎是故天不密則三光不明而四氣失序矣地<lb/>
不密則山崩川竭而萬物不毓矣人不密則七情蕩而<lb/>
百疾生矣天地之氣所以周流不息者猶本於至密孰<lb/>
謂人中天地而立而可不慎於至密乎子英苟能於是<lb/>
而自勉焉則庶其為學也益密矣子英曰謹受教遂書<lb/>
為庵記<lb/>
　　　裕軒記<lb/>
<pb n="KR4d0540_WYG_007-39a"/>
越士王元實治小室於居宅之旁門竇側出僅可布榻<lb/>
名曰裕軒其友括蒼劉伯溫既為之記他日予過元實<lb/>
則復以記為請予謂元實之軒甚隘而强以裕名豈外<lb/>
示狹陋而内實寛廣乎毋亦自晦其光以求全乎不然<lb/>
則是會稽之山多金玉鏡湖之田多膏腴将即此致富<lb/>
優游以自裕也元實笑曰内寛外狹孰與表裏之一韜<lb/>
晦自全孰與中正之守金玉良田孰與仁義之利吾固<lb/>
不敢以此而易彼也予時甚髙元實之志而迫以使事<lb/>
<pb n="KR4d0540_WYG_007-39b"/>
不果為及再過會稽則禮部之召嚴又不果其後東方<lb/>
震擾連嵗用兵言久不復亦忽忽忘之矣今年夏從子<lb/>
穎之來自越未幾外姪李允亦至皆致元實之請益堅<lb/>
於是知元實之果異於人人也大抵君子之為學在裕<lb/>
其心而已矣心得其裕則以之處富貴而不驕以之處<lb/>
貧賤而不諂以之處患難而不變甚至於死生存亡之<lb/>
際綽然守之而有餘焉元實當干戈擾攘而偲偲焉不<lb/>
忘一言之戒其亦庶幾有見於此夫苟能推是心以往<lb/>
<pb n="KR4d0540_WYG_007-40a"/>
則無往而非裕矣雖然人亦孰不欲裕其心也而鄙吝<lb/>
之私有以塞其廣大之量沈昬之氣有以蔽其髙明之<lb/>
域驕蹇桀驁一物不容而卒至於無所容其身者何也<lb/>
蓋不能順乎理故也理順則天地不能違況於鬼神乎<lb/>
況於人乎故沛然若巨魚之縱壑浩然若大鵬之運風<lb/>
此其為裕何哉在元實必能洞識其幾矣是為記<lb/>
　　　皆夢軒記<lb/>
三江之口九峰之下有奇士曰陳汝嘉履儒者行衣道<lb/>
<pb n="KR4d0540_WYG_007-40b"/>
士服蓽門蓬户與世泊然更軒其東偏雜置黄帝老子<lb/>
莊周列禦冦與夫毉卜種樹之書於其中日歸自外朗<lb/>
誦長哦倦即隠几而卧形與夢接嗒焉蘧焉不知人世<lb/>
之有物我榮辱是非得失憂喜也因取鄭人斃鹿覆蕉<lb/>
互皆有夢之説名之以皆夢間過清虚子而問曰人於<lb/>
天地間生一夢也死一夢也夢之有覺猶死之有生覺<lb/>
而復夢猶生之有死生死皆夢也夢亦生死也生果覺<lb/>
耶死果夢耶吾不得而知之矣先生試語我乎清虚子<lb/>
<pb n="KR4d0540_WYG_007-41a"/>
曰生死百年夢覺一時一時之夢百年百年之覺一夢<lb/>
人徒知生之樂死之苦而不知生之勞死之佚也昔之<lb/>
善喻者常有華胥之游胡蝶之適邯鄲槐安之樂其殆<lb/>
有見於此夫以死為夢烏知生之非夢耶以生為夢烏<lb/>
知死之非夢耶夢死夢生又烏知非夢中之夢耶夢中<lb/>
占夢又烏知非死生之夢耶變化紛紜真假莫辨若是<lb/>
則天地十二萬九千六百年之數皆夢也又奚暇論百<lb/>
年一時之逺近乎以有限之嵗月接無窮之變遷苟非<lb/>
<pb n="KR4d0540_WYG_007-41b"/>
廓然超出乎六合之表洞然遐觀乎八荒之外逍遥汗<lb/>
漫以與造物者游則幾何其不為巾笥之龜文繡之牲<lb/>
乎雖然此直莊列之徒過於矯激托此以自髙爾在吾<lb/>
聖賢之教則有不然者夫人以稊米之身參天地之大<lb/>
極古今之變通幽明之故其所以自任者亦甚重矣或<lb/>
者失其所重肆情縱欲酣醟沈酗如醉如醒終其身而<lb/>
不悟是殆為真夢者吁可悲也哉安得鑿瞢闇之牖以<lb/>
通其明啓大覺之闗以導其出辟中正之途以指其歸<lb/>
<pb n="KR4d0540_WYG_007-42a"/>
使之豁焉醒光焉覺靈扃洞開照耀白日然後知夢為<lb/>
真夢而向所謂皆夢者皆非夢矣汝嘉曰吾夢幸覺請<lb/>
書先生之言并以覺後人遂為記清虚子别號喌喌翁<lb/>
云<lb/>
　　　鶴齋記<lb/>
江東薛茂𢎞少精敏負奇氣讀書萬山中窮日夜不已<lb/>
客有慰其清苦者攜白鶴來贈茂𢎞甚愛之一日鶴去<lb/>
思之不能忘也遂圖之齋壁以為玩其後茂𢎞遊京師<lb/>
<pb n="KR4d0540_WYG_007-42b"/>
學道於朱公本初從代祠華蓋謁蜀郡虞先生先生與<lb/>
之論詩愛其清新流亮氣韻髙爽翛然有出塵之思嘆<lb/>
曰是非憑虚御風翱翔八極者不能道也因取杜工部<lb/>
詠薛少保畫鶴詩意名其齋曰鶴茂𢎞聞之喜曰是善<lb/>
名我遂不辭去今十數年先生跨鶴仙去而不復可見<lb/>
矣予間居西湖方欲問孤山之梅訪林逋之鶴忽有羽<lb/>
衣長身揖而前者問之則薛茂𢎞氏袖出先生所題鶴<lb/>
齋詩一首乃相與坐石而歌援琴而鼓鳴皋之曲其聲<lb/>
<pb n="KR4d0540_WYG_007-43a"/>
琅琅上徹霄漢再鼓洞天之舞其聲窈窈不絶恍若霓<lb/>
裳素節飄忽軒舉與羣仙頡頏下上也松隂滿庭月色<lb/>
如水相顧一笑而去<lb/>
　　　梅邊小隠記<lb/>
福州出東門外數百步南入委巷有庵曰海印兵後廢<lb/>
不葺風摧雨漂蒿萊出垣端里之人曰吾聞烏石山地<lb/>
平寺有雲磎上人者手無一錢能佐其師起大招提若<lb/>
禮之來兹庵其復興乎上人既至則易腐為堅拓隘為<lb/>
<pb n="KR4d0540_WYG_007-43b"/>
廣芟蕪而嘉草生滌汙而清泉列供佛會僧各極嚴浄<lb/>
復治小閣牖其北以向明堊其中以尚潔檻外植竹數<lb/>
竿雜布花石清風徐來香氣滿坐題曰梅邊小隠上人<lb/>
説法之暇即趺坐焚香髽兩童治茶具與客彈琴哦詩<lb/>
客間問曰佛果如是乎謂汝梅邊耶則梅無有也謂汝<lb/>
隠耶曾不逺乎煩囂之聲也則将即多聞以為觀耶抑<lb/>
亦捐衆有以為空耶上人笑曰子非梅惡知梅子非隠<lb/>
惡知隠知梅非梅故凡接吾目者皆梅也知隠非隠故<lb/>
<pb n="KR4d0540_WYG_007-44a"/>
凡寂吾心者皆隠也梅乎隠乎其果傲兀沉酣於色香<lb/>
之界乎我觀華嚴得衆妙法我從黄梅悟無上乗客曰<lb/>
是佛道也遂書為記<lb/>
　　　休休亭記<lb/>
長樂縣南行三十五里曰羅田宋兵部侍郎簡肅林公<lb/>
故宅在焉宅之南有二大榕樹䕃可數百步公諸孫宗<lb/>
正築亭其下顔曰休休間過予求記予往在京師宗正<lb/>
方抱其師余君所著樂書上之朝時其志甚揚氣甚鋭<lb/>
<pb n="KR4d0540_WYG_007-44b"/>
論甚辨别後數年予以部使者來閩南則宗正首來謁<lb/>
視其揚者若已抑鋭者若已挫辨者若已訥又七八年<lb/>
以户部尚書來董漕事復見宗正則向所謂若抑若挫<lb/>
若訥者益縮恧斂退無復有意於人間世矣予乃慨然<lb/>
為之嘆曰子方當强仕之年慷慨尚義縱不能擊强殄<lb/>
寇如鷹鸇之逐狐兔亦豈不能長揖将相開口一論天<lb/>
下事乎何其遽為休休之名也不然則必有咈然不平<lb/>
於中者矣宗正乃笑曰先生徒疑吾咈然者之為休休<lb/>
<pb n="KR4d0540_WYG_007-45a"/>
不知吾悠然者之為休休也吾昔以鋭故挫以揚故抑<lb/>
以辨故訥今吾幸縮恧斂退則夫訥也抑也挫也雖日<lb/>
呌囂隳突乎吾前膠擾噂沓乎吾後吾方漠焉頽焉若<lb/>
無與於其身之休戚榮辱者則今之視昔其為得失何<lb/>
如也是故放浪而歌箕踞而坐風來酒醒樹隂滿地於<lb/>
斯時也吾且不知天之為髙地之為逺又烏知有人間<lb/>
世耶言既掉臂而起玩齋道人遂書為休休亭記<lb/>
　　　思庵記<lb/>
<pb n="KR4d0540_WYG_007-45b"/>
天台黄巖之陽有山曰方山山之下有屋曰思庵蓋州<lb/>
人施氏墓祠之所在也施之先紹興知府諱某者由永<lb/>
嘉檉江來居黄巖遂𦵏其地傳三世至愚隠翁諱某始<lb/>
立祠墓側宋杜清獻公範扁以今名愚隠之孫諱紹祖<lb/>
者拓而大之又三世矣比年庵燬於兵其諸孫經營葺<lb/>
構復其舊觀集賢待制趙君雍為書故扁以示不忘也<lb/>
予應召過四明其七世孫應元從事分省受遣從至海<lb/>
上間語予故且請為之記予謂人子之於其親也無往<lb/>
<pb n="KR4d0540_WYG_007-46a"/>
而不致其思焉生則思盡其養喪則思盡其哀祭則思<lb/>
致其敬是以親喪之日有限而孝思之感無窮也故君<lb/>
子見風雨霜露則有怵惕悽愴之思見山川草木則有<lb/>
往來游息之思見杯圈几杖則有口氣手澤之思及其<lb/>
當祭之日僾然若有見乎其位愾然若聞乎其嘆息之<lb/>
聲自非孝敬之至通乎幽明而達之上下者其能潛孚<lb/>
黙契於冥漠之表乎況是庵也積百年之澤而傳之今<lb/>
日合累世之祖而聚之一堂昭穆之位有序而不紊宗<lb/>
<pb n="KR4d0540_WYG_007-46b"/>
祧之祀既逺而不遺則其所思也永矣雖然思敬其親<lb/>
當愛其身施氏子孫能思敬其親矣盍益思所以愛其<lb/>
身者哉遂為之記<lb/>
　　　谷叟莊記<lb/>
谷叟莊在黄巖州南九十里州人鄭静思之所營也静<lb/>
思世居州之天長街為聞家及静思懐奇負氣不樂軟<lb/>
熟從人始築室谷嶴居焉谷嶴萬山中東接松門西連<lb/>
鴈蕩大間泉村諸峰峙其南北望之巖崿峭怒阻絶若<lb/>
<pb n="KR4d0540_WYG_007-47a"/>
不可處及入其境則豁然開張水紓土曠宜於釣耕嘉<lb/>
卉異石紛披林麓靈飈蕩和香氣不絶又其俗朴野多<lb/>
古衣冠無他嗜好可交也静思於釣耕之暇葛巾芒屩<lb/>
曳策長松之間披草而坐傾榼而飲飲而醉醉而醒不<lb/>
知天之髙地之迥也山人愛静思之居是谷也故稱之<lb/>
為谷叟静思亦樂谷之有是居也因自號曰谷叟莊或<lb/>
謂静思年方茂非叟居無積非莊出而用於時非谷或<lb/>
曰老於事即叟富於學為莊谷虚斯能盈也予不知其<lb/>
<pb n="KR4d0540_WYG_007-47b"/>
然故并記之<lb/>
　　　凝虚樓記<lb/>
平章普公兼善至閩之二年誅鋤兇强煦毓罷氓威恵<lb/>
並施逺近懐畏乃即居地之東偏創樓四楹軒忩中敞<lb/>
闌楯外植間與僚佐賔客拾級而登倚衡而望憑虚凝<lb/>
注閒逺幽曠凡其沙鳥淵魚之飛泳烟嵐雲樹之晦明<lb/>
又若有以助夫心目之所得者因題其上曰凝虚其屬<lb/>
師泰為之記惟公勛舊重臣卓行髙識固已超出乎衆<lb/>
<pb n="KR4d0540_WYG_007-48a"/>
物之表矣顧師泰何足以知之雖然不可以無告也竊<lb/>
聞盈天地之間者氣也氣盈則為物散則為虚凝其虚<lb/>
使不得散斂其散以葆吾之虚其庶幾長生久視之道<lb/>
乎公曰姑舍是今夫日月星辰凝於天者也山川河嶽<lb/>
凝於地者也天地凝而人物生焉是故人物本虚也天<lb/>
地亦虚也知虚而後能凝能凝斯虚矣然求其所以為<lb/>
虚者非深思遐想於窅茫恍惚之間冥行妄作於幽潛<lb/>
深黙之地也廓吾太虚之量而天下之物無不容推吾<lb/>
<pb n="KR4d0540_WYG_007-48b"/>
太虚之靈而天下之事無不照以之事君則上下恭順<lb/>
以之事親則内外協和以之交神人接事物無往而非<lb/>
惻怛慈愛之仁焉於是三光明品物遂景星卿雲甘露<lb/>
醴泉器車丹甑靈芝朱草麟鳳龜龍諸福之物莫不畢<lb/>
至矣且道猶水也人猶器也水與器二物也水冰於器<lb/>
則一矣大矣哉徳之不至道烏乎凝公曰昔聞諸先生<lb/>
長者亦若子之言也敢不虚心以踐實學遂為之書<lb/>
　　　雲楚莊記<lb/>
<pb n="KR4d0540_WYG_007-49a"/>
治書李公經略江南之明年道出括蒼得士劉彦明置<lb/>
諸幕府又明年至三山其史裴君直以功檢校福建行<lb/>
省遂用彦明代彦明江右人清修善學每見予言家寓<lb/>
澧州之西四十里有山環舍曰雲楚因築屋其中曰雲<lb/>
楚莊昔在京師嘗語參政危公太朴得書二大字今裝<lb/>
潢成卷願請一言以為之記予聞澧故南裔崇山地在<lb/>
洞庭之西巴黔之東其治且多谿洞民獠雜處危峰峭<lb/>
嶺平地拔起仰視莫窮其端楩楠豫章千嵗之木嶊嶉<lb/>
<pb n="KR4d0540_WYG_007-49b"/>
磅礴隂翳不見天日水行石間暴悍盪擊若霆轟鼉吼<lb/>
虎豹摶噬奔馬怒猊蹄股交觸也孤雌哀猿晝夜呼嗥<lb/>
不絶射工沙蝨含影竊發故騷人羇客過焉輒起其沈<lb/>
鬱離憂之思而仕者率亦怖慄駭汗往往以得代去為<lb/>
幸澧之士風若此彦明何獨棄鄉里邱隴而樂居之乎<lb/>
蓋澧雖去中州逺民獠雜處而雲楚實山舒水緩泉甘<lb/>
土肥宜於秔稻嵗大旱他境皆焦槁如赭其野方芃芃<lb/>
然同穎並秀謳歌鼓哺之樂徵於和氣者靈芝香草又<lb/>
<pb n="KR4d0540_WYG_007-50a"/>
時或生之彦明讀書之暇登髙臨深於是蒼然之色接<lb/>
夫目泠然之聲入夫耳淵静宏逺之趣與神俱逝而識<lb/>
度超廣不覺吞雲夢者八九矣然則向所謂沈鬱離憂<lb/>
怖慄駭汗者果何自而至耶人以迹求我以心得彦明<lb/>
有焉遂為記<lb/>
　　　終慕庵記<lb/>
終慕庵者鄭君彦昭母夫人江氏墓祠之名也彦昭由<lb/>
御史出僉湖南憲航海至樵州值太夫人憂道阻不克<lb/>
<pb n="KR4d0540_WYG_007-50b"/>
歸𦵏遂權厝於城南夀山下之烏槎岡岡距城二里許<lb/>
峰巒四面環合外密而中寛風氣完厚長林清泉相與<lb/>
映帶嘉花靈草紛披巖鄂四時香氣不絶其支龍蜿蜿<lb/>
蟺蟺若翔蛟矗龍乍起乍伏忽焉勢降而形委也彦昭<lb/>
既即其上大為之封種松竹數百株以庇以䕃又築屋<lb/>
若干楹以祠以廬以致其終身之慕而題之如此夫慕<lb/>
者愛而思之之謂愛莫先於愛親愛親篤則思親亦至<lb/>
思愛發於天理之公其始非不同也及夫外誘而内遷<lb/>
<pb n="KR4d0540_WYG_007-51a"/>
忘其所當慕以慕其所慕而慕親之心遂不能不為之<lb/>
移矣昔之人有舉天下之欲不足以移其終慕之心者<lb/>
其惟大舜乎舜處人倫之變卒致底豫之化天下後世<lb/>
孰不聞之然求其所能深知聖心者孟子一人而已矣<lb/>
世之學者不惟不足以知舜之心其亦果知孟子之心<lb/>
乎或曰孟子且難知彦昭名庵而又取夫舜之所難知<lb/>
者不亦逺乎予曰聖人人倫之至學聖人之道而不以<lb/>
舜猶為方圓而不以規矩也嗚呼彦昭亦可謂善學者<lb/>
<pb n="KR4d0540_WYG_007-51b"/>
哉比年賊陷邵武四郊焚蕩殆盡獨太夫人塋墓無恙<lb/>
所種松竹方鬱然深秀識者謂天於彦昭亦厚矣今彦<lb/>
昭以閩海僉憲行部過太夫人墓下顧瞻雲山恍馬魂<lb/>
氣之流行履兹霜露愾焉音容之如在焄蒿悽愴接乎<lb/>
目而感乎心者無往而非吾親之存則終慕為何如哉<lb/>
是宜記<lb/>
　　　松蘿山房記<lb/>
予寓香嚴東軒之明年休寧金煥孟章始來居寺之西<lb/>
<pb n="KR4d0540_WYG_007-52a"/>
廡孟章能五言詩善學好問每見予執諸生禮甚謹間<lb/>
請曰煥家縣西十五里棠谿之上馬鞍五雷梧桐諸峰<lb/>
環列拱會而松蘿之山尤為深秀遇風行山下蒼翠盪<lb/>
摇笙籟交作翛翛然不知復有人間世也自兵變以來<lb/>
先廬數十楹悉燬於火惟山房之在松蘿者獨存無恙<lb/>
吾親不忍舍墓逺去因是以蔽風雨焉煥繇江右來閩<lb/>
中且六七年矣晨夕思欲歸養輒以道阻不可仰青天<lb/>
之遼濶見白雲之往還則松蘿巖壑未嘗不巋然<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>然<lb/>
<pb n="KR4d0540_WYG_007-52b"/>
於心目之間也比聞中原底平荆吳欵附煥之歸省有<lb/>
日矣願請一言以記山房之存庶幾可以攄煥抑鬱之<lb/>
懐而慰吾親之心也予聞生言惕然為之感曰予與生<lb/>
皆江東人宣距歙為最近而予之故宅在漪水上者既<lb/>
皆莽為邱墟墳墓之在姑山者又無他子弟為之守當<lb/>
雨露霜霰之交徒執爵拜跪北向長號而已今生家幸<lb/>
有山房以安其親而保其墳墓視予流離奔走無以棲<lb/>
其身而時其祀享者其所得於天不已多乎山房之記<lb/>
<pb n="KR4d0540_WYG_007-53a"/>
誠不可以無作遂書以遺之<lb/>
　　　娛親堂記<lb/>
至正十九年春予奉詔總漕閩南道出海昌屬海上有<lb/>
警遂留居州民張世榮家世榮恭慎有禮節一日率其<lb/>
兄弟子姪羅拜請曰吾父今年七十九母年八十兄弟<lb/>
三人共有兹屋雖弊陋狹隘幸吾親居之安也又幸尚<lb/>
書之即吾家辱賜之名揭諸中堂以娛吾親世榮庶其<lb/>
有榮耀哉予曰即此是矣遂名之曰娛親復再拜曰世<lb/>
<pb n="KR4d0540_WYG_007-53b"/>
榮有田三十畝有桑數百株在城東之野外耕内織晝<lb/>
夜不輟僅給公上蓽門蓬戸菽水常不足而姊妹之或<lb/>
歸或留者又皆貧無以養将何以娛吾親乎予曰所謂<lb/>
娛親者非為是也順父母之心而不咈其欲斯可矣自<lb/>
予之居而家也見而二老人蒼顔白髮耳目聰明出則<lb/>
曳杖阡陌閒問村田事入則撫諸孫含哺而嘻熙熙于<lb/>
于志意自得於時艱難若無所聞知者謂非有以娛其<lb/>
心能爾乎夫人子之養其親也在有以娛其心而已心<lb/>
<pb n="KR4d0540_WYG_007-54a"/>
娛則意適意適則氣和氣和則神怡神怡則身安身安<lb/>
則百邪不能干而夀考維祺矣且奔馳逐禄孰與耕織<lb/>
之逸殫力華構孰與蓬蓽之安食備甘脆孰與菽水之<lb/>
樂清歌艷舞孰與家人之歡是以古昔聖王舉髙年之<lb/>
典行養老之禮飽之以殽胾燠之以繒帛載之以蒲輪<lb/>
扶之以几杖班白免負戴之勞耋耄受尊榮之錫故其<lb/>
人夀常百餘嵗其次亦八九十凡若此者皆有以娛其<lb/>
心故也十數年來海内弗靖民物不得遂其生雖詔書<lb/>
<pb n="KR4d0540_WYG_007-54b"/>
屢下優禮髙年而有司迫於多故方朘剥不少已殘民<lb/>
遺黎得不死足矣又焉敢望娛樂其心志哉今張氏兄<lb/>
弟乃能安居力業以奉其二老人使無憂愁歎息之苦<lb/>
而有怡愉懽忻之適顧非幸與嗚呼予於是重有感矣<lb/>
遂記不辭<lb/>
　　　𤣥石記<lb/>
至正十九年春予自錢唐東遊越江之濵見巖石奇勝<lb/>
輒停舟撫玩舟人進曰奚好此為我昔沿洄江上得石<lb/>
<pb n="KR4d0540_WYG_007-55a"/>
類山者髙可二尺色正黑擊之聲鏗然以重不可舉也<lb/>
委之而去他日語里人徐生生舁置敗垣荒圃間且十<lb/>
數年矣生亡而屋廢石猶在焉歸當語其子為公獻予<lb/>
姑諾之及還數月舟人果以徐氏子見云石已到江岸<lb/>
遣吏視之還報石粗惡無足取由江岸移至館舍傭錢<lb/>
當二千徒費爾且時亟治閩裝不暇顧也明年春杭人<lb/>
沈氏賈於海登舟而見棄石知予所好也因載至三山<lb/>
以歸我卧諸北牖下又垢食其體殊不見其為美也久<lb/>
<pb n="KR4d0540_WYG_007-55b"/>
之予因休沐始命工刻木座滌濯而植之於是嵌竇峭<lb/>
崿軒若舞袖莊若拱璧涌若波譎滃若雲詭煜然若芝<lb/>
亭然若蓋𤣥膚白理縱横包絡若龜兆若蠶絲而曳雲<lb/>
㸃雪之文若星斗錯落下上也予然後駭而奇焉觀者<lb/>
亦莫不驚異之矣夫斯石也翳於泥沙者不知幾何年<lb/>
既出而辱於田夫野老又十數年幸而歸於予則亦幾<lb/>
於遇矣然東絶江南浮海徘徊轉徙以相從於萬里之<lb/>
外又逾年而猶未能盡知其美也其果得為遇乎嗚呼<lb/>
<pb n="KR4d0540_WYG_007-56a"/>
予於兹石重有感焉<lb/>
　　　夀慶堂記<lb/>
湖廣行中書省右丞哲林仁傑君之叅政江浙也母范<lb/>
陽郡太夫人年幾九十實留桂林乃名其堂曰夀慶以<lb/>
寓其惓惓愛慕之意左丞周伯溫父為篆而揭之大夫<lb/>
士又從而歌詠稱美焉予時適忝同列嵗時登斯堂未<lb/>
嘗不嘉歎君之篤於親也至正壬寅春正月君以赴官<lb/>
道過閩海訪予城西寓舍一見道故舊已即以堂記為<lb/>
<pb n="KR4d0540_WYG_007-56b"/>
請予謂君堂在浙河之上今既去尚何記為君曰吾本<lb/>
西域人因官為家時太夫人春秋髙義不可逺違膝下<lb/>
迫於主将之命東西從征復嶽鄂諸郡平漢陽剗蘄黄<lb/>
順流下九江過安慶道江東以達於錢唐大小數百戰<lb/>
不自意屢以微功薦受上賞繇千夫長陞閫帥不十年<lb/>
間致位丞轄皆太夫人之教也夫當艱難危困之際南<lb/>
望引領思欲一見太夫人不可得及備位樞省有禄可<lb/>
養矣又以道梗不獲迎致於我心有戚戚焉斯堂之作<lb/>
<pb n="KR4d0540_WYG_007-57a"/>
庶幾可以慰吾朝夕白雲之思云耳今也復蒙朝廷厚<lb/>
恩得遂過家一拜太夫人而所部将吏亦皆紆朱拖紫<lb/>
以從吾後卷韝奉觴鞠跪上夀則向者浙河名堂之書<lb/>
獨不可移扁桂林之堂乎先生記復何辭乎迺作而嘆<lb/>
曰人亦孰不欲夀其親哉然夀其親者非徒擊鮮烹肥<lb/>
以適其口居髙處奥以便其體而已惟能砥礪名節激<lb/>
揚志氣外為國家宣布威徳内為宗祏顯揚休光斯乃<lb/>
可以娛其親之心而古人所謂養志者也夫心娛則氣<lb/>
<pb n="KR4d0540_WYG_007-57b"/>
和氣和則神怡神怡則怡愉康寧百福攸萃人子之所<lb/>
以夀其親者孰有加於此哉今君一出而忠孝兼得其<lb/>
亦庶幾養志者乎且君之功業如日升月恒由是而益<lb/>
著太夫人夀祉之慶亦方殷而未艾也他日安輿北來<lb/>
尚能為君頌之遂記不辭<lb/>
　　　大隠記<lb/>
予自東嶼放舟秦川館於川上之資夀寺寺僧夀量扶<lb/>
杖而前曰病久未嘗見客聞先生來甚喜敢力疾以見<lb/>
<pb n="KR4d0540_WYG_007-58a"/>
明日則又至曰吾嘗踰閩關上會稽絶江浮淮以遊於<lb/>
湖湘之間泛彭蠡過洞庭登祝融望大庾還至天目傳<lb/>
法於中峰入徑山講道於虚谷然後歸隠於兹三十年<lb/>
矣寺凡再燬於兵今幸復有成緒而棲禪之室在法堂<lb/>
西南隅自東北折行入焉最為深逺蓋奥窔間也因題<lb/>
其顔大隠先生能為我記之乎予曰汨於外而蕩其中<lb/>
役於物而拘於我固不能無小大之殊上人一内外忘<lb/>
物我不隠猶隠也又奚取小大哉上人曰混常為真乃<lb/>
<pb n="KR4d0540_WYG_007-58b"/>
知真常即有為空乃知真空子非小隠烏知大隠耶且<lb/>
身市朝而心山林者固為少賢於人然亦不免寓於隠<lb/>
而已初未嘗超出乎人間世也若吾所謂隠則不啟鍵<lb/>
不運几跏趺冥黙之中逍遥極樂之界萬物轇轕乎吾<lb/>
前吾視之亦隐也萬事紛糺乎吾後吾視之亦隠也二<lb/>
相不生一念惟寂斯其大隠哉不若是而欲以人間世<lb/>
論隠雖唐虞之君疇務成昭商周之伊尹太公望猶為<lb/>
寓而已子能通其説始可以論道予乃大笑曰此竺乾<lb/>
<pb n="KR4d0540_WYG_007-59a"/>
氏教非吾所謂隠也遂録其言為記<lb/>
　　　再來泉記<lb/>
杭州三天竺名天下而下竺尤奇勝晉慧理法師所謂<lb/>
靈鷲小朶峰飛來者即兹山也山之西崦有泉側出巖<lb/>
竇間下被草石纍纍如貫珠故名纓絡泉亭其旁曰香<lb/>
林久廢不治至正四年行之安法師來主寺乃復葺之<lb/>
具鑿方池接竹引泉以供食飲甘美殊絶用之瀹茗味<lb/>
不在無錫恵山泉下後十年行之退居草堂泉亦隨涸<lb/>
<pb n="KR4d0540_WYG_007-59b"/>
又三年丞相康里公選於衆起季蘅若法師於越之雲<lb/>
門既至三日與其徒方舟登斯亭扣巖而祝曰泉得再<lb/>
來庶徵吾縁乎越五日方舟過焉泉果涌出因走告其<lb/>
師率諸僧往視之罔不驚駭贊嘆以為山川之靈而季<lb/>
蘅䖍篤之報也明年冬予以休沐入山中有僧照庵邀<lb/>
坐亭上具白其故照庵苦行超卓知其言之不妄矣顧<lb/>
惟兹山近接人境非若窮巖邃谷幽絶險阻可以詫神<lb/>
變滋幻化也然自慧理一呼白猿躍出其後若三生之<lb/>
<pb n="KR4d0540_WYG_007-60a"/>
石静覺之梅重榮之檜靈異迭見而泉今再來亦何奇<lb/>
也或曰寺之興廢於泉盈縮驗之予曰不然聖王之世<lb/>
山不童澤不涸甘露醴泉莫不畢至兹泉将為國家休<lb/>
禎之符豈徒係一寺興廢而已哉時雖樂記之而寺僧<lb/>
固未之見及予以使事留海昌方舟始來徵予文遂書<lb/>
以歸之<lb/>
　　　香嚴寺復田記<lb/>
福州西門外香嚴寺有圍田七十五畝奇在福清州萬<lb/>
<pb n="KR4d0540_WYG_007-60b"/>
安鄉萬安里之上洋積水溉田者又四十五畝奇宋大<lb/>
中祥符間開山了宗振禪師及其弟子廣利的禪師之<lb/>
所營利之入於寺者四百餘年矣間以道逺失於防護<lb/>
隄食於水久廢不治州之靈石寺塔庵僧遂侵而有焉<lb/>
香嚴僧自嚴白諸州州移諸佐佐下里會凡執事者即<lb/>
其地視之信乃以歸之香嚴未幾吏受塔僧賄竊更成<lb/>
案反誣香嚴妄疑不決者二十年矣至正辛丑嵗知州<lb/>
林君閲牘履畝而直之然後得復如故嗚呼田之侵甚<lb/>
<pb n="KR4d0540_WYG_007-61a"/>
明可片言而決今乃至二十年況民隠有難於田者乎<lb/>
甚矣貪吏之敗事也書其顛末以誌諸石豈徒守寺之<lb/>
僧有所徵考庶幾長民者皆知警焉<lb/>
　　　福州𤣥沙寺興造記<lb/>
閩山之南有真覺禪師存公始創寺於侯官縣之象骨<lb/>
山下曰雪峰其徒宗一大師備公又别創寺於懐安縣<lb/>
東飛來峰之下曰𤣥沙實梁開平二年也晉開運四年<lb/>
寺廢於兵宋天禧三年耀之珠禪師乃復興起其後日<lb/>
<pb n="KR4d0540_WYG_007-61b"/>
益盛大穹樓傑殿重門廣廡金碧輝映與山上下始為<lb/>
一邑諸大招提之冠然厯嵗滋久木朽石泐不能無傾<lb/>
圮者且寺故有田在閩清縣南白洋池峬之上地髙土<lb/>
瘠灌溉不通日就蕪廢寺益告匱今藏石珍禪師來主<lb/>
兹山慨然嘆曰此望刹不當如是也乃出其所有以資<lb/>
經始衆僧樂助志若合一而里之大家葛夢鼎義士陳<lb/>
以仁等亦來勸施於是首即黄石上流鑿渠導水以灌<lb/>
田之在白洋者而並渠之家咸得食其利渠長若干里<lb/>
<pb n="KR4d0540_WYG_007-62a"/>
廣若干尺疊石為堰以時蓄泄雖大旱水㶁㶁分流畦<lb/>
町間嵗遂常稔乃節浮費積贏餘大整觀音殿羅漢堂<lb/>
經藏禪祠而復創行堂若干楹寢室若干楹浴院若干<lb/>
楹既又□堂道出北門者五百步山路直寺門者六百<lb/>
步奇凡器物之窳敗象設之黝昧亦皆易故就新然後<lb/>
儀觀宏敞締構精緻而山林巖谷亦為之增光矣至正<lb/>
辛丑春宣政院使㢘君公亮經畧李君景儀翰林經厯<lb/>
荅禄君道夫與予同飲寺之見山堂始識藏石師於坐<lb/>
<pb n="KR4d0540_WYG_007-62b"/>
間自是數來相見見輒坐予之東軒煮茶焚香終日乃<lb/>
去或有問焉黙無以應屢叩之惟瞑目頷首而已衆疑<lb/>
師無能者今觀其在寺所著事功磊落雄偉若此非其<lb/>
人願力堅確知慮深逺卓然有以異於人者能之乎吾<lb/>
聞古之人負才學知能而不得施諸用則往往寄迹浮<lb/>
圖老子法中以自晦若藏石者其亦有所負而無所施<lb/>
者乎<lb/>
　　　誠齋記<lb/>
<pb n="KR4d0540_WYG_007-63a"/>
宣城葛君朝用負才氣績學砥行而隠於毉遇人疾無<lb/>
問貧富貴賤輒往視之投匕劑立愈部使者耶律行已<lb/>
折節與交以其久而有恒也因號之誠齋而叅政周伯<lb/>
温父又篆二大字以遺之間過予求記朝用與予居同<lb/>
里今又同客七閩三山之下情其能已乎遂即所聞以<lb/>
告之曰大哉誠乎其天地萬物之始終乎天地萬物不<lb/>
能外乎誠毉尤死生之所繫其敢一息之頃一念之微<lb/>
不本於誠哉夫人之生也七情蕩於中六沴感於外調<lb/>
<pb n="KR4d0540_WYG_007-63b"/>
攝一失其宜則衆疾交攻矣然證有標本脉有虚實察<lb/>
虚實於豪芒之際治標本於緩急之間非誠何以哉藥<lb/>
餌有真偽炮製有精粗劑和有重輕真偽之辨精粗之<lb/>
别重輕之權非誠何以哉鍼砭補瀉取於呼吸呪詛符<lb/>
篆交於神明非誠何以哉是故至誠之道可以格天地<lb/>
神變化可以銷金石入水火古之善論毉者莫若黄帝<lb/>
歧伯其次長桑越人和緩之流然所以能神其術者亦<lb/>
豈逺乎誠哉況朝用之先曰𤣥曰洪在吳晉時皆以修<lb/>
<pb n="KR4d0540_WYG_007-64a"/>
煉得道而洪丹陽人宣故丹陽屬也漉黄金丹砂以役<lb/>
使鬼物恵康斯民其來逺矣五世祖吉州僉判斐又棄<lb/>
官為毉迨今號専門朝用其真有得於誠之之道乎朝<lb/>
用今被命為八郡毉師行将有民社之寄試推其所以<lb/>
為毉者施之於國家天下其功效寧止是哉<lb/>
　<lb/>
　<lb/>
　<lb/>
<pb n="KR4d0540_WYG_007-64b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玩齋集卷七<lb/>
</p>
<p>
</p>
  </div>
</body>
</text>
</TEI>
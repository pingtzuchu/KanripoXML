<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蘇詩補註巻四十四</head>
    <p>
<pb n="KR4d0081_WYG_043-1a"/>
欽定四庫全書<lb/>
　蘇詩補註巻四十四　翰林院編修查慎行撰<lb/>
　古今體詩四十三首<hi>庚辰九月離亷州歴藤梧廣韶是冬在韶州度嵗明年辛巳正</hi>
　<hi>月度嶺作</hi>
　　　　慎按年譜謂先生于庚辰嵗除度嶺然考之<lb/>
　　　　全集有九成臺銘及南華長老題名乃建中<lb/>
　　　　靖國元年正月一日所作則在韶州度嵗可<lb/>
　　　　知<lb/>
<pb n="KR4d0081_WYG_043-1b"/>
　　次韻王鬱林<lb/>
晩途流落不堪言海上春泥手自翻漢使節空餘皓首<lb/>
故侯𤓰在有頽垣平生多難非天意此去殘年盡主恩<lb/>
誤辱使臣相抆拭寧聞老鶴更乘軒<lb/>
　王鬱林<hi>名失考輿地廣記鬱林州古蠻夷之地秦立桂林郡宋開寶七年廢黨牢二州入鬱林九</hi>
　<hi>域志廣南西路鬱林郡軍事治南流縣西南至亷州二百里</hi>抆拭<hi>漢書朱博傳為左馮翊長陵大</hi>
　<hi>姓尚方禁少時嘗盜人妻被斫創著其頰府功曹受其賂白除禁調守尉博聞知以他事召見視其面果</hi>
　<hi>有瘢博辟左右問禁是何等創也禁自知得情叩頭伏狀博笑曰大丈夫固時有是馮翊欲洒卿恥抆拭</hi>
<pb n="KR4d0081_WYG_043-2a"/>
　<hi>用禁能自效不禁且喜且懼對曰必死博因親信之以為耳目注云抆拭摩也</hi>
　　藤州江上<hi>一作下</hi>夜起對月贈邵道士<lb/>
江月照我心江水洗我肝端如徑寸珠墮此白玉盤我<lb/>
心本如此月滿江不湍起舞者誰歟莫作三人看嶠南<lb/>
瘴癘<hi>一作毒</hi>地有此江月寒乃知天壤間何人不清安牀<lb/>
頭有白酒盎若白露漙獨醉還獨醒夜氣清漫漫仍呼<lb/>
邵道士取琴月下彈相將乘一葉夜下蒼梧灘<lb/>
　邵道士<hi>名彦肅見本集詩題下</hi>徑寸珠<hi>雲笈七籖真人之心如珠在淵衆人之心若瓢</hi>
<pb n="KR4d0081_WYG_043-2b"/>
　<hi>在水</hi>白玉盤<hi>李白詩小時不識/月呼作白玉盤</hi>蒼梧灘<hi>漢書地理志蒼梧越地元封五</hi>
　<hi>年置十三州刺史交州部七郡蒼梧乃其一名勝志藤江在藤縣源出交阯至邕州左右江至此與繡江</hi>
　<hi>合又東流至番禺入海蘇子瞻繫舟藤城下即此處也有鴨兒灘在縣南金環灘在峽内</hi>
　　徐元用使君與其子端常邀僕與小兒過同游東<lb/>
　　<hi>別本作金訛</hi>山浮金堂戱作此詩<lb/>
昔與徐使君共賞錢塘春愛此小天竺時來中聖人松<lb/>
如遷客老酒似使君醇繫舟藤城下弄月鐔江濵江月<lb/>
夜夜好山雲朝朝新使君有令子真是石麒麟我子乃<lb/>
<pb n="KR4d0081_WYG_043-3a"/>
散材有如木輪囷二老白接䍦兩郎烏角巾醉卧松下<lb/>
石扶歸江上津浮橋半没水掲此碧鱗鱗<lb/>
　徐元用<hi>按施氏原注元用名疇以余考之疇當作璹東坡倅杭時璹為仁和令姓名載咸淳臨安</hi>
　<hi>志中此詩起四句正記錢塘事而稱使君意此時徐為藤守復于此同游東山也疇與璹偏旁小異兩處</hi>
　<hi>必有一訛</hi>東山浮金堂<hi>名勝志東山在藤縣東一里鐔江在縣東南唐武德初有宣撫使至</hi>
　<hi>此艤舟游慈聖寺以金杯挹井水杯墮井中汲水至乾不見杯得一龜長尺二寸宣撫解紅帛繫其腰放</hi>
　<hi>之井祝曰爾若有靈當漲盃出及歸至寺門見龜踴躍塘内次日游乾亨寺忽見前杯自澗流出是夜風</hi>
　<hi>浪忽起船中有一寶劍浮水而去乃名其地曰鐔津亦曰劍江</hi>鐔江<hi>注詳浮金堂下</hi>
<pb n="KR4d0081_WYG_043-3b"/>
　　送鮮于都曹歸蜀灌口舊居<lb/>
籋盡霜須照碧銅依然春雪在長松朝行犀浦催收芋<lb/>
夜渡繩橋看伏龍莫嘆倦游無駟馬要將老健敵千鍾<lb/>
子雲三世惟身在為向西南說病容<lb/>
　鮮于都曹<hi>名字失考</hi>灌口<hi>成都志江水自羊膊山北連甘松至于灌口春耕之際需之如</hi>
　<hi>金曰金灌口李膺益州記湔水路西七里灌口山古所謂天彭闕也元和郡縣志導江縣在成都府西縣</hi>
　<hi>西二十六里有灌口山灌口鎮漢文翁穿湔江溉灌故名</hi>犀浦<hi>元和郡縣志犀浦在成都縣界垂拱</hi>
　<hi>中置犀浦縣因李冰所造石犀而名施氏原注云犀浦在郫縣不知何據</hi>收芋<hi>杜甫詩紫收岷嶺芋</hi>
<pb n="KR4d0081_WYG_043-4a"/>
　繩橋伏龍<hi>吳船錄橋之廣十二丈繩長一百二十丈上布竹笆毎數木以一架挂橋于半空大</hi>
　<hi>風過之如漁人晒網染家晾彩布之狀須捨輿疾步稍從容則震掉不可行方輿勝覽繩橋前有翠圍山</hi>
　<hi>沿江兩岸中斷李冰鑿此以分江水上有伏龍觀是冰鎖孽龍處</hi>倦游無駟馬<hi>漢書司馬</hi>
　<hi>相如傳長卿故倦游又華陽國志載相如題昇仙橋云不乗赤車駟馬不過汝下也</hi>
　　書堂嶼<lb/>
蒼山古木書堂嶼北出湘水百餘步誰為往來虧世界<lb/>
至今人指安禪處豈無驚蛇與飛鳥後來那復知其趣<lb/>
不知我身今是否空記名稱在常住<lb/>
<pb n="KR4d0081_WYG_043-4b"/>
　書堂嶼<hi>按舊志書堂嶼有三一在梧州一在韶州曲江縣一在仁化縣未詳孰是考水經湘水出</hi>
　<hi>零陵始興縣注云湘灕同源分為二水南為灕水北則湘川今詩云北出湘水百餘步當是梧州之書堂</hi>
　<hi>嶼矣</hi>
　　　　慎按此詩施氏原本不載今從新刻續補遺<lb/>
　　　　上巻編次于此<lb/>
　　送邵道士彦肅還都嶠<lb/>
乞得紛紛擾擾身結茅都嶠與仙隣少而寡欲顔常好<lb/>
老不求名語益真許邁有妻還學道陶潛無酒亦從人<lb/>
<pb n="KR4d0081_WYG_043-5a"/>
相隨十日還歸去萬刼清游結此因<lb/>
　都嶠<hi>司馬子㣲天地宫府圖序云三十六小洞天第二十都嶠山洞在容州普寧縣仙人劉根治之</hi>
　<hi>名勝志都嶠山在梧州容縣南山有八峯有南北二洞南洞寛廣平坦北洞差狹為星壇者八中峯絶頂</hi>
　<hi>有中宫院</hi>
　　書韓幹二馬<lb/>
赤髯碧眼老鮮卑囘䇿如縈獨善騎赭<hi>一作赬訛</hi>白紫騮俱<lb/>
絶世馬中湛岳有妍姿<lb/>
　　觀大水望朝陽巖作<lb/>
<pb n="KR4d0081_WYG_043-5b"/>
朝陽巖前不結廬下眺江水百步餘春泉濺濺出乳竇<lb/>
青莎白石半洿涂不到津頭二三日誰知江水漲天墟<lb/>
遥望横盃不敢濟巖口正有人罾魚<lb/>
　朝陽巖<hi>元結游朝陽巖記云至零陵愛其郭中有水石之異泊舟尋之得巖與洞以其東向遂以</hi>
　<hi>名之焉栁宗元記云由朝陽巖東南水行至蕪江可取者三莫如袁家渇詩話總龜朝陽巖在永州城南</hi>
　<hi>一里餘下臨瀟水元結取名自為歌云朝陽巖下瀟水深朝陽洞中寒泉清零陵城郭夾瀟水巖洞幽竒</hi>
　<hi>當郡城施昱游記云出永州西門舟行二里不及百步至山頂有上下二巖上巖石广聳植石側一亭曰</hi>
　<hi>觀瀾過此再歴石磴數十級乃至下巖大江汩汩循其前</hi>
<pb n="KR4d0081_WYG_043-6a"/>
　　　　慎按紀年錄先生于庚辰八月末到亷州作<lb/>
　　　　木栰下水歴容藤至梧是嵗復有移永州之<lb/>
　　　　命先生謝表亦云先自昌化貶所移亷州又<lb/>
　　　　自亷州移舒州節度副使永州居住行至英<lb/>
　　　　州復朝奉郎提舉成都玉局觀云云先生移<lb/>
　　　　永州之命當在本年八月以後其曾至永州<lb/>
　　　　與否本集及紀年錄皆無可考可據者止有<lb/>
　　　　此詩而施氏原本又不載外集載杭州巻中<lb/>
<pb n="KR4d0081_WYG_043-6b"/>
　　　　不知所據今從新刻續補上巻移編于此俟<lb/>
　　　　再攷<lb/>
　　將至廣州用過韻寄邁迨二子<hi>一本無二子兩字</hi>
皇天遣出家臨老乃學道北歸為兒子破戒堪一笑披<lb/>
雲見天眼囘首失海潦蠻唱與黎歌餘音猶杳杳大兒<lb/>
牧衆穉四嵗守孤嶠次子病學<hi>一作藥</hi>醫三折乃粗曉小<lb/>
兒耕且養得暇為書擾我亦困詩酒去道愈茫𣺌紛紛<lb/>
何時定所至皆可老莫為栁儀曹詩書教氓<hi>一作蠻</hi>獠亦<lb/>
<pb n="KR4d0081_WYG_043-7a"/>
莫事登陟谿山有何好安居與我游閉尸浄洒掃<lb/>
　邁迨<hi>邁先生長子時與家屬住惠州迨次子時在常州</hi>天眼<hi>釋典五眼一肉眼二天眼三慧</hi>
　<hi>眼四法眼五佛眼</hi>
　　贈鄭清叟秀才<lb/>
風濤戰扶胥海賊横泥子胡為犯二怖博此一笑喜問<lb/>
君奚所欲欲談仁義耳我才不逮人所有聊足巳安能<lb/>
相付與<hi>一作予</hi>過聽君誤矣霜風掃瘴毒冬日稍清美年<lb/>
來萬事足所欠惟一死澹然兩無求滑浄空棐几<lb/>
<pb n="KR4d0081_WYG_043-7b"/>
　鄭清叟<hi>失攷</hi>扶胥<hi>廣州志扶胥鎮/在州城之南</hi>泥子<hi>未/詳</hi>欠一死<hi>北史陳休</hi>
　<hi>卜崇曰吾輩年踰五十職位巳崇惟欠一死耳安能屈首低眉以事閹豎耶又梁僧史世祖宴東府跋陀</hi>
　<hi>羅曰貧道客食陛下三十載恩德厚矣所少者一死耳</hi>棐几<hi>晉書王羲之傳嘗詣人家見棐几滑</hi>
　<hi>浄因書之</hi>
　　和孫叔静兄弟李端叔唱和<lb/>
病骨瘦欲折霜髯籋更疎喜聞新國政兼得故人書秉<lb/>
燭真如夢傾杯不敢餘天涯老兄弟懐抱幾時攄<lb/>
　孫叔静<hi>宋史孫鼛字叔静錢塘人用父任登仕按本傳載其歴官徽宗朝由福建轉運判官召為</hi>
<pb n="KR4d0081_WYG_043-8a"/>
　<hi>屯田員外岀提㸃江東刑獄歴知曹鄆單三州施氏原注叔静哲宗朝提舉廣東常平東坡居惠極意周</hi>
　<hi>旋及二子娶晁旡咎黄魯直女兩事可補史傳之闕</hi>
　　廣倅蕭大夫借前韻見贈復和荅之二首<lb/>
生還粗勝虞早退不如疎垂死初聞道平生誤信書風<lb/>
濤驚夜半疾病送災餘賴有蕭夫子憂懐得少攄<lb/>
　蕭大夫<hi>龍泉舊志蕭世範字器之嘉祐癸夘進士通判䖍州廣州遷廣西轉運判官其在廣州蘇</hi>
　<hi>文忠公與之游有酬廣倅蕭大夫詩</hi>勝虞<hi>按三國志虞翻傳徙交州在南十餘年卒先生雖逺謫猶</hi>
　<hi>得生還故云勝虞也</hi>
<pb n="KR4d0081_WYG_043-8b"/>
心閒詩自放筆老語翻疎贈我皆强韻知君得異書滔<lb/>
滔沮叟是綽綽孟生餘一笑滄溟側應無憤可攄<lb/>
　　周教授索枸杞因以詩贈錄呈廣倅蕭大夫<lb/>
鄴侯藏書手不觸嗟我嗜書終日讀短檠照字細如毛<lb/>
怪底昏花懸兩目扶衰賴有王母杖名字于今掛仙錄<lb/>
荒城古塹草露寒碧葉叢低紅菽粟春根夏苗秋著子<lb/>
盡付天隨恥充腹蘭傷桂折緣有用爾獨何損丹其族<lb/>
贈君慎勿比薏苡采之終日不盈匊外澤中乾非爾儔<lb/>
<pb n="KR4d0081_WYG_043-9a"/>
歛藏更借秋陽曝<hi>一作暴</hi>雞壅桔梗一稱帝堇也雖尊等<lb/>
臣僕時復論功不汝遺異時謹事東籬菊<lb/>
　王母杖<hi>抱朴子枸杞一名仙人杖又名王母杖</hi>雞壅桔梗<hi>本草芡一名雞壅陶𢎞景</hi>
　<hi>別錄桔梗名梗草葉與薺苨相似</hi>稱帝<hi>莊子藥也其實堇也桔梗雞癰也豕零也是時為帝者也</hi>
　<hi>陸佃釋云此言貴賤更事也當其時所需則貴雖用而緩則賤</hi>堇<hi>本草堇毒草也乃烏頭之苖</hi>
　　　　慎按此詩施氏原本不載今從新刻續補上<lb/>
　　　　巻因題移編于此<lb/>
　　跋王進<hi>一作晉</hi>叔所藏畫<lb/>
<pb n="KR4d0081_WYG_043-9b"/>
　　　徐熙杏花<lb/>
江左風流王謝家盡攜書畫到天涯却因梅雨丹青暗<lb/>
洗出徐熙落墨花<lb/>
　王進叔<hi>本集跋峽中詩後云庚辰嵗過南海見部刺史王公進叔據此進叔時嶺南監司餘無可</hi>
　<hi>考</hi>徐熙<hi>皇宋事實類苑國初布衣江南徐熙與偽蜀翰林待詔黄筌皆以善畫著名後江南平熙</hi>
　<hi>至京師送圖畫院黄妙在賦色用筆極細殆不見墨跡熙以墨筆畫之畧施丹粉別有生動之意筌惡其</hi>
　<hi>勝巳言熙畫粗惡不入格罷之熙之子乃效諸黄之格更不用墨筆直以采色圖之謂之没骨畫與諸黄</hi>
　<hi>不相下遂得齒于院品然氣韻皆不及熙</hi>落墨<hi>國繪寶鑑今之畫花者往往以色暈淡而成獨徐熙</hi>
<pb n="KR4d0081_WYG_043-10a"/>
　<hi>落墨以冩其枝葉蕊花然後傅色故骨氣風神為古今絶筆</hi>
　　　趙昌四季<lb/>
倚竹佳人翠袖長天寒猶著薄羅裳揚州近日紅千葉<lb/>
自是風流時世粧<hi>芍藥</hi>
　趙昌<hi>圖繪寳鑑趙昌字昌之廣漢人善畫花果名重一時初師滕昌祐後過其藝作折枝有生意傅</hi>
　<hi>色尤妙兼工于草蟲其所作不特取其形似直與花傳神也禽石非其所精</hi>揚州芍藥<hi>志林</hi>
　<hi>揚州芍藥為天下冠蔡繁卿作守為萬花會以御愛紅為第一</hi>
楓林翠壁楚江邊躑躅千層不忍看開巻便知歸路近<lb/>
<pb n="KR4d0081_WYG_043-10b"/>
劍南樵叟<hi>一作客</hi>為施丹<hi>躑躅</hi>
　山躑躅<hi>全芳備祖山石榴一名山躑躅一名杜鵑花</hi>千層<hi>韓愈詩躑躅紅千層</hi>
輕肌弱骨散幽葩真是青裙兩髻丫便有佳名配黄菊<lb/>
應緣霜後苦無花<hi>寒菊</hi>
　無花<hi>白居易詩不是花中偏愛菊此花開後更無花</hi>
遊蜂掠盡粉絲黄落蕊猶收蜜露香待得春風幾枝在<lb/>
年來殺菽有飛霜<hi>山茶</hi>
　　和黄秀才鑒空閣<lb/>
<pb n="KR4d0081_WYG_043-11a"/>
明月本自明無心孰為境挂<hi>一作懸</hi>空如水鑒寫此山河<lb/>
影我觀大瀛海巨浸與天永九州居其間無異蛇盤鏡<lb/>
空水兩無質相照但耿耿妄云桂兔蟇俗說皆可屏我<lb/>
遊鑒空閣缺月正凄冷黄子寒無衣對月句愈警借君<lb/>
方諸淚一沐管城穎誰言小叢林清絶冠五嶺<lb/>
　黄秀才<hi>名失考</hi>鑒空閣<hi>洪容齋續筆余游南海西歸之日泊舟金利山下登崇福寺有</hi>
　<hi>閣枕江流標為鑒空正見東坡詩牌掲其上蓋當時臨賦處也○據此鑒空閣當在廣州王氏注引杭州</hi>
　<hi>圖經云顯明院吳越王錢氏臣孟謙建院中有鑒空閣者謬觀本詩結句不待辨而自明</hi>空水<hi>容齋</hi>
<pb n="KR4d0081_WYG_043-11b"/>
　<hi>續筆月中空處水影也</hi>桂兔蟾<hi>酉陽雜爼天咫篇釋氏言須彌山南面有閻扶樹月過此樹影</hi>
　<hi>入其中月中蟾桂也地影也猗覺寮雜記桂兔蟇其來久矣春秋演孔圖云蟾蜍月精也虞喜安天論曰</hi>
　<hi>俗傳月中仙人桂樹今視其初生仙人之足也成形桂樹後生</hi>小叢林<hi>祖庭事苑梵語貧婆此云</hi>
　<hi>叢林禪林寶訓衆僧所止之處草不亂生曰叢木不亂長曰林言其内有規矩法度也○慎按叢林即容</hi>
　<hi>齋續筆所云崇福寺也</hi>五嶺<hi>水經注湘水過零陵縣東南出越城嶠即五嶺之西嶺也耒水出桂</hi>
　<hi>陽郴縣南山又西黄水注之水出縣西黄岑山山則騎田之嶠五嶺之第二嶺也鍾水出桂陽縣南平部</hi>
　<hi>山即部龍之嶠五嶺之第三嶺也馮水出臨賀郡馮乗縣又合萌渚之水水出萌渚之嶠五嶺之第四嶺</hi>
　<hi>也溱水東至曲江縣西南與連水合出南康縣涼熱山連溪山即大庾嶺也五嶺之最東矣故曰東嶠猗</hi>
<pb n="KR4d0081_WYG_043-12a"/>
　<hi>覺寮雜記五嶺說多不同後漢吳祐劉表傳注自庾山之南至于海一山之限標名有五裴淵廣州記大</hi>
　<hi>庾始安臨賀桂陽掲陽是為五嶺衆說不同錄以備考</hi>
　　韋偃牧馬圖<lb/>
神工妙技帝所收江都曹韓逝莫留人間畫馬惟韋侯<lb/>
當年為誰掃驊騮至今霜蹄踏長楸圉人困卧沙壠頭<lb/>
沙苑茫茫蒺藜秋風騣霧鬛寒颼颼龍種尚與駑駘遊<lb/>
長稭短豆豈我羞八鑾六轡非馬謀古來西山與東丘<lb/>
　韋偃<hi>朱景𤣥名畫評韋偃京兆人寓蜀善畫山水人物間以戲筆㸃綴鞍馬千變萬態曲盡其妙韓</hi>
<pb n="KR4d0081_WYG_043-12b"/>
　<hi>幹之匹也吳若杜詩注偃作鶠東觀餘論韋鶠十馬後有李吉南題字少陵有韋偃畫馬詩</hi>長楸<lb/>
　<hi>曹子建詩鬬雞東郊道走馬長楸間文選注古人種楸于道故曰長楸</hi>沙苑<hi>水經注洛水東逕沙</hi>
　<hi>阜北元和郡縣志沙苑一名沙阜在同州馮翊縣南其地宜六畜置沙苑監唐六典沙苑監掌牧隴右牛</hi>
　<hi>馬太平寰宇記沙苑古城在朝邑縣南從馮翊縣東界沿洛水南岸入朝邑界南至渭水城廣四十八里</hi>
　蒺藜<hi>太平寰宇記白蒺藜産同州沙苑</hi>西山東丘<hi>楊子西山之餓夫與東國之出臣惡</hi>
　<hi>乎聞</hi>
　　題靈峯寺壁<lb/>
靈峯山上寶陀寺白髪東坡又到來前世德雲今我是<lb/>
<pb n="KR4d0081_WYG_043-13a"/>
依稀猶記妙髙臺<lb/>
　靈峯山寶陀寺<hi>廣州志靈峯山一名靈洲山在城西六十五里鬱水出其下唐志謂南海</hi>
　<hi>名山靈洲名川鬱水以此其上有寶陀院妙髙臺以院中有寶陀佛故名焉</hi>前世德雲<hi>名勝</hi>
　<hi>志蘇軾謫惠州泊舟于此夢前身為德雲和尚賦詩云云</hi>
　　　　慎按施氏原本此詩編南歸巻中考之廣州<lb/>
　　　　志與詩正合王氏注逺引南都妙峯亭及金<lb/>
　　　　山妙髙峯與此處全無干涉今駁正<lb/>
　　廣州何道士衆妙堂<hi>一本止衆妙堂三字</hi>
<pb n="KR4d0081_WYG_043-13b"/>
湛然無觀古真人我獨觀此衆妙門夫物芸芸各歸根<lb/>
衆中得一道乃存道人晨起開東軒趺坐一醉扶桑暾<lb/>
餘光照我玻瓈盆倒射牕几清而温欲收月魄餐日魂<lb/>
我自日月誰使吞<lb/>
　何道士<hi>按先生在嶺南往還者有兩何道士其一居惠州逍遥堂名宗一其一居廣州天慶觀名</hi>
　<hi>德順即崇道大師也</hi>衆妙堂<hi>廣州志城西𤣥妙觀即唐開元觀也宋大中祥符間改天慶觀觀内</hi>
　<hi>有衆妙堂</hi>湛然<hi>傳燈錄不離當處常湛/然覔即知君不可見</hi>日月魂<hi>黄庭内景經注上清</hi>
　<hi>紫府吞日氣法日初出時東向叩齒九通畢㣲咒日魂名日中五帝瞑目固存日中五色流霞來接一身</hi>
<pb n="KR4d0081_WYG_043-14a"/>
　<hi>于是日光俱入口中又吞月精法月初出時西向叩齒十通㣲咒月魂名月中五夫人瞑目存月中五色</hi>
　<hi>精光俱入口中能修此道則奔日月而神仙矣</hi>
　　　　慎按本集衆妙堂記畧云廣州崇道大師何<lb/>
　　　　德順學道而至于妙者也故榜其堂曰衆妙<lb/>
　　　　書來海南求文以記之末云紹聖六年三月<lb/>
　　　　十五日按紹聖年號止于四年明年五月改<lb/>
　　　　元元符作此記時尚在三月當是紹聖五年<lb/>
　　　　三月集中以為六年者訛此詩之作在元符<lb/>
<pb n="KR4d0081_WYG_043-14b"/>
　　　　三年冬重過廣州時故依施氏原本編此又<lb/>
　　　　按先生廣慶寺題名云東坡居士渡海北歸<lb/>
　　　　吳子野何崇道穎堂通三長老自番禺追餞<lb/>
　　　　至清逺峽元符三年十一月十五日記則先<lb/>
　　　　生離廣州在十一月矣<lb/>
　　題馮通直明月湖詩後<lb/>
老衍清篇墨未枯小馮新作語尤殊<hi>一作姝訛</hi>呼兒浄洗涵<lb/>
星硯為子賡歌墮月湖聞道䍧江空抱珥<hi>公自注南詔有西珥河即</hi>
<pb n="KR4d0081_WYG_043-15a"/>
<hi>古䍧牱江也河形如月抱珥故名西珥</hi>年來合浦自還珠請君多釀蓮花<lb/>
酒準擬王喬下履鳬<lb/>
　馮通直<hi>名失考梁溪漫志元豐官制中允賛善中舍洗馬並階通直郎</hi>明月湖<hi>名勝志明</hi>
　<hi>月樓在嘉州城譙樓之右下瞰明月湖郭璞讖云鬱姑鬱姑將州對洛都但看千載後變成明月湖後隋</hi>
　<hi>鬱姑將軍始開此湖洛都山名在州西五里</hi>抱珥<hi>漢書天文志暈適背穴抱珥虹蜺注云抱氣向</hi>
　<hi>日也珥形㸃黒也凡氣食在旁直對為珥在旁如半環向日為抱</hi>
　　次韻鄭介夫二首<lb/>
一落泥塗迹愈深尺薪如桂米如金長庚到曉空陪月<lb/>
<pb n="KR4d0081_WYG_043-15b"/>
太嵗今年合守心相與齧氊持漢節何妨振履出商音<lb/>
孤雲倦鳥空來往自要閒飛不作霖<lb/>
　鄭介夫<hi>補錄施氏原注鄭介夫名俠福清人少為王安石所知秉政問以所聞介夫曰青苗免役</hi>
　<hi>保甲數事與邊鄙用兵在俠心不能無區區也安石不荅以書言之不聽而數使其子雱與其客諭意欲</hi>
　<hi>用之介夫曰果欲援俠而成就之取所獻利民便物之事行其一二使進而無愧不亦善乎是時自熙寧</hi>
　<hi>六年秋七月不雨至七年三月人無生意介夫時監安上門父年老以下原注殘缺按史傳補入乃繪所</hi>
　<hi>見為圖奏疏詣閣門不納乃假稱宻急發馬逓上之銀臺司其畧云去秋大蝗秋冬亢旱麥苗焦枯五種</hi>
　<hi>不入方春斬伐竭澤而漁草木魚鼈亦莫遂生願陛下取有司掊克不道之政一切罷去冀延萬姓垂死</hi>
<pb n="KR4d0081_WYG_043-16a"/>
　<hi>之命今臺諫緘黙充位左右輔弼又貪猥近利如陛下行臣之言十日不雨以下仍照原注即乞斬臣以</hi>
　<hi>正欺君之罪疏奏神宗反覆觀圖長吁數四袖以入是夕寢不能寐翼日命體放免行錢察市易發常平</hi>
　<hi>具熙河所用兵請路上民物流離之故青苗免役權息追呼凡十八事下詔責躬民間歡呼相賀越三日</hi>
　<hi>大雨逺近沾洽輔臣入賀帝示以所進圖狀且責之安石上章求退吕惠卿鄧綰言于帝曰陛下美政用</hi>
　<hi>狂夫之言罷廢殆盡相與環泣于前于是新法一切如故介夫復上書指切惠卿惠卿奏為謗訕編管汀</hi>
　<hi>州又追還對獄欲置之大辟帝曰俠所言非為身也忠誠亦可嘉豈宜深罪但徙英州哲宗立蘇子由為</hi>
　<hi>諌官為言介夫流放十年屢經大赦終不得牽復父日益老而俠無還期有志之士為之涕泣由是始得</hi>
　<hi>歸東坡與孫覺復表言之其畧曰今朝廷復舊官而俠終不赴吏部考其終始出處之大節合于古之君</hi>
<pb n="KR4d0081_WYG_043-16b"/>
　<hi>子殺身成仁難進易退之義若不少加優異則恐其浩然江湖往而不返乃以為泉州教授元符初再竄</hi>
　<hi>于英徽宗立赦還故官又為蔡京所奪自是不復出布衣糲食屏處田野一言一話未嘗忘君卒年七十</hi>
　<hi>九紹興初贈朝奉郎官其孫東坡南遷始識介夫北歸至英介夫在焉和其二詩嘉定六年賜諡曰介○</hi>
　<hi>按宋史鄭俠傳元符七年再竄于英七字訛當依施注改初年又云紹熙初贈朝奉郎施注作紹興未詳</hi>
　<hi>孰是姑存以俟再考</hi>
一生憂患萃殘年心似驚蠶未易眠海上偶來期汗漫<lb/>
葦間猶得見延緣良醫自要經三折老將何妨敗兩甄<lb/>
收取桑榆種梨棗祝君眉夀似増川<lb/>
<pb n="KR4d0081_WYG_043-17a"/>
　　附鄭介夫原作<hi>西堂集原題云上蘇端明二首</hi>
　　聞說天南受賜深傳方施藥每揮金看天<hi>此字疑訛</hi>風<lb/>
　　格尊前態妙國胸懐枕上心草木亦䝉銓品力山<lb/>
　　川難載頌歌音如今收拾知何用衣被華夷有傅<lb/>
　　霖<lb/>
　　昔向東坡覽古文長嗟簡䇿鎖風雲那知日月歸<lb/>
　　元首立見䕫龍遇放勲夷夏生靈真久困聖賢膏<lb/>
　　澤有前聞帡幪天地期功業妙畫竒書請暫焚<lb/>
<pb n="KR4d0081_WYG_043-17b"/>
　　<hi>按西堂集第一首原韻與東坡合第二首韻與和詩不同無別本可對姑存之</hi>
　　附錄劉後村題坡公贈鄭介夫詩三首<lb/>
　　玉座見圖嘆纍纍菜色民如何崔白輩只寫蔡奴<lb/>
　　真<lb/>
　　向來與相國投分自鍾山不入翹材館甘為老抱<lb/>
　　關<lb/>
　　下吏語尤硬投荒身轉輕不然玉局老肯喚作先<lb/>
　　生<lb/>
<pb n="KR4d0081_WYG_043-18a"/>
　　昔在九江與蘇伯固唱和其畧曰我夢扁舟浮震<lb/>
　　澤雪浪横空<hi>一作江</hi>千頃白覺來滿眼是廬山倚天<lb/>
　　無數開青壁蓋實夢也昨又夢伯固手持乳香嬰<lb/>
　　兒示予覺而思之蓋南華賜物也豈復與伯固相<lb/>
　　見于此耶今得來書知巳在南華相待數日矣感<lb/>
　　嘆不巳故先寄此詩<lb/>
扁舟震澤定何時滿眼廬山覺又非春草池塘惠連夢<lb/>
上林鴻雁子卿歸水香知是曹溪口眼浄同看古佛衣<lb/>
<pb n="KR4d0081_WYG_043-18b"/>
不向南華結香火此生何處是真依<lb/>
　佛衣<hi>劉禹錫曹溪第二碑初達摩與佛衣俱來得道傳付以為真印至大鑒置而不傳翻譯名義屈</hi>
　<hi>眴此云大細布緝木棉花心織成其色青黒即達摩所傳袈裟</hi>
　　追和沈遼項<hi>此字疑訛</hi>贈南華詩<lb/>
善哉彼上人了知明鏡臺歡然不我厭肯致逺公材莞<lb/>
爾無心雲胡為出岫來一堂安寂滅卒嵗扃蒼苔<lb/>
　　　　慎按沈遼字睿達所著雲巢集中有贈別子<lb/>
　　　　瞻詩今詩題中多項字豈別是一人耶此詩<lb/>
<pb n="KR4d0081_WYG_043-19a"/>
　　　　施氏原本不載新刻載續補上巻今因題附<lb/>
　　　　編<lb/>
　　曹溪夜觀傳燈錄燈花落一僧字上口占<lb/>
山堂夜岑寂燈下看傳燈不覺燈花落茶毗<hi>一本作闍維</hi>一<lb/>
箇僧<lb/>
　傳燈錄<hi>釋氏稽古畧吳僧道原集釋迦世尊初祖迦葉以至東土禪宗傳嗣諸祖機緣為景德傳</hi>
　<hi>燈錄三十巻真宗嘉賞勅翰林學士楊億刋正撰序頒入大藏</hi>
　　　　慎按此詩施氏原本載第四十巻遺詩二十<lb/>
<pb n="KR4d0081_WYG_043-19b"/>
　　　　九首中今因題附編于此<lb/>
　　投南華長老一偈<lb/>
惡業相纒五<hi>一作四</hi>十年常行八棒十三禪却著衲衣歸<lb/>
玉局自疑身是<hi>苕溪漁隠叢話作可憐化作</hi>五通仙<lb/>
　南華長老<hi>本集南華長老題名記云南華自六祖示滅其傳法者散而之四方故南華為律寺</hi>
　<hi>至宋天禧三年始詔智度禪師普遂住持今明公十一世矣明公請為題名壁記建中靖國元年正月初</hi>
　<hi>一日云云○按明公亦作朗公即南華長老也以年攷之庚辰除夕先生當在韶州</hi>五十年<hi>冷齋</hi>
　<hi>夜話云子由謫髙安時雲菴居洞山有聰禪師者亦蜀人居聖夀寺一夕雲菴夢同子由出迎五戒禪師</hi>
<pb n="KR4d0081_WYG_043-20a"/>
　<hi>覺以語聰聰夢亦同俄東坡書至曰吾巳至奉新旦夕可相見子由攜兩衲候于城南建山寺坡至坐定</hi>
　<hi>理夢事以語坡坡曰軾八九嵗時時夢身是僧往來陜右又先妣方娠夢一僧來托宿瘠而眇雲菴驚曰</hi>
　<hi>戒陜右人也失一目暮年奉五祖來游髙安終于大遼逆數之葢五十年而東坡年四十九矣後謫惠州</hi>
　<hi>佛印與雲菴遣書至坡引紙大書曰戒和尚又鑿脫也後七年歸自海南作偈荅南華長老有惡業相纒</hi>
　<hi>五十年之句不久辭世云</hi>
　　　　慎按此詩施氏原本目錄載此題新刻本脫<lb/>
　　　　落今仍舊補入<lb/>
　　次韻韶守狄大夫見贈二首<lb/>
<pb n="KR4d0081_WYG_043-20b"/>
華髪蕭蕭老遂良<hi>公自注褚河南帖云即日遂良須髪盡白蓋謫長沙時也</hi>一身萍<lb/>
挂海中央無錢種菜為家業有病安心是藥方才疎正<lb/>
類孔文舉癡絶還同顧長康萬里歸來空泣血七年供<lb/>
奉殿西廊<lb/>
　韶州<hi>太平寰宇記嶺南道韶州秦屬南海郡三國吳置始興郡隋開皇九年改為韶州以州北八十</hi>
　<hi>里韶石為名九域志廣南東路韶州南至英州一百九十里東北至南安軍三百三十里</hi>狄大夫<lb/>
　<hi>名咸見本集九成臺銘序中又詩中有誰知南岳老之句當是衡州人</hi>殿西<hi>黄山谷詩注引東京</hi>
　<hi>記云崇政殿西有邇英閣梁溪漫志端明殿始于後唐國初改為文明而學士仍領端明之職雍熙初又</hi>
<pb n="KR4d0081_WYG_043-21a"/>
　<hi>改名文德明道間改承明為端明後改名延和</hi>
森森畫㦸擁朱輪坐咏梁公覺有神白傅閒游空誦句<lb/>
<hi>公自注事見白樂天吳郡詩石記</hi>拾遺窮老敢論親<hi>公自注事見子美寄狄明府詩</hi>東<lb/>
海莫懐疏受意西風幸免庾公塵為公過嶺傳新唱催<lb/>
發寒梅一信春<lb/>
　　次韻韶倅李通直二首<lb/>
一篇瀧吏可書紳莫向長沮更問津老去常憂伴新鬼<lb/>
歸來且喜是陳人曾陪令尹蒼髯古又見郎君白髪新<lb/>
<pb n="KR4d0081_WYG_043-21b"/>
囘首天涯一惆悵却登梅嶺望楓宸<lb/>
　李通直<hi>本集先生與李惟熙帖云偶得生還平生愛龍舒風土欲卜居為終老之計云云與第二</hi>
　<hi>首意合惟熙疑即李通直也</hi>令尹<hi>指李倅之父也/見二首自注</hi>梅嶺<hi>史記索隠豫章三十</hi>
　<hi>里有梅嶺當古驛道相傳以梅將軍名越絶書越王子孫姓梅氏秦併六國越王踰零陵往南海越人梅</hi>
　<hi>鋗從至臺嶺家焉鄉人因謂臺嶺為梅嶺又名大庾嶺</hi>
青山秖在古城隅萬里歸來卜築初會見四山朝鶴駕<lb/>
更看三<hi>一作二</hi>李跨鯨魚欲從抱樸傳家學應怪中郎得<lb/>
異書待我丹成馭風去借君瓊珮與霞裾<hi>公自注僕昔為開封幕先</hi>
<pb n="KR4d0081_WYG_043-22a"/>
<hi>公為赤令暇日相與論内外丹且出其丹示余今三十年而見君曲江同游南華宿山水間數日道舊感嘆且</hi>
<hi>勸我卜居于舒故詩中皆及之</hi>
　四山<hi>皖山圖序云潛山一名皖伯臺有四峯曰飛來石榴師子三台在潛山縣西北二十里</hi>朝<lb/>
　鶴駕<hi>唐明皇送𤣥洞真人李抱樸謁舒州潛山司命真君祠詩歸期千載鶴春至一來朝</hi>三李<lb/>
　<hi>王明清揮麈三錄元祐中舒州有李亮公者以文鳴縉紳間與兄伯時元中號龍眠三李同年登進士出</hi>
　<hi>處相若其後仕俱不顯</hi>抱樸<hi>神異錄明皇勅𤣥洞先生諌議大夫李抱樸賫御額為九天司命塑</hi>
　<hi>像于舒州潛山初至忽殿後石壁裂中有泥五色即取以竣事按明皇又有送𤣥洞真人李抱樸謁司命</hi>
　<hi>真君詩今先生所引乃舒州事通直君姓李故云傳家學若以為葛稚川失之逺矣</hi>
<pb n="KR4d0081_WYG_043-22b"/>
　　狄韶州煮蔓菁蘆菔羮<lb/>
我昔在田間寒庖有珍烹常支折脚鼎自煮花蔓菁中<lb/>
年失此味想像如隔生誰知南岳老解作東坡羮中有<lb/>
蘆菔根尚含曉露清勿語貴公子從渠嗜羶腥<lb/>
　蔓菁<hi>詩釋文草木疏葑蕪菁也郭璞云今菘菜也困學紀聞江南有菘江北有蔓菁相似而異</hi>蘆<lb/>
　菔<hi>爾雅葖蘆萉郭璞注云萉宜作菔孫愐唐韻秦人名蘿蔔王禎農書秋曰蘿蔔冬曰土酥</hi>東坡<lb/>
　羮<hi>本集東坡羮引云東坡居士所煮菜羮不用魚肉五味有自然之甘其法以菘若蔓菁若蘿菔若薺</hi>
　<hi>揉洗去汁下菜湯中入生米為糝入少生薑以油盌覆之其上炊飯如常法飯熟羮亦爛可食</hi>
<pb n="KR4d0081_WYG_043-23a"/>
　　李伯時畫其弟亮功<hi>一作工</hi>舊隠宅圖<lb/>
樂天早退今安有摩詰長閒古亦無五畝自栽池上竹<lb/>
十年空看輞川圖近聞陶令開三徑應許揚雄寄一區<lb/>
晚嵗與君同活計如雲鵝鴨散平湖<lb/>
　李亮功舊宅<hi>輿地紀勝飛霞亭乃李公寅隠居處其兄伯時為作舊宅圖亭在尉署後據此</hi>
　<hi>亮功名公寅史容注黄山谷詩云名寅脫去公字當從輿地紀勝</hi>輞川圖<hi>國史補王維立性髙</hi>
　<hi>致得宋之問輞川別業山水絶勝雍錄輞川在藍田縣西南二十里董廣川畫跋古傳輞水如車縛頭因</hi>
　<hi>以得名王維自罷官至輞口者十年此圖想像得之其後維捨此地為浮屠居今清源寺也</hi>
<pb n="KR4d0081_WYG_043-23b"/>
　　附黄山谷次韻<hi>山谷集題云追和東坡題李亮功歸來圖</hi>
　　今人常恨古人少今得見之誰謂無欲學淵明歸<lb/>
　　作賦先煩摩詰畫成圖小池巳築魚千里隙地仍<lb/>
　　栽芋百區朝市山林俱有累不居京洛不江湖<lb/>
　　東坡居士過龍光求大竹作肩輿得兩竿南華珪<lb/>
　　首座方受請為此山長老乃留一偈院中須其至<lb/>
　　授之以為他時語錄中第一問<hi>一本題云贈龍光長老</hi>
斫得龍光竹兩竿持歸嶺北萬人看竹中一滴曹溪水<lb/>
<pb n="KR4d0081_WYG_043-24a"/>
漲起西江十八灘<lb/>
　龍光<hi>失考按其寺當在嶺南</hi>西江<hi>輿地紀勝貢水東江也章水西江也一名豫章水</hi>
　　贈嶺上老人<lb/>
鶴骨霜髯心巳灰青松合抱手親栽問翁大庾嶺頭住<lb/>
曾見南遷幾箇囘<lb/>
　　附子由次韻<hi>欒城集題云子瞻贈嶺上老人次韻代老人答</hi>
　　嶺頭盧老一爐灰長短根株各自栽輕賤巳消先<lb/>
　　世業知君海上去仍囘<lb/>
<pb n="KR4d0081_WYG_043-24b"/>
　　附李端叔次韻<lb/>
　　過眼﨑嶇等刼灰到頭榮悴本誰栽須知此老心<lb/>
　　如鐵看盡行人幾往囘<lb/>
　　贈嶺上梅<lb/>
梅花開盡百花開過盡行人君不來不趁青梅嘗煮酒<lb/>
要看細雨熟黄梅<lb/>
　嶺上梅<hi>白氏六帖大庾嶺上多梅南枝既落北枝始開</hi>
　　余昔過嶺而南題詩龍泉鐘上今復過而北次前<lb/>
<pb n="KR4d0081_WYG_043-25a"/>
　　韻<lb/>
秋風巻黄落朝雨洗綠浄人貪歸路好節近中原正下<lb/>
嶺獨徐行艱險未敢忘遥知叔孫子巳致魯諸生<lb/>
　龍泉<hi>失考按志大庾嶺之支曰南源飛泉百丈下有龍湫潭深不可測有寺曰雲封唐名庾山院俗</hi>
　<hi>名挂角寺有六祖大鑒禪師塔左有卓錫泉疑即龍泉也</hi>
　　過嶺二首<lb/>
暫著黄冠不到頭却隨北雁與歸休平生不作兔三窟<lb/>
今古何殊貉一丘當日無人送臨賀至今有廟祀潮州<lb/>
<pb n="KR4d0081_WYG_043-25b"/>
劍關西望七千里乘興真為玉局游<lb/>
　劍關<hi>元和郡縣志小劍故城在利州益昌縣西南五十里去大劍戍四十里連山絶險飛閣道通衢</hi>
　<hi>謂之劍關自縣西南踰小山入大劍口即司馬錯伐蜀所由路亦謂之石牛道</hi>玉局游<hi>本集謝提</hi>
　<hi>舉玉局觀表云先自昌化貶所移亷州又自亷州移舒州節度副使永州居住行至英州復朝奉郎提舉</hi>
　<hi>成都玉局觀任便居住按道經二十四化上應二十四氣而座隠地中因成洞穴故以玉局名之雲笈七</hi>
　<hi>籖云成都玉局洞與青城第五洞天相連天師以為玉局上應鬼宿恐開穴不利分野乃刻石閉之太平</hi>
　<hi>寰宇記云玉局壇在成都城南栁堤玉局觀内張道陵得道之地其一也</hi>
七年來往我何堪又試曹溪一勺甘夢裏似曽遷海外<lb/>
<pb n="KR4d0081_WYG_043-26a"/>
醉中不覺到江南波生濯足鳴空澗霧繞征衣滴翠嵐<lb/>
誰遣山雞忽驚起半巖花雨落毿毿<lb/>
　　附李端叔次韻一首<hi>姑溪集原題次韻東坡還自嶺南</hi>
　　慿陵嵗月固難堪食蘖多來味却甘時雨纔聞徧<lb/>
　　中外卧龍相繼起東南天邊鶴駕瞻仙袂雲裏詩<lb/>
　　箋帶海嵐重見門生應不識雪髯霜髩兩毿毿<lb/>
　　過嶺寄子由<lb/>
投章獻䇿謾多談能雪寃忠死亦甘一片丹心天日下<lb/>
<pb n="KR4d0081_WYG_043-26b"/>
數行清淚嶺雲南光榮歸珮呈佳瑞瘴癘幽居弄晩嵐<lb/>
從此西風庾梅謝却迎誰與馬毿毿<lb/>
　　　　慎按此詩施氏原本不載新刻本續補下巻<lb/>
　　　　載此題凡二首以欒城集攷之山林瘴霧老<lb/>
　　　　難堪云云乃子由和詩也今錄一首而以子<lb/>
　　　　由詩附後<lb/>
　　附子由次韻<hi>欒城集題云和子瞻過嶺</hi>
　　山林瘴霧老難堪歸去中原荼亦甘有命誰憐<hi>欒城</hi>
<pb n="KR4d0081_WYG_043-27a"/>
　　<hi>集作令</hi>終反北無心却<hi>欒城集/作自</hi>笑亦<hi>欒城集作欲</hi>巢南蠻<lb/>
　　音習慣疑傖語脾病縈纒帶嶺嵐賴有祖師清浄<lb/>
　　水塵埃一洗落毿毿<hi>欒城集云不嫌白髪照毿毿</hi>
　<lb/>
　<lb/>
　<lb/>
　<lb/>
　<lb/>
<pb n="KR4d0081_WYG_043-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇詩補註巻四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蘇詩補註巻三十三</head>
    <p>
<pb n="KR4d0081_WYG_032-1a"/>
欽定四庫全書<lb/>
　蘇詩補註巻三十三　翰林院編修查愼行撰<lb/>
　古今體詩六十三首<hi>元祐六年辛未春在杭守任三月後還朝八月出知潁州作</hi>
　　次韻楊公濟<hi>一本有奉議二字</hi>梅花十首<lb/>
梅梢春色弄微和作意南枝翦刻多月黑林間逢縞袂<lb/>
霸陵醉尉誤誰何<lb/>
　楊公濟<hi>名蟠時通判杭州詳見施氏原注考東都事略及宋史楊蟠傳皆以為章安人王氏舊注</hi>
　<hi>以為建州人惟登科記則以為杭人潛說友咸淳臨安志云東都事略稱章安人從其集名也大宋登科</hi>
<pb n="KR4d0081_WYG_032-1b"/>
　<hi>記實稱杭人紹興間錢塘傅牧作西湖事實稱鄉人楊蟠作百咏詩則登科記所載從其鄉也</hi>誰何<lb/>
　<hi>史記秦本紀論信臣精卒陳利兵而誰何索隠注何或為呵漢舊儀諸衛郎官分五夜誰呵呵夜行者誰</hi>
　<hi>也何呵字同</hi>
相逢月下是瑶臺藉草清尊連夜開明日酒醒應滿地<lb/>
空令饑鶴啄莓苔<lb/>
綠髮尋春湖畔囘萬松嶺上一枝開而今縱老霜根在<lb/>
得見劉郎又獨来<lb/>
　萬松嶺<hi>咸淳臨安志萬松嶺在和寜門外西嶺上舊夹道栽松樂天夜歸詩萬株松樹靑山上十</hi>
<pb n="KR4d0081_WYG_032-2a"/>
　<hi>里沙隄明月中</hi>
月地雲階漫一尊玉奴終不負東昏臨春結綺荒荆棘<lb/>
誰信幽香是返魂<lb/>
　月地雲階<hi>容齋續筆政和中蔡京禁蘇氏學蘄春一士獨杜門注其詩不與人往還錢伸仲為</hi>
　<hi>黄岡尉因考校上舎往来其鄉三進謁然後得見首請借閱其書士人指案側巨編使隨意抽讀適得和</hi>
　<hi>公濟梅花十絶月地雲階漫一尊云云注曰玉奴齊東昏侯潘妃小字臨春結綺者陳後主三閣之名也</hi>
　<hi>伸仲曰所引止此乎曰然伸仲曰唐牛僧孺所作周秦行記夢入薄太后廟見古后妃輩所謂月地雲堦</hi>
　<hi>見洞仙東昏以玉兒故身死國除不擬負他乃是此篇所用先生何為没而不書士人恍然失色顧其子</hi>
<pb n="KR4d0081_WYG_032-2b"/>
　<hi>然紙炬悉焚之曰吾枉用工夫十年非君幾貽士林嗤笑伸仲每談其事以戒後生</hi>玉奴<hi>洪容齋云</hi>
　<hi>玉奴乃楊妃自稱潘妃則名玉兒也韻語陽秋云東坡詩云玉奴絃索花奴手玉奴謂楊妃及和梅花詩</hi>
　<hi>乃言玉奴終不負東昏何耶當是筆誤耳</hi>返魂<hi>禪宗頌古載唐僧詩云天公未肯隨寒暑又蘖淸香</hi>
　<hi>與返魂先生詩正用此語</hi>
日出氷澌散水花野梅官栁漸欹斜西郊欲就詩人飲<lb/>
黄四孃東子羙家<lb/>
　氷澌<hi>按施氏原本作氷湖周益公省齋集注中引此二句作氷澌當從之别本作氷壺者亦訛</hi>
君知早落坐先開莫着新詩四<hi>一作句</hi>句催嶺北霜枝最<lb/>
<pb n="KR4d0081_WYG_032-3a"/>
多思忍寒留待使君來<lb/>
　忍寒<hi>李商隠詩忍寒應欲試梅粧</hi>
氷盤未薦含酸子雪嶺先看耐凍枝應笑春風木芍藥<lb/>
豐肌弱骨要人醫<lb/>
　含酸<hi>江淹恨賦含酸茹歎</hi>木芍藥<hi>韓愈詩殷勤木芍藥獨自殿餘春</hi>
寒雀喧喧凍不飛遶林空啅<hi>一作啄</hi>未開枝多情好與風<lb/>
流伴不到雙雙燕子<hi>一作語</hi>時<lb/>
鮫綃翦碎玉簪輕檀暈粧成雪月明肯伴老人春一醉<lb/>
<pb n="KR4d0081_WYG_032-3b"/>
懸知欲落更多情<lb/>
　檀暈粧<hi>長公外紀云王十朋集諸家注皆不解檀暈之義今為著之宇文氏粧臺記婦人畫睂有</hi>
　<hi>倒暈粧古樂府有暈睂攏鬢之語元微之與樂天書近昵婦人暈淡睂目綰約頭鬢畫譜有正暈牡丹倒</hi>
　<hi>暈牡丹太平廣記許老翁有銀泥裙五暈羅畫工七十二色有檀色與張萱所畫婦女暈睂所謂紫色羃</hi>
　<hi>者酷似可以互證也</hi>
縞帬練帨玉川家肝胆淸新冷不邪穠李争春猶辦此<lb/>
更敎踏雪看梅花<lb/>
　　　　愼按以上十首施氏原本編入上巻重九詩<lb/>
<pb n="KR4d0081_WYG_032-4a"/>
　　　　後今改正<lb/>
　　附李端叔次韻十首<hi>從姑溪集采録</hi>
　　誰人月下奏雲和一夜繁枝向北多長笛不須論<lb/>
　　舊恨且留幽思待陰何<lb/>
　　奸雄投老戀層臺隨得分香散處開枝上休論歌<lb/>
　　舞舊尊中且泛綠於苔<lb/>
　　弄蕋攀條日幾回依稀長記雪中開塵埃滿袖家<lb/>
　　山逺底事多情拂眼來<lb/>
<pb n="KR4d0081_WYG_032-4b"/>
　　軟火眀窗酒一尊餘杯未減目尤昏誰人為折東<lb/>
　　来閣續得何郎日斷魂<lb/>
　　黯黯危腸獨九囘故園誰對此時開撚来聊把倚<lb/>
　　孤枕更擬殷勤入夢来<lb/>
　　病餘憔悴拊空尊仔細思量意却昏便覺陽和振<lb/>
　　枯槁不須方士致幽魂<lb/>
　　初見今年報信花定從淸淺綴横斜無言對我應<lb/>
　　惆悵不復當時處士家<lb/>
<pb n="KR4d0081_WYG_032-5a"/>
　　玉作肌膚雪作衣剪裁風月綴寒枝上池可飲偶<lb/>
　　無路空愧當年帶下醫<lb/>
　　漏泄天工意不輕傍春依臘獨分明孤髙不作繁<lb/>
　　紅伴造化須知别有情<lb/>
　　姑射山前舊卜家天香眞色倚風斜不須薝蔔分<lb/>
　　髙下要是東皇第一花<lb/>
　　<hi>慎按端叔所次韻第五首重叶第三韻第六首重叶第四首韻中間缺時字韻一首無善本可對録</hi>
　　<hi>備考</hi>
<pb n="KR4d0081_WYG_032-5b"/>
　　謝闗景仁送紅梅栽二首<lb/>
年年芳信負紅梅江畔垂垂又欲開珍重多情闗令尹<lb/>
直和根撥送春来<lb/>
　闗景仁<hi>張淏㑹稽續志闗景仁越州人嘉祐四年劉煇榜進士苕溪叢話引夷堅志云闗景仁子</hi>
　<hi>開錢塘人曾子固集中所撰景仁墓志言其父闗魯老於錢塘而景仁卒亦塟錢塘當是越人而移居於</hi>
　<hi>杭者</hi>根撥<hi>白居易詩柯條未嘗損根撥不曾移</hi>
為君栽向南堂下記取他年着子時酸釅不堪調衆口<lb/>
使君風味好攢睂<lb/>
<pb n="KR4d0081_WYG_032-6a"/>
　南堂<hi>先生詩中南堂凡三見一在黄州所謂南堂獨有西南向卧看千帆落淺溪者也一在惠州白</hi>
　<hi>鶴峰新居所謂南堂初絶斧斤音者也此詩作于杭州即府治之中和堂也</hi>
　　次韻劉景文路分上元<lb/>
華燈閟艱歳冷月挂空府三吳重時節九陌自歌舞云<lb/>
從月幾望遂至一百五嘉辰可屈指樂事相繼武今宵<lb/>
掃雲陣極目浄天宇嬉逰各㤀歸闐咽頃未睹飛毬互<lb/>
明滅激水相吞吐老去反兒童歸来尚鐃鼓新年消暗<lb/>
<hi>一本作暗消</hi>雪舊歳添絲縷何時九江城相對兩漁父<hi>公自注予</hi>
<pb n="KR4d0081_WYG_032-6b"/>
<hi>舊欲卜居廬山景文近買宅江州</hi>
　路分<hi>職官分紀有路分都監監押鈐轄之名皆武職也</hi>
　　逰寶雲寺得唐彦猷為杭州日送客舟中手書一<lb/>
　　絶句云云明日送彦猷之子坰赴鄂州<hi>一本有舟中二字</hi>
　　遇微雨感嘆前事因和其韻作兩首送之且歸其<lb/>
　　書唐氏<lb/>
二妙凋零筆法空忽驚雲海戲羣鴻淸詩不敢私囊箧<lb/>
人道黄門有父風<lb/>
<pb n="KR4d0081_WYG_032-7a"/>
　寶雲寺<hi>咸淳臨安志北山寳雲寺乾德二年錢氏建舊名千光王寺雍熈二年改今額武林梵志</hi>
　<hi>寳雲寺在寳雲山下即瑪瑙寺東空園也</hi>唐彦猷<hi>皇宋事實類苑唐彦猷詢清簡寡欲不以世務</hi>
　<hi>為意公退一室蕭然惟吟詩臨書烹茶試墨以此度日咸淳臨安志秩官考唐詢錢塘人嘉祐三年六月</hi>
　<hi>丙辰自蘇州移知杭明年九月除吏部郎以去</hi>唐坰赴鄂州<hi>施氏原注坰字林夫云云至六</hi>
　<hi>十餘條曰安石以曾布為腹心張琥李定為爪牙張商英為鷹犬逆意者雖賢為不肖附之者雖不肖為</hi>
　<hi>賢每讀一事畢即指安石曰請陛下宣諭安石臣所言虚耶竇耶上屢止之坰慷慨自若且讀且論上下</hi>
　<hi>皆震悚安石為之請去上意雖寤亦不深怒明日貶監廣州軍資庫徙監吉州太和縣鹽酒税通判霸州</hi>
　<hi>方就職御史王桓謂必不循理不宜寘邉城改倅無為至是知鄂州此段新刻本刪改不全今補録</hi>二<lb/>
<pb n="KR4d0081_WYG_032-7b"/>
　妙<hi>按僧文瑩玉壺淸話云唐彦猷詢與弟彦範詔俱擅一時才雅之譽彦猷知書好古彦範文章氣格</hi>
　<hi>髙簡不羣皆精翰墨遣一小札必用華箋妙菅云云据此則詩中二妙乃指彦猷兄弟也</hi>有父風<lb/>
　<hi>山谷䟦唐林夫帖云余于唐家子弟處得林夫臨橅歐陽詢書帖筆勁而秀潤此林夫得意書也李端叔亦</hi>
　<hi>有䟦云近時以筆墨為事者無如唐彦猷其雅致自将故書皆絶俗其子坰行筆無家法而類蔡君謨亦</hi>
　<hi>自可喜觀二公之言彦猷父子書法為同時推重如此</hi>
出處榮枯一笑空十年社燕與秋鴻誰知白首長河路<lb/>
還卧當時送客風<lb/>
　　附唐彦猷原作<hi>此詩從原題中采出附録于後</hi>
<pb n="KR4d0081_WYG_032-8a"/>
　　山雨霏微不滿空畫船来往疾輕鴻誰知獨卧朱<lb/>
　　簾裏一榻無塵四面風<lb/>
　　送江公著知吉州<lb/>
三吳行盡千山水猶道桐廬更淸美豈獨<hi>一作惟</hi>濁世隠<lb/>
狂奴時平亦出佳公子初冠惠文讀城旦晚入奉常陪<lb/>
劍履方将華省起彈冠忽憶釣臺歸洗耳未應良木棄<lb/>
大匠要使名駒試千里奉親官舎當有擇得郡江南差<lb/>
可喜白粲連檣一萬艘紅粧執樂三千指簿書期㑹得<lb/>
<pb n="KR4d0081_WYG_032-8b"/>
餘閒亦念人生行樂耳<hi>公自注二耳義不同故得重用</hi>
　江公著<hi>江公著字晦叔桐廬人舉進士為洛陽尉遇乆旱微雨作詩雲葉紛紛雨脚勻亂花柔草</hi>
　<hi>長精神雷車却碾前山過不洒原頭陌上塵司馬温公于士人家見之為稱薦由此知名元祐初以近臣</hi>
　<hi>薦通判陳州入為太學太常博士出守廬陵故詩云晚入奉常陪劍履元符間知泉州提舉福建常平事</hi>
　<hi>建中靖國初知䖍州東坡北歸至䖍晦叔適至有唱酬二詩未幾除廣東轉運判官提㸃湖南刑獄京西</hi>
　<hi>轉運副使此施注原文也新刻本自入為太常博士以下盡行刪去今補録</hi>吉州<hi>元和郡縣志漢</hi>
　<hi>廬陵縣屬豫章郡漢末置廬陵郡隋改吉州太平寰宇記吉州因吉陽水得名南至䖍州五百三十里</hi>
　奉常<hi>漢書百官表奉常秦官也景帝改曰太常</hi>釣臺<hi>太平寰宇記嚴子陵釣壇在桐廬縣南大</hi>
<pb n="KR4d0081_WYG_032-9a"/>
　<hi>江側下連七里灘按東觀漢紀云光武與子陵友陵隠于孤亭山垂釣為業訪得之陵不受封今郡有臺</hi>
　<hi>有壇亦謂嚴陵瀨</hi>白粲<hi>晉書何子平居㑹稽事母至孝辟揚州從事月俸得白米輒貨市粟麥人</hi>
　<hi>曰所利無幾何足為煩答曰尊老在東不辦得米何心獨饗白粲</hi>
　　聞錢道士與越守穆父飲酒送二<hi>别本作一</hi>壺<lb/>
龍根為脯玉為漿下界寒醅<hi>一作酸</hi>亦漫嘗一紙鵝經逸<lb/>
少醉他年鵬賦謫仙狂金丹自足留衰髩苦淚何須㸃<lb/>
别腸吳郡舊邦遺澤在定應符竹付諸郎<lb/>
　錢道士<hi>名自然號通敎大師與穆父同為吳越之裔故結句云然</hi>符竹<hi>漢書文帝夲紀注云</hi>
<pb n="KR4d0081_WYG_032-9b"/>
　<hi>以竹箭五枚長五寸刻篆書第一至第五與郡守為符者謂各分其半右留京師左以與之</hi>
　　再和楊公濟梅花十絶<lb/>
一枝風物便淸和看盡千林未覺多結習已空從著袂<lb/>
不須天女問云<hi>一作如</hi>何<lb/>
天敎桃李作輿臺故遣寒梅第一開憑仗幽人收艾蒳<lb/>
國香和雨入青苔<lb/>
　輿臺<hi>左傳人有十等下所以事上上所以共神也故王臣公公臣大夫大夫臣士士臣皁皁臣輿輿</hi>
　<hi>臣隷𨽻臣僚僚臣僕僕臣臺馬有圉牛有牧以待百事</hi>艾蒳<hi>廣志艾蒳出西國似艾葉又云松樹</hi>
<pb n="KR4d0081_WYG_032-10a"/>
　<hi>皮上綠衣亦名艾蒳可合諸香燒之其煙聚而不散</hi>
白髪思家萬里囬小軒臨水為花開故應剩作詩千首<lb/>
知是多情得得来<lb/>
人去殘英滿酒尊不堪細雨濕黄昏夜寒那得穿花蝶<lb/>
知是風流楚客魂<lb/>
春入西湖到處花裙腰芳草抱山斜盈盈解佩臨煙浦<lb/>
脉脉當壚傍酒家<lb/>
　裙腰芳草<hi>白居易詩自注云孤山寺在湖洲中草綠時望如裙腰</hi>
<pb n="KR4d0081_WYG_032-10b"/>
莫向霜晨怨未開白頭朝夕自相催斬新一朶含風露<lb/>
恰似西廂待月来<lb/>
　白頭<hi>杜甫梅花詩江邉一樹垂垂發朝夕催人自白頭</hi>
洗盡鉛華見雪肌要将眞色鬬生枝檀心已作龍涎吐<lb/>
玉頬何煩<hi>一作勞</hi>獺髓醫<lb/>
湖面初驚片片飛尊前吹折最繁枝何人㑹得春風意<lb/>
怕見梅黄<hi>一作黄梅</hi>雨細時<lb/>
長恨漫天栁絮輕只將飛舞占清明寒梅似與春相避<lb/>
<pb n="KR4d0081_WYG_032-11a"/>
未解無私造物情<lb/>
北客南来豈是家醉看參月半横斜他年欲識吳姬面<lb/>
秉燭三更對此花<lb/>
　　次韻曹子方運判雪中同逰西湖<lb/>
詞源灔灔波頭展淸唱一聲巖谷滿未容雪積句先髙<lb/>
豈獨湖開心自逺雲山已作歌睂淺山下碧流淸似眼<lb/>
尊前侑酒只新詩何異書魚餐蠧簡<lb/>
　曹子方<hi>曹子方名輔任淵注山谷詩引實録云元祐三年九月太僕寺丞曹輔權發遣福建路轉</hi>
<pb n="KR4d0081_WYG_032-11b"/>
　<hi>運判官曾子固隆平集轉運判官開寶六年廣南路初除徐澤一員太平興國三年諸路並置</hi>
　　次韻仲殊雪中逰西湖二首<lb/>
夜半幽夢覺稍聞竹葦聲起續凍折絃為鼓一再行曲<lb/>
終天自明玉樓已峥嶸有懐二三子落筆先飛霙共為<lb/>
竹林㑹身與孤鴻輕秀語出寒餓身窮詩乃亨禪老復<lb/>
何為笑指孤烟生我獨念粲者誰與予目成<lb/>
　仲殊<hi>注詳上巻安州老人食蜜歌下</hi>飛霙<hi>韓詩外傳雪花曰霙</hi>
寶雲樓閣閙千門林静初無一鳥喧閉户莫敎風掃地<lb/>
<pb n="KR4d0081_WYG_032-12a"/>
巻簾疑有月臨軒水光㶑灧猶浮碧山色空濛已歛昏<lb/>
乞得湯休奇絶句始知鹽絮<hi>别作雪訛</hi>是陳言<lb/>
　　次韻參寥仝前<hi>一本題云次韻參寥咏雪</hi>
朝来處處白氊鋪樓閣山川盡一如總是爛銀併白玉<lb/>
不知奇貨有誰居<lb/>
　　　　愼按以上四首施氏原本編眞覺院瑞香花<lb/>
　　　　一首之後似失次今改編又按參寥集中失<lb/>
　　　　原唱<lb/>
<pb n="KR4d0081_WYG_032-12b"/>
　　與葉淳老侯敦夫張秉道同相視新河秉道有詩<lb/>
　　次韻二首<lb/>
君不見元帥府前羅萬㦸濤頭未順千弩射至今鳯凰<lb/>
山下路長借一箭開兩翼我鑿西湖還舊觀一眼已盡<lb/>
西南碧又將囘奪浮山險千艘夜下無南北坐陳三䇿<lb/>
本人謀惟留一諾待我畫老病思歸真暫寓功名如幻<lb/>
終何得從来自笑畫蛇足此事何殊食雞肋憐君嗜好<lb/>
更迂濶得我新詩喜折屐江湖麤了我竟歸餘事後来<lb/>
<pb n="KR4d0081_WYG_032-13a"/>
當潤色一菴閒卧洞霄宫井有丹砂水長赤<lb/>
　相度新河<hi>何薳春渚紀聞元祐中先生以内相出典杭州時水官侯臨相繼出守上饒過郡以</hi>
　<hi>嘗渡江敗舟于浮山遂陰畫囬江之利以獻公相視其宜一自富陽新橋港至小嶺開鑿以通閒林港或</hi>
　<hi>費用不給則置山不鑿而令往来之舟搬運渡嶺由餘杭女兒橋港至郡北闗江漲橋以通運河一自龍</hi>
　<hi>山閘西出循江過六和寺由南蕩朱橋港開石門平田至廟山然後出江道二十里至富陽公詩坐陳三</hi>
　<hi>䇿本人謀又云上饒使君更超逸坐視浮山如累塊知所議出於侯也乞于朝巳得請而公入為翰林承</hi>
　<hi>旨林子中為代有諛者言今鑿龍山姥嶺正犯太守身因寝其議此段詳悉可補施注之缺偹録之</hi>西<lb/>
　湖還舊觀<hi>本集乞開西湖狀云唐長慶中白居易為刺史是時湖溉田千餘頃臣以侍從出膺</hi>
<pb n="KR4d0081_WYG_032-13b"/>
　<hi>寵寄目睹西湖有必廢之漸輙已差官打量葑田二十五萬餘丈度用夫二十餘萬工自四月二十八日</hi>
　<hi>興工半年之間見西湖復唐之舊環三十里際山為岸則農民父老與羽毛鱗甲同泳聖澤無有窮已</hi>
　浮山<hi>太平寰宇記定山在杭州西南四十里突出浙江數百丈又五里為浮山夲集疏河奏略云潮</hi>
　<hi>水自海門来勢若雷霆而浮山峙于江中潮水洄洑激射其怒百倍沙磧轉移状若鬼神雖舟師漁人不</hi>
　<hi>能測其淺深也</hi>人謀<hi>按施氏原注及春渚紀聞所載止就相度新河一事而言以愚考之先生守杭</hi>
　<hi>時開興水利凡三皆采衆議而成者浚鹽橋茅山二河創自監税蘇堅而騐視董成則仁和知縣黄僎也</hi>
　<hi>西湖之役創議者錢塘縣尉許登仁也議鑿新河以避浮山之險者侯敦夫也故云坐陳三策本人謀</hi>
　洞霄宫<hi>按宋朝大臣提舉宫觀自李若谷始熙寜初増杭州洞霄宫及五岳廟等並依崇福宫置</hi>
<pb n="KR4d0081_WYG_032-14a"/>
　<hi>提舉官以知州資序人充不復限數人皆得以自便先生一菴臥云云謂将乞宫觀而去也洞霄宫在餘</hi>
　<hi>杭大滌山注見前</hi>
荆溪父老愁三害下斬長蛟本無賴平生倔强韓退之<lb/>
文字猶為鱷魚戒石門之役萬金耳首䑕不為吾已隘<lb/>
江湖開塞古有數兩鵠飛来吿成壊勸農使者非常人<lb/>
一言已破黎民駭上饒使君更超軼坐睨浮山如累<hi>一作</hi>
<hi>壘</hi>塊髯張乃我結韈生詩酒淋漓出狂怪我作水衡君<lb/>
作丞他日歸朝同此拜<lb/>
<pb n="KR4d0081_WYG_032-14b"/>
　石門<hi>在龍山之西注見前首</hi>勸農使<hi>韋驤錢塘先生集今之部使者與夫郡守縣令皆為</hi>
　<hi>勸農官職官分紀景徳二年詔諸道轉運使副使及知州少卿監以上並兼勸農使其餘知軍通判等並</hi>
　<hi>兼勸農事按葉温叟時為轉運使淳老温叟字也</hi>上饒使君<hi>太平寰宇記江南西道信州上</hi>
　<hi>饒郡漢為豫章郡之鄱陽縣唐置信州東至衢州二百五十里按侯敦夫時以水官出知信州</hi>
　　㯶筍<hi>并引</hi>
　㯶筍状如魚剖之得魚子味如苦筍而加甘芳蜀人<lb/>
　以饌佛僧甚貴之而南方不知也筍生膚毳中葢花<lb/>
　之方孕者正二月間可剝取過此苦澀不可食矣取<lb/>
<pb n="KR4d0081_WYG_032-15a"/>
　之無害于木而宜于飲食法當蒸熟所施略與筍同<lb/>
　蜜煮酢浸可致千里外今以餉殊長老<lb/>
贈君木魚三百尾中有鵝黄子魚子夜叉剖癭欲分甘<lb/>
籜龍藏頭敢言美願隨蔬果得自用勿使山林空老死<lb/>
問君何事食木魚烹不能鳴固其理<lb/>
　㯶魚<hi>本草栟櫚一名㯶櫚無枝條髙二三丈葉萃于樹杪每皮一匝為一節三旬一采六七月生黄</hi>
　<hi>白花八九月結實作房如魚子黒色又云三月于木端莖中出黄苞苞中有細子乃花之孕也状如魚腹</hi>
　<hi>孕子謂之㯶魚亦曰㯶筍</hi>
<pb n="KR4d0081_WYG_032-15b"/>
　　次韻曹子方龍山眞覺院瑞香花<lb/>
幽香結淺紫来自孤雲岑骨香不自知色淺意殊深移<lb/>
栽靑蓮宇遂冠薝蔔林紉為楚臣珮散落天女襟君持<lb/>
風霜節耳冷歌笑音一逢蘭蕙質稍囘鐵石心置酒要<lb/>
妍暖養花須晏隂及此隂晴間恐致慳嗇霖彩雲知易<lb/>
散鷤䳏<hi>一作鴂</hi>憂先吟明朝便陳迹試著丹青臨<lb/>
　龍山眞覺院<hi>咸淳臨安志龍山在嘉㑹門外去城十里一名卧龍山西湖㳺覽志龍山稍北</hi>
　<hi>為玉厨山舊有真覺院</hi>瑞香花<hi>冷齋夜話瑞香花有黄紫二種有紫瓣而緣金者初産廬山今</hi>
<pb n="KR4d0081_WYG_032-16a"/>
　<hi>處處有之桑喬廬山紀事瑞香産山中南唐中主愛之移植于含風殿名曰紫蓬莱咸淳臨安志今東西</hi>
　<hi>馬塍瑞香最多大者名錦熏籠</hi>鷤䳏<hi>廣雅鷤䳏鷶<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>子規也本草鶗鴂亦作鷤䳏</hi>
　　送小本禪師赴法雲<lb/>
寓形天宇間出處㑹有役澹然都無營百年何由畢山<lb/>
林等憂患軒冕亦戲劇我未即歸休師寜要安逸王城<lb/>
滿豪傑議論分黑白聖諦第一義對面誰不識師来亦<lb/>
何事孤月挂空碧是身如浮雲安得限南北出岫本無<lb/>
心既雨歸亦得珠泉有舊約何年挂缾錫<lb/>
<pb n="KR4d0081_WYG_032-16b"/>
　小本赴法雲<hi>咸淳臨安志善本開封人力學舉進士于京師得華嚴經開巻恍然歴厯與心</hi>
　<hi>契圎照禪師住杭之浄慈招師居上座别開講席助誘方来之士續燈録元豐七年越國大長公主與駙</hi>
　<hi>馬都尉張敦禮建法雲禪刹于京城之南既成詔法秀開山釋氏稽古略哲宗元祐五年八月汴京法雲</hi>
　<hi>寺法秀禪師入寂詔杭州浄慈寺善本禪師繼席住持賜號大通禪師師嗣法照禪師宗本世謂之大小</hi>
　<hi>本焉</hi>聖諦<hi>傳燈録達摩謁梁武帝帝問如何是聖諦第一義荅曰廓然無聖</hi>是身如浮<lb/>
　雲<hi>詩眼云是身如浮雲二句乃少陵别贊上人詩中全語豈偶然用之耶</hi>
　　書渾令公燕魚朝恩圗<lb/>
咸寜英氣似汾陽夜飲軍容出紅粧不須纒頭萬匹錦<lb/>
<pb n="KR4d0081_WYG_032-17a"/>
知君未辦作吕强<lb/>
　渾令公<hi>舊唐書渾瑊臯蘭州人本鐵勒九部落之渾部也德宗朝累功拜中書令封咸寜郡王諡</hi>
　<hi>忠武</hi>燕魚朝恩圗<hi>朱景𤣥唐朝名畫録渾侍中宴㑹圗乃周昉所畫</hi>
　<hi>愼按劉辰翁評先生此詩云眞不可曉今以意解之曰以令公而宴軍容其豪華侈汰想像可知呂强當</hi>
　<hi>東漢時曾上疏極論外戚貴倖奢麗過禮即此一節逈非宦寺所及朝恩方目艶繁華心營奢僭世傳其</hi>
　<hi>就汾陽一宴錦綵纒頭以數萬計直欲與王公戚里誇多鬬靡一時驕溢之氣咄咄逼人故詩中託為咸</hi>
　<hi>寜嘲諧之語謂汝之纒頭萬匹吾無所用之亦料汝不能作吕强上疏指斥奢麗也曰不須曰知君其視</hi>
　<hi>軍容如弄小兒于股掌之上眞覺咸寜英氣千載如生此圗便煞有闗係何得以讀者浮氣没作者深心</hi>
<pb n="KR4d0081_WYG_032-17b"/>
　<hi>吾嘗謂須溪一庸妄麤淺人耳觀此益信</hi>
　　龎公<lb/>
襄陽龎公少檢束白髮不髠亦不俗世所奔趨我獨棄<lb/>
我已有餘彼不足鹿門有月樹下行虎溪無風舟上宿<lb/>
不識當時捕魚客但愛長康畫金粟杜口如今不復言<lb/>
龎公為人不曲局東西有人問老翁為道明燈照華屋<lb/>
　　戲書<lb/>
五言七言正兒戲三行兩<hi>一作五</hi>行亦偶爾我性不飲只<lb/>
<pb n="KR4d0081_WYG_032-18a"/>
解醉正如春風弄羣卉四十年來同幻事老去何須别<lb/>
愚智古人不住亦不滅我今不作亦不止寄語悠悠世<lb/>
上人浪生浪死亦埃塵洗墨無池筆無象<hi>象字訛當作冢</hi>聊爾<lb/>
作戲悦我神<lb/>
　　　　慎按龎公一篇施氏原本不載新刻載續補<lb/>
　　　　上巻舊疑此詩當分兩章自襄陽龎公少檢<lb/>
　　　　束至為道明燈照華屋止為一首自五言七<lb/>
　　　　言正兒戲至末與前半語意判然自應另作<lb/>
<pb n="KR4d0081_WYG_032-18b"/>
　　　　一首而諸刻相承未有辨之者今閱外集第<lb/>
　　　　八巻前一首題云龎公後一首題云戲書据<lb/>
　　　　此改正移入守杭巻中向来疑訛頓釋矣<lb/>
　　次韻劉景文西湖席上<lb/>
二老長身屹兩峰常撞大吕應黄鍾将辭鄴下劉公幹<lb/>
却見雲間陸士龍白髮憐君略相似靑山許我定相從<lb/>
我今官已六百石慙愧當年邴曼容<lb/>
　　次韻答馬忠玉<lb/>
<pb n="KR4d0081_WYG_032-19a"/>
坡陀巨麓起連峰積累當年慶自鍾靈運子孫俱得鳯<lb/>
慈明兄弟孰非龍河梁㑹作看雲别詩社何妨載酒從<lb/>
祗有西湖似西子故應宛轉為君容<lb/>
　馬忠玉<hi>咸淳臨安志元祐五年八月宣德郎馬珹自提㸃淮南西路刑獄改兩浙路提刑黄山谷</hi>
　<hi>年譜馬珹茌平人</hi>
　　三蕚牡丹<lb/>
風雨何年别留眞向此邦至今遺恨在巧過不成雙<lb/>
　　　　慎按此詩施氏原本不載新刻載續補下巻<lb/>
<pb n="KR4d0081_WYG_032-19b"/>
　　　　外集編第八巻守杭時作今据此移編<lb/>
　　予去杭十六年而復来留二年而去平生自覺出<lb/>
　　處老少麤似樂天雖才名相逺而安分寡求亦庻<lb/>
　　幾焉三月六日来别南北山諸道人而下天竺惠<lb/>
　　浄師以醜石贈行作三絶句<lb/>
當年雙<hi>一作衫</hi>鬢兩青青强説重臨慰别情衰髮秪今無<lb/>
可白故應相對話来<hi>一作前</hi>生<lb/>
　重臨<hi>劉禹錫詩重臨事異黄丞相</hi>
<pb n="KR4d0081_WYG_032-20a"/>
出處依稀似樂天敢将衰老<hi>一作朽</hi>較前賢便從洛社休<lb/>
官去猶有閒居二十年<lb/>
　閒居二十年<hi>白居易洛下詩水畔竹林邊閒居二十年</hi>
在郡依前六百日山中不記幾囬来還将天竺一峰去<lb/>
欲把雲根到處栽<lb/>
　在郡<hi>白居易留題靈隠寺詩在郡六百日入山十二回</hi>
　　和林子中待制<lb/>
兩翁留滯各皤然人笑迂疎老更堅共把鴟夷<hi>外集作鵝兒</hi>
<pb n="KR4d0081_WYG_032-20b"/>
一尊酒相逢栁<hi>一作卵</hi>色五湖天江邊遺愛啼斑白海上<lb/>
先聲入管絃早晚淵明賦歸去浩歌長嘯<hi>一作笑</hi>老斜川<lb/>
　林子中<hi>東都事略林希字子中元祐初為秘書少監改集賢修撰知蘇州乆之以天章閣待制知</hi>
　<hi>杭州按年譜先生守杭實代子中先生罷杭守子中復来替故本集與子中二啓初云既尋少壮之舊逰</hi>
　<hi>復繼老成之前躅後云舊政已孚于千里先聲坐振于七州與此詩五六聫意正合</hi>
　　　　慎按咸淳臨安志元祐六年二月召軾為翰<lb/>
　　　　林承旨是月癸巳天章閣待制林希自潤州<lb/>
　　　　移知杭州此詩之作正交代時也用韻與後<lb/>
<pb n="KR4d0081_WYG_032-21a"/>
　　　　荅黄安中同確是此時作施氏原本失載今<lb/>
　　　　從續補下巻移編<lb/>
　　次韻荅黄安中兼簡林子中<lb/>
老去心灰不復然一麾江海意方堅那堪黄散付子度<lb/>
空羡蘇杭養樂天病肺一春難白酒别腸三夜繞朱絃<lb/>
羣仙正欲吾歸去共把淸風借玉川<lb/>
　　留别蹇道士拱辰<lb/>
黑月在濁水何曾不淸明寸<hi>一本作一</hi>田滿荆棘梨棗無從生<lb/>
<pb n="KR4d0081_WYG_032-21b"/>
何時返吾真歳月今峥嶸屢接方外士早知俗緣輕庚<lb/>
桑託<hi>一作記訛</hi>雞鵠未肯化南榮晚識此𨗳<hi>一作道</hi>師似有宿<lb/>
世情笑指北山雲訶我不歸耕仙人漢陰馬㣲服方地<lb/>
行咫尺不往見煩子通姓名願持空手去獨控横江鯨<lb/>
　蹇拱辰<hi>名序廬山道士注見前</hi>黑月<hi>佛書謂十五以前為白月十五以後為黒月</hi>
　<hi>愼按施氏補注本此詩至微服方地行止脱去末四句今据别本補入</hi>
　　次韻子由書王晉卿畫山水一首而晉卿和二首<lb/>
誤㸃故敎同子敬雜篇眞欲擬湯休隴雲寄我山中信<lb/>
<pb n="KR4d0081_WYG_032-22a"/>
雪月追君溪上舟㑹看飛仙虎頭箧却来顚倒拾遺裘<lb/>
<hi>公自注子羙詩云天吳及紫鳯顚倒左裋褐</hi>王孫辦作𤣥眞子細雨斜風不<lb/>
濕鷗<lb/>
此境眼前聊妄想幾人林下是眞休我今心似一潭月<lb/>
君已身如萬斛舟看畫題詩雙鶴鬢歸田送老一羊裘<lb/>
明年兼與子龍去萬頃蒼<hi>一作滄</hi>波没兩鷗<lb/>
　　附子由原作一首<lb/>
　　還君横巻空長嘆問我何年便退休欲借巖阿著<lb/>
<pb n="KR4d0081_WYG_032-22b"/>
　　茅屋還當溪口泊漁舟經心蜀道雲生足上馬胡<lb/>
　　天雪滿裘萬里還朝徑歸去江湖浩蕩一輕鷗<lb/>
　　　　慎按施氏原注先生自錢塘召歸為晉卿題<lb/>
　　　　畫凡七首在本巻今考本巻乃有九首又按<lb/>
　　　　子由後半首當是使契丹時所作公還朝始<lb/>
　　　　和之耳<lb/>
　　次韻子由書王晉卿畫山水二首<lb/>
老去君空見畫夢中我亦曾逰桃花縱落誰見水到人<lb/>
<pb n="KR4d0081_WYG_032-23a"/>
間伏<hi>一作洑</hi>流<lb/>
山人昔與雲俱出俗駕今隨水不囘賴我胸中有佳處<lb/>
一尊時對畫圗開<lb/>
　<hi>按欒城集中缺原作</hi>
　　又書王晉卿畫四首<lb/>
　　　山陰陳迹<lb/>
當年不識此清眞强把先生擬季倫等是人間一陳迹<lb/>
聚蚊金谷本何人<lb/>
<pb n="KR4d0081_WYG_032-23b"/>
　陳迹<hi>王右軍蘭亭叙俛仰之間已為陳迹</hi>
　　附子由次韻<lb/>
　　卧對郗公氣已真晚依丘壑更無倫不須復預清<lb/>
　　言侶自是江東第一人<lb/>
　　　雪溪乗興<lb/>
溪山雪月兩佳哉賔主談鋒夜轉雷猶言不見戴安道<lb/>
為問適從何處来<lb/>
　　附子由次韻<lb/>
<pb n="KR4d0081_WYG_032-24a"/>
　　亟往遄歸眞曠哉聾人不信不驚雷雖云不必見<lb/>
　　安道已誤扁舟犯雪来<lb/>
　　　四明狂客<lb/>
毫端偶集一微塵何處溪山非此身狂客思歸便歸去<lb/>
更求勅賜枉天眞<lb/>
　　附子由次韻<lb/>
　　失脚来逰九陌塵故溪何日得抽身便同賀老扁<lb/>
　　舟去已笑西山鄭子眞<lb/>
<pb n="KR4d0081_WYG_032-24b"/>
　　　西塞風雨<lb/>
斜風細雨到来時我本無家何處歸仰看雲天眞箬笠<lb/>
旋收江海入蓑衣<lb/>
　西塞<hi>吳興志引經鋤堂志云西塞郡城南一帶逺山是也唐張志和㳺釣于此有西塞山漁父詞山名</hi>
　<hi>遂著其詞云西塞山前白鷺飛桃花流水鱖魚肥青蒻笠綠蓑衣斜風細雨不須歸</hi>
　　附子由次韻<lb/>
　　雨細風斜欲暝時凌波一葉欲安歸遥知夜宿鮫<lb/>
　　人室浪捲波分不着衣<lb/>
<pb n="KR4d0081_WYG_032-25a"/>
　　破琴詩<hi>并引</hi>
　舊説房琯開元中嘗宰盧氏與道士邢和璞出逰過<lb/>
　夏口村入廢佛寺坐古松下和璞使人鑿地得甕中<lb/>
　所藏婁師徳與永禪師畫笑謂琯曰頗憶此耶琯因<lb/>
　悵然悟前生之為永師也<hi>房琯事出鄭處誨明皇雜録見髙道傳</hi>故人<lb/>
　栁子玉寶此畫云是唐本宋復古所臨者元祐六年<lb/>
　三月十九日予自杭州還朝宿吳淞江夢長老仲殊<lb/>
　挟琴過余彈之有異聲就視琴頗損而有十三絃予<lb/>
<pb n="KR4d0081_WYG_032-25b"/>
　方嘆息不已殊曰雖損尚可修曰奈十三絃何殊不<lb/>
　荅誦詩云度數形名本偶然破琴今有十三絃此生<lb/>
　若遇邢和璞方信秦筝是響泉予夢中了然識其所<lb/>
　謂既覺而㤀之明日晝寝復夢殊来理前語再誦其<lb/>
　詩方驚覺而殊適至意其非夢也問之殊葢不知是<lb/>
　歳六月見子玉之子子文京師求得其畫乃作詩并<lb/>
　書所夢其上子玉名瑾善作詩及行草書復古名廸<lb/>
　畫山川草木盖妙絶一時仲殊本書生棄家學佛通<lb/>
<pb n="KR4d0081_WYG_032-26a"/>
　脱無所著皆奇士也<lb/>
破琴雖未修中有琴意足誰云十三絃音節如佩玉新<lb/>
琴<hi>一作絃</hi>空髙張絃<hi>一作絲</hi>聲不附木宛然七絃筝動與世<lb/>
好逐陋矣房次律因循墮流俗懸知董庭蘭不識無絃<lb/>
曲<lb/>
　唐本畫<hi>廣川畫䟦唐人畫邢和璞房琯前世事深觀其隠而能得其趣非常工所能知</hi>響泉<lb/>
　<hi>澠水燕談秀州祥符院僧智和蓄一古琴瑟瑟徽碧文細石為軫音韻清越中刻李陽氷篆三十九字朱</hi>
　<hi>長文琴譜亦著此琴即李勉所製響泉也</hi>
<pb n="KR4d0081_WYG_032-26b"/>
　　書破琴詩後<hi>并引</hi>
　余作破琴詩求得宋復古畫邢和璞於栁仲逺仲逺<lb/>
　以此本託王晉卿臨寫為短軸名為邢房悟前生圗<lb/>
　作詩題其上<lb/>
此身何處不堪為逆旅浮雲自不知偶見一張閒故紙<lb/>
便疑身是永禪師<lb/>
　栁仲逺<hi>字子文栁子玉之子見前詩引中</hi>
　　　　愼按此詩施氏原本不載今從新刻續補下<lb/>
<pb n="KR4d0081_WYG_032-27a"/>
　　　　巻中采出因題附編<lb/>
　　題王晉卿畫後<lb/>
醜石半蹲山下虎長松倒卧水<hi>一作木</hi>中龍試君眼力看<lb/>
多少數到雲峰第幾重<lb/>
　　贈<hi>一作聴</hi>武道士彈賀若<lb/>
淸風終日自開簾凉月今宵肯挂簷琴裏若能知賀若<lb/>
詩中定合愛陶潛<lb/>
　賀若<hi>詩話總龜世傳琴曲宫聲十小調皆隋賀若弼製一不博金二不換玉三泛峡吟四越溪吟五</hi>
<pb n="KR4d0081_WYG_032-27b"/>
　<hi>越江吟六孤憤吟七淸夜吟八葉下聞蟬九三淸十亡其名琴家名賀若而已太宗改不博金曰楚澤涵</hi>
　<hi>秋不換玉曰塞門秋雪朱翌猗覺寮雜記東坡詩琴裏若能知賀若云云以賀若比陶潛必髙人非謂賀</hi>
　<hi>若弼也弼之為人一無状小人予考之葢賀若夷也夷善鼔琴王維居别墅長使鼔琴娛賔見唐書王維</hi>
　<hi>傳中文瑩湘山野録不加深考遂以為弼而世因是遂傳訛也東坡序武道士彈琴云賀若宣宗時待詔</hi>
　<hi>不知何所据据序則是姓賀名若</hi>
　　元祐六年六月自杭州召還汶公館我于東堂閱<lb/>
　　舊詩巻次諸公韻三首<lb/>
半熟黄粱日未斜玉堂陰合手栽花却思<hi>一作尋</hi>三十年<lb/>
<pb n="KR4d0081_WYG_032-28a"/>
前味未飯鐘時<hi>一作聲</hi>已飯<hi>一作飲</hi>茶<lb/>
　汶公<hi>興國浴室院僧慧汶號法眞見本集觀音贊引中先生又有六祖畫贊敘云予嘉祐初舉進士</hi>
　<hi>舘于興國寺浴室老僧徳香之院浴室之南有古屋東西壁畫六祖像予去三十一年而中書舎人彭器</hi>
　<hi>資亦舘于是予往見之則院中無復識余者獨主僧惠汶盖當時堂上侍者然亦老矣○按汴京遺跡志</hi>
　<hi>引宋㑹要云興國寺乃唐龍興寺開寳二年重修太平興國元年賜今額在馬軍橋東北</hi>東堂<hi>興國</hi>
　<hi>寺浴室之東堂也見本集</hi>栽花<hi>元祐三年先生為翰林學士有玉堂栽花詩見二十八巻</hi>
　　附黄魯直原作<hi>山谷集題云同謝公定携書浴室院汶師置飯作此</hi>
　　竹林風與日俱斜細草猶開一兩花天上歸来對<lb/>
<pb n="KR4d0081_WYG_032-28b"/>
　　書客愧勤僧飯更煎茶<lb/>
夢覺還驚響屧廊故人来炷影前香鬢須白盡成何事<lb/>
一帖空存老遂良<hi>公自注法帖中有褚遂良書云即日遂良須髮盡白</hi>
　　附秦少㳺原作<hi>淮海集題云元祐三年予被召至京師從翰林蘇先生過興國浴室</hi>
　　<hi>院始識汶師後二年復来閱諸公詩因次韻</hi>
　　聊擕小榻閱風廊卧乆衣巾帶佛香白髪道人還<lb/>
　　省記前年引去病賢良<lb/>
尺一東来喚我歸衰年已迫故山期文章曹植今堪笑<lb/>
<pb n="KR4d0081_WYG_032-29a"/>
却巻波瀾入小詩<lb/>
　尺一<hi>後漢書陳蕃傳尺一選舉委尚書三公注謂板長尺一以寫詔書也蔡邕獨斷策者簡也其制</hi>
　<hi>長二尺短者半之其次一長一短兩編下附篆書起年月日以命諸侯王三公三公策免亦賜䇿文體如</hi>
　<hi>上䇿而隸書以尺一木兩行書苑菁華韋續五十六種書體第三十七為鶴頭書乃詔版所用漢家尺一</hi>
　<hi>之簡是也</hi>
　<hi>愼按第一首次山谷韻第二首次少㳺韻第三首未詳原唱何人俟再考</hi>
　　感舊詩<hi>并引</hi>
　嘉祐中予與子由同舉制䇿寓居懐逺驛時年二十<lb/>
<pb n="KR4d0081_WYG_032-29b"/>
　六而子由二十三耳一日秋風起雨作中夜翛然始<lb/>
　有感慨離合之意自爾宦逰四方不相見者十嘗七<lb/>
　八每夏秋之交風雨作木落草衰悽然有此感盖三<lb/>
　十年矣元豐中謫居黄岡而子由亦貶筠州嘗作詩<lb/>
　以記其事元祐六年予自杭州召還寓居子由東府<lb/>
　數月復出領汝陰時予年五十六矣乃作詩留别子<lb/>
　由而去<lb/>
牀頭枕馳道雙闕夜未央車轂鳴枕中客夢安得長新<lb/>
<pb n="KR4d0081_WYG_032-30a"/>
秋入梧葉風雨驚洞房獨行殘月影悵焉感初凉筮仕<lb/>
記懐逺謫居念黄岡一往<hi>一作住訛</hi>三十年此懐未始㤀扣<lb/>
門呼阿同<hi>公自注子由一字同叔</hi>安寢已太康靑山暎華髮歸計<lb/>
三月糧我欲自汝陰徑上潼江章想見氷盤中石蜜與<lb/>
杮霜<hi>公自注予欲請東川而歸二物皆東川所出</hi>憐子遇明主憂患已再嘗<lb/>
報國何時畢我心久已降<lb/>
　東府<hi>宋史樞宻院與中書省對持文武二柄號為二府東府掌文事參政佐之西府掌武事副使佐</hi>
　<hi>之苕溪漁隠叢話京師職事官舊皆無公廨雖宰相執政亦僦屋而居元豐初始置東西二府于右掖門</hi>
<pb n="KR4d0081_WYG_032-30b"/>
　<hi>之前每府相對為四位俗謂之八位東府與西闕角相近西府正直右掖門</hi>出領汝陰<hi>任淵</hi>
　<hi>陳後山詩注引實録云元祐六年八月蘇軾自翰林承旨出知潁州元和郡縣志潁州汝陰郡秦為潁川</hi>
　<hi>郡地漢則汝南郡之汝陰縣晉置郡魏孝昌四年改潁州</hi>三月糧<hi>莊子適千里者三月聚糧</hi>潼<lb/>
　江<hi>劉甲人物志序唐以前稱梓潼者今之重慶稱涪者今之綿州稱郪及廣漢者今之潼川也</hi>
　　附子由次韻<lb/>
　　還朝正三伏一再趨未央久從江海㳺苦此劍珮<lb/>
　　長夢中驚和璞起坐憐老房為我沗丞轄置身願<lb/>
　　并凉<hi>公自注子瞻每欲為國守邊顧不敢請耳</hi>此心一自許何暇憂陟<lb/>
<pb n="KR4d0081_WYG_032-31a"/>
　　岡早嵗發歸念老来未嘗㤀淵明不久仕黔婁足<lb/>
　　為康家有二頃田嵗辦十口<hi>一作日訛</hi>糧敎勅諸子弟<lb/>
　　編排舊文章辛勤養松竹遲莫多風霜常恐先着<lb/>
　　鞭獨引社酒嘗火急報君恩㑹合心則降<lb/>
　<lb/>
　<lb/>
　<lb/>
　<lb/>
<pb n="KR4d0081_WYG_032-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇詩補註巻三十三<lb/>
</p>
<p>
</p>
  </div>
</body>
</text>
</TEI>
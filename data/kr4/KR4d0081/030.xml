<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蘇詩補註巻三十一</head>
    <p>
<pb n="KR4d0081_WYG_030-1a"/>
欽定四庫全書<lb/>
　蘇詩補註巻三十一　翰林院編修查慎行撰<lb/>
　古今體詩四十九首<hi>元祐四年己巳春由翰林學士除龍圖閣學士四月以後出知</hi>
　<hi>杭州盡一年</hi>
　　　　慎按以下四首施氏原本錯編上巻末今改<lb/>
　　　　置巻首以從編年之例<lb/>
　　次韻劉貢父春日賜幡勝<lb/>
寛詔隨春出内朝三軍喜氣挾狐貂鏤銀錯落翻斜月<lb/>
<pb n="KR4d0081_WYG_030-1b"/>
剪綵繽紛舞慶霄臘雪强飛纔到地曉風偷轉不驚條<lb/>
脫冠徑醉應歸臥便腹從人笑老韶<hi>公自注前一日微雪是日幕次賜酒</hi>
　春日賜幡勝<hi>東京夢華録立春日宰執親王百官皆賜金銀幡勝入賀訖戴歸私第文昌雜</hi>
　<hi>録立春日賜三省官采勝謝於紫宸殿門</hi>
　　附孔武仲次韻<lb/>
　　鏤幡剪勝喜傾朝不問紆藍與珥貂羣玉參差排<lb/>
　　曉日萬花𤨏碎動春霄蕙風已轉東郊緑柳雪猶<lb/>
　　低北苑條從此恩波與温律併隨歌頌入咸韶<lb/>
<pb n="KR4d0081_WYG_030-2a"/>
　　再和<lb/>
與君流落偶還朝過眼紛綸七葉貂莫笑華顛羞采勝<lb/>
幾人黄壤隔青霄行吟未許窮騷雅坐嘯猶能出教條<lb/>
記取明年江上郡五更春枕夢春韶<lb/>
　　附孔武仲再次韻<lb/>
　　拜賜怱怱早上朝公卿前列盡金貂日留愛景明<lb/>
　　雙闕春逐恩輝下九霄靈沼輕澌猶覆水上林微<lb/>
　　緑已縈條自慚羽翮非鸞鳯亦預彤庭舞舜韶<lb/>
<pb n="KR4d0081_WYG_030-2b"/>
　　葉公秉王仲至見和次韻荅之<lb/>
袗絺方暑亦堪朝嵗晚凄風憶皂貂共喜鵷鸞歸禁籞<lb/>
心知日月在重霄君如老驥初遭絡我似枯桑不受條<lb/>
强鑷霜須簪彩勝蒼顔得酒尚能韶<lb/>
　葉公秉<hi>施氏原注葉公秉名均時為秘書監</hi>王仲至<hi>宋史王欽臣字仲至宋城人以父洙</hi>
　<hi>廕入官試學士院賜進士第侯鯖録欽臣神宗時名臣原叔之子大臣薦文藝召試學士院試罷賦詩有</hi>
　<hi>翠木隂隂白玉堂老來方始試文章之句蓋被用時年已老矣</hi>
　　再和<lb/>
<pb n="KR4d0081_WYG_030-3a"/>
衰遲何幸得同朝温勁如君合珥貂誰惜異才䝉徑寸<lb/>
自慚枯枿借凌霄光風泛泛初浮水紅糝離離欲綴條<lb/>
後日一尊何處共奉常端冕作咸韶<lb/>
　紅糝<hi>韓愈詩始見洛陽春桃枝綴紅糝</hi>
　　和王晉卿送梅花次韻<lb/>
東坡先生未歸時自種來禽與青李五年不踏江頭路<lb/>
夢逐東風泛蘋芷江梅山杏為誰容獨笑依依臨野水<lb/>
此間風物君未識花浪翻天雪相激明年我復在江湖<lb/>
<pb n="KR4d0081_WYG_030-3b"/>
知君對花三嘆息<lb/>
　　　　慎按石刻先生自題此詩後云僕去黄州五<lb/>
　　　　周嵗矣飲食夢寐未嘗忘之方請江湖一郡<lb/>
　　　　書此一詩寄王文父子辯兄弟亦請一示李<lb/>
　　　　樂道也此詩施氏原注編上巻知貢舉之後<lb/>
　　　　而詩中有五年不踏江頭路之句當是元祐<lb/>
　　　　四年作今改編<lb/>
　　次韻王晉卿惠花栽栽所寓張退傅第中<lb/>
<pb n="KR4d0081_WYG_030-4a"/>
坐來念念失前人共向空中寓一塵若問此花誰是主<lb/>
天教閒客管青春<lb/>
　張退傅<hi>宋宰輔編年録張士遜字退傅博州人歴事太宗真宗仁宗凡三入相康定元年致仕封</hi>
　<hi>鄧國公就第十年卒年八十六諡文懿宋史新編云士遜字順之與編年録互異○慎按東都事畧士遜</hi>
　<hi>以太傅致仕歸老自號退傅非其字也大觀末蔡魯公以太師罷相詔以南園賜之蔡作詩云八年帷幄</hi>
　<hi>竟何為更賜南園寵退師以此例之可知矣</hi>
　　次韻王晉卿上元侍宴端門<lb/>
月上九門開星河繞露臺君方枕中夢我亦化人來光<lb/>
<pb n="KR4d0081_WYG_030-4b"/>
動仙毬縋香餘歩輦囘相從穿萬馬衰病若為陪<lb/>
　上元端門<hi>石林燕語端門在大慶殿之南朱弁曲洧紀聞本朝太宗以三元不禁夜上元御端</hi>
　<hi>門中元下元御東華門後罷中元下元而上元遊觀之盛冠於前代矣</hi>
　　王鄭州挽詞<lb/>
羡君華髪起琳宫右輔初還鼓角雄千里農桑歌子産<lb/>
一時冠蓋慕蕭嵩那知聚散舂糧外便有悲歡過隙中<lb/>
京兆同僚幾人在猶思對案筆生風<hi>公自注吾為開封府幕與子難同㕔</hi>
　王鄭州<hi>字子難失考</hi>
<pb n="KR4d0081_WYG_030-5a"/>
　　附子由作<hi>欒城集題云王子難龍圖挽詞</hi>
　　帝子乘鸞已列仙遺芳留得衆孫賢俊科早與寒<lb/>
　　儒競禁從終償白髪年輦路聯鑣驚往事圃田囘<lb/>
　　首泣新阡舊聞推歴知天命看熟黄粱定灑然<lb/>
　　書王定國所藏王晉卿畫著色山二首<lb/>
白髪四老人何曽在商顔煩君紙上影照我胸中山山<lb/>
中亦何有木老土石頑正頼天日光澗谷紛斕斑我心<lb/>
空無物斯文定何閒<hi>一作何足闗</hi>君看古井水萬象自往還<lb/>
<pb n="KR4d0081_WYG_030-5b"/>
　定何閒<hi>陶潛連雨獨飲詩世間有松喬於今定何閒</hi>古井水<hi>白居易詩無波古井水</hi>
君歸嶺北初逢雪我亦江南五見春寄語風流王武子<lb/>
三人俱是識山人<lb/>
　　呈定國<hi>外集題云絶句呈王定國</hi>
舊病應逢醫口藥新粧漸畫入時眉信知詩是窮人物<lb/>
近覺王郎不作詩<lb/>
　　　　慎按此詩施氏原本不載新刻本載續補下<lb/>
　　　　巻今据外集移編<lb/>
<pb n="KR4d0081_WYG_030-6a"/>
　　寄傲軒<lb/>
先生英妙年一掃千兎秃仕進固有餘不肯踐塲屋通<lb/>
闤何所傲傲名非傲俗定知軒冕中享榮不償辱豈無<lb/>
自安計得失猶轉轂先生獨揚揚憂患莫能凟得如虎<lb/>
挾乙失若龜藏六茅簷聊寄寓俯仰亦自足東坡無邊<lb/>
春方寸盡藏蓄醉哦旁若無獨侑一尊醁<hi>一作緑</hi>牀頭車<lb/>
馬道殘月挂踈木朝客紛擾時先生睡方熟<lb/>
　龜藏六<hi>法句譬喻經云龜從河出水狗欲噉龜龜縮頭尾四脚藏於甲中遂不敢噉沙門說偈云</hi>
<pb n="KR4d0081_WYG_030-6b"/>
　<hi>藏六如龜防意如城慧與魔戰勝則無患</hi>
　　　　慎按此詩施氏原本不載新刻本載續補上<lb/>
　　　　巻今据外集移編<lb/>
　　附李端叔詩<hi>姑溪集題云題韋深道寄傲軒</hi>
　　南窗何似北窗凉寄傲風來各有方千古光輝如<lb/>
　　昨日一時收拾付新堂已驚醆裏醅初緑更覺籬<lb/>
　　邊菊漸黄就使主人官即顯此間髙興定難忘<lb/>
　　送吕昌朝知嘉州<lb/>
<pb n="KR4d0081_WYG_030-7a"/>
不羡三刀夢蜀都聊將八咏繼<hi>一作寄</hi>東呉卧看古佛凌<lb/>
雲閣勅賜詩人明月湖得句㑹應縁竹鶴思歸寧復為<lb/>
蓴鱸横空好在修眉色頭白猶堪乞左符<lb/>
　八咏寄東呉<hi>海録碎事偽蜀歐陽彬出領嘉州曰青山緑水中為二千石作詩飲酒為風月</hi>
　<hi>主人豈不佳哉其後太守吕昌朝以宋廸所畫八景皆天下名勝懸於州治與相映發蘇子瞻有八咏寄</hi>
　<hi>東呉之贈</hi>凌雲閣<hi>方輿勝覽九頂山在嘉州城東毎峯舊皆有寺今惟存凌雲一寺唐開元中僧</hi>
　<hi>海通鑿山為彌勒大像髙三百六十尺積十九年而工始備韋皇有大像記墨莊漫録嘉州凌雲寺大像</hi>
　<hi>記張綽書其碑甚豐</hi>明月湖<hi>名勝志明月樓在嘉州城譙樓之右下瞰明月湖郭璞䜟云鬰姑鬰</hi>
<pb n="KR4d0081_WYG_030-7b"/>
　<hi>姑将州對洛都但看千載後變成明月湖後隋鬰姑將軍始開此湖也洛都山名在嘉州西五里</hi>左<lb/>
　符<hi>唐書輿服志隨身魚符左一右一者通内右者隨身皆盛以袋三品以上飾以金五品以上飾以銀</hi>
　<hi>景雲中詔衣紫者以金飾衣緋者以銀飾謂之章服程大昌演繁露漢太守之官必得左符以出至郡用</hi>
　<hi>以為騐蓋右符先已留州故令以左合右也唐世刺史亦執左魚至州與右魚合契</hi>
　　次韻黄魯直寄題郭明父府推潁州西齋二首<lb/>
樹頭啄木常疑客客去而瞋定不然脫轄已應生井沬<lb/>
解衣聊復起庖煙平生詩酒真相汚此去文書恐獨賢<lb/>
早晩西湖暎華髪小舟翻動水中天<lb/>
<pb n="KR4d0081_WYG_030-8a"/>
　府推<hi>孫彦同職官分紀惟開封及京留守有判官推官其餘名節推察推者皆幕職官也</hi>
寂寞東京月旦州徳星無復綴珠旒莫嗟平輿空神物<lb/>
尚有西齋接勝流春夢屢尋湖十頃家書新報橘千頭<lb/>
雪堂亦有思歸曲為謝平生馬少游<lb/>
　月旦州<hi>太平寰宇記蔡州汝陽縣唐貞元七年割汝水之南地置汝南縣元和十三年以地復歸</hi>
　<hi>汝陽安城廢城在汝陽縣東水北有二龍鄉月旦里是也</hi>平輿神物<hi>歐陽忞輿地廣記平輿縣</hi>
　<hi>有葛陂水物含靈後漢費長房投竹化龍處</hi>
　　附黄魯直原作二首<lb/>
<pb n="KR4d0081_WYG_030-8b"/>
　　食貧自以官為業聞說西齋意凜然萬巻藏書宜<lb/>
　　子弟十年種木長風烟未嘗終日不思潁想見先<lb/>
　　生多好賢安得雍容一尊酒女郎臺下水如天<lb/>
　　東京望重兩并州遂有汾陽整綴旒翁伯入關傾<lb/>
　　意氣林宗異世想風流君家舊事皆青史今日髙<lb/>
　　才未白頭莫倚西齋好風月長隨三徑古人遊<lb/>
　　次韻秦少章和錢䝉仲<lb/>
碧畦黄隴稻如京嵗美人和易得情鑑裏移舟天外思<lb/>
<pb n="KR4d0081_WYG_030-9a"/>
地中鳴角古來聲山圍故國城空在潮打西陵意未平<lb/>
二子有如雙白鷺隔江相照雪衣明<lb/>
　秦少章<hi>東都事畧秦觀弟覿字少章亦能文陳後山有送少章詩注云元祐四年三月東坡自翰</hi>
　<hi>苑出知杭州少章時從東坡學黄山谷有送少章從蘇公餘杭詩張文潛有送秦覿從蘇杭州為學序少</hi>
　<hi>游有送少章弟赴仁和主簿詩</hi>錢䝉仲<hi>穆父之子穆父知越州䝉仲時亦在越故結句云隔江相</hi>
　<hi>照雪衣明</hi>西陵<hi>越絶書浙江南路西城者范蠡敦兵處也其陵可守故謂之固陵</hi>二子如<lb/>
　鷺<hi>詩振鷺箋杞宋之君有潔白之徳其至止亦有此容言威儀之善如鷺然</hi>
　　次韻錢越州<lb/>
<pb n="KR4d0081_WYG_030-9b"/>
髯尹超然定逸羣南遊端為訪雲門謫仙歸侍玉皇案<lb/>
老鶴來乘刺史轓已覺簿書哀老子故知籩豆有司存<lb/>
年來齒頰生荆棘習氣因君又一言<lb/>
　錢越州<hi>名勰字穆父先生有送穆父守越州詩見上巻</hi>髯尹<hi>穆父自知開封府出守越故稱</hi>
　<hi>尹</hi>玉皇案<hi>唐志宣政殿朝日殿上設黼座躡席熏爐香案宰相兩省官對班於香案前程大昌</hi>
　<hi>演繁露香案在殿上對班案前者乃從殿下凖望言之及入閣而夾侍香案亦從左右凖望非真夾並香</hi>
　<hi>案也元稹自言我是玉皇香案吏其亦凖望而為言歟宋景文筆記予領門下省天子排正仗吏設香案</hi>
　<hi>於前殿修注官夾案立此時二史已立殿上矣</hi>
<pb n="KR4d0081_WYG_030-10a"/>
　　同秦仲二子雨中遊寳山<lb/>
平明已報百吏散半日來陪二子閒立鵲<hi>一作鶴</hi>低昻煙<lb/>
雨裏行人出沒樹林間<lb/>
　秦仲二子<hi>施氏原注黄師是龍圖諸孫直孺以其先世此詩石刻歸宿後題云元祐四年八月</hi>
　<hi>二十六日偶同仲天貺秦少章來游寳山石刻雖巳湮泐而字極姿媚可愛此叚新刻本刪去今補注</hi>
　寳山<hi>注見前</hi>
　　去杭州十五年復遊西湖用歐陽察判韻<lb/>
我識南屏金鯽魚重來拊檻散齋餘還從舊社得心印<lb/>
<pb n="KR4d0081_WYG_030-10b"/>
似省前生覔手書葑合平湖久蕪沒<hi>一作漫</hi>人經豐嵗尚<lb/>
凋踈誰憐寂寞髙常侍老去狂歌憶孟諸<lb/>
　去杭十五年<hi>咸淳臨安志元祐四年熊本自杭徙知江寧府蘇軾自翰林學士乞郡三月丁</hi>
　<hi>亥得㫖以龍圖閣學士知杭州○慎按年譜先生於熙寧辛亥通判杭州甲寅九月自杭移知宻州至元</hi>
　<hi>祐己巳十五年矣先生以七月三日到杭州任謝表云江山故國所至如歸父老遺民與臣相問知朝廷</hi>
　<hi>輟近侍為太守蓋聖主視天下如一家云云</hi>歐陽察判<hi>名失考按職官分紀諸州幕職有觀</hi>
　<hi>察判官</hi>南屏<hi>西湖逰覽志淨慈寺畔有南屏興教寺舊名善慶中有齊雲亭清曠樓載先生此詩</hi>
　<hi>於條下</hi>金鯽魚<hi>長公外紀南屏萬工池舊有金魚魚有鯽有鯉鯽食淤澱鯉食螺蜆若餅餌之</hi>
<pb n="KR4d0081_WYG_030-11a"/>
　<hi>類則皆食之咸淳臨安志中都有豢魚者多變金色鯽為上鯉次之問其術秘不肯言或云以闤市洿渠</hi>
　<hi>之小紅蟲飼凡魚百日皆然初白如銀漸次黄久則金矣又别有雪質而黒章的皪若漆曰玳瑁魚文采</hi>
　<hi>尤可觀</hi>葑合平湖<hi>本集請開西湖狀云錢氏有國置撩廢湖兵千人日夜開濬自國初以來稍</hi>
　<hi>不治水涸草生漸成葑田熙寧中通判本州湖之葑合者蓋十二三今者十六七年間遂塞其半父老皆</hi>
　<hi>言更二十年無西湖矣</hi>孟諸<hi>元和郡縣志孟諸澤名在宋州虞城縣西北周圍五十里俗號盟諸</hi>
　<hi>澤髙適詩我本狂歌孟諸野一生自是悠悠者</hi>
　　與莫同年雨中飲湖上<lb/>
到處相逢是偶然夢中相對各華顛還來一醉西湖雨<lb/>
<pb n="KR4d0081_WYG_030-11b"/>
不見跳珠十五年<lb/>
　莫同年<hi>施氏原注莫君陳字和中呉興人官至少府監</hi>
　　送子由使契丹<lb/>
雲海相望寄此身那因逺適更沾巾不辭驛騎凌風雪<lb/>
要使天驕識鳯麟沙漠回看清禁月湖山應夢武林春<lb/>
單于若問君家世莫道中朝第一人<lb/>
　子由使契丹<hi>宋史元祐四年八月十六日詔翰林學士蘇轍為賀遼國生辰國信使</hi>
　　附子由次韻<lb/>
<pb n="KR4d0081_WYG_030-12a"/>
　　朔雪胡沙試此身青羅便面紫狐巾擁<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>代北隨<lb/>
　　飛雁頓足江東有卧麟欺酒壺氷將送臘照溪梅<lb/>
　　蕚定先春漢家五餌今方騐更愧當年嘆息人<lb/>
　　次韻答劉景文左藏<hi>公自注有美堂燕集景文有詩</hi>
我老詩壇仆鼓旗借君佳句發良時但空賀監杯中物<lb/>
莫示孫郎帳下兒夜燭催詩金燼落秋芳壓帽露華滋<lb/>
故應好語如爬癢有味難名只自知<lb/>
　劉景文<hi>施氏原注劉景文名季孫開封祥符人壯閔公平之少子初以右班殿直監饒州酒稅王</hi>
<pb n="KR4d0081_WYG_030-12b"/>
　<hi>荆公提㸃江東刑獄行部至饒按酒務至㕔事見小屏間景文所題絶句云呢喃燕子語梁間底事來驚</hi>
　<hi>夢裏閒說與旁人應不解杖藜携酒看芝山大稱賞之時饒學缺教授士人以言荆公即俾兼攝後以左</hi>
　<hi>藏副使為兩浙兵馬都監駐杭州東坡為守一日遇景文遂表薦之得隰州以沒先生為從官上奏曰季</hi>
　<hi>孫仕至左藏副使年至六十篤志好學博通史傳工詩能文輕利重義至於忠義勇烈識者以為有平之</hi>
　<hi>風家無甔石妻子寒餓欲望特詔有司優與賻贈又嘗自書云劉景文慷慨竒士也博學能詩英偉冠世</hi>
　<hi>孔文舉之流嘗寄僕詩云四海共知霜髸滿重陽曽幅挿菊花無死之日家無一錢但有書一萬軸畫數百</hi>
　<hi>云其愛重之如此所與唱和幾二十篇載以後五巻中此叚新刻刪改不全今補録</hi>左藏<hi>本集乞擢</hi>
　<hi>用劉季孫狀云元昊㓂延州危急環慶將官劉平以孤軍戰歿平有數子皆早世今臣同僚西京左藏庫</hi>
<pb n="KR4d0081_WYG_030-13a"/>
　<hi>副使劉季孫平之少子年已五十八備位將領未盡其用云云黄山谷書景文詩後云景文樞宻副使盛</hi>
　<hi>文肅公之壻余嘗評景文胸中有萬巻書筆下無一㸃俗氣東坡守餘杭而景文以左藏副使為東南第</hi>
　<hi>三將按王栐燕翼貽謀録元豐四年詔東南團練諸軍為十三將淮東第一淮西第二浙西第三浙東第</hi>
　<hi>四</hi>
　　附劉景文原作<lb/>
　　雲間獵獵列旌旗公在胥山把酒時笑語幾番留<lb/>
　　湛軰風流千載與呉兒湖山日落丹青煥樓閣風<lb/>
　　收雨露滋誰使管簫江上住胸中事業九門知<hi>自注</hi>
<pb n="KR4d0081_WYG_030-13b"/>
　　<hi>云是日大霈</hi>
　　<hi>慎按尤延之遂初堂書目劉景文詩名横槊集今不傳與東坡唱和二十餘篇予所見者十餘首耳</hi>
　　<hi>此首從王氏注中采出附録公詩之後</hi>
　　坐上復借韻送岢嵐軍通判葉朝奉<lb/>
雲間踏<hi>一作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>白看纒旗莫忘西湖把酒時夢裡呉山連<lb/>
越嶠尊前羌婦雜胡兒夕烽過後人初醉春雁來時雪<lb/>
未滋為問從軍真樂不書來粗遣故人知<lb/>
　岢嵐軍<hi>元和郡縣志河東節度所理太原府岢嵐軍在樓煩郡北百里太平寰宇記岢嵐軍理嵐</hi>
<pb n="KR4d0081_WYG_030-14a"/>
　<hi>谷縣隋大業中置岢嵐鎮唐長壽中置軍取東北岢嵐山為名東至雪山六十里與朔州分界九域志河</hi>
　<hi>東路岢嵐軍太平興國五年以嵐州嵐谷縣建軍去東京一千八百里</hi>葉朝奉<hi>名失考宋史職</hi>
　<hi>官志文散官有朝奉大夫朝奉郎舊名通議太平興國中改今名費衮梁溪漫志六曹郎中後行為朝奉</hi>
　<hi>大夫員外郎後行及左右司諫為朝奉郎</hi>踏白<hi>宋史宋琪傳去官軍三五十里踏白先行王清明摭</hi>
　<hi>青雜說云北人南侵朝廷遣大軍遏其衝主將毎令小校四出游徼謂之踏白軍</hi>
　　始於文登海上得白石數升如芡實可作枕聞梅<lb/>
　　丈嗜石故以遺其子子明學士子明有詩次其韻<lb/>
海隅荒怪有誰珍零落珊瑚泣季倫法供坐令微物重<lb/>
<pb n="KR4d0081_WYG_030-14b"/>
<hi>一本公自注軾舊有怪石供</hi>色難歸致孝心純只疑薏苡來交趾未<lb/>
信蠙珠出泗濱願子聚為江夏枕不勞揮扇自寧親<lb/>
　梅丈<hi>子明之父也名失考先生有寄梅宣義園亭詩載後巻中即其人矣</hi>子明<hi>施氏原注梅子</hi>
　<hi>明呉郡人自館閣求便親養為杭州通判張文潛有長篇送之云吾公神仙後厭直承明廬借問太守誰</hi>
　<hi>子雲蜀名儒太守謂東坡也</hi>
　　次韻錢越州見寄<lb/>
莫將牛弩射羊羣卧治何妨晝掩門稍喜使君無疾病<lb/>
時因送客見車轓搔頭白髪秋無數閉眼丹田夜自存<lb/>
<pb n="KR4d0081_WYG_030-15a"/>
欲息波瀾須引去吾儕豈獨坐多言<lb/>
　引去<hi>施氏原注東坡起流落中掌二制勇於報國不為顧慮且復踈於言語是時衆賢雖聚本朝而</hi>
　<hi>已有洛黨川黨朔黨之語言路以謗訕誣之二聖察其忠藎不以為罪諸公無以洩其怒凢所薦引如黄</hi>
　<hi>魯直歐陽叔弼王定國秦少游皆被彈劾無得免者公乃屢章乞去歴辨謗傷元祐四年三月除龍圖閣</hi>
　<hi>學士知杭州而錢穆父時以京尹坐奏獄空事守越正言劉器之謂責之太薄錢與公以氣類厚善故後</hi>
　<hi>和詩又云欲息波瀾須引去吾儕豈獨坐多言意皆有在也按本巻有次韻錢越州七律一首此詩再次</hi>
　<hi>前韻</hi>
　　文登蓬萊閣下石壁千丈為海浪所戰時有碎裂<lb/>
<pb n="KR4d0081_WYG_030-15b"/>
　　淘灑嵗久皆圓熟可愛土人謂此彈子渦也取數<lb/>
　　百枚以養石菖蒲且作詩遺垂慈堂老人<lb/>
蓬萊海上峯玉立色不改孤根捍滔天雲骨有破碎陽<lb/>
侯殺亷角隂火發光彩纍纍彈丸間瑣細成<hi>一作或</hi>珠琲<lb/>
閻浮一漚耳真妄果安在我持此石歸袖中有東海垂<lb/>
慈老人眼俯仰了大塊置之盆盎中日與山海對明年<lb/>
菖蒲根連絡不可解倘有蟠桃生旦暮猶可待<lb/>
　文登蓬萊閣<hi>元和郡縣志蓬萊鎮在黄縣東北五十里齊乘宋治平中登州郡守朱處約於</hi>
<pb n="KR4d0081_WYG_030-16a"/>
　<hi>海神廟基建蓬萊閣為山海登臨勝概名勝志蓬萊閣在蓬萊縣城北丹崖山舊傳漢武於此望海中蓬</hi>
　<hi>萊山東西二面石壁巉巖</hi>彈子渦<hi>齊乘蓬萊閣下有碎石白者可以為奕名勝志珠璣巖在丹崖</hi>
　<hi>山下石壁千尺水中有小石狀如珠璣或如彈丸</hi>垂慈堂老人<hi>武林梵志垂慈堂在千頃</hi>
　<hi>廣化院僧了性精於醫善草書趙清獻公名其堂曰垂慈以著其療疾濟人之功</hi>珠琲<hi>呉都賦金</hi>
　<hi>鎰磊珂珠琲䦨干</hi>
　　次韻毛滂法曹感雨<lb/>
江南佳公子遺我錦繡端攬之温如春公子焉得寒興<lb/>
雨自有時膚寸便䝉<graphic n="KR1998" url="https://raw.githubusercontent.com/kanripo/KR-Gaiji/master/images/KR1998.png" mimeType="image/png"/>歛藏以自潤牛斗何足干空庭<lb/>
<pb n="KR4d0081_WYG_030-16b"/>
月與影强結三友歡我豈不足歟要此清團團欲<hi>一作所</hi>
歡在一醉常恐尊中乾捨酒尚可樂明珠如彈丸但恐<lb/>
千仞雀悤悤發虚彈迨子閒暇時種子田中丹一朝渉<lb/>
世故空腹容欺謾我頃在東坡秋菊為夕餐永媿坡間<lb/>
人布褐為我完雪堂初覆瓦上簟無下筦時時亦設客<lb/>
每醉筒輙殫一笑便傾倒五年得輕安公子豈我徒衣<lb/>
缽傳一簞定非郊與島筆勢江河寛悲吟古寺中穿帷<lb/>
雪漫漫他年記此味芋火對嬾殘<lb/>
<pb n="KR4d0081_WYG_030-17a"/>
　毛滂<hi>施氏原注滂字澤民公出守錢塘澤民適為椽○慎按本集與毛滂書云承示長箋及詩文一</hi>
　<hi>軸今時為文者至多可喜者亦衆然求如足下閒暇自得清美可口者實少也公在嶺南又有與澤民推</hi>
　<hi>官尺牘云得書累幅又獲新詩一篇居夷久矣不意復聞韶濩之餘音又云秋興之作追配騷人矣不肖</hi>
　<hi>何足以窺其粗遇不遇自有定數然非厄窮無聊何以發此竒思以自表於世耶觀先生之推服如此澤</hi>
　<hi>民文品非同流俗泛泛者所著東堂集世不傳後無知之者</hi>
　　送鄧宗古還鄉<lb/>
廣漢有姜子孝弟行里閭赤眉雖豺虎㢮兵過其墟至<lb/>
今空清泉無復雙鯉魚南鄭有李郃妙得<hi>一本作得妙</hi>甘公書<lb/>
<pb n="KR4d0081_WYG_030-17b"/>
夜坐指流星驚倒兩使車抱關不肯仕布褐䝉璠璵西<lb/>
南固多士君得二子餘凜凜忠文公搜士及樵漁澗溪<lb/>
有幽討蘋芷真嘉蔬嵗晩終不食心惻當何如<lb/>
　鄧宗古<hi>宋史孝義傳鄧宗古簡州人父死自培土為墳廬其側晨夕號慟甘露降墓木里中呼</hi>
　<hi>為鄧孝子</hi>
　　參寥上人初得智果院㑹者十六人分韻賦詩得<lb/>
　　心字<hi>施氏原本有公自注云用圓覺經以大圓覺為我伽藍身心安居平等性智新刻本刪去</hi>
　　<hi>今補録</hi>
<pb n="KR4d0081_WYG_030-18a"/>
漲水返舊壑飛雲思故岑念君忘家客亦有懐歸<hi>一作居</hi>
心三間得幽寂數歩藏清深攢金盧橘塢散火楊梅林<lb/>
茶笋盡禪味松杉真法音雲崖有淺井玉醴常半尋遂<lb/>
名參寥泉可濯幽人襟相携横嶺上未覺衰年侵一眼<lb/>
吞江湖萬象涵古今願君更小築嵗晩解我簪<lb/>
　參寥<hi>名道潛注詳徐州詩巻中</hi>智果院<hi>咸淳臨安志上智果院開運元年錢氏建元祐中重</hi>
　<hi>修蘇文忠公重建法堂有題梁武林梵志智果寺在孤山西湖游覽志紹興間徙築於寳石山麓</hi>禪<lb/>
　味<hi>維摩經雖復飲食而以禪悅為味</hi>參寥泉<hi>本集序云予嘗與參寥同游武昌西山夢相與</hi>
<pb n="KR4d0081_WYG_030-18b"/>
　<hi>賦詩有寒食清明都過了石泉槐火一時新之句後七年予守錢塘參寥子卜智果禪院居之又明年新</hi>
　<hi>居成舍下舊有泉出石間是月又鑿石得泉參寥笑曰是見夢於九年衛公之靈也久矣乃名之參寥泉</hi>
　小築<hi>杜詩畏人成小築褊性合幽棲</hi>
　　附參寥詩<hi>自注云得以字</hi>
　　㤗山屹天下四海同仰止我公命世英突兀等於<lb/>
　　是胸中廓秋漢皎絶微雲滓當年事危言軒冕如<lb/>
　　脫屣正貴知我希寧慚不吾以風雲果再符六翮<lb/>
　　排風起一時厭承明抗章求迤邐餘杭古雄藩比<lb/>
<pb n="KR4d0081_WYG_030-19a"/>
　　屋富生齒立談政即成興不負山水雍容敦末契<lb/>
　　訪我頑且鄙大斾輝松門禽猿亦驚喜森森門下<lb/>
　　士左右燦朱履使君道徳姿圭角非所恃軟語如<lb/>
　　春風薫然着桃李今朝真勝事千載足遺美安得<lb/>
　　筆如椽磨崖為公紀<lb/>
　　哭王子立次兒子迨韻三首<lb/>
彭城初識子照眼白而長異夢成先兆<hi>公自注余為宻州子立未嘗相</hi>
<hi>識忽告同舍生曰吾夢為宻州壻何也已而果以子由之子妻之</hi>清言得未嘗豈惟知<lb/>
<pb n="KR4d0081_WYG_030-19b"/>
禮意遂欲補詩亡<hi>公自注子立能詩而有禮學</hi>咄咄真相逼諸生敢<lb/>
雁行<lb/>
　王子立<hi>本集王子立墓志序云子立名適趙郡臨城人始余為徐州子立為州學生知其賢而有</hi>
　<hi>文喜怒不見得喪若一曰是類子由者故以其子妻之與其弟遹皆從余於呉興學道日進東南之士皆</hi>
　<hi>稱之余與子由有六男皆從子立游學文有師法○慎按子立於元祐四年十月歿於奉髙官舍其從先</hi>
　<hi>生於呉興實元豐已未先生守湖州時有與王郎兄弟繞城觀荷花詩故第三章結句回看十年事云云</hi>
非無伯鸞志獨有子雲悲恨子非天合猶能使我思兒<lb/>
曹莫悽慟老眼欲枯萎㑹哭皆豪傑<hi>公自注子立與黄魯直張文潛晁無</hi>
<pb n="KR4d0081_WYG_030-20a"/>
<hi>咎秦少遊陳無已皆友善</hi>誰為感舊詩<lb/>
龍困嘗魚服羊儇或虎䝉悤悤成鬼録憒憒到天公偶<lb/>
落藩墻上同遊羿彀中回看十年事黄葉巻秋風<lb/>
　　異鵲<hi>并引</hi>
　熙寧中柯侯仲常通守漳州以救饑得民有二鵲棲<lb/>
　其聽事訖侯之去鵲亦送之漳人異焉為賦此詩<lb/>
昔我先君子仁孝行於家家有五畝園么鳯集桐花是<lb/>
時烏與鵲巢鷇可俯拏憶我與諸兒飼食觀羣呀里人<lb/>
<pb n="KR4d0081_WYG_030-20b"/>
驚瑞異野老笑而嗟云此方乳哺甚畏鳶與蛇手足之<lb/>
所及二物不敢加主人若可信衆鳥不我遐故知中孚<lb/>
化可及魚與豭<hi>一作鰕訛</hi>柯侯古循吏悃愊真無華臨漳所<lb/>
全活數等江干沙仁心格異族兩鵲棲其衙但恨不能<lb/>
言相對空楂楂善惡以類應古語良非夸君看彼酷吏<lb/>
所至號鬼車<lb/>
　柯仲常<hi>名述見晁无咎集其子曄為廣陵掾餘無可考</hi>通守漳州<hi>職官分紀軍州俱有</hi>
　<hi>通判大臣出鎮多指名奏辟九域志福建路漳州漳浦郡軍事治龍溪縣東南至海一百六十九里</hi>鬼<lb/>
<pb n="KR4d0081_WYG_030-21a"/>
　車<hi>齊東野語鬼車俗稱九頭鳥陸長源辨疑志又名渠逸鳥世傳此鳥血滴人家能為災咎聞之者必</hi>
　<hi>叱犬滅燈以速其過風雨之夕往往聞之身圓如箕十脰環簇其九有頭其一獨無而鮮血㸃滴毎脛各</hi>
　<hi>生翅飛時十翼競進不相為用至有爭抝相傷者</hi>
　　次韻詹適宣徳小飲巽亭<lb/>
君方夢謫仙<hi>公自注來詩紀李白郎官湖事</hi>我亦弔文園江上同三黜<lb/>
天涯共一尊濤雷殷白晝梅雪耿黄昏歸去多情雨應<lb/>
隨御史軒<hi>公自注詹為御史臺主簿</hi>
　詹適宣徳<hi>詹適事蹟失考職官分紀寄禄文散官有宣徳郎政和四年以犯宣徳門名改宣教郎</hi>
<pb n="KR4d0081_WYG_030-21b"/>
　巽亭<hi>趙清獻公守杭有八咏題云有美堂中和堂清暑堂虚白堂巽亭望海樓望湖樓介亭咸淳臨</hi>
　<hi>安志南園巽亭慶厯三年郡守蔣堂建在鳯皇山舊府治内以在郡城東南故名蘇舜欽詩東南地本多</hi>
　<hi>幽勝此向東南轉壯哉胡宿詩武林天下竒巽亭境中絶趙抃詩閒上東南巽亭望直疑身世似蓬瀛</hi>
　御史雨<hi>舊唐書顔真卿開元中為監察御史使隴時五原有寃獄久不决真卿至立辨之天方旱</hi>
　<hi>决獄乃雨郡人呼為御史雨</hi>
　　東川清絲寄魯冀州戲贈<lb/>
鵝溪清絲清如氷上有千嵗交枝藤藤生谷底飽風雪<lb/>
嵗晩忽作龍蛇升嗟我雖為老侍從骨寒只受布與繒<lb/>
<pb n="KR4d0081_WYG_030-22a"/>
牀頭錦衾未還客坐覺芒刺在背膺豈如髯卿晚乃貴<lb/>
福禄正似川方増醉中倒着紫綺裘下有半臂出縹綾<lb/>
封題不敢妄裁剪刀尺自有佳人能遥知千騎出清曉<lb/>
積雪未放浮塵興白須紅帶柳絲下老弱空巷人相登<lb/>
但放竒紋出領䄂吾髯雖老無人憎<lb/>
　魯冀州<hi>魯有開字元翰注詳前九域志河北東路冀州信都郡安武軍節度治信都縣</hi>鵝溪<lb/>
　清絲<hi>任淵黄山谷詩注鵝溪潼川溪名出畫絹甚佳太平寰宇記劍南東道梓州舊進兩熟烏頭紋</hi>
　<hi>綾水紋綾九域志梓州路東川節度土貢白綾十一疋其地有蠶絲山毎嵗上春七日士女游此以祈蠶</hi>
<pb n="KR4d0081_WYG_030-22b"/>
　<hi>絲云云清絲必綾絹之名也</hi>
　　怡然以垂雲新茶見餉報以大龍團仍戲作小詩<lb/>
妙供來香積珍烹具大官揀芽分雀舌賜茗出龍團曉<lb/>
日雲菴暖春風浴殿寒聊將試道眼莫作兩般看<lb/>
　怡然<hi>杭州寳巖院僧名清順注詳先生倅杭時詩巻中</hi>垂雲茶<hi>咸淳臨安志錢塘寳雲菴</hi>
　<hi>産者名寳雲茶下天竺香林洞産者名香林茶上天竺白雲峯産者名白雲茶又寳巖院垂雲亭亦産茶</hi>
　大龍團<hi>北院貢茶録興國初特置龍鳯模遣使即北苑造團茶遂為嵗貢大龍大鳯皆粗色也歸</hi>
　<hi>田録茶之品莫貴於龍鳯謂之團茶大者凡八餅重一觔蔡君謨始造小片龍茶謂之小團凡二十餠重</hi>
<pb n="KR4d0081_WYG_030-23a"/>
　<hi>一觔</hi>揀芽<hi>黄儒品茶要錄茶之精妙者曰鬬曰亞鬬其次曰揀芽徧園隴中擇其精英造揀芽剔取</hi>
　<hi>鷹爪乃一芽帶一葉者號一旗一槍</hi>
　　次韻王忠玉游虎丘三首<lb/>
當年大白此相浮老守娯賔得二丘<hi>公自注郡人有閭丘公太守王規父</hi>
<hi>嘗云不謁虎丘即謁閭丘規父忠玉伯父也</hi>白髪重來故人盡空餘叢桂小<lb/>
山幽<lb/>
　王忠玉<hi>名瑜洛陽人顧仲瑛玉山集拜石壇記云忠玉乃王規父姪孫觀此詩公自注則忠玉為</hi>
　<hi>規父之姪玉山集訛也</hi>老守<hi>王規父名誨呉郡志王誨於熙寧六年知蘇州時東坡為杭州通守</hi>
<pb n="KR4d0081_WYG_030-23b"/>
　<hi>沿檄往來常潤過呉有唱和詩見前巻</hi>
青蓋紅旗暎玉山新詩小草落𤣥泉風流使者人爭看<lb/>
知有真娘立道邊<hi>公自注虎丘中路有真娘墓</hi>
　真娘<hi>呉都文粹李坤詩序云真娘呉妓死塟虎丘寺前墓多花草以蔽之白居易詩真娘墓虎丘道</hi>
　<hi>不見真娘鏡中面惟見真娘墓頭草</hi>
舞衫歌扇轉頭空只有青山杳靄中若共呉王鬭百草<lb/>
使君未敢借驚鴻<lb/>
　　寄蔡子華<lb/>
<pb n="KR4d0081_WYG_030-24a"/>
故人送我東來時手栽荔子待我歸荔子已丹吾髪白<lb/>
猶作江南未歸客江南春盡水如天腸斷西湖春水船<lb/>
想見青衣江畔路白魚紫筍不論錢霜髯三老如霜檜<lb/>
舊交零落今誰軰莫從唐舉問封侯但遣麻姑更爬背<lb/>
　蔡子華<hi>名褒眉之青神人見施氏原注</hi>三老<hi>謂子華及王慶源楊君素也慶源注詳三十巻</hi>
　<hi>本集與慶源尺牘云日與蔡子華楊君素聚㑹毎念此即致仕之興濃矣君素名失考乃東坡表叔本集</hi>
　<hi>又有與楊君素尺牘云吾丈優游自得心恬體舒必享龜鶴之壽劣姪與時齟齬終當捨去相從林下云</hi>
　　和錢四寄其弟龢<lb/>
<pb n="KR4d0081_WYG_030-24b"/>
再見濤頭湧玉輪煩君久駐浙江春年來總作維摩病<lb/>
堪笑東西二老人<lb/>
　東西二老<hi>施氏原注錢四即穆父時穆父守越東坡守杭故云東西二老人</hi>
老來日月似車輪此去知逢幾箇春昨夜氷花猶作柱<lb/>
曉來梅子已生人<lb/>
　<hi>慎按王氏舊注先生和穆父詩凡二首今從注中采出補編於後</hi>
　　附錢穆父原作<hi>題云走筆代書寄岊仲七弟</hi>
　　東方千騎擁朱輪衣錦歸逢故國春莫向西湖戀<lb/>
<pb n="KR4d0081_WYG_030-25a"/>
　　風月鴒原知有望歸人<lb/>
　　附錢岊仲次韻<lb/>
　　烏衣巷裏走䨇輪正是家山二月春明日湖平定<lb/>
　　歸去蓬萊還見謫仙人<lb/>
　　附劉景文次韻<lb/>
　　會稽山上月如輪鴻雁相將江水春幕府英雄雖<lb/>
　　可數尊前誰是急難人<lb/>
　　附周次元次韻<hi>次元名燾注見後</hi>
<pb n="KR4d0081_WYG_030-25b"/>
　　東山蠟屐壊<hi>此字疑訛</hi>車輪小草青知塞外春園柳鳴<lb/>
　　禽喚幽夢惠連詩句更何人<lb/>
　　<hi>慎按以上四首俱載王氏舊注中今采出依和詩例附録</hi>
　　故周茂叔先生濓溪<hi>公自注溪在廬山下</hi>
世俗眩名實至人疑有無怒移水中蟹愛及屋上烏坐<lb/>
令此溪水名與先生俱先生本全徳廉退乃一隅因抛<lb/>
彭澤米偶似西山夫遂即世所知以為溪之呼先生豈<lb/>
我軰造物乃其徒應同柳州柳聊使愚溪愚<lb/>
<pb n="KR4d0081_WYG_030-26a"/>
　周茂叔<hi>施氏原注周茂叔先生名敦頤道州營道人以舅任入官在州縣間遇事剛果為政簡而</hi>
　<hi>宻嚴而恕官蜀時趙清獻為使者不為所識察逮守䖍而先生為倅熟其行事乃執手嘆曰吾幾失君矣</hi>
　<hi>用清獻及吕正獻薦為廣東轉運判官提㸃刑獄以疾求知南康軍因家廬山蓮花峯下前有溪合於湓</hi>
　<hi>江取營道所居濓溪以名之先生博學力行著太極圖窮天地造化之妙而及於人物之終又著通書發</hi>
　<hi>明太極之秘㫖約而道大文質而義該得孔孟之本原有功於學者也初掾南安時程明道伊川二先生</hi>
　<hi>侍其父通判軍事重其知道使受業焉二程之學由此起子燾字次元東坡守杭次元為兩浙轉運同在</hi>
　<hi>錢塘為賦此詩此叚新刻本刪削過半今補録</hi>
　　次周燾韻<hi>并引</hi>
<pb n="KR4d0081_WYG_030-26b"/>
　周燾游天竺觀激水作詩云云東坡和之<lb/>
道眼轉丹青常於寂處鳴蚤知雨是水不作兩般聲<lb/>
　周燾<hi>史容山谷外集注濓溪先生二子壽燾壽字季老後改元翁燾字通老後改次元元翁於元豐五</hi>
　<hi>年黄裳榜登第次元於元祐三年李常寧榜登第元翁終司封員外郎次元終徽猷閣待制施宿注謂次</hi>
　<hi>元終寳文閣待制未詳孰是</hi>天竺激水<hi>咸淳臨安志下天竺靈山教寺隋開皇中建中有曲</hi>
　<hi>水亭一曰流杯亭有水臺盤石刻周次元與東坡和詩</hi>
　　　　慎按此詩施氏原本失載今從新刻本采出<lb/>
　　　　据咸淳志編次守杭時<lb/>
<pb n="KR4d0081_WYG_030-27a"/>
　　附周次元原作<hi>從詩引中采出</hi>
　　拳石耆婆色兩青竹龍驅水轉山鳴夜深不見跳<lb/>
　　珠碎疑是檐前滴雨聲<lb/>
　　送南屏謙師<hi>並引</hi>
　南屏謙師妙於茶事自云得之於心應之於手非可<lb/>
　以言傳學到者十二月二十七日聞軾游落星遠來<lb/>
　設茶作此詩贈之<lb/>
道人曉出南屏山來試㸃茶三昧手忽驚午盞兎毛斑<lb/>
<pb n="KR4d0081_WYG_030-27b"/>
打作春罋鵝兒酒天台乳花世不見玉川風腋今安有<lb/>
先生有意續茶經㑹使老謙名不朽<lb/>
　南屏山<hi>咸淳臨安志南屏山在興教寺後怪石聳秀中穿一洞上有石壁若屏障然</hi>謙師<lb/>
　<hi>失考</hi>兔毛盞<hi>蔡襄茶録茶色白宜黒盞建安所造者紺黒紋如兎毫其杯微厚熁之久熱難冷他</hi>
　<hi>處或薄或色紫皆不及也其青白盞鬬家自不用</hi>
　　　　慎按此詩施氏原本載遺詩巻中今据外集<lb/>
　　　　改編<lb/>
　　次韻子由使契丹至涿州見寄四首<lb/>
<pb n="KR4d0081_WYG_030-28a"/>
老人癡鈍已逃寒子復辭行理亦難<hi>公自注余昔年辭免使北</hi>要到<lb/>
盧龍看古塞投文易水弔燕丹<lb/>
　涿州<hi>太平寰宇記河北道涿州理范陽縣古涿鹿地唐大歴四年於范陽縣置涿州水經注漢髙六</hi>
　<hi>年分燕置涿郡晉太始元年改曰范陽縣今郡理涿縣故城九域志州因涿水而名城周九里形如凹字</hi>
　盧龍塞<hi>元和郡縣志盧龍鎮有山如龍形黒色十六國春秋柳城之北龍山之南所謂福地也自</hi>
　<hi>鎮以西又一百里曰盧龍道魏志曹公北征烏桓田疇自盧龍道引軍出塞太平寰宇記盧龍塞在平州</hi>
　<hi>郡城西北二百里又云契丹居黄水之南黄龍之北故地在長安東北五千三百里一統志即今永平府</hi>
　易水<hi>名勝志易水有南北中三水水經所云出涿郡故安縣閻鄉城谷中者燕丹祖荆軻即此處也</hi>
<pb n="KR4d0081_WYG_030-28b"/>
胡羊代馬得安眠窮髪之南共一天又見子卿持漢節<lb/>
遥知遺老泣山前<lb/>
　山前<hi>五代史石晉割燕雲十六州以賂契丹皆在山後故云遺老泣山前</hi>
氊毳年來亦甚都時時鴂舌問三蘇<hi>公自注予與子由入京時北使已問</hi>
<hi>所在後予館伴北使屢誦三蘇文</hi>那知老病渾無用欲向<hi>宋刻本作向别本作問者</hi>
<hi>非</hi>君王乞鏡湖<lb/>
　鏡湖<hi>任昉述異記軒轅鑄鏡湖邊或云黄帝獲寳鏡於此故名鏡湖元和郡縣志漢永和五年太守</hi>
　<hi>馬臻創立鑑湖在山隂㑹稽兩縣界築塘蓄水水少則洩湖灌田水多則閉湖洩田中水入海所以無凶</hi>
<pb n="KR4d0081_WYG_030-29a"/>
　<hi>年曽南豐元豐類藁鑑湖圖序鏡湖一曰南湖周三百五十八里</hi>
始憶庚寅降屈原旋看蠟鳯戲僧䖍隨翁萬里心如鐵<lb/>
此子何勞為買田<hi>公自注時猶子遲侍行</hi>
　蠟鳯僧䖍<hi>按宋書王𢎞與兄弟㑹集任子孫戲僧達跳下地作虎子僧綽正坐采蠟燭珠為鳯</hi>
　<hi>皇僧䖍累十二碁則蠟鳯之戲乃僧綽非僧䖍也南史王僧䖍傳與宋書畧同先生偶訛用僧綽事為僧</hi>
　<hi>䖍注家既遷就史傳以就本文復曰或云僧綽其紕繆如此</hi>
　　附子由原作<hi>欒城集題云神木館寄子瞻兄四首十一月二十六日是日大風</hi>
　　少年病肺不禁寒命出中朝敢避難莫倚皂貂欺<lb/>
<pb n="KR4d0081_WYG_030-29b"/>
　　朔雪更催靈火煮鉛丹<hi>自注馬上作李若芝守一法似有功</hi>
　　夜雨從來相對眠兹行萬里隔胡天試依北斗看<lb/>
　　南斗始覺呉山在目前<lb/>
　　誰將家集過幽都逢見胡人問大蘇莫把文章動<lb/>
　　蠻貊恐妨談笑卧江湖<lb/>
　　虜廷一意向中原言語綢繆禮亦䖍顧我何功慙<lb/>
　　陸賈槖裝聊復助歸田<lb/>
　蘇詩補註巻三十一<lb/>
</p>
<p>
</p>
  </div>
</body>
</text>
</TEI>
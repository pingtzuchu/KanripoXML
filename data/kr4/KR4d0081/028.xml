<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蘇詩補註巻二十九</head>
    <p>
<pb n="KR4d0081_WYG_028-1a"/>
欽定四庫全書<lb/>
　蘇詩補註巻二十九　翰林院編修查慎行撰<lb/>
　古今體詩四十七首<hi>丁卯秋冬官翰林學士時作</hi>
　　和穆父新凉<lb/>
家居妻兒號出仕猿鶴怨未能逐什一安敢<hi>别本作能訛</hi>摶<lb/>
九萬常恐樗櫟身坐纒冠蓋蔓受知<hi>一作恩</hi>如負債粗報<lb/>
乃焚劵但知眠牛衣寧免刺虎圈清風來既雨新稻香<lb/>
可飯紫螯<hi>一作蟹</hi>應巳肥白酒誰能勸君今崔蔡手政比<lb/>
<pb n="KR4d0081_WYG_028-1b"/>
張趙<hi>一作趙張</hi>健三公行可致一語先自獻幸推江湖心適<lb/>
我魚鳥願<lb/>
　趙張<hi>漢書前有趙張後有三王謂趙廣漢張敞也穆父時權開封尹故以相况</hi>
　　　　慎按此詩施注原本不載新刻載續補上巻<lb/>
　　　　考先生與穆父同朝在元祐元二兩年明年<lb/>
　　　　穆父從開封尹出知越州矣故移編於此<lb/>
　　附孔經父次韻<hi>清江集題云次錢穆父新凉可喜韻</hi>
　　商飈結新凉草木起餘怨翩翩前庭葉追逐巳千<lb/>
<pb n="KR4d0081_WYG_028-2a"/>
　　萬斜陽背西壁迤邐落藤蔓安得金滿堂聊換酒<lb/>
　　家劵追隨雙鴻鵠擺脱舊籠圈胡為汗流赭日與<lb/>
　　蠅争飯常恐計不就更以詩屢勸江湖秋水髙百<lb/>
　　尺風帆健何當閉竹溪玉腕互酬獻左手持蟹螯<lb/>
　　平生固有願<lb/>
　　書晁補之所藏與可畫竹三首<lb/>
與可畫竹時見竹不見人豈獨不見人㗳然遺其身其<lb/>
身與竹化無窮出清新莊周世無有誰知此凝<hi>宋刻本作疑</hi>
<pb n="KR4d0081_WYG_028-2b"/>
神<lb/>
　　附黄魯直次韻<hi>山谷集題云次韻咏墨竹</hi>
　　地下文夫子風流絶此人能和晩烟色幻出嵗寒<lb/>
　　身馬鬛松成拱鵝溪墨尚新應懷斵泥手去作主<lb/>
　　林神<lb/>
若人今巳無此竹寧復有那將春蚓筆畫作風中栁君<lb/>
看斷崖上瘦節蛟虵走何時此霜竿復入江湖手<lb/>
　<hi>慎按山谷集此首缺和詩</hi>
<pb n="KR4d0081_WYG_028-3a"/>
晁子拙生事舉家聞食粥朝來又絶倒諛墓得霜竹可<lb/>
憐先生槃朝日照苜蓿吾詩固云爾可使食無肉<hi>公自注吾</hi>
<hi>舊詩云可使食無肉不可使居無竹</hi>
　　附魯直次韻<hi>山谷集題云次韻戯嘲无咎</hi>
　　十年供籠餅一水試茗粥忽憶故人來壁間風動<lb/>
　　竹舍前燦戎葵舍後荒苜蓿此郎如竹瘦十飯九<lb/>
　　不肉<lb/>
　　戯用晁補之韻<lb/>
<pb n="KR4d0081_WYG_028-3b"/>
昔我嘗陪醉翁醉今君但吟詩老詩清詩咀嚼那得飽<lb/>
瘦竹瀟灑令人饑試問鳳凰饑食竹何如駑馬肥苜蓿<lb/>
知君忍饑空誦詩口頰瀾翻如布穀<lb/>
　<hi>慎按雞肋集失載原作</hi>
　　書皇親畫<hi>一本少畫字</hi>扇<lb/>
十年江海寄浮沈夢繞江南黄葦林誰謂風流貴公子<lb/>
筆端還有五湖心<lb/>
　　書李世南所畫秋景二首<lb/>
<pb n="KR4d0081_WYG_028-4a"/>
野水參差落漲痕疎林欹倒<hi>一作側</hi>出霜根扁舟<hi>畫繼作浩欹</hi>
一櫂<hi>一作笑</hi>歸何處家在江南黄葉村<lb/>
　<hi>慎按鄧公壽畫繼云浩歌二字雕本皆以為扁舟其實畫一舟子張頤鼓枻作浩歌之態今作扁舟甚無</hi>
　<hi>謂也</hi>
人間斤斧日創夷誰見龍蛇百尺姿不是溪山成<hi>宋刻本作</hi>
<hi>曾</hi>獨徃何人解作挂猿枝<lb/>
　李世南<hi>畫繼李世南字唐臣安肅人明經及第終大理寺丞長於山水東坡題其秋景平逺云云</hi>
　<hi>余嘗見其孫皓云此圖本寒林障分作兩軸前三幅畫寒林東坡所以有龍蛇姿之句後三幅畫平逺所</hi>
<pb n="KR4d0081_WYG_028-4b"/>
　<hi>以有家在江南黄葉村之句其實一景而坡作兩意</hi>
　<hi>慎按李之儀姑溪集次韻李世南畫秋山林木平逺前後兩和共六首痕夷二韻外有洲字韻一首先生</hi>
　<hi>原作當是三首今缺其一矣</hi>
　　附李端叔三首<hi>姑溪集題云故人李世南畫秋山林木平逺三首和韻</hi>
　　晩烟拂拂聚無痕瘦骨稜稜巳徹根細路縈紆饑<lb/>
　　馬疾舉頭新月是前村<lb/>
　　曾經嵗月㡬華夷雨貌風顔茂晩姿自是雪霜心<lb/>
　　共老筆頭聊復戯孫枝<lb/>
<pb n="KR4d0081_WYG_028-5a"/>
　　霜清木落見沙洲洲上人家半在舟射雁歸來魚<lb/>
　　滿笥甕中先與問扶頭<lb/>
　　再附端叔作<hi>姑溪集題云再觀畫次韻三首</hi>
　　掃除不盡自無痕底事狂緣尚有根㡬日低回圖<lb/>
　　畫裏祗因歸思在江村<lb/>
　　何時船上載鴟夷海道聊尋一問姿不為丹青生<lb/>
　　著相從來巻曲是吾枝<lb/>
　　欲問船師覔寳洲須將大瓠作腰舟掀天白浪蛟<lb/>
<pb n="KR4d0081_WYG_028-5b"/>
　　龍吼纔得隨流一㸃頭<lb/>
　　書鄢陵王主簿所畫折枝二首<lb/>
論畫以形似見與兒童隣賦詩必此詩定非知詩人詩<lb/>
畫本一律天工與清新邊鸞雀寫生趙昌花傳神如何<lb/>
<hi>宋刻本作何如</hi>此兩幅疎淡含精勻誰言一㸃紅解寄無邊春<lb/>
　王主簿<hi>名失考</hi>邊鸞<hi>唐朝名畫録邊鸞京兆人長於花鳥折枝廣川畫跋邊鸞善花鳥精</hi>
　<hi>妙之極官右衛長史</hi>趙昌<hi>李廌畫品趙昌善畫花設色明潤筆迹柔美士大夫舊云徐熙畫花傳花</hi>
　<hi>神趙昌畫花寫花形然比之徐熙則差劣其後譚宏王友之輩皆不及也江少虞事實類苑趙昌漢州人</hi>
<pb n="KR4d0081_WYG_028-6a"/>
　<hi>善畫花每晨朝露下繞欄檻諦玩手中調采色寫之自號寫生趙昌人謂昌畫染成不布采色騐之者以</hi>
　<hi>手捫摸不為采色所隱乃真昌畫也</hi>
瘦竹如幽人幽花如處女低昻枝上雀搖蕩花間雨雙<lb/>
翎决將起衆葉紛自舉可憐采花蜂清蜜寄兩股若人<lb/>
富天巧春色入毫楮懸知君能詩寄聲求妙語<lb/>
　　昨見韓丞相言王定國今日玉堂獨坐有懷其人<lb/>
晝卧玉堂上㣲風舉輕紈銅缾下碧井百尺鳴飛瀾俛<lb/>
仰清夢餘受此一掬寒似予平生友苦語凉肺肝秀眉<lb/>
<pb n="KR4d0081_WYG_028-6b"/>
玉兩頰矯矯如翔鸞置之江淮交清詩洗江湍紅鱗對<lb/>
白酒信美非所安丞相功業成還家酒杯寛人間有此<lb/>
客折簡呼不難相將扣東閣起舞盡餘歡<lb/>
　丞相功業成<hi>按宰輔編年録韓維於元祐元年拜門下侍郎二年七月罷故云功業成</hi>
　<hi>慎按定國出判潁州先生有詩送之載二十六巻巳而倅揚先生又有次韻詩載本巻中今觀此詩云置</hi>
　<hi>之江淮交山谷詩亦云后土花藥麗海門天水寛先生此詩當是定國倅揚州後所作姑依施氏原注目</hi>
　<hi>録編此</hi>
　　附黄魯直次韻<lb/>
<pb n="KR4d0081_WYG_028-7a"/>
　　風雲開古鏡淮海熨氷紈王孫醉短舞羅襪步㣲<lb/>
　　瀾老驥心雖在白鷗盟巳寒斯人氣金玉視世一<lb/>
　　䑕肝南歸脱蟲蠱入對隨孔鸞忍以口語去皷船<lb/>
　　下驚湍收身薄氷釋置枕泰山安后土花藥麗海<lb/>
　　門天水寛伐木思我友知人良獨難遥憐鬚鬢綠<lb/>
　　猶復耐悲歡<lb/>
　　和張耒髙麗松扇<lb/>
可憐堂上<hi>宋刻本作堂</hi>十八公老死不入明光<hi>一作光明</hi>宫萬牛<lb/>
<pb n="KR4d0081_WYG_028-7b"/>
不來難自獻裁作團團手中扇屈身䝉垢君一洗挂名君<lb/>
家詩集裏猶勝漢宫悲婕妤網蟲不見乘鸞子<lb/>
　張耒<hi>東都事畧張耒楚州淮隂人從蘇轍學軾亦深知之弱冠第進士元祐初為正字改著作郎兼</hi>
　<hi>史院檢討擢起居舍人後坐黨籍落職崇寧中得自便居陳州宋史稱其筆力絶健於騷詞尤長作詩晩</hi>
　<hi>務平淡效白居易樂府效張文昌所著名宛丘集</hi>髙麗松扇<hi>徐競髙麗圖經云松扇取松之</hi>
　<hi>柔條細削成縷搥壓成綫而後織成上有花紋不减穿藤之巧惟王府所貽使者最工王雲雞林志云髙</hi>
　<hi>麗松扇揭松膚柔軟者緝成文如椶心亦染紅間之或言水栁皮也鄧公壽畫繼云髙麗松扇如節板非</hi>
　<hi>松也柔膩可愛其紋酷似松柏又有用紙以琴光竹為扇柄如市井所製摺叠扇者與前二説小異備録</hi>
<pb n="KR4d0081_WYG_028-8a"/>
　<hi>以俟考</hi>明光宫<hi>王楙野客叢書云東坡詩老死不入明光宫趙注曰武帝太初四年所起乃成</hi>
　<hi>都侯商所借以避暑者也嘗考漢有兩明光宫按三輔黄圖一屬北宫一屬甘泉屬北宫者正成都侯商</hi>
　<hi>避暑之處屬甘泉者乃武帝所造以求仙者又考漢紀大初四年起明光宫師古注曰成都侯避暑借明</hi>
　<hi>光宫蓋謂此師古之注巳有此謬云云蓋先生因題中松扇借用避暑意故引明光事若作光明宫惟李</hi>
　<hi>肇翰林志則云漢制建禮門内為神僊門内有光明殿與此似無涉當作明光為是</hi>
　　附張文潛原作<lb/>
　　三韓使者文章公東夷守臣親掃宫清亷不受槖<lb/>
　　中獻萬里歸來兩松扇六月長安汗如洗豈意落<lb/>
<pb n="KR4d0081_WYG_028-8b"/>
　　我懷䄂裏中州翦盡霜雪䊵千年淳風古箕子<lb/>
　　<hi>慎按山谷集有戯和文潛謝穆父松扇七古一首以非次韻之作故不録</hi>
　　故李誠之待制六丈輓詞<lb/>
青青一寸松中有梁棟姿天驥墮地走萬里端可期世<lb/>
無阿房宫下<hi>宋刻本作可</hi>建五丈旗又無穆天子西征燕瑤<lb/>
池才大古難用老死亦其宜丈夫恐不免豈患莫巳知<lb/>
公如松與驥少小稱偉奇俯仰自廊廟笑談無羌夷清<lb/>
朝竟不用白首仍憂時願斬横行將請烹乾没兒言雖<lb/>
<pb n="KR4d0081_WYG_028-9a"/>
不見省坐折姦雄窺嗟我去公久江湖生白髭歸來耆<lb/>
舊盡零落存者誰比公嵇中散龍性不可羈疑公李北<lb/>
海慷慨多雄詞凄凉五君咏沈痛八哀詩邪正久乃明<lb/>
人今屬公思九原不可作千古有餘悲<lb/>
　李誠之<hi>東都事畧李師中字誠之應天府楚丘人舉進士龎籍薦其才累遷直史館知鳳翔府种</hi>
　<hi>諤取綏州師中上言西夏方入貢叛狀未明恐彼藉口徒啓釁端拜天章閣待制河東轉運使西人入㓂</hi>
　<hi>以師中知秦州時王韶乞築渭源上下二城撫納洮河諸部師中言唐於西域每得地則建為州後皆䧟</hi>
　<hi>失大抵根本之計未實而勤逺畧貪土地未有不如此者詔師中罷帥事韶又請置市易募人耕縁邊曠</hi>
<pb n="KR4d0081_WYG_028-9b"/>
　<hi>土師中奏韶指占極邊見招弓箭手地置市易於古渭砦恐秦州自此多事所得不補所失又言韶所奏</hi>
　<hi>田頃不實詔遣使按視謂師中稽留朝㫖落天章閣待制徙知瀛州尋貶和州團練副使安置後分司南</hi>
　<hi>京卒年六十六為人落落有氣節然好為大言故不容於時</hi>待制<hi>容齋三筆國朝官稱自大學士</hi>
　<hi>至待制為侍從程大昌雍録閣本圖有待制院倣漢世待詔立此官也唐武后時凡詔皆改為制而待詔</hi>
　<hi>亦為待制孫彦同職官分紀龍圖天章寳文三閣皆有待制位次直學士下</hi>
　　附子由輓詞二首<lb/>
　　脱遺章句事經綸滿腹龍蛇自屈伸南駕威聲馳<lb/>
　　絶域西征舊恨失奸臣空留諫疏驚頺靡終托詩<lb/>
<pb n="KR4d0081_WYG_028-10a"/>
　　詞話苦辛直氣如雲未應盡一雙嗣子亦麒麟<lb/>
　　濟南風物在西湖湖上逢公初下車談笑尊前服<lb/>
　　齊虜旌旗門外聴除書一封未奏先焚草三黜歸<lb/>
　　來便種蔬淚落西堂歌酒地杉松空見嵗寒餘<lb/>
　　次韻孔常父送張天覺河東提刑<lb/>
送君應典鷫鸘裘慿仗千鍾洗别愁脱帽風流餘長史<lb/>
<hi>公自注君喜草書而不工故以此為戯</hi>埋輪家世本留侯<hi>公自注張綱子房七世孫也犍</hi>
<hi>為武陽人墓在今彭山君豈其後耶</hi>子河駿馬方争出<hi>公自注麟府馬出子河泌</hi>昭義<lb/>
<pb n="KR4d0081_WYG_028-10b"/>
疲兵得少休<hi>公自注唐福昭義步兵蓋潞澤弓箭手</hi>定向秋山得佳<hi>一作嘉</hi>
句故關黄葉滿行輈<hi>諸本作舟者訛</hi>
　張天覺<hi>東都事畧張商英字天覺蜀州新津人中進士第章惇薦其才召對除御史裏行元豐中</hi>
　<hi>館閣校勘哲宗即位除開封推官時朝廷稍更新法之不便者商英上言先帝陵土未乾即議更變可謂</hi>
　<hi>孝乎除河東路提㸃刑獄其進本熙豐蔡京强置黨籍中天下既共惡京而商英與之異論以故翕然推</hi>
　<hi>重云宋史張商英傳商英為開封推官屢詣執政求進吕公著不悦出為河東提刑○慎按黄山谷年譜</hi>
　<hi>引据實録商英由開封出為河東提刑在元祐二年七月</hi>河東<hi>九域志河東路府二州十五軍六縣</hi>
　<hi>七十五</hi>提刑<hi>職官分紀諸路提㸃刑獄公事/以朝臣及閣門祗候以上充</hi>子河泌<hi>太平</hi>
<pb n="KR4d0081_WYG_028-11a"/>
　<hi>寰宇記麟州榆林縣有紫河又武經總要序西蕃地里云隋築長城起於此河今謂之紫河地産良馬云</hi>
　<hi>云子河當是紫河之訛泌宋刻木作㲼又按宋史折御卿傳淳化五年敗契丹於子河㲼注中泌字亦訛</hi>
　昭義<hi>九域志河東龍徳府潞州上黨郡唐昭義軍節度太平興國元年改昭徳軍</hi>故關<hi>河東</hi>
　<hi>記雁門有東陘西陘二關</hi>
　　附孔常父原作<lb/>
　　張郎肥馬衣輕裘俊氣軒軒不解愁曾立玉墀聯<lb/>
　　近侍新持金節領諸侯屠龍伎倆終須用探虎功<lb/>
　　名未肯休去矣范滂聊緩轡太行雲路戒摧輈<lb/>
<pb n="KR4d0081_WYG_028-11b"/>
　　<hi>慎按張天覺姓名在元祐黨籍中東都事畧亦不著天覺與蔡京齟齬之故觀孔常父此詩天覺少</hi>
　　<hi>年<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>進之狀隱然言外後閲王明清揮麈録費補之梁溪志載天覺平生為詳特補録於左揮麈録</hi>
　　<hi>云紹聖初章子厚秉鈞天覺再登言路攻擊元祐諸賢不遺餘力致欲發温公呂正獻之墓賴曾文</hi>
　　<hi>肅力啟於泰陵始免晩既免官以校讐道藏復職又有三蘇狂率三孔濶疎之表靖康間追復司馬</hi>
　　<hi>温公范文正公為太師適何文縝在中書以鄉曲之故乃以天覺厠名其間亦贈太保後來關中書</hi>
　　<hi>坊開骨鯁集輒刋靖康詔書於首由此翕然推尊之事有僥倖如此者可發一嘆梁溪志云蒼梧先</hi>
　　<hi>生胡徳輝珵常對劉元城嘆息天覺之亡元城無語蒼梧疑而問之元城曰元祐黨人只見七十八</hi>
　　<hi>人後來附益者不是蓋紹聖初章蔡得志凡元祐人皆籍為黨一時忠賢七十八人者可指數也崇</hi>
<pb n="KR4d0081_WYG_028-12a"/>
　　<hi>寧間京悉舉不附巳者皆為姦黨至三百九十人之多於是邪正混淆其非正人而入元祐黨者蓋</hi>
　　<hi>十六七也云云同時又有林子中希者與東坡徃來唱和情好甚密及東坡謫惠州制詞出希之手</hi>
　　<hi>極恣詆毁其名亦在黨籍中今元祐黨籍碑刻世頗有傳之者恐覽者不察故為連類及之</hi>
　　送張天覺得山字<lb/>
西登太行嶺北望清凉山晴空浮五髻晻靄卿雲間餘<lb/>
光入巖石神草出茅菅何人相指似稍稍落人寰能令<lb/>
墮指兒虬髯茁氷顔祝君如此草為民巳痌瘝我亦老<lb/>
且病眼花腰脚頑念當勤致此莫作河東慳<lb/>
<pb n="KR4d0081_WYG_028-12b"/>
　清凉山<hi>華嚴疏清凉山即代州雁門郡之五臺山也嵗久氷堅夏仍飛雪曾無炎暑故曰清凉元</hi>
　<hi>和郡縣志五臺山在代州五臺縣東北百四十里</hi>五髻<hi>華嚴疏五臺聳出頂無林木水經注此山</hi>
　<hi>五巒巍然故名清凉山志觀國師云五臺者表我大聖五智巳圓五眼巳净總五部之真秘洞五隂之性</hi>
　<hi>源故首戴五佛之冠頂分五方之髻運五乘之要清五濁之災</hi>餘光<hi>水經注五臺山僊經以為紫府</hi>
　<hi>僊人居之内經以為文殊師利所居五色光采常從内出清凉山志引文殊般涅槃經經云身諸毛孔出</hi>
　<hi>金色光通照十方諸有縁者悉令得度</hi>神草<hi>張天覺文集云僧普明居五臺患大風眉髪俱墮忽</hi>
　<hi>遇異人教服長松示其形狀明采服之旬餘毛髪俱生今并代間多以長松雜甘草山藥為湯煎甚佳然</hi>
　<hi>方書不載獨釋惠祥清凉傳始序其詳○慎按本草長松一名僊茅生關内山谷中葉似松根色如薺苨</hi>
<pb n="KR4d0081_WYG_028-13a"/>
　<hi>味甘㣲苦類人參</hi>
　　附黄魯直詩<hi>山谷集題送天覺得登字</hi>
　　張侯起巴渝翼若垂天鵬歴詆漢諸公霜風拂觚<lb/>
　　稜去國行萬里淡如雲水僧歸來頭益白小試不<lb/>
　　盡能湖海尚豪氣有人議陳登持節上三晉典刑<lb/>
　　寄哀矜公家有閒日禪窟問香燈因來叙行李斬<lb/>
　　寄老崖藤<lb/>
　　次韻王定國倅揚州<lb/>
<pb n="KR4d0081_WYG_028-13b"/>
此身江海寄天游一落紅塵不易收未許相如還蜀道<lb/>
空教何遜在揚州又驚白酒催黄菊尚喜朱顔映黑頭<lb/>
火急著書千古事虞卿應未厭窮愁<lb/>
　定國倅揚州<hi>蘇子由欒城集中有王鞏通判揚州告詞任淵黄山谷集注云東坡以十科薦</hi>
　<hi>定國其後言者謂定國諂事東坡遂自宗正丞出倅揚州</hi>
　　　　慎按葛常之韻語陽秋云杜詩東閣官梅動<lb/>
　　　　詩興還如何遜在揚州按遜傳無揚州事亦<lb/>
　　　　無揚州梅花詩但有早梅五言古詩一首杜<lb/>
<pb n="KR4d0081_WYG_028-14a"/>
　　　　公前詩乃逢早梅而作故用何遜事近時有<lb/>
　　　　妄人托東坡名作老杜事實一編至謂遜作<lb/>
　　　　揚州法曹廨舍有梅花盛開遜吟咏其下豈<lb/>
　　　　不誤學者云云考何遜傳天監中起家奉朝<lb/>
　　　　請遷建安王水曹行㕘軍兼記室所云建安<lb/>
　　　　王者南平元襄王偉初封也偉於天監六年<lb/>
　　　　使持節都督右軍將軍揚州刺史遜為建安<lb/>
　　　　王記室正在揚州葛常之似未深考至王氏<lb/>
<pb n="KR4d0081_WYG_028-14b"/>
　　　　施氏補注引杜注以水曹為法曹又杜撰廨<lb/>
　　　　舍梅花事則固不可不削去也今為辨正<lb/>
　　贈李道士<hi>并引</hi>
　駕部員外郎李宗君固景祐中良吏也守漢州有道<lb/>
　士尹可元精練善畫以遺火得罪當死君緩其獄㑹<lb/>
　赦獲免時可元八十一自誓且死必為李氏子以報<lb/>
　可元既死二十餘年而君子世昌之婦夢可元入其<lb/>
　室生子曰得柔小名蜀孫幼而善畫既長讀莊老喜<lb/>
<pb n="KR4d0081_WYG_028-15a"/>
　之遂為道士賜號妙應事母以孝謹聞其寫真蓋妙<lb/>
　絶一時云<lb/>
世人只數曹將軍誰知虎頭非癡人腰間大羽何足道<lb/>
頰上三毛自有神平生狎侮諸公子戲著幼輿巖石裏<lb/>
故教世世作黄冠布韈青鞵㺯雲水千年鼻祖守關門<lb/>
一念還為李耳孫香火舊緣何日盡丹青餘習至今存<lb/>
五十之年初過二衰顔記我今如此他時要指集賢人<lb/>
知是香山老居士<hi>公自注樂天為翰林學士奉詔寫真集賢院</hi>
<pb n="KR4d0081_WYG_028-15b"/>
　　附子由作<lb/>
　　君不見景靈六殿圖功臣集賢大羽東西陳能令<lb/>
　　將相長在世自古獨有曹將軍嵩髙李師掉頭笑<lb/>
　　自言㺯筆通前身百年遺像誰復識滿朝冠劍多<lb/>
　　偉人據鞍一見心有得臨窗相對疑通神十年江<lb/>
　　海鬚半脱歸來俯仰慚簮紳一揮七尺倚牆立客<lb/>
　　來顧我誠似君金章紫綬本非有緑蓑青篛甘長<lb/>
　　貧何如畫作白衣老置之茅屋全吾真<lb/>
<pb n="KR4d0081_WYG_028-16a"/>
　　次韻張舜民自御史出倅虢州留别<lb/>
玉堂給札氣如雲初起湘纍復佩銀樊口凄凉巳陳迹<lb/>
<hi>公自注昔與張同遊武昌樊口來詩中及之</hi>班心突兀見長身<hi>公自注臺吏謂御史立處</hi>
<hi>為班心</hi>江湖前日真成夢鄠杜他年恐卜鄰此去若容陪<lb/>
坐嘯故應主客盡詩人<lb/>
　張舜民<hi>東都事畧張舜民字芸叟邠州人舉進士王安石行新法舜民上書謂不當與民争利元</hi>
　<hi>豐中髙遵裕辟掌機宜文字遵裕敗謫監郴州酒税元祐初司馬光舉舜民才氣秀異剛直敢言召試秘</hi>
　<hi>閣校理除監察御史上疏論西夏强臣争權戎心桀驁豈宜加以爵命因及太師文彦博遂左遷判登聞</hi>
<pb n="KR4d0081_WYG_028-16b"/>
　<hi>皷院臺諫交章乞還舜民職任不報逾年通判虢州後入黨藉志林云張芸叟通練西事稍能詩從髙遵</hi>
　<hi>裕西征中途作二絶句靈州城下千株栁總被官軍斫作薪他日玉關歸去路將何攀折贈行人青銅峽</hi>
　<hi>裏韋州路十去從軍九不回白骨似沙沙似雪將軍莫上望鄉臺為轉運判官李密所奏得罪貶官按芸</hi>
　<hi>叟畫墁集今不傳留别原作不可得特附録二絶句於此</hi>虢州<hi>元和郡縣志虢有三東虢今滎陽縣</hi>
　<hi>西虢今鳳翔府扶風縣北虢今陜州平陸縣漢置𢎞農郡隋廢郡唐武徳元年改為虢州太平寰宇記鴻</hi>
　<hi>臚川即今虢州治也</hi>鄠杜<hi>太平寰宇記雍州京兆郡鄠縣在府西南本有扈國秦改為鄠杜陵漢縣</hi>
　<hi>也今在萬年縣東十五里古杜伯國漢宣以杜陳原上為初陵更名杜縣為杜陵</hi>陪坐嘯<hi>時王</hi>
　<hi>伯敡守虢故云</hi>
<pb n="KR4d0081_WYG_028-17a"/>
　　次韻米黻二王書跋尾二首<lb/>
三館曝書防蠧毁得見來禽與青李秋蛇春蚓久相雜<lb/>
野鶩家雞定誰美玉函金籥上天來紫衣勅使親臨啟<lb/>
紛綸過眼未易識磊落挂壁空雲委歸來妙意獨追求<lb/>
坐想蓬山二十秋怪君何處得此本上有桓𤣥寒具油<lb/>
巧偷豪奪古來有一笑誰似癡虎頭君不見長安永寧<lb/>
里王家破垣誰復修<lb/>
　米黻<hi>鄧椿畫繼襄陽漫士米黻字元章嘗自述云黻即芾也世居太康後徙於呉東都事畧米芾善</hi>
<pb n="KR4d0081_WYG_028-17b"/>
　<hi>書畫好古鐘鼎器皿法書初補校書郎出知無為軍踰年召為書畫博士擢禮部員外郎</hi>二王書<lb/>
　<hi>春明退朝録秘府書畫二王真跡内三兩巻有陶穀尚書跋尾者尤佳○按聖俞觀三館書畫詩云羲獻</hi>
　<hi>墨跡十一巻水玉作軸光疏疏最奇小楷樂毅論永和題尾付官奴</hi>三館曝書<hi>春明退朝録唐</hi>
　<hi>兩京皆有三館而各為之所逐館命修撰文字本朝三館合為一並在崇文院中李燾長編梁都汴貞元</hi>
　<hi>中始於今右長慶門東北設屋數十間謂之三館初極湫隘宋太宗即位詔有司於左升龍門内舊車輅</hi>
　<hi>院地别建三館壯麗甲於内廷賜名崇文院盡遷舊館之書以實之東廊為昭文書南廊為集賢書西廊</hi>
　<hi>有四庫分經史子集四部為史館書六庫正副書籍分八萬巻又按文獻通考元豐三年廢館職以崇文</hi>
　<hi>院為秘書省嵗於仲夏曝書諫官御史及待制以上畢赴梅堯臣有二十四日觀三館書畫詩起句云五</hi>
<pb n="KR4d0081_WYG_028-18a"/>
　<hi>月秘府始曝書其時日可考而知也</hi>
元章作書日千紙平生自苦誰與美畫地為餅未必似<lb/>
要令癡兒出饞水錦囊玉軸來無趾粲然奪真疑聖智<lb/>
忍饑看書淚如洗至今魯公餘乞米<lb/>
　奪真<hi>韻語陽秋米元章書畫奇絶從人借古本自臨搨臨竟并臨本真本還其家令自擇其一其家</hi>
　<hi>不能辨也以此得古人書畫甚多東坡屢有詩譏之錦囊玉軸來無趾粲然奪真疑聖智又云巧偷豪奪</hi>
　<hi>古來有一笑誰似癡虎頭人之嗜好耽著乃至於此元章嘗欲以九物換劉季孫子敬帖不獲其意歉然</hi>
　<hi>張芸叟作詩云請君出奇帖與此九物併今日投汴水明日到滄溟可以警膏肓於書畫者</hi>
<pb n="KR4d0081_WYG_028-18b"/>
　　附米元章原作三首<lb/>
　　貞觀草書丈二紙不許兒奇専父美何為寥寥寳<lb/>
　　是似遭亂歸真火兼水千年誰人能繼趾不能名<lb/>
　　家殊未智嗟爾方來眼須洗玉躞金題半歸米<lb/>
　　雲物龍蛇森動紙父子王家真濟美張翼小兒寧<lb/>
　　近似滄溟浩對涔蹄水騰蛇無足鼯多趾以假易<lb/>
　　真洵用智龜澼雖多手屢洗巻不生毛誰似米<lb/>
　　真裂紋勻真古紙跋印多時俗眼美誠懸尚復誤<lb/>
<pb n="KR4d0081_WYG_028-19a"/>
　　疑似有渭方能辨涇水真偽頭面拳趺趾久假中<lb/>
　　分辨愚智寳軸時開心一洗百氏何人傳至米<lb/>
　　附黄魯直次韻一首<lb/>
　　王令遺墨方尺紙尾題倩仲實子美百家藏本畧<lb/>
　　相似如日行天見諸水拙者竊鈎輒斬趾田恒取<lb/>
　　齊并聖智錦囊昏花百過洗湖海濯纓人姓米<lb/>
　　　　慎按米元章書史云余收子敬范新婦唐摹<lb/>
　　　　帖獲于蘇激家後有倩仲跋余題詩云云黄<lb/>
<pb n="KR4d0081_WYG_028-19b"/>
　　　　庭堅和詩云云此外又有蔣之奇吕升卿劉<lb/>
　　　　涇林希余章余俊六人姓名自蔣以下詩多<lb/>
　　　　不載蓋皆題子敬帖也右紙字韻詩三首載<lb/>
　　　　書史中其第一首原作無可考當是跋右軍<lb/>
　　　　帖者俟再考<lb/>
　　次韻宋肇惠澄心紙二首<lb/>
詩老囊空一不留百番曾作百金收<hi>公自注永叔以澄心百幅遺聖俞聖</hi>
<hi>俞有詩</hi>知君也要雕肝腎分我江南數斛愁<lb/>
<pb n="KR4d0081_WYG_028-20a"/>
　宋肇<hi>字懋宗見黄山谷集注中爵里未詳</hi>澄心紙<hi>類説澄心堂南唐後主讀書撰述之所後</hi>
　<hi>主有巧思製澄心堂紙時甚珍之踰於蜀箋王直方詩話澄心堂紙初不甚貴自劉貢父始為詩云當時</hi>
　<hi>百金售一番然後世以為重</hi>
　<hi>慎按梅聖俞宛陵集有永叔寄澄心堂紙二幅詩云江南李氏有國日百金不許收一枚又有答宋次道</hi>
　<hi>寄澄心堂紙百幅詩云五六年前吾永叔贈余兩軸曾寳之我不善書心每愧君又何此百幅遺据二詩</hi>
　<hi>所云歐陽贈聖俞紙不過二幅寄百幅者宋次道也先生自注偶合兩事為一耳</hi>
君家家學陋相如宜與諸儒論石渠古紙無多且分我<lb/>
自應給札奏新書<lb/>
<pb n="KR4d0081_WYG_028-20b"/>
　　郭熙秋山平逺二首<lb/>
目盡孤鴻落照邊遥知風雨不同川此間有句無人識<lb/>
送與襄陽孟浩然<lb/>
木落騷人巳怨秋不堪平逺發詩愁要看萬壑争流處<lb/>
他日終煩顧虎頭<lb/>
　　附子由次韻二首<lb/>
　　亂山無盡水無邊田舍漁家共一川行徧江南識<lb/>
　　天巧臨窗開巻兩茫然<lb/>
<pb n="KR4d0081_WYG_028-21a"/>
　　斷雲斜日不勝秋付與騷人滿目愁父老如今亦<lb/>
　　才思一蓑風雨釣槎頭<lb/>
　　獲鬼章二十韻<lb/>
青唐<hi>别本作雲訛</hi>有逋冦白首巳窮妖竊據臨洮郡潛通講<lb/>
渚橋廟謀周召虎邊帥漢班超堅壘千兵破連航一炬<lb/>
燒擒姦從窟穴奏捷上烟霄詭異人圖像歡娯路載謡<lb/>
干誅非一事伐叛自先朝取道經陵寢前期告廟祧西<lb/>
來聞㡬日面縛見今朝二聖臨雲陛千官溢海潮載囚<lb/>
<pb n="KR4d0081_WYG_028-21b"/>
車轣轆失主馬蕭條横拜如蹲犬胡裝尚衣貂理卿辭<lb/>
具服譯長舌初調緩死恩殊厚求生尾屢搖慈仁逢太<lb/>
母寛厚戴唐堯赤手真擒虎和羮未賜梟藁街虚授首<lb/>
東市偶全腰困獸何須殺遺雛或可招威聲西振夏武節<lb/>
北通遼帝道有强弱天時或長消羌情防報復軍勝忌<lb/>
矜驕慎重關西將奇功勿再要<lb/>
　獲鬼章<hi>宋史哲宗本紀元祐二年四月鬼章子結咓齪㓂洮東八月岷州將种誼復洮州執鬼章</hi>
　<hi>青宜結百官稱賀又西蕃傳邈川首領阿里骨迫鬼章竊據洮州鬼章者大酋也桀黠有智謀數為邊患</hi>
<pb n="KR4d0081_WYG_028-22a"/>
　<hi>神宗屢詔王韶欲生致之至是與夏人解仇為援築洮州居之劉舜卿遣种誼破其城生擒之以為陪戎</hi>
　<hi>校尉</hi>青唐<hi>東都事畧真宗朝以西蕃唃厮囉為邈川首領以温逋奇為歸化將軍後温逋奇謀亂唃</hi>
　<hi>厮囉殺之而改涖青唐城故當時又呼青唐羌</hi>講渚橋<hi>按种誼墓志姚咒統熙河軍出講朱城其</hi>
　<hi>地在洮州朱與渚音相近當即講渚也</hi>邊帥<hi>張芸叟畫墁集种誼墓志云初王師拓土至枹䍐始</hi>
　<hi>建州縣唃氏餘種獨董氊尚存首領鬼章誘殺知河州景思𤣥董氊遂復其國元祐初鬼章與夏國相結</hi>
　<hi>知岷州种誼刺得其情聞於朝遣游師雄就商利害師雄議與誼合帥臣劉舜卿從之遣總管姚咒統熙</hi>
　<hi>河軍趨講朱城誼出哥龍峗敗賊於邦令谷追奔至洮州鬼章拱手就執</hi>告廟<hi>种誼墓志鬼章就執</hi>
　<hi>捷報至奏告裕陵以鬼章檻送京師</hi>困獸遺雛<hi>先生論鬼章事宜劄子云竊聞朝議謂鬼章犯</hi>
<pb n="KR4d0081_WYG_028-22b"/>
　<hi>順罪當誅死然譬之鳥獸不足深責其子孫部落猶足以陸梁於邊全其首領以累其心以為重質庶獲</hi>
　<hi>其用</hi>
　　　　慎按熙河之役搆禍始於王韶厥後邊釁大<lb/>
　　　　開終釀靖康之亂後世以為罪魁者當時且<lb/>
　　　　以為功之首通章用意在結處六句慮患防<lb/>
　　　　㣲隱然言外深識逺見與代張方平諫用兵<lb/>
　　　　書同而風刺㣲矣此詩施氏原本失載新刻<lb/>
　　　　本載在續補下巻今據嵗月編録於此<lb/>
<pb n="KR4d0081_WYG_028-23a"/>
　　送歐陽辯監澶州酒<lb/>
汗血駕皷車何從致千里紛紛糟麴間欲試賢公子君<lb/>
家江南英濯足滄浪水却渡舊黄河漲沙埋馬耳由來<lb/>
付造物倚伏何窮巳當念楚子文三仕無愠喜<lb/>
　歐陽辯<hi>字季黙文忠公少子</hi>澶州<hi>元和郡縣志春秋襄公十二年㑹諸侯於澶淵唐改澶州</hi>
　<hi>九域志澶州鎮寧軍屬河北東路去東京二百五十里</hi>舊黄河<hi>元和郡縣志瓠子河在澶州界</hi>
　<hi>内</hi>
　　附子由一首<lb/>
<pb n="KR4d0081_WYG_028-23b"/>
　　我年十九識君翁鬚髪白盡顴頰紅奇姿雲巻出<lb/>
　　翠阜髙論河決生清風我時少年豈知道因緣父<lb/>
　　兄願承教文章疎畧未足云舉止猖狂空自笑公<lb/>
　　家多士如牛毛揚眉抵掌氣相髙下客逡巡愧知<lb/>
　　巳流枿低昂隨所遭却來京洛三十載重到公家<lb/>
　　二君在伯亡仲逝無由追淚落數行心破碎京城<lb/>
　　東西正十里雨落泥深旱塵起衣冠纒繞類春蠶<lb/>
　　一嵗相從知有㡬去年叔為尚書郎傳家舊業行<lb/>
<pb n="KR4d0081_WYG_028-24a"/>
　　相望今年季作澶淵吏米鹽騷屑何當起前輩今<lb/>
　　無一二存後來幸有風流似黄河西行淤没屋桑<lb/>
　　柘如雲麥禾熟年豐事少似宜君飽讀遺書心亦<lb/>
　　足<lb/>
　　九月十五日邇英講論語終篇賜執政講讀史官<lb/>
　　燕於東宫又遣中使就賜御書詩各一首臣軾得<lb/>
　　紫薇花絶句其詞云絲綸閣下文章静鐘鼓樓中<lb/>
　　刻漏長獨坐黄昏誰是伴紫薇花對紫薇郎翼日<lb/>
<pb n="KR4d0081_WYG_028-24b"/>
　　各以表謝又進詩一篇臣軾詩云<lb/>
繡裳畫衮雲垂地不作成王翦桐戲日髙黄繖下西清<lb/>
風動槐龍舞交翠<hi>公自注邇英閣前有雙槐樛然屬地如龍形</hi>壁中蠧簡今<lb/>
千年漆書科斗光射天諸儒不復憂吻燥東宫賜酒如<lb/>
流泉酒酣復拜千金賜一紙驚鸞回鳳字蒼顔白髮便<lb/>
生光䄂有驪珠三十四<hi>公自注臣所賜書并題目及臣姓名凡三十四字</hi>歸來<lb/>
車馬巳喧闐争看銀鉤墨色鮮人間一日傳萬口喜見<lb/>
雲章第一篇<hi>公自注上前此未嘗以御書賜羣臣</hi>玉堂晝掩文書静鈴索<lb/>
<pb n="KR4d0081_WYG_028-25a"/>
不搖鐘漏永莫言㺯筆數行書須信時平由主聖犬羊<lb/>
散盡沙漠空捷烽夜到甘泉宫似聞指揮築上郡已覺<lb/>
談笑無西戎<hi>公自注時熙河新獲鬼章是日涇原復奏夏賊數十萬人遁去</hi>文思天子<lb/>
師文母終閉玉關辭馬武小臣願對紫薇花試草尺書<lb/>
招贊普<hi>公自注按唐制翰林學士帶知制誥許綴中書舍人班今臣以知制誥待罪禁林故得以紫薇</hi>
<hi>為故事</hi>
　邇英<hi>皇朝事實類苑仁宗景祐二年置邇英延義二閣初時多御延義每講讀終篇則宣二府大臣</hi>
　<hi>賜書賜宴其後専御邇英春以二月中至端午罷秋以八月中至冬至罷春明退朝録邇英閣講諷之所</hi>
<pb n="KR4d0081_WYG_028-25b"/>
　<hi>也閣後有隆儒殿任淵山谷集注云每遇隻日則邇英閣輪官必以講讀</hi>講讀史官<hi>宋史職官</hi>
　<hi>志翰林侍讀侍講擇侍從有學術者為之掌經筵講讀備顧問舊制經筵賜坐而就案立講則自仁宗始</hi>
　<hi>熙寧初王安石欲復坐講劉攽等不可且疏朝廷班制以侍講居侍讀下元祐間程頤為説書請復坐講</hi>
　<hi>亦不報○慎按程大昌演繁露云自天聖以前講讀官皆坐侍自皇祐以後皆立侍自乾興以後講者立</hi>
　<hi>而侍者皆坐聴熙寧元年吕公著王安石言侍者可使立而講者當賜坐詔付禮官韓維等以為宜如舊</hi>
　<hi>制判太常寺龔鼎臣等以立講為宜</hi>御書絶句<hi>劉克莊後村詩話故事經筵徹章宸翰賜講讀</hi>
　<hi>官詩率取前人絶句其賜御製詩則自淳祐丙午始</hi>紫薇郎<hi>唐㑹要中書舍人開元十二年改為</hi>
　<hi>紫薇舍人新刻補註本以為天寶元年改蓋踵王氏之譌也</hi>玉關<hi>元和郡縣志隴右道𤓰州晉昌</hi>
<pb n="KR4d0081_WYG_028-26a"/>
　<hi>縣有玉門關在縣東二十里按𤓰州漢酒泉郡沙州漢燉煌郡地相距三百餘里新刻補注引一統志云</hi>
　<hi>玉門關在沙州者訛今為駁正</hi>紫薇花<hi>韻語陽秋白居易作中書舍人入直西省對紫薇花而有</hi>
　<hi>咏云云此花之珍艷可知矣爪其本則枝葉俱動俗謂之不耐癢花自五月開至九月尚爛漫又謂之百</hi>
　<hi>日紅省吏相傳咸平中李宗諤初知制誥至西掖追尋故事自别墅移植於此晏元獻嘗作賦所云得自</hi>
　<hi>羊墅來從召國有昔日之絳老無當時之文仲是也</hi>尺書招贊普<hi>李肇翰林志凡吐蕃贊普</hi>
　<hi>書及别録用金花五色紙王溥五代㑹要吐蕃在長安西八千里南凉秃髪之後國人號其王為贊普文</hi>
　<hi>苑英華張説有勅吐蕃贊普書</hi>
　<hi>慎按詩中似聞指揮築上郡巳覺談笑無西戎二句本集凡再見又按續前定録云子瞻詩有似聞指揮</hi>
<pb n="KR4d0081_WYG_028-26b"/>
　<hi>云云嘗問之當是用少陵談笑無西河之語子瞻笑曰固是但少陵亦自用左太冲長嘯激清風志若無</hi>
　<hi>東呉也</hi>
　　和王晉卿<hi>并引</hi>
　元豐二年予得罪貶黄州而駙馬都尉王詵亦坐累<lb/>
　逺謫不相聞者七年予既召用而詵亦還朝相見殿<lb/>
　門外感嘆之餘作詩相屬詞雖不甚工然托物悲慨<lb/>
　阨窮而不怨泰而不驕憐其貴公子有志如此故和<lb/>
　其韻欲使詵姓名附見予詩集中然亦不以示詵也<lb/>
<pb n="KR4d0081_WYG_028-27a"/>
　詵字晉卿功臣全斌之後云<lb/>
先生飲東坡獨舞無所屬當時挹明月對影三人足醉<lb/>
眠草棘間蟲虺莫予毒醒來送歸雁一寄千里目悵然<lb/>
懐公子旅食久不玉欲書加餐字逺託西飛鵠謂言相<lb/>
濡沫未足救溝瀆吾生如寄耳何者為禍福不如兩相<lb/>
忘昨夢那可逐上書得自便歸老湖山曲躬耕二頃田<lb/>
自種十年木豈知垂老眼對此金蓮燭公子亦生還仍<lb/>
分刺史竹賢愚有定分樽俎守尸祝文章何足云執技<lb/>
<pb n="KR4d0081_WYG_028-27b"/>
等醫卜朝廷方西顧羌虜驕未伏遥知重陽酒白羽落<lb/>
黄菊羡君真將家浮面氣可掬<hi>公自注袁天綱謂竇軌君語則赤氣浮面為將</hi>
<hi>勿多殺人</hi>何當請長纓一戰河湟復<lb/>
　王駙馬<hi>鄧椿畫繼王晉卿尚英宗女蜀國長公主雖在戚里斥逺聲色而從事於詩畫作寶繪堂</hi>
　<hi>於私第之東以蓄其所有東坡為作記晉書杜預尚文帝妹武帝踐阼給追鋒車第二駙馬後世稱尚公</hi>
　<hi>主者為駙馬實始於此</hi>坐累<hi>烏臺詩案御史臺檢㑹送到册子根勘蘇軾為作詩賦謗訕朝廷絳</hi>
　<hi>州團練使駙馬都尉王詵為留軾譏諷文字及上書奏事不實根勘所結案狀云蘇軾王詵情罪於十一</hi>
　<hi>月三十日具狀申奏差權發運度支副使陳睦録問别無翻異内一條作詩賦及諸般文字寄送王詵等</hi>
<pb n="KR4d0081_WYG_028-28a"/>
　<hi>致有鏤刻印行各係譏諷朝廷謗訕中外臣僚准勅徒二年情重者奏裁又本集題王晉卿詩後云晉卿</hi>
　<hi>為僕所累僕既謫齊安晉卿亦貶武當</hi>河湟復<hi>元和郡縣志隴右道鄯州有湟水名湟河亦謂</hi>
　<hi>之樂都水東南流至蘭州入黄河太平寰宇記霍去病取西河地開湟中屬金城郡南凉秃髮烏孤自稱</hi>
　<hi>武威王徙居於此後魏改為鄯州○慎按唐上元中鄯州䧟於吐蕃所管州縣入河州至宋時西邊郡縣</hi>
　<hi>俱廢故結句云爾杜詩每惜河湟棄先生蓋暗用此詩也</hi>
　　謝王澤州寄長松兼簡張天覺二首<lb/>
莫道長松浪得名能教覆額兩眉青便將徑寸同千尺<lb/>
知有奇功似茯苓<lb/>
<pb n="KR4d0081_WYG_028-28b"/>
　王澤州<hi>名未詳九域志河東路澤州髙平郡軍事治晉城縣</hi>長松<hi>註詳本巻送張天覺河東</hi>
　<hi>提刑神草下</hi>似茯苓<hi>本草長松産古松下服之長年功同松脂及仙茅</hi>
慿君説與埋輪使速寄長松作解嘲<hi>公自注送張天覺詩有埋輪及河東</hi>
<hi>慳之語</hi>無復青黏和漆葉枉將鍾乳敵僊茅<lb/>
　青黏漆葉<hi>三國志華陀傳樊阿從陀求可服食益於人者陀授以漆葉青黏散按本草青黏一</hi>
　<hi>名女萎即萎蕤也</hi>鍾乳<hi>桂海虞衡志桂林接宜融山洞穴中鍾乳甚多石脈涌處即有乳牀白如</hi>
　<hi>玉雪石液融結成者乳牀下垂如倒數峯峯端漸鋭如氷柱柱端輕薄中空如鵝翎乳水且滴且凝此最</hi>
　<hi>精者</hi>僊茅<hi>桂海虞衡志廣西英州多僊茅許真君書僊茅久服長生本草僊茅其根獨生一名婆羅</hi>
<pb n="KR4d0081_WYG_028-29a"/>
　<hi>門參言其功補如人參也能改齋漫録云明皇服鍾乳不效開元婆羅門僧進僊茅服之有效故東坡謝</hi>
　<hi>寄長松詩云云</hi>
　　次韻劉貢父所和韓康公憶持國二首<lb/>
夢覺真同鹿覆蕉相君脱屣自參寥顔紅底事髮先白<lb/>
室邇何妨人自遥狂似次公應未恠醉推東閣不須招<lb/>
援毫欲作衣冠表盛事終當繼八蕭<hi>公自注唐蕭氏自瑀及遘八宰相</hi>
　韓康公<hi>名絳字子華注别見</hi>持國<hi>宋史韓維字持國以進士奏名禮部熙寧中為御史中丞</hi>
　<hi>以兄絳在樞府為辭出知許州未㡬兼侍讀拜門下侍郎後以太子少傅致仕子華之弟也</hi>八蕭<lb/>
<pb n="KR4d0081_WYG_028-29b"/>
　<hi>唐書蕭瑀傳贊蕭氏興江左有功在民餘祉及其後裔自瑀逮遘凡八葉宰相錢希白南部新書蕭氏登</hi>
　<hi>三事者多於他族首於瑀嵩華俛倣寘遘復次之繼慎按蕭遘與其子三兒生日詩云吾家九葉相盡</hi>
　<hi>明時出宰相世系表桀貞陽侯之後有名鄴者相宣宗與遘詩九葉正合先生用唐史故但稱八蕭</hi>
閉戸端居念獨深小軒朱檻憶同臨燎鬚誰識英公意<lb/>
<hi>公自注英公為其姊作粥燎鬚曰吾與姊皆老矣能㡬進之</hi>黄髮聊知子建心<hi>公自注子</hi>
<hi>建與楚王彪别詩云王其愛玉體共享黄髪期</hi>巳托西風傳絶唱且邀明月伴<lb/>
孤斟他時内集應呼我下客先拚醉墮簪<lb/>
　　附子由次韻二首<lb/>
<pb n="KR4d0081_WYG_028-30a"/>
　　霜風瑟瑟巻梧蕉燕處超然夜寂寥羽客信來丹<lb/>
　　鼎具石淙夢斷水聲遥赤松作伴誰當見黄鵠髙<lb/>
　　飛未易招劒履終身定何益勤勞付與沛中蕭<lb/>
　　愛君憂世老彌深特操要須得失臨晩嵗飛騰推<lb/>
　　有徳故鄉安穩信無心小邦近似西山隱元氣終<lb/>
　　當北斗斟聖主方求三世舊老臣何止一遺簪<lb/>
　　上韓持國<lb/>
韓氏三虎秉樞極中有一虎似偉節端居隱几學無心<lb/>
<pb n="KR4d0081_WYG_028-30b"/>
夙駕入朝常正色犯時獨行太㟪<graphic n="KR1394" url="https://raw.githubusercontent.com/kanripo/KR-Gaiji/master/images/KR1394.png" mimeType="image/png"/>回天不忌真藥石<lb/>
輦致歸來荷二聖推排使至有衆力吾儕小人但飽飯<lb/>
<hi>一作食</hi>不有君子何能國西湖醉卧春水船如何為人作<lb/>
豐年<lb/>
　三虎秉樞極<hi>蘇子美滄浪集韓少保行狀男八人綱綜絳繹維縝緯<graphic n="KR1210" url="https://raw.githubusercontent.com/kanripo/KR-Gaiji/master/images/KR1210.png" mimeType="image/png"/>絳維縝俱入相宋史</hi>
　<hi>韓億傳子絳字子華熙寧中仕中書門下郎封康國公維字持國元祐中官門下侍郎縝字玉汝元豐中</hi>
　<hi>知樞密院元祐中拜尚書左僕射東都事畧王偁曰韓億不喜捃人小過君子知其後必大三子位公府</hi>
　<hi>而行各有適絳適於同維適於正縝適於嚴孫宗鑑東臯雜録韓子華玉汝兄弟相繼命相持國又歴門</hi>
<pb n="KR4d0081_WYG_028-31a"/>
　<hi>下侍郎其家將作三相堂未㡬持國去位乃止</hi>
　　　　慎按此詩施氏原本不載新刻本載續補上<lb/>
　　　　巻今移編於此<lb/>
　　次韻劉貢父叔侄扈駕<lb/>
玉堂孤坐不勝清長羡鄒枚接長卿只許隔牆聞置酒<lb/>
時因議事得聯名機雲似我多遺俗廣受如君不治生<lb/>
共託屬車塵土後鈞天一餉夢中榮<lb/>
　隔牆<hi>本集記樂天詩後云元祐元年余為中書舍人執政患本省事多漏泄欲於舍人㕔後作露籬禁</hi>
<pb n="KR4d0081_WYG_028-31b"/>
　<hi>同省徃來予白執政應須簡要清通何必樹籬挿棘諸公笑而止明年竟作之偶讀樂天集有云西省北</hi>
　<hi>院新構小亭種竹開窗東通騎省與李常侍隔窗而小飲作詩云云乃知唐時作西掖小窗以通東省</hi>
　<hi>今日本省不得徃來可嘆也此叚正可移作註脚</hi>
　　附子由次韻<lb/>
　　一經空記弟傳兄舊徳終慚長比卿扈駕連翩來<lb/>
　　接武登科先後憶題名竹林共集連諸子華蕚相<lb/>
　　輝賴友生他日都門俱引去不應廣受獨華榮<lb/>
　　次韻韓康公置酒見留<lb/>
<pb n="KR4d0081_WYG_028-32a"/>
庭下黄花一醉同重來雪巘巳穹窿不應屢被譏安石<lb/>
但使無多酌次公鍾乳金釵人似玉鵾絃鐵撥坐生風<lb/>
少卿尚有車茵在頗覺寛容勝弱翁<lb/>
　　　　慎按晉史謝安石於土山營墅每攜中外子<lb/>
　　　　姪徃來游集肴饌亦屢費百金詩中不應屢<lb/>
　　　　被譏安石被字似當作費字新舊刻本皆訛<lb/>
　　韓康公坐上侍兒求書扇<lb/>
一　一窗扉面水開更於何處覔蓬萊天香滿䄂人知否<lb/>
<pb n="KR4d0081_WYG_028-32b"/>
曾到旃檀小殿來<lb/>
　　　　慎按此詩施氏原本不載新刻本載續補下<lb/>
　　　　巻今因題附編於此<lb/>
　　雜詩二首<hi>一本題與上首同</hi>
窗搖細浪魚吹日<hi>一作沬</hi>手弄黄花蝶遶<hi>一作透</hi>衣不覺春<lb/>
風吹酒醒空教明月照人歸<lb/>
　<hi>按侯鯖録韓子華謝事後自潁入京看上元至十六日私第㑹從官九人皆門生故吏方坐出家妓十餘</hi>
　<hi>人中宴後子華専寵者曰魯生當舞為游蜂所螫子華意甚不懌久之呼出持白團扇從東坡乞詩坡書</hi>
<pb n="KR4d0081_WYG_028-33a"/>
　<hi>首二句云云上句記姓下句書蜂事子華大喜坡云惟恐他姬厮賴故云耳</hi>
　　　　慎按此詩與前一首當是同時作故從續補<lb/>
　　　　巻中移編<lb/>
昔日雙鴉照淺眉如今婀娜綠雲垂蓬萊老守明朝去<lb/>
腸斷簾間蟋蟀悲<lb/>
　　　　慎按詩中有蓬萊老守之句疑是先生自常<lb/>
　　　　州赴文登時所作施氏原本不載今從續補<lb/>
　　　　下巻因題附録<lb/>
<pb n="KR4d0081_WYG_028-33b"/>
　　次韻王都尉偶得耳疾<lb/>
君知六鑿皆為贅我有一言能决疣病客巧聞牀下蟻<lb/>
癡人强覷棘端猴聰明不在根塵裡藥餌空為婢僕憂<lb/>
但試周郎看聾否曲音小誤巳回頭<lb/>
　根塵<hi>楞嚴經我今觀此浮根四塵秪在我面又云佛在汝心若在根塵之中又云吸此塵象名聴聞</hi>
　<hi>性當知是聞非動静來非於根出</hi>
　　送喬仝寄賀君六首<hi>并引</hi>
　舊聞靖長官賀水部皆唐末五代人得道不死章聖<lb/>
<pb n="KR4d0081_WYG_028-34a"/>
　皇帝東封有謁於道左者其謁云晉水部員外郎賀<lb/>
　亢再拜而去上不知也巳而閲謁見之大驚物色求<lb/>
　之不可得天聖初又使其弟子喻澄者詣闕進佛道<lb/>
　像直數千萬張公安道與澄游具得其事又有喬仝<lb/>
　者少得大風疾㡬死賀使學道今年八十益壯盛人<lb/>
　無復見賀者而仝數見之元祐二年十二月仝來京<lb/>
　師十許日余留之不可曰賀以上元期我於䝉山又<lb/>
　曰吾師嘗游密州識君於常山道上意若喜君者作<lb/>
<pb n="KR4d0081_WYG_028-34b"/>
　是詩以送之且作五絶句以寄賀<lb/>
君年二十美且都初得惡疾墮眉鬚紅顔白髮驚妻孥<lb/>
覽鏡自嫌欲棄軀結茅窮山啖松腴路逢逃秦博士盧<lb/>
方瞳照野清而癯再拜未起煩一呼覺知此身了非吾<lb/>
炯然蓮花出泥塗隨師東游渡濰邞山頭見我兩輪朱<lb/>
豈知僊人混屠沽爾來八十胸垂胡上山如飛嗔人扶<lb/>
東歸有約不敢渝新年當參老僊儒秋風西來下雙鳬<lb/>
得棗如𤓰分我無<lb/>
<pb n="KR4d0081_WYG_028-35a"/>
　賀水部<hi>陳後山集有賀水部傳云賀充世莫詳其年仕石晉為郎與公詩引大畧相同但陳作賀</hi>
　<hi>充詩作賀亢兩處必有一訛録存備考</hi>東封<hi>宋史真宗大中祥符元年王欽若言得天書於泰山</hi>
　<hi>遂東封泰山禪社首</hi>濰邞<hi>二水名注詳再過常山詩下</hi>
生長兵間早脱身晩為元祐太平人不驚渤海桑田變<lb/>
來看龜䝉漏澤春<lb/>
　龜䝉<hi>于欽齊乘龜山在費縣西北七十里䝉山在龜山之東二山連屬長八十里後人疑於東䝉之</hi>
　<hi>説遂以龜山當䝉山以䝉山當東䝉而隱没龜山之本名今定䝉山為龜山東䝉為䝉山以復古焉</hi>漏<lb/>
　澤<hi>齊乘龜山西南十餘里有漏澤澤有五穴春夏積水秋冬漏竭將漏之時先有聲居人扈穴取魚隨</hi>
<pb n="KR4d0081_WYG_028-35b"/>
　<hi>種麥比水至麥巳收矣元和郡縣志漏澤在泗水縣東七里唐校書郎李潛漏澤賦碑今在費縣廨内</hi>
曾謁東封玉輅塵幅巾短褐亦逡巡行宫夜奏空名姓<lb/>
悵望雲霞縹緲人<lb/>
垂老區區豈為身㣲言一發重千鈞始知不見髙皇帝<lb/>
正似商山四老人<lb/>
　<hi>慎按真宗東封時尚未有嗣劉修儀寵擅六宫踰年李氏生子修儀攘為巳出後立為太子賀之伏謁道</hi>
　<hi>左疑有先㡬之兆故仁宗即位復使弟子詣闕公詩㣲言一發重千鈞又用商山四老事必有所為非泛</hi>
　<hi>引也</hi>
<pb n="KR4d0081_WYG_028-36a"/>
舊聞父老晉郎官巳作飛騰變化看聞道東䝉有居處<lb/>
願供薪水看<hi>一作事</hi>燒丹<lb/>
千古風流賀季真最憐嗜酒謫僊人狂吟醉舞知無益<lb/>
粟飯藜羮問養神<lb/>
　　附子由作<hi>欒城集題聞京東有道人賀郎中者唐人也其徒有識之者作詩寄之</hi>
　　賀老稽山去不還鏡湖獨棹釣魚船南來太白尋<lb/>
　　無處却作郎官又㡬年岱下迎鑾驚典謁䝉山施<lb/>
　　藥愍耕田試窮脚力追行跡亦使今生識地僊<lb/>
<pb n="KR4d0081_WYG_028-36b"/>
　　送家安國教授歸成都<lb/>
别君二十載坐失兩鬢青吾道雖艱難斯文終典刑屢<lb/>
作退飛鷁羞看乾死螢一落戎馬間五見霜葉零夜談<lb/>
空説劍春夢猶横經新科復舊貫童子方乞靈須煩凌<lb/>
雲手去作入蜀星蒼苔髙朕室古柏文翁庭初聞編簡<lb/>
香稍覺鋒鏑腥岷峨有雛鳳梧竹養修翎嗚呼應嶰律<lb/>
飛舞集虞廷吾儕便歸老亦足慰餘齡<lb/>
　家安國<hi>黄山谷詩注安國字復禮初以武進後入左選故其謝改官啟云三陪籌幄笑談當十萬</hi>
<pb n="KR4d0081_WYG_028-37a"/>
　<hi>戎行兩席師筵排闥應三千門弟</hi>成都<hi>太平寰宇記劍南西道益州蜀郡唐明皇幸蜀改為成都</hi>
　<hi>府江源記梁山首跨劍閣尾入江秦置縣曰成都後為郡</hi>乾死螢<hi>杜詩案頭乾死讀書螢</hi>新<lb/>
　科舊貫<hi>宋史選舉志熙寧中改法進士科罷詩賦帖經墨義元祐初立經義詩賦兩科自復詩賦</hi>
　<hi>士多鄉習而專經者十無一二</hi>
　<hi>慎按此詩墨跡小行書白粉宋紙本後有元至正幸已石澗陳有宗跋尾</hi>
　　附子由絶句三首<lb/>
　　城西社下老劉君春服舞雩今㡬人白髮弟兄驚<lb/>
　　我在喜君遊宦亦天倫<lb/>
<pb n="KR4d0081_WYG_028-37b"/>
　　垂白相逢四十年猖狂情味老俱闌論兵頓似前<lb/>
　　賢語莫作當年故目看<lb/>
　　石室多年欵識平新書久溷里中生遣師今見朝<lb/>
　　廷意文律還應似兩京<lb/>
　　和呉安持使者迎駕<lb/>
小雪疎烟雜瑞光清波寒引御溝長瞳曈日色籠丹禁<lb/>
杳杳鞭聲出建章鵷鷺偶叨陪下列天閶<hi>一作閶</hi>聊啟望<lb/>
中央歸來喜氣傾新句滿座疑聞錦繡香<lb/>
<pb n="KR4d0081_WYG_028-38a"/>
　呉安持<hi>名在元祐黨籍時為司農少卿按苕溪漁隱叢話安持王荆公婿也</hi>
　　　　慎按此詩施氏原本不載新刻本載續補下<lb/>
　　　　巻中今編録於此<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0081_WYG_028-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇詩補註巻二十九<lb/>
</p>
<p>
</p>
  </div>
</body>
</text>
</TEI>
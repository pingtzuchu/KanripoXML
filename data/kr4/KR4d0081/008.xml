<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蘇詩補註巻九</head>
    <p>
<pb n="KR4d0081_WYG_008-1a"/>
欽定四庫全書<lb/>
　蘇詩補註巻九　　　翰林院編脩查愼行撰<lb/>
　古今體詩六十一首<hi>起熙寜六年癸丑正月盡六月在杭州通守任作</hi>
　　元日次韻張先子野見和七夕寄莘老之作<lb/>
得句牛女夕轉頭參尾中青春先入睡白髪不遺窮酒<lb/>
社我為<hi>宋刻本作無</hi>敵詩壇子有功縮頭先夏鱉<hi>公自注見玉川子</hi>
實腹鄙秋蟲莫唱帬埀綠無人臉斷紅舊交懐賀老新<lb/>
進謝終童袍鵠<hi>一作鶻</hi>雙雙瑞腰犀一一通小蠻知在否<lb/>
<pb n="KR4d0081_WYG_008-1b"/>
試問囁嚅翁<lb/>
　張先<hi>齊東野語是時有兩張先俱字子野其一開封人天聖三年進士歐陽公為作墓志其一湖州</hi>
　<hi>人天聖八年進士宋史不立傳故其家世不詳○愼按呉興志張子野烏程人康定進士仕至都官郎中</hi>
　<hi>致仕年八十九卒葬弁山多寳寺後○又按張先志以為康定進士齊東野語以為天聖進士兩處不同</hi>
　<hi>當從周公謹為是公謹南宋人必有所據</hi>袍鶻<hi>白居易詩鶻銜瑞帶繞腰飛</hi>
　　正月九日有美堂飲醉歸徑睡五鼓方醒不復能<lb/>
　　眠起閲文書得鮮于子駿所寄雜興<hi>諸本作古意者訛</hi>作<lb/>
　　古意<hi>諸本作雜興者訛</hi>一首答之<lb/>
<pb n="KR4d0081_WYG_008-2a"/>
衆人事紛擾志士獨悄悄何異琵琶絃常遭腰鼓閙三<lb/>
杯忘萬慮醒後還皎皎有如轆轤索已脱重縈繞家人<lb/>
自約飭始慕陳婦孝可憐原巨先放蕩今誰弔平生嗜<lb/>
羊炙識味肯輕飽烹蛇啖蛙蛤頗訝能稍稍憂來自不<lb/>
寐起視天漢渺闌干玉繩低耿耿太白曉<lb/>
　鮮于子駿<hi>宋史鮮于侁字子駿閬州人第進士神宗朝詔近臣舉所知范鎭以侁應選除利州</hi>
　<hi>路轉運判官升副使提舉常平後為京東西轉運使元豐二年知揚州蘇軾自湖州赴獄親朋皆絶道揚</hi>
　<hi>侁往見臺吏不許通或謂侁宜亟焚軾所往來書文以避禍侁曰欺君負友吾不忍為也刻意經術所著</hi>
<pb n="KR4d0081_WYG_008-2b"/>
　<hi>有詩傳易斷作詩平淡淵粹尤長于楚詞蘇軾讀其九誦謂近屈原宋玉自以為不可及也</hi>有美<lb/>
　堂<hi>庚溪詩話嘉祐初龍圖閣直學士尚書吏部郎中梅摯公儀出守杭州仁宗特製詩寵賜其首章曰</hi>
　<hi>地有呉山美東南第一州梅既到杭遂建堂山上名曰有羙歐陽修為記畧云錢塘有天下之美斯堂又</hi>
　<hi>盡得錢塘之美焉西湖㳺覽志餘有羙堂在鳳凰山之頂左江右湖舉陳目下</hi>
　　　　愼按鮮于子駿集原題云雜興三首先生和<lb/>
　　　　詩題當云得鮮于子駿所寄雜興作古意一<lb/>
　　　　首答之諸刻本俱訛今改正<lb/>
　　附鮮于侁雜興三首<lb/>
<pb n="KR4d0081_WYG_008-3a"/>
　　幽居觀物變天道固虚盈炎炎日方熾微隂一已<lb/>
　　生凉風動野草桃李先飄零蜩螗集高柳絡緯響<lb/>
　　空庭愁心獨耿耿宵夢竟難成<lb/>
　　一氣斡元造為功未嘗煩羣生自委化天地亦何<lb/>
　　言鳬脛不可增楮葉不可鐫欲益固為損勞心非<lb/>
　　自然不見平陽侯醇酒聊終年<lb/>
　　三王貴養老所重在乞言酒醴副嘉肴黄髮斯皤<lb/>
　　然朝廷本忠厚風俗亦變遷豈意漢道微侍中惟<lb/>
<pb n="KR4d0081_WYG_008-3b"/>
　　少年耆舊無備問李公所以難<lb/>
　　次韻答章傳道<hi>宋刻本無道字</hi>見贈<lb/>
並生天地宇同閲古今宙視下則有高無前孰為後達<lb/>
人千鈞弩一弛難再彀下士沐猴冠已繫猶跳驟欲將<lb/>
駒過隙坐待石穿溜君看漢唐主宫殿悲麥秀而况彼<lb/>
區區何異壹醉富鶢鶋非所養俯仰眩金奏髑髏有餘<lb/>
樂不博南面后嗟我昔少年守道貧非疚自從出求仕<lb/>
役物恐見囿馬融既依梁班固亦仕竇效矉豈不欲頑<lb/>
<pb n="KR4d0081_WYG_008-4a"/>
質謝鐫鏤仄聞長者言婞直非養夀吐面愼勿拭出跨<lb/>
當俛就居然成懶廢敢復齒豪右子如照海珠網目疎<lb/>
見漏宏材乏近用巧舞困短袖坐令傾國容臨老見邂<lb/>
逅吾衰信久矣書絶十年舊門前可羅雀感予<hi>宋刻本作子</hi>
煩屢叩願言歌緇衣子粲還予授<lb/>
　章傳道<hi>名傳閩人呉都文粹載蘇子美贈詩内二句云南閩章其氏傳名字傳道即其人也</hi>
　<hi>烏臺詩案熙寜六年正月作詩次章傳韻次答云馬融既依梁四句云云所引梁冀竇憲並是漢時人因</hi>
　<hi>時君不明驟躋顯位驕暴竊威福用事而馬融班固二人皆儒者並依托之軾詆毁當時執政大臣我不</hi>
<pb n="KR4d0081_WYG_008-4b"/>
　<hi>能效班固馬融茍容依附也</hi>
　　法惠寺横翠閣<lb/>
朝見呉山横暮見呉山縱呉山故多態轉側為君容幽<lb/>
人起朱閣空洞更無物惟有千歩岡東西作簾額春來<lb/>
故國歸無期人言秋悲<hi>宋刻本作悲秋</hi>春更悲已泛平湖思濯<lb/>
錦更看横翠憶峩眉雕欄能得幾時好不獨憑欄人易<lb/>
老百年興廢更堪哀懸知草莾化池臺逰人尋我舊逰<lb/>
處但覔呉山横處來<lb/>
<pb n="KR4d0081_WYG_008-5a"/>
　法惠寺<hi>咸淳臨安志西林法惠院乾徳元年呉越王建舊名興慶祥符中改今額西湖逰覽志自</hi>
　<hi>清波門折而南為方家峪峪畔舊有法惠院慶歴間法言作西軒于此</hi>横翠閣<hi>失考</hi>呉山<lb/>
　<hi>咸淳臨安志呉山在城中呉人祠子胥山上因命曰胥山盧元輔作銘燬于火舊有胥山坊今廢</hi>
　　祥符寺九曲觀燈<lb/>
紗籠擎燭迎門入銀葉燒香見客邀<hi>公自注見諸香名譜</hi>金鼎轉<lb/>
丹光吐夜寶珠穿蟻閙連宵<hi>宋刻本及咸淳臨安志作朝</hi>波翻熖裏<lb/>
元相激魚舞湯中不畏焦明日酒醒空想像清吟半逐<lb/>
夢魂銷<lb/>
<pb n="KR4d0081_WYG_008-5b"/>
　祥符寺<hi>咸淳臨安志大中祥符寺梁大同二年鮑侃捨宅為寺舊名發心祥符初改賜今額按武</hi>
　<hi>林梵志祥符寺在祥符橋畔孤山别有寺亦名祥符</hi>九曲<hi>咸淳臨安志錢塘門外有九曲路又有九</hi>
　<hi>曲法濟院九曲寳嚴院</hi>銀葉<hi>沈立之香譜用黑角沉蠟茶定粉白蜜等為末収沙瓶中久窨尤佳</hi>
　<hi>燒時以雲母銀葉襯之</hi>寳珠穿蟻<hi>唐楊濤蟻穿九曲珠賦蟻為質兮微渺珠有竅而虚圓茍</hi>
　<hi>一縷之是繫雖九曲而可穿</hi>
　　附曾鞏上元㳺祥符寺詩<hi>從臨安志採出</hi>
　　月明如晝露華濃錦帳名郎笑語同金地夜寒消<lb/>
　　美酒玉人春困倚東風紅雲燈火浮滄海碧水樓<lb/>
<pb n="KR4d0081_WYG_008-6a"/>
　　臺浸逺空白髮蹉跎歡意少强顔猶入少年叢<lb/>
　　上元過祥符僧可久房蕭然無燈火<lb/>
門前歌舞鬬分朋一室清風冷欲冰不把琉璃閒照佛<lb/>
始知無盡本無燈<lb/>
　可久<hi>咸淳臨安志西湖舊多好事僧往往喜作詩其最知名者熙寜間有清順可久兩人順字怡然</hi>
　<hi>久字逸老所居皆湖山勝處而清約介静不妄與人交士大夫多往就見時有餽之米者所取不數升以</hi>
　<hi>瓶貯几上日取二三合食之雖蔬茹亦不常有人尤重之武林梵志法師可久錢塘錢氏子天聖初得度</hi>
　<hi>學教觀于静覺喜為詩居西湖祥符蘇軾元夕去從者獨行入師室了無燈火但聞薝蔔餘香歎仰留詩</hi>
<pb n="KR4d0081_WYG_008-6b"/>
　<hi>云云晚年送客不踰閾如此十餘年牕外惟紅蕉數本翠竹百箇一日謂人曰吾死蕉竹亦死未幾皆驗</hi>
　　正月二十一日病後述古邀往城外尋春<lb/>
屋上山禽苦喚人檻前冰沼忽生鱗老來厭伴<hi>一作逐</hi>紅<lb/>
裙醉病起空驚白髮新卧聽使君鳴鼓角試呼穉子整<lb/>
冠巾曲欄幽榭終寒窘一看郊原浩蕩春<lb/>
　　附述古和詩<hi>原題云和蘇子瞻通判在告見寄</hi>
　　郊原芳意動㳺人湖上晴波見躍鱗閒逐牙旗千<lb/>
　　騎逺暗驚梅蕚萬枝新㝷僧每拂題詩壁邀客仍<lb/>
<pb n="KR4d0081_WYG_008-7a"/>
　　將漉酒巾寄語文園何所苦且來相伴一行春<lb/>
　　有以官法酒見餉者因用前韻求述古為移厨飲<lb/>
　　湖上<lb/>
喜聞<hi>宋刻本作<graphic n="KR1134" url="https://raw.githubusercontent.com/kanripo/KR-Gaiji/master/images/KR1134.png" mimeType="image/png"/>
                    </hi>門外白衣人欲鱠湖中赤玉鱗逰舫已粧<lb/>
呉榜穏舞衫初試越羅新欲將漁釣追黄帽未要靴刀<lb/>
抹絳巾芳意十分强半在為君先踏水邊春<lb/>
　移厨<hi>鄭谷詩花落移厨送晚春</hi>呉榜<hi>晉書張載傳呉榜越/船不能無水而浮</hi>越羅<hi>杜甫</hi>
　<hi>詩越羅蜀錦金粟尺老學菴筆記云遂寜出羅謂之越羅似㑹稽尼羅而過之</hi>
<pb n="KR4d0081_WYG_008-7b"/>
　　飲湖上初晴後雨二首<lb/>
朝曦迎客宴<hi>宋刻本作艷</hi>重岡晚雨留人入醉鄉此意自佳<lb/>
君不㑹一杯當屬水仙王<hi>公自注湖上有水仙王廟</hi>
　水仙王<hi>咸淳臨安志水仙王廟在西湖第三橋北西湖逰覽志餘在孤山南麓</hi>
水<hi>一作湖</hi>光㶑灔晴方<hi>一作/偏</hi>好山色空濛雨亦竒欲<hi>一作若</hi>
把西湖比西子淡粧濃抹也<hi>宋刻本作總</hi>相宜<lb/>
　　往富陽新城李節推先行三日留風水洞見待<lb/>
春山磔磔鳴春禽此間不可無我吟路長漫漫傍江浦<lb/>
<pb n="KR4d0081_WYG_008-8a"/>
此間不可無君語金鯽<hi>苕溪叢話作魚</hi>池邊不見君追君直過<lb/>
定山村路人皆言君未逺騎馬少年清且婉風巖水穴<lb/>
舊聞名只隔山溪夜不行溪橋曉溜浮梅蕚知君繫馬<lb/>
巖花落出城<hi>咸淳臨安志作行</hi>三日尚逶迤<hi>宋刻本作遲</hi>妻孥怪罵<lb/>
歸何遲<hi>宋刻本作時</hi>世上小兒誇疾走如君相待今安有<lb/>
　富陽<hi>元和郡縣志漢富春縣晉太元中避鄭太后諱改春為陽古蹟考富陽城唐咸通中縣令趙訥</hi>
　<hi>所築九域志在杭州西南七十三里太平寰宇記縣有潮户朔望迎潮而歌</hi>新城<hi>元和郡縣志本</hi>
　<hi>富春地唐永淳元年分西境置東北去州一百三十二里沈約宋志新城在浙江西南名桐溪呉立新城</hi>
<pb n="KR4d0081_WYG_008-8b"/>
　<hi>縣按二説建革互異以寰宇記考之呉始立縣後廢入桐廬唐永淳中復置也○咸淳臨安志呉越王改</hi>
　<hi>新城為新登宋太平興國三年復改為新城邑人羅隠為記</hi>李節推<hi>名佖一作泌見烏臺詩案</hi>
　<hi>及年譜中宋史職官志軍府幕職有節度推官又有觀察防禦團練推官此則節度推官也咸淳臨安志</hi>
　<hi>節度推官㕔在府前近民坊</hi>金鯽池<hi>在六和/塔下</hi>定山村<hi>太平寰宇記定山在錢塘</hi>
　<hi>縣西四十七里突出浙江數百丈江濤至此輙抑聲過此便雷吼霆怒上有可避濤處行者頼之謂是海</hi>
　<hi>神婦家又虞喜志林錢塘江有浙山潮水衝山即回入海故名亦名定山咸淳臨安志定山高七十五丈</hi>
　<hi>周廻七里一百二歩山下居民數百家</hi>風巖水穴<hi>咸淳臨安志風水洞在楊村慈巖院舊名</hi>
　<hi>恩徳院有洞極大流水不竭頂上又一洞立夏清風自生立秋則止白居易逰恩徳寺詩雲水埋藏恩徳</hi>
<pb n="KR4d0081_WYG_008-9a"/>
　<hi>洞簪裾束縛使君身即此也</hi>
　<hi>烏臺詩案熙寜七年為通判杭州于正月二十七日逰風水洞有本州節推李泌知軾到來在彼等候軾</hi>
　<hi>到乃留題于壁其卒章不合云世上小兒誇疾走云云以譏世之小人多務急進也愼按年譜㳺風水洞</hi>
　<hi>乃六年事詩案訛以為七年當改正</hi>
　　風水洞二首和節推<lb/>
風轉鳴空穴泉幽寫石門虛心聞地籟妄意覔桃源過<lb/>
客詩難好居僧語不繁歸瓶得冰雪清冷慰文園<lb/>
　風水洞<hi>註詳見前詩下</hi>
<pb n="KR4d0081_WYG_008-9b"/>
山前乳水隔<hi>臨安志作洗</hi>塵凡山下<hi>宋刻本/作上</hi>仙<hi>臨安志作清</hi>風舞<lb/>
檜杉細細龍鱗生<hi>臨安志作鋪</hi>亂石團團羊角轉空巖馮夷<lb/>
窟宅非梁棟御㓂車輿謝轡銜世事漸艱吾欲去<hi>一本作出</hi>
<hi>訛</hi>永隨二子脱譏讒<lb/>
　羊角<hi>莊子逍遙逰摶扶遥羊角而上者九萬里又道藏載丘處機西逰記云風初起如羊角者數十</hi>
　<hi>須臾合為一風</hi>二子<hi>指馮夷御冦也</hi>
　<hi>烏臺詩案當年再逰風水洞又云世事漸艱吾欲去永隨二子脱譏讒意謂朝廷行新法後來世事日益</hi>
　<hi>艱難小人多務讒謗軾度斯時之不可以合又不可以容故欲棄官隠居也</hi>
<pb n="KR4d0081_WYG_008-10a"/>
　　　　愼按詩案再逰風水洞云云咸淳臨安志云<lb/>
　　　　坡在杭三年風水洞在五十里外㳺且再至<lb/>
　　　　則此二首與前詩非同時所作而月日莫攷<lb/>
　　　　仍附編于此<lb/>
　　附子由和<lb/>
　　風送江湖滿洞天洞門可聽入無縁土嚢鬱怒聲<lb/>
　　初散石齒聱牙勢未前樂奏洞庭眞跌宕歌傳帝<lb/>
　　所亦清便何人隠几觀遺韻重使顔成問㗳然<lb/>
<pb n="KR4d0081_WYG_008-10b"/>
　　獨逰富陽普照寺<lb/>
富春眞古邑此寺亦唐餘鶴老依喬木龍歸䕶賜書連<lb/>
筒春水逺出谷曉<hi>臨安志作晩</hi>鐘疎欲繼江潮韻何人為起<lb/>
予<lb/>
　普照寺<hi>咸淳臨安志浄明寺在富陽縣北五里舊普照寺治平二年改今額</hi>龍䕶賜書<lb/>
　<hi>咸淳臨安志寺枕高山名曰舒璧山㘭有龍潭澗水横流上有橋亭有御書閣</hi>
　<hi>愼按李白詩天台國清寺天下為四絶今為普照㳺到來復何别据此唐時已有此寺與本詩第二句正</hi>
　<hi>合</hi>
<pb n="KR4d0081_WYG_008-11a"/>
　　附子由次韻<lb/>
　　塵埃日以逺斗擻更無餘寺到逢門入詩成信手<lb/>
　　書山深僧自樂路逺客終疎訪盡前朝景他年一<lb/>
　　告予<lb/>
　　自普照㳺二庵<lb/>
長松吟風晚雨細東庵半掩西庵閉山行盡日不逢人<lb/>
裛裛野梅香入袂居僧笑我戀清景自厭山深出無計<lb/>
我雖愛山亦自笑獨往<hi>咸淳臨安志作幽獨</hi>神傷後<hi>一作復</hi>難繼不<lb/>
<pb n="KR4d0081_WYG_008-11b"/>
如西湖飲美酒紅杏碧桃香覆髻作詩寄謝採薇翁本<lb/>
不避人那避世<lb/>
　二庵<hi>咸淳臨安志大明院在富陽縣北四里四峰環繞前如連璧俗呼裏庵即東坡所謂東西二庵</hi>
　<hi>是也舊名普明乾徳三年建治平二年改今額</hi>獨往神傷<hi>杜甫詩晩來幽獨恐傷神</hi>
　　附子由次韻<lb/>
　　披榛入山山路細鐘聲出寺門將閉石苔冉冉上<lb/>
　　芒鞵草露團團著衣袂野人茆茨苫竹屋終身局<lb/>
　　促無生計天公未省長困人春田米盡秋田繼老<lb/>
<pb n="KR4d0081_WYG_008-12a"/>
　　妻穉子亦自樂野草山花還揷髻長笑人閒醉未<lb/>
　　醒終老辛勤漫欺世<lb/>
　　富陽妙庭觀董雙成故宅發地得丹鼎覆以銅盤<lb/>
　　承以瑠璃盆盆既破碎丹亦為人争奪持去今獨<lb/>
　　盤鼎在耳二首<lb/>
人去山空鶴不歸丹亡鼎在世徒悲可憐九轉功成後<lb/>
却把飛昇乞内<hi>咸淳臨安志作肉</hi>芝<lb/>
　妙庭觀<hi>咸淳臨安志妙庭觀在富陽縣西十五里舊號明眞治平二年改賜今額世傳董雙成故</hi>
<pb n="KR4d0081_WYG_008-12b"/>
　<hi>宅天聖中道士朱去非發地得丹鼎紹興初建香風堂玉笙庵里人謝伋取李白月華詞名之</hi>九轉<lb/>
　<hi>鮑昭昇天行云九龠隠丹經註云仙家有九轉金丹法而龠所以藏書也抱朴子金丹篇第一轉名丹華</hi>
　<hi>第二名神符第三名神丹第四名還丹第五名餌丹第六名煉丹第七名柔丹第八名伏丹第九名寒丹</hi>
琉璃擊碎走金丹無復神光發舊壇時有世人來䑛鼎<lb/>
欲隨雞犬事劉安<lb/>
　　新城道中<hi>諸刻本有二首兩字今刪去</hi>
東風知我欲山行吹斷簷間積雨聲嶺上晴雲披絮帽<lb/>
樹頭初日挂銅鉦野桃含笑竹籬短溪柳自摇沙水清<lb/>
<pb n="KR4d0081_WYG_008-13a"/>
西崦人家應最樂煮葵<hi>宋刻本作芹</hi>燒筍餉春耕<lb/>
　絮帽<hi>晉灼註漢書冒音陌顔師古曰帽絮老人以覆其頭應劭曰冒額絮也</hi>
　　附晁端友次韻<lb/>
　　身世悠悠我此行溪邊委轡聽溪聲散材畏見搜<lb/>
　　林斧疲馬思聞巻斾鉦細<hi>律髓作小</hi>雨足時茶户喜亂<lb/>
　　山深處長官清人間岐路知多少試向桑田問耦<lb/>
　　耕<lb/>
　　　　愼按新城道中二首諸刻皆入先生集宋雕<lb/>
<pb n="KR4d0081_WYG_008-13b"/>
　　　　本亦然方回瀛奎律髓止載前一首而評其<lb/>
　　　　下云東坡為杭倅時熙寜六年癸丑二月循<lb/>
　　　　行屬縣由富陽至新城有此作是年三十八<lb/>
　　　　嵗晁无咎之父端友令新城其和篇有小雨<lb/>
　　　　足時茶户喜亂山深處長官清云云乃其佳<lb/>
　　　　句方回南宋人其言必有所本則第二首乃<lb/>
　　　　晁作也向來無有辨証者今從和詩例改附<lb/>
　　　　于此端友字君誠黄山谷作晁君成墓誌誠<lb/>
<pb n="KR4d0081_WYG_008-14a"/>
　　　　作成而不署其名本集有晁君誠詩集序後<lb/>
　　　　公出知揚州和晁无咎詩又有少年獨識晁<lb/>
　　　　新城即端友也而山谷志君成墓獨不載為<lb/>
　　　　新城令事<lb/>
　　附子由次韻<lb/>
　　春深溪路少人行時聽田間耒耜聲饑就野農分<lb/>
　　餉黍迎嫌尉卒閙金鉦閒花開盡香何在白酒沽<lb/>
　　來壓未清此味暫時猶覺勝問兄何日便歸耕<lb/>
<pb n="KR4d0081_WYG_008-14b"/>
　　山村五絶<lb/>
竹籬茅屋趁谿斜春入山村處處花無象太平還有象<lb/>
孤烟起處是人家<lb/>
細雨濛濛雞犬聲有生<hi>一作身</hi>何處不安生但令<hi>宋刻本作教</hi>
黄犢無人佩布糓何勞也勸耕<lb/>
　<hi>烏臺詩案山村第二首云云言是時販私鹽者多帶刀仗故取前漢龔遂事意謂但將鹽法寛平令人不</hi>
　<hi>帶刀劍而買牛買犢則自力耕不勞勸督以譏諷朝廷鹽法太峻不便也</hi>
老翁七十自腰鎌慚愧春山筍蕨甜豈是聞韶解忘味<lb/>
<pb n="KR4d0081_WYG_008-15a"/>
邇來三月食無鹽<lb/>
　腰鎌<hi>元結詩老公七十自腰鎌將引兒孫行時稼</hi>
　<hi>烏臺詩案第三首云云意言山中之人饑貧無食雖老猶自采筍蕨充饑時鹽法太峻僻逺之人無鹽食</hi>
　<hi>動經數月若古之聖人則能聞韶忘味山中小民豈能食淡而樂乎亦以譏鹽法太峻也</hi>
杖藜裹飯去悤悤過眼青錢轉手空贏得兒童語音好<lb/>
一年强半在城中<lb/>
　<hi>烏臺詩案第四首云云意言百姓雖得青苖錢止便于城中浮費使却又言鄉村之人一年兩度夏秋税</hi>
　<hi>又數度請納和預買錢今此更添青苖助役錢因此莊家㓜小子弟多在城市不着次第但學得城中語</hi>
<pb n="KR4d0081_WYG_008-15b"/>
　<hi>音而已以譏諷朝廷新法青苖助役不便也</hi>
竊禄忘歸我自羞豐年底事汝憂愁不須更待飛鳶墮<lb/>
方念平生馬少游<lb/>
　　附子由次韻五首<lb/>
　　山行喜遇酒旗斜無限桃花續杏花與世浮沉眞<lb/>
　　避世將家漂蕩似無家<lb/>
　　塍間白水細無聲日煖泥融草不生似恐田家忘<lb/>
　　帝力多差使者出催耕<lb/>
<pb n="KR4d0081_WYG_008-16a"/>
　　旋舂紅稻始經鎌新煮黄雞取次甜無慕無營人<lb/>
　　自樂莫將西子愧無鹽<lb/>
　　升平事業苦怱怱未信浮名到底空何用槖駝朝<lb/>
　　塞外試聽碌碡語塲中<lb/>
　　貧賤終身未要羞山林難處更堪愁近來南海波<lb/>
　　尤惡未許乘槎自在㳺<lb/>
　　癸丑春分後雪<hi>一本作二月十日雪</hi>
雪入春分省見稀半開桃李不勝威應慚落地梅花識<lb/>
<pb n="KR4d0081_WYG_008-16b"/>
却作漫天柳絮飛不分東君專節物故將新巧發隂機<lb/>
從今造物尤難料更暖須留御臘衣<lb/>
　　　　愼按此詩施氏原本訛編是年立秋後今依<lb/>
　　　　欒城集次移置前巻<lb/>
　　附子由次韻<lb/>
　　春雪漫天密又稀勾芒失據走靈威故欺貧窶冬<lb/>
　　裘盡巧助遨逰酒盞飛林下細花添百草堦前輕<lb/>
　　素翦新機老農先解憂桑柘九月家人當授衣<lb/>
<pb n="KR4d0081_WYG_008-17a"/>
　　湖上夜歸<lb/>
我飲不盡器半酣味尤長籃輿湖上歸春風灑<hi>宋刻本作吹</hi>
面凉行到孤山西夜色已蒼蒼清吟雜夢寐得句旋已<lb/>
忘尚記梨花村依依聞暗香入城定何時賔客半在亡<lb/>
睡眼忽驚矍繁燈閙河塘市人拍手笑狀如失林麞始<lb/>
悟山野姿異趣難自强人生安為樂吾䇿殊未良<lb/>
　河塘<hi>即沙河塘註見第八巻</hi>在亡<hi>漢書且緩急人所時有夫一旦叩門不以親為解不以在</hi>
　<hi>亡為辭天下所望者獨季心劇孟</hi>
<pb n="KR4d0081_WYG_008-17b"/>
　　曾元恕㳺龍山吕穆仲不至<lb/>
青春不覺老朱顔强半銷磨簿領間愁客倦吟花以<hi>一作</hi>
<hi>似</hi>酒佳人休唱日銜山共知寒食明朝過且赴僧牕半<lb/>
日閒命駕吕安邀不至浴沂曾㸃暮方還<lb/>
　曾元恕<hi>失攷</hi>龍山<hi>咸淳臨安志龍山在嘉㑹門外去城十里一名卧龍山田汝成西湖總序</hi>
　<hi>自清波門折而南為方家峪又西南為慈雲嶺嶺之南為龍山山上有天眞禪寺</hi>吕穆仲<hi>按穆</hi>
　<hi>仲時為杭州察推</hi>日銜山<hi>李白烏栖曲呉歌楚舞歡未畢青山欲銜半邉日</hi>
　　　　愼按此詩施氏原本不載新刻本載續補下<lb/>
<pb n="KR4d0081_WYG_008-18a"/>
　　　　卷今据題改編<lb/>
　　寒食未明至湖上太守未來兩縣令先在<lb/>
城頭月落尚啼烏烏榜紅舷早滿湖鼓吹未容迎五馬<lb/>
水雲先已颺雙鳬暎山黄帽螭頭舫夾<hi>一作横</hi>道青烟鵲<lb/>
尾爐老病逢春只思睡獨求僧榻寄須臾<lb/>
　兩縣令<hi>輿地廣記錢塘縣五代晉時改為錢江别置錢塘縣與錢江分治州郭下太平興國四年</hi>
　<hi>改錢江曰仁和○愼按本集立秋日禱雨同周徐二令詩周名邠字開祖時為錢塘令徐為仁和令咸淳</hi>
　<hi>臨安志仁和縣令北宋時有徐璹春渚紀聞徐璹字全父嘗與東坡坐雙檜堂公指二檜曰二疏辭漢去</hi>
<pb n="KR4d0081_WYG_008-18b"/>
　<hi>璹應聲曰大老入周來公為撃節即其人也</hi>五馬<hi>程大昌演繁露太守五馬莫知的據古樂府五</hi>
　<hi>馬立躊躇即其來已久或言詩良馬五之侯國事也漢有駟馬車止用四馬而鄭元注詩曰周禮州長建</hi>
　<hi>旟漢太守比州長法御五馬則太守之用五馬後漢已然矣至唐白居易和春深詩曰五匹鳴珂馬雙輪</hi>
　<hi>畫㦸車其自杭分司詩曰錢塘五馬留三匹還擬騎來攪擾春老杜亦曰使君五馬五驊騮則是眞有五</hi>
　<hi>馬矣若其制之所始則未有知者</hi>鵲尾爐<hi>海録碎事引珠林云香爐有柄曰鵲尾爐費崇先信</hi>
　<hi>佛法常以鵲尾爐置于膝上</hi>
　　次韻孫莘老見贈時莘老移廬州因以别之<lb/>
鑪錘<hi>宋刻本作鎚</hi>一手賦形殊造化無心敢望渠我本疎頑<lb/>
<pb n="KR4d0081_WYG_008-19a"/>
固當爾子猶淪落况其餘龔黄側畔難言政羅趙前頭<lb/>
且眩書<hi>公自注莘老見稱政事與書而莘老書至不工</hi>惟有陽闗一杯酒慇懃<lb/>
重唱贈離居<lb/>
　廬州<hi>文獻通考古廬子國梁改合肥為合州隋改廬州○愼按莘老知廬州事東都事畧及宋史本</hi>
　<hi>傳皆失載史容山谷詩注云莘老以言事謫知廣徳軍踰年徙湖州又徙廬州與公詩相合可補宋史之</hi>
　<hi>缺</hi>羅趙<hi>葛立方韻語陽秋張芝嘗自品其書上比崔杜不足下方羅趙有餘故世之言惡札者必</hi>
　<hi>曰羅趙東坡詩云云葢譏之也羅為羅暉趙為趙襲張彦逺書法要録襲與暉並以能草見重闗西矜巧</hi>
　<hi>自異衆頗惑之</hi>
<pb n="KR4d0081_WYG_008-19b"/>
　　贈别<lb/>
青鳥銜巾久欲飛黄鶯别主更悲啼殷勤莫忘分擕處<lb/>
湖水東邊鳳嶺西<lb/>
　　次韻代留别<lb/>
絳蠟燒殘玉斚飛離歌唱徹萬行啼他年一舸鴟夷去<lb/>
應記儂家舊住<hi>諸刻作姓者訛</hi>西<lb/>
　舊住西<hi>韻語陽秋寰宇記載西施事施其姓也是時有東施家西施家故李白詩曰自古有秀色</hi>
　<hi>西施與東隣而東坡詩乃云記取儂家舊姓西似與寰宇記不同○愼按吕氏童䝉訓曰東坡詩云云僕</hi>
<pb n="KR4d0081_WYG_008-20a"/>
　<hi>謂坡公不應如是之疎乃是舊住西傳冩之訛以住字為姓字耳既是姓西何問新舊此説甚不通應記</hi>
　<hi>儂家舊住西正此一字語意益精明矣乂按王楙野客叢書所辨與此亦畧同</hi>
　　月兔茶<lb/>
環非環玦非玦中有迷離玉兔兒一似佳人裠上月月<lb/>
圓還缺缺還圓此月一缺圓何年君不見鬬茶公子不<lb/>
忍鬬小團上有雙銜綬帶雙飛鸞<lb/>
　月兔茶<hi>黄山谷集有都濡月兔茶按涪州有廢都濡縣月兔茶此地所産</hi>
　　薄命佳人<lb/>
<pb n="KR4d0081_WYG_008-20b"/>
雙頰凝酥髮抹漆眼光入簾珠的皪故將白練作仙衣<lb/>
不許紅膏汙天質呉音嬌軟帶兒癡無限閒愁總未知<lb/>
自古佳人多命薄閉門春盡楊花落<lb/>
　　吉祥寺花將落而述古不至<lb/>
今嵗東風巧翦裁含情只待使君來對花無信花應恨<lb/>
直恐明年便不開<lb/>
　　述古聞之明日即至坐上復用前韻同賦<lb/>
仙衣不用翦刀裁國色初含<hi>一作酣</hi>卯酒來太守問花花<lb/>
<pb n="KR4d0081_WYG_008-21a"/>
有語為君零落為君開<lb/>
　<hi>愼按盡日問花花不語為誰零落為誰開全首載松陵唱和集唐嚴惲惜花絶句也○又按古靈先生集</hi>
　<hi>中此題缺和詩</hi>
　　李鈐轄坐上分題戴花<lb/>
二八佳人細馬䭾十千美酒渭城歌簾前柳絮驚春晚<lb/>
頭上花枝柰老何露濕醉巾香掩冉月明歸路影婆娑<lb/>
緑珠吹笛何時見欲把斜紅插皂羅<lb/>
　鈐轄<hi>宋史職官志總管鈐轄司掌軍旅屯戍營防守禦之政令或一州一路有兼二路三路者</hi>細<lb/>
<pb n="KR4d0081_WYG_008-21b"/>
　馬<hi>唐六典凡馬有左右監以别其粗良細馬之監稱左粗馬之監稱右細馬謂馬之良者</hi>
　　於潛令刁同年野翁亭<lb/>
山翁不出山溪翁長在溪<hi>公自注前二令作二翁亭</hi>不如野翁來往<lb/>
溪山間上友麋鹿下鳬鷖問翁何所樂三年不去煩推<lb/>
擠翁言此間亦有樂非絲非竹非蛾眉山人醉後鐵冠<lb/>
落溪女笑時銀櫛低我來觀政問風謡皆云吠犬足生<lb/>
氂但恐此翁一旦捨此去長使山人索寞溪女啼<hi>公自注天</hi>
<hi>目山唐道士常冠鐵冠於潛婦女皆插大銀櫛長尺許謂之蓬㳫</hi>
<pb n="KR4d0081_WYG_008-22a"/>
　於潛<hi>元和郡縣志縣西有替山因名舊替字無水後漢郡國志始加水作潛武徳七年置潛州八年</hi>
　<hi>廢為縣太平寰宇記秦徙大越鳥語之人置替闞駰十三州志替讀為潛九域志於潛縣在杭州西二百</hi>
　<hi>里</hi>刁同年<hi>咸淳臨安志刁璹與東坡同年熙寜中為於潛令今浮橋立三賢祠與東坡毛國華</hi>
　<hi>並祠</hi>山翁溪翁<hi>咸淳臨安志山翁亭在縣圃東白雲庵之側溪翁亭在縣西北之潘洲</hi>
　　於潛女<lb/>
青裠縞袂於潛女兩足如霜不穿屨<graphic n="KR2156" url="https://raw.githubusercontent.com/kanripo/KR-Gaiji/master/images/KR2156.png" mimeType="image/png"/>沙鬢髮絲穿柠<lb/>
蓬㳫障前走風雨老濞宫粧傳父祖至今遺民悲故主<lb/>
苕溪楊柳初飛絮照溪畫眉渡谿去逢郎樵歸相媚嫵<lb/>
<pb n="KR4d0081_WYG_008-22b"/>
不信姬姜有齊魯<lb/>
　蓬㳫<hi>註見前首公自註下</hi>老濞<hi>王注指呉/越王錢氏</hi>父祖<hi>晉書陸機傳我父祖名播四海</hi>
　<hi>寜不知耶杜甫詩塞上得阮生逈繼先父祖</hi>
　　自昌化雙谿館下歩尋谿源至治平寺二首<lb/>
亂山滴翠衣裘重雙澗響空牕户摇飽食不嫌溪筍瘦<lb/>
穿林閒覔野芎苖却愁縣令知㳺寺尚喜漁人争渡橋<lb/>
正似醴泉山下路桑枝刺眼麥齊腰<lb/>
　昌化<hi>太平寰宇記昌化縣在杭州西二百四十里唐初為紫溪縣後改唐山梁為呉昌咸淳臨安志</hi>
<pb n="KR4d0081_WYG_008-23a"/>
　<hi>太平興國三年改呉昌縣為昌化</hi>雙谿<hi>咸淳臨安志雙溪在昌化縣前一百一十歩徐冠新亭畧</hi>
　<hi>云縣治之前溪分南北流舊有雙溪館熙寜間縣令陸元長臨北流為亭東坡經㳺亭上題詩紀事有雙</hi>
　<hi>澗響空之語</hi>治平寺<hi>武林梵志治平寺在昌化縣西一里舊名忭平唐大中二年建開平三年</hi>
　<hi>改今額</hi>醴泉山<hi>楊愼四川通志醴泉山在眉州治西八里環繞州城山半有八角井清甘如醴</hi>
　<hi>故名○按先生送程六表弟歸蜀詩有醴泉寺古埀橘柚之句今詩中所云醴泉山即此地也因昌化而</hi>
　<hi>觸蜀中之景與後篇夢歸時到錦江橋意畧同葢先生宦㳺所至田園退歸之念無時或忘往往見于篇</hi>
　<hi>什施氏補注本妄引西安醴泉縣與此何渉今駁正</hi>
每見田園輙自招倦飛不擬控扶摇共疑楊惲非鋤豆<lb/>
<pb n="KR4d0081_WYG_008-23b"/>
誰信劉章解立苖老去尚餐彭澤米夢歸時到錦江橋<lb/>
宦逰莫作無家客舉族長懸似細腰<lb/>
　錦江橋<hi>元和郡縣志大江一名汶江一名流江經成都縣南七里蜀中又謂流江為懸笮橋水西</hi>
　<hi>南兩江共七橋李冰所造上應七星太平寰宇記蜀濯錦江即蜀江水至此濯錦錦彩鮮潤于他水華陽</hi>
　<hi>國志蜀江衆多作橋故蜀立里多以橋為名西南兩江有七橋直西門有冲治橋西南石牛門曰市橋城</hi>
　<hi>南曰江橋南渡流曰萬里橋西上曰夷里橋上里曰窄橋從冲治橋西出曰長昇橋李膺益州記七里橋</hi>
　<hi>者一長星橋今名萬里二員星橋今名安樂三璣星橋今名建昌四夷星橋今名窄橋五尾星橋今名禪</hi>
　<hi>尼六冲星橋今名永平七曲星橋今名昇仙</hi>
<pb n="KR4d0081_WYG_008-24a"/>
　　於潛僧緑筠軒<lb/>
可使食無肉不可使居無竹無肉令人瘦無竹令人俗<lb/>
人瘦尚可肥俗士不可醫旁人笑此言似高還似癡若<lb/>
<hi>石刻作欲</hi>對此君仍大嚼世間那有揚州鶴<lb/>
　於潛僧<hi>名孜字惠覺見叅寥子集</hi>緑筠軒<hi>咸淳臨安志寂照寺在於潛縣南二里豐國鄉</hi>
　<hi>寺舊有緑筠軒後徙縣齋寶慶初避御名易以此君軒仍用坡詩晉王徽之語也</hi>
　　附參寥作<hi>原題惠覺孜師緑筠軒</hi>
　　緑筠蕭蕭含爽籟幽姿冷落人誰愛壁間但有謫<lb/>
<pb n="KR4d0081_WYG_008-24b"/>
　　仙詞<hi>指坡公也</hi>聲名自到江湖外當年創軒非壯觀局<lb/>
　　促簾櫳日虧蔽一朝經畫有底難推倒墻頭了無<lb/>
　　礙坐挹西南十里山彩翠浮空屹相對開池鑿圃<lb/>
　　增氣象佳致眞為一方最鳥聲鳴春春漸融蘭芽<lb/>
　　蕙茁初䝉茸我來正值新雨後弄日吹香聞坐中<lb/>
　　主人散䇿邀我歩池南池北聊從容㑹待龍孫添<lb/>
　　夏䕃借君此地眠清風<lb/>
　　與臨安令宗人同年劇飲<lb/>
<pb n="KR4d0081_WYG_008-25a"/>
我雖不解飲把盞歡意足試呼白髮感秋人令唱黄雞<lb/>
催曉曲與君登科如隔晨敝袍霜葉空殘緑如今莫問<lb/>
老與少兒子森森如立竹黄雞催曉不須愁老盡世人<lb/>
非我獨<lb/>
　宗人<hi>蘇舜舉字世美時為臨安令見烏臺詩案及欒城集</hi>同年<hi>唐書許孟容傳李絳與孟容弟</hi>
　<hi>同舉進士絳曰進士明經嵗百人吏部得官至千人私謂為同年本非親舊也</hi>黄雞催曉<hi>出白</hi>
　<hi>居易玲瓏歌</hi>登科<hi>石林避暑録世以登科為折桂注詳下巻汪覃秀才詩下</hi>
　　附子由次韻<hi>欒城集題云次韻子瞻與蘇世美同年夜飲</hi>
<pb n="KR4d0081_WYG_008-25b"/>
　　晚嵗事游宦相從未嘗足羡君四海皆兄弟棧中<lb/>
　　直木不容曲臨安老令况同科相逢豈厭樽中緑<lb/>
　　潦倒誰憐澗底松嵗寒尚有霜前竹聞道渠家八<lb/>
　　丈夫他日歸耕免幽獨<lb/>
　　寶山晝睡<lb/>
七尺頑軀走世塵十圍便腹貯天眞此中空洞渾無物<lb/>
何止容君數百人<lb/>
　寶山<hi>西湖志遡呉山西上有寶月山又東為淺山淺山之支為七寶山</hi>容君數百人<lb/>
<pb n="KR4d0081_WYG_008-26a"/>
　<hi>先生自題此詩後云余在錢塘一日晝寢于寶山僧舍起題壁云云其後有數小子亦題名壁上見者乃</hi>
　<hi>謂予誚之也周伯仁所謂君者乃王茂𢎞之流豈此輩哉</hi>
　　僧清順新作埀雲亭<lb/>
江山雖有餘亭榭苦<hi>一作著</hi>難穏登臨不得要萬象各偃<lb/>
蹇惜哉埀雲軒此地得何晚天功<hi>一作公</hi>争向背詩眼巧<lb/>
增損路窮朱欄出山破石壁狠海門浸坤軸湖尾抱雲<lb/>
巘葱葱城郭麗淡淡烟村逺紛紛鳥<hi>宋刻本作烏</hi>鵲去一一<lb/>
漁樵返雄觀快新獲微景收昔遁道人真古人嘯咏慕<lb/>
<pb n="KR4d0081_WYG_008-26b"/>
嵇阮空齋卧蒲褐芒屨每自捆天憐詩人窮乞與供詩<lb/>
本我詩久不作荒澁旋鋤墾從君覔佳句咀嚼廢朝飯<lb/>
　清順<hi>注詳本巻上元過僧可久房詩注下西湖逰覽志餘東坡一日㳺僧舍壁間見小詩云竹暗不</hi>
　<hi>通日泉聲落如雨春風自有期桃李亂深塢問誰所作或以清順對即日求得之聲名頓起○怡然冷齋</hi>
　<hi>夜話作頤然</hi>埀雲亭<hi>咸淳臨安志寶巖院後唐天成二年錢氏建舊名乘雲治平二年改額元</hi>
　<hi>豐中僧清順作垂雲亭又作借竹軒</hi>
　　附陳述古垂雲亭<lb/>
　　小亭巉絶出雲間萬象升沉不得閒莫怪詩翁頭<lb/>
<pb n="KR4d0081_WYG_008-27a"/>
　　白早時來向此冩湖山<lb/>
　　五月十日與吕仲甫周邠僧惠勤惠思清順可久<lb/>
　　惟肅義詮同泛湖游北山<lb/>
三呉雨連月湖水日夜添尋僧去無路㶑㶑水拍簷駕<lb/>
言徂北山得與幽人兼清風洗昏翳晚景分穠纎縹緲<lb/>
朱樓人斜陽半疎簾臨風一揮手悵焉起遐瞻世人騖<lb/>
朝市獨向谿山廉此樂得有命輕薄<hi>宋刻本作傳</hi>神所殱<lb/>
　北山<hi>西湖志自寶雲山葛嶺棲霞嶺一帶統謂之北山以其在西湖之北也</hi>吕仲甫<hi>即吕</hi>
<pb n="KR4d0081_WYG_008-27b"/>
　<hi>穆仲</hi>僧惟肅義詮<hi>俱失考</hi>
　　㑹客有美堂周邠長官與數僧同泛湖往北山湖<lb/>
　　中聞堂中歌笑聲以詩見寄因和二首時周有服<lb/>
藹藹君詩似嶺雲從來不許醉紅裠不知野屐穿山翠<lb/>
惟見輕橈破浪紋頗憶呼盧袁彦道難邀罵坐灌將軍<lb/>
<hi>公自注皆取其有服也</hi>晚風落日元無主不惜清凉與子分<lb/>
載酒無人過子雲掩闗晝卧客書裠歌喉不共聽珠貫<lb/>
醉面何因作纈紋僧侣且陪香火社詩壇欲歛鸛鵞軍<lb/>
<pb n="KR4d0081_WYG_008-28a"/>
憑君遍遶湖邊寺漲緑晴來巳十分<lb/>
　　附周開祖原作<hi>此詩從咸淳志采出</hi>
　　堂上歌聲想遏雲玉人休整碧紗裠粧殘粉落胭<lb/>
　　脂暈飲劇杯深琥珀紋簪屣定知高楚客笑談應<lb/>
　　好却秦軍莫辭上馬玉山倒已是遲留至夜分<lb/>
　　席上代人贈别三首<lb/>
悽音怨亂不成歌縱使重來柰老何淚眼無窮似梅雨<lb/>
一畨匀了一畨多<lb/>
<pb n="KR4d0081_WYG_008-28b"/>
天上麒麟豈混塵籠中翡翠不由身那知昨夜香閨裏<lb/>
更有偷啼暗别人<lb/>
蓮子擘開須見臆楸枰著盡更無期破衫郤有重縫日<lb/>
<hi>宋刻本作逢處</hi>一飯何曾忘却時<lb/>
　<hi>葛立方韻語陽秋古辭云藁砧今何在山上復有山何當大刀頭破鏡飛上天古詞又云圍棋燒敗襖著</hi>
　<hi>子故衣然皮陸嘗擬之陸云旦日思雙履明時願早諧皮云莫言春蠒薄猶有萬重思此皆以下句釋上</hi>
　<hi>句與藁砧異矣樂府解題以此格為風人詩取陳詩以觀民風之意至東坡蓮子擘開須見臆云云是文</hi>
　<hi>與釋並見於一句之中與風人意又小異矣</hi>
<pb n="KR4d0081_WYG_008-29a"/>
　　留題徐氏花園二首<lb/>
莫㝷羣玉山頭路莫看劉郎觀裏花<hi>劉郎一作京都</hi>但解閉門<lb/>
留我住主人休問是誰家<lb/>
退之身外無窮事子美生前有盡花更有多情君未識<lb/>
不隨柳絮落人家<lb/>
　　　　愼按此二首施氏原本不載諸刻本所載共<lb/>
　　　　三首題云藏春塢今据外集以莫㝷羣玉山<lb/>
　　　　頭路云云一首退之身外無窮事一首係此<lb/>
<pb n="KR4d0081_WYG_008-29b"/>
　　　　題之下其朱閣前頭露井多一首題云密州<lb/>
　　　　藏春塢分編兩巻以正諸刻之訛<lb/>
　　唐道人言天目山上俛視雷雨每大雷電但聞雲<lb/>
　　中如嬰兒聲殊不聞雷震也<lb/>
巳外浮名更外身區區雷電若為神山頭只作嬰兒看<lb/>
無限人間失箸人<lb/>
　天目山雷雨<hi>咸淳志引圖經云天目山一名浮玉山東天目在臨安縣界西尖峰在於潛縣</hi>
　<hi>界有雷神宅在西尖峰山半間</hi>
<pb n="KR4d0081_WYG_008-30a"/>
　　追和子由去嵗試舉人洛下所寄暴雨初晴樓上<lb/>
　　晚景五首<lb/>
秋後風光雨後山滿城流水碧潺潺烟雲好處無多子<lb/>
及取昏鴉未到間<lb/>
洛邑從來天地中嵩高蒼翠北邙紅風流耆舊消磨盡<lb/>
只有青山對病翁<hi>公自注謂富公也</hi>
　洛邑<hi>輿地廣記西京河南府周成王作洛邑今曰王城是也邵氏聞見録洛陽形勢郟鄏山在西邙</hi>
　<hi>山在北成臯在東闕塞直其南隋文帝登邙山對闕塞歎曰眞天闕也</hi>嵩高<hi>名山記嵩山在登封</hi>
<pb n="KR4d0081_WYG_008-30b"/>
　<hi>縣東十里五岳之中岳也山有三峯中曰峻極東曰太室西曰少室</hi>北邙<hi>名山記北邙山在偃師縣</hi>
　<hi>北水經注以為芒山元和郡縣志北邙西自洛陽縣界東入鞏縣界舊説是隴山之尾乃衆山總名連嶺</hi>
　<hi>修亘四百餘里</hi>耆舊<hi>邵氏聞見録元豐五年文潞公留守西京時富鄭公以司徒致仕乃集洛中卿</hi>
　<hi>士大夫年徳高者為耆英㑹就資聖院建大厦曰耆英堂命鄭奐畫像其中時富公年七十九潞公與席</hi>
　<hi>汝言皆七十七王尚恭七十六趙丙劉几馮行己皆七十五楚建中王愼言皆七十二張問張夀皆七十</hi>
　<hi>王拱辰時留守北京願與其㑹年七十一獨司馬公年未七十亦請入㑹凡十三人洛陽多名園古刹水</hi>
　<hi>竹林亭之勝諸老鬚眉皓白衣冠甚偉每宴集都人隨觀之</hi>病翁<hi>富鄭公神道碑公名弼字彦國</hi>
　<hi>河南人熙寜二年八月以病辭位出判河南改汝州公言新法臣所不曉不可以復治郡願歸洛養病許</hi>
<pb n="KR4d0081_WYG_008-31a"/>
　<hi>之㝷封鄭國公致仕六年閏六月薨於洛陽私第○按子由赴洛在五年公已卧病矣</hi>
白汗翻漿午景前雨餘風物便蕭然應傾半熟鵞黄酒<lb/>
照見新晴水碧天<lb/>
　水碧<hi>程大昌演繁露李白詩多言采水碧碧玉類也水中有此碧也字書云玉之縹青者古大夫佩</hi>
　<hi>水蒼玉殆用此乎</hi>
疾雷破屋雨翻河一掃清風未覺多應似畫師呉道子<lb/>
高堂巨壁冩降魔<lb/>
　寫降魔<hi>張彦逺歴代名畫記呉道𤣥陽翟人任兗州瑕丘縣尉初名道子𤣥宗召入禁中改名道</hi>
<pb n="KR4d0081_WYG_008-31b"/>
　<hi>𤣥工畫下筆有神名曰畫聖西京唐安寺菩提院北壁降魔變相道子畫也此叚施注所有新刻本剛去</hi>
　<hi>今補録○按傳燈録天魔念世尊成道且受折抑率衆作難世尊以指按地地大震魔皆顚仆於是降之</hi>
客路三年不見山上樓相對夢魂間明朝却踏紅塵去<lb/>
羞向清伊照病顔<lb/>
　踏紅塵<hi>白居易詠拙詩亦曽舉兩足學人踏紅塵</hi>清伊<hi>水經注伊水逕前亭西名勝志伊水</hi>
　<hi>出南陽縣西蔓渠山東北過伊闕中又東過洛陽縣南入於洛</hi>
　　附子由原作<hi>欒城集題云洛陽試院棲上新晴五絶</hi>
　　縹緲危譙面面山朝來雲作雨潺潺忽然風巻歸<lb/>
<pb n="KR4d0081_WYG_008-32a"/>
　　何處百里隂晴反掌間<lb/>
　　嵩少猶藏薄霧中前山迤邐夕陽紅高樓一閉三<lb/>
　　十日遥憶巖頭種藥翁<lb/>
　　伊闕遥臨鳳闕前龍門女几氣蒼然唐朝御路依<lb/>
　　稀在猶想東廵塵暗天<lb/>
　　天壇王屋北侵河高比嵩丘一倍多小有清靈今<lb/>
　　尚在俗縁深重柰成魔<lb/>
　　前朝宫闕倚芒山殿閣層層半嶺間猶恐北來岡<lb/>
<pb n="KR4d0081_WYG_008-32b"/>
　　阜淺太行東抱故孱顔<lb/>
　　過廣愛寺見三學演師觀楊惠之塑寶山朱瑶畫<lb/>
　　文殊普賢<lb/>
寓世身如夢安閒日似年敗蒲翻覆卧破祴再三連勸<lb/>
客眠風竹長齋飲石泉回頭萬事錯自笑覺師賢<hi>右和見三</hi>
<hi>學演師</hi>
　廣愛寺楊惠之塑寶山<hi>名畫録補遺楊惠之于河南府廣愛寺三門上塑五百羅</hi>
　<hi>漢及山亭院楞伽山先是惠之將塑楞伽山乃為大義净三藏咒其土故至今蠕物飛禽悉不敢至山所</hi>
<pb n="KR4d0081_WYG_008-33a"/>
　<hi>唐末黄巢亂京洛焚毁寺宇惟惠之手迹率不殘毁名畫補遺塑作門神品三人惠之其一也</hi>朱瑶<lb/>
　<hi>名畫録朱瑶字温琪學吳道子筆迹由是知名客逰雍洛時河南府全真觀請瑶畫經相及周廡中門列壁世</hi>
　<hi>稱神筆</hi>
　　附子由原作<hi>欒城集題云將出洛城過廣愛寺見三學演師</hi>
　　寺古依喬木僧閒正暮年為生何寂寞愛客尚流<lb/>
　　連虛牖羅修竹空厨響細泉坐聽談舊事徧識洛<lb/>
　　中賢<lb/>
妙迹苦難㝷兹山見幾層亂峰螺髻出絶澗陣雲崩措<lb/>
<pb n="KR4d0081_WYG_008-33b"/>
意元同畫觀空欲問僧莫教林下意終老歎何曾<hi>右和觀楊</hi>
<hi>惠之塑寶山</hi>
　　附子由原作<lb/>
　　虛室無㝷丈青山有百層廻峰看不足危石恐將<lb/>
　　崩聽法來天女依巖老梵僧須彌傳納芥觀此信<lb/>
　　還曾<lb/>
朱瑶唐晚輩得法尚雄深滿寺空遺迹何人識苦心長<lb/>
廊欹雨脚破壁撼鐘音成壞<hi>一作敗</hi>無窮事他年復弔今<lb/>
<pb n="KR4d0081_WYG_008-34a"/>
<hi>右和朱瑶畫文殊普賢</hi>
　　附子由原作<lb/>
　　壁毁丹青在移來殿廡深賦形驚變態觀佛覺無<lb/>
　　心旌斾翻空色笙竽含妙音風流出呉様遺法到<lb/>
　　如今<lb/>
　　韓子華石淙莊<lb/>
絳侯百萬兵尚畏書牘背功名意不已數與危機㑹我<lb/>
公抱絶識凛凛鎭横潰欲收伊吕迹逺與巢由對誓言<lb/>
<pb n="KR4d0081_WYG_008-34b"/>
雖未從久已斷諸内區區為懐祖頗覺羲之隘此身隨<lb/>
造物一葉舞澎湃田園不早定歸宿終安在彼美石淙<lb/>
莊每到百事廢泉流知人意屈折作濤瀬寒光洗肝膈<lb/>
清響跨竽籟我舊門前客放言不自外園中亦何有薈<lb/>
蔚可勝計請公試回首嵗晚餘蒼檜<lb/>
　韓子華<hi>宋史韓絳字子華舉進士甲科歴事仁宗英宗及神宗立以韓琦薦拜樞密副使代陳升</hi>
　<hi>之同制置三司條例熙寜三年叅知政事出為陜西宣撫使即軍中拜中書門下平章事昭文館大學士</hi>
　<hi>慶卒作亂罷知鄧州明年以觀文殿學士徙許州按子由赴洛正知許州時也</hi>石淙莊<hi>欒城集自</hi>
<pb n="KR4d0081_WYG_008-35a"/>
　<hi>註云水中有石曰淙唐天后朝嘗宴羣臣於此石刻尚存名勝志石淙山在登封縣東南三十里則天與</hi>
　<hi>羣臣㑹飲於此賦詩薛曜序云石淙者俗謂之平樂澗近接嵩嶺俯届箕峰瞻少室兮若連睇潁水兮如</hi>
　<hi>帶</hi>
　<hi>愼按此詩施氏原註稱子華遵忠憲公之命服闋誓墓年五十請謝事上疏引王羲之去郡不仕云云章</hi>
　<hi>屢上不允先生此詩誓言雖未從四句乃用子華表語其推重子華如此愚謂不然按子華前後兩入相</hi>
　<hi>皆在熙寜中初創役法之議安石倚以為助後與吕惠卿不合請帝再用安石計其歴仕三朝出入中外</hi>
　<hi>埀四十年至元祐初年七十六始請老致仕生平汲汲仕宦不甘閒退概可知矣以史傳考之熙寜三年</hi>
　<hi>自副樞密出為陜西宣撫以素不習兵致慶卒作亂罷知鄧州此詩起四句用絳侯事正指此既而移許</hi>
<pb n="KR4d0081_WYG_008-35b"/>
　<hi>州進觀文殿大學士再相之機駸駸已兆而謂迹同伊吕心慕巢由天下其誰信之故一則曰誓言雖未</hi>
　<hi>從再則曰田園不早定此身碌碌方以官為家彼石淙莊者洵美而非吾土其可謂歸宿之地乎故終之</hi>
　<hi>以勸勉之詞曰請公試回首嵗晚餘蒼檜雖自托於放言實縁賔舊之故而不敢自外一篇之中三致意</hi>
　<hi>焉所謂君子愛人以徳也覽者不攷生平猥舉誓墓一節謂子華為恬退一流失作者本㫖矣</hi>
　　附子由原作<lb/>
　　飛泉來無窮發自嵩嶺背奔馳兩山間偶與亂石<lb/>
　　㑹傾流勢摧毁泥土久崩潰堅姿未消釋嶻嶭儼<lb/>
　　相對居然受噴潑雷轉諸壑内初喧墮深谷稍放<lb/>
<pb n="KR4d0081_WYG_008-36a"/>
　　脱重隘跳沫濺霏微餘瀾洶澎湃宸遊昔事逺絶<lb/>
　　壁遺刻在人跡久寂寥物理係興廢相君厭紛華<lb/>
　　築室俛湍瀬濯纓離塵垢洗耳聽天籟將追赤松<lb/>
　　逰自置青雲外道人亦何者預此事歸計猶恐山<lb/>
　　未深更種萬株檜<lb/>
　　　　愼按子由於熙寜壬子八月赴洛陽于妙覺<lb/>
　　　　寺考試舉人及還道出嵩少之間至許昌往<lb/>
　　　　返詩共二十六首東坡所和暴雨初晴樓上<lb/>
<pb n="KR4d0081_WYG_008-36b"/>
　　　　晚景五首過廣愛寺三首韓子華石淙莊一<lb/>
　　　　首共九首諸刻本但以暴雨初晴五首為和<lb/>
　　　　子由作今移五首二字于首題之下而廣愛<lb/>
　　　　寺三首石淙莊一首類附于後<lb/>
　<lb/>
　<lb/>
　<lb/>
　蘇詩補註巻九<lb/>
</p>
<p>
</p>
  </div>
</body>
</text>
</TEI>
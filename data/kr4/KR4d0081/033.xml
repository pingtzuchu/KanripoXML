<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蘇詩補註巻三十四</head>
    <p>
<pb n="KR4d0081_WYG_033-1a"/>
欽定四庫全書<lb/>
　蘇詩補註巻三十四　翰林院編修查慎行撰<lb/>
　古今體詩六十七首<hi>元祐辛未八月以後合壬申三月以前在潁州任作</hi>
　　西湖秋涸東池魚窘甚困㑹客呼網師遷之西池<lb/>
　　為一笑之樂夜歸被酒不能寐戲作放魚一首<lb/>
東池浮萍半黏塊裂碧跳靑出魚背西池秋水尚涵空<lb/>
舞濶摇深吹荇帶吾僚有意為遷居老守縱饞那忍鱠<lb/>
縱横争看銀刀出瀺灂初驚玉花碎但愁數罟損鱗鬛<lb/>
<pb n="KR4d0081_WYG_033-1b"/>
未信長堤隔濤瀨濊濊發發須臾間圉圉洋洋尋丈外<lb/>
安知中無蛟龍種或恐尚有風雲㑹明年春水漲西湖<lb/>
好去相㤀渺淮海<lb/>
　西湖<hi>名勝志潁州西二里有湖袤十里廣二里翳然林木為一邦之勝歐陽公自揚移汝有都将二</hi>
　<hi>十四橋月換得西湖十頃秋之句秦少㳺亦有詩云十里荷花菡蓞初我公所至有西湖</hi>
　　附陳履常次韻<lb/>
　　窮秋積雨不破塊霜落西湖露沙背大魚泥蟠小<lb/>
　　魚樂髙丘覆杯水如帶魚窮不作摇尾憐公寜忍<lb/>
<pb n="KR4d0081_WYG_033-2a"/>
　　口不忍鱠修鱗出水玉參差晚日搖光金破碎咫<lb/>
　　尺波濤有生死安知平陸無灘瀨此身寜供刀几<lb/>
　　用着意更須風雨外是間相㤀不為小濠上之意<lb/>
　　誰得㑹枯魚雖泣悔可及莫待西江與東海<lb/>
　　復次放魚韻荅趙承議陳敎授<lb/>
擾擾萬生同一塊搶榆不羡培風背青丘已吞雲夢芥<lb/>
黄河復繚<hi>一作繞</hi>天門帶長譏韓子隘且陋一飽鯨魚何<lb/>
足鱠東坡也是可憐人披抉泥沙收細碎逝将歸休<hi>一作</hi>
<pb n="KR4d0081_WYG_033-2b"/>
<hi>修</hi>八節灘又欲往釣七里瀨正似此魚逃網中未與造<lb/>
物㳺數外且将新句調二子湖上秋髙風月㑹為君更<lb/>
喚木腸兒脚扣兩舷歌小海<lb/>
　趙承議<hi>名令畤初字景貺東坡為改字徳麟時以承議郎為潁州簽判按職官分紀寄禄文散官</hi>
　<hi>有承議郎</hi>陳敎授<hi>宋史陳師道字履常一字無已彭城人以薦起為敎授自徐移潁言者謂其進</hi>
　<hi>非科第罷歸久之為秘書正字魏衍後山集記云元祐初蘇公為侍從列薦乃官之俾敎授于其鄉未幾</hi>
　<hi>除太學博士言者謂先生嘗謁告詣南都見蘇公為私遂移潁州敎授</hi>靑丘<hi>子虚賦秋田乎靑丘</hi>
　<hi>傍徨乎海外服䖍注靑丘國在海東三百里</hi>天門帶<hi>泰山記登太山凡五十餘盤經小天門大</hi>
<pb n="KR4d0081_WYG_033-3a"/>
　<hi>天門又云太山有秦觀峰望見長安有周觀峰望嵩山見黄河如帶</hi>七里瀨<hi>元和郡縣志釣臺在</hi>
　<hi>桐廬縣西三十里太平寰宇記嚴子陵釣臺下連七里瀨亦謂之嚴陵瀨按施氏原注分七里瀨與嚴陵</hi>
　<hi>瀨為二者訛</hi>脚扣兩舷<hi>韓愈詩撑舟昆明度雲錦脚敲兩船呌吳歌</hi>
　　附趙景貺次韻<lb/>
　　赤手取魚如拾塊布網鳴舷攻腹背豈知激濁與<lb/>
　　淸流恐懼駢頭牽翠帶居士仁心到魚鳥㑹有微<lb/>
　　生化餘鱠寜容網目漏吞舟誰肯烹鮮作苛碎我<lb/>
　　亦江湖釣竿手誤逐輕車從下瀨生當得意落鷗<lb/>
<pb n="KR4d0081_WYG_033-3b"/>
　　邊何用封侯墮鳶外不如此魚今得所置身暗與<lb/>
　　神明㑹徑須作記戒鯨鯢防有任公釣東海<lb/>
　　<hi>愼按此詩誤入後山集觀詩中悞逐輕車從下瀨及何用封侯墮鳶外二句盖景貺以宗室子登第</hi>
　　<hi>屈身幕職故作此感慨語非陳履常作也今與陳詩分别編附于後</hi>
　　附陳履常再次韻<lb/>
　　詩成落筆驥歴塊不用安西題紙背小家厚歛四<lb/>
　　壁立拆東補西裳作帶堂下觳觫牛何罪太山之<lb/>
　　陽人作鱠同生異趣有如此缾懸瓽間終一碎流<lb/>
<pb n="KR4d0081_WYG_033-4a"/>
　　水長者公今是雨花散亂投金瀨人言充庭須此<lb/>
　　輩慈觀更須容度外賜墻及肩人所視公才槃槃<lb/>
　　一都㑹有憐其窮與不朽我亦牽聨書玉海<lb/>
　　九月十五日觀月聴琴西湖示坐客<lb/>
白露下衆草碧空巻微雲孤光為誰来似為我與君水<lb/>
天浮四座河漢落酒尊使我氷雪腸不受麴糵醺尚恨<lb/>
琴有絃出魚亂湖紋哀彈奏舊曲妙耳非昔聞良時失<lb/>
俯仰此見寜朝昏懸知一生中道眼無由渾<lb/>
<pb n="KR4d0081_WYG_033-4b"/>
　　附趙景貺次韻<lb/>
　　淸湖納明月逺覽無留雲人生亦何須有酒與桐<lb/>
　　君自醉寜問客一尊復一尊平生今不飲意得同<lb/>
　　酣醺淸言氷玉質壊衲山水紋殫精有後悟畜耳<lb/>
　　無前聞潛魚避流光飛鳥投重昏信有千丈淸不<lb/>
　　如一尺渾<lb/>
　　附陳履常次韻<lb/>
　　公詩端王道亭亭如紫雲落世不敢學謂是詩中<lb/>
<pb n="KR4d0081_WYG_033-5a"/>
　　君獨有黄太史抱杓挹其尊韻出百家上誦之心<lb/>
　　已醺黄鍾毁少合大裘擯不文世事如病耳蟻鬬<lb/>
　　作牛聞苦懐太史惠養豹煙雨昏後世無髙學舉<lb/>
　　俗愛許渾<lb/>
　　<hi>慎按以上二首並入後山集中今分别附編</hi>
　　復次韻謝趙景貺陳履常見和兼簡歐陽叔弼兄<lb/>
　　弟<lb/>
能詩李長吉識字揚子雲端能望<hi>一作居</hi>此府坐嘯獲兩<lb/>
<pb n="KR4d0081_WYG_033-5b"/>
君逝將江湖去浮我<hi>一作此</hi>五石尊眷焉復少留尚為世<lb/>
所醺或勸莫作詩兒輩工織紋朱絃寄三歎未害俗耳<lb/>
聞共尋兩歐陽伐薪照黄昏是家有甘井汲多終不渾<lb/>
　坐嘯獲兩君<hi>謂景貺履常按先生到潁州謝表云賔主俱賢盖宗資范孟博之舊治文獻相</hi>
　<hi>續有晏殊歐陽修之遺風</hi>兒輩織紋<hi>本集辯題詩劄子云趙君錫賈易言臣于元豐八年題詩</hi>
　<hi>于揚州僧寺有欣幸先帝上仙之意臣今省憶此詩是嵗三月六日在南京聞先帝遺詔舉哀挂服了當</hi>
　<hi>往常州至五月初間因往揚州竹西寺喜聞百姓謳歌吾君之子出于至誠又是時淮浙間所在豐熟因</hi>
　<hi>作詩此生已覺郡無事今歳仍逢大有年山寺歸来聞好語野花啼鳥亦欣然其時去先帝上仙已及兩</hi>
<pb n="KR4d0081_WYG_033-6a"/>
　<hi>月决非山寺歸来始聞之語事理明白無人不知而君錫等輒敢挟情公然誣㒺伏乞付外施行稍正國</hi>
　<hi>法</hi>兩歐陽<hi>按歐陽文忠四子發字伯和次奕字仲純皆早卒次棐字叔弼次辯字季黙時丁母</hi>
　<hi>艱居潁</hi>
　　附陳履常再次韻<lb/>
　　公詩周魯後曳曳垂天雲府中顧長康風味如麴<lb/>
　　君非公無此客請夀兩山尊叔季大儒後偏醒亦<lb/>
　　同醺心與柏石堅章成綺繡紋多難獨不補少戅<lb/>
　　今無聞時與古今異智有功名昏可使百尺底不<lb/>
<pb n="KR4d0081_WYG_033-6b"/>
　　作數斗渾<lb/>
　　送歐陽主簿赴官韋城四首<lb/>
鳯雛驥子日相髙白髪蒼顔笑我曹讀徧牙籖三萬軸<lb/>
却<hi>一作欲訛</hi>来小邑試牛刀<lb/>
　歐陽主簿<hi>名憲</hi>韋城<hi>隋書滑臺有韋城縣元和郡縣志東郡白馬縣東南有韋城隋開皇</hi>
　<hi>六年分白馬南境置韋城縣初屬汴州後屬滑州太平寰宇記韋城在滑州東南六十里古豕韋之國</hi>
　鳳雛驥子<hi>杜甫入奏行竇侍御驥之子鳳之雛</hi>
　<hi>慎按欒城集薛夫人墓誌有孫六人憲元祐中授滑州韋城縣主簿宛丘集歐陽伯和墓誌男一人曰憲</hi>
<pb n="KR4d0081_WYG_033-7a"/>
　<hi>据此則歐陽主簿乃醉翁之孫伯和之子也王氏注以為醉翁之子者謬今駁正</hi>
出處年来恨不齊一尊臨水記分擕江湖咫尺吾將老<lb/>
汝潁東流子却西<lb/>
白馬津頭春水来白魚猶喜似江淮使君已復氷堂酒<lb/>
更望重新畫舫齋<lb/>
　白馬津<hi>元和郡縣志白馬山在滑州白馬縣東北津與縣取山為名太平寰宇記黎陽津在黎陽</hi>
　<hi>縣東一名白馬津史記酈食其説沛公守白馬之津即此</hi>氷堂酒<hi>王氏注醉翁知滑州有氷堂酒</hi>
　<hi>法按老學庵筆記云承平時滑州氷堂酒為天下第一方德務家有其法不言始于醉翁也</hi>
<pb n="KR4d0081_WYG_033-7b"/>
道旁垂白定沾巾正似當年綠髪新故國依然喬木在<lb/>
典刑復見老成人<lb/>
　　美哉一首送韋城主簿歐陽君<lb/>
美哉水洋洋乎我懐先生送之子于城隅洋洋乎美哉<lb/>
水我送之子至於新渡念彼嵩雒眷焉西顧之子于邁<lb/>
至于白馬白馬舊邦其構維新邦人流涕畫舫之孫相<lb/>
其口髯尚克似之<hi>公自注先生遺民之子</hi>
　新渡<hi>寺名見本集</hi>
<pb n="KR4d0081_WYG_033-8a"/>
　　　　愼按此詩施氏原注不載結句之字止一韻<lb/>
　　　　疑有缺文無善本可對因題編次以俟再考<lb/>
　　泛潁<lb/>
我性喜臨水得潁意甚奇到官十日来九日河之湄吏<lb/>
民笑相語使君老而癡使君實不癡流水有令姿遶郡<lb/>
十餘里不駛亦不遲上流直而淸下流曲而漪畫舩俯<lb/>
明鏡笑問汝為誰忽然生鱗甲亂我須與眉散為百東<lb/>
坡頃刻復在茲此豈水薄相與我相娛嬉聲色與臭味<lb/>
<pb n="KR4d0081_WYG_033-8b"/>
顚倒眩小兒等是兒戲物水中少磷緇趙陳<hi>一本作陳趙</hi>兩<lb/>
歐陽同參天人師觀妙各有得共賦泛潁詩<lb/>
　潁水<hi>水經注潁水東南入淮春秋楚子狩于州来次于潁尾盖潁水之㑹淮也潁州志潁州後魏景</hi>
　<hi>明中設取潁水為名潁水舊自黄河項城縣界流入州屬潁上太和等縣古語有世亂潁水濁世治潁水</hi>
　<hi>清之句</hi>
　<hi>按劉須溪云先生泛潁詩散為百東坡頃刻復在茲意本傳燈録慎按傳燈録良价禪師因過水覩影而</hi>
　<hi>悟有偈曰切忌從他覓迢迢與我疎我今獨自往處處得逢渠渠今正是我我今不是渠</hi>
　　附陳履常次韻<lb/>
<pb n="KR4d0081_WYG_033-9a"/>
　　衝風不成寒脱木還自竒坐看白日晚起行淸潁<lb/>
　　湄三穴未為得一舟不作癡路暗鳥遺音江淸魚<lb/>
　　弄姿宇定怪物變意行覺舟遲公與兩公子妙語<lb/>
　　含風漪但怪笑談劇莫知賓主誰得句不肯吐一<lb/>
　　一見睫睂相從能幾何行樂當及茲生忍自作難<lb/>
　　百憂間一嬉時尋赤眼老不探黄口兒解公頭上<lb/>
　　巾一洗七年緇至潔而納汙此水眞吾師須公曉<lb/>
　　二子人自窮非詩<lb/>
<pb n="KR4d0081_WYG_033-9b"/>
　　六觀堂老人草書<hi>公自注六觀取金剛經夢幻等六物也老人僧了性精于醫而</hi>
　　<hi>善草書下筆有逺韻而人莫知貴故作此詩</hi>
物生有象象乃滋夢幻無根成斯須方其夢時了非無<lb/>
泡影一失俯仰殊淸露未晞電已徂此滅滅盡乃眞吾<lb/>
云<hi>韻語陽秋云作心</hi>如死灰實不枯逢塲作戲三昧俱化身為<lb/>
醫㤀其軀草書非學聊自娛落筆已喚周越奴蒼䑕奮<lb/>
髯飲松腴剡藤玉板開雪膚逰龍天飛萬<hi>别本作外訛</hi>人呼<lb/>
莫作羞澁羊氏姝<lb/>
<pb n="KR4d0081_WYG_033-10a"/>
　六觀堂老人<hi>咸淳臨安志千頃廣化院内有六觀堂武林梵志廣化院在木子巷吳越王建</hi>
　<hi>僧了性亦號垂慈老人精于醫善草書東坡為作詩又按本集先生六觀堂賛云垂慈老人嘗作是觀自</hi>
　<hi>一至六六生千萬</hi>周越<hi>東軒筆録本朝尚書郎周越以書名于天聖景祐間然筆法軟媚無古氣</hi>
　<hi>韻語陽秋東坡評張顛懐素草書云張顛醉素兩秃翁追逐世好稱書工有如市倡抹靑紅卑之甚矣至</hi>
　<hi>評六觀老人草書則云心如死灰實不枯逢塲作戲三昧俱則知坡之所喜者貴于自然雕鎸而成者非</hi>
　<hi>所貴也</hi>
　　次韻劉景文見寄<lb/>
淮上東来雙鯉魚巧将詩信渡江湖細看落墨皆松瘦<lb/>
<pb n="KR4d0081_WYG_033-10b"/>
想見掀髯正鶴孤烈士家風安用此書生習氣未能無<lb/>
莫因老驥思千里醉後哀歌缺唾壺<lb/>
　烈士家風<hi>東都事略劉平字士衡祥符人父漢凝官至崇議使平為人任侠善弓馬舉進士為</hi>
　<hi>御史上書言事為丁謂所惡眞宗知其才将用之丁謂曰平将家子知兵若使將西北可以制敵後改尚</hi>
　<hi>衣庫使知邠州元昊反延帥范雍召平至保安與石元孫合趨土門轉鬬三日被執見殺曾鞏隆平集劉</hi>
　<hi>平景德三年進士寳元初死事延州諡壮武賜平家信陵坊宅一區子慶孫宜孫昌孫貽孫孝孫季孫咸</hi>
　<hi>賜官蘇舜欽乞用劉石子弟状云臣聞黄徳和以退軍妄奏劉平石元孫叛逆朝廷未能辨明即時以兵</hi>
　<hi>監圍其第及徳和巳伏辜二族未沾恩澤劉平子弟臣雖不識聞其頗知邊事用敵西冦必有成功東都</hi>
<pb n="KR4d0081_WYG_033-11a"/>
　<hi>事略劉李孫傳蘇軾為兵部尚書奏言季孫工詩能文至于忠義勇烈有平之風</hi>
　<hi>愼按景文劉平第六子王氏注以為次子者訛</hi>
　　附劉景文原作<hi>此詩從宋文鑑采出原題云寄蘇内翰</hi>
　　倦壓鼇頭請左魚笑尋潁尾為西湖二三賢守去<lb/>
　　非逺六一淸風今不孤四海共知霜鬢滿重陽能<lb/>
　　挿菊花無聚星堂上誰先到欲傍金尊倒玉壺<lb/>
　　贈朱遜之<hi>并引</hi>
　元祐六年九月與朱遜之㑹議于潁或言洛人善接<lb/>
<pb n="KR4d0081_WYG_033-11b"/>
　花歳出新枝而菊品尤多遜之曰菊當以黄為正餘<lb/>
　可鄙也昔叔向聞鬷蔑一言知其為人予于遜之亦<lb/>
　云<lb/>
黄花候秋節逺自夏小正坤裳有正色鞠衣亦令名一<lb/>
從人偽勝遂與天力争易姓寓非族改顔隨所令新竒<lb/>
既易售粹駁宜相傾疾惡逢伯厚識眞似淵明君言我<lb/>
所印世論誰敢評願君為霜風一掃紫與赬<lb/>
　<hi>困學記聞東坡詩黄花候秋節逺自夏小正按夏小正九月榮鞠注止引月令非也</hi>
<pb n="KR4d0081_WYG_033-12a"/>
　　　　愼按此詩施氏原本編後巻餞飲湖上之後<lb/>
　　　　今据題改編<lb/>
　　次韻趙景貺督兩歐陽詩破除<hi>一作陳</hi>酒戒<lb/>
商也哀未㤀歳月忽巳秋祥琴雖未調餘悲不敢留矧<lb/>
此乃韻語未入金石流羲之生五子<hi>一作之</hi>總角出銀鉤<lb/>
吾家有二許下筆兩不休君言不能詩此語人信不千<lb/>
鍾斯為堯百榼斯為丘陋矣陶士衡當以大白浮酒中<lb/>
那有失醉則不驚鷗明當罰二子已洗兩玉舟<lb/>
<pb n="KR4d0081_WYG_033-12b"/>
　祥琴<hi>兩歐陽丁薛夫人憂時巳免喪故引祥琴事以解之</hi>
　　叔弼云履常不飲故不作詩勸履常飲<lb/>
我本畏酒人臨觴未嘗訴平生坐詩窮得句忍不吐吐<lb/>
酒茹好詩肝胃生滓汙用此較得喪天豈不足付吾儕<lb/>
非二物歳月誰與度悄然得長愁為計已大誤二歐非<lb/>
無詩恨子不飲故强為釂<hi>新刻本作嚼訛</hi>一酌將非作愁具成<lb/>
言如皎日援筆當自賦他年五君咏山王一時數<lb/>
　履常不飲<hi>任淵陳後山詩注時後山以持律不飲酒</hi>
<pb n="KR4d0081_WYG_033-13a"/>
　　附陳履常次韻<lb/>
　　五士三不同煩公以詩訴强酒古所辭妙語神其<lb/>
　　吐自念每累人舉扇毋我汙復使兩歐陽束手不<lb/>
　　分付平生西方社努力須自度不憂龜九頭肯畏<lb/>
　　語一誤頓悟而漸修從此辭世故公然萬金産寜<lb/>
　　能一朝具兩生文章家夙記鳴蟬賦請公堅城壘<lb/>
　　兵来後無數<lb/>
　　臂痛謁告作三絶句示四君子<lb/>
<pb n="KR4d0081_WYG_033-13b"/>
公退清閒如致仕酒餘歡適似還鄉不妨更有安心病<lb/>
卧看縈簾一炷香<lb/>
心有何求遣病安年来古井不生瀾祗愁戲瓦閒童子<lb/>
却作冷冷一水看<lb/>
　古井<hi>孟郊詩妾心古井水波瀾誓不起白居易詩無波古井水有節秋竹竿</hi>戲瓦<hi>月光童子</hi>
　<hi>事詳見楞嚴經</hi>
小閣低窗卧宴温了然非黙亦非言維摩示病吾眞病<lb/>
誰識東坡不二門<lb/>
<pb n="KR4d0081_WYG_033-14a"/>
　　附陳履常次韻<lb/>
　　静中有業官成集醉裏無何老是鄉丈室向来無<lb/>
　　一物却須天女與拈香<lb/>
　　竭澤廻波不作難未應天地起風瀾是身非有從<lb/>
　　何病試下先生一着看<lb/>
　　紙帳熏爐作小温狸奴白牯對㤀言更無人問維<lb/>
　　摩詰始是東坡不二門<lb/>
　　到潁未幾公帑已竭齋厨索然戲作<lb/>
<pb n="KR4d0081_WYG_033-14b"/>
我昔在東武吏方謹新書齋厨不知春客至先愁予采<lb/>
杞聊自誑食菊不敢餘歳月今幾何齒髪日向疎幸此<lb/>
一郡老依然十年初夢飲本来空眞飽竟亦虛尚有赤<lb/>
脚婢能烹赬尾魚心知皆夢耳愼勿歌歸歟<lb/>
　公帑<hi>王明淸揮麈後録太祖廢藩鎮命士人典州于是置公使庫遇過客必館致供餽  無旅寓之</hi>
　<hi>嘆下至吏卒批支口食以濟其乏而平時士大夫造朝不齎糧節用者猶有餘以還家近世或以州郡飭</hi>
　<hi>厨傳為非未解祖宗命意矣○按熈寜初行新法減州郡公使庫錢公在宻州有杞菊賦注見前</hi>
　　景貺履常屢有詩督叔弼季黙倡和已許諾矣復<lb/>
<pb n="KR4d0081_WYG_033-15a"/>
　　以此句挑之<lb/>
君家文律冠西京旋築詩壇按酒兵袖手莫輕眞将種<lb/>
致師須得老門生明朝鄭伯降誰受昨夜條侯壁巳驚<lb/>
從此醉翁天下樂還應一舉百觴傾<hi>公自注文忠公贈蘇梅詩云我亦願</hi>
<hi>助勇鼓旗譟其旁快哉天下樂一釂宜百觴</hi>
　門生<hi>摭言李義山師令狐文公呼小趙公為郎君于文公稱門生按東坡為醉翁門下士故云</hi>
　　附陳履常次韻<hi>後山集題云次韻蘇公督兩歐陽詩</hi>
　　吟聲正可候蟲鳴酒面猶須作老兵豈有文章妨<lb/>
<pb n="KR4d0081_WYG_033-15b"/>
　　要務孰知詩律自前生向来懐璧眞成罪未必含<lb/>
　　光不屢驚血指汗顔終縮手此懷端復向誰傾<lb/>
　　贈月長老<lb/>
天形倚一笠地水轉兩輪五帝之所運毫端棲一塵功<lb/>
名半幅紙兒女浪苦辛子有折足鐺中有五合陳十年<lb/>
此中過却是英特人延我地爐坐語軟意甚眞白灰如<lb/>
積雪中有紅麒麟<hi>一本作騏驎</hi>勿觸紅麒麟作灰維那瞋拱<lb/>
手但黙坐墻壁徒諄諄今宵恨客多汗子白㲲巾後夜<lb/>
<pb n="KR4d0081_WYG_033-16a"/>
當獨来不須主與賔蒲團坐紙帳自要觀我身<lb/>
　天形倚笠<hi>虞昺穹天論天形如笠而冐地之表</hi>維那<hi>翻譯名義維是綱維華言也那是梵</hi>
　<hi>語譯為知事亦云悦衆隋潤州刺史李海㳺命智琳為斷事維那爾後寺立三綱謂上座維那典座也</hi>
　　次韻答錢穆父穆父以僕得汝陰用杭越酬唱韻<lb/>
　　作詩見寄<lb/>
大耿疲勞已離羣小馮慈愛且當門<hi>公自注軾本以舎弟親嫌請郡</hi>玉<lb/>
堂不着扶犁手霜鬢偏宜畫鹿轓豪傑雖無兩王繼<hi>公自</hi>
<hi>注謂子直深父</hi>風流猶有二歐存<hi>公自注謂叔弼季黙</hi>淸詩已入新歌舞<lb/>
<pb n="KR4d0081_WYG_033-16b"/>
要使邦人識雅言<lb/>
　兩王<hi>施氏原注王子直名向弟深父名囘河南人徙居福之侯官厯三世父兵部塟潁之汝陰遂為</hi>
　<hi>汝陰人皆第進士文學行義卓然一時與王介甫蘇子容為友二公集皆有哭子直詩介甫志深父墓仕</hi>
　<hi>為忠武軍莭度推官知南頓縣歐陽文忠公守潁每從深父質疑問惑後薦充館職不及用而卒此段新</hi>
　<hi>刻刪去今補録○又按宋史王向字子直其兄名回字深父王明清揮麈後録王平仁宗朝侍御史三子</hi>
　<hi>囘字深父冋字子直向字容季俱列兩朝史儒學傳云云据此則子直名冋不名向深父乃子直之兄亦</hi>
　<hi>非弟也三説不同並存俟考</hi>
　　韓退之孟郊墓銘云以昌其詩舉此問王定國當<lb/>
<pb n="KR4d0081_WYG_033-17a"/>
　　昌其身耶抑昌其詩也来詩下語未契作此答之<lb/>
昌身如飽腹飽盡還當<hi>一作復</hi>飢昌詩如膏面為人作容<lb/>
姿不如昌其氣鬱鬱老不衰雖云老不衰刼壞安所之<lb/>
不如昌其志志一<hi>當作壹</hi>氣自隨養之塞天地孟軻不吾<lb/>
欺人言魏勃勇股栗向小兒何如魯連子談笑却秦師<lb/>
慎<hi>一作謹</hi>勿怨謗讒乃我得道資淤泥生蓮花糞壤出菌<lb/>
芝賴此善知識使我枯生荑吾言豈須多冷煖子自知<lb/>
　冷煖自知<hi>傳燈録䝉山道明曰如人飲水冷煖自知</hi>
<pb n="KR4d0081_WYG_033-17b"/>
　　送歐陽推官赴華州監酒<lb/>
我觀文忠公四子皆超越仲也珠徑寸照夜光如月好<lb/>
詩眞脱兎下筆先落鶻知音如周郎議論亦英發文章<lb/>
乃餘事學道探𤣥窟死為長白主名字書絳闕<hi>公自注熈寜之</hi>
<hi>末仲純父見僕于京城之東曰吾夢道士持告身授吾曰上帝命汝為長白山主此何祥也明年仲純父殁</hi>
傷心淸潁尾已伴白鷗没喜見三少年俱有千里骨千<lb/>
里不難到莫遣歴塊蹶臨分出苦語願子書之笏<lb/>
　歐陽推官<hi>名恕按施氏原注文忠公之孫仲純父名奕之子仲純官光禄丞早卒又按欒城集</hi>
<pb n="KR4d0081_WYG_033-18a"/>
　<hi>薛夫人墓志孫男六人恕雄州防禦推官即其人也</hi>華州監<hi>九域志陕西永興軍路華隂郡鎮潼</hi>
　<hi>軍節度所轄監一熈寜四年置鑄鐵錢据此華州有錢監無酒監志盖失載也</hi>四子<hi>按歐陽文忠公</hi>
　<hi>四子長名發字伯和進士出身官至權少府監丞張文潛為作墓志次奕字仲純次棐次辯注見本巻</hi>
　潁尾<hi>左傳楚子狩于州来次于潁尾注云潁水之尾在下蔡西</hi>
　　十月十四日以病在告獨酌<lb/>
翠柏不知秋空庭失摇落幽人得嘉蔭露坐方獨酌月<lb/>
華稍澄穆霧氣尤清薄小兒亦何知相語翁正樂銅爐<lb/>
燒柏子石鼎煑山藥一杯賞月露萬象紛酬酢此生獨<lb/>
<pb n="KR4d0081_WYG_033-18b"/>
何幸風纜欣初泊誓<hi>一作逝</hi>逃顔跖網行赴松喬約莫嫌<lb/>
風有待漫欲戲寥廓泠然心境空彷彿来笙鶴<lb/>
　澄穆<hi>陶潛斜川詩序正月五日天氣澄穆</hi>
　　附陳履常次韻<lb/>
　　雲月酒下明風露衣上落是中有何好草草成獨<lb/>
　　酌使君顧謂客老子興不薄飲以全吾眞醉則忘<lb/>
　　所樂未解飲中趣中之如狂藥起舞屢跳踉罵坐<lb/>
　　失醻酢終能厭多事超然趨澹泊功名無前期山<lb/>
<pb n="KR4d0081_WYG_033-19a"/>
　　林有成約身將歳華晚意與天宇廓醉醒各有適<lb/>
　　短長聴鳬鶴<lb/>
　　獨酌試藥玉滑盞有懐諸君子明日望夜月庭佳<lb/>
　　景不可失作詩招之<lb/>
鎔鉛煮白石作玉眞自欺琢削為酒杯規摹定州瓷荷<lb/>
心雖淺狭鏡面良渺瀰持此夀佳客到手不容辭曹侯<lb/>
天下平定國豈其師一飲至數石温克頗似之風流越<lb/>
王孫詩酒屢出奇喜我有此客玉杯不徒施請君詰歐<lb/>
<pb n="KR4d0081_WYG_033-19b"/>
陳問疾来何遲呼兒掃月榭扶病良及時<lb/>
　曹侯<hi>未詳</hi>越王孫<hi>指趙景貺本集趙徳麟字説云余自禁林出守汝南始與越王之孫華原</hi>
　<hi>公之子簽書君令畤逰</hi>
　　附陳履常次韻<lb/>
　　仙人棄餘糧玉色巳可欺小試換骨方價重十氷<lb/>
　　瓷灌以長白虹渺若江海瀰浮之端不惡舉者亦<lb/>
　　何辭但愧聞道晚早從雁門師律部無明文可復<lb/>
　　時中之汝陽佳少年三斗亦出奇家有持杯手兩<lb/>
<pb n="KR4d0081_WYG_033-20a"/>
　　好當一施風吹酒面灰月度杯心遲百年容有命<lb/>
　　一笑當須時<lb/>
　　歐陽季黙以油烟墨二丸見餉各長寸許戲作小<lb/>
　　詩<lb/>
書窗拾輕煤拂<hi>别本作佛</hi>帳掃餘馥辛勤破千夜收此一寸<lb/>
玉癡人畏老死腐朽同草木欲將東山松湼盡南山竹<lb/>
墨堅人苦脆未用嘆不足且當注蟲魚莫草三千犢<lb/>
　墨丸<hi>晁以道墨經凡丸劑不可不熱又病于熱急手為光劑緩手為皴劑一丸即成不利于再葉夢</hi>
<pb n="KR4d0081_WYG_033-20b"/>
　<hi>得云兩漢間稱墨多言丸魏晋以後稱螺</hi>拾輕煤<hi>墨經凡墨膠為大有上等煤而膠不如法墨亦</hi>
　<hi>不佳如得膠法雖次煤能成善墨古用立煤髙丈餘其竈寛腹小口不出突于竈面覆以五斗甕又盖以</hi>
　<hi>五甕每層塗泥宻約甕中煤厚住火以雞羽掃之</hi>東山松<hi>墨經兖沂登宻之間總謂之東山自</hi>
　<hi>昔東山之松色澤肥膩性質沈重品推上上</hi>
　　明日復以大魚為饋重二十斤且求詩故復戲之<lb/>
漢廷九尺人誰似老方朔那將一寸金令足三冬學餉<lb/>
魚欲自洗鱗尾生卓犖我是騎<graphic n="KR1706" url="https://raw.githubusercontent.com/kanripo/KR-Gaiji/master/images/KR1706.png" mimeType="image/png"/>手聊堪充鹿角<lb/>
　<hi>愼按此詩上四句從前一首生来合觀二章乃見作者之意所謂以文滑稽也</hi>
<pb n="KR4d0081_WYG_033-21a"/>
　　和趙景貺栽檜<lb/>
汝隂多老檜處處屯蒼雲地連丹砂井物化靑牛君時<lb/>
有再生枝<hi>公自注潁之靈壇觀有再生檜</hi>還作左紐紋王孫有古意書<lb/>
室延淸芬應憐四孺子不墮凡木羣體備松柏姿氣含<lb/>
芝术薰初扶鶴立骨未出龍纒筋巢根白蟻亂網葉秋<lb/>
蟲紛乃知蔽芾初甚要封殖勤他年皮三寸狐䑕了不<lb/>
聞<lb/>
　左紐紋<hi>太平寰宇記譙縣太淸宫有左紐檜范文正太清宫九咏序左紐檜其一也石曼卿詩注</hi>
<pb n="KR4d0081_WYG_033-21b"/>
　<hi>引太淸記云老子手植此檜根株枝幹皆左紐</hi>
　　附陳履常作<hi>後山集題和徳麟植檜</hi>
　　種木待成材聊為十年事日中趨百里寜問萬牛<lb/>
　　費植檜三尺强已有凌雲氣生世能幾何擬作千<lb/>
　　歳計衆人笑拍手君子用其意蕭蕭孤竹君㤀言<lb/>
　　理相契名以金石交椿楊豈奴婢緬懐萬仞顚千<lb/>
　　丈鬱蒼翠蟠根泉石底用意霜雪外寜須大厦材<lb/>
　　坐待斤斧至散為風雨聲宻作牛馬蔽<lb/>
<pb n="KR4d0081_WYG_033-22a"/>
　　葉待制求先墳永慕亭詩<lb/>
靈區有異産化國無潛珍承平百年間簪纓半齊民建<lb/>
溪富奇偉葉氏初隠淪森然見<hi>别本作下訛</hi>喬木其下維德<lb/>
人佳哉鬱葱葱氣若鳳與麟聯翩出儒將豈惟十朱輪<lb/>
新松無鹿觸舊柏有烏馴待公歸上冡泪葉乃肯春<lb/>
　葉待制<hi>名康直字景温擢進士知秦州自直龍圗閣進待制注詳施氏原本</hi>
　　與趙陳同過歐陽叔弼新治小齋戯作<lb/>
江湖渺故國風雨傾舊廬東来三十年愧此一束書尺<lb/>
<pb n="KR4d0081_WYG_033-22b"/>
椽亦何有而我常客居羡君開此室容膝眞有餘拊牀<lb/>
琴動摇弄筆窗明虛後夜龍作雨天明雪塡渠<hi>公自注時方禱</hi>
<hi>雨龍祠作此句時星斗燦然四更風雨大至明日乃雪</hi>夢回聞剝啄誰乎<hi>一作呼</hi>趙<lb/>
陳予添丁走沽酒通德起挽蔬主孟當㗖我玉鱗金尾<lb/>
魚一醉㤀其家此身自籧篨<lb/>
　小齋<hi>名息齋見後山集</hi>主孟<hi>國語注云孟一作盍史記吕后本紀注引此句作主盍索隠曰</hi>
　<hi>盍者且也言且㗖我物</hi>
　　附陳履常次韻<hi>後山集題和蘇公題歐陽叔弼息齋</hi>
<pb n="KR4d0081_WYG_033-23a"/>
　　行者悲故里居者愛吾廬生須着錐地何賴汗牛<lb/>
　　書丈室八尺牀稱子閉門居百為㑹有還一足不<lb/>
　　願餘紛紛㓜老間失得了懸虛客在醉則眠聴我<lb/>
　　莫問渠論勝已絶倒句妙方愁予竹几無留塵霜<lb/>
　　畦有餘蔬相從十五年不為食有魚時須一俯仰<lb/>
　　君可貸籧篨<lb/>
　　聚星堂雪<hi>并引</hi>
　元祐六年十一月一日禱雨張龍公得小雪與客㑹<lb/>
<pb n="KR4d0081_WYG_033-23b"/>
　飲聚星堂忽憶歐陽文忠公作守時雪中約客賦詩<lb/>
　禁體物語于艱難中特出奇麗爾来四十餘年莫有<lb/>
　繼者僕以老門生繼公後雖不足追配先生而賔客<lb/>
　之美殆不減當時公之二子又適在郡故輙舉前令<lb/>
　各賦一篇<lb/>
窗前暗響鳴枯葉龍公試手初行<hi>一本作行初</hi>雪暎空先集<lb/>
疑有無作態斜飛正愁絶衆賓起舞風竹亂老守先醉<lb/>
霜松折恨無翠袖㸃横斜袛有微燈照眀滅歸来尚喜<lb/>
<pb n="KR4d0081_WYG_033-24a"/>
更鼓永<hi>一作暗</hi>晨起不待鈴索掣未嫌長夜作衣稜却怕<lb/>
初陽生眼纈欲浮大白追餘賞幸有回飈驚落屑糢糊<lb/>
檜頂獨多時厯亂瓦溝裁一瞥汝南先賢有故事醉翁<lb/>
詩話誰續説當時號令君聴取白戰不許持寸鐵<lb/>
　聚星堂<hi>名勝志歐陽文忠公守潁時于州治起聚星堂與候官王囘深父臨江劉攽貢父州人常</hi>
　<hi>秩夷甫六安焦千之伯强為日夕燕㳺之所</hi>眼纈<hi>庾信𢷬衣詩花須碎眼纈李賀詩龜甲屏風醉</hi>
　<hi>眼纈苕溪漁隠叢話東坡詩却怕初陽生眼纈不獨醉眼可言也按説文纈結也増韻文繒也</hi>
　　附歐陽文忠公原作<hi>皇祐二年在潁州作玉月梨梅練絮白舞鵞鶴銀等字皆</hi>
<pb n="KR4d0081_WYG_033-24b"/>
　　<hi>請勿用</hi>
　　新陽力㣲初破蕚客陰用壯猶相薄朝寒稜稜風<lb/>
　　莫犯暮雪緌緌止還作驅馳風雲初慘淡炫晃山<lb/>
　　川漸開廓光芒可愛初日照潤澤終為和氣爍羙<lb/>
　　人髙堂晨起驚幽士虛牕静聞落酒爐成徑集缾<lb/>
　　罌獵騎尋踪得狐貉龍蛇掃處斷復續猊虎團成<lb/>
　　呀且攫共貪終歳飽麰麥豈恤空林饑鳥雀沙墀<lb/>
　　朝賀迷象笏桑野行歌没芒屩乃知一雪萬人喜<lb/>
<pb n="KR4d0081_WYG_033-25a"/>
　　顧我不飲胡為樂坐看天地絶氛埃使我胸襟如<lb/>
　　洗瀹脱遺前言笑塵雜搜索萬象窺㝠漠潁雖陋<lb/>
　　邦文士衆巨筆人人把矛槊自非我為發其端凍<lb/>
　　口何由開一噱<lb/>
　　歐陽叔弼見訪誦陶淵明事嘆其絶識既去感慨<lb/>
　　不已而賦此詩<lb/>
淵明求縣令本緣食不足束帶向督郵小屈未為辱翻<lb/>
然賦歸去豈不念窮獨重以五斗米折腰營口腹云何<lb/>
<pb n="KR4d0081_WYG_033-25b"/>
元相國萬鍾不滿欲胡椒銖兩多安用八百斛以此殺<lb/>
其身何啻鵲抵玉往者不可悔吾其反自燭<lb/>
　<hi>按何薳春渚紀聞云薳嘗得東坡先生詩藁其和叔弼詩云淵明為小邑繼圈去為字改作求字又連塗</hi>
　<hi>小邑二字作縣令字凡二改乃成今句至胡椒銖兩多安用八百斛初云胡椒亦安用乃貯八百斛若如</hi>
　<hi>初語未免後人訾議又知雖大手筆不以一時筆快為定而憚于屢改也又按黄山谷䟦云東坡在潁州</hi>
　<hi>因歐陽叔弼讀元載傳嘆淵明之智遂作此詩淵明隠約栗里柴桑之間或飯不足也顔延年送錢二十</hi>
　<hi>萬即日盡送酒家與蓄積不知紀極至藏胡椒八百斛者相去逺近豈直睢陽蘇合丸與蜣蜋糞丸比哉</hi>
　　喜劉景文至<lb/>
<pb n="KR4d0081_WYG_033-26a"/>
天明小兒更<hi>平</hi>傳呼髯劉已到城南隅尺書眞是髯手<lb/>
迹起坐熨眼知有無今人不作古人事今世有此古丈<lb/>
夫我聞其来喜欲舞病自能起不用扶江淮旱久塵土<lb/>
惡朝来淸雨濯鬢須相看握手兩<hi>一作乃訛</hi>無事千里一笑<lb/>
毋乃迂平生所樂在吳㑹老死欲葬杭與蘇過江西来<lb/>
二百日冷落山水愁吳<hi>一作吾</hi>姝新堤舊井各無恙參寥<lb/>
六一豈念吾别後新詩巧摹寫袖中知有錢塘湖<lb/>
　　禱雨張龍公既應劉景文有詩次韻<lb/>
<pb n="KR4d0081_WYG_033-26b"/>
張公晚為龍抑自龍中来伊昔風雲㑹咄嗟潭洞開精<lb/>
誠茍可貫賔主眞相陪洞簫振羽舞白酒浮雲罍言從<lb/>
闗州妃逺去焦氏臺傾倒瓶中雨一洗麥上埃破旱不<lb/>
論功乗雲却空囘嗟龍與我輩用意豈逺哉使君今子<lb/>
義英氣冠東莱笑説龍為友幽明莫相猜<lb/>
　張龍公<hi>揮麈後録東坡撰昭靈侯廟碑南陽張公諱路斯潁上人也云云米元章作辨名志刻于</hi>
　<hi>後云張名路當是句讀斯潁上人也唐人文贅多如此明淸比仕寜國因民訟度地四至有宣城令張路</hi>
　<hi>斯祠堂基坡碑言侯嘗仕宣城令則名路斯無疑元章訛矣</hi>焦氏臺<hi>集古録自景龍以来潁人</hi>
<pb n="KR4d0081_WYG_033-27a"/>
　<hi>世祠之于焦氏臺乾寜中刺史王敬蕘始大其廟熙寜中司封郎中張徽奏乞爵號詔封昭靈侯妻石氏</hi>
　<hi>柔應夫人本集昭靈廟碑略云廟有五穴往往見變異出雲雨元祐六年秋旱郡守蘇軾迎致其骨于西</hi>
　<hi>湖之行祠禱焉其應如響</hi>龍為友<hi>漢書禮樂志天馬歌今安匹龍為友</hi>
　　劉景文家藏樂天身心問答三首戲書一絶其後<lb/>
淵明形神自我樂天身心相物而今月下三人他日當<lb/>
成幾佛<lb/>
　成幾佛<hi>楞嚴經身眼兩覺應有二知即汝一身應成兩佛舊注引謝靈運傳中語恐非作者本意</hi>
　<hi>按周公謹曰淵明詩不以死生禍福動其心泰然委順乃得神之自然釋氏所謂斷常見者也樂天詩則</hi>
<pb n="KR4d0081_WYG_033-27b"/>
　<hi>以心為吾身之君而身乃心之役也坡翁從而賦六言云云然二公之説雖不同皆祖列子力命篇之論</hi>
　<hi>力謂命曰若之功奚似我命曰汝何功于物而欲比朕力曰夀夭窮逹貴賤貧富我力之所能也命遂歴</hi>
　<hi>陳彭祖顔淵仲尼殷紂季札田恒夷齊季氏若是汝力之所能奈何夀彼而夭此窮聖而逹逆賤賢而貴</hi>
　<hi>愚貧善而富惡耶力曰此則若之所制耶命曰既謂之命奈何有制之者朕直而推之曲而任之自夀自</hi>
　<hi>夭自窮自逹自貴自賤自貧自富朕豈能識之哉此即淵明神釋所云大鈞無私力之論也</hi>
　　西湖戲作<lb/>
一士千金未易償我從陳趙兩歐陽舉鞭拍手笑山簡<lb/>
祇有并州一葛强<lb/>
<pb n="KR4d0081_WYG_033-28a"/>
　　附陳履常次韻<hi>後山集題云次韻蘇公竹間亭絶句</hi>
　　竹裏髙亭燈燭光今年復得杜襄陽倐看老盖千<lb/>
　　年後更想霜林百尺强<lb/>
　　送歐陽季黙赴闕<lb/>
先生豈止一懐祖郎君不減王文度膝上幾日今白鬚<lb/>
令我眼中見此父汝南相從三晦朔君去苦早我来暮<lb/>
霜風凄𦂳正脱木潁水清淺可立鷺莫辭白酒瀉香泉<lb/>
已覺扁舟掠新渡坐看士衡執别手更遣夢得出奇句<lb/>
<pb n="KR4d0081_WYG_033-28b"/>
郎君可是筦庫人乃使騄驥隨蹇步置之行矣無足道<lb/>
賢愚豈在遇不遇<lb/>
　先生<hi>謂醉翁</hi>士衡<hi>謂季黙之/兄叔弼</hi>夢得<hi>謂劉/景文</hi>筦庫<hi>禮記所舉于晋國筦</hi>
　<hi>庫之士七十有餘家施氏注改竄經文今駁正時季黙以宣徳郎監澶州酒税故云</hi>
　　用前韻作雪詩留景文<lb/>
萬松嶺上黄千葉載酒年年踏松雪劉郎去後誰復来<lb/>
花下有人心斷絶東齋夜坐搜雪句兩手龜拆霜須折<lb/>
無情豈亦畏嘲弄穿簾入戸吹燈滅紛紛兒女争所似<lb/>
<pb n="KR4d0081_WYG_033-29a"/>
碧海長鯨君未掣朝来雲漢接天流顧我小詩如㸃纈<lb/>
歐陽趙陳在户外急掃庭中鋪木屑交游雖似雪柏堅<lb/>
聚散行作風花瞥晴光融作一尺泥歸有何事眞無説<lb/>
泥乾路穏放君去莫倚馬蹄如踣鐵<lb/>
　<hi>按長公外紀元祐五年東坡守錢塘景文為東南将領佐公開西湖日由萬松嶺以至新堤故在潁州和</hi>
　<hi>詩云云</hi>
　　和劉景文見贈<lb/>
元龍本志陋曹吳豪氣崢嶸老不除失路今為噲等伍<lb/>
<pb n="KR4d0081_WYG_033-29b"/>
作詩猶似建安初西来為我風黧面獨卧無人雪縞廬<lb/>
留子非為十日飲要令安世誦亡書<lb/>
　　和劉景文雪<lb/>
占雨又得雪龜寜欺我哉似知我輩喜故及醉中来童<lb/>
子愁氷硯佳人苦膠<hi>去聲</hi>杯那堪李常侍入蔡夜銜枚<lb/>
　　次前韻送劉景文<lb/>
白雲在天不可呼明月豈肯留庭隅怪君西行八百里<lb/>
淸坐十日一事無路人不識呼尚書但見凛凜雄千夫<lb/>
<pb n="KR4d0081_WYG_033-30a"/>
<hi>公自注君一馬兩僕率然相訪逆旅多呼尚書意謂君都頭也</hi>豈知入骨愛詩酒醉倒<lb/>
正欲蛾眉扶一篇向人寫肝肺四海知我霜鬢須<hi>公自注君</hi>
<hi>前有詩見寄云四海共知霜鬢滿重陽能挿菊花無</hi>歐陽趙陳皆我有豈謂夫子<lb/>
駕復迂爾来又見三黜栁共此煖熱飱<hi>一作餐</hi>氊蘇酒肴<lb/>
酸薄紅粉暗祇有潁水淸而姝一朝寂莫風雨散對影<lb/>
誰念月與吾<hi>公自注郡中日與歐陽叔弼趙景貺陳履常相從而景文復至不數日栁戒之亦見</hi>
<hi>過賔客之盛頃所未有然又數日叔弼景文戒之皆去矣</hi>何時歸帆泝江水春酒一<lb/>
變甘棠湖<hi>公自注景文近卜居九江近甘棠湖</hi>
<pb n="KR4d0081_WYG_033-30b"/>
　甘棠湖<hi>九江志甘棠湖唐長慶二年刺史李渤徑湖心為堤長七百步以利行旅立斗門以蓄水</hi>
　<hi>勢人以比甘棠李翺為作銘太白詩此江若變作春酒壘麴便築糟丘臺</hi>
　<hi>慎按公自注中栁戒之周益公詩話作成之筆畫相似未詳孰是</hi>
　　以屏山贈歐陽叔弼<lb/>
漫郎天骨清生與世俗異學道新有得為貧聊復仕每<lb/>
于紅塵中嘗起靑霞志屏山輒贈子莫遣汙簪珥寓目<lb/>
紫翠間安眠本非睡夢中化為鶴飛入長松寺<lb/>
　漫郎<hi>唐書元結傳人以為浪者亦漫為官乎呼為漫郎</hi>
<pb n="KR4d0081_WYG_033-31a"/>
　　新渡寺席上次趙景貺陳履常韻送歐陽叔弼比<lb/>
　　来諸君唱和叔弼但袖手旁觀而已臨别忽出一<lb/>
　　篇頗有淵明風致<hi>别本作製訛</hi>坐皆驚嘆<lb/>
神屠不目全妙額惟粧半更刀乃族庖倚市必醜悍平<lb/>
生魏公籌忽斵郢人墁詩書亦何用適道須此館多言<lb/>
雖數窮微中或排難子詩如清風翏翏發将旦胡為久<lb/>
閉匿綺語眞自患許時笑我癡隔屋相詠嘆竟識彦道<lb/>
不絶呌呼百萬清朝固多士入門子皆冠莫言清潁水<lb/>
<pb n="KR4d0081_WYG_033-31b"/>
從此隔河漢異時我獨来得魚楊栁貫持歸不忍食尺<lb/>
素解凄斷中有淸圎句銅丸飛柘彈春愁結凌澌正待<lb/>
一笑泮百篇儻寄我呻吟鄭人緩<lb/>
　<hi>按陳後山集中失去此題原作無從采録</hi>
　　次韻趙景貺春思且懐吳越山水<lb/>
歳華来無窮老眼久矣静春風如繫馬未動意先騁西<lb/>
湖忽破碎鳥落魚動鏡縈城理枯瀆放閘起膠艇願君<lb/>
營此樂官事何時竟<hi>公自注清河西湖三閘督君成之</hi>思吳信偶然出<lb/>
<pb n="KR4d0081_WYG_033-32a"/>
處付前定飄然不繫舟乗此無盡興醉翁行樂處草木<lb/>
皆可敬明朝㳺北渚急掃黄葉徑白酒眞到齊紅裙已<lb/>
放鄭<hi>公自注酒尚有香泉一壺為樂全先生服不作樂也</hi>
　　附陳履常次韻<lb/>
　　吳山那可説已覺心耳静忍事如忍欲可遏不可<lb/>
　　騁人生如此耳黄白滿朝鏡寜懐升斗禄不理東<lb/>
　　南艇君從湖上歸頗説寒事竟沙草柔動色溪喧<lb/>
　　魚不定煩君金玉句無作江湖興君詩如静女妙<lb/>
<pb n="KR4d0081_WYG_033-32b"/>
　　絶人所敬不受風雨秋下有桃李徑試寫孤竹君<lb/>
　　名成三絶鄭<lb/>
　　次韻陳履常張公龍潭<lb/>
明經<hi>一本作經眀</hi>宣城宰家此百尺瀾鄭公<hi>一作翁</hi>不量力敢<lb/>
以非意干𤣥黄雜兩戰絳靑表雙蟠烈氣斃强敵仁心<lb/>
惻饑寒精誠禱必赴茍簡求亦難蕭條麥麰枯浩蕩日<lb/>
月寛念子無吏責十日勤<hi>一作勒</hi>征鞍春蔬得雨雪少助<lb/>
先生槃龍不憚往来而我獨宴安閉閤黙自責神交淸<lb/>
<pb n="KR4d0081_WYG_033-33a"/>
夜闌<lb/>
　龍潭<hi>潁州志張路斯蜕骨處名龍池在潁上縣治西南四十里淮潤鄉本集昭靈廟碑云廟有五穴</hi>
　<hi>往往見變異出雲氣或投器穴中則見于池近歳有得蜕骨于池金聲玉質輕重不常</hi>
　<hi>慎按施氏原注先生嘗自書此詩後題云元祐六年十一月某日蘇軾書墨蹟今藏吳興向氏此段新刻</hi>
　<hi>本刪去今依原本補録</hi>
　　附陳履常原作<lb/>
　　淸淵下無際落曰廻風瀾凜然毛髪直敢以笑語<lb/>
　　干陂陀百尺臺葱翠萬木蟠驚飈振積葉淸霜作<lb/>
<pb n="KR4d0081_WYG_033-33b"/>
　　朝寒水旱或有差精禱神其難魚龍同一波信有<lb/>
　　水府寛向来三日雨賴子一據鞍何以報嘉惠寒<lb/>
　　𤓰薦金盤萬口待一飽歸卧神亦安猶須雪三尺<lb/>
　　盛意莫得闌<lb/>
　　小飲西湖懐歐陽叔弼兄弟贈趙德麟陳履常<hi>本</hi>
　　<hi>竹間亭小酌懐叔弼季黙兼呈景貺履常</hi>
歳暮自急景我閒方緩觴歡飲<hi>一作餘</hi>西湖晚步轉北渚<lb/>
長地坐略少長意行無澗岡久知薺麥靑稍喜榆栁黄<lb/>
<pb n="KR4d0081_WYG_033-34a"/>
盎盎春欲動㶑㶑夜未央水天鷗鷺静月露<hi>一作霧</hi>松檜<lb/>
香撫景方晼晚<hi>一作婉娩</hi>懐人重凄凉豈無一老兵坐念兩<lb/>
歐陽我意正麋鹿君材亦珪璋此㑹不可再此歡不可<lb/>
㤀<lb/>
　緩觴<hi>杜甫詩急觴為緩憂心𢷬</hi>北渚<hi>宋名臣言行録晏元獻守潁州築室北渚以臨西溪名淸</hi>
　<hi>漣閣</hi>
　<hi>慎按施氏原注潼川黄掞以公眞迹刻于婺倅聴事集本歡飲西湖晚作醉飲西湖晚此㑹不可再作此</hi>
　<hi>㑹恐難久皆以眞迹為是此段新刻刪去今補録以存其舊</hi>
<pb n="KR4d0081_WYG_033-34b"/>
　　附陳履常次韻<lb/>
　　至音有遺韻小飲不盡觴坐待竹間月奈此雲影<lb/>
　　長起行林下路散䇿踰平岡破眼一枝春着意千<lb/>
　　葉黄暄寒㑹有分蜂蝶来無央鳥語帶餘寒竹風<lb/>
　　囘妙香緬想兩公子<hi>以下後山集脱十三字</hi>朝陽斯人班馬<lb/>
　　後如圭復如璋相逢了無得佳處每難㤀<lb/>
　　蠟梅一首贈趙景貺<lb/>
天工<hi>一作公</hi>㸃酥作梅花此有蠟梅禪老家蜜蜂采花作<lb/>
<pb n="KR4d0081_WYG_033-35a"/>
黄蠟取蠟為花亦其物天工變化誰得知我亦兒戲作<lb/>
小詩君不見萬松嶺上黄千葉玉蕋檀心兩竒絶醉中<lb/>
不覺度千山夜聞梅香失醉眠歸来却夢尋花去夢裏<lb/>
花仙覔奇句此間風物屬詩人我老不飲當付君君行<lb/>
適吳我適越笑指西湖作衣缽<lb/>
　蠟梅<hi>方回瀛奎律髓注云先是未有蠟梅之號元祐中蘇黄在朝始定名山谷有蠟梅詩自書詩後</hi>
　<hi>云京洛間有一種花香氣似梅亦五出類女工撚蠟所成京洛人因謂蠟梅木身與葉乃類蒴藋本草黄</hi>
　<hi>梅花有三種以檀香梅為第一花宻而香濃色深黄宋時皆稱黄梅花</hi>檀心<hi>冷齋夜話蠟梅色黄</hi>
<pb n="KR4d0081_WYG_033-35b"/>
　<hi>白酷似蜜脾檀心為上磬口次之以子種出不經接者又次之</hi>
　　附陳履常次韻<lb/>
　　化人乃作<hi>後山集脱二字</hi>花何年落子空王家羽衣霓裳<lb/>
　　涴香蠟從此人間識尤物青𤨏諸郎却未知天公<lb/>
　　下取仙翁詩烏丸雞距寫玉葉却怪寒花未淸絶<lb/>
　　北風驅雪度闗山把燭看花夜不眠明朝詩成公<lb/>
　　亦去長使詩仙誦佳句湖山洵美更負人已覺西<lb/>
　　湖屬此君坐想明年吳與越行酒賦詩聴擊缽<lb/>
<pb n="KR4d0081_WYG_033-36a"/>
　　送王竦朝散赴闕<lb/>
我家衡山公<hi>公自注伯父為衡山日與君相知有送行詩</hi>淸而畏人知臧否<lb/>
不出口黙識如蓍龜擢子拱把中云有驥騄姿胡為三十<lb/>
載尚作窮苦詞丈<hi>一作文非</hi>人不妄語未效此何疑朅来淸<lb/>
潁上泪濕中郎詩怪我一年長而作十年衰同時幾人<lb/>
在豈敢怨白髭願君<hi>一作言</hi>指松柏永與霜雪期<lb/>
　朝散<hi>職官分紀寄禄文散官有朝散大夫朝散郎梁溪漫志六曹郎中中行為朝散大夫貟外郎中</hi>
　<hi>行及起居舎人為朝散郎</hi>衡山公<hi>本集廷評行狀公諱序生三子長曰澹次曰渙次曰洵澹不仕</hi>
<pb n="KR4d0081_WYG_033-36b"/>
　<hi>早卒渙以進士得官欒城集伯父墓表公名渙舉進士從祥符縣移知衡州耒陽</hi>
　　次韻致政張朝奉仍招晚飲<hi>一本作食</hi>
掃白非黄精輕身豈胡麻怪君仁而夀未覺生有涯曽<lb/>
經丹化米親授棗如𤓰雲蒸作霧楷火滅噀雨巴自此<lb/>
養鉛鼎無窮走河車至今許玉斧猶事蕚綠華<hi>公自注君曾見</hi>
<hi>永州何仙姑得藥餌之人疑其以此夀也故有丹化米蕚綠華之句皆女仙事</hi>我本三生人疇<lb/>
昔一念差前生<hi>一作身</hi>或草聖習氣餘驚蛇儒臞謝赤松<lb/>
佛縛慚丹霞時時一篇出擾擾四座譁清詩得可驚信<lb/>
<pb n="KR4d0081_WYG_033-37a"/>
美辭多夸回車入官府治具隨貧家萍虀與豆粥亦可<lb/>
成咄嗟<lb/>
　　閻立本職貢圖<lb/>
貞觀之德來<hi>一作表</hi>萬邦浩如滄海吞河江音容傖<hi>一作獊</hi>
獰服竒厖横絶嶺海逾濤瀧珍禽瑰産争牽扛名王解<lb/>
辮却盖幢粉本遺墨開明窗我喟而作心未降魏徴封<lb/>
倫恨不雙<lb/>
　閻立本<hi>唐朝名畫録閻立本太宗朝位居宰相與兄立德齊名一日太宗幸𤣥武湖見鸂鵣召立</hi>
<pb n="KR4d0081_WYG_033-37b"/>
　<hi>本圗之左右誤云宣畫師立本大耻之遂絶筆戒子弟勿令學畫</hi>職貢圗<hi>洪景盧云汲冡周書</hi>
　<hi>七十篇所載事物為過實王㑹篇皆大㑹諸侯及四夷事所紀四夷國名頗古奥獸畜亦奇崛唐太宗時</hi>
　<hi>逺方諸國来朝貢者甚衆服裝詭異顔師古請圗以亦示後韻語陽秋云世傳職貢圗立本所畫東坡作詩</hi>
　<hi>云云按朱景元畫録謂職貢圗乃其兄立德所作立本所畫諸國王粉本爾又按施氏原注引譚賔録亦</hi>
　<hi>云命尚書閻立德畫為職貢圗新刻本改作立本今為考正</hi>
　　次韻王滁州見寄<lb/>
斯人何似似春雨歌舞農夫怨行路君看永叔與元之<lb/>
坎軻一生遭口語兩翁當年鬢未絲玉堂揮翰手如飛<lb/>
<pb n="KR4d0081_WYG_033-38a"/>
敎得滁人解吟咏至今里巷嘲輕肥君家聯翩盡卿相<lb/>
獨来坐嘯溪山上笑捐浮利一雞肋多取淸名幾熊掌<lb/>
丈夫自重貴難售兩翁今與靑山久後来太守更風流<lb/>
要伴前人作詩瘦我倦承明苦求出到處遺蹤尋六一<lb/>
憑君試與問琅邪許我来游莫難色<lb/>
　王滁州<hi>名詔字景猷本集䟦醉翁亭記後云醉翁亭記初刻字褊淺恐不能逺滁人欲大之元祐</hi>
　<hi>六年軾為潁州因滁守王君詔之請遂不能辭云云困學紀聞吳築涂塘晉兵出涂中涂音除即六合瓦</hi>
　<hi>梁堰水曰滁河南唐于滁水上立清流闗元和郡縣志滁州即涂中太平寰宇記淮南道滁州因水為名</hi>
<pb n="KR4d0081_WYG_033-38b"/>
　<hi>滁河在清流縣東三里源自廬州来東南流至六合縣入江</hi>兩翁<hi>按宋史慶厯中歐陽修落龍圗</hi>
　<hi>閣以右正言出知滁州王禹偁字元之鉅野人第進士以左司諫知制誥後為翰林學士孝章皇后崩禹</hi>
　<hi>偁言后嘗母儀天下當用舊典坐訕謗落職知滁州後移守黄州卒年四十六</hi>解吟咏<hi>劉禹錫詩</hi>
　<hi>化得邦人解吟咏如今縣令亦風流</hi>聫翩卿相<hi>施氏原注景猷祖化基伯舉正再世參知政事</hi>
　<hi>父舉元天章閣待制故有聫翩盡卿相之句舊注在題下新刻刪去今補録</hi>琅邪<hi>元和郡縣志晋</hi>
　<hi>平吳琅邪王伷出涂中孫皓送璽至此因以名之山下有琅邪溪太平寰宇記琅邪山在清流縣西南十</hi>
　<hi>二里</hi>
　　趙景貺以詩求東齋榜銘昨日聞都下寄酒来戲<lb/>
<pb n="KR4d0081_WYG_033-39a"/>
　　和其韻分一壺作潤筆也<lb/>
王孫天麒麟眸子奥而澈囊空學逾富屋陋人更傑我<lb/>
老書益放筆落座争掣欲求東齋銘要飲西湖雪長缾<lb/>
分未到小硯乾欲裂不似淳于髠一石要燭滅<lb/>
　　洞庭春色<hi>并引</hi>
　安定郡王以黄甘釀酒謂之洞庭春色色香味三絶<lb/>
　以餉其猶子德麟德麟以飲余為作此詩醉後信筆<lb/>
　頗有㳫拖風氣<lb/>
<pb n="KR4d0081_WYG_033-39b"/>
二年洞庭秋香霧長噀手今年洞庭春玉色疑非酒賢<lb/>
王文字飲醉筆蛟<hi>一作龍</hi>蛇走既醉念君醒逺餉為我夀<lb/>
缾開香浮座盞凸光照牖方傾安仁<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>莫遣公逺嗅<hi>公自</hi>
<hi>注明皇食柑凡千餘枚皆闕一瓣問進柑使者云中途嘗有道士嗅之盖羅公逺也</hi>要當立名字<lb/>
未用問升斗應呼釣詩鈎亦號掃愁帚君知蒲萄惡正<lb/>
是嫫母黝須君灩海杯澆我談天口<lb/>
　安定郡王<hi>岳珂媿郯録神宗嘗念開創之烈于藝祖燕秦二王之後詔推一人裂土王之從祀</hi>
　<hi>郊廟韓琦以為疑天下心不可乃用近屬封郡王之制以應詔以宗室世凖為安定郡王又按施氏原注</hi>
<pb n="KR4d0081_WYG_033-40a"/>
　<hi>安定郡王名世凖字君平祗畏端恪内恕外嚴自燕王以来子孫數百人君平為之長無敢少越繩檢一</hi>
　<hi>時翕然稱之間與學官講繹經書時以保静軍留後為安定郡王元祐八年薨詩中所云賢王指世凖也</hi>
　　附陳履常次韻<lb/>
　　洞庭木奴秋寸絲不挂手来輸步兵厨釀作靑田<lb/>
　　酒王家玉東西未覺歳華走方從羅浮山已作南<lb/>
　　陽夀還將甕頭春慰予雪入牖我方縛禪律一舉<lb/>
　　煩屢嗅東坡酒中仙醉墨燦星斗詩成以示我千<lb/>
　　金須敝帚何曾尊爼間着客面黧黝定須笑羙人<lb/>
<pb n="KR4d0081_WYG_033-40b"/>
　　蘸甲不濡口<lb/>
　　送路都曹<hi>并引</hi>
　乖崖公在蜀有録曹參軍老病廢事公責之曰胡不<lb/>
　歸明日參軍求去且以詩留别其略曰秋光都似宦<lb/>
　情薄山色不如歸意濃公驚謝之曰吾過矣同僚有<lb/>
　詩人而我不知因留而慰薦之予幼時聞父老言恨<lb/>
　不問其姓名今都曹路公以小疾求致仕予誦此詩<lb/>
　留之不可乃采前人意作詩送之并邀趙德麟陳履<lb/>
<pb n="KR4d0081_WYG_033-41a"/>
　常同賦一篇<lb/>
積雪困桃李春心誰為容淮光釀山色先作歸意濃我<lb/>
亦倦㳺者君恩繫疎慵欲留耿介士伴我衰遲蹤吏課<lb/>
升斗積崎嶇等鉛舂那将露電身坐待收千鍾結髪空<lb/>
百戰市人看先封<hi>别本作鋒訛</hi>誰能搔白首抱闗望夕烽子<lb/>
意諒已成我言寜復從恨無乖崖老一洗芥蔕胸我田<lb/>
荆溪上伏臘亦麤供懐哉江南路㑹作林下逢<lb/>
　路都曹<hi>名糺丹陽人見陳後山集又宋史職官志軍州諸曹官録事參軍居首稱都曹</hi>
<pb n="KR4d0081_WYG_033-41b"/>
　　附陳履常作<lb/>
　　身退不待年意足不願餘寜聞有餘論但問我何<lb/>
　　如才名四十載盛氣盖諸儒獨無出水力竟與黿<lb/>
　　鼉俱晚為府中掾直前不趦趄何曾愧俯仰頗亦<lb/>
　　困囁嚅有粟尚可餬有酒尚可娛一朝脱章綬用<lb/>
　　意不躊躇富貴亦何有惜君寜挽裾人生一世間<lb/>
　　僅得還其軀謝公江海人此計竟亦踈千金一大<lb/>
　　錢二子雙明珠妙語發幽光東坡為欷歔不知兩<lb/>
<pb n="KR4d0081_WYG_033-42a"/>
　　疏去能亦有此無聊為三徑資從此並門居<lb/>
　　次韻陳履常雪中<hi>一本無雪中二字</hi>
可憐擾擾雪中人飢飽終同寓一塵老檜作花眞强項<lb/>
凍鳶儲肉巧謀身忍寒吟咏君堪笑得暖讙呼我未貧<lb/>
坐聴屐聲知有路擁裘来看玉梅春<lb/>
　<hi>按趙德麟侯鯖録云元祐六年冬汝陰久雪人飢一日天未明東坡先生簡召議事曰某一夕不寐念潁</hi>
　<hi>人之飢欲出百餘千造炊餅救之老妻謂某曰子昨過陳見傅欽之言簽判在陳賑濟有功不問其賑濟</hi>
　<hi>之法某遂相招令畤面議曰巳備之矣今細民之困不過食與火耳義倉之積榖數千石便可支散以救</hi>
<pb n="KR4d0081_WYG_033-42b"/>
　<hi>下民作院有炭數萬稱酒務有柴數十萬稱依元價賣之可濟中民先生曰吾事濟矣遂草放積欠賑濟</hi>
　<hi>奏陳履常有詩先生次韻有可憐擾擾雪中人之句為是故也</hi>
　　附陳履常原作<hi>後山集題云連日大雪以疾作不出聞蘇公與德麟同登女郎臺</hi>
　　掠地衝風敵萬人蔽天宻雪幾微塵漫山塞壑疑<lb/>
　　無地投隙穿帷巧致身暎積讀書今已老閉門髙<lb/>
　　卧不緣貧遥知更上湖邊寺一笑潛囘萬室春<hi>自注</hi>
　　<hi>是日賜柴米</hi>
　　附趙徳麟次韻<hi>此詩從侯鯖録采出</hi>
<pb n="KR4d0081_WYG_033-43a"/>
　　坎壈中年坐愛人老来貂鼎視埃塵鐵霜帶面惟<lb/>
　　憂國機穽當前不為身發廩已康諸縣命蠲逋一<lb/>
　　洗幾年貧歸来又捧寛民詔不愧毫端爾許春<lb/>
　　<hi>慎按趙德麟在潁州與先生唱酬之什不減履常惜多不傳舊從侯鯖録得此詩録置箧笥後撿施</hi>
　　<hi>氏原本陳趙二篇並載注中多被新刻刪去今補録</hi>
　　二鮮于君以詩文見寄作詩為謝<lb/>
我懐元祐初圭璋滿清班維時南隆老奉使獨未還迂<lb/>
叟向我言青齊歳方艱斯人乃德星遣出虛危間<hi>公自注温</hi>
<pb n="KR4d0081_WYG_033-43b"/>
<hi>公謂余曰子駿福星也京東人困甚且令往彼</hi>召用既晚矣天命良復慳一朝<lb/>
失老驥寂寞空帝閑至今清夜夢枕衾<hi>一作簟</hi>有餘潸<hi>一作</hi>
<hi>清</hi>喜聞二三子結髪師閔顔髙論邈河漢清詩鳴珮環<lb/>
遥知三日雪積玉埋崧山誰念此幽桂坐䝉榛與菅故<lb/>
人在潁尾投詩清泠灣<lb/>
　二鮮于君<hi>淮海集鮮于子駿行狀男五人一早卒頡偃師縣尉羣鳳州司法參軍綽承務郎一</hi>
　<hi>未仕皆有學行而頡尤自立士大夫稱之云云二君未詳孰是</hi>南隆<hi>方輿勝覽唐時魯滕二王皆鎭</hi>
　<hi>閬州以衙宇卑陋遂修餙宏大之擬于宫苑謂之隆苑</hi>奉使<hi>東都事略鮮于侁傳神宗朝侁為利</hi>
<pb n="KR4d0081_WYG_033-44a"/>
　<hi>州路轉運使又為京東轉運使所代吳居厚以掊歛虐下侁繼之務為寛大司馬光云子駿一路福星云</hi>
　<hi>云</hi>虛危間<hi>漢書地理志齊地虛危之分野東有淄川東莱琅邪髙宻膠東南有泰山城陽北有</hi>
　<hi>千乘清河西有濟南平原皆齊分也清類天文分野之書女虛危齊分野</hi>召用<hi>鮮于子駿行状二聖</hi>
　<hi>臨御召還為太常少卿東都事略本傳云元祐中召為太常少卿拜左諫議大夫除集賢修撰出知陳州</hi>
　<hi>卒年六十九</hi>崧山<hi>行狀子駿塟潁昌府陽翟縣按嵩山在陽翟縣界其諸子必家于此</hi>
　　次韻趙德麟雪中惜梅且餉柑酒三首<lb/>
千花未分出梅餘遣雪摧殘計已疎卧聞㸃滴如秋雨<lb/>
知是東風為掃除<lb/>
<pb n="KR4d0081_WYG_033-44b"/>
閬苑千葩暎玉宸人間只有此花新飛霙要欲<hi>一本作欲要</hi>
先桃李散作千林火迫春<lb/>
蹀躞嬌黄不受鞿東風暗與色香歸偶逢白墮争春手<lb/>
<hi>一作酒</hi>遣入王孫玉斚飛<lb/>
　　和陳傳道雪中觀燈<lb/>
新年樂事嘆何曾閉閤燒香一病僧未忍便傾澆别酒<lb/>
且来同看照愁燈潁魚躍處新亭近湖雪消時畫舫升<lb/>
祗恐尊前無此客清詩還有士龍能<lb/>
<pb n="KR4d0081_WYG_033-45a"/>
　陳傳道<hi>施氏原注名師仲履常之兄家居彭城履常在潁傳道来訪</hi>士龍<hi>指履常也</hi>
　　閱世堂<hi>一作亭</hi>詩贈任仲微<lb/>
任公鎭西南嘗贈繞朝策當時若盡用善陣無赫赫凄<lb/>
凉十年後邪正久已白却留封德彞天意眇難測象賢<lb/>
眞驥種號訴甘百謫豈云報私仇<hi>一本作仇讐</hi>禍福指絡脉<lb/>
言才食舊德但恐里門窄傷心千騎歸贈印黄壤隔惟<lb/>
有亭<hi>一作庭</hi>前檜閱世不改色千年與井在記此王粲宅<lb/>
　任仲微<hi>淮海集任師中墓表子二人大節大防仲微大防字也</hi>却留封德彝<hi>按墓</hi>
<pb n="KR4d0081_WYG_033-45b"/>
　<hi>表師中在瀘州為納溪砦互市毆殺夷人事公意主招撫而轉運判官意與公異專為攻討之計公争之</hi>
　<hi>勿能得嘆曰邉患自此始矣其後乞弟果反如公所料云云愚按師中久已下世而轉運判官此時想尚</hi>
　<hi>無恙故詩用封德彞事反言以譏之墓表不載運判姓名俟再攷</hi>象賢<hi>漢書王嘉傳注象賢者象</hi>
　<hi>其先祖父之賢者</hi>
　　附子由作<hi>欒城集題云蔡州任氏閱世堂</hi>
　　朱君長桐鄉死食桐鄉社吏民安君德君亦愛其<lb/>
　　下遺言於斯葬存殁勿相捨自知得民深千載誰<lb/>
　　似者任君治新息寛惠洽鰥寡強梁順敎詔桴鼓<lb/>
<pb n="KR4d0081_WYG_033-46a"/>
　　不鳴野三年去復還園木裁拱把居人敬閭巷禽<lb/>
　　鳥依屋瓦蒼然百尺檜直幹任大厦相要勿翦伐<lb/>
　　令尹昔所舎<lb/>
　　<hi>按子由集中又有閱世亭前古檜詩云人言此樹三百年未知昔是何人植君家大夫老不遇一生</hi>
　　<hi>使氣未嘗屈没身不復歸故里遺愛自知懐舊邑此翁此檜兩相似相與閱世何終極云云詩長不</hi>
　　<hi>具録因兩公詩尾俱及檜事聊摘數語以資援証</hi>
　　新渡寺送任仲微<lb/>
春陰欲落雪野氣方升雲我㳺清潁尾想見翠被君古<lb/>
<pb n="KR4d0081_WYG_033-46b"/>
來聚散地與子復言分倦㳺安税駕瘦田失歸耘獨宿<lb/>
古寺中荒雞亂鳴羣送子以曉角幽幽醒時聞<lb/>
　　送運判朱朝奉入蜀<hi>一本送朱世昌使蜀</hi>
靄靄青城雲娟娟峨睂月隨我西北来照我光不滅我<lb/>
在塵土中白雲呼我歸我㳺江湖上明月濕我衣岷峨<lb/>
天一方雲月在我側謂是山中人相望了不隔夢尋西<lb/>
南路黙數長短亭似聞嘉陵江跳波吹枕<hi>一作錦</hi>屏送君<lb/>
無一物清江飲君馬路穿慈竹林父老拜馬下不用驚<lb/>
<pb n="KR4d0081_WYG_033-47a"/>
走藏使者我友生聴訟如家人細説為汝評若逢山中<lb/>
友問我歸何日為話腰脚輕猶堪踏泉石<lb/>
　朱朝奉<hi>名世昌字康叔注詳前</hi>慈竹林<hi>雲笈七籖眉州彭山縣有本竹觀在彭山治北</hi>
　<hi>相傳以為竹林黄帝所手植者詩中所云路穿慈竹林當指其地施注舊引筍譜云云似無千涉</hi>
　<hi>慎按以上五古别本分作五言絶句七首今從施氏注原本合成一首</hi>
　　病中夜讀朱博士詩<lb/>
病眼亂燈火細書數塵沙君詩如秋露浄我空中花古<lb/>
語多妙寄可識不可誇巧笑在頩頬哀音餘摻撾曾坑<lb/>
<pb n="KR4d0081_WYG_033-47b"/>
一掬春紫餅供千家懸知貴公子醉眼無眞茶崎嶇爛<lb/>
石上得此一寸芽緘封勿浪出湯老客未嘉<lb/>
　朱博士<hi>名失考疑即朱遜之見本巻</hi>曾坑<hi>蔡忠惠集引東溪試茶録云北苑鳯凰山連屬</hi>
　<hi>諸焙所産者味嘉慶歴中歳貢有曾坑上品一斤叢出于此氣味殊薄</hi>湯老<hi>茶經其沸如魚目微</hi>
　<hi>有聲為一沸緣邊如湧泉連珠為二沸騰波鼔浪為三沸已上水老不可食孟蜀人毛文錫茶譜騰波鼓</hi>
　<hi>浪水氣全消謂之老湯太平清話蔡君謨湯取嫩不取老盖謂團餅茶發耳</hi>
　　趙德麟餞飲湖上舟中對月<lb/>
老守惜春意主人留客情官餘閒日月湖上好清明新<lb/>
<pb n="KR4d0081_WYG_033-48a"/>
火發茶乳温風散粥餳酒闌紅杏闇日落大堤平清夜<lb/>
除燈坐孤舟擘岸撐逮君幘未墮對此月猶横<lb/>
　<hi>按周公益題䟦云東坡以元祐六年秋到潁州明年春赴維揚此詩題曰西湖月夜泛舟公在潁僅半年</hi>
　<hi>集中自放魚長韻而下凡六十餘詩歴考先生所至歳月惟潁為少而留詩獨多以年譜考之先生自潁</hi>
　<hi>移揚在元祐七年二月</hi>
　　和趙德麟送陳傳道<lb/>
二陳既妙士兩歐惟徳人王孫乃龍種世有籋雲麟五<lb/>
君從我㳺傾寫出怪珍俗物敗人意茲㳺<hi>施氏原本作得訛</hi>實<lb/>
<pb n="KR4d0081_WYG_033-48b"/>
清醇那知有聚散佳夢失欠伸我舟下清淮沙水吹玉<lb/>
塵君行踏曉月疎木挂寸銀尚寄别後詩翦刻淮南春<lb/>
　五君<hi>任淵陳後山詩注云東坡守潁時趙德麟作簽判後山為學官其兄傳道来過而歐陽叔弼季</hi>
　<hi>黙家居于潁東坡送傳道詩所謂五君從我逰是也</hi>
　<lb/>
　<lb/>
　<lb/>
　蘇詩補註巻三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蘇詩補註巻三十九</head>
    <p>
<pb n="KR4d0081_WYG_038-1a"/>
欽定四庫全書<lb/>
　蘇詩補註巻三十九　翰林院編修查慎行撰<lb/>
　古今體詩七十四首<hi>紹聖二年乙亥在惠州作</hi>
　　寄鄧道士<hi>并引</hi>
　羅浮山有野人相傳葛稚川之𨽻也鄧道士守安山<lb/>
　中有道者也嘗於菴前見其足跡長二尺許紹聖二<lb/>
　年正月二日予偶讀韋蘇州寄全椒山中道士詩云<lb/>
　今朝郡齋冷忽念山中客澗底束荆薪歸來煮白石<lb/>
<pb n="KR4d0081_WYG_038-1b"/>
　遙持一樽酒遠慰風雨夕落葉滿空山何處尋行迹<lb/>
　乃以酒一壺依蘇州韵作詩寄之<lb/>
一杯羅浮春遠餉采薇客遙知獨酌罷醉卧松下石幽<lb/>
人不可見清嘯聞月夕聊戱菴中人空飛本無迹<lb/>
　鄧守安<hi>字道立時居羅浮道院見本集與王敏中尺牘中</hi>
　<hi>慎按先生手書此詩石刻清嘯聞月夕聞字作閒今從施氏本</hi>
　　上元夜<hi>公自注惠州作</hi>
前年侍玉輦端門萬枝燈璧月掛罘罳珠星綴觚稜去<lb/>
<pb n="KR4d0081_WYG_038-2a"/>
年中山府老病亦宵興牙旗穿夜市鐵馬響春氷今年<lb/>
江海上雲房寄山僧亦復舉膏火松間見層層散策桄<lb/>
榔林林疎月鬅鬙使君置酒罷簫鼓轉松陵狂生來索<lb/>
酒<hi>公自注賈道人也</hi>一舉輒數升浩歌出門去我亦歸瞢騰<lb/>
　侍玉輦<hi>癸酉上元侍晏樓上詩見三十六巻</hi>
　　附子由次韵<lb/>
　　誰憐東坡老獨看南海燈故人隠山麓燕坐銷牀<lb/>
　　稜人生大運中往返成廢興炎起爨下薪凍合瓶<lb/>
<pb n="KR4d0081_WYG_038-2b"/>
　　中氷賴有不變處寂如方定僧建城亦巖邑燈火<lb/>
　　髙下層頭陀舊所識天寒髪鬅鬙問我何時來嗟<lb/>
　　哉谷為陵幸此米方賤日食聊一升夜行隨衆樂<lb/>
　　餔糟共騰騰<lb/>
　　正月二十四日與兒子過賴仙芝王原秀才僧曇<lb/>
　　穎行全道士何宗一同游羅浮道院及棲禪精舍<lb/>
　　過作詩和其韵寄邁迨一首<lb/>
㫁橋尋勝踐脱屨欣小揭瘴花已繁紅官栁尤疎細斜<lb/>
<pb n="KR4d0081_WYG_038-3a"/>
川二三子悼嘆吾年逝凄凉羅浮館風壁頽雨砌黄冠<lb/>
常苦飢迎客羞破袂仙山在何許歸鶴時墮毳﨑嶇食<lb/>
松黄欲救齒髪弊坐令禪客笑一夢等千嵗棲禪晚置<lb/>
酒蠻果粲蕉荔齋厨釜無羮野餉籃有蕙嬉游趁時節<lb/>
俯仰了此世猶當洗業障更作臨水禊寄書陽羨兒並<lb/>
語長頭弟門户各努力先期畢租税<lb/>
　賴仙芝<hi>虔州布衣時從東坡游見詩話總龜</hi>王原<hi>字子直亦䖍州人號鶴田山人見年譜中</hi>
　　正月二十六日偶與數客野步嘉祐僧舍東南野<lb/>
<pb n="KR4d0081_WYG_038-3b"/>
　　人家雜花盛開扣門求觀主人林氏媪出應白髮<lb/>
　　青帬少寡獨居三十年矣感嘆之餘作詩記之<lb/>
縹蒂緗枝出絳房緑隂青子送春忙涓涓泣露紫含笑<lb/>
熖熖燒空紅佛桑落日孤煙知客恨短籬破屋為誰香<lb/>
主人白髮青帬袂子美詩中黄四娘<lb/>
　嘉祐僧舍<hi>危素東坡書院記紹聖二年三月公自嘉祐寺復遷合江樓四月復遷嘉祐寺</hi>紫<lb/>
　含笑<hi>山中多含笑花見蒲澗詩自注</hi>紅佛桑<hi>南方草木狀朱槿花枝葉皆如桑葉光而厚樹</hi>
　<hi>髙止四五尺自二月開花至仲冬其花深紅色大如蜀葵上綴金色日光所爍疑若燄生</hi>
<pb n="KR4d0081_WYG_038-4a"/>
　　龍尾<hi>一作虎訛</hi>石研寄猶子逺<lb/>
皎皎穿雲月青青出水荷文章工㸃<graphic n="KR1709" url="https://raw.githubusercontent.com/kanripo/KR-Gaiji/master/images/KR1709.png" mimeType="image/png"/>忠義老研磨偉<lb/>
節何須怒寛饒要少和吾衰安用此寄與小東坡<hi>公自注逺</hi>
<hi>為人類予</hi>
　㸃<graphic n="KR1709" url="https://raw.githubusercontent.com/kanripo/KR-Gaiji/master/images/KR1709.png" mimeType="image/png"/>
                    <hi>音儼草書勢<graphic n="KR1709" url="https://raw.githubusercontent.com/kanripo/KR-Gaiji/master/images/KR1709.png" mimeType="image/png"/>相連也</hi>
　　贈王子直秀才<lb/>
萬里雲山一破裘杖端閒挂百錢游五車書已留兒讀<lb/>
二頃田應為鶴謀<hi>公自注子直住鶴田山</hi>水底笙歌蛙兩部山中<lb/>
<pb n="KR4d0081_WYG_038-4b"/>
奴婢<hi>苕溪漁隠叢話婢作隸</hi>橘千頭幅巾我欲相隨去海上何人<lb/>
識故侯<lb/>
　王子直<hi>即王原也同時又有王向亦字子直侯官人覽者辨之</hi>
　<hi>按苕溪叢話蘇子瞻嘗兩用孔稚圭鳴蛙事如水底笙歌蛙兩部山中奴隸橘千頭雖以笙歌易鼓吹不</hi>
　<hi>碍其意同至于巳遣亂蛙成兩部則不知為何物亦是歇後語盖用事寧與出處語小異而意同不可盡</hi>
　<hi>牽出處語而意不顯也大是語病</hi>
　　惠州近城小山類蜀道春與進士許毅野步㑹意<lb/>
　　處飲之且醉作詩以記適參寥專使欲歸使持此<lb/>
<pb n="KR4d0081_WYG_038-5a"/>
　　以示西湖之上諸友庶使知予未嘗一日忘湖山<lb/>
　　也<lb/>
夕陽飛絮亂平蕪萬里春前一酒壺鐵化雙魚沈遠素<lb/>
劍分二嶺隔中區花曾識面香仍好鳥不知名聲自呼<lb/>
夢想平生消未盡滿林烟月到西湖<lb/>
　鐵化雙魚<hi>南史林邑傳日南夷帥范幼家奴嘗牧牛于山澗得鱧魚二化而為鐵</hi>
　　　　慎按此詩施氏原本失載新刻本載續補下<lb/>
　　　　巻今考据時地移編于此<lb/>
<pb n="KR4d0081_WYG_038-5b"/>
　　真一酒<hi>并引</hi>
　米麥水三一而已此東坡先生真一酒也<lb/>
撥雪披雲得乳泓蜜蜂又欲醉先生<hi>公自注真一色味頗類予在黄州日</hi>
<hi>所醖蜜酒也</hi>稻垂麥仰隂陽足器潔泉新表裏清曉日著顔<lb/>
紅有暈春風入髓散無聲人間真一東坡老與作青州<lb/>
從事名<lb/>
　真一酒<hi>本集寄建安徐得之真一酒法云嶺南不禁酒近得一釀法用白麫糯米清水三物釀成</hi>
　<hi>玉色絶似王駙馬家碧玉香白麫乃上等麫如常法起酵作蒸餅蒸熟後以竹篾穿挂風中兩月後用每</hi>
<pb n="KR4d0081_WYG_038-6a"/>
　<hi>料不過五斗毎米一斗炊熟急水淘過控乾𢷬細白麫末三兩拌勻入甕使有力者以手拍實按中為井</hi>
　<hi>子上廣下鋭于三兩末中預留少許糝盖醅面候漿水滿其中以刀劃破更炊新飯投之每斗投三升令</hi>
　<hi>入井子中以醅盖合毎斗入熟水兩盌更三五日可得好酒六升日數隨天氣冷煖自以意候之若天大</hi>
　<hi>熱减去麴半兩</hi>稻麥隂陽<hi>唐竇苹酒譜引春秋説題辭曰為酒據隂而動麥隂也黍陽也先漬</hi>
　<hi>麴而後投黍是陽得隂而沸乃成先生又有黍麥説云黍稻之出穗也必直而仰其熟也必曲而俯麥則</hi>
　<hi>反是此隂陽之辨也北方之稻不足于隂南方之麥不足于陽故南方無佳酒者以麴麥雜隂氣也又况</hi>
　<hi>南海無麥而用米作麴耶今取舶上麫作麴則酒亦絶佳王魯齋造化論麥受六陽之全故就實而昂稻</hi>
　<hi>分隂陽之半則未實而俯</hi>
<pb n="KR4d0081_WYG_038-6b"/>
　　遊博羅香積寺<hi>并引</hi>
　寺去縣七里三山犬牙夾道皆美田麥禾甚茂寺下<lb/>
　溪水可作碓磨若築塘百步閘而落之可轉兩輪舉<lb/>
　四杵也以屬縣令林抃使督成之<lb/>
二年流落鼃魚鄉朝來喜見麥吐芒東風搖波舞净緑<lb/>
初日泫露酣嬌黄汪汪春泥已没膝剡剡秋穀初分秧<lb/>
誰言萬里出無友見此二美喜欲狂三山屏擁僧舍小<lb/>
一谿雷轉松隂凉要令水力供臼磨與相地脈增隄防<lb/>
<pb n="KR4d0081_WYG_038-7a"/>
霏霏落雪看收麫隠隠叠鼔聞舂糠散流一啜雲子白<lb/>
炊裂十字瓊肌香豈惟牢九薦古味<hi>公自注束晳餅賦饅頭薄持起搜牢</hi>
<hi>九</hi>要使真一流天漿詩成捧腹便絶倒書生説食真膏<lb/>
肓<lb/>
　博羅<hi>元和郡縣志有博羅縣九域志廣南東路惠州領縣四博羅縣在州北四十五里</hi>林抃<lb/>
　<hi>王氏舊注抃字天和</hi>二美<hi>承上文指麥禾也</hi>
　　二<hi>一作三</hi>月十九日攜白酒鱸魚過詹使君食槐葉<lb/>
　　冷淘<lb/>
<pb n="KR4d0081_WYG_038-7b"/>
枇杷已熟粲金珠桑落初嘗灎玉蛆暫借垂蓮十分盞<lb/>
一澆空腹五車書青浮卵椀槐芽餅紅㸃氷盤藿葉魚<lb/>
醉飽髙眠真事業此生有味在三餘<lb/>
　蓮盞<hi>白居易詩酒鈎送盞推蓮子</hi>藿葉魚<hi>禮記少儀牛與羊魚之腥聶而切之為膾注聶</hi>
　<hi>之為言䐑也先藿葉切之復報切之則成膾按䐑直輒切廣韻䐑細切肉也施注新刻本訛以䐑為牒應</hi>
　<hi>改正</hi>
　　贈陳守道<lb/>
　一氣混淪生復生有形有心即有情共見利欲飲食事<lb/>
<pb n="KR4d0081_WYG_038-8a"/>
各有爪牙頭角爭爭時怒發霹靂火險處直在嵌巖坑<lb/>
人偽相加有餘怨天真喪盡無純誠徒自取先用極力<lb/>
誰知所得皆空名少微<hi>一本作為訛</hi>處士<hi>一本作處訛</hi>松栢寒蓬<lb/>
萊真人氷玉清山是心兮海為腹陽為神兮隂為精渇<lb/>
飲靈泉水飢食玉樹枝白虎化坎青龍離鎖禁姹女闗<lb/>
嬰兒樓䑓十二紅玻璃木公金母相東西純鉛真汞星<lb/>
光輝烏升兔降無年期停顔郤老只如此哀哉世人迷<lb/>
不迷<lb/>
<pb n="KR4d0081_WYG_038-8b"/>
　一氣混淪<hi>列子天瑞篇混淪者言萬物相渾淪而未相離也張湛注云渾然一氣尚未離散</hi>
　生形<hi>列子天瑞篇有生者有生生者有形者有形形者</hi>少微<hi>雲笈七籖陳少微字子明</hi>陽<lb/>
　神隂精<hi>紅鉛火龍訣云隂符陽火圓合天符皆依刻漏運行奪取氣候入神鼎中使真鉛天地之</hi>
　<hi>母受此運用而産神精墨鉛水虎訣云黒鉛者非是常物是𤣥天神水生于天地之先作衆物之母上為</hi>
　<hi>星辰下為真鉛之精常與太陽和合長養萬物先真聖師采此隂精誘合太陽之氣結為神丹</hi>虎坎<lb/>
　龍離<hi>龍虎經云若鉛外黒内懐金華金華者為青龍為黄為乾被褐懐玉卯為狂失玉者為白虎為</hi>
　<hi>丹砂為汞為坤内丹訣法水虎真汞之本火龍真鉛之門還丹根基于斯盡矣又本集寄子由龍虎坎離</hi>
　<hi>説云龍者汞也精也血也出於腎而肝藏之坎之物也虎者鉛也氣也力也出于心而肺生之離之物也</hi>
<pb n="KR4d0081_WYG_038-9a"/>
　<hi>世人不學其道龍常出於水故龍飛而汞輕虎常出于火故虎走而鉛枯順此者死逆此者仙故真人之</hi>
　<hi>言曰五行顛倒術龍從火裏出五行不順行虎向水中生盖離者麗也著物而見火之性也吾寂然無所</hi>
　<hi>引于外火無所麗則將焉往水其所妃也勢必從之坎者䧟也物至則受水之性也而况妃乎水火合則</hi>
　<hi>火不炎而水自上所謂龍從火裏出也龍出于火則龍不飛而汞不乾汞下入口滿而後嚥仍以空氣送</hi>
　<hi>至下丹田久則化而為鉛所謂虎向水中生也又云青龍屬東白虎屬西此其正也更歴分布者青龍建</hi>
　<hi>緯于酉白虎建緯于卯刑徳並㑹而龍虎歡喜顛倒相見以主生為徳若龍東虎西定位各居自生自旺</hi>
　<hi>則二物相競以主殺為刑又有續養生論其説畧同不復録</hi>木公金母<hi>參同契注云慈母云</hi>
　<hi>金金生坎水水即金公水稱孝子嚴父云木木生砂汞子又生孫子繼孫踵西王母傳云在昔道氣凝寂</hi>
<pb n="KR4d0081_WYG_038-9b"/>
　<hi>湛體無為將欲啟迪𤣥功化生萬物先以東華至真之氣化而生木公焉又以西華至妙之氣化而生金</hi>
　<hi>母焉</hi>純鉛真汞<hi>參同契癸為真/鉛壬為真汞</hi>烏兔<hi>𤣥奥集云日中烏比心中之液也月</hi>
　<hi>中兔比腎中之氣也又金丹歌云若也知時能運用金烏玉兔自西東</hi>
　　辨道歌<lb/>
北方正氣名袪邪東郊西應歸中華離南為室坎為家<lb/>
先凝白雪生黄芽黄河流駕紫河車水精池産紅蓮花<lb/>
赤龍騰霄驚盤蛇姹女含笑嬰兒呀十二樓瞰靈泉䨟<lb/>
華池玉液隂交加子馳午前無停差三田聚寳真生涯<lb/>
<pb n="KR4d0081_WYG_038-10a"/>
龜精鳳髓填谽谺天地駭有鬼神嗟一丹休别内外砂<lb/>
長修久餌須升<hi>一本作叔訛</hi>遐腸中澄結無餘柤俗骨變換<lb/>
顔如葩哀哉世人爭齒牙指偽為真正為哇輕肥甘美<lb/>
形驕奢譎詭詐妄言矜誇遊魚在網兔在罝一氣頓盡<lb/>
猶嘔啞餘生所託誠棲槎九原枯髀如亂麻胡不割衆<lb/>
如鏌鎁空與利名交撑拏胡不讓霜如文騧可惜貪愛<lb/>
相漫洿<hi>一作塗訛</hi>真心道意非不嘉餐金聞活非虚譁何須<lb/>
横議相疵瘕<hi>當作瑕</hi>衆口並發鳴羣鴉安知聚散同魚蝦<lb/>
<pb n="KR4d0081_WYG_038-10b"/>
自纒如繭居如蝸日懷嗔喜甘籠笯其去死地猶獵豭<lb/>
吾恨爾見有所遮海波或至驚井蛙烏輪即晩蟾影斜<lb/>
吾時俱睹超雲霞<lb/>
　北方正氣<hi>參同契衆邪辟除正氣常存注云北方坎位乃真鉛所居之本鄉居于此則金木火</hi>
　<hi>三方之正氣如水之朝宗内丹訣北方正氣純粹之精𤣥奥集北方正氣日月為輪搬水運火晝夜無停</hi>
　中華離坎<hi>參同契注子居北北乃坎之正位午居南南乃離之正位坎中有土曰戊離中有土</hi>
　<hi>曰已戊專坎之門掌先天真一之氣已直離之户積後天至真之汞謂戊已居中為水火所歸也</hi>白<lb/>
　雪黄芽<hi>參同契云津液腠理注云津乃玉津即白雪也液乃金液即黄芽也又金丹歌云白雪黄</hi>
<pb n="KR4d0081_WYG_038-11a"/>
　<hi>芽共一包</hi>河車<hi>參同契北方河車注云水本居北搬運而南使水自下升載寳而上如河車之運故</hi>
　<hi>云河車</hi>紅蓮花<hi>雲笈七籖凡欲胎息先丹田次存五臟次存心心如紅蓮花未開下垂黄庭經</hi>
　<hi>心部之宫蓮垂華註云心藏之質象蓮花之未開也</hi>赤龍<hi>紅鉛火龍訣依刻漏運行奪取氣候入神</hi>
　<hi>鼎中此法是大丹運火之秘訣養赤龍之魂方也</hi>姹女嬰兒<hi>𤣥奥集嬰兒在心姹女在背參</hi>
　<hi>同契河上姹女靈而最神又漢真人丹訣姹女隠在丹砂中注云姹女即汞也</hi>十二樓<hi>𤣥奥集何</hi>
　<hi>謂十二重樓答曰人之喉嚨管有十二節是也</hi>華池<hi>𤣥奥集以汞投鉛名曰華池紫清曰華池正在</hi>
　<hi>氣海内</hi>玉液<hi>𤣥奥集玉液口液又云何謂/瓊漿玉液答曰皆神水也</hi>子午<hi>參同契子當右</hi>
　<hi>轉午乃東旋上陽子注云子居五行之始故為一陽之首𤣥奥集在天為日月在人為心腎在時為子午</hi>
<pb n="KR4d0081_WYG_038-11b"/>
　<hi>在方為南北抱朴子云内卦三爻法一年之春夏一日之子後午前外卦三爻法一嵗之秋冬一日之午</hi>
　<hi>後子前子後進火午後退符其理一致</hi>三田聚寳<hi>𤣥奥集腦為上田心為中田氣海為下田</hi>
　<hi>悟真篇太一在爐宜慎守三田寳聚應三台</hi>龜精鳳髓<hi>𤣥奥集龜精鳳髓兔髓烏肝先天地</hi>
　<hi>精不過真鉛真汞交結而成</hi>鬼神嗟<hi>陳楠翠虚篇金翁玉姹奪造化神鬼哭泣驚相喧</hi>内<lb/>
　外砂<hi>悟真篇内藥還須外藥内通外亦須通外藥者金丹也内藥者金液還丹也</hi>顔如葩<lb/>
　<hi>參同契金砂入五内霧散若風雨薰蒸達四支顔色悦澤好</hi>餐金<hi>參同契金性不朽敗故為萬物</hi>
　<hi>寳術士服食之夀命得長久</hi>
　　　　慎按東坡晚年留心養生之術于龍虎鉛汞<lb/>
<pb n="KR4d0081_WYG_038-12a"/>
　　　　之説不但能言而且能行二詩闡抉道家内<lb/>
　　　　外丹殆無餘藴特為參合衆説詳加註釋使<lb/>
　　　　覽者瞭然此二首施氏原本不載据外集編<lb/>
　　　　惠州巻中今從之<lb/>
　　江漲用過韻<lb/>
草木生故墟牛羊滿空瀆春江圍草市夜浪浮竹屋已<lb/>
連漲海白尚帶霍山綠坎離更休王魚鼈横陵陸得非<lb/>
崑崙囚欲報陸渾衂行看北風競來救南國蹙長驅連<lb/>
<pb n="KR4d0081_WYG_038-12b"/>
山燒一掃含沙毒孤吟愍造化何時停倚伏當憐水旱<lb/>
甿<hi>一作氓</hi>不作舟車蓄江流儻席巻社酒期茅縮<lb/>
　霍山<hi>廣東舊志霍山在龍川縣北一百里舊經云髙七千餘丈周逥三百六十里峰有三百六十可</hi>
　<hi>居者七十二遊名山記云秦時有霍龍者龍川人避亂隠此遇真人授以金液還生丹功成仙去後人因</hi>
　<hi>以霍名山曹松詩七千七百七十丈丈丈藤蘿入九天即指此也</hi>
　　附子由次韻<hi>欒城集題云次韵姪過江漲</hi>
　　隂滛夏為秋雨暴溪作瀆缺防舊通市流潦幾入<lb/>
　　屋雖幸廩粟空猶惜畦蔬綠鹿駭不擇音鴻羈分<lb/>
<pb n="KR4d0081_WYG_038-13a"/>
　　遵陸室誚曾子還城謳華元衂中情久岑寂外物<lb/>
　　競排蹙設心等一慈開懐受諸毒道力雖未究游<lb/>
　　波偶然伏糧須三月聚艾要三年蓄君恩許北還<lb/>
　　從此當退縮<lb/>
　　連雨江漲二首<lb/>
越井岡頭雲出山牂牁江上水如天牀牀避漏幽人屋<lb/>
浦浦移家蜑子船龍巻魚蝦并雨落人隨雞犬上牆眠<lb/>
只因樓下平階水長記先生過嶺年<lb/>
<pb n="KR4d0081_WYG_038-13b"/>
　越井岡<hi>南越志天井岡下有越王井深百餘尺云是趙佗所鑿太平寰宇記天井岡在南海縣北</hi>
　<hi>四里呉萊南海古蹟記越井岡有趙陀井一曰鮑姑井鮑姑者稚川之妻善灸贅痝唐崔偉遇姑得越井</hi>
　<hi>岡茶南漢劉龑時改名為玉龍泉禁民間不得私汲</hi>牂牁<hi>史記西南夷傳王恢使番陽令唐䝉風指</hi>
　<hi>曉南越南越食䝉蜀枸醬䝉問所從來曰道西北牂牁牂牁江廣數里出畨禺城下注云牂牁繫船杙以</hi>
　<hi>為地名名勝志西江在廣州城西北五十里源自牂牁合灕江過肇慶亦曰桂水與滇水滙入於海亦三</hi>
　<hi>江之一也</hi>浦浦<hi>水經易水東過范陽縣南注云易水又東與濡水合水流徑通長廡廣宇周施浦浦</hi>
　<hi>棟宇咸淪柱礎猶存鄭谷詩白頭波上白頭翁家逐船移浦浦風</hi>蜑子船<hi>北史蠻獠傳南方曰</hi>
　<hi>蠻其流曰蜑曰獽曰獠曰㐌太平寰宇記蜑户生在江海居於舟船隨潮往來捕魚為業若居平陸死亡</hi>
<pb n="KR4d0081_WYG_038-14a"/>
　<hi>即多似江東白水郎也陳師道叢談二廣居山谷間不隸州縣者謂之猺人舟居謂之蜑人</hi>
急雨蕭蕭作晚凉卧聞榕葉響長廊微明燈火耿殘夢<lb/>
半濕簾櫳浥舊香髙浪隠牀吹甕盎暗風驚樹擺琳琅<lb/>
先生不出晴無用留與空堦滴夜長<lb/>
　　附子由次韻<lb/>
　　南過庾嶺更千山蒸潤由來共一天雲塞虛空雨<lb/>
　　翻甕江侵城市屋浮船東郊晚稻須重揷西舍原<lb/>
　　蠶未及眠獨棹扁舟趁申卯米鹽奔走笑當年<lb/>
<pb n="KR4d0081_WYG_038-14b"/>
　　客到炎陬喜暫凉江吹虛閣雨侵廊回看野寺山<lb/>
　　溪隔卧覺晨炊稻飯香荔餉深紅陋櫻棗桂醅淳<lb/>
　　白比琳琅恩移嶠北應非晩未省南遷日月長<lb/>
　　贈曇秀<lb/>
白雲出山初無心棲鳥何必戀舊<hi>一作山</hi>林道人偶愛山<lb/>
水故縱步不知湖嶺深空巖已禮百千相曹溪更欲瞻<lb/>
遺像要知水味孰冷煖始信夢時非幻妄袖中忽出貝<lb/>
葉書中有璧月綴星珠人間勝絶畧已徧匡廬南嶺并<lb/>
<pb n="KR4d0081_WYG_038-15a"/>
西湖西湖北望三千里大隄冉冉横秋水誦師佳句説<lb/>
南屏瘴雲應逐秋風靡胡為只作十日歡杖策復尋歸<lb/>
路難留師<hi>一作荻芽</hi>筍蕨不足道<hi>一作遇訛</hi>悵望荔子何時丹<lb/>
　曇秀<hi>即芝上人先生守揚州有唱和詩見三十五巻</hi>
　　　　慎按此詩施氏原本失載新刻本載續補上<lb/>
　　　　巻今移編於此曇秀至惠州詳見後注<lb/>
　　附叔黨七律一首<lb/>
　　三年避地少經過十日論詩喜琢磨自欲灰心老<lb/>
<pb n="KR4d0081_WYG_038-15b"/>
　　南嶽猶能繭足到東坡來時野寺無魚鼓去後閒<lb/>
　　門有雀羅從此期師真似月㫁雲時復挂星河<lb/>
　　<hi>慎按本集先生書叔黨送曇秀詩後云僕在廣陵作詩送曇秀云老芝如雲月炯炯時一出今復來</hi>
　　<hi>惠州見余余已絶不作詩兒子過粗能搜句時有可觀此篇殆咄咄逼老人矣特為書之以滿行槖</hi>
　　<hi>云云叔黨所著名斜川集惜不傳今從先生全集采附</hi>
　　和郭功甫韻送芝道人游隠静<lb/>
觀音妙智力應感隨緣度芝師訪東坡寧辭萬里步道<lb/>
義妙相契十年同去住行窮半世間又欲浮杯渡我願<lb/>
<pb n="KR4d0081_WYG_038-16a"/>
焚囊缽不作陳<hi>一作塵</hi>俗具㑹取却歸時只是而今路<lb/>
　妙智力<hi>法華經普門品觀音妙智力能救世間苦</hi>
　　　　慎按先生歸自海南有次韻郭功甫絶句二<lb/>
　　　　首功甫是時當亦宦游嶺外今考青山集無<lb/>
　　　　送芝道人作以上二詩施氏原本不載今從<lb/>
　　　　新刻續補上巻連類編次<lb/>
　　次韻定慧欽長老見寄八首<hi>并引</hi>
　蘇州定慧長老守欽使其徒卓契順來惠州問予安<lb/>
<pb n="KR4d0081_WYG_038-16b"/>
　否且寄擬寒山十頌語有璨忍之通而詩無島可之<lb/>
　寒吾甚嘉之為和八首<lb/>
左角看破楚南柯聞長滕鈎簾歸乳燕穴紙出癡蠅為<lb/>
䑕常留飯憐蛾不㸃燈﨑嶇真可笑我是小乗僧<lb/>
　定慧寺<hi>吳郡志定慧寺在萬壽院之西本子院也</hi>契順<hi>真西山云東坡謫嶺南故舊少通問</hi>
　<hi>者在蜀則巢元修在呉則契順皆徒步萬里訪之于荒陬絶徼之外元修以此名登青史號稱卓行契順</hi>
　<hi>亦托是以傳契順之言曰惟無所求故來惠州盖有求則有欲有欲則失其本心世之小人疾視君子正</hi>
　<hi>坐有欲故爾鐡網珊瑚載東坡惠州帖云蘇州定慧院學佛者卓契順謂邁曰惠州不在天上行即到耳</hi>
<pb n="KR4d0081_WYG_038-17a"/>
　<hi>當為子持書問之紹聖二年三月二日契順涉江渡嶺徒行露宿黧面繭足以至惠州得書竟還為書淵</hi>
　<hi>明歸去來辭以貽之庶幾契順托此文以不朽云○按先生長子邁時在常州契順南來為先生達家書</hi>
　<hi>也</hi>寒山<hi>天台國清寺碑記云豐干禪師垂跡國清寺有一貧士從寒巖來曰寒山子干稱為寒山</hi>
　<hi>文殊後天台守訪之與拾得遁入巖穴其穴自合有詩頌散題山林間寺僧集之成巻</hi>
鐵橋本無柱石樓豈有門舞空五色羽吠雲千嵗根松<lb/>
花釀仙酒木客餽山飱我醉君且去陶云吾亦云<lb/>
　鐵橋石樓<hi>皆羅浮峰名注詳上巻</hi>
羅浮髙萬仞下看扶桑卑黙坐朱明洞玉池自生肥從<lb/>
<pb n="KR4d0081_WYG_038-17b"/>
來性坦率醉語漏天機相逢莫相問我不記吾誰<lb/>
　性坦率<hi>杜甫詩嘗恐坦率性失身為杯酒</hi>
幽人白骨觀大士甘露㓕根塵各清净心境兩竒絶真<lb/>
源未純熟習氣餘陋劣譬如已放鷹中夜時掣紲<lb/>
　白骨觀<hi>按楞嚴經云白骨微塵歸于空虛詩中所云白骨觀本此</hi>甘露㓕<hi>什公注維摩經</hi>
　<hi>云梵本寂㓕甘露即實相也肇公曰大覺之道寂㓕無相至味和神喻若甘露</hi>純熟<hi>維摩經久於佛</hi>
　<hi>道心巳純熟</hi>
誰言窮巷士乃竊造化權所見皆我有安居受其全戲<lb/>
<pb n="KR4d0081_WYG_038-18a"/>
作一篇書千古發爭端儒墨起<hi>一作豈</hi>相殺予初本無言<lb/>
　儒墨<hi>莊子今世殊死者相枕也桁楊者相推也刑戮者相望也而儒墨乃始離支攘背乎桎梏之間</hi>
　<hi>又云天下大駭儒墨皆起</hi>
閒居蓄百毒救彼跛與盲依山作陶穴掩此暴骨横區<lb/>
區效一溉豈能濟含生力惡不已出時哉汝非爭<lb/>
　一溉<hi>嵇康養生論為稼於湯之世必一溉者後枯</hi>
少壯欲及物老閒餘此心微生山海間坐受瘴霧侵可<lb/>
憐鄧道士攝衣問呻吟覆舟却<hi>一作弔</hi>私渡㫁橋費千金<lb/>
<pb n="KR4d0081_WYG_038-18b"/>
净名毗耶中妙喜恒沙外初無來往相二土同一在云<lb/>
何定慧師尚欠行脚債請判維摩慿一到東坡界<lb/>
　净名<hi>即維摩誌也</hi>毗耶<hi>翻譯名義毗耶離此云廣博嚴凈其國中寛平城邑華麗故名</hi>二<lb/>
　土同一在<hi>維摩經維摩詰以神通力㫁取妙喜世界置于此土妙喜世界雖入此土而不増减</hi>
　<hi>于是世界亦不迫隘如本無異</hi>
　　三月四日遊白水山佛跡巖沐浴于湯泉晞髪于<lb/>
　　懸瀑之下浩歌而歸肩輿却行以與客言不覺至<lb/>
　　<hi>一有水北二字</hi>荔支浦上晚日蔥曨竹隂蕭然時<hi>一無時字</hi>荔<lb/>
<pb n="KR4d0081_WYG_038-19a"/>
　　子纍纍如芡實矣有父老年<hi>一無年字</hi>八十五指以告<lb/>
　　余曰及是可食公能攜酒來遊乎意欣然許之歸<lb/>
　　卧既覺聞兒子過誦淵明歸田園居詩六首乃悉<lb/>
　　次其韻始余在廣陵和淵明飲酒二十首今復為<lb/>
　　此要當盡和其詩乃已耳今書以寄妙總大士參<lb/>
　　寥子<lb/>
環州多白水際海皆蒼山以彼無盡景寓我有限年東<lb/>
家著孔丘西家著顔淵市為不二價農為不爭田周公<lb/>
<pb n="KR4d0081_WYG_038-19b"/>
與管蔡恨不茅三間我飽一飯足薇蕨補食前門生饋<lb/>
薪米救我厨無烟斗酒與隻雞酣歌餞華顛禽魚豈知<lb/>
道我適物自間悠悠未必爾聊樂我所然<lb/>
　東家<hi>家語魯人不識孔子聖人乃曰東家丘我知之矣</hi>茅三間<hi>殷芸小説蔡司徒在洛見</hi>
　<hi>陸機兄弟住參佐中三間瓦屋士龍住東頭士衡住西頭</hi>厨無烟<hi>白居易與李山人詩厨無烟火</hi>
　<hi>妻無室</hi>
窮猿既投林疲馬初解鞅心空飽新得境熟夢餘想江<lb/>
鷗漸<hi>一作稍</hi>馴集蜑叟已還往南池綠錢生北嶺紫筍長<lb/>
<pb n="KR4d0081_WYG_038-20a"/>
提壺豈解飲好語時見廣春江有佳句我醉墮渺莽<lb/>
　窮猿<hi>晉書李充傳禇裒引為㕘軍充以家貧苦求出外曰窮猿投林豈暇擇木乃除剡縣令</hi>
新浴覺身輕新沐感髮稀風乎懸瀑下却行咏而歸仰<lb/>
觀江搖山俯見月在衣步從父老語有約吾敢違<lb/>
　新沐新浴<hi>史記屈原傳新沐者必彈冠新浴者必振衣</hi>月在衣<hi>杜甫詩衣上見新月</hi>
老人八十餘不識城市娯造物偶遺漏同儕盡丘墟平<lb/>
生不渡江水北有幽居手揷荔支子合抱三百株莫言<lb/>
陳家紫甘冷恐不如君來坐樹下飽食攜其餘歸舍遺<lb/>
<pb n="KR4d0081_WYG_038-20b"/>
兒子懐抱不可虚有酒持飲我不問錢有無<lb/>
　陳家紫<hi>蔡襄茘支譜福州陳姓者因治居第平窊坎而樹之或云厥土肥沃所致今傳其種子者</hi>
　<hi>皆擇善壤終莫能及</hi>
坐倚朱藤杖行歌紫芝曲不逢商山翁見此野老足願<lb/>
同荔支社長作雞黍局教我同光塵月固不勝燭<hi>公自注莊</hi>
<hi>子曰月固不勝火郭象曰大而闇不若小而明陋哉斯言也予為更之曰明于大者必晦于小月能燭天下而</hi>
<hi>不能燭毫釐此所以不勝火也然卒之火勝耶月勝耶</hi>霜飇散氛祲廓然似朝旭<lb/>
　歌紫芝<hi>杜甫詩悵望神歌紫芝曲</hi>
<pb n="KR4d0081_WYG_038-21a"/>
昔我在廣陵悵望柴桑陌長吟飲酒詩頗獲一笑適當<lb/>
時已放浪朝坐夕不夕矧今長閒人一刼展過隙江山<lb/>
亙隠見出没為我役斜川追淵明東皋友王績詩成竟<lb/>
何為六博本無益<lb/>
　　　　慎按韓子蒼詩話淵明歸田園居末篇乃序<lb/>
　　　　行役與前五首不類今俗本乃取江文通種<lb/>
　　　　苗在東皋為末篇東坡因而和之陳述古家<lb/>
　　　　本止有五首予以為亦非也當如張相國本<lb/>
<pb n="KR4d0081_WYG_038-21b"/>
　　　　題云雜咏六首洪邁對雨編亦云歸園六首<lb/>
　　　　末一篇乃江文通雜擬三十首之一明言效<lb/>
　　　　陶徵君田居盖陶之三章曰種豆南山下草<lb/>
　　　　盛豆苗稀晨興理荒薉帶月荷耡歸故文通<lb/>
　　　　曰雖有荷鋤倦濁酒聊自適正擬其意也今<lb/>
　　　　陶集訛編入東坡据而和之又東方有一士<lb/>
　　　　詩十六句重載于擬古九首中坡公亦遂兩<lb/>
　　　　和之皆隨意即成不復加細考耳先生在嶺<lb/>
<pb n="KR4d0081_WYG_038-22a"/>
　　　　南和陶詩始此施氏原本不載今從補注本<lb/>
　　　　考据年月分編餘放此<lb/>
　　聞正輔表兄將至以詩迎之<lb/>
生逢堯舜仁得作嶺南遊雖懷跫然喜豈免跕墮憂莫<lb/>
雨侵重膇曉烟騰鬱攸朝槃見蜜唧夜枕聞鵂鶹幾欲<lb/>
烹鬱屈固嘗饌鈎輈舌音漸獠變面汗嘗騂羞賴我存<lb/>
黄庭有時仍丹丘目聽不任耳踵息殆廢喉稍欣素月<lb/>
夜遂渡黄茅秋我兄清廟器持節瘴海頭蕭然三家步<lb/>
<pb n="KR4d0081_WYG_038-22b"/>
横此萬斛舟人言得漢吏天遣活楚囚惠然再過我樂<lb/>
哉十日留但恨參語賢忽潛九原幽萬里倘同歸兩鰥<lb/>
當對耰<hi>公自注軾喪婦已三年矣正輔近亦有亡嫂之戚故云</hi>强歌非真達何必<lb/>
取莊周<lb/>
　表兄正輔<hi>齊東野語云老蘇與妻黨程氏大不咸有自尤詩述其女事外家不得志以死其怨</hi>
　<hi>隙不平久矣其後東坡兄弟以念母之故相與釋憾程正輔於坡為表弟坡之南遷時宰聞其先世之隙</hi>
　<hi>遂以正輔為本路憲將使之甘心焉而正輔反篤中外之義周旋甚至坡唱和中亦可槩見也○慎按先</hi>
　<hi>生于程氏兄弟徳孺懿叔則稱表弟正輔則稱表兄周公謹以為表弟者訛</hi>黄茅<hi>南方草木狀芒</hi>
<pb n="KR4d0081_WYG_038-23a"/>
　<hi>茅枯時瘴疫大作交廣皆爾也土人呼曰黄茅瘴又曰黄芒瘴</hi>十日留<hi>本集先生與正輔尺牘云</hi>
　<hi>謫居窮寂誰復顧老兄不惜數舍之勞以成十日之㑹此意如何可忘</hi>
　　　　慎按先生謫嶺南程正輔為本路憲其按部<lb/>
　　　　至惠州不能確指為某時据本集尺牘當在<lb/>
　　　　乙亥春夏之交施氏原本前後參錯今取凡<lb/>
　　　　與正輔唱和者自此以下凡十章㑹萃一處<lb/>
　　　　以便觀覽<lb/>
　　再和<lb/>
<pb n="KR4d0081_WYG_038-23b"/>
稚川真長生少從鄭公遊孝章偶不死免為文舉憂餘<lb/>
齡㑹有適獨往豈相攸由來警露鶴不羨撮蚤鶹願加<lb/>
視後鞭同駕躅空輈寧飱墮齒堇勿憶齊眉羞何時遂<lb/>
縱壑歸路同首丘東<hi>一作泉訛</hi>岡松栢老西嶺橘柚秋著意<lb/>
尋彌明長頸髙結喉無心逐定遠燕頷飛虎頭君方卒<lb/>
功名一汎范蠡舟我亦霑霈渥漸解鍾儀囚寧須張子<lb/>
房萬户自擇留猶勝嵇叔夜孤憤甘長幽南窻可寄傲<lb/>
北山早歸耰此語君勿疑老彭跨商周<lb/>
<pb n="KR4d0081_WYG_038-24a"/>
　<hi>慎按此詩填寫故實不用隔句對法兩兩排比不覺其板重惟先生為之則可他人不能學亦不可學也</hi>
　　同正輔表兄游白水山<lb/>
偉哉造物真豪縱攫土搏沙為此弄劈開翠峽走雲雷<lb/>
<hi>一作雷霆</hi>截破奔流作潭洞因隨化人履巨跡得與仙兄躡<lb/>
飛鞚曳杖不知巖谷深穿雲但覺衣裘重坐看驚鳥救<lb/>
<hi>一作投</hi>霜葉知有老蛟蟠石罋金沙玉礫粲可數古鏡寳<lb/>
奩寒不動念兄獨立與世疎絶境難到惟我共永辭角<lb/>
上兩蠻觸一洗胸中九雲夢浮來山髙囘望失武陵路<lb/>
<pb n="KR4d0081_WYG_038-24b"/>
絶無人送筠籃擷翠爪甲香素綆分碧銀缾凍歸路霏<lb/>
霏湯<hi>一作暘</hi>谷暗野堂活活神泉湧解衣浴此無垢人身<lb/>
輕可試雲間鳳<lb/>
　飛鞚<hi>鮑昭詩飛鞚越平陸</hi>無垢人<hi>維摩經八解之浴池定水湛然滿布此七凈華浴此無垢</hi>
　<hi>人</hi>
　　與正輔游香積寺<hi>一本云次韻程正輔游香積寺</hi>
越山少松竹常苦野火厄此峯獨蒼然感荷佛祖力茯<lb/>
苓無人采千嵗化琥珀幽光發中夜見者惟木客我豈<lb/>
<pb n="KR4d0081_WYG_038-25a"/>
無長鑱真贋苦難識靈苖與毒草疑似在毫髪把玩竟<lb/>
不食棄置長太息山僧類有道辛苦嘗谷汲我慚作機<lb/>
舂鑿破混沌穴幽尋恐不繼書板記嵗月<lb/>
　作機舂<hi>孟東野詩機舂潺湲力按築閘作碓磨事見上巻香積寺詩序</hi>
　　次韻正輔同游白水山<lb/>
祇知楚越為天涯不知肝胆非一家此身如綫自縈繞<lb/>
左旋右轉隨繅車誤抛山林入朝市平地咫尺千褒斜<lb/>
欲從稚川隠羅浮先與靈運開永嘉首參虞舜欵韶石<lb/>
<pb n="KR4d0081_WYG_038-25b"/>
次謁六祖登南華仙山一見五色羽雪樹兩摘南枝花<lb/>
赤魚白蟹<hi>一作白魚赤蟹</hi>箸屢下黄柑綠橘籩常加糖霜不待<lb/>
蜀客寄荔支莫信閩人誇恣傾白蜜收五稜細斸黄土<lb/>
栽三椏<hi>公自注正輔分人參歸種韶陽來詩本用䃁字惠州無書不見此字所出且從木奉和</hi>朱<lb/>
明洞裏得靈草翩然放杖凌蒼霞豈無軒車駕熟鹿亦<lb/>
有鼓吹號寒蛙仙人勸酒不用勺石上自有尊罍窪徑<lb/>
從此路朝玉闕千里莫遣毫釐差故人日夜望我歸相<lb/>
迎欲到長風沙豈知乗槎天女側獨倚雲機看織紗世<lb/>
<pb n="KR4d0081_WYG_038-26a"/>
間誰似老兄弟篤愛不復相疵瑕相攜行到水窮處庶<lb/>
幾一見留子嗟千年枸杞常夜吠無數草棘工藏遮但<lb/>
令凡心一洗濯神人仙藥不我遐山中歸來萬想㓕豈<lb/>
復回顧雙雲<hi>一作飛</hi>鴉<lb/>
　石上尊罍<hi>羅浮記蝴蝶洞在麻姑臺西前為水簾洞其下有流杯池相傳八仙㑹飲于此</hi>長<lb/>
　風沙<hi>太平寰宇記長風沙在懐寧縣東百九十里元和四年入圖經名勝志長沙自小孤山來安慶</hi>
　<hi>城西南繞東而下池州接無為州界凡百餘里中央是長風沙鎮李白詩相迎不道逺直至長風沙</hi>
　　與程正輔遊碧落洞<lb/>
<pb n="KR4d0081_WYG_038-26b"/>
空山不難到絶境未易名何時謫仙人來作鈞天聲胸<lb/>
中幾雲夢餘地多<hi>一作方</hi>恢宏長庚與北斗錯落綴冠纓<lb/>
黄公獻紫芝赤松餽青精溪山久寂寞請續離騷經抱<lb/>
枝寒蜩咽繞耳飛蚊清謫仙撫掌笑笑此羽皇銘我頃<lb/>
嘗獨遊自適孤雲情君今又繼往霧雨愁青冥感君兄<lb/>
弟意尋羊問初平玉牀分箭鏃不忍獨長生詩成輒寄<lb/>
我妙絶陶謝并孤鴻方避弋老驥猶在坰鳥獸如可羣<lb/>
永寄槁木形何山不堪隠飲水自修齡<lb/>
<pb n="KR4d0081_WYG_038-27a"/>
　鈞天聲<hi>羅浮指掌圖記夜樂洞在上界三峯下昔人聞仙樂于此</hi>羽皇銘<hi>唐周䕫字羽皇</hi>
　<hi>曽游碧落洞作到難篇云周羽皇游于湞陽之石室兩崖巻束勢合如屋孱顔百間開待朝旭加以上戴</hi>
　<hi>霄峯中流清溪乳枝凝露而碧落松籟𠻳風而瑟瑟按公詩正用此事施氏補注云即新宫銘者大謬</hi>
　　次韻正輔表兄江行見桃花<lb/>
曲士賦懷沙草木傷莽莽徳人無荆棘坐失嶺嶠阻我<lb/>
兄瑚璉姿流落瘴江浦凈眼見桃花紛紛墮紅雨蕭然<lb/>
振衣裓笑問散花女我觀解語花粉色如黄土一言破<lb/>
千偈况爾初不語可憐一轉話他日如何舉故復此微<lb/>
<pb n="KR4d0081_WYG_038-27b"/>
吟聊和鷗鴉櫓江邊閒草木閒客當為主邇來子美瘦<lb/>
正坐作詩苦袖手焚筆研清篇真漫與願君<hi>一作兄</hi>理北<lb/>
轅六轡去如組上林桃花開水暖鴻北翥<lb/>
　焚研<hi>按君苖焚研事出晉書陸機傳而不著其姓困學紀聞云君苗姓崔</hi>漫與<hi>杜甫詩老去詩</hi>
　<hi>篇渾漫與别本作漫興者訛</hi>
　　追餞正輔表兄至博羅賦詩為别<lb/>
孤臣南游墮黄菅君亦何事來牧<hi>一作收訛</hi>蠻艤舟蜑户龍<lb/>
岡窟置酒椰葉桄榔間髙談已笑衰語陋傑句尤覺清<lb/>
<pb n="KR4d0081_WYG_038-28a"/>
詩孱博羅小縣僧舍古我不忍去君忘還君應回望秦<lb/>
與楚夢涉漢水愁秦闗我亦坐念髙安客神遊黄蘖參<lb/>
洞山何時曠蕩洗瑕垢<hi>一作謫</hi>與君歸駕相追攀梨花寒<lb/>
食隔江路兩山遙對雙烟鬟歸耕不用一錢物惟要兩<lb/>
脚飛孱顔玉牀丹鏃記分我助我金鼎光斕斑<lb/>
　博羅僧舍<hi>名勝志博羅縣有泊頭墟距羅浮十五里廣惠二州舟楫及自陸路至者皆于此登</hi>
　<hi>岸舊有圓照堂山僧以主遊客</hi>髙安客<hi>潁濱遺老傳上用李邦直為中書侍郎鄧聖求為尚書右</hi>
　<hi>丞㑹廷策進士邦直撰策題即為邪説以惑羣聽轍論之曰伏見御試策題歴詆近嵗行事有欲復熙寧</hi>
<pb n="KR4d0081_WYG_038-28b"/>
　<hi>元豐故事之意臣備位執政不敢不言奏入不報以本官出知汝州再謫知袁州未幾降分司南京筠州</hi>
　<hi>居住○按筠州宋改名髙安郡</hi>黄蘖<hi>傳燈録黄蘖山禪師名希遷往西江參百丈契悟心要</hi>洞<lb/>
　山<hi>傳燈録洞宗禪師名良价造雲巖有省接誨學侣于髙安之洞山諸方推為曹洞宗</hi>金鼎<hi>雲笈</hi>
　<hi>七籖造金鼎銘云后土金鼎生死長七神室明三圓五隂一混沌徘徊天地五里陽陽兩頭狀如雞子形</hi>
　<hi>具莫差黄白在裏訣曰金者太白之名呼之為鉛</hi>
　　再用前韻<lb/>
樂天雙髩如霜菅始知謝遣素與蠻我兄綠髮蔚如故<lb/>
已了夢幻齊人間蛾眉勸酒聊爾耳處仲太忍茂𢎞孱<lb/>
<pb n="KR4d0081_WYG_038-29a"/>
三杯徑醉便歸卧海上知復幾往還連娟六么趁蹋踘<lb/>
杳眇三叠縈陽闗酒醒夢㫁何所有落花流水空青山<lb/>
忽驚鐃鼓發半夜明月不許幽人攀贈行無物惟一語<lb/>
莫遣瘴霧侵雲鬟羅浮道人一傾盖欲繫白日留君顔<lb/>
應知我是香案吏他年許綴蓬萊班<hi>結韻前作斑此作班義各不同不應</hi>
<hi>通用</hi>
　　戯和正輔<hi>别作甫訛</hi>一字韻<lb/>
故居劍閣隔錦官柑果薑蕨交荆菅竒孤甘挂汲古綆<lb/>
<pb n="KR4d0081_WYG_038-29b"/>
僥覷敢掲鈎金竿已歸耕稼供藁秸公貴幹蠱髙巾冠<lb/>
改更句格各蹇<hi>當作謇</hi>吃姑因狡獪加間闗<lb/>
　一字韻<hi>蔡寛夫詩話聲韻之興其變日多四聲中又别其清濁以為雙聲一韻者以為疊韻盖以</hi>
　<hi>輕重為清濁爾所謂前有浮聲則後有切響王融雙聲詩云園蘅眩紅蘤湖荇燡黄花迴鶴横淮翰逺越</hi>
　<hi>合雲霞以此求之可見○按南史謝莊傳王元謨問莊何者為雙聲何者為疊韻答曰互䕶為雙聲磝碻</hi>
　<hi>為疊韻云云盖雙聲者同音而不同韻疊韻者同音又同韻也今所云一字韻乃古之雙聲也</hi>
　　　　慎按此詩施氏原本不載新刻本題云戯和<lb/>
　　　　正輔外集載惠州巻中正甫作正輔即程正<lb/>
<pb n="KR4d0081_WYG_038-30a"/>
　　　　輔也故類編于此<lb/>
　　桄榔杖寄張文潛一首時初聞黄魯直遷黔南范<lb/>
　　淳父九疑也<lb/>
睡起風清酒在亡身隨殘夢兩茫茫江邊曳杖桄榔瘦<lb/>
林下尋苖蓽撥香獨步倘逢勾漏令逺來莫恨曲江張<lb/>
遙知魯國真男子獨憶平生盛孝章<lb/>
　桄榔杖<hi>本集與張文潛尺牘云屏居荒服無一物為信有桄榔方杖一枚前此土人不知以此為</hi>
　<hi>杖也</hi>黄魯直遷黔南<hi>宋史黄庭堅傳哲宗初立召為神宗實録檢討紹聖初章惇論實録</hi>
<pb n="KR4d0081_WYG_038-30b"/>
　<hi>多誣貶涪州别駕黔州安置山谷年譜章惇蔡卞論實録詆誣俾前史官分居畿邑以待黄庭堅書鐵爪</hi>
　<hi>治河有同兒戯至是首問焉</hi>范淳父九疑<hi>宋史范祖禹傳元祐中拜翰林學士宣仁崩紹</hi>
　<hi>述之論興有相章惇意祖禹力言惇不可用言者攻之連貶武安軍節度副使昭州别駕安置永州○按</hi>
　<hi>東都亊畧與本傳小有異同謂祖禹初貶提舉明道宫繼責武安節度副使再貶韶州别駕賀州安置考</hi>
　<hi>之哲宗本紀紹聖元年冬祖禹與庭堅同貶永豐黔州安置至三年秋再責授祖禹昭州别駕賀州安置</hi>
　<hi>先生作詩當在紹聖元年本傳正合當從宋史</hi>
　　四月十一日初食荔支<lb/>
南村諸楊北村盧<hi>公自注謂楊梅橘盧也</hi>白華青葉冬不枯垂黄<lb/>
<pb n="KR4d0081_WYG_038-31a"/>
綴紫烟雨裏特與荔子<hi>一作支</hi>為先驅海山仙人絳羅襦<lb/>
紅紗中單白玉膚不須更待妃子笑風骨自是傾城姝<lb/>
不知天公有意無遣此尤物生海隅雲山得伴松檜老<lb/>
霜雪自困樝梨麄先生洗盞酌桂醑氷盤薦此赬虯珠<lb/>
似聞江鰩斫玉柱更洗河豚烹腹腴<hi>公自注予嘗謂荔支厚味髙格兩絶</hi>
<hi>果中無比惟江鰩柱河豚魚近之耳</hi>我生涉世本為口一官久已輕蓴鱸<lb/>
人間何者非夢幻南來萬里真良圖<lb/>
　四月荔支<hi>茘支譜四月熟者生嶺南火山佳者六月方熟東坡所云四月十一日是特廣南火</hi>
<pb n="KR4d0081_WYG_038-31b"/>
　<hi>山者耳太平寰宇記火山直對梧州城山上有荔支四月先熟以其地熱故曰火山核大而味酸</hi>中<lb/>
　單<hi>漢書江充傳衣紗縠禪衣師古注禪衣今之朝服中禪也演繁露禪字或為單古之法服朝服必有</hi>
　<hi>中單正如今之背子事物紀原謂漢髙與項羽戰汗透中單且曰中單即汗衫非也</hi>伴松檜<hi>梁溪</hi>
　<hi>漫志東坡茘支詩云雲山得伴松檜老常疑此句似泛後見習閩廣者云福州至于海南凡宰上木松檜</hi>
　<hi>之外雜植荔支取其枝葉隂覆所以有此語</hi>江鰩柱<hi>郭璞江賦玉珧海月肉吐石華江鄰幾雜</hi>
　<hi>志四明海物江鰩柱第一介甫云鰩字當作珧即今蛤蜊柱韓文公所謂馬甲  柱也能改齋漫録紹聖中詔</hi>
　<hi>福唐與明州嵗貢車螯肉柱五十斤俗謂之紅蜜丁即東坡詩中所謂江鰩柱也</hi>腹腴<hi>禮記少儀</hi>
　<hi>冬右腴注氣在下腴腹下也疏腴謂魚腹冬時氣下在魚腹故右腴</hi>
<pb n="KR4d0081_WYG_038-32a"/>
　　答周循州<lb/>
蔬飯藜牀破衲衣掃除習氣不吟詩前生自<hi>一作似</hi>是盧<lb/>
行者後學過呼韓退之未敢叩門求夜話時叨送米續<lb/>
晨炊知君清俸難多輟且覔黄精與療飢<lb/>
　周循州<hi>周彦質字文之時為循州守見本集和陶詩題中元和郡縣志循州漢南海郡之博羅縣</hi>
　<hi>梁置梁化郡隋開皇十年于此置循州取循江為名循江在海豐縣東南九域志廣南東路循州海豐郡</hi>
　<hi>軍事治龍川縣</hi>
　　荔支嘆<lb/>
<pb n="KR4d0081_WYG_038-32b"/>
十里一置飛塵灰五里一堠兵火催顛阬仆谷相枕籍<lb/>
知是荔支龍眼來飛車跨山鶻横海風枝露葉如新採<lb/>
宫中美人一破顔驚塵濺血流千載永元荔支來交州<lb/>
天寳嵗貢取之涪至今欲食林甫肉無人舉觴酹伯游<lb/>
<hi>公自注漢永元中交州進荔支龍眼十里一置五里一堠奔騰死亡罹猛獸毒蟲之害者無數唐羌字伯游為</hi>
<hi>臨武長上書言狀和帝罷之唐天寳中盖取涪州荔支自子午谷路進入</hi>我願天公憐赤子<lb/>
莫生尤物為瘡痏雨順風調百穀登民不飢寒為上瑞<lb/>
君不見武夷溪邊粟粒芽前丁後蔡相籠加<hi>公自注大小龍茶始</hi>
<pb n="KR4d0081_WYG_038-33a"/>
<hi>于丁晉公成于蔡君謨歐陽永叔聞君謨進小龍團驚嘆曰君謨士人何至作此事</hi>爭新買寵各<lb/>
出意今年鬬品充官茶<hi>公自注今年閩中監司乞進鬬茶許之</hi>吾君所乏<lb/>
豈此物致養口體何陋耶洛陽相君忠孝家可憐亦進<lb/>
姚黄花<hi>公自注洛下貢花自錢惟演始</hi>
　置堠<hi>史記田横至尸鄉廏置注云謂置馬以傳驛者風俗通漢改郵為置唐時十里為雙堠五里為</hi>
　<hi>隻堠白居易詩道旁堠一雙復一隻</hi>永元荔支<hi>慎按三輔黄圖曰漢武元鼎六年破南越建扶</hi>
　<hi>荔宫自交阯移植荔支數百株于庭無一生者後數嵗偶一本稍活終無花實其後則嵗貢焉郵傳者斃</hi>
　<hi>于道路極為生民之患据此則荔支入貢不始于永元至永元中因唐羌言乃罷貢耳</hi>天寳嵗<lb/>
<pb n="KR4d0081_WYG_038-33b"/>
　貢取涪<hi>慎按唐時進荔支或以為南海或以為蜀其説不一舊唐書帝幸驪山貴妃生日命小部</hi>
　<hi>張樂長生殿因進新曲未有名會南方進荔支因名荔支香樂史楊妃外傳十四載六月一日貴妃生日</hi>
　<hi>㑹南海進荔支因以名曲國史補貴妃生于蜀好食荔支南海所生尤勝蜀者故毎嵗飛馳以進此南海</hi>
　<hi>嵗貢之証也而蔡君謨荔支譜呉曾漫録以為涪州張君房以為忠州胡仔叢話謂長安來自巴蜀方輿</hi>
　<hi>紀勝謂涪州有妃子園當時以馬遞七日七夜至京故杜牧華清宫詩云一騎紅塵妃子笑無人知道茘</hi>
　<hi>支來今以杜少陵詩考之一則云憶昔南海使奔騰進荔支又云炎方毎續朱櫻獻又云憶過瀘戎摘荔</hi>
　<hi>支少陵在天寳朝目擊其事故云爾意當時南海與蜀中固嘗並進也東坡詩云天寳嵗貢取之涪與唐</hi>
　<hi>書杜詩不合為詳考附志于此</hi>武夷<hi>輿地廣記淳化五年升建州崇安場為縣地有武夷山太平寰</hi>
<pb n="KR4d0081_WYG_038-34a"/>
　<hi>宇記武夷山在建陽縣北蕭子開建安記云山髙五百仞顧野王謂地仙之宅傳云昔有仙人武夷君居</hi>
　<hi>此</hi>粟粒<hi>梅堯臣建溪新茗詩粟粒烹甌起龍文御餠加武夷山記山産茶如粟粒者初春芽茶也</hi>
　<hi>品最貴</hi>鬬品<hi>范仲淹鬬茶歌北苑將期/獻天子林下雄豪先鬬美</hi>洛陽進花<hi>全芳備祖</hi>
　<hi>引洛陽風土記云洛陽至今六驛舊未嘗進花李相迪留守始以花進乗驛馬晝夜馳至京師所進止姚</hi>
　<hi>黄魏紫三四朶用菜葉實籠中又以蠟封花蒂數日不落迄今貢不絶王闢之澠水燕談亦云李文定始</hi>
　<hi>進牡丹○慎按宰輔編年録李迪天禧中㕘知政事拜相五月而罷知鄆州明道二年自河陽再召入相</hi>
　<hi>罷知亳州尋降知密州康定中知天雄考文定前後歴官未嘗為洛陽守也錢惟演于乾興中自樞相罷</hi>
　<hi>任天聖中除判陳州自言先隴在洛陽願司宫鑰遂命守河南今先生稱為洛陽相君㫁為錢思公無疑</hi>
<pb n="KR4d0081_WYG_038-34b"/>
　<hi>李文定賢相也豈可令䝉不韙之名因舉舊説牽連辨正及此</hi>姚黄<hi>埤雅牡丹之名以姓著者姚黄</hi>
　<hi>牛黄姚黄者出姚氏此花之出子今未十年姚氏居曰司馬坂地屬河陽而花傳洛陽一嵗不過數朶錢</hi>
　<hi>思公嘗言人謂牡丹為花王今姚黄真為王而魏紫乃后也</hi>
　<hi>慎按詩中雨順風調百穀登民不飢寒為上瑞二句諸刻本所無今据施注原本增入</hi>
　　附子由作<lb/>
　　蜀中荔支止嘉州餘波及眉半有不稻糠宿火却<lb/>
　　霜霰結子僅與黄金侔近聞閩尹傳種法移種成<lb/>
　　都出巴峽名園競擷絳紗苞密漬瓊膚甘且滑北<lb/>
<pb n="KR4d0081_WYG_038-35a"/>
　　遊京洛墮紅塵箬籠白曬稱最珍思歸不復為蓴<lb/>
　　菜欲及炎風朝露勻平居著鞭苦不早東坡南竄<lb/>
　　嶺南道海邊百物非平生獨數山前荔支好荔支<lb/>
　　色味巧留人不管年來白髮新得歸便擬尋鄉路<lb/>
　　棗栗園林不須顧青枝丹實須一株丁寧附書老<lb/>
　　農圃<lb/>
　　六月十二日酒醒步月理髪而寢<lb/>
羽蟲見月爭翾<hi>一作翻</hi>翻我亦散髪虛明軒千梳冷快肌<lb/>
<pb n="KR4d0081_WYG_038-35b"/>
骨醒風露氣入霜蓬根起舞三人漫相屬停杯一問終<lb/>
無言曲肱薤簟有佳處夢覺瓊樓空㫁魂<lb/>
　千梳<hi>賈島詩頭髪干梳下</hi>
　　附子由次韻<lb/>
　　水上有車車自翻懸霤如綫垂前軒霜蓬已枯不<lb/>
　　再綠有客勸我抽其根<hi>自注近有道士相教拔曰後以水火養之當不復生</hi>
　　<hi>故以為答</hi>枯根一去紫茸茁珍重己試幽人言紛紛華<lb/>
　　髮何足道當返六十過去魂<lb/>
<pb n="KR4d0081_WYG_038-36a"/>
　　和子由次月中梳頭韻<lb/>
夏畦流膏白雨翻北窻幽人卧羲軒風輪曉長春筍節<lb/>
露珠夜上秋禾根<hi>公自注或為予言草木之長常在時明間早作而伺之乃見其拔起數寸</hi>
<hi>竹筍尤甚又夏秋之交稻方含秀黄昏月出露珠起于其根纍纍然忽自騰上若有推之者或入于莖心或垂</hi>
<hi>于葉端稻乃秀實騐之信然此二事與子由養生之論契故以此為寄</hi>從來白髮有公道<lb/>
始信丹經非妄言此身法報本無二他年妙絶兼形魂<lb/>
<hi>公自注傳燈録有形神具妙者乃不復有解化之事</hi>
　法報<hi>維摩經注佛有三身曰法報應法報二身佛自受用</hi>形魂<hi>太靈真人存三魂法祝曰太陽</hi>
<pb n="KR4d0081_WYG_038-36b"/>
　<hi>散暉垂光紫青來入我魂照我五形</hi>
　　余遷惠州一年衣食漸窘重九伊邇<hi>一作將近</hi>尊俎蕭<lb/>
　　然乃和淵明貧士七篇以寄許下髙安宜興諸子<lb/>
　　姪并令過同作<lb/>
長庚與殘月耿耿如相依以我旦暮心惜此須臾暉青<lb/>
天無今古誰知織烏飛我欲作九原獨與淵明歸俗子<lb/>
不自悼顧憂斯人飢堂堂誰有此千駟良可悲<lb/>
　作九原<hi>禮記趙文子與叔譽觀乎九京文子曰死者如可作也吾誰與歸</hi>
<pb n="KR4d0081_WYG_038-37a"/>
夷齊恥周粟髙歌誦虞軒産禄彼何人能致綺與園古<lb/>
來避世士<hi>一作人</hi>死灰或餘烟末路益可羞朱墨手自研<lb/>
淵明初亦仕絃歌本誠言不樂乃徑歸視世差獨賢<lb/>
　<hi>按詩眼云東坡和陶詩夷齊恥周粟云言夷齊自信其去雖武周不能挽之使留若四皓自信其進雖產</hi>
　<hi>禄之聘亦為之出盖古人無心于功名信道而進退天下萬世之是非不能回奪伯夷之非武王綺園之</hi>
　<hi>從禄産自合為世所笑不當有名偶然聖賢辨論之乃信于天下非其始望故其名之傳如死灰之餘烟</hi>
　<hi>也後來君子不能以道進退又不能忘世俗之毁譽多作文以自明其出處如客難解嘲是也故曰朱墨</hi>
　<hi>手自研若淵明初亦仕本無心于民雖晉末亦仕合于園綺之出其去也亦不待以微罪行不樂乃徑歸</hi>
<pb n="KR4d0081_WYG_038-37b"/>
　<hi>合于夷齊之去其不為功名累其進退盖相似使其易地未必不追蹤二子也東坡作文工于命意必超</hi>
　<hi>然獨立于衆人之上非若昔人之稱淵明以退為髙耳</hi>
誰謂淵明貧尚有一素琴心閒手自適寄此無窮音佳<lb/>
辰愛重九芳菊起自尋疎巾歎虛漉塵爵笑空斟忽餉<lb/>
二萬錢顔生良足欽急<hi>别本作思訛</hi>送酒家保勿違故人心<lb/>
　素琴<hi>晉書陶潛傳性不解音而蓄素琴一張弦徽不具毎朋酒之㑹則撫而和之曰但識琴中趣何</hi>
　<hi>勞弦上聲</hi>
人皆有耳目夫子曠與婁弱豪寫萬象水鏡無停酬閒<lb/>
<pb n="KR4d0081_WYG_038-38a"/>
居惜重九感此嵗月周端如孔北海只有尊空憂二子<lb/>
不並時髙風兩無儔我後<hi>一作復</hi>五百年清夢未易求<lb/>
芙蓉雜金菊枝葉長闌干遙憐退朝人餻酒出大官豈<lb/>
知江海上落英亦可餐典衣作重陽<hi>一作九</hi>徂嵗<hi>一作暑</hi>慘<lb/>
將<hi>一作多</hi>寒無衣粟<hi>一作寒</hi>我膚無酒嚬我顔貧居真可嘆<lb/>
二事長相闗<lb/>
　落英<hi>楚詞夕餐秋菊之落英</hi>
老詹亦白髪<hi>公自注惠州太守詹範字器之</hi>相對垂霜蓬賦詩殊有味<lb/>
<pb n="KR4d0081_WYG_038-38b"/>
涉世非所工杖藜山谷間狀類渤海龔半道要我飲意<lb/>
與王𢎞同有酒我自至不須遣龎通門生與兒子杖屨<lb/>
聊相從<lb/>
我家六兒子流落三四州辛苦見<hi>一作更</hi>不識今與農圃<lb/>
儔買田帶修竹築室依清流未能遣一力分汝薪水憂<lb/>
坐念北歸日此勞未易酬我獨遺以安鹿門有前修<lb/>
　六兒子<hi>先生之子邁迨過潁濱之子遲适逺</hi>鹿門<hi>後漢龎公傳劉表問先生不肯官禄後世</hi>
　<hi>何以遺子孫公曰世人皆遺以危今獨遺以安後登鹿門山采藥不返</hi>
<pb n="KR4d0081_WYG_038-39a"/>
　　　　慎按以上七首施氏原本不載今從和陶巻<lb/>
　　　　中分編<lb/>
　　食檳榔<hi>一作檳桹</hi>
月照無枝林夜棟立萬礎眇眇雲間扇䕃此八<hi>一作九</hi>月<lb/>
暑上有垂房子下繞降刺禦風欺紫鳳卵雨暗蒼龍乳<lb/>
裂包一墮地還以皮自煮北客初未諳勸食俗難阻中<lb/>
虛畏泄氣始嚼或半吐吸津得微甘著齒隨亦苦面目<lb/>
太嚴冷滋味絶媚嫵誅彭勲可策推轂勇宜賈瘴風作<lb/>
<pb n="KR4d0081_WYG_038-39b"/>
堅頑導利時有補藥儲固可爾果錄詎用許先生失膏<lb/>
粱便腹委敗鼓日噉過一粒腸胃為所侮蟄雷殷臍腎<lb/>
藜藿腐亭午書燈看膏盡鉦漏歴歴數老眼怕少睡竟<lb/>
使赤眥弩渇思梅林嚥飢念黄獨舉奈何農經中收此<lb/>
困羈旅牛舌不餉人一斛肯多與乃知見本偏但可酬<lb/>
惡語<lb/>
　檳榔<hi>南方草木狀檳榔樹髙十餘丈皮似青銅下本不大上枝不小調直亭亭千萬若一森秀無柯</hi>
　<hi>端頂有葉葉似甘蕉風至獨動似舉羽扇以掃天葉下綴數房房綴數十實大如桃李味苦澁剝其皮鬻</hi>
<pb n="KR4d0081_WYG_038-40a"/>
　<hi>其膚以扶留藤及古墳灰并食則滑美下氣消穀一名賓門藥餞</hi>泄氣<hi>柳子厚集多食檳榔令人</hi>
　<hi>破氣</hi>
　　　　慎按此詩施氏原本不載今從新刻遺詩巻<lb/>
　　　　中移編<lb/>
　　送惠州監押<hi>一本作送都監北歸</hi>
一聲鳴<hi>一作鴻</hi>雁破江雲萬葉梧桐巻露銀我自飄零足<lb/>
羇旅更堪秋晚送行人<lb/>
　惠州都監<hi>按本集與惠州都監尺牘云君南來清節幹譽為有識所稱皆曰此東坡弟子由門</hi>
<pb n="KR4d0081_WYG_038-40b"/>
　<hi>下客也兩漢之士多起于游徼卒吏至公卿者多矣願益廣學問以期逺到觀先生期許如此其人可知</hi>
　<hi>惜逸其姓名又按職官分記御前忠佐軍頭有都監押監之名朝官為都監京官帶職者為押監</hi>
　　　　慎按此詩施氏原本不載今從新刻續補下<lb/>
　　　　巻中移編<lb/>
　　江月五首<hi>并引</hi>
　嶺南氣候不常吾嘗曰菊花開時乃重陽涼天佳月<lb/>
　即中秋不須以日月為㫁也今嵗九月殘暑方退既<lb/>
　望之後月出愈遲予嘗夜起登合江樓或與客游豐<lb/>
<pb n="KR4d0081_WYG_038-41a"/>
　湖入棲禪寺叩羅浮道院登逍遙堂逮曉乃歸杜子<lb/>
　美云四更山吐月殘夜水明樓此殆古今絶唱也因<lb/>
　其句作五首仍以殘夜水明樓為韻<lb/>
一更山吐月玉墖卧微瀾正似西湖上湧金門外看氷<lb/>
輪横海濶香霧入樓寒停鞭且莫上照我一杯殘<lb/>
　豐湖<hi>名勝志惠州城西有石埭山流泉濺沬若飛簾其水瀉入于豐湖即西湖也宋知州陳偁剏築</hi>
　<hi>亭館以増勝槩林俛豐湖集序云湖之潤溉田數百頃葦藕蒲魚之利嵗數萬民之取于湖者其施以豐</hi>
　<hi>故曰豐湖舊記謂即鱷湖非也隔水有山曰豐山自西逶迤入湖中有㸃翠洲雜花島歸雲洞諸勝</hi>逍<lb/>
<pb n="KR4d0081_WYG_038-41b"/>
　遙堂<hi>道士何宗一所居見本集詩題廣東舊志逍遙堂在豐湖方華洲之上</hi>玉墖<hi>即大聖墖</hi>
　<hi>在豐湖上棲禪寺東南見本集後巻悼朝雲詩序中</hi>湧金門<hi>咸淳臨安志西城三門曰清波錢塘</hi>
　<hi>湧金皆臨西湖</hi>
二更山吐月幽人方獨夜可憐人與月夜夜江樓下風<lb/>
枝久<hi>一作夕</hi>未停露草不可藉歸來掩闗卧唧唧夜蟲話<lb/>
三更山吐月棲鳥亦驚起起尋夢中游清絶正如此驅<lb/>
雲掃衆宿俯仰迷空水幸可飲我牛不須違洗耳<lb/>
四更山吐月皎皎為誰明幽人赴我約坐待玉繩横野<lb/>
<pb n="KR4d0081_WYG_038-42a"/>
橋多㫁板山寺有微行今夕定何夕夢中遊化城<lb/>
　化城<hi>法華經有一導師以方便力于險道中過三百由旬化作一城告衆人言汝等勿怖莫得退還</hi>
　<hi>于是衆人前入化城作己度想作安隠想</hi>
五更山吐月窻迥室幽幽玉鈎還挂户江練却明樓星<lb/>
河澹欲曉鼓角冷知秋不眠翻五詠清切變蠻謳<lb/>
　<hi>按劉辰翁云望後月遲或一更或二更愈遲愈佳乃是實見如此故看得杜詩别題中予嘗夜起以後是</hi>
　<hi>説數夜事</hi>
　　送佛面杖與羅浮長老<lb/>
<pb n="KR4d0081_WYG_038-42b"/>
十方三界世尊面都在東坡掌握中送與羅浮徳長老<lb/>
攜歸萬竅總號風<lb/>
　佛面杖<hi>未詳</hi>
　　　　慎按此詩施氏原本不載今從新刻續補下<lb/>
　　　　巻移編于此<lb/>
　　十一月九日夜夢與人論神仙道術因作一詩八<lb/>
　　句既覺頗記其語錄呈子由弟後四句不甚明了<lb/>
　　今足成之耳<lb/>
<pb n="KR4d0081_WYG_038-43a"/>
析塵妙質本來空<hi>公自注夢中于此句若了然有所得者</hi>更積微陽一線<lb/>
功照夜一<hi>一作孤</hi>燈長耿耿閉門千息自濛濛養成丹竈<lb/>
無烟火㸃盡人間有暈銅寄語山神停伎倆不聞不見<lb/>
我何窮<lb/>
　閉門千息<hi>雲笈七籖凡行氣之道當在密室閉門安牀暖席枕髙二寸半正身偃卧瞑目閉氣</hi>
　<hi>以鴻毛著鼻端鴻毛不動經三百息耳無所聞目無所見心無所思當以漸除之又云徐徐引氣出納則</hi>
　<hi>元氣亦不出如胎息者鼻中微微通氣往來到此雖千息亦不倦焉</hi>無烟火<hi>維摩經如無烟之火</hi>
　有暈銅<hi>雲笈七籖金丹部有赤銅去暈法取熟銅打作葉以牛皮膠煮之如粥以銅葉納中以鹽</hi>
<pb n="KR4d0081_WYG_038-43b"/>
　<hi>封之内爐中火之令烟盡極赤出冷砧上打之黒皮自落</hi>
　　附子由次韻<hi>欒城後集題云勸子瞻修無生法</hi>
　　除却靈明一一空年來丹竈漫施功掌中定有菴<lb/>
　　摩在雲際懸知霧雨濛己賴信心留赤電要須凈<lb/>
　　戒拂昬銅誰言逐客江南岸身世雖窮心不窮<lb/>
　　章質夫送酒六壺書至而酒不達戯作小詩問之<lb/>
白衣送酒舞<hi>一作侮訛</hi>淵明急掃風軒洗破觥豈意青州六<lb/>
從事化為烏有一先生空煩左手持新蟹漫繞東籬嗅<lb/>
<pb n="KR4d0081_WYG_038-44a"/>
落英南海使君今北海定分百榼餉春耕<lb/>
　章質夫<hi>宋史章楶字質夫浦城人仕至資政殿學士諡莊簡陳斯道叢談云東坡居惠州廣守月</hi>
　<hi>餽酒六壺吏嘗缺而亡之坡以詩謝云云据此則質夫時為廣州守可補史傳之缺</hi>舞淵明<hi>䂬溪</hi>
　<hi>詩話白衣送酒舞淵明人有疑舞字太過者及觀庾信答王褒餉酒詩未能扶畢卓猶足舞王戎舞字盖</hi>
　<hi>有所本</hi>
　　小圃五咏<lb/>
　　　人參<lb/>
上黨天下脊遼東真井底𤣥泉傾海腴白露灑天醴靈<lb/>
<pb n="KR4d0081_WYG_038-44b"/>
苖此孕毓肩股<hi>一作肢</hi>或具體移根到羅浮越水灌清泚<lb/>
地殊風雨隔臭味終祖禰青椏綴紫萼圓實墮紅米窮<lb/>
年生意足黄土手自啟上藥無炮炙齕齧盡根柢開心<lb/>
定魂魄憂恚何足洗糜身輔吾生<hi>一作軀</hi>既食首重稽<lb/>
　上黨遼東<hi>本草别録人參生上黨山谷及遼東陶隠居曰上黨在冀州西南次用髙麗者即遼</hi>
　<hi>東今沁州遼州等地並出人參盖俱與太行相接也</hi>
　　　地黄<lb/>
地黄飼老馬可使光鑒人吾聞樂天語喻馬施之身我<lb/>
<pb n="KR4d0081_WYG_038-45a"/>
衰正伏櫪垂耳氣不振移栽附沃壤蕃茂爭新春沈水<lb/>
得穉根重湯養陳薪投以東阿清和以北海醇崖蜜助<lb/>
甘冷山薑發芳辛融為寒食餳嚥作瑞露珍丹田自宿<lb/>
火渇肺還生津願餉内熱子一洗胸中塵<lb/>
　喻馬<hi>莊子以馬喻馬之非馬不如以非馬喻馬之非馬也</hi>沈水<hi>爾雅芐地黄也羅願云地黄以</hi>
　<hi>沈下者為貴為字從芐</hi>東阿清<hi>爾雅河水東逕東阿縣故城北注云大城北門内有大井深六</hi>
　<hi>七丈嵗嘗煮膠以貢天府故有阿井之名沈括筆談古説濟水伏流東阿亦濟水所經取井水煮膠謂之</hi>
　<hi>阿膠其性趨下清而且重陳斯道叢談阿井在陽穀縣故東阿城中惟二井甘水也相傳秤之比他井重</hi>
<pb n="KR4d0081_WYG_038-45b"/>
　<hi>一斤</hi>丹田<hi>本草地黄性膩得砂仁竄合五臟之氣歸宿丹田</hi>
　　　枸杞<lb/>
神藥不自閟羅生滿山澤日有牛羊憂嵗有野火厄越<lb/>
俗不好事過眼等茨棘青荑春自長絳珠爛莫摘短籬<lb/>
䕶新植紫筍生卧節根莖與花實收拾無棄物大將𤣥<lb/>
吾鬢小則餉我客似聞朱明洞中有千嵗質靈龎或夜<lb/>
吠可見不可索仙人倘許我借杖扶衰疾<lb/>
　　　甘菊<lb/>
<pb n="KR4d0081_WYG_038-46a"/>
越山春始寒霜菊晚愈好朝來出細粟稍覺芳嵗老孤<lb/>
根䕃長松獨秀無衆草晨光雖照耀秋雨半摧倒先生<lb/>
卧不出黄葉紛可掃無人送酒壺空腹嚼珠寳香風入<lb/>
牙頰楚些發天藻新荑蔚已滿宿根寒不槁揚揚弄芳<lb/>
蝶生死何足道頗訝昌黎公<hi>一作翁</hi>恨爾生不早<lb/>
　甘菊<hi>本草陶𢎞景曰菊有二種紫莖氣香而味甘者為真菊青莖而大作蒿艾氣味苦者名苦薏葉</hi>
　<hi>相似惟以甘苦别之花大而香者為甘菊范石湖菊譜引神農書以菊為養生上藥能輕身延年多至七</hi>
　<hi>十餘種惟甘菊可食</hi>
<pb n="KR4d0081_WYG_038-46b"/>
　　　薏苡<lb/>
伏波飯薏苡禦瘴傳神良能除五溪毒不救讒言傷讒<lb/>
言風雨過瘴癘久亦亡兩俱不足治但愛草木長草木<lb/>
各有宜珍産駢南荒絳囊懸茘支雪粉剖桄榔不謂蓬<lb/>
荻姿中有藥與糧舂為芡珠圓炊作菰米香子美拾橡<lb/>
栗黄精誑空腸今吾獨何者玉粒照座光<lb/>
　飯薏苡<hi>李石續博物志薏苡一名簳珠收子蒸令氣餾暴乾挼取作飯麫主不飢</hi>
　　雨後行菜圃<hi>一本無圃字</hi>
<pb n="KR4d0081_WYG_038-47a"/>
夢回聞雨聲喜我菜甲長平明江路濕並<hi>讀作傍去聲</hi>岸飛<lb/>
兩槳天公真富有乳膏瀉黄壤霜根一蕃滋風葉漸俯<lb/>
仰未任筐筥載已作杯盤<hi>一作桉</hi>想艱難生理窄一味敢<lb/>
專饗小摘飯山僧清安寄真賞芥藍如菌蕈脆美牙頰<lb/>
響白菘類羔豚冒土出蹯掌誰能視火候小竈當自養<lb/>
　　殘臘獨出二首<lb/>
幽尋本無事獨往意自長釣魚豐樂橋采杞逍遙堂羅<lb/>
浮春欲動雪日有清光處處野梅開家家臘酒香路逢<lb/>
<pb n="KR4d0081_WYG_038-47b"/>
眇道士疑是左元放我欲從之語恐復化為羊<lb/>
　豐樂橋<hi>失考當在豐湖上而地志不載</hi>
江邊有微行詰曲背城市平湖春草合步到棲禪寺堂<lb/>
空不見人老稚掩闗睡所營在一飽食巳寧復事客來<lb/>
豈無得施子凈掃地松風獨不靜送我作鼓吹<lb/>
　微行<hi>詩遵彼微行毛傳微行牆下徑也孔疏微細之徑道</hi>棲禪寺<hi>在豐湖上見後兩橋詩引</hi>
　<hi>中</hi>
　　贈包安靜先生茶<hi>别本無茶字</hi>二首<lb/>
<pb n="KR4d0081_WYG_038-48a"/>
皓色生甌面堪稱雪見羞東坡調詩腹今夜睡應休<hi>公自</hi>
<hi>注偶謁大中精藍中故人烹日注茶果不虛故詩以記之</hi>
建茶三十片不審味如何奉贈包居士僧房戰睡魔<hi>公自</hi>
<hi>注昨日㸃日注極佳㸃此復云罐中餘者可示及舟中滌神耳</hi>
　　　　慎按以上二首施氏原本載遺詩巻中外集<lb/>
　　　　以為在惠州作今据此移編<lb/>
　<lb/>
　<lb/>
<pb n="KR4d0081_WYG_038-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇詩補註巻三十九<lb/>
</p>
<p>
</p>
  </div>
</body>
</text>
</TEI>
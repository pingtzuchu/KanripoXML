<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蘇詩補註巻十五</head>
    <p>
<pb n="KR4d0081_WYG_014-1a"/>
欽定四庫全書<lb/>
　蘇詩補註巻十五　　翰林院編修查慎行撰<lb/>
　古今體詩六十三首<hi>起熙寧十年丁巳正月自宻州至京師四月後赴徐州任盡一</hi>
　<hi>年作</hi>
　　除夜大雪留濰州元日早晴遂行中途雪復作<lb/>
除夜雪相留元日晴相送東風吹宿酒瘦馬兀殘夢葱<lb/>
曨曉光開旋轉餘花弄下馬成野酌佳哉誰與共須臾<lb/>
晚雲合亂灑無缺空鵝毛垂馬騣自怪騎白鳯三年東<lb/>
<pb n="KR4d0081_WYG_014-1b"/>
方旱逃户連欹棟老農釋耒嘆淚入饑腸痛春雪雖云<lb/>
晚春麥猶可種敢怨行役勞助爾歌飯甕<lb/>
　濰州<hi>許慎説文濰水出瑯琊箕山亦名濰山太平寰宇記青州北海縣隋置濰州宋建隆五年建為</hi>
　<hi>北海軍西至東京一千三百二十里東南至宻州界七十五里曾鞏隆平集云乾徳二年以北海軍為濰</hi>
　<hi>州與太平寰宇記不合未詳孰是</hi>騎白鳯<hi>孫光憲北夢𤨏言沈詢除節旄曹唐作詩云玉詔新</hi>
　<hi>除沈侍郎便分茅土領東方不知今夜游何䖏侍從皆騎白凰皇不知者槩以為游仙詩</hi>
　　大雪青州道上有懷東武園亭寄交代<hi>一本無交代二字</hi>
　　孔周翰<lb/>
<pb n="KR4d0081_WYG_014-2a"/>
超然臺上雪城郭山川兩竒絶海風吹碎碧琉璃時見<lb/>
三山白銀闕葢公堂前雪緑窗朱户相明滅堂中美人<lb/>
雪爭妍粲然一笑玉齒頰就中山堂雪更竒青松怪石<lb/>
亂瓊絲惟有使君游不歸五更上馬愁斂眉君不見<hi>施氏</hi>
<hi>原本作是</hi>淮西李侍中夜入蔡州縛取吳元濟又不見<hi>施氏原本</hi>
<hi>作是</hi>襄陽孟浩然長安道上騎驢吟雪詩何當閉門<hi>一作户</hi>
飲美酒無人毁譽河東守<lb/>
　青州<hi>元和郡縣志青州北海郡齊營丘漢為臨淄唐武徳二年改青州置總管府東至宻州三百三</hi>
<pb n="KR4d0081_WYG_014-2b"/>
　<hi>十里太平寰宇記唐乾元中升平盧軍節度</hi>交代<hi>後漢書傅燮為漢陽太守初范津舉燮孝廉及</hi>
　<hi>為漢陽與燮交代合符而去</hi>超然臺<hi>注見/前</hi>葢公堂<hi>本集葢公堂記畧云曹參為齊</hi>
　<hi>相避正堂以舍葢公吾為膠西守知公為是邦人也求其墳墓子孫不可得慨然懷之治新寢於黄堂之</hi>
　<hi>北重門洞開盡城之南北相望如引繩名之曰葢公堂時從賓客僚吏游息其間而不敢居以待如公者</hi>
　<hi>焉</hi>山堂<hi>本集山堂銘序云熙寧九年六月大雨野人來告故東武城中溝瀆圯壞亂石無數取而</hi>
　<hi>儲之因守居之北牖為山且開新堂北向以寓目焉銘詞有因廡為堂踐城為山之句</hi>
　　至濟南李公擇以詩相迎次其韻二首<lb/>
敝裘羸馬古河濱野濶天低糝玉塵自笑餐氊典屬國<lb/>
<pb n="KR4d0081_WYG_014-3a"/>
來看換酒謫仙人宦游到䖏身如寄農事何時手自親<lb/>
剩作新詩與君和莫因風雨廢鳴晨<lb/>
　濟南<hi>元和郡縣志漢分齊郡立濟南國後為郡晉永嘉之後移理歴城即今理也于欽齊乘云漢濟</hi>
　<hi>南國元魏改為齊州天寳中改濟南郡宋書地理志厚陵以齊州防禦使入繼升節度○慎按淮海集中</hi>
　<hi>李公擇墓志云神宗初為右正言力詆新法落職通判滑州嵗餘徙知湖州遷尚書祠部員外郎徙知齊</hi>
　<hi>州東坡離宻正公擇知齊州時也宋史及東都事畧本傳俱失載以公詩考之與墓志正合</hi>玊塵<lb/>
　<hi>何遜雪詩若逐微風起誰言非玊塵</hi>
夜擁笙歌霅水濵囘頭樂事總成塵今年送汝作太守<lb/>
<pb n="KR4d0081_WYG_014-3b"/>
到䖏逢君是主人聚散細思都是夢身名漸覺兩非親<lb/>
相從繼燭何須問蝙蝠飛時日正晨<lb/>
　笙歌霅水濱<hi>本集定風波詞序云余昔與張子野劉孝叔李公擇陳令舉楊公素㑹於吳興</hi>
　<hi>時子野作六客詞其卒章云盡道賢人隱吳分試問也應旁有老人星凡十五年再過吳興而五人者皆</hi>
　<hi>亡矣</hi>
　　和孔君亮郎中見贈<lb/>
偶對先生盡一尊醉看萬物洶崩奔優游共我聊卒嵗<lb/>
骯髒如君合倚門只恐掉頭難久住應須傾葢便深論<lb/>
<pb n="KR4d0081_WYG_014-4a"/>
固知嚴勝風流在又見長身十世孫<hi>公自注戣字君嚴弟戡字君勝退之</hi>
<hi>志其墓云孔世三十八吾見其孫白而長身今君亮四十八世矣</hi>
　孔君亮<hi>事跡失考欒城集有孔君亮郎中新葺闕里西園棄官而歸七律一首亦宣聖後裔也</hi>
　掉頭傾葢<hi>按此詩後半首皆用孔姓事掉頭不肯住孔巢父也出杜詩孔子與程子傾葢而語</hi>
　<hi>出家語</hi>
　　　　慎按以上五首施氏原本編上巻之末今計<lb/>
　　　　年改編<lb/>
　　顔樂亭詩<hi>并序</hi>
<pb n="KR4d0081_WYG_014-4b"/>
　顔子之故居所謂陋巷者有井存焉而不在顔氏久<lb/>
　矣膠西太守孔君宗翰始得其地浚治其井作亭於<lb/>
　其上命之曰顔樂昔夫子以簞食瓢飲賢顔子而韓<lb/>
　子乃以為哲人之細事何哉蘇子曰古之觀人也必<lb/>
　於小者觀之其大者容有偽焉人能碎千金之璧不<lb/>
　能無失聲於破釡能搏猛虎不能無變色於蜂蠆孰<lb/>
　知簞食瓢飲之為哲人之大事乎乃作顔樂亭詩以<lb/>
　遺孔君正韓子之說且用以自警云<lb/>
<pb n="KR4d0081_WYG_014-5a"/>
天生蒸民為之鼻口美者可嚼芬者可臭美必有惡芬<lb/>
必有臭我無天游六鑿交鬬鶩而不返跬步商受偉哉<lb/>
先師安此微陋孟賁股栗虎豹於走渺然其身中亦何<lb/>
有我求至樂千載無偶執瓢從之忽焉在後<lb/>
　　　　慎按此詩施氏原本不載今從新刻續補下<lb/>
　　　　巻因人移編又司馬君實有顔樂亭頌李邦<lb/>
　　　　直有顔樂亭銘不具録<lb/>
　　送范景仁游洛中<lb/>
<pb n="KR4d0081_WYG_014-5b"/>
小人真闇事閒退豈公難道大吾何病言深聼者寒憂<lb/>
時雖早白駐世有還丹得酒相逢樂無心所遇安去年<lb/>
行萬里蜀路走千盤投老身彌健登山意未闌西游為<lb/>
櫻筍東道盡鵷鸞杖屨擕兒去園亭借客看折花斑竹<lb/>
寺弄水石樓灘鬻馬衰憐白驚雷怯笑韓蘚書標洞府<lb/>
<hi>公自注歐陽永叔嘗游嵩山日暮於絶壁上見苔蘚成文云神清之洞明日復尋不見</hi>松葢偃天<lb/>
壇試與劉夫子重尋靖長官<hi>公自注劉几云曾見人嵩山幽絶䖏眼光如猫意其</hi>
<hi>為靖長官也又送喬仝詩引云靖長官唐末五代人得道不死</hi>
<pb n="KR4d0081_WYG_014-6a"/>
　范景仁<hi>東都事畧范鎮字景仁成都華陽人舉進士英宗朝以學士出知陳州神宗即位復還翰</hi>
　<hi>林知通進銀臺司王安石改常平為青苗法鎮三上䟽爭之不報時年六十三即上言臣言不行無顔立</hi>
　<hi>於朝請致仕上表謝曰臣雖乞身而去敢忘憂國之心望陛下集羣議為耳目以除壅蔽之嫌任老成為</hi>
　<hi>腹心以養和平之福天下聞而壯之本集范蜀公墓志云熙寧中極論新法之害安石大怒自草制極口</hi>
　<hi>詆公落職翰林學士致仕</hi>憂時早白<hi>墓志又云仁宗即位三十五年未有繼嗣公上䟽請擇宗</hi>
　<hi>室賢者以繫天下心聞者為之股栗待罪百餘日章十九上鬚髪為白</hi>蜀路走千盤<hi>司馬</hi>
　<hi>温公詩話范景仁年六十三致仕一朝思鄉里遂輕行入蜀至成都日與鄉人飲樂散財於親舊之貧者</hi>
　<hi>遂游峨眉山青城山凡期嵗乃還京師</hi>石樓灘<hi>洛陽伽藍記城東門曰建春門門外有石樓榖</hi>
<pb n="KR4d0081_WYG_014-6b"/>
　<hi>水周圍繞城至建春門外東入陽渠</hi>天壇<hi>太平寰宇記天壇山在河南府澠池縣東北一名壇屋山</hi>
　<hi>高五百尺四絶如壇</hi>靖長官<hi>曾慥集仙傳云應靖不知何許人唐僖宗時為登封令既而棄官學</hi>
　<hi>道遂仙去隱其姓而以名顯故世謂之靖長官元祐中劉几常遇於嵩髙山中又張師正括異志静長官</hi>
　<hi>真定人登明經第一一旦棄妻子游名山數年不歸洛下有靳襲者於其家常設一榻枕褥甚潔云以待</hi>
　<hi>靜長官靜今隱嵩少間嵗或一再至靳氏以神仙事之靖與靜未知孰是</hi>
　<hi>烏臺詩案熙寧十年二月三日范鎮往西京軾作詩送之軾昨知宻州得替到關城外借得范鎮園安泊</hi>
　<hi>鎮鄉里世舊也其詩除無譏諷外云小人真闇事閒退豈公難意以諷今時小人以小才而享大位暗於</hi>
　<hi>事理以進為榮以退為辱范鎮前為侍郎難進易退小人不知也又云言深聼者寒軾謂鎮舊日多論時</hi>
<pb n="KR4d0081_WYG_014-7a"/>
　<hi>事其言深切聼者為恐意言鎮當時所言皆不便事也九月三十日在臺准問目供出其詩不係降到冊</hi>
　<hi>子内</hi>
　　附子由次韻<lb/>
　　尋山非事役行路不應難洛浦花初滿嵩髙雪尚<lb/>
　　寒平林抽凍筍竒艷變山丹節物朝朝好肩輿步<lb/>
　　步安酴醿釀臘酒苜蓿薦朝盤得意忘春晚逢人<lb/>
　　語夜闌歸休三黜柳賦咏五噫鸞鶴老身仍健鴻<lb/>
　　飛世共看雲程忽千里世路脱重灘西望應思蜀<lb/>
<pb n="KR4d0081_WYG_014-7b"/>
　　東還定過韓平川涉清潁絶頂上封壇出䖏看公<lb/>
　　意令人欲棄官<lb/>
　　次韻景仁留别<lb/>
公老我亦衰相見恨不數臨行一杯酒此意重山嶽歌<lb/>
詞白紵清琴弄黄鐘濁詩新眇難和飲少僅可學欲參<lb/>
兵部選有力誰如犖且作東諸侯山城雄鼓角南游許<lb/>
過我不憚千里邈會當聞公來倒屣髮一<hi>一作三</hi>握<lb/>
　　京師哭任遵聖<lb/>
<pb n="KR4d0081_WYG_014-8a"/>
十年不還鄕兒女日夜長豈惟催老大漸復成凋喪每<lb/>
聞耆舊亡涕泫聲輙放老任况竒逸先子推軰行文章<lb/>
得少<hi>一作小得</hi>譽詩語尤清壯吏能復所長談笑萬夫上自<lb/>
喜作劇縣偏工破豪黨奮髯走猾吏嚼齒對姦將哀哉<lb/>
命不偶每以才得謗竟使落窮山青衫就黄壤宦游久<lb/>
不樂江海永相望退耕本就君時節相勞餉此懷今不<lb/>
遂歸見纍纍𦵏望哭國西門落日銜千嶂平生惟一子<lb/>
抱負珠在掌見之齠齔中已有食牛量他年如入洛生<lb/>
<pb n="KR4d0081_WYG_014-8b"/>
死一相訪惟有王濬冲心知中散狀<lb/>
　任遵聖<hi>名孜注見前</hi>先子推軰行<hi>東都事畧任孜以學問氣節雄鄉閭名聲與蘇</hi>
　<hi>洵相上下</hi>劇縣<hi>遵聖曾為平原令見本集/送任伋通判黄州詩中</hi>一子<hi>東都事畧任伯雨字</hi>
　<hi>徳翁䆳於經術文力雄健其父孜字遵聖</hi>珠在掌<hi>白居易詩掌珠一顆兒三嵗</hi>
　　　　慎按此詩施氏原本訛編宻州巻中今改正<lb/>
　　書韓幹牧馬圖<lb/>
南山之下汧渭之間想見開元天寳年八坊分屯隘秦<lb/>
川四十萬匹如雲烟騅駓駰駱驪騮騵白魚赤兎騂皇<lb/>
<pb n="KR4d0081_WYG_014-9a"/>
䮧<hi>胡安切</hi>龍顱鳯頸獰<hi>苕溪叢話作矯</hi>且妍竒姿逸徳隱駑頑碧<lb/>
眼胡兒手足鮮嵗時翦刷供帝閑柘<hi>苕溪叢話作赭</hi>袍臨池侍<lb/>
三千紅粧照日光流淵樓下玊螭吐清寒往來蹙踏生<lb/>
飛湍衆工䑛筆和朱鉛先生曹覇弟子韓厩馬多肉尻<lb/>
<hi>空刀切</hi>脽<hi>音誰</hi>圓肉中畫骨誇尤難金覊玉勒繡羅鞍鞭箠<lb/>
刻烙傷天全不如此圖近自然平沙細草荒芊綿驚鴻<lb/>
脫兔爭後先王良挾䇿飛上天何必俛首服短轅<lb/>
　韓幹牧馬圖<hi>名畫記幹大梁人酉陽雜俎云藍田人唐朝名畫録以為京兆人未詳孰是名</hi>
<pb n="KR4d0081_WYG_014-9b"/>
　<hi>畫録幹天寳中召入供奉能狀飛龍之質圖噴玊之竒開元後外國名馬重譯累至明皇擇其良者與中</hi>
　<hi>國之駿同頒畫寫之陳闒貌之於前韓幹繼之於後寫渥洼之狀若在水中幹居神品矣</hi>分屯隘<lb/>
　秦川<hi>元和郡縣志秦城在隴州汧源縣東西二十五里秦非子養馬汧渭之間周孝王封為大夫貞</hi>
　<hi>觀中自京師東赤㟁澤移馬牧於秦渭二州之北置監牧使掌其事南使在原州西南一百六十里西使</hi>
　<hi>在臨洮軍西二百二十里北使寄理原州城内東使寄理原州城外天寳中諸使共五十監監牧地東西</hi>
　<hi>約六百里南北約四百里</hi>四十萬匹<hi>名畫記明皇好大馬御厩至四十萬匹遂有沛艾大馬西</hi>
　<hi>域大馬骨力追風毛彩照地不可名狀號木櫪馬</hi>曹覇<hi>名畫記曹覇魏曹髦之後天寳末每詔畫</hi>
　<hi>御馬及功臣又云韓幹初師曹覇其後遂獨自擅</hi>
<pb n="KR4d0081_WYG_014-10a"/>
　<hi>烏臺詩案熙寧十年二月到京三月初一日王詵送到簡帖約來日出城外四照亭中相見次日軾與詵</hi>
　<hi>相見令姨㜮六七人斟酒下食有倩奴問軾求曲子遂作洞仙歌一首喜長春一首與之次日王詵送韓</hi>
　<hi>幹畫馬十二匹共六軸求軾題䟦不合作詩云王良挾䇿飛上天何必俛首服短轅意以騏驥自比譏諷</hi>
　<hi>執政大臣無能盡我之才如王良之能御者何必折節干求進取也其詩即不係朝㫖降到冊子内</hi>
　　送魯元翰少卿知衛州<lb/>
冗士無䖏著寄身范公園桃李忽成陰薺麥秀巳繁閉<lb/>
門春晝永惟有黄蜂喧誰人肯携酒共醉榆柳村髯卿<lb/>
獨何者一月三到門我不往拜之髯來意彌敦堂堂元<lb/>
<pb n="KR4d0081_WYG_014-10b"/>
老後亹亹仁人言憶在錢塘嵗情好均弟昆時於氷雪<lb/>
中笑語作春温欲飲徑相覓夜開叢竹軒搜尋到篋笥<lb/>
鮓醢無復存每愧烟火中玉腕親炮燔别來今幾何相<lb/>
對如夢魂告我當北渡新詩侑清樽坡陁太行麓洶湧<lb/>
黄河翻仕宦非不遇王畿西北垣斯民如魚耳見網則<lb/>
驚奔皎皎千丈清不如尺水渾刑政雖首務念當養其<lb/>
源一聞襦袴音盗賊安足論<lb/>
　魯元翰<hi>宋史魯有開傳自南康軍代還出通判杭州知衛州徙冀州增河堤時朝廷遣使河北必</hi>
<pb n="KR4d0081_WYG_014-11a"/>
　<hi>遮道誦有開功狀召為膳部郎中元祐中歴知洺滑二州官至中大夫</hi>衛州<hi>元和郡縣志河北道</hi>
　<hi>衛州汲郡即殷牧野之地漢為汲縣魏孝靜帝於汲縣置義州周武帝改為衛州</hi>范公園<hi>即景</hi>
　<hi>仁東園也本集與黎希聲尺牘云向自宻將赴河中至陳橋受命改差彭城便欲赴任以兒子娶婦暫留</hi>
　<hi>城東景仁園中</hi>元老<hi>宋史魯宗道字貫之亳州譙人真宗朝為右正言直龍圖閣仁宗立拜諫議大</hi>
　<hi>夫叅知政事在政府七年卒諡剛簡有開之從父也用其䕃入官</hi>太行麓<hi>名勝志衛輝府輝縣</hi>
　<hi>西北與太行山連接</hi>黄河<hi>元和郡縣志黄河自新安縣界流入經汲縣南謂之棘津亦謂之石津濟</hi>
　<hi>太平寰宇記黄河自津鄉縣界流入又自縣西南敦留村東南流入胙城漢河堤北</hi>王畿西北<lb/>
　垣<hi>太平寰宇記衛州東南至東京一百三十五里</hi>
<pb n="KR4d0081_WYG_014-11b"/>
　　次韻子由送蔣䕫赴代州學官<lb/>
功利爭先變法初典刑獨守老成餘窮人未信詩能爾<lb/>
倚市懸知繡不如代北諸生漸狂簡牀頭雜說為爬梳<lb/>
歸來問雁吾何敢疾世王符解著書<lb/>
　代州學官<hi>九域志河東路代州雁門郡宋乾徳元年為上州治㕍門縣宋史職官志慶歴四年</hi>
　<hi>始詔軍州監各立學置教授訓導諸生委運司及長吏於州縣幕職或本䖏舉人有徳藝者充熙寧中始</hi>
　<hi>命於朝</hi>變法初<hi>宋史王安石傳釋訓詩書周禮頒之號曰新義主司純用取士士莫得自名一</hi>
　<hi>經先儒傳註一切廢不用</hi>
<pb n="KR4d0081_WYG_014-12a"/>
　　附子由原作<lb/>
　　憶遊太學十年初猶見胡公豈弟餘徧閲諸生非<lb/>
　　有道最憐能賦似相如青衫共笑方持板白髪相<lb/>
　　看各滿梳暫免百憂趨長吏勉調三寸事新書<lb/>
　　宿州次韻劉涇<lb/>
我欲歸休瑟漸希舞雩何日著春衣多情白髪三千丈<lb/>
無用蒼皮四十圍晚覺文章真小技早知富貴有危機<lb/>
為君垂涕君知否千古華亭鶴自飛<hi>公自注涇之兄汴亦有丈死矣</hi>
<pb n="KR4d0081_WYG_014-12b"/>
　宿州<hi>元和郡縣志徐州符離縣元和四年始置宿州太平寰宇記元和中以徐州符離之地南臨汴</hi>
　<hi>河有埇橋為舳艫之㑹襟帶梁宋漕運乃以符離蘄縣虹縣三邑立宿州開寳元年陞為保静軍節度北</hi>
　<hi>至徐州一百四十里</hi>劉涇<hi>東都事畧劉涇字巨濟簡州陽安人第進士王安石薦其才除經義所檢</hi>
　<hi>討久之為太學博士罷知咸陽縣常州教授歴國子監丞知處虢貞坊四州元符末除職方郎中卒為文</hi>
　<hi>務竒怪語好進取多為人排斥晁公武讀書志劉巨濟前溪集五巻為文頗竒怪○按欒城集涇時為宿</hi>
　<hi>州教授而本傳云常州未詳孰是</hi>垂涕<hi>本集與劉巨濟書云賢兄文格竒㧞不幸早世見其手書</hi>
　<hi>舊文不覺垂涕云云詩中有富貴危機之語又引華亭鶴乃陸機臨刑事若不得其死者而他無可考</hi>
　　附子由作<lb/>
<pb n="KR4d0081_WYG_014-13a"/>
　　此身雖復類潛夫衰老無心强著書道路不知奔<lb/>
　　走賤交游空怪往還踈絃歌更就三年學簿領惟<lb/>
　　添一味愚他日相逢定何䖏莫將文彩笑空虛<lb/>
　　和李邦直沂山祈雨有應<lb/>
髙田生黄埃下田生蒼耳蒼耳亦已無更問麥有幾蛟<lb/>
龍睡足亦解慙二麥枯時雨如洗不知雨從何䖏來但<lb/>
聞吕梁百步聲如雷試上城南望城北際天菽粟<hi>苕溪叢話</hi>
<hi>作麥</hi>青成堆饑火燒腸作牛吼不知待得秋成否半年不<lb/>
<pb n="KR4d0081_WYG_014-13b"/>
雨坐龍慵共<hi>苕溪叢話作但</hi>怨天公不怨龍今朝一雨聊自贖<lb/>
<hi>苕溪叢話作何足道</hi>龍柛社鬼各言功無功日盗太倉糓<hi>苕溪叢話作粟</hi>
嗟我與龍同此責勸農使者不汝容因君作詩先自劾<lb/>
　沂山祈雨<hi>元和郡縣志沂山在沂水縣北一百二十里齊乘云周禮青州其山鎮曰沂山注云</hi>
　<hi>沂水所出即公玉帶請漢武帝所封之東泰山也山半有東鎮東安王廟石刻柛像又云翁婆廟即沂山</hi>
　<hi>之柛歴代封祀有典</hi>吕梁百步<hi>徐州二洪/也注别見</hi>勸農使者<hi>時邦直為京東提刑</hi>
　<hi>按職官分紀天禧二年改諸路提刑為勸農使</hi>
　<hi>烏臺詩案熙寧十年軾知徐州日六月内李清臣因沂山禱雨有應詩寄軾云云軾作詩一首與清臣除</hi>
<pb n="KR4d0081_WYG_014-14a"/>
　<hi>無譏諷外不合言神龍慵懶不行雨却使人心怨天公以諷大臣不任職不能爕理隂陽却使人怨天子</hi>
　<hi>以天公比天子以神龍杜鬼比執政大臣及百職事軾自言無功竊禄與龍無異當時送與李清臣來相</hi>
　<hi>謁戲笑言承見示詩只是勸農使者不管恁地事</hi>
　　附李邦直原作<hi>此詩從苕溪漁隠叢話采録</hi>
　　南山髙稜層北山亦崷崪坐看兩山雲出没雲行<lb/>
　　如驅歸若呼始覺山中有靈物鬰鬰其焚蘭罩罩<lb/>
　　<hi>苕溪叢話作覃覃</hi>其擊鼓祝屢祝<hi>苕溪叢話作歌</hi>巫屢舞我民無<lb/>
　　罪柛所憐一夜雷風三尺雨嶺木兮蒼蒼溪水兮<lb/>
<pb n="KR4d0081_WYG_014-14b"/>
　　泱泱雲散諸峰互明滅東阡西陌農事忙廟閉山<lb/>
　　空音響絶<lb/>
　　附子由和<lb/>
　　宿雪雖盈尺不救春夏旱吁嗟徧野天不聞歌舞<lb/>
　　通宵龍一戰旋開雲霧布旌旗復遣雷霆助舒巻<lb/>
　　雨聲一夜洗塵埃流入溝河朝不見但見青青黍<lb/>
　　與木老農起舞行人歌汙邪滿車尚可許供輸到<lb/>
　　骨期無他水行天地有常數嵗嵗出入均無頗半<lb/>
<pb n="KR4d0081_WYG_014-15a"/>
　　年分已厭枯槁及秋更恐憂滂沱誰能且共蛟龍<lb/>
　　語時布甘澤無庸多<lb/>
　　徐州送交代仲逹少卿<lb/>
此身無用且東來賴有江山慰不才舊尹未嫌衰廢久<lb/>
清尊猶許再三開滿城遺愛知誰繼極目扁舟挽不囬<lb/>
歸去青雲還記否交游勝絶古城隈<lb/>
　仲逹<hi>本集題䟦云詩人戴仲逹嘗從歐陽文忠公游不知即其人否</hi>
　　　　慎按此詩施氏原本不載外集編第五巻題<lb/>
<pb n="KR4d0081_WYG_014-15b"/>
　　　　上有徐州二字今据此從續補下巻移編<lb/>
　　和孔宻州五絶<hi>即孔宗翰註見前</hi>
　　　見邸家園留題<lb/>
大斾傳聞載酒過小詩未忍着磚磨陽關三叠君須秘<lb/>
<hi>公自注來詩有渭城之句</hi>除却膠西不解歌<lb/>
　陽關三叠<hi>本集雜記云舊聞陽關三叠余在宻州有文勛長官者自云得古陽關本每句皆再</hi>
　<hi>唱而第一句不叠乃唐本三叠葢如此及在黄州讀樂天詩云相逢且莫推辭酒聼唱陽關第四聲注云</hi>
　<hi>第四聲勸君更盡一杯酒以此騐之若第一句叠則此句為第五聲矣今為第四聲則第一句不叠審矣</hi>
<pb n="KR4d0081_WYG_014-16a"/>
　<hi>太平寰宇記陽關在沙州壽昌縣西六里以居玊門關之南故曰陽關本漢置謂之南道玊門關謂之北</hi>
　<hi>道皆西域門户程大昌雍録云唐世多事西域故行役之極乎西境者以出陽關為言也既渡渭以及渭</hi>
　<hi>城則西北向而趨玊門陽關皆由此始</hi>
　　　春步西園見寄<lb/>
嵗嵗開園成故事年年行樂不辜春今年太守尤難繼<lb/>
慈愛聰明惠利人<lb/>
　開園<hi>宋制州守毎嵗二月開園散父老酒食</hi>
　　　東欄梨花<lb/>
<pb n="KR4d0081_WYG_014-16b"/>
梨花淡白柳深青柳絮飛時花滿城惆悵東欄二<hi>一本作一</hi>
株雪人生看得幾清明<lb/>
　　　和流杯石上草書小詩<lb/>
蜂腰鶴膝嘲希逸春蚓秋蛇病子雲醉裏自書醒自笑<lb/>
如今二絶更逢君<lb/>
　流杯<hi>注見上巻</hi>
　　　堂後白牡丹<lb/>
城西千葉豈不好笑舞春風醉臉丹何似後堂氷玊潔<lb/>
<pb n="KR4d0081_WYG_014-17a"/>
遊蜂非意不相干<hi>公自注孔頗有聲妓而客無見者</hi>
　　和趙郎中見戲二首<hi>公自注趙以徐妓不如東武詩中見戲云只有當時燕子</hi>
　　<hi>樓</hi>
燕子人亡三百秋捲簾那復似揚州西行未必能勝此<lb/>
空唱崔徽上白樓<lb/>
　<hi>慎按先生在宻州就差知河中府未赴而改知徐州葢徐在宻之東南河中在宻之東北故前詩云此身</hi>
　<hi>無用且東來此云西行未必能勝此言向使赴河中亦未必便勝徐州也崔徽河中娼妓故借作解嘲語</hi>
我擊藤牀君唱歌明年六十奈君何<hi>公自注趙毎醉歌畢輙曰明年六十</hi>
<pb n="KR4d0081_WYG_014-17b"/>
<hi>矣</hi>醉顛只要裝風景莫向人前自洗磨<lb/>
　　次韻子由與顔長道同遊百步洪相地築亭種柳<lb/>
平明坐衙不暖席歸來閉閣閒終日臥聞客至倒屣迎<lb/>
兩眼䝉籠餘睡色城東泗水步可到路轉河洪翻雪白<lb/>
安得青絲絡駿馬蹙踏飛波柳隂下奮身三丈兩蹄間<lb/>
振鬛長鳴身自乾少年狂興久巳謝但憶嘉陵繞劍關<lb/>
劍關大道車方軌君自不去歸何難山中故人應大笑<lb/>
築室種柳何時還<lb/>
<pb n="KR4d0081_WYG_014-18a"/>
　百步洪<hi>名勝志百步洪在徐州城東南二里水中若有限石懸下迅急亂石激濤凡數里</hi>顔<lb/>
　長道<hi>宋史顔復字長道魯人顔子四十八世孫父太初以名儒為國子監直講嘉祐中試中書第一</hi>
　<hi>賜進士為校書郎熙寧中為國子直講坐王安石罷元祐初起太常博士累遷中書舍人兼國子祭酒以</hi>
　<hi>疾改天章閣待制卒年五十七子岐門下侍郎</hi>劍關<hi>元和郡縣志劍關道其山峭壁千丈下瞰絶壑</hi>
　<hi>飛閣以通行旅太平寰宇記小劍城在利州益昌縣西南五十里諸葛武侯於此立劍門以大劍山至此</hi>
　<hi>為險隘之路也</hi>
　　附子由原作<hi>欒城集題云陪子瞻遊百步洪</hi>
　　城東泗水平如席城頭逺山銜落日輕舟鳴櫓自<lb/>
<pb n="KR4d0081_WYG_014-18b"/>
　　生風渺渺江湖動顔色中洲過盡石縱横南去清<lb/>
　　波頭盡白㟁邊怪石如牛馬銜尾舳艫誰敢下没<lb/>
　　人出没須臾間却立沙頭手足乾客舟一葉久未<lb/>
　　上吳牛囬首良間關風波蕩潏未可觸歸來何事<lb/>
　　嘗艱難樓中吹笛暮烟起出城騎火催君還<lb/>
　　附舒堯文次韻<hi>此篇從烏臺詩案采出</hi>
　　先生何人堪並席李郭相逢上舟日殘霞明滅日<lb/>
　　脚沉水面浮雲<hi>苕溪叢話作光</hi>天一色磷磷石若銕林兵<lb/>
<pb n="KR4d0081_WYG_014-19a"/>
　　翻激奔衝精甲白㟁頭旂幟<hi>苕溪叢話作旌旗</hi>簇五馬一<lb/>
　　櫓飛艎信天下入夜寒生波浪間汗衣始逐秋風<lb/>
　　乾相忘河魚互出沒得性沙鳥鳴間關委蛇二龍<lb/>
　　乃柛物游樂諸溪<hi>疑有誤字</hi>誠為難築亭種柳恐不暇<lb/>
　　天下雷雨須公還<lb/>
　<hi>烏臺詩案熙寧十年知徐州日觀百步洪作詩一首有本州教授舒煥字堯文和詩云云上件詩意無譏</hi>
　<hi>諷</hi>
　　次韻李邦直感舊<lb/>
<pb n="KR4d0081_WYG_014-19b"/>
騶騎傳呼出跨坊簿書填委入充堂誰教按部如何武<lb/>
只許清尊對孟光婉娩有時來入夢温柔何日聽還鄉<lb/>
酸寒病守尤堪笑千步空餘僕射塲<lb/>
　騶騎跨坊<hi>唐書鄭畋傳故時宰相騶呵聨數坊呵止行人畋敕導者止百步</hi>孟光<hi>慎按</hi>
　<hi>施氏原註前段殘脱不全大約謂孫巨源有少女東坡謂欲擇壻無如邦直巨源首肯卒以歸之故此詩</hi>
　<hi>有清尊對孟光之句巨源女此時或已歸邦直矣然考李清臣本傳稱其自㓜敏悟韓琦以兄子妻之則</hi>
　<hi>邦直元配為韓當是韓已殁而巨源之女為繼室耳</hi>按部<hi>邦直時為京東提刑子由在徐興邦直唱</hi>
　<hi>和詩自注云時邦直將出巡青州故有按部之句</hi>僕射塲<hi>太平寰宇記毬塲後圃在徐州城角</hi>
<pb n="KR4d0081_WYG_014-20a"/>
　<hi>韓退之為張僕射節度推官屢以擊毬為諫</hi>
　　與梁先舒煥泛舟得臨釀字二首<lb/>
彭城古戰國孤客勌登臨汴泗交流䖏清潭百丈深故<lb/>
人輕千里繭足來相尋何以娛嘉客潭水洗君心<lb/>
　梁先<hi>字吉老見本集</hi>舒煥<hi>字堯文時為徐州/教授見烏臺詩案</hi>彭城古戰國<hi>水經</hi>
　<hi>注彭城殷大夫老彭之國也於春秋為宋地成十八年楚伐宋并之以封魚石崔季珪述初賦報黄公於</hi>
　<hi>邳圯勒魚石於彭城即是處矣本集上神宗書曰徐州為南北之襟要而京東諸郡安危所寄也其地三</hi>
　<hi>面被山獨其西平川數百里西走梁宋其城三靣阻水以汴泗為池漢髙祖沛人也項羽宿遷人也劉裕</hi>
<pb n="KR4d0081_WYG_014-20b"/>
　<hi>彭城人也朱全忠碭山人也皆在今州數百里間耳名勝志秦始置彭城縣屬泗水郡漢髙祖改泗水為</hi>
　<hi>沛郡又分沛郡立楚國後因置徐州</hi>汴泗交流<hi>水經注泗水又南淮水入焉經彭城縣故城名</hi>
　<hi>勝志泗水源出山東泗水縣南流過沛縣至徐州東北合汴水循城東南逹淮汴水自河南浚儀縣界東</hi>
　<hi>流過蕭縣至州城東北與泗水合二水滙而為潭極深有龍居之</hi>
老守厭簿書先生罷函丈風流魏晉間談笑羲皇上河<lb/>
洪<hi>一作洪河</hi>忽已過水色緑可釀君無輕此樂此樂清且放<lb/>
　　次韻答邦直子由五首<lb/>
簿書顛倒夢魂間知我踈慵肯見原閒作閉門僧舍冷<lb/>
<pb n="KR4d0081_WYG_014-21a"/>
臥聞吹枕海濤喧忘懷杯酒逢人共引睡文書信手翻<lb/>
欲吐狂言喙三尺怕君嗔我却須吞<hi>公自注邦直屢以此見戒</hi>
城南短李好交遊箕踞狂歌不<hi>苕溪叢話作總</hi>自由尊主庇民<lb/>
君有道樂天知命我無憂醉呼妙舞留連夜<hi>公自注邦直家中舞</hi>
<hi>者甚妙</hi>閒作清詩㫁送秋瀟灑使君殊不俗尊前容我攬<lb/>
鬚不<hi>以上二首邦直原韻</hi>
　　附李邦直原作一首<hi>邦直原唱應有二首今從烏臺詩案苕溪叢話采得一首</hi>
　　東來嘗恨<hi>苕溪叢話作嘆</hi>少朋游得遇髙人蘇子由已誓<lb/>
<pb n="KR4d0081_WYG_014-21b"/>
　　不言天下事相看俱遣世間憂新詩定及三千首<lb/>
　　曩别幾成二十秋南省都臺風雪夜問君還記劇<lb/>
　　談不<lb/>
　　附子由二首<hi>欒城集原題云李邦直見邀終日對臥南城亭上</hi>
　　一徑陂陁草木間孤亭勝絶俯川原青天圖畫四<lb/>
　　山合白晝雷霆百步喧烟柳蕭條漁市逺汀洲蒼<lb/>
　　莽白鷗翻客舟何事來匆草逆上波濤吐復吞<lb/>
　　東來無事得遨遊奉使清閒亦自由撥棄簿書成<lb/>
<pb n="KR4d0081_WYG_014-22a"/>
　　一飽留連語笑失千憂舊書半巻都如夢清簟横<lb/>
　　眠似欲秋聞說歸朝今不久塵埃還有此亭不<lb/>
老弟東來殊寂寞故人留飲慰酸寒草荒城角開新徑<lb/>
雨入河洪失舊灘車馬追陪迹未掃唱酬往復字應漫<lb/>
此詩更欲慿君改待與江南子布看<lb/>
　城角<hi>水經注淮泗之㑹即城角也</hi>
君雖為我此遲留别後凄凉我已憂不見便同千里逺<lb/>
退歸終作十年游恨無揚子一區宅懶臥元龍百尺樓<lb/>
<pb n="KR4d0081_WYG_014-22b"/>
聞道鵷鸞滿臺閣網羅應不到沙鷗<hi>以上二首子由原韻</hi>
　　附子由原作一首<hi>缺一首</hi>
　　真能一醉逃煩暑定勝三盃禦臘寒自有詩書供<lb/>
　　永日莫將絲竹亂風灘舞雩何䖏歸春暮叩角誰<lb/>
　　人怨夜漫聞道丹砂近有術錙銖稱火共君看<lb/>
　　　　慎按欒城集次韻邦直見答共二首其第二<lb/>
　　　　章即五斗塵勞尚足留也烏臺詩案胡仔苕<lb/>
　　　　溪漁隠叢話吳曾能改齋漫錄載此詩俱係<lb/>
<pb n="KR4d0081_WYG_014-23a"/>
　　　　東坡作子由當别有鷗字韻一首而今已逸<lb/>
　　　　編集者訛以坡詩充數不可不辨<lb/>
　　附李邦直一首<hi>邦直詩亦應有二首今從烏臺詩案采得一首</hi>
　　匙飯盤蔬强少留相逢何物可消憂縁君未得酒<lb/>
　　中趣與我漫為方外遊草亂不容移馬跡山雄全<lb/>
　　欲逼城樓濟時異日須公等莫狎翩翩海上鷗<lb/>
五斗<hi>烏臺詩案作五十</hi>塵勞尚足留閉關<hi>能改齋漫録作門</hi>却欲治幽<lb/>
憂羞為毛遂囊中頴未許朱雲<hi>施氏補註本作龍逢者訛</hi>地下遊無<lb/>
<pb n="KR4d0081_WYG_014-23b"/>
事㑹須成好飲思歸時欲賦登樓羡君幕府如僧舍日<lb/>
向城南<hi>能改齋漫録作西</hi>看浴鷗<lb/>
　<hi>烏臺詩案與李清臣干涉事清臣答弟轍二首於詩後批云可求子瞻和其詩云匙飲盤蔬强少留云云</hi>
　<hi>軾却作二首和清臣其内一首云五十塵勞尚足留云云朱雲漢成帝時乞斬張禹成帝欲誅之雲曰臣</hi>
　<hi>得從龍逢比干游足矣龍逢夏桀臣比干商紂臣皆由諫而死軾為屢言新法不便不䝉施行以朱雲自</hi>
　<hi>比意至明之世無誅戮之事故言軾未許與朱雲地下游王粲是魏武時人因天下亂離故粲在荆州依</hi>
　<hi>托作登樓賦賦中有懷鄉思歸之意軾為屢言新法不便不䝉施行有罷官懷鄉之意亦欲作此賦也軾</hi>
　<hi>又用韻與李清臣六首内一首云城南短李好交游云云清臣再次元韻有一首云束來常恨少朋游云</hi>
<pb n="KR4d0081_WYG_014-24a"/>
　<hi>云</hi>
　　　　慎按烏臺詩案先生與邦直子由唱和原有<lb/>
　　　　八首諸刻本止存四首施氏補註采入五斗<lb/>
　　　　塵勞尚足留一首止有前四句今從能改齋<lb/>
　　　　漫錄抄補僅足五首之數尚逸其三又按第<lb/>
　　　　五首亦見欒城集中考詩案確是坡作并為<lb/>
　　　　辨正<lb/>
　　再附子由次韻四首<lb/>
<pb n="KR4d0081_WYG_014-24b"/>
　　城頭棟宇恰三間楚望凄凉弔屈原雨洗山川百<lb/>
　　里凈風吹笑語一城喧鄉書莫問經時絶嵗事初<lb/>
　　驚片葉翻南近清淮鱸鱖好釣筒時問有潛吞<lb/>
　　謬將踈野託交遊平日論心亦有由科第聨翩叨<lb/>
　　舊契利名踈濶少新憂清談巳覺忘朱夏濁酒先<lb/>
　　防虐素秋多病無聊惟有睡頻頻詩句未嫌不<lb/>
　　野鶴應疑鳬雁苦夏蟲未慣雪霜寒隠居顔氏終<lb/>
　　安巷垂釣嚴生自有灘破宅不歸塵可掃下田初<lb/>
<pb n="KR4d0081_WYG_014-25a"/>
　　種水應漫退耕尚作悠悠語拙宦猶須步步看<lb/>
　　欲作彭城數月留谿山勸我暫忘憂城頭凖擬中<lb/>
　　秋望臺上遷延九日遊嵐氣雨餘侵近郭江聲風<lb/>
　　送隠危樓汀洲聚散知誰怪且學漂浮水上鷗<lb/>
　　司馬君實獨樂園<lb/>
青山在屋上流水在屋下中有五畝園花竹秀而野花<lb/>
香襲杖履竹色侵杯斚樽酒樂餘春棋局消長夏洛陽<lb/>
古多士風俗猶爾雅先生臥不出冠葢傾洛社雖云與<lb/>
<pb n="KR4d0081_WYG_014-25b"/>
衆樂中有獨樂者才全徳不形所貴知我寡先生獨何<lb/>
事四海<hi>烏臺詩案作方</hi>望陶冶兒童誦君實走卒知司馬持此<lb/>
欲安歸造物不我捨名聲逐吾軰此病天所赭撫掌笑<lb/>
先生年來效喑啞<lb/>
　司馬君實<hi>施氏原注新刻刪去今補録司馬文正公字君實其先河内人後家陜州夏縣涑水</hi>
　<hi>鄉中進士甲科仁宗擢知諫院始發大議乞立宗子為後韓忠獻因其言遂定大計事英宗神宗為翰林</hi>
　<hi>學士御史中丞王介甫為相始行新法首言其害以身爭之當時士大夫不附介甫者皆倚以為重拜樞</hi>
　<hi>宻副使以言不行不受命除端明學士出知永興軍力乞歸以為留司御史臺提舉崇福宫閒居十五年</hi>
<pb n="KR4d0081_WYG_014-26a"/>
　<hi>自號迂叟及資治通鑑成加資政殿學士哲宗即位宣仁簾聼入臨京師民擁其馬至不得行遮道呼曰</hi>
　<hi>公無歸洛留相天子活百姓衛士見公皆以手加額遂起為門下侍郎拜左僕射為政一年疾病半之而</hi>
　<hi>設施措注凛凛乎向至治矣元祐元年薨於位贈太師温國公</hi>獨樂園<hi>李格非洛陽名園記獨樂</hi>
　<hi>園極卑小不可與他園班其曰讀書堂者數椽屋澆花亭弄水種竹軒尤小公自為記元城語録温公居</hi>
　<hi>洛於國子監之側得故營地創獨樂園自傷不得與衆同也以當時君子自比伊周孔孟公乃以種竹澆</hi>
　<hi>花等事自比於唐晉間人以救其敝公自撰獨樂園記畧云熙寜四年迂叟始家洛六年買地二十畝於</hi>
　<hi>尊賢坊北闢以為園中有堂曰讀書堂堂北為沼沼有廬曰釣魚庵沼北曰種竹齋沼東曰采藥圃圃南</hi>
　<hi>為六欄欄北曰澆花亭又於園中築臺作屋曰見山臺合而命之曰獨樂園</hi>五畝<hi>白居易池上篇</hi>
<pb n="KR4d0081_WYG_014-26b"/>
　<hi>十畝之宅五畝之園</hi>洛社<hi>唐詩紀事白居易以刑部侍郎致仕居洛愛香山之勝與僧如滿結杜於</hi>
　<hi>此</hi>喑啞<hi>東都事畧柛宗欲用光光不可出知永興軍移許州不赴遂判西京留司御史臺以歸自</hi>
　<hi>是絶口不復論時事</hi>
　<hi>慎按烏臺詩案司馬君實在西京葺一園名獨樂作詩紀之云云此詩言四海望光執政陶冶天下以譏</hi>
　<hi>見任執政不得其人又言兒童走卒皆知其姓名終當進取縁光嘗言新法不便既言終當用光亦是譏</hi>
　<hi>新法不便終當用光改變此法也又言光却喑啞不言意望光依前上言攻擊新法也</hi>
　　送顔復兼寄王鞏<lb/>
彭城居官冷如水誰從我遊顔氏子我衰且病君亦窮<lb/>
<pb n="KR4d0081_WYG_014-27a"/>
衰窮相守正其理胡為一朝捨我去輕衫觸熱行千里<lb/>
問君無乃求之與答我不然聊爾耳京師萬事日日新<lb/>
故人如故今有幾君知牛行相君宅扣門但覓王居士<lb/>
清詩草聖俱入妙别後寄我書連紙苦恨相思不相見<lb/>
約我重陽嗅霜蕊君歸可喚與俱來未應指目妨進擬<lb/>
太一老仙閒不出<hi>公自注張安道為中太一宮使鞏即安道壻也</hi>踵門問道今<lb/>
時矣因行過我路幾何願君推挽加鞭箠吾儕一醉豈<lb/>
易得買羊釀<hi>一作酤</hi>酒從今始<lb/>
<pb n="KR4d0081_WYG_014-27b"/>
　顔復<hi>字長道彭城人</hi>王鞏<hi>宋史王鞏懿敏公素之子長於詩從蘇軾游軾守徐鞏往訪之軾得</hi>
　<hi>罪鞏亦竄賓州數嵗得還豪氣不少挫後歴宗正丞以跌宕傲世故終不顯○補録施氏原注王定國鞏</hi>
　<hi>居京城牛行街而張安道居南京定國與東坡約先過安道而以重陽謁公於徐故屬長道拉與俱來然</hi>
　<hi>定國至南京竟以事不至有詩送梁父寄坡坡和答有花枝不共秋欹帽筆陣空來夜斫營之句後一嵗</hi>
　<hi>始赴重陽之約有九日次韻王鞏等詩</hi>牛行<hi>東京夢華録潘樓東街巷出舊曹門朱家橋瓦子下</hi>
　<hi>橋人烟市井不下州南以東牛行街一直抵新城</hi>太一老仙<hi>容齋三筆熙寧六年司天中官</hi>
　<hi>正周琮言㩀太一經推筭熙寧七年甲寅嵗太一陽九百六之數至是年復元之初故經言太嵗有陽九</hi>
　<hi>之災太一有百六之厄皆在入元之終或復元之始當癸丑甲寅為災厄之㑹而得五福太一移入中都</hi>
<pb n="KR4d0081_WYG_014-28a"/>
　<hi>可以消災為祥竊詳五福太一自雍熙甲申入東南巽宫故修東太一宫於蘓村天聖已巳入西南坤位</hi>
　<hi>故修西太一宫於八角鎮望詳稽故事崇建宫宇於集禧觀之東為中太一宫按張文定墓志公性與道</hi>
　<hi>合得佛老之妙熙寧中請老拜東太一宫使就第公自注以為中太一宫使未詳孰是</hi>
　　附子由作<hi>欒城集題云送顔復赴闕</hi>
　　簞瓢未改安貧性鳬繹猶傳直道餘不見失官愁<lb/>
　　戚戚但聞髙臥起徐徐居中舊厭軍容講補外仍<lb/>
　　遭城旦書此去將身置何許秋風未免憶鱸魚<lb/>
　　蝎虎<lb/>
<pb n="KR4d0081_WYG_014-28b"/>
黄雞啄蝎如啄黍窗間守宫稱蝎虎闇中繳尾伺飛蟲<lb/>
巧㨗功夫在腰膂跂跂脈脈善縁壁陋質從來誰比數<lb/>
今年嵗旱號蜥蜴狂走兒童鬧歌舞能銜渠水作氷雹<lb/>
便向蛟龍覓雲雨守宫努力搏蒼蠅明年嵗旱當求汝<lb/>
　啄黍<hi>李白詩黃雞啄黍秋正肥</hi>
　　子由將赴南都與余㑹宿於逍遙堂作兩絶句讀<lb/>
　　之殆不可為懷因和其詩以自解余觀子由自少<lb/>
　　曠逹天資近道又得至人養生長年之訣而余亦<lb/>
<pb n="KR4d0081_WYG_014-29a"/>
　　竊聞其一二以為今者宦游相别之日淺而異時<lb/>
　　退休相從之日長既以自解且以慰子由云<lb/>
别期漸近不堪聞風雨蕭蕭已㫁魂猶勝相逢不相識<lb/>
形容變盡語音存<lb/>
　南都<hi>歸徳府宋為南京按潁濱遺老傳熙寧中張文定知睢陽以學官見辟從之三年授齊州掌書</hi>
　<hi>記後二年改著作佐郎復從文定簽書南京判官今將赴南都正簽書判官時也</hi>
但令朱雀長金花此别還同一轉車五百年間誰復在<lb/>
㑹看銅狄兩咨嗟<lb/>
<pb n="KR4d0081_WYG_014-29b"/>
　　附子由原作二首<hi>序長不具録</hi>
　　逍遥堂後千尋木長送中宵風雨聲誤喜對牀尋<lb/>
　　舊約不知漂泊在彭城<lb/>
　　秋來東閣凉如水客去山公醉似泥困臥北窗呼<lb/>
　　不起風吹松竹雨凄凄<lb/>
　　留題石經院三首<lb/>
葱蒨門前路行穿翠宻中却來堂上看巖谷意無窮<lb/>
夭矯庭中檜枯枝鵲踏消瘦皮纒鶴骨髙頂轉龍腰<lb/>
<pb n="KR4d0081_WYG_014-30a"/>
窈窕山頭井潛通伏澗清欲知深幾許聼放<hi>一作轉</hi>轆轤<lb/>
聲<lb/>
　石經院<hi>在臺頭寺中見本集種松詩公自注</hi>山頭井<hi>名勝志雲龍山頂有石佛并雲氣出</hi>
　<hi>其中去地可七百餘尺</hi>
　　附子由次韻三首<lb/>
　　岧嶤山上寺近在古城中苦恨河流逺長教目力<lb/>
　　窮<lb/>
　　盤曲山前路流年向此消興亡須一弔范老臥山<lb/>
<pb n="KR4d0081_WYG_014-30b"/>
　　腰<lb/>
　　孤絶山南寺僧居無限清不知行道䖏空聴暮鐘<lb/>
　　聲<lb/>
　　<hi>慎按本集襍記云熙寧十年八月四日與子由同來留小詩三首子由和云云欒城集失載今采録</hi>
　　過雲龍山人張天驥<lb/>
郊原雨初足風日清且好病守亦欣然肩輿白門道荒<lb/>
田咽蛩蚓邨巷懸梨棗下有幽人居閉門空雀噪西風<lb/>
髙正厲落葉紛可掃孤童臥斜日病馬放秋草墟里通<lb/>
<pb n="KR4d0081_WYG_014-31a"/>
有無垣墻任摧倒君家本冠葢絲竹鬧隣保脱身聲利<lb/>
中道徳自濯澡躬耕抱羸疾奉養百嵗老詩書膏吻頰<lb/>
菽水媚翁媪饑寒天随子杞菊自擷芼慈孝董邵南雞<lb/>
狗相乳抱吾生如寄耳歸計失不蚤故山豈敢忘但恐<lb/>
廹華皓從君好<hi>一作學</hi>種秫斗酒時自<hi>一作相</hi>勞<lb/>
　雲龍山<hi>名勝志雲龍山在徐州城西二里山出雲氣蜿蜒如龍故名</hi>張天驥<hi>字聖塗見</hi>
　<hi>賀方囬集及本集七寳寺題名</hi>翁媪<hi>天驥父字希甫母李氏本集題張希甫墓志後云余為徐州始</hi>
　<hi>識張希甫父子元年之冬李夫人病没徐人多言其賢天驥出其母手書數十紙記浮屠道家筆迹不類</hi>
<pb n="KR4d0081_WYG_014-31b"/>
　<hi>婦人是時希甫年七十餘辟糓導引飲水百餘日甚瘠而不衰目瞳子炯然余不忍天驥之憂懼乃告之</hi>
　<hi>願以時飲食慰子孫之意希甫强為余食然無復在世意後二年没知其夫婦皆超然世外者矣</hi>
　　附子由作<lb/>
　　南山暮將歸下訪張夫子黍稷滿秋風蓬麻翳鄰<lb/>
　　里君年三十八三十有歸意躬耕奉慈親未覺耰<lb/>
　　耡鄙讀書北窗竹釀酒南園水松菊半成陰日有<lb/>
　　幽居喜客來時借問問子何年起新求西溪石更<lb/>
　　築茆堂阯但令三嵗熟此計行亦遂堂成不出門<lb/>
<pb n="KR4d0081_WYG_014-32a"/>
　　清名滿朝市<lb/>
　　贈王仲素寺丞<hi>公自注名景純</hi>
養氣如養兒棄官如棄泥人皆笑子<hi>一作予</hi>拙事定竟誰<lb/>
迷歸耕獨患貧問子<hi>一作予</hi>何所齎尺宅足自庇寸田有<lb/>
餘畦明珠照短褐陋室生虹霓雖無孔方兄顧有法喜<lb/>
妻彈琴一長嘯不答阮與嵇曹南劉夫子名與子政齊<lb/>
家有鴻寳書不鑄金褭蹄促膝問道要遂䝉分刀圭不<lb/>
忍獨不死尺書肯見梯我生本强鄙少以氣自擠孤舟<lb/>
<pb n="KR4d0081_WYG_014-32b"/>
倒江河赤手攬象犀年來稍自笑留氣暖下臍苦恨聞<lb/>
道晚意象颯已凄空見孫思邈區區賦病梨<lb/>
　　　　慎按本詩乃王仲素致仕將歸時贈行作也<lb/>
　　　　施註新刻本又有贈仲素致仕歸潛山七言<lb/>
　　　　古詩一首施氏原本所無乃子由作也故編<lb/>
　　　　入他集互見巻中<lb/>
　　陽關曲<hi>一作詞</hi>三首<lb/>
受降城下紫髯郎戲馬臺前古戰塲恨君不取契丹首<lb/>
<pb n="KR4d0081_WYG_014-33a"/>
金甲牙旗歸故鄉<lb/>
　　　右贈張繼愿<lb/>
　受降城<hi>舊唐書柛龍三年張仁愿於河北築三受降城首尾相應以拂雲祠為中城與東西兩城</hi>
　<hi>相去各四百餘里北拓三百餘里置烽堠一千八百所自是突厥不敢度山放牧元和郡縣志東受降城</hi>
　<hi>漢雲中郡地在榆林縣東北八里中受降城本漢五原郡地今為天徳軍西受降城在豐州西北八十里</hi>
　<hi>葢漢朔方郡地○按築城年月元和書志以為景雲三年者訛也當從舊唐</hi>戲馬臺<hi>太平寰宇記戲</hi>
　<hi>馬臺在徐州城南一里本集上柛宗書曰彭城三面阻水獨其南可通車馬而戲馬臺在焉其髙十仞廣</hi>
　<hi>袤百步若用武之世屯千人其上凡戰守之具與城相表裏雖用十萬人未易取也</hi>
<pb n="KR4d0081_WYG_014-33b"/>
濟南春好雪初晴行到龍山馬足輕使君莫忘霅溪女<lb/>
時作陽關腸斷聲<lb/>
　　　右答李公擇<lb/>
　龍山<hi>濟南有龍山鎮見外紀</hi>
暮雲收盡溢清寒銀漢無聲轉玊盤此生此夜不長好<lb/>
明月明年何䖏看<lb/>
　　　右中秋月<lb/>
　<hi>慎按詩話總龜謂東坡作彭城守時過齊州李公擇中秋席上作絶句暮雲収盡溢清寒云云其後山谷</hi>
<pb n="KR4d0081_WYG_014-34a"/>
　<hi>在黔南以小秦王歌之云云此詩與前一首似是同時作以愚考之先生過濟南在本年正月有詩載卷</hi>
　<hi>首四月赴徐州未嘗在齊州過中秋也按玊局文及風月堂詩話云東坡中秋詩紹聖元年自題其後云</hi>
　<hi>予十八年前中秋與子由觀月彭城時作此詩以陽關歌之此段正與詩合其在李公擇席上所賦即前</hi>
　<hi>篇答李公擇者是也詩話總龜混兩詩為一時事訛也</hi>
　　和孔周翰二絶<lb/>
　　　再觀邸園留題<lb/>
小園香霧曉䝉籠醉守<hi>一作手</hi>狂詞未必工魯叟錄詩應<lb/>
有取曲収彤管邶鄘風<lb/>
<pb n="KR4d0081_WYG_014-34b"/>
　　　觀淨觀堂效韋蘇州詩<lb/>
弱羽巢林在一枝幽人蝸舍兩相宜樂天長短三千首<lb/>
却愛韋郎五字詩<lb/>
　　答任師中家漢公<lb/>
先君昔未仕杜門皇祐初道徳無貧賤風采照鄉閭何<lb/>
嘗踈小人小人自濶踈出門無所詣老史在郊墟門前<lb/>
萬竿竹堂上四庫書髙樹紅消梨小池白芙蕖常呼赤<lb/>
脚婢雨中擷園蔬矯矯任夫子罷官還舊廬是時里中<lb/>
<pb n="KR4d0081_WYG_014-35a"/>
兒始識長者車烹雞酌白酒相對歡有餘有如龎徳公<lb/>
往還葛與徐妻子走堂下主人竟誰歟我時年尚㓜作<lb/>
賦慕相如侍立看君談精悍寔起予嵗月曾幾何耆老<lb/>
逝不居史侯最先殁孤墳拱桑樗我亦涉萬里清血滿<lb/>
襟袪漂流二十年始悟萬緣虛獨喜任夫子老佩刺史<lb/>
魚威行烏白蠻解辮請冠裾方當入奏事清廟陳璠璵<lb/>
胡為厭軒冕歸意不少紓上蔡有良田黄沙走清渠罷<lb/>
亞百頃稻雍容十年儲閒随李丞相摶射鹿與猪蒼鷹<lb/>
<pb n="KR4d0081_WYG_014-35b"/>
十斤重猛犬如黄驢豈比陶淵明窮苦自把耡我今四<lb/>
十二衰髪不滿梳彭城古名郡乏人偶見除頭顱已可<lb/>
知幾何不樵漁㑹當相從去芒鞋老菑畬念子瘴江邊<lb/>
懷抱向誰攄賴我同年友相歡出同輿氷盤薦文鮪<hi>公自</hi>
<hi>注鮪鮥也戎瀘有之</hi>玊斚傾浮蛆醉中忽思我清詩綴瓊琚知我<lb/>
少所<hi>一作詼</hi>諧敎我時巻舒世事日反覆翩如風中旟雀<lb/>
羅弔廷尉秋扇悲媫妤升沉一何速喜怒紛衆狙作詩<lb/>
謝二子我師甯與蘧<lb/>
<pb n="KR4d0081_WYG_014-36a"/>
　家漢公<hi>失考</hi>老史<hi>本集襍記云先友史經臣字彦輔眉山人與先君同舉制䇿篤於節義博</hi>
　<hi>學能文竟不仕年六十卒無子又老蘇公集中有祭史彦輔文彦輔之殁在坡公丁成國太夫人憂時</hi>
　佩刺史魚<hi>淮海集任師中墓表云元豐中公知瀘州使者誣奏公西南乞第過江安時不時掩</hi>
　<hi>擊疑有私謁乃先下章於他郡各窮竟所考未具而公卒以先生詩按之師中時當從瀘州罷歸居新息</hi>
　<hi>與墓表不合或已去官而使者追論前事耳</hi>烏白蠻<hi>蜀鑑西南夷考自曲州靖州西南距龍利</hi>
　<hi>城通謂之西㸑白蠻自彌鹿升麻二川南至步頭通謂之東㸑烏蠻延袤二千餘里唐㑹要東謝在黔州</hi>
　<hi>之西數百里北至白蠻梁益州記雋州雋山地接諸蠻部有烏蠻秋蠻施氏補註引梁益州記改秋蠻為</hi>
　<hi>白蠻以就詩句今駁正</hi>
<pb n="KR4d0081_WYG_014-36b"/>
　　初别子由<lb/>
我少知子由天資和而清好學老益堅表裏漸融明豈<lb/>
獨為吾弟要是賢友生不見六七年微言誰與賡常恐<lb/>
坦率性放縱不自程㑹合亦何事無言對空枰使人之<lb/>
意消不善無由萌森然有六女包褁布與荆無憂賴賢<lb/>
婦藜藿等大烹使子得行意青衫陋公卿明日無晨炊<lb/>
倒牀作雷鳴秋眠我東閣夜聼風雨聲懸知不乆别妙<lb/>
理難<hi>一作重</hi>細評昨日忽出門孤舟轉西城歸來北堂上<lb/>
<pb n="KR4d0081_WYG_014-37a"/>
古屋空崢嶸退食悞相從入門中自驚南都信繁㑹人<lb/>
事水火爭念當閉閣坐頽然寄聾盲妻子亦細事文章<lb/>
固虗名㑹須掃白髪不復用黃精<lb/>
　不見六七年<hi>子由㑹宿逍遥堂詩序云子瞻通守杭州復移守膠西而輒留滯睢陽濟南不</hi>
　<hi>見者六七年</hi>賢婦<hi>子由夫人史氏</hi>
　　附子由次韻<lb/>
　　衮衮河渭濁皎皎江漢清源流既自異美惡終未<lb/>
　　明嗟我頑頓質乃與公並生出處每自托謳吟輒<lb/>
<pb n="KR4d0081_WYG_014-37b"/>
　　嘗賡譬如病足馬共此千里程勝負坐已决豈待<lb/>
　　終一枰憶公年少時濯濯吐新萌堅姿映松栢直<lb/>
　　節凌榛荆學成志益厲秋霜落春榮淡然養浩氣<lb/>
　　脫屣遺齊卿百煉竟不變三年終未鳴區區兩郡<lb/>
　　守籍籍四海聲年來效瘖黙世事慵譏評不見室<lb/>
　　家好怳如揖重城别離長塵垢嵗月何崢嶸彭門<lb/>
　　偶㑹合白髪互相驚受敎恐不足吐論那復爭疾<lb/>
　　雷發聾聵清月照昏盲篤愛未忍棄浪云舊齊名<lb/>
<pb n="KR4d0081_WYG_014-38a"/>
　　更請問郭許題品要當精<lb/>
　　次韻吕梁仲屯田<lb/>
雨葉風花日夜稀一杯相屬竟何時空虗豈敢酬瓊玊<lb/>
枯朽猶能出菌芝門外吕梁從迅急胸中雲夢自逶遲<lb/>
待君筆力追靈運莫忘南臺九日期<lb/>
　屯田<hi>職官分紀工部所屬有屯田郎中員外郎</hi>吕梁<hi>水經泗水南過沛縣東又東逕山陽郡又</hi>
　<hi>東南過彭城縣東北又東南過吕縣南註云呂宋邑也縣對泗水上有石梁焉懸濤漰漭寔為泗險元和</hi>
　<hi>郡縣志吕梁在彭城東南五十七里葢泗水至吕縣積石為梁也</hi>
<pb n="KR4d0081_WYG_014-38b"/>
　　王鞏屢約重九見訪既而不至以詩送將官梁交<lb/>
　　且見寄次韻答之交頗文雅不類武人家有侍者<lb/>
　　甚慧麗<lb/>
知君月下見傾城破恨懸知酒有兵老守亡何惟日飲<lb/>
將軍競病自詩鳴花枝不共秋欹帽筆陣空來夜斫營<lb/>
愛惜微官將底用他年只好寫銘旌<lb/>
　梁交<hi>字仲通見欒城集</hi>將官<hi>職官分紀國朝自河北通好特分將領置官於河北河東京東</hi>
　<hi>等處以統領所部兵謂之將官</hi>
<pb n="KR4d0081_WYG_014-39a"/>
　　臺頭寺雨中送李邦直赴史館分韻得憶字人字<lb/>
　　兼寄孫巨源二首<lb/>
霜林日夜西風急老送君歸百憂集清歌窈𦕈入行雲<lb/>
雲為不行天為泣紅葉黄花秋正亂白魚紫蟹君須憶<lb/>
凴君說向髯將軍衰病相逢應不識<lb/>
　臺頭寺<hi>太平寰宇記戲馬臺在彭城縣南三里宋於其上置寺曰臺頭寺</hi>史館<hi>宋史職官</hi>
　<hi>志國初有三館曰昭文館史館集賢院皆仍前代之制太宗賜名崇文院端拱中於崇文院中堂建秘閣</hi>
　<hi>置直閣校理等員凡直三館及秘閣與集賢修撰史館修撰直龍圖閣皆為髙等次曰集賢校理秘閣校</hi>
<pb n="KR4d0081_WYG_014-39b"/>
　<hi>理卑者曰館閣校勘史館檢討均謂之館職</hi>
珥<hi>苕溪叢話作班非</hi>筆西歸近紫宸太平典冊不緣麟付君此<lb/>
事寧論晉<hi>烏臺詩案作全書漢</hi>載我當時舊過秦門外想無千斛<lb/>
米墓中知有百年人看君兩<hi>一作雙</hi>眼明如鏡休把春秋<lb/>
坐素臣<lb/>
　珥筆西歸<hi>漢趙充國傳張安世本持槖簪筆註云謂備顧問東都事畧清臣以歐陽修薦召試</hi>
　<hi>擢集賢校理尋為京東提㸃刑獄召充國史院編修官修起居注知制誥</hi>紫宸<hi>長安志唐龍朔三年</hi>
　<hi>造宣政紫宸蓬萊三殿宋史禮志常朝之儀以宣政為前殿紫宸為便殿宋制帝日御垂拱殿宰相一人</hi>
<pb n="KR4d0081_WYG_014-40a"/>
　<hi>押班五日起居則於崇徳殿或長春殿中書門下為班首崇徳即紫宸也元豐官制行始詔百司朝官以</hi>
　<hi>上毎五日一朝紫宸京朝官以上朔望一朝紫宸</hi>
　<hi>烏臺詩案熙寧十年九月内李清臣差修國史軾作詩送清臣云付君此事全書漢載我當時舊過秦軾</hi>
　<hi>於仁宗朝曾進論二十五篇皆論往古得失賈誼漢文帝時人追論秦之得失作過秦論史記載之軾妄</hi>
　<hi>以賈誼自比意欲李清臣於國史中載所進論故將詩與清臣即不係朝㫖降到冊子内按施氏原注熙</hi>
　<hi>寧十年八月邦直除國史院編修官十二月東坡於臺頭寺送之時孫巨源為知制誥詩案謂邦直赴史</hi>
　<hi>舘在是年九月且此詩既編重九前當從詩案作九月為是</hi>
　　代書答梁先<lb/>
<pb n="KR4d0081_WYG_014-40b"/>
此身與世真悠悠蒼顔華髪誰汝留强名太守古徐州<lb/>
忘歸不如楚沐猴魯人豈獨不知丘蹸藉夫子無罪尤<lb/>
異哉梁子清而脩不逺千里從我遊瞭然正色懸雙眸<lb/>
世之所馳子獨不一經通明傳節侯小楷精絶規摹歐<lb/>
<hi>公自注梁生學歐陽公書</hi>我衰廢學嬾且媮畏見問事賈長頭别來<lb/>
紅葉黄花秋夜夢見之起坐愁遺我駮石盆與甌黑質<lb/>
白章聲琳球謂言山石生澗溝追琢尚可王公羞感子<lb/>
佳意能無酬反將木𤓰報珍投學如富賈<hi>一作貴</hi>在博収<lb/>
<pb n="KR4d0081_WYG_014-41a"/>
仰取俯拾無遺籌道大如天不可求修其可見致其幽<lb/>
願子篤寔慎勿浮發憤忘食樂忘憂<lb/>
　　九日邀仲屯田為大水所阻以詩見寄次其韻<lb/>
無復龍山對孟嘉西來河伯意雄夸霜風可使吹黄帽<lb/>
<hi>公自注舟人黄帽土勝水也</hi>樽酒那能泛浪花漫遣鯉魚傳尺素却<lb/>
將燕石報瓊華何時得見悲秋老醉裏題詩字半斜<lb/>
　河伯<hi>侯鯖録馮夷華隂潼津鄕隄畔人也服八石得水仙是為河泊</hi>
　　送楊奉禮<lb/>
<pb n="KR4d0081_WYG_014-41b"/>
譜牒推關右風流出靖恭時情任險陂家法故雍容南<lb/>
去河千頃<hi>公自注大水中别</hi>餘惟酒一鍾更誰哀老子令得放<lb/>
疎慵<lb/>
　奉禮<hi>職官分紀太常寺官屬有奉禮郎</hi>靖恭<hi>白居易詩惟憶靖恭楊閣老小學紺珠唐楊凴</hi>
　<hi>居履道坊於陵居新昌坊汝士居靖恭坊世稱三楊海録碎事汝士父子並為公卿居靖恭里號靖恭楊</hi>
　<hi>家施氏補註引小雅靖恭爾位作註者訛</hi>
　　　　慎按此詩施氏原本不載新刻載續補下巻<lb/>
　　　　今依外集移入徐州巻中<lb/>
<pb n="KR4d0081_WYG_014-42a"/>
　　河復<hi>并引</hi>
　熙寧十年秋河决澶淵注鉅野入淮泗自澶魏以北<lb/>
　皆絶流而濟楚大被其害彭門城下水二丈八尺七<lb/>
　十餘日不退吏民疲於守禦十月十三日澶州大風<lb/>
　終日既止而河流一枝已復故道聞之喜甚庻幾可<lb/>
　塞乎乃作河復詩歌之道路以致民願而迎柛休葢<lb/>
　守土者之志也<lb/>
君不見西漢元光元封間河决瓠子二十年鉅野東傾<lb/>
<pb n="KR4d0081_WYG_014-42b"/>
淮泗滿楚人恣食黄河鱣萬里沙囬封禪罷初遣越巫<lb/>
沉白馬河公未許人力窮薪芻萬計随流下吾君盛徳<lb/>
<hi>一作仁聖</hi>如唐<hi>一作帝</hi>堯百柛受職河神驕帝遣風師下約束<lb/>
北流夜起澶州橋東風吹凍収微淥柛功不用淇園竹<lb/>
楚人種麥滿河淤仰㸔浮槎棲古木<lb/>
　澶魏<hi>春秋襄公十二年諸侯之卿㑹於澶淵元和郡縣志河北道澶州本漢頓丘縣地武徳初置澶</hi>
　<hi>淵郡後避髙祖諱改澶州因澶水為名黄河在州南三十五里太平寰宇記澶淵在臨河縣東南十七里</hi>
　<hi>名勝志今大名府屬之開州太平寰宇記河北道魏州理大名元城二縣漢魏郡周大象二年改魏州後</hi>
<pb n="KR4d0081_WYG_014-43a"/>
　<hi>漢乾祐元年改為大名府東至東京四百里</hi>鉅野<hi>水經注黄水又東逕鉅野縣北何承天曰鉅野</hi>
　<hi>廣大南通洙泗北連清濟困學紀聞濟州鉅野縣東北有大野澤即鉅野也名勝志黄河有南北二道俱</hi>
　<hi>在鉅野縣境内濟寧州領縣四鉅野其一也</hi>瓠子河<hi>水經注瓠子河出東郡濮陽縣北縣北十</hi>
　<hi>里即瓠河口九域志濮州雷澤縣有瓠子河陳後山叢談云雷澤黄河故道今呼為沙河其跡猶在土人</hi>
　<hi>謂之瓠岡</hi>淮泗<hi>水經注淮水出南陽平氏縣胎簪山東北過桐栢山風俗通日南陽桐栢大復山淮</hi>
　<hi>水所出也山南有淮源廟淮水又東北至下邳淮陰縣西泗水從西來注之泗水出魯卞縣北山東南過</hi>
　<hi>彭城縣東北又東南過下邳縣西又東南入淮淮泗之㑹即角城也二水決入之所所謂泗口也</hi>萬<lb/>
　里沙<hi>困學紀聞在萊州掖縣名勝志夾萬嵗河兩岸沙長三百里漢元封元年大旱禱於此</hi>百<lb/>
<pb n="KR4d0081_WYG_014-43b"/>
　柛受職<hi>禮記禮行於郊而百神受職焉</hi>
　　登望谼<hi>洪同</hi>亭<lb/>
河漲西來失舊谼孤城渾在水光中忽然歸壑無尋處<lb/>
千里禾麻一半空<lb/>
　　韓幹馬十四匹<lb/>
二馬並驅攢八蹄二馬宛頸騣尾齊一馬任前雙舉後<lb/>
一馬却避長鳴嘶老髯奚官騎且顧前身作馬通馬語<lb/>
後有八匹飲且行微流赴吻若有聲前者既濟出林鶴<lb/>
<pb n="KR4d0081_WYG_014-44a"/>
後者欲渉鶴俛啄最後一匹馬中龍不嘶不動尾摇風<lb/>
韓生畫馬真是馬蘇子作詩如見畫世無伯樂亦無韓<lb/>
此詩此畫誰當看<lb/>
　十四匹<hi>樓鑰攻媿集題趙尊道渥洼圖序云趙尊道以龍眠渥洼圖示余余曰誤矣本韓幹馬東</hi>
　<hi>坡曽為賦詩此龍眠所臨為書坡詩於後而次其韻馬實十六坡詩云十四匹豈誤耶洪容齋随筆韓公</hi>
　<hi>畫記云凡馬之事二十有七馬大小八十有三而無有同者焉秦少游謂其叙事該而不煩倣之作羅漢</hi>
　<hi>記坡公賦十四馬詩之與記雖異其為布置鋪寫則同誦公之語葢不必見畫也</hi>通馬語<hi>酉陽</hi>
　<hi>襍俎大食國馬解人語</hi>
<pb n="KR4d0081_WYG_014-44b"/>
　　附樓鑰次韻<hi>此詩從攻媿集采出</hi>
　　良馬六十有四蹄騰驤進止紛不齊權竒倜儻多<lb/>
　　不覊亦有顧影成驕嘶或行或涉更相顧交頸相<lb/>
　　靡若相語畫出老杜沙苑行將軍弟子早有聲中<lb/>
　　間名種雞羣鶴無復疲瘵烏燕啄當時玉花可媒<lb/>
　　龍後日去盡鳥呼風開元四十萬匹馬俯仰興亡<lb/>
　　空看畫龍眠妙手欲希韓莫遣鐡面西關看<lb/>
　　有言郡東北荆山下可以溝畎積水因與吳正字<lb/>
<pb n="KR4d0081_WYG_014-45a"/>
　　王户曹同往相視以地多亂石不果還遊聖女山<lb/>
　　山有石室如墓而無棺槨或云宋司馬桓魋墓二<lb/>
　　子有詩次其韻二首<lb/>
側手區區豈<hi>一作未</hi>易遮奔流一瞬巻千家共疑智伯初<lb/>
圍趙猶有張湯欲漕<hi>去聲</hi>斜已坐迂疎來此地分將勞苦<lb/>
送生涯使君下䇿真堪笑隠隠驚雷響踏車<lb/>
　荆山<hi>徐州志荆山在懐逺縣西南山有玊坑乃卞和采玊之所宋濓記畧云自塗山麓折而西至荆</hi>
　<hi>山梁魏交兵時就山築堰以灌壽春其餘跡猶可見</hi>吳正字<hi>名琯字彦律正字其官也烏臺詩案</hi>
<pb n="KR4d0081_WYG_014-45b"/>
　<hi>元豐元年軾知徐州有本州正字吳琯𤨏㕔得解赴省試軾作日喻一篇送之即其人矣</hi>聖女山<lb/>
　<hi>水經注泗水又南逕宋大夫桓魋冡西山枕水上而盡石鑿而為冢今人謂之石槨槨有二重石作工巧</hi>
　<hi>太平寰宇記桓魋墓在彭城縣北二十七里徐州志桓山下臨泗水舊名聖女山</hi>
茫茫清泗遶孤岑歸路相將得暫臨試著芒鞵穿犖确<lb/>
更然松炬照幽深縱令司馬能鑱石奈<hi>一作㑹</hi>有中郎解<lb/>
摸金强寫蒼崖留嵗月他年誰識此時心<lb/>
　<hi>藝苑雌黄云陳琳檄文言曹操置發丘中郎將摸金校尉東坡詩以校尉為中郎誤</hi>
　　贈寫御容妙善師<lb/>
<pb n="KR4d0081_WYG_014-46a"/>
憶昔射䇿干先皇珠簾翠幄分兩廂紫衣中使下傳詔<lb/>
跪奉冉冉聞天香仰觀眩晃目生暈但見曉日<hi>一作色</hi>開<lb/>
扶桑迎陽晚出步就坐絳紗玊斧光照廊野人不識日<lb/>
月角彷彿尚見重瞳光三年歸來真一夢橋山松檜凄<lb/>
風霜天容玊色誰敢畫老師古寺晝閉<hi>一作閑者訛</hi>房夢中<lb/>
柛授心有得覺來信手筆已忘幅巾常服儼不動孤臣<lb/>
入門涕自滂元老侑坐鬚眉古虎臣立侍<hi>一作侍立</hi>冠劍長<lb/>
平生慣寫龍鳯質肯顧草間猿與麞都人踏破鐡門限<lb/>
<pb n="KR4d0081_WYG_014-46b"/>
黄金白璧空堆牀爾來摹寫亦到我謂是先帝白髪郎<lb/>
不須覽鏡坐自了明年乞身歸故鄉<lb/>
　射䇿<hi>年譜公於仁宗嘉祐六年應制科入第三等授大理寺評事</hi>迎陽<hi>江少虞事實類苑迎</hi>
　<hi>陽門之北有邇英閣歸田録邇英閣在迎陽門東北向</hi>步就坐<hi>欒城集入侍邇英詩自注云昔</hi>
　<hi>舉制䇿坐於崇政殿西廊葢邇英之北也日晚仁皇自延和步入崇政過所試幄前瞻望天表最為親近</hi>
　<hi>云云正與先生此詩相合</hi>三年歸來<hi>公於嘉祐六年十一月赴鳯翔任壬寅癸卯至甲寅而仁</hi>
　<hi>宗晏駕明年乙卯公方句還朝故有橋山松檜之</hi>不動<hi>李逺贈寫御真李長史詩龍髯不動彩毫輕後</hi>
　<hi>村詩話李逺贈寫御容李長史云初分龍準山河秀再㸃重瞳日月明極工及坡公仰觀眩晃目生暈但</hi>
<pb n="KR4d0081_WYG_014-47a"/>
　<hi>見曉色開扶桑迎陽晚出步就坐絳紗玊斧光照廊野人不識日月角髣髴尚記重瞳光之篇一出光熖</hi>
　<hi>萬丈梘逺所作真小兒語</hi>
　　哭刁景純<lb/>
讀書想前軰每恨生不早紛紛少年塲猶得見此老此<lb/>
老如松栢不受霜雪槁直從毫末中自養到合抱宏才<lb/>
乏近用千嵗自枯倒文章餘正始風節貫華皓平生為<lb/>
人爾自為薄如縞是非雖難齊反覆看愈好前年旅吳<lb/>
越把酒慶壽考扣門無晨夜百過迹未掃但知從徳公<lb/>
<pb n="KR4d0081_WYG_014-47b"/>
未省厭丘嫂别時公八十後㑹知難保昨日故人書連<lb/>
年䘮翁媪<hi>公自注景純妻先亡</hi>傷心范橋水漾漾舞寒藻華堂不<lb/>
見人瘦馬空戀皁我欲江東去匏尊酌行潦鏡湖無賀<lb/>
監慟哭稽山道忍見萬松岡荒池沒秋草<lb/>
　連年喪翁媪<hi>施氏原注妻江氏先一年卒</hi>萬松岡<hi>在藏春塢刁景純所居</hi>
　　答吕梁仲屯田<lb/>
亂山合沓圍彭門官居獨在懸水邨<hi>公自注懸水邨吕梁地名</hi>居民<lb/>
蕭條雜麋鹿小市冷落無雞豚黄河西來初不覺但訝<lb/>
<pb n="KR4d0081_WYG_014-48a"/>
清泗奔流渾夜聞沙㟁鳴甕盎曉看雪浪浮鵬鯤<hi>别夲作鵾</hi>
<hi>誤</hi>吕梁自古喉吻地萬頃一抹何由吞坐觀入市巻閭<lb/>
井吏民走盡餘王尊計窮路斷欲安適吟詩破屋愁鳶<lb/>
蹲嵗寒霜重水歸壑但見屋瓦留沙㾗入城相對如夢<lb/>
寐我亦僅免為魚黿旋呼歌舞雜詼<hi>一作談</hi>笑不惜飲釂<lb/>
空缾盆念君官舍氷雪冷新詩羙酒聊相温人生如寄<lb/>
何不樂任使綘蠟燒黄昏宣房未築淮泗滿故道堙滅<lb/>
瘡痍存明年勞苦應更甚我當畚鍤先黥髠付君萬指<lb/>
<pb n="KR4d0081_WYG_014-48b"/>
伐頑石千鎚雷動蒼山根髙城如鐵洪口快談笑却掃<lb/>
看崩奔農夫掉臂免狼顧秋糓布野如雲屯還須更置<lb/>
軟脚酒為君擊鼓行金樽<lb/>
　小市<hi>宋書張暢傳彭城有小市門</hi>髙城如鐵<hi>子由黄樓記序水既洄乃請更築徐城山</hi>
　<hi>水之衝以隄捍之水雖復至不能病也</hi>
　　答孔周翰求書與詩<lb/>
身閒曷不長閉口天寒正好深藏手吟詩寫字有底忙<lb/>
未脫多生宿塵垢不䝉譏訶子厚疾反更刻畫無鹽醜<lb/>
<pb n="KR4d0081_WYG_014-49a"/>
征西自有家雞肥太白應驚飯山瘦與君相從知幾日<lb/>
東風待得花開否撥棄萬事勿復談百觚之後那辭酒<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0081_WYG_014-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇詩補註巻十五<lb/>
</p>
<p>
</p>
  </div>
</body>
</text>
</TEI>
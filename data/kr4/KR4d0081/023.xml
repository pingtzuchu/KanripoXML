<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蘇詩補註巻二十四</head>
    <p>
<pb n="KR4d0081_WYG_023-1a"/>
欽定四庫全書<lb/>
　蘇詩補註巻二十四　翰林院編修查慎行撰<lb/>
　古今體詩五十六首<hi>元豐甲子八月自金陵歴真閏楊淮在泗州度嵗作</hi>
　　次韻荆公四絶<lb/>
青李扶疎禽自來清真逸少手親栽深紅淺紫從争發<lb/>
雪白鵞黄也鬬開<lb/>
　荆公<hi>宋史王安石傳安石再相屢謝病求去帝益厭之罷為鎮南軍節度使同平章事判江寧府明</hi>
　<hi>年改集禧觀使封舒國公元豐三年復拜左僕射觀文殿大學士換特進改封荆按先生自黄移汝正安</hi>
<pb n="KR4d0081_WYG_023-1b"/>
　<hi>石罷相居金陵之時也</hi>
砍竹穿花破緑苔小詩端為覓榿栽細看造物初無物<lb/>
春到江南花自開<lb/>
騎驢𣺌𣺌入荒陂想見先生未病時勸我試求三畝宅<lb/>
從公已覺十年遲<lb/>
　<hi>慎按潘子真詩話謂東坡得請歸宜興道過鍾山時荆公病方愈約坡卜居秦淮故坡詩云勸我試求三</hi>
　<hi>畝宅云云按陸務觀題䟦云東坡自黄州歸見荆公於半山劇談累日約卜鄰以老焉葢宜興得請在明</hi>
　<hi>年春夏之交未嘗再過金陵也今依施氏本編自黄移汝時</hi>
<pb n="KR4d0081_WYG_023-2a"/>
甲第非真有閒花亦偶栽聊為清净供却對道人開<lb/>
<hi>公自注荆公病後捨宅作寺</hi>
　甲第非真有<hi>臨川集請捨宅為寺劄子云臣幸遭興運超㧞等夷顧廹衰殘糜捐何補願以</hi>
　<hi>臣所居江寧府上元縣園屋為僧寺永逺祝延聖夀如䝉矜許特賜名額庶昭隆典江少虞事實類苑云</hi>
　<hi>荆公再罷政到金陵築第於舊門外七里去蔣山六七里元豐末公被疾奏捨為寺賜名報寧院六朝事</hi>
　<hi>跡云半山報寧禪寺荆公故宅也其地名白塘舊以地卑積水為患自荆公卜居乃鑿渠决水以通城河</hi>
　<hi>元豐七年請以宅為寺熈寧日歴則云王安石奏請以所居為僧寺奉㫖依所乞以報本禪寺為名額報</hi>
　<hi>本與報寧互異日歴訛也</hi>
<pb n="KR4d0081_WYG_023-2b"/>
　　附王介甫原作四首<hi>臨川集題云池上看金沙花數枝過酴醿架盛開</hi>
　　酴醿一架最先來夾水金沙次第栽濃緑扶疎雲<lb/>
　　乍起醉紅撩亂雪爭開<lb/>
　　午隂寛占一方苔映水前年坐看栽紅蕋似嫌塵<lb/>
　　染汚青條飛上别枝開<lb/>
　　北山輸緑漲横陂直塹迴塘灩灩時細數落花因<lb/>
　　坐久緩尋芳草得歸遲<lb/>
　　故作酴醿架金沙秪漫栽似矜顔色好飛度雪前<lb/>
<pb n="KR4d0081_WYG_023-3a"/>
　　開<lb/>
　　半山亭<hi>外集有次韻二字</hi>
登嶺勢巍巍蓮峯太華齊凭欄紅日早囘首白雲低松<lb/>
柏月中老猿猴物外啼禪師吟絶後千古指人迷<lb/>
　半山亭<hi>六朝事跡報寧禪寺地名白塘由城東門至蔣山此半道也故今亦名半山寺金陵志獨</hi>
　<hi>龍岡有上下二定林寺王荆公卜居於二定林之間名曰半山</hi>
　　　　慎按此詩施氏原本不載新刻載續補下巻<lb/>
　　　　今据外集移編<lb/>
<pb n="KR4d0081_WYG_023-3b"/>
　　張庖民挽辭<lb/>
東晉巾車令西京執㦸郎甘心向山水結髪事文章故<lb/>
自輕千户何曽羡一嚢天髙鬼神惡骨朽姓名芳庾嶺<lb/>
銘旌暗秦淮舊宅荒吾詩不用刻妙語有黄香<hi>公自注黄魯直</hi>
<hi>為庖民作哀詞</hi>
　張庖民<hi>字翔父</hi>巾車令<hi>錦繡萬花谷巾/車令陶潛也</hi>甘心向山水<hi>山谷</hi>
　<hi>集中張翔父墓表云翔父才徳俯仰庸人不甚出奇見異其於林泉心安性服之也</hi>
　　次韻葉致逺見贈<lb/>
<pb n="KR4d0081_WYG_023-4a"/>
欲求五畝寄樵蘇所至<hi>一作到處</hi>遲留<hi>一作留連</hi>似賈胡信命不<lb/>
須歌去汝逢人未免嘆猶吾人皆勸我杯中物我獨憐<lb/>
君屋上烏一伎文章何足道要知<hi>一作言</hi>摩詰是文殊<hi>末句</hi>
<hi>宋刻作要言磨却是文殊</hi>
　葉致逺<hi>名濤注詳上巻末</hi>一伎文章<hi>杜甫詩文章一小伎於道未為尊</hi>
　　次韻致逺<lb/>
長笑右軍稱草聖不如東野以詩鳴樂天自愛吟淮月<lb/>
懷祖無勞聴角聲<lb/>
<pb n="KR4d0081_WYG_023-4b"/>
　　　　慎按此詩施氏原本不載新刻本載續補下<lb/>
　　　　巻今因人附編<lb/>
　　次韻杭人裴維甫<lb/>
餘杭門外葉飛秋尚記居人挽去舟一别臨平山上塔<lb/>
五年雲夢澤南州凄凉楚些緣吾發邂逅秦淮為子留<lb/>
寄謝西湖舊風月故應時許夢中游<lb/>
　裴維甫<hi>咸淳臨安志仁宗嘉祐四年劉輝榜進士</hi>餘杭門<hi>吳自牧夢梁録杭州北城門者</hi>
　<hi>三一曰餘杭門舊名北闗者是也咸淳臨安志餘杭門有水陸二門</hi>臨平山<hi>咸淳臨安志臨平山</hi>
<pb n="KR4d0081_WYG_023-5a"/>
　<hi>去仁和縣五十四里周圍十八里上有塔下有藕花洲即鼎湖也</hi>雲夢澤南州<hi>杜牧齊安</hi>
　<hi>詩平生睡足處雲夢澤南州</hi>
　<hi>慎按施氏原註東坡倅杭官滿以九月離錢塘故云餘杭門外葉飛秋在黄五年至是復與維甫邂逅於</hi>
　<hi>秣陵也新刻本刪去今補録</hi>
　　次韻叚縫見贈<lb/>
季子東周負郭田須知力穡是家傳細思種薤五十本<lb/>
大勝取禾三百㕓若得與君連北巷故應終老忘西川<lb/>
短衣匹馬非吾事只擬關門不問天<lb/>
<pb n="KR4d0081_WYG_023-5b"/>
　叚縫<hi>字約之按施氏原註約之居金陵與王介甫遊而意不相與知興國軍甞論免役法不便元豐</hi>
　<hi>初吳冲卿為相頗進熈寜異議之人除知秦州蔡確言其無才能止以曽詆毁新政故膺奬任詔與合入</hi>
　<hi>差遣乃俾通判閬州縫避逺求分司遂以本官致仕元祐二年春左司諌王覿薦之詔縫致仕與管勾宫</hi>
　<hi>觀秩為朝散大夫此叚新刻刪去今補録</hi>種薤五十本<hi>藝苑雌黄前漢龔遂傳有令民種一</hi>
　<hi>百薤五十本葱之説坡詩誤以一百本為五十本矣</hi>西川<hi>全蜀藝文志唐貞觀初置劒南道為西川</hi>
　<hi>至貞元増置東川府於梓州北宋分西川為東西兩路䕫為川東益為川西</hi>
　　題孫思邈真<lb/>
先生一去五百載猶在峩眉西崦中自為天僊足官府<lb/>
<pb n="KR4d0081_WYG_023-6a"/>
不應尸解坐蝱蟲<lb/>
　孫思邈<hi>舊唐書思邈京兆華原人周宣帝時隱居太白山隋文帝徴為國子博士不起唐髙宗召</hi>
　<hi>見賜鄱陽公主邑宅以居焉學殫術數自云年九十三鄉里咸云數百嵗人注老子莊子及千金方子行</hi>
　<hi>天授中為鳳閣侍郎</hi>
　　戲作鮰魚<hi>一本作洄魚</hi>一絶<lb/>
粉紅石首仍無骨雪白河㹠不藥人寄語天公與河伯<lb/>
何妨乞與水精鱗<lb/>
　鮰魚<hi>釋氏稽古畧鍾山寶公以翦刀尺扇挂杖頭負之行聚落遇食鱠者從而求食啗者遺而薄之</hi>
<pb n="KR4d0081_WYG_023-6b"/>
　<hi>寶公即吐水皆成活魚今江中鮰魚是也○愼按説文玉篇均無鮰字廣韻類篇止有鮠字廣韻注似鮎</hi>
　<hi>類篇注鯷之小者惟本草云鮠今作鮰</hi>河㹠<hi>程大昌演繁露河㹠當作河魨嚴有翼藝苑雌黄魨</hi>
　<hi>水族之奇味世傳其能殺人</hi>
　　同王勝之游蔣山<lb/>
到郡席未<hi>一作不</hi>暖居民空惘然好山無十里遺恨恐他<lb/>
年欲欵南朝寺同登北郭船朱門收畫㦸紺宇出青蓮<lb/>
<hi>公自注荆公以宅為寺</hi>夾路蒼髯古迎人翠麓偏龍腰蟠故國鳥<lb/>
爪寄層顛竹杪飛華屋松根泫細泉峯多巧障日江<lb/>
<pb n="KR4d0081_WYG_023-7a"/>
逺欲浮天畧彴横秋水浮圖挿暮烟歸來踏人影雲細<lb/>
月娟娟<lb/>
　王勝之<hi>東都事畧王益柔字勝之少力學尹洙見其文曰贍而不流制而不窘未可量也為人伉</hi>
　<hi>直尚氣喜論天下事杜衍薦於朝除集賢校理蘇舜欽以祠神㑹客事除名言者謂益柔作傲歌坐奪職</hi>
　<hi>久之為開封推官歴知制誥遷龍圖直學士除秘書監出知蔡揚亳三州江寧應天二府宋史王益柔用</hi>
　<hi>父曙廕至殿中丞熈寧元年判度支審官院詔百官轉對益柔言人君之難莫大於辨邪正邪正之辨莫</hi>
　<hi>大於置相意指王安石也後以直學士知江寧府○按史傳所載與施註詳畧不一故並録之</hi>蔣山<lb/>
　<hi>元和郡縣志鍾山在上元縣東北十八里古金陵山也唐地理志江南道其名山衡廬茅蔣景定建康志</hi>
<pb n="KR4d0081_WYG_023-7b"/>
　<hi>鍾山一名蔣山漢末秣陵尉蔣子文逐盗死事於此吳大帝為立廟封為蔣侯初學記載揚雄潤州箴所</hi>
　<hi>云蔣廟鍾山孫陵曲衍是也</hi>到郡席不暖<hi>施氏原註勝之至江寧纔一日移南都坡在賞</hi>
　<hi>心亭作長短句送之末云公駕飛車凌彩霧紅鸞驂乘青鸞馭却訝此洲名白鷺非吾侣翩然欲下還飛</hi>
　<hi>去此叚新刻本刪去今為補録</hi>南朝寺<hi>杜牧詩南朝四百八十寺多少樓臺烟雨中</hi>蒼髯<lb/>
　<hi>金陵地紀蔣山初少林木東晉時令諸州刺史罷還京者人栽松百株郡守五十株宋時刺史栽三十株</hi>
　<hi>下至郡守各有差</hi>
　<hi>西清詩話元豐中王文公在金陵東坡自黄北還日與公遊後渡江至儀真和游蔣山詩寄金陵守王勝</hi>
　<hi>之公亟取讀至峯多巧障日江逺欲浮天乃拊几嘆曰老夫平生作詩無此二句</hi>
<pb n="KR4d0081_WYG_023-8a"/>
　　附王介甫次韻<lb/>
　　金陵限南北形勢豈其然楚役六十里陳亡三百<lb/>
　　年江山空幙府風月自觥船主送悲凉岸妃埋想<lb/>
　　故蓮臺傾鳳久去城踞虎爭偏司馬壖廟域獨龍<lb/>
　　層路顛森疎五願木蹇淺一人泉棁杖窮諸嶺籃<lb/>
　　輿罷半天朱門圍綠水碧瓦第青烟墨客誰能賦<lb/>
　　留詩野竹娟<lb/>
　　至真州再和二首<lb/>
<pb n="KR4d0081_WYG_023-8b"/>
老手王摩詰窮交孟浩然論詩曾伴直話舊巳忘年北<lb/>
上難陪驥東行且趁船離亭花映肉醉眼路窺蓮柂轉<lb/>
三山沒風囘五兩偏荒祠過𤓰歩古甃墮松顛聞道清<lb/>
香閣新篘白玉泉莫教門掩夜坐待月流天小院檀槽<lb/>
閙空庭樺燭烟公詩便堪唱為賦<hi>宋刻本作付</hi>小嬋娟<lb/>
　真州<hi>隆平集乾徳二年以揚州迎鑾鎮為建安軍九朝通畧祥符二年建安軍鑄玉皇太祖太宗像</hi>
　<hi>成陞軍為真州太平寰宇記真州本揚州白沙鎮偽吳改為迎鑾鎮大江入京口之岸東至揚州六十里</hi>
　孟浩然伴直<hi>新唐書孟浩然傳王維常私邀入内署俄而𤣥宗至浩然匿牀下維以實對帝</hi>
<pb n="KR4d0081_WYG_023-9a"/>
　<hi>曰恨未見也何懼而匿詔浩然出</hi>北上<hi>時王勝之自江寜/移守南都故云</hi>三山<hi>金陵志三</hi>
　<hi>山在江寧府城西南周圍四里大江從西來勢如建瓴此山當其衝輿地志謂其積石森鬱濵於大江有</hi>
　<hi>三峯南北相接謝眺有晚登三山望京邑詩即此矣</hi>荒祠𤓰歩<hi>王象之曰𤓰州渡在江都縣南</hi>
　<hi>四十里楊子江之沙磧也沙漸長其狀如𤓰字廟記云江祠祀江妃也以伍員配阮昇之記云其神亦號</hi>
　<hi>江都王</hi>
公顔如雪柏千載故依然笑我無根栁空中不待年肯<lb/>
留歸闕棹<hi>宋刻本作斾</hi>坐待逆<hi>一作迎/去聲</hi>風船特許門傳籥<hi>一作</hi>
<hi>鑰</hi>那知箭起蓮相逢月上後小語坐西偏流落千帆側<lb/>
<pb n="KR4d0081_WYG_023-9b"/>
追思百尺顛躬耕懷谷口水石羡平泉茅屋歸元亮霓<lb/>
裳醉樂天行聞宣室召歸近御爐烟未用歌池上隨宜<lb/>
教李娟<lb/>
　千帆側<hi>劉禹錫詩沉舟側畔千帆過</hi>
　　次韻答寶覺<lb/>
芒鞵竹杖布行纒遮莫千山與<hi>宋刻本作更</hi>萬山從來無脚<lb/>
不解滑誰信石頭行路難<lb/>
　寶覺<hi>金陵定林寺僧也與王荆公遊見周益公題䟦臨川集中多贈答詩</hi>
<pb n="KR4d0081_WYG_023-10a"/>
　　眉子石硯歌贈胡誾<lb/>
君不見成都畫手開十眉横雲却月爭新竒游人指㸃<lb/>
小嚬處中有漁陽胡馬嘶又不見王孫青𤨏横雙碧腸<lb/>
斷浮空逺山色書生性命何足論坐費千金買消渴爾<lb/>
來喪亂愁天公謫向君家書硯中小窗虚幌相嫵媚令<lb/>
君曉夢生春紅毘耶居士談空處結習已空花不住試<lb/>
教天女為磨鉛千偈瀾翻無一語<lb/>
　眉子硯<hi>苕溪漁隱叢話新安龍尾石性皆潤澤可以敵玉滑膩而能起墨以之為硯故世所珍石</hi>
<pb n="KR4d0081_WYG_023-10b"/>
　<hi>雖多惟羅紋者眉子者刷絲者佳髙似孫硯箋羅紋坑在眉子坑東金星坑在羅紋西北並南唐李氏發</hi>
　<hi>眉子坑在羅紋坑西開元中發眉子石有金花眉金星眉對眉短眉長眉簇眉濶眉雁胡眉錦蹙眉菉豆</hi>
　<hi>眉等名</hi>毘耶<hi>維摩經毘耶離大城中有長者名維摩詰翻譯名義毘耶離此云廣博嚴净其國寛</hi>
　<hi>平城邑華麗故名</hi>
　<hi>慎按施氏原註此詩墨跡刻石成都題為古眉子石硯歌新刻刪去今補録</hi>
　　以玉帶施元長老元以衲裙相報次韻二首<lb/>
病骨難堪玉帶圍鈍根仍落箭鋒機欲教乞食歌姬院<lb/>
故與雲山舊衲衣<lb/>
<pb n="KR4d0081_WYG_023-11a"/>
　元長老<hi>金山志了元佛印禪師字覺老饒州浮梁林氏子出家即徧叅圓通訥公以為書記先住</hi>
　<hi>江州之承天繼遷淮之斗方廬山之開先歸宗潤州之金山焦山凡四十餘年縉紳之賢者多與之遊名</hi>
　<hi>動朝野神宗賜髙麗磨衲金鉢以旌師徳</hi>鈍根<hi>法華經鈍根小智人着相憍慢者不能信是經</hi>箭<lb/>
　鋒機<hi>傳燈録神機交激若柱於箭鋒</hi>乞食歌姬院<hi>鄭文寳南唐近事云韓熈載相江南</hi>
　<hi>後主即位頗疑北人熈載懼禍因放蕩不覊售伎樂數百人荒湛為樂所受月俸即為諸姬分去遂敝衣</hi>
　<hi>負篋使門生舒雅執板挽之隨房乞食以足日膳云云苕溪漁隱云嘗讀北夢𤨏言裴休嘗披毳衲於歌</hi>
　<hi>姬院持鉢乞食自言不為俗情所染可以説法為人東坡即用此事江少虞事實類苑專引韓事為此詩</hi>
　<hi>注脚而不及裴今為詳考辨正如此</hi>
<pb n="KR4d0081_WYG_023-11b"/>
此帶閲人如傳舍流傳到我亦悠哉錦袍錯落差相稱<lb/>
乞與佯狂老萬回<lb/>
　萬回<hi>髙僧傳萬回法雲公虢州人年當弱齡白痴不語口自呼萬回因字焉兄戍遼陽母為設齋祈</hi>
　<hi>福回忽曰兄安極易知耳因裹齋餘出門際晩而歸執其兄書云平善自爾聲聞朝野中宗神龍二年勅</hi>
　<hi>别度回一人而已自髙宗末天后時常召入内道塲賜錦繡衣舊唐書萬回傳咸亨四年度為沙門回幼</hi>
　<hi>時致兄書六千里外朝往暮歸因號萬回與髙僧傳小異</hi>
　　次韻滕元發許仲塗秦少游<lb/>
二公詩格老彌新醉後狂吟許野人坐看青丘吞澤芥<lb/>
<pb n="KR4d0081_WYG_023-12a"/>
自慙黄潦薦溪蘋兩邦旌纛光相照十畝鋤犂手自親<lb/>
何似秦郎妙天下明年獻頌請東廵<lb/>
　滕元發<hi>宋史本傳元發初名甫字元發後改字達道以元發為名東陽人神宗朝言新法之害以</hi>
　<hi>翰林學士出知定州貶居筠州上章自訟有樂羊何功謗書滿篋即墨何罪毁言日聞之語帝惻然即以</hi>
　<hi>為湖州哲宗立徙蘇州</hi>許仲塗<hi>宋史許遵字仲塗泗州人第進士神宗朝以大理寺請知潤州</hi>
　青丘<hi>海内十洲記長洲一名青丘在南海辰巳之位地方五千里去岸二十五萬里</hi>澤芥<hi>藝苑</hi>
　<hi>雌黄子虗賦中芥蒂刺鯁也非草芥之芥東坡先生詩坐看青丘吞澤芥又西湖詩亦有青丘已吞雲夢</hi>
　<hi>芥之句皆非也</hi>
<pb n="KR4d0081_WYG_023-12b"/>
　<hi>慎按此詩起句二公屬滕許次句野人先生自謂以下四句兩兩分説時滕知湖州許知潤州故云兩邦</hi>
　<hi>旌纛先生將乞常州居住故有十畝鋤犂之句結處方説到少游章法首尾開合如此王氏注訛認次句</hi>
　<hi>中許字作姓遂謂許野人指仲塗一字失解通篇節節俱礙矣施氏補注亦未能確証其謬今駁正</hi>
　　送金山鄉僧歸蜀開堂<lb/>
撞鐘浮玉山迎我三千指衆中聞謦欬未語知鄉里我<lb/>
非箇中人何以黙識子振衣忽歸去隻影千山裏涪江<lb/>
與中泠共此一味水氷盤薦琥珀何似糖霜美<lb/>
　鄉僧<hi>遂寧僧圖寶也見糖霜譜</hi>浮玉山<hi>金山志客問何為浮玉答云此出仙經上仙居浮玉</hi>
<pb n="KR4d0081_WYG_023-13a"/>
　<hi>山朝上帝則山自浮去因金焦俱在水上故名</hi>涪江<hi>方輿勝覽涪江自思州上費溪發源經五十八</hi>
　<hi>節灘至黔州溉與施州江㑹凡五百餘里與蜀江合於涪州之東以其出於黔州又名黔江清澈可鑒毛</hi>
　<hi>髪</hi>中泠<hi>水記云劉伯芻以揚子江水為第一李秀卿以揚子江南零水為第七名勝志金山下有</hi>
　<hi>泉曰中泠亦曰南零</hi>糖霜<hi>洪邁曰自古食蔗始為蔗漿宋玉招魂所謂胹鼈炰羔有柘漿是也孫亮</hi>
　<hi>時交州獻甘蔗餳南中八郡志笮甘蔗汁曝成飴謂之石蜜唐太宗遣使至摩揭陀國取熬糖法即詔揚</hi>
　<hi>州上諸蔗榨瀋如其劑色味美於西域然只是今之沙糖不言作霜然則糖霜非古也歴世詩人亦未言</hi>
　<hi>之惟東坡過金山寺作詩送遂寜僧圖寶云氷盤薦琥珀何似糖霜美黄魯直在戎州作頌答梓州雍熙</hi>
　<hi>長老寄糖霜云逺寄蔗霜知有味勝於崔甘作子水晶鹽則遂寧糖霜見於文字者實始二公  蔗所在</hi>
<pb n="KR4d0081_WYG_023-13b"/>
　<hi>皆植獨福唐四明番禺廣漢遂寧有糖氷而遂寧為冠亦皆起於近世唐大歴中有鄒和尚者始來小溪</hi>
　<hi>之繖山教民以造霜之法繖山在縣北二十里山前後為蔗田者十之四糖霜户十之三蔗有四色曰杜</hi>
　<hi>蔗曰西蔗曰芀蔗本草所謂荻蔗也曰紅蔗本草崑崙蔗也惟杜蔗紫嫩味極厚專用作霜凡霜一甕中</hi>
　<hi>品色亦自不同堆叠如假山者為上團枝次之甕鑑次之小顆塊次之砂脚為下紫為上深琥珀次之淺</hi>
　<hi>黄又次之淺白為下遂寧王灼作糖霜譜七篇予采之以廣聞見</hi>
　<hi>慎按前説宋時糖霜色貴紫與今不同故公詩云金盤薦琥珀何似糖霜美與洪説正合故詳録之</hi>
　　送沈逵<hi>一作逹</hi>赴廣南<lb/>
嗟我與君皆丙子四十九年窮不死君隨幕府戰西羌<lb/>
<pb n="KR4d0081_WYG_023-14a"/>
夜渡冰河斫雲壘飛塵漲天箭灑甲歸對妻孥真夢耳<lb/>
我謫黄岡四五年孤舟出沒烟波裏故人不復通問訊<lb/>
疾病飢寒疑死矣相逢握手一大笑白髪蒼顔畧相似<lb/>
我方北渡脱重江君復南行輕萬里功名如幻何足計<lb/>
學道有涯<hi>一作牙</hi>真可喜勾漏丹砂已付君汝陽罋盎吾<lb/>
何耻君歸赴<hi>一作趁</hi>我雞黍約買田築室從今始<lb/>
　廣南<hi>太平寰宇記開寶初潘美平南漢分廣南東西路九域志廣南分東西二路東路州十五縣四</hi>
　<hi>十西路州二十三軍三縣六十四張維廣西郡邑記云以漢志考之今之東路即漢之南路</hi>
<pb n="KR4d0081_WYG_023-14b"/>
　　豆粥<lb/>
君不見滹沱流澌車折軸公孫倉皇奉豆粥濕薪破竈<lb/>
自燎衣飢寒頓解劉文叔又不見金谷敲氷草木春帳<lb/>
下烹煎皆美人萍虀豆粥不傳法咄嗟而辦石季倫干<lb/>
戈未解身如寄聲色相纒心已醉身心顛倒不自知更<lb/>
識人間有真味豈如江頭千頃雪色蘆茅簷出沒晨烟<lb/>
孤地碓舂秔光似玉沙缾煮豆軟如酥我老此身無着<lb/>
處賣書來問東家住臥聽雞鳴粥熟時蓬頭曵履君家<lb/>
<pb n="KR4d0081_WYG_023-15a"/>
去<lb/>
　滹沱<hi>禮記晉人將有事于河必先有事于滹沱山海經秦戲之山無草木多金玉滹沱之水出焉太</hi>
　<hi>平寰宇記秦戲山在太原府繁疇縣東北三十里水經注滹沱水入雷河溝水過舊曲陽城是也按光武</hi>
　<hi>所渡在冀州南宫信都乃滹沱之下流也</hi>身心顛倒<hi>楞嚴經如來之身名正徧知汝等之身名</hi>
　<hi>性顛倒又云阿難與諸大衆瞪瞢瞻佛目睛不瞬不知身心顛倒所在</hi>
　　秦少游夢發殯而塟之者云是劉發之柩是嵗發<lb/>
　　首薦秦以詩賀之劉涇亦作因次其韻<lb/>
君看三代士執雉本以殺身為小補居官死職士死綏<lb/>
<pb n="KR4d0081_WYG_023-15b"/>
夢尸得官真古語五行勝巳斯為官官如草木吾如土<lb/>
仕而未禄猶賔客待以純臣葢非古餽焉曰獻稱寡君<lb/>
豈比公卿相爾汝世衰道㣲士失已得喪悲歡反其故<lb/>
草袍蘆箠相嫵<hi>韻語陽秋作娬</hi>媚飲酒嬉游事羣聚曲江船舫<lb/>
月燈毬是謂舞殯而歌墓看花走馬到東野餘子紛紛<lb/>
何足數二生年少兩豪逸詩酒不知軒冕苦故令將仕<lb/>
夢發棺勸子勿為官所腐塗車芻靈皆假設著眼細看<lb/>
君勿誤時來聊復一飛鳴進隱不須煩杜<hi>宋刻本作伍</hi>舉<lb/>
<pb n="KR4d0081_WYG_023-16a"/>
　劉發<hi>字全美見淮海集</hi>執雉<hi>曲禮疏雉取性耿介惟敵是赴羔雁生執雉則死執亦表見危</hi>
　<hi>致命尚書二生一死贄是也</hi>仕而未禄<hi>禮記仕而未有禄者君有饋焉曰獻使焉曰寡君</hi>
　純臣<hi>詩遷其私人疏引儀禮有司徹主人降獻私人注云大夫言私人明不純臣此申伯雖是王之</hi>
　<hi>卿士亦是不得純臣也</hi>曲江<hi>西京雜記朱雀街東第五街皇城之東第三街龍華寺南有流水屈</hi>
　<hi>曲謂之曲江程大昌雍録唐曲江秦隑洲漢為樂游苑隋宇文愷以地在京城東南隅鑿池以厭勝之從</hi>
　<hi>城外包入城為芙蓉池宋敏求長安志亦同劉餗云古曲江文帝惡其名曲改名開元中疏鑿為勝地南</hi>
　<hi>即芙蓉苑西即杏園慈恩寺太平寰宇記曲江池漢武所造亦名宜春苑乃漢祖校文之所後以秀士每</hi>
　<hi>年登科賜宴於此不忘校文之義也南部新書進士春闈宴曲江亭在五六月未過此宴不得出京</hi>月<lb/>
<pb n="KR4d0081_WYG_023-16b"/>
　燈毬<hi>摭言進士之宴有九五曰櫻桃六曰月燈南部新書每歳寒食新進士於月燈閣置打毬之宴</hi>
　<hi>元稹詩傳餐月燈閣劇宴刼灰池</hi>看花走馬<hi>孟東野及第詩東風得意馬蹄疾一日看徧長</hi>
　<hi>安花</hi>
　<hi>慎按葛立方韻語陽秋云晉樂廣曰人未嘗夢乘牛車入䑕穴擣蔬噉鐵杵以無想因也自樂論之凡夢</hi>
　<hi>皆出於想而殷浩乃云官本臭腐故將得官而夢尸是豈出於想耶劉發方赴舉少游夢發殯而塟者云</hi>
　<hi>是劉發之柩少游以詩賀云云乃一時襃美贊喜之詞非殷浩之意也東坡世衰道微云云全篇二百餘</hi>
　<hi>言皆用浩意可謂巧於遣詞</hi>
　　附秦少游原作<lb/>
<pb n="KR4d0081_WYG_023-17a"/>
　　嵗逢困敦斗申指辰次庚辰漏傳子夢出城闉登<lb/>
　　古原草木縈天帶流水千夫荷鍤開久殯前有一<lb/>
　　人狀瓌偉素冠長跪烝酒肴云是劉郎字全美馬<lb/>
　　鳴車響斷還續人境晦明秋色裏既寤茫然失所<lb/>
　　遭河轉星翻汗如洗世傳夢凶常得吉神物戲人<lb/>
　　良有旨全美聲名海縣聞閉久當開乃其理娟娟<lb/>
　　二十四橋月月下吹簫聊爾耳洗眼看君先一鳴<lb/>
　　九萬扶揺從此始<lb/>
<pb n="KR4d0081_WYG_023-17b"/>
　　金山夢中作<lb/>
江東賈客木綿<hi>一作棉</hi>裘㑹散金山月滿樓夜半潮來風<lb/>
又烈<hi>一作熟</hi>臥吹簫管到揚州<lb/>
　　次韻周穜惠石銚<hi>宋刻本作棹</hi>
銅腥鐵澁不宜泉愛此蒼然深且寛蟹眼翻波湯已作<lb/>
龍頭拒火柄猶寒薑新鹽少茶初熟水漬雲蒸蘚未乾<lb/>
自古函牛多折足要知無脚是輕安<lb/>
　蟹眼<hi>蔡襄茶録候湯最難未熟則沫浮過熟則茶沉前世謂之蟹眼者過熟湯也</hi>龍頭<hi>周禮</hi>
<pb n="KR4d0081_WYG_023-18a"/>
　<hi>考工記黄金勺鼻寸衡四寸注云衡勺柄龍頭也韓愈石鼎聫句龍頭縮囷蠢豕腹脹彭亨</hi>
　　次韻蔣頴叔<lb/>
月明驚鵲未安枝一棹飄然影自隨江上秋風無限浪<lb/>
枕中春夢不多時瓊林花草聞前語罨畫溪山指後期<lb/>
<hi>公自注蔣詩記及地時瓊林苑宴坐中所言且約同卜居陽羡</hi>豈敢便為雞黍約玉堂<lb/>
金殿要論思<lb/>
　蔣頴叔<hi>宋史蔣之奇字頴叔以廕得官登進士第又舉賢良方正中選英宗擢監察御史神宗立</hi>
　<hi>轉殿中侍御史劾歐陽修帷簿事問狀無實貶監道州酒税改宣州元豐中為江淮荆湖發運使元祐初</hi>
<pb n="KR4d0081_WYG_023-18b"/>
　<hi>進天章閣待制歴户部侍郎未幾出知熙州紹聖初召為中書舍人拜翰林學士徽宗立拜知樞密院事</hi>
　<hi>以疾告歸卒</hi>瓊林花草<hi>李濓汴京遺跡志瓊林苑在開封城西鄭門外俗呼為西青城宋時</hi>
　<hi>建苑為宴進士之所與金明寺南北相對其中松柏森列百花芬郁</hi>罨畫<hi>太平寰宇記宜興縣有圻</hi>
　<hi>溪俗呼為罨畫溪吳興統志罨畫溪在長興縣西古木夾岸朱藤蔽其上花時遊人競集如在畫中溪半</hi>
　<hi>有畫溪亭</hi>
　　龜山辨才師<lb/>
此生念念浮雲改寄語長淮今好在故人宴坐虹梁南<lb/>
新河巧出龜山背木魚呼客振林莽鐵鳳横空飛綵繪<lb/>
<pb n="KR4d0081_WYG_023-19a"/>
忽驚堂宇變雄深坐覺風雷生謦欬羡師遊戲浮漚間<lb/>
笑我榮枯彈指内嘗茶看畫亦不惡問法求詩了無礙<lb/>
千里孤帆又獨來五年一夢誰相對何當來世結香火<lb/>
永與名山躬<hi>一作供</hi>井磑<lb/>
　龜山<hi>張商英龜山水陸院記云以佛書考之則五百梵僧游止之所以道經考之則太真元君之别</hi>
　<hi>治也山有五名曰迦葉曰寶積曰紫銅曰五峯曰歸來號南五臺臨淮志上龜山在盱眙縣西南下龜山</hi>
　<hi>在縣北三十里有上下二寺上龜山寺中有鐵鑄羅漢一百五十區下龜山寺宋天禧中金臂禪師建亦</hi>
　<hi>皆鐵象</hi>辨才<hi>按天竺元净號辨才子由為作塔銘不載其住龜山事或别是一人所未詳也</hi>虹<lb/>
<pb n="KR4d0081_WYG_023-19b"/>
　梁<hi>元和郡縣志宿州虹縣音貢漢縣舊屬沛郡唐屬泗州縣臨汴河濱演繁露虹今讀如綘與古不同</hi>
　新河<hi>宋史神宗本紀熙寧四年開洪澤河達於淮又蔣之奇傳請鑿龜山左肋至洪澤為新河以避</hi>
　<hi>淮險自是無覆溺之患又河渠志蔣之奇建言宜自龜山蛇浦下屬洪澤鑿左肋為複河取淮為源不置</hi>
　<hi>堰牐帝遣都水監丞陳祐甫經度既成命之奇撰記刻石龜山後</hi>供井磑<hi>髙僧傳忍師問惠能</hi>
　<hi>曰汝作何功徳能曰願竭力抱石而舂供衆而已</hi>
　　贈潘谷<lb/>
潘郎曉踏河陽春明珠白璧驚市人那知望拜馬蹄下<lb/>
胸中一斛泥與塵何似墨潘穿破褐琅琅<hi>一作琅玕</hi>翠餅敲<lb/>
<pb n="KR4d0081_WYG_023-20a"/>
𤣥笏布衫漆黒手如龜未害氷壺貯秋月世人重耳輕<lb/>
目前區區張李爭媸妍一朝入海尋李白空看人間畫<lb/>
墨僊<lb/>
　潘谷<hi>陸友墨史潘谷伊洛間墨師也何薳春渚紀聞潘谷賣墨都下負篋而酣歌每笏止取百錢其</hi>
　<hi>用膠不過五兩亦自遇濕不敗</hi>張李爭媸妍<hi>墨史張遇易水人遇墨有題光啓年者妙不減</hi>
　<hi>李廷珪宫中取以畫眉蔡君謨謂廷珪墨第一遇第二陳後山叢談秦少游有李廷珪墨半丸不為文理</hi>
　<hi>質如金石潘谷見而拜之曰真李氏故物也又有張遇墨一團面為盤龍鱗鬛悉具背有張遇麝香四字</hi>
　<hi>潘墨之龍畧有大節耳亦妍妙有紋如盤絲二物世所罕見也</hi>
<pb n="KR4d0081_WYG_023-20b"/>
　　徐大正閒軒<lb/>
氷蠶不知寒火䑕不知暑知閒見閒地已覺非閒侣君<lb/>
看東坡翁懶散誰比數形骸墮醉夢生事委塵土蚤眠<lb/>
不見燈晩食或欺<hi>一作欹</hi>午臥看盗取氊坐視麥漂雨語<lb/>
希舌頰强行少腰脚僂五年黄州城不蹋黄州鼓人言<lb/>
我閒客置此閒處所問閒作何味如眼不自睹頗訝徐<lb/>
孝亷得閒能幾許介子願奉使翁歸備文武應緣不耐<lb/>
閒名字挂庭宇我詩為閒作更得不閒語君如汗血駒<lb/>
<pb n="KR4d0081_WYG_023-21a"/>
轉盻畧燕楚莫嫌鑾輅重終勝鹽車苦<lb/>
　閒軒<hi>淮海集閒軒記云建安之北有山與州治相直曰北山山之南有澗澗之南有横阜背山面阜</hi>
　<hi>有屋數十楹則東海徐君大正燕居之地也名曰閒軒君少舉進士便馬善射慷慨有氣畧而欲就閒曠</hi>
　<hi>處幽隱分猿狖之居厠麋鹿之逰竊為君不取也</hi>
　　附參寥作<hi>參寥集題云寄題徐徳之先生閒軒</hi>
　　建安自古多俊髦徐子磊落尤其豪論兵説劒走<lb/>
　　湖海身勤事左無所遭綠林五校已屠膾黒衣三<lb/>
　　衛羞徒勞歸來故山便卜築脱棄萬事輕鴻毛横<lb/>
<pb n="KR4d0081_WYG_023-21b"/>
　　前澗水潄哀玉傍舍老櫪藏飛猱山蔬何用羡粱<lb/>
　　肉鶴氅未必輸青袍追雲弄月有真趣慎勿輕語<lb/>
　　傳兒曹<lb/>
　　附陳後山作<lb/>
　　倦游梁楚愛吾廬去寄山林孰與娛想見杖藜臨<lb/>
　　過鳥更能赤手縛於莬君寧平世輕三釡我亦東<lb/>
　　原有一區擬買嬋娟作歸計可無堆玉斗量珠<lb/>
　　蒜山松林中可卜居余欲僦其地地屬金山故作<lb/>
<pb n="KR4d0081_WYG_023-22a"/>
　　此詩與金山元長老<lb/>
魏王大瓠無人識種成何啻實五石不辭破作兩大尊<lb/>
只憂水淺江湖窄我材濩落本無<hi>一作無所</hi>用虚名驚世終<lb/>
何益東方先生好自譽伯夷<hi>宋刻本作孟賁</hi>子路并為一杜陵<lb/>
布衣老且愚信口自比契與稷暮年欲學栁下惠嗜好<lb/>
酸鹹不相入金山也是不覊人蚤嵗聞名晩相得我醉<lb/>
而嬉欲僊去旁人笑倒山謂實問我此生何所歸笑指<lb/>
浮休百年宅蒜山幸有閒田地招此無家一房客<lb/>
<pb n="KR4d0081_WYG_023-22b"/>
　蒜山<hi>元和郡縣志蒜山在丹徒縣西臨江壁絶晉安帝時海賊孫恩率衆登山宋武帝擊破之即此</hi>
　<hi>太平寰宇記以為馬蒜山</hi>閒田地<hi>白居易詩月中/幸有閒田地</hi>無家客<hi>張籍詩愛養無</hi>
　<hi>家客多傳得力方</hi>
　　王中<hi>一作仲</hi>父哀辭<hi>并引</hi>
　仁宗朝以制策登科者十五人軾忝冐時尚有富彥<lb/>
　國張安道錢子飛吳長文夏公酉<hi>一作西</hi>陳令舉錢醇<lb/>
　老王中父并軾與家弟轍九<hi>當作十</hi>人存焉其後十有<lb/>
　五年哭中父於密州作詩弔之則子飛長文令舉殁<lb/>
<pb n="KR4d0081_WYG_023-23a"/>
　矣又八年軾自黄州量移汝海與中父之子沇之相<lb/>
　遇於京口相持而泣則十五人者獨三人存耳葢安<lb/>
　道及軾與家弟而已嗚乎悲夫乃復次前韻以遺沇<lb/>
　之時沇之亦以辠謫家於錢塘云<lb/>
生芻不獨比前人束藳端能廢謝鯤子達想無身後念<lb/>
吾衰不復夢中論巳知毅豹為均死未識荆凡定孰存<lb/>
堪笑東坡癡鈍老區區猶記刻舟痕<lb/>
　制䇿登科<hi>宋史選舉志制科以待才傑試秘閣預選然後對制䇿入等然後加恩賜第視進士</hi>
<pb n="KR4d0081_WYG_023-23b"/>
　<hi>尤美雖狀元及第猶應制科然不常置士由是科進者亦甚鮮其法先上藝業於有司有司先校之乃試</hi>
　<hi>秘閣合格天子乃親䇿之其後制科視進士之期須近臣論薦乃許應舉</hi>九人<hi>富弼字彥國張方平</hi>
　<hi>字安道錢明逸字子飛夏噩字公酉陳舜俞字令舉錢藻字醇老吳奎字長文王介字中父合先生兄弟</hi>
　<hi>共十人序中九字訛當作十</hi>沇之辠謫<hi>施氏原註中父名介常山人事見中父挽詞注子沇</hi>
　<hi>之字彦魯少從王介甫學彦魯之得罪因太學生虞蕃上書付御史舒亶何正臣治其獄踰年方决追逮</hi>
　<hi>徧四方彦魯時在國子直講潁州團練推官坐受太學生章公弼請囑補上舍不以實除名故云束藳端</hi>
　<hi>能廢謝鯤先生作中父挽詞有他時京口尋遺跡宿草猶應有淚痕之句則中父葢塟於潤州而與其子</hi>
　<hi>復相遇於此也此叚新刻刪去今補録</hi>
<pb n="KR4d0081_WYG_023-24a"/>
　　附子由作<hi>欒城集題云過王介同年墓</hi>
　　平生使氣坐生風徐扣方知學有功應奉讀書無<lb/>
　　復忘虞翻忤物自甘窮埋根射策久彌奮投老為<lb/>
　　邦悍莫攻墳木未須驚巳拱少年我亦作衰翁<hi>自注</hi>
　　<hi>昔與中父同登制科僕年最少今已老矣</hi>
　　蔡景繁官舍小閣<lb/>
使君不獨東南美典刑尚記先君子戲嘲王叟短轅車<lb/>
肯為徐郎書紙尾三年弭節江湖上千首放懐風月裏<lb/>
<pb n="KR4d0081_WYG_023-24b"/>
手開西<hi>一作東</hi>閣坐虚明目凈東溪照清泚素琴濁酒容<lb/>
一榻落霞孤鶩供千里大舫何時繫門栁小詩屢欲書<lb/>
窗紙文昌新構滿鵷鸞都邑正喧收杞梓相逢一醉豈<lb/>
有命南來寂寞君歸矣<lb/>
　先君子<hi>施氏原註蔡承禧之父元導字濬仲自少以文章見知於蘇儀甫翰林留處門舘使與其</hi>
　<hi>子丞相子容同習六科景祐五年以茂材異等召試秘閣時如格者衆遂不得與廷䇿後與景繁同中嘉</hi>
　<hi>祐二年進士第終南劒推官此叚新刻刪去今補録</hi>
　　十一月十<hi>一本無十字</hi>三日與幾先自竹西來訪慶老<lb/>
<pb n="KR4d0081_WYG_023-25a"/>
　　不見獨與君卿供奉蟾知客東閣道話久之<hi>公自注惠</hi>
　　<hi>州追録</hi>
巻巻長廊走黄葉席簾垂地香烟歇主人待來終不來<lb/>
火紅銷盡灰如雪<lb/>
　幾先<hi>杜介字幾先揚州人注詳後</hi>
　　邵伯梵行寺山茶<lb/>
山茶相對阿<hi>一作本</hi>誰栽細雨無人我獨來説似與君<hi>一作</hi>
<hi>渠</hi>君<hi>一作/渠</hi>不㑹<hi>一作見</hi>爛紅如火雪中開<lb/>
<pb n="KR4d0081_WYG_023-25b"/>
　邵伯梵行寺<hi>名勝志邵伯湖在江都縣北四十五里東為艾湖西為白茒湖舊有斗門橋官</hi>
　<hi>河水涸則引湖水以濟漕運上有邵伯鎮有梵行寺院</hi>
　　　　慎按以上二首施氏原本不載新刻載續補<lb/>
　　　　下巻据外集乃離黄州以後作今移編<lb/>
　　髙郵陳直躬處士畫雁二首<lb/>
野雁見人時未起意先改君從何處看得此無人態無<lb/>
乃槁木形人禽兩自在北風振枯葦微雪落璀璀慘澹<lb/>
雲水昏晶熒沙礫碎弋人悵何慕一舉𣺌江海<lb/>
<pb n="KR4d0081_WYG_023-26a"/>
　陳直躬<hi>鄧椿畫繼陳直躬髙郵人坡公有題所畫雁二詩而晁无咎集中有和蘇翰林題李甲畫</hi>
　<hi>二首乃用此韻不知何也</hi>
　<hi>慎按李甲字景元華亭人見米元章畫史中本集有題李景元畫七絶補之葢訛以陳直躬為李甲也</hi>
衆禽事紛爭野雁獨閒潔徐行意自得俯仰若有節我<lb/>
衰寄江湖老伴雜鵞鴨作書問陳子曉景畫苕霅依依<lb/>
聚圓沙稍稍動斜月先鳴獨鼓翅吹亂蘆花雪<lb/>
　圓沙<hi>杜甫詩宿鷺起圓沙</hi>
　　附晁補之次韻二首<lb/>
<pb n="KR4d0081_WYG_023-26b"/>
　　畫寫物外形要物形不改詩傳畫外意貴有畫中<lb/>
　　態我今豈見畫觀詩雁真在尚想髙郵間湖寒沙<lb/>
　　璀璀氷霜已凌厲藻荇良瑣碎衡陽𣺌何處中沚<lb/>
　　若烟海<lb/>
　　蕭條新湖秋霜落洲渚潔蓮垂蘭杜死菖蒲見深<lb/>
　　節慘淡沙礫姿清波侣羣鴨往時吳興守看畫憶<lb/>
　　苕霅為儀尚不汚孤髙比雲月聞在雪堂時滿堂<lb/>
　　惟畫雪<lb/>
<pb n="KR4d0081_WYG_023-27a"/>
　　和王斿二首<hi>公自注斿平甫子</hi>
異時長怪謫僊人舌有風雷筆有神聞道<hi>一作見説</hi>騎鯨游<lb/>
汗漫憶嘗<hi>一作曽</hi>捫蝨話悲辛氣吞餘子無全目詩到諸<lb/>
郎尚絶倫白髪故交空掩巻泪河東注問蒼旻<lb/>
　謫僊人<hi>謂平甫也東都事畧王安國字平甫自丱角未嘗從人受學操筆為文語皆驚人臨川集</hi>
　<hi>中平甫墓志云於書無所不該於詞無所不工舉茂才異等神宗即位召試賜進士及第官止大理寺丞</hi>
　<hi>年止四十七方囘瀛奎律髓注云平甫有校理集六十巻而詩占二十九巻東坡謂異時長怪謫僊人云</hi>
　<hi>云其推重如此○施氏原注平甫與東坡交自負其甘露寺詩平地風烟飛白鳥半山雲木巻蒼藤坡應</hi>
<pb n="KR4d0081_WYG_023-27b"/>
　<hi>之曰精神全在巻字但恨飛字不稱耳平甫請易之坡遂易以翻字平甫嘆服子斿字元龍篤學好義有</hi>
　<hi>父風元祐中東坡上奏理平甫之寃乞考斿行實而録用之大觀間為提㸃京西刑獄此叚補注新刻本</hi>
　<hi>刪去今補録</hi>騎鯨捫蝨<hi>詩話總龜東坡詩龍驤萬斛不敢過漁舟一葉從掀舞又云見説騎</hi>
　<hi>鯨游汗漫憶曽捫蝨話悲辛以鯨為蝨對以龍驤為漁舟對大小氣燄之不等其意若玩世秀傑之氣終</hi>
　<hi>不可沒</hi>諸郎<hi>臨川集平甫二子旊斿皆嶷嶷有立任淵陳後山詩注旊字元鈞斿字元龍按實録</hi>
　<hi>元符元年九月看詳訴理所言宣徳郎王斿於元祐中進狀稱先臣寃抑罪名未除不幸不得出於兹時</hi>
　<hi>詔斿罷江寧府粮料旊罷京東運判差監衡州酒税秦少游集有送王元龍赴泗州粮料院詩任注以為</hi>
　<hi>江寜者訛</hi>
<pb n="KR4d0081_WYG_023-28a"/>
嫋嫋春風送度闗娟娟霜月照生還遲留嵗暮江淮上<lb/>
來往君家伯仲間未厭氷灘吼新洛且看松雪媚南山<lb/>
野梅官栁何時動飛葢長橋待子閒<lb/>
　伯仲間<hi>施氏原注謂東坡過金陵與介甫相唱和故詩云來往君家伯仲間予考平甫之殁在熈</hi>
　<hi>寧十年王斿乃介甫猶子豈得稱伯仲詩中所云只是説元鈞元龍兄弟耳施注一叚雖經新刻本刪去</hi>
　<hi>而舊本所有故為辨正</hi>新洛<hi>宋史元豐二年四月命宋用臣導洛通汴以代漕渠謂之清汴</hi>南<lb/>
　山<hi>在泗州即都梁山注詳本巻</hi>
　　次韻張琬<hi>一本作畹</hi>
<pb n="KR4d0081_WYG_023-28b"/>
新落霜餘兩岸隆塵埃舉袂識西風臨淮自古多名<hi>一作</hi>
<hi>奇</hi>士樽酒相連<hi>一作逢又作從</hi>樂寓公半日偷閒歌嘯裏百年<lb/>
暗盡往來中知君不向窮愁老尚有清詩氣吐虹<lb/>
　臨淮<hi>元和郡縣志秦泗水郡漢沛郡元鼎中改臨淮郡唐武徳中為泗州</hi>
　<hi>慎按泗州所屬别有臨淮縣詩中專指泗州非縣也施氏原註訛</hi>
　　次韻王定國南遷囘見寄<lb/>
土暈銅花蝕秋水要須悍石相礱砥十年氷蘖戰膏粱<lb/>
萬里烟波濯紈綺歸來詩思轉清激百丈空潭數魴鯉<lb/>
<pb n="KR4d0081_WYG_023-29a"/>
逝將桂浦擷蘭蓀不記槐堂收劒履却思庾嶺今何在<lb/>
更説彭城真夢耳<hi>公自注來詩述彭城舊遊</hi>君知先竭是甘井我願<lb/>
得全如苦李妄心不復九迴腸至道終當三洗髓廣陵<lb/>
陽羡何足較<hi>公自注余買田陽羡來詩以為不如廣陵</hi>只有無何真我里樂<lb/>
全老子今禪伯<hi>公自注張安道也定國其壻</hi>掣電機鋒不容擬心通<lb/>
豈復問云何印可聊須答如是相逢為我話留滯桃花<lb/>
春漲孤舟起<lb/>
　王定國南遷回<hi>宋史王鞏從蘇軾遊軾得罪鞏亦竄賓州數嵗而還豪氣不少挫後歴宗</hi>
<pb n="KR4d0081_WYG_023-29b"/>
　<hi>正丞以跌宕傲世故終不顯淮海集定國以元豐二年謫賓州七年放歸</hi>印可<hi>維摩經能如是宴坐</hi>
　<hi>者佛所印可</hi>
　　贈梁道人<lb/>
采藥壺公處處過笑看金狄手摩挲老人大父識君久<lb/>
造物<hi>一作化</hi>小兒如子何寒盡山中無歴日雨斜江上一<lb/>
<hi>一作有</hi>漁蓑神僊䕶短多官府未厭人間醉踏歌<lb/>
　　雍秀才畫草蟲八物<lb/>
　　　促織<lb/>
<pb n="KR4d0081_WYG_023-30a"/>
月叢號耿耿露葉泣漙漙夜長不自暖那憂公子寒<lb/>
　雍秀才<hi>畫繼雍秀才不知何許人坡有咏所畫草蟲不詩詩意每一物譏當時用事者一人如升髙</hi>
　<hi>知回竟作黏壁枯以比介甫初來花爭妍忽去鬼無跡以比章惇今詩畫皆刋石流傳於世</hi>促織<lb/>
　<hi>爾雅釋蟲蟋蟀蛬注云促織也陸璣草木蟲魚疏幽州謂之趨織語曰趨織鳴嬾婦驚</hi>
　　　蟬<lb/>
蜕形濁汚中羽翼便翾好秋來間何濶已抱寒莖槁<lb/>
　　　蝦蟇<lb/>
睅目知誰瞑皤腹空自脹慎勿困蜈蚣飢蛇不汝放<lb/>
<pb n="KR4d0081_WYG_023-30b"/>
　蜈蚣蛇<hi>本草蝦蟇畏蛇而制蜈蚣故關尹子曰即且食蛇蛇食鼃鼃食即且</hi>
　　　羌蜋<lb/>
洪鐘起暗室飄瓦落空庭誰言轉丸手能作殷牀<hi>一作雷</hi>
聲<lb/>
　　　天水牛<lb/>
兩角徒自長空飛不服箱為牛竟何事利吻穴枯桑<lb/>
　天水牛<hi>爾雅蠰齧桑也郭璞注狀似天牛長角喜齧桑樹作孔入其中据此則天牛與齧桑各自</hi>
　<hi>一種今詩中竟以天水牛為齧桑矣又按本草天牛一名天水牛又名八角兒頭有黒角如八字陳藏器</hi>
<pb n="KR4d0081_WYG_023-31a"/>
　<hi>本草云蠐螬所化</hi>
　　　蝎虎<lb/>
跂跂有足蛇胍胍無角龍為虎君勿笑食盡蠆尾蟲<lb/>
　蠆尾蟲<hi>許氏説文蝎蠆尾蟲也長尾為蠆短尾為蝎</hi>
　　　蝸牛<lb/>
腥涎不滿殻聊足以自濡升髙不知囘竟作黏壁枯<lb/>
　蝸牛<hi>爾雅螔蝓又名𤓰牛形如𤓰字王立之詩話先生作蝸牛詩初云中弱不勝觸外堅聊自郛後</hi>
　<hi>改云云</hi>
<pb n="KR4d0081_WYG_023-31b"/>
　　　鬼蝶<lb/>
雙眉巻鐵絲兩翅暈金碧初來花爭妍忽去鬼無迹<lb/>
　　泗州南山監倉蕭淵東軒二首<lb/>
偶隨樵父採都梁<hi>公自注南山名都梁山出都梁香故也</hi>竹屋松扉試乞<lb/>
漿但見東軒堪隱几不知公子是監倉溪中亂石墻垣<lb/>
古山下寒蔬匕箸香我是江南舊游客挂冠知有老蕭<lb/>
郎<lb/>
　泗州南山<hi>苕溪漁隱叢話淮北之地平夷自京師至汴口並無山惟隔淮方有南山米元章謂</hi>
<pb n="KR4d0081_WYG_023-32a"/>
　<hi>為第一山太平寰宇記盱眙縣在泗州南七里都梁山在縣南十六里名勝志澤蘭一名都梁香草兹山</hi>
　<hi>所産古詩鬱金蘇合與都梁即此物也</hi>監倉<hi>孫彥同職官分紀諸州椽屬有司倉參軍又名倉曹</hi>
　蕭淵<hi>字潛夫新喻人仕至朝散郎知郴州見周益公題䟦</hi>挂冠老蕭郎<hi>宋史蕭貫字貫</hi>
　<hi>之新喻人俊邁能文登進士甲科知洪饒二州召還將試知制誥卒孔武仲集挂冠亭記畧云鄉丈人蕭</hi>
　<hi>公貫之少登上第歴館閣屢出為使年盛志得而胸中浩然不樂聲利方其在京師巳有詩十六篇述江</hi>
　<hi>南四時風景之美以未得即歸為恨既又營其第舍之東將因髙築亭為退居燕息之所名之曰挂冠公</hi>
　<hi>之年止於四十有六而亭亦未及為其子潛夫即其故基而屋之</hi>
北望飛塵苦晝霾洗心聊復寄東齋珍禽聲好猶思<hi>一作</hi>
<pb n="KR4d0081_WYG_023-32b"/>
<hi>懷</hi>越野橘香清未過淮有信微泉來逺嶺無心明月轉<lb/>
空階一官倉庾真堪老坐看松根絡<hi>一作落者訛</hi>斷崖<lb/>
　<hi>周益公題䟦云劉陽丞新喻蕭一致五世從祖潜夫元豐七年監盱眙倉坡公嵗除前過其東軒留題二</hi>
　<hi>詩葢量移汝州時也按盱眙𨽻泗州州在淮北縣治其隂故都梁號淮南第一山景物清曠公既樂之而</hi>
　<hi>潜夫諱淵葢慕陶靖節者其人又可知矣此公所為賦詩也承平時監當官為美仕故倉庾氏所居往往</hi>
　<hi>有登臨燕息之地名流或遷謫而來秩髙或折資而授今著令猶與本縣令序官</hi>
　<hi>慎按施氏原注此詩猶存蕭氏墨跡刻石成都珍禽聲好猶思越作懷越未知即蕭氏所藏或是别本也</hi>
　<hi>此叚新刻刪去今補録</hi>
<pb n="KR4d0081_WYG_023-33a"/>
　　附子由次韻二首<lb/>
　　肩輿嬝嬝渡浮梁吏隱知君寄一倉十里遥看飛<lb/>
　　皂葢小軒相對有壺漿清宵往往投車轄永日霏<lb/>
　　霏散篆香留滯淮南仍有樂暮年何意復為郎<lb/>
　　萬斛塵飛日為霾無心退食自成齋梅生紅粟初<lb/>
　　迎臘魚躍銀刀正出淮臥病空看帆渡磧誦詩猶<lb/>
　　記雪填堦夾河南北俱形勝且借髙城作兩崖<lb/>
　　泗州除夜雪中黄師是送酥酒二首<lb/>
<pb n="KR4d0081_WYG_023-33b"/>
暮雪紛紛投碎米春流咽咽<hi>一作活活</hi>走黄沙舊遊似夢徒<lb/>
能説逐<hi>一作遷</hi>客如僧豈有家冷硯欲書先自凍孤燈何<lb/>
事獨成<hi>一作生</hi>花使君夜半分酥酒驚起妻孥一笑譁<lb/>
　黄師是<hi>宋史黄寳字師是陳州人登進士第歴轉運副使紹聖中哲宗議召用曽布隂阻之林希</hi>
　<hi>曰實兩女皆嫁蘇轍子所為不正不宜用乃知陜州黨禍作以章惇甥獲免  慎按施氏原註謂哲宗欲</hi>
　<hi>用師是而林希阻之此云曽布兩處不同並存備考陶九成説郛黄實自言元豐甲子為淮東提舉嘗於</hi>
　<hi>除夜泊汴口見蘇子瞻植杖立對岸若有所俟者歸舟中即以揚州厨釀二尊雍酥一奩貽之</hi>碎米<lb/>
　<hi>陸佃埤雅引説文曰霰稷雪也閩俗謂之米雪言霰粒如米所謂稷雪義本此</hi>
<pb n="KR4d0081_WYG_023-34a"/>
闗右土酥黄似酒揚州雲液却如酥欲從元放覓拄杖<lb/>
忽有麴生來坐隅對雪不堪令飽<hi>一作冷</hi>暖隔船應巳厭<lb/>
歌呼明朝積玉深三尺髙枕牀頭尚一壺<lb/>
　關右土酥<hi>西河舊事祁連山在張掖酒泉二郡界牛羊充肥乳酪醲好一斛酪得酥斗餘太平</hi>
　<hi>寰宇記關西道慶州土産有牛酥杜甫詩金城土酥净如練</hi>雲液<hi>李保續北山酒經有雲腴瓊液</hi>
　<hi>二名</hi>
　　章錢二君見和復次韻答之<lb/>
黄昏已作風翻絮半夜猶驚月在沙照汴玉峯明佛刹<lb/>
<pb n="KR4d0081_WYG_023-34b"/>
隔淮雲海暗人家來牟有信迎三白薝蔔無香散六花<lb/>
<hi>宋刻本公自注薝蔔梔子花也與雪花皆六出</hi>欲喚阿咸來守嵗林烏<hi>一作鴉</hi>櫪<lb/>
馬鬬喧<hi>一作讙</hi>譁<lb/>
分無纎手裁春勝更<hi>一作况</hi>有新詩㸃蜀酥醉裏氷髭失<lb/>
纓絡夢回布被起亷隅君應旅睫寒生暈我亦飢腸夜<lb/>
自呼明日南山春色動不知誰佩紫微壺<lb/>
　<hi>慎按施氏原注林烏櫪馬鬬讙譁集本作喧譁更有新詩㸃土酥集本作况有今皆從刻石本此叚新刻</hi>
　<hi>補注芟去今補録</hi>
<pb n="KR4d0081_WYG_023-35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0081_WYG_023-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇詩補註巻二十四<lb/>
</p>
<p>
</p>
  </div>
</body>
</text>
</TEI>
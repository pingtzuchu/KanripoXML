<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蘇詩補註巻八</head>
    <p>
<pb n="KR4d0081_WYG_007-1a"/>
欽定四庫全書<lb/>
　蘇詩補註巻八　　　翰林院編修查愼行撰<lb/>
　古今體詩六十九首<hi>起熙寜壬子秋盡十二月通守杭州時作</hi>
　　　　愼按咸淳臨安志先生初至杭沈立之為大<lb/>
　　　　守明年八月沈除審官院以去陳述古來代<lb/>
　　　　時先生在試院十月燕錢塘進士於中和堂<lb/>
　　　　隨以督開運鹽河至鹽官十二月運司又差<lb/>
　　　　往湖州相度堤岸半年中事跡如此施氏補<lb/>
<pb n="KR4d0081_WYG_007-1b"/>
　　　　注新刻本以鹽官絶句雜入湖州又譌編客<lb/>
　　　　位假寐一首於是巻中今一一釐正<lb/>
　　焦千之求惠山泉詩<lb/>
兹山定空中乳水滿其腹遇隙則發見臭味實一族淺<lb/>
深各有値方圓隨所蓄或為雲洶湧或作線斷續或鳴<lb/>
空洞中雜佩間琴筑或流蒼石縫宛轉龍鸞蹙缾罌走<lb/>
千里眞偽半相凟貴人高宴罷醉眼亂紅緑赤泥開方<lb/>
印紫餅截圓玉傾甌共歎賞竊語笑僮僕豈如泉上僧<lb/>
<pb n="KR4d0081_WYG_007-2a"/>
盥灑自挹掬故人憐我病蒻籠寄新馥欠伸北牕下晝<lb/>
睡美方熟精品厭凡泉願子致一斛<lb/>
　焦千之<hi>字伯强與王深父兄弟同為歐公門下客名勝志焦千之潁州焦陂人以文學受知文忠</hi>
　<hi>公後授秘書校理終知無錫州吕純希知潁為起宅於城南號曰焦館</hi>惠山泉<hi>獨孤及惠山寺</hi>
　<hi>新泉記云寺居西山之麓山小多泉山下有靈池其泉伏涌潛洩無沚無竇始發袤丈之沼疏為懸流及</hi>
　<hi>於禪牀周于僧房灌注于徳池瀠回于法堂太平寰宇記惠山寺在無錫縣東七里一名九隴山張又新</hi>
　<hi>煎茶水記陸鴻漸言無錫縣惠山寺石泉水為天下第二晏公類要惠泉在普利寺南廡有曲水亭</hi>
　　答任師中次韻<hi>公自注來詩勸以詩酒自娯</hi>
<pb n="KR4d0081_WYG_007-2b"/>
閒裏有深趣常憂兒軰知巳成歸蜀計誰借買山貲世<lb/>
事久已謝故人猶見思平生不飲酒對子敢論詩<lb/>
　任師中<hi>名伋注見第六巻</hi>
　　沈諫議召逰湖不赴明日得雙蓮於北山下作一<lb/>
　　絶持獻沈既見和又别作一首因用其韻<lb/>
湖上棠隂手自栽問公更得幾回來水仙亦恐公歸去<lb/>
故遣雙蓮一夜開<lb/>
　沈諫議<hi>宋史沈立字立之歴陽人第進士歴右諫議大夫出為江淮發運使知杭州施武子嘉泰</hi>
<pb n="KR4d0081_WYG_007-3a"/>
　<hi>㑹稽志熙寜三年沈立以右諫議大夫出知越州四年正月移知杭州○按先生初倅杭沈為太守本集</hi>
　<hi>有牡丹記云熙寜五年從太守沈公觀花于吉祥寺即其人也沈不久當替故詩中云然</hi>
詔書行捧縷金箋樂府應歌相府蓮莫忘今年花發處<lb/>
西湖西畔北山前<lb/>
　相府蓮<hi>陳景沂全芳備祖于頔因瑞蓮製曲名相府蓮</hi>
　　和歐陽少師㑹老堂次韻<lb/>
一時冠葢盡嚴終舊徳年來豈易逢聞道堂中延葢叟<lb/>
定應牀下拜梁松蠧魚自曬閒箱篋科斗長收古鼎鐘<lb/>
<pb n="KR4d0081_WYG_007-3b"/>
我欲棄官重問道寸筳何以得舂容<lb/>
　㑹老堂<hi>蔡寛夫詩話歐陽文忠與趙康靖同在政府相得甚歡趙歸老睢陽歐相繼謝事歸汝隂</hi>
　<hi>一日康靖單車來訪踰月而返年八十矣文忠因榜其地為㑹老堂居士集㑹老堂致語注云熙寜壬子</hi>
　<hi>趙康靖自南京訪公于潁時吕正獻為潁州守</hi>
　　附歐陽永叔原作<lb/>
　　古來交道愧難終此㑹今時豈易逢出處三朝俱<lb/>
　　白首凋零萬木見青松公能不逺來千里我病猶<lb/>
　　能釂一鍾已勝山隂空興盡且留歸駕為從容<lb/>
<pb n="KR4d0081_WYG_007-4a"/>
　　題永叔㑹老堂<lb/>
三朝出處共雍容嵗晚交情見二公乘興不辭千里逺<lb/>
放懐還喜一樽同嘉謀定國垂青史盛事傳家有素風<lb/>
自顧塵纓猶未濯九霄終日羡㝠鴻<lb/>
　　　　愼按施氏原本新刻俱失載此詩今從别本<lb/>
　　　　補入<lb/>
　　和歐陽少師寄趙少師次韻<lb/>
朱門有遺啄千里來燕雀公家冷如冰百呼無一諾平<lb/>
<pb n="KR4d0081_WYG_007-4b"/>
生親友半遷逝公雖不怪旁人愕世事如今臘酒醲交<lb/>
情自古春雲薄二公凛凛和非同疇昔心親豈貌從白<lb/>
鬚相映松間鶴清句更酬雪裏鴻何日揚雄一㕓足却<lb/>
追范蠡五湖中<lb/>
　趙少師<hi>東都事畧趙槩字叔平應天虞城人神宗朝官尚書左丞數求去位以太子少師致仕居</hi>
　<hi>睢陽十五年卒諡康靖為人樂易與人無所怨怒張安道樂全先生集中趙康靖神道碑云始歐陽修躐</hi>
　<hi>公知制誥人意其且不能平及修坐累詔獄公獨抗章言修無罪上感悟修以故得全公既退老修亦退</hi>
　<hi>居汝隂往從之㳺樂飲旬日云云故東坡詩有二公凛凛和非同平日心親豈貌從之句葢紀其實也</hi>
<pb n="KR4d0081_WYG_007-5a"/>
　　附永叔原作<hi>居士集題云擬剥啄行寄趙少師</hi>
　　剥剥復啄啄柴門驚鳥雀故人千里至信士百金<lb/>
　　諾搢紳相趨動顔色閭巷歡呼共嗟愕顧我非惟<lb/>
　　慰寂寥于時自可警媮薄事國十年憂患同酣歌<lb/>
　　幾日暫相從酒醒初不戒徒御歸思瞥起如飛鴻<lb/>
　　車馬閴然人已去荷鋤却向野田中<lb/>
　　監試呈諸試官<lb/>
我本山中人寒苦盗寸廪文辭雖久<hi>一作少</hi>作勉强非天<lb/>
<pb n="KR4d0081_WYG_007-5b"/>
禀既得旋廢忘懶惰今十稔麻衣如再著墨水眞可飲<lb/>
每聞科詔下白汗如流瀋此邦東南㑹多士敢題品芻<lb/>
蕘盡蘭蓀香不數葵荏貧家見珠貝眩晃自難審緬懐<lb/>
嘉祐初文格變已甚千金碎全璧百衲收寸錦調和椒<lb/>
桂釅咀嚼沙礫磣廣眉成半額學歩歸踔踸<hi>一作跧</hi>維時<lb/>
老宗伯氣壓羣兒凛蛟龍不世出魚鮪初驚淰至音久<lb/>
乃信知味猶食椹至今天下士微管幾左祍謂當千載<lb/>
後石室祠高朕爾來又一變此學初誰諗權衡破舊法<lb/>
<pb n="KR4d0081_WYG_007-6a"/>
芻豢笑凡飪高言追衛樂篆刻鄙曹沈先生周孔出弟<lb/>
子淵騫寢却顧老鈍軀頑樸謝鐫鋟諸君况才傑容我<lb/>
嬾且噤聊欲廢書眠秋濤舂午枕<lb/>
　麻衣<hi>唐劉虚白詩二十年前此夜中一般燈火一般紅不知嵗月能多少猶著麻衣待至公</hi>墨<lb/>
　水<hi>隋書禮儀志後齊每策秀孝皇帝坐于朝堂秀孝各以班草對其有脱誤書濫孟浪者起立席後飲</hi>
　<hi>墨水一升</hi>科詔<hi>三國志魏程曉傳高選賢才以充其職申明科詔以督其違宋史選舉志宋之科目</hi>
　<hi>初惟進士及諸科嵗以為常皆秋取解冬集禮部春考試諸州以本判官試進士録事叅軍試諸科本集</hi>
　<hi>送杭州進士序熈寜五年錢唐之士貢于禮部者九人</hi>嘉祐文格<hi>石林詩話至和嘉祐間塲</hi>
<pb n="KR4d0081_WYG_007-6b"/>
　<hi>屋舉子為文尚竒澁或不能成句歐陽公力欲革其弊既知貢舉凡文渉雕刻者皆黜之時韓子華范景</hi>
　<hi>仁王禹玉梅公儀等同事梅聖俞為叅詳官及放榜平時有聲如劉輝軰皆不與選士論頗洶洶然是榜</hi>
　<hi>得蘇子瞻為第二人子由與曾子固皆在選中可謂得人矣</hi>老宗伯<hi>時歐陽永叔以禮部知貢</hi>
　<hi>舉</hi>石室<hi>太平寰宇記文翁立學舍作石室在華陽縣城内後遇火太守陳留高朕更修立又増造</hi>
　<hi>一石室其欒櫨節制尤古畫古人之像及禮器云云据此則石室乃高朕造後人因以祠朕施氏補注云</hi>
　<hi>邦人立石室祠之者訛</hi>爾來又一變<hi>選舉志初進士試詩賦論各一首䇿五道帖論語十</hi>
　<hi>條對春秋或禮記墨義五十條神宗議更法王安石謂古之取士多本于學校于是改法進士科罷詩賦</hi>
　<hi>帖經墨義士各占治易詩書周禮二記一經兼論語孟子謂春秋有三傳難通罷之試分四塲初大經次</hi>
<pb n="KR4d0081_WYG_007-7a"/>
　<hi>兼經大義凡十道次論一道次策三道熙寜四年親試進士始專以䇿定限千言舊特奏名人試論一道</hi>
　<hi>今亦制策焉</hi>
　　附子由和<lb/>
　　登科嵗云徂舊學日將落外遭飢寒侵内苦憂患<lb/>
　　鑠傳家足墳史遺説本精約羣言久紛蕩開巻每<lb/>
　　驚矍居官忝庠序授業止干籥朝廷發新令長短<lb/>
　　棄前彠縁飾小學家睥睨前王作聲形一分解道<lb/>
　　義因附託安行厭衢路强挽就縻縛縱横施口鼻<lb/>
<pb n="KR4d0081_WYG_007-7b"/>
　　爛漫塗丹堊强辯忽横流漂蕩終安泊意惟法初<lb/>
　　傳欲講面先怍新科勸多士從者盡高爵徘徊始<lb/>
　　未信衒誘終難却嗟哉守愚鈍幾不被譏謔獨醒<lb/>
　　慙餔糟未信耻輕諾敢言折鋒鋩但自保城郭有<lb/>
　　司顧未知選試謬西洛羣儒誰號令新語競投削<lb/>
　　雖云心所安恐異時量度詭遇便巧射嫁晚由拙<lb/>
　　妁誰能力春耕忍飢待秋穫聞兄職在監考較筆<lb/>
　　仍閣縮手看旁人此意殊未惡<lb/>
<pb n="KR4d0081_WYG_007-8a"/>
　　望海樓晚景五絶<lb/>
海上濤頭一線來樓前指顧雪成堆從今潮上君須上<lb/>
更看銀山二十回<lb/>
　望海樓<hi>咸淳臨安志東樓一名望海樓在中和堂之北太平寰宇記名望潮樓高一十丈唐武徳</hi>
　<hi>七年置白居易詩云憑君吟此句題向望濤樓則又作望濤三處互異存以備考</hi>一線<hi>盧肇海潮</hi>
　<hi>賦夾羣山而逺入射一線而中投</hi>
横風吹雨入樓斜壯觀應須好句誇雨過潮平江海碧<lb/>
電光時掣紫金蛇<lb/>
<pb n="KR4d0081_WYG_007-8b"/>
　紫金蛇<hi>釋惠洪詩紫金蛇誰掣斷墮空萬㸃跳珠亂又白居易詩蛇騰電掣光</hi>
青山斷處墖層層隔岸人家喚欲譍江上秋風晚來急<lb/>
為傳鐘鼓到西興<lb/>
　西興<hi>越絶書浙江南路西城者范蠡敦屯之處其陵固可守謂之固陵水經注湘江又逕固陵城北</hi>
　<hi>今之西陵也施武子嘉㤗㑹稽志西陵在蕭山縣西十二里謝惠連有西陵阻風詩呉越改曰西興</hi>
樓下誰家燒夜香玉笙哀怨弄初凉臨風有客吟秋扇<lb/>
拜月無人見晚粧<lb/>
沙河燈火照山紅歌鼓喧呼笑語中為問少年心在否<lb/>
<pb n="KR4d0081_WYG_007-9a"/>
角巾欹側鬢如蓬<lb/>
　沙河<hi>程大昌演繁露引潘洞浙江論云胥山西北舊鑿石以為棧道景龍四年沙岸北漲地漸平坦</hi>
　<hi>州司馬李珣始開沙河水陸成路胥山者今呉山也又州圖經云沙河塘在縣南五里此時河流去青山</hi>
　<hi>未甚逺李紳詩曰猶瞻伍相青山廟景龍沙漲之後至于錢氏隨沙移岸漸至鐵幢今新岸去青山已逾</hi>
　<hi>三里皆為通衢居民甚盛咸淳臨安志云咸通三年刺史崔彦曾所開有中沙外沙裏沙近南有壩頭與</hi>
　<hi>程説互異西湖逰覽志沙河塘宋時居民甚盛碧瓦紅檐歌管不絶外沙河自永昌門北繞城前沙河在</hi>
　<hi>莱市門外後沙河在艮山門外</hi>
　　附子由次韻五首<lb/>
<pb n="KR4d0081_WYG_007-9b"/>
　　山色潮聲四面來城中金碧爛成堆不愁門外嚴<lb/>
　　扃鎻終日憑欄未擬回<lb/>
　　湖山蒼蒼日向斜烟波萬狀不容誇畫船人去浮<lb/>
　　紅葉石徑僧歸躡白蛇<lb/>
　　樓觀争高不計層嗈嗈過雁自相譍錢王舊業依<lb/>
　　稀在嵗久無人話廢興<lb/>
　　荷葉初乾稻穗香驚雷急雨送微凉晚晴稍放秋<lb/>
　　山色洗却濃粧作淡粧<lb/>
<pb n="KR4d0081_WYG_007-10a"/>
　　白酒傾漿膾斫紅晝逰未厭月明中樓高只辦聽<lb/>
　　歌鼔不見逰人轉似蓬<lb/>
　　試院煎茶<lb/>
蟹眼已過魚眼生颼颼欲作松風鳴䝉茸出磨細珠落<lb/>
眩轉遶甌飛雪輕銀瓶㵼湯誇第二未識古人煎水意<lb/>
<hi>公自注古語云煎水不煎茶</hi>君不見昔時李生好客手自煎貴從活<lb/>
火發新泉又不見今時潞公煎荼學西蜀定州花瓷琢<lb/>
紅玉我今貧病常苦飢分無玉盌捧蛾眉且學公家作<lb/>
<pb n="KR4d0081_WYG_007-10b"/>
茗飲塼爐石銚行相隨不用撐腸拄腹文字五千巻但<lb/>
願一甌常及睡足日高時<lb/>
　松風<hi>呉許茶疏水一入銚便須急煮候有松聲即去</hi>活火<hi>李約云茶須緩火炙活火煎活火謂</hi>
　<hi>炭之有燄者</hi>定州花瓷<hi>茶疏茶甌取古定窑兎毛花者亦磑碾茶用之宜耳其在今日純白</hi>
　<hi>為佳兼貴于小定窑</hi>玉盌捧蛾眉<hi>韓愈詩茗盌纎纎捧</hi>
　　附子由和<lb/>
　　年來病懶百不堪未廢飲食求芳甘煎茶舊法出<lb/>
　　西蜀水聲火候猶能諳相傳煎茶只煎水茶性仍<lb/>
<pb n="KR4d0081_WYG_007-11a"/>
　　存偏有味君不見閩中茶品天下高傾身事茶不<lb/>
　　知勞又不見北方俚人茗飲無不有鹽酪椒薑誇<lb/>
　　滿口我今倦逰思故鄉不學南方與北方銅鐺得<lb/>
　　火蚯蚓呌匙脚旋轉秋螢光何時茆簷歸去炙背<lb/>
　　讀文字遣兒折取枯竹女煎湯<lb/>
　　孫莘老求墨妙亭詩<lb/>
蘭亭蠒紙入昭陵世間遺跡猶龍騰顔公變法出新意<lb/>
細筋入骨如秋鷹徐家父子亦秀絶字外出力中藏稜<lb/>
<pb n="KR4d0081_WYG_007-11b"/>
嶧山傳刻典刑在千載筆法留陽冰杜陵評書貴瘦硬<lb/>
此論未公吾不凴短長肥瘦<hi>石刻作瘠</hi>各有態玉環飛燕誰<lb/>
敢<hi>石刻作與</hi>憎呉興太守眞好古購買斷缺揮縑繒龜趺入<lb/>
座螭隠壁空齋晝静聞登登竒蹤散出走呉越勝事傳<lb/>
説誇友朋書來乞詩要自冩為把栗尾書溪藤後來視<lb/>
今猶視昔過眼百世如風燈他年劉郎憶賀監還道同<lb/>
時須服膺<lb/>
　墨妙亭<hi>本集墨妙亭記畧云呉興自東晉為善地凡守郡者率以風流為事自莘老至以其餘暇</hi>
<pb n="KR4d0081_WYG_007-12a"/>
　<hi>羅網遺逸得前人賦咏數百篇為呉興新集其僵仆斷缺于荒陂野草之間者又皆集於此</hi>蘭亭<lb/>
　遺跡<hi>歐陽公集古録蘭亭修禊序世所傳本尤多世言眞本葬昭陵唐末之亂昭陵為温韜所發所</hi>
　<hi>藏書畫皆剔取裝軸金玉而棄之太宗時搜訪集為十巻模傳之分賜近臣獨蘭亭眞本亡矣故不得列</hi>
　<hi>于法帖黄魯直云蘭亭眞跡今竟失之書家晚得定武石本髣髴存古人筆意摹冩或失之肥瘦亦自成</hi>
　<hi>妍</hi>顔公變法<hi>書苑菁華凡書通則變歐變右軍體柳變歐陽體至于顔眞卿等並是書中得</hi>
　<hi>仙手皆得法後自變其體若執法不變號為奴書</hi>筋骨<hi>衛夫人筆陣圖善筆力者多骨不善筆力</hi>
　<hi>者多肉又云多骨微肉者謂之筋書徐浩論書云初學之際宜先筋骨筋骨不足肉何所附</hi>徐家<lb/>
　父子<hi>竇泉述書賦廣平之子令範之首婭姹鍾門逶迤王後注云徐嶠之東海人廣平太守子浩中</hi>
<pb n="KR4d0081_WYG_007-12b"/>
　<hi>書舍人國子祭酒父子有書名</hi>嶧山傳刻<hi>述書賦注李斯作小篆書嶧山碑其後石燬失土人</hi>
　<hi>刻木以代之</hi>筆法留陽冰<hi>述書賦趙郡李君嶧山並騖注云李陽冰趙郡人唐朝書評陽</hi>
　<hi>冰篆書若古釵倚物力有萬夫李斯之後一人而已</hi>太守好古<hi>愼按墨妙亭石刻王象之碑目</hi>
　<hi>所載不全今從呉興掌故偹録于後僧智永集羲之書作聖教序記漢故梁相費君碑漢堂邑令費君碑</hi>
　<hi>漢堂邑令費鳳别碑甘陵石勛撰此三碑名三費碑其鄉因以名陳孝義寺碑徐陵撰唐湖州刺史十代</hi>
　<hi>孫嶠之書舞綃堂記齊慶胄撰射堂記顔魯公書項王碑隂述魯公書項王蔬食文丘除書干禄字書魯</hi>
　<hi>公書晉呉興太守謝公碑唐刺史裴清撰僧道詵書太守歴官記自王逸少洎陳任忠凡四十四人唐人</hi>
　<hi>所勒在謝公碑隂白蘋洲五亭記白居易撰馬纘書白蘋亭記湖州刺史㕔壁記顧况撰表高茶山述于</hi>
<pb n="KR4d0081_WYG_007-13a"/>
　<hi>頔撰沈府君墓銘諱縉字章甫乾元元年韋卓撰并書胡夫人墓銘天復三年于景休撰并書金氏墓銘</hi>
　<hi>太中十二年李翊述并書呉氏墓銘太和九年胡季良書斷碑二一咸通五年僧翰書一乾元元年鄔彤</hi>
　<hi>書羊欣宋翼二帖禇摹蘭亭帖秦篆嶧山記梁太守柳惲江南曲至和二年刻張逸碧瀾堂詩陳堯佐芳</hi>
　<hi>菲園詩寳章法帖一部陳吏部修城記晉謝傅塘碑先在謝公鄉後移入亭杜槩長興雜咏子希為郡守</hi>
　<hi>刻于亭東坡墨妙亭記蔣燦書</hi>
　　附子由次韻<lb/>
　　高岸為谷谷為陵一時豪傑空飛騰身隨造化不<lb/>
　　復返忽若野雀逢蒼鷹當年碑刻最深固風吹土<lb/>
<pb n="KR4d0081_WYG_007-13b"/>
　　蝕銷無稜遺文漫滅雨中迹翠石斷裂春後冰古<lb/>
　　墳欲毁野廟廢行人不去征鞍凴書生耽翫立風<lb/>
　　雪饑驢厭苦疲奴憎愛之欲取恨無力旋揉翠墨<lb/>
　　濡黄繒不如好事孫太守牛車徙置華堂登繞墻<lb/>
　　羅列耀圭璧罷宴起讀留賔朋却思遺迹本安在<lb/>
　　原隰處處荒榛藤田夫野老誰復顧鬼火野照來<lb/>
　　寒燈廢興聚散一如此反使涕泗沾人膺<lb/>
　　附曾子固作<lb/>
<pb n="KR4d0081_WYG_007-14a"/>
　　隆名盛位知難久壯字豐碑亦易忘棗木巳非眞<lb/>
　　篆刻色絲空喜好文章峴山漢水成虚擲大厦深<lb/>
　　簷且閉藏好事今推霅溪守故開新館集琳瑯<lb/>
　　李公擇求黄鶴樓詩因記舊所聞於馮當世者<lb/>
黄鶴樓前月滿川抱闗老卒饑不眠夜聞三人笑語言<lb/>
羽衣著屐響空山非鬼非人意其仙石扉三叩聲清圓<lb/>
洞中鏗鈜落門闗縹緲入石如飛烟雞鳴月落風馭還<lb/>
迎拜稽首願執鞭汝非其人骨腥羶黄金乞得重莫肩<lb/>
<pb n="KR4d0081_WYG_007-14b"/>
持歸包裹弊席氊夜穿茆屋光射天里閭來觀已變遷<lb/>
似石非石鉛非鉛或取而有衆忿喧訟歸有司今幾年<lb/>
無功暴得喜欲顚神人戲汝眞可憐願君為考然不然<lb/>
此語可信馮公傳<lb/>
　李公擇<hi>宋史李常字公擇建昌人擢第歴宣州觀察推官熙寜中知諫院言均輸青苖流毒天下</hi>
　<hi>出判滑州累徙淮南西路提㸃刑獄哲宗立進户部尚書㝷出知鄧州所著有文集奏議詩傳元祐㑹計</hi>
　<hi>録以欒城集考之公擇時知鄂州而本傳失載</hi>黄鶴樓<hi>太平寰宇記黄鶴樓在武昌江夏縣西二</hi>
　<hi>百八十歩昔費禕登仙每騎黄鶴於此憇駕</hi>馮當世<hi>宋史馮京字當世江夏人富鄭公婿諡文</hi>
<pb n="KR4d0081_WYG_007-15a"/>
　<hi>簡</hi>抱闗老卒<hi>王定國聞見近録鄂州黄鶴樓下有石光徹名曰石照其右巨石世傳以為仙</hi>
　<hi>人洞一守闗老卒每晨興必拜洞下一夕見三道士自洞中出吟嘯久之將復入洞卒即從之道士曰汝</hi>
　<hi>何人耶卒具言所以且乞富貴道士曰此洞間石可速抱一塊去卒持而出石合無從而入明日視石黄</hi>
　<hi>金也鑿而貨之衣食頓富為隊長所察執之以為盗卒以實告官就其家取石至郡則非金非石非玉非</hi>
　<hi>鉛至今藏于軍資庫中蘇子瞻有詩紀之即此事也</hi>
　　附子由作<lb/>
　　前年見君河之浦東風吹河沙如霧北潭楊柳强<lb/>
　　知春樽酒相擕終日語君家東南風氣清謫官河<lb/>
<pb n="KR4d0081_WYG_007-15b"/>
　　壖不稱情一麾夏口亦何有高樓黄鶴慰生平荆<lb/>
　　江洞庭春浪起漢沔初來入江水岸頭南北不相<lb/>
　　知惟有風濤湧天地巫峽瀟湘萬里船中流鼓楫<lb/>
　　四茫然高城枕山望如帶華榱照日光流淵樓上<lb/>
　　騷人多古意坐忘朝市無窮事誰道武昌岸下魚<lb/>
　　不如建業城邊水<lb/>
　　八月十日夜看月有懐子由并崔度賢良<lb/>
宛邱先生自不飽更笑老崔窮百巧一更相過三更歸<lb/>
<pb n="KR4d0081_WYG_007-16a"/>
古栢隂中看參昴去年舉君苜蓿盤夜傾閩酒赤如丹<lb/>
今年還看去年月露冷遥知范叔寒典衣自種一頃豆<lb/>
那知積雨生科斗歸來四壁草蟲鳴不如王江常飲酒<lb/>
<hi>公自注王江陳州道人</hi>
　崔度<hi>時為陳州教授張方平樂全先生集舉崔度劄子云伏見陳州州學教授試國子四門助教崔</hi>
　<hi>度通經有文周知世務韓琦薦舉盛稱其才後縁張昇再奏方得此助教名目竊見每次科塲以舉數推</hi>
　<hi>恩者亦便注官至如度者賜之一官不為忝冒</hi>王江<hi>張耒明道雜志云陳州有王江者眞有道之士</hi>
　<hi>嗜酒佯狂形短而肥丫髻簪花語言不常而有中理止無常處惟持藁一束或至京師今不復見矣</hi>
<pb n="KR4d0081_WYG_007-16b"/>
　　附子由次韻<lb/>
　　先生客陳未常飽弟子於今敢言巧敗墻破屋秋<lb/>
　　雨多夜視隂精過畢昴虀鹽冷落空杯盤且依道<lb/>
　　士修還丹丹田發火五臟暖未補漫漫長夜寒我<lb/>
　　生疲駑戀莝豆崔翁逰邊指北斗惟有王江亦未<lb/>
　　歸閉門無客邀沽酒<lb/>
　　催試官考較戲作<lb/>
八月十五夜月色隨處好不擇茆簷與市樓况我官居<lb/>
<pb n="KR4d0081_WYG_007-17a"/>
似蓬島鳳咮堂前野橘香劍潭橋畔秋荷老八月十八<lb/>
潮壯觀天下無鯤鵬水擊三千里組練長驅十萬夫紅<lb/>
旗青葢互明滅黑沙白浪相吞屠人生㑹合古難必此<lb/>
景此行那兩得願君聞此添蠟燭門外白袍如立鵠<lb/>
　催試官<hi>呉自牧夢粱録八月十五日放貢舉應諸州郡及各路運司並于此日放試葢宋時定制</hi>
　<hi>放榜在中秋日以後詩考之是年八月十七日始出榜故公有催試官之作</hi>鳳咮堂<hi>文與可丹</hi>
　<hi>淵集寄題杭州通判官居詩叙云鳳咮堂在鳳皇山下此山眞如鳳有兩翅翅上各建一塔而鳳咮正落</hi>
　<hi>所居地上舊有一堂在山欲落處近葺之謂之鳳咮堂</hi>劒潭橋<hi>失攷</hi>八月十八潮<lb/>
<pb n="KR4d0081_WYG_007-17b"/>
　<hi>唐盧肇海潮賦何錢塘洶然以獨起殊百川之進退何仲秋忽爾而自興異三時之霶霈自注云八月十</hi>
　<hi>八日潮勢更大夢粱録臨安每嵗八月内潮怒勝于常時自十一日起至十八日傾城而出最為繁盛自</hi>
　<hi>廟子頭直至六和塔水軍教閲於潮未來時下水打陣展旗百端呈藝號天下壯觀咸淳臨安志每仲秋</hi>
　<hi>既望潮怒特甚杭人執旗泅水以迓子胥弄潮之戲始于此</hi>白袍<hi>王栐燕翼貽謀録國初仍唐舊</hi>
　<hi>制有官者服皂袍無官者衣白袍故興國七年詔曰中外官并貢舉人私自衣紫者禁止之止許衣白袍</hi>
　<hi>或皂袍楊文公談苑晉開運詔兩制各作詩賦一篇付禮部為考試之式獨學士李懌不肯曰懌識字有</hi>
　<hi>數因人成亊使再衣白袍入貢部下第必矣洪邁貢院詩慙愧紛紛白袍子</hi>
　　八月十七日復登望海樓自和前篇是日牓出與<lb/>
<pb n="KR4d0081_WYG_007-18a"/>
　　試官兩<hi>一作五</hi>人復留五首<lb/>
樓上烟雲怪不來樓前飛紙落成堆非闗文字須重看<lb/>
却被江山未放回<lb/>
眼昏燭暗細行斜考閲精强外已誇明日失杯君莫怪<lb/>
早知安足不成蛇<lb/>
亂山遮曉擁千層睡美初凉撼不譍昨夜酒行君屢歎<lb/>
定知歸夢到呉興<lb/>
　歸夢到呉興<hi>劉誼呉興人時為試官本集有送劉寺丞赴餘姚詩叙其事甚明此詩云云指</hi>
<pb n="KR4d0081_WYG_007-18b"/>
　<hi>劉也</hi>
天台桂子為誰香倦聽空堦㸃夜凉頼有明朝看潮在<lb/>
萬人空巷鬭新粧<lb/>
　看潮<hi>八月十八日事注見前篇下</hi>
秋花不見野花紅身在孤舟兀兀中細雨作寒知有意<lb/>
未教金菊出蒿蓬<lb/>
　　秋懐二首<lb/>
苦熱念西風常恐來無時及兹遂凄凛又作徂年悲蟋<lb/>
<pb n="KR4d0081_WYG_007-19a"/>
蟀鳴我牀黄葉投我幃窗前有棲鵩夜嘯如狐狸露冷<lb/>
梧葉脱孤眠無安枝熠燿亦有<hi>宋刻本作求</hi>偶高屋飛相追<lb/>
定知無幾見廹此清霜期物化逝不留我興為嗟咨便<lb/>
當勤秉燭為樂戒暮遲<lb/>
海風東南來吹盡三日雨空堦有餘滴似與幽人語念<lb/>
我平生歡寂寞守環堵壺漿慰作勞裹飯救寒苦今年<lb/>
秋應熟過從飽雞黍嗟我獨何求萬里渉江浦居貧豈<lb/>
無食自不安畎畝念此坐達晨殘燈翳復吐<lb/>
<pb n="KR4d0081_WYG_007-19b"/>
　　哭歐<hi>宋刻本有陽字</hi>公孤山僧惠思示小詩次韻<lb/>
故人巳為土衰鬢亦驚秋猶喜孤山下相逢説舊逰<lb/>
　<hi>按歐陽公年譜公于熙寜辛亥六月以觀文殿學士太子少師致仕七月歸潁明年壬子閏七月薨年六</hi>
　<hi>十六宋史神宗本紀謂公薨于八月訛</hi>
　　梵天寺見僧守詮小詩清逺<hi>宋刻本作婉</hi>可愛次韻<lb/>
但聞烟外鐘不見烟中寺幽人行未巳草露濕芒屨惟<lb/>
應山頭月夜夜照來去<lb/>
　梵天寺<hi>咸淳臨安志梵天寺乾徳中錢氏建舊名南塔治平中改今額王在晉碑記經鳳山門折</hi>
<pb n="KR4d0081_WYG_007-20a"/>
　<hi>而南又折而西為梵天寺先是阿育王山有靈鰻井呉越王迎阿育舍利歸梵天寺奉之鑿井南廊鰻忽</hi>
　<hi>見西湖逰覽志梵天寺在萬松嶺西南</hi>守詮<hi>一作志詮又作惠詮冷齋夜話東呉僧惠詮佯狂垢</hi>
　<hi>汚而詩語清婉常書湖上一寺云云東坡和之竟以此詩知名</hi>
　　附守詮原作<hi>此詩從竹坡詩話采出</hi>
　　落日寒蟬鳴獨歸林下寺柴扉夜未掩片月隨行<lb/>
　　屨惟聞犬吠聲又入青蘿去<lb/>
　　<hi>竹坡詩話余讀東坡和守詮小詩但聞烟外鐘云云未嘗不喜其清絶晚逰錢塘始得詮詩云云柴</hi>
　　<hi>扉詩話作松扉惟聞詩話作時聞又入詩話作更入乃知其幽深清逺自有林下一種風流東坡老</hi>
<pb n="KR4d0081_WYG_007-20b"/>
　　<hi>人雖欲回三峽倒流之瀾與溪壑争流終不近也</hi>
　　和沈立之留别二首<lb/>
而今父老千行淚一似當時初去<hi>一作去越</hi>時不用鐫碑頌<lb/>
遺愛丈人清徳畏人知<lb/>
　沈立之<hi>即沈諫議也咸淳臨安志熙寜三年十二月趙抃自杭徙知青州是月庚申和州人沈立</hi>
　<hi>自越移杭五年壬子八月立除審官院以去福州人陳襄來代</hi>
卧聞鐃鼓送歸艎夢裏悤悤共一觴試問别來愁幾許<lb/>
春江萬斛若為量<hi>公自注去時去在試院</hi>
<pb n="KR4d0081_WYG_007-21a"/>
　　和陳述古拒霜花<lb/>
千株掃作一番黄只有芙蓉獨自芳喚作拒霜知未稱<lb/>
細思却是最宜霜<lb/>
　陳述古<hi>按古靈先生行狀公名襄字述古文惠公堯佐長子慶歴二年進士及第熙寜中除知制</hi>
　<hi>誥不數月出知陳州未期改移杭州在杭二年移應天府所著古靈先生集二十五巻東都亊畧陳襄熙</hi>
　<hi>寜中知制誥忤王安石以草河北詔言水不潤下又赦文奉祠紫極宫以為語犯俗嫌出知陳州杭州宋</hi>
　<hi>史稱其涖官所至必務學校以講求民間利疚為急在經筵時神宗訪人才之可用者襄以司馬光韓維</hi>
　<hi>吕公著蘇軾至于鄭俠三十三人對帝不能用咸淳臨安志熙寜五年五月舉陳襄自陳州以尚書刑部</hi>
<pb n="KR4d0081_WYG_007-21b"/>
　<hi>郎中移知杭州七年六月襄移知應天府與楊繪兩易其任</hi>
　　附述古原作<hi>古靈集原題云中和堂木芙蓉盛開戲呈子瞻</hi>
　　千株寒葉正踈黄占得珍叢第一芳容易便開三<lb/>
　　百朶此心應不畏秋霜<lb/>
　　次韻孔文仲推官見贈<hi>按清江三孔集缺原作</hi>
我本麋鹿性諒非伏轅姿君如汗血馬作駒已權竒齊<lb/>
驅大道中並帶鑾鑣馳聞聲自决驟那復受縶維謂君<lb/>
朝發燕秣楚日未欹云何中道止連蹇驢騾隨金鞍冒<lb/>
<pb n="KR4d0081_WYG_007-22a"/>
翠錦玉勒埀青絲旁觀信美矣自揣良厭之均為人所<lb/>
勞何必陋鹽輜君看立仗馬<hi>宋刻本作色</hi>不敢鳴且窺調習<lb/>
困鞭箠僅存骨與皮人生各有志此論我久持他人聞<lb/>
定笑聊與吾子期空堦<hi>宋刻本作齋</hi>卧積雨病骨煩撐支秋<lb/>
草上垣墻霜葉鳴堦墀門前自無客敢作揚雄麾候吏<lb/>
報君來弭節江之湄一對高人談稍忘俗吏卑今朝枉<lb/>
詩句粲如鳳來儀上山絶梯磴墮海迷津涯憐我枯槁<lb/>
質借潤生華滋豈<hi>宋刻本作肯</hi>效世俗人洗刮求瘢痍賢明<lb/>
<pb n="KR4d0081_WYG_007-22b"/>
日登用清廟歌緝熙胡不學長卿預作封禪詞<lb/>
　孔文仲<hi>宋史孔文仲字經父新喻人舉進士南省擢第一歴台州推官熙寜初范鎭薦制舉對策</hi>
　<hi>萬言力論理財用兵之法非是王安石大怒啟神宗御批罷歸故官按其過杭唱和正文仲罷舉復還台</hi>
　<hi>州推官時也</hi>
　　朱夀昌郎中少不知母所在刺血冩經求之五十<lb/>
　　年去嵗得之蜀中以詩賀之<lb/>
嗟君七嵗知念母憐君壯大心愈苦羡君臨老得相逢<lb/>
喜極無言淚如雨不羡白衣作三公不愛白日昇青天<lb/>
<pb n="KR4d0081_WYG_007-23a"/>
愛君五十著綵服兒啼却得償當年烹龍為炙玉為酒<lb/>
鶴髮初生千萬夀金花詔書錦作囊白藤肩輿簾蹙繡<lb/>
感君離合我酸辛此事今無古或聞長陵朅來見大姊<lb/>
仲孺豈意逢將軍開皇苦挑空記面建中天子終不見<lb/>
西河郡守誰復譏潁谷封人羞自薦<lb/>
　朱夀昌<hi>文與可送朱郎中序云熙寜三年同自蜀還臺宿臨潼道館朱康叔引名見訪問其所以</hi>
　<hi>西行之故欿然曰不肖不幸少與母氏相失及今五十年矣去嵗在廣徳一日若有所感遂解官决欲走</hi>
　<hi>天下冀萬一或遇之當先出函谷上雍宜有得道其迹彷彿可信乃斷葷血食刺臂鏤板冩摹佛書散于</hi>
<pb n="KR4d0081_WYG_007-23b"/>
　<hi>所經由道祈徹母氏之聽聞又言倘在金州者明日且復如南矣言罷涕泣嗚嗚上馬而别至京未幾長</hi>
　<hi>安大尹錢明逸表于朝曰朱某向棄官尋母今既得之馮翊矣宜還舊秩以激勸天下其秋康叔侍太夫</hi>
　<hi>人入都上嘉賞特召見復其官封其母長安縣太君康叔名夀昌今為駕部郎中云云又按東都事畧獨</hi>
　<hi>行傳朱夀昌揚州天長人父㢲眞宗朝為工部侍郎夀昌七嵗父守長安出其母劉氏嫁民間又宋史本</hi>
　<hi>傳劉氏㢲之妾也出嫁党氏有數子夀昌悉迎以歸既以養母故求通判河中府</hi>五十著綵<lb/>
　服<hi>司馬温公集有贈河中通判朱郎中詩序云夀昌熙寜中知廣徳軍年五十三乞尋醫身自訪母得</hi>
　<hi>于同州迎以歸養奏授封邑</hi>白藤輿<hi>宋史輿服志白藤輿檐金銅犢車漆犢車内外命婦通乘</hi>
　西河郡守<hi>借呉起而指李定也按江少虞皇宋事實類苑云司農少卿朱夀昌所生母被出及</hi>
<pb n="KR4d0081_WYG_007-24a"/>
　<hi>長棄官入闗得母于陜州士大夫嘉其孝節多以歌詩美之蘇子瞻為作詩序且譏激世人之不養者時</hi>
　<hi>李定不服母䘮言者攻之見其序大恚恨後為中丞遂起臺獄云云今考之全集序已失傳而此詩結二</hi>
　<hi>句諷刺之意凛然可見陳訏曰李定不服母䘮而夀昌棄官求母二亊相形恰在同朝王介甫左袒李定</hi>
　<hi>反忌夀昌但付審官院折資通判河中府故云西河郡守誰復譏不獨刺李定亦以深罪介甫潁谷封人</hi>
　<hi>羞自薦則言夀昌不欲與世争名故乞河中以去施氏補注不為分析徒塡故實則羞自薦三字如何着</hi>
　<hi>落即誰復譏三字義亦俱脱空矣</hi>
　　湯村開運鹽河雨中督役<lb/>
居官不任事蕭散羡長卿胡不歸去來滯留愧<hi>苕溪叢話作恨</hi>
<pb n="KR4d0081_WYG_007-24b"/>
<hi>非</hi>淵明鹽事星火急誰能䘏農耕薨薨曉鼓動萬指羅<lb/>
溝坑天雨助官政泫然<hi>苕溪叢話作泣愁</hi>淋衣纓人如鴨與猪<lb/>
投泥相濺驚下馬荒堤上四顧但湖泓線路不容足又<lb/>
與牛羊争歸田雖賤辱豈失<hi>一本作識訛</hi>泥中行寄語故山<lb/>
友愼毋<hi>烏臺詩案咸淳臨安志俱作勿</hi>厭藜羮<lb/>
　湯村運鹽河<hi>九域志仁和縣有四鎭湯村其一也咸淳臨安志仁和縣有湯村鎭市又云前</hi>
　<hi>沙河在莱市門外太平橋外沙河北水陸寺前入港可通湯鎭赭山巖門鹽塲東坡嘗于此督開運河○</hi>
　<hi>愼按王注引宋史本傳開鹽橋河乃公守杭時事前後牽混今駁正之</hi>鹽事<hi>宋史食貨志熙寜五</hi>
<pb n="KR4d0081_WYG_007-25a"/>
　<hi>年以盧秉提舉兩浙鹽事其法頗峻惟杭越湖三州格新法不行發運司劾奏虧課皆獄治王安石言捕</hi>
　<hi>鹽法急可以止刑時嵗課雖增刑獄實繁江東漕臣張靚上言秉法太峻至有母殺子者詔治其罪然竟</hi>
　<hi>以增課升一資</hi>
　<hi>烏臺詩案與王詵干渉條下内差開運鹽河詩云云是時盧秉提舉鹽事開運河差夫千餘人軾于大雨</hi>
　<hi>中部役其河只為般鹽既非農事而役農民秋田未了有妨農事又其河中間有湧沙數里軾宣言開得</hi>
　<hi>不便自嗟泥雨勞苦羡司馬長卿居官而不任事又愧陶淵明不早棄官歸去也農事未休而役夫千餘</hi>
　<hi>人故云鹽事星火急誰能䘏農耕又言百姓已勞苦不意天雨又助官政勞民轉致百姓疲弊役人在泥</hi>
　<hi>水中辛苦無異鴨與猪又言軾亦在泥中與牛羊争路而行若歸田豈至于此哉故云寄言故山友愼勿</hi>
<pb n="KR4d0081_WYG_007-25b"/>
　<hi>厭藜羮而思仕宦以譏諷朝廷開運鹽河不當以妨農事也</hi>
　　附子由和<lb/>
　　興事常苦易成事常苦難不督雨中役安知民力<lb/>
　　殫年來上功勲智者争雕鑽山河不自保疏鑿非<lb/>
　　一端譏訶西門豹仁智未得完方以勇自許未恤<lb/>
　　衆口歎天心閔劬勞雨涕為汍瀾不知泥滓中更<lb/>
　　益手足寒誰謂邑中黔鞭箠亦不寛王事未可回<lb/>
　　后土何時乾<lb/>
<pb n="KR4d0081_WYG_007-26a"/>
　　是日宿水陸寺寄北山清順僧二首<lb/>
草没河堤雨暗村寺藏修竹不知門拾薪煮藥憐僧病<lb/>
掃地焚香净客魂農事未休侵小雪佛燈初上報黄昏<lb/>
年來漸識幽<hi>咸淳臨安志作閒</hi>居味思與高人對榻論<lb/>
　水陸寺<hi>咸淳臨安志水陸院在太平橋北東坡督開湯鎭運河宿此西湖逰覽志南山分脈入城</hi>
　<hi>佛刹有水陸寺在獅子巷宋太平興國七年生法師建寺故在城外武林梵志水陸寺内有銀杏二株宋</hi>
　<hi>物也</hi>清順<hi>冷齋夜話西湖僧清順字頤然清苦多佳句常賦十竹詩云城中寸土如寸金幽軒種竹</hi>
　<hi>只十箇春風愼勿長兒孫穿我堦前緑苔破又詩云久服林下㳺頗識林下趣從渠緑隂繁不礙清風度</hi>
<pb n="KR4d0081_WYG_007-26b"/>
　<hi>閒行石上眠落葉不知數一鳥忽飛來啼破幽絶處荆公逰湖上愛之東坡亦與逰多唱和按西湖逰覽</hi>
　<hi>志頤然作怡然</hi>
長嫌鐘鼔聒湖山此境蕭條却自然乞食遶村眞為飽<lb/>
無言對客本非禪披榛覓路衝泥入洗足闗門聽雨眠<lb/>
遥想後身窮賈島夜寒應聳作詩肩<lb/>
　披榛<hi>抱樸子葛洪貧無僮僕籬頭頽破常披榛出門排草入室</hi>
　　附子由次韻二首<lb/>
　　雲氣連山雨㵼盆暮投僧舍欲闗門暫時洒掃寛<lb/>
<pb n="KR4d0081_WYG_007-27a"/>
　　行役終夕﨑嶇入夢魂煩熱暗消秋簟冷烝濡未<lb/>
　　解夜燈昏二年逰宦多勞苦何日相從得細論<lb/>
　　野寺蕭條厭客喧雨披修竹亂紛然巳因無食聊<lb/>
　　從仕深悟勞生不問禪未至莫憂明日事偷閒且<lb/>
　　就此宵眠天明歸去芒鞋滑雖有藤輿懶上肩<lb/>
　　鹽官部役戲呈同事兼寄述古<lb/>
新月照水水欲冰夜霜穿屋衣生稜野廬半與牛羊共<lb/>
曉鼓却隨鴉鵲興夜來履破裘穿縫紅頰曲眉應入夢<lb/>
<pb n="KR4d0081_WYG_007-27b"/>
千夫在野口如林豈不懐歸畏嘲弄我州賢將知人勞<lb/>
已釀白酒買豚羔耐寒努力歸不逺兩脚凍硬須公軟<lb/>
　鹽官<hi>元和郡縣志引呉志云孫權為將軍陸遜始仕幕府出為海昌屯田都尉即此地武徳七年省</hi>
　<hi>入錢塘貞觀四年復置海水在縣南七里太平寰宇記本漢海鹽由拳二縣之境呉越地理云鹽官本名</hi>
　<hi>海昌時改為鹽官沈約宋書云此説非也鹽官乃漢之舊縣按呉志陸遜為海昌屯田都尉并領縣事建</hi>
　<hi>安五年也故太康地志云漢鹽官也咸淳臨安志云漢志但有海鹽縣晉宋志乃有海鹽鹽官兩縣見得</hi>
　<hi>鹽官之置當在呉時今嘉興海鹽與此接壤必置縣之初析海鹽為之以地有鹽官故因以名縣呉王濞</hi>
　<hi>煮海為鹽在此在府治東一百二十九里管時和昌亭元吉東元吉西靈泉長平等六鄉</hi>州將<hi>漢書</hi>
<pb n="KR4d0081_WYG_007-28a"/>
　<hi>嚴延年傳注謂郡守為郡將者以其兼統武事也</hi>軟脚<hi>大唐拾遺記郭子儀自同州歸詔大臣就</hi>
　<hi>宅軟脚局人率三百千</hi>
　　鹽官絶句四首<lb/>
　　　南寺千佛閣<lb/>
古邑居民半海濤師來構<hi>咸淳臨安志作基</hi>築便能高千金用<lb/>
盡身無事坐看香烟繞白毫<lb/>
　南寺<hi>咸淳臨安志慶善寺在鹽官縣西南二百歩天監七年土人𢎞靈度因井中有光三日不止舍</hi>
　<hi>宅為寺地濵海遂以觀海為名祥符元年改今額有千佛閣門外有唐大中間石幢有竇思永撰銅僧伽</hi>
<pb n="KR4d0081_WYG_007-28b"/>
　<hi>像記葛蔡撰天台致院記</hi>
　　　北寺悟空禪師塔<hi>公自注名齊安宣宗微時師知其非凡人</hi>
已將世界等微塵空裏浮花夢裏身豈為龍顔更分别<lb/>
只應天眼識天人<lb/>
　北寺<hi>武林梵志安國寺在鹽官西北二十歩唐開元元年建名鎭國海昌院宋祥符四年改齊豐寺</hi>
　<hi>咸淳臨安志亦同按悟空唐末人海昌院創于元和中非開元也兩志皆訛當從高僧傳</hi>悟空塔<lb/>
　<hi>高僧傳鹽官海昌院釋齊安姓李氏實唐帝系出家從南京大寂禪師元和末逰越之蕭山時海昌有法</hi>
　<hi>昕者於放生池廢地葺禪居請安主之懸知宣宗隠曜緇行預戒知事曰當有異人至此明日行脚數人</hi>
<pb n="KR4d0081_WYG_007-29a"/>
　<hi>叅禮安黙識帝令維那高位安置且語帝曰時至矣無滯泥蟠囑以後事而去帝本憲宗第四子穆宗異</hi>
　<hi>母弟也武宗恒忌之宦者仇公武拯䕶俾髠髮為僧縱之而逸武宗崩百官迎立之聞安已終勅諡悟空</hi>
　<hi>為建塔王象之碑目唐宣宗悼安國寺悟空禪師碑在鹽官縣○愼按宣宗為憲宗第十三子初憲宗納</hi>
　<hi>李錡妾生光王怡㓜時宫中皆以為不慧武宗疾篤宦官宻于禁中定䇿立為皇太叔後即位是為宣宗</hi>
　<hi>見于唐書者如此高僧傳為宣宗第四子者訛其為僧出亡事正史無可考觀東坡自注有宣宗微時師</hi>
　<hi>知其非凡人之語則高僧傳所載似非無稽録存備考</hi>
　　　塔前古檜<lb/>
當年雙檜是雙童相對無言老更恭庭雪到腰埋不死<lb/>
<pb n="KR4d0081_WYG_007-29b"/>
如今化作兩蒼龍<lb/>
　塔前古檜<hi>石林避暑録云華亭悟空禪師塔前檜亦唐物宣和中詔朱冲取之檜大不可越橋</hi>
　<hi>梁乃以大舟泛海出楚州以入汴行一日張帆風猛檜枝與帆低昻不可制舟與人皆殁云云咸淳臨安</hi>
　<hi>志亦云鹽官安國寺悟空禪師塔前有古檜宣和間朱勔移以去据此則古檜宣和中乃被厄東坡至鹽</hi>
　<hi>官猶及見之今悟空塔現在吾邑安國寺中石林以為華亭訛</hi>
　　　僧爽白雞<hi>公自注養二十餘年嘗在坐側聽經</hi>
斷尾雄雞本畏烹年來聽法伴修行還須却置蓮花漏<lb/>
老怯風霜恐不鳴<lb/>
<pb n="KR4d0081_WYG_007-30a"/>
　僧爽<hi>梵志失攷</hi>白雞<hi>陶隠居云學道之士居山宜養白犬白雞可以辟邪梅聖俞詩禪庭鳴白</hi>
　<hi>雞祖道歌黄鵠</hi>
　　　　愼按以上四首施氏原本訛編鴉種麥行之<lb/>
　　　　後今改正<lb/>
　　六和寺冲師閘山溪為水軒<lb/>
欲放清溪自在流忽教冰雪落沙洲出山定被江潮涴<lb/>
能為山僧更少留<lb/>
　六和寺<hi>註見第七巻送張職方詩下</hi>冲師<hi>失攷</hi>
<pb n="KR4d0081_WYG_007-30b"/>
　　冬至日獨逰吉祥寺<lb/>
井底微陽回未回蕭蕭寒雨濕枯荄何人更似蘇夫子<lb/>
不是花時肯獨來<lb/>
　吉祥寺<hi>西湖逰覽志自觀橋南至衆安橋街東有安國坊宋時有吉祥寺乾徳三年睦州刺史薛</hi>
　<hi>温捨宅為寺治平二年改廣福中有牡丹蔡襄有吉祥寺賞牡丹詩</hi>
　　後十餘日復至<lb/>
東君意淺著寒梅千朶深紅未暇栽安得道人殷七七<lb/>
不論時節把<hi>宋刻本作遣</hi>花開<lb/>
<pb n="KR4d0081_WYG_007-31a"/>
　　戲贈<lb/>
惆悵沙河十里春一番花老一番新小橋依舊斜陽裏<lb/>
不見樓中埀手人<lb/>
　　和人求筆迹<lb/>
麥光鋪几净無瑕入夜青燈照眼花從此剡藤眞可弔<lb/>
半紆春蚓綰秋蛇<lb/>
　　　　愼按以上五首施氏補注本雜編往湖州詩<lb/>
　　　　中今改正<lb/>
<pb n="KR4d0081_WYG_007-31b"/>
　　將之湖州戲贈莘老<lb/>
餘杭自是山水窟側<hi>宋刻本作仄</hi>聞呉興更清絶湖中橘林<lb/>
新著霜溪上苕花正浮雪顧渚苶芽白于齒梅溪木𤓰<lb/>
紅勝頰呉兒膾<hi>一作鱠</hi>縷薄欲飛未去先説饞涎埀亦知<lb/>
謝公到郡久應怪杜牧尋春遲鬢絲只可對禪榻湖亭<lb/>
不用張水嬉<lb/>
　湖中橘林<hi>石林避暑録呉中橘惟洞庭東西二山最盛呉興備志橘出洞庭宋時洞庭山屬呉</hi>
　<hi>興</hi>顧渚茶<hi>元和郡縣志顧渚山貞元以後每嵗以紫筍荼進奉太平寰宇記茶産長興縣界生</hi>
<pb n="KR4d0081_WYG_007-32a"/>
　<hi>顧渚山中者與峽州光州同顧渚在縣西北三十里呉興山墟名云呉王夫槩顧其渚次原隰平衍崖谷</hi>
　<hi>林薄中多産茶以充嵗貢</hi>梅溪木𤓰<hi>太平寰宇記梅溪在呉興縣隋圖經云呉興故鄣縣東三</hi>
　<hi>十里有梅溪山元和郡縣志湖州土産有木𤓰呉興備志湖州唐時貢連蔕木𤓰牟瓛陵陽集四安道中</hi>
　<hi>詩自注云木𤓰園入折山數里土人取𤓰埋其半于沙中以紙鏤花貼上以溪水洒之日晒乃紅</hi>膾<lb/>
　縷<hi>談鑰呉興志唐呉昭徳呉興人善造鱸膾時人嘲之曰鱠若遇呉縷細花鋪</hi>謝公<hi>顔魯公題</hi>
　<hi>謝公塘碑隂云太保謝公晉咸和中以呉興山水清逺求典此郡按詩借以喻莘老也下引杜牧先生自</hi>
　<hi>謂</hi>水嬉<hi>呉興掌故引統紀云清明日橈彩舟于溪上為競渡之戲謂宜田蠶荆楚嵗時記則以五</hi>
　<hi>月五日呉興止是寒食為此者崔元亮為牧之張水嬉即此</hi>
<pb n="KR4d0081_WYG_007-32b"/>
　　鴉種麥行<lb/>
霜林老鴉閒無用畦東拾麥畦西種畦西種得青猗猗<lb/>
畦東已作牛尾稀明年麥熟芒攢<hi>宋刻本作鑽</hi>槊農夫未食<lb/>
鴉先啄徐行俯仰若自矜鼓翅跳踉上牛角憶昔舜耕<lb/>
歴山鳥為耘如今老鴉種麥更辛勤農夫羅拜鴉飛起<lb/>
勸農使者來行水<lb/>
　勸農使者<hi>杜氏通典勸農謁者梁天監九年置唐大詔令開元十二年置勸農使廵按郡邑安</hi>
　<hi>撫户口孫彦同職官分紀景徳二年詔諸道轉運使副使及知州少卿監以上並兼勸農使其餘知軍通</hi>
<pb n="KR4d0081_WYG_007-33a"/>
　<hi>判等並兼勸農亊天禧二年改諸路提㸃刑獄為勸農使副天聖四年令逐路轉運司自今勸農更不置</hi>
　<hi>司</hi>
　　送張軒民寺丞赴省試<lb/>
龍飛甲子盡豪英嘗喜吾猶及老成人競春蘭笑秋菊<lb/>
天教明月伴長庚傳家各自聞詩禮與子相逢亦弟兄<lb/>
洗眼上林看躍馬賀詩先到古宣城<hi>公自注伯父與太平州張侍讀同年</hi>
<hi>此其子</hi>
　寺丞<hi>職官分紀太常宗正光禄太僕鴻臚司農大理太府皆有丞</hi>古宣城<hi>太平寰宇記漢</hi>
<pb n="KR4d0081_WYG_007-33b"/>
　<hi>宛陵縣順帝改宣城郡唐置宣州開元中析置青陽太平寜國三縣寳應二年又析太平置旌徳縣自乾</hi>
　<hi>元以後為寜國軍節度</hi>
　　和致仕張郎中春晝<lb/>
投紱歸來萬事輕消磨不<hi>宋刻本作未</hi>盡祗風情舊因蓴菜<lb/>
求長假新為楊枝作短行不禱自安縁夀骨深<hi>宋刻本作苦</hi>
藏難没是詩名淺斟杯酒紅生頰細琢歌詞穏稱聲蝸<lb/>
殻卜居心自放蠅頭冩字眼能明盛衰閲過君應笑寵<lb/>
辱年來我亦平跪履數從圯下老逸書閒問濟南生東<lb/>
<pb n="KR4d0081_WYG_007-34a"/>
風屈指無多日只恐先春鶗鴂鳴<lb/>
　張郎中<hi>呉興掌故集張子野仕至都官郎中晚年漁釣自適至今稱張釣魚灣按呉興志張先烏</hi>
　<hi>程人康定進士齊東野語云天聖八年進士與志不合志訛也又按周公謹齊東野語載孫莘老十咏圖</hi>
　<hi>序畧云贈尚書刑部侍郎張公諱維呉興人以吟咏自娯不出仕以子先封正四品年九十有一公卒十</hi>
　<hi>八年子尚書都官先亦致仕家居取公平生自愛詩十首冩之縑素號十咏圖都官字子野葢其年八十</hi>
　<hi>二云按胡安定言行録慶歴六年郡守宴六老于南園其一為衛尉寺丞張維世固知有子野而不知有</hi>
　<hi>其父也十咏詩中如灘頭斜日鳬鷖隊枕上西風鼓角聲花有秋香春不知皆佳句也又先生本集有祭</hi>
　<hi>文稱為子野郎中其文曰惟余子野歸及强仕優㳺故鄉若復一世與孫莘老序畧正相合因詳録之</hi>
<pb n="KR4d0081_WYG_007-34b"/>
　　用和人求筆跡韻寄莘老<hi>宋刻本題云再用前韻寄莘老</hi>
君不見夷甫開三窟不如長康號癡絶癡人自得終天<lb/>
年智士死智罪莫雪困窮誰要卿料理舉頭看山笏拄<lb/>
頰野鳬翅重自不飛黄鶴何事兩翅<hi>宋刻本作翼</hi>埀泥中相<lb/>
從豈得久今我不往行恐遲江夏無雙應未去恨無文<lb/>
字相娯嬉<hi>公自注黄庭堅莘老婿能文</hi>
　<hi>愼按山谷後集云庭堅初室曰蘭溪縣君孫氏故龍圖閣直學士孫公覺莘老之女庭堅年十七從舅氏</hi>
　<hi>李公擇學士于淮南孫公憐其少以蘭溪歸之因公自注附志于此</hi>
<pb n="KR4d0081_WYG_007-35a"/>
　　附子由次韻<lb/>
　　宦㳺莫向長城窟冬冰折膠弦亦絶呉中臘月百<lb/>
　　事便蠏煮黄金鱸鱠雪京城舊友一分散近憶呉<lb/>
　　興鬚滿頰世事反覆如翻飛今日共鯀前益埀畏<lb/>
　　人但恐去不逺適意未覺歸來遲借問校讐天禄<lb/>
　　閣何如江海同㳺嬉<lb/>
　　畫魚歌<hi>公自注湖州道中作</hi>
天寒水落魚在泥短鈎畫水如耕犂渚蒲㧞<hi>宋刻本作披</hi>折<lb/>
<pb n="KR4d0081_WYG_007-35b"/>
藻荇亂此意豈復遺鰍鯢偶然信手皆虚擊本不辭勞<lb/>
幾萬一一魚中刃百魚驚蝦蟹奔忙誤跳擲漁人養魚<lb/>
如養雛揷竿貫<hi>宋刻本作冠</hi>笠驚鵜鶘豈知白梃閙如雨攪<lb/>
水覔魚嗟已疎<lb/>
　畫魚<hi>欒城集自注云呉人以長釘加杖頭以杖畫水取魚謂之畫魚注家不知引此王氏分類編入</hi>
　<hi>書畫類中固謬施氏補注謂以鈎畫魚亦未詳確今為考正</hi>
　　附子由和<lb/>
　　潛魚在淵安可及埀餌投竿易如拾投江設網雖<lb/>
<pb n="KR4d0081_WYG_007-36a"/>
　　不仁一瞬未移收百十畫魚何者漫區區終日辛<lb/>
　　勤手拮据已嫌長網不能徧肯信一竿良有餘鯤<lb/>
　　鯢駭散蛟龍泣獲少驚多亦何益願從網罟登君<lb/>
　　庖碎首屠鱗非所惜<lb/>
　　呉中田婦嘆<hi>公自注和賈收韻</hi>
今年粳稻熟苦遲庶見霜風來幾時霜風來時雨如㵼<lb/>
杷頭出菌鎌生衣眼枯淚盡雨不盡忍見黄穗卧青泥<lb/>
茅苫一月隴上宿天晴穫稻隨車歸汗流肩赬載入市<lb/>
<pb n="KR4d0081_WYG_007-36b"/>
價賤乞與如糠粞賣牛納税拆屋炊慮淺不及明年饑<lb/>
官今要錢不要米西北萬里招羌兒龔黄滿朝人更苦<lb/>
不如却作河伯婦<lb/>
　粳稻<hi>大觀本草粳與秔同有早中晚三收諸家獨以晚稻為粳者非也凡不粘者皆為粳</hi>要錢<lb/>
　<hi>司馬温公論青苖及坐倉糴米之害云東南錢荒而粒米狼戾今棄其所餘取其所無農未皆病矣</hi>河<lb/>
　伯婦<hi>聖賢冡墓記河伯姓吕名公夫人姓馮名夷華隂人服八石得水仙為河伯婦</hi>
　　附子由次韻<lb/>
　　久雨得晴惟恐遲既晴求雨來何時今年舟楫委<lb/>
<pb n="KR4d0081_WYG_007-37a"/>
　　平地去年蓑笠為裳衣不知天公誰怨怒棄置下<lb/>
　　土塵與泥丈夫强健四方走婦女齷齪將安歸塌<lb/>
　　然四壁倚機杼收拾遺粒炊糠粞東鄰十日營一<lb/>
　　炊西鄰誰使救汝饑海邊惟有鹽不旱賣鹽連坐<lb/>
　　収嬰兒傳聞四方同此苦不闗東海誅孝婦<lb/>
　　同邵同年戲贈賈収秀才三首<lb/>
傾葢相歡一笑中從來未省馬牛風卜鄰尚可容三徑<lb/>
投社終當作兩翁古意已將蘭緝佩招詞閒咏桂生叢<lb/>
<pb n="KR4d0081_WYG_007-37b"/>
此生自斷天休問白髮年來漸不公<lb/>
　邵同年<hi>呉興志邵迎字茂誠高郵人本集邵茂誠詩集序云茂誠與余同進士十有五年而見之</hi>
　<hi>于呉興孫莘老座上則茂誠亦嘉祐二年進士詩集今不傳</hi>賈收<hi>字耘老烏程人所著有懐蘇集</hi>
　<hi>見呉興志</hi>
朝見新叢<hi>宋刻本作荑</hi>出舊槎騷人孤憤苦思家五噫處士<lb/>
大<hi>宋刻本作太</hi>窮約三賦先生多誕誇帳外鶴鳴奩有鏡筒<lb/>
<hi>宋刻本作筩</hi>中錢盡案無鮭玉川何日朝金闕白晝闗門守<lb/>
夜叉<hi>公自注時賈欲再娶</hi>
<pb n="KR4d0081_WYG_007-38a"/>
　夜叉<hi>維摩經注夜叉有三種一在地二在虚空三天夜叉也地夜叉不能升空天夜叉能飛行佛轉</hi>
　<hi>法輪地夜叉唱空夜叉聞空夜叉唱四天王聞如是乃至梵天也</hi>
生涯斷處似檣烏科第無心摘頷鬚黄帽刺舩忘嵗月<lb/>
白衣擔酒慰鰥孤狙公欺病來分栗水伯知饞為出鱸<lb/>
莫向洞庭歌楚曲烟波渺渺正愁予<lb/>
　渺渺愁予<hi>耘老有侍姬二人名雙荷葉本集答耘老尺牘云齒落目昏當是為雙荷葉所困此</hi>
　<hi>詩結句葢用九歌作隠語以戲其目昏也</hi>
　　逰道塲山何山<lb/>
<pb n="KR4d0081_WYG_007-38b"/>
道塲山頂何山麓上徹雲峰下幽谷我從山水窟中來<lb/>
尚愛此山看不足陂湖行盡白漫漫青山忽作龍蛇盤<lb/>
山高無風韻<hi>宋刻本作松</hi>自響誤認石齒號驚湍山僧不放<lb/>
山泉出屋底清池照瑶席階前合抱香入雲月裏仙人<lb/>
親手植出山回望翠雲鬟碧瓦朱欄縹緲間白水田頭<lb/>
問行路小溪深處是何山高人讀書夜達旦至今山鶴<lb/>
鳴夜半我今廢學不歸山山中對酒空三嘆<lb/>
　道塲山<hi>釋氏稽古畧梁乾化二年湖州道塲山如訥禪師卓庵于山乘虎㳺行呉興掌故謂唐中</hi>
<pb n="KR4d0081_WYG_007-39a"/>
　<hi>和間建伏虎道塲于此者訛湖州舊志呉越建十聖殿為眞正寺宋改萬夀禪寺</hi>何山<hi>太平寰宇</hi>
　<hi>記何口山一曰何山在烏程縣南十里亦曰金葢山呉興掌故金葢山郡志訛以為何山何山與道塲山</hi>
　<hi>聯接為北一支金葢是南一支</hi>高人讀書<hi>汪藻何氏書堂記圖經相承以何氏為晉何楷楷嘗</hi>
　<hi>讀書此山後為呉興守以其居為寺而名其山顔魯公杼山碑亦曰寺西南有何楷釣臺則楷常居此無</hi>
　<hi>疑然楷之姓名于晉史無所見惟沈約宋書叙何子平曾祖楷為晉侍中而唐林氏姓纂亦云何叡渡江</hi>
　<hi>生楷為晉侍中晉書稱叡有五子獨充凖有傳而不及其餘括地志謂楷呉興太守宋書以楷為侍中豈</hi>
　<hi>約見何充嘗除侍中因訛以充為楷耶以余考之有宋禪幽寺碑云元嘉十四年創立精舍于金葢山初</hi>
　<hi>不言楷時有寺且何山之名于梁呉均詩始見之疑楷常學于此山後人慕之指其處謂其以居為寺者</hi>
<pb n="KR4d0081_WYG_007-39b"/>
　<hi>非也</hi>
　　附子由次韻<lb/>
　　兩山相負為峰麓流水重重注溪谷逰人上尋流<lb/>
　　水源未覺﨑嶇病雙足山深下視雲漫漫徑埀石<lb/>
　　底千屈盤松林隂森白日静忽驚人世如奔湍客<lb/>
　　行不避苦寒出僧定端居不下席人生嗟與草木<lb/>
　　同置身所在由初植堂中白佛青髻鬟氣象冲淡<lb/>
　　非人間坐令逺客厭奔走徑欲築室依空山木魚<lb/>
<pb n="KR4d0081_WYG_007-40a"/>
　　桹桹夜將旦星斗欹斜挂山半行役有程未可留<lb/>
　　將出山門復長歎<lb/>
　　贈孫<hi>宋刻本無孫字</hi>莘老七絶<lb/>
嗟余與子久離羣耳冷心灰百不聞若對青山談世事<lb/>
當湏舉白便浮君<lb/>
　<hi>烏臺詩案熙寜五年十二月䝉運司差往湖州相度隄岸利害因與湖州知州孫覺相見軾作詩若對青</hi>
　<hi>山談世事當湏舉白便浮君是時約孫覺并坐客如有言及時事者罰一大盞雖不指時事是非意言事</hi>
　<hi>多不便更不可説説亦不盡也</hi>
<pb n="KR4d0081_WYG_007-40b"/>
天目山前渌浸裾<hi>苕溪叢話作蕪</hi>碧瀾堂下看銜艫作隄捍水<lb/>
非吾事閒送苕溪入太湖<lb/>
　碧瀾堂<hi>呉興掌故碧瀾乃霅溪館中堂名杜牧之佐宣城時來逰呉興為書堂額作霅溪館詩呉</hi>
　<hi>興自郡齋外凡治中别駕之㕔俱名為館惟霅溪館以待過從之客今館廢而碧瀾之名獨存重牧之也</hi>
　<hi>張廉有重修碧瀾堂記不知其為霅溪館</hi>作隄捍水<hi>東都事畧孫覺知湖州以松江隄為民害</hi>
　<hi>易以石長百餘里○按東坡往湖州相度隄岸正是築隄事王氏舊注謂先生以開運鹽河至湖州者謬</hi>
　<hi>運鹽河在仁和鹽官界注見本巻又按宋進士單諤論湖州水利畧云呉江岸界于呉淞江震澤之間岸</hi>
　<hi>東則江岸西則震澤江之東則大海自慶歴二年欲便糧道遂築此隄横絶江流致震澤之水溢而不洩</hi>
<pb n="KR4d0081_WYG_007-41a"/>
　<hi>葢湖州運河通達平望幾百二十里太湖之水半泄其間大抵嵗多南風則水患在蘇州嵗多北風則水</hi>
　<hi>患在湖州</hi>苕溪入太湖<hi>元和郡縣志苕溪西南自長城安吉兩縣東北流至湖州城南與餘</hi>
　<hi>不溪苧溪水合流入太湖在州北三十五里長城今長興也湖州舊志苕溪水出天目山之隂廣苕山東</hi>
　<hi>過安吉南邵渡折而北與獨松水合東過浮石山南又折而東北過梅溪鎭北為龍溪又北過彭滙箬溪</hi>
　<hi>四安諸水北來注之滙而為西溪北過釣魚灣又北過清塘門又折而東至臨湖門自古苕水入太湖之</hi>
　<hi>溪也</hi>
　<hi>烏臺詩案天目山前一首軾為先曾言水利不便却被轉運司差往相度隄岸意言本非興水利之人而</hi>
　<hi>不敢預者以譏諷時世與昔不同水利不便而然也</hi>
<pb n="KR4d0081_WYG_007-41b"/>
夜來雨洗碧巑岏浪湧雲屯遶郭寒聞有弁山何處是<lb/>
為君四面竟<hi>宋刻本作意</hi>求看<lb/>
　弁山<hi>劉敬叔異苑卞山本名土山有項籍廟自稱卞山神故改名呉興備志引呉興山墟名云卞山</hi>
　<hi>峻極非清秋爽月不見其頂元和郡縣志卞山當作冠弁之弁徐陵孝義寺碑云高弁蒼蒼遥聞天語程</hi>
　<hi>大昌演繁露東坡初至湖州詩曰聞有弁山何處是為君四面意求看及其既久凡詩及此山皆為卞不</hi>
　<hi>為弁葢圖經云卞姓居之故以名山至風土記其文又加山為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>案左氏昭九年為弁髦杜注弁冠也陸</hi>
　<hi>曰弁亦作卞然則古葢通用矣謂山形為弁亦與卞通</hi>
夜橋燈火照溪明欲放扁舟取次行暫借官奴遣吹笛<lb/>
<pb n="KR4d0081_WYG_007-42a"/>
明朝新月到三更<lb/>
三年京國厭藜蒿長羡淮魚壓楚糟今日駱駝橋下泊<lb/>
恣看修網出銀刀<lb/>
　淮魚楚糟<hi>邵氏聞見録至和間皇后好食糟淮白魚吕文靖公夫人欲以十奩為獻公悵然曰</hi>
　<hi>玉食所無之物人臣家安得有十奩也梅聖俞詩頭尾接清淮淮魚日登網呉蒓芼羮美禁糟増味爽</hi>
　駱駝橋<hi>太平寰宇記駱駝橋在湖州府治前湖州舊志橋跨霅溪上又名迎春呉興備志又有東</hi>
　<hi>駱駝橋在江水滙建炎間郡人于中流析為二南曰甘棠北曰長橋劉禹錫送韓七之湖州詩駱駝橋上</hi>
　<hi>蘋風起</hi>
<pb n="KR4d0081_WYG_007-42b"/>
烏程霜稻襲人香釀作春風霅水光時復中之徐邈聖<lb/>
無多酌我次公狂<lb/>
　烏程<hi>元和郡縣志烏程本秦縣越絶外傳云始皇至㑹稽徙大越之人于烏程呉興統記秦時有烏</hi>
　<hi>巾程林善釀美酒因置縣張協七命荆南烏程箋云在荆溪之南也熊明遇若下酒疏云義興為荆溪而</hi>
　<hi>若下在其南故曰烏程若下葢當時尚未分長興也</hi>霅水<hi>太平寰宇記霅溪在烏程縣南一里凡四</hi>
　<hi>水合為一水自浮玉山曰苕溪自天目山曰餘不溪自銅峴山曰前溪自徳清縣東北流至州前興國寺</hi>
　<hi>前曰霅溪顧長生三呉土地記曰霅溪水至深者又四水激射之聲</hi>
去年臘日訪孤山曾借僧牕半日閒不為思歸對妻子<lb/>
<pb n="KR4d0081_WYG_007-43a"/>
道人有約徑湏還<lb/>
　　莘老葺天慶觀小園有亭北向道士山宗説乞名<lb/>
　　與詩<lb/>
春風欲動北風微歸雁亭邊送雁歸蜀客南逰家最逺<lb/>
呉山寒盡雪先晞扁舟去後花絮亂五馬來時賓從非<lb/>
惟有道人應不忘抱琴無語立斜暉<lb/>
　歸雁亭<hi>呉興掌故歸雁亭孫莘老作道士乞名東坡以歸雁名之葢自寓思歸之意</hi>天慶<lb/>
　觀<hi>勞鉞湖州舊志天慶觀在府治北梁大同二年建名𤣥風觀唐改龍興宋祥符元年改天慶</hi>
<pb n="KR4d0081_WYG_007-43b"/>
　　至秀州贈錢端公安道并寄其弟惠山老<hi>一作惠山山人</hi>
鴛鴦湖邊月如水孤舟夜榜鴛鴦起平明繫纜石橋亭<lb/>
慙愧冒寒髯御史結交最晚情獨厚論心無數今有幾<lb/>
寂寞抱闗嘆蕭生耆老執㦸哀揚子怪君顔采却秀發<lb/>
無乃遷謫反便美天公欲困無奈何世人共抑眞疎矣<lb/>
毘陵高山錫無骨陸子遺味泉冰齒賢哉仲氏早拂衣<lb/>
占斷此山長洗耳山頭望湖光潑眼山下濯足波生指<lb/>
倘容逸少問金堂記與嵇康留石髓<lb/>
<pb n="KR4d0081_WYG_007-44a"/>
　秀州<hi>註詳第六巻</hi>錢端公安道<hi>東都事畧錢顗字安道無錫人自知烏程縣召為御</hi>
　<hi>史裏行熙寜初與劉述劉錡等上疏劾王安石曾公亮貶監衢州鹽税後起通判秀州而卒按唐時御史</hi>
　<hi>裏行稱端公</hi>惠山老<hi>失/考</hi>鴛鴦湖<hi>至元嘉禾志長水塘源出杭州府屬之海昌諸山出</hi>
　<hi>硤石東北流入嘉興其支流北注秀水之幽湖其正流至城南瀦為鴛鴦湖宋聞人滋記畧云檇李澤國</hi>
　<hi>也東西皆陂湖南湖尤大計百二十頃其禽多鴛鴦故名又云兩湖相麗若鴛鴦然</hi>毘陵<hi>元和郡縣</hi>
　<hi>志常州晉陵郡漢曰毘陵晉元帝時避諱改晉陵</hi>
　　秀州報本禪院鄉僧文長老方丈<hi>石刻題云題秀州本覺鄉僧文</hi>
　　<hi>長老方丈</hi>
<pb n="KR4d0081_WYG_007-44b"/>
萬里家山一夢中呉音漸已變兒童每逢蜀叟談終日<lb/>
便覺峨眉翠掃空師已忘言眞得道我除搜句百無功<lb/>
明年採藥天台去更欲題詩滿浙東<lb/>
　報本禪院<hi>本覺寺碑記檇李西郭二十七里外有空翠亭遺趾唐宣宗時僧冀來自臨海宿亭</hi>
　<hi>下感異人夢結菴以居事聞賜額報本禪院</hi>文長老<hi>碑記又云宋時蜀僧文及主之請易為寺</hi>
　<hi>改本覺寺周必大呉郡諸山録云早行至本覺寺登岸即古檇李也舊號小長蘆東坡過此為文長老賦</hi>
　<hi>詩處</hi>
　　王復秀才所居雙檜二首<lb/>
<pb n="KR4d0081_WYG_007-45a"/>
呉王池館徧重城竒<hi>宋刻本作間</hi>草幽花不記名青葢一歸<lb/>
無覔處只留雙檜待昇平<lb/>
　王復<hi>錢唐人所居在杭州候潮門外詳見後種徳亭詩序</hi>呉王<hi>呉越備史錢鏐于昭宗天祐元</hi>
　<hi>年封呉王</hi>
凛然相對敢相欺直榦凌空未要竒根到九泉無曲處<lb/>
世間惟有蟄龍知<lb/>
　蟄龍<hi>胡仔苕溪叢話東坡在御史獄獄吏問曰根到九泉云云有無譏諷答曰王安石詩天下蒼生</hi>
　<hi>待霖雨不知龍向此中蟠此龍是也獄吏為之一笑此叚烏臺詩案所不載</hi>
<pb n="KR4d0081_WYG_007-45b"/>
　　宋叔達家聽琵琶<lb/>
數絃已品龍香撥半面猶遮鳳尾槽新曲翻從<hi>宋刻本作從翻</hi>
玉連鎻舊聲終愛鬱輪袍夢回只記歸舟字賦<hi>一作舞</hi>罷<lb/>
雙埀紫錦絛何異烏孫送公主碧天無際雁行高<lb/>
　宋叔達<hi>范忠宣集朝請大夫宋君墓志云公諱道字叔達河南人少孤力學登進士甲科與弟廸</hi>
　<hi>同榜累遷秘省著作郎尚書屯田郎中神宗朝提㸃福建刑獄入為開封推官出知同州年高倦于民事</hi>
　<hi>提舉西京崇福宫與賢士大夫㳺善為詩歌元豐六年終于洛之私第</hi>半面遮<hi>白居易詩猶抱</hi>
　<hi>琵琶半遮面</hi>歸舟字<hi>謝靈運詩天/際識歸舟</hi>紫錦絛<hi>周霆震詩西園蹴踘醉蒲萄北</hi>
<pb n="KR4d0081_WYG_007-46a"/>
　<hi>里琵琶紫錦絛</hi>烏孫公主<hi>史記元封中遣江都王建女細君為公主妻烏孫昆莫昆莫年老語</hi>
　<hi>言不通公主悲愁自作歌天子憐之文選王昭君詞序云昔公主嫁烏孫令琵琶馬上作樂以慰其道路</hi>
　<hi>之思</hi>
　<lb/>
　<lb/>
　<lb/>
　<lb/>
　<lb/>
<pb n="KR4d0081_WYG_007-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇詩補註巻八<lb/>
</p>
<p>
</p>
  </div>
</body>
</text>
</TEI>
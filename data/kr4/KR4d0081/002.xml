<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蘇詩補註巻二</head>
    <p>
<pb n="KR4d0081_WYG_002-1a"/>
欽定四庫全書<lb/>
　蘇詩補註巻二　　　翰林院編修查慎行撰<lb/>
　古今體詩三十九首<hi>嘉祐五年庚子春自荆州陸行赴京師作</hi>
　　息壤詩<hi>并引</hi>
　淮南子曰鯀湮洪水盗帝之息壤帝使祝融殺之于<lb/>
　羽淵今荆州南門外有狀若屋宇䧟入地中而猶見<lb/>
　其脊者旁有石記云不可犯畚鍤所及輙復如故又<lb/>
　頗以致雷雨歳大旱屢發有應予感之乃為作詩其<lb/>
<pb n="KR4d0081_WYG_002-1b"/>
　辭曰<lb/>
帝息此壤以藩幽臺有神司之隨取而培帝勑下民無<lb/>
敢或開惟帝不言以雷以雨惟民知之幸帝之恕帝茫<lb/>
不知誰敢以告帝怒不常下土是震使民前知是役于<lb/>
民無是墳者誰取誰予惟其的之是以射之<lb/>
　<hi>慎按幸帝之恕恕字似當作怒誰敢以告告字叶韻似當作訴諸刻本恐訛存疑再考</hi>
　　附子由作<lb/>
　　江上寒沙薄如席一夕墳起成高丘江流傾轉力<lb/>
<pb n="KR4d0081_WYG_002-2a"/>
　　不勝左齧右吐非自由南郡城南獨何者平地生<lb/>
　　長殊不休當中屋背不盈尺深入百丈皆石樓古<lb/>
　　人不知下有怪發破不掩水漲浮傳言夏鯀塞洚<lb/>
　　水上帝愛此無敢偷竊持大畚負長鎛刺取不巳<lb/>
　　帝使流禹知水怒非塞止網捕百怪雜蜃鰍掘壕<lb/>
　　入土不計丈投擲填壓聲鳴啾一時既定憂後世<lb/>
　　恐此竊出壤九州神人巳死無復制故以此土封<lb/>
　　其頭發之輙滿不可既意使靈物長幽囚前年大<lb/>
<pb n="KR4d0081_WYG_002-2b"/>
　　旱千里赤取土盈掬雨不收誰言咫尺舊黄壤中<lb/>
　　有千嵗龍與虬髙山萬仭猶可削嗟此何獨生如<lb/>
　　疣天長地逺莾無極雖有缺壤誰能賙我疑天意<lb/>
　　固有在患世多事窮鐫鎪埏陶鼓鑄地力困久不<lb/>
　　自補無為憂世無女媧空白石磊磊滿地如浮漚<lb/>
　　耕田鑿井自無巳息壤無㡬安能酬<lb/>
　　荆州十首<lb/>
游人出三峽楚地盡平川北客隨南賈呉檣間蜀船江<lb/>
<pb n="KR4d0081_WYG_002-3a"/>
侵平野斷風捲白沙旋欲問興亡意重城自古堅<lb/>
　荆州<hi>元和郡縣志荆南節度屬江南西道太平寰宇記荆州江陵郡屬山南東道楚郢都秦為南郡</hi>
　<hi>即今州也九域志西至峽州水路三百三十里北至襄州四百五十里至東京一千八百八十里</hi>三<lb/>
　峽<hi>庾仲雍荆州記巴楚有明月峽廣川峽東突峽今謂之巫峽秭歸峽歸鄉峽太平寰宇記巫峽在巫</hi>
　<hi>山縣明月峽在夷陵懸崖間黄牛峽在夷陵西又云三峽者西峽巫峽歸峽也峽程記三峽者明月廣谿</hi>
　<hi>仙山也○慎按三峽之名有二或以瞿塘灎澦巫山為三峽或云州境之明月峽黄牛峽與西陵峽為三</hi>
　<hi>峽</hi>
南方舊戰國惨澹意猶存慷慨因劉表凄凉為屈原廢<lb/>
<pb n="KR4d0081_WYG_002-3b"/>
城猶帶井古姓聚成村亦觧觀形勝昇平不敢論<lb/>
　古姓<hi>太平寰宇記武昌郡六姓呉伍程史龍郢武陵郡三姓卞伍龔皆載山南東道荆州下</hi>
楚地濶無邉蒼茫萬頃連耕牛未嘗汗投種去如捐農<lb/>
事誰當勸民愚亦可憐平生事遊惰那得怨凶年<lb/>
　楚地<hi>元和郡縣志春秋以來楚國之都謂之郢都西接巴巫東連雲夢亦一都㑹之所史記鶉首楚</hi>
　<hi>之分自張十八度至軫十二度楚之分野</hi>游惰<hi>太平寰宇記荆之為言强也陽盛物堅其氣急悍故</hi>
　<hi>人多剽輕唐至徳以後流傭争食者衆五方雜處風俗大變五月五日競渡戯舟廢業耗民莫甚于此</hi>
朱檻城東角高王此望沙江山非一國烽火畏三巴戰<lb/>
<pb n="KR4d0081_WYG_002-4a"/>
骨淪秋草危樓倚斷霞百年豪傑盡擾擾見魚蝦<lb/>
　髙王<hi>五代史南平世家髙季興于後梁開平元年為荆南節度末帝時封渤海王後唐莊宗朝封南</hi>
　<hi>平王子從誨嗣封父爵</hi>望沙<hi>荆州志城東南有望沙樓後梁時髙季興建以望沙津陳堯咨知荆</hi>
　<hi>州更名仲宣樓五代史南平世家高從誨多權詐晋髙祖遣陶榖為國信使從誨晏榖于望沙樓大陳戰</hi>
　<hi>艦于樓下曰呉蜀不賔願修武備以待師期</hi>三巴<hi>華陽國志劉璋改永寧為巴郡以固陵為巴東</hi>
　<hi>墊江以上為巴西是為三巴</hi>
　　　　慎按此詩因南平而致慨於五季也季興初<lb/>
　　　　為荆南節度所領止江陵歸峽三城地狹而<lb/>
<pb n="KR4d0081_WYG_002-4b"/>
　　　　兵弱難與諸國爭衡父子祖孫與五代相終<lb/>
　　　　始假其封號竊據單州是時楊李擅呉王氏<lb/>
　　　　保閩劉氏鴟張于南粤王孟跳梁于蜀中莫<lb/>
　　　　不帝制自為志圖兼并獨高氏所向稱臣中<lb/>
　　　　間不自揣量間一搆兵初敗於王宗夀再敗<lb/>
　　　　於孔勍及後唐伐蜀請以本道兵自取䕫萬<lb/>
　　　　等州終不敢出畏蜀如虎之譏其能觧免乎<lb/>
　　　　未㡬而强弱大小同歸澌滅百年以來戰骨<lb/>
<pb n="KR4d0081_WYG_002-5a"/>
　　　　巳銷孤城猶在千秋形勝之區惟危樓倚斷<lb/>
　　　　霞耳一時豪傑自命者細瑣么䯢無足比數<lb/>
　　　　魚蝦擾擾一語說得五代君臣及僭號諸國<lb/>
　　　　可憐可憫可鄙可羞又無論孱弱之髙氏也<lb/>
　　　　施氏補注此篇専為南平而發淺之乎論蘇矣<lb/>
沙頭烟漠漠來往厭喧卑野市分麞閙官船過渡遲遊<lb/>
人多問卜傖叟盡擕龜日暮江天静無人唱楚辭<lb/>
　沙頭<hi>元徽之江陵玩月詩闐咽沙頭市荆州志市在江陵縣東南十五里謂之沙頭市</hi>擕龜<lb/>
<pb n="KR4d0081_WYG_002-5b"/>
　<hi>此譏楚人尚巫也施氏補注引支牀龜甚無謂</hi>
太守王夫子山東老俊髦壯年聞猛烈白首見雄豪食<lb/>
雁君應厭驅車我正勞中書有安石慎勿賦離騷<lb/>
　太守<hi>先生全集有上荆州王兵部書又有與王刑部書二人皆為荆州守又同姓其名字俱失考</hi>
殘臘多風雪荆人重嵗時客心何草草里巷自嬉嬉爆<lb/>
竹驚鄰鬼驅儺逐<hi>一作聚</hi>小兒故人應念我相望各天涯<lb/>
　爆竹<hi>宗懔荆楚嵗時記正月一日雞鳴而起先于庭前爆竹以辟山魈惡鬼十二月八日為臘村人</hi>
　<hi>並擊細腰鼓作金剛力士以逐疫</hi>驅儺<hi>周禮夏官方相氏掌䝉熊皮黄金四目𤣥衣朱裳執戈揚</hi>
<pb n="KR4d0081_WYG_002-6a"/>
　<hi>盾帥百隸而時儺以索室敺疫吕氏春秋注前嵗一日擊鼓驅疫癘之鬼謂之逐除亦曰儺</hi>
江水深成窟潛魚大似犀赤鱗如琥珀老枕勝玻瓈上<lb/>
客舉雕俎佳人搖翠箆登庖更<hi>一作兼</hi>作器何以免屠刲<lb/>
　琥珀<hi>本草青魚生江湖間多以作鮓所謂五侯鯖也其頭中枕骨蒸令氣通曝乾狀如琥珀荆楚人</hi>
　<hi>煮拍作酒器梳箆甚佳</hi>老枕<hi>爾雅魚枕謂之丁注云枕在頂骨中如丁字</hi>
北雁來南國依依似旅人縱横遭折翼感惻為沾巾平<lb/>
日誰能挹高飛不可馴故人持贈我三嗅若為珍<lb/>
　<hi>荆俗葢好食雁故詩云爾合第六首食雁君應厭句觀之可見</hi>
<pb n="KR4d0081_WYG_002-6b"/>
柳<hi>一作脩</hi>門京國道驅馬及春陽野火燒枯草東風動緑<lb/>
芒北行連許鄧南去極衡湘楚境横天下懐王信弱王<lb/>
　脩門<hi>招魂篇歸來兮脩門王逸注郢城門也盛𢎞之荆州記郢南門二門一名龍門一名脩門唐呉</hi>
　<hi>融留獻荆南成相公詩行行柳門路回首下離東則荆州別有柳門他無可考</hi>許鄧<hi>太平寰宇記許</hi>
　<hi>州許昌郡屬河南道西南至汝州一百八十里鄧州南陽郡屬山南東道南至襄州一百八十里北至汝</hi>
　<hi>州四百九十里</hi>衡湘<hi>文獻通考荆湖南路衡州秦屬長沙郡呉以地置衡陽湘東二郡</hi>
　　渚宫<lb/>
渚宫寂莫依古郢楚地蒼茫非故基二王臺閣已鹵莾<lb/>
<pb n="KR4d0081_WYG_002-7a"/>
<hi>公自注湘東王高氏</hi>何况逺問縱横時楚王獵罷擊靈鼔猛士操<lb/>
舟張水嬉釣魚不復數魚鼈大鼎千石烹蛟螭當時郢<lb/>
人架宫殿意思絶妙般與倕飛樓百尺照湖水上有燕<lb/>
趙千蛾眉臨風揚揚意自得長使宋玉作楚詞秦兵西<lb/>
來取鐘簴故宫禾黍秋離離千年壯觀不可復今之存<lb/>
者葢已卑池空野逈樓閣小雅有深竹藏狐狸臺中絳<lb/>
帳誰復見臺下野水<hi>一作鴨</hi>浮清猗<hi>一作漪</hi>綠窗朱戸春晝<lb/>
閉想見深屋彈朱絲腐儒亦觧愛聲色何用白首談孔<lb/>
<pb n="KR4d0081_WYG_002-7b"/>
姬沙泉半涸草堂在破窗無紙風颸颸陳公蹤蹟最未<lb/>
逺士<hi>一作七</hi>瑞寥落今何之百年人事知㡬變直恐荒廢成<lb/>
空陂誰能為我訪遺蹟草間應有湘東碑<lb/>
　渚宫<hi>郭允蹈蜀鑑江陵有津鄉故城在今江陵縣東渚宫即其地○按左傳楚子西沿漢泝江將入</hi>
　<hi>郢王在渚宮下見之太平寰宇記亦引此未嘗云渚官襄王所建也施氏補注謬今駁正</hi>古郢<hi>余知</hi>
　<hi>古渚宫舊事鬻熊為周文王師成王封其孫熊繹于楚後六世熊渠立又數世至文王國始大遂都郢今</hi>
　<hi>江陵北郢城紀城是也</hi>二王臺閣<hi>渚宫舊事湘東王繹于子城中穿構池山長數百丈上有</hi>
　<hi>通波閣跨水為之南有芙蓉堂東有禊飲堂西有鄉射堂堂置竹堋可移動東南有連理堂堂北有映月</hi>
<pb n="KR4d0081_WYG_002-8a"/>
　<hi>亭修竹堂臨水齋齋前高山山有石洞潛行苑中山上有陽雲樓北有臨風亭明月樓顔之推詩屢陪明</hi>
　<hi>月宴是也竹林堂庭前有桂竹冬月抽筍味如桂而辛其中有劉宅紫薔薇康家四出薔薇白馬里薔薇</hi>
　<hi>長沙千葉薔薇並以長格架其上下有十間花房仰而望花葉交映其間花草雖繁竹林彌盛故號竹林</hi>
　<hi>堂太平寰宇記謂之湘東苑高氏事無可考</hi>郢人宫殿<hi>渚宫舊事靈王作傾宫三年未息而</hi>
　<hi>為章華之臺翟人來朝王誇之與客登章華之臺三休乃至太平寰宇記章華䑓在江陵東三十三里䑓</hi>
　<hi>形三角名勝志云楚離宫也又謂之豫章臺水經注江水又東得豫章口是也陳子昂詩遙遙下巫峽望</hi>
　<hi>望得章䑓</hi>陳公<hi>按宋史天禧中陳堯咨以右正言知制誥出守荆南事蹟無可考</hi>
　　荆門恵泉<lb/>
<pb n="KR4d0081_WYG_002-8b"/>
泉源從髙來走下隨石脈紛紛白沫亂隠隠蒼崖拆縈<lb/>
<hi>一作灣</hi>回成曲沼清澈見肝膈潨<hi>別本作衆者訛</hi>瀉為長溪奔駛<lb/>
蕩蛙蟈初開不容椀漸去巳如帛傳聞此山中神物嬾<lb/>
<hi>一作頗</hi>遭謫不能致雷雨灧灧吐寒碧遂令山前人千古<lb/>
灌稻麥<lb/>
　荆門<hi>太平寰宇記荆門本漢舊縣荆襄之要津唐末荆南高氏建為軍北至襄州一百七十里九域</hi>
　<hi>志宋開寳五年即江陵府荆門鎮建軍與太平寰宇記沿革稍異要之非宜都荆門山也施氏補注題下</hi>
　<hi>云荆門山在宜都大江之南與虎牙相對詭托于公自注他本俱無今駁正</hi>恵泉<hi>葛立方韻語陽</hi>
<pb n="KR4d0081_WYG_002-9a"/>
　<hi>秋荆門軍有恵泉李徳裕題詩云兹泉由太潔終不蓄纎鱗到底清何益涵虛祗自貧至今碑版存焉本</hi>
　<hi>名䝉泉沈傳師有䝉泉聊息駕可以洗君心之句而徳裕乃直曰恵泉曹學佺曰荆門州西有䝉恵二泉</hi>
　<hi>即州城所引以為池者源出象山北曰䝉南曰恵䝉泉常寒恵泉常温葛立方混而為一非也</hi>
　　附子由作<lb/>
　　泉源何從來山下長溪發油然本無營誰使自激<lb/>
　　冽茫茫九地底大水浮一葉使水皆為泉地巳不<lb/>
　　勝洩應是衆水中獨不容至潔涓涓自傾瀉奕奕<lb/>
　　見清澈石泓淨無塵中有三尺雪下為百丈溪冷<lb/>
<pb n="KR4d0081_WYG_002-9b"/>
　　不受魚鼈脫衣浣中流解我䨇足熱樂哉泉上翁<lb/>
　　大旱不知渇<lb/>
　　次韻答荆門張都官維見和恵泉詩<lb/>
楚人少井飲地氣常不洩蓄之為恵泉坌若有所拆泉<lb/>
源本無情豈問濁與澈貪愚彼二水終古恥莫雪只應<lb/>
所處然遂使語異別泉旁地平衍泉上山嵽嵲君子慎<lb/>
所居此義安可闕古人貴言贈敢用况髙節不為冬霜<lb/>
乾肯畏夏日烈泠泠但不巳海逺要當徹<lb/>
<pb n="KR4d0081_WYG_002-10a"/>
　張維<hi>呉興志張子野之父名維以子都官郎中貴封正四品能詩孫莘老為作十咏圖序疑即其人</hi>
　　附子由作<lb/>
　　荒凉荆門西泉水誰為洩發源雖甚微來意不可<lb/>
　　拆平鋪清池滿皎皎自明澈甘凉最宜茶羊炙可<lb/>
　　用雪炎風五月交中夜吐明月太守燕已還青嶂<lb/>
　　空嵲嵲泉上白髮翁來飲杯饌闕酌水自獻酬箕<lb/>
　　踞無禮節區區游泉人常值午日烈回首憂重城<lb/>
　　賞玩安能徹<lb/>
<pb n="KR4d0081_WYG_002-10b"/>
　　浰陽早發<lb/>
富貴本無<hi>一作先</hi>定世人自榮枯囂囂好名心嗟我豈獨<lb/>
無不能便退縮但使進少徐我行念西國巳分田園蕪<lb/>
南來竟何事碌碌隨商車自進苟無補乃是嬾且愚人<lb/>
生重意氣出處夫豈徒永懐江陽叟種藕春滿湖<lb/>
　浰陽<hi>按浰乃水名䖍州志龍南龍川之交有水曰浰非先生經由之地也存疑俟再考</hi>江陽<lb/>
　<hi>水經注江水東南過犍為江陽縣郭允蹈蜀鑑江陽今瀘州曹學佺名勝志晋時曽置江陽郡于眉州此</hi>
　<hi>為得之</hi>
<pb n="KR4d0081_WYG_002-11a"/>
　　附子由作<lb/>
　　春氣入楚澤原上草猶枯北風吹栗林梅蕋颯巳<lb/>
　　無我行亦何事驅馬無疾徐楚人信稀少田畝任<lb/>
　　蓁蕪空有道路人擾擾不留車悲傷彼何嬾歎息<lb/>
　　此亦愚我今何為爾豈亦愚者徒行行楚山曉霜<lb/>
　　露滿陂湖<lb/>
　　夜行觀星<lb/>
天高夜氣嚴列宿森就位大星光相射小星閙若沸天<lb/>
<pb n="KR4d0081_WYG_002-11b"/>
人不相干嗟彼本何事世俗強指摘一一立名字南箕<lb/>
與北斗乃是家人器天亦豈有之無乃遂自謂廹觀知<lb/>
何如逺想偶有似茫茫不可曉使我長歎喟<lb/>
　　漢水<lb/>
捨棹忽逾月沙塵困逺行襄陽逄漢水偶似蜀江清蜀<lb/>
江固浩蕩中有蛟與鯨漢水亦云廣欲渉安敢輕文王<lb/>
化南國遊女儼如鄕洲中浣紗子環珮鏘鏘鳴古風隨<lb/>
世變寒水空泠泠過之不敢慢佇立整冠纓<lb/>
<pb n="KR4d0081_WYG_002-12a"/>
　漢水<hi>按漢沔二水水經通稱漢有二源出鞏昌秦州之嶓冡至四川由重慶江津縣入江此西漢水</hi>
　<hi>也出漢中府沔縣之嶓冡至漢陽府入江者東漢水也水經所紀沔與漢合者也</hi>襄陽<hi>大平寰宇</hi>
　<hi>記山南東道襄州本楚邑檀溪帯其西峴山亘其南為楚之北津建安十三年始置襄陽郡以地在襄山</hi>
　<hi>之南為名南至荆門軍三百二十五里東北至唐州二百五十里輿地廣記屬京西南路去江陵歩道五</hi>
　<hi>百勢同唇齒</hi>
　　襄陽古樂府三首<lb/>
　　　野鷹來<lb/>
野鷹來萬山下荒山無食鷹苦飢飛來為爾繫綵絲北<lb/>
<pb n="KR4d0081_WYG_002-12b"/>
原有兎老且白年年飬子秋食菽我欲擊之不可得年<lb/>
深兎老鷹力弱野鷹來城東有臺髙崔嵬臺中公子着<lb/>
皮袖東望萬里心悠哉鷹何在嗟爾公子歸無勞使鷹<lb/>
可呼亦凡曹天隂月黒狐夜嘷<lb/>
　呼鷹<hi>㐮陽記劉表墓在城東又東二十里有呼鷹臺</hi>
　　附子由作<lb/>
　　野鷹來雄雉走蒼茫荒榛下毰毸大如斗鷹來蕭<lb/>
　　蕭風雨寒壯士臺中一揮肘臺髙百尺臨平川山<lb/>
<pb n="KR4d0081_WYG_002-13a"/>
　　中放火秋草乾雉肥兎飽走不去野鷹飛下風蕭<lb/>
　　然嵯峨呼鷹臺人去臺巳圮高臺不可見况復呼<lb/>
　　鷹子長歌野鷹來當年落誰耳父生已不武子立<lb/>
　　又不强北兵果南下擾擾如驅羊鷹來野雉何暇<lb/>
　　走束縛籠中安得翔可憐野雉亦有爪兩手捽鷹<lb/>
　　猶可傷<lb/>
　　　上堵吟<hi>欒城集缺和詩</hi>
臺上有客吟秋風悲聲蕭散飄入宫臺邉游女來竊聽<lb/>
<pb n="KR4d0081_WYG_002-13b"/>
欲學聲同意不同君悲意何事千里金城兩稚子白馬<lb/>
為塞鳳為闗山川無人空且閒我悲亦何苦江水冬更<lb/>
深鯿魚冷難捕悠悠江上聽歌人不知我意徒悲辛<lb/>
　堵<hi>水經注沔水又東過堵陽縣堵水出焉歴新城郡故漢中之房陵縣漢末為郡又分置上庸郡其城</hi>
　<hi>三面注水九域志竹山縣有堵水</hi>千里金城<hi>元和郡縣志引盛𢎞之荆州記云孟逹為新城</hi>
　<hi>守登白馬山嘆曰劉封申躭据金城千里而不能守豈丈夫哉因為上堵吟今人猶傳此聲音韻憤激其</hi>
　<hi>哀思之音乎郭允蹈蜀鑑昭烈遣孟逹攻房陵下之遣劉封乗沔水與逹㑹攻上庸太守申耽舉郡降以</hi>
　<hi>耽為上庸太守耽弟儀為西城太守定漢中上庸西城皆今金州地也章武元年孟逹以上庸降魏合房</hi>
<pb n="KR4d0081_WYG_002-14a"/>
　<hi>陵上庸西城三郡為新城以逹領之入城登白馬塞嘆云云</hi>
　　　　慎按元和郡縣志白馬山在竹山縣西南三<lb/>
　　　　十里太平寰宇記云即新城山荆州記所謂<lb/>
　　　　孟逹登白馬山而嘆即此按竹山舊屬襄陽<lb/>
　　　　府之均州施氏補注逺引衡州白馬闗者大<lb/>
　　　　謬今駁正<lb/>
　　　襄陽樂<lb/>
使君未來襄陽愁提戈入市裹氊裘自從氊裘南渡沔<lb/>
<pb n="KR4d0081_WYG_002-14b"/>
襄陽無事多春遊襄陽春遊樂何許峴山之陽漢江浦<lb/>
使君朱斾來翻翻人道使君似羊杜道邉逢人問洛陽<lb/>
中原苦戰春田荒北人聞道襄陽樂目送飛鴻應斷膓<lb/>
　襄陽樂<hi>南史劉道産初為無錫令後為雍州刺史領寧蠻校尉加都督兼襄陽太守善于臨職在</hi>
　<hi>雍部政績尤著蠻夷前後不受化者皆順服百姓樂業由此有襄陽樂歌自道産始也</hi>
　　附子由作<lb/>
　　誰言襄陽苦歌者樂襄陽太守劉公子千年未可<lb/>
　　忘劉公一去嵗時改惟有州南漢水長漢水南流<lb/>
<pb n="KR4d0081_WYG_002-15a"/>
　　峴山碧種稲耕田泥沒尺里人種麥滿高原長使<lb/>
　　越人耕大澤澤中多水原上乾越人為耕楚人食<lb/>
　　火耕水耨古常然漢水魚多去滿船長有行人知<lb/>
　　此樂來買槎頭縮項鯿<lb/>
　　峴山<lb/>
逺客來自南游塵昏峴首過闗無百歩曠蕩吞楚藪登<lb/>
高忽惆悵千載意有偶所憂誰復知嗟我生苦後團團<lb/>
山上檜嵗歳閲榆栁大材固巳殊安得同永乆可憐山<lb/>
<pb n="KR4d0081_WYG_002-15b"/>
前客倐忽星過霤賢愚未及分來者當自剖<lb/>
　峴首<hi>襄沔記紫葢山萬山峴山謂之三峴宋時改紫葢山為中峴以峴山為峴首</hi>山上檜<lb/>
　<hi>名勝記晋柏在峴山上相傳羊叔子手植有碑題曰晋柏</hi>賢愚<hi>暗用羊祐傳與鄒湛等登峴山慨歎</hi>
　<hi>語</hi>
　　萬山<hi>公自注時獨不游問轍而作</hi>
西行度連山北出臨漢水漢水蹙成潭旋轉山之趾禪<lb/>
房久巳壊古甃含清泚下有仲宣欄綆刻深容指回頭<lb/>
望西北隠隐龜背起傳云古隆中萬樹桑柘美月炯轉<lb/>
<pb n="KR4d0081_WYG_002-16a"/>
山曲山上見洲尾綠水帶平沙盤盤如抱珥山川近且<lb/>
秀不到嬾成恥問之安能詳畫地費簪箠<lb/>
　萬山<hi>元和郡縣志萬山一名漢臯山在襄陽縣西十里與南陽鄧縣分界處古諺云襄陽無西言其</hi>
　<hi>界廹促太平寰宇記萬山北隔沔水</hi>潭<hi>孟浩然萬山潭詩/自注云即沉碑潭</hi>仲宣欄<hi>襄陽耆舊</hi>
　<hi>傳王粲與繁欽並鄰同井其墓及井見在曽鞏元豐類藁魏侍中王粲石井欄記参謀太子舍人甄濟撰</hi>
　<hi>上元二年來稹移井欄置于襄州刺史官舍集古録井欄記有二貞元十七年者于頔撰胡鉦書上元二</hi>
　<hi>年者甄濟撰彭朝書</hi>
　　隆中<lb/>
<pb n="KR4d0081_WYG_002-16b"/>
諸葛來西國千年愛未衰今朝游故里蜀客不勝悲誰<lb/>
言襄陽野生此萬乘師山中有遺貎矯矯龍之姿龍蟠<lb/>
山水秀龍去淵潭移空餘蜿蜒蹟使我寒涕垂<lb/>
　隆中<hi>王象之碑目蜀丞相諸葛公碑今在武侯故宅晋李興撰南雍州記隆中有諸葛故宅荆州記</hi>
　<hi>宅西有山臨水孔明嘗登之鼓琴為梁父吟因名此山為樂山太平寰宇記襄陽縣有諸葛宅蜀志三顧</hi>
　<hi>草廬即此宅也有井深四丈壘砌如初</hi>襄陽野<hi>裴松之三國注引漢晋春秋曰亮家于南縣之</hi>
　<hi>鄧縣商芸小說云孔明躬耕南陽乃襄陽之南陽墟非今之南陽郡也愚按襄陽東二十里有鄧城習鑿</hi>
　<hi>齒記所云楚王城鄧之濁水即斯地矣葢鄧之南鄙也今為鎮裴松之謂在南陽鄧縣者訛</hi>
<pb n="KR4d0081_WYG_002-17a"/>
　　竹葉酒<lb/>
楚人汲漢水釀酒古宜城春風吹酒熟猶似漢江清耆<lb/>
舊何人在邱墳應巳平惟餘竹葉酒留此千古情<lb/>
　宜城酒<hi>太平寰宇記宜城襄陽屬縣在府南九十五里本楚之鄢都天寳元年改宜城縣故城在</hi>
　<hi>今縣南其地出美酒俗號宜城酒為竹葉春名勝志宜城有金沙泉在縣東二里其泉造酒甘美世稱宜</hi>
　<hi>城醖又名竹葉春梁元帝詩宜城醖酒今朝熟</hi>
　　鯿魚<lb/>
曉日照江水遊魚似玉瓶誰言解縮項貪餌每遭烹杜<lb/>
<pb n="KR4d0081_WYG_002-17b"/>
老當年意臨流憶孟生吾今又悲子輟筯涕縱横<lb/>
　縮項鯿<hi>襄陽耆舊傳峴山下漢水中出編魚極肥美宋張敬兒為刺史作六櫓船獻齊髙帝曰奉</hi>
　<hi>槎頭縮項鯿一千八百頭</hi>憶孟生<hi>孟浩然詩鳥泊隨陽雁魚藏縮項鯿杜甫詩復憶襄陽孟浩然</hi>
　<hi>新詩句句盡堪傳只今耆舊無新語漫釣槎頭縮項鯿</hi>
　　食雉<lb/>
雄雉曵脩尾驚飛向日斜空中紛格鬬綵羽落如花喧<lb/>
呼勇不顧投網復誰嗟百錢得一䨇新味時所佳烹煎<lb/>
雜雞鶩爪距漫槎牙誰知化為蜃海上落飛鴉<lb/>
<pb n="KR4d0081_WYG_002-18a"/>
　脩尾<hi>陸佃埤雅雉之健者為鷮尾長六尺傳曰四足之美有麃兩足之美有鷮</hi>化為蜃<hi>禮記</hi>
　<hi>月令雉入大水為蜃</hi>落飛鴉<hi>埋雅蜃形如蛇而大嘘氣成樓䑓如在烟霧中髙鳥倦飛就之以息</hi>
　<hi>氣輙吸之而下俗謂之蜃樓</hi>
　　潁大夫廟<hi>公自注潁考叔也廟在汝州潁橋</hi>
人情難强回天性可微感世人爭曲直苦語費搖撼大<lb/>
夫言何柔暴主意自惨荒祠傍孤冡古隧有殘坎千年<lb/>
惟茅焦世亦貴其膽不觧此微言脫衣徒勇敢<lb/>
　頴廟<hi>太平寰宇記穎大夫廟在許州許昌縣西十里隋大業中重建不言在汝州或汝州別有一廟</hi>
<pb n="KR4d0081_WYG_002-18b"/>
　<hi>未詳</hi>
　　新渠詩<hi>并引</hi>
　庚子正月予過唐州太守趙侯始復三陂疏召渠招<lb/>
　懐逺人散耕于唐予方為旅人不得親執壺漿簞食<lb/>
　以與侯勸逆四方之來者獨為新渠詩五章以告于<lb/>
　道路致侯之意其詞曰<lb/>
新渠之水其來舒舒溢流于野至于通衢渠成如神民<lb/>
始不知問誰為之邦君趙侯<lb/>
<pb n="KR4d0081_WYG_002-19a"/>
　唐州<hi>十道志唐州淮安郡秦為南陽郡元和郡縣志秦南陽地後魏太和中置東荆州恭帝時改淮</hi>
　<hi>州開皇中改顯州貞觀九年改唐州北至汝州葉縣一百八十里至許州二百七十里○按太平寰宇記</hi>
　<hi>謂顯徳五年分置唐州輿地廣記謂貞觀十年改名沿革嵗月與元和志俱不同未詳孰是</hi>趙侯<lb/>
　<hi>東都事畧趙尚寛字濟之知唐州按視地圗得召信臣故迹發卒復三大陂一大渠溉田萬餘頃又教民</hi>
　<hi>自為支渠轉相浸灌四方之民雲集尚寛復請以荒田計口授之貸民官錢置耕牛比三年盡為膏腴之</hi>
　<hi>田仁宗聞而嘉之進秩賜金再留民畫像祠之章俊卿山堂考索嘉祐五年三司使包拯言唐州治四縣</hi>
　<hi>田之入草萊者十八九知州趙寛興復召信臣渠并境内之陂堰下溉民田數萬頃非獨流民自歸又有</hi>
　<hi>淮湖之民至者萬餘户請留再任從之○按公過唐州正趙寛再任時也</hi>三陂<hi>水經注東荆州冇馬</hi>
<pb n="KR4d0081_WYG_002-19b"/>
　<hi>仁陂湖陽陂唐子陂元和郡縣志太平寰宇記輿地廣記諸書皆失載</hi>召渠<hi>輿地記漢召信臣為</hi>
　<hi>南陽守興水利露宿課耕民呼為召父有召堰在今唐縣界内荆州圖副湍水作耑在鄧州城北七里有</hi>
　<hi>六門堰擁湍水而成亦召信臣所作也</hi>
新渠之田在渠左右渠來奕奕如赴如凑如雲斯積如<lb/>
屋斯溜嗟唐之人始識秔稌<lb/>
新渠之民自淮及潭挈其婦姑或走而顛王命趙侯宥<lb/>
我新民無與王事以訖七年<lb/>
侯謂新民爾既來止其歸爾邑告爾鄰里良田千萬爾<lb/>
<pb n="KR4d0081_WYG_002-20a"/>
擇爾取爾耕爾食遂為爾有<lb/>
築室于唐孔碩且堅生為唐民飽粥與饘死𦵏于唐祭<lb/>
有雞豚天子有命我惟爾安<lb/>
　　附王介甫作<lb/>
　　離離新田其下流水孰知其初灌莽千里其南背<lb/>
　　江其北踰淮父抱子擕十百其來其來僕僕墁我<lb/>
　　新屋趙侯劬之嵗乃大熟作者不飢飽及鷄鶩就<lb/>
　　船與車四鄰出榖今游者處昔止者留維昔牧我<lb/>
<pb n="KR4d0081_WYG_002-20b"/>
　　不如今侯侯來適野不有觀者稅于水濵問我鰥<lb/>
　　寡侯其來矣三嵗于兹誰能止侯我往來之<lb/>
　　䨇鳬觀<hi>公自注在葉縣</hi>
王喬古仙子時出觀人寰常為漢郎吏厭世去無還䨇<lb/>
鳬偶為戯聊以驚世頑不然神仙迹羅網安能攀紛紛<lb/>
塵埃中銅印紆青綸安知無隐者竊笑彼愚奸<lb/>
　王喬古仙子<hi>元和郡縣志汝州葉縣後漢書謂之小長安開元三年于縣置仙州以漢時王</hi>
　<hi>喬于此得仙也太平寰宇記王子喬壇在緱氏縣東南六里</hi>
<pb n="KR4d0081_WYG_002-21a"/>
　　　　慎按後漢方術傳王喬河東人為葉令或云<lb/>
　　　　古仙人王子喬也王觀國學林云案左傳稱<lb/>
　　　　太子晋葢周靈王之太子名晋左傳及史記<lb/>
　　　　不言晋字喬而劉向列仙傳云王子喬者必<lb/>
　　　　太子晋字喬劉向得之他書耳至後漢王喬<lb/>
　　　　者姓王名喬也鄉里氏族仕版皆有定籍而<lb/>
　　　　本傳曰或云即古仙人王子喬是何言耶近<lb/>
　　　　世有王氏神仙傳類聚古今王姓之得仙者<lb/>
<pb n="KR4d0081_WYG_002-21b"/>
　　　　王喬凡三人前漢書王莽傳中有予之皇祖<lb/>
　　　　叔父子僑之語殊不知王子喬乃靈王之子<lb/>
　　　　非姓王也先生詩云云似亦承本傳之譌今<lb/>
　　　　援証於後<lb/>
　　附子由作<lb/>
　　王喬西飛朝洛陽飄飄千里䨇鳬翔鳬飛遭網不<lb/>
　　能去惟有空屨鳬巳亡誰知野鳥不能化豈必䨇<lb/>
　　屨能飛揚鳬神屨怪當有在搔首野廟春風長<lb/>
<pb n="KR4d0081_WYG_002-22a"/>
　　許州西湖<lb/>
西湖小雨晴灧灧春渠長來從古城角夜半傳新響使<lb/>
君欲春游浚沼<hi>一作治</hi>役千掌紛紜具畚鍤閙若蟻運壤夭<lb/>
桃弄春色生意寒猶怏惟有落殘梅標格尚矜爽游人<lb/>
坌巳集挈榼三且兩醉客卧道旁扶起尚偃仰池臺信<lb/>
宏麗貴與民同賞但恐城市歡不知田野愴潁川七不<lb/>
登野氣長蒼莽誰知萬里客湖上獨長想<lb/>
　許州西湖<hi>元和郡縣志陳許節度使理許州秦潁川郡東魏改南鄭州今州城是也太平寰宇</hi>
<pb n="KR4d0081_WYG_002-22b"/>
　<hi>記河南道忠武軍節度唐同光二年復為許州東北至東京二百十五里九域志京西北路許州宋升潁</hi>
　<hi>昌府程大昌云神宗初為忠武軍節度後封潁王故元豐三年升為府石林詩話許昌西湖與子城宻相</hi>
　<hi>附云是曲環作鎮時取土築城因以其地導潩水瀦之廣百餘畝中為横隄初但有其東之半其西廣于</hi>
　<hi>東増倍而水不甚深宋莒公為守因起黄河春夫浚治之始與西相通故其詩云鑿開魚鳥忘情地展盡</hi>
　<hi>江湖極目天</hi>
　　阮籍嘯臺<lb/>
阮生古狂逹遁世黙無言猶餘胸中氣長嘯獨軒軒髙<lb/>
情遺萬物不與世俗論登臨偶自寫激越蕩乾坤醒為<lb/>
<pb n="KR4d0081_WYG_002-23a"/>
嘯所發飲為醉所昏誰能與之較亂世足自存<lb/>
　阮籍臺<hi>太平寰宇記阮籍臺在尉氏縣東南二十歩籍每追名賢擕酌長嘯登此</hi>
　　大雪獨留尉氏有客入驛呼與飲至醉詰旦客南<lb/>
　　去竟不知其誰<lb/>
古驛無人雪滿庭有客冒雪來自北紛紛笠上巳盈寸<lb/>
下馬登堂面蒼黒苦寒有酒不能飲見之何必問相識<lb/>
我酌徐徐不滿觥看客倒盡不留濕千門晝閉行路絶<lb/>
相與笑語不知夕醉中不復問姓名上馬忽去横短策<lb/>
<pb n="KR4d0081_WYG_002-23b"/>
　尉氏<hi>水經注尉氏鄭國之東鄙弊獄官名也鄭大夫尉氏之邑應劭曰尉氏鄭之別獄也太平寰宇</hi>
　<hi>記晋時南阮所居九域志在開封南九十里○尉氏係地名此不待言至應注鄭之別獄按左傳欒盈出</hi>
　<hi>奔周西鄙掠之辭於行人曰天子陪臣盈得罪於王之守臣將逃罪罪重於郊甸無所竄伏敢歸死于尉</hi>
　<hi>氏王使司徒禁掠欒氏者云云注尉氏討奸之官是尉氏乃王朝討奸之官非鄭之別獄也應劭注謬又</hi>
　<hi>按罪重于郊甸似尉氏亦周之郊甸與鄭東鄙無渉</hi>
　　　　慎按諸刻本此題止大雪獨留尉氏六字今<lb/>
　　　　從外集采録全題<lb/>
　　黄河<lb/>
<pb n="KR4d0081_WYG_002-24a"/>
活活何人見混茫崑崙氣脉本來黄濁流若觧汚清濟<lb/>
驚浪應須動太行帝假一源神禹蹟世流三患梗堯鄉<lb/>
靈槎果有仙家事試問青天路短長<lb/>
　崑崙<hi>爾雅河出崑崙墟色白所并渠千七百一川色黄王肅云崑崙在臨𦍑西水經崑崙虛在西北</hi>
　<hi>去嵩髙五萬里地之中也註引外國圖云從大晉國正西七萬里得崑崙之墟釋宗泐全室外集云河源</hi>
　<hi>出抺必力巴赤山番人呼黄河為抺處氂牛河為必力處巴赤者分界也其山西南所出之水是謂河源</hi>
　<hi>東抵崑崙七八百里今所渉處尚三百餘里下與崑崙之水合流中國相傳謂源出崑崙非也崑崙名麻</hi>
　<hi>琫刺其山最為高大四時常雪番書載其境内祭祀之山有九此其一也</hi>三患梗堯鄉<hi>莊子</hi>
<pb n="KR4d0081_WYG_002-24b"/>
　<hi>華封人謂堯曰天下有道則與物皆昌無道則修徳就閒千載厭世去而上仙乗彼白雲歸于帝鄉三患</hi>
　<hi>莫至身常無殃何辱之有</hi>
　　朱亥墓<hi>公自注俗謂屠兒原</hi>
昔日朱公子雄豪不可追今來游故國大塜屈稱兒平<lb/>
日輕公相千金棄若遺梁人不好事名姓寄當時魯史<lb/>
盜齊豹求名誰復知慎無怨世俗猶不遭仲尼<lb/>
　朱亥墓<hi>朱亥事詳史記信陵君傳太平寰宇記朱亥墓在封邱縣西三十里李濂汴京遺蹟志云</hi>
　<hi>朱亥墓在開封西南朱仙鎮未詳孰是</hi>
<pb n="KR4d0081_WYG_002-25a"/>
　<hi>慎按信陵既誘竊兵符復使亥椎殺晋鄙而奪其軍所報者私恩所負者大義史遷不羙晋鄙之死節而</hi>
　<hi>多朱亥之豪俠取予似乎失當故公詩意謂以春秋之義責之則必曰盗殺晉鄙矣幸而不遭孔子獲免</hi>
　<hi>盗名然則世俗呼為屠兒猶未為辱也</hi>
　　次韻水官詩<hi>并引</hi>
　淨因大覺璉師以閻立本畫水官遺編禮公公既報<lb/>
　之以詩謂某汝亦作某頓首再拜次韻仍録二詩為<lb/>
　一卷獻之<lb/>
髙人豈學畫用筆乃其天譬如善游人一一能操船閻<lb/>
<pb n="KR4d0081_WYG_002-25b"/>
子本縫掖疇昔慕雲淵丹青偶為戲染指初嘗黿愛之<lb/>
不自巳筆勢如風翻傳聞貞觀中左袵解椎鬟南夷羞<lb/>
白雉佛國貢青蓮詔令擬王㑹別殿寫戎蠻熊冠金絡<lb/>
額豹袖擁旛旜傳入應門内俯伏脫劔拳天姿儼龍鳳<lb/>
雜㳫朝鵬鱣神功與絶迹後世兩莫扳自從李氏亡羣<lb/>
盗竊山川長安三日火至寳隨飛烟尚有脫身者漂流<lb/>
出東<hi>一作東出</hi>闗三官豈容獨得此今巳編吁嗟至神物㑹<lb/>
合當有年京城諸權貴欲取百計難贈以玉如意豈能動<lb/>
<pb n="KR4d0081_WYG_002-26a"/>
高禪信應一篇詩皎若畫在前<lb/>
　淨因<hi>五燈㑹元汴京自周毁寺太祖建隆間復興兩街止是南山律部慈恩賢首抄疏義學而巳天</hi>
　<hi>台止觀逹摩禪宗未行也皇祐中内侍李允寧始施汴宅一區剏興禪席賜額十方淨因院</hi>大覺<lb/>
　璉師<hi>僧寳傳仁宗皇祐中初創浄因院止有道者住持歐陽修陳師孟奏請廬山居訥訥稱目疾不</hi>
　<hi>起聼舉自代乃以懐璉應詔禪林寳訓明州育王寺懐璉禪師字器之漳州陳氏子嗣泐潭懐澄青原下</hi>
　<hi>十四世宋仁宗皇祐二年詔住京師十方淨因院賜號大覺禪師</hi>閻立本<hi>唐朝名畫録立本位</hi>
　<hi>居宰職與兄立徳齊名廣川畫跋云立本顯慶初為工部尚書總章元年拜左相封博陵縣公有應務之</hi>
　<hi>才兼工畫號為丹青神化</hi>編禮<hi>宋史蘇洵傳嘉祐間除秘省校書詔集建隆以來禮書乃以霸州文</hi>
<pb n="KR4d0081_WYG_002-26b"/>
　<hi>安主簿與項城令姚闢同編纂為太常因革禮一百巻</hi>雲淵<hi>漢書終軍字子雲王褒字子淵二人</hi>
　<hi>合傳故先生並稱之非揚子雲也</hi>擬王㑹<hi>洪景盧云汲冡周書七十篇所載事物多過實王㑹</hi>
　<hi>篇皆大㑹諸侯及四夷事所記四夷國名頗古奥獸畜亦奇崛唐大宗時逺方諸國來朝貢者甚衆服装</hi>
　<hi>詭異顔師古請圖以示後作王㑹圖葢取諸此</hi>
　　附老蘓原作<hi>此詩嘉祐集失載今從王注采出錄</hi>
　　水官騎蒼龍龍行欲上天手攀時且住浩若乘風<lb/>
　　船不知㡬何長足尾猶在淵下有二從臣左右乘<lb/>
　　魚黿矍鑠相顧視風舉衣袂翻女子侍君側白頰<lb/>
<pb n="KR4d0081_WYG_002-27a"/>
　　垂䨇鬟手執雉尾扇容如未開蓮從者八九人非<lb/>
　　鬼非戎蠻出水未成列先登揚旗旜長刀擁旁牌<lb/>
　　白羽注强拳雖服甲與裳狀貎猶鯨鱣水獸不得<lb/>
　　從仰面以手扳空虛走雷霆雨雹晦九川風師黒<lb/>
　　虎囊面目昏塵烟翼從三神人萬里朝天闗我從<lb/>
　　大覺師得此鬼怪編畫者古閻子于今三百年見<lb/>
　　者誰不愛予者誠巳難在我猶在子此理寧非禪<lb/>
　　報之以好詞何必畫在前<lb/>
<pb n="KR4d0081_WYG_002-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇詩補註巻二<lb/>
</p>
<p>
</p>
  </div>
</body>
</text>
</TEI>
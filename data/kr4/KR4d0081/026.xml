<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蘇詩補註巻二十七</head>
    <p>
<pb n="KR4d0081_WYG_026-1a"/>
欽定四庫全書<lb/>
　蘇詩補註巻二十七　翰林院編修查慎行撰<lb/>
　古今體詩三十八首<hi>哲宗元祐元年丙寅春自右史除中書舍人十月擢翰林學士</hi>
　<hi>知制誥一年中作</hi>
　　送陳睦知潭州<hi>别本作陳陸者訛</hi>
華清縹緲浮髙棟上有纈林藏石罋一杯此地初識君<lb/>
千巖夜上同飛鞚君時年少面如玉一飲百觚嫌未痛<lb/>
白鹿泉頭山月出寒光潑眼如流汞朝元閣上酒醒時<lb/>
<pb n="KR4d0081_WYG_026-1b"/>
卧聴風鸞<hi>别本作鑾者訛</hi>鳴鐵鳳舊遊空在人何處二十三年<lb/>
真一夢我得生還雪髯滿君亦老嫌金帶重有如社燕<lb/>
與秋鴻相逢未穩還相送洞庭青草𣺌無際天柱紫蓋<lb/>
森欲動湖南萬古一長嗟付與騷人發嘲弄<lb/>
　陳睦<hi>施氏原注陳睦字和叔嘉祐六年第二名進士神宗擢為御史元豐元年假起居舍人介安燾</hi>
　<hi>以聘髙麗除鴻臚少卿㑹廣州缺人以寳文閣待制使出守給事中韓忠彦言其偶縁泛海之勞僥倖至</hi>
　<hi>此不足以玷侍從詔從之至是以直龍圖閣守長沙初和叔為兩浙提刑杭州有裴氏婢夏沈香者因與</hi>
　<hi>其女赴井女既死沈香科杖<graphic n="KR1412" url="https://raw.githubusercontent.com/kanripo/KR-Gaiji/master/images/KR1412.png" mimeType="image/png"/>巳决矣和叔舉駁差秀州倅張若濟重勘夏沈香遂坐死杭州獄掾杜子</hi>
<pb n="KR4d0081_WYG_026-2a"/>
　<hi>方陳珪戚秉道亦得罪衝替東坡時倅杭賦詩送之云殺人無騐中不快此恨終身恐難了蓋指和叔若</hi>
　<hi>濟云爾兹送和叔所述者止少時登臨相從而已並無一語以及其人則東坡不與之意可見蓋與贈唐</hi>
　<hi>林夫坰詩皆一律也此叚原文新刻本删改殆盡今從舊本補録備考</hi>潭州<hi>歐陽忞輿地廣記荆</hi>
　<hi>湖南路潭州古三苖地秦置長沙郡漢為國晉永嘉元年置湘州隋改潭州以昭潭為名</hi>華清<hi>程大</hi>
　<hi>昌雍録華清宫開元十年建初名温泉宫後改名在驪山最為奢盛百司皆有邸第明皇常以十月徃幸</hi>
　<hi>嵗竟乃歸宋敏求長安志華清宫四面皆有繚牆内有朝元閣長生殿羯鼔樓</hi>石罋<hi>鄭嵎津陽門詩</hi>
　<hi>注石魚巖下有天絲石其形如罋以貯飛泉故上以石罋為寺名寺僧于上層飛樓中懸轆轤斜引脩笮</hi>
　<hi>長三百餘尺以汲罋泉出紅樓喬樹之杪</hi>白鹿泉<hi>津陽門詩飲鹿泉邊春露晞程大昌雍録白鹿</hi>
<pb n="KR4d0081_WYG_026-2b"/>
　<hi>原在南山之麓自藍田東北入萬年縣滻水源低故行乎此原西北隅之外㶚水源髙故行乎原上元和</hi>
　<hi>郡縣志白鹿原亦謂之㶚上郭允蹈蜀鑑周平王東遷之後有白鹿遊此因名在京兆府藍田縣</hi>朝<lb/>
　元閣<hi>長安志朝元閣在華清宫東南老君殿之北天寳七載老君降于朝元閣改名降聖閣</hi>金<lb/>
　帶<hi>歸田録國朝之制自學士以上賜金帶謂之重金太宗創為金銙銙制方團毬路以賜兩府御仙花</hi>
　<hi>以賜學士以上今俗以毬路為笏頭御仙花為荔枝皆失其本號岳珂媿郯録國朝服帶之制乘輿東宫</hi>
　<hi>以玉大臣以金金帶有六種毬路御仙花荔枝師蠻海㨗寳藏此外又有金塗帶九種金束帶八種金塗</hi>
　<hi>束帶四種春明退朝録重金謂金帶上垂金魚者</hi>
　　附子由次韻<lb/>
<pb n="KR4d0081_WYG_026-3a"/>
　　海上石橋餘折棟大舶記君過鐵罋東行萬里若<lb/>
　　乘空老蜃長鯨應入鞚波搖風巻卧不起免教髀<lb/>
　　肉鞍磨痛歸來過我話艱苦驚汗津津尚流汞海<lb/>
　　涯風物畫成圖錯落天呉兼紫鳳至今想像隔人<lb/>
　　事徃徃風濤吹晝夢長沙欲徃厭飛楫幸有千兵<lb/>
　　作迎送文章清逸世少比科第峥嶸聲自重逺行<lb/>
　　屢屈衆所歎出祖誰攀車欲動明朝皷角背王城<lb/>
　　莫聴單于吹曉弄<hi>自注云子雍奉使三韓轍時在南都見其徃返故此詩言之</hi>
<pb n="KR4d0081_WYG_026-3b"/>
　　用前韻答西掖諸公見和<lb/>
雙㹸蟠礎龍纒棟金井轆轤鳴曉罋小殿垂簾白<hi>一作碧</hi>
玉鈎大宛立仗朱<hi>一作青</hi>絲鞚風馭賓天雲雨隔孤臣忍<lb/>
淚肝腸痛羡君意氣風生座落筆縱横盤走汞上尊日<lb/>
日瀉黄封賜茗時時開小鳳閉門憐我老太元給札看<lb/>
君賦雲夢金奏不知江海眩木爪屢費瑤瓊<hi>一作瓊瑤</hi>重豈<lb/>
惟蹇步困追攀巳覺侍史疲奔送春還宫栁腰支活水<lb/>
<hi>一作雨</hi>入御溝鱗甲動借君妙語發舂<hi>一作春</hi>容顧我風琴<lb/>
<pb n="KR4d0081_WYG_026-4a"/>
不成弄<lb/>
　西掖<hi>楊奐汴故宫記登聞皷院之西曰右掖門翰林知制誥者多居西掖</hi>金井<hi>黄庭堅詩睿思</hi>
　<hi>殿東金井欄任淵注云睿思神宗便殿在垂拱殿之後</hi>小殿<hi>即睿思殿/注見上</hi>小鳳<hi>澠水</hi>
　<hi>燕談録蔡君謨造小團以充貢一斤二十餅仁宗尤所珍惜雖宰相未嘗輒賜惟郊禮致齋之夕兩府各</hi>
　<hi>四人共賜一餅宫人剪龍鳳花貼其上八人各蓄之不敢自試有佳客出為傳玩又北苑雜述云北苑細</hi>
　<hi>色第五綱有興國巖小龍小鳳之名</hi>
　　次韻王覿正言喜雪<lb/>
聖人與天通有詔寛獄市好語夜喧街濕雲朝覆砌紛<lb/>
<pb n="KR4d0081_WYG_026-4b"/>
然退朝後色映宫槐媚欲誇剪刻工故上<hi>一作入</hi>朱藍袂<lb/>
我方執筆侍<hi>一作待</hi>未敢書上瑞君猶伏閣争髙論亦少<lb/>
慰霏霏止還作盎盎風與氣神龍久潛伏一怒勢必倍<lb/>
行當見三白拜舞讙萬嵗歸來飲君家酣咏追既醉<lb/>
　王覿<hi>施氏原注王覿字明叟泰州如臯人第進士熙寧初為編修三司令式删定官不樂久居職求</hi>
　<hi>潤州推官朝廷遣使賑貸明叟為精言民間利病歸薦之除司農寺主簿轉為丞司農為時要官多由此</hi>
　<hi>進明叟拜命一日即求外韓子華丞相髙其節留檢詳三司㑹計元祐初吕正獻范忠宣薦其可大用擢</hi>
　<hi>右正言進司諫極言當位者奸邪害正使一二元老不得行其志章數十上公論韙之東坡時為右史故</hi>
<pb n="KR4d0081_WYG_026-5a"/>
　<hi>云我方執筆侍云云明叟在言路每欲深破朋黨之説東坡居翰苑朱公掞光庭訐其試館職策問吕元</hi>
　<hi>鈞陶辨其不然遂起洛蜀二黨之目明叟言軾之辭不過失輕重之體若悉考同異深究嫌疑則兩岐遂</hi>
　<hi>分黨論滋熾夫學士命辭失體其事尚小使士大夫有朋黨之名大患也帝深然之後為侍御史又言一</hi>
　<hi>年之内章疏多縁程頤蘇軾之故前日頤去而言者攻軾故乞補外降詔不允尋    職經筵適當執政</hi>
　<hi>有進諫少欲夫自少軾則且勿遽用之使不及于悔吝    議大    是出藩入從紹聖間一再被貶徽</hi>
　<hi>宗擢御史中丞出典二州又安置清江紹興初追復龍圖閣學士此叚大半為新刻所刪今補録</hi>正<lb/>
　言<hi>宋史職官志門下中書二省其屬各有正言一人門下省為左正言中書省為右正言皆從七品乃</hi>
　<hi>左右拾遺之任曾子固隆平集以拾遺為正言乃太平興國六年改</hi>朱藍<hi>齊書文學傳論朱藍共妍</hi>
<pb n="KR4d0081_WYG_026-5b"/>
　<hi>不相祖述</hi>執筆侍<hi>王應麟困學紀聞宋朝舊制太史局𨽻秘書凡天文失度三館皆知之有災異</hi>
　<hi>館吏以片紙探報得因事獻言程大昌雍録今世侍從漢之九卿也張安世持槖簪筆事孝武數十年者</hi>
　<hi>即今侍從之事也今時侍從又名兩制内制為翰林學士外制為中書舍人在元祐末置權侍郎以前中</hi>
　<hi>書舍人以上方為侍從故率内外制而名其官所以别漢之侍從而未為九卿者也</hi>
　　和蔣發運<lb/>
夜語翻千偈書來又一言此身真佛祖何處不羲軒船<lb/>
穩江吹坐樓空月入尊遥知思我處醉墨在頺垣<lb/>
　發運<hi>宋史職官志發運使掌經度山澤財貨之源漕淮浙江湖六路儲廩以輸中都而兼制茶鹽泉</hi>
<pb n="KR4d0081_WYG_026-6a"/>
　<hi>寳之政燕翼貽謀録初下江南置水陸發運二使後以陸路不便悉從水路雍熙四年詔合水陸發運為</hi>
　<hi>一路孫彦同職官分紀淮南江浙荆湖有都大發運使副使等官</hi>蔣之奇<hi>施氏原注蔣之奇字</hi>
　<hi>穎叔宜興人鎖㕔擢進士第舉賢良方正試六論中選及對策以  一書間自報罷英宗覽而善之擢監</hi>
　<hi>察御史神宗立進副端歴諸道轉運遂為江淮發運祖宗舊制嵗終奏計京師其實多至次年正月到闕</hi>
　<hi>穎叔十月巳詣京師奏計進侍制守長沙為御史諫官以亷白稱由寳文閣侍制河北都漕守瀛入為戸</hi>
　<hi>部侍郎以後事見送穎叔帥熙河詩註此叚全文新刻本悉刪去今補録以存其舊</hi>
　　送表弟程六知楚州<lb/>
炯炯明珠照雙璧當年三老蘇程石里人下道避鳩杖<lb/>
<pb n="KR4d0081_WYG_026-6b"/>
刺史迎門倒鳬舄我時與子皆兒童狂走從人覓梨栗<lb/>
健如黄犢不可恃隙過白駒那暇惜醴泉寺古垂橘柚<lb/>
石頭山髙暗松櫟諸孫相逢萬里外一笑未解千憂集<lb/>
子方得郡古山陽老手生風謝刀筆我正含毫紫㣲閣<lb/>
病眼昏花困書檄莫教印綬繫餘年去掃墳墓當有日<lb/>
功成頭白早歸來共藉梨花作寒食<lb/>
　程六<hi>施氏原注東坡母成國太夫人程氏眉山著姓其侄之才字正輔第二之元字徳孺第六即楚</hi>
　<hi>州之邰字懿叔第七正輔初娶正一坡女見一早亡老蘇公以為  一事見後次韻  輔江行  桃花詩</hi>
<pb n="KR4d0081_WYG_026-7a"/>
　<hi>註此詩首云炯炯明珠照雙璧次韻送徳孺漕江西又云君家兄弟真聯璧獨指徳孺彛叔不復及正輔</hi>
　<hi>猶以舊怨故也徳孺以父文應䕃得官自江右移節廣南為郎金部元符三年由河中守為兩浙轉運使</hi>
　<hi>東坡歸自海外㑹于金山後為衛尉少卿坐曾丞相布取金山下鼻塘地徳孺嘗與調䕶蔡京與布不協</hi>
　<hi>徳孺亦得罪時崇寧二年秋也徳孺孫敦厚字子山有文名紹興間為右史掌制誥此叚新刻刪去今補</hi>
　<hi>録</hi>楚州<hi>輿地廣記隋開皇初廢/山陽郡十二年置楚州</hi>醴泉<hi>眉州山名注見第六巻</hi>石<lb/>
　頭山<hi>考志眉州有石佛山無石頭山先生寄子由詩云買田向何許石佛山前路頭字疑當作佛字</hi>
　　附子由作<lb/>
　　與君外兄弟初如一池魚中年雲雨散各異澗谷<lb/>
<pb n="KR4d0081_WYG_026-7b"/>
　　居客舍復相從語極長欷歔青衫奉朝謁白髪驚<lb/>
　　晨梳百年不堪把一尊歡有餘清言我未厭昨夜<lb/>
　　聞除書淮南旱巳久疲民食田蔬請發上供米仍<lb/>
　　疏古䢴渠要須賢使君均此積嵗儲徑乘兩槳去<lb/>
　　不待五馬車别離難重陳勞來不可徐政成得召<lb/>
　　節嵗晩當歸與<lb/>
　　碣石菴戯贈湛菴主<hi>公自注相國寺僧也</hi>
保康橋上夜觀燈碣<hi>疑當作喝</hi>石巖前夏飲氷莫把山林笑<lb/>
<pb n="KR4d0081_WYG_026-8a"/>
朝市老夫手裏有烏藤<lb/>
　相國寺<hi>汴京遺跡志相國寺在開封府城東本北齊建國寺後廢唐為鄭審宅景雲初僧惠雲覩</hi>
　<hi>審後園池中有梵宫影遂募縁易宅賜額相國寺東京夢華録大内前州橋之東臨汴河大街曰相國寺</hi>
　<hi>東軒筆録云相國寺舊傳公子無忌之宅今其地屬信陵坊寺前舊有公子亭</hi>保康橋<hi>東京夢華</hi>
　<hi>録汴京穿城河道有四南曰蔡河自西南戴樓門入城繚繞自東南陳州門出河上有橋十一第六曰西</hi>
　<hi>保康門橋</hi>
　　　　慎按此詩施氏原本不載新刻載續補下巻<lb/>
　　　　今改編<lb/>
<pb n="KR4d0081_WYG_026-8b"/>
　　元祐元年二月八日朝退獨在起居院讀漢書儒<lb/>
　　林傳感申公故事作小詩一絶<lb/>
寂寞申公謝客時自言巳見穆生機<hi>一作㡬</hi>綰臧下吏明<lb/>
堂廢又作龍鍾病免歸<lb/>
　申公<hi>漢書申公魯人楚王令申公傅太子戊及戊立申公退居家謝賓客王臧趙綰嘗從受詩綰臧</hi>
　<hi>請立明堂武帝安車蒲輪迎申公時巳八十餘竇太后不悦儒術得綰臧之過以讓上因下綰臧吏廢明</hi>
　<hi>堂事申公亦免病歸</hi>起居院<hi>宋史職官志舊置起居院命三館校理以上修起居注</hi>
　　　　慎按此首施注原本不載以題中年月考之<lb/>
<pb n="KR4d0081_WYG_026-9a"/>
　　　　確是元祐初作今編録於此<lb/>
　　和人假山<lb/>
上黨攙天碧玉環絶河千里抱商顔試觀烟雨三峯外<lb/>
都在靈仙一掌間造化何如童子戯寫真聊發使君閒<lb/>
何當挈取西征去畫作圍牀六曲山<lb/>
　上黨<hi>太平寰宇記五龍山本名上黨山其山松柏參霄</hi>商顔<hi>水經注楚水源出上洛縣西南</hi>
　<hi>楚山皇甫謐云商山亦稱楚山古老云州有商君商國商塞商密商顔曰五商</hi>
　　送王伯敡守虢<lb/>
<pb n="KR4d0081_WYG_026-9b"/>
華山東麓秦遺民當時依山來避秦至今風俗含古意<lb/>
柔桑綠水招行人行人掉臂不回首争入崤函土囊口<lb/>
惟有使君千里來欲飲三堂無事酒三堂本來一事無<lb/>
日長睡起聞投壺牀頭硯石開雲月澗底松根斸雪腴<lb/>
山棚盗散人安寢勸買耕牛發陳廩歸來只作水衡卿<lb/>
我欲攜壺就君飲<lb/>
　王伯敡<hi>施氏原注殘脱不可辨○慎按伯敡長子娶東坡女欒城集有代祭王虢州文云我遷於</hi>
　<hi>南一徃六年歸來執手白髮侵顛遂以息女許君長子朋友惟舊親戚惟始又云君以罪廢還家宋都子</hi>
<pb n="KR4d0081_WYG_026-10a"/>
　<hi>由詩亦有一廢十五年之句東坡守徐州有和王廷老退居見寄詩則廷老放廢巳久至是復起知虢州</hi>
　<hi>耳</hi>虢州<hi>九域志陜西永興軍路虢州唐𢎞農郡治虢畧縣東至西京一百五十里周封虢仲之地</hi>
　<hi>漢武置函谷關謂道形如函即孫卿子所云秦有松柏之塞是也</hi>崤函<hi>元和郡縣志自東崤至西</hi>
　<hi>崤三十五里皆在秦關之東漢關之西程大昌雍録自華至陜凡三關秦函谷關在唐陜州靈寳縣南十</hi>
　<hi>里漢函谷關楊僕所改築在唐河南府新安縣東一里比秦舊關則移東三百七十八里唐之潼關在華</hi>
　<hi>州華隂縣東北</hi>三堂<hi>太平寰宇記三堂在虢州治内唐岐薛二王刺史時所建</hi>
　　附子由作<lb/>
　　滿腹貯精神觸手㑹衆理一廢十五年直坐才多<lb/>
<pb n="KR4d0081_WYG_026-10b"/>
　　耳我昔遊宋城憶始識君子簿書填丘山賓客亂<lb/>
　　蜂蟻出尋城下宅屢倒牀前屣清談如鋸木落屑<lb/>
　　紛相委解頤自有樂置酒姑且止逡巡破黄封婉<lb/>
　　娩歌皓齒風髙熊正白霜落蠏初紫夜闌意未厭<lb/>
　　河斜客忘起歸來笑童僕熟酒未曾爾江湖一流<lb/>
　　蕩歡意日頺弛西還經舊遊相逢值新喜詔催西<lb/>
　　州牧門有朱轓柅都城挽不住山賊近方侈提刀<lb/>
　　索崖谷援枹動閭里居家百無與王事非由巳何<lb/>
<pb n="KR4d0081_WYG_026-11a"/>
　　日却休官復飲梁王市<lb/>
　　道者院池上作<lb/>
下馬逢佳客攜壺傍小池清風亂荷葉細雨出魚兒井<lb/>
好能氷齒茶甘不上眉歸途更蕭瑟真箇解催詩<lb/>
　道者院<hi>李濓汴京遺跡志道者院在鄭州門外五里髙文虎蓼花洲門録五代時有僧卓菴道邊</hi>
　<hi>藝蔬一日晝寢夢一金色龍食所種萵苣數畦巳而見一偉丈夫於所夢之處取萵苣食之遂攝衣延坐</hi>
　<hi>餽食甚勤因以夢告之且曰公他日得志願為老僧於此建一寺偉丈夫即藝祖也既即位求僧尚存遂</hi>
　<hi>命建寺賜名普安都人稱為道者院周燀清波雜志所載亦同</hi>催詩<hi>杜甫詩片雲頭上黑應是雨催</hi>
<pb n="KR4d0081_WYG_026-11b"/>
　<hi>詩</hi>
　　附子由次韻<lb/>
　　雨氣凉侵殿河流滲入池黄粱瀹魚子白酒瀉鵝<lb/>
　　兒風細初生䄂塵清免汙眉郊行不得意拂壁看<lb/>
　　題詩<lb/>
　　附晁无咎次韻<hi>雞肋集原題云和普安院壁上蘇公韻</hi>
　　畏暑聊尋寺追凉故繞池雨園鳩喚婦風徑燕將<lb/>
　　兒散篆縈簾額留雲暗井眉龍蛇動屋壁知有長<lb/>
<pb n="KR4d0081_WYG_026-12a"/>
　　公詩<lb/>
　　次韻子由送千之姪<lb/>
江上松楠深復深滿山風雨作龍吟年來老榦都生菌<lb/>
下有孫枝欲出林白髮未成歸隱計青衫儻有濟時心<lb/>
閉門試草三千牘側<hi>一作仄</hi>席求人少似今<lb/>
　千之<hi>慎按千之兄弟五人東坡同祖兄不欺之子也</hi>
　　附子由原作<lb/>
　　京洛東游嵗月深相逢初喜解㣲吟夢中助我生<lb/>
<pb n="KR4d0081_WYG_026-12b"/>
　　池草别後同誰飲竹林文字承家憐汝在風流似<lb/>
　　舅慰人心便將格律傳諸弟王謝諸人無古今<lb/>
　　書文與可墨竹<lb/>
　亡友文與可有四絶詩一楚辭二草書三畫四與可<lb/>
　嘗云世無知我者惟子瞻一見識吾妙處既没七年<lb/>
　覩其遺跡而作是詩<lb/>
筆與子皆逝詩今誰為新空遺運斤質却弔斷絃人<lb/>
　斷絃<hi>吕氏春秋鍾子期死伯牙破琴絶絃終身不復鼓琴以為世無知音者後漢書蔡琰傳注引劉</hi>
<pb n="KR4d0081_WYG_026-13a"/>
　<hi>昭幼童傳曰蔡邕故斷琴一弦以問琰琰曰第四絃</hi>
　　次韻錢舍人病起<lb/>
牀下龜寒且耐支杯中蛇去未應衰殿門明日逢王傅<lb/>
櫑具争先看不疑坐覺香烟攜䄂少獨愁花影上廊遲<lb/>
何妨一笑千疴散絶勝倉公飲上池<lb/>
　錢舍人<hi>施氏原注錢舍人即穆父時為中書舍人新刻刪去今補録</hi>倉公<hi>按苕溪漁隱叢</hi>
　<hi>話史記扁鵲遇長桑君曰我有禁方年老欲傳與公乃出其懷中藥與扁鵲飲以上池之水三十日當知</hi>
　<hi>物矣非太倉公也</hi>
<pb n="KR4d0081_WYG_026-13b"/>
　　次韻和王鞏<lb/>
謫仙竄夜郎子美耕東屯造物豈不惜要令工語言王<lb/>
郎年少日文如缾水翻争鋒雖剽甚聞鼓或驚奔天欲<lb/>
成就之使觸羝羊藩孤光照㣲陋耿如月在盆歸來千<lb/>
首詩傾瀉<hi>一作寫</hi>五石尊却疑彭澤在頗覺蘇州煩君看<lb/>
騶忌子亷折配春温知音必無人壞壁挂桐孫<lb/>
　王鞏<hi>字定國註詳前</hi>
　　附黄魯直次韻<lb/>
<pb n="KR4d0081_WYG_026-14a"/>
　　逺志非小草鼃衣生陵屯但為居移氣其實何足<lb/>
　　言名下難為人醜好隨手翻百年炊未熟一垤蟻<lb/>
　　追奔夏日蓬山永戎葵茂牆藩王子吐佳句如蠒<lb/>
　　絲出盆風姿極灑落雲氣畫罍尊屬有補衮章日<lb/>
　　當寵頻煩鄙夫無他能上車問寒温惟思家山去<lb/>
　　抱犢長兒孫<lb/>
　　用定國韻贈二十姪震<lb/>
衡門老苔蘚行<hi>一作竹</hi>柏千兵屯開尊邀落日未對烏鳥<lb/>
<pb n="KR4d0081_WYG_026-14b"/>
言清風舉吹籟散亂書帙翻傳呼一何急人馬從車奔<lb/>
貧居少賓客鄰婦窺籬藩牆頭過春酒緑泛田家盆比<lb/>
來伏青蒲坐捉白獸尊王猷脩潤色亦有簿領煩朝廷<lb/>
貴二陸屢聞天語温猶能整筆陣媿我非韓孫<lb/>
　　　　慎按此詩施氏原本不載新刻載續補上巻<lb/>
　　　　所用韻與前後二首同今類編於此<lb/>
　　用王鞏韻送其姪震知蔡州<lb/>
九門插天開萬馬先朝屯舉鞭紅塵中相見不得言夜<lb/>
<pb n="KR4d0081_WYG_026-15a"/>
走清虛宿扣門驚鵲翻君家汾陽家永巷車雷奔夕郎<lb/>
方不夕列㦸以自藩相逢開月閣畫簷低金盆至今夢<lb/>
中語猶舉燈前尊阿戎脩玉牒未憚筆削煩君歸助獻<lb/>
納坐繼岑與温我客二子間不復尋諸孫<hi>公自注子美詩云權門多</hi>
<hi>噂沓且復尋諸孫</hi>
　王震<hi>施氏原注震字子發文正公旦曾孫銓試履等賜第檢正孔目吏房元豐官制行從輔臣執筆</hi>
　<hi>入記上語面授右司外郎為右史進西掖元祐初遷給事中以龍圖閣待制守蔡紹聖初歸故班權吏部</hi>
　<hi>尚書以龍圖直學士知開封為張子厚所惡奪職知岳州卒此叚新刻本刪去今依原本補録</hi>夕郎<lb/>
<pb n="KR4d0081_WYG_026-15b"/>
　<hi>子發時為給事中故云</hi>脩玉牒<hi>時王定國為宗正丞故云</hi>
　　附子由次韻<lb/>
　　朝廷入忘返冠蓋如雲屯賢哉貴公子獨以民社<lb/>
　　言西臺出命書落筆波濤翻東臺典封駁坐惜日<lb/>
　　月奔試劇得上蔡髙卧强東藩旱嵗獨多麥時雨<lb/>
　　如傾盆鈴軒省鞭抶幕府多壺尊逡巡文字樂斥<lb/>
　　去簿領煩賜環行當至坐席恐未温三槐日成隂<lb/>
　　富貴屬曾孫<lb/>
<pb n="KR4d0081_WYG_026-16a"/>
　　虢國夫人夜游圖<lb/>
佳人自鞚玉花驄翩如驚燕蹋飛龍金鞭争道寳釵落<lb/>
何人先入明光宫宫中羯鼓催花栁玉奴絃索花奴手<lb/>
坐中八姨真貴人走馬來看不動塵明眸皓齒誰復見<lb/>
只有丹青餘淚㾗人間俯仰成今古呉公臺下雷塘路<lb/>
當時亦笑張麗華不知門外韓擒虎<lb/>
　虢國夜游圖<hi>李端叔姑溪集云内侍劉有方蓄名畫乃唐虢國夫人夜游圖最為絶筆東坡</hi>
　<hi>館北客都亭驛有方請跋其後</hi>呉公臺<hi>太平寰宇記呉公臺在揚州城西北四里一名弩臺陳呉</hi>
<pb n="KR4d0081_WYG_026-16b"/>
　<hi>明徹圍北齊東廣州刺史敬子猷増築之故號呉公臺亦名雞臺按唐趙嘏詩鬬雞臺邊花照塵白居易</hi>
　<hi>詩呉公臺下多悲風指此</hi>雷塘<hi>漢書江都王傳注雷陂即雷塘也太平寰宇記有大雷小雷之宫上</hi>
　<hi>塘長廣六里餘下塘長廣七里塜記云雷塘隋焬帝塟處</hi>
　<hi>慎按苕溪漁隱叢話云東坡虢國夫人夜游圖結二句全用小杜臺城曲門外韓擒虎樓頭張麗華陳後</hi>
　<hi>主張貴妃名麗華尤見寵幸隋遣韓擒虎平陳後主與麗華俱被收今註坡詩皆訛作潘麗華緗素雜記</hi>
　<hi>至以東坡為訛蓋不記小杜詩也</hi>
　　附李端叔次韻<lb/>
　　天街雨過花滿驄萬人壁立驚游龍飄飄衣袂欲<lb/>
<pb n="KR4d0081_WYG_026-17a"/>
　　仙去寳鞭遥指蓬萊宫真人睡起春如栁誰眷琵<lb/>
　　琶最先手合歡堂裡謝使人暗香猶帶天街塵宛<lb/>
　　然相對若可語筆墨頓失當時㾗開眼成今合眼<lb/>
　　古回頭自有來時路長風破浪真快哉快處須防<lb/>
　　倒騎虎<lb/>
　　用舊韻送魯元翰知洺州<lb/>
我在東坡下躬耕三畝園君為尚書郎坐擁百吏繁鳴<lb/>
蛙與皷吹等是俗物喧永謝十年舊老死三家村惟君<lb/>
<pb n="KR4d0081_WYG_026-17b"/>
綈袍信到我雀羅門緬懷故人意欲使薄夫敦新年到<lb/>
宣室白首代堯言相逢問前輩所見多後<hi>一作從</hi>昆道館<lb/>
雖云樂冷卿當復温還持刺史節却駕朱輪軒黄髮方<lb/>
用事白須宜少存嗣聖真生知拯民如救燔初囚羽淵<lb/>
魄盡返湘江魂坐憂東郡决老守思王尊北流桑柘没<lb/>
故道塵埃翻知君一寸心可敵千步垣流亡自棲止老<lb/>
幼忘崩奔得間閉關坐勿使道眼渾聊乘應捨筏<hi>宋刻本作</hi>
<hi>栰</hi>直泝無生源歸來成二老夜榻當重論<lb/>
<pb n="KR4d0081_WYG_026-18a"/>
　洺州<hi>元和郡縣志秦邯鄲郡地漢分置廣平國周武帝建徳六年置洺州以水為名太平寰宇記河</hi>
　<hi>北道洺州廣平郡治永年縣唐天寳元年為廣平郡乾元中復為洺州西南至東京五百五十里</hi>宣<lb/>
　室<hi>長安志未央宫有宣室殿</hi>東郡决<hi>東都事畧魯有開傳有開知冀州河决小呉口水不至城</hi>
　<hi>下數里有開議增築䕶城隄人皆謂初無水患何勞役為有開卒成之明年河决水至以有備無患○慎</hi>
　<hi>按輿地廣記博濮大名滑開徳皆秦東郡之地元翰在冀州治河有成效故移知洺州借王尊事以美之</hi>
　北流<hi>潁濱遺老傳元祐初文潞公主回河之議先是神宗因河决大呉導之北流巳得水性惟隄防</hi>
　<hi>未完每年不免泛溢耳自回河議起都水監呉安持等塞北京之南三斗門貼築西隄約水使東直過北</hi>
　<hi>京之上故連年告急後遣吕希純井亮采徃視二人歸極以北流為便事方施行而議復格於是河流遂</hi>
<pb n="KR4d0081_WYG_026-18b"/>
　<hi>東凡七年而後北流復通○慎按洺州與北京接壤九河故道半從此入海時巳湮塞故云故道塵埃翻</hi>
　　附子由次韻<lb/>
　　仲連雖不仕而非綺與園逡巡談笑間屢解戰鬬<lb/>
　　繁子敬識二孫長揖鼓鼙喧意氣感周郎振策起<lb/>
　　江村二賢繼英風千載為髙門曾孫事仁祖風義<lb/>
　　夙所敦臺閣餘故事父老稱遺言白髮識公子十<lb/>
　　載友元昆婆娑久不試俯仰色逾温五馬忽鳴嘶<lb/>
　　朱輪夾征軒旍旄隔河至部曲㡬人存銅虎不可<lb/>
<pb n="KR4d0081_WYG_026-19a"/>
　　留芻狗行當燔秋潦决河防遺黎化驚魂西城扣<lb/>
　　門别南風吹㡌翻嗟我限出謁未敢踰短垣新晴<lb/>
　　水尚壯想見民驚奔安得萬丈隄止此百里渾姑<lb/>
　　爾救一境誰當理其源百聞貴一見尺書為我論<lb/>
　　次韻朱光庭初夏<lb/>
朝罷人人識鄭崇直聲如在履聲中卧聞疎響梧桐雨<lb/>
獨咏㣲凉殿閣風諫苑君方續承業醉鄉我欲訪無功<lb/>
陶然一枕誰呼覺牛蟻初除病後聰<lb/>
<pb n="KR4d0081_WYG_026-19b"/>
　朱光庭<hi>宋史朱光庭字公掞偃師人以父景廕入官復登第哲宗立司馬光薦為左正言首乞罷</hi>
　<hi>青苗等法論蔡確章惇韓縝言甚切遷左司諫</hi>諫苑續承業<hi>慎按王應麟困學紀聞云隋樂</hi>
　<hi>運字承業録夏殷以來諫諍事名諫苑隋文帝覽而嘉焉事出北史非僻書也呉中補註謂南史李承業</hi>
　<hi>集古今章疏作諫苑者訛今据北史駁正</hi>
　　附子由次韻<hi>欒城集題云次韻光庭省中書事</hi>
　　放浪江湖久惰慵安排誰置從官中粗疎空與延<lb/>
　　和對開納初還正始風二鄙氷消真帝力四方雨<lb/>
　　足自天功時將一勺傾滄海漫使人知達四聰<lb/>
<pb n="KR4d0081_WYG_026-20a"/>
　　次韻朱光庭喜雨<lb/>
久苦趙盾日欣逢傅説霖坐知千里足初覺兩河深破<lb/>
屋常持傘無薪欲爨琴清詩似庭燎雖美未忘箴<lb/>
　兩河<hi>續述征記汴沙到浚儀而分汴東注沙南流按水經注沙音蔡又按李濓汴京遺跡志蔡河貫</hi>
　<hi>京城其自尉氏北流至戴樓門東廣利水門入城名西蔡河其從陳州門西普濟水門出城經通許接舊</hi>
　<hi>蔡河者名東蔡河</hi>
　　附子由次韻<lb/>
　　焦枯連夏火洗濯待秋霖都邑溝渠净郊原黍豆<lb/>
<pb n="KR4d0081_WYG_026-20b"/>
　　深流膏侵地軸晴意動風琴誰似臣居易先成喜<lb/>
　　雨箴<lb/>
　　奉勅祭西太一和韓川韻四首<lb/>
聖主新除秘祝侍臣來乞豐年夀宫神君欲至夜半靈<lb/>
風肅然<lb/>
　西太一<hi>宋史禮志國初太一壇在國門之東郊熙寧中司天正周琮上言五福太一自雍熙元年</hi>
　<hi>入東南巽位時修東太一宫天聖七年入西南坤位修西太一宫葉夢得石林燕語太平興國中司天言</hi>
　<hi>太一十神凡行五宫自今甲寅嵗入黄室巽宫當呉分請即蘇州建宫祠之巳而復有言京城東南蘇村</hi>
<pb n="KR4d0081_WYG_026-21a"/>
　<hi>可應姑蘇之兆乃改築於蘇村洪容齋三筆東太一宫在蘇村西太一宫在八角鎮○慎按以上諸説確</hi>
　<hi>不可易呉中新刻本踵王注舊注謂太一宫舊在京城西蘇村謂之西太一者訛今為詳考駁正</hi>韓<lb/>
　川<hi>宋史韓川字元伯陜人進士上第元祐初為監察御史極論市易之害遷殿中侍御史尋改太常卿</hi>
　乞豐年<hi>龎元英文昌雜録祠部每嵗立春祭東太一宫立夏立冬祭中太一宫立秋祭西太一宫</hi>
　神君<hi>曾子固元豐類藁初作太一宫用張齊賢領祠事齊賢以為太一者五帝之佐天之貴神宜半</hi>
　<hi>祠天之禮天子使加伶官百人自昏祠至明如漢制石林燕語太一式有五福大游小游四時天一地一</hi>
　<hi>真符君綦民綦臣綦凡十神皆天之貴神而五福所臨無兵疫凡行五宫四十五年一易</hi>
玉璽親題御筆金童來侍天香禮罷祝融參乘前驅巳<lb/>
<pb n="KR4d0081_WYG_026-21b"/>
過衡湘<lb/>
解劍獨行殘月披衣困卧清風夢蝶猶飛旅枕粥魚巳<lb/>
響枯桐<lb/>
陂水初含曉渌稻花半作秋香皂蓋却迎朝日紅雲正<lb/>
繞宫牆<lb/>
　　附黄魯直次韻四首<lb/>
　　黄靈未對甘泉五福間祀迎年旍旂三斿半偃風<lb/>
　　馬雲車闐然<lb/>
<pb n="KR4d0081_WYG_026-22a"/>
　　白旄下金神節青祝攜御爐香百禮盡修亳祀九<lb/>
　　歌不取沈湘<lb/>
　　紫府侍臣鳴玉霜臺御史生風官獨論詩未了知<lb/>
　　秋自屬梧桐<lb/>
　　泰壇下瑞雲黄雨師灑道塵香便面猶承墜露金<lb/>
　　鉦半吐東牆<lb/>
　　西太一見王荆公舊詩偶次其韻二首<lb/>
秋早川原净麗雨餘風日清酣從此歸耕劍外何人送<lb/>
<pb n="KR4d0081_WYG_026-22b"/>
我池南<lb/>
但有尊中若下何須墓上征西聞道烏衣巷口而今烟<lb/>
草萋迷<lb/>
　　附王介甫原作<lb/>
　　栁葉鳴蜩綠暗荷花落日紅酣三十六陂春水白<lb/>
　　頭想見江南<lb/>
　　二十年前此地父兄持我東西今日重來白首欲<lb/>
　　尋陳迹都迷<lb/>
<pb n="KR4d0081_WYG_026-23a"/>
　　<hi>慎按王半山集中所載與注中所引不同栁葉二句集本云草色浮雲漠漠樹隂落日潭潭第三句</hi>
　　<hi>陂春二字集本作宫烟今依次韻酣字</hi>
　　附黄魯直次韻二首<hi>山谷集又有次韻懷半山老人二首不具録</hi>
　　風急啼鳥未了雨來戰蟻方酣真是真非安在人<lb/>
　　間看北成南<lb/>
　　晚風池蓮香度曉日宫槐影西白下長干夢到青<lb/>
　　門紫曲塵迷<lb/>
　　次韻子由送陳侗知陜州<lb/>
<pb n="KR4d0081_WYG_026-23b"/>
誰能如鐵牛横身負黄河滔天不能没尺箠未易訶世<lb/>
俗自無常徐公故逶迤别來不可説事與浮雲多當時<lb/>
無限人毁譽即墨阿虚聲了無實夜蟲鳴機梭相逢一<lb/>
笑外奈此白髪何天驥皆籋雲長鳴飽芻禾王庭旅百<lb/>
實大貝隨弓戈君獨一麾去欲賡五袴歌甘棠古樂國<lb/>
白酒金叵羅知君不久留治行中新科過客足嗔喜東<lb/>
堂記分鵝此外但坐嘯後生工揣摩<lb/>
　陳侗<hi>失考按本集外制陳侗知陜州勑云出入册府垂二十年安於義分不妄干進願為一郡以恤</hi>
<pb n="KR4d0081_WYG_026-24a"/>
　<hi>孤幼其人可知矣</hi>陜州<hi>元和郡縣志漢𢎞農郡之陜縣後魏置陜州唐為陜州大都督府南北隔</hi>
　<hi>河二百四十六里西至潼關二百里</hi>鐵牛<hi>太平寰宇記開元十二年於河東縣開東西門各造鐵牛</hi>
　<hi>四其牛並鐵柱連腹入地丈餘負橋跨河</hi>甘棠<hi>名勝志夀安山在宜陽縣東水經注以甘水導於山</hi>
　<hi>曲故世目其地為甘棠云召伯所嘗聴訟之地後魏析置甘棠縣隋改為夀安縣西北有勝因寺即甘棠</hi>
　<hi>驛故趾</hi>
　　附子由原作<hi>欒城集題云送陳侗同年知陜州</hi>
　　上書乞江淮得請臨關河所得非所願親友或相<lb/>
　　訶丈夫志四方所遇常逶迤况當國西屏形勝古<lb/>
<pb n="KR4d0081_WYG_026-24b"/>
　　來多崑渠涌北郭華岳垂東阿羌虜昔未平驛馳<lb/>
　　如飛梭間諜時出没關梁苦誰何爾來一清净西<lb/>
　　望多麥禾魏絳方和戎先零正投戈秦人釋重負<lb/>
　　道路聞行歌便當卧齋閣次第除網羅時時一嘯<lb/>
　　咏未用勤催科諸孤寄呉越十口同雁鵝時分槖<lb/>
　　中金何必手自摩<lb/>
　　送賈訥倅眉二首<lb/>
當年入蜀嘆空回未見峩眉肯再來童子遥知頌𥜗<lb/>
<pb n="KR4d0081_WYG_026-25a"/>
袴使君先巳洗尊罍<hi>公自注李大夫眉之賢守也</hi>鹿頭北望應逢雁<lb/>
人日東郊尚有梅<hi>公自注人日出東郊渡江游蟇頤山眉之故事也</hi>我老不堪<lb/>
歌樂職後生試覔子淵才<lb/>
　眉州<hi>元和郡縣志隋大業二年倂嘉州入眉州八年改眉山郡唐武徳二年改嘉州之通義洪雜等</hi>
　<hi>四縣别置眉州輿地廣記西魏置眉州隋置眉山郡皆在今嘉州太平寰宇記眉州屬劍南西道</hi>使<lb/>
　君<hi>王氏原注元祐元年李琪以朝散大夫知眉州</hi>鹿頭<hi>元和郡縣志鹿頭戌在漢州徳陽縣之北</hi>
　<hi>南至成都一百里太平寰宇記鹿頭山自綿州羅江縣界迤邐入徳陽昔有張鹿頭於此造兵器因以為</hi>
　<hi>名</hi>
<pb n="KR4d0081_WYG_026-25b"/>
老翁山下玉淵回手植青松三萬栽父老得書知我在<lb/>
小軒臨水為誰開試看一一龍蛇活更聴蕭蕭風雨哀<lb/>
便與甘棠同不翦蒼髯白甲待歸來<hi>公自注先君𦵏於蟇頤山之東二十</hi>
<hi>餘里地名老翁泉君許為一徃感嘆之深故及之</hi>
　老翁泉<hi>老蘇公嘉祐集云十數年前月夜有一老翁蒼顔白髮偃息泉上就之則隱而入於泉洵</hi>
　<hi>甃以石建亭覆之并為之銘云云歐陽修蘇明允墓志云公墓于彭山之安鎮鄉在蟇頤山之東地名石</hi>
　<hi>龍栁家溝老翁泉之側</hi>
　<hi>慎按施氏原注云此詩刻石於成都第四句云蓬蒿親手為君開集本作小軒臨水君字集本作誰又云</hi>
<pb n="KR4d0081_WYG_026-26a"/>
　<hi>試看一一龍蛇活石刻作舞今補録</hi>
　　附子由一首<hi>欒城集題云送賈訥朝奉通判眉州</hi>
　　歸念長依落日邊壺漿今見送新官聲傳巳覺謳<lb/>
　　歌徧身到方知政令寛民病賢人來巳暮時平蜀<lb/>
　　道本無難明年我欲脩桑梓為賞庭前荔子丹<hi>自注</hi>
　　<hi>云眉州倅㕔舊有荔支二株甚大</hi>
　　送程建用<lb/>
先生本舌耕文字浩千頃空倉付公子坐待發苕潁十<lb/>
<pb n="KR4d0081_WYG_026-26b"/>
年困新説兒女争捕影鑿垣種蒿蓬<hi>一作蓬蒿</hi>嘉穀誰復省<lb/>
空餘南陔意太息北堂冷織屨隨方進採薪教韋逞辛<lb/>
勤守一經菽水賢五鼎今年聞起廢魯史復光景公子<lb/>
亦改官三就繁馬頸歸來一笑粲素髪䬃垂領㑹看金<lb/>
花詔湯沐奉朝請天公不吾欺夀與龜鶴永<lb/>
　程建用<hi>施氏原注程建用字彛仲眉山人少時奉親税居與老蘇公東西相望嘗與二蘇公楊咨</hi>
　<hi>㑹草舍中大雨聯句六言以為戯先生嘗追書之建用後得官以獄掾改宣徳郎而歸此叚新刻本刪去</hi>
　<hi>今補録</hi>改官<hi>按新説註彛仲與東坡書云中江於東蜀號稱劇邑以衰拙臨之始至若無暇洎半</hi>
<pb n="KR4d0081_WYG_026-27a"/>
　<hi>年而滯獄清期年而庶事稍就緒乃謀葺亭臺池館請公為記云云据此則建用此時當以宣徳郎知中</hi>
　<hi>江縣中江屬潼川州故子由謂送其西歸而詩中有今年復考課得秩真代耕之句也</hi>
　　附子由作<hi>欒城集題云送程建用宣徳西歸</hi>
　　昔與君同巷參差對柴荆艱難奉老母絃歌教諸<lb/>
　　生藜藿飽臧獲布褐均弟兄貧賤理則窮禮義日<lb/>
　　益明我親本知道家有月旦評逡巡戸牖間時聞<lb/>
　　嘆息聲善惡不可誣孝弟神所聴我見此家人處<lb/>
　　約能和平他年彼君子豈復地上行爾來三十年<lb/>
<pb n="KR4d0081_WYG_026-27b"/>
　　遺語空自驚松阡映天末苦淚縁冠纓子親八十<lb/>
　　五皤然老人星安輿及禄養平反慰中情月俸雖<lb/>
　　不多足備甘與輕今年復考課得秩真代耕倚門<lb/>
　　老鶴望策馬飛鴻征歸來嵗云暮手奉屠蘇觥我<lb/>
　　詩不徒作以遺鄉黨銘<hi>自注云君昔嘗税居與敝廬東西相望武昌君見其</hi>
　　<hi>家事知非貧賤人也此語未嘗語人俯仰三十年矣因君西歸作詩言之不覺流涕</hi>
　　次韻李修儒留别二首<lb/>
十年流落敢言歸魚鳥江湖只自知豈意青天掃雲霧<lb/>
<pb n="KR4d0081_WYG_026-28a"/>
盡呼黄髮寄安危風流吾子真前輩人物他年記一時<lb/>
我欲折繻留此老緇衣誰作好賢詩<lb/>
　李修儒<hi>爵里事蹟無可考觀第二首結句當是蜀人罷歸者</hi>
此生别䄂㡬回麾夢裡黄州空自疑何處青山不堪老<lb/>
當時明月巧相隨窮通等是思家意衰病難堪送客悲<lb/>
好去江魚煮江水劍南歸路有姜詩<lb/>
　　黄魯直以詩饋雙井茶次韻為謝<lb/>
江夏無雙種竒茗汝隂六一誇新書磨成不敢付僮僕<lb/>
<pb n="KR4d0081_WYG_026-28b"/>
自看雪湯生璣珠列仙之儒瘠不腴只有病渴同相如<lb/>
明年我欲東南去畫舫何妨宿太湖<hi>公自注歸田録草茶以雙井為第一</hi>
<hi>畫舫宿太湖顧渚貢茶故事</hi>
　雙井茶<hi>茶事雜録雙井在寧州西三十里黄山谷所居也其南谿心有二井土人汲以造茶為草</hi>
　<hi>茶第一清波雜志雙井茶因山谷乃重</hi>畫舫太湖<hi>白居易詩十隻畫船何處泊洞庭山脚太</hi>
　<hi>湖心</hi>
　　　　慎按此詩施氏原本不載今從續補巻中編<lb/>
　　　　録於此<lb/>
<pb n="KR4d0081_WYG_026-29a"/>
　　附魯直原作<hi>山谷集題云雙井茶送子瞻</hi>
　　人間風月不到處天上玉堂森寳書想見東坡舊<lb/>
　　居士揮毫百斛寫明珠我家江南摘雲腴落磑霏<lb/>
　　霏雪不如為公喚起黄州夢獨載扁舟向五湖<lb/>
　　附孔武仲次韻一首<lb/>
　　喜君屢致雲溪茗值我正校琅函書飲罷清風生<lb/>
　　肘腋吟成碧海登明珠誰能墦間享膏腴只憶林<lb/>
　　泉身自如他年逺别歸賀監乞取茶山比鏡湖<lb/>
<pb n="KR4d0081_WYG_026-29b"/>
　　次韻黄魯直赤目<lb/>
誦詩得非子夏學紬史正作丘明書天公戯人亦薄相<lb/>
畧遣幻翳生明珠賴君年來屏鮮腴百千<hi>别本作年者訛</hi>燈光<lb/>
同一如書成自寫蠅頭表端就君王覔鏡湖<lb/>
　紬史<hi>按山谷年譜元祐二年除著作佐郎在史局</hi>
　　附魯直次韻<hi>題云子瞻以子夏丘明見戯聊復戯答</hi>
　　化工見彈太早計端為失明能著書邇來似天㑹<lb/>
　　事發泪睫見光猶隕珠喜公新賜紫琳腴上清虚<lb/>
<pb n="KR4d0081_WYG_026-30a"/>
　　皇對九如請天還我讀書眼願載軒轅訖鼎湖<lb/>
　　武昌西山<hi>并引</hi>
　嘉祐中翰林學士承㫖鄧公聖求為武昌令常游寒<lb/>
　溪西山山中人至今能言之軾謫居黄岡與武昌相<lb/>
　望亦常徃來溪山間元祐元年十一月二十九日考<lb/>
　試館職與聖求㑹宿玉堂偶話舊事聖求嘗作元次<lb/>
　山窪尊銘刻之巖石因為此詩請聖求同賦當以遺<lb/>
　邑人使刻之銘側<lb/>
<pb n="KR4d0081_WYG_026-30b"/>
春江渌漲蒲萄醅武昌官栁知誰栽憶從樊口載春酒<lb/>
步上西山尋野梅西山一上十五里風駕兩腋飛崔嵬<lb/>
同游困卧九曲嶺褰衣獨到呉王臺中原北望在何許<lb/>
但見落日低黄埃歸來解劍亭前路蒼崖半入雲濤堆<lb/>
浪翁醉處今尚在石臼杯<hi>一作抔</hi>飲無尊罍爾來古意誰<lb/>
復嗣公有妙語留山隈至今好事除草棘常恐野火燒<lb/>
蒼苔當時相望不可見玉堂正對金鑾開豈知白首同<lb/>
夜直卧看椽燭髙花摧江邊曉夢忽驚斷銅鐶玉鎖鳴<lb/>
<pb n="KR4d0081_WYG_026-31a"/>
春雷山人帳空猿鶴怨江湖水生鴻雁來請公作詩寄<lb/>
父老徃和萬壑松風哀<lb/>
　武昌西山<hi>注見黄州巻中</hi>承㫖<hi>孫彦同職官分紀翰林學士承㫖正三品</hi>鄧聖求<lb/>
　<hi>施氏原注鄧潤甫字温伯建昌人宣仁簾聴以字行改字聖求紹聖間始復名初第進士為武昌令熙寧</hi>
　<hi>中王安石用為中書檢正官歴知諫院掌制誥擢御史中丞中人李憲措置  四温伯率其屬周尹  四</hi>
　<hi>汝礪上書力諫不末三韓林為學士承㫖親一部郎中出典藩服元祐  以兵部尚書召哲宗  政温伯</hi>
　<hi>首陳武王能廣文王之聲成王能嗣文武之道以開紹述遂基宗社之福拜尚書左丞材雨月薨年六十</hi>
　<hi>八贈開府儀同三司謚安惠此叚新刻本刪去今補録</hi>九曲嶺<hi>武昌志樊山即西山九曲嶺在</hi>
<pb n="KR4d0081_WYG_026-31b"/>
　<hi>樊山南嶺路九折故名有九曲亭子由作記</hi>石臼<hi>歐陽公集古録呉王散花灘疑當時苑囿别名</hi>
　<hi>石臼窊尊俱在此灘上</hi>玉堂<hi>沈括夢溪筆談學士院正㕔曰玉堂初不為榜太宗時蘇易簡為學</hi>
　<hi>士上嘗語曰玉堂之設但虛傳其説未有正名乃以紅羅飛白書玉堂之署四字賜之葉石林燕語學士</hi>
　<hi>院在樞密院之後腹背相倚不可南向而後門與集賢相直禁中宣命徃來皆行此門取其便事</hi>金<lb/>
　鑾<hi>程大昌雍録金鑾殿在蓬萊山正南龍首山坡壟之北其上有殿既名之為金鑾故殿旁之坡遂名</hi>
　<hi>金鑾坡</hi>
　<hi>慎按此詩真蹟在江陵岑象求巖起家岑跋云子瞻内翰昔竄謫黄岡游武昌西山觀聖求所題墨蹟時</hi>
　<hi>聖求巳貴處北扉而子瞻方忤時逺放流落困窮不二年遂與聖求對掌誥命並驅朝門優游談笑於清</hi>
<pb n="KR4d0081_WYG_026-32a"/>
　<hi>切之禁在常情固足感嘆有文而深於情者宜何如哉此前詩所以作也元祐丁卯二月因㑹飲子功侍</hi>
　<hi>郎宅子瞻為予筆此遂記而藏之云云又按式古堂書畫考後有四明樓鑰跋尾明正徳朝李長沙有跋</hi>
　　附孔武仲次韻<lb/>
　　黄州水米宜新醅東坡好花公自栽折花倒酒送<lb/>
　　流景不念春風飄落梅醉投青山上九曲呉王故<lb/>
　　宫壓崔嵬寒潭巳無昔光景凉殿歘變今樓臺南<lb/>
　　陽翰林當此日力探奇險祛塵埃西江雪浪接溪<lb/>
　　谷巨石森起繁如堆手披荒榛得突兀中有窊處<lb/>
<pb n="KR4d0081_WYG_026-32b"/>
　　成尊罍漫郎蹤跡塵土暗從此出躍樊山隈大賢<lb/>
　　坎坷終必用古劍雙蟄生莓苔忽抛光芒萬丈去<lb/>
　　星斗辟易青天開欃槍枉矢莫妄動以湯滴雪誰<lb/>
　　先摧搜奇振淹自明主區區識寳非張雷陽春一<lb/>
　　奏衆争和咸韶蕩黙羣僊來雖然此亦外物耳豈<lb/>
　　繫兩公樂與哀<lb/>
　　附子由次韻<lb/>
　　我游齊安十日回東坡桃李初未栽扁舟亂流入<lb/>
<pb n="KR4d0081_WYG_026-33a"/>
　　樊口江雨未止滛黄梅寒溪聞有古精舍相與推<lb/>
　　挽登崔嵬山深縣令喜客至寺荒蔓草生經臺黄<lb/>
　　鵝白酒得野饋藤牀竹簟無纎埃可憐遷客畏人<lb/>
　　見共怪青山誰為堆行驚晩照催出谷中止亂石<lb/>
　　傾餘罍古今相望兩令尹<hi>自注謂元結與鄧君也</hi>文詞灑落<lb/>
　　千山隈野人豈復識遺趣過客時為剜蒼苔五年<lb/>
　　留滯屐齒秃一朝揮手船頭開玉堂却憶昔游處<lb/>
　　笑問五栁應凋摧滿朝文字早貴達慿陵霄漢乘<lb/>
<pb n="KR4d0081_WYG_026-33b"/>
　　風雷入參秘殿出華省何曾著足空山來漂流邂<lb/>
　　逅覽遺躅耳中尚有江聲哀<lb/>
　　附晁无咎次韻<lb/>
　　雪堂蜜酒花作醅教蜂使釀花自栽堂前雪落蜂<lb/>
　　正蟄恨蜂不採西山梅漫郎飲處書有跡無酒可<lb/>
　　沃胸崔嵬不知㡬喚樊口渡五見新歴頒清臺鄧<lb/>
　　公昔嘆不可挽素衣未化京洛埃<hi>此下脱二句</hi>山中相<lb/>
　　邀阻笻杖天上對直同金罍只今江邊春更好漁蓑<lb/>
<pb n="KR4d0081_WYG_026-34a"/>
　　不晒懸牆隈百年變化誰得料劍光自出豐城苔<lb/>
　　老儒經濟國勢定近臣獻納天顔開蜀公亭上别<lb/>
　　公處花栁未逐東風摧尚容登堂談落屑不媿索<lb/>
　　米腸鳴雷因知流落本天命何必挽引須時來九<lb/>
　　關沉沉虎豹静無復極目江楓哀<lb/>
　　附張文潛次韻<lb/>
　　靈均不醉楚人醅秋蘭蘼蕪堂下栽九江僊人棄<lb/>
　　家去呉市不知身姓梅東坡先生笑二子一丘便<lb/>
<pb n="KR4d0081_WYG_026-34b"/>
　　欲藏崔嵬脱遺簪笏玩杖屨招揖魚鳥營池臺西<lb/>
　　山寂寥舊風月百年石樽埋古埃洗尊置酒招隱<lb/>
　　士荒境空餘黄土堆但傳言語古味在一勺𤣥酒<lb/>
　　藏山罍鄧公嘆息為摩撫重刻文字蒼崖隈五年<lb/>
　　見盡江上客兩屐踏偏空山苔謝公富貴知不免<lb/>
　　醉眼來為蒼生開長虹一吐誰得揜六翮故在何<lb/>
　　曾摧横翔相與顧鴻雁寳劍再合張與雷山猿澗<lb/>
　　鳥汝勿聴天遣兩公聊一來豈如屈賈終不遇詩<lb/>
<pb n="KR4d0081_WYG_026-35a"/>
　　賦長遣後人哀<lb/>
　　附黄魯直次韻<lb/>
　　漫郎江南酒隱處古木參天應手栽石砌為尊酌<lb/>
　　花鳥自許作鼎調鹽梅平生四海蘇太史酒澆不<lb/>
　　下胸崔嵬黄州副使坐閒散諫疏無路通銀臺鸚<lb/>
　　鵡洲前弄明月江妃起舞襪生埃次山醉魂招髣<lb/>
　　髴步入寒溪金碧堆洗湔塵㾗飲嘉客笑倚武昌<lb/>
　　江作罍誰知文章照今古野老争席漁争隈鄧公<lb/>
<pb n="KR4d0081_WYG_026-35b"/>
　　勒銘留刻畫刳剔銀鉤洗緑苔琢磨十年烟雨晦<lb/>
　　摸索一讀心眼開謫去長沙憂鵩鳥歸來杞國痛<lb/>
　　天摧玉堂却對鄧公直北門喚仗聴風雷山川悠<lb/>
　　逺莫浪許富貴峥嶸今鼎來萬壑松聲如在耳意<lb/>
　　不及此文生哀<lb/>
　　西山詩和者三十餘人再用前韻為謝<hi>宋刻本題止再用前</hi>
　　<hi>韻四字</hi>
朱顔發過如春醅胷中棃棗初未栽丹砂未易掃白髮<lb/>
<pb n="KR4d0081_WYG_026-36a"/>
赤松却欲參黄梅寒溪本自逺公社白蓮翠竹依崔嵬<lb/>
當時石泉照金瑞<hi>宋刻本作像</hi>神光夜發如五臺飲泉鑒面<lb/>
得真意坐視萬物皆浮埃欲收暮景返田里逺泝江水<lb/>
窮離堆還朝豈獨羞老病自嘆才盡傾空罍諸公渠渠<lb/>
若夏屋吞吐風月清隅隈我如廢井久不食古甃缺落<lb/>
生隂苔數詩徃復相感發汲新除舊寒光開遥知二月<lb/>
春江濶雪浪倒巻雲峰摧石中無聲水亦静云何解轉<lb/>
空山雷<hi>公自注韋應物詩云水性本云静石中固無聲如何兩相激雷轉空山驚</hi>欲就諸公<lb/>
<pb n="KR4d0081_WYG_026-36b"/>
評此語要識憂喜何從來願求南宗一勺水徃與屈賈<lb/>
湔餘哀<lb/>
　黄梅<hi>傳法正宗記五祖𢎞忍大師蘄州黄梅縣人先為破頭山栽松道者請於四祖曰道法可得乎</hi>
　<hi>祖曰汝巳老倘若再來吾尚可遲汝道者去行水邊見周氏女子水邊回策歸山而化其女輒孕巳而生</hi>
　<hi>子後復遇四祖得度傳法於破頭山付衣鉢於盧慧能安坐而逝建塔黄梅東山諡曰大滿禪師</hi>
　金瑞<hi>寒溪事詳本集菩薩泉記中</hi>
　　　　慎按先生詩序以上二首皆元祐元年作施<lb/>
　　　　氏原本訛編於下巻今依宋刻本改正又按<lb/>
<pb n="KR4d0081_WYG_026-37a"/>
　　　　王氏本此詩改換題目於分類中重出今削<lb/>
　　　　去附識於此<lb/>
　　狄詠石屏<lb/>
霏霏㸃輕素渺𣺌開重隂風花亂紫翠雪外有烟林雪<lb/>
近勢方壯林逺意殊深㑹有無事人支頤識此心<lb/>
　　　　慎按狄詠字子雅武襄公青之次子本集書<lb/>
　　　　武襄事後云元祐元年十二月五日與詠同<lb/>
　　　　館北客夜話及之云云何薳春渚紀聞云元<lb/>
<pb n="KR4d0081_WYG_026-37b"/>
　　　　祐三年北朝賀正使劉霄等公與狄詠館伴<lb/>
　　　　錫宴者訛也施氏原本編排失次今依本集<lb/>
　　　　所記移編此巻之後<lb/>
　　雪林硯屏率魯直同賦<lb/>
西山無時春巉巖鎖頑隂分明倚天壁㸃綴無風林物<lb/>
固為人出興誰於此深窮奇真自蠧詩句且娯心<lb/>
　　　　慎按此詩施氏原本不載今因題類編於此<lb/>
　　附黄魯直次韻<hi>山谷集題云次韻子瞻題狄引進雪林石屏</hi>
<pb n="KR4d0081_WYG_026-38a"/>
　　翠屏臨硯滴明窗玩寸隂意境可千里摇落江上<lb/>
　　林百醉歌舞罷四郊風雪深將軍貂狐暖士卒多<lb/>
　　苦心<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0081_WYG_026-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘇詩補註巻二十七<lb/>
</p>
<p>
</p>
  </div>
</body>
</text>
</TEI>
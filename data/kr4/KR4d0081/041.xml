<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蘇詩補註巻四十二</head>
    <p>
<pb n="KR4d0081_WYG_041-1a"/>
欽定四庫全書<lb/>
　蘇詩補註巻四十二　翰林院編修查慎行撰<lb/>
　古今體詩五十一首<hi>起元符元年戊寅合明年己卯在儋州作</hi>
　　正月五日與兒子過出游作<lb/>
謫居澹無事何異老且休雖過靖節年未失斜川游春<lb/>
江淥未波人卧船自流我本無所適汎汎隨鳴鷗中流<lb/>
遇伏洄捨舟步層丘有口可與飲何必逢我儔過子詩<lb/>
似翁我唱而<hi>一作兒</hi>輒酬未知陶彭澤頗有此樂不問㸃<lb/>
<pb n="KR4d0081_WYG_041-1b"/>
爾何如不與聖同憂問翁何所笑不為由與求<lb/>
　　　　慎按此詩和游斜川作施氏原本不載今從<lb/>
　　　　和陶巻中据題分編<lb/>
　　子由生日<lb/>
上天不難知好惡與我一方其未定間人力破隂隲小<lb/>
忍待其定報應真可必季氏生而仁觀過見其實端如<lb/>
柳下惠焉往不三黜天有時而定壽考未易畢兒孫七<lb/>
男子<hi>公自注子由三子四孫</hi>次第皆逢吉遙知設羅門獨掩懸罄<lb/>
<pb n="KR4d0081_WYG_041-2a"/>
室回思十年事無愧篋中筆但願白髪兄年年作生日<lb/>
　子由生日<hi>按子由生仁宗寳元二年己卯二月二十日迨戊寅六十矣此詩應編本年清明詩</hi>
　<hi>後姑從施氏之舊</hi>懸罄室<hi>左傳室如懸罄野無/青草何恃而不恐</hi>篋中筆<hi>杜甫詩篋</hi>
　<hi>中有舊筆情至時復援</hi>
　　附子由次韻<lb/>
　　弟兄本三人懐抱䘮其一頎然仲與叔耆老天所<lb/>
　　隲師心毎獨往可否輒自必折足非所恨所恨覆<lb/>
　　鼎實上賴吾君仁義止海濱黜悽酸念母氏此恨<lb/>
<pb n="KR4d0081_WYG_041-2b"/>
　　何時畢平生賢孟博苟生不謂吉歸心天若許定<lb/>
　　卜老泉室凄涼百年後事付何人筆於今兄獨知<lb/>
　　言之泣生日<lb/>
　　以黄子木拄杖為子由生日之夀<lb/>
靈壽扶孔光菊潭飲伯始雖云閒草木豈樂䝉此恥一<lb/>
時偶收用千載相瘢疻海南無嘉植野果名黄子堅瘦<lb/>
多節目天材任操倚嗟我始翦裁世用或縁此貴從老<lb/>
夫手往配先生几相從歸故山不愧仙人杞<lb/>
<pb n="KR4d0081_WYG_041-3a"/>
　仙人杞<hi>抱樸子枸杞一名仙人杖或云西王母杖或名天精或名却老或名地骨或名枸杞也</hi>
　　附子由次韻<lb/>
　　老至亦有漸五十惟杖始行年日辰匝幸免鄉閭<lb/>
　　恥罪重瘡難平餘痂未脱疻登山足猶健不用扶<lb/>
　　兒子我兄念殷勤贈此攜且倚他年賜環日田舍<lb/>
　　尤須此早收藤節杯旋綴烏皮几茅簷數間足不<lb/>
　　用伐桐杞<lb/>
　　上元夜過赴儋守召獨坐有感<lb/>
<pb n="KR4d0081_WYG_041-3b"/>
使君置酒莫相違守舍何妨獨掩扉静看月窻盤蜥蜴<lb/>
卧聞風幔落伊威燈花結盡吾猶夢香篆消時汝欲歸<lb/>
搔首凄涼十年事傳柑歸遺滿朝衣<lb/>
　儋守<hi>時張中為儋州守詳注後</hi>
　<hi>按方回瀛奎律髓此詩元符元年戊寅作坡公年六十三矣在儋州己半年餘十年前事當是元祐丁卯</hi>
　<hi>以翰林學士侍宴端門戊辰知貢舉皆在朝至五十九自中山謫惠州乙亥年賦詩有云前年侍玉輦元</hi>
　<hi>祐八年癸酉正月也去年中山府甲戌正月也今年江海上即乙亥正月也當是時又安知涉海而過上</hi>
　<hi>元耶</hi>
<pb n="KR4d0081_WYG_041-4a"/>
　　過於海舶得邁寄書酒作詩逺和之皆粲然可觀<lb/>
　　子由有詩相慶也因用其韻賦一篇并寄諸子姪<lb/>
我似老牛鞭不動雨滑泥深四蹄重汝如黄犢走却來<lb/>
海濶山髙百程送庶幾門户有八慈不恨居鄰無二仲<lb/>
他年汝曹笏滿牀中夜起舞踏破罋㑹當洗眼看騰躍<lb/>
莫指癡腹笑空洞譽兒雖是兩翁癖積徳己自三世種<lb/>
豈惟萬一許生還尚恐九十煩珍從六子晨耕簞瓢出<lb/>
衆婦夜績燈火共春秋古史乃家法詩筆離騷亦時用<lb/>
<pb n="KR4d0081_WYG_041-4b"/>
但令文字還照世糞土腐餘安足夢<lb/>
　夜績<hi>漢書食貨志冬民既入婦人相從夜績女工必相從者所以省費燎火同巧拙而合習俗也</hi>
　古史<hi>子由以司馬遷作史記淺近疎畧故因遷之舊而作古史</hi>
　<hi>慎按晁説之嵩山集有蘇叔黨墓志其畧云通直郎蘇過叔黨東坡先生之季子母同安夫人王氏元祐</hi>
　<hi>五年年十九以詩賦解兩浙路七年先生為吏部尚書任右承務郎明年先生即謫英州繼貶惠州遷儋</hi>
　<hi>耳萬死不測之險獨侍先生往來初至海外為文一篇曰志隠先生因欲自為廣志隠以極窮通得䘮之</hi>
　<hi>理焉嘗命叔黨作孔子弟子列傳先生放歸卒于陽羨叔黨遂家于潁昌偶從湖隂營水竹數畆名曰小</hi>
　<hi>斜川自號斜川居士宣和五年十二月以疾卒于鎮陽道中年五十一云云宋史叔黨雖有傳而附見先</hi>
<pb n="KR4d0081_WYG_041-5a"/>
　<hi>生之後此志叙次為獨詳故具錄之以備稽考</hi>
　　附子由原作<lb/>
　　孟子自誇心不動未試永嘉鐵輪重弟兄六十老<lb/>
　　病餘萬里同遭海隅送長披羊裘類嚴子罷食猪<lb/>
　　肝同閔仲大男留處事田畆幼子隨行供釜罋低<lb/>
　　眉語笑接鄰父彈指吁嗟到蠻洞茅茨一日敢忘<lb/>
　　葺桑柘十年須勉種來時邂逅得相攜歸去逡巡<lb/>
　　應復從莫驚憂患爾來同久知出處平生共雖令<lb/>
<pb n="KR4d0081_WYG_041-5b"/>
　　子孫治家學休炫文章供世用潁川築室久未成<lb/>
　　夜來忽作西湖夢<lb/>
　　清明日聞過誦書聲節閑美感念少時悵焉追懐<lb/>
　　先君宫師之遺意且念淮徳二幼孫無以自遣乃<lb/>
　　和淵明二篇隨意所寓無復倫次也<lb/>
今日復何日髙槐布初隂良辰非虛名清和盈我襟孺<lb/>
子巻書坐誦詩如鼓琴却去<hi>一作念</hi>四十年玉顔如汝今<lb/>
閉户未嘗出出為鄰里欽家世事酌古百史手自斟當<lb/>
<pb n="KR4d0081_WYG_041-6a"/>
年二老人喜我作此音淮徳入我夢角羈未勝簪孺子<lb/>
笑問我君<hi>一作翁</hi>何念之深<lb/>
　念深<hi>漢書陸賈傳右丞相陳平常燕居深念賈往不請直入坐陳平方念不見賈賈曰何念深也</hi>
雀鷇含淳音竹萌抱靜<hi>一作靖</hi>節<hi>公自注先君少時詩失其全篇</hi>誦我先<lb/>
君詩肝肺為澄澈猶如<hi>一作為</hi>鳴鶴和未作獲麟絶願因<lb/>
騎鯨李追此御風列丈夫貴出世功名豈人傑家書三<lb/>
萬巻獨取服食訣地行即空飛何必挾日月<lb/>
　丈夫<hi>傳燈録國清欽禪師曰出家乃大丈夫事</hi>服食訣<hi>道書有服餌要訣一巻太清神仙服</hi>
<pb n="KR4d0081_WYG_041-6b"/>
　<hi>食經五巻</hi>挾日月<hi>黄庭内景經出日入月呼吸存注謂常存日月于兩目使照一身與日月光共</hi>
　<hi>合也○按先生所用正是修煉家語施氏原注引莊子昭昭乎如掲日月而行與詩意不合</hi>
　　　　慎按以上二首和淵明郭主簿韻施氏原本<lb/>
　　　　不載今從新刻本和陶巻中分編于此<lb/>
　　海南人不作寒食而以上已上冢予攜一瓢酒尋<lb/>
　　諸生皆出矣獨老符秀才在因與飲至醉符盖儋<lb/>
　　人之安貧守静者也<lb/>
老鴉銜肉紙飛灰萬里家山安在哉蒼耳林中太白過<lb/>
<pb n="KR4d0081_WYG_041-7a"/>
鹿門山下徳公回管寧投老終歸去王式當年本不來<lb/>
記取城南<hi>一作南城</hi>上已日木棉花落刺桐開<lb/>
　老符<hi>瀛奎律髓云昌黎不謫潮州後世豈知有趙徳東坡不落海南後世豈知有符林按林即老符</hi>
　<hi>之名也</hi>刺桐<hi>南方草木狀刺桐其木為材三月三時布葉繁密後有花赤色間生葉間旁照他物</hi>
　<hi>皆朱殷然三五房凋則三五復發如是竟嵗</hi>
　　往年宿瓜步夢中得小絶録示謝<hi>别本無謝字</hi>民師<lb/>
吳塞蒹葭空碧海隋宫楊柳只金堤春風自恨無情水<lb/>
吹得東流竟日西<lb/>
<pb n="KR4d0081_WYG_041-7b"/>
　民師<hi>本集有與謝民師推官尺牘當即其人他無可考</hi>
　　　　慎按此詩施氏原本不載据外集編南海巻<lb/>
　　　　中今從續補下巻移編于此<lb/>
　　五色雀<hi>并引</hi>
　海南有五色雀常以兩絳者為長進止必隨焉俗謂<lb/>
　之鳳凰云久旱而見輒雨潦則反是吾卜居儋耳城<lb/>
　南常一至庭下今日又見之進士黎子雲及其弟威<lb/>
　家既去吾舉酒祝曰若為吾來者當再集也己而果<lb/>
<pb n="KR4d0081_WYG_041-8a"/>
　然乃為賦詩<lb/>
粲粲五色羽炎方鳳之徒青黄縞𤣥服翼衞兩紱朱仁<lb/>
心知閔農常告雨霽符我窮惟四壁破屋無瞻烏惠然<lb/>
此粲者來集竹與梧鏘鳴如玉珮意欲相嬉娛寂莫兩<lb/>
黎生食菜真臞儒小圃散春物野桃陳雪膚舉杯得一<lb/>
笑見此紅鸞雛髙情如飛仙未易握粟呼胡為去復來<lb/>
眷眷豈屬吾回翔天壤間何必懷此都<lb/>
　　和陶乞食韻<lb/>
<pb n="KR4d0081_WYG_041-8b"/>
莊周昔貸粟猶欲舂脱之魯公亦乞米炊煑尚不辭淵<lb/>
明端乞食亦不避嗟來嗚呼天下士死生寄一杯斗水<lb/>
何所直逺汲苦姜詩幸有餘薪米養此老不才至味久<lb/>
不壞可為子孫貽<lb/>
　姜詩<hi>後漢人注詳第一巻甘泉寺下</hi>
　　和陶和胡西曹示顧賦曹韻<lb/>
長春如稚女飄颻倚輕颸卯酒暈玉頰紅綃巻生衣低<lb/>
顔香自斂含睇意頗微寧當配<hi>一作娣</hi>黄菊未肯似<hi>一作姒</hi>
<pb n="KR4d0081_WYG_041-9a"/>
戎葵誰言此弱質閲世觀盛衰頩然疑薄怒沃盥未可<lb/>
揮瘴雨吹蠻風凋零豈容遲老人不解飲短句餘清悲<lb/>
　長春<hi>按本草金盞草一名長春花言耐久也但金盞花色深黄今詩云卯酒暈玉頰紅綃巻生衣乃</hi>
　<hi>是紅色當另是一種</hi>戎葵<hi>羅願爾雅翼蜀葵名戎葵亦名胡葵夏小正云四月小滿後五日胡葵華</hi>
　<hi>即此</hi>
　　游城南謝氏廢園作<lb/>
喬木巻蒼藤浩浩崩雲積謝家堂前燕對語悲<hi>一作非</hi>宿<lb/>
昔仰看桄榔樹𤣥鶴舞長翮新年結茘子主人黄壤隔<lb/>
<pb n="KR4d0081_WYG_041-9b"/>
溪隂宜館我稍省薪水役相如賣車騎五畆亦可易但<lb/>
恐服鳥來此生還蕩析誰能揷籬槿䕶此殘竹柏<lb/>
　籬槿<hi>謝靈運詩揷槿别作墉沈約詩槿籬踈復密</hi>
　<hi>按此詩和陶使都經錢溪韻</hi>
　　和陶擬古九首<lb/>
有客叩我門繫馬門前柳庭空鳥雀散門閉客立久主<lb/>
人枕書卧夢我平生友忽聞剥啄聲驚散一杯酒倒裳<lb/>
起謝客夢覺兩愧負坐談雜今古不答顔愈厚問我何<lb/>
<pb n="KR4d0081_WYG_041-10a"/>
處來我來無何有<lb/>
　　附子由次韻<lb/>
　　客居逺林薄依牆種楊柳歸期未可必成隂定非<lb/>
　　久邑中有佳士忠信可與友相逢話禪寂落日共<lb/>
　　杯酒艱難本何求緩急肯相負故人在萬里不復<lb/>
　　為薄厚未盡鬻衣衾時勞問無有<lb/>
酒盡君可起我歌已三終由來竹林人不數濤與戎有<lb/>
酒從孟公慎勿從揚雄﨑嶇頌沙麓塵埃汙西風昔我<lb/>
<pb n="KR4d0081_WYG_041-10b"/>
未嘗達今者亦安窮窮達不到處我在阿堵中<lb/>
　三終<hi>禮鄉飲酒間歌三終合樂三終疏云毎一篇而一終一歌則一吹也</hi>孟公<hi>後漢書陳遵字</hi>
　<hi>孟公先是揚雄作酒箴以諷成帝其文為酒客難法度士遵大喜之</hi>
　　附子由次韻<lb/>
　　閉門不復出兹焉若將終蕭然環堵間乃復有為<lb/>
　　戎我師柱下史久以雌守雄金刀雖云利未聞能<lb/>
　　斫風世人欲困我我己長安窮窮甚當辟穀徐觀<lb/>
　　百年中<lb/>
<pb n="KR4d0081_WYG_041-11a"/>
客去室幽幽服鳥來座隅引吭伸兩翅太息意不舒吾<lb/>
生如寄耳何者為吾廬去此復何之少安與汝居夜中<lb/>
聞長嘯月露荒榛蕪無問亦無答吉凶兩何如<lb/>
　座隅<hi>史記賈誼服賦止于座隅貎甚閒暇</hi>吉凶<hi>服賦野鳥入室兮主人將去請問于服兮予去</hi>
　<hi>何之吉乎告我凶言其菑</hi>
　　附子由次韻<lb/>
　　蕭蕭髮垂素晡日迫西隅道人閔我老元氣時巻<lb/>
　　舒嵗晚風雨交何不完子廬萬法滅無餘方寸可<lb/>
<pb n="KR4d0081_WYG_041-11b"/>
　　久居將掃道上塵先拔庭中蕪一凈百亦凈物我<lb/>
　　皆如如<lb/>
少年好遠遊蕩志隘八荒九夷為藩籬四海環我堂盧<lb/>
生與若士何足期渺茫稍喜海南州自古無戰場竒峰<lb/>
望黎母何異嵩與邙飛泉寫萬仞舞鶴雙低昂分流未<lb/>
入海膏澤彌此方芋魁倘可飽無肉亦奚傷<lb/>
　黎母<hi>瓊州志五指山一名黎母山名勝志山在瓊州府定安縣南一云婺女星常降此山名黎婺一</hi>
　<hi>云昔雷攝一蛇卵在山中生一女有交阯人過海采香因與野合其後子孫衆多是為黎人之祖故曰黎</hi>
<pb n="KR4d0081_WYG_041-12a"/>
　<hi>母黎人多居山之四旁</hi>飛泉<hi>瓊州志昌江在昌化縣城南十里源自五指山至侯村分南北二派</hi>
　<hi>南江西流經赤坎村㑹海潮成港北江繞縣南流西至泥浦與潮相滙經入海</hi>
　　附子由次韻<lb/>
　　夜夢披髪翁騎驎下大荒獨行無與游闖然入我<lb/>
　　堂髙論何崢嶸微言何𣺌茫我徐聽其説未離翰<lb/>
　　墨場平生氣如虹宜不葬北邙少年慕遺文竒姿<lb/>
　　揖昂昂衰罷百無用漸以圓斵方隠約就所安老<lb/>
　　退還自傷<lb/>
<pb n="KR4d0081_WYG_041-12b"/>
馮冼古烈婦翁媪國于兹策勲梁武後開府隋文時三<lb/>
世更險易一心無磷緇錦繖平積亂犀渠破餘疑廟貌<lb/>
空復存碑版漫無辭我欲作銘誌慰此父老思遺民不<lb/>
可問僂句莫予欺犦牲菌雞卜我當一訪之銅鼓壺盧<lb/>
笙歌此送迎詩<lb/>
　廟貌<hi>慎按南史冼夫人卒于隋仁壽初諡誠敬夫人名勝志冼夫人祠在髙州東門外元和郡縣志</hi>
　<hi>隋大業中始開朱崖立十縣又置儋耳臨振二郡而髙州誠敬夫人廟碑髙祖賜夫人臨振縣湯沭邑則</hi>
　<hi>是大業以前已有臨振縣矣唐武徳五年改臨振郡為振州宋開寳五年又改崖州臨振既為夫人湯沐</hi>
<pb n="KR4d0081_WYG_041-13a"/>
　<hi>邑則海南亦當有廟非獨髙州也</hi>犦牲<hi>文苑英華張説宋公遺愛碑頌曰犦牛牲兮菌雞卜神降</hi>
　<hi>福兮公夀考</hi>銅鼔<hi>裴淵廣州記狸獠鑄銅鼓以髙大為貴面濶五尺餘鼔腰隆起或作海魚周回</hi>
　<hi>有蝦蟇十二相對朱輔溪蠻叢笑蠻地多銅鼔如大鐘長筩三十六乳重百餘觔其文多環以甲士中空</hi>
　<hi>無底</hi>壺盧笙<hi>溪蠻叢笑葫盧笙潘安仁賦所云曲沃懸匏汶陽瓠篠皆笙之材也蠻所吹蘆笙亦</hi>
　<hi>匏瓠餘意但列管六與説文十三簧不同耳此説與施注小異故録之</hi>
　　附子由次韻<lb/>
　　佛法行中原儒者恥論兹功施㝠㝠中亦何負當<lb/>
　　時此方舊雜染渾渾無名緇治生守家室坐使斯<lb/>
<pb n="KR4d0081_WYG_041-13b"/>
　　人疑未知酒肉非能與生死辭熾哉吳閩間佛事<lb/>
　　不可思生子多穎悟徳報豈吾欺時俾正法眼一<lb/>
　　出照曜之誰為邑中豪勤誦我此詩<lb/>
沈香作庭燎甲煎紛相和豈若炷微火縈烟嫋<hi>一作嬝</hi>清<lb/>
歌貪人無饑飽胡椒亦求多朱劉兩狂子隕隊如風花<lb/>
本欲竭澤魚奈此明年何<hi>公自注朱初平劉誼欲冠帶黎人以取水沈</hi>
　沈香<hi>注見四十一巻勸農詩下</hi>甲煎<hi>李髙謝臘日口脂面藥啟然之以桂花蘭蘇柔之以辛夷</hi>
　<hi>甲煎</hi>
<pb n="KR4d0081_WYG_041-14a"/>
　　附子由次韻<lb/>
　　憂來感人心悒悒久未和呼兒具濁酒酒酣起長<lb/>
　　歌歌罷還獨舞黍麥力誠多憂長酒易消脱去如<lb/>
　　風花不悟萬法空子如此心何<lb/>
雞窠養鶴髮及與唐人游來孫亦垂白頗識李崖州再<lb/>
逢盧與丁閲世真東流斯人今在亡未遽掩一丘我師<lb/>
吳季子守節到晚周一見春秋末𣺌焉不可求<lb/>
　雞窠<hi>詳見施氏原注引洞微志中</hi>李崖州<hi>唐書李徳裕字文饒穆宗即位擢翰林學士進</hi>
<pb n="KR4d0081_WYG_041-14b"/>
　<hi>中書舍人出為浙西觀察使歴相文宗武宗拜太尉進封趙國公宣宗大中元年貶崖州司户參軍明年</hi>
　<hi>卒年六十三</hi>盧<hi>宋史盧多遜河内人舉進士為翰林學士太平興國初拜中書侍郎平章事與趙普</hi>
　<hi>不協㑹有以多遜交通秦王事聞削官爵并家屬流配崖州卒于流所年五十二</hi>丁<hi>宋史丁謂字公</hi>
　<hi>言長洲人進士甲科累擢知制誥權三司使上㑹計録遷參知政事天禧中冦凖為相尤惡謂謂媒孽其</hi>
　<hi>過凖罷相拜謂中書門下平章事仁宗即位謂潛結内侍雷允恭傳達中㫖及允恭誅降謂分司西京再</hi>
　<hi>貶崖州司户參軍籍其家</hi>
　　附子由次韻<lb/>
　　杜門人笑我不知有天遊光明徧十方咫尺陋九<lb/>
<pb n="KR4d0081_WYG_041-15a"/>
　　州此觀一日成袞袞通法流竿木常自隨何必返<lb/>
　　故丘老耼白髪年青牛去西周不遇闗尹喜履迹<lb/>
　　誰能求<lb/>
城南有荒池瑣細誰復採幽姿小芙蕖香色獨未改欲<lb/>
為中州信浩蕩絶雲海遙知玉井蓮落蕋不相待攀躋<lb/>
及少壯已失<hi>一作矣</hi>那容悔<lb/>
　城南池<hi>名勝志儋州城南有桄榔菴菴前有清水池池中荷花四季不絶臘月尤勝宋知軍陳覺</hi>
　<hi>清水池詩有坡老未須譏瑣細解隨梅菊到冰霜之句</hi>玉井蓮<hi>韓愈詩太華峰頭玉井蓮開花</hi>
<pb n="KR4d0081_WYG_041-15b"/>
　<hi>十丈藕如船</hi>
　　附子由次韻<lb/>
　　耝田種紫芝有根未堪採逡巡嵗月度太息毛髮<lb/>
　　改晨朝玉露下滴瀝投滄海須牙忽長茂枝葉行<lb/>
　　可待夜燒沈水香持戒勿中悔<lb/>
黎山有幽子形槁神獨完負薪入城市笑我儒衣冠生<lb/>
不聞詩書豈知有孔顔翛然獨往來榮辱未易闗日暮<lb/>
鳥獸散家在孤雲端問答了不通歎息指屢彈似言君<lb/>
<pb n="KR4d0081_WYG_041-16a"/>
貴人草莽栖龍鸞遺我古<hi>一作吉</hi>貝布海風今嵗寒<lb/>
　鳥獸散<hi>漢書李陵傳各鳥獸散猶有得脱歸報天子者</hi>古貝<hi>文昌雜録閩嶠以南多木棉采</hi>
　<hi>其花為布號吉貝後讀南史言林邑等國出古貝木其花成對如鵝毳抽其緒紡之以作布與苧不異正</hi>
　<hi>此種也盖俗訛古為吉耳釋氏翻譯名義刼貝即木棉也瓊州志東峱山在文昌縣東一百里此山之形</hi>
　<hi>似猿峱其地多田種藷芋給食緝紡吉貝以為衣方勺泊宅編吉貝即古白㲲布此數處皆以古為吉録</hi>
　<hi>存備考</hi>
　　附子由次韻<lb/>
　　海康雜蠻蜑禮俗久未完我居近閭閻願先化衣<lb/>
<pb n="KR4d0081_WYG_041-16b"/>
　　冠衣冠一有恥其下胡為顔東鄰有一士讀書寄<lb/>
　　賢闗歸來奉親友跬步行必端慨然顧流俗歎息<lb/>
　　未敢彈提提烏鳶中見此孤翔鸞漸能衣裘褐袒<lb/>
　　裼如惡寒<lb/>
　　和陶田舍始春懐古<hi>并引</hi>
　儋人黎子雲兄弟居城東南躬農圃之勞偶與軍使<lb/>
　張中同訪之居臨大池水木幽茂坐客欲為醵錢作<lb/>
　屋予亦欣然同之名其屋曰載酒堂用淵明懐古田<lb/>
<pb n="KR4d0081_WYG_041-17a"/>
　舍作二首<lb/>
退居有成言垂老竟未踐何曽淵明歸屢作敬通免休<lb/>
閒等一味妄想生愧靦<hi>公自注淵明本用緬字今聊取其同音</hi>聊將自知<lb/>
明稍積在家善城東兩黎子室邇人自遠呼我釣其池<lb/>
人魚兩忘反使君亦命駕恨子林塘淺<lb/>
　成言<hi>左傳宋向戍從子木成言于晉</hi>自知明<hi>老子知人者智自知者明</hi>
茅茨破不補嗟子乃爾貧菜肥人愈<hi>一作亦訛</hi>瘦竈閒井常<lb/>
勤我欲致薄少解衣勸坐人臨池作虛堂雨急瓦聲新<lb/>
<pb n="KR4d0081_WYG_041-17b"/>
客來有美載果熟多幽欣丹茘破玉膚黄柑溢芳津借<lb/>
我三畆地結茅為子鄰鴂舌倘可學化為黎母民<lb/>
　　郊行步月作<lb/>
缺月不早出長林踏青㝠犬吠主人怒愧此閭里情怪<lb/>
我夜不歸茜袂窺柴荆雲間與地上待我兩友生驚鵲<lb/>
再三起樹端已微明白露凈原野始覺丘陵平暗蛩方<lb/>
夜績孤螢亦宵征歸來閉户坐寸田且黙耕莫赴花月<lb/>
期免為詩酒縈詩人如布穀聒聒常自名<hi>别本作鳴訛</hi>
<pb n="KR4d0081_WYG_041-18a"/>
　如布穀<hi>後漢書馮衍傳詞如循環口如布穀</hi>
　<hi>按此詩和陶辛丑七月赴假還江陵夜行途中口號韻</hi>
　　和陶庚戌嵗九月中于西田穫早稻<lb/>
蓬頭三<hi>一作二</hi>獠奴誰謂愿且端晨興灑埽罷飽食不自<lb/>
安願治此圃畦少資主游觀晝功不自覺夜氣乃潛還<lb/>
早韭欲爭春晚菘先破寒人間無正味美好出艱難蚤<lb/>
知農圃樂豈有非意干尚恨不持耝未免騂我顔此心<lb/>
茍未降何適不間闗休去復歇去菜食何所嘆<lb/>
<pb n="KR4d0081_WYG_041-18b"/>
　獠奴<hi>杜甫有示獠奴詩又有課𨽻人伯夷辛秀信行等入山斬隂木詩又信行修水筒詩云于斯答</hi>
　<hi>恭敬足以殊殿最此詩起二句正用此</hi>
　　和陶丙辰嵗八月中于下潠田舍穫<lb/>
聚糞西垣下鑿井東垣隈勞辱何時休宴安不可懐天<lb/>
公豈相喜雨霽與意諧黄菘<hi>一作松</hi>養土膏<hi>一作羔</hi>老楮生<lb/>
樹雞未忍便烹煑繞觀日百回跨海得遠信氷盤鳴玉<lb/>
哀茵蔯㸃膾縷照坐如花開一與蜑叟醉蒼顔兩摧頺<lb/>
齒根日浮動自與粱肉乖食菜豈不足<hi>一作好</hi>呼兒拆雞<lb/>
<pb n="KR4d0081_WYG_041-19a"/>
棲<lb/>
　　　　慎按以上十七首皆海南作施氏原本不載<lb/>
　　　　今從新刻本和陶巻中類編于此<lb/>
　　答海上翁<lb/>
山<hi>一作仙</hi>翁不復見新詩疑是河南石壁曦海水豈容鯨<lb/>
飲盡然犀何處覔瓊枝<lb/>
　　　　慎按此詩不解何謂施氏原本不載今從續<lb/>
　　　　補下巻移編<lb/>
<pb n="KR4d0081_WYG_041-19b"/>
　　貧家凈掃地<lb/>
貧家净掃地貧女好梳頭下士晚聞道聊以拙自修叩<lb/>
門有佳客一飯相邀留春炊勿草草此客未易媮慎勿<lb/>
用勞薪感我如薰猶徳人抱衡石銖黍安可廋<lb/>
　晚聞道<hi>莊子早湛于人偽而晚聞大道也</hi>
　　新居<lb/>
朝陽入北林竹樹散疎影短籬尋丈間寄我無窮境舊<lb/>
居無<hi>一作纔</hi>一席逐客猶遭屏結茅得兹地翳翳村巷永<lb/>
<pb n="KR4d0081_WYG_041-20a"/>
數朝風雨涼畦菊發新穎俯仰可卒嵗何必謀二頃<lb/>
　遭屏<hi>本集先生與程全父尺牘云初至僦官屋數椽近復遭迫逐王定國甲申雜記云潭州彭氏子</hi>
　<hi>民隨董必察訪廣西時子瞻在儋州董至雷議過儋彭涕泣曰人人家有子弟董感悟止遣一小使臣至</hi>
　<hi>儋遂有逐出官舍之事</hi>
　　　　慎按施氏原注東坡至儋耳軍使張中請館<lb/>
　　　　於行衙又别飾官舍為安居計朝廷命湖南<lb/>
　　　　提舉常平董必者察訪廣西遣使臣過海逐<lb/>
　　　　出之中坐黜死雷州監司悉鐫秩云云先生<lb/>
<pb n="KR4d0081_WYG_041-20b"/>
　　　　送張中詩有懸知冬夜長之句則張中離儋<lb/>
　　　　必于冬月公之被逐移居當是秋末冬初事<lb/>
　　　　原本編此詩于上巳之後殊失次第今改正<lb/>
　　送昌化軍使張中<hi>一本有罷官赴闕四字</hi>
孤生知永棄末路嗟長勤久安儋耳陋日與雕題親海<lb/>
國此竒士官居我東鄰卯酒無虛日夜碁有達晨小罋<lb/>
多自釀一瓢時見分仍將對牀夢伴我五更春暫聚水<lb/>
上萍忽散風中雲恐無再見日笑談來生因空吟清詩<lb/>
<pb n="KR4d0081_WYG_041-21a"/>
送不救歸裝貧<lb/>
　昌化軍<hi>九域志廣南西路昌化軍唐儋耳昌化郡本朝熈寧六年廢為軍治宜倫縣東至瓊州二</hi>
　<hi>百六十里西至海十里南至崖州四百八十里</hi>
　<hi>按此詩和陶與殷晉安别韻張中平生不詳特以先生故罷官甚至斥死其人可知矣宜送行詩至再至</hi>
　<hi>三惓惓不釋也</hi>
　　再送張中<lb/>
胸中有佳處瘴海不能腓三年無所愧十口今同歸汝<lb/>
去莫相憐我生本無依相從大塊中幾合幾分違莫作<lb/>
<pb n="KR4d0081_WYG_041-21b"/>
往來相而生愛見悲悠悠含山日炯炯留清輝懸知冬<lb/>
夜長不恨晨光遲夢中與汝<hi>一本作無與</hi>别作詩記忘遺<lb/>
　<hi>按此詩和陶王撫軍座送客韻</hi>
　　三送張中<lb/>
留燈坐達曉要與影晤言下帷對古人何暇復窺園使<lb/>
君本學武少誦十三篇頗能口擊賊戈㦸亦森然才智<lb/>
誰不如功名嘆無緣獨來向我説憤懣當奚宣一見勝<lb/>
百聞往鏖皋蘭山白衣挾三矢趁此征遼年<lb/>
<pb n="KR4d0081_WYG_041-22a"/>
　<hi>按此詩和答龎參軍韻</hi>
　　　　慎按以上三首施氏原本皆不載今考据本<lb/>
　　　　題從和陶巻中分編<lb/>
　　次韻子由贈吳子野先生二絶句<lb/>
馬跡車輪滿四方若為閉著<hi>一本作暑訛</hi>小茅堂安<hi>一作仙</hi>心<lb/>
欲捉左元放癡疾<hi>一作絶</hi>還同顧長康<lb/>
江令蒼苔圍故宅謝家語燕集華堂先生笑説江南事<lb/>
只有青山繞建康<lb/>
<pb n="KR4d0081_WYG_041-22b"/>
　江令蒼苔<hi>江淹青苔賦余鑿山楹為室有青苔焉踦屋上生斑駁下布</hi>
　<hi>慎按欒城集康字韻絶句凡三首時子由自雷再徙循州贈吳子野詩也自此以後兩蘇無唱和之什矣</hi>
　　附子由原作<hi>原題云雨中招呉子野先生一絶又答呉和二絶</hi>
　　柴門不出蓬生徑暑雨無時水及堂辟穀賴君能<lb/>
　　作客暫來煎蜜餉桃康<hi>自注循州作</hi>
　　三間浰水小茅屋不比麻田新草堂問我秋來氣<lb/>
　　如火此間何事得安康<lb/>
　　慣從李叟遊都市久伴藍翁醉畫堂不似蘇門但<lb/>
<pb n="KR4d0081_WYG_041-23a"/>
　　長嘯一生留恨與嵇康<hi>自注子野昔與李士寧縱游京師與藍喬同客曾魯</hi>
　　<hi>公家甚久</hi>
　　被酒獨行徧至子雲威徽先覺四黎之舍三首<lb/>
半醒半醉問諸黎竹刺藤稍步步迷但尋牛矢覔歸路<lb/>
家在牛欄西復西<lb/>
總角黎家三四童口吹葱葉送迎翁莫作天涯萬里意<lb/>
谿邊自有舞雩風<lb/>
　吹葱葉<hi>事未詳</hi>
<pb n="KR4d0081_WYG_041-23b"/>
符老風清奈老何朱顔减盡鬢絲多投梭毎困東鄰女<lb/>
換扇惟逢春夢婆<hi>公自注是日復見符林秀才言換扇事</hi>
　　過黎君郊居<lb/>
半園荒草没佳蔬煑得占禾半是藷萬事思量都是錯<lb/>
不如還叩仲尼居<lb/>
　　　　慎按此詩施氏原本不載今從續補下巻移<lb/>
　　　　編于此<lb/>
　　游城東學舍作<lb/>
<pb n="KR4d0081_WYG_041-24a"/>
聞有古學舍竊懐淵明欣攝衣造兩塾窺户無一人邦<lb/>
風方杞夷廟貌猶殷因先生饌已缺弟子散莫臻忍饑<lb/>
坐談道嗟我亦晚聞永言百世祀未補平生勤今此復<lb/>
何國豈與陳蔡鄰永媿虞仲翔絃歌滄海濱<lb/>
　百世祀<hi>史記陳世家盛徳之後必百世祀</hi>
　<hi>按此詩和陶示周續之祖企謝景夷三郎中韻</hi>
　　吾謫海南盡賣酒器以供衣食獨有一荷葉杯工<lb/>
　　製美妙留以自娛乃和淵明連雨獨飲二首<lb/>
<pb n="KR4d0081_WYG_041-24b"/>
平生我與爾<hi>一作我</hi>舉意輒自<hi>一作相</hi>然豈止磁石鐵雖合<lb/>
猶有間此外一子由出處同偏僊晚景最可惜分飛海<lb/>
南天糾纆<hi>别本作纒訛</hi>不吾欺寧此憂患先顧引一杯酒誰<lb/>
謂無往還寄語海北人今日為何年醉裏有獨覺夢中<lb/>
無雜言<lb/>
　磁鐵<hi>抱朴子磁石引鍼大涅槃經磁石去鐵雖逺以其故鐵則隨著</hi>
阿堵不解醉誰歟此頺然誤入無功鄉掉臂嵇阮間飲<lb/>
中八仙人與我俱得仙淵明豈知道醉語忽談天偶見<lb/>
<pb n="KR4d0081_WYG_041-25a"/>
此物真遂超<hi>一作趨</hi>天地先醉醒可還酒此覺無所還清<lb/>
風洗徂暑連雨催豐年牀頭伯雅君此子可與言<lb/>
　無所還<hi>楞嚴經佛告阿難今當示汝無所還地</hi>
　　得鄭嘉㑹靖老書欲于海舶載書千餘巻見借因<lb/>
　　讀淵明贈羊長史詩云愚生三季後慨然念黄虞<lb/>
　　得知千載事上賴古人書次其韻以謝鄭君<lb/>
我非皇甫謐門人如摯虞不持<hi>一作特</hi>兩䲭酒肯借一車<lb/>
書欲令海外士觀經似鴻都結髪事文史俯仰六十餘<lb/>
<pb n="KR4d0081_WYG_041-25b"/>
老馬不耐放長鳴思服輿故知根塵在未免病藥俱念<lb/>
君千里足歴塊猶踟蹰好學真伯業比肩可相如此書<lb/>
久己熟救我今荒蕪顧慚桑榆迫久<hi>一作豈</hi>厭詩書娛奏<lb/>
賦病未能草𤣥老更疎猶當距楊墨稍欲懲荆舒<lb/>
　鄭嘉㑹<hi>慎按先生半月泉題名蘇軾曹輔劉季孫鮑朝懋鄭嘉㑹蘇堅同游元祐六年三月十一</hi>
　<hi>日刻石在湖州徳清縣慈相寺中余家有榻本詩題中所謂鄭㑹嘉當即嘉㑹之訛今從石刻改正本集</hi>
　<hi>又有與鄭嘉㑹尺牘云此中枯寂殆非人世然居之甚安況諸史滿前甚可與語者也著書則未暇日與</hi>
　<hi>小兒編排齊整之以須異日歸之左右也正謝其借書事故備録之</hi>病藥<hi>傳燈録道吾和尚一缽歌</hi>
<pb n="KR4d0081_WYG_041-26a"/>
　<hi>藥是病病是藥到頭兩事都抛却</hi>伯業<hi>三國志山陽太守袁遺與袁術等同時起兵裴松之注云</hi>
　<hi>遺字伯業紹從兄張超常薦其包羅載籍綜練百氏求之今日邈焉寡儔魏太祖稱長大而能勤學者惟</hi>
　<hi>吾與袁伯業耳</hi>
　<hi>按程鉅夫雪樓集跋東坡帖云蘇公坐謫時有在都城見叔黨而障面者及遷儋耳鄭嘉㑹靖老乃能以</hi>
　<hi>海舶載書千餘巻為借亦可嘉已公和淵明贈羊長史詩以謝之千載而下知有靖老士烏可不自附于</hi>
　<hi>青雲哉此帖言所借書收掌如法前輩借人書籍愛䕶如此皆盛徳事</hi>
　　和陶五月旦日作和戴主簿<lb/>
海南無冬夏安知嵗將窮時時小搖落榮悴俯仰中上<lb/>
<pb n="KR4d0081_WYG_041-26b"/>
天信包荒佳植無由豐鉏耰代<hi>一作待訛</hi>肅殺有擇非霜風<lb/>
手栽蘭與菊侑我清宴終擷芳眼已明飲酒腹尚沖草<lb/>
去土自隤井深牆愈隆勿笑一畆園蟻垤齊衡嵩<lb/>
　包荒<hi>易泰卦九二包荒用馮河疏云體健居中而用乎泰能包含荒穢受納馮河者也</hi>
　　和陶怨詩楚調示龎主簿鄧治中<lb/>
當歡有餘樂在戚亦頺然淵明得此理安處故有年嗟<lb/>
我與先生所賦良竒偏人間少宜適惟有歸耘田我昔<lb/>
墮軒冕毫釐真市㕓困來卧重裀憂媿自不眠如今破<lb/>
<pb n="KR4d0081_WYG_041-27a"/>
茅屋一夕或三遷風雨睡不知黄葉滿枕前寧當出怨<lb/>
句慘慘如孤烟但恨不早悟猶推淵明賢<lb/>
　　　　慎按以上六首施氏原本皆不載以本詩考<lb/>
　　　　之確是南海秋冬作今從新刻和陶巻中編<lb/>
　　　　次于此<lb/>
　　倦夜<lb/>
倦枕厭長夜小窻終未明孤村一犬吠殘月幾人行衰<lb/>
鬢久己白旅懐空自清荒園有絡緯虛織竟何成<lb/>
<pb n="KR4d0081_WYG_041-27b"/>
　絡緯<hi>炙轂子雜錄莎雞古今注一名促織一名絡緯</hi>
　　用過韻冬至與諸生飲酒<hi>公自注符吳皆坐客其餘皆即事實録也</hi>
小酒生黎法乾糟瓦盎中芳辛知有毒滴瀝取無窮凍<lb/>
醴寒初泫春醅暖更饛華夷兩尊合醉笑一歡同里閈<lb/>
峩山北田園震澤東歸期那敢説安訊不曾通鶴鬢驚<lb/>
全白犀圍尚半紅愁顔解符老壽耳鬬吳翁得穀鵝初<lb/>
飽亡猫鼠益豐黄薑收土芋巻耳斫霜叢兒瘦緣儲藥<lb/>
奴肥為種松<hi>疑當作菘</hi>頻頻非竊食數數尚乗風河伯方夸<lb/>
<pb n="KR4d0081_WYG_041-28a"/>
若靈媧自舞馮歸途陷泥淖炬火燎茅蓬膝上王文度<lb/>
家傳張長公和詩仍醉墨戲海亂羣鴻<lb/>
　小酒<hi>宋史食貨志廣南東西路自春至秋酤成即鬻謂之小酒臘釀候夏而出謂之大酒</hi>生黎<lb/>
　法<hi>太平寰宇記瓊儋之俗呼山嶺為黎人居其間號曰生黎釀酒不用麯糵有木曰嚴樹取其皮葉𢷬</hi>
　<hi>後清水浸之以粳釀和之香甚能醉人又有石榴亦取花葉和釀醖之數日成酒熟則以竹筒吸之</hi>符<lb/>
　老<hi>即符林秀才</hi>吳翁<hi>即吳子野時訪/先生于海外</hi>巻耳<hi>本集蒼耳録云一名羊負來詩</hi>
　<hi>謂之巻耳疏謂之枲耳俗謂之道人頭海南無藥惟此生舍下</hi>
　　縱筆三首<lb/>
<pb n="KR4d0081_WYG_041-28b"/>
寂寂東坡一病翁白須<hi>一作頭</hi>蕭散滿霜風小兒誤喜朱<lb/>
顔在一笑那知是酒紅<lb/>
　<hi>按冷齋夜話引山谷語云不易其心而造其語謂之換骨法規撫其意而形容之謂之奪胎法白居易詩</hi>
　<hi>云醉貌如霜葉雖紅不是春東坡兒童誤喜朱顔在一笑那知是酒紅此所謂奪胎法也</hi>
父老爭看烏角巾應緣曾現宰官身溪邊古路三叉口<lb/>
獨立斜陽數過人<lb/>
　烏角巾<hi>杜甫詩錦里先生烏角巾</hi>現宰官身<hi>法華經妙音菩薩現種種身處處為衆生</hi>
　<hi>説是經典或現居士身或現宰官身又普門品云應以宰官身得度者即現宰官身而為説法</hi>
<pb n="KR4d0081_WYG_041-29a"/>
　<hi>按春渚録云東坡與山谷同見清老清語坡前身為五祖戒和尚故嶺外詩云應緣曾現宰官身豈真戒</hi>
　<hi>禪師後身耶</hi>
北船不到米如珠醉飽蕭條半月無明日東家當祭竈<lb/>
隻雞斗酒定膰吾<lb/>
　　夜燒松明火<lb/>
嵗暮風雨交客舍悽薄寒夜燒松明火照室紅龍鸞快<lb/>
燄初煌煌碧烟稍團團幽人忽富貴蕙<hi>一作繐</hi>帳芬椒蘭<lb/>
珠煤綴屋角香<graphic n="KR2215" url="https://raw.githubusercontent.com/kanripo/KR-Gaiji/master/images/KR2215.png" mimeType="image/png"/>流銅槃<hi>公自注<graphic n="KR2215" url="https://raw.githubusercontent.com/kanripo/KR-Gaiji/master/images/KR2215.png" mimeType="image/png"/>松瀝也出本草注</hi>坐看十八公俯<lb/>
<pb n="KR4d0081_WYG_041-29b"/>
仰灰燼殘齊奴朝爨蠟萊公夜長嘆海康無此物燭盡<lb/>
更未闌<lb/>
　松明火<hi>本集雜記一條云海南多松己卯蠟月二十三日墨竈火發幾焚屋遂罷作墨大小五百</hi>
　<hi>丸餘松明一車仍以照夜</hi>
　<lb/>
　<lb/>
　<lb/>
　蘇詩補註巻四十二<lb/>
</p>
<p>
</p>
  </div>
</body>
</text>
</TEI>
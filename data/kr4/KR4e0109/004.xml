<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類博稿巻四</head> <lb/>
    <p>
<pb n="KR4e0109_WYG_004-1a"/>
欽定四庫全書<lb/>
　類博稿巻四<lb/>
　　　　　　　　　　　　　明　岳正　撰<lb/>
　　序十三首<lb/>
　　　送楊孟平序<lb/>
序曰黄頡淪而鳥文蕪矣歴數千載間變而為大篆小<lb/>
篆為分𨽻為行為草不翅數體古文為之㡬冺其僅存<lb/>
者又重之以後世之誤誤於俗誤於鑿誤於妄改於私<lb/>
<pb n="KR4e0109_WYG_004-1b"/>
説於忌諱固不一端嗟夫能不為六經悼乎夫六經古<lb/>
文也古文不明六經烏乎明哉秦漢以還其欲埤益古<lb/>
文者有蒼頡訓詁三蒼埤蒼廣蒼訓纂説文字林字苑<lb/>
書苑字統之類出焉是非無功也然書愈出則文愈晦<lb/>
豈其人自為書家自為學之故邪四明楊孟平世攻篆<lb/>
籕慨然以字學為任嘗曰古文之不明也乆矣我將以<lb/>
我所得考偏傍辯俗正訂誤謬黜浮偽集諸人長成一<lb/>
家書以扶樹道教顧縻於役而力焉未逮也今年孟平<lb/>
<pb n="KR4e0109_WYG_004-2a"/>
拜官南京印使印使之職所以同天下之文者也吾用<lb/>
是知孟平之志果將有成而古文之明有待也孟平戒<lb/>
行酌以為賀又從而致私囑曰書成幸以寄我<lb/>
　　　延從吉拜浙江都司經歴序<lb/>
談者曰國家承平近百年文徳之化溢乎四海而閩越<lb/>
之醜狙武功之馳<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>脱羈逸以跳梁躑躅於山林海島<lb/>
之間有以也使環衛之吏簡其士馬精其器械闗險固<lb/>
而防禦周彼雖狂猘無以施其蠆蠚所謂濳驅暗讋其<lb/>
<pb n="KR4e0109_WYG_004-2b"/>
奸者也不爾之慮俟其有警乃起而為之圖不亦晚乎<lb/>
又曰為今之計方鎮之將卒難得人藉其名號以令於<lb/>
下誠得智計之士如范孟博之於宗資岑公孝之於成<lb/>
縉其於盗賊乎何有正統某年廣陽延從吉以鄉進士<lb/>
謁選天官量材知知其習於濟時之䇿也擢浙江都指<lb/>
揮使司經歴盖都指揮使司者軍政之領而經歴者實<lb/>
幕典之尊也浙江之境腹百粤而股肱七閩七閩之盗<lb/>
方㟮然崛起僭名號置官屬以轉刼州縣熾熖未㓕而<lb/>
<pb n="KR4e0109_WYG_004-3a"/>
浙越之蠢間示乘風而嘯栗豈非其功業建立之時乎<lb/>
夫盤根錯節斯足以分别銛利鷙悍之獸衆人之所怯<lb/>
卞莊馮婦方喜其得遇而爭攖之才與器固不同也况<lb/>
從吉長長京師游藝侯泮陟鄉貢士與予同游太學者<lb/>
㡬十年其所見聞知識稱為通材可也况其乃祖喜由<lb/>
臨漳尹承中都留守事軍旅之政得之家學其所以成<lb/>
范岑之功以副談者之望固可俟矣<lb/>
　　　都門别意詩序<lb/>
<pb n="KR4e0109_WYG_004-3b"/>
别不足道也壯夫不言别别而有意必有以也夫自桑<lb/>
弧蓬矢之禮作而别為丈夫之常故抱被入直顧婢子<lb/>
語不能休者君子譏之然人有同類以義而聚以道而<lb/>
求以心而契所頼者相資而成相觀而化相容與而樂<lb/>
一旦有彼此之適在進修者無以考徳而徴行則孰與<lb/>
切磋在事功者無以並興而偕作則孰與有濟在心志<lb/>
者不能莫逆而忘嫌則孰與安生是以不能無離羣去<lb/>
偶之思也是故梁山烝民之雅作於周河梁驪駒之典<lb/>
<pb n="KR4e0109_WYG_004-4a"/>
作於漢南浦之歌作於齊陽闗之調作於唐夫功徳如<lb/>
吉甫豪傑如李陵文采如江淹王維豈區區為兒女子<lb/>
態者何不安其常如此哉其所存雖有大小之殊然各<lb/>
有意也鄉貢進士劉寅仲今年舉禮部乙榜自以為未<lb/>
足將欲豁襟抱廣聞見有慕乎太史公之逰也維揚實<lb/>
父母之邦先壠在焉展祭之暇則凡太行之髙碣石之<lb/>
雄吕梁之險淮濟之深長江之大又皆足以沃目而厭<lb/>
心者於是白於親告於友朋僕夫介李征馬在秣諸與<lb/>
<pb n="KR4e0109_WYG_004-4b"/>
逰者知其不可遏而留也於是作為歌詩凡若干首邀<lb/>
予為序予觀其所為詩皆取乎烝民梁山之意不但如<lb/>
漢齊以下所作諸君又以義而聚以道而求以心而契<lb/>
非徒别者也故以是發作者之意<lb/>
　　　九日感懐詩序<lb/>
人之於憂樂有可已者有不可已者可已者以人非憂<lb/>
樂之真也不可已者以天憂樂之真也九日感懐之作<lb/>
其憂樂之不可已者乎吾友姑蘓陳君緝熈家素儒者<lb/>
<pb n="KR4e0109_WYG_004-5a"/>
乃先君嘗坐累謫戍邉海竟殁配所緝熈慮非立身顯<lb/>
名固不足以致養其母樂其昆季昭盖其考之不幸於<lb/>
是别母弟於盖牟流離蕩析辛勤來歸依舅氏太常少<lb/>
卿王公而學焉正統九年甲子用試於有司遂與計偕<lb/>
比進禮部得校官辭不就乃卒業太學槐黄之後九日<lb/>
歘來坐圜堵以聽簡書於斯時也感時序之易流歎年<lb/>
齡之將邁抑欝懣結之懐其能已乎是故風木勢變而<lb/>
死者弗作可憂也時命方蹇而生者弗顯可憂也鶺鴒<lb/>
<pb n="KR4e0109_WYG_004-5b"/>
載分而足弟弗守可憂也標梅云實而伉儷弗時可憂<lb/>
也憂於心宣於聲音成於言辭暢於節奏而為歌詩亦<lb/>
固宜矣嗟夫世之人未嘗無憂樂也窮則慽慽於貧賤<lb/>
達則衎衎於富貴所以為憂樂者率以人也可已者也<lb/>
非憂樂之真也乃若憂以天樂必亦以天致憂樂於不<lb/>
可已之真如緝熈者㡬何人哉然則君子之讀是詩也<lb/>
當知緝熈之憂樂知緝熈之憂樂果天也真也不可已<lb/>
也則亦當知緝熈之為人矣詩以杜子羙詩四句為韻<lb/>
<pb n="KR4e0109_WYG_004-6a"/>
韻各八句凡廿有八章從而和之者又若干焉後之繼<lb/>
其聲者不與也正統丁卯冬十月望日比舍生岳正序<lb/>
　　　夀吳景嚴翁八袠序<lb/>
善養生者莫如老莊莊生論衛生之經也大都忘富貴<lb/>
遺情欲外形骸而任真尚適逍遥委蛇同波於物則形<lb/>
全精復與化推移而夀考矣信哉訹富貴則心動恣情<lb/>
慾則心蠧飾形體則心慼一有所著則其心受傷而不<lb/>
得其所矣心既不得其所將以偽泪真以拘害適安能<lb/>
<pb n="KR4e0109_WYG_004-6b"/>
同波於物與化推移也邪故曰忘富貴遺情欲外形骸<lb/>
者非知是道者不能也吾姻家吳翁景嚴世居都城為<lb/>
大興著姓頎身蒼髯若厲而温望之修乎若喬松勁栢<lb/>
獨立乎嵗寒之表者也少丁艱虞嘗與母弟誓各立業<lb/>
後皆有成翁獨推與二子容斌而理之二子之才既皆<lb/>
足辦承顔順色雅副本懐遂於婚嫁之後不闗世務閉<lb/>
户危坐焚香習静時或登髙舒嘯臨流興嘆景與意㑹<lb/>
輙徘徊容與莫測所涯以是占之非與予所謂善養生<lb/>
<pb n="KR4e0109_WYG_004-7a"/>
者類哉乃今年六月廿有九日值翁初度屈指甲子盖<lb/>
八十年康强精健纔如少壯方來之算詎可量也凡我<lb/>
姻黨置酒稱賀竊原翁之所以得夀者果非富貴情欲<lb/>
形骸之累以戕賊其性靈而又得夫賢子孫以副厥意<lb/>
者書之使後之人知翁之夀非幸而致也<lb/>
　　　送張鳴玉詩序<lb/>
軍法必世繼繼絶以嫡嫡絶以支支絶以同姓不奉上<lb/>
詔㫖不得遽自免免者非國戚黨必左右大臣不爾亦<lb/>
<pb n="KR4e0109_WYG_004-7b"/>
親幸眷愛最貴重者不戚黨不左右大臣不親幸眷愛<lb/>
最貴重者冠方冠被褐布衣徒馮其所脩掉三寸之舌<lb/>
談笑而免焉此其人也顧不可常乎哉張生名珩字鳴<lb/>
玉世居錢塘錢塘人有軍於黔者絶世無繼有司以鳴<lb/>
玉父為同姓當徃鳴玉曰奈何有親不得朝夕繼養乃<lb/>
令坐苦萬里戍邪請代以行主者以故事育徳郡膠者<lb/>
不必遽遣貢于大司馬大司馬上于天子天子若曰昔<lb/>
者明王立賢無力尚旁求俊彦於汚賤而致㧞擢焉顧<lb/>
<pb n="KR4e0109_WYG_004-8a"/>
可重辱吾士而納之尺籍哉詔近臣試其藝詔大司馬<lb/>
去其籍詔黔守臣罷其役生乃得復故膠卒業待用嘗<lb/>
與游者樂生兹舉之盛相與送之作為歌詩圖其大意<lb/>
彚次為書謂正宜序所以作者之故正不佞竊頌天子<lb/>
之徳喜儒者之足貴而著士之所脩果不相負如是也<lb/>
於是乎書<lb/>
　　　贈陳景常序<lb/>
妻亡而不再娶禮乎曰非禮之經禮之權也男子生而<lb/>
<pb n="KR4e0109_WYG_004-8b"/>
願為之有室將以傳繼嗣奉宗廟是固不可以不娶娶<lb/>
而不幸或亡則為之原情制服服盡而再娶焉不如是<lb/>
則繼嗣不傳宗廟莫奉亦君子之不得已者禮之經也<lb/>
娶矣或中道而䘮或垂世而逝不獨有子也而又有孫<lb/>
不獨有孫而又衆且賢也如是而復娶不幸而遇不肖<lb/>
之妻其不至於虐孤遺間骨肉産蕩而家破者不已焉<lb/>
然則繼嗣不絶宗廟有承與其再娶以亂吾家孰與不<lb/>
娶以全吾美此禮之權也西安陳君景常者家富而睦<lb/>
<pb n="KR4e0109_WYG_004-9a"/>
景常嘗娶於馮生二子曰志曰意而馮以疾卒景常為<lb/>
之制服服已而誓不復娶有勸之者輙曰妻妾之奉人<lb/>
情也吾非惡此而逃之然髙宗賢君也而以之逐孝已<lb/>
吉甫賢臣也而以之殺伯竒或出於人之所不意吾所<lb/>
以上法曽子而下從王駿者殆以此也况吾二子者甘<lb/>
㫖之奉嘗足吾安之而不知其勞諸孫之繼嗣者又森<lb/>
然未艾而烝嘗者之有其人也又何必急於自奉而忘<lb/>
利害之或然者哉今若干年矣夫富者心易蕩壯者慾<lb/>
<pb n="KR4e0109_WYG_004-9b"/>
易生若景常者當壯年處富家而不事再娶非達禮之<lb/>
經而以權行之者能是乎哉李穆氏者其親友也謂予<lb/>
言固足以彰其羙而請於予君子樂與人為善則予言<lb/>
固有不可已者也<lb/>
　　　日新齋詩序<lb/>
齋而有名非古也而又咏謌之以詩可乎曰可也舜登<lb/>
歌於堂禹書砥柱湯銘盤盂武王記丹書於席之四端<lb/>
周人於几於鑑於杖於帯於履屨於鼎釜於觴豆於户<lb/>
<pb n="KR4e0109_WYG_004-10a"/>
牖於弓劒戈矛莫不有箴衛武公耄矣在輿有旅賁之<lb/>
規位宁有官司之典倚几有誦訓之諫居寢有䙝御之<lb/>
箴臨事有瞽史之道宴居有師工之誦徴是而為之齋<lb/>
有名名有詩以發其義而因之以自儆也又何過哉延<lb/>
陵朱生世昌者善慶翁之孫維吉甫之仲子也資性明<lb/>
敏踔絶而莊齒雖弱冠屹有成人之望嘗擇所居之勝<lb/>
别為小齋羅以經籍環以圖史旦暮從事於中以藏修<lb/>
其業取尚書之義題曰日新示自勉也朝士大夫之能<lb/>
<pb n="KR4e0109_WYG_004-10b"/>
言者多為詩歌以相勵其勤大篇鉅章炳乎其文婉乎<lb/>
其義渢渢乎其可諷而玩也嗟夫處於齋顧其名誦其<lb/>
詩而繹其義固宜惕然於懷兢兢自圖而不敢以怠心<lb/>
乘之也夫為學而不敢有所怠則終始如一得日新之<lb/>
道矣雖聖賢之域可闖而至矣况於功名爵位之餘哉<lb/>
陶侃曰禹聖人尚惜寸隂吾輩當惜分隂是則舜湯武<lb/>
之聖衛武公之賢且老皆可推而儆也文昌之為是圖<lb/>
也不亦宜乎少司成梅菴先生與善慶甫有鄉曲之好<lb/>
<pb n="KR4e0109_WYG_004-11a"/>
喜故人之有後者若是既為之次其篇彚而成帙又命<lb/>
其門人岳正序而歸之正序<lb/>
　　　贈李景淵登鄉進士序<lb/>
古稱燕趙多豪傑之士自三代以還歴漢唐宋以其道<lb/>
德文章功業名世者可稽也或千里而一人或數世而<lb/>
僅見未聞聮肩以立接趾而進者其故何邪若吾漷也<lb/>
襟上谷帯滄景灤潞環於左恒岱峙其西奄全燕之腹<lb/>
心而有之自㓂征東之外所謂道德文章者略無其人<lb/>
<pb n="KR4e0109_WYG_004-11b"/>
其又何邪謂山川不足以鍾人之秀而岳降申甫渉於<lb/>
誕謂土地不足以宜物之材而禹别貢賦㡬於誣嗚呼<lb/>
孔孟生而鄒魯之賢盛程水作而閩洛之儒起鼔舞於<lb/>
前者既有其人而其勢不得不興起於後故曰相觀而<lb/>
善之謂摩者此之謂也漷之著姓曰李氏其曰濬字景<lb/>
淵者又李氏之彦也始予遊邑庠庠子弟如景淵輩皆<lb/>
願與予游景淵又嘗質其所疑於予是於予尤厚者也<lb/>
自予預鄉薦及進士第入翰林十三年為五科科不乏<lb/>
<pb n="KR4e0109_WYG_004-12a"/>
人乃今科鄉貢則景淵是也景淵素負氣任義好談論<lb/>
古今人事業時時有激烈之聲盖其村固豪宕者目予<lb/>
數軰登臺閣列部寺以自致心實好慕砥礪磨淬不少<lb/>
懈惰又得今翰林編修吕公為之師故其學愈進業愈<lb/>
成挾之進取一舉而售也同盟之士謂科目者實網羅<lb/>
豪傑之具景淵於是選而負有豪傑之名必與古之豪<lb/>
傑自處他日第進士官樞要而不大其功豐其業不止<lb/>
也宜有以贈而推予以辭予故述吾漷人古嗇今盛之<lb/>
<pb n="KR4e0109_WYG_004-12b"/>
由以為景淵勉則凡吾同盟而未進者未必不因之以<lb/>
儆也<lb/>
　　　送邱仲興歸嶺南詩序<lb/>
仁者不必夀賢者不必貴古有斯言也使斯言之果行<lb/>
則天理㡬乎熄矣作者唱於前繼者和於後從旁而證<lb/>
之者又拾夫跖蹻孔顔而為之辭不至於蘧廬宇宙灰<lb/>
木心形糟粕仁義而不止嗚呼人定者勝天天定亦能<lb/>
勝人㣲斯言吾見其誣天枉人相率而為盪㓕之歸也<lb/>
<pb n="KR4e0109_WYG_004-13a"/>
乆矣吾友邱仲興嶺南之進士也甲子之秋以有司首<lb/>
薦進於春官得乙榜輙辭不就盖吞舟之鱗必洪濤巨<lb/>
浪始可以揚鼓其鬐鬛而尋常之溝壑有不能容者毋<lb/>
足恠也於是薄遊太學友天下之善得麗澤之益為多<lb/>
再舉而再屈焉議者謂其抱髙世之見擅逸倫之才之<lb/>
行立要津挶取青紫宜如俯拾芒芥顧乃徘徊逡廵抑<lb/>
而弗升虎豹之炳蔚未彰而章縫之服緇如也豈天道<lb/>
之信乖邪所謂貴夀者真不可必也抑惡知禍福倚伏<lb/>
<pb n="KR4e0109_WYG_004-13b"/>
得失乘除者乃大道之常哉或者天将玉吾仲深於大<lb/>
成如孟氏所謂授以大任而先困苦之以増益其所未<lb/>
至焉者但未能逆知之耳儒者如屈平柳子厚劉夢得<lb/>
之徒咸有天問天説天論之辭子厚夢得不足道也如<lb/>
屈子之忠憤亦假天而洩之吾恐仲深於此有不能忘<lb/>
情於天者也仲深將南歸瓊山省二親於故里所與厚<lb/>
者各為詩以宣其懐吾因推天人之理而為序以暢之<lb/>
　　　贈洪君景隆僉憲湖廣序<lb/>
<pb n="KR4e0109_WYG_004-14a"/>
刑科給事中洪君景隆初以諸生釋褐法従受命惟謹<lb/>
逺近咸宜以才進也厥既莅位功與職符維父母妻允<lb/>
膺顯封以徳召也今年之夏洊被寵推僉憲湖南爵位<lb/>
尊要以名陟也其同好者慶鴻漸之愈盛念馬暌之暫<lb/>
違乃以紀事之辭屬予予不敏何足以當之雖然授簡<lb/>
實録以寄勸戒者史氏職也予奚辭乎今夫國家之官<lb/>
人也於法從郎署之賢簡其敭歴既乆聞望兼著又必<lb/>
得廷大臣推而揚之無異同者然後得以貳藩臬統治<lb/>
<pb n="KR4e0109_WYG_004-14b"/>
外諸侯之理以當一面之寄是故其位尊其職專其任<lb/>
重且要宜其所選必如是慎也然而以賢而得者其行<lb/>
或不掩以能而得者其才或不勝以名而得者其實或<lb/>
不副是以公卿之位屡虗而褒擢之典常滯者豈善始<lb/>
者不必善終邪抑有之而<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>嫉者不能容而拒之也夫<lb/>
軋乎名位之未達必黽勉惕勵以為富貴之媒能不肆<lb/>
意放情於盈滿之餘乎捐志節縱逸欲不能以収功名<lb/>
之髙價也亦其勢使之然耳經曰禄不期驕位不期侈<lb/>
<pb n="KR4e0109_WYG_004-15a"/>
豈不信哉今洪君輟法従以紀綱方岳之政自卑而升<lb/>
髙有有大用之榮違内以補外不無離羣之戚因其榮<lb/>
戚而為之憂喜者人之情也嗟乎榮與辱對去與来因<lb/>
喜其榮必憂其或辱惜其去必兾其復来辱必務去而<lb/>
思進於愈榮去不茍肆而志期於来復此僚友之至情<lb/>
贈言者之本意也<lb/>
　　　送王徳夫分教新喻序<lb/>
匡衡由文學以相漢楊伯起位三事而升自講道賈逵<lb/>
<pb n="KR4e0109_WYG_004-15b"/>
鄭𤣥之徒皆教授焉以遺其芳於百代然則師儒之職<lb/>
何負於士而士苦厭為之哉吾之為道果不足以觧人<lb/>
之惑應人之叩成人之德達人之才於是乎遜之而不<lb/>
敢居辭之以不必就度力計分斯其宜矣乃若慕榮進<lb/>
羞恬退逃澹泊趍勢炎舍吾弦誦爼豆之委蛇而甘心<lb/>
乎簿書期㑹之冗長徒養其身以梁肉文繡之倩美而<lb/>
不顧夫罪辜勞瘁之斧斤以戕伐其性靈是急得失於<lb/>
目前眩榮辱於頃刻而無逺大之永圖者也若夫修吾<lb/>
<pb n="KR4e0109_WYG_004-16a"/>
身適吾志安居所寓以聽吾定命于天匡楊之位賈鄭<lb/>
之名初不吾覬譬若睫不離目影不違形亦不能舍吾<lb/>
而他適耳此則君子之自待也若王君德夫其以君子<lb/>
自待者歟德夫名讓錢塘之士族胄也遊學郡庠丁卯<lb/>
之秋用所學膺鄉薦来登太學而所得益富今年春試<lb/>
於南省得乙榜慨然就之拜訓導於臨江之新喻其信<lb/>
其道足以模範乎後進者歟其能修其身順適其志安<lb/>
其所寓以聽其命於天者歟其不汲汲乎爭得失擇利<lb/>
<pb n="KR4e0109_WYG_004-16b"/>
達於目前者歟嗚呼進可以致輔相退可以流聲名者<lb/>
吾於徳夫見之矣或曰彼顯當時而後世者匡楊楊賈<lb/>
鄭而下世不多数也而子以為稱不㡬於迂且誣乎曰<lb/>
吾所謂君子者居約而㤗用詘為信如金之處煆而玉<lb/>
之藏山也挺正色於烈熖騰神光於頑璞亦烏得而禦<lb/>
之彼移於位溺於養甘於暴棄而不知以自振塊然儕<lb/>
草木而同腐者衆人之常也徳夫有君子之容必有君<lb/>
子之節吾安得以庸衆人待之哉<lb/>
<pb n="KR4e0109_WYG_004-17a"/>
　　　贈歸徳衛指揮同知熊君序<lb/>
晉作中軍謀元帥於趙衰而郤縠之進實以閲禮樂而<lb/>
敦詩書之懿是舉也雖足以仰髙景行於百代而不能<lb/>
以祛兵家之惑黜仁義尚詐力孫吳之𢾗也徐偃不忍<lb/>
閫其民而走死成安泜水之辱置竒而任正建牙分閫<lb/>
之徒徃徃藉口而譏笑殊不知非禮樂詩書之罪抑不<lb/>
善用禮樂詩書者之罪也是故御軍以嚴撫軍以仁使<lb/>
軍以義料敵以智克敵以勇服敵以信稱善陳者能出<lb/>
<pb n="KR4e0109_WYG_004-17b"/>
於此乎不出乎此而譏禮樂笑詩書以為迂者雖得必<lb/>
失雖成必敗雖强必弱又安恠其終鮮良將於天下後<lb/>
世哉嗟乎有文事者必有武備尼父之談信矣始予奉<lb/>
使荆襄取道睢陽訪張許之遺烈而郡主將江陵熊君<lb/>
之子曰振者以予妻黨趙千户遜謁我於傳舍與之坐<lb/>
而詢之其器宇言論藹然禮樂詩書之著也今年冬乃<lb/>
翁以疾謝事而振廕為歸徳衛指揮同知遜方宿衛京<lb/>
師請予製辭為贈予惟古之名將得吾儒之糟粕猶足<lb/>
<pb n="KR4e0109_WYG_004-18a"/>
以掀閎其事業振播其聲光而燁燁於今後又况於周<lb/>
旋乎禮樂詩書之間者哉振也席有累世之業遭國家<lb/>
求將之時茍得志焉宜以古之善用禮樂詩書者為法<lb/>
其毋使談兵者藉口而譏笑可也<lb/>
　<lb/>
　<lb/>
　<lb/>
　<lb/>
<pb n="KR4e0109_WYG_004-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類博稿巻四<lb/>
</p>
<p>
</p>
  </div>
</body>
</text>
</TEI>
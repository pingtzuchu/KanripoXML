<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類博稿巻三</head> <lb/>
    <p>
<pb n="KR4e0109_WYG_003-1a"/>
欽定四庫全書<lb/>
　類博稿巻三<lb/>
　　　　　　　　　　　　　明　岳正　撰<lb/>
　　雜言五十二首<lb/>
　　　雜言上<lb/>
太初者理之始也太虚者氣之始也太素者象之始也<lb/>
太一者數之始也太極者兼理氣象數之始也<lb/>
夫道縱為經横為緯經常也緯變也常者能一能一故<lb/>
<pb n="KR4e0109_WYG_003-1b"/>
正正故大大所以公也變者不一不一或偏偏必小小<lb/>
所以私也故君子之道正而大大而不能不公百家之<lb/>
説偏而小小而不能不私守經以用緯者君子之道也<lb/>
本經以致緯者百家之説也若夫二氏則操緯以遡經<lb/>
夫操緯以遡經者逆也守經以用緯者順也本經以致<lb/>
緯者曲也曲者不得不私逆者不得不倍順者不得不<lb/>
公公私不兩立逆順不同科外百家闢二氏勢也毋怪<lb/>
乎其然也<lb/>
<pb n="KR4e0109_WYG_003-2a"/>
數五也而皇極經世以四為用法先天也非不用五五<lb/>
所以用四也五神也四形也神之妙不可知不可見而<lb/>
常主宰乎四也<lb/>
魂少陽也静與物交而成夢魄少隂也動與物合而為<lb/>
祟意藏於脾而常静感而後應應則出傳於肝是為魂<lb/>
傳而至於心則極矣極則無所不知無所不能故謂之<lb/>
神神也者不能常動也動極必静静則入入而歸於肺<lb/>
是名魂歸而至於腎則極矣極則無所與知無所與能<lb/>
<pb n="KR4e0109_WYG_003-2b"/>
復藏於脾矣<lb/>
先天者理而氣者也後天者氣而理者也天氣也人氣<lb/>
之氣也氣也不能以違理而氣之氣者安得違氣而不<lb/>
有以奉其運乎<lb/>
氣顯象象形也理分數數神也神因數而虚數因理而<lb/>
著理因形而寓形因象而成知乎此則知易矣<lb/>
醫者死生寄焉學者之心主於愛愛仁之用也非仁之<lb/>
術乎周其用者或寡矣其失也不亦虛乎巫者鬼神交<lb/>
<pb n="KR4e0109_WYG_003-3a"/>
焉學者之心主於敬敬禮之要也非禮之方乎盡其敬<lb/>
者或憂矣其失也不亦偽乎兵所以定暴亂也學者之<lb/>
心主於制制義之施也非義之技乎當其施者或寡矣<lb/>
其失也不亦詐乎卜所以决嫌疑也學者之心主於明<lb/>
明智之體也非智之數乎通其明者或寡矣其失也不<lb/>
亦妄乎夫醫神農作之矣巫周公官之矣兵黄帝謀之<lb/>
矣卜伏羲教之矣謂之方技術數者非其流之罪乎按<lb/>
磨道引服食醫之流也祭醮符籙呪咀巫之流也刑名<lb/>
<pb n="KR4e0109_WYG_003-3b"/>
縱横遊俠兵之流也䜟緯堪輿禄命卜之流也其流愈<lb/>
分則其去道愈逺矣<lb/>
首耳目口鼻舌外也上也兩手兩足外也下也心肝脾<lb/>
肺腎内也上也膽胃大腸小腸膀胱三焦内也下也耳<lb/>
肺之表也目肝之表也鼻心之表也口腎之表也首脾<lb/>
之表也五者天屬也天輕清成象親乎上故所入者亦<lb/>
輕而清目之所入者五色也耳之所入者五聲也鼻之<lb/>
所入者五氣也口之所入者五味也而首無所入以耳<lb/>
<pb n="KR4e0109_WYG_003-4a"/>
目口鼻之入為入猶脾無所專兼統五臟而為臟者也<lb/>
竅隂也其數十而用九者指陽也其數十其一無名而<lb/>
附於中隂陽各虗其一也天數五地數五十者天地之<lb/>
數虗其一者道也<lb/>
星官之書有曰三垣者也有曰七政者也有曰二十八<lb/>
宿者也有曰衆星者也其垣曰天市者明堂之位也其<lb/>
曰太微者朝廷之位也其曰紫㣲者宫室之位也七政<lb/>
者日月五星是也天子之出以廵狩而有二十八宿者<lb/>
<pb n="KR4e0109_WYG_003-4b"/>
四方諸國之位也天子之出廵狩而有常居明堂之位<lb/>
是也天子之處燕息而有常居紫微之位是也天子之<lb/>
日以聽治而有常居太㣲之位是也故天市太㣲之垣<lb/>
有曰帝座而不曰帝者天市帝嵗一臨之也太微帝日<lb/>
一臨之也而紫㣲者帝朝夕在焉故稱帝日月五星必<lb/>
遵黄道歴天街嵗一受事於太微而後出猶大臣必禀<lb/>
天子之命於朝以行其職業也二十八宿分列四方各<lb/>
守其野率諸經星以共紫微之帝猶郡國百司各治其<lb/>
<pb n="KR4e0109_WYG_003-5a"/>
職綂其民人以承天子者也由是言之紫微帝可謂尊<lb/>
矣其勾陳中一㸃又曰天皇帝釋之者謂其主御羣靈<lb/>
執萬神圖夫一宫豈容二帝哉盖紫微用事之帝也天<lb/>
皇帝主宰之帝也噫作星野也者其知道乎<lb/>
崑崙首也中條脊也南北條左右臂也醫無閭尻也大<lb/>
海膀胱也歸虗尾閭也島嶼兩足十指也土肉也石骨<lb/>
也水泉血脉也岳臟也瀆腑也岡阜筋節也澤孔穴也<lb/>
草木毛髪也氣而形也雨雪呵也風吹嘘也霜露汗也<lb/>
<pb n="KR4e0109_WYG_003-5b"/>
雷聲音也霆怒而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也潮呼而汐吸也晝寤也夜寐也<lb/>
晴明喜也晦𡨕愁也鬼神魂魄也日月耳目也星宿口<lb/>
鼻也形而氣者也<lb/>
血少隂也金也故其氣腥尿太隂也水也故其氣臊髄<lb/>
少陽也木也故其氣羶屎太陽也火也故其氣臭津隠<lb/>
於舌通於脾故其氣香<lb/>
乾離艮巽巽為陽之終坤坎兌震震為隂之終震巽者<lb/>
隂陽之交㑹也<lb/>
<pb n="KR4e0109_WYG_003-6a"/>
震巽恒益恒益處震巽之中故邵子曰震巽相摶恒益<lb/>
起意意中也萬化之所由起也<lb/>
乾左旋陽進交於隂也坤右轉隂進合於陽也隂陽交<lb/>
萬化生也<lb/>
陽屬萬化動者也動者變隂屬萬物静者也静者定乾<lb/>
坤者天地之體也坎離者天地之用也陽生於隂積而<lb/>
浮上以成天體隂生於陽積而凝下以成地形乾用離<lb/>
坤用坎坎離之間動静之機也<lb/>
<pb n="KR4e0109_WYG_003-6b"/>
乾為天天之用火也故離為火火之聚也成雷其㪚也<lb/>
成風則震與巽又離之用也坤為地地之用水也故坎<lb/>
為水水之出也源於山其入也瀦於澤則艮與兌又坎<lb/>
之用也父生子子生孫之義也<lb/>
天成形於上地具體於下形象也故露光體質也故藏<lb/>
精精騰於上得陽象而為神光布於下得隂質而為影<lb/>
日天之屬也故露光月地之屬也故藏精日得月精而<lb/>
神月得日光而影<lb/>
<pb n="KR4e0109_WYG_003-7a"/>
伏羲八卦一卦之所生也虗母而用七七七乘而四十<lb/>
九大衍之用也虗一者太極也加一則五十大衍之體<lb/>
也五與十天地生成之數也天交地而生地合天而成<lb/>
故天地共虗其一以象極焉五與五天地對待之數也<lb/>
天分地而上地離天而下故天地各分其一以象卦焉<lb/>
五十共虗其一得四十九而為大衍之數五五各虛其<lb/>
一得八而成八卦之名<lb/>
隂含陽隂外而陽内有隂即有陽皇極經世自二而四<lb/>
<pb n="KR4e0109_WYG_003-7b"/>
以四為極盖二含一一分二二分四是一分二成陽旋<lb/>
隂化昜也陽分隂隂此而陽彼離隂則無隂太元自三<lb/>
而九以九為極盖二離一一乘三三乘九是有施而無<lb/>
成非易也元知數窮於九而不知用九之所以然不知<lb/>
用九之所以然者不知易者也元不能必傳也宜哉<lb/>
經世凖易而作也潛虗凖元而作也凖易者子承父也<lb/>
凖元者支繼統也<lb/>
元亨利貞以為乾春夏秋冬以成嵗四而五者也仁義<lb/>
<pb n="KR4e0109_WYG_003-8a"/>
禮智信以為徳金木水火土以為行五而四者也四而<lb/>
五者舉四以成一五而四者主一以成四易之數也五<lb/>
非五也而潛虗起五元悞之矣<lb/>
有體者之謂物父子君臣兄弟夫婦朋友是也有為者<lb/>
之謂事為親為義為序為别為信是也所由者之謂道<lb/>
當親當義當序當别當信是也所得者之謂徳能親能<lb/>
義能序能别能信是也<lb/>
天下之事曰有曰無曰動曰静曰常曰變曰吉曰㐫曰<lb/>
<pb n="KR4e0109_WYG_003-8b"/>
邪曰正曰虛曰實曰上曰下曰左曰右曰前曰後曰内<lb/>
曰外曰小曰大曰長曰短曰厚曰薄曰多曰少曰精曰<lb/>
粗曰淺曰深曰濶曰狹曰輕曰重曰尊曰卑曰繁曰簡<lb/>
曰逺曰近曰肥曰瘦曰誠曰偽曰是曰非曰利曰害曰<lb/>
徃曰來曰屈曰伸曰純曰駁曰曲曰直曰善曰惡曰姸<lb/>
曰醜曰得曰失曰逆曰順曰同曰異曰彼曰此曰開曰<lb/>
闔曰呼曰吸曰張曰弛曰勝曰負是故二氣盡之矣<lb/>
五數曰三曰二曰五曰四曰一五方曰東曰南曰中曰<lb/>
<pb n="KR4e0109_WYG_003-9a"/>
曰西曰北五運曰丁壬曰丙辛曰甲巳曰乙庚曰戊癸<lb/>
五聲曰角曰羽曰宫曰商曰徴五色曰青曰紅曰黄曰<lb/>
白曰黒五味曰酸曰苦曰甘曰辛曰鹹五臭曰羶曰臭<lb/>
曰香曰腥曰臊五星曰嵗曰熒惑曰鎮曰太白曰辰五<lb/>
帝曰太皥曰炎帝曰黄帝曰少皥曰顓頊五神曰勾芒<lb/>
曰祝融曰后土曰蓐收曰𤣥𡨕五性曰仁曰禮曰信曰<lb/>
義曰智五倫曰父子曰長幼曰朋友曰君臣曰夫婦五<lb/>
事曰哲曰乂曰聖曰謀曰肅五體曰筋曰脉曰肉曰骨<lb/>
<pb n="KR4e0109_WYG_003-9b"/>
曰皮毛五官曰目曰口曰形曰耳曰鼻五臟曰肝曰心<lb/>
曰脾曰肺曰腎五液曰汗曰涎曰涕曰唾曰精五蟲曰<lb/>
鱗曰羽曰倮曰毛曰介是故五行盡之矣<lb/>
　　　雜言下<lb/>
或問曰管仲鮑叔孰優岳子曰亦叔也已矣曰得桓公<lb/>
而佐之率諸侯一匡九有仲尼歸仁仲也而叔則載籍<lb/>
蔑聞焉雖其自稱亦曰臣所不如管夷吾者有五將安<lb/>
在其為優哉噫牙進仲而齊霸仲庇三竪而齊亂亂齊<lb/>
<pb n="KR4e0109_WYG_003-10a"/>
者仲而霸齊者叔也叔惡乎不仲優耶<lb/>
浮屠氏學不立文字文字學已非矣不文字學者學於<lb/>
他學又非之非者矣唐以前其學近古文字不傳難以<lb/>
口舌授受相悟以意故釋言曰佛者覺也宋有契嵩者<lb/>
出既文字其學又預人家國事譬之劇戲官府縱令逼<lb/>
真畢竟優耳其後圓至者祖之夸詡矜敖力與儒閧甚<lb/>
至詆訾伊洛假佛為飾其諸扶已醜正稍有識者亦知<lb/>
非之顧犯而不校吾家家學而猶喋喋者好文字者或<lb/>
<pb n="KR4e0109_WYG_003-10b"/>
浸化於鮑肆則所憂也深矣<lb/>
荆公不好東坡表忠觀碑出荆公取而玩之或曰公亦<lb/>
喜此人文字耶公以酷似史記答之又答所問畢竟似<lb/>
史記諸侯王年表此説恐好事者為之予甞以表忠觀<lb/>
碑是柳州夀州孝門銘佳子弟頗有父風耳其視馬遷<lb/>
尚隔鄉曲又以為似諸侯王年表則千里矣荆公必無<lb/>
此論或曰荆公不讀柳州書故耳謝疊山非任耳者集<lb/>
文章軌範乃復捨孝門銘而取此碑又詳載前叚豈俗<lb/>
<pb n="KR4e0109_WYG_003-11a"/>
好風靡者耶都不可曉矣<lb/>
避虎以壑避火以淵知不免而覬其免也避饑以盗盗<lb/>
亦淵壑也法家從而正其罪悲哉<lb/>
讒可惡通惡也在聖人則嚴而厚書命納言而可見在<lb/>
賢人則嚴而薄詩咏巷伯而可知<lb/>
礜石食䑕而䑕死食蠶而蠶肥<lb/>
鵲不觀天而知風蛇不察地而知水<lb/>
黄鳥食之止妬鮆魚食之止驕鶌居食之不饑酸與食<lb/>
<pb n="KR4e0109_WYG_003-11b"/>
之不醉鮨魚食之已狂人魚食之已癡<lb/>
氣閉而藏槖<graphic n="KR1446" url="https://raw.githubusercontent.com/kanripo/KR-Gaiji/master/images/KR1446.png" mimeType="image/png"/>冬見而夏蟄光生而顯鴟鴞晝盲而夜<lb/>
察<lb/>
天雖生才才者未必成君子則力學以成之未甞以已<lb/>
而負天世實須才才者未必用君子則委時以待之未<lb/>
甞因天而遺已<lb/>
展季既三黜而非辜靈均雖九死而不悔<lb/>
智不足以應變而道不可與權亦未可以言至也<lb/>
<pb n="KR4e0109_WYG_003-12a"/>
孫龎以同學相仇耳餘以同勢相害陸趙以同官相傾<lb/>
華子魚以嚴御内陳元方兄弟友愛恣家二門雍穆兩<lb/>
得其軌<lb/>
華王避難王似是而華似非而不識華之有終王和居<lb/>
䘮王似失而和似得而不識王之至性<lb/>
阮嗣宗放逹之士也而司馬昭稱其慎則其放也豈真<lb/>
放邪是可悲也<lb/>
嵇叔夜愛惡無迹而致憎於鍾㑹其死也以忤物名王<lb/>
<pb n="KR4e0109_WYG_003-12b"/>
藍田褊躁有名而能容於謝奕其仕也以忍性勝難乎<lb/>
觀士矣<lb/>
革弊如接戰無援者不勝而敗建利如務農不力者無<lb/>
穫而荒革弊而上不援者身危建利而下不與者謗作<lb/>
書家以永字八法該諸字之法予謂八法本於四法四<lb/>
法本於一法即太極分而為兩儀四象八卦六十四爻<lb/>
之義故側者太極也勒者引而伸之也努者勒之竪也<lb/>
側分而為趯勒分而為啄為䇿努分而為掠為磔努從<lb/>
<pb n="KR4e0109_WYG_003-13a"/>
而勒衡䇿左而啄右掠倚而磔偃知此則知筆矣<lb/>
歐公學書在半百外王右軍書家之聖者也當以天成<lb/>
目之亦至五十三乃稱成書予年五十有二學書未成<lb/>
不敢以遲鈍自棄每以辯才老自勉語曰物常聚於所<lb/>
好事竟成於有志或將然乎<lb/>
酉陽雜爼與六帖皆載葡萄由張騫自大宛移植漢宫<lb/>
按本草已具神農九種當塗熄火去騫未遠而魏文之<lb/>
詔實稱中國名果不言西來是唐以前無此論予甞以<lb/>
<pb n="KR4e0109_WYG_003-13b"/>
為大宛之種必與中國者異故博望取之叚白所載必<lb/>
有所據但失實耳比戍酒泉屢嘗販胡之乾名曰𤨏𤨏<lb/>
比中國者差小形圓而色正赤其味甘羙非中國者可<lb/>
敵則予所見庻或得之今此種處處有之獨蒲坂者勝<lb/>
土人乾之以資貿易江南重之稱蕃葡萄曰蕃云者豈<lb/>
承襲𤨏𤨏之乾歟姑識之以俟知者<lb/>
禹貢導渭自鳥䑕同穴唐孔頴達註䟽曰一鳥一䑕共<lb/>
為雌䧺同穴而處山因得名宋蔡仲黙傳以為恠誕不<lb/>
<pb n="KR4e0109_WYG_003-14a"/>
經不足信也予戍甘時過莊浪親見之鳥形色似雀而<lb/>
少大頂出毛角飛即厓穴穴口有䑕狀如人家常䑕但<lb/>
唇缺似兎蓬尾似鼬與鳥偕入彼此狎昵有類雌雄者<lb/>
問之土人皆如孔説葢蔡説據理天下亦有理外之事博<lb/>
物者不可不知<lb/>
伯氏常客温州金鄉城主魯指揮家造墓開壙甚深中<lb/>
有舟檣卓立其木杉也去海尚逺又在山中不宜有此<lb/>
歸以語予予甞奉使江行過湖口山半著㟁半入江入<lb/>
<pb n="KR4e0109_WYG_003-14b"/>
江者石壁萬仭㠌以佛刹意其土壤已為江水齧盡所<lb/>
餘惟石中有鐡猫甚巨大半化石二齒如爪鈎出石上<lb/>
二事與昆明刼灰無異由此觀之則邵子一元之説要<lb/>
自有譜也<lb/>
元史奸臣阿哈瑪特傳布格濟山出石絨織為布火不能<lb/>
然請遣官採取漢書梁冀傳冀有火浣布帨羮汚冀佯<lb/>
怒投烈熖中火滅振之色愈鮮潔又魏武不信世有此<lb/>
布既而方物有致貢者予聞姑蘓張諭廷義有之艤舟<lb/>
<pb n="KR4e0109_WYG_003-15a"/>
求觀得見如宋崇寧大錢者正白作<graphic n="KR1064" url="https://raw.githubusercontent.com/kanripo/KR-Gaiji/master/images/KR1064.png" mimeType="image/png"/>色試之果然豈<lb/>
石絨歟東方朔十洲記以為火穴䑕鬛千斤一丈者妄<lb/>
也<lb/>
閩廣荔枝古今所珍歐陽求叔以花中牡丹作配予守<lb/>
莆時徧甞蔡譜之羙意謂北土葡萄足以當之若比玉<lb/>
消香水自可北靣圡人䕶短不以為然彼盖未味妙品<lb/>
毋足恠也偶觀酉陽雜爼見庾信謂魏使尉瑾曰昔在<lb/>
鄴食葡萄甚羙陳昭曰作何狀徐君房遽曰有類軟棗<lb/>
<pb n="KR4e0109_WYG_003-15b"/>
信曰君殊不體物何不言似生荔枝信盖先得我心者<lb/>
也<lb/>
　<lb/>
　<lb/>
　<lb/>
　<lb/>
　<lb/>
　類博稿巻三<lb/>
</p>
<p>
</p>
  </div>
</body>
</text>
</TEI>
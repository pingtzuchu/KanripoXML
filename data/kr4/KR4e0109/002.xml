<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類博稿巻二</head> <lb/>
    <p>
<pb n="KR4e0109_WYG_002-1a"/>
欽定四庫全書<lb/>
　類博稿巻二<lb/>
　　　　　　　　　　　　　明　岳正　撰<lb/>
　　律詩絶句一百二十八首<lb/>
　　　燕臺懐古<lb/>
督亢陂荒蔓草生廣陽宫廢故城平秋風易水人何在<lb/>
午夜盧溝月自明召伯封疆經幾换荆卿事業尚虛名<lb/>
黄金不置高臺上似怪年來士價輕<lb/>
<pb n="KR4e0109_WYG_002-1b"/>
　　　郊望<lb/>
神鼎當年定薊門輿圖便覺此方尊天文析木三河近<lb/>
王氣全燕萬古存水繞郊畿襟帶合山環宫闕虎龍蹲<lb/>
何須百二誇周漢一統今歸聖子孫<lb/>
　　　夜雨呈同志<lb/>
雨中燈火夜堂深無限閒愁損客心獻玉不逢經兩刖<lb/>
屠龍學得破千金生逢鄧禹應相笑老學南陽祗漫吟<lb/>
滿目風塵雙短鬢為誰蕭索不勝簮<lb/>
<pb n="KR4e0109_WYG_002-2a"/>
　　　哭楊文貞太師<lb/>
碩輔古來由嶽降直從申甫到今公玉堂望重文章伯<lb/>
金匱書緘社稷功一代偉人嗟已矣四朝元老更誰同<lb/>
可憐一掬羊曇涙灑向西風落木中<lb/>
　　　毛素軒輓詩<lb/>
丹詔曾沾錫虎符一官如隠卧三吳閒尋春色來黄嶺<lb/>
細詠周詩到白駒何必蛟龍終得雨須知鸞鳯已能雛<lb/>
不堪玉樹埋秋草欲弔無因致束芻<lb/>
<pb n="KR4e0109_WYG_002-2b"/>
　　　李錄事輓詩<lb/>
不到龍門定幾時傷心寕忍賦哀辭一官老去方䝉調<lb/>
多病年來竟莫支豈為荆山無玊獻祗應滄海有珠遺<lb/>
儀型尚覺風流在獨坐空齋有所思<lb/>
　　　橘井<lb/>
仙翁釀得洞庭秋一滴能令痼疾瘳石甃静涵雲液冷<lb/>
銀床光動玉華浮碧桃漫説來瓊島綘雪虛傳出閬州<lb/>
我欲相從换毛骨不知還解乞人不<lb/>
<pb n="KR4e0109_WYG_002-3a"/>
　　　聞劉東周黄門歸自海外乞私印石<lb/>
玉節凌風度尾閭洪濤幾犯雪山如島夷路犒羞魚饋<lb/>
國主郊迎服象輿歸槖避嫌無薏苡遐荒諳俗有圖書<lb/>
滄洲文石堪鐫印乞取龍驤壓載餘<lb/>
　　　送齊經歴還嘉興<lb/>
吳越風烟欈李偏况依綠水泛紅蓮誰能長揖諸侯幕<lb/>
君更能兼闔府賢北闕朝紳歸未得南州賓榻想長懸<lb/>
使君喜是吾鄉彦薦稿行看到日邉<lb/>
<pb n="KR4e0109_WYG_002-3b"/>
　　　送任方伯之湖廣<lb/>
五谿妖祲未全收七澤瘡痍久願瘳天欲吾民躋夀域<lb/>
帝令人傑監諸侯綘騶行郡湘江路黄鶴題詩鄂渚樓<lb/>
應信陽春真有脚不煩宋玉更悲秋<lb/>
　　　賀倪兄讓侍講分題得禁牕引燭<lb/>
禁城儤直已昏黄忽訝鑾輿到玉堂直欲踉蹌趨几席<lb/>
其如顛倒著衣裳當牕蓮炬分紅燄滿室蘭煤散暖香<lb/>
已喜恩光耀今古况將經術侍君王<lb/>
<pb n="KR4e0109_WYG_002-4a"/>
　　　送錢原博南京主事<lb/>
金陵我昔經遊地天設東南第一州鳴鳯有臺横日表<lb/>
飛龍遺窟枕江流四方貢賦通京口萬古波濤浸石頭<lb/>
此去故人官况好新題還肯寄來不<lb/>
　　　賀楊宗器侍講<lb/>
仙籍由來不易攀蓬萊高拱五雲間一朝拜舞承綸綍<lb/>
十載清華任徃還夜直篝燈書日厯早朝簮筆侍天顔<lb/>
莫嫌寂寞羈英俊祗是顔郎鬢未班<lb/>
<pb n="KR4e0109_WYG_002-4b"/>
　　　經筵初開有述<lb/>
講殿𢎞開集縉紳緝熈聖學載經綸黄封既醉天庖酒<lb/>
白鋌還頒内帑銀自古明良難際遇方今魚水契君臣<lb/>
龍墀接武皆麟趾未許駑駘逐後塵<lb/>
　　　方氏貞静詩<lb/>
　　　　太孺人某氏贈兵科給事中方君稜之配四<lb/>
　　　　川㕘議輔之母年十八歸方氏一閲歲給事<lb/>
　　　　死于溺㕘議其遺腹孤也孺人不辱其夫又<lb/>
<pb n="KR4e0109_WYG_002-5a"/>
　　　　能成其子卒享襃封之命故為詩以詠之<lb/>
結髪初成燕爾婚已將心事許深恩箜篌竟作憑河别<lb/>
精衞長啣渡海寃孟母教還成令子趙孤存不藉公孫<lb/>
高風千古清人骨貞節無慙號徳門<lb/>
　　　天順元年七月十一日左遷欽州同知十四日<lb/>
　　　出城親交無敢送者欽天監漏刻博士馬敬瞻<lb/>
　　　遺詩一首宿張家灣舟中用韻<lb/>
被罪承恩嶺外遊思鄉何處仲宣樓風霜萬里蠻荒夜<lb/>
<pb n="KR4e0109_WYG_002-5b"/>
烟雨三江澤國秋不信功名成夢覺蚤聞富貴等雲浮<lb/>
令人却羨桐江叟長擁羊裘把釣鈎<lb/>
　　　奉餞季方先生　　　　　　馬軾<lb/>
　灤江江上水悠悠送客江邉莫上樓五嶺瘴高煙蔽<lb/>
　日兩孤雲濕雨鳴秋豐城劍氣東南起合浦珠光晝<lb/>
　夜浮祭罷鱷魚歸去晩刺桐花外月如鈎<lb/>
　　　十七日詣漷南辭先墓有感<lb/>
百年家業恐沉淪冠<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>承恩愧此身敢望功名光簡冊<lb/>
<pb n="KR4e0109_WYG_002-6a"/>
要將忠孝答君親迂踈不解懲緘口愚戅終教犯逆鱗<lb/>
一去南荒幾萬里未堪回首涙盈巾<lb/>
　　　至安陵與許閣老捨舟岸行許有詩見投依韻<lb/>
　　　奉和<lb/>
散步河濱夕照紅綠楊低拂岸西東寡妻亦解憂周室<lb/>
漁父從教笑屈忠老去丹心能益壯愁來白髪欲成翁<lb/>
休憐謫宦終蹉跌聞説王臣尚匪躬<lb/>
　　　安陵道中與岳季方閣老　　許彬<lb/>
<pb n="KR4e0109_WYG_002-6b"/>
　門燬承天火尚紅詞臣被黜向江東斬蛟徒有旌陽<lb/>
　劒報主空懐忠武風道上鈎衣蒼耳子林間聒客白<lb/>
　頭翁蒼蒼肯為生民計終遣端人輔聖躬<lb/>
　　　晩過徳州再呈許閣老<lb/>
蓼花映水夾堤紅蕭颯平原古郡東諧謔苦無方朔智<lb/>
江湖徒有魏牟忠傍人見笑歌漁父弔客相逢説塞翁<lb/>
此意雖同吾更逺天涯盡處置㣲躬<lb/>
　　　八月五日獄中作<lb/>
<pb n="KR4e0109_WYG_002-7a"/>
只合棲遲隴畞間情同毛義偶為官謀身自信機心拙<lb/>
報國寧辭行路難尚想珮環趨北闕可堪縲絏繫南冠<lb/>
坐來㸃檢平生亊談笑今朝死亦安<lb/>
　　　逰盤谷有感<lb/>
早聞盤谷序昌黎今日追遊信馬蹄河出孟門知地險<lb/>
山連王屋覺天低時當春暮花争發路入林深鳥亂啼<lb/>
高處不堪頻眺望邉城猶未息征鼙<lb/>
　　　遊崆峒山六首<lb/>
<pb n="KR4e0109_WYG_002-7b"/>
兩壁㣲開一逕遥愁懐到此已全消鳥聲入谷成呼應<lb/>
山色迎暉欲動揺幾處懸崖頽復定千尋飛瀑墮還跳<lb/>
聖恩若許寛羈紲願卜幽居作老樵<lb/>
捫薜攀蘿捷似猱上方能到敢辭勞象王世界三千大<lb/>
鵬背扶揺九萬高露氣依稀成沆瀣泉聲宛轉奏琅璈<lb/>
憑高不盡登臨興悵望東南學舜號<lb/>
金景晶熒散彩霞白雲中是廣成家羣山繚繞青屏合<lb/>
一水縈廻玉帶斜古殿有基還草色斷碑無字半苔花<lb/>
<pb n="KR4e0109_WYG_002-8a"/>
蒼松兩兩嵐光外疑見軒轅舊翠華<lb/>
古殿金容鎻閴寥斷碑多是記前朝桃源已覺茫無路<lb/>
蓬鬢誰能老不凋元鶴幾年巢石竇翠華何日度仙橋<lb/>
鼎湖龍去仙蹤逺留與山僧避俗囂<lb/>
好山多在亂山叢紫翠葱蘢出半空但覺鳥飛青嶂外<lb/>
不知身在畫圖中人間車馬塵難到海上蓬萊路或通<lb/>
最喜多情雙皂鶴飛來飛去廣寒宫<lb/>
萬古崆峒勝不磨洞天天下數無多彎環岡阜眉横黛<lb/>
<pb n="KR4e0109_WYG_002-8b"/>
重疊峰巒髻湧螺石榻静宜行倦卧仙橋危待酒醒過<lb/>
廣成已化軒轅逝未煉神丹奈老何<lb/>
　　　重遊王母宫<lb/>
綠鬢朱顔一樣妝侍兒誰是段安香仙家謾詫長春在<lb/>
祠宇重來比舊荒武帝豈知桃核異穆王空辦馬蹄茫<lb/>
烟霞不改回山色依舊蒼茫下夕陽<lb/>
　　　和翟志恭大理韻<lb/>
萬里書來拭涙㸔瘴鄉兒女報平安家臨杜曲雖云逺<lb/>
<pb n="KR4e0109_WYG_002-9a"/>
路比潮陽未是難世事竟分誰得失人情何用苦悲歡<lb/>
聖明兼見滄溟外莫為鱸魚憶釣灘<lb/>
　　　無題四首追和元馬伯庸韻<lb/>
十載尋真到漢江偶因請佩識旌幢齊奴不吝珠三斛<lb/>
雍伯全拚璧五雙琥珀夢濃貪伏枕璃琉光冷怪當牕<lb/>
鸞膠祗是仙家藥續得氷絃勝玉琮<lb/>
禍水無情火伏光賞真人屬老披香粧成珠賜通宵白<lb/>
浴罷金酬百餅黄宫婢貌難當萬乘玉環心不在三郎<lb/>
<pb n="KR4e0109_WYG_002-9b"/>
昭陽殿裏熊皮席綠髪長迷赤鳯裳<lb/>
拾得星槎趂海潮兩姬夾侍百花嬌朝臨元圃家應近<lb/>
晚過銀潢路始遥翠幄獲瞻天帝表霓裳看舞月娥腰<lb/>
彩雲端裏剛風外聲徹鸞笙與鳯簫<lb/>
舜畫衣裳合命垂上林肺渇倩誰毉可憐鳯友鸞交夜<lb/>
不覺鐘鳴漏盡時真逸頭顱青未改隱侯腰帶瘦頻移<lb/>
眉尖今古愁無限消得樽前酒一巵<lb/>
　　　奉寄杜侍郎先生<lb/>
<pb n="KR4e0109_WYG_002-10a"/>
文塲昔日舊持衡玉筍班塵第一名交誼敢同金谷醉<lb/>
宦遊偶伴玉堂榮心知㪚地淹豪傑首在先朝薦老成<lb/>
十載相違雙鬢雪不才今已負門生<lb/>
　　　送定西蔣侯出鎮甘肅二首<lb/>
重鎮雄藩最上游三邉西去是甘州封疆出塞猶千里<lb/>
人物中朝第一流公暇含毫吟蟋蟀日長揮羽練貔貅<lb/>
涇陽部曲今猶在應説風流似祖侯<lb/>
介老歸朝衆所聞<hi>定襄伯郭登號介菴</hi>登壇又見讀書人先公向<lb/>
<pb n="KR4e0109_WYG_002-10b"/>
此開茅土五郡于今待撫循黄髪有謀終可信蒼頭無<lb/>
賴不須親莫嫌潦倒多言語身是三危舊逐臣<lb/>
　　　答孔宗文大理問出期<lb/>
一自先朝感賜環年來習嬾漸成頑江河既𨗳宜宗海<lb/>
麋鹿難馴却戀山已覺夢曽驚虎口豈知身復簉鵷班<lb/>
閉門不是圖高尚祗恐相逢益厚顔<lb/>
　　　諸公會薦兵部侍郎得遷福建知府留别京朝<lb/>
　　　諸友<lb/>
<pb n="KR4e0109_WYG_002-11a"/>
清朝求士渴思漿虛負諸公此薦章先帝有懐曾賜召<lb/>
孤臣無命合投荒獨愁新路開荆棘敢謂長才是廟廊<lb/>
闗塞江湖皆萬里壯遊心事却粗償<lb/>
　　　題仙谿鄭氏義聚堂<lb/>
聞道松菴老達尊家傳寸地至今存一堂和氣兄猶弟<lb/>
三世同心祖又孫燈火夜深歸院落犁鉏春暖遍郊村<lb/>
莆陽人物應無算禮義人人説鄭門<lb/>
　　　莆陽迎春<lb/>
<pb n="KR4e0109_WYG_002-11b"/>
萬里飄風一逐臣帝教再起牧吾民非才竊愧天邉寵<lb/>
病體難勝海上春簫鼓暫同田舍樂庖厨不減布衣貧<lb/>
故園松菊應無恙總辦芳心待主人<lb/>
　　　南山登高和周太守韻三首<lb/>
塵坱無端竟日侵招提快與故人臨龍山事往成陳迹<lb/>
蓮社僧高識穢心嶺海此身千里外故園回首五雲深<lb/>
何當棹却扁舟去不問人間紱與簮<lb/>
羅衣不怯曉寒侵山寺追陪五馬臨總是龍山遺俗會<lb/>
<pb n="KR4e0109_WYG_002-12a"/>
湏知雞黍故人心歸田莫待桑榆晚為客應慚歲月深<lb/>
寄語西風休落帽孟嘉頭已不勝簮<lb/>
無奈閒愁萬種侵重陽况在客中臨至今人愛登高節<lb/>
自古誰知賞菊心齊國江山悲感後楚王臺榭草萊深<lb/>
未能免俗聊隨俗也把茱茰上鬢簮<lb/>
　　　荔枝<lb/>
水蒼火齊逗精光一道平溪兩岸芳競富石家紅錦障<lb/>
賭碁康樂紫羅囊摘來磈礧砂初結嚼罷泠瀼露已霜<lb/>
<pb n="KR4e0109_WYG_002-12b"/>
却念天庖供御府孤臣無路薦甘香<lb/>
　　　老梅一株枯槎新榦巧相附麗好事者盆以貺<lb/>
　　　予予既以太古春名之又刻詩其上一首<lb/>
幾年漂泊海天涯誰送清貧太守家一節自教生意足<lb/>
寸心人作死灰誇維摩老病依天女姑射新粧泛月槎<lb/>
好是東君消息近殘冬先著早春花<lb/>
　　　送陳教授之潮州<lb/>
莆陽十日到潮陽彼此同風即故鄉家近不憂通問少<lb/>
<pb n="KR4e0109_WYG_002-13a"/>
官閒但苦作詩忙鱣堂日轉榕隂合馬帳風回荔子香<lb/>
太守幸逢鄉曲好相過應不廢檳榔<lb/>
　　　送周廷粲起復知饒州<lb/>
憶昔同探杏苑春相逢半是惜春人我歸仍守漁磯舊<lb/>
君去重分虎竹新贈别辭荒慚芍藥頌功心切讚麒麟<lb/>
番陽便是登仙路莫向湖頭再問津<lb/>
　　　送李行素封君携其子東陽編修茶陵訪祖<lb/>
帝許南還著錦衣故山草木坐増輝路從白馬湖邉過<lb/>
<pb n="KR4e0109_WYG_002-13b"/>
身與蒼龍闕暫違幾處聚觀元獻雋千年爭訝令威歸<lb/>
秋風肯念幷州舊莫謂衡陽少鴈飛<lb/>
　　　九日三絶<lb/>
木落江寒秋已賖不堪時節促年華祗應懐古成長嘯<lb/>
閒向空庭嗅菊花<lb/>
菊花又報一年秋聊復憑高觧我憂秋水長天那更得<lb/>
子安才調尚淹留<lb/>
雨中籬菊破輕黄風外金橙試逺香欲上龍山高處望<lb/>
<pb n="KR4e0109_WYG_002-14a"/>
不勝秋色逼重陽<lb/>
　　　便靣小景<lb/>
小閣臨江虛欲流長松滿地烟未收孤舟何處晩歸急<lb/>
驚起波心雙白鷗<lb/>
　　　紅梅<lb/>
玉質誰教吐絳英碧䦨干外一枝横只應春色濃如酒<lb/>
醉倚東風睡未醒<lb/>
　　　烏鵲<lb/>
<pb n="KR4e0109_WYG_002-14b"/>
翩翩烏鵲來何處夜深誤落城頭樹風枝攪夢棲不成<lb/>
和月飛歸上林去<lb/>
　　　送俞士栗歸南都四首<lb/>
勝逰眼界隘寰區如意聲高缺唾壺聞道上林花<lb/>
最好又随春色到皇都<lb/>
扁舟東去背西風數幅輕帆一望中飛盡蘆花雪欲下<lb/>
帶將秋色過江東<lb/>
靈槎明日渡江南天上風情想盡諳記得霓裳三兩調<lb/>
<pb n="KR4e0109_WYG_002-15a"/>
等閒休便向人談<lb/>
碧波晴映舞衣斑家住秦淮占一灣莫道紫芝随處有<lb/>
鍾山原不是商山<lb/>
　　　題陳圖南小像<lb/>
㸃檢陳橋已著鞭先生歸伴白雲眠務光不與人間事<lb/>
却浪相傳是睡仙<lb/>
　　　題陶穀郵亭圖<lb/>
雪水烹茶詫黨姬玉堂明日有人知如何千里江南使<lb/>
<pb n="KR4e0109_WYG_002-15b"/>
又向郵亭製小詞<lb/>
　　　花鳥圖四絶<lb/>
路入仙源世已迷洞門霞繞碧天低劉郎不觧春將老<lb/>
只為思歸日夜啼<lb/>
侍宴歸來簇絳雲夜深冷露透猩裙阿環喚醒紗厨夢<lb/>
閒拂菱花照宿醺<lb/>
霜染平江翠欲飛波心夜半度靈妃可憐一掬蒼梧淚<lb/>
拭徧當年舊製衣<lb/>
<pb n="KR4e0109_WYG_002-16a"/>
姑射仙人跨翠鸞風前環珮響珊珊玉簫吹徹江南意<lb/>
孤夢回時月正寒<lb/>
　　　題蘭<lb/>
曽倚東風嗅國香星軺此日度沅湘于今客裏看圖畫<lb/>
搔首無言只自傷<lb/>
　　　至邢臺二十里鋪題壁<lb/>
欲憑赤手縳頑鯨多少行人笑獨醒萬里玉闗何處是<lb/>
不堪飛夢繞親庭<lb/>
<pb n="KR4e0109_WYG_002-16b"/>
　　　過潼闗<lb/>
白頭闗吏詰來情慙愧人人識姓名却説防秋曽到處<lb/>
肅州盡是鎮邊城<lb/>
　　　送金汝潛使甘肅<lb/>
我别甘泉又兩秋煩君傳語舊同遊林泉不許山人卧<lb/>
又遣朝簮簮白頭<lb/>
　　　莆守命下有以濯足圖求題者感而有作<lb/>
踏遍天涯兩足存西馳未定又南奔人間有水皆堪濯<lb/>
<pb n="KR4e0109_WYG_002-17a"/>
何必滄浪一段渾<lb/>
　　　過東昌柬徐太守同年<lb/>
二十年前杏苑春使君同是看花人一麾今日東昌守<lb/>
羞把文章謁後塵<lb/>
萬里邉沙恰放還玉堂不許著疎頑道途未了東南債<lb/>
又向閩天去看山<lb/>
　　　莆陽郡齋觀物有感十絶<lb/>
呼童乘露採松花巢鶴驚飛月已斜待久不來眠不得<lb/>
<pb n="KR4e0109_WYG_002-17b"/>
為憐今夜宿誰家<lb/>
野鹿將羔晚飲溪溪邊草樹路途迷童奴採與松花食<lb/>
只在吾家草舍西<lb/>
石泓近日小魚逰雲起風生水更幽抛飯飼時争出没<lb/>
胡僧過説是靈湫<lb/>
龜兒求食緣階楹料是驚人止復行半餉不知何處去<lb/>
依然又在落花坑<lb/>
蚍蜉來往自行行借問何因有底忙試把糠粃閒撒㸔<lb/>
<pb n="KR4e0109_WYG_002-18a"/>
紛然爭取穴中藏<lb/>
蜜脾香引暖風㣲古木蒼蜂子各飛怪底兒曹牕外噪<lb/>
隔林收得滿籠歸<lb/>
山柘春深饒野蠶暖風薰拂已三眠待渠化作飛蛾去<lb/>
拾取枝頭繭釀綿<lb/>
蒼鷹尋食掠疎籬乳雀驚飛亂入帷自啓蘿闗放教去<lb/>
巢中黄口正啼饑<lb/>
松醪味熟類新荷恠底青蠅兩日多若也無香也無臭<lb/>
<pb n="KR4e0109_WYG_002-18b"/>
定應無意到巗阿<lb/>
杖藜徐步小園春一日千回不厭頻野雉伏雛随處有<lb/>
公然都不解驚人<lb/>
　　　丁亥九日二首<lb/>
海角天涯西復東十年心事苦飄蓬故園松菊荒蕪盡<lb/>
却向莆陽號醉翁<lb/>
異鄉多病未歸身無奈偏驚節序頻莫笑痴頑不歸去<lb/>
只因真宰解撩人<lb/>
<pb n="KR4e0109_WYG_002-19a"/>
　　　丁亥南山登高十首<lb/>
又是登高第二回功名心事已全灰此時償却山靈債<lb/>
明日放歌歸去來<lb/>
南山幽阻剩宜秋飛盖時臨最上頭故國五雲回首是<lb/>
不湏重起望京樓<lb/>
忽驚佳節是重陽旋買村醪旋撥忙爛醉已拚明日了<lb/>
任他人笑使君狂<lb/>
三年不去為誰留十里南山似十洲心性已成泉石癖<lb/>
<pb n="KR4e0109_WYG_002-19b"/>
去年風雨不曽休<lb/>
漫随時俗一登高回首卿闗正鬱陶贏得癡兒了官事<lb/>
不妨樽酒對同袍<lb/>
不是山人酷愛山忙中誰解蹔偷閒昏昏終日兼終夜<lb/>
百歲能逢幾破顔<lb/>
南來作牧近三秋碌碌何曽展一籌不是滿簍禾稻熟<lb/>
敢因佳節出城遊<lb/>
駑才又竭一年多里巷猶煩作謗歌賴有南山山色在<lb/>
<pb n="KR4e0109_WYG_002-20a"/>
趂今老子未婆娑<lb/>
悄悄幽懐幾日開湏知一快在登臺白雲堆裏停朱轂<lb/>
遲爾可人來不來<lb/>
席閒羣彦總金閨對酒何勞問日西抹月批風三百首<lb/>
醉來一任壁間題<lb/>
　　　南寺僧人求草書三首<lb/>
脱帽南山政事餘無禪本性亦如如前身不是山僧化<lb/>
肯與山僧作草書<lb/>
<pb n="KR4e0109_WYG_002-20b"/>
習嬾投閒性自便山門纔到便欣然僧家巻軸書題遍<lb/>
似與僧家再結緣<lb/>
叵奈山人酷愛山山中猶只是人間不如跨鶴凌空去<lb/>
心與閒雲一樣閒<lb/>
　　　題邢克寛太守梅花<lb/>
美人家住古羅浮鐵石肝腸不解愁𦍑笛一聲清夢破<lb/>
也随春色到蘇州<lb/>
　　　題范寛山水巻<lb/>
<pb n="KR4e0109_WYG_002-21a"/>
巧將墨汁染鵝溪逺勢高分近却低憶昔天壇壇上望<lb/>
日精東畔月華西<lb/>
　　　題温日觀蒲萄<lb/>
功力延年本草收忍將輕易换凉州我家家後林塘晚<lb/>
誰惜西風一架秋<lb/>
　　　送何中書歸省<lb/>
外史蘭臺早䇿勲帝令家慶拜封君斑衣不是人間服<lb/>
五色新裁玉殿雲<lb/>
<pb n="KR4e0109_WYG_002-21b"/>
　　　致仕後戲作二首<lb/>
五十歸來謝世紛百年勞逸喜平分不應又受先生號<lb/>
去與青山管白雲<lb/>
雲山到處供詩料花鳥随時换樂歌若説不貪誰肯信<lb/>
世間此色我偏多<lb/>
　　　漫吟三絶<lb/>
機於倚伏知消長數向乘除識後先此理世間誰會得<lb/>
湏知由我也由天<lb/>
<pb n="KR4e0109_WYG_002-22a"/>
三仕誰非公養科就中情在我偏多一從忘我歸來後<lb/>
奈爾人間富貴何<lb/>
忘機鳥獸可同羣名教翻將彼此分試取古今人㸃檢<lb/>
中間幾許不云云<lb/>
　　　雙燕<lb/>
小堂新厰未為華雙燕頻來語似誇爾欲營巢無不可<lb/>
去年今日在誰家<lb/>
道心祗與静相宜燕子營巢未必知魚鑰不防歌舞夜<lb/>
<pb n="KR4e0109_WYG_002-22b"/>
閒門閉早啟闗遲<lb/>
　　　四皓圖<lb/>
祖龍長䇿不知圖空築長城逺備胡四老朝廷安一老<lb/>
當時誰得殺扶蘇<lb/>
惠統安危覆手間都將鶴髪動龍顔元功空佩通侯印<lb/>
不及芒鞋一下山<lb/>
誰云盛徳格天難國本將危又復安試按楚歌評漢祖<lb/>
沛公元不溺儒冠<lb/>
<pb n="KR4e0109_WYG_002-23a"/>
避漢逃秦智慮周誰知亦墮子房謀可憐他日安劉囑<lb/>
不及留侯及絳侯<lb/>
　　　讀史四首<lb/>
按宋史太祖建隆元年正月辛丑受命禦漢遼癸卯發汴<lb/>
日異實昭是夕匆匆黄袍竟被以此觀之㸃檢先策已<lb/>
有成圖授鉞會際乘而遂焉史曰陳橋聚謀理譬不許<lb/>
不過北面三讓義耳愚意此舉太祖本懐發於太宗成<lb/>
於趙普所以後來違母之誓者不過尋兄之盟耳故紀<lb/>
<pb n="KR4e0109_WYG_002-23b"/>
以四絶偶讀静修鄉先生之作曰太祖無心亦徒説吾<lb/>
兒有志更誰云是盖先得我心之同然者也<lb/>
　　　宋太祖<lb/>
家母素知兒有志他人却道帝無心史官兼載非相牾<lb/>
後世那知費討尋<lb/>
　　　宋太宗<lb/>
倉卒陳橋事變時都知不與恐難辭黄袍不是尋常物<lb/>
誰信軍中偶得之<lb/>
<pb n="KR4e0109_WYG_002-24a"/>
　　杜后<lb/>
阿母要盟畢竟寒箇中書記獨相干晉王不肯輕傳弟<lb/>
欲説陳橋事似難<lb/>
　　　趙普<lb/>
兩主開基失早圖判官作宰太糢糊魯論本是興王業<lb/>
只恐胸中一字無<lb/>
　　　送王邦飾尹藍山<lb/>
郎君官已拜星郎白髪門生喜欲狂莫怪老懐偏感舊<lb/>
<pb n="KR4e0109_WYG_002-24b"/>
身曾見賭紫羅囊<lb/>
相違未滿十年間相見煩驚兩鬢斑衡岳鴈飛猶不過<lb/>
夢魂可得到藍山<lb/>
　　　寄袁永州<lb/>
山不疑人人自疑蒼梧被枉已多時零陵召父經遊地<lb/>
莫向愚溪强賦詩<lb/>
　　　彭閣老仙桃圖<lb/>
度索山頭一種蟠彩霞晴映紫宸寒朝回帯得春風靣<lb/>
<pb n="KR4e0109_WYG_002-25a"/>
傳與人間作畫㸔<lb/>
　　盛子昭畫<lb/>
半世生涯落水鄉也曾輕犯横波狂日西松影長千尺<lb/>
閒倚秋空數鴈行<lb/>
　　　李在畫為葉與中作<lb/>
草草如荒意不荒雲根老樹帯踈篁摩挲二十年前墨<lb/>
還有誰如李在狂<lb/>
　　　王孟端枯木竹石二首<lb/>
<pb n="KR4e0109_WYG_002-25b"/>
九龍山人已仙去空有靈跡留人間到䖏若無鬼神䕶<lb/>
雲氣何以時徃還<lb/>
鐵網珊瑚就老時龍宫未暇拾髙枝若教王愷當時有<lb/>
驚殺齊奴未可知<lb/>
　　　題宋刻絲唐詩<lb/>
鍾王楷法盛唐風毫忽都歸組織中錯認鄭僑稱學製<lb/>
經綸不數祐陵工<lb/>
　　　瘦馬圖<lb/>
<pb n="KR4e0109_WYG_002-26a"/>
稜稜寒影屹如山正坐奚官秣飼慳縱使千金求駿骨<lb/>
如今豈合在天閑<lb/>
　　　慕邵<lb/>
年纔五十便休官却向牀頭學弄丸不覺囅然開口笑<lb/>
邵家生活這般般<lb/>
　　　景陶<lb/>
歸去來兮不是辭陶家家數正如斯近來次第施行盡<lb/>
只欠臨流㑹賦詩<lb/>
<pb n="KR4e0109_WYG_002-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類博稿巻二<lb/>
</p>
<p>
</p>
  </div>
</body>
</text>
</TEI>
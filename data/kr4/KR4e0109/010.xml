<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類博稿巻十</head> <lb/>
    <p>
<pb n="KR4e0109_WYG_010-1a"/>
欽定四庫全書<lb/>
　類博稿巻十<lb/>
　　　　　　　　　　　　　明　岳正　撰<lb/>
　碑銘八首<lb/>
　　明故懷逺將軍指揮同知署萬全都指揮使司僉<lb/>
　　事李君墓誌銘<lb/>
署萬全都指揮使司僉事臨淮李君諱紱字士章成化<lb/>
七年夏五月十有二日終于時厲訃至為之痛悼不已<lb/>
<pb n="KR4e0109_WYG_010-1b"/>
今吏部侍郎葉公君其故節下也哀之且慰予曰紱可<lb/>
人也在某尚殊怏悒况渉忻戚者邪卜𦵏有期信來徵<lb/>
銘按李氏自贈明威將軍指揮僉事濟當元季以行樞<lb/>
密院判率鄉兵歸國累功至廣信衛正千户傳子庸庸<lb/>
致位僉陜西都指揮使司事終又再傳至君凡三世載<lb/>
勲方面君之考諱徽陜西府君第二子也功尤焯偉初<lb/>
由兄修之職僉宣府前衛指揮使司事即用薦署僉萬<lb/>
全都指揮使司事事得專制一年以功即真拜昭勇將<lb/>
<pb n="KR4e0109_WYG_010-2a"/>
軍當時政績至今傳之未老即推位與君君於正統已<lb/>
巳入官選典神機景泰庚午再退勍冦累進懷逺將軍<lb/>
同知衛事天順甲申巡撫李公舉署僉都司事守蔚比<lb/>
葉吏部再出北撫謂蔚小不足君煩移二總司仍以屯<lb/>
田委焉上下方庇重任將歸遽爾至此豈造物者閟澤<lb/>
下民故閼其生歟抑其命也君生賦有至性尋常舉動<lb/>
亦世稱難者陸安知州劉英以責戍宣老而失援日憂<lb/>
後事君時童穉居講下請於英曰在三之義生之任也<lb/>
<pb n="KR4e0109_WYG_010-2b"/>
昭勇公喜曰李氏有嗣矣為之慎擇所從得前遼府長<lb/>
史湯新新吴名儒也願妻以女初昭勇公志存開業範<lb/>
物以身家近千指各倳以事主以弟衍而時稽焉如内<lb/>
外出入省定服食雖吉凶禮文亦具式度君與諸弟薫<lb/>
挹至和面㤀怫色比君專家遵用弗違讀書務究大㫖<lb/>
與諸弟相師友開軒蒔花退公輒入岸幘嘯咏或作字<lb/>
投壺諸弟參侍講誦茍無故不越中閾以此為常性不<lb/>
奈飲而好客客至多沽醉者交人遺所短寛至不較横<lb/>
<pb n="KR4e0109_WYG_010-3a"/>
犯俯納斥逐士人急者隨分翼濟多難指數馮藉世貲<lb/>
處官清嚴人以御史目之儀觀既偉又傳此聲似難近<lb/>
者即之乃温然如寒生焉得壽四十有七凡再娶八出<lb/>
前夫人湯氏即長史女知書解筆札與君合徳後夫人<lb/>
胡氏恭讓誠順康穆静慈章皇后之姪府軍前衛百户<lb/>
瑄之女也既賢而烈成禮甫九閱月因侍疾厲亦及之<lb/>
慟君之絶委頓乞死越七日竟死壽二十而已三男稽<lb/>
和穆各未受室五女長適都指揮牛璽世嫡顒次適措<lb/>
<pb n="KR4e0109_WYG_010-3b"/>
揮髙寧世嫡鉞餘㓜未行君六昆弟長弟縉先逝次紳<lb/>
縝純經經予婿也君所最愛者葉吏部所慰為此耳去<lb/>
宣城十五里曰沙嶺原李之先塋在焉將以今年六月<lb/>
十九日穿湯夫人之壙内以君柩祔胡夫人於左云銘<lb/>
曰<lb/>
滀以坎止洊沔而演陂决以汜不涸其窞盈溢斯行孰<lb/>
我流遏我銘斯徵有竢中作<lb/>
　　太倉沈孺人墓誌銘<lb/>
<pb n="KR4e0109_WYG_010-4a"/>
沈孺人諱圓字妙圓吳太倉人也父叔寧母胡氏嫁鄉<lb/>
著温氏為璇字廷美之妻生二男一女男厚為娶楊氏<lb/>
死又娶朱氏柔為娶周氏女為配鄉人戴傑育兩孫浩<lb/>
為聘郭氏淳為聘沈氏壽六十有二以天順八年甲申<lb/>
三月某日卒其夫卜其年月日𦵏之太倉城北石塘之<lb/>
原時厚即選吏部謀遂歸以奔其喪乞銘於予曰吾母<lb/>
慧巧絶倫吾外王父母為擇對得吾父吾父禮之擬於<lb/>
賔逮事吾曽祖祖吾曽祖欲諸子以自樹也異其㸑以<lb/>
<pb n="KR4e0109_WYG_010-4b"/>
要其成吾母佐吾父以共吾祖勤不知勞而儉忘其陋<lb/>
家賴以裕吾祖父母親之如已出吾母未嘗敢恃以少<lb/>
肆凡飲食皆親飣飣已必親具或指爪觸盤盂輒驚惋<lb/>
曰毋乃徹翁姑所邪其恭慎乃爾比專家政加有姑譽<lb/>
娣姒姪甥各安其和下逮奴𨽻亦有恩意厚也受教初<lb/>
試於鄉吾母執紉誡曰吾為而不憚製作誠取第歸以<lb/>
服爾比得㨗喜曰兒果能副吾計自今十有八年於進<lb/>
士凡七舉期得一官以成吾母之志皇天不弔而吾母<lb/>
<pb n="KR4e0109_WYG_010-5a"/>
告逝痛哉生不得致榮養病不得侍湯藥死不得親殯<lb/>
歛而𦵏又不得名言以發潛徳之光何以報吾母以塞<lb/>
吾悲也用是以瀆夫子何如予辭謝不能得乃為銘曰<lb/>
女之英婦者規毗夫成子柱有榰福履之綏約不㩼天<lb/>
為乘除數不欺庇爾後嗣充乎而<lb/>
　　明故前嘉議大夫禮部左侍郎邢遜之墓銘<lb/>
遜之諱讓族居平陽浮山分襄陵葬故關鎮西平原者<lb/>
冡多至不能數曽祖伯川祖敬初考諱茂政娶郭氏生<lb/>
<pb n="KR4e0109_WYG_010-5b"/>
三子遜之其季官至禮部左侍郎罷歸成化七年八月<lb/>
十八日卒兄訓遣信訃正正輟泣問狀知遜之初甚適<lb/>
其卒朔旦偶拈易自占得臨卦愀然曰詎應胡宗歟胡<lb/>
宗盖談命者去年謁吏部尹侍郎同仁同仁漫戲宗曰<lb/>
誑者何之又曽誰誑乎宗因舉遜之對曰明年八月此<lb/>
公果凶當信宗非誑者後遜之亦聞此言恠易卦辭八<lb/>
月有凶符宗故不樂云數日果病幸間朝使董主事齡<lb/>
者過談移時去覺腹痛不止翼日日將落就絶忽陰翳<lb/>
<pb n="KR4e0109_WYG_010-6a"/>
雷雨遶舍霽而復作者四日逺近傷感悲及行路發書<lb/>
遜之遺言要銘於乎予尚忍銘遜之邪遜之㓜能自㧞<lb/>
年十八領鄉薦不利春試入太學嘗居古亷李先生講<lb/>
下與山東劉叔温並價年二十二登戊辰進士第選翰<lb/>
林庶吉士一年除檢討適先帝狩虜虜使請歸駕朝議<lb/>
疑不荅上䟽言奉迎事宜謂當顧義理不當論事勢今<lb/>
若不逆詐而往迎彼或食言則詘不在我將謂處分已<lb/>
定虜使去度關無及臣愚以為内廐饒馬追煩一騎而<lb/>
<pb n="KR4e0109_WYG_010-6b"/>
已由此楊善等始有衛喇特之使先帝既復辟獻密忠者<lb/>
争自陳得賞正時承乏内閣忠國公石亨嘗以上聞遜<lb/>
之時守制覓草不得不果遜之起復與人言未嘗一及<lb/>
之北監從來不㑹饌師生餼生料料半折鈔鈔出京稅<lb/>
課額無定不得時給給者往往以故去官鈔遺下號乆<lb/>
不支數率見侵盗自古亷柄學政始用資官諸費師生<lb/>
吉凶病死貧不能存者多賴以濟古亷亦用是奓名成<lb/>
化二年遜之自修撰超主國子一意起廢不顧慮法有<lb/>
<pb n="KR4e0109_WYG_010-7a"/>
言者輒曰如愧古亷何初鈔用輕且陳敗人不難棄近<lb/>
稅聽半鈔錢錢用差重遜之又離監任衆乃造意要不<lb/>
次受給得此錢火熾鼎沸鍊就詔獄遜之竟以前祭酒<lb/>
扺罪坐除名為民將歸過予言别曰兄頗聞日者言弟<lb/>
今年欲死乎弟不死諸公坐得錢槩當黜弟為引伏全<lb/>
之古所謂有陰功者不死謂此等爾距今前兩月人喧<lb/>
傳遜之已死子出其近所寄詩與辯且遜之死不死何<lb/>
與人人譟之乃爾豈世所謂有命者真邪遜之資度寛<lb/>
<pb n="KR4e0109_WYG_010-7b"/>
敏外樸而内明决於蓻作為文字章句簡重受咀嚼㸃<lb/>
畫清勁近李北海尋常自處卑下衆皆好之及得政則<lb/>
定力不為揺撼者小動在國子來用古法教新士告不<lb/>
便持不易轍人始毁之竟胎禍焉在官凡三出使奉詔<lb/>
主考南京鄉試得文獻通考等集因購書數百部聚襄<lb/>
陵學宫期惠來士持節封肅王王富饋遺不貲並不受<lb/>
時不雨代祀北嶽輒得雨娶梁氏甚賢明嘗與遜之母<lb/>
郭氏累受封為恭人三子震霖邑庠生需㓜女二未笄<lb/>
<pb n="KR4e0109_WYG_010-8a"/>
壽四十有五而已兄訓有隱操謀以今年十月二日𦵏<lb/>
之西平先墓銘曰<lb/>
理行氣從在人惟逢福際其㑹禍或值悖不我負理氣<lb/>
妄其使其㑹與悖人孰能外我銘遜之可以無愧<lb/>
　　明故御馬監太監劉公墓誌銘<lb/>
皇明御馬監太監奉勅總督五軍神機三千十二營騰<lb/>
驤等四衛軍馬劉公永誠自以年老任重兩朝七辭皆<lb/>
不賜許成化丁亥八月又具列聖所賜兩京内外田宅<lb/>
<pb n="KR4e0109_WYG_010-8b"/>
内侍禄米僕從工匠之類辭之亦不即許許解任頤老<lb/>
私第而已入謝上不忍遽舍慰留乆之比出隨頒物段<lb/>
親御宸翰稱美懇曲妙如大造體物莫可形狀其藥石<lb/>
之資則有白金綵弊寶鏹百千怡壽之具則有組金龍<lb/>
衣琱玉鏤金雲龍笻杖公今年壬辰壽八十二占疾日<lb/>
篤自度不起又具前辭未盡許者以辭疏凡三上上感<lb/>
其誠許辭其半半聼處業成公志也自是醫問交道覬<lb/>
公復朝乃二月十有七日甲申告逝上痌悼不已命有<lb/>
<pb n="KR4e0109_WYG_010-9a"/>
司給𦵏具工部造塋域僧道作法事大官給饌禮部諭<lb/>
祭賻及兩宫金銀布粟皆累千百仍命太監白俊韋璽<lb/>
等監護異數稠沓國朝以來一人而已公魏人世家清<lb/>
豐留寧里祖諱八老考諱大老俱贈特進榮禄大夫後<lb/>
軍都督府右都督祖妣杜妣馬俱贈夫人生於洪武辛<lb/>
未越十二年入侍大内長而頎身昻凖虎歩仡仡乆職<lb/>
御廐便習騎射當是之時太宗皇帝用武靖難内外之<lb/>
臣多勤戰畧公嘗共事又三扈北征徧歴斗辟其於兵<lb/>
<pb n="KR4e0109_WYG_010-9b"/>
事習見而閑宣徳初元漢邸造逆公假使偵察親征功<lb/>
成於公多助大寧數叛三帥師討直擣烏梁海而走之<lb/>
卓沁僅以身免獲其清河元帥印章俘馘生口類以萬<lb/>
計妖人李宣張普祥黨煽亂磁相公任捕執即時靖肅<lb/>
先帝踐阼得公綏輯南京中都衆心帖然甘凉國門公<lb/>
出監鎮耀兵境外者二東出鎮蕃抵捕魚兒海子西出<lb/>
西寧逺至大山之陰再拒敵人擊揚根敦追北至額齊<lb/>
訥克之於三城兒衛喇特入酒泉鏖於臨水堡擒其首哈<lb/>
<pb n="KR4e0109_WYG_010-10a"/>
沙特穆爾等克哷庫春懼遁出塞躡至金塔寺乃還先<lb/>
是𤓰沙首領齊勤納木喀實喇哈扎爾南奔各萌叛志公<lb/>
輕兵肆討先後舉之虜其全部匹畜不遺景泰辛未召<lb/>
還總督京師軍馬計今廿年南城之謀公乃按甲獨以<lb/>
滿盈求退子姓受教辭去職任不干戎政家口累千遣<lb/>
三之二杜謝造請泊如素門先帝嘉念寵以肺腑至任<lb/>
將相謀或及焉公二兄伯貴贈特進榮禄大夫後軍都<lb/>
督府右都督仲寛贈昭勇將軍錦衣衛指揮使俱蚤世<lb/>
<pb n="KR4e0109_WYG_010-10b"/>
貴子聚即推恩贈公祖父母者累勲進爵寧晉伯子四<lb/>
禄祥福禎各㓜未任女嫁吳氏為嗣清平伯璽夫人寛<lb/>
二子長珊百户故子綱嗣致正千户次海正千户故子<lb/>
紀綱致指揮使俱籍錦衣衛他如支屬麾下僮圉僧道<lb/>
鼎貴都位者不能枚舉經事五朝七十餘年動輒如意<lb/>
家極貴富嗚呼固公福履天幸亦人品警敏在伸能屈<lb/>
者歟寧晉少孤公所撫立報服以父加又宗嫡實主公<lb/>
喪禮也𦵏以今年三月念有五日通州安徳鄉北五里<lb/>
<pb n="KR4e0109_WYG_010-11a"/>
原公預卜墓田也前進士陜西按察僉事唐封李君用<lb/>
賔狀公生平寧晉奉以問銘辭不可得為之銘曰<lb/>
兵國制命易戒勿用矯矯劉公督監厥容三錫是寵保<lb/>
有令終我最銘之詔告世忠吁嗟來世式瞻方中<lb/>
　　明故琴樂先生墓誌銘<lb/>
琴樂先生年五十有八當景泰六年十二月九日卒於<lb/>
家其嗣子前户部主事延津典史琮卜域於京城東南<lb/>
八里許髙村里原將以其月十有九日禮而窆之其子<lb/>
<pb n="KR4e0109_WYG_010-11b"/>
壻中書舍人汪容宗海買石以誌其墓其表姪翰林編<lb/>
修童縁大章狀其生平以求刻辭於予予及第之明年<lb/>
頒已已之朔禮成而觀其書書二至之晷有晝夜六十<lb/>
一刻之文即怪其故退而求古諸家歴法無有也先生<lb/>
時為五官司厯予雅相知者主事君又同進士因以所<lb/>
私問之先生曰子以為何如予曰天行最徤日次之月<lb/>
又次之以月㑹日以日㑹天天運常舒日月常縮厯家<lb/>
以其舒者縮者之中氣置閏以定分至然以三百六十<lb/>
<pb n="KR4e0109_WYG_010-12a"/>
五日四分日之一之日乘除之積三歲而得三十二日<lb/>
五十九刻者其法常活以三百六十五度四分度之一<lb/>
之天分南北二極日行中道冬至行極南至牽牛得四<lb/>
十刻為日短夏至行極北至東井得六十刻為日長春<lb/>
秋分則行南北中東至角西至婁為晝夜均均者各五<lb/>
十刻也其法常死死者必不可易而活者不能不變故<lb/>
古者以厯名家者必以其變者立差法以權衡之則變<lb/>
者常通而死者得其所矣有如今厯也者母乃不揣其<lb/>
<pb n="KR4e0109_WYG_010-12b"/>
本而齊其末歟先生曰如子言誠然予曰若然者先生<lb/>
將居其職而不與其事邪先生掀髯笑曰能者不必用<lb/>
用者不必能又何今日咎也又曰厯者聖政之所先本<lb/>
也茍以私智撥之能無揺其支乎予始悟當時用事者<lb/>
亦赫赫必以先生為忌已而果有土墓之變益以服先<lb/>
生之髙識矣既又自念漢志五星東井之聚不能避髙<lb/>
允所陋身為史官天文家不可不一知之也方圖就先<lb/>
生而學其所能不意先生竟失官屏居予亦不幸丁倚<lb/>
<pb n="KR4e0109_WYG_010-13a"/>
廬之禍不獲朝夕以亟見承教嗚呼今以銘先生之墓<lb/>
其奚以忍也邪先生姓王諱義字孟宜自號琴樂先生<lb/>
世為吳人髙祖某曽祖某祖茂華皆居杭不仕考文誠<lb/>
妣斯氏先生生永樂中行役京師受廛赤縣為大興人<lb/>
正統已未微𨽻欽天監丁卯拜官庚午受褒典進階修<lb/>
職郎辛未而失之配張氏允宜厥家嗣子一即主事琮<lb/>
女一壻中書舍人容也先生為人謹飭典雅博古多能<lb/>
好鼓琴每焚香撫弄翛然有塵外之想然不善與時俯<lb/>
<pb n="KR4e0109_WYG_010-13b"/>
仰竟為邏者所中而失官云銘曰<lb/>
京城東南髙村里原崇四尺者先生之墳告徳來世刻<lb/>
我銘文<lb/>
　　明故静菴張公墓誌銘<lb/>
静菴張公諱肅字思恭當成化六年年七十有九十二<lb/>
月十有七日庚申以微疾逝長子義官昇遣信其中東<lb/>
平知州昻昻既得訃即日如制棄位亟歸奔䘮比至於<lb/>
厯入明年為二月是月廿有九日壬申卜者曰吉將内<lb/>
<pb n="KR4e0109_WYG_010-14a"/>
公柩於公配宋氏之封而問銘於予按張氏其先世吳<lb/>
人居嘉禾之桐鄉祖諱茂實娶趙氏生公考諱景春公<lb/>
母曰歸氏兄曰思齊思賢弟曰思温女兄曰某始公考<lb/>
去吳行役思賢留守宗兆某嫁杭陳善永樂已丑來籍<lb/>
京師自是相繼淪殞公乃買地去都城迤南十里河曰<lb/>
安徳鄉即原為墓序𦵏父母兄弟大興奠居自公肇矣<lb/>
公為人恬澹淳謹開産治生雅有方法又能處豐以儉<lb/>
貲用就裕諸子守師趨指日加奓焉中年入宫失儷志<lb/>
<pb n="KR4e0109_WYG_010-14b"/>
存真寂竟推家義官而以學成已志諉之東平東平既<lb/>
請舉將得位乃曰吾願畢矣性頗好詩似有天解居常<lb/>
手巻咏適<graphic n="KR1423" url="https://raw.githubusercontent.com/kanripo/KR-Gaiji/master/images/KR1423.png" mimeType="image/png"/>户息想静菴之號有由來焉公娶宋氏足<lb/>
稱公配繼宋者楊氏次戴氏其出曰旻東平之季也凡<lb/>
三子三女長者曰永貞適馬政其次永福適王讓又其<lb/>
次永祥適毛睿睿讓俱錦衣衛百戸云銘曰<lb/>
張初吳徙昆季侍父京城胥宇有耀厥世自静菴啟維<lb/>
丘抔土人莫我侮<lb/>
<pb n="KR4e0109_WYG_010-15a"/>
　　明故樂閒先生羅公墓表<lb/>
南京有隱君子稱樂閒先生者姓羅氏諱衡字景伊成<lb/>
化六年年六十有九告卒其子中書舍人麟解官南歸<lb/>
卜以明年辛夘從𦵏鳳西之鄉先塋兆次公友竹軒徐<lb/>
先生者以麟過予請曰景伊少負竒質塾師金巨川異<lb/>
焉少長受經於盧為已顧仲衡學舉進士以父命弗試<lb/>
鴻臚少卿潘賜名能知人重惜不已將强起之不為動<lb/>
已而兩親遘疾既不時愈母服甫禫而侍父風痺卧起<lb/>
<pb n="KR4e0109_WYG_010-15b"/>
與俱者十數年患者㡬忘病苦比處䘮儀稱而情過觀<lb/>
禮者悲之生平篤於舉義若命於官者同産弟恭出繼<lb/>
世父居北京女弟清適錢氏無出以死歲月勤恤虛不<lb/>
顧家宗戚孤婺隨分周濟所經收養嫁娶殯𦵏者多可<lb/>
指數疫作傳染雖門災之家亦不為避賴以全活者凡<lb/>
若干人嘗游浙西共濟者攘其白金人曰物在舟舟在<lb/>
與在訟當得之曰非不之知吾盖隱其盗名耳其人感<lb/>
愧竟歸本金賢聲籍甚名軰願交如史公謹金文鼎謝<lb/>
<pb n="KR4e0109_WYG_010-16a"/>
孔昭諸勝皆不靳折行焉後進被奬争相趨附而撫納<lb/>
之際恭遜彌加頗嚴疾惡所遇羣小不輕規方人目以<lb/>
介笑而受之家有堂構樓居顔以壽椿夢萱挹翠之名<lb/>
名公卿士形之咏歎蔚乎篇章可據而傳也又曰羅徐<lb/>
俱自吳徙既通家又止里相比某與景伊性頗近似某<lb/>
直景伊介謂士必勵志於物物植者竹性直而松體介<lb/>
故某名軒以竹景伊以松焉西崦將逼諸子既立遺世<lb/>
存想琴奕詩酒得趣忘形故又更號曰樂閒云其所著<lb/>
<pb n="KR4e0109_WYG_010-16b"/>
名松軒樂閒集者言志也又曰童而㳺好壯而睽違老<lb/>
而懷思前後垂六十年中間嘗一㑹晤景伊所就既成<lb/>
不易儕於有位生已無及乃今溘先朝露不有所託日<lb/>
余以悲無益矣嗚呼貧不禄且蚤死易地皆然以顔頏<lb/>
禹世無孟子誰其信之史録獨行載曲藝豈非不沒人<lb/>
之善乎竹軒先生直氣棘棘禮於公卿予所嚴事者使<lb/>
言或倍尚誰徴邪且予嘗因竹軒覩公文章字畫亦既<lb/>
屢矣公子壻蔣進士誼子中書麟又獲接交焉心迹家<lb/>
<pb n="KR4e0109_WYG_010-17a"/>
法之妙有如此者巨麗大書不愧矣乃若其世則畧之<lb/>
者已備僉憲吳興王公幽堂之銘云<lb/>
　　明故謝君墓誌銘<lb/>
謝君諱績字世懋初號静可學成因所居有王城之山<lb/>
更號曰王城山人其先宋經畧使鞅自㑹稽謫居黄巖<lb/>
九世入國朝諱温良世稱孝子者避地元季晚方定居<lb/>
桃溪桃溪今𨽻太平君孝子曽孫也為太平人大父諱<lb/>
原叅葆光林下名泉石翁標白本懷父諱性全贈奉訓<lb/>
<pb n="KR4e0109_WYG_010-17b"/>
大夫兵部員外郎雅志家法故號友松友松再娶皆陳<lb/>
四子省復君母兄也省登甲戌進士兵部員外郎今知<lb/>
寶慶府復蚤世其最季者濟君諸弟也君於學師父友<lb/>
兄弟貫徹為經實際為緯弗正行弗任以組織人謔以<lb/>
古迂雖屢弗恤也畢竟智者不能不韙之嘗就有司試<lb/>
者七不合擬今必合迫期忽病病革遺言寶慶云仕當<lb/>
先㡬完名未及試五日竟不起年四十有四娶張氏出<lb/>
一女㓜未有歸友人髙廷美軰<graphic n="KR1238" url="https://raw.githubusercontent.com/kanripo/KR-Gaiji/master/images/KR1238.png" mimeType="image/png"/>之杭郊訃達從兄世<lb/>
<pb n="KR4e0109_WYG_010-18a"/>
逺扶護以歸君家世故孝友後母無出事不遺力與寶<lb/>
慶出處相違念年各再歸省㑹即姜被夜談㓜弟孤姪<lb/>
撫同所出族里孚服每以愧君為畏諸從㳺者若從子<lb/>
今翰林編修鐸字鳴治鄉進士施槃其顯者製作有王<lb/>
城山人集史官李賔之序之曰君詩初出入盛唐盡流<lb/>
麗之妙晩更歩趨少陵其感時興物之意一出於正詩<lb/>
家曰不誣文選員外郎黄孔昭君知已也狀君之行甚<lb/>
悉既追許其致用必効有可觀者又悼其卒困死以科<lb/>
<pb n="KR4e0109_WYG_010-18b"/>
目於乎予嘗謂古科目人法兼任尚有遺材世逺人嫌<lb/>
使如君者竟至此極抑君命當然邪可悲也已初寶慶<lb/>
且入覲本圖㑹君淛上遽意哭君之死迺命子彩後君<lb/>
卜用卒之明年某月日𦵏君前山之原鳴治曰先師之<lb/>
墓宜得子銘為之銘曰<lb/>
生也淑壽而榖我匪跔奚其梏誰其欵天詰虐酷<lb/>
　<lb/>
　類博稿巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類博稿巻九</head> <lb/>
    <p>
<pb n="KR4e0109_WYG_009-1a"/>
欽定四庫全書<lb/>
　類博稿巻九<lb/>
　　　　　　　　　　　　　明　岳正　撰<lb/>
　行狀碑銘十四首<lb/>
　　闗西宋處士行狀<lb/>
處士姓宋諱義字子宜世居闗中髙祖諱禮聽延安路<lb/>
判官曽祖諱愷華陰簿祖諱希顔宜君尹考諱書武功<lb/>
大使娶竇氏生二子處士其季也宋本鉅族自唐宋來<lb/>
<pb n="KR4e0109_WYG_009-1b"/>
以文章政事通顯者刻在石書在郡誌傳播在人耳目<lb/>
者後先相照初處士不欲自晦淬礪問學將致於用及<lb/>
見諸從籍仕版者廼曰宗盟繼業莫非惠連吾其以一<lb/>
丘一壑自娱也已遂絶口不道進取家有負郭田數頃<lb/>
督家人勤穡事歲以其入供祭祀賔客服食之需外則<lb/>
分宗黨濟困乏不使有贏餘也其平居淵黙自守不妄<lb/>
言笑如不慧者至與人論古今黒白是非風生屑靡劃<lb/>
然驚座知者勸之仕輙指諸子曰是兒子輩事耳遣子<lb/>
<pb n="KR4e0109_WYG_009-2a"/>
亷補郡庠弟子員常自課其業亷拜禮部司務時馳書<lb/>
誡諭之亷在官卒以清謹稱晩年戒諸子毋得以家事<lb/>
闗白但多植秫時作醴酒故舊相過者輙留飲期必盡<lb/>
醉醉則嘯歌為樂未嘗以憂慽嬰其心嘗曰人生行樂<lb/>
耳桑榆景迫誰能跼蹐效轅下駒乎歲乙丑冬得疾迎<lb/>
醫弗瘳度必不起召諸子姓㑹囑曰吾死雖無愧於生<lb/>
生則實無益於世爾曹强為善毋我效也㢘歸以是語<lb/>
之因暝目不復言未幾卒時十二月十四日也春秋七<lb/>
<pb n="KR4e0109_WYG_009-2b"/>
十有三配耶律氏元丞相楚材裔孫也有賢行處士重<lb/>
之子男四人長即亷次慶廣康女二人孫男四人孫女<lb/>
三人亷聞訃將棄官歸奔喪慮處士之為人無傳也乃<lb/>
涕泣而謀諸燕山岳正曰不肖將以先人潛德託立言<lb/>
者夀於文辭庶乎照耀今後可冀也子實宋甥敢以狀<lb/>
為累謹摭其實而書之謹狀<lb/>
　　吏科給事中毛君行狀<lb/>
君姓毛諱玉字良器其先真定元氏人代多顯宦譜逸<lb/>
<pb n="KR4e0109_WYG_009-3a"/>
莫能考五代時有為河南刺史者諱某以儒學鳴傳若<lb/>
千世至某仕元為將作院使生君髙祖常州路推官府<lb/>
君幾子皆仕國朝長諱某吏部考功郎中次諱某監察<lb/>
御史季諱某邵武府同知生君祖伯時號蘭竹先生生<lb/>
而失明能誦易精潛虛學預談人貴賤夀天貧富凶吉<lb/>
無不應者被遇太宗皇帝帝嘗以袁天綱稱之寵眷優<lb/>
渥賜召之使者旁午久之以老乞骸骨詔以中貴䕶送<lb/>
還鄉以卒三子長諱某陰陽學正術次諱端湖州安吉<lb/>
<pb n="KR4e0109_WYG_009-3b"/>
知縣次諱某隱居不出正術府君娶葉氏實生君君生<lb/>
已長大猶逮侍蘭竹蘭竹撫之曰振吾宗者其此兒邪<lb/>
及蘭竹赴召正術府君已出教陰陽為之勅有司毋以<lb/>
他事署遣俾專意於學正術入謝得召見便殿將大<lb/>
用之既而上賔不果正術亦無意逺仕乃屬君曰爾其<lb/>
繼吾志者君承意研精問學日夕不少懈補邑庠生應<lb/>
正統辛酉鄉薦㑹試禮部得乙榜辭入太學為諸生時<lb/>
祭酒古亷李先生典教事以作興後進為已任其碩偉<lb/>
<pb n="KR4e0109_WYG_009-4a"/>
逸倫者尤見奬拔君其一也故一時英俊士慕君之賢<lb/>
交者恐後然君與游天下士學益富知慮益逺矣未幾<lb/>
以正術憂當辭去古亷惋惜不已親為正術製墓銘雖<lb/>
亟稱頌毛氏世徳而卒以昌大期君君既去其故與游<lb/>
諸名士之在太學者多已登用布列䑓閣間君之聲譽<lb/>
益用侈大以布衣聞朝著十三年戊辰登進士第充部<lb/>
使者於南京取道省母於常十四年己巳今上即位復<lb/>
奉詔詔諭江南六郡歸拜兵科給事中改吏科有所參<lb/>
<pb n="KR4e0109_WYG_009-4b"/>
駁彈糾務存大體畧虛文言罷諸不便事數十如停起<lb/>
復禁請謁歇濫舉停粥官免征逋負寛税凶荒留養太<lb/>
學生徒皆國體政本之大者皇上勵精嚮治君䟽求賢<lb/>
講武之要凡數千言皆見嘉納然體素羸遇盛寒暑輙<lb/>
病病稍間輙出出不數日而章奏屢上及疾亟猶陳六<lb/>
事事未下而君已告逝矣時景泰三年二月初一日夀<lb/>
止四十有二夫人髙氏廣東㕘政某之女初無子養宗<lb/>
人子某為嗣方七歲繼得庶子某方五歲二女長許兵<lb/>
<pb n="KR4e0109_WYG_009-5a"/>
部主事吳貴和子某次許士人某子某君為人資性明<lb/>
敏器度洒然雖好談謔而待人必以禮故人皆愛敬之<lb/>
交游半朝野而所親敬者皆稱正人以博愛處鄉里待<lb/>
宗族而所求不遂者或肆怨讟則慨然茹納未嘗以屑<lb/>
於懷事母最孝撫教弱弟尤篤友愛既登第即移俸致<lb/>
養及拜官遂輿至京師凡可以悦親意者必極力營致<lb/>
病已革自度不能起必彊藥食以慰其意弟某就學於<lb/>
外硯席之需不使少有動慮歸必自課其業力奬勵焉<lb/>
<pb n="KR4e0109_WYG_009-5b"/>
為文章清婉有風韻尤長聲詩其在吏科一時章奏皆<lb/>
出其手不但文辭工緻而人情政體曲盡其妙予於君<lb/>
交誼雅厚知之為深故録其槩為狀以俟立言者采焉<lb/>
謹狀<lb/>
　　明故前鴻臚寺右寺丞劉公墓誌銘<lb/>
前鴻臚寺丞劉公之卒其子進士樂亭尹晟奉其所為<lb/>
狀屬其友燕山岳正曰先子以儒業起家拜官凡十四<lb/>
年小心供職未嘗少懈不幸齟齬於時今人固有知之<lb/>
<pb n="KR4e0109_WYG_009-6a"/>
者如後世何子其為我銘諸正曰諾按狀公諱清字宗<lb/>
潔世居代之大同懷仁安七二都髙祖諱某曽祖諱濟<lb/>
川祖諱旺考諱文義皆隱耀弗仕永樂初公以民俊秀<lb/>
選為邑庠弟子員用易發解代藩入太學拜鴻臚鳴讚<lb/>
進司儀進右寺丞皆未及再考宣徳癸丑鄉人有以私<lb/>
干公者正色拒之其人慚因誣訐以事㑹執法者與公<lb/>
有宿憾遂奏如法責戍直𨽻之隆慶衛或教公愬白公<lb/>
曰噫吾聞之莫之為而為者命也使天道無知邪吾將<lb/>
<pb n="KR4e0109_WYG_009-6b"/>
順受之其有知也必於吾子孫焉見之焉用愬為時人<lb/>
稱其長者嘗立二子於庭語之曰晟而繼吾業昱而代<lb/>
吾役吾將徜徉以終餘年正統戊午晟領京闈薦明年<lb/>
己未登進士第又明年庚申出尹樂亭昱代役亦圖進<lb/>
士舉人皆以為公言之將徴也嵗癸亥公得疾昱侍湯<lb/>
藥不效懼乃刳股糜以進之弗瘳戒昱曰語而兄吾生<lb/>
不徳以累後人毋厚歛毋飾棺毋作佛事毋歸葬以辱<lb/>
先人之兆遂卒時八月廿有九日春秋五十有四配張<lb/>
<pb n="KR4e0109_WYG_009-7a"/>
氏有婦道子男二人晟娶王氏昱娶鄭氏女一人未醮<lb/>
孫男三人璽璧瑩女一人晟棄官自樂亭來奔䘮遵治<lb/>
命買地於居庸關之榆河原卜是年十一月二十有一<lb/>
日葬焉嗚呼昔宋王晉公以直貶植三槐於庭以識後<lb/>
嗣其子果有相者今觀公之自處與夫其子之方仕可<lb/>
量也哉銘曰<lb/>
懽懽乎已也佗佗乎子也吁嗟乎匪公死也<lb/>
　　明故鈍菴先生墓誌銘<lb/>
<pb n="KR4e0109_WYG_009-7b"/>
鈍菴先生既卒將以年月日葬未有銘其外孫金湜告<lb/>
于其友燕山岳正曰吾外氏位不滿其徳用不盡其才<lb/>
湜懼其無恃而稱於後世也子為我銘而傳諸正曰諾<lb/>
按狀先生姓薛諱士銘字維清世居明州其先曰宋朝<lb/>
議大夫唐吏部郎知衡州朋龜户部郎淮東安撫使居<lb/>
實刑部郎漳池守楊祖其祖曰江淛提舉子心能岐黄<lb/>
術其考曰象山教諭敬有文章徳行可傳到今先生生<lb/>
而失恃鞠於象山之從母陳比壯入郡西山精舍學進<lb/>
<pb n="KR4e0109_WYG_009-8a"/>
士業業成不樂試用去學為詩又學琴於徐和仲已而<lb/>
復曰詩琴可以自怡而不可以裨世又求治提舉之術<lb/>
通之永樂辛卯用薦為郡醫學教歴廿有餘年宣德癸<lb/>
丑白謝其事又十三年正統乙丑月日以疾卒于家享<lb/>
年八十有五娶周氏生一子麃教養就立而死二女嫁<lb/>
士人金寅翁王某育三孫种穠穰穰為邑庠生先生報<lb/>
陳氏之恩育生事死葬殫力竭誠同所自出徐和仲有<lb/>
道而貧不自贍率諸生舉為邑庠司訓得就禄養殁又<lb/>
<pb n="KR4e0109_WYG_009-8b"/>
躬封其墓舅氏王彦章死無所歸泣曰我王出也殯於<lb/>
我宜且恤其孤貧民業海為守者所捕為之説而脱其<lb/>
其囚明地濵海疫厲時作每命醫分視掌示方㫖蘇活<lb/>
甚衆郡人德之曰吾職宜如是投藥愈病以意而施皆<lb/>
獲竒應神之者多聲於歌詩笑曰醫乎醫乎吾假之也<lb/>
而今尸之是遂之矣宜其云爾其為文立論鬯達根據<lb/>
理趣無孟浪之辭詩學唐人音律載在今鈍菴集者是<lb/>
也既謝事搆菴以居且曰物利者用鈍者伏於此宜曰<lb/>
<pb n="KR4e0109_WYG_009-9a"/>
鈍菴故士因而稱之卒之日奔走而致弔者必相向而<lb/>
哭曰吾黨失典刑矣嗚呼正用是求附於古之人賢而<lb/>
在下者得師襄醫緩栁下惠儀封人之徒楊子所謂以<lb/>
仕易農吏而隱者歟銘曰<lb/>
維詘乃信既處而出閟真葆光玩之以術世則不知我<lb/>
銘于石吁嗟先生百世無射<lb/>
　　瘞應元兒銘<lb/>
應元兒者岳正季方第二子也兒始生值正試三塲於<lb/>
<pb n="KR4e0109_WYG_009-9b"/>
禮部報其外祖前歸德守宋公公曰乃父奇士今應舉<lb/>
必魁天下宜曰應元比揭曉正果第一内外忔然騰喜<lb/>
遂定名云生幾五月病痘歴十有四日風搐不治乃死<lb/>
嗚呼傷哉兒方面濶輔星眸月眉神完而氣清玉雪瑩<lb/>
而河岳軒輊者也有日者見之試以李虛中之術曰戊<lb/>
日坐印乙卯月令專官建禄引於癸丑時財命有氣大<lb/>
富貴夀數也又嘗驗於相工相工曰天庭髙聳地閣廣<lb/>
厚魚尾潤而𤣥珠朝元法當富貴且又有賢行符於日<lb/>
<pb n="KR4e0109_WYG_009-10a"/>
者之言正竊喜告之太夫人夫人曰信矣吾事而父親<lb/>
見其為善日不暇且其行天下事征伐活人多甚吾聞<lb/>
有陰徳者必有陽報天其以是兒昌岳氏邪先君仕不<lb/>
顧家卒之日不餘一財子弟幾不自遣正自後三年舉<lb/>
於鄉又十年始舉於禮部得一官禄不腆無以為養惟<lb/>
旦夕致兒坐太夫人膝上弄之愉悦其意太夫人亦鍾<lb/>
憐之忘其子之不肖而恒恃以忻然也七月十六日庚<lb/>
子正歸自史館報兒已死嗚呼慟哉星者云不宜死相<lb/>
<pb n="KR4e0109_WYG_009-10b"/>
者云不宜死先君之有陰徳不宜死卒死之豈正日所<lb/>
為多大不善人誅鬼責强奪兒性命以陰示殛罰也邪<lb/>
何不得以兒慰太夫人之心益以彰正之不孝如是也<lb/>
抑正聞之凡物之生貴者難成賤者則易亦其理也茨<lb/>
莽稂秕榛棘鶹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蠅蚋蠜蟫䖥豺狐猵狚雖力除之不<lb/>
能使其少盡至於芝箭嘉禾龍鳳神龜騶虞白澤之異<lb/>
世固鮮得得亦柔脆艱虞而不能必全其天吾意造物<lb/>
者閟秘吝澁其英靈不欲使兒掀播其竒偉於天下也<lb/>
<pb n="KR4e0109_WYG_009-11a"/>
將遣琴奴瘞於崇文關八里莊之原其母出弊衣一襲<lb/>
歛之而正復為之銘曰<lb/>
其生也孰為之求其死也孰為之讐木然而焰水盪而<lb/>
漚天乎人乎吾乎何尤<lb/>
　　贈翰林編修文林郎陳君碑陰記<lb/>
世有無妄之禍亦有無妄之福與時消息以聽定命君<lb/>
子能焉是故趙朔見攻孤武尋復卒為命侯君子曰叔<lb/>
帶之德不可忘也詎非陳府君之前鑒哉府君諱潤字<lb/>
<pb n="KR4e0109_WYG_009-11b"/>
徳潤其先本商氏為嘉興人祖曰望梅居士賔字彦名<lb/>
有識度能説詩書經元氏亂始變陳姓避地長洲居周<lb/>
莊周莊人禮之不敢慢其子弟從受二經者甚衆屬纊<lb/>
之夕有羣鶴盤飛廬上家所有禽鳥無故皆自斃時人<lb/>
異之府君生一年而失父七年而失母為望梅所鞠大<lb/>
嘗試吏部曹不樂竟罷歸屏居宣徳初有李綜者守蘇<lb/>
蘇人苦其貪猘府君婣屬彭士能欲犯之以計得陳氏<lb/>
僮誘使挾牒投告巡撫大理胡槩槩雅嬖綜乃反坐彭<lb/>
<pb n="KR4e0109_WYG_009-12a"/>
以僮故遂逮府君及具結京師竟得白歸然綜方恨求<lb/>
報未得也久之槩復以便宜治姦吳下即辠此兩人抵<lb/>
以殊死幸廷録得减論編戍遼陽濵行留子鑑京師與<lb/>
訣曰天乎吾不負之竟負吾邪吾將於是乎卜之其在<lb/>
遼踰十年愈自檢不以困阨小變後一日飲親家酒酒<lb/>
半遽呼曰吾殆不復生矣吾欲囑吾家人以後事亟為<lb/>
召至已喑不省所謂舁歸旦日逝矣初鑑留京師時方<lb/>
孱稚往依王太常一居一居竒之俾就學正統戊辰遂<lb/>
<pb n="KR4e0109_WYG_009-12b"/>
進士及第為翰林編修既又進直講經筵明年因使至<lb/>
遼舉府君之䘮歸之京師至是贈如厥官階文林郎夫<lb/>
人沈氏封孺人有詔特賜歸葬嗚呼府君之世行祭酒<lb/>
蕭公著之詳矣予獨諗其以舊徳貞厲之操而處不利<lb/>
不食之報乃見厥子於古有徴於今可勸於是乎書<lb/>
　　明故邢夫人郭氏墓碑<lb/>
邢夫人郭氏者襄陵儒者孟辰之女封徴仕郎翰林檢<lb/>
討茂政處士之配翰林檢討讓之母也慧心妙質貞淑<lb/>
<pb n="KR4e0109_WYG_009-13a"/>
柔嘉少資詩禮之習動從矩則未行能聞處士謀室占<lb/>
鳳而兆亟行媒焉委禽之旦孟辰甫廟而受之曰是足<lb/>
以當女矣君子謂其能以徳容售聘有郝女之懿夫人<lb/>
既歸閨門修飭處士敬之不能疏愛之不敢䙝動必見<lb/>
咨視為益友君子謂其能以賢知結主有梁妻之順夫<lb/>
人事先舅姑承顔奉辭務求愜適處士有世父老而無<lb/>
倚供養是懕至於忘其無嗣處士憐其劬憗間相勞曰<lb/>
子之為恭也一至是哉夫人辭曰分之當然又何惜也<lb/>
<pb n="KR4e0109_WYG_009-13b"/>
君子謂其能以愛敬隆養有陳婦之孝處士為義殊不<lb/>
顧家夫人恒别甔饒羡以供所需郭宗寒者多賴全濟<lb/>
諸父昆弟之䘮前後六舉不以為煩君子謂其惠及親<lb/>
疎有顧母之義夫人性雖沉重不苟笑言至於接納之<lb/>
際則薫然大和厮養之賤亦被款洽君子謂其徳周良<lb/>
賤有虞母之恩夫人三子業皆士習督勵所學卧起必<lb/>
偕至於躬視湯茗以輔勤勞由是諸子感激卒底於成<lb/>
其曰訓謙克家而文讓獨登仕列在侍從夫人又能伻<lb/>
<pb n="KR4e0109_WYG_009-14a"/>
誡不時是以厥修彌飭方摭於用天子嘉之推恩所自<lb/>
齒夫人於宗婦命為孺人君子謂其能以身教允膺顯<lb/>
封有陶母之風景泰七年正月二十四日夫人嬰疾考<lb/>
終於家躋夀七十訓等從事禮殯北堂而以葬期赴讓<lb/>
讓即棄職西奔於是與讓遊者各獻所述以頌夫人之<lb/>
盛而正也辱銘墓道之石焉墓在故關鎮西平之原盖<lb/>
邢氏之世壠也其辭曰<lb/>
史載獨行傳著列女古君子法纎縟是與猗嗟夫人偉<lb/>
<pb n="KR4e0109_WYG_009-14b"/>
兹巨麗楚楚艮人惟晉之諝作配斯難必我而侣我敬<lb/>
我愛我適厥膂凡百斯為恊我而處或我有作亦莫我<lb/>
拒亦莫我拒惟善是予或孝敬親或婣睦姻或困或貧<lb/>
僮𨽻里鄰急或我濟如木得春三男三女名差實均季<lb/>
也最妙為國寳臣王靈敷錫寵及夫人弁翟蕤蕤佩玉<lb/>
璘璘介此繁祉夫人之仁百世斯恂有托不湮而在斯<lb/>
文<lb/>
　　明故徴仕郎光禄寺署丞鄧君墓誌銘<lb/>
<pb n="KR4e0109_WYG_009-15a"/>
維正統十四年己巳秋北敵逆天悖徳寇我北鄙太上<lb/>
皇帝親提六軍往正厥罪八月庚申旋至狼山權姦擅<lb/>
命妄執兵衡營於殃合之地越二日壬戌敵薄我師將<lb/>
卒渴甚人人奮激欲决一戰而屢請不許遂為所潰於<lb/>
是乘輿播遷而一時扈從臣人亦赤手就難鮮有脱者<lb/>
若光禄署丞湖南鄧君其一人也嗚呼痛哉君諱鑑字<lb/>
惟明其先河南鄧人漢大司徒酇侯禹之後也國初始<lb/>
遷于黄之黄陂曽祖日新祖仁忠皆以儒名於鄉父文<lb/>
<pb n="KR4e0109_WYG_009-15b"/>
道尤䆳春秋學學者宗之以為楷式君傳其家學年二<lb/>
十四補邑庠弟子員永樂庚子應鄉薦游歌於太學正<lb/>
統丁巳始釋褐副嶺南之鹽課提舉庚申丁外艱解職<lb/>
讀禮於家永樂癸亥改南京光禄寺大官署丞乙丑用<lb/>
羡員赴闕充部使者督公務於江西北歸再改珍羞署<lb/>
於北京自筮仕歴三官凡十有五年而卒卒年五十八<lb/>
矣配鄭氏繼盛氏鄭出子曰瓊曰雲女適吳英次適孫<lb/>
伯昻盛出子曰璿曰璣女幼在室君為人頴拔精進志<lb/>
<pb n="KR4e0109_WYG_009-16a"/>
節抗爽直不容私然崇尚義讓濟人危急雖空囊不吝<lb/>
也所歴官皆有聲籍籍其副鹽課也嶺南甚豪多依斥<lb/>
鹵衣食前後主吏比比與之出入君至爬汙剔蠧鋤刈<lb/>
奸横不少假貰而牢盆之利為之大修旁邑鄰郡服其<lb/>
公清詣而求質其不平者時復有之及去職民不忍捨<lb/>
為署丞於兩京皆能取重於卿佐其使江西也鞭朴不<lb/>
施而事皆就辦此其才智有足觀者而不幸遭此大變<lb/>
不能掀播其功業於今後嗚呼惜哉其子雲等將歸葬<lb/>
<pb n="KR4e0109_WYG_009-16b"/>
其遺衣冠於榶梨灣先塋之次奉欽天監博士李君從<lb/>
善所為事狀乞銘於予予按禮以死勤事者在社必祭<lb/>
在史必書銘奚以辭銘曰堂堂酇國漢元功首緜緜本<lb/>
支蜚英騰茂既椔而枿光禄其胄為士而力為吏而懋<lb/>
顧是乃武無愧而后天乎禍興不幸云遘藏魂空山萬<lb/>
年斯夀而無害殃為孫子守<lb/>
　　明處士楊景先墓誌銘<lb/>
處士姓楊氏諱景先字景先世居燕山宛平之仰山考<lb/>
<pb n="KR4e0109_WYG_009-17a"/>
諱成娶馬氏女生子男者三處士其季也家有田數頃<lb/>
宅一區禾足藝而食桑可蠶而衣歲食其力有餘則推<lb/>
以與宗戚鄉黨之貧者被其惠者思有以報之則咈然<lb/>
曰吾豈賣徳者邪而胡為以利見汙也久之人愈欽戴<lb/>
言出而信孚行舉而義聞鄉里無暴横偷薄之俗蓋化<lb/>
其厚也性頗嗜飲飲不甚多即泊然成醺醺即席地偃<lb/>
卧鼓腹朗吟嘗歌曰我食我田我衣我桑彼尸人者孰<lb/>
為我臧識者聞之曰此堯民擊壤者之流也一子名全<lb/>
<pb n="KR4e0109_WYG_009-17b"/>
中號純白道人生而風骨秀異飄然出塵不耐世俗事<lb/>
嘗以入道意諷於處士處士曰吾固知其為逸足不可<lb/>
以馽勒御也縱之果大有聲於𤣥門景泰癸酉五月廿<lb/>
有七日忽得疾不語治不及藥而卒春秋七十有五配<lb/>
盧氏有賢行處士敬之二女長適侯興次適陳友皆里<lb/>
中士人也全中將以是年六月六日奉葬仰山原先塋<lb/>
之次而以墓銘請於予曰先君先生所嘗稱道者敢以<lb/>
不朽為累嗟乎予舉進士時嘗與一二同志肄業於今<lb/>
<pb n="KR4e0109_WYG_009-18a"/>
延祐道觀得與純白交接處士數數也是可以無銘邪<lb/>
銘曰京城之陰有遥者岑處士之墳蓊然而林百世之<lb/>
下樵牧知欽<lb/>
　　鄉貢進士孔隱君妻王氏夫人墓誌銘<lb/>
夫人王氏諱昭字淑德家世北平撫寧人考諱伯興仕<lb/>
魯王府為工正夫人稚處端雅卓絶工正府君異之曰<lb/>
必以與神明之胄既行得宣聖五十七代孫信字忠伯<lb/>
嘗舉於鄉徳宣朝著卒養髙林下稱隱君於鄉里隱君<lb/>
<pb n="KR4e0109_WYG_009-18b"/>
三子長曰賜進士公恂字宗文者夫人出也宗文初舉<lb/>
進士居京師與燕人岳正游好正嘗奉使南服輙取道<lb/>
闕里祗謁聖寢退而修子弟之禮於隱君之廬隱君喜<lb/>
曰是為吾兒所嘗稱道者是用享正夫人手自釃醪擊<lb/>
鮮焉比正辭去夫人降閤目送且曰子歸而傳語吾兒<lb/>
吾夫婦老矣苟慎進取以慰衰朽可也正驚曰此田稷<lb/>
子之母之訓也當是之時仰承儀度風教之餘正於夫<lb/>
人盛徳之緒已竊見其萬分一矣計今已五年宗文方<lb/>
<pb n="KR4e0109_WYG_009-19a"/>
得第期以禄養而夫人之訃遽及嗚呼祐善莫徴天誣<lb/>
人哉宗文亟解官東歸而以誌葬之銘請於正曰敢以<lb/>
先妣不朽累子正念隱君人品不在鮑宣梁伯鸞下其<lb/>
所以能葆光含鉶於明時者非夫人之内助何以成舂<lb/>
賃鹿車之髙也邪則夫人之賢宜與徳耀少君相為後<lb/>
先豈曰過哉乃若其恭順子良抑婦之委𤨏者雖畧之<lb/>
可也夫人之卒在去歲癸酉十二月十有二日春秋六<lb/>
十有九遺言遲宗文歸窆宗文將以今年景泰甲戌四<lb/>
<pb n="KR4e0109_WYG_009-19b"/>
月廿有八日襄事葬夫人於祖林先姑氏之兆云銘曰<lb/>
嗚呼夫人而止於此食報不時身約名侈子孫之良而<lb/>
復廟祀<lb/>
　　岳母述<lb/>
天乎謈哉太夫人之顛殞不肖孤正禍之也正守官不<lb/>
良得罪逺配家蕩人散猘蠚齗齗太夫人身留京師怖<lb/>
讋憂危日就嫶㝠旋至大故嗚呼婦女之行不出閨門<lb/>
太夫人之葬正不忍死以誌誰其知之者太夫人姓劉<lb/>
<pb n="KR4e0109_WYG_009-20a"/>
諱馥字蕙馥世居莒之日照我外王父諱長生有異表<lb/>
拳勇多智元亂棄家從豪傑往來東海上天下既定匿<lb/>
鄉大姓家大姓父韓丈人壯之妻以愛女生三女太夫<lb/>
人其中者甫九歲外王父攜以詣京比至笑曰我田横<lb/>
也尚戴面行邪乃自刑死外王母頓悸失措太夫人能<lb/>
理大事躬自為墳土雅不毛一旦草木昌茂時以為異<lb/>
我先君安逺將軍輕車都尉同知府軍前衛指揮使司<lb/>
事府君初娶於馬再娶於王王夫人不樂於先姑氏命<lb/>
<pb n="KR4e0109_WYG_009-20b"/>
先君更娶諾之以兵作不果渡江得官客於馬夫人家<lb/>
馬氏嫗本先君從母實居鄰太夫人悉其賢能求為已<lb/>
女歸之岳氏以繼馬夫人位成娣志也自是佐先君至<lb/>
大官建有家生不肖兄弟教以粗植為婦稱母者凡五<lb/>
十有六年以天順五年十二月廿有一日棄代得夀七<lb/>
十有六而已初太夫人既生伯氏能言始知有王夫人<lb/>
故留南京賜第洪熙之歲先君扈從北上上顧問曰爾<lb/>
挈家邪先君叩頭曰此非臣顧家時也上頷之曰當為<lb/>
<pb n="KR4e0109_WYG_009-21a"/>
爾致之宣德壬子有㫖舟迎是秋至北京明年移居明<lb/>
照坊賜第甲寅禮䘮先君命正圖進取正統戊午正辱<lb/>
有司薦稿凡四舉得及第拜翰林編修用推恩典封太<lb/>
夫人階三品曰太淑人從先君爵也天順改元正以修<lb/>
譔承乏内閣既而外遷同知欽州自念太夫人已老今<lb/>
逺違膝下増以離憂告之宜實言與淚迸咽不成辭太<lb/>
夫人神怡色暢徐諭曰止人臣之義不當爾邪時六月<lb/>
十二日也正辭去六日黄華坊私第及所積奪於勢家<lb/>
<pb n="KR4e0109_WYG_009-21b"/>
又廿二日逮繫詔獄成責戍鎮夷親友詿誤僮僕逃散<lb/>
舉族蒼黄不知所為太夫人猶歩與兒别勉以大義言<lb/>
不及情且曰吾老及此殆佛書所謂業障幸不死猶得<lb/>
見汝汝第往置吾吾安而兄之養也正時身親三木形<lb/>
殘氣憊生理無望太夫人辭雖外壯神實内傷君子曰<lb/>
處得其禮太夫人有子四人已出者二長即伯氏名端<lb/>
字元方孝友之聞無間中表娶吳郡陸氏系下男孫曰<lb/>
埤女孫曰徳媛適同郡進士王璒季即延禍太夫人者<lb/>
<pb n="KR4e0109_WYG_009-22a"/>
名正字季方娶關中宋氏次汝南周氏系下男孫曰増<lb/>
曰堂女孫曰徳媖德嫻徳娀徳㜯其别子曰詳字仲方<lb/>
仕為武徳將軍正千户娶同郡楊氏繼康氏王夫人出<lb/>
者系下男孫曰培娶陳氏曰均女孫曰徳嫦適順義弟<lb/>
子員張維曰徳安從子而撫為已子者曰海字叔方娶<lb/>
上谷王氏系下男孫曰垣諸孤養為已女曰裕適同郡<lb/>
蕭臻曰清適千户陳暄寡而無子歸宗于家能不辱其<lb/>
夫曰順適同郡吳斌曰禧適大理少卿同郡翟敬以正<lb/>
<pb n="KR4e0109_WYG_009-22b"/>
累今左遷知惠州府正既被㫖釋譴太夫人疾猶未罙<lb/>
冀得躬侍湯膳少慰慈懷詎意行李未啟屬纊已施哭<lb/>
訃於闗内受遺於柩前天地有窮痛恨無極謈哉天也<lb/>
嗚呼輀紼就引祔事有期乃以頑鈍鄙辭模擬盛徳加<lb/>
之憒眊曷其能悉擲筆長號不知所云<lb/>
　　封芮夫人髙氏墓誌銘<lb/>
天順二年五月乙已今榮禄大夫同知後軍都督府事<lb/>
芮公以都指揮使進驃騎將軍僉後軍都督府事而夫<lb/>
<pb n="KR4e0109_WYG_009-23a"/>
人髙氏之制若曰某之効勞致績而翌忠𢎞力陰助為<lb/>
多其妻髙氏可封夫人翬翟之冠紋霞之帔鸞書玉軸<lb/>
崇極品式可謂榮矣時計夫人生四十七年大歸者三<lb/>
十年距今又十四年年五十九以卒四子一女長子昕<lb/>
錦衣百户次子昻武學生炅杲兩㓜子各就冠攻舉子<lb/>
業女善貴既受金吾左衛指揮使安昪之聘三人者安<lb/>
夫人出相繼以亡昕昻稱有立而類各再娶昕賈氏馬<lb/>
氏昻王氏丘氏四婦出五女孫而字於夫人國家内朝<lb/>
<pb n="KR4e0109_WYG_009-23b"/>
太夫人老而夫人是行行承晉錫蕃而能約成化改元<lb/>
都督公總戎川蜀夫人獨理有家嚴上寛下中表讙賢<lb/>
附之二南桃夭其擬不幸偶疾竟至不治以今五月廿<lb/>
有三日告終内寢都督公適罷蜀鎮朝廷遣官賻奠勅<lb/>
有司營冡墓墓成㑹葬有期請銘於予按工部主事曽<lb/>
君鑑所為狀夫人諱惠果其先薊州焦山人也金吾右<lb/>
衛都指揮斌娶沈氏生夫人於南京蚤知自治動止矜<lb/>
嚴别於常女比笄而歸孝敬愈勵佐都督公由所千户<lb/>
<pb n="KR4e0109_WYG_009-24a"/>
致位府督勲階崇極為國虎臣身膺顯命恩藉恤典况<lb/>
垂絶之際親出教言語要義備可為永法是得終矣法<lb/>
則宜銘銘曰<lb/>
帝城之東有州曰通白浮之陽富豪有鄉靈秀聿鍾芮<lb/>
宗所宫寧神先兆夫人克紹髙墳横出歩百其域儀章<lb/>
崇隆帝錫有功牲帛煌煌天語若驚詎榮一時有續彌<lb/>
芳銘以載揚百世之慶<lb/>
　　寧晉伯夫人葛氏墓誌銘<lb/>
<pb n="KR4e0109_WYG_009-24b"/>
葛魏望居清豐者世婚帝家其名端字克正娶劉氏者<lb/>
是為夫人之父夫人諱妙聰行於太祖皇帝子伊王母<lb/>
麗妃妃女弟美人為姪於楚武昌郡主儀賔隆為妹於<lb/>
寧新昌王元妃靖安郡主儀賔旿今襲孝陵衛措揮使<lb/>
㫤為姑生於貴富能抑故習不事驕侈而獨好女紅又<lb/>
體貌都雅動止有度舉族愛之同里劉氏鉅門也於葛<lb/>
稱通家而諱貴者寧晉人也必欲得夫人伉儷寧晉家<lb/>
老疑非偶父曰爾意劉家兒無廕不貴邪安知其異時<lb/>
<pb n="KR4e0109_WYG_009-25a"/>
不大貴也遂結長干之好及笄禮成婦道修具内外駭<lb/>
譽人以為難寧晉季父太監歴事累朝多積勞効在大<lb/>
中貴蓋稱首者家用豫大正統間寧晉嘗侍鎮邊夫人<lb/>
獨理内政畧無小紛天順初寧晉日貴顯歴位都督慮<lb/>
及盛滿簡約家衆去十之五至於匹偶僮婢數百人裝<lb/>
資奩給去留擘晝皆出夫人之手寧晉受成無戾本懷<lb/>
成化初太監賜老外第寧晉坐累謫廣日則務解憂夜<lb/>
乃祈天夫祐誠動幽顯竟得開釋乃者榆林之役寧晉<lb/>
<pb n="KR4e0109_WYG_009-25b"/>
是將致同顯封異時大貴卒符父言識者多之壬辰之<lb/>
歲正月十有三日以病告逝得夀四十有八四子長禄<lb/>
聘蔣氏定西嗣侯琬之女次祥福禎幼未受室一女嫁<lb/>
吳璽為清平嗣伯夫人寧晉將以是年三月廿有五日<lb/>
葬之京城東通州安徳鄉祖塋之兆於予乞銘銘曰<lb/>
婉婉夫人戚畹秀出寧晉起家如鳥而翼有封斯植開<lb/>
此大國大國弈弈百世無斁<lb/>
　　故承務郎光禄寺良醖署署正蕭公墓誌銘<lb/>
<pb n="KR4e0109_WYG_009-26a"/>
光禄寺良醖署署正蕭公諱宏字克寛别號居敬考贈<lb/>
宣義郎工部營繕所正諱得成妣贈孺人姓潘氏生公<lb/>
及弟定宣榮宗者五人宣義之考諱貴玉世居錢塘松<lb/>
盛里洪武壬午宣義以藝徵始挈家注籍南京永樂丁<lb/>
酉又從蹕北徙受廛於大興公以長男用事宣徳戊申<lb/>
起營繕所丞甲寅獲褒勅進階登仕郎正統丙辰進所<lb/>
副母殁奪其情甲子父殁乃得終制戊辰進所正景泰<lb/>
壬申再獲勅進階宣義郎贈封考妣及配許氏天順丁<lb/>
<pb n="KR4e0109_WYG_009-26b"/>
丑進至今官食禄視品髙至正六比以年及請老既致<lb/>
仕之二年為成化庚寅入冬偶疾不治十二月三日竟<lb/>
以訃聞得夀七十有六公二男三女長男珵輸粟冠帶<lb/>
前年病死次瓚稱克家長女端嫁鄉進士翟信次正嫁<lb/>
京庠生顧祐又次安嫁姚謹猶子琳琦而琳自鄉貢遊<lb/>
太學圖進士舉者最佳聚族而謀曰家之大以伯父伯<lb/>
父蕭宗也葬不宜茍重地得都城東通州安徳鄉陳家<lb/>
莊原既准制伐域兆將以明年辛卯二月三日竁而窆<lb/>
<pb n="KR4e0109_WYG_009-27a"/>
焉中書舍人羅君仲祥琳友也狀君行云公甫冠即用<lb/>
材藝致位官五轉彌進餘四十年稱恭慎不有脗滲過<lb/>
失嘗刲股愈父劇疾算因致延者十年處二弟居同衣<lb/>
食同鬚眉各皤白愉怡交愛不但絶塞誶語於諸子不<lb/>
以彼此出異所教育歴母父及定榮兩弟凡四䘮務盡<lb/>
誠禮家韙之示子乞銘而居予蕭比雅所聞然不誣可<lb/>
銘銘曰<lb/>
蕭去錢塘自宣義父承務建家大興是祖都城城東安<lb/>
<pb n="KR4e0109_WYG_009-27b"/>
徳鄉原纍然者髙承務公墳有赫其承視此銘文<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類博稿巻九<lb/>
</p>
<p>
</p>
  </div>
</body>
</text>
</TEI>
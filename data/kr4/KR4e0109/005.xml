<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>類博稿巻五</head> <lb/>
    <p>
<pb n="KR4e0109_WYG_005-1a"/>
欽定四庫全書<lb/>
　類博稿巻五<lb/>
　　　　　　　　　　　　　明　岳正　撰<lb/>
　　序十二首<lb/>
　　　潘尊用拜吏科都給事中序<lb/>
正以罪去國比入朝七八年向之所與共事者十得五<lb/>
六而所謂同年進士者僅十数人而已此十数人者多<lb/>
在郎署不聞有所振㧞又間有引而去者其在給舍纔<lb/>
<pb n="KR4e0109_WYG_005-1b"/>
二人而閩産潘尊用其一也尊用以天順八年之秋始<lb/>
用資序拜都給事中於吏科夫六科之任古納言之官<lb/>
也䜛説殄行無世無之而後世風移俗薄較古尤甚如<lb/>
巷伯青蠅諸詩所言者當堯舜在上禹稷契益臯陶伯<lb/>
夷相師讓於下不能不資龍以保極盛之治後世願治<lb/>
之主欲比隆前古而不求賢給舍以任之豈不尤難乎<lb/>
哉先帝在御乾綱獨運羣臣將順之不暇若吏部者又<lb/>
得老成心膂主之為吏科者固無事可駁也然容生寛<lb/>
<pb n="KR4e0109_WYG_005-2a"/>
寛生縱縱生姦亦其勢之所不能無者尊用受命適承<lb/>
其弊初不以聲色動之而彼各自檢㸃以或有過之是<lb/>
懼者亦有矣夫楊綰之賢未足以格天動物而白麻一<lb/>
下雖以郭汾陽之元勲名徳亦為之遜黎幹而下不足<lb/>
道也賢者之有益於人國家者如此然所謂賢者於世<lb/>
多不見用用亦不能大大亦未必能乆何邪盖賢者自<lb/>
處淡然與物無競其功名事業必因事㑹而見未嘗汲<lb/>
汲以求之不我用焉雖終老於耕釣不悔也若尊用者<lb/>
<pb n="KR4e0109_WYG_005-2b"/>
一官二十年循資縁例始得一調此巧宦者之所譏笑<lb/>
而正所據以知其為賢者也雖然一給舍尚能如此使<lb/>
舉而措之百僚之上則其事業炳耀上躋唐虞九官之<lb/>
盛其孰能禦之哉遂書以為贈<lb/>
　　　孫宗理拜户科給事中序<lb/>
當天下多事時屠釣椎埋商販傭𨽻之徒其建立功勛<lb/>
樹植事業分芧土於當時垂聲光於來世載諸前史者<lb/>
何其多也若空谷考槃之作乃或見於盈成之日者豈<lb/>
<pb n="KR4e0109_WYG_005-3a"/>
非天下既定權制既立狃以犬牙臂指之勢雖中才常<lb/>
流亦足以守之雖無大善亦無大失是故有賢哲豪儁<lb/>
之伏於氓庶者不得其機以進秖槁項轍鮒老死困斃<lb/>
於林薮塵滓之中而已矣當是時也得美官據要津執<lb/>
樞管以激昻時事可以礱天下之姦可以建天下之利<lb/>
可以更天下之化亦豈非賢豪者之榮幸哉齊東孫君<lb/>
宗理今之所謂賢豪者也乃祖若父皆用才武從事為<lb/>
司牧之屬於外宗理績學邑庠甲子之秋應有司薦入<lb/>
<pb n="KR4e0109_WYG_005-3b"/>
太學為諸生者三年矣今年秋以名進士拜給事中於<lb/>
户科夫給事者天子之法從不但專補過拾遺之任而<lb/>
凢政事之利病人材之賢否民生之休戚皆得以肆論<lb/>
駁議而無所諱此賢豪者之所願為而懼不能以必得<lb/>
也宗理以齊東布衣從事乎文字筆札之業一旦起而<lb/>
當之得以發藴蓄伸抱負設施其生平之所學未必不<lb/>
思其時機之不易遭遇之甚難而以中材常流者之為<lb/>
耻也<lb/>
<pb n="KR4e0109_WYG_005-4a"/>
　　　贈濟南楊同知序<lb/>
始吾取友天下於桐城得二人焉前户科給事中今知<lb/>
應州章君廷言其人春温玉潤不但其文之蔚才之敏<lb/>
也既又因廷言獲交今刑科給事中姚君景睗景睗之<lb/>
於廷言盖符合而劕契焉者夫楚俗雖文其性慓輕此<lb/>
兩人者固非風土所宜得必有所自而然者意者其得<lb/>
師友之淵源乎不然何其蠖信而虎變若是也遡而求<lb/>
之得楊君必貴者焉君世家撫之崇仁以其藝䧺於大<lb/>
<pb n="KR4e0109_WYG_005-4b"/>
江之西宣徳乙酉魁多士於薦稿癸丑之歳始就乙選<lb/>
分教於桐城者㡬十年而兩人者受業門下親炙最乆<lb/>
咀味文翰之華濡染道誼之雅袪悟而性覺匪習而天<lb/>
成出能昜售試必有功故治民者稱守令之循在朝者<lb/>
得侍從之體皆楊君之力有以造就之也譬之觀器於<lb/>
市鼎鍾罌缶之制雖殊而小大髙下皆中倫度然後知<lb/>
其出於一型一模而陶冶者鎔範搏埴之精比楊君去<lb/>
桐城以功最被選陟為魯邸紀善自紀善登上相為長<lb/>
<pb n="KR4e0109_WYG_005-5a"/>
史有賢能聲今又改同知濟南府事盖旌之也於是景<lb/>
䁑既喜其道之得行而於暌違之念又有不可已者屬<lb/>
予言以張之嗟乎古人有知其客而信其主者韓退之<lb/>
於宣州是也其或未知楊君者請觀於吾友廷言景暘<lb/>
兩人者可也<lb/>
　　　贈龍叔旦先生序<lb/>
東里先生之髙風足以凌駕一世天下所共聞者也曩<lb/>
在政閣所與游好者其在朝則盡名公卿布韋之徒茍<lb/>
<pb n="KR4e0109_WYG_005-5b"/>
非鉅人碩士不直不得朝夕亟見以親道徳之光雖欲<lb/>
望後塵而雅拜之亦未昜也正時童丱受學門下先生<lb/>
以故人子嘉與恵之毎嘉客至未嘗不得見也先生之<lb/>
重客有若叔粲龍公公用鄉進士歴祠祭儀制主事公<lb/>
之少子今文選郎中士郁亦用進士為中書舍人正皆<lb/>
得游於其間當是時人皆以榮正正亦自侈其所遇於<lb/>
朋軰中先生既捐館舍公亦以疾引歸正方抱羊曇之<lb/>
悲不釋也乃今猶得與文選君日相追随是以前年識<lb/>
<pb n="KR4e0109_WYG_005-6a"/>
公之嫡士熈士熈用薦分教於淞庠今又拜公之季叔<lb/>
旦竊歎公之門兄弟父子何若是之皆賢也嗟夫萬物<lb/>
者天地之委和也至和之氣氤氲磅礴其發於浮沉上<lb/>
下者猶足以為景星為卿雲為甘露為醴泉為芝草為<lb/>
連理之木同頴之禾為赤麟白鳯元龜神龍天馬之瑞<lb/>
其精英之鍾於人家國者上者為聖次者為賢為能為<lb/>
技藝固其理也今至和之氣委於龍氏之産不能不賢<lb/>
譬之武庫之所藏大廷之所陳非竒寳重器不與也又<lb/>
<pb n="KR4e0109_WYG_005-6b"/>
何恠哉比者邑大夫以叔旦之賢薦於朝朝議韙之兹<lb/>
拜湖廣按察司照磨東里先生之諸子尚寳丞叔簡太<lb/>
學生季柔諸孫晦之於龍氏固通家子而尚寳君又嘗<lb/>
館儀制公之貳室於叔旦為諸甥也故合其弟姪送之<lb/>
謂正託交於龍氏者乆又以文字為職宜有所述述東<lb/>
里先生之髙風而龍氏與之締好如是使人可以遡是<lb/>
而知叔旦之為偉人碩士庻㡬有以信於今後也<lb/>
　　　贈和振綱刑部主事序<lb/>
<pb n="KR4e0109_WYG_005-7a"/>
儒吏二乎哉不二也不二也而孰與岐其名盖亦世之<lb/>
汙隆而為之歟夫儒歟吏皆政之體也周以上世升而<lb/>
隆其政本於道而聖人筆之以為經周以下世降而汚<lb/>
其政出於術而法家因之以定律儒通乎經而吏明於<lb/>
律其本未始不一而岐之使二者道與術也然經之約<lb/>
民也大而踈律之防民也細而密宻者之失必酷而踈<lb/>
者之弊近迂此其勢然也是故自入官議制之有辭沿<lb/>
至于今從政者不能任經而黜律君子曰資儒以為吏<lb/>
<pb n="KR4e0109_WYG_005-7b"/>
斯可矣陵川之著姓曰和氏世以宦業䧺於山西振綱<lb/>
者又和氏之秀也大父好古府君通詩書二經嘗用薦<lb/>
領教於廣平乃尊翁自鄉進士三教於郡邑最後仕為<lb/>
王官其聲勃如也振綱傳其家學以明詩薦於鄉入大<lb/>
學學與行皆足以齒英胄而無愧今太子少保蕭公為<lb/>
祭酒將以病謝去而振綱慨然倡六館之士伏闕請留<lb/>
之於是一時師生髙其義願識其風采締交望好者恐<lb/>
後去嵗取進士第觀政於秋官大司㓂䟽以為屬拜福<lb/>
<pb n="KR4e0109_WYG_005-8a"/>
建司主事素與遊者思有以贈之而屬予以辭孔子曰<lb/>
盡法無民豈非傷法之流於酷乎今之所謂良執法者<lb/>
大歸以能不遺於律而得稱也使犯者有隠情而不能<lb/>
以自明司刑者執律而臨之曰法當如是乃孔子所謂<lb/>
盡法者也如必以盡法為良茍熟於簿書者皆是也何<lb/>
必儒者儒者必不得已于是知不屑其所謂良寜自擬<lb/>
於迂者而不辭也振綱儒進而吏任固非自貶以徇俗<lb/>
者但名位權勢足以移人之守吾又安能為之黙㸃邪<lb/>
<pb n="KR4e0109_WYG_005-8b"/>
嗟乎前史所載者有曰董仲舒公孫𢎞兒寛三人皆儒<lb/>
者通世務習文法以經術潤飾吏事盖所謂資儒以為<lb/>
吏者也然曲學阿世卒不能逃轅固生之譏則其優劣<lb/>
又可見矣君子之自處也可不慎哉<lb/>
　　　浙水較文詩序<lb/>
文士之末也不深於道者不足以知之知文亦難矣莫<lb/>
加善者之文易詩書春秋禮樂皆載道之器語曰學者<lb/>
守一經皓首不能窮不能窮者不深於其道也道不深<lb/>
<pb n="KR4e0109_WYG_005-9a"/>
而强自誣曰我知文我知文何異乎審音以瞶鍳色以<lb/>
盲其不白黒而濁清者亦幸中而偶得耳夫何恃而可<lb/>
信哉試嘗論之世之能文者孰加於周公孔子周公傳<lb/>
易孔子繫之孔子作春秋游夏不能為一辭之贊則知<lb/>
雖賢者猶不足以知聖人况以不賢而知賢者乎是故<lb/>
皓首不窮之談非誣人者也雖然周公孔子不可尚矣<lb/>
漢以還作者甡然而獨名揚䧺韓退之為能文䧺作太<lb/>
元法言張伯松不肯一觀劉歆觀之詆為廢物䧺之名<lb/>
<pb n="KR4e0109_WYG_005-9b"/>
盖終漢世而後顯退之凡三黜於禮部而自訟曰為文<lb/>
而為舉世之所不好退之之書自宋歐陽永叔始以䧺<lb/>
退之之作者尚暗於當時而有俟於後來又况其下者<lb/>
乎其或見推致與於流軰時俗者非借重於髙譽託筆<lb/>
於時名如左思之賦張華之詩則亦下里巴人之唱和<lb/>
非如體道者真有所見聞而黒白清濁於去敢之間也<lb/>
嗟夫作者代有而具目者不多見知文之難其亦信矣<lb/>
哉郭明郁彦文蜀之長夀人也以春秋發觧嘗分觧於<lb/>
<pb n="KR4e0109_WYG_005-10a"/>
晋寧古鄭二邑陟學録為今附馬都尉薛桓賔師授徒<lb/>
京師京師子弟各以其所習經求指授者未嘗辭之其<lb/>
處而稱達才出而掇巍科躋膴仕者問其所從遊則曰<lb/>
郭先生吾師也予用是聞其名熟願見而未暇也景㤗<lb/>
庚午之嵗明郁將校文於浙議者謂山之東西中原之<lb/>
鉅藩也而江南文物浙水為盛明郁乃能歴持文柄其<lb/>
延譽於天下也又何博哉於是相與咏歎其盛形而為<lb/>
詩詩成授予以卜氏之任嗟乎易之竒書之古詩之婉<lb/>
<pb n="KR4e0109_WYG_005-10b"/>
春秋之簡嚴禮樂之辯博其義奥其辭微其文未易以<lb/>
通也而明郁能指授諸生使之有成非明於道者哉夫<lb/>
既明於道而用以觀人之文是非美惡之辯有不能逃<lb/>
於洞矚鑑照之下者矣今天下之大不可謂無所謂楊<lb/>
韓之徒者明郁自蜀來京師嘗徧觀全晉放於齊魯今<lb/>
又南㳺兩浙其亦有所謂其人者乎使其果有而亦願<lb/>
見之否乎予嘗怪時俗流軰以知文自負者大歸是古<lb/>
而非今貴耳而賤目乃今得明郁明郁其亦有意於是<lb/>
<pb n="KR4e0109_WYG_005-11a"/>
其言乎則吾求償宿昔之所願見者而與之雄辯天下<lb/>
之文於楊韓之後矣姑書此以為先容<lb/>
　　　贈許節之拜闕里奎文閣典籍序<lb/>
孔子之道其大而逺盖與天地等耳聞其遺風被其餘<lb/>
澤企仰其末照者愚可以智怯可以强狂可以聖不肖<lb/>
可以賢雖夷狄亦可以華夏况不愚不怯智勇而賢者<lb/>
邪以智勇而賢之資得以官其家處其鄉里交接其子<lb/>
孫是入道徳之府坐禮樂之塲而為觀化之游是足以<lb/>
<pb n="KR4e0109_WYG_005-11b"/>
薫陶其性變化其質亦審矣其有不為聖賢之歸者乎<lb/>
此君子所以為許君節之慶也節之名越世家兖之寧<lb/>
陽大理少卿道中先生之仲子也節之侍先生居京師<lb/>
得庭訓而傳其家學燁然之光焜耀於外孚達於人人<lb/>
今襲封衍聖公彦縉得而賢之薦之於朝拜闕里奎文<lb/>
閣典籍命下之日與之游者相與贈之而屬予以辭嗟<lb/>
夫天下之為學者莫不願學孔子孔子之書徧天下其<lb/>
為言也似易而實難似近而實逺似淺而實深譬之南<lb/>
<pb n="KR4e0109_WYG_005-12a"/>
金羙玉之出於山夜光木難之生於海聞而知之固衆<lb/>
人之所同茍非躋萬仭没重波不能握而有之傳曰天<lb/>
下國家可均也爵禄可辭也白刃可蹈也中庸不可能<lb/>
也是已今節之於兹行也盖造孔氏之崐岡溟渤而居<lb/>
之不患至寳之不得所患者不能髙躋而深没耳若曰<lb/>
以今日之峩冠大帯得命服之榮為節之賀者豈惟不<lb/>
足以知道抑亦豈足以知節之哉<lb/>
　　　送江用良南歸詩序<lb/>
<pb n="KR4e0109_WYG_005-12b"/>
士之於志也不難於立而難於守耳登髙而逺望覽古<lb/>
而悼今事機觸於外而激烈奮於中當是時也撫劒横<lb/>
槊慷慨賦詩指天日矢𠂻愫可以摩霄漢而摧金石雖<lb/>
萬夫之勇亦莫得而奪也及乎嵗月流邁功或不遂進<lb/>
無所援退無所據言焉而不信於人行焉而不合於時<lb/>
貧窘溷辱勢利勞苦之足以動其心者又困偪而拂抑<lb/>
之則向之所謂摩霄漢而摧金石者日鑠月蝕將燼滅<lb/>
渣蕩委靡沉淪終老而不能以振者比比然也嗟夫挺<lb/>
<pb n="KR4e0109_WYG_005-13a"/>
標於百瘁屹千仭於奔流歴霜雪而愈勁渉風濤而愈<lb/>
固茍非持其志不暴其氣者烏乎能哉吾友錢塘江君<lb/>
用良績學杭庠志在科第自發觧於浙藩凢三辭教職<lb/>
於禮部優游太學者十年於兹矣凢所謂貧窘溷辱勢<lb/>
利勞苦之足以動心者備嘗而歴試之宜其不降志茍<lb/>
就以求速達也顧乃施施衎衎坦然由之而不移遑遑<lb/>
焉淬勵刮劘如有程督之者必欲得科第以致身而後<lb/>
已焉是盖其立之也非一時之感而持之之固又本於<lb/>
<pb n="KR4e0109_WYG_005-13b"/>
平日所養之善其於取舍出處之際有餘裕者亦宜矣<lb/>
雖然持其志固難而行其志尤難得之於貧賤者或失<lb/>
之於利達得之於辛勤困若者或失之於驕奢僭侈此<lb/>
又予與用良之所同戒者也用良既得奏於禮部以疾<lb/>
未登大廷之對將南歸省其尊翁於故里凡與游者咸<lb/>
送之以詩而予之出處又頗與用良合故僭述其志以<lb/>
為序<lb/>
　　　贈梁先生助教國子序<lb/>
<pb n="KR4e0109_WYG_005-14a"/>
君臣主義父子主㤙恩義兼主者師生也先生不作大<lb/>
道就晦君臣之際輔以典刑而或者罹刑以傷義父子<lb/>
之間本乎天性而或者違性以賊㤙彎弓而向羿操戈<lb/>
而叛何者又何足恠哉以今言之在上者提符信執教<lb/>
條臯比而坐以名先生於堂上在下者服章縫挾書册<lb/>
鷺序而立以稱弟子於階下此天下學校之師生也徒<lb/>
以勢力假合而强為之號耳夫選一郡一邑之賢俊而<lb/>
聚之一官有勇者有志者有巧者有能言者有尚氣而<lb/>
<pb n="KR4e0109_WYG_005-14b"/>
無所撓者其才氣之羙固有不同者也臨之以勢齊之<lb/>
以法可以使其面從而不能得其心從可以使其貌服<lb/>
而不能得其誠服為之師者不其難乎順天府學學之<lb/>
宗也而設於京師京師之大賢才之淵藪士之㳺其地<lb/>
者得於耳濡目染之餘所謂智者勇者巧者能言而尚<lb/>
氣者盖有不問不知不習而能者也毗陵梁先生惟介<lb/>
轉自武學教授來司厥政談者率謂凡為京學當從事<lb/>
於精神勤敏之間茍約束不嚴教條不密則貴游貨瀆<lb/>
<pb n="KR4e0109_WYG_005-15a"/>
有以間之未見其可也先生方一切去之旦暮坐堂上<lb/>
而操其要領任真率意澹若無所猷為者然而智者忘<lb/>
其謀勇者失其强巧者閉其能能言者收其辯尚氣者<lb/>
更其勁直而為和順彼此不忌而上下交好懽然其恩<lb/>
截然其義何其盛也今年先生陞助教國子京學諸君<lb/>
不忍先生捨已以去相率以情諗之於予予故述其所<lb/>
由以為先生贈云<lb/>
　　　送邱孟博典教宜興序<lb/>
<pb n="KR4e0109_WYG_005-15b"/>
予與孟博居同處業同經相徃還者㡬二十年予濫竽<lb/>
文衡而孟博抑在乙榜縱孟博不忍咎予予於孟博能<lb/>
不忸怩於懐乎予負是未得徃慰孟博孟博之趾已造<lb/>
吾廬者屢矣予强以不敏謝過然口與心牾不能不囁<lb/>
嚅而齟齬也孟博囅然笑曰故人知君君不知故人乎<lb/>
夫今之科目異於古之鄉舉里選鄉舉里選任情科目<lb/>
任法法有踈宻而士有淺深以踈宻之法求士得士之<lb/>
淺者已云幸矣譬之恃遮河之網而漁於溟渤烏能使<lb/>
<pb n="KR4e0109_WYG_005-16a"/>
其不漏於鯤鯨者哉况所貴乎科目者為時所尚易於<lb/>
通顯而已上焉者藉之以行志道下焉者資之以取富<lb/>
貴富貴有命而道之行否有非人力能强之者故孔子<lb/>
曰道之不行命也且吾受命於天而一食一飲已有定<lb/>
分少小學道已踰不惑其於得䘮諳之熟矣猶昧之而<lb/>
不知所止者亦惑之甚矣吾子不量而以是見待又何<lb/>
遇之之薄哉嗟夫予與孟博居同業同徃還者若是乆<lb/>
矣徒知孟博學問之富文辭之妙足以第進士今不見<lb/>
<pb n="KR4e0109_WYG_005-16b"/>
收於時為予過而不知其所養者若是之髙也是得見<lb/>
粗而未得其精不徒以此増愧而又以此増懼曰茍用<lb/>
是以待天下之士能無失焉者乎士有養者必有所容<lb/>
有所容斯有所受若孟博者雖受之以公卿之大不憚<lb/>
其不能勝矣何止於一校而已乎此固無待論者予獨<lb/>
述其語以為怨天尤人者告焉<lb/>
　　　送陳緝熈使朝鮮詩序<lb/>
昔唐殷侑使回鶻韓子稱其適萬里外國畧無惘惘離<lb/>
<pb n="KR4e0109_WYG_005-17a"/>
别可憐之色豈不真知輕重大丈夫哉考之於史吐蕃<lb/>
作厲與唐終始回鶻有國實界厥塲既曰於唐最親曽<lb/>
不能結鄰服貳以輸畏天之悃顧胡無人或昧所從所<lb/>
貴乎行人者宣倡大義以開道之俾之陳力就列云爾<lb/>
故曰大夫出境茍利社稷專之何也侑之知既不及此<lb/>
而退之贈言又無以諷之者徒以區區辭色遂漫焉以<lb/>
大丈夫許之大丈夫之所為也固如是而止乎哉孔子<lb/>
曰不可與言而與之言失言退之固不失言矣然而謂<lb/>
<pb n="KR4e0109_WYG_005-17b"/>
之非溢美吾弗信之矣天順改元天子以復辟詔天下<lb/>
特於朝鮮寵以侍從於是翰林修撰陳君緝熈載命以<lb/>
行時凡餞者各伸以詩詩成宜序正乃作曰方今内外<lb/>
罔不臣妾瓦刺餘孽尚勤王師豈與唐之吐蕃者類歟<lb/>
若乃朝鮮為國外藩衣冠禮義非回鶻比而勢據右臂<lb/>
掎角是宜投誠報效亦其時也如吾陳子士之通經知<lb/>
輕重盖無忝於大丈夫之稱者嗟夫出境專利必有所<lb/>
處正安敢茍有溢美而阿其所好哉<lb/>
<pb n="KR4e0109_WYG_005-18a"/>
　　　送衛叔正歸省序<lb/>
衛叔正君先驃騎大將軍左都督公之佳子今宣城伯<lb/>
平𦍑將軍公之貴介弟也始宣城公之鎮河西也求以<lb/>
自輔而擇昆弟之賢以請於朝故叔正是從今將東歸<lb/>
以省母夫人於濟南素與游者期而送之猥以僕文最<lb/>
稱褒揚且紀事有序不誣走伻鎮夷以請既不得辭又<lb/>
不敢妄有所論譔乃詣幕府以竊觀其下風焉相見也<lb/>
而得其貌之恭相洽也而得其情之真繹其言論而又<lb/>
<pb n="KR4e0109_WYG_005-18b"/>
得其中之所藴也正而富嗟呼我先公嘗與都督公俱<lb/>
以勇畧致身先朝班在右職以故予小子得與聞都督<lb/>
公之盛徳大烈矣繼是濫竽館閣又從宣城公之後以<lb/>
事今上者前後歴十有餘年宣城之厚博精敏用建有<lb/>
國其於都督公也豈祁奚之午歟所謂是父是子是也<lb/>
今察叔正之賢又如是其於宣城也豈叔向之銅鞮伯<lb/>
華歟所謂難兄難弟是也夫何衛氏之多賢哉天之委<lb/>
和必萃於徳門故世産賢哲亦其理宜也雖然史稱梁<lb/>
<pb n="KR4e0109_WYG_005-19a"/>
氏起江左有功在民本無大惡以寖微而亡故其子孫<lb/>
之盛甚至八葉宰輔此論固不可廢然亦本其名徳相<lb/>
望世濟其羙所以發其源導其流而揚其波者各有攸<lb/>
在也或曰比諸公之與叔正好也乆固不捨其去而子<lb/>
之述畧不及也何邪曰古者别而贈言言之善者莫如<lb/>
相勉以徳徳莫大如忠孝叔正之來也以忠其去也以<lb/>
孝以孝為忠聖人大訓况所以報君上承父兄慰交游<lb/>
導揚其世澤者於此乎在彼固丈夫也其區區姁嫗兒<lb/>
<pb n="KR4e0109_WYG_005-19b"/>
女子離别之談又可為叔正道邪<lb/>
　<lb/>
　<lb/>
　<lb/>
　<lb/>
　<lb/>
　<lb/>
　類博稿巻五<lb/>
</p>
<p>
</p>
  </div>
</body>
</text>
</TEI>
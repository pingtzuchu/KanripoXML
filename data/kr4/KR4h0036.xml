<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>嚴陵集巻一</head> <lb/>
    <p>
<pb n="KR4h0036_WYG_001-1a"/>
欽定四庫全書<lb/>
　嚴陵集巻一<lb/>
　　　　　　　　　　　　　宋　董弅　編<lb/>
　詩<lb/>
　　七里瀨<hi>謝靈運</hi>
羈心積秋晨晨積展游聎孤客傷逝湍徒旅苦奔峭石<lb/>
淺水潺湲日落山照耀荒林紛沃若哀禽相呌嘯遭物<lb/>
悼遷斥存期得要妙既秉上皇心豈屑末代誚目覩嚴<lb/>
<pb n="KR4h0036_WYG_001-1b"/>
子瀨想屬任公釣誰謂古今殊異世可同調<lb/>
　　新安江水至清淺深見底貽京邑游好<hi>沈約</hi>
眷言訪舟客兹川信可珍洞澈隨深淺皎鏡無冬春千<lb/>
仭寫喬樹百丈見游鱗滄浪有時濁清濟涸無津豈若<lb/>
乘斯去俯映石磷磷紛吾隔囂滓寧假濯衣巾願以潺<lb/>
湲水沾君纓上塵<lb/>
　　嚴陵瀨<hi>任昉</hi>
羣峯此峻極參差百重嶂清淺既漣漪激石復奔壯神<lb/>
<pb n="KR4h0036_WYG_001-2a"/>
物徒有造終然莫能仗<lb/>
　　贈郭桐廬出溪口見候余既未至郭仍進邨維舟<lb/>
　　久之郭生方至<lb/>
朝發富春渚蓄意忍相思涿令行春反冠葢益川坻望<lb/>
久方來萃悲懽不自持滄江路窮此湍險方自兹疊嶂<lb/>
易成響重以夜猨悲客心幸自弭中道遇心期親好自<lb/>
斯絶孤游從此辭<lb/>
　　清溪二首<hi>李白</hi>
<pb n="KR4h0036_WYG_001-2b"/>
清溪清我心水色異諸水借問新安江見底何如此人<lb/>
行明鏡中鳥度屏風裏向晚猩猩啼空悲逺遊子<lb/>
清溪勝桐廬水木有佳色山貎日髙古石容天傾側綵<lb/>
鳥昔未名白猿初相識不見同懷人對之空歎息<lb/>
　　經七里瀨<hi>孟浩然</hi>
予奉垂堂誡千金非所輕為多山水樂頻作泛舟行五<lb/>
岳追尚子三湘弔屈平湖經洞庭闊江入新安清復聞<lb/>
嚴陵瀨乃在此川路湍嶂數百里沿洄非一趣彩翠相<lb/>
<pb n="KR4h0036_WYG_001-3a"/>
氤氲别流亂奔注釣磯平可坐苔磴滑難步猨飲石下<lb/>
潭鳥還日邊樹觀竒恨來晚倚櫂惜將暮揮手弄潺湲<lb/>
從兹洗塵慮<lb/>
　　至七里灘作<hi>李嘉祐</hi>
遷客投於越臨江淚滿衣獨隨流水逺轉覺故人稀萬<lb/>
木迎秋序千峯駐晚暉行舟猶未已惆悵暮潮歸<lb/>
　　入睦州分水路憶劉長卿<lb/>
北闕忤明主南方隨白雲沿洄灘草色應接海鷗羣建<lb/>
<pb n="KR4h0036_WYG_001-3b"/>
徳潮已盡新安江又分回看嚴子瀨朗詠謝安文雨過<lb/>
暮山碧猿吟秋日曛呉洲不可到刷鬢為思君<lb/>
　　送張十八歸桐廬<hi>劉長卿</hi>
歸人乘野艇帶月過江邨正落寒潮水相隨夜到門<lb/>
　　卻歸睦州至七里灘下作<lb/>
南歸猶謫官獨上子陵灘江樹臨洲晚沙禽對水寒山<lb/>
開斜照在石淺亂流難惆悵梅花發年年此路看<lb/>
　　對酒寄嚴維<lb/>
<pb n="KR4h0036_WYG_001-4a"/>
陋巷喜陽和衰顔對酒歌懶從華髪亂閒任白雲多郡<lb/>
簡容垂釣家貧學弄梭門前七里瀨早晚子陵過<lb/>
　　睦州送尊師醮畢還越<lb/>
吹簫江上晚惆悵别茅君蹋火能飛雪登<hi>一作吞</hi>刀入<hi>一作</hi>
<hi>吐</hi>白雲晨香永日在夜磬滿山聞揮手桐溪路無情水<lb/>
亦分<lb/>
　　按覆後貶官赴睦州奉贈苗侍郎制使<lb/>
地逺心難達時危謗易成羊腸留覆轍虎口脱餘生直<lb/>
<pb n="KR4h0036_WYG_001-4b"/>
氏偷金枉于家決獄明一言知已重片義殺身輕日<hi>一作</hi>
<hi>月</hi>下人誰憶天涯客獨行年光銷蹇步秋氣入衰情建<lb/>
業<hi>一作禪</hi>知何在長江問去程孤舟百口淚萬里一猿聲<lb/>
落日看鄉路空山向郡城豈令寃積氣千古在長平<lb/>
　　新安江送陸灃歸江隂<lb/>
新安路人來去蚤潮復晚潮明日知何處潮水無情亦<lb/>
解歸自憐長在新安住<lb/>
　　酬皇甫侍御見寄時前相國姑臧公初臨郡<lb/>
<pb n="KR4h0036_WYG_001-5a"/>
離别江南北汀洲葉再黄路遥雲共水砧逈月如霜嵗<lb/>
儉依仁政年衰憶故鄉佇君宣室召漢法倚張綱<lb/>
　　酬張履雪夜發桐廬訪别途中苦寒之作<lb/>
扁舟乘興客不憚苦寒行晚暮相依分江湖欲别情水<lb/>
聲冰下咽沙路雪中平舊劒鋒鋩盡應嫌脱贈輕<lb/>
　　余浦橋月下重游<lb/>
秋風颯颯鳴條風月相和寂寥黄葉一離一别青山暮<lb/>
暮朝朝空江漸出亭岸老樹猶依斷橋明日行人已逺<lb/>
<pb n="KR4h0036_WYG_001-5b"/>
空餘淚滴回潮<lb/>
　　七里灘重送嚴維<lb/>
秋風渺渺水空波越客孤舟欲榜歌手折衰楊悲老别<lb/>
故人零落已無多<lb/>
　　赴新安贈别梁侍御<lb/>
新安君莫問此路水雲深江海無行蹟孤舟何處尋青<lb/>
山空向淚白日豈知心縱有餘生在終傷老病侵<lb/>
　　酬李穆見寄<lb/>
<pb n="KR4h0036_WYG_001-6a"/>
孤舟相訪至天涯萬轉雲山路更賒欲埽柴門迎逺客<lb/>
青苔黄葉滿貧家<lb/>
　　新安江奉送穆諭徳歸朝賦得行字<lb/>
九重宣室召萬里建溪行事直皇天在歸遲白髪生用<lb/>
才身復起覩聖眼猶明離别寒江上潺湲若有情<lb/>
　　題元録事開元寺所居<lb/>
幽居蘿薜情髙卧紀綱行鳥散秋鷹下人閒春草生冒<lb/>
嵐歸野寺收印出山城今日新安郡因君水更清<lb/>
<pb n="KR4h0036_WYG_001-6b"/>
　　送張栩扶侍之睦州<lb/>
遥憶新安舊扁舟復卻還淺深看水石來徃逐雲山入<lb/>
縣餘花在過門故柳閒東征隨子去皆隠薜蘿間<lb/>
　　奉使新安自桐廬縣經嚴陵釣臺宿七里灘下寄<lb/>
　　使院諸公<lb/>
悠然釣臺下懷古時一望江水自潺湲行人獨惆悵新<lb/>
安從此始桂楫方蕩漾回轉百里間青山千萬狀連崖<lb/>
去不斷對嶺遥相向夾岸黛秋色沈沈渌波上夕陽留<lb/>
<pb n="KR4h0036_WYG_001-7a"/>
古木水鳥拂寒浪月下扣舷聲烟中采菱唱猶憐負羈<lb/>
束未暇依清曠牽役徒自勞近名非取尚何時故山裏<lb/>
卻醉松花釀回首惟白雲孤舟誰復訪<lb/>
　　嚴陵釣臺送李康成赴江東使<lb/>
潺湲子陵瀨彷彿如在目七里人已非千年水空渌新<lb/>
安江上孤颿逺應逐楓林萬餘轉古臺落日自蕭條寒<lb/>
水無波更清淺臺上漁竿不復持卻令猿鳥向人悲灘<lb/>
聲山翠至今在遲爾行船晚泊時<lb/>
<pb n="KR4h0036_WYG_001-7b"/>
　　使還七里瀨下逢薛承規赴江南貶<lb/>
遷客歸人醉晚寒孤舟暫泊子陵灘憐君更去三千里<lb/>
落日青山江上看<lb/>
　　重别嚴維<lb/>
月色今宵最明庭閒夜久天清愁寂多年左宦殷勤逺<lb/>
别深情溪臨修竹烟色風落髙梧雨聲耿耿相看不寐<lb/>
遥聞曉杵山城<lb/>
新安非欲掛颿過海内如君有幾多醉裏别時秋水色<lb/>
<pb n="KR4h0036_WYG_001-8a"/>
老人南望一狂歌<lb/>
　　寄劉員外<hi>皇甫曽</hi>
南憶新安郡千山帶夕陽斷猿知夜久秋草助江長鬢<lb/>
髪應成素青松獨見霜愛才稱漢主題柱待田郎<lb/>
　　發桐廬先寄劉八丈員外<hi>李穆</hi>
處處雲山無盡時桐廬南望轉參差舟人莫道新安近<lb/>
欲上潺湲行自遲<lb/>
　　耶溪書懷寄劉長卿員外寓睦州<hi>秦系</hi>
<pb n="KR4h0036_WYG_001-8b"/>
時人多笑樂幽棲晚起閒行獨杖藜雲色巻舒前後嶺<lb/>
藥苗新舊兩三畦偶逢野果將呼子屢折荆釵亦為妻<lb/>
擬共釣竿長徃復嚴陵灘上勝耶溪<lb/>
　　寄皇甫湜<hi>韓愈</hi>
敲門驚晝睡問報睦州吏手把一封書上有皇甫字拆<lb/>
書放牀頭涕與涙垂泗昏昏還就枕罔罔夢相值悲哉<lb/>
無竒術安得生兩翅<lb/>
　　送皇甫湜赴舉<hi>馬異</hi>
<pb n="KR4h0036_WYG_001-9a"/>
馬蹄聲特特去入天子國借問去是誰秀才皇甫湜含<lb/>
吐一腹文八音兼五色主文有崔李郁郁為朝徳青銅<lb/>
鏡必明朱絲繩必直稱意太平年願子長相憶<lb/>
　　贈施肩吾<hi>張籍</hi>
世間漸覺無多事雖得空名未著身合取藥成相待喫<lb/>
不須先作上天人<lb/>
　　送施肩吾東歸<lb/>
知君本是烟霞客被薦因來城闕間世業偏臨七里瀨<lb/>
<pb n="KR4h0036_WYG_001-9b"/>
仙游多在四明山蚤聞詩價傳人徧新得科名到處閒<lb/>
惆悵灞亭相送去雲中琪樹不同攀<lb/>
　　西山即事奉寄故園徐處士<hi>施肩吾</hi>
僕作江西少施氏君為城北老徐翁詩篇憶昔歡相接<lb/>
顔貎如今恨不同世界盡憂蔬上露時人皆怕燭前風<lb/>
唯余獨慕神仙道芥子雖窮夀不窮<lb/>
　　桐廬㕔覩論事叟<lb/>
擾擾㕔前走羸瘵中有老人扶杖拜天公霹靂耳不聞<lb/>
<pb n="KR4h0036_WYG_001-10a"/>
猶為子孫爭地界<lb/>
　　秋日桐江送裵秀才歸淮南<lb/>
怪來頻起詠刀頭桐樹枝邊一葉秋又向江南别才子<lb/>
卻將風景過揚州<lb/>
　　題釣臺蘭若<lb/>
山僧不釣臺下魚幾年空寄臺邊坐有時手把乾松枝<lb/>
沿江乞得沙上火<lb/>
　　歸分水留贈王少府<lb/>
<pb n="KR4h0036_WYG_001-10b"/>
仙吏飲冰多玉聲新詩麗句遺狂生不愁日暮歸山去<lb/>
故把隋珠入夜行<lb/>
　　過桐廬場鄭判官<lb/>
滎陽鄭君游説餘偶因𣙜茗來桐廬幽竒山水引髙步<lb/>
暐曄風光隨使車算緍百萬日不虚吏人叢裏唯簿書<lb/>
眼前横掣斷犀劒心中暗轉靈虵珠有時退公兼退食<lb/>
一尊長在朱軒側胡商大鼻左右趨趙妾細眉前後直<lb/>
醉來引客上紅樓面前一道桐溪流登臨山色在掌内<lb/>
<pb n="KR4h0036_WYG_001-11a"/>
指㸃霞光隨杖頭東郭野人慵櫛沐使將破履升華屋<lb/>
數杯酩酊不得歸樓中便葢江雲宿卻被江雲濕我衣<lb/>
賴君借我貂襜歸<lb/>
　　夏日過從叔幽居<lb/>
且將一葉繫垂楊門對清溪夏日長林下喜逢青竹巷<lb/>
局邊輸卻紫羅囊碧蹄駿馬銜芻細紅粉佳人挈榼香<lb/>
伯仲歴官年盡少那知不笑漢馮唐<lb/>
　　贈族叔處士<lb/>
<pb n="KR4h0036_WYG_001-11b"/>
我家名士已無求若見翔鴻便舉頭紫石巖邊吟繡段<lb/>
青苔紙上落銀鈎髙人酒席稱無醉細字經書讀未休<lb/>
定是仙山足靈藥年過八十轉風流<lb/>
　　游安禪寺<hi>徐凝</hi>
欲到安禪游聖㮣先觀湧塔出香城樓臺有日連雲漢<lb/>
壑谷無年斷水聲倚竹並肩青玉立上橋如蹋白虹行<lb/>
傷嗟置寺碑交碎不見梁朝施主名<lb/>
　　新定途中<hi>杜牧</hi>
<pb n="KR4h0036_WYG_001-12a"/>
無端偶效張文紀下杜鄉園别五秋重過江南更千里<lb/>
萬山深處一孤舟<lb/>
　　睦州四韻<lb/>
州在釣臺邊溪山實可憐有家皆掩映無處不潺湲好<lb/>
樹鳴幽鳥晴樓入野烟殘春杜陵客中酒落花前<lb/>
　　題新定八松院小石<lb/>
雨滴珠璣碎苔生紫翠重故闗何日到且看小三峯<lb/>
　　寄内兄和州崔員外十二韻<lb/>
<pb n="KR4h0036_WYG_001-12b"/>
歴陽崔太守何日不含情恩義同鍾李塤篪實弟兄光<lb/>
塵能混合擘畫最分明臺閣仁賢譽閨門孝友聲西方<lb/>
像教毁南海繡衣行金橐寧回顧珠簞肯一棖祇宜裁<lb/>
宻詔何自取專城進退無非道回翔必有名好風初婉<lb/>
軟離思苦縈盈金馬舊游貴桐廬春水生雨侵寒牖夢<lb/>
梅引凍醪傾共祝中興主髙歌倡太平<lb/>
　　丹水<lb/>
何事苦縈回離腸不自裁恨聲隨夢去春態逐雲來沈<lb/>
<pb n="KR4h0036_WYG_001-13a"/>
定藍光澈喧盤粉浪開翠巖三百尺誰作子陵臺<lb/>
　　郡中有懷寄上睦州員外十三兄歙州刺史邢羣<lb/>
城枕溪流淺更斜麗譙連帶邑人家經冬野菜青青色<lb/>
未臘山梅樹樹花雖免瘴雲生嶺上永無京信到天涯<lb/>
如今嵗晏從羈滯心喜彈冠事不賒<lb/>
　　正初奉酬<lb/>
翠巖千尺倚溪斜曽得嚴光作釣家越嶂逺分丁字水<lb/>
臘梅遲見二年花明時刀尺君須用幽處田園我有涯<lb/>
<pb n="KR4h0036_WYG_001-13b"/>
一壑風烟陽羡里解龜休去路非賒<lb/>
　　秋晚蚤發新定<lb/>
解印書千軸重陽酒百缸涼風滿紅樹曉月下秋江巖<lb/>
壑㑹歸去塵埃終不降懸纓未敢濯嚴瀨碧淙淙<lb/>
　　除官歸京睦州雨霽<lb/>
秋半呉天霽清凝萬里光水聲侵笑語嵐翠撲衣裳逺<lb/>
樹凝羅帳孤雲認粉囊溪山侵兩越時節到重陽顧我<lb/>
能甘賤無由得自强悞曽公觸尾不敢夜循牆豈意籠<lb/>
<pb n="KR4h0036_WYG_001-14a"/>
飛鳥還歸錦帳郎網今開傅燮書舊識黄香姹女真虚<lb/>
語饑兒欲一行淺深須揭厲休更學張綱<lb/>
　　夜泊桐廬先寄蘇臺盧郎中<lb/>
水檻桐廬館歸舟繋石根笛吹孤戍月犬吠隔溪邨十<lb/>
載違清義幽懷未一論蘇臺菊花節何處與開尊<lb/>
　　嚴陵釣臺下作<hi>權徳輿</hi>
絶頂聳蒼翠清湍石磷磷先生晦其中天子不得臣心<lb/>
靈棲顥元纓冕猶緇塵不樂禁中卧卻歸江上春潛驅<lb/>
<pb n="KR4h0036_WYG_001-14b"/>
東漢風日使薄者醇焉用佐天下持此報故人則知大<lb/>
賢心不獨私其身弛張有深致耕釣陶天真奈何清風<lb/>
後擾擾論屈伸交情同市道利欲相紛綸我行訪遺臺<lb/>
仰古懷逸民矰繳鴻鵠逺雪霜松桂新江沈去不窮山<lb/>
色陵秋旻人世自今古清輝煦無垠<lb/>
　　宿桐廬館同崔存度醉後作<hi>白居易</hi>
江海漂漂共旅游一尊相勸㪚窮愁夜深醒後愁還在<lb/>
雨滴梧桐山館秋<lb/>
<pb n="KR4h0036_WYG_001-15a"/>
　　憑李睦州訪徐凝山人凝即睦州之民也<lb/>
郡守輕詩客鄉人薄釣翁解憐徐處士唯有李郎中<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0036_WYG_001-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嚴陵集巻一<lb/>
</p>
<p>
</p>
  </div>
<div>
<head>嚴陵集巻二</head> <lb/>
    <p>
<pb n="KR4h0036_WYG_002-1a"/>
欽定四庫全書<lb/>
　嚴陵集巻二<lb/>
　　　　　　　　　　　　　宋　董弅　編<lb/>
　詩<lb/>
　　桐廬山中贈李明府<hi>孟郊</hi>
静境無濁氛清雨零碧雲千山不隠響一葉動亦聞即<lb/>
此佳志士精㣲誰相羣欲識楚<hi>一作此</hi>章句袖中蘭茝薰<lb/>
　　題嚴光釣臺<hi>歐陽詹</hi>
<pb n="KR4h0036_WYG_002-1b"/>
弭櫂歴陳迹悄然闗我情伊無昔時節豈有今時名辭<lb/>
貴不辭賤是心誰復行欽哉此溪曲永獨英風清<lb/>
　　送友人喻坦之歸睦州<hi>韓翃</hi>
歸心常共知歸路不相隨彼此無依倚東西又别離山<lb/>
花含雨潤江樹逆潮欹莫想漁樵興人生各有為<lb/>
　　送徐山人歸睦州舊隠<hi>雍陶</hi>
君在桐廬何處住草堂應與戴家鄰初歸山犬翻驚主<lb/>
久别江鷗卻避人終日欲為相逐計臨時空羡獨行身<lb/>
<pb n="KR4h0036_WYG_002-2a"/>
秋風釣艇遥相憶七里灘西片月新<lb/>
　　嚴子陵<hi>唐彦謙</hi>
嚴陵情性是真狂抵觸三公傲帝王不怕舊交嗔僭越<lb/>
喚他侯霸作君房<lb/>
　　送劉崇偃尉睦州建徳縣<hi>張祜</hi>
一命前途逺雙曹公邑閒夜潮人到郭春霧鳥啼山淺<lb/>
瀨横沙堰髙巖峻石斑不堪曽倚櫂猶復夢升攀<lb/>
　　晚泊七里灘<hi>許渾</hi>
<pb n="KR4h0036_WYG_002-2b"/>
天晚日沈沈歸船繋栁隂江邨平見寺山郭逺聞砧樹<lb/>
宻猿聲響波澄鴈影深榮名暫時事誰識子陵心<lb/>
　　思桐廬舊居便送鑑上人<hi>温庭筠</hi>
莫道東南路不賒思歸一步是天涯林中夜半雙臺月<lb/>
<hi>嚴光釣渚有東臺西臺</hi>洲上春深九里花<hi>桐廬有九里洲</hi>緑樹遶邨含細<lb/>
雨寒潮背郭巻平沙聞師卻到鄉中去為我殷勤謝酒<lb/>
家<lb/>
　　春日旅舍言懷<hi>李頻</hi>
<pb n="KR4h0036_WYG_002-3a"/>
未識東西南北路青春日月坐銷難如何一别故鄉後<lb/>
五度花開五處看<lb/>
　　及第後歸新定<lb/>
家臨浙水傍岸對買臣鄉縱櫂隨歸鳥乘潮向夕陽苦<lb/>
吟身得雪甘意鬢成霜况此年猶少酬身足自强<lb/>
　　春日思歸<lb/>
春晴不斷若連環一夕思歸鬢欲斑壯志未酬三尺劒<lb/>
故鄉空隔萬重山音書斷絶干戈後親友相逢夢寢間<lb/>
<pb n="KR4h0036_WYG_002-3b"/>
卻羡浮雲與飛鳥因風吹去又吹還<lb/>
　　還夀昌過西嶺下贈婦<lb/>
魏馱家前幾樹花嶺西還有數千家石斑魚鮓香衝鼻<lb/>
淺水沙田飯繞牙<lb/>
　　自黔中歸新定<lb/>
朝過春闗辭北闕暮參戎幕向南巴卻將仙桂東歸去<lb/>
江月隨人直到家<lb/>
　　貽友人喻坦之<lb/>
<pb n="KR4h0036_WYG_002-4a"/>
從容心自别飲水勝銜杯共在山中長相隨闕下來修<lb/>
身空有道取事各無媒不信清平代終遺草澤才<lb/>
　　白雲亭<hi>羅萬象</hi>
一池荷葉衣無盡數樹松花食有餘剛被世人知住處<lb/>
不如依舊再移居<lb/>
　　寄李頻<hi>方干</hi>
衆木又揺落望君還不還軒車在何處雨雪滿前山思<lb/>
苦文星動鄉遥釣渚閒明年見名姓唯我獨何顔<lb/>
<pb n="KR4h0036_WYG_002-4b"/>
　　途中逢孫輅因得李頻消息<lb/>
灞上寒仍在柔條亦自新山河雖度臘雨雪未知春正<lb/>
憶同袍者堪逢共國人銜杯益無語與爾轉相親<lb/>
　　題桐廬謝逸人江居<lb/>
少小髙眠無一字五侯勲盛欲如何潮邊倚竹寒吟苦<lb/>
石上横琴夜醉多鳥自樹梢隨果落人從窓外卸颿過<lb/>
由來朝市為真隠可要棲身向薜蘿<lb/>
　　睦州吕郎中郡中環翠亭<lb/>
<pb n="KR4h0036_WYG_002-5a"/>
為是仙才登望處風光便似武陵春閒花半落猶迷蝶<lb/>
白鳥雙飛不避人樹影興餘侵枕簟荷香坐久著衣巾<lb/>
暫來此地非多日明主那容借冦恂<lb/>
　　與鄉人鑑休上人别<lb/>
此日因師話鄉里故鄉風土我偏諳一巵竹葉如溪北<lb/>
半樹梅花似嶺南山夜獵徒多信犬雨天邨舍未催蠶<lb/>
如今休作還家意兩鬢垂絲已不堪<lb/>
　　方著作畫竹<lb/>
<pb n="KR4h0036_WYG_002-5b"/>
疊葉與髙節俱從毫末生留傳千古譽研鍊十年情向<lb/>
月本無影臨風疑有聲吾家釣臺畔似此兩三莖<lb/>
　　暮發七里灘夜泊嚴光臺下<lb/>
一瞬即七里箭馳猶是難檣邊走嵐翠枕底失風湍但<lb/>
訝猨鳥定不知霜月寒前賢竟何益此地誤垂竿<lb/>
　　山中<lb/>
散拙亦自遂粗將猿鳥同飛泉髙瀉月獨樹逈含風果<lb/>
落槃盂上雲生篋笥中未甘明聖日終作釣魚翁<lb/>
<pb n="KR4h0036_WYG_002-6a"/>
　　與清溪趙明府<lb/>
清規暫趨府獨立與誰親遂性無非醉求閒卻愛貧林<lb/>
泉應入夢印綬莫留人王事聞多暇吟求幾首新<lb/>
　　示鄉叟<lb/>
暮齒甘衰謝逢人惜别離青山前代業老樹此身移買<lb/>
藥將衣盡尋方見字遲如何鑷殘鬢覽鏡變成絲<lb/>
　　題烏龍山禪居<lb/>
暑夜月華猶冷濕自知坐卧逼星宫晨雞未暇鳴山底<lb/>
<pb n="KR4h0036_WYG_002-6b"/>
蚤日先來照屋東人世驅馳方丈内海波揺動一杯中<lb/>
伴師長住應難住歸去仍須入俗籠<lb/>
　　題睦州郡中千峯榭<lb/>
豈知平地似天台朱户深沈别徑開曳響露蟬穿樹去<lb/>
斜行沙鳥向池來窓中蚤月當琴榻牆上秋山入酒杯<lb/>
何事此中如世外應縁羊祜是仙才<lb/>
　　徳政上睦州胡中丞<lb/>
上徳由來合動天旌旗到日是豐年羣書已熟無人似<lb/>
<pb n="KR4h0036_WYG_002-7a"/>
五字研成舉世傳莫道政聲同宇宙須知紫氣滿山川<lb/>
豈唯里巷皆蘇息猶有恩波及釣船<lb/>
　　與桐廬鄭明府<lb/>
字人心苦達神明何止重門夜不扄莫道耕田全種秫<lb/>
兼聞退食亦逢星映林顧兎停琴望隔水寒猨駐筆聴<lb/>
卻恐南山盡無石南山有石合為銘<lb/>
　　胡中丞蚤梅<lb/>
不獨閒花不共時一株寒艶尚參差凌晨未噴含霜朶<lb/>
<pb n="KR4h0036_WYG_002-7b"/>
應候先開亞水枝芬郁合將蘭並茂凝明應與雪相欺<lb/>
謝公吟賞愁飄落可得更拈長笛吹<lb/>
　　山中寄呉磻<lb/>
莫問終休否林中事已成槃餐憐火種嵗計付刀耕掬<lb/>
水皆花氣聴松似雨聲書窓翹足卧避險側身行果傍<lb/>
閒軒落蒲連濕岸生禪僧知見理妻子笑無名更擬教<lb/>
詩苦何曽待酒清石溪魚不大月樹鵲多驚砌下通樵<lb/>
路窓閒見縣城雲山任重疊難隔故交情<lb/>
<pb n="KR4h0036_WYG_002-8a"/>
　　憶故山<lb/>
舊山長繋念終日卧邊亭道路知已逺夢魂空再經秋<lb/>
泉涼好引亂鶴静宜聴獨上髙樓望蓬身且未寧<lb/>
　　送王翁登科後歸江東<lb/>
南行無俗侣秋鴈與寒雲野性自心愜鄉名人共聞呉<lb/>
山中路斷浙水半江分此地登臨慣含情一送君<lb/>
　　山中即事<lb/>
趨世非身事山中適性情野花多異色幽鳥少凡聲樹<lb/>
<pb n="KR4h0036_WYG_002-8b"/>
影搜涼卧苔光破碧行閒尋采藥處仙路漸分明<lb/>
　　陪睦州胡中丞泛江<lb/>
仙舟仙樂醉行春上界稀逢下界人綺繡峯前聞野鶴<lb/>
旌旗影裏見游鱗澄潭徹底齊心鏡雜樹含芳讓錦茵<lb/>
凡許從容誰不幸就中光顯是州民<lb/>
　　初歸故里<lb/>
常思舊里欲歸難已作歸心即自寛此日蚤知無爵位<lb/>
當時便合把漁竿朝昏入閏春將逼城邑多山夏卻寒<lb/>
<pb n="KR4h0036_WYG_002-9a"/>
不是幽愚望榮忝君侯異禮亦何安<lb/>
　　歸睦州中路寄侯郎中<lb/>
顔巷蕭條知命後膺門感激受恩初卻容鶴髪還蝸舍<lb/>
猶夢漁竿從隼旟新定暮雲吞故國㑹稽春草入貧居<lb/>
鄉中自古為儒者誰得公侯降尺書<lb/>
　　侯郎中新置西湖<lb/>
逺近利民因智力周回潤物像心源菰蒲縱感生成惠<lb/>
鱣鮪那知廣大恩瀲灔清輝吞半郭縈紆别派入遥村<lb/>
<pb n="KR4h0036_WYG_002-9b"/>
沙泉遶石通山脉岸木黏萍是浪痕已見澄來連鏡底<lb/>
兼知極處浸雲根波濤不起時方泰舟檝徐行日易昏<lb/>
烟霧未應藏島嶼鳬鷖亦解避旌幡雖云桃葉歌還醉<lb/>
卻被荷花笑不言孤鶴必應思鳳詔凡魚豈合在龍門<lb/>
能將盛事添元化一夕機謨萬古存<lb/>
　　嵗晚言事寄鄉中親友<lb/>
急景蒼茫晝若昏夜風乾峭觸前軒寒威半入龍虵窟<lb/>
煗氣全歸草樹根蠟燼凝來多碧焰香醪滴處有冰痕<lb/>
<pb n="KR4h0036_WYG_002-10a"/>
尺書未達年應老先被新春入故園<lb/>
　　項處士畫水墨釣臺<lb/>
畫石畫松無兩般猶嫌瀑布畫聲難雖云智慧生靈府<lb/>
要且功夫在筆端潑處便連隂洞黒添來先向朽枝乾<lb/>
我家曽寄雙臺下徃徃開圖盡日看<lb/>
　　送睦州侯郎中赴闕<lb/>
昔著政聲聞國外今留儒術化江東青雲舊路歸仙掖<lb/>
白鳳新詞入聖聰絃管未知銀燭曉旗幡已待錦颿風<lb/>
<pb n="KR4h0036_WYG_002-10b"/>
郡人難議酬恩徳徧在三年禮遇中<lb/>
　　桐廬江閣<lb/>
風烟百變無定態緬想畫人虚損心巻箔檻前沙鳥散<lb/>
垂鈎牀下錦鱗沈白雲野寺凌晨磬紅樹孤邨遥夜砧<lb/>
此地四時抛不得非惟盛暑事開襟<lb/>
　　偶作<lb/>
直為篇章非動衆遂令軒葢不經過未妨溪上泛漁艇<lb/>
又得門前張雀羅夜學事須憑雪照朝厨爭奈絶烟何<lb/>
<pb n="KR4h0036_WYG_002-11a"/>
若於巖洞求偏類今古疎愚似我多<lb/>
　　送鄉中故人<lb/>
少小與君情不疎聴君細話勝家書如今若到鄉中去<lb/>
道我垂鈎不釣魚<lb/>
　　思江南<lb/>
昨日草枯今日青羈人又動望鄉情夜來有夢登歸路<lb/>
不到桐廬已及明<lb/>
　　懷桐江舊居<lb/>
<pb n="KR4h0036_WYG_002-11b"/>
長向新郊話故園四時清峭似山源春潮撼動鶯花郭<lb/>
秋雨閉藏砧杵邨市井多通諸國貨鄉音自是一方言<lb/>
此中别有無歸計唯把歸心付酒尊<lb/>
　　贈桐谿主人<lb/>
嶺猿沙鶴似同游竹汊荷灣可漾舟更入深溪見溪主<lb/>
蒼苔石上卧垂鈎<lb/>
　　題懸溜巖隠者居<lb/>
世人如要問生涯滿架堆牀是五車谷鳥暮蟬聲四散<lb/>
<pb n="KR4h0036_WYG_002-12a"/>
修篁灌木勢交加蒲葵細織團圓扇䪥菜平鋪合遝花<lb/>
卻用水荷包緑李兼將寒井浸甘𤓰慣縁險峭收松粉<lb/>
常趁芳鮮掇茗芽池上樹隂隨浪動窓前月影被巢遮<lb/>
坐雲獨酌杯盤濕穿竹㣲吟路徑斜見説公卿訪遺逸<lb/>
逢迎亦是戴烏紗<lb/>
　　題仙巖瀑布呈陳明甫<lb/>
方知激蹙與飛噴直恐古今同一時逺壑流來多石脉<lb/>
寒空撲碎作凌澌謝公巖上衝雲去織女星邊落地遲<lb/>
<pb n="KR4h0036_WYG_002-12b"/>
聚向山前更誰測深沈見底是澄漪<lb/>
　　書桃花塢周處士壁<lb/>
醉吟雪月思深苦思苦神勞新髪生自學古賢修静節<lb/>
唯應野鶴識髙情細泉出石飛難盡孤燭和雲濕不明<lb/>
何事懶於嵇叔夜更無書札答公卿<lb/>
　　法華寺<lb/>
砌下雙顚有鶴棲孤猿亦在鶴邊啼卧聞雷雨歸巖蚤<lb/>
坐見星辰去地低一徑穿縁應就郭千花掩映似無溪<lb/>
<pb n="KR4h0036_WYG_002-13a"/>
是非生死多憂惱此日䝉師為破迷<lb/>
　　贈方干<hi>呉融</hi>
把筆盡為詩何人敵夫子句滿天下口名聒天下耳不<lb/>
識朝不識市曠消揺閒徙倚一杯酒無萬事一葉舟無<lb/>
千里衣裳白雲坐卧流水霜落風髙忽相憶惠然見過<lb/>
留一夕一夕聴吟十數篇水榭林蘿為岑寂拂旦舍我<lb/>
亦不辭攜笻徑去隨所適隨所適無處覔雲半片鶴一<lb/>
隻<lb/>
<pb n="KR4h0036_WYG_002-13b"/>
　　清溪<lb/>
清溪見底露蒼苔密竹垂藤鎻不開應是仙家在深處<lb/>
愛流花片引人來<lb/>
　　贈方干<hi>可鵬</hi>
盛名傳出自皇州一舉參差便縮頭月裏不無攀桂分<lb/>
潮中剛愛釣魚休童偷詩稾呈鄰叟客乞書題謁郡侯<lb/>
獨泛短舟無限興波濤西接洞庭秋<lb/>
　　哭方先生<lb/>
<pb n="KR4h0036_WYG_002-14a"/>
斗牛文星落知是先生死湖上聞哭聲門前見彈指官<lb/>
無一寸禄名傳千萬里死著紙衣裳生誰念朱紫我心<lb/>
痛其語淚落不能已猶喜韋補闕揚名獻天子<lb/>
　　歸桐廬寄嚴長史<hi>章八元</hi>
昨辭夫子櫂歸舟家在桐廬憶舊丘三徑煗時花競發<lb/>
兩溪分處水爭流近聞江老傳鄉語還見家山減旅愁<lb/>
或在醉中逢雪夜懷賢應向剡川游<lb/>
　　釣臺<hi>劉駕</hi>
<pb n="KR4h0036_WYG_002-14b"/>
澄流可濯纓嚴子但垂綸孤坐九層石逺笑清渭濱潛<lb/>
龍飛上天四海豈無雲清氣不零雨安使洗塵氛我來<lb/>
吟髙風彷彿見斯人江月尚皎皎江石亦磷磷如何臺<lb/>
下路明日又迷津<lb/>
　　送尹蔓回睦州<hi>厲翼</hi>
憐君授衣月逺作泛舟行江闊桐廬岸山深建徳城千<lb/>
尋喬木影七里暮灘聲興盡當停櫂臨流更濯纓<lb/>
　　釣臺<hi>唐穎</hi>
<pb n="KR4h0036_WYG_002-15a"/>
寥落荒臺七里洲賢人永逐水東流寒猿呌斷青天月<lb/>
千古𠖇冥潭樹秋<lb/>
　　釣臺<hi>杜荀鶴</hi>
蒼翠雲峯開俗眼泓澄烟水浸塵心唯將道業為芳餌<lb/>
釣得髙名直至今<lb/>
　　清溪來明府出二子請詩因遺一絶<lb/>
珠明玉潤盡驚人不稱寒門不稱貧若向吾唐作雙瑞<lb/>
便同祥鳳與祥麟<lb/>
<pb n="KR4h0036_WYG_002-15b"/>
　　哭方干<lb/>
何言寸禄不沾身身没詩名萬古存况有數篇闗教化<lb/>
得無餘慶及兒孫漁樵共壘墳三尺猿鶴同棲月一邨<lb/>
天下未寧吾道喪更誰將酒酹吟魂<lb/>
　　桐江春望<hi>劉仁徳</hi>
江上車聲落日催紛紛擾擾起塵埃更無人望青山立<lb/>
空有颿衝夜色來沙鳥似雲鐘外去汀花如火雨中開<lb/>
可憐瀟灑鴟夷子散髪扁舟竟不回<lb/>
<pb n="KR4h0036_WYG_002-16a"/>
　　聞進士許彬罷舉歸睦州悵然懷寄<hi>鄭谷</hi>
桐廬歸舊廬垂老復樵漁吾子雖言命鄉人懶讀書烟<lb/>
舟撐晚瀨雨屐剪春蔬異代名方振哀吟莫廢初<lb/>
　　題清溪方仙翁廟<hi>髙駢</hi>
清溪道士人不識上天下天鶴一隻洞房深鎖壁窓寒<lb/>
滴露研朱㸃周易<lb/>
　　引泉詩<hi>睦州龍興觀老君院作</hi>　<hi>陸龜䝉</hi>
上嗣位六載吾宗刺桐川余來拜旌㦸詔下之明年是<lb/>
<pb n="KR4h0036_WYG_002-16b"/>
時春三月繞郭花蟬聮嵐盤百萬髻上插黄金鈿授以<lb/>
道士館置榻于東偏滿院聲碧樹空堂形老仙本性樂<lb/>
凝澹及來更虚𤣥焚香禮真像盥手披靈編新定山角<lb/>
角烏龍獨巉然除非淨晴日不見蒼崖顛上有拏雲峰<lb/>
下有噴壑泉泉分數十义落處皆清潺寒聲入爛醉聒<lb/>
破西窓眠支笻起獨尋只在牆東邊呼僮具畚鍤立鑿<lb/>
莓苔穿漾叢漴派墮練帶横斜牽亂石抛落落寒流響<lb/>
濺濺狂奴七里瀨縮到疏楹前跳光潑半散涌沬飛漩<lb/>
<pb n="KR4h0036_WYG_002-17a"/>
圓勢束三峽挂瀉危孤磴縣曽聞瑶池溜亦灌朱草田<lb/>
鳬伯弄翠繠鸞雛舞丹烟凌風捩桂柁隔霧馳犀船况<lb/>
當𤣥元家嘗著道徳篇上善可比水斯文參五千精靈<lb/>
若在此前惡㣲波傳不擬爭滴瀝還應㑹淪漣出門後<lb/>
飛箭合勢浮青天必有學真子鹿冠秋鶴顔如能輔余<lb/>
志日使疏其源<lb/>
　　上新定宋使君二首<hi>貫休</hi>
禪坐吟行誰與同杉松共在寂寥中碧雲詩理終難到<lb/>
<pb n="KR4h0036_WYG_002-17b"/>
白藕花經講始終水疊山重擎草疏砧清月皓立霜風<lb/>
十年勤苦今酬了得向桐江識謝公<lb/>
寺倚烏龍腹窓中見碧稜空廊人畫祖古殿鶴窺鐙風<lb/>
吼深松雪鑪寒一鼎冰唯應謝内史知此道心澄<lb/>
　　寄桐江馮使君四首<lb/>
山風與霜氣浩浩滿松枝永日燒杉子無人共此時為<lb/>
文攀諷諫得道在毫釐唯有桐江守常憐志不卑<lb/>
端居碧雲暮好鳥啼紅芳滿郭桃李熟巻簾風雨香清<lb/>
<pb n="KR4h0036_WYG_002-18a"/>
吟繡段句黙念芙蓉章未得歸山去頻升謝守堂<lb/>
山東山色勝諸山謝守清髙不可攀薄俗盡於言下泰<lb/>
苦心唯到醉中閒香凝錦帳抄書後月轉棠隂送客還<lb/>
野客霑恩歸未得蕭蕭霜葉滿柴闗<lb/>
瓦礫文章豈有媒兩三年只在金臺本師頭白須歸去<lb/>
太守門清願再來皓皓玉霜孤鴈逺蕭蕭松島片颿開<lb/>
從兹林下終無事唯有焚香祝上台<lb/>
　　秋寄李頻使君二首<lb/>
<pb n="KR4h0036_WYG_002-18b"/>
為郎須塞詔當路亦飢驅貴不因人得清還似句無燒<lb/>
烟連野白山藥拶階枯想得徴黄詔如今已在途<lb/>
務簡趣難陪清吟坐綠苔葉和秋蟻落僧帶野香來留<lb/>
客朝嘗酒憂民夜畫灰終期冒風雪江上見宗靁<lb/>
　　寄新定桂雝<lb/>
獨自住梅嶺隣應是衲僧句須人未道君此事偏能塢<lb/>
濕雲霾觀溪寒月照罾相思不可見江上立騰騰<lb/>
　　寄烏龍山賈秦處士<lb/>
<pb n="KR4h0036_WYG_002-19a"/>
庭果色如丹相思夕照殘雲邊蹋燒去月下把書看澗<lb/>
水仙居共忩風漆樹寒吾君方仄席未可便懷安<lb/>
　　桐江閒居作五首<lb/>
木落雨修修桐江古岸頭擬歸仙掌去剛被謝公留猛<lb/>
燒侵茶塢殘霞照角樓坐來還有意流水面前流<lb/>
香刹通真觀樓臺倚郡城隂森古樹氣羸淡老僧情壁<lb/>
畫連山潤仙鐘扣月清何須結西社大道本無生<lb/>
静室焚檀印深鑪燒鐵缾茶和阿魏煖火種栢根馨數<lb/>
<pb n="KR4h0036_WYG_002-19b"/>
隻呼來鶴成堆讀了經何妨似支遁騎馬入青冥<lb/>
不問庚桑子唯師妙吉祥等閒眠片石不覺到斜陽獨<lb/>
自收櫧葉教童采栢瓤王孫莫相笑淡泊味還長<lb/>
露滴滴衡茆秋成爽氣交霜椑如蜜裹岡葛似鹽苞淨<lb/>
癬侵蛩穴㣲陽落鶴巢還如山裏日門更絶人敲<lb/>
　　對雪寄新定馮使君二首<lb/>
仙掌空思歸未能焚香冥目對殘鐙豈知瑞雪千山合<lb/>
空覺春寒半夜増翳月素雲薶粉堞堆巢孤鶴下金繩<lb/>
<pb n="KR4h0036_WYG_002-20a"/>
因思太守憂民切吟對瓊枝喜不勝<lb/>
政化猶來通上靈豐年祥瑞滿窻明氣嚴坐久鐙凝燄<lb/>
片大更深屋作聲飄奄烟霞何處去欹斜杉竹向簾傾<lb/>
雪林中客雖無事還有新詩半夜成<lb/>
　　登干霄亭<hi>已下六首陪馮使君游</hi>
擁翠捫蘿山屐輕飄飄紅斾在青冥仙科朱紱言非貴<lb/>
溪鳥林泉癖愛聴古桂林邊棊局濕白雲堆裏茗烟青<lb/>
因思廬岳彌天客手把金書倚石屏<lb/>
<pb n="KR4h0036_WYG_002-20b"/>
　　游靈泉院<lb/>
珂佩喧喧滿路岐亂泉聲裏扣禪扉對花語合希夷境<lb/>
坐石苔黏黼黻衣鳥啄古杉雲苒苒風吹清磬露霏霏<lb/>
惠嚴亦有孤峯在只戀飜經未得歸<lb/>
　　過相思嶺<lb/>
譽自馨香道自怡相思嶺上卻無機荒渠葉覆深霞在<lb/>
片石人吟一鳥飛何處風砧傳古曲誰家冢樹掛斜暉<lb/>
因思徃事堪悲笑鶴背魚竿未是歸<lb/>
<pb n="KR4h0036_WYG_002-21a"/>
　　錦沙墩<lb/>
臨水登山興自竒錦沙墩上最多時雖云髪白孤峯好<lb/>
其奈名清聖主知草媚蓮塘資逸步雲生松壑有新詩<lb/>
翛然别是神仙趣豈羡東山妓樂隨<lb/>
　　釣罾潭<lb/>
境靜江澄無事時紅旌畫鷁動魚磯心期只是行春去<lb/>
日暮還應得鶴歸風破綺霞山寺出人歌白雪島花飛<lb/>
自憐亦在仙舟上玉浪飜飜濺草衣<lb/>
<pb n="KR4h0036_WYG_002-21b"/>
　　迎仙閣<lb/>
澗香霞影遶樓臺巻箔凭欄耳目開况從旌旗近鸞鳳<lb/>
可憐譚笑出塵埃火雲不入長松徑露茗何須白玉杯<lb/>
誰道迎仙仙不至今朝還有謝公來<lb/>
　　夏雨登干霄亭上宋使君二首<lb/>
霽色澄鮮壑飲虹干霄亭上望無窮蟬驚殘雨疑秋早<lb/>
雷傍嚴城報嵗豐歸廟片雲銜紫電立查雙鶴唳仙風<lb/>
自憐四郡干戈日得在文翁教化中<lb/>
<pb n="KR4h0036_WYG_002-22a"/>
鄒魯封疆禾稼濃清吟孤坐思重重新詩幾獻蓬萊客<lb/>
逺夢仍歸菡萏峯野果一枝堪薦茗落霞數片欲燒松<lb/>
如何深得冥搜癖月磬聲聲歸去慵<lb/>
　　宋使君罷新定移出東館二首<lb/>
無為政化更何為到即生人嫗煦肥必似漢髙三傑去<lb/>
且將劉寵一錢歸玉階香惹麒麟步銀漢風驅鸑鷟飛<lb/>
為報烝民莫惆悵陶鈞及爾更光輝<lb/>
祖筵四面烟花合江館深冬歸思長火斾畫旗風燄燄<lb/>
<pb n="KR4h0036_WYG_002-22b"/>
橘洲漁舍浪茫茫聴歌幾入紅蘭榭坐隠頻升白玉堂<lb/>
今歎不如沙磧鴈天邊一一得隨陽<lb/>
　　寄杭州宋使君<hi>公初罷睦州</hi>
一自雙旌下釣臺望風吟苦凍雲開即歸紫闥天非逺<lb/>
猶憶烏龍首獨回髙節似僧僧共坐暮潮如雪雪中來<lb/>
應知新定蒼生淚灑向東風祝上台<lb/>
　　游嚴陵釣臺<lb/>
雪浪皚皚萬古情岸邊臺占子陵名一時大器天將與<lb/>
<pb n="KR4h0036_WYG_002-23a"/>
數尺漁竿誰不擎危榭髙碑鐫籀字滄洲老鶴識先生<lb/>
游人到此慵歸去庭樹孤猿有好聲<lb/>
　　新定江邊作<lb/>
江邊山頂深秋時身閒蕭灑心無為石頭青草取次坐<lb/>
松風竹風撩亂吹數聲好鳥來依我一㸃征颿去是誰<lb/>
惆悵古賢何處在潺湲夕照滿江湄<hi>日落山照耀即此處也</hi>
　<lb/>
　<lb/>
<pb n="KR4h0036_WYG_002-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嚴陵集巻二<lb/>
</p>
<p>
</p>
  </div>
<div>
<head>嚴陵集巻三</head> <lb/>
    <p>
<pb n="KR4h0036_WYG_003-1a"/>
欽定四庫全書<lb/>
　嚴陵集巻三<lb/>
　　　　　　　　　　　　　宋　董弅　編<lb/>
　詩<lb/>
　　新桐廬知縣貟外端修節行富有才名九霄未展<lb/>
　　於奮飛百里暫勞於綏撫言之美任即動征橈敢<lb/>
　　賦惡詩用伸攀送<hi>李昉</hi>
詞筆凌雲正後生安貧守道住神京昔年南國無虚譽<lb/>
<pb n="KR4h0036_WYG_003-1b"/>
今日中朝有令名楊柳岸邊揮袂去木蘭舟裏載書行<lb/>
琴堂莫作多時計碧落方開萬里程<lb/>
　　桐廬貟外出勲德之門以儒素為業洎來儀於京<lb/>
　　闕久飛譽於縉紳今則膺鳯詔於朝端奏牛刀於<lb/>
　　江表㑹承㫖尚書賦瓊章於丹地餞蘭櫂於清流<lb/>
　　愚雖不才敢繼其作<hi>扈蒙</hi>
王謝髙門江鮑才東遊何用更裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>絃歌好就呉鄉拜<lb/>
簪組初從魏闕來清酒一尊攜㶑灎舊詩千首貯瓊瑰<lb/>
<pb n="KR4h0036_WYG_003-2a"/>
健颿輕櫂湏行樂莫效當時庾信哀<lb/>
　　憫旱<hi>田錫</hi>
下車逢歲旱禱廟望秋成火輪轉曈曨赤日彌髙明稻<lb/>
苖已枯死麥壠不堪耕<hi>闕</hi>
　　釣臺<hi>劉昌言</hi>
漢業中微炎祚衰四海姦豪竊神器南陽龍虎方闘爭<lb/>
赤伏真人正天位先生髙隱來富春耕耒青山自如意<lb/>
一竿魚釣樂幽深七里溪光弄蒼翠朝中天子思故人<lb/>
<pb n="KR4h0036_WYG_003-2b"/>
物色環中引其類先生獨歩衣羊裘咳唾浮雲輕富貴<lb/>
足加帝腹傍無人星動天丈失躔次卓哉光武真聖君<lb/>
終使狂奴畢髙志雲臺千尺盡功臣誰肯回顧釣臺地<lb/>
　　又<lb/>
不㑹持竿意由來善一身何如事天子就削漢功臣亂<lb/>
木凋雲際幽禽散水濵空餘臺下月千載屬漁人<lb/>
　　留題釣臺<hi>魯有開</hi>
昔日狂奴向此來愛垂芳餌上崔嵬鄉人不識釣臺意<lb/>
<pb n="KR4h0036_WYG_003-3a"/>
空指山頭是釣臺<lb/>
　　贈方江二君<hi>丁謂</hi>
偶向嚴堂弔子陵布衣攜手逺相迎乍親冠蓋談諧少<lb/>
久住林泉耳目清正好辛勤縁齒少最難遭遇是時平<lb/>
李頻鄉黨𤣥英裔皆合工詩取盛名<lb/>
　　釣臺<hi>范師道</hi>
乾坤交泰重彌綸當日嚴陵道最淳大漢中興得英主<lb/>
先生髙退作閒人灘頭風月遺千古臺上綸竿寄一身<lb/>
<pb n="KR4h0036_WYG_003-3b"/>
今日病夫祠下過獨知疲懦長精神<lb/>
　　題釣臺<hi>張保雝</hi>
漢包六合網英豪一箇𠖇鴻惜羽毛世祖功臣三十二<lb/>
雲臺何似釣臺髙<lb/>
　　謫守睦州作<hi>范仲淹</hi>
重父必重母正邦先正家一心囬主意十口向天涯銅<lb/>
虎恩猶厚鱸魚味復佳聖明何以報没齒願無邪<lb/>
　　赴桐廬郡淮上遇風三首<lb/>
<pb n="KR4h0036_WYG_003-4a"/>
聖宋非强楚清淮異汨羅平生仗忠信盡室任風波舟<lb/>
楫顚危甚蛟黿出没多斜陽幸無事沽酒聽漁歌<lb/>
妻子休生咎勞生險自多商人豈有罪同我在風波<lb/>
一櫂危於葉傍觀亦損神他時在平地無忽險中人<lb/>
　　出守桐廬道中十絶<lb/>
壠上帶經人金門齒諫臣雷霆日有犯始可報君親<lb/>
君恩太山重爾命鴻毛輕一意懼千古敢懷妻子榮<lb/>
妻子屢牽衣出門投禍機寧知白日照猶得虎符歸<lb/>
<pb n="KR4h0036_WYG_003-4b"/>
分符江外去人笑似騷人不道鱸魚美還堪養病身<lb/>
有病甘長廢無機苦直言江山藏拙好何敢望天閽<lb/>
天閽變化地所好必真龍軻意正迂闊悠然輕萬鍾<lb/>
萬鍾誰不慕意氣滿堂金必若枉此道傷哉非素心<lb/>
素心愛雲水此日東南行笑解塵纓處滄浪無限清<lb/>
滄浪清可愛白鳥鑑中飛不信有京洛風塵化客衣<lb/>
風塵日已逺郡枕子陵溪始見神龜樂優優尾在泥<lb/>
　　嘉興道卿學士不以仲淹補責在逺寄遺佳什日<lb/>
<pb n="KR4h0036_WYG_003-5a"/>
　　以諷味如清廟之瑟一唱三歎蓋有以動神感物<lb/>
　　者焉桐廬郡溪山秀妙陸魯望所謂清涼國者兹<lb/>
　　無敢讓又得葉道卿詩詠歌其間雅復増氣因依<lb/>
　　韻以和庶幾元白之風同希闊於江山矣<lb/>
世傳學干禄小子乃逢辰一入諫諍司鴻毛忽其身可<lb/>
負萬乘主甘為三黜人豈量堯舜心如日照孤臣薄責<lb/>
落善地雅尚過朝倫僅同龜在泥敢冀蠖求伸朱樓逼<lb/>
清江下睨百丈鱗羡此南魚樂不忍持鈎輪為郡良優<lb/>
<pb n="KR4h0036_WYG_003-5b"/>
優乏才止循循恬愉弗擾外何以慰下民拙可存吾樸<lb/>
静可逸吾神漸得疎懶味下車將四旬嘉興風雅來觀<lb/>
對如大賔感兹韶夏音佐我臺上春<lb/>
　　新定感興五首<lb/>
數仭黄堂上題名僅百賢孤髙宋開府千載可拳拳<lb/>
山水真名郡恩多補諫官中間好田錫風月亦盤桓<lb/>
風物皆堪喜民靈獨可哀稀逢賢太守多是謫官來<lb/>
去國三千里風波豈不賖回思洞庭險無限勝長沙<lb/>
<pb n="KR4h0036_WYG_003-6a"/>
江上多嘉客清歌進白醪靈均良可笑終日著離騷<lb/>
　　遊烏龍寺<lb/>
高嵐指天近逺溜出山遲萬事不到處白雲無盡時異<lb/>
花啼鳥樂靈草隱人知信是棲真地林僧半雪眉<lb/>
　　江干閒望<lb/>
江干日清曠寓目一搘笻落葉信流水歸雲識舊峯蘭<lb/>
蓀誰共采鳬鴈自相從莫愛蘋風起波來千萬重<lb/>
　　和章岷推官登承天寺竹閣<lb/>
<pb n="KR4h0036_WYG_003-6b"/>
僧閣倚寒竹幽襟聊一開清風曽未足明月可重來晚<lb/>
意煙垂草秋姿露滴苔佳賔何以佇雲瑟與霞杯<lb/>
　　齋中偶書<lb/>
狂愚多苦口幽逺獨甘心言路有餘責權門無去音忘<lb/>
憂時叩易思古即援琴此意誰相和寥寥鶴在隂<lb/>
　　依韻酬周騤太博同年<lb/>
孰敢先懷富春圖良時須惜幾嗟吁衆人可致巍巍主<lb/>
上意思平兩兩符不稱内朝禆耳目多慙外補救皮膚<lb/>
<pb n="KR4h0036_WYG_003-7a"/>
子陵灘畔觀漁釣無限殘陽媚緑蒲<lb/>
　　依韻答胡侍郎見寄<lb/>
千年風采逢明主一寸襟靈慕昔賢待看朝廷興禮讓<lb/>
天衢何敢闘先鞭<lb/>
　　瀟灑桐廬郡十絶<lb/>
瀟灑桐廬郡烏龍山靄中使君無一事心共白雲空<lb/>
瀟灑桐廬郡開軒即解顔勞生一何幸日日面青山<lb/>
瀟灑桐廬郡全家長道情不聞歌舞事遶舍石泉聲<lb/>
<pb n="KR4h0036_WYG_003-7b"/>
瀟灑桐廬郡公餘午睡濃人生安樂處誰復問千鐘<lb/>
瀟灑桐廬郡家家竹引泉令人思杜牧無處不潺湲<lb/>
瀟灑桐廬郡春山半是茶輕雷還好事驚起雨前芽<lb/>
瀟灑桐廬郡千家起畫樓相呼采蓮去笑上木蘭舟<lb/>
瀟灑桐廬郡清潭百丈餘溪翁應有道所得是嘉魚<lb/>
瀟灑桐廬郡身閒性亦靈降真香一炷欲老悟黄庭<lb/>
瀟灑桐廬郡嚴陵舊釣臺江山如不勝光武肯教來<lb/>
　　桐廬郡齋書事<lb/>
<pb n="KR4h0036_WYG_003-8a"/>
千峯秀處白雲驕吏隱雲邊豈待招數仭堂髙誰富貴<lb/>
一枝巢穩自逍遥杯中好物閒宜進林下幽人静可邀<lb/>
莫道官清無歲計滿山芝术長靈苖<lb/>
　　桐廬郡卒陶旻者本𨽻瓊林苑以接花為事因罪<lb/>
　　黥送于此寺丞葛君閎感而作接花歌幕中章君<lb/>
　　岷和以相示因而綴焉<lb/>
江城有卒老且貧顦顇抱關良苦辛衆中忽聞語聲好<lb/>
知是北來京洛人我始問云何至是欲語汍瀾墜雙淚<lb/>
<pb n="KR4h0036_WYG_003-8b"/>
斯須收淚始能言生自東都富貴地家有城南錦繡園<lb/>
少年止以花為事黄金用盡無他能郤作瓊林苑中吏<lb/>
年年中使先春來曉宣口敕修花臺竒芬異卉百餘品<lb/>
求新換舊爭栽培猶恐君王厭顔色羣芳只似尋常開<lb/>
幸有神仙接花術更向城中求絶匹梁王苑裏索妍姿<lb/>
石氏園中搜淑質金刀玉尺裁量妙香膏膩壤彌縫宻<lb/>
回得東王造化工五色敷華異平日一朝寵愛歸牡丹<lb/>
千花相笑妖嬈難竊藥常娥新換骨嬋娟不似人間看<lb/>
<pb n="KR4h0036_WYG_003-9a"/>
太平天子春遊好金明柳色籠黄道道南樓殿五雲髙<lb/>
鈞天捧上蓬萊島四邊桃李不勝春何況花王對玉宸<lb/>
國色晶明動韶景天香旖旎飄芳塵特奏霓裳羽衣曲<lb/>
千官獻壽羅星辰兊說臨軒逾數刻花吏此時方得色<lb/>
白銀紅錦滿牙牀拜賜仗前生羽翼惟觀風景不憂身<lb/>
一心歲歲供春職中途得罪情多故刻木在前何敢訴<lb/>
竄來江外知幾年骨肉無音鴈空度北人情況異南人<lb/>
瀟灑溪山苦無趣子規啼處血為花黄梅熟時雨如霧<lb/>
<pb n="KR4h0036_WYG_003-9b"/>
多愁多悵信傷人今年不及去年身目昏耳重精力減<lb/>
復有鄉心難具陳我聞此言聊悒悒近曽侍從班中立<lb/>
朝違日下暮天涯不學爾曹向隅泣人生榮辱如浮雲<lb/>
悠悠天地胡能執賈誼文才動漢家當時不免來長沙<lb/>
幽求功業開元盛亦作流人過梅嶺我無一事逮古人<lb/>
謫官郤得神仙境自可優優樂名教曽不棲棲吊形影<lb/>
接花之技爾則竒江鄉卑濕何能施吾皇又詔還淳朴<lb/>
組繡文章皆棄遺上林將議賜民畝似昔繁華徒爾為<lb/>
<pb n="KR4h0036_WYG_003-10a"/>
西都尚有名園處我欲抽身希白傅一日天恩放爾歸<lb/>
相逐栽花洛陽去<lb/>
　　仲淹自桐廬移守姑蘇由江而上登嚴陵釣臺移<lb/>
　　舟南岸宿方干處士舊居章從事聞之有詩見寄<lb/>
　　因依韻和之<lb/>
姑蘇從古號繁華卻戀巖邊與水涯重入白雲尋釣瀬<lb/>
更隨明月宿詩家山人驚戴烏紗出溪女笑依紅杏遮<lb/>
來蚤又抛泉石去茫茫榮利一吁嗟<lb/>
<pb n="KR4h0036_WYG_003-10b"/>
　　仲淹景祐初典桐廬郡有七里瀬子陵之釣臺在<lb/>
　　焉廼以從事章岷往講堂而祠之召㑹稽僧恱躬<lb/>
　　圖其像於堂洎後守姑蘇道出其下登臨裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>見<lb/>
　　東巖絶壁白雲徐生云方干處士之舊居遂訪焉<lb/>
　　其家子孫尚多儒服有楷者新䇿名而歸因留二<lb/>
　　十八字又圖處士像於嚴公堂之東壁請刋詩於<lb/>
　　其左<lb/>
風雅先生舊隱存子陵臺下白雲邨唐朝三百年冠蓋<lb/>
<pb n="KR4h0036_WYG_003-11a"/>
誰聚詩書到逺孫<lb/>
　　題方先輩山居<lb/>
髙尚繼先君巖居與俗分有泉皆漱石無地不生雲鄰<lb/>
里多垂釣兒孫半屬文幽蘭在深處終日自清芬<lb/>
　　留題江先輩舊居<lb/>
結舍近滄洲江山不外求我來明月夜更得主人留<lb/>
　　釣臺<hi>章岷</hi>
乘興訪遺基扁舟宿煙渚水淨冩天形山空答人語風<lb/>
<pb n="KR4h0036_WYG_003-11b"/>
篁自成韻霜葉紛如雨寒亭暮響清飢猿夜啼苦疑將<lb/>
洞府接似與人寰阻不羡重城中喧喧聽笳皷<lb/>
　　陪范公登承天寺竹閣<lb/>
古寺依山起幽軒對竹開翠隂當晝合涼氣逼人來夜<lb/>
影疎排月秋鞭瘦出苔雙旌容託乘此地舉茶杯<lb/>
　　和范公同章推官登承天寺竹閣<hi>阮逸</hi>
竹石寒相倚雲忩曉共開閒身方外去幽意静中來墜<lb/>
響風隨籜移隂日上苔遲留秋更夜待月露盈杯<lb/>
<pb n="KR4h0036_WYG_003-12a"/>
　　髙峯<hi>關詠</hi>
獨愛髙峯最上頭夕陽煙樹見嚴州子陵貪向溪邊釣<lb/>
應未曾來此地游<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0036_WYG_003-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嚴陵集巻三<lb/>
</p>
<p>
</p>
  </div>
<div>
<head>嚴陵集巻四</head> <lb/>
    <p>
<pb n="KR4h0036_WYG_004-1a"/>
欽定四庫全書<lb/>
　嚴陵集巻四<lb/>
　　　　　　　　　　　　　宋　董弅　編<lb/>
　詩<lb/>
　　杜少卿知睦州<hi>宋祁</hi>
三年去國别堯雲一篋書空此謗分賈誼有才偏隕涕<lb/>
屈原何賦不思君諌囊久晦沈餘草綬笥重開續舊薫<lb/>
幾日班春向桑野漢家丹詔十行文<lb/>
<pb n="KR4h0036_WYG_004-1b"/>
　　留題子陵釣臺<hi>蔡襄</hi>
遁世巢由志能忘將相權人瞻祠樹古天作釣臺圓孤<lb/>
迹千秋外遺蹤一水邊清風敦薄俗豈是愛林泉<lb/>
　　至睦州<lb/>
一帶滄波兩向山扁舟中去幾時還浮生多半在離别<lb/>
此意明知未肯閒<lb/>
　　子陵二首<hi>李師中</hi>
阿諛順㫖為深戒逺比夷齊氣更豪半夜光芒侵帝座<lb/>
<pb n="KR4h0036_WYG_004-2a"/>
有誰曾似客星髙<lb/>
社稷功名出隱淪天髙聽逺亦應聞龎眉一去無人問<lb/>
七里商山但白雲<lb/>
　　寄睦州蘇七使君<hi>張伯玉</hi>
闊歩曾飛到廣寒一麾聊頓野雲間虬蟠澗底未失水<lb/>
鶚在籠中且看山舊日笑談猶壯否近來書信亦稀還<lb/>
嚴灘桐嶺宜秋醉卻恐才髙不柰閒<lb/>
　　桐廬蘇七太守通判晏魯望逺寄倡和之什輒伸<lb/>
<pb n="KR4h0036_WYG_004-2b"/>
　　紀美<hi>余時授此州監郡</hi>
桐君圃外州樹石最清幽水截三呉秀山當百粤秋巖<lb/>
坰無俗土宅舍有髙樓畫隼真才望題輿雅唱酬灘聲<lb/>
環醉枕鷺影入茶甌蚤晚陪清躅梯雲奉俊游<lb/>
　　寄新定蘇七太守<lb/>
聞道銀符渡睦溪桐山應為長清暉漁翁幾十迎舟拜<lb/>
沙鳥成雙夾斾飛㸃檢簿書茶貢蚤體量風物橘奴肥<lb/>
題輿自媿來何晚未得雲中矚使威<lb/>
<pb n="KR4h0036_WYG_004-3a"/>
　　之官新定同年李郎中以詩賦别即事感懐次韻<lb/>
　　上答<lb/>
雨後驚濤激箭催為君停櫂把離杯宦游向老令人笑<lb/>
别恨傷春觸處來故國未歸江令宅全家且上子陵臺<lb/>
如今遇酒伸眉醉休問多才與不才<lb/>
　　之官新定寓興三首<lb/>
關山雨雪征人淚京洛風塵倦客心誰信子陵溪上去<lb/>
一川秋淨滌煩襟<lb/>
<pb n="KR4h0036_WYG_004-3b"/>
汴水東浮不繫舟到官無事只輕鷗不才自古饒天幸<lb/>
請卻俸錢溪上游<lb/>
溪山千古絶浮埃時拂朝衣上釣臺卻恐被他漁父笑<lb/>
糟醨不啜又閒來<lb/>
　　之官新定卻寄并州通判王幾道<lb/>
新定與并門天南天北人扁舟江外客别乘塞垣身朔<lb/>
馬驚鳴橐秋鱸上釣綸何時敘離闊把酒碧嵩春<lb/>
　　七里灘<lb/>
<pb n="KR4h0036_WYG_004-4a"/>
漱玉鳴珠七里灘到今猶照客星寒盧奴有水徒千頃<lb/>
未得髙賢一瞬看<lb/>
　　舟次子陵釣臺<lb/>
十載從軍去又來强為顔面走塵埃久慙簪笏未歸去<lb/>
且喜妻孥共此來旋擷岸蔬供野飯欲題巖壁拂蒼苔<lb/>
子陵昔日誠髙趣未必全家上釣臺<lb/>
　　睦州<lb/>
千家樓閣麗朝暉人到于今說釣磯雨後數峯驕欲鬬<lb/>
<pb n="KR4h0036_WYG_004-4b"/>
春來兩港活如飛髙吟多謝沈家令中酒長憐杜紫微<lb/>
更愛嚴城無鎻處白雲揺漾去還歸<lb/>
　　送交代倅車晏十一魯望<lb/>
魯望江南客風騷獵將壇髙吟得意處清韻逼人寒塲<lb/>
屋聲華舊襟靈渤澥寛閨門盡羔鴈庭野列芝蘭黽勉<lb/>
來新定淹留就小官酒論浩刼飲山欲上天看待月髙<lb/>
峯寺<hi>髙峯寺在郡東絶頂</hi>聽猿七里灘入雲移翠簜鑿石引鳴湍<lb/>
<hi>魯望疏北山泉於後閣為玉泉軒又聞余好竹特徙數百本為清絶友</hi>一日交符去芳風<lb/>
<pb n="KR4h0036_WYG_004-5a"/>
善繼難紅塵久離闊白首此相歡<hi>闕兩句</hi>留方醫鶴厀<hi>池上</hi>
<hi>二鶴久病遺方醫之闕</hi>貺别遺漁竿<hi>魯望常於嚴瀬自作釣竿尤得其妙既去持以貺余</hi>
虎<hi>闕</hi>寧知用松筠幸未殘路長分驥騄火烈辨琅玕<hi>闕</hi>
際多平仲鴒原有謝安巻舒知自得不用苦彈冠<lb/>
　　監州新定卻寄并州舊僚<lb/>
久從光禄長城戍卻到嚴陵舊釣灘休問簿書邊報急<lb/>
且聽宅舍水聲寒舟浮南渡雲千里睡起東忩日數竿<lb/>
寄語晉溪溪上月楚天雖逺一般看<lb/>
<pb n="KR4h0036_WYG_004-5b"/>
　　同年李郎中以詩見寄仍許見過次韻和答<lb/>
新定溪山國病懷忻所依桐君談藥妙嚴瀬得魚肥吏<lb/>
退抄書譜朋來典道衣軒車如顧我春酒上苔磯<lb/>
　　烏龍寺祈雨回馬上口占<lb/>
官曹苦覊束祈靈得幽便夾路松披鬛躡石煙分練迎<lb/>
軒玉泉響鳴騶沙鳥散曉日破霜隂前峯藹葱蒨逶迤<lb/>
歩髙閣窈窕出雲漢坐來清思生語餘疎磬緩方將塵<lb/>
滓滌還憂簿書亂偃斾拂歸韀回首青猿斷<lb/>
<pb n="KR4h0036_WYG_004-6a"/>
　　西湖樓<lb/>
積水照層峯登臨誰與同望來生羽翼醉欲上煙空細<lb/>
細濕花雨疎疎開袖風新安江上景盡屬此樓中<lb/>
　　玉泉祈雨<lb/>
南州富潨射萬壑縱奔瀬兹泉一何髙夐與寥廓對邈<lb/>
非猿鳥到迅恐巖磝碎霜落天地清玉立江海外人區<lb/>
未蒙澤蛟龍兹有待淺石諒難渟當與雲漲㑹<lb/>
　　登烏龍山寺閣<lb/>
<pb n="KR4h0036_WYG_004-6b"/>
桐川本無塵況此幽閣逈萬木含秋聲一軒與天淨前<lb/>
峯翠分滴後谷語相應檻下江雲歸檐前古雪凝巖僧<lb/>
對游客湛若寒冰瑩百慮縁心空獨飯隨疎磬嗟余本<lb/>
林壑謬與世紛競一作市朝人幾傷麋鹿性舊山别來<lb/>
久蘿蔓鎻幽徑長恐客沈深未得歸期定息巾來此境<lb/>
時覺襟韻勝猶媿招隱心聊為小山詠<lb/>
　　後菴試茶<lb/>
郡僻好藏身心閒久無事前軒飽食罷後菴取茶試巖<lb/>
<pb n="KR4h0036_WYG_004-7a"/>
邊啟茶鑰溪畔滌茶器小竈松火然深鐺雪花沸甌中<lb/>
盡餘緑物外有深意濫官來此游時得拂塵累莫笑後<lb/>
菴茶閒中好滋味<lb/>
　　郡齋閒歩<lb/>
花木方塘小樓臺宅院深以何消俸禄無事住山林雨<lb/>
雪羈游路風沙苦戰心若論當此景不啻萬黄金<lb/>
　　到新定後卻寄蘇州蔣侍郎<lb/>
遂翁亭畔碧桃開招隱溪頭畫舫回曽奉雲鴻此真賞<lb/>
<pb n="KR4h0036_WYG_004-7b"/>
到今羽翼出塵埃閒窺玉字書千巻渴飲金莖露一杯<lb/>
别後霜天苦寥闊海雲深處望公台<lb/>
　　自新定沿牒三衢舟中寓興寄所知<lb/>
井落甌閩近鄉亭百粤連一萍游宦客兩漿上灘船石<lb/>
壅千尋浪山圍幾匝天亂篙鳴逺嶼羣譟捧危舷峽斷<lb/>
疑無路汀回復濟川林深羡沙鳥邨近喜人煙豈昧垂<lb/>
堂誡都由稍食牽家山舊廬在蚤晚賦歸田<lb/>
　　舟次蘭溪卻寄新定太守<lb/>
<pb n="KR4h0036_WYG_004-8a"/>
解纚向蕭瑟叙别喜英豪野水征颿逈秋天翠幕髙使<lb/>
旟標畫隼騎吹壓霜濤幾日狂酲析思君夢更勞<lb/>
　　新安江舟中奉酬孫觀書記<lb/>
十年塞外憶江山<hi>余從事太原十年</hi>今日扁舟縱眼看匝岸野<lb/>
花紅似簇避人沙鳥起成團放懷自古酒為得老筆到<lb/>
今詩最難君解髙吟我方飲幾人能共此清歡<lb/>
　　送清溪鄭中舍官滿還京<lb/>
鄭宰金閨彦年來解紱歸囊裝輕劒在場屋故人稀<lb/>
<pb n="KR4h0036_WYG_004-8b"/>
<hi>鄭君應先朝舉</hi>水館酒初罷霜江颿欲飛無煩重回首行矣近<lb/>
天暉<lb/>
　　桐廬官滿先寄杭州資政侍郎<lb/>
海角千家郡天南一水涯倦游暫梗泛多滯喜𤓰時弱<lb/>
羽誠難振危根只自持九門嘗際遇百歩亦參差<hi>某蚤忝進</hi>
<hi>士第再以書判㧞萃登科又以賢良方正待詔而才實無取時謂濫吹</hi>萬壑噴霆霧千峯<lb/>
出險巇牢愁客星見孤節澗松知賀厦寧無託披雲幸<lb/>
有期魯堂金石地商欲再言詩<lb/>
<pb n="KR4h0036_WYG_004-9a"/>
　　和王治臣新定即事<lb/>
碧泉千脉㵼金溝名是東南俗阜州<hi>州名取俗阜人和之義</hi>任昉<lb/>
舊詩題縣石賀齊髙壘照江流月明幾處游歸客春色<lb/>
何人醉倚樓我是江潭釣魚者喜君相見且相留<lb/>
　　王治臣以余在告寵示嘉什<lb/>
新安泉石最為佳多病何勞養歲華藥好幸依桐圃近<lb/>
山寒惟畏酒壚賖狂思逸客浮滄海渴想仙人飲絳霞<lb/>
欲傍重陽搘䇿起菊房新小玉生芽<hi>近約使君九日龍山之飲</hi>
<pb n="KR4h0036_WYG_004-9b"/>
　　次韻王治臣九日使君席上二章<lb/>
楚楓丹外客颿稀水拍長天鴈字垂樂事喜逢千日酒<lb/>
凭髙正在九秋時呉歈調笑歌楊葉蠻鼓鏗閎引柘枝<lb/>
使騎相逢且留飲行看卓馬轡如絲<lb/>
新安江碧郡樓危九日登臨醉袖垂莫笑松筠歲寒地<lb/>
卻勝桃李豔陽時清渟酒瑩紅螺面窈窕笙攅碧玉枝<lb/>
未必尊前嘆遲暮幾人如我始牽絲<lb/>
　　答延平王八使君望江亭見懷之什<lb/>
<pb n="KR4h0036_WYG_004-10a"/>
望江亭上望桐江煙水茫然隔鎖忩擢第蚤同丹桂樹<lb/>
從軍俱在碧油幢<hi>慶厯初余與治臣俱在征西</hi>天遥皓月人千里書<lb/>
託紅鱗錦一雙開府時多家令瘦酒旗猶恐未相降<hi>兄大</hi>
<hi>詫延平酒美僕因率爾自負</hi>
　　釣臺<lb/>
盡逐鯨鯢埽八區故人惟我更無餘雲臺功將任圖畫<lb/>
天上客星閒巻舒若把殺人來逐鹿爭似全身歸釣魚<lb/>
先生有意羲皇外不為林泉傲帝居<lb/>
<pb n="KR4h0036_WYG_004-10b"/>
　　罷新定至錢塘喜見孫觀書記<lb/>
桐江撝袂蚤三年把臂重來講舊篇陌上風塵成底事<lb/>
鬢邊霜雪但依然虬蟠我亦思滄海鶚薦君方上碧天<lb/>
<hi>孫以諸侯薦將改官</hi>忍把離杯又抛擲别愁紛淚滿春煙<lb/>
　　至和中得倅新定今領福唐再經此郡感舊書懐<lb/>
　　因呈使君劉孝叔<lb/>
十年前倅此州來平日風情尚壯哉玉水聲中寒濯筆<lb/>
石楠香裏夜銜杯<hi>郡城外有玉泉菴最為絶景又倅㕔前有石楠一本隂合庭中凡飲席不</hi>
<pb n="KR4h0036_WYG_004-11a"/>
<hi>須帟幕</hi>可憐白首成何事猶得紅旌向此回太守故人應<lb/>
笑我踐言堪媿子陵臺<hi>余倅郡時年甫三十蚤有退休意于今未得已故有是句</hi>
　　飯芝川邨舍<hi>新定郡山後</hi>
嫰苖苒苒頭角秀柔桑褭褭隂影輕茆簷飯起上馬<lb/>
去一聲雨後黄鸝鳴<lb/>
　　宿普光寺<hi>去州城三十五里</hi>
無端未得歸林下又向南方擁使麾夜宿禪關更瀟灑<lb/>
一軒寒月照清池<lb/>
<pb n="KR4h0036_WYG_004-11b"/>
　　宿桐廬縣江口<lb/>
桐廬江水碧百丈見游魚元是新安水流從下瀬初<hi>新安</hi>
<hi>江水纔下七里灘至此</hi>清風寒到底明月静涵虚塵土誰難濯人<lb/>
心自不如<lb/>
　　桐廬寺曉鐘<lb/>
扁舟下桐圃霜月滿寒潭疎鐘一聲起清與天地參舂<lb/>
容逗萬壑窈窕出層嵐覊魂不成寐洗耳滌塵貪<lb/>
　　桐江口見雪<lb/>
<pb n="KR4h0036_WYG_004-12a"/>
無諸地無霜<hi>福唐號無諸城</hi>從古困炎熱曉出桐江口喜見羣<lb/>
峯雪酌酒髙颿下歸思滿寥泬從今不繫舟泛泛老清<lb/>
澈<lb/>
　　出七里瀧口望桐廬縣<lb/>
瀧口波自平滄洲分兩溪辛勤下百粤乍出天一涯近<lb/>
入桐廬市潮水溢中泜不聞湍瀬聲沙鳥浩然飛物我<lb/>
兩俱適吾亦浩然歸<lb/>
　　龍門巖<lb/>
<pb n="KR4h0036_WYG_004-12b"/>
未到子陵灘先見龍門石萬物鎮羣峯闖然聳雙壁清<lb/>
泉界中道亢若髙門闢樵童走深徑漁户掩沈碧白首<lb/>
釣魚郎不知有行客<lb/>
　　至睦州泊新安江口<lb/>
前歲過此州手持七閩節雖逺敢憚勞攬轡遲明發回<lb/>
瞻七里瀬何日榜舟歇幸得滿三年解符下甌粤卻到<lb/>
新安江依然舊澄澈歛巾照江水無白可添髮州人多<lb/>
故吏<hi>余嘗倅郡</hi>羅立皆磬折問我此去心復有何施設興言<lb/>
<pb n="KR4h0036_WYG_004-13a"/>
顧諸老謝爾相慰說此度歸來心可共嚴陵說<lb/>
　　港口渡<lb/>
三月悲風瑟瑟寒小船舟檝渡溪難日髙待得過岸去<lb/>
回首脩篁千萬竿<lb/>
　　送睦州丁郎中<lb/>
雨後桐江木葉稀坐棠無事枕閒欹扁舟幾認嚴君釣<lb/>
古壁多逢沈令詩夜静好當輪省宿曉寒堪憶趂朝時<lb/>
山城寂寞郎官貴想對秋風動所思<lb/>
<pb n="KR4h0036_WYG_004-13b"/>
　　寄睦州朱少卿<hi>葛閎</hi>
何幸鄉枌託使麾憶曽淮澨見風儀泉分龍岫成新釀<lb/>
廟鎻瓊蕤換舊枝<hi>維揚后土廟有瓊花</hi>二水清涵潭月夜千峯晴<lb/>
捲雪雲時向來瀟灑稱名郡少緩龔黄次補期<lb/>
　　經大洋呉氏别業<lb/>
漸老故人少與君兹晤言方山共鄰里好畤舊田園溪<lb/>
色寒生枕松隂翠入軒猶憐巾子在相對舉清尊<hi>予明道中</hi>
<hi>與邵隱之王君章有巾子山聨句之作</hi>
<pb n="KR4h0036_WYG_004-14a"/>
龍盤山影倒寒流十里屏風翠入樓畫筆肯歸涵碧手<lb/>
<hi>劉夢得涵碧圖詩有落在尋常畫師手之句</hi>湖光疑對湧金秋<hi>錢塘湖門</hi>主翁愛<lb/>
客排三雅漁父忘機任直鉤為訪紅雲遶花島滿船歌<lb/>
舞按梁州<lb/>
　　同孝叔游瀟灑亭<lb/>
昔日賢侯多興詠為憐瀟灑復潺湲一橋飛處横牛渚<lb/>
<hi>孝叔新建水南浮橋</hi>二水清來見浙源<hi>沈杜有新安江見底及逺分丁字水之句竊以孝叔</hi>
<hi>政亊如此</hi>雨漲瀑泉添嶽面晚晴春草帶潮痕好風新月相<lb/>
<pb n="KR4h0036_WYG_004-14b"/>
留意只恐張綱擁使軒<lb/>
　　題思范軒二首<lb/>
華衮多年去竹軒更思風節紀山樊抗言后坐遺忠美<lb/>
<hi>見爰盎傳卻逺慎夫人坐次故事</hi>通使河源舊䇿存<hi>文正嘗總西事</hi>詩石欲留<lb/>
千古永<hi>竹閣倡和數首太守孝叔書丹</hi>棠隂還對一樓繁<hi>西湖有甘棠樓亦旌德政</hi>
使君才望須相繼莫厭林間駐畫轓<lb/>
天下儒宗不世勲履聲今絶豈重聞空餘逸韻傳流水<lb/>
猶喜清風在此君山倚孔祠分積翠<hi>文正初建孔祠於此山面</hi>篆尋<lb/>
<pb n="KR4h0036_WYG_004-15a"/>
嚴瀬掛香雲<hi>文正為嚴光廟記邵竦篆石</hi>接花酬倡將三紀時拂塵<lb/>
篇見舊文<hi>某嘗為接花歌文正得之於從事章君因而繼作見丹陽集</hi>
　　題玉泉<lb/>
靈源曽記古篇章飛入霜筠萬丈長六月林風吹寳瑟<lb/>
九秋山翠坼銀潢試茶石鼎雲含液釀酒兵厨菊有香<lb/>
<hi>新定茶品殊佳酒香如菊歲造多出玉泉因而命名云</hi>到此欲知真玉性不為圓<lb/>
折本來方<lb/>
　　同孝叔游玉泉<lb/>
<pb n="KR4h0036_WYG_004-15b"/>
石磴松隂一化城泉源疑透古瑶京僧知到耳此根静<lb/>
客來洗心諸慮清星紀祥光重璧合<hi>星紀呉分辰緯所聚太初厯起此</hi>
藍田霽色暮煙生<hi>小說玉煙最直李義山藍田日煗玉生煙呉子華亦曰玉煙絶此根滅</hi>
潺湲似識君將去相送出山多别情<lb/>
　　初夏同孝叔游普光寺<lb/>
魚跳蓮葉青錢小雪壓花枝玉燕參<hi>時玫瑰盛開歌者爭挿</hi>細草<lb/>
使轓瞻鹿擾微風池果落鶯含滿甌春茗浮仙露一㸃<lb/>
尖峯滴翠嵐卻逐歸舟更多景晚來雌霓挂寒潭<lb/>
<pb n="KR4h0036_WYG_004-16a"/>
　　初夏同孝叔游朱氏園<lb/>
凍醪盧橘助登臨此地相逢舊友音石潤自知梅信蚤<lb/>
池方應為玉流深詩成山色排晴砌話久花枝轉夕隂<lb/>
不見辟强妨底事月樓歸去正龍吟<lb/>
　　留題千峯榭呈孝叔<lb/>
君把𤣥英詩集披羣山依舊遶軒墀杜陵幾醉花前地<lb/>
<hi>見樊川集</hi>謝客曽吟日落時雨過荷香兼酒美雲深泉韻透<lb/>
簾遲佳名大約稱千數百萬嵐盤一一竒<lb/>
<pb n="KR4h0036_WYG_004-16b"/>
　　題新定郡齋寄孝叔二首<lb/>
主人今向日邊歸猶有清香滿謝池為囑西風莫揺落<lb/>
不禁顦顇夕陽時<lb/>
　　　右後池荷<lb/>
花意知君改外臺亂紅飛盡見蒼苔縱教顔色明年在<lb/>
前度劉郎肯再來<lb/>
　　　右賞春亭<lb/>
　　留題玉泉山堂<lb/>
<pb n="KR4h0036_WYG_004-17a"/>
動非縁境静非禪物物前塵現四天此地筌蹄求妙論<lb/>
有時瓔珞獻諸仙欲梅泉石多秋思過夏松篁聒晝眠<lb/>
一箇攅眉招不至勞師香火漏沈蓮<lb/>
　　題新定紅蕖閣<lb/>
煙巻龍綃豓格殊彩霞翻處好風俱幾杯仙露含秋色<lb/>
一曲蟾宫在畫圖<hi>霓裳羽衣圖見王維傳</hi>雨送清香浮酒面泉飛<lb/>
幽韻透城隅州民多有東南美盡應嘉招入幕無<lb/>
　　新定旅館中作<hi>趙湘</hi>
<pb n="KR4h0036_WYG_004-17b"/>
歲月鄉關外溪山暝色中孤城秋閉雨獨客夜聞鴻病<lb/>
使新髭出貧令舊業空思歸不得夢欹枕近梧桐<lb/>
　　桐江晚望<lb/>
疊浪浸天青離愁望處生雨餘孤島暝花落一船横岸<lb/>
逺紅蘭濕魚狂白鳥驚無人問行客山寺暮鐘聲<lb/>
　　暮冬新定郡樓閒望<lb/>
江城逢歲暮獨自倚樓臺積雪明孤島㣲陽在蚤梅水<lb/>
揺冰欲泮春近鴈思回故國還如此歸心但暗催<lb/>
<pb n="KR4h0036_WYG_004-18a"/>
　　寄新安梁殿丞<lb/>
郡孤詩句許秋供見說多閒卻似慵移樹好禽來獨院<lb/>
上樓髙雪在諸峯泉當月際揺吟影蘚自雲邊得屐蹤<lb/>
此興未尋頻挂夢阮公池館舊相容<lb/>
　　秋晚舟泊桐江<lb/>
嚴子臺邊水自流夕陽無語倚松舟乍逢風月羞為客<lb/>
及到溪山識盡秋移樹斷蟬初過雨立沙孤鶴偶隨鷗<lb/>
鄉心旅思何人㑹蘆葦蕭蕭一笛幽<lb/>
<pb n="KR4h0036_WYG_004-18b"/>
　　題釣臺<hi>邵炳</hi>
光武休戈詔子陵髙臺時暫别煙汀當時四海皆臣妾<lb/>
獨有先生占客星<lb/>
　　酬通判楊殿丞名霖巖洞<lb/>
雲峯千仞對吾廬洞古名新郡守書須信神靈知受賜<lb/>
先興霖雨逺隨車<lb/>
　<lb/>
　嚴陵集巻四<lb/>
</p>
<p>
</p>
  </div>
<div>
<head>嚴陵集巻五</head> <lb/>
    <p>
<pb n="KR4h0036_WYG_005-1a"/>
欽定四庫全書<lb/>
　嚴陵集巻五<lb/>
　　　　　　　　　　　　　宋　董弅　編<lb/>
　詩<lb/>
　　經嚴子陵釣臺作四首<hi>龐籍</hi>
翠岫臨寒瀬先生老此中釣耕輕萬乘要領戒三公入<lb/>
宿星躔動歸來世網空何人知此意千古激澆風<lb/>
道閉寧濡足時平亦括囊故人登帝世清瀬自吾鄉渭<lb/>
<pb n="KR4h0036_WYG_005-1b"/>
叟非真釣商奴是詐狂先生不可問天外一鸞翔<lb/>
聞箇狂奴足生平在草萊不榮升帝腹寧自蹋魚臺歩<lb/>
武中朝下胼胝故國回滄浪重一濯京雒有塵埃<lb/>
長天杳杳道𠖇𠖇一士孤風逹至精雲若有心應有著<lb/>
魚縁輕餌是輕生何人楚澤三年放此地家灘七里清<lb/>
應宿將臣皆列土未將煙水博功名<lb/>
　　釣臺<hi>王安石</hi>
漢庭來見一羊裘閔黙還歸舊釣舟迹似磻溪應有待<lb/>
<pb n="KR4h0036_WYG_005-2a"/>
世無西伯豈能留﨑嶇馮衍才終廢寂寞桓譚道被尤<lb/>
回視蒼生終不遇脫身江海更何求<lb/>
　　詠嚴子陵<hi>梅堯臣</hi>
不顧萬乘主不屈千户侯手登百金魚身披一羊裘借<lb/>
問此何爾心逺忘九州青山束寒灘濺浪驚素鷗以之<lb/>
為朋親安慕乗華輈老氏輕璧馬莊生惡犧牛終為藴<lb/>
玉石夐古輝巖丘<lb/>
　　讀范桐廬述嚴先生祠堂碑<lb/>
<pb n="KR4h0036_WYG_005-2b"/>
二蛇志不同相得蓁莾裏一蛇化為龍一蛇化為雉龍飛<lb/>
上亨衢雉飛入深水為蜃得自宜潜游江海涘變化雖<lb/>
覺殊有道固終始光武與嚴陵其義亦云耳所遇在草<lb/>
昧既貴不為起翻然歸富春曽不相助治至今存清芬<lb/>
烜赫燿圖史人傳七里灘昔日來釣此灘上水濺濺灘<lb/>
下石齒齒其人不可見其事清且美有客乗朱輪裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>
想前軌著詞刻之碑復俾存厥祀欲以廉貪夫又以立<lb/>
懦士千載名不忘休哉古君子<lb/>
<pb n="KR4h0036_WYG_005-3a"/>
　　送正仲都官知睦州<lb/>
每嗟相逢少常苦離别多行行復止止往往起悲歌古<lb/>
來易水上義士有荆軻捐軀思報恩飲恨歌柰何況彼<lb/>
兒女懷牽纒如蔓蘿是以世間人鬢髪易番番喜君得<lb/>
郡章東歸隨春波灘上嚴子祠繫船聊經過其人當漢<lb/>
興富貴不可羅足加天子腹傲去釣于河冬披破羊裘<lb/>
夏披破草蓑心中小宇宙尤哂獻玉和我慙賤丈夫豈異<lb/>
帶面儺未免為鬼笑誰知懼撝訶安得如君行收迹已<lb/>
<pb n="KR4h0036_WYG_005-3b"/>
蹉跎空將閒歲月塵埃浪消磨正同三峽賈盡力向盤<lb/>
渦<lb/>
　　送余少卿知睦州<lb/>
青山峽裏桐廬郡七里灘頭太守船雲霧未開藏宿鳥<lb/>
坡原將近見燒田養茶摘蘂新春後種橘收包小雪前<lb/>
民事蕭條官政簡家書時問霅溪邊<lb/>
　　送江學士通判睦州<lb/>
渉淮淮水淺泝溪溪水遲君到桐廬日正值采茶時試<lb/>
<pb n="KR4h0036_WYG_005-4a"/>
問嚴陵跡今復有誰知<lb/>
　　送崔主簿赴睦州清溪<lb/>
舟輕不畏險逆上子陵灘七里峽天翠千重雲木寒古<lb/>
祠鳴野鳥亂石激春湍正與髙懐愜寧歌行路難<lb/>
　　寄建德徐元輿<lb/>
才子方為邑千峯對縣門静便琴意古門厭鳥聲喧山<lb/>
茗烹仍緑池蓮摘更繁訟稀應詠物庭下長蘭蓀<lb/>
　　送陳生還烏龍山舊居<hi>蘇舜欽</hi>
<pb n="KR4h0036_WYG_005-4b"/>
百丈清溪見戲鱗嚴公祠宇與天鄰此中舊隱君歸去<lb/>
笑指人寰一片塵<lb/>
　　題子陵釣臺二首<hi>孫沔</hi>
舊交為帝不能邀百尺雙臺照暮濤逸迹已將山共永<lb/>
清名仍與月爭髙魯連解難終辭禄龍伯持傾只釣鼇<lb/>
列傳古碑言未盡一灘風竹自蕭騷<lb/>
中興曽作故人看抗節唯憐七里灘枯枿卧沙疑野艇<lb/>
叢篁生岸憶長竿天邊舊跡星辰動江上餘基水石寒<lb/>
<pb n="KR4h0036_WYG_005-5a"/>
應笑渭濵周吕望白頭因獵從和鑾<lb/>
　　子陵釣臺<hi>王存</hi>
嚴公英魄去何之江上空餘舊釣磯古木蒼煙鸜鵒噪<lb/>
清波白石鷺鷥飛山中秋色香秔熟壠下朝寒赤鯉肥<lb/>
何事夷齊恥周粟一生顦顇首陽薇<lb/>
　　題釣臺<hi>馮京</hi>
渭水塵空紺業傾桐江煙老漢風明蚤知賢逹窮通意<lb/>
閒把漁竿只釣名<lb/>
<pb n="KR4h0036_WYG_005-5b"/>
　　釣臺<hi>沈括</hi>
漁釣非良業相期遯姓名太平雖不仕故舊豈無情七<lb/>
里林泉好三公位貌輕片颿湍石下誰不仰先生<lb/>
　　睦州秀亭<hi>錢勰</hi>
秀色四時好探春來此亭花初擁檻發山晚與雲青得<lb/>
鱠嚴陵瀬評泉陸羽經歡餘不盡醉鼓角限重扃<lb/>
　　甘棠樓<lb/>
樓曲開三面山重合四圍溪衝朝靄出颿竝夕陽飛芳<lb/>
<pb n="KR4h0036_WYG_005-6a"/>
杜供春望晴雲渡袷衣樊川猶未識清興暮忘歸<hi>小杜睦州</hi>
<hi>詩為多未有此也</hi>
　　髙峯寺<lb/>
苒苒郡城東穿雲入幾重已窮難上路才到最髙峯竹<lb/>
老龍孫瘦泉甘馬酒濃何當來潄石安隱飽疎慵<hi>漢大官有</hi>
<hi>挏馬酒</hi>
　　東館樓<lb/>
　前太守丁公善郎中命予名之按孫權赤烏中使賀<lb/>
<pb n="KR4h0036_WYG_005-6b"/>
　齊討黟歙為新定入晉為遂安郡今此地也㑹公善<lb/>
　去郡未掲也宜曰分歙樓<lb/>
簾影隔朝暾雲低晝尚昏山形分歙翠溪色到江渾日<lb/>
盡天垂幕歌餘酒滿尊欄干不堪倚歸思斷鄉魂<lb/>
　　玉泉菴<lb/>
遥派落天潢分崖射壁光山從千古潤江得一源長風<lb/>
雨無時作珠璣滿谷量淄澠欲誰辯願借易牙嘗<lb/>
　　勉郡庠諸生<hi>趙抃</hi>
<pb n="KR4h0036_WYG_005-7a"/>
桐江為守媿顓蒙來喜衣冠好士風勸學重思唐吏部<lb/>
教人多謝蜀文翁濟時事業期深得落筆詞章貴不空<lb/>
道有未充湏自力莫將榮顇汨於中<lb/>
　　玉泉亭<lb/>
潺潺朝暮入神清落澗通池遶郡㕔亂石長松山十里<lb/>
討源須上玉泉亭<lb/>
　　題髙峯<lb/>
上石扳松干歩勞下窺人物過秋毫嗟誰更向中峯頂<lb/>
<pb n="KR4h0036_WYG_005-7b"/>
樹塔孤撐碧落髙<lb/>
　　題甘棠樓<lb/>
闌干十二壓仙瀛占得龍峯作畫屏林映逺籠千里月<lb/>
湖光寒照一天星望來瀑布真霜練飛過沙禽半雪翎人<lb/>
賞不知春已老隔橋依舊柳青青<lb/>
　　子陵釣臺<hi>楊傑</hi>
髙風誰得似先生七里溪山當畫屏功業不隨東漢祖<lb/>
光芒獨應少㣲星蘭臺有史傳名姓蓬户無人問醉醒<lb/>
<pb n="KR4h0036_WYG_005-8a"/>
若使當時忘故態何由千古羡鴻𠖇<lb/>
　　方干故居<lb/>
千載富春渚先生家獨存𤣥英播寰宇丹桂付兒孫文<lb/>
正重髙節子陵同享尊泊舟明月夜重為弔吟魂<lb/>
　　方氏清芬閣<hi>刁約</hi>
自别髙居二紀餘今朝重到懶踟蹰山川勝景依然在<lb/>
屈指交親一半無<lb/>
　　嚴陵山<lb/>
<pb n="KR4h0036_WYG_005-8b"/>
一染浮名十五春强隨時態役天真何年卜築兹山下<lb/>
卻笑區區世路人<lb/>
　　廵按睦州過烏龍山<hi>元絳</hi>
羣山衮衮巻波濤舉手天門尺五髙塵土多年昏病眼<lb/>
猶能千里見秋毫<lb/>
　　桐廬晚景<lb/>
向晚西風急扁舟下瀬輕颿檣掛山影鼔吹壓潮聲白<lb/>
鳥煙中没斜陽雨外明油然五湖意渾欲薄功名<lb/>
<pb n="KR4h0036_WYG_005-9a"/>
　　宿清溪安樂山<hi>張景修</hi>
映忩猶剰雪餘痕瓶裏梅花枕上聞一椀鐙寒聽夜雨<lb/>
半牀氊煗卧春雲詩成始覺茶銷睡香盡翻嫌酒帶醺<lb/>
我是掛冠林下客山中安樂合平分<lb/>
　　過桐廬邑二首<lb/>
隱君無姓字何代至今存數里山為宅兩株桐是孫人<lb/>
煙半峯碧溪水帶潮渾多少來游客茫茫蹋藥根<lb/>
三載江南客還呉東復西潮吞兩溪盡雲截衆山齊舟<lb/>
<pb n="KR4h0036_WYG_005-9b"/>
楫無空日樓臺半上梯桐廬隱君子應笑只留題<lb/>
　　釣臺<lb/>
羊裘東漢客歸隱釣魚灘天子不能屈先生非苟難雲<lb/>
藏古石在風激世人寒祠下靑靑竹何妨把釣竿<lb/>
　　清芬閣<lb/>
嚴子釣臺畔猶聞吟嘯聲榮華付諸弟瀟灑繼先生自<lb/>
製茶槍嫩新開酒面清紅塵不抛擺那得白雲名<lb/>
　　再至新定有感<hi>岑象求</hi>
<pb n="KR4h0036_WYG_005-10a"/>
蜀地呉天各一涯去來三紀亦云賖烏龍遶郭儼如舊<lb/>
白髮滿頭良可嗟老矣不堪多感慨使乎何處是光華<lb/>
周行歴覽猶疑夢更問庭櫧幾度花<lb/>
　　詠縣㕔前古櫧木<lb/>
三十年前宰一同朝朝相對此庭中如今翠葉樛枝好<lb/>
依舊朱欄戒石東潘岳河陽花立盡陶潛彭澤柳隨空<lb/>
唯君獨負堅剛操何異靈椿與夏蟲<lb/>
　　方氏故居<hi>邵亢</hi>
<pb n="KR4h0036_WYG_005-10b"/>
偶分魚竹到稽山處士林泉一望間歲月自隨流水逺<lb/>
姓名長與白雲閒鑑中人去荒遺迹<hi>處士鑑湖有别業今不知其處矣</hi>
溪口僧來寫舊顔<hi>處士祠堂真像即㑹稽溪口僧恱躬筆</hi>何日放船訪巖<lb/>
藪吾門髙第約躋攀<hi>處士逺孫蒙即僕同知貢舉日敕放進士也</hi>
　　題釣臺<hi>馬存</hi>
子陵臺下山層層竒峯壯氣横雲生處士溪邊水泚泚<lb/>
碧波明月涵天清老松偃蹇傲世色緑竹瀟灑吟風聲<lb/>
潮頭百仞出海門飄呉擊越如毛輕飛來灘下不敢過<lb/>
<pb n="KR4h0036_WYG_005-11a"/>
變作平浪歸滄溟<lb/>
　　清溪行<hi>陳軒</hi>
山色碧於溪扁舟泛落暉水煙颿界破沙鷺槳驚飛島<lb/>
嶼隨流曲漁鐙隔岸㣲月明何處宿待訪子陵磯<lb/>
　　憶清溪縣<lb/>
昔愛清溪景人煙百里間湖居皆釣客郭外盡禪關酒<lb/>
市揺青斾公街枕碧山枉教成久别無計約追還<lb/>
　　泛清溪<lb/>
<pb n="KR4h0036_WYG_005-11b"/>
曉煙如練曳平津一櫂東風兩岸春島鷺沙鷗休戀我<lb/>
北堂歸有白頭親<lb/>
　　憶雉山書齋<lb/>
松隂江曲舊齋堂别業歸來各一方吟想晚潮煙柳濕<lb/>
夢游春檻露花涼楊朱路逺空南北青帝亭閒自短長<lb/>
何日揚鞭訪前景竹窓重整讀書牀<lb/>
　　桐江夕下<lb/>
浪催鳴艣去嘔啞古岸蕭蕭感歲華雨脚蒼茫驚斷鴈<lb/>
<pb n="KR4h0036_WYG_005-12a"/>
煙痕濛宻濕棲鴉蘆花正落汀飛雪楓葉初丹岸有霞<lb/>
漸覺望中山色暝數星鐙火認漁家<lb/>
　　釣臺<hi>呉可幾</hi>
君王取天下有人將甲兵君王得天下有人相昇平我<lb/>
欲介其間區區安取成莫若歸養髙髙卧嵓之扃直使<lb/>
萬乘意慕仰飛鴻𠖇身雖隱漁釣心豈忘朝廷常慮天<lb/>
下定君王志驕盈羣臣習見聞力諌不爾聽不有不臣<lb/>
者不足回其清商山四老人用是安西京潛希絶世躅<lb/>
<pb n="KR4h0036_WYG_005-12b"/>
萬一助聖明年當建武日上下咸清寧所懐意不陳終<lb/>
焉為客星如何逸民傳乃有狂奴名<lb/>
　　過子陵釣臺<hi>葉棐恭</hi>
勢利輕捐寄傲中毅然髙節凛秋風耕閒釣寂千年迹<lb/>
立懦廉貪萬世功須信林間無怨鶴更知天外有𠖇鴻<lb/>
扁舟夜泊靈祠下慨慕先生道不窮<lb/>
　　留題釣臺<hi>劉涇</hi>
水緑山青人可知不知生氣得之誰釣竿已屬嚴公手<lb/>
<pb n="KR4h0036_WYG_005-13a"/>
直到𤣥英解道詩<lb/>
　　釣臺<hi>賈青</hi>
萬疊層峯夾兩溪雨餘清氣却炎暉何時學得嚴陵傲<lb/>
洗盡塵襟卧釣磯<lb/>
　　釣臺<hi>王逵</hi>
一句能通萬世情若非髙位即嘉聲如何自古留題者<lb/>
不悟嚴光解釣名<lb/>
　　釣臺<hi>張綬</hi>
<pb n="KR4h0036_WYG_005-13b"/>
范蠡功成始遁逃淵明五斗便辭勞先生二事俱無一<lb/>
名與青山萬古髙<lb/>
　　釣臺<hi>余闢</hi>
不誇長揖出宫闈不重為漁老釣磯最愛清宵銀漢上<lb/>
客星時共帝星輝<lb/>
　<lb/>
　<lb/>
　嚴陵集巻五<lb/>
</p>
<p>
</p>
  </div>
<div>
<head>嚴陵集巻六</head> <lb/>
    <p>
<pb n="KR4h0036_WYG_006-1a"/>
欽定四庫全書<lb/>
　嚴陵集巻六<lb/>
　　　　　　　　　　　　　宋　董弅　編<lb/>
　詩賦<lb/>
　　獨樂園釣魚菴<hi>司馬光</hi>
吾愛嚴子陵羊裘釣石瀨萬乘雖故人訪求失所在三<lb/>
旌豈非貴不足易其介柰何夸毗子斗禄窮百態<lb/>
　　次韻葛大卿留題寒光閣<hi>蘇頌</hi>
<pb n="KR4h0036_WYG_006-1b"/>
溪凝藍黛合雙川閣在千巖萬壑前潄石我思清病齒<lb/>
拂琴誰共聴流泉雲生北嶺横空白春入東郊一望鮮<lb/>
況是江南風物好待君重詠四時天<lb/>
　　送江公著知吉州<hi>蘇軾</hi>
三吳行盡千山水猶道桐廬更清美豈惟濁世隱狂奴<lb/>
時平亦出佳公子初冠惠文讀城旦晚入奉常陪劒履<lb/>
方将華省起彈冠忽憶釣臺歸洗耳未應良木棄大匠<lb/>
要使名駒試千里奉親官舍當有擇得郡江南差可喜<lb/>
<pb n="KR4h0036_WYG_006-2a"/>
白粲連檣一萬艘紅妆執樂三千指簿書期會得餘閒<lb/>
亦念人生行樂耳<hi>二耳義不同故得重用</hi>
　　舟過嚴陵灘将謁祠登臺舟人夜解及明已遠至<lb/>
　　桐廬望桐君山寺縹緲可愛遂以小舟游之作二<lb/>
　　絶<hi>蘇轍</hi>
扁舟怱草出山來慚愧嚴公舊釣臺舟子未應知此恨<lb/>
夢中飛楫定誰催<lb/>
嚴公釣瀨不容看猶喜桐君有故山多病未須尋藥録<lb/>
<pb n="KR4h0036_WYG_006-2b"/>
從今學取衲僧閒<lb/>
　　題伯時所畫嚴子陵釣灘<hi>黄庭堅</hi>
平生乆要劉文叔不肯為渠作三公能令漢家重九鼎<lb/>
桐江波上一絲風<lb/>
　　絶句<lb/>
館甥宫裏歎才難當日同朝聴百官光武若知堯舜事<lb/>
至今那得子陵灘<lb/>
　　釣臺<hi>曹輔</hi>
<pb n="KR4h0036_WYG_006-3a"/>
天地何曽著兩雄蟄龍飛去有冥鴻北辰夜動雙懸象<lb/>
南浦秋歸一釣篷自昔何人繼高躅至今兹地仰清風<lb/>
悲涼古意誰能盡落日江山醉眼中<lb/>
　　千峯榭<hi>吕希純</hi>
古郡千山裏高臺六月涼開軒背城市伏檻即林塘白<lb/>
佛當平遠烏龍挿昊蒼水風生枕簟嵐翠撲衣裳欲雨<lb/>
高峯暗新晴瀑布長稻塍分錦繡松嶺奏笙簧自昔多<lb/>
賢守于今載雅章承流叨繼踵主諾粗提綱夙樂阿蘭<lb/>
<pb n="KR4h0036_WYG_006-3b"/>
若端居最上方南津有禪侣黙坐正相望<lb/>
　　紫翠樓<lb/>
予臨瀟灑郡終日坐樓中樓上闢四門門開面面風南<lb/>
榮看馬目北檻對烏龍夕暝瞰兠率朝霞望高峯峯巒<lb/>
鬱相望紫翠千萬重中霄若笙篁天籟起長松直疑列<lb/>
仙侣駕鶴相過從<lb/>
　　趙清獻賞春亭<lb/>
遺直兼遺愛居今見古人殿中收白簡江上擁朱輪棟<lb/>
<pb n="KR4h0036_WYG_006-4a"/>
宇才函丈琴尊喜對賔遶亭佳木在長與物為春<lb/>
　　烏龍寺<lb/>
秀嶺竒峯接釣臺烏龍直北更崔嵬萬松合處虚亭敞<lb/>
千佛光中梵宇開林外瀑泉飛朔雪雲間寳藏轉春雷<lb/>
攀藤更入西菴路一聴支郎語劫灰<lb/>
　　承天思范軒<lb/>
范公當日守江濵本是西清獻納臣瀟灑溪山瀟灑郡<lb/>
太平天子太平民棠郊遺愛今仍在竹榭高吟迹已陳<lb/>
<pb n="KR4h0036_WYG_006-4b"/>
還憶開元宋開府相望仿彿見精神<lb/>
　　陳尊宿菴<lb/>
尊宿名方盛菴巖迹未穨織蒲隨日用儋版喚人回臨<lb/>
濟親推出雲門手托開于今兩禪派俱自睦州來<lb/>
　　靈香閣<lb/>
昔聞僧道開清淨本求佛談經悟教藏施藥蠲衆疾臨<lb/>
嶂起重閣最上構禪室靈香邈可繼壮麗固已軼桐廬<lb/>
瀟灑郡兹閣更竒崛峯巒互掩映松竹富䝉密我來一<lb/>
<pb n="KR4h0036_WYG_006-5a"/>
伏檻紫翠競森出塵襟與羈幘中坐怳已失清風來甚<lb/>
遠沖氣乆彌逸東軒視蟠桃仙路如仿彿<lb/>
　　瀟灑亭<lb/>
郡因賢守得佳名水態山光會此亭雲外僧歸穿竹隖<lb/>
日邊鷗下集沙汀浮梁倒影横雌霓寳塔張鐙疊萬星<lb/>
不獨班春行田野重縁香火叩禪扄<lb/>
　　高峯菴<lb/>
予嘗登高峯近瞰碧溪隖老松如卧龍夾道忽騰翥危<lb/>
<pb n="KR4h0036_WYG_006-5b"/>
梯過百折直下看雲雨善導有遺蹤十佛從口吐嵗乆<lb/>
缺其三塵埃誰復數佛夀儻能續佛像諒可補遶山行<lb/>
道迹會轉坦無阻中休有磐石蔽日多林莽安得德山<lb/>
流來為此峯主結茅孤頂上端坐訶佛祖<lb/>
　　玉泉菴<lb/>
瀑布巖東轉畫旗拂雲穿石上霏微抱溪修竹通千箇<lb/>
夾道喬松過十圍檐外一潭泓翠碧忩間萬斛濺珠璣<lb/>
使君不用笙歌擁潄玉聲中岸幘歸<lb/>
<pb n="KR4h0036_WYG_006-6a"/>
　　江氏園<lb/>
北渚南津路不遥鳴騶喜過定川橋竹間水榭涵虚碧<lb/>
林外山堂對泬寥地占上游真爽塏門通禪苑離塵囂<lb/>
游人未歎羣芳歇石磴杉松正後凋<lb/>
　　民表圓同菴<lb/>
翠竹菴前乆不疑雨花巖畔更忘機何人得似江居士<lb/>
在定時多出定稀<lb/>
　　定川門<lb/>
<pb n="KR4h0036_WYG_006-6b"/>
江如丁字湊城隈長畏蛟龍鼔浪來門表奠川聊致禱<lb/>
職當求瘼愧非才兩灘漲定沙痕白七里山晴霧雨開<lb/>
放出庾家樓上月却留賔從少裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>
　　王氏亭池<lb/>
城外溪山知幾重獨憐池館占城中亭花不動波瀾細<lb/>
逕石相連島嶼通牀下繋船同醉傅尊前垂釣似仙翁<lb/>
王家最數烏衣巷莫廢江南舊士風<lb/>
　　朱氏園<lb/>
<pb n="KR4h0036_WYG_006-7a"/>
十里游山興盡回重留車騎𣢾郊扉中橋駕石臨清港<lb/>
危榭開軒挹翠微夾道松風吹酒面滿庭花氣襲人衣<lb/>
殷勤更謝華亭鶴引吭高聲送我歸<lb/>
　　和江民表韻<hi>陳瓘</hi>
傅老東山水上浮𤣥沙六月雪重裘舊來消息今何在<lb/>
千里桐江月滿樓<lb/>
　　合江亭上<hi>楊時</hi>
倚杖鉤簾兩水間晴光飛景上彫欄颿催畫鷁搏風去<lb/>
<pb n="KR4h0036_WYG_006-7b"/>
雲吐銛峯作劒攅平野煙浮迷遠目晚谿潮漲失前灘<lb/>
騎鯨一往扶桑近休問人間行路難<lb/>
　　登桐君山二首<lb/>
霜染溪楓葉葉丹翠鱗浮動緑波閒盤盤路轉千峯表<lb/>
冉冉雲扶兩港間掠水輕鷗晴自戲凌風高雁暮爭還<lb/>
結廬姓字無人會靜對庭隂一解顔<lb/>
翠崖千尺峙雲高樓殿翬飛壓巨濤檻外回峯自連着<lb/>
祇應潭下有靈鼇<lb/>
<pb n="KR4h0036_WYG_006-8a"/>
　　過七里灘二首<lb/>
拂雲高雁倚風摶下視平湖萬里寛搔首扁舟又東去<lb/>
錢塘江上看波瀾<lb/>
扁舟東下幾時還一席飛颿揷羽翰回首嚴陵臺上月<lb/>
清風千古逼人寒<lb/>
　　過清溪渡<lb/>
天濶銜江雨冥冥上客衣潭清魚可數沙晚雁爭飛川<lb/>
谷留雲氣鵜鶘傍釣磯飄零江海客欹側一颿歸<lb/>
<pb n="KR4h0036_WYG_006-8b"/>
　　題贈吳國華釣臺<lb/>
君不見釣璜溪上白髮翁一竿西去追冥鴻田車同載<lb/>
非羆熊鷹揚烈氣如飄風又不見羊裘石瀨垂綸叟爽<lb/>
㮣陵天動星斗萬乘故人親訪求卧對鸞輿忍回首聖<lb/>
賢遇合自有時潔身亂倫非所知高風寥寥古已往較<lb/>
然得失知者誰君有釣臺臨橘水橘溪不與嚴溪比收<lb/>
身欲躡渭老蹤笑撚霜髯照清泚澄潭夜月秋光浮撆<lb/>
波短艇沿汀洲長繩巨石不能繫飛颿片席歸蓬丘巨<lb/>
<pb n="KR4h0036_WYG_006-9a"/>
鉤沈餌牽九牛一釣直取靈鼇頭脩鱗擺鬛浪山起雲<lb/>
鵬飛飜忽千里蹋雲馮翼上青冥一㸃孤光厠箕尾<lb/>
　　嚴陵釣臺<lb/>
漢綱乆陵遲國柄授權室中興得英主威明戒前失三<lb/>
公經邦手吏事固精覈功臣欲圖全猶不任以職矧兹<lb/>
故人分義等天倫戚卓哉子陵心秉哲因前識投身豢<lb/>
名爵豈但枉尋尺萬鍾雖天富樊雉非予匹石瀨清且<lb/>
泚蒼崖聳而直揭竿事幽尋釣水鮮可食羊裘御冬温<lb/>
<pb n="KR4h0036_WYG_006-9b"/>
衮繡未為益三旌屠羊肆義在不吾易用舍各有趣高<lb/>
風亘今昔<lb/>
　　題方氏清芬閣<hi>朱彦</hi>
干戈唐季風塵中一代文章掃地空先生詩鳴最晚出<lb/>
句法未減元和工玉壺藏冰不受垢卜隱宛蹈嚴陵蹤<lb/>
至今名字照人目直與山水為無窮我舟南紀坐煩促<lb/>
接嵗風波仍轉蓬緬懷先生酌溪水梅花如霰落晚風<lb/>
清芬築室家有法亦見裔孫白雲翁叔今䇿得待三接<lb/>
<pb n="KR4h0036_WYG_006-10a"/>
仲也昔跨御史騘乃翁歸來三十載語笑但覺朱顔紅<lb/>
翁不見東飛百勞西飛燕南飛烏鵲北飛鴻人生游宦<lb/>
正如此我欲買田歸江東<lb/>
　　題嚴子陵釣臺<lb/>
泊舟釣臺側敬謁嚴子陵碧山如佩環水作鏘然聲定<lb/>
知千載後尚復有遺靈長嘯明月下緬懷今古情世利<lb/>
濁於酒末俗遭塵冥毫髮不一直戈矛豈相爭先生得<lb/>
高蹈萬鈞獨可輕持釣偶自適潛魚不吞醒清風在人<lb/>
<pb n="KR4h0036_WYG_006-10b"/>
耳凛凛見典刑不如臺下水方可濯塵纓<lb/>
　　寒光閣<lb/>
駕舟掠杭越小泊清溪門平生江令尹邀我谿南園丹<lb/>
碧氣成霞樓疏何鬱盤江城春事起臘候已向殘的皪<lb/>
小梅花暗香媚山樊冰髯絶可愛青士聨蒼官君家蓺<lb/>
蘭畹嵗乆蘭有蓀我生真漫浪嗜好無一存尚作山水<lb/>
想十年勞夢魂歴眼滄洲趣兹盟那可寒他年釣竿手<lb/>
來傍沈郎灘<lb/>
<pb n="KR4h0036_WYG_006-11a"/>
　　題釣臺<hi>江公望</hi>
漢柄乆顛置神鼎遂移新志士恥驕餌入山如避秦中<lb/>
興有世祖仄席在幽人𤣥纁載安車三反方來賔枕潄<lb/>
泉石乆不羨北軍絪卧屈萬乘尊咄咄平生親箕潁志<lb/>
不奪槐鼎意從申歎息上輿去天子不得臣歸隱富春<lb/>
渚釣外無隱淪高名懸日月清風播松筠至今七里水<lb/>
不到南海津<hi>南海有貪水</hi>至今雙石臺獨與西山鄰古木下<lb/>
高鳥清漪行素鱗溪氣緑靄靄野蔓青緡緡客星照千<lb/>
<pb n="KR4h0036_WYG_006-11b"/>
古鄧萬安可倫手捉玉璜去出處各有因𤣥素乆寂寞<lb/>
猿鶴叫秋旻<lb/>
　　題方氏清芬閣<lb/>
一室翛然斸翳荒嘯歌曾是傲羲皇春風自逐桐花老<lb/>
煖日時聞藥草香修竹幾年薶舊隱新詩到處發潛光<lb/>
從今應與嚴家瀨相對清芬一水長<lb/>
　　兠率寺鑑光閣三首<lb/>
高下人家隱亂峯澹雲籠日水浮空朝朝暮暮山容改<lb/>
<pb n="KR4h0036_WYG_006-12a"/>
縂屬虚懷一照中<lb/>
皎皎長空迥絶塵青山雨後更逢春一匳古鑑新磨就<lb/>
誰是光明内外人<lb/>
風吹宿霧寳匳開滿目春容甚處來好值軒轅磨瑩手<lb/>
更無一物隱纎埃<lb/>
　　玉泉菴二首<lb/>
高蓋西來動四鄰青青豐草馬蹄勻平田淺水相因足<lb/>
野杏山梨次第春偃蹇長松如傲世讙呼好鳥似迎人<lb/>
<pb n="KR4h0036_WYG_006-12b"/>
翛然偶得棲真地方信浮名即是身<lb/>
十里五里花無主千山萬山春自忙少年意氣傾都市<lb/>
走馬横來若電光泠泠古寺風吹屋羞死五陵豪俠場<lb/>
黄金散盡身無益獨有泉聲千古長<lb/>
　　再題<lb/>
逸士有高躅故山無世情黄花香靨落白馬赭睛明雲<lb/>
作朝昏瞑泉流今古聲王孫好歸去芳草又重生<lb/>
　　又題玉泉菴三首<lb/>
<pb n="KR4h0036_WYG_006-13a"/>
僻隖藏亂峯清流䕃修竹短䇿資遠游斗酒拓近局幽<lb/>
草不知名孤花送餘馥采芹蹋青泥捫松憐舊緑寄言<lb/>
潁川子没齒傷跼促為君汨其泥與我濯雙足<lb/>
落崖碧水支流去隔竹黄鸝相應鳴飛絮落花迎野步<lb/>
細風輕煖爽人情<lb/>
天台大士碧峯頭林鎖檀煙凝不收誰坐胡牀揮玉麈<lb/>
一聲清磬晚悠悠<lb/>
　　玉泉菴<hi>江公著</hi>
<pb n="KR4h0036_WYG_006-13b"/>
風煖客衣輕山行眼乍明人非少年事泉作舊時聲草<lb/>
屨春游倦茶甌午睡清不教身自在城郭暮煙生<lb/>
　　書靜勝院壁留別父老<hi>蔡肇</hi>
青山雲半遮慘淡有離色溪水亦潺湲嗚咽當枕側男<lb/>
兒四方志百年一行役山水亦奚悲我自本無得父老<lb/>
挽我車灑淚半悽惻使君雖自力慙無理人術舉手謝<lb/>
父老意厚難報塞<lb/>
　　釣臺賦<hi>張伯玉</hi>
<pb n="KR4h0036_WYG_006-14a"/>
山水縈回煙霞次開不見逋客空留釣臺地迥而清風<lb/>
不去情傷而往事俱來得魚之處猶閒﨑峗古砌壘土<lb/>
之功未没重疊春苔伊昔子陵貪幽自遂辭光武之好<lb/>
爵樂富春之勝地雖無晦迹之勞亦有垂綸之事持竿<lb/>
一去長為避世之人疊石九層以盡平生之志爾乃凭<lb/>
高易感覽舊多傷塵事與清波不返紅蘋同白芷徒芳<lb/>
相逢投餌之時寒流淼淼始及臨川之日遠岫蒼蒼今<lb/>
古堪悲躋攀盡趣潮平昔日之岸風動當時之樹石上<lb/>
<pb n="KR4h0036_WYG_006-14b"/>
少留人間多故游絲亂舉初同觸目之疑野竹隨低忽<lb/>
有沈鉤之懼迹是人非蕭條晚暉萬里之碧嶂如畫幾<lb/>
片之白雲不歸鷺立斜分之浦魚驚半毁之磯盡日而<lb/>
風波莫問滿山之松桂相依既而悵望歸心裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>舊址<lb/>
尋通樵之一徑下鳴湍之十里煙深釣處空懷迤邐之<lb/>
峯日暮臺前無限潺湲之水比夫燕昭王築而禮士漢<lb/>
孝武登以求仙構金玉之畢至遂塵埃之共捐曷若兹<lb/>
所成於自然峭壁參雲孕清景而無冬無夏寒潭徹底<lb/>
<pb n="KR4h0036_WYG_006-15a"/>
浸明月而千年萬年已矣哉幾歴芳時誰依茂躅秋風<lb/>
起兮浪白春色來兮水緑唯野鶴與輕鷗自往還於水<lb/>
曲<lb/>
　　釣臺賦<hi>錢勰</hi>
治平之初元孟春某之役於新定道出嚴子陵祠下作<lb/>
釣臺賦其詞曰造東陽之下流兮歴桐君之舊隱俯清<lb/>
瀨之淵回兮仰崇山之數仞即釣臺之故處兮發塵編<lb/>
而猶信濯七里之澄灣兮睎千齡之逸軫軿俎豆乎衆<lb/>
<pb n="KR4h0036_WYG_006-15b"/>
壑兮供百嘉之初萌湛尊罍乎麗澤兮揖明水之至清<lb/>
鏤肺肝而刻祝兮以恭弔乎先生曰在昔周衰秦亡兮<lb/>
漢氏為政天不厭亂兮炎靈中病翦諸夏之磐宗兮授<lb/>
五侯以魁柄肇陽平之曠貴兮資文母之永命混伊旦<lb/>
之穅秕兮極羿浞之梟獍俄絓禍於百粤兮内毒痛於<lb/>
九州逞焚如之虐燄兮孰可望於彼留逮淵龍之未躍<lb/>
兮嘗與世以沈浮繄冥冥之何算兮聊卒嵗以優游百<lb/>
六究而新族兮奉舊物以歸劉雖緯嫠以均慶兮曽故<lb/>
<pb n="KR4h0036_WYG_006-16a"/>
人之獨不順輟佞以辟禹兮或姑治其幽憂謂高卧其<lb/>
已足兮安有待於營求意友交之美初兮慕施止於艮<lb/>
背将食土則見臣兮非至高而莫對當駕車之三反兮<lb/>
終一言而見意噫巢父之累刻兮豈好大而事懟蓋屈<lb/>
已以徇人兮有時遷而禍會孰與夫道雖高而身安兮<lb/>
名将顯而迹晦浼聊許以増高兮詎少移於故態此先<lb/>
生所以馳騖乎六合之外者也向若凝滯思於舊學兮<lb/>
垂餘慕於勲庸體蒲輪之安乘兮懷五兩之青銅彼且<lb/>
<pb n="KR4h0036_WYG_006-16b"/>
厠予兮立大功之諸将責吏事之三公下焉則鄙陋而<lb/>
不足為兮上焉則鞅鞅而不我容設濡足以救世兮将<lb/>
助理以赴功則高密贊圖於擁節兮迄見褫於龍章新<lb/>
息誓亡於馬革兮至死謗於炎荒然後知先生照未然<lb/>
之成敗兮識幾至之存亡昭利而不動兮得光武而益<lb/>
彰者也又若氛祲方結鯨鯢未戮四海沸騰真人隱伏<lb/>
莫高匪山莫幽匪谷苟見誚於木石兮悵同羣於麋鹿<lb/>
蔑亢世之高蹤兮昧話言之駭俗雖不得與此臺而竝<lb/>
<pb n="KR4h0036_WYG_006-17a"/>
傳兮固亦無加損於自足此志士所以洞想兮矧精祠之<lb/>
可矚激芳風於穨波兮慨靈氣之猶畜恧造耑於登高<lb/>
兮乆裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>而躑躅<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0036_WYG_006-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嚴陵集巻六<lb/>
</p>
<p>
</p>
  </div>
<div>
<head>嚴陵集巻七</head> <lb/>
    <p>
<pb n="KR4h0036_WYG_007-1a"/>
欽定四庫全書<lb/>
　嚴陵集巻七<lb/>
　　　　　　　　　　　　　宋　董弅　編<lb/>
　雜著碑銘題記<lb/>
　　應詰<hi>駱賔王</hi>
余以三伏辰行至七里瀨此地即新安江口也有嚴子<lb/>
陵釣磯焉澄潭至清洞徹見底往往有羣魚戲歴歴如<lb/>
水行耳人有釣者試取投之或有浮而不顧者或有貪<lb/>
<pb n="KR4h0036_WYG_007-1b"/>
而輒吞者引竿而舉因以獲焉其始出也乃掉尾揚鬐<lb/>
有若恃力而自勉其少退也則鼓鰓濡沫有似屈體而<lb/>
求哀嗟乎勢牽於人道窮於我将欲以下坐而歌馮子<lb/>
又安能中轍而呼荘周哉余乃祝曰猛獸搏也拘於檻<lb/>
穽鷙鳥攫也縶於籠樊素龜靈也被髮河津白龍神也<lb/>
挂鱗罝網何不泥潛而穴處何故貪餌而呑鉤乎於是<lb/>
放之江流盡其生生之理時同行者顧詰余曰夫至人<lb/>
之處世也擬迹而後投隱心而後動終始不易其畫悔<lb/>
<pb n="KR4h0036_WYG_007-2a"/>
吝不生其情而吾子沈緍於川登魚於陸烹之可以習<lb/>
政術羞之可以助庖㕑曩求之将何圖今舍之将何欲<lb/>
余笑而應之曰聖人不凝滯於物智士必推移於時知<lb/>
幾之謂神含生之謂道殷乙聖也囚於夏孔子賢也畏<lb/>
於匡且夫明哲之賢尚罹幽夏之患況鱗羽之族能無<lb/>
弋釣之累哉故曩吾有心也恐求之不得今吾無心也<lb/>
既得之而舍夫求與舍不亦雙美乎烹與羞不亦兩傷<lb/>
乎況療飢者半菽可以充腹為政者一言可以興邦亦<lb/>
<pb n="KR4h0036_WYG_007-2b"/>
奚必因小鮮而後明三異之規勦大命而後冀一飱之<lb/>
飽擒而不殺可謂仁乎獲而不饗可謂亷乎且夫垂竿<lb/>
而為事者太公之遺術也形坐磻溪之石兆應滋水之<lb/>
璜夫如是者将以釣川邪将以釣國邪然後知古善釣<lb/>
者其惟太公乎又有妙於此者其惟文王乎夫文王制<lb/>
六合為鉤懸西履為餌筮之於清廟投之於巨川一引<lb/>
而獲太公再舉而登尚父由此觀之蹲會稽而沈轄者<lb/>
飽肆之徒也踞滄海而負鼇者漁父之事也斯竝眇小<lb/>
<pb n="KR4h0036_WYG_007-3a"/>
者之所習安知丈夫之所為哉<lb/>
　　漢高士嚴君釣臺碑銘<hi>梁肅</hi>
先生諱光字子陵㑹稽餘姚人也名闡于漢光武之世<lb/>
東觀書實載其事當哀平之後天地既閉先生韜其光<lb/>
隱而不見建武反正雲雷既定先生全其道見而不屈<lb/>
消息治亂之際巻舒昭曠之域如雲出於山游於天復<lb/>
歸於無間不可得而累也則激清風聳高節以遺後世<lb/>
先生之道可見于是矣或曰人倫大統莫大乎君臣崇<lb/>
<pb n="KR4h0036_WYG_007-3b"/>
德致用莫盛乎富貴而子陵以賤為貴以臣傲君二者<lb/>
其失於教歟君子曰不然夫賢哲之道一動一靜動而<lb/>
用者功濟于當世靜而不用者化光於無窮故許由於<lb/>
堯先生於漢皆不易乎世游方之外俾後之人聞清風<lb/>
而嚮慕焉蓋運有會而事有行伊吕遇湯武而立大功<lb/>
子陵遇世祖而立大名去就不同同歸於道焉嵗在大<lb/>
梁予涉江自富春而南訪先生遺塵則釣臺尚存焉仰<lb/>
聆德風刻頌于石其文曰<lb/>
<pb n="KR4h0036_WYG_007-4a"/>
季葉浩浩澆風蕩淳先生括囊鳥獸同羣四海既<lb/>
平故人為君富貴於我有如浮雲召至禁中告歸<lb/>
江濆下視天子上動星文接輿肆狂孤竹求仁介<lb/>
推山死龔勝蘭焚猗歟先生異乎斯人俯仰世道<lb/>
從容屈伸清溪悠悠白石磷磷遺風是仰終古不<lb/>
泯<lb/>
　　陪遂安封明府游靈巖瀑布記<hi>康仲熊</hi>
縣之西有山山之巖有泉勝可知也薄游于兹懿彼幽<lb/>
<pb n="KR4h0036_WYG_007-4b"/>
絶不俟終日褰裳造焉遂負緑綺岸烏紗屨及於城隅<lb/>
杖及於通衢背山郭之縈紆乍緩步以前趨縣君封公聞<lb/>
而喜曰興所引也我得無行乎乃命車騎邀嘉客追我<lb/>
於楓香之野乘我以驪眉之馬載笑載言遺谷超原於<lb/>
是穿窈窕躡嶇<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>縁雲摶壁極乎所聞觀其陽崖劃開<lb/>
隂壑旁轉懸水百仞注而成潭萬象奔走以呈形羣峯<lb/>
回合而却倚練影挂於層漢雨聲散於長林潺潺然無<lb/>
晝夜而息雖天台之飛流蔑以過也吾徒盥於斯鑑於<lb/>
<pb n="KR4h0036_WYG_007-5a"/>
斯塵心洒然世慮都遣啜香茗以傲睨招清風而詠歌<lb/>
足以長道機滌煩想功名軒冕於我為賔矧夫上隱雲<lb/>
天下臨佛土巖岫窅藹撲人眉宇禪菴居解虎之僧洞<lb/>
窟棲驂鸞之客永言長往其可乎哉封公曰異乎夫子<lb/>
之説方今國步未安兵革多故忠臣佐世之日志士嘗<lb/>
膽之秋遽欲退閒恐非通論僕曰唯唯幸無重吾過請<lb/>
從子而歸回首林蘿謝白雲而去刻彼巖石聊紀盛游<lb/>
時大厯十二年暮春上巳之明日也<lb/>
<pb n="KR4h0036_WYG_007-5b"/>
　　嚴先生釣臺記<hi>崔儒</hi>
易象以天地交乃泰夫交者氣同道濟之謂也同則無<lb/>
變濟則兼利雖君臣之殊位品類之異數其義一焉嚴<lb/>
子陵與漢世祖可為天地之交矣嚴君處道𤣥寂超往<lb/>
返獨以輔弼為縲紲以寵榮為穢汚絶世高蹈歸乎舊<lb/>
山斯逹人之常域也世祖不以禄位抑之不以褒崇加<lb/>
之其來也同寝共體其去也鴻飛雲逝示君臣之遭際<lb/>
存天地之易簡道泰氣同交之至也後之人以常情所<lb/>
<pb n="KR4h0036_WYG_007-6a"/>
不及異而疏之飾而詞之是彫其至樸逕於夷途矣況<lb/>
今之交者權利傾弛百無一全知人知己事皆昧絶邈<lb/>
想遺塵慨然興悲觀其兩峯相嶔羣木茂植上有平田<lb/>
足以力耕下臨清流可以垂釣乃嘉遁之勝境舍此何<lb/>
居則吕尚父不應餌魚任公子未必釣鼇世人名之耳<lb/>
釣臺之名亦猶是乎行舟輟颿因有斯述将以誡夫偽<lb/>
交與貪位者豈直紀事而已哉興元元年夏四月景辰<lb/>
建<lb/>
<pb n="KR4h0036_WYG_007-6b"/>
　　睦州大㕔記<hi>李道古</hi>
任地列封有國之恒制張官考績王者之大轡故監部<lb/>
分刺世官為重秦漢之來也隋新定郡武德四年改為<lb/>
睦州嘗析桐廬為嚴州復為東睦州尋併為屬邑領縣<lb/>
六建德桐廬清溪分水遂安夀昌幅貟一千二百里大<lb/>
山經川陵陸畏壘居七十萑蒲斥澤田植之壤居十二<lb/>
其餘中田小畝之數一農夫而食十人官或旁詔殘以<lb/>
漁利單户危鄉嵗虛籍計肆朝廷難其任也洎于山峻<lb/>
<pb n="KR4h0036_WYG_007-7a"/>
二江合會之勢龍門疏鑿矣轘轅東扼矣丹巘濶聳遠<lb/>
通海水巖險呀豁斗絶鄰部士族豪家望走洞穴刑理<lb/>
不直或頓機網故郡其新定州其睦若日親敬大化其<lb/>
封也自國家有兵甲之費不實内府經用所入浙右重<lb/>
於江淮兹郡重於他郡加以鐵官鹽䇿盡服其籍調租<lb/>
過於太半負息而應征蓋所以天不奪時人無其力也<lb/>
前時兹郡多命德賢風化所寖父兄成教君子為之斯<lb/>
可一變而至於道也始自永徽仰書名氏森然在列以<lb/>
<pb n="KR4h0036_WYG_007-7b"/>
識遷授元和七年甲子嵗記具録累代刺史名銜除授<lb/>
年代如後<lb/>
　　睦州録事㕘軍㕔壁記<hi>皇甫湜</hi>
入州門東六曹之聨事所在都其任者孑於門西經始<lb/>
之意衆未諭也前刺史李君為政更年大惠一州詔徴<lb/>
始聞而未至也思宜利所遺步覽庭内顧以兹為不厭<lb/>
慮財鳩傭即日即工馮寛顯構相前増葺儼然華就翩<lb/>
然樂遷六縣之駿奔於是乎肅序百胥之執事於是乎<lb/>
<pb n="KR4h0036_WYG_007-8a"/>
緫齊羣官之退食於是乎委蛇矣利不十不變法其斯<lb/>
之謂乎録事㕘軍既荷寵飾有懷章示具以㕔壁為記<lb/>
宜異也請湜書之元和八年四月三日記<lb/>
　　移城隍廟記<hi>吕述</hi>
睦州城隍神廟舊在城内西北隅元和初年刺史鄭膺<lb/>
甫移置於城北門樓上其地舊置州獄及司法官㕔開<lb/>
成四年刺史吕述移獄就六司院東南之隟地於廢趾<lb/>
上立新廟堂屋三間五架階高三尺上設鴟尾三面行<lb/>
<pb n="KR4h0036_WYG_007-8b"/>
廊聨屬東嚮開門門外造㕔一間一厦為修容之所五<lb/>
年正月十九日廟成遷神像焉神坐後分畫侍衛於左<lb/>
右壁其門左右畫兵仗屏之南北列木寓馬二階前植<lb/>
松五本門外夾道亦植松三月十六日大備牲牢雜樂<lb/>
率将吏以落之今紀其祝詞於後云禮陳八蜡之名曰<lb/>
祭坊與水庸事也然則城隍命祀本在勤人積厚成隂<lb/>
環兹郡國論功校重冠彼神祇自州城卜遷神位已固<lb/>
訪聞元和首嵗移置郡樓下不在田乖鎮寧之義居無<lb/>
<pb n="KR4h0036_WYG_007-9a"/>
函丈闕鼓舞之容況乎列卒巡城通宵擊柝往來褻慢<lb/>
啓閉喧呼既違肅敬之方豈獲幽隂之助述謬膺符守<lb/>
親謁儀形睹籩豆之虧廢歎祝史之偪窄雖飾以黼帳<lb/>
新其靈衣而居非所安理合改卜崇墉之内廢趾猶存<lb/>
遂剏新宫式從𢎞敞丹刻咸畢翬飛有嚴練此吉辰敬<lb/>
遷廟貎伏願永安閟邃敷祐生靈使封境無水旱之虞<lb/>
牧守成富庶之績敢申崇奉母媿聦明云開成五年六<lb/>
月一日刺史吕述建<lb/>
<pb n="KR4h0036_WYG_007-9b"/>
　　馬目山新廟記<lb/>
睦州主烏龍馬目二山馬目在州西南勢如驚奔拔去<lb/>
不得中蓄怪態晏天常隂望之而知其能雲雨也先是<lb/>
州之右有潭曰層潭其深無至鱗物宅焉因立廟潭上<lb/>
而馬目顧無之每有禱則附而祝曰告于層潭馬目之<lb/>
神開成己未嵗六月江南大旱述乃致精意于神曰能<lb/>
雨則立廟越三日晡時雲氣從山來饙烝牆進空中濤<lb/>
喧俄而震雨隨下自是比旬必雨故民有半收八月既<lb/>
<pb n="KR4h0036_WYG_007-10a"/>
霽述泝江四十里而遠躬擇廟位果有一峯壓江隨水<lb/>
蕩揺蕃茂蔽覆淺濃百色周步其下絶無徑斬叢攀樛<lb/>
漸得峭脊蛇行而上百數步抵大石根如圭而頂如壺<lb/>
側視之有木一本十五榦垂覆三面無地獨其北平可<lb/>
居卜室昭昭乎神之告寧也乃依勢取高架為新廟明<lb/>
年三月二日戊寅成率将吏以釁之盥于瀑流席于香<lb/>
蕪挂豆籩于森疎響笙磬于蕭瑟燎于煙靄瘞于嵌空<lb/>
揚颿而下過釃酒祈福信可以畏百衆而雄諸祀也夫<lb/>
<pb n="KR4h0036_WYG_007-10b"/>
祭山曰庪縣蓋謂或庪或縣置之於山也今述相神之<lb/>
居也本其義矣尚永賚于斯民<lb/>
　　刻嚴陵釣臺<hi>羅隱</hi>
巖巖而高者嚴子之釣臺也寥寥而不歸者光武之故<lb/>
人也故人之道何如睨蒼蒼以言之尊莫尊於天子賤<lb/>
莫賤於布衣龍爭蛇蟄兮風雨相遺干戈載靡兮悠悠<lb/>
夢思何富貴不易節而窮逹無所欺故得脱邯鄲之難<lb/>
破犀象之師造二百年之業繼三尺劒之基者其唯有<lb/>
<pb n="KR4h0036_WYG_007-11a"/>
始有卒者乎下之世風俗偷薄禄位相尚朝為一旅人<lb/>
暮為九品官而親戚骨肉已有差等矣況故人乎嗚呼<lb/>
往者不可見來者未可期已而已而<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0036_WYG_007-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嚴陵集巻七<lb/>
</p>
<p>
</p>
  </div>
<div>
<head>嚴陵集巻八</head> <lb/>
    <p>
<pb n="KR4h0036_WYG_008-1a"/>
欽定四庫全書<lb/>
　嚴陵集巻八<lb/>
　　　　　　　　　　　　　宋　董弅　編<lb/>
　雜著碑銘題記<lb/>
　　睦州大㕔記<hi>刁衎</hi>
王者列土以崇化諸侯供職以勤民故保乂庶邦而緝<lb/>
寧大範然則良二千石所以稱共理之才肇十二州所<lb/>
以光無外之徳唐虞之秩可紀龔黄之政必陳古今不<lb/>
<pb n="KR4h0036_WYG_008-1b"/>
渝理道斯著睦州新定郡者天中勝㮣浙右奥區環繞<lb/>
翠山練傾澄瀬軒后登遐之地南顧連岡嚴陵垂釣之<lb/>
臺北由屬邑髙風盤礴爽氣裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>歴代名賢出牧是任<lb/>
者蓋多矣按隋書仁夀中以睦而命郡者取其俗阜人<lb/>
和内外輯睦之為義也若乃星紀土風之候殖物産賦<lb/>
之宜昏明迭運之由廢置従時之理著於史䇿列在圖<lb/>
經此可梗㮣而不述也國家以天人合發文軌大同保<lb/>
我烝民莫非爾刺以為漢之牧守入為三公則太重重<lb/>
<pb n="KR4h0036_WYG_008-2a"/>
則無篤固之心唐之郎官黜為五馬則太輕輕則有忽<lb/>
略之志所以矯前代隆殺之弊盛當朝欽恤之仁凡百<lb/>
屬官乘軺出牧皆以本秩而知郡事繇是政則不悖民<lb/>
以之和反軒昊之淳風躋富庶之夀域王猷所洽百世<lb/>
可知今知郡事田公以東觀之任榮右史之班察俗去<lb/>
苛觀風尚禮下車為政朞月有成墜典允修無文咸秩<lb/>
先是郡有正㕔記即唐本州刺史李道古所撰以前後<lb/>
牧守品名布於鉛槧緜歴既久殘缺則多不改成謀惟<lb/>
<pb n="KR4h0036_WYG_008-2b"/>
新舊制自唐顯慶二年至聖運太平興國三年之後所<lb/>
任刺史知郡咸列于左其有錢氏割據非王命者略而<lb/>
不書足以煥前哲之髙名俾後来之繼美假文屬吏以<lb/>
謹嵗時時大宋雍熈二年四月記<lb/>
　　　嚴先生釣臺碑銘<hi>并序</hi>
先生道藴於身名揚於後與世祖恩禮以旌其徳東觀<lb/>
信書具載其事然而巢許抗志飲牛欲全其節也夷齊<lb/>
餓死扣馬以諫其君也至於逃其國而棄其家違其親<lb/>
<pb n="KR4h0036_WYG_008-3a"/>
而逺其兄者無足道哉未若先生遇故人而忘大位疾<lb/>
夫冒於寵名也游紫闥而隠青山戒夫溺於富貴也勵<lb/>
君以攘其私匿勗臣以保其公器教之大者此其志焉<lb/>
矧夫上動天文逺歸江漢進無苟而退無屈如雲之在<lb/>
空也動則平而靜則専如鐘之在虡也引釣溪流魚可<lb/>
得而榮不可就吕尚蹈厲之征所以媿也放懐林藪巖<lb/>
可築而名不可尊傅說舟檝之勞所以媿也矯激不亂<lb/>
於大倫耿介無偏於小節千古之下一人可知至今使<lb/>
<pb n="KR4h0036_WYG_008-3b"/>
遺迹煥然髙臺雙峙鄉閭多廉潔之行風俗盡樵釣之<lb/>
娱化之無窮道之彌逺與夫祿不及而焚於緜上義欲<lb/>
行而投於水濵者不可同日而言也衎嘗讀前史即仰<lb/>
遐蹤逮歴宦塗首宰鄉邑登髙臺而顧慕瞻舊域以裵<lb/>
回<hi>縣東南有子陵故城存焉</hi>願寘曩懐以揚丕徳銘曰<lb/>
天清地濁日行月運人稟粹靈道斯發奮和光同塵遯<lb/>
世無悶猗歟先生布兹大訓以君以臣兼退兼進私寵<lb/>
不留公議可振潁陽操微箕山義盡仰之彌髙磨而不<lb/>
<pb n="KR4h0036_WYG_008-4a"/>
磷依依雙臺峨峨千仞白雲悠悠清泚芳潤遺風不渝<lb/>
華壤可徇布之樂石永騰令聞<lb/>
　淳化五年嵗次甲午正月七日建<lb/>
　　修夫子廟堂記<hi>田錫</hi>
夫子之道布在六經深於六經者得其時遇其主而用<lb/>
之則王道明而萬物受其賜也夫子之廟列在郡縣典<lb/>
于郡縣者習其禮潔其誠而祀之則廟貎嚴而諸儒知<lb/>
所宗也不然則帝王之道未融卿大夫棄徳背義而朝<lb/>
<pb n="KR4h0036_WYG_008-4b"/>
廷禮樂似是而非也祭祀之禮不修士庶民淫祀徼福<lb/>
而春秋享奠如存若亡也宜其宫垣閴寂草木羅生祠<lb/>
宇荒凉風雨不庇矧浙江之右桐谿之濱建邦于山谷<lb/>
之間居民多水潦之害巋然舊廟宻邇通溝當子城東<lb/>
南之隅在故壘闉闍之下藩籬疎壊固無數仞之髙堂<lb/>
廡湫隘且非兩楹之制水至則几筵斯沒水落則塑像<lb/>
其穨不堪庳陋之憂安仰髙明之祀加以俗巫交惑徼<lb/>
求木偶之靈風教未還奔走金人之福逮乎祀先聖享<lb/>
<pb n="KR4h0036_WYG_008-5a"/>
先師食祿者忽略而不知為儒者流蕩而忘返錫以東<lb/>
嶽待封之嵗移殿是邦北戎薄伐之年議遷此廟人来<lb/>
獻地影亦庀徒宫賛温仲舒僉謀之䕶戎張元吉輔成<lb/>
之督郵丘直方經營之七月某日興役也八月上丁釋<lb/>
奠也廟無祭器拜章以請之郡無經書上言以求之誌<lb/>
素王之新祠成斯文也列門人之遺像題舊賛也翼翼<lb/>
諸廡不浃日而成慺慺衆心不俟募而至惜乎鄉飲酒<lb/>
之禮久廢人不知尊卑黨有序之學久廢人不識亷恥<lb/>
<pb n="KR4h0036_WYG_008-5b"/>
列郡無軒縣之樂祭不足觀在笥非衮冕之衣禮不足<lb/>
取白華南陔之詩寢則無以警不孝不悌之心頖宫齒<lb/>
胄之儀亡則無以訓為臣為子之學然廟不立則釋奠<lb/>
無所就禮不備則釋菜無所觀是以築為儒宫修其祀<lb/>
事請籩豆之古器復牲幣之舊儀祭之者可以交神明<lb/>
觀之者可以知勸教神明交則福至勸教明則化行夫<lb/>
世之澆淳在乎時禮之用舍由乎上故顔回謂舜亦人<lb/>
也孟軻曰回亦人也若然則克念謂之聖罔念謂之狂<lb/>
<pb n="KR4h0036_WYG_008-6a"/>
必祖述夫子之至仁憲章顔氏之亞聖則文中子亦人<lb/>
也乃知取法於延陵季子問禮於柱史老耼生而知之<lb/>
乎學而知之乎勉人之學讀是碑也遷廟之志見是記<lb/>
也罪言者得於斯知言者得於斯時雍熈三年八月某<lb/>
日記<lb/>
　　嚴先生祠堂記<hi>范仲淹</hi>
先生漢光武之故人也相尚以道及帝握赤符乘六龍<lb/>
得聖人之時臣妾億兆天下孰加焉惟先生以節髙之<lb/>
<pb n="KR4h0036_WYG_008-6b"/>
既而動星象歸江湖得聖人之清泥塗軒冕天下孰加<lb/>
焉惟光武以禮下之在蠱之上九衆方有為而獨不事<lb/>
王侯髙尚其事先生以之在屯之初九陽徳方亨而能<lb/>
以貴下賤大得民也光武以之蓋先生之心出乎日月<lb/>
之上光武之量包乎天地之外微先生不能成光武之<lb/>
大微光武豈能遂先生之髙哉而使貪夫亷懦夫立是<lb/>
有大功於名教也仲淹来守是邦始構堂而奠焉乃復<lb/>
其為後者四家以奉祠事又従而歌曰雲山蒼蒼江水<lb/>
<pb n="KR4h0036_WYG_008-7a"/>
泱泱先生之風山髙水長<lb/>
　嚴先生祠堂記篆者名<lb/>
　　　希深撰子真書中立題伯起立<lb/>
　髙平以諫官貶守睦始訪七里瀬立嚴子祠召溪口<lb/>
　僧恱躬畫古衣冠作嚴子像既成自作記聞丹陽隠<lb/>
　者邵竦篆有法遂以刻石咨焉竦未嘗篆於人篆此<lb/>
　獨不讓雖然不肯見其名會子真使来又深於篆者<lb/>
　重之且恐其不彰使僕名之更自篆石於其石之仄<lb/>
<pb n="KR4h0036_WYG_008-7b"/>
　聖宋景祐四年三月四日<lb/>
　　與邵竦先生書<lb/>
先生邵公足下某今春與張侍御過丹陽約詣先生維<lb/>
舟水邉聞先生歸山所謂其室則邇其人則逺惘然愧<lb/>
薄宦之不髙矣暨抵桐廬郡郡有嚴陵釣臺思其人詠<lb/>
其風毅然知肥遁之可尚矣能使貪夫亷懦夫立則是<lb/>
有大功於名教也乃構堂而祠之又為之記聊以辯嚴<lb/>
子之心決千古之疑又念非託之以竒則不足傳於後<lb/>
<pb n="KR4h0036_WYG_008-8a"/>
世今先生篆髙出四海誠能枉神筆於片石則嚴子之<lb/>
風復千百年未泯其髙尚之為教也亦大矣哉謹遣郡<lb/>
校奉此恭俟雅命<lb/>
　　與晏尚書書<lb/>
伏自春初至項城因使人回曽草草上謝由潁淮而下<lb/>
越兹重江四月㡬望至于桐廬回首大亳忽數千里日<lb/>
思奏記夐乎無階恭惟蕃宣之居鈞體惟寧赫赫之瞻<lb/>
日以増重仲淹辠有餘責尚叨一麾敢不盡心以求疾<lb/>
<pb n="KR4h0036_WYG_008-8b"/>
苦二浙之俗躁而無剛豪者如虎示之以文弱者如鼠<lb/>
存之以仁呑奪之害稍稍而息迺延見諸生以博以約<lb/>
非仲淹所能蓋朝家之條教師門之禮訓也又郡之山<lb/>
川接于新定誰謂幽遐滿目竒勝衢歙二水合于城隅<lb/>
一清一濁<hi>婺江濁歙江清</hi>如濟如河百里而東遂為浙江漁釣<lb/>
相望鳬鶩交下有嚴陵之釣石與方干之隠茅又羣峰<lb/>
四来翠盈軒䆫東北曰鳥龍崔嵬如岱西南曰馬目秀<lb/>
狀如嵩白雲裵回終日不去巖泉一支潺湲齋中春之<lb/>
<pb n="KR4h0036_WYG_008-9a"/>
晝秋之夕既清且幽大得隠者之樂唯恐逢恩一日移<lb/>
去且有章阮二従事俱富文能琴夙宵為會迭倡交和<lb/>
忘其形骸鄭聲之娱斯實未暇往往林僧野客恵然投<lb/>
詩其為郡之樂有如此者於君親之恩知己之賜宜何<lb/>
報焉今有郡齋歌詩一軸拜獻庶明前言之不誣爾干<lb/>
瀆台嚴伏増戰懼尚逺門下伏惟尊察為國自重<lb/>
　　題徐常侍篆桐廬縣額<hi>張伯玉</hi>
桐廬縣額故左省常侍徐君之篆也篆自秦丞相斯以<lb/>
<pb n="KR4h0036_WYG_008-9b"/>
名烜天下歴漢魏以降學者亡數至唐中興始得李陽<lb/>
冰繼之陽冰後又無人焉至于我朝有徐君自秦到今<lb/>
幾一千五百年以篆名家者三焉天下之人言篆者不<lb/>
歸于三家則無所祖尚也其為字之寶雄乎其傑藝乎<lb/>
始徐君與秣陵刁侯衎俱事江南李氏號為名臣後従<lb/>
其君歸于我刁初得太祝為桐廬宰徐君以率更令留<lb/>
禁中嘗以版素馳京師劬而得之遂掲之于今今之賢<lb/>
士大夫道東南者過七里瀬則訪子陵釣臺至桐廬則<lb/>
<pb n="KR4h0036_WYG_008-10a"/>
必觀徐君之篆其名也豈虚然哉皇祐初吾進士同年<lb/>
之子曰彭城劉斁以清白長是邑且虞其速朽走奉錢<lb/>
抵具區買洞庭石来命工摹刻于署堂之左方請吾言<lb/>
以表之夫古之人所以能流聲名美風俗使百世之後<lb/>
談娓娓而不絶者皆有以起之也然則異時講桐廬之<lb/>
故事者兹可泯乎常侍名鉉字鼎臣廣陵人其儒學節<lb/>
義與其籀為世寶者悉書于太史氏兹不復贅五年冬<lb/>
十有一月至日吴郡張伯玉題<lb/>
<pb n="KR4h0036_WYG_008-10b"/>
　　公堂銘<hi>碑㫁闕上文止録見存者</hi>　<hi>張伯玉</hi>
<hi>闕</hi>知人道之大而治亂之不常也故有斆學以本焉然<lb/>
則學也者緫天人之公道乎人君用之以敘羣臣以睦<lb/>
四海多士由是以明盛徳以毗大業所以張天下至公<lb/>
之法用敷于天下無徳而名焉又豈徒游是庠登是堂<lb/>
觀簠簋聽鏗鏘茍習句讀而已哉銘曰<lb/>
猗歟公堂邦家之光彌綸奕世景行百王道尊則勝人<lb/>
存克揚於穆頌聲與時無疆<lb/>
<pb n="KR4h0036_WYG_008-11a"/>
　　睦州學進士登科題名記<hi>趙抃</hi>
睦於吴會為裨郡蒼嶂寒瀬齒齒激激風土物色縹渺<lb/>
秀巧鍾氣生士翹俊殊甚其學校自文正公基之談經<lb/>
治文出乎其間日益盛金部向侯奉慶厯詔更廣堂舍<lb/>
學者為便距今業精而上第無虚榜數十年間以今較<lb/>
昔得人為三倍夥是以知學之廢興在人士之進退由<lb/>
學聖時之明勸也然士之所謂學誠心竭力企古聖賢<lb/>
道將至其所未至者也爵位于朝仰首信眉掌握當世<lb/>
<pb n="KR4h0036_WYG_008-11b"/>
務與奪非是出呼吸間一率以正然後盡臣子忠義之<lb/>
分稱人君敦勉之意脣吻小巧剜章刻句而已乎因萃<lb/>
前後登第者名諸石後来繼焉嘉祐三年戊戌正月元<lb/>
日記<lb/>
　　桐廬縣令題名記<hi>倪天隠</hi>
三代分土諸侯世國以治斯民曰吾君也其可逃諸侯<lb/>
曰吾民也其可解故其心相孚而化治日起且其地大<lb/>
不過百里嵗淹月積其纎悉視民不翅如照矧瓌材瑋<lb/>
<pb n="KR4h0036_WYG_008-12a"/>
行其能久閉約於其間哉官以器任則士能盡士以鄉<lb/>
進則民事悉萬㝢以㮣國其有忽而不治者邪秦壊先<lb/>
王法廢為郡縣其守令丸移而弈易萍轉而蓬飛斯民<lb/>
曰彼且去吾善庸何為吾惡庸何傷官者亦曰吾且去<lb/>
是非吾民吾安能汨汨自勞苦為故其孚誠不交而卒<lb/>
以茍道而曰欲歸民於三代是棄食以求飽也或曰三<lb/>
代以侯治漢唐以郡縣治其治一其亂也均適一時之<lb/>
宜者不必皆先王之法是大不然夫宿姦巨蠹譬諸蚊<lb/>
<pb n="KR4h0036_WYG_008-12b"/>
羣陽闢天曉日發旦則聲喪影滅投迹自晦及微隂斂<lb/>
昏萬景垂夕則復薨然起嘬噬之患矣賢否相易其昏<lb/>
明之交乎抑有大不可者夫郡縣之官凡幾位天下之<lb/>
士凡幾人雖有堯舜之明湯文之智不能必察而材諸<lb/>
位況紛紛然若百貨之市其屢遷而亟貿也嗚呼生靈<lb/>
之伸屈存乎令守取鍜鍊成案取正於法而已是令尤<lb/>
為親切於民桐廬故吴分富春縣置屬吴郡隋仁夀始<lb/>
用屬睦中間𨽻屬不常然獄訟賦役便於睦故我宋因<lb/>
<pb n="KR4h0036_WYG_008-13a"/>
之自錢氏以地歸江南刁公以直道自信出宰是邑自<lb/>
爾以瀕海幽遐不為要壤而風教不能浃斯民不識仁<lb/>
義之化亦往往受敝主上至仁始用薦者得補令而間<lb/>
為得人及其敝言上者以私而民之得善令者天也榮<lb/>
君資中文敏而明務以靜治雍容閱案籍得雍熈以来<lb/>
為令者姓氏第而刋之其政之善惡則皆昭然著在人<lb/>
口賢者少不賢者衆則其官人之得失可以鑑而後来<lb/>
者足以自發俾其企善而懲惡亡斯民之病以為石羞<lb/>
<pb n="KR4h0036_WYG_008-13b"/>
嘉祐七年四月二十三日<lb/>
　　睦州新作浮橋記<hi>錢勰</hi>
睦古鄣會稽之地據淛江上游當閩粤甌駱黟歙鄱陽<lb/>
數道之衝又南出交廣五嶺屬之徼外雖别道循江絶<lb/>
湖率多鉅風駭浪漂溺濡滯之患淹久嵗日使程賈貲<lb/>
度不時至輕裘版輿木楗掲箧由此塗出者常居水道<lb/>
之半郡治建徳東陽江與歙溪二水合於南東湍悍奔<lb/>
激夏輒暴漲雖窮冬沍涸深不可涉故四方之賓客至<lb/>
<pb n="KR4h0036_WYG_008-14a"/>
者解鞍弛儋倚立露坐而與夫郊野之人抱布囊粟負<lb/>
芻荷薪以輸縣官以趨市門者賈組易鎛左提右挈以<lb/>
返田里以行慶予者纍纍然雜進兩涘引吭頓足以須<lb/>
舟子泝沿上下移晷乃復探懐出金而後得濟烈風驕<lb/>
陽其畏僵暍今上治平之初元工部郎中吴興劉公罷<lb/>
按察荆湖北道来臨是邦不鄙其民以自暇逸又不為<lb/>
赫赫名聲以發取騰踔奬善禁惡一出於愷悌郡遂以<lb/>
大治若無可經意故所思者益靜以明而所及者益鉅<lb/>
<pb n="KR4h0036_WYG_008-14b"/>
以博明年始命行歙溪之陕中直郡城之南隅維舟以<lb/>
為橋<hi>闕</hi>　　　　　積功傭千有七百自十二月庚<hi>闕</hi>
　　　　　既成公以其屬落之且曰是急<hi>闕</hi>
　　名宜無所論著惟後之人知鳩<hi>闕</hi>　　　　　不<lb/>
侈也無憚其繼焉則滋久而<hi>闕</hi>　　　　　紀因屬之<lb/>
於勰愚以謂治古學<hi>闕</hi>　　　　斯民者無進退夷<lb/>
險内外輕重<hi>闕</hi>　　　　行吾志者當幸遇而勇為<lb/>
之惟<hi>闕</hi>　　　　　蓋若此此其可以刋之金石而<hi>闕</hi>
<pb n="KR4h0036_WYG_008-15a"/>
　　　　　亦有以求其意也治平三年嵗<hi>闕</hi>
　　亥會稽錢勰記<hi>闕</hi>
　　靈香閣記<hi>闕</hi>
棟宇可以庇風雨臺榭可以逺<hi>闕</hi>　　　　肅賔客<lb/>
山川可以廣眺望此居<hi>闕</hi>　　　　為浮圖者之說<lb/>
則不然曰不閎<hi>闕</hi>　　　　　大不盛麗不足以来信<lb/>
嚮故惟<hi>闕</hi>　　　　　而不已既已閎麗矣而吴越之<lb/>
<hi>闕</hi>　　　　　丹雘金碧斵礱炫熀至於殫人<hi>闕</hi>
<pb n="KR4h0036_WYG_008-15b"/>
　　　而不知止故其山林之峻深郊<hi>闕</hi>
之所卜智士之所營非為浮圖<hi>闕</hi>　　　　　也思允<lb/>
師居睦州兠率寺之法華院佛學之外兼妙歧黄之術<lb/>
人有以疾病告者必盡其技而為之診視凡湯液之所<lb/>
餌砭鍼之所加無不如期而應自郡官至于編户皆稱<lb/>
其方技之神良而功施之周普由是車馬之踵門者日<lb/>
月相繼而不絶也嘗患其居宇之湫陋賓至無所容遂<lb/>
闢故址革而新之又於其傍為閣三間楹桷崇髙軒檻<lb/>
<pb n="KR4h0036_WYG_008-16a"/>
虚明經像嚴於中草石蓄於次<hi>闕</hi>　　　左右布列藥<lb/>
欄華圃前後相望升其堂則聞芝术之芬氲游其庭則<lb/>
見竹樹之䕃翳雖宻邇闤闠而山居巖處之趣備焉考<lb/>
成之日太守集賢王微之率賔寮燕飲其上且嘉儲偫<lb/>
之美因題其顔曰靈香又賦詩以紀其事繼而作者貳<lb/>
車史館劉元忠也觀二詩則院與閣之所有皆可見矣<lb/>
後三年余自東陽赴亳社愒郡郵會故人留止過允之<lb/>
居因得一游目焉嘗謂桐廬郡溪山之清絶自晉宋以<lb/>
<pb n="KR4h0036_WYG_008-16b"/>
来文士多稱述之往往載於題詠觀夫城邑閭井皆坦<lb/>
塗平陸蓋與它州無有異也及登髙而望則羣峰回環<lb/>
一水縈帶煙雲晻靄朝暮異狀不離指顧而萬景在目<lb/>
信乎吴越之佳郡前人之所稱詠不為虚談也而兹閣<lb/>
又占一郡之勝處髙髙下下皆有幽致是為端居造適<lb/>
之樂復以甘辛寒温之上味給人朝夕之求其為利固<lb/>
已博矣然則不得與夫競土木而誇閎麗者並也宜乎<lb/>
微之元忠歎賞之勤勤如此因書所見以繼二詩之後<lb/>
<pb n="KR4h0036_WYG_008-17a"/>
云時熈寧五年二月十五日記元祐元年正月十五日<lb/>
上石<lb/>
　　題嚴先生釣臺<hi>葉棐恭</hi>
漢嚴子陵先生釣臺距桐廬郡城五十里異時人迹罕<lb/>
至景祐中文正范公謫守是郡始即臺下構堂以祠先<lb/>
生親記其事屬丹陽隠者邵竦篆之刻石今存于郡廨<lb/>
又命會稽僧恱躬畫古衣冠作先生像于堂中既而過<lb/>
祠下望唐處士方雄飛之舊隠周覽裵回慨想餘風因<lb/>
<pb n="KR4h0036_WYG_008-17b"/>
復圖其像于堂之東壁自是往来之人鮮不登堂致禮<lb/>
者激貪立懦非曰小補嵗月滋久棟宇漸墮上漏側穿<lb/>
像亦故暗且地勝事絶至者喜留名迹而狂易之徒往<lb/>
往及像之面目甚非所以伸䖍妥靈聳人觀瞻之意迺<lb/>
以僚屬葺堂而完之始為塑像以易繪畫庶㡬二髙人<lb/>
之清標儼然長存而文正公之遺迹愈逺不泯也元祐<lb/>
元年六月朔日朝請大夫知郡事延平葉棐恭題<lb/>
　　敕賜唐二髙僧師號記<hi>周邦彦</hi>
<pb n="KR4h0036_WYG_008-18a"/>
有二大士顯於有唐在新定城住阿練若咸舉宗教轉<lb/>
大法輪曰陳尊宿舍衆居守今賜號兠率以圓通門隨<lb/>
彼機縁引接沈冥度無量衆曰善導大師乞食城中處<lb/>
髙峯山築壇誦佛従者三千開口發聲一一化佛重累<lb/>
而出方便善巧修淨土行其故道場皆有遺像而奉事<lb/>
弗䖍稱號無聞為日久矣元符二年馬公玗来守是邦<lb/>
始致崇敬雨暘請禱如響答聲請命於朝乞加褒顯元<lb/>
符三年十二月二十四日命下賜尊宿號曰悟空禪師<lb/>
<pb n="KR4h0036_WYG_008-18b"/>
善導大師為廣道大師明年三月十七日具花幡威儀<lb/>
表掲新號為僧伽梨被服二像州民大集巷無居人時<lb/>
方霪雨昏翳充塞導迎之初黄霧搴除赫日顯照開闔<lb/>
隂陽成於奄忽萬口嗟異得未曽有竊聞真一法中毫<lb/>
芒不立況此名謂何所加損然諸聖諦雖譚實相不廢<lb/>
假名故雖有漏世界十二類生外道狂解十禪那目業<lb/>
果酬答一十八天乃至信住行向地為位五十菩提涅<lb/>
槃真如佛性唵摩羅識空如来藏大圓鏡智七種名字<lb/>
<pb n="KR4h0036_WYG_008-19a"/>
乃至過去無量億數果地正覺莊嚴名稱皆依空建立<lb/>
初無實義以假名字引導衆生従佛至佛所不能已則<lb/>
二大士加號崇飾義亦復然法身現前亦應攝受而馬<lb/>
公夙植徳本深達苦空示宰官身而作佛事平等施徳<lb/>
如物䝉雨與者不有而受者不懐平等施刑如人觸刀<lb/>
割者無怒而傷者無怨故能嗣續真風尊禮先覺開發<lb/>
勝利為四衆首因縁會遇適當斯時知其由者可無人<lb/>
乎年月日錢塘周邦彦記<lb/>
<pb n="KR4h0036_WYG_008-19b"/>
　　睦州政平橋記<hi>江公望</hi>
太常丞李公勉之為是州也州人安之政之在事者有<lb/>
條事之在物者有理簡而不疏文而不害日閱百千牒<lb/>
訴應手而解老胥黠吏束手旁觀終莫得其間無終訟<lb/>
無留獄郡稱為神明乃欿然猶以民隠為憂州之南有<lb/>
大源其源西出於歙合婺水東注于大江夏秋雨淫二<lb/>
水鬭湍悍決溢齧高岸拔大木州人患之行道所會前<lb/>
值甌閩江南淛東郡邑之民源源而来後奠杭歙通塗<lb/>
<pb n="KR4h0036_WYG_008-20a"/>
支道躡踵而至適二水之患弛負解槖駢肩重足徯渡<lb/>
者積日依山之民平旦負薪芻裹果木之實趨城市以<lb/>
貿朝晡之膳老穉仰哺至夜暮不得食工部劉公述創<lb/>
為浮梁悉弭斯患出於倉卒未有為脩完之計者故不<lb/>
五十年而毁矣前日之患復見於今日我侯心存之而<lb/>
戚見於顔色州人相謂曰我侯我父母也豈以一浮梁<lb/>
而貽我父母之戚子各率緍錢付僧守慧等董其事木<lb/>
美工善籌畫有度其袤相望眎人若巨擘其廣肩任負<lb/>
<pb n="KR4h0036_WYG_008-20b"/>
戴雖若連雞乘雁交臂而分馳不相留礙力之所任百<lb/>
斛不墊隠若平地然會費無慮數百萬裒餘金粥田為<lb/>
異時修完之利水之東南有天寧佛祠是祝吾君萬夀<lb/>
之地百官走趨閱月而祝無有險艱此又食土之人所<lb/>
當竭力者也成以政和四年甲午正月丙寅二十有九<lb/>
日丙午越二月二日我侯率官屬如天寧以落之所以<lb/>
祝吾君也嘗請名於公望竊謂昔周之王使單襄公假<lb/>
道於陳以聘楚火朝覿矣而川不梁歸告王曰陳侯國<lb/>
<pb n="KR4h0036_WYG_008-21a"/>
必亡王問故對曰天根見而水涸水涸而梁成先王之<lb/>
教也又曰十月成梁夏后氏之令也先王不用財賄而<lb/>
廣徳於天下者以此今陳火覿而川無舟梁是廢先王<lb/>
之教令也不亡何待夫川梁之廢興足以知政之得失<lb/>
安可忽哉先王之教寓之於政其令著之在法孟軻謂<lb/>
子産當大國之政區區於一濟人之恵而不知政法之<lb/>
在人也政法不行是無先王之教令也故曰君子平其<lb/>
政行辟人可也政平則教行所以得人心法行則令著<lb/>
<pb n="KR4h0036_WYG_008-21b"/>
故民聽一而不惑是以此邦之人不出於驅迫歡然致<lb/>
力不一豪取縣官財賄咄嗟而成方来之人厚享我侯<lb/>
之徳利非以政平故邪因以名之有觀其名而心惟其<lb/>
義不復為怠偷之政是橋也其利新新曷窮已哉越二<lb/>
日庚戌江公望記<lb/>
　　九峯菴記<lb/>
天下事不獨事始為難卒之又難事之始必於艱難慮<lb/>
患之時故其思深其力勤卒之者常在安逸無事人情<lb/>
<pb n="KR4h0036_WYG_008-22a"/>
軟熟之後罔不縦弛怠偷鮮克有成僧智日以九峯造<lb/>
立卒業具述本初屬余記之余猶能憶少時之游敝屋<lb/>
數間入其室閴若無人僧醉寢藍縷過午未飯然其山<lb/>
峯之羅列者九肩差踵後襟繞帶絶漫不省出入蹤徑<lb/>
竹松茂宻光景蔽虧窄窄聞摧枯拉朽聲不見其人距<lb/>
郡城不數里若在深雲杳靄間靈區奥壤鬼神靳惜不<lb/>
以示人居之久難其人也比丘清鑑行髙徳鉅心地穏<lb/>
宻州破甲乙以鑑来尸屬久敝之後用力艱用心益精<lb/>
<pb n="KR4h0036_WYG_008-22b"/>
敏居無何人化其徳施手開展締構一新既而以老告<lb/>
州復用甲乙以其徒智日代之方艱難慮患之時非鉅<lb/>
有才徳莫能經畫圖回一代之成績不可不吝其擇甲<lb/>
乙非其人安可使也有維有綱既立既張凡百悉蹈繩<lb/>
檢世其業雖中才可也況其人精悍多智畫苦身克意<lb/>
雖在安逸無事人情軟熟之後毅然有為以卒其業事<lb/>
無固必顧得人如何耳蒐之甲乙何負於人哉佛有新<lb/>
祠寢飯有堂庖有儲有餼澡有室鐘有架屋纍然坐方<lb/>
<pb n="KR4h0036_WYG_008-23a"/>
丈其徒烏呼稽首成一保社日之力勤矣哉諸峯著丙<lb/>
方者最為秀絶易佛祠值之其盛固日之力然形勝古<lb/>
有之政和五年乙未記明年二月甲戌書之<lb/>
　　興福院記<lb/>
凡出於心之所同然者雖夷夏異區貴賤愚智少長之<lb/>
不相若寥寥歴數千百年得之者如出一揆心猶虚空<lb/>
無毛髪介然空缺處谷滿阬滿牛豕鼻喙滿汙邪甌寠<lb/>
滿提攜負汲亦滿終莫有徳其賜者蓋終身由之不知<lb/>
<pb n="KR4h0036_WYG_008-23b"/>
其然也至於灑然若醉醒夢覺當有自来矣何邨建徳<lb/>
一聚落土風沃美兒田婦桑無有啙窳功不十而利百<lb/>
之家饒財桀驁易侮之心生使酒尚氣椎牛博戲攻剽<lb/>
為姦馳死地如騖一旦强力惡少革心為善良門閭櫛<lb/>
比唯善之為慕西屬天寧佛祠學道者過而問焉東北<lb/>
距興福是院廢於保昌至錢氏復興嵗在癸亥越甲午<lb/>
凡一百五十有三年政和初名額僅存穨垣廢阯皆黄<lb/>
茅白葦飛走交午敝屋三數間居者無復僧事僧靈皎<lb/>
<pb n="KR4h0036_WYG_008-24a"/>
出緍錢八百萬施者亦如之建為殿者四能仁僧伽法<lb/>
輪十王之像設焉閣二鐘經虡櫝具在殿之隂為演法<lb/>
堂次為函丈之室挟以海會香積而門廡浃之凡諸莊<lb/>
嚴之具佛比丘諸所受用無一不備人之錢既入而探<lb/>
諸囊中如曳九牛之尾八百萬錢出於荒山窮褐者之<lb/>
手若非超然感悟越一切拘攣之語與其徒而應之者<lb/>
若流水趨下兹有以啟之者焉得於所同然者也由一<lb/>
佛祠破慳貪之疾化而為一鄉之善俗由一鄉化而為<lb/>
<pb n="KR4h0036_WYG_008-24b"/>
一邑之善俗其利曷窮已哉刑敺之不若訛其心使自<lb/>
得之故曰得其一萬事畢斯一也擬心即二焉有問速<lb/>
化之術余告之曰知此而已五年乙未工畢明年八月<lb/>
丁酉江公望記<lb/>
　　龍泉院記<lb/>
龍泉一斛水爾有龍常所託止焉召風霆疾呼起雲霧<lb/>
出肘腋間俄頃嘉雨四洽邑民徳其賜作佛祠而庇焉<lb/>
因以龍泉名其祠靈區奥宅神物之所託是故山川草<lb/>
<pb n="KR4h0036_WYG_008-25a"/>
木沃潤而清美代有異人出焉有諸禪者莫知所自其<lb/>
髙道祕行人亦不知託於龍以福此方之人民以旱告<lb/>
甘澤之應若荅響焉故嵗多穰而民力以饒僧奉齊錢<lb/>
忠懿王嘗召演法華文句於竹林寺學者數百雄經鉅<lb/>
論博觀泛覽精簡妙義析秋毫矣歸老人漸其餘悔辠<lb/>
遷善為一鄉美俗可良四代孫也以禪學住本邑保安<lb/>
禪院一日有豕逸於屠刃之下徑趨而跪伏亢而視若<lb/>
有所訴而不得言頃之屠者至亟執之哀號可憐以金<lb/>
<pb n="KR4h0036_WYG_008-25b"/>
易之豢養久擾如善良之人畜無知也能逃死於萬無<lb/>
一生之地知所擇也知所擇謂之無知可乎不逃於比<lb/>
閭之居而逃於佛祠不逃於它比丘而逃於善知識余<lb/>
譬之善良之人不為過矣凡有心者物之偶也有偶則<lb/>
争興唯無心故有心者歸之非有道者不處也師退居<lb/>
烏龍邑人挽之而不釋願修故龍泉院以為師處焉裒<lb/>
金粥材為殿一區法堂丈室兩廡三間悉具誦閱有經<lb/>
製為樞藏以待未暇閱者挽之以行燕居有室以需四<lb/>
<pb n="KR4h0036_WYG_008-26a"/>
方學者之至仰高明俯清泚宴寂之餘以為興居之適<lb/>
又有所謂水閣者在焉成於政和六年丙申三月壬辰<lb/>
越丁酉良屬余記其事一斛之水甚微龍託之而神變<lb/>
化自如霈為膏澤以福於人而佛祠託之以興一豕之<lb/>
生固不足道善知所擇而良之道行益著而佛祠託之<lb/>
以不廢矢激則逺水激則悍登高而望則見逺順風而<lb/>
呼則聲益厲所託者然也至於離人而立獨無所事託<lb/>
而良之道吾不得而知也<lb/>
<pb n="KR4h0036_WYG_008-26b"/>
　　唯菴記<lb/>
真悟老禪脫烏龍之縛結茅於其山之西岡以為宴休<lb/>
之地余一日訪之行新田間决决水流可掬可溉入其<lb/>
徑松杉青潤邑邑欲染人衣裓未到三數步小童候門<lb/>
一犬吠唶唶應竹作聲自是一山川風物楹桷無藻飾<lb/>
函丈之地唯留一榻牀敷隠厚經行之餘兀然危坐坐<lb/>
久即卧安穏無它苦與余說普通年前事率皆無味之<lb/>
談聽者欲寐余將歸肘余曰為我名此菴余名之曰唯<lb/>
<pb n="KR4h0036_WYG_008-27a"/>
菴三界唯心萬法唯識釋之者曰唯遮境有識簡心空<lb/>
遮有則一心獨照簡空故萬法摐然心法相望非不二<lb/>
境余别為之釋曰三界唯心一心唯菴不遮不簡唯境<lb/>
唯心聽者霍然失寐掉頭拊髀爵躍而歌曰心唯菴兮<lb/>
菴不知但見白雲朝起東山飛菴唯心兮心不住明月<lb/>
前溪夜流去朝朝暮暮何時了是中本不同生老一衲<lb/>
䝉頭百不為又是青山歌好鳥歌罷真悟老與余相目<lb/>
一笑解袂以歸釣臺翁江公望正月十九日記實政和<lb/>
<pb n="KR4h0036_WYG_008-27b"/>
丁酉嵗也<lb/>
　　改定川門請僧看經疏文<hi>呂希純</hi>
伏以川在境内斯民所依水由地中於性為得粤維新<lb/>
定之野適處兩溪之交爰自比年以来頗違潤下之理<lb/>
顧兹城闕宻控津塗乃涓令辰載掲嘉號集禪闗之清<lb/>
衆課華藏之祕文並集勝縁庶申善禱謹於南山廣靈<lb/>
禪寺請比丘八十一人就定川門轉大方廣佛華嚴<lb/>
經一部八十巻行願品一巻並用回向歙婺兩港一切<lb/>
<pb n="KR4h0036_WYG_008-28a"/>
龍神伏願由斯法供諒乃誠祈仗慈力之無邉運神光<lb/>
於莫測妥安源流之道永却驚瀾保佑室廬之氓俾諧<lb/>
寧處伏惟三寶俯賜證明謹疏<lb/>
　　請刻石跋<hi>江公望</hi>
歙婺二水為睦州之患嵗必一至或再至焉壊城決隄<lb/>
敗積儲毁廬舍中夕弛備遽及寢户居民破屋以出其<lb/>
不為魚亦幸矣前昔州郡患之終無扞禦之策雨久作<lb/>
二水爭行山夹岸如束壅遏不得去故有是患非可與<lb/>
<pb n="KR4h0036_WYG_008-28b"/>
智力爭也舍人吕公盛徳君子愛民出於誠心嘗祭二<lb/>
溪之神其文州人猶能記其仿彿水潦暴行更相遜避<lb/>
若兄弟然詞意惻怛惜乎不傳易門額為定川揭之日<lb/>
復有文請禱於釋氏由定川而後凡二十有一年不復<lb/>
有水患水無情也可告語者神爾神與人不可以言語<lb/>
傳也所可格者誠爾誠不可以虚拘也所以達其誠者<lb/>
斯文在焉訪求累年今始得之願刻諸石以貽将来不<lb/>
墜斯禱惠莫大也政和四年甲午二月初五日江公望<lb/>
<pb n="KR4h0036_WYG_008-29a"/>
書<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0036_WYG_008-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　嚴陵集巻八<lb/>
</p>
<p>
</p>
  </div>
<div>
<head>嚴陵集巻九</head> <lb/>
    <p>
<pb n="KR4h0036_WYG_009-1a"/>
欽定四庫全書<lb/>
　嚴陵集巻九<lb/>
　　　　　　　　　　　　　宋　董弅　編<lb/>
　雜著記疏<lb/>
　　重建兠率寺記<hi>羅汝楫</hi>
汝楫少時以事過新定子城之北連闥洞開者屋數千<lb/>
楹目其榜則兠率寺也即時游焉祕宇屹然以高繚舍<lb/>
窈然以深支房别院重樓複閣内外整整足為望刹念<lb/>
<pb n="KR4h0036_WYG_009-1b"/>
此邦薄力向非它州比僧居之陋取蔽風雨而已迺獨<lb/>
雄盛如此諒非偶然呼寺僧詢之實唐陳尊宿故居陳<lb/>
得法於㫁際當時緇素歸重加姓其上以尊宿稱太守<lb/>
陳操師事之親受法要事見傳燈録後世追仰其人相<lb/>
與飾此遺武無足怪者及得舊碑讀之乃開元三年台<lb/>
州刺史康希詵文其敘輪奐之美反復至數百語詳其<lb/>
語往往過於所見則寺之雄盛舊矣不因陳僧而然惟<lb/>
是數百年間相繼増葺久而益新亦豈無所自耶紹興<lb/>
<pb n="KR4h0036_WYG_009-2a"/>
十四年予来莅郡事則寺以焚毁咨興廢之不常為之<lb/>
悵惜久之它日與客語偶及此客持三說以起廢為丘<lb/>
墟小庵嚴奉有所未至此兠率不可不復者一也疇昔<lb/>
寺無恙時徒衆如林計今所存尚復不鮮或至散處市<lb/>
肆行業俱墮三尺所禁豈應坐視此兠率不可不復者<lb/>
二也寺占形勝之地宻鄰州治廢址蕩然無復藩籬居<lb/>
人築塓之用取給于此畚鍤日至氣益以索此兠率不<lb/>
可不復者三也是三說固不誣屬當巨浸之餘公私屋<lb/>
<pb n="KR4h0036_WYG_009-2b"/>
室摧圯過半方務悉力營繕何暇它及比就緒得請奉<lb/>
祠蘇使君寔来繼予使君頃守嚴有恵愛未㡬復臨舊<lb/>
治民習其政坐以無事先是兠率之廢天申節齋禱即<lb/>
詣烏龍山寺遂為故事使君喟然嘆曰天下州郡皆即<lb/>
在城佛館以嚴歸福之洪而吾州獨不爾乃率僚佐走<lb/>
郊外亟拜而返權宜可也萬一重修之事少有不䖍稽<lb/>
察惟艱其何以自安州雖陋顧不能新一刹乎其意殆<lb/>
在兠率未遽發會有以林木獻寺者所得類皆瓌材其<lb/>
<pb n="KR4h0036_WYG_009-3a"/>
數為多寺僧祖照徳淵輩相與經畫興復不籍于寺而<lb/>
願預其事者曰恵空僧正慧端實總䕶之於是分詣大<lb/>
姓乞其功用之費逺近響應無不樂施其或無積貲者<lb/>
人授一瓿使日輟贏餘置其中伺其滿持以歸我錙銖<lb/>
積累初若微甚卒至於不可勝計事頼以濟是役也經<lb/>
始於十七年冬至十九年正月以訖役告凡為大殿者<lb/>
五間山門十有一間兩廡四十有二間為㕔事者二待<lb/>
長貳暨官屬之至斜廊六間附焉惟法堂戒壇舊所有<lb/>
<pb n="KR4h0036_WYG_009-3b"/>
姑因之餘皆煥然一新又僧守越募工為三大像夹侍<lb/>
六人如諸方之儀有穆其容瞻者増肅餘力對飾湧壁<lb/>
曲盡其妙予居比郡聞寺成意前三說者有以啟之及<lb/>
傳使君言則其享上之誠惟恐不至彼三說者抑末也<lb/>
常觀天保之詩一章曰俾爾單厚二章曰俾爾戩榖三<lb/>
章曰以莫不興以莫不増末章則又取物為況曰如月<lb/>
之恒如日之升如南山之夀如松柏之茂古人歸美其<lb/>
君者惓惓如此蓋臣子至願在焉不嫌於繁今史君顓<lb/>
<pb n="KR4h0036_WYG_009-4a"/>
營精廬以申此志而革一時權宜之例兹亦勤矣況復<lb/>
誠之所感化荒榛為樑棟易朽壤為瓴甓宜無難者天<lb/>
下事其有不可為者哉此寺唐神龍初中宗所建號中<lb/>
興寺既而改龍興國朝大中祥符元年始賜今名紹興<lb/>
五年宿兵于此一夕遺火蕩盡寔正月八日迨兹十有<lb/>
四年矣適使君再至乃始成之豈其成固自有時也使<lb/>
君名簡眉山人黄門先生之孫才行兼優克世其家父<lb/>
侍郎公春秋髙益康寧人以為豈弟之報寺成云始辱<lb/>
<pb n="KR4h0036_WYG_009-4b"/>
以郡人意致書求記義不得辭因為敘其本末而繋之<lb/>
以詩其詞曰<lb/>
兠率在天惟佛之居招掲美名賁此精廬棼橑翼然<lb/>
金碧爛如妙極人功與天不殊犖犖老師宗門之傑<lb/>
於焉利生機鋒雷掣擁笏擎拳擔囊竭蹷仰止髙風<lb/>
千古不滅鋒鏑之腥實穢户庭災延萬瓦炎埃冥冥<lb/>
載夙告祥維其乞靈無所於寄逺走林坰蘇侯再至<lb/>
念此咨喟事有不䖍臣子之愧既發其義亦佐其費<lb/>
<pb n="KR4h0036_WYG_009-5a"/>
緇徒奔走以承其志寶殿有嚴擁以脩廊毫相居中<lb/>
巍巍堂堂浄侣咸安勝壤増光老師之奉出于衆香<lb/>
鳴占里社靈場再肅以戒以告毋慢毋黷義篤亨亭<lb/>
不私其福於萬斯年惟吾皇是祝<lb/>
　　均減嚴州丁稅記<hi>詹元宗</hi>
嚴依山為郡地狭田少厥土燥瘠勞於播種其民貧窶<lb/>
艱於粒食惟陸耕是力惟蠶桑是務惟蒸茶割漆是利<lb/>
其父兄子弟役役終嵗僅得以無饑至於供億公上則<lb/>
<pb n="KR4h0036_WYG_009-5b"/>
又不堪於煩費浙之俗謂夫貧而嗇者莫嚴若嗇豈其<lb/>
欲哉貧累之也聖天子出治以仁視民如子嚴之貧聖<lb/>
天子知之矣聖天子不忍其貧而丁稅偏重也慨然念<lb/>
之迺下均減之令命大臣以董其事命監司以稽其實<lb/>
命守倅以欽其承曽不閱時汔有成議計嚴之丁凡十<lb/>
有七萬五千七百四十人減絹凡一萬四千二百九十<lb/>
二匹為錢凡四萬七千一百七十緡以沙田蘆場之租<lb/>
補大農嵗入之數令既下而嚴之民力寛矣昔也人輸<lb/>
<pb n="KR4h0036_WYG_009-6a"/>
絹率一丈二尺八寸今也七丁率輸絹一匹則昔之取<lb/>
者以其十今之取者以其四嚴之貧民始被無窮之恵<lb/>
猗歟大哉其可謂至徳也已矣竊惟君之與民其勢若<lb/>
相曠絶而其實則相資以為養民非君不養也君非民<lb/>
可自養乎榖粟非民孰與食之絲枲非民孰與衣之君<lb/>
之頼乎民者衆則其取於民者宜亦有制矣蓋為富則<lb/>
有不仁之政知予則得為取之方輕則貉重則桀二帝<lb/>
三王之所不由也聖天子躬行二帝三王之政其於斯<lb/>
<pb n="KR4h0036_WYG_009-6b"/>
民豈一日而忘之哉非能以天下藏天下其能捐利以<lb/>
予民乎非能以民之心為心其能約已以厚下乎令下<lb/>
之日六邑民大和㑹謳吟鼓舞薰為叶氣自是蠶麥告<lb/>
登榖粟荐稔有年之應縁類而至夫豈偶然也哉先是<lb/>
嚴之習俗苦於丁稅之苛有貧不舉子之患至是不復<lb/>
有聞今嵗之春城居之民有一産三男子者輿人之誦<lb/>
以為均減丁稅之效其應之速猶影響也故徳不修則<lb/>
干戚之舞不可以来逺誠不至則宫商之奏不足以降<lb/>
<pb n="KR4h0036_WYG_009-7a"/>
神物有相感事有相因自然之理也亢宗不材幸得承<lb/>
乏為長吏獲與斯民親被實恵懼無以侈聖天子之賜<lb/>
謹以顛末鑱諸石垂諸方来且以託名於不朽乾道癸<lb/>
巳七月壬辰左朝奉郎權發遣嚴州軍州主管學事兼<lb/>
管内勸農事詹亢宗記<lb/>
　　重修嚴先生祠堂記<hi>吕祖謙</hi>
繇東陽江而下經新定郡五十里得嚴陵瀬蓋東漢嚴<lb/>
先生遯世不屈耕釣於富春山後人因以名其瀬也孫<lb/>
<pb n="KR4h0036_WYG_009-7b"/>
吴析富春為桐廬是瀬亦来屬焉顧野王輿地志曰桐<lb/>
廬縣南有嚴子陵漁釣處石上平可坐十人名為釣壇<lb/>
即今之釣臺也獨兩臺對峙野王所不紀蓋亦觕言之<lb/>
耳明道二年范文正公自右司諌守是邦始築屋祠先<lb/>
生而為之記瀬之旁白雲源乃唐詩人方處士故廬文<lb/>
正公之游釣臺也嘗絶江訪其遺迹以其像置祠之左<lb/>
丈正公沒郡人思之不㤀遂侑食於右坐焉嵗祀浸逺<lb/>
此意弗嗣淳熈五年侍郎蕭公出鎮道祠下慨然曰國<lb/>
<pb n="KR4h0036_WYG_009-8a"/>
家稽用唐武徳舊典姓是州為嚴則先生之祠乃名教<lb/>
之首頽圮若是可乎顧急於民瘼未暇也居二年政成<lb/>
化洽以餘力新之時祖謙病癈卧旁郡公以書見諉識<lb/>
其成固辭不可乃復於公曰方王氏移國以光武之大<lb/>
志先生之髙氣相與共學夫豈區區呻唫佔畢之末哉<lb/>
漢官威儀既復其舊薄海内外臣子之責塞矣亦何必<lb/>
奮臂於其間哉沒身丘壑固先生之素尚也帝睠焉有<lb/>
懐俾以形旁求於天下得非在庭諸臣奉命承教之不<lb/>
<pb n="KR4h0036_WYG_009-8b"/>
給未有當帝意者耶三聘而至車駕即日幸其館勉其<lb/>
相助為理所以處先生者不薄矣匪徒屈萬乘之重為<lb/>
故人光寵也先生雖以巢由自命視一世若不足以浼<lb/>
之觀與侯霸尺牘劘切之意見於言外豈於帝猶惓惓<lb/>
未能忘耶浩然而歸使人主有終身瞻望不及之嘆施<lb/>
及後世賓友耆俊遂為家法士之聞風興起者堅節正<lb/>
操見危授命項背相望其有益人之國與朝夕獻納雲<lb/>
臺之下者未知其孰多孰少也枝必類本韻必報聲使<lb/>
<pb n="KR4h0036_WYG_009-9a"/>
先生微有意於傲世之名一再傳之後且將為西晉之<lb/>
清虚矣而東京之俗久而益厲名檢之外綜理幹略亦<lb/>
往往高出後世泝而尋其源則建武之髙節孰可訾耶<lb/>
至於節義之敝變為亢激特時無建用皇極之君均調<lb/>
消息之耳非造端者之過也後先生且千年文正公来<lb/>
主斯地祀典始舉曠百世而相感者固自不常遇耶今<lb/>
公作牧復大葺祠宇以續前人之緒繼自今以往泝沿<lb/>
下上者欵門而心開升堂而容肅風清樾濯寒泉哦山<lb/>
<pb n="KR4h0036_WYG_009-9b"/>
髙水長之詩致足樂也則公豈專為一邦勸哉祠之前<lb/>
則羊裘軒其東則客星閣招隠堂岸江立表以識路繚<lb/>
山作亭以待憩或革或因面勢位置各有思致皆受成<lb/>
於公以非大指所序故不詳列公名燧字照鄰臨江人<lb/>
也主其役者司户㕘軍吴桂七年五月二十二日朝請<lb/>
郎直祕閣主管建寧府沖佑觀吕祖謙記朝請郎新潼<lb/>
川府路轉運判官虞似良書<lb/>
　　重建嚴先生祠堂記<hi>陳公亮</hi>
<pb n="KR4h0036_WYG_009-10a"/>
惟得道之士然後能全其髙惟樂道之君然後能遂其<lb/>
髙惟慕道之賢然後能崇其髙先生漢光武之故人光<lb/>
武既有天下先生獨隠淪漁樵間非傲軒冕也而軒冕<lb/>
不能汨非恥功利也而功利不能汚玉之潔冰之清後<lb/>
世無得而稱焉非得道之士能之乎光武為中興英主<lb/>
思故人而訪之既至同寢處無間非不欲寵之以爵位<lb/>
厚之以稍廩乃縦其飄然長往終不敢屈非樂道之君<lb/>
能之乎先生沒千有餘嵗迨我本朝文正范公来典是<lb/>
<pb n="KR4h0036_WYG_009-10b"/>
邦始即其漁釣地設像建祠為文以表大之嵗久棟宇<lb/>
頽圯淳熈庚子太守蕭公燧復加繕治易腐支傾亦既<lb/>
載新未㡬守僧不戒于火一夕煨燼公亮始至恧然有<lb/>
動於心方度材會役未及有為明年提㸃刑獄劉公穎<lb/>
以職事按臨相與嘆息迺與安撫張公枃轉運錢公沖<lb/>
之提舉石公起宗各捐緡錢来助其作其致志卓越夐<lb/>
然與文正相望於百五十年之間非有慕道之誠儔克<lb/>
爾哉于時嵗事再登工力頗裕視前之輪奐有加焉曰<lb/>
<pb n="KR4h0036_WYG_009-11a"/>
三賢堂曰客星閣曰招隠堂曰羊裘軒規摹髙聳皆踰<lb/>
舊制且别創遂隠記隠二區以翼於三賢堂之左右寓<lb/>
僧有舍休客有館山巔之壇有亭闢登壇之道而級之<lb/>
以石道先有亭以憩視壇稍逺復為亭於中以便游者<lb/>
閣之東偏有泉其色如玉亦亭於上牓曰玉泉因筆其<lb/>
始末以昭諸賢使者崇髙之志云淳熈乙巳十有一月<lb/>
朔郡守東陽陳公亮記錫山尤袤書開封趙公孚篆額<lb/>
　　重建貢院記<lb/>
<pb n="KR4h0036_WYG_009-11b"/>
嚴陵為今三輔士風日隆頃當大比應詔者已三千人<lb/>
郡舊有貢闈夹于兩寺之間其地湫隘喧囂其棟宇卑<lb/>
陋淺窄不惟不足以容殆非朝家嚴科制崇儒禮士之<lb/>
意然而郡治瀕溪每遇梅潦之溢則渰浸城市居民奔<lb/>
迸遷避往往即官舍佛廟而羣處焉予被命初首訪是<lb/>
邦利病咸指水害為急特未有以賓興之所言者比至<lb/>
往覘之而氣象蕭索若是其甚大以弗稱為恐竊謂避<lb/>
水所急也取賢斂才之宫尤不可緩也得一賢人則天<lb/>
<pb n="KR4h0036_WYG_009-12a"/>
下被其福得一才士則天下䝉其利始予固欲得髙爽<lb/>
地築室數百間為吾民避水計而名不雅馴與其區區<lb/>
惟水是防孰若一新禮闈以振士氣使它時賢能由此<lb/>
而出將均其施於四方豈是水之足慮萬一交流暴漲<lb/>
有所未免不妨斯民蟻赴而蜂屯庶㡬一舉兩得焉謀<lb/>
既定會婺守待制洪公邁以召命經筵館于是因以見<lb/>
勉於是相隂陽審面勢得地於州序之西偏計其廣袤<lb/>
適足以當堂廡之地層巒前列秀氣可挹崇岡後峙旺<lb/>
<pb n="KR4h0036_WYG_009-12b"/>
勢巋然真角才戰藝之場摛藻振竒之地同僚觀者咸曰<lb/>
休哉乃鳩工度材授以規摹政事餘隙必身督之别駕<lb/>
二三公既日相従於蓁叢中而諸邑令佐又悉能勸相<lb/>
率富室之樂教者以助其直亦可以知衆心所鄉矣經<lb/>
始于乙巳之孟冬迨丙午王正告成費不病夥役不歎<lb/>
勞為屋凡二百間内外小大略備簷楹飛聳梁棟屹立<lb/>
望其中則儼如視其傍則翼如井井繩繩端若天造而<lb/>
地設焉或謂其地蓋熈豐間貢士所司諌江公公望嘗<lb/>
<pb n="KR4h0036_WYG_009-13a"/>
於此取科級兵寇後文記不存無以考證豈好事者附<lb/>
會其說以張斯舉乎不然則廢興各有時信非偶然者<lb/>
因以紀於其末淳熈丙午三月一日朝請郎權知軍州<lb/>
兼管内勸農事借紫陳公亮記浚儀趙仠之書<lb/>
　　書瑞粟圖下<lb/>
淳熈十有二禩皇帝將以冬日至郊見上帝明年太上<lb/>
聖夀八十預於十二月朔奉上尊號冊寶用正月一日<lb/>
行慶夀禮天地並貺神靈懽喜産祥效祉不知狀名維<lb/>
<pb n="KR4h0036_WYG_009-13b"/>
時嚴陵實太上之潛藩今日之輔郡迺生瑞粟錯落原<lb/>
隰或一莖而兩穂三穂至于九穂或一穂而兩歧三歧<lb/>
至于五歧嘉祥創見目所未覩視周禾之異畮同穎漢<lb/>
榖之一莖六穂殆異世而同符豈非以榖粟者常庖之<lb/>
所需奉盛之所告厚民生而示至和皆於此乎見之今<lb/>
聖主事天事親兩盡其誠而又務農重榖軫于淵衷宜<lb/>
其叶氣薰蒸蔚為嘉瑞不于草木而于榖粟不于庶邦<lb/>
而于潜藩近甸列歧駢穂昭然以彰厥符不亦休乎公<lb/>
<pb n="KR4h0036_WYG_009-14a"/>
亮屬守兹土因邦民来告不敢輒隠既圖之聞于朝以<lb/>
備國史之登載復鋟石郡齋為一時之光云乙巳十月<lb/>
既望知嚴州軍州事陳公亮題<lb/>
　　浚西湖記<hi>錢聞詩</hi>
澗水瀍水周以都洙水泗水魯以國周三代之盛魯列<lb/>
國之尊都焉國焉資水乎曰都國之建士欲秀民欲阜<lb/>
不資乎水則二利莫致也烏龍嚴山之主来自東北聚<lb/>
氣于予州治按之午向得水山生旺西南方利瀦水今<lb/>
<pb n="KR4h0036_WYG_009-14b"/>
有湖此方嵗放生祝聖夀古碣掲于岸湖方四里南一<lb/>
里僅有水餘皆赤地草芃生牛馬豕羊牧焉岸北溪長<lb/>
數百丈久無浚者砂石積平岸夏潦秋霖水漲抹岸漫<lb/>
民屋廬入湖澎激湖南岸為河長三十丈深濶三丈水<lb/>
注江地理之說謂水山水利生旺来宜西南利衰病去<lb/>
宜東北今西南去無東北去水反隂陽之利始知郡今<lb/>
空乏人多貧少富室士登桂籍赫赫聲名不如舊皆害<lb/>
於水而又不能廣封人祝聖之意聞詩深念之郡乏未<lb/>
<pb n="KR4h0036_WYG_009-15a"/>
暇理適經常外有輸入者可當浚湖費溪則不給因命<lb/>
縣官諭等第家浚溪彼欣然如諭各分丈尺浚繼命郡<lb/>
戎官趙善特偕建徳宰邵暹尉李唐卿督浚湖役季冬<lb/>
農隙以善價募夫一日得數百坌集喜甚鋤者钁者杵<lb/>
而築畚而貯者奮千萬指力不怠湖啟得大小石千數<lb/>
築澎激岸層石層土柵以木壓大方石其上凡三埂埂<lb/>
用工千屹若城壁已絶西南去水而東北無去水路議<lb/>
導焉而有父老告昔東城址有大壕注湖水入城洄洑<lb/>
<pb n="KR4h0036_WYG_009-15b"/>
小湖者三與外溪水會龍津橋揖州治轉東南入江可<lb/>
訪也一訪而得壕廣丈餘居民侵塞為屋為圃者半不<lb/>
知㡬嵗月也委曲諭侵塞家皆願如古界還官今湖水<lb/>
入東津江凡五里一壕奫淪而下無礙者矣又慮溪砂<lb/>
石日積久復為湖害思所以利其後者乃囑監浚湖官<lb/>
就畚湖土填堤得屋地百餘丈匠屋為民居三十四募<lb/>
賃賃直度日得緡錢委尉日積三嵗及千緡餘用以浚<lb/>
溪若湖涸亦浚利逺而無窮也夫水行地中猶人血氣<lb/>
<pb n="KR4h0036_WYG_009-16a"/>
之運經絡經絡塞則壅耗則枯聚而不散則潰行而不<lb/>
安則逆今水塞矣無壅乎耗矣無枯乎聚而不散無潰<lb/>
乎行而不安無逆乎經絡病人水病國一也湖之四病<lb/>
悉去疏積年結伏之脈暢一時清明之氣鱗甲游而樂<lb/>
士民喜而泳夀吾皇而福吾土有既乎夫周資水也莪<lb/>
菁菁棫芃芃士秀矣千斯倉萬斯箱民阜矣魯資水也<lb/>
浴而歸雩而舞亦秀也昌而熾夀而富亦阜也嚴一同<lb/>
地周非所擬庶㡬焉魯也聞詩衰晚假紱行且去同志<lb/>
<pb n="KR4h0036_WYG_009-16b"/>
者来繼時魯風盛矣當有頌僖公者然湖以放生名要<lb/>
先頌聖夀魯為後天子萬年天子萬夀一頌之再頌之<lb/>
又頌之如崧嶽之三呼焉可也淳熈十六年春三月二<lb/>
十有四日朝奉大夫權知嚴州軍州兼管内勸農事借<lb/>
紫錢聞詩記朝散大夫直顯謨閣新改差知福州軍州<lb/>
兼管内勸農事主管福建路安撫司公事馬步軍都<lb/>
總管借紫馬大同書<lb/>
　　　看經禳水患<lb/>
<pb n="KR4h0036_WYG_009-17a"/>
　竊見城外江流正當歙婺二港之衝每嵗夏潦秋霖<lb/>
　江水暴漲浸漫階岸漸沒屋舍居民愁苦深可憐憫<lb/>
　近閱嚴陵集曩日太守吕公希純嘗命僧八十一員<lb/>
　轉大方廣佛華嚴經八十巻行願品一巻回向二港<lb/>
　龍王一切龍神由是二十一年不復有水患吕公希<lb/>
　純之疏江公公望之跋可驗不誣聞詩痛念斯民之<lb/>
　苦既聞是事敢不修設再集勝縁<hi>云云</hi>
右伏以罹水災於今日哀此居民稽故事於昔年妙哉<lb/>
<pb n="KR4h0036_WYG_009-17b"/>
善果守千里為其上者軫一念其能巳乎睠此小邦衝<lb/>
夫二港吕刺史之誠既驗江諫議之跋猶存粤惟後人<lb/>
要踵前蹟誦真經八十一巻得自龍宫安户口數千百<lb/>
家免沈鼉窟況兹土少而甚瘠而爾民貧而多艱使安<lb/>
集而居猶不能處苟漂蕩而散其何以堪敢冀龍神尚<lb/>
尊佛教護法不忘於素願救人常切於道援消厥罰之<lb/>
常隂俾彞倫之攸敘江平巨浪地剗積沙靡髙下之爭<lb/>
陵如弟兄之相遜岸無為谷水常行於地中民悉奠居<lb/>
<pb n="KR4h0036_WYG_009-18a"/>
福自来於天上謹疏<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0036_WYG_009-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　嚴陵集巻九<lb/>
</p>
<p>
</p>
  </div>
        </body>
</text>\m</TEI>
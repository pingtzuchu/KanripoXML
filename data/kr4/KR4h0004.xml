<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>文選顔鮑謝詩評巻一</head> <lb/>
    <p>
<pb n="KR4h0004_WYG_001-1a"/>
欽定四庫全書<lb/>
　文選顔鮑謝詩評巻一<lb/>
　　　　　　　　　　　　　元　方回　撰<lb/>
　述徳<lb/>
　　述祖徳詩二首<lb/>
　　　　謝靈運<lb/>
達人貴自我髙情屬天雲兼抱濟物性而不纓垢氛段<lb/>
生蕃魏國展季救魯人弦髙犒晉師仲連却秦軍臨組<lb/>
<pb n="KR4h0004_WYG_001-1b"/>
乍不緤對珪寧肯分恵物辭所賞勵志故絶人苕苕歴<lb/>
千載遥遥播清塵清塵竟誰嗣明哲時經綸委講綴道<lb/>
論改服康世屯屯難既云康尊主隆斯民<lb/>
　虚谷曰靈運之意似謂乃祖功大賞薄立此髙論太<lb/>
　元八年十一月謝𤣥破苻堅謝石為大都督𤣥為前<lb/>
　鋒都督蓋禆帥也劉牢之謝琰功亦亞𤣥明年二月<lb/>
　桓冲卒朝議欲以𤣥為荆江二州刺史謝安自以父<lb/>
　子名位太盛又懼桓氏失職怨望乃以桓石民為荆<lb/>
<pb n="KR4h0004_WYG_001-2a"/>
　州桓石䖍為豫州桓伊為江州而𤣥亦為徐兖二州<lb/>
　刺史晉之州刺史如漢之州牧而帶都督軍事統十<lb/>
　數郡猶近世制置使宣撫使而權尤重可以自殺郡<lb/>
　守入則為相位不輕也靈運此詩似是虚言<lb/>
中原昔䘮亂䘮亂豈解已崩騰永嘉末逼廹太元始河<lb/>
外無反正江介有䠞圮萬邦咸震懾横流賴君子拯溺<lb/>
由道情龕暴資神理秦趙欣來蘇燕魏遲文軌賢相謝<lb/>
世運逺圖因事止髙揖七州外拂衣五湖裏随山疏濬<lb/>
<pb n="KR4h0004_WYG_001-2b"/>
潭傍巖藝枌梓遺情捨塵物貞觀丘壑美<lb/>
　虚谷曰太元九年八月謝太保安奏請乗苻氏傾敗<lb/>
　開拓中原以徐兖二州刺史謝𤣥為前鋒都督帥豫<lb/>
　州刺史桓石䖍等伐秦𤣥至下邳秦徐州刺史趙遷<lb/>
　棄彭城走𤣥進據彭城九月彭城内史劉牢之進據<lb/>
　鄄城<hi>鄄玉縁切濮陽郡之邑屬兖州</hi>河南城堡皆來歸附太保安自<lb/>
　求北征加都督揚江等十五州諸軍事𤣥遣晉陵太<lb/>
　守滕恬之渡江據黎陽朝廷以兖青司豫既平加𤣥<lb/>
<pb n="KR4h0004_WYG_001-3a"/>
　都督徐兖青司冀幽并七州諸軍事十二月劉牢之<lb/>
　據碻磝滑臺苻丕請救𤣥遣牢之以兵二萬救鄴饋<lb/>
　米二千斛十年四月牢之為慕容垂所敗自鄴徵還<lb/>
　㑹稽王道子好専權與太保安有隙安出鎮廣陵避<lb/>
　之築来城八月以疾還建康卒道子以司徒瑯琊王<lb/>
　領揚州刺史録尚書都督中外諸軍事尚書令謝石<lb/>
　為衛將軍十一年三月黎陽翟遼太山張願叛𤣥還<lb/>
　淮隂十二年正月以朱序為青兖二州刺史代𤣥鎮<lb/>
<pb n="KR4h0004_WYG_001-3b"/>
　彭城序求鎮淮隂以𤣥為㑹稽内史十三年正月康<lb/>
　樂獻武公謝𤣥卒十二月南康襄公謝石卒靈運第<lb/>
　二詩蓋專賦此事本末賢相謝世運謂安之歿也逺<lb/>
　圖因事止謂瑯琊王道子與安不協也然亦孝武以<lb/>
　昏主嗜酒色無逺畧委事道子此所以當中原潰亂<lb/>
　可乗之機以謝安為相𤣥石牢之為將而無所成也<lb/>
　靈運詩但稱乃祖髙蹈之節恐非康公本心也文選<lb/>
　注髙揖七州外謂舜分天下為十二州時晉有七州<lb/>
<pb n="KR4h0004_WYG_001-4a"/>
　故云七州予獨謂不然指康樂所解徐兖青司冀幽<lb/>
　并七州都督耳謂晉有七州而髙揖于其外則不復<lb/>
　居晉之土耶非也道子解𤣥七州都督而為㑹稽内<lb/>
　史釋兵柄于内郡自是左遷然𤣥亦嘗疾篤詔還京<lb/>
　口𤣥不以為怨而靈運微有怨辭蓋以已之不得朝<lb/>
　柄為望耳<lb/>
　公讌<lb/>
　　九日從公戲馬臺集送孔令詩一首<lb/>
<pb n="KR4h0004_WYG_001-4b"/>
　　　　謝宣逺<lb/>
風至授寒服霜降休百工繁林收陽彩宻苑解華叢巢<lb/>
幕無留燕遵渚有來鴻輕霞冠秋日迅商薄清穹聖心<lb/>
眷嘉節揚鑾戾行宫四筵霑芳醴中堂起絲桐扶光迫<lb/>
西汜歡餘宴有窮逝矣將歸客養素克有終臨流怨莫<lb/>
從歡心歎飛蓬<lb/>
　虚谷曰宋國建無晉君矣故二謝詩皆有聖心之語<lb/>
　易曰謙亨君子有終吉養素之句用此佳<lb/>
<pb n="KR4h0004_WYG_001-5a"/>
　　九日從宋公戲馬臺集送孔令詩一首<lb/>
　　　謝靈運<lb/>
季秋邉朔苦旅鴈違霜雪凄凄陽卉腓皎皎寒潭潔良<lb/>
辰感聖心雲旗興暮節鳴葭戾朱宫蘭巵獻時哲餞宴<lb/>
光有孚和樂隆所缺在宥天下理吹萬羣方悦歸客遂<lb/>
海嵎脱冠謝朝列弭棹薄枉道指景待樂闋河流有急<lb/>
瀾浮驂無緩轍豈伊川途念宿心愧將别彼美丘園道<lb/>
喟焉傷薄劣<lb/>
<pb n="KR4h0004_WYG_001-5b"/>
　虚谷曰當時賦詩推謝瞻宣逺詩為冠所謂巢幕無<lb/>
　留燕遵渚有來鴻者也宣逺詩有云聖心眷嘉節靈<lb/>
　運詩亦云良辰感聖心宋臺既建坐受九錫則裕為<lb/>
　君而晉安帝已非君矣故二謝皆以聖稱宋公然猶<lb/>
　立恭帝改元元熈至二年六月而後禪使裕脱有王<lb/>
　敦桓温之死以聖心為詩者能無患乎易曰有孚飲<lb/>
　酒无咎詩序曰鹿鳴廢則和樂缺矣此詩云餞宴光<lb/>
　有孚和樂隆所缺善用事又善用韻建安詩則不如<lb/>
<pb n="KR4h0004_WYG_001-6a"/>
　此之細而必偶也在宥吹萬用莊子語明已尊宋公<lb/>
　為聖人造化以其許孔靖之歸得寛宥天下生養萬<lb/>
　物之意文選注腓音肥詩百卉具腓毛萇曰痱病也<lb/>
　今本作腓字非韓詩薛君曰腓變也俱變而黄也鳴<lb/>
　葭當作鳴笳孔靖南史有傳㑹稽山隂人據傳靖晝<lb/>
　臥有神人謂曰起天子在門出見乃劉裕靖因結交<lb/>
　以身為托蓋裕之私人若他人也豈敢于宋臺初建<lb/>
　而辭尚書令乎此不足為髙<lb/>
<pb n="KR4h0004_WYG_001-6b"/>
　祖餞<lb/>
　　王撫軍庾西陽集别時為豫章太守庾被徵還東<lb/>
　　一首<lb/>
　　　　謝宣逺<lb/>
祇召旋北京守官反南服方舟析舊知對筵曠明牧舉<lb/>
觴矜飲餞指途念出宿來晨無定端别晷有成速頹陽<lb/>
照通津夕隂曖平陸榜人理行艫輶軒命歸僕分手東<lb/>
城闉發棹西江隩離㑹雖相親逝川豈往復誰謂情可<lb/>
<pb n="KR4h0004_WYG_001-7a"/>
書盡言非尺牘<lb/>
　虚谷曰此詩無甚佳處江左自上流趨建康則云北<lb/>
　京蓋江流大抵北向也江自南趨北而曰江南江北<lb/>
　言大勢也其實北向而江分東西岸焉今鄂州西門<lb/>
　對漢陽軍江州西門出琵琶亭而出東門皆不見江<lb/>
　故知江不東向而北向故江之上水船必用北風也<lb/>
　瞻避弟晦權盛求守豫章卒元嘉三年晦以荆州刺<lb/>
　史見討被誅謝䂃謝遯及晦兄弟之子並死一人可<lb/>
<pb n="KR4h0004_WYG_001-7b"/>
　以禍一家雖宣逺之出無救于後來如此<lb/>
　　鄰里相送方山詩一首<lb/>
　　　　謝靈運<lb/>
祇役出皇邑相期憩甌越解纜及流潮懐舊不能發析<lb/>
析就衰林皎皎明秋月含情易為盈遇物難可歇積痾<lb/>
謝生慮寡欲罕所闕資此永幽棲豈伊年嵗别各勉日<lb/>
新志音塵慰寂蔑<lb/>
　虚谷曰懐舊不能發謂義真延之慧琳也晉以來士<lb/>
<pb n="KR4h0004_WYG_001-8a"/>
　大夫喜讀易老莊而不知謙益止足之義率多懐才<lb/>
　負氣求逞于澆漓衰亂之世箕潁枕潄設為虚談義<lb/>
　真之昵靈運雖未必果有用為宰相之言史或難信<lb/>
　然靈運之為人非靜退者徐羡之傅亮排黜蓋其自<lb/>
　取懐舊不能發有不樂為郡之意資此永幽栖亦一<lb/>
　時憤激之語耳羡之等廢少帝殺義真自貽灰滅義<lb/>
　真之死亦自不晦斂靈運又終身不自悔艾其敗也<lb/>
　詩意已可覘云<lb/>
<pb n="KR4h0004_WYG_001-8b"/>
　　新亭渚别范零陵詩一首<lb/>
　　　　謝𤣥暉<lb/>
洞庭張樂地瀟湘帝子逰雲去蒼梧野水還江漢流停<lb/>
驂我悵望輟棹子夷猶廣平聽方籍茂陵將見求心事<lb/>
俱已矣江上徒離憂<lb/>
　虚谷曰自洞庭張樂地以下六句言湖湘間諸郡范<lb/>
　去而已思之也廣平聽方籍謂范也茂陵將見求謂<lb/>
　已也王隠晉書鄭袤字林叔為中郎散騎常侍㑹廣<lb/>
<pb n="KR4h0004_WYG_001-9a"/>
　平太守闕宣帝謂袤曰賢叔大匠渾垂稱于平陽魏<lb/>
　郡蒙惠化且盧子家王子邕繼踵此郡欲使世不乏<lb/>
　賢故復相屈在郡袤父泰字公業所謂鄭公業為不<lb/>
　亡泰始中終辭司空者此廣平事比汲黯淮陽事而<lb/>
　世人罕用司馬相如病免家居茂陵故朓以自謂蓋<lb/>
　言范之聲譽方籍甚已則當求諸閒退之地也心事<lb/>
　俱已矣必自有説不傳之秘非所形容味雲去蒼梧<lb/>
　野之句暗用舜殂落事得非以齊主為喻乎<lb/>
<pb n="KR4h0004_WYG_001-9b"/>
　詠史<lb/>
　　張子房詩<lb/>
　　　　謝宣逺<lb/>
王風哀以思周道蕩無章卜洛易隆替興亂罔不亡力<lb/>
政吞九鼎苛慝暴三殤息肩纒民思靈鑒集朱光伊人<lb/>
感代工聿來扶興王婉婉幙中畫輝輝天業昌鴻門消<lb/>
薄蝕垓下殞攙搶爵仇建蕭宰定都䕶儲皇肇允契幽<lb/>
叟翻飛指帝鄉恵心奮千祀清埃播無疆神武睦三正<lb/>
<pb n="KR4h0004_WYG_001-10a"/>
裁成被八荒明兩燭河隂慶霄薄汾陽鑾旍歴頽寢飾<lb/>
像薦嘉嘗聖心豈徒甄惟徳在無忘逝者如可作揆子<lb/>
慕周行濟濟屬車士粲粲翰墨場瞽夫違盛觀竦踊企<lb/>
一方四達雖平直蹇步愧無良飡和忘微逺延首詠太<lb/>
康<lb/>
　虚谷曰劉裕義熈十三年舟師至項城逰張良廟僚<lb/>
　佐賦詩瞻為冠第一韻王風哀以思周道蕩無章以<lb/>
　言周之衰第三韻力政吞九鼎苛慝暴三殤以言秦<lb/>
<pb n="KR4h0004_WYG_001-10b"/>
　之暴東坡詆五臣誤注三殤其實乃是李善第五韻<lb/>
　至第十韻叙美子房婉婉幕中盡一句世多用之鴻<lb/>
　門銷薄蝕垓下殞攙搶爵仇建蕭宰定都䕶儲皇肇<lb/>
　允契幽叟翻飛指帝鄉皆佳肇允翻飛瞻詩兩用此<lb/>
　語第十一韻至第十四韻歸美劉裕首曰神武睦三<lb/>
　正又曰明兩燭河隂慶霄薄汾陽河隂汾陽堯舜所<lb/>
　居諛裕至矣又曰聖心豈徒甄不待明年九日集于<lb/>
　戲馬而稱聖也裕之奪晉而自君也乆矣後五韻惟<lb/>
<pb n="KR4h0004_WYG_001-11a"/>
　四達雖平直蹇步愧無良佳他平平<lb/>
　　秋胡詩一首<lb/>
　　　　顔延年<lb/>
椅梧傾髙鳳寒谷待鳴律影響豈不懐自逺毎相匹婉<lb/>
彼幽閑女作嬪君子室峻節貫秋霜明豔侔朝日嘉運<lb/>
既我從欣願自此畢燕居未及好良人顧有違脱巾千<lb/>
里外結綬登王畿戒徒在昧旦左右來相依驅車出郊<lb/>
郭行路正威遲存為乆離别沒為長不歸嗟余怨行役<lb/>
<pb n="KR4h0004_WYG_001-11b"/>
三陟窮晨暮嚴駕越風寒解鞍犯霜露原隰多悲凉廻<lb/>
飈巻髙樹離獸起荒蹊驚鳥從横去悲哉逰宦子勞此<lb/>
山川路超遥行人逺宛轉年運徂良時為此别日月方<lb/>
向除孰知寒暑積僶俛見榮枯嵗暮臨空房凉風起座<lb/>
隅寢興日已寒白露生庭蕪勤役從歸願反路遵山河<lb/>
昔辭秋未素今也嵗載華蠶月觀時暇桑野多經過佳<lb/>
人從所務窈窕援髙柯傾城誰不顧弭節停中阿年往<lb/>
誠思勞事逺濶音形雖為五載别相與昧平生捨車遵<lb/>
<pb n="KR4h0004_WYG_001-12a"/>
往路鳬藻馳目成南金豈不重聊自意所輕義心多苦<lb/>
調宻此金玉聲髙節難乆淹朅來空復辭遲遲前途盡<lb/>
依依造門基上堂拜嘉慶入室問何之日暮行来歸物<lb/>
色桑榆時美人望昏至慙歎前相持有懐誰能己聊用<lb/>
申苦難離居殊年載一别阻河闗春來無時豫秋至恒<lb/>
早寒明發動愁心閨中起長歎慘悽嵗方晏日落逰子<lb/>
顔髙張生絶弦聲急由調起自昔枉光塵結言固終始<lb/>
如何乆為别百行諐諸已君子失明義誰與偕没齒愧<lb/>
<pb n="KR4h0004_WYG_001-12b"/>
彼行露詩甘之長川汜<lb/>
　虚谷曰此詩九章章十句頗傷于多陶淵明賦桃源<lb/>
　三良荆軻何其簡而明也然此亦善鋪叙存為乆離<lb/>
　别沒為長不歸犯蘇子卿語却用得好三陟窮晨暮<lb/>
　謂陟彼髙岡陟彼崔嵬陟彼砠矣三陟字頗巧原隰<lb/>
　多悲凉以下四句嵗暮臨空房以下四句頗有建安<lb/>
　風味他所㸃者皆可雋永詩長篇為難九折更端則<lb/>
　不難矣此詩及五君詠顔詩之最也　李善文選注<lb/>
<pb n="KR4h0004_WYG_001-13a"/>
　東坡之所深許無一事不見本根無一字不見來歴<lb/>
　皆博極羣書間亦有随文釋義者且如此詩脱巾千<lb/>
　里外結綬登王畿注云巾處士所服綬仕者所佩今<lb/>
　欲宦于陳故脱巾而結綬也能盡巾綬之義極佳又<lb/>
　引東觀漢記江革養母幅巾及漢書蕭朱結綬事可<lb/>
　謂詳細然秋胡之仕于陳止是魯之隣國而云王畿<lb/>
　恐顔延之一時寓言雖以秋胡子為題亦汎言仕宦<lb/>
　之意其注乃引詩緯曰陳王者所起也此意似頗未<lb/>
<pb n="KR4h0004_WYG_001-13b"/>
　通戒徒在昧旦注引易歸藏曰君子戒車小人戒徒<lb/>
　李善時尚有易歸藏也自昔枉光塵結言固終始下<lb/>
　五字亦作尋常看觀注乃知用公羊語結言而退又<lb/>
　楚詞解佩纕以結言周易歸妹人之終始前賢遣語<lb/>
　不妄如此　髙張生絶絃聲急由調起注上句喻立<lb/>
　朝期于効命下句喻興于恨深余謂此意謂有所激<lb/>
　者必出于不平耳<lb/>
　　五君詠<lb/>
<pb n="KR4h0004_WYG_001-14a"/>
　　　　顔延年<lb/>
　　　阮步兵<lb/>
阮公雖淪跡識宻鑒亦洞沈醉似埋照寓辭類託諷長<lb/>
嘯若懐人越禮自驚衆物故不可論途窮能無慟<lb/>
　　　嵇中散<lb/>
中散不偶世本自餐霞人形解驗黙仙吐論知凝神立<lb/>
俗迕流議尋山洽隠淪鸞翮有時鎩龍性誰能馴<lb/>
　　　劉參軍<lb/>
<pb n="KR4h0004_WYG_001-14b"/>
劉伶善閉闗懐情滅聞見鼓鐘不足歡榮色豈能眩韜<lb/>
精日沈飲誰知非荒宴頌酒雖短章深衷自此見<lb/>
　　　阮始平<lb/>
仲容青雲噐實禀生民秀達音何用深識微在金奏郭<lb/>
奕已心醉山公非虚覯屢薦不入官一麾乃出守<lb/>
　　　向常侍<lb/>
向秀甘淡薄深心託豪素探道好淵𤣥觀書鄙章句交<lb/>
吕既鴻軒攀嵇亦鳳舉流連河裏逰惻愴山陽賦<lb/>
<pb n="KR4h0004_WYG_001-15a"/>
　虚谷曰沈約宋書顔延之領步兵好酒踈誕劉湛言<lb/>
　于廬陵王義康出為永嘉太守延之作五君詠以述<lb/>
　竹林七賢山濤王戎以貴顯被黜詠嵇康曰鸞翮有<lb/>
　時鎩龍性誰能馴詠阮籍曰物故不可論途窮能無<lb/>
　慟詠阮咸曰屢薦不入官一麾乃出守詠劉伶曰韜<lb/>
　精日沉飲誰知非荒宴此四句蓋自序也<lb/>
　　詠史詩一首<lb/>
　　　　鮑明逺<lb/>
<pb n="KR4h0004_WYG_001-15b"/>
五都矜財雄三川養聲利百金不市死明經有髙位京<lb/>
城十二衢飛甍各鱗次仕子彯華纓逰客竦輕轡明星<lb/>
辰未稀軒葢已雲至賓御紛䬃沓鞍馬光照地寒暑在<lb/>
一時繁華及春媚君平獨寂寞身世兩相弃<lb/>
　虚谷曰此詩八韻以七韻言繁盛之如彼以一韻言<lb/>
　寂寞之如此左太冲詠史第四首亦八韻前四韻言<lb/>
　京城之豪侈後四韻言子雲之貧樂蓋一意也明逺<lb/>
　多為不得志之辭憫夫寒士下僚之不達而惡夫逐<lb/>
<pb n="KR4h0004_WYG_001-16a"/>
　物奔利者之苟賤無恥毎篇必致意于斯唐以來詩<lb/>
　人多有此體李白陳子昂集中可攷而近代劉屏山<lb/>
　為五言古詩亦出于此參以建安體法　五都王莽<lb/>
　立均官雒陽邯鄲臨淄宛成都也三川周京河洛伊<lb/>
　也言都㑹處千金之子不死于市陶朱公語明經取<lb/>
　青紫夏侯勝語此四句起柱也入京城十二衢則専<lb/>
　言長安矣君平獨寂寞身世兩相棄明逺以自歎也<lb/>
　文選謂身棄世而不仕世棄身而不任此語至佳<lb/>
<pb n="KR4h0004_WYG_001-16b"/>
　㳺覽<lb/>
　　逰西池一首<lb/>
　　　　謝叔源<lb/>
悟彼蟋蟀唱信此勞者歌有來豈不疾良㳺常蹉跎逍<lb/>
遥越城肆願言屢經過迴阡被陵闕髙臺眺飛霞恵風<lb/>
蕩繁囿白雲屯曽阿景昃鳴禽集水木湛清華褰裳順<lb/>
蘭芷徙倚引芳柯美人愆嵗月遲暮獨如何無為牽所<lb/>
思南榮戒其多<lb/>
<pb n="KR4h0004_WYG_001-17a"/>
　虚谷曰起句十字亦佳毛詩蟋蟀在堂嵗聿云莫今<lb/>
　我不樂日月其除此所謂悟也韓詩伐木勞者歌其<lb/>
　事此所謂信也有來謂將來之年也選注引陸雲嵗<lb/>
　暮賦云年有來而棄予此西池之逰所以惟恐其失<lb/>
　之也髙臺眺飛霞水木湛清華兩句俱佳美人愆嵗<lb/>
　月所思也庚桑楚謂南榮趎無使汝思慮營營引此<lb/>
　以言且復行樂不必牽于思而過甚也意是而語頗<lb/>
　拙耳<lb/>
<pb n="KR4h0004_WYG_001-17b"/>
　　泛湖歸出樓中翫月一首<lb/>
　　　　謝恵連<lb/>
日落泛澄瀛星羅㳺輕橈憩榭面曲汜臨流對廻潮輟<lb/>
䇿共駢筵並坐相招要哀鴻鳴沙渚悲猨響山椒亭亭<lb/>
映江月瀏瀏出谷飈斐斐氣幂岫泫泫露盈條近矚袪<lb/>
幽藴逺視盪諠囂晤言不知罷從夕至清朝<lb/>
　虚谷曰王逸注楚辭倚沼畦瀛兮遥望博楚人名池<lb/>
　澤中為瀛爾雅江决出復入為汜毛詩注可與晤言<lb/>
<pb n="KR4h0004_WYG_001-18a"/>
　晤對也此悟字與晤同恵連少年工詩文此篇十六<lb/>
　句之内十二句對偶親的綺靡細潤然言景不可以<lb/>
　無情必有近矚窺幽藴逺視盪諠囂及末句乃成好<lb/>
　詩若靈運則尤情多于景而為謝氏詩之冠散義勝<lb/>
　偶句叙情勝述景能如是者建安可近矣<lb/>
　　從㳺京口北固應詔一首<lb/>
　　　　謝靈運<lb/>
玉璽戒誠信黄屋示崇髙事為名教用道以神理超昔<lb/>
<pb n="KR4h0004_WYG_001-18b"/>
聞汾水逰今見塵外鑣鳴笳發春渚税鑾登山椒張組<lb/>
眺倒景列筵矚歸潮逺巖映蘭薄白日麗江臯原隰荑<lb/>
緑栁墟囿散紅桃皇心美陽澤萬象咸光昭顧已枉維<lb/>
縶撫志慙場苗工拙各所宜終以反林巢曽是縈舊想<lb/>
覽物奏長謡<lb/>
　虚谷曰水經注京口丹徒之西鄉西北有别嶺入江<lb/>
　三面臨水髙十數丈號曰北固今鎮江府猶有北固<lb/>
　樓詩家絶景靈運出為永嘉太守滿嵗謝病去職元<lb/>
<pb n="KR4h0004_WYG_001-19a"/>
　嘉三年既誅徐羡之傅亮謝晦徵靈運為秘書監顔<lb/>
　延之為中書侍郎四年文帝如丹徒謁京陵靈運以<lb/>
　其秘書監從故有應詔之作靈運若曰玉以為璽所<lb/>
　以戒誠信黄以為屋所以示崇髙聖人非以此為富<lb/>
　且貴也此二事為名教之用耳推言之則玉帛鐘鼓<lb/>
　禮樂之事也有道焉以神理超乎形迹之外則聖人<lb/>
　所以制天下者也用此四句為柱引入黄帝藐姑射<lb/>
　汾水之㳺以譬北固之讌有老莊放逸意何不用虞<lb/>
<pb n="KR4h0004_WYG_001-19b"/>
　廵守夏游豫事邪自昔聞汾水㳺以至墟囿散紅桃<lb/>
　皆不過叙事述景如白日麗江臯佳句也老杜之遲<lb/>
　日江山麗出于此原隰荑緑栁一聨艷而過于工建<lb/>
　安詩豈有是哉皇心美陽澤以下八句言主上過于<lb/>
　春陽之澤物而已之拙不克工慙于場駒之維縶終<lb/>
　願閒退方見議論然作應詔詩自來難作如此已為<lb/>
　佳也倒景有兩説神仙家以日月皆在其下謂之凌<lb/>
　倒景今以山臨水而影倒謂之眺倒景孫綽天台山<lb/>
<pb n="KR4h0004_WYG_001-20a"/>
　賦或倒景于重溟<lb/>
　　晩出西射堂一首<lb/>
　　　　謝靈運<lb/>
步出西掖門遥望城西岑連障疊巘崿青翠杳深沈曉<lb/>
霜楓葉丹夕曛嵐氣隂節往慼不淺感來念已深羈雌<lb/>
戀舊侣迷鳥懐故林含情尚勞愛如何離賞心撫鏡華<lb/>
緇鬢攬帶緩促衿安排徒空言幽獨賴鳴琴<lb/>
　虚谷曰文選注永嘉郡射堂予謂自西射堂出西城<lb/>
<pb n="KR4h0004_WYG_001-20b"/>
　門也起句十字蓋古體曉霜楓葉丹與池塘生春草<lb/>
　皆名佳句以其自然也節往慼不淺感來念已深靈<lb/>
　運多有此句法感物而必及于情人理之常也不樂<lb/>
　為郡而懐賞心之人至于撫鏡攬帶恨夫鬢之老衣<lb/>
　之寛則何其戚戚之甚邪安排莊子語郭象注謂安<lb/>
　于推移此則謂安于世運之推移徒有空言不如寄<lb/>
　于琴書足以冩幽獨之無聊也意深逺而心惻愴豈<lb/>
　真恬于道者哉<lb/>
<pb n="KR4h0004_WYG_001-21a"/>
　　登池上樓一首<lb/>
　　　　謝靈運<lb/>
潛虬媚幽姿飛鴻響逺音薄霄愧雲浮棲川怍淵沈進<lb/>
徳智所拙退耕力不任徇禄反窮海卧痾對空林傾耳<lb/>
聆波瀾舉目眺嶇<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>初景革緒風新陽改故隂池塘生<lb/>
春草園栁變鳴禽祁祁傷豳歌萋萋感楚吟索居易永<lb/>
乆離羣難處心持操豈獨古無悶徵在今<lb/>
　虚谷曰池上樓永嘉郡樓此詩句句佳鏗鏘瀏亮合<lb/>
<pb n="KR4h0004_WYG_001-21b"/>
　是靈運第一等詩潜虬飛鴻深潜髙舉虚設二喻而<lb/>
　謂已不能雲浮川沈有所媿此詩體之變也進徳智<lb/>
　所拙退耕力不任詩不可無此等語又以四句紀事<lb/>
　言情又以四句賦早春時物不特池塘生春草為佳<lb/>
　句園栁變嗚禽及初景革緒風新陽改故隂亦佳句<lb/>
　也謂春之初日革冬之餘風春為陽冬為隂亦謂以<lb/>
　春改冬也傷豳歌之祁祁感楚吟之萋萋欲歸而從<lb/>
　田也索居離羣又所以極言夫所思之人也惟無悶<lb/>
<pb n="KR4h0004_WYG_001-22a"/>
　徵在今一句有病義真之廢固徐傅之無上靈運之<lb/>
　出猶得守郡本亦自取以為遯世無悶則欺心矣史<lb/>
　靈運于永嘉西堂思詩竟日不就忽夢見恵連即得<lb/>
　池塘生春草大以為工常云此語有神助非吾語也<lb/>
　按此句之工不以字眼不以句律亦無甚深意奥㫖<lb/>
　如古詩及建安諸子明月照髙樓髙臺多悲風及靈<lb/>
　運之曉霜楓葉丹皆天然混成學者當以是求之<lb/>
　　逰南亭一首<lb/>
<pb n="KR4h0004_WYG_001-22b"/>
　　　　謝靈運<lb/>
時竟夕澄霽雲歸日西馳宻林含餘清逺峯隠半規乆<lb/>
痗昬墊苦旅館眺郊岐澤蘭漸被徑芙蓉始發池未厭<lb/>
青春好已觀朱明移慼慼感物歎星星白髪垂藥餌情<lb/>
所止衰疾忽在斯逝將候秋水息景偃舊崖我志誰與<lb/>
亮賞心惟良知<lb/>
　虚谷曰永嘉郡南亭也按靈運詩永初三年七月十<lb/>
　六日之郡在郡凡一年隣里相送方山詩曰皎皎明<lb/>
<pb n="KR4h0004_WYG_001-23a"/>
　秋月此赴郡之始在少帝即位未改元之前也西射<lb/>
　堂詩曰曉霜楓葉丹則在郡見冬矣池上樓詩曰池<lb/>
　塘生春草則在郡見春矣乃此夏雨喜霽之作思欲<lb/>
　見秋而歸也其歸當在景平元年秋景平二年五月<lb/>
　少帝廢八月文帝即位改為元嘉元年所謂賞心惟<lb/>
　良知必指從弟恵連及何敬瑜羊璿之之流耳三年<lb/>
　始徵為秘書監<lb/>
　　逰赤石進帆海一首<lb/>
<pb n="KR4h0004_WYG_001-23b"/>
　　　　謝靈運<lb/>
首夏猶清和芳草亦未歇水宿淹晨暮隂霞屢興沒周<lb/>
覽倦瀛壖况乃凌窮髪川后時安流天吴靜不發揚帆<lb/>
采石華挂席拾海月溟漲無端倪虚舟有超越仲連輕<lb/>
齊組子牟眷魏闕矜名道不足適已物可忽請附任公<lb/>
言終然謝夭伐<lb/>
　虚谷曰首夏猶清和至今以為名言瀛壖海之邊岸<lb/>
　也南極海中有窮髪之人天吴水伯也其獸八首八<lb/>
<pb n="KR4h0004_WYG_001-24a"/>
　足八尾背黄青石華海月皆海中可食之物揚帆挂<lb/>
　席古詩未尚大巧故不嫌異辭而同義猶前詩用媿<lb/>
　對怍也仲連輕齊組子牟眷魏闕文選注謂仲輕齊<lb/>
　組而至海上明海上可悦既悦海上恐有輕朝廷之<lb/>
　譏故云子牟眷魏闕予謂靈運意不然其意乃是雙<lb/>
　舉仲連子牟一是而一非之矜名者道不足名固不<lb/>
　可矜也適已者物可忽忽字未安以富貴為外物而<lb/>
　忽之可也以物為人物之物但知適已而忽物則不<lb/>
<pb n="KR4h0004_WYG_001-24b"/>
　可也適已之説史記謂莊子也晉宋間人老莊之學<lb/>
　終有偏處靈運之病正在于恣已自適輕忽人物耳<lb/>
　任公言亦出莊子謂孔子圍于陳大公任往弔之曰<lb/>
　直木先伐甘泉先竭其意者飾智以矜愚云云故不<lb/>
　免也此寓言不足憑靈運所以不能謝夭伐者豈非<lb/>
　于聖門之學有所不足哉<lb/>
　　石壁精舍還湖中作一首<lb/>
　　　　謝靈運<lb/>
<pb n="KR4h0004_WYG_001-25a"/>
昏旦變氣候山水含清暉清暉能娱人㳺子憺忘歸出<lb/>
谷日尚早入舟陽已微林壑斂暝色雲霞收夕霏芰荷<lb/>
迭映蔚蒲稗相因依披拂趨南逕愉悦偃東扉慮澹物<lb/>
自輕意愜理無違寄言攝生客試用此道推<lb/>
　虚谷曰靈運所以可觀者不在于言景而在于言情<lb/>
　慮澹物自輕意愜理無違如此用工同時諸人皆不<lb/>
　能逮也至其所言之景如山水含清暉林壑斂暝色<lb/>
　及他日天髙秋月明春晩緑野秀于細宻之中時出<lb/>
<pb n="KR4h0004_WYG_001-25b"/>
　自然不皆出于織組顔延年鮑明逺沈休文雖各有<lb/>
　所長不到此地如石壁地名之類自可看文選注<lb/>
　　登石門最髙頂一首<lb/>
　　　　謝靈運<lb/>
晨䇿尋絶壁夕息在山棲疏峯抗髙館對嶺臨廻溪長<lb/>
林羅户穴積石擁階基連巖覺路塞宻竹使徑迷來人<lb/>
忘新術去子惑故蹊活活夕流駛噭噭夜猨啼沈㝠豈<lb/>
别理守道自不攜心契九秋榦目玩三春荑居常以待<lb/>
<pb n="KR4h0004_WYG_001-26a"/>
終處順故安排惜無同懐客共登青雲梯<lb/>
　虚谷曰此詩宻竹使逕迷己似唐詩新序榮啟期曰<lb/>
　貧者士之常死者人之終居常待終何憂哉靈運用<lb/>
　此全語曰居常以待終恐靈運非貧者也莊子老<graphic n="KR1451" url="https://raw.githubusercontent.com/kanripo/KR-Gaiji/master/images/KR1451.png" mimeType="image/png"/>
　死秦失弔之曰適來夫子時也適去夫子順也安排<lb/>
　已見前注排者推也能處順故安于造物之推移也<lb/>
　然靈運又豈能處順者哉惜無同懐客共登青雲梯<lb/>
　靈運毎有賞心之嘆即義真所謂未能忘言于悟賞<lb/>
<pb n="KR4h0004_WYG_001-26b"/>
　者然則賞一也有獨賞有共賞靈運思夫共賞者而<lb/>
　不可得則以獨賞為憾此尾句之意也亦篇篇致意<lb/>
　于斯心契目翫一聨謂内其實而外其華先之以沈<lb/>
　㝠守道之説自處髙矣焉得不為俗人所忌<lb/>
　　於南山往北山經湖中瞻眺一首<lb/>
　　　　謝靈運<lb/>
朝旦發陽崖景落憩隂峯舍舟眺迥渚停䇿倚茂松側<lb/>
逕既窈窕環洲亦玲瓏俛視喬木杪仰聆大壑灇石横<lb/>
<pb n="KR4h0004_WYG_001-27a"/>
水分流林宻蹊絶蹤解作竟何感升長皆丰容初篁苞<lb/>
緑籜新蒲含紫茸海鷗戲春岸天雞弄和風撫化心無<lb/>
厭覽物眷彌重不惜去人逺但恨莫與同孤逰非情歎<lb/>
賞廢理誰通<lb/>
　虚谷曰此詩述事寫景自天雞弄和風以上十六句<lb/>
　有入佳句可膾炙然非用撫化覽物一聨以繳之則<lb/>
　無議論無歸宿矣此靈運詩髙妙處不惜去人逺謂<lb/>
　古人也不惜者深惜之也以獨㳺山中今人無可與<lb/>
<pb n="KR4h0004_WYG_001-27b"/>
　同者也孤㳺非情歎賞廢理誰通謂已之獨㳺于此<lb/>
　不以真情形之嘆詠則賞心之事之人既廢此理誰<lb/>
　與通乎意極哀惋栁子厚永州諸詩多近此陽岸謂<lb/>
　南山隂峰謂北山解作謂雷雨升長謂草木用兩卦<lb/>
　名為偶建安詩無是也<lb/>
　　從斤竹澗越嶺溪行一首<lb/>
　　　　謝靈運<lb/>
猨鳴誠知曙谷幽光未顯巖下雲方合花上露猶泫逶<lb/>
<pb n="KR4h0004_WYG_001-28a"/>
迤傍隈隩迢遞陟陘峴過澗既厲急登棧亦陵緬川渚<lb/>
屢逕復乗流翫廻轉蘋萍泛沈深菰蒲冒清淺企石挹<lb/>
飛泉攀林摘葉巻想見山阿人薜蘿若在眼握蘭勤徒<lb/>
結折麻心莫展情用賞為美事昧竟誰辨觀此遺物慮<lb/>
一悟得所遣<lb/>
　虚谷曰七韻言㳺山之事四韻言情借楚詞山鬼薜<lb/>
　蘿語以懐所思之人握蘭折麻將以遺之心徒勤而<lb/>
　不展也情用賞為美謂㳺山之情已獨賞矣而無知<lb/>
<pb n="KR4h0004_WYG_001-28b"/>
　我心共賞之者則何美之有如此則其事幽昧而無<lb/>
　分别者一説謂吾之真情以賞知此山為美事不明<lb/>
　顧不暇憂其不察也以此觀之物慮可遺而是非可<lb/>
　遣矣然則伐木開逕以致王誘之疑孟顗之奏此詩<lb/>
　殆先兆也隩于到于六二切即隈也江東人謂之浦<lb/>
　陘胡庭切連山中斷曰陘嶺小髙曰峴賢典切折踈<lb/>
　麻兮瑶華將以遺兮離居踈麻神麻也<lb/>
　　應詔觀北湖田收一首<lb/>
<pb n="KR4h0004_WYG_001-29a"/>
　　　　顔延年<lb/>
周御窮轍跡夏載厯山川蓄軫豈明懋善逰皆聖仙帝<lb/>
暉膺順動清蹕廵廣廛樓觀眺豐穎金駕映松山飛奔<lb/>
互流綴緹彀代廻環神行埓浮景爭光溢中天開冬眷<lb/>
徂物殘悴盈化先陽陸團精氣隂谷曳寒煙攅素既森<lb/>
藹積翠亦蔥仟息饗報嘉嵗通急戒無年温渥浹輿隸<lb/>
和恵屬後筵觀風乆有作陳詩愧未妍疲弱謝凌遽取<lb/>
累非纆牽<lb/>
<pb n="KR4h0004_WYG_001-29b"/>
　虚谷曰此詩十三韻無可取文選注丹陽郡圖經曰<lb/>
　樂㳺苑晉時藥園元嘉中築堤壅水名為北湖集曰<lb/>
　元嘉十年也予謂李善時有丹陽郡圖經有顔延之<lb/>
　集今皆無之矣詩第二韻曰蓄軫豈明懋善逰皆聖<lb/>
　仙注云蓄軫不行豈是欽明懋徳之后善逰天下皆<lb/>
　是睿聖神仙之君能通詩意而理則無是也前一韻<lb/>
　曰周御窮轍迹夏載厯山川言周穆王夏禹此乃復<lb/>
　注曰聖謂夏禹仙謂周穆亦巧<lb/>
<pb n="KR4h0004_WYG_001-30a"/>
　　車駕幸京口侍逰蒜山作一首<lb/>
　　　　顔延年<lb/>
𤣥天髙北列日觀臨東溟入河起陽峽踐華因削成巖<lb/>
險去漢夷衿衛徙吴京流池自化造山闗固神營園縣<lb/>
極方望邑社總地靈宅道炳星緯誕曜應辰明睿思纒<lb/>
故里廵駕市舊坰陟峰騰輦路尋雲抗瑶甍春江壯風<lb/>
濤蘭野茂稊英宣逰𢎞下濟窮逺凝聖情嶽濱有和㑹<lb/>
祥習在卜征周南悲昔老留滯感遺萌空食疲廊肆反<lb/>
<pb n="KR4h0004_WYG_001-30b"/>
税事巖耕<lb/>
　虚谷曰此詩十三韻第四韻云池流自化造山闗固<lb/>
　神營化造神營四字可用春江壯風濤蘭野茂稊英<lb/>
　上一句佳末韻空食疲廊肆反税事巖耕亦平平他<lb/>
　皆冗而晦<lb/>
　　車駕幸京口三月三日侍逰曲阿後湖作一首<lb/>
　　　　顔延年<lb/>
虞風載帝狩夏諺頌王逰春方動辰駕望幸傾五州山<lb/>
<pb n="KR4h0004_WYG_001-31a"/>
祇蹕嶠路水若警滄流神御出瑶軫天儀降藻舟萬軸<lb/>
𦙍行衛千翼汎飛浮彤雲麗琁葢祥飈被綵斿江南進<lb/>
荆豔河激獻趙謳金練照海浦笳鼓震溟洲藐盼覯青<lb/>
崖衍漾觀緑疇人靈騫都野鱗翰聳淵丘徳禮既暜洽<lb/>
川嶽徧懐柔<lb/>
　虚谷曰此詩十一韻偶句櫛比全無頓挫鮑明逺以<lb/>
　鋪錦列繡目之是也本不書此詩書之以見夫雕繢<lb/>
　滿眼之詩未可以望謝靈運也山秖之蹕水若之警<lb/>
<pb n="KR4h0004_WYG_001-31b"/>
　非不以字為眼瑶軫藻舟又非不麗下句皆爾如無<lb/>
　意何人靈騫都野鱗翰聳淵丘文選注謂騫聳皆驚<lb/>
　懼之意都野民靈所居淵丘鱗翰所聚予以正文避<lb/>
　唐太宗名以民為人其語破碎無意晉陵郡之曲阿<lb/>
　縣下陳敏引水為湖四十里號曰曲阿後湖今常州<lb/>
　境元嘉二十六年作<lb/>
　　行藥至城東橋一首<lb/>
　　　　鮑明逺<lb/>
<pb n="KR4h0004_WYG_001-32a"/>
雞鳴闗吏起伐鼓早通晨嚴車臨迥陌延瞰歴城闉蔓<lb/>
草縁髙隅修楊夾廣津迅風首旦發平路塞飛塵擾擾<lb/>
逰宦子營營市井人懐金近從利撫劍逺辭親爭先萬<lb/>
里塗各事百年身開芳及稚節含采吝驚春尊賢永照<lb/>
灼孤賤長隠淪容華坐消歇端為誰苦辛<lb/>
　虚谷曰此亦不得志詩雞鳴四句昭自叙早行也行<lb/>
　藥有二義晉宋間人服寒食散之類服藥矣而㳺行<lb/>
　以消息之行藥者老杜詩乗興還來看藥欄蓋行視<lb/>
<pb n="KR4h0004_WYG_001-32b"/>
　花草藥物之義亦通蔓草以下叙景述事言早起之<lb/>
　人不為仕宦即為井市懐金撫劍近逺不同而同于<lb/>
　奔競也故曰爭先萬里途各事百年身下文曰開芳<lb/>
　及稚節含采吝驚春文選注吝字殊為費力其説曰<lb/>
　草之開芳宜及少節既以含采理惜驚春夫草之驚<lb/>
　春花葉必盛盛必有衰固所當惜也又引孔安國尚<lb/>
　書傳曰吝惜也虚谷竊謂吝字可疑豈以上文有各<lb/>
　事百年身故于此句避各字以為吝字乎以愚見决<lb/>
<pb n="KR4h0004_WYG_001-33a"/>
　之當作開芳及稚節含采各驚春為是此蓋有感于<lb/>
　行藥之際見夫開芳含采之藥物及乎未老之時而<lb/>
　皆有驚春之色以譬夫仕宦撫劍市井懐金之徒然<lb/>
　當時之所謂尊而賢者久永光顯吾曹之孤而賤者<lb/>
　則終于隠淪坐成衰老為誰而空苦辛也故曰此亦<lb/>
　不得志之詩　鮑昭詩且未論却于注中得王羲之<lb/>
　詩一聨甚佳羲之荅許詢曰爭先非吾事靜照在忘<lb/>
　求此語謝靈運未之及也<lb/>
<pb n="KR4h0004_WYG_001-33b"/>
　　逰東田一首<lb/>
　　　　謝𤣥暉<lb/>
戚戚苦無悰攜手共行樂尋雲陟累榭随山望菌閣逺<lb/>
樹曖仟仟生烟紛漠漠魚戲新荷動鳥散餘花落不對<lb/>
芳春酒還望青山郭<lb/>
　虚谷曰朓有莊在鍾山故曰㳺東田起句佳逺樹生<lb/>
　煙之聨尤佳魚戲新荷動鳥散餘花落佳之尤佳然<lb/>
　磔元氣甚矣隂鏗何遜庾信徐陵王褒張正見梁簡<lb/>
<pb n="KR4h0004_WYG_001-34a"/>
　文薛道衡諸人詩皆務出此而唐人詩無不襲此等<lb/>
　語句靈運恵連在宋永初元嘉間猶未甚也宋六十<lb/>
　嵗至于齊而𤣥暉出焉唐子西之論有㫖哉<lb/>
<pb n="KR4h0004_WYG_001-35a"/>
文選顔鮑謝詩評巻一考證<lb/>
十五頁前三行　案鸞翮有時鎩据今本文選改原本<lb/>
　作鸞翮知有鎩或因當日所見之本不同亦可以備<lb/>
　參考<lb/>
三十三頁前一行　案各今文選本俱作吝殊難解注<lb/>
　亦同方氏改吝為各似有所見存考<lb/>
</p>
<p>
</p>
  </div>
<div>
<head>文選顔鮑謝詩評巻二</head> <lb/>
    <p>
<pb n="KR4h0004_WYG_002-1a"/>
欽定四庫全書<lb/>
　文選顔鮑謝詩評巻二<lb/>
　　　　　　　　　　　　　元　方囘　撰<lb/>
　詠懷<lb/>
　　秋懷詩一首<lb/>
　　　　謝惠連<lb/>
平生無志意少小嬰憂患如何乗苦心矧復值秋晏皎<lb/>
皎天月明奕奕河宿爛蕭瑟含風蟬寥戾度雲鴈寒商<lb/>
<pb n="KR4h0004_WYG_002-1b"/>
動清閨孤燈曖幽幔耿介繁慮積展轉長宵半夷險難<lb/>
豫謀倚伏昧前算雖好相如達不同長卿慢頗悦鄭生<lb/>
偃無取白衣宦未知古人心且從性所翫賓至可命觴<lb/>
朋來當染翰髙臺驟登踐清淺時陵亂頽魄不再圓傾<lb/>
羲無兩旦金石終銷毁丹青蹔彫煥各勉𤣥髪歡無貽<lb/>
白首歎因歌遂成賦聊用布親串<lb/>
　虚谷曰蔡寛夫詩話謂晉宋間詩人有一人名而分<lb/>
　用之者如劉越石宣尼愬獲麟西狩泣孔丘謝惠連<lb/>
<pb n="KR4h0004_WYG_002-2a"/>
　雖好相如達不同長卿慢等語若非前後相映帶殆不<lb/>
　可讀予謂唐初猶有此風李延壽南史恩倖傳有云謀<lb/>
　於管仲齊桓有召陵之師邇於易牙小白掩陽門之<lb/>
　扇此亦可笑者也於司馬相如長卿取其達而不取<lb/>
　其慢於鄭均仲虞取其乞骸告歸而受尚書禄有白<lb/>
　衣尚書之號則所不取意本自佳長卿慢係押韻慢<lb/>
　字有來厯嵇康髙士傳讃曰長卿慢世此文選注有<lb/>
　益後學者如此金石終銷毁丹青蹔彫煥此十字極<lb/>
<pb n="KR4h0004_WYG_002-2b"/>
　佳丹青謂圖形<lb/>
　哀傷<lb/>
　　廬陵王墓下作一首<lb/>
　　　　謝靈運<lb/>
曉月發雲陽落日次朱方含悽泛廣川灑淚眺連崗眷<lb/>
言懷君子沉痛結中腸道消結憤懣運開申悲涼神期<lb/>
恒若在德音初不忘徂謝易永乆松栢森已行延州協<lb/>
心許楚老惜蘭芳解劍竟何及撫墳徒自傷平生疑若<lb/>
<pb n="KR4h0004_WYG_002-3a"/>
人通蔽互相妨理感深情慟定非識所將脆促良可哀<lb/>
夭枉特兼常一隨徃化滅安用空名揚舉聲泣已灑長<lb/>
歎不成章<lb/>
　虚谷曰道消謂義眞被殺則以鬱結憤懣運開謂文<lb/>
　帝既立可以申冩悲涼通蔽本桓譚語論漢髙者今<lb/>
　用之以明季札之於徐君楚老之於龔勝解劒惜蘭<lb/>
　舉措異常若通人之蔽者然今日之慟情理如此則<lb/>
　知昔人之非蔽也靈運詩此篇未為致佳<lb/>
<pb n="KR4h0004_WYG_002-3b"/>
　　拜陵廟作一首<lb/>
　　　　顔延年<lb/>
周德恭明祀漢道尊光靈哀敬隆祖廟崇樹加園塋逮<lb/>
事休命始投迹階王庭陪厠迴天顔朝讌流聖情早服<lb/>
身義重晩達生戒輕否來王澤竭泰徃人悔形敕躬慙<lb/>
積素復與昌運并恩合非漸漬榮會在逢迎夙御嚴清<lb/>
制朝駕守禁城束紳入西寢伏軫出東坰衣冠終㝠漠<lb/>
陵色轉葱青松風遵路急山煙冒壠生皇心憑容物民<lb/>
<pb n="KR4h0004_WYG_002-4a"/>
思被歌聲萬紀載絃吹千載託旒旌未殊帝世逺已同<lb/>
淪化萌幼壯困孤介末暮謝幽貞發軌喪夷易歸軫愼<lb/>
﨑傾<lb/>
　虚谷曰此詩十七韻松風遵路急山煙冐壠生兩句<lb/>
　平平是處可用他切題處冗而晦無可書葢從宋文<lb/>
　帝上髙祖塜也<lb/>
　　同謝諮議銅雀臺詩一首<lb/>
　　　　謝𤣥暉<lb/>
<pb n="KR4h0004_WYG_002-4b"/>
繐帷飄井幹罇酒若平生鬱鬱西陵樹詎聞歌吹聲芳<lb/>
襟染淚迹嬋媛空復情玉座猶寂寞况迺妾身輕<lb/>
　虚谷曰文選注謝諮議璟銅雀臺曹操建安十五年<lb/>
　作於鄴都遺令吾伎人皆著臺上施六尺牀繐帳朝<lb/>
　晡上脯糒之屬月朔十五日輒向帳作伎汝等時時<lb/>
　登臺望吾墓田予謂此乃後人事靈筵之禮布細而<lb/>
　疎謂之繐南陽有鄧繐幹音寒井欄臺之通稱西陵<lb/>
　樹豈能聞歌聲葢指操也楚辭嬋媛王逸訓為牽引<lb/>
<pb n="KR4h0004_WYG_002-5a"/>
　今人誤作嬋娟非是<lb/>
　贈荅<lb/>
　　荅靈運一首<lb/>
　　　　謝宣逺<lb/>
夕霽風氣涼閒房有餘清開軒滅華燭月露皓已盈獨<lb/>
夜無物役寢者亦云寧忽獲愁霖唱懷勞奏所成歎彼<lb/>
行旅艱深兹眷言情伊余雖寡慰殷憂暫為輕牽率酬<lb/>
嘉藻長揖愧吾生<lb/>
<pb n="KR4h0004_WYG_002-5b"/>
　虚谷曰七韻惟四句佳夕霽風氣涼閒房有餘清開<lb/>
　軒滅華燭月露皓已盈以下不工　此詩荅靈運愁<lb/>
　霖詩也文選於忽獲愁霖唱下注云靈運愁霖詩序<lb/>
　云示從兄宣逺今所謂五言集靈運集已亡不可考<lb/>
　　於安城荅靈運一首<lb/>
　　　　謝宣逺<lb/>
條繁林彌蔚波清源愈濬華宗誕吾秀之子紹前𦙍綢<lb/>
繆結風徽煙煴吐芳訊鴻漸隨事變雲臺與年峻華萼相<lb/>
<pb n="KR4h0004_WYG_002-6a"/>
光飾嚶嚶悦同響親親子敦余賢賢吾爾賞比景後鮮<lb/>
輝方年一日長萎葉愛榮條涸流好河廣殉業謝成操<lb/>
復禮愧貧樂幸㑹果代畊符守江南曲履運傷荏苒遵<lb/>
塗歎緬邈布懷存所欽我勞一何篤肇允雖同規翻飛<lb/>
各異槩迢遞封畿外窈窕承明内尋塗塗既暌即理理<lb/>
已對絲路有恒悲矧迺在吾愛跬行安步武鎩翮周數<lb/>
仞豈不識髙逺違方徃有吝歳寒霜雪嚴過半路愈峻<lb/>
量已畏友朋勇退不敢進行矣勵令猷冩誠酬來訊<lb/>
<pb n="KR4h0004_WYG_002-6b"/>
　虚谷曰文選注靈運贈宣逺序曰從兄宣逺義熙十<lb/>
　一年正月作守安城其年夏贈以此詩到其年冬有<lb/>
　荅第一章華宗誕吾秀之子紹前𦙍此句典正第二<lb/>
　章親親子敦予賢賢吾爾賞亦佳予向在金陵制幕<lb/>
　黄制使委考擬試同幕制機夏士林以賢賢吾爾賞<lb/>
　為省題詩謂所試之賞也宣逺元意乃謂靈運之厚<lb/>
　我親其親也我之賞靈運賢其賢也第四章肇允雖<lb/>
　同規翻飛各異槩此所謂兩用者文選注下文窈窕<lb/>
<pb n="KR4h0004_WYG_002-7a"/>
　承明内謂靈運為祕書監按此詩靈運當為瑯琊王<lb/>
　大司馬行軍參軍永初三年始為永嘉太守元嘉三<lb/>
　年始為祕書監則宣逺卒於豫章乆矣第五章有云<lb/>
　量已畏友朋勇退不敢進亦佳宣逺惡其弟宣明之<lb/>
　盛始終有常退志然宣明坐誅併及兄弟之子則宣<lb/>
　逺有子亦不免也哀哉<lb/>
　　西陵遇風獻康樂一首<lb/>
　　　　謝惠連<lb/>
<pb n="KR4h0004_WYG_002-7b"/>
我行指孟春春仲尚未發趣途逺有期念離情無歇成<lb/>
装候良辰漾舟陶嘉月瞻塗意少悰還顧情多闕哲兄<lb/>
感仳别相送越坰林飲餞野亭館分袂澄湖隂悽悽畱<lb/>
子言眷眷浮客心迴塘隠臚栧逺望絶形音靡靡即長<lb/>
路戚戚抱遥悲悲遥但自弭路長當語誰行行道轉逺<lb/>
去去情彌遲昨發浦陽汭今宿浙江湄屯雲蔽曽嶺驚<lb/>
風涌飛流零雨潤墳澤落雪灑林丘浮氛晦崖巘積素<lb/>
惑原疇曲汜薄停旅通川絶行舟臨津不得濟佇檝阻<lb/>
<pb n="KR4h0004_WYG_002-8a"/>
風波蕭條洲渚際氣色少諧和西瞻興遊歎東睇起悽歌<lb/>
積憤成疢痗無萱将如何<lb/>
　虚谷曰五章章八句僅有四句佳積素惑原疇惑字<lb/>
　佳餘多譫諄靈運荅此詩殊勝也<lb/>
　　還舊園作見顔范二中書一首<lb/>
　　　　謝靈運<lb/>
辭滿豈多秩謝病不待年偶與張邴合乆欲還東山聖<lb/>
靈昔迴眷微尚不及宣何意衝飈激烈火縱炎煙焚玉<lb/>
<pb n="KR4h0004_WYG_002-8b"/>
發崐峯餘燎遂見遷投沙理既迫如邛願亦愆長與懽<lb/>
愛别永絶平生縁浮舟千仞壑總轡萬尋巓流沬不足<lb/>
險石林豈為艱閩中安可處日夜念歸旋事躓兩如直<lb/>
心愜三避賢託身青雲上棲巖挹飛泉盛明盪氛昏貞<lb/>
休康屯邅殊方感成貸微物豫采甄感深操不固質弱<lb/>
易扳纒曽是反昔園語徃實款然曩基即先築故池不<lb/>
更穿果木有舊行壤石無逺延雖非休憩地聊取永日<lb/>
閒衛生自有經息隂謝所牽夫子照情素探懷授徃篇<lb/>
<pb n="KR4h0004_WYG_002-9a"/>
　虚谷曰此詩二十一韻初兩韻引張邴事為柱次五<lb/>
　韻先言武帝舊眷而徐傅廢弑因以見黜次五韻言<lb/>
　自永嘉郡得歸賈誼投沙馬卿如邛史魚兩如直孫<lb/>
　叔敖三避賢皆善用事盛明盪氛昏以下四韻言文<lb/>
　帝擢為祕書監今乃酬素欵而還故園也曩基即先<lb/>
　築故池不更穿果木有舊行壤石無逺延當是永嘉<lb/>
　歸始寧時宅墅之役大盛已招物論故誓不再行増<lb/>
　廣也後三韻平平繳尾然終有伐山開逕不自收斂<lb/>
<pb n="KR4h0004_WYG_002-9b"/>
　之悔何邪<lb/>
　　登臨海嶠初發彊中作與從弟惠連見羊何共和<lb/>
　　之一首<lb/>
　　　　謝靈運<lb/>
杪秋尋逺山山逺行不近與子别山阿含酸赴修畛中<lb/>
流袂就判欲去情不忍顧望脰未悁汀曲舟己隠隠汀<lb/>
絶望舟騖棹逐驚流欲抑一生歡并奔千里遊日落當<lb/>
棲薄繋䌫臨江樓豈惟夕情歛憶爾共淹畱淹畱昔時<lb/>
<pb n="KR4h0004_WYG_002-10a"/>
歡復増今日歎兹情已分慮况迺協悲端秋泉鳴北澗<lb/>
哀猿響南巒戚戚新别心悽悽乆念攢攢念攻别心旦<lb/>
發清溪隂暝投剡中宿明登天姥岑髙髙入雲霓還期<lb/>
那可尋儻遇浮丘公長絶子徽音<lb/>
　虚谷曰此當是四章章四韻而文選不注羊何共和<lb/>
　之實李白首用為詩後人多用謂羊璿之何敬瑜也<lb/>
　含酸赴修畛謂長路也作軫非顧望脰未悁悁字當<lb/>
　作㾓陸彦聲詩曰相思心既勞相望脰亦悁謂引頸<lb/>
<pb n="KR4h0004_WYG_002-10b"/>
　以望未勞而身已隠也列仙傳王子喬好吹笙道人<lb/>
　浮㐀公接以上嵩山末句用此事殆亦戲言萬一遇<lb/>
　仙飛舉則與惠連永絶音問也<lb/>
　　酬從弟惠連一首<lb/>
　　　　謝靈運<lb/>
寢瘵謝人徒滅迹入雲峯巖壑寓耳目歡愛隔音容永<lb/>
絶賞心望長懷莫與同末路值令弟開顔披心胷心胷<lb/>
既云披意得咸在斯淩澗尋我室散帙問所知夕慮曉<lb/>
<pb n="KR4h0004_WYG_002-11a"/>
月流朝忌曛日馳悟對無厭歇聚散成分離分離别西<lb/>
川逥景歸東山别時悲已甚别後情更延傾想遲嘉音<lb/>
果枉濟江篇辛勤風波事欵曲洲渚言洲渚既淹時風<lb/>
波子行遲務協華京想詎存空谷期猶復惠來章祇足<lb/>
攪余思儻若果歸言共陶暮春時暮春雖未交仲春善<lb/>
遊遨山桃發紅萼野蕨漸紫苞鳴嚶已悦豫幽居猶鬱<lb/>
陶夢寐佇歸舟釋我吝與勞<lb/>
　虚谷曰惠連五章已評在後詳此乃是惠連訪靈運<lb/>
<pb n="KR4h0004_WYG_002-11b"/>
　於始寧山居别去将徃都下至西興阻風以詩來寄<lb/>
　而靈運荅也一筆冩就如書問直道情愫既委曲又<lb/>
　流麗<lb/>
　　贈王太常一首<lb/>
　　　　顔延年<lb/>
玉水記方流琁源載圓折蓄寳每希聲雖祕猶彰徹聆<lb/>
龍<graphic n="KR1353" url="https://raw.githubusercontent.com/kanripo/KR-Gaiji/master/images/KR1353.png" mimeType="image/png"/>九泉聞鳯窺丹穴厯聽豈多工唯然覯世哲舒文<lb/>
廣國華敷言逺朝列德輝灼邦懋芳風被鄉老至側同幽<lb/>
<pb n="KR4h0004_WYG_002-12a"/>
人居郊扉常晝閉林閭時晏開亟迴長者轍庭昏見野<lb/>
隂山明望松雪静惟浹羣化徂生入窮節豫徃誠歡歇<lb/>
悲來非樂闋屬美謝繁翰遙懷具短札<lb/>
　虚谷曰此詩十二韻玉水記方流璇源載圓折事出<lb/>
　尸子凡水其方折者有玉其圓折者有珠舒文廣國<lb/>
　華敷言逺朝列徳輝灼邦懋芳風被鄉耋此稱王僧<lb/>
　達側同幽人居郊扉常晝閉林閭時晏開亟囬長者<lb/>
　轍此四句謂僧達來訪然錯綜互對古未見之昔也<lb/>
<pb n="KR4h0004_WYG_002-12b"/>
　郊扉常晝閉以側同幽人居也今也林閭時晏開以<lb/>
　亟囬長者轍也庭昏見野隂山明望松雪延之自述<lb/>
　所居下一句始自然<lb/>
　　夏夜呈從兄散騎車長沙一首<lb/>
　　　　顔延年<lb/>
炎天方埃鬱暑晏闋塵紛獨静闕偶坐臨堂對星分側<lb/>
聽風薄木遙睇月開雲夜蟬當夏急隂蟲先秋聞歲候<lb/>
初過半荃蕙豈乆芬屏居惻物變慕類抱情殷九逝非<lb/>
<pb n="KR4h0004_WYG_002-13a"/>
空思七襄無成文<lb/>
　虚谷曰此詩七韻夜蟬當夏急隂蟲先秋聞歲候初<lb/>
　過半荃蕙豈乆芬四句可書隂蟲一句尤佳文選注<lb/>
　五言集曰從兄散騎字敬宗車長沙字仲逺今不知<lb/>
　其名<lb/>
　　直東宫荅鄭尚書一首<lb/>
　　　　顔延年<lb/>
皇居體環極設險祇天工兩闈阻通軌對禁限清風跂<lb/>
<pb n="KR4h0004_WYG_002-13b"/>
予旅東館徒歌屬南墉寢興鬱無已起觀辰漢中流雲<lb/>
藹青闕皓月鑒丹宫踟蹰清防密徙倚恒漏窮君子吐<lb/>
芳訊感物惻余衷惜無丘園秀景行彼髙松知言有誠<lb/>
貫美價難克充何以銘嘉貺言樹絲與桐<lb/>
　虚谷曰此詩十韻惟流雲藹青闕皓月鑒丹宫一言<lb/>
　東宫一言中臺齊整他皆可及文選注鄭鮮之字道子<lb/>
　　和謝監靈運一首<lb/>
　　　　顔延年<lb/>
<pb n="KR4h0004_WYG_002-14a"/>
弱植慕端操窘步懼先迷寡立非擇方刻意藉窮棲伊<lb/>
昔遘多幸秉筆侍兩閨雖慙丹雘施未謂𤣥素睽徒遭<lb/>
良時詖王道奄昏霾人神幽明絶朋好雲雨乖弔屈汀<lb/>
洲浦謁帝蒼山蹊倚巖聽緒風攀林結畱荑跂予間衡<lb/>
嶠曷月瞻秦稽皇聖昭天徳豐澤振沉泥惜無爵雉化<lb/>
何用充海淮去國還故里幽門樹蓬藜采茨葺昔宇翦<lb/>
棘開舊畦物謝時既晏年徃志不偕親仁敷情昵興玩<lb/>
究辭棲芬馥歇蘭若清越奪琳珪盡言非報章聊用布<lb/>
<pb n="KR4h0004_WYG_002-14b"/>
所懷<lb/>
　虚谷曰延之元嘉三年徴為中書侍郎靈運徴為祕<lb/>
　書監其先二人俱為廬陵王義眞所昵髙祖崩少帝<lb/>
　立徐羨之等屏二人出為始安永嘉太守在永初三<lb/>
　年秋景平元年秋靈運謝病歸㑹稽至是徐傅既誅<lb/>
　文帝召用延之自始安還朝至此贈荅延之詩用事用<lb/>
　字皆有來厯謂如弱植則子産語其君弱植端操則<lb/>
　楚辭内惟省以端操窘步則楚辭夫惟㨗徑以窘步<lb/>
<pb n="KR4h0004_WYG_002-15a"/>
　先迷則易先迷失道寡立出荀子刻意出莊子擇方<lb/>
　窮棲無全出處方字棲字經傳皆有之此用字之法<lb/>
　學者不可不知也此四句延之自謂也伊昔以下四<lb/>
　句言向來立朝兩閨謂東宫尚書省丹雘以喻君恩<lb/>
　𤣥素以喻已節徒遭以下四句言少帝昏亂衣冠乖<lb/>
　阻弔屈以下六句言出為逺郡在湘思越有懷靈運<lb/>
　跂予曷月字摘毛詩用之尤雅皇聖以下四句言文<lb/>
　帝召用慚已無補去國以下六句言解郡還家補葺<lb/>
<pb n="KR4h0004_WYG_002-15b"/>
　舊隠有遲暮之歎親仁以下四句稱靈運贈詩歇奪<lb/>
　二字俱佳尾句謂盡言非報章自揆不足以敵靈運<lb/>
　故曰非報章此詩凡七八折鋪叙非不整矣用事用<lb/>
　字非不密矣以鮑昭之説裁之則謂之雕繢滿眼可<lb/>
　也如靈運詩昏旦變氣候山水含清暉清暉能娯人<lb/>
　遊子澹忘歸天趣流動言有盡而意無窮似此之類<lb/>
　恐延之未敢到也如桃李春風一盃酒江湖夜雨十<lb/>
　年燈未是山谷竒處石吾甚愛之勿遣牛礪角牛礪<lb/>
<pb n="KR4h0004_WYG_002-16a"/>
　角尚可牛鬬殘我竹乃山谷竒處也學者學選詩近<lb/>
　世無其人惟趙汝譡近三謝猶有甃砌之迹而失於<lb/>
　舒緩步步規隨無變化之妙云<lb/>
　　郡内髙齋閒坐荅吕法曹一首<lb/>
　　　　謝𤣥暉<lb/>
結構何迢遰曠望極髙深窻中列逺岫庭際俯喬林日<lb/>
出衆鳥散山暝孤猿吟已有池土酌復此風中琴非君<lb/>
美無度孰為勞寸心惠而能好我問以瑤華音若遺金<lb/>
<pb n="KR4h0004_WYG_002-16b"/>
門步就見玉山岑<lb/>
　虚谷曰郡宣城郡也栁子厚詩曰遙憐郡齋好謝守<lb/>
　但臨牕用牕中列逺岫事也或以為岫本訓穴謝宣<lb/>
　城誤用此字予以為雲無心而出岫若專言穴則淵<lb/>
　明之意不亦狹乎山谷嘗用之牕中逺岫是眉黛席<lb/>
　上橊花皆舞裙山有巗有穴以岫為逺山似亦無害<lb/>
　問以瑤華音問餽遺也左傳問以弓詩雜佩以問之<lb/>
　金門言宫省玉山言隠處一出揚雄解嘲一出穆天<lb/>
<pb n="KR4h0004_WYG_002-17a"/>
　子傳<lb/>
　　在郡卧病呈沈尚書一首<lb/>
　　　　謝𤣥暉<lb/>
淮陽股肱守髙卧猶在兹况復南山曲何異幽棲時連<lb/>
隂盛農節臺笠聚東菑髙閣常晝掩荒堦少諍辭珍<lb/>
簟清夏室輕扇動涼颸嘉魴聊可薦渌蟻方獨持夏李<lb/>
沉朱實秋藕折輕絲良辰竟何許夙昔夢佳期坐嘯徒<lb/>
可積為邦歲已朞絃歌終莫取撫几令自嗤<lb/>
<pb n="KR4h0004_WYG_002-17b"/>
　虚谷曰起句二韻謂卧病治郡如汲黯不異棲隠以<lb/>
　下十句叙事述景又若誇太守之樂然下文乃云良<lb/>
　辰竟何許夙昔夢佳期此十字乃是見約自東陽太<lb/>
　守入為尚書意欲約引已入朝也其曰為邦歲已朞<lb/>
　則補郡合在鬱林王昭業之隆昌元年七月被弑海<lb/>
　陵王昭文立改為延興元年十月明帝鸞立又改為<lb/>
　建武元年約之為吏部出東陽亦恐與眺同時而約<lb/>
　先入也<lb/>
<pb n="KR4h0004_WYG_002-18a"/>
　　蹔使下都夜發新林至京邑贈西府同僚一首<lb/>
　　　　謝𤣥暉<lb/>
大江流日夜客心悲未央徒念闗山近終知反路長秋<lb/>
河曙耿耿寒渚夜蒼蒼引領見京室宫雉正相望金波<lb/>
麗鳷鵲玉繩低建章驅車鼎門外思見昭丘陽馳暉不<lb/>
可接何况隔兩鄉風雲有鳥路江漢限無梁常恐鷹隼<lb/>
擊時菊委嚴霜寄言罻羅者寥廓已髙翔<lb/>
　虚谷曰南史謂王秀之欲以啟聞眺知之因事求還<lb/>
<pb n="KR4h0004_WYG_002-18b"/>
　寄此詩味尾句誠若得逺引之義然以江陵為京室<lb/>
　金波麗鳷鵲玉繩低建章兩句豐麗用之子隆則諸<lb/>
　侯王也亦得用人主宫殿事乎<lb/>
　　酬王晉安一首<lb/>
　　　　謝𤣥暉<lb/>
梢梢枝早勁塗塗露晩晞南中榮橘柚寧知鴻雁飛拂<lb/>
霧朝清閣日旰坐彤闈悵望一塗阻參差百慮依春草<lb/>
秋更緑公子未西歸誰能乆京洛緇塵染素衣<lb/>
<pb n="KR4h0004_WYG_002-19a"/>
　虚谷曰晉安郡今泉州故云南中榮橘柚寧知鴻雁<lb/>
　飛青閣恐當作青閤眺自謂朝趍東宫王府之類文<lb/>
　選注王晉安名徳元公子未西歸謂晉安緇塵染素<lb/>
　衣眺亦欲出外也<lb/>
<pb n="KR4h0004_WYG_002-20a"/>
文選顔鮑謝詩評巻二考證<lb/>
第八頁前三行　案惑原疇今文選本或作盛亦可通<lb/>
</p>
<p>
</p>
  </div>
<div>
<head>文選顔鮑謝詩評巻三</head> <lb/>
    <p>
<pb n="KR4h0004_WYG_003-1a"/>
欽定四庫全書<lb/>
　文選顔鮑謝詩評巻三<lb/>
　　　　　　　　　　　　　元　方回　撰<lb/>
　行旅<lb/>
　　永初三年七月十六日之郡初發都一首<lb/>
　　　　謝靈運<lb/>
述職期䦨暑理棹變金素秋岸澄夕隂火旻團朝露辛<lb/>
苦誰為情遊子值頹暮愛似莊念昔久敬曾存故如何<lb/>
<pb n="KR4h0004_WYG_003-1b"/>
懐土心持此謝逺度李牧愧長袖郤克慙躧歩良時不<lb/>
見遺醜狀不成惡曰余亦支離依方早有慕生幸休明<lb/>
世親蒙英逹顧空班趙氏璧徒乖魏王瓠從來漸二紀<lb/>
始得傍歸路將窮山海迹未絶賞心晤<lb/>
　虚谷曰諸侯朝於天子曰述職然漢書王吉傳云召<lb/>
　公述職舍於棠下而聽斷則諸侯治事亦曰述職可<lb/>
　也靈運本期夏末視郡事而秋乃成行也見似人而<lb/>
　喜出莊子久友交而中絶曾子以為三費出韓詩外<lb/>
<pb n="KR4h0004_WYG_003-2a"/>
　傳靈運不勝去國之懐故用此三事以寓念昔存<lb/>
　故之意不但悵然於廬陵義真也李牧臂短為<lb/>
　木杖接手晉郤克跛而登階齊婦人笑之出戰<lb/>
　國䇿左傳支離疏形體不全孔子遊方之内方<lb/>
　常也依常教也並出莊子靈運用此四事自况於<lb/>
　　醜惡疾病之列而亦不敢自畔於禮法猶幸而不<lb/>
　　見棄於明時也相如以趙璧為瑕恵子以魏瓠為<lb/>
　　無用靈運又用此二事謂英達之顧雖荷義真<lb/>
<pb n="KR4h0004_WYG_003-2b"/>
　出為外郡徐傅見擠珍非趙璧而棄如魏瓠也<lb/>
　從來漸二紀始得傍歸路想靈運去㑹稽始寧<lb/>
　出仕踰二十餘年今乃因作郡而過家也将窮<lb/>
　山海迹未絶賞心晤自是佳句然其義専在義<lb/>
　真義真於靈運嘗云未能忘言於悟賞而靈運<lb/>
　終身亦有賞心永絶之歎此詩排比整密建安諸子<lb/>
　混然天成不如此陶淵明剥落枝葉不如此但當以<lb/>
　三謝詩觀之則靈運才高詞富意愴心怛亦未易涯<lb/>
<pb n="KR4h0004_WYG_003-3a"/>
　涘也<lb/>
　　過始寧墅一首<lb/>
　　　　謝靈運<lb/>
束髪懐耿介逐物遂推遷違志似如昨二紀及兹年緇<lb/>
磷謝清曠疲苶慙貞堅拙疾相依薄還得静者便剖竹<lb/>
守滄海枉㠶過舊山山行窮登頓水涉盡洄㳂岩峭嶺<lb/>
稠叠洲縈渚連緜白雲抱幽石緑篠媚清漣葺宇臨廻<lb/>
江築觀基曾巔揮手告鄉曲三載期歸旋且為樹枌檟<lb/>
<pb n="KR4h0004_WYG_003-3b"/>
無令孤願言<lb/>
　虚谷曰詩有形有脉以偶句叙事述景形也不必偶<lb/>
　而必立論盡意脉也古詩不必與後世律詩不同要<lb/>
　當以脉為主如此詩剖竹守滄海以下五聨十句皆<lb/>
　偶未為竒也前八句不偶則有味矣束髪懐耿介當<lb/>
　是年十五而渉世倐復二紀則三十嵗矣沈約宋書<lb/>
　靈運全傳内有山居賦注俟考拙與疾相迫而後得<lb/>
　遂静者之志静者詩家多用本於論語仁者静但未<lb/>
<pb n="KR4h0004_WYG_003-4a"/>
　詳用静者二字誰為祖耳此所以述出處本末也期<lb/>
　約鄉曲三載而歸俾樹枌檟無孤始願此繳句又自<lb/>
　有味靈運欲書滿郡考後乃一年移疾去職盖其家<lb/>
　温有餘無資於禄惜乎才髙氣鋭積以不參時政為<lb/>
　恨遂致顛沛云始寧縣今上虞之南鄉苶奴結切<lb/>
　　富春渚一首<lb/>
　　　　謝靈運<lb/>
宵濟漁浦潭旦及富春郭定山𬗟雲霧赤亭無淹薄遡<lb/>
<pb n="KR4h0004_WYG_003-4b"/>
流觸驚急臨圻阻參錯亮乏伯昬分險過吕梁壑洊至<lb/>
宜便習兼山貴止託平生協幽期淪躓困微弱久露干<lb/>
禄請始果逺遊諾宿心漸申寫萬事俱零落懐抱既昭<lb/>
曠外物徒龍蠖<lb/>
　虚谷曰靈運歸㑹稽始寧墅從今漁浦泝富陽赴永<lb/>
　嘉也定山赤亭今如故伯昏吕梁二事以言浙江之<lb/>
　險坎之水洊至習乎險者也艮之兼山貴乎止也久<lb/>
　露干禄請始果逺遊諾謂久有補郡之請今得永嘉<lb/>
<pb n="KR4h0004_WYG_003-5a"/>
　而遂逺遊之願也宿心漸申寫即所謂幽期者無可<lb/>
　乖矣萬事俱零落一句怨辭也志欲與廬陵有所為<lb/>
　雖未必曾有宰相之許而襟期不淺既為徐傅所擠<lb/>
　則從前規度之事俱無復望也其怨深矣龍蠖之屈<lb/>
　以求伸此謂心事明白如爵禄外物聽其可有可無<lb/>
　也細味之靈運實未能忘情於世故如此作以詩法<lb/>
　論之若無平生協幽期以下八句議論前十句鋪叙<lb/>
　而已<lb/>
<pb n="KR4h0004_WYG_003-5b"/>
　　七里瀨一首<lb/>
　　　　謝靈運<lb/>
羇心積秋晨晨積展遊眺孤客傷逝湍徒旅苦奔峭石<lb/>
淺水潺湲日落山照曜荒林紛沃若哀禽相叫嘯遭物<lb/>
悼遷斥存期得要玅既秉上皇心豈屑末代誚目覩嚴<lb/>
子瀨想屬任公釣誰謂古今殊異代可同調<lb/>
　虚谷曰文選注桐廬有七里瀨下數里至嚴陵瀨予<lb/>
　作郡七年往來屢矣今人皆混而言之任公之釣志<lb/>
<pb n="KR4h0004_WYG_003-6a"/>
　其大而不志其小故所得者大予謂此寓言非所以<lb/>
　擬嚴子遷斥者推移之義非謂遷謫也<lb/>
　　登江中孤嶼一首<lb/>
　　　　謝靈運<lb/>
江南倦厯覽江北曠周旋懐新道轉迥尋異景不延亂<lb/>
流趨正絶孤嶼媚中川雲日相輝映空水共澄鮮表靈<lb/>
物莫賞藴真誰為傳想像崐山姿𬗟邈區中縁始信安<lb/>
期術得盡養生年<lb/>
<pb n="KR4h0004_WYG_003-6b"/>
　虚谷曰此今永嘉郡江心寺無疑予三十年前甲寅<lb/>
　乙卯寓郡齋往遊見徐靈暉流來天際水截斷世間<lb/>
　塵詩牌不見此詩至今永嘉稱為中川者因此詩也<lb/>
　孤嶼媚中川媚字句中眼也懐新道轉迥此句尤佳<lb/>
　心有不純去道愈逺但恐靈運道其所道耳尋異景<lb/>
　不延異字可疑雲日空水之聨亦佳表靈藴真一聨<lb/>
　似乎深奥然從此説向神仙上去則所謂靈與真者<lb/>
　仙也故於孤嶼之上想夫崐崘山之神而有信於安<lb/>
<pb n="KR4h0004_WYG_003-7a"/>
　期生之術安期瑯琊阜鄉人秦始皇東㳺與語三日<lb/>
　三夜者西王母者崑崙之神<lb/>
　　初去郡一首<lb/>
　　　　謝靈運<lb/>
彭薛裁知恥貢公未遺榮或可優貪競豈足稱達生伊<lb/>
子秉微尚拙訥謝浮名廬園當栖巖卑位代躬耕顧已<lb/>
雖自許心迹猶未并無庸妨周任有疾像長卿畢娶類<lb/>
尚子薄游似邴生恭承古人意促裝返柴荆牽絲及元<lb/>
<pb n="KR4h0004_WYG_003-7b"/>
興解龜在景平負心二十載於今廢將迎理棹遄還期<lb/>
遵渚騖修坰遡溪終水涉登嶺始山行野曠沙岸淨天<lb/>
髙秋月明憩石挹飛泉攀林搴落英戰勝臞者肥止監<lb/>
流歸停即是羲唐化獲我擊壤情<lb/>
　虚谷曰牽絲及元興初仕解龜在景平謂去郡晉安<lb/>
　帝初改隆安至五年而改元元興是年三月桓𤣥入<lb/>
　京師二年十一月𤣥簒晉三年二月劉裕起兵四月<lb/>
　𤣥伏誅明年改元義熈三月安帝還京師自此盡十<lb/>
<pb n="KR4h0004_WYG_003-8a"/>
　四年恭帝改元元熈盡一年明年六月劉裕簒晉改<lb/>
　元熈二年為永初元年盡三年少帝改元景平明年<lb/>
　文帝入改永平二年為元嘉元年自元興之元至景<lb/>
　平之元凡二十三年靈運初以襲康樂公除散騎常<lb/>
　侍不就此牽絲之始也得非桓𤣥未反之先乎其為<lb/>
　瑯琊王大司馬參軍此則在反正之後無疑中間遷<lb/>
　太子左衛率次沈約宋書細考永初三年秋出為永<lb/>
　嘉太守景平元年秋謝病去職作此詩以彭宣薛廣<lb/>
<pb n="KR4h0004_WYG_003-8b"/>
　徳貢禹為不足以周任司馬長卿尚子平邴曼容自<lb/>
　擬刋本妨周任决非妨字非倣字即方字倣像類似<lb/>
　四字一義故也或問予野曠沙岸浄天高秋月明以<lb/>
　筆圈之良是遡溪終水渉登嶺始山行㸃之則何義<lb/>
　邪曰此於永嘉去郡如畫也永嘉城下泝潮江過青<lb/>
　田縣抵處州始舍舟登馮公嶺出永康東陽非嘗至<lb/>
　其地不知也文選注戰勝明貴不如義止監明語不<lb/>
　如黙所注甚佳戰勝而肥子夏事出韓子莫監流水<lb/>
<pb n="KR4h0004_WYG_003-9a"/>
　而監於止水出文中子擊壤事出莊子論衡周處風<lb/>
　土記<lb/>
　　初發石首城一首<lb/>
　　　　謝靈運<lb/>
白珪尚可磨斯言易為緇雖抱中孚爻猶勞貝錦詩寸<lb/>
心若不亮微命察如絲日月垂光景成貸遂兼兹出宿<lb/>
薄京畿晨装摶曾颸重經平生别再與朋知辭故山日<lb/>
已逺風波豈還時苕苕萬里㠶茫茫終何之遊當羅浮<lb/>
<pb n="KR4h0004_WYG_003-9b"/>
行息必廬霍期越海陵三山遊湘歴九嶷欽聖若旦暮<lb/>
懐賢亦悽其皎皎明發心不為嵗寒欺<lb/>
　虚谷曰中孚貝錦之聨甚佳微命察如絲察字尤佳<lb/>
　老子曰夫惟道善貸與善成貸施也靈運感文帝之<lb/>
　宥已故以日月喻之舊説㑹稽之浮山合於廣東之<lb/>
　羅山廬山在今江州霍山灊皖是在今舒州三山海<lb/>
　中九嶷湘中靈運方當治郡畧不及理人宣化事專<lb/>
　言㳺山意太汗漫無歸宿萬世之後一遇大聖知其<lb/>
<pb n="KR4h0004_WYG_003-10a"/>
　解者是旦暮遇之出莊子晉人老莊之學初用為清<lb/>
　談之資而詩亦必出於是一時之蔽也<lb/>
　　道路憶山中一首<lb/>
　　　　謝靈運<lb/>
采菱調易急江南歌不緩楚人心昔絶越客腸今斷斷<lb/>
絶雖殊念俱為歸慮款存鄉爾思積憶山我憤懣追情<lb/>
栖息時偃卧任縱誕得性非外求自已為誰纂不怨秋<lb/>
夕長常苦夏日短濯流激浮湍息隂倚密竿懐故叵新<lb/>
<pb n="KR4h0004_WYG_003-10b"/>
歡含悲忘春㬉悽悽明月吹惻惻廣陵散殷勤訴危柱<lb/>
慷慨命促管<lb/>
　虛谷曰楚詞有云涉江采菱古樂府有江南辭靈運<lb/>
　時必有此二曲其聲急而怨故引之以見故山之思<lb/>
　有感於此聲也縱誕之説非是得性非外求謂樂在<lb/>
　内是也吹萬不同而使其自巳已訓止言各得其性<lb/>
　而止出莊子靈運意謂山水之樂適我之性而自足<lb/>
　自止無人能繼我者纂訓繼則亦深僻矣明月吹言<lb/>
<pb n="KR4h0004_WYG_003-11a"/>
　笛廣陵散言琴靈運當是作此音以寫悲怨危柱促<lb/>
　管謂琴笛之音自緩而急悲怨至此極也詩尾應首<lb/>
　然有哀以思之意未為佳篇<lb/>
　　入彭蠡湖口一首<lb/>
　　　　謝靈運<lb/>
客遊倦水宿風潮難具論洲島驟迴合圻岸屢崩奔乗<lb/>
月聽哀狖浥露馥芳蓀春晩緑野秀巖髙白雲屯千念<lb/>
集日夜萬感盈朝昏攀崖照石鏡牽葉入松門三江事<lb/>
<pb n="KR4h0004_WYG_003-11b"/>
多往九派理空存靈物吝珍怪異人祕精魂金膏滅明<lb/>
光水碧綴流温徒作千里曲絃絶念彌敦<lb/>
　虚谷曰彭蠡湖口今江州湖口也石鏡松門文選注<lb/>
　張僧鍳尋陽記顧野王輿地志各指其地惟三江事<lb/>
　多往九派理空存此二句者知三江九江自晉宋時<lb/>
　已不明矣中江南江北江先儒所辨有尚書索𤣥在<lb/>
　分九派於尋陽郭璞江賦云耳後人亦不能定九派<lb/>
　之迹劉子澄淳祐江州圗經詳著之予已别書訂此<lb/>
<pb n="KR4h0004_WYG_003-12a"/>
　詩則靈運之所不詳後人姑存疑事也靈物異人以<lb/>
　下又歸宿於仙道千里曲想當時有此琴操徒作此<lb/>
　曲而仙靈不接所以弦雖絶而心徒悲也大抵以恍<lb/>
　惚為宗要為不近人情胸中亦别無十分道理也<lb/>
　　入華子崗是麻源第三谷一首<lb/>
　　　　謝靈運<lb/>
南州實炎徳桂樹凌寒山銅陵映碧澗石磴㵼紅泉既<lb/>
枉隠淪客亦棲肥遁賢險逕無測度天路非術阡遂登<lb/>
<pb n="KR4h0004_WYG_003-12b"/>
羣峰首邈若升雲煙羽人絶髣髴丹丘徒空筌圖牒復<lb/>
磨滅碑版誰聞傳莫辨百世後安知千載前且申獨往<lb/>
意乘月弄潺湲恒充俄頃用豈為古今然<lb/>
　虚谷曰華子期角里弟子見列仙傳故老相傳翔集<lb/>
　此頂故稱華子岡神仙茫昧前後莫測且申獨往意<lb/>
　夫獨往者聊以自充俄頃之賞非為尊古卑今而然<lb/>
　也<lb/>
　　北使洛一首<lb/>
<pb n="KR4h0004_WYG_003-13a"/>
　　　　顔延年<lb/>
改服飭徒旅首路跼險艱振楫發吳洲秣馬陵楚山塗<lb/>
出梁宋郊道由周鄭間前登陽城路日夕望三川在昔<lb/>
輟期運經始濶聖賢伊榖絶津濟臺館無尺椽宫陛多<lb/>
巢穴城闕生雲煙王猷升八表嗟行方暮年隂風振涼<lb/>
野飛雲瞀窮天臨塗未及引置酒慘無言隠憫徒御悲<lb/>
威遲良馬煩遊役去芳時歸來屢徂諐蓬心既已矣飛<lb/>
薄殊亦然<lb/>
<pb n="KR4h0004_WYG_003-13b"/>
　虚谷曰文選注沈約宋書曰延之為豫章世子中軍<lb/>
　行參軍義熈十二年髙祖北伐有宋公之授府遣一<lb/>
　使慶殊命參起居延之至洛陽道中作詩一首文辭<lb/>
　藻麗為謝晦傅亮所賞集曰時年三十二予味此詩<lb/>
　人所可及所以書此詩者有二東晉五國一百四年<lb/>
　義熈十二年恰一百年足也後四年而劉裕禪洛陽<lb/>
　自惠帝朝䘮亂迄于懐愍蒙塵百餘年丘墟延之三<lb/>
　川之詠謂伊瀔絶津濟臺館無尺椽予存此所以考<lb/>
<pb n="KR4h0004_WYG_003-14a"/>
　時論事也義熈十二年延之年三十二元初三年出<lb/>
　為始安太守當年三十八元嘉三年入為中書侍郎<lb/>
　當年四十二元嘉十年有湖北田收詩當年四十九<lb/>
　是年謝靈運誅至元嘉二十六年有京口蒜山後湖<lb/>
　詩則年六十六矣孝武登阼為金紫光禄大夫領湘<lb/>
　東王師則七十餘矣予存此所以考年論人也又因<lb/>
　而論之陶淵明元嘉四年卒年六十三延之為劉栁<lb/>
　後軍功曹在潯陽與淵明情欵後為始安郡經過淵<lb/>
<pb n="KR4h0004_WYG_003-14b"/>
　明每往必酣飲致醉臨去留二萬錢與淵明淵明悉<lb/>
　送酒家觀此乃知延之詩雖不及靈運其胸次則過<lb/>
　之靈運嘗入廬山不為逺法師所與亦不聞其見交<lb/>
　於淵明延之獨與淵明交好甚深以年計之永初三<lb/>
　年淵明年五十八矣長延之二十嵗亦可謂忘年之<lb/>
　交也延之後作靖節徴士誄書曰有晉徴士雖出於<lb/>
　衆志而延之實秉易名之筆其知淵明盖深也違衆<lb/>
　迷尤迕風光蹶身才非實榮聲有歇延之誄書淵明<lb/>
<pb n="KR4h0004_WYG_003-15a"/>
　所誨如此又書淵明獨立者危至方則礙語其有得<lb/>
　淵明也多矣故曰詩雖不及靈運其胷次則過之<lb/>
　　還至梁城作一首<lb/>
　　　　顔延年<lb/>
眇黙軌路長憔悴征戍勤昔邁先徂師今來後歸軍振<lb/>
策睠東路傾側不及羣息徒顧將夕極望梁陳分故國<lb/>
多喬木空城凝寒雲丘隴填郛郭銘誌滅無文木石扃<lb/>
幽闥黍苖延髙墳惟彼雍門子吁嗟孟嘗君愚賤同堙<lb/>
<pb n="KR4h0004_WYG_003-15b"/>
滅尊貴誰獨聞曷為久游客憂念坐自殷<lb/>
　虚谷曰此詩十韻故國多喬木空城凝寒雲丘壟填<lb/>
　郛郭銘誌滅無文木石扃幽闥黍苖延髙墳惟彼雍<lb/>
　門子吁嗟孟嘗君愚賤同湮滅尊貴誰獨聞亦通論<lb/>
　也但不可及耳<lb/>
　　始安郡還都與張湘州登巴陵城樓作一首<lb/>
　　　　顔延年<lb/>
江漢分楚望衡巫奠南服三湘淪洞庭七澤藹荆牧經<lb/>
<pb n="KR4h0004_WYG_003-16a"/>
途延舊軌登闉訪川陸水國周地險河山信重複却倚<lb/>
雲夢林前瞻京臺囿清雰霽岳陽曾暉薄瀾澳悽矣自<lb/>
逺風傷哉千里目萬古陳往還百代勞起伏存沒竟何<lb/>
人炯介在明淑請從上世人歸來蓺桑竹<lb/>
　虚谷曰此詩十韻江漢分楚望荆巫奠南服三湘淪<lb/>
　洞庭七澤藹荆牧起句二韻大槩言地勢郊外曰牧<lb/>
　荆牧言七澤之野也末韻請從上世人歸來蓺桑竹<lb/>
　有感於存沒竟何人炯介在明淑而云初不明言炯<lb/>
<pb n="KR4h0004_WYG_003-16b"/>
　介眀淑為進為退而為松竹之句則意在退也<lb/>
　　還都道中作一首<lb/>
　　　　鮑明逺<lb/>
昨夜宿南陵今旦入蘆洲客行惜日月崩波不可留侵<lb/>
星赴早路畢景逐前儔鱗鱗夕雲起獵獵曉風遒騰沙<lb/>
鬱黄霧翻浪揚白鷗登艫眺淮甸掩泣望荆流絶目盡<lb/>
平原時見逺煙浮倐悲坐還合俄思甚兼秋未嘗違户<lb/>
庭安能千里游誰令乏古節貽此越鄉憂<lb/>
<pb n="KR4h0004_WYG_003-17a"/>
　虚谷曰此詩尾句絶佳守古人之節不輕出仕則焉<lb/>
　得有越鄉之憂乎前段皆江路曉行暮宿之意<lb/>
　　之宣城出新林浦向版橋一首<lb/>
　　　　謝𤣥暉<lb/>
江路西南永歸流東北騖天際識歸舟雲中辨江樹旅<lb/>
思倦揺揺孤游昔已屢既懽懐禄情復協滄洲趣囂塵<lb/>
自兹隔賞心於此遇雖無𤣥豹姿終隠南山霧<lb/>
　虚谷曰天際識歸舟雲中辨江樹古今絶唱江路西<lb/>
<pb n="KR4h0004_WYG_003-17b"/>
　南永今大江上水指西南行而南為多歸流東北騖<lb/>
　今下水即東北行而北為多之宣城即上水𤣥暉家<lb/>
　於浙則東北乃其歸路上水用東北風下水用西南<lb/>
　風此二句又似指定江流之勢古今不可易也得郡<lb/>
　而兼得山水之樂於永嘉臨川則靈運於宣城則𤣥<lb/>
　暉而𤣥暉至今專謝宣城之名云板橋名今猶存晉<lb/>
　宋時乃浮橋<lb/>
　　敬亭山詩一首<lb/>
<pb n="KR4h0004_WYG_003-18a"/>
　　　　謝𤣥暉<lb/>
兹山亘百里合沓與雲齊隠淪既已託靈異居然棲上<lb/>
干蔽白日下屬帯迴谿交藤荒且蔓樛枝聳復低獨鶴<lb/>
方朝唳饑鼯此夜啼渫雲已漫漫多雨亦凄凄我行雖<lb/>
紆組兼得尋幽蹊緣源殊未極歸徑窅如迷要欲追竒<lb/>
趣即此陵丹梯皇恩竟已矣兹理庶無睽<lb/>
　虚谷曰此詩妙在何處亦本無妙而𤣥暉詩名與敬<lb/>
　亭山千古不朽何也學者試下一轉語<lb/>
<pb n="KR4h0004_WYG_003-18b"/>
　　休沐重還道中一首<lb/>
　　　　謝𤣥暉<lb/>
薄游苐從告思閒願罷歸還邛歌賦似休汝車騎非灞<lb/>
池不可别伊川難重違汀葭稍靡靡江菼復依依田鶴<lb/>
逺相呌沙鴇忽爭飛雲端楚山見林表吳岫微試與征<lb/>
徒望鄉淚盡霑衣賴此盈罇酌含景望芳菲問我勞何<lb/>
事霑沐仰清㣲志狹輕軒冕恩甚戀重闈嵗華春有酒<lb/>
初服偃郊扉<lb/>
<pb n="KR4h0004_WYG_003-19a"/>
　虚谷曰薄遊於朝本孫綽語謂立朝僅許給假故曰<lb/>
　薄遊苐從告漢書五日得一休沐休者假也沐者洗<lb/>
　也願罷歸而僅賜休沐也司馬相如還臨邛諭蜀而<lb/>
　歸也嘗奏賦漢武故𤣥暉以為似之袁紹以濮陽令<lb/>
　歸汝南不敢以輿服令許子將見單車歸家𤣥暉無<lb/>
　此車徒故曰非也此二句極佳長安之霸池洛陽之<lb/>
　伊川借喻京師以言戀闕之意楚山吳岫二句亦佳<lb/>
　𤣥暉家吳中嘗有詩曰再遊館娃宫是也末句謂志<lb/>
<pb n="KR4h0004_WYG_003-19b"/>
　輕軒冕而君恩之至則又有禁闥之戀重闈謂宫省<lb/>
　也最後句終期退閒其思緩而不迫尤有味也<lb/>
　　晩登三山還望京邑一首<lb/>
　　　　謝𤣥暉<lb/>
灞涘望長安河陽視京縣白日麗飛甍參差皆可見餘<lb/>
霞散成綺澄江浄如練喧鳥覆春洲雜英滿芳甸去矣<lb/>
方滯淫懐哉罷歡宴佳期悵何許淚下如流霰有情知<lb/>
望鄉誰能縝不變<lb/>
<pb n="KR4h0004_WYG_003-20a"/>
　虚谷曰起句以長安洛陽擬金陵用王粲潘岳二詩<lb/>
　極佳李白云解道澄江浄如練令人却憶謝𤣥暉此<lb/>
　一聨尤佳也三山今猶如故回望建康甚近想六朝<lb/>
　時甚盛也味末句其惓惓於京邑如此去國望鄉其<lb/>
　情一也有情無不知望鄉之悲而况去國乎<lb/>
　　京路夜發一首<lb/>
　　　　謝𤣥暉<lb/>
擾擾整夜裝肅肅戒徂兩曉星正寥落晨光復泱漭猶<lb/>
<pb n="KR4h0004_WYG_003-20b"/>
霑餘露團稍見朝霞上故鄉邈已夐山川修且廣文奏<lb/>
方盈前懐人去心賞敕躬毎跼蹐瞻恩唯震蕩行矣倦<lb/>
路長無由税歸鞅<lb/>
　虚谷曰此乃早行詩兩車也徂兩二字甚佳<lb/>
　樂府<lb/>
　　㑹吟行<lb/>
　　　　謝靈運<lb/>
六引緩清唱三調佇繁音列筵皆静寂咸共聆㑹吟㑹<lb/>
<pb n="KR4h0004_WYG_003-21a"/>
吟自有初請從文命敷敷績壺冀始刋木至江汜列宿<lb/>
炳天文負海横地理連峰競千仞背流各百里滮池溉<lb/>
粳稻輕雲曖松把兩京愧佳麗三都豈能似層臺指中<lb/>
天髙墉積崇雉飛燕躍廣途鷁首戲清沚肆呈窈窕容<lb/>
路曜便娟子自來彌年代賢逹不可紀句踐善廢興越<lb/>
叟識行止范蠡出江湖梅福入城市東方就旅逸梁鴻<lb/>
去桑梓牽綴書土風辭殫意未已<lb/>
　虚谷曰文選不注㑹吟行之義詳考乃是傚陸機呉<lb/>
<pb n="KR4h0004_WYG_003-21b"/>
　趍行崔豹古今注曰吳趍曲吳人以歌其地也今曰<lb/>
　㑹吟非呉㑹之㑹即㑹稽之㑹今兩浙秦之㑹稽郡<lb/>
　漢之呉郡也陸機之作曰楚妃且莫歎齊娥且莫謳<lb/>
　四坐並清聽聽我歌呉趍呉趍自有始請從昌門起<lb/>
　以下十四韻皆述呉中風土人物靈運之作起句三<lb/>
　韻同調以下少一韻耳鋪叙誇張别無髙意皆不可<lb/>
　謂之佳作六引三調文選注亦不詳明所引呉越六<lb/>
　人所謂越叟者出越絶書子胥戰於檇李闔閭軍敗<lb/>
<pb n="KR4h0004_WYG_003-22a"/>
　欲復其讎師事越公録其術又非范蠡其人他書未<lb/>
　嘗見東方朔就旅逸出劉向列仙傳謂宣帝時棄郎<lb/>
　去避亂政置幘官舍風飄之去後見㑹稽賣藥漢書<lb/>
　無此事餘四人史可考<lb/>
　　樂府詩八首<lb/>
　　　　鮑明逺<lb/>
　　　東武吟<lb/>
主人且勿諠賤子歌一言僕本寒鄉士出身蒙漢恩始<lb/>
<pb n="KR4h0004_WYG_003-22b"/>
隨張校尉占募到河源後逐李輕車追虜窮塞垣密塗<lb/>
亘萬里寧嵗猶七奔肌力盡鞍甲心思歴涼温將軍既<lb/>
下世部曲亦罕存時事一朝異孤績誰復論少壯辭家<lb/>
去窮老還入門腰鎌刈葵藿倚杖收雞㹠昔如韝上鷹<lb/>
今似檻中猿徒結千載恨空負百年怨棄席思君幄疲<lb/>
馬戀君軒願垂晉主恵不愧田子魂<lb/>
　虚谷曰此早從軍而晩無成者晉文公捐籩豆棄席<lb/>
　蓐舅犯夜哭出韓子田子方贖老馬事出韓詩外傳<lb/>
<pb n="KR4h0004_WYG_003-23a"/>
　能垂晉主之恵則能不愧於田子之神矣而後世之<lb/>
　不願棄席老馬者衆矣東武地本太山當吟齊之土<lb/>
　風今照用題不拘恐謂東武之人應募亦可詩有筆<lb/>
　力如轉石下千仞山衮衮轟轟不可禦李太白詩甚<lb/>
　似之<lb/>
　　　出自薊北門行<lb/>
羽檄起邊亭烽火入咸陽徴騎屯廣武分兵救朔方嚴<lb/>
秋筋竿勁虜陣精且彊天子按劍怒使者遥相望雁行<lb/>
<pb n="KR4h0004_WYG_003-23b"/>
緣石徑魚貫度飛梁簫鼓流漢思旌甲被胡霜疾風衝<lb/>
塞起沙礫自飄揚馬毛縮如蝟角弓不可張時危見臣<lb/>
節世亂識忠良投軀報明主身死為國殤<lb/>
　虚谷曰此全用楚詞國殤之意身既飛兮神以靈魂<lb/>
　魄毅兮為鬼雄張巡嚼齒穿齦之類是也西京雜記<lb/>
　元封二年大雪深五尺牛馬踡縮如蝟少陵詩漢時<lb/>
　長安雪一丈牛馬寒毛縮如蝟鮑用又在先也<lb/>
　　　結客少年場行<lb/>
<pb n="KR4h0004_WYG_003-24a"/>
驄馬金絡頭錦帯佩呉鈎失意杯酒間白刃起相讐追<lb/>
兵一旦至負劍逺行遊去鄉三十載復得還舊丘升髙<lb/>
臨四關表裏望皇州九塗平若水䨇闕似雲浮扶宫羅<lb/>
將相夾道列王侯日中市朝滿車馬若川流擊鐘陳鼎<lb/>
食方駕自相求今我獨何為坎壈懐百憂<lb/>
　虚谷曰此謂俠少晩而悔者朱家郭解之徒終貽悔<lb/>
　吝况區區殺人亡命子乎可以為戒也此詩專指洛<lb/>
　陽四關者東成臯南伊闕北孟津西函谷䨇闕者南<lb/>
<pb n="KR4h0004_WYG_003-24b"/>
　北宫乃秦始皇所創九塗平若水䨇闕似雲浮此亦<lb/>
　古詩蹉對句法<lb/>
　　　東門行<lb/>
傷禽惡弦驚倦客惡離聲離聲斷客情賓御皆涕零涕<lb/>
零心斷絶將去復還訣一息不相知何况異鄉别遥遥<lb/>
征駕逺杳杳落日晩居人掩閨卧行子夜中飯野風吹<lb/>
秋木行子心腸斷食梅常苦酸衣葛常苦寒絲竹徒滿<lb/>
坐憂人不解顔長歌欲自慰彌起長恨端<lb/>
<pb n="KR4h0004_WYG_003-25a"/>
　虚谷曰此專言離别之難詩四折為二韻三韻各二<lb/>
　折味至末句則凡中有憂者雖合樂也而愈悲雖長<lb/>
　歌也而愈怨不特離别也虚弓落鴈事出戰國策更<lb/>
　嬴於魏王射者盖寓言設譬此所謂傷禽惡弦驚也<lb/>
　　　苦熱行<lb/>
赤阪横西阻火山赫南威身熱頭且痛鳥墮魂來歸湯<lb/>
泉發雲潭焦煙起石圻日月有恒昏雨露未嘗晞丹蛇<lb/>
踰百尺𤣥蜂盈十圍含沙射流影吹蠱痛行暉鄣氣晝<lb/>
<pb n="KR4h0004_WYG_003-25b"/>
熏體菵露夜沾衣飢猿不下食晨禽不敢飛毒涇尚多<lb/>
死渡瀘寜具腓生軀蹈死地昌志登禍機戈舩榮既薄<lb/>
伏波賞亦微財輕君尚惜士重安可希<lb/>
　虚谷曰熱者地之至惡死者事之至難蹈至惡之地<lb/>
　責以至難之事而上之人不察則天下士有去之而<lb/>
　已君視臣如草芥則臣視君如寇讎此詩連以十六<lb/>
　句言苦熱一句用一事富哉言乎毒涇渡瀘始入議<lb/>
　論謂所住之地甚於秦人之毒涇諸葛之渡瀘死地<lb/>
<pb n="KR4h0004_WYG_003-26a"/>
　禍機决無可全之理而軍賞微薄則必失天下之心<lb/>
　矣韓詩外傳田饒對宋燕語財者君所輕死者士所<lb/>
　重君不能用所輕欲使士致重乎<lb/>
　　　白頭吟<lb/>
直如朱絲繩清如玉壺冰何慙宿昔意猜恨坐相仍人<lb/>
情賤恩舊世議逐衰興毫髮一為瑕丘山不可勝食苗<lb/>
實碩䑕玷白信蒼蠅鳬鵠逺成美薪芻前見陵申黜褎<lb/>
女進班去趙姬昇周王日淪惑漢帝益嗟稱心賞猶難<lb/>
<pb n="KR4h0004_WYG_003-26b"/>
恃貌恭豈易憑古来共如此非君獨撫膺<lb/>
　虚谷曰司馬相如欲聘茂陵女卓文君為白頭吟此<lb/>
　用其題而廣之也沈約宋書古白頭辭曰凄凄重凄<lb/>
　凄嫁女不湏啼願得一心人白頭不相離廣其意則<lb/>
　不止夫婦間也此詩可謂遒麗俊逸黄鵠所從來逺<lb/>
　而貴之雞所從來近而日<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之韓詩外傳田饒語魯<lb/>
　哀公者譬若薪燎後者處上文子語亦汲黯語盖逺<lb/>
　近前後之説也心賞貌恭一聨至佳至佳<lb/>
<pb n="KR4h0004_WYG_003-27a"/>
　　　放歌行<lb/>
蓼蟲避葵堇習苦不見非小人自齷齪安知曠士懐雞<lb/>
鳴洛城裏禁門平旦開冠盖縱横至車騎四方來素帯<lb/>
曳長飈華纓結逺埃日中安能止鐘鳴猶未歸夷世不<lb/>
可逢賢君信愛才明慮自天斷不受外嫌猜一言分珪<lb/>
爵片善辭草萊豈伊白璧賜將起黄金臺今君有何疾<lb/>
臨路獨遲廻<lb/>
　虚谷曰此詩之意全在夷世不可逢賢君信愛才四<lb/>
<pb n="KR4h0004_WYG_003-27b"/>
　句謂明君在上可以仕矣一言片善可致冨貴豈徒<lb/>
　取虞卿之白玉璧又將起郭隗之黄金臺而不急於<lb/>
　仕者果何所病而不進乎起句用蓼蟲避葵蓳事楚<lb/>
　辭云蓼蟲不徙乎葵藿言性不遷也世間以苦為甘<lb/>
　以臭為香者固有之然士之處世果逢明君何為不<lb/>
　仕苟有一之未然則不如蓼蟲之安於苦也<lb/>
　　　升天行<lb/>
家世宅關輔勝帶宦王城備聞十帝事委曲兩都情倦<lb/>
<pb n="KR4h0004_WYG_003-28a"/>
見物興衰驟覩俗屯平翩翻類逥掌恍惚似朝榮窮塗<lb/>
悔短計晩志重長生從師入逺岳結友事僊靈五圗發<lb/>
金記九籥隠丹經風餐委松宿雲卧恣天行冠霞登綵<lb/>
閣解玉飲椒庭蹔遊越萬里近别數千齡鳳臺無還駕<lb/>
簫管有遺聲何時與爾曹啄腐共吞腥<lb/>
　虚谷曰厭世故而求神仙神仙果有之乎張子房願<lb/>
　從赤松子遊以全功名也梅福去為吳市卒人以為<lb/>
　仙以避亂也未必真有所謂升天者也蘇子由評李<lb/>
<pb n="KR4h0004_WYG_003-28b"/>
　白詩語用兵則先登陷陣不以為難語遊俠則白晝<lb/>
　殺人不以為非予以鮑明逺詩輒續之曰語神仙則<lb/>
　白日升天不以為無若從尾句之意則寓言借喻君<lb/>
　子有髙志逺意㧞出塵埃之表者視世之卑汚苟賤<lb/>
　之人直如禽蟲之吞啄腐腥耳五圗九籥據文選注<lb/>
　引抱朴子五嶽真形圗鄭𤣥易緯注齊魯間藏器之<lb/>
　管曰籥又以藏經丹有九轉<lb/>
　　鼔吹曲<lb/>
<pb n="KR4h0004_WYG_003-29a"/>
　　　　謝𤣥暉<lb/>
江南佳麗地金陵帝王州逶迤帯渌水迢逓起朱樓飛<lb/>
甍夾馳道垂楊䕃御溝凝笳翼髙葢疊鼓送華輈獻納<lb/>
雲臺表功名良可收<lb/>
　虚谷曰文選注奉隋王教作鼓吹歌軍樂也謂之短<lb/>
　簫鐃歌黄帝岐伯所作又古入朝曲吳録張紘語秣<lb/>
　陵楚武王所置名為金陵秦始皇時望氣者云金陵<lb/>
　有王者氣故斷連岡改名秣陵曹植詩壯哉帝王居<lb/>
<pb n="KR4h0004_WYG_003-29b"/>
　佳麗殊百城𤣥暉此二句響人牙頰後四句亦熟為<lb/>
　人所誦徐引聲謂之凝小擊鼓謂之疊<lb/>
</p>
<p>
</p>
  </div>
<div>
<head>文選顔鮑謝詩評巻四</head> <lb/>
    <p>
<pb n="KR4h0004_WYG_004-1a"/>
欽定四庫全書<lb/>
　文選顔鮑謝詩評巻四<lb/>
　　　　　　　　　　　　　元　方回　撰<lb/>
　雜詩<lb/>
　　七月七日夜詠牛女一首<lb/>
　　　　謝惠連<lb/>
落日隠櫩楹升月照簾櫳團團滿葉露析析振條風蹀<lb/>
足循廣除瞬目矖曾穹雲漢有靈匹彌年闕相從遐川<lb/>
<pb n="KR4h0004_WYG_004-1b"/>
阻昵愛修渚曠清容弄杼不成藻聳轡騖前蹤昔離秋<lb/>
已兩今聚夕無雙傾河易迴斡款顔難久悰沃若靈駕<lb/>
旋寂寥雲幄空留情顧華寢遙心逐奔龍沈吟為爾感<lb/>
情深意彌重<lb/>
　虚谷曰世人云七月七日織女嫁牽牛本出齊諧記<lb/>
　謂為桂陽城武丁之言無是理也神仙荒唐予尚未<lb/>
　信况又出於一夫之口誣蔑星象虚無妄誕曰此仙<lb/>
　者之說而世人信之殊可憫也且星之為物固有飛<lb/>
<pb n="KR4h0004_WYG_004-2a"/>
　孛流彗之異此徒見有織女之女字撰造夫婦靈配<lb/>
　夜渡天河等事以欺愚俗豈不哀哉𤣥暉詩推昔離<lb/>
　秋已兩今聚夕無雙為詩宗所稱文選注昔離迄今<lb/>
　㑹而秋已兩今聚便别故夕無雙也亦注得好他不<lb/>
　過體貼敷衍耳無議論斷此事善乎少陵之詩曰牽<lb/>
　牛出河西織女出河東萬古永相望七夕誰見同神<lb/>
　光竟難候此事終蒙朧是也然猶曰颯然精靈合何<lb/>
　必秋遂通似不謂之全無是理者此少陵力為辨析<lb/>
<pb n="KR4h0004_WYG_004-2b"/>
　謂假使有此精靈倐合何必於秋之七夕耶所以力闢<lb/>
　之而非以為有也自祈請走兒童以至日出甘所終<lb/>
　既哂夫因節乞巧者之愚自嗟汝未嫁女以至丈夫<lb/>
　多英雄又所以訓夫臣之於君猶婦之於夫未有私<lb/>
　㑹苟合而可久者此少陵詩所以獨步也然則牛女<lb/>
　之說誨淫之薄俗歟<lb/>
　　𢷬衣詩一首<lb/>
　　　　謝惠連<lb/>
<pb n="KR4h0004_WYG_004-3a"/>
衡紀無淹度晷運儵如催白露滋園菊秋風落庭槐肅<lb/>
肅莎雞羽烈烈寒螿啼夕陰結空幙宵月皓中閨美人<lb/>
戒裳服端飾相招攜簪玉出北房鳴金步南階櫩髙砧<lb/>
響發楹長杵聲哀微芳起兩袖輕汗染雙題紈素既已<lb/>
成君子行未歸裁用笥中刀縫為萬里衣盈篋自余手<lb/>
幽緘候君開腰帶準疇昔不知今是非<lb/>
　虚谷曰此詩全在後面八句尤佳則尾句也似當作<lb/>
　寄衣以上八句不過賦𢷬衣而已無佳處又前八句<lb/>
<pb n="KR4h0004_WYG_004-3b"/>
　則述秋夜之景而已斗半夜建者衡北斗中一星也<lb/>
　冬至日月起於牽牛為星紀故曰衡紀無淹度<lb/>
　　南樓中望所遲客一首<lb/>
　　　　謝靈運<lb/>
杳杳日西頽漫漫長路迫登樓為誰思臨江遲來客與<lb/>
我别所期期在三五夕圓景早已滿佳人猶未適即事<lb/>
怨睽攜感物方悽戚孟夏非長夜晦明如嵗隔瑤華未<lb/>
堪折蘭苕已屢擿路阻莫贈問云何慰離析搔首訪行<lb/>
<pb n="KR4h0004_WYG_004-4a"/>
人引領冀良覿<lb/>
　虛谷曰靈運始寧又北轉一汀七里有園南門樓南樓<lb/>
　百許步對横山在今上虞此遲客之所也遲去聲訓待而文<lb/>
　選注音訓為思非是江淹擬湯休云日暮碧雲合佳人殊未<lb/>
　來不如靈運語意足有來歴初與客期㑹於月望之夕<lb/>
　今月忽圓而客不至所以為佳淹所謂日暮碧雲合豈<lb/>
　初以黄昬為期乎故曰不如靈運之語意足也<lb/>
　　田南樹園激流植援一首<lb/>
<pb n="KR4h0004_WYG_004-4b"/>
　　　　謝靈運<lb/>
樵隠俱在山由來事不同不同非一事養疴亦園中中<lb/>
園屏氛雜清曠招逺風卜室倚北阜啓扉面南江激澗<lb/>
代汲井挿槿當列墉羣木既羅户衆山亦對牕邐迤趨<lb/>
下岫迢遞瞰髙峯寡欲不期勞即事罕人功唯開蔣生<lb/>
徑永懷求羊蹤賞心不可忘妙善冀能同<lb/>
　虛谷曰四句喝起有議論臧榮緒晉書胡孔明有言<lb/>
　隠者在山樵者亦在山在山則同所以在山則異靈<lb/>
<pb n="KR4h0004_WYG_004-5a"/>
　運則謂吾樵非隠於中園養病而已此所謂在山同<lb/>
　所以在山者異也無井也以澗代之無墉也以槿當<lb/>
　之羅户之木對窻之山迤邐則趨下岫迢遞則瞰髙<lb/>
　峯謂皆出於自然吾本寡欲而得於勞力即此為田<lb/>
　園之事而功寡矣其以人力為之者唯開三徑以待<lb/>
　賞心之友耳三輔决錄蔣詡字元卿隠於杜陵舍中<lb/>
　三逕惟羊仲求仲從之遊妙善同出郭象莊子注賞<lb/>
　心二字靈運屢用之每篇必然<lb/>
<pb n="KR4h0004_WYG_004-5b"/>
　　齋中讀書一首<lb/>
　　　　謝靈運<lb/>
昔余遊京華未嘗廢丘壑矧乃歸山川心跡雙寂寞虛<lb/>
館絶諍訟空庭來鳥雀卧疾豐暇豫翰墨時閒作懷抱<lb/>
觀古今寢食展戲謔既笑沮溺苦又哂子雲閣執㦸亦<lb/>
以疲耕稼豈云樂萬事難竝歡達生幸可託<lb/>
　虛谷曰文選注永嘉郡齋也虛館絶諍訟空庭來鳥<lb/>
　雀恐是棄郡事則可予嘗寓永嘉郡齋近時特為殷<lb/>
<pb n="KR4h0004_WYG_004-6a"/>
　盛未易以卧病治也耕稼豈云樂此一句似失言媮<lb/>
　一日郡齋之安而笑夫碌碌朝列之人可也謂勝沮<lb/>
　溺而耕稼亦在所卑過矣<lb/>
　　石門新營所住四面髙山迴溪石瀬修竹茂林詩<lb/>
　　一首<lb/>
　　　　謝靈運<lb/>
躋險築幽居披雲卧石門苔滑誰能步葛弱豈可捫嫋<lb/>
嫋秋風過萋萋春草繁美人遊不還佳期何由敦芳塵<lb/>
<pb n="KR4h0004_WYG_004-6b"/>
凝瑤席清醑滿金樽洞庭空波瀾桂枝徒攀翻結念屬<lb/>
霄漢孤景莫與諼俯濯石下潭仰看條上猨早聞夕飈<lb/>
急晩見朝日暾崖傾光難留林深響易奔感往慮有復<lb/>
理來情無存庶特乘日車得以慰營魂匪為衆人說冀<lb/>
與智者論<lb/>
　虚谷曰詩題止是新築幽居終篇乃屬意所思有美<lb/>
　人不來之歎感往慮有復理來情無存此是說道理<lb/>
　處然老莊之學不可強以吾儒性命道徳通之莊子<lb/>
<pb n="KR4h0004_WYG_004-7a"/>
　所謂乘日車郭象亦注不明謂日出而遊日入而息<lb/>
　亦不足多窮也<lb/>
　　數詩一首<lb/>
　　　　鮑明逺<lb/>
一身仕闗西家族滿山東二年從車駕齋祭甘泉宫三<lb/>
朝國慶畢休沐還舊邦四牡曜長路輕蓋若飛鴻五侯<lb/>
相餞送髙㑹集新豐六樂陳廣坐組帳揚春風七盤起<lb/>
長袖庭下列歌鐘八珍盈彫俎綺肴紛錯重九族共瞻<lb/>
<pb n="KR4h0004_WYG_004-7b"/>
遲賓友仰徽容十載學無就善宦一朝通<lb/>
　虚谷曰此游戲翰墨如金石絲竹八音建除滿平十<lb/>
　二辰角亢氐房二十八宿皆以作難得巧為功非詩<lb/>
　之自然者也數者自一至十始云一身仕闗西家族<lb/>
　滿山東末至十載學無就善宦一朝通𦂳要意全在<lb/>
　此謂寒士之學十載不成巧宦之人一朝通顯如前<lb/>
　九韻所云耳<lb/>
　　翫月城西門廨中一首<lb/>
<pb n="KR4h0004_WYG_004-8a"/>
　　　　鮑明逺<lb/>
始見西南樓纖纖如玉鉤末映東北墀娟娟似蛾眉蛾<lb/>
眉蔽珠櫳玉鉤隔瑣窻三五二八時千里與君同夜移<lb/>
衡漢落徘徊帷户中歸華先委露别葉早辭風客游厭<lb/>
苦辛仕子倦飄塵休澣自公日宴慰及私辰蜀琴抽白<lb/>
雪郢曲發陽春肴乾酒未缺金壺啓夕淪迴軒駐輕蓋<lb/>
留酌待情人<lb/>
　虚谷曰前六韻言月之自缺而滿又有感於節物之<lb/>
<pb n="KR4h0004_WYG_004-8b"/>
　易凋文選注華落向本故曰歸華葉下離枝故曰别<lb/>
　葉亦佳後五韻言宦游休澣偶值此月具琴曲設酒<lb/>
　肴當夕漏之云初命駐車以同酌也淪訓波小波曰<lb/>
　淪此詩不似晉後宋人詩<lb/>
　　始出尚書省一首<lb/>
　　　　謝𤣥暉<lb/>
惟昔逢休明十載朝雲陛既通金閨籍復酌瓊筵醴宸<lb/>
景厭照臨昬風渝繼體紛虹亂朝日濁河穢清濟防口<lb/>
<pb n="KR4h0004_WYG_004-9a"/>
猶寛政餐荼更如薺英衮暢人謀文明固天啓青精翼<lb/>
紫軑黄旗映朱邸還覩司隸章復見東都禮中區咸已<lb/>
泰輕生諒昭洒趨事辭宫闕載筆陪旌棨邑里向疎蕪<lb/>
寒流自清泚衰栁尚沈沈凝露方泥泥零落悲友朋歡<lb/>
虞讌兄弟既秉丹石心寜流素絲涕乘此終蕭散垂竿<lb/>
深澗底<lb/>
　虚谷曰讀首四句知脁盡齊武帝永明之世立朝十<lb/>
　許年次六句痛鬱林次八句美齊明帝稱曰英衮知<lb/>
<pb n="KR4h0004_WYG_004-9b"/>
　其咏帝用青精黄旗并光武司隸事則帝有所歸矣<lb/>
　海陵為虚位也趨事載筆一聨去尚書省為記室也<lb/>
　邑里以下十句乃是因出省而還家脁前賦東田詩<lb/>
　有莊在鍾山蓋有退閒之意也詩排比多而興趣淺<lb/>
　三謝惟靈運詩喜以老莊說道理冩情愫述景則不<lb/>
　冗寄意則極怨為特髙云<lb/>
　　直中書省一首<lb/>
　　　　謝𤣥暉<lb/>
<pb n="KR4h0004_WYG_004-10a"/>
紫殿肅陰陰彤庭赫𢎞敞風動萬年枝日華承露掌玲<lb/>
瓏結綺錢深沈映朱網紅藥當階翻蒼苔依砌上兹言<lb/>
翔鳳池鳴珮多清響信美非吾室中園思偃仰朋情以<lb/>
鬱陶春物方駘蕩安得凌風翰聊恣山泉賞<lb/>
　虚谷曰眺嘗轉中書郎此紅藥蒼苔之詩應用者資<lb/>
　為事料熟矣寔則潘岳懷縣詩有云清泉過庭激緑<lb/>
　槐夾門植信美非吾土秖攪懷歸志此全傚之也處<lb/>
　省闥而思江湖人能為是言能踐者鮮耳萬年枝今<lb/>
<pb n="KR4h0004_WYG_004-10b"/>
　人以為冬青樹承露盤漢武所為江左宫殿無之殆<lb/>
　借用耳<lb/>
　　觀朝雨一首<lb/>
　　　　謝𤣥暉<lb/>
朔風吹飛雨蕭條江上來既灑百常觀復集九成䑓空<lb/>
濛如薄霧散漫似輕埃平明振衣坐重門猶未開耳目<lb/>
暫無擾懐古信悠哉戢翼希驤首乘流畏曝鰓動息無<lb/>
兼遂岐路多徘徊方同戰勝者去剪北山萊<lb/>
<pb n="KR4h0004_WYG_004-11a"/>
　虚谷曰百常闕出張景陽七命九成䑓出吕氏春秋<lb/>
　此必省中早坐見雨有驤首之思又有曝鰓之懼動<lb/>
　而進乎息而退乎恐熊魚難兼而路分為二莫知適<lb/>
　從也如子夏戰紛華而勝則可歸矣亦平<lb/>
　　郡内登望一首<lb/>
　　　　謝𤣥暉<lb/>
借問下車日匪直望舒圓寒城一以眺平楚正蒼然山<lb/>
積陵陽阻溪流春榖泉威紆距遙甸巉巖帶逺天切切<lb/>
<pb n="KR4h0004_WYG_004-11b"/>
陰風暮桑柘起寒煙悵望心已極惝怳魂屢遷結髮倦<lb/>
為旅平生早事邊誰規鼎食盛寕要狐白鮮方弃汝南<lb/>
諾言稅遼東田<lb/>
　虚谷曰寒城一以眺平楚正蒼然朱文公極喜此上<lb/>
　一句謂有力唐子西語録謝𤣥暉詩平楚猶平野也<lb/>
　吕延濟乃用翹翹錯薪言刈其楚謂楚木叢便覺氣<lb/>
　象殊窘予所有李善本亦爾近世張雪窻良臣詩秪<lb/>
　留平楚伴銷凝予謂乃極目寒蕪之意平野縱無大<lb/>
<pb n="KR4h0004_WYG_004-12a"/>
　草木所以蒼然者蓋亦青青而無極也宣城郡有陵<lb/>
　陽山所謂仙人陵陽子明見劉向列仙傳春榖縣在<lb/>
　丹陽郡出漢書末句汝南諾下棄字佳謂不能為太<lb/>
　守與人畫諾字也遼東田下稅字亦佳牛暴管寜田<lb/>
　寜牽牛飼之亦善用事<lb/>
　　和伏武昌登孫權故城一首<lb/>
　　　　謝𤣥暉<lb/>
炎靈遺劍璽當塗駭龍戰聖期缺中壤霸功興㝢縣鵲<lb/>
<pb n="KR4h0004_WYG_004-12b"/>
起登呉山鳳翔陵楚甸衿帶窮巖險帷帟盡謀選北拒<lb/>
溺骖鑣西龕收組練江海既無波俯仰流英盼裘冕類<lb/>
禋郊卜揆崇離殿釣䑓臨講閱樊山開廣讌文物共葳<lb/>
蕤聲明且蔥舊三光厭分景書軌欲同薦參差世祀忽<lb/>
寂漠市朝變舞館識餘基歌梁想遺轉故林衰木平荒<lb/>
池秋草徧雄圖悵若兹茂宰深遐睠幽客滯江皋從賞<lb/>
乖纓弁清巵阻獻酬良書限聞見幸藉芳音多承風采<lb/>
餘絢于役儻有期鄂渚同游衍<lb/>
<pb n="KR4h0004_WYG_004-13a"/>
　虚谷曰炎靈遺斬蛇之劍與傳國之璽而呉興日月<lb/>
　星三光厭乎分景而書軌欲同也故呉亡凡詩述興<lb/>
　盛之事則雅而難為工言及衰亡則哀而易為辭此<lb/>
　舞館歌梁故林荒池四句所以讀之而見其佳也伏<lb/>
　武昌者伏曼容自大司馬參軍出為武昌太守脁以<lb/>
　茂宰稱之太守亦可云茂宰而世人罕用<lb/>
　　和王著作八公山詩一首<lb/>
　　　　謝𤣥暉<lb/>
<pb n="KR4h0004_WYG_004-13b"/>
二别阻漢坻雙崤望河澳兹嶺復巑岏分區奠淮服東<lb/>
限琅邪䑓西距孟諸陸阡眠起雜樹檀欒蔭修竹日隠<lb/>
澗疑空雲聚岫如複出沒眺樓雉逺近送春目戎州昔<lb/>
亂華素景淪伊榖阽危賴宗衮微管寄明牧長蛇固能<lb/>
剪奔鯨自此曝道峻芳塵流業遙年運儵平生仰令圖<lb/>
吁嗟命不淑浩蕩别親知連翩戒征軸再逺館娃宫兩<lb/>
去河陽谷風煙四時犯霜雨朝夜沐春秀良已彫秋場<lb/>
庶能築<lb/>
<pb n="KR4h0004_WYG_004-14a"/>
　虚谷曰此詩平平鋪叙瑯琊孟諸東限西距汎而不<lb/>
　切又誤向背平生仰令圖以下自述兩别家鄉之意<lb/>
　以幸苦為歎殊無足觀檀欒蔭修竹一聫處處可用<lb/>
　何獨八公山<lb/>
　　和徐都曹一首<lb/>
　　　　謝𤣥暉<lb/>
宛洛佳遨遊春色滿皇州結軫青郊路迴瞰蒼江流日<lb/>
華川上動風光草際浮桃李成蹊徑桑榆陰道周東都<lb/>
<pb n="KR4h0004_WYG_004-14b"/>
已俶載言歸望緑疇<lb/>
　虚谷曰文選注和徐都曹勉昧旦出新渚此乃借宛<lb/>
　洛以喻建康小詩十句而三句膾炙人口<lb/>
　　和王主簿怨情一首<lb/>
　　　　謝𤣥暉<lb/>
掖庭聘絶國長門失歡宴相逢詠蘪蕪辭寵悲班扇花<lb/>
叢亂數蝶風簾入雙燕徒使春帶賒坐惜紅糚變生平<lb/>
一顧重宿昔千金賤故人心尚爾故人心不見<lb/>
<pb n="KR4h0004_WYG_004-15a"/>
　虚谷曰花叢亂數蝶風簾入雙燕靈運惠連顔延年<lb/>
　鮑明逺在宋元嘉中未有此等綺麗之作也齊永明<lb/>
　體自沈約立為聲韻之說詩漸以卑而𤣥暉詩徇俗<lb/>
　太甚太工太巧陰何徐庾繼作遂成唐人律詩而晩<lb/>
　唐尤纖瑣蓋本原於斯一顧重而千金輕此聫乃絶<lb/>
　佳事出列女傳楚成王之夫人鄭子瞀初成王登䑓<lb/>
　子瞀不顧王曰顧吾與汝千金子瞀遂行不顧為子<lb/>
　瞀之不顧千金彼一時也為王嬙陳后班姬見棄於<lb/>
<pb n="KR4h0004_WYG_004-15b"/>
　主此一時也杜荀鶴風暖鳥聲碎日髙花影重之句<lb/>
　全得此格<lb/>
　雜擬<lb/>
　　擬魏太子鄴中集詩八首<lb/>
　　　　謝靈運<lb/>
　建安末余時在鄴宫朝遊夕讌究歡愉之極天下良<lb/>
　辰美景賞心樂事四者難并今昆弟友朋二三諸彦<lb/>
　共盡之矣古來此娯書籍未見何者楚襄王時有宋<lb/>
<pb n="KR4h0004_WYG_004-16a"/>
　玉唐景梁孝王時有鄒枚嚴馬遊者美矣而其主不<lb/>
　文漢武帝徐樂諸才備應對之能而雄猜多忌豈獲<lb/>
　晤言之適不誣方將庶必賢於今日爾嵗月如流零<lb/>
　落將盡撰文懐人感往增愴其辭曰<lb/>
　　　魏太子<lb/>
百川赴巨海衆星環北辰照灼爛霄漢遙裔起長津天<lb/>
地中横潰家王拯生民區宇既滌蕩羣英必来臻忝此<lb/>
欽賢性由來常懐仁況值衆君子傾心隆日新論物靡<lb/>
<pb n="KR4h0004_WYG_004-16b"/>
浮說析理實敷陳羅縷豈闕辭窈窕究天人澄觴滿金<lb/>
罍連榻設華茵急絃動飛聴清歌拂梁塵何言相遇易<lb/>
此歡信可珍<lb/>
　　　王粲<lb/>
　家本秦川貴公子孫遭亂流寓自傷情多<lb/>
幽厲昔崩亂桓靈今板蕩伊洛既燎煙函崤沒無像整<lb/>
裝辭秦川秣馬赴楚壤沮漳自可美客心非外奬常歎<lb/>
詩人言式微何由往上宰奉皇靈侯伯咸宗長雲騎亂<lb/>
<pb n="KR4h0004_WYG_004-17a"/>
漢南紀郢皆掃盪排霧屬盛明披雲對清朗慶泰欲重<lb/>
疊公子特先賞不謂息肩願一旦值明兩並載遊鄴京<lb/>
方舟汎河廣綢繆清讌娯寂寥梁棟響既作長夜飲豈<lb/>
顧乘日飬<lb/>
　　　陳琳<lb/>
　袁本初書記之士故述䘮亂事多<lb/>
皇漢逢屯邅天下遭氛慝董氏淪關西袁家擁河北單<lb/>
民易周章窘身就羈勒豈意事乖已永懐戀故國相公<lb/>
<pb n="KR4h0004_WYG_004-17b"/>
實勤王信能定蝥賊復覩東都輝重見漢朝則餘生幸<lb/>
已多矧廼值明徳愛客不告疲飲讌遺景刻夜聴極星<lb/>
闌朝遊窮曛黑哀哇動梁埃急觴盪幽黙且盡一日娯<lb/>
莫知古來惑<lb/>
　　　徐幹<lb/>
　少無宦情有箕潁之心事故仕世多素辭<lb/>
伊昔家臨淄提攜弄齊瑟置酒飲膠東淹留憩髙密此<lb/>
歡謂可終外物始難畢搖蕩箕濮情窮年迫憂慄末塗<lb/>
<pb n="KR4h0004_WYG_004-18a"/>
幸休明棲集建薄質已免負薪苦仍游椒蘭室清論事<lb/>
究萬美話信非一行觴奏悲歌永夜繫白日華屋非蓬<lb/>
居時髦豈余匹中飲顧昔心悵焉若有失<lb/>
　　　劉楨<lb/>
　卓犖偏人而文最有氣所得頗經竒<lb/>
貧居晏里閈少小長東平河兖當衝要淪飄薄許京廣<lb/>
川無逆流招納厠羣英北渡黎陽津南登紀郢城既覽<lb/>
古今事頗識治亂情歡友相解達敷奏究平生矧荷明<lb/>
<pb n="KR4h0004_WYG_004-18b"/>
哲顧知深覺命輕朝遊牛羊下暮坐栝㯮鳴終嵗非一<lb/>
日傳巵弄新聲辰事既難諧歡願如今并唯羨肅肅翰<lb/>
繽紛戾髙㝠<lb/>
　　　應瑒<lb/>
　汝潁之士流離世故頗有飄薄之歎<lb/>
嗷嗷雲中鴈舉翮自委羽求涼弱水湄違寒長沙渚顧<lb/>
我梁川時緩步集潁許一旦逢世難淪薄恒羇旅天下<lb/>
昔未定託身早得所官渡厠一卒烏林預艱阻晩節值<lb/>
<pb n="KR4h0004_WYG_004-19a"/>
衆賢㑹同庇天宇列坐廕華榱金樽盈清醑始奏延露<lb/>
曲繼以闌夕語調笑輒酬答嘲謔無慙沮傾軀無遺慮<lb/>
在心良已叙<lb/>
　　　阮瑀<lb/>
　管書記之任故有優渥之言<lb/>
河洲多沙塵風悲黄雲起金羈相馳逐聨翩何窮已慶<lb/>
雲惠優渥微薄攀多士念昔渤海時南皮戲清沚今復<lb/>
河曲游鳴䈔汎蘭汜躧步陵丹梯竝坐侍君子妍談既<lb/>
<pb n="KR4h0004_WYG_004-19b"/>
愉心哀弄信睦耳傾酤係芳醑酌言豈終始自從食苹<lb/>
來唯見今日美<lb/>
　　　平原侯植<lb/>
　公子不及世事但美遨遊然頗有憂生之嗟<lb/>
朝遊登鳳閣日暮集華沼傾柯引弱枝攀條摘蕙草徙<lb/>
倚窮騁望目極盡所討西顧太行山北眺邯鄲道平衢<lb/>
修且直白楊信裊裊副君命飲宴歡娯寫懐抱良遊匪<lb/>
晝夜豈云晩與早衆賓悉精妙清辭灑蘭藻哀音下迴<lb/>
<pb n="KR4h0004_WYG_004-20a"/>
鵠餘哇徹清昊中山不知醉飲徳方覺飽願以黄髮期<lb/>
養生念將老<lb/>
　虛谷曰序擬曹丕作良辰美景賞心樂事四者難并<lb/>
　實靈運語擬為曹丕詩者又云楚襄王時有宋玉<lb/>
　唐景梁孝王時有鄒枚嚴馬游者美矣而其主不文<lb/>
　漢武帝徐樂諸才備應對之能而雄猜多忌豈獲晤<lb/>
　言之適予謂此序使其主宋武帝文帝見之皆必切<lb/>
　齒其主不文明譏劉裕雄猜多忌亦能誅徐傅謝檀<lb/>
<pb n="KR4h0004_WYG_004-20b"/>
　者之所諱也又况言與行皆躁而不静作為韓亡秦<lb/>
　帝之時宋之禪晉自義熈得柄近二十年而簒文帝<lb/>
　在位至元嘉十年靈運坐誅其創業三十年矣而以<lb/>
　憤辭輕為匡復晉室之語不已疎乎此序亦賈禍之<lb/>
　一端也况文帝以文自命鮑昭悟㫖偽作才盡僅僅<lb/>
　自全靈運誠可謂不智矣所擬八篇於曹丕云天地<lb/>
　中横潰家王拯生民於王粲云排霧屬盛明披雲對<lb/>
　清朗此全是晉宋詩建安無此於陳琳云夜聴極星<lb/>
<pb n="KR4h0004_WYG_004-21a"/>
　闌朝廷窮曛黑於徐幹云華屋非蓬居時髦豈余匹<lb/>
　皆不似建安於劉楨云朝遊牛羊下暮坐栝楬鳴栝<lb/>
　楬二字怪詭詩云雞栖于桀牛羊下栝雞棲於<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>為<lb/>
　桀桀與楬音義同栝至也似不必如此立異於應瑒<lb/>
　云官渡厠一卒烏林預艱阻頗合實事於阮瑀云河<lb/>
　洲多沙塵風悲黄雲起此兩句頗哀壯於曹植云徙<lb/>
　倚窮騁望目極盡所討西顧太行山北眺邯鄲道此<lb/>
　四句亦髙古然他皆䂓行矩步甃砌粧㸃而成無可<lb/>
<pb n="KR4h0004_WYG_004-21b"/>
　圈㸃全無所謂建安風調故予評其詩而不書其全<lb/>
　篇陳琳徐幹阮瑀三子文選無其詩似不似固難懸<lb/>
　斷然建安詩有古詩十九首䂓格晉人至髙莫如阮<lb/>
　藉詠懐尚有逕庭靈運山水之作細潤幽怨紆餘開<lb/>
　爽則有之矣非建安手也近世有休齋詩話者謂靈<lb/>
　運擬鄴中八首無一語可稱誠哉是言今予於八首<lb/>
　之中提出其可資話柄者如前亦已恕矣<lb/>
　　擬古三首<lb/>
<pb n="KR4h0004_WYG_004-22a"/>
　　　　鮑明逺<lb/>
幽并重騎射少年好馳逐氊帶佩雙鞬象弧插彫服獸<lb/>
肥春草短飛鞚越平陸朝遊鴈門上暮還樓煩宿石梁<lb/>
有餘勁驚雀無全目漢虜方未和邊城屢翻復留我一<lb/>
白羽將以分虎竹<lb/>
魯客事楚王懐金襲丹素既荷主人恩又蒙令尹顧日<lb/>
晏罷朝歸鞍馬塞衢路宗黨生光華賓僕逺傾慕富貴<lb/>
人所欲道徳亦何懼南國有儒生迷方獨淪誤伐木青<lb/>
<pb n="KR4h0004_WYG_004-22b"/>
江湄設罝守毚兔<lb/>
十五諷詩書篇翰靡不通弱冠參多士飛步游秦宫側<lb/>
覩君子論預見古人風兩說窮舌端五車摧筆鋒羞當<lb/>
白璧貺恥受聊城功晩節從世務乘障逺和戎解佩襲<lb/>
犀渠巻<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>奉盧弓始願力不及安知今所終<lb/>
　虚谷曰此三首亦擬古詩十九首如陸機也第一詩<lb/>
　惟用二事為博宋景公使弓人為弓九年乃成曰臣<lb/>
　之精力盡於此弓景公射之餘力益勁猶飲羽於石<lb/>
<pb n="KR4h0004_WYG_004-23a"/>
　梁出闞子呉賀使羿射雀左目誤中右目出帝王世紀<lb/>
　詩意欲以一矢求封侯也第二詩設為魯客之譏富貴<lb/>
　不以道得南國儒生昭以自謂乃獨迷方失位伐木<lb/>
　罝兔而守其愚也第三詩謂少年讀書晩節従戎本<lb/>
　非始願不知末路之為如何也然則昭竟有荆州之<lb/>
　歿悲夫<lb/>
　　學劉公幹體一首<lb/>
　　　　鮑明逺<lb/>
<pb n="KR4h0004_WYG_004-23b"/>
胡風吹朔雪千里度龍山集君瑤䑓裏飛舞兩楹前兹<lb/>
辰自為美當避豔陽年豔陽桃李節皎潔不成妍<lb/>
　虚谷曰逴龍山出楚詞兹辰自為美一句佳雪之為<lb/>
　物當寒之時則為其美當桃李之時則無所容其皎<lb/>
　潔矣物固各有一時之美也<lb/>
　　代君子有所思一首<lb/>
　　　　鮑明逺<lb/>
西出登雀臺東下望雲闕層閣肅天居馳道直如髮繡<lb/>
<pb n="KR4h0004_WYG_004-24a"/>
甍結飛霞璇題納行月築山擬蓬壺穿池類溟渤選色<lb/>
遍齊代徴聲匝卭越陳鐘陪夕讌笙歌待明發年貌不<lb/>
可還身意㑹盈歇蟻壤漏山河絲淚毀金骨器惡含滿<lb/>
欹物忌厚生沒智哉衆多士服理辨昭昧<lb/>
　虚谷曰此詩十韻前述帝居皇闕之盛而後嘆其忽<lb/>
　衰雍門子感孟嘗君之意也築山擬蓬壺穿池類溟<lb/>
　渤選色遍齊代徴聲匝卭越其盛如此蟻壤漏山河<lb/>
　絲淚毀金骨器惡含滿欹物忌厚生沒一朝有不可<lb/>
<pb n="KR4h0004_WYG_004-24b"/>
　測者則衰矣一蟻之孔可以傾山潰河一絲之淚可<lb/>
　以鑠金銷骨欹器滿則覆出家語生之厚而之死地<lb/>
　出莊子詩意本亦常談但造語峭拔而世之冨貴驕<lb/>
　淫不戒以顛者比比是也則其言豈可忽諸<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>靈巖集巻一</head>
    <p>
<pb n="KR4d0350_WYG_001-1a"/>
欽定四庫全書<lb/>
　靈巖集巻一　　　　　　宋　唐士恥　撰<lb/>
　　制<lb/>
　　　觀文殿學士特進授少保觀文殿大學士充萬<lb/>
　　　夀觀使兼侍讀提舉祕書省制<lb/>
門下晉左棘以貳公式重内祠之領峻延恩而勸誦更<lb/>
提册府之綱眷時舊弼之良夙畀文階之長方深資於<lb/>
殫洽宜特示於寵優咨爾在廷聽台作命具官某賦資<lb/>
<pb n="KR4d0350_WYG_001-1b"/>
偉傑蘊識高明操履端方一出凖繩之正見聞淹貫迄<lb/>
無毫髪之遺蚤由簡知寖即柄用攬天下惟幾之務自<lb/>
謨明而弼諧懋賢人可大之功毎夙興而夜寐方藉謀<lb/>
猷之告乃崇廉退之方位表羣公職榮邃宇請勉從於<lb/>
慈逸禮未極於優嘉朕思謹守文必先師古雖羣經具<lb/>
在粲大法以昭垂然萬變靡常尚隨時而或異乃旁考<lb/>
百王之史亦洪敷列祖之謨㕘之四部之詳庶矣無窮<lb/>
之應惟論道經邦之素非説河畫餅之虛成台切問之<lb/>
<pb n="KR4d0350_WYG_001-2a"/>
仁假爾多榮之寵升華寅亮聿新命數之隆冠侍禁嚴<lb/>
益著精神之聚領夀宮而儀表奉列聖之衣冠與其共<lb/>
萬幾之繁是則恬一心之養式昭茂渥用廣多聞於戱<lb/>
皇祐邇英之臣嘗特咨於故老開元集賢之長亦亶命<lb/>
於舊人尚思殊寵之光益體詳延之意可特授<lb/>
　　　端明殿學士提舉江州太平興國宮授昭慶軍<lb/>
　　　節度使知襄陽府京西南路安撫使制<lb/>
門下建六纛以宣威允謂詩書之將總十連而作牧式<lb/>
<pb n="KR4d0350_WYG_001-2b"/>
慿畿甸之封眷時祕殿之英久詔眞祠之禄茲籌邉寄<lb/>
用屬仁人播告治朝亶孚羣聽具官某學為有用姿擅<lb/>
不羣錯節盤根惟若新硎之發輕車熟路曽何駿足之<lb/>
畱曩從甘泉繼翔琳館職號清閒之燕人思獻納之忠<lb/>
脱畧事為久焉均佚屈盤謀畧深用惜才維茲襄漢之<lb/>
區實廼疆陲之境匝賜履撫綏之地振輕裘容與之風<lb/>
允艱其人實遴于選乃開方面用釋恬居練榖旦以登<lb/>
壇指苕溪而錫鉞朱輪畫㦸日凝燕寢之香絳節碧幢<lb/>
<pb n="KR4d0350_WYG_001-3a"/>
霜凜元戎之乘式副兵民之寄共觀師帥之賢於戱方<lb/>
當靈臺偃伯之時散馬牛而櫜弓矢應念峴首懷人之<lb/>
德安邉境而立功名勉續令猷徃服休命<lb/>
　　　光山軍承宣使樞密副都承㫖授寧武軍節度<lb/>
　　　使領閤門事兼客省四方館事提舉皇城司制<lb/>
門下建旌旄而制閫式彰上閤之隆備次邸以肅賔併<lb/>
總周廬之重爰命蕃宣之寄久將宥密之言肆惟顯績<lb/>
之褒庸茂殊榮之寵我有渙號人其樂聞具官某允號<lb/>
<pb n="KR4d0350_WYG_001-3b"/>
智囊恪持勁節精明莫及能俱畫於方圓動作有常殆<lb/>
不渝於尺寸蚤登名於勇爵既騰譽於壯年周旋奔奏<lb/>
之勞密勿樞機之命朕飭賔儀而增勢重禁旅以分權<lb/>
視書館以儲才九重辰共均殿巖而設儆萬雉天臨外<lb/>
嚴臚邸之修内肅爻閭之俟是皆立政之所急亶其圖<lb/>
任之實難思得勇敢行義之人以兼先後禦侮之寄載<lb/>
酬英望用壯本朝繇固始以承流指閬中而出節新大<lb/>
纛高牙之建式蕆軍容為九賔千列之光益嚴國體以<lb/>
<pb n="KR4d0350_WYG_001-4a"/>
彰蕃錫以表精忠於戱漢謁者之亞二臺葢恪司於嚴<lb/>
陛周宫正之比八次實祗戒於重門尚思畀付之不輕<lb/>
益勵肅共而無射<lb/>
　　　朝奉大夫給事中特授武康軍節度使簽書樞<lb/>
　　　密院事制<lb/>
門下授齋鉞以總戎爰秉六旄之重陟機庭而經武既<lb/>
聨兩地之崇睠惟青瑣之才猷佇倚紫樞之績效用假<lb/>
登壇之寵肆開專面之儀誕告治朝亶孚羣聽具官某<lb/>
<pb n="KR4d0350_WYG_001-4b"/>
宏才剸劇厚德鎭浮不剛不柔坐致中和之福允文允<lb/>
武具全左右之宜頃居封駁之司存綽有飛騰之聲實<lb/>
茲遴心腹之選歴觀筆槖之班疇若可庸乃其有濟顧<lb/>
合登于廊廟爰晉處于機衡維今本兵之司儗漢太尉之<lb/>
列自唐代胚胎於名號至我朝備具於亞承元魁差一<lb/>
相之尊列屬亦貳公之重葢房謀必俟如晦而决且禆<lb/>
創是基子産之成譬諸同濟之舟儼若相須之輔原興<lb/>
國簽書之制故事昭然比天禧畱後之兼新榮侈甚肆<lb/>
<pb n="KR4d0350_WYG_001-5a"/>
出苕溪之節具頒英簜之華假武臣傑特之儀壯右地<lb/>
雄深之畧勉思異寵益展嘉猷於戱五大在庭爾既聨<lb/>
華於近輔七命賜國爾其專賞於干旌茂對寵光罙殚<lb/>
忠力<lb/>
　　　龍圖閣直學士通直郎提舉佑神觀兼侍讀授<lb/>
　　　昭慶軍節度使鎭江府駐劄御前諸軍都統制<lb/>
　　　制<lb/>
門下錫齋鉞以登壇爰易儀於武裻䕶將屯而列戍用<lb/>
<pb n="KR4d0350_WYG_001-5b"/>
恢畧於和門睠時延閣之英亟著通儒之望輟帝幙橫<lb/>
經之粹釋琳宮詔禄之優亶雄建於節旄肆寵綏於戎<lb/>
旅渙揚大號孚告庶工具官某策畧敏明器資淵詣擅<lb/>
晉室謝安之藴施無不宜負漢廷賈誼之才學為有用<lb/>
維早都於聞望乃深簡於眷知且西清列閣之嚴既冠<lb/>
從臣之著而北門入説之重每須大道之陳優游京邑<lb/>
之珍臺恬養冲襟之素稟式方衰於冦運宜無怠於帝<lb/>
謨時維細柳之屯有在南徐之地烟清萬竈人飽習於<lb/>
<pb n="KR4d0350_WYG_001-6a"/>
黃間風靜五旗令自嚴於青幙思得有勇知義之士以<lb/>
備折衝禦侮之方是用輟自禁廷易之右列出苕水遙<lb/>
班之節壯元戎先啟之行粤在咸平若水曾移于并野<lb/>
稽之慶厯韓琦首授於秦邦僅易廉車未隆明命茲煥<lb/>
白麻之寵將觀素學之施於戱越從南渡以來方啟備<lb/>
江之戍爰洎嗣興而後嘗掄舊將之門儻劔佩無間於<lb/>
兩塗則彞鼎俱傳於萬世<lb/>
　　　太尉昭慶軍節度使授開府儀同三司鎭東軍<lb/>
<pb n="KR4d0350_WYG_001-6b"/>
　　　節度使制<lb/>
門下参揆路之班聨鼎新命紱尋將壇而告戒晉易節<lb/>
旄睠予尉府之雄夙䕶元戎之重茲焉進律儗以上公<lb/>
是為右列之榮亶布明廷之著具官某山西勁氣婁北<lb/>
英躔忠根厥心義方于外在山猛虎邉<graphic n="KR1522" url="https://raw.githubusercontent.com/kanripo/KR-Gaiji/master/images/KR1522.png" mimeType="image/png"/>懾乎威聲當<lb/>
道老羆草木知其風概七禽七縱曽莫可為之敵百戰<lb/>
百勝幾無以書其功錯節屢更一心無撓漢鉞唐旌之<lb/>
夙秉呂韜黃畧之無加陟此上卿冠于右序閲星霜之<lb/>
<pb n="KR4d0350_WYG_001-7a"/>
既久藹譽望以益隆是用異乎弁衮之流超厥儀華之<lb/>
錫九命加賜巻葢高儗於面槐三台為天階亦仰符於<lb/>
拱極上呉興之故綬出越絶之新麾徃服異榮日宣令<lb/>
聞於戱鄧隲創東都之典朕既殊顧遇之恩子儀久中<lb/>
令之班爾必勵恂忱之德前修可跂嗣寵何疑<lb/>
　　　鎭南軍節度使提舉江州太平興國宮授太尉<lb/>
　　　鎭南靖江軍節度使充醴泉觀使制<lb/>
門下升尉府之華爰比崇於兩地疊將壇之拜用增壯<lb/>
<pb n="KR4d0350_WYG_001-7b"/>
於六旄晉使領於殊庭奉班朝於禁里渙揚典册孚告<lb/>
臣工具官某才紹三明智高七縱稟山西之勁氣援枹<lb/>
每念於忘身應婁北之英躔决勝有如於破的勲屢藏<lb/>
於盟府勇獨冠於和門公朝五使之階爾既躋於穹品<lb/>
版圖列等之鎭爾既度於常邦載咨均佚之優尚起念<lb/>
功之切儻吝褒嘉之意曷殚忠力之酬是用一開久曠<lb/>
之儀兩錫非常之寵惟烈祖肇新於勇爵漢公乃長於<lb/>
武階雖藩方卓建於高牙唐典或兼於賜鉞仍領豫章<lb/>
<pb n="KR4d0350_WYG_001-8a"/>
之纛更頒桂管之麾啟冠號於琳宮為顯榮於弁列以<lb/>
疏異渥以重神京於戱自右而視左班此儗政鈞之隆<lb/>
貎因前而增後節此光制閫之舊儀益體朕心不忘予<lb/>
眷<lb/>
　　　少師昭慶軍節度使授太傅鎭東軍節度使制<lb/>
門下巍然公傅之崇跨班聨而峻陟魁若節旄之易新<lb/>
旌鉞以具頒睠予寅亮之賢久亞範模之任升華一列<lb/>
加律巨藩用明顧遇之恩誕告縉紳之著具官某詩書<lb/>
<pb n="KR4d0350_WYG_001-8b"/>
耆耋仁義襟懷華髪元龜綿國夀於箕翼細旃廣厦新<lb/>
帝典於勛華屢廸謀謨愈隆聞望次三槐之論道卓冠<lb/>
孤卿先十乘以從戎夙開將幙嵗不同而月異德彌邵<lb/>
以年高且優游暇裕以自修葢切磋琢磨而弗置屬予<lb/>
浩歎念爾難能官不備惟其人於今則可後所是著為<lb/>
令有典常新超周邦召保之居膺漢室卓公之任上呉<lb/>
興之錫綬䕶越絶以殿邦兩隆劔佩之儀高在疑丞之<lb/>
表徃膺異渥罙顯令猷於戱三夏享元侯朕既益隆於<lb/>
<pb n="KR4d0350_WYG_001-9a"/>
禮貎九命加賜巻爾其尚勉於進修儻位極於羣臣亦<lb/>
君都於顯號<lb/>
　　　皇叔授光山軍節度使同知大宗正制<lb/>
門下峻將壇而出節望式重於維城申王社以苴茅任<lb/>
載㕘於糾族有嘉季父夙翰皇家咨舊績於蕃宣錫新<lb/>
榮而董正渙敭丕號孚告庶工具官某懿毛畢之昭視<lb/>
間平之履身端行治自規圓而矩方學富問充若珠輝<lb/>
而璧潤屬承流於龍水益騰譽於金枝動惟法度之遵<lb/>
<pb n="KR4d0350_WYG_001-9b"/>
蔚爾親賢之望朕酌成模於祖憲念歸報於文孫維景<lb/>
祐之設官思同倡於九族暨熙寧之報本葢有嚴於大<lb/>
宗如麟趾以親親畫涇陽而世世茲恪遵於故事俾並<lb/>
對於寵光漢綬金佗爵遂超于庶姓周宗𤓰瓞德有表<lb/>
于諸姬顧特重于委延庸罙增於榮遇專制維城之閫<lb/>
一新大纛之儀匪台爾私若古有訓於戱觀市垣二星<lb/>
之象朕唯謹於法天考本朝同姓之王爾尤光於襲爵<lb/>
徃毋忘於標的庶永頼於維持<lb/>
<pb n="KR4d0350_WYG_001-10a"/>
　　　皇叔祖光山軍承宣使提舉江州太平興國宮<lb/>
　　　授昭慶軍節度使封安定郡王同知大宗正事<lb/>
　　　制<lb/>
門下百世不遷之宗肆襲開於王社十乘啓行之斾爰<lb/>
申正於族盟廼睠宗藩最稱德齒式合追崇之典爰疏<lb/>
疊用之恩誕告外廷亶孚羣聽具官某温良毓質肅哲<lb/>
禔身儼若成規不越凖繩之外鏘然逺韻自諧律呂之<lb/>
和曩宣化於浮光益騰徽於令譽姑詔外祠之禄曲從<lb/>
<pb n="KR4d0350_WYG_001-10b"/>
恬養之私朕嗣守丕圖緬懷大業服藝祖開基之烈垂<lb/>
之萬年原熙寧襲封之䂓凜若一轍用疇同屬弗替宏<lb/>
模光映佗章畫涇陽而啓宇風生蘭帟聽族夏以保和<lb/>
雄我宗藩介之錫命指苕溪而出節練榖旦以登壇油<lb/>
㦸前驅如授漢廷之鉞干旌顓賞有光唐將之牙以壯<lb/>
維城以隆繼世於戱爾從見於清廟有翼不祧爾待祠<lb/>
於陽郊式嚴升侑儻無忝於文祖庶以强於周家<lb/>
　　誥<lb/>
<pb n="KR4d0350_WYG_001-11a"/>
　　　祕書監除中書舎人誥<lb/>
勅朕恪承祖武庸謹政原維元豐六典之修備李唐兩<lb/>
掖之建萬幾可否太宰詔王内史又詔王列職顯榮三<lb/>
公曰府九卿亦曰府别掌紫微之誥他如青瑣之郎毎<lb/>
難其人疇若予選具官某君子温其如玉大雅卓爾不<lb/>
羣兼文學政事之科蔚為殚見中䂓矩凖繩之度允謂<lb/>
端人夙儀則於清流久踐揚于華貫藹乎譽望簡在眷<lb/>
知曩魁祕館之英實表儲才之地弱水三萬里從容丈<lb/>
<pb n="KR4d0350_WYG_001-11b"/>
室之仙冠者五六人涵泳石渠之澤粲壁府星辰之象<lb/>
舒木天日月之光兩兼清要之榮肆茂晉遷之寵翻階<lb/>
紅藥喜霑雨露之新起草黃麻聳聽風雷之厲儻朕命<lb/>
若絲綸之出則汝才式喉舌之宜<lb/>
　　　大同軍節度使提舉佑神觀除宣徽南院使誥<lb/>
勅亞樞府以疏榮式侍燕閒之地面使華而作冠聿新<lb/>
希闊之儀服其名當知承休將美之隆異其寵何必膺<lb/>
任畀權之重輟汝殊庭之奉陪台清禁之游具官某肅<lb/>
<pb n="KR4d0350_WYG_001-12a"/>
若禔躬凜然行義積糾旅董戎之效彰譽處於和門秉<lb/>
捐軀報主之忠著勤勞於弁列關台淵慮為國藎臣雖<lb/>
高牙大纛之榮既出雲中之節而閒館珍臺之佚還為<lb/>
轂下之游乃未快于公言庸肆開於殊渥有居近密庀<lb/>
職宣揚維後唐剏號以來若開寶兼官之重顧累朝用<lb/>
為成憲在儒臣尚謂曠恩逺追元祐復置之明夐為今<lb/>
日特異之寵益思朕眷永肩汝心<lb/>
　　　禮部侍郎除右散騎常侍誥<lb/>
<pb n="KR4d0350_WYG_001-12b"/>
勅貳曹雖春官之最清要亦為具員吏掖省獨右貂之<lb/>
久闕欲以待非常人眷時獻納之英罙著操修之粹與<lb/>
其助宗伯而舉明備之典孰若邇朕躬而加切磋之功<lb/>
庸新最密之聨期獲相觀之善具官某詩書襟度仁義<lb/>
步趨本乎冲逺之姿加以淵源之學肅雍四體超然大雅<lb/>
之不羣酬酢萬為湛若中扃之止水蚤膺簡遇寖陟華<lb/>
塗左右夷宗既恪修於天秩周旋䕫奏又迄致於人和<lb/>
高振名流綽有令譽朕念守文之不易欲求助己而未<lb/>
<pb n="KR4d0350_WYG_001-13a"/>
遑茍獨學必至於寡聞且輔仁莫先於㑹友思近日新<lb/>
之德共成時敏之功是用輟從禮樂之司責以琢磨之<lb/>
義矧情文素接識前王易簡之心庶斆學相資闡異日<lb/>
中和之教尚勉修於厥職期有益於朕躬可特授<lb/>
　　　吏部尚書除㕘知政事誥<lb/>
勅朕思謹萬幾任隆一相欲左右格天之業必高明識<lb/>
務之才資其佐貳之能助此經綸之志疇咨卿列擢與<lb/>
政鈞具官某温其如玉之姿卓爾不羣之操居多錯節<lb/>
<pb n="KR4d0350_WYG_001-13b"/>
庖丁之刀若新孔震巨撞太呂之律不替蚤上鵷行之<lb/>
地寖開鵬翮之霄權衡天下之人才紬繹胷中之國論<lb/>
能其小必能其大思之熟宜思之深用以彌縫造命之<lb/>
基庶亦攄發通今之學原藝祖設官之意豈惟分趙普<lb/>
之權服太宗立賢之方適以養冦凖之望尚益殫於志<lb/>
力期大用以登庸<lb/>
　　　給事中除翰林學士誥<lb/>
勅朕思近忠嘉用禆政理雖羣英在列毎殫獻納之勤<lb/>
<pb n="KR4d0350_WYG_001-14a"/>
然一意㑹神莫如禁宻之地葢金炬尚容於卜夜而玉<lb/>
堂無過於代言事稀則心自優分切則情不隔當有從<lb/>
容之論禆于寡昧之思必也擇人庶乎獲助具官某學<lb/>
周經濟德稟温純粹然瑚璉之姿叶以詩書之習徧更<lb/>
中外深著勤勞頃登青瑣之司蔚在紫荷之列外以彌<lb/>
綸於命令入焉罄竭於忠誠積有嵗時是應褒擢加諸<lb/>
省掖寘在内廷前席賈生朕亦何翅於飢渴北門陸䞇<lb/>
爾其具敷於腹心是將觀輔佐之才庶共底帝王之績<lb/>
<pb n="KR4d0350_WYG_001-14b"/>
　　　禮部侍郎除翰林學士誥<lb/>
勅朕疇咨賢路思近正人維北門典策之官得南省詩<lb/>
書之彦庶以啟沃朕心之密亦將發攄爾學之淵豈徒<lb/>
言語文字之間要亦疑丞輔弼之次具官某儒家望士<lb/>
俊選名流矧裴回閥閱之深且淹貫綱常之大禮樂殆<lb/>
非凡職實佐正卿典章固異他塗况居近列蔚若論思<lb/>
之譽關予簡注之衷且陸䞇膺唐帝之知志惟忠赤易<lb/>
簡被太宗之眷名在汗青葢百僚莫切於是司宜多士<lb/>
<pb n="KR4d0350_WYG_001-15a"/>
毎欣於斯地殆亦六幕戚休之係兼一人非是之分其<lb/>
殫乃心毋負朕意<lb/>
　　　龍圖閣直學士中大夫提舉江州太平興國宮<lb/>
　　　除端明殿學士提舉佑神觀兼侍讀同修國史<lb/>
　　　誥<lb/>
勅朕率先惟謹學古是勤念中興三聖之規方圗約史而<lb/>
仰考百王之範頻御邇英思我俊髦叶于講繹改畀内<lb/>
祠之禄特輸祕殿之榮表在禁塗成此遜志具官某識<lb/>
<pb n="KR4d0350_WYG_001-15b"/>
宏以達學博而明足温純深潤之辭可以揚無前之偉<lb/>
績得厭飫優柔之理每能告多識之嘉謨頃躐夷庚備<lb/>
殫誠悃俄養恬於釐祝姑亞職於河圖有惕朕懷未究<lb/>
爾用矧堯舜相承之典加之神禹之謨且經史不同之<lb/>
言折之皇祖之訓萬世所仰𦕈躬是資葢期二者之交<lb/>
修當究一心而無藴比之聽履上星辰之峻孰若納牖<lb/>
增日月之明與其簪筆效朝夕之思寧如執簡鋪聖神<lb/>
之美優祥源之琳館與宿直於玉堂超職西廂升華北<lb/>
<pb n="KR4d0350_WYG_001-16a"/>
殿懋乃講明之道宏予筆削之功往服殊休嗣班異渥<lb/>
　　　朝奉大夫權知婺州除華文閣待制兼侍講兼<lb/>
　　　祕書監誥<lb/>
勅祕書以省名崇儒也其長曰監昔所吝焉今以寵爾<lb/>
徃敬朕命是為册府有貳有丞有郎著作之庭校讎之<lb/>
部麟鳳集奎壁爛悉爾之屬固爾業履悉使聽順朕繄<lb/>
爾嘉然監之列下漢卿一等華文有閣祖訓是嚴命所<lb/>
論思四松有典閒暇之頃從容乎經帷帝幙之内上發<lb/>
<pb n="KR4d0350_WYG_001-16b"/>
勛華之道周孔之思而斟酌乎祖道藏焉修焉息焉遊<lb/>
焉出入乎四部七畧厥掌不凡足為儒者之光爾來自<lb/>
名郡政務稔矣則必肅而通通而不紊爾勉之哉<lb/>
　　　左千牛衛大將軍婺州觀察使親衛大夫主管<lb/>
　　　江州太平興國宫授監門衛大將軍湖州觀察<lb/>
　　　使樞密副都承㫖知閤門事主管皇城司誥<lb/>
勅我朝設官名實相叶西樞之傳命朱閤之相儀與夫<lb/>
重門擊柝之重實為密近朕不輕畀今交命爾爾其勉<lb/>
<pb n="KR4d0350_WYG_001-17a"/>
哉有掌甚奥宜其削去常階正廉車之任而升環尹之<lb/>
華以重爾選傳命則肅且給相儀則無不恊萬雉之嚴<lb/>
又屹其九天之上八屯無譁則所以明陟者斯不濫矣<lb/>
察訪之列視文臣之論思階政未去則瞠若也兹焉真<lb/>
畀厥禮匪輕徃思爾職毋替朕命<lb/>
　　　權吏部尚書落權字誥<lb/>
勅朕恪繩祖武庸勵官修重名器而為之方明差次以<lb/>
漸其進維元祐制六官之長不為一等之文若西都守<lb/>
<pb n="KR4d0350_WYG_001-17b"/>
京兆之卿未即眞居之秩俟其積閲被以寵光具官某<lb/>
學博以才通器周而用利盤根錯節曽何頓刄之難大<lb/>
呂黃鐘每見閎聲之肆歴更中外罙著勤勞頃試天官<lb/>
實持銓柄心如止水物無遁形朝夕論思莫匪忠嘉之<lb/>
道羽儀禁從亶為偉特之姿用進律以仍居葢因能而<lb/>
專任升華而冠筆槖秉公以蒞權衡首漢廷九列之嚴<lb/>
表周家六典之重期殫獻納益罄謀謨<lb/>
　　詔<lb/>
<pb n="KR4d0350_WYG_001-18a"/>
　　　誡諭守令勸學詔<lb/>
勅門下朕永惟事統祈進民心廸烈祖之宏模蒞橋門<lb/>
而首善師禮恪修於先聖俾知崇儒重道之方古文爰<lb/>
發於上庠以暢尊經務學之化矧是一時之異渥又惟<lb/>
創見於前聞豈徒聲音笑貎之為葢急漸摩涵養之倡<lb/>
至於出日罔不承風載惟國家積累之基每切郡縣布<lb/>
宣之意儒範必資於名俊學宫徧逮於遐陬雖其百里<lb/>
之微亦罔一毫之間尚慮未明於深㫖儻焉有忽於彞<lb/>
<pb n="KR4d0350_WYG_001-18b"/>
章或室宇庳陋而無更造之心或生徒寂寥而蔑詳延<lb/>
之禮弦歌俎豆漫隨没於草萊期㑹簿書苐殫勞於鹽<lb/>
米吏茍若此朕何望焉繼自今毋貳爾心勿替厥德以<lb/>
教養表率為大務以因循茍簡為深尤勉思風厲之方<lb/>
我有褒嘉之典其或罔悛前失曲䕶昨非青衿儻轉而<lb/>
上聞丹筆難從於末減邦刑無赦汝悔何追更頼持節<lb/>
觀風之臣密幾固愚方命之輩故茲詔示想宜知悉<lb/>
　　　誡諭監司守令務息盗賊詔<lb/>
<pb n="KR4d0350_WYG_001-19a"/>
勅門下朕聞民生有性禀之於天未嘗不善然盗賊之<lb/>
興時乃間見何哉葢衣食之廹切饑寒之交至恒心豈<lb/>
能終存拊安田里非監司太守與夫縣令之職乎一同<lb/>
千里十連之衆茍吾有以全安之則潢池之盗誰其忍<lb/>
之哉朕殫竭此心每願膏澤之而九重之逺何啻萬里<lb/>
捍焉其難浹也輕爾繇賦薄爾征取去其盗竊息其訟<lb/>
爭一事有底而民之被夫徳者深矣從此有陟厲此有<lb/>
罰朕必行之爾其毋忽各宣爾力勿廢朕言故茲詔示<lb/>
<pb n="KR4d0350_WYG_001-19b"/>
想宜知悉<lb/>
　　　求遺書詔<lb/>
勅門下朕右文稽古執道御今惟造字畫卦以來實繁<lb/>
載籍至開元集賢之目有光前人惜其冦煬之踵生乃<lb/>
爾焚散之殆盡惟我宋聖神之繼作每隨時縑册之肆<lb/>
求洎文風日盛於八紘葢書府嵗增於四部亶中興既<lb/>
從而復古在沖人盍務於捜遺若孔壁竒文之藏或汲<lb/>
冢紀年之祕格之常典斯謂異聞至於九鼎之形模殆<lb/>
<pb n="KR4d0350_WYG_001-20a"/>
亦六經之鼓吹庶有補於稽監時亦備於討論罔間幽<lb/>
微悉思包括四海博雅之士六幕淹該之人毋惟私藏<lb/>
副我誠意其為賞募則具科條故茲詔諭想宜知悉<lb/>
　　　戒令文臣侍從以上武臣管軍都統制各舉將<lb/>
　　　才不問親屬詔<lb/>
勅門下朕嘗聞惟蕭何知韓信之賢惟鄧禹識冦恂之<lb/>
彦凢茲兩漢之興實出二臣之力惟謝安石不遺於近<lb/>
戚惟范仲淹一洗於罪夷蔚為在昔之良䂓抑亦當今<lb/>
<pb n="KR4d0350_WYG_001-20b"/>
之善監葢可用者要為難得而灼知者必務兼收朕念<lb/>
無平不陂之艱務思患預防之實顧士卒既從於和叶<lb/>
然統臨尤藉於梟雄惟賢知賢以類求類凢我甘泉之<lb/>
法從及夫鶡弁之魁才其殫乃心毋負朕志昔臯謨每<lb/>
嘆其難事而宣尼嘗勉於爾知必陳選擇之方用作蒐<lb/>
求之據或善御衆而多多益辦或足智術而凛凛莫干<lb/>
得人心則如冬日之温能出令則若秋霜之肅下至搴<lb/>
旗之勇悉歸舉目之綱雖武皇泛駕之云包含亦至抑<lb/>
<pb n="KR4d0350_WYG_001-21a"/>
祁老舉親之善疑隟何生庶終得於真才用肆開於賢<lb/>
路故茲明諭想宜知悉<lb/>
　　　戒令監司守臣條具州縣民間利病詔<lb/>
勅門下朕以𦕈躬托于士民之上眷惟萬緒極彼閭閻<lb/>
之間不見是圖無逺弗届思欲輕徭薄賦息訟省刑民<lb/>
俗知向而俊乂衆多吏道永清而廉隅振舉文武有並<lb/>
用之術上下無不通之情旁逮百為悉歸至當庶底三<lb/>
登之樂大開億世之基顧端居九重之深曷周知四海<lb/>
<pb n="KR4d0350_WYG_001-21b"/>
之廣為究庶邦之正以參一道之中凢爾賜履持節之<lb/>
臣洎于剖竹專城之守耳目所熟接念慮之素經或拘<lb/>
於成法而未適其變通或隔於隱䘏而莫為之道達凢<lb/>
保衆安邦之術洎立經陳紀之方罔間細微悉歸捜討<lb/>
朕將闡大公之路開衆正之門先民有言詢于芻蕘况<lb/>
秉六條之詔皇極之稽謀及士庶矧膺千里之權其殫<lb/>
乃心以輔台志故茲詔示想宜知悉<lb/>
　　　誡諭中外之臣毋私薦舉詔<lb/>
<pb n="KR4d0350_WYG_001-22a"/>
勅門下朕惟九州四海之廣庶員列職之繁凡升沉進<lb/>
退之攸分必能否賢愚之皆當極彼萬緒疚予一心在<lb/>
昔前王獨繇府署顧末流不勝其弊至國朝遂析其權<lb/>
天官特守法之司命秩視薦員之數若乃升名通籍脱<lb/>
選侍郎必先部使者之鶚書以及郡太守之剡奏至京<lb/>
師具僚之外亦長官嵗舉之稽行之有年通乃不倦矧<lb/>
若中人之嗜利至於私謁之成風嘗憫積勞特恢數路<lb/>
彼李唐進士之試有蒼姬里選之風維多覔舉之姦爰<lb/>
<pb n="KR4d0350_WYG_001-22b"/>
剏糊名之制施之既久咸謂至平然事揚非比於言揚<lb/>
人弊豈闗於法弊恒予中慮寓此明綸凡汝輔弼侍從<lb/>
之臣膺朕心膂耳目之選莫匪探誠而深倚豈應小節<lb/>
之未公安世不謝之心祁老舉仇之事極于中外一以<lb/>
凖繩至於視察從違修明倡率愈謹正邪之辨兼持賞<lb/>
罰之方朕必勉為汝毋後悔故茲詔示想宜知悉<lb/>
　<lb/>
　靈巖集巻一<lb/>
<pb n="KR4d0350_WYG_001-23a"/>
靈巖集巻一考證<lb/>
第七頁前七行　醴泉觀使原本觀字下多察字今據<lb/>
　宋史删正<lb/>
</p>
<p>
</p>
  </div>
</body>
</text>
</TEI>
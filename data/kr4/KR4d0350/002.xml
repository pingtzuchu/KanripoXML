<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>靈巖集巻二</head>
    <p>
<pb n="KR4d0350_WYG_002-1a"/>
欽定四庫全書<lb/>
　靈巖集巻二　　　　　　宋　唐士恥　撰<lb/>
　　表<lb/>
　　　瑞慶節賀表<lb/>
衍十二葉之休慶乾坤而震育永億萬年之命夀箕翼<lb/>
以天長時恊令辰歡均率土恭惟皇帝陛下祥鍾九祐<lb/>
德冠百王接堯舜禹之傳更成湯之親受兼天地人之大<lb/>
實鉅聖之間生茂對昌期仍躋極治五百里蠻五百里<lb/>
<pb n="KR4d0350_WYG_002-1b"/>
蔡將壹歸仁夀之區八千嵗春八千嵗秋殆莫比靈長<lb/>
之厯臣叨分符寄莫與嵩呼想麗日卿雲若仁祖稱觴<lb/>
之旦惟泰山神鼎陋廣成修巳之年<lb/>
　　　賀冬至表<lb/>
新甲子之厯載兆陽和占斗牛之躔既更日度無窮福<lb/>
履四溢寰區恭惟皇帝陛下育物對時與天合德神惟<lb/>
不測自然一氣之循周心本好生尤重初爻之來復土<lb/>
圭景測玉琯灰通登靈臺以書莫匪太平之象吹黃鍾<lb/>
<pb n="KR4d0350_WYG_002-2a"/>
之律灼知有道之朝臣一障叨乘三呼莫與分化國之<lb/>
照漸增晉晝之明受圓丘之釐益迓乾亨之長<lb/>
　　　賀梟斬呉曦表<lb/>
某月某日伏覩進奏院云云者聖神廣運大振當天妖<lb/>
惡伏辜曽不累月同文胥慶奕廟増嚴恭惟皇帝陛下<lb/>
德合九乾統承千嵗如川方至十二葉之靈長猶日正<lb/>
中億萬年之珍貢宜茲叛渙亟焉剪除不煩兵甲之陳<lb/>
大致旃裘之震臣欣聞馘獻莫尾慶聨夜瞻井絡之區<lb/>
<pb n="KR4d0350_WYG_002-2b"/>
頓明乾度朝誦雞竿之令一正坤維<lb/>
　　　代眞里富貢方物表<lb/>
葵心北戶乆懷航海之誠象譯南琛初上職方之奏畢輸<lb/>
誠于螻蟻實慕義于衣冠臣中謝竊以興國悦渤泥之<lb/>
朝嘉其始至祥符偉注輦之貢歎彼未來豈期從古之<lb/>
戴盆忽玷當今之同軌伏念臣毎以滄溟之中阻姑為<lb/>
吉蔑之附庸下極熒煌莫記星霜之變斷根膏馥第形<lb/>
賈舶之編既弗登夏王山海之經亦莫與汲冢㑹同之<lb/>
<pb n="KR4d0350_WYG_002-3a"/>
解且西鄰驃國尚効德宗鼓舞之懽而南境闍婆毎續<lb/>
元嘉職貢之敬退念陋邦之蕞爾獨為大節之闕然臣<lb/>
是敢遙起三呼恭馳一介隨貫月乘槎之侶占迎秋從<lb/>
律之風效牽式啟于旄頭任土仰干於禄幣其德天合<lb/>
其明日合宜譯鞮象寄之悉歸大秦寶多大宛馬多想<lb/>
禮樂詩書之甚盛祈殿古人之委賜與榮玉版之詩書<lb/>
形容駭師古之圖道里續賈耽之志恭惟皇帝陛下離<lb/>
明繼照乾健統天中國有至仁自然篤近而舉逺小邦<lb/>
<pb n="KR4d0350_WYG_002-3b"/>
懷其德豈徒厚徃而薄來乃至微臣亦知大義法乎三<lb/>
聖矧更出於親傳令彼四方自式歌于來享某空懷辰<lb/>
共莫與躬朝嗣屬國之封章自今以始聳陪臣之復命<lb/>
其教可知<lb/>
　　　貢土物表<lb/>
正㑹休期敢後萬方之集爻閭式貢庸昭八熟之祥遥<lb/>
睇紫宸仰干禄幣恭惟皇帝陛下接千嵗之統閲四海<lb/>
之圖酌祖丕承壹用元豐之名籍深仁薄取既殊大禹<lb/>
<pb n="KR4d0350_WYG_002-4a"/>
之組纁其益無方時偕行不貴異物民乃足臣叨符江<lb/>
國效禮職方川浴車盈頼叶氣致干之應銖積寸累見<lb/>
小人向上之心<lb/>
　　　代守臣賀改元嘉定表<lb/>
聖神御極三周再閏之年政治更端四揭一元之號祥<lb/>
風所布化日以新竊以漢文未表於嵗時猶改後元之<lb/>
號武帝欲明於正朔遂標登封之年皆通變以隨時宜<lb/>
更張而蠱飭矧慶元慕文聲之盛而嘉泰著代邸之隆<lb/>
<pb n="KR4d0350_WYG_002-4b"/>
洎乎開禧揭若日月屬茲解絃之旦新乎紀厯之名誕<lb/>
布絲綸徧翔㝢縣采詩書之遺訓慕殷周之盛王將見<lb/>
麟之德鳳之輝百嘉順集有如川之增山之夀一德<lb/>
尊臨名與實俱人因天定恭惟皇帝陛下明明在上赫<lb/>
赫當陽四三王之仁茂中興七紀之業五泰元之筴迓<lb/>
升平再登之年茲革故而鼎新葢泰來而否徃書標嗣<lb/>
嵗爰冠美名臣圭璧叨分風雷竦聽斗杓初指覺星宿<lb/>
之倍明日御欽承洎子男而如一<lb/>
<pb n="KR4d0350_WYG_002-5a"/>
　　　代安定郡王以下賀宗學落成表<lb/>
敎被宗枝創建親師之宇事勤工正迄新遜業之宮九<lb/>
廟增嚴八方仰德竊以小侯立學僅成戚畹之良資二<lb/>
館育材未淑潢流之逺派厯選前王之故莫如我后之<lb/>
朝繄人有生受天一理然敎化乃聖所任而仁義非學<lb/>
不充凡自后䕫教胄子之餘以及司樂掌成均之後莫<lb/>
急愛親之義孰知崇理之方故間平為豪傑之才而漢<lb/>
唐多宗室之過今兹肇立亶為創聞茲葢伏遇皇帝陛<lb/>
<pb n="KR4d0350_WYG_002-5b"/>
下道際三王仁先九族雖大禹卑宮之儉每切謙謙然<lb/>
周家以宗之强獨惟汲汲識頤養為家人之要知菁莪<lb/>
乃麟趾之基謂金枝玉葉追琢之是先而鳥革翬飛鳩<lb/>
僝之當急茲訓百孫之屬俾知六籍之依齊家乃治國<lb/>
之先灼知原委修道實正心之要首及本支臣等忝居<lb/>
託附之親實被生成之澤廸師友相先之效期盡為君<lb/>
子之歸全天地不及之功將廣沐聖人之化<lb/>
　　　代婺州守臣進甘露圖表<lb/>
<pb n="KR4d0350_WYG_002-6a"/>
臣某言盛德昭天允格飛甘之露泰和薄海適臨湏女之<lb/>
區敢因繪事之成用贊史臣之紀竊以唐官品瑞葢齊<lb/>
等于卿雲漢世標年亦聨華于威鳳足以表升平之恊<lb/>
應故毎為前牒之特書維吾皇臨御以來多至治休嘉<lb/>
之獲不祧祖廟嘗瞻三秀之芝切近日畿且見屢成之<lb/>
蠒雖為叶氣未極偉聞尚由動植之微盍顯覆臨之感<lb/>
獨此至味敵醴泉之美晶華占夏晝之長被草木以生<lb/>
輝駭觀瞻之創見敢藉丹青之毫末用橅萬一之形容<lb/>
<pb n="KR4d0350_WYG_002-6b"/>
庶闗斧扆之嚴小借前旒之啟恭惟皇帝陛下紀元四<lb/>
號授筴六禋湛恩洋溢于八隅深仁厚澤洪覆歡歆于<lb/>
一德異瑞殊祥宜其有道之符著在無虞之世臣適當<lb/>
假守親覿自天書玉板之端喜姓名之亦預信蘿圖之<lb/>
卜與上下以同流<lb/>
　　　代守臣謝宣賜嘉定十年統天具注厯表<lb/>
嘉靖殷邦十見星霜之易承宣漢郡一䝉正朔之加班<lb/>
春恪奉於王春授日必從於卿日竊以洛書恊紀一被<lb/>
<pb n="KR4d0350_WYG_002-7a"/>
周疆舜厯在躬四敷禹迹維是當天之統必歸乃聖之<lb/>
君矧我一王之興將及二星之數念徃時之更化既四<lb/>
閏以標年雖巧厯莫窮殆如川之方至而象魏咸覩又<lb/>
見月之始和太史之謹攸司靈臺之占厥氣奉天弗後<lb/>
應序罔差繩繩氣朔之兩全井井嵗年之各得旁恊九<lb/>
農之務不聞毫髪之訛下厚庶民之生舉無動作之忒<lb/>
乃肆班於郡國以式順於隂陽雖在遐陬亦霑隆施兹<lb/>
葢伏遇皇帝陛下對時育物以道御民欲設施不背於<lb/>
<pb n="KR4d0350_WYG_002-7b"/>
慘舒故命官而推歩欲惠澤咸周於遐邇故作厯以班<lb/>
宣致茲王政之占天亦俾侯邦之得序密清臺之課日<lb/>
月合璧星如連珠分方國之書朔南暨敎東漸于海臣<lb/>
敢不恪遵成度廣訓黎民使作訛成易之方靡有失時<lb/>
之事俾忠厚鴻龎之賜舉霑成物之恩<lb/>
　　　代翰林學士謝賜唐五臣注文選表<lb/>
禁直九天方負非才之愧善文衆傳遽叨榮賜之恩示<lb/>
其斧藻之淵源兼以蟲魚之訓詁竊以漢嘉王景之績<lb/>
<pb n="KR4d0350_WYG_002-8a"/>
賜以禹貢之圖唐旌大亮之言班之荀悦之紀皆因人<lb/>
而示教使勉學以加思矧蕭梁帝子之英極楚些詞源<lb/>
之邃高艶盡窺於前作殘膏逺丐於後來開元之士五<lb/>
人李善之注一變儻曰雕龍之客爭先文豹之班臣筆<lb/>
札尋常言辭魯鈍誤獲寶宸之眷俾從玉禁之游絶無<lb/>
黃絹之好辭少稱白麻之明命自顧才殊於八斗焉能<lb/>
筆掃於千人惟兹傑製以偉編加以明言而衆見俯矜<lb/>
愚分簡在皇心恭惟皇帝陛下時御六龍曲成萬物念<lb/>
<pb n="KR4d0350_WYG_002-8b"/>
内制尤多於體裁獨斯文稍具於條疏示以規模廸之<lb/>
種績臣敢不悉心勉勵仰德高深若杜陵訓子之詩務<lb/>
加精熟誦曲禮拜君之賜敢後服乘<lb/>
　　　代中書舎人謝賜金帶表<lb/>
臣某言伏蒙聖恩賜臣金帶者綸省庸虛方負非才之<lb/>
愧身章粲爛遽蒙超等之恩深慙小已之私不稱匪頒<lb/>
之重臣中謝臣竊嘗觀國家御下之法識器服藏禮之<lb/>
端丕著多儀各為一等惟是致身紅藥之省接武紫荷<lb/>
<pb n="KR4d0350_WYG_002-9a"/>
之聨雖既與漢廷九列之崇然未兼唐官三品之飾必<lb/>
有非常之睠乃膺特異之頒厯誦前聞備諳故實長春<lb/>
醲賚僅傳開寶之年大筆簡知間見祥符之嵗斯謂闊<lb/>
希之典以待英傑之流如臣志乏精堅質非渾厚居而<lb/>
强學鑄莫遂於顔淵出以事君礪深慙於傅説濫陪閨<lb/>
彦誤入化錘鳳沼判花寧有同心之斷彤庭書命終無<lb/>
擲地之聲忽拜誤恩莫安揣分隨班中諫驚改觀於常<lb/>
儀侍省夕郎歎均榮於兩掖靖惟么麽盍此叨踰兹葢伏<lb/>
<pb n="KR4d0350_WYG_002-9b"/>
遇皇帝陛下龍德正中鴻慈溥博厯觀周道獨先馭幸<lb/>
之恩度越漢皇粗見解衣之惠每異儒冠之顧誤深愚<lb/>
分之憐傑閣肇新昔既述寶元之榜垂魚僅錫今更踰<lb/>
李綘之榮臣敢不鏤骨銘恩書紳圖報服而拜賜知眷<lb/>
逮之殊常束以立朝誓身捐而不顧<lb/>
　　　代提舉實錄院進修孝宗皇帝實録表<lb/>
臣某等言業紹中興丕赫三登之化道光載嗣聿編九<lb/>
閏之年鋪張信史之成密勿嚴宸之覲竊以本書嚴於<lb/>
<pb n="KR4d0350_WYG_002-10a"/>
大漢葢祖春秋之規實録顯於有唐每先紀傳之作矧<lb/>
上聖重華之盛屬神孫述事之明粲然累牘以成編爛<lb/>
若有光於邃昔㳟惟孝宗皇帝心傳堯道治廣文聲勵<lb/>
精臨照之初抗意恢張之表法度彰禮樂著初無革故<lb/>
之勞天地觀日月明自有鼎新之效蒐羅俊乂不拘於<lb/>
常法修舉刑政振起其大綱仁以撫民而勤恤於至微<lb/>
義以整兵而必期於可用罷臺之儉無乎不服太阿之<lb/>
柄久而益神凡金匱石室之祕藏迨壁簡科文之未見<lb/>
<pb n="KR4d0350_WYG_002-10b"/>
屬重明之出治監成憲以欽承旁招副墨之英共探汗<lb/>
青之粹根本著廷之作網羅私室之遺旁該百度之變<lb/>
通下逮諸臣之履效月繫時繫以年繫慶厯數之無窮<lb/>
特書大書不一書歎形容之莫盡用著不刋之典永貽<lb/>
罔極之傳兹䖍卜以丁辰庸上闗於乙覽文從椒掖陋<lb/>
漢注之無端禮備寶藏與舜華而密映交輝九廟森䕶<lb/>
萬靈恭惟皇帝陛下離照當天乾剛御極緑車慶侍昔<lb/>
已造於精微丹史備書今聿加於潤色致茲鉅典粲在<lb/>
<pb n="KR4d0350_WYG_002-11a"/>
明時溢文治於聨編有繼東都之盛仰湯孫於奕世愈<lb/>
揚前烈之光臣等獲際昌期幸窺丕範於萬年而繩武<lb/>
罙彰紹述之勤作一藝以襲經豈有編摩之力<lb/>
　　　代右丞相謝賜御書説命中篇表<lb/>
淵衷逺覽期取監於商書帝藻特頒俾勉希於前哲俯慙<lb/>
愚分莫稱寵光竊以世祖之頒細書徒風行於勤約文皇<lb/>
之賜飛白僅意屬於股肱未有探往行於前經示聖心於<lb/>
俯賁事光邃昔道覺後知仰惟商室之繼興無若髙宗之<lb/>
<pb n="KR4d0350_WYG_002-11b"/>
最盛誠通天地發於精祲之交道際乾坤著在便蕃之命<lb/>
矧是中篇之告后尤為異代之良規惟聰明必在於憲天<lb/>
惟治亂每生於庶士謙謹罔容於有善豫防當戒於不虞<lb/>
葢巨賢上智之明謨亦平世持盈之要論此忠嘉之所屬<lb/>
當由俊傑以能然如臣叨任棟隆包羞鼎養雖累年更厯<lb/>
粗知保治之甚難而一意贊襄毎冀謁誠之有補曾謂寳<lb/>
跗之灑俾知前哲之修茲葢伏遇皇帝陛下離照當天乾<lb/>
剛御極法宫親事曾無自聖之心肆筆成書大闡不言之<lb/>
<pb n="KR4d0350_WYG_002-12a"/>
敎發碩輔進王之簡開小臣趨善之門臣敢不厲志奉<lb/>
承伏膺啟沃光生蔀屋駭奪目於驪珠思濟巨川願悉<lb/>
心於龜鑒<lb/>
　　　代童子謝祕書省讀書表<lb/>
臣某言伏蒙聖慈令臣祕書省讀書者穉年觀國慙非<lb/>
早慧之才明綍疏恩俾誦祕藏之簡欲其有造開以多<lb/>
聞臣某仰咸平邵煥之恩洎景德晏殊之澤端我䆮昌<lb/>
之旦讀乎未見之書如臣者不善養蒙焉能求益寧有<lb/>
<pb n="KR4d0350_WYG_002-12b"/>
百藥誦鄅子之博初無甘羅悟不韋之竒曽謂誤恩俾<lb/>
從藏室逺發中經之奥近窺肆筆之成青裾朝拜於木<lb/>
公朱錦夕榮於藜照連珍羣玉接采九鶵恩重孔門將<lb/>
終保互鄉之往事如東觀葢上追黃香之游超凌尾弱<lb/>
水之蜚優渥過舞雩之詠茲葢伏遇皇帝陛下與参化<lb/>
育樂長人材念愚衷蚤慕於簡編故逺慮欲培其芽蘖<lb/>
致茲瑣薄獲此叨踰臣敢不周覽瑰竒旁蒐隠奥醯鷄<lb/>
陋見殆未免金根之譏管豹竊窺烏能及朋字之正<lb/>
<pb n="KR4d0350_WYG_002-13a"/>
　　露布<lb/>
　　　擬河北宣撫使平貝州露布<lb/>
臣彦博等言四海無波共樂漸仁之化一夫不軌空懷<lb/>
負固之心雖三軍之律至勤貳政之臣然六旬之叛不<lb/>
出孤城之守迄絶纎毫之援適彰宗社之靈葢羣黎爭<lb/>
父母之歸寧小醜遂豕蛇之食用正鯨鯢之戮莫逃斧<lb/>
鉞之誅國家大業無疆重明四葉書同文車同軌恩波<lb/>
匝雨露之滋仁也柔義也剛政理若日星之照曾何狂<lb/>
<pb n="KR4d0350_WYG_002-13b"/>
卒敢啓亂心本饑年流落之餘旁縁戎旅倚世俗妖訛<lb/>
之謬誑誘羣愚下胥兩恊其偽謀本計旁連于鄰地斷<lb/>
浮梁而擅河朔由正旦以嘯狐狸惟天網之難逃乃賊<lb/>
徒之自露倉皇無策狼狽圖全刼庫兵而囚守臣僭王<lb/>
號而易正朔致茲叛渙達于聽聞陛下奮發乾剛昭明<lb/>
師律環鼓旗而肆擊屬樓櫓之素堅既築拒闉乃見焚<lb/>
于秉火或為内應復中阻于專攻尚稽膾縷之誅用急<lb/>
焦勞之顧謂蕞焉小壘曾閱月之未夷而密彼邉疆可<lb/>
<pb n="KR4d0350_WYG_002-14a"/>
頓兵而不戰臣忠懷裴度憤切有苖願膺専閫之權俾<lb/>
效捐軀之分皇皇列纛蔚為啓乘之光烈烈中權得遂<lb/>
從宜之便謀攻九地誤敵多方設伏西門俾隻輪而不<lb/>
反擣虛南壘信妙算之無遺既致戮于守陴亦固圉而<lb/>
拒戰衛社忽興于蛇槊倒戈乃出于火牛尚逃遁以求<lb/>
生俄係纍而就死檻車致命正天街九市之誅鶴唳聞<lb/>
風震磧漠八荒之族一寧邉<graphic n="KR1522" url="https://raw.githubusercontent.com/kanripo/KR-Gaiji/master/images/KR1522.png" mimeType="image/png"/>四赫皇靈迄無纎粟之<lb/>
虞益固迓衡之業斯皆皇帝陛下深仁無敵至健自强<lb/>
<pb n="KR4d0350_WYG_002-14b"/>
在齊民疾痛之微悉闗淵慮當邉塞喉衿之要敢緩天<lb/>
誅役不淹時戮惟元醜占騰祥于析木星宿倍明息袵<lb/>
革以櫜弓氊裘自聳臣等無任慶快激切之至謹遣某<lb/>
官奉露布以聞<lb/>
　　　擬權熙河經畧使禽蕃賊首領露布<lb/>
尚書兵部臣某言屢䖍邉徼既成怒臂之無知小效天<lb/>
戈竟破狡謀之三窟葢違理者神人之共憤而背道者<lb/>
明聖之不容旁驚夷裔之心上釋裕陵之怒國家當天<lb/>
<pb n="KR4d0350_WYG_002-15a"/>
七葉享祚百年葢子視于多方亦海涵于萬㝢朔南暨<lb/>
乎聲敎初無遐邇之分仁義極其漸摩敢緩㓙殘之取<lb/>
蠢兹小醜恃彼孱心跳梁躑躅者久之於邑恚忿者衆<lb/>
矣語其最巨斯謂叵容陷我一城仆其魁武募賞嘗聞<lb/>
於先世圖維敢啟于隂謀輙連平夏之師竟指臨洮之域<lb/>
版築大興于力役干戈擬逞于雄心謂合謀并勢以俱<lb/>
來庶封豕長蛇之荐食然淵謀廟算之所出知接手就<lb/>
縛之無疑一介朝馳了了目中之敵三單夕起明明閫<lb/>
<pb n="KR4d0350_WYG_002-15b"/>
外之權左右手知兩將之和赤白斾皆萬人之勇一皷<lb/>
有同于拉朽四犇盡殪于臨流僑如莫假于游䰟孟獲<lb/>
竟從于生獻盡破他酋之胆合騰北闕之章泠風極青<lb/>
海之遥赫日破鬼區之暗且始謀之不善意并舉之難<lb/>
當揣其私心料彼愚見謂寡固不可敵衆詭姦計之萬<lb/>
全然天定亦能勝人奈雄圖之自濟出其不測成此非<lb/>
常斯皆兩宮深仁上格于皇天得道每形于多助不從<lb/>
中制惟責成功先人奪心賴合謀之竟售以少勝衆喜<lb/>
<pb n="KR4d0350_WYG_002-16a"/>
四塞之盡清下叶雋功詎逃大戮<lb/>
　　　擬荆南路宣撫使平儂智高露布<lb/>
臣青等言女側陸梁卒致漢師之討盧循猖獗難逃晉<lb/>
室之誅蠢爾蠻埏毒茲南紀央央隼斾啓十乘之元戎<lb/>
烈烈牙璋畀萬踶之突騎亟清嶺表誕布王靈國家子<lb/>
視民編天臨裔服朔南暨乎聲敎初無遐邇之分仁義<lb/>
極其漸摩敢緩凶殘之取矧在靈旗之指曾何前敵<lb/>
之畱王則負固于一城旋歸授首元昊藉資于累世卒<lb/>
<pb n="KR4d0350_WYG_002-16b"/>
亦來臣茲焉蜂蠆之失防赫若鷹揚而奮擊醜爾智髙之<lb/>
虜桀焉交阯之藩偶稽梟獍之烹輙肆螳蜋之怒象琛㡳<lb/>
貢期借助于中華狼子野心竟不逃于明見竊攘山澤<lb/>
招納逋逃隂含短蜮之姦欲肆長蛇之食譎其衆以焚<lb/>
巢之酷紿吾邉以告糴之虛忽竟下于鬱江乃亟戕于<lb/>
邕管遂張皇于虐燄亦借擬于尊稱正朔建其偽名官<lb/>
號比之上國偏屬升平之久少忘豫備之修連破堅城<lb/>
痛吾民之塗炭進圍廣府期彼志之滔天頼金湯有不<lb/>
<pb n="KR4d0350_WYG_002-17a"/>
㧞之堅然雷電乏無前之掃偕忠殞于非命畋修望而<lb/>
退兵擁子女以讙歸縱火炎而肆暴赫乾剛之奮發奉<lb/>
師律以䖍劉六纛風生先斬罔功之將三軍股栗盡輸<lb/>
赴敵之心將奪險以疾趨反戒糧而示緩果昧必爭之<lb/>
地斗臨不測之兵魄䘮䰟驚遂倉皇而送死旗當鼓接<lb/>
猶跳躑以求生麾精騎以互馳束飛矛而莫逞威如破<lb/>
竹膽落聞風既夜遁于渠魁遂朝清于截海釋囚復業<lb/>
頓還百縣之農桑折馘數功爰及萬人之京觀交震雕<lb/>
<pb n="KR4d0350_WYG_002-17b"/>
題之俗增明星紀之躔斯皆皇帝陛下黙秉廟謨獨操<lb/>
睿斷念何辜于黔首乃墮兵鋒運無敵之神機亟清妖<lb/>
祲勝惟一皷衆不三單屹銅柱于南陲永作地維之鎭<lb/>
聳葵心于北戶愈䖍日禱之瞻<lb/>
　　　擬川峽招安捉賊平王均露布<lb/>
尚書兵部臣有終等言小校何知遽受羣愚之迫神威所<lb/>
蒞定無天討之稽矧維臝肱决射之徒乃有背上忘恩之<lb/>
事是之可忍毋乃太荒國家並用剛柔初無吐茹仁義四<lb/>
<pb n="KR4d0350_WYG_002-18a"/>
漸于六幕賞刑迭出于萬幾况兹効命以袵金要在秉忠<lb/>
而知禮凡服飾鞬櫜之末洎炙漿飫勞之微何足動心乃<lb/>
敢倡亂縱馬轡以售姦計戮主將而成凶謀奔惶符節之<lb/>
臣創易嵗年之號竟屠漢壘亟走劔門賴天險之難圖<lb/>
阻兵端之將逞屬上聞于事緒爰申命于鼔旗清壇有<lb/>
助順之師一戰幾顯庸之録卭蜀莫窺于城壁嘉眉大<lb/>
合于干戈叢然假息于頃時昧若逃䰟于萬死開門偽<lb/>
遁希小挫于銳鋒緣堞竟全姑畧從于養力離其脅誘<lb/>
<pb n="KR4d0350_WYG_002-18b"/>
靜此氛塵連收再勝之功洊達九重之奏數道爭飛于<lb/>
矢石孱然猶事于宴歌炎火一施敵樓隨盡示之生理<lb/>
庶此全功雖戇夫懷悔禍之心奈狡者繫首丘之念竟<lb/>
焚召笴莫效降幡甚雨淋漓顧未遂先登之勇壯夫感<lb/>
慨竟誰為難犯之鋒共知瞬息之危猶冀遷延之福力<lb/>
焉巷戰樂矣烏聲一夜沈沈覺紛挐之頓肅蜀江𣺌𣺌<lb/>
知倉卒之弗航竟從醉飽之餘殱作梟夷之伏斯皆皇<lb/>
帝陛下聖神廣御文武兼施萬里鼠偷竟不逃於明見<lb/>
<pb n="KR4d0350_WYG_002-19a"/>
三單鷙撃終無敵于竒兵迄平井絡之區益茂蘿圖之<lb/>
業<lb/>
　　　擬熙河經畧使復洮河露布<lb/>
尚書兵部臣某言斷匈奴之臂漢家綽有淵謀守四鎭<lb/>
之城唐帝亦推上策所以殺𦍑夷之勢使之無侵軼之<lb/>
虞葢兵家萬全之圖關人主九重之畫國家深仁同視<lb/>
大業無疆英明特起于一時憤兵戎之未斥經緯乃從<lb/>
而四畧期遵用于巳施念絶交離黨之竒實保大定功<lb/>
<pb n="KR4d0350_WYG_002-19b"/>
之要雖中國四邊之勢振古則然矧眞人同軌之模于<lb/>
今或未伊焉𦍑類比此夏疆前世豢以金繒成勲未大<lb/>
茲地儻能臣妾醜域自平爰命小臣俾攄成算不壹戰<lb/>
以使之自擾拊大酋以冀其悉來封疆日闢于召公謀<lb/>
慮勢均于充國逮幾成于事緒俄小衂于偏禆救敗之<lb/>
師不可當戰焉既力出疆之任無所制罪也敢逃兵威<lb/>
大振于鬼區職貢訖惟於人面裴度終平于淮蔡葢一<lb/>
定于廟謨段明遂弭于𦍑戎亦多資于衆力風動逺臨<lb/>
<pb n="KR4d0350_WYG_002-20a"/>
于青海雷轟自懾于靈旗兹葢皇帝陛下智勇俱全規模<lb/>
素定出竒謀于堂上料狂敵于目中推轂明明旗鼔遂<lb/>
從而無敵兵威凜凜心肝爭奉于至尊在臣逃稽緩之<lb/>
誅由下靡遺餘之力<lb/>
　　　擬兩川招安使平李順露布<lb/>
尚書兵部臣繼恩等言坤維盗弄何勞蟣虱之誅師律<lb/>
中行即遂創痍之復迄奠蠶魚之國既安参井之疆用<lb/>
寛西顧之憂亟上北門之捷國家鼎來帝運離照鬼區<lb/>
<pb n="KR4d0350_WYG_002-20b"/>
大一統以同文奄八紘而有截顧維益牧小逺神京然<lb/>
深仁厚澤之漸摩與時俱化廼曲見私心之反側動衆<lb/>
以言首謀幸厭于天誅脅附更思于扇亂適持節不知<lb/>
于撫定致號狐益遂于張皇城壁屢隳官僚踵戮痛吾<lb/>
赤子何忍堕于銛鋒憤爾綠林敢肆行于虐燄皇帝陛下<lb/>
赫然出命昭若選才推轂惟專事靡容于掣肘釋囚兼<lb/>
用罪惟問于吞舟甚昧愚心敢爭天險屬旗鼔兩明于<lb/>
將鉞乃聲威大折于妖徒矧東川素備于金湯葢巨幹<lb/>
<pb n="KR4d0350_WYG_002-21a"/>
豈移于螻蟻棧路何虞于來往王師亦務于驅馳雖凶旅<lb/>
方興若可游魂而假息逮天威一皷悉皆授首以摧肝<lb/>
電掃無前風行孰禦破竹實三單之快刈鯨無半瞬之<lb/>
留錦里依然重被吾皇之雨露雞竿肆及盡還昔日之<lb/>
農桑人違黥墨之災罪止渠魁之取雖支黨亦歸于禽<lb/>
獻惟衆心本荷于皇明岷峨還徹底之清星宿有倍常<lb/>
之潤臣叨膺授鉞每誓捐軀曾何三畧之知常愧六韜<lb/>
之學幸賴諸軍畢力羣校恊心更由神聖之威獲致纎<lb/>
<pb n="KR4d0350_WYG_002-21b"/>
毫之效貪天何敢贖罪既多<lb/>
　<lb/>
　<lb/>
　<lb/>
　<lb/>
　<lb/>
　<lb/>
　靈巖集巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>靈巖集巻五</head>
    <p>
<pb n="KR4d0350_WYG_005-1a"/>
欽定四庫全書<lb/>
　靈巖集巻五　　　　　　宋　唐士恥　撰<lb/>
　　頌<lb/>
　　　芝山頌<lb/>
宋興四五十載叶氣格于上下圖書之出夐超往牒人<lb/>
情洽熙願建升中之禮登封訖成載脩汾上之祠柴瘞<lb/>
昭妥昆蟲闓澤爰扣琳宇躬脩欵謁凡前王盛際升平<lb/>
縟典罔不咸稱忱恂比于馨香殊應踵出凡仰而見之<lb/>
<pb n="KR4d0350_WYG_005-1b"/>
于天俯而形之于地致其物繪于圖者府無虛月史不<lb/>
絶書至于自本至根效三秀之異者尤為雜沓乃大中<lb/>
祥符元年六月王欽若得之泰山葢八千餘本六年十<lb/>
一月丁謂得之亳都葢三萬七千八百本越月丙午又<lb/>
獻九萬五千本焉殆前時所未有也想其殊形詭狀五<lb/>
色粲發溢于觀覽不一而足彼甘泉之産函徳之符不<lb/>
過九莖形之詔㫖詠之歌詩使見斯時之瑞豈不駭觀<lb/>
溢聽宜其帝心格誠不敢隠遏叢而為山以對天宏休<lb/>
<pb n="KR4d0350_WYG_005-2a"/>
二年四月二十三日命内臣元吉分畀名地凡二百焉<lb/>
八年六月復錫殊庭加賚臣工各二俾之寳蔵不朽丕<lb/>
赫哉振代之珍符創見之明時也天瑞應誠而至昔葢<lb/>
有之求其系至麕集輻輳雲㑹若是芝者實千載一隆<lb/>
又從而加之意不隠不夷以震蕩億萬年之耳目其兩<lb/>
至也已是非我真宗章聖皇帝疇克致之亦疇克顯之<lb/>
小臣不揆竊寓之律吕播之金石以彰無窮之偉觀頌<lb/>
曰天尊地卑人焉中居有感自我厥應不虛有羲斯圖<lb/>
<pb n="KR4d0350_WYG_005-2b"/>
有姒斯書究而論之不差錙銖匪分而際若鼔在枹五<lb/>
閏易置天厭紛如迺眷真人大濟堪輿東征西怨爰立<lb/>
宏模曰義以正曰仁以濡詔爾來禩母二者踰太宗一<lb/>
綂悉歸版圖訖惟人面畢㑹我都章聖嗣之不變不渝<lb/>
三朝繼承四方無虞我澤益深浹髓淪膚叶氣薫陶方<lb/>
外鬼區有降自天大中祥符稽之往牒振古所無小民<lb/>
稽首登封來歟言曰今日安若覆盂矧此天瑞有誠既<lb/>
孚帝曰俞哉叶以汾隅柴燎奠瘞肸蠁紆餘亳宫載臨<lb/>
<pb n="KR4d0350_WYG_005-3a"/>
確如前謨保合太和三秀以敷人一已千僉用歡呼既<lb/>
萬且億與常則殊于岱之域于亳之沮上帝監觀左睞<lb/>
右扶不一而足或黝或朱五色交粲光彩敷腴其來雜<lb/>
遝厥入連車爰命為山錫之名廬加賚臣工非玩非娯<lb/>
甘泉九莖函徳之除寂寥間見何足惓渠漢徳鮮矣僅<lb/>
爾斯須曷若昌期可張可鋪不隠不夷永視居諸小臣<lb/>
作頌敢罄厥愚<lb/>
　　　紹興祚徳廟酌獻彊濟公成安樂頌<lb/>
<pb n="KR4d0350_WYG_005-3b"/>
堯舜一時輔佐其子孫咸有天下且膺一綂之盛趙出<lb/>
伯益乃獨跨帝軼王度劉越李而後興焉中數小奇天<lb/>
眷不釋挺生程嬰以左右之史遷特書焜燿縑冊雖陰<lb/>
佑所臨似非人力然忠肝義膽要與日月爭光又奚止<lb/>
丙吉陰徳僅見當時而已哉烈士初心夫豈望報然被<lb/>
其施者自不可忘也元豐紀號之四年五月始封嬰為<lb/>
信成侯棟宇宰木之蔭扁以祚徳始血食焉中興行都<lb/>
用肇昭享葢紹興十有一年八月至十有六年六月加<lb/>
<pb n="KR4d0350_WYG_005-4a"/>
以忠節之號二十有三年二月爰命頌臺議超常度爵<lb/>
以公冠以彊濟春秋二仲祭必用樂酌獻之曲葢曰成<lb/>
安備縟曲也且綂垂千嵗累聖相承民漸膏澤詠仁蹈<lb/>
徳景炎系隆運啓無窮原其端緒存趙之力為多是既<lb/>
不庸釋死而不朽無踰義烈雖厯數千百載猶一日也<lb/>
英心廩廩如在其上膏雨既濡秋靈將肅時序物情人<lb/>
心休焉俎豆告潔牲牷告備即肖貌之宫迺肆迺薦八<lb/>
音在列詩言義槩夷恵之風懦立鄙寛形之千古如日<lb/>
<pb n="KR4d0350_WYG_005-4b"/>
常新量幣既奠縮爵既告革木起壯金石將將絲管相<lb/>
叶而百禮既矣祭法有之法施于民勤事定國禦災捍<lb/>
患悉在尸祝之列矧公存孤利浹萬世致其恪恭是宜<lb/>
有常中聲嘉號副兹縟禮聖王懋焉元豐百度厥端既<lb/>
啓中興肇新有隆不替下貽億嗣甚盛舉也可無聲詩<lb/>
播之金石頌曰皇乎趙宗嘗在晉國有孤幸存擠者如<lb/>
織帝曰念哉是萬夫特將建殊勲覆露六幕卒存其祀<lb/>
險艱千億昔云托孤猶曰六尺兹焉亡有遺腹是植豈<lb/>
<pb n="KR4d0350_WYG_005-5a"/>
無杵臼大命且殛囦謀竟售虐心遂熄此為其難委曲<lb/>
羽翼豈無韓厥卿位侯棘上薄雲天言烏可食外内叶<lb/>
䇿則各有職惟嬰之義萬世赫赫歸告九原一死何惜<lb/>
執禮三年何足酬徳矧兹源流真人是出五閏厭亂四<lb/>
海乃闢垂綂千嵗周道其直六合廣矣閲嵗再百日被<lb/>
雨露膏潤無極時嬰之庸時嬰之力尸而祝之佐以皦<lb/>
繹夫尚何言是安是適青陽方中萬彚奮迹牲牷告腯<lb/>
春酒有幂思公之仁温温如日西顥將半思象悽惻黍<lb/>
<pb n="KR4d0350_WYG_005-5b"/>
稷告成祠庭載陟思公之義秋霜栗栗象徳之音意緒<lb/>
昭白使遇季子維見厯厯侯今之樂風槩可識勁氣堅<lb/>
節介焉如石才愧吉甫鋪叙髣髴<lb/>
　　　延喜樓冠帶河隴高年頌<lb/>
唐宏覆海㝢臣妾萬國太宗皇帝之兵有以俘頡利刋<lb/>
延陀滅高昌驛囘鶻幾踣高麗而强弩之末終不足以<lb/>
振魯縞僅以侯君集一戰之力而和吐蕃𤣥宗鼎盛之<lb/>
日雖西方萬里之逺而一叛一服終不能得其要領乾<lb/>
<pb n="KR4d0350_WYG_005-6a"/>
元後隴右劔南西山三州七關軍鎮三百所皆失之憲<lb/>
宗嘗覽天下圖見河隍舊封赫然思經畧之而未暇也<lb/>
及敵運之旣衰尚恐熱弄兵而吐蕃比於危亡矣於是<lb/>
鳯翔節度使李玭復清水收秦州涇原節度使康季榮<lb/>
復原州取六關靈武節度使李欽取安樂州卲寧節度<lb/>
使張欽緒復蕭關山南西道節度使鄭涯得扶州是嵗<lb/>
大中建號之三年也八月乙酉河隴高年千餘見闕下<lb/>
天子為御延喜樓賜冠帶皆解制易服昔漢宣帝能得<lb/>
<pb n="KR4d0350_WYG_005-6b"/>
呼韓邪之朝而卒不能得尺寸之地什伍之象以有之<lb/>
晉劉裕西滅秦東滅燕有以舒華夏之氣而暫得復失<lb/>
皆未足爲曠古之功維宣宗值此敵運之衰不勞兵革<lb/>
之用大刷祖宗之恥挽漸染之人而復還中國之邱墓<lb/>
其亦千載之一時也歟而今而後沙州祀父祖之衣服<lb/>
不必復蔵也順憲二廟之謚號可以議上也偉矣夫其<lb/>
振世之大烈也歟土地人民之復雖乘吐蕃之弱兵不<lb/>
血刃而紀獨以為吐蕃獻之傳則以爲諸節度之力通<lb/>
<pb n="KR4d0350_WYG_005-7a"/>
鑑所書與傳不殊今以為據頌曰通道作貢昔人有言<lb/>
天運不息恢若轉圜常與願違弗副而愆故為希濶難<lb/>
遇之年巍巍冠帶聖明所宣中國是尚仁義則兼漢能<lb/>
服從來朝呼韓呼韓至歟金朱吉蠲然而猶曰單于爾<lb/>
專爾地爾民爾其保全越有華衆邊境乃遷天開大幸<lb/>
化均八埏復還古風儼若衣冠是真異事可書之篇唐<lb/>
有吐蕃頑狡莫鐫係纍吾民彼效裘氊彼效裘氊子孫<lb/>
以傳敵運旣衰不勞中權玭復清水秦州肆連仡仡季<lb/>
<pb n="KR4d0350_WYG_005-7b"/>
榮復州曰原兵威破竹連取六關李欽勉旃安樂是還<lb/>
欽緒出車蕭關亦搴終焉鄭涯得扶以旋八月乙酉移<lb/>
御嬋蜎延喜載臨載撫載憐謂汝中國昔日民編今墮<lb/>
邊地厥心載悁天開帝厯帝厯綿綿反汝古服懽聲震<lb/>
天懽聲伊何躋我聖賢聖賢所制帝王則然酬我心曲<lb/>
王化無邊彼之强敵飛灰滅烟昔我沙州祀其祖先每<lb/>
懐土音淚涌若泉今其反初荷澤九乾荷澤九乾有通<lb/>
平平韙矣斯舉大筆聨翩播在金石傳之億千<lb/>
<pb n="KR4d0350_WYG_005-8a"/>
　　　景靈宫頌<lb/>
廟有寢古也漢之原廟其寢之類歟我真宗章聖皇帝<lb/>
大中祥符紀號之五年戊午靈祖博臨于内宇景貺昭<lb/>
灼十有二月戊辰詔建琳館誕將休嘉若唐太清太史<lb/>
言太㣲之南天廟十四星仰福帝居宜即已丙地創之<lb/>
共工鳩役九年五月以落成聞凡七百二十六區既更<lb/>
厯年仁皇出震奉真有殿英宗面離孝嚴紀名元豐鼎<lb/>
新十一殿踵立葢備帝后之奉嚴衣冠之陳矣元符三<lb/>
<pb n="KR4d0350_WYG_005-8b"/>
年十月甲子復於馳道西游立宫館而神宗所御屹為<lb/>
列首左右角立罔有不䖍大典必告首時必饗葢亦超<lb/>
漢而軼唐矣帝王追逺之心無有窮已渙離萃聚建之<lb/>
廟立之主精神之所馮依祀享之所肅敬猶以為未足<lb/>
也又即儀容之可慕笑貌之可彷若尸之於祭庶幾乎<lb/>
其若存焉繹之於祭庶幾乎其或臨之仰迓靈祖之貺<lb/>
極淵源之所自不茍不倦是非仁孝之純全其孰能與<lb/>
於此哉真皇剏於前累聖繼於後原廟之不逮古太清<lb/>
<pb n="KR4d0350_WYG_005-9a"/>
之不通今其皆瞠若者乎小臣不揆敢叶宫商播之金<lb/>
石頌曰章聖明明百神受職北來西服五岳偃息協氣<lb/>
所薫萬嘉如織乃至靈祖有臨翼翼降祉如茨景貺罔<lb/>
極神休曷迓棟宇宜植以奉以䖍庶幾不忒共工庀官<lb/>
懋于夙夕殫其壯麗地開天闢仁皇繼照館御剏式承<lb/>
承自今咸願昭格元豐鼎新欽成以畢徽皇大之右館<lb/>
角立大報云初欵謁無射吉禮既成翠華親即春温秋<lb/>
霜寒暑來適凡厥四孟罔不降陟汔成典常孝思是力<lb/>
<pb n="KR4d0350_WYG_005-9b"/>
儀容恪然有若親覿我其庶乎建其萬一帝王之心有<lb/>
欲報徳無或窮已方升之日豈無清廟曰祊曰祏精神<lb/>
所馮易言王假渙離萃聚各有所直聖人歉然以為未<lb/>
足載因靈祖景命有僕彪列羣祀䖍加肸飾漢之原廟<lb/>
救過不給叔孫一言其事僅亦敬愛所寓止於列辟豈<lb/>
若斯言淵源赫赫唐之太宗巋然以獨天寳之侈何足<lb/>
控擊累聖弗及徒自光迹豈若斯宫本末奕奕國家蕆<lb/>
事永開簡冊純誠不已厥義昭白上不遺本昭穆畢索<lb/>
<pb n="KR4d0350_WYG_005-10a"/>
小臣作頌播之金石<lb/>
　　　紹興秘書省觀累朝御製頌<lb/>
臣仰惟國家休明之運聖聖相承典學不倦聰明冠倫<lb/>
之徳緝熙日就之功肆筆掞辭縑冊充牣西清六閣内<lb/>
直紫楹森拱萬靈永貽億禩重明繼照銳精紹述則必<lb/>
閱視相踵有隆不替猶以為未足雲漢之章奎壁之照<lb/>
下徹書林之表葢跨經越史而凌躒乎諸子百家使天<lb/>
下英賢預瀛洲之選者獲窺至理之萬一顧不韙歟高<lb/>
<pb n="KR4d0350_WYG_005-10b"/>
宗皇帝投戈息馬篤意儒術成憲丕謨崇敬不忘乃紹<lb/>
興紀號之十有四年七月二十有七日祕書省落成清<lb/>
蹕臨幸乃召羣工俾觀累朝帝藻儒紳武裻濟濟將將<lb/>
寳軸琅函光彩煥發雜沓抃蹈爭先快覩忻所未見發<lb/>
坎井之陋啓醯雞之覆爰逮萬宇聳聞改聽猗歟盛哉<lb/>
先漢之君若高祖武皇過沛之歌秋風之詠聞見一二<lb/>
寂寥希闊既不足道光武明章系隆鼎盛雖尊經崇儒<lb/>
有光西京東觀仁夀書林炳蔚曽不聞發越前作以侈<lb/>
<pb n="KR4d0350_WYG_005-11a"/>
觀聽唐文皇之集徒與乎開元四錄肅宗克復以來日<lb/>
不暇給蔑焉潤色増光之事維我熙朝累聖作於前高<lb/>
宗述於後以内閣為未足廣之以冊府之儲以寳蔵為<lb/>
未大繼之以榮觀之勝使數百年昭囘之光一旦盡被<lb/>
物表文治煟興羣心知嚮誠復古之丕緒酌祖之大端<lb/>
顧未有續文王之什作為歌詩揄揚盛際小臣不揆敬<lb/>
三祓而獻頌曰國家之興叶于五緯奎為文化天抉其<lb/>
祕重規疉矩出類㧞萃錫汝保極達于遐裔猶曰未足<lb/>
<pb n="KR4d0350_WYG_005-11b"/>
敷言是事非文則侈非華足貴發揚隠奥萬物咸被重<lb/>
明繼照傑閣嚴邃龍圖而下盛名聿示曰爾近臣簪纓<lb/>
未戾新爾觀聽改爾瞻視虎拜稽首載舞載企復賜冊<lb/>
府増光于外唯務廣及豈唯寳閟瀛洲之英石渠所萃<lb/>
亦獲蠡測大海之涘此其盛時莫敢少墜中興系隆投<lb/>
戈講藝鼎新書林翬飛凌厲乃勅前驅清蹕臨莅冠紳<lb/>
弁裻命駕不俟雜沓歡欣開彼蒙昧六合九垓聞風服<lb/>
義過沛之歌秋風下暨寂寥希闊初非極致矧彼復古<lb/>
<pb n="KR4d0350_WYG_005-12a"/>
東觀大備紹述無聞不幾廢棄文皇彌文列部之四肅<lb/>
宗倥偬弗窺櫝笥維我列聖瞻前鮮儷堯舜禹湯承承<lb/>
繼繼煥章重華有光奕世吐辭為經斯文所係六藝雜<lb/>
沓不知其幾維我高廟知風之自其幸後覺深識本意<lb/>
遺爾學者莫大之賜小臣作頌金石不替<lb/>
　　贊<lb/>
　　　元祐邇英閣仁宗皇帝御書贊<lb/>
維天錫無疆大寳命于我有宋惟宋克肖天徳藝祖太<lb/>
<pb n="KR4d0350_WYG_005-12b"/>
宗肇造綂一聖聖相承澤流愈深真宗章聖皇帝垂裳<lb/>
九閏登封降禪固已嫓隆太和之盛矣仁宗皇帝重明<lb/>
麗天仁益豐義益熟刑惟恐不措歛惟恐不薄四表九<lb/>
譯之逺肖翹牙甲之㣲罔不涵泳徳化帝心若慊猶為<lb/>
未足訪逮賢才容納忠直片善寸長靡不蒐獵期以永<lb/>
保盈成用傳千億迺慶厯紀號之四年三月已夘御邇<lb/>
英閣聿煥奎章凜遵祖宗而下彪分臚列三十有五事<lb/>
皆保邦之丕範出治之大綱副以危言終焉顧勸講之<lb/>
<pb n="KR4d0350_WYG_005-13a"/>
臣度公亮安國洙曰朕觀書之暇取臣僚所言可施於<lb/>
治者書以為賜度等欽拜嘉錫請釋其義丙戌書成帝<lb/>
指大者六事付之政地俾施行焉從古帝王葢未有舎<lb/>
已從人樂取為善若斯之盛者也肆惟哲宗皇帝勵志<lb/>
紹述延登老成宰臣大防邇英有請願揭書帷永用監<lb/>
觀詔音俞焉實元祐六年季春吉日道綂一傳若合符<lb/>
節彼唐太宗俯監人言嘗列屏障或黏殿壁然條目未<lb/>
備勉强不終僅見於一時又未若前遺後承之莫可及<lb/>
<pb n="KR4d0350_WYG_005-13b"/>
也宜有儒臣欽述盛際謹昧死贊曰維天啓宋無疆大<lb/>
厯維宋克肖維天是則聖聖相承先後弗易舎已從人<lb/>
盍分畛域於皇仁宗維明御極維仁益豐維義益迪信<lb/>
及豚魚政如金石化成忠厚行葦共測泰運隆古重見<lb/>
赫奕帝心若慊罔敢自逸俊乂四來忠讜迺繹迺拔其<lb/>
尤可施於國若曰丕承祖訓是式若奉先業繼守翼翼<lb/>
精乎六藝尚吾儒術信義益固巧詐不惑或廣視聽或<lb/>
求靜直小人之情俾毋我溺驕盈當戒喜怒當抑逺圖<lb/>
<pb n="KR4d0350_WYG_005-14a"/>
當講功則無迹矜民撫軍片善咸緝三十有五罔由已<lb/>
出終以危言自儆自惕帝詎闕此式揚謙徳親灑璇跗<lb/>
經臣特錫度等羅拜厥義請釋六事俾行無厭無斁肆<lb/>
惟哲宗爰登鴻碩頓首有祈施之經幄前遺後承光掩<lb/>
在昔唐宗容納或黏殿壁或列屏幛有昌莫述盍若神<lb/>
聖百載若一帝王大經彪分臚列小臣欽贊用播千億<lb/>
　　　洛書五事圖贊<lb/>
臣仰惟仁宗皇帝紹休大綂克已承天越成洽熙懷謙<lb/>
<pb n="KR4d0350_WYG_005-14b"/>
履薄罔敢自寧猶思儆切在躬取洛書五事寫以為圖<lb/>
丕休哉自修之要道飾身之格典也二儀同流人極中<lb/>
建形色天性咸具至理能者養之各有其則綂宗㑹元<lb/>
萬目畢振天畀彝倫神禹受之箕子歴陳越為丕矩初<lb/>
一五行委之自然次則敬用五事葢人道之始也貌言<lb/>
視聽内焉心思實一書之領㑹漢儒考古知徳者鮮庶<lb/>
徵之末孰究厥奥維我仁宗發千古之祕啟不傳之妙<lb/>
彪分臚列暸若日星近取諸身先其在我八政而下不<lb/>
<pb n="KR4d0350_WYG_005-15a"/>
行而至誠為已之大端立極之奥理也鋪觀國史洪範<lb/>
政監為巻二十有四出自帝藻殆詳畧之交備本末之<lb/>
相宣歟厥後英宗皇帝常列洪範于欽明殿之屏重華<lb/>
繼文遹駿有聲中興館閣書目仁宗御集一百巻圖與<lb/>
居其一焉度越流畧作宋一經皇乎偉哉小臣斐墨昧<lb/>
死祗贊贊曰人生兩間萬化紛紜曷執要端無先一身<lb/>
曰貌固有養之在人厥徳為恭暴慢不侵以之作肅罔<lb/>
有弗欽言從視明聽當逺聞咸適厥理毋汩毋湮妙若<lb/>
<pb n="KR4d0350_WYG_005-15b"/>
心思中乎天君睿以作聖所造孔深龜文出洛有姒至<lb/>
神具列九疇光明郁紛其樞維何次二所陳反躬之㑹<lb/>
衆妙之門行政紀疑徵福之分是皆外物殆何足論有<lb/>
若三徳若邇若親猶曰治人朝已之真有若皇極歛福<lb/>
錫民切問近思殆我之因維我仁宗其温若春請事斯<lb/>
語復禮為仁曰敬曰用陰㑹黙存知言之要懿乎斯文<lb/>
昔焉政監大義若綸皇曰兹詳毋胥以淪爰寫斯圖萬<lb/>
世之珍道不下帶厥效孔殷標曰洛書探厥攸元妙訣<lb/>
<pb n="KR4d0350_WYG_005-16a"/>
不傳千載一辰千載一辰厥義維新小臣欽贊并用書紳<lb/>
　　　武成王十哲蜀丞相諸葛亮贊<lb/>
唐上元元年尊太公以王爵謚曰武成俾其宗主用武<lb/>
之教如文之宣尼祭典一同樂用軒架復以厯代良將<lb/>
為十哲像坐侍蜀丞相諸葛亮實居第三夫文武之途<lb/>
至唐始岐為二事葢將肖其形貌施之丹青書之姓氏<lb/>
官爵以昭示後世為永逺觀美此豈茍然哉惟亮身起<lb/>
三顧法善八陣擇劉氏而事之出師一表皆至公盡誠<lb/>
<pb n="KR4d0350_WYG_005-16b"/>
之言雖崎嶇蜀漢而其事韙矣其義著矣况用兵行師<lb/>
葢威文節制之流亞足以服孟獲斬王雙仆張邻而其<lb/>
既死也猶足以走生仲達屢戰屢勝天不假年巾幗之<lb/>
遺方行而葢棺之事已定夫豈人力之所能及哉侑食<lb/>
武成之庭而配孔門十哲之列宜也夫使後世想其風<lb/>
采人不可存名則可存身不可固象則可固欽贊以遺<lb/>
之億千是可後乎哉後之人入武成之堂瞻諸葛之貌<lb/>
而誦斯贊也其有益於英雄義烈也豈小補乎哉贊曰<lb/>
<pb n="KR4d0350_WYG_005-17a"/>
漢之季世四海鼎足蜀居其間尤小而<graphic n="KR1370" url="https://raw.githubusercontent.com/kanripo/KR-Gaiji/master/images/KR1370.png" mimeType="image/png"/>諸葛用之抗<lb/>
守如欲孟獲崛强七禽以覆仲達勍敵亦畏而服而况<lb/>
他人皆輙敗北節制之師如日之煜不幸天年夭焉如<lb/>
倐使其義襟不振不縟使其英烈不年不祿維唐遴擇<lb/>
以標以錄視之十哲威畧振俗我肖我貌載尸載祝俾<lb/>
配武成尚論以篤參之羣彦覆以厦屋後世觀之化成<lb/>
自速寫此儀形視之武裻俾之烈烈俾之肅肅俾之想<lb/>
象存其心曲維兹宣聖私之以淑維兹十哲四科之目<lb/>
<pb n="KR4d0350_WYG_005-17b"/>
示之後世白不日浴今之大柄各司其局一張一弛英<lb/>
才並育以垂永年齊人是告欽贊樂石用昭武塾<lb/>
　　　真宗皇帝御製内香藥庫詩贊<lb/>
内香藥庫者古玉府也獨以香藥名者不貴異物賤用<lb/>
物也上以備服御之須下以禆經費之闕犀珠磊落粲<lb/>
然溢目梯山航海訖惟人面罔不䖍職貢之修盛舟車<lb/>
之輳越自肇造日積月累柴周之所儲嶺蜀之所聚銖<lb/>
收寸藏殆非一日至于我真宗章聖皇帝之年葢二十<lb/>
<pb n="KR4d0350_WYG_005-18a"/>
有八庫焉維帝緝熙唐文形之篇什字為一室之標親<lb/>
灑璇跗肆筆成書金榜昭揭下被萬古雲漢成章夫豈<lb/>
徒然哉由盛帝明良之歌若三侯之章秋風之什見于<lb/>
載籍者不可屢數求其克勤小物無一之或遺若我真<lb/>
宗章聖皇帝者盖千萬世不一見也其事不見國史獨夢<lb/>
得石林燕語存梗槩而嵗不具焉容光必照日月之輝<lb/>
已小臣敬贊盛徳之萬一贊曰皇家之興五緯若繩若<lb/>
繩貫珠降婁是明降婁何職比于東壁文物之占天意<lb/>
<pb n="KR4d0350_WYG_005-18b"/>
歴歴累聖承承宸章方増九閣垂象貞皇最稱汗牛充<lb/>
棟其書總總克勤小物罔不鼔動玉府在周遺規可求<lb/>
服御是供一職以修冠以香藥其名何作不貴異物厥<lb/>
義坦若四七其門臚列彪分扁以宸章理則具存維玉<lb/>
至寳及他玩好兹焉是蔵儲之於早亦有南琛四方同<lb/>
文訖惟人面職貢繽紛旁暨良藥癢疴可却㧞象之齒<lb/>
擢犀之角罔不粲然溢乎後先標以唐文相映相鮮是<lb/>
謂玉食以奉惟辟冢宰不㑹宏哉九式叶于四聲七字<lb/>
<pb n="KR4d0350_WYG_005-19a"/>
一精柏梁之餘肆筆而成如彼列宿麗天昱昱揭示萬<lb/>
世漢將之目聖作爛焉永示萬年<lb/>
　　　神宗皇帝御製祭狄青文贊<lb/>
寳元康定間羌動銀夏時以偃戈之乆戎備小有未諳<lb/>
諸將折北不支獨狄青起行伍搴旂摧鋒擅百勝之威<lb/>
名振青海羌既知困有稱藩來王之漸仁宗神文皇帝<lb/>
用釋西顧之慮而青之名字簡在宸心至命繪者圖之<lb/>
丹青貌其體肖為圖來上以快鼓鼙之思我神宗皇帝<lb/>
<pb n="KR4d0350_WYG_005-19b"/>
憤西北二邊未汔歸者遽興頗牧之思嗟九京之不可<lb/>
作親御綈几雲漢之章追酹忠魂華衮之褒五色下被<lb/>
烈士知勸懦夫可激而立也夫一介之善不惟見用當<lb/>
時猶使後世明主起當饋之歎其風烈言言真可尚也<lb/>
祓飾厥文敬贊下方小臣其敢辭贊曰維彼遐方曷為<lb/>
之備必也虎士戎容暨暨功見於先後王惕焉冝有衮<lb/>
褒被之九原昔者我國有戎西極敢曰叛渙稱爾矛㦸<lb/>
屬其一時武臣小熙赳赳烈將折北不支狄青乃出捐<lb/>
<pb n="KR4d0350_WYG_005-20a"/>
軀効力所向無前踏賀蘭石當宁載咨丹青其儀其儀<lb/>
鷹揚登于天墀烈烈神廟如日之皦憤彼叛渙期致天<lb/>
討迺思力臣迺撫忠魂親摛宸藻見之唐文唐文偉已<lb/>
壯士増氣至于懦夫亦有立志頗牧是思古則有之不<lb/>
聞親作下被昭囘帝王有製意各有為厥意若何漢封<lb/>
樂毅黄金築臺英士聿來意之所見罔不宏哉維青良<lb/>
將帝所嘉尚英魄如在儻其肸蠁氣吞驕戎事昭雋功<lb/>
百世之下凜焉清風宸章衆矣是豈其最小臣欽贊以<lb/>
<pb n="KR4d0350_WYG_005-20b"/>
錐測地<lb/>
　　　損齋記贊<lb/>
臣仰惟高宗皇帝身濟大業息馬論道治符昌泰不自<lb/>
滿假永惟中興以來勞來安集無所不用其至猶懼一<lb/>
夫不獲其所載惟益下之方殆莫要于克已乃闢齋居<lb/>
名之曰損一切屏去聲色玩好聖經信史終日諦繹復<lb/>
攄帝藻發揚聖藴寫之琬琰以自儆切迺紹興紀號之<lb/>
二十有八載仲冬之月權吏部尚書臣允中造膝有請<lb/>
<pb n="KR4d0350_WYG_005-21a"/>
願攄聖㫖播之詔告以幸天下玉音俞焉爰因斯文徧<lb/>
賚僚辟外及賜履持節之臣璇跗所親庸秘册府羣情<lb/>
懽感咸仰盛徳丕赫哉保治之宏模帝王之盛節也損<lb/>
之義大矣爻象十翼三陳九卦反覆明辨厥理淵㣲帝<lb/>
心獨得聖不自居休稱揭厲緝熙光明有隆不替修身<lb/>
及家平均天下見之事業不一而足綂垂千嵗業畀萬<lb/>
禩聖子神孫累世一轍恭儉是保益迓平康前遺後述<lb/>
亶其盛哉小臣不揆作為聲詩欽述盛際仰依樂石之<lb/>
<pb n="KR4d0350_WYG_005-21b"/>
末光謹昧死贊曰若稽古初博考載籍義理之㑹無過<lb/>
大易卦六十四損居其一三陳反覆曰修于徳於皇高<lb/>
宗系隆炎厯廟謨雄斷大業再植投戈息馬索隠探賾<lb/>
盛治日隆泰和舄奕不以既濟忘其儆惕爰究爰討是<lb/>
法是則皇心闡幽齋室以闢一切屏去翫好聲色曰經<lb/>
曰史是崇是式萬幾多暇燕閒又黙朝斯夕斯不外一<lb/>
室迺推聖意發之翰墨雲漢昭囘襲六為七寫之琬琰<lb/>
大書深刻實曰自省豈欲外覿二十八禩中冬之律臣<lb/>
<pb n="KR4d0350_WYG_005-22a"/>
曰允中言發造膝帝曰俞哉賚爾百辟外逮持節十連<lb/>
方伯欽拜嘉錫浹于肺臆璇跗所親册府是錫猗歟斯<lb/>
文自克自抑垂諸無窮布在方策聖子神孫恭儉千億<lb/>
揆厥攸元貽謀歴歴小臣欽贊副于樂石<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋百家詩存巻九</head> <lb/>
    <p>
<pb n="KR4h0167_WYG_009-1a"/>
欽定四庫全書<lb/>
　宋百家詩存巻九<lb/>
　　　　　　　　　　　　　嘉善曹庭棟編<lb/>
　　青山集<lb/>
　郭祥正字功父當塗人母夢李白而生少有詩聲梅<lb/>
　堯臣方擅名一時見而歎曰真白後身也登進士熙<lb/>
　寧中知武岡縣保信軍節度判官為王安石所詆旋<lb/>
　以殿中丞致仕後復起判汀州有政聲公餘與郡守<lb/>
<pb n="KR4h0167_WYG_009-1b"/>
　陳軒觴詠酬酢又知端州棄去隱於縣之青山題所<lb/>
　居曰醉吟菴東坡嘗為晝竹石於壁又有贈句云平<lb/>
　生好詩仍好畫書牆涴壁常遭罵不瞋不罵喜有餘<lb/>
　世間誰復如君者著有青山集三十巻其古體詩沈<lb/>
　雄俊偉如波濤萬疊一湧而至莫可控御不特句調<lb/>
　髣髴太白其氣味竟自逼真<lb/>
　　　送姚彥經歌行<lb/>
春風動地吹春去行人不肯江邊住片帆朝挂暮千里<lb/>
<pb n="KR4h0167_WYG_009-2a"/>
煙霧蒼茫宿何處聞君少年日射策明光宫同時得意<lb/>
三百輩上林曽醉桃花紅十餘年間事超忽幾在青山<lb/>
幾白骨君雖未甚榮亦足有餘樂存心不負聖與賢何<lb/>
須畫影凌煙閣潯陽城頭北樓壯邂逅相逢觀暝漲魚<lb/>
龍奔走勢莫分却憶當時兵火愁殺人至今戰場無緑<lb/>
草寃魂夜哭寒蟾老臨風瀝酒一弔之而我浮生何足<lb/>
道聊為君行歌數聲青山截斷江流平晴雲相對似能<lb/>
舞野鳥好語如吹笙却把閒愁付滄海身雖離異交無<lb/>
<pb n="KR4h0167_WYG_009-2b"/>
改若到蓬萊王母家為攀琪樹遥相待<lb/>
　　　潛山行<lb/>
笑别姑蘇州來作潛山遊潛山聞名三十載寫望可以<lb/>
銷吾憂晴雲如綿挂寒木廣溪鏡靜涵明秋山頭石齒<lb/>
夜璨璨疑是太古之雪吹不收信哉帝祖駐鑾蹕異景<lb/>
怪變誰能求若非青崖見白鹿安得此地排珠樓羣仙<lb/>
長哦空洞絶緑章封事秉虛輈靈鳥盤旋老鶴舞華燈<lb/>
散采祥飈浮噫吁嚱漢武登壇求不得明皇夜夢推五<lb/>
<pb n="KR4h0167_WYG_009-3a"/>
百寧知司命抱真符為宋真人開社稷詔書數下修琳<lb/>
宫殿閣縹緲平諸峰六朝徳澤施愈逺九天福祐來無<lb/>
窮君不見潛山之下潛水之涯菖蒲有九節白术多紫<lb/>
花采之百拜獻君夀陛下盛徳如重華<lb/>
　　　山中吟<lb/>
山中吟白日長碧霄泉暖菖蒲香仙翁勸我采為食登<lb/>
髙遂覺足力强登髙望遠遠思發春風浩浩天茫茫美<lb/>
人一别隔滄海青鳥寄與雙明璫青鳥東飛亦不返草<lb/>
<pb n="KR4h0167_WYG_009-3b"/>
色緑縟雲徜徉草色幾囘緑雲飛無故鄉魂迷夢斷竟<lb/>
何在山中吟白日長<lb/>
　　　將歸行<lb/>
男兒四十無所成可憐鬢髪霜華生長書朝奏夕命相<lb/>
此事故非言不行低徊却入邵陵幕梅嶺招降建城郭<lb/>
論功第一遭衆讒斷木浮沈委溝壑噫吁嚱數竒不獨<lb/>
李將軍兀坐桐鄉三見春桐鄉雖好大兒死風物滿眼<lb/>
惟悲辛邇來又赴淝上辟碌碌隨人亦何益法網深懸<lb/>
<pb n="KR4h0167_WYG_009-4a"/>
無縱鱗歛翼饑禽憂彈射噫嘘嚱一寸丹心不堪折扁<lb/>
舟卻憶姑溪月溪如凝冰月如雪天地清光迥交澈釣<lb/>
絲千丈入琉璃六鼇一舉三山隨人生快意莫如此腰<lb/>
束黄金多横死君不見日暮途窮逆行客一餉榮華速<lb/>
誅殛又不見都市朝衣就劒人誰道忠言能殺身休休<lb/>
休歸去來芝田石室雲長在瑶草琪花春不囘收帆銀<lb/>
濤即平陸跨青牛兮騎白鹿莫向人間岐路行豈有悲<lb/>
歡與榮辱休休休歸去來計已决肯學腐儒空有言辜<lb/>
<pb n="KR4h0167_WYG_009-4b"/>
負春鵑口流血<lb/>
　　　宣州雙溪閣夜宴呈太守余光禄<lb/>
陵陽三峰壓千里百尺危樓勢相倚海波不動蛟龍盤<lb/>
疊玉無塵雪霜洗溪光泠浥山光潤地接金陵古名郡<lb/>
青猿嘯斷四五聲白鳥歸飛兩三陣四時之景皆可觀<lb/>
六月來遊膚髮寒有時下瞰北山雨只道林林銀竹竿<lb/>
賢哉光禄余太守昨引佳賔列尊酒朝飲三百杯暮吟<lb/>
三百首不為隂慘嚴刑誅長吐陽春活殘朽御史曽書<lb/>
<pb n="KR4h0167_WYG_009-5a"/>
治績碑州人盡祝靈椿夀沈沈羅幕更漏稀燈如攃星<lb/>
公醉歸絲篁前引後鼓鼙珠履交錯行遲遲丈夫得意<lb/>
不為樂借問百年能幾時<lb/>
　　　留題九江劉秀才西亭<hi>西臨大江南瞰廬阜北見四祖</hi>
南出九江城西下五老岡倐然一徑二三里流水散漫<lb/>
桃花香桃花迴環蔽深屋犬吠遊人人扣竹青衣借問<lb/>
來何為正是劉郎春酒熟劉郎不厭客撫掌邀我曹西<lb/>
亭有榻醉可臥下臨大江萬頃之洪濤長帆出沒送孤<lb/>
<pb n="KR4h0167_WYG_009-5b"/>
鳥月飛不過哀猿嗥更愛雙劒峰正落南忩外天公好<lb/>
仁不用武太古光鋩未磨淬誰懷邪佞心見之膽應碎<lb/>
淮山在天末寒青亦相對微風時一來松柏揺蒼珮頃<lb/>
刻神官驅黒龍汹汹興雲變明晦地勢雖高直可驚酒<lb/>
行且止炙休嘬劉郎顧我笑為言向苦悲隂晴非汝職<lb/>
不醉將疇歸歸來乎頻相過西亭把酒共君歌<lb/>
　　　松門阻風望廬山有懷李白<lb/>
北風阻船泊湖漘北望廬阜青無㾗晴雲自舒仍自巻<lb/>
<pb n="KR4h0167_WYG_009-6a"/>
白龍欲眠猶宛轉秋空漠漠秋氣淺碧天蘸水如刀剪<lb/>
篙師畏浪不敢行卻憶李白騎長鯨倒囘玉鞭擊鯨尾<lb/>
錦袍濺雪洪濤裏霓光溢日精神閑終日高歌去復還<lb/>
飛流直下三千尺風吹銀漢落人間天送醇醪傾北斗<lb/>
羣仙吹簫龍鳳吼李白一飲還一醉醉來豈知生死累<lb/>
倐然卻返玉皇家不騎鯨魚駕鸞車留連自摘蟠桃花<lb/>
嚼花吐津染朝霞不信如今三百載頑鯨駭浪空相待<lb/>
　　　武夷行寄劉侍郎<lb/>
<pb n="KR4h0167_WYG_009-6b"/>
平生愛山水最聞武夷好千峯巑岏月倒挂萬木隂森<lb/>
春不老羣仙浮舟出寥廓未濟明河半空泊世人可見<lb/>
不可攀靜夜天風吹寶樂須信仙家日月長塵埃下土<lb/>
空茫茫賢愚得失竟何益坐令緑髪催秋霜人間感悟<lb/>
有誰蚤丈人尋真歸故鄉故鄉宅在武夷北山勢迴環<lb/>
碧城起仙棊一局一番春幾見桃花滿流水他年功成<lb/>
趨帝闕醉喚嫦娥擁明月照開三十六洞天玉樹瑶花<lb/>
恣攀折丈人之樂其無央我今欲往親在堂側身南望<lb/>
<pb n="KR4h0167_WYG_009-7a"/>
未能到耿耿寸心思夢長<lb/>
　　　春日獨酌<lb/>
桃花不解飲向我如情親迎風更低昂狂殺對酒人桃<lb/>
無十日花人無百嵗身竟須醒復醉不負花上春<lb/>
江草緑未齊林花飛己亂霽景殊可樂隂雲幸飄散且<lb/>
置百斛酒醉倒落花畔<lb/>
雷聲散陽氣晴景醉長天緑從何處來染我山下泉汲<lb/>
泉釀醇酒舉杯復頽然寄謝伯夷輩餓名安用傳<lb/>
<pb n="KR4h0167_WYG_009-7b"/>
幾日待春光春光易衰歇流年信密移誰能保肌髪何<lb/>
須秉蠟炬今夕值明月但願海變酒拍浮長出沒歸來<lb/>
歸去來蓬山有仙闕<lb/>
海棠微雨溼枝上殘紅泣山鳥啼向人春光一何急濁<lb/>
酒注我腸免使新愁入卻欲買扁舟漁竿荷蓑笠<lb/>
　　　懷友<lb/>
晚坐庭樹下凉颸經我懷亦有尊中物佳人殊未來佳<lb/>
人隔重城誰復為之儕瞻雲雲行天步月月滿階想聞<lb/>
<pb n="KR4h0167_WYG_009-8a"/>
誦聲作奔騰瀉江淮<lb/>
　　　嚴氏西齋<lb/>
立屋聚羣經執經授諸兒趨善務深畜言行韜前規譬<lb/>
欲種嘉禾春膏力鉏犂一朝秀而實刈熟當如坻遂為<lb/>
道徳飽用濟斯民饑庭木豈不美凉隂奉遨嬉池水豈<lb/>
不深濯熱臨清漪作止既可樂左右皆宜之瑶琴誰為<lb/>
彈倚聲奏吾詩<lb/>
　　　送李嘉甫朝散還臺<lb/>
<pb n="KR4h0167_WYG_009-8b"/>
春風連作惡吹雪深尺五元宵無燈火閉闗與誰語忽<lb/>
聞營從過傾蓋挹眉宇相親如故人坐久加循撫斗杓<lb/>
斡春陽和氣隨甲拆溶為大田水青發壠頭麥南民少<lb/>
蘇醒白骨免堆積朝廷方體仁乾坤應念徳有酒不敢<lb/>
飲獨樂神所責悲歌閉空屋寫慰同心客<lb/>
　　　川漲<lb/>
末夏久不雨川源倐然漲三湖渺相連狂風蹴髙浪蛟<lb/>
龍遞出没魚鼈隨浩蕩羣山悄低徊阡陌失背向嗟嗟<lb/>
<pb n="KR4h0167_WYG_009-9a"/>
圩中田一埂安可障去年己大潦十户九凋喪幸賴官<lb/>
廩實囂囂命所仰官廩今己空農事未敢望理水竟無<lb/>
術禱祈俟靈貺退寸復進尺潮勢頗難量彼蒼罪斯民<lb/>
殺戮不以杖令人思禹功巍巍百王上<lb/>
　　　和陳掾效陶齋<lb/>
君欲效陶潛超然異令趣開齋即我廬欣欣同所慕潛<lb/>
魚不羣遊棲鳥不返顧無意亦無我何思復何慮遂超<lb/>
羲皇上日夕自休裕百年能幾何不知嵗云暮終當隨<lb/>
<pb n="KR4h0167_WYG_009-9b"/>
白雲悠悠北山去<lb/>
　　　邀敦復小酌為别<lb/>
三年同賞梅梅花爛晴雪一日言北歸梅黄雨初歇誰<lb/>
將金彈丸綴在緑枝上結實勝開花邀君更同賞食梅<lb/>
齒牙軟銜杯奈離憂過江桃李熟囘首憶梅不<lb/>
　　　自釋<lb/>
去日不可追來日己無多衰頺復自念遷謝當奈何賢<lb/>
達并賤愚百嵗同消磨不如詠觴酌徘徊眄庭柯流翠<lb/>
<pb n="KR4h0167_WYG_009-10a"/>
自成幄好風時經過憎愛理兼忘虚澹神所和運盡即<lb/>
隨盡𦵏骨南山坡<lb/>
　　　志士吟<lb/>
羣材欣向榮志士寂無托獨鳥千里飛天末孤雲泊越<lb/>
女殊西子秦聲異别鶴守貞不辭貧怡怡内常樂髙歌<lb/>
戛金玉其聲振寥廓<lb/>
　　　雙泉軒贈太平守梁正叔<lb/>
開池得雙泉因泉搆華屋池中種菱荇池上列花竹與<lb/>
<pb n="KR4h0167_WYG_009-10b"/>
春蘸新紅遇風揺淨緑輕鷗自飛舞纎鱗隨出縮操舟<lb/>
往江海端憂龍唇觸巻衣入山林而防虎狼欲豈如一<lb/>
憑欄俯仰快心目朝吟吟有餘暮醉醉不足雙泉長涓<lb/>
涓比公享天禄公歸民懷公聽我雙泉曲<lb/>
　　　廬陵樂府<lb/>
與子初執手效彼瑟與琴子去既不返誰復知我心寶<lb/>
刀能切玉願斷金烏足留住枝上春花紅葉長緑懊惱<lb/>
復懊惱憔悴變妍好不見庭中蘭埋没隨百草<lb/>
<pb n="KR4h0167_WYG_009-11a"/>
嵯峨姑射山綽約飛仙子絳唇啟皓玉明眸漾寒水才<lb/>
平與麻姑相期永不死手披黄庭經金字寫青紙胡為<lb/>
謫人間離合溢悲喜夭桃凝露珠東風任吹洗<lb/>
　　　代古相思<lb/>
妾面如花開妾心似蘭死花開色易衰蘭死香不已願<lb/>
持枯蘭心終焉托君子君行胡不歸兩見秋風起鴻鴈<lb/>
只空來音書無一紙夜夜夢見君朝朝嬾梳洗不憶霜<lb/>
月前絲桐為君理千古萬古悲悠揚逐流水<lb/>
<pb n="KR4h0167_WYG_009-11b"/>
　　追和李白姑熟十詠<lb/>
　　　姑熟溪<lb/>
源從丹湖來奔流朝北極雙橋跨長虹千艘濟民食日<lb/>
華動清曉岸柳揺行色文王未出獵垂竿人莫識<lb/>
　　　丹陽湖<lb/>
湖光際長天永日微風止菱歌一舟去雪陣羣鷗起荷<lb/>
香迷近遠秋色瑩表裏試問賀季真何如鏡湖水<lb/>
　　　謝公宅<lb/>
<pb n="KR4h0167_WYG_009-12a"/>
山腰存廢址昔是𤣥暉宅林藏幽鳥聲月弄野棠白髙<lb/>
賢百年盡遺事千古蹟此興欲誰論摩挲問磐石<lb/>
　　　凌歊臺<lb/>
臺髙築千尋勝景供逺目雲烟䕶城郭呉楚接川陸不<lb/>
知歌舞散雌鳳叫空竹鬼火照殘碑應有精靈讀<lb/>
　　　柏公井<lb/>
環營鑿九井井深泉不竭舊甃缺瓊瑶新苔荒嵗月重<lb/>
吟太白題興自相公發我欲喚嫦娥團圓伴澄澈<lb/>
<pb n="KR4h0167_WYG_009-12b"/>
　　　慈姥竹<lb/>
一種碧琅玕攢根繞蒼島濃隂不透日密屋得春早笙<lb/>
隨緱氏仙釣入蟠溪好欲識化龍蛇唯應雪霜保<lb/>
　　　望夫山<lb/>
登髙望天涯化石與君别秋鬢霜露深春山薜蘿發旅<lb/>
鴈只空飛悲咽長不絶行客歸去來芳心可休歇<lb/>
　　　牛渚磯<lb/>
長江㵼危磯雷怒安可向煙雲忽藏月鯨鯢互噴浪朱<lb/>
<pb n="KR4h0167_WYG_009-13a"/>
衣叱犀犬丹青豈能狀引杯聊醉吟徑臥巨鼇上<lb/>
　　　靈墟山<lb/>
仙人赴金闕靈墟躡髙路空見白雲飛想乗黄鶴去月<lb/>
冷步虛壇苔深煉丹處塵寰欲何為光隂等閒度<lb/>
　　　天門山<lb/>
巨靈擘蒼山勢分金闕對月引曉嵐交江翻寒影碎雙<lb/>
鳧落人間千帆出天外我欲往髙吟凌虚踏煙靄<lb/>
　　　追和李白郎官湖寄漢陽太守劉宜父<lb/>
<pb n="KR4h0167_WYG_009-13b"/>
遷客昔登覽愁煙頺四隅身趨夜郎道心戀成陽都此<lb/>
景古來好此人今則無空餘秋夜月素影湛平湖便欲<lb/>
凌風去酣歌與君俱<lb/>
　　　盛仲舉秀才歸自九華極譚勝賞取李白九華<lb/>
　　　聫句元韻誌之<lb/>
客從青陽歸為我譚九華雪潭昨夜宿衣上有殘霞鳴<lb/>
溜隔深木白鷴棲翠崖南遊豈是逺乗興必擕家<lb/>
　　　廣州越王臺呈蔣帥待制<lb/>
<pb n="KR4h0167_WYG_009-14a"/>
番禺城北越王臺登臨下瞰何壯哉三城連環鐡為瓮<lb/>
埤堄百世無傾摧蕃坊翠墖卓椽筆欲蘸河漢濡煙煤<lb/>
滄溟忽見颶風作雷山崩倒隨驚雷有時一碧渟萬里<lb/>
洗濯日月光明開屯門鉦鐃雜大鼓舶船接尾天南囘<lb/>
斛量珠璣若市米擔束犀象如肩柴越王胡為易馴服<lb/>
陸生辯與秦儀偕當時貢物競何有漢家宫殿今蒿萊<lb/>
邦人每逢二月二熙熙載酒傾城來元戎廣宴命賔客<lb/>
即時海若收風霾羣心愈喜召和氣百使盡人呈優俳<lb/>
<pb n="KR4h0167_WYG_009-14b"/>
樂聲珊珊送妙舞春色盎盎浮尊罍鬼奴金盤獻羊炙<lb/>
薔薇缾水傾諸懷嗟余老鈍已茅塞坐視珠履慚追陪<lb/>
青蠅何知附驥尾伯樂底事矜駑駘番禺雖盛公豈愛<lb/>
亭亭自是巖廊材千年故事寫長句指畫造化囘枯荄<lb/>
昌黎氣焰遂低縮瓦礫未足當瓊瑰仙姿勸公莫妄想<lb/>
元鼎久待調鹽梅<lb/>
　　　留别宣城<hi>李節推獻父</hi>
君作宣城幕下吏我嘗築室青山址三四相逢五六年<lb/>
<pb n="KR4h0167_WYG_009-15a"/>
交情澹若秋江水水窮到海無窮時吾輩論交無衰期<lb/>
明主可結亦未晚謝安四十功非遲低頭感事復太息<lb/>
汲汲功名亦何益君不見屈原言直沈湘水韓信功髙<lb/>
亦誅死窮達無過數十年事業空存一張紙不如飲酒<lb/>
臨春風溪水緑淨山花紅金絃玉管亂兩耳一醉三百<lb/>
瑠璃鍾醉來辭君登海查四方上下皆吾家<lb/>
　　　酬呉著作子正<lb/>
醉乗黄犢窮山河倐然遂向桃源過桃花盡處見城郭<lb/>
<pb n="KR4h0167_WYG_009-15b"/>
萬乗訢訢聞絃歌主人喜埽溪上榻笑我鬢髪塵埃多<lb/>
旋呼瓊液注玉斚麟孫出拜能吟哦使令勸我須醉倒<lb/>
不知與世為誰何醒來忽别未十月敢期佳句傳靈波<lb/>
千言不落一字俗凛凛秋風吹太阿大才小用小有補<lb/>
牛羊茁壯餘無它何時赴詔玉京去萬物待子能調和<lb/>
　　　舒州使宅天柱閣呈朱光禄<lb/>
羣山奔來一峯起千丈芙蓉碧霄倚嫦娥卻月愁推輪<lb/>
王母呼煙結繒綺分明有路金闕通翠滑無塵玉壺洗<lb/>
<pb n="KR4h0167_WYG_009-16a"/>
老松自作孤鳳吟駭浪時翻三井水峨嵋絶巔安足論<lb/>
力不擎天亦徒爾懊惱茂陵客白日求攀天遺壇猶在<lb/>
半蕪沒隱約龍馭囘瑶鞭直至唐家六皇帝夢感異境<lb/>
開重元真符豫告後五百佐佑寶厯推鴻延城頭建閣<lb/>
舊丞相忩户再新光禄賢手擕大筆恣吟覽老句氣熖<lb/>
摩星躔當時數赴范公辟秀骨照坐誰差肩功名自許<lb/>
出絶域歳月漫往脩途邅丈夫有命豈嗟慽投老得地<lb/>
多雲泉霜柑正熟蟹螯美白蟻旋漉浮金船伊予困躓<lb/>
<pb n="KR4h0167_WYG_009-16b"/>
坐小邑悵望珠履參華筵祝公自此早歸隱幅巾藜杖<lb/>
詩中仙<lb/>
　　　中秋登白紵山呈同遊蘇寺丞<lb/>
平湖萬頃浮青玉嫦娥更攬寒光浴天髙星稀魚鴈沈<lb/>
風靜雲消絲管逐試聽郭子今宵歌對月不飲奈愁何<lb/>
上盡髙山萬丈之絶頂側身可以攀明河明河洗君耳<lb/>
明月照君面暫來空洞無物逍遥鄉安用聲名誇海縣<lb/>
前年從軍梅山下林黒只憂偏弩射去嵗㸃夫大河北<lb/>
<pb n="KR4h0167_WYG_009-17a"/>
黄土吹衣無晝夜勞勞功業安在哉出林之木風先推<lb/>
有言不得見天子巻舌却出金門來流光差池鬢垂雪<lb/>
幸對髙才值佳節更在桓公遊處遊自抒悲歌再清越<lb/>
登髙何必須重九零落黄花汙濃酒豈如桂子散秋香<lb/>
乗露金人舉纎手舉纎手欲未休月輪忽轉西山頭明<lb/>
年此㑹定南北沈思使我增離憂荆榛滿眼世路惡恩<lb/>
忘水覆終難收田文昔日三千客去住如今均一邱噫<lb/>
噓嚱達亦不足恃窮亦不足羞但願明月照我酒古來<lb/>
<pb n="KR4h0167_WYG_009-17b"/>
秉燭供遨遊因誰為謝北海若酩酊不辨馬與牛<lb/>
　　　徳化黙亭觀雪呈鄭令<lb/>
霜風結海天雲冰夜寒斷盡朱絲繩曉來何處看積雪<lb/>
鄭令新亭最髙絶倒披貂鼠一登臨飛鳥不飛晨光滅<lb/>
時吟杜甫苦寒詩白鵠翅垂眼流血崑崙闗折非吾憂<lb/>
但願春泥補地裂西南香爐萬尋玉遠思飄然看不足<lb/>
欲騎鸞鶴飛其巔身雖未往神明肅又疑夢向瑶池過<lb/>
王母樓殿髙嵳峩粉圖屏風畫未竟隱隱朽筆方森羅<lb/>
<pb n="KR4h0167_WYG_009-18a"/>
天工好竒人莫識縱心壯觀聊唧唧酒瓶倒瀝萬籟沈<lb/>
客子狂歌主人黙黙胡為乎名斯亭主人意深窺杳㝠<lb/>
不為四時役不擇萬象嘉與時窮通自消息見我狂歌<lb/>
應笑邪<lb/>
　　　寄題鄂州李屯田家園安仁亭<lb/>
頭陀樓閣坐青煙畫屏正落南檐前主人隱几寫風物<lb/>
幅巾瑩爽南昌仙仙翁讀書五千巻道與世背多迍邅<lb/>
安之不擾靜以養逸我夀老全於天簾櫳疎疎日光透<lb/>
<pb n="KR4h0167_WYG_009-18b"/>
欄檻寂寂花隂圓黄鸝㺯巧子趁母白酒釀熟金為船<lb/>
淵明醉矣客可去細藤織榻閒敧眠君不見黄鶴樓鸚<lb/>
鵡洲碧雲欲合天自晚芳草無情春亦愁禰衡白骨瘞<lb/>
何處曹王舊曲無人收沈吟往事變華髪不飲何以銷<lb/>
吾憂銷憂乎君且飲醉來天地真衾枕<lb/>
　　　徐州黄樓歌寄蘇子瞻<lb/>
君不見彭門之黄樓樓角突兀凌山邱雲生露暗失柱<lb/>
礎日升月落當簾鉤黄河西來駭奔流頃刻十丈平城<lb/>
<pb n="KR4h0167_WYG_009-19a"/>
頭渾濤舂撞怒鯨躍危堞僅若杯盂浮斯民囂囂坐恐<lb/>
化魚鼈刺史當分天子憂植材築土夜運畫神物借力<lb/>
非人謀河還故道萬家喜匪公何以全吾州公來相基<lb/>
疉巨石屋成因以黄名樓黄樓不獨排河流壮觀彈壓<lb/>
東諸侯重檐斜飛掣驚電宻瓦瑩浄蟠蒼虬乘閒往往<lb/>
宴賓客酒酣詩興横霜秋沈思漢唐視陳迹逆節怙險<lb/>
終何求誰令頸血濺砧斧千載付與山河愁聖祖神宗<lb/>
仗仁義中原一洗兵甲休朝廷尊崇郡縣肅彭門子弟<lb/>
<pb n="KR4h0167_WYG_009-19b"/>
長歡遊長歡遊隨五馬但看紅袖舞華筵不顧黄河到<lb/>
樓下<lb/>
　　　留題吕學士無為軍謫居廊軒<lb/>
城頭髙軒眺千里數里蒼山兼寒水帆開半落有無閒<lb/>
鳥飛不斷丹青裏北斗疎疎河漢繞蓬萊一登天下小<lb/>
心隨境化形亦㤀誰道霜翎老華表曺公窺吳教水戰<lb/>
虎貔䠞踏鯨囂轉野父相傳此渡頭魚網時時得遺箭<lb/>
當場英氣安在哉千年絶景蔵蒿萊地祇監䕶待賢者<lb/>
<pb n="KR4h0167_WYG_009-20a"/>
欄干倚遍傾金疉目送白雲望堯闕忠功孝名堅一節<lb/>
明時不作離騷經玉上青蠅解磨滅升沉偶然安足嗟<lb/>
與君髙咏思無邪數聲長篴奏何處微風吹落天之涯<lb/>
天涯桂樹清輝發萬頃波瀾凍氷雪若承紫詔返瀛洲<lb/>
此地曽㤀遷謫憂<lb/>
　　　姑熟乘月泛漁艇至東城訪耿天騭<lb/>
姑熟皇東城長江八十里思君半夜泛漁舟明月隨人<lb/>
渡寒水江南美酒君家無攜來相就傾一壺澄江如月<lb/>
<pb n="KR4h0167_WYG_009-20b"/>
水如玉拂拂清風生碧蘆功名無成安足嗟但令方寸<lb/>
無疵瑕煉丹辟榖亦𤨏𤨏萬物何處非生涯君不見鴻<lb/>
溝欲将天下裂失道隂陵遽身滅玉帳周遭皆楚歌金<lb/>
甲繽紛摧漢鉞重瞳卻傳繪塐手瓦鼓巫歌薦神酒廟<lb/>
前老木蔵狌狐豪氣英風亦何有沈吟徃事君勿悲我<lb/>
遭幸遇堯舜時田中榖稔牛羊肥髙㑹難逢易别離今<lb/>
宵不醉欲安之<lb/>
　　　西山謡寄潘延之先生<lb/>
<pb n="KR4h0167_WYG_009-21a"/>
男兒無成羈薄禄日月相推猶轉轂誰向生前悟此生<lb/>
西山山人挂冠速買田築室臨西山時來石上横琴彈<lb/>
千古萬古治亂事一曲兩曲頓挫松風寒門前禾熟醖<lb/>
美酒故人車馬留盤桓榮亦不足貴辱亦不我干但願<lb/>
青山綠水兩不變醉醒自得窮觀玩名落人間非所欲<lb/>
閉門且喜辭憂患君不見李太白朝為酒家仙暮作金<lb/>
鑾客醉裏題詩宫妾扶自謂遇君今古無一朝讒言入<lb/>
君耳夜郎逺謫吟䰟孤到死空言竟何補何如道行及<lb/>
<pb n="KR4h0167_WYG_009-21b"/>
妻子西山人孰可比晴空矯矯孤雲飛欲徃扳援無路<lb/>
岐<lb/>
　　　贈張參軍待舉<lb/>
宣城之人張待舉髙才未得見明主強将尊酒娛天真<lb/>
猶得狂名落寰宇陶陶復陶陶意氣蛟龍豪滄溟豈是<lb/>
逺銀漢不為髙路逢郭子陵陽津平生未識如故人相<lb/>
勸握手輙大笑共訪瑶池尋玉真天門夜义識慮惡為<lb/>
我無錢謹闗鑰興䦨卻駕彩雲歸别入紅窗為君酌醉<lb/>
<pb n="KR4h0167_WYG_009-22a"/>
來兀兀乘扁舟長溪水碧芙蓉秋願逢萬丈龍鬚席巻<lb/>
取月明歸玉樓<lb/>
　　　贈陳懶散<lb/>
懶散翁何怪竒形容磊落似元亮情性孤髙如伯夷靈<lb/>
臺瑩徹軒轅鏡姸醜黙辨毫與釐生涯只寄一壺酒萬<lb/>
事掉頭予弗知或乘爛醉説儒佛風雲坐上騰蛟螭顯<lb/>
晦自任不可測頭角變化将有時驚人一鳴冲天一飛<lb/>
豈能齪齪事小隠堯舜君臣方有為懶散勿懶散石渠<lb/>
<pb n="KR4h0167_WYG_009-22b"/>
金馬湏翁來<lb/>
　　　謝劉察推莘老丞相<lb/>
秋風吹霜入松柏虗谷聲遙寒刺刺月華正髙星宿稀<lb/>
獨鶴不鳴觜挿翼是時夫子為我吟逸調雄才世無敵<lb/>
十年學詩自謂豪一日逢君有慙色恍疑醉夢天帝家<lb/>
寳蔵珠樓不知極蟠桃結實九重春金銀琅玕萬林直<lb/>
湏臾收拾到平澹雨洗髙峯增老碧又如摩詰畫思精<lb/>
一幅霜綃數拳石鬼神怪變露形状天地英華發胸臆<lb/>
<pb n="KR4h0167_WYG_009-23a"/>
我家江南謝眺山山深流水長潺潺獮猴摘果趣不去<lb/>
白雲常在衣裳閒㫁無車馬送塵土獨與猿鳥期追攀<lb/>
一杯有酌醉復醉萬盧不到閒中閒欲邀君去咏此景<lb/>
願窺巨筆追楊班其餘功業未足數天馬安得趨塵寰<lb/>
　　　謝淮西吳提舉子中<lb/>
<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>馬徐行三百里撲撲黄塵眼雙眯手攜簿法趨使臺<lb/>
惟恐瑕疵煩摘指藍衫蹙蹙走廊廡與坐撫循顔色喜<lb/>
琅琅先誦荆州吟醉來捉住鯨魚尾如今無復氣凌雲<lb/>
<pb n="KR4h0167_WYG_009-23b"/>
俛首低佪逐泥滓湏臾又㤀按察尊羅列壺觴瞰池水<lb/>
圓荷飜風碧玉軟幽鷺得魚團雪起正當煩暑浩如秋<lb/>
更聴髙譚清入髓君臣㑹合前世無朝廷事事圗新美<lb/>
甲花照日御營寒萬命縣絲朔風裏自嗟雖老力未衰<lb/>
生未遇知甘擯死南山射虎竟殘年不得封侯亦徒爾<lb/>
感君欲引西江波涸轍行将脱螻蟻功名成就湏報恩<lb/>
莫道江南無壮士<lb/>
　　　仲春櫻桃下同許損之小飲因以贈之<lb/>
<pb n="KR4h0167_WYG_009-24a"/>
君不見古人悲歌愁殺人一片花飛減卻春徑湏沽酒<lb/>
就花飲暫時爛醉陶天真借令黄金大於斗豈買人閒<lb/>
百年夀但願青春永不歸更得滄溟化濃酒朝酌弗乾<lb/>
暮傾弗竭東向浮桑采日枝西入瑶池浴明月梧桐三<lb/>
尺安足彈重華去矣薫風寒夷齊恥食首陽粟屈子徒<lb/>
佩瀟湘蘭噫嘘嚱哉賢與愚同歸一死胡為乎共君極<lb/>
飲且爛醉指㸃世路皆虚無許損之爾為我滿斟我為<lb/>
爾髙吟相逢莫恨晚結交貴知心坐看南山一片霧忽<lb/>
<pb n="KR4h0167_WYG_009-24b"/>
成千里萬里之春隂<lb/>
　　　酬蔡尉祕校<lb/>
環峯雨過煙嵐披君醉兀兀騎驢歸明朝大字送滿篋<lb/>
乃是醉埽琅琊詩陽冰篆筆昔未有鐡索礧碨纒蛟螭<lb/>
禹偁八咏不足數永叔爛浸鐫瑶碑山光水潤洗出太<lb/>
古色更後取作知為誰愛君膽大少且鋭攙剔缺漏筆<lb/>
補之飄然一别今七載取讀往往生光輝寧知流落尚<lb/>
為尉瀟湘邂逅令人嚱又致新章溢編楮遣僕買酒烹<lb/>
<pb n="KR4h0167_WYG_009-25a"/>
黄雞伊予齒髪更衰落固異往昔相逢時舉杯未盡輙<lb/>
醉倒眼吻雖强難扶持人生老去百無孟譚新憶故惟<lb/>
傷悲君休吟亦勿飲橛株駒坐真忘機死生終始了為<lb/>
一清風為我炎天吹<lb/>
　　　夏公酉家藏老髙邨田樂教學圖<lb/>
髙生妙畫世所知君藏兩幅尤瑰竒春囘老柳未全緑<lb/>
和氣盎盎微風吹負暄當案誰氏子坐以訓詁傳童兒<lb/>
麻鞵破穿十指露紵衫短袖烏巾敧眼吻開張手捉筆<lb/>
<pb n="KR4h0167_WYG_009-25b"/>
叱怒底事揚其威兩童分爭迭相挽彼二稚子傍觀窺<lb/>
一童獨臥守書巻惟習已見分醇醨皤然老叟醉兀兀<lb/>
二孫側立猶扶持餘皆伶官雜邨妓插笛放鼓陳威儀<lb/>
三尺奔來吠欲囓二人驚顧方攢眉伶家有子少亦黠<lb/>
兩手據鞍驢載之尊卑向背極精妙精妙得以意思維<lb/>
田翁豐年固取樂又能教子勤書詩徳澤涵濡賦斂絶<lb/>
致我鼓腹咸熙熙畫工亦畫太平事誰能擾之生亂離<lb/>
髙生髙生不獨愛爾之妙筆對此頗思三代時<lb/>
<pb n="KR4h0167_WYG_009-26a"/>
　　　寂照大師匣藏相國寺壞壁秋景<lb/>
京城車馬多塵埃一見妙畫心眼開深山老木秋思靜<lb/>
苦霧鬱鬱諸峯埋客騎蹇驢打不動懊惱似憂寒雨來<lb/>
崖平路轉斗然絶筆力未㫁空徘徊相為皴剥僅盈尺<lb/>
鐍以大篋過瓊瑰師云昔是殿堂壁治平大水餘皆摧<lb/>
恰如盧仝玉碑子中路撲折令人哀玉碑一折乃無用<lb/>
此畫雖缺猶堪裁君不見山前路路長不獨憂風雨前<lb/>
有毒蛇後猛虎磨牙矯尾藏深塢聖人皇皇嗟逆旅畫<lb/>
<pb n="KR4h0167_WYG_009-26b"/>
工意思非無補非無補誰信之紛紛門外誇輕肥<lb/>
　　　謝方彦徳奉議惠羅文硯<lb/>
歙溪古源鑿龍尾一片寒冰瑩無比珍綈藏䕶知幾年<lb/>
贈我題詩草堂裏驪珠失色悲暗投再拜置之枯木几<lb/>
硯兮不似在君家捧來自有纎纎指<lb/>
　　　中秋泛月至厯陽訪太守孫公素<lb/>
中秋拏輕舟西泛采石月初疑濯碎冰壺冰又如飛度<lb/>
雪山雪若非身世出塵寰底似清光透毫髪袁宏謝尚<lb/>
<pb n="KR4h0167_WYG_009-27a"/>
久磨滅含情欲就何人説厯陽太守孫公素竹冒寒霜<lb/>
松屈鐡昔從赤縣守儀真再主天門請符節紫皇詔長<lb/>
鷄籠山惠浹春陽威凛冽開倉出粟賙民饑夜户不扄<lb/>
無竊發咄哉此事安足論斯人自養班夔契且聞兵厨<lb/>
醖濃酒桂子秋香月中有請君置我三百杯我為君唫<lb/>
一千首爐鎚七竅完混沌能使頺齡遂長久饑横鏌鎁<lb/>
鱠鯨肉渴引明河傾北斗憑誰為問陶淵明胡為種菊<lb/>
仍栽柳豈如永夜無纎雲江光月色鋪黄銀喚取三千<lb/>
<pb n="KR4h0167_WYG_009-27b"/>
珠履客陶然一飲情無垠劉項輸贏亦安在笑殺今宵<lb/>
月下之醉人<lb/>
　　　送梅直講聖俞<lb/>
清風吹天雲霧開仙人騎馬天上來吟出人間見所不<lb/>
可見嫦娥織女為之生嫌猜織女斷鵲橋嫦娥閉月窟<lb/>
從茲不放仙人囘一落人間五十有四載惟將文字傾<lb/>
金罍李白佯狂古來少騎鯨鬛鬛飛沿洄杜甫問訊今<lb/>
何如應為怪極罹天災公乎至寶勿盡吐吐盡吾恐黄<lb/>
<pb n="KR4h0167_WYG_009-28a"/>
河水決崑崙推天穿地漏補不得女媧之力何可裁長<lb/>
安酒價不苦貴風月但惜多塵埃醒來强更飲百盞酣<lb/>
酣愚智寧論哉<lb/>
　　　送袁殿丞世弼<lb/>
與君六年别愁見雲開露明月尊中有酒雖獨傾萬古<lb/>
情懷共誰説思君彈瑶琴琴聲為君咽孤鴻髙飛不可<lb/>
攀北風一送何時還欲問鯉魚更難得江頭白浪髙於<lb/>
山尺書彼此絶令人腸百結昨日聞君來我心如鑿龍<lb/>
<pb n="KR4h0167_WYG_009-28b"/>
門開拂拭囊中白玉璞請君辨之為磨琢感君酬價過<lb/>
南山即見名聲揺海岳烹羊買酒邀呉姬今朝㑹合明<lb/>
朝離莫嗟兩鬢白雪滿請看舞袖紅雲飛雲飛酒䦨君<lb/>
遂起篙子催行趁潮水君行汲汲過西山手植松篁春<lb/>
正美我亦歸青山白雲相伴閒若駕鸞鳳赴瑶闕先到<lb/>
臨川與君别<lb/>
　　　送錢賢良醇老<lb/>
去年六月梓山裏與余披襟弄泉水髙譚直出堯舜前<lb/>
<pb n="KR4h0167_WYG_009-29a"/>
長林為我清風起金船滿滿傾醇醪呉姬玉指拈櫻桃<lb/>
君今勸我盡百琖肝腸但覺翻江濤醉來騎白鹿大笑<lb/>
還青山倐忽嵗月往思君鬢成斑今朝邂逅蕪江頭論<lb/>
心握手忘離憂暫時㑹合復言别安得彈劒從之遊我<lb/>
聞紫微薦君策男兒事業豈易得金門慎弗閒經過為<lb/>
奏天下弊穴如蜂窠<lb/>
　　　送徐長官仲元<lb/>
徐夫子能譚經不學俗儒事章句白首役役勞骸形我<lb/>
<pb n="KR4h0167_WYG_009-29b"/>
嘗洗耳聽其説寒泉潄玉聲瓏玲十年茅塞一朝抜四<lb/>
體自豫神安寧交遊得君已恨晚厯陽幾日同醉醒新<lb/>
詩百韻忽贈我滿紙落落排明星使我目睛眩又若遭<lb/>
雷霆自愧久滅沒安足須褒稱李翰林杜工部格新句<lb/>
老無今古我驅弱力漫繼之發詞寄興良辛苦幾欲攀<lb/>
天門擊天鼓女媧有志終難補低頭帖耳逐駑駘倒著<lb/>
青衫走塵土東風吹破江頭春緑楊紅杏能笑人狂來<lb/>
且盡一壺酒世無賀老誰相親君今别我又遠適錦帆<lb/>
<pb n="KR4h0167_WYG_009-30a"/>
千丈迷空碧飄然去意凌崑崙自古雄豪少知識我亦<lb/>
從今不復言靜看澄江漫寒壁<lb/>
　　　送李節推獻父<lb/>
昨别桃花與君别共唱離人眼中血今見桃花君復來<lb/>
似與東風趁時節北去南還何日休書生道路多窮愁<lb/>
安得巨航滿載酒一帆風過蓬萊洲<lb/>
　　　送李察推公揮<lb/>
去年過君陵陽峯杜鵑聲亂桃花紅佳人玉指按玉板<lb/>
<pb n="KR4h0167_WYG_009-30b"/>
勸我一醉三百鍾醉來騎鯨赴瑤闕不記當時與君别<lb/>
溪上扁舟破雪歸樓前芳草還春發白頭太守重相過<lb/>
開尊大笑呼瓊娥向來十客七已去惟與杜九聞清歌<lb/>
歌聲繞梁離思苦聽不得終淚如雨回首茫茫天地中<lb/>
聚散百年能幾許今朝此地重相逢秋漢無雲江月空<lb/>
把酒與君須醉倒已知後㑹皆衰翁陵陽樂事那復得<lb/>
官賤食貧身愈廹擊劒髙吟非故鄉何時共作滄浪客<lb/>
　　　送劉繼鄴秀才之岳陽訪木尉<lb/>
<pb n="KR4h0167_WYG_009-31a"/>
羣鳥棲霜羽毛縮孤雁㝠飛何處宿蘆花糝白天無聲<lb/>
靈妃鼓徹瀟湘曲此時歸夢尋故鄉誰道行人鬢長綠<lb/>
平生所得惟悲歌時命未遇君如何滿懐策盡獻不售<lb/>
鳳凰飄泊無嘉禾困鱗不借一杯水異時安用西江波<lb/>
岳陽髙樓挂星斗樓中子真問舊友請舒和氣邀陽春<lb/>
便釀重湖作濃酒山葉撩亂舞山鳥縱横啼古人交道<lb/>
貴終始樂酣醉倒君莫疑否極泰來不可測豈有壯士<lb/>
長棲遲豈有壯士長棲遲青雲岐路有横飛<lb/>
<pb n="KR4h0167_WYG_009-31b"/>
　　　投獻省主李奉世宻學<lb/>
祖廟相國之真孫軒軒冠冕宜髙門拔身州掾入政府<lb/>
議論挺特窮根原顔淵必用孔子鑄自此聲名聞至尊<lb/>
熈寜神化邁前古屢詔馳車外循撫大河之北淮之壖<lb/>
民起疵癏男歌舞樞庭進直腰横金君臣道合同一心<lb/>
貨泉交滙指諸掌老吏縮手隨規箴如公之才世希有<lb/>
突兀千丈輝喬林徐冠貂蟬坐廊廟重見成王得周召<lb/>
泰山鏤牒天垂休却笑鴻䝉首頻掉賤生流落何可言<lb/>
<pb n="KR4h0167_WYG_009-32a"/>
四十棲遲埋冗員涸鱗悵望一杯水安用西江浩渺之<lb/>
波瀾願公吐和氣稍回巖谷春養成尺寸木為公車下<lb/>
輪他年青史上報徳豈無人<lb/>
　　　懐青山草堂<lb/>
三峯連延一峯尊龍山白紵如兒孫重岡複嶺控官道<lb/>
北望金陵真國門淙流奔激灑河漢兩溪真接丹河源<lb/>
松荒檜老古佛刹鷄嗚春晚桃花邨石崩廢井謝公宅<lb/>
龜仆斷碣長庚墳斯人白骨已化土英氣徃徃成烟雲<lb/>
<pb n="KR4h0167_WYG_009-32b"/>
我昔棄官結茅宇九品青衫安足數竹筒盛酒騎白牛<lb/>
醉眼睨天與天語如何蹭蹬隨辟書十年又逐風塵趨<lb/>
只今兩鬢滿霜雪功業不成思舊廬山花解忘憂山鳥<lb/>
名提壺四鄰未必便棄我三徑荒草還堪鉏烏泥田肥<lb/>
種秫稻紫蟹味美饒嘉魚盈缸釀酒邀客飲林下散髮<lb/>
時時梳誰人縶爾不歸去自問此心無乃愚<lb/>
　　　卧龍山泉上茗酌呈太守陳元輿<lb/>
君不見歐陽公在瑯琊釀泉為酒飲輒醉自號醉翁樂<lb/>
<pb n="KR4h0167_WYG_009-33a"/>
無涯醉來落筆驅龍蛇雷雹萬里轟雷車濃隂卻埽吐<lb/>
朝日草木妍媚春爭華斯人徃矣道將喪雖遇絶景誰<lb/>
能誇又不見卧龍山下一泓水源接銀河甘且美惜哉<lb/>
無名人不聞惟有寒雲弄清泚君擕天上小團月來就<lb/>
斯泉烹一啜不覺兩腋習習清風生便欲飛歸紫金闕<lb/>
挽君且住君少留人生難得名山游汲泉滌硯請君發<lb/>
佳唱鏗金戛玊搖商秋斯泉便與釀泉比泉價詩名無<lb/>
表裏自愧學詩三十年縮手袖間驚血指君如歐陽公<lb/>
<pb n="KR4h0167_WYG_009-33b"/>
我非蘇與梅但能泉上伴君飲髙咏閣筆無由陪明年<lb/>
茶熟君應去愁對蒼崖咏佳句<lb/>
　　　奉和運判吳翼道畱題石室<lb/>
雙峡天開控江水水自牂牁來萬里端州正在雙峡間<lb/>
石室嵩臺壓孤壘誰傾北斗酌明河化作七山平地起<lb/>
脩蘿髙張翠羽蓋錦壁深藏赤鳳髓鳴禽交應杵臼聲<lb/>
馴鹿見人行復止一洞能容百兩車三溪却接滄溟底<lb/>
上瞻圓頂碧玲瓏傍穿小竇隂逶邐不應融結施鐫鑱<lb/>
<pb n="KR4h0167_WYG_009-34a"/>
浪磅乳滴何年始森然物象難悉名古圖脫落猶堪比<lb/>
老龜闖首龍縮角猛虎磨牙鯨巻尾又如壯士披肺肝<lb/>
戴主之忠死無已蒼崖題字多唐人髣髴銀鉤唯二李<lb/>
<hi>邕紳</hi>山祇不放雲霧開海神屢汲蟾光洗歐陽古錄遺此<lb/>
碑我漬香煤傳以紙寂寥相望三百年乃有髙才繼現<lb/>
瑋滁陽吳公富文采來擁皇華宣使指霜威暫霽持謙<lb/>
尊許接清遊攜酒醴長絲千結盤雕梅<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>并刀膾頳<lb/>
鯉尋仙未遇飲正豪落日嵐烟催返軌明朝大句揮長<lb/>
<pb n="KR4h0167_WYG_009-34b"/>
篇戛玉鏘金轟兩耳有靈持䕶歸羊城論價欲酬誰可<lb/>
擬蔣公毛公並詩伯筆陣酣戰秋風裏越臺未明被題<lb/>
遍鵠奔此泂重新美沈侯湘寺陪俊遊韓子連山書宴<lb/>
喜勝槩遂令天下知名齊五岳無由毁自憐羽翮久零<lb/>
落只欲卑飛藏棘枳漫將俚語續公歌投老那知遇知<lb/>
已<lb/>
　　　麗人曲贈鍾離中散侍姬<lb/>
髮如盤鴉面如玊飄飄羅袖長芬馥妙年得侍碧虛卿<lb/>
<pb n="KR4h0167_WYG_009-35a"/>
自道一生心已足黄鶯流語春日長綠窗繡出金鴛鴦<lb/>
朝莫祝卿千萬夀不識相思能斷腸<lb/>
　　　贈潛山伊居哲先生<lb/>
伊君頭戴星文冠遨逰五岳何時還結茅却在潛山裏<lb/>
閉息自養丹田丹聞説年齡七十九髪如鴉青亦稀有<lb/>
生平讀盡道藏書寓興成詩僅千首清風生我太古□<lb/>
彈罷時傾一壺酒門前手植數本松看爾凌雲比予夀<lb/>
髙奔日月瞻玊京隂氣鍊盡陽氣成行聞北帝呼六丁<lb/>
<pb n="KR4h0167_WYG_009-35b"/>
紫書下詔鸞鳳迎潛山空留千載名白雲不斷溪長清<lb/>
　　　寄劉繼鄴秀才<lb/>
憶昔重遊樂尋春之宛陸天機織出萬山錦虹橋倒影<lb/>
銀河明逰絲縈空白日暖好鳥亂響清風生疉嶂樓中<lb/>
索美酒坐上客子皆豪英諸姬合奏雜絃管一人妙唱<lb/>
為并瓊玊版斜開厚冰裂鴛鴦索拍秋波横酒盞貪歡<lb/>
不知數夢入瑶池逃宿酲誰知一别萬事錯荷衣倒著<lb/>
來江城青雲散盡落青野長絲掣斷無長鯨鄉山好在<lb/>
<pb n="KR4h0167_WYG_009-36a"/>
却歸去當共故人吟此情<lb/>
　　　醉歌謝太平李倅自則除夜恵酒<lb/>
一年醉三百六十日今朝年盡酒未盡自顧形骸無得<lb/>
失浮生七十行已六猛飲狂歌湏汲汲吾邦倅貳李自<lb/>
則愛吾頽然荷簔笠雙壺滿送瓊瑶漿春氣爭從四肢<lb/>
入君不見劉項存亾安在哉暫時龍虎轟風雷袁盎説<lb/>
行晁錯戮躡蹤刺客横刀來又云舜野死堯幽囚九疑<lb/>
連延雲霧愁不如飲酒醒復醉抱甕負鍤渠無仇滄海<lb/>
<pb n="KR4h0167_WYG_009-36b"/>
化為酒蓬萊作糟丘與君攜手去赤脚踏鼇頭<lb/>
　　　擬桃花歌<lb/>
酣酣桃始花灼灼粉面笑粉色射花光奪盡丹青妙藍<lb/>
衫馬上郎風流亦年少語言雖未通精誠黙相照歛容<lb/>
緩歩復掩門只見桃花不見人輕紅淺白正含露欲落<lb/>
半開將送春凝心駐馬日漸晚隱忍時時下前坂回頭<lb/>
又不見桃花唯有青山遮醉眼揚鞭擊鐙歌團扇相見<lb/>
不如不相見逢人寄語問桃花春殘吹洗落誰家<lb/>
<pb n="KR4h0167_WYG_009-37a"/>
　　　天台行送施山人<lb/>
平生樂山水聴客談天台盤石摩挲浸海月瀑布淙射<lb/>
烟霞開山腰噴作千巖雨潭底晝夜轟風雷諸峯攢叢<lb/>
䕶寳刹地與世隔無纎埃仙葩靈鳥四時有石矼三洞<lb/>
清風來施夫子欲長徃髙謝功名脫塵綱況有西來老<lb/>
佛師了悟無生任消長若許陶潛載酒過便駕蒼虬遂<lb/>
真賞<lb/>
　　　凌歊臺呈同逰李察推公擇<lb/>
<pb n="KR4h0167_WYG_009-37b"/>
臘月欲盡春風來壯士尋春上髙臺金烏慢飛光徘徊<lb/>
照徹冰霜天地開梅花披香栁烟裊狂殺錢塘蘇小小<lb/>
玊簫金笛鳴髙樓悵望傳書落青鳥吾曹強飲三百杯<lb/>
老去功名安在哉欲駕飛魚入東海王母為我傾金罍<lb/>
蓮華變碧蟠桃熟仙家四時應不速醉來拍手乘紫烟<lb/>
遊遍洞天三十六髙歌杳𣺌春風裏我懐清澈西江水<lb/>
腐儒徃徃咍吾狂猶幸揚雄作知已脫君身上蜀錦袍<lb/>
解我腰下并州刀更沽美酒共君飲不負今朝春思豪<lb/>
<pb n="KR4h0167_WYG_009-38a"/>
　　　凌歊臺呈同遊張兵部朱太守<lb/>
江東使者武陵仙姑熟太守南都賢同時文采耀場屋<lb/>
今日寵榮分使權嵗豐民樂官吏肅登髙望逺開華筵<lb/>
凌歊古臺壓城北天門牛渚遥相連六朝盛事竟何在<lb/>
白雲芳草空綿聯黄鳥聲酸落花雨青蒲風送西江船<lb/>
鳥聲繚亂帆影没勸君莫負杯中物百嵗榮華如轉輪<lb/>
一半光隂已倉卒寜湏雜□管不必繁綺羅紫蓴煮䜴<lb/>
肥鱸鱠更聴江南賤士歌堯崩舜立天下治廟室靈芝<lb/>
<pb n="KR4h0167_WYG_009-38b"/>
最為瑞巖穴自此無遺民請把長戈鑄農器功名來時<lb/>
如等閑四皓去矣誰復還一朝攘臂揖太子社稷不動<lb/>
安如山可笑屈夫子憔悴長江濵欲將獨醒喚衆醉竟<lb/>
葬江魚愁殺人古來得失既如此今朝幸會青雲士功<lb/>
成蚤晩歸桃源回首塵寰脫雙屣<lb/>
　　　月下獨酌二首<lb/>
長空無雲江水淨月出東方挂金鏡我時有酒何處斟<lb/>
碎碎寒光借魚艇便邀玊兔乞靈藥一粒為醫天下病<lb/>
<pb n="KR4h0167_WYG_009-39a"/>
玊兔既不報我亦醉不知舟人解事喚我起月輪己轉<lb/>
西山西人間萬事不可了且要明月閑相隨明月不解<lb/>
飲何事解照琉璃鍾金波蕩漾使我惜不撤一酌萬事<lb/>
逃心胸<lb/>
良時忍自棄聖代真難逢生平不知耕與戰惟知猛飲<lb/>
大笑吟清風竹林七子豈足數淵明五栁方窮途一身<lb/>
不為萬乘屈傲矣嚴陵垂釣翁明朝官滿歸去來兮但<lb/>
願月輪不缺尊酒不空吾君萬嵗坐法宫四海長靜無<lb/>
<pb n="KR4h0167_WYG_009-39b"/>
兵戎<lb/>
　　　金熨斗<lb/>
金熨斗酌醇酒熨開萬斛之愁腸贈爾千年之睂夀酣<lb/>
酣笑臉坐生春安用逢人嗟白首<lb/>
　　　翠碧杯<lb/>
翠碧杯滿酌正是桃花開一年三百六十日幾人待得<lb/>
春歸來春歸來不飲酒翠碧之杯爾何有<lb/>
　　　望夫石<lb/>
<pb n="KR4h0167_WYG_009-40a"/>
杜鵑啼血春林碧妾有離愁異今昔上盡髙山第一峯<lb/>
目亂䰟飛化為石化為石可柰何淚懸白露衣薜蘿千<lb/>
古萬古望夫恨一江秋水寒蟾多漢家天子㸃征役良<lb/>
人荷戈歸不得此身未老將何從不似山頭化為石<lb/>
　　　蓮根有長絲<lb/>
蓮根有長絲不供貧女機栁梢有飛綿不煖寒者衣朝<lb/>
歌悠悠暮歌短下地沈沈上天逺東生白日還西流志<lb/>
士長懐萬古愁<lb/>
<pb n="KR4h0167_WYG_009-40b"/>
　　　朝出青閨裏<lb/>
朝出青閨裏自汲井華水井水如磨銅妾面似芙蓉照<lb/>
影返自歎淨洗鉛華濃郎騎白馬玊關去令人繡被冷<lb/>
春風春風欲盡來何遲蠶蛾散子鴉哺兒寫得短書無<lb/>
寄處幽恨窴膺淚如雨<lb/>
　　　芳草渡<lb/>
落日渡頭芳草碧傷如之何送行客客行無盡草相隨<lb/>
塞北江南同一色秋霜野燒年年事綠芽迸地先春力<lb/>
<pb n="KR4h0167_WYG_009-41a"/>
芳草多情不變常行人自去無消息<lb/>
　　　我歸矣<lb/>
我歸矣江之南一蓑一釣桃花潭桃花潭水深千尺<hi>李白</hi>
<hi>句</hi>金鱗尾尾密如蠶得魚輙笑放魚去我不貪餌爾何<lb/>
貪移船就月還一飲天為方牀月為枕水映芙蓉爛雲<lb/>
錦醉則縱横看花寢㸔花寢如之何向來憂患付烟波<lb/>
　　　晩望<lb/>
久客心嘗折登樓望轉迷風傾蘋葉亂雨重柳絲低未<lb/>
<pb n="KR4h0167_WYG_009-41b"/>
得趨金馬何當似木鷄細尋鄉國路愁聽暝鴉啼<lb/>
　　　即事<lb/>
北户風欺幌南橋水拍城柳長無嫩色鶯老有新聲書<lb/>
帙看慵巻茶甌不厭擎故園何日返此地獨含情<lb/>
　　　蚤起<lb/>
客愁偏蚤起衰病愜晴明索酒防春瘴披衣聽鳥聲舊<lb/>
書慵撿閲新客嬾逢迎何日飛樊啓再歸溪上耕<lb/>
　　　可惜<lb/>
<pb n="KR4h0167_WYG_009-42a"/>
可惜花飛盡春歸客未歸艱難行路險老大賞心稀翰<lb/>
墨誰曽問漁樵與願違江干空駐目藜杖得相依<lb/>
　　　西齋<lb/>
西齋吾所構檐角頗依林瀟灑松篁影暄和燕雀音青<lb/>
春那肯住白髪任相侵稍悟淵明樂時時撫素琴<lb/>
　　　自貽<lb/>
自恨心肝拙題詩愈不工癡迷循磨蟻辛苦打忩蟲妙<lb/>
道知何補多言自取窮不如長寂黙愧爾白頭翁<lb/>
<pb n="KR4h0167_WYG_009-42b"/>
　　　要客<lb/>
要客來何晚重乾漉酒巾玉琴虚别操藤榻恐流塵山<lb/>
暗瀟瀟雨花辭短短春杖藜慵緩步愁殺獨遊人<lb/>
　　　城南<lb/>
澹沱城南路參差柳絆煙稻秧纔一寸蠶子始三眠曲<lb/>
折藏花地暄和載酒天清江深有興只欲解歸船<lb/>
　　　夕陽<lb/>
夕陽沈谷口海水接天南歸鳥自成陣暝山如半酣看<lb/>
<pb n="KR4h0167_WYG_009-43a"/>
雲貪仰面移杖忽遺簪幽獨誰相過人情老始諳<lb/>
　　　遷居<lb/>
殊方留滯客遷館避喧譁破榻依寒竹疎忩對晚花燕<lb/>
歸疑識面鳥噪黙懷家囊橐無書巻新愁有五車<lb/>
　　　客問<lb/>
來時麥未吐今見秀盈畦投穽還遭石登雲孰有梯爾<lb/>
讒徒似錦吾醉只如泥行止無勞問空山杜宇啼<lb/>
　　　廢閣<lb/>
<pb n="KR4h0167_WYG_009-43b"/>
疊甓基猶在排空閣已摧燕愁尋舊棟蟻蠹傍新苔月<lb/>
色閒圓缺風聲自去來廢興何可問刼火亦成灰<lb/>
　　　寓舘<lb/>
一徑松隂合重門院落深客來聽鵲喜春過惜鶯吟風<lb/>
月時經檻塵埃不到襟黄庭看在手白雪任盈簪<lb/>
　　　立夏<lb/>
嵗旦辭江國炎天客瘴鄉浴波羣鳥白含霧野梅黄恨<lb/>
别山隨眼消愁酒滿觴殘魂終易斷囘首只茫茫<lb/>
<pb n="KR4h0167_WYG_009-44a"/>
　　　喜晴<lb/>
瘴鄉仍久雨生事念樵漁江海雲歸盡乾坤日上初短<lb/>
垣張澣服幽圃理殘蔬佐國知無術聊欣病體舒<lb/>
　　　獨醒<lb/>
野性惟憐酒無聊遂獨醒風塵雙白鬢天地一青萍鵩<lb/>
鳥寧須賦離騷未是經囘頭付陳迹終欲醉㝠㝠<lb/>
　　　雨過<lb/>
雨過添幽事褰裳步曉沙竹梢含靜霧藤刺冒輕槎鸂<lb/>
<pb n="KR4h0167_WYG_009-44b"/>
鶒雙隨浪蜻蛉對覓花老夫詩思愜頗覺日沈車<lb/>
　　　野寺<lb/>
野寺盤山腹髙秋雨霽天拂檐雲漠漠穿竹水涓涓接<lb/>
食憐馴鳥榰笻慕老禪經年無客到門巷疊青錢<lb/>
　　　望牛渚<lb/>
江迥偏留月山空不住雲遥憐李太白曽憶謝將軍帆<lb/>
影隨潮上樵聲隔岸聞柳花迷客眼三月正紛紛<lb/>
　　　屏迹<lb/>
<pb n="KR4h0167_WYG_009-45a"/>
屏迹已恨晚疲軀今自由百年無七十一日有千憂覓<lb/>
酒開青眼憑詩遣白頭莫言賔客少池上兩三鷗<lb/>
　　　日暮<lb/>
倚杖孤亭久無心辨俗譌暮山青埽淀秋漢句浮波岸<lb/>
震歸船鼓邨喧刈稻歌未收西望眼問罪有干戈<lb/>
　　　植杖<lb/>
獨往憐漁艇羣飛愛暮鷗誰云天地窄自伴水雲遊荇<lb/>
葉青爭老蓼花紅半收江頭人事絶植杖我何憂<lb/>
<pb n="KR4h0167_WYG_009-45b"/>
　　　柴門<lb/>
水落煙邨迥柴門四五家晚風囘斷鴈寒雨側幽花世<lb/>
事紛無已人生自有涯鯨鼇真可釣吾興欲乗查<lb/>
　　　雨中喜君儀要温老希聖同見過<lb/>
瀟瀟山寺雨漠漠暮雲寒不恨麻衣薄深愁酒盞乾離<lb/>
披花刺眼容易雪衝冠要客能相過寧辭溼錦鞍<lb/>
　　　謝君儀攜酒要客慰喭愁寂<lb/>
讒人未投北君子獨相親嵗月驚春晚壺觴慰我貧松<lb/>
<pb n="KR4h0167_WYG_009-46a"/>
聲風外急山色雨中新一醉無歸夢寧論寂寞濵<lb/>
　　　白蓮啓日上人退避長老之命以四韻髙之<lb/>
結宇古城邊能詩後悟禪鉢分摩詰飯池種逺公蓮竹<lb/>
颭春煙靜禽歌夜月圓潔身吾有趣囘首謝塵縁<lb/>
　　　和石聲叔留題君儀棊石亭二首<lb/>
髙才攄逺趣鑿石架危亭宿鳥依林白春苗接海青雲<lb/>
光隨帚亂泉響入琴聽況得少陵句宜鐫座右屏<lb/>
因山基大石華牓揭髙亭畦稻翻新緑山嵐浮遠青鳥<lb/>
<pb n="KR4h0167_WYG_009-46b"/>
行雲際度松籟雨餘聽安得呉生畫為予傳小屏<lb/>
　　　寒食元輿見要南樓把酒<lb/>
五馬登城堞千分載酒船無家寒食客小雨惜花天循<lb/>
撫恩何厚飄零命最邅閒愁不用遣一醉暫成仙<lb/>
　　　排悶呈元輿<lb/>
交態非今薄人情自古難敝裘甘我老雄劒請君彈魂<lb/>
逐雲峯斷心依酒海寛百年能幾許日月似跳丸<lb/>
　　　謝元輿送鮮鯉煮酒<lb/>
<pb n="KR4h0167_WYG_009-47a"/>
鮮鯉江湖味香醪日月春撫循時有贈飽煖遂忘貧玉<lb/>
縷空投筯金波漫入唇交情今乃見晚節共松筠<lb/>
　　　追和故友袁世弼酬孜老四韻<lb/>
坐諷湯休句閩南朱夏時碧雲生海嶠清吹散松枝救<lb/>
物寧論報安禪不履危江東飽芹蕨肯赴野人期<lb/>
　　　寄題建陽王祖聖朝奉南澗樓<lb/>
郎省辭榮蚤樓居鶴髪翁響分南澗水清占北忩風紫<lb/>
府雲常近黄塵路不通何當陪杖履有意學溟鴻<lb/>
<pb n="KR4h0167_WYG_009-47b"/>
　　　聞惠休師將浮海如呉省寶覺禪師<lb/>
去興已翩翩輕包赴海船霧收山翠溼月出浪花鮮鼓<lb/>
動看風力浮沈信佛縁何時達鍾阜重省寶公禪<lb/>
　　　同蕭英伯登淨惠寺山亭二首<lb/>
策杖輕衣愜憑欄逺目明清江排暮釣緑野碎春耕嗜<lb/>
酒今非勇題詩尚有情薄遊攀峻徳唐相舊家聲<lb/>
一徑穿林麓幽人借杖扶西山螺頂秀南塔筆峯孤好<lb/>
鳥當花語輕煙襯草鋪登臨情未足暝色欲吞呉<lb/>
<pb n="KR4h0167_WYG_009-48a"/>
　　　舟經彭澤謁靖節祠<lb/>
彭澤江邊邑蕭疎靖節祠煙昏鹿皮畫草暗菊花籬咏<lb/>
徳今千載言歸彼一時男兒要出處此道幾人知<lb/>
　　　螺川送别王公濟朝奉還臺<lb/>
亭上客上客江頭山映山白醪須酌盡采鳳欲飛還帆<lb/>
轉疎林外煙生逺渚間離愁自堆積輙莫唱陽闗<lb/>
　　　南山禪院<lb/>
棟宇新成寺黄金貼翠微山眉一雙碧江帶兩條飛亂<lb/>
<pb n="KR4h0167_WYG_009-48b"/>
石森門㦸晴雲作地衣薫絃誰與奏松響㵼珠璣<lb/>
　　　同穎叔修撰遊呉圃分得須字<lb/>
地與浮邱接花如錦帳鋪杜康傾琥珀海若獻珊瑚老<lb/>
竹爭抽筍幽禽自引雛人生行樂爾富貴亦何須<lb/>
　　　送象守賈正夫朝奉還臺二首<lb/>
六載為南郡歸時雪滿顛一家纔度嶺單騎欲朝天介<lb/>
潔終無玷精神老尚全十分愁别酒魂㫁鵠亭前<lb/>
十載音書絶扁舟忽見過有尊傾别酒無妓唱離歌海<lb/>
<pb n="KR4h0167_WYG_009-49a"/>
闊春光少城空瘴霧多羡君先度嶺猿呌隔雲蘿<lb/>
　　　廣福禪寺<lb/>
寺與人寰隔西軒更逺瞻雲煙生巻箔星斗半垂檐山<lb/>
對眉雙碧江空鏡一奩旅䰟招不盡愁向酒中添<lb/>
　　　得瑞金暉評上人書因以酬之<lb/>
野寺三秋别緘書一度收青開今日眼白盡昔年頭髙<lb/>
義嗟難得勞生苦逺遊新亭名六以真妄復何求<hi>上人書云</hi>
<hi>林間新作小亭名為六以</hi>
<pb n="KR4h0167_WYG_009-49b"/>
　　　寄題六以亭<lb/>
以幻聊觀幻亭將六以名隔林風籟息滿地月華清不<lb/>
動超千刼隨縁度一生有時拈楖栗劃斷野泉聲<lb/>
　　　立夏日示陳安國宣義<lb/>
昨日春歸盡輕衣畏暑侵落花空眷影新葉自成隂晝<lb/>
永惟便睡蟬清稍伴吟小團宫様茗分酌莫辭深<lb/>
　　　攜酒就陳安國隱居小酌<lb/>
家住逍遥國門無車馬音十分消睡茗一寸已灰心春<lb/>
<pb n="KR4h0167_WYG_009-50a"/>
去花應盡潮生崖恐沈徑須攜飲具來傍荔支隂<lb/>
　　　寄九江陶子駿通直<lb/>
家住廬山腳堂開逸老名清朝知止足白髪慰平生日<lb/>
月歸千載乾坤付一觥曽逢金馬客喚作小淵明<lb/>
　　　謝賈明叔侍御見過敝廬<lb/>
不是少陵客寧煩謝子過雨昏窮巷柳風折小池荷至<lb/>
論鏗瓊玉幽情愛薜蘿朝廷容直道予亦樂漁蓑<lb/>
　　　和胡與凡承議藏雲山雲際寺留題<lb/>
<pb n="KR4h0167_WYG_009-50b"/>
山路入雲際山深雲更深老龍方晦角秀木不依林溪<lb/>
溜氷生面泉泓月印心何須長抱石天下望成霖<lb/>
　　　和劉漢陽浩然亭<lb/>
磴道通絶頂登臨懷敝廬山雲數峯斷江樹一行疎舊<lb/>
史名空在新亭畫不如自迷姑熟釣深愧漢陽書<lb/>
　　　和朱行中龍圖遊澄惠寺<lb/>
一水碧漪漪更逢煙雨微草昏千步障松挂六銖衣冷<lb/>
翠光爭滴殘紅溼不飛自憐詩句拙空伴使君歸<lb/>
<pb n="KR4h0167_WYG_009-51a"/>
　　　寄致政徐丞<lb/>
為問徐夫子身閒心自閒一尊陶令酒十頃謝家山雲<lb/>
外𡨕鴻去松巔獨鶴還令人起髙興從此卜追攀<lb/>
　　　和君儀感時書事<lb/>
海角逢君子細看一番鶯燕展輕翰約風柳帶金爭軟<lb/>
著雨棃花玉鬬寒隴笛不知何處咽秦箏著意為誰彈<lb/>
劉郎更賦多情曲直欲豪華將社壇<lb/>
　　　阮希聖新軒即席兼呈同㑹君儀温老<lb/>
<pb n="KR4h0167_WYG_009-51b"/>
阮軒要客暮春時澹蕩晴絲日正遲出屋花光紅瑪瑙<lb/>
隔湖山色碧琉璃老榕垂榦侵疎箔新鴨呼雛過短籬<lb/>
我欲髙吟還閣筆坐中劉蔡總能詩<lb/>
　　　次韻君儀風物可愛之什<lb/>
二月風光著意看莫思旅食久艱難林間鶯喜綿蠻語<lb/>
水畔花愁料峭寒遊子牽衣攔道飲美人擕瑟上樓彈<lb/>
少陵野老誰能繼君有新詩合築壇<lb/>
　　　感懷寄泉守陳君舉大夫<lb/>
<pb n="KR4h0167_WYG_009-52a"/>
柴門永日淚霑巾事與心違漸失真家住江南幾萬里<lb/>
身留海上已三春明時枉作銜寃客皓首翻為哭子人<lb/>
多謝泉州賢府主數將書札問悲辛<lb/>
　　　南樓有懷元輿<lb/>
且欲臨髙遣百憂故攜笻杖立城頭田家隔水犬吠犬<lb/>
天氣新晴鳩喚鳩縻迤物華春又盡紛霏塵事老何求<lb/>
使君閒暇須遊樂莫為愁人罷樂遊<hi>元輿以予宅禁而未嘗把酒豈可以</hi>
<hi>僕而廢他客乎</hi>
<pb n="KR4h0167_WYG_009-52b"/>
　　　開元客館<lb/>
裂瓦敧椽五六間地形髙下頗依山黄鸝相應雨初過<lb/>
緑樹成隂春已還土竈有煙營飯飽柴門無客任苔斑<lb/>
卻思一釣滄浪去蘋葉蓼花相伴閒<lb/>
　　　酬蔡溫老秀才見寄<lb/>
一菴聊寄碧巖隂忽得新詩慰我心俊逸自追天馬健<lb/>
崩騰還與海濤深門前俗子無形迹物外松風有好音<lb/>
病起可能攜杖履共尋明月到溪潯<lb/>
<pb n="KR4h0167_WYG_009-53a"/>
　　　酬崇福長老見寄<lb/>
寄榻西湖不掩闗殘年猶得伴僧閒身投羅網歸無路<lb/>
目送煙雲幸有山新句忽傳文字外舊遊重想笑譚間<lb/>
故人風義如師少慰吾憂愁兩鬢斑<lb/>
　　　和安止懷予北歸悵然有作<lb/>
雨餘風物一番新得句慚非畫手親柳眼含煙如恨客<lb/>
花心凝露欲啼春黄鸝出谷方求友紫燕營巢不避人<lb/>
獨我未霑青帝力僧忩聊寄幻泡身<lb/>
<pb n="KR4h0167_WYG_009-53b"/>
　　　列岫後題<lb/>
謝公遺句惜煙沈更作新亭一百尋宿靄擁山眉斂翠<lb/>
夕陽浮水帶横金黄鸝喚友鳴聲軟白鳥窺魚意思深<lb/>
看盡物情俱是幻要須攜酒數登臨<lb/>
　　　贈子中脩撰<lb/>
承明厭直下天來聊繼昭亭小謝才珠迸玉盤詩得句<lb/>
月騰金浪酒盈杯江城未許民心借京國顒瞻召節囘<lb/>
試問行年俱乙亥固應憐我困蒿萊<lb/>
<pb n="KR4h0167_WYG_009-54a"/>
　　　至萬安寄吉守李獻父大夫<lb/>
江水成文地最竒風流太守更能詩送將臘盡梅花怨<lb/>
喚得春囘燕子知一餉功勲真夢寐千年名字付傷悲<lb/>
盛攜尊酒頻賡唱幕下髙才似牧之<lb/>
　　　六祖南華寺<lb/>
水轉山來曲曲梯參差樓殿占清暉龍章鳳襲藏天篆<lb/>
玉索金鉤賁祖衣春去不知庭柏老月明誰掉釣船歸<lb/>
曹溪有路人人到踏斷元闗古亦稀<lb/>
<pb n="KR4h0167_WYG_009-54b"/>
　　　雪夜宿月華寺<hi>唐格</hi>
大庾南來山更佳每逢古寺留柴車曹溪衣傳葛獠布<lb/>
月嶺樹種蘋婆花千年不壞物稀有一日寓賞心無涯<lb/>
北人浪説瘴霧惡行擁貂裘衝雪華<lb/>
　　　次韻彭教授送别<lb/>
平生愛著五雲裘不愛身為萬户侯白石清泉隨步到<lb/>
斷霞殘月滿懷收故園已恨荒三徑皓首何堪困一州<lb/>
邂逅逢君滄海上涸鱗終欲借洪流<lb/>
<pb n="KR4h0167_WYG_009-55a"/>
　　　故人李端夫<hi>昂</hi>赴亷州從事石室致酒留别<lb/>
才如吾子尚區區羽檄從軍萬里餘白髪可憐歸計晚<lb/>
青衫只似拜恩初一尊邀客非無酒千里隨車幸有書<lb/>
已把窮通推定分故人達宦任情疎<lb/>
　　　次韻宜掾徐子美見寄<lb/>
忽逢便翼寄新章不惜明珠滿斛量姑熟萬家花映竹<lb/>
丹湖千頃月和霜結廬已得陪吟社衣錦應須返故鄉<lb/>
底事卻言歸未得夢魂猶欲汎滄浪<lb/>
<pb n="KR4h0167_WYG_009-55b"/>
　　　次韻陳文思見寄<lb/>
星灣髙㑹豈能忘萬丈離愁寸寸量東閣賦梅舒錦繡<lb/>
南山射虎凛氷霜功名未得封千户耕鑿何由共一鄉<lb/>
卷蕨秋鱸味偏美時聽社鼓醉淋浪<lb/>
　　　謝洪府黄安中尚書惠雙泉<lb/>
北風變冷水歸<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>南浦扁舟未得行孤鴈呌雲詩膽碎<lb/>
怒濤舂岸客魂驚誰陪髙論應懸榻想有雄詞欲鱠鯨<lb/>
病骨支離難强起尚䝉尊酒慰餘生<lb/>
<pb n="KR4h0167_WYG_009-56a"/>
　　　貴池寺照逺軒<lb/>
碧瓦周遭映佛幢更窮眼界徹軒忩山光半擁初生日<lb/>
天影寛圍不盡江詩思未容秋色亂酒醺能使客愁降<lb/>
陶潛肯憶東籬菊且倚欄干倒一缸<lb/>
　　　寄致政蘇子平大夫<lb/>
十年想見蘇夫子聞説腰金便棄官雲在皖山峯上住<lb/>
龍歸潛水窟中蟠已無俗坌心休洗更有春醪盞不乾<lb/>
我亦江南尋一壑憶君相伴把漁竿<lb/>
<pb n="KR4h0167_WYG_009-56b"/>
　　　送琳長老再遊浙東<lb/>
姑溪不是留君地雪竇天台更一遊玉浪濺雲泉尾活<lb/>
金盤擎海月華秋將心與客無㾗迹問疾何人聽對酬<lb/>
我把釣竿相憶處蓼花紅影上絲頭<lb/>
　　　姜希哲四照軒送别<lb/>
幽軒邀客每憑欄景物蕭然世味閒翠碧溼煙山匼匝<lb/>
光明隨夜月囘環一杯濁酒超塵外幾首新詩寄壁間<lb/>
不得從容與君語片帆卻欲趁風還<lb/>
<pb n="KR4h0167_WYG_009-57a"/>
　　　同倪敦復賞落梅<lb/>
江梅千片惜離披更向風前把一巵冷艶不辭今日舞<lb/>
清香還似隔年期客經易水忘歸處雲倚巫山欲散時<lb/>
安得不吟仍不飲滿頭華髪擬何為<lb/>
　　　次韻昭掾徐子美見寄<lb/>
居巷雖窮愧彼顔門無車馬任苔斑冰將合沼光容淨<lb/>
鳥不窺魚意思閒踪跡疎來唯夢往音郵漫去得詩還<lb/>
浮生七十今六十蚤晚歸飛尋舊山<lb/>
<pb n="KR4h0167_WYG_009-57b"/>
　　　次韻安中尚書鍾阜軒<lb/>
鍾山鱗鬛奮晴雷觀裏幽軒選勝開江水北流朝海去<lb/>
斗杓東轉斡春囘已將白雪傳龍笛何用黄金築魏臺<lb/>
寶塔中天挂刀赤層層鴛瓦不浮灰<lb/>
　　　明叔致酒疊嶂樓<lb/>
陵陽峯頂敞䦨干三伏登臨冰骨寒山卷宿雲開紫府<lb/>
水和明月瀉金湍謝公風味君能似李白篇章我到難<lb/>
幸有玉船騰酒浪欲乗醉興效鵬摶<lb/>
<pb n="KR4h0167_WYG_009-58a"/>
　　　送黄奉議知白州前宰清遠<lb/>
看君新作海邊樓氣象雄兼四五州把筆共題紅粉壁<lb/>
開尊仍泛玉蟾秋喜分符竹臨千里莫羡漁蓑退一邱<lb/>
此别定為生死隔雪霜霑盡暮年頭<lb/>
　　　淵卿席上和李天貺四韻時與鍾離中散并予<lb/>
　　　共四人<lb/>
悠悠嵗月走驚湍四十三時便棄官坐上得陪諸老醉<lb/>
尊前須盡一生歡花含餘恨春將去棊算成功局未殘<lb/>
<pb n="KR4h0167_WYG_009-58b"/>
欲向金城傳盛事新詩聊代畫圖看<lb/>
　　　次韻行中龍圖遊後浦<lb/>
密竹疎松鬬老蒼驚飛白鳥不成雙樓船飄忽隨朝電<lb/>
佛炬青熒徹夜忩攜酒且來尋島嶼投竿那用憶湖江<lb/>
君看雨過鋪晴練得句須令小謝降<lb/>
每欲收呉勢未任遶城鑿浦迹堪屏不知戰罷樓船散<lb/>
空見春歸荇葉深一坐清風吹往事四筵白酒洗煩襟<lb/>
公提椽筆詩無敵未必張途善醉吟<lb/>
<pb n="KR4h0167_WYG_009-59a"/>
　　　寄題玉笥觀兼柬道正求逐馬草草名逐馬謂<lb/>
　　　服之久則可以行逐良馬<lb/>
仙梁飛去有遺壇融結工夫土未乾一片碧煙鸞舞破<lb/>
數枝紅蕊鹿銜殘雨經梅澗芝田熟路入蕭家草屋寒<lb/>
晚景自憐行六十欲求逐馬問黄冠<lb/>
　　　史君梁奉議送客至髙明軒為予言登覽之勝<lb/>
　　　因作四韻戲寄<lb/>
史君送客陟髙臺天宇澄清四望開一字横空霜鴈去<lb/>
<pb n="KR4h0167_WYG_009-59b"/>
兩眉分碧楚江來廟堂孰是調羮手郡國猶淹濟世才<lb/>
新酒正香鱸蟹美籃輿何日許重陪<lb/>
　　　將至夀州先寄知府龍圖<lb/>
感公招我欲論詩故嵗新年頗後期冰塞大江舟渡晚<lb/>
雪迷官道馬行遲深深畫㦸雙開處淺淺梅花半綻時<lb/>
北闕除書應己到願陪祖帳捧瓊巵<lb/>
短帽輕衫信馬蹄只愁吟社爽襟期曉囘谷口禽聲軟<lb/>
寒束梅梢春思遲幸挹清標憐野逸肯將孤憤累明時<lb/>
<pb n="KR4h0167_WYG_009-60a"/>
聽公髙論何由盡應比醍醐灌漏卮<lb/>
　　　置酒夀陽樓呈主公龍圖<lb/>
置酒髙樓瞰夕陽逶迤淮影轉城傍畫殘數幅山川舊<lb/>
棊散一枰洲渚荒細柳倚風相並舞飛梅著地不成妝<lb/>
坐中佳句誰先就我欲窺公倒智囊<lb/>
　　　追和李白登金陵鳳凰臺<lb/>
髙臺不見鳳凰遊望望青天入海流舞罷翠娥同去國<lb/>
戰殘白骨尚盈邱風揺落日催行櫂湖捲新沙換故州<lb/>
<pb n="KR4h0167_WYG_009-60b"/>
結綺臨春無覓處年年芳草向人愁<lb/>
　　　看泉臺<lb/>
溪源深幾里絶壁瀉驚湍欲識下巖處請君臺上看<lb/>
　　　小瀑布<lb/>
石架千層險泉飛百尺髙能蘇旱田榖何用作波濤<lb/>
　　　送孔掾<lb/>
别酒莫辭醉離歌難重論一枝新綻柳和雨泣黄昏<lb/>
　　　寄漳州詩僧縁進<lb/>
<pb n="KR4h0167_WYG_009-61a"/>
一彈弦一絶思君腸百結鴈過無書來立盡松間月<lb/>
　　　憶别<lb/>
佳人萬里别一念腸千結何處望書來天南鴈飛絶<lb/>
　　和楊公濟錢唐西湖題<lb/>
　　　柳州<lb/>
春光湖水滿春色柳洲深莫作風中線條條繫客心<lb/>
　　　十三間樓<lb/>
危樓插湖腳紺碧十三間待月客無寐看山僧自間<lb/>
<pb n="KR4h0167_WYG_009-61b"/>
　　　陳朝檜<lb/>
嵗老枝葉簡春深香氣新可憐湖上檜曽識井中人<lb/>
　　　間泉<lb/>
人去泉長在人忙泉自間不供魚鳥飲只是照青山<lb/>
　　　西邨<lb/>
遠近皆僧刹西邨八九家得魚無賣處沽酒入蘆花<lb/>
　　　呼猿澗<lb/>
隔澗白猿子呼來驗是真一從滄海别啼嘯不知春<lb/>
<pb n="KR4h0167_WYG_009-62a"/>
　　　白雲峯<lb/>
湖上峯爭碧此峯藏白雲雲光連月色鷗鷺亦迷羣<lb/>
　　　臥龍石<lb/>
龍臥蒼山下豈知今古春不憂雷雨作頭角本非真<lb/>
　　　客兒亭<lb/>
翻經人已去誰為立幽亭一望野雲白半藏山骨青<lb/>
　　　石蓮華峯<lb/>
亭亭碧蓮花何年化為石越女莫驚猜巖猿自相識<lb/>
<pb n="KR4h0167_WYG_009-62b"/>
　　　西嶺草堂<lb/>
應識遊塵世湖邊一草堂松聲半夜雨花氣四時香<lb/>
　　　靈石西菴<lb/>
欲問庵中事人馴虎亦馴楊梅幾番熟誰為借餘春<lb/>
　　　大慈塢<lb/>
十刹密相望林開一塢香木魚聲漸急山衲下雲房<lb/>
　　　翠樾堂<lb/>
深堂待遊客老木競留春花發多臨水雲開始見人<lb/>
<pb n="KR4h0167_WYG_009-63a"/>
　　　陟崖門<lb/>
陟彼崖上門門深路還絶香草遞仙風怪林藏古雪<lb/>
　　　步月徑<lb/>
一步復一步月華黏屐齒不知山徑深疑到蟾宫裏<lb/>
　　　映發亭<lb/>
呉越江分斷山光還映發白鳥東飛來應隨渡江月<lb/>
　　山居絶句<lb/>
　　　曉<lb/>
<pb n="KR4h0167_WYG_009-63b"/>
柴門曉初啓晴嵐堆逺峯不知何處鶴踏折一枝松<lb/>
　　　夜<lb/>
夜䦨忩户閉黄庭看未終西巖一聲虎四壁生清風<lb/>
　　　春<lb/>
自埽松間葉冰霜一半開碧桃花未發停待漉香醅<lb/>
　　　夏<lb/>
永日琴為伴前邨酒可沽松隂揀磐石赤腳踏冰壺<lb/>
　　　秋<lb/>
<pb n="KR4h0167_WYG_009-64a"/>
有酒看雲飲無書寄鴈囘數蛩鳴敗草一葉落青苔<lb/>
　　　冬<lb/>
黄昏鳥飛絶半夜猿啼切紙帳寒不眠開門數㸃雪<lb/>
　　　百嵗老姥自云平生未嘗服藥<lb/>
不服丹砂不養真老來天與健精神自憐五十頭垂雪<lb/>
始見人間百嵗人<lb/>
　　　月下懷廣勝華師<lb/>
下方遥憶上方僧素月青林隔幾層鐘磬聲沈香篆熄<lb/>
<pb n="KR4h0167_WYG_009-64b"/>
只應詩思冷如冰<lb/>
　　　題華師院壁<lb/>
邂逅營居得近僧惟師更住最髙層半甌香茗浮春雪<lb/>
一飯寒蔬帶曉冰<lb/>
　　　次韻和孔周翰侍郎洪州絶句<lb/>
誰知北客與春期乍見山桃一兩枝却憶洛陽行樂處<lb/>
賣花天氣晚晴時<lb/>
漁船歸盡晚江空只有楊花罥細風多少春愁與春恨<lb/>
<pb n="KR4h0167_WYG_009-65a"/>
為君都付酒杯中<lb/>
不到天門未肯囘重山複嶺一時開仙風桂露爭飄灑<lb/>
襟袖都無世俗埃<lb/>
　　　金陵<lb/>
洗盡青春初變晴曉光微散澹煙横謝家池上無多景<lb/>
只有黄鸝一兩聲<lb/>
　　　日公緑蘿菴<lb/>
一庵春靜緑蘿舒拂拂香風晏坐餘只恐乗雲滄海去<lb/>
<pb n="KR4h0167_WYG_009-65b"/>
未應池水老鯨魚<lb/>
　　　再至汀州倅宅南樓<lb/>
樓外青山似故人雨餘山色靜無塵青山依舊人還老<lb/>
一片離愁挂晚青<lb/>
　　史充侍禁以簡問予小舟揺兀絶句戲謝<lb/>
渡江乗興泊江干草襯殘花色未乾慣在釣魚船上住<lb/>
一蓑一笠伴春寒<lb/>
　　　君儀惠莆田陳紫荔乾即蔡君謨謂之老楊妃<lb/>
<pb n="KR4h0167_WYG_009-66a"/>
　　　者<lb/>
莆田乾荔老楊妃誰在開元得見之却憶沈香亭北畔<lb/>
輕紅曽照赭黄衣<hi>杜甫云輕紅擘荔枝</hi>
睡覺紗㡡酒尚醺老來詩句怯題春𡨕搜一夜添華髪<lb/>
不認青銅鑑裏人<lb/>
　　　春歸<lb/>
九十日春今日歸丁寧鶯蝶莫相疑明年信到梅梢蚤<lb/>
不似人心有改時<lb/>
<pb n="KR4h0167_WYG_009-66b"/>
誰道青春去未囘我疑長在黄金杯只嫌花片隨流水<lb/>
蕩漾無情喚不來<lb/>
　　　陳老父攜茶見訪因留小飲<lb/>
有兒不娶似龎公香火傳家悟性空父子相扶俱白髪<lb/>
世間能有幾人同<lb/>
　　　酒海吾飲器也<lb/>
紅浪滔天玉海春方壺有路可藏真長鯨一吸桑田變<lb/>
知是人間幾嵗人<lb/>
<pb n="KR4h0167_WYG_009-67a"/>
　　　天柱閣<lb/>
羣峯奔來一峯起千丈芙蓉碧霄裏老松自作孤鳳吟<lb/>
潮浪時生三井水<lb/>
　　　次曲江先寄太守劉宜翁<lb/>
學佛學仙君自悟多愁多病吾難任兵厨酒熟青梅小<lb/>
且置元譚伴醉吟<lb/>
　　　古羊江口<lb/>
古羊江口兩山隂野客停橈為一吟面逆寒風望蒼翠<lb/>
<pb n="KR4h0167_WYG_009-67b"/>
老來惟有愛山心<lb/>
　　　雨霽小飲示曽令<lb/>
嵐雲送雨一番凉把酒休言憶故鄉荔支鰣魚相伴熟<lb/>
畫船搥鼓下靈羊<lb/>
　　　送王侃主簿棄官歸南城<lb/>
紛紛嵐翠撲征衣滿酌離觴對落暉憶著故園心已醉<lb/>
更堪臨水送人歸<lb/>
　　　林和中家觀晝巻<lb/>
<pb n="KR4h0167_WYG_009-68a"/>
蘆花水落秋將暮鼓翼各尋雲外路為問歸飛歸底處<lb/>
我今亦向江南去<lb/>
　　　次新淦先寄劉中叟<lb/>
平生志願各懷歸今日江湖樂自知一笠一蓑明月夜<lb/>
竿頭絲動得魚時<lb/>
　　　新淦西禪緑野<lb/>
圓如鵠卵壓滄洲一榻敧眠頗自由春色解囘林野緑<lb/>
如何只白老人頭<lb/>
<pb n="KR4h0167_WYG_009-68b"/>
　　　出萬杉<lb/>
禪庭欲别更遲遲猶戀凉風灑客衣無力便分青嶂住<lb/>
滿懷空帶白雲歸<lb/>
　　　藏雲寺酌泉<lb/>
不到藏雲四十年寺名重換屋新遷清冷不變當時味<lb/>
只有庭心一眼泉<lb/>
　　　永安榮仲謀祕校訪别<lb/>
感君隨月跨征鞍來訪熙寧舊長官莫訝髭鬚渾雪白<lb/>
<pb n="KR4h0167_WYG_009-69a"/>
哭兒清淚不曽乾<lb/>
　　　逢東林舊僧<lb/>
寶陀巖下種松篁舊客欣逢煮术湯憶著東林攜手處<lb/>
千年添得兩眉霜<lb/>
　　　重題公純池亭<lb/>
憑欄盡日看山色敧枕連宵聽水聲一㸃紅塵無入處<lb/>
幾家池館近清明<lb/>
　　　招陳守倪倅小酌<lb/>
<pb n="KR4h0167_WYG_009-69b"/>
梅花落盡杏花遲終日亷纎細雨霏不倒一尊消客恨<lb/>
可憐醒眼送春歸<lb/>
　　　敦復午節惠酒<lb/>
雙壺分送赤泥封辟惡須令氣吐虹何用江心鑄明鏡<lb/>
清尊照面似青銅<lb/>
　　　阮師旦希聖撤垣開軒而東湖仙亭射的諸山<lb/>
　　　如在掌上予為之名曰新軒葢取景物變態新<lb/>
　　　新無窮之義<lb/>
<pb n="KR4h0167_WYG_009-70a"/>
羣山髙下浸湖漘瞑靄朝霞物物新驛道更穿東北去<lb/>
青銅影裏看行人<lb/>
東湖水似鑑湖明紅白荷花自在生只有香風吹客座<lb/>
更無煩暑到檐楹<lb/>
軒忩得地向潮開要客登臨共一杯白鳥探魚長不去<lb/>
清風吹水等閒來<lb/>
一湖緑水當忩淨百里青山巻箔開只恐夕陽催客去<lb/>
不嫌幽鳥趁人來<lb/>
<pb n="KR4h0167_WYG_009-70b"/>
鉏去蒿萊地勢平開軒瀟灑瞰東城山湖變盡朝昏景<lb/>
只欠青猿一兩聲<lb/>
　　　次韻安止春詞<lb/>
尋春行過古城東春氣先從海角通池草怯霜拳嫩緑<lb/>
山桃迎日展新紅<lb/>
一杯濁酒覽春光人世紛紛任短長細草自匀新嵗緑<lb/>
落梅猶散去年香<lb/>
茸茸緑芷香無比㸃㸃緋桃蕚半敷却憶江南江水滿<lb/>
<pb n="KR4h0167_WYG_009-71a"/>
一條晴練接天鋪<lb/>
青春又送一年來不道春霜兩鬢催春淺春深春自老<lb/>
且將懷抱向春開<lb/>
　　　又和<lb/>
斜日㑹扶嵐氣暖好風能送笛聲長倦投芳草人人醉<lb/>
流出殘花澗澗香<lb/>
花笑鶯啼酒可沽山光水影澹煙敷垂楊欲礙春歸路<lb/>
更放輕綿匝地鋪<lb/>
<pb n="KR4h0167_WYG_009-71b"/>
營巢新燕驚垂幙采蕊嬌蜂避落花著處風光濃似酒<lb/>
行人何事苦思家<lb/>
　　　訪隱者<lb/>
一徑沿崖踏蒼壁半塢寒雲抱泉石山翁酒熟不出門<lb/>
殘花滿地無行跡<lb/>
　　　謝陳昌國惠酒<lb/>
欲瀉瓊漿洗我憂玉壺分送不知休醉來一覺還鄉夢<lb/>
看盡江南二十州<lb/>
<pb n="KR4h0167_WYG_009-72a"/>
　　　淨惠寺清軒<lb/>
枯笻懷袖老清時萬事紛紛久不知隔屋荷香消午暑<lb/>
紅薇花影在深池<lb/>
　　予家小山<lb/>
　　　曉<lb/>
曉光初透玉玲瓏迥與真山意思同蒼翠正含烟霧溼<lb/>
一峯先占太陽紅<lb/>
　　　雨<lb/>
<pb n="KR4h0167_WYG_009-72b"/>
林林銀竹注潺湲迸玉跳珠亂壑間不惜倚䦨襟袖溼<lb/>
為君吟出雨中山<lb/>
　　　城西阻雨寄純父太守<lb/>
三春復作厯陽遊傾聽髙譚洗我憂已出重城望賔榻<lb/>
暗天風雨泊孤舟<lb/>
　　　浚滷臥病少愈言懷<lb/>
入竹細風連陣暖隔牆幽鳥數聲和病餘斗惜春歸去<lb/>
枝上殘紅應不多<lb/>
<pb n="KR4h0167_WYG_009-73a"/>
　　　和北山泉老<lb/>
已將形影老江南不飲情懷稍自諳安得道人揮玉麈<lb/>
一宵清語響園庵<lb/>
　　　訪華陽隱者<lb/>
小徑斜分石磴通蕭蕭古屋隔杉松主人無事晝慵起<lb/>
殘雪滿庭春未融<lb/>
　　　三月三日<lb/>
一盞扶頭又半酣久無歸夢到江南桃花欲發杏花謝<lb/>
<pb n="KR4h0167_WYG_009-73b"/>
細雨斜風三月三<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋百家詩存巻九<lb/>
</p>
<p>
</p>
  </div>
</body>
</text>
</TEI>
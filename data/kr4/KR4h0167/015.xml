<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋百家詩存卷十五</head> <lb/>
    <p>
<pb n="KR4h0167_WYG_015-1a"/>
欽定四庫全書<lb/>
　宋百家詩存卷十五<lb/>
　　　　　　　　　　　　　嘉善曹庭棟編<lb/>
　　雅林小藳<lb/>
　王琮字宗玉錢塘人績學敦行以孝友稱徽宗初登<lb/>
　進士第宣和中任大宗正丞提舉永興常平軍路靖<lb/>
　康初除左司郎中歴官兩浙江東漕副直龍圖閣以<lb/>
　病奉祠紹興間嘗避地居括遂家焉所爲詩極意擺<lb/>
<pb n="KR4h0167_WYG_015-1b"/>
　脫枝葉獨標清疎如城西即事云沙觜客擔魚種賣<lb/>
　山頭人拾樹枝燒旅興云覺道近來全俗了畧無一<lb/>
　語及梅花雖似欠渾厚而語頗落拓自喜<lb/>
　　　北山訪僧<lb/>
吟僧山北住又買過湖船半日得閒話一生無此縁波<lb/>
光映酒興竹色帶茶煙歸路斜陽裏徐行聽亂蟬<lb/>
　　　蓬萊柯山倅圖<lb/>
一櫂三萬里何修入窈深水痕涵雨意嵒影帶秋隂雖<lb/>
<pb n="KR4h0167_WYG_015-2a"/>
媿無仙骨終能長道心古人殊錯計空向海中尋<lb/>
　　　讀書樓作<lb/>
近来閒過日幽事頗相闗逺樹開晴畫歸雲當晚山宦<lb/>
情隨處薄詩藳逐時刪骨若無仙分何因住此間<lb/>
　　　三巖<lb/>
閒攜一壺酒來對雪巖斟秋老瀑飛<graphic n="KR1728" url="https://raw.githubusercontent.com/kanripo/KR-Gaiji/master/images/KR1728.png" mimeType="image/png"/>石寒雲宿深坐<lb/>
無僧共話行有鶴隨琴此處儘不俗令人生隱心<lb/>
　　　題獨醒小亭<hi>東嘉酒舍予所創</hi>
<pb n="KR4h0167_WYG_015-2b"/>
退食多留此翛然一散襟凉從曉來覺秋向雨中深牆<lb/>
竹侵山色檐茅雜栁隂有誰能載酒過我共幽尋<lb/>
　　　客裏有懷徐太古<lb/>
近來真倦客怕踏軟塵紅獨向一樓坐靜觀諸境空官<lb/>
河添夜雨宫樹帶秋風還憶能吟者襟期何日同<lb/>
　　　與劉天遊伯仲夜話霅中戲贈<lb/>
水亭新得月坐對白蘋洲共説一夜話惜無多日留手<lb/>
鈔詩許借口誦咒如流最羨同吟處對牀風雨秋<lb/>
<pb n="KR4h0167_WYG_015-3a"/>
　　　秋夜有懷醉書十韻<lb/>
秋風從何來颯颯入窓牖殘燈耿不寐照我容顔厚故<lb/>
園豈不佳亦頗興懷否黄金桂百樹碧玉池十畝猿鶴<lb/>
響空山亭臺映疎栁觥籌雜野䔩筆硯得佳友愁無彈<lb/>
鵲句雋有持螯手人生行樂耳功名有時有撿㸃屐幾<lb/>
䩫土苴米五斗浩然歸去來萬事不如酒<lb/>
　　　城西即事<lb/>
清曉離家去路遙絶憐寒景太蕭條松深漸覺風聲緊<lb/>
<pb n="KR4h0167_WYG_015-3b"/>
雲動還知雪意銷沙觜客擔魚種賣山頭人拾樹枝燒<lb/>
梅花多處誰家酒斜舞青帘隔小橋<lb/>
　　　次韻項君玉<lb/>
惠然乘興訪幽棲細雨㝠㝠溼杖藜七尺身强於鶴<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>
一生心不向人低日尋靈藥行寒麓時有新詩付小奚<lb/>
欲解貂金同一醉酒罏聞只在前溪<lb/>
　　　次韻徐獻可兼别<lb/>
誰憐范叔戀袍寒猶有徐卿二子看大率率中多物忤<lb/>
<pb n="KR4h0167_WYG_015-4a"/>
相知知到此心難最憐風雪分吟筆安得江山共倚欄<lb/>
後夜小窓懷素帖挑燈應憶我同觀<lb/>
　　　京華病中<lb/>
自移藥鼎在牀頭桂玉令人分外愁因病始知歸計好<lb/>
雖貧不向俗人謀僧曽帶雨來看脈僕爲傷風嬾上樓<lb/>
賴有壁間新買畫寒燈相對兩山秋<lb/>
　　　鄴中書懷<lb/>
苦無宦況莫來休羞見傍人說宦遊九十日秋蛬共語<lb/>
<pb n="KR4h0167_WYG_015-4b"/>
兩三夜雨鴈供愁腐紅只有虛名在堅白難將實意酬<lb/>
驛路梅花歸正好苦無宦況莫來休<lb/>
　　　題多景樓<lb/>
秋滿闌干晚共憑殘煙衰草最闗情西風吹起江心浪<lb/>
猶作當時擊楫聲<lb/>
　　　漢荆王墓<hi>廟在京口府治</hi>
落落廟碑摩瘞鶴隂隂宰木宿神鴉可憐寳劔凌雲氣<lb/>
散作金燈滿地花<lb/>
<pb n="KR4h0167_WYG_015-5a"/>
　　　旅興<lb/>
經年客食向京華嬾對春風祇憶家覺道近來全俗了<lb/>
畧無一語及梅花<lb/>
　　　獨醒午坐<lb/>
小槽停溜務㕔閒幕府文書省卻難竟日徘徊無俗意<lb/>
祇因竹外有秋山<lb/>
　　　客中從厚禄故人乞米<lb/>
范甑欲塵貧亦甚陶腰未折計何如小窓獨對瀟瀟雨<lb/>
<pb n="KR4h0167_WYG_015-5b"/>
臨得唐人乞米書<lb/>
　　　祕省金魚池<lb/>
落葉闌干小立時諸公慨想到腰圍但知宫餅堪爲餌<lb/>
不識人間有釣磯<lb/>
　　　立春有懷<lb/>
十千呼酒醉長安猶記年時客裏歡有約南山南畔去<lb/>
只挑野菜當春盤<lb/>
　　醉軒集<lb/>
<pb n="KR4h0167_WYG_015-6a"/>
　姚孝錫字仲純豐縣人政和四年登進士調代州兵<lb/>
　曹元兵入鴈門州將議以城降官屬投死無所孝錫<lb/>
　臥牀大鼾畧不爲意旋以疾去官時年二十九家五<lb/>
　臺善治生亭榭竹木奄有遊觀之勝賓客日盈其門<lb/>
　州境歲饑出家所藏粟以賑貧乏鄉人德之中年後<lb/>
　以家事付諸子放情山水詩酒娛樂自號曰醉軒年<lb/>
　八十三乃終名士大夫俱作詩弔之生平著作甚富<lb/>
　尤長於尺牘因兵燹散佚僅存今體詩五巻<lb/>
<pb n="KR4h0167_WYG_015-6b"/>
　　　閒居<lb/>
無客訪衰殘柴門盡日闗耽書真是癖惜酒近成慳苔<lb/>
徑行搜句茅檐臥看山卻嫌明鏡裏偏照鬢毛斑<lb/>
　　　用峯山舊韻二首<lb/>
春水上隄沙春晴散望賒衰年花近眼久客夢還家映<lb/>
日孤鴻没迎風雙燕斜平生江海意蚤晚送浮查<lb/>
信步西風寺窮幽未覺賒松根纒石<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>雲磴出嵓斜思<lb/>
爽餘三唱詩成自一家空餘幾緉屐不踏渡溪查<lb/>
<pb n="KR4h0167_WYG_015-7a"/>
　　　次韻秋興<lb/>
老畏年光速愁添旅夢多西風著梧竹歸思入煙波夜<lb/>
永憑詩遣顔衰得酒和故溪千樹栁誰復曬漁蓑<lb/>
　　　謁滕茂實祠<lb/>
本朝蘇鄭共揚鑣不意芝蘭失後彫遺老祇今猶涕淚<lb/>
後生無復識風標西陘鴈度霜前塞滹水樵爭日暮橋<lb/>
追想平生英偉魄凌雲一笑豈能招<lb/>
　　　次韻王無競見寄<lb/>
<pb n="KR4h0167_WYG_015-7b"/>
客懷重寄仲宣樓白草黄雲塞上秋山色不隨塵世改<lb/>
水聲還抱故城流隙中畏景都堪玩鏡裏衰顔祇自羞<lb/>
多媿詩人苦相憶逺傳佳句弔清愁<lb/>
　　　感白髪<lb/>
彈鋏憑誰聽客歌震雷那復化魚梭梳頭白雪驚新有<lb/>
障眼元花比舊多鄉閭阻兵猶斷絶羇懷憑酒暫消磨<lb/>
不須更問今朝客門外原無雀可羅<lb/>
　　　溪橋蚤春<lb/>
<pb n="KR4h0167_WYG_015-8a"/>
輕黄未染栁稍勻連日溪風巻塞塵乍暖乍寒花信晚<lb/>
相呼相應鳥聲頻少勤漫挾經綸策老嬾空餘病患身<lb/>
追憶故園桃李樹年年紅紫爲誰新<lb/>
　　　登樓有感<lb/>
老媿憑欄目力昏百年懐抱向誰論晴空鴈起雲邊塞<lb/>
夕照人歸郭外邨因記昔遊驚迅晷暫將離恨付清尊<lb/>
誰人肎似邊居士逺駕朱輪過雀門<lb/>
　　　歲晚懷舎弟<lb/>
<pb n="KR4h0167_WYG_015-8b"/>
少易成歡老易傷壯遊垂白未還鄉煙塵無復音書到<lb/>
魂夢猶疲道路長爆竹又驚新薦歲屠蘇空憶舊傳觴<lb/>
年年此日遙相憶鴻鴈何時續斷腸<lb/>
　　　題栁溪别墅<lb/>
雨霽風和不動塵栁邊攜酒賞晴春頻來溪鳥渾相識<lb/>
渡水穿花不避人<lb/>
　　　春日溪橋<lb/>
留戀春光慰病顔無情風雨巻春還隂隂密緑籠溪暗<lb/>
<pb n="KR4h0167_WYG_015-9a"/>
細細疎紅㸃徑斑老去益憐詩思澀歡來聊破酒腸慳<lb/>
不嫌門外無車轍得遂衰慵一味閒<lb/>
　　　睡起<lb/>
生涯甘分寄耕桑山色圍門水遶牆困病久懲耽酒癖<lb/>
愛閒猶有和詩忙檐冰滴砌春猶冷野馬浮川日漸長<lb/>
舊事老年多記憶故園歸夢正悠颺<lb/>
　　　栁溪别墅<lb/>
安車隨意飽甘肥晚食徐行理亦齊山市日高人未集<lb/>
<pb n="KR4h0167_WYG_015-9b"/>
柴門客至鳥先啼溪橋散望攜笻度野寺牽吟信筆題<lb/>
容膝易安聊自適甕天閒看舞醯雞<lb/>
　　　睡起<lb/>
睡起日侵牖開軒遙見山曉風吹臘盡芳草惹春還煙<lb/>
煖鶯遷谷雲低鴈渡闗衰年人事減遇酒得開顔<lb/>
　　　次李平子登臺有感韻<lb/>
落日孤雲帶逺岡戍樓煙瘴舊邊場疲民卒歲方懷土<lb/>
逺客憑高自憶鄉漢使一朝延四皓秦詩千古弔三良<lb/>
<pb n="KR4h0167_WYG_015-10a"/>
行藏此意無人解聊借青山送酒觴<lb/>
　　　九日題峯山<lb/>
不須歌吹上叢臺千里晴川入座來世事難憑休挂口<lb/>
生涯見在且銜杯無情趁暖花先老有信迎寒鴈已回<lb/>
遙想故園新種菊霜枝繁蕊向誰開<lb/>
　　　和成冠鄉見寄<lb/>
别恨頻添鬢雪深百年懷抱鬱沈沈標名不挂金銀牓<lb/>
涉世空堅鐵石心俗物何勞供一醉殘僧正欲伴孤吟<lb/>
<pb n="KR4h0167_WYG_015-10b"/>
朱絃三弄虛檐寂唯有清風是賞音<lb/>
　　　曉霽<lb/>
一夜雲峯巻迅雷殘紅狼藉㸃蒼苔鶯聲豈解留春住<lb/>
燕語虚勞喚夢回愁寂頓疑詩思減衰殘偏感歲華催<lb/>
栁溪魚鳥應相識乘興無嫌日日來<lb/>
　　　重九偶成<lb/>
天邊今日又重陽隴樹紅飛鴈信霜且挿茱萸慰衰鬢<lb/>
莫將詩句攪回腸歌勤皓齒人俱醉舞戀晴暉蝶也忙<lb/>
<pb n="KR4h0167_WYG_015-11a"/>
來日豫期扶宿酒未應籬菊減秋香<lb/>
　　　東軒琴示兒子沂<lb/>
古人無復見但有東軒琴一鼓高山操因窺古人心正<lb/>
聲久沈埋俚耳喧哇淫止可自怡悦不須求賞音<lb/>
　　　花前獨酌二首<lb/>
老將花酒作知音起就花前酒自斟莫便興來先酩酊<lb/>
卻妨真賞廢搜吟<lb/>
移得名花手自栽花知不爲老人開興來誰是尊前客<lb/>
<pb n="KR4h0167_WYG_015-11b"/>
唯有提壺送酒杯<lb/>
　　　芍藥<lb/>
緑萼披風<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>紅苞浥露肥只愁春夢斷化作采雲飛<lb/>
　　　次韻李相公偶成<lb/>
簾鳥呼歸夢竹風追夕凉感時空有淚卻老分無方流<lb/>
水依山白孤雲帶日黄無人共尊酒散鬢臥藜牀<lb/>
　　　邨居偶成<lb/>
靜愛柴門野興幽杖藜徐步到巖邱深林有獸鳥先噪<lb/>
<pb n="KR4h0167_WYG_015-12a"/>
廢圃無人泉自流土瘠歲租隨力辦年豐禾黍過時收<lb/>
客來不慮無供給白酒黄雞亦易求<lb/>
　　　題佛光寺<lb/>
臧穀雖殊竟兩亡倚欄終日念行藏已忻境寂洗塵慮<lb/>
更覺心清聞妙香孤鳥帶煙來逺樹斷雲收雨下斜陽<lb/>
人間未卜蝸牛舎逺目横愁益自傷<lb/>
　　　芭蕉<lb/>
鳳翅搖寒碧虛庭暑不侵何因有恨事常抱未舒心<lb/>
<pb n="KR4h0167_WYG_015-12b"/>
　　　蜀葵<lb/>
傾心知向日布葉解承隂空側黄金盞誰人與對斟<lb/>
　　　次韻公才對菊<lb/>
髪蓬新感二毛侵尚阻清尊對菊斟久擬芝蘭同臭味<lb/>
莫疑魚鳥自高深食貧豈復甘秦炙客病空懐奏楚音<lb/>
挂席無由上牛斗漫慮流水送歸心<lb/>
　　　寄田朝散善輔<lb/>
粉署標名舊山城識面新青雲摧勁翮空谷滯幽人世<lb/>
<pb n="KR4h0167_WYG_015-13a"/>
路謀身拙心田育德醇久要知可卜傾蓋已情親<lb/>
　　　春日書感<lb/>
雲散交情薄棊翻世態新山容猶帶臘鳥語已回春節<lb/>
物驚心遽丘園入夢頻東風如解語端笑未歸人<lb/>
　　傅忠肅集<lb/>
　傅察字公晦孟州濟源人中書侍郎堯俞從孫也自<lb/>
　幼嗜學爲文温麗有典裁年十八登進士蔡京聞其<lb/>
　名遣子鯈往見將妻以女拒弗答調清州司法參軍<lb/>
<pb n="KR4h0167_WYG_015-13b"/>
　歴永平淄川丞入爲太常博士遷吏部員外郎宣和<lb/>
　七年十月接伴金國賀正旦使至燕聞金人入侵或<lb/>
　勸毋遽行察曰受使以出聞難而止若君命何甫出<lb/>
　境猝遇斡里雅布彊公使拜不屈死之時年三十七贈<lb/>
　徽猷閣待制乾道中賜諡忠肅孫伯壽輯其遺藳成<lb/>
　三巻周必大爲序<lb/>
　　　用亷夫韻招諸友登清微亭<lb/>
束帶縛吏事發狂中憤興世情多面朋噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>惡背憎緬<lb/>
<pb n="KR4h0167_WYG_015-14a"/>
懐數君子皎皎瑩壺冰披雲見顔色洗翠露鋒稜㤀形<lb/>
到坦率高論破炎蒸藹然嘉譽在顧我獨無稱文場屢<lb/>
交鏑師老畏侵凌況復時雨過緑苗覆千塍便當共臨<lb/>
眺此興那可勝孤亭枕席佳下有寒潭澄仰看霞綺散<lb/>
坐待月華升嘲咏縱歡謔明朝期再登<lb/>
　　　次韻祝亷夫登南樓<lb/>
膏雨潤四野草木蘇中乾駕言共臨眺凌雲陟層盤華<lb/>
宇䕃曦日溽暑隨風闌清譚無俗好茶果有餘歡撥置<lb/>
<pb n="KR4h0167_WYG_015-14b"/>
簿領煩憇此簟席安悠然得佳趣可以寄冠簪耳目去<lb/>
局促心體自廣胖何如斂手版觸熱事上官曉來纖靄<lb/>
霽矯首欣遐觀一鳥没天外千林杳雲端西山有爽氣<lb/>
淺緑浮巑岏翻疑圖畫裏未覺雲夢寛蕭蕭林間蟬已<lb/>
如咽暮寒直恐霜露至歸與可忘餐<lb/>
　　　同七兄寄二李<lb/>
昔我在淇水二陸皆少年伯也氣軒昂丹鶴唳青田季<lb/>
方文章士摛華桃李妍力學乃未已有如火始然相見<lb/>
<pb n="KR4h0167_WYG_015-15a"/>
一傾蓋便誦膠漆堅笑語玉麈折登臨蠟屐穿時時出<lb/>
秀句灑若沈疴痊爾來踰十歲自當冠貂蟬胡爲茅屋<lb/>
下寂寞尚草𤣥方今明堂搆收拾棟與椽安得刷羽翮<lb/>
吹嘘送上天此志儻不遂何用空言傳不如李翰林沈<lb/>
醉自稱仙不如陶彭澤歸來謝塵縁但解琴中趣何妨<lb/>
甕傍眠富貴草頭露名譽空中煙子意竟何如余心方<lb/>
寂然願求真實語莫作猾頭禪<lb/>
　　　夏日登清微亭<lb/>
<pb n="KR4h0167_WYG_015-15b"/>
永日留煩暑斯樓得屢登向來知異境高處若無憑逺<lb/>
岫生雲直輕風蹙浪層試承金掌露更接玉壺冰抵掌<lb/>
賓朋盛題詩氣象増望窮遺憾在我欲醉時升<lb/>
　　　大暑同蔣明亞叟熙載夜登清微亭<lb/>
土潤伏新金陽歊困亭午曦御駐征驂朱光徹厚土鳥<lb/>
雀噪堦除蛙蚓鳴草莽簿領抗塵容茅簷庇環堵蜂躉<lb/>
亂繩牀蚊蝱隱雷鼓㯶拂徒爾爲青蠅敢予侮避喧空<lb/>
百慮對食但三吐舉箑未搖風揮汗已成雨那能整冠<lb/>
<pb n="KR4h0167_WYG_015-16a"/>
巾誰復對賓主豈惟眩生花坐覺氣如縷南方有高樓<lb/>
兀然蔽華宇摳衣倦躋攀策杖愁傴僂俄頃扣雲端飄<lb/>
蕭開洞府新凉䬃爾來舊暑脱然愈清池湧波瀾疎星<lb/>
穿牖戸夜氣襲冰霜月明粲珪組烏鵲倦飛還游魚清<lb/>
可數珍果走金盤清譚揮玉麈羣籟正囂囂幽夢方栩<lb/>
栩何當食瓊漿一夕生毛羽<lb/>
　　　夜登清微亭雲隂掩翳東北有雨少頃月出皎<lb/>
　　　　然復次前韻<lb/>
<pb n="KR4h0167_WYG_015-16b"/>
融融暑未闌悄悄夜方午命駕聊叩門尋幽得茲土俯<lb/>
矚但蒼茫前瞻何鹵莽萬籟正虛無羣生各安堵蟬嘯<lb/>
作笙簫蛙鳴當鐘鼓鳧鴈政參差詼諧懼狎侮豈惟冠<lb/>
蓋傾已覺肝胆吐坐久隱奔雷天邊垂密雨疎木列賓<lb/>
朋衆峯自臣主螢火落明星爐煙裊青縷那能勝酒杯<lb/>
所欣瞻徳宇高歌屢激昂失喜或俛僂蕭䬃濯塵襟清<lb/>
虛湛靈府快如仙爪爬灑若頭風愈須臾出金盤照曜<lb/>
開玉戸映浪雜瓊瑰穿簾間璧珇斯遊豈前謀後㑹難<lb/>
<pb n="KR4h0167_WYG_015-17a"/>
逆數歡餘岸綸巾語約揮松麈可能伴雞棲亦復隨蝶<lb/>
栩廣寒㑹可升試爲刷翎羽<lb/>
　　　伯時往河東戲與亷夫分韻道相思之意<lb/>
朝氛霽西山晚日明髣髴<hi>音芾</hi>遙憐太行上陟巘眩可畏<lb/>
王侯渺小夫中盤凌雲氣端如車公賢譚笑出真味胡<lb/>
爲久﨑嶇使我重歔欷王事有程期來歸懼其未<lb/>
之子何磊落本是青雲才委翅蓬蒿下黧面垂䯱䰄卜<lb/>
鄰與我遊肝膽向人開酒酣遺世累謔浪絶嫌猜西風<lb/>
<pb n="KR4h0167_WYG_015-17b"/>
換煩燠四野無纖埃方當共臨眺公兮胡不來<lb/>
　　　詠雪<lb/>
都城十日雪庭戸皓已盈呼兒試輕埽留伴小窓明<lb/>
盈尺兆嘉祥三登賀時泰我雖無寸田一飯猶足賴<lb/>
天公亦戲人竒幻驚倏忽朝來簷霤間一一綴明月<lb/>
　　　次韻杜無逸西園獨坐<lb/>
南浦送微波西山來逺緑日暮獨盤旋慨焉撫孤竹<lb/>
虛齋篆爐煙兀然得禪寂雖有錦繡腸畫餅安可食<lb/>
<pb n="KR4h0167_WYG_015-18a"/>
亭亭澗底松榦凌雪霜孤既無鸞鳳翔鳥雀來喧呼<lb/>
身遊闤闠間心在孤雲杪譬如登太山頗覺天下小<lb/>
　　　題張季良適性齋<lb/>
揚雄家無甔石儲閉門作賦擬相如鄴侯挿架多異書<lb/>
牙籤萬軸吞石渠吾友張子斯人徒嗜好酸醎與衆殊<lb/>
披褐懐寳老不癯收拾萬巻以自娛但願生爲蠧書魚<lb/>
咀嚼英華味道腴揮毫落紙驚羣儒佳處往往凌太虛<lb/>
網羅秦漢包唐虞上下千載歸指呼自言此樂世所無<lb/>
<pb n="KR4h0167_WYG_015-18b"/>
不羨潭潭卿相居方今清廟收璠璵肎使滄海遺明珠<lb/>
高名他日播天衢行看旌帛來庭除<lb/>
　　　送傅倅<lb/>
洺之水兮其流舒舒公之來兮朱服熊車士元展驥仲<lb/>
舉題輿公之來兮民斯樂胥洺之水兮其流洋洋公之<lb/>
化兮春雨秋陽袴襦頌洽禾黍歲穰公之化兮民斯悦<lb/>
康洺之水兮其流瀰瀰公之去兮旌旂旖旎父老攀轅<lb/>
搢紳方軌公之去兮瞻望徙倚洺之水兮其流洩洩公<lb/>
<pb n="KR4h0167_WYG_015-19a"/>
之德兮此邦所愒吏遵其畫人懐其惠公之德兮乆而<lb/>
弗替洺之水兮其流活活公之名兮茲其彌達翔於朝<lb/>
宁鶱於省闥公之名兮莫我敢遏<lb/>
　　　贈朱令中泮宫<lb/>
異時師盛德此地喜同寮尺璧完無玷和鐘小不恌尊<lb/>
罍傾笑語車馬費招邀莫使光隂度從今便卜宵<lb/>
　　　余父子妻孥各在一方欲歸未得因感成詩<lb/>
皎皎明河漢悠悠度女牛奔馳空歲月南北尚淹留所<lb/>
<pb n="KR4h0167_WYG_015-19b"/>
願各千里此身兼百憂如何有羽翼來往亦遨遊<lb/>
　　　逍遙堂四詠<lb/>
堂上春風至欣欣草木情鴉鳴藏栁暗蝶舞映花明暖<lb/>
日遲遲景輕雷隱隱聲客來何所有采蕨試新烹<lb/>
堂上薰風至陽曦午更驕翫隂欣葉密引飲快冰消乳<lb/>
燕飛還墜鳴蟬咽復調清譚能卻暑應不廢招邀<lb/>
堂上西風至郊原歲事成雨餘虹影落雲霽露華清唧<lb/>
唧蛩鳴夜飄飄鴈度晴登臨多物色筆落競縱横<lb/>
<pb n="KR4h0167_WYG_015-20a"/>
堂上寒風至蕭條靜物華映窓唯有竹倚檻更無花碧<lb/>
瓦霜初重銅壺日易斜尊罍延夜永不覺已朝霞<lb/>
　　　吏隠亭㑹集<lb/>
招攜共到習家池雲水爲裳芰製衣魚戲輕船浮枕簟<lb/>
鷗隨落日下汀磯岸巾已得杯中趣横吹如從天外飛<lb/>
野性毎來應未厭驪駒寧復賦言歸<lb/>
　　　尉治吏隱亭<lb/>
公餘吏隠創新亭野濶雲低疊素屏風動荷香翻偃蓋<lb/>
<pb n="KR4h0167_WYG_015-20b"/>
日搖波影散疎星望窮南畝千重緑坐久西山數㸃青<lb/>
更待晚凉蟬亂噪與君散策試同聽<lb/>
　　　次申教授直宿韻<lb/>
擾擾浮名絆此身相逢尊酒眼還明君如俊鶻方搏翮<lb/>
我似彎弓不受檠弱植幸容依玉樹新詩常喜擲金聲<lb/>
他時㑹致青雲上莫厭卑棲歲屢更<lb/>
　　　和鮑守次韻林德祖<lb/>
九萬鵬程舉翮輕蚤年高譽滿江亭曽分蘭省趨墀赤<lb/>
<pb n="KR4h0167_WYG_015-21a"/>
行從荷囊拜瑣青雅度最宜鏘玉佩精忠不用緑沈屏<lb/>
欲令行部襜帷去要使人爭識景星<lb/>
　　　晚發<lb/>
理櫂頻看谿水分岸移不覺轉孤邨漁翁醉臥灘沙穩<lb/>
樵子行歌岸草昏白鷺成行低欲落清蟬無數斷還聞<lb/>
自將野色并秋色都付詩魂與醉魂<lb/>
　　　次衡元度韻<lb/>
山雲漠漠水溟溟千里拏舟似葉輕乍喜晚光偏照耀<lb/>
<pb n="KR4h0167_WYG_015-21b"/>
卻嫌秋色太分明疑人鷗鳥看來熟殢客荷花望處平<lb/>
佳景直須乘興入蚤催風伯送吾行<lb/>
　　　李良寵示牡丹長句謹賦<lb/>
紫檀刻蕊香初吐紅粉勻葩色正新孤艷長宜微帶雨<lb/>
衆芳誰復與爭春無端應恨風驚葉不醉卻疑花笑人<lb/>
從此徑須連夜賞遶欄百匝未爲頻<lb/>
如酥小雨壓芳塵曲檻重來花更新莫怪東風鍾異美<lb/>
獨將仙種殿餘春愧非阿母池邊客喜見陽臺夢裏人<lb/>
<pb n="KR4h0167_WYG_015-22a"/>
猶恨此生輸蛺蝶偷香抱蕊往來頻<lb/>
　　　南溪㑹集<lb/>
澹蕩春溪帶晚城勝遊此地繼蘭亭風搖波面瑠璃簟<lb/>
雨洗山光翡翠屏舉酒莫辭歸酩酊垂綸聊復向清泠<lb/>
㑹須踏月重追賞要看林煙共罩青<lb/>
　　　九日次韻邢子友<lb/>
側身西望涕沾翰黄菊丹萸又滿欄徧挿定應憐我逺<lb/>
從遊誰復盡親歡年過騎省悲秋易貧似司空乞酒難<lb/>
<pb n="KR4h0167_WYG_015-22b"/>
何日故園鳴鴈侣醉歸松竹挂衣冠<lb/>
　　　馬上作<lb/>
心逐輕波去身隨匹馬歸據鞍揮淚盡回首一依依<lb/>
　　　夢覺<lb/>
日永不可過夜凉愁更多蟬聲嘶晚月孤枕夢如何<lb/>
　　　思家<lb/>
一别遽如許歸期可奈何無心戀明月有淚寄流波<lb/>
　　　七月十一日夜凉風驟至即事書懐<lb/>
<pb n="KR4h0167_WYG_015-23a"/>
窓外時聞一葉落槐隂驚起幾蟬鳴秋風定是多情物<lb/>
解作離腸欲斷聲<lb/>
　　　七月十六夜對月<lb/>
雲卷天高烏鵲飛滿庭槐影轉風枝可憐秋色誰分付<lb/>
正是安仁作賦時<lb/>
　　　牡丹<lb/>
侍中宅畔千餘朶興慶池邊四五枝何似城南王處士<lb/>
滿園無數鬭新竒<lb/>
<pb n="KR4h0167_WYG_015-23b"/>
　　華陽集<lb/>
　張綱字彦正潤州丹陽人入太學屢試獲首選政和<lb/>
　二年賜上舎及第特除大學正歴徽猷閣待制引年<lb/>
　致仕㑹秦檜柄國綱臥家二十年檜死起爲吏部侍<lb/>
　郎兼侍讀進講闗雎因后妃淑女指陳文王用人寓<lb/>
　意規諫又奏比年舉子鮮知經術宜令詞賦之士兼<lb/>
　肄一經後以資政殿學士知婺州尋致仕築亭池上<lb/>
　扁曰歸喜自號華陽老人日與親舊游息其間高宗<lb/>
<pb n="KR4h0167_WYG_015-24a"/>
　幸建康召見行在孝宗登極召陪祀以老辭乾道二<lb/>
　年卒年八十四綱歴事四朝正直自持多所建白華<lb/>
　陽集四十巻其子堅所編章奏居多詩僅二百餘首<lb/>
　格調清逈觸處寓忠愛之意不得以尋常詞藻例之<lb/>
　　　次韻王子飛跋石曼卿洛中題壁<lb/>
酒狂翫世芙蓉仙胸中落落太古全浮雲富貴不著眼<lb/>
肎復騰上誇鳶肩應怪元龍負豪氣獻書天子言十事<lb/>
騎驘一去不可追風月凄凉壁間字<lb/>
<pb n="KR4h0167_WYG_015-24b"/>
　　　次韻虞章<lb/>
軌道無停轍風林難盡柯人生百年間疾若下走坡何<lb/>
爲形役苦況乃憂患多淵明頗解事舎濁揚清波九原<lb/>
骨已朽萬古名不磨念我獨窘束處世隨唯阿塵埃眼<lb/>
中滿歲月馬上過不作雞肋弃尚扣牛角歌正賴良友<lb/>
朋詩句陶天和涓涓吐微溜浩浩供洪河三篇怯大手<lb/>
未陳先倒戈借問菊坡游頗亦狂醉麽獨不飲公榮冷<lb/>
面看紅酡欲賦無好語書懐愧隂何<lb/>
<pb n="KR4h0167_WYG_015-25a"/>
　　　書懐<lb/>
紛紛兒輩漫同時獨負權竒不受羇刻燭已驚詩句速<lb/>
飛觴肯放酒行遲平生白璧休三歎萬事黄粱僅一炊<lb/>
誰向先賢得風制空令人笑虎頭癡<lb/>
　　　夜飲二首<lb/>
大木千章難近用朱絃三歎有遺音微言欲扣㑹心處<lb/>
濁酒不妨隨意斟<lb/>
年少詩狂不自禁那堪客裏聽孤砧窓寒夜半月初上<lb/>
<pb n="KR4h0167_WYG_015-25b"/>
酒盡欲眠愁更深<lb/>
　　　館職上元宴集葆真宫以病不赴次龔濬之韻<lb/>
春融準擬千場醉底事年來興易厭滿眼笙歌招不出<lb/>
獨哦詩句遶窮簷<lb/>
　　　送趙承之出守鄧州<lb/>
蓬萊宫中老仙伯一首詩堪萬人敵胡不佩劔趨明光<lb/>
要試南陽二千石南陽異時名帝鄊蘘山菊水秋風香<lb/>
民歌召杜向千載至今遺俗皆農桑使君此去殊不惡<lb/>
<pb n="KR4h0167_WYG_015-26a"/>
坐嘯風流有餘樂堂前畫燭照紅妝席上枯棊響飛雹<lb/>
行看璽書下赤墀旌旗夾道生光輝應念斯文要羽翼<lb/>
歸來九萬翔天池<lb/>
　　　謁蔣仲逺坐中出所和徐學士詩歸而次韻二<lb/>
　　　　首是日飲仲逺宅見二侍兒<lb/>
剥啄龍門未厭頻履聲容易出雲津求羊徑掃無門客<lb/>
王謝堂前宴令辰心醉不知簾外雨眼花唯覺坐中春<lb/>
留連更欲窮歡賞惆悵金壺啟夕淪<lb/>
<pb n="KR4h0167_WYG_015-26b"/>
不須乘月坐胡牀簾底高張密炬香隨意尊罍供北海<lb/>
等閒譚論到羲皇三朝舊德真忘分一介微官倍有光<lb/>
禮絶百寮明日事可能重許上公堂<lb/>
　　　索仲弼和詩且邀奕<lb/>
佳言吐屑破春温落落胸懐自不羣百萬買鄰輕去我<lb/>
十千沽酒屢思君懶償詩債縁何事熟讀棊經要異聞<lb/>
挑戰㑹從今日始待嚴旗鼓送奔軍<lb/>
　　　秋日野望<lb/>
<pb n="KR4h0167_WYG_015-27a"/>
秋雲來不斷野色浩無窮興逸煩襟外詩成醉眼中懐<lb/>
鄉看宿鳥轉物悟飛蓬何日江南去新鱸鱠筯紅<lb/>
　　　候張彦智承出<lb/>
縈虵路轉愜登臨一室翛然靜客心杖屨主人山下去<lb/>
風鳴巖壑自幽深<lb/>
　　　次韻仲弼重九<lb/>
黄花白酒兩相逢把酒簪花對晚風千里故園雲水外<lb/>
三年歸路夢魂中自憐婉娩傷秋色誰解疎狂發醉紅<lb/>
<pb n="KR4h0167_WYG_015-27b"/>
寄語髯周頗知否此時情緒與君同<lb/>
　　　聞官軍掩殺城中羣冦次傳道韻<lb/>
未復錢塘郡先收鐵瓮城妖星隨月落殺氣逐參横已<lb/>
築鯨鯢觀重新鼔角聲大江應好在流恨幾時平<lb/>
　　　飲散<lb/>
懶性時難合愁腸酒易醺雨聲窓外過客語夢中聞借<lb/>
問安邦策誰堪破賊羣可憐吾老矣生意薄如雲<lb/>
　　　傷春<lb/>
<pb n="KR4h0167_WYG_015-28a"/>
老來心事不禁春風物相撩入眼新苦索吟哦成底急<lb/>
且休拘束任吾真有錢買酒須饒醉無事看山莫厭頻<lb/>
憂國只今夔契在應容衰疾伴樵人<lb/>
　　　歸鄉<lb/>
窮巷歸來已白頭結茅何必牓休休好山當户碧雲晚<lb/>
明月滿谿寒葦秋詩社縱添新句法醉鄉難覓舊交遊<lb/>
平生幸自無機械一櫂夷由去狎鷗<lb/>
　　　用前韻<lb/>
<pb n="KR4h0167_WYG_015-28b"/>
愁來莫遣上睂頭著酒驅除醉即休未省一官堪送老<lb/>
已驚雙鬢不禁秋收心香火供清夢洗眼雲溪結勝遊<lb/>
喚取短篷乘晚興坐看煙浪没輕鷗<lb/>
　　　對月<lb/>
蓬鬢秋風老柴門轍迹疎誰同今夜月望絶故人書止<lb/>
酒愁元亮何心賦子虛得詩還喜誦習氣未全除<lb/>
　　　春耕<lb/>
亂後荒田杞棘生歸來還喜見春耕隨犁細雨濛濛溼<lb/>
<pb n="KR4h0167_WYG_015-29a"/>
轉壠新泉聒聒鳴好勸賣刀添健犢盡令長畝種香秔<lb/>
腐儒一飽真餘事莫遣閭閻有歎聲<lb/>
　　　次韻黄堯翁鬭雞<lb/>
約鬬提籠出無譁倚壁看禍心藏芥羽碎首溼朱冠擒<lb/>
敵壯夫事策勲公子歡棲羣噲等伍今日始知韓<lb/>
　　　次韻李道士觀南山三首<lb/>
濛濛煙雨忽晴開坐覺羣山爽氣來誰向此間尋賀老<lb/>
相逢莫放酒船回<lb/>
<pb n="KR4h0167_WYG_015-29b"/>
山似圍屏六曲開小谿如帶傍山來結廬谿北對山住<lb/>
俗駕何妨且勒回<lb/>
柴門無事晝慵開杖屨誰曾得得來隔岸野花隨處發<lb/>
䕶巢幽鳥傍林回<lb/>
　　　與韓子蒼别久忽邂逅於臨川遭時亂離道舊<lb/>
　　　　感歎子蒼有詩見贈次韻奉呈二首<lb/>
三顧當年尚草廬南陽誰識臥龍居舎人自是出世佛<lb/>
學子猶呼行祕書視草似聞虛翰苑追鋒看即近郊墟<lb/>
<pb n="KR4h0167_WYG_015-30a"/>
論思好爲蒼生計莫學辛毗漫引裾<lb/>
隨縁到處是吾廬風雨飄颻敢定居異縣逢君如隔世<lb/>
七年怪我苦無書平生出處皆陳迹大半交遊已故墟<lb/>
愁絶不知尊酒盡醉歸兒女笑牽裾<lb/>
　　　晚興<lb/>
衰草連雲萬木風天高滅没見孤鴻夕陽人散酒旗下<lb/>
逺浦船歸漁笛中兀兀松窓翻蠹簡垂垂蓬鬢颯霜叢<lb/>
自憐世味諳來慣已覺忘辛似蓼蟲<lb/>
<pb n="KR4h0167_WYG_015-30b"/>
　　　夜雨<lb/>
夜雨妨清夢疎簷落細聲幽懐無客語偶坐有琴横水<lb/>
濶柴荆迥風高鴈鶩驚感時思報主材薄媿平生<lb/>
　　　閉閣<lb/>
閉閣靜無寐觀書空復愁虞卿雙白璧晏子一狐裘萬<lb/>
事等歸盡百年誰得留還將句中眼爲問賈長頭<lb/>
　　　木落<lb/>
木落秋聲迥山寒暮色連時危羞冕紱身老寄林泉濁<lb/>
<pb n="KR4h0167_WYG_015-31a"/>
酒平孤憤清吟續短篇一枝吾已足鴻鵠謝哀憐<lb/>
　　　次韻酬彦逹<lb/>
浮榮過眼風脱葉鴛行無復清夢接柴門晝閉雀可羅<lb/>
寒日暉暉弄疎樾已種芳蘭滋九畹更遣胎仙舞三疊<lb/>
李侯壯志亦可人舉目萬里欲横絶醉眼時看石稜紫<lb/>
吟鬢半作霜棘折方今聖主躬儉勤奏賦不須誇羽獵<lb/>
中興盛事要磨崖老於文字誰踰結願君勉力上扶搖<lb/>
渺渺雲海出飛楫莫隨鎩翮臥窮巷漫學啼螿弔寒月<lb/>
<pb n="KR4h0167_WYG_015-31b"/>
　　　燒香三絶句<lb/>
巻去竹書閒棐几臥看桐影轉簷牙試憑波津送清夢<lb/>
未信華胥天一涯<lb/>
霏霏沈水屑元玉靄靄博山生翠雲羅筏城旁知幾里<lb/>
坐令香界徹微熏<lb/>
閉眼無勞身外思安心有法靜中知香添細炷焚千和<lb/>
茶碾新芽試一旗<hi>千和香出三洞珠</hi>
　　　次韻錢㢲叔見贈<lb/>
<pb n="KR4h0167_WYG_015-32a"/>
阻濶書郵頓兩忘三年清夢獨徜徉風旌引興與天逺<lb/>
繭緒牽愁知日長逸翮佇歸鴛鷺列鳴騶忽下水雲鄉<lb/>
秋霖窮巷無人到裹飯應煩問子桑<lb/>
　　　彦達作詩自歎次韻勉之<lb/>
未試屠龍學頻應引劔看夢驚秋枕雨愁入曙窓寒戰<lb/>
伐今年定乾坤萬里寛扶搖終一舉回首謝悲酸<lb/>
　　　日暮<lb/>
地偏車馬靜門閉水雲深野艇收晴網邨舂續暮砧危<lb/>
<pb n="KR4h0167_WYG_015-32b"/>
腸逢酒怯病骨畏寒侵又見鴉歸盡誰賡梁父吟<lb/>
　　　次韻彦達雨霽<lb/>
坐看飛雨激風雷忽變晴空萬里開殘暑暗隨檐溜去<lb/>
新凉頻逐樹聲來朱絃奏罷空三歎白酒篘殘尚一杯<lb/>
病懶怕催詩債急彊吟狂斐不知裁<lb/>
　　　家叔示秋夜詩次韻<lb/>
秋來天色半晴隂衰鬢難禁節物侵蘭葉向人方泣露<lb/>
菊花催酒已浮金莫將詩課頻頻聒不那愁城日日深<lb/>
<pb n="KR4h0167_WYG_015-33a"/>
咫尺南山堪寄傲欲隨鳩杖徧幽尋<lb/>
　　　用前韻<lb/>
蕭然雲屋敞溪隂荒徑蒿萊故故侵穿竹晚風輕戞玉<lb/>
入簾凉月碎搖金畏寒皮骨驚秋蚤得酒情懐語夜深<lb/>
臨老工夫在禪説試拈般若爲重尋<lb/>
　　　秋夜小酌<lb/>
宇宙秋光老崦嵫夜色連澄波寒浸月低樹逺浮煙巷<lb/>
僻喧都騎杯行促廣筵摩尼元自照沈醉不妨禪<lb/>
<pb n="KR4h0167_WYG_015-33b"/>
　　　山中即事<lb/>
地僻官仍冷心閒日自長松篁供逺吹芝术度幽香直<lb/>
木應先伐驚禽忍再傷家山吾所愛投老慰相望<lb/>
　　　次韻彦達折梅<lb/>
信步尋梅約欣逢亞雪枝春藏紅萼小寒嗇暗香遲畫<lb/>
角傳新曲妝臺斂翠眉廣平心不動唯許筆端知<lb/>
　　　雪晴<lb/>
雪晴日腳下茅屋深巷泥融頻屐聲幽鳥喚春啼不那<lb/>
<pb n="KR4h0167_WYG_015-34a"/>
野梅迎客意先傾愁腸斷送酒邊散詩眼安排煙際横<lb/>
晚歲浮榮安用許祇應邱壑未忘情<lb/>
　　　探梅<lb/>
倚空山翠羅曲屏入山曉日寒凄清蒼龍導前散疎影<lb/>
幽鳥勸坐回新聲探梅忽見數枝發曳杖折來雙眼明<lb/>
綽約東窓可無伴煩君火急呼麴生<lb/>
　　　次韻李公顯<lb/>
士有鴻鵠志萬里一舉翮胸中自廊廟肎顧三畝宅李<lb/>
<pb n="KR4h0167_WYG_015-34b"/>
侯氣邁爽詞鋒凜霜㦸老夫晚結交文㑹欣有繹劇譚<lb/>
到時事唾手欲任責裋褐天路高畎畝抱忠赤風雷惜<lb/>
變化泥蟠等蜥蜴結茅西山下樵爨走僮獲富貴㑹有<lb/>
時簞瓢豈不適世態翻覆手寧較黒與白興來時一杯<lb/>
南窓俯遙碧<lb/>
　　　次韻公顯木犀<lb/>
鋪茸紫葵亂晴颸㸃金寒菊棲短籬木犀韻高陋凡枝<lb/>
顧與葵菊同堦墀香聞十里自絶竒造物豈偏雨露滋<lb/>
<pb n="KR4h0167_WYG_015-35a"/>
閒見層出珠琲垂鵝黄靚妝宫樣宜煙銷紅日下簿帷<lb/>
燕坐幽窓風度時頗覺飄飄蘭蕙姿著人不去催作詩<lb/>
李侯爲續離騷辭香草端從筆下移花前把巻不停披<lb/>
何以酬君金屈卮<lb/>
　　　次韻公顯賦蠟梅<lb/>
愁裏危腸日九迴今朝愁眼爲花開一枝斜倚向人笑<lb/>
應報上林春信來<lb/>
　　　題華陽南窓<lb/>
<pb n="KR4h0167_WYG_015-35b"/>
擾擾何年斷俗縁從今便合老山間㑹將碧澗洗心淨<lb/>
坐看白雲終日閒<lb/>
　　　弟姪三人同日受官實爲吾家盛事老懐不勝<lb/>
　　　　抃喜<lb/>
恩袍新緑照新秋文雅鄉評蚤見收王謝故應人物勝<lb/>
芝蘭生處自風流<lb/>
　　　題歸喜亭<lb/>
君恩賜我老莵裘旋築池亭野趣幽地勢曲連青嶂遶<lb/>
<pb n="KR4h0167_WYG_015-36a"/>
波光環匝翠煙浮興來尊酒隨時辦客散琴書盡日留<lb/>
爲問標題意何在一生心足是歸休<lb/>
　　　次韻袁仲誠見贈<lb/>
解組清朝返舊鄉依然門巷接回塘閒身乍覺鳥聲樂<lb/>
緩步重尋花徑香多謝故人停桂櫂何妨清夜醉霞觴<lb/>
新詩贈我光蓬屋什襲應同夏后璜<lb/>
　　　仲誠和詩四首又疊送花再用韻答<lb/>
筆陣横飛屢叩闗嚴兵夜戰迫更闌好花多謝頻分我<lb/>
<pb n="KR4h0167_WYG_015-36b"/>
怯敵魂驚未暇看<lb/>
　　　避冦舟中風雪大作<lb/>
扁舟避冦艤山隈問捷江城信未迴犯夜號風驚夢破<lb/>
催寒飛雪送愁來三軍挾纊煩温詔百戰搴旗賴雋才<lb/>
已辦磨崖頌功烈竚還生意發春雷<lb/>
　　　雪作<lb/>
朔風吹雪應嘉時<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>空庭靜夜知歲稔不須占瑞諜<lb/>
家貧尤喜映書帷花雖無艷難爭巧舞不成行也自竒<lb/>
<pb n="KR4h0167_WYG_015-37a"/>
病起老翁迷眼界寒窓呵筆彊裁詩<lb/>
　　　招親舊賞花<lb/>
名花朵朵向人開家釀沈沈旋撥酷咫尺晴川風更便<lb/>
追歡何惜片帆來<lb/>
　　　次韻方守送進士<lb/>
下詔徵多士彈冠動四溟三場遵舊典八韻見明經勸<lb/>
駕勤州牧吟牋詫地靈春風歸路近衫色照山青<lb/>
　　　親舊以老夫年及中壽既辱臨況又多以詩詞<lb/>
<pb n="KR4h0167_WYG_015-37b"/>
　　　　相慶祝顧衰謝何以得之輒成鄙句叙述感<lb/>
　　　　悰<lb/>
老來光景去駸駸親舊應多惜老心傾蓋義高雙白璧<lb/>
開函詩敵萬黄金催年生怕玲瓏唱醉夜寧辭鑿落深<lb/>
多謝慇懃祝彊健寄言衰病莫相侵<lb/>
　　　老病<lb/>
蕭然華髪映蒼顔八秩開來第一年鍊盡交游難諱老<lb/>
養成衰病卻安禪新春已負登山屐舊賞空慚載酒船<lb/>
<pb n="KR4h0167_WYG_015-38a"/>
張緒風流那復少坐看飛雪弄晴煙<lb/>
　　　次韻洪總領題花信亭得江樓二首<lb/>
誰爲傳花信新亭破睡風春回芳意蚤客到賞心同酒<lb/>
盞搖江渌詩牋照坐紅無由接歡宴危坐正書空<lb/>
地勝宜樓觀臨江勢屹然横波吞翠壁倒影挿雕椽老<lb/>
子難收興雲安未足憐由來詞翰手五鳳獨居前<lb/>
　　　舊所乘馬老且瘠見之感懐<lb/>
人衰馬亦老不踏長安道筋力漸疲羸鞍韉漫華好見<lb/>
<pb n="KR4h0167_WYG_015-38b"/>
我勿嘶鳴爲爾動懐抱無復矍鑠時去去飽豐草<lb/>
　　　老來交朋淪謝雖婢僕亦無在者感舊忽覺凄<lb/>
　　　　然<lb/>
故交淪没水東流歲晚無人話昔遊飛絮落花何足道<lb/>
忽經風雨亦添愁<lb/>
　　　徐獻仲挽詞<lb/>
一尊相别未經時情話如今忍復思老去交親能有幾<lb/>
年來懐抱更誰知谿橋路斷秋風急香火庭空曉日遲<lb/>
<pb n="KR4h0167_WYG_015-39a"/>
三尺孤墳閉千古傷心東望涕交頤<lb/>
　　　丁明仲挽詞<lb/>
里社欣相接葭莩晚益親過從忘客禮簡易見天真把<lb/>
酒微風夜歸舟細雨春如今毎追憶悽慟欲傷神<lb/>
　<lb/>
　<lb/>
　<lb/>
　<lb/>
<pb n="KR4h0167_WYG_015-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋百家詩存卷十五<lb/>
</p>
<p>
</p>
  </div>
</body>
</text>
</TEI>
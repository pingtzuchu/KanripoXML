<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋百家詩存卷三十</head> <lb/>
    <p>
<pb n="KR4h0167_WYG_030-1a"/>
欽定四庫全書<lb/>
　宋百家詩存卷三十<lb/>
　　　　　　　　　　　　　嘉善曹庭棟編<lb/>
　　雪林刪餘<lb/>
　張至能字季靈建安人博經史工文章一時江湖詩<lb/>
　人多與倡和與靜佳朱繼芳居同建安生亦同嵗投<lb/>
　契尤篤至龍懐寄詩有借箸數同庚是也其詩用意<lb/>
　逺而語亦清峭雪林刪餘一卷寳祐三年自為序雪<lb/>
<pb n="KR4h0167_WYG_030-1b"/>
　林其自號云<lb/>
　　　宿靈巖<lb/>
樹杪鐘樓出半層佛前黠鼠弄殘燈五更石上僧猶定<lb/>
頭滿清霜喚不譍<lb/>
　　　塞上曲<lb/>
匣裏干將午夜鳴碧油幢下夢魂驚沙場燐火風吹起<lb/>
半在骷髏眼底明<lb/>
　　　紫薇閣贈凌丹士<lb/>
<pb n="KR4h0167_WYG_030-2a"/>
風林葉葉帶新寒已著<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>鹽客味酸兔抱粟眠傳道石<lb/>
鹿銜花上拜章壇沿崖取水和冰嚼埽壁題詩當晝看<lb/>
盡日元房無俗話山鐘敲月上䦨干<lb/>
　　　送鏡山僧遊雪峯<lb/>
海風迎鐡錫半是險危程故國往來熟空門宿食清舊<lb/>
房雲借住蚤路月同行象骨最髙處師令履似平<lb/>
　　　齊雲寺<lb/>
雨踈分㸃下畧彴界橫塘接竹通生水搴蘿補壊墻字<lb/>
<pb n="KR4h0167_WYG_030-2b"/>
塗忩眼黒香染佛衣黃未晚螢先出蕭然兩畫廊<lb/>
　　　化龍閣<lb/>
鐫滿畱題屋柱間風吹醉靣不知寒漁舟撐出垂楊岸<lb/>
驚鷺銜魚過别灘<lb/>
　　　弔蝶<lb/>
數日偎紅氣力慵化成長夢别春風卻憐蟻為埋香玉<lb/>
舁入殘花土穴中<lb/>
　　　寄吴竹洲<lb/>
<pb n="KR4h0167_WYG_030-3a"/>
野菜生根土亦香寒林晴久漏春陽山臨古畫開當户<lb/>
蝸學新書篆滿牆密竹漸刪嫌礙月香柑遲摘待經霜<lb/>
兒童閑取池頭水剜破琉璃緑一方<lb/>
　　　題白沙驛<lb/>
霧裏峰頭薄似巾路逢水複誤行人山泉釀酒力偏重<lb/>
石銚煎茶味最真燕不傳家猶敎子梅纔有肉便生仁<lb/>
枕邊學夢人方悟未到鐘聲夢更頻<lb/>
　　　贈劉介庵<lb/>
<pb n="KR4h0167_WYG_030-3b"/>
一心憂道不開眉嬾扣黃扉謁故知有累祇因難棄鶴<lb/>
無疑何用苦求龜常厨飲食夷齊輩晚筆文章漢魏時<lb/>
冷笑富家錢塞屋蘭亭誰更有真碑<lb/>
　　　演雅十章<lb/>
麒麟盛世出鳯凰覽德至人茍常見之應不指為瑞<lb/>
櫩蛛巧經網林鳩拙營巢孰知拙反勝網壊巢猶牢<lb/>
雀食野人田燕捿公子堂野情飢亦樂依人難久長<lb/>
猩猩隕機穽鸚鵡鏁金籠言笑適為累緘黙斯保躬<lb/>
<pb n="KR4h0167_WYG_030-4a"/>
蠶飽辦絲課蜂忙供蜜工役役為人勞衣食還自空<lb/>
鵲鳴人共憐烏鳴人共嫉祇因聲妍媸何必報凶吉<lb/>
江鱗行比目沙鴛睡交頸不知山兔寒清夜顧蟾影<lb/>
飢鷹健搏兔饞鷺勤捕魚各為口腹累不聞有騶虞<lb/>
犬眠蒼玉地貓臥香綺叢儻無鼠與盜貓犬命亦窮<lb/>
墨魚黒覆形火螢明照身拙於用顯晦蹤跡徒自陳<lb/>
　　　馬升庵惠菊苗<lb/>
税得鄰東地一方旋栽黃菊待重陽春晨摘落青苗葉<lb/>
<pb n="KR4h0167_WYG_030-4b"/>
挼作秋花氣味長<lb/>
　　　東林寺<lb/>
滿院香風乍熟査猴孫抱子坐枯槎頭陀不慣迎賓客<lb/>
自折芙蓉供釋迦<lb/>
　　　李梅磵雪夜畱飲<lb/>
擁爐收案牘市逺隔喧譁伎唱新填曲童分旋碾茶花<lb/>
枝承雪重燭㷔受風斜僦屋為官舍更深酒更賖<lb/>
　　　宿易冲妙道院<lb/>
<pb n="KR4h0167_WYG_030-5a"/>
松髪經寒亂不梳夜來風減屋茅疎吟邊凍指僵如鐡<lb/>
袖裏枯笻畫雪書<lb/>
　　　朱柏巖約南歸<lb/>
忍聞秋管悲猶未定歸期吟咏窮邊長艱難老後知水<lb/>
寒魚上少月閏雁來遲不作膏梁夢長令一劒隨<lb/>
　　　橫峯感事<lb/>
石角多情挽布衣候蟲送響出林㣲文章首靣趨時好<lb/>
字學偏旁徇俗非緑水被風吹作白密花因雨打教稀<lb/>
<pb n="KR4h0167_WYG_030-5b"/>
歸鴉路熟知巢近直望松林盡翅飛<lb/>
　　　餞翁丹山發南浦<lb/>
鳴鳩語燕近清明栁絮風輕秧水平一帶春流多斷岸<lb/>
盡縁倒栁當橋行<lb/>
　　　㸃史<lb/>
水草山花各自春閑居常謹坐船身忠言似藥偏醫國<lb/>
好句如金不療貧王覇興亾難諱史彭殤脩短不由人<lb/>
感來莫計更深淺祇見蒼頭換燭頻<lb/>
<pb n="KR4h0167_WYG_030-6a"/>
　　　采蓮曲<lb/>
荷葉籠頭學道情花妝那似妾妝清雙雙頭白猶交頸<lb/>
翻笑鴛鴦不老成<lb/>
抝落圓房響釧金背人細數子藏深不嫌到手多尖刺<lb/>
祇怕傷人有苦心<lb/>
　　　子期臺<lb/>
拾葉題詩愧不才袖遮微日上層臺山僧分我松隂坐<lb/>
隔岸花香渡水來<lb/>
<pb n="KR4h0167_WYG_030-6b"/>
　　　武夷山<lb/>
九折蒼江轉葦航花間流水自宫商巖開天綫登無路<lb/>
殿鏁仙金拜有光曝背龜従平石上避人猴向險枝藏<lb/>
斷橋盍有重紅日狂欲乘風和魏王<lb/>
　　　擬韓偓體<lb/>
一聲烏鵲鸇鸞雙學調新詞未得腔拜了夜香郎喚睡<lb/>
旋收針線背銀釭<lb/>
　　　題隱者壁<lb/>
<pb n="KR4h0167_WYG_030-7a"/>
寒著麻衣餒食薇樂山清興祇琴知蛛經圓網當中立<lb/>
蜂徙新厨出外飛山脊倚天無改日草根埋雪有青時<lb/>
莫言鴻燕多相背去去來來共一機<lb/>
　　　雨中過陸家園<lb/>
斜搭鞦韆忩半扃行人屐送隔牆聲羣花相倚啼妝靣<lb/>
苦不催晴怨嬾鶯<lb/>
　　　寓興<lb/>
日夜江水流下海水不止孰謂流去者不是海中水<lb/>
<pb n="KR4h0167_WYG_030-7b"/>
東日照瓦霜西向界餘白莫言日不到日光來未及<lb/>
庭前無繁植疎竹附梅坡雖然無巨䕃明月飛來多<lb/>
草蟲設細網小穽不可見日日朝露中羣白草間現<lb/>
髙風吹秋霜庭前百草死誰知草有根昨夜東風起<lb/>
　　　晚忩<lb/>
風約鐘聲落耳根歸鴉㸃㸃不成羣前山野燒青烟起<lb/>
㪚滿空林作暮雲<lb/>
　　　寄寳林僧<lb/>
<pb n="KR4h0167_WYG_030-8a"/>
磨折英䧺輩無停日月梭達人愁夢少明主直言多藥<lb/>
試單方騐碑評近本譌吟成無愛者寄與病僧哦<lb/>
　　　楚節西堂省菊<lb/>
菊胎緑蕊未曽成百種叢中半㤀名試檢記花牌字看<lb/>
春籬醉墨欠分明<lb/>
　　　古別離<lb/>
扶上花驄酒半醺望沈鞭影暗銷魂離情恐被行人覺<lb/>
背拂菱花補淚㾗<lb/>
<pb n="KR4h0167_WYG_030-8b"/>
　　　峽口<lb/>
峽深猶有路泉逺不知源禽學郷譚語山填野燒㾗晚<lb/>
風樵笛塢春日酒旗邨茅舍人耕罷鳧雛浴水渾<lb/>
　　　北津<lb/>
獨立長橋喜近城半欄斜日又催行船過别浦波㾗没<lb/>
堠立當塗里界明古木雲邊僧住處落花風裏鳥啼聲<lb/>
青山莫道渾無事自與行人管送迎<lb/>
　　　晚步寄劉徴齋<lb/>
<pb n="KR4h0167_WYG_030-9a"/>
縦橫屐齒印蒼苔夢筆山髙翠作堆日帶晚光歸海去<lb/>
風傳秋信下天來竹開小路通螢過松守空巢待鶴囘<lb/>
蚋甕乾坤還自樂何須金屋玉樓臺<lb/>
　　　梅花<lb/>
　　　　欲開<lb/>
凝成姑射姿幽潔世所獨春近廹芳心羞澀破唇玉<lb/>
　　　　半開<lb/>
五出稍敷露不受塵目愛鮮鮮著精神獨於此時最<lb/>
<pb n="KR4h0167_WYG_030-9b"/>
　　　　全開<lb/>
昨夜東風多花神莫之禦玉立對幽人十分盡情吐<lb/>
　　　　欲謝<lb/>
垂垂雪中枝暗裏度香遠忽動調羮機黏枝花力軟<lb/>
　　　　半謝<lb/>
旋隨瓊霙飛繞我茅屋角結子意漸濃豈為羗管落<lb/>
　　　　全謝<lb/>
冰花不畱丁收香盡藏白一朝作陳人遜與桃李出<lb/>
<pb n="KR4h0167_WYG_030-10a"/>
　　端平集<lb/>
　周弼字伯弜汶陽人文璞子自幼博聞强記有俊聲<lb/>
　嘉定間登進士曽令江夏厯官吴楚江漢間垂四十<lb/>
　年名譽騰著有端平集二十卷自為校刋荷澤李□<lb/>
　又選而序之題曰端平詩雋稱其生平心不下人朱<lb/>
　繼芳有挽詞云醉語驚天地狂歌哭鬼神可以想其<lb/>
　氣宇矣<lb/>
　　　韜光菴<lb/>
<pb n="KR4h0167_WYG_030-10b"/>
谷鳥與我言怨殺白太傅借問何以然攜却山僧去山<lb/>
僧未去時前盤一尾蛇後踞一頭虎吸雲嘯風遶忩戸<lb/>
山僧已去了鶴來踏翻藤猿到抝折樹亂篠枯柴塞行<lb/>
路抑將廬於嵩髙之陽温洛之滸諸天散花復呵䕶抑<lb/>
將慕羶逐臭亾魂䘮魄委枯骸於北邙之狐兔荒臺兮<lb/>
尚存破屋兮如故惟有山僧不知處世間萬事誰始終<lb/>
極目寒江起煙霧<lb/>
　　　吴山仁王寺<lb/>
<pb n="KR4h0167_WYG_030-11a"/>
山寺憑髙夕未昏上皇曽此定乾坤甌閩㪚驛縁江島<lb/>
龕赭收潮入海門細雨亂花唐輦道深烟疎栁漢營屯<lb/>
何時汴水東流畔君返宸居臣故園<lb/>
　　　送客<lb/>
欲知行遠近細數杜鵑聲暗入蒼山去千聞是一程<lb/>
　　　庾樓<lb/>
欲望江山夜轉𡨕胡牀曽此對嘉賓傷心皓月長流水<lb/>
囘首清風不見人花落雉樓橫角暮草生鷗渚破船春<lb/>
<pb n="KR4h0167_WYG_030-11b"/>
歸程豈暇頻登覽分付羇愁與白蘋<lb/>
　　　金壇觀<lb/>
金壇深僻觀鐘磬少人聞山果猿偷墮庭沙鹿臥分木<lb/>
髙猶帶雪石冷不生雲正爇黃連炷相従拜老君<lb/>
　　　晚登黃鶴樓<lb/>
戚戚登臨地凄凄欲暮天相看數株栁不聴一聲蟬山<lb/>
冷雲生絮江空月上弦無縁捨塵事閑對白鷗眠<lb/>
　　　施潭<lb/>
<pb n="KR4h0167_WYG_030-12a"/>
歸程風强阻春色有如無上水千帆健中流一砥孤雨<lb/>
衝尋屋燕雲背立檣烏盡説明朝順江行舊有圖<lb/>
　　　囘山僧書就題書尾<lb/>
憶昔同行題落葉寺前枯樹鵲巢邊不知今度苔枝上<lb/>
多少秋蟲已化蟬<lb/>
　　　逢僧文禮<lb/>
空山落日又逢僧雨雜塵灰滿㡌紋但憶來時門不掩<lb/>
麝香偷臥石牀雲<lb/>
<pb n="KR4h0167_WYG_030-12b"/>
　　　題豫章臺<lb/>
何日遺踪鏁斷岡更誰曽望舊臺荒百年南渡頻秋雨<lb/>
一片西山㡬夕陽石礙老松敧徑險岸隨乾葦出江長<lb/>
斗間可是無佳氣又見飛烏繞去檣<lb/>
　　　題滕王閣<lb/>
髙閣巍峩接水濱興亾纔問便傷神鳴鑾東閣知何處<lb/>
跨鶴西山别有人栁映落霞江渚暮草鋪斜日野田春<lb/>
羣鷗亦厭多悲感偏與㤀機客最親<lb/>
<pb n="KR4h0167_WYG_030-13a"/>
　　　秋夜<lb/>
山門半掩浮雲闕古道人稀芳草歇夜深零露滴秋香<lb/>
幽人獨步青蘿月<lb/>
　　　山行<lb/>
盡日羣山裏知行第㡬重竹深春寺磬灘急午溪舂殘<lb/>
旭猶雙塔晴雲祇半峰豈無仙隱者恨不少従容<lb/>
　　　野橋<lb/>
日暮野橋邊都歸醉客船數竿沙際日一片水中天影<lb/>
<pb n="KR4h0167_WYG_030-13b"/>
落衝煙鳥聲移帶雨蟬殆非人境得江月又初圓<lb/>
　　　湘東苑<lb/>
湘東王好開芳甸亭臺環繞朱欄遍就中應教誰最多<lb/>
庾信江淹日懽宴七十里圍髙木柵花栁燒殘少顔色<lb/>
取次華林建鄴邊奚不移歸帝王宅曽經行處蘋蕪漫<lb/>
賴此名存悉歆羨安知飛來不是舊時鶯舞去都非昔<lb/>
年燕風擘殘桃過短牆更無人管任斜陽惜春猶有傷<lb/>
心者認作徐孃半靣妝<lb/>
<pb n="KR4h0167_WYG_030-14a"/>
　　　寄雲泉僧永頤<lb/>
書來祇説住髙峰不記松林第㡬重欲㨂青巒問茅舍<lb/>
秋山一様白雲封<lb/>
　　　贈従古上人<lb/>
山僧袖出新詩卷字字馨香撲人靣清晨何處展看來<lb/>
卷得梅花兩三片<lb/>
　　　野廟<lb/>
野廟荒蕪倒掩扉寂寥香火客來稀年年歸燕相㸔覷<lb/>
<pb n="KR4h0167_WYG_030-14b"/>
空滴春泥損畫衣<lb/>
　　　同李雪林飲山邨<lb/>
本來無飲興偶此到溪灘屋角懸雙瓠船頭繫一竿塔<lb/>
髙風便響橋峻雨隨乾莫怕城門閉行歸亦不難<lb/>
　　　送惟德上人還黿溪<lb/>
為愛林間寺幽閑少是非因抛篳門業來看稻田衣石<lb/>
蕨穿雲細山蔬膩雨肥禪居安穩後更莫啟柴扉<lb/>
　　　贈唐棲寺僧<lb/>
<pb n="KR4h0167_WYG_030-15a"/>
山門寂寞唐棲寺别去閑居又一年草暗暮田羣雁遠<lb/>
花明春院一僧禪雲房夕磬浮清雨水殿寒燈宿細煙<lb/>
作得詩成無寄處㡬囘遙認隔江船<lb/>
　　　連珠<lb/>
逺望披裘日㡬囘可堪江上暮寒催雲飛曠野迎風斷<lb/>
雪灑長灘夾雨來馬踏野橋嘶破板鳥迷邨路立髙桅<lb/>
暫須移向疎籬泊遷客驚春一樹梅<lb/>
　　　行吟<lb/>
<pb n="KR4h0167_WYG_030-15b"/>
獨行沙岸不相擕準擬沿溪更渡溪藥蔓交加蟲上下<lb/>
栁花撩亂蝶髙低杖頭曉伴春雲石屐齒晴翻夜雨泥<lb/>
詩就隨時為人寫等閑抽盡錦中題<lb/>
　　　櫻桃花<lb/>
櫻桃未開花遶枝櫻桃已開紅滿溪花開㡬朝今始見<lb/>
人折人攀那得知黃鸝飛來問誰主對靣相看隔牆語<lb/>
今日銷魂事可明昨夜東風過雲雨<lb/>
　　　豐年行<lb/>
<pb n="KR4h0167_WYG_030-16a"/>
長田一畝三石收截茅作囤遮水牛馴鷄塞籠彘牢滿<lb/>
大皃有親女上頭里胥關門罷輪送晴鳥窺檐鼠沿棟<lb/>
瓦盆瓷缶息老身還將孫子看迎神廟前擘紙青竹爆<lb/>
餳糕粉魚夜祠竈<lb/>
　　　甲申嵗解官歸故居有以書相問者<lb/>
近憑笻竹杖處處作生涯獨采傍溪藥自看臨水花愛<lb/>
雲因北望對日任西斜惟有雙蝴蝶相隨直到家<lb/>
　　　送惠嵩上人住西山蘭若<lb/>
<pb n="KR4h0167_WYG_030-16b"/>
孤雲無定迹又入亂山居既息禪機穩従教世網疎曉<lb/>
香嵒屋像寒咒石潭魚待我尋詩境看君坐隱廬<lb/>
　　　秀野<lb/>
小作幽閑傍宅開祇須數畝占樓臺石移林屋秋雲至<lb/>
水帶松江暮雨來徑草㪚香迎過屐砌花分影䕃流杯<lb/>
人家園圃應無數不似君能日㡬囘<lb/>
　　　孫伯符墓下<lb/>
木葉蕭蕭墓草長夢魂曽斷九囘膓空聞絳帕離漳水<lb/>
<pb n="KR4h0167_WYG_030-17a"/>
誰見黄旗入洛陽鴉噪暮園江阪迥龍盤春戍石城荒<lb/>
赤烏不識桑田變猶自悽悽守白楊<lb/>
　　　天津橋<lb/>
嫋嫋朱欄倚細波緑雲相對閟嵳峩中天車駕曽擒敵<lb/>
何日樓船定入河霽栁午隂隨岸逺露桃春色過牆多<lb/>
黃旗適應東南運已辦簫鐃㡬曲歌<lb/>
　　　雨花臺<lb/>
細蘚柔莎鎻舊堆昔年曽見異僧囘如何天上飛靈雨<lb/>
<pb n="KR4h0167_WYG_030-17b"/>
不為人間洗劫灰江接潮頭諸脈應地連岡勢一支來<lb/>
祇今不假虛無事別是春風歌舞臺<lb/>
　　　鳯凰臺<lb/>
一徑逶迤草自芳何為不復更翺翔應須舊國還宣武<lb/>
别有髙臺在建章白鷺背花尋塔路赤烏衝栁集宫牆<lb/>
中興不比偏安事且對梧桐薦羽觴<lb/>
　　　烏衣巷<lb/>
日落憑欄感慨頻長干橋畔冷殘春桑田蕪没徒多事<lb/>
<pb n="KR4h0167_WYG_030-18a"/>
蘭玉叢生更㡬人風暖影翻花外燕雨多㾗蝕草間麟<lb/>
堪嗟羣従成功後不及鍾山一尉神<lb/>
　　　石頭城<lb/>
㸃㸃凝煙望未收六朝遺蹟遍荒邱自従絳闕䧺江靣<lb/>
誰把朱泥染石頭岡斷曉榛雙阜虎岸長春草一灘鷗<lb/>
諸公多少新亭恨不是知心莫上樓<lb/>
　　　真孃墓<lb/>
青鳥傳書渡海遲亂山衰草葬蛾眉錦囊消歇餘香在<lb/>
<pb n="KR4h0167_WYG_030-18b"/>
狼藉春風豆蔻枝<lb/>
　　　顯應觀桃花<lb/>
白雲隨鶴乘將去深碧桃花落故宫三十六簧明月夜<lb/>
不知何處吸春風<lb/>
　　　四聖觀<lb/>
小園寛占一山孤别有牆遮古觀居到了㤙波攔不住<lb/>
水忩游出放生魚<lb/>
　　　病起幽園檢校<lb/>
<pb n="KR4h0167_WYG_030-19a"/>
病起無情緒池邊日㡬囘蟲聲低覆草螺殻細生苔暑<lb/>
退蘆將變秋殘蓼續開久消環繞迹全若未嘗來<lb/>
　　　雙林寺<lb/>
杳杳雙林路林深不易登寺幽憐宿鳥地僻喜閒僧靜<lb/>
撤垂梁板寒銷背壁燈水邊人忽笑猿落過溪藤<lb/>
　　　送僧歸舊隱<lb/>
自言歸去後祇在故山邊紗㡌臨溪盥銅瓶傍水禪晝<lb/>
閑松塔雨春盡草堂煙何故相抛捨浮沈逐世縁<lb/>
<pb n="KR4h0167_WYG_030-19b"/>
　　　水清堂偶成<lb/>
數杯恬澹酒相就等閑傾得失徒多感行藏任獨清晝<lb/>
閑風有味春盡雨無聲但惜新栽栁相呼欠一鶯<lb/>
　　　秋日馬上<lb/>
本無謀畧强譚兵毎愧臨邊病未能筋力豈知猶可喜<lb/>
一鞍千里到江陵<lb/>
　　　岳陽樓<lb/>
憑髙望盡寂寥天與我閑情共渺然平展暮雲三百里<lb/>
<pb n="KR4h0167_WYG_030-20a"/>
積停春水二千年沙洲橫渡荆江雨石塔遙分岳麓烟<lb/>
先我未聞飛劒術想須今度遇囘仙<lb/>
　　　西湖竹閣寺<lb/>
精舍蕭疎近水涼分明一徑緑沈槍就移山近湖皆隱<lb/>
放出樓髙寺倒藏春透露梢齊曲檻曉翻風籜過脩牆<lb/>
長隄花盡人稀少來聴蟬聲伴夕陽<lb/>
　　　將適毘陵道中遇居簡上人<lb/>
姑蘓觀下逢居簡帽子敧斜衣嬾㪚自言契濶漫東西<lb/>
<pb n="KR4h0167_WYG_030-20b"/>
雖老猶能青白眼知音不在禪牀久抱刺懐書謹奔走<lb/>
反舌無聲亂草閑囘首盡成獅子吼荒蕪野寺孤城外<lb/>
赤葉黃蘆日相對午睡雙鳩喚欲醉起傍生臺炙肩背<lb/>
弄筆濡毫總蕭索尚餘酒量添於昨語盡橫塘笛未終<lb/>
東風滿靣楊花落悤悤解纜攙程去従此相期更何處<lb/>
一盌官酤般若湯把手同看獨孤樹<lb/>
　　　吴門送同行者之毘陵<lb/>
布帆何處定逢春身是歸人又送君明日隔城囘首望<lb/>
<pb n="KR4h0167_WYG_030-21a"/>
冷花寒葉滿秋雲<lb/>
　　　西湖初夏<lb/>
花飛春減緑隂成不住風光繞禁城山寺曉晴蟬欲噪<lb/>
栁林猶囀數聲鶯<lb/>
　　　送曲江友人南歸<lb/>
憐君歸橐路迢迢到得茅齋轉寂寥應歎藥欄經雨爛<lb/>
土肥抽盡縮砂苖<lb/>
　　　酬李達可<lb/>
<pb n="KR4h0167_WYG_030-21b"/>
歸心終自遂何必戀虛聲轉覺青衫惡誰憐白髪生埽<lb/>
花山石瘦洗藥野泉清應有㤀機者時來伴我行<lb/>
　　　寄鶴林智福上人<lb/>
深山髙頂寺黃鶴舊曽畱鶴去無踪跡山僧㡬白頭鳥<lb/>
閑齋鼓靜猿嘯佛燈幽宿約何時踐題詩向瀑流<lb/>
　　　夜深<lb/>
虛堂人靜不聞更獨坐書齋對夜燈門外不知春雪霽<lb/>
半峰殘月一溪冰<lb/>
<pb n="KR4h0167_WYG_030-22a"/>
　　　南樓懐古<lb/>
昔人有意久經營極望寒蕪逺更平三國斾旌羣鵲散<lb/>
六朝樓閣一鳩鳴雪消晴嶂沈孤壘風打寒潮入廢城<lb/>
多少怨魂銷不盡草根燒斷又還生<lb/>
茫茫迂曲度平川何處孤邨近水邊煙䕶劉琮殘壁壘<lb/>
雨沈黃祖舊樓船寒沙細擁菰蘆地破隴斜耕苜蓿田<lb/>
見説去年秋潦後更無茅屋起炊烟<lb/>
夕陽光退杳難憑欲問江鷗祇怨憎得意舉帆燒北岸<lb/>
<pb n="KR4h0167_WYG_030-22b"/>
傷心流涕鎖西陵雪消蜀貨千檣下風順吴鹽萬斛増<lb/>
且趁一尊相暖熱是非乗醉莫來登<lb/>
　　　馬要寺<lb/>
水國何年寺蕭條野渡邊僧驅田雀倦神抱海犀眠細<lb/>
網垂秋屋殘燈泊暝船數家枯栁下猶有舊人煙<lb/>
　　　鄱陽湖<lb/>
鄱陽湖浸東南境有人曽量三十六萬頃我昔乘查渤<lb/>
澥間渺視天溟坎蛙井浪何為而起於青雲之底日何<lb/>
<pb n="KR4h0167_WYG_030-23a"/>
為而辟於泥沙之裏太極初分一物無天水相包若雞<lb/>
子揚瀾可供李白青州杓彭蠡付與盧敖洗龜殻斗大<lb/>
孤山没處藏斸取來搘鼎鐺脚胸中八九吞雲夢似此<lb/>
蹄涔亦可用安得快意大荒之東東復東指麾魚鼈騎<lb/>
蒼龍<lb/>
　　　野賽<lb/>
客心懐避忌地險自多神楓葉藏山魅松根抱石人鶻<lb/>
翻蒼黒翅魚曝赤斑鱗未必知風候惟聞酧酒頻<lb/>
<pb n="KR4h0167_WYG_030-23b"/>
　　　山居春晚<lb/>
索居牢落動關心但覺悤悤嵗月侵無夢不因憐晝靜<lb/>
有懐多是惜春深草香穉蝶銷胡粉花落蠻鶯變楚金<lb/>
最是不禁芳樹色能消㡬日又成隂<lb/>
　　　庭下枯梅有感<lb/>
庭下同栽兩樹梅一株搖落一株開無縁春色相虧曲<lb/>
有分晴光亦往來雪打枯枝愁漢驛雨翻雕萼夢荆臺<lb/>
倚忩不斷橫斜影猶有東風管碧苔<lb/>
<pb n="KR4h0167_WYG_030-24a"/>
　　　題僧子温畫水墨葡萄<lb/>
嫋嫋多應半熟時敧斜髙挂冷攢枝分明記得山窗下<lb/>
一架寒籐帶雨垂<lb/>
　　　題逸人壁<lb/>
深僻人稀到天然野意成荷衝崩岸出草入廢泉生曝<lb/>
木充山貨抽茶當地征未須尋伴侣時有自來鶯<lb/>
　　　送僧妙通遊平江萬夀<lb/>
故鄉離㡬日何處躡秋陵梵葉牀頭樹唐衣壁靣僧雨<lb/>
<pb n="KR4h0167_WYG_030-24b"/>
花黏舊錫風籜埽寒簦新偈期相寄呵彈破小乗<lb/>
　　　收家信<lb/>
渺渺秋風生白波故鄉歸夢隔山河可憐一紙平安信<lb/>
不及衡陽雁字多<lb/>
　　　酬杜八同宿西山蘭若<lb/>
西山龍井路俱有舊行踪待得城中暇重期石上逢冷<lb/>
霜黏破屐落月帶殘鐘擬踐相鄰約煩君買一峰<lb/>
　　　菩提廢寺<lb/>
<pb n="KR4h0167_WYG_030-25a"/>
野寺孤僧住當春亦掩扉曉鐘三板去昏杵一盂歸古<lb/>
屋垂山榧幽忩養石葦未容行客憇荒樹雨鳩飛<lb/>
　　　贈雪林李和甫<lb/>
忽地相逢便解顔況兼終日看青山精神摘栁哦詩際<lb/>
標度尋梅集句間春澹野橋孤艇逺暮寒溪寺一鐘閑<lb/>
悤悤又作經旬别兩處東風各閉關<lb/>
　　　道中有感<lb/>
逺程已過經行處别有逶迤古道存寺已寂寥猶有殿<lb/>
<pb n="KR4h0167_WYG_030-25b"/>
水纔窮盡又逢邨一林枯木人分路十里飛花客過門<lb/>
畢竟悉依生處樂不知何事别家園<lb/>
　　　天申宫蘓文忠畫像<lb/>
大澤霑荒裔靈山識老臣微茫雲外跡衰病瘴中身溼<lb/>
草寒碑夕晴花午殿春髙檐風雨斷猶避六丁神<lb/>
　　　誓節渡<lb/>
髣髴經行地還尋古渡邊山禽多白練溪藥間黃連漠<lb/>
漠將晴雨迢迢欲暝煙恍然驚夢醒二十有三年<lb/>
<pb n="KR4h0167_WYG_030-26a"/>
　　　白羊<lb/>
路隔一重溪山深客易危驛亭惟有額官堠盡無碑竹<lb/>
挂黃身虺林香白靣狸得船爭欲渡先奔槿花籬<lb/>
　　　菰菜<lb/>
江邊野灘多老菰抽心作穗秋滿湖拂開細穀芒敷舒<lb/>
中有一米連三稃剖之粒粒皆尖小整齊逺過占城稻<lb/>
不煩舂簸即晨炊更勝青精顔色好尋常艱得此欣逢<lb/>
黙計五升當百叢雨多水長倍加益十里定收三百鍾<lb/>
<pb n="KR4h0167_WYG_030-26b"/>
野人獲之亦自足何用虛靡太倉粟連日秋風思故鄉<lb/>
況復家田有茅屋墜網重顋鱸已鮮蓴絲牽葉又流連<lb/>
急歸收穫蘋溪畔細撥蘆花撐釣船<lb/>
　　　聞友人過吴<lb/>
詩囊挂在船蓬上吟過江楓落葉中為恐吴牋題不盡<lb/>
秋風先染數堆紅<lb/>
　　　彩雲橋<lb/>
斷橋流水兩無期殘日輕雲處處疑乞與行人自酤酒<lb/>
<pb n="KR4h0167_WYG_030-27a"/>
滿旗風雨豆花籬<lb/>
　　　春暮登黃鶴樓<lb/>
欲盡殘春酒登臨事已違聴殘懐舊笛添盡禦寒衣鳥<lb/>
向青山没人來赤壁稀最憐城側樹無可作花飛<lb/>
　　　送人之漢上<lb/>
木落千山怨别離自知難駐馬行蹄上書季子窮歸洛<lb/>
獻賦荀卿老向齊驛店破旗秋雨細戍樓殘角夕陽低<lb/>
袖藏秘䇿君門逺應望中原泣鼓鼙<lb/>
<pb n="KR4h0167_WYG_030-27b"/>
　　　龍井道中雜記<lb/>
白髪宫人頻笑謔羅衣昔對君王著夜驚春雨洗桃花<lb/>
夢魂猶挂秋千索<lb/>
老僧病久聲嘶喝屢説紫衣勝短褐莫嫌兩手漸拘攣<lb/>
曽把御前供奉鈸<lb/>
　　　吴王試劒石<lb/>
吴王鑄劒成自謂古難比試之髙山巔石裂斷橫理那<lb/>
無昔時人相逢干將里故宫宫中白日長春風野田百<lb/>
<pb n="KR4h0167_WYG_030-28a"/>
草香有誰慷慨不平事披褐踏花推酒缸<lb/>
　　　為僧曇芳賦草堂<lb/>
把詩從我者多是剡中僧結屋何山塢當門㡬樹藤地<lb/>
寒常帶雪溪淺不畱冰贈爾新吟去歸題木葉層<lb/>
　　　江皋送别<lb/>
把酒對汀洲相看發去舟迎風一分手驚浪㡬翻頭燭<lb/>
暗花消淚楓寒葉弄愁恐猶囘首望終夕憑髙樓<lb/>
　　　送胡宗原還台山<lb/>
<pb n="KR4h0167_WYG_030-28b"/>
故里杉松表歸程筍薤初杯多常失飯囊罄祇畱書海<lb/>
墨收春葉山糧拾禹餘古來仙隱者多在赤城居<lb/>
　　　山崦蚤梅<lb/>
晴逼寒笆春滿鄰漢奩芳額漸輕勻東風未放全消意<lb/>
雨萼愁香不見人<lb/>
　　　煙波亭避暑<lb/>
澄江橫匹練月洗黃羅扇巻盡白雲衣常星擦沙見天<lb/>
低欲就人夜色凝深澱歘吸動微光時絣斗間線涼亭<lb/>
<pb n="KR4h0167_WYG_030-29a"/>
逼曠野軒楹敞三靣萬象悉鋪陳隨機互遷變十嵗逃<lb/>
虛空得此方一遍相對坐譚元終宵亦無倦祇恐駸駸<lb/>
催曉箭湧上東方老銅片須著千求天帝君莫使陽烏<lb/>
眼晴轉<lb/>
　　　題葛稚川移家圖<lb/>
稚川移家入空谷手招白雲守茅屋惟恐人窺錬藥爐<lb/>
鏁斷青巒瀉垂瀑祇畱一徑通飛鳥其間想透三仙島<lb/>
野童猶摘鳯文梨邨老閑鉏燕胎草人將外物為真物<lb/>
<pb n="KR4h0167_WYG_030-29b"/>
反笑山棲衰草窟玉臼丹成兔欲眠蚯蚓黃蒿㡬攢骨<lb/>
此去世間應不逺尚存猶可分苔蘚兩幅生綃若可憑<lb/>
先寄胡麻與雞犬<lb/>
　　　千金寺<lb/>
十載他鄉别春歸逐浪層晚晴沙市鼓夜雨石橋燈帆<lb/>
仄摧乾葦衣寒脆薄繒舊時來往寺惆悵不逢僧<lb/>
　　　畱别唐棲雲泉上人<lb/>
水宿唐棲寺何縁更浹旬千山今日路三嵗異鄉人小<lb/>
<pb n="KR4h0167_WYG_030-30a"/>
殿眠身佛空廊折臂神歸時重作禮又拂一番塵<lb/>
　　　荻巷<lb/>
波眼沄沄浪復輕稍甦羇束過清明倩人覓路先尋酒<lb/>
久客懐鄉始見餳松下紫芽肥野菜竹間青葉帶山櫻<lb/>
自従一別齊安後直到今朝始聴鶯<lb/>
　　　春陽驛<lb/>
悄悄如秋麥氣涼山風吹透濕衣裳小爐湥幌枯松火<lb/>
一夜寒香繞客牀<lb/>
<pb n="KR4h0167_WYG_030-30b"/>
　　　天章寺前小樓<lb/>
客懐依古寺曲水茂林邊俯聴澗鳴石靜看山出煙傍<lb/>
花清晚潄對竹冷春眠湥羨溪僧樂幽居動嵗年<lb/>
　　　送遷客<lb/>
自謂别離難㑹靣如何此地又相尋往來雲物他鄉意<lb/>
輕薄風塵久客心夜雨泥塗三里郭夕陽煙火數家林<lb/>
送君好去加餐飯莫聴哀猿徹曉吟<lb/>
　　　春濃曲<lb/>
<pb n="KR4h0167_WYG_030-31a"/>
雨膏蒸土蘭芽熱粉魂澹艶凝緗纈栁條無力受東風<lb/>
桃葉春江弄花月枕圅墜髪昏眠重綺帳驚寒替花恐<lb/>
屏𤨏蟲棲化粉蛾簾甲蜂鑽抱殘蛹麥門冬長桑椹結<lb/>
桐輪輾盡堂梨雪門掩車箱銅鉸閑瓶敲井榦青絲絶<lb/>
君不見楚王宫中樂酣晏嫌怕旁人説春晚玉釵埋遍<lb/>
細腰人章華臺上蒼苔滿<lb/>
　　　陸羽泉<lb/>
擬酌松根泉先酬松下土甌犧副都籃拾薪自煎煮一<lb/>
<pb n="KR4h0167_WYG_030-31b"/>
杯復一杯併酌連四五寄謝山中人腹痛不累汝<lb/>
　　　野望<lb/>
春日晚荒荒平沙極渺茫樓敧三靣水城臥數條岡白<lb/>
草吴京甸黃桑楚戰場長江俱不問一片瀉斜陽<lb/>
　　　送黃同甫<lb/>
人生各有安出易欲歸難古道春泥重孤城暮雪寒酒<lb/>
鋒精似將詩案逺於官野榖如堪飽従君借鶡冠<lb/>
　　　送人之京口<lb/>
<pb n="KR4h0167_WYG_030-32a"/>
競攜書劒去紛紛誰解登臨對日曛北道荆䕫一江下<lb/>
南朝徐兖二州分髙樓角曉鳴秋雨逺戍烽寒起暮雲<lb/>
莫把尋常望𤓰步恐驚邊雁不堪聞<lb/>
　　　冬賽行<lb/>
大巫舞袍奉酒尊小巫湔裙進盤彘野風吹樹龍馬歸<lb/>
瓦爐柏根香滿地白衣老䰅撚向前义手大膽不敢言<lb/>
去年田家五分熟更饒三分百事足大繭千棚絲滿窠<lb/>
栗犢兩握角出肉土臺澆酒爯拜辭紙錢灰撲遶木枝<lb/>
<pb n="KR4h0167_WYG_030-32b"/>
神語順従杯珓吉鼔笛薨薨打三日<lb/>
　　　畱題唐棲寺<lb/>
僧房十日相畱戀為怯生寒未到家插岸斷冰妨蕩槳<lb/>
入檐飛雪助煎茶香臺空碎逃秋蟻古殿巢翻失暮鴉<lb/>
惟有溪梅最禁耐傍籬爭發向陽花<lb/>
　　　送白判官<lb/>
著書不就便相抛逺向襄州謁故交里舍千頭無舊橘<lb/>
客程三脊有荒茅買魚邨渡捐孤劒沽酒山城解敝袍<lb/>
<pb n="KR4h0167_WYG_030-33a"/>
雙鬢豈堪禁嵗月眼看歸鳦又成巢<lb/>
　　　中和節<lb/>
時節悤忙過隙駒可堪岑寂就船居不禁衰病慵耽酒<lb/>
無益閑交嬾報書風暖暮田歸海燕雨甜春水上潮魚<lb/>
客中自是光隂速纔見新正又月初<lb/>
　　　寓宿黃觀復書堂晨至海棠花下走筆呈蘓召<lb/>
　　　叟<lb/>
春風忽來花滿樹海棠最多繞欄吐客愁纔動不復安<lb/>
<pb n="KR4h0167_WYG_030-33b"/>
兩脚春泥踏春雨髙枝背靣辭曉暄低枝溼透渾未乾<lb/>
臙脂深重粉亦殷顔色滑膩脂肉寒五雲忽巻晨妝畢<lb/>
曉來姿態俱已失悔不敲門請君出喫酒忍飢看半日<lb/>
疾呼杯酌傾已遲但驚野雪埽還飛可能就賜醉眠者<lb/>
爛嚼落花聴鳥啼<lb/>
　　　齊安蚤眺<lb/>
隂隂城壘靜極望不飛塵草色橫江暮鶯聲出塞春清<lb/>
時應洗甲來嵗又逢辛惆悵經過處都非往昔人<lb/>
<pb n="KR4h0167_WYG_030-34a"/>
　　　靈竺寺<lb/>
不因純孝者古寺若為安壁采蝸遊遍爐香鼠踏殘鐘<lb/>
聲嘶破挺旛影颭危竿尚恐冬生筍時來竹外看<lb/>
　　　遊道場山遇雨<lb/>
飄然大作登臨想纔遇名山雨亦遊林尾亂聲猶聞響<lb/>
枝頭殘滴末全收濯翻野竹従教嚲衝落巖花放出流<lb/>
欲把姓名書石上㡬囘拈筆又成休<lb/>
　　　延山渡<lb/>
<pb n="KR4h0167_WYG_030-34b"/>
解帆登岸作山遊林木茅茨共一邱數日驟寒消不盡<lb/>
尚餘殘雪䕶松癅<lb/>
　　　大洲湖<lb/>
人居澤國勝居陵十月陂塘未結冰殘葦亂菱收拾後<lb/>
斷筐分曬折腰菱<lb/>
　　　夏日泛祕湖<lb/>
朝來泛舟花滿湖亭午返棹風相呼已收波浪入菱芡<lb/>
晚開雲日媚菰蒲羣飛鼓翼數沙雁一去没頭雙野鳧<lb/>
<pb n="KR4h0167_WYG_030-35a"/>
少畱霽色定堪玩可惜歸程時已晡<lb/>
　　　浣紗秋日五首<lb/>
衣裳單薄鬢蕭騷獨憑危欄首屢搔出壁亂雲分片段<lb/>
隔江飛雨見絲毫庭前斷續蛬爭響檐外輕便蝶鬬髙<lb/>
多少好山俱在眼愧無短屐共遊遨<lb/>
當前灘號西施磧對磧看秋得句清五色懸門秦一尉<lb/>
六經充棟漢諸生石叢細雨團荒砌野蔓疎金出廢城<lb/>
目送浣紗人去後又聞街鼔報新晴<lb/>
<pb n="KR4h0167_WYG_030-35b"/>
長江澹澹樹疎疎埽却閑庭即故居蟲入暗牀頻促織<lb/>
螢穿虛壁屢翻書破除暮色惟荒菊薦送秋華有嫩蔬<lb/>
料得故園分社酒小苞青橘四顖鱸<lb/>
自慚尸素長多暇未放秋風變楚顔一夢别離抛白水<lb/>
三年端的守青山野雞避鶻遮雛去沙翮銜魚趁母還<lb/>
縦有亂愁消遣盡澹雲殘日共人閑<lb/>
清溪樓閣暮沈沈不覺登臨夜欲深㡬處捲簾催酒笛<lb/>
誰家閉户𢷬衣砧一朝野霧三朝溼十日江天九日隂<lb/>
<pb n="KR4h0167_WYG_030-36a"/>
暗喜礙人公事少自來收拾送秋吟<lb/>
　　　蚤春<lb/>
連朝微雪暗消凝始覺春風逐旋増今蚤畫檐偏有意<lb/>
數條吹折曬殘冰<lb/>
　　　思歸<lb/>
鬧裏看山不識真偶來軒檻振衣塵諸峰便覺移相就<lb/>
分付春風欲去人<lb/>
㸃㸃楊花飛滿洲祇應催促送行舟非關向晚傷心事<lb/>
<pb n="KR4h0167_WYG_030-36b"/>
自怯春寒不肯畱<lb/>
盡日憑欄客興濃山雖西繞水還東便乗春暮家園去<lb/>
猶及棠梨滿徑風<lb/>
自覺才疎久願歸敢將山色便相依漢家事業雖全勝<lb/>
亦放梁鴻一箇飛<lb/>
　　　孫季蕃故居<lb/>
笑語失詼諧人誰不愴懐夢殘秋雨寺魂㪚夕陽街缺<lb/>
竈黏煎藥乾爐積燎柴風流何必葬便擁菊花埋<lb/>
<pb n="KR4h0167_WYG_030-37a"/>
　　　贈野逸<lb/>
時康難售賈生醫諌鼓無聲對落暉又報一年花信了<lb/>
滿山鶗鴂送春歸<lb/>
悠悠行路雪侵頭擬出重關洗敝裘隄上忽逢顦顇客<lb/>
背花停酒説通州<lb/>
　　　下渚秋暮<lb/>
淺灘近渚沙相接水落漁人朝暮涉摵摵風鳴若雨來<lb/>
繞隄吹㪚乾荷葉<lb/>
<pb n="KR4h0167_WYG_030-37b"/>
　　　落梅<lb/>
玉樹分明照夕流粉㾗翻為碧苔畱三更枝上玲瓏雨<lb/>
亂浦寒香一夜愁<lb/>
　　　出關偶題<lb/>
一曲長歌浙水寒綈袍空往又空還咸陽若有山東志<lb/>
莫放蘓秦又出關<lb/>
　　　送友人持節嶺南<lb/>
吴雲迢逓楚雲鮮従此南征路㡬千漢使五羊登嶺日<lb/>
<pb n="KR4h0167_WYG_030-38a"/>
魯經三豕渡河年榕穿白草飛蠻雨椒落黃茅起瘴烟<lb/>
待及戌𤓰多載日定無番貨入歸船<lb/>
　　　送人之濮上<lb/>
舊來邊塞自多塵<graphic n="KR1728" url="https://raw.githubusercontent.com/kanripo/KR-Gaiji/master/images/KR1728.png" mimeType="image/png"/>草寒花强作春見説連年更悽愴<lb/>
亂螢隨趁鬼迷人<lb/>
　　庸齋小集<lb/>
　沈説字惟肖龍泉人寧宗時為仁福邑尉晚年臥<lb/>
　病不出營別墅以居田衣山屐不入城府故其詩<lb/>
<pb n="KR4h0167_WYG_030-38b"/>
　有云蚤辦山中計吾今省俗縁又云江湖成夢<lb/>
　事投老屬山林有庸齋小集其詩一洗濃厚肥<lb/>
　腯而出以清淺之筆時有雋永句令人尋味不<lb/>
　厭<lb/>
　　　立秋<lb/>
昨日午時秋西風夜轉頭吹來溪外雨藏却樹間樓暄<lb/>
帶棲鴉色涼催客燕愁一尊吟未了衰鬢蚤颼颼<lb/>
　　　偶成<lb/>
<pb n="KR4h0167_WYG_030-39a"/>
讀罷黃庭一巻經磬殘煙冷夜壇清月明何處人開户<lb/>
驚起松梢睡鶴鳴<lb/>
　　　征途<lb/>
桂筦三千里征人一寸心自従登驛路㡬見換鄉音古<lb/>
樹春隂薄寒塘野水深暍行呼得酒瓦盌不辤斟<lb/>
　　　暮春<lb/>
燕翼初乾緑滿池桑隂收盡麥黃時一年春事又成夢<lb/>
㡬日愁懐欲廢詩料理病身嘗藥徧揩摩睡眼看書遲<lb/>
<pb n="KR4h0167_WYG_030-39b"/>
翛然獨倚䦨干立花下貍奴臥弄兒<lb/>
　　　紙衾三首<lb/>
碎𢷬霜籐月下砧清泉瀉出簟紋勻老翁采藥歸來晚<lb/>
翦得山南半段雲<lb/>
繭靣新乾帶露揉春囘斗帳伴吟愁殘年已便䝉頭過<lb/>
風雪従教打戌樓<lb/>
一幅新裁碧澗冰野人畱客宿雲層山房却好松醪熟<lb/>
夜半無眠話葛藤<lb/>
<pb n="KR4h0167_WYG_030-40a"/>
　　　春詞<lb/>
水漲寒溝栁又隂小忩風度一聲禽若將離緒縈春事<lb/>
片片飛花是客心<lb/>
　　　溪樓<lb/>
心遠俗塵隔樓髙野興多稻花黃雀雨山影白鷗波灘<lb/>
澀推船上橋危挽客過日斜䦨倚遍無句奈愁何<lb/>
　　　寄張永堂<lb/>
浙江風浪闊夢不落吟邊書到知何日君歸想隔年才<lb/>
<pb n="KR4h0167_WYG_030-40b"/>
髙朝士重命拙故人憐蚤辦山中計吾今省俗縁<lb/>
　　　煙浦<lb/>
煙浦殘鴉舞夕陽風枝病葉似經霜眼中秋色十分淨<lb/>
沙外寒流一綫長溪女得魚烹碎白田家收榖曬新黃<lb/>
偶尋野趣歸來晚草際螢飛㸃㸃光<lb/>
　　　渠流<lb/>
岸石溼黏萍一渠流水清每來疑雨過小立見魚行樹<lb/>
隔炎歊逺橋分午影平主人契幽事客到出相迎<lb/>
<pb n="KR4h0167_WYG_030-41a"/>
　　　安石嶺<lb/>
茅屋雞聲勘夜分杖藜挑月帶餘曛不知身在孤峯頂<lb/>
囘首人家盡白雲<lb/>
　　　次韻永堂<lb/>
鶯聲未改春葉底一蟬新幻境老無夢醉鄉詩有神整<lb/>
巾因把鏡嬾語怕逢人似此衰遲者勞君料理頻<lb/>
　　　明融盆池二首<lb/>
涼入湘潭影半開小忩午枕夢初囘蕭疎數葉秋菰上<lb/>
<pb n="KR4h0167_WYG_030-41b"/>
也解聲聲報雨來<lb/>
老瓦盆深漾細萍雨多流却半瓣青夜涼偶出庭心看<lb/>
缺處光涵三兩星<lb/>
　　　聴雨<lb/>
耳根聴不歇滴滴冷於秋疑是山翁醉巖前枕瀑流<lb/>
　　　晚春<lb/>
白頭何計是生涯日日尊前臥落花緑滿池塘無一夢<lb/>
夜來風雨過誰家<lb/>
<pb n="KR4h0167_WYG_030-42a"/>
　　　食梅<lb/>
兒時摘青梅葉㡳尋彈丸所恨襟袖窄不憚頰舌穿我<lb/>
年不自覺以我齒尚完嘗新試一薦喉棘眉先攢豈味<lb/>
不悦口豈老難强餐人生煎百憂算梅未為酸<lb/>
　　　秋詞<lb/>
雨放涼飈晚復晴小忩人亦共秋清月華網在蛛絲上<lb/>
錯認疎簾挂水晶<lb/>
　　　山中秋興<lb/>
<pb n="KR4h0167_WYG_030-42b"/>
山户少曽扃居貧易得清秋衣和月臥溪茗雜雲烹學<lb/>
字書紅葉看騷些落英従他頭蚤白心事夲和平<lb/>
　　　别墅<lb/>
野舍清溪曲連茅接樹隂呼童鄰錯應貰酒婦同斟落<lb/>
照收殘雨寒烟出寸岑江湖成夢事投老屬山林<lb/>
　　　竹色<lb/>
竹色畱清睡薫風晝一簾嬾因人事少病覺老顔添開<lb/>
檻臨昏鏡齊書補墜籖晚蟬聲欲斷新月到檐邊<lb/>
<pb n="KR4h0167_WYG_030-43a"/>
　　　曉色<lb/>
曉色䦨干外翛然一欠伸雨中無過鳥煙際有行人樹<lb/>
溼青隂重沙坍潦漲新憑誰借蓑笠整釣傍溪鄰<lb/>
　　　遊真巖<lb/>
一逕入松林真巖峭莫尋山空泉自落日出地長隂鶴<lb/>
去仙臺淨丹成古井深殘碑看未了屋角囀幽禽<lb/>
　　　送周堂長歸慈溪寄何贊府<lb/>
慈溪隔楚雲問不接鴻鱗因送還鄉客重懐佐邑人海<lb/>
<pb n="KR4h0167_WYG_030-43b"/>
明看日出山晚倦行春料得雙松下吟成瘦鶴身<lb/>
　　　超化雲山<lb/>
入門松作徑步步接秋隂山帶孤城起雲歸故殿深隔<lb/>
池聞鶴唳倚樹看僧吟笑指煎茶處青煙出竹林<lb/>
　　　釣臺<lb/>
山束江流起素湍羊裘立盡暮雲寒蚤知釣餌成虛設<lb/>
多却當時一釣竿<lb/>
　　　西湖獨步<lb/>
<pb n="KR4h0167_WYG_030-44a"/>
平湖開霽色寒碧照空心小立背橋影緩行隨栁隂㡬<lb/>
年勞遠夢到日記曽吟荷蕩成茭地蕭蕭秋意深<lb/>
　　　送何水竹需次入剡易齋赴浙漕<lb/>
弟兄聨騎出秋色赴行裝慈水𤓰應熟孤山桂又香對<lb/>
牀邨店寂起飯曉燈涼到日分吴越江流兩岸長<lb/>
　　　南坡不以科目自累而以風雅自鳴請余為賦<lb/>
鳯銜科詔出祥雲底事儒林有逸民四海聲名難著我<lb/>
一坡風月正宜人鏡畱白髪非遮俗家釀黃柑可接春<lb/>
<pb n="KR4h0167_WYG_030-44b"/>
祇許詩朋自來往素袍青履華陽巾<lb/>
　　　冬半<lb/>
嵗逢冬欲半心事更迢迢細雨寒忩過孤燈長夜挑逺<lb/>
書和夢寫新酒帶愁澆明日有幽興尋梅到石橋<lb/>
　　露香拾藁<lb/>
　黃大受字德容自號露香居士南豐石門人嘉定間<lb/>
　以詩䧺江西秉姿簡重言動舉止俱以禮義自持嘗<lb/>
　遣其子載従烏州李守約學朱子之學後仕於鄞著<lb/>
<pb n="KR4h0167_WYG_030-45a"/>
　政聲露香拾藁淳祐改元翁州應㒡序之云㒡従令<lb/>
　子載伯厚得誦詩巻許清麗瓌特自成一家而忠孝<lb/>
　慈仁之意備見乎辭沈鬱下位百勿一究抑命也鄭<lb/>
　清之曰露香詩讀之如行澗谷秋空月曉松竹䇿䇿<lb/>
　有聲<lb/>
　　　春日田家<lb/>
凛寒陵熙春誰為禦其侮酸風吹積雪濃雲灑飛雨農<lb/>
夫荷耒耜俶載耕斥鹵為其有身累寧免自辛苦妻兒<lb/>
<pb n="KR4h0167_WYG_030-45b"/>
送中飯凍凌彊欲吐晚歸極困倦倒睡帶泥土朝來天<lb/>
光開紅紫新媚嫵南園踏青人日暮猶歌舞<lb/>
二月祭社時相呼過前林磨刀向猪羊穴地安釜鬵老<lb/>
幼相後先爯拜整衣襟釃酒卜瓌珓庶知神靈歆得吉<lb/>
共稱好足慰今年心祭餘就廣坐不問富與貧所㑹雖<lb/>
里閭亦有連親姻持殽相遺獻聊以通殷勤共説天氣<lb/>
佳晴暖宜蚤春但願雨水勻秋熟還相親酒酣歸路喧<lb/>
桑柘影在身傾欹半人扶大笑亦大瞋勿謂濁世中而<lb/>
<pb n="KR4h0167_WYG_030-46a"/>
無羲皇民<lb/>
　　　偶成<lb/>
蕨薇生山巔長不踰蓬蒿松柏生澗底嵗久還干霄禀<lb/>
質自不同托身奚必髙<lb/>
緑草何自來蔓延滿中庭前朝方芟夷兹視忽已盈竹<lb/>
間幽蘭花數四移乃成<lb/>
　　　由洞庭入五田<lb/>
一汀紅糝蓼花天滴滴清寒曉露圓囘首洞庭山半㸃<lb/>
<pb n="KR4h0167_WYG_030-46b"/>
傷心桂嶺路三千詩魂夜寄青林月漁唱聲囘緑樹烟<lb/>
却笑陶朱不如我我無西子與同船<lb/>
　　　油口夜飲醉臥一室及覺三鼓矣秋夜新冷雨<lb/>
　　　溼蟲鳴展轉不能成寐於是浩然有歸志<lb/>
一榻翛然著醉儂沈沈清夜大槐宮夢囘作惡酒氣重<lb/>
枕上不眠歸興濃㸃滴落堦添悶雨清哀遶壁訴寒蟲<lb/>
計行良未成端緒何處髙樓撞曉鐘<lb/>
　　　宿岳陽張漕書堂<lb/>
<pb n="KR4h0167_WYG_030-47a"/>
雲低風轉冷黯黯起秋隂薄暮細雨過小忩寒氣侵關<lb/>
山千里夢骨肉十年心病意兼歸意攢眉寫萬金<lb/>
　　　廉泉<lb/>
一泓落古寺三赤開方池懐山决瀆後爍石流金時君<lb/>
看此廉泉不増亦不虧炯炯玉色透燦燦金沙輝朅來<lb/>
臨古亭石銚行相隨呼童試春芽活水烹新竒一咽利<lb/>
喉吻爯啜心神怡泠然清風來玉液通華池憶我心地<lb/>
初與水同一㡬心泉本無事何必希夷齊曰泉已彊名<lb/>
<pb n="KR4h0167_WYG_030-47b"/>
況復有是非一笑付自然貪亷吾不知<lb/>
　　　晚步<lb/>
扇小葛衣輕風清草露平水聲逢石怒煙素近山明喚<lb/>
犢牛囘顧驚人犬倒行耨夫方到屋月己屋頭生<lb/>
　　　江行萬里圖<lb/>
雪山西來接海白天之所以限南北誰人胸裏著輿圖<lb/>
揮斤荆吴入綃墨濃濃淡淡兩岸山煙波瀰茫江靣寛<lb/>
水空漠漠鳥飛絶漸看漸逺天漫漫客舟泝流先後去<lb/>
<pb n="KR4h0167_WYG_030-48a"/>
風帆飽腹如飛舞有時小艇絶波來不知何處橫江渡<lb/>
鍾山隱隱開金陵雨花臺前畱玉京汀洲劣處小孤出<lb/>
垂楊緑引潯陽城蘄黃紫翠照巻雪武昌樓臺半明滅<lb/>
周郎赤壁杳難憑洞庭寒煙濛孤月西江耿耿沙澑清<lb/>
三十六灣斜照明黃陵廟深楚山闊九嶷戌削黏天青<lb/>
我來展軸驚快覩恍然對靣水仙府片時行盡江南天<lb/>
弔古何勞出門去南廵真人㤀却歸軒轅龍去渺難追<lb/>
咸池曲絶誰奏樂風雨啼㾗滿竹枝六朝虎士工設險<lb/>
<pb n="KR4h0167_WYG_030-48b"/>
蹴踏滄波當揮劒血流不惜惜江流肯放飛埃過天塹<lb/>
濫觴習聞蕩雍邱楫聲若為空悠悠江聲至今恨不盡<lb/>
枉白萬古英䧺頭兩階干羽享波后八公草木今健否<lb/>
長安正在碧雲邊斜日西風重囘首<lb/>
　　　即事<lb/>
路轉橋敧曲隂隂石磴低紫藤藟碧樹紅葉繡清溪草<lb/>
露明侵徑秋香暗刺衣前灘水聲好欲趁釣魚磯<lb/>
　　　蚤作<lb/>
<pb n="KR4h0167_WYG_030-49a"/>
星光欲没曉光連霞暈紅浮一角天乾盡小園花上露<lb/>
日㾗恰恰到忩前<lb/>
　　　歸來<lb/>
近來多騷客吾衰不可追松間哦魯頌花下看唐詩好<lb/>
鳥山深語寒蟬日暮悲此聲良恊律新句總堪疑<lb/>
　　　中秋舟次沙津<lb/>
去年中秋月照我入桂城今年中秋月送我到江陵桂<lb/>
林二千八百里城邊買船發春水瀟湘六月寒如冰洞<lb/>
<pb n="KR4h0167_WYG_030-49b"/>
庭湖中秋氣生峽江西來雪波急片帆帶雨煙中溼朔<lb/>
雁不來蘆葦秋風林淅瀝生人愁反思前年風露好月<lb/>
入金尊醉將倒如今飄落千萬山煙波瀰漫㡬時還露<lb/>
香堂中千百甕玉瓶取醉風吹夢今宵絃管鬧繁華燈<lb/>
火沙頭一萬家爭似詩翁弄江月微吟還自汲江花<lb/>
　　　鬱孤<lb/>
臺髙日欲瞑晚眺眼増明疉嶂羅雲樹雙流抱粉城低<lb/>
浮煙萬棟清送月三更尚約秋吟夜江聲帶雨聴<lb/>
<pb n="KR4h0167_WYG_030-50a"/>
　　　公安寓館夜立觀前<lb/>
翛翛一古觀我到夜何其仙磬吟風殿幽人汲露池星<lb/>
沈螢聚水月倒兔懸籬四起鐘聲亂凌風欲化肌<lb/>
　　　秋夜讀書<lb/>
青燈敞虚堂微風動衣襟兀坐耽陳編起視星河沈古<lb/>
人豈可見所希見其心終然發永嘆不寐鳴牀琴<lb/>
　　　昭潭寄内人<lb/>
不接安書動隔年二千里外極懸懸老親彊健知勤饌<lb/>
<pb n="KR4h0167_WYG_030-50b"/>
諸子癡頑恐費鞭幸有田園堪卒嵗始知詩禮可無錢<lb/>
客居亦有風流罪長伴梅花對月眠<lb/>
　<lb/>
　<lb/>
　<lb/>
　<lb/>
　<lb/>
　宋百家詩存巻三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋百家詩存巻三十四</head> <lb/>
    <p>
<pb n="KR4h0167_WYG_034-1a"/>
欽定四庫全書<lb/>
　宋百家詩存巻三十四<lb/>
　　　　　　　　　　　　　嘉善曹庭棟編<lb/>
　　吾竹小藳<lb/>
　毛珝字元白柯山人豪於詩有聲端平閒吾竹小藁<lb/>
　一巻寶祐六年荷澤李龏弁序云柯山元白詩人之<lb/>
　秀者也通今達古蓍蔡後生采詩家得其一二如寶<lb/>
　肆中犀璧混於螺貝惜其以文自晦不求於時吟藳<lb/>
<pb n="KR4h0167_WYG_034-1b"/>
　一帙章不盈百清深雅正蹟前事而寫芳襟奚止嘲<lb/>
　風弄月已哉<lb/>
　　　送客遊吳<lb/>
水鄉秋易冷珍重過吳淞在旅雖難遣於詩莫厭攻一<lb/>
輪僧寺月半夜客船鐘況有賢州牧知音是舊逢<lb/>
　　　小至<lb/>
天地陽初動披衣起擁爐門前初去馬窗外漸啼烏雲<lb/>
色呈金未梅梢破玉無焚香待天曉㸃易自研硃<lb/>
<pb n="KR4h0167_WYG_034-2a"/>
　　　廬山棲賢寺<lb/>
名重於諸刹前賢舊隱踪無人知有路隔樹忽聞鐘瀑<lb/>
壯山疑裂雲深寺若封或傳遺藳在三扣昔時松<lb/>
　　　登黄岡清淮門<lb/>
風吹蘆葉江頭路江水江天共秋暮邊淮寒蚤客行稀<lb/>
只有征鴻向南去征鴻自去書不來逺衣未寄慿誰催<lb/>
孤城慘咽暮笳起城下荒榛接淮水<lb/>
　　　種竹<lb/>
<pb n="KR4h0167_WYG_034-2b"/>
山居無力塵居俗有客勸予惟種竹種成貧家可驟富<lb/>
翠色琅玕遶君屋清晨荷鉏斸溪岸分得溪光入城緑<lb/>
暮年百事課功遲坐待春風滿林玉<lb/>
　　　墨龍<lb/>
真人尸居雷八荒斷磚殘墨生蒼茫鯢桓下瞭九淵黒<lb/>
神光倒射角與亢<hi>平聲</hi>明明元氣淋漓蹟水㡳焚槐海波<lb/>
赤周流萬化元無極姑使人心識天則<lb/>
　　　湘江<lb/>
<pb n="KR4h0167_WYG_034-3a"/>
湘江誰道無情水寶瑟聲寒愁帝子安知日月在中天<lb/>
萬古重瞳元不死楚南楚北千里雲持香遙禮雲中君<lb/>
莫起悲風助騷怨蘭枯菊瘁不堪聞<lb/>
　　　東風<lb/>
東風煦嫗如慈乳欲報生成恨無所自拈花片作斑衣<lb/>
起捧香醪勸春舉傍人笑我老如許我亦笑渠將及汝<lb/>
梅花也笑栁都舞君如不飲出童羖<lb/>
　　　富川邂逅戚叔聞<lb/>
<pb n="KR4h0167_WYG_034-3b"/>
百蟲阫蟄鴈奔忙君從何來兩袂霜大冠如箕盍齊魯<lb/>
此地無乃驚吠厖釣竿曽笑江河窄尺水無容投轄客<lb/>
取羝為君向東較一聲裂石扶桑白<lb/>
　　　邊月<lb/>
人言月裏仙人住隱躍娑羅樹根兔𤣥霜𢷬就亦多年<lb/>
不見有人曾得渡清光遍照邊城秋城邊白骨胎王侯<lb/>
王侯白骨卒未已龜虯吸月獨不死<lb/>
　　　富池廟<lb/>
<pb n="KR4h0167_WYG_034-4a"/>
船頭蜀錦三千尺倒影長虹浸寒碧相逢不是紫髯郎<lb/>
鸚鷁洲邊眼生棘江頭簫鼓雜靈鴉人道陰兵曽䕶國<lb/>
安知樓下雪千堆不是吞曹氣衝激<lb/>
　　　浙江<lb/>
白鷴舊事隨波去太極陰陽自吞吐長虹夜貫黒頭船<lb/>
四紀沙迎相公路馮夷作劇真等閒五都有客雄其間<lb/>
上林三官浪憂國千年海底生銅山<lb/>
　　　檜瀑<lb/>
<pb n="KR4h0167_WYG_034-4b"/>
媧皇失補天南角一道銀河落君屋又疑元氣自周流<lb/>
不然瀉盡誰能續瀑邊老檜尤可人髯疎骨<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>皮鱗皴<lb/>
崩崖欲壓全不懼夜半潛蛟暗來去<lb/>
　　　虎丘<lb/>
阿鴻血染吳苔碧氣徹重泉埋不得千年至寶復歸天<lb/>
顛倒海中飛霹靂至今荒怪列虞初罅石千尋駭遊客<lb/>
寺邊别廟是何神月黒伽藍問周易<lb/>
　　　丹陽館<lb/>
<pb n="KR4h0167_WYG_034-5a"/>
渡江第一南來驛幾度華堂延鴈客百年運逐曉雲空<lb/>
愁殺鞮官老無職南徐今日古陽關不斷歌聲祖離席<lb/>
國讎已復事尤多折損年年春栁碧<lb/>
　　　秋日即事<lb/>
黄花曝日香欲醉黄蜂抱香暖欲睡老夫邂逅亦欣然<lb/>
一段先天畫前意喧喧歸雀聒叢篁夕風欲轉明朝霜<lb/>
花揺蜂醒我亦覺斜陽一片秋茫茫<lb/>
　　　甲午江行<lb/>
<pb n="KR4h0167_WYG_034-5b"/>
百川無敵大江流不與人間洗舊讎殘壘自縁他國廢<lb/>
諸公空負百年憂邊寒戰馬全裝鐵波闊征船半起樓<lb/>
一舉盡收關洛舊不知消得幾分愁<lb/>
　　　寓興國之十詠亭呈諸友<lb/>
斷垣荒棘疑無路忽有幽亭一畝餘不稱郡侯來挹酒<lb/>
偏宜野客借觀書臨堦汲水防苔滑隔岸看山愛栁疎<lb/>
非有舊交時下顧十分風味落樵漁<lb/>
　　　寓泉之安溪<lb/>
<pb n="KR4h0167_WYG_034-6a"/>
已恨逢人語不通更堪煙嶺隔千重山城縱是如花好<lb/>
海霧終愁似墨濃逺信斷無鴻可寄故鄉惟有月相逢<lb/>
閒於荔緑蕉紅處步屧時留到晩鐘<lb/>
　　　雪<lb/>
無雨無雲曉色乾忽驚瑰璧滿檐端不教聲到窗前覺<lb/>
應恐愁添屋下寒占瑞農官尋玉尺析酲公子索金盤<lb/>
柴門睡起無多事巻上疎簾帶竹看<lb/>
　　　關心<lb/>
<pb n="KR4h0167_WYG_034-6b"/>
關心歳月似驚波少日無成奈老何别久帝京知事少<lb/>
住長客舍識人多典衣沽酒杯難滿借壁題詩字易磨<lb/>
蚤信出門無遇合故山只合守樵柯<lb/>
　　　鳳凰臺<lb/>
江山依舊昔人非多少興亡問不知鴈去又逢重到日<lb/>
鳳歸安得再來時風吹木葉隨漁艇霜壓蘆花出酒旗<lb/>
特地待吟吟未得數聲昏笛戍樓吹<lb/>
　　　學道<lb/>
<pb n="KR4h0167_WYG_034-7a"/>
學道先須學忍貧縕袍蔬食當華珍摳衣所欠參前輩<lb/>
開巻猶欣見古人暗坐雨窗心似月冷眠雪屋氣如春<lb/>
向來酷意耽吟事今亦相忘越與秦<lb/>
　　　贈碧蜍<lb/>
鳶飛魚躍兩悠悠造物何心莫問休但得一杯長在手<lb/>
不須萬户更封侯人閒有夢何非蝶物外忘機即是鷗<lb/>
我亦青鞵行腳者㑹摩銅狄話重遊<lb/>
　　　和張海深<lb/>
<pb n="KR4h0167_WYG_034-7b"/>
幾踏槐花角寸長擔簦羞作老來忙立身蚤慕千層塔<lb/>
閲世今知百戲場從辟榖來惟嗜酒自栽梅後不燒香<lb/>
人生底為青衫急亦有秋荷可製裳<lb/>
我策曽無一策長一生蟻踏歴閒忙持經佛寺新投社<lb/>
寄食田家舊築場古劍放教龍逐伴殘書分與蠹餐香<lb/>
不愁死去無名在化作千年老鶴裳<lb/>
　　　古出塞<lb/>
初説戍漁陽俄傳出定襄朝朝征馬過春草不曾長<lb/>
<pb n="KR4h0167_WYG_034-8a"/>
　　　山月<lb/>
山月共徘徊山泉酌一杯詩成無筆寫畫石記蒼苔<lb/>
　　　書墨竹六言<lb/>
伯夷有風世契子猷結千古交煙外三葉五葉雨中一<lb/>
梢兩梢<lb/>
　　　海陵之堡城三首<lb/>
四面蒹葭水接天中間一片是人煙相逢盡喜干弋息<lb/>
白鷺飛來立戰船<lb/>
<pb n="KR4h0167_WYG_034-8b"/>
傍城三十里芙蕖怪㡳繁華浙景無元是近邊農事少<lb/>
全慿蓮藕當官租<lb/>
邊聲籍籍蚤秋風稻米黄時棗又紅莫厭水鄉遷避苦<lb/>
全家載入緑荷中<lb/>
　　　儀真<lb/>
販來北棗堪充膳種得西𤓰可析酲總是中原舊風物<lb/>
不堪今日是邊城<lb/>
　　　晩凉<lb/>
<pb n="KR4h0167_WYG_034-9a"/>
窗前灑地著胡牀浴罷閒來坐晩凉更取壁燈移暗處<lb/>
待他月上竹邊牆<lb/>
　　　南山有梅花<lb/>
南山有梅花髙者五丈餘半空發清香天人為踟蹰城<lb/>
中三尺本登盆綴流蘇進之畫堂上笑彼何麤疎<lb/>
　　　山中吟七首<lb/>
幽幽山上松泠泠松下井白石當銀牀青蘿作修綆山<lb/>
翁獨酌餘無客可堪評葛洪分煉丹陸羽求煎茗<lb/>
<pb n="KR4h0167_WYG_034-9b"/>
采薇作庭實紉蘭作筐篚持以薦王公謂可蘋藻比王<lb/>
公齲齒謝王門何用此問客姓與名或是孤竹子<lb/>
山中夜讀書山鬼來相試隔窗問疑難頗及堯舜事予<lb/>
非卯金人安能動星緯劃然一推窗餘音在空翠<lb/>
山翁不能文亦免時流笑蚤愛滄浪歌知詞不知調長<lb/>
年山水閒所業只耕釣偶得千齡龜遂通八卦兆<lb/>
山花開滿枝山鳥啼無時君胡欲棄此自取塵汙為山<lb/>
猿躡君履山鹿銜君衣挽君君不留去去君何歸<lb/>
<pb n="KR4h0167_WYG_034-10a"/>
檞葉可以衣松實可療飢騎鹿下山去儗説髙人知髙<lb/>
人不可得紛紛卻語誰晩窗白雲過且自相同歸<lb/>
題牋寄親友蚤蚤山中來紫芝既可采蟠桃行當開持<lb/>
書託南風北風復吹回愛之不可見落日令人哀<lb/>
　　　湓江<lb/>
逺樹一重重煙邨與市通難尋元亮宅遥酹菊花叢蜀<lb/>
浪帆檣外廬山几席中何時邊事息來此作漁翁<lb/>
　　　已酉客淮<lb/>
<pb n="KR4h0167_WYG_034-10b"/>
烽燧春尤急人才歎寂寥恨無黄石畧難致碧幢招守<lb/>
塹宵仍甲防城曉未橋又傳經一雪殘哨亦蕭蕭<lb/>
　　　送田耕月遊吳<lb/>
衣笈詩囊外身輕費亦輕不妨船眼窄時上岸頭行橘<lb/>
里逢霜信松江問水城吳中聞歳稔新糴想須平<lb/>
登橋仍問渡迢遞到吳中倩僕挑茶竈移船避釣筒月<lb/>
生林屋洞潮接館娃宫得句人傳去蘇牋價亦穹<lb/>
此去姑蘇郡都無五日程仍聞新太守最重舊交情有<lb/>
<pb n="KR4h0167_WYG_034-11a"/>
句梅邊索無田月下耕雙親方待養我亦勉君行<lb/>
　　　吳門田家<lb/>
到處車聲轉水勞東鄉人事獨逍遥一隄灧灧元非雨<lb/>
總是吳江淡水潮<lb/>
邨邨鼓笛樂秋成露未凝霜水未冰無賴酒家偏角利<lb/>
隔年蚤挂上元燈<lb/>
田家少婦最風流白角冠兒皁蓋頭笑問傍人披得稱<lb/>
已遮日色又遮羞<lb/>
<pb n="KR4h0167_WYG_034-11b"/>
長襟侈袖若僧衣閑蕩扁舟入郭嬉好是醉歸邨舍晩<lb/>
聲聲耳畔好郎兒<lb/>
　　　宿廣果寺<lb/>
寺門初掩夜沈沈風逼寒燈檜影深滿屋異香僧入懴<lb/>
一甌新茗客<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>吟雲歸古殿聞龍氣月照空池見佛心<lb/>
坐久卻眠眠未穩屋頭鐘起鵠驚林<lb/>
　　　數椽<lb/>
梅有清香竹有陰數椽於此寄幽深舊看飛鴈抛孤旅<lb/>
<pb n="KR4h0167_WYG_034-12a"/>
新聽啼螿悔苦吟幾卷書皆先世蹟一張琴是古人心<lb/>
柴門未必無知已何必江湖在逺尋<lb/>
　　　陳藏一山房<lb/>
一室焚香即太初萬人如海儘從渠苐於心上曾無著<lb/>
何必山中始可居垂箔䕶花嫌引蝶連筒汲井怕生魚<lb/>
草元政不妨人事問字敲門未可疎<lb/>
　　　元日寓越之三江<lb/>
客裏元正最可憐就他香案禮蒼天嬾拈蓍草占新歳<lb/>
<pb n="KR4h0167_WYG_034-12b"/>
頻對菱花憶去年僅有邸翁分席拜不如野老著衣鮮<lb/>
百年草草渾如此且醉殘梅了目前<lb/>
　　　滄浪亭<lb/>
濯纓人去水空寒事屬明時欲問難日暮客歸園館閉<lb/>
鷺鶿飛上石棊盤<hi>子美故物惟石枰存</hi>
　　　石湖<lb/>
一片湖光接薜蘿功名餘事屬吟多至今魚鳥皆堪敬<lb/>
曾見烏巾照碧波<lb/>
<pb n="KR4h0167_WYG_034-13a"/>
　　　雪坡小藳<lb/>
　羅與之字與甫一字北涯螺川人端平閒累舉不第<lb/>
　遂歸隱賦詩云古來至寶多横道何事荆山泣卞和<lb/>
　亦自寫其不平也晩年潛心性命之學嘗作譚道衛<lb/>
　生詩詩皆閲歴後見道語雪坡小藳二卷劉後邨有<lb/>
　題句云織千機錦非常巧熏一銖香已覺多可謂極<lb/>
　意稱賞矣<lb/>
　　　短歌行<lb/>
<pb n="KR4h0167_WYG_034-13b"/>
金谷桃李叢畚插費培植寒冰猶未泮花葉已嶷嶷貞<lb/>
松生南山石老厥土瘠春回氣尚淺生意幾欲息東皇<lb/>
本無私花根異形色曾謂天地功不及糞土力<lb/>
　　　寄衣曲<lb/>
憶郎赴邊城幾箇秋砧月若無鴻鴈飛生離即死别<lb/>
愁腸結欲斷邊衣猶未成寒窗剪刀落疑是劍環聲<lb/>
此身儻長在敢恨歸無日但願郎防邊似妾縫衣密<lb/>
　　　束擔<lb/>
<pb n="KR4h0167_WYG_034-14a"/>
束擔出荆扉征塵染敝衣人憐雙鬢改我悟半生非抱<lb/>
璞今誰訴知音古亦希尋思無一可吾道欲安歸<lb/>
　　　旅思<lb/>
荏苒秋光老空濛晩色奇霜嚴雀語澀風定鴈飛遲旅<lb/>
思荒煙底鄉心野水涯夢歸歸未得愁極衹顰睂<lb/>
　　　玉梁道中雜咏<lb/>
一别三㑹峯轉矚閲半紀山根石上苔已沒舊屐齒摩<lb/>
挲青青松彼樹猶如此睠言枕清流為洗囂塵耳<lb/>
<pb n="KR4h0167_WYG_034-14b"/>
清商從西來刺刺滿林塢草木倏變衰柯葉不相顧昔<lb/>
時翳空雲今作連山雨菊花猶强項籬邊爭媚嫵<lb/>
峭壁圍莽蒼荒谿人削迹時聞蘆葦叢野鳥語岑寂浮<lb/>
生雖有涯幽討當無極御風獨長嘯此心謝鞿馽<lb/>
曉霜媒薄寒嵓壑失故緑輕飇振槁葉唱徹陽關曲秋<lb/>
光何足憐嗟此歳事促愁吟思無聊日沒西山麓<lb/>
乾坤埽陰霾晴色蔽幽谷山川薦秋容可繡若可櫝千<lb/>
嵓寄一笻萬里付雙目行行翠煙中日與清景逐<lb/>
<pb n="KR4h0167_WYG_034-15a"/>
塵坌不可奈飄然入林坰稍覺道心勝漸至詩脾清靜<lb/>
極生孤愁耿耿難為情喧寂雨莫愜吾意何由平<lb/>
　　　春殘<lb/>
林端啼鴂損年芳洞口空憐野水香人與落英兼寂寞<lb/>
蝶隨飛絮兩彷徨不因花事榮枯易未覺春工代謝忙<lb/>
卻愛曉來風日映綠陰千丈漾横塘<lb/>
　　　登上笥山役龍洞<lb/>
捫蘿入幽谷眼界益崢嶸石壁斷人跡泉流閒鳥鳴日<lb/>
<pb n="KR4h0167_WYG_034-15b"/>
髙雲未散秋晩草猶榮坐久無歸意悠然世念輕<lb/>
　　　始見<lb/>
雪後寒猶勁書窗怯暫開因沽江畔酒始見竹閒梅歳<lb/>
月崢嶸去衰顔次第來誰能憂許事杖履且徘徊<lb/>
　　　山行<lb/>
狂飈卷雨辨朝曦似與新時有㑹期秋水秋山秋草木<lb/>
渾將乞與數篇詩<lb/>
煙草凄迷露未晞一笻伴我立晴暉丹楓雖老猶多態<lb/>
<pb n="KR4h0167_WYG_034-16a"/>
散作漫山野蝶飛<lb/>
片雲輕度半巖陰巾屨俄驚翠靄深澗底寒泉知予嬾<lb/>
石根㶁㶁自長吟<lb/>
盡日留連興未䦨寒鴉背負夕陽還遥知今夜空窗夢<lb/>
只在江南水石閒<lb/>
　　　寄玉笥蕭髙士<lb/>
滴露謄真誥蕭然莫與羣新詞清似月世念薄於雲俗<lb/>
去堪憐我閑眠極羡君惟餘綠綺韻惆悵未曾聞<lb/>
<pb n="KR4h0167_WYG_034-16b"/>
　　　桂花爛漫一夕敗於風雨呼僮埽落英以供香<lb/>
　　　　事戲作古句<lb/>
小山凉風高秋氣遶庭砌江南山水秀鍾此數叢桂亭<lb/>
亭蒼虬蟠磊磊粟玉綴熏染風露香擺脱脂粉媚芙蓉<lb/>
已無秋籬菊極羞媿幽芳蕙百畝香味亦𤨏細孰知標<lb/>
格奇自取造物忌狂風挾怪雨族滅無噍類纔憐金作<lb/>
屋俄驚粟布地姿容就枯槁氣骨尚奇異如彼死諸葛<lb/>
凛凛有生意試炷博山火來參煙一燧<lb/>
<pb n="KR4h0167_WYG_034-17a"/>
　　　客行<lb/>
客行困泥潦山堠不勝長就使雨㸃暴更令風力狂時<lb/>
危嫌店逺日暮覺程忙身世摧頽甚艱難已備嘗<lb/>
　　　山居閒思<lb/>
雲散山月吐星稀山月髙相羊風露底望月誦離騷<lb/>
　　　夏雨<lb/>
飄忽回風起差池髙鳥翔雲呈千嶺碧雨獻一天凉飽<lb/>
意歸田畝歡悰入醉鄉忽思素秋氣蕭瑟滿空堂<lb/>
<pb n="KR4h0167_WYG_034-17b"/>
　　　中秋步月<lb/>
林間一葉秋屏去三伏暑凄然風露繁絺綌莫能禦炎<lb/>
凉相推移何為遽如許孰知秋已半今夕四十五<lb/>
幽人披襟來步此一庭月如渡滹沱水似泛山陰雪誰<lb/>
將羌管急閒彼鄰杵切冉冉秋思生令人欲愁絶<lb/>
空山本無塵況復值良夜風清月色佳圭璧不當價徐<lb/>
行苔徑閒小立林影下飄飄意欲仙舉手人世謝<lb/>
景物與意㑹撚髯聲悲鳴一語得總持萬狀就使令以<lb/>
<pb n="KR4h0167_WYG_034-18a"/>
我詩思苦賞此秋月明今夕月明裏幾人同此情<lb/>
　　　姑蘇道中<lb/>
滿眼菰蒲翠撲衣雙雙沙鳥漾斜暉閑愁一段如冰釋<lb/>
楊栁叢中出酒旗<lb/>
　　　信步<lb/>
信步獨幽尋春山野霧深鳥啼如喚僕泉響似鳴琴日<lb/>
暖草爭秀風狂花不禁卻嫌荒僻地無酒與春斟<lb/>
　　　泛舟秋懷<lb/>
<pb n="KR4h0167_WYG_034-18b"/>
白露消磨暑丹楓㸃畫秋閒吟小山賦歸思大江流世<lb/>
盡營三窟人誰樂一丘篷窗有佳致月朗政風休<lb/>
　　　山行愁思<lb/>
日落煙欲横山寒翠將滴荒邨渺愁人跬步觸四塞路<lb/>
遥兩髀酸頗恨身不翼舍策還悵然倦倚松下石<lb/>
明月印野水暮色進旅愁僕痡主亦疲心口相怨尤茅<lb/>
舍劣容膝弛擔聊小休㑹當理歸策甘彼窮山囚<lb/>
　　　夜宿郁木福地徜徉明月閒遐想仙風得二十<lb/>
<pb n="KR4h0167_WYG_034-19a"/>
　　　　八字<lb/>
凄凉風露濕人衣猶自踟躇未忍歸樹影忽來山月轉<lb/>
悞驚鶴翅似輪飛<lb/>
　　　閒居遣懐<lb/>
日暮掩松關悠然謝徃還停杯因待月徙倚為看山貧<lb/>
悟道中樂醉偷忙裏閒耳根偏可意風澗響潺湲<lb/>
　　　臨流<lb/>
習習凉颸起素波臨流解帶小婆娑秋光已共蘆花老<lb/>
<pb n="KR4h0167_WYG_034-19b"/>
夜雨那勝落葉多不覺儒酸同糾纒極知妄想盡銷磨<lb/>
笈中班史猶堪質肎作商聲寗戚歌<lb/>
　　　為言<lb/>
日薄寒濃春意微花鬚栁眼尚依稀為言羯鼓休頻打<lb/>
催得先開即蚤飛<lb/>
　　　秋林<lb/>
秋晏元雲瞀積陰平蕪氣象極蕭森細看揺落風霜意<lb/>
已見發生天地心畢竟栽傾非外致豈伊培覆自相尋<lb/>
<pb n="KR4h0167_WYG_034-20a"/>
若教宋玉曾聞道九辨悲思未遽深<lb/>
　　　長至書意<lb/>
萬草千花若死灰陽和一氣已潛回莫言舉世無先覺<lb/>
幾處寒梢放野梅<lb/>
　　　花下歎<lb/>
人生何處較窮通天意元難測始終花落花開翻覆手<lb/>
君看同此一春風<lb/>
　　　林深<lb/>
<pb n="KR4h0167_WYG_034-20b"/>
林深氛雜不相關衆建芳馨兩廡閒月榭琴彈新製曲<lb/>
曉窗晝展舊遊山凄凉風滿竹千个的爍春歸梅一班<lb/>
可笑野人無繫累機心猶在釣魚灣<lb/>
　　　纔是<lb/>
忍看繁紅委路塵空餘野草綠無垠人生憂樂何終極<lb/>
纔是迎春又送春<lb/>
　　　寄逺詞<lb/>
寒梢蕭索風振林蟪蛄切切語欲噤終宵展轉不能寐<lb/>
<pb n="KR4h0167_WYG_034-21a"/>
遥憶良人戰場裏陽關一别歸無期翠煙幾度秋螢飛<lb/>
當時手種合歡樹今已蒼蒼雲四垂蜀錦裁書慿鴈寄<lb/>
那能道人意中事深秋儻得未移軍猶見幽閨數痕淚<lb/>
居延城外刁斗聲無定河邊霜月明妾身雖老幸未死<lb/>
何日中原賀太平<lb/>
　　　被酒<lb/>
人間笑口信難開十事嘗嗟九不諧忙裏始知閑氣味<lb/>
老來方見少情懷清商憭慓歳無幾𤣥髮蕭疎生有涯<lb/>
<pb n="KR4h0167_WYG_034-21b"/>
誰謂伯倫聞見滅卻甘麴糱自沈埋<lb/>
　　　黄鶴樓<lb/>
翬飛棟宇據城端車馬塵中得異觀雙眼莫供淮地闊<lb/>
一江不盡蜀波寒老仙横笛月亭午騷客懷鄉日欲殘<lb/>
獨撫遺蹤増慨慕徘徊不忍下層欄<lb/>
　　　瀟湘道中<lb/>
客行適瀟湘凄其歳云晏枯梢風騷牢荒郊雲漶漫槭<lb/>
槭雨聲急皚皚雪花燦紆縈泥途深渺黙山堠逺日暮<lb/>
<pb n="KR4h0167_WYG_034-22a"/>
欲税駕天末叩孤館米盡甑生塵薪濕火不煖此意對<lb/>
三閭似結兩重案人生如空華百歳等抹電那忍聽客<lb/>
塵日夜苦相煎懷安名所敗飽食親孰顯恭承古昔訓<lb/>
險阻安敢憚信知有此身乃是一大患愁深不能寐歌<lb/>
長未及亂門前車鐸鳴翰音復號旦<lb/>
　　　看葉<lb/>
紅紫飄零草不芳始宜攜杖向池塘看花應不如看葉<lb/>
緑影扶疎意味長<lb/>
<pb n="KR4h0167_WYG_034-22b"/>
　　　虎溪<lb/>
衝飈吹客襟飄拂虎溪渡逺想三笑時此意固有寓孰<lb/>
知祕密藏奚聞笑黙語繩繩徹上下綿綿貫今古東林<lb/>
鐘聲幽康廬山色嫭是皆善知識長時相警悟世人自<lb/>
合塵兩耳聾莫覻百千微妙義墮在一毫許我行發深<lb/>
省如重睡忽寤向人欲舉似有舌不能吐<lb/>
　　　倦倚<lb/>
蟬聲燕語細相和池面纔浮㸃㸃荷倦倚闌千消永日<lb/>
<pb n="KR4h0167_WYG_034-23a"/>
葡萄陰薄栁風多<lb/>
　　雲泉詩集<lb/>
　嶭嵎字仲止號雲泉世家永嘉之亷邨負才不遇以<lb/>
　詩聞於時所居曰漁邨有漁邨名自我之句題詠頗<lb/>
　多晩年買山范灣營藏地有詩云不知筋力何年盡<lb/>
　看到松杉幾尺長佳句也淳祐已酉東閣趙汝回序<lb/>
　其詩謂嶭君詩本唐體而物與理稱更成一家其人<lb/>
　瀟散之際自有繩尺恬靜不求本於天性未易以矯<lb/>
<pb n="KR4h0167_WYG_034-23b"/>
　揉學者<lb/>
　　　山中吟<lb/>
疎拙本天性束書歸舊林世人皆失笑泉石自知心山<lb/>
柿紅猶澀池魚靜亦沈於中觀物意吾道樂彌深<lb/>
　　　題扶疎亭竹<lb/>
風晴雨雪天無趣不蕭然影過鄰家月根通石下泉長<lb/>
因終日看憶得故山眠物性今方㑹心虛節自堅<lb/>
　　　歳暮書懷<lb/>
<pb n="KR4h0167_WYG_034-24a"/>
園林春又近老態更無歡添歳兒童喜照貧燈火寒直<lb/>
心嗟道喪多事識才難已種梅千樹從今爛漫看<lb/>
　　　賦中上人頑坐<hi>取貫休覔句如頑坐句</hi>
嗜吟忘夜凍立雪此同機工苦精靈聚毫端造化歸石<lb/>
牀趺半結荒徑葉頻飛客至應相訝無心聽扣扉<lb/>
　　　旅中秋夜<lb/>
車馬日西東阮生途自窮三年辭舊國今日又秋風邊<lb/>
鴈凄凉過池花寂寞紅邦人慣相識漸覺語音通<lb/>
<pb n="KR4h0167_WYG_034-24b"/>
　　　送劉荆山<lb/>
束書入京闕憂國最情深天意有興廢人才無古今布<lb/>
衣萬言疏孤劍一生心直道嗟難遇賈生終陸沈<lb/>
　　　古澹師然公遊方<lb/>
野僧攜錫别何處度殘春天地無窮事江湖自在身真<lb/>
心齊得物道貌異於人昔日安禪地深山虎亦馴<lb/>
　　　天育道中<lb/>
除將吟卷外琴與鶴相隨問寺路猶逺入山深未知鳥<lb/>
<pb n="KR4h0167_WYG_034-25a"/>
靈巢佛塔猿飲挂藤枝陵谷幾遷變道旁横古碑<lb/>
　　　育王寺<lb/>
寺在衆山裏白雲深更深不知行樂意何似坐禪心䕶<lb/>
塔龍常在倚松僧獨吟渡江前賜字珍重到於今<lb/>
　　　太白山觀雪<lb/>
二十里松聲千山雪未晴人當絶頂見吟到此時清大<lb/>
地球琳滿空林鳥雀驚老僧觀物化無滅亦無生<lb/>
　　　天童寺<lb/>
<pb n="KR4h0167_WYG_034-25b"/>
佛界似仙居樓臺出翠微浙江山水最海内衲僧歸草<lb/>
樹有真意禽魚盡息機禪房無别事惟見白雲飛<lb/>
　　　送潘道士<lb/>
春渚微茫碧草連千花飛盡栁飛綿孤雲野鶴生遥思<lb/>
明月清風共一船披褐還尋棲隱地空囊惟乞送行篇<lb/>
先生自有修真訣不倚丹砂駐少年<lb/>
　　　過邨翁家<lb/>
白髮茅茨下耰鉏力未衰兒孫收滯穗雞犬入寒籬俗<lb/>
<pb n="KR4h0167_WYG_034-26a"/>
樸人家善山深井税遲能言耆舊事相問坐移時<lb/>
　　　辥野鶴<lb/>
<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>形如鶴頭如雪流浪江湖歳月深但是胸中有丘壑<lb/>
何分城市與山林<lb/>
　　　開爐節<lb/>
閒身何所似丈室老維摩茅屋地爐小荒園樹葉多移<lb/>
窗就梅影曬草補漁蓑似此寧辭苦邊寒尚枕戈<lb/>
　　　除夜苦雨<lb/>
<pb n="KR4h0167_WYG_034-26b"/>
華髮負滄洲星霜又一周未慿終夜雨能洗隔年愁池<lb/>
草起吟思樹禽棲屋頭空餘壯心在燈下看吳鉤<lb/>
　　　呈楮溪主人<lb/>
一水旁通四五池竹亭茅榭亦相宜中間更著髙人住<lb/>
不到溪山無好詩<lb/>
　　　寄公衮舍弟<lb/>
每恨世交薄相期情最深秋風一回首明月兩關心鶴<lb/>
病難為藥砂頑不化金余生百計拙耐可事清吟<lb/>
<pb n="KR4h0167_WYG_034-27a"/>
　　　新築湖外草閣<lb/>
揮手紅塵我老矣斷隄流水草堂新幾年荆棘無行路<lb/>
一日雲山有主人未許園丁知姓字先從漁父問仁鄰<lb/>
謝池鷗鷺煙光裏飛去飛來伴隱淪<lb/>
　　　山居簡飲冰友清溪槐逕二弟<lb/>
别後全無夢寄書安得頻誰憐獨住意天棄苦吟人債<lb/>
長新年息貧欺漸老身入林知未密猶與俗相親<lb/>
　　　送友人之括蒼<lb/>
<pb n="KR4h0167_WYG_034-27b"/>
石門當半道想見泊舟時伴鶴立終日就嵓題幾詩近<lb/>
山秋易老問隱地偏宜我亦江湖去心期得爾知<lb/>
　　　為張上翁賦松友<lb/>
之人梅竹操抱此歳寒心古道久不作髙風獨在今無<lb/>
言欣意㑹肥遯愛山深我亦蕭閒者從君澗壑吟<lb/>
　　　友人入京<lb/>
猿鶴亦悲鳴家山莫浪輕千峯帶秋色一路獨吟情野<lb/>
水衝潮白孤雲趁月行遥憐歸夢斷七十二灘聲<lb/>
<pb n="KR4h0167_WYG_034-28a"/>
　　　秋試下第有感<lb/>
焦桐何處是知音猶向殘編惜寸陰此日便為終隱計<lb/>
青山已負十年心梅花獨對寒流潔野鳥髙飛古木深<lb/>
萬古紅塵徒擾擾幾人頭上有朝簪<lb/>
　　　哭辥元善兄弟<lb/>
寂寞一窗燈隨風滅又明空堂連夜雨白髪哭兒聲樹<lb/>
色悲揺落交情隔死生惟應骨肉愛為鬼亦同行<lb/>
　　　送松風僧淵中二公遊方<lb/>
<pb n="KR4h0167_WYG_034-28b"/>
無累雲相似悠悠天地閒新秋生逺思此去未應還撼<lb/>
錫驚棲鶴聽松思故山吟詩與説法同是一機關<lb/>
　　　漁邨晩照<lb/>
舊遊憶得瀟湘路今喜煙波似舊時澤畔怕逢漁父問<lb/>
桃源已被世人知數家草市添新户一樹寒鴉傍古祠<lb/>
蘭杜香深洲渚闊小窗長日賦騷辭<lb/>
　　　蓑衣步<lb/>
水浸石根冷風吹藤葉飛菰蒲秋影裏長趁釣船歸<lb/>
<pb n="KR4h0167_WYG_034-29a"/>
　　　寄宋希仁兄弟<lb/>
咫尺不相見閉門惟苦吟聽殘寒夜雨灰盡壯年心身<lb/>
外一貧在燈前百慮深所欣交友義白首亦如今<lb/>
　　　題中川張氏居<lb/>
鷗鳥徃來處此翁甘隱淪地因人物著名入郡圖新夜<lb/>
月情懷澹茅茨意態真髙風無識拔老卻采薇身<lb/>
　　　和鴈來紅<lb/>
若將羣卉分髙下此種無因到畫欄寒蝶不知紅是葉<lb/>
<pb n="KR4h0167_WYG_034-29b"/>
飛來猶作野花看<lb/>
　　　雲壁上人遊方歸<lb/>
亦是無心出不知歸意閑一身隨鐵錫十載住金山定<lb/>
石霑花雨清齋帶病顔常云迷覺路只在片言閒<lb/>
　　　黄蜀葵<lb/>
嬌黄無力趁芳菲待得秋風落葉飛空有丹心能就日<lb/>
年年憔悴對斜暉<lb/>
　　　贈漁者<lb/>
<pb n="KR4h0167_WYG_034-30a"/>
幾度看山愧白鷗身名心事兩悠悠何如醉醒寒江上<lb/>
風巻蘆花雪滿頭<lb/>
　　　真隱寺呈延上人<lb/>
塔光圓照室香炷讀經晨林下有清福塵中無悟人巖<lb/>
陰常候雨松色不知春青草何年墓標題界碣新<lb/>
　　　茅屋<lb/>
茅舍竹椽短不勞朱堊施髙無神鬼瞰貧與子孫宜近<lb/>
古意全樸當風勢亦危梅花有幽致一樹隔疎籬<lb/>
<pb n="KR4h0167_WYG_034-30b"/>
　　　秋夜宋希仁同吟松風閣有感<lb/>
相逢長日坐如癡<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>得吟肩聳過頤天意復生郊島在<lb/>
人生自逐古今移髙秋月色行松頂半夜山中讀楚辭<lb/>
此道若非千載後塵昏何處照妍媸<lb/>
　　　冬日雜言<lb/>
茅簷日出勝重裘飽飯看山倦即休識得箇中真氣味<lb/>
自然無夢到封侯<lb/>
鶴唳柴門月過牆梅花如雪滿林香風光直許閒人占<lb/>
<pb n="KR4h0167_WYG_034-31a"/>
不耐閒人夜亦忙<lb/>
布被烘來煖似湯䝉頭髙卧未昏黄道人不是貪鼾睡<lb/>
省事門中第一方<lb/>
　　　鴈山紀遊<lb/>
　　　　夀昌寺<lb/>
野服挂僧單禪扉月未關桂香清近佛秋色老依山目<lb/>
盡遥峯出步回流水閒相傳登蕩路數處可躋攀<lb/>
　　　　能仁寺<lb/>
<pb n="KR4h0167_WYG_034-31b"/>
過盡盤山險登臨意忽平殿燈揺佛影瀑布雜鍾聲湫<lb/>
闊龍居頂路回峯換名曉行林日薄海氣接雲生<lb/>
　　　　靈嚴寺<lb/>
千巖稜骨露隨怪各生形目力到天盡心旌倚佛寧夜<lb/>
鍾傳谷杳石氣逼燈青崖腹獮猴住多年性亦靈<lb/>
　　　　淨明寺<lb/>
入寺嫌僧俗獨行松徑幽夜扉崖室寂齋磬鐵盂秋谷<lb/>
棧雲迷級石溪霜迸流維摩不語坐何日病能瘳<lb/>
<pb n="KR4h0167_WYG_034-32a"/>
　　　趙東閣倅越<lb/>
百指忍貧需逺次壯心銷盡鬢絲知身如韋素居常泰<lb/>
官被聲名折得遲束擔喜聞千里戍出山惟有十年詩<lb/>
蘭亭風月應須記人物依稀似晉時<lb/>
　　　賦王九山滄浪閣<lb/>
千年孺子吟誰㑹此時心方寸有涇渭煙波無古今水<lb/>
禽知雨侯山氣愛秋深不盡慿欄意橈歌歸故林<lb/>
　　　旅店蚤起<lb/>
<pb n="KR4h0167_WYG_034-32b"/>
半醒夢猶在擁衾無限情曉窗燈影澹山路雪吟清歳<lb/>
暮羡歸客囊空嫌去程故書多廢理驚媿動心旌<lb/>
　　　為迪上人賦寒猗<lb/>
山僧愛修竹種此出囂塵霜雪不知苦歳時長自春定<lb/>
回閑坐石風過動吟身儻欲求歸止清虛即道真<lb/>
　　　新春感懷<lb/>
新種黄精助晩糧生涯小小拙何妨春風吹鬢不重綠<lb/>
白日笑人長自忙<lb/>
<pb n="KR4h0167_WYG_034-33a"/>
　　　閒居雜興<lb/>
亦有入城路門前秋草長荷鉏書在手負鍤醉為鄉雲<lb/>
渡溪流澀廚煙樹葉香為貧從儉約猶欠半年糧<lb/>
鐵硯幾磨硏依然螢雪邊薄才遺聖世無禄盡親年多<lb/>
病惟諳藥當寒不識綿素心期澹泊冰櫱誓能堅<lb/>
閉户謝流俗青山獨自看澹交從古少冷面對人難農<lb/>
圃元非學神仙不在丹孤懐無别想回向此心觀<lb/>
土木非吾事支東復拄西雨盈溝壅葉簷側礎沈泥䕶<lb/>
<pb n="KR4h0167_WYG_034-33b"/>
壁時編葦登樓恐折梯若無别擾至終歳亦安棲<lb/>
近覺吟無趣權將俗累刪鶯花老眼倦風雨半春閒野<lb/>
服便麤褐柴扉掩暮山片雲尋處泊飛度竹簷間<lb/>
白髮天應棄春風吹不青神仙歸恍惚書傳出英靈周<lb/>
粟豈醫餓湘流難活醒迄今名字在百世仰芳馨<lb/>
　　　潘懷古參學<lb/>
同吟四十過三四常恨詩銜欠一官人事中年多感慨<lb/>
仕途今日更艱難爐亭圍坐推前輩夜店單牀定薄寒<lb/>
<pb n="KR4h0167_WYG_034-34a"/>
最喜親庭住闕近盡攜兒女入長安<lb/>
　　　蚤起即事<lb/>
隔水鍾聲枕上聞城中人事已紛紛開門放鶴溪邊去<lb/>
衝破閑堦一片雲<lb/>
　　　林景雲參學<lb/>
一門四世同堂樂門外傳呼釋褐歸自此髙車訪遊舊<lb/>
屏將阿從叩漁扉三冬晴暖春寒在千里詩書野意違<lb/>
又説攜琴摉逸譜休嫌古調按今徽<lb/>
<pb n="KR4h0167_WYG_034-34b"/>
　　　郭氏抗雲樓<lb/>
宴坐羣峯表太空無一塵青山獨徃意白首自由身放<lb/>
鶴重霄闊憑欄萬木春紛紛荆棘裏跬步亦逡巡<lb/>
　　　重遊鴈山<lb/>
　　　　龍鼻井<lb/>
怪極生真想饑凶禱請勤半身鱗甲具一勺渺瀰分應<lb/>
谷聲如鬼飛空石礙雲精誠隨寓在亦以感通聞<lb/>
　　　　天聰洞<lb/>
<pb n="KR4h0167_WYG_034-35a"/>
天聽本非耳形容獨費吟豈伊穿鑿力能探杳㝠心混<lb/>
沌開中竅空虛納衆音下臨千仞險當暑骨毛森<lb/>
　　　　照膽潭<lb/>
彼我俱澄澈中涵理趣深遊鯈具龍體幽洞達潭心影<lb/>
動猿揺樹沙明日耀金片巖經霹靂痕鑿到於今<lb/>
　　　　五老峯<lb/>
巖前看不足化此石為身憶昔白頭者於中第幾人相<lb/>
逢應失笑久立豈迷津勿厭薛蘿密癡容免俗瞋<lb/>
<pb n="KR4h0167_WYG_034-35b"/>
　　　哭陳瓢飲<lb/>
每恨去城逺番番語别難論交置疏數盡醉就團圞事<lb/>
往遽成感松彫不待寒尚餘親翰墨收淚再三看<lb/>
　　　漁邨雜句<lb/>
莫論塵土與煙霞收拾襟懷即我家絮㡌䝉頭霜月下<lb/>
水邨深夜看梅花<lb/>
三五人家住一灣近城無路去來難溪邊自結同吟友<lb/>
松柏青青到歳寒<lb/>
<pb n="KR4h0167_WYG_034-36a"/>
野水微茫路欲迷重重沙渚自髙低鷺鷥飛過無心泊<lb/>
直入殘陽樹杪棲<lb/>
猿鶴何曽肎受羈偶來亭畔立多時物情未到㤀機地<lb/>
步步行行只自疑<lb/>
　　　月海逺上人遊方過靈隱<lb/>
一㸃靈光在月生滄海深此中難著語何處可相尋野<lb/>
寺齋無定窮冬日易陰聽松行九里卻坐冷泉吟<lb/>
　　　感興<lb/>
<pb n="KR4h0167_WYG_034-36b"/>
簞瓢吾道在此樂語人難遺卻形骸累始知天地寛逺<lb/>
山不辨樹髙屋易生寒數夜雪風急編蘆壁未完<lb/>
　　　春晴泛湖<lb/>
平湖新漲緑沙觜淨涵波芳草思無際春風情最多移<lb/>
舟動山影止樂聽漁歌得意惟鴻鵠髙飛避網羅<lb/>
　　　呈井南劉主簿<lb/>
何處井南居青山遶屋廬竹生從礙路泉響不驚魚有<lb/>
道貌亦古澹交情似疎慈親更彌夀堂上步徐徐<lb/>
<pb n="KR4h0167_WYG_034-37a"/>
　　　春半<lb/>
春半數風雨水邨增曉寒不辭蓑笠重自覺起居安隔<lb/>
霧山疑失占晴礎未乾可憐桃與李無語受摧殘<lb/>
　　　太古元西堂過萬壽謁住山肇淮海禪師并簡<lb/>
老子舊知已江湖獨爾思此行逢作者送别若為辭風<lb/>
雨過春半詩書滯海涯心心儻相印亦足慰衰遲<lb/>
　　　憶汪氏山亭舊遊并簡<lb/>
因山為址屋無多中有幽人衣薜蘿自擷溪毛充野腹<lb/>
<pb n="KR4h0167_WYG_034-37b"/>
頻敲牛角和漁歌舟車相過情難數姓氏長留石可磨<lb/>
遥想對牀風雨際一燈終夜照吟哦<lb/>
　　　古澹然老得帖徃長蘆不受卻歸松風舊寺次<lb/>
　　　　社中韻<lb/>
拄杖挑雲上半肩尋幽重到舊棲禪浮生多故成南北<lb/>
白髮相驚閒歳年房閉松聲難辨雨山連海脈暗通泉<lb/>
自從勇卻長蘆請猿鶴終宵亦穩眠<lb/>
　　　佺上人遊方<lb/>
<pb n="KR4h0167_WYG_034-38a"/>
燕鴻來去盡蕭索此時心杖錫投何寺風霜别故林夜<lb/>
牀煨葉火朝谷應樵音徃徃長松下看山坐獨吟<lb/>
　　　送宋飲過四明郡齋<lb/>
元戎招士重親臨喜遂詩書萬里心乍免客愁供帳具<lb/>
暫停遊事㦸門深秋空矯首瞻魁彩夜燭憑花聽鴈音<lb/>
從此文名滄海闊好風三日到雞林<lb/>
　　　松風寺隆首座住雲際禪院<lb/>
山門開望海鍾鼓動魚龍人具慈悲相秋生寂寞容隨<lb/>
<pb n="KR4h0167_WYG_034-38b"/>
身惟一鉢留偈别雙松後夜橋西月支笻失所從<lb/>
　　　入京逢故人<lb/>
長貧復羇旅共爽十年歡在世誰無累如君事獨難蹴<lb/>
居鄰火後多病卧春殘縱決歸山計煙蘿不療寒<lb/>
　　　下第歸故園<lb/>
扁舟搖蕩水心邨幾度煙波入夢䰟猿鶴認名聽號令<lb/>
漁樵執禮敘寒溫浮生多事景逾促自古求人道不尊<lb/>
莫為窮途妨曠達定應束帛賁丘園<lb/>
<pb n="KR4h0167_WYG_034-39a"/>
　　　山中<lb/>
依然木石居造物任乗除時事今休問山中計不疎泉<lb/>
聲增雨後禽語變春初吟得詩名世終身甘荷鉏<lb/>
　　　山居<lb/>
陰壑生暮寒白雲如炊煙麋鹿不識人時復近我前青<lb/>
松三四株石牀在其邊意思清且閒可以終餘年<lb/>
前邨雨腳收斜陽挂髙樹老貧牽牛歸頗亦有幽趣山<lb/>
風響茅屋崖月𨗳芒屨平生江湖心於此謝馳騖<lb/>
<pb n="KR4h0167_WYG_034-39b"/>
龍居洞雲深飛泉瀉石壁不聞耳邊喧但覺心境寂富<lb/>
貴由他人得失俱抱戚就能全其天山中樗與櫟<lb/>
午睡不覺長童子入城回地爐散微煙煨芋已成灰獨<lb/>
酌無嘉賔梅花為我開須臾山月髙顧影空徘徊<lb/>
木落山轉空景駃寒亦蚤百草無愠容低頭就枯槁形<lb/>
生復形化安用置懷抱千古孔跖分所論非壽夭<lb/>
古調今誰彈至樂非外假淵明愛無絃此意知者寡放<lb/>
鶴未歸來時倚長松下旁觀彼何人笑我衣裳野<lb/>
<pb n="KR4h0167_WYG_034-40a"/>
　　　素上人遊方<lb/>
山深不可見一錫又雲飛梵澤通方語林霜點衲衣神<lb/>
閒生境寂思苦入吟微寒月空相照何人夜扣扉<lb/>
　　　自君之出矣<lb/>
自君之出矣淚對花枝灑風窗挑夜燈心在無由寫<lb/>
自君之出矣荏苒度寒燠譬彼雙鯉魚書辭長在腹<lb/>
自君之出矣抱此離恨情春蠶不作絲纏綿過一生<lb/>
　　　松風閣<lb/>
<pb n="KR4h0167_WYG_034-40b"/>
何處笙簫起半空滿山斜日動蛟龍老僧無語憑欄久<lb/>
過盡白雲千萬重<lb/>
地形連斗閣連雲松籟曽經佛祖聞永夜月明人到少<lb/>
海光山色自平分<lb/>
　　　挽項大著<lb/>
恥為恩門屈寧辭御史遷力陳歸老疏自盡讀書年祕<lb/>
府神遊地浮榮夢覺前世閒真不死未必屬蒼天<lb/>
　　　逢舊友生<lb/>
<pb n="KR4h0167_WYG_034-41a"/>
交遊半零落身在復長貧對語寒燈盡相看白髮新兵<lb/>
興無樂土市近少閑人遥憶桃源路鳥啼花自春<lb/>
　　　潘氏梅所<lb/>
種梅營數椽四壁但蕭然清帶山林氣香來筆硯邊雲<lb/>
深天向晩人立鶴趨前余亦歳寒者相從恰暮年<lb/>
　　　近買山范灣自營藏地與亡弟草塘君及外家<lb/>
　　　　墓塋悉可跂望感事述情繼有是作<lb/>
外家後事凄凉甚老婦思親哭最哀今日青山留我在<lb/>
<pb n="KR4h0167_WYG_034-41b"/>
他年寒日望甥來極知造物成吾志可但精靈慰夜臺<lb/>
惆悵昔時原上路獨餘宿草見春回<lb/>
草塘相望隔重雲愧我為兄蚤哭君少日對吟聽夜雨<lb/>
老來無計撫孤墳泉臺㝠漠惟増感人間安排已十分<lb/>
莫待他年推吉應只今友愛最先聞<lb/>
十萬買山渾可事放教身死骨猶香不知筋力何年盡<lb/>
看到松杉幾尺長管郭豈能謀富貴詩書元自著興亡<lb/>
采薇歌在無人識千載清風獨首陽<lb/>
<pb n="KR4h0167_WYG_034-42a"/>
依然且作住菴看茅屋三閒辦不難户外莫容千駟馬<lb/>
客牀惟置雨蒲團深林藏虎風長怒短木支門睡自安<lb/>
西北干戈猶未已偶逢樂土度衰殘<lb/>
　　　髙新甫雲崖<lb/>
步步危機死不知白雲深處最平夷猿啼鶴唳非無意<lb/>
纔近髙人便入詩<lb/>
　　　石窗通上人南遊并謁劉後邨<lb/>
所師郊與島知已又應難羽檄邊烽急風霜歳事殘出<lb/>
<pb n="KR4h0167_WYG_034-42b"/>
家忘路逺渡海識天寛文暢浮屠者當時亦慕韓<lb/>
　　　哭中師雪崖<lb/>
衆裏知心少惟師是故人臨終書未答昨夜夢全真鶴<lb/>
唳渾如哭花開不似春近逢同住者得問病元因<lb/>
　　　方氏墓廬扁曰白雲飛處<lb/>
諸峯互隱蔽一望一増悲觸目易成感思親無盡時松<lb/>
扉陰似雨翁仲立如癡出岫亦何意悠然自不知<lb/>
　　　漁邨偶題<lb/>
<pb n="KR4h0167_WYG_034-43a"/>
莫道柴門窄斷無車馬聲苦吟成集少久病見人生花<lb/>
落寒猶在春陰雨未成漁邨名自我鷗鷺勿相輕<lb/>
　　　唐補闕清風亭<lb/>
去國遺忠藎朝盤托諷深因知潔已意亦是愛君心貌<lb/>
像意全古子孫貧至今清風如可繼塊土已埋沈<lb/>
　　　寄珂雪屋<lb/>
積雪覆茅屋僧居清更清浮生千劫盡長日一燈明野<lb/>
鳥呼能下山靈避不行舊時江月在時聽誦經聲<lb/>
<pb n="KR4h0167_WYG_034-43b"/>
　　　本無師與槐逕弟交遊二十年矣古人謂百篇<lb/>
　　　　詩盡和一盞酒須分余於二公亦云槐逕既<lb/>
　　　　歿本無編其徃來之詩號曰雲林酬倡僭述<lb/>
　　　　鄙句奉呈<lb/>
中年為此别悲動故交情案上雲林巻山中風木聲夢<lb/>
回驚復喜詩在死如生幾番西郊路逢師獨自行<lb/>
　　　追惜永嘉前政和縣趙大猷時景定改元<lb/>
興言民父恩猶在何故年來盡不如清節苦於為士日<lb/>
<pb n="KR4h0167_WYG_034-44a"/>
歸裝輕似到官初月明往事尋思遍燈下懷人音問疎<lb/>
矯首天朝除日到放教田里得安居<lb/>
　　　冬日野步<lb/>
樹上有禽啼似春聲髙聲下亦何心幽人拄杖移時立<lb/>
句句詩中是苦吟<lb/>
　　　山中梅花<lb/>
已有梅花未有詩青山相對動愁睂山翁只在山中住<lb/>
花落花開總不知<lb/>
<pb n="KR4h0167_WYG_034-44b"/>
　　　山中<lb/>
長日山中坐白雲應笑人浮生塵未脱至老趣難真身<lb/>
在影猶贅年豐家自貧莫將吟事廢栁色已知春<lb/>
　　　漁父詞<lb/>
白髮髼鬆不記年扁舟泊在荻花邊天上月水中天夜<lb/>
夜煙波得意眠<lb/>
只有青山可卜鄰妻兒笑語意全真休識字莫嫌貧方<lb/>
是安閑第一人<lb/>
<pb n="KR4h0167_WYG_034-45a"/>
　　　閒居言懷<lb/>
老子從來不為名放教心地到和平庭前草色知春近<lb/>
窗外梅花終夜明紙帳夢回移月影石溪流斷失灘聲<lb/>
吟邊莫問紅塵事只在茅茨亦自清<lb/>
　　　山中遇雨<lb/>
草荒泥磴滑老病厭扶持雨逐雲先後路隨山險夷天<lb/>
寒禽自浴屋漏榻頻移吟事愁無緒梅花意亦悲<lb/>
　　　湖外泛雪<lb/>
<pb n="KR4h0167_WYG_034-45b"/>
雨雪連朝意未休支笻難步最髙樓梅花不識春風面<lb/>
野水拍平古渡頭船上看山無屋礙塵中閲世似漚浮<lb/>
一生窮苦緣詩僻莫把詩窮認作愁<lb/>
　　　守歳<lb/>
兒輩呼盧不計錢地爐圍坐笑聲喧老夫自算吟邊事<lb/>
栽竹移花近百篇<lb/>
明日焚香叩九關六旬修未到清閑莫憐身在塵中老<lb/>
雪後騎驢亦看山<lb/>
<pb n="KR4h0167_WYG_034-46a"/>
鶴雛添歳頂微紅想見瀛州路亦通昨夜柴門長半掩<lb/>
三更敲盡叫歸籠<lb/>
平日過從乏貴遊更來湖上掉扁舟除將兒女年年拜<lb/>
鄰舍相逢坐即休<lb/>
　　　柴門<lb/>
春風隨處好吟事又相催觸石雲飛去呼童鶴誤來杖<lb/>
藜無疾步花地有香埃不許車塵入柴門只半開<lb/>
　　　獨宿山中<lb/>
<pb n="KR4h0167_WYG_034-46b"/>
澗水松風聲不斷白雲飛上屋頭棲山中昨夜孤吟客<lb/>
只把無眠便作題<lb/>
誅茅無地結菴遲借得人家近翠微何事樹禽驚不起<lb/>
也應知我久忘機<lb/>
　　　松岡過許峯送塟<lb/>
此行吟更若哭舅萬山深處士花猶昔何人詩在今奉<lb/>
親無旅況對佛動慈心霜夜増寒思半牀安紙衾<lb/>
　宋百家詩存巻三十四<lb/>
</p>
<p>
</p>
  </div>
</body>
</text>
</TEI>
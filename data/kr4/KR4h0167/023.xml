<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋百家詩存卷二十三</head> <lb/>
    <p>
<pb n="KR4h0167_WYG_023-1a"/>
欽定四庫全書<lb/>
　宋百家詩存卷二十三<lb/>
　　　　　　　　　　　　　嘉善曹庭棟編<lb/>
　　招山小集<lb/>
　劉仙倫一名儗字叔儗廬陵人詩名聞海内先後與<lb/>
　劉過並稱才甚豪不遇以韋布終其身其詩新警峭<lb/>
　拔洗脱塵腐不為格律所拘著有招山小集淳熙閒<lb/>
　岳周伯持浙東庾節待次過張仲隆家見儗題快目<lb/>
<pb n="KR4h0167_WYG_023-1b"/>
　樓詩讀而壯之後儗來謁仲隆仲隆置酒北湖招周<lb/>
　伯曰詩人在此亟踐勝約既至一見如舊交座中以<lb/>
　二詩遺周伯有云従今便是門闌客時出山來探詔<lb/>
　除儗與周伯真所謂得一知已矣<lb/>
　　　中秋有懷<lb/>
吾廬有寒梅老榦秋風多上有雙棲烏月夜聴我歌一<lb/>
别三載强梅影應婆娑烏今來不來奈此明月何<lb/>
　　　梅樹秋<lb/>
<pb n="KR4h0167_WYG_023-2a"/>
誰將和羮姿植彼江之濆老葉纔脱柯生意覺已欣寒<lb/>
流帶孤標澹月寄一痕莫作搖落看下有春風根<lb/>
　　　水楓歎<lb/>
楓葉不耐冷露下燕支紅無復戀本枝策策隨驚風鄉<lb/>
來樹頭蟬去盡不見蹤日落秋水寒哀哀叫征鴻<lb/>
　　　得蟹無酒<lb/>
水鄉秋晚得白蟹望斷碧雲無酒家此意淒涼何所似<lb/>
淵明醒眼對黄花<lb/>
<pb n="KR4h0167_WYG_023-2b"/>
　　　旴江道中<lb/>
過雨青山啼杜鵑池塘水滿柳飛綿田家正是忙時節<lb/>
女采桑歸男下田<lb/>
　　　有懷二小姪<lb/>
殊鄉憶諸孫觸緒成歎嗟阿獰蚤失父㷀㷀垂兩髽已<lb/>
知陟岵悲啼哭聲啞啞阿贛幼豐下出入常隨爺别時<lb/>
俱學書落紙翻老鴉倒指今三年為學當日佳應解對<lb/>
我兄言叔不還家何時重抱持課書賞棃樝看渠俱成<lb/>
<pb n="KR4h0167_WYG_023-3a"/>
人憐我雙鬢華侍我兄弟醉㑹當相扶叉<lb/>
　　　贈曾相士<lb/>
大曾兩眼如磨銅坐上一顧凡馬空發天機緘被天惡<lb/>
老死不遇悲途窮小曾短小眼如鵑冷地看人看入骨<lb/>
誰云輪扁不傳心獅子還生獅子窟倒拕拄杖行九州<lb/>
平生慣識公與侯得錢送家養老母裘袂慘澹行囊羞<lb/>
我慵百事不入耳休説功名老無味他年相伴竹溪頭<lb/>
同采芙蓉渡秋水<lb/>
<pb n="KR4h0167_WYG_023-3b"/>
　　　秋夜長曲<lb/>
秋夜長秋月明愁人不成眠搔首行中庭天髙氣肅萬<lb/>
籟息銀牀凍損寒露零碧梧已蕭條棲烏終夜驚枯荷<lb/>
倒秋水夜氣凍流螢銅壺悲咽漏下澀深閨何處鳴寒<lb/>
碪亦有朱門人環坐圍娉婷玉觴催喚酒銀甲紛彈箏<lb/>
衣篝龍腦熏繡被珊瑚枕煖愁雞聲秋夜長秋月明此<lb/>
時㡬人知此情<lb/>
　　　西林留題<lb/>
<pb n="KR4h0167_WYG_023-4a"/>
路入康廬西復西翠煙深處著招提山僧㡬輩雪垂頂<lb/>
水鳥數聲雲滿溪莫對青山譚世事且循粉壁看留題<lb/>
禪房夜臥衣裳冷夢破鐘聲落月低<lb/>
　　　海上<lb/>
潮蹙三山島煙横萬里沙蜃樓春作市鼉鼓暮催衙一<lb/>
曲水仙操片帆漁父家安期定何處試問棗如瓜<lb/>
　　　送徐淵子知縣<lb/>
城郭春寒夜郵亭小泊時相逢一尊酒共説十年詩風<lb/>
<pb n="KR4h0167_WYG_023-4b"/>
雨成輕别江山莽後期著鞕従此去蚤到鳯凰池<lb/>
　　　秋郊<lb/>
秋水四五尺暮山三兩峯浮雲白毫相落日紫金容蓑<lb/>
笠前邨笛樓臺古寺鐘殷勤小平逺圖畫憶渠儂<lb/>
　　　代人憶舊<lb/>
緩步素絲幛微吟紫綺裘醉便風側㡌歌愛月明樓犀<lb/>
軸題春恨銅壺滴夜愁風流十年夢燈火漫揚州<lb/>
　　　題雪浦人歸圗<lb/>
<pb n="KR4h0167_WYG_023-5a"/>
亂目寳花雨過眉斑竹笻挐音迎畫鷁喜態動烏龍水<lb/>
鏡千江月風琴萬壑松遙知永今夕情話得従容<lb/>
　　　彦美生朝<lb/>
壯日里閭俠臂彎雙角弓繡韉紅匼匝貂袖紫蒙茸雲<lb/>
態自蒼狗玉輝猶白虹若為占夀骨綽起有清風<lb/>
　　　車轣轆<lb/>
馬虺隤牛觳觫山行縈紆車轣轆路傍指㸃是官人老<lb/>
矣一翁雙鬢白汝牛幸可耕汝馬幸可騎有此可載琴<lb/>
<pb n="KR4h0167_WYG_023-5b"/>
書歸胡為奔走東西道白髮刁騷被人笑<lb/>
　　　沙漫漫<lb/>
沙漫漫草斑斑南北山山相對看我行乃在山之閒行<lb/>
人仰不見飛鳥樹木定知邊塞少沙漫漫草斑斑我行<lb/>
欲趁西風還僕夫汝莫愁衣單我但著衣思汝寒<lb/>
　　　寄題安嵓起官舍北溟<lb/>
一軒髙占鳳麟洲要作人閒汗漫遊海閣風煙自朝暮<lb/>
洞天日月㡬春秋夢䰟欲拂三花樹生計聊隨一葉舟<lb/>
<pb n="KR4h0167_WYG_023-6a"/>
待我丹成訪君去閬風佳處卜菟裘<lb/>
　　　谿莊<lb/>
疇昔何來此青山與白鷗絮飛春不去潮返月頻留<lb/>
　　　以騎驢鍾馗送秦先之<lb/>
髯鍾矍鑠老據鞍曾入大内見阿瞞幞頭垂脚藍綬敝<lb/>
不知班簿為何官天寒嵗晚日云暮霜風吹驢耳卓豎<lb/>
老藏負笠衣裳單反袂掩口趾穿屨蓽門我恐難留君<lb/>
收卷送似秦將軍將軍文事有武備眉骨自是凌煙人<lb/>
<pb n="KR4h0167_WYG_023-6b"/>
汝當訶䕶謹厥職勿但縮頭徒挂壁將軍來嵗在殿巖<lb/>
豐汝牲醪作除夕<lb/>
　　　野步十首<lb/>
南鴈數聲嘹唳西風雙鬢䰐鬖病葉夕陽滿樹斷雲殘<lb/>
雨歸嵓<lb/>
瀟灑枯藤老履行行只復行行泥路野人屐跡石橋流<lb/>
水琴聲<lb/>
黄犢眼中荒草鷺鶿立處枯荷宦海風濤舟楫故山煙<lb/>
<pb n="KR4h0167_WYG_023-7a"/>
雨松蘿<lb/>
愁思㝠鴻杳杳吟情敗葉紛紛歸去滿身溪雨醉眠半<lb/>
枕山雲<lb/>
白日長繩難繫青帘濁酒堪賒歸鶴蒼山雲際故人錦<lb/>
字天涯<lb/>
紅葉林風颯颯蒼苔徑雨斑斑人跡石邊流水樵歌鳥<lb/>
外青山<lb/>
流水數株殘柳西風兩岸蘆花荒草客愁逺道夕陽牛<lb/>
<pb n="KR4h0167_WYG_023-7b"/>
帶歸鴉<lb/>
按步緩尋幽草揚眉一望平林鳥影漁磯日暮豆花邨<lb/>
屋秋深<lb/>
㡬處漁樵石路數家雞犬柴門竈屋殘煙杳靄溪流澹<lb/>
月黄昏<lb/>
木葉西風古道稻花北隴新田流水美人何處夕陽荒<lb/>
草連天<lb/>
　　　題張仲隆快目樓壁<lb/>
<pb n="KR4h0167_WYG_023-8a"/>
上得張公百尺樓眼髙四海氣横秋只愁笑語驚閶闔<lb/>
不怕闌干到斗牛逺水拍天迷釣艇西風萬里襲貂裘<lb/>
眼中不著淮山礙望到中原天際頭<lb/>
　　　自哂<lb/>
曾騎白鶴上揚州頭插花枝秉燭遊尊酒邇來誰是伴<lb/>
白雲收盡數峯秋<lb/>
鬭雞走馬醉髙陽今日歸來兩鬢霜無限少年心上事<lb/>
半簾豆雨語寒螿<lb/>
<pb n="KR4h0167_WYG_023-8b"/>
古樹閑雲獨抱琴琴聲寂静樹雲深相如渴死文君老<lb/>
辜負題橋萬里心<lb/>
世事悠悠酒㡬杯晴窗把鏡獨徘徊西風吹老梧桐樹<lb/>
仍送新霜兩鬢來<lb/>
寛博麻衣折角巾疎慵不是少年身白雲半枕山中午<lb/>
猶夢乘查去問津<lb/>
　　　歸鳥<lb/>
紫山青嶂盡如家負日衝煙復帶霞今古乾坤秋一幅<lb/>
<pb n="KR4h0167_WYG_023-9a"/>
㡬番歸鳥與棲鴉<lb/>
　　　四皓<lb/>
長樂巵前露雪眉嵓花亂笑出山時有人拍手瓜田裏<lb/>
來往青門總不知<lb/>
　　　鼓瑟二首<lb/>
滿樓明月調雲和五十絃中急雨過彩鳳拂衣鳴翠竹<lb/>
素鱗鼓鬛出寒波淒涼楚客新愁斷清切湘靈舊怨多<lb/>
一曲更沈人已静江頭雲挂綠嵯峨<lb/>
<pb n="KR4h0167_WYG_023-9b"/>
朱絃聲奏徹雲清有客沈吟倚桂聴遺響一時存楚曲<lb/>
斷䰟千載寫湘靈珠隨明月生滄海船挾風波過洞庭<lb/>
縹緲無言膠柱倒遙遙江上數峯青<lb/>
　　　贈周伯二首<lb/>
昔年椎鼓事邊庭公相身為國重輕四海㡬人思武穆<lb/>
百年今日見儀刑筆頭風月三千字齒頰冰霜十萬兵<lb/>
天亦知人有遺憾定應分付與中興<lb/>
己買湖山卜奠居因君又復到康廬十年到處看詩卷<lb/>
<pb n="KR4h0167_WYG_023-10a"/>
一日湖邊従使車南渡忠良知有種中原消息定闗渠<lb/>
従今便是門闌客時出山來探詔除<lb/>
　　　題歸去來圖<lb/>
筆端竒處發天蔵事逺懷人涕泗滂餘子風流追魏晉<lb/>
上人譚笑自羲皇折要五斗㡬錢值去國十年三徑荒<lb/>
安得一堂重寫照為公攜酒瀉蕉黄<lb/>
　　　旴江道中<lb/>
屈曲清溪繞徑斜緑隂深處隠人家嵐昏山色未還觀<lb/>
<pb n="KR4h0167_WYG_023-10b"/>
水落漲痕猶在沙麥熱邨邨喧水碓蠶成處處響繅車<lb/>
馬頭忽覺清香近路轉橋南有野花<lb/>
　　　寄題孔德通東園<lb/>
花木隂隂一畝宫平生髙興與誰同尊罍北海無虛日<lb/>
鄉里東家有故風先業固知衣鉢在穴門應惜橐奩空<lb/>
襄陽耆舊今誰識尚喜風流見阿戎<lb/>
　　　臨川報恩寺與涂子載陳惟定分韻得丹字<lb/>
杏花枝上雨初乾梵宇苔深碧瓦寒三客燈前共湖海<lb/>
<pb n="KR4h0167_WYG_023-11a"/>
五言詩裏定金蘭殘年短髮因愁白多病衰顔借酒丹<lb/>
後夜相思月千里不堪獨自倚闌干<lb/>
　　　寄朱濟仲<lb/>
家在三千里人來天盡頭角聲連夜月草色帶邊秋妻<lb/>
子仍多病音書缺寄郵歸心與寒鴈先已過瓜洲<lb/>
　　　旴江驛舍中有婦人書一憶字筆勢頗姿媚游<lb/>
　　　子明王相之皆題其後率余同賦<lb/>
陽臺雨歇行雲杳天闊鴻稀春悄悄鸂鶒孤眠怨芳草<lb/>
<pb n="KR4h0167_WYG_023-11b"/>
夜夜相思何日了妾非無聲不敢啼妾非無淚不敢垂<lb/>
柔情欺損青黛眉夢䰟暗逐蝴蝶飛春風著人瑣窗緑<lb/>
緑窗書事記心曲細看香翰宛且柔中有閑愁三萬斛<lb/>
向隅棄筆惆悵時此情黙黙誰得知無緣相見空相憶<lb/>
不如當日休相識<lb/>
　　　題惠崇鷺鷥<lb/>
清霜著木髙柳枯驚風獵獵吹寒蘆蘆根敗蓼色慘澹<lb/>
沙觜無復菰與蒲風標皎皎四公子來從西雝有閑思<lb/>
<pb n="KR4h0167_WYG_023-12a"/>
肝腸澡濯秋水清雪衣不受泥上滓偶得一飽即自如<lb/>
鵬飛萬里何闗渠出離風波岸上立豈只臨淵常羨魚<lb/>
惠也小景稱獨步那知寫生尤得趣傍邊謹勿生機心<lb/>
恐即長鳴過溪去<lb/>
　　　過嘉興<lb/>
惆悵嘉興路三年㡬度經航船連夜發更鼓隔城聴落<lb/>
月低煙樹秋風冷露螢客懷容易感宜醉不宜醒<lb/>
　　　魏塘道中<lb/>
<pb n="KR4h0167_WYG_023-12b"/>
霜葉紅於染寒溪湛若澄㡬聲歸鴈急數㸃暮山青深<lb/>
琖頻斟酒長塗小作程萬緣天已定得喪一毫輕<lb/>
　　　送陳惟定惟定有伏闕上書之意因以箴之<lb/>
傾葢相逢二紀前六囘相見兩華巔詩成神鬼皆遭役<lb/>
命薄文章不值錢北事如斯君可去西齋重到我淒肰<lb/>
他年卜築如相覓更約西山暮雨還<lb/>
　　　仲立於枕上和余韻夜半得句敲門喚余余乃<lb/>
　　　攝衣而起相與對語於野航橋上因再用韻<lb/>
<pb n="KR4h0167_WYG_023-13a"/>
夜半詩壇喜解圍楚天雲澹玉繩低撞鐘自得興不淺<lb/>
泣鬼初成人未知踏月過橋驚鶴睡犯霜對語伴烏啼<lb/>
蕭條此意欣重見絶勝圍紅醉玉巵<lb/>
　　　登岳陽樓<lb/>
八月書空鴈字聨岳陽樓上俯晴川水聲軒帝鈞天樂<lb/>
山色玉皇香案煙大舶駕風來島外孤雲銜日落吟邊<lb/>
東南無此登臨地遣我飄飄意欲仙<lb/>
　　皇荂曲<lb/>
<pb n="KR4h0167_WYG_023-13b"/>
　鄧林字楚材一字性之自號四清社友福清人年十<lb/>
　五即以詩義魁鄉校淳熙中登進士一時名公卿如<lb/>
　周益公陳止齋晦翁朱子吕東萊俱引為交游嘗伏<lb/>
　闕三上書陳時事得失朝議欲授以中都幹官或曰<lb/>
　鄧林若在中都此謗議之府也遂授石城丞其詩有<lb/>
　皇荂曲一巻共詩五十篇淳祐時大山蕭山則序云<lb/>
　詩世業乃精有彜叔即有性之彜叔詩工如柳煙鶯<lb/>
　曉障杏露蝶春糧如桃葉渡江狂子敬棃花帶雨澹<lb/>
<pb n="KR4h0167_WYG_023-14a"/>
　真妃皆竒性之葢出此性之彜叔子也<lb/>
　　　南國有佳人<lb/>
南國有佳人仙姿自蓬島龍綃照明璫鳳釵横貴寳新<lb/>
妝試鸞鏡皎皎顔色好芳年倏已筓君子可偕老奈何<lb/>
行媒弱修言棄中道洞房闇怊悵珩璜結組縞寧作鍾<lb/>
離春勿學姑瑤草<lb/>
　　　劉阮<lb/>
鹿車小宇宙據鞍常醉眠風塵澒洞時杯裏全其天伶<lb/>
<pb n="KR4h0167_WYG_023-14b"/>
達故自佳籍放乃無用試看勸進表何似酒徳頌<lb/>
　　　綠珠詞<lb/>
涼臺瀟灑臨清波幄翠簾珠明綺羅哀絲號竹按清歌<lb/>
紅潮素臉春風和主君歡娛美人醉報有無情使車至<lb/>
㡬叢蘭麝俱委塵獨指綠珠可當意衆中偏是承恩深<lb/>
妾身雖賤無二心君前拚命效一死玉笛收聲紅日沈<lb/>
輕裾飄向闌干角花鈿散地金釵落到頭不負齊奴約<lb/>
猶勝識字空投閣<lb/>
<pb n="KR4h0167_WYG_023-15a"/>
　　　玉兒<lb/>
金蓮花上兪尼子永夀神仙羅繡綺苑中荆荻市令嚴<lb/>
玉像支離瓦官寺六宫鴨㔅起淫風太白便應懸妲己<lb/>
此身肎許兜鍪夫猛為東昏拚一死到今羞殺賣降人<lb/>
去作練兒梁姓臣<lb/>
　　　孤山訪鄭渭濱不值<lb/>
寂寞石琴臺香雲撥不開多知騎鶴出自欲買舟來葑<lb/>
岸春回草山亭雨謝梅懷人成悵惘日暮惜空囘<lb/>
<pb n="KR4h0167_WYG_023-15b"/>
　　　書懷<lb/>
西林吹羽扇吾道竟淒涼上坂勞騏驥低巢窘鳳凰可<lb/>
求非富貴無用是文章冉冉深林底幽蘭正自香<lb/>
　　　真陽峽<lb/>
滿眼皆吟料歸囊未盡空江波連岸碧野火漲天紅髙<lb/>
樹留寒日長蘆轉晩風客程雖小艇心已故山中<lb/>
　　　凌江灘<lb/>
灘髙舟去緩閑眺暮江濱竹本沙痕舊茅叢燒色新青<lb/>
<pb n="KR4h0167_WYG_023-16a"/>
裙瓶汲㵎白㡌斧尋薪渺渺蠻煙起秋風一旅人<lb/>
　　　近況<lb/>
近況只如此深山無見聞二申猶學道三上漫攻文芸<lb/>
葉春繙日棃花曉夢雲添香仍煮茗嚴敬事天君<lb/>
　　　蚤過劉功艾清溪<lb/>
月裏山河大風前草木涼征塵生杖履香霧溼衣裳古<lb/>
嶺攀棲鶻荒蹊蹴聚蝗白雲看未逺已轉九囘腸<lb/>
　　　曲江歸舟<lb/>
<pb n="KR4h0167_WYG_023-16b"/>
只道篷低礙覓詩眼前物色自多竒千山赭去如秦㨾<lb/>
一水清來似晉時漁父豈無緣葦輩樵人恐有負苓師<lb/>
僮奴忽報梅花動春在江頭最北枝<lb/>
　　　感興<lb/>
竹帛功名九折車棲遲巖野竟何如浣花溪上尋佳句<lb/>
積穀山頭讀異書江左風流空醖藉淮南煙景尚彫疎<lb/>
太平十二河汾䇿擬欲排雲謁帝居<lb/>
　　　蛟峯先塋<lb/>
<pb n="KR4h0167_WYG_023-17a"/>
獰狻蟠伏鬛封孤雲黯幽亭日向晡雙桂千年翔化鶴<lb/>
四山半夜泣於莵老天忍挫真英物厚地甘埋大丈夫<lb/>
無計發潛空涕落雨松霜柏照煙蕪<lb/>
　　　賦江郊漁弋<lb/>
占斷江山是一家寄情漁弋當生涯青楓翠竹春屏葉<lb/>
白藕紅菱曉鏡花鴻鵠鵾鵬鵰鶚鶻鱒魴鰷鯉鰋鱨鯊<lb/>
河陽書到君當起弩發千鈞釣五車<lb/>
　　　豫章<lb/>
<pb n="KR4h0167_WYG_023-17b"/>
郡名猶是漢流傳宇宙江山復㡬年畫閣倚空家十萬<lb/>
紅妝鬬夜妓三千層城歌舞秋風外故國興亾夕照邊<lb/>
近嵗重陽成重鎮鎮南烏幕鎻蒼煙<lb/>
　　　章貢祥符吳道士孏窩<lb/>
蚤年收得自由身坐斷窩中孏是真日短日長惟守静<lb/>
雲來雲去不生瞋破除機械鷗盟熟脱略錙銖鶴料貧<lb/>
舊看黄庭猶忘却應無心力對閑人<lb/>
　　　江湖偉觀<lb/>
<pb n="KR4h0167_WYG_023-18a"/>
世間無盡是天遊更出湖山最上頭江面春聲潮卷雪<lb/>
湖心寒影月澄秋海門舟楫雲開見瀛嶼亭臺水載浮<lb/>
不比錢塘歌舞處逺懷西北有神州<lb/>
　　　送徐𣙜院奉户檄之九江諸郡<lb/>
中邊瑩徹似冰壺空盡時情意氣殊已向銅龍梯要路<lb/>
又隨玉駃駕征涂風生湓浦江流急雲滿匡廬夜月孤<lb/>
朅到東南無力了一分寛處是規模<lb/>
　　　晉武帝<lb/>
<pb n="KR4h0167_WYG_023-18b"/>
秋風銅雀曲池平吳主宫娃滿掖庭憑仗皇孫聰慧蚤<lb/>
不知禍在夕陽亭<lb/>
　　　左太沖<lb/>
辛勤十稔賦三都聞者曾貽酒瓮書他日洛中添紙價<lb/>
陸家兄弟竟何如<lb/>
　　　朱彦和<lb/>
文如玉海動時流曽以書棊伏隠侯武徳閣前消㡬語<lb/>
却令梁氏缺金甌<lb/>
<pb n="KR4h0167_WYG_023-19a"/>
　　　任蠻奴<lb/>
千里旌旗已渡江蠻奴苦諫喚蕭郎却持官裏黄金去<lb/>
望拜韓擒石子岡<lb/>
　　　敬微<lb/>
受用廬山水石竒亭亭霞外薜蘿衣侍中那抵蘇門幛<lb/>
笑死丹青陸探微<lb/>
　　　鄧郁<lb/>
雲母餱糧五嶽樓繡娃少嫗導仙遊不應輕信雙青鳥<lb/>
<pb n="KR4h0167_WYG_023-19b"/>
便遣東都事業休<lb/>
　　　石崇<lb/>
梓澤神仙第一居爭豪不惜碎珊瑚荆州使客知何罪<lb/>
未必亡身為綠珠<lb/>
　　　張茂先<lb/>
辨精龍月亦竒才雄匣干將耿不回只守鷦㝠蚊睫賦<lb/>
大星未必折中台<lb/>
　　　送衡山琴畫張道士<lb/>
<pb n="KR4h0167_WYG_023-20a"/>
滿天風月澹蕭寥三尺孤桐古調髙不敢問君聴别操<lb/>
請彈二十五離騷<lb/>
滿空煙雨澹糢糊三尺霜縑老墨枯不敢問君求别景<lb/>
請描七十二峯圖<lb/>
　　　桂樹<lb/>
翦翦霜風起晚吹一溪流水浸寒暉客衫猶恨吳綿薄<lb/>
不道邊人盡鐵衣<lb/>
　　　過緑野<lb/>
<pb n="KR4h0167_WYG_023-20b"/>
世上今無隠退風地名偶與午橋同往來怕看銅駝陌<lb/>
閑倚柴門憶晉公<lb/>
　　　西湖<lb/>
髙價租船作勝遊窮逋那敢鬭風流西湖多少閑春水<lb/>
不洗中原二百州<lb/>
　　順適堂吟藁<lb/>
　葉茵字景文笠澤人與徐璣林洪相倡和江湖閒詩<lb/>
　人也不慕榮利蕭閑自放所居草堂三楹牓曰順適<lb/>
<pb n="KR4h0167_WYG_023-21a"/>
　取少陵洗肰順所適之句賦詩云順時不作榮枯想<lb/>
　適意元無勝負心又云兒童問我新官職順適堂中<lb/>
　老住持葢翛肰有遺世之想焉吟藁五卷閑雅似仲<lb/>
　先清矯似和靖豈其志趣相契故口吻亦合邪<lb/>
　　　古意<lb/>
悠悠㵎邊人濺濺㵎中水水流無返時人生流水耳<lb/>
　　　偶成<lb/>
春隂晴復隂因物悟浮生杜宇鄉心重揚花世事輕知<lb/>
<pb n="KR4h0167_WYG_023-21b"/>
非蘧伯玉覺是晉淵明此意誰人㑹騎牛訪耦耕<lb/>
　　　蘇隄<lb/>
南北山圍翡翠隄隄邊綠漲軟琉璃參差臺榭無餘地<lb/>
雜遝輪蹄了四時楊柳又多前日樹梅花祇少近人詩<lb/>
停篙不看春風面閑伴漁翁理釣絲<lb/>
　　　野望<lb/>
白水沿隄䕶綠苗雞鳴犬臥柳邊橋數家雖不成邨落<lb/>
一夢何曾到市朝<lb/>
<pb n="KR4h0167_WYG_023-22a"/>
　　　次潘紫巖虎邱韻<lb/>
潭深劍氣鉎樹<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>嵐光薄石壇古即今藤花開又落晉<lb/>
士已結廬吳市猶舞鶴沈吟發幽懷人世舟藏壑<lb/>
　　　野堂<lb/>
風來無市聲景物占湥淨鷗狎堂上翁時來㸃天鏡<lb/>
　　　江湖偉觀<lb/>
此地舊寒碧留題護竹君窗虛不礙月壁老易生雲一<lb/>
水東西隔兩山南北分未堪低著眼世事正紛紛<lb/>
<pb n="KR4h0167_WYG_023-22b"/>
　　　何氏書堂<hi>晉何楷讀書之地因名何山</hi>
千嵗松隂䕶一亭風來猶帶讀書聲縱無芳史書勲業<lb/>
自有青山説姓名客撫豐碑苔剝落春歸暗徑草生成<lb/>
㡬年訪古謀清隠好借虛檐著短檠<lb/>
　　　寄所思<lb/>
淅淅竹下風活活橋畔水蕭蕭掩柴荆去去隠君子夙<lb/>
夜勞我思之徳洵且美瞻彼南山阿有桂發叢蕊奮手<lb/>
折其榮懷袖香盈只願為靈鵲飛遞聲入君耳<lb/>
<pb n="KR4h0167_WYG_023-23a"/>
　　　春去<lb/>
幾陣紅侵野草一團綠染庭槐夢裏未知春去翩翩蝴<lb/>
蝶飛來<lb/>
　　　歸途<lb/>
春來天氣半隂晴那更奔馳一月程又恐花時成草草<lb/>
還家插柳佐清明<lb/>
　　　山行<lb/>
青山不識我姓字我亦不識青山名飛來白鳥似相識<lb/>
<pb n="KR4h0167_WYG_023-23b"/>
對我對山三兩聲<lb/>
　　　次出郊韻<lb/>
支藤乘興入春郊梅壓疎籬亞竹梢賸喜此行詩有料<lb/>
吟來渾不費推敲<lb/>
　　　生日口占<lb/>
舉室相先起五更為翁誕日夀金觥癡兒未識翁年甲<lb/>
五十年前今夜生<hi>時五十一</hi>
　　　酒邊次趙東閣韻<lb/>
<pb n="KR4h0167_WYG_023-24a"/>
竹褪粉痕新銷磨九十春中年真率性上古太平人有<lb/>
夢詩將聖無愁酒不神静看紅紫路翻覆㡬回塵<lb/>
　　　友人自淮至<lb/>
别子若為久於心終不㤀一杯評舊雨兩鬢對新霜客<lb/>
裏春行蚤愁邊夜坐長明時成擯棄無語及淮鄉<lb/>
　　　霅城<lb/>
愛向其中艤短篷眼前景物總玲瓏神仙窟宅垂楊裏<lb/>
圖畫溪山落照中甚是繁華輸俠少也須幽勝屬衰翁<lb/>
<pb n="KR4h0167_WYG_023-24b"/>
世間風月無如此買鶴來謀地一弓<lb/>
　　　雨中梅<lb/>
竛竮竹外枝啼妝凌曉霰東君不主盟對人作此面<lb/>
　　　即事<lb/>
竹暗筍無數江晴水有痕田蛙喧麥隴野犬臥柴門<lb/>
　　　過溪<lb/>
筍輿軋軋亂山中籬落桃花潑眼紅小駐渡頭呼艇子<lb/>
一溪淺緑漾晴風<lb/>
<pb n="KR4h0167_WYG_023-25a"/>
　　　白髮<lb/>
半世持竿笠澤濵鬢邊留得㡬莖春近來白髮無公道<lb/>
暗把黑頭饒貴人<lb/>
　　　泊舟溪口<lb/>
萬柳隂中繫客船桑條如竹葉如錢大姑小婦挑甘薺<lb/>
搖手烏兒正二眠<lb/>
　　　除夜立春<lb/>
别嵗傳佳話論文憶舊盟黄柑凝臘釀爆竹帶春聲節<lb/>
<pb n="KR4h0167_WYG_023-25b"/>
序有終始兒童爭送迎此身强健在列炬到天明<lb/>
　　　梅<lb/>
疎影㡬黄昏明明野水濱未風先信息無雪更精神一<lb/>
白見真色萬紅隨後塵自來花下飲肺腑盡生春<lb/>
　　　遊西洞庭山<lb/>
漫遊三十載屐齒暈蒼苔兩地無多里一生能㡬回洞<lb/>
深龍未蟄丹熟竈無灰已覺忘身世松梢有鶴來<lb/>
　　　山行<lb/>
<pb n="KR4h0167_WYG_023-26a"/>
未了行春債因哦遣興詩寒多啼鳥噤路滑蹇驢遲久<lb/>
雨紅辭樹深林緑授枝驚心衰朽日容易過花時<lb/>
　　　入山<lb/>
到來非俗境一片隠心生曉霧沈山色春禽和水聲逢<lb/>
人多古貌對語率真情同在無懷世爐香答聖明<lb/>
　　　秋至<lb/>
節序暗推移清商漸戒期旅懷蛬蚤計涼信柳先知萬<lb/>
事到雙鬢餘生消㡬詩最憐梁上燕巢穏又歸時<lb/>
<pb n="KR4h0167_WYG_023-26b"/>
　　　苦雨<lb/>
農事正紛紛天時異所聞舉頭方見日翻手又為雲茅<lb/>
舍蛙分部槐庭蟻失羣裁成憂國疏齋沐告吾君<lb/>
　　　欲别<lb/>
欲别哽無語蘸酒評歸期潮汐有朝暮郎心無轉移<lb/>
　　　櫂雪<hi>舟名</hi>
放船中流天糢糊淅淅霎霎鳴茭蘆萬頃利那成玉壺<lb/>
柔艣蕩漾歌吳歈老漁直前相招呼骨相子猷洵且都<lb/>
<pb n="KR4h0167_WYG_023-27a"/>
其人豈是斯人徒相顧而笑掀虬鬢汝為汝兮吾非吾<lb/>
剡溪風景今何如誰能為人作畫圗予方奮臂持竿獨<lb/>
釣於江湖<lb/>
　　　田父吟<lb/>
去年積潦苦無收今嵗逢人説有秋未擬香秔供一飽<lb/>
穇穇新藁葢檐頭<lb/>
逢逢社鼓佐豐年酒熟那逢釀雪天擘橘煮雞償一醉<lb/>
布衾烘暖抱孫眠<lb/>
<pb n="KR4h0167_WYG_023-27b"/>
　　　雜興<lb/>
兀兀北窗下嘈嘈林閒鳴聲各奏小大諒亦隨其形倏<lb/>
肰氣肅冽一夕俱沈㝠試語塵中士細聴秋蟲聲<lb/>
七十云古希予年三之二來景殊無多那復就枯瘁窘<lb/>
步驚畏途撫心慨時事何以怡餘生一日委一醉<lb/>
　　　鱸鄉道院<lb/>
田可耕兮圃可蔬㡬年夢不到亭衢山林受用琴書鶴<lb/>
天地交遊風月吾事變無涯人老矣死生有命汝知乎<lb/>
<pb n="KR4h0167_WYG_023-28a"/>
客來時復一杯酒畫作鱸鄉醉隠圖<lb/>
　　　送徐兄訪陳宰<lb/>
投老持竿柳外邨尺書久不抵修門料應下榻從容日<lb/>
自説通家好子孫<lb/>
　　　山行<lb/>
舍櫂入山邨山深樹自繁短歌田舍樂長揖野人尊苔<lb/>
老雲生石松髙月闖門不聞名利語太古一乾坤<lb/>
　　瀟湘八景圖<lb/>
<pb n="KR4h0167_WYG_023-28b"/>
　　　平沙鴈落<lb/>
江風飄雲白如練征翰逺赴蘆花岸寒霧昏昏漁火明<lb/>
欲飛不飛行陣亂相従萬里多﨑嶇呼鳴驚察夜有奴<lb/>
衡陽路杳速歸去未可容易來江湖<lb/>
　　　逺浦帆歸<lb/>
水天㝠㝠日催暮輕蒲飽風疾飛羽回頭遙指舟前灣<lb/>
浪急篷敧下柔艣稠楊枯桑深處邨老妻挾兒環在門<lb/>
蓴羮香滑茅柴熟對語别時應斷䰟<lb/>
<pb n="KR4h0167_WYG_023-29a"/>
　　　山市晴嵐<lb/>
巖麓新霽浮紫煙㡬家雞犬喧一鄽憧憧人得蠅頭利<lb/>
不了青帘酤酒錢松隂散亂日易暝風光漸入牛羊徑<lb/>
頳肩赤脚分途歸野唱樵歌動幽聴<lb/>
　　　江天暮雪<lb/>
癡雲貼水天四垂寒鴉凍雀無樹棲紛紛萬頃水花亂<lb/>
光眩銀海迷東西中有輕舠移斷浦玉笠瓊蓑一漁父<lb/>
鼔枻而歌歌豐年田家有麥無愁苦<lb/>
<pb n="KR4h0167_WYG_023-29b"/>
　　　洞庭秋月<lb/>
長波淼淼七百里蒹葭颯颯西風起玉輪輾出琉璃宫<lb/>
碧落空明無表裏幾峯森列青崔嵬不知人世皆麈埃<lb/>
夜深絲竹遞清響疑是楚王曽歸來<lb/>
　　　瀟湘夜雨<lb/>
雲氣浮江天已夕江樹號風飛雨迫淒涼正則賦懷沙<lb/>
疑與漁翁分半席一聲曖迺隔中流打篷淅霎添旅愁<lb/>
土膏動脈曉色媚農將有事於西疇<hi>劉言史瀟湘詩閒歌曖迺深峽裏</hi>
<pb n="KR4h0167_WYG_023-30a"/>
　　　煙寺晚鐘<lb/>
㝠濛一抹籠崢嶸崢嶸深處傳疎聲溪横古槎低欲折<lb/>
隠約前邨通去程萬里征夫不知宿數盡飛鴉棲古木<lb/>
輪輿中邊三四僧枯藤挑雲歸佛屋<lb/>
　　　漁邨夕照<lb/>
家家傍水開柴扉緑楊影裏沈斜暉妻炊黄粱子挂網<lb/>
獨枕莓苔眠釣磯得魚博錢平生志世閒寵辱不能累<lb/>
路近桃源多裔孫定知秦晉興亡事<lb/>
<pb n="KR4h0167_WYG_023-30b"/>
　　　古意<lb/>
境空納風月心逺辭埃塵終日窮目力得景亡天真<lb/>
　　　次韻<lb/>
生涯老布衾清處更清吟舊事即新夢今人非古心意<lb/>
行雙謝屐道在一陶琴誰解無名利其中有淺深<lb/>
　　　幼弟墓下<hi>庵扁看雲用少陵句</hi>
春到棣無色風來松亦悲細看雲起處不復鴈歸時憶<lb/>
汝九京隔嗟予兩鬢衰寥寥今古意獨許杜陵知<lb/>
<pb n="KR4h0167_WYG_023-31a"/>
　　　室人墓下<lb/>
楚愴埋香地卿須念藳砧齊眉中道訣同穴百年心刀<lb/>
尺凝餘澤松梧帶老隂可能如饁婦相對白頭吟<lb/>
　　　張翰<lb/>
膾鱸元不動鄉思拂袖西風已見幾江上如今來往客<lb/>
但言鱸膾不言歸<lb/>
　　　次韻<lb/>
嬾作千年調偷閑得㡬回吟壇元不峻俗駕可曾來蘚<lb/>
<pb n="KR4h0167_WYG_023-31b"/>
碧牆隂合榴紅屋角開枕肱真樂在飲水當傳杯<lb/>
　　　夜坐偶成<lb/>
蓴鱸江上鄉穏處著虚堂却埽百念息貪吟萬景忙螢<lb/>
流風户牖蛙鬧雨池塘夢熟田家事牛衣趁蒔秧<lb/>
　　　笑靨花<lb/>
簇簇瓊瑤屑花神㸃綴工似知吟興動滿面是春風<lb/>
　　　琴堂<lb/>
片石鄰空掌㨾平吳兒曾此御瑤琴琴中腔調誰人識<lb/>
<pb n="KR4h0167_WYG_023-32a"/>
獨有顰妃是賞音<lb/>
　　　洗妝池<lb/>
離宫脂粉尚渟香人去僧來嵗月長鐘磬咒成功徳水<lb/>
塵根洗盡水清涼<lb/>
　　　春晩<lb/>
春色漸昏昏那逢日帶曛落色紅一尺新筍緑三分憶<lb/>
友盟留石尋詩思入雲風光到田舍<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>策看耕耘<lb/>
　　　自遣<hi>偶對格</hi>
<pb n="KR4h0167_WYG_023-32b"/>
蟻夢功名覺即休駒隂嵗月去難留傷今不復并三樂<lb/>
擬古猶堪續四愁松下抱琴塵外境雨餘蒔藥栁邊洲<lb/>
老來莫問浮生事醉後同為造物遊<lb/>
　　　憶弟<lb/>
支藤來海嶠骨月海西邊對月成千里舉頭同一天更<lb/>
沈寒戍角歌急晩潮船孤鴈傷予意聲聲落枕前<lb/>
　　　相逢<lb/>
相逢疑舊識敲火自煎茶盛欲為留計其如未是家東<lb/>
<pb n="KR4h0167_WYG_023-33a"/>
西分地脈南北兩天涯别後思君處空齋䜟燭花<lb/>
　　　山居<lb/>
古木環池竹數竿疎籬補菊屋三閒白雲不放紅塵入<lb/>
無怪山人嬾出山<lb/>
　　　省墓<lb/>
隴上松杉手自移至今苔蘚半寒枝夢中不記重泉隔<lb/>
猶學兒童戲綵時<lb/>
　　　梅<lb/>
<pb n="KR4h0167_WYG_023-33b"/>
霜月相摩漏二更書窗伴我一枝横自矜前輩持清白<lb/>
妒紫妖紅總後生<lb/>
　　　信步<lb/>
九十日春未老兩三番醉如泥行遍菜畦麥隴未饒十<lb/>
里蘇隄<lb/>
　　　春晩<lb/>
閉户蠶新浴開簾燕蚤歸何曽春欲去自是物華非<lb/>
蝴蝶夢中意杜鵑聲外愁問春春不語柳絮暗汀洲<lb/>
<pb n="KR4h0167_WYG_023-34a"/>
　　　偶成<lb/>
留得春風趁馬蹄日長無事綠楊隄菜花籬落誰家酒<lb/>
緩轡長歌過小溪<lb/>
　　　西湖<lb/>
緗桃深處五陵家隄柳隂中百寳車多是問桃尋柳去<lb/>
近來山下少梅花<lb/>
　　　憶友<lb/>
瀟瀟檐角雨冉冉雨中舟年老難於别春寒重却愁風<lb/>
<pb n="KR4h0167_WYG_023-34b"/>
窗亂書葉塵壁暗燈篝夜半無來鴈披衣對小樓<lb/>
　　　次韻<lb/>
疎窗小博山窗外鳥闗闗占得江湖隠佐成天地閑檐<lb/>
牙叢篠碧牆隙兩鳩斑癡坐不知晚漁篷卷釣還<lb/>
　　　次賦順適堂韻<lb/>
萬卷藏書抵萬金翛肰軒宇絶塵侵順時不作榮枯想<lb/>
適意元無勝負心蒲石疎簾真道院栢香淨几小叢林<lb/>
四時賸有閑風月醒裏尋題醉裏吟<lb/>
<pb n="KR4h0167_WYG_023-35a"/>
　　　有所思<lb/>
仰天有所思心逺目苦短西風驅殘雲千里月華滿<lb/>
　　　山居<lb/>
朝踏山根雲暮歸雲中扉野鳥始驚避今焉情依依異<lb/>
哉海上鷗猜疑未忘機<lb/>
　　　已酉生日敬次靖節先生擬挽歌辭三首<lb/>
放浪宇宙閒世事笑局促駸駸影中人不受時采錄奄<lb/>
肰長夜歸齎志空山木昔日堂上歡今夕堂下哭哭之<lb/>
<pb n="KR4h0167_WYG_023-35b"/>
欲其生予亦不自覺天道元無私紛紛徒寵辱素心惟<lb/>
坡仙一死萬事足<lb/>
自古皆有死載歌酬清觴嗟予蚤失怙艱阻亦備嘗母<lb/>
兮嵗六十終古青松傍陟岡慟伯氏忘簪悲孟光後波<lb/>
逐前波同歸溟漠鄉飄風相飛旐轝鐸聲央央<lb/>
重雲翳蒼柏零露棲白蕭骨月慕音容慌惚哀空郊肴<lb/>
核班㡬席椒漿澆岧嶤人歸天已沫<hi>音昧</hi>紙錢懸枯條逝<lb/>
者如此耳暮暮仍朝朝暮暮仍朝朝人兮奈若何未死<lb/>
<pb n="KR4h0167_WYG_023-36a"/>
不能樂既死空有家僮僕恩怨交朋舊㡬悲歌若人㑹<lb/>
斯語屬和紛陽阿<lb/>
　　　庚戍生日再擬去嵗挽歌辭<lb/>
憶昨嵗莫止慨慷生死機擬韻追先哲持為自夀詩成<lb/>
篇示叔季心肰口交非詎知不一霜季兮先露晞興思<lb/>
發永歎載言涕泗頤萬化同於盡彭鑑空龎眉日月不<lb/>
我與去去氣力衰且進尊中醁勿作兒女悲殷勤晉鼎<lb/>
心趨前舞萊衣<lb/>
<pb n="KR4h0167_WYG_023-36b"/>
　　　酒邊次徐靈淵韻<lb/>
柳外緑隂重綠隂生逺風温涼三月候醒醉百年中桑<lb/>
秃呉蠶熟林幽蜀鳥空不祈朝夕夢髙臥太湖東<lb/>
　　　南塘偶成<lb/>
静向南塘驗物情東風又綠柳邊汀梅花密㸃殘棊局<lb/>
蝸篆斜題小硯屏浮世虚無春後雪故人零落曉來星<lb/>
逢時且進杯中醁休學懷沙賦獨醒<lb/>
　　　旅邸<lb/>
<pb n="KR4h0167_WYG_023-37a"/>
湫隘囂塵不可居卜諸清曠亦蘧廬雖無傍水梅依竹<lb/>
喜有對樓人讀書止雀一枝聊爾耳戰蝸兩角竟何如<lb/>
西風漸勁未歸去空説張翰憶膾魚<hi>張翰字季鷹翰作去聲非</hi>
　　　記顔<lb/>
五十一年前素昧相逢元是鏡中人他時鶴髮雞皮㨾<lb/>
却道今番畫未真<lb/>
　　　身後寄顔<lb/>
生前喜作死規模强把冠裳束幻軀兒輩對人抛好語<lb/>
<pb n="KR4h0167_WYG_023-37b"/>
吾家南極老人圖<lb/>
　　　次韻<lb/>
燕入虛檐敎子飛風簾不卷和新詩綠隂滿逕蜻蛉小<lb/>
正是梅黄欲雨時<lb/>
　　　春事<lb/>
春事又如此猶人欲老時緑稠煙外樹白緊鬢邊絲天<lb/>
道有還日吾年無返期従今安適境莫放酒杯遲<lb/>
　　　晩春<lb/>
<pb n="KR4h0167_WYG_023-38a"/>
遊事一番了愁多鏁晝長因思來嵗賞未必少年狂野<lb/>
鳥學蠻語岸花浮楚香魚應知我者圉圉到池塘<lb/>
　　　贈陳芸居<lb/>
氣貌老成聞見熟江湖指作定南針得書愛與世人讀<lb/>
選句長敎野客吟富貴天街分耳目清閑地位當山林<lb/>
料君閲遍興亡事對坐蕭肰一片心<lb/>
　　　漁邨<lb/>
古柳溪頭枕斷槎横篙挂網㡬漁家得魚去換紅蒸米<lb/>
<pb n="KR4h0167_WYG_023-38b"/>
呼子來挑薺菜花<lb/>
　　　蠶婦歎<lb/>
浴蠶纔罷餧蠶忙朝暮蓬頭去采桑辛苦得絲了租税<lb/>
終年祇著布衣裳<lb/>
　　　機女歎<lb/>
機聲伊軋到天明萬縷千絲織得成售與綺羅人不顧<lb/>
看紗嫌重絹嫌輕<lb/>
　　　廢墓有感<lb/>
<pb n="KR4h0167_WYG_023-39a"/>
軒冕委塵埃今人為古哀百年邱隴廢㡬箇子孫來蔓<lb/>
草棲朝露窮猿泣夜臺世間類如此當樂且銜杯<lb/>
　　　埽榻<lb/>
埽榻臥終日香銷百念除不愁渾厭酒無事賸鈔書粉<lb/>
淺庭前筍青齊雨後蔬自嫌猶有累添水種金魚<lb/>
　　　風雨<lb/>
昨夜東風急疎窗薦雨入溪南梅正花狼藉隨塵沙皓<lb/>
皓多易汙不得全春華春華能有㡬紛紛入桃李時哉<lb/>
<pb n="KR4h0167_WYG_023-39b"/>
小興衰人生猶物理明發檐沈聲鳥雀喧新晴老農脱<lb/>
襏襫一犂原上耕<lb/>
　　　投所知<lb/>
中流砥柱一宗臣長把丹衷動玉宸三十四番如此疏<lb/>
百年載後更無人堂留薇藥誰知己路長蕭茅謾得春<lb/>
自是不曾輕出處到頭著著為斯民<lb/>
　　　虎丘<hi>名海湧山寺乃晉王珣珉宅</hi>
心境空時喜地偏杖藜來勘㸃頭禪重門鏁住海心石<lb/>
<pb n="KR4h0167_WYG_023-40a"/>
一劒截開水底天誰記珣珉曾院宇尚傳吳越共山川<lb/>
闌風賸月知人意塔影松聲落坐邊<lb/>
　　　邨居<lb/>
數舍茅茨簇水涯傍檐一樹蚤梅花年豐便覺邨居好<lb/>
竹裏新添賣酒家<lb/>
　　　夜坐<lb/>
秋院穉涼生看書睡未能扇閑螢撲袂壁破䑕窺燈晩<lb/>
境物華異清宵道氣増鄰家猶不寐席地話豐登<lb/>
<pb n="KR4h0167_WYG_023-40b"/>
　　　偶成<lb/>
醉敲牛角過前邨此地應無利祿昏有水可漁田可稼<lb/>
即松而徑竹而門賔朋連屬琴書樂亭榭參差鳥雀喧<lb/>
不假山靈回俗駕㑹心同是一乾坤<lb/>
　　　偶成<lb/>
人閒總利名此地此心清雨架筆多潤風櫺琴自聲虚<lb/>
堂回古味逆境見真情脱㡌尋蘄簟酣眠小太平<lb/>
　　　浮世<lb/>
<pb n="KR4h0167_WYG_023-41a"/>
浮世即浮家書車與釣車夢中行熟境塵外立生涯籬<lb/>
落干絲柳池塘兩部蛙兒曹問農事䆉稏隔田花<lb/>
　　　出城<lb/>
清曉出江城波平覺櫂輕煙荷學人老風柳作秋聲嵗<lb/>
稔時無事心和物有情客來慵與語苦苦問功名<lb/>
　　　小垂虹橋<lb/>
馮夷掣開潛蛟鏁御雲飛過松江左懸腰展鬛眠東湖<lb/>
生綃描作垂虹圗隠君騎背占空闊百尺闌干景軒豁<lb/>
<pb n="KR4h0167_WYG_023-41b"/>
有亭翼肰芙蕖開風朝月夕尤佳哉柳邊何曽官船來<lb/>
回視驛橋多塵埃<lb/>
　　　舫齋<lb/>
居家巧作浮家㨾此即人生不繫舟政恐風波起平地<lb/>
直敎砥柱屹中流浪花影動重簾月潮汛聲喧萬葉秋<lb/>
夢裏不知容膝計翻身栩栩逐輕鷗<lb/>
　　　新春<lb/>
老來分外喜新春春事闗心世事輕棊肎輸時方是著<lb/>
<pb n="KR4h0167_WYG_023-42a"/>
路疑險處不須行雨催農業鳩夫婦風帶邊聲鴈弟兄<lb/>
辦得斗園鄰屋角賸栽芝术了餘生<lb/>
　　　嚴子陵<lb/>
怕被劉郎認故人披裘釣澤隠餘生無端伸足龍牀上<lb/>
多却嚴陵一姓名<lb/>
　　　陶淵明<lb/>
喚得歸來是督郵東籬千古占風流白衣未至秋蕭索<lb/>
曽記公田種秫不<lb/>
<pb n="KR4h0167_WYG_023-42b"/>
　　　次韻<lb/>
舉世一枰棊誰能著著竒嬾真安樂法醉即太平時梅<lb/>
雨飛不斷茶煙凝欲垂吟詩為無事多事又因詩<lb/>
　　　二十里雲亭<hi>杖錫山</hi>
蔽空青不斷杉徑影中行僧指夜無月客嫌春少晴臥<lb/>
龍安舊窟倦翼亂歸程吟到長虹背人閒天上驚<lb/>
　　　田父吟<lb/>
羣來野雀遶林梢三五人家住水坳翁媪語人年嵗好<lb/>
<pb n="KR4h0167_WYG_023-43a"/>
屋山添得一層茅<lb/>
　　　僧舍小泊<lb/>
屏息小胡牀心魔已受降香留煙出户雲過雨來窗自<lb/>
許參禪觀誰能折幔幢山童求説偈竹影落寒江<lb/>
　　　雪<hi>嘲王竹齋</hi>
春意滿庭除紅塵半㸃無山川同變化天地一糢糊石<lb/>
友聳冰骨松公掀夀䰅相望王子宅不見夜篷孤<lb/>
　　　梅<lb/>
<pb n="KR4h0167_WYG_023-43b"/>
溪橋一樹玉精神香色中閒集大成疎影逼真前處士<lb/>
羣花推重老先生春回隴首人千里月到窗前夢五更<lb/>
甚欲折來還不忍嵗寒留取看峥嶸<lb/>
　　　次韻<lb/>
古貌如君更古心艤舟來伴故人吟十分酒醉憂時切<lb/>
一㸃燈昏語夜深半似畫圗經兩壁不成宫徵亂風琴<lb/>
箇中好辦栽梅計勝友従敎載月尋<lb/>
　　　次吳菊潭八月十四夜韻<lb/>
<pb n="KR4h0167_WYG_023-44a"/>
來夕九秋半月同心迹清已知千里共祇欠一分明流<lb/>
水往來影幽人今古情撞鐘先得句塵世不須驚<lb/>
　　　旅況<lb/>
未慣秋情緒客中方覺難酒慳疏舊識衣薄怯新寒雨<lb/>
過浮雲溼風來病葉乾倚樓搔短鬢一鴈掠闌干<lb/>
　　　北窗<hi>僧舍</hi>
八面玲瓏静向隂静中時現定中身解傳佛祖従前意<lb/>
便是羲皇向上人背日一檐渾不暑依山百卉若為春<lb/>
<pb n="KR4h0167_WYG_023-44b"/>
未逢惠逺相招致厭殺浮生有刼塵<lb/>
　　　石佛<lb/>
一段無情作有情如來相貌十分真不因人世皆塵土<lb/>
誰識山頭不壞身<lb/>
　　　僧舍偶成<lb/>
枝頭紅白亂飄零又是風光入柳汀自笑半生成草草<lb/>
不知雙鬢已星星貪吟為有詩磨勘戒飲従敎酒勒亭<lb/>
旋學禪牀諸衲子蒙頭相對一圅經<lb/>
<pb n="KR4h0167_WYG_023-45a"/>
　　　晚秋即事<lb/>
曳笻獨獨倚柴扉翠發西山漾落暉衲子頂雲隨鴈逺<lb/>
牧童腰笛挽牛歸<lb/>
　　　水天一色亭上即事<lb/>
芰荷深處水壺天時見征帆破晩煙非主非賓和氣裏<lb/>
似晴似雨綠隂邊憑欄笑語驚魚鳥信步遊行廢管弦<lb/>
賸喜利名塵不到持竿柳下問漁船<lb/>
　　　舟次<lb/>
<pb n="KR4h0167_WYG_023-45b"/>
輕舟小駐綠楊隄載得閑雲過别溪雲本無心天欲暮<lb/>
一聲何處杜鵑啼<lb/>
　　　秋夜<lb/>
秋滿讀書林篝燈報夜深肎閑詩有趣為拙仕無心驚<lb/>
鵲擇枝宿幽蟬抱葉吟未能遊夢境何處𢷬衣碪<lb/>
　　　試問<lb/>
在在江湖蘆葦家家楊柳樓臺試問燕鴻心事為誰飛<lb/>
去飛來<lb/>
<pb n="KR4h0167_WYG_023-46a"/>
　　　己丑九日次靖節是嵗是日韻<lb/>
采采籬下菊熙熙白首交挈觴酬佳節先驚蒲柳彫日<lb/>
月不再與名位空相髙巋肰龍山青千古擎丹霄彼美<lb/>
一晉士長揖辭塵勞留錢寄酒家快飲如沃焦尚友前<lb/>
輩意兀兀而陶陶且了今日歡誰能憂來朝<lb/>
　　　長相思<hi>追和姜梅山特立韻</hi>
長相思情萬折年少不來春又别寳匳香繡幃月鴻鴈<lb/>
音信稀鴛鴦䰟夢絶尚持百年願料理丁香結<lb/>
<pb n="KR4h0167_WYG_023-46b"/>
　　　松江<lb/>
占得中吳第一清蓴鱸里社可鷗盟七層燈火重湖影<lb/>
千尺闌干兩市聲款乃歌分長短律往來帆帶古今情<lb/>
三髙豈是無名利祇與時人有重輕<lb/>
　　　壺中林壑<lb/>
山下水一泓山上雲一朵有塵飛不來終年風月我<lb/>
　　　柿葉<lb/>
杮葉紅如染横陳几席閒小題秋様句客思滿江山<lb/>
<pb n="KR4h0167_WYG_023-47a"/>
　　　林和靖祠<lb/>
鶴去山孤草亦荒旋吟長句謁虚堂束芻尚擬人如玉<lb/>
一朵梅花當瓣香<lb/>
　　　白牡丹<lb/>
洛陽分種入侯家魏紫姚黄謾自誇素質不為顔色汚<lb/>
看來清得似梅花<lb/>
　　　生日對梅口占<lb/>
一生己得半生閑出入詩篇酒盞閒祇把小兒看造化<lb/>
<pb n="KR4h0167_WYG_023-47b"/>
不妨老子號癡頑幻身且喜無諸恙靈藥誰能覓大還<lb/>
多謝梅花來薦夀年年雪裏破春顔<lb/>
　　　次王竹齋韻<lb/>
㤀身㤀世老方回適處従敎節物催㡬日吟情為菊惱<lb/>
一天生意趁涼來屋邊花竹時時好水外軒窗面面開<lb/>
獨有此君同此趣百年事業兩三杯<lb/>
　　　昭君怨<lb/>
寨外將軍且罷兵一身萬里自經營將軍歌舞升平日<lb/>
<pb n="KR4h0167_WYG_023-48a"/>
却調琵琶寄怨聲<lb/>
　　　野雲庵<lb/>
變態分隂晴悠悠浮太虚㝠與此心契時哉道卷舒<lb/>
　　　鶴隴<lb/>
一隴以鶴名疑是終南徑山靈無獻嘲出處由來定<lb/>
　　　雪磴<lb/>
不記門前路門前一尺深梅花如有語參透老逋心<lb/>
　　　槃礀<lb/>
<pb n="KR4h0167_WYG_023-48b"/>
盤旋山水閒隠者固所樂寐寤獨言時畎畝心猶昨<lb/>
　　　次遊法喜寺韻<lb/>
招提四百載不與世刼俱松陵拱空覺栢香祠真如時<lb/>
秋兆嫩涼揖客登其廬廊邃碑篆剝閣迥鐘聲疎中有<lb/>
白足侣光現摩尼珠勘問㸃頭石奔走觀心狐坐我六<lb/>
和室風回晴窗虚棊枰迭勝負譁音發酒餘飽分蔬筍<lb/>
供似可山林居同是百年客得此一日娛逺社不復見<lb/>
孰與斯人徒松日簸斜影麾兒呼移廚駕流來鱸鄉野<lb/>
<pb n="KR4h0167_WYG_023-49a"/>
雲黏菰蒲客散漁火稀冉冉吟篷孤<lb/>
　　　次韻<lb/>
枯坐如僧欠鉢單年來夢不赴槐安稀行種竹容風入<lb/>
大字鈔書就月看為有故人同冷澹非干明主棄孤寒<lb/>
因閑悟得家山趣堪笑世閒行路難<lb/>
　　　香匳體<lb/>
倚樓目斷暮江邊約定歸期夜不眠香篆有煙燈有暈<lb/>
笑移針線向牀前<lb/>
<pb n="KR4h0167_WYG_023-49b"/>
　　　秋感<lb/>
蘋洲起壯風秋事太悤悤節候一番别心期㡬處同牛<lb/>
沈苔暈碧蠏斷蓼拕紅有客愁無奈人生總客中<hi>牛沈蠏斷</hi>
<hi>皆田舍物</hi>
　　　泊肰亭<hi>僧舍</hi>
舉世正營營閑中意味深無憂伸足夢自樂曲肱吟火<lb/>
輭香凝穗檐虚樹長隂客來難舉似指水印禪心<lb/>
　　　菊<lb/>
<pb n="KR4h0167_WYG_023-50a"/>
夀客若為情風流友麵生殿秋安晩節為隠被香名蔓<lb/>
衍南陽種淒涼楚澤英見山應自語今古㡬淵明<lb/>
　　　春寒<lb/>
寒禁蕨芽拳尚小雨緘茶觜舌無香山翁不信春光老<lb/>
祇道儂家未種秧<lb/>
　　　次范無外孫花翁遊法喜寺韻<lb/>
兩橋横處放潮回橋外花邨漲晩埃省事老禪門閉蚤<lb/>
焚香對月禮如來<lb/>
<pb n="KR4h0167_WYG_023-50b"/>
江流環合路紆回香火千年地少埃佛法本従方寸起<lb/>
逢人剛道自西來<lb/>
　　　簡閑雲<lb/>
咫尺不相見隔江應見難有孤今雨約轉覺暮雲寒是<lb/>
處蓮堪社何時芋共餐相思正無賴鵲喜近闌干<lb/>
　　　舟行<lb/>
河漢浄如流枯槎便可舟掉頭諸事嬾彈指半生休撼<lb/>
竹風疑雨依山屋當樓此遊情味好應不待苛留<lb/>
<pb n="KR4h0167_WYG_023-51a"/>
　　　自釋<lb/>
繁紅妒紫絢前林杖策來棲花下隂休道遊情難似昔<lb/>
可能他日尚如今乍晴㵎曲縈流水未曉庭皋調野禽<lb/>
畢竟老天憐老子幽閑斷送一生心<lb/>
　　　寄越倅<lb/>
幾欲扁舟載雪來可人風月想蓬萊因思渭北吟春樹<lb/>
消得江南寄蚤梅應接山川公事省主盟觴詠曠懷開<lb/>
何當身與浮雲似朝暮飄飄往又回<lb/>
<pb n="KR4h0167_WYG_023-51b"/>
　　　舟中即事<lb/>
一岸茭蘆何處邨小舟蕩漾日黄昏棲鴉散亂風驚柳<lb/>
漁火青熒人倚門<lb/>
　　　次韻<lb/>
看月過天中貪幽臭味同竹光延野碧燈影染窗紅聴<lb/>
客譚時務呼兒誦國風還思浮世事到底是悤悤<lb/>
　　　道院偶成<lb/>
把茅為屋竹為城柏子香銷道氣生九十春光花一片<lb/>
<pb n="KR4h0167_WYG_023-52a"/>
萬千心事雨三更連邨鼉鼔相髙下斷浦漁燈半滅明<lb/>
閉户和衣尋小榻夢回猶聼讀書聲<lb/>
　　　餞友歸侍<lb/>
閩江閩山相對青照人肝膽寒如冰路㫄脩松夾古桂<lb/>
風鼓吟髭月隨袂君有萊衣我獨無此樂不能與之俱<lb/>
老夫耄矣君年少喜見功名將逺到歸歟歸歟盍歸歟<lb/>
長途玉汝千金軀來秋來作廣寒客相攜醉舞紅塵陌<lb/>
　　　去去<lb/>
<pb n="KR4h0167_WYG_023-52b"/>
去去扁舟對晩暉晴和直欲減綿衣風來一陣蘆花過<lb/>
祇道春殘柳絮飛<lb/>
　　　桃花<lb/>
漫山髙下武陵花一片紅酣散晩霞要識當時秦晉事<lb/>
隔溪修竹兩三家<lb/>
　　　次韻<lb/>
竹滿園林水滿溝幽深地位度春秋坐中不可無侯喜<lb/>
歌處何須有莫愁别墅簾櫳風颭燕逺邨臺笠雨耕牛<lb/>
<pb n="KR4h0167_WYG_023-53a"/>
老來應物猶强健多少壯年成夢休<lb/>
　　　清暉亭<hi>僧舍</hi>
半㸃囂塵不敢留晴光夜色自浮遊一泉走石夜多雨<lb/>
萬竹圍松風似秋賸喜有詩堪獻佛従敎無骨可封侯<lb/>
上人回施清閑供蘭芷香中著茗甌<lb/>
　<lb/>
　<lb/>
　<lb/>
<pb n="KR4h0167_WYG_023-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋百家詩存卷二十三<lb/>
</p>
<p>
</p>
  </div>
</body>
</text>
</TEI>
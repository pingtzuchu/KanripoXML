<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋百家詩存卷二十五</head> <lb/>
    <p>
<pb n="KR4h0167_WYG_025-1a"/>
欽定四庫全書<lb/>
　宋百家詩存卷二十五<lb/>
　　　　　　　　　　　　　嘉善曹庭棟編<lb/>
　　野谷詩集<lb/>
　趙汝燧字明翁汴都人寧宗初登進士第授館職開<lb/>
　禧丁卯被劾去官嘉定中起為鎮江筦𣙜分司筦𣙜<lb/>
　舊用武目時更以文臣邑最之人汝燧預焉嘗蓄東<lb/>
　坡書少陵夏夜歎蜀人趙子雲畫李杜像及古琴一<lb/>
<pb n="KR4h0167_WYG_025-1b"/>
　張命曰三珍出入每攜以自隨有野谷詩集六巻其<lb/>
　古體詩氣雄筆健逺追太白近接坡公今體詩造境<lb/>
　竒而命意新與四靈分壇樹幟直欲更出一頭地也<lb/>
　　　廣寒遊<lb/>
九秋半規月團團瓊瑤世界夜氣寒羽士躍身道阿瞞<lb/>
麾斥八極青雲端老柯擲桂香不死銀橋跨空一萬里<lb/>
飛歩抽簪扣玉扃中有素娥三千人綠瞳翦水鬢堆霧<lb/>
風巻縞䄂條脱露琅璈雲笛廣庭舞笑乘白鸞弄蟾免<lb/>
<pb n="KR4h0167_WYG_025-2a"/>
歸裁仙曲作霓裳天音盡洗凡絲簧霞裾星珮羅兩行<lb/>
玉環垂手春風場尊前盡日看未足絳膏泣鳳夜繼燭<lb/>
宫商忽變不可聽馬嵬斜谷雨霖鈴<lb/>
　　　古别離<lb/>
妾離父母來從君相期百年終此身初合鸞凰席未煖<lb/>
熟視睂目識未真兵符捉人夜調遣丁寧尅日到邊面<lb/>
紅旗在手弓在腰花驄一躍迅於箭回頭語我勿慘傷<lb/>
歸來印斗金帶黄我聞軍功未易就膏血紫塞十八九<lb/>
<pb n="KR4h0167_WYG_025-2b"/>
嫁狗逐狗鷄逐鷄耿耿不寐展轉思吠月啼曉喧孤幃<lb/>
淚雨千行心肝摧與其眼穿萬里見無日何如同赴沙<lb/>
場戰死俱白骨<lb/>
　　　纒頭曲<lb/>
阿蠻妙舞翠袖長臂韝珠絡帶寶裝春風按試清元殿<lb/>
粉白黛綠立兩傍三郎老手打羯鼔太真纎指彈龍香<lb/>
箜篌野狐拍懷智觱篥龜年笛寧王中有八姨坐綺席<lb/>
澹埽蛾睂壓宫妝醉看阿蠻小垂手飛燕輕盈驚鴻翔<lb/>
<pb n="KR4h0167_WYG_025-3a"/>
八姨指揮三郎聽頒賚豈惜傾篚箱纒頭一局三百萬<lb/>
莫遣傍人笑大唐尾聲方斷地衣巻忽聞鼙鼔喧漁陽<lb/>
播遷纔出望賢路玉食未進日卓午糲飯胡餅能㡬許<lb/>
不飽皇孫及妃主阿蠻知是何處去但見豬龍自旋舞<lb/>
　　　妾薄命<lb/>
冶容麗質世鮮比擇對年少風流子並闌觀魚雙戲水<lb/>
妾心郎心誓如此一朝結束萬里行東欲到海西到秦<lb/>
醉中慷慨躍馬去出門十年無信音或傳淫蕩歸不得<lb/>
<pb n="KR4h0167_WYG_025-3b"/>
或傳已作泉下客郎兮郎兮奈若何恨淚徹夜孤枕滴<lb/>
君不聞鶯鶯錦字寄西遊玉環綵絲意綢繆郎心忍向<lb/>
他人笑下牀徒自為郎羞又不聞盻盻尊前小垂手燕<lb/>
子樓深情獨厚豈期紅粉遽成灰怨句空吟三百首<lb/>
　　　瑤娥曲<lb/>
一二三四月如睂積累如梳截半規玉斧晝夜修不輟<lb/>
修成團鏡當空垂十睂有様列象几梳裁春冰鏡涵水<lb/>
瑤娥睡起拂菱花埽黛插鬢雲繞指斂袂亭亭天上妝<lb/>
<pb n="KR4h0167_WYG_025-4a"/>
環珮隱體璆琳鏘驂鸞跨鶴舞仙譜子登彈璈飛瓊簧<lb/>
天風颼飂冷到骨銀河澎浪濺羅韈一輪千古廣寒深<lb/>
折盡桂花應白髮<lb/>
　　　斷腸曲<lb/>
憑欄日日望歸騶書來又報瀟湘遊巻書黙坐淚自雨<lb/>
彈向花上花替愁想郎快意揚州鶴風光何地非行樂<lb/>
妾腸寸斷郎豈知獨歩苔堦空聽鵲風濾碧紗夜窻深<lb/>
弄針燈下無心情蜀羅一段茸五色看定鴛鴦繡不成<lb/>
<pb n="KR4h0167_WYG_025-4b"/>
妾貌留春春要去妝鏡孤鸞無力舞轆轤吚啞殘夢驚<lb/>
曉嘶似是郎馬聲巻簾無人簾再下遣童水東占打瓦<lb/>
　　　銅雀臺辭<lb/>
屋一百閒臺十丈岧嶤突兀九霄上明月空照八尺牀<lb/>
㡬㸃酸風搖繐帳離宫金鏁掣不開美人紅粉今成灰<lb/>
蘭麝分恩銷餘馥銅雀飛去無時回大官朝暮薦酒脯<lb/>
迷䰟尚愛殘歌舞戀戀西陵一抔土上馬横槊平明詫<lb/>
英武<lb/>
<pb n="KR4h0167_WYG_025-5a"/>
　　　義獸行<lb/>
君不見明皇有象能拜舞看定祿山瞪目怒又不見昭<lb/>
宗有猴能起居望見全忠奮臂呼兩朝玩物固喪志異<lb/>
類報國乃仗義天寶大駕蜀道巡開平初元唐祚傾百<lb/>
僚奉賊身盡竄宰相畏族神不寧爾象爾猴忿且瞋其<lb/>
靣雖獸心則人當時節士知有㡬壯哉義獸不怕死<lb/>
　　　響卜辭<lb/>
三六乘鸞初嫁君琴瑟朝暮誓不分酒酣使氣浪自許<lb/>
<pb n="KR4h0167_WYG_025-5b"/>
片石儀秦弄風雲東呉西蜀㡬千里鴈來數年無幅紙<lb/>
有便我必寄錦牋豈應皆沈石頭水酸風一㸃淚兩行<lb/>
憑欄瞥過雙鴛鴦霜花迫簾冷蠟熖雨梧傍枕敲銀牀<lb/>
乞靈每日扣巫祝更向靜處聽響卜人言卯夜驗不差<lb/>
又言元宵應尤速二説果如神俱占敢厭頻齋心通我<lb/>
意側歩潛我身或坼翠幌視或靠綠窗避兩夕行人語<lb/>
字字還家意羅襪走褪奔繡幃懽喜無地魂天飛小兒<lb/>
放嬌來牽衣抱我門前接爺歸<lb/>
<pb n="KR4h0167_WYG_025-6a"/>
　　　寄逺曲<lb/>
君馬踏邊塵繡幃妾一身仰天無過鴈俯水無游鱗酒<lb/>
難獨自酌蟻尊空浮春食亦不知味駝峯徒薦珍憶昔<lb/>
送君君已醉醉言更戌一年事兜鍪北去㡬寒暑兩地<lb/>
肝腸摧萬里别来容貌似舊無寄去衣裳知到未折柳<lb/>
絲絲紫塞心對花片片青春淚夜聞琴瑟鼔鄰家人皆<lb/>
齊睂老年華不忍恨君翻自恨長吁矯首天之涯㡬度<lb/>
虚傳歸信息愛聽乾鵲怕聽鴉孤枕有時髣髴夢中見<lb/>
<pb n="KR4h0167_WYG_025-6b"/>
覺來霜角咽梅花<lb/>
　　　耕織歎二首<lb/>
春催農工動阡陌耕犂紛紜牛背血種蒔已徧復耘耔<lb/>
乆晴渴雨車聲發往來邏視曉夕忙香穗垂頭秋登場<lb/>
一年苦辛今幸熟壯兒健婦爭埽倉官輸私負索交至<lb/>
勺合不留但穅秕我腹不飽飽他人終日茅檐愁餓死<lb/>
　　　又<lb/>
春氣薰陶蠶動紙采桑女兒鬨如市晝飼夜餧時分盤<lb/>
<pb n="KR4h0167_WYG_025-7a"/>
扃門謝客謹俗忌雪團落架抽繭絲小姑繅車婦織機<lb/>
全家勤勞各有望翁媪處分將裁衣官輸私負索交至<lb/>
尺寸不留但箱笥我身不煖煖他人終日茅檐愁凍死<lb/>
　　　短歌行<lb/>
赤龍駕輪飛上天倏東倏西晝夜旋流光萬古去不返<lb/>
少壯翻手成華顚閬風層城羽衣仙方瞳緑髮耕芝田<lb/>
玉樓貯春春不老蟠桃一實三千年吾欲訪仙弱水隔<lb/>
住世奈此急景煎茫肰無計相留連打倂萬事不放到<lb/>
<pb n="KR4h0167_WYG_025-7b"/>
眼前右杯左蟹拍浮百斛船<lb/>
　　漁父四時曲<lb/>
　　　春<lb/>
霽江浮春新水肥粼粼鴨綠東風微波心上下舴艋滑<lb/>
釣車香餌巻落暉纎鱗噞喁錦穿柳半留賣錢半換酒<lb/>
爛醉茅檐紅杏家折花簪髪把兩手沙岸尋芳青驄嘶<lb/>
彈絲吹竹挾蛾睂笑指漁父何寂莫漁父掉頭我自樂<lb/>
　　　夏<lb/>
<pb n="KR4h0167_WYG_025-8a"/>
煙溪流碧浸炎空滌濯袢蒸蒹葭風大港小港凉世界<lb/>
隔隄荷蕩香到篷儂家生長舟一葉豈識人間半點熱<lb/>
青笠綠蓑山雨來雨過波平夜撐月水亭避暑冰玉肌<lb/>
枕設珊瑚簟琉璃笑指漁父何辛苦漁父掉頭渾不顧<lb/>
　　　秋<lb/>
新鴈銜秋訪水涯分屯洲渚傍蘆花停橈相約結溪社<lb/>
來徃無嫌同一家酒酣把笛吹邨曲聲曳蘭風入山腹<lb/>
釣竿到手萬事輕孰是孰非孰榮辱江樓邀月粉黛濃<lb/>
<pb n="KR4h0167_WYG_025-8b"/>
簧璈嘈雜徹桂宫笑指漁父何冷落漁父掉頭吾豈錯<lb/>
　　　冬<lb/>
六花坼凍雲糢糊釣鉤空擲寒無魚繫舟枯栁歸茅舍<lb/>
撥火煨薪擁地爐賒鄰一榼醅醱玉老稚分霑春回谷<lb/>
重來解維放夜筒横風打向别港宿溪館對雪歌妓圍<lb/>
釡出駝峯酒羔兒笑指漁父何顦顇漁父掉頭但稱醉<lb/>
　　　東湖歌<lb/>
湖光蕩緑春拍塞百雉之東纔咫尺五步一亭十步榭<lb/>
<pb n="KR4h0167_WYG_025-9a"/>
軒窗處處臨水闢露濃晝淑花溜紅煙嫩隄平草連碧<lb/>
俯窺萍罅魚上下仰聽木杪禽格磔拂拭塵埃讀祖碑<lb/>
摩挲峯竅憐盧石中年懷抱多感慨東西跳丸駒過隙<lb/>
山林鐘鼎同一盡可笑世網甘形役甕邊吏部真得計<lb/>
右酒左蟹船中拍明朝風雨那可料且對湖山醉今夕<lb/>
沙鷗許我再尋盟從此時攜杖頭百<hi>人謂盧肇石三峯九竅梅聖俞和盧</hi>
<hi>石詩云髙峯削出嵩華骨虛竅鑿破蛟螭額</hi>
　　　禹穴行<lb/>
<pb n="KR4h0167_WYG_025-9b"/>
浙江之東千巖出參差半天氣蔥鬱禹昔不返南巡車<lb/>
越人交口説遺跡日徃月來三千春宫有龍瑞洞陽明<lb/>
<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>深陟危辨舊穴譌以傳譌終難尋荒山一片老風雨<lb/>
徘徊問山山無語寒林朝號萬壑秋冷煙暮結太古愁<lb/>
誰能為起馬遷死指㸃當時所探何處是<lb/>
　　　䝉泉行<lb/>
二十年前客中都壁間誰挂䝉泉圖天造地設有如此<lb/>
果若所畫疑蓬壺御風來遊洞庭北此境突兀眼前出<lb/>
<pb n="KR4h0167_WYG_025-10a"/>
荆門之外天下稀翻思畫圖纔髣髴山根寒源月一泓<lb/>
細流循沼曲折分天光倒影瀉晴碧對此洗我瀟灑心<lb/>
雲木枕崖影濕翠金蓮鋪鏡葩在水流觴自是摹蘭亭<lb/>
山陰今日那得爾向暮深林啼子規栁花作團貼水飛<lb/>
吟興未盡征馬嘶他時清夢猶見之<lb/>
　　　楚觀歌<lb/>
吾聞楚鄉江山多勝處人之楚觀尤得江山趣萬象排<lb/>
拶索應酬丹青閣筆無所措大則湘水小臨蒸衆流合<lb/>
<pb n="KR4h0167_WYG_025-10b"/>
派銀河傾陶寫秋氣浸明月夜波爽透百雉城右則鴈<lb/>
峯左石鼓雙屏競秀蒼龍舞吞吐嵐光飛亂雲凉風瞑<lb/>
送兩崖雨江山之趣於此無不宜朝暮變化愈出而愈<lb/>
奇最愛鷗鷺甘冷澹占斷汀渚供娛嬉東塗西抺晩煙<lb/>
翠漁父歸舟卷釣餌鼓枻而歌倚半醉中有滄浪濯纓<lb/>
意杜若一片迷芳洲憑欄懷古生新愁更上崔嵬千尺<lb/>
湘春樓縱目乾坤盡見衡嶽秋<hi>楚觀在湖南憲圃湘春樓在楚觀之後</hi>
　　八景歌<lb/>
<pb n="KR4h0167_WYG_025-11a"/>
　　　長沙志載度支宋迪工畫尤喜為平逺山水其<lb/>
　　　得意者有平沙鴈落逺浦帆歸山市晴嵐江天<lb/>
　　　暮雪洞庭秋月瀟湘夜雨煙寺晩鐘漁邨落照<lb/>
　　　謂之八景余昔常見圖本及來湖湘遊目騁懷<lb/>
　　　盡得真趣遂作八景歌<lb/>
嗷嗷哀鳴肅肅羽䰟清意爽愛湘楚西風作惡陣腳散<lb/>
斜行千照下煙浦飛力已困日且晡便欲就宿依寒蘆<lb/>
大者居中圍以奴丁寧緩急相驚呼嗟此何景兮平沙<lb/>
<pb n="KR4h0167_WYG_025-11b"/>
鴈落丹青欲畫未易著<lb/>
晩日放晴雨腳收楚山千里江吞秋上水風生荻花渚<lb/>
漠漠幅蒲天際浮輕雲驟掩目力斷雲消似過芳洲半<lb/>
危檣逐烏惟恐緩燕子爭飛先到岸嗟此何景兮逺浦<lb/>
帆歸丹青欲畫殊堪嗤<lb/>
朝氛吐吞影糢糊嫩日隱見光卷舒湘巒滴翠石徑滑<lb/>
逺近憧憧人趁虛天風作意扶霽色噓拂昏翳半明滅<lb/>
槿籬髣髴橘林隔一竿斜插酒旌揭嗟此何景兮山市<lb/>
<pb n="KR4h0167_WYG_025-12a"/>
晴嵐丹青欲畫良獨難<lb/>
雲擁黄昏朔風急長空杳杳水拍拍六花舞白徧三湘<lb/>
失卻寒峯翠千尺片瓊屑玉響羣林蘆叢蕭瑟聲更清<lb/>
凍月開匳俄吐晴銀宫一色上下明嗟此何景兮江天<lb/>
暮雪丹青欲畫不可得<lb/>
西顥沆碭露花白河漢浩浩浴素魄平湖萬頃揺銀光<lb/>
祇留君山一㸃碧帝子揚靈駕飛龍鼓瑟來遊水精宫<lb/>
聲徹桂娥亦斂容葉下北渚嫋嫋風嗟此何景兮洞庭<lb/>
<pb n="KR4h0167_WYG_025-12b"/>
秋月丹青欲畫那免拙<lb/>
楚天濃雲如墨潑通宵滂沱翻江闊寒聲偏撼蒹葭林<lb/>
要將秋容洗到骨杜若洲有鴻鴈棲震凌喧夢時驚疑<lb/>
釣翁醉睡卻不知樁脱䌫斷船偸移嗟此何景兮瀟湘<lb/>
夜雨丹青欲畫浪自苦<lb/>
西嶺驟晴銷殘暉芷岸蘭汀堆夕霏數聲撞空九天半<lb/>
如有招提隱翠微風助餘音響崖谷蕭蕭暝港孤舟宿<lb/>
禪關棲鳥爭寒木歸僧疾步穿山麓嗟此何景兮煙寺<lb/>
<pb n="KR4h0167_WYG_025-13a"/>
晩鐘丹青欲畫焉能窮<lb/>
積雨初過湘水滿夕陽蕩金接天逺影挂寒罾江步斜<lb/>
紅殘茅檐沙港晩小艇澤畔收釣緡鼓枻滄浪歌濯纓<lb/>
醉眼西望送沈輪繫䌫籬根穿錦鱗嗟此何景兮漁邨<lb/>
落照丹青欲畫無由妙<lb/>
　　　仙湖歌<lb/>
湖之緑兮如藍湖之明兮如鏡藍染晴空晩色鮮鏡照<lb/>
天宇秋毫淨乾坤兩間共開闢魚鳥四時自飛泳炎州<lb/>
<pb n="KR4h0167_WYG_025-13b"/>
著腳苦蒸鬱對此恍入清凉境其東羣木合抱森觀政<lb/>
觀魚連秀陰濓泉沸甃珠的皪飲瓢洗我太古心其西<lb/>
冰壺爽到骨曉波澄秋夜印月藏春園種雜花稠分得<lb/>
庾梅攙先發其南粉雉霄漢横旋補楊栁沿隄青上下<lb/>
天光同一碧我來拈出營新亭其北千片石洲石或虬<lb/>
或鳳或劍㦸環流軒館瘴霧收檐影倒漾水底日葛仙<lb/>
昔煉九轉丹丹成飛上羅浮山海邊亭外春萬里御風<lb/>
忽挹仙翁袂翁乗飈車擁霓旌約我十二樓五城翁言<lb/>
<pb n="KR4h0167_WYG_025-14a"/>
羽化世已久問湖風月依舊否<hi>仙湖在廣東漕沼乃葛仙翁煉丹之所觀政觀</hi>
<hi>魚秀陰濓泉冰壺一碧石洲海邊春皆亭名</hi>
　　　蒲澗行<lb/>
君不見少君詫安期海上之棗又不見坡仙詠安期宅<lb/>
邊之蒲棗失其種豈復得蒲生於澗何時無澗流涓涓<lb/>
淺可涉牽蔓披沙<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>九節仙家自欲供仙餌靈根不容<lb/>
凡齒齧循澗探奇嵓石幽瀑音迎耳鏘琅球陰壑常寒<lb/>
失炎熱終日自雨鳴春秋振衣策足崔嵬頂跨歴列缺<lb/>
<pb n="KR4h0167_WYG_025-14b"/>
凌倒景天風海濤撼宇宙神清骨冷肝膽醒聲傳九霄<lb/>
景泰鐘更上上方梯晴空兩眼有盡天不盡滄溟浩與<lb/>
銀河通指顧神山仙非逺弱水誰云隔三萬乗風直到<lb/>
金銀臺握手安期話蒲澗<lb/>
　　　續蒲澗行<lb/>
戊戌正月二十五揺轡東風蒲澗去年年今日是時節<lb/>
飛蓋傾城車塞路野亭山館坐不徧幙天席地千百處<lb/>
開壺設擐紛酒炙擘蠏錐蠔閒醢脯笑言相續樂甚真<lb/>
<pb n="KR4h0167_WYG_025-15a"/>
禮文不移意則古我亦隨衆窮勝覽先訪安期登梵宇<lb/>
入春少雨多是晴穹巖寒溜僅一縷白雲千級逼象緯<lb/>
滄海萬里渺煙霧倚欄方快心目逺牛羊下山林壑暮<lb/>
小兒隊隊逐歸騶拍手呼舞趁簫鼓遊人到晩懽未厭<lb/>
徘徊不忍收尊俎行穿梅嶺還江西首為南州記風土<lb/>
　　　泛洞庭<lb/>
解維武陵岸江肥雨新止兼程趨洞庭勢疾建瓴比銀<lb/>
光吞上下莫辨天與水我乃航其間滉瀁藉一葦吏塵<lb/>
<pb n="KR4h0167_WYG_025-15b"/>
貯兩袖到此劃湔洗黄昏打頭風洪波半空起舟子惶<lb/>
束手喧呼互排詆有篙無處著有䌫無地艤鉄索二百<lb/>
丈牽貓卧沙底進難退不可簸弄任所以巨浪聲洪鐘<lb/>
合力撞舟尾一撞心一折通夕不知幾刻燭驗天明狂<lb/>
勢稍披靡卷索急飛艣半晝見涯涘危命脱針孔再生<lb/>
自今始人言岳州程風便五日耳漂滯費半月初意所<lb/>
不擬粉堞俄在眼層樓九霄峙憑欄氣方豁東望酸徹<lb/>
髓前日我片帆掀舞怒濤裏羊腸百八盤行路難如此<lb/>
<pb n="KR4h0167_WYG_025-16a"/>
今知驚浪上羊腸尚可履在家貧亦好身安門埽軌鼾<lb/>
鼻喧午窗風波儘千里<lb/>
　　　荆渚書懷<lb/>
明鏡明於月白髮白於雪月照雪轉添使我心斷絶連<lb/>
年事行役曾不須臾歇陟岡腳雙繭凌湖舟一葉五覿<lb/>
君山面洪濤漲天闊重倚南樓欄逺鴈逐雲滅西風落<lb/>
破㡌龍山酬九節揺鞭荆門去䝉泉弄清潔遊觀固不<lb/>
惡奔走計則拙眠指幾千里意者遂休轍困翮墮渚宫<lb/>
<pb n="KR4h0167_WYG_025-16b"/>
因循入羈紲天涯寒苦蚤袖穿手龜裂邨沽酒力薄連<lb/>
釂耳方熱矯首飛白雲杳杳望吳越儒冠信誤身鑄盡<lb/>
六州鐵<lb/>
　　　憩農家<lb/>
似陰還似晴好風弄輕柔土膏春犂滑竹深鳴禽幽農<lb/>
家頗瀟灑㶁㶁清泉流蹇余入芳檐解帶為小留荆釵<lb/>
三兩婦競將機杼投吹爐問官人肻喫邨茶否羣兒窗<lb/>
下讀千字文䝉求余因拊其背觀汝蚤休休泓頴纔識<lb/>
<pb n="KR4h0167_WYG_025-17a"/>
面白盡年少頭耕食而鑿飲胡不安箕裘迺翁聽我言<lb/>
急把書巻收遣兒出門去一人騎一牛<lb/>
　　　隱者<lb/>
卓庵逺入深林去生怕世人知得處四邊賸卻許多雲<lb/>
重重塞斷山前路<lb/>
　　　有客<lb/>
青春挽不回白髮摘不盡減圍羞敝帶照面怯皎鏡功<lb/>
名知儻來肎問終南徑榮枯黙有數豈待蓋棺定人世<lb/>
<pb n="KR4h0167_WYG_025-17b"/>
如夢幻具眼須猛省毋為塵埃役而敗山林興亭前富<lb/>
葵花隔簾烜紅影雨餘老苞困欲謝若未忍有客適遇<lb/>
秋對此惜芳景從事在青州呼兒徃三請<lb/>
　　　夢回<lb/>
春意已深寒未了夢回斗帳房櫳悄五更三㸃殘月銷<lb/>
山鳥一聲先破曉<lb/>
　　　水琴<lb/>
盎缶停涵水一泓中存雅意超器形欲滴未滴天地寂<lb/>
<pb n="KR4h0167_WYG_025-18a"/>
須臾宫商若相賡妙趣不勞徽外索泛聲不自絃上生<lb/>
小㸃恩怨作兒語大㸃九皋聞鶴鳴疎數變化似有節<lb/>
多是洋洋流水音殘瀝斷續楚天曉餘響勾引南風薫<lb/>
平生箏笛厭鄭衛羌借古韻洗古心又不如齁鼾北窗<lb/>
睡兩耳不聽無虧成<lb/>
　　　小水寺<lb/>
披霧入野寺寒林響西風誰遣僧出迎山鳥為我通染<lb/>
衣松露香照眼嵓花紅聊此息塵慮歸騎母悤悤<lb/>
<pb n="KR4h0167_WYG_025-18b"/>
　　　訪山中友<lb/>
披荆踏石訪山友野鳥驚人鬧枯栁牧童為我通姓名<lb/>
一笑相迎鶴髮叟結茅倚巖屋數閒塵埃辟易不用帚<lb/>
竹㕑貯書羅四五土壁黏碑分左右山中新醅未堪壓<lb/>
攜手邀我沽邨酒牀前尚有著殘棊忘記四圍關户牖<lb/>
日斜扶醉同歸來但見黒白子紛紏獼猴樹上周章走<lb/>
莫是此曹來動否<lb/>
　　　題王才叔南館<lb/>
<pb n="KR4h0167_WYG_025-19a"/>
南館著隱士幽爽似僧舍島紅野花繁岸綠垂栁亞人<lb/>
行鳥不驚客至鶴先迓林深自無暑月到更宜夜傾尊<lb/>
對賢聖飛筆追鮑謝興來即散策無時不得暇<lb/>
　　　踏雪<lb/>
玉壺一色天漫漫亂雪飛春減卻寒屑瓊篩瑰塞宇宙<lb/>
栁絮如拳輥作團卻愁花木不禁冷攜笻問訊遍玉欄<lb/>
老柯樛枝幸亡恙紅苞半吐怯牡丹更憐修竹壓欲折<lb/>
扶持敲撼聲珊珊似醉忽醒僵忽立森然再植青琅玕<lb/>
<pb n="KR4h0167_WYG_025-19b"/>
羣兒幻出兩獅子頃刻堆削了不難手持朱橘炯電眼<lb/>
并刀巧翦金鈴安老夫童心也自愛卷簾移坐忍凍看<lb/>
一杯暖寒不可再饑腸轉雷未朝餐<lb/>
　　　讀離騷<lb/>
琅然醉讀離騷經一鶴聞之來中庭童子屢麾不肎去<lb/>
直輳尊前側頂聽<lb/>
　　　倚欄<lb/>
倚欄有恨無人説暮角吹梅寒聲咽急風卷雨過鴈驚<lb/>
<pb n="KR4h0167_WYG_025-20a"/>
吐下蘆花一枝雪<lb/>
　　　雪中徐檢法約登城樓不果<lb/>
今年一雪恰一月天上弄巧寒饕餮朔風吹碎洞庭浪<lb/>
細結瑶花遍銀闕倚杖測試三尺强平陸皓皓失凹凸<lb/>
梅梢糢糊裹寒香鳥影伶俜棲凍葉有客約上城南樓<lb/>
膏吾車兮俄復輟呼兒反關袁安巷小窗風味寒於鐵<lb/>
未須金帳斟羊羔薄酒也能春兩頰三杯五杯亦徑醉<lb/>
曲肱一枕香雲絶夢裏騎驢過灞橋記得新詩醒時説<lb/>
<pb n="KR4h0167_WYG_025-20b"/>
　　　送絜齋倉使袁都官歸班<lb/>
六轡按部朝出關郵鈴揷羽夜趣還詔字天飛紫泥濕<lb/>
一㸃郎星歸拱北鄉來翻動大壑魚致君堯舜真須臾<lb/>
金甌未啟請麾去旋頒漢節登范車先生有道出洙泗<lb/>
派分象山接洛水振鐸重席闡聖傳此心之外無二理<lb/>
先生有才輩伊周胸襟百萬森戈矛新亭肎作楚囚泣<lb/>
誓楫一念清神州此行豈但蘭再握講惟欠公熙帝學<lb/>
火城照空沙隄新堂印押班運籌幄絜齋牆仞世龍門<lb/>
<pb n="KR4h0167_WYG_025-21a"/>
瓣香夙昔鑽仰心邑債一了即歸耕但當拭目天上新<lb/>
經綸日與漁樵繫壤歌太平<lb/>
　　　飲通幽園<lb/>
典卻身上鷫鸘裘買酒領客尋清遊欲洗胸襟塵萬斛<lb/>
快上青雲展秋眸晴沙翳天風動地挈壺卷席移通幽<lb/>
一沼鏡淨清可匊千竿玉立塵不留拒霜兩岸花爛漫<lb/>
紅蓼錯雜爭開秋人生適意未易得癡兒了事何時休<lb/>
陶寫豈必在絲竹山有鳴禽水遊儵酒酣題蕉競新句<lb/>
<pb n="KR4h0167_WYG_025-21b"/>
景物辟易困雕搜一梳凉月插空碧樓頭暮角催歸騶<lb/>
雙桂餘葩尚堪摘便道肎訪勿翦不<lb/>
　　　病中得鄔文伯書<lb/>
北風巻地霰穿屋光寒照几珠百斛兒童呼舞健犢奔<lb/>
病夫擁爐龜殻縮打門寄書勤故人五雲溼牖春生谷<lb/>
片辭自可愈頭風千金指迷况滿幅年來塵埃不堪鏡<lb/>
白髮一摘動盈匊星出星入難養痾安得閑邊半分福<lb/>
病中畏酒如畏仇詩囊亦遣髙閣束聞君新工千兔秃<lb/>
<pb n="KR4h0167_WYG_025-22a"/>
君但寫來為君讀<lb/>
　　　馬上口占<lb/>
平林塗煙山擎日晩征漠漠客愁集浮生隙駒忙裏過<lb/>
虛名塞馬眼前失古來戰場莫回首一成一敗骨俱朽<lb/>
栁岸人家揺酒帘不妨小停春風鞭<lb/>
　　　題下陽懷沈叔忱<lb/>
夜雨曉方歇薄霧隨征車喬松二十里翠微三五家雙<lb/>
燕教羣雛一牛䭾兩鴉故人不可見回首天之涯<lb/>
<pb n="KR4h0167_WYG_025-22b"/>
　　　宿康口漁家<lb/>
陰雲議雪風颼颼黄沙翳瞑征人愁漁家假宿休疲骨<lb/>
敗蘆紉壁茅蓋頭行營鼓角聲動地釣翁不慣皆掩耳<lb/>
刺船火急入葭葦問訊鷗鷺莫驚起<lb/>
　　　適意<lb/>
右傾老瓦盆左持離騷經一杯讀一句既醉還復醒好<lb/>
月飛入坐伴飲到天明林下樂如許鐘鼎鴻毛輕<lb/>
　　　水閣秋夜<lb/>
<pb n="KR4h0167_WYG_025-23a"/>
雲收一㸃無秋洗四山淨野水吞長天凉月分兩鏡倚<lb/>
湖閣虛窈緣石竹修勁孤斟領幽寂新醪快邨硬露冷<lb/>
欺病骨更䦨瞻斗柄欲去未屬饜倚欄成短詠<lb/>
　　　金山<lb/>
自古稱浮玉更名為得金一山藏寺腹雙塔立江心淮<lb/>
浙中流斷風煙四岸侵夢回禪榻悄月午聽龍吟<lb/>
　　　秋夕<lb/>
秋風動梧井無頃許多凉夜靜灘喧枕窗開月到牀道<lb/>
<pb n="KR4h0167_WYG_025-23b"/>
心便冷澹世事絶思量只被澆花累朝朝卻用忙<lb/>
　　　劉子愿山居<lb/>
搬向山邊住蕭然茅數椽平塘印星斗深谷賸風煙老<lb/>
不離書卷貧誰乞酒錢莫言無管待頻取好茶煎<lb/>
　　　空師欲遊嶽徃訪山寺<lb/>
聞師遊嶽去打急訪髙岑躡屐若來晩挑包不可尋山<lb/>
寒梅意悄林茂鳥聲深行住無非道何須枉費心<lb/>
　　　酬曹户<lb/>
<pb n="KR4h0167_WYG_025-24a"/>
奔走塵埃久還山每歎遲歳華驚鴈到心事獨鷗知夜<lb/>
對尊前月晝尋花下棊閑中滋味好但欠子論詩<lb/>
　　　同崔糾訪陳道士<lb/>
尋幽過橋去松徑入琳宫竹擺風檐綠榴殘雨院紅黏<lb/>
碑多古籀插架獨參同道士掀髯笑詩聨石鼎工<lb/>
　　　秋意<lb/>
今年秋意好夜傍井梧生怪得雨聲急洗教山骨清倚<lb/>
欄看葉舞尋砌聽蛬鳴舉目無非爽吟詩易得精<lb/>
<pb n="KR4h0167_WYG_025-24b"/>
　　　訪上官道人庵<lb/>
三十年居此何常識酒葷柴扉人少到草徑鹿同羣雨<lb/>
足添新瀑山深有賸雲水瓢丹竈外閒事不曾聞<lb/>
　　　訪王廣文<lb/>
未是閒時節君言百念灰棲身庵竹石適意杖莓苔人<lb/>
老無由少春歸卻解來呼兒烹苦筍席地共銜杯<lb/>
　　　招賢渡溪閣晩望<lb/>
溪流清到底十頃浸秋光煙重山加色風狂鴈失行塵<lb/>
<pb n="KR4h0167_WYG_025-25a"/>
埃雙老鬢天地幾斜陽何處一聲笛征人暗斷腸<lb/>
　　　琳宇<lb/>
琳宇棲巖谷翛然一徑深風篁竿戛玉霜橘顆垂金是<lb/>
院皆扃户無人但聽琴遶廊行數匝聊以洗塵心<lb/>
　　　維舟<lb/>
望見人家了猶須轉一坳寺從灘背出船向栁邊梢問<lb/>
酒尋溪館呼兒解臘包三杯亦徑醉世事且權抛<lb/>
　　　贈隱居<lb/>
<pb n="KR4h0167_WYG_025-25b"/>
遶屋垂垂栁當軒小小江買魚尋晩釣浮蟻倒春缸山<lb/>
近雲侵坐月來梅印窗隱居誰似子不羡鹿門龎<lb/>
　　　弋陽道中<lb/>
千里歎行役今朝方半途橘肥霜後顆松落雨中䰅店<lb/>
姬當壚問官人要酒無忻逢埽愁帚沽了又還沽<lb/>
　　　倚樓<lb/>
蒹葭秋色晩百尺倚江樓日暗煙藏寺風髙浪拍舟歸<lb/>
雲投逺嶺饑鴈叫滄洲心事非年少塵埃白盡頭<lb/>
<pb n="KR4h0167_WYG_025-26a"/>
　　　舟中<lb/>
繫纜停征櫂斜陽古渡頭風霜先逺客天地獨扁舟水<lb/>
鳥衝開浪汀鴻占斷秋在家貧亦好何用出林邱<lb/>
　　　夏日普信寺江閣<lb/>
到此全無暑虛欄千里風看飛霜度水聽落石鳴空日<lb/>
月忙烏兔春秋遞燕鴻一生塵裏過煙艇羡漁翁<lb/>
　　　過寶雲寺訪密師<lb/>
寺纔二三里曳杖且徐行晴塔松梢見風鐘嶺半鳴樵<lb/>
<pb n="KR4h0167_WYG_025-26b"/>
夫分道過僧子就房迎竹有千竿立塵無一㸃生<lb/>
　　　送翼之過天台<lb/>
天台山外窟人道是仙家白鶴挂寒溜赤城飛暮霞獨<lb/>
攜笻杖過若畏石橋斜牢記經行處歸來向我誇<lb/>
　　　遣意<lb/>
要靜靜不得風吹竹打檐欄摧呼匠葺碑脱遣兒黏夜<lb/>
短睡常欠天陰病轉添扶衰歸密室更下面前簾<lb/>
　　　信步<lb/>
<pb n="KR4h0167_WYG_025-27a"/>
午窗方睡起信步過東畦穴徙蟻知雨巢穿燕補泥路<lb/>
坍連草没果重壓枝低邨婦抱兒子籠邊教喚雞<lb/>
　　　安仁道中<lb/>
半月離鄉井家音杳不聞路危多半缺橋朽忽中分秋<lb/>
盡風摉葉日沈巖宿雲荒邨店殊陋店主卻殷勤<lb/>
　　　送彦東還湘<lb/>
湖南多爽氣羡子片帆還秋影清涵水煙痕澹著山蘭<lb/>
風香楚佩竹淚冷湘斑見説誅茅地江頭只數間<lb/>
<pb n="KR4h0167_WYG_025-27b"/>
　　　贈悟上人<lb/>
怪來趨向别乃是拙庵孫秋色添禪寂松聲奪俗喧路<lb/>
行須避蟻飯䞉或呼猿單鉢隨緣住尋常嬾出門<lb/>
　　　贈慈上人<lb/>
踏遍叢林後歸來隱石崖任梅斜到牖聽竹長侵街挂<lb/>
壁塵堆笠穿山雲惹鞵真機須要悟餘事是持齋<lb/>
　　　春郊<lb/>
數㸃綠楊風春光是處同蜂喧搜蕊瘠鳥鬧聒山聾聨<lb/>
<pb n="KR4h0167_WYG_025-28a"/>
句逢詩友尋僧問牧童家家辨農具準擬試新工<lb/>
　　　遣愁<lb/>
愁來無可奈散策小橋東影轉松隨日香殘花怯風煙<lb/>
霞詩興裏天地酒杯中本是江湖客生涯付釣篷<lb/>
　　　次莊過荆渚以詩寄之<lb/>
澤國遥千里雲帆隔兩州醉行沙市月吟破渚宫秋魚<lb/>
歎馮驩鋏貂慚季子裘人傳君入蜀無事蚤歸休<lb/>
　　　暑酌<lb/>
<pb n="KR4h0167_WYG_025-28b"/>
天髙殊未雨暑盛絶無風將酒渠心浸有泉林下通擘<lb/>
蓮房拍塞雪藕孔玲瓏量淺難禁醉扶歸兩小童<lb/>
　　　劉簿約遊廖園<lb/>
名園新整頓尊酒約追隨春晩花飛少牆髙蝶度遲注<lb/>
湯童煖酒拍案客爭綦寂寞鞦韆索無人盡日垂<lb/>
　　　秋夜懷歸<lb/>
鄉里千山月塵埃兩鬢星秋聲雖是爽客耳不堪聽多<lb/>
淚風前燭孤明竹外螢吟蛬更無賴終夜幾曾停<lb/>
<pb n="KR4h0167_WYG_025-29a"/>
　　　山莊<lb/>
門掩斜陽岸溪横獨木橋山禽弄春舌隄栁舞風條世<lb/>
事雪雙鬢生涯水一瓢似聞鄰釀熟自徃不須招<lb/>
　　　秋日同王顯父趙子野何莊叟泛湖趙紫芝繼<lb/>
　　　至分韻得秋字<lb/>
雨餘湖更爽載酒共清遊天淨倒涵水峯髙爭獻秋風<lb/>
煙入吟筆簫鼓自鄰舟隄上詩人過相邀便肎留<lb/>
　　　鄔文伯歸自邵陽<lb/>
<pb n="KR4h0167_WYG_025-29b"/>
賔主西遊久賡詩日日傳交情誰似此歸興忽翩然楚<lb/>
岸猿吟樹湘江月載船我窮君更甚相助愧無錢<lb/>
　　　宿古寺<lb/>
黄昏投寺宿古屋瞰荒江邨酒沽春甕山房耿夜釭灘<lb/>
髙聲撼枕月落影收窗僧老人皆玩樓鐘曉未撞<lb/>
　　　舟中<lb/>
離家俄十日千里獨衰翁篷響過雲雨帆開逆水風新<lb/>
沙増岸腳小港隱蘆叢客思難消遣黄昏月一弓<lb/>
<pb n="KR4h0167_WYG_025-30a"/>
　　　送宗上人歸閩<lb/>
頂笠遍參請平日志甚勤耳方離嶽瀑眼已接閩雲宿<lb/>
嶺星辰近渡溪煙霧分勸師蚤休歇禪不在多聞<lb/>
　　　送曹深叟之越<lb/>
幾時重握手未可便輕離路指千巖去程寛一月期捫<lb/>
蘿窺禹穴剥蘚讀曹碑必自蘭亭過方當春暮時<lb/>
　　　訪子益<lb/>
揀得溪山住三間草屋低坐貧憂酒債廢事悔棊迷壁<lb/>
<pb n="KR4h0167_WYG_025-30b"/>
壞何時補詩成無處題留余余戒飲白飯薦黄鷄<lb/>
　　　拍䦨<lb/>
偶把闌干拍沙鷗水上驚晩紅殘照在秋碧逺山横盡<lb/>
被浮名役皆從妄念生不如歸去好杖屨老柴荆<lb/>
　　　東邨<lb/>
晴久全無雨溪乾半是沙風横分鴈陣日轉趣蜂衙地<lb/>
僻草埋徑籬摧菊卧花橋西一林竹瀟灑兩三家<lb/>
　　　訪皇甫道士<lb/>
<pb n="KR4h0167_WYG_025-31a"/>
道人留澹話竹院寂無聲沽酒童來緩題窗詩已成海<lb/>
珍紉紫菜仙品漬黄精移席臨檐月蕉桐膝上横<lb/>
　　　送聰上人歸<lb/>
辦得四方遊孜孜討入頭歸雲起齋鉢髙浪送行舟笠<lb/>
戴天童雨鞵穿雪竇秋平常心是道莫更問人休<lb/>
　　　舟夜<lb/>
夜泊楓林岸江平萬籟收松崖猿嘯月蘆渚鴈眠秋軒<lb/>
冕儻來爾林泉歸去休客愁正無奈孤笛起漁舟<lb/>
<pb n="KR4h0167_WYG_025-31b"/>
　　　日融<lb/>
日融風力軟曳杖獨逍遥蜂去花心靜鶯遷栁影揺一<lb/>
年春易老兩鬢雪難消客至時留飲無緣特地招<lb/>
　　　題及之後山新築茅舍<lb/>
瀟灑人間世柴門夾兩槐詩僧恰方去俗客不曽來翠<lb/>
合苔初長紅嬌杏半開南邊許多地臘月竹須栽<lb/>
　　　范園避暑<lb/>
六月暑如炊追凉此地宜掉舟荷柄颭坐石竹陰移籌<lb/>
<pb n="KR4h0167_WYG_025-32a"/>
貫壺雙耳鼎烹茶一旗小童供筆硯醉客競賡詩<lb/>
　　　新秋旅思<lb/>
兩袖塵埃滿千山道路勤曉清秋已到葉落客先聞鏡<lb/>
裏驚衰態睂間添皺紋人生閒第一回首故山雲<lb/>
　　　鄭氏莊<lb/>
莊居深僻處敲户小童譍此地清如許前時到未曽栁<lb/>
腰金騕褭苔髮翠鬅鬙山上茅亭子扶衰為一登<lb/>
　　　訪次章廣上人繼至<lb/>
<pb n="KR4h0167_WYG_025-32b"/>
都不見塵埃園扉傍水開晴茵鋪碧草風彈落黄梅訪<lb/>
子因尋竹呼童急辦杯詩僧相繼至罷酒把茶來<lb/>
　　　常山道中<lb/>
寒謝春纔展悤悤二月中算來晴幾日多是雨兼風煙<lb/>
草迷邨碧山桃夾竹紅浮名能役我策馬幾回東<lb/>
　　　夏夜<lb/>
今夕暑差甚芒鞵堦下行除燈檐月上卻扇竹風生病<lb/>
骨坐怕久靜吟詩易成夜凉思睡去樓鼓已三更<lb/>
<pb n="KR4h0167_WYG_025-33a"/>
　　　宿山觀<lb/>
昏暮無處宿樵人指路頭僕夫嗟已困道士喜相留明<lb/>
月夜翻晝陰崖暑變秋聞雞便行路定要到潭州<lb/>
　　　化成巖<lb/>
命友化成巖同尋頃刻閒半途瞻佛塔數里入禪關松<lb/>
動影移日江清波漾山衛公讀書處有鷺宿其間<hi>有李衛公</hi>
<hi>讀書堂公集中載白鷺賦</hi>
　　　乍晴<lb/>
<pb n="KR4h0167_WYG_025-33b"/>
日色今朝穏園林二月中池塘展晴緑桃杏鬬春紅犯<lb/>
險升髙徑扶衰藉小童鸝怕人見飛過過野橋東<lb/>
　　　江閣夜<lb/>
小閣臨江迥疎簾帶霧鉤雲鴻遥影滅灘月碎光流詩<lb/>
思偏宜夜衰髯不耐秋漁燈三兩㸃隱隱荻花洲<lb/>
　　　晩興<lb/>
是處牛羊下喧譁走牧童霽煙拕澹碧夕照殞殘紅老<lb/>
鬢日添雪衰軀晩怕風愁來無著處分付酒杯中<lb/>
<pb n="KR4h0167_WYG_025-34a"/>
　　　莊居<lb/>
三四間茅屋回環水石清雞催殘漏盡月截半窗明好<lb/>
句枕邊得浮名身外輕起來供日課先遶藥畦行<lb/>
　　　泊舟<lb/>
泊舟似差蚤篙工愛酒坊羊羣歸逺隴栁影戀斜陽澤<lb/>
國人千里暮霞天一方茶多不思睡漁唱聽滄浪<lb/>
　　　聞舟中笛<lb/>
横笛秋篷底銜山夕照殘孤音起水面餘韻到雲端吹<lb/>
<pb n="KR4h0167_WYG_025-34b"/>
怨蘆聲慘含悽鴈影寒有人江閣上歛翠憑䦨干<lb/>
　　　寄友人<lb/>
口信傳商賈年前未得歸湘沅淹異縣日月老征衣騷<lb/>
興遍芳渚舊棲閑釣磯思君不可見獨自立斜暉<lb/>
　　　清明小飲<lb/>
草草清明飲惠風天氣和身輕梁燕舞舌巧栁鶯歌但<lb/>
道三春好其如兩鬢何升沈付杯酒由命不由他<lb/>
　　　過曹家渡<lb/>
<pb n="KR4h0167_WYG_025-35a"/>
數篙撐過渡雨後水添肥山橘青迷樹野花香襲衣哀<lb/>
鴻悽逺客鬭雀墮斜暉童稚喧林壟牛羊箇箇歸<lb/>
　　　午炊浰陽一館甚雅<lb/>
誰家三家市能令兩眼明花暄叢蝶戀檐午亂雞鳴忙<lb/>
裏青春去愁邊白髮生揺鞭問歸路更乞一旬晴<lb/>
　　　送同官葉𣙜院造朝<lb/>
滿歳塵埃共交情骨肉親我猶京口客君已日邊人波<lb/>
及無忘晉渠成亦利秦西湖約攜手兩岸栁揺春<lb/>
<pb n="KR4h0167_WYG_025-35b"/>
　　　不眠<lb/>
刺齒搜新句濡毫寫短牋讀來疎脱少懽喜不成眠<lb/>
　　　苦吟<lb/>
幾度燈花落苦吟難便成寒窗明月滿樓上打三更<lb/>
　　　尋勝<lb/>
老子攜笻杖小童挑酒壺徧尋泉石勝引路倩樵夫<lb/>
　　　傷春<lb/>
飛蝶捎風絮鳴禽戀午檐不知春去未但覺綠陰添<lb/>
<pb n="KR4h0167_WYG_025-36a"/>
　　　踏青<lb/>
四野春工遍柔風動賞心踏青喧栁陌舉白醉花陰<lb/>
　　　山寺<lb/>
樹暗常疑夜山多易得雲撞鐘最深處嶺外不曽聞<lb/>
　　　題莊舍壁<lb/>
水深荷較晩地僻草偏多佇立風前聽樵夫隔隴歌<lb/>
　　　無題<lb/>
人與春俱老花因雨易殘天涯雲萬里腸斷倚䦨干<lb/>
<pb n="KR4h0167_WYG_025-36b"/>
　　　後圃<lb/>
澆花惟要蚤芟草不知名新竹生來巧南牆補數莖<lb/>
　　　吟髭<lb/>
壯歳髭如漆年來暮景侵便令如雪白撚斷不妨吟<lb/>
　　　秋夜<lb/>
秋到情懷惡美人天一方夜深窗轉月夢斷角吹霜<lb/>
　　　多景樓<lb/>
北固危登最上層身浮霄漢手捫星江連淮海東南勝<lb/>
<pb n="KR4h0167_WYG_025-37a"/>
山出金焦左右青天水精神清鴈骨風煙圖畫入秋屏<lb/>
蕭蕭古意憑欄久目盡斜陽没逺汀<lb/>
　　　岳陽樓<lb/>
洞庭雄壓岳陽樓萬里風煙萬里秋左右江湖同浩蕩<lb/>
東西日月遞沈浮青蛇鳴袖神仙過古瑟彈湘帝子遊<lb/>
朝暮飛鷗千百㸃送迎城下去來舟<lb/>
　　　江樓㑹飲對月<lb/>
層樓畫棟凌霄漢檻外江流百頃清無一片雲但秋色<lb/>
<pb n="KR4h0167_WYG_025-37b"/>
放千里月到天明喚舟撒網鮮鱗美擊鼓喧汀宿鷺驚<lb/>
坐上有人懽未厭酒䦨連釂兩三觥<lb/>
　　　訪别胡倅留飲水閣<lb/>
故人知我已膏車折簡殷勤祝訪渠惜别悤悤留語笑<lb/>
臨時草草治餚蔬密遮池面荷千蓋斜插雲頭月一梳<lb/>
此夕憑欄又何日鴈來莫惜數行書<lb/>
　　　春嬉<lb/>
十分晴色趁春嬉鄰有灰驢借我騎舌轉雖然聞翠栁<lb/>
<pb n="KR4h0167_WYG_025-38a"/>
葉濃卻不見黄鸝小詩題壁同僧和丫角㩦琴更鶴隨<lb/>
傍水誰家亭子好萬竿竹影浸琉璃<lb/>
　　　送端叔遊淮<lb/>
堂堂玉立鬚垂腹譚論逢人見肺肝手弄七絃琴韻古<lb/>
腰横三尺劍光寒但將計策尋知己肎學閭閻為覔官<lb/>
烏幕聞君定羅致别尊不復話儒酸<lb/>
　　　蚤征<lb/>
店雞一唱接疎鐘起整行裝尚夢中沙路踏殘征馬月<lb/>
<pb n="KR4h0167_WYG_025-38b"/>
栁隄啼斷曉鶯風水肥渡險添舟子岸没途窮問牧童<lb/>
千里鄉人逢陌上片時握手各西東<lb/>
　　　明皇<lb/>
初年不是不聰明勤政開元致太平一曲羽衣妃子進<lb/>
三朝錦褓禄兒生眼乾蜀道山川淚膽碎漁陽鼙鼓聲<lb/>
禍福興亡皆自取信知女色觧傾城<lb/>
　　　郊行同張宰<lb/>
雨晴郊外共尋芳細水交流注野塘花欲戀枝風不肎<lb/>
<pb n="KR4h0167_WYG_025-39a"/>
栁纔舞影日還藏轉添老態難於健看得閑時少似忙<lb/>
擬訪一僧共茶話禪房扃鏁出遊方<lb/>
　　　湖亭夜飲㑹别友人<lb/>
每聞嗟歎無知已定要攜琴過浙東莫訝醵尊俱草草<lb/>
只因束擔去悤悤竹篩夜影千竿月荷送湖香萬葉風<lb/>
蚤晩我尋京口戍子歸或遇半途中<lb/>
　　　縱步<lb/>
久雨厭人妨野步幾時便得此番晴到橋喚僕來相助<lb/>
<pb n="KR4h0167_WYG_025-39b"/>
過寺逢僧約共行籬落一團飛蝶汀洲數㸃㸃立鵁鶄<lb/>
誰家竹裏深深住風度茅檐紡織聲<lb/>
　　　晩征<lb/>
回首家山已十程揺鞭自笑苦勞生雲先帶暝嵓邊宿<lb/>
月獨伴人溪上行草屋停驂難可意店翁叱犬不容聲<lb/>
明朝路逺起須蚤第一鷄啼是五更<lb/>
　　　茶罷<lb/>
茶罷晴檐唱午雞偶騎驢去過東溪酒餚分倩樵夫挈<lb/>
<pb n="KR4h0167_WYG_025-40a"/>
筆硯専令童子攜放目水亭欄獨倚題詩僧舍壁新泥<lb/>
興䦨歸問來時路到處蟬鳴日已西<lb/>
　　　送魯卿之九江<lb/>
歸自瀟湘方半月挑燈酌酒又分襟挂帆秋晩江湖客<lb/>
握手歳寒松柏心湓浦水流清一派香爐峯溼翠千尋<lb/>
西風逺想登臨處日日携琴日日吟<lb/>
　　　泊舟周家步<lb/>
梢子商量乗蚤泊向前十里不逢邨卸帆斂柁依山腳<lb/>
<pb n="KR4h0167_WYG_025-40b"/>
繫纜添樁傍樹根月魄知風昏有暈秋光入水淨無痕<lb/>
五更露下欺孤枕忽聽新鴻更斷䰟<lb/>
　　　避暑溪上<lb/>
不堪蝸舍暑如炊何處清幽可杖藜未約客須先覔酒<lb/>
要尋凉必去臨溪撐船訪洞林間港坐石吟風栁下隄<lb/>
晩網得魚似湖白鸞刀鱠玉𢷬香虀<lb/>
　　　宿横山<lb/>
頗厭東征道路長回頭十日離鄉邦埽愁酌酒雖云獨<lb/>
<pb n="KR4h0167_WYG_025-41a"/>
照影挑燈卻暫雙打併餘花風動地遷延殘夜月留窗<lb/>
店雞已唱催人起更聽疎鐘隔水撞<lb/>
　　　張園<lb/>
幾年人説張園好笻杖芒鞵欠我遊泉脈涓涓三里逺<lb/>
山根匝匝四時流鶴嫌竹密妨來徃蝶厭花多費應酬<lb/>
臺館髙低皆得所松間亭子最清幽<lb/>
　　　溪上<lb/>
一番雨過驟晴時溪上春光色色竒日暖花繁蝴蝶困<lb/>
<pb n="KR4h0167_WYG_025-41b"/>
水清魚過鷺鷥隨邨翁開卷添黏紙瓦鉢研朱自教兒<lb/>
織婦倚機方歎息輸官尚欠二斤絲<lb/>
　　　同趙尉飲江亭<lb/>
草草三間兩眼明數峯如畫一江横風烏破浪帆檣急<lb/>
野鶻過林鳥雀驚蟻取浮篘尤有味魚方出網正宜羮<lb/>
流鶯憐我無歌者簧舌頻翻栁上聲<lb/>
　　　懷亨父<lb/>
兩年隻影瀟湘去料想塵埃白髮侵久雨千山秋得意<lb/>
<pb n="KR4h0167_WYG_025-42a"/>
西風一鴈客關心突於夢裏陪譚笑每向人前問信音<lb/>
憶昔賡詩巖桂下花開今日歎孤斟<lb/>
　　　題邨舍壁<lb/>
柔風十里日曈曨雨後陂塘野水通兩岸栁煙籠曉綠<lb/>
數枝桃露滴春紅明知鐘鼎衆皆羡到了山林味不同<lb/>
田父殷勤邀我坐一盂白飯一盂菘<lb/>
　　　宿妙果寺贈洪上人<lb/>
上人留我禪房宿煮筍烹茶語夜䦨鐵馬鳴風山牖寂<lb/>
<pb n="KR4h0167_WYG_025-42b"/>
木魚敲雪曉廊寒真筌但要此心悟公案休將故紙鑽<lb/>
若道吾言沒滋味請師且去坐蒲團<lb/>
　　　訪黄簿留飲<lb/>
愛靜移家住水南門排古本枕寒潭鶴翎漸長呼童翦<lb/>
麈尾頻揮對客譚旋切銀絲鱠鮮鯽新嘗金顆擘香柑<lb/>
惜余戒飲難陪伴舉白掀髯子獨酣<lb/>
　　　行春<lb/>
緑楊嫋嫋草萋萋緩步行春獨杖藜搜蕊蜂兒透花骨<lb/>
<pb n="KR4h0167_WYG_025-43a"/>
増巢燕子砌芹泥過溪野水衝橋版覔路田塍穿菜畦<lb/>
松竹林閒僧揖我謁茶攜手上招提<lb/>
　　　泊舟黄家渡<lb/>
溪流暴漲舟如箭夜向深灣穩處停猛虎嘯風威動壑<lb/>
飛鴻過月影移汀青山入夢催歸櫂白髮欺人歎暮齡<lb/>
幸得還家玩光景歠醨終日醉休醒<lb/>
　　　登樓野望<lb/>
雲藏日影微吞吐道是晴來又似陰秋色涵空醒醉眼<lb/>
<pb n="KR4h0167_WYG_025-43b"/>
鴈聲到耳引歸心暴流決岸危橋斷古木堆煙逺寺深<lb/>
自料短才無用處任縁不復覔知音<lb/>
　　　題㑹稽用林師侍韻<lb/>
東越乾坤到眼邊亂雲連壑草迷川五更城落千嵓月<lb/>
萬頃湖開一鏡天鼓角聲殘秦望曉樓臺影溼卧龍煙<lb/>
舊時太史登臨處每想風流為慨然<lb/>
　　　孫王渡<lb/>
霽後泥途行尚艱今年大率是晴慳春當濃處寒猶在<lb/>
<pb n="KR4h0167_WYG_025-44a"/>
寒肎消時春漸還木杪紅沈半輪日波心碧浸兩邊山<lb/>
渡頭不住人來徃共羡白鷗雲水閑<lb/>
　　　胡教授醵杯觀畫圍棊<lb/>
山餚野䔩且隨宜約定同來最怕遲朋友每思相聚樂<lb/>
塵埃難得有閑時春回畫筆丹青軸雹落文楸黒白棊<lb/>
醉客坐間誇俊逸掀髯連寫數篇詩<lb/>
　　　沿檄宿虎山山家<lb/>
髙低田水曲通池小小人家短短籬杜宇教唆春去蚤<lb/>
<pb n="KR4h0167_WYG_025-44b"/>
陰雲遮蓋月明遲年華只解催教老公事從來了是癡<lb/>
苦不隨縁强煩惱漫添兩鬢幾莖絲<lb/>
　　　題戴洪甫愛竹軒<lb/>
竹癖難憑俗眼看琴書靜對翠光寒秋聲鳴屋風初度<lb/>
夜影翻牀月半殘天乞幽人供嗜好日呼稚子報平安<lb/>
窗前幸有閑田地分我雲梢四五竿<lb/>
　<lb/>
　宋百家詩存卷二十五<lb/>
</p>
<p>
</p>
  </div>
</body>
</text>
</TEI>
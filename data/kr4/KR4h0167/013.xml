<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋百家詩存巻十三</head> <lb/>
    <p>
<pb n="KR4h0167_WYG_013-1a"/>
欽定四庫全書<lb/>
　宋百家詩存巻十三<lb/>
　　　　　　　　　　　　　嘉善曹庭棟編<lb/>
　　西渡詩集<lb/>
　洪炎字玉父豫章人徽宗朝官中書舍人與兄朋龜<lb/>
　父芻駒父弟羽鴻父俱以詩文名時稱四洪潘邠老<lb/>
　有題共氏蠣殼軒詩云封胡羯末謝龜駒玉鴻洪千<lb/>
　載望四謝四洪天壤同其推許如此靖康初炎家洪<lb/>
<pb n="KR4h0167_WYG_013-1b"/>
　城建炎三年避冦於龍潭及返室廬盡燬故其詩有<lb/>
　白州一炬火我歸無所歸之句嘗至楚州因水漲舟<lb/>
　阻有詩云昔我至止得二國士於今幾年隔違生死<lb/>
　梗泛萍飄乃復於此二國士謂汪信民吕居仁也炎<lb/>
　自少迄老栖栖湖海間然其詩瀟灑落拓絶無羇愁<lb/>
　凄苦之況故是難及<lb/>
　　　避冦至龍潭縣作<lb/>
徑轉橋横水林深寺據山鐘魚告闃寂松竹媚孱顔避<lb/>
<pb n="KR4h0167_WYG_013-2a"/>
地欣有託依僧成暫閒東歸路不隔片片隴雲還<lb/>
突兀山椒寺披榛二百年刹從五祖卜席是里僧傳溪<lb/>
送無盡水林供不㫁煙囊中有餘粒假息且安眠<lb/>
　　　次韻鄭公實見贈二詩<lb/>
鄭侯風槩似虞薰醉飽初疑對苾芬一日君嘗南浦水<lb/>
六年我踏寶峯雲詩情賦物巳聞命山色溪光儻見分<lb/>
羣盜何曽念王粲相逢聊喜見斯文<lb/>
百濯生香真寶薰中泠取水挹清芬素娥影落秋宵月<lb/>
<pb n="KR4h0167_WYG_013-2b"/>
白鶴翎翻春晝雲俗客來依禪客住林花自與雨花分<lb/>
扶傾不假迂儒力敢倚筆端能綴文<lb/>
　　　馮太沖置酒即事<lb/>
故人回客寓蕭寺近清明春事一尊酒夜闌三尺檠風<lb/>
流孔北海文字漢西京苦勸加餐飯年來太瘦生<lb/>
　　　山中聞杜鵑<lb/>
山中二月聞杜鵑百草爭芳巳消歇綠隂初不待薰風<lb/>
啼鳥區區自流血北窓移燈欲三更南山高林時一聲<lb/>
<pb n="KR4h0167_WYG_013-3a"/>
言歸汝亦庶歸處何用多言傷我情<lb/>
　　　公實示間字韻詩悵然有感次韻奉和<lb/>
晴暉生燠雨生寒朱夏陽春季孟間㫁鴈哀猿金馬客<lb/>
落花流水石門山蚤知蟻穴成何事欲掉漁舟去不還<lb/>
昭氏有琴無作止戲成都賸一機關<lb/>
輒笑人歌行路難畏人無地出人間欣逢北海孫賓石<lb/>
猶是江南庾子山野草離離隨意綠羣鳬泛泛倦飛還<lb/>
一川煙草松蘿外何處梯雲叩九關<lb/>
<pb n="KR4h0167_WYG_013-3b"/>
此國非燕南趙北我琴無濮上桑間勞生聊作夢中夢<lb/>
苦語莫酬山復山觸石白雲數峯起照人明月一鉤還<lb/>
德星已為荀陳聚紫氣休浮圅谷關<lb/>
　　　公實再賦枇杷之什次韻<lb/>
醽醁尊中酒枇杷雲外林甘餐千顆盡軟語一杯深老<lb/>
境宜扶杖交情得㫁金遺民伐荻去真處即吾心<lb/>
　　　公實作暴雨詩次其韻<lb/>
民生唯播殖天意在農深一夜盆傾雨千家粒食心知<lb/>
<pb n="KR4h0167_WYG_013-4a"/>
時占聚蟻催種有鳴禽喜是田間語青青刺水鍼<lb/>
　　　次韻即事<lb/>
寄榻逢僧夏登場喜麥秋一風將浹日四月尚重裘去<lb/>
矣吁何及歸與幸少休雨晴寒自戢桂魄更添愁<lb/>
　　　次韻野步<lb/>
意行無遠近山徑自横斜煙月生晴嶺風幡接暮霞影<lb/>
歸巢幕燕聲散宿林鴉杖履相隨處僧垣即是家<lb/>
　　　遊都梁山<lb/>
<pb n="KR4h0167_WYG_013-4b"/>
風吹古汲口雲滿都梁山執熱厭偪仄幽尋上孱顔清<lb/>
泉似石乳滴瀝嵓竇間乞此一瓢飲為卻千載煩山靈<lb/>
知我意殷然下層巒散空作急雨漱石作甘寒一酌蕩<lb/>
幽頰三咽索肺肝輕軀變滯骨塵鞅思靈關來當踏雲<lb/>
至去當御風還再拜謝神休幸汝不我慳<lb/>
　　　四月二十三日晚同太沖表之公實野步<lb/>
四山矗矗野田田近是人煙逺是邨鳥外疎鐘靈隠寺<lb/>
花邊流水武陵源有逢即畫元非筆所見皆書本不言<lb/>
<pb n="KR4h0167_WYG_013-5a"/>
看插秧栽欲忘返杖藜徙倚至黄昏<lb/>
　　　病間和公實飲酒詩<lb/>
憂每傷人人自憂花䝉兩眼雪䝉頭干戈滿地不可觸<lb/>
蓑笠為家何處浮秋入鳴蟬催暑去酒如凝露與清謀<lb/>
寫成庾信江南賦更續相如老倦遊<lb/>
　　　戲和公實感秋對酒<lb/>
青山愛客長青眼白酒知時泛白雲少日悲歡纔一瞬<lb/>
中星寒暑又平分稻粱狼藉棲餘畝雀鼠穿窬自立勳<lb/>
<pb n="KR4h0167_WYG_013-5b"/>
一葉巳驚秋意蚤映階黄落更紛紛<lb/>
　　　次韻公實七月一日雨感懷<lb/>
平生離落得閒多素髮驚秋奈老何賓從盤飱唯白石<lb/>
意行供帳有青蘿御風獨徃松三徑踏月空歸雪一蓑<lb/>
短布單衣窮至骨醉吟不作飯牛歌<lb/>
　　　奕棊絶句<lb/>
新秋遣悶只圍棊病不銜杯亦廢詩對局蕭然兩無語<lb/>
箇中君子有爭時<lb/>
<pb n="KR4h0167_WYG_013-6a"/>
鷺落寒江鴉㸃汀晴窓飛雹擊槃聲方圓動靜隨機見<lb/>
清簟疎簾眼倍明<lb/>
　　　再賦奕棊<lb/>
荆璞玉為子井文楸作枰有求惟别墅不喜得宣城跕<lb/>
跕飛鳶墮丁丁伐木聲破愁逢一笑無地著虧成<lb/>
祗園三月雨碧澗一枰秋試問酒中趣何如林下幽從<lb/>
他著虎口尋我鎮神頭惟悟爭先法當機與手謀<lb/>
不作月采戲難禁清晝長敢言白玉局聊取紫羅囊甬<lb/>
<pb n="KR4h0167_WYG_013-6b"/>
道空傳記乘除自有方兒童爭畫紙漫學老夫狂<lb/>
　　　嶺雲<lb/>
吾居半山上繞屋猶峻嶺舉頭即見之坐卧作牆屏忽<lb/>
復不可求澒洞雲萬頃初疑岸谷變身不踐人境俄頃<lb/>
如故常突兀在屋頂隠見須臾間變態莫記省煙霞成<lb/>
痼疾終日常炯炯蚤閱金丹訣未辨卜竈井世亂一丘<lb/>
壑斯志或可逞鳴猿落空嵓翥鶴颺晴影石泉漱芳潤<lb/>
草木皆秀整洞天有歸路未徃心巳領<lb/>
<pb n="KR4h0167_WYG_013-7a"/>
　　　從寶峯長老惟足求貓頭筍<lb/>
不識貓頭筍還思馬祖山庭蘭生舊茁䙀錦換新班韞<lb/>
玉爭懷寶登盤想飫餐分甘須賸斸逺助一瓢簞<lb/>
　　　十月十五日山中下視雲氣自山椒出巳而瀰<lb/>
　　　漫咫尺不辨嵓谷戲成五言<lb/>
一嵗下元日千山小雪天雲層生逺壑雨渰割平川放<lb/>
牧虚横吹樵蘇樂靜眠遙知載酒客無路到齋前<lb/>
　　　南城鄧氏亭<lb/>
<pb n="KR4h0167_WYG_013-7b"/>
小麥青青山一曲江南千里傷春目旰母江頭喚渡人<lb/>
遙指麻源第三谷裏鹽包飯各悤悤回首煙霞棲觀中<lb/>
詩成更覓羊何和猶是前身内史公<lb/>
　　　遊麻姑山仙都觀<lb/>
浥露出南郭遵塗盼西嶺幽尋不憚逺陟巘造殊境懸<lb/>
瀑瀉天路高齋跨參井麻姑固神人上下凌倒景速駕<lb/>
不容追遺蹤搏塵影仙壇獨巋然蘚蝕此山頂古屋鳴<lb/>
鵂鶹汙池浴蛙黽葛顔有異聞源委邈難省空餘豐碑<lb/>
<pb n="KR4h0167_WYG_013-8a"/>
子歘若猊驥騁永言賞心遇所樂塵霧屛濯纓欲自孔<lb/>
斲鼻還思郢安得斯人徒置論挈裘領聖真豈逺而炯<lb/>
炯金在鑛九洲朵明月七返閟神鼎至道如可求汲深<lb/>
願脩綆<lb/>
　　　靜思院上元日<lb/>
欲趨嚴蹕萬重山且酌清尊慶改元穡事何時消劒㦸<lb/>
賢書不用到丘園傷心華屋燈如晝觸眼荒塗犬吠昏<lb/>
今日江東須管仲可憐窮竄尚遊魂<lb/>
<pb n="KR4h0167_WYG_013-8b"/>
　　　雲漢院<lb/>
水竹依山住煙霞並舍分愁添中夜雨冷浸一溪雲滿<lb/>
目干戈地關心鳥獸羣歸途如可問猛犬莫狺狺<lb/>
　　　二月十二日偶成<lb/>
金谿東行二十里高即登山下臨水亂山中斷水横流<lb/>
水際招提對山起丹青像没半泥塗野僧一飯無鐘魚<lb/>
散策閒尋筍蕨芽密林時逢桃李花<lb/>
　　　代簡呈信州李使<lb/>
<pb n="KR4h0167_WYG_013-9a"/>
萬斛誰能破客愁一尊風味乏醇酘中丞自許憐漁父<lb/>
鬲上無端住督郵不使索郎頻有顧也知歡伯解消憂<lb/>
蘇州刺史詩盈巻還憶山僧冷病不<lb/>
　　　次韻和古田縣丞方景南見惠詩<lb/>
疎慵我似海鷗閒文采君如霧豹斑不省流離思樂土<lb/>
深知鄉徃愧高山低飛乳燕聲相接小叩華鯨夢亦還<lb/>
共看圍棊欲終日忘年初在立譚間<lb/>
　　　遊石鼓山湧泉院<lb/>
<pb n="KR4h0167_WYG_013-9b"/>
昔聞石鼓鳴今作石鼓遊擊拊久巳息甲兵殊未休精<lb/>
廬莊嚴海百室雲霧浮維時當長夏蕭颯如涼秋高崖<lb/>
不見日老木枝相繆靈泉發嵌竇下注千仞溝向來經<lb/>
行人頗以名字留俯仰百年内磨鐫遍嵓幽石橋可坐<lb/>
卧清絶無等儔衆山合沓來響答相獻酬雖逢會心欣<lb/>
未弭當世憂不知稽山上復有勝處不六飛尚東巡狐<lb/>
兔穴中州戈鋋塞河洛冠蓋集閩甌墮此吠雪國烈火<lb/>
爛不收炎飈方焚輪赫曦欲停輈微生類焦穀兹焉得<lb/>
<pb n="KR4h0167_WYG_013-10a"/>
依投一乘凌風翰濯纓天漢流<lb/>
　　　石湖院<lb/>
古木參天水一溝潮來曲折可藏舟招提密映晴嵐起<lb/>
滄海潛通夜氣浮丹茘薦盤驚北客青蟳供饌識炎州<lb/>
卻疑江左知名士不作乘桴浩蕩游<lb/>
　　　玉女峯<lb/>
玉女何時見兹峯獨挺羣古容餘佛座虚室但爐熏林<lb/>
隠投壺電山藏出岫雲自慚非屈宋欲賦不成文<lb/>
<pb n="KR4h0167_WYG_013-10b"/>
　　　初食生茘枝<lb/>
六月寓閩山初逢茘子丹皺紅分顆顆凝白作團團品<lb/>
目誠無限珍甘擬亦難不勞走馬使安坐得加餐<lb/>
獨擅東南美誰如十八孃笑顰俱有味朱粉不迷香璀<lb/>
璨珠生掌清泠露入囊風流須第一飣座每難忘<lb/>
　　　戲次韻和了信上座<lb/>
天公下觀戲魚龍分披敦物隳岱宗塵沙欲枯罔嚮眼<lb/>
酒醴難澆磊塊胸會稽之南曰閩海東行萬里因雄風<lb/>
<pb n="KR4h0167_WYG_013-11a"/>
二兒得邑古長樂意擬分治三山中門張雀羅即我室<lb/>
弔影不識求羊蹤擔簦挾巻者誰氏捉筆言詩有此公<lb/>
紛紛道傍皆杏李辛酸交攻無復理入林初聞薝蔔香<lb/>
知味自覺醍醐美今時杜陵見老人他時湯休望吾子<lb/>
我觀蓬壺纔一水桐柏羅浮相對起赤鳥銜符得寶書<lb/>
青鳥拂簷來報喜君能無事如嬾殘吾兒儻不慙張底<lb/>
　　　次韻許子大李丞相家牡丹芍藥詩<lb/>
山丹麗質冠年華復有餘容殿百花看取三春如轉影<lb/>
<pb n="KR4h0167_WYG_013-11b"/>
折來一笑是生涯綺羅不妒傾城色蜂蝶難窺上相家<lb/>
京國十年昏病眼可憐風雨落朝霞<lb/>
　　　座上呈師川有懷駒父<lb/>
上坡諫議立清班入奉威顔咫尺天仲氏三山久憔悴<lb/>
徵君五嶺亦迍邅欣逢白鶴歸華表更想黄熊出羽淵<lb/>
客舍一尊雙淚落相陪里社復何年<lb/>
　　　初入浙中<lb/>
松竹籠官道牛羊食野田屺山低送客蕩水逺含天乍<lb/>
<pb n="KR4h0167_WYG_013-12a"/>
聽吳兒語初逢傖父船平生足未歴聊以慰華顛<lb/>
山邨柿栗熟客舍稻粱秋池足能言鴨蹊多喘月牛如<lb/>
聞息戰鬬賸欲起歌謳鼓檝臨江誓誰為祖豫州<lb/>
　　　立秋日上饒郡偶成<lb/>
承明非厭直衰疾自投閒江漢蒸炊内盤盂嗒哈間層<lb/>
冰萬里夢謁帝九重關願借摶風翼追遊物外山<lb/>
平生逃暑飲病著不濡唇熨齒甘瓜冷流匙香粒勻加<lb/>
餐雖意決對案巳眉顰卻欲廉頗老猶為善飯人<lb/>
<pb n="KR4h0167_WYG_013-12b"/>
　　　盛彦光次韻見和復用前韻因以自歎<lb/>
星織烏同織鶴閒鷗亦閒問君離俗久何事落人間末<lb/>
伏秋無雨殘敲晝掩關寒泉聊洗耳清冷似吾山<lb/>
涼飇將透齒烈火謝焦脣辟織梭梭應檐珠顆顆勻隠<lb/>
憂成獨樂淺笑換深顰更上藐姑射問途冰雪人<lb/>
　　　曽仲共和余登滕王閣詩蓋舊詩也復次韻<lb/>
西江東畔見江樓江月江風萬斛愁試聞<hi>去聲</hi>海潮應念<lb/>
我為將雙淚到南州<lb/>
<pb n="KR4h0167_WYG_013-13a"/>
　　　蠟梅<lb/>
見江樓下蠟梅花香撲金尊醉落霞獨倚東風如夢覺<lb/>
一枝春色别人家<lb/>
　　　和曽仲共大風折木歌<lb/>
疾風岌嶪土囊口陽崖中裂隂崖吼南山喬木大百圍<lb/>
頃刻翦伐如㫁臼脩枝偃蹇擲龍蛇直幹崩山塞嵓岫<lb/>
干雲蔽日埽地空掣電奔霆翻覆手山靈掩泣惋惜深<lb/>
匠石含悲涕洟久折臂而公黥而王精金當鎔玉當剖<lb/>
<pb n="KR4h0167_WYG_013-13b"/>
㫁木刳為浮海航路指銀河上牛斗委餘猶得宫殿材<lb/>
瑣細亦䝉梁棟取萬斛之舟可勿論大厦帡幪此焉有<lb/>
狂飈巻空欲奚為壽被金石長不朽天生大材將有用<lb/>
乖逢相因孰先後嗟爾乾楓與枯栁摧折為薪尚誰咎<lb/>
　　　遷居<lb/>
從官三十載故山凡幾歸昔歸尚有屋再歸已傾敧今<lb/>
歸但喬木竹落荆薪扉上為烏鳥都下為犬雞棲相從<lb/>
東北隅三畝以為基積塊與運甓實窪而培卑成兹道<lb/>
<pb n="KR4h0167_WYG_013-14a"/>
傍舍空我橐中貲堂室敢即安户牖適所宜嘉樹三四<lb/>
株當窓發華滋馨香入懷袖似與遷徙期我今六十老<lb/>
豈不知前非咨謀愚見拾就列筋力微竊食奉祠禄水<lb/>
負伐檀詩松楸幸在望鄰曲不見遺苕巾隨里社庶以<lb/>
保期頤<lb/>
　　竹谿集<lb/>
　李彌遜字似之蘇州吳縣人登大觀二年進士第調<lb/>
　單州司户政和間累官起居郎以封事剴切貶知盧<lb/>
<pb n="KR4h0167_WYG_013-14b"/>
　山縣改奉嵩山祠靖康元年召為衛尉少卿紹興七<lb/>
　年遷起居郎自貶後二十餘年復居是職直前論事<lb/>
　鯁切如初時秦檜秉政決策和金彌遜力爭之因是<lb/>
　落職退居十餘年常憂國無怨懟意紹興二十三年<lb/>
　卒高宗思其忠節詔復敷文閣待制有竹谿詩集十<lb/>
　巻<lb/>
　　　同天隠少章遊嵩山懷元明<lb/>
秦公我輩士蚤踏翰墨場萬言若投石十年猶枯囊苦<lb/>
<pb n="KR4h0167_WYG_013-15a"/>
欲泛江海有親在高堂牢落京華春門無一壺漿長鞭<lb/>
策瘦馬送我古道傍憐我值險艱赤心寫摧傷鏗鏘五<lb/>
字句勢與鵰鶚翔感此坐矯首星星鬢成蒼西風小搖<lb/>
落雨洗煙嵐光嶂曉露孤秀野隂棲暗芳更攜鮑謝流<lb/>
履盡千巖霜搜奇得幽深訪古到渺茫月落潭影空清<lb/>
吟殊未央緬懷紫芝宇百憂繞迴腸三歎已晡食十起<lb/>
中夜牀雲埋長安日魂夢不敢驤茂苑富山水結廬余<lb/>
所嘗我欲放船下卜鄰俯滄浪耦耕種秫田共埽三逕<lb/>
<pb n="KR4h0167_WYG_013-15b"/>
荒頭白青山裏長歌樂嵗觴<lb/>
　　　承天寺<lb/>
宿雨洗蒼骨峯巒發新秀尋幽躡奇蹤騰踏衆山囿層<lb/>
林鎖巖隈突兀見危構空高望浮黎靜聖逼靈鷲我來<lb/>
風雨秋白露欲昏晝但聞百川赴鳴玉瀉寒竇岳示閟<lb/>
嵲峨路絶不得簉攀援仰脇息坐石俯長溜帶露摘山<lb/>
芎披榛覓仙酎山光晚逾清雲壑若相授終期爛漫遊<lb/>
陽鳥欲回咮更約十日留之子緩蹄輳<lb/>
<pb n="KR4h0167_WYG_013-16a"/>
　　　法王東庵<lb/>
吾宗丘壑資耿耿抱幽獨結構祇洹家縈迴轉巖腹前<lb/>
川布黄金合嶂來蒼玉步出覺華天乗凌眩生目雲間<lb/>
起層林林際懸高屋㫁砌滴疎泉微蹤隠深木堂空貝<lb/>
葉昏苔盛半堦綠朱幡久不來哀猨響秋谷<lb/>
　　　五松寺<lb/>
秋風吹客衣去路倚天碧躋攀一何苦政坐愛山癖人<lb/>
言五松下曽是瞿曇宅至今梧竹隂列屋棲禪寂塵纓<lb/>
<pb n="KR4h0167_WYG_013-16b"/>
得暫解俗駕聊可息怡顔巖間樹洗耳泉上石孤雲共<lb/>
還徃窈窕去無迹道人粲慧流獨步少林席客來了不<lb/>
言碧眼照庭柏希聲出鐘梵妙意生牆壁寒灰暗青燈<lb/>
偶坐遂終夕歸來人境空缺月挂山額<lb/>
　　　次韻仲輔山中之作<lb/>
崖隂坐清暝目為山光注妙意不可名悠然與心晤疎<lb/>
泉石中鳴落葉衣上住冷風起虚籟還向無中去三生<lb/>
聽鐘魚偶失來時步佛屋倚秋風團團兩桂樹卻疑此<lb/>
<pb n="KR4h0167_WYG_013-17a"/>
境中曽是經行處<lb/>
　　　碧霄泉<lb/>
山根出清泉云自九天落風潮帶江腥天黑魚龍泊何<lb/>
當寸雲敷一灑徧寥廓滄浪勿復歌吾纓久巳濯<lb/>
　　　秋居雜詠<lb/>
青春背我去白日不吾謀霜飈驚草木寒威戒衣裘寓<lb/>
形復幾時四序忽一周世路伏劒戟中懷孕螟蟊營營<lb/>
事長久頽齡如置郵丘園儻未卜悟悅心自休<lb/>
<pb n="KR4h0167_WYG_013-17b"/>
窮秋雜花逺眷此霜下傑明金委珞瓔寶璐綴環玦依<lb/>
依風遞蘭皓皓日穿雪若無夭冶姿不受衆目悅銜觴<lb/>
泛其英攬之腸為結誰能踵高門持以浣中熱<lb/>
公園十畝餘日涉亦成趣浮隂未全收晴沙巳勝步杖<lb/>
藜相與行童稚雜冠屨枯魚泳微瀾悴菊飲晞露欣物<lb/>
各有時撫懷偶軒慮安得三逕餘誅茅種瓜芋<lb/>
　　　晞陽軒<lb/>
山高竹柏隂得之近亭午兹軒揖朝暾精色快先覩濛<lb/>
<pb n="KR4h0167_WYG_013-18a"/>
濛勒花春十日九風雨羲和為反斾照我衣上縷眩然<lb/>
九陽遊誰云在環堵<lb/>
　　　次韻明甫西園之什<lb/>
莫作原上紅寧為徑中綠多花心蚤彫依依不如竹一<lb/>
枝寄他林翛然傲華屋瞋飢飯秋英借健膏石斛坐㫁<lb/>
百嬾身無心問雞足<lb/>
　　　暇日約諸友生飯於石泉以講居貧之策樞密<lb/>
　　　富丈欣然肯顧賓至者七人次方得順和貧士<lb/>
<pb n="KR4h0167_WYG_013-18b"/>
　　　韻人賦一章<lb/>
崔嵬孔明柏結隂衆所依移根天衢上曽撫日月暉如<lb/>
何去大厦卻繞烏鵲飛終當煩萬牛挽取廊廟歸鄭公<lb/>
澤既逺何以慰調飢公其踵前脩一洗貧士悲<lb/>
　　　嵗戊戌秋舟行宿泗間有持小石售於市者取<lb/>
　　　而視之其大可置掌握峯巒鬱然若巖竇澗壑<lb/>
　　　水落月吐雲影渺冥若逺若近皆有自然之勢<lb/>
　　　乃以千金購之而為之名曰羣玉峯曰水月巖<lb/>
<pb n="KR4h0167_WYG_013-19a"/>
　　　曰遙岑曰碧澗置諸座隅卧與之對且余少時<lb/>
　　　南遊匡廬升紫霄以瞰九江東沿洙泗登泰山而<lb/>
　　　徜徉大伾道鄴歴趙及燕而還今年責官羅城<lb/>
　　　當走蜀問山於蜀人馮濟川每至佳處耳傾心<lb/>
　　　受恨不能一日千里也繼改命不得徃遂自鄭<lb/>
　　　適洛以窮隋洧兩河之源歴覽二室之趣方將<lb/>
　　　踰淮浮江自放於世猶念深山大澤不能與有<lb/>
　　　足者皆至偶於圖畫對之未嘗不慨然興懷今<lb/>
<pb n="KR4h0167_WYG_013-19b"/>
　　　一旦得是數山坐眺四方之勝豈不幸歟吾將<lb/>
　　　寓形其間而與之俯仰上下不知我之在丘壑<lb/>
　　　丘壑之在我也好事者將以余為過耶姑從而<lb/>
　　　為之辭<lb/>
　　　　羣玉峯<lb/>
五城十二樓高下聳寒玉天空開翠微不受塵土觸半<lb/>
生嗟環轅萬事驚轉轂寄語山中人為占一峯綠<lb/>
　　　　水月巖<lb/>
<pb n="KR4h0167_WYG_013-20a"/>
明泉落巖隈滿月挂山額疎星澹河漢下與水光白了<lb/>
然心境空炯炯照真宅鴻鳴夜更清欲卧巳終夕<lb/>
　　　　遙岑<lb/>
宿雨洗空闊出此方寸岑聨綿翠光浮妙巧不可尋飛<lb/>
雲去未返慰我千里心誰為具徽絃有酒聊自斟<lb/>
　　　　碧澗<lb/>
蒼崖高鬱盤下有千仞傾當時捐珮毋寄此琤琮聲坐<lb/>
石風露晚心與秋月明滄浪若可濯似負冠上纓<lb/>
<pb n="KR4h0167_WYG_013-20b"/>
　　　宿揚州城外<lb/>
舟行遶城郭缺月疎林杪窈窕一溪深微茫衆星小忘<lb/>
言對詩書適意親魚鳥幸此絶紛華行歌閱昏曉<lb/>
　　　和少章喜晴<lb/>
日暮馬行疾峯巒過眼頻雨堦長苦夜晴谷似逢春風<lb/>
月起歸恨江天思故人機心渾巳盡惟有白頭新<lb/>
　　　發光林寺<lb/>
朝發光林寺崎嶇渡復攀摳衣緣翠溼側足下蒼頑急<lb/>
<pb n="KR4h0167_WYG_013-21a"/>
雨欲平澗㫁雲時見山祇應超勝地行路不知艱<lb/>
　　　久雨阻遊昭亭有作<lb/>
浪迹隨方寄窮途觸事諳雨逢春甲子江滿地東南客<lb/>
鬢霜前落詩情酒外酣上方愁獨徃藜杖許同參<lb/>
　　　琴溪<lb/>
竹色千鍾靜溪光一鑑開巖隈宿風雨人迹老莓苔控<lb/>
鯉定何在騎鯨今不來空餘泉上月與我共徘徊<lb/>
　　　春日雜詠<lb/>
<pb n="KR4h0167_WYG_013-21b"/>
春到陵陽市人家泊翠微南亨甘入筯北户暖生衣花<lb/>
暗昭亭寺魚肥句水磯樂遊須結社倒著接䍦歸<lb/>
幽棲足春事晴日苦相催屐齒穿沙穏笻鬚礙竹回光<lb/>
風初轉蕙殘雪欲欺梅自是經過少柴門日日開<lb/>
役役炎涼態悠悠道路賒情懷知老大夢幻閱紛華攪<lb/>
思雲邊樹供愁雨外花生涯書一束到處即為家<lb/>
二月忽巳破一春强半過提壺工喚客布穀巧當歌得<lb/>
酒先愁盡惜花翻恨多逢辰不為樂明日復如何<lb/>
<pb n="KR4h0167_WYG_013-22a"/>
　　　蚤入昭亭與同遊散步山中自樵徑至水濱路<lb/>
　　　窮還僧舍飯<lb/>
散策春岡曉樵蘇一徑長鉤衣藤挂石㫁路水浮塘山<lb/>
靜竹生韻池清蘭自香禪房得深憩魚鼓正鳴廊<lb/>
　　　再遊龍潭<lb/>
密霧開深徑幽奇得重行水光沈樹色人語亂泉聲仙<lb/>
去山容寂龍遊雨陣輕誰能築雲室千古共凄清<lb/>
　　　池亭待月<lb/>
<pb n="KR4h0167_WYG_013-22b"/>
輕雷不成雨風砌旋搘牀山亂雲行曲樓高月路長柴<lb/>
門非故國戎馬尚他鄉笳鼓悲清暝關河思不忘<lb/>
　　　散策<lb/>
散策北岡路牛羊歸徑深水窮人小立山靜客微吟點<lb/>
點稻花雨團團榕葉隂田翁罷爭席明日共幽尋<lb/>
　　　次韻曽德明司理留題西山兼簡蘇宰<lb/>
層軒無礙石支徑曲穿林竹密催山暮松搖亂客吟琴<lb/>
書虚室冷鐘鼓淨坊深誰謂溪坡逺能來杜與岑<lb/>
<pb n="KR4h0167_WYG_013-23a"/>
　　　夏日與妙現老堂二公晚步江皋露坐月下夜<lb/>
　　　分乃歸<lb/>
胡牀興不淺未肯庾公賢山意知秋近江聲到寺前夜<lb/>
涼新病後月色正愁邊可惜江南夢青燈照不眠<lb/>
　　　贈别竹西王彦升居士<lb/>
參軍四壁生秋草鬢毛不似心巳老終隨煙霞學巢由<lb/>
一室安能事除埽竹西舊說青雲客詩思長留意無極<lb/>
塵埃不見襄陽山賴有斯人吐消息赤心照日青眼明<lb/>
<pb n="KR4h0167_WYG_013-23b"/>
與君一見輸生平君去摩天學孤鳳我今飲海盤長鯨<lb/>
雲車䡐兮風馬休呼兒乞取千金裘明朝有句道不得<lb/>
黄葉滿庭無限秋<lb/>
　　　行路難<lb/>
江心蟠石蒼虬立山激江流浪頭急風昏月暗魚龍愁<lb/>
電掣雲奔鬼神入船頭星斗天為低夜潮生寒洲渚移<lb/>
鳴舷鼓枻驚楚子危檣逺纜號吳兒篙師咄咄自相語<lb/>
明朝扁舟繫何許半月江行十日風寸步家山隔秦楚<lb/>
<pb n="KR4h0167_WYG_013-24a"/>
黄衫年少金雕鞍日高華屋春夢殘插花走馬咸陽道<lb/>
世上空嗟行路難<lb/>
　　　嵗後三日與羅叔共二邵似表弟席上分梅花<lb/>
　　　年後多韻得多字刻燭成<lb/>
春風一夜如鳴鼉殘香暗粉驚辭柯新春三日駒隙過<lb/>
花前百罰寧辭多男兒莫遣兩鬢皤舉觴不飲理則那<lb/>
酒酣不用吳姬歌短鬚尚足供吟哦坐中鮑謝偕隂何<lb/>
語如韶濩參鳴珂鏗鏘入耳痊沈疴豈獨使我衰顔酡<lb/>
<pb n="KR4h0167_WYG_013-24b"/>
我今官閒得婆娑遲明更上梅花坡<lb/>
　　　虞仲通判以溪聲名軒約同賦<lb/>
山根出泉瀉鳴玉上有蒼崖擎佛屋無風水石自撞觸<lb/>
不盡潮音發寒谷宰官豈是雲間陸舊識南泉生處熟<lb/>
當軒大牓與名目平地重翻偃溪曲曲中時轉三妙語<lb/>
一一聲音譚佛祖喧豗噫視十方鼓萬壑風雷送煙雨<lb/>
此聲不屬聞中取六鑿相攘竟誰主後來紛紛何足數<lb/>
五乳峯頭曽賺舉山翁有耳百不聞團蒲曲几窮朝昏<lb/>
<pb n="KR4h0167_WYG_013-25a"/>
何時沿溪掬寒綠埽葉前茶睡初定<lb/>
　　　客誦故人劉立道梅花詩有懷用其韻以寄之<lb/>
桑柘如錢栁如雪南邨北邨欲蠶月老翁飯飽摩腹行<lb/>
白鷗自墮閒換鐵攀花正恨顔色乾哦公七言毛骨寒<lb/>
惜花不似愛詩苦即遣愁海回狂瀾公今為郎尚黑髮<lb/>
仕路不應嗟歇滅江國官閒來鴈多莫使故人書㫁絶<lb/>
春風步馬芳蘭皋思如哀鴻獨求曹幾時懷抱相對盡<lb/>
桂漿酌斗供詩豪<lb/>
<pb n="KR4h0167_WYG_013-25b"/>
　　　遊龍潭<lb/>
秦山破碎天上來女媧仙去空崔嵬中懸鳴玉二千尺<lb/>
下有百仞青銅開居龍變化出嘘吸雨暗雲昏鬼神入<lb/>
我來坐石秋水間雲影扶疎落空濕浮丘容成不可俟<lb/>
摩娑青壁著名字兩翁下遊會有時訪我鍾陵五松寺<lb/>
　　　次韻碩夫池亭賞蓮<lb/>
胡牀麈尾揮長柄風和入座花容靚乍開還合晚照中<lb/>
脩竹佳人倚春暝此間此景樂最深世路好惡君酌斟<lb/>
<pb n="KR4h0167_WYG_013-26a"/>
下車何必笑馮婦投杼未免疑曽參江山信美來者稀<lb/>
淵明獨與田父違誰云寧食艾三斗不如杯行莫停手<lb/>
　　　黎道人自長沙入閩解后見之論易頗有所得<lb/>
　　　自言居醴陵山中有田廬養魚種竹可以卒嵗<lb/>
　　　作取足庵義方堂優游其間藏書教子甚樂也<lb/>
　　　遽還求詩贈之<lb/>
兩腳不踏咸陽塵兩眼不逐瀟湘春胸中乾坤照萬古<lb/>
竒偶縦横何足數閉門有竹食有魚遺子有田家有書<lb/>
<pb n="KR4h0167_WYG_013-26b"/>
一生可了心自足世上紛紛謾榮辱<lb/>
　　　山行遇雨<lb/>
滄溟四乾青虬立碧雲摩霄高嶪岌六丁夜挽天河傾<lb/>
石骨無塵露蒼濕長風吹雨不成絲飛鞚衝山帶煙入<lb/>
羲和回馭還青冥布穀催耕喚春急<lb/>
　　　獨宿昭亭山寺<lb/>
山寒六月飛霜雪樓殿夜深鐘鼓歇琅玕無風萬戟閒<lb/>
屋角明河挂天闕龍牙七尺玉壺冰炯炯神清夢不成<lb/>
<pb n="KR4h0167_WYG_013-27a"/>
可憐幽絶無人共卧看雲頭璧月生<lb/>
　　　與公序避暑石盎方晝欲寢聞林間禽鳴甚樂<lb/>
　　　因得小詩云<lb/>
一林啼鳥不知名應怪山翁此地行化蝶與周俱是夢<lb/>
潛魚知我久忘情胸中丘壑真餘事世上功名畏後生<lb/>
但得盈尊供自酌何妨人境卧淵明<lb/>
　　　春近風日漸佳與似表弟開小户縦步後庭<lb/>
圍爐人散長寒煤暖日還催墐户開春近郊原思夢蝶<lb/>
<pb n="KR4h0167_WYG_013-27b"/>
雪殘池館見真梅客愁宛轉凌雙鬢嵗律侵尋寄一杯<lb/>
試繞小欄尋翠甲履痕猶占舊蒼苔<lb/>
　　　雲門道中晚步<lb/>
層林疊巘暗東西山轉江回路更迷望與遊雲奔落日<lb/>
步隨流水赴前溪樵歸野燒孤煙盡牛卧春犁小麥低<lb/>
獨繞輞川圖畫裏醉扶黄髮杖青藜<lb/>
　　　渡横溪<lb/>
百尺滄浪兩岸沙肩輿徒涉步敧斜溪聲猶帶夜來雨<lb/>
<pb n="KR4h0167_WYG_013-28a"/>
山色漸分雲外霞岸曲㫁林開鳥道水邊疎竹近人家<lb/>
塵埃何處尋真境試逐寒流認落花<lb/>
　　　次韻學士兄富陽道中<lb/>
長江送客靜波瀾路入回溪第一灣石瀨横陳潮力減<lb/>
風檣圜轉艣聲閒驅除方寸無窮事領畧平生未識山<lb/>
自笑疎慵似中散政宜寥落水雲間<lb/>
　　　訪雪峯真歇禪師<lb/>
紅塵白髮不相投來就僧房借版頭大士法中龍象貴<lb/>
<pb n="KR4h0167_WYG_013-28b"/>
老翁心外水雲浮長蘆江靜千山月枯木巖寒一葉秋<lb/>
别後相逢重著語牧童横笛倒騎牛<lb/>
　　　次韻錢申伯山堂之詠<lb/>
淨坊秋色老蒼顔檐額飛雲細可攀客夢偶隨疎雨㫁<lb/>
僧遊長帶暮鐘還似聞遺錫藏銀地親見高人住土山<lb/>
愁絶寒江歸去路亂峯青處望雙鬟<lb/>
　　　和錢申伯遊東山聖泉<lb/>
偶脫塵中一夢闌欲窮幽事徧尋山靜憐人境雞蟲擾<lb/>
<pb n="KR4h0167_WYG_013-29a"/>
老愜僧窓枕簟閒十里秋香隨屐齒四更山月上簾顔<lb/>
登臨物色催詩興未信天於我輩慳<lb/>
　　　初到連江和林公曄先輩<lb/>
投老身名信陸沈空將白髮寄遙岑賦詩未敢師彭澤<lb/>
抱甕真堪友漢隂江面飛橋誇壯麗山腰卧石閟幽深<lb/>
公才清絶參竒觀慰我長年去國心<lb/>
　　　和陳穎仲題劉鞠祠<lb/>
山繞平湖綠四邊兩翁遺澤到今傳蘋風引釣魚隨艇<lb/>
<pb n="KR4h0167_WYG_013-29b"/>
穀雨催耕水拍田敗壁丹青悲落日荒庭紳笏想流年<lb/>
桐鄉不廢春秋祀簫鼓雞豚久更䖍<lb/>
　　　和穎仲山行即事<lb/>
平蕪新綠占封圻横路遊絲網落暉山徑人稀藏窈窕<lb/>
禪扉春盡老芳菲緩行照水知魚樂隨意穿花見蝶飛<lb/>
二子舁籃今夜月龍鍾猶勝杖藜歸<lb/>
　　　暇日遊石門用前韻<lb/>
曉御欲隨風腳來報晴烏鵲入檐催松幢竹蓋寶坊近<lb/>
<pb n="KR4h0167_WYG_013-30a"/>
石壁雲關塵境回山氣得春濃勝酒花光帶月冷過梅<lb/>
卻收眼力尋歸路惜取餘青莫浪開<lb/>
　　　久雨<lb/>
榕根敗屋兩三椽客徑無人老更便地近東南多澤國<lb/>
霖逢甲子少豐年徑須酣飲六十日安用取禾三百廛<lb/>
待得雲頭風力健梅花如雪月初圓<lb/>
　　　德甫知丞過筠莊谿亭為待月之會戲呈席上<lb/>
　　　諸友<lb/>
<pb n="KR4h0167_WYG_013-30b"/>
載酒何人過子雲傳呼雞犬亦驚奔門無車馬苔侵逕<lb/>
坐近池臺竹覆尊好月邀人留晚照疾雷催雨過前邨<lb/>
獨醒楚子真多事共醉愚溪百尺渾<lb/>
　　　自連江赴守鄱陽黄原道中作<lb/>
海角三年一夢成北來重聴偃溪聲凝雲帶雨留愁住<lb/>
茂樹隨山送客行秔稻沿崖畦上下茅茨枕谷路縦横<lb/>
莫從馬腹消雙髀此地真堪老此生<lb/>
　　　舟中對月<lb/>
<pb n="KR4h0167_WYG_013-31a"/>
悠悠逐隊寄舟車與世真成一夢蘧苦憶曉更鼉報鼓<lb/>
喜逢秋逺鴈横書江山似與詩人助水月應知靜者如<lb/>
投老得隨歸處樂獨醒尤笑楚三閭<lb/>
　　　留别傅才孺<lb/>
壯嵗追隨鬢巳蒼誰將勲業問行藏憐公錯莫雞羣鶴<lb/>
顧我凌兢虎質羊敗栁亦工喧暮雨寒花直欲膩秋霜<lb/>
更謀濁酒窮清夜明日山深木葉黄<lb/>
　　　再用葉碩夫韻<lb/>
<pb n="KR4h0167_WYG_013-31b"/>
一丘一壑半生中旁舍小兒今老翁歸來賦就晚逕綠<lb/>
醉時歌罷春燈紅壯心欲盡孤雲薄昨夢不留寒月空<lb/>
茗盌粥盂能事畢四三朝暮付狙公<lb/>
　　　題福唐郡園清閟亭<lb/>
公餘自種南堦竹好事風流今未聞但得七賢來結友<lb/>
何須千畝比封君風梢不定微藏日雨葉初乾薄帶雲<lb/>
自是甘棠人愛惜不憂寒谷遇樵斤<lb/>
　　　五言<lb/>
<pb n="KR4h0167_WYG_013-32a"/>
醉帽迎風落春衣映日斜花梢藏密路隠約見山家<lb/>
白玉千株暗青雲一徑斜從來少車馬恐是阿環家<lb/>
　　　遊梅坡席上雜酬<lb/>
風約疎梅蘸石泉山涵弱栁借厨煙竹籬茅屋傾尊酒<lb/>
坐看銀鉤上晚川<lb/>
　　　次韻學士兄秋初<lb/>
何日刀頭水石間婆娑猶得一官閒杖藜蚤晚尋幽處<lb/>
望㫁秋空不見山<lb/>
<pb n="KR4h0167_WYG_013-32b"/>
　　　次韻林仲和筠莊<lb/>
疊疊重重兩岸山鉤連秀色上琅玕孤亭四壁面煙雨<lb/>
人與白鷗分暮寒<lb/>
　　　題趙幹江行雪圖<lb/>
瓜步西頭水拍天白鷗波上寄長年箇中認得江南手<lb/>
十里黄蘆雪打船<lb/>
　　　次韻郎中弟見寄<lb/>
筠溪岸上千竿竹夢想猶疑玉筍斑只欠吾家小居士<lb/>
<pb n="KR4h0167_WYG_013-33a"/>
杖藜風雨亦來還<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0167_WYG_013-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋百家詩存巻十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋百家詩存巻三十七</head> <lb/>
    <p>
<pb n="KR4h0167_WYG_037-1a"/>
欽定四庫全書<lb/>
　宋百家詩存巻三十七<lb/>
　　　　　　　　　　　　　嘉善曹庭棟編<lb/>
　　可齋詩藳<lb/>
　李曾伯字長孺號可齋覃懐人寓居嘉興寶祐中進<lb/>
　士通判濠州曾伯天才卓越儒而知兵屢以疏陳軍<lb/>
　政獲遷宦轍遍天下所至得將士心歴官湖南安撫<lb/>
　使進觀文殿學士咸淳元年殿中侍御史陳宗禮論<lb/>
<pb n="KR4h0167_WYG_037-1b"/>
　劾褫職徳祐元年追復原官曾伯初與賈似道俱為<lb/>
　閫帥凡邊境之事知無不言似道卒嫉之使不竟其<lb/>
　用云著有可齋詩文類藳<lb/>
　　　已亥題茅山玉晨觀<lb/>
煙雲作嶂松作關夜深廹人星斗寒分明已在天上坐<lb/>
不可更作人間看須臾睡去復睡覺彷彿前身在嵓壑<lb/>
洞門鎖鑰呼未譍時有天香暗飄落<lb/>
　　　宜興山房<lb/>
<pb n="KR4h0167_WYG_037-2a"/>
薄靄垂垂欲暮時漸生霜氣著征衣山深不見牛羊下<lb/>
惟有樵人荷擔歸<lb/>
四壁寒蛩作苦吟喚囘旅夢約三更不知身在禪房宿<lb/>
誤聽松風作雨聲<lb/>
　　　題宜興菴壁<lb/>
拂石坐小橋臨流俯清泚松聲與禽聲可以醒吾耳<lb/>
　　　全州道間<lb/>
竹裏㡬椽茅屋門前一樹桃花布袖蒿簪笑語雞豚社<lb/>
<pb n="KR4h0167_WYG_037-2b"/>
酒山家<lb/>
　　　衡陽道間<lb/>
滿林松竹翠交加路過衡陽得㡬家門傍粉牆人寂寂<lb/>
一陂春水數株花<lb/>
　　　登郢州四望亭<lb/>
夐出煙塵表乾坤指顧中數峯連野迥一水與天通沙<lb/>
外迎孤鶩雲邉數亂鴻家山在何許心與大江東<lb/>
　　　招里巷諸友和韻<lb/>
<pb n="KR4h0167_WYG_037-3a"/>
小有家林適歸來巳恨遲引杯懐楚舞飽飯和陶詩慷<lb/>
慨多新語綢繆半舊知夜深橋雪滑亟命短笻支<lb/>
　　　淮西幕自皁口入潁道間<lb/>
竟日百餘里相逢三數家平岡盡茅葦沃壤舊桑麻短<lb/>
樹巢歸燕荒城宿亂鴉興亡誰與問馬首夕陽斜<lb/>
　　　過衡陽晚宿<lb/>
雨後春寒力山前夕照斜身猶尋壘燕聲雜宿林鴉過<lb/>
嶺尚十里隔邨能㡬家母嫌茅店惡窗下有梅花<lb/>
<pb n="KR4h0167_WYG_037-3b"/>
　　　將到永州宿邨舍<lb/>
野宿孤邨迥山行十里荒犢眠蓑草壤馬踏落花香入<lb/>
眼春晴薄打頭風勢揚莫嗟登陟苦明日看瀟湘<lb/>
　　　利州登棧道<lb/>
足跡初來劒北州試登危棧瞰江流萬山西接地窮處<lb/>
一水東歸天盡頭欲訪崤函無健馬相忘楚漢付輕鷗<lb/>
丈夫要了中原事未及持竿老釣舟<lb/>
　　　出郊勸農口占<lb/>
<pb n="KR4h0167_WYG_037-4a"/>
小約賓僚集相招父老耕寺依青帶住人在翠帷行疊<lb/>
嶂堆春色微雲䕶午晴時康田里樂歸騎踏花輕<lb/>
　　　陸宣公祠<lb/>
公不生唐世貞元事若何主恩思報切臣罪迕時多佞<lb/>
舌攻何忍剛腸死不磨倚欄凝望久一鷺㸃滄波<lb/>
　　　禁煙前一日招幕屬小集林提幹有詩和韻<lb/>
草草登樓適英流邁昔賢詩萹長慶集人物永和年訪<lb/>
古宜聨社傷春又禁煙青帘家酒賤賸飲莫論錢<lb/>
<pb n="KR4h0167_WYG_037-4b"/>
　　　桂林即事<lb/>
一日四時具從來五嶺肰留連落花雨依約熟梅天瘴<lb/>
重常垂箔春深未脱綿新來那戒飲未夜已思眠<lb/>
　　　定華阻風<lb/>
夜色昏昏帶逺煙誰家燈火待歸船少時月上風須息<lb/>
且伴白鷗今夕眠<lb/>
　　　月峽登樓<lb/>
雲羃前溪洞煙荒隔岸城秋旗雜山色曉角帶江聲駐<lb/>
<pb n="KR4h0167_WYG_037-5a"/>
騎須邊靜維舟待峽平掀髯聊徙倚一鴈楚天横<lb/>
　　　簡項仲宗遊亭皋<lb/>
試從沙渚入荆城十里金隄掌樣平曉露香留紅芰溼<lb/>
午風清逐白蘋生栁邊繫馬頻沽酒沙際呼魚旋作羮<lb/>
所欠直惟佳客耳明朝能暇輙偕行<lb/>
　　　丙午九日將過陽羡偶成<lb/>
年年秋晩對風沙今近重陽喜在家自斷此生甘皓首<lb/>
能消幾度看黄花閒身頗覺便笻竹醉態都忘脱帽紗<lb/>
<pb n="KR4h0167_WYG_037-5b"/>
且問小舟溪上去飛鷗數㸃夕陽斜<lb/>
　　　遊桂林西山<lb/>
玉筍環星拱青螺帶霧披山為天下勝境占嶺南竒援<lb/>
筆難窮者慿欄盡目之不因無世累築室在於斯<lb/>
　　　善權竒觀<lb/>
自從團結此山川便作人間小洞天佛母林深從古盛<lb/>
仙翁宅近至今傳青分三洞中開户白㵼雙巖下出泉<lb/>
我自有縁聊乞取萬松隂裏一牛眠<lb/>
<pb n="KR4h0167_WYG_037-6a"/>
　　　舟過霅川<lb/>
一簇樓臺銷翠煙雨疎溪闊晩秋天西風吹老芙蓉院<lb/>
兩兩鷗鳧傍水眠<lb/>
　　學吟<lb/>
　朱南杰古徐人官監鎮攝華亭事徃來吳松間所與<lb/>
　倡和俱一時知名者其詩似近樸直然率意處亦具<lb/>
　忘言自足之趣學吟藳一巻自跋云非敢言詩聊以<lb/>
　紀時固不止是惟録其可以示人者簡末題淳祐戊<lb/>
<pb n="KR4h0167_WYG_037-6b"/>
　申書於澉川酒邊<lb/>
　　　垂虹亭<lb/>
慿虚蝃蝀逼人寒中有危亭百尺寛天接水腰呈絶景<lb/>
風回㠶腳漲狂瀾半篙落日吟將就一抹晴煙畫亦難<lb/>
不是酒杯今日窄直須邀月上闌干<lb/>
　　　舟中過平江<lb/>
蹤跡平生馬少㳺功名外物等虚舟不多飲酒常成醉<lb/>
日在吟詩祗解愁已幸一㠶離錫邑更寛兩日到杭州<lb/>
<pb n="KR4h0167_WYG_037-7a"/>
曉來忽見盤門塔疑是西湖大佛頭<lb/>
　　　出嘉興<lb/>
舟出嘉禾五里城僧樓山塔互崢嶸酒旗宻比隨風舞<lb/>
漁網横拕漾日晴畫舫貴人㠶去穏單衣遊女著來輕<lb/>
山歌已接長河堰到得臨平月又明<lb/>
　　　過長河堰<lb/>
㠶指長河風力微漁舟箇箇有魚歸一聲水際笛三弄<lb/>
幾處梅邊竹四圍桑伐逺揚蠶事熟花消穠艷栁綿飛<lb/>
<pb n="KR4h0167_WYG_037-7b"/>
西湖只在錢唐外又見孤山梅子肥<lb/>
　　　同劉朋山遊河邊作<lb/>
誰主西湖造化功峯分南北境相通四時風物絃歌裏<lb/>
兩岸人家圖畫中隄栁送迎忘爾汝櫂聲來徃自西東<lb/>
風波便作恩波㸔此樂君王與我同<lb/>
　　　同陳明叔遊湖作<lb/>
四月湖邊冷若秋先賢堂下繫扁舟山頭積翠來新意<lb/>
波面飄紅憶舊遊無奈楊花欺倦客已多荷葉䕶輕鷗<lb/>
<pb n="KR4h0167_WYG_037-8a"/>
隄邊誰道春歸了猶有一聲黄栗留<lb/>
　　　和吳<graphic n="KR3531" url="https://raw.githubusercontent.com/kanripo/KR-Gaiji/master/images/KR3531.png" mimeType="image/png"/>嵒韻<lb/>
春囘筆底露潛機為怯高吟且遯肥又見牛鞭春到日<lb/>
羞披鶉結舊來衣雪隨著處分單厚梅不關人自宻稀<lb/>
歸計商量今始定樂哉心事看雲飛<lb/>
　　　春日呈<graphic n="KR3531" url="https://raw.githubusercontent.com/kanripo/KR-Gaiji/master/images/KR3531.png" mimeType="image/png"/>嵒<lb/>
南園不與昔時同綿亘規模十里通萬石倚山如踞虎<lb/>
一亭跨水似垂虹虚堂舊占梅邊月曲徑新添竹外風<lb/>
<pb n="KR4h0167_WYG_037-8b"/>
詩料滿前吟不盡主人尊酒未應空<lb/>
　　　和吳梅庵同登白龍對月韻<lb/>
秋容滿目帶微寒㠶穏蘭舟駕碧瀾照我湖光天共色<lb/>
襲人花氣露初乾笑譚紅䄂日中舞驚動蒼龍水底蟠<lb/>
最是一清無著處卻慚狼籍草杯盤<lb/>
　　　曉發嘉興府<lb/>
曉發嘉興府人家門未開閘關船側過水漲堰平摧濃<lb/>
綠暗官栁肥紅綻野梅城中簫鼓發知是使君囘<lb/>
<pb n="KR4h0167_WYG_037-9a"/>
　　　泊崇徳<lb/>
堰未抵長河先從古縣過詩舟尋舊岸酒市鬻新歌傍<lb/>
水人家宻依山僧寺多夷猶觀未足無奈夕陽何<lb/>
　　　東星橋值雪<lb/>
間關入帝鄉飛雪斷羇腸天地皆明白山川忽老蒼栁<lb/>
眉遮舊影梅額上新妝客裏急先務河邊問老航<lb/>
　　　孤山觀梅<lb/>
費盡年年造化功精神全在雪霜中一枝映帶窗前月<lb/>
<pb n="KR4h0167_WYG_037-9b"/>
消得逋仙作主翁<lb/>
　　　書考<lb/>
人説宦遊好元來是險途不親真利害難話細工夫下<lb/>
考初書一中心有愧無官卑何展布三載且糊塗<lb/>
　　　劉直孺示拙逸詩編且命著語<lb/>
拙是愚中來逸與怠相比限界固分明差忒亦容易人<lb/>
心自有機天下本無事更參大學章終始一誠意<lb/>
　　　尹樓巖留華亭<lb/>
<pb n="KR4h0167_WYG_037-10a"/>
風雷昨夜揭窗紗未信樓巖不憶家和靖山頭春未了<lb/>
莫因尋鶴負梅花<lb/>
　　　攝事華亭歸舟口占<lb/>
挈來司市正花時補陋支傾費品題顧影自慙身是客<lb/>
片㠶又逐曉風西<lb/>
　　　題吳梅庵和靖索句圖<lb/>
童寒鶴冷雪霏霏正是先生得句時一段孤清圖不盡<lb/>
梅花從此厭人詩<lb/>
<pb n="KR4h0167_WYG_037-10b"/>
　　　入京<lb/>
客懐醉殺也醒醒昨夜思家夢㡬驚道阻且長無信息<lb/>
只將喜鵲騐安平<lb/>
　　　自庫入鎮十二里皆山徑邢侯以馬相招道閒<lb/>
　　　口占問梅<lb/>
騫驢突兀萬山間欲雨還晴雪又慳一路梅花尋不見<lb/>
多應開向小溪灣<lb/>
　　　煙雨樓<lb/>
<pb n="KR4h0167_WYG_037-11a"/>
錦繡初開城角東䂓模綿亘境相通一亭舊占梅邊月<lb/>
兩徑新添竹外風山色有無煙變態湖光濃澹雨收功<lb/>
憑欄正好催歸去横笛數聲蘆葦中<lb/>
　　竹所吟藳<lb/>
　徐集孫字義夫建安人理宗時嘗仕於浙好為詩足<lb/>
　跡所至輒有題詠於西湖諸勝處尤多每作一詩甫<lb/>
　脱藳人即爭購相為傳誦故其詩云俸薄幸無賖酒<lb/>
　債官閒卻有索詩逋葢實録也竹所吟藳二巻林可<lb/>
<pb n="KR4h0167_WYG_037-11b"/>
　山為序<lb/>
　　　古意<lb/>
彼美山中桐千古生清風斲削羅徽絃不費膠漆工伊<lb/>
石臺有梅月冷雲空濛一彈彈春江遲日春融融再彈<lb/>
彈招隠霜木吟樵風三彈彈離騷感慨古道隆太羮𤣥<lb/>
酒味㫖趣囘顓䝉世無子期生知音未易逢袖手長太<lb/>
息所聴何不同所聴非不同舉世鄭衛聾<lb/>
　　　智果寺觀東坡墨蹟參寥泉<lb/>
<pb n="KR4h0167_WYG_037-12a"/>
煑茗評詩嵗月深堂堂遺像篆煙沉數間老屋關興廢<lb/>
一段清名無古今碑斷亂雲封字腳井昏落葉覆泉心<lb/>
斜陽影裏夷猶處仰止高風不敢吟<lb/>
　　　暇日言事二首<lb/>
雨苔侵徑客來稀官事纔閒便掩扉欹枕忽生鄉國夢<lb/>
夢中喜得一番歸<lb/>
西風落葉滿庭除隠几清吟獨撚䰅官地莫將私地比<lb/>
菊苗也種兩三枝<lb/>
<pb n="KR4h0167_WYG_037-12b"/>
　　　觀秋潮<lb/>
八月西風嘘沆瀣長江協候肆澎湃錢唐王氣天所鍾<lb/>
非為子胥逞靈怪海門三山縹緲青雙練夾岸奔雷霆<lb/>
蛟龍黿鼉匿形影銀濤雪浪翻滄溟踏浪羣兒慣行險<lb/>
出没波心旗閃閃須臾㶑灧潮信平蕩漾漁舟千萬㸃<lb/>
天低暮靄襲人衣遊子興盡各云歸獨有騷翁看不足<lb/>
吟到夜月揚清輝<lb/>
　　　江湖偉觀<lb/>
<pb n="KR4h0167_WYG_037-13a"/>
昔日山中一小亭重新輪奐轉崢嶸著身梯磴千層上<lb/>
到眼江湖兩𣲖明鼎藥丹成仙巳去杯泉墨冷水猶清<lb/>
夀星炯炯無今古長照東南王氣生<lb/>
　　　聞蛬<lb/>
獨搔短髪坐更深夜雨書窗半欲隂近日病魔詩思澀<lb/>
一秋清句付蛬吟<lb/>
　　　同杜北山鄭渭濱湖邊小憩<lb/>
與朋看落葉捨櫂踏湖西野店傳杯酌殘陽索品題雲<lb/>
<pb n="KR4h0167_WYG_037-13b"/>
隨波影動山被栁隂迷一㸃寒鴉過知他何處棲<lb/>
　　　看梅<lb/>
嵗寒氣味少人知一度相逢一度竒不受陽和私㸃化<lb/>
慣經風雪冷禁持影横坡老數枝畫香沁逋仙兩句詩<lb/>
相對依依吟未得斜陽歸路不妨遲<lb/>
　　　訪僧不遇<lb/>
特地尋君選佛塲行行踏遍古苔荒不因坐石貪<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>句<lb/>
何事抽單輟赴堂空榻日移懸錫影别寮風過煮茶香<lb/>
<pb n="KR4h0167_WYG_037-14a"/>
忙中我為閒來到君本閒人縁底忙<lb/>
　　　乍晴<lb/>
吟情望逺倚闌干聲歇鳴渠雨乍乾只為湖山住官舍<lb/>
卻因筍蕨憶家餐燕窠出子春遊嬾燈燼開花夜話殘<lb/>
收拾栁綿囊楮被麥秋猶有一番寒<lb/>
　　　竹閣<lb/>
昔日孤山像重移閣幾春騷名垂句法遺愛稔邦民雨<lb/>
剥一碑古風揺萬竹新來遊興感慨誰繼若而人<lb/>
<pb n="KR4h0167_WYG_037-14b"/>
　　　夜過富春<lb/>
夜船揺兀當乘查得與僧俱似出家數幅征帆抛草渡<lb/>
一團幽夢繞梅花風傳山縣殘更漏潮戀霜江澹月華<lb/>
所恨釣臺眠裏過磯邊不及理漁車<lb/>
　　　促刺詞<lb/>
促刺復促刺勸織聲轉劇小婦洗雨采桑歸火姑煮雪<lb/>
抽絲繹辛勤欲織禦寒衣朝暮惟恐不盈尺織成門外<lb/>
迫催租不了輸租仍賣綌婦姑對泣兒號寒更無可補<lb/>
<pb n="KR4h0167_WYG_037-15a"/>
兒衣隙帛暖本擬代綌寒賣綌寒來愈無䇿促刺兮促<lb/>
刺兮勸人織兮織何益貯之金屋是何人重重綾錦飾<lb/>
珠璧<lb/>
　　　贈相士<lb/>
好爵縻人見不休更饒君盡許封侯山林朝市心殊相<lb/>
莫誤平生枉白頭<lb/>
　　　夜雨<lb/>
夜半倐驚覺狂風攪秋鳴掣電起迅雷驟雨翻盆傾逆<lb/>
<pb n="KR4h0167_WYG_037-15b"/>
知造物意揫歛萬寶成天威不竟夕須臾山月明<lb/>
　　　訪詩人<lb/>
得得訪詩仙平湖水接天身輕如鶴羽路逺買漁船日<lb/>
上荷撐葢春深栁脱綿造門人已出冷潄石山泉<lb/>
　　　洞庭夜坐<lb/>
片葉秋風數日程爭如天籟未秋聲厭居塵境炎威熾<lb/>
來納虚亭夜氣清萬㸃螢光移醉眼一湖蟾影蕩吟情<lb/>
笙歌寂寂重關掩獨許高僧並臂行<lb/>
<pb n="KR4h0167_WYG_037-16a"/>
　　　挽北磵<lb/>
本分參禪學吟中透一關清名傳北磵遺像在南山石<lb/>
塔人千古煙梯屋數間詩魂何處覓應伴白雲閒<lb/>
　　　石屋<lb/>
路僻鳥關關行吟逐字刪偶來遊石屋卻喜見香山閣<lb/>
峭寒雲䕶巖深野水閒坡仙留墨在姓字有無間<lb/>
　　　寄題潄玉<lb/>
一派潺湲迸石溪直疑寒碧練玻璃百川流去須歸海<lb/>
<pb n="KR4h0167_WYG_037-16b"/>
萬籟喧來有定時橋接丹山横夜月栁籠碧草拂晴曦<lb/>
吟廬此去雖相近爭似閒鷗立渺瀰<lb/>
　　　春日訪四聖鄭渭濵<lb/>
訪舊孤山去桃花觀裏春迎香開道室借酒酌吟人琴<lb/>
操音還古盤蔬味卻真斜陽各分散一水隔紅塵<lb/>
　　　中元<lb/>
今朝逢令節依舊客殊鄉禪衲同分席清齋若過堂江<lb/>
茶浮水色野菜帶山香忽憶三秋菊誰鉏小徑荒<lb/>
<pb n="KR4h0167_WYG_037-17a"/>
　　　餞吳西疇東歸<lb/>
吏情寥落若商參誰是如蘭可斷金别去社中懐舊友<lb/>
喜來湖上共新吟好山爭似居家看冷菊難禁在旅心<lb/>
我欲學君歸未得來年竹屋再相尋<lb/>
　　　跋竹間僧詩藳<lb/>
借來香墨本相對坐孤檠句似寒梅好夢從春草生逼<lb/>
人禪價重喚我宦情輕一見能相得此君同此盟<lb/>
　　　嵗律<lb/>
<pb n="KR4h0167_WYG_037-17b"/>
嵗律又侵尋桃符句索吟經年為客夢每日在家心眼<lb/>
老看山慣愁多怯酒深公餘惟讀易濁世任浮沈<lb/>
　　　玉岑<lb/>
一抹斜陽挂淺林細聽山鳥説春心千年古寺多竒蹟<lb/>
讀了豐碑看玉岑<lb/>
　　　觀音泉<lb/>
巖石留雲裛翠煙古松知歴幾千年淨瓶一滴楊枝水<lb/>
湧作巖前大士泉<lb/>
<pb n="KR4h0167_WYG_037-18a"/>
　　　除夕<lb/>
一嵗驚心忽巳除宦遊尚自客西湖漫題桃板標茅屋<lb/>
旋賣梅花插瓦壺俸薄幸無賒酒債官閒卻有索詩逋<lb/>
明朝萬事從頭起依舊山肩竹樣癯<lb/>
　　　舟中<lb/>
厭殺人間名利忙我忘名利只詩狂雅陪雲衲三生語<lb/>
分得漁舟半日凉傍水細看鷗鷺浴隔蘆吹過芰荷香<lb/>
從容飽遂清遊勝那似家居卧竹房<lb/>
<pb n="KR4h0167_WYG_037-18b"/>
　　　訪周伯弜後寄<lb/>
獨坐湖窗水一杯好懐竟日向誰開火雲六月天無夜<lb/>
不為先生定不來<lb/>
　　　書<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>巖僧詩巻後<lb/>
泛湘遊岳慣風寒怯挂田文半臂衫吐出煙雲冰雪句<lb/>
山肩莫怪<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>巖巖<lb/>
　　　有感<lb/>
華陽暫脱戴朝簮悔被浮雲惹動心世事可驚如雨驟<lb/>
<pb n="KR4h0167_WYG_037-19a"/>
客懐無限併秋深能歸不似天邊鴈怯冷愁聞月下砧<lb/>
幾許清高堪自慰官居賴有竹蕭森<lb/>
　　　清溪<lb/>
不比江湖汗漫流山林冷澹氣涵秋泠泠一派源頭水<lb/>
岸影中間見白鷗<lb/>
　　　獨坐<lb/>
老屋蕭條半欲斜繩牀獨坐㸔蜂衙經年官况渾如客<lb/>
計日安書巳到家䇿䇿冷風刪樹葉絲絲暮雨織檐花<lb/>
<pb n="KR4h0167_WYG_037-19b"/>
夢魂不那歸心切小圃堪鉏自種𤓰<lb/>
　　　挽孫花翁<lb/>
清氣散乾坤人亡名尚存玉寒埋葛嶺墨淡慘秦邨井<lb/>
菊風號冡山花月返魂子孫無處覓吟客酹芳尊<lb/>
　　　餞平洲僧<lb/>
天地一身閒袈裟裹亂山聽經離竺寺結社去雲間包<lb/>
重懸詩藳藤枯帶蘚斑西風落荷葉應又向西還<lb/>
　　　雲谷<lb/>
<pb n="KR4h0167_WYG_037-20a"/>
月漫千林萬壑秋聽琴驚起鶴囘頭孤雲帶溼藏空谷<lb/>
不逐人間富貴浮<lb/>
　　　北高峯<lb/>
閒處春光澹逢僧共采蒿曲盤山磴嶮直上塔峯高風<lb/>
露侵衣冷江湖送眼豪近年無隠者空負數株桃<lb/>
　　　借林可山韻餞蘿屋僧<lb/>
吟巻多題品君齊賈島才聞風知竹<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>載雨過湖來交<lb/>
澹杯中水儒酸葉底梅便辭京國去覓取近詩裁<lb/>
<pb n="KR4h0167_WYG_037-20b"/>
　　　靈芝寺<lb/>
梵宇背湖光朱橋度洛陽折藤維小艇拂石坐幽房齋<lb/>
版驚閒鷺苔碑卧夕陽都人喧鼓吹未識此徜徉<lb/>
　　　聽雪窗<lb/>
靜擁寒爐逼硯冰凍蠅怪有撲窗聲抛松撒竹清眠思<lb/>
吹滅吟燈坐到明<lb/>
　　　黃羽士<lb/>
閒披鶴氅紫藤冠帶得林泉骨相寒落魄一身風雪冷<lb/>
<pb n="KR4h0167_WYG_037-21a"/>
飄蓬千里水雲寛素餐洗硯鈔詩句清夜敲鐘上醮壇<lb/>
準擬學仙仙遇否何年煉就九還丹<lb/>
　　　寄詩僧<lb/>
昔日剡溪曾載雪君今訪我以晴期一庭梅雨何時竟<lb/>
吟得詩來舉似誰<lb/>
　　　酬雲間僧見寄<lb/>
一從湖上别無處問相知㡬夜頻馳夢今朝忽寄詩山<lb/>
昏雲過溼院靜鶴歸遲此去秋風近應須動客思<lb/>
<pb n="KR4h0167_WYG_037-21b"/>
　　　謝林可山序詩<lb/>
不枉西湖住兩年窮吟活計又成編生平不得春風力<lb/>
只與梅花結得縁<lb/>
　　　送僧之毘陵<lb/>
無意叢林坐雲飛天四空禪心泡影外客夢艣聲中勝<lb/>
負機何宻窮通算儘工此行應不錯知遇有詩翁<lb/>
　　　雨作<lb/>
薫風入斷籬猶自雨凄凄數日無人過終朝共鶴樓雲<lb/>
<pb n="KR4h0167_WYG_037-22a"/>
濃山寺失水汎板橋低亦有田堪秫何時得荷犁<lb/>
　　　靜中<lb/>
静中白日十分遲喚起鄉心怯子䂓客味有如杯水澹<lb/>
宦情肯被一塵緇缾儲餘粟縁供鶴俸乏零金為買書<lb/>
坐久不禁春雨暗誰家樓上笛頻吹<lb/>
　　　午夢<lb/>
篇詩纔欠急忙償似有奚奴督和章望斷曉山雲破碎<lb/>
驚囘午夢雨淋浪春光一半歸楊栁花事三分屬海棠<lb/>
<pb n="KR4h0167_WYG_037-22b"/>
靜坐小窗人語寂閒聽梁燕話行藏<lb/>
　　　杜北山同石峯僧來訪<lb/>
梅花同伴<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>一<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>有誰過嵗事那堪晚心期未易多杯<lb/>
深和月吸硯冷帶冰磨山暝歸鴉急相分獨奈何<lb/>
　　　古樂府<lb/>
郎别二十春未報淮頭捷空房守節心羞見雙蝴蝶<lb/>
滴涙寫臙脂欲寄南鴈羣恐蕩郎客思封了卻還焚<lb/>
妾甘奉姑老妾甘育子穉他日晝錦歸願郎無棄置<lb/>
<pb n="KR4h0167_WYG_037-23a"/>
　　　言事<lb/>
讀了南華枕曲肱無端客夢冷偏增官將滿去多逃吏<lb/>
詩不吟來少寄僧亂葉打窗貓上案斜陽過屋䑕窺燈<lb/>
孤山在望何時雪問訊梅花䇿<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>藤<lb/>
　　　鄭渭濱過訪兩社北山諸友繼至惜乎招石峯<lb/>
　　　月溪二禪不來<lb/>
未見南枝與北枝一清誰可話襟期不嫌添客重行酒<lb/>
所欠惟僧共説詩竹影因風和雀動水聲帶雨啓鷗疑<lb/>
<pb n="KR4h0167_WYG_037-23b"/>
黄昏𦂳閉寒扉坐自展韋編對伏羲<lb/>
　　　閒賦<lb/>
梅花白向鬢根生嵗月蹉跎事欠成讀過故書温有味<lb/>
借來新絮冷無情未霜山寺昏鐘動欲霽湖亭夕照明<lb/>
多少紅塵留滯客可曾歸去力春耕<lb/>
　　　惜春<lb/>
輕寒惻惻雨絲絲獨坐吟牀日較遲方此惜春容易老<lb/>
晚風吹落野棠棃<lb/>
<pb n="KR4h0167_WYG_037-24a"/>
　　　重拜和靖先生墓<lb/>
秋聲爾許悲懐古若為思菊老泉堪薦山孤草亦萎高<lb/>
風留塐鶴殘雨暗荒碑依舊梅千樹無花香似詩<lb/>
　　野趣有聲畫<lb/>
　楊公逺字叔明新安人家松蘿白嶽下園池林木蔚<lb/>
　然大類魏野之居以善畫山水能詩名著於徽詩藳<lb/>
　二巻自題曰野趣有聲畫咸淳六年古梅吳龍翰為<lb/>
　序云天地間風月常新煙雲不斷叔明磨墨濡毫畫<lb/>
<pb n="KR4h0167_WYG_037-24b"/>
　難畫之景以詩凑成吟難吟之詩以畫補足其意匠<lb/>
　經營亦良苦矣至元間疎齋盧摯常題其簡端云造<lb/>
　物憐渠有畫癖谿山無負墨成池楊卿技進今如許<lb/>
　不博金錢卻爱詩<lb/>
　　　隠居<lb/>
籬邉紅槿障蓬茅半近城闉半近郊苔繡曲蹊千萬㸃<lb/>
梅窺碧沼兩三稍閒將今古澆胸臆嬾把榮枯問卦爻<lb/>
一自漁樵分席後清泉白石與論交<lb/>
<pb n="KR4h0167_WYG_037-25a"/>
　　　溪行<hi>迴文</hi>
通邨一徑遶清溪緩步行來曳杖藜風弄栁絲垂裊裊<lb/>
紅桃映水壓枝低<lb/>
　　　梅花<lb/>
高標獨立嵗寒時不受狂蜂浪蝶知樹百千年枯更好<lb/>
花三兩㸃少為竒暗香疎影孤山句卻月凌風水部詩<lb/>
顧我對渠吟未穏且將澹墨貌横枝<lb/>
横隔片煙爭向静深藏翠幙全真性霞拖數縷日初沈<lb/>
<pb n="KR4h0167_WYG_037-25b"/>
月挂一睂天未暝問訊頻敲碧玉枝覓詩踏遍蒼苔徑<lb/>
有時小醉倚幽窗只嗅清香聞得醒<lb/>
　　　雨後<lb/>
春色相將老幽禽百㨾吟一犁新雨後滿地落花深麥<lb/>
秀風翻浪秧青水透針年登應可卜稍稍慰儂心<lb/>
　　　白茅道中<lb/>
支笻過嶺坳對景試推敲野水書之字山田畫卦爻雲<lb/>
歸峯露頂葉落樹留梢到此知何地人言是白茅<lb/>
<pb n="KR4h0167_WYG_037-26a"/>
　　　次程斗山韻<lb/>
口作蠶吟肩聳山了無縈繫一生閒夢囘春草池塘外<lb/>
詩在梅花煙雨間但得雙眸長炯炯從教兩鬢自斑斑<lb/>
此身窮逹何須問天道乘除去復還<lb/>
　　　聞鵑<lb/>
春闌聞杜宇歸去意難禁蜀道連天險郫城隠霧深差<lb/>
池當日事懊恨此生心閲世多興廢君休憶故林<lb/>
　　　次程直學秋雨感<lb/>
<pb n="KR4h0167_WYG_037-26b"/>
一雨戰秋陽風生衣袂舉更不假蒲葵秋陽渺何許渾<lb/>
如赫赫人其技只鼯鼠須信有循環凉生屏煩暑此意<lb/>
黙領㑹何勞向人語<lb/>
　　　宫詞<lb/>
燕語鶯啼日正長六宫桃李閙春光妾身雖未承恩澤<lb/>
卻喜君恩澤萬方<lb/>
　　　次宋省齋避暑<lb/>
何處避炎威好是幽人屋拂拂來清風蒼松間修竹坐<lb/>
<pb n="KR4h0167_WYG_037-27a"/>
久細哦詩惜不療饑腹念彼田舍翁桔槔聲斷續誰知<lb/>
漢隂老抱甕灌園䔩顧我本無機所願年榖熟<lb/>
　　　寓乾明觀<lb/>
多謝老彌明金芽石鼎烹一甌浮雪白兩腋覺風清齒<lb/>
頰囘真味詩聨悟道情北窗高卧處䰟夢到蓬瀛<lb/>
月色上窗紗移來竹影斜夜深人巳寂更轉鼓頻檛杜<lb/>
宇驚幽夢銀釭墜細花一時渾不記身在羽人家<lb/>
　　　次虛谷太博狂吟韻<lb/>
<pb n="KR4h0167_WYG_037-27b"/>
徑曲通邨深復深聽鶯吟歇聽蟬吟園林幽雅已成趣<lb/>
朝市紛華豈到心匣冷馮驩長鋏劍壁懸元亮不絃琴<lb/>
故知直道多違俗有口從今只合瘖<lb/>
　　　次程斗山村居韻<lb/>
融和天氣好攜杖作清遊景物自消長禽言或去留人<lb/>
登山際寺花映水邊樓欲寫歸吟巻推敲手不休<lb/>
山中閒宰相日日有蜂衙劔㦸門前竹鎗旗鼎内茶鶯<lb/>
歌喉宛轉蝶舞翅敧斜只此堪娛樂何消解語花<lb/>
<pb n="KR4h0167_WYG_037-28a"/>
邨疃多幽趣誰言景象稀雲攲山卸帽苔長石添衣一<lb/>
嵗驚春老千林覺綠肥可憐雙蛺蝶又傍菜花飛<lb/>
　　　再用韻<lb/>
非郭非山住蕭然樂有餘晝長延客話夜静課兒書藥<lb/>
潤晴時曬畦磽雨後鉏近來生計好新味富嘉蔬<lb/>
數椽敧欲壓髣髴玉川廬不結市朝夢惟便水竹居静<lb/>
中諳世味貧裏見親疎忽怪幽池漲元通灌稻渠<lb/>
地僻人煙少林深轍跡稀折蕉當巨扇裁葛作單衣田<lb/>
<pb n="KR4h0167_WYG_037-28b"/>
緑秧初遍梅紅雨後肥茅檐喧閙處紫燕引雛飛<lb/>
　　　三用韻<lb/>
性野耽幽隠茅茨一二間身侔黃鶴痩心與白雲閒囊<lb/>
裏詩無俗毫端畫有山忽驚時節換塞䧹又南還<lb/>
陡覺秋蕭索林端葉漸稀菊殘堪作枕荷老不成衣著<lb/>
句愁詩拙持螯喜蟹肥晩來風色𦂳吹起荻花飛<lb/>
　　　四用韻<lb/>
小醉初醒後衝寒作興遊宿雲山頂散殘雪樹根留簷<lb/>
<pb n="KR4h0167_WYG_037-29a"/>
漏懸冰柱風威凍玉樓欲吟吟未穏歸擁地爐休<lb/>
六出新裁就漫空宻又稀獨行無鶴氅冷卧有牛衣竹<lb/>
頂千鈞重梅添十倍肥品題輸謝女空詠絮風飛<lb/>
　　　覽鏡<lb/>
覽鏡顔非昔相將老態催青春彈指去白雪上頭來興<lb/>
逸三杯酒詩清百詠梅襟期除此外萬事付悠哉<lb/>
　　　喜晴<lb/>
厭聽滴簷聲風囘喜乍晴潤添新栁重痩損落花輕山<lb/>
<pb n="KR4h0167_WYG_037-29b"/>
翠雲初斂溪渾水漸平野人無别事杖䇿又郊行<lb/>
　　　再謁紫極宫<lb/>
一去重來巳十年頭顱堪笑尚依然何當了却塵氛事<lb/>
來結梅花紙帳縁<lb/>
　　　嬾<lb/>
疎嬾春來分外添蒲團兀坐地爐邊闗心事少夜慳夢<lb/>
酌酒杯多晝亦眠琴有徽絃姑挂壁詩無眼目謾成篇<lb/>
自憐不似門前栁才得東風翠拂天<lb/>
<pb n="KR4h0167_WYG_037-30a"/>
　　　旅寓<lb/>
憶昔離家日邨邨煮繭香因循淹五月次苐過重陽排<lb/>
悶詩多感懐歸夢最長客言塵世事都只付亡羊<lb/>
　　　次宋省齋立秋<lb/>
纔見春花榮又見春花謝花謝綠成隂瞬目逢炎夏誰<lb/>
知俯仰間祝融便回駕卻喜西風來美矣難酬價且效<lb/>
柴桑人寄傲南窗下此意自領㑹那許傍人借所願無<lb/>
榮辱静中觀物化<lb/>
<pb n="KR4h0167_WYG_037-30b"/>
　　　苦雨<lb/>
滴碎空堦頗厭聽惱人况又近清明三分春忽二分過<lb/>
十日天無一日晴寒沁栁眉愁寂寂溼凝花臉淚盈盈<lb/>
蒼穹好憫雲霓望留作甘霖助有成<lb/>
　　　和竹溪羅權府<lb/>
琅玕萬个碧雲深長覆晴川數畝隂渭水侯封元有節<lb/>
葛陂龍化本無心波光靜處涵清影灘瀨鳴時和好音<lb/>
除卻寒流相映外此君那許俗塵侵<lb/>
<pb n="KR4h0167_WYG_037-31a"/>
　　　次省齋桂花<lb/>
羡君詩句正而葩閒對西風賦桂花可惜分來蟾窟種<lb/>
如今開遍野人家<lb/>
　　　池上芙蓉<lb/>
小池擎雨已無荷池上芙蓉映碧波初試晨妝銅鏡淨<lb/>
未醒卯醉玉顔酡一秋造化全鍾此十月風光尚屬佗<lb/>
除卻籬邊叢菊伴别誰能奈曉霜何<lb/>
　　　瀟湘八景<lb/>
<pb n="KR4h0167_WYG_037-31b"/>
　　　　逺浦歸帆<lb/>
江山勝處簇人家樓閣重重枕水涯試倚䦨干凝望眼<lb/>
帆歸逺浦隔蘆花<lb/>
　　　　煙寺晩鐘<lb/>
山寺鐘敲晚照殘僧歸雲暝費躋攀浮屠屹立層崖頂<lb/>
恰在煙嵐紫翠間<lb/>
　　　　平沙起鴈<lb/>
極目青山帶夕陽平沙漠漠水茫茫㡬聲漁笛蘆花外<lb/>
<pb n="KR4h0167_WYG_037-32a"/>
驚起斜飛鴈一行<lb/>
　　　　江天暮雪<lb/>
垂垂四幕凍雲頑萬木號風晚更寒繫纜漁人歸去後<lb/>
亂飛栁絮滿江干<lb/>
　　　　瀟湘夜雨<lb/>
薄暮維舟古岸邊濃雲潑墨暗江天道林嶽麓知何處<lb/>
雨打蓬窗夜不眠<lb/>
　　　　洞庭秋月<lb/>
<pb n="KR4h0167_WYG_037-32b"/>
月色湖光浸岳城蘆花𣺌渺白鋪汀玻瓈萬頃清無滓<lb/>
只有君山一㸃青<lb/>
　　　　山市晴嵐<lb/>
横嵐髣髴抹高岡邨市人家釀秫香溪上曉來爭渡急<lb/>
裹鹽沽酒趁虚忙<lb/>
　　　　漁邨夕照<lb/>
一簇漁家古渡頭生涯只在幾扁舟歸來曬網斜陽外<lb/>
欸乃數聲煙樹秋<lb/>
<pb n="KR4h0167_WYG_037-33a"/>
　　　上趙相公<lb/>
徹骨清貧頗自憐生涯澹薄只隨縁搜羅景象畫多趣<lb/>
抖擻襟期詩幾篇毛頴謾供煙雨耒石泓聊當稻粱田<lb/>
化爐儻賜甄陶意便是人生際遇年<lb/>
　　　學漁<lb/>
年來嬾問是和非謾向滄浪理鈎磯折取緑荷充篛笠<lb/>
收將紅芰緝蓑衣秋風蓴菜鱸堪膾春水桃花鱖正肥<lb/>
身逐煙波逃世慮沙鷗汀鷺共忘機<lb/>
<pb n="KR4h0167_WYG_037-33b"/>
　　　次余静庵寒夜詩思<lb/>
拂拭蒲團坐從渠嵗事更年來心益壯老去眼増明月<lb/>
牖描梅影風簷撼鐸鳴撩儂詩興動得句自天成<lb/>
　　　次宋省齋問月<lb/>
開尊酹酒問嬋娟來照人間是幾年從古到今今復古<lb/>
纔圎又缺缺還圓隔千里共何同異描萬象真無醜妍<lb/>
最是婆娑仙桂樹新枝不長出青天<lb/>
　　　借張山長韻呈方虚谷<lb/>
<pb n="KR4h0167_WYG_037-34a"/>
樓臺寂寂白雲堆三逕縈迂鎻翠苔怪得菊松多喜色<lb/>
祇縁琴鶴巳歸來人瞻北斗光尤曄門對南山掩復開<lb/>
野客再持漫刺謁不應袖手又空同<lb/>
　　　次姚舍人<lb/>
披起綿裘換葛裘不禁時序去悠悠吳山楓老蕭蕭下<lb/>
紫塞鴻歸㸃㸃秋幾幅蠻牋詩狀景一聲羌笛客慿樓<lb/>
羇懐正此無聊賴細雨簷花分外愁<lb/>
　　　殘梅<lb/>
<pb n="KR4h0167_WYG_037-34b"/>
暗香消歇粉妝殘㸃㸃虚庭碧蘚間卻怪貧家新富貴<lb/>
地茵純用鹿胎斑<lb/>
　　　　詩壇<lb/>
突兀騷壇依漢立英豪元帥凛霜威四時景物知多少<lb/>
一一投降聽指揮<lb/>
　　　詩將<lb/>
草木森羅歸隊伍溪山遼遶作城池運籌决勝應無敵<lb/>
郊島從旁仆鼔旗<lb/>
<pb n="KR4h0167_WYG_037-35a"/>
　　　詩筒<lb/>
短篇吟了長篇續舊韻酬成新韻催一節此君緘錦繡<lb/>
奚奴攜去又㩦來<lb/>
　　　詩壁<lb/>
一方素壁龍蛇走㡬首新詩冰雪清語好驚人看不足<lb/>
教儂技癢動吟情<lb/>
　　　蝶<lb/>
款款穿芳徑雙雙度短牆不知身是幻抵死戀花香<lb/>
<pb n="KR4h0167_WYG_037-35b"/>
　　　夷齊<lb/>
因請休兵諌不行首陽遯跡似沽名既言不食周家粟<lb/>
薇蕨誰家土上生<lb/>
　　　和靖<lb/>
湖上吟翁道味長孤墳今已草成荒姓名猶寄梅花上<lb/>
一度開時一度香<lb/>
　　　省齋寄詩用韻走筆以謝<lb/>
竟日昏昏醉夢中俄驚緑暗石榴紅兩三箇月書全杳<lb/>
<pb n="KR4h0167_WYG_037-36a"/>
四五篇詩信忽通身世愧無鴻鵠志交情歎作馬牛風<lb/>
如今暫效相如計較著無聲迥不同<lb/>
　　　立春旬日雨作不止<lb/>
撿起牀頭厯又新吁嗟老境漸侵尋十朝春恰九朝雨<lb/>
一日晴還半日隂滴碎空堦聲巳厭寒欺薄酒力難禁<lb/>
絶憐窗外蒼苔地積得殘梅寸許深<lb/>
　　　悶書<lb/>
客裏因循斷送春况逄天氣半晴隂生來百事少如意<lb/>
<pb n="KR4h0167_WYG_037-36b"/>
老去千般都上心長鋏空彈馮氏劒良材還斵蔡翁琴<lb/>
愁懐正此無分付多謝黃鸝送好音<lb/>
　　　回溪道中<lb/>
山束溪流窄徑迂眼前景物入詩無田中科斗古文字<lb/>
栁下春鉏新畫圖巨室儲茶供客販小旗誇酒誘人沽<lb/>
行行不記幾多里回首林端日又晡<lb/>
　　　見山真意<lb/>
栗里幽深自結廬東籬采菊足清娯偶然觸目南山好<lb/>
<pb n="KR4h0167_WYG_037-37a"/>
相對沈吟一語無<lb/>
　　　蚤行<lb/>
黄粱已熟夢初醒束擔匆匆促去程手挈杖端和袖裹<lb/>
氣呵髭上覺冰生山銜斗柄兩三點犬吠籬根四五聲<lb/>
何處梅花開較蚤清香暗度動詩情<lb/>
　　　冬晴<lb/>
嵗序從教自改更老天有意活蒼生一冬晴暖雨全少<lb/>
三日隂寒雪不成謾擁地爐然榾柮每憂時事驗欃槍<lb/>
<pb n="KR4h0167_WYG_037-37b"/>
庭前問訊枯梅樹怕有南枝綻玉英<lb/>
　　　訪梅<lb/>
荒寒茅屋是誰家獨木橋横小逕斜卻是無人行到處<lb/>
春風先已到梅花<lb/>
　　　觀梅<lb/>
東閣觀梅效少陵巡簷索笑靣生春試將心事從渠道<lb/>
恰又無言領畧人<lb/>
　　　雪梅<lb/>
<pb n="KR4h0167_WYG_037-38a"/>
凍合頑雲四幕垂須臾六出攪空飛梅花自稟清臞相<lb/>
底事添渠十倍肥<lb/>
　　　煙梅<lb/>
玉妃謫墮作梅花不與羣芳定等差莫是清高嫌俗眼<lb/>
故張翠幕澹籠遮<lb/>
　　　冰梅<lb/>
絶憐花帶雪玲瓏彷彿惟存蠟蔕紅一夜清寒風結凍<lb/>
分明身在水晶宫<lb/>
<pb n="KR4h0167_WYG_037-38b"/>
　　　迓王書史六邑勸課回<lb/>
一犁雨足快耕農可卜今年嵗事豐喜見四郊生意好<lb/>
秧針刺水麥梳風<lb/>
　　　用韻奉謝<lb/>
乍雨微寒養麥天邨邨斜日起炊煙老夫但愧缾無酒<lb/>
芳草如茵好醉眠<lb/>
　　　初夏旅中<lb/>
蚤起窗前擁敝裘鬢毛蕭散冷颼颼葵榴花發巳云夏<lb/>
<pb n="KR4h0167_WYG_037-39a"/>
竹樹風生卻似秋驟雨乍晴雙港漲宿雲初斂四山幽<lb/>
客懐頓覺添瀟灑且放吟情出一頭<lb/>
每憶吾廬隠者居天然景物足清娛樹林隂翳鶯求友<lb/>
簾幕深沈燕引雛可釣可耕盤谷序堪詩堪畫輞川圖<lb/>
何當歸去北窗卧能勝羲皇以上無<lb/>
　　　竹夫人<lb/>
羞領青奴號由來節操剛有生惟具眼不妒為無腸戀<lb/>
戀言何寂娟娟體自凉棄捐知素分那敢望專房<lb/>
<pb n="KR4h0167_WYG_037-39b"/>
　　　新安江上次程南仲韻<lb/>
石欄斜䕶﨑嶇逕邨酒頻澆磊磈胸好是黄山供望眼<lb/>
白雲分出兩三峯<lb/>
　　　江天曉望次南仲韻<lb/>
江天向曉緼輕寒霧巻雲收眼界寛鴈起沙頭兵出戍<lb/>
鷺翹栁上雪成團數聲柔艣船初發一片寒蘆葉半乾<lb/>
無奈滿前詩料富眈吟㡬致廢朝餐<lb/>
　　　飲歸次南仲韻<lb/>
<pb n="KR4h0167_WYG_037-40a"/>
霜後楓林渾似纈籬邊菊老香初歇昏昏醉夢了時光<lb/>
一任頭顱堆白雪<lb/>
　　　寄餞趙東麓之官湖南<lb/>
憶昔鳴騶闖草廬歡然把酒話襟期自從六月袂分後<lb/>
又是重陽節過時江左英賢姑佐邑湖南松竹助哦詩<lb/>
餞違不及空惆悵儻或逢梅寄一枝<lb/>
　　　芳溪閒步<lb/>
竹杖芒鞋度斷岡﨑嶇小逕遶寒塘野梅照水初含白<lb/>
<pb n="KR4h0167_WYG_037-40b"/>
山菊支霜未委黄對景每番成感慨把杯幾度放疎狂<lb/>
此生但只安吾分無辱無榮夀且康<lb/>
　　　冬夜次南仲韻<lb/>
風號𦂳𦂳閉柴門榾柮爐邊了不聞窗外月明誰是主<lb/>
輸渠梅竹自平分<lb/>
　　　花朝<lb/>
花朝恰了一分春雨雪隂霾占兩旬物態未姸寒瑟縮<lb/>
人生易老事因循洗瓷杯酌浮蛆酒擁地爐燒帶葉薪<lb/>
<pb n="KR4h0167_WYG_037-41a"/>
翻憶昔年成感慨長宮出郭劭耕民<lb/>
　　　病起<lb/>
一病巳兼旬朝來試整襟眼前驚霧散耳底怪蟬吟檢<lb/>
㸃塵侵硯爬搔雪滿簪春歸渾未省緑樹又成隂<lb/>
病起覺癡聾徐行腳躡空杖能供半力藥巳奏全功整<lb/>
頓身仍健優游道未窮呼兒滌泓穎拂素貌漁翁<lb/>
　　　借虚翁擁金門城望五詩韻以寫幽居之興<lb/>
數竿修竹半池荷宻掩柴門少客過筆底畫能希李郭<lb/>
<pb n="KR4h0167_WYG_037-41b"/>
囊中詩欠似隂何一心夜月炯長在兩鬢秋霜積未多<lb/>
花甲明年重數起幸逢塵世息兵戈<lb/>
細撚吟髭謾賦詩騷人那敢與争馳傾杯對月風清夜<lb/>
倚杖觀山雲斂時世事安危渾莫問人生得失底須悲<lb/>
何當琢就梅花句付與高樓畫角吹<lb/>
堂標野趣豈虚傳坐看朝嵐與夕煙支逕縈迂斜傍竹<lb/>
幽池清淺倒涵天少年心付黏泥絮晩景身猶順水船<lb/>
卻喜傳家惟老硯麝煤磨盡可曾穿<lb/>
<pb n="KR4h0167_WYG_037-42a"/>
　　　次金東園農家雜詠<lb/>
買酒割雞柌杜後踏歌搥鼓鬧清明柔桑葉長蠶苗出<lb/>
從此關門禁客行<lb/>
林下敧傾茅草屋門前詰曲竹笆籬數聲清笛知何處<lb/>
牛背斜陽牧豎吹<lb/>
遲日麗時秧刺水午風暄處麥掀髯一邨桃杏紅如錦<lb/>
旋數青銅傍酒帘<lb/>
嘗稻翻匙誇白雪腰鎌荷擔刈黄雲逢人謾説空辛苦<lb/>
<pb n="KR4h0167_WYG_037-42b"/>
償債輸官費九分<lb/>
婦作生涯勤杼柚夫營活計在桑田老翁榾柮爐邊坐<lb/>
幼稚簷前負日暄<lb/>
　　　次金束園漁家雜詠<lb/>
篙撑舴艋閒來徃手把絲綸自巻舒妻子巳諳風露慣<lb/>
篷窗便可當茅廬<lb/>
愛元真子吟佳句笑老姜公用直鈎一片水鄉供活計<lb/>
四時風月在扁舟<lb/>
<pb n="KR4h0167_WYG_037-43a"/>
兩岸蘆花飛雪絮一江秋水接銀河平生不結榮華夢<lb/>
只把青蓑當綺羅<lb/>
那有清霜來鬢上畧無閒事上睂頭傍人借問家何處<lb/>
一葉輕舟水面浮<lb/>
風景岸邊安釣艇雲彤空裏散楊花披蓑頂笠攜魚去<lb/>
遥借前邨問酒家<lb/>
　　　夀許侯<lb/>
星輝南極彩雲邊律轉黄鍾一日前河嶽間生賢太守<lb/>
<pb n="KR4h0167_WYG_037-43b"/>
椿松齊算老神仙心猶秋月燭千里人在春風度兩年<lb/>
祗恐練溪難久駐行看飛詔下堯天<lb/>
　　　始生書懐<lb/>
連年客裏度生朝自草新詩慰寂寥卻喜窗前風景好<lb/>
梅花初放雪初消<lb/>
浮生六十度春秋無辱無榮儘自由但得此生强健在<lb/>
明年花甲又從頭<lb/>
　宋百家詩存巻三十七<lb/>
</p>
<p>
</p>
  </div>
</body>
</text>
</TEI>
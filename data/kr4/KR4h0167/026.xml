<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋百家詩存巻二十六</head> <lb/>
    <p>
<pb n="KR4h0167_WYG_026-1a"/>
欽定四庫全書<lb/>
　宋百家詩存巻二十六<lb/>
　　　　　　　　　　　　　嘉善曹庭棟編<lb/>
　　白石道人集<lb/>
　姜䕫字堯章鄱陽人工聲律慶元三年進樂書乞正<lb/>
　雅樂詔令太常與議嫉之不果行居苕溪與白石洞<lb/>
　天為鄰轉庵潘檉號之曰白石道人又畀以詩云世<lb/>
　閒官職似樗蒲采到枯松亦大夫白石道人新拜號<lb/>
<pb n="KR4h0167_WYG_026-1b"/>
　斷無繳駁任稱呼時夔與黄景説齊名景説亦號白<lb/>
　石人稱雙白石其詩初學黄涪翁既而深造自得正<lb/>
　以不染江西派為佳楊誠齋蕭東夫俱極矜許尤長<lb/>
　詞曲嘗詣范石湖座閒徴新聲製暗香疎影兩曲石<lb/>
　湖使青衣小紅歌之尋以小紅贈䕫一日大雪過垂<lb/>
　虹有小紅低唱我吹簫之句時艷稱之自定詩集二<lb/>
　巻自為序<lb/>
　　　以長歌意無極好為老夫聽為韻奉别沔鄂親<lb/>
<pb n="KR4h0167_WYG_026-2a"/>
　　　友<lb/>
淊淊沔鄂留有靦三宿桑持鉢了白日事賤丸蛣蜣念<lb/>
當去石友煙席凌江湘為君試歌商歌短意則長<lb/>
佳人魯山下<hi>謂楊大昌正之</hi>日弄清漢波促絃調寶瑟哀思感<lb/>
人多咬哇秦缶擊冷落郢客歌知音良不易如此粲者<lb/>
何<lb/>
英英白龍孫<hi>鄭仁舉次皋</hi>睂目古人氣拮据營數椽下簾草<lb/>
生砌文章作逕庭功用見造次無庸垂罄嗟遺安鹿門<lb/>
<pb n="KR4h0167_WYG_026-2b"/>
意<lb/>
詩人辛國士<hi>謂辛泌充清</hi>句法似阿駒别墅滄浪曲緑陰禽<lb/>
鳥呼頗參金粟眼漸造文字無兒輩例學語屋壁祝蒲<lb/>
盧<lb/>
山陰千載人揮灑照八極只今定武刻猶帶龍虎筆單<lb/>
侯出機杼<hi>謂單煒炳文</hi>豈是劍舞得餘波入竹石絶歎咄咄<lb/>
逼<lb/>
異時之罘君在涅守白顥黄鐘欠牛鐸淋漓弔遺藳有<lb/>
<pb n="KR4h0167_WYG_026-3a"/>
子殊可人<hi>蔡迨肩吾子武子字武伯</hi>特未見此老客來請論文但道<lb/>
曲肱好<lb/>
中郎遊千霜曲髙復誰為龎翁趨無絃鄭伯功斲鼻春<lb/>
風桃花溪寒渌繞蒼翠何嘗從兩君放浪計幽事<lb/>
宦達羞故妻賤貧厭邱嫂上書雲雨迥還舍筍蕨老江<lb/>
皋鉏帶經決計恨不蚤士無五羖皮没世抱枯槁<lb/>
伐木響虛牝我願友褐夫九關呀虎豹何時内髙袪黄<lb/>
鵠眇雲樹鸚鵡澹煙蕪倚杖得清賞洗心觀本初<lb/>
<pb n="KR4h0167_WYG_026-3b"/>
孤鴻度關山風霜摧翅翎影低白雲暮哀噭那忍聽士<lb/>
生有如此儲粟不滿瓶著書窮愁濵可續離騷經<lb/>
　　　赤松圖<lb/>
山東隆準公未語心已解按劍堂下人成事汝應退非<lb/>
無帶礪約政爾有恩害平生三寸舌松閒潄寒瀨<lb/>
　　　送王孟玉歸山陰<lb/>
淮南雪落雲繞戍王郎鳴鞭獵狐兔問君本是山陰人<lb/>
何不扁舟剡溪去人生樂事將毋同知君此心如太空<lb/>
<pb n="KR4h0167_WYG_026-4a"/>
只今去踏龍尾道也似寒江蓑笠翁鑑湖一曲荷花浦<lb/>
君不歸來花有語舊宅應添竹幾竿到家不覺秋如許<lb/>
十年雪裏看淮南聚米能作淮南山籌邊妙處須急吐<lb/>
政自不容修竹閒人道長江無六月日光正射青蘆葉<lb/>
何以贈君濯炎熱雪即是詩詩是雪<lb/>
　　　雪中訪石湖<lb/>
雪矸如玉城偏師敢輕犯黄蘆陣野鶩我自將十萬三<lb/>
載渠未降北面石湖范先生霸越手定目一笑粲<lb/>
<pb n="KR4h0167_WYG_026-4b"/>
　　　虞美人草<lb/>
夜䦨浩歌起玉帳生悲風江東可千里棄妾蓬蒿中化<lb/>
石那解語作草猶可舞陌上望騅來飜愁不相顧<lb/>
　　　花藏寺雲海亭望具區<hi>寺為張循王功徳院</hi>
茫茫復茫茫中有山蒼蒼大哉夫差國坐占天一方夫<lb/>
差醉蓮宫巨浪揺不醒越師從何來奪我玉萬頃年年<lb/>
亭上秋一篴千古愁誰能知徃事飛下雙白鷗<lb/>
　　　夏日寄朴翁朴時在靈隱<lb/>
<pb n="KR4h0167_WYG_026-5a"/>
風吹松樹枝懷我松閒友雲從北山來令我屢回首山<lb/>
雲夜夜起山雨侵人衣遥知竹窗裏自吟新雨詩<lb/>
　　　烏夜啼<lb/>
老烏栖栖飛且號晨來枝上啄楮桃楮桃已空楮葉死<lb/>
猶啄枯枝覔蟲蟻老烏賦分何其貧未啼已被鄰公瞋<lb/>
吁嗟老烏不自省牆頭屋上紛成羣吳中貴遊重鸚鵡<lb/>
千金逺致能言語花底紅絛鄭袖擎盤中碧果秦宫取<lb/>
天生靈物得人憐過者須臾鸚鵡邊老烏事事無足録<lb/>
<pb n="KR4h0167_WYG_026-5b"/>
人閒猶傳夜嗁曲<lb/>
　　　春日書懷<lb/>
九真何蒼蒼乃在清漢尾衡茅依草木念逺獨伯姊春<lb/>
來衆芳滋春去衆芳萎兄弟各天涯啼鴂見料理漢江<lb/>
出巨魚風雷入驅使安得挾我輈西征二十里<lb/>
春雲驛路暗遊子眇歸程永懷故山下風雨悲柏庭翁<lb/>
仲不解語幽鳥時時鳴人家插垂栁客裏又清明<lb/>
垂楊大别寺春草郎官湖家巷有石友合并不待呼瘦<lb/>
<pb n="KR4h0167_WYG_026-6a"/>
藤倚花樹花片藉玉壺老鄭絶妙筆辛楊句敷腴平生<lb/>
子姚子貌古心甚儒時邀野僧語閑與琴工俱酒䦨興<lb/>
未了左轉南城隅大江圍楚碧煙水入元虛流落不自<lb/>
恨帷嗟故人疎一月三見夢夢中相與娛日日潮風起<lb/>
悵望武昌魚<lb/>
武昌十萬家落日紫煙低亭亭頭陀塔髙處白鳥棲白<lb/>
鳥忽飛去春山空四圍南樓有佳人再召且再辭閉門<lb/>
課文事攖物探天機斯人不可致白鳥㑹來歸<lb/>
<pb n="KR4h0167_WYG_026-6b"/>
　　　予居苕溪上與白石洞天為鄰潘徳久字予曰<lb/>
　　　白石道人且以詩見畀其詞曰人間官爵似樗<lb/>
　　　蒲采到枯松亦大夫白石道人新拜號斷無繳<lb/>
　　　駁任稱呼予以長歌報貺<lb/>
南山仙人何所食夜夜山中煮白石世人喚作白石仙<lb/>
一生費齒不費錢仙人食罷腹便便七十二峯生腑肝<lb/>
徴租只在南山南我欲從之不憚逺無方煮石何由輭<lb/>
嘉名錫我何敢辭但愁自此長苦饑囊中只有轉菴詩<lb/>
<pb n="KR4h0167_WYG_026-7a"/>
便當掬水三嚥之<hi>轉菴徳久自號云</hi>
　　　箜篌引<lb/>
箜篌且勿彈老夫不可聽河邊風浪起亦作箜篌聲古<lb/>
人抱憾死今人抱憾生南鄰賣妻者秋夜難為情長安<lb/>
買歌舞半是良家婦主人雖愛憐賤妾那久住縁貧來<lb/>
賣身不縁觸夫怒日日登髙樓悵望宫南樹<lb/>
　　　丁已七月望湖上書事<lb/>
白天碎碎如析綿黒天昧昧如陳元白黒破處青天出<lb/>
<pb n="KR4h0167_WYG_026-7b"/>
海月飛來光尚溼是夜太史奏月蝕三家各自矜算術<lb/>
或云七分或食既或云食晝不在夕上令御史登吳山<lb/>
下視海門監月出年來歴失無人修三家之説誰為優<lb/>
乍如破鏡光炯炯漸若小兒初食餅時方下令嚴禁銅<lb/>
破鏡何為來海東天邊有餅不可食聞説饑民滿淮北<lb/>
是鏡是餅且弗論須臾還我黄金盆金盆當空四山靜<lb/>
平波倒浸雲天影下連八表共此光上接銀河通一冷<lb/>
御史歸來太史眠人間不聞鐘鼓傳白石道人呼釣船<lb/>
<pb n="KR4h0167_WYG_026-8a"/>
一瓢飲酌湖中天荷葉擺頭君睡去西風急送敲窗句<lb/>
　　　待千巖<lb/>
搴裳望洞庭眼過天一角初别未甚愁别久今始覺作<lb/>
箋非無筆寒鴈不肎落蘆花待挐音怪底北風惡<lb/>
若人金石心試命洞庭浪傳聞下巴陵瀝酒喜無恙我<lb/>
行丹楓林屢騁白蘋望烏鵲不可瞋論功當坐上<lb/>
　　　賦千巖曲水<lb/>
紅雨灑溪流下瀨仍小駐魚隊獵殘香故故作吞吐老<lb/>
<pb n="KR4h0167_WYG_026-8b"/>
子把一杯微風忽吹去<lb/>
　　　李陵臺<lb/>
李陵歸不得髙築望鄉臺長安一萬里鴻鴈隔年回望<lb/>
望雖不見時時一上來<lb/>
　　　生雲齋<lb/>
在山常與雲同齋出山憶雲雲不來千金買得太湖石<lb/>
數峯相對寒崔嵬朝來忽覺青苔溼靉靉如炊石閒出<lb/>
白雲何處不相逢卻怪年年枉相憶王郎胸中横一邱<lb/>
<pb n="KR4h0167_WYG_026-9a"/>
在山出山雲與遊更呼白石老居士來倚雲根吟七字<lb/>
　　　書乞米帖後<lb/>
銀鉤鐵畫太師字從人乞米亦可憐五倉空虛胃神哭<lb/>
竟日悄悄無炊煙仙人留書説服氣道士辟榖期引年<lb/>
人生不食浪自苦獨不見子桑鼓琴十日雨<lb/>
　　　禽言如曰哥哥<lb/>
君不見苕溪西南石鼓山鳥如鸜鵒嗁其閒土人相傳<lb/>
是阿弟千呼萬喚去復還身為獨鴈失儔侣所愧脊令<lb/>
<pb n="KR4h0167_WYG_026-9b"/>
圖急難繞林哀哀訴明月夜闌月落聲漸咽天地闊逺<lb/>
兄不聞蒼厓下淚山竹裂豈無鴉舅與鵓姑人各有心<lb/>
非友于陟岡四顧空欷歔君不見江南望夫誰家子登<lb/>
山化石不得語<lb/>
　　　和轉菴丹桂韻<lb/>
野人復何知自謂山澤好來裨奉常議識笳鼓羽葆誰<lb/>
憐老垂垂卻入鬧浩浩營巢猶是寓學圃何不蚤淮桂<lb/>
手所植漢甕躬自抱花開不忍出花落不忍埽佳客夜<lb/>
<pb n="KR4h0167_WYG_026-10a"/>
深來清尊月中倒一禪兩居士更約踐幽討<lb/>
　　　昔遊詩<lb/>
　　　　䕫蚤歳孤貧奔走川陸數年以來始獲寧處<lb/>
　　　　秋日無謂追憶舊遊可喜可愕者吟為五字<lb/>
　　　　詩時時欲展閲自省平生不足為詩也<lb/>
洞庭八百里玉盤盛水銀長虹忽照影大哉五色輪我<lb/>
舟渡其中晃晃驚我神朝發黄陵祠暮至赤沙曲借問<lb/>
此何處滄灣三十六青蘆望不盡明月耿如燭灣灣無<lb/>
<pb n="KR4h0167_WYG_026-10b"/>
人家只就蘆邊宿<lb/>
放舟龍陽縣洞庭包五湖<hi>灃源濵湘大江</hi>洶洶不得道茫茫將<lb/>
奈何篙師請小泊石矴沈泥沙是中大無岸强指葦與<lb/>
莎滯留三四晨大浪山嵯峨同舟總下淚自謂餧黿鼉<lb/>
白水日以長僅存青草芽轉盼又已沒但見千頃波此<lb/>
時羡白鳥飛入青山阿<lb/>
九山如馬首一一奔洞庭小舟過其下幸哉波浪平大<lb/>
風忽怒起我舟如葉輕或升千丈波或落千丈坑回望<lb/>
<pb n="KR4h0167_WYG_026-11a"/>
九馬山政與大浪爭如飛鵝車礟亂打睢陽城又如白<lb/>
獅子山下跳鬇鬡須臾入别浦萬死得一生始知茵席<lb/>
溼盡覆杯中羮<lb/>
蕭蕭湘陰縣寂寂黄陵祠喬木蔭樓殿畫壁半傾攲蘆<lb/>
洲雨中澹漁網煙外歸重華不可見但見江鷗飛假令<lb/>
無恨事過此亦依依<lb/>
我乗五坂船將入沌河口大江風浪起夜黒不見手同<lb/>
行子周子渠膽大如斗長竿插蘆席船作野馬走不知<lb/>
<pb n="KR4h0167_WYG_026-11b"/>
何所詣死生付之偶忽聞入草聲燈火亦稍有杙船遂<lb/>
登岸急買野家酒<lb/>
天寒白馬渡<hi>漢川縣界</hi>落日山陽邨是時無霜雪萬里風奔<lb/>
奔外旃吹已透内纊冰不溫吹馬馬欲倒吹笠任飛翻<lb/>
不見行路人但見草木蕃忽看野燒起火焰燒乾坤聲<lb/>
如電雷震勢若江湖吞虎豹走散亂麋鹿不足言夜投<lb/>
野店宿無壁亦無門此行值三厄幸得軀命存明發見<lb/>
老姊斗酒為招䰟<lb/>
<pb n="KR4h0167_WYG_026-12a"/>
揚舲下大江日日風雨雪留滯鼇背洲十日不得發岸<lb/>
冰一尺厚刀劍猶舟楫岸雪一尺深屹如玉城堞同舟<lb/>
二三士頗壯不恐懾䝉氊閉篷卧波裏任傾擷晨興視<lb/>
氊上積雪何皎潔欲上不得梯欲留岸頻裂攀援始得<lb/>
上幸有人見接荒邨三兩家寒苦衣食缺買猪祭波神<lb/>
入市路已絶如今得安坐閑對妻兒説<lb/>
青草長沙境洞庭渺相連洞庭西北角雲夢更無邊復<lb/>
有白河沌渺莽里數千豈惟大盗窟神龍所盤旋白河<lb/>
<pb n="KR4h0167_WYG_026-12b"/>
辛已歳忽墮死蜿蜒一鱗大如箕一髯大如椽白身青<lb/>
鬐鬛兩角上梢天半體卧沙上半體猶沈淵里正聞之<lb/>
官官使吏致䖍作齋為禳禬觀者足闐闐斂席覆其體<lb/>
數里聞腥壇一夕雷雨過此物忽已遷遺跡䧟成川中<lb/>
可行大船是年虜亮至送死江之壖或云祖龍䜟詭異<lb/>
非偶然近日山陽人采菱不知還望見三龍浮目若電<lb/>
火然見龍多見尾少見四體全一龍已為異三者亦罕<lb/>
傳又因漁湖側水中忽生煙煙中一驢出繞身步蹁躚<lb/>
<pb n="KR4h0167_WYG_026-13a"/>
俄隨霹靂去欲語無由縁我聞語此事乗舟徃觀焉經<lb/>
徃枯葭浦白鷺争相先湖有劉僃廟實司浩渺權裴徊<lb/>
無所見歸櫂月明前<lb/>
昔遊洞源山先次白馬渡<hi>桃源縣界</hi>渡頭何清深鴻鵠在髙<lb/>
樹白馬亦洞天昔人有奇遇洞門不可見但聞水聲怒<lb/>
瞻彼羽人宅乃乗方船渡修廊夾五殿重閣映千樹規<lb/>
模象巍壯回合綠陰䕶山椒望五谿壺頭入指顧故宫<lb/>
在其北屋瓦帶松霧古杉晉時物中空野人住外圍四<lb/>
<pb n="KR4h0167_WYG_026-13b"/>
十尺内可十客聚我遊瞿仙館壇上表遺步卻下八疊<lb/>
坡一亭衆妙具兩山抱澄潭老木枝榦互瞻前秀而迥<lb/>
坐久凛難駐桃源獨不見僻在南宫路山行轉深邃狙<lb/>
猨紛上下石竇出微涓令我意猶豫昔聞漁舟子水際<lb/>
見洞户今看去谿逺定自後人悞惆悵卻歸來此遊不<lb/>
得屢於今二十年歴歴經行處<lb/>
昔遊衡山下看水入朱陵半空埽積雪萬萬玉花凝或<lb/>
如生綃挂或作薄霧横紛紛虎豹吼徃徃蛟龍驚人語<lb/>
<pb n="KR4h0167_WYG_026-14a"/>
不相聞濺雹漂風纓有魚縁峭壁上上終不停此中有<lb/>
神物雷雨周八紘<lb/>
昔遊衡山上未曉入幽谷欲識所坐輿横板挂兩竹狀<lb/>
如鞦韆垂髙下不傾覆登山九千丈中道多佛屋一峯<lb/>
髙一峯峯峯秀林木仰看同來客木末見冠服髙堂石<lb/>
當路尋常雲所宿下方雷雨時此上自晴旭紫蓋何突<lb/>
兀萬里在一目餘峯六七十僅如翠浪矗北有嬾瓚嵓<lb/>
大石庇樵牧下窺半厓花杯盂琢紅玉飛雲身畔過攬<lb/>
<pb n="KR4h0167_WYG_026-14b"/>
之不盈掬祝融最髙絶紫蓋不足録俯視同仰觀蒼蒼<lb/>
萬形伏惟餘岣嶁峯南睇半空緑仿彿認瀟湘向嶽流<lb/>
屈曲髙處驚我䰟翻思宅平陸其東有雷穴靈異謹勿<lb/>
觸雲來綿世界雲去一峯獨僧窗或留罅雲入不可逐<lb/>
絶頂横石渠仙人有遺躅山多金光草夜半如列燭靈<lb/>
藥不可尋吁嗟歸太速<lb/>
濠梁四無山陂陀亘長野吾披紫茸氊縱飲面無赭自<lb/>
矜意氣豪敢騎雪中馬行行逆風去初亦畧霑灑疾風<lb/>
<pb n="KR4h0167_WYG_026-15a"/>
吹大片忽若亂飄瓦側身當其衝絲鞚袖中把重圍萬<lb/>
箭急馳突更叱咤酒力不支吾數里進一斚燎茅烘溼<lb/>
衣客有見留者裴佪望神州沈歎英雄寡<lb/>
既離河口縣未至落星灣舟中三兩程程程見廬山廬<lb/>
山遮半天五老雲為冠朝看金疊疊暮看紫巉巉瀑布<lb/>
在山半仿彿認一斑廬山忽不見雲雨滿人間<lb/>
雪霽下揚子閑望江上山山山如白玉日照金孱顔是<lb/>
時江水淨影落清鏡寒潮催庾信老雲送佛狸還萬古<lb/>
<pb n="KR4h0167_WYG_026-15b"/>
感心事惆悵垂楊灣<lb/>
衡山為真宫道士飲我酒共坐有何人山中白衣叟問<lb/>
叟家何在近在山洞口殷勤起見邀徐步入林藪雲深<lb/>
險徑黒石亂湍水吼尋源行漸逺茅屋翦如帚老烹茶<lb/>
味苦野琢琴形醜叟云司馬仙學道此居久屋東大盤<lb/>
石碁畫今尚有古木庇覆之清泉石根走因悲百年内<lb/>
汲汲成白首仙人固難值隱者亦可偶追維恍如夢欲<lb/>
畫無好手<lb/>
<pb n="KR4h0167_WYG_026-16a"/>
　　　過湘陰寄干巖<lb/>
渺渺臨風思美人荻花楓葉帶離聲夜深吹篴移船去<lb/>
三十六灣秋月明<lb/>
　　　鴈圖<lb/>
萬里晴沙夕照西此心惟有斷雲知年年數盡秋風字<lb/>
想見江南揺落時<lb/>
　　　送朝天續集歸誠齋時在金陵<lb/>
翰墨場中老斲輪真能一筆埽千軍年年花月無閒日<lb/>
<pb n="KR4h0167_WYG_026-16b"/>
處處山川怕見君箭在的中非爾力風行水上自成文<lb/>
先生只可三千首回施江東日暮雲<lb/>
　　　次石湖書扇韻<lb/>
橋西一曲水通邨岸閣浮萍綠有㾗家住石湖人不到<lb/>
藕花多處别開門<lb/>
　　　除夜自石湖歸苕溪<hi>此詩録寄誠齋得報云所寄十詩有裁雲縫霧之妙</hi>
　　　<hi>思敲金戛玉之奇聲</hi>
細草穿沙雪半銷吳宫煙冷水迢迢梅花竹裏無人見<lb/>
<pb n="KR4h0167_WYG_026-17a"/>
一夜吹香過石橋<lb/>
美人臺上昔歡娛今日空臺望五湖殘雪未融青草死<lb/>
苦無麋鹿過姑蘓<lb/>
黄㡌傳呼睡不成投篙細水激流冰分明舊泊江南岸<lb/>
舟尾春風颭客燈<lb/>
千門列炬散林鴉兒女相思未到家應是不眠非守嵗<lb/>
小窗春意入燈花<lb/>
三生定自陸天隨又向吳淞作客歸已拚新年舟上過<lb/>
<pb n="KR4h0167_WYG_026-17b"/>
倩人和雪洗征衣<lb/>
沙尾風回一櫂寒椒花今夕不登盤百年草草都如此<lb/>
自琢春詞翦燭看<lb/>
笠澤茫茫鴈影微玉峯重疊護雲衣長橋寂寞春寒夜<lb/>
只有詩人一舸歸<lb/>
桑間篝火卻宜蠶風土相傳我未諳但得明年少行役<lb/>
只裁白紵作春衫<lb/>
少小知名翰墨場十年心事只凄涼舊時曽作梅花賦<lb/>
<pb n="KR4h0167_WYG_026-18a"/>
硯墨於今亦自香<lb/>
環玦隨波冷未銷古苔留雪卧牆腰誰家玉篴吹春怨<lb/>
看見鵝黄上栁條<lb/>
　　　悼石湖<lb/>
身退詩仍健官髙病已侵江山平日眼花鳥暮年心九<lb/>
轉終無助三髙竟欲尋尚留巾墊角何處有知音<lb/>
未作龍蛇夢驚聞露電身百年無此老千首屬何人安<lb/>
得公長健那知事轉新酸風憂國淚髙冢卧麒麟<lb/>
<pb n="KR4h0167_WYG_026-18b"/>
　　　臨安旅邸答蘇虞叟<lb/>
垂楊風雨小樓寒宋玉秋詞不忍看萬里青山無處隱<lb/>
可憐投老客長安<lb/>
　　　張平甫哀輓<lb/>
將軍家世出<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>儒合上青雲作計疎吳下宅成花未種<lb/>
湖邊地吉草新鉏空嗟過隙催人世賴有提孩讀父書<lb/>
他日石羊芳草路弟兄來此一霑裾<lb/>
　　　題華亭錢參園池<lb/>
<pb n="KR4h0167_WYG_026-19a"/>
花裏藏仙宅簾邊駐客舟浦涵滄海闊雲接洞庭秋草<lb/>
木山山秀䦨干處處幽機雲韜世業暇日此夷猶<lb/>
　　　寄上張參政<lb/>
姑蘇臺下梅花樹應為調羮故蚤開燕寢休誇香霧重<lb/>
鴛行卻望袞衣來前時甲第仍垂栁今度沙隄已種槐<lb/>
應念無知夜飛鵲月寒風勁羽毛摧<lb/>
　　　京口留别張思順<lb/>
伯勞飛燕若為忙還憶東齋夜共牀别後無書非棄我<lb/>
<pb n="KR4h0167_WYG_026-19b"/>
春來㑹面卻他鄉連宵為説經憂患異日相逢各老蒼<lb/>
更欲少留天不許曉風吹艇入垂楊<lb/>
　　　姑蘇懷古<lb/>
夜暗歸雲繞柁牙江涵星影鷺眠沙行人悵望蘇臺栁<lb/>
曽與吳王埽落花<lb/>
　　　次韻徳久<lb/>
籬落青青花倒垂避人黄鳥雨中飛西郊寂寞無車馬<lb/>
時有溪童賣菜歸<lb/>
<pb n="KR4h0167_WYG_026-20a"/>
　　　次朴翁遊蘭亭韻<lb/>
亞字橋邊面面風六人同坐樹陰中松交歸路如留客<lb/>
石礙流杯故惱公山色最憐秦望綠野花只作晉時紅<lb/>
夕陽啼鳥人將散俯仰興懷自昔同<hi>右軍祠堂有杜鵑兩株花極照灼</hi>
　　　同朴翁登卧龍山<lb/>
龍尾回平野檐牙出翠微望山憐緑逺坐樹覺春歸草<lb/>
合平吳路鷗㤀霸越磯午凉松影亂白羽對禪衣<lb/>
　　　次韻胡仲芳因楊伯子見寄<lb/>
<pb n="KR4h0167_WYG_026-20b"/>
此去廬陵定幾程向來卭杖未經行懸知征櫂雲邊集<lb/>
大有吟情雪裏生楚渡食萍應甚美舜祠吹玉直能清<lb/>
二君即日青㝠上惟我春山帶雨耕<hi>仲芳得萍鄉宰伯子得營道倅</hi>
　　　同潘徳久作明妃詩<lb/>
明妃未嫁時滿宫妒蛾睂一朝辭玉陛人人淚雙垂<lb/>
年年心隨鴈日日穹廬中遥見沙上月忽憶建章宫<lb/>
身同漢使來不同漢使歸雖為胡中婦只著漢家衣<lb/>
　　　湖上寓居雜詠<lb/>
<pb n="KR4h0167_WYG_026-21a"/>
荷葉披披一浦涼青蘆弈弈夜吟商平生最識江湖味<lb/>
聽得秋聲憶故鄉<lb/>
湖上風恬月澹時卧看雲影入玻瓈輕舟忽向窗邊過<lb/>
揺動青蘆一兩枝<lb/>
秋雲低結亂山愁千頃銀波凝不流隄畔畫船隄上馬<lb/>
緑楊風裏兩悠悠<lb/>
輦路垂楊兩行裁苑門秋水欲平堦朝朝南望宫雲起<lb/>
白鳥一雙山下來<lb/>
<pb n="KR4h0167_WYG_026-21b"/>
布衣何用揖王公歸向蘆根濯輭紅自覺此心無一事<lb/>
小魚跳出緑萍中<lb/>
囊封萬字總空言露滴桐枝欲斷絃時事營營吾亦嬾<lb/>
卧看秋水浸山煙<lb/>
苑牆曲曲栁㝠㝠人静山空見一燈荷葉似雲香不斷<lb/>
小船揺曳入西陵<lb/>
栁下軒窗枕水開畫船忽載故人來與君同過西陵路<lb/>
卻指煙波獨自回<lb/>
<pb n="KR4h0167_WYG_026-22a"/>
指㸃移舟著栁隄美人相顧復相攜上橋更覺秋香重<lb/>
花在西陵小苑西<lb/>
　　　坐上和約齋<lb/>
思入冰輪冷愁因玉宇開可無如此客猶恨不能杯好<lb/>
句長城立寒鴉結陣來箜篌莫停手拚卻斷腸回<lb/>
　　　出北關<lb/>
吳兒臨水宅四面見行舟蒲葉浸鵝項楊枝蘸馬頭年<lb/>
年人去國夜夜月當樓傳語城中客功名半是愁<lb/>
<pb n="KR4h0167_WYG_026-22b"/>
　　　平甫見招不欲徃<lb/>
老去無心聽管絃病來杯酒不相便人生難得秋前雨<lb/>
乞我虛堂自在眠<lb/>
樓閣萬重秋雨裏峯巒四合暮潮邊鳳城今夕凉如水<lb/>
多少人家試管絃<lb/>
　　　三髙祠<lb/>
越國霸來頭已白洛京歸去夢猶驚沈思只羡天隨子<lb/>
蓑笠寒江過一生<lb/>
<pb n="KR4h0167_WYG_026-23a"/>
　　　過桐廬<lb/>
横看山色仰看雲十幅風帆不藉人記取合江江畔路<lb/>
他年此處好垂綸<lb/>
　　　登烏石寺<hi>觀張魏公劉安成岳武穆留題劉云侍兒意真奉命題記</hi>
諸老凋零極可哀尚留名字壓崔嵬劉郎可是疎文墨<lb/>
幾㸃臙脂汙緑苔<lb/>
　　　過垂虹<lb/>
自作新詞韻最嬌小紅低唱我吹簫曲終過盡松陵路<lb/>
<pb n="KR4h0167_WYG_026-23b"/>
回首煙波十四橋<lb/>
　　　訪費山人<lb/>
稻叢茁茁欲齊肩楊栁僛僛不蔽蟬忽憶石頭城下路<lb/>
槿花斜壓釣魚船<lb/>
　　　牛渚<lb/>
牛渚磯邊渺渺秋篴聲吹月下中流西風不識張京兆<lb/>
畫得蛾睂如許愁<lb/>
　　　武康丞宅同朴翁詠牽牛<lb/>
<pb n="KR4h0167_WYG_026-24a"/>
青花緑葉上疎籬别有長條竹尾垂老覺澹妝差有味<lb/>
滿身秋露立多時<lb/>
　　　過徳清<lb/>
木末誰家縹緲亭畫船臨水更虛明經過此處無相識<lb/>
塔下秋雲為我生<lb/>
　　　陳君玉以小集見歸用余還誠齋朝天續集韻<lb/>
　　　作七字䕫報貺<lb/>
筆陳無功汗左輪而今老去不能軍水邊白鳥間於我<lb/>
<pb n="KR4h0167_WYG_026-24b"/>
窗外梅花疑是君欲向江湖行此話可無朋友托斯文<lb/>
新篇大是相料理因憶南山揚子雲<lb/>
　　　寄田郎<lb/>
楚楚田郎亦大竒少年風味我曾知春城寒食誰相伴<lb/>
夜月棃花有所思剪燭屢呼金鑿落倚窗閒品玉參差<lb/>
含情不擬逢人説鸚鵡能歌自作詞<lb/>
　　　古樂府<lb/>
裁衣贈所歡曲領再三安歡出無人試閨中自著看<lb/>
<pb n="KR4h0167_WYG_026-25a"/>
　　　寄時父<lb/>
遲君日日數歸程到得君歸我已行一路好山思共看<lb/>
半年有酒不同傾吾儕正坐清貧累各自而今白髮生<lb/>
人物眇然須强飯天工應不負才名<lb/>
　　　雪中<lb/>
塞草汀雲䕶玉鞍連天花落路漫漫如今卻憶當年健<lb/>
下馬題詩不道寒<lb/>
黄鶴磯邊晩渡時栁花風急片帆飛一聲長篴魚龍舞<lb/>
<pb n="KR4h0167_WYG_026-25b"/>
白浪如山不肎歸<lb/>
萬馬行空轉屋檐髙寒屢索酒杯添故人家住吳山上<lb/>
借得西湖自捲簾<lb/>
曽泛扁舟詣石湖恍然坐我范寛圖天寒逺挂一行鴈<lb/>
三十六峯生玉壺<lb/>
　　　送李萬頃<lb/>
猛相思裏得君來政喜歡時卻便回别後恐無青栁折<lb/>
到家應有小桃開起居五馬兼堂上問訊干巖及阿灰<lb/>
<pb n="KR4h0167_WYG_026-26a"/>
<hi>張禕姪曙小字阿灰</hi>兒女癡頑夫婦健漂零何日共尊罍<lb/>
　　　越中士女春遊<lb/>
秦山越樹兩依依閒倚䦨干看落暉楊栁梢頭春又暗<lb/>
玉簫聲裏夜遊歸<lb/>
　　　送范仲訥徃合淝<lb/>
壯志只便鞍馬上客夢長在江淮閒誰能辛苦運河裏<lb/>
夜與商人爭徃還<lb/>
我家曽徃赤䦨橋鄰里相過不寂寥君若到時秋已半<lb/>
<pb n="KR4h0167_WYG_026-26b"/>
西風門巷栁蕭蕭<lb/>
小簾燈火屢題詩回首青山失後期未老劉郎定重到<lb/>
煩君説與故人知<lb/>
　　　下孤城<lb/>
人家多住竹籬中楊栁疎疎尚帶風記得下孤城下路<lb/>
白雲依舊兩三峯<lb/>
　　　平甫放三十鷗於吳淞余不及與盟<lb/>
橋下松陵緑浪横來遲不與白鷗盟知君久對青山立<lb/>
<pb n="KR4h0167_WYG_026-27a"/>
飛盡棃花好句成<lb/>
　　　蕭山<lb/>
歸心已逐曉雲輕又見越中長短亭十里水邊山下路<lb/>
桃花無數麥青青<lb/>
　　　戊午春帖子<lb/>
晴窗日日擬雕蟲惆悵明時不易逢二十五絃人不識<lb/>
澹黄楊栁舞春風<lb/>
　　　偶題<lb/>
<pb n="KR4h0167_WYG_026-27b"/>
阿八宫中酒未醒天風吹髮夜泠泠歸來只怕扶桑暖<lb/>
赤腳横騎太乙鯨<lb/>
　　　金神夜獵圖<lb/>
夜半金神羽獵奔走山川百靈雲氣旍旗來下颯然已<lb/>
入青㝠<lb/>
後宫嬋娟玉女自鞚八尺飛龍兩兩鳴鞕爭導緑雲斜<lb/>
墜春風<lb/>
　　　答沈器之<lb/>
<pb n="KR4h0167_WYG_026-28a"/>
江漢乗流客乾坤不繫舟玉琴虛素月金劍落清秋野<lb/>
鹿知隨草饑鷹故上韝風流大隄曲一唱使人愁<lb/>
涉逺身良苦登髙望欲迷試吟青玉案不似白銅鞮露<lb/>
下秋蟲怨風髙北馬嘶槎頭有新味人在太湖西<lb/>
　　　釣雪亭<lb/>
䦨干風冷雪漫漫惆悵無人把釣竿時有官船橋畔過<lb/>
白鷗飛去落前灘<lb/>
　　　次韻千巖雜謡<lb/>
<pb n="KR4h0167_WYG_026-28b"/>
平生中散七不堪鳳麈時時伴夜譚道士有神傳火棗<lb/>
故人無字入雲藍雨凉竹葉宜三酌日落荷花倚半酣<lb/>
極欲扁舟南蕩去冷鷗輕燕畧相諳<lb/>
　　　寄上鄭郎中<lb/>
梅根東望九華雲中有風流衣繡人名下一生勞夢想<lb/>
尊前數語倍情親節旄在道催歸漢花鳥留君且作春<lb/>
見説祥雲挾時雨故園松菊亦精神<lb/>
　　　送左真州還長沙<lb/>
<pb n="KR4h0167_WYG_026-29a"/>
吳郎牽挽醉蓴鱸今日西歸畧自如别路冷雲隨驛馬<lb/>
望鄉喬木記吾廬湘中花鳥偏憐酒淮左兒童待擁車<lb/>
凡我舊遊君更歴橘州相見訝無書<lb/>
　　　緑萼梅<lb/>
黄雲承襪知何處招得冰䰟付北枝金谷樓髙愁欲墜<lb/>
斷腸誰把玉龍吹<lb/>
　　　次韻武伯<lb/>
楊栁風微約暮寒野禽容與只波間道人心性如天馬<lb/>
<pb n="KR4h0167_WYG_026-29b"/>
可愛青絲十二閑<lb/>
　　　陪張平甫遊禹廟<lb/>
鏡裏山林緑到天春風只在禹祠前一聲何處提壺鳥<lb/>
猛省紅塵三十年<lb/>
　　　乍涼寄朴翁<lb/>
前日松間步屧歸更將荷葉障秋暉如今城裏抛團扇<lb/>
應是山中試裌衣水有秋容蓮漸少樹含凉氣鳥慵飛<lb/>
炎天既嬾趨城市從此尤須戀翠微<lb/>
<pb n="KR4h0167_WYG_026-30a"/>
　　　東堂聨句<lb/>
金風凉夜深吹我蕭蕭髮<hi>趙雍和仲</hi>起折丹桂枝驚落花上<lb/>
月<hi>白石</hi>
　　補遺<lb/>
　　　燈詞<lb/>
南陌東城盡舞兒畫金刺繡滿羅衣也知愛惜春遊夜<lb/>
舞落銀蟾不肎歸<lb/>
燈已䦨珊月氣寒舞兒徃徃夜深還只因不盡婆娑意<lb/>
<pb n="KR4h0167_WYG_026-30b"/>
更向街心弄影看<lb/>
遊人歸後天街靜坊陌人家未閉門簾裏垂燈照尊爼<lb/>
坐中嬉笑覺春溫<lb/>
　　　春詞<lb/>
六軍文武浩如雲花簇頭冠㨾㨾新惟有至尊渾不戴<lb/>
盡將春色賜羣臣<lb/>
　　　有送<lb/>
憐君歸橐路迢迢到得茅齋轉寂寥應歎藥欄經雨爛<lb/>
<pb n="KR4h0167_WYG_026-31a"/>
土肥抽盡縮砂苖<lb/>
　　　于越亭<lb/>
松尾颼颼石浪寒塞吟蕃曲轉聲酸人間無此春風手<lb/>
應是江妃夜夜彈<lb/>
　　靜佳詩集<lb/>
　朱繼芳字季實號靜佳建安人登進士授龍尋令龍<lb/>
　尋舊有顔長官仁郁祠長官五代時能撫循其民使<lb/>
　不見兵革嘗作詩以道民疾苦其題有十每題繫以<lb/>
<pb n="KR4h0167_WYG_026-31b"/>
　十詩共百篇繼芳晉謁祠下依韻和之題曰靜佳龍<lb/>
　尋藳後調桃源令又調宜州教授不赴有詩云瘴海<lb/>
　南邊路淺湥客愁不待嶺猿吟無人喚得涪翁起分<lb/>
　我桄榔橄欖陰同時倡和為錢唐陳起汶陽周伯弜<lb/>
　建安張至龍俱有聲江湖間者又自裒所作一卷題<lb/>
　曰靜佳乙藳兹合二藳為靜佳詩集<lb/>
　　　農桑<lb/>
裹飯驅兒候暖耕塍泥滑滑不堪行如何説得農家苦<lb/>
<pb n="KR4h0167_WYG_026-32a"/>
雨笠風蓑過一生<lb/>
婦饁夫耕日向長碓聲嗚咽宿舂糧尋思一飯何時飽<lb/>
秧種青青麥未黄<lb/>
澹黄竹紙説蠲逋白紙仍科不稼租努力經營猶恨晩<lb/>
官司那問有錢無<lb/>
　　　朱門<lb/>
紅雨聲乾未作泥繡成十里緑楊隄金杯緩勸玲瓏唱<lb/>
玉勒催歸騕褭嘶<lb/>
<pb n="KR4h0167_WYG_026-32b"/>
晉代豪華不數家萬錢下筯未為奢客來只是家常飯<lb/>
豆粥萍虀費咄嗟<lb/>
天近偏承雨露榮深深庭院鎻清明栁絲風送鞦韆影<lb/>
牆外行人空復情<lb/>
朱門徃事若為懷積雨苔痕緑上堦幾處敗甎吟蟋蟀<lb/>
玉人曾此溜金釵<lb/>
泥金摺損舞衣羅蹙破遥山皓齒歌此曲人間聽不得<lb/>
莫愁還是有愁多<lb/>
<pb n="KR4h0167_WYG_026-33a"/>
中壽知無滿百身暖歌冷舞及青春黄金不買長生藥<lb/>
白髮偏驚快活人<lb/>
長楸走馬卻歸來雉挾春驕未應媒不信杏梁雙燕語<lb/>
日長簾幕有風開<lb/>
　　　客路<lb/>
哀猿啼斷暮雲深摸索牀頭未盡金莫道他鄉千萬里<lb/>
去家三日幾般心<lb/>
身如海燕傍誰門别淚雙垂不見親惟有一條笻竹杖<lb/>
<pb n="KR4h0167_WYG_026-33b"/>
相隨萬里共艱辛<lb/>
是處人家𢷬練忙天寒日短路偏長蛬聲四壁無時歇<lb/>
不遣羇人夢到鄉<lb/>
　　　邊庭<lb/>
探使歸來半信疑帳前相語怕人知沈香霧裏嬌絃暖<lb/>
莫遣邊愁到兩睂<lb/>
公主琵琶胡地秋將軍刁斗漢關愁相逢老病無依卒<lb/>
未説沙場淚已流<lb/>
<pb n="KR4h0167_WYG_026-34a"/>
蒼苔白骨滿黄沙馬汗成冰帶雪花夜夜鞘中長鋏吼<lb/>
教人不得夢還家<lb/>
北風吹骨正酸辛白面書生四角巾戰士總成亡命鬼<lb/>
將軍纔是有功人<lb/>
　　　城市<lb/>
紫陌尋春日日過楊花無主奈春何傾城壓酒嬌無力<lb/>
醉裏相扶踏踏歌<lb/>
身遊城市髮將華眼見人情似槿花惟有梁間雙燕子<lb/>
<pb n="KR4h0167_WYG_026-34b"/>
不嫌貧巷主人家<lb/>
　　　貧女<lb/>
燈下穿針影伴身嬾將心事訴諸親阿婆許嫁無消息<lb/>
芍藥花開又一春<lb/>
纖手清閑理瑟工髙樓半在碧雲中行人豈是知音者<lb/>
小立花陰待曲終<lb/>
　　　負薪<lb/>
爛柯人去隔存亡一局棊終愴故鄉想得山中絶煙火<lb/>
<pb n="KR4h0167_WYG_026-35a"/>
松花松子當乾糧<lb/>
破㡌籠頭髮半華樵歌一曲勝長嗟雞鳴裹飯登髙去<lb/>
日暮天寒未到家<lb/>
捫蘿縁壁到山頭俯羡鴻飛儘自由風雨瀟瀟黄葉滑<lb/>
未行十步兩三休<lb/>
蒸棃炊黍付荆妻指㸃青山澗水西忽聽丁丁雲外斧<lb/>
一聲山鳥背人啼<lb/>
　　　空門<lb/>
<pb n="KR4h0167_WYG_026-35b"/>
錫杖凌空去復還片雲縹緲伴身閒春風錯種醍醐草<lb/>
引得牛來食雪山<lb/>
四巻楞伽几上安而今老去嬾能看庭前桂樹花開未<lb/>
分别西風信鼻端<lb/>
白蓮有社一經過㑹意由來不在多滿目廬山青未了<lb/>
聞鐘歸去意云何<lb/>
　　　山居<lb/>
空山薇蕨供清齋世事悠悠不挂懷梅溽得風醒午枕<lb/>
<pb n="KR4h0167_WYG_026-36a"/>
竹陰轉日上南堦<lb/>
宿雨初乾一杖藜欲呼漁艇訪前溪碧桃花落無尋處<lb/>
惆悵人間日又西<lb/>
半屋雲霞與鹿分兩株古木正當門野花自落東流水<lb/>
坐對青山酒一尊<lb/>
擁樹溪雲迷近逺低檐山果亂紅青莫言身外都無事<lb/>
蚤晩焚香看道經<lb/>
　　　漁父<lb/>
<pb n="KR4h0167_WYG_026-36b"/>
推起篷窗抱月眠三三兩兩栁邊船不須聽説文王事<lb/>
孤負漁竿八十年<lb/>
傳呼扶柁晩風前一陣驚鴻沒逺煙不是吾儂棲泊處<lb/>
卻回别港避官船<lb/>
　　　　右靜佳龍尋藳<lb/>
　　　送李秋堂赴京口<lb/>
客懷正賴春相與苦欲留春天不許送君一舸下南徐<lb/>
落花起舞流鶯語鮫人浴出扶桑繭天女染作紅雲段<lb/>
<pb n="KR4h0167_WYG_026-37a"/>
君從何處得錦機借與人間作㨾看青杏園深暖漏長<lb/>
栁綿如雪撲酒缸吳姬道字未端正當壚學唱新翻腔<lb/>
貔貅百萬張頤仰都將鐵甕盛春釀有客髙譚四座傾<lb/>
主人合序諸侯上日邊此别各南北君頤始髭我衰白<lb/>
何以贈之折栁條千絲萬絲心揺揺<lb/>
　　　讀黄玉溪湯婆傳<lb/>
君不見楊家阿泉驪山陰出入宫掖承㤙深只畱妃子<lb/>
脂粉氣不暖少陵如鐵衾又不見楊家阿池紫塞上沈<lb/>
<pb n="KR4h0167_WYG_026-37b"/>
香霧擁將軍帳天寒十指墮弓刀底用空言如挾纊何<lb/>
如韓時老湯婆冬則飲湯惟腹皤形模混沌婦女笑閉<lb/>
塞其兌藏天和老生門前十日雪兩腳凍皴眠不得斷<lb/>
無蠻素搆心兵賴有婆兮相暖熱夫人竹氏青玲瓏炎<lb/>
炎幾時奈秋風婆恥居下常熱中母棄蕉萃以禦冬得<lb/>
黄太史五字詩厥孫傳之尤滑稽霜風蕭蕭歳年晩吾<lb/>
喜湯婆有完傳<lb/>
　　　反招隱<lb/>
<pb n="KR4h0167_WYG_026-38a"/>
木末徑微微誰敲白板扉緩行松葉滑小摘藥苖稀山<lb/>
色自今古塵寰多是非昻昻千歳鶴便肎傍人飛<lb/>
　　　春晩有感<lb/>
坐對吳山酒閑同越客吟月明人渡淺花暗鳥啼深徃<lb/>
事空流水還丹未化金不堪春又晩惆悵百年心<lb/>
　　　送僧蘋洲遊醉李<lb/>
師今遊醉李自刺釣船篙地説三吳勝人誇二陸豪草<lb/>
黄工女績波白課丁熬近海寒應蚤霜毛怯剃刀<lb/>
<pb n="KR4h0167_WYG_026-38b"/>
　　　有歎<lb/>
與老本無期相尋天一涯履承雙足繭㡌裹半頭絲路<lb/>
近行猶歇鄉遥夢豈知酒酣增意氣忽憶少年時<lb/>
　　　子規<lb/>
自身歸未得郤勸别人歸思婦心中事征夫淚滿衣蜀<lb/>
天知近逺江樹間稠稀幸自安雙翼誰教不奮飛<lb/>
　　　老將<lb/>
不把琱刀賣曾隨夜斫營老年猶善飯壯日想能兵上<lb/>
<pb n="KR4h0167_WYG_026-39a"/>
馬身仍健看鴻眼更明戰多人不信枉指箭瘢呈<lb/>
　　　登眺<lb/>
破㡌任風吹天知髮已絲大江留禹蹟老樹見秦時北<lb/>
際山如礪南溟水似池夜凉無夢到久矣歎吾衰<lb/>
　　　惜花<lb/>
留春春不住春去落花隨枉自收殘片何堪綴舊枝輪<lb/>
蹄前日約蜂蝶一年期代謝由來事誰能作許悲<lb/>
　　　元日<lb/>
<pb n="KR4h0167_WYG_026-39b"/>
堂上聚周親相看又一春吾年方覺老童子儼成人婪<lb/>
尾屠蘇酒從頭鬱壘神何須千歳上即此是新陳<lb/>
　　　昭慶寺<lb/>
幽尋得勝趣城市幾人能古栁深中磬長廊盡處燈畫<lb/>
龍聽説法塐佛看齋僧别寺經行遍兹遊昔未曾<lb/>
　　　苕溪<lb/>
維舟古祠下野飯就魚羮坐聽篙人説行逢牽路平居<lb/>
民難問姓溪鴨自呼名天目無由到沿洄更幾程<lb/>
<pb n="KR4h0167_WYG_026-40a"/>
　　　湖蕩<lb/>
雙橈入天影野葑緑全交魚唼垂絲栁鷗眠折葉茭行<lb/>
人沿岸曲落日挂林梢歸去嚴城隔僧門尚可敲<lb/>
　　　六和塔<lb/>
三百有餘年潮頭不敢顛孤尖標白浪層級上青天鈴<lb/>
隔山僧唄燈通海客船老來登眺眼不道步難前<lb/>
　　　航海<lb/>
地角與天倪茫茫何處期星回析木次日挂扶桑枝沈<lb/>
<pb n="KR4h0167_WYG_026-40b"/>
石尋孤嶼浮針辨四維飄然一桴意乗此欲安之<lb/>
　　　旅館<lb/>
僕行方請息旅館復相招小市三家聚前邨五里遥茅<lb/>
柴侵熟飲松葉帶生燒猶有斜陽在行吟忽斷橋<lb/>
　　　嚴衢道中<lb/>
草白三丫路苔青五里牌長年車馬客幾䩫利名鞵斗<lb/>
糴隨時貴方言到處乖近山樵有主童稚拾松釵<lb/>
　　　舟到梅雨暴漲<lb/>
<pb n="KR4h0167_WYG_026-41a"/>
夜月離於畢篙師可奈何帆穿風减半江闊雨添多側<lb/>
岸無牽路中流有旋渦平生柁樓底得在栁梢過<lb/>
　　　對酒<lb/>
莫信樵人説秦人有樹存青山浮渤海白日走崑崙為<lb/>
有愁千斛時須酒一尊提壺亦相勸花下緑陰繁<lb/>
　　　有懷鷲山次僧芳庭韻<lb/>
一塔與雲齊尋僧路不迷小舟沙島外疎磬夕陽西古<lb/>
樹含雲亞春橋覆水低鷲峰飛不去夜夜子規啼<lb/>
<pb n="KR4h0167_WYG_026-41b"/>
　　　客路<lb/>
閨閣空相憶那知客路艱背人前去鳥迎面逺來山夜<lb/>
泊孤燈悄晨裝片月彎猿聲不知處杳杳白雲間<lb/>
　　　舊遊<lb/>
兩峯多少寺分日去遨遊山翠横天目湖光浴佛頭花<lb/>
朝騎馬醉月夜傍船謳一被微官縛重來不自由<lb/>
　　　天竺分韻得芳字<lb/>
縹緲白雲鄉天風吹曉凉人尋水源至路入樹陰長晝<lb/>
<pb n="KR4h0167_WYG_026-42a"/>
靜聞晴哢春餘拾澗芳余心忽有得欲語又還忘<lb/>
　　　庚戍夀意一先生<lb/>
江涵秋水碧潭潭飲馬長城不敢南宥密老臣功第一<lb/>
緝熙天子歳登三身扶紫極星辰正手拆黄封雨露甘<lb/>
見説年來淮尾漲漢庭可要百曹參<lb/>
　　　溪寺<lb/>
背人沙鳥一行斜喚客桐魚幾疊撾誤向山中參白足<lb/>
不知頭上著烏紗煮茶煙暖浮新竹洗鉢泉香帶落花<lb/>
<pb n="KR4h0167_WYG_026-42b"/>
休夏功勞眠與食誰能展巻看楞伽<lb/>
　　　暮春<lb/>
姚黄魏紫惱人看羅襪成塵俯仰間蜀魄聲乾花有血<lb/>
湘靈淚盡竹無斑年光苒苒趨雙鬢暮雨霏霏失四山<lb/>
老裏情懷天地窄莫教一日酒杯閑<lb/>
　　　少年遊<lb/>
紫陌尋芳愛馬遲一春能得幾晴時海棠露重衣全透<lb/>
楊栁風微㡌半敧大白引浮銀鑿落小紅吹徹玉參差<lb/>
<pb n="KR4h0167_WYG_026-43a"/>
人生行樂須年少莫等星星滿鏡絲<lb/>
　　　次韻橋亭禊事<lb/>
圯上還成集禊亭杉松自古草仍新采虹卧飲流杯水<lb/>
白鷺飛迎入座賓俯仰已成今昔事東西更看徃來人<lb/>
聚蚊金谷皆安在若見吾徒合主臣<lb/>
　　　次庸齋先生韻贈黄隆中<lb/>
醒眼隆中閲逝川茅茨為屋竹為椽吟成梁父時當隱<lb/>
炊熟邯鄲客正眠漢土一抔無處覔白墳三尺有人憐<lb/>
<pb n="KR4h0167_WYG_026-43b"/>
君歸欲作千年計只合躬耕一寸田<lb/>
　　　聽白雲寺清師琴<lb/>
古寺沈沈晝日長泠然清響發僧房昭君别去顔如玉<lb/>
蘇武歸來髮已霜山水無端言爾志炭冰何事置吾腸<lb/>
老來卻愛虛檐外雨滴梧桐一味凉<lb/>
　　　送李敬則之昇揚<lb/>
江北江南一葉舟憑將徃事問東流錦帆月冷瓊花夜<lb/>
綺閣風生玉樹秋杜牧三生開笑口劉郎五絶掉吟頭<lb/>
<pb n="KR4h0167_WYG_026-44a"/>
淮山眼見詩人慣髙築詩壇汗漫遊<lb/>
　　　次韻池上暮雨<lb/>
溼徧䦨干欲倚休手中團扇漸如秋細聲合作檐間溜<lb/>
大㸃漂成水面漚小小竹窗醒倦鶴疎疎荷屋冷棲鷗<lb/>
漁翁蓑笠隨身在立到黄昏釣未收<lb/>
　　　書窗夏日<lb/>
南風伊軋語窗扉團扇無功白日遲長恨老來方學易<lb/>
自從春去不吟詩蟲絲有力縈琴索蛀粉無聲㸃墨池<lb/>
<pb n="KR4h0167_WYG_026-44b"/>
偶出門前行數步石榴花過已多時<lb/>
　　　次韻李黄州江湖偉觀<lb/>
檻前卷箔見晴峯夏口武昌西復東三國六朝襟帶地<lb/>
孤城四水鼓鼙中女牆夜送淮山月老樹秋生夢澤風<lb/>
君作此堂心萬里應憐世上少英雄<lb/>
吳山表裏水為池百有餘年壯帝畿天目舊將雙鳳下<lb/>
海門新拱六龍飛胥濤白雪生秋思太一紅雲駐夕暉<lb/>
江上沙鷗湖上舫栁絲風裏兩依依<lb/>
<pb n="KR4h0167_WYG_026-45a"/>
　　　示醫卜逢松崖<lb/>
我生八月十五夜清淺斜河浸月華顧兎𢷬殘千歳藥<lb/>
牽牛引動半天查自抛蓬海傳方處曽過成都賣卜家<lb/>
今日相逢圓昨夢一杯松下醉流霞<lb/>
　　　陳令君増誠齋三三徑為十二徑次韻<lb/>
四家三徑各風流今古悠悠貉一邱拍甕新篘浮臘膩<lb/>
繞隄老栁弄春柔日邊黄紙催人去霞外青山聽鶴留<lb/>
若問西疇蓑笠事合還陶令一孤舟<lb/>
<pb n="KR4h0167_WYG_026-45b"/>
　　　次韻野水花朝之集<lb/>
睡起名園百舌嬌一年春事説今朝鞦韆庭院紅三徑<lb/>
舴艋池塘緑半腰苔色染青吟屐蠟花風吹暖敝裘貂<lb/>
主人自欠西湖債管領風光是客邀<lb/>
　　　用前韻謝野水郎君招飲<lb/>
為有臺池無限嬌遊人歌舞尚朝朝清漪浴日開金面<lb/>
晴哢調風嫋緑腰騷客五花唐殿馬主家七葉漢庭貂<lb/>
丁寧紅紫休開遍約住春風待見邀<lb/>
<pb n="KR4h0167_WYG_026-46a"/>
　　　和秋房題半湖樓二首<lb/>
天目飛來第幾峯峯前著屋貯虛空溼雲低亞句欄角<lb/>
缺月斜窺户牖中一水東西添栁岸兩山南北欠樵風<lb/>
住家欲作千年計頃刻陰晴便不同<lb/>
四明仙客此樓居畢竟西湖壓鑑湖曽謂家童欺賀老<lb/>
不如沙鶴認林逋蒲根釣水知深淺栁外行人乍有無<lb/>
此景天公厭多取只分一半與吾徒<lb/>
　　　栽松道者像<lb/>
<pb n="KR4h0167_WYG_026-46b"/>
手便笻杖冷腳厭芒鞵緊兩袖吹松風東岡復西嶺<lb/>
　　　吳歌<lb/>
鴈影江潭底秋聲浦溆間吳兒歌一曲月子幾回彎<lb/>
　　　草蟲便面<lb/>
蝶舞蜂歌倦蜻蛉看未休誰知織婦意方夏已思秋<lb/>
　　　蛬<lb/>
一蛬何唧唧吟入兒童心只在竹籬外篝燈無處尋<lb/>
　　　意行橋<lb/>
<pb n="KR4h0167_WYG_026-47a"/>
我行且奚適興盡忽自返倒影射清漪回光在橋板<lb/>
　　　塵外<lb/>
塵飛不到處山色入芒屨乗興一長吟回頭已忘句<lb/>
　　　栁<lb/>
臨水送將歸春風折贈時而今三丈樹元是手中枝<lb/>
　　　鴻<lb/>
鴻飛九天上人在平地望塵土與青雲其閒能幾丈<lb/>
　　　聽雪<lb/>
<pb n="KR4h0167_WYG_026-47b"/>
瓦溝初瑟瑟隱几坐虚白良久卻無聲門前深幾尺<lb/>
　　　東菑<lb/>
東菑足時雨離離半青黄田家不待穫小摘炊新香<lb/>
　　　溪邨二首<lb/>
櫸栁正當官道漁舟偏繫柴門今年春水深淺看取層<lb/>
層岸痕<lb/>
雨洗山光緑淨波涵天影清空草際自浮鵝鴨栁陰分<lb/>
坐兒童<lb/>
<pb n="KR4h0167_WYG_026-48a"/>
　　　漁翁<lb/>
漁翁家在何許慣宿蘆花不歸昨夜江邨欲雪百錢買<lb/>
得蓑衣<lb/>
　　　太極圖<lb/>
動靜無端畫一圏分明劈破又渾全日光漏得先天意<lb/>
鑽入書窗箇箇圓<lb/>
　　　題李秋堂盟鷗集<lb/>
相逢已恨十年遲買酒湖山一夜詩明日送春仍送客<lb/>
<pb n="KR4h0167_WYG_026-48b"/>
栁花風颺鬢絲絲<lb/>
　　　七夕<lb/>
兒女穿針夜向分樓頭月落尚爐熏憑誰為覔機邊石<lb/>
留取支牀卧白雲<lb/>
　　　橋西<lb/>
雲澹風微日未低<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>藤扶到小橋西林花過雨相爭發<lb/>
谷鳥無人自在啼<lb/>
　　　淮客<lb/>
<pb n="KR4h0167_WYG_026-49a"/>
長淮萬里秋風客獨上髙樓望秋色説與南人未必聽<lb/>
神州只在䦨干北<lb/>
　　　調宜州冷官不赴<lb/>
瘴海南邊路淺深客愁不待嶺猿吟無人喚得涪翁起<lb/>
分我桄榔橄欖陰<lb/>
　　　辛亥二月望祭齋宫因遊甘園<lb/>
朝霏作雨連天溼春氣熏人到骨香四望水亭無正面<lb/>
有花多處背湖光<lb/>
<pb n="KR4h0167_WYG_026-49b"/>
海棠陰下小徘徊屐齒深深一徑苔忽聽銅鉦花外近<lb/>
園丁説是主人來<lb/>
老眼看花興未厭不知頭上雨亷纖流鶯浪語春風恨<lb/>
誰拗花枝插㡌檐<lb/>
公事相妨一半春今朝纔得自由身眼中領畧能多少<lb/>
細雨斜風便妒人<lb/>
　　　晩眺<lb/>
鳥飛欲盡暮煙横一笛西風萬里晴山外有山青不見<lb/>
<pb n="KR4h0167_WYG_026-50a"/>
微雲映出卻分明<lb/>
　　　　右靜佳乙藁<lb/>
　　鷗渚微吟<lb/>
　趙崇鉘字元治開封人為都昌令都昌屬江右僻邑<lb/>
　故書事詩有山雲欲到地街鼓又催衙風緊魚休市<lb/>
　官貧飯帶沙之句鷗渚微吟一巻冷韻孤鶱灑然塵<lb/>
　滓之外逸品也<lb/>
　　　調漁者<lb/>
<pb n="KR4h0167_WYG_026-50b"/>
山明松雪水明沙一曲清溪著釣槎我已浮沈君漫浪<lb/>
謾煎我水試君茶<lb/>
　　　頗愛<lb/>
頗愛樂天齊物我夢隨吟賞洛中橋桃花細馬載楊栁<lb/>
半面春潮紅未消<lb/>
　　　食化<lb/>
海食多詭心豢食令人魯山中食薺人齒冷肺腸苦<lb/>
　　　夜坐<lb/>
<pb n="KR4h0167_WYG_026-51a"/>
自炷芳蕭讀道書元文豁落走龍魚松梢露色挂北斗<lb/>
一夜風前學步虛<lb/>
　　　尋真夕對<lb/>
春雲弄月黄金絲春山草木皆仙姿松根對坐日西夕<lb/>
羣峯當前列青壁鏗鏗虛壑含古音靜聽宛是啇山吟<lb/>
洞石微開月當户翦水冰絃心手語<lb/>
　　　有贈<lb/>
别意參差遶碧欄外頭斜月逼人寒鉤簾恐礙雙棲鵲<lb/>
<pb n="KR4h0167_WYG_026-51b"/>
乍可桃花隔霧看<lb/>
　　　簡雲卧<lb/>
憶君心事如流水流向江頭作暮潮想得潮平沙有雪<lb/>
自鏗鐵片和吹簫<lb/>
　　　空城雀<lb/>
空城雀黄口何啾啾空城無人種禾黍飲啄飛鳴由得<lb/>
汝<lb/>
　　　東風<lb/>
<pb n="KR4h0167_WYG_026-52a"/>
東風吹梅梢飄揺泣香雪下有野草根嶄然競時節<lb/>
　　　野園<lb/>
野園對客無杯勺共坐茅檐理釣車片月漸低風露冷<lb/>
隔簾山鬼嘯棃花<lb/>
　　　至後<lb/>
愔愔雲氣繞江城至後寒輕詎可憑兩日南風將雪信<lb/>
牀前蝙蝠夜翻燈<lb/>
　　　大孤<lb/>
<pb n="KR4h0167_WYG_026-52b"/>
大孤溶溶決眼青小孤江色春㝠㝠隔江淮壖幾千里<lb/>
枯荻蕭槮朔風起佳人何在遥相望我無羽翼從君翔<lb/>
為君暗整珍珠裳緑蘅翠芷參差香<lb/>
　　　東風吹桃花<lb/>
東風吹桃花花光射春林相看各媚娬艷冶揺人心憇<lb/>
蝶下新緑游魚上清潯百年一須臾㝠觀契飛沈<lb/>
　　　江上<lb/>
清露初生紅蓼秋西風先到木蘭舟釣絲不巻波痕穩<lb/>
<pb n="KR4h0167_WYG_026-53a"/>
夢入蘆花數白鷗<lb/>
　　　仙思<lb/>
水殿風清急景斜靈君初下五雲車碧羅寶扇雙題字<lb/>
記是誰家詠落花<lb/>
麻姑擗麟不肎食飛猿嶺上餐松實月冷天空涵曙光<lb/>
露色凝煙白如密<lb/>
　　　甕天<lb/>
不見甕天人但見石上字誰能負甕去奪我寥天思<lb/>
<pb n="KR4h0167_WYG_026-53b"/>
甕破奚有餘甕在奚不足吟作甕天辭摩挲石苔緑<lb/>
　　　雜興<lb/>
潮平煙斂月明髙霽宇涵空見羽毛我自無能君了了<lb/>
檣杆獨倚調離騷<lb/>
日日西風坐石苔手捫蒼壁倚雲開由來平地觀空色<lb/>
不信碧雲天際來<lb/>
　　　次壁間韻<lb/>
雨又入簾風又斜東風吹客客思家浣紗西去誰家子<lb/>
<pb n="KR4h0167_WYG_026-54a"/>
青絹圍裙插杏花<lb/>
半髧嬋娟垂兩鴉驚潮微隱寶簪斜客愁正自遊絲亂<lb/>
莫帶釵頭百結花<lb/>
　　　徃體<lb/>
積雪久不解下有希世珍志士緼袍閒苦心終不伸安<lb/>
得白日光能照清夜顰<lb/>
皓彩青雲端飛光落溟渤渾河與清沚同受明月魄勿<lb/>
似清濁分天光本無隔<lb/>
<pb n="KR4h0167_WYG_026-54b"/>
志士惜流光遊子念長道流光如奔霆長路漫浩浩饑<lb/>
人忽夢飽百憂悉傾倒真妄安足論榮名以為寶<lb/>
　　　癸卯除夕客中<lb/>
膝下傳觴事已非瓣香千里隔庭闈摧心逺憶新阡上<lb/>
寂寂低松雪乍晞<lb/>
　　　狹斜<lb/>
吳姬凌寒吹玉笛手僵誤作遲遲聲卻來抛眼調行客<lb/>
中有二月東風情東風二月楊花滿伯勞朝啼芳思亂<lb/>
<pb n="KR4h0167_WYG_026-55a"/>
狹斜繡轂易為愁邂逅相逢莫腸斷<lb/>
　　　破褐<lb/>
生松鬱寒灰破褐出殘絮童兒不耐煩微吟起身去<lb/>
　　　湖中<lb/>
汀蒲獵獵起凉颸碧藕香中獨立時機事兩㤀吾䘮我<lb/>
扁舟吟過水仙祠<lb/>
　　　新隄<lb/>
澹煙衰草雨絲絲小醉微吟倒接䍦吟到水西雲影北<lb/>
<pb n="KR4h0167_WYG_026-55b"/>
莞然一笑已無詩<lb/>
　　　書事<lb/>
東鄰老翁寒不寐百結懸鶉抆悲涕自云子孫學灌田<lb/>
不識江湖與風水大兒里胥縛送州小兒逃遯卒未休<lb/>
老夫忍饑特未死犂耙典盡春無牛身為王民合徭役<lb/>
運米操舟操不得江湖風水未足愁檝䘮檣傾誤人國<lb/>
　　　學詩<lb/>
神仙不可學願學長不死學詩如學仙吞霞潔塵滓渚<lb/>
<pb n="KR4h0167_WYG_026-56a"/>
花流水香煙霏暮山紫凉颸入修竹一笑鳴緑綺<lb/>
　　　雀<lb/>
短翅斒斕貝花紫逐日飛行曉霜裏祇知觜爪求自肥<lb/>
肥甘累人心弗知天寒日暮向何處前路多山慎勿去<lb/>
吳兒織網連素空一落牢籠腥血紅<lb/>
　<lb/>
　<lb/>
　<lb/>
<pb n="KR4h0167_WYG_026-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋百家詩存巻二十六<lb/>
</p>
<p>
</p>
  </div>
</body>
</text>
</TEI>
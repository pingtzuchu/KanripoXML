<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋百家詩存巻十八</head> <lb/>
    <p>
<pb n="KR4h0167_WYG_018-1a"/>
欽定四庫全書<lb/>
　宋百家詩存巻十八<lb/>
　　　　　　　　　　　　　嘉善曹庭棟編<lb/>
　　太倉稊米集<lb/>
　周紫芝字少隠宣城人紹興中居陵陽山兩以鄉貢<lb/>
　赴禮部俱下第家貧并日而炊里中人嗤之不顧力<lb/>
　學益苦年六十一始以廷對第三人出身歴官右司<lb/>
　員外郎出知興國軍秩滿奉祠歸居廬山著有太倉<lb/>
<pb n="KR4h0167_WYG_018-1b"/>
　稊米集及竹坡詩話<lb/>
　　　越臺曲<lb/>
玉顔如花越王女自小嬌癡不歌舞嫁作江南主國妃<lb/>
日日思歸淚如雨江南江北梅子黄潮頭夜漲秦淮江<lb/>
江邊雨多地卑溼旋作髙臺勻曉妝千艘命載越中土<lb/>
喜見越人仍越語人生脚踏鄉土難無復歸心越中去<lb/>
髙臺何易傾曲池亦復平越姬一去向千載不見此臺<lb/>
空有名<lb/>
<pb n="KR4h0167_WYG_018-2a"/>
　　　白苧歌<lb/>
大垂手小垂手江南白苧世䍐有吴姬十指玉纖纖白<lb/>
苧新裁舞衣久秋江四面繞吴宫吴宫霜橘樹樹紅吴<lb/>
王夜宴不知曉但見紅日昇曈曨美人低鬟復囘袖持<lb/>
酒獻君為君夀人生得意不行樂白日如梭夜催晝吴<lb/>
山依舊吴江清離宫故苑難為情不知誰遣南山鹿還<lb/>
向姑蘇臺下行<lb/>
　　　飲馬長城窟行<lb/>
<pb n="KR4h0167_WYG_018-2b"/>
長安城邉邊地永萬里沙埸地無井秦人掘土土作城<lb/>
城下窟深河水冷漢家将軍號都䕶西征上隴寒日暮<lb/>
野駝跑水無處尋飲馬長城窟邊去長城窟古来戰死<lb/>
多白骨征人半作馬下塵猶向隂山鬭馳突去時秋天<lb/>
霜鴈鳴歸見玉闗春草生将軍功髙封列城鬭死伍符<lb/>
無姓名<lb/>
　　　長干曲<lb/>
黄昬明月上朱樓簾旌射月香霧浮畫闌垂手樓中女<lb/>
<pb n="KR4h0167_WYG_018-3a"/>
對月低眉頭不舉人似長干橋下水一去悠悠幾千里<lb/>
謾道嫁鷄逐雞飛長千夫壻那得知<lb/>
　　　五男父<lb/>
白頭垂垂五男父一生辛勤立門户五男炊白割紅鮮<lb/>
阿翁采薪供五男悲風慘慘寒日暮翁入采山遭猛虎<lb/>
猛虎磨牙卧道邊五男持㦸誰敢前<lb/>
　　　魔軍行<lb/>
五嶺南来山最多驅車日涉千陂陁山中食菜不食肉<lb/>
<pb n="KR4h0167_WYG_018-3b"/>
十室九家俱事魔縣官給錢捕魔鬼八萬魔軍同日起<lb/>
将軍新破彊敵囘馬前班劍如流水新斬妖精㧞羽幢<lb/>
傳首天庭藁街死當時平田作戰場至今遺骼無人藏<lb/>
舊居雖在人不見破屋蕭蕭圍短牆<lb/>
　　　輸粟行<lb/>
天寒邨落家家忙飯牛穫稻催滌場燎薪炊黍呼婦子<lb/>
夜半舂粟輸官倉大兒擔囊小負橐埽廩傾囷不須惡<lb/>
縣胥里正不到門了得官租舉家樂去年有米不願餘<lb/>
<pb n="KR4h0167_WYG_018-4a"/>
今年白米要如珠路傍老人拍手笑盡道官兵嫌米粗<lb/>
良農養兵與敵競敵騎不来自亡命田家終歲貢耕糜<lb/>
十農養得一兵肥一兵倡亂十兵隨千家一炬無孑遺<lb/>
莫養兵養兵殺人人不知<lb/>
　　　寒食曲<lb/>
三月江南好春色買酒家家作寒食男呼女喚俱出遊<lb/>
扶老醉歸歡樂極街頭盡日無人行多在山邨少在城<lb/>
踏歌賽願一時了上冢歸来聞笑聲豈料如今一百五<lb/>
<pb n="KR4h0167_WYG_018-4b"/>
畫㦸滿城椎戰鼓子孫半作泉下人薄酒不澆山上土<lb/>
死者已往生者存隨分歡娱各兒女烹魚裹菜當盤飱<lb/>
花作紅妝鳥歌舞君不見江南江北多戰埸去年白骨<lb/>
無人藏<lb/>
　　　木芙蓉歌<lb/>
吴江十里霜華淺秋空無雲霜日暖芭蕉樹暗簾幕垂<lb/>
木芙蓉開紅婉婉銀牀霧重梧葉飛金錢埽地秋蘭萎<lb/>
無人自對秋風笑黄蜀葵花不同調慢綠妖紅解醉人<lb/>
<pb n="KR4h0167_WYG_018-5a"/>
徐孃未老秋孃少少年時節歡樂多紅蓮影落秋江波<lb/>
若邪女兒白如玉夜半采蓮聞櫂歌驚風吹浪鴛鴦起<lb/>
囘頭日月龍梭裏對花不飲今蹉跎涙溼秋風當奈何<lb/>
　　　秣陵行<lb/>
秣陵城門夜不開城頭撾鼓鳴春雷緋衣擎火燎民屋<lb/>
萬井一炬飛紅埃道傍横尸人不識血流但見秦淮赤<lb/>
府中官吏一百人盡取姓名書罪籍元戎被執不得歸<lb/>
賊坐黄堂縱呵叱明朝傳檄下九州九州牧伯不敢收<lb/>
<pb n="KR4h0167_WYG_018-5b"/>
可笑官軍櫜羽箭環視走卒攖城樓将軍樓船下巫峽<lb/>
膽落雙旌俱捲甲日梟五十三頭顱一戰何曾短兵接<lb/>
今年新起故将軍灞陵醉尉勿浪瞋文致太平武定亂<lb/>
非渠誰復清風塵<lb/>
　　　競渡曲<lb/>
江風獵獵吹紅旗舟人結束誇水嬉短衣青帽錦半臂<lb/>
横波皷鬛飛鯨鯢江潮漫漫江水濶浪花擊碎千堆雪<lb/>
畫橈擘水挽不囘白羽離弦箭初脱歸来醉作踏浪歌<lb/>
<pb n="KR4h0167_WYG_018-6a"/>
應笑吴兒拜浪婆朱樓相映綠隂裏兩岸人家歡樂多<lb/>
飯筒角黍纏五采楚俗至今猶未改日暮空歌何在斯<lb/>
不見三閭憔悴時<lb/>
　　　射鹿行<lb/>
白羽紅旗遶山麓爭向山前射奔鹿獵夫舉網常苦辛<lb/>
誰寢其皮食其肉腹中著子初成斑梅花碎點真珠圎<lb/>
雙桃壓髻玉簮短去作誰家頭上冠貴家金多逐時好<lb/>
尚蹙蛾眉嫌不蚤一皮可值千萬錢競作苞苴當珍寳<lb/>
<pb n="KR4h0167_WYG_018-6b"/>
大者有茸膽有紋舉無遺族如何冤玉纓瓊弁者誰子<lb/>
始作此俑知非賢<lb/>
　　　雙鵲飛行<lb/>
憶昔江鄉遭亂離兩翁避地雙鵲飛一鵲南翔一鵲北<lb/>
北鵲墮地南鵲棲天長地逺去不返巢傾卵覆令人悲<lb/>
去年賊兵初聚黨今日王師方解圍舂陵萬户纔有幾<lb/>
駱谷一家空獨歸歸尋故里不知處白首支撐滿塗路<lb/>
城西有屋無人居城東有地無屋廬彷彿相從舊遊處<lb/>
<pb n="KR4h0167_WYG_018-7a"/>
淚棲雙睫還欷歔<lb/>
　　　燕銜栢行<lb/>
雙燕何時来瀚海寄巢修椽巢不改春深巢穏初養雛<lb/>
雙雛引領仰呼哺雄將雌出雙雛孤雛危墮地聲呱呱<lb/>
雌随雄歸見雛泣主人将雛納其室雙雛脱死翅欲開<lb/>
元衣素臆去復来明年主人開夀宴畫鼓停撾歌舞徧<lb/>
雙雛傍席爭囘旋共銜青栢置尊前口不能言對以臆<lb/>
再拜夀君如栢年<lb/>
<pb n="KR4h0167_WYG_018-7b"/>
　　　石婦行<lb/>
生男有閨房莫娶青樓倡生女事姑嫜莫嫁遊冶郎倡<lb/>
心從人無定準遊子一去忘故鄉山頭義婦無人識踴<lb/>
身上山生死隔人将此婦作石看不信此心元是石相<lb/>
從豈復無他人髧彼兩髦真我特江流可盡山可平不<lb/>
盡悠悠千古情蚤知郎去無消息悔不將身事尾生<lb/>
　　　莫愁歌<lb/>
蓮花深紅蓮葉綠平沙月上鴛鴦宿青腰玉版蘭作橈<lb/>
<pb n="KR4h0167_WYG_018-8a"/>
月下莫愁歌一曲移船入花花轉深花深調苦難為音<lb/>
江邊夜半誰為語只有嬋娟知此心露華漸白月漸午<lb/>
刺舟自覓米時路明朝繫纜栁邊門却在夜来潮落處<lb/>
　　　倡樓詞<lb/>
桃李豔春風榮華照京洛九陌飛香塵未樓響絃索美<lb/>
人倚脩欄青娥捲珠箔白面誰家郎巴商載金橐大艑<lb/>
何岢峩繫舟樓下泊哀弦雜清歌日日樓中樂謂言如<lb/>
江流偕老有盟約一朝買嬋娟蟬鬢輕梳掠情從新人<lb/>
<pb n="KR4h0167_WYG_018-8b"/>
歡恩與舊人薄去年與青棠今年贈芍藥人生有榮謝<lb/>
曾不待衰落倡女不嫁人深心失期約<lb/>
　　　遊麻姑觀<lb/>
清秋禾黍罷南畆幽事少凌晨有佳興振䇿事輕蹻㣲<lb/>
蹤躡飛猱雄跳髙木杪上有仙子祠棟宇頗傾撓騰空<lb/>
想雲軿遺像空鳥爪黄冠三四輩生意良草草更欲問<lb/>
丹爐雲山遂窮討道人笑不言此意未遽曉但云須趣<lb/>
轅山靜虎出蚤勝踐良獨難仙事亦杳渺了知世俗人<lb/>
<pb n="KR4h0167_WYG_018-9a"/>
塵凡隔蓬島<lb/>
　　　小壺貯江蠟二梅幽絶俱可喜作三絶<lb/>
遮眼梅花不要多惱人無復奈香何月明羞著銅壺影<lb/>
矮樹斜枝憶短坡<lb/>
吴孃解滴酥成蕊天女能融蠟作花付與詩人説妍醜<lb/>
風流二女本同家<lb/>
天上姮娥白玉肌蕊珠宫女鬱金衣相逢月下渾無語<lb/>
笑指蓬壺作伴歸<lb/>
<pb n="KR4h0167_WYG_018-9b"/>
　　　道由於潛将遊西菩問之路人云已過逺<lb/>
人生如落花隨遇皆可喜但恐兜羅綿牽連入荆杞我<lb/>
馬今未羈猶堪作幽事道逢西菩山欲問參寥子舉鞭<lb/>
信蹇驢褰裳渡流水隠約望三山展轉繞千里吴兒指<lb/>
示儂但隔一山耳窮途殊可笑興盡亦復止吾曾坐天<lb/>
阸萬事無不爾小者今復肰大者斯巳矣<lb/>
　　　越臺夜雨<lb/>
夜暗秦淮雨燈昏越女祠寒窗歸夢短秋枕客情知鳧<lb/>
<pb n="KR4h0167_WYG_018-10a"/>
鴈初何定雕蟲技亦卑明朝江上去重理釣魚絲<lb/>
　　　晚遊戒珠寺寺王逸少舊宅寺僧秉燭觀王右<lb/>
　　　　軍畫像出訪鵞墨二池歸巳三更<lb/>
悠悠倦徂征忽忽厭羇旅出門復風埃況乃迫煩暑兹<lb/>
遊愜初心突兀見精宇髙人昔所廬樹木亦竒古㣲風<lb/>
入冠裳林影散廊廡僧窗靜無塵燈火照眉宇閲此坦<lb/>
腹姿䰅髪稀可數樂死固不虚顔色如處女平池渺清<lb/>
泉淅瀝過新雨誰言臨池上至技本天與鵞羣久已空<lb/>
<pb n="KR4h0167_WYG_018-10b"/>
團扇復何許興盡且當歸夜半月方吐<lb/>
　　　歸雲洞<lb/>
南華老明師遺像頗清古昔為挂空月今作歸雲土雲<lb/>
來初無心雲去定何處空餘暗竇泉翠盎含白乳華堂<lb/>
誰復支缺甃久未補林聲自成風山潤疑欲雨窮幽眼<lb/>
未饜曳杖足巳苦入山無與迎出山信誰阻有客自去<lb/>
來山僧無一語<lb/>
　　　次韻次卿見寄<lb/>
<pb n="KR4h0167_WYG_018-11a"/>
此生懐抱向誰開惟有華顛苦見催萬事只今渾是夢<lb/>
寸心堪笑巳成灰路長安得詩飛去交淺惟愁雨不來<lb/>
此意喜君無冷煖尺書頻寄塞鴻回<lb/>
　　　病後二首<lb/>
山有生前約花畱病後開得閑如吾少扶步與誰來閉<lb/>
户深防客哦詩穏送杯夕陽如有意催月與徘徊<lb/>
病後身還健憑髙喜欲顛亂山推不去一水忽當前逺<lb/>
碧飛雙鷺平湍落釣船自今如不死餘日盡詩年<lb/>
<pb n="KR4h0167_WYG_018-11b"/>
　　　二月二十八日雪晴步上西山亭示天用兄弟<lb/>
山崦猶殘雪人家欲禁煙客寜嫌鳥語晴亦惜花妍愁<lb/>
色連千里春風又一年亭髙莫囘首白髪滿江天<lb/>
晴色牽人出春風惱不歸鳥爭呼永日花各醉斜暉杖<lb/>
䇿從誰去持杯與願違兵戈愁外滿人物眼中稀<lb/>
　　　次韻姑溪興國寺晚眺<lb/>
禪房花木有殘紅此地還因曲徑通竹影看揺金瑣碎<lb/>
風鈴解語玉丁東人來白鳥横空處山在先生倚杖中<lb/>
<pb n="KR4h0167_WYG_018-12a"/>
絶唱未酬才已盡夜燈搔首鬢如蓬<lb/>
　　　次韻伯達大水見懐二絶<lb/>
雨漲平池綠似堆半扉春水眼慵開無錢得買扁舟去<lb/>
莫道舊来今不來<lb/>
相望千家信不通懸知春在雨聲中蹇驢欲去愁泥滑<lb/>
安得西飛六尺鴻<lb/>
　　　次韻趙思誠沈彦述春日和答<lb/>
三千客裏賢公子八詠詩中<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>沈郎他日功名垂竹帛<lb/>
<pb n="KR4h0167_WYG_018-12b"/>
只今悲笑共杯觴鳥能娱客時相勸雨亦憐花不打香<lb/>
喚起春來同一醉天敎閑日為君長<lb/>
　　　次韻吴思道贈姑溪道人<lb/>
殘生擬覓山中伴萬事厭從兒輩談笑吾攜家常作客<lb/>
羨君買地已成菴蚤將遼海千年夢換得曹溪一滴甘<lb/>
聞與道人新結社嬾雲今不是常參<lb/>
　　　次韻次卿攜酒見過<lb/>
睡過花時無好懐柴門誰閉復誰開擬從月下放舟去<lb/>
<pb n="KR4h0167_WYG_018-13a"/>
更趁東風攜酒來鬢髮且休論蚤白悲歡正好付殘杯<lb/>
君無舊雨仍今雨相見應須日百囘<lb/>
　　　得次卿近書<lb/>
白水彭門道秋風古戰場人應思故國樓更在斜陽消<lb/>
息憑魚素遊蹤問草堂蘭芽知已茁何日見諸郎<lb/>
　　　晚霽<lb/>
翠葉看成幄濃春喚不囘愁今連落絮雨欲到黄梅埽<lb/>
地花狼藉開門燕往来晴峯數點出暝色一禽催<lb/>
<pb n="KR4h0167_WYG_018-13b"/>
　　　過張參軍故居曲肱亭舊居在焉山谷老人名<lb/>
　　　　亭且有詩所謂鄰雞呼不起擁将出京畿<lb/>
老眼愁千斛飢須粟一囊遂成遲去魯還作薄遊梁客<lb/>
思風塵惡鄉音道路長何時秣歸馬趣吾理晨装<lb/>
　　　次韻次卿寄姑溪時欲問舍宛陵<lb/>
吾亦平生欲執鞭拜公眉宇記當年泰和人物真圗畫<lb/>
李白風流似列仙雪裏已無囘櫂意文中新有卜居篇<lb/>
幅巾還作溪堂夢何日相從句水邊<lb/>
<pb n="KR4h0167_WYG_018-14a"/>
　　　河魨<lb/>
水没江邨不見沙河魨吹絮荻成芽平生所欠惟一死<lb/>
可更杯中論鏌釾<lb/>
釣蓑常恨此盟寒兩歲珍庖屢入盤細雨春江從此逝<lb/>
不應猶棄季鷹官<lb/>
　　　雨餘便有愁意夜聞絡緯聲甚急<lb/>
朝来三尺雨一灑遍原隰秋風埽快霽涼氣便相襲幽<lb/>
人倚寒窗睡眼已生澁淅瀝井梧聲風枝擺餘溼推枕<lb/>
<pb n="KR4h0167_WYG_018-14b"/>
夜未央牽幌月還入凄肰裘褐念感此絡緯泣嗟吾豈<lb/>
不知索衣裳無及家機卧空軸麻縷無可緝殷勤語秋<lb/>
蟲相煎何太急<lb/>
　　　行邁<lb/>
秋山凄無風木葉寒自委羇客不得歸行邁日靡靡<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>
馬嘶暮塗忍飢渡寒水落日晚更明棲鳥驚復起人生<lb/>
各有求誰能異生死行行重行行辛苦那得爾亂石摧<lb/>
前輈旋車亦當止飢寒若見驅臨風一長喟<lb/>
<pb n="KR4h0167_WYG_018-15a"/>
　　　暮宿<lb/>
朝行繞山麓暮宿投孤邨父老頗見招落日猶在門庖<lb/>
煙不滿竈汲水復抱薪為吾炊黄粱一飽才逡巡百錢<lb/>
得香醪湛湛盈清尊吾雖不解飲亦足濡吾唇纓足捫<lb/>
飽腹燎衣煖餘熏願言息劬勞少涴塵埃昏殷勤戒鳴<lb/>
雞未用呼晨暾<lb/>
　　　端午日小雨已而復晴<lb/>
斷雲飛雨過平川吹作團欒碧玉天酒綠彊能開病眼<lb/>
<pb n="KR4h0167_WYG_018-15b"/>
條長那解繫流年閑收艾葉晴窗外忍對榴花白髪邊<lb/>
細葛香羅天上有烏紗白簟北窗眠<lb/>
　　　五月八夜月色明甚望麻姑昭亭二山<lb/>
天髙月白夜漫漫倚杖来看月下山老眼直窮煙霧外<lb/>
諸峯渾在有無間翰林晚酒今何處仙女乗鸞去不還<lb/>
天恐兩山看未足故飛明鏡照孱顔<lb/>
　　　讀林和靖集書其尾<lb/>
泉石膏肓挽不囘笑看嵩少仕途開暮年封禪無遺藁<lb/>
<pb n="KR4h0167_WYG_018-16a"/>
平日江湖只釣臺月自黄昏梅巳老鶴無消息客誰来<lb/>
吴兒不解髙人意秋菊何當薦一杯<lb/>
　　　忻師開小軒秋霜之側范龍閣名以絶塵要予<lb/>
　　　　作詩<lb/>
虎溪大士軒雖小龍閣老人詩更新積翠但令常到眼<lb/>
軟紅元不解隨人抗容俗裏自得計望拜馬頭渠豈瞋<lb/>
只好與君供一笑世間何事可闗身<lb/>
　　　酌明寂泉<lb/>
<pb n="KR4h0167_WYG_018-16b"/>
修塗繚重岡病足倦遊歴山根得䝉泉石盎貯深碧亭<lb/>
虚繞朱欄綠淨明水色老禪黄蘖來棄置久復憶振䇿<lb/>
望青雲清泉裂崖壁至今一掬甘長飲山中客金鼎候<lb/>
松風蒼龍破圎璧醉腹澆彭亨真味付冺默何當謀挈<lb/>
瓶徒倚終日夕清甘不可潄猿鳥與同喫洗吾兩耳塵<lb/>
爛煮南山石<lb/>
　　　中秋月下作<lb/>
去年城南作中秋江雲遮月爛不收幽人獨對秋風立<lb/>
<pb n="KR4h0167_WYG_018-17a"/>
姮娥似隔重雲羞更長忽聽曉鼓急夢去只有殘燈留<lb/>
今歲不知身在此門枕長江風自起尊中有酒坐有客<lb/>
江面如天月如水秋風滿樹凄葉飛新歡欲盡還成悲<lb/>
身其餘幾事不偶老之將至吾今衰人生閲世自有數<lb/>
萬事反覆難豫知何當舉酒一再拜與月更作明年期<lb/>
　　　宿蔣山<lb/>
薄遊踐初心寓宿便晚静山空秋有聲人寂夜更永華<lb/>
鯨催曉色有客動深省焚香禮大士支䇿上危嶺黄金<lb/>
<pb n="KR4h0167_WYG_018-17b"/>
明窣堵妙音生佛境眼窮天先盡地轉江萬頃緬懐梁<lb/>
武帝問法昔造請講師鳥巢中道契言自領奕奕天龍<lb/>
宮金碧粲絶頂我来修法供汲水具乳茗願同桑下留<lb/>
覽勝畢餘景還從天際歸悠肰理煙艇<lb/>
　　　九日登鳳皇臺<lb/>
落木驚髙秋旅食念行役含羞古祠花青蕊未堪摘雲<lb/>
山不著脚佳節似可惜一嘯百尺臺往趁凌風翮羣山<lb/>
如玉玦千古圍故國孤城打寒潮往事誰記憶玉樹那<lb/>
<pb n="KR4h0167_WYG_018-18a"/>
得花金蓮去無跡興亡更六朝濺血㡬飛鏑重曈飛上<lb/>
天毰毸避繒弋何年覽徳輝古牓猶可識父老無由詢<lb/>
殘碑少遺刻空餘弔古淚自對斜陽滴<lb/>
　　　次韻國師對月見懐<lb/>
老子闗門不著書奄奄真復似曹蜍月来林下苦相憶<lb/>
詩落眼前歡有餘滿挹清光歸酒面不分秋色到吾廬<lb/>
胸中拍塞愁千斛特地煩君一埽除<lb/>
　　　寄徐季長<lb/>
<pb n="KR4h0167_WYG_018-18b"/>
念昔桃始華別君漳水頭相別幾何時天事司蓐收闕<lb/>
月六度圎相見閒何濶百年飛電中能得幾囘別別君<lb/>
幾何時憶君如飢渇飢渴良有時思君無時節野人苦<lb/>
幽獨相值誰與親流落在蒼莽坎坷一傷神相望參與<lb/>
商相隔雲與泥草木沗臭味笑談極相思相思一何久<lb/>
行行重囘首囘首征鴈行中有来書否<lb/>
　　　次韻次卿中秋月下書所見<lb/>
三載彭城夢新年故國秋月當千里共酒要十分酬翠<lb/>
<pb n="KR4h0167_WYG_018-19a"/>
幕知誰捲雙鬟不奈羞寒螀莫相惱啼作曉窗愁<lb/>
　　　次韻元素對雪十韻<lb/>
雲凍風仍急天低雪未收山寒飛鳥絶江晚一蓑幽曉<lb/>
樹梅初放風簾絮自投孤鶱迷逺鶴癡立看飢鷗櫪馬<lb/>
歸鞍速鞲鷹獵羽遒連城埋睥睨千騎冷貔貅何處囘<lb/>
蘭櫂誰人擁釣裘閉門憐吾病得句付君<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>上瑞書三<lb/>
白登年在九秋何當明月夜同作廣寒遊<lb/>
　　　讀涪翁黔南詩作<lb/>
<pb n="KR4h0167_WYG_018-19b"/>
阿香名字本無雙流落真成竄夜郎蚤歲浪言腸是錦<lb/>
只今空復鬢成霜名傳故國猶驚座詩入涪川尚滿囊<lb/>
天為少陵增秀句故敎遷客上瞿唐<lb/>
　　　次韻元亢和邦師喜其歸自錢塘<lb/>
道人青眼為君開前度劉郎今又來白雨飽催湖上句<lb/>
紅妝誰把醉時杯籬邊采菊山千疊渡口呼船溪九囘<lb/>
便恐横翔到蓬閣試尋林下小徘徊<lb/>
　　　送吕霞卿吕當世棄官出家<lb/>
<pb n="KR4h0167_WYG_018-20a"/>
得錢夢穢官夢屍等為臭腐焉用為世人愛官如愛命<lb/>
君獨棄官如棄泥道人胸中少荆棘一色但種棗與棃<lb/>
華名自取不足取<hi>語在真誥</hi>髙位疾顛無乃危魚須忽復入<lb/>
君手三命循牆急須走朝將玉磬誦琅函夜著黄冠朝<lb/>
北斗天上雲車久未来壺中日月空長久吴山楚澤兩<lb/>
西東與子一笑殊匆匆㑹當握手五百載摩挲金牒還<lb/>
相從<lb/>
　　　趙丞家野堂<lb/>
<pb n="KR4h0167_WYG_018-20b"/>
近喜崔斯立新成背郭堂傍崖深置屋喚客小飛觴稍<lb/>
遣花經眼頻移竹過牆官清公事少夢熟鳥聲長藤倚<lb/>
樛枝<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>芸翻亂葉香騎曹休問馬聱叟漫為郎邱壑胸<lb/>
中事乾坤醉處鄉人間一遊戯出處兩相忘<lb/>
　　　元夕睡起<lb/>
元夕不復飲夜寒誰與娱人隨千騎出自對一燈孤有<lb/>
夢須黄嬭無情問紫姑鼇山在天上相望隔中區<lb/>
　　　次韻元素野步<lb/>
<pb n="KR4h0167_WYG_018-21a"/>
金隄不復上蹣跚矍鑠何勞彊據鞍從吾泥中甘蠖屈<lb/>
看他髙處作鵬摶錦江春色能供醉濠上游魚亦可觀<lb/>
聞有平沙邀晚步定隨明月下林端<lb/>
　　　奉酬韋深道見寄詩<lb/>
蓋世功名豈不佳韋郎心事本煙霞秋風自老千章木<lb/>
春雨誰分一部蛙夜鶴正愁雲出岫鱸魚㑹遣客思家<lb/>
從君紉意論幽恨準擬應須到落花<lb/>
　　　次韻邦伯達春寒<lb/>
<pb n="KR4h0167_WYG_018-21b"/>
嶺上梅花使已來江南正月未春囘頑雲放日歸蓬牖<lb/>
殘雪將寒入酒杯便有社風催燕到何須羯鼓打花開<lb/>
老於春事渾無意睡起羣書正作堆<lb/>
　　　次韻何丈即席<lb/>
春風無力栁嫣肰花欲争春作意妍坐上詩成雲態度<lb/>
尊前人鬬玉嬋娟鳳簫初暖參差竹檀板還催大小絃<lb/>
惡客正應妨作樂主人渾似孟公賢<lb/>
　　　次韻子容池亭晚思<lb/>
<pb n="KR4h0167_WYG_018-22a"/>
便到青雲尚黒頭有亭莫賦二宜休如君豈是池中物<lb/>
更趁官閑作浪遊<lb/>
漫叟江頭閑日月輞川圗畫小池亭謝郎春草有新句<lb/>
付與老人雙眼青<lb/>
　　　次韻次卿林下行歌<lb/>
聞道君家隠鹿門竹籬茅舍寄江邨龎公事業無多子<lb/>
只有平安遺子孫<lb/>
郡郭東邉是草堂嵓花時雜澗花香愁從把酒杯中少<lb/>
<pb n="KR4h0167_WYG_018-22b"/>
日向讀書窗下長<lb/>
身世無營䇿最良年来幽事不多忙飯牛欲起方朝露<lb/>
種豆纔歸又夕陽<lb/>
得酒固應聊獨飲有田何苦不親鉏客来深巷聞雞犬<lb/>
便是淵明歸後居<lb/>
　　　聞蛙<lb/>
草合平溝漲綠醅亂蛙聲在古城隈何時細雨春風夜<lb/>
還我西池鼓吹来<lb/>
<pb n="KR4h0167_WYG_018-23a"/>
　　　次韻趙鈴飲次卿家時牡丹盛開而僕不及見<lb/>
楊子草元仍有居河間好事復多書獨来林下相尋處<lb/>
醉到花間得句初人去不知紅爛熳春殘忍看綠扶疎<lb/>
明年許作尊前客準擬籃輿喚阿舒<lb/>
　　　婁黥菴納凉<lb/>
婁黥無骨可封王生事全憑藥一囊閉户翻經頭巳白<lb/>
開門延客酒初嘗竹從春後知無數花自山来別有香<lb/>
未有寸椽容吾老聊分一榻借君凉<lb/>
<pb n="KR4h0167_WYG_018-23b"/>
　　　八月二十一日大熱夜半㣲凉<lb/>
八月大地千里赤蓐收權輕苦無力未許寒蟬抱風露<lb/>
聊為秋蚊增羽翼蒲葵呼扇腕欲揺絺綌捐衣汗猶滴<lb/>
誰遣西風夜半来先向髙梧寄消息<lb/>
　　　和李似表丞㕔梅發用胡士曹韻<lb/>
江頭雪屋知誰家雷中冷艶空爭華不知何郎閉東閣<lb/>
坐看江梅初者花谷底春囘猶未透天寒袖薄姿㣲<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>
黄昏有月誰復知舉世無花出君右人生一月幾胡盧<lb/>
<pb n="KR4h0167_WYG_018-24a"/>
枝猶在手霜滿䰅湖邊孤坐不飲酒西湖處士空清臞<lb/>
知君不學崔斯立幅巾漫對枯松株鐵心雖冷香自勝<lb/>
金縷醉歌歡豈無明朝花在有新句詩成阿買還當書<lb/>
　　　東牆橘將熟催以長句<lb/>
木奴嫋嫋半垂牆故惱幽人苦未忙雨細不妨無賴綠<lb/>
簾疎時與可憐香誰将磊落黄金顆為付甘酸白雪囊<lb/>
只有天公真解事便須先借滿林霜<lb/>
　　　飲沈都曹家梅花下<lb/>
<pb n="KR4h0167_WYG_018-24b"/>
去年夜走三百盤山中飛雪朝漫漫不知春向夢中盡<lb/>
更有梅花醉後看今年冬温寒力軟春入梅梢巳堪翦<lb/>
插花重飲故人尊猶得一枝供細撚豈知藂棘避戈鋋<lb/>
還對粉香驚婉孌花前楚客狂欲顛月下吴牛定欲喘<lb/>
明年尚恐賊連營零落肎敎花滿眼只今猶可醉餘香<lb/>
杯行到君莫嫌滿<lb/>
　　　次韻同舒天用和元夜<lb/>
亂離燈火不成春月下歸時有幾人吾老尚堪陪一笑<lb/>
<pb n="KR4h0167_WYG_018-25a"/>
世間無似此閑身<lb/>
遊騎歸来尚半酣一杯誰與瓮頭柑小窗夢斷龕燈在<lb/>
影落疎梅月上菴<lb/>
　　　菖蒲山子歌<lb/>
南人生長在山間家家有窗窗有山吴峯楚嶠不知數<lb/>
但見雲埋雨洗堆煙鬟誰知長安綺紈子一拳何處鑱<lb/>
雲根陽侯疏鑿出巖穴上有斕斑皴蘚紋下有千歲不<lb/>
死瑶草蒼䰅繁癡兒持此矜王孫朝攜磈礧登朱門暮<lb/>
<pb n="KR4h0167_WYG_018-25b"/>
擁紅旌辭帝閽開元承平二十年四邊無警不控弦繡<lb/>
衣半是花鳥使達官避路何敢言大艑岢峩春浪碧處<lb/>
處争看太湖石天心不肻乾太湖八洲萬口空嗟吁纍<lb/>
石作山齊華嶽千峯萬巒撐碧落樛龍天矯攬雲雨彷<lb/>
彿去天無一握錦帆東下飛龍舟咸陽苑籞空蕭索杜<lb/>
陵野老哀江頭菖蒲之山兮誰爾留<lb/>
　　　次韻草堂主人雨中<lb/>
反鎻衡門誰復開草堂殊不見兵埃雄風斜巻雲頭去<lb/>
<pb n="KR4h0167_WYG_018-26a"/>
雌霓横遮雨脚囘<lb/>
有家憐我無鄉地好事知君不世情借得小窗安淨榻<lb/>
卧聽風雨入荷聲<lb/>
虎頭山下元無路龍骨溪邊尚有窗風裏荷花吹不倒<lb/>
雨中鸂鶒自成雙<lb/>
含桃熟後鶯還語栁絮飛時燕亦忙風物但隨時節妙<lb/>
不知人意亦凄凉<lb/>
避地偷生只閉門不堪搔首對醨尊行歌野哭江頭路<lb/>
<pb n="KR4h0167_WYG_018-26b"/>
雨葉風花總斷䰟<lb/>
　　　避賊遣懐<lb/>
避地倉皇夜悲凉郡郭西捫蘿危絶磴杖䇿困深泥掩<lb/>
面憐癡女囘頭愧老妻驚䰟猶未定北馬莫頻嘶<lb/>
心折来時路身行亂後邨土兵呵白晝野婦哭黄昏賊<lb/>
去煙留屋人歸日在門舂陵四萬户今日幾家存<lb/>
　　　寒食<lb/>
寒食只數日天氣殊未佳輕雲澹㣲茫細雨吹横斜青<lb/>
<pb n="KR4h0167_WYG_018-27a"/>
春似無情不到愁人家霽色忽浩蕩平原繡芳華走馬<lb/>
惡少年挾天射㦸牙白羽呌鵞鴟舉網連五豝㑹當斬<lb/>
長鯨封侯鳴鼓笳時危何不有寒士空泥沙凜凜羞俠<lb/>
氣悠悠但咨嗟<lb/>
　　　次韻常元明西坑見寄<lb/>
西坑只在亂山邊尋得仇池十九泉有句能催千嶂雨<lb/>
無人共釣一川煙<lb/>
　　　野飯<lb/>
<pb n="KR4h0167_WYG_018-27b"/>
野飯聊娱老登盤春物嘉芼羮横荻筍煮餅薦槐芽魚<lb/>
尾初垂劍臺苗未著花誰言庾郎<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>蔬腹漸禁茶<lb/>
　　　明皇羯鼓圗<lb/>
禁籞鶯聲外天袍擁御黄曲名翻茘子奉色繞沈香白<lb/>
雨花奴手風鬃舞馬牀向来歌吹地何處是漁陽<lb/>
　　　送智上人<lb/>
道人飲山流顔色頗秀整經營一菴足偃蹇萬事屏忽<lb/>
隨銅峯雲飛下銅峯頂欲了一大縁此意極勇猛白晝<lb/>
<pb n="KR4h0167_WYG_018-28a"/>
多豺虎横塗半坑穽為言屍陁林誰能保腰領要憑降<lb/>
魔方化爾清凉境師亦初無言薄俗時自警盡洗歴刼<lb/>
冤願力周溟涬<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>藤行可支眘勿厭馳騁<lb/>
　　　元素僻在草野羣盜縱横久不得問新作鼎来<lb/>
　　　　喜次其韻<lb/>
兵氣纏滄海斜陽入暮林䰟傷春落絮涙溼晚啼禽只<lb/>
有衣成結渾無髪受簮殘生已飄泊老日更侵尋<lb/>
　　　同仲共兄弟訪趙行可置酒<lb/>
<pb n="KR4h0167_WYG_018-28b"/>
倚杖山頭寺維舟栁下隄莫催金騕褭且醉玉東西亂<lb/>
後兵猶滿風驚鳥未棲看君飛動意兩目在鯨鯢<lb/>
坐客三株秀王孫玉樹髙酒寜闗爾輩山合對吾曹遊<lb/>
子家何定将軍戰未鏖相逢莫相失羣盜正如毛<lb/>
　　　初夏<lb/>
絮飛長陌又春餘綠滿菖蒲夏已初雙蝶不来花簌簌<lb/>
一鶯時到樹疎疎平生嬾作折楊曲萬事可占長栁書<lb/>
只有故山真耐久伴人閑處作躊躇<lb/>
<pb n="KR4h0167_WYG_018-29a"/>
　　　賊退後經舊居<lb/>
反側虞戈兵流離厭山谷師興解重圍亂定出荼毒提<lb/>
攜望鄉闗老稚甘趼足故里成邱墟門巷亡詰曲大木<lb/>
亦巳薪蔓草行可束東鄰殺翁媪禍難云最酷白骨在<lb/>
草間零落不相屬西家各奔竄囚繫及僮僕當時黄金<lb/>
囊掉頭不肎贖親交半亡沒變故誰紀錄舉家竟何歸<lb/>
寄身歎局促凶年大軍後旱氣日熇熇涸井不供炊垢<lb/>
膩那得浴不知病<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>軀何以度蒸溽自從闗陜亂威弧<lb/>
<pb n="KR4h0167_WYG_018-29b"/>
殊未韣十人九無家蕩析豈所欲㣲生何足論主食久<lb/>
不玉但願蚤休兵四海各安俗<lb/>
　　　毅師以次卿詩見示以詩還之<lb/>
雲錦當年事傷心不忍思江寒收骨後山曉斷䰟時直<lb/>
節君何恨天心吾獨疑老懐無處著更復把君詩<lb/>
　　　歲杪雨雪連日悶題<lb/>
春前舊雪連新雪雨後春寒帶臘寒殘月送年能㡬許<lb/>
一畨風雨歲將闌<lb/>
<pb n="KR4h0167_WYG_018-30a"/>
樹頭雪過梅猶在地上春囘栁未知舊歲新年渾似夢<lb/>
凍雲寒雨不勝悲<lb/>
　　　凌歊晩晀<lb/>
故鄉南望㡬時囘落日登臨眼自開倚杖獨看飛鳥去<lb/>
開窗忽擁大江来傷心不見姑溪老抱病還尋宋武臺<lb/>
歲晚無人弔遺跡壁間詩在半灰埃<lb/>
　　　次韻伯尹登嚴子陵釣臺<lb/>
明光宫中梟夜鳴漢鼎何人窺重輕老驢未汗屬鏤血<lb/>
<pb n="KR4h0167_WYG_018-30b"/>
四海掩鼻愁羶腥當時避地豈得已巖棲水宿俱非情<lb/>
誰知舉世無真隠此意獨髙嚴子陵一鉤明月滿蓑雨<lb/>
桃花水漲春江平生涯頗似元真子端欲釣魚非釣名<lb/>
故人已作飛龍起猶著羊裘釣煙水異時侯霸豈其儔<lb/>
未可輕將袞衣比心知不為世人屈無故不作三公耳<lb/>
富貴浮沈只眼前執㦸長憐子揚子丈夫名節儻未立<lb/>
安用區區識竒字<lb/>
　　　環翠亭<lb/>
<pb n="KR4h0167_WYG_018-31a"/>
客意常隨倦鳥還翠屏空夢小孱顔更將臨老雙愁眼<lb/>
来看平生未見山西子為誰顰逺黛湘娥何事結煙鬟<lb/>
千巖萬壑無人處便是輞川圗畫閒<lb/>
　　　次韻伯逺春雪<lb/>
風寒欲下欺春雪天近先垂壓地雲堆得樓頭成玉色<lb/>
吹来水面作波紋憑陵暖日竟何事調䕶新花誰解紛<lb/>
温詔始聞如挾纊九重應復念三軍<lb/>
　　　題趙固賓家夜獵圗<lb/>
<pb n="KR4h0167_WYG_018-31b"/>
翰林作醉石偶似蒼於莵龍眠見之笑為作匹馬彎雕<lb/>
弧云是將軍出夜獵上有仇池行草書雲沙蒼茫日欲<lb/>
下道逢伏虎南山隅心知是虎不是石雙弦急控皆盧<lb/>
胡明朝白羽飲頑石摩挲欲盡金僕姑君不見賜累千<lb/>
金新垣平連佩六印欒将軍致君大畧豈在爾封侯細<lb/>
事不到君先生言語妙天下瘴海七年皮肉皴邂逅英<lb/>
物數蘇李曹蜍如生亦如死龍眠有眼識天人異世同<lb/>
成一竒事君當什襲勿漫摹此人此畫人間無<lb/>
<pb n="KR4h0167_WYG_018-32a"/>
　　　五禽言<lb/>
　　　　婆餠焦<lb/>
雲穰穰麥穗黄婆餠欲焦新麥香今年麥熟不敢嘗斗<lb/>
量車載傾囷倉化作三軍馬上糧<lb/>
　　　　泥滑滑<lb/>
山中流水聲聒聒春禽説雨春泥滑誰為春禽語莫報<lb/>
幽人明日雨幽人明日欲上山山雨雨足花斕斑<lb/>
　　　　提壺蘆<lb/>
<pb n="KR4h0167_WYG_018-32b"/>
提壺蘆樹頭勸酒聲相呼勸人沽酒無處沽太歲何年<lb/>
當在酉敲門問漿還得酒田中禾穗處處黄甕頭新綠<lb/>
家家有<lb/>
　　　　思歸樂<lb/>
山花㝠㝠山欲雨杜鵑聲酸客無語客欲去山邊賊營<lb/>
夜鳴鼓誰言杜宇歸去樂歸来處處無城郭春日暖春<lb/>
雲薄飛来日落還未落春山相呼亦不惡<lb/>
　　　　布榖<lb/>
<pb n="KR4h0167_WYG_018-33a"/>
田中水涓涓布榖催種田賊今在邑農在山但願今年<lb/>
賊去蚤春田處處無荒草農夫呼婦出山来深種春秧<lb/>
答飛鳥<lb/>
　　　次韻伯尹食糟民示趙鵬翔<lb/>
十年用兵九不熟人家有田不種榖盡枯膏血作軍儲<lb/>
郤買官糟貯飢腹富者鬻田貧鬻妻夜困桁楊曉敲扑<lb/>
長腰一粒不下咽輸入官倉常滿屋昔年貫朽内府錢<lb/>
諸公何苦開漢邊自從邊馬飲江水便恐黔首流飢涎<lb/>
<pb n="KR4h0167_WYG_018-33b"/>
黄塵白骨尚滿眼錦裘繡帽誰當前烹羊庖羔固不惡<lb/>
飢民食糟真可憐元侯幕下短主薄肎與斯民作調䕶<lb/>
不愁吏者拙催科寜脱青衫賦歸去詹侯老文稱大手<lb/>
樂府詩髙世無有安得狂歌徹聖明便叱風雷清九有<lb/>
却驅羣賊作良農還吾昭陵舊丁口<lb/>
　　　山中避盜<lb/>
喪亂今猶爾安危了未分叛羌初射月羣盜忽如雲妙<lb/>
畧歸諸将深憂軫聖君㶚陵逢醉尉應有故将軍<lb/>
<pb n="KR4h0167_WYG_018-34a"/>
避地今猶雪移家春復深豈無花到眼可奈烏驚心茶<lb/>
嫩容時摘蘭香得細尋山中有幽事青犢未成禽<lb/>
夜燧餘三月新愁有百端驚䰟頻雨泣枵腹任風餐射<lb/>
雉山居險熏狐穴處難敵来猶可爾寇至不勝殘<lb/>
今日報賊去山下猶復遲羣兒收涙笑老眼顧人疑夢<lb/>
入鄉闗數䰟應軀骭離一春三避賊十事九成悲<lb/>
翠巘幾曲折往還三數家𢷬皮催作紙擁焙看烘茶山<lb/>
盡始見日溪晴時露沙武陵知便是隔岸有桃花<lb/>
<pb n="KR4h0167_WYG_018-34b"/>
　　　題趙鈴家墨牛圗<lb/>
昔吾築室花姑川短蓑青帽耕春田一犂落盡菖葉雨<lb/>
雙犢自分春草眠向晚歸来卧牛背小巷疎林日猶在<lb/>
繫牛栁下門未闗鄰翁攜酒牛邊醉囘頭往事無十年<lb/>
田入富家牛賣錢草荒春隴賊燒屋十口有家無一椽<lb/>
眼昏頭禿不如意此畫一見心惘肰河間豈是田家子<lb/>
書多自可天祿比平生眼厭玉驊騮水牯作圗聊復爾<lb/>
北陌東阡喚未歸空遣農人告春事田間望月看吴牛<lb/>
<pb n="KR4h0167_WYG_018-35a"/>
老子從来乃如此便當火急解龍泉換取四蹄耕春水<lb/>
　　　賊後收拾殘書作<lb/>
此生空作短檠癡老去尤慚閲市資豈有鄴書猶挿架<lb/>
更無班史可充飢今朝過眼亡三篋他日還君欠一瓻<lb/>
亂葉紛披在懸磬春風可是故相欺<lb/>
　　　燕欲来巢<lb/>
亂後烏衣巷已空擬尋茅舍伴衰翁戯将雛去春風裏<lb/>
銜得泥歸暮雨中炙手不嫌門户冷傍人知獻語言工<lb/>
<pb n="KR4h0167_WYG_018-35b"/>
明年記取来時節應是桃花滿院紅<lb/>
　　　劉将軍寳刀歌<lb/>
将軍寳刀玉三尺夜半有光如日赤蒼水使者誰敢捫<lb/>
蓬頭劒士眼不識鸊鵜膏瑩秋水光切玉如泥不動芒<lb/>
秋風夜作蚊龍吼人言乃是真干将知君老将家有種<lb/>
談兵論事書撐腸不願君持此刀日解三千牛願刳月<lb/>
支作飲器却纏錦絛朝未央妖腰亂領不自保豐狐老<lb/>
猘誰跳梁酒酣起舞為君語時危此劒知誰藏<lb/>
<pb n="KR4h0167_WYG_018-36a"/>
　　　雨過<lb/>
池面過小雨樹腰生夕陽雲分一山翠風與數荷香素<lb/>
月自有約綠𤓰初可嘗鸕鷀莫飛去留此伴新凉<lb/>
　　　小蔡許借徐詩未至<lb/>
馬中未必無驊騮人中豈可無曹劉龍媒西来幾萬里<lb/>
異士一出三千秋李白坐詩竄夜郎退之論佛流潮州<lb/>
天公可笑無老眼兩翁憔悴令人愁平生四海黄太史<lb/>
長庚配月何曾死西江自是南國紀髙公有名政如此<lb/>
<pb n="KR4h0167_WYG_018-36b"/>
人言此老酷似舅坐上拈花獨公喜分得江西一派流<lb/>
萬古政須公一洗吾老耽詩空瘠臞起死鍼盲政要渠<lb/>
子豈有意能起予書来并寄囊中珠<lb/>
　　　夏熱歎<lb/>
祝融當權不可奪海水欲沸山欲裂黄頭老父見事多<lb/>
謂有此身無此熱老人何得怨天公山堂日日多南風<lb/>
烏紗著帽翦雲葉白鬢吹雪飛髼鬆已攜蔗漿澆熱惱<lb/>
更注井花囘睡容人生如此亦不惡飽食安坐初何功<lb/>
<pb n="KR4h0167_WYG_018-37a"/>
䝉塵況駐奉天輦避暑望幸驪山宫蕃兵入漢作窠窟<lb/>
戰騎横戈歲馳突旌旗耀日紅蔽天鐵甲烘雲氣銷骨<lb/>
安得壮士如惡来上訴帝閽闗鑰開盡瀉天河作桃雨<lb/>
四海八方無一埃秋禾不槁敵不来吾亦髙枕喧春雷<lb/>
　　　立秋前三日夜雨<lb/>
殘漏催燈暗風梧帶雨鳴細聽驚夢點渾作斷腸聲乍<lb/>
泠秋應近無眠句又成愁多推不去頭白更憂兵<lb/>
　　　亂後併得陶杜二集<lb/>
<pb n="KR4h0167_WYG_018-37b"/>
少陵有句皆憂國陶令無詩不説歸常恨兩翁埋槁壤<lb/>
頓驚雙璧墮窮扉風吹錦里花枝少草長南山豆葉稀<lb/>
自古髙才多寂寞遺編讀盡淚頻揮<lb/>
　　　題湖上壁<lb/>
寒食風埃滿客巾西湖煙雨送愁頻日髙未起鳥呼夢<lb/>
春晚不歸花笑人<lb/>
　　洺水集<lb/>
　程珌字懐古休寜人都使澐十五世孫甫十歲有詠<lb/>
<pb n="KR4h0167_WYG_018-38a"/>
　冰詩云莫言此物渾無用曾向滹沱度漢兵識者竒<lb/>
　之紹興四年擢進士授昌化簿應博學宏詞科除建<lb/>
　康敎授寜宗時改知富陽代者以邑之豪猾名授珌<lb/>
　珌置不觀曰我未欲知其名使聞而改過足矣以薦<lb/>
　除宗正簿尋直學士院理宗初兼侍讀除禮部尚書<lb/>
　紹定改元乞祠外補除福建路招捕使時汀邵寇作<lb/>
　珌威信兼用平定有期有忌其成功者因累疏乞休<lb/>
　以端明殿學士致仕卒珌以詞章稱當時世系本河<lb/>
<pb n="KR4h0167_WYG_018-38b"/>
　北洺州自號洺水遺民有集三十巻<lb/>
　　　三月十八鎖試童子侍其行卷蕭肰無事成二<lb/>
　　　　十韻謾呈同省<lb/>
旬雨埋青㝠今晨浴新陽老紅墮萬劫稚綠羅千行葉<lb/>
碎青槐古條浄紫薇香去歲䕶篔簹今年已蒼筤<hi>右史窗前</hi>
<hi>竹萌余去年䕶之甚至今皆蒼竹矣</hi>翩翻鵲引雛伊優雀繞牆有象咸熙<lb/>
愉對時多慨慷門外車馬喧省中日月長要之非大快<lb/>
大快在滄浪滄浪興何窮風帆十丈檣明日酌嚴君<hi>自嚴</hi>
<pb n="KR4h0167_WYG_018-39a"/>
<hi>入徽</hi>浮邱蔚南翔<hi>浮邱飛升於徽之黄山</hi>快馬抹青山恍入萬松莊<lb/>
<hi>先廬</hi>山中多老人雪巔更眉龎持酒相勞苦兒童紛迎将<lb/>
小卧聽雪塢<hi>以下皆山中景物</hi>徐步堆雲鄉玉界梅萬本煙海<lb/>
杉千章三峽桃源浪九夏冰巖霜危橋跨長虹曲水飛<lb/>
輕觴兩日足可周百年事難量送客出松闗壮楗設門<lb/>
旁揮手謝世人從今永相忘<lb/>
　　　勉子姪<lb/>
外物不足恃翻覆百年閒唯有萬卷書可以解我顔男<lb/>
<pb n="KR4h0167_WYG_018-39b"/>
兒貴立志達人得大觀百川日夜流與海㑹波瀾邱陵<lb/>
安於卑寜復望太山方當少年時髪齒未彫殘聖賢户<lb/>
庭濶人人可躋攀謹勿隨餘子碌碌走邱樊<lb/>
　　　送常世卿歸嘉興<lb/>
悔作唐山来山深交友絶相逢忽相得乍見乃乍別嗟<lb/>
此冰玉人寒梅疎帶雪胸次羅文奎筆底耀離纈朝家<lb/>
渴英雋結網仍髙設行且收殊科勉哉嗣先烈一編忠<lb/>
義傳姧萌歎先折千載懦夫䰟脆骨變竒節識此吴中<lb/>
<pb n="KR4h0167_WYG_018-40a"/>
竒復幸拜前哲何異魯國人一朝獲雙玦晴雲起芝田<lb/>
東風催啼鴂慈庭有近書明朝動歸轍新抽草可茵㣲<lb/>
露花堪折相思復相思後夜天邊月<lb/>
　　　仲冬望日登四顧坡<lb/>
往哲有清言晉人未為達此身皆假合既散安用鍤大<lb/>
音不在絃琴亦安所設當時逃酒徒往往畏侵及豁哉<lb/>
桴海時風濤任興息<lb/>
　　　輓致政吕通議<lb/>
<pb n="KR4h0167_WYG_018-40b"/>
營築未休插曉夕留松區忽聆載輀車歸自杭與湖冷<lb/>
雨澁不晴山徑淖如塗閒闗五百灘轉軸上雲衢純孝<lb/>
格𤣥穹安席若平鋪憶昔祖慈親六月暑方徂奠酒雖<lb/>
百壺練溪焦釡枯今日遡長風辛岨諒一如維公有賢<lb/>
稱靄肰溢枌閭千金手不售其鍾後人乎天畀此石窌<lb/>
指顧即吾廬且復愆以平萬家守者居甚欲一引紱山<lb/>
寒阻前趨黄羅金紫峯送目但躊躇<lb/>
　　　髙宗皇帝寳訓終編錫賚進詩<lb/>
<pb n="KR4h0167_WYG_018-41a"/>
紅雲一朶金爐煙黄傘亭亭午漏傳龍牀猶御金華殿<lb/>
方進羣儒讀寳編編中並載神堯語三十六年真復古<lb/>
祗今安用讀遺書卓肰巳復光前緒髙皇當日濟艱難<lb/>
猶在經綸未偹間今日山東河北地百年羶去一朝還<lb/>
更有祖宗傳國璽琢於元祐隆平際玉光射日篆雲飛<lb/>
今日煌煌登寳几髙皇一笑在天靈神孫今日再中興<lb/>
賜與千秋萬歲齡甲兵洗盡年豐登羣臣尚或呻呫畢<lb/>
㣲臣但拱坳頭立芳筵華秩及龍媒亦拜聫翩自天鍚<lb/>
<pb n="KR4h0167_WYG_018-41b"/>
更憶先朝徹講餘有臣曰軾感恩腴願對紫薇花影下<lb/>
試草招来贊普書今也梯航慕中夏無復更待招來者<lb/>
㣲臣但摩千丈松敬賡吉甫中興雅<lb/>
　　　代上楊誠齋<lb/>
杜陵已醉老坡仙生後百年恨不及那知開眼大江西<lb/>
突兀見公正冠幘凛肰清風不可攀千載懦夫毛骨㮚<lb/>
暇時畧吐胸中雲坐使九霄成五色未辨執樂三千指<lb/>
不計酒材七百石浩肰收寳入丹田歸省廬阜千尋碧<lb/>
<pb n="KR4h0167_WYG_018-42a"/>
那知城裏住相如但信城東有太白一時餘子皆鷁退<lb/>
家有諸郎傳正脈世塵千刼都磨盡獨有詩縁渺亡極<lb/>
天欲留公在世間管領風月長為客彩鳳一鳴天地静<lb/>
安得㣲吟容晚出詎止青山吞澤芥許投頑石博拱璧<lb/>
先丘宰木已參天幽碣未刋但惕夕魯山四絶先李文<lb/>
誼貫幽明光存殁先生匹素不可辜儻得煙雲生勃鬱<lb/>
化為匹錦授丘遲磨鈍為銛希萬一要是人貪常熟書<lb/>
非闗買菜復求益詎敢限字如昔聞小大當唯意所適<lb/>
<pb n="KR4h0167_WYG_018-42b"/>
庶㡬挂在露寒堂琅肰一讀意一釋不須㸃白鱠松鱸<lb/>
解衣卧聽歌赤壁<lb/>
　　　辛亥冬交石阻風三日<lb/>
隂崖老虎殺氣驕一噫三日攪泬㵳日寒不燄雲飛逃<lb/>
乾坤蟻轉東南髙疾勢已作奔天濤餘威猶捲少陵茅<lb/>
魚龞怖死蛟龍號舟中性命如鴻毛起来危立大江皋<lb/>
白沙黄塵紛驛騷徐呼風伯入苹蒿指撝八極建六鼇<lb/>
翕張橐籥吾誰曹太平之風不鳴條<lb/>
<pb n="KR4h0167_WYG_018-43a"/>
　　　登紫㣲崖<lb/>
富池大信江千里三日醉卧煙篷底曉来推篷登斷岸<lb/>
因憶牧之呼屐齒九華隆隆閘天脊㣲雲低度參差是<lb/>
百喚牧之如不聞剝腕塵痕見文字今年十月天未霜<lb/>
木葉留露光嶷嶷興亡風流不可論蒼松怪石還如此<lb/>
我今與子陟層巔酌酒賦詩云樂只後来誰復是牧之<lb/>
斜陽歸路芙蓉水<lb/>
　　　於潛佳丞四明人同年友也方此掉鞅百未一<lb/>
<pb n="KR4h0167_WYG_018-43b"/>
　　　　見而来書羅縷無非歸與語豈醉夢書邪三<lb/>
　　　　詩見寄亟占數語正之<lb/>
世人眼見真蓮少真蓮卻在玻瓈沼浣花溪水入銀河<lb/>
何人更識月皎皎謫仙不見見梅妝荷稠搴作芙蓉裳<lb/>
黄龍乾葉何年墮維摩雨華昨夜芳真花真詩元在眼<lb/>
要須心地先清凉不肰瀟湘水清寒磯月沙平水晚露<lb/>
低昻勸君休問張子房鑑湖十里藕華香天駟超河夜<lb/>
未央胡為自同太白光何時握手論行藏江東雲暮天<lb/>
<pb n="KR4h0167_WYG_018-44a"/>
何方<lb/>
　　　太上虚皇黄庭經句法十篇夀趙帥<hi>今存其七</hi>
太史告春纔五日東風昨夜傳消息斗邊一星下南極<lb/>
飭以貂蟬扶社稷更昌斯文開民則<lb/>
去年曾説冬葅綠今年蓼甲春盤簇綵花金勝相輝屬<lb/>
五色斑衣佩蒼玉先奉庭幃千歲祝<lb/>
莫辭金醆十分斟邇日星郎寵數深庭前桂子更鮮新<lb/>
鼇頭蚤晚貼塗金公亦綠殿峩華簮<lb/>
<pb n="KR4h0167_WYG_018-44b"/>
漢列土宇封同姓唐擢宗英持國柄我宋膺圗臨海鏡<lb/>
參天杞梓仙源盛蕭敷艾榮何足訂<lb/>
向也何幸識仙翁玉栗春明盛徳容又常一再見阿戎<lb/>
神情頴異機生鋒公家流慶無終窮<lb/>
明年天使九街馳御茗名薰宣玉詞更敕儀鸞餉夀巵<lb/>
我有新曲名紫芝㑹當獻之鳳凰池<lb/>
喬松落澗節輪囷詩書萬卷終經綸日華隔霧光難晨<lb/>
公獨知其墮凡塵何當一為問大鈞<lb/>
<pb n="KR4h0167_WYG_018-45a"/>
　　　郊臺信筆<lb/>
江天欲雪未成雪推出雲頭照霜月此夕更長不可辜<lb/>
何時百萬入采盧幾年長涎一車麴輸他獵奴飫生肉<lb/>
也須龍伯坐鼇頭卻看沙磧卧鰕鰍<lb/>
　　　玉堂晝值有懐萬松<lb/>
鷄籠峯下萬松山中有游民天地閑左架虹腰上𤣥圃<lb/>
右騎鼇背度飛闗幽壑流泉噴三峡袞袞桃花翻浪雪<lb/>
兩山對峙錦屏開嫣紫肥紅仍炫白十里松風百哢琴<lb/>
<pb n="KR4h0167_WYG_018-45b"/>
丹書一枕卧殘春何人共結無生社冉冉青蜺下玉麟<lb/>
九華突兀匡廬秃幽深全似入盤谷懐山一夜鬢如霜<lb/>
畫作煙圗入洛陽玉境那容凡骨洿急草天章訊歸路<lb/>
磨松琢石歌太平亦表㣲臣報國恩<lb/>
　　　郊祀慶成詩<hi>有序</hi>
　　　　臣仰惟皇帝陛下躬上哲之性遵列聖之謨<lb/>
　　　　穆卜新陽昉嚴大報天地合饗祖宗並崇晴<lb/>
　　　　光映於祥光冬夜温於春夜燭花如綴蕭煙<lb/>
<pb n="KR4h0167_WYG_018-46a"/>
　　　　不揺頌聲流乎天衢英風薄乎榆塞臣待罪<lb/>
　　　　翰墨幸列侍祠懿鑠鴻休得所親暏謹撰慶<lb/>
　　　　成詩五首一章述大典也二章玉輅如青城<lb/>
　　　　也三章升圎邱也四章禮成也五章言天眷<lb/>
　　　　聖徳並隆不已也干冒天威俯伏惶懼<lb/>
粹古皆頻歲炎劉或異祠有唐方定制我宋遂因儀列<lb/>
聖馨明徳皇穹答顯祺恭惟聖天子大典應昌期<lb/>
涓潔先原廟純忱歴太宫八神開列闕萬騎擁豐隆執<lb/>
<pb n="KR4h0167_WYG_018-46b"/>
道清風肅洪頤麗日紅康衢聽細語八采更重瞳<lb/>
牙籤猶未進玉冕巳先須峻級飛平步端圭卻掖扶祥<lb/>
光匝霄極和氣滃天區福飲煙升巳儐神靄瑞符<lb/>
紫畤祗堂陞蒼龍奉駕囘邉塵知電埽歲稔十年開丹<lb/>
鳳覃天澤東朝奉玉杯樓前呼萬歲砰隠動春雷<lb/>
謂聖惟能饗由心克致䖍天心今答聖聖意更祈天冲<lb/>
性猶勤徳<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>求愈任賢愚臣輸至<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>端在賦甘泉<lb/>
　　　憲聖慈烈皇后輓詩二首<lb/>
<pb n="KR4h0167_WYG_018-47a"/>
西滸俱来日東朝極盛時雕弓平黑海采筆照丹墀壟<lb/>
起先裁費丹成不用醫人間空悵望風月宴瑶池<lb/>
聖祖艱難業重孫擁佑恩玉妃閑寳簡仙女送金根杳<lb/>
杳龍先去翩翩鳳又飜塗山望堯穴日月萬春存<lb/>
　　　光宗皇帝輓詩<lb/>
厭聽人間樂催成海上丹雲車分白象天仗下紅鸞梧<lb/>
野朝煙澹咸陽莫日寒龍舟宵濟處清血漲紅干<lb/>
　　　光宗皇后輓詩<lb/>
<pb n="KR4h0167_WYG_018-47b"/>
玉鎻辭椒禁瑶宫問廣寒人間方祝鳦天上忽飛鸞弱<lb/>
水三山隔華胥一夢殘聖情凝望處仙御景雲端<lb/>
　　　丁亥閏五月十日囘自真聖道坊車中記事<lb/>
列障羅屏合囘泉玉帶環外容三肘密中著十洲寛天<lb/>
意驅蹲虎人心見聖蟾煩君招舊隠来此共潺湲<lb/>
　　　書富陽普照院二首<lb/>
境勝由盤古聞名自謫仙一從江國後又到老坡年山<lb/>
頂煙仍紫樓頭月故圎繼今知幾劫風物更依肰<lb/>
<pb n="KR4h0167_WYG_018-48a"/>
祇愛招提古那知俗更醇寺雖炎漢代人尚葛天民僧<lb/>
定都忘客林深自鏁春我来千載後更有後題人<lb/>
　　　夜登釣石<lb/>
頗憶嚴君瀨還尋釣石縁鄰鷄方呌月邊鴈恰書天句<lb/>
秀来仙白聲和應樂全展編真一快如放五湖船<lb/>
　　　輓徐提舉<lb/>
人品真豪爽天姿尚典刑晝簾深院宇春斾擁郊挏雲<lb/>
子千䑹白鹽煙萬竈青南州髙士傳三歎一彫零<lb/>
<pb n="KR4h0167_WYG_018-48b"/>
　　　輓曹監丞<lb/>
學渺千江水才雄百尺樓鳬飛思葉縣燕窺憶蘇州有<lb/>
感珠還浦無苛虎渡洲浦江天濶處缺月正如鉤<lb/>
　　　五十六字庸以告未知野夫者<lb/>
寜須山澤論髙平但要曾餐石決明三世擊鐘敲石磬<lb/>
十年學劒斮銅釘儻知狐祖天邊去肯向蠻奴脚底行<lb/>
更許野夫尋上著十洲三島一宫城<lb/>
　　　慶元丁巳十月奉親如臨安宿西菩寺表弟吴<lb/>
<pb n="KR4h0167_WYG_018-49a"/>
　　　　克仁俱焉<lb/>
熙寜相望百餘年又有人如古鐵頑日落尚憐今夕路<lb/>
月明無恙舊時山朱紅野實堆盤裏粉白詩牌滿壁間<lb/>
欲為慈顔供一笑更留數語任渠刪<lb/>
　　　用朱經畧韻<lb/>
歸来南橐舊蕭蕭但有新詩照佩瑶峴首溪山歸點染<lb/>
湘天風月困吟嘲輕裘詩帥風流在岳牧詞臣意氣饒<lb/>
見説玉堂須翰手公當歸侍紫宸朝<lb/>
<pb n="KR4h0167_WYG_018-49b"/>
　　　作堂六桂之束命之曰桂生取漢人招隠篇桂<lb/>
　　　　樹叢生之語也詩以記之<lb/>
幾年列植擅清芳今日標題始作堂逺向松岡分老䕃<lb/>
近於菊畹借寒香地雖未離人間世心巳全肰物外鄉<lb/>
最好夜来清絶處飛霜帶月下南塘<lb/>
　　　流觴西湖用范左史韻<lb/>
畫航同載若登仙却笑泥韉馬不前要識冷煙催穀雨<lb/>
須知澹月養花天千條翠栁隨風舞一樹天桃照水妍<lb/>
<pb n="KR4h0167_WYG_018-50a"/>
須信人生行樂耳虚名那用世間傳<lb/>
　　　歲暮<lb/>
綵帖瑜糜溼屠蘇琥珀濃夕陽猶臘日午夜已春風<lb/>
　　　三月三日度白際<hi>黄尖敝峯名白際嶺名</hi>
日望黄尖杪今登白際巔千山皆委地一臂獨擎天<lb/>
　　　戊子正旦賀夀慈宫二首<lb/>
曙色浮丹栱春風煖禁街㣲瀾迷秀石纖草䕃新槐<lb/>
鳳駕囘天仗鴛班集露門須㬰趨魏闕杲日正中暾<lb/>
<pb n="KR4h0167_WYG_018-50b"/>
　　　粥罷<lb/>
飯已茶三啜隅中粥一盂陶肰詠皇化安用東封書<lb/>
　　　冰<hi>十歲作</hi>
白日黄流漲渭城三更風緊盡成冰莫言此物渾無用<lb/>
曾向滹沱渡漢兵<lb/>
　　　甘将軍廟<lb/>
沙寒日薄水雲愁賊魏王吴一夜休自是英雄元不死<lb/>
至今猶占大江流<lb/>
<pb n="KR4h0167_WYG_018-51a"/>
　　　晚發富池<lb/>
甘王樓下一帆風獵獵舟旗照日紅灑酒三江飲龍腹<lb/>
摩挲冠冕是誰功<lb/>
　　　築徑<lb/>
入門一徑小紆囘百本芙蓉手自栽寄語後来須善䕶<lb/>
三年猶及見三開<lb/>
　　　雪霽玉堂曉眺<lb/>
當年銀界隔鯨江今日分明玉作堂不是瓊林宫樹密<lb/>
<pb n="KR4h0167_WYG_018-51b"/>
也應白虎接明光<lb/>
　　　修玉牒官閣子坐屏甚古詰吏亦不知曷始數<lb/>
　　　　語紀之<lb/>
摩詰何年留此筆至今雙壁猶崷崒老松掀甲作風雲<lb/>
亂石激流殷霹靂<lb/>
　　　蚤入<lb/>
紫薇浥露翠條深㨗㨗靈烏振好音全似冰巖亭上坐<lb/>
四屏煙靄奏春禽<lb/>
<pb n="KR4h0167_WYG_018-52a"/>
　　　直廬多暇新綠鬱肰信筆二絶<lb/>
朝絶倖恩除目少邊清妖祲檄書希飯餘摩腹閑行立<lb/>
一抹牆東新翠薇<lb/>
壁右方壺浸碧天依肰全似太湖邊清風一夜生新興<lb/>
好把漁竿上釣船<lb/>
　　　朱生論天<lb/>
不知占得幾躔星閲盡人間聚散萍今日重来橋上望<lb/>
依肰楊栁兩行青<lb/>
<pb n="KR4h0167_WYG_018-52b"/>
　　　五鼓夢中作覺而成之二首<lb/>
人生萬幻一釐輕須築銅駝萬里城莫道斜陽光不逺<lb/>
斷霞收盡十分明<lb/>
當時千駟巳無間寜説牛羊上冢行同是博陵評古者<lb/>
肎令千載尚齦卿<lb/>
　　　閏九十四<lb/>
午夜青衣海上還八年兩度雪封山如今一水平如鏡<lb/>
好釣桐江五百灘<lb/>
<pb n="KR4h0167_WYG_018-53a"/>
　　　送松煤十丸與葉秀才<lb/>
雲溪深處萬松林煙起晴天自作塵根向九華分結處<lb/>
與君同是墨仙人<lb/>
　　　出南郊清甚<lb/>
春風吹屣到南園著酒塗酥花正繁更喜滿前無俗物<lb/>
横塘疎竹渭南邨<lb/>
　　漁溪詩藳<lb/>
　俞桂字晞郄錢唐人紹興五年舉進士嘗出守海濱<lb/>
<pb n="KR4h0167_WYG_018-53b"/>
　政劇民頑桂理之裕如不廢吟咏與菊潭吴惟信芸<lb/>
　居陳起詩文相往復漁溪詩藳三巻淺淺著語風骨<lb/>
　泠肰如東山云麤有小園供日涉不愁無地種梅花<lb/>
　江頭云等閑更上層樓望貪看江潮不肎歸最佳其<lb/>
　詩長於絶句故集中所存亦過古律詩之半<lb/>
　　　雨吟<lb/>
輕輕煙霧失樓臺雨暗吴山鏁不開試與漁翁閑訪問<lb/>
落花幾許汎溪来<lb/>
<pb n="KR4h0167_WYG_018-54a"/>
　　　過潮<lb/>
舟移別岸水紋開日暖風香正落梅山色濛濛横畫軸<lb/>
白鷗飛處帶詩来<lb/>
　　　溪流<lb/>
雲脚纔行又復開一聲隠隠只空雷家僮忽報溪流漲<lb/>
知是前邨落雨来<lb/>
　　　初秋<lb/>
火老金柔暑告殘乗凉正好望西山秋聲来處無尋覓<lb/>
<pb n="KR4h0167_WYG_018-54b"/>
只在窗前竹葉間<lb/>
　　　雜興<lb/>
漫山花發草萋萋楊栁飛綿水拍隄況是客懐禁不得<lb/>
那堪杜宇耳邊啼<lb/>
　　　偶吟<lb/>
降伏吾心法無如拒外魔苦吟詩愈拙著意字猶譌荏<lb/>
苒青衫舊消磨白髪多不才為世棄徒自詠巻阿<lb/>
　　　雨中遣愁<lb/>
<pb n="KR4h0167_WYG_018-55a"/>
花巳開時人正愁花簮頭上使人羞一春可厭無晴日<lb/>
下卻珠簾嬾憑樓<lb/>
　　　即事<lb/>
隂雲釀雨勒花遲梅巳飄殘到杏枝好是池塘清夢處<lb/>
勾吟春草入新詩<lb/>
　　　松江<lb/>
荷葉翻風暑氣㣲看山露泠溼征衣垂虹夜静三髙月<lb/>
只照漁溪一舸歸<lb/>
<pb n="KR4h0167_WYG_018-55b"/>
　　　惜春<lb/>
春事三分過二分桃花水上覓紅雲遊人浪説春歸去<lb/>
桞外黄鸝尚自吟<lb/>
　　　東山<lb/>
東山隨分作生涯即是清髙隠者家麤有小園供日涉<lb/>
不愁無地種梅花<lb/>
　　　夏中即事<lb/>
黄梅過了猶慳雨幸有南薫在翠槐燕子亦於貧者薄<lb/>
<pb n="KR4h0167_WYG_018-56a"/>
今年全不見飛来<lb/>
　　　惠山<lb/>
徑入松闗古秋雲帶樹煙只疑山有雨恰是澗流泉騷<lb/>
客詩留壁遊人岸繫船憑誰招陸羽瀹茗古欄邊<lb/>
　　　夏晨偶作<lb/>
蠶事行将了農家刈麥初雨慳林少筍水澁港無魚因<lb/>
病嘗懲酒偷閑嬾答書今年身愈老事事覺全疎<lb/>
　　　久雨<lb/>
<pb n="KR4h0167_WYG_018-56b"/>
踰月留京國春光總不知可傷連夜雨好似暮春時有<lb/>
客来無酒逢人只説詩官中聞閉糴應是細民飢<lb/>
　　　次坦菴兄韻<lb/>
便中䝉賜墨得句勝如書暫爾兩年別俄肰春暮餘夢<lb/>
馳情不閒心邇迹何疎自省吾今老湖山縛屋居<lb/>
　　　鞦韆<lb/>
吾今兩鬢已成絲每每逢春獨自悲最恨鞦韆無力上<lb/>
風流不比少年時<lb/>
<pb n="KR4h0167_WYG_018-57a"/>
　　　夏中即事<lb/>
青青梅子已添肥犢角新抽晚筍遲茶罷日長消睡處<lb/>
案頭一巻樂天詩<lb/>
　　　湖上閑步<lb/>
一畨雨過一畨春芒屩閑行踏軟塵城裏不知春色蚤<lb/>
湖邊楊栁巳撩人<lb/>
　　　新竹<lb/>
傍牆穿過鄰家竹愛䕶新篁數十竿翦伐莫令僮僕輩<lb/>
<pb n="KR4h0167_WYG_018-57b"/>
老夫日日要来看<lb/>
　　　虎丘<lb/>
突兀浮圗挿翠㣲吴王事迹總成非寺僧未晚山門閉<lb/>
不放閑雲一片飛<lb/>
　　　春晚湖上<lb/>
花事巳成休都人嬾出遊水添煙浪濶山帶夕陽愁栁<lb/>
樹鳴黄鳥沙隄卧白鷗不辭歸路逺何必買扁舟<lb/>
　　　苔錢<lb/>
<pb n="KR4h0167_WYG_018-58a"/>
庭砌方圎出化鈞何須抵死論錢神貧家阿堵新添富<lb/>
買斷西湖風月春<lb/>
　　　買魚<lb/>
蘆花荷葉晚秋天鴈影横斜逺水連頻喚買魚人不譍<lb/>
偷忙撐入拍官船<lb/>
　　　即事<lb/>
東君無處不繁華一雨纔晴意便佳客舍山梅開遍了<lb/>
從今嬾買擔頭花<lb/>
<pb n="KR4h0167_WYG_018-58b"/>
　　　春歸<lb/>
晴天氣淑濃如酒引得狂蜂路亦迷獨立闌干凝望處<lb/>
賣花人在畫橋西<lb/>
　　　閒中<lb/>
花飛春減燕雛飛葉葉成隂障翠圍囊裏酒錢銷鑠盡<lb/>
滿船贏傳載詩歸<lb/>
　　　江頭<lb/>
漁浦山邊白鷺飛西興渡口夕陽㣲等閒更上層樓望<lb/>
<pb n="KR4h0167_WYG_018-59a"/>
貪看江潮不肎歸<lb/>
　　　口占<lb/>
園林綠暗又紅稀蜀鳥啼山筍蕨肥春夏一畨交篆蚤<lb/>
綿衣脱了著單衣<lb/>
　　　寓京二首<lb/>
一官濩落笑如初只合空山去讀書不稼不漁無活計<lb/>
漫将名字玷公車<lb/>
車馬紛紛厭軟紅湖邊秋意屬西風木犀初放荷花老<lb/>
<pb n="KR4h0167_WYG_018-59b"/>
買箇船兒學釣翁<lb/>
　　　江上<lb/>
江頭雲閣雨栁色與春深船發春風阻誰知客子心<lb/>
　　　古意<lb/>
無言情脈脈美人久相隔道路阻且長春草幾畨碧鳳<lb/>
釵冷鬢雲鸞鏡輕雲幕昔為比翼鳥今作孤飛翮愁絶<lb/>
寄郎衣腰<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>裁宜窄<lb/>
　　　春日即事<lb/>
<pb n="KR4h0167_WYG_018-60a"/>
羲馭舒徐日正遲園林已覺杏花稀半晴半雨春無準<lb/>
燕怯輕寒不耐飛<lb/>
　　　即事<lb/>
薄薄輕輕寒露雨㣲㣲颯颯蚤秋風小舟辦了松江去<lb/>
占取三髙作釣翁<lb/>
　　　采蓮曲<lb/>
畫艇將歸笑語頻鴛鴦對對起還沈妾心先自懐郎苦<lb/>
怕嚼蓮心苦轉深<lb/>
<pb n="KR4h0167_WYG_018-60b"/>
　　　靈隠<lb/>
囘首得兩年曾入靈隠去一路看不足衣霑松上露白<lb/>
雲来相迎澗泉飛瀑素此景天下無逺勝廬山路<lb/>
　　　春暮寄友人<lb/>
日暖棃花雪風吹楊栁綿春踰三月半夢憶十年前詩<lb/>
借鶯聲和書無鴈字傳東君還似舊吾鬢歎皤肰<lb/>
　　　即事<lb/>
吹落楊花春事了小池新綠雨添痕浴蠶時節寒猶在<lb/>
<pb n="KR4h0167_WYG_018-61a"/>
邨落人家半掩門<lb/>
　　　初夏<lb/>
薔薇花已謝芍藥擬下坡午隂轉嘉樹景序猶清和日<lb/>
得詩篇詠門無俗客過筍胎今歲少荷葉小池多春去<lb/>
餘旬日夏雲已嵳峩吾年嗟老矣身事笑蹉跎但欲卧<lb/>
白石幽嵒捫青蘿已與心料理不必問如何<lb/>
　　　次下竺僧韻<lb/>
朝市軟紅塵山林氣味深放懐隨野鶴過耳任春禽石<lb/>
<pb n="KR4h0167_WYG_018-61b"/>
澗鳴泉玉松釵墜日隂隠居無箇事存養讀書心<lb/>
　　　江上<lb/>
小雨纔收日漸斜酒旗挿處兩三家江頭装點秋来景<lb/>
半是蘆花半蓼花<lb/>
　　　秋日<lb/>
芙蓉未折桂香浮落日西風鴈過樓一雨空堦深夜滴<lb/>
十分秋是十分愁<lb/>
　　　偶成<lb/>
<pb n="KR4h0167_WYG_018-62a"/>
吹来一葉報秋知玉露金風正及時戴了凉巾披野服<lb/>
桂花香裏看唐詩<lb/>
　　　送人至松江<lb/>
西風蕭瑟入船窗送客離愁酒滿缸要記此時分袂處<lb/>
暮煙細雨過松江<lb/>
　　　雨後<lb/>
雨後新晴日轉西桑間猶有拙鳩啼十分愁意無人管<lb/>
紅蓼黄蘆水滿溪<lb/>
<pb n="KR4h0167_WYG_018-62b"/>
　　　紀愁<lb/>
可笑無詩紀四愁强将歡伯解吾憂夜長明月紗窗冷<lb/>
分得寒蛬一半秋<lb/>
　　　和樂天初夏韻<lb/>
雨脚来山岫溪痕漲岸沙挿旗多酒尸挂網盡漁家地<lb/>
出綳兒筍園收菜子花春歸鸎囀嬾風急燕飛斜杯瀉<lb/>
青荷葉甌煎白玉茶孤邨流水晚數點有歸鴉<lb/>
　　　秋夜<lb/>
<pb n="KR4h0167_WYG_018-63a"/>
月華如水淨無塵千里相思總一心絡緯籬邊吟不徹<lb/>
做成秋意十分深<lb/>
　　　南蹌跧上人之平江<lb/>
青浦相逢恰二年今宵再㑹亦前縁詩囊和月横挑去<lb/>
穏泛楓橋夜半船<lb/>
　　　夏日遣懐<lb/>
老大今無用吟詩了白頭百年如電影萬事付沙鷗性<lb/>
澹偏宜静居貧動是愁人情難似舊門外水東流<lb/>
<pb n="KR4h0167_WYG_018-63b"/>
　　　寓歸<lb/>
水激長江浪風傳遠寺鐘官情秋意薄歸興客愁濃巻<lb/>
箔迎新鴈喧籬厭舊蛬何時旋故里載酒挿芙蓉<lb/>
　<lb/>
　<lb/>
　<lb/>
　<lb/>
　宋百家詩存巻十八<lb/>
</p>
<p>
</p>
  </div>
</body>
</text>
</TEI>
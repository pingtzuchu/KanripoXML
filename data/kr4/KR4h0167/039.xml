<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋百家詩存卷三十九</head> <lb/>
    <p>
<pb n="KR4h0167_WYG_039-1a"/>
欽定四庫全書<lb/>
　宋百家詩存卷三十九<lb/>
　　　　　　　　　　　　　嘉善曹庭棟編<lb/>
　　菊潭詩集<lb/>
　吳惟信字仲孚霅川人居華亭白鶴村詩名籍甚吳<lb/>
　中有老儒靡先生記問該洽惟信客吳遇諸塗扣以<lb/>
　近詩因誦傷春一首靡先生屈膝下拜曰子謫仙人<lb/>
　也老夫雖欲效顰無可置喙矣與浮玉施樞交善投<lb/>
<pb n="KR4h0167_WYG_039-1b"/>
　贈亦最多樞有和菊潭韻題秋潭買山圖秋潭其伯<lb/>
　兄也惟信名著江湖間故樞有和感懐詩云終有徴<lb/>
　書訪綺園既老不得一遇故樞有贈詩云誰知書劍<lb/>
　兩無功所存菊潭詩集其蕭㪚清潤之致與樞亦在<lb/>
　伯仲之間<lb/>
　　　春閨怨<lb/>
細栁輕煙鎖畫樓樓中人去水長流琵琶聲斷梅花落<lb/>
别是春風一種愁<lb/>
<pb n="KR4h0167_WYG_039-2a"/>
　　　蘇隄清明即事<lb/>
棃花風起正清明逰子尋春半出城日暮笙歌收拾去<lb/>
萬株楊桞屬流鶯<lb/>
　　　湖上雨吟<lb/>
濕了荷花雨便休晩風歸桞淡於秋一生不作機心事<lb/>
合轉船頭向白鷗<lb/>
　　　賀史守鳯雛滿月<lb/>
玉手歌姬托鳯雛堂前畫額旋調朱春風吳㑹宜男草<lb/>
<pb n="KR4h0167_WYG_039-2b"/>
試問他人種得無<lb/>
　　　題秋江晩照圖<lb/>
水光只肯浄涵虚分浦通村路却無風日向低鴻鴈落<lb/>
釣竿一半出菰蒲<lb/>
　　　曉吟<lb/>
翠帳香銷卷碧紗風梢殘雨濕欄牙蜻蛉亦被凉勾引<lb/>
清曉低飛入水花<lb/>
　　　春咏<lb/>
<pb n="KR4h0167_WYG_039-3a"/>
草堂燕子未歸時香鼎灰飛入硯池㸔徹唐人詩一卷<lb/>
夕陽猶在杏花枝<lb/>
　　　贈别上官良史<lb/>
不惜黄金一醉君喚歌催舞語紛紛天涯明月空相憶<lb/>
寒鴈無聲入斷雲<lb/>
　　　秋夕<lb/>
西風吹露下秋空烏鵲無聲占碧桐天氣㣲凉人好睡<lb/>
闌干閒在月明中<lb/>
<pb n="KR4h0167_WYG_039-3b"/>
　　　野望<lb/>
閒與蘆花立水邉歸心客思兩茫然夕陽收盡天風急<lb/>
一樹寒鴉落野田<lb/>
　　　辭史侍郎<lb/>
事到依人易策勲合歸收拾北山雲春風入手非閒用<lb/>
種得梅花却寄君<lb/>
　　　春夢謠<lb/>
銷金帳掩水沈煙髻滑金釵落枕邉魂夢不知春已去<lb/>
<pb n="KR4h0167_WYG_039-4a"/>
誤隨蝴蝶過鞦韆<lb/>
　　　重拜和靖墓<lb/>
片玉沈山草亦珍斷碑殘石當麒麟君王别為開門户<lb/>
不欲梅花見路人<lb/>
　　　閨怨<lb/>
病起傷春獨倚門喚人鸚鵡隔簾聞無情最是東風惡<lb/>
瘦却棃花一片雲<lb/>
　　　仙興<lb/>
<pb n="KR4h0167_WYG_039-4b"/>
宮殿髙髙在五雲鶴搖松露滴行人洞門不放東風過<lb/>
留得桃花一院春<lb/>
　　　山居春興<lb/>
林雪消寒滴春風入草廬好山分客㸔閒地課童鉏竹<lb/>
瘦偏宜鶴泉清直見魚邇来因苦詠零亂一牀書<lb/>
　　　寄越上髙疎寮<lb/>
便教煙雨畫成圖争似歸來有賀湖鏡裡精神西晉有<lb/>
詩家標準晩唐無惜花春盡鶯吟苦敲竹風清鶴夢孤<lb/>
<pb n="KR4h0167_WYG_039-5a"/>
世事正多心早嬾著書贏得静工夫<lb/>
　　　立春日即事<lb/>
檢殘玉歴又春來造化無私命轉乖照水莫嫌窮靣目<lb/>
㸔山長有好情懐生期惠逺眠雲過死問林逋借地埋<lb/>
詩到夜寒吟更苦一枝梅雪映書齋<lb/>
　　　送伯氏秋潭謀居<lb/>
朝吳暮楚幾時休未必江湖有白鷗萬事莫如歸去好<lb/>
一椽當為老來謀春天吟思行花徑夜月琴聲坐竹樓<lb/>
<pb n="KR4h0167_WYG_039-5b"/>
但得餘齡無俯仰曾公食粥亦風流<lb/>
　　　移居即事<lb/>
山移無復昔人賢隨分長安辦一椽掃室敢言天下事<lb/>
閉門儘可雪中眠携瓶與客同沽酒接綆過鄰自汲泉<lb/>
到此始知閒是福居山未必似居鄽<lb/>
　　　呈雲麓史侍郎<lb/>
若教儘儘説漂沈却恐無憀老不禁百拙難隨今日巧<lb/>
一貧方識古人心牛羊歸盡荒郊闊猿鶴愁多故國深<lb/>
<pb n="KR4h0167_WYG_039-6a"/>
亦欲以詩為活計世間何許覓知音<lb/>
　　　謀生<lb/>
謀生一事到成功消得湖邊地幾弓韋曲有花留杜老<lb/>
洛陽無客問盧仝春風燕子虚檐外夜雨蛬聲小徑中<lb/>
所立規模雖冷澹絶勝弹鋏舊飄蓬<lb/>
　　　贈越僧意書記<lb/>
一衲冰霜二十年不知妙用自誰傳心能轉物方為佛<lb/>
詩到名家亦是仙喜客稍寛沽酒禁愛閒多結住山緣<lb/>
<pb n="KR4h0167_WYG_039-6b"/>
今冬約我西湖上同㸔梅花坐釣船<lb/>
　　　自序<lb/>
一劍辭家竟陸沈夢思空向故廬深查迷河漢千年恨<lb/>
樹隔闗山萬里心衣垢正憐貧未去鏡明忽有老相尋<lb/>
春歸不與人為約青草催詩亦嬾吟<lb/>
　　　秋夕<lb/>
雨聲雲氣暮蕭蕭羅扇恩疎井樹凋心事暗隨歸夢去<lb/>
壁燈留與可憐宵<lb/>
<pb n="KR4h0167_WYG_039-7a"/>
　　　咏貓<lb/>
弄花撲蝶悔當年喫到殘糜味却鮮不肯春風留業種<lb/>
破氊尋夢佛燈前<lb/>
　　　傷春<lb/>
白髮傷春又一年閒将心事卜金錢棃花<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>盡東風軟<lb/>
啇畧平生到杜鵑<lb/>
　　　曲江留別<lb/>
手弹珠淚向離筵殘日依依上客船流水自隨人影去<lb/>
<pb n="KR4h0167_WYG_039-7b"/>
夕陽只在曲江邊<lb/>
　　　蘭<lb/>
寒谷初消雪半林紫花搖弄晝隂隂是誰曾見秋香處<lb/>
千古春風楚客心<lb/>
　　古梅吟稾<lb/>
　吳龍翰字式賢新安人咸淳元年領鄉薦授編校國<lb/>
　史院實錄宋亡不仕築樓三層終日吟嘯其中樓前<lb/>
　有古梅一樹即以自號嘗從學方秋崖秋崖和其詩<lb/>
<pb n="KR4h0167_WYG_039-8a"/>
　贈之有隽永纔殘稾竒溫只破氊之句其相賞蓋在<lb/>
　世俗外者秋崖没龍翰哭以詩云一瓣南豐後他師<lb/>
　不復求<lb/>
　　　曉發姑熟城<lb/>
鵑啼驚夢敲春枕花落迎風打曉忩携杖攙先出城去<lb/>
角聲吹月墮寒江<lb/>
　　　春晩留淮上<lb/>
淮山歴歴春雲淡淮水湯湯夜月輝此處杜鵑啼不到<lb/>
<pb n="KR4h0167_WYG_039-8b"/>
江南行客未成歸<lb/>
　　　贈謁士<lb/>
一掬鄉心寒似月半生行跡過於雲春風滿擔詩千首<lb/>
是處青山留得君<lb/>
　　　白紵詩<lb/>
吳宫煙水碧迢迢瓊樓十二凌青霄北方佳人顔如花<lb/>
素衣濯濯明朝霞雲母屏風珍珠箔香銷金鴨春寒薄<lb/>
璧月流光羅綺筵白紵舞殘月欲落君㸔月落夜潮平<lb/>
<pb n="KR4h0167_WYG_039-9a"/>
吳江闊兮越江深吳王醉越王醒<lb/>
　　　嘉禾舟中<lb/>
趁得東風便千錢買一舟嘉禾三日路隂木四山秋野<lb/>
色緘詩思鵑聲替客愁煙波渺無際是處可盟鷗<lb/>
　　　嘉禾沈園<lb/>
景物何其異虚嵓人力成清池沈鳥影髙樹落蝉聲花<lb/>
月樓䑓麗香風簾幙輕我來一吟賞莫怯百杯傾<lb/>
　　　重陽客中<lb/>
<pb n="KR4h0167_WYG_039-9b"/>
愁裡重陽近他鄉酒易酤秋風詩鬢短寒夜客燈孤筍<lb/>
笠月穿破荷衣霜打枯有懐吟未就端不為催粗<lb/>
　　　久客湖海買舟西還<lb/>
萬里煙波興𣺌然愁心繫在㶚橋邊歸装詩少不成載<lb/>
自拗梅花凑滿船<lb/>
　　　馮永之號冰壺工水墨丹青<lb/>
半生江海冰壺翁擔風荷雨七尺笻爛嚼扶桑紫金椹<lb/>
玉樓光徹十二重飽喫孤山白玉花一鑿九竅開玲瓏<lb/>
<pb n="KR4h0167_WYG_039-10a"/>
能肧明月鑄雙眼故能搜索異景窺神功能穿星斗挂<lb/>
胸次故能神遊八極之鴻濛手撼煙雲出硯石酒酣奮<lb/>
筆驅雷風廻山轉海有力量頃刻鵞溪幻出白練之寒<lb/>
江碧玉之竒峰瀟湘洞庭忽在眼冷落煙竹蒼梧空碧<lb/>
天萬里𣺌無際但見隐隐孤飛鴻江門過雨凉如許木<lb/>
落蕭蕭秋滿浦月明何處起漁歌小艇人歸息搖艣鷗<lb/>
沙漠漠洲渚昏無數寒鴉棲古渡景物變態雖無窮筆<lb/>
端有口一一吐硏丹吮粉尤精竒直與王爵争毫釐寧<lb/>
<pb n="KR4h0167_WYG_039-10b"/>
肯没骨媚時好逸氣徃徃追徐熈一㸃春風幾花卉化<lb/>
工權柄君所私獻之㹀牛韓幹馬滕王蛺蝶僧繇魚下<lb/>
筆衆妙能各足開巻錯落千珠璣顧家層樓連天起俗<lb/>
士那敢窺籓籬嘔心抽思何自苦乃使肌骨化作枯松<lb/>
枝君不見梅邉有狂客風饕雪虐寧忍饑吟軀未老貎<lb/>
先老不覺兩鬢紛如絲<lb/>
　　　靈金山觀金燈<lb/>
嵯峨靈金山峭壁偕天長巑岏萬蒼翠無復敢頡頏登<lb/>
<pb n="KR4h0167_WYG_039-11a"/>
臨勞逺目久覊塵俗韁天風送笻履此願今一償所喜<lb/>
侍老親贔屭升崇岡琪樹藹柔絲瑤草超羣芳松聲入<lb/>
幽懐妙樂非笙簧好鳥相勸酬醉我林中觴我吟遊仙<lb/>
詩客和招隐章起舞沸歡笑人影亂夕陽何方阿堵女<lb/>
山北敞虚堂石池閟甘泉瓦爐騰妙香昔言山有靈金<lb/>
燈夜呈祥信哉華嚴經佛眉施白光澄公有妙力一笑<lb/>
通禪房詎知山石間而有金光藏崦嵫下失景山氣相<lb/>
激揚若以色見佛於法參與啇我生事迂濶咄咄顛復<lb/>
<pb n="KR4h0167_WYG_039-11b"/>
狂讀書獵千古浩氣凌八荒乃欲落䰅髪掬水曹溪傍<lb/>
吹以無孔笛倒騎牛一塲手擊混沌開有此硬脊梁指<lb/>
㸃生死根捧喝行諸方<lb/>
　　　辛酉秋吳畫士冩神<lb/>
功名自有兠鍪軰榮辱寧干蓑笠翁煩作田園秋興畫<lb/>
短簷斜日稲花風<lb/>
　　　秋崖先生招飲荷葭塢席上賦詩<lb/>
相公潭水清於玉翠屏四面環書屋石梯齒齒登蒼崖<lb/>
<pb n="KR4h0167_WYG_039-12a"/>
老樹晴煙千頃綠好花對人無俗姿春色盈盈囿虚谷<lb/>
歸來庭院碧參差八忩玲瓏有修竹先生長嘯臨清流<lb/>
茱茰辛夷香滿洲浪呼廸軰偕春遊綠醅深注碧玉甌<lb/>
我醉起舞相勸酬願祝先生相業侔伊周運留侯帷幄<lb/>
之籌横萊公野水之舟莫負蒼生望安石東山髙卧凌<lb/>
清秋<hi>先生所居即相公潭</hi>
　　　京城寓居春日<lb/>
春城庭院栁風輕簾影玲瓏受曉晴紅日半忩吟夢覺<lb/>
<pb n="KR4h0167_WYG_039-12b"/>
吚啞牆外賣花聲<lb/>
　　　宮詞<lb/>
舞罷霓裳寳髻垂桃花扇底暖風吹夜深内殿重開宴<lb/>
手撚燈花畫翠眉<lb/>
　　　層翠樓<lb/>
結樓書屋傍獨占林塘幽飛簷瞰寒碧照影虹霓浮層<lb/>
巒萬蒼翠峭屼生戈矛黛眉與螺髻故故含嬌羞此時<lb/>
樓中人片心隨白鷗風吹烏紗㡌露滴紫綺裘白雲入<lb/>
<pb n="KR4h0167_WYG_039-13a"/>
我望逸興何悠悠沅瀣供晨飱酌以碧玉甌朝暾散朱<lb/>
景嚥納十二樓願言追黄鶴致身八極遊慷慨笛聲發<lb/>
滿樓明月秋<lb/>
　　　凍吟<lb/>
座左插梅花座右横詩筆風雪墮寒肩先生方抱膝<lb/>
　　　春興<lb/>
聞説春醪熟提壺喚客嘗乾坤一釀甕花氣百和香<lb/>
　　　别吳中三年寄湖上一二知已<lb/>
<pb n="KR4h0167_WYG_039-13b"/>
麥秋天氣覺清和老盡春風庭下莎曉月荒山啼蜀帝<lb/>
夕陽髙樹咽齊娥三年寒我滄波約一夜思君白髮多<lb/>
世路不堪重著脚相期何地理漁蓑<lb/>
　　　感興四首<lb/>
多病頻辭客無人自掩扉斸松供藥火葺葉補漁衣日<lb/>
月雙丸疾乾坤一粟㣲不湏求外道悟此是元機<lb/>
野興在漁艇風潮不憚勞苔生肥石骨水落瘦溪毛霜<lb/>
重稲粱熟天清鴈字髙醉餘歌古調人事析秋毫<lb/>
<pb n="KR4h0167_WYG_039-14a"/>
閉門逃俗客携酒過禪關竈古茶煙斷碑殘雨蘚瘢秋<lb/>
僧行影瘦夜鶴病翎寒片月隨人到孤琴對佛彈<lb/>
百事謀何拙一閒夢亦清定交毛穎子結怨孔方兄鶴<lb/>
影雲煙瘦蝉聲風露輕寸心虚白久蜕骨待丹成<lb/>
　　　金陵寓樓居<lb/>
樓中有酒客身閒約住孤雲共徃還搖落碧桃春欲去<lb/>
倚欄無語㸔鍾山<lb/>
　　　過涇邑水西縣尹先伯祖嘗為邑簿領耆儒有<lb/>
<pb n="KR4h0167_WYG_039-14b"/>
　　　識者<lb/>
客裏身無事乗閒過水西清波明白鷺綠樹帯黄鸝酤<lb/>
酒道旁飲吟詩石上題邑中逄故舊坐定説環溪<lb/>
　　　泊蕪湖縣<lb/>
古邑蒼江曲鱗鱗華屋横酒樓歌伎集魚市販夫行野<lb/>
曠雲無勢江流月有聲橋邉息詩擔譙鼓更分明<lb/>
　　　庚申冬壽秋崖先生<lb/>
瑞宿當年降世閒祁山深處著仙壇梅開冰壑珊瑚瘦<lb/>
<pb n="KR4h0167_WYG_039-15a"/>
竹聳霜空碧玉寒清氣肧成龜鶴相丹田鍊就虎龍蟠<lb/>
待教鬚鬢渾如雪恰冩耆英與世㸔<lb/>
　　　春晩郊行<lb/>
芒鞵竹杖出柴闗撿校園林脚不閒翠幄初張花結局<lb/>
錦棚未解筍排班煙波鷗鷺春風外桑柘牛羊夕照間<lb/>
野興不須邀客共一尊白酒對黄山<lb/>
　　　秋日遊竹㑹寺<lb/>
修竹隂隂古道場誰憐兵火地荒凉晩山俱似佛頭綠<lb/>
<pb n="KR4h0167_WYG_039-15b"/>
秋草不如僧髮長白酒莫辭今日醉黄花仍作去年香<lb/>
禪翁留客殷勤甚相對藤牀話夕陽<lb/>
　　　子陵釣䑓<lb/>
峭壁千尋屹曉寒何年人插釣魚竿煙霞不受衣冠涴<lb/>
天地那如蓑笠寛幸有同肩黄屋貴不妨伸脚白雲端<lb/>
能令漢室亦增重可作巢由一例㸔<lb/>
　　　夜泊富陽<lb/>
片帆東去一鷗輕消得天公十日晴新酒一尊詩㡬首<lb/>
<pb n="KR4h0167_WYG_039-16a"/>
故鄉千里月初更煙收山翠揩摩浄風軟江波熨貼平<lb/>
苦是狂懐費消遣船頭吹笛到天明<lb/>
　　　嚴灘對月憶雪壺亡弟<lb/>
夘君㸔月此徘徊今来月明君不來安得清光刀翦破<lb/>
為分一半到泉䑓<lb/>
　　　婺源道中憩午<lb/>
小息吟身古木隂詩情羞澀錦嚢輕風煙不受人抆拾<lb/>
擔閣行山半日程<lb/>
<pb n="KR4h0167_WYG_039-16b"/>
　　　濯足五溪成<lb/>
東風吹水綠鱗鱗小潄清寒入齒齦萬里流邉濯雙足<lb/>
恐行五嶺涴晴雲<lb/>
　　　春日吳中<lb/>
照人芳樹遲遲日吹靣垂楊拂拂風客思一笻携不盡<lb/>
鳥聲多在落花中<lb/>
　　　俠客行<lb/>
擊筑復擊筑欲歌雙淚横寳刀重如命命如鴻毛輕<lb/>
<pb n="KR4h0167_WYG_039-17a"/>
　　　再過孤山<lb/>
一函鶴骨已塵埃空築孤山碧玉臺添種紅蓮千萬朵<lb/>
梅花從此不須開<lb/>
　　　冬夜二首<lb/>
讀罷牀頭一卷易曉風乾盡銅壺滴起傍危欄嘯一聲<lb/>
月明何處人横笛<lb/>
一屋白雲無鎖鑰酒酣要摘梅花嚼相逢石鼎老彌明<lb/>
吟罷松梢月欲落<lb/>
<pb n="KR4h0167_WYG_039-17b"/>
　　　晩舟泊長河<lb/>
詩客行装少孤舟一葉輕寒鴉隨日落秋鴈破霜鳴山<lb/>
色攢心事江聲咽世情故鄉無百里酤酒話歸程<lb/>
　　　冬夜山中<lb/>
寒入鴈聲霜滿地香沈梅影月當崕獨鶴歸来童亦睡<lb/>
㣲風簌簌落松釵<lb/>
　　　贈詩客梅窗<lb/>
騷人行脚逼天涯何處青山不是家惆悵舊時雲外鶴<lb/>
<pb n="KR4h0167_WYG_039-18a"/>
結巢窗外守梅花<lb/>
　　　樂府四首<lb/>
妾心江岸石千古無變更郎心江上水倏忽風波生<lb/>
瑟瑟凉風來妾身後秋扇安得復炎熱相攜不相厭<lb/>
製衣寄夫婿妾有冰雪段中間連理枝不忍翦教斷<lb/>
殘月小樓西鵑啼思欲迷妾夫在天南何不那邉啼<lb/>
　　　夜興<lb/>
山房静對碧巉岏與客歌騷夜未闌客去燈寒眠未稳<lb/>
<pb n="KR4h0167_WYG_039-18b"/>
興隨明月在䦨干<lb/>
　　　已未試監假道於嚴報謝使君<lb/>
秋試賢關擲雉盧道經隣郡拜真儒棠隂日暖鳥聲雋<lb/>
苔跡月明吏影臞春野一犂今有犢暮歌五袴昔無𥜗<lb/>
片帆願借吹嘘力一舸清風不用租<lb/>
　　　嚴郡謁烏龍廟遇打碑<lb/>
何年故處士靈魄此為家古壁填蒼蘚空庭隘落花山<lb/>
墳穿去鶴廟祭下饑鴉巫祝打碑賣神功播海涯<lb/>
<pb n="KR4h0167_WYG_039-19a"/>
　　　春晩<lb/>
萬綠叢中春事闌楊花如雪滿江干露沾花片蝶飛重<lb/>
雨著芹泥燕寢寒愁到吟腸詩綰斷夢依棊局客敲殘<lb/>
何時買得青山住煉就蓬壺換骨丹<lb/>
　　　古嵓寺<lb/>
古嵓靈跡異故故兀吟鞍石溜濺棊濕松風沍笛寒露<lb/>
華僧衲重曙色佛燈殘白社開何日談經上石壇<lb/>
　　　見王廣文<lb/>
<pb n="KR4h0167_WYG_039-19b"/>
旅食京華不自謀可堪典盡鷫鸘裘一牀風雨孤燈夜<lb/>
千里江山兩鬢秋笑索寒梅吟苦句醉拈秃筆掃窮愁<lb/>
學人翻笑孫明復强乞希文一㸃頭<lb/>
　　　牛渚山觀大江<lb/>
巨靈劈破蒼山石鞭起九龍入空碧山分兩半合不成<lb/>
夾住長江數千尺九道驚湍相擊撞雷聲怒發誰敢當<lb/>
神蛟出没不可數往往殺氣摩穹蒼嗚呼蜀道行且難<lb/>
劍門險似鐡門闗一夫可敵萬夫勇大開棧道通聲函<lb/>
<pb n="KR4h0167_WYG_039-20a"/>
固知長江當城壁立此天塹限南北東南王氣無窮年<lb/>
此江未必成桑田君不見逆亮百萬鼓腥風海舟出鬬<lb/>
一埽空書生不能長槍與大劍只坐帷幄收竒功<lb/>
　　　秋深過田家<lb/>
䇿杖行行過石橋農家鷄黍逺相招田鋪棊局鷺鴉下<lb/>
山展畫屏煙雨描病骨枯於秋後葉詩懐雄似海東潮<lb/>
一聲老鶴松梢上賸欲乗風到九霄<lb/>
　　　春日松隂小憩<lb/>
<pb n="KR4h0167_WYG_039-20b"/>
瘦笻扶我過林端無状東風掠鬢寒貪數青山不知去<lb/>
松花吹滿石棊盤<lb/>
　　　水邉蚤梅<lb/>
數花淡淡著寒煙泄漏春光老屋邉為被清池冩疎影<lb/>
一枝分作兩枝妍<lb/>
　　　繁昌道中<lb/>
江天日暖竹為輿獵獵春風載此臞凑入灞橋成一畫<lb/>
楊花吹雪糝吟鬚<lb/>
<pb n="KR4h0167_WYG_039-21a"/>
　　　過和州報恩寺唐張籍故居也<lb/>
昔年此地著書人詩骨成塵草木深突兀眼前僧結屋<lb/>
塔鈴風裏替君吟<lb/>
　　　張麗華墓<lb/>
結綺臨春跡已塵尚餘抔土鎖娉婷玉顔不及隴頭草<lb/>
嵗嵗春風吹得青<lb/>
　　　登長干寺塔<lb/>
金陵王氣已銷沈㡬度慿欄愁滿襟往事僅存南北史<lb/>
<pb n="KR4h0167_WYG_039-21b"/>
傷情空費短長吟龍蟠故國山河壮鳯去荒基草木深<lb/>
舊物尚餘吳塔在夕陽移影照江心<lb/>
　　　詩境<lb/>
流水環詩境未容塵土侵歩迂莎逕曲坐占草堂深秋<lb/>
句蛩分和山杯鳥勸斟好懐無客共相對一瑤琴<lb/>
　　　哭羅潛齋<lb/>
此老古之學文章富石渠宦情雲淡薄吟鬢竹蕭疎未<lb/>
購茂林稾空埋汲冢書北郊相弔處寒日照躊躇<lb/>
<pb n="KR4h0167_WYG_039-22a"/>
　　　謾題<lb/>
放曠疎林下清風吹鬢毛傍梅讀周易對酒説離騷詩<lb/>
思秋雲澹古懐明月髙五湖天地別煙水綠平篙<lb/>
　　　過淮南湖<lb/>
黄塵茫茫北風起黄蘆蕭蕭日色死百萬征夫血怒流<lb/>
㸃汚淮南一湖水向來失著圖中原一朝此地化為邊<lb/>
養兵百年不用力将軍金印慙空懸南湖南湖君莫渡<lb/>
萬仭山髙鬼門户夜夜青燐照斷蓬訓狐自戴髑髏舞<lb/>
<pb n="KR4h0167_WYG_039-22b"/>
　　　有所思<lb/>
乗鸞人去玉簫寒雲斂巫山曉夢殘栁線不堪繫離别<lb/>
自和煙雨搭闌干<lb/>
　　　登當塗凌歊䑓<lb/>
髙臺突兀玉千尋尚想當年翠輦臨坐守夕陽移午塔<lb/>
我吟未了讓蝉吟<lb/>
　　　歸途績溪界喜見十里嵓<lb/>
策杖前溪去吾鄉此路分雨磨山出色風約水成文歸<lb/>
<pb n="KR4h0167_WYG_039-23a"/>
信慿秋鴈思親望白雲碧嵓今日見快飲帶微醺<lb/>
　　　先曾大父作竹夫人銘北窗蘧蘧偎爾冰肌母<lb/>
　　　狥其名乃邪其思甚有思致余不能道漫作俳<lb/>
　　　優語<lb/>
水沈為骨玉為肌專寵凉䑓合有時長得夫人容兩足<lb/>
客星不遣史官知<lb/>
　　　春日書所見<lb/>
寒雲漠漠暮天低社鼔聲中日欲西隔岸垂楊遮酒店<lb/>
<pb n="KR4h0167_WYG_039-23b"/>
風帘移影照寒溪<lb/>
　　　春懐<lb/>
棃花院落雨初晴小醉醒來睡不成過客光隂易老態<lb/>
故人山色却長情歌喉嚦嚦鳥聲隽舞袖翩翩蝶翅輕<lb/>
好景相㸔作撻盡閉門不覺了清明<lb/>
　　　春山晩望<lb/>
糢糊數疊屋前山翠色欺凌詩鬢寒啼鳥一聲泥滑滑<lb/>
晩鐘春雨過林端<lb/>
<pb n="KR4h0167_WYG_039-24a"/>
　　　王廣文<lb/>
宦居三載滿嚴駕出山城詩擔梅花白離杯竹葉清更<lb/>
籌催客夢斥堠記行程去去驂鸞鶴長歌上玉京<lb/>
　　　夏日書事<lb/>
園林數閒屋長掩竹笆籬檻柳拂棊局瓶花落硯池蝶<lb/>
狂如被酒蝉咽似吟詩脱㡌挂嵓石凉颸入鬢絲<lb/>
　　　草堂<lb/>
蒼煙落日草堂深淺淺寒侵白玉簪等客不來童睡去<lb/>
<pb n="KR4h0167_WYG_039-24b"/>
自搖修竹和新吟<lb/>
　　　春郊即事<lb/>
登臨故故檢春工小立蒼苔數落紅院宇人歸春寂寂<lb/>
秋千閒在月明中<lb/>
　　　寄題友梅堂友梅乃竹洲先生孫也<lb/>
公昔洲多竹而孫梅作堂月忩傳痩影風壑度寒香友<lb/>
也真魚水兄兮可雁行相㸔動吟興時吐玉琳琅<lb/>
　　　吳越歸秋晩<lb/>
<pb n="KR4h0167_WYG_039-25a"/>
湖海歸來晩園荒菊㡬叢秋山吟骨瘦霜葉醉顔紅弔<lb/>
影寒溪上懐人落月中青燈滋味永不用哭途窮<lb/>
　　　座中咏蟬分韻得飢字<lb/>
兩翼纔乾殻已離便升喬木最髙枝銀牀葉落秋風裡<lb/>
金掌盤敧曉露時斷續翻成無調曲悲凉做出苦吟詩<lb/>
前身應是夷齊軰髙卧西山自忍飢<lb/>
　　　春晩野歩<lb/>
尋花籬下蝶牽引酌酒林間鳥勸酬山色不隨春態老<lb/>
<pb n="KR4h0167_WYG_039-25b"/>
笛聲自起夕陽愁<lb/>
　　　離怨<lb/>
楊桞如少年春風吹得老朝為白雪花暮為浮萍草明<lb/>
月照妾夫夜夜闗山道明月分半光照妾顔色好空閨<lb/>
一十年芳容秋葉槁寳馬嘶妾夫歸對鏡畫眉雙淚垂<lb/>
前日夫悮妾今日妾悮夫妾貎不如夫去時<lb/>
　　　樓居狂吟<lb/>
振衣千仭興悠哉一日㸔山十二囘胸次誰人有邱壑<lb/>
<pb n="KR4h0167_WYG_039-26a"/>
便容携酒上樓來<lb/>
諸方參遍一枯藤苦節期傳夜半燈𢎞景登樓持棒喝<lb/>
不容人上第三層<lb/>
　　月洞吟<lb/>
　王鎡字介翁括蒼人曾為縣尉元兵陥臨安棄印綬<lb/>
　歸隐湖山與尹綠坡虞君集葉招山諸人結社賦詩<lb/>
　題所居曰月洞孤炯絶塵有桃源栗里之致焉每對<lb/>
　時憤悶輙形於詩如山河隔今古天地老英雄青松<lb/>
<pb n="KR4h0167_WYG_039-26b"/>
　秦世事黄菊晉人心語渉怨憤要不失風人之遺宋<lb/>
　藝文志載鎡文集二十三卷原集無傳兹為前明嘉<lb/>
　靖時其族孫養端編其遺詩一卷曰月洞吟<lb/>
　　　别虞君集<lb/>
瓦瓶擔酒去送客石橋東湖過汀沙上船囘島嶼中桃<lb/>
花三月雨楊栁五更風明日思君處渡頭煙水空<lb/>
　　　送黙肰上人歸天台<lb/>
孤雲不定心持鉢度寒林野飯青蒲潔客程黄葉深海<lb/>
<pb n="KR4h0167_WYG_039-27a"/>
風潮水發山雨曉煙沈歸到石橋日應㸔瀑布吟<lb/>
　　　錢塘江<lb/>
凉疎萬柳條秋滿石欄橋吳越興亡事晨昏來去潮雲<lb/>
開天日近水接海山遥望到西陵渡風帆稳自飄<lb/>
　　　塞上曲<lb/>
黄雲連白草萬里有無間霜冷髑髏哭天寒甲胄閒馬<lb/>
嘶經戰地鵰認打圍山移戍腰金印将軍度玉闗<lb/>
　　　買舟<lb/>
<pb n="KR4h0167_WYG_039-27b"/>
赤欄橋上路㡬度卜歸期流水無囘日行人有老時潮<lb/>
來江勢逆月出海門遲風順輕舟駃蒲帆盡夜吹<lb/>
　　　蚤行<lb/>
客程因太蚤却費一更眠落月已歸海殘星猶在天艣<lb/>
聲荷葉浦螢火豆花田隔㟁誰家起青燈逺樹邊<lb/>
　　　别黄吟隐<lb/>
飲乾分别酒話久未移舟潮水催行客海山生逺愁蝉<lb/>
聲秋浦樹鴈影夕陽樓今夜相思夢蘆花第㡬洲<lb/>
<pb n="KR4h0167_WYG_039-28a"/>
　　　秋深<lb/>
風露損衣裾秋深懐故廬僕方談夜夢客至得家書子<lb/>
黒石蓮老楝紅霜葉疎今年籬下菊遙憶少人鉏<lb/>
　　　訪翟梅山<lb/>
諸老彫零盡江湖今有誰半生行客慣多難識君遲花<lb/>
屋春風酒梅山雪夜詩莫為名釣出世事正如棊<lb/>
　　　晩春即事<lb/>
雲氣不分明天隂忽又晴喜凉溪鵲浴知雨樹鳩鳴仙<lb/>
<pb n="KR4h0167_WYG_039-28b"/>
藥黄精飯齋蔬白椹羮惜春吟未就閒踏落花行<lb/>
　　　山中<lb/>
榮枯皆定數枉作送窮吟有色非真畫無弦是古琴青<lb/>
松秦世事黄菊晉人心塵外煙蘿客相尋入逺林<lb/>
　　　避亂柯嵓綠坡諸公以詩見寄<lb/>
柯括地西東音書久不通山河隔今古天地老英雄局<lb/>
敗棊難著愁多酒易中花前多少恨無語寄春風<lb/>
　　　感秋寄白雲趙寺丞<lb/>
<pb n="KR4h0167_WYG_039-29a"/>
嚢裏不藏金相隨只破琴每因㸔月夜長動故人心敗<lb/>
草闗河路秋風楚越砧愁來不成寐壊壁更蛩吟<lb/>
　　　谿村<lb/>
水路隨山轉谿清踏軟沙斜陽曬魚網疎竹露人家行<lb/>
蟹上枯㟁飢禽銜落花老翁分石坐閒話到桑麻<lb/>
　　　寄友<lb/>
髮影明寒鏡蕭蕭亦自憐故人難㑹靣行客又經年晴<lb/>
雪添崖瀑春雲雜晩煙相思有書札冩盡夜燈前<lb/>
<pb n="KR4h0167_WYG_039-29b"/>
　　　寄杜北山<lb/>
倦客蕭蕭兩鬢秋柳絲無力絆歸舟曉風落葉亂髙樹<lb/>
夜月行人在别州千里闗河鄉國夢一江煙浪古今愁<lb/>
鴈聲過盡青天濶却憶同登望海樓<lb/>
　　　暮春寄仙州舍弟<lb/>
去年把菊醉重陽今日誰知各異鄉落葉石欄霜信蚤<lb/>
敗荷池屋雨聲凉人情好惡花甘苦世事榮枯草短長<lb/>
别有駿鵰雙翮徤剛風摩透入蒼茫<lb/>
<pb n="KR4h0167_WYG_039-30a"/>
　　　宿香嚴院<lb/>
地爐煨火柏枝香借宿寒寮到上方山近白雲歸古殿<lb/>
風髙黄葉響空廊敲門僧踏梅花月入夜猿啼楓樹霜<lb/>
夢醒不知窗日上時聞清磬出松堂<lb/>
　　　古杭感事<lb/>
國事凋零王氣衰東南豪傑竟何之雲寒廢殿排班石<lb/>
草卧前朝記事碑沙漲浙江龍去逺天寛北闕鳯歸遲<lb/>
可憐不老吳山月㑹照官家寵幸時<lb/>
<pb n="KR4h0167_WYG_039-30b"/>
　　　山居<lb/>
屋頭蘚樹蜕鳴蛩池上溝泉鑿石通香老蒲花春洞影<lb/>
凉生槲葉午窓風泥瓶開酒㽞樵客篛笠穿雲訪藥翁<lb/>
雖是一貧清似水定無徭役到山中<lb/>
　　　金陵感秋<lb/>
魚書難寄水空流兩袖分風破黒裘客夢蘆花晉城月<lb/>
歸心楓葉浙山秋世情老大諳方熟愁事來時醉便休<lb/>
滿目闗河懐古恨如今何處問孫劉<lb/>
<pb n="KR4h0167_WYG_039-31a"/>
　　　湖山即景次尹綠坡<lb/>
湖山掩映鴈潭秋今古詩人説勝逰綠柳影分騎馬路<lb/>
丹楓葉落釣魚舟前坡風送歸樵笛别墅雲藏賣酒樓<lb/>
長記尋梅冰雪裏羶靴駝㡌鷫鸘裘<lb/>
　　　尹綠坡山閒吟所<lb/>
苔痕分路見人家犬䕶籬根卧落花一片林塘詩境界<lb/>
四時花果隐生涯鉏山揀日春栽藥汲水和雲夜煮茶<lb/>
耕錄有文湏㸃㸔旋搖松露入硃砂<lb/>
<pb n="KR4h0167_WYG_039-31b"/>
　　　寓龍虎山中示張錬師<lb/>
蓮盂送别萬峰雲龍虎山前過小春草屨慣穿枯嶺葉<lb/>
布衣猶帯舊京塵氊寒難覓逰仙夢路逺誰憐倦客貧<lb/>
東望海門歸未得北風吹雪滿唐巾<lb/>
　　　春酌<lb/>
酒闌歌罷翠簾遮月柳驚啼子夜鴉多少斷雲心上事<lb/>
結成香夢是棃花<lb/>
　　　怯暖<lb/>
<pb n="KR4h0167_WYG_039-32a"/>
怯煖新裁白苧衣棊聲深院客來稀春風無力晴絲軟<lb/>
絆住楊花不肯飛<lb/>
　　　深春二首<lb/>
夹泥花上燕巢邉翠箔桑空蠶又眠天氣乍晴風候别<lb/>
坐㸔盆藕出雙錢<lb/>
燕子來時春又休煖風吹綠上枝頭繡簾不隔荼蘼月<lb/>
香影無人自入樓<lb/>
　　　采蓮曲<lb/>
<pb n="KR4h0167_WYG_039-32b"/>
羅裙濺濕鬢雲偏搖落香風滿畫船忽憶年來顦顇夢<lb/>
鴛鴦正在藕花邉<lb/>
　　　春閨詞<lb/>
桃吹紅雪上簾鈎楊柳風絲拂畫樓日透闌干人病酒<lb/>
賣花聲過嬾梳頭<lb/>
　　　茅庭植上人<lb/>
苔侵坐處石頭青滿屋春雲不用扃入定醒來香印冷<lb/>
一簾花雨濕殘經<lb/>
<pb n="KR4h0167_WYG_039-33a"/>
　　　喜凉<lb/>
吹笛何人在小樓夜深不下玉簾鈎凉風敲落梧桐葉<lb/>
片片飛來盡是秋<lb/>
　　　宿西上竺<lb/>
閒收石上著殘棋山月無聲鶴睡時落葉打窓霜滿屋<lb/>
有僧吟得夜零詩<lb/>
　　　水居<lb/>
飛鷗貼水水連天一半青山半是煙日暮潮囘漁父醉<lb/>
<pb n="KR4h0167_WYG_039-33b"/>
不知船閣淺沙邉<lb/>
　　　斷橋春望<lb/>
拾翠車閑輦路塵山南山北杜鵑春誰家庭院東風裡<lb/>
吹出桃花不見人<lb/>
　　　湖上晩望<lb/>
酒醒湖光生嫩凉卧船吹笛藕花香逰人盡逐鶯花去<lb/>
一片閒情在夕陽<lb/>
　　　漁父吟<lb/>
<pb n="KR4h0167_WYG_039-34a"/>
竹絲籃裏白魚肥日落江頭換酒歸只恐明朝風雪凍<lb/>
老妻連夜補蓑衣<lb/>
　　　壽光宫<lb/>
井氣蒸雲濕石欄虬鬚道士自燒丹開門風帯琴聲出<lb/>
一陣松花滿醮壇<lb/>
　　　裁衣曲<lb/>
燒罷心香午夜闌玉纎輕捻剪刀寒衣成恐不如郎意<lb/>
獨試燈前照影㸔<lb/>
<pb n="KR4h0167_WYG_039-34b"/>
　　　花丁作字付葉招山使者<lb/>
花蘚層層潤石牀綠隂多處自生凉閒将筆染荼蘼露<lb/>
冩得春辭滿紙香<lb/>
　　　月洞書屋<lb/>
自冩自詩黏壁上何湏古畫與名碑隔墻風落閒花片<lb/>
日日飛來入硯池<lb/>
　<lb/>
　宋百家詩存巻三十九<lb/>
</p>
<p>
</p>
  </div>
</body>
</text>
</TEI>
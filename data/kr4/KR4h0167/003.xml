<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋百家詩存巻三</head> <lb/>
    <p>
<pb n="KR4h0167_WYG_003-1a"/>
欽定四庫全書<lb/>
　宋百家詩存巻三<lb/>
　　　　　　　　　　　　　嘉善曹庭棟編<lb/>
　　穆叅軍集<lb/>
　穆修字伯長天平人真宗東封詔舉經明行修之士<lb/>
　修預選特賜進士調泰州司理㕘軍負才忤監郡者<lb/>
　誣以罪貶池州逢恩徙頴州文學掾修性剛介嘗有<lb/>
　豪士作佛廟修為作記記中不及士名士遺以金修<lb/>
<pb n="KR4h0167_WYG_003-1b"/>
　絶之曰吾寧餬口為旅人不以匪人汚吾文也時文<lb/>
　尚聲偶修獨以古文稱明道元年卒年五十四慶厯<lb/>
　中祖無擇輯其遺稿祖龍學為之序<lb/>
　　　江南寒食<lb/>
江城水國春光饒清明上己多招邀花隂連絡青草岸<lb/>
柳色掩映紅欄橋歌調嘔啞雜呉俗髻鬟疎削傳南朝<lb/>
誰憐北客歸未去楚魄湘魂惟暗消<lb/>
　　　送毛得一秀才歸淮上二首<lb/>
<pb n="KR4h0167_WYG_003-2a"/>
江天梅雨晝瀟瀟送别愁吟白紵謡處士才髙融未薦<lb/>
騷人魂斷玉方招自傷櫪驥心千里空羨溟鵬志九霄<lb/>
酒罷征鞍迢遞去不堪回首木蘭橈<lb/>
君歸迢遞淮西路我客蕭條秋浦城惻惻相看復惻惻<lb/>
行行送别重行行途中猿鳥哀聲斷馬上雲山逺碧横<lb/>
富貴窮通俱未決直傾尊酒沃離情<lb/>
　　　魯從事清暉閣<lb/>
庾郎真好事溪閣斬新開水石精神出江山氣色來疎<lb/>
<pb n="KR4h0167_WYG_003-2b"/>
煙分鷺立逺靄見帆迴公退資清興閒吟倚檻裁<lb/>
　　　送葛源之太和主簿<lb/>
勿歎從卑位聊欣適去情愁風九月急飛鳥一帆輕鱠<lb/>
劚江鱗活杯嘗楚釀清歡華莫回首寵辱正堪驚<lb/>
　　　江南春<lb/>
杜若谿邊待釣船怨紅傷翠助鸝鵑戰回春色青蒲劔<lb/>
買破韶光綠荇錢千嶂逺圍芳草國一江晴浸落霞天<lb/>
未知多感多愁客何處偷尋甕底眠<lb/>
<pb n="KR4h0167_WYG_003-3a"/>
　　　寒食<lb/>
江邊又寒食傖客奈離襟恨滿王孫草愁多望帝禽雞<lb/>
毬輕薄事歌酒宴遊心盡付呉兒軰惟知屏跡深<lb/>
　　　江上送陳翹還無為<lb/>
江上寂寥春雨晴江邊冉冉春潮平相逢未盡斗酒醉<lb/>
相送又速孤舟行篁竹窮鎻秋浦郡煙波渺隔無為城<lb/>
音塵兩地不千里勿使負君金玉聲<lb/>
　　　殘春病酲<lb/>
<pb n="KR4h0167_WYG_003-3b"/>
風簾窣窣燕哰哰卧對殘芳起鬱陶乍困遊鞍春尚在<lb/>
未醒扶枕日初髙煩腸屢沃消難解病髮慵簪癢更搔<lb/>
欲為風光輕賦别正無憀頼染江毫<lb/>
　　　和毛秀才江墅幽居好十首<hi>并序</hi>
　　　　滎陽毛生有墅在宣城之南陵嘗作村居詩<lb/>
　　　　十首其詩用律格五言四韻每篇皆同上之<lb/>
　　　　一句元和長慶來詩人多是體生之往還躡<lb/>
　　　　而和者數人暨攜北來出以相示予諷其篇<lb/>
<pb n="KR4h0167_WYG_003-4a"/>
　　　　而悦其事既恨未得往從之遊喜其韻而繼<lb/>
　　　　之得以盛言生所居之樂宣城實江外之郡<lb/>
　　　　而墅且在焉因首用是句<lb/>
江墅幽居好當閒看水田鳬鷗閒夕照秔稻秀原煙野<lb/>
屐無完齒山衣有敗肩遥聞雙闕下簫鼓樂豐年<lb/>
江墅幽居好南塘枕野亭菰蒲顫風綠菱荇葢波青繫<lb/>
葦一漁艇翹煙雙雪翎相攜二三叟扶醉不曾醒<lb/>
江墅幽居好谿山數里長徑通茶塢綠門枕橘園香藉<lb/>
<pb n="KR4h0167_WYG_003-4b"/>
石還勝榻聽松不讓簧閒遊驚里巷自作隠淪裝<lb/>
江墅幽居好老農時欵扉濁醪猶共醉野話但無機山<lb/>
雨欲到檻竹風先滿衣南溪秋更樂稻熟又魚肥<lb/>
江墅幽居好賓來定不愁酒釀新出榨魚活旋離鉤移<lb/>
席追松影調琴和澗流陶然方外樂名教縶何由<lb/>
江墅幽居好柴闗帯竹籬田頭餉耕後樹裏灌園時鄰<lb/>
靜鳴秋織樵閒對野棋抵巇非我事大笑引蘇錐<lb/>
江墅幽居好何妨鄙事添神隨山父賽筮學野人占露<lb/>
<pb n="KR4h0167_WYG_003-5a"/>
草牛羊喜秋霖黍豆嫌短牆衰柳下寒水半渠淹<lb/>
江墅幽居好名山對九華疎篁十餘畝古屋兩三家碓<lb/>
下雞爭黍籬根虺逐蛙水邊閒送目獨鳥在秋槎<lb/>
江墅幽居好身如醉伯倫浮名抛可得荒宴罷何因酩<lb/>
酊乘籃轝逍遥岸角巾人閒莫回首容偽不容真<lb/>
江墅幽居好人閒晩最孤魚臨溪樹釣鳥隔水煙呼野<lb/>
竹挂薜荔山花睡鷓鴣畫工能狀出差殺輞川圖<lb/>
　　　過西京<lb/>
<pb n="KR4h0167_WYG_003-5b"/>
西京千里帝王宫無限名園水竹中來恨不逢桃李日<lb/>
滿城紅樹正秋風<lb/>
　　　村郭寒食雨中作江南體<lb/>
寂寥村郭見寒食風光更著微雨遮鞦韆閒垂愁稚子<lb/>
楊柳半濕眠春鵶白社皆驚放狂客青錢盡送沽酒家<lb/>
眼前不得醉消遣爭奈惱人紅杏花<lb/>
　　　合歡芍藥<lb/>
薰風對拆香心破浩露雙滋粉靣新油壁車中同載女<lb/>
<pb n="KR4h0167_WYG_003-6a"/>
菱花鑑裏並妝人皇英帝子鍾遺艷琬琰宫姬託後身<lb/>
誰道獨呈芳瑞晩也勝常調牡丹春<lb/>
　　　故侯園<lb/>
池館朝來瓦礫存路傍看取故侯園身前便作荒涼計<lb/>
祗樹芳菲不樹恩<lb/>
　　　送定師南遊<lb/>
營營學佛徒皆喜訾吾道憐師獨異羣儒藝知探討誦<lb/>
詩三四章往往見辭藻玉璞在琢磨不難成至寳<lb/>
<pb n="KR4h0167_WYG_003-6b"/>
　　　送人至邊塞<lb/>
豈憚河湟逺男兒效主恩窮邊人不到孤戍自分屯馬<lb/>
放晴沙暖烽傳晩日昏軍前初謁帥戎服走轅門<lb/>
　　　獨遊<lb/>
水曲林幽獨杖藜郫筒香入亂花攜輕肥不得尋春意<lb/>
動要笙歌逐馬蹄<lb/>
　　　貴侯園<lb/>
名園雖自屬侯家任客閒遊到日斜富貴位髙無暇出<lb/>
<pb n="KR4h0167_WYG_003-7a"/>
主人空看折來花<lb/>
　　　玉津園<lb/>
君王未到玉津遊萬樹紅芳相倚愁金鎻不開春寂寂<lb/>
落花飛出粉牆頭<lb/>
　　　登莒子臺<lb/>
莒國邱壠在莒臺荆棘深憑髙一極目懷古重傷心平<lb/>
楚滄煙暝遥峯白日沈誰論客懷抱灌木自悲吟<lb/>
　　　燈<lb/>
<pb n="KR4h0167_WYG_003-7b"/>
杳杳有時當永恨依依何處照閒眠靜臨客枕愁寒雨<lb/>
逺逐魚篷耿暝煙纎影乍欹還自立冷花時結不成圓<lb/>
銷魂猶憶江樓夜曾對離觴賦短篇<lb/>
　　　登女郎臺一首<lb/>
臺前流水眼波明臺上閑雲鬢葉輕莫把姑蘇逺相比<lb/>
不曾亡國只傾城<lb/>
　　　贈適公上人<lb/>
喜得師消耗從僧問不休苦吟成白髮多病寄滄洲道<lb/>
<pb n="KR4h0167_WYG_003-8a"/>
氣閒尤勝書餘晩更遒相思二千里阻别十三秋想歎<lb/>
歐生逝應聞李氏憂尋思祗如此必竟欲何求未即無<lb/>
言問方期勿藥瘳終為嵩少約築室共夷猶<lb/>
　　　燭<lb/>
一箔珠簾掩映垂房櫳清染麝香枝佳人盻影横哀柱<lb/>
狎客分光綴艷詩禁鎻翠明初唱漏官窗紅短尚圍棋<lb/>
長宵且秉歡遊去無限風情見古辭<lb/>
　　　一百五日同周越陳永錫遊吉祥僧舍<lb/>
<pb n="KR4h0167_WYG_003-8b"/>
痛飲方期數百杯尋芳何事又空回花愁酒困春無著<lb/>
卻訪野僧蕭寺來<lb/>
　　　題李士言秀才别貯帕<lb/>
蘭薰麝裛輕綃帕畧許攜持又索還題破白雲深有意<lb/>
要傳消息到巫山<lb/>
　　景文集<lb/>
　宋祁字子京開封雍邱人與兄庠同試禮部㑹諒隂<lb/>
　止奏名以祁為第一庠第三章獻太后曰弟可先兄<lb/>
<pb n="KR4h0167_WYG_003-9a"/>
　乎乃擢庠第一而寘祁第十累遷翰林學士命脩唐<lb/>
　書書成進工部尚書踰月拜翰林學士承㫖復除羣<lb/>
　牧使卒年六十四祁將終自為誌銘戒其子勿請諡<lb/>
　其後張方平言祁應得諡賜諡景文史稱祁非特文<lb/>
　章表見於世其守邊議兵之畧雖古之名將亦不能<lb/>
　過有詩文集百巻原本失傳是編祗存詩集四巻真<lb/>
　片鱗隻羽耳<lb/>
　　　耤田頌<lb/>
<pb n="KR4h0167_WYG_003-9b"/>
倬彼鮮原帝耤於田匪耤其勤我為民先悠悠春旗覛<lb/>
土於畿陽膏澤澤邁於三推有壬有林亦莫不祗我疆<lb/>
我理或耘或耔實苞實茂茀厥豐草田畯至喜祈年伊<lb/>
蚤我穀用成我倉既盈我倉耽耽種於東南其用伊何<lb/>
事神薦馨為酒為醴為粢為盛烝之浮浮釋之叟叟上<lb/>
帝居歆降福孔休降福伊何我民既蕃室家溱溱三事<lb/>
不諼食足武奮震疊爾功蠻夷來同罔不率從帝猷昭<lb/>
升式於九圍兢兢業業以毖萬幾在豐念匱在飲思饑<lb/>
<pb n="KR4h0167_WYG_003-10a"/>
子子孫孫勿替引之<lb/>
　　　初伏休沐<lb/>
伏詞詔休偃閉門謝朋儕羲和挾升陽曉氣紅崔嵬炎<lb/>
林鬱歊霧焦原横赭埃怒甚崒崒雲旱始隆隆雷況我<lb/>
庇茨宇煩襟安得開囚拘訴巾㡚仇怨避酒杯湯沐未<lb/>
及具返為蟣蝨咍北風殊杳嘿羲人安在哉<lb/>
　　　錦亭晩矚<lb/>
長至宜髙明緩帯散煩窘憑軒一超然目與天共盡山<lb/>
<pb n="KR4h0167_WYG_003-10b"/>
從雲端見日就林外隠風來草樹披煙生井閭近自公<lb/>
況多暇翀臆無留藴即此可宴居何須事遊軫<lb/>
　　　九日藥市作<lb/>
陽九恊嘉辰斯人始多暇五藥㑹廣㕓遊肩鬧相駕靈<lb/>
品羅賈區仙芬冒闉舍擷露來山阿斸煙去嵓罅載道<lb/>
雜提攜盈簷更薦藉乗時物無賤投之利能射饔苓互<lb/>
作主薓薺交相假<hi>音架</hi>曹植謹鴈令韓康無二價西南歳<lb/>
多癘卑濕連春夏佳劑止刀圭千金厚相謝刺史主求<lb/>
<pb n="KR4h0167_WYG_003-11a"/>
瘼萬室繫吾化顧頼藥石功捫襟重慙唶<lb/>
　　　思賢閣圖余真愧而成咏<lb/>
忝中二千石罷去輒圖真揆余本完士蚤䝉善養仁執<lb/>
笏班華位飛綏侍邃宸如何金紫服乃裹丘壑身西南<lb/>
一靣重朅來駕朱輪牽拙歳再期初無德在民形象安<lb/>
足紀崖畧聊自陳質陋眸子瞭志泰眉宇伸誰謂彼其<lb/>
子而傳阿堵神爵里三十八<hi>自參豫吕公而下凡四十一人雷太尉張尚書程樞</hi>
<hi>宻皆再至</hi>赫赫多名臣瞻前謝前哲垂後慚後人<lb/>
<pb n="KR4h0167_WYG_003-11b"/>
　　　題信相院黙庵<lb/>
對言方有黙因黙乃名庵庵留黙不遣一物遂為三龜<lb/>
埽泥中㾗正恐力弗堪自問呵黙者了然成妄談<lb/>
　　　月季花<lb/>
羣花各分榮此花貫時序聊披淺深艷不易冬春慮真<lb/>
宰竟何言予將造形悟<lb/>
　　　玉玫瑰<lb/>
瑶楮鏤空濛冰紈捲重疊寒光欲衝斗迥秀難藏葉誰<lb/>
<pb n="KR4h0167_WYG_003-12a"/>
碎辟邪香氤氲飛作蝶<lb/>
　　　海㯶<lb/>
哆熾風葉張囷皴雨皮厚叢橑列葢端攢旄注旗首物<lb/>
以希見珍材緣怪忘醜<lb/>
　　　枇杷<lb/>
有果産西裔作花凌蚤寒樹繁碧玉葉柯疊黃金丸上<lb/>
都不可寄咀味獨長歎<lb/>
　　　和賈相公覽杜工部北征篇<lb/>
<pb n="KR4h0167_WYG_003-12b"/>
唐家六葉太平罷宫艷醉骨恬無憂孽虜詬天翠華出<lb/>
糢糊戰血腥九州乾瘡坤痍四海破白日殺氣寒颼飀<lb/>
少陵背賊走行在採梠拾橡填饑喉眼前亂離不忍見<lb/>
作詩感慨陳大猷北征之篇辭最切讀者心隕如揺輈<lb/>
莫肯念亂小雅怨自然流涕袁安愁才髙位下言不入<lb/>
憤氣鬱屈蟠長虬今日奔亡匪天作向來顛倒皆廟謀<lb/>
忠骸佞骨相撑拄一燎同燼悲崑邱相君覽古慨前事<lb/>
追美子美真詩流前王不見後王見願以此語詒千秋<lb/>
<pb n="KR4h0167_WYG_003-13a"/>
　　　春晏宴北園<lb/>
天意歇餘芳人閒日始長落花風觀閣睡鴨雨池塘稍<lb/>
倦持螯手猶殘婪尾觴春歸無所豫羈客自回腸<lb/>
　　　長安道中悵然作三首<lb/>
三輔古風煙征驂悵未前山園蓬顆外<hi>賈山議始皇侈葬言後世不得</hi>
<hi>蓬顆蔽冢</hi>宫室黍籬邊樹老經唐日碑殘刻漢年便須真隕<lb/>
涕不待雍門絃<lb/>
興亡作今古事往始堪悲宫破黄山在城空北斗移走<lb/>
<pb n="KR4h0167_WYG_003-13b"/>
岡寒兎隠啼戍暮鴉饑灞岸重回首惟餘王粲詩<lb/>
城闕今安在闗河昔所憑種祠秦故畤抔土漢諸陵苑<lb/>
樹圓排薺樓雲澹引繒南山不改色千古恨相仍<lb/>
　　　寒食日送李公佐歸漢東<lb/>
有客改南轅春郊駐祖筵尊寒禁火國風暖浴沂天茂<lb/>
草平無際殘花慘更妍鹿鳴偕計近簪盍約初年<lb/>
　　　贈清逸魏閒處士<lb/>
奕世依嵓石褒恩下帝庭姓名髙士傳父子少微星池<lb/>
<pb n="KR4h0167_WYG_003-14a"/>
溜遥通澗家林近帯坰分明詔書意天極賜鴻㝠<lb/>
　　　答勸農李淵宗嘉州江行見寄<lb/>
嘉月嘉州路軻峩按部船山圍杜宇國江入夜郎天霽<lb/>
引溪流望涼供水閣眠愧君舟楫急遂欲濟長川<lb/>
　　　春晦寓目二首<lb/>
春序倐云晚髙臺芳意多花成風地纈鳥作暝林歌樹<lb/>
氣薰繁幄池文疊細波夾城歸騎散煙絮徧銅駝<lb/>
春意都無幾還持歡緒歸遊蜂抱蕊去驚燕失泥飛風<lb/>
<pb n="KR4h0167_WYG_003-14b"/>
下幡幡影霞留暝暝霏遥知瑶席恨不減欲霑衣<lb/>
　　　集江瀆池二首<lb/>
五月追涼地滄江賸素漣林煙昏岸日樓影壓池天篠<lb/>
宻工迷徑荷敧巧避船機忘更何事魚鳥亦留連<lb/>
飛檻枕溪光歡言客徧觴暫雲消樹影驟雨發荷香辛<lb/>
臼橙齏熟庖刀鱠縷長蘋風如有意盈衽借浮涼<lb/>
　　　七月二十七日<lb/>
客鴈歸何處寒蛩鳴不休兼之清夜永副以長年愁家<lb/>
<pb n="KR4h0167_WYG_003-15a"/>
令有移帯中郎餘白頭此懷誠自感何頼怨髙秋<lb/>
　　　七月二十八日<lb/>
秋物向揺落客心真悄然髙風已涼夜澹月始晴天拂<lb/>
幌單練怯凝塵故扇捐露華休早滴覊鵠不成眠<lb/>
　　　再遊海雲寺作<lb/>
十里雲邊寺重驅千騎來天形欹野盡江勢讓山回園<lb/>
李濃成幄樓鐘近殷雷斜陽歸鞅促飛葢冒輕埃<lb/>
　　　避暑江瀆池<lb/>
<pb n="KR4h0167_WYG_003-15b"/>
溪淺容篙短舟移覺岸長煙稠芰荷葉霞熱荔支房技<lb/>
疊三撾鼓杯寒十饋漿便成逃暑醉官事底相妨<lb/>
　　　楊子雲墨池<hi>即草元所</hi>
宅廢經池在人亡墨溜翰蟾蜍兼滴破科斗共書殘蠹<lb/>
罷芸猶翠蒸餘竹自寒長楊無可問撫物費長歎<lb/>
　　　司馬相如琴臺<lb/>
故臺千古恨猶對舊家山半夜鸞凰去他年駟馬還死<lb/>
憂封禪晚生愛茂林閑惟有飄飄氣仍存天地間<lb/>
<pb n="KR4h0167_WYG_003-16a"/>
　　　寒夜始長<lb/>
四海秋風晚千門夜刻長梧桐老空井蟠蟀近人牀暗<lb/>
燭勤垂燼離鴻短趁行生平江海志耿耿未渠央<lb/>
　　　將歸二首<lb/>
逺假西南守三逢梅柳新衰令宦情薄老惜嵗華頻郫<lb/>
釀供銷日巴禽巧喚春離家何所恨鴈後作歸人<lb/>
雲棧短長亭今茲重作經卭崍叱殘馭蜀分使回星旅<lb/>
鬢雙垂雪覉懷一汎萍驪駒在門久此曲若為聽<lb/>
<pb n="KR4h0167_WYG_003-16b"/>
　　　臘後晚望<lb/>
寒日繫難定鳴笳弄已休凍崖初辨馬昏谷自量牛漢<lb/>
樹臨闗宻胡泉入塞流登髙能賦未風物古堯州<lb/>
　　　城隅晩意<lb/>
寥寥天意晚稍覺井閭閒木落呈全嶼雲生失半山牛<lb/>
羊樵路暗燈火客舟還瞑思輸鳬鵠歸飛沆漭間<lb/>
　　　西樓夕望<lb/>
炎氛隨日入岑寂坐遥帷倦鶩昏投浦驚蟬夜去枝桂<lb/>
<pb n="KR4h0167_WYG_003-17a"/>
花兼月破槎影帯星移珍重牕風好羲人即此時<lb/>
　　　中秋新霽壕水初滿自城東隅泛舟回謝公命<lb/>
　　　賦<lb/>
齋舫譚經後宫池載酒行斜陽鳥外落新月樹端生演<lb/>
漾思江浦夷猶遶郡城東轅有遺恨日日物華清<lb/>
　　　陪謝紫薇晩泛<lb/>
積雨漲秋壕輕舟共此遨菰蒲歛鋩鍔蓮芡熟櫜韜岸<lb/>
靜魚跳月林喧鳥避篙歸時興不淺風物正蕭騷<lb/>
<pb n="KR4h0167_WYG_003-17b"/>
　　　嵗除<lb/>
彫節真如借良宵此向䦨家儲宿嵗酒鄉送大儺寒舊<lb/>
卉回新物來情續往歡匆匆餘幾刻催具五辛盤<lb/>
　　　過惠崇舊居<hi>崇工詩有名於世</hi>
雖昧平生契懷賢要可傷生涯與薪盡法意共燈長遺<lb/>
畫空觀貌殘詩孰補亡<hi>本院惟有師詩橐數巻</hi>神期通一語無乃<lb/>
困津梁<lb/>
　　　中山中秋對月<lb/>
<pb n="KR4h0167_WYG_003-18a"/>
圓期壓秋半飛影破雲端明極翻無夜清餘遂作寒桂<lb/>
繁團露濕輪駛度河乾且置窮邊思何殊故國看<lb/>
　　　僑居二首<lb/>
抱病苦幽憂都城困倦遊身抛秃翁板言入稗家流世<lb/>
路風波惡天涯日月遒危心正無泊將底喻窮愁<lb/>
公宇靜寥寥居然俗意銷屐閒誰記齒帯適自忘腰畎<lb/>
首秋殘獲城西日暮樵比來行樂熟隨意度溪橋<lb/>
　　　入壬辰新嵗<lb/>
<pb n="KR4h0167_WYG_003-18b"/>
五十為衰始仍餘五嵗衰雙眸不明鑒殘鬢已紛絲銅<lb/>
虎雖頻剖荷囊信濫持何須依老格<hi>新詔七十不致仕許有彈劾</hi>先<lb/>
作故山期<lb/>
　　　夏日陪提刑彭學士登周襄王故城<lb/>
聊隨漢使者一上周王城片雨北郊晦殘陽西嶺明野<lb/>
禽呼自别香草問無名誰復黍籬咏但興箕潁情<lb/>
　　　東晉<lb/>
倉卒浮江日聲明建號初羣臣讓禁臠上宰製單綀氣<lb/>
<pb n="KR4h0167_WYG_003-19a"/>
鋭開桁戰心歡折屐書纎兒競撞壞不念好家居<lb/>
　　　奉和聖製清明日<lb/>
璇杓臨乙位羲御届婁初碧浪桃花湧珍叢錦段舒輪<lb/>
蹄晴縹緲鐘漏夕虛徐穆穆宣温殿披文日有餘<lb/>
　　　途中新嵗憶三城兄長相公<lb/>
馬上逢元朔匆匆記物華趁盤呈柏葉偷筆弄椒花臘<lb/>
暝殘晨炬春輝上蚤霞三城今日酒知我獨思家<lb/>
　　　九日至衛南<lb/>
<pb n="KR4h0167_WYG_003-19b"/>
良辰獨據鞍節物彊相千酒駐衰顔淺風欺客帽寒暫<lb/>
吟非有屬倦曲不成歡多謝黄花意還如故國看<lb/>
　　　答朱公綽牡丹<lb/>
珍蘤分清賞飛郵附翠籠蹄金㸃鬢宻璋玉鏤跗紅香<lb/>
惜持來逺春應摘後空玩詩仍把酒恨不與君同<lb/>
　　　贈楞嚴舒公上人<lb/>
丈室錦城隈庭閑地徧苔飯從香積取花續少林開講<lb/>
晝經殘葉禪宵燭委煤無嫌一時學要是暮雲才<lb/>
<pb n="KR4h0167_WYG_003-20a"/>
　　　遣吏視諸公塋樹回有感<lb/>
　　　文正王丞相<lb/>
兩朝從巨德萬務罄斯猷漢日左右手堯年忠孝侯名<lb/>
言天下滿故事省中留宸篆旌碑首刋文又幾秋<hi>予作碑隂</hi>
<hi>述其事</hi>
　　　文靖吕丞相<lb/>
慶厯公三入敵謀揺太平啖金真閒敵撓<hi>呼高反</hi>酒不寒<lb/>
盟上印情離切<hi>公被病求退不許</hi>然髭疾遽輕<hi>上剪髭賜公</hi>惜哉天<lb/>
<pb n="KR4h0167_WYG_003-20b"/>
弗憗宸幄淚先横<lb/>
　　　宣獻宋公<lb/>
昔去勸明辟<hi>明肅朝公勸還女</hi>俄歸參大鈞公孫未及相諸葛<lb/>
已傷神名待天淵蔽文爭日月新英魂同玉樹不向土<lb/>
中春<lb/>
　　　九日侍宴太清樓<lb/>
薦九標佳節中天駐翠輿晨光清複道秋色徧儲胥畦<lb/>
稻霜成後宫橙露飽初省收行步玉拜賜儼華裾<hi>皇帝臨視</hi>
<pb n="KR4h0167_WYG_003-21a"/>
<hi>刈稻宣許從臣同觀又令觀橙訖並賜橙稻新米</hi>曼衍來長樂鴟夷下屬車帝<lb/>
韶儀瑞鷗玉藻躍恩魚霽霧供披拂凉風助埽除髙楊<lb/>
穿葉外仙菊泛花餘寒入弓聲厲歡留酒算徐神池元<lb/>
不浪温樹未曾疎帝眷憑秋稼臣心仰夏渠承平將樂<lb/>
事併入史臣書<lb/>
　　　懷古眺望<lb/>
城闉聊屬眺千古恨悠悠夏享空臺毁韓亡故社留<hi>鈞臺</hi>
<hi>韓城悉有遺址在</hi>廟祠旌潁鳳<hi>黄丞相祠/並鳳凰里</hi>溪水識巢由<hi>潁水過城下</hi>
<pb n="KR4h0167_WYG_003-21b"/>
春色依林動晨煙傍戍浮庌騶閒自集田鶴叫相求町<lb/>
篠夤緣宻川葭靃靡柔櫟墟迷鄭鄙隗路隔軒遊<hi>春秋櫟邑</hi>
<hi>莊周載大隗山皆在</hi>感昔如吾軰曾經幾斛愁<lb/>
　　　喜雨答李都官<lb/>
夜魄離星舍春膏浹大田乍迷榆塞樹徐暗柳營天沼<lb/>
滴銀波蕩階鳴玉綆絃餘萌催離土殘魃趣沈淵迥濕<lb/>
來鶯外斜寒去鴈邊莓莓滋野秀纂纂濯花妍戴響饒<lb/>
農笠眠聲羨釣船罅雲時露日迷岫旋埋煙酌酒聊相<lb/>
<pb n="KR4h0167_WYG_003-22a"/>
勞斯倉竚有年勞君歌閔雨予志謝先賢<lb/>
　　　九日<lb/>
帝京䝉福近相國偃藩初甕熟中齋酒厨鮮上客魚髙<lb/>
懷日蕭散外物久驅除犀首無妨飲宣尼或飯疏林凋<lb/>
疑野闊荷罷似池虚此樂憑誰辨須煩藻思餘<lb/>
　　　和晏相公九日郡宴<lb/>
令序凝秋籥歡遊駐使軒行觴酒籌宻踏節舞鞾翻榴<lb/>
熟丹房解萸香紫粒繁風頭獵輕慘日脚送斜暄鏤管<lb/>
<pb n="KR4h0167_WYG_003-22b"/>
新篇逸<hi>轉運學士即席賦詩</hi>吹花舊俗存請為丞相壽長久慶調<lb/>
元<lb/>
　　　覽蜀宫故城作<lb/>
國破江山老人亡岸谷摧鴛飛今日瓦鹿聚向時臺故<lb/>
苑猶霏雪荒池但劫灰赬遺糊處壤闔記數殘枚恨月<lb/>
窺林下悲風覔隴來依城狐獨速失厦燕徘徊廢社纔<lb/>
存樹隂垣自上苔有情惟杜宇長為故王哀<lb/>
　　　集海雲鴻慶院<lb/>
<pb n="KR4h0167_WYG_003-23a"/>
地勝祠仍古春餘物偏華山雲時抱石佛雨不萎花嶺<lb/>
挾樓梯峻嵓牽殿墄斜淙溪雜環珮怪蔓走龍蛇供坐<lb/>
僧飛缽香園客戲沙吾遊真草草深意屬青霞<lb/>
　　　十日宴江瀆亭<lb/>
節去歡猶在賔來賞更延悠揚初短日淒緊乍寒天霽<lb/>
沼元非漲秋花自少妍蟻留新獻酎蕙續不殘煙戲鰋<lb/>
衝餘藻遊龜避折蓮流芳真可惜從此遂凋年<lb/>
　　　憶浣花泛舟<lb/>
<pb n="KR4h0167_WYG_003-23b"/>
蚤夏清和在晴江沿泝時岸風揺鼓吹波日亂旌旗醉<lb/>
㡩牽湘蔓遊鬟撲絳㽔樹來驚浦近山失悟舟移雅俗<lb/>
西南盛歸軺東北馳此歡那復得抛恨寄天涯<lb/>
　　　中秋望夕不見月<lb/>
異時涼月好常爾惜嚴更此夜浮雲惡胡然溷太清心<lb/>
孤王粲牘業對景山鎗海蚌猶能滿城烏更不驚徘徊<lb/>
循北牖黯澹倚西楹蛩杼逢時急釭花得闇明桂髙應<lb/>
自秀蟾逺太無情坐想瑶輪轉孤懷悵未平<lb/>
<pb n="KR4h0167_WYG_003-24a"/>
　　　予昔遊雲臺觀謁希夷先生陳摶祠堂緬想其<lb/>
　　　　人今追作此詩<lb/>
仙館三峯下年華百嵗中夢休孤蝶往<hi>此言先生善睡一寢逾一月</hi>
蛻在一蟬空<hi>有家在華山下</hi>蕊笈微言祕霄晨浩氣通丹遺䑛<lb/>
後鼎林遣御餘風宿霧沈荒白餘霞委暗紅蛾眉有歸<lb/>
約飛步與誰同<hi>先生化去前三日語弟子云吾遊蛾眉弟子訝不辦裝至期而終</hi>
　　　蜀地海棠繁媚有思加膩榦豐條苒弱可愛北<lb/>
　　　　方所未見諸公作詩流播西人余素好玩不<lb/>
<pb n="KR4h0167_WYG_003-24b"/>
　　　　能自黙然所道皆在前人陳迹中如國風申<lb/>
　　　　章亦無愧云<lb/>
蜀國天餘煦珍葩地所宜濃芳不隠葉併艷欲然枝襞<lb/>
綵分羣蕚均霞㸃萬㽔回文錦成後夾煎燎烘時蜂蕊<lb/>
迎銜宻鶯梢向坐危淺深雙絶態啼笑兩妍姿絳節排<lb/>
煙竦丹釭落帯垂童容鄣畏薄便靣到憂遲媚日能徐<lb/>
照暄風肯遽吹<hi>蜀少疾風故花愈盛</hi>惜觀當晼晚留恨付離披麗<lb/>
極都無比繁多僅自持損香饒麝柏照影欠瑶池畫要<lb/>
<pb n="KR4h0167_WYG_003-25a"/>
精侔色歌須巧騁辭舉尊頻語客細摘玩芳期<lb/>
　　　次韻和季長學士正月二十八日出郊見寄之<lb/>
　　　　作<lb/>
雅俗傳祠日<hi>州人以二十八日祠保壽侯及唐杜丞相於崇真堂</hi>年華重宴辰初<lb/>
陽澹江霧小雨破街塵<hi>是日雨而不濘遊人皆集</hi>客葢浮輕吹齊刀<lb/>
儼後陳林芳催兔目原色換龍鱗壤路歌聲雜褠倡舞<lb/>
疊新持杯徧酬客惟欠眼中人<lb/>
　　　上元景燈紀事<lb/>
<pb n="KR4h0167_WYG_003-25b"/>
泛膏聞舊典秉燭嗣芳辰霞破初迎月寒林即讓春鈞<lb/>
天移帝樂北斗下城闉匝地沈香燎浮空羅襪塵並珂<lb/>
馳寳㐲分幰鶩彫輪忽去騰夷路還來競要津酒胡矜<lb/>
酎美梅額衒妝新誰見甘泉畤昏祠遂至晨<lb/>
　　　清明值雨<lb/>
有渰興芳序餘寒惜慘悽逺山沈向盡雜樹望先迷天<lb/>
闊都成暝雲昏本自低漂灰禁餘火浮棗祓殘溪檻篠<lb/>
風爭亞汀鳬夜不棲蓬聲攢釣渚蓑滴擁煙畦積潤侵<lb/>
<pb n="KR4h0167_WYG_003-26a"/>
重襺長嚴壓曉鼙遊人盤馬路獨漉逐春泥<lb/>
　　　寒食假中作<lb/>
九門煙樹蔽春㕓小雨初晴潑火前草色引開盤馬地<lb/>
簫聲催暖賣餳天縈絲蚤絮輕無著弄袖和風細可憐<lb/>
鼇署侍臣貪出沐珉糜珠饀愧頒宣<lb/>
　　　落花<lb/>
墜素翻紅各自傷青樓煙雨忍相忘將飛更作迴風舞<lb/>
己落猶成半靣妝滄海客歸珠迸淚章臺人去骨遺香<lb/>
<pb n="KR4h0167_WYG_003-26b"/>
可能無意傳雙蝶盡付芳心與蜜房<lb/>
　　　答友人清明雨思<lb/>
楚雲朝暮蔽前峯佳節尋芳己半空三日薰爐沈蕙綠<lb/>
一星春火迸榆紅文鱗對擲回塘水賀燕交飛翠幕風<lb/>
悵憶沈齊題句罷碎英無響墜華桐<lb/>
　　　春宴行樂家園<lb/>
園芿初乾小雨泥飲壺遊屐況親攜身輕蚤蝶千回舞<lb/>
技癢新禽百種啼乗飲草茵侵坐軟畏風桃綬向林低<lb/>
<pb n="KR4h0167_WYG_003-27a"/>
陽暉自有留人意銜照髙樓未遽西<lb/>
　　　真定述事<lb/>
莫嫌屯壘是邊州試聽山河説上遊帳下文書三幕府<lb/>
馬前鞾靺五諸侯王藩故社經涂國俠窟餘風解報仇<lb/>
四十年來民緩帯使君何事不輕裘<lb/>
　　　成都<lb/>
風物繁雄古奥區十年傖父巧論都雲藏海客星閒石<lb/>
<hi>成都有一石人傳嚴君平所辨星石今在嚴真觀</hi>花識文君酒處壚兩劔作闗<lb/>
<pb n="KR4h0167_WYG_003-27b"/>
屏對繞二江聨派練平鋪此時全盛超西漢還有淵雲<lb/>
杼頌無<lb/>
　　　九日宴射<lb/>
佳節憑髙駐綵旗亭臯霧罷轉晨曦堋閒羽集號猿後<lb/>
臺外塵飛戲馬時芳菊治疴爭泛蕊丹萸辟惡徧傳枝<lb/>
明年此㑹知何處醉玉頹山不用辭<lb/>
　　　北樓<lb/>
少城西北之髙樓此地蒼茫天意秋驚風白日忽已晚<lb/>
<pb n="KR4h0167_WYG_003-28a"/>
落葉長年相與愁極塞雲物自慘澹趨林烏雀時啁啾<lb/>
纓上朔塵久不洗安得手弄滄江流<lb/>
　　　七夕二首<lb/>
西南新月玉成鉤奕奕神光渡飲牛素采低浮承露掌<lb/>
清香不散曝衣樓天邊華幄催雲卷星外横橋伴客愁<lb/>
莫使銀河到滄海人間溝水易東流<lb/>
開秋七夕到佳辰里俗爭誇節物新烏鵲橋頭已涼夜<lb/>
黃姑渚畔暫歸人徘徊月御斜光歛宛轉蛛絲巧意真<lb/>
<pb n="KR4h0167_WYG_003-28b"/>
卜肆沈㝠誰復問年年槎路上天津<lb/>
　　　髙亭駐眺招宫苑張端臣<lb/>
蜀天向臘寒未極倚檻綿睇亭臯分一萍團紅江上日<lb/>
數葢澹白樓頭雲杯中竹葉與誰舉笛裏梅花那忍聞<lb/>
願君枉步數相勞他時離緒徒紛紛<lb/>
　　　清明<lb/>
曉日東南欲照梁藏鴉宻柳暗橫塘行庖束宻停晨㸑<lb/>
别館熏衣冷夜香陌上鮮風横去幰陽濱翠㶑泛行觴<lb/>
<pb n="KR4h0167_WYG_003-29a"/>
獨嗟楚客流芳晩淹卧愔愔啼眼長<lb/>
　　　擬杜子美峽中意<lb/>
天入虚樓倚百層四方遥謝此登臨驚風借壑為寒籟<lb/>
落日容雲作暝隂峴井北抛王粲宅楚衣南逐女嬃砧<lb/>
十年不識長安道九籥宸開紫氣深<lb/>
　　　九日置酒<lb/>
秋晩佳辰重物華髙臺複帳駐鳴笳邀歡任落風前帽<lb/>
促飲爭吹酒上花溪態澄明初畢雨日㾗清澹不成霞<lb/>
<pb n="KR4h0167_WYG_003-29b"/>
白頭太守真愚甚滿插茱萸望辟邪<lb/>
　　　江瀆亭<lb/>
一翬掀翅壓溪隅吏事初閒此宴居斷岸有時通畧彴<lb/>
輕風盡日戰栟櫚雲鴻送目揮絃後客板看山挂頰餘<lb/>
芰碧蒲青來更數江人多識使君旟<lb/>
　　　春日出浣花<lb/>
側葢天長蕩曉霏暖風纔滿使君旗水通江渚容魚樂<lb/>
草徧山梁歎雉時場雨滅塵盤馬疾樓雲礙曲進觴遲<lb/>
<pb n="KR4h0167_WYG_003-30a"/>
少陵宅畔吟聲歇<hi>杜子美宅在浣花溪上</hi>柳碧梅青欲向誰<lb/>
　　　中山立秋<lb/>
峯雲曉影破孱顔萬里風生結蚤寒人在兜鈴煙外走<lb/>
嵗從鶗鴂口中殘槽花併滴添新酎笥月兼輪掩故紈<lb/>
白髮光隂誠可惜五年搔首望長安<lb/>
　　　把酒<lb/>
歌管嘈嘈月露前且將身世付酡然謾誇鼷䑕機頭箭<lb/>
不識醯雞甕外天青史有人譏巧宦黄金無術治流年<lb/>
<pb n="KR4h0167_WYG_003-30b"/>
君看醉趣兼醒趣始覺靈均更可憐<lb/>
　　　送客尋春集裴氏園<lb/>
尋春送客共留連雨罷春郊物物妍黄抹柳梢初徧後<lb/>
紫黏花蕚未開前朋襟自為交歡慘醉斝誰能辨聖賢<lb/>
猶頼斜陽催跋馬不然離恨損絲絃<lb/>
　　　玩園花小集<lb/>
中園愛客重遊陪三月林花落復開鏤管喜逢吟處筆<lb/>
白波催卷醉時杯歡襟已快邀風度舞地猶寛放雪回<lb/>
<pb n="KR4h0167_WYG_003-31a"/>
不是年芳相假借使君兼乏斐然才<lb/>
　　　寄題相臺太尉韓公晝錦堂<lb/>
瑞節前驅晝錦身堂成署牓示州民遷鶯賀燕翩翻集<lb/>
嘉樹甘棠次第春漳岸夕波通沼溜魏臺暾日弄梁塵<lb/>
君看千古青編上得意如公有幾人<lb/>
　　　三月晦日<lb/>
靜彈塵幘照溪流萍泊春芳向盡頭蚤葉乍濃留客坐<lb/>
晩花猶在索人愁最憐幽草能縈帯已覺浮雲解映樓<lb/>
<pb n="KR4h0167_WYG_003-31b"/>
白髪未多須劇飲贏輸寧屬阿戎籌<lb/>
　　　罷學士出守還拜承㫖<lb/>
十八年前玷玉堂當時綠鬢已蒼蒼傷禽縱奮愁瘡重<lb/>
廐馬雖還笑齒長熏罷山爐飄暗燼潄餘銅椀冰寒漿<lb/>
須慚清切鑾坡地不是吾人得擅場<lb/>
　　　將到都先獻樞宻太尉相公<lb/>
再試州旟驗不才卻將憔悴到中臺相車問罷同牛喘<lb/>
大厦成時與燕來<hi>守壽春日方聞爰立之拜</hi>今日謀猷須丙魏他年<lb/>
<pb n="KR4h0167_WYG_003-32a"/>
賓客但鄒枚西園聞道餘春在尚及花前灧灧杯<lb/>
　　　元夜觀正陽錫宴<lb/>
雲端嶢闕下呼鞭綵樹遥分坐逖前山戲百層平樂地<lb/>
佛輪千影瑞陁天祥風入助銀花麗寳月來供雉扇圓<lb/>
獻嵗承平多樂事擊鞭誰美唱唐年<lb/>
　　　和樞宻晏太尉元旦雪<lb/>
寒雲萬里送殘宵回旋祥霙集嵗朝繁影未能藏夜燎<lb/>
薄花仍欲伴春椒光含象闕蒼龍舞氣勒交衢白馬驕<lb/>
<pb n="KR4h0167_WYG_003-32b"/>
豐兆歡歌誰不爾百官兼放午門朝<lb/>
　　　和致政燕侍郎舟中寄晏尚書<lb/>
異時仙閣對三休頓首辭榮動邃旒疏廣故僚供祖帳<lb/>
鴟夷盡室付歸舟側階生玉懷歡宴燕壁圖山代逺遊<lb/>
新句漸髙塵累少紫芝巖曲要相求<lb/>
　　　移病還臺凡閱半嵗乃愈始到家園視園夫治<lb/>
　　　　畦植花因成自歎<lb/>
卧治無功賜告回驟叨鳴履上中臺<hi>病中改八座</hi>壺公天壤<lb/>
<pb n="KR4h0167_WYG_003-33a"/>
非真死䝉叟軒裳是儻來經灌旱蔬扶隴出失刋園蕊<lb/>
犯簷開此身疎拙真邱壑不是當年王佐才<lb/>
　　　二月十八日席上方憶季長未還不同斯樂欲<lb/>
　　　　作詩寄之㑹使者來已有新章今牽連成篇<lb/>
　　　　拜呈上<lb/>
煙壓西郊雨壓津滿城歌吹為芳辰江形左右衣留帯<lb/>
柳色髙低麴與塵暖逼園花迎望宻曉催林鳥每啼新<lb/>
知君貪擁光華節未肯尊前共惜春<lb/>
<pb n="KR4h0167_WYG_003-33b"/>
　　　程密學知益州<lb/>
墀塗畫對别堯蓂細札芝泥襲綬馨三蜀舊臺呼輻寵<lb/>
十連新府夢刀靈雲梯霽日明鉤棧雨閣蒼苔蝕劒銘<lb/>
只恐亷襦歌未厭熒煌歸應六符星<lb/>
　　　集西園<lb/>
日日西園春思催攜觴結客上髙臺正緣從事青州至<lb/>
更許書生洛下來<hi>時州醖既美又命座客賦詩</hi>蚤葉已成花半落新<lb/>
巢未定燕千回芳辰物物皆堪愛併作髙陽倒載媒<lb/>
<pb n="KR4h0167_WYG_003-34a"/>
　　　官下<lb/>
東泊驂驔一駐車騩雲芣木澹扶疎<hi>鄭有騩山</hi>風經禦冦仙<lb/>
遊外野識裨諶草創餘潁谷寒煙仍井邑候門殘日但<lb/>
邱墟<hi>古治國非今治所</hi>兩都大道過從盛不稱支離佩左魚<lb/>
　　　閏九月九日登髙有感<lb/>
隔霜雲葉繞天愁閏節重來續舊遊賦客豈辭聊暇日<lb/>
楚人無奈賸悲秋寒萸實老猶熏佩晚菊香殘不占甌<lb/>
悵憶故園歸信斷渚鴻川鯉兩悠悠<lb/>
<pb n="KR4h0167_WYG_003-34b"/>
　　　兄長莒公赴鎮道出西苑作詩有長楊獵近寒<lb/>
　　　　熊吼太液歌餘瑞鵠飛造語驚邁予輒擬作<lb/>
　　　　一篇<lb/>
寳樓斜倚闕西天北轉樓隂壓素漣白雪久殘梁複道<lb/>
黄頭空守漢樓船塵輕未損朝來霧樹暖才容臘外煙<lb/>
弭節不妨饒悵戀待歌魚藻記他年<lb/>
　　　送越州陸學士<lb/>
梅天霞破侯旗乾鄉樹依然越絶閒挾策當年逢掖去<lb/>
<pb n="KR4h0167_WYG_003-35a"/>
懷章此日繡衣還亭餘内史浮觴水路入仙人取箭山<lb/>
牛酒盛誇先墅宴不妨春詔得親班<lb/>
　　　寒食野外書所見<lb/>
一雨初回逗曉涼近郊連㡩儼相望乞漿易醉墦間客<lb/>
執㸑初閒竈下郎暖吹未休緣迥野低煙不散為垂楊<lb/>
家家鐘鼓爭行樂肯信龍蛇是怨章<lb/>
　　　予既到郡有詔仍修唐書寄局中諸僚<lb/>
一章通奏領州麾詔許殘書得自隨吾黨成章真小子<lb/>
<pb n="KR4h0167_WYG_003-35b"/>
官中了事是癡兒昏眸視久花爭亂倦首搔餘雪半垂<lb/>
所願韋呉皆傑筆劉生當見汗青期<lb/>
　　　山中清明<lb/>
一雨東郊巻夕雲山中坐對寂寥春髙低桃綬紅相倚<lb/>
輕重榆錢綠不勻杯冷羅門抛午案簺殘熏屋晦流塵<lb/>
漢鯿漸美開魚禁已約溪公下釣緡<lb/>
　　　送趙御史仲禮之任南臺<lb/>
天子龍沙拜法官議郎親戴辟邪冠曉辭漠北冰霜重<lb/>
<pb n="KR4h0167_WYG_003-36a"/>
秋到江南草樹寒諫疏頻煩明主聽題詩長共故人看<lb/>
應憐閭里誅求急尚布朝廷禮意寛幕下風清鳴一鶚<lb/>
臺端雪霽見雙鸞寥寥渡海三冬翮翽翽淩空五色翰<lb/>
晉代新亭蒼蘚合梁朝舊寺土花殘石城慷慨悲袁粲<lb/>
别墅風流憶謝安千里憑髙麾繡斧幾回攬轡並銀鞍<lb/>
諍臣事業須公等努力明時匪素餐<lb/>
　　漱玉齋前雜卉皆龍圖王至之所植各賦一章凡<lb/>
　　得八物或賞或否亦應乎至之之意歟遂寫寄至<lb/>
<pb n="KR4h0167_WYG_003-36b"/>
　　之<lb/>
　　　萱草<lb/>
修莖無附葉繁蕚攢莛首每欲問詩人定得忘憂否<lb/>
　　　澹紅石榴<lb/>
移植自西南色淺無媚質不競灼灼花而效離離實<lb/>
　　　芍藥<lb/>
有名見鄭風今賞異時日采花當采根可能治民疾<lb/>
　　　蜀葵<lb/>
<pb n="KR4h0167_WYG_003-37a"/>
紅白相嗣繁色鈍香亦淺相對庭户閒俗尚焉能免<lb/>
　　　竹<lb/>
脩脩稍出類辭卑不肯叢有節天容直無心道與空<lb/>
　　　菊<lb/>
纎莖寒始宻秀葉晩逾滋芳意君須識羣葩揺落時<lb/>
　　　芭蕉<lb/>
不枝惟葉茂無榦信中空所以免摧折為依君子風<lb/>
　　　拒霜<lb/>
<pb n="KR4h0167_WYG_003-37b"/>
浩露侵緗蕊尖風獵絳英繁霜不可拒切勿愛空名<lb/>
　　　十二月十八日㑹飲園夫獻桃花二首<lb/>
今嵗臘未破明年春尚賒天教推朔氣先作塞南花<lb/>
晩秀尚可惜蚤開真謂竒君看早開處定是向南枝<lb/>
　　　海棠<lb/>
薄暝霞烘爛平明露濕鮮長衾繡作地宻帳錦為天<lb/>
　　　芭蕉<lb/>
雨凋單葢側風偃半旗開脆經繒乍裂斜規扇欲裁<lb/>
<pb n="KR4h0167_WYG_003-38a"/>
　　　藤蘿<lb/>
虺蔓相結盤虬梢互回曲紛若未契繩繁如已綸綍<lb/>
　　　柳<lb/>
濯濯縈春晩依依帯暝饒楚宫皆餓死無計學纎腰<lb/>
　　　木芙蓉<lb/>
江南江北樹秋至僅成叢向晩誰爭艷酡顔淺作紅<lb/>
　　　除夕<lb/>
厯尾無餘日更籌促曙躔持愁媵殘嵗將老入新年<lb/>
<pb n="KR4h0167_WYG_003-38b"/>
　　春帖子詞<lb/>
　　　皇帝閣<lb/>
東郊迎氣罷暖信入嚴宸蹔遺星杓轉令知天下春<lb/>
葭管灰飛盡金胥刻漏長歡情與和氣併入萬年觴<lb/>
　　　皇后閣<lb/>
嘉祐隨年至皇恩共氣和水㾗冰處動煙思柳前多<lb/>
曉佩揺蒼玉晨旂亞翠斿新年好春色今日滿皇州<lb/>
暖碧浮天靣遲紅上日華寳幡雙帖燕綵樹對纒花<lb/>
<pb n="KR4h0167_WYG_003-39a"/>
　　　夫人閣<lb/>
瑞厯嵗惟新物華春可愛雪輕林弄姿冰消水生態<lb/>
雪罷雲初暖天和日便遲玉樓新燕子禖下記來時<lb/>
　　　除夕<lb/>
一杯芳酒夜分天萬慮勞勞耿不眠明日新春到何處<lb/>
菱花影裏二毛邊<lb/>
　　　過摩訶池<lb/>
十頃隋家舊鑿池池平樹盡但回隄清塵滿道君知否<lb/>
<pb n="KR4h0167_WYG_003-39b"/>
半是當年濁水泥<lb/>
　　　蝶<lb/>
撲粉曽過宋玉牆一身生計託流芳不須長結東風願<lb/>
秋菊春蘭各有香<lb/>
　　　八月望夜不見月有感二首<lb/>
素波涼暈澹層城怊悵三年此夜清<hi>在淮南三年逢中秋俱不見月</hi>獨<lb/>
巻疎帷成黙坐暗蟲相應作秋聲<lb/>
九旻含爽助清輝萬里重隂誤賞期正恨浮雲無意緒<lb/>
<pb n="KR4h0167_WYG_003-40a"/>
世閒偏惱最明時<lb/>
　　　山橙花<lb/>
故鄉寒食荼蘼發百合香濃邸舍深漂泊江南春過盡<lb/>
山橙彷彿慰人心<lb/>
　　　九日憑髙有感<lb/>
把酒憑髙念嵗華此身流滯屬天涯故園叢菊無人賞<lb/>
露壓風欺只自花<lb/>
　　　蘆<lb/>
<pb n="KR4h0167_WYG_003-40b"/>
嫋娜修莖青玉攢鳬翁睡罷翠㾗乾湘君直寄江湖樂<lb/>
要作風汀雨瀬看<lb/>
　　　途次清明<lb/>
漠漠輕花著蚤桐客甌餳粥對禺中遥知闕下頒新火<lb/>
百炬青煙出漢宫<lb/>
　　　重陽不見菊<lb/>
戲馬佳辰菊未黄有人惆悵獨持觴心知不作怱怱意<lb/>
故欲凌寒報蚤霜<lb/>
<pb n="KR4h0167_WYG_003-41a"/>
　　　立春<lb/>
春動靈旗畫尾斜漢宫青幘望晨霞宫中綵樹紛無算<lb/>
不待東風已作花<lb/>
　　　人日<lb/>
綵勝香羮樂上春我懷前事悵佳辰瞿曇尚笑浮生假<lb/>
況鏤黄金假作人<lb/>
　　　被召後作<lb/>
粉署重來憶舊遊蟠桃開盡海山秋寧知不是神仙骨<lb/>
<pb n="KR4h0167_WYG_003-41b"/>
上到鼇峯更上頭<lb/>
　　　甲申首嵗<lb/>
故嵗時光漏中去新正甲子巻頭開迎新送故祗如此<lb/>
且盡燈前藍尾杯<lb/>
　　　朝雞<lb/>
雕籠摧羽就覊縻心識時朝候不迷羣鶴在軒皆有禄<lb/>
夫君何事獨先啼<lb/>
　　　寒食夜偶題<lb/>
<pb n="KR4h0167_WYG_003-42a"/>
前庭露氣壓輕埃風砌花隂聚復開苦恨浮雲心不淨<lb/>
月中時汙太清來<lb/>
　　春帖子詞<lb/>
　　　皇帝閣<lb/>
日華初麗上林天殿裏春花百種鮮驅出餘寒還故臘<lb/>
收回和氣作新年<lb/>
望春臺下春先到獵獵青旗倚漢宫水自北涯生暖溜<lb/>
花從東靣受和風<lb/>
<pb n="KR4h0167_WYG_003-42b"/>
宜春苑裏報春回寳勝繒花百種催瑞羽闗闗遷木蚤<lb/>
神魚潑潑上冰來<lb/>
　　　皇后閣<lb/>
宫裏春花纔灼灼殿前春仗已峩峩東風盡解天池凍<lb/>
不及君王慶澤多<lb/>
迎春寳勝插釵梁拂鈿裁金鬭巧妝上作君王萬年字<lb/>
要知長奉白雲觴<lb/>
　　　夫人閣<lb/>
<pb n="KR4h0167_WYG_003-43a"/>
銀闕崔嵬對未央春來始覺好年光風生禁苑無窮麗<lb/>
日向仙壺一倍長<lb/>
日照觚稜萬户春細風輕露浹嘉辰一番宫柳黄煙重<lb/>
百種盤蔬紫甲新<lb/>
玉管輕羅和氣動土牛青幘報祠歸仙盤取露朝和藥<lb/>
舞殿裁雲暝作衣<lb/>
　<lb/>
　<lb/>
<pb n="KR4h0167_WYG_003-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋百家詩存巻三<lb/>
</p>
<p>
</p>
  </div>
</body>
</text>
</TEI>
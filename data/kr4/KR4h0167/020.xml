<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋百家詩存卷二十</head> <lb/>
    <p>
<pb n="KR4h0167_WYG_020-1a"/>
欽定四庫全書<lb/>
　宋百家詩存卷二十<lb/>
　　　　　　　　　　　　　嘉善曹庭棟編<lb/>
　　黙堂集<lb/>
　陳淵字知黙一字㡬叟南劒州沙縣人了翁瓘之猶<lb/>
　子也兒時動止不凡瓘器之謂能任重致逺者後從<lb/>
　龜山楊時傳二程之學矻矻不倦漸摩道徳究窮六<lb/>
　經得師友淵源之正紹興間以薦知樞密院編修官<lb/>
<pb n="KR4h0167_WYG_020-1b"/>
　召對賜進士出身授監察御史歴官宗正少卿立朝<lb/>
　風裁卓卓以天下為己任因迕時宰罷去不大施於<lb/>
　用齎志以歿黙堂集二十二卷門人沈度所編廬陵<lb/>
　楊萬里弁序黙堂其所居之牓也後學稱之曰黙堂<lb/>
　先生<lb/>
　　　延平江上呈吳國華先生<lb/>
青山如偉人可望不可制屹然瞰碧流龍翔虎豹視春<lb/>
風何時來草木舞深翠禽鳥暖相依飛鳴得真意誰言<lb/>
<pb n="KR4h0167_WYG_020-2a"/>
靜無作坐致無邊利願言斬茅茨結室傍薈蔚且要觀<lb/>
此身功業亦細事<lb/>
　　　和人獨酌<lb/>
共矜春色盡銜杯文字紅裙各有儕何似西園閑處士<lb/>
一杯花下畏人來<lb/>
休論身外千端事且醉花前一榻風舉盞但能邀皓月<lb/>
隔籬何必喚鄰翁<lb/>
　　　崇安分水嶺<lb/>
<pb n="KR4h0167_WYG_020-2b"/>
已見江南草木菲筍輿愁下亂山圍但將雙淚憑西注<lb/>
寄語江神穏送歸<lb/>
　　　離紫溪驛<lb/>
小風吹面雨亷纖輕薄衣裳嬾更添一線離情裁不斷<lb/>
暮雲將過粤山尖<lb/>
　　　登睦州環峰亭<lb/>
月照空山杜宇啼喚歸漁艇夜天低那堪又是雙溪水<lb/>
獨上危樓十二梯<lb/>
<pb n="KR4h0167_WYG_020-3a"/>
　　　泊姑蘇憑滙亭候同行不至<lb/>
扁舟繫岸五六日草屨遶亭千百迴欲行無計住不可<lb/>
夢想萬事心如摧燕雀飛鳴意自適翩翩檐外相往來<lb/>
乃知荆棘殊不惡培風萬里真勞哉<lb/>
　　　次韻李仲虎召伯相遇<lb/>
區區千里為浮名小隠終慙鄭子真雙闕㡬時瞻北極<lb/>
萬山無處望南閩尊前壯士今如夢胯下真王迹已塵<lb/>
共俯淮流追往事玉蟾依舊水鱗鱗<hi>此地有樊噲韓信廟</hi>
<pb n="KR4h0167_WYG_020-3b"/>
　　　重陽後送謹常兄之符離<lb/>
鏁外分攜處離觴話逺塗黄花看不足寒鴈去何孤農<lb/>
圃非吾業衣冠本世儒應當慎行止無使世氛汙<lb/>
　　　九月二十二日秋舉失利出門用中相餞夜步<lb/>
　　　河上留别<lb/>
太平今日古無鄰觸目郊原事事新年少自應迷鼓吹<lb/>
野人終是厭埃塵忘懷處世思同俗有事關心不為身<lb/>
藥石有能醫久痼此生寧復怨垂綸<lb/>
<pb n="KR4h0167_WYG_020-4a"/>
　　　錢塘過廖次山以詩見贈次韻<lb/>
往來江海兩年餘自怪鄉音已變吳尊酒每思難㑹面<lb/>
客鄉何意復趨隅雨寒君未瞻天竺水涸吾妨適鏡湖<lb/>
幸此徘徊緩分袂笑譚猶得對冰壺<hi>次山有意遊湖阻雨僕將適越水淺</hi>
<hi>未能去因此遂得久於錢唐相㑹</hi>
　　　次韻欲遊西湖阻雨<lb/>
去年賞西湖薄暑扳躋難同遊幸勝士酒沃衣巾斑今<lb/>
歳來錢唐臘雨扁舟寒友朋適四集局蹙樊籠閒此生<lb/>
<pb n="KR4h0167_WYG_020-4b"/>
分林泉造物猶余慳未為登岳禱且作訪戴還無私本<lb/>
天理敢怨隂雲頑向來旱蝗惡征賦亦未寛寧令風作<lb/>
雪要看麥堆山<lb/>
　　　錢清待潮<lb/>
江潮來去自有時扁舟閣淺心如飛岸容霜竹青照眼<lb/>
春信雪梅香撲衣天寒鄞江道路阻歳晏錢清風俗非<lb/>
故園回首二千里落日看盡行雲歸<lb/>
　　　蕭山雪中寄季修<lb/>
<pb n="KR4h0167_WYG_020-5a"/>
南雪一尺餘兹事豈常有直恐春氣融不忍加以箒我<lb/>
友隔千里無人共觴酒披衣坐短篷吟苦千呵手疾風<lb/>
穿簾幕隂霧低窓牖思君欲乗興奈此衣見肘吾生為<lb/>
已疏未即學耕耦要令天下肥自以一身後三登今告<lb/>
祥此意亦云偶端能歌豐年擊壤和田叟<lb/>
　　　季修欲之仰山豫作詩送之<lb/>
飄零今日海東偏見子奔馳不自憐洛社求師霜入屨<lb/>
仰山尋隠草連天白雲南望家雖近璧水東來計已然<lb/>
<pb n="KR4h0167_WYG_020-5b"/>
賴有從前息心地不令塵土化流年<lb/>
　　　季修舍舟趨諸暨謁劉元成獨泛錢清江有懷<lb/>
　　　其人<lb/>
人逺牛羊暮春深草樹滋野橋低映水溪岸曲縈籬風<lb/>
雨江湖思乾坤杖屨疑論心竟誰是短櫂欲何之<lb/>
　　　觀獵<lb/>
蒼鷹黄犬五花驄木落風髙箭上弓三穴若能搜狡兔<lb/>
九天方可下㝠鴻<lb/>
<pb n="KR4h0167_WYG_020-6a"/>
　　　謁滿處沖歸以詩贈之<lb/>
八年重見各蹉跎把酒論文奈别何行止未應經埽地<lb/>
是非安用辯傾河陽春屬和從來少流水知音不必多<lb/>
妙語驚人慵舉似歸來如學病維摩<lb/>
　　　處沖為棲神導氣之術每曉起得意成詩四首<lb/>
　　　次其韻<lb/>
功名亦誤人自古誰能了老大欲退藏少壯知㡬蚤彤<lb/>
墀班已齊宿鳥尚木杪豈無山林心路長天杳杳<lb/>
<pb n="KR4h0167_WYG_020-6b"/>
少時自樹立勁氣干雲霄一枕夢初覺萬古心何寥年<lb/>
來畏禍機自悟空嶢嶢小窮不必送真隠誰能招<lb/>
交鬬存龍虎經申學熊鳥嬰兒撿奔放姹女棲窈窕神<lb/>
仙豈無術自為志已湫<hi>音勦</hi>晨興一炷香吾意窮三藐<lb/>
朝氣爽不昏清淨天無霞善惡兩相融世慮遺塵沙疎<lb/>
鐘下殘月餘響遞幽遐了失去來心淤泥出荷茄<lb/>
　　　秋夕<lb/>
衰榆弱柳未經霜已見飄零片片黄雨後晚風生户牖<lb/>
<pb n="KR4h0167_WYG_020-7a"/>
莫將燈火汙清涼<lb/>
　　　七夕閨意戯范濟美<lb/>
衡陽新鴈㡬時歸惆悵佳人萬事非蓬首西風還拜月<lb/>
夜涼贏得露霑衣<lb/>
經年不復到庭除又見秋風柳欲疎看罷巧樓歸小閣<lb/>
牀頭重撿近來書<lb/>
　　　次韻范濟美秋雨感懷<lb/>
一别劒溪水三換京塵秋夜聽空堦雨歳月驚如流豈<lb/>
<pb n="KR4h0167_WYG_020-7b"/>
不念故國水清山亦幽螻蟻有微情未忍追浮邱平生<lb/>
老蒼交夫子賢其尤窮經三十年一字不見收賴有管<lb/>
城公落紙無全牛他時恐不免速達吾所羞<lb/>
　　　同魏季修雪中閑步<lb/>
纖纖月色澹黄昏城郭千家雪照人攜手望春同茗飲<lb/>
小坊燈火自相親<lb/>
　　　寄内<lb/>
去住初難料行藏只自嫌天髙山簇劒江靜月磨鎌久<lb/>
<pb n="KR4h0167_WYG_020-8a"/>
别平安否新愁覺夢兼雙魚何日寄迢遞歳將淹<lb/>
　　　春雪<hi>太學</hi>
隂風度嚴切密雪紛如霧虚窗覺逾明蠟紙黏飛絮文<lb/>
書不挂眼對榻聊箕踞春愁暗乗人悤悤出非慮門前<lb/>
亦有酒官禁不可酤永懷傲江湖何當脱羈馽<lb/>
　　　歳暮述懷寄安常兄<lb/>
意廣詩餘怨才狂酒見真雪梅新濺淚霜月冷傷神短<lb/>
劒深藏匣哀絃久委塵良遊惜遲暮雲物又驚春<lb/>
<pb n="KR4h0167_WYG_020-8b"/>
　　　三月十一日欲往荆南景徳寺睡起呈曹令徳<lb/>
風門自開闔門外黄塵暮午衾温留人春夢如飛絮我<lb/>
行指洞庭千里始頓屨僕夫呼起起寸心撮百慮此生<lb/>
睡不足正坐奔馳故四年四往來日月途中度美人亦<lb/>
念我贈以别知賦英辭粲星斗深語發妙悟坐起再三<lb/>
讀一一明月句何似謝所投靜黙有佳趣<lb/>
　　　令徳送余都門外眷眷惜别余恨不款作詩寄<lb/>
　　　之<lb/>
<pb n="KR4h0167_WYG_020-9a"/>
行人不忍别遇酒輒醉倒僕夫怪何遲謬應行亦好憐<lb/>
君如弟兄每見開懷抱天涯重分攜祖席都門道城頭<lb/>
傾落日酒盡迹還埽留連意雖勤晤語終草草君如汗<lb/>
血駒千里未脱皁我若隨波魚圉圉依寒藻去住各有<lb/>
謀聚散初不保惟餘一寸心耿耿遲君老<lb/>
　　　同楊遵道出京本欲作詩而吟咏久廢恐取道<lb/>
　　　襄陽弔古遺迹遵道有作不能多繼也先以詩<lb/>
　　　謝之<lb/>
<pb n="KR4h0167_WYG_020-9b"/>
經年不作詩意到無好語強欲理短綆頽井暗塵土夫<lb/>
子賢達流奔逸不受圉風流夢鱣後清徳逼而祖文章<lb/>
守家法騷雅到前古屈宋或交綏曹劉真臭乳而我獨<lb/>
何人詞格本寒苦枯腸費搜攪況復久不吐胡為謬見<lb/>
假亦使郊繼愈無乃緣葭莩遂與噲等伍此行過襄陽<lb/>
倒指不旬數龎公亦安之孟子不可覩聲名向千載石<lb/>
刻餘羊杜山川空形勝耆舊一仰俯終當弔遺迹尊酒<lb/>
酹江滸恐君誠感慨嚴韻儻見侮作詩謝不能亦以丐<lb/>
<pb n="KR4h0167_WYG_020-10a"/>
斤斧<lb/>
　　　汝州道中呈遵道<lb/>
青煙漠漠柳依依落日雲中鴈北飛咄咄書空誰的㑹<lb/>
遲遲行道子同歸桑隂盖地牛羊困麥秀漫山鳥雀肥<lb/>
向晚未知投宿處敗籬疎屋火煙微<lb/>
　　　承遵道和又用前韻書懷<lb/>
端的荆州得所依羽翰終欲更南飛閩山萬里長牽夢<lb/>
蜀鳥千言只喚歸當日朋儕俱草澤而今兒女自輕肥<lb/>
<pb n="KR4h0167_WYG_020-10b"/>
白雲南望三年客長是尊前誦式微<lb/>
　　　春晩書事<lb/>
楊花撲面春如夢麥穂齊腰日似年多病不緣詩得瘦<lb/>
放懷全藉酒能仙<lb/>
　　　自入襄城即有山水之興路中稍賡唱因呈遵<lb/>
　　　道<lb/>
風沙久迷神山水忽照眼鱗鱗碧玉甃疊疊青螺綰人<lb/>
煙盛樂土草樹亦精產雲霞入杳㝠禽鳥度杯醆放情<lb/>
<pb n="KR4h0167_WYG_020-11a"/>
千里迥悟意一笑莞胸襟得竒趣酬唱出新撰蟲魚怯<lb/>
嘲誚文史困鳩僝我詩實易成澹薄非佳饌君辭頗簡<lb/>
出嚴絶類燒棧自應即退縮強爾取驚赧微言固可錄<lb/>
狂論猶未剷勿使俗人知歸途畏書簡<lb/>
　　　漫興<lb/>
雲林恰恰鸎能友沙路行行蟻有臣雖有溪山供醉眼<lb/>
亦嫌塵土汙芳春<lb/>
　　　晚行<lb/>
<pb n="KR4h0167_WYG_020-11b"/>
晩煙低埽樹千重一簇人家接逺空日暮荒陂行客盡<lb/>
只尋牛跡去悤悤<lb/>
　　　思安常兄<lb/>
凌虚閣下煙波濶升俊坊前草木香歸去溪南春正好<lb/>
不應蕭索對松篁<lb/>
　　　春晚入荆州<lb/>
緑樹連雲草溼煙亂花飄錦柳飛緜三春别我無多日<lb/>
萬㸃愁人又一年池館勝遊空過眼江山佳處欲投鞭<lb/>
<pb n="KR4h0167_WYG_020-12a"/>
從君豫覓清涼地準備南州五月天<lb/>
　　　京師相善者鄉友四人各賦一篇以見所慕<lb/>
　　　　適正<lb/>
澹薄不易親和平不可離平生一尊酒萬事醒復醉詩<lb/>
成藁不存物至情無累紛紛塵俗中笑裏有真意<lb/>
　　　　載徳<lb/>
辭寡覺我喧氣定覺我煩沈吟孤鶴立戯謔陽春温豈<lb/>
不苦鞭䇿去馬終戀軒由來君子徳寡怨非其恩<lb/>
<pb n="KR4h0167_WYG_020-12b"/>
　　　　如愚<lb/>
義重財自輕氣剛語還直毁譽不挂懷行坐頗自得浮<lb/>
生困局蹙世路亦艱棘思君膽如斗解我愁似織<lb/>
　　　　令徳<lb/>
襟懷冬日温容貌秋水淨恵然肯顧我蒹葭玉相映詩<lb/>
人固難肥酒客亦多病善保千金軀愛子清而勁<lb/>
　　　容齋書事<lb/>
南國餘梅潤東牆更竹隂門庭迂市井草樹似山林客<lb/>
<pb n="KR4h0167_WYG_020-13a"/>
寄吾家是齋居古意深微風過枕簟何有萬黄金<lb/>
　　　得用中書有禮人不答之悔作詩解之<lb/>
一時先達總飄零亦有陽春世莫聽漫刺從來無處著<lb/>
曳裾今日欲誰經只應舊友頭空白難使新知眼便青<lb/>
射獵南山休夜出灞陵有尉宿君亭<lb/>
　　　入荆州學四絶句呈昭祖<lb/>
問舍求田不可遲十年羈落意多違須知澤雉樊中畜<lb/>
不及蓬鳩地上飛<lb/>
<pb n="KR4h0167_WYG_020-13b"/>
拂天喬木映修廊滿目簾閒白苧忙曾是璧池疎散慣<lb/>
臥聽鳴鼓嬾衣裳<lb/>
短柏森森團積雪疎篁簌簌撼微風從前不道容齋好<lb/>
此景而今落夢中<lb/>
明知安分即忘歸故倚春風看落暉叔度汪汪波萬頃<lb/>
未應如我苦懷歸<lb/>
　　　春日偶題<lb/>
未可郊原縱曉鞍人間猶似有輕寒春光不似常年短<lb/>
<pb n="KR4h0167_WYG_020-14a"/>
過了清明更好看<lb/>
　　　自建寧泛江至石首<lb/>
江注天圍盡舟排浪陣輕岸容疎柳色秋氣斷鴻聲風<lb/>
日雖堪愛雲煙易妒晴鱸魚如有興好在未知名<lb/>
　　　送昭逺兼昭祖諸友<lb/>
離腸如亂絲欲解紛無緒别話似泉源衮衮日夜注㡬<lb/>
年見君文萬里偶相聚一日不易得矧兹寒暑度孤雲<lb/>
向北飛三鳯各南騖人生類泛梗後約亦何據傷心璧<lb/>
<pb n="KR4h0167_WYG_020-14b"/>
池東塵土暗歸路憑髙極逺目不見籃輿去君如千里<lb/>
駒奔放尤難御強使就檢繩不入駑駘步何當宴瑤池<lb/>
定欲求飛兔鹽車未可嘶俛首且羈馽余生易語言開<lb/>
口初莫慮一從摩詰遊便省黙黙處何時遂攜孥入隠<lb/>
髙山霧招君賢昆季靜坐契深悟濁醪聊共傾清境煩<lb/>
君賦況有林下人解道因風絮<lb/>
　　　寄内<lb/>
明月向人圓愛之不忍睡坐久風露寒忽忽如心醉念<lb/>
<pb n="KR4h0167_WYG_020-15a"/>
君一適我所遇無歡意況乃久别離相思到夢寐我生<lb/>
百不堪繆學屠龍技於今半世人升斗亦未遂賴有室<lb/>
中友素懷隠居志肯與梁伯鸞扁舟共東逝<lb/>
　　　奉酬楊達甫見贈<lb/>
春風不世情煖入閑門草君詩其似之披拂逮枯槁平<lb/>
生金石友歳晚迹如埽一見楊夫子胸腹便傾倒閒關<lb/>
六年别一字寄不蚤忽蒙錦繡贈光彩照龍藻嗟我獨<lb/>
何人揖我謂我好無乃嗜好偏收拾到羊棗從來詩人<lb/>
<pb n="KR4h0167_WYG_020-15b"/>
窮君亦行此道我亦從君遊山林不知老<lb/>
　　　小軒觀月呈興宗叔<lb/>
茅檐手可攀修竹出檐上寒蟾漏疎明碎影羅屏障情<lb/>
知月色好達覽在虛曠東家富池臺端坐不能訪山林<lb/>
足寓目細大初無相但使人心安景物自清暢霜風中<lb/>
夜作曲沼金翻浪禽鳥斷飛鳴杉松起酬唱燎爐宿殘<lb/>
火尚可温新釀數杯遣沈㝠萬慮一時放誰能外形骸<lb/>
於世無所仰晤語一亭閒頽然齊得喪<hi>東家謂佚老堂也</hi>
<pb n="KR4h0167_WYG_020-16a"/>
　　　流長亭<hi>曹載徳先塋</hi>
江折亂山圍西來素練飛嵐光環石窆潭影漾松扉欲<lb/>
盡風前樹難忘草上暉但期流澤逺長與水東歸<lb/>
　　　小軒閑題二首<lb/>
舎南舎北梅牆裏牆外竹逌然寄其閒不見一物俗東<lb/>
風將小雨夜漲春池綠俯檻數龜魚仰檐送鴻鵠交情<lb/>
石投水坐客冰照玉從容得此生已矣萬事足誰言南<lb/>
軒小正可陋華屋但恐世故攖不容長處獨<lb/>
<pb n="KR4h0167_WYG_020-16b"/>
青山拱檐楹淥水鑒毛髮花香晩更清鳥語靜不聒客<lb/>
至不能飲舉觴聊自罰坐嘯激清風起舞弄明月是身<lb/>
如浮漚起滅在溟渤百年一彈指何者為不沒文章㑹<lb/>
消磨名譽易衰歇淵明吾之師兹理久已達<lb/>
　　　錢唐書懷<lb/>
逺客真秦贅清時謝楚狂斑衣辭故國青佩久殊方世<lb/>
俗蠻爭觸余生穀似臧正須逃姓字毋使異庚桑<lb/>
　　　錢唐學中寄伯思六言五首<lb/>
<pb n="KR4h0167_WYG_020-17a"/>
門外鸎驚短夢窗閒雨送清寒亦有惜春情緒分明不<lb/>
奈花殘<lb/>
㸃㸃榆錢委砌㝠㝠柳絮穿簾日暖野禽爭食紛綸忽<lb/>
墮危檐<lb/>
劒水庭闈底處苕溪水月彌深綠草年年離恨白雲日<lb/>
日歸心<lb/>
世路紅塵可壓人情白首如新便可閉門端坐不須開<lb/>
眼看人<lb/>
<pb n="KR4h0167_WYG_020-17b"/>
部伍亭前歸路鳯凰山下蕭齋我自無聊不住君如有<lb/>
興重來<lb/>
　　　下汴<lb/>
參天古柳鳴蟬急卷地黄流轉岸多好去扁舟穏扶柁<lb/>
秋風吹水易揚波<lb/>
　　　登召伯斗野亭<lb/>
落帆新城曲維舟古河右幽尋得危亭星斗穿户牖西<lb/>
風埽殘葉庭宇不待帚娟娟雲間月亦復照杯酒明朝<lb/>
<pb n="KR4h0167_WYG_020-18a"/>
又東南汙流映衰柳莫以此時心熾然分淨垢<lb/>
　　　過浦城贈王令長源<lb/>
半生流落倦塵埃聞説英名首重回畫虎自慚非妙手<lb/>
割雞空復歎髙才北堂戀戀思歸夢南浦悤悤惜别杯<lb/>
此去山林真已矣看公雲翮振風雷<lb/>
　　　題綠波亭<lb/>
南浦江波綠陽關柳色青夕陽千古恨分付短長亭<lb/>
　　　存誠齋夏日呈龜山先生二首<lb/>
<pb n="KR4h0167_WYG_020-18b"/>
長者一牀室先生五柳門度人聊示病觀物欲忘言小<lb/>
圃池臺足薰風草樹繁杖藜隨處處歸鳥報黄昏<lb/>
雙檜軒之北髙梧戸以南午隂臨短夢曉吹落清談鬬<lb/>
老三無喜嵇生七不堪天涯復相值此意得重參<lb/>
　　　通州夏雨<lb/>
長風卷地驅炎暑暴雨翻空送晩涼只此蚊蠅俱埽跡<lb/>
不須迢遞待秋霜<lb/>
　　　延平林力道閣上觀水二首<lb/>
<pb n="KR4h0167_WYG_020-19a"/>
千重翠巘分三岸十里寒潭合兩溪更得横流吞險嬾<lb/>
豈嫌春水濁如泥<lb/>
要看春水拍天流更為溪山一日留誰遣白雲迷眼界<lb/>
坐令歸思入扁舟<lb/>
　　　夢得亭上<lb/>
雷霆卷地灘聲急旌斾搖空樹影寒千古西山留爽氣<lb/>
雨餘容我倚欄看<lb/>
　　　越州道中雜詩<lb/>
<pb n="KR4h0167_WYG_020-19b"/>
心息久相依息調心自住忽焉不自知根塵失所寓向<lb/>
來尚有錐今我已忘兎似入無功鄉不由嵇阮路<lb/>
人心有黙契晤語不在多一笑離凡情萬象皆含和孰<lb/>
是忘言人聴此無聲歌有懷閱古堂夢中一時過<hi>閱古堂在</hi>
<hi>蕭山縣宅</hi>
浮雲作秋隂細雨如朝霧放形山水間意適無艱步忽<lb/>
遇古招提空翠森回互倚杖聴泉鳴悠然不能去<hi>天姥寺</hi>
小舟適久雨疎篷常自蔽形留一席間心與天地際逝<lb/>
<pb n="KR4h0167_WYG_020-20a"/>
者不可作遺編等蟬蜕一念無古今千載若符契<lb/>
胸中有佳處妙意不期㑹弄筆作五言心手無内外千<lb/>
古陶淵明秀句含天籟偶然遊其藩遂爾厭雕繪<lb/>
我行何所挾萬里一毛穎服勞髮亦秃未語意先領畸<lb/>
人如告我心清事自省從今中書君亦復免馳騁<lb/>
　　　和如愚思劒溪<lb/>
佳人經歳隔參辰柳綠桃紅奈逺情遙想玉樓春睡起<lb/>
一江風日弄清明<lb/>
<pb n="KR4h0167_WYG_020-20b"/>
　　　三月二日泛舟下延平晚泊西芹<lb/>
扁舟劣容身風浪困掀簸曲肱遊華胥夢斷千山過縱<lb/>
横波間石滿目牛羊臥秋毫儻不支巨艦忽已破篙師<lb/>
號神逸卻立變衰懦我豈未之思懸知無可奈此生足<lb/>
驚憂似為天所癉那能一生死且復耐摧挫日暮同濟<lb/>
人舉酒紛相賀一笑盡餘觴歌罷無予和<lb/>
　　　跋子靜所藏魯直書樂天八字偈<lb/>
凝師八字源則豐樂天説偈流無窮山谷眼明如日中<lb/>
<pb n="KR4h0167_WYG_020-21a"/>
落筆驚電馳蛟龍誰其得之建溪翁<hi>子靜姓也</hi>取人所棄豈<lb/>
俗同搜竒抉怪晉餘風嫉邪憤世髮上衝自我觀之案<lb/>
兩重巧偷豪奪願不逢好語傳播人所攻斯言有味當<lb/>
見容<hi>政和六年七月無諍道人書附子靜所跋之後</hi>
　　　次韻鄧志宏送張思道游福唐<lb/>
紛紛涴耳俱宜洗坐遣髙人厭邱里迅流蚤自促行舟<lb/>
更有西風滿江葦當年筆陣埽千人今日流輩推能文<lb/>
英辭雄辯灑醉墨倐忽百變春空雲人間萬事秋毫細<lb/>
<pb n="KR4h0167_WYG_020-21b"/>
軒冕儻來誰著意身隨去櫂落波間興逐㝠鴻渺天際<lb/>
三山便到蓬萊宫卸帆海嶼窺魚龍夜涼横笛弄明月<lb/>
萬頃琉璃秋色中<lb/>
　　　泊舟延平二絶<lb/>
野梅飄盡喜春歸又見溪桃片片飛醉卧暖風呼不醒<lb/>
亂紅無數㸃人衣<lb/>
星河不動水東流夜影遙空逼釣舟夢破滄浪歌在耳<lb/>
欲尋溪友向煙洲<lb/>
<pb n="KR4h0167_WYG_020-22a"/>
　　　和李伯紀舎人韻<lb/>
時來將相寧有種衞青故是民家奴懸鶉未用歎歳惡<lb/>
濶網近喜除官逋本無得喪任失馬但有言説皆陳芻<lb/>
從公一飲百壺盡醉倒不知誰謂吾<lb/>
　　　陪知縣夜飲泛碧齋再用前韻<lb/>
暑雨初收水拍潯溪光南北影千岑移舟為愛玻瓈濶<lb/>
放盞那知琥珀深緩帶小風來水面倚欄涼月轉天心<lb/>
酒酣更駐凌波韈直待銀河夜色沈<lb/>
<pb n="KR4h0167_WYG_020-22b"/>
　　　書室獨坐<lb/>
春入庭柯寸寸藍風檐孤坐怯輕衫青天白日從來好<lb/>
柏樹桃花子細參<lb/>
　　　自浦城放船下建安寄龎㡬先<lb/>
扁舟西下趁殘陽目斷雲邊歸鴈行短櫂莫辭風浪惡<lb/>
人間平地有羊腸<lb/>
　　　奉陪龜山先生觀修城<lb/>
西山淼淼送斜陽往事回頭一夢長萬里喜霑新雨露<lb/>
<pb n="KR4h0167_WYG_020-23a"/>
百年重拓舊金湯杵聲撼野雷初動插柄揮風蟻自行<lb/>
尊俎折衝今可恃補牢端為念亡羊<lb/>
　　　廖成伯奉議生辰<lb/>
曾聴尊前世綵歌喜聞煙袖舞婆娑<hi>用中建堂名世綵叔祖諫議有小詞</hi>
<hi>云綵衣長久五世祥煙熏舞袖故云</hi>名駒汗血得夷路老柏凌霜只舊柯<lb/>
桃李盛時隨地有芝蘭生處近人多春風二月年年事<lb/>
莫問靈椿歳㡬何<lb/>
　　　交溪靜安院見許尉題壁次韻<lb/>
<pb n="KR4h0167_WYG_020-23b"/>
柱頤修劒上凌煙自古功名亦偶然鍾鼎山林俱不惡<lb/>
一瓢吾欲盡餘年<lb/>
　　　俞憲生辰<hi>代龎㡬先</hi>
淮南持斧功成後甌粤乗軺喜蹔臨使者英標衣蹙繡<lb/>
近臣新渥帶横金三山氣入中秋好八郡香焚曉霧深<lb/>
已為黎元開夀域可無椿歳慰人心<lb/>
　　　鄭漕生辰<hi>代㡬先作</hi>
至公無轍迹萬變歸諸正誰云學則然要在成以性我<lb/>
<pb n="KR4h0167_WYG_020-24a"/>
公鍾閒氣異禀剛且勁一毫不容私心境自澄映超然<lb/>
是非表燭物眼常淨還將溟渤量一了百川競由來仁<lb/>
者夀兹理天所命欲知椿齡永視此寛平政桂花弄小<lb/>
春晩香適再盛年年㡬朢月影泛杯中聖尚書心如水<lb/>
逺裔有餘慶<hi>鄭相也</hi>何以繼清風家聲南北鄭<lb/>
　　　戯題延平閣上<lb/>
黄昏欲去更憑欄珍重銀蟾照膽寒可是歌眉能繫别<lb/>
人間無此好溪山<lb/>
<pb n="KR4h0167_WYG_020-24b"/>
西風吹露溼峩冠迥立三山二水間後夜江樓應滯酒<lb/>
一鉤殘月與誰看<lb/>
　　　寄養䝉兼呈景駿<lb/>
粥魚齋鼓網蛛窠古寺長廊客少過唯有一溪明月在<lb/>
夜寒偏向斷垣多<lb/>
斜陽不到竹隂幽小徑縈紆傍碧流行到草深橋斷處<lb/>
卻乗明月泛歸舟<lb/>
太史溪頭十里閒朝陽峯下水涵天青鞵不踏紅塵陌<lb/>
<pb n="KR4h0167_WYG_020-25a"/>
夢斷僧窗又一年<lb/>
　　　翫月<lb/>
據牀招佳月月轉牀屢移夜久風露涼孤斟樂忘歸冰<lb/>
輪擅空濶是處留清輝浮雲埽除盡如與賞心期我行<lb/>
萬物表中空無一疵光明偏十方毫髮了無遺心境互<lb/>
融澈起坐迷東西此生看此月十年悼無時他日客共<lb/>
飲淋浪酒霑衣十語久不契此心唯自知西風埽殘暑<lb/>
秋色日益竒憂國付鼎食消閑屬山棲恐妨此時樂勿<lb/>
<pb n="KR4h0167_WYG_020-25b"/>
露囊中錐<lb/>
　　　道出南浦見蕭子莊<lb/>
霧壓山城石徑遙筍輿乗月渡溪橋已投柳舎人方起<lb/>
卻訪鱣堂市未囂<lb/>
牆仞未容肩可及豹斑時許管能窺相逢一笑無餘事<lb/>
明月滿懷心自知<lb/>
雨絲收盡暮天涼萬竅號風釀曉霜待趁新晴出閩嶺<lb/>
夜譚還喜漏偏長<lb/>
<pb n="KR4h0167_WYG_020-26a"/>
平生交契獨公深歳晚那無裹飯心白首他年林下約<lb/>
此盟端的㡬時尋<lb/>
斯文初不閒衡茅但有元經豈患嘲騏驥從他千里足<lb/>
鷦鷯容我一枝巢<lb/>
　　　二月五日入都<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>久坐候山甫不至㕔前桃花<lb/>
　　　一夜風雨落盡感事寫懷<lb/>
簿書堆裏只悤悤過眼繁紅夜雨中可念青春看又老<lb/>
一杯無計略從容<lb/>
<pb n="KR4h0167_WYG_020-26b"/>
　　　曉登嚴陵釣臺和安止所留詩<lb/>
溪山有底好適契貧士欲敢論生不侯但喜夢非僕千<lb/>
秋釣臺水不濯市朝足而我獨何人得寓塵埃目攜笻<lb/>
終朝步初日穿林麓西風扶兩腋一舉千里鵠東窺夫<lb/>
差國繁華混真俗濁流駕頽波一往不可復之子居其<lb/>
閒嗜古追前躅為寄無絃琴一和郢中曲<lb/>
　　　過崇仁莫宿山寺書事<lb/>
驛路塗泥一尺深竹輿髙下歴千岑愁霖澆盡梅梢雪<lb/>
<pb n="KR4h0167_WYG_020-27a"/>
把酒無人慰此心<lb/>
　　　山行<lb/>
浪蕊浮花逐去程流紅應恨水無情檐閒頗厭催歸語<lb/>
木杪空憐喚友聲念逺卻回鴻陣急忘貧重到燕巢成<lb/>
待憑物理追風御懷抱如今喜盡傾<lb/>
　　　偶成<lb/>
雲路横翔計似疎疎原清賞更誰如池塘草滿供詩夢<lb/>
煙雨春來入畫圖落莫蚤知貧是病差池今悟直為迂<lb/>
<pb n="KR4h0167_WYG_020-27b"/>
傍人大笑公焉取為説忘機或類吾<lb/>
　　　和司錄行縣道中偶風雨有感之作<lb/>
荼䕷臥雨有餘態芍藥倚風無限情正是江南花欲盡<lb/>
淡雲來往日微明<lb/>
山頭漠漠煙藏樹山下潺潺水滿溪全勝長安花柳陌<lb/>
萬人塵裏逐輪歸<lb/>
　　　饒州張宏中挽詞<lb/>
畫棟雕甍照水邨簪裳多在脊令原百年得計南山豆<lb/>
<pb n="KR4h0167_WYG_020-28a"/>
萬事忘懷北海尊自昔功名何世乏迨今文字㡬人存<lb/>
遺書儻有毫芒在為語韓公請備論<lb/>
　　　次韻李聳卿賀太守禱雨有應<lb/>
使君憂國願年豐肎放炎威久病農盡道胸中藏渤澥<lb/>
誰知筆下起蛟龍曉涼秋氣生蘄簟夢斷檐聲帶梵鐘<lb/>
髙臥已傳民訟息祇應仁政古難逢<lb/>
　　　歸自郡城見道中山礬盛開<lb/>
梅豆班班已滿枝暗香猶未吐荼䕷和風煖日江南路<lb/>
<pb n="KR4h0167_WYG_020-28b"/>
正是山礬爛漫時<lb/>
　　　山寺蚤梅三首<lb/>
竹籬茅舍近前溪煙澹風微月上遲認得暗香來去處<lb/>
夜寒無路覓横枝<lb/>
冰雪情懷未遽開芝蘭風味已先回故人隔歳無因見<lb/>
一夜月明何處來<lb/>
丹萼猶含綽約肌水邊籬落雪晴時此間妙得無言意<lb/>
只有西湖處士詩<lb/>
<pb n="KR4h0167_WYG_020-29a"/>
　　　眉溪與光祖共譚<lb/>
青山雨後足竒態好鳥檐間無俗音縱使麯生難㑹面<lb/>
可無毛穎解傳心<lb/>
流泉為演祕密藏枕上聲從澗底來半夜夢回聴説偈<lb/>
似傳衣鉢向黄梅<lb/>
溪邊索共桃花笑雨打風吹埽地空待訪靈雲舊消息<lb/>
急流無處覓殘紅<lb/>
　　　次韻陸時可歳暮感懷<lb/>
<pb n="KR4h0167_WYG_020-29b"/>
小橋横截一溪雲隔岸遙通避世人釣艇偶隨秋鴈泊<lb/>
吟窗今見臘梅新煙塵已覺千山靜雨露行看萬國春<lb/>
詩酒暮年生處樂一瓢歸去豈辭貧<lb/>
　　　和時可<lb/>
芝眉不見忽經旬屢出新篇故惱人應共翰林爭敏捷<lb/>
豈如開府但清新雞豚且入他鄉社桃李何殊故國春<lb/>
白髮蒼髯共攜手役來管鮑兩忘貧<lb/>
　　　初到臨安二首<lb/>
<pb n="KR4h0167_WYG_020-30a"/>
風際管弦朝病酒雲中樓閣夜聞香十年一夢沙河路<lb/>
獨步春泥覺燕忙<lb/>
青鞵踏雨花鋪徑朱艦凌風柳拂隄天竺舊遊心已嬾<lb/>
孤山行處路應迷<lb/>
　　　錢唐江<lb/>
潮頭駕月衝殘夢水色浮雲送峭寒十幅輕蒲連夜發<lb/>
不知身到海門山<lb/>
　　　次韻王長源飲垂絲海棠花下<lb/>
<pb n="KR4h0167_WYG_020-30b"/>
冦盜縱横已十春今年花下得微醺應憐萬木灰薪藮<lb/>
喜見竒葩脱斧斤遣將㡬人非鞅鞅覆盟今日尚棼棼<lb/>
憑君為國施長䇿莫戀垂絲鄙獻芹<lb/>
　　　鄧季明挽詞二首<lb/>
少年長揖出賢關自許行藏契孔顏雲路不求千載遇<lb/>
篳門贏得一生閑竒言盡埽雞三足妙意誰窺豹一斑<lb/>
盡道東山如李漢㑹傳餘論落人間<lb/>
他時奉使蚤還鄉駐節旁連避世牆鴈序風標蓮破萼<lb/>
<pb n="KR4h0167_WYG_020-31a"/>
鳯雛衣袂桂飄香花邊對酒春難老竹裏圍棊日自長<lb/>
曾共國人歌友愛傷心重到棣華堂<lb/>
　　　和參謀至日喜雪<lb/>
協氣方占大有年珠璣填道璧沈川塵埃已洗三千界<lb/>
雲霧終開尺五天羔袖久慚依帥幕牛衣端不羨蠻氊<lb/>
求田好趁豐登候乞與元龍榻上眠<lb/>
　　　次韻吳參議病中懷歸因以自見<lb/>
柳絲垂地整如梳春盡長懷舊隠居草煖屢眠斜照外<lb/>
<pb n="KR4h0167_WYG_020-31b"/>
水香時漱落花餘西山忍餓初疑隘北海無功竟坐疎<lb/>
同是念歸公得請自憐濡滯一軒渠<lb/>
　　　次韻安茂國同嶭參議上已日倡和<lb/>
扁舟衝浪去<hi>茂通監造船</hi>羸馬傍城行<hi>子發監修城</hi>飄泊傷春緒<lb/>
艱難作吏情豈無賢者樂亦有聖人清莫繼蘭亭㑹愁<lb/>
連曲水生<lb/>
　　　三月二十日遊東山參議不至有詩次韻<lb/>
羇懷厭朝市逸興薄江山放杖囂埃外傳觴紫翠閒碧<lb/>
<pb n="KR4h0167_WYG_020-32a"/>
雲猶未合飛鳥已知還不見髙車過重城欲上關<lb/>
　　　次韻延平弟<lb/>
經年侍清晏飽食愧侏儒脱迹鴛鴻路忘懷草木區朝<lb/>
檐看鬭雀晚檻引飢烏已覺蓬蒿適誰能九萬圖<lb/>
　　　次韻宗仁弟<lb/>
吾閩山水國幽絶勝衡廬隠几雲生席開軒柳映渠連<lb/>
枝均魯衛異説屏荆舒此外無他慕何門可曳裾<lb/>
　　　鄧端友臨要閣<lb/>
<pb n="KR4h0167_WYG_020-32b"/>
昔年曾到十三樓一日西湖十頃秋寒碧軒中最宜暑<lb/>
只緣修竹近清流<hi>寒碧軒乃西湖上十三樓之一絶似此景故云</hi>
誰家多竹門可款臨要閣前沙岸傍謾道薰風能解愠<lb/>
正應蒼玉自生涼<lb/>
　　　慶鄧徳達得子<lb/>
海中仙果真難得天上麒麟必異才速客未為湯餅供<lb/>
薦觴須俟鯉魚來<lb/>
　　　題興國寺碧落軒<lb/>
<pb n="KR4h0167_WYG_020-33a"/>
北山其下僧伽塔影落軒前草樹閒誰向月明看白牯<lb/>
靜中相對兩俱閑<lb/>
　　　端友以桂漿兩罇見恵<lb/>
秋水無聲㵼玉觥鏡奩初啟淨無塵未將滋味誇殊勝<lb/>
已覺風神最惱人<lb/>
鼠竊跳梁十二閒數杯中夜得安眠千艘雷動人方擾<lb/>
一榻山頽我自仙<lb/>
　　　和燦老<lb/>
<pb n="KR4h0167_WYG_020-33b"/>
江靜微波皺縠庭空落絮鋪茵正是鄰牀作夢直須款<lb/>
款反<hi>平聲</hi>身<lb/>
　　秋堂遺藁<lb/>
　柴望字仲山文溪人倜儻有氣節往來都下名公卿<lb/>
　俱客禮致之髙宗朝叩闕十上書議論抗直迕㫖遂<lb/>
　繫獄旋奉詔放還晚年山居杜門謝絶世緣然其愛<lb/>
　君憂國之意時寓於詩如昭陽殿云至今人見飛來<lb/>
　燕猶為君王暗斷腸即事云翠華海上知何似白首<lb/>
<pb n="KR4h0167_WYG_020-34a"/>
　山中空自驚和弟通判隨亨書感云莫語凄涼當日<lb/>
　事劒歌淚盡血霑纓一腔忠憤惓惓不自已讀其詩<lb/>
　可以見其志云<lb/>
　　　吳樵溪山居<lb/>
老子無家計蕭然屋數問頭邊惟白髮眼底是青山棊<lb/>
急鳥聲散琴低鶴睡閑片雲長似伴朝去暮飛還<lb/>
　　　靈芝寺别祖席諸友<lb/>
落日寒城暮雨餘滿斟離酒意何如見妻還指張儀舌<lb/>
<pb n="KR4h0167_WYG_020-34b"/>
痛國誰憐賈誼書羸馬病僮旋雇債寺禽山獠亦欷歔<lb/>
長安可是深居處更向深山深處居<lb/>
　　　和周居易見寄韻<lb/>
十年為客上長安人指冰山不㑹寒開口盡言投老易<lb/>
到頭只是挂冠難低棲屋宇居常穏巧小園池坐儘寛<lb/>
别有前溪魚可釣也須栽竹傍闌干<lb/>
　　　越王勾踐墓<lb/>
秦望山頭自夕陽傷心誰復賦凄涼今人不見亡吳事<lb/>
<pb n="KR4h0167_WYG_020-35a"/>
故墓猶傳霸越鄉雨打亂花迷複道鳥翻黄葉下宫牆<lb/>
登臨莫向髙臺望煙樹中原正渺茫<lb/>
　　　送馬太初之越<lb/>
一去山隂一冉溪如何還只任分攜雨無聊賴人無寐<lb/>
水又潺湲鳥又啼明日不知君上馬中宵誰與共聞雞<lb/>
去時應有蘭亭句為我臨池援筆題<lb/>
　　　戒珠寺右軍宅<lb/>
暮樹寒煙兩渺茫復來誰此弔興亡晉朝風物今流水<lb/>
<pb n="KR4h0167_WYG_020-35b"/>
蕭寺鐘聲㡬夕陽語燕梁空春雨急愛鵝人去暮山長<lb/>
學書弟子知何在風過池塘墨尚香<lb/>
　　　和王景陽越中寄别韻<lb/>
故人書只問平安分已還山豈願官猿鶴不驚松逕夢<lb/>
貂蟬難換竹皮冠長安葉落秋深見故國斜陽雨後看<lb/>
莫道剡中吟不盡不成吟處亦停鞍<lb/>
　　　西施<lb/>
十二金釵對對鋪三千粉黛膩如酥君王莫道六宫醜<lb/>
<pb n="KR4h0167_WYG_020-36a"/>
一箇西施已破吳<lb/>
　　　范蠡<lb/>
五月菰蒲八月秋年年灑淚酹江頭伍胥忿怒三閭怨<lb/>
爭似鴟夷一釣舟<lb/>
　　　金臺泊舟<lb/>
欲謀歸去計歸去更悤悤王化何時北江流日夜東片<lb/>
帆山共水竟夕雨和風時事只如此相催成老翁<lb/>
　　　宿湖外<lb/>
<pb n="KR4h0167_WYG_020-36b"/>
嬾入城中去來維柳下舟空江明月上殘雨夕陽收好<lb/>
景多歸夜他鄉易得秋倚梧吟不盡攜酒更登樓<lb/>
　　　金山寺<lb/>
荻花蘆葉正珊珊山在長江寺在山門逕但從船出入<lb/>
僧房多住水中間江空落日斜猶照夜半秋潮去復還<lb/>
吟興未闌天欲曙一行斜鴈起蒼灣<lb/>
　　　石頭寺和王寧翁韻<lb/>
懷鄉弔古易傷心絶頂危亭共客臨朝市㡬經兵火後<lb/>
<pb n="KR4h0167_WYG_020-37a"/>
山川轉覺樹雲深百年歌舞空臺沼六代豪華漫陸沈<lb/>
惟有亂鴉歸去晚夕陽無限暮城隂<lb/>
　　　多景樓<lb/>
蚤被垂楊繫去舟五更湖落大江頭關河北望㡬千里<lb/>
淮海南來第一樓昔日最多風景處今人偏動黍離愁<lb/>
煙沙鴻洞翻蘋末欲倚西風問仲謀<lb/>
　　　山隂蘭亭<lb/>
寂寂山隂事已塵至今亭址尚嶙峋落花時節朝朝雨<lb/>
<pb n="KR4h0167_WYG_020-37b"/>
插柳人家處處春曲水自流寒食酒茂林無復永和人<lb/>
昭陵繭紙今何在空有梅花㸃翠珉<lb/>
　　　别故人<lb/>
便未成名也自歸不應猿鶴更猜疑冷看世事頻移局<lb/>
嬾與仙人更奕棊南渡只今惟有酒西興臨别是誰詩<lb/>
行藏正要知時節卻是時人未得知<lb/>
　　　送葉石磯之金陵謁信菴<lb/>
一片斜陽落渡頭青袍烏帽獨登樓江流建業三千里<lb/>
<pb n="KR4h0167_WYG_020-38a"/>
山色淮南數百州都督正開羊祜府誰人得上李膺舟<lb/>
此行不為揚州鶴一字堪封萬户侯<lb/>
　　　歸來<lb/>
歸計年來付酒杯任他猿鶴自相猜東家種竹西鄰看<lb/>
前日移花昨夜開鐘送夕陽歸草木風吹涼月上樓臺<lb/>
老來嬾聴他家曲歡看柴門長綠苔<lb/>
　　　寄徐編校<lb/>
近傳丹詔下彤墀夜鶴寒猿也自疑江上晚風終是急<lb/>
<pb n="KR4h0167_WYG_020-38b"/>
山中白日最相冝潮生潮滅鷗先見花落花開蝶未知<lb/>
懷玉山人如問我爛柯山下看圍棊<lb/>
　　　重到都門倣轆轤體<lb/>
兩年不作京華夢重到湖山事已非柳外晩風寒日節<lb/>
花開天氣雨晴時闌干獨憑鶯飛去簾幕低垂燕未歸<lb/>
故托焦桐理心事滿庭芳草又斜暉<lb/>
　　　金陵秋赴别江夀翁<lb/>
憶向西風折翅歸每欣黄菊滿疏籬十書詣闕無知己<lb/>
<pb n="KR4h0167_WYG_020-39a"/>
千里離家有路岐歳月易驚孤客夢文章難比少年時<lb/>
荻花蘆葉休凄怨自有新開竇桂枝<lb/>
　　　蘇武<lb/>
十九年間不辱君論功何獨後諸人若教倒數凌煙像<lb/>
也是當時第一人<lb/>
　　　子陵臺<lb/>
曾與劉郎共起居如何不肯受除書最憐人笑先生錯<lb/>
正好為官卻釣魚<lb/>
<pb n="KR4h0167_WYG_020-39b"/>
　　　竒氣樓<lb/>
此齋全占崧髙勝更盡樓前第一竒芳草碧連天水處<lb/>
數峰青斷暮煙時山川不逐隂晴換宇宙閑看歳月移<lb/>
琴已嬾彈書嬾讀一簾花影詠春遲<lb/>
　　　髙齋晩望<lb/>
纔是青山便卜鄰世情那得較紛紜霧連岫逺分為雨<lb/>
煙起人家去作雲柳色晴光扶檻入鶯聲人語隔窗聞<lb/>
髙齋獨巻重簾坐花落棊牀日未曛<lb/>
<pb n="KR4h0167_WYG_020-40a"/>
　　　西湖<lb/>
年年柳眼青歸處門外遊人可自閑天氣又晴晴又雨<lb/>
樓臺依寺寺依山酒邊歌拍穿花外船上簫聲落水間<lb/>
光景留連空自惜鷓鴣啼罷暮城關<lb/>
　　　山居<lb/>
老來無一事童與鶴相隨繞屋疎疎竹編牆短短籬起<lb/>
來花換影知去睡多時莫厭山居寂山人祇合宜<lb/>
　　　客中夜雨<lb/>
<pb n="KR4h0167_WYG_020-40b"/>
離情先怯向邊州寒葉敲窗更報秋㡬㸃攪殘千里夢<lb/>
一聲滴作兩鄉愁苦緣楊柳霑離席偶傍梧桐濺小樓<lb/>
惟有孤燈照明滅夜深無語擁重裘<lb/>
　　　江心寺<lb/>
寺北金焦徹夜開一山卻似小蓬萊塔分兩岸波中影<lb/>
潮長三門石上苔遺老為言前日事上皇曾渡此江來<lb/>
中流滚滚英雄淚輸與髙僧入定回<lb/>
　　　淝水<lb/>
<pb n="KR4h0167_WYG_020-41a"/>
想見西風對壘時目中先已料安危淮淝百萬兵雖衆<lb/>
未抵東山一局棊<lb/>
　　　别永嘉使君趙致軒<lb/>
一番出處計何如流泊中州不為魚落日凄涼秋老矣<lb/>
西風澹蕩客歸與吟成白髮逢知己費盡黄金買古書<lb/>
明發灞橋橋上路藉君帆力更吹嘘<lb/>
　　　蘄州别友<lb/>
客中逢客上夷陵輾轉凄涼睡不成無酒送君之逺道<lb/>
<pb n="KR4h0167_WYG_020-41b"/>
有誰吹角向江城白髪亂生人漸老青燈相對雨無情<lb/>
詰朝共發蘄州岸知到江山更㡬程<lb/>
　　　上忠齋丞相<lb/>
世事篙人一葉舟長歌短櫂發中流今朝正得東風便<lb/>
纔是西風便轉頭<lb/>
江南江北路迢迢往事東風恨未消昨夜杜鵑啼不了<lb/>
始知春在洛陽橋<lb/>
九陌紅塵撲帽紗囊書㡬度進官家近來不甚知時事<lb/>
<pb n="KR4h0167_WYG_020-42a"/>
只是栽桑不種花<lb/>
　　　即事<lb/>
鴻洞風塵莽未明天翻地覆刼將盈翠華海上知何似<lb/>
白首山中空自驚笑向鶯花非世界夢迷弓劒繞皇陵<lb/>
誰知薇蕨同杯酒為酹興亡終古靈<lb/>
　　　和通判弟隨亨書感云<lb/>
風沙萬里夢堪驚地老天荒只此情世上但知王蠋義<lb/>
人間惟有伯夷清堂前舊燕歸何處花外啼鵑月㡬更<lb/>
<pb n="KR4h0167_WYG_020-42b"/>
莫語凄涼當日事劒歌淚盡血霑纓<lb/>
　　于湖集<lb/>
　張孝祥字安國歴陽烏江人父祁與胡寅交善秦檜<lb/>
　惡寅羅織及祁并寘獄孝祥年十六領鄉書紹興二<lb/>
　十四年廷試考官擬秦塤首選孝祥次之塤檜子也<lb/>
　髙宗親自披閲擢孝祥為第一檜忿甚喑曰胡寅雖<lb/>
　逺斥力猶能使故人子為狀元邪後孝祥詣檜檜問<lb/>
　習何書答以顏書又問學何詩答以杜詩檜佯笑曰<lb/>
<pb n="KR4h0167_WYG_020-43a"/>
　好底盡為君占卻也檜死累遷起居舍人歴知撫州<lb/>
　平江靜江俱有聲績尋以荆南湖北路安撫使進顯<lb/>
　謨閣直學士致仕卒孝宗惜之有用才不盡之歎孝<lb/>
　祥精於翰墨時稱之曰紫府仙所著有于湖集四十<lb/>
　卷原本失傳僅存詩絶句二卷<lb/>
　　　玉淵<lb/>
靈源直上與天通借路來從五老峰試向闌干敲拄杖<lb/>
為君喚起玉淵龍<lb/>
<pb n="KR4h0167_WYG_020-43b"/>
　　　萬杉寺<lb/>
老榦參天一萬株廬山佳處著浮圖只因買斷山中景<lb/>
破費神龍百斛珠<lb/>
　　　楞伽寺<lb/>
朱砂峰下楞伽寺白髮僧生乙丑年乞我一杯清淨水<lb/>
為扶脚力上層巔<lb/>
天圍欲盡三千界地險真成百二關不向中峰最髙處<lb/>
諸君元未識廬山<lb/>
<pb n="KR4h0167_WYG_020-44a"/>
　　　鸞溪<lb/>
蒼龍翔舞餘千仞瀑水奔流欲百盤定是山靈憐寂寞<lb/>
故教臨鏡有窺鸞<lb/>
　　　漪蘭堂<lb/>
水漫春洲到處通檣竿無數插空濛主人只愛堂前水<lb/>
不放廬山入眼中<lb/>
　　　和家君韻寄舅氏<lb/>
夷齊之清格鄙頑孳孳盜跖何曾閑空齋風定香縷直<lb/>
<pb n="KR4h0167_WYG_020-44b"/>
但有書冊猶相關<lb/>
萬里歸來無苜蓿扁舟共載兩猿君今日送君向何處<lb/>
黄鶴山中多白雲<lb/>
　　　子餘許修草堂遣句勸請<lb/>
蓮社髙人久寂寥草堂風物故蕭蕭追還舊觀須公等<lb/>
喚我他年寄一瓢<lb/>
　　　次韻南軒喜雨<lb/>
午窗溜雨忽潺潺想見欣欣阡陌閒敬簡堂中有新事<lb/>
<pb n="KR4h0167_WYG_020-45a"/>
水滿新池雨滿山<lb/>
北風吹雲如裂絲赤龍卷水尾倒垂雷轟電激不敢駐<lb/>
驅入吾家喜雨詩<lb/>
使君保障如繭絲可憐民屋如罄垂今朝一雨秋事了<lb/>
便可髙咏豐年詩<lb/>
天公有意不作難一雨千里須臾間但得湖南今歳熟<lb/>
我亦腰鎌歸故山<lb/>
　　　從吳伯承乞茶<lb/>
<pb n="KR4h0167_WYG_020-45b"/>
三月新茶猶未識作詩去問野堂君春風有腳家家到<lb/>
定為麤官不見分<lb/>
　　　送僧遊天台<lb/>
寳刹憑虚五百仙猶將心事向塵邊煩君試問橋東寺<lb/>
若箇而今又應緣<lb/>
　　　石恵叔以石斛為貺因筆賦詩<lb/>
截得蒼山一段秋千峰萬壑翠光浮虚堂百尺瑠璃簟<lb/>
對此真堪作臥遊<lb/>
<pb n="KR4h0167_WYG_020-46a"/>
　　　題趙知府墓<lb/>
翁仲無聲石馬閑墓門蕭瑟鏁青煙故人仰臥青松下<lb/>
落日孤邨聞杜鵑<lb/>
　　　朝謁南嶽<lb/>
泰華嵩岱拱神州玉帛閑來四十秋卻對朱明回北首<lb/>
憂時淚併九江流<lb/>
　　　題方務徳靜江作雪觀<lb/>
昔日主人今法從空留偉觀古城隅邦人指㸃思遺愛<lb/>
<pb n="KR4h0167_WYG_020-46b"/>
我亦先生屋上烏<lb/>
　　　和伯成送茶韻<lb/>
佳句新茶亦太竒嘗新即日未全遲埽除鴈鶩行邊事<lb/>
細碾春風細讀書<lb/>
　　　有懷長沙知識呈欽夫兄弟<lb/>
順寧去覆郎官錦府谷仍監太府錢惟有吾宗老兄弟<lb/>
閉門依舊絶韋編<lb/>
春風花柳又芳姸更接髯郎水竹園小閣横橋俱勝絶<lb/>
<pb n="KR4h0167_WYG_020-47a"/>
只因欠我共開尊<lb/>
召公分陜是東隣天逺堂中好主人更喜新來黄太史<lb/>
賸拚佳句了新春<lb/>
髯郎髙臥元無恙何日湘濱具一舟肎約春風同過我<lb/>
為公釃酒炙肥牛<lb/>
　　　題塔子寺<lb/>
荼䕷壓架玉交加深院無人有落花卻憶江南田舍樂<lb/>
旋敲新火煮新茶<lb/>
<pb n="KR4h0167_WYG_020-47b"/>
　　　題斷隄寺<lb/>
柔桑細麥綠油油雲水烘春爛不收馬上因來尋歇處<lb/>
斷隄寺裏半時留<lb/>
隄邊楊柳密藏鴉隄上遊人兩髻丫可惜行春來較晩<lb/>
誰家留得碧桃花<lb/>
古寺留春最得多紫薇花畔海棠窠無人歳晩同幽獨<lb/>
古柏森隂著薜蘿<lb/>
　　　遊湖山贈圓禪六言送萬老<lb/>
<pb n="KR4h0167_WYG_020-48a"/>
桑下不須再宿囊中莫留一錢打鼓退髙臺寺洗腳上<lb/>
五湖船<lb/>
　　　遊湖山贈圓禪六言<lb/>
素香無脂粉氣好語諧韶濩音有人問西來意門前秋<lb/>
水沈沈<lb/>
　　　次東坡先生韻<lb/>
微涼入船窗秋水滿湘浦過盡前頭灘又得夜來雨<lb/>
人魚不相及挂顏以香餌因循十年錯歸計覺今是<lb/>
<pb n="KR4h0167_WYG_020-48b"/>
悠然望江南日出煙靄微倚門雙白髮屈指待兒歸<lb/>
漁師未賣魚船小風蕩漾得錢瞥波去不怕江流漲<lb/>
朝發方良磯暮宿白水灣寛作一月程須見江南山<lb/>
我程可㸃數中秋過江池趁得江南米新舂滿玉箕<lb/>
棧羊割肥紅社罋潑濃綠再拜為親夀起舞自作曲<lb/>
閉門靜觀心踵息閟天和從渠江頭人尺水一丈波<lb/>
　　　題梅塢圖<hi>并序</hi>
　　　　尹孺文往時住廬山名所居曰梅塢盖一邱<lb/>
<pb n="KR4h0167_WYG_020-49a"/>
　　　　一壑自在孺文胸中觸於外者感乎内信乎<lb/>
　　　　其有樂於此也孺文遇異人得丹竈術蠲疴<lb/>
　　　　起死探囊一笑客建康寺久之邂逅故人恐<lb/>
　　　　其遂忘歸也為此圖殆騷人招隠之意然聖<lb/>
　　　　賢之學不但為已孺文窮困悼無以施之人<lb/>
　　　　一寓之藥真得道者所為儻又欲按圖尋故<lb/>
　　　　巢翻然而往其可乎哉<lb/>
我曾到梅塢正自畫不如是處有風月君毋懷故居<lb/>
<pb n="KR4h0167_WYG_020-49b"/>
　　　歸宗寺<lb/>
兩峰雙澗水萬古一篇詩玉局竟仙去空山無此碑<lb/>
　　　煙雨觀<lb/>
七澤䦨干外兹遊亦壯哉主人何處去猶未賦歸來<lb/>
　　　贈萬上座<lb/>
過了鐵圍山復生金蓮臺與問萬上座一笑愁容開<lb/>
　　　野牧園<lb/>
吳牛三十角久與牧相忘忽憶淮南路春風滿柘岡<lb/>
<pb n="KR4h0167_WYG_020-50a"/>
秋晚稻生孫催科不到門人閑牛亦樂隨意過前村<lb/>
　　　題畫<lb/>
權郎筆墨禪往者屢參請斯人骨已休妙處一笑領<lb/>
　　　昭亭食柑<lb/>
一雙分我洞庭秋棃棗傍觀不那羞喚得風霜回齒頰<lb/>
夜從清夢五湖舟<lb/>
　　　和如庵<lb/>
厭聴諸方三昧禪卻思夜雨對牀眠欲知千偈如翻水<lb/>
<pb n="KR4h0167_WYG_020-50b"/>
看取朝來緑漲川<lb/>
朝供香爐夜供燈閑來落得困瞢騰如庵許我參堂去<lb/>
長作昭亭粥飰僧<lb/>
道人受記自然燈筆底光芒夜夜騰詩成十手不供寫<lb/>
鑿齒敢對彌天僧<lb/>
　　　蘄春道中<lb/>
霜淨波平水落灣我行正在畫圖間簾鉤不用怕風日<lb/>
且看江南江北山<lb/>
<pb n="KR4h0167_WYG_020-51a"/>
　　　次江州王知府叔堅韻<lb/>
説河不救癡兒渇砥柱乃障頽波流庾公樓中三昧手<lb/>
何年來侍殿西頭<lb/>
霜餘江北山如舊歳晚家鄉稻作京萬里公方黄鵠舉<lb/>
扁舟我自白鷗盟<lb/>
今朝放纜好天色過午忽作打頭風卻望江州纔十里<lb/>
我船且繫蘆花中<lb/>
廬山突兀上霄漢使君豪氣與相酬廬山雖好不足戀<lb/>
<pb n="KR4h0167_WYG_020-51b"/>
歸矣當為蒼山謀<lb/>
連城鼠璞不足唾千金敝帚誰能酬只合機㑹不容髮<lb/>
願借前箸君當謀<lb/>
谷濂釀酒極清美風味太似主人翁我有一尊正傾㵼<lb/>
卻思煙雨庾樓中<lb/>
何人列屋閉嬋娟憶對清歌重慨然一笑相憐窮相眼<lb/>
謾撩詩思入愁邊<lb/>
　　　道間見梅<lb/>
<pb n="KR4h0167_WYG_020-52a"/>
寒女生來不解妝天然玉色照孤芳疎籬茅舍無端恨<lb/>
故有幽人與斷腸<lb/>
　　　題定山寺<hi>時十六歳</hi>
蹇驢夜入定山寺古屋貯月松風清止聞挂塔一鈴語<lb/>
不見撞鐘千指迎<lb/>
千山蒼茫月東出萬木擺搖風怒號幽人隠几撫羣動<lb/>
清燈明滅爐煙髙<lb/>
雪中紙衾有竒趣煖香夜作椒蘭熏毘邪丈室本無病<lb/>
<pb n="KR4h0167_WYG_020-52b"/>
天女為散花紛紜<lb/>
雪花如席風色惡擁被爐圍門不開我亦窮櫩車馬絶<lb/>
一杯相屬望君來<lb/>
　　　將至宣城和壁間韻寄王宣子<lb/>
一笑歸來見在身倒傾江水洗緇塵騎驢緩緩東風裏<lb/>
知有工夫展故人<lb/>
　　　隠靜覓杉株<lb/>
舊聞隠靜樓前柏虎嘯龍吟三十秋我亦經營一邱壑<lb/>
<pb n="KR4h0167_WYG_020-53a"/>
無根樹子卻須求<lb/>
　　　題夏氏莊<lb/>
平湖漠漠雨霏霏壓水人家燕子飛欲向湖東問春色<lb/>
杏花無數㸃征衣<lb/>
　　　小憩孫氏竹軒觀諸公詩<lb/>
開軒種竹仍留客想見此翁強健時借我繩牀小盤薄<lb/>
為君試讀壁間詩<lb/>
種竹主人今白髮題詩客子半青雲北來南去何時了<lb/>
<pb n="KR4h0167_WYG_020-53b"/>
風月依然只此君<lb/>
　　　豐城觀音院有胡明仲范伯達汪彥章諸公題<lb/>
　　　字<lb/>
中興人物數諸公遺墨淒然野寺中欲訪英靈無處所<lb/>
獨搔蓬鬢立西風<lb/>
　　　入桂林歇滑石驛題碧玉泉<lb/>
百折﨑嶇嶺路頭一環清駛石間流須君淨洗南來眼<lb/>
此去山川勝北州<lb/>
<pb n="KR4h0167_WYG_020-54a"/>
　　　和都運判院韻輒記即事<lb/>
登臨不但為山水玉節政爾觀民風因君引我看勝處<lb/>
詩在千山煙雨中<lb/>
平生煙霞成痼疾置在朝市殊不冝夢尋歸路向何許<lb/>
淮南小山生桂枝<lb/>
先生名字帝所識征車在道已相望蚤晩鳴珂朝玉闕<lb/>
朱衣已在殿中央<lb/>
綠蓑青笠舟一葉黄麻紫誥言如綸君扶日月行黄道<lb/>
<pb n="KR4h0167_WYG_020-54b"/>
我向江湖作散人<lb/>
君詩我續貂不足曹鄶大楚非匹儔要知二人倡必和<lb/>
異日盛事傳中州<lb/>
　　　敬謝經略祕閣餘甘湯<lb/>
甘言誤我三折臂良藥為洗五斗腸欲知苦過味方永<lb/>
請試君家肘後方<lb/>
此老才堪上諫坡南州留滯意如何還將苦口劘英主<lb/>
醫國懸知藥籠多<lb/>
<pb n="KR4h0167_WYG_020-55a"/>
　　　徳慶范監州以紫石硯寵假雖小而竒戯作<lb/>
曾侍虚皇玉案前夜書繭紙筆如椽莫嫌此石規模小<lb/>
一寸元雲萬斛泉<lb/>
端溪别駕極風流白璧明珠不暗投笑我支牀已多許<lb/>
須君隠几更㝠搜<lb/>
　　　以水仙花供都運判院<lb/>
十月西湖冰齒涼梅間松下小齋房幽芳靚色天為笑<lb/>
落莫南求也自香<lb/>
<pb n="KR4h0167_WYG_020-55b"/>
瘴土風煙那有此卻疑姑射是前身冰肌玉骨誰消得<lb/>
付與霜臺衣繡人<lb/>
　　　再和<lb/>
雲屋因君發妙思作歌可比漢芝房根塵已證清淨慧<lb/>
鼻觀仍薰知見香<lb/>
玉壺寒露映真色霧閣雲窗立半身可但凌波學仙子<lb/>
絶憐空谷有佳人<lb/>
　　　和仲欽題粉巖<lb/>
<pb n="KR4h0167_WYG_020-56a"/>
一麾縻我欠追從悵望千山紫翠重忽向郵筒得新句<lb/>
知君正在碧蓮峰<lb/>
　　　仲欽寄民為齋詩和答<lb/>
齋中寒食影蘢蔥齋外參天十八公二十四州民樂否<lb/>
莫教一物歎途窮<lb/>
玉節南來兩使星埋輪折檻有家聲不嫌齋牓民為重<lb/>
去國當時一葉輕<lb/>
徳意丁寧到綠林都捐刀劒作齋民皇華入奏天顏喜<lb/>
<pb n="KR4h0167_WYG_020-56b"/>
趁得朝元第四春<lb/>
行邊使者㡬時回寄我清風欲滿懷已把十詩䥴樂石<lb/>
為公滿意落新齋<lb/>
蠻煙瘴雨侵行李每向南雲有所思定自為民忘涉險<lb/>
請君細讀寄來詩<lb/>
　　小山集<lb/>
　劉翰字武子長沙人紹興間于湖張孝祥石湖范成<lb/>
　大方名重一時翰遊於二公之門故詩聲日著久客<lb/>
<pb n="KR4h0167_WYG_020-57a"/>
　都下迄無所就嘗效楚語作秋風思歸歌以自寓其<lb/>
　辭曰采中洲兮蘭蕊望美人兮千里我所思兮天一<lb/>
　方共明月兮隔秋水可謂怨而不怒深得騷人之遺<lb/>
　著有小山集<lb/>
　　　桂殿秋<lb/>
青帝子碧蓮宫不駕雲車騎白龍瑤池路逺羽衣溼玉<lb/>
珮泠泠明月中<lb/>
雙玉節到神京碧杯仙露冷如冰一聲金磬千花發洞<lb/>
<pb n="KR4h0167_WYG_020-57b"/>
口天風吹酒醒<lb/>
　　　翠屏曲<lb/>
小亭簾幕垂隂隂梅香入枕春生屏西窗月落翠被冷<lb/>
鳥聲殘夢東風醒三年不喚清溪渡夢裏瀼西春水路<lb/>
江頭女兒雙翠眉能唱劉郎芳草句<lb/>
　　　小宴<lb/>
一曲歌雲勸玉觴歸來斜月恰侵牀小窗細嚼梅花蕊<lb/>
吐出新詩字字香<lb/>
<pb n="KR4h0167_WYG_020-58a"/>
　　　種梅<lb/>
淒涼池館欲棲鴉采筆無心賦落霞惆悵後庭風味薄<lb/>
自鉏明月種梅花<lb/>
　　　紅窗怨<lb/>
啼鶯喚起紗窗夢紅日滿簾花影弄翠屏香字冷熏爐<lb/>
羅衣疊損金泥鳯去年君去燕歸時今日燕來君未歸<lb/>
欲把相思挑錦字夜寒嬾上鴛鴦機起來翠袖香羅薄<lb/>
東風滿地桃花落<lb/>
<pb n="KR4h0167_WYG_020-58b"/>
　　　漁父<lb/>
輕舟一葉一輕篷上有蕭蕭鶴髮翁昨夜不知何處宿<lb/>
月明都在笛聲中<lb/>
　　　春晚<lb/>
風日蕭蕭兩鬢華倦尋銀筆賦餘霞五更枕上無情雨<lb/>
三月風前薄命花春困有時因病酒客懷何日不思家<lb/>
年來事事心情嬾惟有歸耕䇿最嘉<lb/>
　　　上元小亭<lb/>
<pb n="KR4h0167_WYG_020-59a"/>
靖康詔令文章種桐邑公侯國老家種得人間桃李滿<lb/>
春風無地不開花<lb/>
　　　石城頭<lb/>
離離芳草滿吳宫綠到臺城舊苑東一夜空江煙水冷<lb/>
石頭明月鴈聲中<lb/>
　　　天上月<lb/>
春冰一片淨無瑕萬里清光遍海涯欲與嫦娥移桂樹<lb/>
月中先合種梅花<lb/>
<pb n="KR4h0167_WYG_020-59b"/>
　　　春日<lb/>
沈沈芳酌動金波笑引疎梅泛玉荷㡬度天寒歸鴈少<lb/>
一番風雨落花多功名好在知心嬾富貴重來奈老何<lb/>
鳥鵲數聲傳喜語梁間燕子亦能歌<lb/>
　　　江南曲<lb/>
我家江南同野老自紡落毛采蘋藻清風滿袖讀離騷<lb/>
半畝幽畦種香草門前流水鳴濺濺日暮歸來自刺船<lb/>
遙山數疊作娬媚落日斷霞明晩川雨餘汀草漲新綠<lb/>
<pb n="KR4h0167_WYG_020-60a"/>
紅衣溼盡鴛鴦浴采蓮女兒何處來唱我春風湖上曲<lb/>
甕頭酒熟方新篘白魚如銀初上鉤呼兒洗杓醉明月<lb/>
酒酣更作商聲謳<lb/>
　　　鴻門宴<lb/>
江東遙遙八千騎大戰小戰七十二劉郎曉鞭天馬來<lb/>
蹴踏長安開帝里子嬰巳降隆準公君王置酒鴻門東<lb/>
張良已去玉斗碎三月火照咸陽紅繡衣歸來日將夜<lb/>
可惜雄心天不借當時已失范增謀尚引長戈到垓下<lb/>
<pb n="KR4h0167_WYG_020-60b"/>
刁斗乍急營壘驚夜深旗尾秋風横玉帳佳人不成夢<lb/>
月明四面聞歌聲拔劒相看淚如雨我作楚歌君楚舞<lb/>
明朝寳馬一聲嘶江北江東皆漢土<lb/>
　　　吳門行<lb/>
吳歌婉婉清如水西風曉自閶門起雙橈艇子采菱來<lb/>
翠荇綠蘋香十里芙蓉影落已知秋濺溼羅衣眉黛愁<lb/>
回身蕩槳入門去明月家家秋水流<lb/>
　　　客去<lb/>
<pb n="KR4h0167_WYG_020-61a"/>
送客歸來月滿檐梅花微笑隔疎簾酒醒今夜銀屏冷<lb/>
沈水熏爐旋旋添<lb/>
　　　哀友人<lb/>
按成歌舞小春嬌何事君隨草木凋從此巴江江上月<lb/>
有人和淚獨吹簫<lb/>
　　　聞笛<lb/>
誰將玉笛按涼州吹徹春風不下樓若道聲聲都是恨<lb/>
不知消得㡬多愁<lb/>
<pb n="KR4h0167_WYG_020-61b"/>
　　　小亭<lb/>
芳草萋萋怨未歸西池殘夢要題詩綠窗昨夜東風小<lb/>
開到梅花第㡬枝<lb/>
　　　題飛雲閣<lb/>
一笑歸來春尚寒小梅飄盡雪初殘遲遲更待棃花月<lb/>
醉倚飛雲十二欄<lb/>
　　　立秋日<lb/>
亂鴉啼散玉屏空一枕新涼一扇風睡起秋聲無覓處<lb/>
<pb n="KR4h0167_WYG_020-62a"/>
滿堦梧葉月明中<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0167_WYG_020-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋百家詩存卷二十<lb/>
</p>
<p>
</p>
  </div>
</body>
</text>
</TEI>
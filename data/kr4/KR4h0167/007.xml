<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋百家詩存卷七</head> <lb/>
    <p>
<pb n="KR4h0167_WYG_007-1a"/>
欽定四庫全書<lb/>
　宋百家詩存卷七<lb/>
　　　　　　　　　　　　　嘉善曹庭棟編<lb/>
　　鄱陽集<lb/>
　彭汝礪字器資饒州鄱陽人治平二年舉進士第一<lb/>
　累遷監察御史裏行首陳十事指擿利害多人所難<lb/>
　言者元豐初以館閣校勘為江西轉運判官數上疏<lb/>
　論事元祐二年超為起居舍人權兵刑二部侍郎時<lb/>
<pb n="KR4h0167_WYG_007-1b"/>
　哲宗躬聽斷脩熙寧元豐政事人皆爭獻所聞汝礪<lb/>
　獨無建白或問之答曰在前日則無敢言於今則人<lb/>
　人能言矣進權吏部尚書以寶文閣直學士知成都<lb/>
　府未行章數上又降待制知江州至郡數月以病去<lb/>
　卒年五十四汝礪讀書為文志於大者言動取舍必<lb/>
　揆於義風裁卓犖為時所重著有易義詩義詩文集<lb/>
　五十卷弟汝霖汝方<lb/>
　　　瓦鼓<lb/>
<pb n="KR4h0167_WYG_007-2a"/>
客遊南昌歸歸我四瓦鼓<hi>瓦鼔自新建令仲文得之</hi>渾完自甄冶質<lb/>
朴排罌甒觸之散遺聲往往中啇羽聲來殆天得不用<lb/>
詢有瞽野心愛不徹取之置林宇竹梢奏清風似喜佳<lb/>
物伍岸巾䇿笻枝共爾蠲毒暑世浮見此拙坐覺幽興<lb/>
聚丹楹惜異時蕢桴想淳古君年比予少能亦珍此否<lb/>
　　　雪夜飲分題得雪字<lb/>
顛風夜號花木折平明堦前三尺雪誰家羌笛落蚤梅<lb/>
中夜南樓對明月苦寒侵人毛髪縮厭厭夜飲腸内熱<lb/>
<pb n="KR4h0167_WYG_007-2b"/>
公才奔放欲萬里應恨低徊受羇紲一巢安穩身自在<lb/>
生涯卻羡鳴鳩拙人生所值俱所樂萬事悠悠無可説<lb/>
偶有名酒須盡醉醉輒題詩如靖節君不見萬卒征南<lb/>
凱未旋戎衣雖厚冷如鐡<lb/>
　　　寄葉法曹<lb/>
參軍琢玉為天性靈臺一㸃秋江靜少年勤苦取富貴<lb/>
不知勤苦今為病世人喜邪疾中正愛君與物終無競<lb/>
圍棊坐爭百局勝雕弓力挽六鈞勁棊子勞神弓力硬<lb/>
<pb n="KR4h0167_WYG_007-3a"/>
此圖養疾俱非令作詩勸君今勿更詩書自足資游泳<lb/>
奧室重簾鏁幽徑我不見君心怲怲疾病勿憂有天命<lb/>
愷悌君子神之慶<lb/>
　　　寄友人<lb/>
漢上近多雨江頭應好風想君當此時挂席隨孤鴻翔<lb/>
龍壓大浪畫鷁凌長空男子四方志生時射桑蓬爾來<lb/>
何遲遲吾憂祗忡忡安得百頃田稍鄰五老峯蚤賦歸<lb/>
去來同為采芝翁<lb/>
<pb n="KR4h0167_WYG_007-3b"/>
　　　和君時弟見貽<lb/>
鳧短非不足鶴長非有餘泰山逮毫芒其理同一如君<lb/>
才乃驊騮行矣無踟蹰萬里不加鞭日力復有舒豈如<lb/>
老鈍馬寸進徒渠渠低頭戀棧豆時復仰天噓徊徨槽<lb/>
櫪閒不用論智愚惟中可以休吾與子歸與<lb/>
　　　讀史<lb/>
婁敬脱輓輅獨建金城安韓信出羇旅遽上將軍壇謀<lb/>
出萬乘驚名飛百夫歎丈夫松桂姿直氣虹霓蟠得時<lb/>
<pb n="KR4h0167_WYG_007-4a"/>
樹功業未謝婁與韓<lb/>
　　　暴雨<lb/>
雲如驚瀾如潑墨萬竅怒號四山黒電母搖睛嚇風伯<lb/>
疾雷怒張坤軸側雨如河傾如雨石上山下山泉動脈<lb/>
石漂木拔崖裂折髙原立腳成大澤古寺顛前後岡逼<lb/>
瓦腐椽折破無壁泥佛露頭水浸臆苔錢藤蔓生金碧<lb/>
背堂衆流如箭激挾氣急欲投閒隙衣掣腳芒看溝淢<lb/>
有惻烝徒老荆棘荷戈與殳甲不釋中夕愁居晝艱食<lb/>
<pb n="KR4h0167_WYG_007-4b"/>
我今乃敢求安席閭閻人家水沒極壯夫浮泅老者溺<lb/>
髙占鳥巢據猿<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>可憐欲走無羽翮我起熟視惟歎息<lb/>
斷蘗棲苴在簷額雞飛犬跳上屋脊蛟黿睥晲迷所宅<lb/>
乾坤欲晴但頃刻廣庭泥深猶數尺大浪如銀沸阡陌<lb/>
萬馬相踶轂相擊窮民欲炊無釡鬲蚯蚓在堂魚在閾<lb/>
兒童捕魚不知戚溪南不能過溪北跬步如越與吳隔<lb/>
溺者漫不見蹤跡東邨西邨哭聲塞手援不能淚霑臆<lb/>
掩胔雖欲終何益天理噓嗟杳難測惸獨無辜不愛惜<lb/>
<pb n="KR4h0167_WYG_007-5a"/>
葬填溪魚瘞沙礫乃能屈折容盗賊鑿險開深聽藏匿<lb/>
不以血膋膏鋒鏑皇天無情禍福直昔也昭昭今惑惑<lb/>
我歌且謠寫悲惻竹林一夜生秋色<lb/>
　　　和執中遊山<lb/>
峩峩楚山前屹屹樊堞後汗漫清漢左蜿硟大石右雷<lb/>
霆沸波瀾龍虎卧岡阜春風無偏陂潤澤到藜莠日月<lb/>
有底急匆匆似奔走樂哉城南遊矧復得智叟横踰路<lb/>
東頭縱踏山北口逶迤陟嶔崟莽蒼度林藪巍亭立青<lb/>
<pb n="KR4h0167_WYG_007-5b"/>
㝠隱几見十部<hi>音剖</hi>崖石險欲落參差露妍醜沈深開殿<lb/>
閣闕穴得圏臼尚或埋泥塗誰能斬薪槱法海惟我汎<lb/>
禪闗與君叩清泉給醍醐一飲失塵垢丹鳳杳不來瞻<lb/>
想更搔首潭潭谷中寺花木照堂坳樓閣寄岧嶤攲危<lb/>
貼星斗白雲雜香霧終日在户牖有沼旱不枯金蓮豈<lb/>
凡藕不見白馬至似聞蒼龍吼一雨作豐年懽愉逮雞<lb/>
狗説車髙陽池遺事問黄耉歎息當世士所懐自非茍<lb/>
方醉白接䍦寧貴朱組綬拭目墮淚碑徘徊想忠厚河<lb/>
<pb n="KR4h0167_WYG_007-6a"/>
内借寇恂南陽祠杜母彼惟一純誠名等天地久愛君<lb/>
所志遠堯舜望髙后譚經破小辨獨自持綱紐德愛在<lb/>
章貢甘棠不枯朽邅廻久荆楚白髪嗟未偶軒昻更自<lb/>
抜怵惕匪人咎寧甘凍餓死不一變厥守吾惟人閒世<lb/>
所遇皆所授生死等夢幻可能憬然否譬猶二人奕日<lb/>
夜競勝負紛紛置黑白畢竟一何有但願山下水盡作<lb/>
杯中酒時時與君醉獨與造化友忠臣不忘君不問在<lb/>
畎畝<lb/>
<pb n="KR4h0167_WYG_007-6b"/>
　　　答同舍遊凝祥池<lb/>
仙宫神靈之所宅樓閣倚天一千尺先生好遊猶挾冊<lb/>
藜莧不慙吾鼎食凝祥池頭三月春腰金騎狨多貴人<lb/>
天邊五岳烟霞闊海上三山雨露新蛺蝶能飛燕能舞<lb/>
鳳皇在雲鴻在渚仙人參鸞入雲霧寂寂不聞青鳥語<lb/>
洞天落日晩沈沈漁舟縹緲桃源深紅玉坐看花著子<lb/>
青雲行見葉成隂疾雷怒飛風雨急<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>馬不行歸斾溼<lb/>
投閑一日須一來嵗時變化猶呼吸<lb/>
<pb n="KR4h0167_WYG_007-7a"/>
　　　行西城<lb/>
我將行西城曲指計日月汝來今幾時已卜錢塘别吾<lb/>
衰况多病苒苒鬢已雪安能久去汝漫自投羈紲田園<lb/>
茍可飯聲利非吾屑與汝歸去來相看至耆耋蒼茫尚<lb/>
無涘空復愁如結<lb/>
　　　菊苗<lb/>
重陽黄菊花零落殆無有㣲陽動淵泉嫩葉出枯朽青<lb/>
青好顔色寂寥霜雪後物理如轉環開花豈其久<lb/>
<pb n="KR4h0167_WYG_007-7b"/>
　　　途中和君時<lb/>
聞君欲脂車輾轉睡不安憂心頑如石百計不可寛鳲<lb/>
鳩祗在桑歸鴈乃雲端一瞻百歎息强飲終無歡<lb/>
　　　次正夫相寄佳句<lb/>
朱橘大可圍白魚闊盈尺掀林擷葩花<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>岸披的皪我<lb/>
酒清且㫖於焉餞佳客鴻飛不知遠日暮寒雲碧囘瀾<lb/>
祗如昨不見舟行迹寄詩何遒麗若見好顔色遙想翰<lb/>
墨揮波濤瀉胸臆維纚遠林外坐看晨風翼萬物歸一<lb/>
<pb n="KR4h0167_WYG_007-8a"/>
致知公無不適人之與天地同是為形役<lb/>
　　　次正夫途中懐親韻<lb/>
動靜非兩途久勞逸更好開門看白雲婉婉出山嶠身<lb/>
閑亦已樂言念親及耄豈無青精飯每食終不飽鏡中<lb/>
髮如漆一夜成素縞言歸采其蘭堂北種蘐草日以五<lb/>
鼎食不如綵衣老我今無此樂感泣形已槁日夜思故<lb/>
鄉敧眠夢郊保<lb/>
　　　寄君時四章章四句<lb/>
<pb n="KR4h0167_WYG_007-8b"/>
我脂我車陟彼髙岡母也吾懐匪居或忘我帆我舟汎<lb/>
彼大江母也我憂匪食或皇我池有魚亦可以羮何必<lb/>
鮪及魴叔兮其歸哉我田有菽茍可以食何必稻與粱<lb/>
叔兮其歸哉<lb/>
　　　一章章四句二章章三句三章章五句寄君時<lb/>
我治斯何曰治我身我事斯何曰事吾親我學未信乃<lb/>
先從仕孰云何自治我親載老不知乎養志孰云何善<lb/>
事嗟嗟予季言以訊予有詩有書是足與居叔兮其歸<lb/>
<pb n="KR4h0167_WYG_007-9a"/>
與嗟嗟予季歌以啟予有田有廬亦可與娯叔兮其歸<lb/>
與<lb/>
　　　寄<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>和仲二章章四句<lb/>
鳳山之泉孔潔且長止而不流是不如汙潢鳳山之木<lb/>
可棟大廈舍而殘之是將與荆棘而並化<lb/>
　　　方城與君時相别遇雨因寄是詩<lb/>
五更赤晴平旦雨愁風不開風勁怒霰雹夜落大如芋<lb/>
日月不出愁如兎兄曰嗟予季行役道阻且脩日云暮<lb/>
<pb n="KR4h0167_WYG_007-9b"/>
泥深一尺水交注僕肩不任馬蹄駐一車十牛不能御<lb/>
晨征忽忽立乘遽恐汝悲啼不還顧昔知為快今知誤<lb/>
恨不赭陽一月住人生百年惟所遇曲折萬變皆歸數<lb/>
乾坤與人同寄寓擾擾眼前皆細故慎勿動心悲景露<lb/>
九阪王陽猶叱馭平明天晴卷雲霧驊騮安穩行道路<lb/>
一日千里如跬步<lb/>
　　　遊峴首<lb/>
去年冬少雪二月春始晴南遊峴首山東下石頭城揉<lb/>
<pb n="KR4h0167_WYG_007-10a"/>
藍染江水爛錦貼園英幽亭一杯酒不用千載名<lb/>
　　　叔子祠堂<lb/>
不折亭下栢不采山頭石羊公昔兹遊千載人愛惜焚<lb/>
香薦卮酒一拜三歎息卻汎峴水波汪洋感餘澤<lb/>
　　　恒河<lb/>
恒河世界浮漚上漭漭衆生久流浪老蠶作繭祗自纏<lb/>
枯木生蟲不相放止止靈泉風震蕩昭昭惠日雲遮障<lb/>
卻語諸人莫惆悵煩惱菩提同一相<lb/>
<pb n="KR4h0167_WYG_007-10b"/>
　　　送君時<lb/>
思親一日如三嵗去家十舍如萬里投明叔也欲别我<lb/>
枕上聞雞淚如洗丈夫葢棺事則已君雖白髪猶壯齒<lb/>
奚慚折腰五斗米三釜及親胡不喜桑弧蓬矢射四方<lb/>
男子生來志如此<lb/>
　　　白馬寺<lb/>
老龍挾神機變化無拘攣大作四海水斂為一泓泉白<lb/>
露泛素液黄金折嘉蓮樂哉襄陽人嵗嵗無凶年<lb/>
<pb n="KR4h0167_WYG_007-11a"/>
　　　寄十二十四弟<lb/>
有弟有弟各一隅萬里不見徒嗟吁江湖春色又歸矣<lb/>
庭檻花枝還有無欲寄我聲無鯉魚欲寫我恨無酒壺<lb/>
開編一見鶺鴒詩澘然淚落如真珠<lb/>
　　　武岡路<lb/>
朝行黄茅岡暮宿黄茅驛一岡復一岡岡岡如絡繹一<lb/>
驛復一驛思親頭易白何時自此還行李兼晨夕<lb/>
　　　舟過當塗<lb/>
<pb n="KR4h0167_WYG_007-11b"/>
悠悠章江柁復自姑孰北此身與此水日夜俱無息闗<lb/>
闗林中鳥軟語如相識楊栁枝葉長青青祇如昔惟予<lb/>
鬢閒髪種種添新白開尊泛溪水宛轉隨山色四方本<lb/>
予志夷險非我惻挂帆出長江萬里追鵬翼<lb/>
　　　沐浴有感<lb/>
去垢如去邪不欲留毫分髪不止一沐身不止三薰如<lb/>
何迷本原浴德不自勤區區養樲棘俯仰愧前聞<lb/>
　　　久雨<lb/>
<pb n="KR4h0167_WYG_007-12a"/>
十日七日雨十步九步水師徒宿蓁莽宴坐吾亦恥其<lb/>
誰䕶封穴未忍鳥䑕死天意若有謂無人可言此<lb/>
　　　寒食<lb/>
山川路﨑嶇於兹遇寒食冐雨雖甚苦驅車不遑息敵<lb/>
愁酒無功悦目花少色誰當逆旅思獨任清吟力<lb/>
　　　偶題<lb/>
雝然鳳之雛傑然龍之駒九天無亂雲萬里多坦途霜<lb/>
蹄風翮一朝舉疲駑燕雀安能俱<lb/>
<pb n="KR4h0167_WYG_007-12b"/>
　　　寄春卿<lb/>
相約童稚閒遂成嵗寒圖奈何離别多各自東西隅我<lb/>
心明月輪子志青松株明月千里光豈為吳越殊青松<lb/>
四時心豈為風霜枯相思不相見作詩報區區<lb/>
　　　衢州道中<lb/>
登山復降山僕膝良已酸出溪復入溪僕衣未嘗乾嗟<lb/>
余久羇旅囊橐亦已殫無食充爾飢無衣覆爾寒買酒<lb/>
聊一醉行行莫長歎<lb/>
<pb n="KR4h0167_WYG_007-13a"/>
　　　冬日道中作<lb/>
夜卧衾裯單不敢嗟體寒晨餐蔬食微不敢歎腹飢重<lb/>
念飢寒民亦有甚我身我心苦嗟吁彼俗當何如<lb/>
　　　送蔣司勲赴河北漕使<lb/>
於皇時宋治定百年朝廷肅雍以有多賢蔣侯孔碩克<lb/>
明其徳其立嶷嶷其嚴翼翼英考是擢以司邦直彼富<lb/>
貴不仁人則憚之侯曰吾治之彼孤有幼人則侮之侯<lb/>
曰吾綏之竄逐流落江湖東南侯曰行哉義豈吾慚皇<lb/>
<pb n="KR4h0167_WYG_007-13b"/>
帝思之擢使於閩於淮於江治績升聞皇帝曰咨朕寵<lb/>
爾勤俾相爾攸宜莫若河朔往都漕事以謀以度侯拜<lb/>
稽首受命不敢居言秣其馬言脂其車其馬騑騑雖疾<lb/>
而儀其車軒軒既博且閑蔣侯歸止覲於天子天子是<lb/>
喜曰朕有賢卿士明明蔣侯政事文章以明以將當至<lb/>
廟堂奚止河一方汝礪作詩式贈其行俾人詠歌以永<lb/>
厥聲<lb/>
　　　送上官察院歸閩中<lb/>
<pb n="KR4h0167_WYG_007-14a"/>
南山幽幽非可陵之丘淵淵其淵非潢汙之泉我徒以<lb/>
趨君假我以車我泳而游君載我以舟君行未至我心<lb/>
匪樂君去不遲如之何弗思是用作歌以告吾懐<lb/>
　　　擬田園樂<lb/>
買田何須近郭作屋卻要依山青松共我終始白鳥隨<lb/>
人往還<lb/>
春酒家家初熟春花處處光輝看花更攜酒去酒醉卻<lb/>
插花歸<lb/>
<pb n="KR4h0167_WYG_007-14b"/>
山色依雲闇澹溪聲潄玉玲瓏孤笛醉吹明月扁舟卧<lb/>
釣秋風<lb/>
霜寒禾黍初熟日落牛羊自歸樂事須還田舍浮名不<lb/>
入柴扉<lb/>
　　　小舟過陂口<lb/>
輕舟落陂漘脱去如一葉篙工習敧險振呼矜巧捷急<lb/>
水生凉風盛暑慰汗浹涉遠雖力壯臨危固心怯不如<lb/>
山居安魂夢亦妥帖<lb/>
<pb n="KR4h0167_WYG_007-15a"/>
　　　和叔宜弟<lb/>
悠悠白雲飛戚戚感我情白雲行四方顧我豈憚行投<lb/>
袂起番水荷擔指宜城所懐再踰秋計以頃刻成遠裝<lb/>
有書帙貧橐無金籝馬羸半徒步僕<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>復兼程天寒雪<lb/>
頻飛山阻路少平林端虎豹跡驛後豺狼聲我行有所<lb/>
懐雖壯如孩嬰入門旅愁破侍席春風生丁寧道懐感<lb/>
惻怛一坐傾我今授汝記汝當以孝名孝能事其親榮<lb/>
亦及乃兄乃兄久衰矣山川倦遐征歸與治爾田我歸<lb/>
<pb n="KR4h0167_WYG_007-15b"/>
耦而耕<lb/>
　　　遊西山<lb/>
我少及長從公遊我今老矣公白頭淵明彭澤不歸去<lb/>
太史周南方滯留愛山興與精神聚形骸自笑縻珪組<lb/>
欲騎馬去陟彼砠空羡鴻飛在於渚西山第一列洞天<lb/>
别有日月無嵗年洪崖已成丹竈藥瑶池每賦白雲篇<lb/>
嘒嘒蟬噪竹枝露斑斑豹宿巔崖霧伯兮伯兮歸勿遽<lb/>
人閒旱嵗須霖雨秋雨辛勤開菊花春風取次生蘭芽<lb/>
<pb n="KR4h0167_WYG_007-16a"/>
我雖調公不敢易龍駒會去超胡沙<lb/>
　　　和彦衡直講<lb/>
日隱天北角月飛海東頭清輝到堂除轉覺氣象幽睥<lb/>
睨天地閒無物奚為憂<lb/>
是身如芭蕉况復身外名至人本無心肎為寵辱驚<lb/>
風隨月明來終夜共清白先生靜無語獨看庭前栢冠<lb/>
帶褫客衣詩書倦塵迹好風此時來應與君相識<lb/>
照月槐影碎吹風栢聲繁悠悠此時心可樂不可言<lb/>
<pb n="KR4h0167_WYG_007-16b"/>
　　　皇帝郊祀禮畢詣景靈恭謝次履中學士韻<lb/>
黎明駕出告熙成朝野人呼萬嵗聲日上天門春意近<lb/>
雪殘宫瓦曉寒生六龍寵䕶隨天仗三爵恩容醉御觥<lb/>
徳似丘山纎未報白頭知愧不知榮<lb/>
　　　嵓夫庭佐欲歸出長安以詩邀遊後圃<lb/>
馬蹄容易去吾東行李紛紛計已悤還使寸腸隨夜月<lb/>
不知一淚落春風雙飛露草看原鶺獨宿雲溪念塞鴻<lb/>
更約藏舟今日飲百壺清笑慰飄蓬<lb/>
<pb n="KR4h0167_WYG_007-17a"/>
　　　和瑛師<lb/>
江湖日夜著東流水上乾坤一㸃浮隔浦雲山隨客步<lb/>
近邨花竹慰人愁同舟自有林宗在結社還須惠遠遊<lb/>
酒興正酣歸更嬾坐看凉月上滄洲<lb/>
　　　奉懐深父學士友兄<lb/>
泛泛公舟何所之江湖不似月相隨闗西夫子吾所畏<lb/>
河上丈人今所思蓬髪白如相别日菊花黄似去年時<lb/>
看花欲飲竟無味不是貧家缺酒卮<lb/>
<pb n="KR4h0167_WYG_007-17b"/>
看山更飽更無厭野色雖寒亦不嫌風作浪頭髙突兀<lb/>
雲埋雨腳細亷纎一雙遠岸釣魚艇三尺近邨沽酒帘<lb/>
海上浮舟憶彭蠡門前栽柳舊陶潛<lb/>
　　　次去華學士韻<lb/>
九衢塵土暴秋陽宫殿深沈蚤自凉庭栢染霜千丈碧<lb/>
籬花著雨一番黄天邊河漢波瀾闊海上蓬萊日月光<lb/>
文物豈惟淹漢魏太平久矣四三皇<lb/>
　　　寄君時弟<lb/>
<pb n="KR4h0167_WYG_007-18a"/>
日夜風前聽好音書來一讀一傷心淚搖眼尾催花發<lb/>
愁結睂頭見雪侵秋徑自栽彭澤菊夜堂時奏武城琴<lb/>
事多不廢看書否白首知君惜寸隂<lb/>
　　　送祖道朝奉<lb/>
二月同舟出宋都轉頭即是十年餘可憐老大猶為客<lb/>
莫怪尋常不作書蠟屐阮孚人不會鱸魚張翰子何如<lb/>
寄聲莫汙清風地留與先生作隱居<lb/>
　　　送池須文長官<lb/>
<pb n="KR4h0167_WYG_007-18b"/>
龍淵虎穴少窮探老大生涯一劔鐔曲沼鴛鴦多白髪<lb/>
雕籠鸚鵡久青衫能知令尹三無愠正似嵇康七不堪<lb/>
見説明朝好天色鵬程從此穩圖南<lb/>
　　　豐潮<lb/>
漫漫平湖千里賒南州今作畫圖誇波瀾雨過魚兒出<lb/>
草木春歸荔子花山近冷光搖几席地平餘潤入桑麻<lb/>
使君恩徳還如水長滿羅浮十萬家<lb/>
　　　呈通判承議<lb/>
<pb n="KR4h0167_WYG_007-19a"/>
山邊置酒水邊行魚鳥於人各有情終世果能著幾屐<lb/>
此時聊可濯吾纓啟期拍手誇三樂漁父張頤笑獨清<lb/>
四海一舟歸未得低徊長恐負平生<lb/>
　　　和范學士韻<lb/>
清香一炷意超然萬事無縁更動顔野鳥銜花來丈室<lb/>
煙蘿招月出遙山居方不礙遊方内住世還如出世閒<lb/>
卻笑晚年貪著事野邊湖外夜忘還<lb/>
　　　灘上<lb/>
<pb n="KR4h0167_WYG_007-19b"/>
片帆逆水過溪山吾賤能諳世路難小雨作雲迷㵎谷<lb/>
急風吹雪上波瀾草根已定春來意梅蕊猶含臘後寒<lb/>
漸老豈能支道路扁舟欲去老漁竿<lb/>
　　　寄君時直宿<lb/>
天寒不歸汝安否日暮有懐如此何丈室全如在林壑<lb/>
重雲漫不見星河髙風側聽雝雝鴈濡露長悲蓼蓼莪<lb/>
不是不知詩廢事相思不寤自成歌<lb/>
　　　鴈池<lb/>
<pb n="KR4h0167_WYG_007-20a"/>
池水人言是鴈池池邊兀坐久忘歸蓬瀛仙子紅蓮出<lb/>
湖海幽人白鷺飛楊柳垂隂留客佩滄浪潑翠㸃人衣<lb/>
故園一别頭今白目斷江邊舊釣磯<lb/>
　　　送周朝議赴郢州<lb/>
驅馬悠悠何所之峴山南去習家池蓮花可愛肌如雪<lb/>
鷗鳥何為鬢亦絲一葉林頭秋到處片雲溪上雨來時<lb/>
公方紫綬金章貴可愛山公白接䍦<lb/>
　　　城上<lb/>
<pb n="KR4h0167_WYG_007-20b"/>
孤城縱目盡南東山轉溪囘翠且重雲際靜浮濱漢水<lb/>
林端清送上方鐘今時漢北無雛鳳當日襄南有卧龍<lb/>
萬事廢興無足問登臨吾樂正從容<lb/>
　　　和念一弟<lb/>
岡陵盤曲土湖深蛟蜃伏藏山鳥吟大雪埋雲冬寂寞<lb/>
喬松挾竹晝隂森百年身逐無涯智萬斛愁填方寸心<lb/>
昨日汝詩催淚落暴添溪水兩三尋<lb/>
　　　戲招史祕校<lb/>
<pb n="KR4h0167_WYG_007-21a"/>
畫橈隱隱水中閒紅粉相瞻幾淚澘行客自言歸意樂<lb/>
故人終惜别情難羞慚俗吏浮生拙歎息神仙一夢閑<lb/>
慢拾酒杯留客住春風底死笑人慳<lb/>
　　　雜咏<lb/>
小林幽徑自春華不似城頭望處佳山色倚雲千萬里<lb/>
蓬門穿水兩三家聲聞翠篠紛紛葉香落寒梅細細花<lb/>
更上山亭望南北欲隨幽鳥到天涯<lb/>
　　　和濟叔兄書齋言志<lb/>
<pb n="KR4h0167_WYG_007-21b"/>
未得臨流一醉觀江山應是怨無端苦吟夜月横詩筆<lb/>
爛醉秋風把釣竿溪瀨最宜霜後聽峯巒曾向雨中看<lb/>
輸君瞬息窮千里苒苒羇懐幾萬般<lb/>
　　　子直見和前韻因復之<lb/>
平時祇畏才無敵今日方知器有餘一第已多新宦况<lb/>
潛思猶入舊田廬鳳皇固合棲阿閣騏驥誰令駕鼔車<lb/>
千里青雲今至矣願傾深畫盡傳予<lb/>
　　　元夕與莘老俱宿齋因寄莘老<lb/>
<pb n="KR4h0167_WYG_007-22a"/>
零雨其濛春始和明星有爛夜如何笙簧故與風聲遠<lb/>
燈火疑添月色多漸老自能忘世味欲明更起看天河<lb/>
定留太一青藜照願寄荆人白雪歌<lb/>
　　　賀兄長有子<lb/>
鳷鵲曾將喜信來竒祥昨夜出珠胎一枝始得龍孫貴<lb/>
萬里看成驥子材道路笑臨詩首首庭闈歡上酒杯杯<lb/>
風吹消息歸江國老稚應須眼為開<lb/>
　　　過紫金山<lb/>
<pb n="KR4h0167_WYG_007-22b"/>
薄晚遲留問舊山塵埃敢意紫金丹雲生石眼千年潤<lb/>
風出雲梢五月寒下蔡塗泥黏馬足長淮風浪觸魚竿<lb/>
八公更有威靈在簿領應須笑賤官<lb/>
　　　擬賞花釣魚詩<lb/>
琉璃宫殿雲深處錦繡池塘雨過時魚躍定名千嵗鯉<lb/>
花開多是萬年枝恩流河漢波瀾闊春在蓬瀛日月遲<lb/>
三十餘年無此會今朝會見柏梁詩<lb/>
孔雀横斜寳扇囘雕龍浮動翠輿來魚知迎日爭先躍<lb/>
<pb n="KR4h0167_WYG_007-23a"/>
花會留春獨後開法部方張九成樂侍臣迭送萬年杯<lb/>
太平恰似唐虞際臣主從容賦起哉<lb/>
　　　和文淵遊餘千山寺<lb/>
愛山終日在山巔山徑遲留幾屐穿澗水曲流隨步屧<lb/>
爐香深聚作雲烟峩峩健馬横嵓石<hi>邑有白馬石</hi>漠漠蒼龍<lb/>
宿舊淵<hi>寺有龍井</hi>為語琵琶洲上路幾時容我繫歸船<lb/>
　　　途中寄君時弟<lb/>
郵亭車馬日紛紛可遂塵埃老此身燕子恰如曾宿客<lb/>
<pb n="KR4h0167_WYG_007-23b"/>
鴈奴猶是未歸人晚雲明滅初收雨朝日隂晴擬放春<lb/>
花木一時渾自好寄聲華髮莫爭新<lb/>
　　　老兒挈幼小將及鄧因寄君時弟<lb/>
長年騎馬走風塵擾擾猶如夢幻身野栁最憐青綬客<lb/>
山桃莫笑白髭人照溪七里亭邊晚近郭百花洲上春<lb/>
捉塵即從君道舊浮蛆更許我嘗新<lb/>
　　　送徐望之郎中提舉舒州靈仙觀<lb/>
江瀕遠别幾秋螢汴曲相逄眼更青予志自能同豹變<lb/>
<pb n="KR4h0167_WYG_007-24a"/>
弋人安得望鴻㝠風流緑蟻千鍾酒香火黄庭一卷經<lb/>
祇恐諸公還薦鶚未容輕去老巖扃<lb/>
　　　呈運判學士<lb/>
邂逅江濱宿使航五更窗外月猶黄因陪譚麈殊優遠<lb/>
自反羇心愈渺茫老馬但羞千岳阻病翰孰與九皋翔<lb/>
明時賴有吾宗在敢學西鄰便涕傷<lb/>
　　　次韻晦之沿牒楚泗二州<lb/>
鷁首爭先鳥翼飛宦遊容易即天涯漸生世事無由盡<lb/>
<pb n="KR4h0167_WYG_007-24b"/>
已去年華不易追芍藥遂輸淮上樂櫻桃終念水邊期<lb/>
雨餘亭外山爭出幾日相看一酒卮<lb/>
　　　四方<lb/>
四方難綴遊人足萬里無嗟客子蓬紅滿桃花生細浪<lb/>
白翻蘋葉起清風路當吳楚塵相接源出淮夷勢未窮<lb/>
聞説夜吟清不盡月明如近水晶宫<lb/>
　　　送濟叔兄<lb/>
風起青蘋去鷁催江山無路笑言陪淚生滿眼朝千里<lb/>
<pb n="KR4h0167_WYG_007-25a"/>
愁入枯腸夜九囘秋水忍看鴻獨宿春風好與燕俱來<lb/>
别期重有文章約老稚應須眼為開<lb/>
　　　治平諒闇元夕<lb/>
上元無樂送長宵淚灑城陽泣帝堯雲障月華寒澹薄<lb/>
風吹雨㸃細飄颻物隨世事生悽愴天與人心長寂寥<lb/>
不用燈花鬭光景火爐詩筆慰無聊<lb/>
　　　合肥府學中賡詩公韻和寺正翔甫總翠<lb/>
危亭縹緲壓城端總拾澄虛入畫欄地勢西連金斗峻<lb/>
<pb n="KR4h0167_WYG_007-25b"/>
山容東際湫湖寒行瞻日月光華近坐覺乾坤器度寛<lb/>
聞説南州畫工在可能收作畫屏看<lb/>
　　　和應詔吟<lb/>
又得華牋是浣溪短窗翰墨自光輝寒梅不動情相照<lb/>
幽鳥無聲意欲飛數四恩嘉成海瀆百千文字粲珠璣<lb/>
風花未稱相望意特為君王述萬幾<lb/>
　　　秋風<lb/>
風戰江湖飛斷梗露零霄漢聽征鴻身雖流俗志萬里<lb/>
<pb n="KR4h0167_WYG_007-26a"/>
昔是少年今老翁雙眼久因塵事黑病顔今為酒尊紅<lb/>
夜深蝴蝶歸魂夢飛盡蓬瀛島嶼中<lb/>
　　　讀書<lb/>
讀書雖苦亦何知仕宦紛紛彊此時舊學望君真短短<lb/>
新詩愛我已枝枝清生野檻晨風遠暖度山窗晝日遲<lb/>
出處從今能自卜不庸蓍蔡已無疑<lb/>
　　　汴水呈祖道<lb/>
萬事無庸輕是非扁舟吾語子同歸不知心逐征雲遠<lb/>
<pb n="KR4h0167_WYG_007-26b"/>
安得身先去鳥飛月入江湖生夜色風吹花木長春暉<lb/>
鬢毛毎笑多新雪衣帶頻驚緩舊圍<lb/>
　　　江口道中<lb/>
道路春晴栁葉長川原水涸草苽黄隂晴天氣猶寒食<lb/>
邨郭人家似故鄉地曠馬牛羣放牧時平兒女自耕桑<lb/>
馬蹄即踏江南路邨店相看酒一觴<lb/>
　　　寄子文友<lb/>
古人湮沒不能見交道陵夷真可哀與子碧江相别後<lb/>
<pb n="KR4h0167_WYG_007-27a"/>
到今青眼未曾開幾傷尺素無人寄猶喜新鴻昨夜來<lb/>
懐抱相思長抑鬱燕居還念此心哉<lb/>
　　　和千乘先生詩<lb/>
蓬蓽猶淹濟世圖獨持經術振羣愚困窮自古饒賢者<lb/>
功業於今屬丈夫天下久思安石起時人爭笑孟軻迂<lb/>
何時幣聘來莘畝佇聴嘉言上禁途<lb/>
　　　風便示君時叔宜二弟<lb/>
挂帆瞬息絶遠水行李逡廵臨故鄉雨潤棣棠千葉葉<lb/>
<pb n="KR4h0167_WYG_007-27b"/>
雲深鴻鴈一行行清吟未愜溪山勝熟睡不知岐路長<lb/>
邂逅此時同此樂蘐堂卮酒意難㤀<lb/>
　　　簡振道判官<lb/>
涉汴浮淮即渡江一春飽滿看滄浪臨溪髙栁為誰緑<lb/>
隔浦幽花還自香暖日魚兒浮密藻輕風燕子語危檣<lb/>
遙知物景煩酬唱到日詩成幾百章<lb/>
　　　江流<lb/>
江流繚繞轉天涯萬幅風帆去若馳紅日遠山開殿閣<lb/>
<pb n="KR4h0167_WYG_007-28a"/>
青天髙木出旌旗蛟龍迥泊鰭鱗動燕雀飛翻羽翮遲<lb/>
身世百年長擾擾扁舟多謝捕魚兒<lb/>
　　　君時與董君佐以鄉薦相次登甲科有詩送之<lb/>
　　　　邀予同賦<lb/>
青衫慰子久蹉跎各喜流年壯未過金玉曹劉初並價<lb/>
淵源游夏復同科紅塵去馬侵新月緑水歸艎觸芰荷<lb/>
邂逅故鄉秋正好相看憶聽鹿鳴歌<lb/>
　　　東湖<lb/>
<pb n="KR4h0167_WYG_007-28b"/>
草色蒹葭蘆葦中蓮花一片萬枝紅斜陽色妒波心日<lb/>
細雨香吹水面風澤國地開金色界桃花人在水晶宫<lb/>
扁舟便好如張翰好在溪邊舊釣筒<lb/>
　　　楊浩肰見寄因次其韻<lb/>
百年流轉笑浮生憂思隨時苦未寧心膽愛君長似水<lb/>
鬢毛如我欲垂星春風半夜燒燈院臘雪窮年祭酒㕔<lb/>
夢寐舊遊如昔日可憐庭柏自青青<lb/>
　　　和莘老城東齋祠<lb/>
<pb n="KR4h0167_WYG_007-29a"/>
天上春來今幾時園林已自足光輝桃心欲放輕紅出<lb/>
柳眼初分嫩緑歸解凍暖風吹浩蕩養花新雨落霏微<lb/>
知君準以多行樂佳句何妨及繡衣<lb/>
　　　急雨<lb/>
遠岫低連野水蒼溪田急似雨淋浪靈壇苒苒雲烟淨<lb/>
小徑深深花草香落日客帆千㸃細秋風漁笛一聲長<lb/>
詩成未解酬真賞追逐須將夙願償<lb/>
　　　送正夫之鄆<lb/>
<pb n="KR4h0167_WYG_007-29b"/>
清河如練月如霜六月舟行亦自凉驄馬何為輕去國<lb/>
錦衣不害數還鄉髙材落落邦之傑令問洋洋民所望<lb/>
城上望公公更遠人閒今日日何長<lb/>
　　　以去年詩再答正夫<lb/>
不願與公終食違别離草草不勝思老便靜處溪山好<lb/>
嬾見閒中日月遲論易朱雲折其角説詩匡鼎解人頤<lb/>
嵗云暮矣來何晚倚杖相望一水涯<lb/>
　　　飲君宜弟所寄緇衣酒繼得書因成小詩奉寄<lb/>
<pb n="KR4h0167_WYG_007-30a"/>
少時離别似尋常老大别離多感傷飲酒看雲心散漫<lb/>
開書對雨淚淋浪棣棠密織花成錦鴻鴈斜書字作行<lb/>
未到與人貪富貴會須同汝老耕桑<lb/>
　　　答毛提舉惠新酒雞頭依韻奉寄<lb/>
齊鵠順風飛上天空籠遠至扣猶全<hi>正仲寄酒雞頭至南陽某既歸襄陽</hi>
<hi>但有書故云</hi>滑思琥珀千鍾滿軟憶珠璣一樣圓舉白醉攻<lb/>
愁自破硫黄煖與病相便<hi>南人謂雞頭為水硫黄</hi>南歸幾夢凉堂<lb/>
會咫尺書來更愴肰<lb/>
<pb n="KR4h0167_WYG_007-30b"/>
　　　寄周朝議立樂堂<lb/>
世味中人醉不醒公歸正似解人酲歸雲意思閑方見<lb/>
<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>鶴精神老更清但與堯民時擊壤何須秦女會吹笙<lb/>
淵明已有歸來賦桀溺應容作耦耕<lb/>
　　　山遊<lb/>
試拂塵衣訪遠蹤詩魂獨與賞心同低低弱柳啼秋雨<lb/>
細細寒螿嘯晚風嵓石溪流相照緑草花楓葉一般紅<lb/>
玉琴寫盡逍遙意疑到蓬瀛島嶼中<lb/>
<pb n="KR4h0167_WYG_007-31a"/>
　　　過嶺上<lb/>
山幽漸失塵埃路勢險方知造物功嵓溜飛光動天上<lb/>
樵斤遺響落雲中煙迷曲島千峯細日轉環區萬里空<lb/>
安得謫仙來並此醉浮風馭過蟾宫<lb/>
　　　將寄豫章以詩先寄文淵祕校<lb/>
已傳靈耗煩晨鵠更作新詩寄塞鴻千里薄寒霑暮雨<lb/>
百壺清笑望秋風仙人樓閣重湖外帝子亭臺翠靄中<lb/>
謝石未忘丘壑意待攜歌妓醉山東<lb/>
<pb n="KR4h0167_WYG_007-31b"/>
　　　新建宰徐仲文尉<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>文淵出城見餞<lb/>
詩句飛華照采牋酒花浮緑動金船眼看世態嗟無益<lb/>
心到天真喜自然盛德優容聞召父清才脱灑愛梅仙<lb/>
卻嗟風雨催行色不得相從醉洞天<lb/>
　　　得趙吏部所附第二書<lb/>
日月不停如轉車悤悤還見嵗其除己行沙漠數千里<lb/>
纔得京華第二書一讀令人喜不寐萬金於我實何如<lb/>
遙知日月從三友弟勸兄酬樂只且<lb/>
<pb n="KR4h0167_WYG_007-32a"/>
　　　望雲嶺飲酒<lb/>
班荆解馬面遙岑北勸南酬喜倍尋天色與人相似好<lb/>
人情似酒一般深<hi>接伴待制舉酒云人情似酒一般深</hi>豚魚尚可及人信<lb/>
吳越何難推以心立望堯雲搔短髪不堪霜雪苦相侵<lb/>
　　　諸君約歸日<lb/>
黄金束帶錦貂裘白髪追隨每自羞已見冰澌流碧水<lb/>
遙知春色滿皇州紅開金谷樓前面緑暗玉津池上頭<lb/>
衰病到家應稍健為公須醉百金甌<lb/>
<pb n="KR4h0167_WYG_007-32b"/>
　　　歸期<lb/>
歸期元約是花時曲指花時定可歸日暖擁雲迎馬首<lb/>
天寒飄雪㸃人衣老狐淚落不忍别野鵲性靈相近飛<lb/>
到得歸時春更晚故園桃李正芳菲<lb/>
　　　同遊獨山<lb/>
獨山亭子山之心萬竹相圍盡翠隂古刹地幽紅日永<lb/>
懸崖人靜碧雲深輕風細細無朝夕勁節依依自古今<lb/>
吏役幾嗟詩筆廢興來不惜為君吟<lb/>
<pb n="KR4h0167_WYG_007-33a"/>
　　　和蔣孝亷江行<lb/>
江為雨頻增浩蕩物因霜重益凄凉千年老木戰風色<lb/>
萬里澄波浮日光梅萼半紅渾臘意麥田微緑已春陽<lb/>
欲留佳賞無尊酒空引詩魂萬尺長<lb/>
　　　送臧夢符秀才歸<lb/>
匹馬騑騑冐曉征故人惜别涕雙零青雲器業方千里<lb/>
窮巷生涯獨一經節目已疎非杞棘源流不竭即滄溟<lb/>
餘閑且盡詩書學莫遣塵埃悞性靈<lb/>
<pb n="KR4h0167_WYG_007-33b"/>
　　　重至<lb/>
亭臺池沼皆依舊惟愛清風日日新念遠恨無雙羽翼<lb/>
臨流安得一絲綸好花有意重留客幽鳥無情亂苦人<lb/>
滿眼澄光清可賦與君無厭往還頻<lb/>
　　　平居多憂閒從詩酒自樂即席為詩呈諸友且<lb/>
　　　　寓一時之懐也<lb/>
不惜千金換濁醪為君窮力賦離騷乾坤盡入雙吟眼<lb/>
日月都歸一醉毫<hi>此壬寅嵗夢中所得之句</hi>平昔至誠傾益契昨宵<lb/>
<pb n="KR4h0167_WYG_007-34a"/>
遊夢得夔皋窮途知負經綸器爛醉西風首重搔<lb/>
　　　和君時十二弟<lb/>
漂泊東南天地閒分明身世似乘船此生去住總未定<lb/>
所值險夷皆偶然載酒縱隨紅芰飲移牀深近白雲眠<lb/>
知君獨處多幽趣詩軸今成第幾篇<lb/>
　　　春雨<lb/>
三月江淮物正新等閒風雨挫芳春狂飄柳色低垂地<lb/>
暗損花枝自惱人壟畝千家知有望江湖萬里喜通津<lb/>
<pb n="KR4h0167_WYG_007-34b"/>
鴒原莫放韶華去共約新晴醉緑茵<lb/>
　　　將歸寄潤之弟<lb/>
紛紛窮緒不能禁一縷俄驚百萬尋風月正牽相望眼<lb/>
山川雖繫欲歸心蕭條又作新秋意牢落誰同永夜吟<lb/>
車馬鼎來吾即起夢魂先傍竹亭隂<lb/>
　　　牢落<lb/>
牢落歸來水一隅卧思天闕自煩紆祇知今夕又明日<lb/>
不覺少年成壯夫禍去不虞堪太息勢臨無備獨長吁<lb/>
<pb n="KR4h0167_WYG_007-35a"/>
憂時未有如君老願聽丹囊上禁塗<lb/>
　　　東流道遇伯兄西歸<lb/>
君棲京國我天涯病眼相望淚滿衣邂逅得為千里會<lb/>
倉惶不及一言歸窮通固屬時之遇取舍猶慚議者非<lb/>
未得寵光榮里落久行猶足慰庭闈<lb/>
　　　東流道中作<lb/>
輕快飛輿出古城蟠迂行徑轉沙汀鸕鷀映日開纁翅<lb/>
鴻鵠鬭風翻雪翎水<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>不藏寒石緑雲歸纔見遠峯青<lb/>
<pb n="KR4h0167_WYG_007-35b"/>
苦憐野色溪光好倍覺詩魂酒魄醒<lb/>
　　　寄伯兄兼問子文二首<lb/>
富貴浪圖雖汩汩詩書餘力尚桓桓聖門一室相從易<lb/>
世路多岐欲合難儀鳳穩依深閣宿老蛟寒即碧溪蟠<lb/>
青雲有侣歌魚藻空谷無朋唱考槃縁木退藏翀漢翼<lb/>
扁舟歸整釣鼇竿臨風願聽王陽仕洗手思彈貢禹冠<lb/>
　　　又<lb/>
壯志當年欲請纓孤蹤今日尚飄萍塵埃易染羇容黑<lb/>
<pb n="KR4h0167_WYG_007-36a"/>
義氣難邀俗眼青馮客劔寒長自擊伯牙琴古欲誰聽<lb/>
風雲勇膽馳燕塞社稷丹心望漢庭思入鶺原愁四散<lb/>
夢馳鶯谷涕雙零客悰願託詩情見吟盡清宵卒未醒<lb/>
　　　十四弟得書承已次東流赴省試因寄小詩呈<lb/>
　　　　推官承務弟<lb/>
恰見蜘蛛喜便知鴻鴈來大波窺洶湧遙岫見崔嵬懐<lb/>
土欲心折拆書先眼開繫舟龍化處亭子舊名雷<lb/>
　　　雲居相送至下杉莊<lb/>
<pb n="KR4h0167_WYG_007-36b"/>
暮宿昏初黒晨裝曉已分雞啼江上月犬吠嶺邊雲好<lb/>
去龎居士善來洪上人臨行須一勘臘後幾時春<lb/>
　　　惠州<lb/>
霧暗山千疊冰寒水一涯風髙天作雪日晚露迷沙居<lb/>
士身如夢行人驛是家青燈無意緒㸃㸃自成花<lb/>
絶域冬猶暖孤邨日易斜浮雲㸃晴漢幽鳥篆平沙白<lb/>
草單于壘青燈渤海家夜蟾無定處流轉共天涯<lb/>
　　　和通判承議<lb/>
<pb n="KR4h0167_WYG_007-37a"/>
水邊人不到吾與子同行始見游魚樂時聞幽鳥聲山<lb/>
如仁者靜風是聖之清擬買扁舟去江湖老此生<lb/>
　　　有感<lb/>
往復何為者功名安在哉茅心迷簿領蓬鬢老塵埃魚<lb/>
蠹生書帙蛛絲在酒杯淵明縁底事苦死賦歸來<lb/>
　　　醉極有感<lb/>
飲極人之樂余心反自傷氣因人憤激情與酒飛颺淚<lb/>
落侵雙鬢愁多鬱寸腸空贏山簡醉不似與天狂<lb/>
<pb n="KR4h0167_WYG_007-37b"/>
　　　日暮<lb/>
人去紅塵息幽林晚意清秋陽紅斾亂夕靄翠紳横新<lb/>
月澹無色微風寒有聲此吟猶未竟城吏已嚴更<lb/>
　　　題揚州因大師小池<lb/>
闃寂黄金宇清泠碧玉池軒楹收泠澹松竹讓幽竒岸<lb/>
蹙源流淺山隂月到遲未能活魚鼈安可卧蛟螭<lb/>
　　　江上<lb/>
柳翠蘆尤碧楓殷蓼更紅金波連夕照玉浪起秋風霄<lb/>
<pb n="KR4h0167_WYG_007-38a"/>
漢雙飛鳥波瀾一釣篷江湖如許景總合付詩翁<lb/>
　　　伏承寵示滕王閣佳句因用元韻<lb/>
滕王帝子閣徐孺聘君亭南浦水秋漲東湖雲晝㝠江<lb/>
山晴更碧松檜雪逾青安得泛舟去與公同醉醒<lb/>
　　　示庭佐弟<lb/>
世味祗如此銷憂奚所娛心煩多惡酒眼病頓捐書倦<lb/>
倚笻枝竹寒圍木火爐公寧機械廢我拙笑公愚<lb/>
　　　和題真相院<lb/>
<pb n="KR4h0167_WYG_007-38b"/>
山色隨行止溪聲滿見聞燈花秋寂澹香火夜氛氲野<lb/>
色迷修竹厨煙長白雲大夫材力健故寵寺僧懃<lb/>
　　　和題淨慈寺<lb/>
已失禪闗治空嚴古殿尊佛香塵草莽僧飯飽魚豚萬<lb/>
竹藏秋色豐碑落燒㾗癈興俱物鑑誰似語公孫<lb/>
　　　寄公權<lb/>
靈源起幽谷蕭灑與秋宜世事有窮處泉聲無盡時流<lb/>
霑一山足澤入萬田滋祇恐明朝别清風到夢思<lb/>
<pb n="KR4h0167_WYG_007-39a"/>
　　　薄荷<lb/>
神農取辛苦病客愛清新寂澹花無色虚凉藥有神煩<lb/>
心浸冰雪眩目失埃塵自是芝蘭臭非同草木春<lb/>
　　　寄鄒祕丞同赴京師<lb/>
馬上梅曾賦林邊酒記賒乾坤新帝業山野舊人家自<lb/>
昔餘篇翰經年五嵗華詩成無鴈寄一夢入天涯<lb/>
　　　道中<lb/>
湖天冬不雪山地晚多風岸草猶全緑邨花或自紅差<lb/>
<pb n="KR4h0167_WYG_007-39b"/>
池嵗聿莫寂寞雨其濛南北隨蓬轉浮生旅寓中<lb/>
　　　内鄉招提寺<lb/>
淫雨宿蕭寺白雲思楚山病摧顔色老淚裛鬢毛斑流<lb/>
水終何事飛禽倦未還夢歸無别處鷲嶺鳳林闗<lb/>
　　　途中蚤起寄兄弟<lb/>
為惜庭闈别方驚道路難醉憐山月古病怯野風寒駐<lb/>
馬詢農耜臨溪問釣竿新詩如有得寫染寄歸翰<lb/>
　　　武岡驛<lb/>
<pb n="KR4h0167_WYG_007-40a"/>
破屋山閒驛窮閻溪上邨雲山能近郭池水故當門氣<lb/>
象生詩筆波瀾動酒尊夜長歸夢遠憑爾與招魂<lb/>
　　催君時歸并寄居宜弟<lb/>
命彼僕夫駕雞晨初一聲朔風不可渡南徑卻堪行貧<lb/>
莫甚今日<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>無如爾兄故慚魚得計最愛鴈能鳴<lb/>
　　　答君時弟<lb/>
夢覺山頭月歸乘湖面風遠林寒寂寂幽徑曉䝉䝉反<lb/>
哺鳥鳴屋成行鴈貼空物情縁底事祇欲攪予中<lb/>
<pb n="KR4h0167_WYG_007-40b"/>
　　　承和途中四韻<lb/>
此身俱是客何處合為鄉雨後春山好天晴晝日長三<lb/>
年穰下郡一信赭陂陽鴻鴈非中澤鳲鳩祇在桑<lb/>
　　　小飲幕長晦之并簡王路分<lb/>
小飲支風色清言慰客襟皁鵰寒獨出雲影澹無心短<lb/>
日催冬至長更報夜深幾時辱車轍重約盍朋簪<lb/>
　　　次德甫韻<lb/>
露染黄柑熟霜添紫蟹肥天真俱自得世路偶相依飲<lb/>
<pb n="KR4h0167_WYG_007-41a"/>
數初憂病歡成復忘歸醉吟侵夜色星月淨輝輝<lb/>
　　　和嵓夫花字韻<lb/>
幽亭隔世路髙閣見天涯緑散林邊葉紅生水上花人<lb/>
歸越溪藕僧進壑源茶可念詩翁物都歸野叟家<lb/>
　　　試諸葛生筆因書所懐寄諸弟<lb/>
臘雪催寒盡春風送暖微浪為青綬繫愁望白雲飛塵<lb/>
事朝朝在鄉心夜夜歸嵗時如故國憶戲老萊衣<lb/>
自别番江夜還移楚水春寄聲何草草流誨已諄諄世<lb/>
<pb n="KR4h0167_WYG_007-41b"/>
路文章貴人生手足親杜詩賈馬賦數數寄魚鱗<lb/>
最憶東林竹蕭疎入夢魂秋枝餘鳳實春逕長龍孫聲<lb/>
轉晨風細隂生夜月繁幾時歸袂接爛熟醉芳尊<lb/>
鴨腳東林畔慈親手自栽取心俱有實視表獨非材白<lb/>
玉成千粒紅紗寄百枚江南春去蚤花復幾時開<lb/>
見説東林地盆池近種蓮清風生緑水酷日冐炎天物<lb/>
外無雙格花中第一仙即今春已到應復葉田田<lb/>
吾憶東林北庭前巧作山乍晴風苒苒久雨蘚斑斑漁<lb/>
<pb n="KR4h0167_WYG_007-42a"/>
釣滄浪靜樵歌白日閑蓬瀛仙世界容易落人閒<lb/>
　　　初夏<lb/>
簿領紛相壓塵埃嬾未堪輕隂人割麥微雨客憂蠶照<lb/>
水荷衣薄迎風柳鬢鬖微吟聊自釋一夢滿江南<lb/>
　　　端午<lb/>
日上天心直風生水面寒羇窮念時節草次具盤餐買<lb/>
藥知衰病開尊得小歡醉懐江國味撥櫂倚江干<lb/>
　　　次芸叟韻<lb/>
<pb n="KR4h0167_WYG_007-42b"/>
雪霜歸漢塞星露近蘇天金錯千兵甲花團五馬韉春<lb/>
從今夜好月勝别時圓頗笑荆溪老猶譚般若禪<lb/>
　　　接伴太傅離新館其兄迓於途<lb/>
使者乘軺至將軍走馬迎侏離何所語踴躍不勝情寓<lb/>
目鴻鴈澤傷心杕杜行天乎非有閒我老獨無兄<lb/>
　　　與蔣十二<lb/>
孑立羇窮際相逄邂逅閒交遊新氣槩塵土舊容顔共<lb/>
指青雲遠同分白日閑區區交友志松柏滿南山<lb/>
<pb n="KR4h0167_WYG_007-43a"/>
　　　同許屯田子仁宿圓通寺<lb/>
遠水猿谿古孤峯石耳懸慈悲開一徑智慧出雙泉大<lb/>
士車乘鹿幽人社結蓮欲知今邂逅猶是昔因縁<lb/>
　　　自臨川泛舟還歸因假前韻寄粹老提舉朝議<lb/>
　　　　兼簡知府龍圖丈<lb/>
舟行朝市隔恣意看溪山天地青春遠江湖白日閑偶<lb/>
隨鷗獨往卻與燕俱還時節清明近應須屢破顔<lb/>
匹馬千山遠扁舟宇宙寛嵗華春已仲時節食初寒稍<lb/>
<pb n="KR4h0167_WYG_007-43b"/>
憶棊爭勝還須飲盡歡使君如見問行李已河干<lb/>
　　　將行季自鄱陽來<lb/>
伯也别何遽叔兮來未央水流心去遠月靜夢歸長細<lb/>
雨溼蘐草髙風吹鴈行幾時生事足相著老耕桑<lb/>
　　　得書并簡仔仲二姪<lb/>
遠宦非予欲浮生如此何幾時俱省定終日念漸磨流<lb/>
水嗟蓬轉青雲喜鴈過寄書盈萬字不似淚㾗多<lb/>
　　　正月初三日送叔宜弟初離襄陽<lb/>
<pb n="KR4h0167_WYG_007-44a"/>
月魄纔生夜春風恰到時異鄉愁對酒深院靜論詩道<lb/>
路嗟吾老雲霄恨汝遲莫言明日别徒益鬢邊絲<lb/>
　　　冬寒圍爐<lb/>
道路冬無雪山原臘始寒平林風力疾落葉雨聲乾冰<lb/>
玉詩腸<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>江湖酒量寛庭闈即予樂不必事杯盤<lb/>
　　　和濟叔冬字<lb/>
雨聲傳半夜雪意盡窮冬氣味閑相愜形骸病見攻冷<lb/>
呵詩筆凍寒啜酒醅醲且劇紅爐飲行聞古寺鐘<lb/>
<pb n="KR4h0167_WYG_007-44b"/>
　　　分題得思字韻寄<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>文淵<lb/>
風雪今之夕湖山百爾思欲歌鶯谷意不忘脊原詩臘<lb/>
意生梅萼春容動栁枝塵埃一千里歸夢自遲遲<lb/>
　　　和濟叔小飲韻<lb/>
島嶼風囘北滄溟月上東苦吟詩眼碧小酌病顔紅城<lb/>
近更籌數天寒斗柄中且安顔巷陋無泣阮途窮<lb/>
　　　吏部閣子前有千葉菊因酌同僚口占一首<lb/>
一花幾千葉千葉一時開曉露紅雲拂春風舞雪囘薄<lb/>
<pb n="KR4h0167_WYG_007-45a"/>
言酌吾酒亦道賞花來自是蘭臺勝桃源安在哉<lb/>
　　　欲雨<lb/>
雨勢將滂沛風聲自嘯號栁睂含碧淚花臉膩香膏厚<lb/>
澤宜蘇物微寒怯减袍詩成歡不足終擬醉春醪<lb/>
　　　新晴<lb/>
一雨凄凉夜羣陽發育春風雷驚舊蟄泥滓倦行人花<lb/>
秀千家囿波添數尺津新晴何處好郊外草如茵<lb/>
　　　過揚瀾<lb/>
<pb n="KR4h0167_WYG_007-45b"/>
路入揚瀾險心魂獨惘然秋風浪飛屋春雨水彌天一<lb/>
葉漁翁艇千鈞客子船相爭蝸角利平地看深淵<lb/>
　　　春風<lb/>
三春含造化一雨灑空虛寒色宵無定輕隂晝未舒亭<lb/>
臺花色重道路馬蹄疎燕雀乘風便應言莫我如<lb/>
　　　先赴東流因寄虞蔣諸君<lb/>
相愛不能去欲行還復留山川蕩行色風雨結離愁紅<lb/>
日千山曉清霜萬木秋囘頭望車馬目斷白蘋洲<lb/>
<pb n="KR4h0167_WYG_007-46a"/>
　　　途中作<lb/>
窮冬尚羇旅行色太凄凉白雪園林好紅塵道路長暮<lb/>
雲寒不散斜日澹無光夜宿溪山靜清風滿肺腸<lb/>
　　　次張瑞甫貧飲韻<lb/>
霜濃溪水縮雨多竹風多久病予無賴微吟子為歌遠<lb/>
心傾塞鴈窮緒委江波貧飲祇如此世人誰復過<lb/>
　　　寄庭佐弟與閏之同作<lb/>
狂風朝不定急雨暮相連麗澤已春意濃寒猶臘天紅<lb/>
<pb n="KR4h0167_WYG_007-46b"/>
爐雙酒艇清夜一詩篇不見東江客臨風意惘然<lb/>
　　　江上晚起<lb/>
水昏如欲雨霧落復非雲浩蕩重波影微茫小岸分大<lb/>
明瞻日曉微暖報風薰隱約廬山寺孤鐘續續聞<lb/>
　　　和春城北<lb/>
何曾看好春已復見春深水漲千溪緑松低一路隂簿<lb/>
書淹世態雞黍亂鄉心莫廢清和飲枝頭李可沈<lb/>
　　　和祖道國門外文淵子至東父餞席上贈别<lb/>
<pb n="KR4h0167_WYG_007-47a"/>
行李隨長道飄蓬笑賤官望雲瞻白日臨水看驚瀾鳥<lb/>
語如知節花開尚怯寒莫嫌春色淺留到後園看<lb/>
　　　夜泊睦州桐江<lb/>
一水連銀漢千山擁古城客乘清夜息舟倚碧溪横皓<lb/>
月危峯影清風細浪聲嘔啞殊俗語慘澹異鄉情途旅<lb/>
淹時月羇窮獨弟兄剛腸雙古劒蕩跡一流萍道路人<lb/>
皆厭風波我亦驚胡為甘險阻所得喜豪英俗眼無相<lb/>
笑吾非逐利名<lb/>
<pb n="KR4h0167_WYG_007-47b"/>
　　　秋日吟呈諸友時在合肥作<lb/>
緑髪猶年少衰顔苦病多隂寒傷物色渴雨蠹天和杯<lb/>
酒開寥落靈蓍問轗軻凋疎頭鬢亂攲側齒音譌苒苒<lb/>
時難得紛紛日易蹉荆蒿太狼藉圭角未漸磨廢棄今<lb/>
如此云為竟若何嗟傷仁者遠幸望故人過臘意生幽<lb/>
徑春心獨緑波幾時樽爼共爛醉聽清歌<lb/>
　　　和國信子育元韻<lb/>
傍火時尋柏子燒青燈笑語夜寥寥殊方更喜人情好<lb/>
<pb n="KR4h0167_WYG_007-48a"/>
長日不知山路遙<lb/>
　　　過右北平<lb/>
太平天子不言兵擁節來經右北平論將無人思李廣<lb/>
笑譚樽爼倚儒生<lb/>
　　　真州江亭<lb/>
潮落淮風怒不收昇州一日到真州多情楊栁能青眼<lb/>
底事波瀾亦白頭<lb/>
　　　和履中學士上元有作<lb/>
<pb n="KR4h0167_WYG_007-48b"/>
樓頭星斗爛文章錦綉中焚百合香月似中秋燈似晝<lb/>
總將明徳奉吾皇<lb/>
市廢啇廛野廢耕通宵笑傲樂昇平樓前樂奏九成曲<lb/>
樓下人呼萬嵗聲<lb/>
　　　二月已亥曉出城祀髙禖<lb/>
嫋嫋溪邊楊栁絲紛紛牆外小桃枝流鶯恰似無機械<lb/>
春滿人間亦未知<lb/>
塵沙騎馬聽溪流澹薄春風卻似秋坐憶洞庭波萬頃<lb/>
<pb n="KR4h0167_WYG_007-49a"/>
灘聲長在釣魚舟<lb/>
塵土㝠㝠二月風寥寥天外有歸鴻松隂想見芝山路<lb/>
隔浦溪花岸岸紅<lb/>
　　　奉使湖南遇雨寄叔宜<lb/>
暮雲不肎破重隂祇繫蘐堂夜夜心馬上北風吹淚落<lb/>
細隨疎雨溼衣襟<lb/>
　　　寄廣漢<lb/>
今年萬載驛逄冬恰似淮南風雪中<hi>赴詔時冬夜與廣漢宿舒城道中時</hi>
<pb n="KR4h0167_WYG_007-49b"/>
<hi>天雪</hi>草草杯盤渾自足笑譚只欠布袍翁<lb/>
　　　君宜弟還鄱陽風雨未行馳寄此詩<lb/>
鴻鴈行行如弟兄天寒故故作秋聲江湖寂寞風雨急<lb/>
今夜扁舟行未行<lb/>
　　　泛豐陵溪<lb/>
溪邊置酒稍徘徊坐看溪聲滾滾來傳語鸕鷀與鸂鶒<lb/>
暫時相見莫相猜<lb/>
　　　天寒欲雪不可出門君時在城中促庭佐來君<lb/>
<pb n="KR4h0167_WYG_007-50a"/>
　　　　時柬云庭佐掉頭云未來因馳寄<lb/>
伯兮引領望不斷叔也掉頭云未來事事傷心無説處<lb/>
終朝眼合不能開<lb/>
　　　和君時弟芝山避暑<lb/>
避熱猶如避火攻盡將身世隱壺中微雲急送鹿頭雨<lb/>
遠水故吹牛首風<lb/>
　　　次雲居老詩韻<lb/>
荆山有玉比山丘愛玩還將木李投掣電一機吾會得<lb/>
<pb n="KR4h0167_WYG_007-50b"/>
天邊月在水中流<lb/>
　　　和提舉送淮長老住延壽寺<lb/>
天地悠悠共故鄉眼前差别亦多方欲知道濟庵前路<lb/>
俱是將軍舊戰場<lb/>
　　　江上<lb/>
波瀾浮動月翻翻細雨吹風忽在門溪上酒家何處所<lb/>
青燈明滅見漁邨<lb/>
　　　都官以詩求菊栽次韻謝之<lb/>
<pb n="KR4h0167_WYG_007-51a"/>
新詩來乞菊花秧種植還須近宋牆待得來年花爛漫<lb/>
約君顛倒醉秋香<lb/>
　　　草<lb/>
草色初成城上春春風步履襯浮雲踏青未得遊人見<lb/>
煙日遮藏待使君<lb/>
　　柏<lb/>
落盡桃花梅子英一枝霜雪自光榮猛憐夜月紛紛影<lb/>
頻聽秋風細細聲<lb/>
<pb n="KR4h0167_WYG_007-51b"/>
　　　碧蘆<lb/>
碧蘆滿眼送清秋瀟灑憐君似退休一夜髙風搖翠玉<lb/>
五湖歸夢落漁舟<lb/>
　　　答雲居佛印禪師<lb/>
江湖萬里扁舟上巾履維摩丈室中毎愛師如蓮出水<lb/>
郤嗟予作鳥窺籠<lb/>
　　　和都官看雪<lb/>
孤成帶雪望天涯瀟灑風清自一家景物尚嗟春意滿<lb/>
<pb n="KR4h0167_WYG_007-52a"/>
雨枝零落不成花<lb/>
　　　梅子<lb/>
道上人家梅子枝背春還復葉離離詩翁觸物俱歸思<lb/>
不用風前呌子規<lb/>
　　　記京中伶人口號<lb/>
伶人作語近初筵南北生靈共一天祝願官家千萬嵗<lb/>
年年歡好似今年<lb/>
　　　雨霽<lb/>
<pb n="KR4h0167_WYG_007-52b"/>
荷花十丈出塵埃鷗鳥雙飛近酒杯雨霽黄雲收拾盡<lb/>
青山還會逐人來<lb/>
　　　泊真州新河亭<lb/>
鬢毛垂雪欲毶毶道路風波老不堪繫纜短亭聊自慰<lb/>
青山數㸃見江南<lb/>
　　　走筆和蕭推官迎提舉承議<lb/>
青山遠遠水囘囘初見鍾陵城上臺將迎不獨兒童喜<lb/>
楊栁看人亦眼開<lb/>
<pb n="KR4h0167_WYG_007-53a"/>
　　　船中見廬山<lb/>
翠色蒼茫杳靄閒船人指㸃是廬山浮雲作意深藏䕶<lb/>
未許行人取次看<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0167_WYG_007-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋百家詩存巻七<lb/>
</p>
<p>
</p>
  </div>
</body>
</text>
</TEI>
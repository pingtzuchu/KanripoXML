<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋百家詩存巻六</head> <lb/>
    <p>
<pb n="KR4h0167_WYG_006-1a"/>
欽定四庫全書<lb/>
　宋百家詩存巻六<lb/>
　　　　　　　　　　　　　嘉善曹庭棟編<lb/>
　　文潞公集<lb/>
　文彦博字寬夫介休人少從潁昌史炤學炤母異之<lb/>
　曰貴人也仁宗時及進士第知翼城縣判絳州除監<lb/>
　察御史進龍圖閣直學士封潞國公以太師致仕元<lb/>
　祐初司馬光薦復命平章軍國重事六日一朝一月<lb/>
<pb n="KR4h0167_WYG_006-1b"/>
　兩赴經筵五年又致仕居洛陽東田年九十二卒彦<lb/>
　博逮事四朝任將相五十年名震六服居洛時與司<lb/>
　馬光為耆英會在會者十三人又與程煦輩作同甲<lb/>
　會彦博詩云四人三百十二嵗況是同生丙午年一<lb/>
　時傳誦崇寧中入元祐黨籍後特命出籍追復太師<lb/>
　諡曰忠烈子八人皆歴要官其少子維申蒐輯詩文<lb/>
　遺藳成三十卷尚書葉少藴弁序<lb/>
　　　遊紫雲洞<lb/>
<pb n="KR4h0167_WYG_006-2a"/>
同登青雲梯逺訪紫雲洞黄冠既前導絳鞲亦後從幽<lb/>
奇素所希險絶曽無恐況此巖谷遊不知雙舄重攝衣<lb/>
叩洞户肅若心神悚兩崖勢相嶔左右如抱擁萬木傍<lb/>
森羅一水中洶湧信哉天下奇豈適俗間用賞景未盡<lb/>
興向夕遽旋踵飄然御風行恍若遊仙夢異日期再來<lb/>
退閒心更勇<lb/>
　　　寄贈華清觀主大師<lb/>
五城三洞朝真客紫房名隸神仙籍玉案晨餐沆瀣精<lb/>
<pb n="KR4h0167_WYG_006-2b"/>
椒庭夜飲流霞液姑山綽約冰雪容亭亭霞外脫塵蹤<lb/>
飇馭狂遊紫貝閣雲裝醉入白銀宫想陪桂父與金母<lb/>
崑蓬春賞蟠桃紅愚亦放懷隨澹泊采芝茹术希彭朔<lb/>
常祕六泥東竈丹每求五色西山藥紫臺久判浮丘袂<lb/>
錦川繡嶺三千里羽駕鸞驂未載逢經年望㫁函關氣<lb/>
　　　送子駿朝議歸闕<hi>鮮于侁時罷西臺</hi>
累年分領西臺憲留滯周南人共歎蚤傳文價出坤維<lb/>
為有仙才生閬苑桂籍登科既巳久蘭筋飛步終難絆<lb/>
<pb n="KR4h0167_WYG_006-3a"/>
兩持漕節賦均平歴守藩符政寬簡聖皇繼統始謀廟<lb/>
哲輔官材專進善巍巍雲闕此歸覲禁嚴侍從須邦彦<lb/>
離襟欲判重徘徊林下相從池上杯别後思君何處望<lb/>
肩輿頻上紫金臺<lb/>
　　　招劉伯壽祕監<lb/>
君自山中來熟見山中事我亦山中人素懷歸山志切<lb/>
望青牛車細問歸山計<lb/>
　　　題史館兵部傅君草堂欽之<lb/>
<pb n="KR4h0167_WYG_006-3b"/>
羨君濟上墅勝槩不可名泉石與松竹聲影交相清周<lb/>
牆數百堵版築皆親營箕尾出南極直對茅軒明陶廬<lb/>
自愛樂蔣徑堪逢迎但恐赤松子到此難忘情捨卻留<lb/>
侯伴從吾林下行<lb/>
　　　過燕川渡<lb/>
燕川東北孔山西借車直渡馬頭溪農樵引路津不迷<lb/>
行行引上青雲梯回頭下視林木低谷風泠泠山鳥啼<lb/>
巖隈泉甘土仍肥昔人於斯卜幽棲春深芝术生新荑<lb/>
<pb n="KR4h0167_WYG_006-4a"/>
采芝茹术希夷齊諸公共遊不知疲長吟吐氣如虹蜺<lb/>
水濱石上寫此詩手拭蒼蘚腳踏泥冒寒履險不憚辭<lb/>
勉欲繼踵前賢題<lb/>
　　　陽春曲<lb/>
頗傷金管遽仍恨緹光促四序若循環百年如轉軸佳<lb/>
人暮不歸蘭苕春又綠空持綠綺琴愁弄陽春曲<lb/>
　　　玉階樹<lb/>
亭亭依玉砌鬱鬱盡瓊枝璧月夜雖照金風秋更吹陳<lb/>
<pb n="KR4h0167_WYG_006-4b"/>
宫唯是唱漢殿只應悲似有君軒戀嵗寒終不移<lb/>
　　　無題<lb/>
西陵何限柏一一勝瑤華幾縱青絲騎多逢油壁車香<lb/>
囊猶未致奉帶巳成賒莫作雲間月願親梁上霞<lb/>
　　　山中隠者<lb/>
塵中久絶跡谷口自忘機草蹻凌晨出柴車向夕歸磴<lb/>
泉濡蕙帶逕竹敗荷衣借問何為者山中嘗采薇<lb/>
　　　夜思<lb/>
<pb n="KR4h0167_WYG_006-5a"/>
明河秋耿耿小閣夜愔愔魯酒不成醉洛生唯是吟簟<lb/>
涼初卷玉爐暖乍熏金默坐終無寐西窓月影沈<lb/>
　　　華月<lb/>
皎皎新秋月分明照洞房幾人千里别今夜九迴腸皓<lb/>
彩穿珠幌澄輝上壁璫畫樓兼繡户渾是可憐光<lb/>
　　　旭日<lb/>
乍出扶桑海如輪隠半規未晞槃上露巳側檻中葵赫<lb/>
奕晨霞映空濛曉霧披君看可憐處偏在照梁時<lb/>
<pb n="KR4h0167_WYG_006-5b"/>
　　　詠苔<lb/>
綿綿上釣磯漠漠擁閒扉石面風梳髮垣根雨濯衣不<lb/>
將凡卉雜還與俗塵違謝砌曽成詠深嚴近紫微<lb/>
　　　公子<lb/>
甲第峩峩爵觀前射回微岸鵕䴊冠錦韉飛鞚丹砂埓<lb/>
蜜炬流膏紫玉槃狐尾單衣常裛麝虎頭雙綬鎮熏蘭<lb/>
閒馳便向章臺陌里巷兒童逐彈丸<lb/>
　　　寓懷<lb/>
<pb n="KR4h0167_WYG_006-6a"/>
高樓閒背夕陽登緲緲長懷不自勝錦瑟有時聞北渚<lb/>
鈿車何日到西陵地寒蘐草猶難種天逺瑤華豈易憑<lb/>
多謝蘇門清嘯客了無塵事染壺冰<lb/>
　　　元已阻雨<lb/>
林花脈脈怯朝煙雨隔蘭亭曲水筵欲買春花無定價<lb/>
東風撩亂擲榆錢<lb/>
　　　酬金華山人春日見寄之什<lb/>
漠漠鮮雲習習風谷鶯嬌囀小園中謝塘初長如裀草<lb/>
<pb n="KR4h0167_WYG_006-6b"/>
湘渚難留避弋鴻經雨落花紅撲地惹煙垂栁綠縈空<lb/>
尋芳好伴高陽侣深憶東山采藥公<lb/>
　　　和友人春日即事<lb/>
青閣登臨恨巳多可堪蘭景又妍和書囊閱盡應成癖<lb/>
詩思狂來恐是魔玉樹芬芳連霧縠珠櫳隠映隔雲蘿<lb/>
鸘裘貰得楊昌酒度日無悰倚瑟歌<lb/>
　　　蘅皋<lb/>
蘅薄頻牽望陽林久駐鑣香囊徒叩叩雲月自迢迢翠<lb/>
<pb n="KR4h0167_WYG_006-7a"/>
佩傳情密層波託意遙翩鴻漸高逝翻恨隔神霄<lb/>
　　　春曉<lb/>
宿靄藏飛觀晨霞幌繡甍錦幃人未起珠樹鵲先驚爐<lb/>
暖香初燼窓幽燭尚明更開花上露妝淚鬭盈盈<lb/>
　　　宫詞<lb/>
體輕全不勝鸞釵常羨同心上苑梅翠輦未來珠箔卷<lb/>
漆盤猶貯夜明苔<lb/>
　　　登江樓<lb/>
<pb n="KR4h0167_WYG_006-7b"/>
飛觀接江干乘閒獨凭欄鮮雲横列岫芳草蔽遙灘梅<lb/>
笛吹漁浦荃橈汎鷺湍登臨謝康樂寄逺折瑤蘭<lb/>
　　　俠少行<lb/>
錦帶佩吳鉤翩翩躍紫騮垂鞭度永埓挾彈過長楸平<lb/>
樂十千酒南城百尺樓荆娥拂雙袖日夕又遲留<lb/>
　　　秋夕偶懷<lb/>
小檻風驚葉幽庭露泫柯芳塵千里逺幽恨九迴多螢<lb/>
影穿簾押蛬聲出砌莎寸心無以寫對月但長歌<lb/>
<pb n="KR4h0167_WYG_006-8a"/>
　　　秋夕偶作<lb/>
獨誦潘郎秋興賦閒吟謝守怨情詩風搖紅樹啼螿急<lb/>
月照綠窓清漏遲<lb/>
　　　古寺清秋日五首<lb/>
古寺清秋日微涼寶殿中玉題高納月金鐸碎搖風翠<lb/>
蘚緣階碧幽蘭裛露紅閒聴蓮葉漏吟對惠休公<lb/>
古寺清秋日幽閒景倍殊晚雲遮鷲嶺新月照蝦鬚玉<lb/>
露霑籬菊金風落井梧武尼求泛駕張翰莫思鱸<lb/>
<pb n="KR4h0167_WYG_006-8b"/>
古寺清秋日登樓擁鼻吟微涼生柰苑輕吹動香林窓<lb/>
外螢飛火籬邊菊散金靜彈流水曲何處有知音<lb/>
古寺清秋日潘郎興倍長院閒披鶴氅人靜掩鶯房密<lb/>
樹驚晨鵲幽軒耿夜螿班姬應詠扇通夕恨昭陽<lb/>
古寺清秋日含毫凭小樓雨微滋石蘚煙澹落霜楸紫<lb/>
燕休巢幙蒼鷹巳下鞲閒傾浮蟻酹時典鷫鸘裘<lb/>
　　　翫月吟寄友人<lb/>
聞道頻揮霹靂手<hi>見虞曹王員外之言</hi>定知不費琰之才且投丹<lb/>
<pb n="KR4h0167_WYG_006-9a"/>
筆攜詩筆來就花間把一杯<lb/>
　　　送劉推官歸冶源棲真館<lb/>
高情樂幽趣遂與塵事違巖谷久潛照魚鳥知忘機方<lb/>
邈栗里會卻指冶源歸借問歸何遽山中芝术肥<lb/>
　　　雷簡夫自辰溪還除國子博士鹽鐵判官以書<lb/>
　　　見謝并寄杜鵑鳥一隻偶成二章答之<lb/>
學省新開用退之陽城司業定相知休思杜曲仙鄉隠<lb/>
好獻元和聖德詩三部共推鹽鐵論五溪曽制虎貔師<lb/>
<pb n="KR4h0167_WYG_006-9b"/>
濟源處士功成後始信書生善出竒<lb/>
山人逺寄杜鵑禽因寄山禽遂寄心應謂不如歸去好<lb/>
高飛卻入舊雲林<lb/>
　　　送中舍蒲君致政西歸<lb/>
閬苑當年硯席同别來三十八秋風東朝新命西歸去<lb/>
珍重賢哉鶴髮翁<lb/>
　　　送分司少卿歸洪井<lb/>
知止遺榮世所稀帆風美滿浩然歸江邊聞有梅真宅<lb/>
<pb n="KR4h0167_WYG_006-10a"/>
吟對西山不掩扉<lb/>
　　　春日湖上偶作<lb/>
岸幘長吟坐釣磯花香漠漠栁依依夕陽湖面光如鑑<lb/>
風送虚舟自在歸<lb/>
　　　外許蘇度支示古銅器形製甚雅輒書五十六<lb/>
　　　字還之<lb/>
古鼎良金齊法精未知何代勒功名更須梓匠為鳬杓<lb/>
堪與仙翁作酒鎗<hi>南史有徐景山酒鎗</hi>滌濯尚應勞犢鼻腥羶不<lb/>
<pb n="KR4h0167_WYG_006-10b"/>
復染羊羮水邊林下風清處長伴醺然醉玉傾<lb/>
　　　雨中湖上緋桃盛開舟子維纜於樹因書二十<lb/>
　　　八言<lb/>
灼灼穠華照碧流素煙絲雨助妖柔武陵不放劉郎去<lb/>
更就桃根繫小舟<lb/>
　　　予移守青社同年宋學士代予守壁田會有來<lb/>
　　　詩因成四十言為答<lb/>
舊許陪原郡時清偃息優羨君熊軾去奮我鴨坡遊草<lb/>
<pb n="KR4h0167_WYG_006-11a"/>
樹秋芳密禽魚晚思幽相憑皆與問猶憶醉翁不<hi>予在許昌</hi>
<hi>務閒多適湖上吟醉月三四焉</hi>
　　　偶題看山樓新畫山水<lb/>
盡日望西山扶笻復倚欄逺觀猶未足更作畫圖看<lb/>
　　　宿西谿寺<lb/>
地占蓮華麓谿環鷲嶺巔密林含細籟巍刹照清漣獨<lb/>
賞寧妨醉幽吟定廢眠支郎諳雅尚埽榻就潺湲<lb/>
　　　公儀天章書示暫徃藍田兼閱山水以答來貺<lb/>
<pb n="KR4h0167_WYG_006-11b"/>
暫枉觀風斾從容賞物華藍山青有玉輞水碧無沙林<lb/>
靜聞啼狖川長見落霞宜尋幽徑處竹里到南垞<lb/>
　　　雨後遊華嚴川馬上作<lb/>
雨後城南路無泥未有塵因觀曲江樹更憶杏園春草<lb/>
色遙侵水山光翠逼人劭農兼訪古攬轡緩朱輪<lb/>
　　　題中山即中華嚴川墅<lb/>
城南風物勝最勝是華嚴謝墅偏幽寂顔郎此退潛流<lb/>
象清遶砌列岫翠當檐更愛邨橋畔楊花撲酒帘<lb/>
<pb n="KR4h0167_WYG_006-12a"/>
　　　次韻和公儀月夕遊南湖<lb/>
涼夜南湖飲林端月上初尊罍既古雅亭榭復清虚靜<lb/>
賞興無盡劇譚歡有餘羣騶不解事應厭久停車<lb/>
　　　見山樓小飲偶作<lb/>
雲澹天迷楚樓高地占秦哀箏一行鴈小字數鉤銀巷<lb/>
陌三條月池塘十步春府門初夜閉多少夜遊人<lb/>
　　　蒙頂茶<lb/>
舊晉最稱䝉頂味露牙雲液勝醍醐公家藥籠雖多品<lb/>
<pb n="KR4h0167_WYG_006-12b"/>
畧采甘滋助道腴<lb/>
　　　答王龍圖遊山見寄<lb/>
分得魚符守雍州垂帷閉閣再經秋眼看巖岫將登覽<lb/>
身似匏瓜苦滯留杜曲朱坡雖巳到圭峯紫閣未曽遊<lb/>
卻輸假道歸朝客上遍終南寺寺樓<lb/>
　　　游潛溪<lb/>
脩竹䕃清溪潺湲闕塞西石牀平有蘚沙路潤無泥粉<lb/>
白松圍古<hi>有古松皮綠而粉生本草艾蒳香真廟愛之駐蹕良久</hi>藍生草帶齊難<lb/>
<pb n="KR4h0167_WYG_006-13a"/>
留批敕字救旱作雲霓<hi>李藩少時隠居溪上</hi>
　　　登廣化閣<lb/>
寶刹層峯上危欄淨界中登臨近霄漢子細見伊嵩术<lb/>
迥傳清梵川長没逺鴻黄昏不忍去月在石樓東<lb/>
　　　宿少林寺<lb/>
六六仙峯繞靜居俗塵至此暫消除西來未悟禪師意<lb/>
北去還馳使者車<hi>予方被命移守北都</hi>五品封槐今尚在九年面<lb/>
壁昔何如心知一宿猶難覺花藏重尋貝葉書<lb/>
<pb n="KR4h0167_WYG_006-13b"/>
　　　遊金星觀<lb/>
鶴髮龎眉二老仙林間老屋十餘間齋糧不蓄惟栽菊<lb/>
道眼長明祇看山朋侣過從應綺甪比鄰掩映是嵩轅<lb/>
暫遊自愧塵勞跡解帢臨溪濯膩顔<lb/>
　　　僕射侍中賈榮過潩上小園兼題嘉句謹成五<lb/>
　　　十六言仰謝賁飭<lb/>
上相尋芳駐畫輪華貂玉節耀松筠二南雅麗音盈耳<lb/>
八體遒妍妙入神魯壁再傳科斗字稽山長詠永和春<lb/>
<pb n="KR4h0167_WYG_006-14a"/>
小園從此増花價一室熒煌照乘珍<lb/>
　　　小園池上偶作<lb/>
微吟岸幘思悠然近對方塘逺見山恩施洛陽均逸地<lb/>
莫言此地是偷閒<lb/>
　　　中書宿齋偶作<lb/>
鳳閣容棲集心無外慮侵夜涼秋氣蚤人靜禁門深大<lb/>
政慚無補微才恐不任敧眠聽宫漏蘭焰照青衾<lb/>
　　　送祕書劉監歸嵩陽隠居<lb/>
<pb n="KR4h0167_WYG_006-14b"/>
昔年寶應茅齋主别後炎涼巳屢經暫入城來緣買藥<lb/>
卻騎牛去似飄萍緱山重訪吹笙伴祕省常虚舞鶴㕔<lb/>
一任洛陽人白眼且看三十六峯青<lb/>
　　　和副樞吳諫議寄題廣化寺東軒<lb/>
淨居高出四禪天更對伊嵩闢廣軒塔聳千花依鷲嶺<lb/>
舟浮一葉上龍門雲藏古木當危檻風遞疎鐘過逺邨<lb/>
我有草堂南澗口<hi>即臨伊堂</hi>一回西望一銷魂<lb/>
　　　雪中樞密蔡諫議借示范寬雪景圖<lb/>
<pb n="KR4h0167_WYG_006-15a"/>
梁園深雪裏更看范寬山迥出關荆上如遊嵩少間雲<lb/>
愁萬木老漁罷一蓑還此景堪延客擁爐傾小蠻<hi>白樂天云</hi>
<hi>酒榼也</hi>
　　　和副樞蔡諫議贈副樞吳諫議謝惠新宅雜花<lb/>
　　　之什<lb/>
百卉千花淑景新主人吟嘯惜芳辰依依綠減隋隄色<lb/>
灼灼紅移洛浦春巳愛清香飄宴席更分穠艷與交親<lb/>
鄒陽本是梁園客醉賞猶思濉水濱<lb/>
<pb n="KR4h0167_WYG_006-15b"/>
　　　再到積慶墳莊即事偶成<lb/>
郊園乍適疎慵意勉强逢迎巳不能赤米白鹽充野饌<lb/>
蕉衫芒蹻見山僧含風古木遮檐角潄玉清泉瀉石棱<lb/>
田父相過復相勸蚤歸林下醉騰騰<lb/>
　　　東溪泛舟<lb/>
東溪伊水東溪水碧溶溶兩槳夷猶去雙鳬上下逢餘<lb/>
波通洛浦倒影浸嵩峯荷動聞魚躍沙平見鶴蹤島蒲<lb/>
森劒㦸岸栁亞虬龍並載惟禪客隨觀有牧童風傳櫂<lb/>
<pb n="KR4h0167_WYG_006-16a"/>
謳逺露濕釣蓑濃不是迷津處何煩問老農<lb/>
　　　遊史館張大卿致政李少卿史館傅兵部濟上<lb/>
　　　郊園<hi>張靖李章傅堯俞時判河陽祈雪濟源廟作</hi>
疇昔常聞處士莊林泉勝景甲山陽一渠寒水流清濟<lb/>
千仞濃嵐聳太行枋口雲歸穿古木燕川風過入修篁<lb/>
前賢舊業何人繼分與三賢作醉鄉<lb/>
　　　登平崧閣右崧亭作<lb/>
不較平崧與右崧大都亭閣畫穹崇太行太室當前後<lb/>
<pb n="KR4h0167_WYG_006-16b"/>
俱是家山入望中<lb/>
　　　西都留守宣徽王祈謝嵩祠徃還敝莊因成雅<lb/>
　　　章為貺謹次嚴韻<hi>時判河陽</hi>
臘雪應祈霑下土府公遵命祀中天定陪仙馭經緱嶺<lb/>
應訪禪林過玉泉和氣隨風生二室歡謠繼日滿三川<lb/>
悠悠大斾纍纍印卻愛蘇家負郭田<lb/>
　　　枋口作<lb/>
下馬入枋口漾舟緣碧溪雪消山骨瘦風定浪頭低數<lb/>
<pb n="KR4h0167_WYG_006-17a"/>
里復登岸羣賢俱杖藜徘徊巖石畔尋覓退之題<lb/>
　　　盤谷作<lb/>
昔有幽棲士兹焉遂考槃驚眠澗泉響醒酒谷風寒列<lb/>
岫開窓見㝠鴻倚杖觀韓文傳巳久合在翠巖刋<hi>舊有石記</hi>
<hi>今巳失之</hi>
　　　自濟源回及中道得通守郎中詩跋羨山水之<lb/>
　　　遊以不得陪從為恨因以詩答之<hi>通判李師錫</hi>
奉祀靈源臘雪餘薄寒風景似春初因尋山下遊三日<lb/>
<pb n="KR4h0167_WYG_006-17b"/>
惟恨尊前欠二車南望思君回五馬北來遺我得雙魚<lb/>
新詩兩首連城貴百斛驪珠價不如<lb/>
　　　初泛舟新宅觀子弟輩作詩因為此示之<lb/>
舊池疏引透新池轉覺澄瀾勢渺瀰得志魚蝦爭跳躍<lb/>
無根萍梗任推移船頭欲過衝橋腳栁眼初開映水湄<lb/>
借問阿連春草句何人先把紫毫摛<lb/>
　　　春旱既甚祈未應小園即事<lb/>
渴望甘膏蘇旱嵗日趨祠廟罄䖍祈春風也解相欺罔<lb/>
<pb n="KR4h0167_WYG_006-18a"/>
鼓扇楊花學雪飛<lb/>
　　　題韓晉公邨田歌舞圖後<lb/>
治世舒長日田家事力蘇干戈久不識簫鼓共為娛濁<lb/>
酒行無算酡顔倒更扶將求太平象此是太平圖<lb/>
　　　昨夜飲散未眼偶成拙頌錄呈武功寺丞若猶<lb/>
　　　未棄無惜開示<lb/>
以幻能除幻居塵不染塵畧於歌舞地聊現宰官身有<lb/>
法猶為滯無心乃是真還將所得趣試問悟空人<lb/>
<pb n="KR4h0167_WYG_006-18b"/>
　　　提舉劉司封訪别將赴滏陽輒成五十六言<hi>劉㳘</hi>
乞領琳宫作散仙雲情鶴態任天然榮驅軒馭歸仁里<lb/>
懇拜封章解計權尺璧時光須愛惜寸金鄉土且留連<lb/>
銅臺事事君誇詫莫望西州緊著鞭<lb/>
　　　招仲通司封府園避暑<lb/>
騎山樓下水軒東一室初開待白公<hi>白云奇章欲於南溪上别葺一室與</hi>
<hi>白傅止宿故詩云終恐不如南澗上别開一室待閒人</hi>雖是不如南澗上都緣卻<lb/>
有北窓風銜杯避暑稱河朔飛蓋延賓在鄴中解榻況<lb/>
<pb n="KR4h0167_WYG_006-19a"/>
逢徐孺子饋漿茹飯與君同<lb/>
　　　金宿樓望月呈仲通司封<hi>是夕與賓佐會飲後園</hi>
滿滿十分酒高高百尺樓於兹賞圓月況乃值中秋天<lb/>
宇浩無際露華光欲流西園清夜飲公幹不同遊<lb/>
　　　舟中别後中夕無寐偶成四十言奉寄中輝大<lb/>
　　　卿史聊致黯然之懷<hi>史炤</hi>
五十年親友如今兩鬢霜相逢在淇澳所樂似瀟湘話<lb/>
舊如春夢聽歌放酒狂壓關樓下别一夕九回腸<lb/>
<pb n="KR4h0167_WYG_006-19b"/>
　　　雪霽金宿樓閒望偶作<lb/>
盈尺初晴皓采鮮長空極望勢漫漫銅臺不憚三休上<lb/>
冰井須添一倍寒舟檝似從雲外過園林如在鑑中看<lb/>
冬來景象今方好未到黄昏且凭欄<lb/>
　　　寒食遊壓沙寺雨中席上偶作<lb/>
沙路無泥地側金滿園香雪照瓊林一枝帶雨尊前看<lb/>
還是去年寒食心<lb/>
　　　留守相公<hi>康國</hi>寵召同賞花歡飲兼示雅章次韻<lb/>
<pb n="KR4h0167_WYG_006-20a"/>
洛表衡皋穀雨天歸來景物尚鮮妍喜隨使斾尋花圃<lb/>
急趁賓簪赴綺筵酒撥嫩醅傾綠液曲調新譜促朱絃<lb/>
玉堂仙客應潛笑强作風情學少年<lb/>
　　　留守相公寵示東田讌集詩依韻和呈<hi>韓康公</hi>
嘗同徐勉構東田花竹成隂雨後天為愛憲臺寬白簡<lb/>
得隨相府賞紅蓮清尊屢釂吟情逸紅袖頻翻舞態妍<lb/>
歸興直須三鼓盡月華況是十分圓<lb/>
　　　次韻留守相公同遊龍門<lb/>
<pb n="KR4h0167_WYG_006-20b"/>
鑿開青障啓天門直瀉伊流淺汝墳<hi>舊說禹鑿龍門以洩汝海之水</hi>八<lb/>
節驚濤鼉振鼓千花寳塔鴈翔雲巖隈雨過飛泉漲谷<lb/>
口風回墮葉紛龕穴隆穹三像列樓臺華煥兩崖分方<lb/>
陪茜斾來尋勝不就蒲飱趁茹葷北里笙竽皆擁從東<lb/>
山羅綺半酣醺升堂共覩皤仙貌策杖同尋古士墳喜<lb/>
脫貂冠親野老幸隨熊軾附邦君林巒岑寂真堪賞市<lb/>
井喧譁漸厭聞人度長川猶隠映香銷古殿尚氛氲周<lb/>
生歸後蘭重佩荀令行時蕙更薰曉露未晞珠滴淚秋<lb/>
<pb n="KR4h0167_WYG_006-21a"/>
花爭發錦挑文羣娃散步塵生襪小舫爭登水濺裙釣<lb/>
叟傍觀皆歎羨禪師迎謁盡歡欣既無冗局羈閒跡忍<lb/>
促回軒背夕曛得向石頭溪上飲從今遂不畏移文<hi>某在</hi>
<hi>北都累求致政時駕曹林員外以映山紅曲詞見贈尋答之其末章云遂請後願醉石樓溪口今飲於石樓有</hi>
<hi>小倡獨得此曲因以佐飲</hi>
　　　頌寄實師順師<lb/>
傳聞二禪伯共是一家風悟處頭頭悟通時事事通西<lb/>
堂入妙用寂照舍真空更有青青竹菩提法眼中<lb/>
<pb n="KR4h0167_WYG_006-21b"/>
　　　余前此二紀保釐西郊與判臺李少師及洛社<lb/>
　　　諸君遊龍門飲伊上有漁者獻鱖魚十數尾因<lb/>
　　　作羮鱠坐客有思鱸之興余後守魏累請休致<lb/>
　　　久而未遂曽為憶鱖詩寄洛下諸賢今年秋累<lb/>
　　　與諸君飲於東田池上葦間鱠魚炊香稻以佐<lb/>
　　　酒浩然有江湖之趣因作是詩并錄憶鱖詩如<lb/>
　　　左<hi>元豐中留守西京作</hi>
　一尊江上思鱸酒兩首伊濱憶鱖詩今日東田遂前請<lb/>
<pb n="KR4h0167_WYG_006-22a"/>
香稉緑蟻鱠紅絲<lb/>
　　　嘉祐中余尹河南與少師李公明龍圖董巨源<lb/>
　　　集賢王伯初同遊龍門漁者得鱖魚數十尾以<lb/>
　　　助杯柈飲興皆歡日月云邁幾二十年感舊念<lb/>
　　　遊作憶鱖詩乃思鱸之比也<hi>李東之董沔王起熙寧中北京作</hi>
西風一櫂思鱸興抖擻塵纓歸舊廬最憶香山石樓下<lb/>
清伊深處釣寒魚<lb/>
追思洛社閒遊伴屈指於今大半亡若到龍門更聞笛<lb/>
<pb n="KR4h0167_WYG_006-22b"/>
定知悲感似山陽<lb/>
　　　遊東田八韻<lb/>
文物平津閣風流太傅山勝遊松島外故跡藥園間霜<lb/>
蔀編為屋寒荆刈作關窓欞雲漠漠畦竇水潺潺蘆渚<lb/>
炊煙起萍漚釣艇還竹經朝雨翠荷借夕陽殷幽興能<lb/>
招隠高情自愛閒從來行樂處攜手一開顔<lb/>
　　　次韻致政中散荀龍寵恵雅章<lb/>
承枉安車訪孟津披雲喜覩舊風神昔年交會心相契<lb/>
<pb n="KR4h0167_WYG_006-23a"/>
今日朋從意轉親華髮並蒙難老福清尊莫作獨醒人<lb/>
高門積慶簪纓盛世上尊榮孰比倫<lb/>
　　　次韻留守相公玉汝以某赴東莊特賜佳篇<lb/>
東郊瘠土纔千畝繞舍團椒僅百家地接玉泉多草木<lb/>
路經緱嶺少風沙能留過客雖無餌時對清尊亦有花<lb/>
昔日相君曽降顧常憂蝸陋不容車<lb/>
　　　憶東溪<hi>近得洛信云東溪水漲舟行頗駛</hi>
常憶東溪溪上坐相從惟有野僧來可憐鷗鳥知人意<lb/>
<pb n="KR4h0167_WYG_006-23b"/>
料得無機總不猜<lb/>
　　　東溪奉送景仁内翰歸東都三首<lb/>
君自東都至西洛風光相賞不相違瑞雲承露從頭看<lb/>
看到姚黄興盡歸<lb/>
暮春修禊洛川遊絲管隨登李郭舟仲損昌言俱未至<lb/>
凝眸東望不回頭<hi>張仲損張昌言</hi>
送君東至伊東塢東望青嵩與白雲又向嵩雲更東去<lb/>
花前把酒惜離羣<lb/>
<pb n="KR4h0167_WYG_006-24a"/>
　　　五老會詩<hi>元豐三年九月范鎮内翰張宗益工部張問諫議史炤大卿</hi>
四箇老兒三百嵗當時此會巳難倫如今白髮遊河叟<lb/>
半是清朝解紱人喜向園林同燕集更緣尊酒長精神<lb/>
歡言還有伊川約好作元豐第四春<hi>為來嵗張本</hi>
　　　奉陪伯温中散程伯康朝議司馬君從大夫席<lb/>
　　　於所居小園作同甲會<lb/>
四人三百十二嵗況是同生丙午年招得梁園同賦客<lb/>
合成商嶺采芝仙清譚亹亹風盈席素髮彯彯雪滿肩<lb/>
<pb n="KR4h0167_WYG_006-24b"/>
此會從來誠未有洛中應作畫圖傳<lb/>
　　　贈國信畢少卿<hi>仲衍前此北京簽判</hi>北京作<lb/>
鄴下常推七子才兔園賓客重鄒枚三千里外出疆去<lb/>
四五年前點額來將幙未歸慙老大使旃重到喜追陪<lb/>
朔風不度龍沙逺只向雲中候信回<lb/>
　　　清明後同秦帥端明會飲李氏園池<lb/>
洛浦林塘春暮時暫同遊賞莫相違風光不要人傳語<lb/>
一任花前盡醉歸<lb/>
<pb n="KR4h0167_WYG_006-25a"/>
　　無為集<lb/>
　楊傑字次公無為人自號無為子自少時即以詩文<lb/>
　名於世嘉祐四年舉進士元豐中官太常時議典禮<lb/>
　因革傑討論精確人尤多之常奉使過泰山觀日出<lb/>
　於絶頂之上重九日賦詩酌酒於華山蓮花之峯繼<lb/>
　被詔從高麗僧遊皆以王事而得方外之樂故於瞿<lb/>
　曇尤造理窟元祐中以禮部員外郎出知潤州除兩<lb/>
　浙提點刑獄卒年七十生平著述甚富散亂未傳紹<lb/>
<pb n="KR4h0167_WYG_006-25b"/>
　興癸亥知無為軍趙士㣓搜其遺藳得詩賦雜文若<lb/>
　干篇編次十五卷題曰無為集其釋道二家詩文另<lb/>
　編别集<lb/>
　　　幽谷吟上歐陽内翰<lb/>
除山插空望不足行信馬蹄入幽谷生平未慣塵外遊<lb/>
先酌寒溪洗塵目自疑身是武陵客誤逐桃花迷水曲<lb/>
欲窮本始問嵗月亭上雄文鑿青玉意高語險測難到<lb/>
拂白散雲再三讀乃知造作自混沌山神固䕶寶藏匵<lb/>
<pb n="KR4h0167_WYG_006-26a"/>
路岐未許車馬通白日蒼煙走麋鹿一從紫府仙人來<lb/>
指出洞天三十六膏澤疏開不死泉棟梁養成嵗寒木<lb/>
靈苗黑草無根株搖蕩清香過林麓峯巒圍匝别是天<lb/>
天在山中成大畜先生之心此其象徃行前言深藴蓄<lb/>
議論吐為仁義辭文章散作生靈福默笑真工功未醇<lb/>
飣餖春風弄紅緑耼云谷得一以盈以一能應無窮聲<lb/>
千古萬古聲不盡先生得之為聲名公之聲名公之心<lb/>
日益逺大日益深愚儒耳目所不及奮筆空成幽谷吟<lb/>
<pb n="KR4h0167_WYG_006-26b"/>
　　　屏石謠贈郭功父<lb/>
屏石屏石何巉巖云初得自江之南沙埋土蝕幾千載<lb/>
無人辨别嗟沈淹淨空居士物鑒精獲之不啻黄金兼<lb/>
清泉洗滌露真璞野雲凝結堆濃藍巫峽山前暮雨霽<lb/>
參差十二排峯尖比干骨朽心不朽通竅至今存四三<lb/>
蜂房蟻垤豈足數或疎或密爭嶔嵌銅臺古硯置其下<lb/>
一片皴碧沈寒潭唐朝牛公嗜怪石取之不巳其亦貪<lb/>
爭如夫君一勝百得此自足無傷廉我嘗乘醉到君家<lb/>
<pb n="KR4h0167_WYG_006-27a"/>
臨風叩以蒼玉簪其聲清越合律吕筍簴可與大樂參<lb/>
何當琢磨中句股列為編磬歌雲煙問君考擊薦郊廟<lb/>
孰若藏其青山庵<lb/>
　　　潛山行<lb/>
昔年會稽探禹穴探得六甲開山圖圖載潛南天柱山<lb/>
上侵霄漢下淵泉真人祕語世不傳但見絶頂䝉雲煙<lb/>
漢武射蛟浮九江舳艫千里來樅陽築壇祈仙瞻杳茫<lb/>
茂陵檜柏空青蒼石牛一卧叱不起白鹿還歸深洞裏<lb/>
<pb n="KR4h0167_WYG_006-27b"/>
二月靈鶴有時來洞口桃花泛流水<lb/>
　　　歌白雪<lb/>
歌白雪雪滿龍沙暮冬月萬里征人歸未歸一聲曉角<lb/>
雲中咽<lb/>
歌白雪雪壓樵夫樵擔折行到都門門欲開十二玉樓<lb/>
歌未徹<lb/>
　　　勿去草<lb/>
勿去草草無惡若比世俗俗浮薄君不見長安公卿家<lb/>
<pb n="KR4h0167_WYG_006-28a"/>
公卿盛時客如麻公卿去後門無車惟有芳草年年加<lb/>
又不見千里萬里江湖濱觸目凄凄無故人惟有芳草<lb/>
隨車輪一日還舊居門前草先除草于主人實無負主<lb/>
人于草宜何如勿去草草無惡若比世俗俗浮薄<lb/>
　　　古行路<lb/>
古行路古行路今人欲追古人去古人去逺何可追後<lb/>
人視今如古時君不見去年春風去巳久今年春風亦<lb/>
依舊<lb/>
<pb n="KR4h0167_WYG_006-28b"/>
　　　和酬子瞻内翰贈行長篇<lb/>
雲濤擁開滄海門鼓鼙萬疊鳴江邨仙翁引我峯頂望<lb/>
耳目震駭難窮源黄金鑄鯨為酒尊桂槳透澈冰雪盆<lb/>
吳歌楚舞屏不用夾道青玉排雲根經綸事業重家世<lb/>
音問父子今季昆九丹鍊就鼎竈温刀圭足以齊乾坤<lb/>
我行欲别湖山去為我索筆書長言照乘不假明月珠<lb/>
自有光燄生軺軒<lb/>
　　　五雲叟琴閣<lb/>
<pb n="KR4h0167_WYG_006-29a"/>
朝望五雲山暮望五雲山望之欲去未得去抱琴登閣<lb/>
聊怡顔琴聲噴潺湲意在山之泉琴聲險欲絶意在山<lb/>
之顛五雲之山不須到勸君但作五雲操<lb/>
　　　凌歊臺<lb/>
大明七年暮冬月宋武南巡立雙闕鑾輿先幸凌歊臺<lb/>
雲中簫鼓轟春雷六龍一去曉無迹山花野鳥空相憶<lb/>
翠羽鳴鞭來不來景陵芳草年年碧<lb/>
　　　景雲軒<lb/>
<pb n="KR4h0167_WYG_006-29b"/>
南城城外山崔嵬景雲軒上無塵埃雙溪水落逐年急<lb/>
白髮僧歸何日來畫屏滿目萬瓦合幾人到此心如灰<lb/>
　　　恭軒<lb/>
春雷驚起蒼龍角春風擺開紫雲籜埽㫁紅塵不得來<lb/>
翠羽旌幢擁高閣高堂老人年八十朱衣省郎侍傍立<lb/>
追懷手植先大夫栽培灌溉何勤劬濃隂潛蔽芝蘭徑<lb/>
美實飽供鸞鳳雛幽軒得名名曰恭見此還應桑梓同<lb/>
豈惟雪霜不可改年年高節搖清風<lb/>
<pb n="KR4h0167_WYG_006-30a"/>
　　　留春亭<lb/>
古今春過知多少人不留春白頭蚤君欲留春心可知<lb/>
為君更賦留春詩留春莫只留花住花老春風亦隨去<lb/>
孰若芝蘭香不歇亭下長如二三月<lb/>
　　　滄浪亭<lb/>
滄浪之歌因屈平子美為立滄浪亭亭中學士逐日醉<lb/>
澤畔大夫千古醒醉醒今古彼自異蘇詩不愧離騷經<lb/>
　　　送陳資道<lb/>
<pb n="KR4h0167_WYG_006-30b"/>
有客抱荆璞不琢貴自質兢兢三十年常恐有墜失所<lb/>
欲價百倍今也十之一忽患知者難光采巳四出<lb/>
　　　豫章行送周裕<lb/>
君不見南浦亭前草送人千里道一番膏雨一番青不<lb/>
顧王孫江外老又不見豐城劒埋塵土間幾年秋水澄<lb/>
波瀾夜深直氣射牛斗變化風雷頭角寒丈夫窮通有<lb/>
時有滿腹詩書滿尊酒行行三月到揚州故人莫笑麻<lb/>
衣舊<lb/>
<pb n="KR4h0167_WYG_006-31a"/>
　　　贈朱伯原<lb/>
張籍心不盲何必盲於目伯原道不病今也病在足及<lb/>
第二十年未識太倉粟樂圃德義重可敵萬鍾禄世味<lb/>
覺幻夢老把華嚴讀九會發淵微贊文煥珠玉洞庭秋<lb/>
月澄吳門春草綠香海泛虚舟不懾魚龍觸<lb/>
　　　豐湖歌<lb/>
惠州風土隔世埃使我南望長徘徊昔年霹靂轟蓬萊<lb/>
六鼇踉蹌海面開一峯崪屼九霄落萬里怒濤推擁來<lb/>
<pb n="KR4h0167_WYG_006-31b"/>
至今浮在羅山畔玉閣石梁插天半世人可見莫可登<lb/>
雪棧雲梯知幾層近聞更有豐湖好環匝亭臺映州島<lb/>
野叟忘機鷗鷺閒寒潭無浪蛟龍老雲歸洞府月滿灣<lb/>
客卷綸車魚在藻白玉抽苗萬蓋圓翠光期壓王孫草<lb/>
天高日暖茘枝香風撼一川紅瑪瑙主人丹鼎飛金虎<lb/>
豐湖無根豈能住一日地軸如走丸隨逐浮山還舊處<lb/>
　　　謝公約惠墨竹圖<lb/>
幽人漬墨寫成竹變化琅玕作𤣥玉公約贈我兩大軸<lb/>
<pb n="KR4h0167_WYG_006-32a"/>
不比丹青凡草木六月都城苦炎燠車馬紛紛正馳逐<lb/>
曲臺官冷晝掩闗淨埽虚堂展霜幅簾間忽有微風來<lb/>
不動纖枝清滿屋憶得扁舟載雪時曽寄會稽江上宿<lb/>
　　　和謝判官宴南樓<lb/>
解后高軒須水濆名言間發蘭桂芬道義相投有餘樂<lb/>
賓主交照無繁文忠臣寤寐在北闕古風歌詠追南薰<lb/>
出門不覺行役苦舉頭時見孤飛雲<lb/>
　　　白月池<lb/>
<pb n="KR4h0167_WYG_006-32b"/>
鑿池待明月池成月自來幽人從一去明月來幾回孔<lb/>
竇走龍蛇㫁崖激瓊瓌安得藉盤石汎我木癭杯<lb/>
　　　治平三年秋七月當塗郭功父招無為楊次公<lb/>
　　　會於環峯時五雲叟陳德孚以詩寄吾二人因<lb/>
　　　聨句酬之<lb/>
空山坐寥落匹馬邀俊哲入門肆高談清風埽煩熱<hi>功</hi>
<hi>父</hi>憶昔治平年姑熟溪上别嵗時激箭急倏忽三十月<lb/>
<hi>次公</hi>讀書非少銳欲論先卷舌歸田殊未成累累逐羈<lb/>
<pb n="KR4h0167_WYG_006-33a"/>
靾<hi>功父</hi>孰謂趙魏老不能佐滕薛由來嵗大旱松柏見<lb/>
孤節<hi>次公</hi>朋心久愈摯忠規補殘缺兒童喜父執飣餖<lb/>
成羅列<hi>功父</hi>壺有玉泉酒庖有冰裙鼈野芡剖珠璣秋<lb/>
瓜咀霜雪<hi>次公</hi>新粳刈且舂香炊軟三淅放匕聊醉飽<lb/>
百憂旋磨滅<hi>功父</hi>昇平擊堯壤險怪探禹穴吐氣直虹<lb/>
蜺落筆淬金鐵<hi>次公</hi>詞源河漢翻俯視隄防決文章貴<lb/>
天成追琢幾竄竊<hi>功父</hi>抵掌萬古中高下爭螘蛭挹酌<lb/>
華陽水蕩滌塵土咽<hi>次公</hi>吾心了何染本理忘巧拙聖<lb/>
<pb n="KR4h0167_WYG_006-33b"/>
賢久不作情偽愈分别<hi>功父</hi>竹隂卧片石浩歌聲欲闋<lb/>
山童倏及門喜音屈高潔<hi>次公</hi>傳聞脫世累天境妙搜<lb/>
抉疎簾卷危閣九華青嵽嵲<hi>功父</hi>餘吟琴一弄鏗然響<lb/>
環玦老鶴不敢鳴千里飛雲絶<hi>次公</hi>次君功素交嗟予<lb/>
尚契闊疇能枉籃輿相期出寥泬<hi>功父</hi>
　　　崔仲岳隠居松江以丹白黑飾舟曰鶴舟括蒼<lb/>
　　　周子韶無為楊次公治平三年夏六月會仲岳<lb/>
　　　於繁昌蓬萊亭勉其罷鶴舟以應書席上聨句<lb/>
<pb n="KR4h0167_WYG_006-34a"/>
　　　送之<lb/>
且就飛龍牓休登白鶴舟<hi>子韶</hi>隴書方勸駕閬苑莫回<lb/>
頭<hi>次公</hi>丹頂歸滄海霜翎擲素秋<hi>子韶</hi>海鵬期變化仙<lb/>
驥任沈浮<hi>次公</hi>煙月閒三島功名重五侯須知馳鳳詔<lb/>
便是釣鼇鉤<hi>子韶</hi>巳得翀天便無思擊槳遊<hi>次公</hi>楚醪<lb/>
鏗逸韻湘瑟助㝠搜<hi>子韶</hi>南浦成春别北山空夜愁九<lb/>
皋聞象魏一葉寄汀州<hi>次公</hi>世氣騎風虎機心走海鷗<lb/>
<hi>子韶</hi>昔年嗟鷁退今日並麟遊<hi>次公</hi>八月仙查駛千齡<lb/>
<pb n="KR4h0167_WYG_006-34b"/>
聖德優市朝真大隠箕潁謾清流<hi>子韶</hi>鼓枻隨漁父乘<lb/>
桴笑仲由片帆從此巻舊氅亦應留<hi>次公</hi>冠佩重華國<lb/>
鶯花四皓樓雄文高鴈塔大醉憶蓬丘<hi>子韶</hi>勳若書青<lb/>
史幢須建碧油蘭橈好重舉乘取上揚州<hi>次公</hi>
　　　送沈漢卿拜母墓<lb/>
慈母冢前柏孝子眼中血根在葉長青恩深淚難歇二<lb/>
月黄鶯鳴一路元猿咽<lb/>
　　　牛渚磯修水府祠<hi>并序</hi>
<pb n="KR4h0167_WYG_006-35a"/>
　　　　牛渚在太平州之北里即温嶠然犀之所也<lb/>
　　　　石岸險隘江流湍激頗為舟楫之害有水府<lb/>
　　　　祠南唐保大年封其神以王號國朝祥符中<lb/>
　　　　從而加封舟人將過之必先陸走具牲幣以<lb/>
　　　　禱焉及慶厯初朝命開新河於磯後而獲安<lb/>
　　　　濟則禮事稍損祠宇多敝嘉祐七年章太守<lb/>
　　　　命修之傑因賦之且警來者<lb/>
牛渚磯大江汹汹山嶮巘舟人欲渡不敢渡烹牲投簡<lb/>
<pb n="KR4h0167_WYG_006-35b"/>
先禱祈自從疏派得安濟禱者漸疎祠宇隳我聞鬼神<lb/>
若君子不以風濤為福威吁嗟人心自險易昔也兢兢<lb/>
今也違太守修祠豈無意寄語安者毋忘危<lb/>
　　　景靈宫<lb/>
仙宗司玉厯帝系出璇霄功業超千載威靈會六朝聖<lb/>
孫嚴子事神武耀文昭遊渭衣冠在違顔咫尺遙奉安<lb/>
先上衮守衛肅中貂重屋華天篆櫺星屏俗囂麾幢迎<lb/>
寶輦象魏起祥飈霞醴充流瓉芝房陋焫蕭降升瞻穆<lb/>
<pb n="KR4h0167_WYG_006-36a"/>
穆謦欬聽寥寥複道悲追漢靈旂想伐遼薦新隨四孟<lb/>
觀德序三朝養慕皆虞氏聲名格有苗庭分五行舞樂<lb/>
奏九成簫將相旌遺烈松筠鑒後凋肖巖非特說畫閣<lb/>
豈惟喬寰海名星聚江湖王氣銷基圖傳久大宫闕壯<lb/>
嶕嶢皇澤彌霶霈羣生荷益饒侍祠叨旅進賡頌仰材<lb/>
翹孝治光青史瓊瑤合琢雕<lb/>
　　　過黄陵廟<lb/>
黄陵二妃廟客過動愁顔湘水有時盡帝車何日還血<lb/>
<pb n="KR4h0167_WYG_006-36b"/>
斑千畝竹魂斷九疑山欲問蒼梧事白雲生棟間<lb/>
　　　簡寂陸先生祠<lb/>
紫霄峰下陸先生飛出紅塵鶴羽輕高第不知朝玉闕<lb/>
舊山重喜見霓旌斗壇石凝雲三尺丹井泉寒月一泓<lb/>
昨夜全家宿琳館尚疑雞犬有遺聲<lb/>
　　　和伯瞻郎中登郡城北樓<lb/>
樓上高吟思入微白雲隨步拂人衣幾行塞鴈㫁不㫁<lb/>
千里客帆歸未歸食廩稻粱知國富弟兄疆境樂家肥<lb/>
<pb n="KR4h0167_WYG_006-37a"/>
望中孰謂長安逺路去江南只數圻<lb/>
　　　和程大卿雨中登物華樓<lb/>
澤國連朝雨春山半夜雷登樓寒食近隔岸畫屏開沙<lb/>
鳥飛還止漁舟去復來年年南浦草相伴綠波回<lb/>
　　　題具區閣<lb/>
閣占具區澤登臨萬象奇中秋月明夜平旦日生時雲<lb/>
澹雪千里水澄天四垂漁舟何處在一笛順風吹<lb/>
　　　余卿新第<lb/>
<pb n="KR4h0167_WYG_006-37b"/>
章水營居不日成皇華詩價敵連城簷牙雨過千鱗碧<lb/>
池面風閒一鑑清脩竹短牆儒者宅白頭青眼故人情<lb/>
莫憂退處生涯薄鶴引新雛遶砌行<lb/>
　　　和穆父待制竹堂<lb/>
會稽風生竹相宜傍竹為堂趣尚奇内史舊居經幾代<lb/>
此君高節似當時林無暑氣客頻到筍過鄰牆僧不知<lb/>
莫夾桃花引蜂蜨實成須與鳳皇期<lb/>
　　　浮玉僧建亭蒜山之頂丹陽新舊太守林子中<lb/>
<pb n="KR4h0167_WYG_006-38a"/>
　　　楊次公首登之因名二翁亭<lb/>
來陪杖履躡孤峯故老旁觀歎二翁海上波平千里白<lb/>
江東兵壯萬旂紅雲開雲合山頭月潮落潮生渡口風<lb/>
須約䝉莊老仙客憑欄直下看龍宫<lb/>
　　　同浩然正叔賦夏英公宅延春亭得登字<lb/>
九衢塵土衮車聲一到延春世慮澄暖律解教寒谷變<lb/>
熙臺還許衆人登蘭生舊砌香連續花入名園價益増<lb/>
莫笑冷官連騎過長安城裏有誰曽<lb/>
<pb n="KR4h0167_WYG_006-38b"/>
　　　和晚登故豐門<lb/>
故豐門近子真家樓上高吟冰齒牙帆似馬來思杜牧<lb/>
劒為龍去憶張華溝還故道穿城角沙漲平川壓水涯<lb/>
江外西山銜落日幾重蒼翠襯餘霞<lb/>
　　　張司封泗上春運<lb/>
經綸才術致唐虞暫出東南總轉輸德教久為諸郡法<lb/>
國家何止十年儲清風繼世留淮甸和氣先春入汴渠<lb/>
不日召歸調鼎鼐一封天上紫泥書<lb/>
<pb n="KR4h0167_WYG_006-39a"/>
　　　遊寶林招李簿梅尉<lb/>
東郭乞米聞曉雞籃輿乘興過涇谿冰開波面白玉碎<lb/>
雪壓竹梢青鳳低仙去空留鍊丹井境清疑有辟塵犀<lb/>
子真太白曽孫在飛櫂何妨到水西<lb/>
　　　送張令同年赴嶺南<lb/>
滕王閣上正持杯候吏先期過嶺來澤國暫抛三徑菊<lb/>
春風須寄一枝梅昔年身到仁宗殿同日先驚禹穴雷<lb/>
萬里青雲有前約莫因藍綬歎塵埃<lb/>
<pb n="KR4h0167_WYG_006-39b"/>
　　　劉純之以便親請還蜀<lb/>
通守臨川郡家山夢翠微願辭靈運史欲著老萊衣萬<lb/>
事尊前盡片心天外歸金烏伴去櫂日日向西飛<lb/>
　　　賦梅送黄庭方<lb/>
子行何所贈贈子一枝梅長共雪霜約故先桃李開清<lb/>
香隔年在和氣引春回上國人相問為言南嶺來<lb/>
　　　贈朱漢臣先生<lb/>
德義輕軒冕有誰知所存清風滿淮國高節老巢門孝<lb/>
<pb n="KR4h0167_WYG_006-40a"/>
友敦兄弟詩書教子孫何當對明月林下接君言<lb/>
　　　送姜厚兄弟<lb/>
之子别庭闈鄉心夜夜飛芝蘭經嵗老鴻鴈傍春歸芳<lb/>
草隨征櫂和風上綵衣鳴桹聲漸逺月滿釣魚磯<lb/>
　　　和酬致政朱殿丞<lb/>
挂冠清世詠歸田舟縱江湖養浩然水底病龍思致雨<lb/>
樹頭老鶴懶衝天詩因社友編三百酒為春風費十千<lb/>
今古辭榮人不少惟君知足最當年<lb/>
<pb n="KR4h0167_WYG_006-40b"/>
　　　和謝聖藻遊錦川<lb/>
錦川亭上雨霏微太守齋航巻畫旂步入名園鶯慣見<lb/>
歌隨流水鷺驚飛憑高自有千峯聚飲劇方知萬事非<lb/>
卻恐丹陽赴官去此心當共白雲歸<lb/>
　　　耤田集議<lb/>
甸師經始遇金穰禁籞清尊合奉常千畝方田開帝耦<lb/>
四時和氣聚神倉青氊改卜先農兆曲水交流上已觴<lb/>
欲識漢家林苑富融融春澤浸長楊<lb/>
<pb n="KR4h0167_WYG_006-41a"/>
　　　舟泊太湖<lb/>
區區朝市逐紛華不信湖心有海查八十文虹寒卧影<lb/>
一千頃玉碧無瑕古今風月歸詩客多少蓴鱸屬酒家<lb/>
安得扁舟如范蠡煙波深處卜生涯<lb/>
　　　贈馮揚州<lb/>
天下無雙士淮南第一州文章老元帥節義古諸侯路<lb/>
穏歸黄閣功成建碧油九重致堯舜四海望伊周楚甸<lb/>
供吟筆吳丘賴坐籌風雲生鷁首蛟蜃怯龍頭有士依<lb/>
<pb n="KR4h0167_WYG_006-41b"/>
餘庇干時愧拙謀滄溟波浪險願借釣鼇鉤<lb/>
　　　答宗臣佳章<lb/>
幽閒外世緣白日抱琴眠詩就多驚俗樓居半是仙竹<lb/>
牀斜倚杖蘚壁倒垂鞭翻笑紅塵客馬頭韁轡牽<lb/>
　　　秀溪寒食<lb/>
十里喧闐繡錦川秋千人近趁飛鳶花明栁暗丹青國<lb/>
日暮雲濃水墨天遊女踐成芳草徑畫船衝散碧溪煙<lb/>
武陵漫說桃源好屈指如今幾百年<lb/>
<pb n="KR4h0167_WYG_006-42a"/>
　　　夜泊偶書<lb/>
過得重湖日巳斜相依漁艇宿蒹葭故園水面一千里<lb/>
明月渡頭三四家客路漂流身似梗世途紛冗事如麻<lb/>
卻欣歸去逢寒食醉倒春風爛漫花<lb/>
　　　老子渡關圖送張會稽為壽<lb/>
祕藏函谷關中子持贈蓬萊閣上仙願得髭鬚如此老<lb/>
卻教龜鶴羨長年<lb/>
　　　魏徵君草堂<lb/>
<pb n="KR4h0167_WYG_006-42b"/>
召伯甘棠國東郊處士家百年三世隠泉石當生涯<lb/>
　　　登南樓<lb/>
此樓此景他州無天高水闊連平蕪楊栁深處杏花發<lb/>
日暖數聲山鷓鴣<lb/>
　　　題陳令壁<lb/>
地勝汗山國風清令尹家酒闌寒食夜月上海棠花<lb/>
　　　水月軒<lb/>
湛碧一泓泉中涵千古月不比天上輪三五有盈缺<lb/>
<pb n="KR4h0167_WYG_006-43a"/>
　　　遙碧亭<lb/>
幽鳥無心去又還迢迢湖水出東關暮雲留戀飛不動<lb/>
添得一重山外山<lb/>
　　　斗野亭<lb/>
八月風高浪渺瀰仙公醉倚海查枝夜深曽傍亭邊過<lb/>
亭上主人知不知<lb/>
　　　送陳令歸無為<lb/>
楚水漾輕碧楚花飛亂紅故人故鄉去半雨半晴中<lb/>
<pb n="KR4h0167_WYG_006-43b"/>
　　　太白桃花潭<lb/>
桃花潭似武陵溪太白仙舟去欲迷岸上踏歌人不見<lb/>
年年空有鷓鴣啼<lb/>
　　　東峯白雲院<lb/>
僧愛白雲谿上飛白雲飛處敞禪扉莫言便是無心物<lb/>
憶著故山依舊歸<lb/>
　　　留題城西水磨<lb/>
客來亭上脫春衫馬浴寒泉洗轡銜怪得主人留再住<lb/>
<pb n="KR4h0167_WYG_006-44a"/>
水聲林影似江南<lb/>
　　　訪吳尉不遇<lb/>
嵒深䕃薜蘿金鬛弄寒波莫愛江湖好江湖罾網多<lb/>
　　　遊白雲山醉題僧壁<lb/>
買得青山不用錢金沙門外草綿綿黄梅老令醉欲倒<lb/>
擬借白雲今夜眠<lb/>
　　　野寺<lb/>
澤國春風老雜花間芳草門前車馬稀竹葉無人埽<lb/>
<pb n="KR4h0167_WYG_006-44b"/>
　　　山房枕上作<lb/>
十里溪源尋未見忽逢蓬屋白雲堆竹牀紙帳睡正穏<lb/>
無奈野猿驚覺來<lb/>
　　　天台思古<lb/>
行人遊盡天台路山家杳杳知何處惟有山前一派溪<lb/>
落花依舊流春暮<lb/>
　　　還慶師扇<lb/>
贈我心無著還師理亦然秋風歸舊谷明月上青天<lb/>
<pb n="KR4h0167_WYG_006-45a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0167_WYG_006-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋百家詩存卷六<lb/>
</p>
<p>
</p>
  </div>
</body>
</text>
</TEI>
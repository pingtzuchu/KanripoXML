<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宋百家詩存</head>
    <p>
<pb n="KR4h0167_WYG_000-1a"/>
宋百家詩存原序<lb/>
譚詩者大都侈口三唐間有旁獵兩宋僅舉一二選夲<lb/>
輙自為宋人之詩在是縦或好事者廣購遺僻嚢鑠籖<lb/>
牙宻置書櫝終年不一展巻且秘不示人扵是宋人之<lb/>
詩雖傳世尚多勢必日晦日亾漸就淪滅而莫可考余<lb/>
髙祖宗伯峩雪先生當眀季值史舘諸書偹具曽纂宋<lb/>
人集欲彚選行世不果書遂散佚秀水司農倦圃先生<lb/>
余宗大父行也亦嘗裒集宋詩遍采山經地志得一二<lb/>
<pb n="KR4h0167_WYG_000-1b"/>
首即彚鈔不下二千餘家未及梓今亦散佚畧盡夫以<lb/>
先宗伯及司農之宏攬博綜方為両宋詩人表幽發潛<lb/>
乃猶終歸散佚未竟厥緒余何人斯輙欲掇拾殘編謬<lb/>
加甄録将謂古人得我而傳抑我附古人以傳耶良自<lb/>
誣矣頋余束髪時即好聲韵之學津津乎殆三十年竊<lb/>
考唐人詩集則<lb/>
欽定全唐詩至精至偹元則秀埜頋氏之選明則朱竹<lb/>
垞輩先後摭輯亦云盛矣獨有宋一代之詩諸選夲所<lb/>
<pb n="KR4h0167_WYG_000-2a"/>
采寥寥并不獲嫓美元明豈見聞儉陋亦侈口三唐者<lb/>
附頬逐響莫為両宋一揭塵翳也且宋人何嘗不學唐<lb/>
騎省學元和廬陵學昌黎宛邱學香山和靖學韋孟陳<lb/>
黄為西江宗祖亦學少陵四靈為江湖領袖亦學姚賈<lb/>
特風㑹漸移同一門户塗徑自别外此標新立異不知<lb/>
凡幾若任其散佚勿為蒐輯以傳非風雅遺憾乎嵗庚<lb/>
申余園居多暇敢承先志選刻両宋詩人遺集以廣諸<lb/>
選夲所未及適同里友人陳希馮雅有書癖藏夲甚夥<lb/>
<pb n="KR4h0167_WYG_000-2b"/>
倒箧畀余余復馳書四方朋好曲折羅致一時薈萃因<lb/>
加决擇次第分編刻既竣題曰宋百家詩存盖取存什<lb/>
一於千百之意并以竟我先人未竟之事雖然作詩難<lb/>
傳詩亦難宋史藝文志所載别集類不知作名者十六<lb/>
人即石湖文集亦書巻亾其流傳乃别集與大全集耳<lb/>
然則両宋詩人之聲銷跡滅自揭陽靈仙湓江等集而<lb/>
外又何可指数余之是選敢謂蒐輯遺僻足補三百餘<lb/>
年間風雅之未偹哉倘博識者以挂漏譏焉余又奚辭<lb/>
<pb n="KR4h0167_WYG_000-3a"/>
乾隆六年嵗次辛酉三月既望曺庭棟書於二六書堂<lb/>
<pb n="KR4h0167_WYG_000-4a"/>
欽定四庫全書　　　　　集部八<lb/>
　宋百家詩存　　　　　　總集類<lb/>
　　提要<lb/>
　　　　<hi>臣</hi>等謹案宋百家詩存四十巻<lb/>
　　　國朝曹庭棟編庭棟有易準等書已著録初潘<lb/>
　　　　訒叔有宋元詩陳言揚有宋十五家詩皆不<lb/>
　　　　甚行吳之振宋詩鈔雖盛行於世而闕畧尚<lb/>
　　　　多且刋刻未竟往往有録無書庭棟因搜采<lb/>
<pb n="KR4h0167_WYG_000-4b"/>
　　　　逸佚續為是編所錄凡一百家皆有本集傳<lb/>
　　　　世者始於魏野東觀集終於僧斯植採芝集<lb/>
　　　　賀鑄本北宋末人而升以弁首置於魏野之<lb/>
　　　　前自云少時所最愛然選六朝詩陶謝不先<lb/>
　　　　於潘陸選唐詩李杜不先於沈宋以甲乙而<lb/>
　　　　移時代此庭棟之創例古所無也其中如穆<lb/>
　　　　修以古文著傅察以忠節傳林亦之陳淵以<lb/>
　　　　道學顯於詩家皆非當行許樂張至龍施樞<lb/>
<pb n="KR4h0167_WYG_000-5a"/>
　　　　諸人載於江湖小集者王士禎居易錄詆為<lb/>
　　　　槩無足取庭棟取盈巻帙務足百家亦不免<lb/>
　　　　有所牽就然宋人遺集徐乾學傳是樓二十<lb/>
　　　　八家之本朱彛尊曝書亭五十家之本皆未<lb/>
　　　　刋刻輾轉傳抄恐或散佚其餘専集行世者<lb/>
　　　　又各自為帙未能滙合於一庭棟裒輯成編<lb/>
　　　　各存崖畧雖非宋詩之大全要亦不可謂之<lb/>
　　　　無功矣乾隆四十四年五月恭校上<lb/>
<pb n="KR4h0167_WYG_000-5b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4h0167_WYG_000-6a"/>
　　例言<lb/>
一宋人各家詩分選彚刻宋時巳有之如呂居仁江西<lb/>
　詩𣲖二十五家陳思名賢小集六十四家原夲惜不<lb/>
　可得家石倉十二代詩選采宋代百數十家有僅得<lb/>
　五六首者存詩至少潘訒叔宋元詩呉孟舉宋詩鈔<lb/>
　陳言揚十五家詩雖所采互見存詩較多兹依分選<lb/>
　例各仍其集名潘呉及陳巳采者不複入選僅得十<lb/>
　首以下者亦不附入<lb/>
<pb n="KR4h0167_WYG_000-6b"/>
一是編俱采僻集若近時坊刻已有専集行世者雖未<lb/>
　經前人選輯好古之士自能别出手眼兹限巻帙不<lb/>
　偹載<lb/>
一潘訒叔選夲乃未成之書故其原序云有目列姓氏<lb/>
　而無其詩者呉孟舉詩鈔計選百家亦失鐫十餘家<lb/>
　兹就潘呉巳采未刻者亦収入数種<lb/>
一顧俠君元詩選以宋遺老編入甲集如熊禾劉辰翁<lb/>
　牟巘黄公紹方□諸公俱列於元詩之首数家世罕<lb/>
<pb n="KR4h0167_WYG_000-7a"/>
　行夲附元詩中亦可藉以流傳兹不復采<lb/>
一宋人詩散見選夲及山經地志不下二千餘家兹就<lb/>
　成集者入選仍呉選之数凖以百家此外僻集尚多<lb/>
　俟續選問世<lb/>
一每集編次有分古今體者有不分體者悉依原夲次<lb/>
　序隨選隨録不更另為編定<lb/>
一所購鈔夲居多魯魚亥豕譌舛尤甚頼余友陸蓼九<lb/>
　相助校讎其中尚有誤字無可釐正者姑仍其舊未<lb/>
<pb n="KR4h0167_WYG_000-7b"/>
　敢臆見改易<lb/>
一毎集冠以小傳竊倣知人論世之意但有事蹟罕著<lb/>
　或散見他書殊費稽考余性褊急速於完書以一人<lb/>
　心力成之終恐見聞未廣捃摭或漏所望同志教以<lb/>
　不逮<lb/>
一小傳内引用夲人詩句特取證明事蹟不論詩之佳<lb/>
　否故全篇有不選入集者其佳者仍選也至詩内閒<lb/>
　有小註各就原夲存之無所増損<lb/>
<pb n="KR4h0167_WYG_000-8a"/>
一各家詩以時代先後為次此大槩體例也余少時最<lb/>
　愛賀方回詩手鈔一編時時雒誦兹彚刻宋集因取<lb/>
　慶湖集為百家之冠從所好也<lb/>
</p>
<p>
</p>
  </div>
</body>
</text>
</TEI>
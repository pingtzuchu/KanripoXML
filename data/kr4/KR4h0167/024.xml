<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宋百家詩存卷二十四</head>
    <p>
<pb n="KR4h0167_WYG_024-1a"/>
欽定四庫全書<lb/>
　宋百家詩存卷二十四　　　嘉善曹庭棟編<lb/>
　　玉楮集<lb/>
　岳珂字肅之號倦翁彰徳人霖子紹熙壬子甫十齡<lb/>
　隨父帥廣開禧初為鎮江饟幕庾吏乙丑試南宫不<lb/>
　售歸官下與劉過辛棄疾相善時有北伐之役奉檄<lb/>
　不獲辭遂浮漕河而北塗中所作詩題曰北征嘉定<lb/>
　丁卯除守檇李庚午召還中都尋坐誣去官嘉熈初<lb/>
<pb n="KR4h0167_WYG_024-1b"/>
　特詔有為卿直前枉之語除户侍總饟庭中雙竹岐<lb/>
　生時傳為瑞應厯寳謨閣直學士提舉太平興國宫<lb/>
　以恩封鄴侯玉楮詩藁八巻自嘉熙戊戌至庚子凡<lb/>
　三周歲所作手編而自序之後移家檇李金陀坊痛<lb/>
　其祖武穆為秦檜所陷作籲天辨錄諸書總名金陀<lb/>
　粹編<lb/>
　　　戊戌二月十日京湖袁總郎以堂帖至有詔復<lb/>
　　　除户侍總饟<lb/>
<pb n="KR4h0167_WYG_024-2a"/>
晝長敧枕酣春臥剝啄敲門驚夢破雙旗健步衣正黄<lb/>
爵羅駭見久未嘗泥紫一封芹詔香王人繭牘親遣將<lb/>
老夫五年坐竒謗身則漁樵志猶壯豈無戀闕如子牟<lb/>
强擬隨裝學張敞浮雲滿空能蔽日雲散天空日華出<lb/>
千三百載春又春杜陵久矣無斯人黄衣走塵漫踆踆<lb/>
縱了桴鼓何足云姑言絮舜工負恩堯天舜日定不爾<lb/>
皎皎太空無點滓當時下書便疑似聊坐和歌焉熱耳<lb/>
寜比三光覆盆底金羈欲脱還従頭絡頭齕草均一牛<lb/>
<pb n="KR4h0167_WYG_024-2b"/>
吾身本是報恩具千年萬年屬明主感恩欲愬淚如雨<lb/>
且願投讒畀豺虎<lb/>
　　　五年不治筆硯奉詔起家是日始草辭免奏旋<lb/>
　　　假書吏於郡題寫皆生疎又堂帖趣行三日戒<lb/>
　　　塗偶成<lb/>
露封謄奏曉鳴鈴當御應闗乙夜呈京兆有裝隨使者<lb/>
陳留無酒憶廚兵故營將鉞譚家世老吏公車識姓名<lb/>
塵事看看到書尺更驚三日有王程<lb/>
<pb n="KR4h0167_WYG_024-3a"/>
　　　黃鶴謠寄吳季謙侍郎時季謙自徳安入城予<lb/>
　　　適以使事在鄂<lb/>
廬山白鶴歸來雙縞衣素袂𤣥為裳翅如車輪夜横江<lb/>
風聲曾走淮淝羌戛肰長鳴下柴桑芝田啄粒遙相望<lb/>
何人網羅倏髙張上決雲漢㫄八荒一隨鵬鵾驚逺翔<lb/>
低頭不肯謀稻粱一罹罝弋沮澤㫄局身筠籠翅摧藏<lb/>
鸚鵡洲畔葭葦鄉水雲蒼蒼江茫茫九皋欲聞聲不揚<lb/>
回顧鷗鷺羞顔行忽聞緱笙度宫商紅塵俯視有底忙<lb/>
<pb n="KR4h0167_WYG_024-3b"/>
磯頭刷羽今正黄欲搥此樓呼酒狂<lb/>
　　　予以謬作數種并總所奏藁遺參贊髙紫微聞<lb/>
　　　以閱讀未及賜報平日正病無人為過目者兹<lb/>
　　　不特餉所有别白半生漫浪筆硯閒為不虚矣<lb/>
　　　因贈二首<lb/>
夜半軍書尚掣鈴想應敧枕夢難成新凉頗復欺長夏<lb/>
舊事何妨閲短檠人説文衡真有託公於詩卷若為評<lb/>
復襄遺跡今如許試考當時六萬兵<lb/>
<pb n="KR4h0167_WYG_024-4a"/>
涉筆牛腰倦不支餘工那復到新詩殷雷秧綠又期月<lb/>
指日棗紅能幾時自古兵財無上策於今社稷寄西陲<lb/>
入郛及國均危道勿謂君侯不敢知<lb/>
　　　拙婦吟<lb/>
西風策策黄葉舞茅檐三尺鳴秋雨東家拙婦擁面嗁<lb/>
彊剔孤燈訴愁窶當年采桑陌上歸嬉遊不管春蠶飢<lb/>
千絲萬縷繭白雪便學紅女攀花枝十七十八事機織<lb/>
暗鎻青閨人不識二十三十幽恨長盧家古梁玉為堂<lb/>
<pb n="KR4h0167_WYG_024-4b"/>
四十五十已老大唧唧鳴蛬欺獨臥尚隨姑㛮作笑瞋<lb/>
一生苦樂由它人君不見昨朝縣吏踏門闑杼軸已空<lb/>
盆盎竭雞豚指柵索飲壺掀釜叫嘑嗤婦拙起來迎門<lb/>
陪笑面不似嬌羞怕人見今年嵗事苦不登且為當家<lb/>
聊一展吏嚚不肎怒且訶大兒門東窺飯籮藁砧走藏<lb/>
姑誚罵造餅無麪知如何蹙金芙蓉戲雙鴛繡牀一倚<lb/>
曽萬錢低頭長歎祗自憐昔者何巧今不肰吏嘑已倦<lb/>
里正醉抆涙背人還滌器明朝欲酒姑勿譁正恐突隳<lb/>
<pb n="KR4h0167_WYG_024-5a"/>
驚阿家<lb/>
　　　春波堂小飲懷棠湖舊隠<lb/>
平生到處西湖長眼底波光日日新圗在輞川非舊隠<lb/>
夢回笠澤是前身一江細雨攲青菊萬里雄風起白蘋<lb/>
獨立蒼茫動歸興釣磯須理未垂綸<lb/>
炎暑今年特地竒不妨湖上訪清漪長隄步屧誰堪擬<lb/>
髙閣憑欄我總宜喚客黄鸝穿柳度猜人白鳥映荷窺<lb/>
衰翁病骨難禁熱且倩西風自在吹<lb/>
<pb n="KR4h0167_WYG_024-5b"/>
　　　約客春波督參劉郎中方赴髙紫微之集道閒<lb/>
　　　相值不容留戲贈二首<lb/>
春波堂上倚闌干一曲樓臺晻靄閒野衲再尋行脚債<lb/>
釣蓑聊寄賞心閑燕低欲舞影翻水鳥倦知還雲在山<lb/>
匹似棠湖儘堪住遶檐祇欠翠螺鬟<lb/>
錦帳星郎油壁車紫薇花下醉流霞簫鸞東引瞻風馭<lb/>
池鳳西遊賦日華蓼岸半紅秋漸老柳隄仍綠約猶賒<lb/>
一尊更趁萊衣綵河漢還乘八月查<lb/>
<pb n="KR4h0167_WYG_024-6a"/>
　　　與髙紫微雪溪餞客雖已豫盟肰坐次予每居<lb/>
　　　上為之踧踖寄此見意<lb/>
碧梧正耐雪溪秋況是西風送客舟華宴雖思奉婪尾<lb/>
麤官何敢作遨頭達尊諒識詩囊意負約仍輸酒斛籌<lb/>
想見尊前列紅袖可憐無分聴梁州<lb/>
　　　秋夕有感二首呈督視參政<lb/>
湯湯南紀重喉衿縱敵年來患已深七十萬家財與力<lb/>
六千里地古猶今薇屯正自憂無給桑土當思徹未隂<lb/>
<pb n="KR4h0167_WYG_024-6b"/>
用力愈勞工愈寡相公試察此時心<lb/>
老去工夫在一邱解驂重使借前籌憂闗王國漫驣口<lb/>
事為它人常壓頭蟻穴潰隄猶未計鮒車涸轍若為謀<lb/>
恩波況是如天濶蚤放棠湖理釣鈎<lb/>
　　　九江霜蠏比他處黒膏凝溢名冠食譜久擬遺<lb/>
　　　髙紫微而家僮後期未至以詩道意不到廬山<lb/>
　　　孤負目不喫螃蠏孤負腹昔人句也<lb/>
君不見東來海蠏誇江隂肌如白玉黄如金又不見西<lb/>
<pb n="KR4h0167_WYG_024-7a"/>
來湖蠏到沔鄂玉軟金流不堪斫九江九月秋風髙霜<lb/>
前突兀瞻兩螯昆吾欲割不受刀頗有萇碧流𤣥膏平<lb/>
生尊前厭此味更看康廬拂空翠今年此曹殊未來使<lb/>
我對酒空悠哉舊傳騷人鍊竒句無蠏無山兩孤負老<lb/>
來政欠兩眼青那復前籌虚借箸祇今鄉國已駿奔軍<lb/>
將日髙應打門流涎便作麴車夢半席又擬鍾山分先<lb/>
生家住岷峨脚屢放清遊仍大嚼襟期盡醉何日同試<lb/>
筮太元呼郭索<lb/>
<pb n="KR4h0167_WYG_024-7b"/>
　　　以螃蠏寄髙紫微踐約侑以雪醅時猶在黄岡<lb/>
前朝無蠏惟有詩亦復無酒供一瓻今朝有蠏仍有酒<lb/>
極目征帆更搔首古來樂事誇持螯赤瓊釀髓𤣥玉膏<lb/>
菊花吹英好時節況是九日將登髙旌旗半江笳鼔發<lb/>
不作詩人澹生活待君淨洗沙漠塵歸趁看燈更竒絶<lb/>
<hi>蠏至正月重出俗謂之看燈蠏</hi>
　　　聞韓正倫檢正挂冠感歎故交悵肰久之偶成<lb/>
恩門小簡寫門生六載交情老弟兄一念吹毛牙角訟<lb/>
<pb n="KR4h0167_WYG_024-8a"/>
十年握手肺肝傾酌貪誰飲南<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>水敵怨人譚北府兵<lb/>
空劵更憐蠅筆誤却因誤處得分明<hi>正倫向在京口每折簡必以恩門見</hi>
<hi>稱予為漕時嘗舉之</hi>
　　　至鄂期年以饟事不給於詩已亥夏五廿有八<lb/>
　　　日始解維雪錦夜宿興唐寺繁星滿天四鼓遂<lb/>
　　　行日初上已抵滸黄洲㡬百里矣午後南風薄<lb/>
　　　岸舟屹不能移延緣葭葦閒至莫不得去始作<lb/>
　　　紀事十解呈舊幙諸公<lb/>
<pb n="KR4h0167_WYG_024-8b"/>
雲錦亭前水接天晩波如縠放歸船新詩開務從今日<lb/>
此是江行第一篇<lb/>
離歌已盡沙頭玉夕照初翻浪底金自是晴鷗無六月<lb/>
半江雪片湧波心<lb/>
蕭蕭衰髮倚西風兩岸青山盡識儂東去西來緣底事<lb/>
祇應添得一龍鍾<lb/>
一江漲碧碧於藍健艣鳴鵞舳正銜纔似過都空萬馬<lb/>
又驚倚岸閱千帆<lb/>
<pb n="KR4h0167_WYG_024-9a"/>
宵聲傳柝重城閉曉漏迷鐘古寺荒仰看繁星垂四野<lb/>
不知身世變炎涼<lb/>
一缾一錫一團蒲到得今年一物無桑下勿興三宿念<lb/>
古人不食武昌魚<lb/>
葭葦延緣舞翠旌白頭吹浪又相迎攀轅亦作留行計<lb/>
莫道馮夷不世情<lb/>
昌黎久願列三王我亦曽親翰墨香惜别依依重回首<lb/>
棠磯風月更思量<lb/>
<pb n="KR4h0167_WYG_024-9b"/>
赤壁江頭白羽揮鱖肥西塞酒同攜歸期應在初絃月<lb/>
家住康山西復西<lb/>
人生解后適相懽一曲髙歌行路難頻寄詩筩君勿厭<lb/>
種花持釣是閑官<lb/>
　　　夜過夀昌<lb/>
風雲八字䕶城隅樓殿崔嵬想帝居曽侍金輿惟石馬<lb/>
幸因玉璽記銅魚千年鼓角聲猶壯四塞河山恨未祛<lb/>
麋鹿已遊人事改何人曽讀輔吳書<lb/>
<pb n="KR4h0167_WYG_024-10a"/>
　　　望樊口懷陶士行<lb/>
昔年老子恨婆娑未付其如印傳何吳苑闗心春日少<lb/>
湘江回首莫雲多可無司馬親封鑰自是將軍老枕戈<lb/>
我亦新來了官事正輸一舸弄煙波<lb/>
　　　三江口過舟時方四鼓<lb/>
櫂鷁收金柅釵蟲綴玉缸地鄰今七澤名襲古三江岷<lb/>
漾雖分派荆楊却異邦晨光猶未發蚤認白鷗雙<lb/>
　　　寄王料院<hi>鐸</hi>
<pb n="KR4h0167_WYG_024-10b"/>
炯炯青燈對擁爐掣鈴夜半讀邊書風煙解使寸心折<lb/>
霜雪頓侵雙鬢疎已事勿言穿塞馬歴官可歎上竿魚<lb/>
勤勞似此天應報我自鉏犂一任渠<lb/>
一葉扁舟興浩肰筆牀茶竈舊因緣帆歸西塞秋風外<lb/>
人在南樓夜月前情不自由君憶我老無所用我知天<lb/>
何時見易園中路拂石攜壺同醉眠<lb/>
　　　初還故居<lb/>
元是廬山莫逆交宫亭西畔著衡茅盟鷗似怯經新浪<lb/>
<pb n="KR4h0167_WYG_024-11a"/>
怨鶴還知宿故巢一沼種蓮衣可製萬竿脫籜杖輕敲<lb/>
不須海若猶肰笑乞與杯堂樂芥坳<lb/>
　　　集喜二首<lb/>
鵲噪庭前木蛛翻檐畔圍雙蓮瑞明月萬柳舞晴暉宿<lb/>
鶴迎風袂盟鷗認雪衣物情同一喜應為主人歸<lb/>
水面開新皺山容散宿顰松巢猨已識花徑鹿初馴雲<lb/>
倦隨歸鳥風清似故人逢迎真不暇誰作近前瞋<lb/>
　　　病中有感四首<lb/>
<pb n="KR4h0167_WYG_024-11b"/>
攲枕目雙炯觸屏腸九囘玉蟲迷眩霧銀鹿伴飢雷清<lb/>
夢雖驚隔丹心未猝灰青萍聊把玩塵匣為誰開<lb/>
一載為官憂文書每壓頭枕鈴常警夜築甬更驚秋倦<lb/>
豈因心至閑常與病謀息肩僅旬耳二豎欲何求<lb/>
秋近夜初長開窗病骨涼心驚嫠婦歎肘繫越人方動<lb/>
帳風侵几窺檐月在牀呼僮然粥鼎我欲待晨光<lb/>
積病漸成衰情知老見欺眵昏先掩巻肩竦不闗詩行<lb/>
圃須人助登樓怯步遲經年蚤知倦況復隔年時<lb/>
<pb n="KR4h0167_WYG_024-12a"/>
　　　太行道<lb/>
太行羊腸坂九折雲黒風乾尺深雪堇泥道滑木葉寒<lb/>
轆轆車聲行復歇華山有馬久脱轅歸來牧野經㡬年<lb/>
一従倉箱事居積聊以知道煩長鞭前車已覆覆道左<lb/>
天井闗頭夜明火後車趣駕開井陘唱籌仍復催連營<lb/>
闗山青草春二月單軌一冬曽結轍鬃頽毛落雙膊髙<lb/>
引領皮穿眼流血去年搏手雙弮空今年三月甬道同<lb/>
可憐駑力不敢惜轅下亦覺鹽車通君恩天大示弗服<lb/>
<pb n="KR4h0167_WYG_024-12b"/>
兆野已甘偕觳觫感恩伏櫪飽秣芻猶為太行憂後車<lb/>
　　　長門怨<lb/>
驚風不成雨行雲去無蹤妾生三十年著籍長門宫宫<lb/>
車轆轆春雷曉明星初熒緑雲擾増成丙舍爭迎鑾惟<lb/>
有長門閉花鳥黄門開玉匙畫史圖蛾眉金鋪振瓊鑰<lb/>
玉秀生銅池朝陽纔回金屋在轉眄不堪人事改入宫<lb/>
已作鄭褏嗁出塞那知延夀賣花殘鳥語頻長門春復<lb/>
春花烏易驚老況復門内人東風動地夜來惡萬翠千<lb/>
<pb n="KR4h0167_WYG_024-13a"/>
紅繞簾幙當熊自有匪石心肎顧班姬秋扇薄長門勿<lb/>
輕怨視此篋中扇白華兮綠衣自古兮有之<lb/>
　　　病中散步四絶<lb/>
一年無病緣官事一病兼旬為燕居自是素餐天所厭<lb/>
可能豎子解乘除<lb/>
朝隨粥鼎蟬復潤夜掩書帷鰥目眠無奈暑威侵病骨<lb/>
起來搔首斗垂天<lb/>
平頭奴子初茸鹿利口嗇天雙部蛙二物何闗人靜躁<lb/>
<pb n="KR4h0167_WYG_024-13b"/>
不妨臥聴步隨車<lb/>
絶憐倦翼晩風髙解紲歸來得故巢物態隨人也歡喜<lb/>
遊絲不住舞蠨蛸<lb/>
　　　荷花盛開以病旬餘不至亭上隅成二唐律<lb/>
病襟慵策杖天鏡恰開奩青葢迷前浦紅妝閒曲櫩藻<lb/>
窺知鷺下萍破識魚潛㑹看吳公陣官蛙奏曉嚴<lb/>
好在中孚澤猶横未濟舟擲金隨柳舞跳玉趁蓮謳埽<lb/>
榻方思士鉤簾也覓侯病夫均一笑此意本無求<lb/>
<pb n="KR4h0167_WYG_024-14a"/>
　　　予歸未省松楸将以初秋望前汛湖之龍門已<lb/>
　　　戎舟艦而連夕雨作不見月因賦天問二章<lb/>
擬放平湖月下船櫂歌中夕發長川蘋風好為雲開幕<lb/>
蘭槳不妨人扣舷猨鶴候迎將曉日魚龍悲嘯未晴天<lb/>
玉川塌額金沙上閶闔封詞謾一牋<lb/>
小心風伯紫宫回眼看銀蟾海上來𤣥豹又成漫谷霧<lb/>
斷虹猶作隠山雷便敎雨積三時害未信晴無一日開<lb/>
待試平生補天手為君明鏡再安臺<lb/>
<pb n="KR4h0167_WYG_024-14b"/>
　　　秋夜有感<lb/>
蚤嵗驪車擁漢闗憂心耿耿日凋顔秋成正望狼烽急<lb/>
夜枕不禁魚目鰥三仕古猶闗喜愠萬金今不博安閑<lb/>
回思此日一尊酒只合長居木鴈閒<lb/>
　　　寄李微之祕監<lb/>
棠湖浩蕩有盟鷗塞上歸來賦葉舟范蠡功名付西子<lb/>
庾公風月自南樓不虞繞指柔百鍊已幸安心老一邱<lb/>
従此書來訪生死漢陽煙樹隔吳頭<lb/>
<pb n="KR4h0167_WYG_024-15a"/>
　　　送喬江州将漕江右<lb/>
獵獵英聲世少雙兩年鄉國望麾幢才猷牛蔡硎初試<lb/>
筆力龍文鼎獨扛風節又新唐十道恩波仍浹禹三江<lb/>
澄清何事光經濟尚使尊賢志未降<lb/>
昔日東州看陣圖武昌陸續拜魚書我歸舊齒邦人版<lb/>
公去新乘使者車但願世官居鼎鼐従敎野老自犂鉏<lb/>
西風鴻鴈方遵渚時有音塵接里廬<lb/>
　　　得陳元履家書六言四首<lb/>
<pb n="KR4h0167_WYG_024-15b"/>
病骨經秋易怯人情比日多疎驚起打門軍将傳來置<lb/>
驛家書<lb/>
老病兩無世用謀謨百不如人喜見東牀論事誰言下<lb/>
榻生塵<lb/>
安問經時落落邊聲鎮日搖搖寄賀塞翁馬失決疑天<lb/>
老龜焦<lb/>
窺户㡬回鵲喜繞階一夜蛬吟痛飲政須似舊安居且<lb/>
願如今<lb/>
<pb n="KR4h0167_WYG_024-16a"/>
　　觀物四首<lb/>
　　　蛬<lb/>
春蠶繰繭白如霜機婦停機待天涼井蛬一夜秋已至<lb/>
寸絲千結縈柔腸催租吏嚚翁媪怒裘葛未成心轉苦<lb/>
篝燈促織永夜忙悔殺比鄰日長語<lb/>
　　　蛙<lb/>
鳴蛙恰恰地底鳴池泉深徹池草青秧田正枯須水活<lb/>
龍骨車翻蛙不驚在池固合憂涸鮒鼓吹未妨明月步<lb/>
<pb n="KR4h0167_WYG_024-16b"/>
可憐强聒將何為到底官私不闗汝<lb/>
　　　蟬<lb/>
亂蟬淒咽下復髙逢秋輒作升木號老夫觸熱思静臥<lb/>
夕陽畏見聲嘈嘈客來畫冊誇莫二伐木驅蟬蟬不至<lb/>
不辭來嵗無繁隂正恐先為斧斤費<lb/>
　　　蚊<lb/>
嗇夫利口工噬膚纎腰躉尾不受驅不知一噤何所苦<lb/>
拍拍攘攘歌且呼清晨出帷晝蔵隙正是袢蒸炎暑日<lb/>
<pb n="KR4h0167_WYG_024-17a"/>
但願涼風即目來且為蒼生膏血惜<lb/>
　　閑居六詠<lb/>
　　　蚤起<lb/>
五夜玉繩轉雙轤金井寒背人蚊作市欺夢蟈鳴官竹<lb/>
徑風初度松梢月尚團踞龜猶汗漫何許覓乘鸞<lb/>
　　　午睡<lb/>
東日平明際北窗髙臥時五經方坦腹百慮且伸眉蕉<lb/>
覆従疑鹿槐安更獵龜覺來還一莞七椀玉川詩<lb/>
<pb n="KR4h0167_WYG_024-17b"/>
　　　晝閒<lb/>
用闗無用地才與不才間萬法因心起㡬人如我閒牀<lb/>
頭看黄卷屋外儘青山隠几逌肰笑何人戰觸蠻<lb/>
　　　晡飲<lb/>
閒居欣少事燕坐覺無營炎暑鏖天陣驅除須酒兵勿<lb/>
嫌晡日杲自有晩風清堪笑竹中飲終成七子名<lb/>
　　　晩步<lb/>
抱病遊従少居閑醉醒頻心懷喜無事脚力尚隨人野<lb/>
<pb n="KR4h0167_WYG_024-18a"/>
徑經行地園亭自在身不妨歸步晩長趁月華新<lb/>
　　　夜坐<lb/>
一窗涼浸月四壁息聞雷銅漏水仍滴金爐香未灰徘<lb/>
徊聴蛬逺熠燿逐螢來看劒挑燈久譙城角引梅<lb/>
　　　賀髙中書兼崇政殿説書<lb/>
谹議通三府髙名動四聰鳳池仍舊渥虎觀冊新功晝<lb/>
日槐方翠秋風棗已紅直須先抗議莫待入雲中<lb/>
日月熙明地風雲際㑹辰紫宫瞻象逼丹扆喜情親遜<lb/>
<pb n="KR4h0167_WYG_024-18b"/>
志賢謨在仔肩聖徳新耕莘須負鼎従此學而臣<lb/>
　　　張孝顯晨訪懋忠堂因拉陳升可王囦道同飲<lb/>
　　　徑醉臥小閣醒則晡矣戲呈諸公<lb/>
凌晨有客來款門盥櫛下榻呼冠巾怪生鵲喜繞庭樹<lb/>
迎客不但填河津清尊湛湛開北牖頤指市奴駿奔走<lb/>
烹鮮煑餅羅朝槃苜蓿闌干豈無有一杯兩杯叱先驅<lb/>
羣羊入夢撞甕菹三杯四杯舌底滑闔坐牢辭輒投轄<lb/>
共言卯飲夕不同能使終日長冬烘一朝便廢一日事<lb/>
<pb n="KR4h0167_WYG_024-19a"/>
除却投牀百無技老夫笑倒絶冠纓人生無日無經營<lb/>
經營至竟有底成謹閟此舌君勿評直須大噭五六七<lb/>
不醉不扶母返室髙眠一枕醉復醒莫管今朝更明日<lb/>
　　　吳季謙侍郎送家釀香泉絶無灰得未曽有戲<lb/>
　　　成報章<lb/>
義豐愛酒憎官壺日長忍渴呼酪奴自言畏灰如畏虎<lb/>
有酒不向官坊酤當家香泉世無比米潔麴甘醇且美<lb/>
釀時不著一㸃灰滿酌寒泉挹清泚小槽滴瀝竹筧承<lb/>
<pb n="KR4h0167_WYG_024-19b"/>
冰渠夜濺真珠明一泓澄澈玉無底滿甕盎盎春風生<lb/>
醞成不肯飲俗客澆著柴桑舊時宅共此千年醉眠石<lb/>
更將餘瀝走馬軍來注吾家老瓦盆許我自飲不許分<lb/>
老境官遊環軌轍官酒徧嘗隨地别何曽見灰能作孼<lb/>
飢來一腹大於蟬鯨呿自覺吸百川是灰是酒俱不辨<lb/>
豈問他州并異縣今夕何夕翻露漿扣壺一洗灰土腸<lb/>
君不見柴桑於酒特寓意相逢不擇賤與貴要是醇醨<lb/>
均一致汝陽後來帝家子路逢麴車不知味流涎正復<lb/>
<pb n="KR4h0167_WYG_024-20a"/>
何所謂貧為田舍富天宗遇酒隨飲莫適従豈如仙家<lb/>
居義豐無懷自與造化通彼燧人氏初何功酬君三語<lb/>
將母同同不同君信否黄花飄香石耐久明日山行且<lb/>
攜酒<lb/>
　　　珊瑚<lb/>
銅柯凝異質鐵網隊層淵海霧夜涵潤山霞朝欲然綠<lb/>
鬟尚欹枕烏帽稱鳴鞭勿為毛錐子日興靡萬錢<lb/>
　　　無題<lb/>
<pb n="KR4h0167_WYG_024-20b"/>
秋水芙蓉試蚤妝半軒微雨灑鴛鴦細腰正欠酬金餅<lb/>
奮翼何堪卸玉梁髮鬒釵横人在牖繩低斗轉月侵牀<lb/>
無情花影雲來去都做一天風露凉<lb/>
　　　饅頭<lb/>
㡬年太學飽諸儒餘技猶傳筍蕨廚公子彭生紅縷肉<lb/>
將軍鐵杖白蓮膚芳馨政可資椒實麤澤何妨比瓠壺<lb/>
老去齒牙辜大嚼流涎聊合慰饞奴<lb/>
　　　小墅桂花盛開與客醉樹下因賦二律<lb/>
<pb n="KR4h0167_WYG_024-21a"/>
舊遊曽賦小山篇浪蕊浮葩總遜妍金粟同瞻黄面老<lb/>
玉枝争擁碧霞仙化身瑞相己百億匝地香風更大千<lb/>
無量現前金世界倦翁又結醉中緣<lb/>
黄金湧出碧檀欒消得充庭舞廣寒露蕊移將天上種<lb/>
雲階借與月中看扶疎清影立黄鵠匼匝滿庭翔翠鸞<lb/>
吹徹玉笙正涼透香風萬斛夜漫漫<lb/>
　　　雨中觀廬山<lb/>
雨裏觀山夐不同何須九疊看屏風紫觚壇上排蒼壁<lb/>
<pb n="KR4h0167_WYG_024-21b"/>
青步障邊鋪翠茸谷錦未迴晴日照衣綃聊借澹煙籠<lb/>
祇今萬木添紅纈更倩青霜染曉楓<lb/>
半生每負看山眼此日真成帶雨遊欹枕有無疑欲暮<lb/>
成峯横側總宜秋耳喧似厭泉嗚咽腰繫不妨雲去留<lb/>
明日新晴馬蹄放直須三峽看龍湫<lb/>
　　　約吳季謙山行書來問期戲答<lb/>
連朝積雨快新晴雨後青山眼倍明大路岳蓮聊戲馬<lb/>
西園池柳正啼鶯己拚一醉從金諾共聴層淵噴玉聲<lb/>
<pb n="KR4h0167_WYG_024-22a"/>
月裏青山儘清絶可憐偏照國西營<lb/>
　　　觀芙蓉有感<lb/>
芙蓉城邊觀芙蓉開時澹白蔫深紅新晴著人過於酒<lb/>
聊與老面囘春風少年白面豈長好花落花開不知老<lb/>
老來㑹有少年時對酒不飲將何為<lb/>
　　　邵伯温聞見錄載范忠宣帥慶陽時總管种詁<lb/>
　　　無故訟於朝上遣御史按治詁停任公亦罷帥<lb/>
　　　至公為樞宻副使詁尚停任復薦為永興軍路<lb/>
<pb n="KR4h0167_WYG_024-22b"/>
　　　鈐轄又薦知隰州公每自咎曰先人與种氏上<lb/>
　　　世有契義某不肖為其子孫所訟寧論事之曲<lb/>
　　　直哉予在山中讀書偶見此書而表之<lb/>
君不見孔融昔日見李膺百世尚以通家稱又不見孔<lb/>
融後來薦鴻豫卵翼方成比行路北海平生開酒尊未<lb/>
應賔客皆若人儻令同徳更比義華胄肎以遙遙論世<lb/>
閒麟鳳雜梟虺人事㑹逢總如此髙平丞相本大賢尺<lb/>
壁那容寸瑕指一朝契家青澗种轉頭不記龍圗公蟈<lb/>
<pb n="KR4h0167_WYG_024-23a"/>
鳴亂磬蠅㸃素丞相襟量滄溟同歸來端委廟堂上一<lb/>
𤯝不捐三世將自言曲直何必言愧死老奴作何㨾吁<lb/>
嗟此輩何代無髙平堂堂真丈夫邵家聞見訂千古寂<lb/>
寞澗城墳上土<lb/>
　　　趙季茂通判惠走筆奉和<lb/>
病嬾兩相宜閒吟九日詩江山雖舊隠泉石是新知不<lb/>
分黄花老従敎烏㡌吹白衣渾未至醒眼欲何為<lb/>
山行事事宜酒興富於詩雲錦工何用風帘酒聖知嚢<lb/>
<pb n="KR4h0167_WYG_024-23b"/>
空須共賦笛好愛孤吹斟酌蒼茫詠憑髙漫爾為<lb/>
晴佳雨亦宜雲黒又催詩静處景俱勝閑中趣自知攀<lb/>
條隨客嗅巻葉看兒吹世事只如此吾今何所為<lb/>
天巧與天宜雕<graphic n="KR2450" url="https://raw.githubusercontent.com/kanripo/KR-Gaiji/master/images/KR2450.png" mimeType="image/png"/>焉用詩㝠鴻吾自愛隠豹彼何知牧<lb/>
笛方堪聴胡笳不奈吹傷時燭之老老矣不能為<lb/>
　　　已亥八月廿一日除書予拜太平興國宫祠官<lb/>
　　　呈趙季茂<lb/>
世間何物最是閒司諫拂衣歸華山倦來忘記省不得<lb/>
<pb n="KR4h0167_WYG_024-24a"/>
依約此語祥符間終南捷徑本自錯老子新司紫元鑰<lb/>
官家雇我作閑人有酒醉呼端不惡嵗縻廩粟月俸錢<lb/>
豢鶴有料芝有田人生何必待有用我老得此寧非天<lb/>
君不見當年把臂龍圗上司諫放歸元未放又不見倦<lb/>
翁山行醉復醒説著拂衣今亦忘<lb/>
　　　奉寄何正父總幹<lb/>
經旬習嬾慣山居不寫城閒一字書把菊見山新趣倦<lb/>
汛蓮依水舊交疎無心是處友麋鹿有客寄誰烹鯉魚<lb/>
<pb n="KR4h0167_WYG_024-24b"/>
見説近來軍食足不妨詩巻訪犂鉏<lb/>
　　　山中奉寄通判楊宗博<lb/>
多病山中客無人傍酒罇與猨分橡子為鹿長禾孫白<lb/>
晝雲歸屋黄昏雨打門忽懷楊司馬烟靄隔重閽<lb/>
　　　九月十三日始就郊墅拜寳謨閣直學士提舉<lb/>
　　　江州太平興國宫之命<lb/>
槐影西清舞翠鸞竹宫髙接五雲環職陪温洛圗書地<lb/>
名在元封卜祝閒晝訪未承龍閣問晨香猶厠羽衣班<lb/>
<pb n="KR4h0167_WYG_024-25a"/>
祠官到處無公事且聴松聲老此山<lb/>
　　　茶花盛放滿山<lb/>
花容縝栗露冰膚消得脂韋酪作奴葉底綻葩黄映玉<lb/>
枝閒著子碧垂珠潔躬澹薄隠君子苦口森嚴大丈夫<lb/>
便合味言歸雋永移根禁籞比青蒲<lb/>
　　　九月十四日夜月明如晝敬想合宫竣事志喜<lb/>
　　　而作<lb/>
纎塵不動月流空雲繞昆侖想合宫蟬冕侍祠三事列<lb/>
<pb n="KR4h0167_WYG_024-25b"/>
雞竿賜赦九州同裁儀丙己尊容典肇祀庚寅識聖功<lb/>
田野老臣察天意夜深頻起候西風<lb/>
　　　將遊太平宫小詩呈趙季茂<lb/>
聖治峯前松檜寒舊遊重此解歸鞍著身泉石無心客<lb/>
主掌雲山正額官老去隠居居紫府新來雜壓壓黄冠<lb/>
門東曾有劉仙洞剝蘚攜笻試扣看<lb/>
　　　螃蠏<lb/>
無腸公子郭索君横行湖海劒㦸羣紫髯緑殻琥珀髓<lb/>
<pb n="KR4h0167_WYG_024-26a"/>
以不負腹誇將軍酒船拍浮老子慣咀嚼兩螯仍把玩<lb/>
廬山對此眼倍青願従公子醉復醒<lb/>
　　　聞畫眉鳥聲戲作<lb/>
木杪幽禽巧語新何時曾記得名因㨾傳京兆成雙嫵<lb/>
人指漁陽開小顰儘稱如簧啼白晝未須對鏡學青春<lb/>
山中有叟嗒無語裋褐龎眉更笑人<lb/>
　　小春六花<lb/>
　　　緑萼梅<lb/>
<pb n="KR4h0167_WYG_024-26b"/>
晩秋過了小春催放盡山家綠萼梅東閣渠闗詩興動<lb/>
南枝先放暖風回素裳肌透未融雪碧蒼色欺初暈苔<lb/>
惆悵東籬正岑寂重陽消得滿園開<lb/>
　　　茶花<lb/>
萬峯落葉木槎牙春色初回壟上茶淺蕊黄金韻梔子<lb/>
嫰容白玉沁梨花西風凝露纔成顆北苑喊雷應未芽<lb/>
苦口味言終有益莫將容悦比浮葩<lb/>
　　　芙容<lb/>
<pb n="KR4h0167_WYG_024-27a"/>
人道秋來不似春芙容特地張吾軍紅妝緑水照清夜<lb/>
綵仗青旂朝大昕吳陣綺羅千隊擁秦川錦繡五花羣<lb/>
可憐倚袖清霜蚤日薄雲輕醉未醺<lb/>
　　　小桃<lb/>
霜晴著物利於刀漏洩陽和是小桃春色曽看九重醉<lb/>
秋風不管十分饕青枝似愜烏棲月紅浪不翻龍化濤<lb/>
穠豔自同時節異夫君於此見清髙<lb/>
　　　黄菊<lb/>
<pb n="KR4h0167_WYG_024-27b"/>
花時已是過重陽翠榦重開滿地黄不為晨暉借顔色<lb/>
要將晩節看芬芳宅邊豈必白衣至甕裏不妨紅友香<lb/>
喚起閑情老元亮頽肰一醉答秋光<lb/>
　　　李花<lb/>
一枝眼底物華新翠袖清霜更可人靚色不須誇縞夜<lb/>
韶容聊復返青春日烘有意姿仍潔露洗無言態更真<lb/>
不趁繁華更孤迥為君喚起雪精神<lb/>
　　　太平宫遇雨<lb/>
<pb n="KR4h0167_WYG_024-28a"/>
山居五旬晴山行一日雨太平咫尺閒千里隔跬步黄<lb/>
泥深三尺風聲更號怒誰語逋客知山靈儻留汝<lb/>
　　　以廬山所産天花蕈冬筍玉延饟趙季茂通判<lb/>
已認山家作當家與猨分栗雀分茶氣先十月地抽筍<lb/>
光現五臺天雨花幸有玉延炊夜月肎令繡谷嚥朝霞<lb/>
憑君試雋山中味却較閑忙定不差<hi>天花蕈出五臺山俗傳文殊來現光</hi>
<hi>相所及即生今廬山或有之而極難值天池亦文殊之居也</hi>
　　　葆清值雨<lb/>
<pb n="KR4h0167_WYG_024-28b"/>
松竹鎖靈宅塵埃了不侵洞龍隨劒吷檻鶴識琴心路<lb/>
指三峯近山通一徑深壁閒少年字陳跡不堪尋<lb/>
　　　十一月十五日忽苦舌痬甚不能飲食憊臥一<lb/>
　　　榻戲成<lb/>
君不見東坡昔步虎溪月夜聽溪聲廣長舌溪聲不斷<lb/>
流不枯此段磊落真大夫一生吾伊換喑嗚嗟哉三寸<lb/>
予豈無公子搢紳陳禮法枕麴無思噤如蛤辯士説客<lb/>
譚従横叱牛惟觧供力耕爾來更自作竒痛晝苦吟呻<lb/>
<pb n="KR4h0167_WYG_024-29a"/>
夜妨夢伏牀啜粥猶漓浪臠肉持將堪底用太倉受禾<lb/>
三百廛大官烹羊俱鼎羶<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>洲給膳稱學士飽食端居<lb/>
今六年生平元不負此舌欲辦一竒了無説更憎此舌<lb/>
工負予乃復累我七尺驅鴟夷榼載鸕鷀杓向口低眉<lb/>
輒前却齒牙助桀復搖落誤殺流涎孤快嚼仰天大笑<lb/>
絶冠纓舌兮腹兮誰重輕<lb/>
　　　宿溪聲閣望香爐峯偶成二律<lb/>
閴歴煙巖古琮琤雪㵎横海潮秋八月山雨夜三更肎<lb/>
<pb n="KR4h0167_WYG_024-29b"/>
作隨流想難忘漱石情壯懷徒激烈聊復以詩鳴<lb/>
廬峯三萬丈鳥道度嶙峋宿雨留前躅清風絶後塵誰<lb/>
憐石樓客同是玉階人謝屐須乘興千年草木春<lb/>
　　　謝趙季茂海錯二律<lb/>
珍殽惟錯逺持將賴有詩情合得嘗明月擘蚶分瓦礱<lb/>
晴霞浴鱟露珠房鰂烏鮆白螺開靨蚷紫鰕紅鰾挾腸<lb/>
鴈斷閩山歸未得把杯猶憶少年場<lb/>
苜盤朝日照蓬蒿消得長吟賦老饕喜見監州有螃蠏<lb/>
<pb n="KR4h0167_WYG_024-30a"/>
未須學士議車螯案鮭三九漫青韭斗酒十千無白醪<lb/>
應為近來詩思少故將飲興發風騷<lb/>
　　　已亥十二月十七日堂帖被召感恩二首<lb/>
九天驛騎下弓招葵日丹心識就堯鸞鳳正應在阿閣<lb/>
鶢鶋何事享簫韶邱園有分容逋客海嶽無裨愧聖朝<lb/>
老病不堪心力倦甫田勿歎莠蕎蕎<lb/>
歸來三徑脱塵鞿兩拜除書下玉墀聖澤雲天何以報<lb/>
臣心鐵石未全衰馬蹏已負驅車願鴻羽難勝漸陸儀<lb/>
<pb n="KR4h0167_WYG_024-30b"/>
願把一犂祝膏澤康衢擊壤樂清時<lb/>
　　　香蠃<lb/>
金箱玉質介為裳一騎紅塵自逺方籍挂衆香椒桂國<lb/>
身居大海水雲鄉丁蠃薦醢體猶具甲煎流芬名未亡<lb/>
舉酒便應醻一醉尊前風味試平章<lb/>
　　　病中未能訪鄧徳載督參大監戲贈二首<lb/>
昨朝華宴想清歡今日牀頭未整冠已恨酒腸孤夜醉<lb/>
更驚病骨怯春寒多情條脱參差是一抹琵琶錯雜彈<lb/>
<pb n="KR4h0167_WYG_024-31a"/>
老眼眵昏正無緒爐薌燼冷對蒲團<lb/>
老來病是惡因緣白晝明窗思悄肰欲住又傾連夕雨<lb/>
半醒似醉困人天近拈吟筆塵欺硯逺想江樓浪拍船<lb/>
滿院杏花紅欲放何時長笛醉風前<lb/>
　　　春晴將遊王淵踐吳季謙待制馮可久武博山<lb/>
　　　行之約先走長句<lb/>
康廬三萬丈下有神龍淵㫄聫玉井並仰溯銀河連層<lb/>
厓積冰雪斷岸蔵風煙崔隤五老岸迸瀉三峽泉鯨鯤<lb/>
<pb n="KR4h0167_WYG_024-31b"/>
碎紫霧螮蝀開青天脈疑海眼近寒入山骨堅㵎草揺<lb/>
秋暉谷花發春妍其閒地布金到處題標璇大哉象敎<lb/>
尊儼若螺髻仙巍巍南宗柏湛湛西方蓮總持包萬法<lb/>
卓犖棲羣賢慈心鬼神仰顯跡今古傳逺令千聖境容<lb/>
此一席顓我昔宿命通曾結它生緣嘗聞祖師隠上應<lb/>
帝釋躔清宵珠石隕白浪星湖邊至今澎湃中常欲光<lb/>
景然當時初卓錫如昔睨采椽浮雲常抗志立雪恩比<lb/>
肩壯懷凌九疊浩氣湧百川山水為髙深志節争後先<lb/>
<pb n="KR4h0167_WYG_024-32a"/>
永言縈俗累兹遊經㡬年猶想謝公屐同整劉琨鞭橋<lb/>
梁識昨經嵗月驚舊鐫盍簪有耆碩授館許款延牛耳<lb/>
盟屢寒馬頭月方圓便思供糗餈更擬焚蘭荃先尋遺<lb/>
民盟次迹繡佛禪策杖挂錢去拂石看山眠歸來廬山<lb/>
南三士同陶肰<lb/>
　　　奉賡趙季茂雪中感興<lb/>
曉雪初明瓦春雲密布空酒驚蕃鶴逺詩坐灞驢窮訪<lb/>
戴無嘉客和陶稱倦翁應憐四十韻衣帶賀年豐<lb/>
<pb n="KR4h0167_WYG_024-32b"/>
　　　病中午後登山閑步遙見園亭有翠帟張欄處<lb/>
　　　久而識之為張孝顯成趣軒盖與緹屏油幙髙<lb/>
　　　㑹予病不得衝宴悵惘移時因以中孚澤所網<lb/>
　　　鮮鯿侑以棠漪家醖併成四絶呈在席諸人<lb/>
九折登山倚<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>笻杏蹊眼襭蚤冬烘翠雲遮斷神仙客<lb/>
不許其閒著倦翁<lb/>
蒲山桃李鬧紅霞曽約香山白鹿車堪笑東風欺病客<lb/>
儳先且到别人家<lb/>
<pb n="KR4h0167_WYG_024-33a"/>
小池玉尺躍清波病不開尊奈爾何更倩棠漪吹柳岸<lb/>
為君小發醉顔酡<lb/>
衝席丞郎酒斛籌不闗無面見春鷗五鯖見説妨齋禁<lb/>
留待明朝太白浮<lb/>
　　　戲作呈趙通判胡敎授張總幹<lb/>
人言春遊無不好一日宴客三日飽翁言此語特未定<lb/>
一日宴客三日病人生所願筋力强問花訪柳同壺觴<lb/>
老夫豈無少年狂胡為兀兀坐一牀憶昔少時事賔友<lb/>
<pb n="KR4h0167_WYG_024-33b"/>
常有清尊湛東牖稍長便不論升斗纔對白衣輒搔首<lb/>
東來三輔西陪京二十四橋誇廣陵萬椽紅蠟槌畫鼔<lb/>
醒處傳杯醉中舞何嘗一日不春風酒光花豔詩興濃<lb/>
兔肩鹿䏶坐據熊急雪打面看雕弓笑譚千古一吷中<lb/>
眼底頓覺四海空可憐芳草長邊路年少堂堂背人去<lb/>
歡筵陡廢管與絃粥鼎相隨朝復暮塞砧街鼓總愁聴<lb/>
涼月花宵等虚度前旬作意趁萬紅沈霪積雨仍多風<lb/>
中閒一日稍晴意藥裹闗心復思睡無氊坐上老相如<lb/>
<pb n="KR4h0167_WYG_024-34a"/>
昔時依幕今題輿三君笑譚忽與俱使我捨策忘其軀<lb/>
須臾把酒舌底滑席地幕天醉鄉闊明朝竒祟那可言<lb/>
閉院重尋舊生活回思北海酒不空料應多病過於儂<lb/>
坐客常滿更可疑華佗已死將誰醫<lb/>
　　　睡起三絶<lb/>
睡起東窗日己紅扶頭宿酒未惺鬆南陽一夢何闗醉<lb/>
自愛終身作臥龍<lb/>
天色今晨己放晴鳥烏亦覺有歡聲幅巾自是便疎嬾<lb/>
<pb n="KR4h0167_WYG_024-34b"/>
飯了花閒取次行<lb/>
五更輾轉待晨光到曉瞢騰入睡鄉却是金門蚤朝客<lb/>
千金不博枕中方<lb/>
　　　予園泰堂之㫄有竒石小有有洞箭括有門車<lb/>
　　　箱有谷髙廣雖不袤丈而嵌空之勢宛若飄動<lb/>
　　　暇日獨坐對玩移晷因賦<lb/>
池邊歴平蹊果下動遊鞚一笑未必領萬象徒目送淵<lb/>
渟歴危檻目景眩華棟閑情晻不舒倦思悄如瞢忽驚<lb/>
<pb n="KR4h0167_WYG_024-35a"/>
鵲噪檐恍類雞發甕坐開蒼玉壁平揖青瑤峒疇昔果<lb/>
安在奔走比嶽貢仰觀箭括門廣宇豁晴霿右開車箭<lb/>
谷盤道陟微衕中天隠日月遙海插螮蝀居肰袤丈閒<lb/>
有此具美衆老夫生平嗜酷好泉石弄天巧謝斵削人<lb/>
為謾摶控尚憶三神遊俛紀十年夢踞龜曾食蛤騎鶴<lb/>
更笞鳳覺來海山蒼倏見雪竇空便疑勢崷崒獨欠波<lb/>
澒洞捧罌喜對酌岸幘發孤諷此兄定絶竒吾意當折<lb/>
衷一笑問阿章試與評伯仲<lb/>
<pb n="KR4h0167_WYG_024-35b"/>
　　　新荷出水<lb/>
貼水初翻紫玉團忽驚矗立傍䦨干瑤池七日來青鳥<lb/>
玉鑑孤奩舞翠鸞曉露走盤珠顆瑩晩風颭盖雪衣寒<lb/>
従今十丈開花面太華峯頭更一看<lb/>
　　　排灣遇風對岸即彭澤舊縣二首<lb/>
隠約山蔵霧砰<graphic n="KR1503" url="https://raw.githubusercontent.com/kanripo/KR-Gaiji/master/images/KR1503.png" mimeType="image/png"/>地起雷黒風吹海立白雨過江來齊<lb/>
樂正應爾沛兒安在哉雄雌誰與辨試上楚王臺<lb/>
岸上蘆揺首門前柳折腰千年已陳迹四海又驚飈宿<lb/>
<pb n="KR4h0167_WYG_024-36a"/>
翳何當浄髙風幸未遙柴桑那可見身世且漂搖<lb/>
　　　便風經鴈汊宿荻港是日舟行四百里三首<lb/>
近岸千帆閲雄襟一昔舒雲程排沸浪風御翼澄虚塊<lb/>
歴過都馬波翻縱壑魚經旬歎淹滯此理盍乘除<lb/>
羊角摶扶日鴻毛返順時天心應有為吾道復何疑岸<lb/>
燎開戎捷磯神助好詞倚檣聊一笑且試楚襟披<lb/>
瞬息四百里經行三十年此時真縮地當日信梯天岸<lb/>
過人回首山浮浪駕肩望塵何足羨禦冦正冷肰<lb/>
<pb n="KR4h0167_WYG_024-36b"/>
　　　入蕪湖港過古祥寺<lb/>
昔時曽訪後山松天道那令霸業窮夾岸人觀新太守<lb/>
擁門僧認舊詩翁隠磯謾指六朝事魯港嘗淹五宿風<lb/>
従此片帆湖際去只應日在瑞雲東<lb/>
　　　東壩以裏沿岸人家皆對門植葦於小嶼不曉<lb/>
　　　其旨謾成四絶<lb/>
岸旁㡬曲住人家淺嶼排門種荻花縱使秋聲常索索<lb/>
斷無司馬聴琵琶<lb/>
<pb n="KR4h0167_WYG_024-37a"/>
萬里江濵長野蘆西風元不費工夫兩京薺菜論斤賣<lb/>
耳目由來喜所無<lb/>
北都舊産無淇竹見説園池蘆葦多漲緑不妨夜來雨<lb/>
更須别浦聴鳴荷<lb/>
曲江四畔鎻離宫細柳新蒲日日風想見千門映春綠<lb/>
君王未見碧成叢<lb/>
　　　三塔寺寒光亭張于湖書詞寺柱吳毅夫命名<lb/>
　　　後軒<lb/>
<pb n="KR4h0167_WYG_024-37b"/>
竹裏逢僧院殘碑不記年鴈題三崒堵龍化兩魁躔寳<lb/>
正號應紀元豐墨尚鮮寒光定何似誰放五湖船<lb/>
　　　渰中水淺輿従下水肩舟<lb/>
水面平如砥湖心淺不波駕肩同作楫袖手莫譚河不<lb/>
見成橋鵲空傳度磧駝勞生正應爾空愧白鷗莎<lb/>
　　　嘉定丁卯予守檇李召還郡人見餞於三塔灣<lb/>
　　　偶至此寺因名有感<lb/>
往年曽佩雙湖組古刹猶題三塔灣墮鴈重尋湖浩渺<lb/>
<pb n="KR4h0167_WYG_024-38a"/>
斷虹渾記水回環兩州隔涉名無改二紀棲遲老復還<lb/>
病衲雖無分别想經行莫作少年看<lb/>
　　　去嵗五月二十八日發雪錦亭以六月旦謁富<lb/>
　　　池而行是夜始望見廬山今嵗以此日正在湖<lb/>
　　　渰中念嵗月之倐忽驚道途之勞勩回首感歎<lb/>
　　　二首<lb/>
雪錦亭前夕照紅興唐寺下曉聞鐘傷心楚水又經嵗<lb/>
回首吳雪知㡬重萬里同盟祇鷗鷺三江嘯浪憶魚龍<lb/>
<pb n="KR4h0167_WYG_024-38b"/>
如今且對湖光裏八九重開夢澤胸<lb/>
去年今日富池頭浩蕩風煙卷雪樓湖海百年雙鬢老<lb/>
荆楊兩地一萍浮河斜左界流清夜雲宻西郊望有秋<lb/>
通塞隨時何必問明朝又放溧陽舟<lb/>
　　　　病虎<lb/>
長風吹谷白日暗曠野人稀雲黯澹狐狸嘯舞豺狼嗥<lb/>
病虎妥尾行蓬蒿天寒泉凍山骨髙皮枯髀痒霜爪搔<lb/>
紛紛晴雪瓟落毛垂頭帖耳身腥臊羣鴉槎牙噪古木<lb/>
<pb n="KR4h0167_WYG_024-39a"/>
燐火半青新鬼哭走麕過前不能逐目視耽耽蹲樸樕<lb/>
毛風血雨天地肅何日跳踉看食肉天生萬物有盛時<lb/>
當年一嘯天助威坐看雲起行引兒當塗寧復論老羆<lb/>
一朝老去守巖竇落葉滿山冰雪後壯心空在筋力疲<lb/>
寂寞長飢眠白晝古來豪傑多沈淪不用為鼠皆若人<lb/>
范雎折脅西入秦内史長歎田甲瞋可憐百獸為披靡<lb/>
轉顧不如圈中豕男兒奮跲亦渠似肎復虚為倚崖死<lb/>
君不見南山白額曽報恩牆頭金枕投何人<lb/>
<pb n="KR4h0167_WYG_024-39b"/>
　　　玉唾壺<lb/>
古來玉唾壺歌罷壺為缺憂時一片心常惜志士烈鸊<lb/>
鵜瑩出昆吾刀截肪温潤如切膏悲歌聲動行雲髙何<lb/>
愛一闋稱世豪馬生驥州北未省能伏櫪骨拳鬃禿刓<lb/>
四蹄鳳膺赭汗人不知夕陽芳草顧影嘶猶憶振鬛天<lb/>
山西可憐嵗華暮萬里瑤池路鹽車轆轆踰太行夜然<lb/>
枯草晝服箱上天振策無王良徒有此志今未忘荆山<lb/>
韞明月良工斵不徹抱璞昔三刖曾泣卞和血既斵復<lb/>
<pb n="KR4h0167_WYG_024-40a"/>
毁不可磨尊前對酒聴浩歌唾壺雖缺璞更多騏驥不<lb/>
生奈老何<lb/>
　　　泥行終日至晡始抵中橋<lb/>
歴盡清灣日己晡斷虹吹浪過平湖兒癡不識中橋影<lb/>
問道前山有雨無<lb/>
到得中橋一徑斜岸傍沽酒兩三家長年醉臥桑隂下<lb/>
鼓吹猶煩兩岸蛙<lb/>
　　　夜宿橋岸<lb/>
<pb n="KR4h0167_WYG_024-40b"/>
褭纜宿前灣平蕪泱漭閒舫移星在户岸迥斗蔵山淺<lb/>
瀨不勝揭浮生何日閑夜深聞過艣知自溧陽還<lb/>
　　　問道宜興二首<lb/>
買田陽羨説東坡想見溪山勝槩多曽是中營誇繡帽<lb/>
尚傳遺廟鎻雕戈斬蛟義槩人猶記化蝠仙蹤事易譌<lb/>
我欲問津先訪古古靈題蹟試摩挲<hi>宜興張公洞洞刻古靈題跡客有為</hi>
<hi>予言古靈後乃仙去者末句故云</hi>
粹儀夾綻盛花鈿人説先朝祀玉仙罨畫有溪春不老<lb/>
<pb n="KR4h0167_WYG_024-41a"/>
煉丹無竈古空傳乞靈賸擬羞蘋藻養性何勞學汞鉛<lb/>
書閣蒼龍應不逺為君重寫白雲篇<hi>天申宫夾紵玉仙聖母章聖禱嗣之</hi>
<hi>地</hi>
　　　過順州<lb/>
身世漂搖似轉蓬歴湖經渰任西東凌波小試檜松檝<lb/>
宿露飽親葭葦叢兩岸居然驚脱兔一帆從此迅㝠鴻<lb/>
到頭天意君須㑹吾道區區端未窮<lb/>
　　　寄江州趙倅季茂時過溧陽舟中正順風張帆<lb/>
<pb n="KR4h0167_WYG_024-41b"/>
庾公樓上恁欄時一片歸雲費夢思鄉國情懷應念我<lb/>
江山風月定分誰青衫休為墓陵溼紫氣先尋牛渚期<lb/>
好是初秋藕花候蛾眉尊酒正相宜<lb/>
　　　寄髙建寧尚書<lb/>
已分耕畦老一犂天風吹夢入枯溪誰憐北坨騎牛背<lb/>
又踏東華放馬蹏槐綠不妨穿禁漏棗紅便覺動邊鼙<lb/>
歸塗願請平戎策政恐曹裝趁詔泥<lb/>
　　　張公洞二首<lb/>
<pb n="KR4h0167_WYG_024-42a"/>
祚紀千齡運名標二代仙鵲鳴應徙地蝠化己先天風<lb/>
洞疑無底丹爐信有緣祗應巖下奕為我一跫肰<lb/>
驢跡驚初踐鷹盤若有靈石橋通便户金鑰鎻硃庭滴<lb/>
乳看成像登臺仍刻銘更憐國山字真欲比云亭<lb/>
　　　望北闗門<lb/>
萬里雲開瑞日明雕甍遙接九重城觚連丹鳳紅雲繞<lb/>
闗度青牛紫氣迎新第千門俱改觀舊溪二紀謾闗情<lb/>
今宵且向橋頭宿又聴鼕鼕打六更<lb/>
<pb n="KR4h0167_WYG_024-42b"/>
　　　水樂洞<lb/>
天下水樂洞今歸四姓家臺池閒日月泉石痼烟霞誰<lb/>
挈遊人榼還尋奉使查明朝重回首清夢隔京華<lb/>
　　　趙山二絶<lb/>
驅車結束趁晨暾水樂簾前共一尊二十二年如掣電<lb/>
軟紅依舊暗脩門<lb/>
江南閑殺老尚書自是承平一事無送客折腰書脱腕<lb/>
試従駝巘看登塗<lb/>
<pb n="KR4h0167_WYG_024-43a"/>
　　　洞霄宫<lb/>
岧嶤樓觀鎻新宫十里清溪一徑松金牓奎章紅日照<lb/>
石厓仙影白雲封香殘半掩凝塵榻路轉猶聞隔㵎鐘<lb/>
四牡經行真不枉玉淵初識洞霄龍<lb/>
　　　洞霄宫良泓孫副官房<lb/>
山比復泓澄幽房取次行萬峯隨眼換一勺照心清墜<lb/>
露涵秋氣斜暉度晩晴逌然還自笑見易未經名<lb/>
　　　九月八日桐川道中二絶<lb/>
<pb n="KR4h0167_WYG_024-43b"/>
斷雲輕素抹山腰山下人家野水橋小隊旌旗空獵獵<lb/>
不敎閑趁酒旗招<lb/>
依稀九日明朝是三徑情知不到家隨分秋光闗節物<lb/>
桐川道上看黄花<lb/>
　　　九日發廣徳至建平感事有作<lb/>
西風吹著白髭鬢嘉節催儂老道塗無菊傍籬真漫與<lb/>
有松埽徑故應蕪登龍路近心誰賞戲馬臺成足已瘏<lb/>
悵望杜陵正搔首一枝不得賜茱萸<lb/>
<pb n="KR4h0167_WYG_024-44a"/>
　　　夢尚留三橋旅邸<lb/>
天上歸來打六更夢回搔首正瞢騰玉霜初上三更月<lb/>
絳綵猶明九市燈聲徹銅魚催勘箭影斜金鵲在觚稜<lb/>
帝鄉東望重回首佳氣何時到五陵<lb/>
　　　碧雲亭晩眺二首<lb/>
閑步碧雲亭寒郊弄晩晴牛羊分暝色禽鳥有春聲城<lb/>
柳風猶勁溪梅冰共清屋梁正殘照西望憶長庚<lb/>
嵗華方冉冉耕畝自閑閑日落青楓浦雲平白苧山夜<lb/>
<pb n="KR4h0167_WYG_024-44b"/>
城嚴警柝昏鼓動層闗風露汀洲冷驚鴻自往還<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋百家詩存巻二十四<lb/>
</p>
<p>
</p>
  </div>
</body>
</text>
</TEI>
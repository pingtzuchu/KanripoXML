<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0063_WYG_003-1a"/>
附録<lb/>
　孫冲序畧有曰樊宗師為皇唐名士不知當時負此<lb/>
　文走人門下有誰與詳解而知之也宗師與韓退之<lb/>
　親且相推善觀退之之文大不如此退之有答陳商<lb/>
　書其意甚病商之所為文不與世相上下又不知退<lb/>
　之終使宗師之文如是唐室承齊梁陳隋餘弊其文<lb/>
　章最㣲弱韓愈獨與籍湜李翺輩更迭文體髙出秦<lb/>
　漢當時謂之無用之文韓愈死其道彌光後來有學<lb/>
<pb n="KR4c0063_WYG_003-1b"/>
　韓愈氏為文者往往失其㫖嘗有人以文投陳堯佐<lb/>
　陳得之竟月不能讀即召之俾篇篇口説然後識其<lb/>
　句讀陳以書謝且戯曰子之道半在文半在身以為<lb/>
　其人在則其文行盖謂既成之而須口説之也咸平<lb/>
　六年七月冲奉詔為絳州通判月餘觀園池記其石<lb/>
　甚卑小文字多摧缺因熟讀及逰覽園池考其亭臺<lb/>
　池塘渠竇花木堤原川河井閭墻墉門户凡為宗師<lb/>
　筆記處所者與舊多徙移然厯厯可見猶視其文未<lb/>
<pb n="KR4c0063_WYG_003-2a"/>
　能過半太子中舍耿君説知是州將一年嘗念園池<lb/>
　記既厯年歳惜其文字缺落因摩石别刋之以傳其<lb/>
　文中舍世為儒家故弟起居郎直昭文館望博古有<lb/>
　文章愛急救民病竭力吏道因滯水便連漕運數道<lb/>
　咸平六年四月死事於河北是以中舍為聞喜人有<lb/>
　名於世故拂拭樊刺史所為記俾不墜沒亦大好事<lb/>
　者也冲通治晉州時嘗知晉守何公亮書論樊宗師<lb/>
　所為文章何以書答冲剖析尤見為文之深㫖其二<lb/>
<pb n="KR4c0063_WYG_003-2b"/>
　書今亦刋之記後景徳元年九月五日<lb/>
　李肇國史補退之稱樊宗師為文不剽襲觀絳守居<lb/>
　園池記誠然亦太竒澁矣本朝王晟劉忱皆為之注<lb/>
　解如瑶翻碧瀲嵬眼澒耳等語皆前人所未道也<lb/>
　閔康侯曰董彦逺至絳州得碑記剔刮劘洗見紹述<lb/>
　於後自釋云云可知異世子雲懼其難遇不得不先<lb/>
　落注脚也宗師又有綿州越王樓詩序<hi>唐藝文志載樊宗師集二</hi>
　<hi>百九十一巻惜不傳此序見唐詩紀事文亦竒古</hi>
<pb n="KR4c0063_WYG_003-3a"/>
　歐陽文忠公云絳守居園池記或云宗師自書嗚呼<lb/>
　元和之際文章之盛極矣其怪竒至於如此公又有<lb/>
　詩云異哉樊子怪可吁心欲獨出無古初窮荒捜幽<lb/>
　入無有一語詰曲百盤紆孰云已出不剽襲句斷欲<lb/>
　學盤庚書文言爾雅不訓詁幾欲舌譯以象胥云云<lb/>
　詩凡百八十餘字<lb/>
　梅聖俞寄題絳守園池詩黒石鐫辭澀如棘今昔往<lb/>
　來人不識酸晴欲抉無聲形既不可讀不可聽云云<lb/>
<pb n="KR4c0063_WYG_003-3b"/>
　詩凡百四十餘字<lb/>
　<lb/>
　<lb/>
　<lb/>
　<lb/>
　<lb/>
　<lb/>
　綘守居園池記附録<lb/>
</p>
<p>
</p>
  </div>
</body>
</text>
</TEI>
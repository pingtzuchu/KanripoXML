<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>金淵集卷二</head>
    <p>
<pb n="KR4d0447_WYG_002-1a"/>
欽定四庫全書<lb/>
　金淵集卷二　　　　　　　元　仇遠　撰<lb/>
　　七言古詩<lb/>
　　　立春<lb/>
山城厯日到每遲新春殘臘俱不知若非一鞭醒寒夢<lb/>
梅柳爭春無了時牛刀小試東風手目中全牛果何有<lb/>
勾芒舁歸古廟中官吏升堂酌春酒<lb/>
　　　竹素山房小飲南徐唐正方善歌吳伶以長簫<lb/>
<pb n="KR4d0447_WYG_002-1b"/>
　　　　和之客以鳯凰臺上憶吹簫分韻予得臺字<lb/>
少時聞簫白玉臺一曲未終丹鳯來金瀬空明秋水淺<lb/>
妙音久不聞蓬萊吳下老伶燕中回能以北腔歌落梅<lb/>
紅塵筝笛耳一洗便覺箜篌憤抑琵琶哀朱方臞仙古<lb/>
音律宫長羽短隨剪裁小春梅柳參差開肯待羯鼓花<lb/>
奴催我輩鍾情忘爾汝濁醪妙理惟醱醅晚風吹寒夕<lb/>
陽下有酒不飲令人咍今人青眼映山水古人白骨生<lb/>
莓苔不如相聚常啣盃嗚呼五公七相安在哉不如相<lb/>
<pb n="KR4d0447_WYG_002-2a"/>
聚常啣盃<lb/>
　　　北園賞梅<lb/>
梅花先受東君知一晴開遍南北枝吳姬持盃勸客醉<lb/>
已恨賞花三日遲主人惜花不惜酒自摘一枝春在手<lb/>
大開笑口問東風金谷幾人曾白首<lb/>
　　　題王師尹所藏三峽圖<hi>上有趙明誠諸公題</hi>
廬山石橋天下奇奔湍赴壑潛馮夷倚闌俯瞰毛髮竦<lb/>
品題曾讀坡仙詩畫師筆斡造化窟豈必夜半夸娥移<lb/>
<pb n="KR4d0447_WYG_002-2b"/>
蜀天茫茫千萬里彷彿猿聲亦如此何當譜入朱絲絃<lb/>
水底魚龍應洗耳<lb/>
　　　題季路負米圖<lb/>
髙堂有親今老矣孝子晨昏奉甘㫖傷哉貧也敢辭勞<lb/>
百里迢迢親負米後來列鼎坐重裀積粟萬鍾不逮親<lb/>
古言周急不繼富為母請粟非無人<lb/>
　　　題范譓郷愛山吟境圖<lb/>
前山排闥如虬奔後山擁壁如虎蹲三間茅屋白雲裡<lb/>
<pb n="KR4d0447_WYG_002-3a"/>
一羣野鹿青松根世上好山誰不喜紗帽可能長隠几<lb/>
詩人見石猶下拜况是孤髙有如此終南㨗徑從渠行<lb/>
少室素價元非輕呼童下山汲清冷我欲洗耳聽猿聲<lb/>
　　　送存博教授回虎林<lb/>
䨇鶴翩翩溧水陽紅塵不染素衣裳一歸華表飲風露<lb/>
一住滄洲謀稻梁湖海波濤多起伏爭食那能效雞鶩<lb/>
戞然長唳楚天寛有日相從逐鴻鵠<lb/>
　　　草蟲圖<lb/>
<pb n="KR4d0447_WYG_002-3b"/>
昨夜南山雷雨霽蟄室初開百蟲起草夭菜秀蒲柳長<lb/>
生意森然隨氣使陰陽變態足纎巧分得餘妍歸畫史<lb/>
野蜂採蜜花房裡官蛙瞠目莎池底紛紛蚱蜢肆跳梁<lb/>
欵欵蜻蜓齊㸃水天牛穴桑奚其天鬼蝶迷花聿如鬼<lb/>
血國三千亦有蚊黍馬十萬寜非蟻蝎虎那能捋虎鬚<lb/>
蝸牛誰堪執牛耳蜣蜋轉丸誠小巧螳螂搏輪非勇士<lb/>
鳴蟬嘶熱蟋蟀吟一片繁聲愁客子春風郊野豈不樂<lb/>
籬落秋風又如此坡仙舊詠只八物若見此圖心更喜<lb/>
<pb n="KR4d0447_WYG_002-4a"/>
我摩老眼為題詩晴日一忩蠅撲紙<lb/>
　　　元夜嘆<lb/>
虎林城中正月半十萬人家燈燦爛溧陽風景方放燈<lb/>
通宵不禁人遊翫大雪深寒萬木僵家家冷坐無薪炭<lb/>
典錢買竹又買燈糠油結凍㸃燈暗豪民張燈喚歌舞<lb/>
鼓笛喧轟夜忘旦忽聞買絲造海船府檄專令豪尸辦<lb/>
倉皇且救火燃眉縱有華燈何暇看老夫掩闗擁爐坐<lb/>
一盞青燈置書案良辰樂事悵難并頃刻歡聲作愁嘆<lb/>
<pb n="KR4d0447_WYG_002-4b"/>
蘇公買燈狀陳子題燈詩癡兒騃女知不知月明月暗<lb/>
反覆手且願麥熟休王師<lb/>
　　　雪後祈晴<lb/>
閏正月過二月來溧陽溪頭花亂開濃雲急雨洊雷電<lb/>
不待羯鼓花奴催江南天氣全然别昨夜清寒今日熱<lb/>
東風忽轉西北風吹作霏霏一天雪艶桃穠李睡海棠<lb/>
顔色頓减仍减香燕鶯羞澀未出谷惟見野水生渾黄<lb/>
晝夜交流已登岸邱麥畦蔬根浸爛州官憂水復憂民<lb/>
<pb n="KR4d0447_WYG_002-5a"/>
明日祈晴泰清觀<lb/>
　　　送劉鍊師歸<hi>并序</hi>
　　　　鄱陽劉君佐儒家子倜儻有志壯欲囊書叫<lb/>
　　　　閽為時用天長翮短未能奮飛乃著道士服<lb/>
　　　　薄遊南陬棲九疑之雲釣三湘之月相攸庵<lb/>
　　　　止擬他日龜藏計宿留十年然後歸故里再<lb/>
　　　　轉溧上師式元宗俯仰方圓不尚衒襮衣冠<lb/>
　　　　髙潔炯如玉雪頗厭出塵入坱無意于人間<lb/>
<pb n="KR4d0447_WYG_002-5b"/>
　　　　事將俟我乎岳之麓湘之濱予喜其勇决髙<lb/>
　　　　蹈庸贈以言君佐識定而志不分年盛而材<lb/>
　　　　有用與其之南何似且之北九萬雲程勗哉<lb/>
　　　　進步君佐名輔漢<lb/>
雲中雞犬隨淮南手攀桂樹歌小山鴻寳秘書在玉枕<lb/>
有高尚者還童顔卯金家世學仙子半生遊山磨屐齒<lb/>
懶耕白雲<hi>君號耕雲</hi>種瑶草南去持竿釣湘水天風環珮滄<lb/>
江東鄱雲溧雨分鄰封浮邱洪崖未之見擁腫鞅掌常<lb/>
<pb n="KR4d0447_WYG_002-6a"/>
相從拂衣浩然有歸志湘濱已卜誅茅地寸田尺宅可<lb/>
治生騎鶴纒腰非易事不如且向金蓮遊濯足萬里黄<lb/>
河流上界神仙足官府山中宰相輕公侯人生得意無<lb/>
南北蠅利蝸名等雞肋道人一粲據槁梧世間萬事槐<lb/>
安國<lb/>
　　　寒食遊陳園<lb/>
梨花李花白鬭白桃花杏花紅映紅疎籬曲徑錦步障<lb/>
間以巨竹青玲瓏獨木為橋人不渡柴扉欲鎻春風住<lb/>
<pb n="KR4d0447_WYG_002-6b"/>
豈知野禽浪蜂蝶時復銜花過墻去春波漲緑春日晴<lb/>
柳下扣門嵇喜迎池邊亭上少盤礴坐牀指㸃呼麴生<lb/>
冷官况逢寒食節客味凄凉那可說殘盃冷炙何處無<lb/>
樂意生香聊自悅清明天氣晴更佳山林川谷多鶯花<lb/>
後庭遺曲少人唱踏歌椎鼓爭喧嘩笑折一枝花入手<lb/>
樹猶如此人能久六朝舊事付東流醉翁之意不在酒<lb/>
　　　月琴吟贈程禹仲<lb/>
我月太古色我琴太古音色見音聲求焉能知我心月<lb/>
<pb n="KR4d0447_WYG_002-7a"/>
到茅亭夜亭午據梧坐看胎仙舞本無圓缺無虧盈心<lb/>
迹雙清遊太古笑渠空向廣寒遊記得霓裳羽衣譜<lb/>
　　　應平叔送牡丹詩<lb/>
草元亭前老侯芭贈我鞓紅三朶花一春風雨傷麥麻<lb/>
天香何事來山家且勸花王一盃酒更祝花王千萬夀<lb/>
洛陽名苑今在否未必開花大如斗有花可賞不負春<lb/>
紅紫轉眼俱成塵酣歌誰識李翰林酒樓柳絮愁殺人<lb/>
　　　徳興葉志道字士心葬母于銀山丹井之上作<lb/>
<pb n="KR4d0447_WYG_002-7b"/>
　　　　丹泉吟<lb/>
葛公學仙丹有泉葉公藏母丹泉邊泉流㶁㶁亂石底<lb/>
丹光炯炯長松巔陟彼屺兮瞻望母麻衣土枕常廬墓<lb/>
難將寸草報春暉秪覺焄蒿泣秋露男兒眼中非無淚<lb/>
有淚徹泉無厚地泉聲如咽淚如丹何待洩融歌大隧<lb/>
幽花淡月耿墓門不招仙魄招母魂子規一聲蒼石裂<lb/>
白雪𣺌𣺌山昏昏<lb/>
　　　題沈子和徳冲畫龍<lb/>
<pb n="KR4d0447_WYG_002-8a"/>
紅霞飛盡元雲同深山大澤生春風震雷一聲蟄户啓<lb/>
老龍夭矯生蒼穹憶曾艤舟垂虹外舟子傳呼黑龍掛<lb/>
須臾急雨暗吳淞昔見真龍今見畫江南久旱草木空<lb/>
湖水陡落如秋冬蒼生望霓心顒顒阿香喚起隆中龍<lb/>
　　　送春寄友<lb/>
老翁欲作送春詩借問春去將何之連朝醉不省人事<lb/>
昨夜春歸更不知客裝欲趁春歸去家在西湖緑隂處<lb/>
青青竹筍白白魚也勝客中常茹素杜鵑吻血啼未乾<lb/>
<pb n="KR4d0447_WYG_002-8b"/>
髮白易黑留春難冶城翁定有新語楝花風急生餘寒<lb/>
　　　贈溧水楊老<lb/>
浙間筆工麻粟多精藝惟數馮應科吳昇姚愷已難得<lb/>
陸震楊鼎肩相摩我遊金淵飯不足破硯生苔塵滿目<lb/>
毛錐自笑不中書白髮紛紛老而秃中山博士<hi>屠存博</hi>子<lb/>
墨卿貽書薦至楊茂林里儒大半習刀筆耳聞竽瑟誰<lb/>
知音善刀而藏歸勿出博士校書行有日定當致汝數<lb/>
百枚東坡有云北方無此筆<lb/>
<pb n="KR4d0447_WYG_002-9a"/>
　　　贈筆工沈秀榮<lb/>
吾家歙石鋒芒出不但挫墨亦挫筆老懶作事苦不多<lb/>
一筆纔供兩三日近知沈子藝希有洗擇圓齊易入手<lb/>
不論兎頴與羊毛染墨試之能耐久禮樂三千成昨夢<lb/>
秃筆何止十八甕長槍大劔正當時毛錐子者直安用<lb/>
金淵萬家籍百儒學書用筆人豈無管城欲重連城價<lb/>
請擕椽筆遊江湖<lb/>
　　　醉醒吟<lb/>
<pb n="KR4d0447_WYG_002-9b"/>
衆人皆醉我獨醒衆人皆醒我獨醉先生何苦與世違<lb/>
醒醉之中有深意或云酒是腐腸藥沉湎淫泆無不至<lb/>
或云酒是忘憂物醉鄉别有一天地左拍五柳先生肩<lb/>
右把三閭大夫臂醉時元自惺惺着醒來亦自齁齁睡<lb/>
獨醒獨醉豈多得衆醉衆醒堪一喟醉者自醉醒自醒<lb/>
卿法吾情各行志溧江美酒差可戀說醉論醒姑且置<lb/>
公不見昔人有云且食蛤蜊那知許事<lb/>
　　　謝秋澗沈君瑞為予寫真<lb/>
<pb n="KR4d0447_WYG_002-10a"/>
山村道人今老矣徒有虚名落人耳夢中誰記版築夫<lb/>
畫像雖多終不似偶來招隠九鎻山隠侯試筆開生顔<lb/>
鬚眉口鼻宛相肖只今置之泉石間聞君尤工畫山水<lb/>
萬壑千林生筆底可能更掃隠居圖布襪青鞋侣樵子<lb/>
　　　夏雨嘆<lb/>
六月溧陽三日雨山田喜足低田苦學中亦有北鈐圩<lb/>
低處水深三尺許秧苖浸倒根已浮再種何由能入土<lb/>
老夫寓居西郭外厭聽村村蹋車鼓唇焦面黑嗟農夫<lb/>
<pb n="KR4d0447_WYG_002-10b"/>
此生悔不業樵漁有山可采水可釣免得曉夜憂耕鋤<lb/>
去年一熟才了逋今年再熟力始舒豈期不待稻花白<lb/>
併隨荇藻歸江湖溧陽近與丹陽接不雨由來三數月<lb/>
河流淺澀田乾枯練湖放水通舟楫人間既是寒暑同<lb/>
天上何為雨暘别願移此雨慰彼心還我朱明作炎熱<lb/>
　　　州㕔設醮即事<lb/>
去歲今朝六月六暮雨傾盆風㧞木今歲公宇醮祈晴<lb/>
晝日當空生暑溽羽士宣詞官吏拜燈燭熒煌香馥郁<lb/>
<pb n="KR4d0447_WYG_002-11a"/>
須臾黑雲西北來如盖如輪覆㕔屋電驅霹靂掣金蛇<lb/>
簷溜奔騰瀉銀竹幃屏掀開旛幢飛卷盡香灰吹滅燭<lb/>
天威震怒莫敢喘謝罪怔營虞䙝凟少焉雨止凉颼颼<lb/>
天氣如秋失中伏四郊大田多黍苖一片瀟湘接湖洑<lb/>
村夫中庭涕泗下歸聞野老吞聲哭只恐戢戢生魚頭<lb/>
何止廣文飯不足天心仁愛子勿憂府公移文行振粟<lb/>
古言大雨不為災雲雨須臾手翻覆<lb/>
　　　荆溪橋<lb/>
<pb n="KR4d0447_WYG_002-11b"/>
荆溪滔滔向東注長橋束之川后怒英風颯爽白晝昏<lb/>
此是孝侯斬蛟處客船逆上帆下檣何如懸水泝呂梁<lb/>
百篙攅石雙櫓健進退咫尺千丈强我來偶值凍雨作<lb/>
且近孝侯祠下泊平生忠孝侯所知世途更似風波惡<lb/>
　　　七月丙辰迎土山龍王入郛<lb/>
秋陽皜皜人皆苦安得清風掃殘暑河流欲斷泉脉乾<lb/>
一望髙田變焦土洮湖白龍迎入城行道燒香入亭午<lb/>
青天已響阿香車平地未見商羊舞昔時曾說雨催詩<lb/>
<pb n="KR4d0447_WYG_002-12a"/>
今朝還要詩催雨願龍速降神力㴻甘霖萬落千村熟<lb/>
禾黍<lb/>
　　　諭馬<lb/>
山公有馬不肯騎東西徒步足力疲吾兒有力駕馭之<lb/>
兀兀馳驟那敢嘶爾馬亦似欺我老乘駟乘驄非不好<lb/>
老翁自愛下澤車放爾春郊飽青草<lb/>
　　　秋雨<lb/>
杜陵昔日歌秋風卷去屋上茅三重村翁今夜嘆秋雨<lb/>
<pb n="KR4d0447_WYG_002-12b"/>
衝倒簷前墻數堵瓦傾棟撓直見天寒侵素被不得眠<lb/>
相如家徒四壁立我比相如尤可憐錢唐近報融風起<lb/>
瓦礫塵埃半城市霜餐露宿人遑遑衣食難謀况居止<lb/>
呼童向曉收篁蘆補籬織箔聊枝梧雨飄有限行且止<lb/>
秋陽餘暖留桑榆嗚呼居得一日且一日丈夫安能事<lb/>
一室<lb/>
　　　寄南仲<lb/>
坡翁昔年五十二翰林侍讀為學士溪翁年徳與坡同<lb/>
<pb n="KR4d0447_WYG_002-13a"/>
官職胡為未相似我道閒人勝貴人儻來軒冕溪雲比<lb/>
翁今田園瀬水上頗勝求田陽羡里翁今有弟夜雨對<lb/>
牀樂頗勝卯君懐逺驛中有感秋風起有時筆牀茶竈<lb/>
泛洮湖栁外梅邊從徙倚詩筒經卷静工夫光景流連<lb/>
一彈指不論衆醉與獨醒不問此非并彼是客來不必<lb/>
及時事有酒且斟無即止從今笑傲五百年銅狄銅駞<lb/>
皆敝屣小山老桂敷秋香下弦月照西風凉今夕如此<lb/>
好風月胡不招邀坡翁霞佩同頡頏翁今放舟何所適<lb/>
<pb n="KR4d0447_WYG_002-13b"/>
新詩漫表長相憶舟中不可久留兮盍早歸來共賦碧<lb/>
雲餐白石<hi>時生日出避客</hi>
　　　留飲篠塢承隠君山莊<lb/>
夾山崢嶸相對起貫以盈盈衣帶水白雲深塢碧篠合<lb/>
華屋盤紆蒼樹裡二三隠者古衣冠魚酒招邀極歡喜<lb/>
維舟岸曲信宿留惜别依依行復止東南風順帆上桅<lb/>
一轉瞬間行十里人生交契無故新他日停雲從此始<lb/>
　　　菊<lb/>
<pb n="KR4d0447_WYG_002-14a"/>
楚澤秋髙衆芳歇眼中見此霜下傑南窻粲粲八九株<lb/>
淡白深黄顔色别自笑背時難獨立恰是重陽過一月<lb/>
丁寧女子莫摘殘留伴梅花傲氷雪<lb/>
　　　和李致逺秀才<hi>君深</hi>
平生志氣隘九州直欲濯足萬里流詎期功名坐蹭蹬<lb/>
不意歲月成繆悠防閑擬鑄鐵門限牽挽忽作金瀬遊<lb/>
栖巢未穏烏鵲月歸夢已熟鱸魚秋連宵風雨正僵卧<lb/>
何時臨壑容竒搜可人喜接一日雅此地判作三年留<lb/>
<pb n="KR4d0447_WYG_002-14b"/>
說詩解字屢握手感時懐古頻搔頭吳郡才子止邱沈<lb/>
梁園舊賦餘枚鄒天上仙應無懵者眼中客復有此不<lb/>
家聲久識南北阮筆力𦕈視大小歐我方得友頗慶快<lb/>
子亦固窮忘怨尤蹄涔乃使鯨鯢伏拳石難與嵩岱侔<lb/>
紛紛嗜好異齊瑟磊磊肝膽呈吳鈎有才未遇政何損<lb/>
知爾不薦終當羞往事欲談遽易了濁酒既傾焉得愁<lb/>
平乘樓上王夷甫下澤車中馬少游須笑即今仕宦人<lb/>
嚅唲言貌如伶優若為田園足以活與爾水火無相求<lb/>
<pb n="KR4d0447_WYG_002-15a"/>
一瓢陋巷誓不出孤雲野鶴心自由斯文將興天未䘮<lb/>
游子纍纍徒隠憂<lb/>
　　　九日客中<lb/>
菊糕萸蟹年年有未信今年此地無一瓻新釀正三白<lb/>
幸是杖頭錢可沽客况凄凉宦情薄釜欲生魚門羅雀<lb/>
未能早賦歸田園白酒黄雞差自樂户曹司馬村校書<lb/>
相呼徑詣黄公壚滿頭揷菊把茱萸强歌强舞醉相扶<lb/>
何必更畫豳風圖<lb/>
<pb n="KR4d0447_WYG_002-15b"/>
　　　夀星相<lb/>
西方長庚今我是東郡短人豈兄弟修眉班首頂如鬀<lb/>
蹡蹡衣裳猶楚製翩然來遊太平世市上小兒驚且睨<lb/>
身外不須童鶴贅一粲人間八千歲<lb/>
　　　曉雪<lb/>
昏昏慘慘窻映月索索颯颯風吹葉青童開門忽驚笑<lb/>
昨夜庭心一寸雪東方日出雪漸融簷花滴滴皆春風<lb/>
山村布被正酣卧愁殺門前賣炭翁<lb/>
<pb n="KR4d0447_WYG_002-16a"/>
　　　雨雪閉關子野公明仲祥載酒逺慰晚以詩見<lb/>
　　　　寄和答<lb/>
溧陽三日雪平地城市十家九家閉官舎無氊冷徹骨<lb/>
省事正宜尋老計小人自不知紀年我久忘吾豈忘世<lb/>
出門無礙將何之已拚食貧了三歲<lb/>
深雪没履寒徹緜誰子扣門四詩仙袖中黄絹虀臼辭<lb/>
塗抺既醉鳬鷖篇我非不納學泄柳政爾欲眠如孝先<lb/>
忘形爾汝子勿怪坦率從來六十年<lb/>
</p>
<p>
</p>
  </div>
</body>
</text>
</TEI>
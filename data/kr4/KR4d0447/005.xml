<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>金淵集卷五</head>
    <p>
<pb n="KR4d0447_WYG_005-1a"/>
欽定四庫全書<lb/>
　金淵集卷五　　　　　　　元　仇逺　撰<lb/>
　　七言律詩<lb/>
　　　送許君起赴餘干教授二首<lb/>
　　　　君起生荊溪僑寓錢塘與予丱角交再世契<lb/>
　　　　家也予方倚席溧陽君起將振鐸于越同飲<lb/>
　　　　江東水分千里明月兄弟真情槩見乎辭<lb/>
當年而父同吾父各罄籯金共教兒可惜兩翁黃壤下<lb/>
<pb n="KR4d0447_WYG_005-1b"/>
不知二子緑衣時着鞭雖已撞樓破列鼎寧無負米思<lb/>
千里送君何以贈長歌泮水蓼莪詩<lb/>
蘭佩蓉裳似倦遊東隅雖失尚堪收君騎潄玉亭前馬<lb/>
我艤投金瀨上舟八品一官俱獨冷兩州千里隔三秋<lb/>
南溟鯤化君能事甘分西湖侣白鷗<lb/>
　　　聞金之一鄧牧心葉去文皆羽化山中<lb/>
獨居學道坐枯禪鹿豕交遊七十年能以幻軀當雨雪<lb/>
終無虚腹坐神仙平生文字知誰愛老死山林絶可憐<lb/>
<pb n="KR4d0447_WYG_005-2a"/>
他日錢塘耆舊傳三髙宜入畫圖傳<lb/>
　　　呉成季尊師與其弟元初㑹于維揚即還金陵<lb/>
　　　　成季寄詩因和<lb/>
初平兄弟總神仙化石為羊入上天萬里相期雲上下<lb/>
一江不隔水淵潫對床夜雨吟詩燭歸櫂春風載酒船<lb/>
此是人生真樂事岸花汀草意無邉<lb/>
　　　寄呉元初道録<lb/>
桃花兩度見青春夢裏元都隔幾塵升斗自憐為客久<lb/>
<pb n="KR4d0447_WYG_005-2b"/>
舟車每惜寄書頻君如當日陶宏景我亦他時賀季真<lb/>
東望冶城空戀戀西湖非晚作歸人<lb/>
　　　中秋月出復雨有懐葉子文湯明叔<lb/>
三秋此夕恰平分城市人家半閉門正憶紫雲吹玉笛<lb/>
忽驚皓月照金樽宦情素薄鴻初到詩興方濃雨又昏<lb/>
不是桂花香自慰倚欄無語易銷魂<lb/>
　　　明朝<lb/>
秋風嫋嫋雨瀟瀟兀兀郊居出市遥未欠三盃通大道<lb/>
<pb n="KR4d0447_WYG_005-3a"/>
且欣九日是明朝籬邊舊菊猶堪摘天末新鴻不可招<lb/>
莫恨登髙無脚力強搘湘竹造山椒<lb/>
　　　和西仲秋日聞鶯詩<lb/>
不待風霜剪碧林柳隂忽見一梭金似傳西帝宸逰信<lb/>
空惹東忩夢覺心暫輟笙歌聊試聽既無桃杏莫須吟<lb/>
舊交燕子歸何處好倩賔鴻為嗣音<lb/>
　　　中秋同陳奎甫放舟<lb/>
尋荷訪桂逺相過載雨仙舟泛緑波老眼已經秋若此<lb/>
<pb n="KR4d0447_WYG_005-3b"/>
賞心莫問夜如何金樽檀板逢歡伯玉宇瓊樓鎻素娥<lb/>
爭得西風卷雲幕與君弄月扣舷歌<lb/>
　　　次日歸舟和南仲<lb/>
函山𣺌𣺌㸃青螺古瀬澄澄似絳河塵世不知秋過半<lb/>
水鄉但覺月明多輕舟傲兀魚龍窟夾岸横陳早晚禾<lb/>
一笑躍身煙霧表醉歸何恤夜行訶<lb/>
　　　九月八日持螯<lb/>
趂晴明日擬登髙十里龍山肯憚勞但願有錢堪對菊<lb/>
<pb n="KR4d0447_WYG_005-4a"/>
莫愁無手可持螯蝨官只合辭歸去䑕腹安能賦老饕<lb/>
行見白衣人送酒已拚痛飲讀離騷<lb/>
　　　九日諸友屏峯上方登髙得登字<lb/>
天借重陽一日晴因過竹院逺尋僧翠屏晚對無人共<lb/>
畫棟朝飛與客登旋摘菊花浮臘醖待分貝葉讀秋燈<lb/>
餘生有暇須行樂漫向松岡嘆廢陵<lb/>
　　　九日次程公明韻<lb/>
風帘獵獵傍簷斜問酒來投野老家佳節已逢重九日<lb/>
<pb n="KR4d0447_WYG_005-4b"/>
東籬未見兩三花科頭坐石從吹帽拭眼㸔山似隔紗<lb/>
七里岡前歸路闇月懸破鏡憶秦嘉<lb/>
　　　追和陳去非宣和甲辰重九韻<lb/>
世態炎凉不足憂吾生贏得日優游九日忽驚楓葉落<lb/>
百年幾見菊花秋忘形詩酒新豐客滿目溪山古溧州<lb/>
聞道市橋騎馬滑山公歸醉得無愁<lb/>
　　　重陽見菊占冬晴上熟<lb/>
滿城風日釀輕霜昨夜東籬菊盡黃正月自非添一閏<lb/>
<pb n="KR4d0447_WYG_005-5a"/>
此花安得及重陽新鴻逺到愁無信螃蠏中虚怕有芒<lb/>
濁酒醒來聞吉語晴過冬至兆豐穰<lb/>
　　　南仲以潘老句約賦<lb/>
秋聲浩蕩夜凄凉却喜田家熟稻糧千里江湖隨薄宦<lb/>
滿城風雨近重陽菊花漸拆青青蘂桂樹獨飄粟粟香<lb/>
幸是催租人未至尊前聊為足成章<lb/>
　　　十日與侯伯用謝元燾諸友汎菊得頭字<lb/>
西風吹髪冷颼颼頼有多情帽褁頭九日已知成昨夜<lb/>
<pb n="KR4d0447_WYG_005-5b"/>
緑樽聊復集清流山房霜菊偏能耐客路雲萍故自浮<lb/>
欲識嵗寒心皎潔一方月色十分秋<lb/>
　　　和胡定甫<hi>安國</hi>
幾年野水倚扁舟風雪塵埃暗綺裘齊魯青山恒北望<lb/>
江湖白鳥共東流杜陵騎馬尋征路李白題詩遍酒樓<lb/>
文學卑官何足説直須攬轡覔封侯<lb/>
淡泊相逢古溧州世情客况兩悠悠腐儒都不通人事<lb/>
冷椽何曽似宦㳺輕薄成風雖可畏亷勤律已每無愁<lb/>
<pb n="KR4d0447_WYG_005-6a"/>
他時重㑹西湖上把酒聨詩日自由<lb/>
　　　和費廷玉<lb/>
我昔南徐講席分知君肥遯白雲村草深能使芝蘭沒<lb/>
木落方推竹栢尊試問上書投魏闕何如解組守衡門<lb/>
西風吹醒槐安夢斜日悠悠半隱垣<lb/>
笑人狗走鹿斯大卉父子𤓰畦手自耘不願青黃施斷木<lb/>
且將蒼白㸔浮雲山巾聊友華陽鶴野飯時羮古澗芹<lb/>
顯宦何如亷賈好茜巵千石鮆千斤<hi>史記貨殖傳</hi>
<pb n="KR4d0447_WYG_005-6b"/>
　　　和南仲見寄<lb/>
儒冠誤我欲投簮抱膝聊為隴上吟故里未歸先入夢<lb/>
新交雖好少知心清光湛湛溪中月遺跡沉沉瀬底金<lb/>
聞道雪晴豐薺麥行㸔放犢滿桃林<lb/>
我本西湖一散人偶來溪上濯烏巾波光緑映臺城柳<lb/>
山色青回句曲春客舎相親那忍别交情到老願如新<lb/>
江南天氣偏宜暖滿目東風起麴塵<lb/>
　　　送程子方歸蜀<lb/>
<pb n="KR4d0447_WYG_005-7a"/>
薄葺田園溧澤邊鄉心常夢蜀山川梨花知幾逢寒食<lb/>
麥飯誰能灑墓田矍鑠老翁輕客路扶攜稚子上江船<lb/>
東還莫為親朋戀自古雲安有杜鵑<lb/>
風雪飄蕭季子裘大江西泝過荆州渾家無計歸葱肆<lb/>
嵗晚何人付麥舟長子應門寛後慮輕㠶入峽及春遊<lb/>
明年歸趂梅花發共醉䲔僊舊酒樓<lb/>
　　　又送程公禮侍父歸蜀用方萬里韻<lb/>
逺從溧里上潼川渚宿岩棲約半年老子情懐原不淺<lb/>
<pb n="KR4d0447_WYG_005-7b"/>
扁舟風景浩無邊故鄉兵後幾人在明月秋中何處圓<lb/>
母氏懸懸兄弟望順流及早理歸船<lb/>
　　　和友人洮湖韻<lb/>
落日洮湖自放舟詩筒特為寄交遊征夫獨寐難為夜<lb/>
老我多愁不但秋清興何人聨石鼎虛名無夢到金甌<lb/>
黃雞白酒田家樂止有躬耕願未酬<lb/>
　　　呈王元亨僉事<hi>無妄</hi>
三槐鬰鬰德之符喜向金淵識大儒早讀父書明體用<lb/>
<pb n="KR4d0447_WYG_005-8a"/>
夙將使指厲亷隅動搖山嶽威猶在收歛風霜寂似無<lb/>
人道魯公來辨獄行看霖雨澤焦枯<hi>時秋旱祈雨</hi>
　　　白海青<lb/>
素禽敏疾出扶餘六翮雙拳膽氣麄海外天鵝能獨擊<lb/>
雲間俊鶻敢齊驅<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>身直上非無見戀主歸來不待呼<lb/>
渭水鷹揚亦如此好將粉墨寫成圖<lb/>
　　　秋晚齋居<lb/>
君子堂西屋數間但能容膝敢求安悄無人迹如深井<lb/>
<pb n="KR4d0447_WYG_005-8b"/>
慣聽秋聲是冷官擊馬堦前慵夜秣種蔬墻下助朝餐<lb/>
攜來書卷猶堪讀好共青燈了嵗寒<lb/>
校官既與廟官同胡不移家在泮宫暮四朝三嫌有累<lb/>
嵗糜月費愧無功致身館閣須公等曝背庭除任老翁<lb/>
却喜北窓新植竹行㸔玉立向南風<lb/>
乾坤身世一蘧廬南北東西總可居此去三年韓博士<lb/>
向來四壁馬相如移文早遣僕徴米欹枕夜聽兒讀書<lb/>
駕駟乗驄非我事不如醉兀小肩輿<lb/>
<pb n="KR4d0447_WYG_005-9a"/>
竒字生來識不多莫煩載酒日相過廊空儘有葉堪掃<lb/>
門冷渾無雀可羅肯為功名虧道義常因課講費吟哦<lb/>
苔荒茅屋歸期逺細雨簷花且醉歌<lb/>
　　　和姜景星<lb/>
瓦霜磚日合寒晴最愛幽忩逺市聲懶去著書追管葛<lb/>
閑來讀易玩周程勞心未必能齊物寡欲才堪論養生<lb/>
蓍久不神何用卜了知身世遯而亨<lb/>
開遍梅花臘漸殘又傳新厯嵗更端書生愛日惟愁晚<lb/>
<pb n="KR4d0447_WYG_005-9b"/>
稚子敲氷不怕寒酒壓蟻篘醅可撥詩題蠟紙墨難乾<lb/>
宦逰得似家居樂一枕三竿夢寐安<lb/>
　　　和張輔之贈别<hi>倚</hi>
夜雨溪頭泊客船簷花溝溜亦涓涓燈前詩酒留三宿<lb/>
紙上功名付百年寒雁叫霜投木末晴雲扶日出山巔<lb/>
欲歸苦被微官縛不得相從酌冷泉<lb/>
　　　方竹杖<lb/>
勁節稜稜瘦且堅形模界尺出天然山翁甚愛資扶老<lb/>
<pb n="KR4d0447_WYG_005-10a"/>
村衲無知誤削圓偏稱深衣同此矩漫誇長笛大如椽<lb/>
有時閒為吟詩出徙倚中庭月一磚<lb/>
　　　授時厯以丁未為一嵗<lb/>
仇山村叟始生辰六袠平頭又見春檢<graphic n="KR1318" url="https://raw.githubusercontent.com/kanripo/KR-Gaiji/master/images/KR1318.png" mimeType="image/png"/>今年交一歳<lb/>
乗槎有日到三神文章翰墨聊從好富貴功名莫認真<lb/>
且醉市橋新熟酒紅梅花揷白綸巾<lb/>
一從妻子累心身役役勞勞春復春苦被長貧難擇禄<lb/>
寧甘漸老不如人廣文冷坐非無飯張翰思歸豈為蓴<lb/>
<pb n="KR4d0447_WYG_005-10b"/>
莫問當初弧矢事祗今筆硯亦生塵<lb/>
　　　秋懐和子野<lb/>
霜紈如月勝呉紗彷彿蟾宫路未賖滌暑自宜斟瑞露<lb/>
憑虚誰肯乞飛霞荒城蔓草生螢火古瀨西風起浪花<lb/>
夢裏仇山歸未得竹籬茅屋趁溪斜<lb/>
自笑酸寒老孟郊厭看俗事聚牛毛故鄉甚愛鱸魚美<lb/>
冷掾何嫌馬骨髙少日宦情原淡泊涼風客鬢轉刀騷<lb/>
荷衣槐笏徒拘束不似芒鞋白紵袍<lb/>
<pb n="KR4d0447_WYG_005-11a"/>
　　　陳明逺書塾與蔣平仲張伯成清話<lb/>
霜晴泛渚狎輕鷗人物欣逢古太邱喬木故家猶昨日<lb/>
寒花老圃正清秋尊開北海心先醉燭盡西忩話不休<lb/>
笑我一身閒未得又隨新雨上歸舟<lb/>
　　　送郭君賢使君赴建德任<lb/>
天邊久下紫泥書日日東津望使車最愛小兒騎竹馬<lb/>
也隨迓吏過桐廬良民吐氣心方快宿弊盤根力為鋤<lb/>
祗恐聲名滿朝著春坊賔客又新除<lb/>
<pb n="KR4d0447_WYG_005-11b"/>
先朝日近侍明光步武駸駸政事堂玉宇承恩沾湛露<lb/>
金淵遺愛托甘棠江山此去分風月門戸從來凛雪霜<lb/>
虎兕梟狐宜歛迹丈夫原不畏豪强<lb/>
　　　和呉東升<lb/>
知君豹隱白雲村杖履春風忽過門獨立幸無妻子累<lb/>
老成喜有典型存氷懸古樹花尤雋雪漲寒江水不渾<lb/>
冷落十年燈火讀何時窓下約重温<lb/>
　　　和子野郊居見寄<lb/>
<pb n="KR4d0447_WYG_005-12a"/>
知君標格眼前稀暫别令人入夢思鋏有可彈何必嘆<lb/>
書如肯借本非癡且看平子歸田賦更和淵明述酒詩<lb/>
我勸山中多種漆收功莫恨十年遲<lb/>
論心握手到忘形性癖耽詩各瘦生美酒三升差可戀<lb/>
良田二頃不如耕溪晴正熟眠鷗夢門静那驚吠犬聲<lb/>
泉石煙霞能自樂棄予髙舉得無情<lb/>
歸去來兮意趣長幽居逺隔水雲鄉花粘石几吟詩筆<lb/>
風度溪房煑藥香把酒有時思太白下車何日見元方<lb/>
<pb n="KR4d0447_WYG_005-12b"/>
雲萍暫聚還分散可是先生鐵石腸<lb/>
因子洮湖歸釣魚西湖我亦念吾廬途窮但覺知心少<lb/>
性直由來料事疎愛把琴彈招隠操忍拈筆寫絶交書<lb/>
人間喜怒須臾事暮四朝三任衆狙<lb/>
　　　生日和洪山甫見贈韻<hi>嵩</hi>
雪雲無罅霽無期勾引春光入泮池師道幸為文學掾<lb/>
堯夫喜見太平時典衣沽酒從兒笑閉戸吟詩只子知<lb/>
甚欲相隨强歌舞却憐多病覺衰遲<lb/>
<pb n="KR4d0447_WYG_005-13a"/>
　　　初冬郊行<lb/>
喜聞潁弟與坡兄趁小春晴野外行獨樹荒村生處僻<lb/>
落霞孤鶩去邊明豳風酒食歸田樂韶部塤箎打稻聲<lb/>
從此廣文差飯足素餐秪愧老農耕<lb/>
懶向南園拜石兄肯尋村叟傍溪行黃雲覆畝金穰熟<lb/>
白露横江紅葉明彭澤歸來辭内景康衢撃壤曲中聲<lb/>
一丁不識多牛者應笑書田事筆耕<lb/>
　　　公退曝日<lb/>
<pb n="KR4d0447_WYG_005-13b"/>
公退無營懶讀書出門佳客費招呼閒搔短髪身將老<lb/>
獨坐長簷曰未晡溪女賣魚隨市價村夫騎馬納官租<lb/>
勞生役役知何益却笑今吾即故吾<lb/>
　　　雪晴<lb/>
臘尾春頭半月期寒欺人日雪銷遲纔升晴旭扶桑樹<lb/>
便拂東風細栁枝和氣滿城真可掬豐年撃壤已先知<lb/>
侏儒温飽皇天賜行續中和樂職詩<lb/>
　　　至日用張伯舉韻<lb/>
<pb n="KR4d0447_WYG_005-14a"/>
博士無氊卧冷齋有朋喜自逺方來臘前一信春先到<lb/>
隴首數枝梅已開少忍年荒須辟穀尚遲酒禁且衘盃<lb/>
山中茅屋不歸去空想秋風暗緑苔<lb/>
　　　至日懐羅國賔<lb/>
官冷誰能送酒錢江鄉節物倍蕭然容顔一日老一日<lb/>
人事一年經一年野僕竹輿侵曉出病妻布被抱愁眠<lb/>
甘心歸隠青嵒下閒共殘農理廢田<lb/>
羣隂剥盡一陽回霜日烘晴宿霧開閉戸讀書差自樂<lb/>
<pb n="KR4d0447_WYG_005-14b"/>
載肴問字莫須來榮枯易了觀芸草冷暖相忘付酒盃<lb/>
得似山居酬應少晝長閒坐看寒梅<lb/>
　　　潤州許使君寄餉新釀以流金牋為贄且供詩<lb/>
　　　　藳<lb/>
浮玉乗壺香似桂流金方絮滑如苔報投且致相思意<lb/>
酬唱須尋應猝才<hi>昔在上都唱和皆不移刻</hi>君喜旌幢開使府我貪<lb/>
花竹作春臺明年凖擬游招隠莫放遮山繡幕來<lb/>
　　　冬日小齋即事<lb/>
<pb n="KR4d0447_WYG_005-15a"/>
蘆葦周遭舊楮糊就中穴地砌磚爐儒酸官冷渾相稱<lb/>
草卧氊眠本不拘窓外十分西日照簾間半㸃北風無<lb/>
一瓶雪水煎茶熟清氣真能壓武夫<lb/>
　　　君子堂小集<lb/>
樂嵗欣逢節序新公堂稱兕集嘉賔衣冠尚想江東舊<lb/>
芹藻初回泮水春無事聊為文字飲相看總是老成人<lb/>
且須飽喫圭田飯朝市山林各致身<lb/>
　　　嵗晏遷居<lb/>
<pb n="KR4d0447_WYG_005-15b"/>
借榻青安恰一年年窮何事復謀遷官閒空綰文章印<lb/>
水淺難移書畫船稚子歡呼新入屋老夫嘆息早歸田<lb/>
人生聚散如鳬雁極目江湖萬里天<lb/>
　　　子野雪後寄和却寄廷玉<lb/>
淵明白髪滿頭生肯賦閒情未老成自笑冷官租屋住<lb/>
每因來使出郊迎横經空忝先生號解印仍呼處士名<lb/>
惟有溪干隠君子知予的的願歸耕<lb/>
琴書筆硯伴閒身斗室依然不覺貧野犬自來能吠雪<lb/>
<pb n="KR4d0447_WYG_005-16a"/>
土牛此去且迎春一氊輾轉衾無絮四壁凄凉甑有塵<lb/>
昨夜東風先破凍江梅冷眼笑何人<lb/>
平明跨馬晚方歸偃仰行窩早見幾餘子祗宜牀下卧<lb/>
詩人頓覺眼中稀堂堂白璧埋黃壤冉冉緇塵染素衣<lb/>
得酒便須開口笑雪畦紫芋勝秋肥<lb/>
素琴掛壁已多時政爾難逢鍾子期腹有精神方學道<lb/>
面無塵土始言詩山童隔壁沽村醖田叟登門送墓碑<lb/>
小市饑氓争糴米青州太守可能知<lb/>
<pb n="KR4d0447_WYG_005-16b"/>
　　　至後<lb/>
凭髙欲驗曉雲黃東際紅光見太陽便覺池芹春灔灔<lb/>
俄驚簷竹晝琅琅君師百拜恩難報文史三冬志未償<lb/>
吾道千鈞懸一縷願同繡線日添長<lb/>
陽和昨夜到梅邊喜得春風一信傳同舍團欒齊賀嵗<lb/>
異鄉飄泊又經年夢中歸路忘舟楫客裏生涯倚俸錢<lb/>
紙帳布衾差穩睡不愁獨冷坐無氊<lb/>
霜華如雪著烏巾染鬢粘鬚白未匀人羡久生趨老境<lb/>
<pb n="KR4d0447_WYG_005-17a"/>
日隨長至到新春投金瀨上能容我貢玉堂中自有人<lb/>
溧酒清醇魚菜美不妨頻日宴嘉賔<lb/>
了知五十九年非景薄崦嵫合見幾夜半雖當泉脉動<lb/>
臘前未見雪花飛客程鴻雁駸駸老家養雞豚處處肥<lb/>
千日及瓜今過半未知何日定言歸<lb/>
　　　嵗窮早睡<lb/>
驥尾流光不可追山中小草合知非臘餘四日春先到<lb/>
官滿三年客早歸暗雨隨風茅屋漏荒城爭米燎盆稀<lb/>
<pb n="KR4d0447_WYG_005-17b"/>
明朝又赴公筵賀燈下醒眠懶解衣<lb/>
　　　十一月十六日學宫對酒<lb/>
客况冬晴足自寛招邀春意入毫端浮雲蔽日俄生暝<lb/>
急雨隨風故作寒詩酒相尋忘爾汝古今難必是悲歡<lb/>
茫茫山嶽蘧蘧夢不了梅花冷眼看<lb/>
　　　衰年<lb/>
衰年六十喜平頭微禄虚名老可羞自笑一生同蝜蝂<lb/>
了知萬事等蜉蝣寡懽元亮須歸去老病相如已倦逰<lb/>
<pb n="KR4d0447_WYG_005-18a"/>
只憶西湖春漲緑柳邊雪外艤蘭舟<lb/>
　　　送湯希賢晦庵書院山長<lb/>
文公闕里女星源手澤遺書尚有傳精舍三年常作主<lb/>
脩程千里若登仙青衫槐笏存家譜練帯花屏擁客船<lb/>
故老或詢予出處為言索米向金淵<lb/>
　　　與李孔言上舍談星命<lb/>
辟雍人物已無多奈此江湖落拓何鶴表只宜歸井邑<lb/>
雁程不必度關河詩書志氣存司馬言語功名付祝鮀<lb/>
<pb n="KR4d0447_WYG_005-18b"/>
炙輠談天非我事雨燈聊和醉時歌<lb/>
　　　游士<lb/>
游士登門索裹糧塵埃冉冉化衣裳老夫也自飯不飽<lb/>
童子聊沽酒共嘗彼此身謀寧枉道古今樂事是歸鄉<lb/>
家徒四壁侯千戸夢裏誰能較短長<lb/>
　　　嵗除志喜<lb/>
郊居守嵗若為情一嵗中間百事經建業長男方入拜<lb/>
桐江小女又歸寧蒙頭被暖先髙卧婪尾盃空且獨醒<lb/>
<pb n="KR4d0447_WYG_005-19a"/>
席上梅花開勝雪寒香儘足慰飄零<lb/>
　　　除夕前一日雪<lb/>
江城臘盡漸春來三白呈祥不待催和氣已知隨處滿<lb/>
梅花正用此時開寒香冷艶相吞吐月斧風斤巧剪裁<lb/>
布絮寢衣烘未透爐邊酒熟且<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>盃<lb/>
　　　呈王直卿御史<lb/>
金淵寳地閱金經朝夕追隨騘馬行激濁楊清真御史<lb/>
即温聽厲老先生衣冠文物今無幾車笠交遊最有情<lb/>
<pb n="KR4d0447_WYG_005-19b"/>
早願明時相司馬他年洛社㑹耆英<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>金淵集卷四</head>
    <p>
<pb n="KR4d0447_WYG_004-1a"/>
欽定四庫全書<lb/>
　金淵集卷四　　　　　　　元　仇逺　撰<lb/>
　　七言律詩<lb/>
　　　元夕放夜<lb/>
繡衣玉節駐江城放得元宵两夜晴陸地金蓮方灧灧<lb/>
一天明月故盈盈邏兵酣卧忘鐘韻逰子歡呼趁鼓聲<lb/>
兒女看燈歸較晚老夫自剔讀書檠<lb/>
　　　憶西坡梅<lb/>
<pb n="KR4d0447_WYG_004-1b"/>
杖藜乆不到西坡苔上梅花積漸多野屋荒涼誰管領<lb/>
酒尊期㑹竟蹉跎韶光二月已强半樂事一生能幾何<lb/>
頼有鄰園春可折洗瓶斜揷在行窩<lb/>
　　　三月二十六日書所聞<lb/>
從来賽社説金淵鼓笛鉦旗隘市㕓地上鬼神行白晝<lb/>
夜中風雨洗青天妖氛旱魃驅無跡和氣歡聲兆有年<lb/>
車馬縱觀兒女事老夫閉户讀韋編<lb/>
　　　寄陳仲麟<hi>景仁</hi>
<pb n="KR4d0447_WYG_004-2a"/>
檇李城邊送客船梅花一别又三年清風朗月思元度<lb/>
駿馬名姬羡謫仙湖海倦遊予白髪園林真樂子青氊<lb/>
楚生卜宅平生志歸日相從學力田<lb/>
　　　予自存博解印歸鄉心日夜相趣古人有名山<lb/>
　　　　川處輙忘歸然歸未易忘也夣得一聫續之<lb/>
業風宦海足波瀾常憶西湖南北山熟處肯忘生處樂<lb/>
别時雖易見時難<hi>得此二句</hi>奉親還舍君先得投檄歸田我<lb/>
未閒漫說桃源人迹絶故園松菊半荒殘<lb/>
<pb n="KR4d0447_WYG_004-2b"/>
　　　送張叔夏㳺金陵<lb/>
肯向金淵暫泊舟相逢衮衮别方休移宫換羽周郎顧<lb/>
詠月吟風太白逰<hi>吟風詠月出太白墓銘范傳正作</hi>牀上無金猶好客<lb/>
尊中有酒可消愁明朝又作䑓城客細㸔青山似洛州<lb/>
　　　送陳壯甫稅使歸金陵<lb/>
征商㢘幹不言錢異事同寮又一年美譽正香金瀬曲<lb/>
歸心已在冶城邊家傳簮笏青溪譜風送旌旗上水船<lb/>
小草相依行有日莫須摻别重凄然<lb/>
<pb n="KR4d0447_WYG_004-3a"/>
　　　蕭饒州見寄次韻<lb/>
夜来聽雨夣仇溪夣覺招邀客賦詩我自不分官冷熱<lb/>
子須能别酒淳漓江頭風順鱸魚到天外春歸杜宇知<lb/>
十日菊花元不减恰如六月見蒲葵<lb/>
　　　喜晴<lb/>
新嵗連朝喜遇晴宜人宜穀最闗情郊原尚覺春光薄<lb/>
市井先傳米價平趁暖飛蟲生滅易向陽征鴈去留輕<lb/>
北門冷掾無公事間㸔官梅野柳争<lb/>
<pb n="KR4d0447_WYG_004-3b"/>
　　　題趙千里溪山春遊圖<lb/>
一溪流水數家村短櫟長松映蓽門不是花通輞川口<lb/>
祇疑路隔武陵源小橋瘦馬行春色逺浦青山帶雨痕<lb/>
樓觀玲瓏雲縹緲須知畫裏别乾坤<lb/>
　　　寄武康王居正<lb/>
曽向清溪采白蘋江東日暮别經春投金瀬上思歸客<lb/>
浮玉山前憶故人千里雲萍應念我一庭風樹敢忘親<lb/>
挂蓑石暖苔衣厚擬買漁舠作近隣<lb/>
<pb n="KR4d0447_WYG_004-4a"/>
　　　寄梁中砥<lb/>
句曲峯巒翠倚天琳宫瓊舘宴神仙水程纔隔一百里<lb/>
脚債未償三十年幾擬㸔山携酒去相期聽雨對牀眠<lb/>
何當撥遣塵間事一試松根喜客泉<lb/>
　　　寄子埜<lb/>
西牕隠几讀南華頗悟亡羊與戰蝸住乆不知身是客<lb/>
歸休誰謂女無家向陽野竹先抽筍待雪官梅欲試花<lb/>
我愛睡鄉真樂地底須頻喫玉川茶<lb/>
<pb n="KR4d0447_WYG_004-4b"/>
　　　黒兔<lb/>
何年偷䑛元霜鼎變却蟾宫玉雪姿毛頴未封先試墨<lb/>
褐衣乍著便披緇移来暘谷烏相對躍入隂山鬼不知<lb/>
蹤跡分明予甚愛正當秋曉月明時<lb/>
　　　和劉君佐韻寄董静傳髙士<lb/>
雪暗江湖入暮年何人葦外小延縁水痕不動玉平岸<lb/>
春意欲囘花滿天懶出恐消桐屐蠟醉吟忘上苧袍船<lb/>
行當歸學林和靖結屋梅根伴鶴眠<lb/>
<pb n="KR4d0447_WYG_004-5a"/>
　　　驚蟄日雷<lb/>
坤宫半夜一聲雷蟄户花房曉已開野濶風髙吹燭滅<lb/>
電明雨急打牕来頓然草木精神别自是寒暄氣候催<lb/>
惟有石龜并木鴈守株不動任春囘<lb/>
　　　鴈去<lb/>
離羣野鴈在中庭馴養經年羽翼成因為哀鳴殊可念<lb/>
豈知飛去太無情天隂月黒多機穽嵗晚山空少弟兄<lb/>
願爾水田常飽煖春風早問北歸程<lb/>
<pb n="KR4d0447_WYG_004-5b"/>
　　　寄屠存愽<lb/>
三年塵土白鬚眉擬向西湖濯客衣林下杜䳌猶勸去<lb/>
海邊鷗鳥亦知幾及𤓰將得葵邱代存菊須尋栗里歸<lb/>
見說中山屠博士鄉心也趁白雲飛<lb/>
　　　再寄子埜<lb/>
霜力風威各逞强老夫絮被不離牀一貧已幸官將滿<lb/>
百計無如歸最長别後交朋難得信夢中文字不成章<lb/>
從来心似梅花白莫入東風桃李場<lb/>
<pb n="KR4d0447_WYG_004-6a"/>
　　　寄鄧善之<lb/>
㡬年不寄子公書忽向燕南遺鯉魚天逺地遥歸未得<lb/>
男婚女嫁事何如壯逰自致青雲上漫仕誰憐白髪餘<lb/>
西浙林泉俱可隠毋忘舊約共閒居<lb/>
　　　醉聞杜宇<lb/>
㡬日㝠迷醉夢中醒来衣袖裹春風杜䳌未歇鳥聲碎<lb/>
芍藥已開花信空差勝跨驢愁杜老儘教騎馬笑山公<lb/>
卑官安得金貂換尚有杖頭三百銅<lb/>
<pb n="KR4d0447_WYG_004-6b"/>
　　　北村吳園雨中賞牡丹主人留飲<lb/>
不謂村園見此花嬌紅數朶眩晴霞可憐國色天香種<lb/>
竟落田夫野老家畧具杯盤供筍蕨已拚杖屨汚泥沙<lb/>
莫愁乳鹿衘春去自有蓬蒿盡力遮<lb/>
　　　官冷<lb/>
不負平生下澤車宦㳺卜宅亦村墟家貧累重須干禄<lb/>
官冷身閒可讀書髙桞每聞鶯婭姹破籬時度竹蕭疎<lb/>
西南林壑堪娛晚靜㸔飛雲自卷舒<lb/>
<pb n="KR4d0447_WYG_004-7a"/>
　　　喜晴復雨<lb/>
早起方誇甲子晴夜分忽又似盆傾黒雲冉冉連燈暗<lb/>
白浪滔滔與岸平芹未出泥先有燕花都委地尚無鶯<lb/>
東橋沙觜多舟楫直下荆溪不待撑<lb/>
　　　五日<lb/>
湘魄能傳楚澤芳何如倒載醉襄陽夕隂空照栽葵圃<lb/>
宿雨難乾打麥塲龍去涎留丹井濕燕歸泥落墨池香<lb/>
枉將黍粽沉蛟窟移與江村餉水荒<lb/>
<pb n="KR4d0447_WYG_004-7b"/>
　　　雨<lb/>
才放庚申一日晴天明一日雨如傾烏雲覆地隂隂合<lb/>
白浪侵田灧灧平屋漏未乾連礎潤橋低欲壓碍舟行<lb/>
桔橰不是閒家具㑹聽溪邊鵝鸛鳴<lb/>
　　　雨坐<lb/>
梅霖寒似麥秋天風葛凄凄未脱綿金彈落池盧橘熟<lb/>
紅帬委地石榴鮮汨羅遺恨空千載瀬水閒居尚一年<lb/>
蒲酒相邀須徑醉歸尋枕席付髙眠<lb/>
<pb n="KR4d0447_WYG_004-8a"/>
兩年蒲節雨霏微誤我中山采藥期騎馬出門随所寓<lb/>
㸔花酌酒復奚疑量慳未易勝金琖臂弱猶堪繋綵絲<lb/>
追憶侯家陪宴賜素紈紅葛翠交枝<lb/>
　　　與子野過永仙觀循西城以歸邂逅李戒甫夕<lb/>
　　　　山西爽詩料滿目子野明發詩来予次韻<lb/>
壊垣荒逕入蒿萊不惹康衢半㸃埃賞靜偏憐雛笋長<lb/>
趂凉自引瘦笻来盃餘潄齒呼新茗石上題詩剥古苔<lb/>
試問依簷雙老檜何如列柏在烏臺<lb/>
<pb n="KR4d0447_WYG_004-8b"/>
一笑相逢李伯時樹隂匝地緑雲低林梢落日猶餘丈<lb/>
天下好山多在西我醉欲歸須客送君裝已趣尚䳌啼<lb/>
明朝定有新詩句且讓溪翁向上題<lb/>
　　　寓舍在青安門外由是出郊不數里羣山獻狀<lb/>
　　　　如㳺龍如奔馬如踞虎豹深秀坡陀不一而<lb/>
　　　　足似有招引賦詩之意遂約子野再用韻<lb/>
西望寛平倦眼開風收雲翳掃煙埃誰能白日捲簾坐<lb/>
盡㸔青山排闥來合沓斷岡如引蔓盤陀大石不生苔<lb/>
<pb n="KR4d0447_WYG_004-9a"/>
此中林壑多仙跡何必吹簫更楚䑓<lb/>
山列瑶簪束不齊過雲舒卷樹髙低孟郊李白曽行處<lb/>
泰華瑯琊盡向西瘦馬自穿幽徑去老鶯猶戀落花啼<lb/>
豈無厓壁平如削留與詩人醉墨題<lb/>
　　　和仲祥大風韻<lb/>
正憂藴藴與隆隆怪得連朝起大風酷日從今宜斂暑<lb/>
大王自古解稱雄中庭老樹吹將折破屋重茅卷已空<lb/>
可是南溟鵾欲化爰居先避魯門東<lb/>
<pb n="KR4d0447_WYG_004-9b"/>
非雨非靁勢可乘柔枝弱葉力難勝疾於健將追奔馬<lb/>
豪似吟仙賦大鵬柱砥潛移黄螘穴山屏盡啟白雲縢<lb/>
直須少霽飛㢘怒水落圩田穀再登<lb/>
　　　巫雲九峯<lb/>
誰割巫山一片雲峯巒羅列比兒孫嵌空自是天生穴<lb/>
剥蝕無非水渲痕霜削秋清連竹色露腴曉翠及蒲根<lb/>
九峯九鎻參差似永鎮仇溪第一村<lb/>
　　　觀雨<lb/>
<pb n="KR4d0447_WYG_004-10a"/>
雨師殿後疾雷先風捲浮雲似擘綿大㸃成漚添黒潦<lb/>
濃隂匝地暗青天崦中暴長彌漫水圩上平沉沮洳田<lb/>
米直頓増車戽急早推紅日麗金淵<lb/>
　　　宦海<lb/>
黄帽棕鞋隠者便青衫槐笏我家傳一生碌碌空多事<lb/>
六袠駸駸欠二年安樂窩中閒有味温柔鄉裏老無縁<lb/>
浮沉宦海終非願早葺山南屋數椽<lb/>
　　　屠存博教授赴溧水任留飲寓舍<lb/>
<pb n="KR4d0447_WYG_004-10b"/>
只隔山中一日程書船暫泊溧陽城儒冠喜見賢翁季<lb/>
道眼相㸔老弟兄酒量呑江涼更濶蟬聲送客晚争鳴<lb/>
青衫肯為琵琶濕笑向天涯㸔月明<lb/>
　　　寄戚子雲<lb/>
七不能堪一不成閒雲自恨出山輕栁枝駱馬愛心斷<lb/>
蓴莱鱸魚歸興生薄宦棲棲留泮水故人𣺌𣺌隔臺城<lb/>
對牀風雨何時卜共翦青燈話到明<lb/>
　　　送張巨川歸崇徳<lb/>
<pb n="KR4d0447_WYG_004-11a"/>
三載金淵入幙賔轉當繁劇轉精神髙堂多有承顔樂<lb/>
巨室都無切齒人此日吏民争卧轍他時事業繼埋輪<lb/>
語兒溪上滄浪水有約征衣共浣塵<lb/>
　　　二十五日東風少定辛丑夜西風再作<lb/>
東風已掃九衢埃何事飇輪去復囘秋信蘋洲涼漸迫<lb/>
人家蓬户晝難開低田受水祥禾偃亂石飛空巨木摧<lb/>
見說長淮旱無雨蜚蝗㡬欲渡江來<lb/>
　　　五月六日晴芮君節卞西仲諸友来泛蒲和韻<lb/>
<pb n="KR4d0447_WYG_004-11b"/>
端午凄凉雨壓城忽然端六報新晴素衣塵暗行人老<lb/>
縁樹隂濃曙日明倦眼冥冥渾似霧憂心悄悄只如醒<lb/>
枇杷薦酒猶堪醉杏子微酸尚帶生<lb/>
　　　用韻答蕭濟翁<lb/>
想君不欠買山錢要學騎驢孟浩然拂袖徑行輕萬里<lb/>
著書直待後千年林泉短褐凄將老齊館孤燈耿不眠<lb/>
明旦履霜何所向大茅峯頂㸔芝田<lb/>
　　　答徐恕宣城寄别<lb/>
<pb n="KR4d0447_WYG_004-12a"/>
懐古澘然老淚流依稀見月喘吳牛客鄉時序留如燕<lb/>
學舍風波小似舟已恨浮雲無巧夕未知後月可中秋<lb/>
徐卿忽寄新詩札正倚雙溪疊嶂樓<lb/>
　　　江隂何仲禮相訪和答<lb/>
月照空梁㡬夢中翩然環佩下天風十年不到澄江上<lb/>
一櫂能來瀬水東湖海交逰今漸少英豪見識畧相同<lb/>
舊時東野吟詩處何日携壺酹此翁<lb/>
　　　答趙源仲<lb/>
<pb n="KR4d0447_WYG_004-12b"/>
人到中年萬事慵我今况是六旬翁歸心已薄西湖水<lb/>
餘力重修古泮宫官裏簡書尤可畏案頭筆硯豈無功<lb/>
邇來士習殊輕陗願與醇儒振義風<lb/>
　　　交山龍祠禱雨<lb/>
曉入荒蹊陟斷岡多年廟食白龍王要添溪上半篙水<lb/>
不逺山中一瓣香灌木雲昏旌斾出髙田土渴桔橰忙<lb/>
莫疑栖隠無深洞且得随車雨送凉<lb/>
　　　題王師尹宜晚樓詩<lb/>
<pb n="KR4d0447_WYG_004-13a"/>
髙捲書簾雨氣寒螺屏擁髻赴滄灣去天一握屋上屋<lb/>
斜日㡬重山外山地展畫圖増暮景風吹笑語落人間<lb/>
棲鴉已寂歸雲急却怪雲猶未得閒<lb/>
　　　慶孝僧自金陵囘虎林<lb/>
白下長干住㡬年西風入夢即飄然斷橋梅栁全非舊<lb/>
古刹鐘魚大勝前萬里豈宜常作客一簞且可穩栖襌<lb/>
滄江東去風波惡亦欲湖山結數椽<lb/>
　　　如上人歸問浙中友信<lb/>
<pb n="KR4d0447_WYG_004-13b"/>
何年駐錫下山中既見匆匆又欲東燕去鴻來俱是客<lb/>
雲生月落不離空冷泉亭上參吟暢<hi>謂文溪</hi>飛雪岩前哭<lb/>
老同<hi>謂野翁</hi>方外友朋詢近况為言已作木鷄翁<lb/>
　　　過介卿溪南隠居<lb/>
卜宅溪南逺市喧一經教子守田園邵平未老𤓰先熟<lb/>
靖節能閒菊自存無白丁來多釀酒放青山入别開門<lb/>
朝衣曽侍天香滿得似荷衣帶露痕<lb/>
　　　悟上人同過史氏隠居<lb/>
<pb n="KR4d0447_WYG_004-14a"/>
經時少暇出郊㳺野曠山遥易見秋祗怪朝來多爽氣<lb/>
似縁我輩是清流荒臺古井平蕪濕斜日西風亂葉愁<lb/>
莫笑田翁無欵待緑菱新摘酒新篘<lb/>
　　　懐盛元仁<lb/>
年過耳順欲何如臂膝酸寒齒髪疎千里驅馳還倦矣<lb/>
數椽卜築合歸與山銜落日誰能繋海漲平田自可鋤<lb/>
寄語虎林諸道伴江湖處處有鱸魚<lb/>
　　　秋日懐吾子行<lb/>
<pb n="KR4d0447_WYG_004-14b"/>
秋髙天闊鴈南翔㳺子愀然思故鄉重陽正當風雨近<lb/>
三徑故應松菊荒酒酣耳熱狂無益江空目短愁何長<lb/>
青山在望有晴日我欲振衣千仭岡<lb/>
　　　七夕<lb/>
河鼓天孫各老成無愁可解任秋聲癡兒笑月羞眉曲<lb/>
稚女穿針鬬眼明夜半且分𤓰果供天中豈識别離情<lb/>
未能免俗消光景醉卧西風夢亦清<lb/>
嵗嵗今宵乞巧樓疎星如奕月如鈎莫將寒信侵房屋<lb/>
<pb n="KR4d0447_WYG_004-15a"/>
肯把閒情問女牛兒笑無書空曬腹婦言有酒可澆愁<lb/>
鵲慵竟失河橋約盡日喳喳古樹頭<lb/>
　　　題羣仙圖<lb/>
世代雖殊道不殊衣冠氣貎列仙儒自憐無計攀靈轡<lb/>
豈意相從入畫圖把袂拍肩歸福地抗塵走俗笑泥塗<lb/>
苔痕還繞榴皮相風雨東林壁半蕪<lb/>
　　　永僊觀賞桂劉君佐黄景巖治酒<lb/>
雙桂崢嶸萬竹間雲枝露粟綴髙寒軒窓日日吹香過<lb/>
<pb n="KR4d0447_WYG_004-15b"/>
冠盖時時載酒㸔月裏曽春金杵臼雨餘亂㸃石棊盤<lb/>
乗槎仙子清如鶴一曲霓裳舞素鸞<lb/>
　　　中秋月出復雨有懐葉子文湯明叔<lb/>
溧濵三度見中秋感歎光隂逐水流常是浮雲妬佳月<lb/>
不容老子醉髙樓鱸香易動張翰興鯨背難追李白㳺<lb/>
遥憶詩人豪氣在湖天空濶放扁舟<lb/>
　　　中秋待月不見<lb/>
期修翫事在杭州月夕那知常滯留縱有候芭常載酒<lb/>
<pb n="KR4d0447_WYG_004-16a"/>
惜無李白共登樓蛩催織婦貧非懶雲掩霜娥老似羞<lb/>
應笑山翁癡守待滿身風露冷貂裘<lb/>
年年待月引壺觴坐對中庭玉一方靜夜忽驚雲作雨<lb/>
索居空使客思鄉荒鷄聲續簷花滴蝴蝶夢囘巖桂香<lb/>
何處髙樓見山濶快予吹笛據胡床<lb/>
　　　賞桂<lb/>
秋來常為桂花忙葉葉西風粟粟涼奎甫宅中開四樹<lb/>
儒珍園後粲孤芳小山招隠人空老朗月當庭影亦香<lb/>
<pb n="KR4d0447_WYG_004-16b"/>
可必明年能賞得一觴且醉此花旁<lb/>
　　　夜聞秋聲<lb/>
西南振響使人驚未必秋聲作此聲萬騎奔馳<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>皷動<lb/>
千夫翻踏桔橰鳴初疑潮汐還疑雨只在山林不在城<lb/>
人道今年豐稔兆燈前起舞待天明<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>金淵集卷一</head>
    <p>
<pb n="KR4d0447_WYG_001-1a"/>
欽定四庫全書<lb/>
　金淵集卷一　　　　　　　元　仇逺　撰<lb/>
　　四言古詩<lb/>
　　　晨入東寺閱藏行香<lb/>
明星未髙繁霜巳肅姢姢落月猶挂茅屋我馬遑遑我<lb/>
車僕僕晨入緇林坐閱梵牘字竒義奥了不可讀空元<lb/>
無象奚事耳目簡書期程軒冕桎梏顧影自哂未能免<lb/>
俗名教真樂言語榖粟何時式㣲知足不辱<lb/>
<pb n="KR4d0447_WYG_001-1b"/>
　　　養鴈<lb/>
雝雝陽鳥其居朔方朅來江南雪霜備嘗意不耐暑慮<lb/>
爾早亡乃安水土羽毛無傷仰羡鵷雛俯趨鶩行負影<lb/>
隻立何如還鄉秋風日髙稻粱巳黄且謀一飽勿思翺<lb/>
翔<lb/>
　　　野飲<lb/>
土岡之西竹樹之下板屋三間娛此隠者塒有肥鷄廐<lb/>
有羸馬豈無佳菊采不盈把且漉我酒放浪林野莫不<lb/>
<pb n="KR4d0447_WYG_001-2a"/>
飲食知味者寡<lb/>
　　　題徐夀畫牛<lb/>
此大武者二十八蹄茂樹之下豐草萋萋牧童且嬉夕<lb/>
陽未西何如桃林歸去來兮<lb/>
　　五言古詩<lb/>
　　　送髙仲山通州教授<lb/>
通川得通儒善類蒙善教如此老成人真足重學校我<lb/>
昔客朱方曽窺管中豹言容既篤厚文字入元奥交㳺<lb/>
<pb n="KR4d0447_WYG_001-2b"/>
二十年夷險同一操閒居虎林麓倚牕聊寄傲忽承北<lb/>
斗勑勇鼓來淮櫂華髪映青袍輕㠶愜黄帽天晴宜征<lb/>
途芹藻春色到臯比坐可暖三載勤訓導惜哉龜手藥<lb/>
至老方取效載酒游五山何由共吟嘯<lb/>
　　　送楊志行赴徽州教授<lb/>
峩峩紫陽山翼翼素王宫中藏朱子書頗有鄒魯風在<lb/>
昔三十年我嘗逰其中一溪練帶如環以千翠峰朝嵐<lb/>
與夕霏四景日不同惜哉屐齒折我舟遽云東子今振<lb/>
<pb n="KR4d0447_WYG_001-3a"/>
木鐸出為斯文宗諸生列館下待問如撞鐘明經别同<lb/>
異析理開愚蒙獨坐三鱣堂教思傳無窮庠序足真樂<lb/>
詩書有近功行當自此升豈曰難為容平生韓孟交雲<lb/>
龍阻相從願言夀道體有書附鱗鴻<lb/>
　　　下夀<lb/>
六十本下夀皤然成秃翁繫舟貞女瀬竊禄素王宫暮<lb/>
隨太守車朝迓御史騘我馬劣難騎却與無馬同老病<lb/>
厭徒歩足力亦易窮將以馬易牛歸耕田園中聖人有<lb/>
<pb n="KR4d0447_WYG_001-3b"/>
遺訓吾不如老農<lb/>
　　　小園梅巳緑隂忽見一花甚香<lb/>
此枝緑隂繁枝上子如豆一花褎然見香襞苔蘚透雖<lb/>
同棃雲夢亦出桃李右矜驕若自惜終覺老而瘦昔占<lb/>
百花先今處百花後春風少年場尤當敬耆舊<lb/>
　　　答陳宗道見寄<lb/>
蹇予山澤臞飄飄一鷗似天風忽假便飲此金瀬水朝<lb/>
隨章句儒暮逐副墨子肯嘆飯不足可戀惟酒美賦芧<lb/>
<pb n="KR4d0447_WYG_001-4a"/>
亦聊復久矣忘喜怒尾寧曵塗中人生行樂耳<lb/>
懷人耿不寐一夕三四起江東暮雲合𣺌渺隔秋水遺<lb/>
我詩兩章意古音粹美敢謂義熙餘及見黄初體君閒<lb/>
恥食粟我出慙為米流品夐不同黄河貫清濟<lb/>
　　　存耕吟寄姜景星<hi>斗祥</hi>
吾不學老農種此方寸田善雨日培㙲安得荒旱年詩<lb/>
書菑且畬芟藴毋蔓延種固有厚薄穫豈無後先先疇<lb/>
畎畝在後世兒孫傳何憂換八百奚止取十千却笑多<lb/>
<pb n="KR4d0447_WYG_001-4b"/>
牛翁轉瞬無炊煙我獨遺以安本固實自堅耘業待嵗<lb/>
晚韓公嘗勉旃<lb/>
　　　揷梅<lb/>
偶得數枝梅揷向陶瓶裏置之曲宻房注以清冷水肌<lb/>
膚若冰雪寒極粟不起歳晏且聞香春深㸔結子<lb/>
　　　示沈道人<lb/>
有涯本無涯後覺即先覺名利念既輕生死路不錯棋<lb/>
枰幾勝負只㸔末一着寄語耽酒人飲時自斟酌<lb/>
<pb n="KR4d0447_WYG_001-5a"/>
　　　懷白石社尊師道堅<lb/>
我思南山陽谷神何緜緜松下笑相别惚恍忘歳年寄<lb/>
我猶龍經文字入幽𤣥終期白石頂擊竹歌逰仙<lb/>
　　　和子野見寄十二辰體<lb/>
良工鼠鬚筆戢戢囊頴露抄詩節經史汗牛車載路信<lb/>
知文中虎一代人不數細聲笑蚯蠅妙趣忘魚兎東野<lb/>
龍無雲胡為乎泥中蟠屈如睡虵虚此雲夢胷且騎欵<lb/>
段馬野服隨田翁相羊山澤間真樂樵牧同開林斬猴<lb/>
<pb n="KR4d0447_WYG_001-5b"/>
杙種花續春意他年處雞窠偃蹇増老氣錦鯨卷不宜<lb/>
貂狗續亦易老硯磨猪肝翰墨作逰戲<lb/>
　　　和卞仲祥<lb/>
吾友卞南仲别我何怱怱家有六男兒乃與不死同阿<lb/>
祥更頴出亹亹有父風翰墨既瀟灑文字猶研窮西園<lb/>
葢常飛北海樽屢空霜寒瀬水淺蛟龍若為容我將歸<lb/>
西湖春風入脩笻期子梅花下一酹孤山翁<lb/>
　　　和張仲實見寄<lb/>
<pb n="KR4d0447_WYG_001-6a"/>
天地有義氣五行秋在金風吹庭前樹亦作清商音游<lb/>
子初離羣百感集一襟諒予老冉冉無復謡善滛吾方<lb/>
用吾悟安計他人心<lb/>
古交色不變百錬如精金一别又三月書札乖嗣音相<lb/>
望隔一水離憂盈中襟秋陽不能驕秋雨不能滛㑹面<lb/>
不可期月明千里心<lb/>
　　　和蔣全愚韻<lb/>
金壇有耆英學博聲名早摉竒薄莊騷稽古極羲昊君<lb/>
<pb n="KR4d0447_WYG_001-6b"/>
甚似樂天稅冕居履道息逰鬻駱馬尚友敬胡杲我生<lb/>
六十年獨欠識此老來逰溧陽學文物委秋草黄沙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
人目忽見石皓皓君壇髙難陟我壘虚易擣新詩十八<lb/>
韻韻韻俱壓倒交情託以宣一字一大好自慙溝中斷<lb/>
未足被華藻但令小兒軰藏弆以為寳相望衣帶水波<lb/>
弱限蓬島玉石資盪磨鐘鼓宜擊考何由即㑹面疑義<lb/>
共探討豈無問字酒可以濡吻燥昔為堅多節今為科<lb/>
上槁窮逹等醉醒何庸寛懐抱<lb/>
<pb n="KR4d0447_WYG_001-7a"/>
　　　和金沙蔣文海韻<lb/>
干祿非良圖好遯實素抱昔為駕壑松今作出山草茫<lb/>
茫海嶽隔冉冉齒髪老淵明書甲子拾遺歴天寳迷塗<lb/>
諒未逺貴在知幾早<lb/>
我聞茅峰下曽有卧龍人風雲未承運淵潜聊自珍世<lb/>
無卞和氏誰辨玉與珉緇塵化衣裳我獨潔其身攬鏡<lb/>
忽自笑奈此白髪新<lb/>
海翁古徴士接武諸公後聞名三十年傾盖即如舊示<lb/>
<pb n="KR4d0447_WYG_001-7b"/>
我伐木章無能出其右籊籊秋竹竿坐睨蒲質朽試問<lb/>
五兩綸何如一杯酒<lb/>
昔我客朱方曽識三數公獨欠之句曲徧走山西東向<lb/>
來劉與王<hi>漫塘實齋</hi>疇能繼髙風今我來金淵尸祝素王宫<lb/>
閱人晨星稀見子夕照紅何當分鄰燭竹徑相與通<lb/>
　　　乙巳歳三月為溧陽校官上府經烏刹橋和陶<lb/>
　　　　淵明韻<lb/>
一日不見山胷次塵土積老來志益壯清逰等疇昔鍾<lb/>
<pb n="KR4d0447_WYG_001-8a"/>
山草堂古每恨身㣲翮况是佳麗地牛馬風不隔遑遑<lb/>
問征路冉冉供吏役淵明田可秫肯為五斗易石橋跨<lb/>
淮水岐路由此析俗駕何時回為爾謝松菊<lb/>
　　　為金陵宗人賦雲谷詩<lb/>
英英天上雲洞洞天下谷皎皎谷中人精神皎如玉卷<lb/>
舒一何心怡悅亦自足朝采孕丹砂夕氣被林麓豈無<lb/>
茯苓芝隨春入鋤斸自是長生苖根本元不俗三千年<lb/>
桃花八千歳椿木不如採藥歸枕石伴雲宿<lb/>
<pb n="KR4d0447_WYG_001-8b"/>
　　　西廟古檜和卞南仲韻<lb/>
竒木有古意愛古人亦竒嘉禾老君觀毗陵烈帝祠二<lb/>
檜棟梁物俱逐刼火移朅來溧城西見此鐵石姿靈貍<lb/>
肯薦骨死豹仍留皮拏空有爪龍踞地無角螭三株兩<lb/>
失葉簷溜傷南枝僵立萬雪霜坐更幾隣儀我將䕶赤<lb/>
欄甃以蒼石墀深根直不朽雅操堅自持棟梁與薪槱<lb/>
待用各有時罔俾孤山樹專美坡仙詩<lb/>
　　　學舍自吟<lb/>
<pb n="KR4d0447_WYG_001-9a"/>
金淵文學掾旅食經歳年石田薄有收儘足禆俸錢絲<lb/>
毫了無補教養愧前賢竹添講堂後柳栽泮水邉匏花<lb/>
粲籬落藻帶舞漪漣土龍欲致雨何能起雲煙革帶孔<lb/>
漸移老癯非學僊木居士何者求福真徒然<lb/>
　　　送虞師憲赴延平書院山長<lb/>
我師文靖公<hi>李侗</hi>一傳子朱子佩服中庸書静中識根柢<lb/>
秋月湛氷壺瑩徹無瑕滓延平建精舍盛德宜世祀君<lb/>
徃坐臯比文行成粹美秋風送書船南上二千里訝君<lb/>
<pb n="KR4d0447_WYG_001-9b"/>
來何暮衿佩爭倒屣鳴道鐸方振問字酒已俟九京如<lb/>
可作文靖公亦喜予友有黄功<hi>子敏</hi>昔分教於此頗知文<lb/>
風盛十室九儒士是行若登仙劍氣炯青紫只恐席未<lb/>
温思歸慕園綺<lb/>
　　　題西梵一翁雙清軒<lb/>
上人碧雲房苔地不盈丈古石六七株修竹覆其上石<lb/>
兄既竒秀竹君亦髙尚歳晚永相依屹不染塵坱方參<lb/>
香嚴師曽識牛丞相解鞍時一息吾其得閒放<lb/>
<pb n="KR4d0447_WYG_001-10a"/>
　　　山泉為惠君疇賦<lb/>
空青穿秋旻瘦白噴夏雪若非林下士誰識此髙潔山<lb/>
中非無雲蒼狗隨變滅山中非無月隂晴易圓缺不如<lb/>
泉混混萬斛常不竭洗耳塵即清釀酒香愈冽一醉三<lb/>
十年至味過麴蘗翁意不在兹勿為醒者説<lb/>
　　　梅夢<lb/>
緗梅眩晨霞素梅迷暮雪一翁着花間氷霜殊皎潔蜂<lb/>
蝶猶未知香味老逾烈夢中識歸塗踏遍孤山月<lb/>
<pb n="KR4d0447_WYG_001-10b"/>
　　　續夢<lb/>
一夢續一夢夢短寒夜長顛倒無首尾哀樂迷存亡枕<lb/>
上忽自笑歴歴見未嘗至人本無夢有夢其何傷魚旐<lb/>
農夫喜熊羆男子祥吾年過不惑夢覺久已忘未來尚<lb/>
曖昧既徃恐思量不知邯鄲道幾畨熟黄梁<lb/>
　　　柰花似海棠林檎但葉小異<lb/>
東風擅紅紫顔色分重輕愛此柰子花嬌豔何盈盈未<lb/>
開足標致紫綿燦垂纓開繁臙脂褪徐娘老而貞俗稱<lb/>
<pb n="KR4d0447_WYG_001-11a"/>
為海紅結實葉底頳來禽難為弟海棠難為兄我評此<lb/>
三花同出而異名一枝揷銅壺坐翫心目明安得劍南<lb/>
樵素縑為寫生<lb/>
　　　題仲賔竹石<lb/>
淇園綠猗猗昌谷黒離離謫仙硯池底茁此兩三枝輔<lb/>
以小崢嶸標度尤崛竒願堅歳寒心勿為風雪欺<lb/>
　　　暢師同玉上人逰茅阜<lb/>
朝辭二竺寺暮宿三茅峰紅樹落一葉白雲深幾重逺<lb/>
<pb n="KR4d0447_WYG_001-11b"/>
遊喜無雨清興尤宜冬遥知天壇上㑹與仙人逢<lb/>
上人家海上喜從名山逰昔聞三茅君隠在千峰頭霜<lb/>
寒草木瘦歳晚泉石幽不見梁邱伯使我心悠悠<hi>懐中砥</hi>
　　　夜醉<lb/>
山翁醉如泥夜半方醒然既莫省宇宙况復知歳年閒<lb/>
愁置度外大道在目前日飲豈不佳苐恐無酒錢<lb/>
　　　題西山真先生像<lb/>
何年霜月子寫此西山真峩冠褐寛博詩書發精神可<lb/>
<pb n="KR4d0447_WYG_001-12a"/>
以寘巖壑可以登麒麟斯人不可作令我思乾淳<lb/>
　　　客來驚睡<lb/>
長晝清和時惟有睡鄉美宰予邉孝先毋乃今我是門<lb/>
外有客來推枕矍然起請啜一盃茶萬事且不理<lb/>
　　　次韻蕭饒州見寄<hi>漢傑時引年卜居溧里</hi>
至人本天㳺上古惟野處如何種菊者亦勝封千戸萬<lb/>
鍾且唾去况復問阿堵先生東陵侯成敗久目睹幾程<lb/>
上金臺一節綰銅虎肯從赤松逰餐芝擘麟脯温故窮<lb/>
<pb n="KR4d0447_WYG_001-12b"/>
丹鉛投閒棄圭組自是横江鯨終然辭網罟獨醒笑衆<lb/>
醉此舉冠千古二疏三髙後欲數指難僂毋煩北山移<lb/>
猿鶴當起舞<lb/>
昔寓南國居日與蕘牧處今營西郭居官梅映窻户硯<lb/>
山如可博尺度先畫堵此計當勇决結構須快覩伐藤<lb/>
斷長蛇卧石凛伏虎山厨富笋蕨客至當脩脯野芳散<lb/>
紅紫粲粲五雜組放懐山水窟脱迹名利罟平泉緑野<lb/>
堂盛事追徃古願學樵夫拜相從丈人僂應笑趨炎人<lb/>
<pb n="KR4d0447_WYG_001-13a"/>
奴顔八風舞<lb/>
　　　過岳公故居<lb/>
赤脚踏層氷素蟾浴清水可憐偷桃兒竟以寒餓死木<lb/>
瓢掛空壁蠧册堆破几有子如矮奴踉蹌入城市<lb/>
　　　剪白鬚<lb/>
臨鏡忽自哂公然白紛如稚女眼最明為我剪白鬚髟<lb/>
髟如素絲不堪紉破襦叅差茁秋草蔓衍不可除明知<lb/>
我已老既白難再烏無肉令人癯眼昏妨讀書顔駟燭<lb/>
<pb n="KR4d0447_WYG_001-13b"/>
之武吾非斯人徒<lb/>
　　　寄史貴質<hi>延珪丁未同庚</hi>
淳祐六十翁生遇時節好朝逰漁樵社晚入詩酒保不<lb/>
為名利縳剛被花月惱時發少年狂未省身已老强歌<lb/>
無餘懽聞者笑絶倒齒髪漸凋疎形容頓枯槁平生千<lb/>
金軀豈不自愛寳幸然本根在收歛尚及早何必大藥<lb/>
資尫羸多夀考也無政事堂也無沙門島<lb/>
　　　錢儒珍家賞桂<hi>寶孫</hi>
<pb n="KR4d0447_WYG_001-14a"/>
客至當飲酒醉此金粟堆秋風何時到叢樹叅差開馨<lb/>
香逆人鼻蓓蕾藏聖胎攀枝折其榮落穗浮酒杯後夜<lb/>
有佳月弄影須徘徊紅袖歌未終畫角毋庸催<lb/>
　　　涼風<lb/>
涼風撼庭竹起舞如翠蛟亂葉打窻來卷盡破屋茅飛<lb/>
雲行太空萬竅爭怒號煩暑一掃淨解我心欝陶<lb/>
　　　夜半見月<lb/>
中夜月初上照我東床明我心本無事展轉寐不成仰<lb/>
<pb n="KR4d0447_WYG_001-14b"/>
觀烏鵲飛俯聽蛩螀鳴念適從何來衣食非素營三年<lb/>
然後歸兒女各長成婚嫁願早畢吾其師向平<lb/>
　　　與楊志行郭斗南馬德潤屠存博吕公弼僧義<lb/>
　　　　慶游鍾山以峰多巧障日江逺欲浮天分韻<lb/>
　　　　予得浮字<lb/>
昔讀寳公傳今作鍾阜逰緩行萬松間直上千峰頭古<lb/>
塔表木末寒泉貯巖幽遥觀江流奔始知此生浮甚愛<lb/>
雪竹庵逸駕吾將休<lb/>
<pb n="KR4d0447_WYG_001-15a"/>
　　　試涪翁題鄭佽硯<lb/>
我有古鏡硯肌理細宻匀沄沄散角痕巨口細魚鱗涪<lb/>
翁銘其背文字極雅馴鄭佽彦相者不知何如人回首<lb/>
數百載想見元豐春晴忩試磨洗墨舊兎頴新携歸供<lb/>
行齋侑此金石身<lb/>
　　　蟋蟀<lb/>
蟋蟀一何多曉夜鳴不巳居然聲相應各為氣所使零<lb/>
露聊飽蟬落葉才庇螘秋風滿庭砌安能久居此愁聲<lb/>
<pb n="KR4d0447_WYG_001-15b"/>
不欲聽我聽差可喜平生勝負心一笑付童子<lb/>
　　　郊行集句<lb/>
今日我重九<hi>東坡</hi>無錢對菊花<hi>杜/陵</hi>昨夜雨鳴渠<hi>東坡</hi>既雨晴<lb/>
亦佳<hi>杜陵</hi>出郭望西郊<hi>杜/陵</hi>山林迹未賖<hi>杜/陵</hi>顧憂斯人飢<hi>昌黎</hi>
僵仆亂如麻<hi>東坡</hi>淵明胡不歸<hi>東/坡</hi>吾居巳及瓜<hi>東坡</hi>豈無一<lb/>
尊酒<hi>昌黎</hi>誰敢負年華<hi>東/坡</hi>聊為山水行<hi>東/坡</hi>玩竒石路斜<hi>六一</hi>
門生與兒子<hi>東坡</hi>邀我至田家<hi>浩/然</hi>留連向暮歸<hi>樂天</hi>爛醉是<lb/>
生涯<hi>杜陵</hi>
<pb n="KR4d0447_WYG_001-16a"/>
　　　種菊<lb/>
鄰舍送我菊惜無盆盎栽分種東籬下倚忩日裵囬初<lb/>
看蓓蕾青黄蘂叅差開霜後苦無花老眼生塵埃得此<lb/>
少自慰可以薦一盃更用數日晴南枝須有梅<lb/>
　　　菊軒吟為劉君章作<lb/>
大江秋風髙紅葉紛滿地采采黄金華專此秋富貴主<lb/>
翁庭宇靜霜日自清媚豈不懐淵明異榻同夢寐春融<lb/>
桃李門一粲開落易願言堅晚節香淡有真意平生觀<lb/>
<pb n="KR4d0447_WYG_001-16b"/>
物心飲水知秋味敢問楚人醒何如晉人醉<lb/>
　　　通甫弟歸里詩<lb/>
霜重江水縮艤舟江之湄子今戒行色予亦數歸期巳<lb/>
廹葵邱戍何求買山資酌别苦無酒秉粟供妻兒<lb/>
　　　風雨不出<lb/>
儒官少公事閒坐如家居閉户聽風雨重讀架上書豈<lb/>
無借書瓻小酌勿用沽豈無苜蓿盤園丁送嘉蔬溪童<lb/>
把釣竿時得徑寸魚采薇拾橡栗視此巳有餘懐哉天<lb/>
<pb n="KR4d0447_WYG_001-17a"/>
地恩不棄無用儒舍此將何之狂士多迷途終不如歸<lb/>
田一蓑溪上鋤<lb/>
　　　漫興<lb/>
驢鳴有何好晉人多愛之胡不大堤上隔花聽馬嘶胡<lb/>
不茅屋下帶月聽荒雞我疑古之狂矯世本尚竒蠟屐<lb/>
栁下鍜結髦劍首吹端是味無味以待知者知滿腔浩<lb/>
然氣抑欝無所施引頸一長鳴萬里風雲悲敢問駟與<lb/>
騘立仗夫何為<lb/>
<pb n="KR4d0447_WYG_001-17b"/>
　　　九日鄰翁招飲<lb/>
佳節喜新霽作意登南山兹山雖不髙亦足供躋攀平<lb/>
明放舟出日暮騎馬還行止不自由寸歩千里艱北鄰<lb/>
朱公子言笑破旅顔相與一樽空徒得半日閒人生各<lb/>
憔悴仕路復閒<graphic n="KR3157" url="https://raw.githubusercontent.com/kanripo/KR-Gaiji/master/images/KR3157.png" mimeType="image/png"/>六十始平頭甲子須循環粲粲黄金<lb/>
花才見秋一斑忍以髪膚脆犯此風霜頑何如歸去來<lb/>
期我巖壑間<lb/>
　　　戒飲<lb/>
<pb n="KR4d0447_WYG_001-18a"/>
腹無貯酒腸小飲輙大醉醉餘嗽即作痰唾連涕泗酒<lb/>
亦有何好上策當自治無錢賒不來不飲特易事何如<lb/>
飯疏食飽矣曲肱睡莫笑我獨醒中有至樂地<lb/>
　　　飲少<lb/>
此中無他腸飲少乃輙醉眼眩力不支便欲投牀睡頓<lb/>
空名利心願棄人間事淵明千載上當復知我意<lb/>
　　　有懐龔子敬子中<lb/>
兩龔昔所慕二難今是似簞瓢魯儒生衣冠楚君子相<lb/>
<pb n="KR4d0447_WYG_001-18b"/>
期歳月永不為弓旌起極目暮雲平脩筠悵予倚<lb/>
　　　和子野<lb/>
少年挾英氣聞雞慕劉祖老來卧蝸牛風雨懶出户酒<lb/>
空薪炭盡景况詎堪覩自嘆衫袖短豈曰不善舞<lb/>
此日始生日避喧作溪行出門阻風雪僕瘁馬亦驚歸<lb/>
卧春一窻隔窻聽雪聲擁衾守藥鼎客至慵出迎顔色<lb/>
日巳老何由得青精未能歌雪兒聊復呼麴生夢中逰<lb/>
西園一壺梅下傾<lb/>
<pb n="KR4d0447_WYG_001-19a"/>
　　　報恩寺權公方丈<lb/>
金淵多寳地此地殊幽深一錫得安穏豈必棲山林臨<lb/>
池照佛面見竹空人心江楓千百年時作海潮音<lb/>
　　　昔康莭先生題安樂窩詩中云樂見善人樂開<lb/>
　　　　善事樂道善言樂行善意此即吾友朱仲明<lb/>
　　　　樂善齋之意也繫之以詩<lb/>
人生有至樂主善以為師善端本固有樂處亦自知我<lb/>
思舜之徒雞鳴日孶孶簞瓢在陋巷顔氏其庻幾之子<lb/>
<pb n="KR4d0447_WYG_001-19b"/>
芝蘭室書傳為箴規量力行好事固窮無妄為何似安<lb/>
樂窩受用堯夫詩<lb/>
　　　予久客思歸以秋光都似宦情薄山色不如歸<lb/>
　　　　意濃為韻言志約金溧諸友共賦寄錢唐親<lb/>
　　　　舊<lb/>
自我來溧陽四見木葉秋泮宫久敝漏量力完且修幸<lb/>
然土木備及此工役休巍巍大成殿勢與鄒魯侔聖賢<lb/>
日云邁可以遺象求捫心了無怍一掃築舍謀咫尺三<lb/>
<pb n="KR4d0447_WYG_001-20a"/>
茅山乃獨欠此游且須歸去來速為營菟裘<lb/>
迢迢渰水上有亭曰寒光水天散鷗鷺四望山蒼蒼向<lb/>
來于湖翁詩詞題屋枋幾思一遨遊歳月飛羽忙聞有<lb/>
白龍寺石塔標鐡梁老僧頗能吟年來曽逰方須乗未<lb/>
歸前秋晴呼野航<lb/>
我非章句儒亦非漁樵徒少年逞麤豪提筆賦兩都老<lb/>
尚著儒冠却悔識之無既難棲山林又倦逰江湖一官<lb/>
僅供口康濟不在吾秋風方戒寒正道日荒蕪行矣且<lb/>
<pb n="KR4d0447_WYG_001-20b"/>
歸耘寸田聊自娛<lb/>
江海寄孤篷飄飄一鷗似汲汲謀稻梁欲去行且止淵<lb/>
明真逹者解印如脱屣五斗何足云可但折腰恥我嘗<lb/>
慕其人出仕亦漫爾客行入歳晏田稼逢水毁逝者既<lb/>
如斯吾屬可去矣肯負白鷗盟西湖釣秋水<lb/>
早從方外逰志不在婚宦采薇陟西山采藻渉南澗拄<lb/>
杖僅過眉短衣不掩骭一為火宅累漸覺有憂患難任<lb/>
臣朔饑俯就博士慢大勝國子師三年腹藜莧棲遲行<lb/>
<pb n="KR4d0447_WYG_001-21a"/>
路難堅忍為客慣昔為泛泛鳬今為嗷嗷鴈幸免箠楚<lb/>
慮官事粗易辦曷不歸孤山梅花臘前綻<lb/>
秋空不肯明風雨滿荒城田父遮我説重九最喜晴此<lb/>
日晴色好大田足西成一冬暖如春絮炭價亦輕我雖<lb/>
將去官於人獨無情去年冶城叟<hi>卞南仲也</hi>采菊餐其英今<lb/>
兹隔存殁使我心怔營出門悵誰語巵酒當自傾<lb/>
威鳯巢深林神龍潜巨壑泥塗困螻蟻城市防彈<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>小<lb/>
草不自貴巳鑄出山錯豈知廿苦淡有味俱不惡霜降<lb/>
<pb n="KR4d0447_WYG_001-21b"/>
水澤枯歳晚木葉落榮枯識寒暑是非悟今昨不見粘<lb/>
壁蝸甘以退為樂二休行且三可但耐辱莫<lb/>
去郭十五里翼然屏風山上有看經院創始昇元間山<lb/>
潤易生雲竹嫰未作斑登髙佛閣小四面青囬環空門<lb/>
事彌多永日僧不閒歸徑路委蛇班荆履孱顔信美難<lb/>
久留道逺足力慳遥知故山月問我何時還<lb/>
喬木足秋聲紅葉表秋色因之念湖山恨不生羽翼形<lb/>
留神巳馳游倦交漸息西隣夜砧發東隣曉機織我亦<lb/>
<pb n="KR4d0447_WYG_001-22a"/>
有敝盧松菊暗荆棘北山百年墓苔竹手所植今長尺<lb/>
若干霜雪頗自力西風龍蛇蟄暗雨山林黒東望㑹言<lb/>
歸免我長相憶<lb/>
七十古所希我今六十餘干時本無策謀生術尤疎就<lb/>
食泮水宫學圃乏薪蔬凛凛座無氊踽踽出無驢厭厭<lb/>
尊無酒呥呥食無魚官居古云冷巳矣當歸歟緬懐二<lb/>
女子夫家住桐廬三年千里别曠久不得書曰者遣一<lb/>
力還家問何如江濵桐君山土肥藥堪鋤山根有閒地<lb/>
<pb n="KR4d0447_WYG_001-22b"/>
或容房客居<lb/>
未仕每願仕既仕復思歸了知歸來是宜悟求仕非干<lb/>
禄本為貧元非慕輕肥巳昧好為戒復貽素餐譏時艱<lb/>
士失業十家九寒饑豈無禹稷思力薄願乃違吾門可<lb/>
羅雀載酒人來稀下考劣巳書歸心疾如飛眷言長途<lb/>
馬老矣思脱鞿晝短歌意長式㣲兮式㣲<lb/>
人寄天地間官爵寄所寄所寄本儻來得䘮亦常事何<lb/>
哉淺丈夫以此芥胷次逹人視為輕譬彼樗蒲戲役滿<lb/>
<pb n="KR4d0447_WYG_001-23a"/>
須過更代者乃未至故鄉隔太湖一舸歸甚易秋髙山<lb/>
骨露始見松竹翠依依古梅村是中有深意<lb/>
游子悲凛秋秋盡行當冬雨露變霜雪寒色日以濃豈<lb/>
無紫綺裘綻裂誰與縫不如早還家山林專素封掃松<lb/>
棲霞嶺結茆慧日峰山南與山北春風入脩笻時止可<lb/>
以止道隆從而隆抱膝且長吟吾其師卧龍<lb/>
　　　盆梅<lb/>
有客送苔梅來自馬塍裏斜枝巧盤折的皪數十蘂意<lb/>
<pb n="KR4d0447_WYG_001-23b"/>
欲媚春風寧免少屈巳獨憐鐡石腸竟作柔繞指他鄉<lb/>
忽一見少慰空谷喜何當解其縛條直有妙理幸不入<lb/>
俗眼入俗梅亦恥<lb/>
　　　居逰行寄費廷玉<hi>大振</hi>
繁華錢塘郡佳麗金陵州吾生抑何修兩地得居逰杭<lb/>
也數年别昇也幾月留鍾山草堂靈林壑殊清幽開窻<lb/>
眺龍灣大江日東流鳯皇非故臺不見白鷺洲冶城塜<lb/>
纍纍青溪波悠悠長干塔尚在瓦棺閣巳休雨花峙巖<lb/>
<pb n="KR4d0447_WYG_001-24a"/>
顛錦石爛不收層樓天下無結構如龍舟六朝王氣歇<lb/>
故籞成荒邱至今秦淮上尚聞商女謳山水如此佳見<lb/>
有此客不懐古復思鄉日落川雲浮惜無老樊川酒酣<lb/>
吟杜秋<lb/>
　　　雪<lb/>
忽驚小窻白開户雪如此去年臘前無一白從此始霏<lb/>
霏甚可愛落落勢未巳炯炯眼界明沾沾田畯喜靜聞<lb/>
野厖吠立見蟄蝻死鼓腹飽可期勿畏寒墮指窮檐絶<lb/>
<pb n="KR4d0447_WYG_001-24b"/>
煙火閉糴三日矣開倉糶官糧太守如父子<lb/>
</p>
<p>
</p>
  </div>
</body>
</text>
</TEI>
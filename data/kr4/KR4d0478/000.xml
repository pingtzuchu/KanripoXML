<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蒲室集</head>
    <p>
<pb n="KR4d0478_WYG_000-1a"/>
欽定四庫全書　　　　　集部五<lb/>
　蒲室集　　　　　　　　别集類四<hi>元</hi>
　　提要<lb/>
　　　　<hi>臣</hi>等謹案蒲室集十五卷元釋大訢撰大訢<lb/>
　　　　字笑隱南昌陳氏子居杭州之鳯山遷中天<lb/>
　　　　竺又主建康集慶寺是集詩六卷文九卷前<lb/>
　　　　有虞集序謂其如洞庭之野衆樂並作鏗宏<lb/>
　　　　軒昂蛟龍起躍物怪屏走沉㝠發興至于名<lb/>
<pb n="KR4d0478_WYG_000-1b"/>
　　　　教節義則感厲奮激老於文學者不能過雖<lb/>
　　　　稱之少溢其量然其五言古詩實足揖讓于<lb/>
　　　　士大夫間餘體亦不含蔬筍之氣在僧詩中<lb/>
　　　　猶屬雅音又文宗入繼大統改建康潛邸為<lb/>
　　　　集慶寺特起大訢居之授太中大夫故雖𨽻<lb/>
　　　　緇流頗諳朝廷掌故若所著王可毅尚書厯<lb/>
　　　　任記證以元史文宗本紀皆相符合惟本紀<lb/>
　　　　謂至治元年五月中政使約爾珠<hi>原作咬住今改正</hi>
<pb n="KR4d0478_WYG_000-2a"/>
　　　　告妥歡徹爾<hi>原作脱歡察児今改正</hi>等交通親王於是<lb/>
　　　　出文宗居海南而是記則謂至治二年讒慝<lb/>
　　　　搆禍文宗遷海南與本紀相差一年或傳寫誤<lb/>
　　　　元為二故與史異耶集中多與趙孟頫柯九<lb/>
　　　　思薩都拉<hi>原作薩都刺今改正</hi>髙彦敬虞集馬臻張翥<lb/>
　　　　李孝光往來之作而第九卷中杭州路金剛<lb/>
　　　　顯教院記第十二卷金陵天禧講寺佛光大<lb/>
　　　　師徳公塔銘並註曰代趙魏公作則孟頫亦嘗<lb/>
<pb n="KR4d0478_WYG_000-2b"/>
　　　　假手於大訢知非俗僧矣乾隆四十六年九<lb/>
　　　　月恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸　費　墀<lb/>
<pb n="KR4d0478_WYG_000-3a"/>
蒲室集原序<lb/>
天地之相感而文生焉氣神周流物象變化而不可已<lb/>
者亦猶文章之出乎人者矣故夫以髙下厚薄肥磽荒<lb/>
易之地以通乎風雨雷霆霜露之用摩盪消息起伏各<lb/>
因其所在而發焉千態萬状之迹其可窮哉是故必以<lb/>
聰明特達之材而充其周普融攝之識徹乎天人古今之<lb/>
變以達其浩博精要之理而後可以為之也嗟乎鮮矣<lb/>
彼局促於呫嗶之間每不足以得之而妙契心要于形<lb/>
<pb n="KR4d0478_WYG_000-3b"/>
骸之外者庶幾言之而無愧執之而無方以縱横出入<lb/>
於當時者乎南昌訢公早有得於其宗精神所及六藝<lb/>
百家殆不足學也故其説法之餘肆筆為文莫之能禦<lb/>
以予所知自其先師北磵簡公物初觀公晦機熙公相<lb/>
繼坐大道塲開示其法然皆有别集汪洋紆徐辨博瓌<lb/>
異則訢公之所為有自來矣我文皇建大刹于潛邸之<lb/>
舊處特起訢公居之天縱神明度越前代取一士而表<lb/>
異之冠于東南之叢林其遇合之故尊禮之意豈凡庸<lb/>
<pb n="KR4d0478_WYG_000-4a"/>
所得窺其萬一訢公于是吸江海于硯席肆風雲於筆<lb/>
端一坐十年應四方來者之求則一代人物之交見于<lb/>
篇章簡什者殆無虛日豈尋常根器之所能哉予與訢<lb/>
公相知二十年天厯至順間一再邂逅京師殊未暇<lb/>
及兹事歸卧山中五六載方外之士相遭于淡泊時得<lb/>
見其一二已不勝其驚喜髙上人乆從公游不鄙予之<lb/>
衰朽而來過焉乃盡得其所為蒲室集者數巨帙惜予<lb/>
有子夏丘明之疾危坐虚室使善讀書者琅然誦之如<lb/>
<pb n="KR4d0478_WYG_000-4b"/>
洞庭之野衆樂並作鏗宏軒昂蛟龍起躍物怪屏走沉<lb/>
冥發興至于名教節義則感厲奮激老于文學者不能<lb/>
過也何其快哉何其快哉豈期寂寥遲暮之餘而有此<lb/>
獲也故題其編末而歸之至元四年嵗在戊寅四月八<lb/>
日蜀郡虞集叙<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0346_WYG_000-1a"/>
欽定四庫全書　　　　集部四<lb/>
　提要<lb/>
　　庸齋集六巻　　　　　别集類三<hi>宋</hi>
　　　　<hi>臣</hi>等謹案庸齋集六巻宋趙汝騰撰汝騰字<lb/>
　　　　茂實庸齋其自號也太宗七世孫居于福州<lb/>
　　　　登寳慶二年進士歴官端明殿學士提舉佑<lb/>
　　　　神觀兼翰林學士承㫖事蹟具宋史本傳其<lb/>
　　　　集宋史藝文志及諸家書目皆不著録厲鶚<lb/>
<pb n="KR4d0346_WYG_000-1b"/>
　　　　宋詩紀事載宋宗室共七十五人亦無汝騰<lb/>
　　　　之名惟永樂大典各韵中間收入汝騰之文<lb/>
　　　　有題趙庸齋集者有題趙庸齋蓬萊閣紫霞<lb/>
　　　　州集者又有題庸齋瑣闥集者而舊序已佚<lb/>
　　　　其巻目次第不可復考謹蒐羅殘缺釐次成<lb/>
　　　　編析為六巻篇帙無多可無煩名目統題作<lb/>
　　　　庸齋集以歸于一汝騰生朱子之鄉故沿溯<lb/>
　　　　餘波頗能講學然史稱其守正不撓其為禮<lb/>
<pb n="KR4d0346_WYG_000-2a"/>
　　　　部尚書兼給事中時上疏極論姦諛興利之<lb/>
　　　　臣戕損國脉而規切理宗之私惠羣小今集<lb/>
　　　　中壬子六月内引對第一第二劄即其全文<lb/>
　　　　反覆詳明深中時弊又集中内外制序自稱<lb/>
　　　　甞以草制忤史嵩之去國又稱時有無罪被<lb/>
　　　　謫如王三俊李伯玉之類皆留黄不書上疏<lb/>
　　　　申救施行遂為之格是其氣節嶽嶽真不愧<lb/>
　　　　朱子之徒非假借門墻者可比惟考周宻癸<lb/>
<pb n="KR4d0346_WYG_000-2b"/>
　　　　辛襍識稱汝騰為從官力薦三衢徐霖為著<lb/>
　　　　作郎至比之范文正公而霖舉止顛怪妄自<lb/>
　　　　尊大霖之無忌憚皆汝騰縱其狂至目汝騰<lb/>
　　　　為大宗師已為小宗師逓相汲引霖既被逐<lb/>
　　　　汝騰亦不自安遂求補外云云按集中與徐<lb/>
　　　　徑坡唱和最多徑坡即霖之字其贈詹生謁<lb/>
　　　　徑坡詩云瞻彼徑坡今之泗水又賛徑坡使<lb/>
　　　　君柯山講席之盛詩云立天地心鳴道鐸開<lb/>
<pb n="KR4d0346_WYG_000-3a"/>
　　　　生靈眼識師儒其推挹之詞殊為誕謾無狀<lb/>
　　　　知周宻所紀為不誣是則宋季士大夫崇尚<lb/>
　　　　道學矯激沽名之流弊亦不容為汝騰諱矣<lb/>
　　　　觀于是集良足為千古炯鑒也乾隆四十六<lb/>
　　　　年九月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
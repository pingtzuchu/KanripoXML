<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>漫塘集巻一</head>
    <p>
<pb n="KR4d0295_WYG_001-1a"/>
欽定四庫全書<lb/>
　漫塘集巻一　　　　　　　宋　劉宰　撰<lb/>
　　賦<lb/>
　　　漫塘賦<lb/>
　張端衡謂漫塘叟曰余昨宦東州客有問漫塘之景<lb/>
　者余無以應或又有徴圖於余者曰子漫塘里中人<lb/>
　也寜無之余又謝無有既歸將與好事者謀之而游<lb/>
　乎塘之上見景物之無竒游觀之無所難之可若何<lb/>
<pb n="KR4d0295_WYG_001-1b"/>
　叟不對退而援筆為之賦其辭曰<lb/>
東沿桞巷北届蔬畦小溝環其南通川漫其西靡種靡<lb/>
藝不薅不治<hi>平聲</hi>葭蘆茁而映帶成行沙土潰而壅底為<lb/>
堤荼蓼叢生蒲稗因依菡萏紅白錯如布棋爛乎若吳<lb/>
陂初按於彩陳<hi>去聲</hi>粲兮若月宫更下於瑶池翠蓋亭亭<lb/>
芳氣菲菲鷺慣圓沙之宿魚便宻藻之依蛙蚓争鳴而<lb/>
鼓吹百萬鴛鴻來下而斕斑舞衣雲㫁而霞散錦綺風<lb/>
平而月漾玻瓈兹寔天壤之真趣有非世俗之可知亦<lb/>
<pb n="KR4d0295_WYG_001-2a"/>
有新齋臨乎水涯小橋斜徑矮屋疏籬雨未多而泥沒<lb/>
膝門雖設而草侵扉朽木慣宰予之晝寢青苔驚玉川<lb/>
之夜歸仙舟自去誰為元禮髙軒不來孰為退之叟之<lb/>
辭未畢端衡曰止余聞李愿安盤谷之居杜老喜浣花<lb/>
之寓彼豈玩志於物縱心佚豫蓋以厭俗喧卑脫身遐<lb/>
舉要必有偉麗之觀幽閒之趣以澡雪其精神澄清其<lb/>
志慮庶白日可到於羲皇而宵夢足通於帝所况如吾<lb/>
子内絶意於聲色外忘懷於圭組為計已決厯年已屢<lb/>
<pb n="KR4d0295_WYG_001-2b"/>
而是塘也廣深雖愧蘇夫子之滄浪而僻逺亦殊栁先<lb/>
生之鈷鉧其隘也可闢其闕也可補胡不增其髙而為<lb/>
基夷其平而為圃畫舫浮深修梁跨阻嘉花美木之列<lb/>
植真館涼臺之接廡使鄰曲改觀兒童欣舞顧乃計失<lb/>
於因循事仍於莽鹵豈惟無以自適於一時抑恐因之<lb/>
貽笑於千古漫塘叟曰吁巢居知風穴處識雨顧吾與<lb/>
子雖同聲氣尚殊出處子寜規我以目前之苟且毋寜<lb/>
怵我以方來之謗譽彼花迷金谷之園雪冷袁宏之渚<lb/>
<pb n="KR4d0295_WYG_001-3a"/>
凄涼釣瀬富哉郿塢試由今而視昔果孰去而孰取張<lb/>
子由是俛然而思釋然而悟曰子無俟於索言吾特從<lb/>
而戲汝<lb/>
　　楚辭<lb/>
　　　昭君曲<hi>讀鄭虞任所賦及石湖諸賢題巻昭君事反復畧盡管見容有未合漫書巻尾</hi>
朝日曜兮春花玉壺炯兮清冰耿余心兮不欺付妍醜<lb/>
兮丹青君王兮宵衣壯士悲歌兮戰死豈余身兮憚殃<lb/>
抗風沙兮萬里崔嵬兮增城璀燦兮昭陽羌末路兮多<lb/>
<pb n="KR4d0295_WYG_001-3b"/>
艱幸朕時之不當氊裘兮娛嬉穹廬兮容與怨羣胡兮<lb/>
我欺諗九天兮誰許南風兮徐來掩涕兮無語四十五<lb/>
十兮無家抑有慙兮䕫女<lb/>
　　　和樓倅宗簿<hi>昉</hi>
　某病不可仕歸老漁樵郡通守樓宗簿好古樂善<lb/>
　意其違世獨立似古隠者歌楚詞以遺之辭嚴義<lb/>
　正足與屈宋並驅友人王仲永料院復用韻見寄<lb/>
　見黄門而稱貞雖不能不為知言之累然厚意不<lb/>
<pb n="KR4d0295_WYG_001-4a"/>
　可孤也謹次韻以謝前以自見後以見區區之望<lb/>
　云<lb/>
草莽莽兮平臺鳥翩翩兮去來側身兮引睇長太息兮<lb/>
徘徊攬余轡兮髙騖豈不夙夜兮謂行多露潄流泉兮<lb/>
枕石憺無營兮得我所同心兮離居未傾蓋兮有書歲<lb/>
既晏兮無娛我思君兮君開闗而望余<lb/>
　　　其二<lb/>
余幼好此竒服兮歲荏苒而華顚聞若人之好修兮搴<lb/>
<pb n="KR4d0295_WYG_001-4b"/>
衆芳而獨專結微情以陳詞兮鱗鴻杳以無傳惟聖哲<lb/>
之茂行兮在舉能而任賢横江湖以揚舲兮寜維楫之<lb/>
可捐爛晨光兮破羣幽清風發兮涼氣颼颼瓊珮兮鏘<lb/>
鏘玉鸞鳴兮啾啾時不可兮驟得君胡為乎此留<lb/>
　　　月桂辭送陳兄部運京口<lb/>
芳菲菲兮月之桂子之家兮傳芳世世月之桂兮古猶<lb/>
今徃則得兮子寜不嗣音冠鶡冠兮謝章甫司征商兮<lb/>
河之滸更兼官兮部運幸訖事兮無忤歸來兮歸來倚<lb/>
<pb n="KR4d0295_WYG_001-5a"/>
門悵望兮髙堂慈母<lb/>
　　　書竇文卿墓<lb/>
棟宇兮煌煌鬢髪兮蒼蒼羌一言兮㑹心駕吾車兮建<lb/>
陽車既駕兮遄歸今良是兮昨非釋衆累兮春冰耿吾<lb/>
心兮夕暉斯道兮孔夀斯人兮不忘十載兮重來泬寥<lb/>
兮此堂風撼兮寒松霜凋兮百草佳城兮葱葱萬古兮<lb/>
是保<lb/>
　　五言絶句<lb/>
<pb n="KR4d0295_WYG_001-5b"/>
　　　雲邊種松<hi>雲邊先隴菴名</hi>
漸止牛羊牧還添雨露滋但令萌蘖長自有歲寒姿<lb/>
　　　題屏間<lb/>
野曠乾坤大身閒日月遲有生均自得造物本無私<lb/>
　　　謝陳僉惠紅緑柿<lb/>
紅緑分佳果丹青讓好辭遙憐霜落葉岸幘坐題詩<lb/>
　　　送李季允侍郎歸蜀五絶用禪房花竹幽為韻<lb/>
宻葉秋逾潤幽花晚更妍去來誰是主試問白頭禪<lb/>
<pb n="KR4d0295_WYG_001-6a"/>
地僻風煙好身閒日月長未知嘉遯吉占驗笑京房<lb/>
淮海身如繫岷峨路去賖相思冰雪裏卻立嗅梅花<lb/>
交情契金蘭燕樂非絲竹我歌古别離語盡君當續<lb/>
日脚收新雨禪房早得秋重來應更好誰與共清幽<lb/>
　　　送昔監稅滿替<lb/>
但了官中事都無俸外錢妙年能爾爾晩節更須堅<lb/>
　　　題虎丘劔池<lb/>
石壁千年立池泉百尺深蕭蕭陵下木遺恨古猶今<lb/>
<pb n="KR4d0295_WYG_001-6b"/>
　　　題王氏天開圖畫巻後<lb/>
濃淡非粧㸃縱横謝剪裁憑欄一凝睇圖畫信天開<lb/>
　　　次王兄韻二首<lb/>
錦繡胷中富珠璣筆下生如何鹿門去不向玉堂盛<lb/>
買屋依三阜開窻對兩池去來誰是主空鎖壁間詩<hi>潑墨</hi>
<hi>池庵前有兩池號海眼旁皆流水為三茅勝處某本得之既為好事者所取云</hi>
　　　再用韻<lb/>
野徑梅初發寒塘草又生能來同社酒莫笑瓦盆盛<lb/>
<pb n="KR4d0295_WYG_001-7a"/>
緑楊陶令宅芳草謝家池開徑應須我酬君未有詩<lb/>
　　　雲邊遣興<lb/>
穴處堪忘世松餐足永年有時雲雨止獨立看青天<lb/>
　　　送李果州<hi>道傳貴以人生五馬  為韻</hi>
蕭然瘦鶴姿不受世俗塵吾衰久矣夫眼明見斯人<lb/>
含香趨漢陛前席問賈生要路須民庸錦衣聊晝行<lb/>
一年春好處寒食一百五想見束晨装沙頭震鼉鼓<lb/>
昔吾有先正走卒稱司馬憂國等憂家人物君其亞<hi>貴字韻闕</hi>
<pb n="KR4d0295_WYG_001-7b"/>
　　七言絶句<lb/>
　　　儀真法曹日作<lb/>
紛紛惡直喜阿諛局束英豪氣不舒萬事付渠三昧手<lb/>
此生自放五車書<lb/>
　　　題儀真常平倉壁<lb/>
苦被微官縛此身汗衣亭午亞紅塵維舟醉卧垂楊下<lb/>
輸與江湖自在人<lb/>
　　　儀真呈隣居同官<lb/>
<pb n="KR4d0295_WYG_001-8a"/>
南樓風物怯新晴管領心知獨有君從使市聲鏖午枕<lb/>
不妨清夢到行雲<lb/>
　　　過尤溪<lb/>
尤溪塘上征人路記得停驂一解顔十載重來兒女換<lb/>
似曾相識有青山<lb/>
　　　過剡溪<lb/>
青山疊疊水潺潺路轉峯回又一灣想見雪天無限好<lb/>
不妨獨棹酒船還<lb/>
<pb n="KR4d0295_WYG_001-8b"/>
　　　賦陳太史所築凌雲亭四首<lb/>
太史曾題仲舉輿子虛賦就壓蓬廬終然不負凌雲志<lb/>
㑹向蓬萊頂上居<lb/>
吏退庭空一逕深交柯宻葉布繁隂婆娑誰識先生意<lb/>
恐負當時庇物心<lb/>
紫煙縹緲接雲霞亭下連甍十萬家想見當年闗尹子<lb/>
已占柱史入京華<lb/>
身自蓬萊頂上來彩雲深處見崔嵬憑髙莫作凌雲想<lb/>
<pb n="KR4d0295_WYG_001-9a"/>
聞説天門有詔催<lb/>
　　　題馮公嶺旅邸<lb/>
層樓傑閣聳朱欄樓下行人自徃還但見彩雲横木末<lb/>
不知身在翠微間<lb/>
　　　題永嘉寺壁<lb/>
石泉飛下寳蓮宫似聽鈞天奏未終千古風流謝康樂<lb/>
可無屐齒此山中<lb/>
　　　題石門奉真觀<lb/>
<pb n="KR4d0295_WYG_001-9b"/>
疊障為屏石作門隂雲漠漠雨昏昏清游到晚不知去<lb/>
要上峯頭望曉暾<lb/>
　　　吳門道中<lb/>
三吳豪俠騁輕肥盡是當年襁褓兒鬢髪蒼蒼顔色改<lb/>
問翁如此復何為<lb/>
　　　舟過惠山<lb/>
小立船頭看惠山山尖半在有無間蠶眠未老秧方緑<lb/>
且放煙雲自徃還<lb/>
<pb n="KR4d0295_WYG_001-10a"/>
　　　舟中<lb/>
蓼岸著花紅半吐稻畦過雨綠平鋪炊煙起處三家市<lb/>
却向江湖憶畵圗<lb/>
　　　醉中<lb/>
一樽綠酒與君同且喜荷香送晩風四座盡傾談柄白<lb/>
滿筵不用舞裙紅<lb/>
　　　漫塘口占<lb/>
醉著船頭背月眠醒來紅日浴晴川等閒活計無人共<lb/>
<pb n="KR4d0295_WYG_001-10b"/>
獨占江湖萬里天<lb/>
　　　九日<lb/>
擣餈篘酒薦新舂嘆息年來甔石空不惜解衣供一餉<lb/>
要令稚子識家風<lb/>
　　　感春<lb/>
隔溪啼鳥弄新音繞岸蒲芽迸綠簪花事只今强半在<lb/>
不妨風雨攪春隂<lb/>
　　　七夕<lb/>
<pb n="KR4d0295_WYG_001-11a"/>
天孫今夕渡銀潢女伴紛紛乞巧忙乞得巧多成底事<lb/>
祗堪装㸃嫁衣裳<lb/>
　　　天台道中用陳氏園亭韻<lb/>
筍輿穿過萬重山邂逅登亭一解顔剩欲題詩徧蒼石<lb/>
舉頭羞見嶺雲閒<lb/>
　　　再用韻<lb/>
亭俯澄波對碧山山頭古木總蒼顔愛山未辦還山計<lb/>
猿鶴還應伴我閒<lb/>
<pb n="KR4d0295_WYG_001-11b"/>
　　　秋懷二首<lb/>
翠幄迎霜半染紅髙林風過雜笙鐘澄光萬頃天無滓<lb/>
留與羲和駕六龍<lb/>
一抹紅綃日脚霞千林暮靄納歸鴉西風捲盡梧桐葉<lb/>
乞<hi>去聲</hi>與中庭散月華<lb/>
　　　嘲啼鳥<hi>脫却破袴</hi>
破袴年來未改為園中啼鳥汝何知從教解使君侯悟<lb/>
爾死何由得蓋帷<lb/>
<pb n="KR4d0295_WYG_001-12a"/>
　　　東陽道中聞杜鵑<lb/>
萬里雲山路渺茫車輪竟日徃來忙憑君一語成歸去<lb/>
笑殺兒時射四方<lb/>
　　　聞桔橰<lb/>
嵗旱田家競作勞車聲夜半響嗷嘈市門多少夸毗子<lb/>
日晏髙眠笑爾曹<lb/>
　　　宿直里店二首<lb/>
扁舟泛泛逐驚湍朔吹颷颷作曉寒艤棹逺來投野店<lb/>
<pb n="KR4d0295_WYG_001-12b"/>
應門幸喜得儒冠<lb/>
稻穫田空宿水禽去來終夜有清音投床倦客無他想<lb/>
秪<hi>入聲</hi>有江湖萬里心<lb/>
　　　雷發散雨書懷<lb/>
轟雷驚散半空雨赫日衝開萬里雲依舊炎炎還酷暑<lb/>
南來猶幸有晴薫<lb/>
　　　題吕城廟<lb/>
吕公遺壘枕髙岡落日西風草木荒王氣懸知南國在<lb/>
<pb n="KR4d0295_WYG_001-13a"/>
不妨北面儼冠裳<lb/>
　　　和陳倅校書惠詩<lb/>
故交衮衮白頭新傾蓋相望有㡬人奉詔君應歸冊府<lb/>
一蓑我欲老江濱<lb/>
　　　和陳校書祈雨有應<lb/>
一念憂民敢憚煩肩輿得得欵祠壇莫嫌勺水能多少<lb/>
自是壺中世界寛<lb/>
　　　和陳校書生孫<lb/>
<pb n="KR4d0295_WYG_001-13b"/>
四海聲名陳太丘元方有子復何憂他年羔鴈成羣至<lb/>
不獨丹青詫豫州<lb/>
　　　和趙季行用蘭花韻三首<lb/>
破除百卉發孤芳造化工夫有抑揚平易堂中無箇事<lb/>
一枝相對吐清香<lb/>
結根嵓谷謝羣芳多謝光風為發揚騷客毋煩賦紉佩<lb/>
省郎行矣趣含香<lb/>
鶗鴂潜消百草芳清芬散逐楚風揚洛陽姚魏空增價<lb/>
<pb n="KR4d0295_WYG_001-14a"/>
愧死嵓隈有國香<lb/>
　　　次韻蘇明仲<lb/>
詩翁名字簡思陵死去人疑化鶴丁敗絮當年猶自擁<lb/>
褐衣今日可忘情<lb/>
　　　酬陳子與<lb/>
門外秋光入句頻門前積雨少來人利名到底成何事<lb/>
贏得江湖自在身<lb/>
　　　送晦庵語孟集註與諸姪<lb/>
<pb n="KR4d0295_WYG_001-14b"/>
伊洛遺書徧討論微言千古破童昏要知此老殷勤意<lb/>
送與君家好弟昆<lb/>
　　　冬日即事<lb/>
飛亷不解却豐隆結就濃隂萬里同須信碧霄無㸃滓<lb/>
曉來紅日自生東<lb/>
　　　戲和荆公讀漢書<lb/>
當年泚筆笑愚忠後日私書迹更窮自是京劉異恭顯<lb/>
未知君意與誰同<lb/>
<pb n="KR4d0295_WYG_001-15a"/>
　　　讀韓詩和其韻<hi>詩有二句云力去陳言誇末俗可憐無補費精神</hi>
韓子文同孟氏醇陳言去盡只天真君詩費却雕鐫力<lb/>
筆下應誇自有神<lb/>
　　　讀蘓武傳<lb/>
李陵衛律兩降人大義相規㡬盡誠陵語不傳傳衛律<lb/>
要令千載識交情<lb/>
　　　讀公孫𢎞卜式兒寛傳<lb/>
儒雅𢎞寛世所宗汗青中介牧羊翁史家有意君知否<lb/>
<pb n="KR4d0295_WYG_001-15b"/>
未必文華勝樸忠<lb/>
　　　讀樓護傳<lb/>
劉氏難令吕氏安酈生大義炳如丹君卿賣友阿王莽<lb/>
死去何顔見吕寛<lb/>
　　　讀衛青傳<lb/>
任俠行權世所誅將軍尚借齒牙餘古來名將勤招選<lb/>
底事牢辭不敢居<lb/>
　　　書陳少陽遺墨後<lb/>
<pb n="KR4d0295_WYG_001-16a"/>
贖死何由可百身遺書猶足警來人當時珍重千金字<lb/>
此日凄涼一窖塵<lb/>
　　　送應徽之歸天台<lb/>
去來行李苦匆匆世路﨑嶇一笑中聞道倚門占鵲喜<lb/>
早尋歸棹浙江東<lb/>
　　　借明秀軒韻送趙推入幕二首<lb/>
七澤波濤筆下吞相逢曉日上天門祗<hi>入聲</hi>今出處難同<lb/>
調慙愧髙軒㡬訪存<lb/>
<pb n="KR4d0295_WYG_001-16b"/>
紛紛末俗假成真幕府歸來歲聿新萬里終存江海志<lb/>
一毫莫染簿書塵<lb/>
　　　雲邊即事<lb/>
山鳥紛紛不計名曉來聒聒弄新晴山人不識虞庭樂<lb/>
疑是簫韶奏九成<lb/>
　　　題龍祠米元暉詞後<hi>以有改勝尋為尋勝者作</hi>
醉筆淋漓紀勝尋重來尚想百年心浪將一字殊先後<lb/>
誰識朱弦太古音<lb/>
<pb n="KR4d0295_WYG_001-17a"/>
　　　松影<lb/>
老松偃蹇印晴空倒影參差澹月中夜久無人共清賞<lb/>
一庭蕭瑟走虬龍<lb/>
　　　戲傳老<hi>時在慈雲寺設糜</hi>
錦繡囊開一夜風萬家花栁鬬主月紅誰知一㸃陽和氣<lb/>
盡在髙禪杖錫中<lb/>
　　　謝薦醫<lb/>
容貎天黥二十年刳腸一洗悵無縁秪今縱使逢醫緩<lb/>
<pb n="KR4d0295_WYG_001-17b"/>
却顧霜毛已颯然<lb/>
　　　雲邊阻雨<lb/>
輾轉無眠到夜闌鵲聲送喜近簷間好風吹㫁夜來雨<lb/>
晴日放開雲外山<lb/>
　　　又用前韻<lb/>
薔薇籬落送春闌笋葚園林早夏間牛背牧兒酣午夢<lb/>
不知風雨過前山<lb/>
　　　酬傳老<lb/>
<pb n="KR4d0295_WYG_001-18a"/>
人生不見古無懷平陸猶成灔澦堆百歲髑髏能發語<lb/>
有生非樂死非災<lb/>
　　　題布金寺鐘樓<lb/>
雲間縹緲出層樓樓上鐘成四百秋當日繁華今不見<lb/>
鐘聲依舊滿林丘<lb/>
　　　黃梅<lb/>
林梢脆實薦辛酸尚記兒時刮目看老去齒牙無復昔<lb/>
曉枝猶喜墮金丸<lb/>
<pb n="KR4d0295_WYG_001-18b"/>
　　　題張端衡竹木石畫<lb/>
槎牙髙樹蕭梢竹絶島風煙開短軸更煩㸃筆作衰翁<lb/>
嘯月吟風飲山渌<lb/>
　　　送張端質上春官<lb/>
第一江山酒兩壺送君鼓篋入皇都直須第一收名第<lb/>
莫使江山擅美呼<lb/>
　　　送劉簿秩滿東歸<lb/>
一官簿領十年間此去青雲手可攀勝日西湖浮畫舫<lb/>
<pb n="KR4d0295_WYG_001-19a"/>
頻將巵酒酹孤山<lb/>
　　　謝趙使君豁租<lb/>
長榜朱書又墨書使君頒令豁逃租一千里内歡聲滿<lb/>
十數年來此事無<lb/>
　　　送茅監<lb/>
一棹東來載月歸宦途此去有光輝祖筵是處花枝裊<lb/>
慙愧衰翁晝掩扉<lb/>
　　　寄潘子善上舍<lb/>
<pb n="KR4d0295_WYG_001-19b"/>
寂寞安居十載餘髙軒欲過尚躊躇莫嫌窮巷青泥滿<lb/>
自是門多長者車<lb/>
　　　代柬寄王去非<lb/>
聞隨使節過江東想見旌旗十里紅多少蒼生在寒谷<lb/>
早吹鄒律轉春風<lb/>
　　　寄江東真漕<hi>徳秀</hi>
金陵千古帝王都肉食何人解逺圖只有愛民真學士<lb/>
不慙通務漢三儒<lb/>
<pb n="KR4d0295_WYG_001-20a"/>
　　　簡同志<lb/>
竹韻因風來滿楹桂枝和月印中庭遥知棊罷渾無事<lb/>
百首新詩醉復醒<lb/>
　　　謝紀倅惠梅<lb/>
翠實堆盤對緑樽清香尚想月黃昏主人合試調羮手<lb/>
病叟難忘止渇恩<lb/>
　　　口占謝陳使君<lb/>
相思目㫁鑑湖船書别殷勤敢贈言未解終南尋捷徑<lb/>
<pb n="KR4d0295_WYG_001-20b"/>
少寛谷口截朱轅<lb/>
　　　書蒋雲巢詩巻後<lb/>
逸興常同造物游駕巢不與世人侔日晴紫翠開千嶂<lb/>
依舊君家在上頭<lb/>
　　　雲邊遣興<lb/>
洩雲日日冒山頭古澗淙淙咽怒流但得農家餘雨澤<lb/>
不妨客子嘆淹留<lb/>
　　　乙酉夏述懷二絶<lb/>
<pb n="KR4d0295_WYG_001-21a"/>
水邊舟子競招招陌上車塵晩更嚻祗有幽人無箇事<lb/>
藕花深處弄輕橈<lb/>
岸栁風摧更綠饒檻花當暑自紅嬌流行一氣元無息<lb/>
松栢何妨獨後彫<lb/>
　　　答王去非覓栁栽<lb/>
不惜柔條折贈君與君分占萬家春祗愁五栁門前景<lb/>
不稱三槐堂裏人<lb/>
　　　得軒即事<lb/>
<pb n="KR4d0295_WYG_001-21b"/>
上印還家不計年水光彌望木參天綠雲洞裏<hi>嘗名漫塘上為</hi>
<hi>綠雲洞天</hi>開書幌紅錦波心漾酒船<lb/>
　　　荷花<lb/>
淤泥除盡藕根空留得孤芳照病翁水面亭亭塵不染<lb/>
懸知不是蓼花紅<lb/>
　　　和錢晉之綠雲洞天韻<lb/>
理亂幽人了不聞扶疎遶舍綠成雲洞中不異人間世<lb/>
一枕邯鄲浪䇿勲<lb/>
<pb n="KR4d0295_WYG_001-22a"/>
　　　答鍾元達覓藕栽二首<lb/>
紅粧翠蓋出汚塗水面風吹醉欲扶自是凌波有仙種<lb/>
文君莫訝茂陵姝<lb/>
漸㸃青錢浮水面猶将素節混泥沙送君百頃風潭上<lb/>
莫笑原非十丈花<lb/>
　　　戲謝張端衡惠牡丹并湯鵝<lb/>
右軍<hi>俚語謂鵝</hi>渾脫從花王老子開盤喜欲狂擬揷一枝無<lb/>
稱面浪餐鵝炙愧劉郎<lb/>
<pb n="KR4d0295_WYG_001-22b"/>
　　　題瀑布畫<lb/>
洩雲澒洞遮山腹古木槎牙繚山足舉頭百丈瀉寒泉<lb/>
知有髙峯挿天綠<lb/>
　　　題德源庵<hi>祖墳所在因倣社倉以惠村民</hi>
牖戸綢繆實父基豆區積貯訓承師老來事業僅如此<lb/>
慙愧平生祗<hi>入聲</hi>小知<lb/>
　　　回陳兄惠瓜<lb/>
碧圓到眼舌生津三載深慙拜賜頻莫怪尊前最知味<lb/>
<pb n="KR4d0295_WYG_001-23a"/>
東陵自是種瓜人<lb/>
　　　奉酬陳居士<lb/>
髙人不作飯牛歌盍嚮滄浪具笠蓑正使同舟欠西子<lb/>
也勝逐日效秦娥<lb/>
　　　用韻索青娥丸<lb/>
病餘不賦惱儂歌活計江湖一釣蓑儻許膏肓驅二豎<lb/>
肯令紅粉汚青娥<lb/>
　　　代柬蘇僉<lb/>
<pb n="KR4d0295_WYG_001-23b"/>
七十收身古戰場歸來八十更康强酒闌庭戸秋光好<lb/>
想見詩成一縷香<lb/>
　　　柬張簿二首<lb/>
簿書閱過㡬牛腰一縷清香午未消梔室醉吟誰是伴<lb/>
鐵城折簡可頻招<lb/>
細肋朝來正割鮮瓦瓶先臘湛寒泉香棲枳棘寜多日<lb/>
㫁送横飛上九天<lb/>
　　　代柬促陳居士歸<lb/>
<pb n="KR4d0295_WYG_001-24a"/>
一棹東遊久未歸羞囊應已典春衣淡煙疎栁鱸魚市<lb/>
底事流涎對落暉<lb/>
　　　代柬答徐監押<lb/>
隋堤綠栁漾清流畫舸輸君爛漫遊柘蕩髙湖須老伴<lb/>
不妨捩柁出灣頭<lb/>
　　　口占送紙鶴帳與王克家中書<hi>塈</hi>
雪翎丹頂更𤣥裳持赴君家六尺牀午枕不須蠻素問<lb/>
主人心地正清涼<lb/>
<pb n="KR4d0295_WYG_001-24b"/>
　　　和王克家所寄草堂詩二首<lb/>
絃歌流化記琴堂椎魯難言愧互鄉正對薇花揮翰墨<lb/>
猶能春草夢池塘<lb/>
身在金華與玉堂寄聲時到祝雞鄉為言舊訪盧仝處<lb/>
栁壓平堤水滿塘<lb/>
　　　次韻謝范黃中運管<hi>炎</hi>二絶<lb/>
一區聞道宅新成瀟灑真堪寄此生胷次清冰元自瑩<lb/>
不妨更向玉壺盛<lb/>
<pb n="KR4d0295_WYG_001-25a"/>
刁塢春回花滿枝沈溪夢㫁水盈池遥知弔古經行處<lb/>
落紙雲烟總是詩<lb/>
　　　題恭靖兄志庵二首<lb/>
宅兆當從志所安故山松竹舞林巒莫嗟外有封疆隔<lb/>
<hi>亡姪欲求鄰壤未得之</hi>自覺中含宇宙寛<lb/>
山勢西來如鳯舞林巒左轉若龍蟠門前一水流新綠<lb/>
須信神心萬古安<lb/>
　　　題明倫堂<hi>六杉中一桂</hi>
<pb n="KR4d0295_WYG_001-25b"/>
六樹庭前過屋山一枝仙桂許髙攀<hi>俗説如此</hi>風雲有幸逢<lb/>
千載里社應先庇萬間<lb/>
　　　送徐兄封川之行<lb/>
别時觸目是愁端適喜君懐宇宙寛千里事人猶見喜<lb/>
寄聲别駕好相㸔<lb/>
　　　聞杜䳌三首<lb/>
　舊於東陽道中聞杜䳌啼曾題壁間一絶鄉邑無此<lb/>
　鳥近頗有之因作三絶其一用舊韻以解前詩之大<lb/>
<pb n="KR4d0295_WYG_001-26a"/>
　言無實云時紹定己丑春<lb/>
當日停輈古道傍大言聊以解愁腸只今老去還吳下<lb/>
無復驅車走四方<lb/>
天津橋上小徘徊入耳新聲兆有開家住江南異京洛<lb/>
不因君至浪驚猜<lb/>
薄宦思歸畏嶮巇從君歸去苦嫌遲歸時綠鬢今黃髪<lb/>
歸路平安我獨知<lb/>
　　　送洪季揚<hi>揚祖</hi>分教横州兼呈丁帥二首<lb/>
<pb n="KR4d0295_WYG_001-26b"/>
仕有為貧難擇地志將及物要乘時青衫入手南中去<lb/>
此意惟應我輩知<lb/>
五百人中占上㳺四千里外客諸侯南中頼有賢方伯<lb/>
處我應須勝自謀<lb/>
　　　送機僧代柬莊氏<lb/>
長蕩湖南好事家祇今無復舊豪華斗升為乞西江水<lb/>
涸鮒餘生或有涯<lb/>
　　　送丁道士住洞陽<lb/>
<pb n="KR4d0295_WYG_001-27a"/>
華陽洞口鍊丹臺仙客遺基在草萊急遣羽流專洒掃<lb/>
千年去鶴㑹歸來<lb/>
　　　九日送酒黃竹磵<lb/>
老瓦盆中渌酒香田家風物近重陽不知竹磵槃桓處<lb/>
今賦黃華第幾章<lb/>
　　　寄題洪氏永則軒<lb/>
此則天然與性俱執柯何必逺求歟父兄行已一家法<lb/>
聖哲傳心萬巻書<lb/>
<pb n="KR4d0295_WYG_001-27b"/>
　　　為紀生借屋<lb/>
乃祖焚身為祖劉末孫那敢不相周單辭徃扣賢公子<lb/>
茅屋何妨得借留<lb/>
　　　送上元張尉兼柬吕制幹二首<lb/>
千古繁華白下亭萬家花栁擁層城登臨此去非無地<lb/>
彈壓中間要有聲<lb/>
幕府東來第一人姓名星斗揭蒼旻龍駒要踏浮雲去<lb/>
好向庭前一問津<lb/>
<pb n="KR4d0295_WYG_001-28a"/>
　　　枕上四首呈丁景舒<hi>時景舒句容罷歸</hi>
督郵行縣豈徒哉指㸃虛無作禍媒料得淵明知此意<lb/>
懸抛印綬賦歸來<lb/>
弦歌容與倦將迎五斗看來一羽輕若也兒曹知此意<lb/>
可容千載擅清名<lb/>
籬邊把菊玩遺芳未肯從渠入醉鄉五字句中窺屈宋<lb/>
七絃聲裏到羲皇<lb/>
等閒逰目送飛鴻適意何妨酒一中蓮社未應尋盛逺<lb/>
<pb n="KR4d0295_WYG_001-28b"/>
竹林中亦著濤戎<lb/>
　　　代柬謝袁兄<lb/>
漁樵並舍兩相忘三逕回㸔久就荒只有生平真活計<lb/>
湖光萬頃接山光<lb/>
　　　送無灰酒周馬帥口占三絶<lb/>
寳璽來歸萬國春海隅花鳥亦欣欣皇恩更向將軍厚<lb/>
乞<hi>去聲</hi>與人間自在身<hi>借用</hi>
乞得閒身荷聖朝舊棲佳處日逍遙却憐赤壁歸來日<lb/>
<pb n="KR4d0295_WYG_001-29a"/>
歌舞樽前祗小喬<lb/>
奉寄無灰酒十罌一盃入藥可長生藥成預約分酬我<lb/>
眉夀相期比老彭<lb/>
　　　奉酬敬亭石隠君<lb/>
宛陵佳處敬亭山中有臞仙獨自閒賸喜好音來物外<lb/>
莫令佳句到人間<lb/>
　　　為土山行者勸縁<lb/>
莫言山勢但陂陁坐㫁東南萬頃波地勝要人勤洒掃<lb/>
<pb n="KR4d0295_WYG_001-29b"/>
瓶空無米却如何<lb/>
　　　送珪老住普照<lb/>
結屋緣崖地苦慳嘉名猶記夀丘山萬家不隔髙人眼<lb/>
日月東西見徃還<lb/>
　　　贈沈術士號金腰帶<lb/>
萬釘寳帶誠堪羨七字成詩喜欲狂世事浮華有真趣<lb/>
贈君一笑作行囊<lb/>
　　　湯參議惠蓮走筆以謝<hi>時兩姪分争</hi>
<pb n="KR4d0295_WYG_001-30a"/>
蓮實同房若弟昆人情乖異不堪論只今昆弟成胡越<lb/>
蔓草猶能庇本根<lb/>
　　　走筆送韓昕伯謁任廣文<lb/>
芹宫競說廣文賢姓字髙懸衮繡邊八十老翁無失徳<lb/>
三千弟子盡推先<lb/>
　　　題明秀軒<hi>時趙虞卿新修</hi>
波摇山綠浸雲根山壓波回不受吞鏡面平開三萬頃<lb/>
當軒管領屬王孫<lb/>
<pb n="KR4d0295_WYG_001-30b"/>
　　　和劉聖與顧龍山探梅四首<lb/>
玉骨冰肌淑且真只應姑射可為隣東風次第吹桃李<lb/>
輸與儂家第一春<lb/>
暗裏曹劉可識真意行不必問比隣天涯望㫁無來使<lb/>
占取山中自在春<lb/>
山行未愜此情真問訊寒梅到比隣但有疎花印寒月<lb/>
不妨自是一家春<lb/>
費盡鉛華總失真色香清絶兩無隣待渠經始和羮了<lb/>
<pb n="KR4d0295_WYG_001-31a"/>
乞<hi>去聲</hi>與無邊草木春<lb/>
　　　甲午秋作四絶題窻間<lb/>
驛吏持來郡吏批丁寜急急趂符移兒童駭汗催科急<lb/>
趣駕元來荷聖慈<lb/>
明時一士不遐遺臣子無才盍自知騎馬趨朝常處士<lb/>
㡬人笑誦醉翁詩<lb/>
漆園逸氣藐雲霄吏部英詞掲斗杓未用雞蟲分得失<lb/>
笑㸔鵬鷃兩逍遥<lb/>
<pb n="KR4d0295_WYG_001-31b"/>
聯翩銜尾下深溪又是當年竭澤時玉燭均調何日是<lb/>
舂陵三歎次山詩<lb/>
　　　贈凌山人二首<lb/>
星冠鶴氅賸威儀新納官錢得度歸慙愧三茅老兄弟<lb/>
一生木石草為衣<lb/>
百鍊靈丹手製成等閒騎鶴上青冥緱山自有來時侣<lb/>
莫羨遼東化鶴丁<hi>凌本李居士弟子今師丁道士故云</hi>
　　　贈齒醫魯生<lb/>
<pb n="KR4d0295_WYG_001-32a"/>
曾過當湖好事家園池髣髴記豪華老來只欲甘藜藿<lb/>
乞<hi>去聲</hi>我仙方固齒牙<lb/>
　　　次李秀嵓鶴溪四詩韻<lb/>
凄凄寒日漾溪流獵獵西風送客舟勇退端為天下計<lb/>
留行誰為聖王謀<lb/>
忠謀衮衮要須殫㡬度敷陳舌本乾夜半㑹思前席對<lb/>
天遙毋使此心闌<lb/>
少年意氣十分强河廣期憑一葦航老去結廬漁舍畔<lb/>
<pb n="KR4d0295_WYG_001-32b"/>
笑㸔鳬雁徃來忙<lb/>
稻粱初熟社醅香草草盃盤不著行别後書來煩記取<lb/>
綠楊堤畔水盈塘<lb/>
　　　賀真參政因以為戒<lb/>
名賢得位古來難君有髙名宇宙間願率衆星環北極<lb/>
要令百世仰西山<lb/>
　　　聞田老死于臨安<lb/>
見說眉龎質粹温他年凖擬大吾門可憐不識家翁面<lb/>
<pb n="KR4d0295_WYG_001-33a"/>
虛作人間一世孫<lb/>
　　　送鄭節夫<lb/>
盛年已去壮心闌此别懸知後㑹難願使乾坤同日月<lb/>
不妨閩浙異江山<lb/>
　　　柬西岡諸李謀復宏詞墓<lb/>
前朝流派日星明聖代殊科更䇿名遺骨未寒丘壟廢<lb/>
可能宗黨不闗情<lb/>
　　　書湯兄詩巻後并呈丹陽大夫三首<lb/>
<pb n="KR4d0295_WYG_001-33b"/>
明月韜光甓社湖發揮千載賴耆儒清江曲就無人識<lb/>
來徃横塘一鄙夫<lb/>
令尹胷襟隘五湖狂言時肯聽迂儒未知他日翹材館<lb/>
可著當年鄭介夫<lb/>
長安未必勝江湖蓋世功名徯大儒三事更應登宻令<lb/>
一㕓我欲伴樵夫<lb/>
　　　走筆謝王老丈惠花牋<lb/>
璀璨金魚學士牋玉堂落筆起雲煙半生野外扶犂手<lb/>
<pb n="KR4d0295_WYG_001-34a"/>
乞<hi>去聲</hi>與真如擲道邊<lb/>
　　　題子登姪環綠齋<lb/>
竹樹回環一畝宫紅塵不到綠隂濃堆前祗<hi>入聲</hi>有書千<lb/>
巻善後懸知䘵萬鍾<lb/>
　　　題槃齋<lb/>
不到槃齋十一年舊時梧栁已參天應乘天上浮雲去<lb/>
忍㸔梁間淡月篇<lb/>
　　　題劉文簡所藏墨梅巻<lb/>
<pb n="KR4d0295_WYG_001-34b"/>
煙雨和成宛擅場新來飜著雪衣裳以吾不可學渠可<lb/>
善學楊君秪此郎<hi>楊補之甥湯君所畫自謂得補之白黑相形法此巻乃為倒暈素質以反</hi>
<hi>之</hi>
　<lb/>
　<lb/>
　<lb/>
　<lb/>
　漫塘集巻一<lb/>
</p>
<p>
</p>
  </div>
<div>
                <head>漫塘集卷二</head>
    <p>
<pb n="KR4d0295_WYG_002-1a"/>
欽定四庫全書<lb/>
　漫塘集卷二　　　　　　　宋　劉宰　撰<lb/>
　　五言八句<lb/>
　　　雲邊偶成二首<lb/>
月下浮舟去雲邊曳杖行物華隨節換人意與秋清小<lb/>
圃蔬逾潤荒叢菊向榮幽尋元自好底用絆浮名<lb/>
地曠晩逾静山空月倍明銀河横灝氣石澗伴吟聲䬃<lb/>
䬃迎風葉飛飛濕露螢歲華行晚矣為爾一凝情<lb/>
<pb n="KR4d0295_WYG_002-1b"/>
　　　發紹興<lb/>
留滯青春晩經行此日初柔條桑著眼短穗麥生鬚竹<lb/>
外雲埋屋花邊水遶渠箇中容我老肯遺子公書<lb/>
　　　天台道中<lb/>
花重朝霏散鳥啼春意深風光自流轉行役負登臨澗<lb/>
水流新綠山雲捲夕隂病容兼白鬢漂泊此時心<lb/>
　　　馮公嶺<lb/>
地隘山逾峻人勤俗不奢時培石上土更種竹間茶接<lb/>
<pb n="KR4d0295_WYG_002-2a"/>
畛田成篆連筒水濺花征塵如不到老我即東家<lb/>
　　　長林場海邊道上<lb/>
海霧晚逾合海風春更寒衰顔欺薄酒老膽傲驚湍叢<lb/>
竹人家近平沙客路寛明朝應更好山翠撲征鞍<lb/>
　　　松江道中<lb/>
乆作松江夢重來泛短篷淡雲飛急雪枯葉戰狂風煙<lb/>
末三家市波心一釣翁鴟夷身計耳呉越等成空<lb/>
　　　同葉恭叔鄭節卿飲于趙子野官舍<hi>分得壺字</hi>
<pb n="KR4d0295_WYG_002-2b"/>
相望各千里相逢酒一壺交情貫金石詩思𣺌江湖夜<lb/>
雨滋園菊秋風落井梧歸與吾有日聚散一長吁<lb/>
　　　偶成<lb/>
木落山呈骨泉空水反源知時秋燕去負日午蜂喧玉<lb/>
粒炊晨甑金英卧晩園歲華今已暮身世兩忘言<lb/>
　　　試郭生筆<lb/>
金華山中僊委蛇霜雪明君於何處得束縛封管城大<lb/>
白真若辱脫帽甘沉冥世有揚子雲猶堪草𤣥經<lb/>
<pb n="KR4d0295_WYG_002-3a"/>
　　　送傅守伯成歸<hi>以林園窮勝事鐘鼓樂清時為韻</hi>
煩暑斂清曉西風生逺林客懷感素秋歸夢越千岑祖<lb/>
帳城南門藹藹萃華簪舉觴忽有贈去矣無遐心<lb/>
堂堂司馬公獨樂五畝園歲月坐成晩花木亦已繁世<lb/>
事尚可為石交有遺言歸來黙無語拊石弄潺湲<lb/>
令行肅權豪仁施先困窮適此饑饉餘喟彼杼軸空勞<lb/>
來窮人謀祈禳與天通那得三百州落落皆此公<lb/>
世念分五兵當使道戰勝昔别稽山隂風采臞而整重<lb/>
<pb n="KR4d0295_WYG_002-3b"/>
逢驚少壮神光爍衰病一氣中夜存還丹嗤葛令<lb/>
永日來清風黃堂少公事憑欄一長望千載㡬興廢論<lb/>
功赤壁多語士北府銳歸舟眇家具弔古足新製<lb/>
金山故佳麗傑觀環孤峯對峙焦公廬林杪出疎鐘南<lb/>
歸謝塵鞅北眺足從容應持濟川手一酹擊楫翁<lb/>
辯士變初説勇士衰再鼓向來東海濱有士節獨苦歲<lb/>
晩兒女戀頗亦類張禹堂堂裴晉公綠野能容與<lb/>
仕至二千石富貴有足樂官為諌大夫亦足究所學蘭<lb/>
<pb n="KR4d0295_WYG_002-4a"/>
階擢珠樹金閨聮棣萼何妨赤松遊不負黃石約<lb/>
濯纓滄浪水為愛滄浪清明明中興主齋居方厲精疏<lb/>
傅不自惜決去鴻毛輕濫觴爾何知咄哉檀長卿<lb/>
北渚有狂士病卧忘四時綠暗知春晩葉落識秋期西<lb/>
風日已髙凝露方自滋獨有歲寒心不負流水知<lb/>
　　　送梁伯暘歸括蒼三首<lb/>
怒風駕海潮錢塘天下壯岷山浚源委東下極奔放中<lb/>
横吳淞江煙波𣺌四望歸與太史筆偃蹇九霄上<lb/>
<pb n="KR4d0295_WYG_002-4b"/>
城闗美少年三五事游冶明璫燭綺疏寳香籠舞榭一<lb/>
朝黃金盡帷蓋羞狗馬短檠有真樂行矣遴取舍<lb/>
西北天馬駒墮地志千里暴生執鞭轡邂逅渥洼水東<lb/>
來薦郊廟聲名藹千祀咄爾駑駘輩局縮當愧死<lb/>
　　　雲邊偶成<lb/>
樂歲饒嘉澤荒山徧有秋㫁雲猶過雨平陸自交流香<lb/>
飯炊紅軟嘉蔬薦綠柔蠅營竟何事老我即菟裘<lb/>
　　　即事有懷二首<lb/>
<pb n="KR4d0295_WYG_002-5a"/>
千山收宿靄一氣藹金行爽吹舒澄碧晴暉麗太清徘<lb/>
徊望前嶺徙倚歩南榮為問蓴鱸客何須身後名<lb/>
濟世無長䇿觀詩歎小明悠悠忘夜永淅淅聽秋聲困<lb/>
躓鹽車驥飛騰腐草螢乖逢偶然爾造物兩何情<lb/>
　　　儀真雍生見和因再用韻兼懷儀真<lb/>
北觀憑欄望西橋信馬行朋從有名勝風物正凄清亂<lb/>
定人煙改春回草木榮遥憐舊游處壞壁暗題名<hi>聞余梅園</hi>
<hi>題壁尚存</hi>
<pb n="KR4d0295_WYG_002-5b"/>
久客憐之子寒牕㡬晦明羈禽戀鄉國來雁尚邊聲事<lb/>
去雲成狗時來草化螢未須論得失把酒謾忘情<lb/>
　　　和郡倅陳校書<hi>模</hi>祈雨韻<lb/>
麥隴收黃槁秧田欠綠滋三時猶好在一雨未為遲精<lb/>
意能先物神明敢後期邦人孚至意可但不能欺<lb/>
　　　和羅權丞<hi>愚</hi>至日雪韻<lb/>
臺上五雲紀宫中一線添巧開三白瑞幻出六花鹽宿<lb/>
麥猶期潤前山已見尖應憐貴公子索句久巡簷<lb/>
<pb n="KR4d0295_WYG_002-6a"/>
　　　送張端袤攝簿建平<lb/>
吏道貴更事君行非為貧勾稽戾初意疾痛繫斯民一<lb/>
日居須葺他年政若神放船秋水闊著眼看修鱗<lb/>
　　　戲呈南池同遊諸兄<lb/>
方池帶南郭勝踐及西風多稼天連碧芳蓮水映紅漁<lb/>
歌來席上鳥影度屏中想見垂楊裏詩成又暮鐘<lb/>
　　　山行阻雪呈同游諸友<lb/>
幽尋本無急聊以㑹友生塵中妨劇談故作林下行僕<lb/>
<pb n="KR4d0295_WYG_002-6b"/>
夫問歸路夜聞風雪聲何妨小遲留妙理細重評<lb/>
　　　和前韻呈李果州<hi>道傳</hi>
行樂非吾事朋從慰此生劇談忘夜永起立緩盃行黃<lb/>
獨幽人供朱絃太古聲他年盛山集不假退之評<lb/>
　　　送張端袤主含山簿<lb/>
計利無非利辭難枉作難驅車平路去髙枕此心安縣<lb/>
小勾稽易時危賦斂殫好禆千慮失可使百憂寛<lb/>
　　　寄寳應丘大夫<hi>攽</hi>
<pb n="KR4d0295_WYG_002-7a"/>
制閫今元帥男邦舊大夫受成無弊事直上有夷塗赤<lb/>
縣圖新入蒼生喘欲蘓底須勞戰士城築守淮隅<lb/>
　　　丁亥冬感懐寄趙章泉<hi>蕃</hi>三首<lb/>
楚塞仍多事章泉闕寄音由來使狙詐何意啟狼心國<lb/>
勢時輕重江流自古今遥憐杜陵老對雪㡬愁吟<lb/>
報國知無術書空竟若何淮山雲慘淡鍾阜石嵯峨髙<lb/>
孝遺規在梁陳徃鑒多癙憂徒爾爾逺浦聽漁歌<lb/>
我屋方茅下君家閩楚交鹿門知得計燕幕未安巢澗<lb/>
<pb n="KR4d0295_WYG_002-7b"/>
谷泉堪飲山田飯可抄應攜靈夀杖雪蘂嗅梅梢<lb/>
　　　寄同年朱景淵通判八首<hi>以二人同心其利㫁金為韻</hi>
念昔從子游金陵佳麗地幕府盛賓僚東南稱兩尉子<lb/>
才清而通我拙世無二櫟社雖輪囷靈根同晩歲<lb/>
黙數金陵友在者猶四人糾曹今别乘法官駕朱輪千<lb/>
鍾已弗暨一念還酸辛况我病所纒漁樵寄此身輸子<lb/>
曳朱紱斑衣奉慈親<lb/>
當時最少年雪林紫芝翁詩名三十年正復坐此窮落<lb/>
<pb n="KR4d0295_WYG_002-8a"/>
日澹平湖宿草鳴寒蛩何時一樽酒徃酹與子同<hi>謂趙紫芝</hi>
<hi>汝淳</hi>
四海游夫子粹學洞古今聞善亟推輓常恐力不任時<lb/>
危係長才白日已西沉拱木戰寒風凄其千載心<hi>謂游黙齋</hi>
<hi>九吉</hi>
茂苑子周子慷慨憂時危斯文鼂董流炳炳日星垂言<lb/>
深衆所驚用淺才不施穹窿山下笛懷人定誰其<hi>謂周正字</hi>
<hi>南仲</hi>
<pb n="KR4d0295_WYG_002-8b"/>
滕子嗜古學萬巻作生計孤燈耿夜闌盜畏不敢睨至<lb/>
寳世不售虛名竟何利尚想古城隅幽花開繞砌<hi>謂滕賢良</hi>
<hi>
                        <graphic n="KR0882" url="https://raw.githubusercontent.com/kanripo/KR-Gaiji/master/images/KR0882.png" mimeType="image/png"/>
                    </hi>
細栁真将軍勁氣可立懦向來拯時危功畧天下半屢<lb/>
詔不肯起出處懸自斷十載山澤游萬念春冰渙何當<lb/>
求識面介子同里閈<hi>謂周馬帥虎</hi>
古人重結交一諾輕千金嗟我與夫子論交歲月深一<lb/>
别三十年兩鬢霜雪侵願言益自强鴈來時寄音<lb/>
<pb n="KR4d0295_WYG_002-9a"/>
　　　題王荆公半山圖<lb/>
歸來心事平蹇驢踏秋風舉鞭問髯奴何如浣花翁道<lb/>
旁㡬髙松風來自相語桃李今何之歲寒予與汝<lb/>
　　　喜延陵從事<hi>丙</hi>還任<lb/>
聞道古延邑歡迎舊尹歸鄰翁争掃舍學子競牽衣賸<lb/>
喜陳編在還欣俗物稀樽前重懷想葵日映清暉<lb/>
　　　題戴氏稼庵<lb/>
小泊尋前約周行得偉觀乾坤開玉宇日月走金丸髙<lb/>
<pb n="KR4d0295_WYG_002-9b"/>
岸城池固平田井牧寛京塵障遊日從子稅征鞍<lb/>
　　　題茅山潑墨池慶雲庵<lb/>
路轉㡬山腰地尋雙海眼澗咽吕公泉橋橫蜀道棧主<lb/>
人去不歸山空春事晩何時具蔬筍開門延客飯<lb/>
　　　寄宜興趙大夫<hi>與慈</hi>二首<lb/>
勝地古陽羡清才今長官能令三害逺坐使四民安<hi>聞邑</hi>
<hi>境自公之來獄無重囚野無暴虎</hi>勿謂時無㡬<hi>來書云去替只四月</hi>仍防弊有端<lb/>
做成循吏様傳與世人看<lb/>
<pb n="KR4d0295_WYG_002-10a"/>
去接鴛行侣猶憐鶴髪翁連翩致嘉實多㫖薦清空<hi>所惠</hi>
<hi>酒名</hi>徃見孤成約酬知有樸忠金張渠爾耳相閥自清風<lb/>
<hi>聞浙右頗有託后家占田者</hi>
　　　苦雨遣興<lb/>
老去身何有時危念苦深朝陽方借煖宿靄又成隂梁<lb/>
楚安巢少闗河去鳥沉誰歌出塞曲慷慨百年心<lb/>
　　　答王虞卿邀遊山<lb/>
墨池催勝遊虞卿枉真蹟我行浩無期君歸定何日非<lb/>
<pb n="KR4d0295_WYG_002-10b"/>
憂年歲晩自嘆機㑹失空煩日卓午蔬飯滿香積<lb/>
　　　碧雲即事<lb/>
唧唧秋蛩鳴耿耿秋夜長簡編負初心枕簟怯新涼朝<lb/>
曦入踈牖宿雲散前岡歸與一葉舟浩歌聽滄浪<lb/>
　　　送黃竹磵<lb/>
湘流不盡恨楚客賦離騷世已殊於古君奚罕所遭羈<lb/>
懷便酒聖野興挾詩豪醉裏擡詩眼山空月色髙<lb/>
　　　雲邊喜潘兄見訪<lb/>
<pb n="KR4d0295_WYG_002-11a"/>
年衰病愈難學廢朋來少聞子剥啄聲慰我精廬悄髙<lb/>
談極今古逺識到㣲𦕈願君緘此言勿貽俗子誚<lb/>
　　六言八句<lb/>
　　　題真州廣恵倉倉即故船場居南樓及天寧寺<lb/>
　　　　後中有大池塔影浸其中<lb/>
淅淅風搖叢葦霏霏雨弄新晴坐對江南山色往來無<lb/>
限離情塔影參差波面歌聲宛轉樓頭已負少年行樂<lb/>
更輸衲子清幽<lb/>
<pb n="KR4d0295_WYG_002-11b"/>
　　　送陳内機棄官還<lb/>
一官已判歸休五斗何湏外求違己莫詢田父折腰免<lb/>
見督郵身寄紅蓮緑幕夢餐翠栢丹霞歸去聊尋舊隱<lb/>
功名盍付渠家<lb/>
　　七言八句<lb/>
　　　代賦壽寧宗潜邸<lb/>
聖學家傳自有師更羅英俊侍經帷治功尚論唐虞際<lb/>
政體寜甘漢晉卑猥向梁園陪末坐敢憑堯厯記佳期<lb/>
<pb n="KR4d0295_WYG_002-12a"/>
羞嚢已辦詩千首凖擬年年薦壽巵<lb/>
　　　和真州太守營屋新成之韻三首<lb/>
長淮清晏久無虞官舍人煙已復初共喜輿圖方日闢<lb/>
詎應卒伍尚星居四營分創因遺址百堵周圍列聚廬<lb/>
武備既嚴軍氣壯豈專捍禦奠州閭<lb/>
東南列將謹防虞尚記熙寧變法初一自邊兵渡江水<lb/>
遂令卒伍雜民居炊煙不斷雲横壘清夜無譁月滿廬<lb/>
妙用獨推賢太守征徭元不到鄉閭<lb/>
<pb n="KR4d0295_WYG_002-12b"/>
經始南風詠有虞落成候筦報秋初連甍盡撤編茅舊<lb/>
萬竈重新列屋居千里只今成保障一㕓誰復等蘧廬<lb/>
何人袖出如椽筆為寫豐功掲里閭<lb/>
　　　和淮漕八月十四夜月詩二首<lb/>
清涼景界限塵紛玉宇從容靜夜分欲滿尚慳今夜月<lb/>
乍舒還斂北山雲孤光飜動枝頭鵲餘暈潛驅草際蚊<lb/>
好處欲言人不觧湛然天宇印心君<lb/>
長淮百穀慶西成萬里何妨共此晴霖雨尚關天下望<lb/>
<pb n="KR4d0295_WYG_002-13a"/>
月華猶幸晚來明要看玉宇清光滿聞道銀河此去平<lb/>
邂逅西風輕借力夜深桂影更敷榮<lb/>
　　　中秋月有雲翳再用韻<lb/>
孤城急鼓轉嚴更歩屧中庭午夜晴人世昏昏同夢寐<lb/>
使星耿耿伴清明雲開霄漢光華逺望極關河眼界平<lb/>
想見登臨無限意此身那復計浮榮<lb/>
　　　儀真和同官韻二首<lb/>
先生文采似班揚俗子何能較短長顧我未知全璧否<lb/>
<pb n="KR4d0295_WYG_002-13b"/>
期君聊復善刀藏壮懷欲寫湏更僕勝日能來對舉觴<lb/>
青紫不湏分失得舊㳺多少困槐黄<lb/>
簿書塵裏見清揚握手論心味更長何日山林共歸去<lb/>
故園花竹可逰藏顏徒自樂一瓢飲漢殿爭陪萬壽觴<lb/>
馬革裹屍成底事要湏髙卧到羲皇<lb/>
　　　北固山望揚州懷古<lb/>
北固城髙萬象秋煙竿一縷認揚州試乗緑漲三篙水<lb/>
要見朱簾十里樓淚濕宮衣朝霧重愁薰寒草夕陽浮<lb/>
<pb n="KR4d0295_WYG_002-14a"/>
隋堤舊事無人問兩兩垂楊繫客舟<lb/>
　　　懷林維國二首<lb/>
　予學宦金陵得三山林維國邵武任伯厚吳門朱景<lb/>
　淵婺源葉潛仲為之友相得甚歡維國知我愛我視<lb/>
　他友為甚惟恐予有過差一夕四人相㑹扵潜仲廨<lb/>
　舍抵足達旦始各自誦所短而誦人所長終也自言<lb/>
　其長而誦人之短遞相規益其友愛如許維國去金<lb/>
　陵未二年終扵永嘉予亦離羣索居無復朋友之益<lb/>
<pb n="KR4d0295_WYG_002-14b"/>
　辛酉十月初五夜忽夢與維國遇如平生歡覺而悽<lb/>
　然成二詩<lb/>
四海論交二十年知心一見似前緣情親尚記通宵語<lb/>
忠吿難忘送别篇夢入蓬壺重㑹靣座看書史尚堆前<lb/>
應憐廢學從農圃要使留心在簡編<lb/>
尚記升堂拜母時滿前兒女競牽衣鳯雛想見今成立<lb/>
鴈序遙聞已奮飛<hi>維國弟成己巳發浙漕解</hi>身後聲名終不朽家傳<lb/>
詩禮足相輝傷心白下金陵道無復班荆話昨非<lb/>
<pb n="KR4d0295_WYG_002-15a"/>
　　　送友人赴省試<lb/>
月滿千門夜未央憶陪多士湊文場露將寒透銀袍冷<lb/>
興與秋來筆力剛十載轉頭成昨夢一身為客尚他鄉<lb/>
為言桂苑聮鑣客要折髙枝壓衆芳<lb/>
　　　送趙子野歸<lb/>
秦淮契闊幾經春釣月臨風入夢頻萬竈無譁新號令<lb/>
一樽相屬舊慇懃緑波南浦予回棹落日孤城子問津<lb/>
聚散雲萍渾若此臨分一笑大江濵<lb/>
<pb n="KR4d0295_WYG_002-15b"/>
　　　送恭叔兄赴省二首<lb/>
秋薦吳江北鴈來㡬看文陣奪標回鴒飛鵲喜情何限<lb/>
龍化鵬摶兆有開禮部定知當一得大廷端可壓羣才<lb/>
春秋正學非阿世莫作公孫愧草萊<lb/>
睎驥長慙馬不前著鞭何意在君先須懲牛後羞餘子<lb/>
獨占鰲頭下九天上苑未須誇得意道山共擬便登仙<lb/>
雖然富貴浮雲等要使功名在簡編<lb/>
　　　過蘭亭<lb/>
<pb n="KR4d0295_WYG_002-16a"/>
茂林修竹翠參天一水西來尚折旋欲泛羽觴追往事<lb/>
悵無嘉客繼前賢短章回寄二三友勝踐堪尋八百年<lb/>
笑拂蒼崖題姓字為言曽此掬流泉<lb/>
　　　喜王節夫過訪<lb/>
我方丱角子勝冠我老君猶鬢未斑可但孤生多疾疢<lb/>
也輸華館富清閒交情敢忘鶯求友野性終便鹿在山<lb/>
何日歸歟同里社杖藜來往翠㣲間<lb/>
　　　用韻寄陳仲思聞有詩它贈而不見及<lb/>
<pb n="KR4d0295_WYG_002-16b"/>
之子才宜獬豸冠我纔童丱即窺斑溟鵬已擊三千里<lb/>
天驥猶遺十二閑五字飽聞傳有位尺書枉用到窮山<lb/>
春風得句能相寄待我猶存季孟間<lb/>
　　　再用韻戱答陳仲思<lb/>
一讀新詩一觧顏天孫機杼錦斕斑致師自昔能無語<lb/>
瞥眼君宜付等閑風定波濤收萬壑雲歸紫翠出千山<lb/>
論交早歲今華髮少有猜疑愧兩間<lb/>
　　　賀陳子揚致仕追贈父母二首<lb/>
<pb n="KR4d0295_WYG_002-17a"/>
一念平生在報親九原今日喜追榮鼎來天上維新渥<lb/>
足慰人間罔極情康樂弟兄傳絶唱胡威父子擅清名<lb/>
君家盛事人難及倦客聞風亦眼明<lb/>
一笑相逄意自親别來庭樹㡬枯榮流傳郢客陽春句<lb/>
想見鴟夷萬里情賈傅才能通國體栁州文字占時名<lb/>
何如一棹洮湖去獨泛滄波弄月明<lb/>
　　　代李居士謁王去非制幹三首<lb/>
家山目斷古幽州百口來歸路阻脩丁字無端輕介胄<lb/>
<pb n="KR4d0295_WYG_002-17b"/>
蟬冠却羨出兠鍪箕裘忍墜先人業甔石誰為客子謀<lb/>
不惜飢寒同一死南來恐作北人羞<lb/>
僑居無地寄生涯布襪青鞋著䖏家太乙虛舟想蓮葉<lb/>
𤣥都活計問桃花不堪衆稚貧為累坐使孤生髮半華<lb/>
儻許侏儒均賦粟不妨老子自餐霞<lb/>
一來寒谷轉春風百萬喁喁説此翁坐見西州成俗阜<lb/>
忍令北客尚途窮籌邉聞道無遺䇿幕府流傳已上功<lb/>
便有細書催入覲早囬生意一言中<lb/>
<pb n="KR4d0295_WYG_002-18a"/>
　　　寄潘子善上舍<hi>時舉</hi>
　陳少陽率太學生伏闕上書六賊遂退天下快之少<lb/>
　陽猶以後書論李邦彦白時中等言不用拂衣去近<lb/>
　傳太學伏闕書是歟非歟非山間林下所得知獨怪<lb/>
　朝廷不用其言諸君猶茍安扵學豈以靖康時事視<lb/>
　今日緩急異耶為賦五十六字質之同志者<lb/>
少陽一疏折羣姦拂袖歸來日月閒誤國小人<hi>書中語</hi>猶<lb/>
法從叩閽諸子自賢闗是非頗亦通千古義利那能立兩間<lb/>
<pb n="KR4d0295_WYG_002-18b"/>
若向西湖浮畵舫好傾巵酒酹孤山<lb/>
　　　送邵監酒兼柬儀真趙法曹呈潘使君二首<lb/>
儀真來往㡬經秋風物淮南第一州山勢北來開壯觀<lb/>
大江東下峙危樓沙頭縹緲千家市艫尾連翩萬斛舟<lb/>
去去煩君問耆老㡬人猶得守林丘<lb/>
十萬流離仰二天淮民只説使君賢向來積貯知無有<lb/>
此去規模要有傳幼學可能傳𣙜酤逺猷無惜助籌邉<lb/>
公餘更向髯參問今賦梅花第㡬篇<lb/>
<pb n="KR4d0295_WYG_002-19a"/>
　　　懷徐表兄<lb/>
一笑相逢句曲天别來十五換流年忍思渭上瓊瑰詠<lb/>
無復通泉寶劒篇<hi>時余尉江寧先君猶無恙</hi>北渚春回芳樹合西山<lb/>
日暮碧雲連鴈來數寄平安信無限相思若箇邉<lb/>
　　　偶題雲邊<lb/>
桃花山下水流長花不長開水自香此地正須招隐士<lb/>
山菴聊復對崇岡屏幃繚繞竹干箇旌纛森嚴栢兩行<lb/>
士㑹不生今已矣不妨閒處且徜徉<lb/>
<pb n="KR4d0295_WYG_002-19b"/>
　　　送友人<lb/>
年來去客半西東須信勞生等轉蓬萬里相望成别恨<lb/>
一聲何處逓冥鴻人情對景分憂樂月色於今豈異同<lb/>
莫把壯懷成索寞舉盃聊與吸清風<lb/>
　　　毗陵邂逅京口同舍湯叔厚<lb/>
雞犬相聞里社同琴書曽共客儒宮南樓夜醉三更月<lb/>
北固秋吟萬里風去魯羨君勤采藻游吳愧我尚飄蓬<lb/>
相逢便與論心曲莫笑依然舊阿䝉<lb/>
<pb n="KR4d0295_WYG_002-20a"/>
　　　和張寺丞謝惠河魨韻二首<lb/>
先生盛徳信光亨㣲物将誠愧晚生春岸正當餘雨過<lb/>
寒江尚想小舟横一奩走送慙遲暮兩舍相望欠割烹<lb/>
未必甘芹觧知味王公當諒野人情<lb/>
鼎來佳句仰謙亨春入池塘草正生清夜擬陪簷雨酌<lb/>
暮天應對碧雲横逍遙荘叟一枝稳富貴齊人五鼎烹<lb/>
㦸衛肅迎揮手去蘓州應愧此時情<lb/>
　　　和傅侍郎鹿鳴宴韻二首<lb/>
<pb n="KR4d0295_WYG_002-20b"/>
向來北固萃羣英可但江山擅美名秀氣中間空畚築<lb/>
斯文今日遇權衡歌成白雪傳新唱㠶飽西風趣去程<lb/>
㑹體使君珍重意不專車馬羨桓榮<lb/>
先生讜論在延英早歳金甌已覆名自古正人羞枉尺<lb/>
祗今公論有持衡九重聞道將飛詔一水何妨緩作程<lb/>
莫笑田家去天逺春來野草亦敷榮<lb/>
　　　和湯叔永二首<lb/>
魯人豈觧識東丘夫子猶懷去魯憂公論世間誰了了<lb/>
<pb n="KR4d0295_WYG_002-21a"/>
徳人心事本休休致身官路雖非逺囬首家山盍少留<lb/>
三徑未荒松菊在天涯多少望鄉愁<lb/>
底須弹鋏嘆無家自有詩人賦子嗟平世豈應遺燭武<lb/>
暮年安可傅長沙為隣幸賜千金諾進德相期一簣加<lb/>
欲泛五湖觀浩𣺌興來還可共浮槎<lb/>
　　　送姜君玉赴省試<lb/>
樽酒論文弱冠前交情老去只依然久荒三徑無來客<lb/>
細撥青燈話昔年少日功名誰汗簡舊逰江海半華顚<lb/>
<pb n="KR4d0295_WYG_002-21b"/>
君行試問都門栁㡬送銀袍上九天<lb/>
　　　送彥與孫兄赴廷對<lb/>
捷書夜到古朱方之子登名甲乙行偉行向來髙月旦<lb/>
<hi>謂辭學職</hi>遺經端合破天荒<hi>前此未有春秋登科</hi>公孫對策風雲㑹董<lb/>
子留名日月光趨向一分燕越異贈言惟有用心剛<lb/>
　　　夢使髙麗到東海口占<lb/>
夢魂飛到碧霄東日出扶桑萬丈紅忩戸曈曚開曉色<lb/>
園林淡蕩已春風時平正使車書混天遠那能玉帛通<lb/>
<pb n="KR4d0295_WYG_002-22a"/>
萬事悠悠均夢爾一樽聊與故人同<lb/>
　　　代柬答合淝蘓刑曹兼呈淮西帥同年趙寳謨<lb/>
　　　　<hi>伸夫</hi>二首<lb/>
青衫擬掾襲芳塵短褐歸來理釣緍二紀期君紹先烈<lb/>
一官投老祗參軍宦情自與秋光薄公論猶期嵗晚伸<lb/>
見説宗工好風鑒薦書何日到嚴宸<lb/>
聞道中原百戰餘遺民億萬企來蘓浪言恢復真疎矣<lb/>
絶意懷來亦可乎北望凄涼悲故土南來調劑待新符<lb/>
<pb n="KR4d0295_WYG_002-22b"/>
祗今淝水山川改寄語元戎盍逺圖<lb/>
　　　送友人<lb/>
凛凛霜䑓起事功翛翛三徑任窮通㡬因節物傷離别<lb/>
無柰行藏苦異同白露感懷悲杜老黄樓得句憶坡翁<lb/>
鴈行何日齊飛去㟁幘相看酒一中<lb/>
　　　柬施上舍<lb/>
萬里秋光酒一鍾别來木末㡬西風懷人衮衮東流水<lb/>
問訊㝠冥北去鴻愧我形容難似舊喜君意氣尚摩空<lb/>
<pb n="KR4d0295_WYG_002-23a"/>
相逢莫怪深相問一笑猶疑是夢中<lb/>
　　　代譚與可謝石大夫鄉飲酒<lb/>
大夫舉酒屬青衿八十衰翁亦許臨要向席間明厚意<lb/>
敢辭酒半效狂吟持身勿使虧名義學古還須探聖心<lb/>
元日習鄉君解否須知齒髪易駸駸<lb/>
　　　勉王甥<lb/>
莘野凄涼渭水遥事功無復在漁樵但令一第先餘子<lb/>
自可清名動聖朝禁路家聲猶赫奕詞場筆勢已嫖姚<lb/>
<pb n="KR4d0295_WYG_002-23b"/>
夜牕燈火秋來好莫歎辛勤髀肉消<lb/>
　　　送鍾元達赴餘杭<lb/>
知音十九在巖廊姓字高懸日月旁視草秪今虛省署<lb/>
種花聊復向河陽困窮已甚情當察富貴徐来味更長<lb/>
梵宇仙宫最佳處詩成數寄水雲鄉<lb/>
　　　送王去非入餉幕<lb/>
春歸花藥尚紅酣送子脂車馬在驂幕畫向來多實用<lb/>
事機今可付常談學方用力須千百事或當仁勿二三<lb/>
<pb n="KR4d0295_WYG_002-24a"/>
别後欲知漁釣處五湖天水共澄涵<lb/>
　　　雨後口占呈陳校書<lb/>
下田已漫高田槁太守來遲歸苦早忽傳亞倅府中來<lb/>
太守停驂尚精禱前日應禱五日期今朝好雨隨車歸<lb/>
遲速有期君解否太守束裝留不久<lb/>
　　　送石令君<lb/>
攀轅父老雜兒童十載重欣見此風可但三年方論定<lb/>
亦由去日與初同一塵不染氷常瑩萬折難回水必東<lb/>
<pb n="KR4d0295_WYG_002-24b"/>
正直自應神所介人心况有是非公<lb/>
　　　和羅權丞<hi>愚</hi>尊經閣元旦觀雪<lb/>
億萬飢民久籲天天開上瑞豈徒然深潭龜拆寒莎底<lb/>
淺土蝗遺宿麥邊厲氣已消除日後祥霙飛墮曉風前<lb/>
醉吟樓上瀛洲客為記三登第一年<lb/>
　　　送衞汝積歸句曲<lb/>
　汝積歸路過獨樓岡入亭子谷二處相去里許岡下<lb/>
　瞰數百里丘陵川澤若錯綉然谷中<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>紆峭險下有<lb/>
<pb n="KR4d0295_WYG_002-25a"/>
　流泉疑有幽人勝士嘗建樓岡上以極臨眺著亭谷<lb/>
　中以貯幽勝以其亭多而樓獨故相承曰獨樓栁子<lb/>
　厚所謂游之道二曠如也奥如也此蓋兩得之歳久<lb/>
　樓傾亭廢而名尚傳若鐡壚步然山居皆樵蘇之人<lb/>
　無能解其義者遂意獨樓為髑髏而以谷為孔是又<lb/>
　與小姑嫁彭郎同義吁可歎也因汝積路出其間為<lb/>
　辨證以刷是岡之恥<lb/>
樓岡亭谷萬山西縹緲炊煙出翠微歸路正當清晝永<lb/>
<pb n="KR4d0295_WYG_002-25b"/>
離懐莫悵白雲飛學醫要使人無費問道須知昨已非<lb/>
好向庭闈商略此短章中或有𤣥機<lb/>
　　　送杜尉<hi>範</hi>秩滿還天台<lb/>
眼看時事廢因循官路三年子獨勤袖有新詩頻教我<lb/>
邑無長䇿可留君向來過計憂周隕此去何時靜楚氛<lb/>
未必詩書盡虚語勉哉行矣張吾軍<lb/>
　　　送羅季能還延陵鎮<lb/>
眼底紛紛利欲昏君心當與哲人論俗塵不染脩莖露<lb/>
<pb n="KR4d0295_WYG_002-26a"/>
世味逾輕太古尊朞月此來當嵗儉寒冬何地不春温<lb/>
幡然不憚延陵去季子清風百世存<lb/>
　　　謝朱仲玉二首<lb/>
君家只隔小橋西幾度占星望少微已向龍墀攄大對<lb/>
不應鸞翼尚低飛<hi>朱以特科為簿</hi>杖藜喜逐先生後斂板誰知<lb/>
故我非欲學丘江吟短句錦文試覓景陽機<lb/>
夫子知名浙水西妙年奥學洞幾微一官簿領身如寄<lb/>
萬里雲霄步若飛詩苦何妨同杜老説難終不羨韓非<lb/>
<pb n="KR4d0295_WYG_002-26b"/>
擬酬白雪陽春句願借天孫織女機<lb/>
　　　仲玉和前詩見贈因再用韻<lb/>
官倉出粟徧東西多謝朱公念隱微但覺閭閻猶菜色<lb/>
不知園囿已花飛當年國論無同異此日民言有是非<lb/>
天上鴛鴻方刷羽海邊鷗鷺已忘機<lb/>
　　　謝湯生惠酒和來韻<lb/>
聞道吾猶及老成高秋離索不勝情朋緘已喜賢從事<lb/>
二缶那堪對麯生多病吾今同退鷁壯懷君可掣長鯨<lb/>
<pb n="KR4d0295_WYG_002-27a"/>
能來共醉西風否木落千山夕照明<lb/>
　　　奉酬友人登多景樓見懷<lb/>
雲横不斷古神州縹緲河山總戍樓此地幾經人北顧<lb/>
長江不住水東流兵戈㡬處能安枕稻蟹三吳正得秋<lb/>
人事天時多錯忤一盃聊復潤吟喉<lb/>
　　　代書答龔楚州<hi>維蕃</hi>
使君問政及郊扉病叟何能措一辭積粟鼂生真至計<lb/>
屯田充國亦良規將權可與他人共徳意須令舊壤知<lb/>
<pb n="KR4d0295_WYG_002-27b"/>
聞説鹽城有真令相逢為説每相思<lb/>
　　　漫塘晩望<lb/>
霽色催雲作晩霞小橋却立岸烏紗雨餘菱芡新抽葉<lb/>
秋早菰蒲未著花燈影微茫行客艇鐘聲縹緲梵王家<lb/>
沉吟索句輸公等我欲臨流理釣槎<lb/>
　　　寄陸大夫<lb/>
寄語金淵陸大夫歸田相府竟何如提兵刼取已非矣<lb/>
縱火燒殘豈義歟百口䘮身端自爾千錢酬直殆欺余<lb/>
<pb n="KR4d0295_WYG_002-28a"/>
放翁舊隱佳山水賸好歸歟理故書<lb/>
　　　送鍾元達倅濠<lb/>
喜見弦歌近帝京又分風月向邊城時方急士國家計<lb/>
事不辭難臣子情塞下規模鼂御史湟中勲業趙營平<lb/>
君行試與重商略烏鵲南來數寄聲<lb/>
　　　送平江趙法曹<lb/>
金科天上耿星辰丹筆年來有屈伸子去平反供母笑<lb/>
民知寛大頌君仁祗今茂苑題輿客曾是瓊林合席人<lb/>
<pb n="KR4d0295_WYG_002-28b"/>
若問殘生煩寄語扁舟長占五湖春<lb/>
　　　送黃子𢎞歸吳門<lb/>
　亡友周君南仲嘗為余道其里中黃子𢎞之賢又為<lb/>
　子𢎞道賤名南仲没且三年子𢎞始來訪予於漫塘<lb/>
　感今悼昔欣慨交心其行也賦五十六字且徴後㑹<lb/>
玉樓工就故人仙宿草離離起暮煙曾説項斯誰復記<lb/>
尚懷中散子真賢鼎來窮巷方今日勝讀殘編已十年<lb/>
西望猶能話離索秋風來共釣魚船<lb/>
<pb n="KR4d0295_WYG_002-29a"/>
　　　代邑士上趙百里<hi>善郢</hi>
　趙大夫十月甲子試補縣學諸生與潘少府謀以科<lb/>
　詔在近倍增生員以來承學明日乙丑市民將奉淫<lb/>
　祀鼓惑羣聽復檄少府榜笞其人毁其像而置諸河<lb/>
　夫教莫先於養士化莫大於明民而二日之間善政<lb/>
　兼舉可與文翁興學韓愈闢邪儷美匹休某等忝與<lb/>
　諸生謹成小詩以謝<lb/>
美矣吾邦此大夫仁中有勇信今無治侔東里興鄉校<lb/>
<pb n="KR4d0295_WYG_002-29b"/>
政壓西門送女巫謀廣生員來共學力排淫祀警羣愚<lb/>
　一陶風俗成醇厚千古聲名泰華俱<lb/>
　　　社日僧舍風雨<lb/>
借蔬香積共晨炊客裏良辰總不知孺子從渠均胙肉<lb/>
南翁無處聽巴詞神鴉得志飽終日巢燕有心來及時<lb/>
風雨聒人聾轉甚半鍾濁酒可能治<hi>平聲</hi>
　　　寄題戴氏别墅<lb/>
聞君築室水雲鄉一榻翛然獨老龎近挹荷香供几案<lb/>
<pb n="KR4d0295_WYG_002-30a"/>
逺邀山翠入軒窗自歌自笑遊魚樂時去時來白鳥雙<lb/>
何日過門成夜泊一樽相與對銀缸<lb/>
　　　和趙龍圖鹿鳴宴韻二首<lb/>
勸駕丁寜自漢興禮行郡國玉鏘鳴使君珍重新開宴<lb/>
多士連翩喜䇿名月窟一枝傳好信風帆千里送脩程<lb/>
主賓後㑹君知否紫橐青袍對寵榮<lb/>
預宴當年記夙興笙歌堂上正和鳴别來幾送龍門客<lb/>
去後空題雁塔名麋鹿羣中便野性蜩鳩飛處笑雲程<lb/>
<pb n="KR4d0295_WYG_002-30b"/>
羞肴也到茅簷下磊塊堆盤里社榮<lb/>
　　　和趙章泉見寄二首<lb/>
先生人物𦕈應劉千載詩亡獨泝流五字還堪薦郊廟<lb/>
　一官何事老林丘章泉樂處知何似南澗良朋亦健不<lb/>
欲拜龐公何日是夢随飛鶴過山頭<hi>一作午窗無語獨搔頭</hi>
平生暗裏識曹劉眼底誰為第一流錦里正應推老杜<lb/>
魯人亦解説東丘騎驢頗忘推敲否上馬還能矍鑠不<lb/>
此去相思君㑹取菊黄梅蘂上枝頭<lb/>
<pb n="KR4d0295_WYG_002-31a"/>
　　　用韻煩蔣延陵寄前詩至章泉<lb/>
之子交游栁與劉朅來聲聞水東流懸知此去居三館<lb/>
可但當年記九丘滄海狎鷗猶好在紅塵没馬肯回不<lb/>
短篇為寄章泉老莫聽浮沉付石頭<lb/>
　　　謝章泉再以前韻見寄三首<lb/>
白社相從逺與劉可憐衲子溷儒流自嗟達巷知夫子<lb/>
緬想諸荀從太丘書寄洪喬空爾耳詩編杜集可容不<lb/>
前山底處堪長望我欲携笻上上頭<lb/>
<pb n="KR4d0295_WYG_002-31b"/>
解印歸來白社劉風流靖節許同流詩來幾説鶯求友<lb/>
老去自慙狐首丘㑹合由來天幸耳殷勤還識我心不<lb/>
春回是處堪行樂能復携錢掛杖頭<lb/>
書賢從事我非劉傑句君爭萬壑流擬學岑參酬杜甫<lb/>
可能列子識壺丘倦游審已懸車矣問字猶多載酒不<lb/>
無限相思梅發處手摧殘雪嗅枝頭<lb/>
　　　和邑大夫勸駕韻<lb/>
自笑當年躍冶金老來文物見彬彬登名已喜多三邑<lb/>
<pb n="KR4d0295_WYG_002-32a"/>
擢秀懸知敵萬人晴日琴堂開宴好春風瓊苑拜㤙新<lb/>
惟餘卧病江湖客坐看聮翩對玉宸<lb/>
　　　送張端衡尉句容二首<lb/>
梅仙西上古仙鄉梅蘂先春特地香自是邾人聞魯柝<lb/>
懸知晉盜避秦疆名山久合清蕪穢窮巷猶聞缺蓋藏<lb/>
惠政由來要全美須君努力佐琴堂<lb/>
去鄉喜見似鄉人君去家山祗比鄰令長垂髫同里社<lb/>
交承握手記城闉絃歌堂上寜忘舊樽爼筵中必告新<lb/>
<pb n="KR4d0295_WYG_002-32b"/>
若也從容問無恙為言魚鳥已情親<lb/>
　　　送王去非服除造朝<lb/>
疾風吹雨洗塵寰北渚津頭水没灘千里送君黃鵠舉<lb/>
一生笑我白鷗閒清名已至雲霄上逸氣還充宇宙間<lb/>
此去西湖重回首淡煙疎栁認孤山<lb/>
　　　送張晉望倅湖州<lb/>
風月平分古治中掛帆直指水晶宫祗今第宅多親貴<lb/>
自昔閭閻有阨窮勿用彌縫乖直道毋煩歌舞競新功<lb/>
<pb n="KR4d0295_WYG_002-33a"/>
舉頭見日長安近詔入元非藉子公<lb/>
　　　代東寄張端衡<lb/>
句曲山頭白鶴飛遥憐綵棒正宣威仙家有喜迎仙吏<lb/>
客路無塵㸃客衣月澹郊原從犬卧秋高籬落任雞肥<lb/>
子真東野齊名在莫向西風苦念歸<lb/>
　　　為布金寺僧慧鑑作呈趙守<hi>善湘</hi>
老樹槎牙記佛廬露啼蛩弔百年餘鼎新堂殿誰為此<lb/>
壯觀林泉我弗如身上無華惟布縷盂中䑛味秖山蔬<lb/>
<pb n="KR4d0295_WYG_002-33b"/>
野僧勤瘁能如許罪或無多乞赦除<lb/>
　　　送高桂陽<hi>不倚</hi>之任二首<lb/>
清才寜合駕緹車天上新分竹使符此去專城重摩撫<lb/>
向來涉筆幾嗟吁南州想見歌何暮北府猶聞戒疾驅<lb/>
更恐掖垣須敏手未應千騎出重湖<lb/>
一笑相逢此道同别來木末幾青紅自憐老去北牕下<lb/>
猶得身棲廣厦中良夜擬乘千里月神山竟隔一帆風<lb/>
贈行更愧留行者遮道歌飜别駕功<lb/>
<pb n="KR4d0295_WYG_002-34a"/>
　　　和趙章泉寄詩韻<lb/>
　來詩有常爾孤高仰廬阜忽焉並命出容臺之句自<lb/>
　揣何敢當此謹次韻以謝<lb/>
索居靈瑣久塵埃一讀新篇病眼開妄意嚴詩編杜集<lb/>
敢陪郭隗上燕臺紆朱晚嵗徒云爾養素平生壯矣哉<lb/>
更許韓非書傳尾遺榮何止被雲來<lb/>
　　　次姜君玉韻且賀北固新居<lb/>
車來流水馬如龍北上精藍西復東雅意只貪山在近<lb/>
<pb n="KR4d0295_WYG_002-34b"/>
高標誰與子相同門開正好來三益文就何妨送五窮<lb/>
擬向巖前分半席可能闢地著隣翁<lb/>
門外青山跨伏龍山頭未曉日生東竹林已喜王戎近<lb/>
蓮社還堪惠逺同盛事正應符地勝清才豈必坐詩窮<lb/>
欲成善頌陪張老自笑尊前一秃翁<lb/>
　　　送張端袤赴潘葑<lb/>
汲取人間第二泉釀成天上酌神仙渠儂得此良佳矣<lb/>
我輩為之或未然職守近來成漫浪湖山佳處且回旋<lb/>
<pb n="KR4d0295_WYG_002-35a"/>
向陽花木逢春易㑹取聲名動日邊<lb/>
　　　和柴監<lb/>
之子通才不受拘妙年文史足三餘司征闗市方共二<lb/>
宴啟華堂正樂胥錦帳笙歌香霧繞禪房風月夜牕虚<lb/>
後生取舍能如此問信寧非逺器歟<lb/>
　　　學門肇開為諸兄賀<lb/>
幾年黌宇傍城隈禮樂文章蔽草萊逵道一朝隨地闢<lb/>
宫牆數仭倚天開舉頭日月清光近入眼湖山秀氣來<lb/>
<pb n="KR4d0295_WYG_002-35b"/>
寄語鄉邦頭角士龍門此去㑹風雷<lb/>
　　　和尤伯華廣徳使君怡亭對雨<lb/>
之子胸中不外營軒亭水到自渠成詞章妙處窺騷雅<lb/>
師友平生祗弟兄元凱一門兼衆美夷齊千古擅雙清<lb/>
新詩有贈不知報衰拙如余盍負荆<lb/>
軒亭闓爽喜新營燕雀應來賀厦成樽酒兩忘賢與聖<lb/>
韋編相對弟和兄詩如綉段從頭好人似氷壺徹底清<lb/>
寄語金昆同石友<hi>謂蔣魁</hi>道逢何日許班荆<lb/>
<pb n="KR4d0295_WYG_002-36a"/>
　　　勉張兄立民作詩<lb/>
翛然風骨一臞仙誤走紅塵逐世縁亦欲名同天壤夀<lb/>
且須句與日星懸後湖廢沼生春草南郭遺墟起暮煙<lb/>
聞道錦囊時有得故山花鳥亦欣然<lb/>
　　　趣劉聖與<hi>用行</hi>寓王甫桂墅<lb/>
門外平湖百頃寛庭前翠竹繞欄干鳥啼花笑四時好<lb/>
几淨牕明六月寒賸可琴書供晝永不妨絃管到更闌<lb/>
留行莫為歌楊栁作計應須趂牡丹<lb/>
<pb n="KR4d0295_WYG_002-36b"/>
　　　送戴子家歸永嘉<hi>埜</hi>
君住柟溪第幾山我家北渚水雲間二千里逺來非易<lb/>
三五朝留勿作難有子已知頭角異安心寧恤鬢毛斑<lb/>
尺書頻寄問無恙共樂生前日月閒<lb/>
　　　癸未寄王甥<lb/>
别時庭戸正秋清劃見園林翠織成呉下余思頻刮目<lb/>
渭陽子豈遂忘情堤間飛蓋分垂栁水面浮舟約半萍<lb/>
乘興時來共清話相望能隔幾牛鳴<lb/>
<pb n="KR4d0295_WYG_002-37a"/>
　　　贈尤丞季端<lb/>
冠製殊常袖更寛風流王謝出長干筆端雲錦呈天巧<lb/>
胸次冰壺挹露寒未許歸期占信宿想應喜色動門闌<lb/>
賢昆自有長生術為覓仙家九轉丹<lb/>
　　　讀張氏義莊畫一寄持甫輅院<hi>湜</hi>
叔世誰憐族𣲖同高情真有古人風宗分大小稽周典<lb/>
惠匝親疎比范公二頃開端能不吝一編垂訓可無窮<lb/>
欲書盛事傳千載預愧衰孱語不工<lb/>
<pb n="KR4d0295_WYG_002-37b"/>
　　　再韻謝張持甫過訪二首<lb/>
甕牖篝燈一笑同地爐燒火愧家風論<hi>平聲</hi>財以義輕浮<lb/>
俗論道歸儒識至公行異於時方易沮理趨於數要深<lb/>
窮老來狂斐君無誚他石猶堪付玉工<lb/>
道自周衰説異同眼明伊洛振遺風過人高行非難事<lb/>
入聖微言本大公道在鬼神常共在術窮天地本無窮<lb/>
三才並處君知否不爾何禆造化工<lb/>
　　　賀趙居父<hi>若琚</hi>登第<lb/>
<pb n="KR4d0295_WYG_002-38a"/>
詞場聞奪錦標歸好是斑衣映緑衣永日湖山供賞詠<lb/>
好風宫殿正清微堂新六桂光宸翰庭秀雙芝煥彩闈<lb/>
肯向長安誇得意妙年伯玉已知非<lb/>
　　　碧雲即事<lb/>
塊坐經年不入山山僮拍手笑衰顔登高猶喜心期在<lb/>
望逺還驚目力慳雲氣蒼茫自羈旅煙波飄蕩幾惸鰥<lb/>
朝來舊雨添新雨誰識安危指顧間<lb/>
　　　秋闈後勉子姪<lb/>
<pb n="KR4d0295_WYG_002-38b"/>
我生場屋慣周旋得失從知豈偶然天理先須盡人事<lb/>
時文端的本塵編日烘甕牖朝先起雪壓茅齋夜不眠<lb/>
萬里夷塗從此去著鞭寜怕祖生先<lb/>
　　　寄范黃中<hi>炎</hi>運管<lb/>
鐡甕城中十萬家哀絃促管競繁華晝長獨有揚雄宅<lb/>
天逺空浮博望槎讀罷離騷想芳草吟成梁父對菱花<lb/>
客來莫問行藏事且共盧仝七椀茶<lb/>
　　　奉送諸兄謁府<lb/>
<pb n="KR4d0295_WYG_002-39a"/>
男邦飬士擬侯邦師帥寧分彼一方明辨正須煩幕府<lb/>
作成庶不異州庠紫金山逈連三島甘露樓高俯八荒<lb/>
六代豪華猶在目停橈毋惜小徜徉<lb/>
　　　甲午至節後同諸兄入市歸有感<lb/>
七十衰翁入市歸感今懐昔淚沾衣人稀舊識居猶是<lb/>
俗競新華質已非九府泉慳誰改作五材兵去孰防微<lb/>
西山不屬銀緋客只合高歌詠采薇<lb/>
　　　贈陳内機<lb/>
<pb n="KR4d0295_WYG_002-39b"/>
學詩常擬邵堯夫問道曽謁楊慈湖堯夫之詩呈大樸<lb/>
慈湖之學澄太虛羨君優游兩者間傲視軒冕如蘧廬<lb/>
何時從我山中居絶勝泛緑依紅渠<lb/>
　　　送友人入京<lb/>
郭内無田負郭居酒中有趣酒尊疎波間屢聽濯纓曲<lb/>
架上時繙種樹書萬里長風摧岸栁一天清露屬園蔬<lb/>
故人欲問平安信為説年來頗晏如<lb/>
　雜言<lb/>
<pb n="KR4d0295_WYG_002-40a"/>
　　　開禧紀事二首<lb/>
泥滑滑僕姑姑喚晴喚雨無時無曉忩未曙聞啼呼更<lb/>
勸沽酒提壺蘆年來貴無酒沽<lb/>
婆餅焦車載板餅焦有味婆可食有板盈車死不晚君<lb/>
不見比來翁姥盡飢死狐狸嘬骨烏啄眼<lb/>
　<lb/>
　<lb/>
　<lb/>
<pb n="KR4d0295_WYG_002-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漫塘集巻二<lb/>
</p>
<p>
</p>
  </div>
<div>
                <head>漫塘集巻三</head>
    <p>
<pb n="KR4d0295_WYG_003-1a"/>
欽定四庫全書<lb/>
　漫塘集巻三　　　　　　　宋　劉宰　撰<lb/>
　　長篇詩上<lb/>
　　　儀真呈友人<lb/>
近聞李郭舟送往涉重湖我欲與之俱鷁飛過宋都死<lb/>
生見交情嗟我失東隅歸来整杖屨顔厚見彼姝念昔<lb/>
擔簦日籃縷出無襦公子載與歸樽酒日相娯所愧身<lb/>
為客如彼繞樹烏食苹鹿在野呦呦呼其<graphic n="KR2281" url="https://raw.githubusercontent.com/kanripo/KR-Gaiji/master/images/KR2281.png" mimeType="image/png"/>鴻鴈稽来<lb/>
<pb n="KR4d0295_WYG_003-1b"/>
書提壺空勸沽輸君山中行梅梢嗅紫萸又有好事人<lb/>
開宴勤招呼飜然棄舟楫躍馬問長途嗟我困行役勝<lb/>
遊那能覦方今神聖君南風歌有虞所須賢與能搜羅<lb/>
遍八區公等梁棟姿咳唾玉與珠尚從山澤遊此理良<lb/>
可吁飜思六月息豈即非南圖料公賜環日禍轉當亡<lb/>
胡願借尚方劍先斬張禹顱小子雖不敏敢效一得愚<lb/>
　　　章倉席上<lb/>
官舎若幽居四圍山水緑中有超詣士簿書厭拘束邂<lb/>
<pb n="KR4d0295_WYG_003-2a"/>
逅文字飲交契如金玉朱絃發清音紋楸理新局一盃<lb/>
復一盃夜闌更秉燭木落天宇寛蟹肥酒初熟相期壯<lb/>
觀游慿髙重送目勿令兒曹知此味我所獨<lb/>
　　　東陽道旁涵碧亭<lb/>
四山委蒼翠一沼湛清漣雲飛松竹留石墮藤蘿牽泉<lb/>
音亂絲竹鳥語賡笑言斯亭作者誰俛仰四百年棟宇<lb/>
有興廢篇章足流傳官道紛往来此地曠周旋乃知造<lb/>
物意以遺靜者便我来旱暵餘龜兆坼平田攀崖遡源<lb/>
<pb n="KR4d0295_WYG_003-2b"/>
委石竇鳴涓涓摩挲兩石魚變化定何年<lb/>
　　　謝烏鵲<lb/>
朝来不成寝啼烏繞西東似欲砭我愚無虞終有凶挽<lb/>
衣行太息飛鳴鵲當空似欲慰我心正直神所容舉手<lb/>
謝烏鵲憂喜當何從吉凶兩不到我在阿堵中<lb/>
　　　訪陳廷瑞有感<lb/>
閒維有常度曜靈無停輈翩翩葉辭柯過眼緑已稠弱<lb/>
榦不盈尺忽已髙岑樓念昔過庭日朋来悉良儔我年<lb/>
<pb n="KR4d0295_WYG_003-3a"/>
未成童子少無與侔我質本駑駘蹇步畏阻脩子如渥<lb/>
洼駒猛氣已食牛當時二老人笑語懽且酬門户各有<lb/>
托寧計才與不登門如昨日星紀踰再周二老安在哉<lb/>
體魄歸山丘隔屋聞讀書玊樹鏘琳球呼燈使来前秀<lb/>
氣炯雙眸問之垂九齡屬對解㝠搜感此傷我心淚下<lb/>
不可收来者日已長逝者挽不留其間我與子能閱㡬<lb/>
春秋寧復青衿佩與子從親游幸子齒猶壮有母方白<lb/>
頭刷翮凌青霄足勝負米由而我風樹悲耿耿何時休<lb/>
<pb n="KR4d0295_WYG_003-3b"/>
四十已無聞過是夫何求矧復病日侵見面良可羞竹<lb/>
實不療饑芰製非寒裘躬耕苦勤勞代耕多悔尤學仙<lb/>
竟誰成百年等浮漚俛仰天地間身世真悠悠時雨漲<lb/>
緑池好風交平疇嚶嚶出谷鳥汎汎川上鷗遇景適㑹<lb/>
心曠望聊夷猶<lb/>
　　　懷茅山寄句容江大夫<lb/>
昔謁三茅君蹇步窮躋攀是時秋已髙爽氣薄千山三<lb/>
峯斂神秀突兀超塵寰世變逮狂秦風俗如髦蠻舌在<lb/>
<pb n="KR4d0295_WYG_003-4a"/>
不敢語㝠黙疑心訕咸陽貴公卿髙門擁旗旛牽犬上<lb/>
蔡門回首涕空澘積骸草木腥流血川原殷所以三君<lb/>
子決去披榛菅不以寸草榮易我白日閒徘徊兹山巔<lb/>
放蕩紫翠間數窮㑹有歸山空水潺潺髙風起遐想徃<lb/>
躅芬芝蘭想此弄明月想此發清彈兹壇梯玉京兹臺<lb/>
凝金丹羣仙或朋来洞户敞幽闗縹緲鈞天奏依約雲<lb/>
旗飜古澗㑹流泉㸃筆依石闌遺墨墮中流染此亂石<lb/>
黫世情喜虚誕誑記誰能刪峭壁起道邉雨濕苔蘚斑<lb/>
<pb n="KR4d0295_WYG_003-4b"/>
剥蘚訪舊題嵗月猶班班當時徃来人逸翮超籠樊應<lb/>
期後千載緑鬢炯朱顔御風游汗漫騎鯨出頽瀾或乗<lb/>
白鶴歸翩躚從妖嫺寥寥竟誰成遺蹟空浩歎愚生百<lb/>
世下逐妄笑㝠頑幽尋昔未極雲卧衣裳單杖屨陟層<lb/>
巘此懷今未闌矧聞廊廟議出師鋭除殘将軍賈餘勇<lb/>
弭節期白檀已覺賦斂頻更恐戍役煩聖主哀元元絡<lb/>
繹寛詔頒官守孤王明根節滋吏姦擬追三君游物表<lb/>
寄衰孱彼美江夫子拊字周惸瘝寧甘催科拙不使杼<lb/>
<pb n="KR4d0295_WYG_003-5a"/>
柚殫坐令句曲天忘此世道艱儻許占一丘結廬樹牆<lb/>
藩渴飲玊井泉饑挹朝霞餐永無垂老别寧憂行路難<lb/>
寄書新過鴈一諾未應慳<lb/>
　　　松風軒晩望<lb/>
遠山亞歸雲近山留夕照澄江横淨練怒風收衆竅東<lb/>
南佳山水此地宅其要連甍三萬家金璧互輝耀閒房<lb/>
列歌舞傑觀富登眺物理㑹有極却慮成悲嘯我家三<lb/>
茅峯一室倚青峭下有荆溪水水深魚可釣歸歟有成<lb/>
<pb n="KR4d0295_WYG_003-5b"/>
計靜坐觀衆妙功名付公等連茹祗明詔他年問無恙<lb/>
短䇿寄嶺嶠浩歌暢幽懷狂斐君勿誚<lb/>
　　　漫塘晩望<lb/>
遠山亞歸雲黯淡與天一近山過餘雨淨掃峯已出式<lb/>
喜鳩喚婦寧憂月離畢擔簦彼誰子蹇步泥沒膝舉頭<lb/>
望天末一笑失愁疾應知扶桑東明朝浴晴日<lb/>
　　　漫塘觀雪分韻得遠字<lb/>
入臘甫自兹得雪殊不晩凝寒祛厲氣積潤滋麥本清<lb/>
<pb n="KR4d0295_WYG_003-6a"/>
興浩無極步屐忘足蹇扣門呼石交頸縮語猶謇挾攜<lb/>
事登眺南去還北反所向游目礙窘若虎就圏歸来漫<lb/>
塘上四望與天遠蓑重漁舟歸煙横樵舎飯稜層敞瑶<lb/>
池燦爛開瓊苑玉龍擁寒城銀海迷疊巘頗喜漫翁貧<lb/>
覽富逾北阮呼兒具杯酌採掇飜蔬畹不辭多酌我自<lb/>
愧飲河鼹少焉斂夕氛桂魄爭婉娩飜思造化工舒巻<lb/>
意難忖方其隂風壮一噫萬象偃聚将藪澤平散欲天<lb/>
壤混端疑冰山固可但拳石狠及其遂離析去去不可<lb/>
<pb n="KR4d0295_WYG_003-6b"/>
挽日月麗太清草木被餘煖區分鏡出匣渙散渠決堰<lb/>
向来天壤間了不計増損呼吸一氣爾人當解兹悃恭<lb/>
惟聖明君憂民中繾綣方冬祈瑞應此足慰勤懇貴瑞<lb/>
不貴多真宰亦知撙公等調元手聖世須補衮未應事<lb/>
閒曠崖壑慣棲遯我智拙於鳩一枝聊自穩但喜占豐<lb/>
年努力務耕墾<lb/>
　　　崇禧夜坐<hi>以五士三不同為韻得士字</hi>
淮浙千萬山兹山鍾秀異山中四時好雪景更佳耳危<lb/>
<pb n="KR4d0295_WYG_003-7a"/>
登俯八荒豈無超詣士春游眩紅紫秋賞挹蒼翠衝寒<lb/>
繚冰崖問訊世能㡬山神出竒觀似慰遠来意漫空飛<lb/>
六花匝地掩蕪穢頗疑羣玊府飄墮人間世又疑姑射<lb/>
僊與物洗疵癘意行輒有得曠望了無際便欲呼雲車<lb/>
御風駕六氣舉酒酹初平逍遥聊卒嵗<lb/>
　　　簡張槃齋以國朝四君子文易南華經<lb/>
我宋百年間人物兩漢上堂堂司馬公奥學邁舒向廬<lb/>
陵祖韓孟首以六經唱升堂子曽子功亦孟氏抗荆舒<lb/>
<pb n="KR4d0295_WYG_003-7b"/>
徇偏見晚拂天下望斯文價金玉表表足相尚一編誰<lb/>
纂聚百世得宗匠晴窻一開巻璀璨羅萬象餘功墮毫<lb/>
穎雲煙起千嶂老我憂患餘苦學殊少壮適越資章甫<lb/>
篋笥増冗長之子秀儒林筆力錦江浪九原如可作四<lb/>
子推輩行殷勤特送似或可起遺忘漆園有傲吏所樂<lb/>
在閒曠挿架有全書引領祈拜貺所志逍遥游不受鵾<lb/>
鵬誑他年子奮飛榮問日休暢濠梁如有意回首問無<lb/>
恙<lb/>
<pb n="KR4d0295_WYG_003-8a"/>
　　　宿雲邉感懷<lb/>
虚館怯朝寒幽夢不可續展轉復展轉萬感起心曲世<lb/>
塗嗟枘鑿親養悲風木悔往舌噬臍念来弓擬鵠悠悠<lb/>
穹壤間方寸浪馳逐西山有仙子胷次湛寒玊何年白<lb/>
鶴歸就我雲邉宿挽衣起凝睇飛鷗下平緑<lb/>
　　　東襌百韻<lb/>
羣居厭囂煩兀坐悵離索動靜兩何心求端徯先覺張<lb/>
氏好兄弟同㳺得先諾重以臨邛客雍容出蓮幕二難<lb/>
<pb n="KR4d0295_WYG_003-8b"/>
秀金枝髙㑹困酬酢客来驚醉夢倒屣出簾箔符子方<lb/>
下帷訓子傳家學湯子方涉筆詞賦工雕斵閉門各有<lb/>
適跫然聞剝啄錢君丈人行邂逅同出郭衝飈翼飛蓋<lb/>
宿潤沾芒屩<hi>是日皆以帬箑出</hi>山僧迎戸外蕭散出林鶴升堂<lb/>
忽起敬先正事超卓於今國猶活繄爾盡忠恪禪房燈<lb/>
火暗遺像丹青落惟餘我輩人往事記其略緬懷百年<lb/>
後賢愚一丘貉風爐催煑茗胷次澆磊落開軒一凝睇<lb/>
偉觀奪巖壑古木矯龍蛇藤蘿喧鳥雀亭亭堦前竹左<lb/>
<pb n="KR4d0295_WYG_003-9a"/>
右森矛矟老榦欲摩空穉緑猶含籜微風度疎櫺萬竅<lb/>
呈笙籥鼎来聞歌呼冠帶亦褒博汝豈陳孟公四坐為<lb/>
驚愕禍福寧所知字畫妄穿鑿俳優時所拙掀髯資一<lb/>
噱山僧如有意太息事殊昨衆真擁靈君昨夢非㝠漠<lb/>
人情良易感意氣隨飄泊焉知宋玊賦浪費屠門嚼朝<lb/>
雲無定姿宻意終難托棄置勿重陳聲色等臭惡觴行<lb/>
奉壺矢尚想古樂樂圍棊對空枰白日忽飛雹勢成秦<lb/>
始大計誤魯日削将士兒戱爾迴旋守宫鑰車馬或殆<lb/>
<pb n="KR4d0295_WYG_003-9b"/>
煩俘敵到幃幄張拳合竒偶奮臂㡬攫摶嘉名襲百子<lb/>
覆射師方朔數窮或自蹈世事真難度情性漸浩浩奥<lb/>
義相磨琢夀夭徴彭殤小大稽鵬鷽天髙何所懸地垕<lb/>
何所著孰怒而雷震孰笑而電爍興王悼㷀獨季世慘<lb/>
炮烙道隆此何幸道降此何薄生乎誰汝恩逝矣誰汝<lb/>
虐毫釐有必爭司馬振鐃鐲義正誓不屈勇士赴鼎鑊<lb/>
少焉兩忘言水淨潛鱗灼行樂未有極暮霞横日脚催<lb/>
歸走童隸欲去仍復却顧瞻忽有念鬱悒忘諧謔鑿井<lb/>
<pb n="KR4d0295_WYG_003-10a"/>
成先志結甃石鑿鑿危亭俯逵道棟宇更旁拓北牖瞰<lb/>
清渠西軒粲花藥借問彼何營游手事蒲<graphic n="KR2170" url="https://raw.githubusercontent.com/kanripo/KR-Gaiji/master/images/KR2170.png" mimeType="image/png"/>荆簪田家<lb/>
婦羣居勇奔躍有問不能對彼豈棄耕穫似言嵗苦饑<lb/>
貨鬻逮錢鎛多謝賢令君惻怛憂民瘼精誠徹髙厚一<lb/>
雨洗炎熇種藝貴及時少稽溝澮涸丁錢曽㡬何秋苗<lb/>
遺合勺牌追甚星火胥吏踰毒蠚或云勾稽職久矣廢<lb/>
矩彠催科苦重疊受害徧貧弱丁壮腹難枵努力重鋤<lb/>
穫老婦徒跣去詎敢辭笞掠暮歸已戴星晨出雞咿喔<lb/>
<pb n="KR4d0295_WYG_003-10b"/>
疾行君勿嗤寸步千里邈吾聞古哲王重本抑末作豈<lb/>
其倚市門餘財暨丹雘而此力田民往往困椎剝令君<lb/>
誠昭昭忠告期諤諤念此久忘歸露濡襟袖渥餘香来<lb/>
佛殿幽響動簷鐸空庭炳雙燭木末飜鳥鵲清興浩無<lb/>
涯洗盞復更酌殘盃屏督郵珍送来絲絡兹懽誠有餘<lb/>
兹㑹歎難數别駕人中仙精爽排秋鶚六年脫曹尉緹<lb/>
車佐方嶽少須尺一詔歸持紫荷橐堂堂蒲圻掾少學<lb/>
鄙衛霍棲遲綰黄綬百鍊斂鋒鍔踞鞍尚堪行投筆清<lb/>
<pb n="KR4d0295_WYG_003-11a"/>
河洛含山控邉陲壮志方蹻蹻逝将䇿殊勲恩光輝棣<lb/>
蕚粹然六君子總抱荆山璞或登賢能書拏雲出頭角<lb/>
或㳺王侯間健筆驅蛟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>或欲振家聲塵言束髙閣行<lb/>
矣拔連茹大廷副親擢誰其戀鄉邑株守甘齷齪惟予<lb/>
與世違自分同尺蠖他時一樽酒重赴山僧約<lb/>
　　　和丹陽徐文度令君<lb/>
微生嘆數竒衰疾久見面遥聞鄉大夫今日潘懷縣列<lb/>
宿羅胷中可但書萬巻撫字究衷曲誅求無俗見已多<lb/>
<pb n="KR4d0295_WYG_003-11b"/>
鍾子知且上北海薦顧以疾自歉往見身如絆緬想滄<lb/>
浪臺吏退足清燕詩壇建旗鼓来往紛俊彦未修維梓<lb/>
敬徒起臨淵羨邂逅得披承英風起衰懦靦顔謝不敏<lb/>
多言㡬誕謾歸来飭泓頴秋暑尚嚴憚居然得新詩大<lb/>
篇驚趣辦瑟縮綴苦語緘題寄回便何當重扣門一奏<lb/>
白石粲<lb/>
　　　送友人歸茅山<lb/>
峩峩三茅峯秀出雲雨上疑有避世士卜築便幽曠菊<lb/>
<pb n="KR4d0295_WYG_003-12a"/>
英當朝餐蘭佩拂千障我行未之見徘徊㡬惆悵子居<lb/>
山之西昔聞今見之厭和下里曲浩歌商山芝山林久<lb/>
寂寥遲子相發揮間闗整車軸萬里端自兹特苗天所<lb/>
扤念此令人悲毋為舎靈龜旁觀時朶頥<lb/>
　　　因石令君<hi>不矜</hi>行有感成古詩一章呈丞尉二<lb/>
　　　　丈不知退之亦肯效孟郊樊宗師以文滑稽<lb/>
　　　　否<lb/>
絶代有佳人潔齊處深宮組織成文章黼黻可帝躬蘭<lb/>
<pb n="KR4d0295_WYG_003-12b"/>
菊媚幽姿桃李自春風出門非所識所識非所從婉孌<lb/>
彼誰女剪製了不工膏沐倚市門苟為悦己容顧盼若<lb/>
有得芻雉靡不同出門惟所之諧笑繚西東寄語道傍<lb/>
人取舎須至公榮華一時耳禮義百年中<lb/>
　　　和李果州<hi>道傳</hi>同遊茅山贈<lb/>
我家荆溪東矮屋八九間石田人不耕自占水一灣十<lb/>
年去城市樂此清晝閒飽聞西州英奥學窺孔顔見賢<lb/>
豈無時氷開水潺潺朅来潔齊俟一語開㝠頑錦機神<lb/>
<pb n="KR4d0295_WYG_003-13a"/>
所祕啟示不吾慳追隨妙髙臺勇往不作艱蹇步驅弗<lb/>
前逸駕香難攀惆悵黙無言詩巻慙空還三茅在何許<lb/>
天末聳髻鬟勝處不可窮老我嘗窺斑幽人去不歸夜<lb/>
鶴守松闗夫君金玊姿秀氣超人寰興来得同逰句就<lb/>
知難刪應同太史筆有副藏名山<lb/>
　　　喜客泉<lb/>
物我未忘情無情惟止水底事山中泉客来如有喜悠<lb/>
然鏡面平倐爾魚眼生少焉開笑面似與客逢迎客喜<lb/>
<pb n="KR4d0295_WYG_003-13b"/>
泉豈知泉笑客何有邂逅深山中聊結無情友<lb/>
　　　夜夢續句<lb/>
　乙丑四月四夜夢中得句云昏旦視生死又云不種<lb/>
　桃與李覺坐而思豈吾夀不延歟因就枕上足而成<lb/>
　詩既以自悟亦以自遣云<lb/>
大化賦羣有脩短亦天只彭殤誰得失鵬鷃均適已我<lb/>
今識其然昏旦視生死青青竹籬下不種桃與李老薺<lb/>
怙春柔叢蒿薦芳㫖耘耡藉人力四時自終始屬饜幸<lb/>
<pb n="KR4d0295_WYG_003-14a"/>
朝夕過計胡為爾勿笑趙孟偷甚矣吾衰矣<lb/>
　　　喜雨柬權邑蔡丞<lb/>
髙槐障午暑巨竹摇清風中郎百世英一官此從容心<lb/>
事付盟鷗年光占候蟲客来欲有言一笑撫雙松曰余<lb/>
不負丞哦詩有新工天意亦憐才要施及物功適此嵗<lb/>
薦饑旱氣日藴隆雨應長官祈猶未周四封鴈鶩抱文<lb/>
書朋来立庭中公曰旱既甚此理貴感通潔齊走羣望<lb/>
精意格蒼穹西山殷其雷萬疊聳雲峯南湖飛霹靂彷<lb/>
<pb n="KR4d0295_WYG_003-14b"/>
彿追蛟龍斯須天壤間萬象俱晦蒙飛湍連日夜一洗<lb/>
旱魃空樹藝走丁壮讙呼沸兒童嵗功已權輿餘閒清<lb/>
缿筩行歌何所云丞哉寧負公<lb/>
　　　代柬寄當塗大夫王去非<lb/>
聞道王明府仁聲已四傳催科能不擾賦入自爭先理<lb/>
到頑民服仁漸黠吏悛俊良搜士類疾苦訪氓編義役<lb/>
頒成制巫風變昔年已聞銷珥筆直欲弛蒲鞭未可徒<lb/>
寛治還疑執德偏碧雲江外合愛助正拳拳<lb/>
<pb n="KR4d0295_WYG_003-15a"/>
　　　謝諸友移具游德及亭<lb/>
老去疎文㑹朋来惬素心結廬慙遠引挈榼荷親臨反<lb/>
斾孤成約臨池得勝尋鳥飛青嶂遠魚戱碧波深揮麈<lb/>
荷香度開樽栁色侵己欣年洊稔猶冀雨為霖學道心<lb/>
無得為農力不任每因情款款常恐嵗駸駸坐久便徐<lb/>
步觴頻怯滿斟非因苦衰疾豈憚豁煩襟羇旅忘家食<lb/>
辛勤念子衿範模資伯父燈火惜分隂一第均兒戱微<lb/>
言久陸沈簞瓢誠有味山水㑹知音子事増吾感吾言<lb/>
<pb n="KR4d0295_WYG_003-15b"/>
豈子箴他年黄鵠舉莫忘候蟲吟<lb/>
　　　送李秀嵓歸蜀<lb/>
平生秀嵓翁嘉遯輕朝衣聖世重特招趣駕不容違我<lb/>
豈匏瓜哉先聖固所睎長江一萬里舟行疾如飛東南<lb/>
盛人物十九飫甘肥頗藉子公力寧知伯玉非秀嵓曰<lb/>
異哉我本起布韋豈比淮之水東下雜於淝論奏了不<lb/>
阿正直鬼神依䜛言嗟止棘曰歸詠采薇嵗晏江濤平<lb/>
雨雪從霏㣲懸知到家日花竹遶山扉<lb/>
<pb n="KR4d0295_WYG_003-16a"/>
　　　趣劉倅聖與建第<lb/>
鷦鷯巢枝寛大鵬溟海窄不齊物之情大小貴安宅一<lb/>
區揚子雲衡宇陶彭澤何妨輪鞅稀所憎㕓市迫吾宗<lb/>
攜家来寒暑已屢革寓舎得賈區開門即廣陌四鄰共<lb/>
壁立而無藩牆隔晝通燔炙芬夜悉笑語啞麕至窘賓<lb/>
朋雨立愧臧獲傳聞三徑地經始得長䇿良材蔽川下<lb/>
賤售非難索露廩發陳積香飯流匙白羣工闖戸外拱<lb/>
手聽規畫願速大厦成却展摶風翮<lb/>
<pb n="KR4d0295_WYG_003-16b"/>
　　　送胡伯量<lb/>
我本山澤人飄然如野鶴夫君九臯来氣類頗相若相<lb/>
逢宿不再别去天一角君從浮丘游度世得良藥渴飲<lb/>
瑶池水饑向芝田啄引脰試一鳴羣僊相唯諾嗟余侶<lb/>
鷗鷺迴翔一丘壑刺天見羣飛老氣鼓不作客来傳好<lb/>
音重㑹欣有約追隨忽㡬月至哉天下樂亦知僊凡異<lb/>
所向終落落分飛又兹始後㑹杳難度歸從浮丘侣為<lb/>
我試商略雖愧毛骨凡頗亦志念慤願乞刀圭劑一洗<lb/>
<pb n="KR4d0295_WYG_003-17a"/>
性昏濁從君清都㳺共聽鈞天樂<lb/>
　　　次聖與小兒啖虎脯篇<lb/>
折臂最小兒骨聳顙微廣弗說螺螄小可以吞大象那<lb/>
敢謂其然且幸日稍長顧似陶家郎智識殊不爽强令<lb/>
侍師席跳踉繞函丈胡能辨滋味舎魚取熊掌但見蔬<lb/>
果列攫取如技癢嘉餽得虎臠新獵出林莽對之懶下<lb/>
箸殺氣猶可想呼兒食之既睥睨尚来往饕餮我所羞<lb/>
跌蕩或稱賞服猛豈渠能過奨謝吾黨深慙如敝帚有<lb/>
<pb n="KR4d0295_WYG_003-17b"/>
誤千金享<lb/>
　　　走筆謝王去非遣餽江鱭<lb/>
環坐正無悰駢頭得嘉餽鮮明訝銀尺㢘纎非蠆尾肩<lb/>
聳乍驚雷腮紅新出水芼以薑桂椒未熟香浮鼻河魨<lb/>
愧有毒江鱸慙寡味更咨座上客送歸煩玊指飣餖雜<lb/>
青紅百巧出刀匕翩翩鶴来翔粲粲花呈媚頗疑壺中<lb/>
景髣髴具盤底又疑三神山幻化出人世更於屬饜餘<lb/>
想像無窮意知君束装冗不敢折簡致厚賜何可忘因<lb/>
<pb n="KR4d0295_WYG_003-18a"/>
筆聊舉似<lb/>
　　　再韻為鱭鱠虎臠解嘲<lb/>
多病早休官自是臺無餽東門享鶢鶋寧若龜曳尾有<lb/>
酒可斟酌有力給薪水朗詠淵明詩如斵郢人鼻所期<lb/>
免朝饑敢幸嘗異味大胾来隣邑細縷出纎指一見喜<lb/>
折屐三思食失匕珍非我可常竈非吾敢媚胡可狥口<lb/>
腹有若囊無底諸君有用學土苴足經世龍肝與鳯髓<lb/>
何求不適意此豈費萬錢正自不難致貴賤理則殊氣<lb/>
<pb n="KR4d0295_WYG_003-18b"/>
味固相似<lb/>
　　　次劉聖與遊土山韻<lb/>
巨浸邑東南西北起培塿意恐七澤飜遺此鎮其後我<lb/>
来雪霜降陽和開嵗首平波十萬頃如鏡照妍醜尚想<lb/>
雷霆擊水立蛟龍走微此一抔土羣生魚鱉久山人豈<lb/>
解此采掇競薪槱<hi>是日有爭採薪者</hi>飛香識早梅柴門深處有攀<lb/>
條情正濃催歸回鷁首幽懷殊未惬陶寫頼詩友春事<lb/>
甫權輿重来多載酒㑹有不速客帶索老榮叟<lb/>
<pb n="KR4d0295_WYG_003-19a"/>
　　　分韻送王去非之官山隂得再字<lb/>
達官須親民未竟法應再昔君治姑孰報政甫初載桃<lb/>
李春正華風木養不待至今田里間往往誦遺愛薦章<lb/>
交公車夷塗了無礙自詭更治民得邑仍勇退坐看積<lb/>
薪上笑謝及瓜代赤縣官山隂銅章喜重佩平湖帶城<lb/>
郭崇山鎮溟海道中勤顧接何者非勝㮣鵞池湛清漣<lb/>
蘭亭霏翠靄溪流西走剡夜雪曽訪戴此地君故家舊<lb/>
游詳往載公餘信足樂俗敝良可嘅盜販人鬬狠淫祀<lb/>
<pb n="KR4d0295_WYG_003-19b"/>
家禳禬緩縱固不可激之或生害厥田惟中中厥賦上<lb/>
上倍豪家窘輸送勺合無容貸貧家慣逋負符移費追<lb/>
逮行之茍失中上下交怨懟臺府相鼎立征求常意外<lb/>
稽違速譴呵抑絶虞冒昧犴獄當盡心夜寄或百輩去<lb/>
来不敢詰猶豫即招悔譁徒陷平民更欲脫有辠朝方<lb/>
得其情莫祈當路改過客紛如織刺口說行在丐求小<lb/>
不惬百計工組繢我知夫子心此去專勞来豈其懾聲<lb/>
勢左盼而右睐然須處心平更須臨事耐勿恃事理直<lb/>
<pb n="KR4d0295_WYG_003-20a"/>
抗論多慷慨勿謂氣類同不虞趨嚮背先入勿偏聽未<lb/>
信勿忠誨小遲嵗月間足致治平最庶䇿三載勲亟應<lb/>
千齡㑹<lb/>
　　　送王深道歸黄巖雲霞居并簡李微之周子靖<lb/>
　　　　吳毅夫蒋良貴<lb/>
之子雲霞居地隔千萬山三年三過我一見一開顔袖<lb/>
出西游編字字破天慳可憐東門享不及海上閒後㑹<lb/>
不可期天步方艱難贈别可無言鳥倦宜知還白髪暮<lb/>
<pb n="KR4d0295_WYG_003-20b"/>
倚閭山空水潺潺道逢兩倫魁風采照人寰出處各有<lb/>
適為問二者間李周兩太史筆削凜二班為問靜中得<lb/>
何方濟時艱老我疾病餘癙憂涕空澘回鴈可寄書勿<lb/>
諉殆且煩<lb/>
　　　贈江西呉定夫<lb/>
定夫江海士瘦骨如臞仙翩然及吾門不假左右先我<lb/>
方厭塵埃一笑喜相延肩懸兩破囊既見始解纒我欲<lb/>
具盃酒割雞烹小鮮自言乃長齋不受世葷羶少休入<lb/>
<pb n="KR4d0295_WYG_003-21a"/>
西山幽尋徧崖顛山空四無人白眼問青天洞口得老<lb/>
翁守死易一編髙談慰寂寞其然豈其然去去不忍别<lb/>
解衣示勤拳及歸己彌旬為我少留連道逢一病媪背<lb/>
僂兩足攣津頭見羇旅數口依敗船料理窮晨昏奔走<lb/>
環市㕓足攣不良行結廬倚牆垣船敗不可航買舟捐<lb/>
萬錢為慮極靡宻要使終安全詰旦擬東還既夕重周<lb/>
旋嗟子塵外客而結區中縁吾衰不能爾愧汗與涕漣<lb/>
或疑破囊中探用若流泉子豈費長房一壺掛簷前或<lb/>
<pb n="KR4d0295_WYG_003-21b"/>
疑瞿曇老濟世法無邉勤君為此来昏頑警沈綿君師<lb/>
魯東家二說當捨旃理一而分殊先儒有遺言君歸更<lb/>
商略書来慰殘年<lb/>
　　　送潘兄謁李𢎞齋<lb/>
我欲遊廬山江長水茫茫我欲謁𢎞齋老去力不遑羨<lb/>
子勇決䇿去若飛鴻翔及登夫子門必升夫子堂想見<lb/>
七十翁神清氣揚揚客来語時事慷慨激中腸客去竟<lb/>
無言髙歌詠虞唐子行當寄書欲言浩難量問我今何<lb/>
<pb n="KR4d0295_WYG_003-22a"/>
為為言老農桑論交四十年㑹短别苦長至今風雨夜<lb/>
晤語思對床所幸天壤間日月同輝光何妨一寸心千<lb/>
里遥相望小蟹有益友勁氣摩穹蒼及其即之温百卉<lb/>
粲朝陽特苗天所扤雙鳥鳴相将閩嶠㡬時歸猿鶴久<lb/>
悲涼慿将一語寄毋使三徑荒<lb/>
　　　呉門道歸書懷<lb/>
投閒三十年日與木石俱暮景際休明搜羅逮樵漁洪<lb/>
造賜甄收羣公交薦書殷勤奉明詔婉孌辭田廬一寒<lb/>
<pb n="KR4d0295_WYG_003-22b"/>
不自揣五窮暗揶揄行行步京畿迎勞多軒車眼青見<lb/>
故人皆歎此老臞形容不自惜奈此氣昏愚席間迷舊<lb/>
識筆底誤新書十目所共睹一語良非虚儻昧知止戒<lb/>
不反田園居去去入脩門蹇步接天衢深虞眩聞見狂<lb/>
易滋發舒籲天寫真情浩歌賦歸與<lb/>
　　　贈九華程兄<lb/>
君家九華山山翠常在目雞犬聲相聞山腰㡬隣曲本<lb/>
固枝葉蕃無若君之族當年紫槖翁一念要親睦俸餘<lb/>
<pb n="KR4d0295_WYG_003-23a"/>
不自有買田徧谿谷計口給之食昏旦常陸續吉凶更<lb/>
資助常使有餘畜只今大江南盛事君家獨君歸廣此<lb/>
意勝處新卜築周遭植名花中間敞家塾少長驅之學<lb/>
毋間親疏屬庶㡬子又孫更衍無窮福亦使紫槖翁百<lb/>
世流清馥<lb/>
　<lb/>
　<lb/>
　<lb/>
<pb n="KR4d0295_WYG_003-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漫塘集巻三<lb/>
</p>
<p>
</p>
  </div>
<div>
                <head>漫塘集巻四</head>
    <p>
<pb n="KR4d0295_WYG_004-1a"/>
欽定四庫全書<lb/>
　漫塘集巻四　　　　　　　宋　劉宰　撰<lb/>
　　長篇詩中<lb/>
　　　送王穎叔分教山陽<lb/>
向來肉食昧遠謀坐談欲復千古讎良平不逐勝詭游<lb/>
毛錐竟作書生羞楚山蒼蒼楚水流甲光向日金鱗稠<lb/>
酒闌一笑看吳鈎將軍意氣傾九州先生身短智則脩<lb/>
百鍊可使繞指柔安邉端藉帷幄籌泮宫還獻馘與囚<lb/>
<pb n="KR4d0295_WYG_004-1b"/>
英聲南來動冕旒貂蟬未必生兠鍪<lb/>
　　　再韻謝和章之辱<lb/>
老人抱甕眞拙謀五利多方無一讎嗟予老矣盍倦游<lb/>
犢鼻豈恤王孫羞舎西白鳥湛清流舎東古木鳴蟬稠<lb/>
晩風徐來月一鈎從渠飛鳶墮炎州君門有詔道阻脩<lb/>
饑來聊復擷芳柔諸君行矣攄良籌鍾儀不慮南冠囚<lb/>
野人何自瞻前旒所願邊封脫兠鍪<lb/>
　　　再用韻呈同席者<lb/>
<pb n="KR4d0295_WYG_004-2a"/>
由來道同相為謀利交始合終相讎灌竇空如父子游<lb/>
耳餘莫刷千古羞臞張不與俗同流常棣相輝華蕚稠<lb/>
侯生得句魚上鈎句法不減韋蘇州王子簡古師穆脩<lb/>
時亦枯枝蔓新柔坐談不知改更籌絶勝雙鳥各處囚<lb/>
可能無䇿上凝旒夕烽猶照萬兠鍪<lb/>
　　　舟過横塘有感<lb/>
平波淺草横塘路曽挽扁舟衝急雨朱顔緑鬢氣崔嵬<lb/>
欲斥九闗揮玊女萬古功名付汗青九天光寵生門户<lb/>
<pb n="KR4d0295_WYG_004-2b"/>
邯鄲一夢兩周星霜壓孤蓬日始晴風樹不停身已老<lb/>
病容衰鬢鬼猶驚東烏西兎自昏曉北來南征幾時了<lb/>
海上欲覔安期瓜山間却值孫登笑澤畔殷勤訊漁父<lb/>
掉頭不言吾已悟蚤求富貴晩長年老少不同均計誤<lb/>
連年旱魃失祈禳人肝不厭犬豕腸今年稻肥家有酒<lb/>
萬事且付無何有<lb/>
　　　代賦三十韻呈李果州<hi>時游茅山</hi>
退之抗表出潮陽高風萬世為美談衡開雲氣偶然爾<lb/>
<pb n="KR4d0295_WYG_004-3a"/>
浪占顯晦吾所慙皇華使者課第一詔歸臺省陪朝參<lb/>
獻疏豈止一痛哭引去自言七不堪留行隱几卧不應<lb/>
一麾出守天西南利名百念己灰冷掃除不盡山水貪<lb/>
行遍金焦到茅阜知有佳處須窮探春花秋葉事已過<lb/>
惟有山髪呈䰐鬖山神頗亦愧岑寂夜奏萬谷笙鐘酣<lb/>
起看瓊樹繞琳宇更馳玉馬無停驂子猷好事古無比<lb/>
雪中求往固所諳青鞋直上最高頂天風縹緲吹楩楠<lb/>
兩峯相對如拱立上公衮冕朝子男羣山斂退就平地<lb/>
<pb n="KR4d0295_WYG_004-3b"/>
滅没不見如紀譚巨浸東連大洋海浩蕩直與天涯涵<lb/>
却顧淮源赤山下<hi>赤山湖舊淮源</hi>僅若覆水盈罃甔乆留不奈<lb/>
景清絶山腰下轉臨深潭客來客去泉自湧可能喜笑<lb/>
静中含嵌崖往往記遺蹟舊雨剥蝕苔蘚篸客懷感此<lb/>
重太息學仙便欲老石龕癡狂正復自譏笑曠望聊爾<lb/>
依精藍元符舊事不可問翠微傑觀猶耽耽有田連阡<lb/>
不輸稅飽食豈計皇㤙覃渠儂不知游子恨寳鑰屢啓<lb/>
彫龍函留連信宿苦未厭一笑相屬樂且湛龎眉道士<lb/>
<pb n="KR4d0295_WYG_004-4a"/>
庸中佼成書自許窺老聃扣門有問不得吐退自包裹<lb/>
如春蠶髯李於書頗涉獵醫卜並試仍多婪提攜瓶酒<lb/>
味苦短黄獨屢薦山肴甘坐談衮衮不知曉林杪忽送<lb/>
鐘聲韽人生離别易感愴况我垂白今毿毿明朝日出<lb/>
山下路宿雲散盡開晴嵐君歸千騎圍書錦我留古木<lb/>
繚茅庵期君再整沖天翼老我甘作書中蟫<lb/>
　　　畏雨不出簡張端袤昆仲符伯壽諸兄<lb/>
我居市北子市南中間萬口喧春蠶子來自南我自北<lb/>
<pb n="KR4d0295_WYG_004-4b"/>
繚繞東西厭匍匐塊坐不言中有得谷鳥一聲驚晝息<lb/>
翻然却念友多聞獨有君家好弟昆嘯軒團團朝至昏<lb/>
古往今來入討論興來握手眇乾坤一鼓平沙萬馬奔<lb/>
隔牆更喚符夫子青眼相看忘汝爾金丸屢墮銅壺冰<lb/>
欲竟書囊了無㡳不辭勇往問荀陳脩竹亭前一欠伸<lb/>
朝來好語閒行人老龍駕雨上天津<lb/>
　　　速陳李二居士還茅山<lb/>
　陳居士不甘世味而以醫受知於石大夫李居士不<lb/>
<pb n="KR4d0295_WYG_004-5a"/>
　受世事而以棊見遇於杜通直通直時就養尉廨乙<lb/>
　亥夏皆来金壇漫塘叟恐孤林壑之望為賦此詩以<lb/>
　速其行<lb/>
髯李魁然玊抱璞淡陳蕭散出林鶴華陽洞口笑相逢<lb/>
天風自奏鈞天樂飛雲出岫本無心大隱不必皆山林<lb/>
朱絃自振山水音王喬梅福古猶今君不見洛之南涯<lb/>
温生北涯石明月灘頭弄澄碧河陽御史一張羅曉猿<lb/>
自掩松闗寂乆旱得雨方一犁山南種豆猶其時山僮<lb/>
<pb n="KR4d0295_WYG_004-5b"/>
倚擔遲君歸語君雨過黄獨肥亦有晩笋穿疎籬急歸<lb/>
燒笋煑黄獨北山移文可無續<lb/>
　　　喜西崗橋成并書邦美東西橋記後<lb/>
西崗水與洮湖通脩梁自昔横西東百年興廢人不同<lb/>
誰其記者竹庵翁喜君架木續前功朝曦夕照明垂虹<lb/>
地脉不斷和氣鍾紆朱曵紫還家風邂逅歸來一畆宫<lb/>
幽花野草迷青紅躬耕㑹有年穀豐笑詠五栁卑揚雄<lb/>
可但日高花影重羅帷醉起酣笙鐘<lb/>
<pb n="KR4d0295_WYG_004-6a"/>
　　　和劉聖與顧龍山約客韻<lb/>
詩筒四出走中涓詩句萬選如青錢曰余借舟期七賢<lb/>
共嗅梅花咀芳鮮津頭幾度喚長年晝眠乃若經笥邊<lb/>
舉頭急雪風中旋瞪視不見山之巔八牎玲瓏繡佛前<lb/>
同來且結西方縁小軒宛若壺中天玊琴不斷雨聲傳<lb/>
諾君再宿余敢愆從君索句發春妍<lb/>
　　　寄和趙章泉<lb/>
章泉先生虎豹章餘子駭逐狐兎藏少陵遊不返衡湘<lb/>
<pb n="KR4d0295_WYG_004-6b"/>
孤吟風月老林塘鴐鵞不送我置傍悵望空勞水一方<lb/>
廣文别日天未霜殷勤寄音示無忘新詩寫作鴻鴈行<lb/>
憐我病骨猶嵇康續貂聊復寄歸航宫牆百雉如金湯<lb/>
登門嵗月知何當江湖極目煙波滄<lb/>
　　　寄呈王浩翁府判<lb/>
天下江山推第一多景名樓信端的君家正占多景前<lb/>
第一風光環燕席梁邑歸來縣債了驊騮得路乾坤小<lb/>
錦衣聊復效晝游户庭鬰葱佳氣繞手栽松菊成三徑<lb/>
<pb n="KR4d0295_WYG_004-7a"/>
更敞軒楹臨緑沼客來寜厭馬喧櫪夜宴不知雞戒曉<lb/>
辟書聞又上公車連帥親題仲舉輿只今淮上未安集<lb/>
烽火夜照雲糢糊要知兩淮須保障保障一撤長江孤<lb/>
邊臣之慮不及此但知椎剥供苞苴紅女去機農釋耒<lb/>
荆榛滿野號鼪鼯君官其間踰十載洞識本末知盈虚<lb/>
願君亟分刺史符稍回和氣還邊隅盡收民户入赤籍<lb/>
有功必賞罪必誅招来耕桑徧隴畆撫摩一意淪肌膚<lb/>
人知親上死其長荷戈不憚供前驅闞如當道卧於莵<lb/>
<pb n="KR4d0295_WYG_004-7b"/>
麋鹿遯走寜復餘更歸未用師黄石且侍玊皇香案側<lb/>
不惟文武見全才要與清朝分淑慝<lb/>
　　　送魏華甫侍郎謫靖州<lb/>
靖州風物最五溪畬田歲入人不饑淘沙得金遨以嬉<lb/>
瘴煙不逐嶺雲西六花瑞臘春臺熈尤便逐客過往稀<lb/>
理亂黜陟了不知夫子豈欲居九夷要尊主勢扶時危<lb/>
有言不用時我違翻然不受好爵縻向來鄉行誰可睎<lb/>
平生易名慕者誰蘇陳凜凜百世師畏塗萬折甘如飴<lb/>
<pb n="KR4d0295_WYG_004-8a"/>
求仁得仁固其宜大明當天照隱微直前一疏可忘之<lb/>
江湖後㑹端有期暗香微動寒梅枝臨别不用長嗟咨<lb/>
　　　送王常博<hi>萬</hi>歸蜀<lb/>
東溟之水浩無窮蜀江滚滚來朝宗聖神天子坐法宮<lb/>
日月所照梯航通君才當代相如雄雲煙落紙聲摩空<lb/>
西來闡教臨辟雍冠帶濟濟如雲從力排黨論開至公<lb/>
鳯鳴駭矚朝陽桐太常正徯肅臣工歸舟却泝蜀江風<lb/>
蜀天萬里車書同不應一士無留中篙師捩柁毋匆匆<lb/>
<pb n="KR4d0295_WYG_004-8b"/>
趣回有詔紫泥封<lb/>
　　　奉送符伯壽尉太平<lb/>
一年三伏秋後前大火更借炎官權竹林杖屨北窻眠<lb/>
君方陸走水行舡君言半世苦迍邅一官遲次安且便<lb/>
瓜時驟及非偶然今我不往人爭先交承乆宦思田園<lb/>
側身東望心悁悁民情厭舊期改絃今我不往人煩寃<lb/>
左符再下催行軒欲挽君留胡得焉君才明敏性静專<lb/>
天府四舉賢書連民淳不假綵棒懸定知學子來差肩<lb/>
<pb n="KR4d0295_WYG_004-9a"/>
酌君薦藕侑新蓮青白不受汙塗遷贈君以筆并吳牋<lb/>
官閒鐡硯勤磨研敬亭山下有臞仙耕雲釣雪老林泉<lb/>
癢疴預欲知民編少屈從之古道邊長官報政將朝天<lb/>
集英唱第吾同年賸欲因君寄短篇有言不盡中勤拳<lb/>
相逢一笑開初筵為說故人今白顚<lb/>
　　　題解生山水圖<lb/>
長江之水西南來江北江南圖畫開君從何處得此景<lb/>
錦㠶似泛長江回槎牙老樹連荒島兩兩人家出林杪<lb/>
<pb n="KR4d0295_WYG_004-9b"/>
鷗飛欲下洲渚寛雲横不斷闗山杳圖窮雙嶼金焦峙<lb/>
仙宮縹緲浮寒水拖樓捩轉吳波平閶闔中天日月明<lb/>
　　　玊糝羊歌<lb/>
華陽洞口玊糝羊世人傳得神人方雪團入口桂椒香<lb/>
能令老者壽而康瑶池玊佩正丁當箬包聊薦九霞觴<lb/>
世言神仙不鮮食初平山中果何物桃源更有避秦人<lb/>
割雞為黍迎來賔<lb/>
　　　石翁姥<lb/>
<pb n="KR4d0295_WYG_004-10a"/>
采石江頭風晝息掀天雪浪平如席沿崖小泊客心寛<lb/>
攀蘿曽看望夫石天涯望斷人不歸露寒猶想淚霑衣<lb/>
爭似石翁攜石姥年年對峙夾岡道人歸人去我何心<lb/>
雨沐風餐人自老比翼鳥連理枝年多物化徒爾為長<lb/>
生殿裏知不知<lb/>
　　　送趙居父入淮東漕幕<lb/>
儀真在昔發運司承平舊事猶可稽歲漕東南六百萬<lb/>
石米自淮入汴趨京師周原六轡光陸離建臺想像因<lb/>
<pb n="KR4d0295_WYG_004-10b"/>
遺基水浮陸走舟車馳轉輸十九邊餉縻古今事異吁<lb/>
可悲民力己困國不支長才入幕宜深思皇華使者須<lb/>
良規<lb/>
　　　雅去鵲來篇<lb/>
昨日雅鳴繞庭樹道上行人色驚懼試呼行者問如何<lb/>
身為户長催殘稅稅殘自昔稱難理三年尤非四年比<lb/>
加之逐保有逃户每一申明官長怒人逃信矣田不逃<lb/>
其奈逃田不知處厥初經界失區畫比近立租相什伯<lb/>
<pb n="KR4d0295_WYG_004-11a"/>
大家置産錢欲輕小家鬻産價欲増上田只割下田賦<lb/>
賦存田盡因逃去或因土瘠遂流移歲乆田侵人不知<lb/>
更有鄉胥迫科抑多推少割隨胷臆民愚而神難盡欺<lb/>
往往增入逃户籍以兹逃户日増多户長蚩蚩奈若何<lb/>
向來差役多輕重户長之中中産衆比來里正多義役<lb/>
各欲供須有全力搜羅中産無孑遺户長人人家四壁<lb/>
官司禱雨徧明神施行寛政蠲房緍房緍僅可寛游手<lb/>
那得實惠霑農民千錢代輸猶可出今日方輸又明日<lb/>
<pb n="KR4d0295_WYG_004-11b"/>
父兮母兮呌不聞遺體鞭笞同木石日日雅鳴期㑹到<lb/>
血洒公庭深不掃遂令着處聽雅鳴䰟飛魄散心如擣<lb/>
和氣致祥乖致異己甘旱魃來為祟忽驚雅散鵲交飛<lb/>
高枝報喜仍低枝萬口懽呼聲動地府今盡放三年稅<lb/>
曵鈴走卒天上來立張大牓當衢市黠胥駭愕頓兩足<lb/>
户長仰天攅十指瘡痍未愈失呻吟感激過深仍涕淚<lb/>
又説新租亦寛限四年舊欠寜不爾亦知經賦難逭責<lb/>
少紓庶可容催索使君從善眞如流仁人之言為慮周<lb/>
<pb n="KR4d0295_WYG_004-12a"/>
畫諾一時良易易幾人共拜更生賜人意㑹同天意感<lb/>
急足未回時雨至始知此術勝祈禳開闔隂陽俄頃耳<lb/>
何妨甘澤尚愆期我作此詩禱告之象龍可仆蜥蜴縱<lb/>
蛟龍自起霹靂隨謂予不信難强語請驗吾邦今日雨<lb/>
詩成欲謝更有祈新租輸送此其時分科本色歸上户<lb/>
細民勿使折納遲四年逃閣尚充數積弊那能倉卒去<lb/>
且應除豁見真的孰恃强梁敢逋負若然民病八九瘳<lb/>
閒暇何妨版籍修推排得人弊可見逃租十失五可收<lb/>
<pb n="KR4d0295_WYG_004-12b"/>
更令義役廣前制户長里胥同一體庶幾二役適均平<lb/>
不使貧民偏受敝豈惟㴻雨快一朝縱有凶年皆樂歲<lb/>
報喜不惟乾鵲噪丈人屋上烏亦好<lb/>
　　長篇詩下<lb/>
　　　秋日題儀眞寓廨時秩满俟代<lb/>
非崖非巔壁立蒼然野花炯炯媚朝日樛木繚繞棲寒<lb/>
煙歸乎歸乎幽深此便居乎居乎市聲晝喧紛去住於<lb/>
吾心定取舎於吾言竹色一軒秋雨後荷花十里晩風<lb/>
<pb n="KR4d0295_WYG_004-13a"/>
前錦城不似還家樂獨立津頭欲問舡<lb/>
　　　野犬行嘉<hi>定己巳作</hi>
野有犬林有烏犬餓得食聲咿嗚烏驅不去尾畢逋田<lb/>
舎無煙人跡疎我欲言之涕淚俱村南村北衢路隅妻<lb/>
喚不省哭者夫父氣欲絶孤兒扶夜半夫死兒亦殂屍<lb/>
横路隅一縷無烏啄眼犬銜鬚身上那有全肌膚呌呼<lb/>
伍伯煩里閭淺土元不蓋頭顱過者且勿嘆聞者且莫<lb/>
吁生必有死數莫踰饑凍而死非幸歟君不見荒祠之<lb/>
<pb n="KR4d0295_WYG_004-13b"/>
中荆棘裏臠割不知誰氏子蒼天蒼天呌不聞應羨道<lb/>
旁饑凍死<lb/>
　　　猛虎行<lb/>
市有虎毋妄言當闗虎士森戈鋋市上一呼人駕肩虎<lb/>
雖猛那得前市有虎言非妄君不見左馮諸邑天下壯<lb/>
斧斤聲斷林壑空猛虎通衢恣来往食人肉飲人血<lb/>
沈痛積寃何可説凝香堂上紫煙浮風流太守憂民<lb/>
憂一朝下令開信賞藉皮枕骨彌山丘虎已滅人患<lb/>
<pb n="KR4d0295_WYG_004-14a"/>
絶夜永猶聞泣幽咽泰山之側如可居子後夫前甘死<lb/>
别<lb/>
　　　病鶴吟上黄尚書<hi>度序并</hi>
　伏聞課長淮綏靖之績陞西清次對之班爰按彛<lb/>
　章當舉自代以某備數切惟此舉前輩所重如韓<lb/>
　文公之於錢徽歐陽文忠公之於吕公著皆其名<lb/>
　位已髙才望素孚故聞者不疑受者不愧如某么<lb/>
　麽加以不可療之疾分甘屏處忽冒公舉豈惟<lb/>
<pb n="KR4d0295_WYG_004-14b"/>
　駭聽上玷師門抑與漫浪之迹不相似然昔唐張<lb/>
　司業受東平之辟而愧其不就賦節婦吟以謝好<lb/>
　事者至今傳之某才固不敢望司業而受舉不能<lb/>
　報與之畧同用敢擬節婦吟之作賦病鶴吟寄上<lb/>
五湖浩蕩平沙暖病鶴摧頽翅翎短萬里空懐宿昔心<lb/>
忘機己結沙鷗伴華表飛来遼海仙人間嘉㑹恰千年<lb/>
一聲嘹唳九關傳虎豹辟易不敢前盡推同類遊鈞天<lb/>
浮丘王喬相後先縹緲遺音墮雲際應念沙頭苦憔悴<lb/>
<pb n="KR4d0295_WYG_004-15a"/>
欲令弱羽更軒昻共駕飛廉騎六炁瑤池飲芝田戱五<lb/>
湖回首皆塵世菰米熟藕花鮮五湖秋色正相便寄聲<lb/>
青鳥謝勤拳摧頽病鶴那能然<lb/>
　　　吳子隆兼隱齋歌<lb/>
前驅十里旌旗紅後騎蹀躞如游龍綺窻阿閣最深處<lb/>
歸來燕坐圍香風不如理掾吳夫子岸幘高吟酒一中<lb/>
嵩少山頭渭水邊耕雲釣月老林泉巢由不生沮溺死<lb/>
魚鰕麋鹿俱忘年不如理掾吳夫子安閒寄傲庭西偏<lb/>
<pb n="KR4d0295_WYG_004-15b"/>
富貴誠可樂幽棲端足尚牽黄復出上蔡門李斯悔殺<lb/>
為秦相介推有母須求禄不應決意歸綿上吳夫子聽<lb/>
我歌當朝劔佩冠峩峩趨營未免傷天和古來隱者亦<lb/>
已多潔身亂倫如彼何君今非仕亦非隱京塵不染白<lb/>
玊珂青衫從事今十載萬事忘懷真實在但令堂上笑<lb/>
平反豈計庭前羅翠黛是中不減山中樂底用青鞋游<lb/>
物外吳夫子吾所敬兼隱名齋足相稱誰其尸之勾漏<lb/>
令<lb/>
<pb n="KR4d0295_WYG_004-16a"/>
　　　傲將軍歌贈周叔子馬帥<lb/>
君不見細栁将軍專號令壁門不受天子命又不見隆<lb/>
中將畧天下竒屈致不可就見之丈夫意氣類如此達<lb/>
則守官窮守己齋壇未築國士去軍令己申美人死王<lb/>
翦定須六十萬李牧必遵前日軌掃門求見齊舎人魏<lb/>
勃妄庸何足使武皇踞厠對衞青淮南君臣暗歡喜寥<lb/>
寥古道不復見後來捷徑何紛紛炙手儻可熱䑛痔未<lb/>
為勤金珠要結徧奴𨽻鈇鉞倒置由他人傲将軍今無<lb/>
<pb n="KR4d0295_WYG_004-16b"/>
矣杜預苞苴通貴近裴度浮沈聊卒歲兩賢屹立尚如<lb/>
斯噲等區區焉足計傲将軍今有之我得見之喜可知<lb/>
行年六十未為老三衙致位官非卑毛錐子毋我欺妙<lb/>
年手折桂林枝長鎗大劔爾胡為十載安邊功書遍太<lb/>
常旗周宣方歌境土復吉甫已賦明哲詩詔書星斗爛<lb/>
馹騎風雷馳平生許國心日莫恐倒施皂囊九扣閽山<lb/>
立志不移時攜一樽酒山水自娯嬉傲将軍誰與同子<lb/>
真己去呉門市杜陵不見天隨翁賴有倜儻朱杖屨時<lb/>
<pb n="KR4d0295_WYG_004-17a"/>
相從虎丘山頭弄明月姑蘇臺上吟清風為樂良有極<lb/>
大義終無窮謹勿扁舟載西子有時獵渭占非熊<lb/>
　　　代同游者賦宿雲軒呈李果州<lb/>
君不見流金鑠石氣如焚巫祝並禱天不聞霶霈一雨<lb/>
洗乾坤膚寸而合山中雲又不見疾雷破山風助勢八<lb/>
表同昏天地閉峯頭一抹斂歸雲赫日當空鬼神避祗<lb/>
今嵗杪雪霜餘得向巖前自巻舒等閒且伴幽人宿明<lb/>
日春回須雨足<lb/>
<pb n="KR4d0295_WYG_004-17b"/>
　　　送趙玊甫赴穿山鹽場<hi>時又有池陽辟命</hi>
辟書朝東来海上便擬尋蓬莱坐令斥鹵皆春臺辟書<lb/>
暮西至頒春又擬陪千騎江水江花盡和氣浮屠将就<lb/>
要合尖洊雷喚起蟄中潛東西惟命夫何嫌諸么爭令<lb/>
出門下意豈專為一日雅君姿秀整氣清遒露華凝曉<lb/>
月澄秋胷中武庫森戈矛筆下倒瀉三峡流甘泉持橐<lb/>
侍凝旒青氊舊物唾手收幡然正應側席求東行西行<lb/>
寧久留祖帳馳華軒嗟余守環堵贈言古有證臨分敢<lb/>
<pb n="KR4d0295_WYG_004-18a"/>
無語紛紛曳紫腰黄金儼然望之真天人萬世在其後<lb/>
念之徒酸辛富貴誠可樂名義吁可畏此意儻無忘鴈<lb/>
来頻寄字<lb/>
　　　觀瀑布圖<lb/>
仰觀山糢糊俯視山歴歴見卑不見髙此恨通今昔觀<lb/>
者笑且言畫手非用力安知畫工心獨苦世上悠悠㡬<lb/>
人識君看白練飛杳不見来跡疑從九霄中直下恣噴<lb/>
激六月天無風大暑鑠金石此景獨清涼飛雪灑石壁<lb/>
<pb n="KR4d0295_WYG_004-18b"/>
此豈銀河飜餘派墮空碧抑豈龍門決洪波注八極方<lb/>
知畫者心不止存目撃山上更有山去天不盈尺丹崖<lb/>
與翠巘羣仙所游息煙雲不可到日星在几席甘露被<lb/>
草木醴泉出巖隙流落人間者萬派祗餘瀝知畫豈予<lb/>
能因畫重悽惻聖賢言外意未可紙上得所以說詩者<lb/>
要在以意逆安得畫外觀山人共向書中探端的<lb/>
　　　贈芮醫<lb/>
乳母夜深紉故衣針墮兒側姥不知兒膚受針口啼哭<lb/>
<pb n="KR4d0295_WYG_004-19a"/>
展轉無眠針入肉明日啼聲甚夜来問兒疾苦誰能猜<lb/>
拊摩忽到傷針處兒啼欲絶姥方悟醫師睨視了無䇿<lb/>
鄰母驚嗟悉来覩羣兒竊聽聞肩竦毛髮竪芮生昻然<lb/>
来自言醫此屢探懷出良藥布指揣針路斯須穎脫出<lb/>
肌理自如故嗟哉此神術小試輒如許我聞在昔陳留<lb/>
市刀鑷工中人避世至今山谷後山詩明月夜光光照<lb/>
地又聞宋人有藥手不龜世世澼絖無贏貲客得其方<lb/>
說呉主大敗越師因胙土方今北境猶多虞萬金良藥<lb/>
<pb n="KR4d0295_WYG_004-19b"/>
時所須汝胡不徃此踟蹰芮生莞爾笑倖利吾所誚喟<lb/>
彼陳留翁異世或同調<lb/>
　　　天馬歌書劉漕<hi>彌正</hi>子淮海秋思詩藁後<lb/>
貳師城空渥洼涸百年徒費秦川𣙜眼明見此玊花騘<lb/>
畫工如山筆難貌朔風號朔雪舞交河水冰連后土一<lb/>
聲嘶入玊門闗掣斷隂雲日當午超八駿友六龍天人<lb/>
一笑和鸞雍駑駘百萬那能從<lb/>
　　　賽龍謡寄陳倅校書<hi>模</hi>兼呈黄堂<lb/>
<pb n="KR4d0295_WYG_004-20a"/>
重光協洽之嵗夏四月朱方不雨川源竭田家汲井灌<lb/>
新秧綆短瓶羸汗流血太守憂民一念深欲決銀河起<lb/>
伏隂彌月驅馳徧羣祀雲捲碧霄呈象緯聞說南洲有<lb/>
蟄龍百年水旱資神功民言直徹九天上絲綸屢下恩<lb/>
光重来徃瞻言三百里别乗親行古無此潔蠲牢醴薦<lb/>
芬馨願借英靈一瓢水瓢水英靈亦何在精誠自與神<lb/>
明㑹炎官叱馭正當空豐隆已駕隨飛蓋歸軒暮扣古<lb/>
城闉霈澤朝均千里外秧田得雨變青青麥田流水迷<lb/>
<pb n="KR4d0295_WYG_004-20b"/>
溝塍擊壤歡呼紛老稚慚愧今年又豐嵗典衣沽酒賽<lb/>
神龍一飽權輿神所賜神龍肸蠁意已傳似言此賜非<lb/>
予專一瓢汲水能回天多謝紫府瀛洲仙瀛洲仙人笑<lb/>
揮手龍不言功我何有祗今千騎擁朱輪即是商家大<lb/>
旱作霖人<lb/>
　　　再韻謝和章<lb/>
萬竈連營横塞月委輸不繼官倉竭邊兵雖暫罷横戈<lb/>
塞馬猶聞馳汗血赭衣開河深復深青青蔓草生河隂<lb/>
<pb n="KR4d0295_WYG_004-21a"/>
歳旱民饑神乏祀故老言言徴䜟緯使君事業今䕫龍<lb/>
十年準擬調元功銅虎分符又南國北来更閱千山重<lb/>
同寮有客居同里憂國同心無彼此既知東海之婦可<lb/>
致旱又知疏勒井泉能涌水釋囚祗有圜扉在蠲租可<lb/>
但寛期㑹日照齋盂食不葷雨濕朝衣車却蓋已罄祈<lb/>
禳徧國中更遣緹車来郭外荒祠蟲篆上丹青平原龜<lb/>
兆坼田塍拜手殷勤祝田穉活國生民係兹嵗再宿為<lb/>
期神效靈三日為霖民拜賜長淮轉漕速郵傳此賜豈<lb/>
<pb n="KR4d0295_WYG_004-21b"/>
獨吾邦專雨餘亟欲披青天那得駕鶴揚州仙精意回<lb/>
天飜覆手赫赫陽光均九有但得兩君便攜手齊上紫<lb/>
清扶日輪闔闢隂陽端有道不妨風月屬閒人<lb/>
　　　再用韻<lb/>
公詩滄海生明月草木光輝涯不竭僕如拙匠運斧斤<lb/>
顔汗淋漓指流血心知短綆難汲深拱把之木無繁隂<lb/>
風雅墮地㡬千祀牢落荒林鳴絡緯眼明紙上走虬龍<lb/>
古錦囊中新奏功搜竒徃徃魑魅泣窮髙不礙天門重<lb/>
<pb n="KR4d0295_WYG_004-22a"/>
鵬飛羊角三萬里筆勢翩翩有如此渠儂辟易虎負嵎<lb/>
公獨從容禹行水端由萬巻胷中在左右尋源無不㑹<lb/>
詩壇獨上四無人烏兔驅車天倚蓋曹劉沈謝不支吾<lb/>
隂何間隔孫山外池塘不夢春草青愚生已分老田塍<lb/>
縣榻空煩禮徐穉一笑相逢俄隔嵗不辭入府異龐公<lb/>
祇恐言詩非木賜朝来好語日邊傳大惠寧許一州專<lb/>
詔書絡繹催朝天紫薇帝庭領列仙釣船已入酒聖手<lb/>
清風一枕無何有遮留當道擁車輪尚能喚起隨邦人<lb/>
<pb n="KR4d0295_WYG_004-22b"/>
　　　和陳倅田婦刈麥韻因解嘲<lb/>
君不見山東健婦把犂耕子美為賦兵車行我嘗一讀<lb/>
三歎息尚想青天聞哭聲又不見峡女生涯在兩脚鬢<lb/>
髮飄蕭不堪掠我嘗三復負薪篇亦是子美䕫州作山<lb/>
東征戰苦未平峡女家貧無㪷升吾邦之俗異於是賦<lb/>
調不苛閭里寧八月詩人歌載績餘暇不如同力穡况<lb/>
復樵枯良易易自昔民生在勤力通守於民情最親勞<lb/>
農不憚行侵晨他日席前須記取要使深宮識苦辛<lb/>
<pb n="KR4d0295_WYG_004-23a"/>
　　　運河行<lb/>
運河岸丁夫荷鍤聲繚亂紅蓮幕府誰獻言運河泄水<lb/>
由函管函管掘開須到底運材歸府供薪爨庶㡬一壊<lb/>
不可復民田雖槁河長滿民田為私河則公獻言幕府<lb/>
寧非忠我聞此言為民說急趨上令毋中輟小民再拜<lb/>
為我言函管由来㡬百年大者用錢且十萬小者半此<lb/>
工非堅厥初銖積費民力厥後世世期相傳豈但旱時<lb/>
須灌溉亦憂久潦水傷田向来久旱河流絶放水練湖<lb/>
<pb n="KR4d0295_WYG_004-23b"/>
憂水洩州家有令塞函管函管雖存誰復決小須雨澤<lb/>
又流通函管猶存不費工只今掘盡誰敢計但恐民田<lb/>
從此廢豐年餘水注江湖涓滴不為農畆利有時驟雨<lb/>
浸民田水不通流禾盡棄况今農務正紛紜髙田須灌<lb/>
草須耘盡驅丁壮折函管更運木石歸城闉吕城一百<lb/>
二十里不知被擾凡㡬人太守仁民古無比凝香閣下<lb/>
寧聞此願傳新令到民間函管須塞不須毁已填函管<lb/>
無尾閭大舶通行水有餘函管不毁民歡娯異時瀦瀉<lb/>
<pb n="KR4d0295_WYG_004-24a"/>
無妨渠憶昔採詩周太史不間小夫并賤𨽻試裒俚語<lb/>
扣黄堂鈇鉞有誅寧敢避<lb/>
　　　憶昨行寄呈劉法曹<lb/>
憶昨太守宣城陳人物風流法從臣太息官倉取無藝<lb/>
要與邑民圖久計總將一石計其贏三斗八升為定制<lb/>
厥初號令如雷霆奉行誰敢圭撮増愚民不解深長慮<lb/>
競喜當時斗斛平新守迎来舊守去號令雖嚴誰復顧<lb/>
斛面坡陀斗面髙三斗八升作常賦後来主簿辛君機<lb/>
<pb n="KR4d0295_WYG_004-24b"/>
太學聲名盛一時朅来意與上官合委向倉中司出納<lb/>
籌筭親臨絶蔽欺戸庭凜凜無喧雜愚民乍喜見明官<lb/>
槩量寧論加勺合上供送使有成數羨餘到底歸州府<lb/>
明年按籍取之民三斗八升更増五徃者不可諫来者<lb/>
圖之猶未晚只今太守龔黄比千里癢疴如切已公事<lb/>
勤勞絶燕私私錢大半供公使選官受秋輸而得法曹<lb/>
賢除弊㡬十九積羨踰三千三千寧足州家用祇恐從<lb/>
今還作俑明年四斗三升之上更増科三十六都之人<lb/>
<pb n="KR4d0295_WYG_004-25a"/>
将奈何<lb/>
　　　殺虎行謝宜興趙大夫惠虎皮虎腊虎睛<lb/>
君不見陽羡周将軍射殺南山白額虎千古萬古聲流<lb/>
聞又不見宜興趙大夫南山三十有六虎令行殺取無<lb/>
復餘一虎昔何少三十六虎今何多虎多人不患所患<lb/>
政之苛苛政滅人門猛虎戕人命擇禍莫若輕泰山之<lb/>
人論已定大夫性髙明下令走風雨所知在田里了不<lb/>
見臺府既令民免政之虎又與民除虎之苦四境之民<lb/>
<pb n="KR4d0295_WYG_004-25b"/>
歌且舞或云殺虎太傷和胡不令渠自渡河我聞此言<lb/>
笑且呵大夫憂民憂豈必限吾土不然鄰國以為壑信<lb/>
也白圭愈於禹古陽羡今宜興大夫邑之主将軍邑之<lb/>
民主賓多寡事不同千古萬古同清芬<lb/>
　　　過司徒墓<lb/>
司徒墓荒塚纍纍不知數草中翁仲無復存壟上牛羊<lb/>
自来去想見當時百萬松佳城在處鬱葱葱車馬時来<lb/>
卿相子鐘魚聲出梵王宮年深事遠無留蹟只與耕夫<lb/>
<pb n="KR4d0295_WYG_004-26a"/>
資墾闢萬古同成一窖塵官爵髙卑誰汝識<lb/>
　　　用前五字韻趣劉聖與建第<lb/>
君不見茅屋下四壁床敷窄又不見朱門中金碧鎖空<lb/>
宅宅成更欲致良材水浮陸走空山澤茅屋區區誠已<lb/>
疎朱門汲汲彼何迫勸君勿學伏波老自詭裹屍須馬<lb/>
革又勿學金谷人綺窗阿閣綿阡陌但令庭宇潔頗與<lb/>
塵囂隔市聲不至亂琴書厨煙可免衝咽啞庶㡬家人<lb/>
安亦使我心獲吾宗開敏姿富有濟時䇿棟宇著易象<lb/>
<pb n="KR4d0295_WYG_004-26b"/>
義不假探索况聞玊堂直視草須元白所期不日成毋<lb/>
使中道畫庶奉紫芝泥即刷青雲翮<lb/>
　　　寄刑臺范黄中<lb/>
秋氣清秋風髙想見刑臺舊居士巾車獨往恣遊遨偃<lb/>
仰戴公廬逍遥焦公居想前輩之風流悲末俗之﨑嶇<lb/>
白眼睨視抵掌嘻吁酌之以漫塘之酒侑之以漫塘之<lb/>
藕酒之味醇而不漓藕之性潔而不汙以泥于以介眉<lb/>
夀于以明素守對此長歌其樂如何相望雖隔於秋水<lb/>
<pb n="KR4d0295_WYG_004-27a"/>
明月幸同於千里<lb/>
　　　跋趙憲<hi>汝櫄</hi>唐率更千字文蹟<lb/>
草非草真非真栁之骨顔之筋歐張瘦硬可通神衆體<lb/>
備兼衆美莫臻興嗣書無首亦無尾當年好事人各欲<lb/>
徇所嗜割截同至寳得中固為喜莫将俗眼看墨脫字<lb/>
已漫當年寳匣中什襲㡬嵗寒祇今煙雲披星斗尚闌<lb/>
干麟角鳯觜毋輕棄煎膠續弦端有冀君不見四牎寳<lb/>
此不寳他固應落筆驚風雨走龍蛇<lb/>
<pb n="KR4d0295_WYG_004-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漫塘集巻四<lb/>
</p>
<p>
</p>
  </div>
<div>
                <head>漫塘集巻五</head>
    <p>
<pb n="KR4d0295_WYG_005-1a"/>
欽定四庫全書<lb/>
　漫塘集巻五　　　　　　　宋　劉宰　撰<lb/>
　　辭免狀<lb/>
　　　辭免除藉田令第一狀<lb/>
伏凖省劄四月二十三日三省同奉聖旨劉某除藉田<lb/>
令某螻蟻微生忽叨恩命戰悸不知所云抑區區情素<lb/>
有不容不吐露者某蚤由科舉僥冒出官為尉為掾為<lb/>
令汲汲寸進初非忘情宦達一自辟屬倉臺偶得風疾<lb/>
<pb n="KR4d0295_WYG_005-1b"/>
浸淫滿面乃丐嶽祠以歸曾未兩月復拜堂審之命某<lb/>
是時猶意此疾可療欲俟小愈奔走赴闕不謂所感日<lb/>
深百藥不效以迄於今形容變改語音僅存竊自循省<lb/>
豈堪綴班行之末重念某幼時家匱不免饑寒病廢以<lb/>
來一意耕桑服勞過甚年甫六十手戰而難於執筆髪<lb/>
脱而不可勝冠晝以目昏廢書夜以心忡忘寢雖欲少<lb/>
效尺寸以自見於明時有不可得瞻望闕廷但深悁結<lb/>
所有省劄不敢僭效達官寄留州縣謹端拜襲藏傳之<lb/>
<pb n="KR4d0295_WYG_005-2a"/>
將来為子孫榮伏惟鈞慈特賜敷奏改命時髦以光初<lb/>
政容令孱瑣自放漁樵須至申聞者<lb/>
　　　第二狀<lb/>
某伏凖省劄以某辭免新除藉田令奉聖旨不允疾速<lb/>
起發前來供職某洊膺寵命俯極戰兢伏念某蚤歲效<lb/>
官位不過掾幕中年屏居身不入朝市容臺列屬中㫖<lb/>
趣行皆耳目之所不接夢想之所不到况聖上天德出<lb/>
震之初正萬化維新之日而公朝進擢猥及么微在某<lb/>
<pb n="KR4d0295_WYG_005-2b"/>
可謂非常之遇雖無知如草木亦覺欣榮雖無情如鳶<lb/>
魚亦當飛躍某其敢固執其愚仰孤鴻造實以衰疾之<lb/>
軀不但形容如鬼疎率之性時或語言如狂且乆安漁<lb/>
樵遂廢筆硯猶之猿鳥必不可與麟鳯同瑞聖時猶之<lb/>
瓦礫必不可與珠玊竝登王府惟當退伏田里含哺鼓<lb/>
腹詠歌太平所有藉田令職事或聖君賢相必欲矯俗<lb/>
之敝擇不求者與之則世之志不茍求而學行才美百<lb/>
倍於某者何可勝計姑以所知言之前鉛山縣丞羅愚<lb/>
<pb n="KR4d0295_WYG_005-3a"/>
鹽官縣丞周師成新湖州録事參軍杜範新真州教授<lb/>
潘彚征愚乃故樞宻㸃之季子餘皆進士第是四人者<lb/>
稟性不同至事親以孝律己以㢘蒞官以勤臨民必恕<lb/>
行之以公不顧望以避怨得之有道不僥倖以干進則<lb/>
四人者同歸一揆又前眞州支鹽倉洪秉哲初擢第主<lb/>
歸安簿甫數月母病馳歸因留不去母病有間勉之仕<lb/>
不得已授真州鹽倉郡守豐有俊檄入幕賴其助有俊<lb/>
為本路提舉復攜以行及為淮西帥以隔路不可檄致<lb/>
<pb n="KR4d0295_WYG_005-3b"/>
乃轉以屬江淮制置李珏珏屢檄其出而本路新提舉<lb/>
汪綱又欲其留秉哲難於從違遂兩不就因以避事為<lb/>
珏所劾至今未得差遣其兄亦四請鄉舉免舉不到省<lb/>
遇赦不該恩兄弟怡怡不知老之將至前修職郎戴埜<lb/>
為麗水尉寄居有挾勢奪村民之舟者埜執不與守怒<lb/>
撻吏奪舟與之埜即拂袖去初埜弱冠其父為求同姓<lb/>
牒因發國子解登第埜以家狀中微有遷就言之輙愧<lb/>
汗其後父䘮服闋遂自陳棄官今已十餘年家居深山<lb/>
<pb n="KR4d0295_WYG_005-4a"/>
惟讀未見之書為有用之學閣學楊簡知温州日已嘗<lb/>
論薦乞命以官是二人者其特立獨行無求於人尤為<lb/>
人所難或公朝不以某為狂僭於六人之中特拔其一<lb/>
而改畀之皆足以使頑夫廉懦夫有立惟是某自為己<lb/>
計旣重於方命之誅妄為人言更合貽犯分之罪尚祈<lb/>
寛大之朝曲賜矜貸某不勝俯伏戰悸之至須至申聞<lb/>
者<lb/>
　　　第三狀<lb/>
<pb n="KR4d0295_WYG_005-4b"/>
某伏凖七月二十七日省劄以某再具申乞寢免新除<lb/>
藉田令職事三省同奉聖旨依已降指揮不允疾速前<lb/>
來供職某瑣瑣一介仰勤君命至再至三魄褫魂驚罔<lb/>
知所措其敢固執愚陋數犯天威實以某賦分素薄得<lb/>
疾多端最是風毒上攻形容變改已嘗具申不復喋喋<lb/>
兼某少不涉學懶與性成長不通方動與物忤故偷安<lb/>
窮巷以茍餘生盖欲仕不能非能仕不欲與老成前輩<lb/>
德尊行高養素丘園者不類若貪冒寵榮强顔就列則<lb/>
<pb n="KR4d0295_WYG_005-5a"/>
是積年抱疾乃為今日進身之階必速煩言上累初政<lb/>
某雖萬死不足塞責伏望察其由衷曲賜敷奏檢㑹某<lb/>
已申事理施行伏候指揮<lb/>
　　　辭免特改奉議郎添差建康倅第一狀<lb/>
某伏凖鎮江府遞到八月十四日省劄以某三具辭免<lb/>
新除藉田令三省同奉聖旨特改奉議郎特添差通判<lb/>
建康府仍釐務填闕某么微之踪方命至三正爾戰懼<lb/>
莫知所容而異數沓來驚魂益以四逸竊惟改秩之必<lb/>
<pb n="KR4d0295_WYG_005-5b"/>
用舉主丞郡之必更作縣此祖宗成法所以垂萬世之<lb/>
規否則必嘗登對而知其能擢用而試之事某近者雖<lb/>
荷甄收俾綴奉常末屬即具辭免初非已經登對及曾<lb/>
受任使之人况藉田有令雖官王朝在昔列於九品於<lb/>
今通差選人某昨被恩除已以疾控辭乃今躐陞朝籍<lb/>
遂佐留都則受之是前日之辭為飾詐今日之受為擇<lb/>
利有一於此罪在不赦某則安敢又某昔在先朝年方<lb/>
强仕嘗被旨赴都堂審察亦以疾辭迄於今十有八年<lb/>
<pb n="KR4d0295_WYG_005-6a"/>
以年則昔壯而今老以病則昔淺而今深辭受一殊萬<lb/>
死莫贖伏望不棄小物曲諒愚忱仍賜敷奏一倂收回<lb/>
誤恩毋使蟣蝨微臣稽違君命以速明刑不勝席藁俟<lb/>
命之至所有省劄某不敢祇受除已寄收金壇縣庫聽<lb/>
候指揮須至申聞者<lb/>
　　　第二狀<lb/>
某凖鎮江府發到九月十六日省劄以某辭免特改奉<lb/>
議郎添差通判建康府恩命三省同奉聖旨不允某疾<lb/>
<pb n="KR4d0295_WYG_005-6b"/>
病餘生薦叨誤恩半年之間四上控辭之牘自知狂僭<lb/>
罪在不赦今又拜不允之命仰體天涵地育之仁感深<lb/>
泣下但某為風毒所侵漸類惡疾委不可仕若牢辭不<lb/>
已不惟上紊清朝亦恐得罪公議謹當尋訪良醫多方<lb/>
治療儻數月之後稍覺痊可即祇拜恩命以效奔走或<lb/>
疾證已深藥力不及亦當續具情實申取指揮庶進不<lb/>
孤造化曲成之恩退亦不失臣子拳拳奉上之義須至<lb/>
申聞者<lb/>
<pb n="KR4d0295_WYG_005-7a"/>
　　　第三狀<lb/>
凖十月十三日省劄以某申乞居家尋訪醫藥奉聖旨<lb/>
依已降指揮不允給假兩月將理候假滿日起發之任<lb/>
某即已遵稟外今假限已滿所合具申某聞事君當致<lb/>
其身尤當用其情故公爾忘私國爾忘家者士大夫致<lb/>
身之義病則免老則致其事不强其所不能不戀慕其<lb/>
所不當得者士大夫所以用其情國家所以原其情也<lb/>
某愚不肖蚤歲塵忝科第服勤州縣凡十有七年見義<lb/>
<pb n="KR4d0295_WYG_005-7b"/>
必為當仁不避惟恐一日之失其職雖位之卑名之微<lb/>
其於致身之義畧亦無愧不幸有疾屏跡田里垂二十<lb/>
年聖明御極振起滯淹某偶以踪跡近似首預招延之<lb/>
數嘗以情實申控復拜改秩丞郡之命凡海内陸沉七<lb/>
選之人誰不欣艷以為非常之遇某或牢辭不已人必<lb/>
以為沽激故某一再控辭之後不敢喋喋只乞居家博<lb/>
訪醫藥候痊可日拜命㝷凖前件省劄某仰體造化曲<lb/>
成之意多方從事醫藥縁所感風證歴年已深百藥不<lb/>
<pb n="KR4d0295_WYG_005-8a"/>
效藉有良方非年歲間可以責效竊恐稽留成命罪在<lb/>
不測謹再具情實干紊伏望哀矜特賜敷奏容令某守<lb/>
本官致仕或以其年尚未及不忍棄捐即乞改注嶽廟<lb/>
差遣一次異時或有痊可之日誓當糜捐以圖報效須<lb/>
至申聞者<lb/>
　　　辭免除直秘閣宮觀第一狀<lb/>
某伏凖省劄以某陳乞守本官致仕或祠廟差遣正月<lb/>
二十三日三省同奉聖旨不允依舊奉議郎除直秘閣<lb/>
<pb n="KR4d0295_WYG_005-8b"/>
主管建昌軍仙都觀任便居住者累月籲哀實廹於疾<lb/>
一朝從欲俾便厥居聞命震驚拊躬感泣仰恃乾坤之<lb/>
大載陳螻蟻之私夫老於選調而有脫選之榮乆矣逸<lb/>
居而冒均逸之寵皆為異數所合牢辭顧惟中廏之病<lb/>
駒許仍伏櫪更類深林之倦翼得且安巢其敢不已於<lb/>
言以瀆葢高之聽惟臣子之直中秘乃國家以表外庸<lb/>
要須治郡而著循良之稱按部而有澄清之效倘不由<lb/>
此弗輕畀之深惟洪造之曲成葢援同升之近比其實<lb/>
<pb n="KR4d0295_WYG_005-9a"/>
才品有異又且輩行不同彼真養素於丘園此特卧疴<lb/>
於田里至學問源流於諸老詞章模楷於後來皆其所<lb/>
優非某能及倘恩榮畧等將負乘致譏伏望朝廷特賜<lb/>
敷奏收回直秘閣恩命姑令某以奉議郎主管建昌軍<lb/>
仙都觀任便居住庶幾愚分得以少安師言亦可允穆<lb/>
實受天地終始生全之賜須至申聞者<lb/>
　　　第二狀<lb/>
某伏凖省劄三月二十三日以某辭免特授直秘閣奉<lb/>
<pb n="KR4d0295_WYG_005-9b"/>
聖旨不允伏念某蕞爾小臣懇辭恩命展轉經年若必<lb/>
待控辭貼職得請而後拜命實恐稽緩以干慢令之誅<lb/>
謹已望闕遙謝祇受奉議郎主管建昌軍仙都觀恩命<lb/>
訖外有中秘之職實非乍脫選階素無朝績之人所敢<lb/>
冒居謹昧死固辭期必得請伏望公朝檢㑹某前申事<lb/>
理特賜敷奏施行伏候指揮<lb/>
　　　第三狀<hi>代作不録</hi>
　　　辭免除直寶謨閣宮觀仍令吏部理未陳乞磨<lb/>
<pb n="KR4d0295_WYG_005-10a"/>
　　　勘年月日與依條轉官給告第一狀<lb/>
某伏凖省劄三月十七日三省同奉聖旨劉某除直寶<lb/>
謨閣依舊宮觀令吏部理未陳乞磨勘年月日與依條<lb/>
轉官給告者某恭覩省劄不勝戰懼某竊惟名以勸功<lb/>
官以序功禄以食功乃聖世馭臣子之成法故一命以<lb/>
上茍效職公家位分雖殊皆可得禄而官則不然非有<lb/>
考任不遷臣子茍有考任則才品雖殊皆可遷官而職<lb/>
名則不然有無不可以例言遷轉不可以日計葢國家<lb/>
<pb n="KR4d0295_WYG_005-10b"/>
設此以鼓舞士大夫趨事赴功之心故聖世重之如某<lb/>
者蚤得惡疾形容變改不可以蒞官臨民故三十年來<lb/>
屏伏田里未嘗尸一日奔走之勞向叨祠命已愧罔功<lb/>
竝不敢支請俸給今又畀之則非所以食功乆侶漁樵<lb/>
姓名不入考功之籍而令計在家年月進秩則非所以<lb/>
序功而况職名向也無功而得今也無功而遷其於勸<lb/>
功也何有某自揣微賤不敢犯分控辭以速罪戾惟是<lb/>
光廟謨訓内閣寶藏寓直其間至為遴選固有累任監<lb/>
<pb n="KR4d0295_WYG_005-11a"/>
司郡守而未得者某實何人其敢冒受伏望公朝察其<lb/>
愧懼之眞情非有一毫欺偽特與敷奏賜之寢免實受<lb/>
隆天厚地保全晩節之恩某無任祈叩之至<lb/>
　　　第二狀<lb/>
某伏覩鎮江府遞到省劄以某辭免新除直寶謨閣等<lb/>
恩命四月二十一日三省同奉聖旨不允某以螻蟻之<lb/>
微辱乾坤之造控辭不獲其敢薦有申陳自速罪戾而<lb/>
某區區愚心有不容自黙者竊惟先朝以來臣子有不<lb/>
<pb n="KR4d0295_WYG_005-11b"/>
由實歴而躐陞秩序者非其學問過人必其節行超俗<lb/>
某蚤歲涉獵時文竊取科第一行作吏即又棄置汩没<lb/>
吏塵初無學問可言中年得疾醫藥不效從所屬保明<lb/>
去官疾勢綿延以迄於今葢欲仕不能非能仕不欲初<lb/>
無節行可述向沐誤恩改官畀職辭不獲命黽勉祇拜<lb/>
已深愧懼今安敢復冒殊私伏望憐其賦予之薄察其<lb/>
祈叩之誠特與敷奏收還直寶謨閣等恩命使某且得<lb/>
偷生閭里與田夫漁父詠歌太平實受隆天厚地之恩<lb/>
<pb n="KR4d0295_WYG_005-12a"/>
伏乞照㑹申聞事理伏候指揮<lb/>
　　　辭免除太常丞第一狀<lb/>
先凖三月十七日省劄以某再具辭免除直寶謨閣仍<lb/>
舊宮觀令吏部理磨勘轉官恩命奉聖旨不允㝷凖吏<lb/>
部給到朝奉郎直寶謨閣主管建昌軍仙都觀告一道<lb/>
未被受間太常寺轉人送到六月二十四日省劄劉某<lb/>
除太常丞某竊惟事君臣子之大義欺君臣子之大罪<lb/>
某幼知讀書即識此理不幸當强仕之年得癜風之疾<lb/>
<pb n="KR4d0295_WYG_005-12b"/>
形容醜惡不可出仕不得已從所屬保明申乞祠禄後<lb/>
荷朝廷矜憐特與改秩仍畀職名在某已為非常之遇<lb/>
今春復荷誤恩遷官進秩某實何人有此僥倖故縷縷<lb/>
控辭不敢祇拜今兹復冒恩除載念延閣美名容臺清<lb/>
選雖皆非某所可當然亦必非某祈叩所能竝免持衡<lb/>
二者之間則延閣之名猶可冒受以養疴容臺之屬必<lb/>
不可偷安而家食矧某自入夏以來不惟舊疾有加老<lb/>
疾倂作腹臟滑泄齒牙動摇日食惟糜粥數匙以上氣<lb/>
<pb n="KR4d0295_WYG_005-13a"/>
血益衰目昏耳聵視聽不爽手足戰掉舉動失常若使<lb/>
懵不自量勉趨朝列必致顚踣為明時羞除已望闕遙<lb/>
謝祇受朝奉郎直寶謨閣主管建昌軍仙都觀告劄外<lb/>
所有新除太常丞省劄見寄留金壇縣省庫擬望鈞慈<lb/>
察其情之眞而不敢為欺哀其命之窮而不可大受特<lb/>
賜敷奏收還恩命庶或可少延殘生實受造化終始生<lb/>
全之賜須至申者<lb/>
　　　第二狀<lb/>
<pb n="KR4d0295_WYG_005-13b"/>
七月十三日伏凖省劄以某辭免新除太常丞恩命奉<lb/>
聖旨不允某蟻蝨微生叨塵清選實千齡之幸㑹其敢<lb/>
喋喋洊瀆鈞嚴自速罪戾而區區之心有不容不盡吐<lb/>
露者某幼讀論語至伯牛有疾子問之自牖執其手竊<lb/>
疑冉耕聖門高弟葢嘗步亦步趨亦趨情不為不親而<lb/>
其疾也夫子獨嫌於一顧乃自牖執其手何哉豈非疾<lb/>
證之彰容貌之改雖聖人亦有所不欲近耶某不幸蚤<lb/>
廹親養奔走田間皮膚為風毒所乘得疾白駁雖無瘡<lb/>
<pb n="KR4d0295_WYG_005-14a"/>
痏亦無痛楚而風毒浸淫自頭面達於四體强半變白<lb/>
形容之惡見者駭異而臣子入朝宜修陛見之恭某疾<lb/>
證若此其敢扣玊階方寸之地望威顔咫尺之間又某<lb/>
頃以疾由熱致服涼劑過多歲晩脾泄十日而九手戰<lb/>
脚弱目昏耳聵實不堪奔走伏望公朝哀矜孱瑣曲賜<lb/>
奏陳收還誤恩仍畀一祠廟差遣庶幾未塡溝壑尚茍<lb/>
餘生某不勝祈哀請命之至<lb/>
　　　第三狀<hi>代作不録</hi>
<pb n="KR4d0295_WYG_005-14b"/>
　　　第四狀<lb/>
昨凖省劄以某第二次辭免太常丞除命又凖鎮江府<lb/>
備坐省劄津發催促起發某前來供職某雖抱病日乆<lb/>
迫於朝命不敢寧居已於九月初二日望闕遙謝祇受<lb/>
太常丞恩命擇十月二十三日起發赴行在供職回申<lb/>
尚書省至日起發所居金壇縣於二十八日至平江府<lb/>
縁知平江府張殿撰乃某同年進士提舉浙西常平事<lb/>
曹秘丞亦某年家皆有疇昔契分相率迎迓而某識以<lb/>
<pb n="KR4d0295_WYG_005-15a"/>
病昏神與形離相見之初為贊者所誤遽以曹為張旣<lb/>
而兩司合席郊勞即席題名某復誤以曹為薛葢其精<lb/>
神恍惚如醉如夢故瞀亂如此乃兩司隨行吏兵所共<lb/>
見非敢飾辭若使某不自揣量力疾前邁必顚踣道塗<lb/>
或幸善達亦恐仍前恍惚瞀亂有紊朝儀不但負明時<lb/>
之選且將為頌臺之羞某實不敢除己於次日回舟金<lb/>
壇㝷訪醫藥外伏望公朝察其情之眞憐其辭之哀特<lb/>
賜敷奏赦其罪戾容其退歸庶幾保全莫景以茍殘生<lb/>
<pb n="KR4d0295_WYG_005-15b"/>
伏候指揮<lb/>
　　　第五狀<lb/>
伏凖省劄催趣某疾速前來供職仍具已起發日分申<lb/>
尚書省某蟣蝨小官累勤朝命震懼不能自寧伏念某<lb/>
區區之蹟一自去冬奔走赴闕得疾中道即具申聞乞<lb/>
賜敷奏容令退歸尋凖省劄奉聖旨不允給假將理某<lb/>
時雖自揣疾證己深非可朝夕責效而感激洪造貪慕<lb/>
明時猶覬殘生未泯勿藥有期或可扶憊支羸一造闕<lb/>
<pb n="KR4d0295_WYG_005-16a"/>
廷故不敢薦有申控不謂某命分之窮痊平無日腑臟<lb/>
泄滑晝夜不止已及半年肢體骨立精神耗散視聽俱<lb/>
衰又犬馬之齒實已七十筋力亦有不可强者擬望公<lb/>
朝哀其疾病之深死亡在近特賜敷奏許令守本官致<lb/>
仕庶免顚踣道路詒笑方來某不勝忍死祈哀俯伏俟<lb/>
命之至伏候指揮<lb/>
　　　回王殿院<hi>遂</hi>宣諭玉音劄子<lb/>
敬承臺劄宣示玉音知不肖姓名誤塵於簡記意過情<lb/>
<pb n="KR4d0295_WYG_005-16b"/>
聲聞或契於傳聞致勤天陛丁寧霜臺開曉某退自修<lb/>
省不任戰兢伏念某少也獨居無師友之益長而為養<lb/>
惟農圃之依自忝微官即困多病閒居三十載恍不知<lb/>
歲月之更嘉㑹一千年徒緬想風雲之盛頃洊叨於拔<lb/>
擢其敢昧於稟承而疾弗可為乆而益甚自去歲還歸<lb/>
於中道迄于今偃卧於一床神識昏迷事轉頭而輙忘<lb/>
關鬲否塞言入耳而不聞重以風虚養成痰厥顚沛而<lb/>
險易弗顧委頓而饑渴罔知將何以趨殿陛之間對冕<lb/>
<pb n="KR4d0295_WYG_005-17a"/>
旒之下敢祈敷奏曲赦殘生父教之忠雖自幼不忘於<lb/>
畎畆天奪之魄竟此身莫望於軒墀<lb/>
　　　辭免除將作少監第一狀<lb/>
凖省劄六月十一日三省同奉聖旨劉某除將作少監<lb/>
者伏念某衰孱朽鈍狎被龍光猶有人心寧忘結草啣<lb/>
環之報第病在肺腑景迫崦嵫勉造闕廷必將中道顚<lb/>
踣為明時羞昨者殿中侍御史王某宣示玊音某已冀<lb/>
病證托奏知訖不謂猶未徹聞致洊叨恩除進貳匠監<lb/>
<pb n="KR4d0295_WYG_005-17b"/>
皇懼戰慄不知所云謹再瀝血誠歸投大造伏望朝廷<lb/>
哀矜特賜檢照某累申事理施行所有省劄寄留金壇<lb/>
縣庫某不敢祇受須至申者<lb/>
　　　第二狀<lb/>
伏凖省劄以某申乞辭免新除將作少監恩命三省同<lb/>
奉聖旨不允某竊伏自念一官漫浪了無寸長猥以姓<lb/>
名徹於造化粤自嘉定改元叨堂審之命寶慶御極冒<lb/>
藉令之除繼官之陞朝使外贊治於留都禄之眞祠使<lb/>
<pb n="KR4d0295_WYG_005-18a"/>
内通班於延閣以及端平更化又復累被恩除至畧其<lb/>
未嘗身歴朝行遽使之名參匠監譬之犬馬但未顚仆<lb/>
猶當激昻而某三十年間懇懇控辭有同一日儻非病<lb/>
形於外容顔不類於故常病成於内狂易或見之言動<lb/>
則是飾其一時罔上之詞以成其三十年慢上之罪國<lb/>
有明憲某其敢迯伏望公朝察其一語不欺念其餘生<lb/>
無幾特賜敷奏檢㑹某自去冬以來累申事理容令某<lb/>
守本官致仕實受隆天厚地終始生全之賜須至申聞<lb/>
<pb n="KR4d0295_WYG_005-18b"/>
者<lb/>
　　　第三狀<lb/>
伏凖省劄以某疊具辭免新除將作少監恩命閏七月<lb/>
初六日三省同奉聖旨不允疾速前來供職者伏念某<lb/>
蚤歲應舉覔官逐禄州縣非敢矯亢為高實縁肺受風<lb/>
邪形容如鬼不可出仕黽勉退藏聖上登極之初端平<lb/>
更化之日薦叨恩命擢寘周行深原朝廷之意似以其<lb/>
廉退而奬之而某實非其人辭不獲命積負凌兢更沐<lb/>
<pb n="KR4d0295_WYG_005-19a"/>
殊私俾進貳繕監茍可尚延視息其敢不即欽承有孤<lb/>
洪造而某自舊歲以來風邪内攻不但形容變改更苦<lb/>
氣血衰微時一顚仆如小兒驚癎狀今夏至秋此疾已<lb/>
三作毎作非經日不能省事非半月不能起行步履日<lb/>
艱證狀日惡倘不及尚有知識控露愚忱祈得請於生<lb/>
前則一旦昏迷塡委溝壑必且懷慚於身後是用不懼<lb/>
么微忍死喋喋干冒鈞嚴伏望哀矜即賜敷奏特與檢<lb/>
㑹某累申事理容令守本官致仕須至申聞者<lb/>
<pb n="KR4d0295_WYG_005-19b"/>
　　　第四狀<lb/>
伏凖省劄以某三具狀申省乞賜敷奏收回將作少監<lb/>
恩命容令某守本官致仕奉聖旨依累降指揮不允者<lb/>
某位下官微不應屢控辭免引年致仕亦合從所居府<lb/>
縣保明具奏不應數以自聞寛大之朝悉加原貸怙終<lb/>
方命國有常刑竊念某昨所陳賤軀風眩之疾感受已<lb/>
五六年今歲自四月至七月亦一再發甚者閏七月初<lb/>
十日因縱步所居敷化里田野間俄爾顚仆比鄰驚異<lb/>
<pb n="KR4d0295_WYG_005-20a"/>
亟褎子姪掖至卧榻之上昏憒竟夕生意復延今若迫<lb/>
於君命趨造周行萬一旅進朝參斯疾驟至隕越於軒<lb/>
陛之下朝廷始信某言不妄亦已後時謹再具情實控<lb/>
告公朝伏乞俯憐危悃仰瀆聖聪早賜檢㑹某累狀所<lb/>
申施行庶免如前所述上遺天朝之羞而某視䕃幾何<lb/>
亦遂首丘之願天地大德某之永畢無所報酬倘或未<lb/>
鑒愚誠即乞行下鎭江府金壇縣廉訪某今歲閏七月<lb/>
内疾作事狀一言不實甘伏罔上之誅伏候指揮<lb/>
<pb n="KR4d0295_WYG_005-20b"/>
　　　第五狀<lb/>
　　　辭免除直敷文閣知寧國府第一狀<lb/>
　　　第二狀<lb/>
　　　辭免除直顯謨閣主管成都府玉局觀一狀<lb/>
　　　第二狀<lb/>
　　　辭免令赴行在奏事一狀<hi>并代作不錄</hi>
　<lb/>
　漫塘集巻五<lb/>
</p>
<p>
</p>
  </div>
<div>
                <head>漫塘集巻六</head>
    <p>
<pb n="KR4d0295_WYG_006-1a"/>
欽定四庫全書<lb/>
　漫塘集巻六　　　　　　　宋　劉宰　撰<lb/>
　　書問<lb/>
　　　通田輅院<lb/>
某得令名於士友間舊矣亡師友周南仲無恙時書來<lb/>
道執事有意見訪汛掃敬聽旋聞即遂榮上不果此來<lb/>
賦未見君子之詩十年猶一日也維時春和伏惟接武<lb/>
清華台候神相萬福某蚤得惡疾形容如鬼自棄明時<lb/>
<pb n="KR4d0295_WYG_006-1b"/>
今老矣頭童目昏頷髭無黒者豈復敢自通於當世有<lb/>
位之士惟聞賢者有進用之階世道有清夷之望以是<lb/>
自喜敢問學省之除在幾時大科異等不過為入朝計<lb/>
耳似不必屑意朋儕中同志者以道巻舒而不視時俯<lb/>
仰竊計自處已定詩曰靖共爾位正直是與神之聽之<lb/>
式榖以女敬誦此伸愛助姪子某再請鄉舉今就省闈<lb/>
欲一識先達因其行敬以一紙寫繾綣且以與姪子為<lb/>
左右之容居山林乆不嫻書尺筆縱字大伏惟亮之<lb/>
<pb n="KR4d0295_WYG_006-2a"/>
　　　通趙章泉<hi>蕃</hi>
某家金壇去丹陽驛七十里非時得枉道者不到故欲<lb/>
寄音無從中間凡再得詩三復可復自成疎之句鄉風<lb/>
長懷幾不能遣莫冬得三詩欲屬范南卿附便念南卿<lb/>
猶未除喪寧能作置書郵又爾中輟今聞友人王去非<lb/>
將專人過番昜道玉山謹以奉寄宣筆百枝匹劄倂徃<lb/>
人生七十者稀過此皆是贏得吟風嘯月其樂如何世<lb/>
徒以陶靖節解印綬賦歸去來為高不知其榮木等篇<lb/>
<pb n="KR4d0295_WYG_006-2b"/>
所期甚遠所任甚重所樂甚真洙泗以還無此氣象先<lb/>
生其斯人比歟某欽仰<lb/>
　　　回李秘書<hi>心傳</hi>
某自聞召命之頒日傾耳以聽回船東下且以日計曰<lb/>
可矣忽奉手教乃知當此春晏猶艤舟江岸為泝峽計<lb/>
易退難進固足以崇高節抗浮雲獨不念當饋之思側<lb/>
席之乆耶就審德盛仁熟罄無不宜隨軒眷集動與吉<lb/>
㑹良慰緬仰聖上克勤克儉有夏禹之德務學不愧商<lb/>
<pb n="KR4d0295_WYG_006-3a"/>
高宗周成王而左右未有傅說周公之輔秘書辭歸之<lb/>
章再上而報可未聞深惟聖意豈但欲以史事相付而<lb/>
已願戒舟師亟捩柂乘流以慰中外之望某年廹七十<lb/>
視聽俱衰大非疇昔侍見時比更化之初羣賢彚進頗<lb/>
聞有相援引者今讀秘書奏疏又知嘗置賤名其間某<lb/>
少也不才况今已老求之在昔固未有四十辭官七十<lb/>
復出者所幸與王去非為婣家備知此心嘗為請言於<lb/>
當路已見諒矣盛意如許不敢忘頒貺宣毫洪扇使内<lb/>
<pb n="KR4d0295_WYG_006-3b"/>
得以冩素抱外得以揚仁風感喜可知一故舊有錫渾<lb/>
天儀幸求得之謹以為觀天之助有懷拍塞探伺舟過<lb/>
丹陽因得吐露春寒猶力道間厚愛是祝<lb/>
　　　回柴安撫<hi>叔達</hi>
伏自丙寅開邊敵勢漸殺我之邊備亦小弛然而遺患<lb/>
未除邊虞故在乃丁丑夏乘我撤戍長驅絶淮邊遽上<lb/>
聞中外震駭惟執事隱然孤忠貫徹穹壌才足以酬酢<lb/>
萬變智足以奔走羣雄以浮光孤城二千羸卒摧其堅<lb/>
<pb n="KR4d0295_WYG_006-4a"/>
鋒𠞰其萬衆為長淮千里保障當是時天下士無問識<lb/>
不識皆想見風采恨不得備顔行奉要約某雖不肖然<lb/>
嚮也亦嘗有志斯世寧能泊然自棄私謂執事之道且<lb/>
行乎朝廷矣而浩然有歸興殊不可挽豈味黄石戒又<lb/>
先子房一著甚善甚善甚盛甚盛靖節窮士得從檀公<lb/>
㳺具有故實况某與執事寓里相望不遠百里命巾車<lb/>
棹孤舟亦非難事自惟疾疢日侵形容如鬼不可以入<lb/>
城市惟有懷仰天與幸㑹令嗣判院摶扶搖而上實始<lb/>
<pb n="KR4d0295_WYG_006-4b"/>
吾邑執事復不鄙夷因而賜之書盥手發函長跪疾讀<lb/>
盖温乎如惠風和氣之襲人炳乎如隨珠和璧之在目<lb/>
洋洋乎如韶濩正音之入耳其為榮荷可勝言哉自冬<lb/>
徂春以鄉邑民饑癙憂蠅營無補毫分有稽奏記恐速<lb/>
罪戾尚惟高明以度外處之未賜斥絶使猶得從緑野<lb/>
之㳺於他日某伏紙拳拳寵頒某物尤切銘佩吳箋三<lb/>
百得之親舊間頗勝常用者輙以供翰墨之需某物併<lb/>
以薦北海坐中一酌辱命之留幸甚時事孔艱正恐元<lb/>
<pb n="KR4d0295_WYG_006-5a"/>
戎未應終棄人間事詩曰無金玉爾音而有遐心勉之<lb/>
　　　回周馬帥<hi>虎</hi>
經年不上記自識將軍禮數寛必不加罪但某平生願<lb/>
屬馮異而台座亦逢人說項斯人事好乖老未相遇謂<lb/>
此情何春夏之交峭寒猶在恭惟味黃石戒從赤松遊<lb/>
岱嶽爭高璇穹錫美台候動止萬福某病骨衰頽鬢髪<lb/>
蚤白猶幸鑷去可誑人以未老年来乃一向白盡今白<lb/>
者又轉而黄古詩云乆知老㑹至不謂便見侵念之憮<lb/>
<pb n="KR4d0295_WYG_006-5b"/>
然太尉德成於身功成於國名成於天下後世來者更<lb/>
言體益強健神光炯炯窮林園之勝過緑野堂中人集<lb/>
壽福之全愈耆英㑹中客盛矣哉古未有也敢問比日<lb/>
有何賦詠願併録示使得成編布金寺曩求書額村僧<lb/>
無從往謝謹為納摹本去近懇常平使者得錢創社倉<lb/>
於里中欲求社倉二大字告不吝唐裔李秀才自言將<lb/>
踐約修敬因得拜此且以無灰酒十罇修歲貢拈秃羊<lb/>
毛筆不能成字伏惟照察不宣<lb/>
<pb n="KR4d0295_WYG_006-6a"/>
　　　二<lb/>
頃因李君便附書其回也辱報字甚慰連月淫雨隂雲<lb/>
不開屏居水繚四壁大似坎中蛙氣悶悶不能吐來教<lb/>
之頒正爾啓緘而雲翳劃開日光穿漏殆非偶然就審<lb/>
比辰回旋舊栖詠歌千古百靈呵䕶萬福來同意氣開<lb/>
懌不可言也向來五噫公論頗亦聞之竊謂世上是非<lb/>
初無定在人生禍福要有定分以其無定在則今日之<lb/>
是安知不為他日之非今日之非安知不為他日之是<lb/>
<pb n="KR4d0295_WYG_006-6b"/>
要不必深辨要有定分則聽之而已雖辨何益眼前一<lb/>
輩說是說非説禍説福之人藉方得志只是乞食墦間<lb/>
者稍饑則又前矣願太尉一切達之社倉二大字筆力<lb/>
不啻千鈞重而更端莊停勻披玩不能釋手某物并貺<lb/>
暑月水飯有相其敢不德寒鄉窶人無一物可薦誠去<lb/>
歲一士友見教造松醪飲之可治風濕脚氣造成香味<lb/>
頗勝姑納上四尊倘謂可飲當續致鄉間醋底向聞庖<lb/>
下頗有知音納三十小尊輕瀆愧甚當暑壽重是祝<lb/>
<pb n="KR4d0295_WYG_006-7a"/>
　　　回何撫幹<hi>處恬</hi>
别不計年悠悠我思無日不在震澤潯溪之上也春杪<lb/>
幼子自梁料院處歸忽領手筆乃知圖南之鵬曾未忘<lb/>
控地之鳩鷃感外重慰入夏多故㝷以雨水相仍具謝<lb/>
不敏明星有爛有目具瞻况嘗乘槎誤至天漢者耶朝<lb/>
來爽吹迎秋恭惟幕府高閒台候神相動止萬福仕於<lb/>
今難矣而大府為尤難其位高而責不及情親而言可<lb/>
入者獨上幕耳而執事再居敢不重賀雖然盛名之下<lb/>
<pb n="KR4d0295_WYG_006-7b"/>
難居執事疇昔以太學諸生上書論天下事慷慨激烈<lb/>
士無問識不識讀其書味其意徃徃壯其氣高其節繼<lb/>
聞彈冠出仕又孰不遡風而想企踵而望曰是嘗有言<lb/>
於未仕之前其肯媕婀於既仕之後而側聽累年未有<lb/>
聞焉執事豈與庸庸者比患不改秩患不立朝矜一語<lb/>
之合希一盼之温以自為重哉傳曰三年不鳴一鳴驚<lb/>
人三年不飛一飛冲天勉之而已須先正顯學勤王録<lb/>
序謾寫去殆不可用唱和集序續納頒貺多品甚感呉<lb/>
<pb n="KR4d0295_WYG_006-8a"/>
箋閩板友書眞是未能免俗書至此亦以自笑秋後登<lb/>
高望遠必有佳趣傷今弔古必有竒作毋惜寄示金陵<lb/>
同官為最多其能以世道自任不唯阿隨俗者為誰皆<lb/>
所願聞<lb/>
　　　回宜興趙百里<hi>與悊一</hi>
戊午己未年間某為儀眞掾識門下士天台徐不愚時<lb/>
執事年尚幼方侍先少師官金陵不愚為某言執事高<lb/>
明之姿凝遠之度渾然天成非學力可及某時起敬欲<lb/>
<pb n="KR4d0295_WYG_006-8b"/>
介不愚援外舅梁吏侍州里之舊拜先少師下風因扣<lb/>
東閣快鳯星之覩而局於官守厥路無由某既去儀眞<lb/>
而先少師寖上榮塗以至開大藩登禁從某復限以位<lb/>
分欲進不敢然頗聞先少師逢人說項斯所與外舅書<lb/>
必賜垂問知過庭之助為多感流水之知懷高山之仰<lb/>
今三十年矣去歲治所人來誦今大夫之賢不容口大<lb/>
要以為不吐剛不茹柔君子有所恃而不恐小人有所<lb/>
畏而不為問姓名為誰則執事也乃知先少師家法有<lb/>
<pb n="KR4d0295_WYG_006-9a"/>
傳徐不愚疇昔之言為不謬某三十年起敬為不虚喜<lb/>
欲起舞林下殘生不敢直以姓名自通畧因友人王穎<lb/>
叔附致拳拳豈意撝謙不間疎賤得得遣介賜之手書<lb/>
辭㫖温然若施之所敬某何敢當重以册府之珍文房<lb/>
之寶上尊名茗粲然前陳使得仰高哲之風流滌世俗<lb/>
之塵埃澆胷中之磊塊而濡毫引紙又足以發揮之眞<lb/>
人生大快意事而遲暮廢學重不敢當也惟有感愧世<lb/>
變益下人物隨之州縣間殆不復見廉平之吏執事其<lb/>
<pb n="KR4d0295_WYG_006-9b"/>
庶矣乎語曰為山九仞功虧一簣惟勿恃其已成而益<lb/>
求其所未至士之狂者多忤人勿怒其狂而虧待士之<lb/>
誠民之頑者多撓政勿疾其頑而虧拊民之仁位之在<lb/>
上者多喜人同已勿狃於同而虧行已之信則善矣美<lb/>
矣不可以有加矣執事其圖之屏居無可薦誠朱侍講<lb/>
語録一部納上絃歌之暇時一寓目或有補萬分其他<lb/>
寒燠之問頌禱之辭某以為無益於愛助敢畧幸察<lb/>
　　　二<lb/>
<pb n="KR4d0295_WYG_006-10a"/>
一春煙霾障日風雨不時糴貴民貧歎恨滿耳鳥啼花<lb/>
發皆在愁中傳聞某官周行原野咨訪閭閻逋租法不<lb/>
可蠲而代之輸賑濟時不可行而給之食其他慈惠之<lb/>
政不可槩舉致人心懽悅天意感通雨日來氛祲掃除<lb/>
天宇澄霽施及鄰郡敢昧所元敬拜手書殷勤問訊而<lb/>
臘前之酒有以沃其枯腸雨前之茶有以滌其滯思空<lb/>
南山之竹不足書謝忱但有銘佩某屏居莫聞時事有<lb/>
自日邊歸者能言已有明詔趨上周行某無任願忠之<lb/>
<pb n="KR4d0295_WYG_006-10b"/>
情尚以財不盡用留餘力以資代者威不盡用廣遺愛<lb/>
以貽方來為未解印之祝<lb/>
　　　回宜興謝百里<hi>奕修</hi>
昨以厚意乆不報斐然一箋聊寫寸衷使介鼎來雙緘<lb/>
倂辱薄物曽𤓰桃不直更貽瓊玖之酬陽羡之茶天子<lb/>
之所先嘗竹冷之酒中都之所貴重羅列滿庭而山海<lb/>
果羞與花縑畫扇又從而侑之拜嘉以還感藏無斁徃<lb/>
來之人誦賢者平估以便糴散藥以起疾慈惠之政次<lb/>
<pb n="KR4d0295_WYG_006-11a"/>
第舉行甚善甚盛紹熈間越人俞高兩郎中相繼為宰<lb/>
創社倉二君旣去鄉人徐大夫實繼之徐雖學舎人而<lb/>
識頗不逮遂徹去人至今惜之至今議之前大夫才足<lb/>
以有為而牽於佛廟神祠之役念不到此絃歌之暇亦<lb/>
可畧㝷墜緒否乎某朋友故樞宻羅文恭公之幼子曩<lb/>
為新淦令某為作琴堂箴或傳至魏華父侍郎為作篆<lb/>
書入石甚佳偶存一本僭以拜納鄙拙不笑相望不遠<lb/>
數舎繼此時當奏記或因風問生死得畧去寒暄頌望<lb/>
<pb n="KR4d0295_WYG_006-11b"/>
等語幸幸<lb/>
　　　回句容吳百里<hi>淇一</hi>
某憚暑如在釡甑中台翰正用此時來剥封莊誦炎熱<lb/>
自去清風自生且審當喧囂倥偬中不廢絃歌之樂武<lb/>
夫悍將撞搪呌呼之際日與青衿子佩從容爼豆間神<lb/>
之聽之台候動止萬福欣慰其何可言某物併貺登拜<lb/>
感甚學記之委深荷不鄙若稽在昔泮宮之修鄉校之<lb/>
不毁雖見史克之詩丘明之傳而千萬世所敬仰者魯<lb/>
<pb n="KR4d0295_WYG_006-12a"/>
之僖公鄭之子産而已某其敢不勉以發揚盛美元符<lb/>
道宮大有興作驕將叱咤賢大夫倘唯唯聽從繼自今<lb/>
洞天福地雞犬不復得寧猿鶴不復得來木石皆不復<lb/>
得其所矣幸台座念及之二學記寵教已領閩師老丈<lb/>
上梁文筆力猶精健如許敬服因書為致意他須嗣音<lb/>
　　　二<lb/>
累日聞句曲之民悵朝天之舄飛去不留助之黯然劃<lb/>
奉誨函乃知大鵬雖摶扶摇羊角而上猶未能忘情於<lb/>
<pb n="KR4d0295_WYG_006-12b"/>
鳴蜩斥鷃不惟自喜且為句曲之民喜二天之猶在其<lb/>
上也某匆匆不及拜氷翁大卿書㑹次為致海内蒼生<lb/>
望霖雨之意胡伯量兄計亦在大卿東閣數字望為寄<lb/>
達此去必即留中州縣之不可為田里之不勝擾固皆<lb/>
身履而目見之言有可及得毋愛於言力有可及得毋<lb/>
靳於力是望<lb/>
　　　通泰興王大夫<hi>瀹</hi>
某宦海陳人紹熈慶元間尉江寧則知績溪王大夫以<lb/>
<pb n="KR4d0295_WYG_006-13a"/>
古聖賢之學行之一邑邑以大治猶恨相去遠所聞未<lb/>
詳未幾同年友張右史敏則自新安來且言曾親到績<lb/>
溪見大夫所為皆今世所無有某以是起敬不勝區區<lb/>
之情開禧間隨牒東嘉凖擬叩門執弟子禮旣到則甲<lb/>
第在外邑三山非遠而弱水隔之惟坐馳此情歸未幾<lb/>
而木壊山頽矣惜此世之失此賢悵此生之孤此願今<lb/>
猶耿耿胷次比歲鄉人為簿尉於龜城簿之子歸尉以<lb/>
書來頌大夫之賢不容口敬問爵里知為績溪之嗣其<lb/>
<pb n="KR4d0295_WYG_006-13b"/>
廉足以勝私律貪而其為人謀而忠又有不可及者詩<lb/>
曰維其有之是以似之欽嘆欽嘆王簿子得使邑為其<lb/>
亡翁保明申府申部可徼致任澤適部中行下再保明<lb/>
弱子茫然無措某三十年林下與世濶絶復無從致力<lb/>
其子自拜書控懇累日來求書為助義不得辭率易拜<lb/>
此<lb/>
　　　回新於潛尤大夫<lb/>
某犬馬之齒入新歲遂七十有一目昏耳聵而胷中復<lb/>
<pb n="KR4d0295_WYG_006-14a"/>
徤忘凡百皆如㝠行以此絶不敢與朋友相聞郵置中<lb/>
知己班改且知已注赤邑繼此榮塗足可無壅不勝贊<lb/>
喜第修賀不武而為來教所先物之厚意之勤皆非所<lb/>
敢望但有感愧來諭言世道之艱且惜諸賢不能相與<lb/>
壯元氣壽國脉誠為至論若以為皆坐相率引避去之<lb/>
惟恐不速之故却似未然盖見可而不進固為可罪而<lb/>
冒然嘗試以僥倖萬一者亦非世道所望也嘗觀自昔<lb/>
事變之多莫如漢末而諸賢隨用隨起皆有以自見亦<lb/>
<pb n="KR4d0295_WYG_006-14b"/>
無如漢末者蓋當時諸賢相與講之深見之明守之固<lb/>
斷然不以富貴貧賤死生禍福入其心故能隨遇有立<lb/>
如此某乆居田里固罕見士大夫或邂逅有見未有不<lb/>
憂家之貧身之不達者竊謂吾國之士茍有甘心於饑<lb/>
寒貧賤而死者則豈惟吾國庶幾其人亦過人遠矣季<lb/>
端以為如何西州家學之粹世德之茂惟君一家而昆<lb/>
仲間能以學問相勉以德業相期以聲望相高者亦惟<lb/>
君家耳願益自力以開遠業厚貺無以為報偶有某物<lb/>
<pb n="KR4d0295_WYG_006-15a"/>
謾以友書來書有秋深過吾里之意拍塞滿懷悉留面<lb/>
賦來書累幅而此但幅紙又盡畧彛儀盖昏耄有不容<lb/>
强者亦惟眷予是賴千萬矜體<lb/>
　　　回鎮江權倅史延陵<hi>旹之一</hi>
某伏自大丞相當國幾三十年山林閒散之人間有與<lb/>
大丞相偶同姓氏者輙辟易趨避况真大丞相族耶惟<lb/>
滄洲文昌公昨典鄉郡不以某愚不肖先之以手書某<lb/>
非意望所及且謂庶人召之役則徃役其敢辱贈而報<lb/>
<pb n="KR4d0295_WYG_006-15b"/>
自是得以姓名自通其後溧水大夫介一二士友惠書<lb/>
叙述平生有擺脫世務退然以寒畯自處之意某謂是<lb/>
我輩中人非挾貴以來者故亦願交下風今承來翰似<lb/>
事同而實異盖作小楷書用畫一式則小官事上之禮<lb/>
某不敢當一也以先生見稱以懷才抱道有志當世之<lb/>
士見待某非其人不敢當二也不敢當者二而不敢不<lb/>
當者一則某郡之民而執事郡之通守也故敢援召役<lb/>
往役之義修書以謝萬一干將出匣寶氣衝天惟善藏<lb/>
<pb n="KR4d0295_WYG_006-16a"/>
其用毋與牛刀爭一割之快是望<lb/>
　　　二<lb/>
某再承台翰禮愈恭意愈勤而所以開曉之辭愈悉某<lb/>
感甚愧甚懼甚抑某前所作報書實有感於世變而然<lb/>
不自意其有忤於執事也初某之為江寧尉也故參政<lb/>
衛公已以大魁為他路常平使者其父子文老丈實以<lb/>
朝奉郎為郡僉幙臺府一待之以巡廊官略不少異一<lb/>
日添倅去官兩倅白郡以衛攝事衛辭以上轎官與巡<lb/>
<pb n="KR4d0295_WYG_006-16b"/>
廊官事體不同又以僉幙以下皆受察之人而通守按<lb/>
察官也何敢當力辭不受帥主鄭知院僑聞之曰吾固<lb/>
疑其如此即改委帥司機宜今執事雖太師越王諸孫<lb/>
大丞相諸族然年甫三十官猶選人職猶監當旣攝僉<lb/>
幙又兼通守雖大官要職皆君家所自有而某因來翰<lb/>
之及敬讀氷銜回念四十年來事不能不有感誠不自<lb/>
知其言之過語曰我之大賢歟於人何所不容惟執事<lb/>
有以容之又某所以不能不拳拳於文昌滄洲公以及<lb/>
<pb n="KR4d0295_WYG_006-17a"/>
溧水大夫者某嘉定初年備數浙東鹺幕時大丞相以<lb/>
禮部滄洲以兩浙漕同按視壽成山陵昆仲職位未至<lb/>
大相遠及丞相當國以一尚書處滄洲誠未為過而滄<lb/>
洲懇辭十數不止丞相亦終不强之故天下皆服大丞<lb/>
相之公而仰滄洲之高溧水之在太學也以大丞相故<lb/>
不得成校定者累年及旣出官循序而進未嘗超躐得<lb/>
邑山隂棄之而易溧水在溧水為郡所抑自他人處此<lb/>
干造物求速化溧水終安之以俟秩滿此某所以拳拳<lb/>
<pb n="KR4d0295_WYG_006-17b"/>
二公願執鞭而不可得執事遠觀疇昔金陵之事如此<lb/>
近觀今日君家之事又如此則宜知所處矣詩曰他山<lb/>
之石可以為錯又曰他山之石可以攻玊盖以玊攻玊<lb/>
安能有成惟得夫他山麤厲之石相與錯磨則庶乎其<lb/>
可執事無志於西序東廂之陳則已茍有志焉則他山<lb/>
之石必在所取請自某始鄉縣去古延甚近或因還鎮<lb/>
枉道見過甚幸不然某因謁季子祠亦可求見揮汗草<lb/>
草<lb/>
<pb n="KR4d0295_WYG_006-18a"/>
　　　回真州倅權州鄭運管<hi>次甲</hi>
某少也為貧鄙事無所不歴年甫七十百疾叢之雖知<lb/>
貴名之起如日麗天而養疴窮谷進謁無階又知蕞爾<lb/>
孱生所以得入於大鈞坱圠中而不在清議擯斥之數<lb/>
者無非一門海涵春育之賜而目昏手戰宜飾一箋以<lb/>
謝亦竟不克俯仰乾坤惟有愧怍忽奉華緘粲乎其詞<lb/>
之文温乎其禮之勤而意之厚也某何以當靖思惟有<lb/>
歸翰墨於典籖請罪戾於司過庶於愚分容可少安或<lb/>
<pb n="KR4d0295_WYG_006-18b"/>
幸而恕之則所願也非所敢望也<lb/>
　　　回艾節幹<hi>慶長</hi>
某徃歲承得得命駕過我漫塘上雖貧居不能款然已<lb/>
得意鄉於言辭之表知必非碌碌隨世俯仰以就功名<lb/>
者為吾道賀為吾鄉里賀一别杜門無從上記比江延<lb/>
卿自池陽歸具道得賢使者為之依歸使者亦大得幙<lb/>
畫之助喜欲起舞方將因兒曹就試城中宛轉附致一<lb/>
書忽令兄專人送至來翰且有某物頒貺感何可言慰<lb/>
<pb n="KR4d0295_WYG_006-19a"/>
何可言徐斯遠尚友好學安貧守道不愧古人頃歲校<lb/>
文上饒惟以親得此人為喜所惠詩文三册回思在上<lb/>
饒見斯遠時今整整四十年而信上三君子皆已逝矣<lb/>
某視昏昏髪種種在世能復幾時不覺老淚之横臆也<lb/>
某少不學中歲杜門養疴復棄書册不復闗人世事謂<lb/>
可守此以終老諸賢誤知過相推輓致洊被寵榮且容<lb/>
臺禮樂之司尤非懵不知古今者所可進適已力上控<lb/>
辭之牘且以書致禱於一二親舊期必得請來教實獲<lb/>
<pb n="KR4d0295_WYG_006-19b"/>
我心敢不敬佩聞考試後必歸更喜有承接之便他得<lb/>
以略令兄承賜書已别具答秋色正佳賢者在道固應<lb/>
動静有相萬福來同更相寒暄之宜劼毖茵飪之奉是<lb/>
祝<lb/>
　　　回滕主簿<hi>嘉</hi>
經年之别無非思見君子之時伏奉手書禮過乎厚若<lb/>
施之所尊敬者某衰晩固陋不足當但深感愧就審秋<lb/>
來行李有相台候動止萬福慰何可言某昨聞束裝過<lb/>
<pb n="KR4d0295_WYG_006-20a"/>
淮西意須少留何歸騎匆匆如許某平生知舊十九皆<lb/>
為淮西羅致迎之敬以有禮知舊間多不敢違然到未<lb/>
乆輙去今詳味道間兩大篇雖意别有屬然浩然之略<lb/>
亦於此見之詩曰彼求我則如不我得執我仇仇亦不<lb/>
我力史稱孔北海造次能得士心士乆亦不願附豈其<lb/>
然耶勿止二字一是聖學之門一為聖學堂奥止者至<lb/>
善之地不可以有加矣勿之後工夫甚多方到得此地<lb/>
來諭所謂資勿之義以止其妄竊謂未然人能止於至<lb/>
<pb n="KR4d0295_WYG_006-20b"/>
善則妄去乆矣如何如何需趙婺倅書納云其姪安吉<lb/>
大夫前月末一疾不起可傷王山隂到官數月上官甚<lb/>
相知然亦窘於酬應相坐不得嗣音冬仲能踐踏雪扣<lb/>
門之約幸甚東歸猶有餘暑道間厚自愛是祝<lb/>
　　　回新武進張尉<hi>文德</hi>
某日伺回舟於緑蒲青葦之間謂謁入必在他客先忽<lb/>
奉誨函恭審已拜除書遄歸錦里林泉改觀門巷生輝<lb/>
台候動止萬福某四十載硯席之舊慰浣不勝情惟偵<lb/>
<pb n="KR4d0295_WYG_006-21a"/>
伺不敏亦重自愧也仰惟尊友兄以絶羣之才負邁往<lb/>
之氣揮毫落紙正聲足以諧韶濩高韵足以激天鯨宜<lb/>
紬書東觀載筆掖垣皆榮塗發軔之地顧俯就警曹奔<lb/>
走之職自取廉矣夫惟取之者廉而後與之者過金沙<lb/>
鸂鶒之祥自古有之某願拭目區區王陽結綬貢禹雖<lb/>
不復作彈冠想而竊效其喜有不容自己者未辦一物<lb/>
薦賀而厚貺鼎來先施之道至矣盡矣某何以當但有<lb/>
悚荷暑月未敢掃門以速褦襶之誚敬以儼高明之居<lb/>
<pb n="KR4d0295_WYG_006-21b"/>
謹絺綌之御為侍介者請<lb/>
　　　回趙御幹<lb/>
自居田間聞人從日邉來即目動神駭而左右方彯纓<lb/>
其間那敢上記但有懷想張壻逓到來翰諄諄然如小<lb/>
官事上位非所望於親舊也伏審炎夏之月忠勤有相<lb/>
尊候萬福至於尉為今世仕宦頗難西班尤不易必得<lb/>
貴而賢者主之庶易為力今左右真得所依矣某病容<lb/>
衰鬢視向來十餘年前相見時更覺醜惡又賦性疎率<lb/>
<pb n="KR4d0295_WYG_006-22a"/>
仕宦處雖為君子所知然亦為小人所惡故浩然歸志<lb/>
遂不可遏方來歸時錢丞相衛大參秉政欲以掌故相<lb/>
處命且下矣某辭以自屬官得掌故人必以為入京考<lb/>
圖而後得之不若且畀嶽祠異時陶鑄未晩荷二公相<lb/>
許以二月八日奉祠歸歸甫兩月以四月八日降堂審<lb/>
之命明年又荷廟堂具未赴堂審之人姓名行下催促<lb/>
某以賤疾形於面目不可復出遷延至今十九年方初<lb/>
歸時鬚髪未有一根白今無一根黒矣豈有血氣盛壯<lb/>
<pb n="KR4d0295_WYG_006-22b"/>
時不出及血氣既衰乃可出乎傳聞大參屢借助於丞<lb/>
相之前不知山林之人何以得此竊料大參以一世風<lb/>
俗為己任惡世俗之貪求以某粗無求於人故見取耳<lb/>
然世間無求於人亦有兩似有可為世用而不屑求者<lb/>
亦有自知其不可用而不敢求者若某真是自知其不<lb/>
可用故甘心屏處吾親因職事之暇千萬為大參明言<lb/>
之或强之使出既無以愈人又不能謹言寡過必為大<lb/>
參門牆之累免牘再上其間語言狂僭物論必是沸騰<lb/>
<pb n="KR4d0295_WYG_006-23a"/>
山林之人安識朝廷事體肆意極言那得是處却望大<lb/>
參覆䕶使不至得罪舊作三篇因寫與王大監令女夫<lb/>
録呈一觀數日來方劇暑都下想見尤甚千萬厚愛<lb/>
　　　通胡伯量<hi>泳</hi>
某入秋伏暑傷脾正爾悶悶而聞前句容吳大夫行不<lb/>
及端狀令親敬予丈平生自養有道想亦未料其遽至<lb/>
此故家事俱不遑區處頃見契兄說敬予二子非同生<lb/>
故其閤中不能槩視之今其親生之子既為門下壻則<lb/>
<pb n="KR4d0295_WYG_006-23b"/>
協和内外使四方朋友無得而議全仗契兄與令女千<lb/>
萬勉之某鄉間社倉稍稍整齊聞朝路中時有議者今<lb/>
見在米本不能數千石而論者已謂其多深恐小遇水<lb/>
旱必有科擾之患小蟹莊比來如何石已至否因風毋<lb/>
惜寄音以慰牢落<lb/>
　　　回惲上舎<hi>子肅</hi>
相望百里而數十年來往鄭鄉無一日雅人事好乖可<lb/>
歎也忽奉長箋幸賜之教莊誦欣快來示窮達之辨詳<lb/>
<pb n="KR4d0295_WYG_006-24a"/>
矣某行年六十寜不之覺然某庸人也善其身之不知<lb/>
欲兼善得乎執事之論某懼不敢當也抑某所聞有身<lb/>
之窮達有道之窮達古之人固有飯疏飲水樂以終身<lb/>
亦有曵紫紆朱戚然若不能一日安者窮達果安在哉<lb/>
執事有聲太學三十年猶授道里門所謂先生之門必<lb/>
有尊足者存某雖病且老尚受教焉脾泄幾月方小愈<lb/>
羸劣執筆猶戰掉且此奉荅<lb/>
　　　曰湯德遠<hi>鎭</hi>
<pb n="KR4d0295_WYG_006-24b"/>
二月初省母舅於丹陽歸拜兩緘之辱知事不待報而<lb/>
決因循不上記寒食後刋字戴生過希墟念端便不可<lb/>
失即草一緘奉酬仍作得數字問訊晩秀王翁既授戴<lb/>
生一日見其言將有禱於執事求售其技因為之言吾<lb/>
書非為末藝為先容者遂索回昨過雲邊亦念别遣懶<lb/>
與性成得已又已當處之世法之外然世益薄交益難<lb/>
聲氣之同操尚之雅如執事者里中實不多得詩曰心<lb/>
乎愛矣遐不謂矣中心藏之何日忘之實寫此心也鼎<lb/>
<pb n="KR4d0295_WYG_006-25a"/>
來真翰喜審暑令權輿朝來尊履有相萬福臨川唱和<lb/>
帖得見前輩風流使人嘆慕端研小而佳拜受併為陋<lb/>
室之光朱氏書須併中庸章句或問連得兩本乃今尤<lb/>
郎中刋於衡陽及楊通老郎中刋於龍舒者亦看得一<lb/>
過今以龍舒本同來本納呈恐欲較同異倘無差誤却<lb/>
望以今所納本示還盖欲以示兒曹故也朱氏書年來<lb/>
盛行今立要津者多自謂常登先生之門承先生之教<lb/>
而趨鄉舛差尚多有之使人嘆息諸書惟近思録尤切<lb/>
<pb n="KR4d0295_WYG_006-25b"/>
於學者日用頃得數本皆轉授學者今餘一本殆不可<lb/>
輟度晩秀必多有本願以一二置申義齋中與學者共<lb/>
之或無之却幸見諭一朋友處有之當求數本去申義<lb/>
規模當已立某以丹陽趙令托求真清二字於能書者<lb/>
字須大八九寸欲望一言於晩秀為轉求此二字不應<lb/>
轉托人渠意盖只欲以自警此亦勉强為作數語繫其<lb/>
下不敢為銀鈎鐡畫之累也某近得足疾一向不可對<lb/>
客日事藥裹披紙若蠧魚然竟亦何益無從晤對惟力<lb/>
<pb n="KR4d0295_WYG_006-26a"/>
學以昌斯文是祝<lb/>
　　　回士友<hi>忘其姓名</hi>
某從里中王去非㳺知執事好古學行古道自期以古<lb/>
之人願見無從心如懸旌無所終薄忽承不鄙衰陋遺<lb/>
以論心之書感甚幸甚就審秋來味道之腴起居佳適<lb/>
欣快不可量也世道既降中行之士益少世間一種立<lb/>
仗馬轅下駒置不足道東京諸賢視此身如秋葉而欲<lb/>
手援一世之溺斯亦竒矣然夷攷當時大率聞風景慕<lb/>
<pb n="KR4d0295_WYG_006-26b"/>
率意行行少有長慮却顧相與切磋如聖門所謂臨事<lb/>
而懼好謀而成者則後日之事亦非專彼計之得也某<lb/>
於執事無一日之雅而來翰之頒便欲使效其區區之<lb/>
愚此道甚古此義甚高某不肖何足以當抑嘗讀郭林<lb/>
宗黄叔度傳似有契焉欲學之未能也不識意以為如<lb/>
何聞田園僅自給度稍加經理必可有裕前輩風流不<lb/>
可及然到扣門乞食處便覺氣象衰索要須不到此地<lb/>
乃為得耳如何如何古詩努力崇明德皓首以為期謹<lb/>
<pb n="KR4d0295_WYG_006-27a"/>
誦此以代節宣之請<lb/>
　　　回項宜父<hi>一</hi>
兩地相遠别日已多宜父日游京華徧交當世知名士<lb/>
猶不能忘情於某專書問訊况某屏居田里海内知音<lb/>
有幾其不能不拳拳於宜父可知也伏審冬來行李有<lb/>
相尊候萬福欣慰之至示教擬古詩視向所示諸作更<lb/>
覺渾成無模倣痕蹟自此當盡棄晩唐之習如何如何<lb/>
陵陽先生誌先公墓筆法嚴整令人敬嘆先公真不死<lb/>
<pb n="KR4d0295_WYG_006-27b"/>
矣可為人子賀令親武進大夫賜書且示先令娣安人<lb/>
誌銘板本竊意大夫非無力刋石者而委之盈尺之木<lb/>
似亦有故故夏兄書中<hi>云云</hi>外此别無聞幸悉及來書<lb/>
謂嘗惠報濮氏事都未曾領試詢之遣貺青柑猶記在<lb/>
稽山時故人謝古民專人致此今拜所贈不但感德更<lb/>
深懷舊之情使回謾有某物寄意勿笑寒陋㑹武進大<lb/>
夫為致下誠胥㑹邈未有期為斯文勉旃是祝<lb/>
　　　二<lb/>
<pb n="KR4d0295_WYG_006-28a"/>
某聞嵇叔夜謂素不便書性復懶作書以此得罪於俗<lb/>
某辱書諄諄所以見推予甚至而率畧具報其罪固宜<lb/>
所恃者執事非世俗之人耳聞常過令親處令親道相<lb/>
同居相近其來往之頻固宜他亦有宻友否士生一世<lb/>
茍知識稍異必不肯與草木俱腐况如執事之明爽非<lb/>
餘子比願言勉之彼官高位尊世俗最貴者非良貴也<lb/>
願言審之希孟謝丈少時實有英氣不幸為利欲所昏<lb/>
浩然之氣弗充而專以血氣從事故多不滿人意然其<lb/>
<pb n="KR4d0295_WYG_006-28b"/>
天分之高亦非他人可及晚節如此家事又如此令人<lb/>
太息或其遺息尚可扶持者惟鄉曲念之相望千里古<lb/>
詩所謂道路阻且長㑹面安可期惟愛厚以昌遠業是<lb/>
望<lb/>
　　　回朱丹陽令嗣<lb/>
某林下殘生於君家無一日雅先大夫來拊吾邑某家<lb/>
金壇亦未嘗有毫髮相闗前之日率爾數字特為鄉曲<lb/>
發且痛天之不右善人賢令長之不得志於斯世云爾<lb/>
<pb n="KR4d0295_WYG_006-29a"/>
裁謝諄諄非所敢當也釋氏說入中國老子之徒效尤<lb/>
喪祭禮大壊仙里儒先之所講明如掲日月君儒家也<lb/>
所以葬其親亦必有道矣其忍以有限之財供無益之<lb/>
費乎夫生者須養死者須葬二事重輕略等而君家上<lb/>
有重親有諸父則養生又其難者惟精思而謹行之正<lb/>
寒扶䕶載塗惟抑哀自愛某無從面致臨紙拳拳<lb/>
　　　回陸秘書令嗣<hi>鎭</hi>
某頓首再拜秋序方半風露凄清伏惟綵衣容與綸誥<lb/>
<pb n="KR4d0295_WYG_006-29b"/>
方頒尊候神介萬福某已於令伯朝奉丈令兄判院書<lb/>
中致不敏之謝不復喋喋共聞大君有命以先正安撫<lb/>
秘書盛德在人禄及不嗣為明時墜典特頒渥澤以旌<lb/>
象賢凡在識知同深忭蹈敬惟太夫人幸榮塗之有子<lb/>
年家契喜禄養之及親俯仰之間歡慰無極惟公家世<lb/>
德之厚家學之粹倍萬他人更祈不自滿假而求師友<lb/>
之益不徇㝷俗而探聖賢之藴遂踐世科益開遠業不<lb/>
勝頌望侍堂上太夫人告拜千萬意不宣<lb/>
<pb n="KR4d0295_WYG_006-30a"/>
　　　回湖南陸提幹<hi>前人</hi>
某年衰志懶至契如公家亦曠不修問惟有馳情忽奉<lb/>
專教驚喜折屐就審春事向闌天宇清淑即日蓮幕須<lb/>
才瓜時趣上神職後先尊候動止萬福某托契雖厚而<lb/>
㑹見無從願交雖切而款承則未故於德履之粹才業<lb/>
之茂皆未能盡知所知者辭婚趙氏一節非立志之高<lb/>
守義之固疇能及此不勝敬嘆更在謹擇師友明辨義<lb/>
利視初節有光於以一洗年來淫侈汙濁之習是所願<lb/>
<pb n="KR4d0295_WYG_006-30b"/>
望湖南帥余丈簡嚴可敬一見當刮目某雖聞其風而<lb/>
悅之恨未之識故人林自知為湖南酒官在其幕下因<lb/>
見為致意此兄亦好賢樂善必能為余丈處先容也度<lb/>
此去便為榮改計然榮進素定要不在過於營求居易<lb/>
以俟命自有知己者寵頒珍腆僕僕亟拜無任感刻索<lb/>
居謾有某物寄意非所以報瓊施愧當如何語令姪不<lb/>
及拜書怡集為引誠豚犬輩各上起居問某年迫七十<lb/>
目昏手戰不復能楷書故不及視來翰以報千萬賜察<lb/>
<pb n="KR4d0295_WYG_006-31a"/>
道間厚愛<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0295_WYG_006-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漫塘集巻六<lb/>
</p>
<p>
</p>
  </div>
<div>
                <head>漫塘集巻七</head>
    <p>
<pb n="KR4d0295_WYG_007-1a"/>
欽定四庫全書<lb/>
　漫塘集巻七　　　　　　　宋　劉宰　撰<lb/>
　　劄子<lb/>
　　　上史丞相一<hi>謝除藉令及改秩添倅</hi>
竊以季秋謹時天宇澄穆恭惟某官功在社稷澤潤生<lb/>
民一德格天百神受軄鈞候起居萬福某山林賤士望<lb/>
光範門邈在九霄間欲以姓名自通厥路無繇然一氣<lb/>
均調萬彚咸若孰主張是孰綱維是某粗有識寧不知<lb/>
<pb n="KR4d0295_WYG_007-1b"/>
歸仰惟大丞相獨運化鈞協成乾造親扶日轂直上天<lb/>
衢使四時調玉燭之和萬國仰金城之衞宗社幸甚海<lb/>
宇幸甚某愚不肖少雖妄意事功中年得疾自放於山<lb/>
巔水涯聖主龍飛善類雲合某雖頺卧亦躍然而喜願<lb/>
與扶杖癃老遊遨嬉戱共觀德化之成不自意身亦在<lb/>
奬拔一人之數既陳情引避至再至三復使驟脱選階<lb/>
躐佐大府此事於國家為曠典於士大夫為創見於某為<lb/>
非常之遇不世之幸盍即祗拜以贖前來方命之罪且<lb/>
<pb n="KR4d0295_WYG_007-2a"/>
勉自奮勵以副大丞相特達之知而骨寒命薄病不可<lb/>
强夷塗當前自縶其足惟大丞相推天涵地育之仁深<lb/>
哀而曲貸之某得全其疾病之軀而遂其丘園之性實<lb/>
重受生成之賜身雖九殞其何敢忘抑聞施必有報物<lb/>
之常理某病日侵年亦邁而徃自度終無以自見獨有<lb/>
私憂過計或可禆議論之所未及欽惟大丞相於先越<lb/>
王秉國鈞軸其位遇同輔道先帝翼贊嗣皇其眷倚同<lb/>
先越王再處台司不俟温席晚歲駕安車䇿靈夀杖為<lb/>
<pb n="KR4d0295_WYG_007-2b"/>
孝皇一出天下顒顒謂且留相天子曾未幾時即榮衮<lb/>
繡之歸是以福禄夀考極於人臣德業勲勞傳於子嗣<lb/>
今大丞相弼亮兩朝十九年矣而不敢一日釋此重負<lb/>
自同於先越王何哉豈非以勲名已盛權勢已隆欲奉<lb/>
身而退不可得乎某竊謂為此説者左右前後自為身<lb/>
計者之謀非所以為大丞相計也大丞相爵賞之用無<lb/>
黨無偏刑罰之行無怨無惡尊賢使能不驕不吝故在<lb/>
位雖乆而上下未有厭斁之心一朝褰裳而去主上必<lb/>
<pb n="KR4d0295_WYG_007-3a"/>
曰是嘗建大功定大業禮貌不可以不隆公卿百執事<lb/>
亦曰是嘗持國家紀綱守朝廷法度待士大夫以至公<lb/>
無私禮不可以不厚恩誼終始身名兩全當世之士必<lb/>
有能作為歌詩頌贊寫之琬琰繪之縑素使萬世之下<lb/>
歆艷嘆慕以為不可及者又何疑焉今議不及此而惟<lb/>
狃目前咈然忿異議之來而幸其同則止戚然慮事變<lb/>
之作而幸其平則止縻之以爵禄而恩意有時而窮壓<lb/>
之以刑威而勢力有時而屈防之以知術而事常出於<lb/>
<pb n="KR4d0295_WYG_007-3b"/>
意料之表當是時左右前後之人志得意滿皆將自擇<lb/>
其身之利而大丞相獨誰與同其憂乎某病廢以來得<lb/>
自適其適雖無爵位之安而危不迫其身雖無富貴之<lb/>
樂而憂不入其心每願持此以獻于有位者而無其階<lb/>
伏念左右前後之人希容悦者多能不逆畏其忤而直<lb/>
致其辭者寡輒因叙謝裁具短啓申獻倘幸置坐側時<lb/>
一覽觀以致其思是大丞相㧞士踈賤不為無益某受<lb/>
大丞相超擢之恩不為無報不然異時追憾左右之不<lb/>
<pb n="KR4d0295_WYG_007-4a"/>
能盡言某亦自悔其不及言無益矣是以不量位分罄<lb/>
竭愚誠大丞相果能從赤松之游尋緑野之勝從容天<lb/>
台四明之間以訪先越王經行之舊某雖衰疾不任衣<lb/>
冠猶冀幅巾短褐拜謁道左以自附於賓客之下陳不<lb/>
勝愛助之至若乃言不成文書不如式則野人之常併<lb/>
丐矜察之<lb/>
　　　二<hi>謝除直秘閣宮觀</hi>
竊以夾鍾氣應玉燭時和恭惟某官對敭顯冊增煥泰<lb/>
<pb n="KR4d0295_WYG_007-4b"/>
堦喜溢神天慶關宗社鈞候動止萬福某林下殘生故<lb/>
歲輒不自揆因奏控謝牘敢述其食芹之美曝背之温<lb/>
九頓首獻之黄閣之下自惟狂僭宜在誅斥之科大丞<lb/>
相不惟赦而不誅又從而賜之荅若曰余惟汝嘉而不<lb/>
汝尤夫易之含𢎞光大自是大丞相盛德書之翕受敷<lb/>
施亦為大丞相餘事某不足當但有感懼自爾累月不<lb/>
敢狃僥倖之福以為常嗣有塵瀆歸心元宰實與海内<lb/>
含生受氣者不殊茲審䇿盖代之勲進師垣之貳使是<lb/>
<pb n="KR4d0295_WYG_007-5a"/>
君為堯舜固大丞相平生之盛心學焉而後臣之亦明<lb/>
天子今日之所以聖既道備而實與名稱宜命出而雷<lb/>
動風行仰惟體貌之增崇可但君臣之相悦某惟當世<lb/>
載筆之士甚衆當有作為歌詩播之金石者某老矣短<lb/>
啓一通少伸燕雀之誠幸賜采矚某一介庸陋昨由州<lb/>
縣之隷而列屬容臺由合録之資而躐丞大府與脱身<lb/>
選調賦禄祠庭皆委曲以便其私超越以為之寵一出<lb/>
鴻造不候請祈某非死灰其心槁木其形寧不知德惟<lb/>
<pb n="KR4d0295_WYG_007-5b"/>
是中祕寓直朝家所以旌外庸某疾病之餘且甫茲更<lb/>
秩其敢冒居已瀝愚忱再乞寢免終冀矜從天時之律<lb/>
不當請於寅亮燮調之地屏内之問不當發於寒逺疎<lb/>
賤之人於前為凟於後為僭懼二罪不敢自同他人仰<lb/>
乞矜體<lb/>
　　　三<hi>辭直秘閣</hi>
竊以孟夏謹時恭惟某官弼亮再世勲勞百為惟帝念<lb/>
功惟天佑于一德鈞候起居萬福某昨不自揆輒因顯<lb/>
<pb n="KR4d0295_WYG_007-6a"/>
冊之頒飾其固陋之辭為宗社賀且以申致寢免誤恩<lb/>
之情竊計容光必燭寧此獨遺月律屢更巖瞻惟謹仰<lb/>
惟大丞相以海宇安危為己心以人才消長為己任其<lb/>
抱負所長于于然而來者既已盡寘之周行其窮而在<lb/>
下者復不欲其老死於溝壑振而起之如某之愚亦與<lb/>
一人之數則賢於某者可知矣粤自去歲四月叨恩除<lb/>
授展轉控辭倐已經年最後辱察其病之深才之無所<lb/>
用授以祠官使自放於山林華以貼軄使自别於閭里<lb/>
<pb n="KR4d0295_WYG_007-6b"/>
朝家之恩意至矣盡矣若固執其愚不思所以仰副造<lb/>
化曲成之意某則非人謹已望闕遥謝祇受奉議郎主<lb/>
管仙都觀恩命訖惟中秘寓直實非乍脱選調素無朝<lb/>
績者所敢當謹復昧死具申期必得請伏望鈞慈賜以<lb/>
開陳即垂矜允四明山水勝處平泉之嘉花美木列植<lb/>
交䕃皆欣欣然若有待晝錦焜燿此其時歟某病少愈<lb/>
猶能手種樹書躡青鞵布襪聽役於長公少公之間惟<lb/>
所以命<lb/>
<pb n="KR4d0295_WYG_007-7a"/>
　　　荅鄭丞相<hi>謝除太常丞</hi>
季秋謹時恭惟某官器使羣工陶成萬化誠通穹壤喜<lb/>
洽神人鈞候起居萬福某一自屏居田里混蹟漁樵平<lb/>
生故人位稍通顯則引分不敢相聞其敢以疵賤姓名<lb/>
自通於光範門下頃飭箋稟謝盖如時鳥候蟲感天地<lb/>
發生之恩不能己巳大丞相微小不遺如響斯荅區區<lb/>
之愚猶以是為景星慶雲適爾臨照非可屢得乃今幸<lb/>
㑹又過於此夫公卿不揖客將相不俛眉舊矣况當邊<lb/>
<pb n="KR4d0295_WYG_007-7b"/>
鄙未靖甲兵之問日至而大丞相獨運化鈞固應自朝<lb/>
至中食息不暇顧於三接之餘親灑五雲之翰以光於<lb/>
蓽門圭竇衰疾無能之人竊惟盛心何可近論昔人以<lb/>
千金市駿馬之骨而千里馬至者三某衰疾無能猶之<lb/>
死馬何所論報竊意當世之士抱負才能而考槃澗谷<lb/>
者必有聞風而起為明時用某故不敢私為一己賀為<lb/>
天下賀其蚤歲為士不成去而為吏為吏不成歸而為<lb/>
民學農學圃均之無成安能知當世之務今殿中王御<lb/>
<pb n="KR4d0295_WYG_007-8a"/>
史宻院尤檢詳皆與某有宿昔之好侍郎度公尚書李<lb/>
公陳公某同年進士故潔齋袁先生嘗置某薦士籍中<lb/>
於今京尹袁公為乃翁門下士故六七君子過相推輓<lb/>
以致其親舊之私情言多溢美惟大丞相察之某比拜<lb/>
鈞翰復承鎮江府備坐省劄發到轎乘人從等且委官<lb/>
及門趣某起發此昭代曠典尤非某所可當即具公牘<lb/>
發回本府且具行申省外伏念某少更艱苦晚景百疾<lb/>
交攻目前最苦腹臟之疾日三四作今畏威懼罪謹作<lb/>
<pb n="KR4d0295_WYG_007-8b"/>
急治療稍遂減可即星夜犇走赴闕抑恐薄命迍邅溘<lb/>
先朝露無以伸絲粟之報有孤洪造敢及稟謝先陳其<lb/>
愚某聞帝者之盛莫如虞舜虞舜左禹而右臯王者之<lb/>
盛莫如成周成王左周而右召下至漢唐亦惟蕭曹丙<lb/>
魏房杜姚宋兩兩相承號稱賢相餘子不與焉豈非天<lb/>
下至廣萬幾至煩非一相所能專任歟恭惟大丞相以<lb/>
講學輔主上續道統之傳以勤勞佐主上復基圖之舊<lb/>
其精忠可以貫日月其純誠可以通神明固非漢唐諸<lb/>
<pb n="KR4d0295_WYG_007-9a"/>
相所可望直與禹臯周召同科而自爰立以來揆席猶<lb/>
虚其左或謂大丞相之賢不欲名位之加於前或謂大<lb/>
丞相之謙常冀後來之居其上或又謂論相人主之軄<lb/>
非大丞相所當言當自主上發之或他人啓之某竊謂<lb/>
此意發於主上則為意向有他委任不篤發於他人則<lb/>
為讒為間惟發於大丞相則為中心之至誠天下之至<lb/>
公而徇左右之言則不能發顧目前之小小利害則不<lb/>
能發惟大丞相卓然奮髙世之見不為左右之言所牽<lb/>
<pb n="KR4d0295_WYG_007-9b"/>
不為目前小利害所汨則庶幾禹臯周召之勲名復見<lb/>
今日某儻尚不死則殘年餘日無非效死酬知之時不<lb/>
然則犯不貰之罪不以誅死亦且憂死矣惟大丞相念<lb/>
之昔人謂寒日邊鼙急此惟其時正諸將敗軍之罪恤<lb/>
㳂邊征戍之勞以警其餘以固吾圉以輯天下安靜和<lb/>
平之福此通國所望外此不敢私致頌禱仰乞鈞照<lb/>
　　　通王中書一<hi>塈</hi>
竊以即日風蕩井梧香催籬菊恭惟某官經幄籌帷日<lb/>
<pb n="KR4d0295_WYG_007-10a"/>
承清問道山詞掖總領羣英天佑斯文台候動止萬福<lb/>
某近者以傳聞未審難於修書專介上扣即辱賜荅不<lb/>
但感情誼之厚且歎服精力有餘酬應不倦如此舊見<lb/>
一故舊謂執政方作縣時目已昏及在給舍夜讀録<lb/>
黄及書細字不難又午間倦甚必伏枕移時後或連日<lb/>
夜應酬不曾假寐今觀門下精明如許信其言不妄豈<lb/>
悼亡以來獨處之力耶抑天實相之也村僕既回郡中<lb/>
亦專人送至差劄使君書來甚勤妄意有自某不勝駭<lb/>
<pb n="KR4d0295_WYG_007-10b"/>
某本辭藉令而遽得丞郡本在七階之底而躐官陞朝<lb/>
金陵留都家山便道恩意之厚夐無前比一出裏言之<lb/>
助何以辱此感不容言但某病既不可强而義亦非所<lb/>
安只得懇切具申萬望致曲使即遂寢免毋致再有行<lb/>
下使喋喋不已坐罪不測某靜思今世士大夫旅食京<lb/>
華日登光範之門欲陞一階一級而不可得者何可勝<lb/>
計某何物小子乃爾僥冒叙謝之書若自同常人一於<lb/>
道古今譽盛德則是亦常人爾無乃孤非常之遇乎凡<lb/>
<pb n="KR4d0295_WYG_007-11a"/>
齋心兀坐旬日而後得一啓一劄致謝之外並不敢及<lb/>
時事只論出處進退之義啓中猶援一二故事劄中只<lb/>
以丞相先越王為説既成焚香告之天地而後敢發區<lb/>
區只冀萬一有所感悟竊計書雖未到先越王在天之<lb/>
靈則已知之前承許為轉達自揣非台坐亦莫能達謹<lb/>
併申省狀控凂得不斥去實受成始成終之賜區區無<lb/>
一物可寄意專人過茅山買得少芋栗包裹將行村僕<lb/>
愠見曰毋徒使我負重而取笑於閽人即收回芋栗而<lb/>
<pb n="KR4d0295_WYG_007-11b"/>
語村僕曰為我致意閽人以中書之門而有送芋栗之<lb/>
客又併芋栗不敢遣顧不偉歟村僕莫曉因自書其説<lb/>
於書尾以資一大笑嗇神養性之説門下已自得之亦<lb/>
不敢贅村僕回時只求涓史一批收切不煩染荅也<lb/>
　　　二<lb/>
竊以隆冬兆序一雨生寒恭惟某官主持國論振起朝<lb/>
綱宗社儲祥台候動止萬福某近者介恃眷予喋喋干<lb/>
溷雖山間芋栗亦恐累清德輒不敢遣村僕之歸辱賜<lb/>
<pb n="KR4d0295_WYG_007-12a"/>
眞染先事而教誨之至周至悉重拜川附之貺使孱弱<lb/>
之軀賴以少延以愧以賀繼又於遞中領所賜敎及丞<lb/>
相荅翰知中書忠於為人終始不渝大丞相寛以逮下<lb/>
賤微不棄尤極感歎某三十六年選人六十歲老翁分<lb/>
席漁樵已二十年豈復有榮望一朝自天有命使不用<lb/>
舉主而官陞朝不歴親民而佐㑹府此國家非常之恩<lb/>
大丞相特達之知中書推轂之力某寧不知德而牢辭<lb/>
不已者實以某命薄數竒性復多忤所合飯蔬飲水枕<lb/>
<pb n="KR4d0295_WYG_007-12b"/>
石潄流不與世接猶惴惴然若薄氷之履一朝出而裹<lb/>
章服事上官與聞民事有多少意外况所感風毒之證<lb/>
漸類惡疾非復頃年侍敎時比陳居士備見之以是只<lb/>
欲終老田間為太平幸民已再寫成祈哀丐免之牘而<lb/>
朋友見責以為君相知憐之意如許中書所以開曉之<lb/>
者又如許安可不畧致委曲以是又寫得一狀并以申<lb/>
凂欲望中書悉為過目賜之區處若見得丞相能洞達<lb/>
此心不以牢辭為忤則望竟為上丐免之牘或覺意有<lb/>
<pb n="KR4d0295_WYG_007-13a"/>
未順則且以後狀致訪醫之請庶目前不太拒違三兩<lb/>
月後却可從容布露惟中書推成始成終之心為深思<lb/>
而審處偶得古銅小香爐一枚拜納庶幾釋氏瓣香之<lb/>
敬或有以金猊寳鴨獻者願舉此故實以謝之趙玉父<lb/>
監鹽歸言朝行中不受餽遺如中書者僅一二數尤使<lb/>
人欽服寒事方來謹上為世道夀重之祝<lb/>
　　　回王中書一<hi>前人</hi>
竊以一陽將復愛日如春恭惟某官羽儀禁從黼黻皇<lb/>
<pb n="KR4d0295_WYG_007-13b"/>
猷台候神相起居萬福某比村僕回及逓中連辱寳翰<lb/>
之賜方愧稟謝無階專使及門重拜眞染辭意懇懇無<lb/>
非曲為某出處地古道不行久矣士大夫已致身華要<lb/>
其視山林賤士何有而中書獨拳拳如此此古人盛德<lb/>
事不謂某身親見之頒示省劄及告命其間勸勉之勤<lb/>
奬予之過皆出一力某非木石其敢忘之抑有危迫之<lb/>
悃不敢不預稟某昨屢勤朝㫖之頒恐悚不安因自思<lb/>
疇昔叨堂審之命而引疾具申乞且就醫候痊可日起<lb/>
<pb n="KR4d0295_WYG_007-14a"/>
發其後疾既不痊遂得迤邐幸免近者再倣此意申上<lb/>
一是仰承約束不敢直截致辭以孤造化美意二是此<lb/>
狀别無施行謂可留在省中不再行下不謂給假一節<lb/>
反自趣期㑹聞命震灼寢食為之不寧所恃中書如二<lb/>
天在上必能始終全覆之所有告命既未敢祗拜謹且<lb/>
寄留縣庫若賤疾果有去除之漸而敢執迷不即敬拜<lb/>
君命則是禽獸之類無君之人加之斧鉞付之鼎鑊夫<lb/>
亦何辭萬有一疾證果不可療亦望中書庇覆朝廷哀<lb/>
<pb n="KR4d0295_WYG_007-14b"/>
憐曲賜從欲喋喋干冒聽嚴正猶嬰兒不能不用情慈<lb/>
母併惟矜炤六氣之運中書實贊燮調不敢贅上節宣<lb/>
之祝<lb/>
　　　二<lb/>
竊以比辰五雲呈瑞化日迎長恭惟某官仰稽天運以<lb/>
贊皇猷使衆正朋來羣陰斂退熈然六合同此泰和台<lb/>
候神相起居萬福某竊伏田里無由陪賀客下陳鄉風<lb/>
謹上千歲眉夀之祝濟獄已竟正朝廷力行好事之時<lb/>
<pb n="KR4d0295_WYG_007-15a"/>
向來施行太過如胡評事等事宜亟有以轉之在中書<lb/>
良易耳某區區出處辱中書介念前者使介之回具謝<lb/>
草略詩所謂中心藏之何日忘之賤疾所當用去風之<lb/>
劑比圖速效服涼劑太多反傷脾胃日食無幾氣息奄<lb/>
奄大懼有孤推輓之厚意小須假滿續具申稟今因里<lb/>
中趙玉父鹽場行先此控露萬一<lb/>
　　　通王中書<hi>前人</hi>
竊以歲華薄晚物意回春恭惟某官總運籌簪筆之任<lb/>
<pb n="KR4d0295_WYG_007-15b"/>
推陳善閉邪之忠羣聽具孚百靈森衛台候動止萬福<lb/>
某比因里中趙監鹽行附貢一箋計已呈徹不嗣敬又<lb/>
踰月奎壁之光下飾萬物昏旦仰瞻士大夫平時局於<lb/>
軄分嘗抵掌扼腕悵有懐不申中書今以心膂之臣而<lb/>
居喉衿之地經帷籌幄機庭宥府皆得歴階而上攘袂<lb/>
正言必不忍唯阿所好浮湛流俗使百世之下有所追<lb/>
憾某愛莫助之徒深頌望區區之蹟自十月之末拜給<lb/>
假將理之命即遵諭急事醫藥縁所感疾多用涼藥服<lb/>
<pb n="KR4d0295_WYG_007-16a"/>
餌稍過幾墮鬼録亟服温劑僅可少延然悴乎其容羸<lb/>
乎其軀不復可仕矣骨寒命薄言之於邑縁假限久滿<lb/>
迫不得已再以狀具述控告伏望哀憐委曲借言於化<lb/>
地明其本心非敢固為沽激許令守本官致仕或未忍<lb/>
終棄則且畀一嶽祠實受終始生成之賜某本候開歲<lb/>
申稟以狀中所述非達官歲首所樂聞故及歲未盡因<lb/>
里中符尉到選附呈或即為屬之省吏或只迤邐免再<lb/>
紊煩洪造惟所以命<lb/>
<pb n="KR4d0295_WYG_007-16b"/>
　　　回王中書<hi>前人</hi>
竊以陽春布澤萬彚欣榮恭惟某官主盟國是對越在<lb/>
天天棐忠忱台候動止萬福某一自符趙二友之行再<lb/>
貢稟謝劄且致懇悃不嗣敬又已閲月時時尊慕矯首<lb/>
璇霄見奎壁之光爛然輒以自慰伏承專使頒示省劄<lb/>
且賜珍染所以開其未悟誨其不及者纎悉曲盡中心<lb/>
藏之何日忘之非筆舌可狀改秩予祠之命雖非所敢<lb/>
當敬遵來敎不復引辭中秘寓直朝廷所以旌監司郡<lb/>
<pb n="KR4d0295_WYG_007-17a"/>
守之有勞效者某實何人而敢冒此藉有趙昌父例某<lb/>
寒鄉晚學豈敢望昌父萬一申狀中字字眞實不敢飾<lb/>
偽得更借裏言之重即賜矜允使不至有再三之凟幸<lb/>
甚故臘有雷野雉皆驚今二月旦日雷雪交作雖不知<lb/>
其占何如然要非祥瑞亦必有為而然中書於丞相情<lb/>
分至厚冝有以佐之乘此一反前事順人心以回天意<lb/>
不然異時小有不至或者不能無歸咎也中書愛某異<lb/>
於他人故某所望於中書者亦非他人比伏惟勉之則<lb/>
<pb n="KR4d0295_WYG_007-17b"/>
某與海内函生均拜大賜不啻於薦引除授之私也某<lb/>
狂率死罪<lb/>
　　　通王中書一<hi>前人</hi>
竊以春序强半花事方殷恭惟某官舉國宏綱納君當<lb/>
道好是正直通于神明台候動止萬福某與樵夫漁父<lb/>
含哺鼓腹于山巔水涯時時自思吾輩所以自適若此<lb/>
非元凱承華勲之故歟既以生斯世自幸又以嘗執鞭<lb/>
自喜忘其身之逺别之久也比飾一箋謝專使之辱言<lb/>
<pb n="KR4d0295_WYG_007-18a"/>
不盡意後旬日方作得丞相啓劄各一通内劄子欲見<lb/>
感激之眞情手自書寫放蕩之餘筆縱字大惟丞相以<lb/>
情亮之以度外處之不然適以慢易速戾矣某世念已<lb/>
空貴賤榮辱皆非所計然前日寵數之超越恩意之委<lb/>
曲丞相之施於某者固厚而中書所以推輓於前後維<lb/>
持於左右者至矣某非木石也寧能無一語以謝亦既<lb/>
裁成短啓又重自念中書不以衆人待我我之自處亦<lb/>
安可自同衆人故雖成不遣昨納紙帳嘗口占四句匆<lb/>
<pb n="KR4d0295_WYG_007-18b"/>
匆失於冩去又頃辱賜草堂詩不勝敬歎以陳居士未<lb/>
行竟不曾和納併録去幸資一笑但恐心地清涼之句<lb/>
旁有顰顣者爾叔全國博為况佳否學省雖清華恐不<lb/>
療饑亦可把一麾去否㑹間幸致意足繚村市目環四<lb/>
壁無一可薦誠者鄉醋家釀各六尊拜納酒味薄而苦<lb/>
必非新賜黄封比却眞是無灰可以入藥<lb/>
　　　二<lb/>
昨村僕歸既拜荅翰之辱且領珍餉又知村僕旅食之<lb/>
<pb n="KR4d0295_WYG_007-19a"/>
費悉出宅帑不勝愧感不上涓史敬又再閲月仰止拳<lb/>
拳夏五書月南風薦涼恭惟某官羽儀禁從振起朝綱<lb/>
台候神相動止萬福某聞天之於物因其材而篤焉某<lb/>
當强仕之年而厄於疾拜起家之命而厄於行傾者覆<lb/>
之時乃天道獨主張之維持之使既壈而成既枯而榮<lb/>
是天之所難乃中書之所易某之幸大矣感當如何但<lb/>
貼軄一事終非乍離選調素無勞效者所敢安公狀再<lb/>
有干凟伏望哀憐於化地一言述某眞情質諸天地鬼<lb/>
<pb n="KR4d0295_WYG_007-19b"/>
神非敢毫髪矯偽特從所乞以安末路不然於所不當<lb/>
受而受是身外之榮曾不足以盖中心之愧一時之幸<lb/>
且將為無窮之羞惟中書深念之所有奉議郎主管建<lb/>
昌軍仙都觀恩命已照前申望闕遥謝祗受訖示敎具<lb/>
單劄謝丞相謹遵稟親自冩去望借一介併申省狀送<lb/>
似㕘樞向未嘗通名今亦以短啓致謝伏恐欲知選人<lb/>
印紙向以收藏不謹已批壊今僥倖陞改已是過望豈<lb/>
敢更求改給切不煩介念里中符丞歸能言中書自處<lb/>
<pb n="KR4d0295_WYG_007-20a"/>
不異在縣齋草堂時雖服食器用亦無所改貴而能貧<lb/>
使人欽歎中書清儉既本於天資又眷集不多生計所<lb/>
須能幾凡百省之又省使斯世仰之如一段清冰在凝<lb/>
風寒露之玉壺顧不偉歟區區願望<lb/>
　　　通王侍郎<hi>前人</hi>
竊以孟冬之月和氣如春恭惟某官對揚新渥領袖禁<lb/>
途天佑斯文台候動止萬福某近者恭審釋内史贊書<lb/>
之煩進天官冡宰之貳紀綱立而吏知所畏衡鑑公而<lb/>
<pb n="KR4d0295_WYG_007-20b"/>
士得所歸凡在縉紳同深誦詠某疾病餘生雖不復作<lb/>
彈冠想然為天下賀不知手之舞足之蹈也惟是累月<lb/>
不上涓史敬非山斗之瞻有時間斷道行乎朝廷與身<lb/>
安於巖谷者情雖同而分有異不敢凟爾當沐矜照士<lb/>
之得時為難得其時矣以得位為難侍郎當明良㑹遇<lb/>
之時而居朝夕論思之位宜有公正之論深長之䇿為<lb/>
國家祈天永命之地某疎賤它不當言竊怪今之世君<lb/>
相之所舉行無非寛大之政公卿之所建明無非忠厚<lb/>
<pb n="KR4d0295_WYG_007-21a"/>
之説而郡國之政一於聚斂其苛細如牛毛迫急如星<lb/>
火豪奪同乎冦攘巧取甚於販夫販婦其求之廣獲之<lb/>
豐冝帑庾有贏足為方來之備又徃徃朝夕凜凜有不<lb/>
足之憂不知何故深恐一朝有警此輩身謀不暇何暇<lb/>
為國家計惟侍郎深念及此言之君相有似此等處早<lb/>
為之處無使某他日冒知言之名天下幸甚某以受知<lb/>
異於他人區區圖報亦當視他人有異輙因賀牘僭致<lb/>
愚忱覽訖即付丙丁是望外此謹上為國夀重之祝<lb/>
<pb n="KR4d0295_WYG_007-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漫塘集巻七<lb/>
</p>
<p>
</p>
  </div>
<div>
                <head>漫塘集巻八</head>
    <p>
<pb n="KR4d0295_WYG_008-1a"/>
欽定四庫全書<lb/>
　漫塘集巻八　　　　　　　宋　劉宰　撰<lb/>
　　劄子<lb/>
　　　通知鎮江傅侍郎<hi>伯成</hi>
竊以季秋之月金氣髙明恭惟某官守國要衝寛上憂<lb/>
顧神天協相台候動止萬福某草茅下士昔歲隨牒稽<lb/>
山適際建臺獲陪下走方朝家頒一禮之書當路上三<lb/>
人之薦萬目盱盱視予奪為榮枯某實何人獲塵奏牘<lb/>
<pb n="KR4d0295_WYG_008-1b"/>
國士之報于今拳拳顧事與志違懶與病㑹一歸飬疾<lb/>
三易歲華中間審聞制閫政成彤庭趣召遂由農扈進<lb/>
長諌垣道之將行某甚為當世喜旋聞進貳春卿出鎮<lb/>
南服道方行於天下惠復斂於一州某又為當世惜其<lb/>
喜其惜事公乎當世而不私於一人故不敢修辭以自<lb/>
别詩曰髙山仰止景行行止又曰中心藏之何日忘之<lb/>
某於侍郎有焉鄉郡薦饑民不聊生上心惻然更選良<lb/>
牧鼎來千騎懽動列城矧嘗受知曷勝引領而登門之<lb/>
<pb n="KR4d0295_WYG_008-2a"/>
敬闕然竿牘紓誠亦落衆人後擢髪數罪猶懼有遺然<lb/>
區區之情則有可諒者開府之初羣聽所聳而某以門<lb/>
生故吏飛緘納謁與有位者爭先或侍郎未忘疇昔借<lb/>
之色辭則觀聽所繫或非屏居者所宜故逡巡畏縮以<lb/>
迄于今政令已孚規模已定方敢徹姓名於記府仰惟<lb/>
侍郎宗主斯道劑量人物方如匠氏之制木不加櫟社<lb/>
以斧斤如單父之觀魚不取陽鱎之迎吸某之不敏尚<lb/>
庶幾在寛假之數不然某戮有餘也何敢自貰直道致<lb/>
<pb n="KR4d0295_WYG_008-2b"/>
身而不為權勢所屈正色立朝而不為髙爵重禄所餌<lb/>
侍郎之事偉矣建寧之行謂為錦晝之階猶俯焉為此<lb/>
來豈以北府地重年來事力彫弊不欲辭難故耶下車<lb/>
以來已逋賦弛㩁禁薄征省繫古循吏之政略已舉行<lb/>
矣向也旱荒連年道殣相望今家有餘廩禾已登場婦<lb/>
子寧止室家溱溱召和致祥繄誰實為之千里受㕓式<lb/>
歌且舞某丱角侍先君筆耕以餬口一第二十年銖積<lb/>
寸累乃得田三頃先人棄世悉舉以授兄弟浙東之歸<lb/>
<pb n="KR4d0295_WYG_008-3a"/>
復買田百畆於是仰以自給雖故歲之旱亦免啼號之<lb/>
患惟是疾日侵學日落志日頹已定交漁樵不復可與<lb/>
縉紳齒有負推輓之初意以是自愧雖然侍郎之門固<lb/>
有尊足者存豈屑計不全足者哉度報政之後即為入<lb/>
覲之計某是時或可陪父老送别謝賜於丹陽道中尚<lb/>
逺㕘承敢上為世道崇重之祝<lb/>
　　　回知鎮江史侍郎<hi>彌堅一</hi>
竊以恢台之月晝永風清恭惟堂上北顧守國要衝善<lb/>
<pb n="KR4d0295_WYG_008-3b"/>
政致和髙穹錫美台候動止萬福某一介賤士賦分涼<lb/>
薄得疾膏肓意氣消磨漁樵混迹聽輿人之誦以為昔<lb/>
有沒世不決之訟今剖折無餘昔有數科并催之租今<lb/>
蠲閣殆盡綱目張而官不敢慢防禁嚴而吏不敢欺姦<lb/>
猾有所畏而不為善良有所恃而不恐皆舉手加額曰<lb/>
不圖今日復見古循吏之政某幸生其間甚願率先鄉<lb/>
人謝賜黄堂之下而賤疾有加形容日惡雖鄉也命之<lb/>
進猶不敢進其能無因而前敢謂盛德兼容謙卑自牧<lb/>
<pb n="KR4d0295_WYG_008-4a"/>
特枉來介貽以誨函落紙雲煙爭光日月而又實之厚<lb/>
幣佐以上尊此王𢎞檀道濟所不能兼施於陶靖節某<lb/>
實何人而可稱此惟當銘佩永矢弗諼侍郎名德之重<lb/>
葢在廟堂機庭宥府亦多虚位賜環之召海宇顒顒然<lb/>
竊窺盛心體國愛民等視内外似不靳少留以幸此邦<lb/>
某既趨進無由徒深愛助抑聞尹鐸之為晉陽不為繭<lb/>
絲而為保障趙氏卒賴之昔人慮事之深計效之長如<lb/>
此伏惟髙明燭微探賾過鐸萬萬此邦之人既以屬厭<lb/>
<pb n="KR4d0295_WYG_008-4b"/>
仁政惟勿替此心既寛之又寛之異時外折遐衝内固<lb/>
吾圉或於此乎有賴某不勝幸願自餘頌詠之語祈鄉<lb/>
之私度亦厭聽不敢以凟伏乞台照<lb/>
　　　二<lb/>
竊以炎夏方中甘霖繫望恭惟某官寅奉寛書盡蘇民<lb/>
瘼精微一意奔走百神台候動止萬福某田里宅生追<lb/>
胥不及日得與樵夫牧叟詠歌德政以樂餘年有萬斯<lb/>
幸惟是事上有常禮而某獨以疾廢望黄堂若方丈瀛<lb/>
<pb n="KR4d0295_WYG_008-5a"/>
洲然亦甚自悵凡骨之不仙也某一介無所肖似昨荷<lb/>
郡博士不鄙惠書道使君將修方志以重此邦令某搜<lb/>
訪前輩行治以禆薈萃繼邑大夫過訪出所得台翰亦<lb/>
謂如此顧惟晚末豈足以知前言徃行第以奉命為寵<lb/>
不敢引辭黽勉期年幸已就緒名曰京口耆舊傳以私<lb/>
居之紙札俱繆繕寫不䖍不敢徑達謹納郡博士處倘<lb/>
得台㫖收上畧經電覽賜以數語冠諸篇端庶藉品題<lb/>
足傳不朽某冒昧控懇皇恐之至侍郎再歲此邦百廢<lb/>
<pb n="KR4d0295_WYG_008-5b"/>
具舉議者以為盡還承平文物之舊甚善甚盛文昌虚<lb/>
位薄海傾瞻邦人拳拳預恐不得久私大惠抑昔人有<lb/>
言道行乎朝廷則天下被賜祗奉遄歸之詔茂隆夾輔<lb/>
之勲某與海内函生旦旦引領<lb/>
　　　三<lb/>
伏拜台翰以某寓居之邑開賑濟局不鄙委令與令佐<lb/>
講求利病仰見某官惻怛為民由已饑溺謙虚接下忘<lb/>
士賤微某至愚極陋何以辱此伏念某早歲無恙服役<lb/>
<pb n="KR4d0295_WYG_008-6a"/>
塵埃間頗嘗究心此事中年一病屢試三年之艾竟不<lb/>
復痊今不但形容變改心志亦已彫落以此杜門人事<lb/>
盡廢那能出入公門㕘預荒政惟侍郎念之雖然老馬<lb/>
不任鞭䇿蓋嘗識路謹以所著荒政編一册上獻其間<lb/>
自始至末纎毫備具盖其少壮所嘗親厯非道聽臆説<lb/>
者比乞付局討論其間預計一條别紙録出須特關崇<lb/>
覽若其言可行某雖不得身在執事之列然實與預聞<lb/>
末議者無異不然所言旣是舛繆所行可知侍郎亦何<lb/>
<pb n="KR4d0295_WYG_008-6b"/>
取於若人者所準使牒已别具公狀申聞外伏乞台照<lb/>
　　　通史尚書<hi>前人時間居滄洲</hi>
竊以炎夏之月氣爽如秋恭惟某官文昌之躔光連上<lb/>
相祠庭均逸薄海傾依台候動止萬福某寒鄉下士伏<lb/>
自京口召還之日得飭一箋致燕雀賀厦之恭叙犬馬<lb/>
戀軒之誠旋辱親荅今一周星矣家窮山如坐坎井而<lb/>
猶得以自慰者郇翰在焉常若五雲之覆其上也尚書<lb/>
道足以濟時誼足以正君德足以範俗忠言嘉謀足以<lb/>
<pb n="KR4d0295_WYG_008-7a"/>
詔天下後世顧以大丞相親嫌巻懐而去海内觖望然<lb/>
忠臣雖在畎畆猶不忘君况世位三公身登八座者哉<lb/>
外間傳聞當國勢危疑人心渙散之際言人之所難言<lb/>
禆公卿大臣之所不及使國勢危而復安人心散而復<lb/>
一惟尚書是賴尚書雖與平原草木居與午橋風月游<lb/>
而功在社稷澤在生民固不落朝夕論思日月獻納者<lb/>
後甚盛甚盛某受才不穎賦分數竒當强仕之年而得<lb/>
風疾形容變改遂不復可仕方嘉定初元朝廷更化首<lb/>
<pb n="KR4d0295_WYG_008-7b"/>
叨堂審之命既以疾辭矣安有辭榮於血氣方剛之時<lb/>
而可求榮於血氣既衰之後乎尚書念提封之舊而忘<lb/>
其陸沉欲曲成之故當聖天子求士之初首加論薦朝<lb/>
廷觀人以所主復不加攷察俾綴縉紳之後某實何人<lb/>
有此殊遇詩曰中心藏之何日忘之此之謂矣而自揣如前<lb/>
所云不容勉强有孤尚書之厚恩則又重自歎也或又<lb/>
謂某所以受知止以十八年忍貧不出之故則尤非所<lb/>
敢當夫樂富貴而羞貧賤某豈有異於人使天假之年<lb/>
<pb n="KR4d0295_WYG_008-8a"/>
一朝疾愈則抱關擊柝某不耻為雖三上書如韓吏部<lb/>
兩及門如張師德猶以為簡也惟尚書察之某已再具<lb/>
情實控辭乞終老漁樵因及二三同志之士可備朝廷<lb/>
採擇者居山林乆不知分義敢爾妄發度必得罪然某<lb/>
固甘之拙作三篇皆十年前所作録去資一笑區區願<lb/>
忠之悃頗多此未敢遽爾當暑惟祈滌煩致爽以毓天<lb/>
龢以為我宋宗社無疆之福某一飯必祝潭府列仙之<lb/>
集非寒賤所敢貢問舊治有委役敢不敬承某義當修<lb/>
<pb n="KR4d0295_WYG_008-8b"/>
辭以致知己之謝僻居無便某又非巧於伺便者里中<lb/>
趙和仲侍郎之子為穿山碶鹽場其家僮行便無過此<lb/>
者敬勒此以叙下悃萬一<lb/>
　　　通知臨安趙尚書<hi>師睪</hi>
竊以炎夏正中甘霖繫望恭惟某官冠六卿之位總三<lb/>
輔之權威行惠孚人頌神賛台候動止萬福某一自開<lb/>
府之初冒貢尺牋之敬侯貢士還家聞已關電覽日後<lb/>
以農桑務急曉夕弗遑亦知京尹事殷應酬弗給承候<lb/>
<pb n="KR4d0295_WYG_008-9a"/>
之恭不惟不敢亦不暇文昌之光上映三台萬目睽睽<lb/>
同此引睇天府之任久不當才黠吏姦民相為肘腋視<lb/>
法禁如無有以號令為等閒幾不可為矣尚書視印曾<lb/>
幾何時即變而通之姦民革心黠吏破膽缿筩不壅桴<lb/>
皷稀鳴商賈阜通驩聲載路基圖由之鞏固朝廷因之<lb/>
尊嚴古有趙張三王其尹京兆也或一至而窮或再至<lb/>
而敗尚書今四至矣事愈難而才愈裕此固非淺鮮者<lb/>
所能測識宜遂登庸使周召之勲不專美於前而制綍<lb/>
<pb n="KR4d0295_WYG_008-9b"/>
未頒豈猶有待而然即時甘雨未至暑氣日隆尚書鍾<lb/>
天地泰和方將燮調隂陽以福斯世視履觀頥特其餘<lb/>
事某不敢贅請<lb/>
　　　通知鎮江倪尚書<hi>思</hi>
竊以秋臨季琯金氣髙明恭惟某官巻懐經濟之業來<lb/>
惠疲瘵之民萬井歡呼百神呵䕶台候起居萬福某陋<lb/>
巷孤生不幸食貧早與世接悠悠風塵未見剛者尚書<lb/>
其人歟尚書大節日星昭明奴𨽻皆知之不贅叙以為<lb/>
<pb n="KR4d0295_WYG_008-10a"/>
䛕詩曰德輶如毛民鮮克舉之惟仲山甫舉之愛莫助<lb/>
之又曰髙山仰止景行行止某不勝拳拳時事如大厦<lb/>
之傾所憂棟撓顧非綢繆若蘿蔓然者所可知幸有一<lb/>
二任重之才進不居髙位在髙位亦罔克久天歟其人<lb/>
歟尚書立朝天下懽然曰尚書位冠文昌其遂將秉鈞<lb/>
乎某曰不然尚書之所抱負之所言論之所設施異乎<lb/>
今之從政者天未悔禍解絃伊始而覆轍不懲尚書其<lb/>
遂去國矣未幾而京口之命果下或者又曰尚書之道<lb/>
<pb n="KR4d0295_WYG_008-10b"/>
行乎朝廷則天下被其賜其肯斂之一州乎其遂將隱<lb/>
矣某又曰不然尚書朝舊臣二十年法從既非潔身亂<lb/>
倫者進以禮退以義綽然有裕亦豈諫不用則怒悻悻<lb/>
然者哉且千里而守有社稷有民人有財用有刑賞之<lb/>
柄又地當要衝北府兵天下所畏孫仲謀劉下邳所藉<lb/>
以興方時多虞得人焉而靜鎮之折淮北之衝固浙右<lb/>
之圉其庸多矣尚書乎何辭今聞已諏剛日遂抗前旌<lb/>
幸甚幸甚某懶與性成病與運㑹烏復可處於士君子<lb/>
<pb n="KR4d0295_WYG_008-11a"/>
之列以是奉祠東歸掃迹衡茅種𬞞蓺麻以自業暇則<lb/>
挾册讀書詠歌古人不復以姓名聞于有位者尚書之<lb/>
來自以松苓逺志小大才殊而氣味相似緘辭薦誠不<lb/>
能已已輙裁短啓而侑以一箋窮居無書史强所不能<lb/>
筆縱字大或塗之或乙之非所以事上惟幸恕之一登<lb/>
龍門疇昔所願乃今受㕓為氓徃役有日矣而病不可<lb/>
前遇合固有分耶天未厭宋聖德又新選衆而舉伊臯<lb/>
不夙則莫謹上為世道崇重之請<lb/>
<pb n="KR4d0295_WYG_008-11b"/>
　　　通茹尚書<hi>烈</hi>
竊以即日恭惟某官下清吏選上沃聖心天棐人佑台<lb/>
候動止萬福某𤨏尾之跡伏自庚午嵗草率一牋以道<lb/>
鄉仰去思之情辱賜報章浪跡江湖無從嗣敬去嵗審<lb/>
聞九重求舊一札賜書起安石於東山登巨源於選部<lb/>
縉紳興起宗社安榮為當世賀曲踊距躍顧久自放繩<lb/>
墨之外不復敢以姓名自達仰髙泳深何日忘之仰惟某<lb/>
官端靖之操足以鎮俗之浮温潤之氣足以納君於善<lb/>
<pb n="KR4d0295_WYG_008-12a"/>
卓越之才足以措生民於理早冠多士歴著外庸回翔<lb/>
三紀之間望實之孚如揭日月故一朝召用海内函生<lb/>
顒顒望賜夫豈槖從所得久稽柄用之期匪朝伊夕某<lb/>
雖萬念已空猶願拭目某廹於手足之義僭越有禀云<lb/>
云某舊疾不可復療飯𬞞飲水足活餘齡猶望知己登<lb/>
庸使庶績咸熈物無疵癘庶含哺鼓腹得長為太平幸<lb/>
民敢私以請神依正直隲相靡遥節宣之功粗矣故畧<lb/>
　　　通張寺丞<hi>鎬</hi>
<pb n="KR4d0295_WYG_008-12b"/>
竊以雨洗清秋天開霽曉恭惟某官脱屣周行岸巾故<lb/>
里神依正直人仰退閒台候動止萬福某日念祗伏道<lb/>
德里門贊歸來之喜謝臨訪之勤仰惟累年去家一朝<lb/>
反斾方㸃檢賜書按行松菊必未暇接納鄉里晚生以<lb/>
是夷猶未敢前不腆某物專人賫獻少寓區區之誠敢<lb/>
望台慈不賜斥絶事以久明論以久定有如望實炳如<lb/>
日星豈氛霧所能久翳竊計清議有歸聖朝求舊趣還<lb/>
之詔近在朝夕某尚及於未束裝之先一展尊德事長<lb/>
<pb n="KR4d0295_WYG_008-13a"/>
之恭茲得以略<lb/>
　　　回張寺丞<hi>前人一</hi>
竊以堅氷在候愛日舒和恭惟某官家山容與宣室興<lb/>
懐温詔鼎來明神胥衛台候動止萬福某一自疇昔修<lb/>
敬辱下陳蕃之榻開北海之尊使之侍教誨於左右觀<lb/>
道德於後先屬饜連日而後歸慰感裝懐非復言辭可<lb/>
狀亦屢與二三朋友約合辭稟謝出處不齊迄今未遂<lb/>
辱華翰先之剥封莊讀識先生長者所以容接後進之<lb/>
<pb n="KR4d0295_WYG_008-13b"/>
意委曲周悉一則以喜而退惟不敏亦一則以懼也倒<lb/>
指還轅倐已累月竊計區畫已定昔人所謂林園之勝<lb/>
鐘鼓之樂當不偏廢何當操杖屨一從名勝之後臨風<lb/>
依詠悵無羽翼家釀漓薄與官酤相伯仲客至無以接<lb/>
殷勤正爾作惡乘壺拜貺色清味勝因以想見德人風<lb/>
味更深銘著亟此稟控不究謝悃萬一尚須專狀<lb/>
　　　二<lb/>
竊以涼風應律殘暑俶裝恭惟某官心與雲閒氣涵秋<lb/>
<pb n="KR4d0295_WYG_008-14a"/>
爽貴名益起新渥方來台候動止萬福某一牋致敬辱<lb/>
賜之荅日念造通德里以三徑之開為松菊賀雲關之<lb/>
不掩為猿鶴賀賞心樂事之并為明月清風賀顧以病<lb/>
未能摇摇心旌胡靡有定方舊疾未愈而新疾交作内<lb/>
為濕所攻而外為風所襲兩手足俱痺醫藥未效使者<lb/>
正以此時持台翰至剥封莊誦詞如離騷經而意不減<lb/>
逍遥篇疾讀一再過令人意氣豁然不覺沈疴之去體<lb/>
矧又重之以腆貺筆墨等四者尤極製作之精都文房<lb/>
<pb n="KR4d0295_WYG_008-14b"/>
之選顧寒陋何足以稱惟珍藏什襲永矢弗諼而已長<lb/>
者賜而弗親具謝乃使兒曹代書速戾無可言者而情<lb/>
則猶在可恕之域上乞矜體某已與張端袤王穎叔約<lb/>
須餘暑盡去即同棹小舟聽命于喜歸亭下毋使山靈<lb/>
勒移幸甚幸甚<lb/>
　　　通張寺丞<hi>前人</hi>
竊以秋序平分殘暑退舍恭惟某官清名日顯好語天<lb/>
來人頌神依台候動止萬福某區區之蹟不到函丈者<lb/>
<pb n="KR4d0295_WYG_008-15a"/>
踰年不修子墨之敬亦十閲月矣不敢以漫浪自諉少<lb/>
長有分不敢凟耳仁心仁聞善言善行與西山爽氣靡<lb/>
日不在某盖仰之彌髙挹之愈深涵泳之嗟嘆之不知<lb/>
手之舞足之蹈也橘緑柚黄正一年好處桂樹蜚香菊<lb/>
梢亦已著蘂矣伏惟某官以陶謝胸次得枚鄒賓友晚<lb/>
風夜月觴詠相屬其樂如何然上方凝思宣室正恐謝<lb/>
太傅不得久安東山之卧耳某輙恃眷私敢布僭越之<lb/>
懇<hi>云云</hi>某久與穎叔約為青龍洞之游後月初穎叔或<lb/>
<pb n="KR4d0295_WYG_008-15b"/>
遂此行當便道伏謁茲不贅叙仰乞台照<lb/>
　　　通張潮州<hi>前人一</hi>
竊以即日寒事方殷微陽已復恭惟某官趣行之詔將<lb/>
下九重百神後先台候動止萬福某昨反斾家山首修<lb/>
門墻之敬辱予其進留連飲食之慰感裝懐非筆舌可<lb/>
狀日念展紙濡毫寫萬分一布之涓史屬以乞祠未下<lb/>
進退失據方寸擾擾因循迄今乃若事間心寧則常若<lb/>
染教餐和於函丈間也朝家盡屏羣小開示正塗善類<lb/>
<pb n="KR4d0295_WYG_008-16a"/>
朋來有如名德豈容先一州而後天下竊料㦸衛未及<lb/>
門而介圭已入覲矣非佞某小幹自呉門回偶得某物<lb/>
稽昔人美芹故實僭越持上方華筵羅水陸之珍得齒<lb/>
桃李盤幸甚永嘉棊局視他處所製差勝併以一副拜<lb/>
納凟尊愧懼之至<lb/>
　　　二<lb/>
竊以春事向晚生意方殷恭惟某官錦衣容與千騎趣<lb/>
行神天黙扶台候萬福某不上燕興問恰四閲月棄官<lb/>
<pb n="KR4d0295_WYG_008-16b"/>
歸來日與漁樵爭席姓名不徹于王公之前理則宜然<lb/>
德盛望尊如門牆則乃心依乗不若是恝也忽墮誨墨<lb/>
欣浣無涯某物禮隆物腆顧施之晚末閒散之人台意<lb/>
厚也幼賤有分不敢控辭即已祗拜惟是才疎性拙出<lb/>
門無與惟欲招並舍漁樵之侣共繫鮮釃酒之樂顧恐<lb/>
知所自來爭席者避猶豫未能也潮陽文公之政數百<lb/>
年無繼之者乃今得人千里之民引領北望庶拊我乎<lb/>
猶遲其驅豈斂惠一州固非君相意邪詔音鼎來某雖<lb/>
<pb n="KR4d0295_WYG_008-17a"/>
與世相忘猶能矯首為天下賀朝暮猶有微寒惟為世<lb/>
道珍嗇<lb/>
　　　通常州趙通判<hi>時侃</hi>
伏以涼秋九月金氣髙明恭惟某官貳政雄藩政聲籍<lb/>
甚台候神相動止萬福某逖去顔範倐忽累載酷罰所<lb/>
鍾肝膽摧裂茍延視息以奉几筵坐是雖涓辰滌篆亦<lb/>
不克奉一紙伸燕雀之賀惟有尊仰契丈天資之髙才<lb/>
具之敏輔之以問學發之以文華行乎今之世何啻錐<lb/>
<pb n="KR4d0295_WYG_008-17b"/>
處囊中其末立見而以天球河圖横陳道上佇當挈歸<lb/>
為清廟器下車以來雖未獲預聞維新之政到京口見<lb/>
餉使説毗陵經總制錢連年積壓方未知所以為計忽<lb/>
得賢者來以身任責且經畫有方自此必無欠折之患<lb/>
歎服不已又見里中人就試毗陵者歸來稱誦區處試<lb/>
院事井井有條亦知解數千牛之刀批大郤導大窽無<lb/>
不可者欽歎欽歎<hi>云云</hi>進見未有期所祈毖於珍養重<lb/>
於自將以須召對副鄉里顒顒之望<lb/>
<pb n="KR4d0295_WYG_008-18a"/>
　　　回臨安趙通判<hi>前人</hi>
伏以清和在候恭惟某官别駕之功著于天府簡于上<lb/>
心台候神相動止萬福某春間匆匆過都不及為上賀<lb/>
之客幅紙謝不敏審即關徹既還敝止惟藥裹是親失<lb/>
於嗣問正極馳仰伏拜台翰之辱愧慰不可言契丈政<lb/>
理之長學業之富過人逺矣京之少尹自昔為華要之<lb/>
階矧在今日由鄉闈而上禁途不夙則莫縉紳顒顒式<lb/>
佇除目之頒某學淺才疎無能為役重之以疾病形容<lb/>
<pb n="KR4d0295_WYG_008-18b"/>
日惡萬念灰冷疇昔丐祠殆非得已相君以向來名在<lb/>
屬吏必欲委曲成就之又得契丈借以裏言猥叨堂審<lb/>
之命敢昧源流小官不敢干方命之誅只候秋間賤疾<lb/>
少退日起發尚慮以逋慢違戾有可為委曲借言處毋<lb/>
愛於言幸甚尚逺披承惟為逺業珍衛茂迎新渥<lb/>
　　　賀趙滁州<hi>前人</hi>
伏以秋序平分清商泛爽恭惟某官千騎東來邊城聳<lb/>
動神人後先台候動止萬福某不上記又累閲月通才<lb/>
<pb n="KR4d0295_WYG_008-19a"/>
敏識出際風雲之㑹天下士無問識不識皆願依餘光<lb/>
走下風獨某屏居衡茅不克趨承於輿𨽻之間如此景<lb/>
仰何茲審膺時特選守國要衝成命一頒千里長淮隱<lb/>
然有金城之衛防秋事竟先生自此升矣某敬拜手為<lb/>
執事賀重為斯世賀某壯懐牢落舊疾浸淫分甘終老<lb/>
丘園已再具狀申省乞終嶽祠之任不復為仕進計矣<lb/>
但鄉邑不能半熟飛蝗四合未知向後竟如何令嗣内<lb/>
機兄比數相見清姿逸韻不愧乃翁天髙氣清小隊經<lb/>
<pb n="KR4d0295_WYG_008-19b"/>
行山川亦當改觀淮民待哺甚急得夙駕星馳布宣德<lb/>
意幸甚<lb/>
　　　回趙滁州<hi>前人</hi>
竊以仲秋幾望金氣髙明恭惟某官課最長淮望髙宗<lb/>
翰趣還有詔神人後先台候動止萬福某自棄明時茍<lb/>
安農圃無足為有志斯世者道巨源之視叔夜雖出處<lb/>
不同要不為無林下之舊每明月清風未嘗不與朋友<lb/>
𬗟想佳致鼎來華問足慰此情建茗洪箑併頒尤佩錫<lb/>
<pb n="KR4d0295_WYG_008-20a"/>
予之意繼自今俗塵可障滯慮可滌受惠不淺滁陽戎<lb/>
馬之餘前輩之風流幾墜台座開藩曾未兩月百廢具<lb/>
舉而規橅壯觀且有加於舊抑可以為難矣同時臨遣<lb/>
諸賢譬之俗庖更刀不闕則折而游刃獨如許鼎鐺有<lb/>
耳曾謂當路者而肯甘受蔽賢之戮耶如聞尺一之頒<lb/>
近在旦夕諒深稱愜升沉益殊無從晤對因風敬上為<lb/>
宗社自重之祝<lb/>
　　　回浙西安撫趙侍郎<hi>前人一</hi>
<pb n="KR4d0295_WYG_008-20b"/>
伏以仲春令月時和氣清恭惟某官總三輔彈壓之任<lb/>
倡九牧阜成之功宗社奠安穹祗隲相台候動止萬福<lb/>
某伏自介圭入覲之日不得率先鄉人展道左之敬日<lb/>
後伏承擢從星省盡䕶神臯貴名之起如揭日月如轟<lb/>
雷霆某於此時雖欲修掃門之役躬執鞭之𨽻何由可<lb/>
得髙山仰止苐勤此心世變益下通才不多得泥文者<lb/>
或不知變而應變者或失其正得其全而不倚於偏台<lb/>
座非其人歟道路之傳以為開府以來政適其宜而不<lb/>
<pb n="KR4d0295_WYG_008-21a"/>
剛不柔交得其道而不諂不凟桴鼓不鳴而盜無容跡<lb/>
鈎距不施而物無遁情以至缿筩無壅囹圄空虚盖年<lb/>
來所創見甚善甚盛首善之地四方風化之本宦達之<lb/>
始千載勲名之機更長慮而逺觀焉則歐范諸賢由此<lb/>
而升前張後王不足道也如何如何某一病不啻七年<lb/>
而三年之艾屢試不效盖天之所廢人力無所容年來<lb/>
不惟仕進之念息絶人事徃復亦置不問敢謂久要之<lb/>
情有容之量度越流俗先之以誨翰重之以臺餽使敝<lb/>
<pb n="KR4d0295_WYG_008-21b"/>
帚增重涸鮒得濡某何感如之某何愧如之日伺令嗣<lb/>
之行具狀以謝因循迄今益負不敏尚幸台照<lb/>
　　　二<lb/>
竊以夏秋之交雨餘清潤恭惟某官天府政成聖心簡<lb/>
在即持紫槖入侍清光神人具依台候動止萬福某病<lb/>
容老色交侵非復故我然能飯蔬飲淡以樂餘年則惟<lb/>
𢎞庇是藉寧不知歸一自故歲一再上記爾後審聞當<lb/>
宁疇庸絲綸屢下禮闈擢秀蘭玉爭榮念當一貢賀牘<lb/>
<pb n="KR4d0295_WYG_008-22a"/>
顧位分有殊不敢數數乃若區區贊喜之誠仰髙之愫<lb/>
固不落他人後庭梧鵲噪稚子候門雲翰墮前光彩奪<lb/>
目慰荷其何可言况又重之以腆貺耶大卿以一代挺<lb/>
特之才當千載明良之㑹大農國計所係商邑四方所<lb/>
仰異時知窮力竭舌弊唇腐而卒不勝任者衆大卿從<lb/>
容其間不動聲色而國以裕民以足强者戢姦者屏缿<lb/>
筩無壅桴鼓不鳴其視史册所載發擿以為明而僅足<lb/>
以濟者難易美惡何啻什伯甚善甚盛甚善甚盛淛河<lb/>
<pb n="KR4d0295_WYG_008-22b"/>
以西又復一稔鄉間下田頗浸而髙田可仰者八九雖<lb/>
未知向後如何以目前觀之足為樂嵗闔境之人無非<lb/>
誦詠德政之日聞使介即回亟此以見感德謝賜之誠<lb/>
尚逺㕘承切乞倍萬珍嗇益展壯猷厥今中原有可乘<lb/>
之勢聖上無自用之心相與經綸圖維以為宗社無疆<lb/>
之計執事責也伏惟勉之某與海内函生惟日引領<lb/>
　<lb/>
　漫塘集巻八<lb/>
</p>
<p>
</p>
  </div>
<div>
                <head>漫塘集卷九</head>
    <p>
<pb n="KR4d0295_WYG_009-1a"/>
欽定四庫全書<lb/>
　漫塘集卷九　　　　　　　宋　劉宰　撰<lb/>
　　劄子<lb/>
　　　荅知鎮江趙龍圖<hi>善湘一</hi>
恭惟某官坐嘯之餘振衣塵外神職後先台候動止萬<lb/>
福某巗栖谷飲無恙悉仰二天之覆矯首知歸開府以<lb/>
來日念從吏民後致敬黄堂之下顔因病改不復可對<lb/>
人以是自沮仁聲與京峴爭髙仁澤與江水俱流某雖<lb/>
<pb n="KR4d0295_WYG_009-1b"/>
在下邑無非仰髙山挹餘波之日也巧夕無酒搔首無<lb/>
聊而靜治堂中肯分餘瀝整襟拜賜不異淵明九日菊<lb/>
籬得酒之時雖即草草稟謝而時方伏暑不克别貢一<lb/>
箋寫𠂻曲以此自慊未知能識察否抑彊扶弱理寃伸<lb/>
枉古之善政今既許時施行已有緒姦猾已服良善已<lb/>
得其所矣若循行不已却恐滋告訐之風為無辜之擾<lb/>
願自今稍吝受詞稍省追解已至者速決毋使久留庶<lb/>
幾治最全美于古有光某受知之深不勝拳拳願忠之<lb/>
<pb n="KR4d0295_WYG_009-2a"/>
至金壇前月之末亦有旱徴一自使府委官下縣祈求<lb/>
甘雨隨足頗聞上二邑今猶闕雨鄉民於是為之謡曰<lb/>
幕府隨車雨霶𩃱獨自今懸知賢太守此地最關心盖<lb/>
鄉民以舊治之故妄意如此雖未足以知賢太守漙博<lb/>
無私之心然其尤切感德之意不可誣也某輙因奏記<lb/>
代邑人誦此以謝僭越皇恐仰乞台照<lb/>
　　　二<lb/>
比者城闉之役適與病㑹虛下陳蕃之榻莫脩孺子之<lb/>
<pb n="KR4d0295_WYG_009-2b"/>
恭歸來悵仰折爼追賜業已還舍無階控辭祗受愧仄<lb/>
日念飭一箋稟謝躊躇未敢伏拜台翰深極戰兢頒示<lb/>
救災條目仰見思溺猶已同古阿衡鄉邑旬日来雨不<lb/>
絶禾之僅熟者多已生耳令下而隂雲觧駁詰朝而天<lb/>
宇開晴信知賢使君一念上與天通以和召和厥應如<lb/>
響更冀平糴秫之估使無科抑止伐木之令使免憂惶<lb/>
庶凡此飲酒無非飽德之人亦使喬木猶存不廢甘棠<lb/>
之詠某舊厠名仙里絜齋袁侍郎薦士籍中聞龍圖於<lb/>
<pb n="KR4d0295_WYG_009-3a"/>
絜齋頗有游從之雅用敢恃聲氣之同而忘位分之隔<lb/>
數貢愚言仰祈矜恕<lb/>
　　　三<lb/>
金風薦爽萬寳告成恭惟某官巋然宗翰為國長城籌<lb/>
幄需才介圭促覲台候神相起居萬福某方念薫祓嗣<lb/>
脩涓史敬專使踵門伏拜賜緘之辱仰體謙撝俯慙不<lb/>
敏某病不可仕浮游江海以寄餘生六龍御天張八紘<lb/>
於宇内必欲遐方萬里深山窮谷無一士之遺遂使沉<lb/>
<pb n="KR4d0295_WYG_009-3b"/>
蹤亦叨異數脱選階而通籍由掾屬而佐州超躐殊常<lb/>
省循震越自非某官念受㕓之舊憐卧病之餘賜以裏<lb/>
言吹而送之何以得此雖病顙之駒必不可以起廢曵<lb/>
尾之龜欲終自適於塗中然此賜厚矣何敢忘也魏弱<lb/>
翁治行朝廷之所深知顧以京口為國要衝非兼將畧<lb/>
之長如某官無能任責肆煩因任以護北門簡注方深<lb/>
某日與邦人傾耳以聽三錫命之寵<lb/>
　　　回江東安撫趙尚書<hi>前人</hi>
<pb n="KR4d0295_WYG_009-4a"/>
恭惟某官肅將天威盪平淮土王三錫命神百效靈台<lb/>
候起居萬福某伏自春仲奏記修賀謝之恭知籌邊鮮<lb/>
暇凟尊有誅不敢嗣貢惟心旌摇摇日與荷戈執殳者<lb/>
後先五雲妙墨忽復與秦淮上釀俱頒盖尚書當凱樂<lb/>
獻功之時而俯念山林獨處之人當釃酒臨江之時而<lb/>
不忘流涎麴車之士此意厚甚某不足當惟有榮荷下<lb/>
問萬全之䇿此雖尚書之戱言然在某辱盼睞之私寧<lb/>
能有懐弗吐竊謂自古收用兵之全功者必非有罪者<lb/>
<pb n="KR4d0295_WYG_009-4b"/>
俱戮亦殱厥渠魁散其餘黨而已尚書今已殱其渠魁<lb/>
而不求有以散其餘黨方合諸道將帥嚴兵而固守之<lb/>
使其絶逃生之望而堅其致死之心非計之得也故某<lb/>
愚意謂大帥不必絶江建臺在指麾諸將而已諸將不<lb/>
必合圍攻賊在開其去路而已彼塗窮必死之冦幸而<lb/>
可去如兔斯脱而回顧其後重兵臨之若卵就壓其不<lb/>
跋前㚄後者幾希矣斯其為全功孰禦焉不然大帥奮<lb/>
然啓行諸將躍然奔命重圍四合百萬齊驅何敵不摧<lb/>
<pb n="KR4d0295_WYG_009-5a"/>
何戰弗克而彼惟致死以守堅城則我師進退不可閲<lb/>
日既多師老財費加之耕耨廢而禾稼無望暴露久而<lb/>
疾疫將興某不勝癙憂敢因稟報冒昧及之今之世任<lb/>
天下之重誰出尚書右者為天下自厚某衰疾日侵無<lb/>
由陪東閤竒士後但切拳拳<lb/>
　　　囘江淮大使趙端明<hi>前人</hi>
嵗序維新陽和肇布恭惟某官勲髙當代澤潤生民衮<lb/>
繡光華縉紳頌望鈞候動止萬福某徃嵗恭承驅虎兕<lb/>
<pb n="KR4d0295_WYG_009-5b"/>
之師正鯨鯢之戮以張國勢以暢皇靈以培我宋億<lb/>
萬斯年之基某與當代能言之士咏歌雋功若螽趯蟲<lb/>
鳴不能已已而草茅位下軍府事嚴無由上達則又與<lb/>
田夫野老日焚香仰天而祝庶或夀富康寧與宋無<lb/>
疆至於脩小夫竿牘之恭貢涓史興居之問以是為鄙<lb/>
且凟輟而弗敢髙明如日斯光如燭斯炳計必有以恕<lb/>
之抑聞蜀道未寧浮光告急鷹揚之師復盡屬麾下冝<lb/>
極倥偬而專使之来薦賜誨函辭情繾綣清尊㫖酒羅<lb/>
<pb n="KR4d0295_WYG_009-6a"/>
列滿庭則古人所謂好以暇好以整漢晉間人羽扇綸<lb/>
巾輕裘緩帶以却敵皆端明餘事甚盛甚盛某醉酒飽<lb/>
德當何如云云惟相公熟圖之某感相公之先施希古<lb/>
人之報效率爾妄發而盡畧其他且年老目昏筆縱字<lb/>
大惟相公察之<lb/>
　　　囘知鎮江楊大監<hi>紹雲</hi>
春序向晚百卉芳菲恭惟某官介圭入覲禁槖須才天<lb/>
地委和台候動止萬福某不肖頃嵗辱濠梁鍾貳車傳<lb/>
<pb n="KR4d0295_WYG_009-6b"/>
道賢使君之意俾記石韓二將狥國事疎謬不能成文<lb/>
謂冝斥去繼承頒示墨本知布鼓不為雷門所棄榮荷<lb/>
無涯景星瑞時有目咸仰某此心炯炯寧昧所歸比者<lb/>
天幸恭承易鎮得與受㕓條教方頒膏澤隨下雖積年<lb/>
之愁恨歎息未易盡伸而告訐不行虐政頓減吏歸于<lb/>
曹而不得肆暴于外兵復其伍而不得伺隙于内善者<lb/>
有所恃惡者有所畏千里之内已欣然若更生某雖病<lb/>
骨衰頽絶跡城府猶將旅扶杖之老拜舞黄堂下為聖<lb/>
<pb n="KR4d0295_WYG_009-7a"/>
世牧守得人賀而淮南惟憚汲黯遽煩十乘之行宣室<lb/>
正思賈生更趣前席之對神山已近風引船囘雖不能<lb/>
無觖望之私而道行乎朝廷則天下受其賜某與有望<lb/>
焉亦以自慰竿牘寓誠盖下事上之常禮某始以為不<lb/>
若親見之恭而不敢遣繼以不知召還之速而不及遣<lb/>
鼎来使介賜以朋箋情文粲然若施之敵己者更錫家<lb/>
傳墨寳使知世德之源流折俎厚幣使沾坐客之餘瀝<lb/>
某不足當也拜嘉感刻且重不敏之愧匆猝稟謝莫究<lb/>
<pb n="KR4d0295_WYG_009-7b"/>
下悃併祈矜恕雲龍風虎之㑹展也其時愛莫助之僭<lb/>
以嗇神養和以對揚天子之丕顯休命為侍介者請<lb/>
　　　囘知鎮江趙大監<hi>范</hi>
比忘僭冒敢介子墨以疎踐姓名自通于黄堂下伏辱<lb/>
專介下臨顔闔之家錫以報章爛乎郇公五雲之翰且<lb/>
曰筐篚有實以將下下之意古道也所不可廢乃賜之<lb/>
簡編以啓其志之昏賜之紙劄以寫其思之滯上藥以<lb/>
扶其衰文几以支其怠又曰絺兮綌兮凄其以風寒不<lb/>
<pb n="KR4d0295_WYG_009-8a"/>
可以無備也而賜之帛月白風清如良夜何尊不可空<lb/>
也而賜之酒意宻而禮厚數多而物珍攷之在昔王江<lb/>
州之於陶靖節蘇杭州之於林和靖殆不及此某鄙人<lb/>
也何克堪之賤之事貴卻為不恭祇拜以還感愧積臆<lb/>
年來鄉郡吏絡繹於縣而縣政日弛縣吏絡繹於鄉而<lb/>
鄉民日病以攘奪禁民而取之行鋪者不啻白奪以取<lb/>
受禁吏而索之胥輩者有同常賦又自前任毗陵守以<lb/>
盜販利其鄉人强暴因而縱横意少有忤即致殺傷常<lb/>
<pb n="KR4d0295_WYG_009-8b"/>
潤之間民生凜凜大非久安長治氣象下車以来曾未<lb/>
閲月施行亦既有緒受㕓境内孰不舉首加額更惟力<lb/>
行惠此千里流福京師某不勝願望亟此稟謝别牋之<lb/>
寵小須嗣敬仰蘄矜體<lb/>
　　　通知鎮江趙大監<hi>前人</hi>
秋序將半好風来歸恭惟某官外控淮壤内拱日畿天<lb/>
棐忠嘉神依正直台候動止萬福某比以一介妄庸之<lb/>
人而拜二千石駢蕃之賜燁然光寵賁于丘園尺箋稟<lb/>
<pb n="KR4d0295_WYG_009-9a"/>
酬大懼弗稱曠不嗣敬又已兼旬仰止二天此心耿耿<lb/>
保障繭絲二者難并舊矣寛之一分使民心有繫而國<lb/>
本不摇非髙見卓識超出世表忠肝義膽貫通神明誰<lb/>
能知之誰能行之大監之臨吾邦可謂非茍知之亦允<lb/>
蹈之矣然善始者易圖終實難更惟推持乆不倦之誠奮<lb/>
日新又新之志使凜然不可犯之中又有隱然不忍欺<lb/>
之意則民生幸甚朝廷幸甚某熟讀前所賜台翰似有<lb/>
下詢民瘼之意管見一事詳之别紙乞賜采覽昔之野<lb/>
<pb n="KR4d0295_WYG_009-9b"/>
人有食芹而美以獻之君者左氏亦曰澗溪沼沚之毛<lb/>
可羞于王公敢援二義以某物貢之鈴閤之下辱賜之<lb/>
一言曰是真野人之獻勿斥去之榮幸多矣以陸沉之<lb/>
跡而仰申潭府之問之謂僭以疾廢之人而欲徃執庶<lb/>
人之役之謂欺某不敢併乞矜照<lb/>
　　　通知鎮江馮大卿<hi>多福</hi>
秋髙氣清即日恭惟威行惠孚人頌神贊台候動止萬<lb/>
福某故嵗得七閩之政於徃来士夫間則知攬轡登車<lb/>
<pb n="KR4d0295_WYG_009-10a"/>
慨然澄清天下之志不愧范孟博繼又得里居之詳于<lb/>
錫山士友知屏去聲色貨利惟日以講明義理為事不<lb/>
異司馬公在洛中時以是起敬起慕不勝區區之情而<lb/>
州里不同貴賤有異欲見不敢日承輟自上卿来鎮京<lb/>
口盖國家所倚以為長城之衛主上所恃以無北顧之<lb/>
憂者微閣下之令德無以稱之微閣下之長才無以任<lb/>
之甚盛甚盛某疇昔欲見不敢今也受㕓為氓似可旅<lb/>
吏民以見矣而病不可徃天實為之謂之何哉然每一<lb/>
<pb n="KR4d0295_WYG_009-10b"/>
引領覺二天在上未嘗不與闔境士民千踊百躍也有<lb/>
自城闉来者皆言閤下不鄙其愚常賜齒及比友人王<lb/>
穎叔書中又辱寄聲自顧猥𤨏何足以當苐深愧荷穎<lb/>
叔徃謁黄堂下念不可無一語以謝謹附拜此居田里<lb/>
久不嫻竿牘彛儀切乞識察日来邊遽數至國事方殷<lb/>
此邦政令久乖民力已困内欲薄賦以寛民外欲飭備<lb/>
以固圉難哉難哉惟閣下勉之仰有以酬君父之知俯<lb/>
有以慰閭閻之望幸甚<lb/>
<pb n="KR4d0295_WYG_009-11a"/>
　　　囘鎮江馮大卿<hi>前人</hi>
一陽来復斯道將亨介恃誤知敬飾一箋代其身賀於<lb/>
黄堂下專使踵門乃知柔訥猶未徹于中涓而誨函已<lb/>
先辱矣謙光燁然下照蓬蓽况從事十輩于于然而来<lb/>
使薦享之餘得與田夫野老負暄簷下洗盞酌酒以侈<lb/>
邦君之賜榮荷其何可言大卿議論接乎諸老治行最<lb/>
于當今宜在朝廷使天下被其賜猶屈臨方面師言謂<lb/>
何然晉陽一大縣耳尹鐸寛之猶足為趙氏他日地况<lb/>
<pb n="KR4d0295_WYG_009-11b"/>
京口古重鎮為今北門民之彫弊亦無如今日保障繭<lb/>
絲大卿必知所處可但千里之人陶於寛政異時趙氏<lb/>
有賴論者歸功曰大卿之所寛也顧不偉歟因頌致規<lb/>
伏紙愧汗<lb/>
　　　囘知鎮江桂吏部<hi>如琥</hi>
某比者不揆僭率輙修尺牘之恭以溷籖史之聽伏辱<lb/>
專介賜之手書辭意温然若施之敵已者某不足當但<lb/>
深感愧去冬不雪人情鬱伊三陽甫交六花紛委此雖<lb/>
<pb n="KR4d0295_WYG_009-12a"/>
不敢以言祥而滌氛道和厥功亦大某與邦人探端知<lb/>
自同深感詠夫政寛則民慢猛則民殘此理明甚鄉郡<lb/>
瀕江加之頻年淮土繹騷寧無急政波及開府以来仁<lb/>
以拊之寛以容之安靜和平之中自有隱然不可犯者<lb/>
遂使連月以来千里之内絶不聞縣吏催錢夜打門之<lb/>
聲民生幸甚然斂此大惠施于一方猶區區之所未滿<lb/>
十行趣召某尚竊聽之<lb/>
　　　賀知鎮江何秘監除太府卿<hi>處久</hi>
<pb n="KR4d0295_WYG_009-12b"/>
恭審拜自天之命正惟月之班豈但九府泉流須長才<lb/>
而辦此抑以四方風動徯重望以鎮之綸綍誕揚縉紳<lb/>
交賀某辱知特厚曷勝鼓舞之誠而屏居探問不審凡<lb/>
再易書而後得遣不敏負愧鄉郡間以受詞不謹而追<lb/>
逮者多折獄不明而淹繫者衆科擾或及於行鋪追胥<lb/>
常滿於縣庭以此田里騷然不能寧居一從台座此来<lb/>
民間方識清明官府一朝棄此而去雖海内欣然仰萬<lb/>
化之維新而此邦之人亦寧無觖望以獄市寄來者固<lb/>
<pb n="KR4d0295_WYG_009-13a"/>
相業權輿敢冀毋忘時暑在塗惟厚自愛養以對駢蕃<lb/>
之寵<lb/>
　　　囘嘉興何知府<hi>前人</hi>
良月謹初小春恊序恭惟某官位冠列卿政優三輔凝<lb/>
旒注想詔札方来台候神相動止萬福某疇昔受㕓為<lb/>
氓日奉教條被膏澤猶以卧病田閭不獲朝夕出入東<lb/>
閤為恨况此邈在數百里外耶修記府之恭布饔人之<lb/>
問何能已已而位分有嚴握筆輙止維北有斗苐切瞻<lb/>
<pb n="KR4d0295_WYG_009-13b"/>
依鵲喜庭梧候門而使者在盥手啓緘而誦誨言整襟<lb/>
肅容而拜隆施秃此筆何足以寫感謝之私敢置言外<lb/>
鄉郡前日之變雖羣小造謀非一朝而使明使君在上<lb/>
賞罰信明綱網不紊則亦潛消黙制何致無忌憚如此<lb/>
一呼而起使百年文物煨燼江山寂寥識者不能不重<lb/>
歎牧守之數易明使君之不少淹此留也鄉郡前兩載<lb/>
連稔一從易鎮上兩邑皆旱聞千騎甫入禾興而豐稔<lb/>
亦異常年召和迎祥度必自有道不敢贅叙以為諛惟<lb/>
<pb n="KR4d0295_WYG_009-14a"/>
兾率由此道以為時用以致時康庶幾勲業之成有光<lb/>
奕葉某以遲莫之年而抱危篤之疾行當溘死而君相<lb/>
誤知猶未忍拚棄覆護而保全之使待盡山林不死於<lb/>
道路是所望於知己某一飯三引領潭府列仙之眷某<lb/>
介恃婦家僭貢問誠仰惟福以序介日升月恒洮湖茅<lb/>
阜之間有采藥等委幸勿以屬凡子<lb/>
　　　囘平江守呉秘丞<hi>淵</hi>
比辰積潦初收殘暑猶熾恭惟奉寛大書鎮股肱郡仁<lb/>
<pb n="KR4d0295_WYG_009-14b"/>
聲流布神道感通台候動止萬福某蚤嵗僅一覩先正<lb/>
大卿名德於諸公間屢欲操几杖從之而蜩鷃低飛莫<lb/>
克自致一病三十年萬事不到耳惟卓犖竒偉之士為<lb/>
時而出則聞之喜曰世道其庶矣乎民生其庶矣乎執<lb/>
事之才之美用之於外則談笑可以折遐衝用之於内<lb/>
則一言可以定國是四十專城昔人所難况蘇臺當三<lb/>
呉之㑹為三輔之劇向来更刀不闕則折執事獨恢恢<lb/>
乎刃游餘地非當世所謂卓犖竒偉之人歟而某衰遲<lb/>
<pb n="KR4d0295_WYG_009-15a"/>
之蹤欲伏謁則病不能前欲奏記則賤不敢僭惟有尊<lb/>
仰旦晝此心敢意隆謙不遺小物特遣專介賜以手書<lb/>
其為禮甚勤其為賜甚腆其所以慰藉撫存之意甚厚<lb/>
静惟衰晚何以克當卻為不恭謹已祇拜榮荷其何可<lb/>
言蜀道頻年多故荆湖閩廣江淮間事變亦多其猶晏<lb/>
然寧居者獨兩浙耳此固南渡百年仁恩滲漉所致而<lb/>
水潦連年百物湧貴糓價尤甚民之狼狽甚矣如聞使<lb/>
府見議勸分以為方来之備甚善甚善但浙人所仰下<lb/>
<pb n="KR4d0295_WYG_009-15b"/>
田而下田之浸者已多恐所得無幾竊謂僧徒平時蠶<lb/>
食民間且多占良田沃産若賢使君推惻怛之心出一<lb/>
紙書勸諭之使公私寺觀各捐今嵗田租之半以助振<lb/>
恤則六邑之内所得不減二三十萬但法行之初必有<lb/>
掣肘要在取其捨身濟物之説以曉之耳公意以為如<lb/>
何某居山谿中久不復嫻箋尺之儀言辭鄙率一味皇<lb/>
恐傳言澗谿沼沚之毛可羞於王公而鄉邑一水之餘<lb/>
雖溪毛亦無之受而不報更深愧悚繼此有便尚當陸<lb/>
<pb n="KR4d0295_WYG_009-16a"/>
續稟謝秋氣日髙敢乞為國為民對時珍衛某一飯必<lb/>
祝<lb/>
　　　囘提刑呉秘丞<hi>前人</hi>
比辰甘霖薦至苗稼勃興恭惟英簜所臨貪頑丕聳民<lb/>
情悦懌神道感通台候動止萬福某竊伏田間晝不聞<lb/>
擊柝之召夜不聞犬吠之警如二天之在上寧不知德<lb/>
粤從故嵗一箋敬復謙施後雖審聞課二輔之最正六<lb/>
條之察為厦成賀竟不能以一字自見我心匪石夫豈<lb/>
<pb n="KR4d0295_WYG_009-16b"/>
忘之浮陽非嘉魚道旁多苦李竊意觀人之法類於是<lb/>
雖嘗展紙濡墨輙復自沮使星耿耿惟謹瞻依有來命<lb/>
价復墮寳緘重之以腆貺紙劄極文房之選果羞兼山<lb/>
海之珍精縑燁然可玩可寳而杖頭得錢又可供千里<lb/>
之醉某平生何能得此於他人亦何敢受此於他人祇<lb/>
拜以還感知己之異且愧稱塞之難也浙俗之弊妖黨<lb/>
縱横某頃在㑹稽嘗獲其大首以屬李夢文夢文不惟<lb/>
不究治又掩覆之今猶使人悶悶近者傳聞使臺竟沈<lb/>
<pb n="KR4d0295_WYG_009-17a"/>
三之獄視昔丘端明治姚八之事更覺光明俊偉使人<lb/>
聞之喜欲起舞某僭欲一見臺府施行次第以快心目<lb/>
或私識之使盛美不刋来者有攷得不靳一指麾之力<lb/>
使一二小史録示大畧幸甚微聞簡注彌深召還在近<lb/>
推其所以行之畿甸者行之朝廷使羣枉之門塞衆正<lb/>
之路開此海内有識所共仰望者勉之而已餘須伺候<lb/>
成命之頒嗣修稟牘<lb/>
　　　通知鎮江呉侍郎<hi>前人</hi>
<pb n="KR4d0295_WYG_009-17b"/>
一雨霑足萬彚欣榮恭惟某官載鎮呉頭為國司命穹<lb/>
祇孚祐台候動止萬福某深惟吾邦之民居者安飢者<lb/>
食寒者衣疇非侍郎之賜而某自量於儔衆中受賜為<lb/>
獨深盖不學無知而當世誤以為有知不才無用而當<lb/>
世誤以為可用以至疾不可為而藥之使愈子未知教<lb/>
而推之使任今一身之所以更生一家之所以粗立心<lb/>
非木石敢昧所由而一病連延神識昏憒形體支離雖<lb/>
知使君之復来歡呼之聲沸於田里而足不能行口不<lb/>
<pb n="KR4d0295_WYG_009-18a"/>
能言手不能書獨甘心與廢疾者比尚祈隆寛賜之矜<lb/>
宥某區區不能自己强勉作此以見下悃萬一且恐孤<lb/>
知遇不敢假手他人併乞深察<lb/>
　　　囘鎮江髙倅<hi>不倚</hi>
青煒薄晚紅藥飜階即日恭惟某官當第一江山分無<lb/>
價風月天開逺業人頌休功台候動止萬福某早快星<lb/>
鳯之覩今為封部之民掃舍人之門不應落餘子後頃<lb/>
以病不武一箋致敬又為謙施所先愧負其何可言伏<lb/>
<pb n="KR4d0295_WYG_009-18b"/>
自專使之囘草草稟報不嗣敬又許日别駕之望與京<lb/>
峴爭髙日勤仰止某自得水心先生所述先正銘文誦<lb/>
詠日不釋手豈惟見世德之深長非其他勲貴比台座<lb/>
問學之富文詞之贍一朝躐巍科階膴仕足以發奕世<lb/>
之光大奕世之傳斯亦偉矣京口雖國北門監郡不輕<lb/>
選授然以判花視草之才而屈居此亶謂非宜温詔趣<lb/>
歸善類引領某輙恃登門之舊有某物特以薦誠辱不<lb/>
鄙而賜之留幸甚清和在候更乞益綏福履茂介寵光<lb/>
<pb n="KR4d0295_WYG_009-19a"/>
某祈叩之至<lb/>
　　　通浙西劉提舉<hi>垕</hi>
某一介庸陋屏跡田里仰使星於霄漢之上欲少自近<lb/>
厥路無由茲承夙駕軺車按行屬邑某與在受㕓之一<lb/>
拜塵道左此維其時竊復自念古人有盛冠服以見使<lb/>
者如漢雋不疑有陳五術八計以説使者如唐陸宣公<lb/>
彼皆壮年才足為用故勇於自進某老矣才又不逮比<lb/>
以先考雲茅居士墳所薄田輸官之外嵗收可百斛不<lb/>
<pb n="KR4d0295_WYG_009-19b"/>
忍以供他用積五六年適際去嵗水患附邑居人苦飢<lb/>
因舂以為糜與衆共之其實所及能幾况又不能久僅<lb/>
止三月之末賴鄉里好事者糾合衆力以相接續故迄<lb/>
于今似聞有以此徹台聽者故勤軫記欲賜訪存深惟<lb/>
貴賤異分飛潛異宜萬有一枉旌麾之臨必駭閭里之<lb/>
觀使猿鶴驚疑漁樵避席故亟走深山而拜此以布腹<lb/>
心仰丏隆寛處之世法之外不加譴責倘周爰咨諏必<lb/>
欲采其一言則某何敢有愛竊謂金壇故嵗之水盖六<lb/>
<pb n="KR4d0295_WYG_009-20a"/>
十年間所無使者之來金壇亦七十年所未見當飢饉<lb/>
之餘而委皇華之照未知何以慰之以某管見今農時<lb/>
已深荒政多不如速溪流易涸移粟逺不如近常平計<lb/>
非有餘善後之䇿濟不如貸但計一月濟糶之數更加<lb/>
劑量而併以貸之則民間鼓舞而使臺荒政便可結局<lb/>
且不為徒費實公私兩利乞詳酌施行外此有丹陽户<lb/>
長合保義役一劄併望行下某狂僭干凟愧懼之至<lb/>
　　　囘提刑煥章趙大監<hi>汝櫄</hi>
<pb n="KR4d0295_WYG_009-20b"/>
月猶冬孟節迓陽生恭惟某官輟帷幄之謀持英簜之<lb/>
節威名震耀宗社奠安台候動止萬福某年垂七十待<lb/>
盡窮閻飲水飯疏萬事絶不到耳惟周公魯公有大勲<lb/>
勞於國家拜後拜前古今一轍某與海内含生同此引<lb/>
領比者伏審君相以畿内之民生憔悴國中之廪廥空<lb/>
虚肆煩此來兼此二任甫爾建臺行政咸適其平又屬<lb/>
部之期㑹雖嚴而幕府之文書日省為惡者無所逃罪<lb/>
為善者得安其生王畿千里之民無不詠歌鼓舞和糴<lb/>
<pb n="KR4d0295_WYG_009-21a"/>
一事向來多差官吏廣行科抑所在騷然而今不動聲<lb/>
色事已辦集此其神功妙用尤非淺見所得測識甚盛<lb/>
甚盛某早登制相之門今又得受㕓封内一箋貢賀豈<lb/>
應獨後他人所以遲遲未遣正以分疎不敢僭位尊不<lb/>
敢凟鼎來專使賜以手書且意其猶有識知而開其欲<lb/>
言此又與周公之下白屋同一襟度某不足當但有感<lb/>
愧月令於是月欲齋戒以待隂陽之所定某敢援此致<lb/>
愛助之私侍從近臣有虚位伏計召還匪朝伊夕某區<lb/>
<pb n="KR4d0295_WYG_009-21b"/>
區贊賀之誠倚須嗣貢<lb/>
　　　二<lb/>
春序平分景物妍麗恭惟某官凜乎風力震于日畿天<lb/>
棐忠勤神依正直台候動止萬福某宅生林下雖無徃<lb/>
役之階而二天臨之使星耿耿照之時時引領足以自<lb/>
慰日迫於邑尉之請冒貢一箋凟尊是懼伏領荅翰既<lb/>
釋其僣躐之罪又開之曰是職分之宜盖𢎞度如許某<lb/>
敢不德寳緘薦辱珍貺鼎來顧豈衰殘所敢當卻為不<lb/>
<pb n="KR4d0295_WYG_009-22a"/>
恭僕僕祗拜以榮以愧時事多故獄訟之淹延盜賊之<lb/>
竊發在在有之惟浙水以西田里晏然攬轡澄清厥功<lb/>
有在某與受㕓之人式歌且舞抑聞唐人之詩既曰職<lb/>
思其憂又曰職思其外厥今時事可憂非一端大監寧<lb/>
能鬱鬱久居此而不為天下計耶益裕乃德逺乃猷使<lb/>
周公魯公之拜前拜後不專美於前代某一飯必祝至<lb/>
於申鈞閎大眷之問上分役𨽻人之請謂非寒逺所宜<lb/>
衰晚所能敢畧<lb/>
<pb n="KR4d0295_WYG_009-22b"/>
　　　囘提舉袁秘丞<hi>肅一</hi>
某林下殘生不應時以姓名自通於臺府日因常熟孫<lb/>
丞行念部下有忠信之士可以受上官之委不可不使<lb/>
上官知故冒昩嗣貢一牋已而尉司人囘既領台翰及<lb/>
先集之頒專介及門又拜寳墨及上尊之賜人皆一天<lb/>
我獨二天前來舊雨今來新雨榮佩其何可言唐史謂<lb/>
陸宣公論諌數百篇皆本仁義彼專言論諌若我潔齋<lb/>
先生仁義之言豈直於論諫見之凡一語一言皆是物<lb/>
<pb n="KR4d0295_WYG_009-23a"/>
也孟子既没非潔齋先生誰其嗣之敬歎敬歎孫丞但<lb/>
質直耳非遇上官之賢巧者誣之險者陷之强有力者<lb/>
躪籍之欲免於今之世難矣味秘丞祝其謹交同列之<lb/>
言尤見愛惜人物之深意惲尉朴野與孫相似而其勁<lb/>
弗如前書所謂得在收録之數庶保其終不畔於吾道<lb/>
區區實為世道計若先諱有妨須換舉者丐終惠之餘<lb/>
冦之在淮安者已無幾三趙欲全其功故不欲開其走<lb/>
路要之窮冦勿迫歸師勿遏此是古今通論有自淮來<lb/>
<pb n="KR4d0295_WYG_009-23b"/>
者云今兵食日計萬石倘幸一月之内克捷亦須三十<lb/>
萬更久當如何此為國家者所當深察也邵武被論聞<lb/>
有排之者要之穎叔輕任其責之過在他人乎何尤化<lb/>
地一力主盟乃知二三十年把得紀綱定不為無自宗<lb/>
社幸甚本縣推排事當達台意於縣大夫使速申上目<lb/>
昏筆秃書不盡言<lb/>
　　　二<lb/>
一雨連月積潦浮空恭惟某官思濟斯民若保赤子神<lb/>
<pb n="KR4d0295_WYG_009-24a"/>
人具依台候動止萬福某日在皇華臨照中而内省惕<lb/>
然不敢數數奏記貰其不敏而諉曰知分則某幸甚先<lb/>
正侍郎先生家集寵頒某平生抱不及門之恨茲得三<lb/>
沐三熏開編快讀猶如周旋於丈席間由其言遡其心<lb/>
所以事君則忠所以拊民則仁所以衞道則嚴所以取<lb/>
人則恕所以憂世則深且逺不覺油然自喜曰此生不<lb/>
虚為韓門弟子矣然非宗丞何從得之感此厚意有言<lb/>
則淺<hi>云云</hi>楚氛幸息後患猶深重之水災田疇多壊民<lb/>
<pb n="KR4d0295_WYG_009-24b"/>
以食為天目前已困貴糴嵗晚奈何賢使者盍預圖之<lb/>
六月無暑勢當在秋不勝愛助之私謹上安身保國家<lb/>
之祝<lb/>
　　　三<lb/>
秋雨彌句新晴可喜恭惟某官寵渥方來百神呵䕶台<lb/>
候動止萬福某比承專介賜書且餉以上尊侑以嘉實<lb/>
方此裁書稟謝恭審趣覲震庭進登郎省不勝贊賀某<lb/>
林下殘生不復敢知當世事惟以正人端士進退占國<lb/>
<pb n="KR4d0295_WYG_009-25a"/>
脉短長忽傳新命為斯世喜為斯道喜踴躍不啻千百<lb/>
也舊聞臺省之弊莫甚於吏部就吏部言右曹為尤甚<lb/>
盖西班之知格法者少有援助者尤少吏持其權視貨<lb/>
賄為予奪近年更有官吏相為表裏者寃抑何所伸惟<lb/>
郎中盡心焉不鄙令作龍廟記其何敢辭但建廟與丐<lb/>
爵二事並書辭意未免重疊本廟之神自龍母外皆未<lb/>
有封今欲徑於陳山已得封爵上加封亦費牽合兩山<lb/>
皆有龍母葬處若以陳山為是則益彰陽山廟記之誕<lb/>
<pb n="KR4d0295_WYG_009-25b"/>
故陳山之葬不書又祭山川神之在境内者郡縣事也<lb/>
今其事皆出於使者故太守之助錢亦不書某甫得廟<lb/>
記了辦來价亦自京口囘亟作此遣行失事上之恭惟<lb/>
哀其衷情而賜之濶畧<lb/>
　<lb/>
　<lb/>
　<lb/>
　漫塘集卷九<lb/>
</p>
<p>
</p>
  </div>
<div>
                <head>漫塘集卷十</head>
    <p>
<pb n="KR4d0295_WYG_010-1a"/>
欽定四庫全書<lb/>
　漫塘集卷十　　　　　　　宋　劉宰　撰<lb/>
　　劄子<lb/>
　　　囘嚴州陳寺丞<hi>畏</hi>
嵗功更始寒事解嚴恭惟某官皂盖頒春羣生開泰台<lb/>
候動止萬福某畧記永嘉之别二十有四年中間事變<lb/>
不知其幾所喜者吾輩或出或處各遵其宜爾嚴陵輔<lb/>
郡籍郡計不裕要勝他處若使此時猶在漳贛則當如<lb/>
<pb n="KR4d0295_WYG_010-1b"/>
何雖然漳贛等處皆士大夫有以致之未可全咎他人<lb/>
使吾年丈兩三年來猶在彼盜賊小人恐亦未至陸梁<lb/>
也聞之此任後欲決歸計甚善仙郡士夫多有私援獨<lb/>
吾年文可以自勉然得早歸更佳眼看時事度必無以<lb/>
杜方來之患頃嵗青溪之盜永嘉得劉教授部分城下<lb/>
為四廂八界了不相紊與其他規畫皆可舉而行行之<lb/>
亦易得人信從鄉間小縣素無城池小民狼狽皆有幸<lb/>
變之心而大家無逺慮但為專利之計又某衰孱有言<lb/>
<pb n="KR4d0295_WYG_010-2a"/>
不信祇自悶悶戴子家生計聞蕩於水可念忠甫教授<lb/>
遂為故人聞之痛悼釋氏輪迴之説果信則此丈再出<lb/>
頭來必不為凡人不然如逺遊所謂仍羽人於丹丘留<lb/>
不死之舊鄉此丈當之矣大事當已竟某道逺不能致<lb/>
奠茲又不敢附便有愧存殁專人賜書拊慰勤至楮幣<lb/>
及文籍又有以見綈袍戀戀之意即已下拜但有感激<lb/>
某疾病餘生年亦加邁不復可出年丈更一二年亦當<lb/>
歸良㑹無從臨紙惘惘任重道逺惟各勉之<lb/>
<pb n="KR4d0295_WYG_010-2b"/>
　　　囘鄂州制置李侍郎<hi>悳</hi>
竊以陽春布澤萬物生輝恭惟某官卧䕶長江折衝千<lb/>
里台候動止萬福某昨草率一箋附便不謂即達聽下<lb/>
專使鼎來敬拜台翰展誦再四當隆冬飛雪千里之時<lb/>
而坐我於春風和氣中豈不快哉邊頭去嵗一捷敵用<lb/>
大創絶意不敢南下蘄黄之間生聚漸復制閫之功大<lb/>
矣次對因任盖聖朝兼用陟明增秩之典某受知門墻<lb/>
贊喜之深不知手之舞足之蹈也年來氣數非愚陋所<lb/>
<pb n="KR4d0295_WYG_010-3a"/>
知以耳目所接惟一意裒斂以媚上蠒絲保障無能別<lb/>
其輕重緩急者惟以尹鐸之所寛寛於武昌猶有望焉<lb/>
伏惟深加之意大㕘薨背海内褫氣方其壯年鋭於立<lb/>
事議論豈無少差要於大義無愧中間維持善類破除<lb/>
姦黨厥功不細至於淹貫古今臨事有商量憂國愛君<lb/>
一飯不忘今之世如斯人者有幾前輩聞張無盡之死<lb/>
為之太息以為豈無他人未必如無盡之素有人望况<lb/>
大㕘人望過於無盡而無無盡少年之失耶痛哉痛哉<lb/>
<pb n="KR4d0295_WYG_010-3b"/>
某貧不能遣奠欲作一哀詞而或者謂不宜施之敵己<lb/>
以上以是未敢然此念不能釋也不鄙令作勤武堂記<lb/>
可謂借聽於聾者二千里相望不敢固辭以孤盛心勉<lb/>
强草數語去或委不用或刪修用之惟所以命五朝長<lb/>
編激感頒賜四朝正所欲得更望周全使為全書但部<lb/>
帙太大為帑更費以是為愧某卧病家山度非召還道<lb/>
過丹陽無由一見尚間切乞為國家自愛以對寵光某<lb/>
下情禱頌之至<lb/>
<pb n="KR4d0295_WYG_010-4a"/>
　　　囘知遂寧李侍郎<hi>前人</hi>
竊以春序强半卉物芳菲恭惟某官嗣守名藩增光世<lb/>
德民安其教神合之休台候起居萬福某伏自武昌囘<lb/>
便飭一箋伸謝悃轉頭累載寒鄉地僻蜀道天髙無便<lb/>
羽可以嗣音而清香畫㦸中復非野老夢魂可到耿耿<lb/>
寸衷未嘗一日不泝江流而上也侍郎疇昔立朝稍稍<lb/>
私附則立致卿相在鄂渚日寘是否不問則亦可緩西<lb/>
歸而一節凜然真可謂不愧出處之義者遂寧先正舊<lb/>
<pb n="KR4d0295_WYG_010-4b"/>
治利病素所知吏民素所孚其教不肅而成其政不嚴<lb/>
而治宜矣引年謝事歸燕家山誠計之得未知果得從<lb/>
否午橋風月之勝平泉草木之佳端不減古人而又得<lb/>
鄉之俊秀相與從游此古今盛事聖賢真樂引領西望<lb/>
悵捫參歴井之無其階也郵置日夜飛馳雖在萬里外<lb/>
所聞時事當不若草茅之鹵莽姑誦所知或可參攷<hi>云</hi>
<hi>云</hi>某區區之跡於弃官時生理薄甚二十五六年間朋<lb/>
友相資某亦力勤苦節年來衣食粗給又以其餘率鄉<lb/>
<pb n="KR4d0295_WYG_010-5a"/>
之好事者因淫祠之已廢創社倉厥初得米僅二千三<lb/>
百石行之數年今五千餘石矣其規畫與朱侍講小異<lb/>
聞治所諸邑建倉為利甚溥謹以王邵武所述記文一<lb/>
本納呈恐可參訂又訓俗文二本詞太鄙俚真侍郎見<lb/>
之謂有益於世教併納去發一笑頃嵗誤恩非望所及<lb/>
自初出命至更秩與除職奉祠九以疾辭竟閟俞音不<lb/>
敢屢凟然實未嘗叙銜幇祠廩也恐欲知出處故詳言<lb/>
之頒賜九老繡像得之驚喜儻秋成無兵革之患當創<lb/>
<pb n="KR4d0295_WYG_010-5b"/>
草堂三間張此圖卧興相對以娯老或有建上便當凂<lb/>
真丈作記記成録本托李校勘奉寄所惠四藥皆嘉四<lb/>
端尤厚實内外之養如此衰疾之人足可粗延殘喘感<lb/>
當如何四壁蕭然無物可致逺世傳黒錫丹有異功其<lb/>
方實出於丹陽寺僧其徒自以為修合有秘法人莫能<lb/>
知售此以致富今納去二十兩小琴一張乃妻祖梁仲<lb/>
謨尚書舊物某莫能知美惡併以為獻作字至此目昏<lb/>
手戰日亦至晚矣不敢更滯來使字之不謹辭之不倫<lb/>
<pb n="KR4d0295_WYG_010-6a"/>
切丏台察萬里之隔天令亦不齊惟祈為斯道自夀令<lb/>
嗣判院想時時得書判院只留綵庭恭惟潭府大眷<lb/>
序膺戩榖某四子皆廢學却幸寡過因賜問之及僣附<lb/>
申起居<lb/>
　　　囘四川制置李侍郎<hi>前人</hi>
伏以嵗將更始飛雪呈祥恭惟某官大開幕府盡䕶坤<lb/>
維華夏聳聞神天胥豫台候動止萬福某曩辱一介行<lb/>
李賜以手書且有腆貺匆匆稟報不究感悰爾後嗣敬<lb/>
<pb n="KR4d0295_WYG_010-6b"/>
無繇無一日不引領西南望也蜀士大夫之不專任全<lb/>
蜀寄久矣今專以屬侍郎其勢非甚迫不及此侍郎何<lb/>
以應之向來南士之入蜀凡邊防之有未知險要之有<lb/>
未悉與民俗之有未甚諳民情之有未盡察猶有可諉<lb/>
今侍郎以蜀世家為蜀統帥要當使令下而人人喜悦<lb/>
政行而事事得宜不然無可諉者彼謀國者審知蜀事<lb/>
之難付之侍郎實欲分任他日之責尚慎旃哉尚慎旃<lb/>
哉夫事幾決於目前而須報萬里之外或失機㑹責將<lb/>
<pb n="KR4d0295_WYG_010-7a"/>
安歸某謂非得便宜從事不可侍郎嘗有此請否乎比<lb/>
年南士之入蜀者皆掃其地之入以實歸囊其歸也既<lb/>
以充斥其家復以饜飫當路凡當路之奴僕厮養必屬<lb/>
饜而後已否則譴責隨之若是而欲蜀道之安得乎某<lb/>
以為欲蜀道之安非盡去此輩不可欲盡去此輩非以<lb/>
便宜行事不可此輩盡去則尅剥軍民之政可以漸革<lb/>
軍民得以吐氣而强敵不足畏盜賊不足平矣侍郎以<lb/>
為如何張荆門元簡與建安黄直卿丈游意氣倜儻而<lb/>
<pb n="KR4d0295_WYG_010-7b"/>
議論平直足備監司之選荆湖安撫制置司幹辦公事<lb/>
羅愚春伯樞宻之季子宰新淦未滿辟荆湖機幕任滿<lb/>
再辟此缺非其志也某謂使守一郡必大可觀盖其人<lb/>
律已廉謹而遇事有立敬以為薦淮東冦粗息盖舊敵<lb/>
再失機㑹已無能為新敵方向中原未暇囘顧正是綢<lb/>
繆牖户之時而中外之慮不及此燕巢幕上令人癙憂<lb/>
道逺侍見無期書問亦無縁可數嚮風凄斷嵗序行矣<lb/>
交泰惟坐進此道與時偕亨以夀國家某不敢僭拜令<lb/>
<pb n="KR4d0295_WYG_010-8a"/>
嗣昆仲書敬想許國之誠不愧家庭之訓某四雛粗可<lb/>
教而乃翁不學無以教之皆為農夫矣伏恐欲知<lb/>
　　　囘李尚書<hi>前人</hi>
竊以登髙節近風露凄涼恭惟某官日侍清光盡攄素<lb/>
藴告庭有命中外想聞台候神相起居萬福某比得一<lb/>
奉誨色於吕城道中大慰三十年闊别尊仰之懐還舍<lb/>
未幾即領真翰所以慰藉勸勉勤甚厚甚某以乞終老<lb/>
田間而未遂正爾皇皇未知底止故未敢修謝茲又承<lb/>
<pb n="KR4d0295_WYG_010-8b"/>
專介賜書且重之以藥物之珍皆老來所不可一日闕<lb/>
而年來市肆所絶無感激當如何某區區之跡向已嘗<lb/>
面稟本不當贅别來氣血日衰疾病亦益侵最是早嵗<lb/>
習懶失於讀書間有剽聞今復徤忘盖事甫過手文字<lb/>
甫過眼便如隔世不異土木偶人以此人而使之應聘<lb/>
清時入官王朝縱某不自羞獨不為當世羞乎以此斷<lb/>
斷不敢前所望尚書軫念慈恩之舊且以近嘗控懇之<lb/>
故有以容覆全安之而今不然既加之勸勉又重之薦<lb/>
<pb n="KR4d0295_WYG_010-9a"/>
揚豈尚書愛之至而察之乃未至耶某今亦不敢固執<lb/>
其愚見草一書書成則欲以代其身謝君相不然即束<lb/>
裝行矣伏丐矜照比傳入對數條甚强人意亦頗見之<lb/>
施行否勝負兵家之常而賞罰要當明白前時三京之<lb/>
入但乗其虚頒賞之厚震蕩耳目汝蔡之敗喪失幾何<lb/>
而悉委不問豈不欲四海之聞知抑不欲自沮三軍之<lb/>
氣耶尚書以為如何某亟拜厚賜而田野間無一可見<lb/>
下悃丹陽藥院黒錫丸併某物同拜納敢乞視至他須<lb/>
<pb n="KR4d0295_WYG_010-9b"/>
嗣敬茲得以畧<lb/>
　　　通知泉州真侍郎<hi>德秀</hi>
仲春令月時和氣清恭惟某官㦸衞載塗綵衣容與百<lb/>
神森介台候動止萬福某疇昔一牋稟謝先辱時方旅<lb/>
處控叙弗䖍歸來干分自嫌弗敢嗣敬流傳讜議日星<lb/>
孔昭仰止髙風山嶽屹立其未見止此情謂何恭審當<lb/>
宁疏恩便鄉得郡宜近而逺後天下先一州誰為此謀<lb/>
熟念令人太息然擁千騎奉板輿錦衣行晝緑髪不受<lb/>
<pb n="KR4d0295_WYG_010-10a"/>
二毛人生此樂亦何可得多某亦不覺拜手私為門墻<lb/>
賀也某不學無文猥辱過聽俾撰忠宣堂記某冒當不<lb/>
辭實欲因致一言少見愛助既黽勉就緒即欲拜納私<lb/>
念當建臺時納去不但鄙文不稱或舍人牽於不得已<lb/>
刋置壁閒異已者或得藉口故遲遲至今方克遣前得<lb/>
一關聽覽便與擲去幸甚若夫杜撰不能成文則始也<lb/>
托非其人舍人當任其責今既不外示則責亦不必雨<lb/>
施也李果州王總幹皆言從者欲一到茅山某因欲拜<lb/>
<pb n="KR4d0295_WYG_010-10b"/>
道左快覩星鳳候伺連旬而車音杳然屬以先塋整葺<lb/>
藩籬及種松刈薪皆在此時不果脱身謹拜此令人奉<lb/>
候泉南寓公傳閤學言論灑灑非他昆弟比雖政事非<lb/>
所長使獻替人主左右必有可觀者然亦老矣㑹間乞<lb/>
為拜下誠他惟毖調鼎餁避逺聲色使身安志强𢎞開<lb/>
久大之業某與海内函生旦旦引領<lb/>
　　　囘真侍郎<hi>前人</hi>
季秋之月萬寳告成恭惟某官以禮率屬以誼正君以<lb/>
<pb n="KR4d0295_WYG_010-11a"/>
正論開人心以仁言夀國脉時資重望天祐斯文台候<lb/>
動止萬福某疵賤姓名不獲自通於門牆者且十年豈<lb/>
忘之哉病日侵蹤跡日逺病日深則廢學而無以自見<lb/>
蹤跡日逺則欲自通而無由侍郎居家則著曾閔之孝<lb/>
治郡則布龔黄之政立朝敢言如汲長孺持正守文如<lb/>
宋廣平今之世具耳目者皆知仰之某寧不然新天子<lb/>
嗣位望侍郎之來如飢渇徯告猶如旱之雨金之礪三<lb/>
劄入奏快覩爭先某亦得之道路之傳真足以砭膏肓<lb/>
<pb n="KR4d0295_WYG_010-11b"/>
啓聾聵甚盛甚盛方將飭其固陋之辭為世道賀且自<lb/>
訟其不敏友人之歸先辱手書書所不具者又從友人<lb/>
得之喜欲起舞内愧亦不可言也侍郎始之所以出某<lb/>
不能盡知今聞一意求去無乃遽乎願且靜以處之事<lb/>
非大不可為未須苦苦立異王意一朝開悟事勢因之<lb/>
轉移未可知也抑蚤嵗聞之師友謂人主深居九重親<lb/>
士大夫之時少應酬事物之時多觀覽文字之時少奏<lb/>
疏不須多為文辭只須直指事實使易讀易悟又謂自<lb/>
<pb n="KR4d0295_WYG_010-12a"/>
古君上之患在諱過臣下之患在好名只文辭求為可<lb/>
傳而不計人主悟否亦好名之一必外無近名之嫌内<lb/>
有補過之實為上侍郎此心如皎日行道所知區區願<lb/>
忠止此亦可見盛德之無瑕也某之出處友人必已為<lb/>
侍郎道之本辭藉令只欲退藏今更秩佐州超越甚矣<lb/>
其何敢當不得已仍控忱辭因間賜以一言使亟得請<lb/>
幸甚中間奏篇之末猥以微蹤綴諸老先生後讀之慚<lb/>
懼至無地自容豈侍郎亦未知其無所可用於世耶聞<lb/>
<pb n="KR4d0295_WYG_010-12b"/>
左史魏丈相與厚甚十九年前時某嘗得一識左史於<lb/>
時貴坐間方左史入朝過丹陽某適以幹在道亟扣座<lb/>
舟通名則聞已輕舟前邁遂失一見前此亦誤玷薦士<lb/>
籍中併深愧感㑹次望為致謝意願言不殊此某久不<lb/>
作上官書乍爾斂束書不成字尚須嗣敬風露日益髙<lb/>
寒謹上劼毖鼎茵之祝<lb/>
　　　通真侍郎<hi>前人</hi>
維時春半寒力未央恭惟以身出處任世安危昊天曰<lb/>
<pb n="KR4d0295_WYG_010-13a"/>
明台候動止萬福某一自昔嵗介圭入覲之日飭一箋<lb/>
以謝先施之辱迄今已五年矣音問闊疎諒不我責國<lb/>
步日蹙人情日危則風雨雞鳴之詩盖世所同詠不直<lb/>
某一人之私也時事某所聞必不若侍郎之為詳張魏<lb/>
公平生意廣才疎事業無一可人意人無智愚皆以為<lb/>
社稷臣甚者以比諸葛孔明亦豈不虞之譽也哉召之<lb/>
則來驅之則徃不宿怨不辭難非至公血誠不及此彼<lb/>
固有以取之也侍郎以為如何喜同惡異人情同患覺<lb/>
<pb n="KR4d0295_WYG_010-13b"/>
得善類為尤甚惟其如此故有自托於同已而實夤縁<lb/>
以行其私者亦有雖非其私徇名而不考其實泥古而<lb/>
不達於今者傳曰偏聽生姦誠為至論近世士大夫鄙<lb/>
夷武臣不與之接或貌接而情不親使有言不得達有<lb/>
才不得用有志不得伸一朝臨事無可倚仗乃始收拾<lb/>
世上一等無訾省破落户謂之英豪而用之其不敗人<lb/>
家國事者幾希侍郎以為如何王去非以密院呼其稟<lb/>
議入都已兩日或傳得建倅若果如此廟堂端以侍郎<lb/>
<pb n="KR4d0295_WYG_010-14a"/>
深得平冦之䇿欲去非面請教奉而行之竊計不吝某<lb/>
平生不善書冝興大夫傳台意欲令書先賢祠記勉强<lb/>
稟承惡札有玷髙文皇恐某頃托鄭節夫控懇求先墓<lb/>
銘文聞荷金諾旦夕别當專狀今因冝興便先此候問<lb/>
起居陶士衡仗節南方任居天下之半猶朝莫躬運甓<lb/>
之勞此果何意惟侍郎念之某投老山林不敢效細人<lb/>
姑息之愛上劼毖鼎茵之請惟侍郎亮之<lb/>
　　　囘真内翰<hi>前人</hi>
<pb n="KR4d0295_WYG_010-14b"/>
嵗華向晚日御迎長恭惟某官以典謨訓誥之文鼓舞<lb/>
斯世以仁義道德之旨啓迪上心神天黙扶台候起居<lb/>
萬福某莫景駸尋偷生里社前之日惟與田夫野老望<lb/>
西山之起如元祐之望司馬公旋承入奏得緒言餘論<lb/>
於流傳知國是可以不摇國勢可以增重為宗社賀不<lb/>
勝區區之情而一箋之敬猶未登於記府陽鱎非嘉魚<lb/>
意實鑒此當沐識察王副端人來拜領雲翰慰感之餘<lb/>
深重不敏之懼主上聖性髙明而有典學之功聖度恢<lb/>
<pb n="KR4d0295_WYG_010-15a"/>
洪而無偏聽之失誠千載之遇内相甘盤舊學伏想朝<lb/>
夕納誨以輔台德必有非外庭所得知而况逺臣某竊<lb/>
惟今日國家之事要以多得人才為先而二三十年人<lb/>
才熟爛不可振起幸而有人焉文華可觀必失之薄才<lb/>
能可任必失之刻有二者之得而無二者之失盖少則<lb/>
任進退人才之寄者亦難矣惟内翰審之重之某區區<lb/>
愛助之心必沐深體某比荷諸賢極力推輓俾以荒唐<lb/>
不學之人而厠頌臺禮樂之屬控辭不獲扶病就道甫<lb/>
<pb n="KR4d0295_WYG_010-15b"/>
至平江而舊疾復作精神昏亂言語顛錯十手十目之<lb/>
地不能自隱盖氣血積衰之故自度死期已迫必不可<lb/>
以進汙周行即已囘舟訪醫且具因依申省仍以告命<lb/>
繳申乞即差替深恐朝家或不察其情則罪在不測覆<lb/>
燾而生全之於内相有望焉伏紙不任祈叩之至某見<lb/>
服黒錫等藥調理度非可旦夕責效力疾具謝盡畧彞<lb/>
儀仰丐矜察<lb/>
　　　通鶴山魏侍郎<hi>了翁</hi>
<pb n="KR4d0295_WYG_010-16a"/>
一自辛江陵遞到報章及諸詩文知况履不異平昔不<lb/>
勝慰快爾後絶無便但有尊仰春序向晚百卉芳菲恭<lb/>
惟某官以道自怡為神所右台候動止萬福某屏處只<lb/>
如前日無足勤念邊事未知底止李全豎子猶得恐喝<lb/>
於淮南大率淮浙間人如燕巢幕上况鄉邑去江最近<lb/>
憂端實多帥守極力誅求民生更有可念者近作當益<lb/>
富能録寄否自昔游南之士人品雖不同大㮣不過二<lb/>
等下焉者不堪久客作囚山問大鈞等賦以自遣上焉<lb/>
<pb n="KR4d0295_WYG_010-16b"/>
者遂流為㕘禪打坐二者胥失也詳味前賜詩文知所<lb/>
養浩然信非劉栁輩小丈夫所敢望更得所守卓然不<lb/>
為異端乘時引去他日猶可做得火其書廬其居人其<lb/>
人事業天下幸甚斯文幸甚天下學者自張朱吕三先<lb/>
生之亡倀倀然無所歸近時葉水心之博楊慈湖之淳<lb/>
宜為學者所仰而水心之論既未免悞學者於有慈湖<lb/>
之論又未免誘學者於無非有大力量如侍郎者孰能<lb/>
是正之願言勉旃以副斯道之望某鄉風拳拳<lb/>
<pb n="KR4d0295_WYG_010-17a"/>
　　　囘䕫帥魏侍郎<hi>前人</hi>
嵗杪一雪足慰人心恭惟某官洊拜恩綸肇開大府蠻<lb/>
貊懾服宗社奠安台候動止萬福某頃聞便鄉命下喜<lb/>
而不寢者連夕羅季能逓到去年十月所惠書慰藉諄<lb/>
復感何可言髙文七篇却未之見季能云附逓未可致<lb/>
僅能見季能齋壁記文辭髙古字畫遒勁非向來比益<lb/>
知學業精進類如許不勝敬嘆帥䕫却未敢深賀盖久<lb/>
居逺外情意未相孚凡所施設必一一待報恐失機㑹<lb/>
<pb n="KR4d0295_WYG_010-17b"/>
或拊機輒發彼怏怏者能無疑乎伏想靜觀天下之變<lb/>
閲日已久事至而應決無留難更在審而後動使動而<lb/>
不括是所願望蜀事非林下人所能詳得之傳聞不敢<lb/>
信作得一書介羅季能送李季允丈令兒曹錄呈得一<lb/>
過目幸幸他所欲言不異季允書中晤對邈無期惟為<lb/>
家國夀重是祝<lb/>
　　　囘都督魏樞宻<hi>前人一</hi>
陽律潛囘寒威尚勁恭惟某官肅將天威以正天討情<lb/>
<pb n="KR4d0295_WYG_010-18a"/>
深家國誠格幽明鈞候動止萬福某比嵗疾甚朝路中<lb/>
惟王穎叔為親家間不免有書相徃還自餘如蜀李丈<lb/>
端明盖場屋同年之舊又五十年知己訊問徃復宜數<lb/>
亦絶不通書盖念李丈之出而未得其所以歸故因循<lb/>
至此不獨於相公為然顯册之頒薄海胥賀然所可賀<lb/>
者固大所當憂者亦深亟圖其所當憂以致其大可賀<lb/>
則宗社幸甚不鄙寵呼深知感幸委曲以專幅控謝君<lb/>
相委畀得人當雪寒凝沍之時而天宇開霽人情可知<lb/>
<pb n="KR4d0295_WYG_010-18b"/>
惟深體天意茂集人和以濟時艱以開昌運某至叩<lb/>
　　　二<lb/>
冬在季月寒事正嚴恭惟某官奉命專征百靈奔走鈞<lb/>
候動止萬福某昨拜書發使者囘即戒小舟為迎候計<lb/>
既未得行日之的而某適痰疾大作連夕迷悶兒曹大<lb/>
驚幸醫者知其病源亟投感寒藥凡數服方醒今猶時<lb/>
一作以此人皆以其出為强兒曹尤以客死為憂連夕<lb/>
從㬰專人控不敏之謝萬丐矜體將才自昔使貪使亷<lb/>
<pb n="KR4d0295_WYG_010-19a"/>
年來乃未見亷者前趙殿帥亦可請與俱行雖未有事<lb/>
任無害也某度膚功之奏只在新舊嵗之間老矣雖不<lb/>
能與諸生作為歌詩以頌功德尚能幸病之間俯伏江臯<lb/>
以迎馬首他惟為宗廟社稷與聖神之眷厚衞<lb/>
　　　囘李校勘<hi>心傳</hi>
庚伏在中霖雨繫望恭惟彯纓册府主盟斯文神聽勞<lb/>
之台候動止萬福<hi>某</hi>寒鄉賤士猶記與果州使君别時<lb/>
出舊聞正誤一編曰此吾兄所著吾兄杜門不為時學<lb/>
<pb n="KR4d0295_WYG_010-19b"/>
所著書甚多恨子未之見也某歸讀之凡所辯證皆某<lb/>
平日所習聞以為可垂信萬世而繆誤乃爾因思時之<lb/>
至近莫如本朝事之易攷莫如故實者尚爾况藴奥難<lb/>
見者乎不有博聞精識之君子誰其正之繼又得繫年<lb/>
録讀一再過故雖萬里相去一見無從而每一展巻即<lb/>
心開目明如親晤對用慰遐想應聘而出薄海傾瞻某<lb/>
願拜下風豈落人後顧以衰疾入山益深無階際遇一<lb/>
箋之敬亦無從遣春間姪子歸自都忽拜手書辭之謙<lb/>
<pb n="KR4d0295_WYG_010-20a"/>
若施之所敬情之親若施之所厚某不足當也但深愧<lb/>
感出處事之大幡然而起竊惟盛心惟一代之典是為<lb/>
昔太史公以史記未就受天下之大辱而不辭今執事<lb/>
之出榮矣固應不憚遲留成一家言使祖功宗德萬世<lb/>
如見斯事未竟而來書已動浩然之志何也向來果州<lb/>
使君出與校書事異可久可速固各有攸當試審思之<lb/>
某書生命窮年僅四十即得竒疾形容如鬼不可復仕<lb/>
中間再叨誤恩具以質言荷蒙公朝察其非欺賜之從<lb/>
<pb n="KR4d0295_WYG_010-20b"/>
欲今年益老志益頽矣無足為執事道蜀客兄弟在本<lb/>
朝南渡以來殊少近時李季璋季允雖相繼登朝恨不<lb/>
同時今昆仲並登華貴足為盛事令弟郎中㑹次敢告<lb/>
叱名起居果州令似審已登科足為門下賀頃亦及見<lb/>
果州有子如此生計厚薄不必計也某偶遣僕過親友<lb/>
王山陰處因得謝先施之辱繼此有端便尚當嗣音當<lb/>
暑謹上為世道夀重之祝<lb/>
　　　通潭帥余侍郎<hi>嶸</hi>
<pb n="KR4d0295_WYG_010-21a"/>
仲秋謹時涼風應律恭惟某官控三湘重湖之㑹專五<lb/>
侯九伯之征威行惠孚逺至邇悦台候神相起居萬福<lb/>
某名在薦士籍中有年矣而曾未有一日登門之便仰<lb/>
太山之髙北斗之明昔少壯今視茫茫髮種種矣仰惟<lb/>
侍郎以諸老行事為已師以六經語孟垂訓為已法以<lb/>
宗社安危生靈休戚世道汙隆為己任世方冒于貨賄<lb/>
而已獨清世方酣于聲色而已獨醒盖波翻而砥柱不<lb/>
移剥盡而碩果不食人極之所以猶立斯文之所以未<lb/>
<pb n="KR4d0295_WYG_010-21b"/>
喪繄侍郎與一二君子是賴侍郎當自知之某何敢贅<lb/>
厥今宅牧潭為大浙距潭逺田里之安否冦攘之息否<lb/>
非所目知抑杜少陵謂得結輩布天下邦伯則萬物吐<lb/>
氣侍郎豈結輩可及膺連帥之任又非邦伯可擬湖南<lb/>
萬物吐氣應在此時田里之安冦攘之息固其餘事思<lb/>
昔陶士衡居此功業既有緒矣猶朝暮運甓飲酒不過<lb/>
度盖不若是則肢體惰矣精神何以折衝今之從政者<lb/>
不足語此侍郎當自得之當世所望在閩惟真在浙惟<lb/>
<pb n="KR4d0295_WYG_010-22a"/>
侍郎耳而聽輿人之誦皆有願忠之悃大意謂希元與<lb/>
人太寛而決擇或有未精侍郎持已太嚴而聽受或有<lb/>
未廣決擇未精則施行或有誤聽受未廣則信任或有<lb/>
偏某既未識二公則莫知其言之中否然念某自侍郎<lb/>
在浙西及江東之時便欲以一箋自通蓋因循者二十<lb/>
年乃今始得附便若必待知其言之中而後言則已晚<lb/>
矣故某姑言之惟侍郎姑聽之而姑容之某始棄官時<lb/>
無屋可居有田不滿三十畝故亡友周南仲正字哀其<lb/>
<pb n="KR4d0295_WYG_010-22b"/>
貧而憂其未能安貧今幸有百畝之田五畝之桑數椽<lb/>
之屋飽食煖衣而詠歌堯舜於其間於愚計得矣不足<lb/>
為侍郎憂新道倅劉君泉南人偶寓相隣因其之官問<lb/>
所塗曰潭其一也遂附拜此侍郎之用捨行藏吉凶休<lb/>
咎不繫一身而繫天下故不敢以觀頥視履致私祝<lb/>
　　　囘余侍郎<hi>前人</hi>
竊以季夏謹時恭惟某官功奠南極望聳中朝趣上星<lb/>
辰均澤寰海台候神相起居萬福某昨因良便附致尺<lb/>
<pb n="KR4d0295_WYG_010-23a"/>
書蓋以昔受特達之知而未嘗致一語之謝豈但拘於<lb/>
位分直以年尚壯氣尚鋭猶欲有以圖報而今衰矣恐<lb/>
終無以自附於門牆下士之列故欲及其心猶未昧手<lb/>
尚能書一自陳露或侍郎督其前日之逋慢而麾去之<lb/>
或諒其後日之不忘而笑領之皆所不能計尤制㕘歸<lb/>
忽領台翰<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>乎其文之温其情之真若將貰其舊而開其<lb/>
新某負不宥之罪而遇非意之幸欣慰何極折俎三百<lb/>
此近世臺府交隣之上儀某何可當不敢引辭謹白之<lb/>
<pb n="KR4d0295_WYG_010-23b"/>
先廟以旌知己之賜退而頒之二三親舊之窘於婚嫁<lb/>
者相與銘佩誓畢此生比年閩江川蜀冦攘之害諉曰<lb/>
距朝廷逺東浙去錢塘幾何亦有竊發者重湖之外百<lb/>
洞所環列城之民得仰父俯子晏然安居保障蠒絲之<lb/>
得失於是乎判侍郎内之所以率先諸郡外之所以為<lb/>
備四境其績效亦不可掩甚盛甚盛抑某聞行百里者<lb/>
半九十今天下無智愚賢不肖皆知侍郎還朝有日竊<lb/>
恐他道殘冦當帥府前後交承之間猶或有乘間伺隙<lb/>
<pb n="KR4d0295_WYG_010-24a"/>
者惟侍郎謹之大率盜賊之起皆激於官吏之貪暴侍<lb/>
郎正直之姿廉潔之操雖有以率先之然亦須時擇其<lb/>
難於告語者汰斥之庶其他皆有所畏而不為此語非<lb/>
山間林下人所當發不爾又無以見愛助之誠侍郎方<lb/>
當趣舍人之裝殊未有逍遥緑野之期當寒煖之變萬<lb/>
萬劼毖鼎茵葆毓沖粹<hi>某</hi>日日與田夫野老南鄉上天<lb/>
錫難老之祝<lb/>
　　　囘李司直<hi>燔</hi>
<pb n="KR4d0295_WYG_010-24b"/>
嵗事更始寒氣解嚴恭惟從容家食宗主斯文台候動<lb/>
止萬福<hi>某</hi>以𢎞齋為師友而僅得儀真十日欵與𢎞齋<lb/>
别三十二年而僅通十年前一紙書不但衰慵亦地勢<lb/>
使然鑒秋水而知精神對明月而想顔色此心常耿耿<lb/>
也伯量來知德履甚悉賜之古律以啓其昏愚上樂以<lb/>
扶其孱弱感甚慰甚某少而求仕不後他人嘉定更化<lb/>
之初錢衞秉政既綴名堂審後以錢衞俱去今相國未<lb/>
嘗識面到堂既不可赴部又不可遂成蹭蹬上初即位<lb/>
<pb n="KR4d0295_WYG_010-25a"/>
丞相亦憐其沉滯賜以招徕以開其入仕之門而某年<lb/>
及六十多病早衰手戰目昏神識已憒而不可仕實命<lb/>
之窮如此而世乃以為沽激或又以為靖退皆非其實<lb/>
恐此心未能白於長者故詳及之隆興地近聞新闕只<lb/>
在來年若地主人迎之致敬以有禮計亦且屈就所在<lb/>
冦攘紛起山林之人憂不及國但欲為保鄉井計而未<lb/>
能日夜惴惴尊年兄處此當有餘裕願因風教之侍見<lb/>
難期謹上為世道夀重之祝年家眷集尊幼恭惟序介<lb/>
<pb n="KR4d0295_WYG_010-25b"/>
春祺兒女列伸起居有惠風字硯者謂之端溪謹以為<lb/>
獻<lb/>
　　　囘袁知縣<hi>喬</hi>
王春謹始景物維新恭惟感雨露之濡驚日月之速攀<lb/>
號罔極神道宣靈孝履文福某不肖雖不及登先閣學<lb/>
侍郎之門然名玷薦士籍中則為門下士久矣閣學侍<lb/>
郎之亡梁壊山頽海内沉痛某粗有識寧獨不然既引<lb/>
領東望為當世慟復重自悼於知音已矣宇宙雖廣吾<lb/>
<pb n="KR4d0295_WYG_010-26a"/>
誰與歸故恍惚廢事雞絮之奠既不能勉效古人而賡<lb/>
薤露之章以相挽鐸亦坐不敏其將何辭以自列於昆<lb/>
仲獨有此心之死靡他則先閣學在天之靈必有以察<lb/>
之誨劄寵貽且緘示慈湖先生所述銘文伏讀感涕已<lb/>
而歎曰先生之道髙矣美矣雖其亡也有不亡者存何<lb/>
戚焉友朋間傳聞送終之制與伯仲居喪之禮内外兩<lb/>
盡足以不愧古人髙出一世甚盛甚盛祥除非逺方將<lb/>
移孝為忠今事之是非邦之安危世之理亂伏計昆仲<lb/>
<pb n="KR4d0295_WYG_010-26b"/>
間思之深講之熟矣飾空言而無捄於實立小異而終<lb/>
歸於同蓋今世學士大夫之通患昆仲思教忠之訓推<lb/>
體國之誠豈其出此然盛德難繼盛名難居惟昆仲勉<lb/>
之某身居草野疾在膏肓繼此無由復以姓名上徹拳<lb/>
拳愛助惟昆仲念之<lb/>
　<lb/>
　<lb/>
　漫塘集巻十<lb/>
</p>
<p>
</p>
  </div>
<div>
                <head>漫塘集巻十一</head>
    <p>
<pb n="KR4d0295_WYG_011-1a"/>
欽定四庫全書<lb/>
　漫塘集巻十一　　　　　　宋　劉宰　撰<lb/>
　　劄子<lb/>
　　　回福帥李大卿<hi>駿</hi>
秋届仲月物迓西成恭惟令肅七閩望髙羣輔台候神<lb/>
相動止萬福某屏跡山澤厯年已多無階登執事之門<lb/>
為執事之御然而池泰拊麾之政江淮轉餉之功若掲<lb/>
日月之行某猶具耳目寧不之知詩曰髙山仰止某心<lb/>
<pb n="KR4d0295_WYG_011-1b"/>
拳拳又曰景行行止愧未能也忽拜真翰以小令嗣稅<lb/>
院銘文為諭某昨固有聞以為税院致逺之器必未止<lb/>
此且道路之傳未審也而今審矣為之流涕竟日山谷<lb/>
悼邢居實詩謂眼㸔白璧埋黄壤何况人間父子情誦<lb/>
此更助悽惋執事以月卿之望作牧東南東閤之士載<lb/>
文筆都儒林者何可勝計顧授簡於某豈以某介友人<lb/>
胡伯量得納交於稅院故耶某深惟此意不敢不領厚<lb/>
賜亦以敬拜恐亟遣税院喪歸銘文不可緩謹留来价<lb/>
<pb n="KR4d0295_WYG_011-2a"/>
三日草具以往或未足稱歸来望思之情從大手筆徑<lb/>
自更定可也姻家王頴叔冒當邵武之任亦惟帥府是<lb/>
恃聞其去國時請於當國乞給黄榜許赦賊徒之降者<lb/>
惟賊首不與却許徒中殺賊首以降而重其賞此意良<lb/>
是或傳招漕諸司更欲許賊首之降庶㡬其来以幸早<lb/>
定度必以事力不及不得不爾但與黄榜初意相戾藉<lb/>
其乞降誠否何可知台意以為如何秋氣日髙場功既<lb/>
畢恐此事尚勞區處寛財賦之誅求真弭盜長䇿税院<lb/>
<pb n="KR4d0295_WYG_011-2b"/>
垂没之言大卿其忍忘之外此更乞於應酬之餘厚自<lb/>
愛養以上副聖天子之隆眷内慰太夫人之慈懐某與<lb/>
海内函生一飯必祝<lb/>
　　　二<lb/>
孟秋謹月殘暑俶装恭惟某官任同分陜化浹全閩田<lb/>
里阜安天人協相台候動止萬福某伏自去嵗飭一箋<lb/>
謝專貺之辱後此亦間有閩中便仰惟大卿以一身任<lb/>
東南之責方若拯溺救焚豈應山野之人數以姓名上<lb/>
<pb n="KR4d0295_WYG_011-3a"/>
溷以是不敢然斗南之仰斷不他屬捷足扣門重拜五<lb/>
雲之翰情文爛然既勤且厚而箱篚之實又有以将之<lb/>
某於分為卑於輩行為晩何足以當祇拜以還但有感<lb/>
愧兩令嗣相繼淪謝聞者猶不堪而况所天雖然脩短<lb/>
定命自宣聖不能留伯魚之死大卿宜知所處矣王邵<lb/>
武歸誦大卿之德非一某與有感邵武始為此行某固<lb/>
疑其未然中間盡心竭力為之亦既有緒而諸䑓厄之<lb/>
於上驕将梗之於下竟不克美成詠無将大車之詩使<lb/>
<pb n="KR4d0295_WYG_011-3b"/>
人三歎大卿之於邵武事之可者翼而成之其僅有成<lb/>
者誇張以激厲之至其有所未可亦從而覆護之所謂<lb/>
其心休休然其如有容充之是心也足以相天下矣敬<lb/>
歎敬歎淮土東作久廢百須皆仰之江南昇潤薪米雞<lb/>
豚等物色色湧貴他州亦略相似今夏乆雨下田多浸<lb/>
冬春間必大闕糴恐事變或起於此聞大府所糴廣米<lb/>
最多或更可招致客販不妨過用力也閩事幸少定而<lb/>
蜀事方殷淮土積年所行皆非實政今其遺民祗如燕<lb/>
<pb n="KR4d0295_WYG_011-4a"/>
巢幕上大卿恐未容斂惠一方竊乞對時自厚某鄉風<lb/>
忱祝<lb/>
　　　回紹興帥汪大卿<hi>綱</hi>
四序將更六花呈瑞恭惟某官澤被八州威行百粤冕<lb/>
旒注想宗社炳靈台候動止萬福某蚤歲以部從事道<lb/>
蘭溪舊治見甘棠之愛拳拳於邑民言之有泣下者歸<lb/>
為諸公誦之期有所申明而竟不果用為大恨一日讀<lb/>
詩至靖共爾位好是正直神之聽之介爾景福作而曰<lb/>
<pb n="KR4d0295_WYG_011-4b"/>
蘭溪之事其神乎旋聞召用中外踐揚聲聞隠如雷霆<lb/>
績用昭如日月曰信矣吾聞不妄神理不吾欺矣雖未<lb/>
嘗一登龍門為當世得人賀為賢者得時賀蓋未嘗不<lb/>
手之舞足之蹈也越地逺連率與一介之士分殊忽枉<lb/>
專介賜之手書重以臺餽此意甚厚此道甚古某不足<lb/>
當但有感激㑹稽督府於今為古馮翊責重事繁以某<lb/>
舊所知寛厚者必因循以廢事吏得容奸嚴明者必操<lb/>
切以為功民不見德大卿開府六年吏悚然常若斧鑕<lb/>
<pb n="KR4d0295_WYG_011-5a"/>
之臨民晏然若依慈父母又能以其餘閒興廢補弊使<lb/>
百度維新山川改觀美矣善矣不可以有加矣今淮塵<lb/>
未靖國步孔艱折衝固圉非大卿尚誰望哉以向来異<lb/>
議為嫌某謂能料事於未然之前則必能制變於已然<lb/>
之後萬有一廟議出此惟大卿勉之不然自楚氛以来<lb/>
公卿大夫無一人敢出北闗者非所以服盜賊小人之<lb/>
心也髙眀以為如何洪監鹽甚感特達之知其人内敏<lb/>
而外不自暴鹽局歸十五六年絶不作仕進想連遇國<lb/>
<pb n="KR4d0295_WYG_011-5b"/>
恩亦未甞丐循轉居家孝友不愧古人非大卿誰能振<lb/>
起之仙居孫尉乃書生中之通世務者一第亦近二十<lb/>
年方成初任寒素無蜉蟻之援一路求闗陞状者幾人<lb/>
大卿乃首及之豈公道獨行於東州耶某嘗恃倉使慈<lb/>
恩之舊更欲為求一削庶困躓之人到部有舉主兩員<lb/>
易於入闗惟大卿㑹次一言始終成就之某與孫亦同<lb/>
鄉里僭言皇恐積隂沍寒正在此時而泰亨亦在近敢<lb/>
乞茂對天時宣輔神眀以就功業某與海内有識一飯<lb/>
<pb n="KR4d0295_WYG_011-6a"/>
必祝<lb/>
　　　回紹興汪侍郎<hi>前人</hi>
歲將更始寒事方殷恭惟某官鼎来一劄増重十連典<lb/>
相自天台候動止萬福某丹陽下士乆自放於山林平<lb/>
生故人視若隔世侍郎之門素無一日之雅獨荷慨憐<lb/>
特枉專書問遺於疇昔之歲感藏一念之死靡他一從<lb/>
裁謝闕然嗣音隔弱水望蓬莱第勞引領日審䇿保釐<lb/>
東郊之蹟正候對西清之班天聽自我雖曲狥借留之<lb/>
<pb n="KR4d0295_WYG_011-6b"/>
請而衮衣以迎西歸亦有期矣仰惟歡慰竊觀世變日<lb/>
下人物日卑侍郎智足以察仁足以行勇足以決静重<lb/>
足以鎮之禮樂足以文之易曰動而不括是以出而有<lb/>
獲侍郎有焉宜遂立本朝以伸主威以强國勢以慰人<lb/>
心猶茲分陜故雖為十州賀未敢為天下賀也旴楚争<lb/>
衡時事未一國步方艱誰其靖之鄊風長懐有言莫盡<lb/>
謹上夀重之祝<lb/>
　　　回浙東帥汪大卿<hi>統</hi>
<pb n="KR4d0295_WYG_011-7a"/>
夏行季令風薦初涼恭惟某官當東南之奥區揔臺府<lb/>
之劇任威聲震疊惠澤周流天棐忠勞台候動止萬福<lb/>
某仰惟大卿令徳雅望如日星麗天當世能言之士孰<lb/>
不願紬秘思騁妍辭以備授簡而某獨幸以故舊為之<lb/>
先十餘年間連得奉紀載之委故其講徳為尤詳景行<lb/>
為尤勤雖於舍人之門曽未供一朝之役而自視已與<lb/>
出入東閤者等矣世道益降人才益難為守令則為天<lb/>
子牧養小民将使指則為天子澄按所部政事則審所<lb/>
<pb n="KR4d0295_WYG_011-7b"/>
先後財用則澄澈源流最後鎮越積年當倥偬不暇給<lb/>
之時常從容治辦如平日凡事功之顯然著見者皆隠<lb/>
然有深長之思若先長公侍郎信卓乎一代之竒才矣<lb/>
大卿實繼之以某所聞學成行修而益尊所聞政成事<lb/>
舉而益求其所未至士服其教人懐其素吏朝夕惴悚<lb/>
常若斧鑕之臨則以後視前殆又過之無不及焉偉矣<lb/>
南渡百年所恃東南人心之固年来江湖閩廣皆有竊<lb/>
發之冦兩淮又有睥睨覘覬於其側者非巨才長徳出<lb/>
<pb n="KR4d0295_WYG_011-8a"/>
力扶持國将奚賴惟大卿念之書曰徳日新日日新又<lb/>
日新某敢於詠歎之餘誦此以伸愛助某一自王邵武<lb/>
吏山隂時知大卿逢人説項斯繼親戚四明穿山張鹽<lb/>
場書歸其説亦然某感辱知之深甚欲因二先生祠記<lb/>
之成飭一箋以自通顧其屏居三十年惟與漁樵相爾<lb/>
汝凡下事上之禮皆忘之或率爾而作冒然而遣恐無<lb/>
益於執事者之聽而祗以為凟故輟弗果敢意謙光下<lb/>
施專使鼎来賜以手書翰墨飛動重以珎餉箱篚横陳<lb/>
<pb n="KR4d0295_WYG_011-8b"/>
増弊帚以千金大卿之為禮過矣某賤者也何敢引却<lb/>
敬下拜嘉之拜感悚無涯王邵武已至治所人情幸相<lb/>
孚但兵非所有城池非所具圖終實難所恃者至公血<lb/>
誠上通于天又其臨行時嘗受教大卿奉而行之庶幾<lb/>
其可耳庚伏極暑之候惟蓬莱閤敞軒檻於翠㣲間盡<lb/>
納萬壑千巖之勝非復炎歊可以到伏惟寝食之暇澄<lb/>
慮其間必益思所以為天下國家計者某恃在誤知敢<lb/>
為世道有請<lb/>
<pb n="KR4d0295_WYG_011-9a"/>
　　　回江東帥陳侍郎<hi>韡</hi>
秋序方中甘霖繫望恭惟某官令肅留都望髙羣辟華<lb/>
夏仰徳嶽瀆効祥台候動止萬福某猶記昔歲於外舅<lb/>
梁緫侍書院中得一望履舄之光繼此鵬摶鯤化日摩<lb/>
穹蒼而某蜩鷃之飛止於搶榆枋無階際㑹惟極傾瞻<lb/>
江南佳麗地一朝盡入提封似造物曲為衰朽地使得<lb/>
密托廣厦萬間之庇日借洪河九里之潤復厄於疾趨<lb/>
進無由比者鄉邦不幸戍卒弄兵郡猶有守有将有吏<lb/>
<pb n="KR4d0295_WYG_011-9b"/>
有兵而坐視莫敢孰何惟聽其肆某擇地假息儻非哀<lb/>
告大府辱亟驅虎旅一洗梟巢則於今京口三邑之民<lb/>
與凡巖栖谷飲之士猶未知宅生之所而其淪胥以亡<lb/>
者又可勝計耶某疾甚既不得率先鄊之耆老跪謝階<lb/>
庭復不克與鄉之能言之士作為聲歌磨崖深刻以詔<lb/>
不朽以此負負敢覬五雲下覆真染墮前爛乎其詞之<lb/>
文温乎其情之真且厚重以異書駢羅珍玩環列皆非<lb/>
窶人子所宜稱祗拜感刻惟楮幣三百當論功行賞之<lb/>
<pb n="KR4d0295_WYG_011-10a"/>
時不敢虛為有司費敢丐矜體自昔功名之士多與時<lb/>
違或幸而逢歲亦晩矣惟某官以方剛之年任專征之<lb/>
寄雖銘書已徧於旂常而㸔鏡不慙於少壯盖我祖宗<lb/>
之所以屬意於侍郎者逺矣大矣願益勉之某與海内<lb/>
函生一飯必祝<lb/>
　　　回衢州袁大著<hi>甫</hi>
孟冬之月凝霜護晴恭惟某官入覲有期借留滿道神<lb/>
不徹衞台候動止萬福某一介踈賤世無比數一自先<lb/>
<pb n="KR4d0295_WYG_011-10b"/>
侍郎過聽俾綴名薦士籍中始獲小自異於時人而某<lb/>
學日落病日侵自度終無以自見惟有退安田里以樂<lb/>
餘年猶不至為知己羞故一向逺跡以台座之名徳猶<lb/>
不敢介門牆之舊以自通則他可知若夫景星卿雲之<lb/>
仰舉世所同某此心固未昧也專介逺臨賜以真染重<lb/>
之以佳餉爛然盈前所以寵光寒陋者甚至某不足當<lb/>
登拜以還但深愧荷某官舉進士為倫魁登䑓省為先<lb/>
達課治平為天下第一榮進信有定勲業信有緒豈拙<lb/>
<pb n="KR4d0295_WYG_011-11a"/>
者所能贊頌唯今之士巧於進而拙於退知所以奉其<lb/>
身而不知所以重其身則屹然為世砥柱非大著尚誰<lb/>
望勉之一時之榮與千萬世之榮重輕固有間也妄發<lb/>
有罪然非大著之謙牧亦何以来之或不斥去尚嗣有<lb/>
以進壁立之室環視無一可将㣲意施而不報更重慚<lb/>
忸寒事方來惟順時令謹齋戒以迓陽復以需泰亨某<lb/>
忱請<lb/>
　　　通浙東余提舉<hi>鑄</hi>
<pb n="KR4d0295_WYG_011-11b"/>
歲序聿新青陽開動恭惟六轡載馳百靈胥衛台候動<lb/>
止萬福某不侍見二十年不上記亦十五六年矣疾病<lb/>
餘生於親舊間大率如此徳尊道髙有如年兄固未始<lb/>
不一日引領南望也茲審錫節中宸建䑓東道以起家<lb/>
之驟知眷注之深以去天之近知召用之速凡忝游從<lb/>
孰不效貢公喜年兄抱負如許一朝得展其學行其志<lb/>
其所自慰者當何如敢問軺車以何日首塗何日到治<lb/>
所某老且病無從陪幕府如向時此情惘惘趙昌父老<lb/>
<pb n="KR4d0295_WYG_011-12a"/>
丈能時相見否宫祠似不必固辭不知得請否某晚末<lb/>
叨承誤恩得附老先生後以榮以愧金陵舊游甚念一<lb/>
到而賤疾已深不復可出骨寒命薄有負明時良用自<lb/>
歎因里中某人便拜此六條之察方新想見應酬之多<lb/>
公餘不忘自養以須柄用是祝<lb/>
　　　復嚴州陸守<hi>子橘</hi>
春序向晚景物暄妍恭惟祗奉召還入膺前席帝心傾<lb/>
徯神聽具孚台候動止萬福某一介寒陋蚤幸出入江<lb/>
<pb n="KR4d0295_WYG_011-12b"/>
州使君門牆江州既沒某以病屏䖏亦三十年矣蹤跡<lb/>
沉下無由敢以姓名自通於名門然竊讀先待制放翁<lb/>
先生詩至六經燄乆伏百氏方縱横此責付學者相勉<lb/>
在力行及外物不移方是學等句知斯文衣鉢之傳端<lb/>
在執事髙山仰止日勤此心敢謂隆謙特遣專介賜之<lb/>
翰墨重以匪頒寵光煥然賁于衡宇區區慰荷曷勝此<lb/>
情國家内治雖整而實力弗强外侮雖息而隠伏有不<lb/>
可料者使賈太傅復生當不止流涕太息執事當此時<lb/>
<pb n="KR4d0295_WYG_011-13a"/>
而奉韓侯之圭承宣室之問必有以闓切上心為宗社<lb/>
生靈萬世無疆之計海内函生拳拳願望昔王駿經行<lb/>
足世其家而材器弗逮劉歆論議有光其父而名節不<lb/>
立若執事之所以脩之家庭施之治郡見之立朝似不<lb/>
愧世徳之傳矣更惟勉旃使放翁平生經國之謨制逺<lb/>
之畧不徒載之空言天下幸甚若夫由是而居言語侍<lb/>
從之列由是而殫論思獻納之長此自公家舊物奚俟<lb/>
多祝某以位分之殊不敢僭申崇閎仙集之問衰病不<lb/>
<pb n="KR4d0295_WYG_011-13b"/>
任奔走亦不敢僣請驅役精縑足以備暑服珍羞足以<lb/>
侑饑飡拜嘉之餘適有故人惠虎皮壹張其文炳然而<lb/>
茅屋之下蒲團之上無所用之以復于執事凟尊勿罪<lb/>
　　　回太平王大卿<hi>元春</hi>
夏令将中南風日競恭惟某官坐嘯黄堂流澤千里穹<lb/>
祗叶相台候動止萬福某至愚極陋蚤甞妄意事功一<lb/>
病家山口不談世事十有六年矣故歲過里中一士夫<lb/>
家見舊邸報一沓借歸讀之其間一二䟽言事之利害<lb/>
<pb n="KR4d0295_WYG_011-14a"/>
民之休戚皆切於實用可舉而行異乎其他剽竊牽課<lb/>
者率是大卿在諫省時所上以此起敬恨不及識一日<lb/>
王當塗之官踵門告别坐間有言大卿起家守姑孰者<lb/>
某即起賀當塗之得所依當塗曰然吾固望之未幾還<lb/>
書於某曰吾邑自今使君之来急者寛之苛者除之知<lb/>
民之艱而拊善良如慈父母又虚心以待僚屬從善如<lb/>
流誠試邑者之幸子嘗謂我得所依信矣某因當塗所<lb/>
云雖頻以知音自喜然升沉異趣實不敢以姓名自通<lb/>
<pb n="KR4d0295_WYG_011-14b"/>
忽奉專使貽以手書剥封荘誦情文粲然若施之敵已<lb/>
而有素者某踈賤豈所宜得重之以二十萬錢之餉益<lb/>
體至意昔顔闔居貧魯君知之遣使致幣闔跪辭以逃<lb/>
其使世以為髙顔延之為始安郡以二萬錢與陶淵明<lb/>
淵明悉送酒家頗就取酒世以為達某不佞皆不謂然<lb/>
夫幣以将意上所以待下而竟逃之則為不恭周之則<lb/>
受下所以承上而䙝用之則為不智某既不敢不恭於<lb/>
承命亦不敢䙝於受賜謹西面再拜稽首登受審思而<lb/>
<pb n="KR4d0295_WYG_011-15a"/>
重用之以不孤大卿之盛心其為感激雖秃千毫安能<lb/>
自殫寫比年以來邊遽未息士大夫身計雖工而公家<lb/>
之務日益茍且設有一朝之警如壊堤蓄水將四面潰<lb/>
決而不可支當是時求保障之功捨大卿而誰詩曰維<lb/>
仲山甫舉之愛莫助之惟大卿盡心焉某惟是禀報世<lb/>
俗書尾必効殷勤於起居膳服之間而以爵位致頌望<lb/>
某惟自養在已而用舍天也人力不與存焉故於大卿<lb/>
一切屏去伏惟幸察<lb/>
<pb n="KR4d0295_WYG_011-15b"/>
　　　通寧國陳宗卿<hi>卓</hi>
仲夏權輿南風日競恭惟坐嘯黄堂流澤千里聖心簡<lb/>
在詔綍方来台候神相動止萬福某幸甚疇昔忝同升<lb/>
之契顧以姓名碌碌方其時不得脩謁友人張敏則自<lb/>
言於期集所得欵具以所聞於執事者為某誦之以此<lb/>
起敬今三十有四年而升沉殊塗未有一日承接之便<lb/>
意者天嗇其逢抑人事好乖固如此耶中間審聞直道<lb/>
致身正色立朝以秩宗而兼潤色討論之寄眷注隆矣<lb/>
<pb n="KR4d0295_WYG_011-16a"/>
使少紓徐斡化鈞而秉事樞當不在他人後而言論不<lb/>
回亟自引去壯矣哉孟子所謂百世之下可㢘頑立懦<lb/>
者執事近之豈惟某輩有榜中得人之賀海内善類皆<lb/>
因之吐氣甚盛甚盛宛陵巨鎮徒得君重卧而治之斂<lb/>
大惠於一州詎足見能事然保障一方以為趙氏他日<lb/>
地識者獨於執事有望焉某僭易太平符尉居相邇道<lb/>
相若歲晚得一官更事深而遇事謹旌徳趙尉庚戌乃<lb/>
翁量試乃叔取應皆褎然為首乃叔遂擢丙科尉亦擢<lb/>
<pb n="KR4d0295_WYG_011-16b"/>
第贍于文而敏於事二人皆得在僚吏之底丐一眄睞<lb/>
以為榮知某為榜下士而不知其未得為門下客争来<lb/>
求書為根柢之容廹於鄊里契舊勢不得辭或不以人<lb/>
廢言使得自異于衆中曰我宗卿門下士也則某與有<lb/>
榮焉惟是陸沉之跡不容不畧禀似而又難於精言謹<lb/>
以向所書印紙後數語録呈以發一笑世降俗末士大<lb/>
夫係世道輕重者有幾隆暑在候夀重至祝踈賤不敢<lb/>
僭貢年家眷集之問山林之人亦不敢干委役併惟照<lb/>
<pb n="KR4d0295_WYG_011-17a"/>
察<lb/>
　　　回司農張寺簿<hi>霆</hi>
夏令将中虞薰入奏恭惟某官祗承渙渥入佐大農望<lb/>
實益孚台候神相動止萬福某違逺十有九年雖天上<lb/>
星辰有目咸仰而蓬莱弱水之隔欲修辭薦誠厥路無<lb/>
由郇雲爛然忽墮塵几剥封荘誦慰荷其何可言且審<lb/>
妙簡上心聿新除目凡向来稽古之學華國之文濟時<lb/>
之畧皆将舉而措之事業某東鄉為天下賀豈特故舊<lb/>
<pb n="KR4d0295_WYG_011-17b"/>
之情而已某頃嵗墮在牢盆之役急于自脫丐祠而歸<lb/>
旋叨堂審之命以駁疾浸淫面目可憎若天實黥之故<lb/>
厄不敢前自放漁樵灰寒百念大眀當天羣龍作輔不<lb/>
忍一夫不獲有如孱𤨏亦賜甄收斷壁丹青病駒芻秣<lb/>
物之無知猶将動色某猶人也寧不知榮寺簿吹送之<lb/>
力開導之先勸勉之勤既輓之使前又推之使不後物<lb/>
之無情猶将不已于行某猶人爾寧不知勉但賤疾日<lb/>
深形容變改加之少歴艱苦氣血蚤衰年甫六十而頭童<lb/>
<pb n="KR4d0295_WYG_011-18a"/>
目昏手戰心忡已不啻如八九十者自度必不能補於<lb/>
明時也已具情實控告公朝螻蟻之情恐不能自達更<lb/>
望始終軫念為明述疾状於縉紳間使得轉而上聞尤<lb/>
為受賜不勝真切之禱飛潛夐隔際㑹無階臨紙惘惘<lb/>
然丈夫以意氣相與雖間霄壤同此襟期那能效兒女<lb/>
語愛助未忘惟頓首上為世道壽重之祝<lb/>
　　　回盱眙劉帥<hi>琸</hi>
仲秋告朔金氣髙明恭惟某官威行惠孚逺來近悦天<lb/>
<pb n="KR4d0295_WYG_011-18b"/>
人恊相台候動止萬福某屏居二十年無由得友當世<lb/>
士大夫里中王頴叔喜言世事又嘗捧檄行邊與論今<lb/>
世守帥能得南北之心及如羊叔子者頴叔謂惟太尉<lb/>
為然某繼採道路之傳而考淮東西近事之變故雖多<lb/>
而國勢自若人心不搖者惟太尉是賴以是信頴叔之<lb/>
説而於太尉起敬起慕恨執鞭之無從敢意謙光先枉郇<lb/>
翰慰藉勤劬有踰舊識重之以腆貺若施之所親厚<lb/>
者顧惟寒陋何克堪承齋釀謹以祗領庶幾乎陶靖莭<lb/>
<pb n="KR4d0295_WYG_011-19a"/>
拜王江州之賜折俎之饋辭曰為賀某方懇辭誤恩用<lb/>
是不敢下登受之拜當沐矜照區區感悚非單辭可寫<lb/>
别紙麗語敢幸過目綏邊一稔實太尉理民将畧兩擅<lb/>
其長兵民相安和氣所召更冀念居者之艱而有以厚<lb/>
其生察來者之誠而有以窒其間通上下之情而無惑<lb/>
於浮言以紊其常庶有機必乗無往不克某惟膳服視<lb/>
宜則左右有常職不敢僭請<lb/>
　　　回周馬帥<hi>虎</hi>
<pb n="KR4d0295_WYG_011-19b"/>
孟冬之月清霜戒寒恭惟某官懇辭中詔髙卧家山天<lb/>
棐忠清台候動止萬福某恭以某官名擅倫魁位為大<lb/>
將當開禧啓釁敵勢馮陵千里長淮岌如累卯執事在<lb/>
和則敵屈於和在楚則敵屈於楚以一身為東西保障<lb/>
迄底安全海内之人有耳皆聞有目咸覩矧惟不肖盖<lb/>
嘗有聞於月旦之評有見於疇庸之典髙山仰止何日<lb/>
忘之尤自喜者蚤歲得官實與仙里周南仲朱景淵為<lb/>
同年某賦性介僻與世寡合惟二君為厚而執事於里<lb/>
<pb n="KR4d0295_WYG_011-20a"/>
中人亦惟與二君厚方南仲無恙時某以幹過吳門南<lb/>
仲出一編於書院喜謂某曰吾平生為文多矣惟是為<lb/>
無愧讀之則先國太夫人墓刻相與反覆之頌歎景淵<lb/>
生理素薄歴州縣俸入無贏求一㕓以寧其親盖三十<lb/>
年在懐而卒未遂執事捐舊宅與之景淵乃克經始于<lb/>
今仰事俯育室處晏然豈惟景淵知徳凡景淵之友盖<lb/>
皆如身受惠也夫以執事盖世之聲名如許某又幸有<lb/>
南仲往事可徴有景淵友契足為介紹而足跡獨未登<lb/>
<pb n="KR4d0295_WYG_011-20b"/>
執事之門一紙薦誠亦未徹于侍御者之聽豈木石人<lb/>
哉顧以蹤跡陸沉無繫世道輕重又疾病以来形容變<lb/>
改如鬼如魅見者怪駭故一向自放山林與漁樵分席<lb/>
絶意當世豈謂執事施盼睐於人眼不到之地謂青松<lb/>
逺志氣味畧相似然先枉論心之書諄諄溢幅文采爛<lb/>
然而書法亦超絶近代發緘展玩因言而味其意固已<lb/>
如升二髙之亭沃吳井之泉而聽懸河飛屑之論也其<lb/>
為慰快何可勝言況沉水可以滌塵慮吳牋可以寫滯<lb/>
<pb n="KR4d0295_WYG_011-21a"/>
思而石鍾乳又足以起沉疴也哉敬佩此意一感字不<lb/>
足盡某弱冠事科舉名不在甲乙壮歲仕州縣位不過<lb/>
掾屬碌碌隨人無以自見四十以後稍欲自異而病不<lb/>
可出今老矣夫復何云尚有一債未償時時為人驅役<lb/>
從事筆硯所作記文銘誌可數十篇散在他䖏他時求<lb/>
得墨本續當求教然小巫見大巫已神奪氣褫矣某於<lb/>
月末得所賜書時在山間營塟亡婦中秋日訖事即以<lb/>
疲憊得疾凡一月方愈私居不能專人具報因循迄今<lb/>
<pb n="KR4d0295_WYG_011-21b"/>
踈慢無所逃罪然大將軍有揖客顧不重耶以是自恕<lb/>
某妻兄陶藥局居嘉興之逺郊卜塟有日勢須一向回<lb/>
塗當介景淵造屏下求一二刻欵或得從清游於山水<lb/>
之間尤所願望因遣人過彼謹附此禀謝萬一寒事方<lb/>
來惟為國為家為身自重某至禱<lb/>
　　　通緫領岳侍郎<hi>珂</hi>
歲功更始寒事解嚴恭惟某官以侍從近臣緫中外大<lb/>
計軍民以足宗社以寧昊天孔昭台候動止萬福某蚤<lb/>
<pb n="KR4d0295_WYG_011-22a"/>
歲聞侍郎筮仕鄊邦好學讀書知其為名家子中歲立<lb/>
朝博聞彊記能知人所不能知比事屬辭能述人所不<lb/>
能述事有是否能辨人所不敢辨知其為一代偉人其<lb/>
後麾節洊更仁行如春威行如秋及建臺京口當試調<lb/>
趣迫之時而持之寛當事幾轇轕之際而治辦從容如<lb/>
平日又知有克亂之才制變之畧欲一見未能也近者<lb/>
入城之役乃得再見於今日之間雖侍席不果告别不<lb/>
及若未之欵而侍郎不以法從自居不以道徳文章自<lb/>
<pb n="KR4d0295_WYG_011-22b"/>
髙相予之意已藹然著見於承顔接辭之頃某幸甚詩<lb/>
云未識想風采别去令人思某於侍郎亦然還舍已迫<lb/>
歲亟營魚菽之祭甫竟而得寒疾又累日始愈乃克飾<lb/>
其固陋之辭謝不敏於下執事竊惟南渡社稷之臣四<lb/>
三家者既泯泯矣惟侍郎膺重寄開逺圖方若掲日月<lb/>
而行甚盛甚盛今北警雖撤而楚氛未靖邦本雖固而<lb/>
草竊未平惟侍郎益厲壮猷以紹前烈若夫茵鼎之祝<lb/>
細人之愛人某敢畧<lb/>
<pb n="KR4d0295_WYG_011-23a"/>
　　　回荆門守張寺簿<hi>元簡</hi>
春序平分景物眀媚恭惟政成楚甸望聳漢朝台候神<lb/>
相動止萬福某去嵗此時特勤迂道賜以臨存衰疾之<lb/>
人乆與漁樵争席脫帽露頂不復顧藉聞賢者之來强<lb/>
整冠巾修賓主禮槃飡羞澁所不足計而峙康瓠於周<lb/>
鼎之前鏗瓦釡於黄鍾之側今猶且忸也道中回便更<lb/>
勤書賜好風送㠶吳楚夐隔一箋莫寄仰止徒勤鵲噪<lb/>
簷前家童出視有闖門而立者則來使也再拜受書三<lb/>
<pb n="KR4d0295_WYG_011-23b"/>
復展誦知開府以來令嚴而疆宇寧謐政和而年穀順<lb/>
成贊喜之極不知手足之鼓舞頃見圖經長林一縣主<lb/>
客户十有三萬八千口二十九萬皆有竒至慶元四年<lb/>
主客戸僅於一萬六百口三萬五百不知何多寡懸殊<lb/>
如此豈承平時入京便道固應爾耶不然恐地利有遺<lb/>
試思之<hi>當陽縣戸口比靖康中多寡懸絶亦類此</hi>李全幸已誅其妻逃去則<lb/>
猶有可疑二趙取山陽猶未奏捷自昔盜賊初起必未<lb/>
能為大害向後乃可憂而謀國者與任事者皆狃於幸<lb/>
<pb n="KR4d0295_WYG_011-24a"/>
勝有輕敵之心柰何王頴叔初至邵武經始郡事為寄<lb/>
居朱寺丞者所間與漕倉弗咸朱君既過建昌漕倉方<lb/>
覺其非而江東趙監軍者又從而間之雖化地力相主<lb/>
盟未知竟能免否要之頴叔此行終欠商量曽未若髙<lb/>
飛逺引之為得也羅能父攝副帥此兄㢘謹有餘臨事<lb/>
尚欠斡旋不無賴教誨扶持之力韓監丞來鄊郡懇懇<lb/>
為民所以明辨於繭絲保障之間甚至方羽書交馳大<lb/>
使復移司於此征徭雜出軍期文字周匝鄊落供億不<lb/>
<pb n="KR4d0295_WYG_011-24b"/>
前微韓使君則巷無居人矣但御吏稍寛待頑民與良<lb/>
善不異恐政乆則玩因書望有以警之某多病之人氣<lb/>
血固應蚤衰而年來特甚未知猶及見衮衣之歸否寵<lb/>
貺潭羅當染紫作衫用以送老尚有餘椒附併<hi>闕</hi>衰年<lb/>
胃膈冷服此以扶老恐紫衫尚可襲藏未用耶可發數<lb/>
千里外一笑台眷恭惟均燕繁祉山澤放浪委役所及<lb/>
不敢以請某物漫以寄意天下之寳當為天下惜之惟<lb/>
厚自珍愛<lb/>
<pb n="KR4d0295_WYG_011-25a"/>
　　　通徽州謝守<hi>采伯</hi>
孟夏之月暑令權輿恭惟某官坐鎮名藩奉行寛詔仁<lb/>
聲逺被恊氣周流台候動止萬福某病不可仕學稼山<lb/>
村二十有餘年矣猶記蚤歲注官中都嘗得一奉誨色<lb/>
於王簡卿坐中後十餘年從浙東使者行縣又得望塵<lb/>
道左自爾竊伏田間無由以賤姓名自通惟時於郵置<lb/>
中知除目之新輒私自幸疇昔有先覩之快仰惟某官<lb/>
毓徳之粹燠若陽春制行之嚴凛如冰雪自其盛年以<lb/>
<pb n="KR4d0295_WYG_011-25b"/>
大丞相元子出則徒步無車馬侍御之好游則就士無<lb/>
游觀聲色之娛士無貴賤必與之齒無驕吝簡倨之習<lb/>
充是心以往聖賢可及其出入中外望實具孚宜矣新<lb/>
安行都輔郡又文公老先生鄉里前輩未逺則其教易<lb/>
行帝城相近則治最易聞其於游刃乎何有朝暮報政<lb/>
即奉詔歸某敬聽某杜門久無來客故歳之杪忽令親<lb/>
新江陵倉曹惠然見過且袖出令嗣冝興大夫書倉曹<lb/>
之見面盎背大夫之發於言筆於書其意之勤徳之謙<lb/>
<pb n="KR4d0295_WYG_011-26a"/>
禮之過皆足以使鄙夫寛薄夫厚豈但足以致直諒多<lb/>
聞之益而已詩曰維其有之是以似之尤用歎仰某自<lb/>
辱大夫委貺之先即念因萬金書附貢一箋正爾未能<lb/>
適女夫為其乃翁歙尉張修職求書致公庇之懇義不<lb/>
得辭就為拜此尚須嗣敬暑雨此其時切乞正髙明之<lb/>
居謹絺綌之御以毓天龢以對新渥某至叩<lb/>
　　　回季理卿<hi>直柄</hi>
孟夏之月晝永風清恭惟某官直館燕閒嚴宸簡在神<lb/>
<pb n="KR4d0295_WYG_011-26b"/>
人具依台候動止萬福某去門牆之日雖乆而去思之<lb/>
情猶與邑人同之初不以地之逺分之殊為間也鼎來<lb/>
珍染知賤姓名猶荷記存欣慰無限大卿俊逸之才足<lb/>
繼賀白仁厚之徳不愧于張回翔惟月之班未究補天<lb/>
之術絲綸夜下海宇顒顒某區區之蹟自金陵之歸即<lb/>
染駁病形容醜惡不可出人前年来加以氣體弗强耳<lb/>
目昏瞶公朝過聽賜以招徠某實審於自量不敢冒進<lb/>
朝夕懔懔恐干方命之誅有以覆䕶而存全之惟於門<lb/>
<pb n="KR4d0295_WYG_011-27a"/>
牆有望願毋恝然令嗣小試警曹家門復托隣封之庇<lb/>
殆有天幸辱書已别具報衰老不事彌文一水相望有<lb/>
暇却當嗣記<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0295_WYG_011-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漫塘集巻十一<lb/>
</p>
<p>
</p>
  </div>
<div>
                <head>漫塘集巻十二</head>
    <p>
<pb n="KR4d0295_WYG_012-1a"/>
欽定四庫全書<lb/>
　漫塘集巻十二　　　　　　宋　劉宰　撰<lb/>
　　劄子<lb/>
　　　回婺守趙告院<hi>必愿</hi>
秋序将半金氣髙眀恭惟某官千里詠歌九重簡在穹<lb/>
祇恊相台候動止萬福某屬饜令聞有年於兹矣頃承<lb/>
闞甥館之間惠顧蓬蓽倒屣迎見此維其時適侣漁樵<lb/>
漫浪山澤既歸則門徑寂然僊駕已不可望矣寄懐簡<lb/>
<pb n="KR4d0295_WYG_012-1b"/>
尺畧著勤拳而未見之懐惄如調饑今猶昔也豈期謙<lb/>
徳不鄙衰孱專介鼎來真翰與腆施俱辱下拜登受感<lb/>
愧装懐仰惟某官致君事業嗣忠定之傳瑞世文章得<lb/>
頥堂之印亦既宦塗歴試固應要路立登上方總攬權<lb/>
綱究心民隠必欲更治民以考功功大者其報宜厚肆<lb/>
迂逸駕三鎮雄藩寳婺委寄之重既甲於京畿而治平<lb/>
之課復為天下第一旋歸有詔識者數日以冀某少不<lb/>
學老無聞重之以不可掩之疾雖欲强顔與世追逐勢<lb/>
<pb n="KR4d0295_WYG_012-2a"/>
有不可其敢進趨於人主之前以此雖荷招徠屢屢控<lb/>
辭尚丐哀矜賜之容覆使卒免於戾惟是雲泥夐隔邈<lb/>
無侍見之期鄉風惟上體國謹身之祝<lb/>
　　　通鄭常州<hi>萬</hi>
季夏謹時恭惟某官肇開大府懽動屬城天聽自民台<lb/>
候動止萬福某違逺熒煌之座歴年浸多自惟陸沉之<lb/>
人不敢僭申㳙史敬令徳雅望如星斗昭回昏旦仰止<lb/>
頃歲姑蘇寄居方教授書中近者里中趙安吉修敬之<lb/>
<pb n="KR4d0295_WYG_012-2b"/>
日皆辱寄聲某踈賤何足比數而記存如許第有感刻<lb/>
郎中學足以髙世而居之以謙才足以濟時而養之以<lb/>
晦踐揚中外亦既如囊中之錐頴脫而出庖丁十九年<lb/>
之刀恢恢乎刃㳺餘地矣意遂簪筆持槖布武星辰之<lb/>
上而猶俯為此來盖上念毗陵乆罹虐政妙選一世人<lb/>
物來任蕃宣無有出郎中之右者東方千騎来曾㡬時<lb/>
而田里愁恨歎息之聲已一洗而空之况報政之後耶<lb/>
甚盛甚盛某舊以病歸老去逾甚形容豈但非復故我<lb/>
<pb n="KR4d0295_WYG_012-3a"/>
曩者疊冒誤恩悉由推輓之賜入山益深竟不克以一<lb/>
牋控謝諒在髙明必不賜咎兹以一㕓之居距治境不<lb/>
逺敢以登門之舊僭修賀厦之恭暑氣方張并上滌煩<lb/>
御涼之請率畧悚仄之至<lb/>
　　　回張和州<hi>謙亨</hi>
涼風披拂金氣髙明恭惟某官十行錫命千騎趣行百<lb/>
神後先台候動止萬福某放浪山澤不上籖府敬之日<lb/>
乆矣然毎聞治民之有成績立朝之有正論未嘗不斂<lb/>
<pb n="KR4d0295_WYG_012-3b"/>
衽敬歎且賀先侍郎先生之不忘也鼎來使介旌之以<lb/>
手書重之以珍貺下拜登受感喜其何可言某官明敏<lb/>
之姿卓絶之才而英詞妙翰又有以發揮之此某蚤嵗<lb/>
於孔庭窺見知其不可及者而向來治民之績用立朝<lb/>
之風采又表表在人信矣先侍郎先生之不亡而執事<lb/>
之有光於前文人也某少迫於貧不克裹糧從四方宗<lb/>
匠㳺聞見淺陋猶幸先侍郎老先生不鄙其獨學無所<lb/>
聞見收置幕下朝夕奉令承教得不為小人之歸今雖<lb/>
<pb n="KR4d0295_WYG_012-4a"/>
年垂七十視茫茫髪種種然一念不敢忘也朝廷更化<lb/>
求静退之士以厲薄俗徒以某三十年家居謂其近似<lb/>
賜之招徠而某實非其人辭避數矣而俞音尚閟有以<lb/>
覆護而存全之於門下有望焉所賜某物皆寒家所未<lb/>
有不敢不拜適有以某物為惠者謾侑回緘區區欲言<lb/>
尚須嗣貢未由㑹見更祈酌涼燠之宜謹茵鼎之奉以<lb/>
迎召節台眷不敢僭申問敬京口委役惟所以命<lb/>
　　　回沈祕讀<lb/>
<pb n="KR4d0295_WYG_012-4b"/>
仲秋之月暑退涼生恭惟讀人間未見之書探言外不傳<lb/>
之祕天棐閎業日擁繁禧某生晩不及登先正先生<lb/>
之門疇昔毎與先令舅宅之年兄言之用為大恨病不<lb/>
可仕歸伏田里十有七年自先令舅典鄉郡時猶不得<lb/>
一造郡齋矧今加老寧復可入城市以此市朝之事不<lb/>
復到耳雖祕讀茂實英聲嶽峙川流第切服膺無從上<lb/>
記春間邑大夫下車首出台翰乃知不肖姓名猥荷記<lb/>
存其間慰藉之勤同於知舊某益感歎不自知其手之<lb/>
<pb n="KR4d0295_WYG_012-5a"/>
舞足之蹈也祕讀由韋布而膺簪組由家食而登蓬萊<lb/>
道山此近世曠典至寳陳於咸陽之市何患不售惟居<lb/>
安資深坐進此道使家學有傳斯文有繫以無負聖世<lb/>
非常之舉是所願望豐氏令表昆仲計各已榮上章贛<lb/>
開敏過人舉員已及格否因書告為引誠太夫人恭惟<lb/>
天錫難老萬福來并台眷中外廸吉某春杪辱書逮今<lb/>
方得修報不惟私門多故亦坐拙於伺便今因前京尹<lb/>
趙工侍令嗣到闕敬此謝萬一<lb/>
<pb n="KR4d0295_WYG_012-5b"/>
　　　回建康范教授<hi>光</hi>
恢台肇序清和可人恭惟某官業擅斯文望重一府神<lb/>
不徹衞台候動止萬福某屏跡山林不與世相聞十有<lb/>
六年矣故嵗偶以大兒率意西㳺尋聞預在講席冒昧<lb/>
以一箋自通且謝且祈辱不鄙即賜之荅又申之以問<lb/>
訊之書什襲以藏於今有耀旋聞司文柄於㑹府便道<lb/>
歸覲慈闈竊意即遂留中不敢嗣音令名星斗争輝但<lb/>
勤仰止忽奉專教知猶俯狥常格歸蒞芹宫以須班改<lb/>
<pb n="KR4d0295_WYG_012-6a"/>
慰浣良深不敏益重自愧執事以粹學傳家以妙年擢<lb/>
髙科有聞於世有援於朝騰躍而上盖将羞崑崙薄蓬<lb/>
萊豈其他寸進瑟縮若凍芋抽萌者比然進鋭聖門所<lb/>
戒急流中更須整棹徐行執事所以自處誠得之矣某<lb/>
惟有敬嘆惡札遂掲之廣文官舍之前深懼不稱頒示<lb/>
刻本且有珍饟感何可言介旋亟此具報不盡下悃偵<lb/>
伺解組續當遣賀一節多雨恐梅蒸必早齋戒以居髙<lb/>
明行矣其時某不勝愛助之私敢預以請<lb/>
<pb n="KR4d0295_WYG_012-6b"/>
　　　通常州余教授<hi>申</hi>
維時陽春布澤萬物生輝伏惟志以道寜尊候神相萬<lb/>
福某嘗謂文以氣為主年來士大夫茍於榮進冒干貨<lb/>
賄否則喔咿嚅唲如事婦人類皆奄奄無生氣文亦隨<lb/>
之比見里中士友皆欲東去從足下游其歸也又傳髙<lb/>
文三紙如古檜畫龍詩及祭坡翁辭固疑其卓犖竒偉<lb/>
異乎今之文人及叩足下之為人與其命題發䇿向之<lb/>
疑者益信起敬起愛悵執鞭之無從也嘗讀杜少陵古<lb/>
<pb n="KR4d0295_WYG_012-7a"/>
栢詩頗有愚見試為足下誦之夫落落盤踞雖得地冥<lb/>
冥孤髙多烈風扶持自是神眀力正直元歸造化工我<lb/>
踞得其地烈風雖多亦何畏藉曰天之扤我神明固亦<lb/>
扶持之然所以可扶持者則亦以元來根本有此正直<lb/>
爾今此古栢禀於天者既異凡物又踞得其地其視鸞<lb/>
鳯也鴟鴞也螻蟻也蛟龍也等是巢穴中一物其去其<lb/>
來於我何擇於我何有子美末章苦心豈免容螻蟻香<lb/>
葉終經宿鸞鳯之句似未免小小計較竊恐不足以見<lb/>
<pb n="KR4d0295_WYG_012-7b"/>
古栢之大如何詩曰心乎愛矣遐不謂矣因諸友及舍<lb/>
姪行畧此寄聲因風多寄髙文以起衰懦是望<lb/>
　　　回髙郵黄教授<hi>復</hi>
風鏖殘暑雨洗清秋即日伏惟發明斯道以淑後來神<lb/>
之聽之尊候萬福某衰孱無所可用自棄明時日杖䇿<lb/>
登東臯臨清流與田夫漁父相爾汝忽捷足持書來雞<lb/>
犬亦為之驚喜剥封荘誦方知執事過聽先之以贄幣<lb/>
重之以長箋意将望僕以輔執事之所不及僕何足當<lb/>
<pb n="KR4d0295_WYG_012-8a"/>
愧汗如洗雖然此禮不行於今乆矣僕雖衰孱不足當<lb/>
而盛意不可孤也昔曹交以人皆可為堯舜問孟子孟<lb/>
子曰堯舜之道孝悌而已矣子誦堯之言行堯之行是<lb/>
堯而已矣執事以少學不出科舉為陋以鄉居寡出未<lb/>
能求正有道為固是二者豈獨執事之病僕老矣猶病<lb/>
之雖然科舉之文雖無用而所言者未始不尊堯舜也<lb/>
鄉居雖少師友而與吾輩㳺者必不至皆不孝不悌人<lb/>
也儻於孟子之言誦其言行其行則是堯而已矣而何<lb/>
<pb n="KR4d0295_WYG_012-8b"/>
有於陋其言行之相符者吾從之相戾者吾違之則吾<lb/>
惟是之從而何有於固今之患在於言不顧行行不顧<lb/>
言固有口誦堯舜而行如市人者至於得喪分於目前<lb/>
而惑取舍定於俄頃而亂甚至奪攘而不忌相傾相詐<lb/>
而不知恥則雖日從先生長者㳺日聞仁義道徳性命<lb/>
之㫖若先朝邢恕等輩是亦小人而已矣於固陋奚責<lb/>
焉執事以為然否僕雖未奉識見姻家王頴叔言嘗同<lb/>
僚山隂知執事亦有志斯道者今又不但求正有道而<lb/>
<pb n="KR4d0295_WYG_012-9a"/>
例及於衰孱則其有志斯道也審矣孟子曰子歸而求<lb/>
之有餘師僕方有觀焉素紗兩端聊荅白苧之貺視留<lb/>
幸甚<lb/>
　　　回溧水史知縣<hi>彌革一</hi>
冬令猶淺和氣如春恭惟某官連年為邑民賴撫摩神<lb/>
依正直台候動止萬福某聞徐仲車之居山陽雖聵聵<lb/>
然不可復仕而時事靡不聞人物靡不知某衰疾甚於<lb/>
仲車而資禀之凡聞見之陋出仲車下逺甚何敢與知<lb/>
<pb n="KR4d0295_WYG_012-9b"/>
當時人物然隣郡屬邑有賢大夫猶汚塗中炯玉雪某<lb/>
寧不聞顧受㕓不可則惟有歎仰佳客鼎來寳緘下墜<lb/>
發函展誦知遭時之難行政之不易益用起敬至於沖<lb/>
然處已慨然論心則某不足當感荷之餘更以自愧執<lb/>
事有排山嶽之力去之而不恃有摶扶摇九萬里之便<lb/>
捨之而不即俛而為邑有決江河沃焦枯之志而鬱不<lb/>
得施可為太息然心誠求之不中不逺聞寛之一分民<lb/>
間已不勝受賜惟願益固所守益充所志以聽造物所<lb/>
<pb n="KR4d0295_WYG_012-10a"/>
以處我為執事謀無過此者因江君之行亟此禀謝某<lb/>
疇昔無階以姓名自通今執事既有以先之繼此尚當<lb/>
嗣貢區區頌望已見於前鼎茵眎宜厥有常職中外視<lb/>
福厥有定理某不敢誦言以為諛伏丐台察<lb/>
　　　二<lb/>
夏令權輿天宇清淑恭惟某官以經世之才循作縣之<lb/>
制心勞撫字天棐忠嘉台候起居萬福某林下殘生與<lb/>
世濶絶雖名門徳望如日麗天有目咸覩某獨甘老漁<lb/>
<pb n="KR4d0295_WYG_012-10b"/>
樵無一日之雅真成自棄去冬江君過門袖出台翰燁<lb/>
然為蓬戸甕牖之光禀謝斐然嗣音不果正爾内訟專<lb/>
介之來洊領珍染其何榮如之其何感如之不鄙令記<lb/>
治所譙樓之成以某平生願執鞭而未能乃今得以鄙<lb/>
陋之文托盛美以不朽誠所甚願適衰病之軀入春得<lb/>
怔忡之疾執筆輒昏眩親舊間書問間有不容己者甫<lb/>
作字一兩行輒語言不倫以此自度必不能仰承厚意<lb/>
謹端拜控辭尚望台慈賜之矜體由縣最以升臺端國<lb/>
<pb n="KR4d0295_WYG_012-11a"/>
有成憲慈惠之政中山之民既歌舞之矣大鈞坱圠顧<lb/>
豈容以嫌自别某願厚自愛以迎温詔之頒<lb/>
　　　回宜興趙知縣<hi>與悊</hi>
夏令已深積隂為解恭惟某官拊字政成絃歌容與台<lb/>
候神相動止萬福某稍踈奏記南望神馳專吏及門重<lb/>
拜真翰欣慰無斁世道益降士大夫率以虐濟貪以佞<lb/>
媚取容執事獨於汙泥中呈玉雪於頹波中屹砥柱利<lb/>
莫能誘勢莫能屈此固某所敬仰願執鞭焉而未能者<lb/>
<pb n="KR4d0295_WYG_012-11b"/>
幸甚不鄙令記漏澤院顛末遂得大書以詔來者豈惟<lb/>
執事是為其有感於斯世深矣言謝諄諄非所敢聞寵<lb/>
貺稠疊非所敢當以方命為不恭勉強祗拜愧浮於感<lb/>
留来价五日欲得㣲物效野人之芹而未遂貧者贈人<lb/>
以言敢先道所欲言者執事承累政頹靡之餘不少厲<lb/>
威嚴無以使惡者有畏善者有恃今惡者服善者伸矣<lb/>
少霽威嚴使同鼓舞於春風和氣中可乎承縣計空乏<lb/>
之後色色敗壊不少事工役無以使廢者舉壊者葺今<lb/>
<pb n="KR4d0295_WYG_012-12a"/>
廢者復壊者成而昔之未具者今具矣少休工役使相<lb/>
安於清静寧一中可乎士之㳺城市處庠序者不必皆<lb/>
有公論寧使人無鄙夷厭薄之心然公論終自此中出<lb/>
願少回此心博採公論擇老成而篤行少俊而修謹者<lb/>
表勵之則向之不率教者雖如在泮之鴞終可使之懐<lb/>
好音惟執事圖之縣庠不可無訓導官宜興士夫某不<lb/>
能盡識獨識蒋致政惠倅沈丞蒋丈既髙尚其事惠丈<lb/>
亦方将立朝惟沈丞尚困田里其文采甚可觀今得其<lb/>
<pb n="KR4d0295_WYG_012-12b"/>
一詩寄上又有潘教授居溧陽去治所甚近為舉業極<lb/>
工應用之文尤長得少捐月饋招致一人使居訓導之<lb/>
任不但諸生得師執事亦可得友惟執事重圖之他惟<lb/>
節欲强食為世道厚愛某忱祝<lb/>
　　　回丹徒趙知縣<lb/>
王春謹始化日舒長恭惟某官絃歌堂上保障江邊神<lb/>
人俱依台候動止萬福某學無成宦不達竊伏林下以<lb/>
茍餘生不復敢以姓名自通於有位者賢大夫過聽既<lb/>
<pb n="KR4d0295_WYG_012-13a"/>
逢人説項斯復頒之以郇公五雲之翰某不足當以愧<lb/>
以懼某官學無所不通常矯其偏而守之正才無所不<lb/>
能常抑其過而歸之中一從下車豈但威行惠孚百里<lb/>
實受其福從容畫諾之間所以使吾賢使君之徳日新<lb/>
又新而吾三邑之人日遷善逺罪而不自知者君之助<lb/>
為多吾儕小人寧不知徳寧不知仰顧問謝不先而遽<lb/>
辱謙施其何感如之何榮如之長江天險自昔以為可<lb/>
恃而國步方艱識者盖甚凛凛詩曰豈無他人不如我<lb/>
<pb n="KR4d0295_WYG_012-13b"/>
同姓維城維翰宜莫如君尚勉㫋哉尚慎㫋哉某齋三<lb/>
日先勒此以復於執事他所欲言尚須嗣貢世俗竿牘<lb/>
彛儀敢畧<lb/>
　　　回句容吳知縣<hi>淇</hi>
仲春令月時和氣清恭惟某官花城治最楓陛詔頒神<lb/>
人先後台候動止萬福某昨以貧親弱植不能自伸輒<lb/>
犯未見顔色而言之戒冒貢一箋悚仄俟罪厚徳過人<lb/>
加之以髙誼不但薄其冒昧之罪又進其所語言之人<lb/>
<pb n="KR4d0295_WYG_012-14a"/>
扣其所欲言之事而賜之諾某踈賤何以辱此正爾感<lb/>
藏而專使鼎來寳緘下逮玩其著語之工結字之細已<lb/>
屬饜謙縟而某物又有以将其厚意僕僕亟拜慰荷其<lb/>
何可言治境當更刀闕折之餘得賢大夫臨之大郤大<lb/>
窽皆迎刃而解獄無淹囚庭無滯訟凡民所欲不謁而<lb/>
獲其鄰邑之人猶敬而仰之咏歌而鼔舞之則受㕓者<lb/>
可知國家以臺省要官旌縣最非執事而誰某敬聽鄉<lb/>
邑陳大夫三山人鄉人之來者相望誦冰翁之政以為<lb/>
<pb n="KR4d0295_WYG_012-14b"/>
律己如秋霜烈日而拊民如春風和氣前此數十年所<lb/>
未有要之惠固足以感人而廉尤足以服人冰翁實兼<lb/>
之因書為致尊仰之意某適有逺郊之役且此見謝悃<lb/>
萬一他須專貢仰丐台照<lb/>
　　　回句容趙知縣<hi>熈</hi>
孟夏之月日馭舒遲恭惟某官拊字政成絃歌容與神<lb/>
人俱依台候動止萬福某病卧田閭所接惟漁樵之人<lb/>
見其誦鄰邑大夫之賢惟晉陵之唐與執事為二而皆<lb/>
<pb n="KR4d0295_WYG_012-15a"/>
無由一拜下風晉陵既解縣章而貳帥府則勢分已相<lb/>
隔絶惟執事尚此淹留似天假以趨承之便復以病不<lb/>
克前謂此情何然威行惠孚使旁近之政知所取則旁<lb/>
近之民賴以寧居則某亦在受賜一人之數欣幸固不<lb/>
可言也今世士大夫以貪成風以苛取為得計吏之求<lb/>
進者率投其意之所欲而小不如意者復縱豪民持之<lb/>
豪民又攘臂其間故善良不伸頑惡得志而田里之不<lb/>
愁恨歎息者蓋少今聞執事下車以來一以清嚴律己<lb/>
<pb n="KR4d0295_WYG_012-15b"/>
以平易近民民之所欲不謁而獲此古循吏之政也不<lb/>
謂於今見之願益勉㫋以慰民望某方念無階以姓名<lb/>
自通而專介鼎來賜以手書且有匪頒祗拜之餘以感<lb/>
以愧端綵匣鏡非衰疾之人所可稱敢用歸納涼箑錦<lb/>
荔不復引辭適有來客具謝不端切幸賜察聞賀厦不<lb/>
逺竊計詔除亦已在道小須嗣敬踈賤不敢僭申台門<lb/>
寳眷之問田間非委役所及亦不敢僣請併惟照之<lb/>
　　　通江寧陸知縣<hi>衍</hi>
<pb n="KR4d0295_WYG_012-16a"/>
一雨迎秋即日恭惟以家學踐世官百里歸仁諸臺奏<lb/>
最神相台候動止萬福某一自都城致敬東閣轉首幾<lb/>
三十年疇昔先尚書之喪海内孰不聞孰不弔平生托<lb/>
契之深受知之厚又孰如某者而一辭不能效楚人之<lb/>
哀些㣲禮不克致漢人之雞絮豈木石人哉顧時方鋭<lb/>
於謀歸出門有礙既歸之後欲一力給薪水且不可得<lb/>
以是區區之忱竟不能自達毎一念至慙負穹壤竊意<lb/>
賢昆仲已置之不宥之地春杪汝進自乃舅梁料院處<lb/>
<pb n="KR4d0295_WYG_012-16b"/>
歸備道記存之意甚至某初聞汗顔如雨既知𢎞度未<lb/>
深督過則又驚喜過望用是猶敢飾其固陋之辭以請<lb/>
罪於下執事敢問榮改已㡬時榮赴以來已㡬書上考<lb/>
昆仲今皆何官有已立朝者否令嗣今幾人與諸令妷<lb/>
幾人受京秩今皆官何地先尚書之盛徳宜昌厥後其<lb/>
碩大蕃衍不問可知然門牆舊人欲得其詳以慰遲莫<lb/>
之懐耳江寧土瘠民貧縣計殊非旁邑比先尚書惟儉<lb/>
以足用寛以愛民故縣足以支而民不知擾距今十四<lb/>
<pb n="KR4d0295_WYG_012-17a"/>
年吏民之老者死少且壮者亦以老且耄舊事度不復<lb/>
可問惟儉寛二字乃不肖所親得於見聞者惟率而行<lb/>
之某初棄官時家無經日之糧身無卒歳之衣比来内<lb/>
外服勤農桑不但有以自給時亦有以旁及姻婭之貧<lb/>
者以少慰先人平生之志於地下不足為故人念因遣<lb/>
人過梁親處念今無書則永無贖過之日謹拜此以謝<lb/>
萬一軍務日殷軍須日急急則傷民生緩則忤上意詩<lb/>
曰豈弟君子民之父母先尚書之寛得之矣念之哉<lb/>
<pb n="KR4d0295_WYG_012-17b"/>
　　　回前於潛程知縣<hi>燾</hi>
維時秋早老火方張恭惟花城奏最楓陛疇庸綸綍方<lb/>
頒穹祗胥右台候動止億福某庚申辛酉間得托先丈<lb/>
僚寀之末整整三十二年矣中間世變之不齊人事之<lb/>
好乖安危否泰吉㓙禍福何所不有何所不厯言之可<lb/>
悲可愕可喜者先丈之得契兄弱冠為尉即著能聲甫<lb/>
壮出蜀即脱選調既臨赤縣即為治平第一状其徳形<lb/>
容其美者大率以為肅而寛和而不同愷悌樂易中有<lb/>
<pb n="KR4d0295_WYG_012-18a"/>
介然不可奪者此豈惟今世所難求之古人亦不多見<lb/>
某親戚有居建平者凡前所述早已飫聞石兄之來益<lb/>
得其詳盖不知手之舞足之蹈曰有子如此程建昌不<lb/>
死矣手書下逮重之以嘉餉當排閶闔呈琅玕之時而<lb/>
下頋投老山林之人慰當如何感當如何某方在儀真<lb/>
時已得駁疾後更憂患疾日深遂不可為因之棄官今<lb/>
老矣寧復他望異時分符出守攬轡行部或頗興哀老<lb/>
子迂道過之使敗絮自擁之人藉以為重幸甚秋暑未<lb/>
<pb n="KR4d0295_WYG_012-18b"/>
艾京塵易汙惟自力以昌逺業<lb/>
　　　回吕節幹<hi>好問</hi>
夏令平分午風清暑恭惟某官泛紅依緑錫命維新神<lb/>
聴相之台候動止萬福某日即衰懶失於奏記然月明<lb/>
無吠犬雨後有耕夫知從容贊書幕府有人焉用以自<lb/>
慰新命却來聞已奏除書遂正賔僚之位不勝贊喜今<lb/>
外患未弭内憂方深當長江之要衝任制閫之重寄不<lb/>
有君子其能佐之願益究心以開長筭某以病丐閒垂<lb/>
<pb n="KR4d0295_WYG_012-19a"/>
二十載曝背以為温擊壤以為樂真不復知世間事自<lb/>
公朝承化意奨恬退以厲民俗謂某近似之故誤奉恩<lb/>
俾綴奉常末屬不知某盖病不可為非能為而有所不<lb/>
為者已具情實申控一辭不敢欺期必得請勸奨諄諄<lb/>
祗以自愧某屏居惟䕃樾是藉今大府辟属似曲為某<lb/>
地一箋未徹記府而来翰復先之不敏其何以文得便<lb/>
亟此謝萬一他須專遣伏乞台照<lb/>
　　　回王縣丞到任<hi>唐卿</hi>
<pb n="KR4d0295_WYG_012-19b"/>
春杪猶寒恭惟已戒行李将抵治封百神後先台候萬<lb/>
福某少不如人今老矣惟敬賢一念與生俱生執事徳<lb/>
成于身行修于家名聞于鄉某先人之敝廬去鄭鄉無<lb/>
二百里鼎鐺有耳寧獨不聞頋已屏居踰二十年欲問<lb/>
學攷徳而無從第深馳系天作之合得以受㕓仰承贊<lb/>
府曲踊距躍不勝此情身在漁樵未敢以姓名自通豈<lb/>
意謙尊興憐沈滯首飭籖史賜以寶緘粲然金玉之章飾<lb/>
以錦繡之段退惟衰陋何克堪承施報禮之常然詎敢<lb/>
<pb n="KR4d0295_WYG_012-20a"/>
以狂斐廢已裁成短啓復於執事而書心畫也不復委<lb/>
諸人具以質言則惟聲氣之同是恃仰祈情照溪流漾<lb/>
日好風送帆伏惟次舍之間吉祥止止誦言祗以為贅<lb/>
隨軒玉集萬福攸同條教有當預聞疏示幸甚<lb/>
　　　回潘尉到任<hi>彚征</hi>
夏行季令雨借新涼伏惟祗奉華次發軔榮塗台候神相<lb/>
萬福某一㕓密邇鄭鄉得姓字於月評舊矣而蚤歲漫仕<lb/>
中年抱疾欲見無從詩云其室則邇其人甚逺盖詠歌之<lb/>
<pb n="KR4d0295_WYG_012-20b"/>
不足也兹審光奉除書來尉吾邑邑偏小尉冗曹執事以清<lb/>
才粹學居之猶驥伏鹽車捐東序西廂之寳於道側不知所<lb/>
賀然吾邑地接僊隠朝掛帆夕抵岸於迎養為宜則可賀<lb/>
孰大焉伏惟為親而喜不在昔人捧檄者後函翰相先所<lb/>
以賁飾衰孱者甚至視施以報猶懼不敏而某慵惰之乆<lb/>
失翰墨蹊徑駢儷數語直致其情幸賜之察裹章服事上<lb/>
官適此隆暑千萬厚愛以開逺業行當往役其敢不恭<lb/>
　　　回陸縣尉<hi>慶長</hi>
<pb n="KR4d0295_WYG_012-21a"/>
矩令權輿秋陽杲杲伏惟某官祗奉安輿來臨治境神<lb/>
不徹衛台候動止萬福某蚤以疾病自棄明時當世名<lb/>
流耳目所不接獨幸鄭鄉不逺得熟知月評之髙兼聞<lb/>
九萬里扶搖之程實昉乎吾邑亦既見止我心則降誦<lb/>
古人之詩預以自喜執事以鼎盛之年負傑出之才為<lb/>
璧水之名流擢太常之上第宜䇿髙足徑立要津猶屈<lb/>
為此来以便於親養他不遑計甚善甚偉某投老無聞<lb/>
甘與漁樵分席駢儷之文條列之劄此下事上之禮執<lb/>
<pb n="KR4d0295_WYG_012-21b"/>
事頋於我乎施過矣視施以報亦理之宜某從事犁鋤<lb/>
乆忘筆硯蹊徑率爾叙謝切丐台察鶴溪安流朝發夕<lb/>
至雖在暑塗足可寧親不敢贅辭為司膳服者請<lb/>
　　　回倪監鹽<hi>祖智</hi>
秋序将中餘暑未艾恭惟某官小須華次即上要津神<lb/>
具相之台候動止萬福某一自從者還延邑入山益深<lb/>
不克以時上記解組後兩月延之士韋晰者來能言在<lb/>
延時以季子故植表祠門列楯沸井備見所以旌賢尚<lb/>
<pb n="KR4d0295_WYG_012-22a"/>
徳之意良用欽歎且恨不獲以此時奔走後先也一介<lb/>
行李之臨雙魚併墜所以慰藉拊存厚甚其何感如之<lb/>
某官正學足世其家清標不染于俗延雖僻左猶古名<lb/>
邑糟丘非賢者所居豈君相姑欲引之自近故耶先正<lb/>
尚書名徳之重節行之髙百世師表某早歲自棄明時<lb/>
不得在門下士一人之數用為大恨乃今得以哀些自<lb/>
見真所幸願兼得伏讀制表遺藁雖時異事殊猶得想<lb/>
見當時君臣相與之懿草野孤臣感涕不知所云謹當<lb/>
<pb n="KR4d0295_WYG_012-22b"/>
遵禀以不肖姓名附見巻尾少遲數日專人并元匣緘<lb/>
納丹徒大夫處不敢浮沉不敢稽違仰乞台照顧渚春<lb/>
芽足清滯思南昌秋箑可障俗塵二物拜嘉尤深銘佩<lb/>
寒鄉無致逺之物此自執事者所知某物謾友回箋輕<lb/>
凟愧甚江西師機之所踐履之所言論不<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>先尚書盖<lb/>
當世善類所望以植立斯道者奄忽長逝知不知所共<lb/>
悼而况鴒原之情謂何某以平生未及登門不敢致雞<lb/>
黍之奠亦以自有亡弟之戚不及端拜慰牘竊乞情貸<lb/>
<pb n="KR4d0295_WYG_012-23a"/>
吉人為善惟日不足要之我輩未死無非勉於為善之<lb/>
時況當盛年尤宜自力以濟世美某敢以為請舊治凡<lb/>
委願聞<lb/>
　　　回信州鄭新恩<hi>夢恊</hi>
夏令正中恭惟日崇令徳以啓脩程神之聽之尊候動<lb/>
止萬福信潤相望㡬二千里某暮景頽齡加之以疾病<lb/>
藉知執事之賢何由見之況實未之知耶景初兄来首<lb/>
出所状章泉老先生行文出自然如行雲流水而布置<lb/>
<pb n="KR4d0295_WYG_012-23b"/>
縝宻森若武庫讀之嗟嘆亟從景初問出處景初乃出<lb/>
銜袖之書啓緘疾讀知見遇甚厚又昔之日嘗有枉道<lb/>
過我意某踈賤何以辱此内省亦重自愧也真魏二丈<lb/>
聞往還甚密師友如此益信執事之賢天步方艱國論<lb/>
未有底止二公行藏實于世有繫方事未到手或居閒<lb/>
或治郡信有可樂一朝幡然則天下顒顒望治矣将何<lb/>
以待之頃年朝家召周叔子為將叔子以乆閒與後来<lb/>
将士不相知度必不為用辭免劄中説某雖粗知忠義<lb/>
<pb n="KR4d0295_WYG_012-24a"/>
然亦安能以口打賊叔子雖未為良将斯言亦有理執<lb/>
事以為如何某乆不通真丈問方於王邵武處伺便景<lb/>
初回且此具謝天下之寳為天下自愛是祝<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0295_WYG_012-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漫塘集巻十二<lb/>
</p>
<p>
</p>
  </div>
<div>
                <head>漫塘集巻十三</head>
    <p>
<pb n="KR4d0295_WYG_013-1a"/>
欽定四庫全書<lb/>
　漫塘集巻十三　　　　　　宋　劉宰　撰<lb/>
　　七幅劄<lb/>
　　　回鎮江守韓監丞<hi>大倫</hi>到任<lb/>
冬序向晩春律将回恭惟某官肇開大府宣布上恩千<lb/>
里歸仁百神受職台候起居萬福某不揣寒微敢飭一<lb/>
牋修民禮於黄堂之下且以謝先辱乞不斥去某仰惟<lb/>
監丞之來為闔境社稷民人之主百靈之在境内者何<lb/>
<pb n="KR4d0295_WYG_013-1b"/>
逺不屆何福不臻申承候之儀為凟進頌望之語為僭<lb/>
某不敢某恭聞聖上以淮土繹騷京口實扼其衝而先<lb/>
蘄王實廟食兹土肆煩千騎亟為此來肇敏戎功以光<lb/>
先烈斂惠一州雖未足為門下賀然尹鐸既至晉陽以<lb/>
寛則所以為趙氏保障者庶其在此某敢不為天下賀某<lb/>
恭以某官生長富貴而自奉若山澤之儒天分之髙<lb/>
學問之粹而隆師親友常若有不及者此其立志之堅<lb/>
持已之嚴求道之至真足以特立當代之表其見之辭<lb/>
<pb n="KR4d0295_WYG_013-2a"/>
章施之事業盖其緒餘方貴名日起某時猶服役州縣<lb/>
間曽未獲一登龍門而以疾廢望蓬莱瀛洲遂有弱水<lb/>
三萬里之隔不圖莫景乃得受㕓為氓某幸甚某蚤嵗<lb/>
應舉覓官頗亦有志事功中年得疾形容如鬼不容不<lb/>
歸耕隴畆欣戚與野老同之年来官賦益苛鄉鄰之生<lb/>
理益困雖瓶有餘粟懼不得獨飽比老稚之迎於境上<lb/>
者来歸争傳好語殘生餘日遂得及於寛政曲踊距躍<lb/>
某惟用下敬上非言無以自見儷語一通皆下里巴人<lb/>
<pb n="KR4d0295_WYG_013-2b"/>
之言幸一笑粲某惟分卑而言親皆當有慢上之坐問<lb/>
眷請委尤其甚者敢畧<lb/>
　　　回鎮江守何祕監<hi>處乆</hi>到任<lb/>
序迫秋清風鏖午暑恭惟某官誕布六條肅清千里穹<lb/>
祇恊贊台候動止萬福某宅生治部既不克效兒童竹<lb/>
馬之迎復未遂修小夫竿牘之敬一以疾廢一以分拘<lb/>
委貺之先用敢忘其犯分飭泓頴以候興居且致不敏<lb/>
之謝仰乞矜體某載惟賢使君之来将一洗吏姦盡蘇<lb/>
<pb n="KR4d0295_WYG_013-3a"/>
民瘼髙髙在上實照臨之起居之間何福不臻某不敢<lb/>
荐請某欽以名門盛徳烜赫宇宙而大監以清才邃學<lb/>
又昌大之海内含生誰不引領而某獨無望履之階又<lb/>
踈賤自嫌前乎此不敢介子墨以姓名自通何期幸㑹<lb/>
乃今獲以受㕓之甿聽役於下𨽻静言其私距躍三百<lb/>
某伏審奉詔昕庭分符重鎮已㳙榖旦誕布寛書懽聲<lb/>
沸於里閭和氣洽於上下仰惟稱愜某不佞蚤讀周宣<lb/>
中興之雅意其必有股肱心膂之臣朝夕左右而作詩<lb/>
<pb n="KR4d0295_WYG_013-3b"/>
者惟稱其屏翰蕃宣之有人繼以仲山甫之贒百辟之<lb/>
所取式豈非中興事業表裏相闗在内在外初無間然<lb/>
耶仰惟大監以學問文章致身以道徳仁義佐天子無<lb/>
以異於山甫諸人而猶虚衮職俯為此来盖聖天子所<lb/>
以望於大監者深矣期於大監者𢎞矣故某不敢以五<lb/>
馬之東來私為吾邦賀而以中興有日公為天下賀某<lb/>
才不逮人學無師授其少也頗亦有志事功而疾病纒<lb/>
之竟成蹭蹬聖世曾不遐遺累賜甄收盖以其屏居積<lb/>
<pb n="KR4d0295_WYG_013-4a"/>
年跡似静退而不知其實非也賢使君在上何㣲不燭<lb/>
敢言其情某甚願修民禮於黄堂之下矧辱温言以導<lb/>
之其敢不勉而當暑疾未容前尚丐隆寛察其匪懈某<lb/>
踈賤不敢僭申台門大眷之問亦不敢私請委役惟是<lb/>
條教方新必有合率先遵守以為鄉黨倡者敢乞頒下<lb/>
　　　回葉知縣<hi>峴</hi>到任<lb/>
青陽開動萬彚維新恭惟某官載驅百乘來恵此邦次<lb/>
舍之間神不徹衛台候動止萬福某潔齊奏記且謝委<lb/>
<pb n="KR4d0295_WYG_013-4b"/>
貺之先敢蘄電覽某承候之恭已肅于前辭不敢贅惟<lb/>
是邇日春令猶淺寒燠未齊某不勝愛助敢以順三陽<lb/>
之交御六氣之正以綏福履以對寵光為侍介者請某<lb/>
恭審光膺芝檢榮領花封制禄倍於上士不啻三釡養<lb/>
治行著於當朝不俟三年淹仰惟家庭之間喜氣充塞<lb/>
某與闔邑士民以賢大夫将推其已試而惠綏之曲踊<lb/>
距躍某仰惟石林文物之盛為世王謝大監政術之長<lb/>
為世龔黄而台座挺生其間豈但發祥鍾秀非世所及<lb/>
<pb n="KR4d0295_WYG_013-5a"/>
染教餐和所得𢎞矣上方更治民以攷功故洊領除書<lb/>
來膺邑寄然百里之地豈龎士元所宜淹由治最登朝<lb/>
不夙則莫某尚切遲之某屏跡二十年凡當世知名士<lb/>
皆耳目所不接而雅望昭昭若掲日月而行某雖竊伏<lb/>
田間旦旦仰止乃今将預受一㕓若澹臺子羽得自列<lb/>
於武城邑人幸甚某惟竿牘之敬下所以事上非上所<lb/>
宜先也台坐方將攄其問學之素以為吾邑慈惠之師<lb/>
而顧以其身先於匹夫謙尊而光豈世俗所及某不肖<lb/>
<pb n="KR4d0295_WYG_013-5b"/>
不足當也但切凛凛駢四儷六非錦心繡口者孰能之<lb/>
而某廢筆研乆矣牽課禀謝祗切自愧仰惟矜體某不<lb/>
敢僭申庭闈興居之敬仰惟天錫難老萬福來同隨軒<lb/>
寳輯日新受祉衰孱無能為役或恐條教有合預禀承<lb/>
者日與父老俯伏以聴<lb/>
　　　回魏知縣<hi>文中</hi>到任<lb/>
月當季夏風薦微涼恭惟某官趣駕鼎来闔境候望神<lb/>
司聽勞台候動止萬福某謹三沐三熏酬委貺之先仰<lb/>
<pb n="KR4d0295_WYG_013-6a"/>
乞台照某載惟騶馭之來将解嬈除苛導迎和氣於一<lb/>
邑頋何禍不除何福不增不勝愛助之私猶扵取舍之<lb/>
間敬上莭宣之請某恭以某官天分獨髙風猷夙著鍾<lb/>
雙溪疊嶂之秀探六經百代之傳粤從簿領已聳縉紳<lb/>
之望踐揚滋乆譽處益休已通籍於金閨宜進儀於禁<lb/>
路以遂復公侯之始而蕞爾邑猶辱照臨之非幸耶上<lb/>
方更治民以考功由密令入為三公具有故事某傾耳<lb/>
敬聽某屏跡山林萬事不到耳惟國人皆曰賢如門下<lb/>
<pb n="KR4d0295_WYG_013-6b"/>
者盖竊聽而稔聞之顧方分席漁樵願一拜下風不可<lb/>
得天假夤縁使可以部民禮見引領前驅心旌飛舞某<lb/>
至愚極陋少不自揆妄意功名中年得疾看鏡非復故<lb/>
我遂賦歸来迄于今更十有九寒暑髪之黒者白目之<lb/>
瞭然者昏矣今上初政頋旌其靖退賜之招延某跡似<lb/>
實非不敢冒當縷縷陳情亦既得請枝巢自托樾䕃焉<lb/>
依有以覆護而存全之幸甚某未見顔色而言伏紙愧<lb/>
汗某屏居以筆硯為長物不復到手拜長牋之辱愧感<lb/>
<pb n="KR4d0295_WYG_013-7a"/>
不自勝輒飾其固陋之辭以謝萬一仰乞矜照某踈賤<lb/>
不敢修台閎大眷之問疾病餘生亦不敢僭干驅役仰<lb/>
乞台照<lb/>
　　　回林知縣<hi>佑卿</hi>到任<lb/>
魯雲紀瑞堯日迎長恭惟某官已届𤓰時将臨花縣先<lb/>
聲壓境和氣充閭台候動止萬福某受㕓之人盍奏記<lb/>
以候前驅矧勤先辱衰年不敏仰丐矜察某仰惟旌御<lb/>
此來将廣九重之澤以綏百里之民山川有靈紛馳薦<lb/>
<pb n="KR4d0295_WYG_013-7b"/>
祉宜也某為是不敢贅申寒燠之問亦不敢僭上鼎茵<lb/>
之祝某恭聞聖天子以民社之寄治忽之原非威望乆<lb/>
著可戢姦偷井邑相望深知疾苦不輕委畀某官以天<lb/>
分之髙傳家學之粹南昌小試同子真之隠藍田再轉<lb/>
有斯立之髙而一念拳拳惟恐食焉而怠其事是致績<lb/>
用有成聲華赫奕矧惟寓里實邇鄉邦擊柝相聞問津<lb/>
孔邇固應大君有命遂令父母斯民仰惟道之将行喜<lb/>
慰無斁某以垂盡之年将睹維新之政望塵欣舞倍萬<lb/>
<pb n="KR4d0295_WYG_013-8a"/>
常情某昔嵗往来閩浙間熟聞譽處年來故舊之居瀬<lb/>
陽親黨之居句曲者誦盛美皆不容口以是起敬起愛<lb/>
不勝區區之情而自分席漁樵曾未果通名於下執事<lb/>
乃今将親率鄉之父老迎拜道周而與鄉之後生子弟<lb/>
受教於琴堂之下幸甚幸甚某瑣尾之蹤蚤嵗濫綴仕<lb/>
籍頗亦有志於民中間得疾遂不可仕今日邁月征而<lb/>
志益衰學益廢駸駸與草木俱腐起其廢振其衰於賢<lb/>
大夫之來有望焉敢於未見顔色之先敬申懇請某比<lb/>
<pb n="KR4d0295_WYG_013-8b"/>
勤命介寵以朋箋粲然若風蟬碎錦襭而鏗然如金薤<lb/>
垂琳琅展玩殆不容釋手桃李之投瓊瑤之報詩人猶<lb/>
曰匪報也乃今反之伏紙愧汗某敢再拜敬問台閎大<lb/>
眷仰惟至和所召何福不臻伏恐條教有預合禀承者<lb/>
敢乞頒曉<lb/>
　　　回丹陽臧知縣<hi>鏞</hi>到任<lb/>
秋用季律風露髙寒恭惟某官載臨花縣問訊棠隂闔<lb/>
境歡呼百靈翼衛台候動止多福某方将展紙濡墨修<lb/>
<pb n="KR4d0295_WYG_013-9a"/>
事大夫之恭而誨函先辱謹勒此謝不敏崖畧是懼仰<lb/>
乞台照某惟民情欣豫則神道感通賢大夫施徳於此<lb/>
民舊矣神之聽之介以景福盖有不占而知者某為是<lb/>
更不敢贅上寝興之問致節宣之請某伏審光膺芝檢<lb/>
来綰銅章成命一頒士相與言於學曰是嘗教我者民<lb/>
相與言於家曰是嘗拊我者皆矯首企足以候前驅亦<lb/>
既至止亦既見止其欣欣然盖有不知手足之舞蹈而<lb/>
為之令長者其自慰當何如某敢再拜賀某仰惟某官<lb/>
<pb n="KR4d0295_WYG_013-9b"/>
以學問受縉紳之知以慈惠感田里之心重之以更世<lb/>
故之深閲義理之熟如庖丁之刀善藏之乆出而用之<lb/>
何所不可竊計三異之政上聞一札之召遄至預恐雲<lb/>
陽之父兄子弟不得乆私大惠也某别去風采日月如<lb/>
梭雖具紀無從而榮問川流時時竊聽道路用以自慰<lb/>
今兹偵伺不端復為來施所先不敏負負尚須還里負<lb/>
荆以請某惶恐再拜上問台閎星眷伏惟由中及外均<lb/>
介繁祉召役則往庶人之常某敬聽<lb/>
<pb n="KR4d0295_WYG_013-10a"/>
　　三幅劄<lb/>
　　　回趙撫機<hi>與懃</hi>通問<lb/>
夏令方中天宇清潤恭惟某官從容帥府領袖賔僚天<lb/>
啓脩程台候動止萬福某勒此以謝委貺之先不恭是<lb/>
懼載惟傳家之學經世之才宜立登要津以昌事業談<lb/>
笑紅蓮之幕見謂遲迴然尺五去天階陞有日矣惟益<lb/>
厚所養益充所存使隂陽之冦遁而福禄日來是所願<lb/>
望某頃嵗荷先令兄冝興大夫以其所居距治境為近<lb/>
<pb n="KR4d0295_WYG_013-10b"/>
而忘其人之不肖時時賜書以勞慰其餘生某亦自忘<lb/>
其身之不肖時時妄發以庻㡬有萬一之補一朝千古<lb/>
懐哉此心忽來誨函俾述遺愛之在民者以備太史氏<lb/>
之求某非其人其敢冒當然冝興之誤知不可忘也執<lb/>
事之厚意不可孤也敬當勉述所聞嗣便以禀伏乞台<lb/>
照某踈賤自嫌不敢僭申潭府之問辱委未知所稱不<lb/>
敢他請<lb/>
　　公劄<lb/>
<pb n="KR4d0295_WYG_013-11a"/>
　　　上錢丞相論罷漕試太學補試劄子<lb/>
㳺士之聚於都城散於四方其初惟以鄊舉員窄經營<lb/>
漕牒夤縁京庠補試太學為名積而乆之来者日衆其<lb/>
徒實繁而又迫於饑寒誘於聲色始有並縁親故以求<lb/>
獄訟之闗節者而獄訟始不得其平有事縉紳之脣吻<lb/>
者而毁譽始不得其真有為場屋之道地者而去取始<lb/>
不得其實其甚也挟衆負氣以取必於朝廷而朝廷之<lb/>
勢日輕大率富人之麗於獄負者求勝刑者求貸死者<lb/>
<pb n="KR4d0295_WYG_013-11b"/>
求生無辜者則欲其陷於罪而理不可行也㳺士則為<lb/>
之文致為之㳺談為之請托為之行賂或藉權勢以刼<lb/>
攘或與胥吏相表裏不直於憲則轉而漕不理於部則<lb/>
伸於臺以省寺為常行以伏闕為常事千變萬化必欲<lb/>
獲所求而後已所謂獄訟不得其平者此也朝廷耳目<lb/>
之寄外則付之監司郡守内則付之給舍臺諫而監司<lb/>
郡守不能盡知一路一州之事給舍臺諫不能知天下<lb/>
之事也則有採訪焉有風聞焉㳺士知其然也於是擇<lb/>
<pb n="KR4d0295_WYG_013-12a"/>
其厚已者則多方延譽違已者則公肆詆訾或形之書<lb/>
疏或形之歌咏或述之短巻為耳目之官者幸其然也<lb/>
招徕之誘進之採用之或又畏憚而彌縫之逓逓相承<lb/>
賢否易位所謂毁譽不得其真者此也徃者場屋之弊<lb/>
惟銓試其後也補試亦弊今則省試御試無一不弊矣<lb/>
弊者一曰冒名入試二曰同場傳義三曰換易巻頭四<lb/>
曰計屬暗號五曰計㑹分房五者之中如換易巻頭計<lb/>
㑹分房若非㳺士所得為而非㳺士與吏輩平時往來<lb/>
<pb n="KR4d0295_WYG_013-12b"/>
心腹相孚亦未有能相通者方秦氏當國私其親黨場<lb/>
屋蓋嘗弊矣至更化而盡革今則更化之後萬事維新<lb/>
惟場屋不與焉傳聞省場之中以試巻字畫同異駁放<lb/>
者數人其後夤縁覆試而一人者不至豈無其故而上<lb/>
下含護不復稽考特科之就御試行賂者皆不在末等<lb/>
此其弊已久而今舉尤甚遠方孤寒至有通榜無名者<lb/>
<hi>傳聞榜中無名者二人其一鎮江湯泳</hi>銓試之冒濫抑又甚焉盖有專一<lb/>
坐鋪議價者入試之前凡往殺托無不取效雖不通文<lb/>
<pb n="KR4d0295_WYG_013-13a"/>
墨之士亦可竄名髙等而場屋之去取濫矣朝廷政令<lb/>
所出處置一定公議無愧人言何恤而年來事無巨細<lb/>
求者從欲者得有如嘉興免解之事上庠混補之事朝<lb/>
廷深知其不可行而不敢固拒盖㳺士率斂錢物入己<lb/>
志在必行百十為羣徧走朝路或謗詈以脅制或佞媚<lb/>
以乞憐或俯仰拜跪以祈哀朝廷顧惜大體重失衆心<lb/>
俛而從之以幸無事而朝廷之勢輕矣夫朝廷之勢輕<lb/>
則緩急之際必有今之不行作之不應者甚可懼也故<lb/>
<pb n="KR4d0295_WYG_013-13b"/>
嘗為今之計莫若散㳺士而散之之道有二一曰罷漕<lb/>
司之牒而増解額二曰罷太學之補試而用鄉貢今之<lb/>
牒試凡曰避親曰隨侍曰門客鮮非偽冒者而販鬻者<lb/>
居其半士大夫皆知之而不忍絶之者正以解額不均<lb/>
之故故莫若罷漕臺之牒試而増其額於諸州取開禧<lb/>
三年諸州所申終場人為準<hi>果欲行此宜密而速</hi>毎三百人取一<lb/>
人顧今天下士子多而解額窄者莫甚於温福二州且<lb/>
如福州終場萬八千人合解九十名舊額五十四名與<lb/>
<pb n="KR4d0295_WYG_013-14a"/>
增三十六名温州終場八千人合解四十名舊額十七<lb/>
名與増二十三名他州準此人多額窄則增之人少額<lb/>
寛則仍之度所增不過數州而已自温福之外所増不<lb/>
過三數人通諸州所増之數不過諸路漕司所罷之數<lb/>
而士子之周流四方以營牒試者息矣今諸州學田日<lb/>
增學舍日葺而鄉校之去取無與於升沉士子之去來<lb/>
無闗於進取往往有志者鮮入其間而太學補試取一<lb/>
日之長亦無以得州里之良士故莫若罷太學之補試<lb/>
<pb n="KR4d0295_WYG_013-14b"/>
而取其人於鄉貢取開禧三年諸州終場人為準每千<lb/>
人貢一人温福二州向來解額太窄出㳺者衆非他郡<lb/>
比今聚而歸之恐人數驟多則於終場合貢人數外特<lb/>
増一半謂如福州終場萬八千人合取八名與更增<lb/>
九名温州終場八千人合取八名與更增四名每州<lb/>
以一千人為準若及五千人以上則間舉多貢一名不及<lb/>
千人則許間舉貢一名不及三伯人者免貢其合貢人<lb/>
數並取於月書季攷而或殿或罰並依學令必求其行<lb/>
<pb n="KR4d0295_WYG_013-15a"/>
藝無玷者前期上其名於太學至省試之後太學缺員<lb/>
之時簾引參學其逺方不願參學者與免文解一次已<lb/>
貢入學而簾引不中或簾引已中一年之内無坐學月<lb/>
日者罪及教授而所貢得人者教授亦與升擢如此則<lb/>
太學所取皆鄉里所推之人鄉校所養有登名太學之<lb/>
漸鄉校之教養不虛設太學之所取皆實材而士之宿<lb/>
留都城以營補試者息矣或以諸州教官未盡得人嫌<lb/>
其徇私愚懵則教官即學官之儲也安有為學官則可<lb/>
<pb n="KR4d0295_WYG_013-15b"/>
信為教官則可疑哉向之鄉校既已無與於士之升沉<lb/>
私意容或有之今士子之升沉係焉小有私意謗議生<lb/>
矣況取士之當否復有陟罰行其間乎愚知自今以往<lb/>
鄉里之士皆自愛而重犯法郡之教授有所畏慕亦皆<lb/>
以職業自厲不過三二年間㳺士各反其鄉場屋可清<lb/>
朝廷可重争訟可省風俗可厚矣<lb/>
　　　代金壇縣申殿最錢劄子<lb/>
照對鎮江府管下三縣每歲趂發本府通判南㕔經總<lb/>
<pb n="KR4d0295_WYG_013-16a"/>
制官錢歲額有常未甞欠少本㕔忽於嘉定十四年内<lb/>
行下三縣稱嘉定十三年四月一日至十四年三月中<lb/>
一全年本㕔合解淮東總領所錢一十二萬一千三伯<lb/>
九十四貫三伯九十六文已發過一十一萬三千六伯<lb/>
貫文外實欠錢七千七伯九十五貫三伯九十六文皆<lb/>
係管屬三縣倉庫場務虧欠之數今緊要上件錢趂赴<lb/>
比較殿最合行下各縣補解内丹徒縣附郭倪知縣係<lb/>
倪尚書之子反覆論辯僅認錢一千餘貫丹陽以劉知<lb/>
<pb n="KR4d0295_WYG_013-16b"/>
縣方得罪上司而不敢辯遂坐下錢三千三百餘貫金<lb/>
壇厲知縣以乆病在告繼之以死而不及辯遂坐下錢<lb/>
三千四百七十貫文若三縣所解比之常年委有虧少<lb/>
固不敢辭今且以金壇言之嘉定十年四月一日至十<lb/>
一年三月終解過一萬八百八十八貫四百三十一文<lb/>
十一年四月一日至十二年三月終解過錢一萬一百<lb/>
六十四貫二百三十文十二年四月一日至十三年三<lb/>
月終解過錢一萬一千七百七十三貫一百八十三文<lb/>
<pb n="KR4d0295_WYG_013-17a"/>
所有十三年四月一日至十四年三月終解過錢一萬<lb/>
一千九百四十五貫一百四十一文比十年分計多解<lb/>
過一千五十六貫七百一十文比十一年分多解過錢<lb/>
一千七百八十貫九百一十一文比十二年計多解過<lb/>
錢一百七十一貫九百五十八文比之逓年並有増羨<lb/>
何縁虧欠兼照嘉定十二年以前黄通判任内以嵗額<lb/>
不敷具申户部已有減定之數豈有通判㕔合解緫領<lb/>
所之錢則減於前本府三縣合解通判㕔之錢則反増<lb/>
<pb n="KR4d0295_WYG_013-17b"/>
於前之理又照通判㕔合收經緫制錢在本府倉庫場<lb/>
務者付之七八在三縣者僅十之二三藉有虧欠只合<lb/>
行下實有虧欠處或以州郡掣肘亦合照額均科豈有<lb/>
將十三年虧下七千七百九十五貫三百九十六文盡<lb/>
數科下三縣之理推原其故蓋縁是時通判張佺齡者<lb/>
懵不解事惟吏言是用吏人乘勢欺隱及妄有支破又<lb/>
與在城倉庫場務合若干等人通同作弊致有上件虧欠<lb/>
及緫領所行下補解通判既不能根究弊端姑藉吏輩<lb/>
<pb n="KR4d0295_WYG_013-18a"/>
以備償本㕔人吏又畏懼本府明知弊端更不敢將上<lb/>
件虧欠錢科下在城倉庫場務實虧欠處平白創立殿<lb/>
最窠名專困三縣其後緫領所亦知通判㕔之非遂追<lb/>
斷倅㕔吏人行下三縣索上創立殿最錢窠名以來行<lb/>
移仍出榜禁約而通判㕔官吏利於贏餘幸其歲有七<lb/>
八千貫之入蔑視緫司所行催督如故自是逐年援為<lb/>
成例其後又於七千七百九十五貫三百九十六文上<lb/>
增添數目不等毎嵗必欲三縣於正額經緫制錢外補<lb/>
<pb n="KR4d0295_WYG_013-18b"/>
解上件其後又欲錢㑹中半數内科貼陌錢慮縣道奉<lb/>
行稽緩勾追典吏綳弔禁繫訊次之牒月不下數十紙<lb/>
所差專人更迭往來了無空日毎一吏人追到倅㕔非<lb/>
使用一二百千不得下縣一専人到縣非乞受四五十<lb/>
千不肯上府使縣道寛裕一事之内欲數外白撰錢一<lb/>
十四千已是難事況丹陽地當孔道田瘠民貧金壇僻<lb/>
在一隅商賈不至此錢何自而来故丹陽縣向來止將<lb/>
此錢於役錢上增科後以民間詞訴而止目今兩縣未<lb/>
<pb n="KR4d0295_WYG_013-19a"/>
免取之受輸之寛餘又責之吏人鄉司與當案人吏每<lb/>
名月納不下二三十千<hi>鄉司最多其他數目不等</hi>下至一小貼司亦<lb/>
月納數千而吏輩趂辦其他板帳及移用酒錢等常賦<lb/>
自若此何異縱狼虎食人而分受其肉連年以來本府<lb/>
雖有嚴明之帥諸邑雖有慈惠之長而民窮無告民寃<lb/>
莫伸弊皆由此若非使府體恤三縣速作措置則縣道<lb/>
日不可為其所施行之策初不必大有更張但乞行下<lb/>
通判南㕔具呈嘉定十三年未虧欠殿最錢以前三年<lb/>
<pb n="KR4d0295_WYG_013-19b"/>
内諸縣解過錢數從使府㸃定最多一年行下各縣認<lb/>
解責令通判㕔人吏此外不得妄立殿最補虧等名另<lb/>
項專人追擾如此則縣道可以少寛又所認解數既是<lb/>
最多年分通判㕔亦不得藉口以虧欠緫所常賦為辭<lb/>
實為公私上下悠久之利<lb/>
　　　回趙守問開七里河利便劄子<lb/>
某等伏凖公劄下問開七里河事其為利甚公而恐妨<lb/>
民之私其為慮甚遠而恐擾民於近幕畫已悉而詢訪<lb/>
<pb n="KR4d0295_WYG_013-20a"/>
下及於邦人此道甚古此意甚厚某等雖至愚極陋其<lb/>
敢自黙竊謂為民旅目前計則但開横塘堰下至運河<lb/>
口俗號七里河其事小其役省不調丁夫亦可集事若<lb/>
為綱運計則其事大其役煩非調丁夫不可其勢必須<lb/>
農隙蓋自七里河以至金壇中有兩堰北曰横塘南曰<lb/>
珥村兩堰之間地勢特髙水至不聚所以置堰制水之<lb/>
平使北不下運河以洩於江南不下金壇以洩於湖其<lb/>
制甚善但河太淺狹又有堰無閘所以不通綱運今使<lb/>
<pb n="KR4d0295_WYG_013-20b"/>
府欲為綱運計則不但横塘堰下之河當開自運河口<lb/>
至金壇之荆城凡四十四里之河亦不容不開河道既<lb/>
開更須於横塘珥村各置閘兩座以便開閉此其事大<lb/>
役繁當此盛夏豈惟妨農亦恐屯聚乆饑之民日久不<lb/>
散氣息熏蒸疫癘滋起有失大卿子愛斯民之意故曰<lb/>
必須農隙若但以横塘堰下七里之河淤塞尤甚欲且<lb/>
開通以為民旅輕舟往來之便則不必調夫不必須隅<lb/>
官只乞委官到地頭先次募人開掘二三丈見得毎丈<lb/>
<pb n="KR4d0295_WYG_013-21a"/>
合用錢若干米若干却通記此河丈尺分定料次於來<lb/>
諭三䇿中取中間優加日給之説明出榜文毎料支錢<lb/>
若干米若干使民間自相結束前來應募依料次開掘<lb/>
官司不問隂晴不計工數止據所闗支盡數支還元料<lb/>
錢米如此則不召自來不賞自勸不出一月足可了辦<lb/>
但此役斷無功於綱運亦無益於久逺管見如此更乞<lb/>
於二者之中詳酌施行<lb/>
　　　代錢丞相奏劄<lb/>
<pb n="KR4d0295_WYG_013-21b"/>
臣以非才世受國恩再陪政路茲又叨承之使躐登次<lb/>
輔揣分度德震懼靡寧累上封章丐歸田里方命罪大<lb/>
猥荷矜容天威所臨其敢喋喋而職事所在有不得不<lb/>
先為陛下言者國家萃幾務於中書而總之以二三大<lb/>
臣此其任甚重其責甚專昨自憸人弄權率意妄作政<lb/>
令之施設始有不由中書人才之用捨始有不由廊廟<lb/>
予奪失當措置乖方迄至年來毒流華夏陛下聖明雖<lb/>
深懲已事之失而禁廷深逺猶恐狃前日之習謂為常<lb/>
<pb n="KR4d0295_WYG_013-22a"/>
事故臣願陛下自今以始凡舉一事凡用一人若大若<lb/>
小若内若外必與臣等公議而公行之凡特㫖内降一<lb/>
切不出或猶有蹈常襲故者容臣執奏一切不行庶㡬<lb/>
國是不搖倖門不啓或臣等議有未盡行有未當給舍<lb/>
得以繳駁臺諫得以糾正必無偏黨上累聖知此臣所<lb/>
以不得不先為陛下言者一也比者憸黨既除朝廷虛<lb/>
位一時遷轉不一正自不得不爾今小大之臣員數略<lb/>
備逺外人物收召方來若猶更易不時不惟職業廢墮<lb/>
<pb n="KR4d0295_WYG_013-22b"/>
賢路充塞亦恐播之天下不知朝廷擢用率本才能但<lb/>
謂名器冒濫有加前日終無以作新耳目興起事功徒<lb/>
使方來者無所可容已廢者得以藉口故臣願陛下自<lb/>
今以始專以職業厲羣工朞年之内非有功不遷非有<lb/>
缺不補庶幾大小之臣各以職業自勉不以茍且存心<lb/>
内治修明外憂可弭此臣所不得不先為陛下言者二<lb/>
也凡是二者皆臣常職而臣言若此盖中書失職已十<lb/>
有三年若非預此奏陳異時求倖進而無門欲速化而<lb/>
<pb n="KR4d0295_WYG_013-23a"/>
無䇿者必且以怙勢專權間臣於陛下陛下左右亦且<lb/>
以人主不得自由之言證成之方是時臣雖欲自辯有<lb/>
不可得故不得不先為陛下言之陛下以臣言可行則<lb/>
乞以臣此章誕告中外俾皆精白一心以待朝廷之公<lb/>
選臣雖至愚猶能勉䇿疲駑圖報萬一不然所謂具<lb/>
臣爾具臣去畱寧計重輕願陛下毋俾臣留全臣之去<lb/>
臣不勝至願取進止<lb/>
　<lb/>
<pb n="KR4d0295_WYG_013-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漫塘集卷十三<lb/>
</p>
<p>
</p>
  </div>
<div>
                <head>漫塘集巻十四</head>
    <p>
<pb n="KR4d0295_WYG_014-1a"/>
欽定四庫全書<lb/>
　漫塘集巻十四　　　　　　宋　劉宰　撰<lb/>
　　表<lb/>
　　　代賀孝宗瑞芝表<lb/>
慈親有喜洽和氣於九重列祖垂休發佳祥於三秀慶<lb/>
源增永薄海均驩恭惟太上泊然無為静而能應一飯<lb/>
再飯而乃間釋聖子之憂勞先天後天而弗違格髙穹<lb/>
之瑞應旬有二日序半三秋當世世勿毁之庭有葉葉<lb/>
<pb n="KR4d0295_WYG_014-1b"/>
重光之慶於昭景貺兆自淵衷臣猥以非才肅将眀命<lb/>
先覩為快莫陪俊武於金闈盛事流傳逺想靈華之玉<lb/>
潤<lb/>
　　　代賀光宗瑞芝表<lb/>
未央稱夀先蓂莢之再旬清廟發祥産靈芝之連葉慶<lb/>
均八表兆自一人竊以受帝祉而施于孫盖創業開基<lb/>
之本意有天下而尊歸父亦繼體守文之常經非宸心<lb/>
曲盡於精微則和氣曷從而感格陛下以虞舜之孝盡<lb/>
<pb n="KR4d0295_WYG_014-2a"/>
文王之勤富貴不足解憂惟思順志朝暮必親問膳迄<lb/>
底復初千秋開震肅之期九陛集尊崇之典輿情悦豫<lb/>
宗祏光輝宜齋房之英曠百王而啓瑞當祫祭之室表<lb/>
列聖之同休臣猥備驅馳欣傳盛美特揖屢揖而三揖<lb/>
悵阻奉於威顔大書特書而屢書諒増光於紀述<lb/>
　　啟<lb/>
　　　上江東安撫<lb/>
鎮千古虎踞龍蟠之地逖瞻大司冦之尊察一邑䑕竊<lb/>
<pb n="KR4d0295_WYG_014-2b"/>
狗偷之姦猥司南部尉之職分之相去雖如蓬莱之隔<lb/>
弱水徳之有容則如江漢之納細流介子墨以薦誠冀<lb/>
司籖之委瞩竊以驅馳之賤無如警捕之司事雖猥而<lb/>
貴於必親權至輕而易以速戾故子真丼心於市卒而<lb/>
灞陵激怒於将軍矧惟建業之民尤萃長干之里連甍<lb/>
萬户列戍五軍退慙年弱以貎羸曷底令行而禁止敢<lb/>
以塵埃之末仰祈山藪之藏某官以命世亞聖之才富<lb/>
博古窮今之學名掲日月而蒙以養正氣塞天地而謙<lb/>
<pb n="KR4d0295_WYG_014-3a"/>
不可踰風雲入壮懐俾登要路日月開黄道直上禁途<lb/>
上念二千石莫盡於母慈乃數百里出臨於姑孰襦袴<lb/>
方騰於歌詠絲綸已促於還歸夏道之近人雖後刑章<lb/>
之用秋官之率屬益令徳意之孚宜正位於三台以示<lb/>
儀於百辟帝意先定僉謀恊從惟六朝之故都控兩淮<lb/>
之重地令嚴帥閫震萬竈之貔貅望重留司肅九闗之<lb/>
虎豹何啻股肱之郡是資心腹之臣朱轓爰自於東來<lb/>
丹扆已寛於北顧既治居天下之一宜晉膺晝日之三<lb/>
<pb n="KR4d0295_WYG_014-3b"/>
屬叩闗願借於冦恂故增秩姑留於黄霸聽輿人之頌<lb/>
我公無以歸兮促相國之装朝廷行召用矣某家徒四<lb/>
壁教禀一經雖程能再冠於鶚書然擢第竟羞於牛後<lb/>
大冠黄綬幸備使令於十國為連帥之時布襪青鞋敢<lb/>
自暴棄於一氣轉鴻鈞之日<lb/>
　　　通上元知縣<lb/>
絃歌美化方藹譽於西州箠楚㣲官行依光於東壁喜<lb/>
形手舞幸過心期敢於雉見之先冒貢魚封之敬某官<lb/>
<pb n="KR4d0295_WYG_014-4a"/>
泰岳祚嗣熈朝世家文章鋪錦繡於筆端才畧妙經綸<lb/>
於天下三千里宜張於鵬翼十九年尚屈於牛刀衆謂<lb/>
非宜公惟自得愛日御冬而良民心悦嚴霜戒秋而黠<lb/>
吏膽寒乳雉在傍已化嬰兒之慕非熊恊兆行聞尚父<lb/>
之歸伏念某壁立寒家管窺末學再登鶚薦慙居糠粃<lb/>
之前一躍龍門猥厠塵埃之末𤓰期已及樾䕃焉依君<lb/>
子秉心諒笑白圭之壑小人何幸遂沾晉國之波<lb/>
　　　通江寧簿<hi>以上江寧尉時作</hi>
<pb n="KR4d0295_WYG_014-4b"/>
問簿書之閒将倒中郎之屣修竿牘之敬有慙從事之<lb/>
賢謾布赤心或垂青眼某官名父之子問世之英好學<lb/>
能世其家操行不同乎俗鸞棲於枳棘少須千仞之翔<lb/>
鳯鳴於梧桐佇應九成之奏某家惟四壁教禀一經十<lb/>
年潛心常極雞忩之苦再鼓作氣僅題鴈塔之名豈期<lb/>
筮仕之初乃有親仁之幸傾盖如故敢言心腹之敷同<lb/>
官為寮尚資脣齒之助<lb/>
　　　通呉真州<hi>洪</hi>
<pb n="KR4d0295_WYG_014-5a"/>
恭審出綍九重分符千里京兆尹之治辦舊推别駕之<lb/>
功聖天子之簡知俾鎮迎鑾之地盖異時入貢上京之<lb/>
都㑹亦當今圖復中原之奥區非有長才曷勝隆委斂<lb/>
板将迎於鷁首磨鈆頂貢於魚封恭惟某官盛徳鎮浮<lb/>
英風立懦胷中灝氣南山秋色之相髙筆底詞華白雪<lb/>
陽春之寡和試觀㳺刃何有盤根巨竹庭前吟哦有裕紅<lb/>
蓮幕下畫諾餘閒藹聞望於縉紳之先贊剸裁於輦<lb/>
轂之下府無留事人服至公暇日湖山何止平分於風<lb/>
<pb n="KR4d0295_WYG_014-5b"/>
月九天閶闔謂宜接武於雲霄欲寛北顧於冕旒笑擁<lb/>
東來之旌騎靖言此郡實控大江賦斂尚寛田里少聞<lb/>
於愁歎舟車旁午貨財粗有於源流小鬱經綸來為保<lb/>
障雖五馬人生之貴方快覩以争先然三公刺史之為<lb/>
恐召還之不逺某偏親老矣一第偶然邑尉更書愧見<lb/>
子真於吳市法曹濫吹擬同何遜於揚州風流不逮於<lb/>
前人鞅掌已成於俗状昔襦今袴幸當叔度之來大袑<lb/>
褒衣願貸齊兒之緩<lb/>
<pb n="KR4d0295_WYG_014-6a"/>
　　　通石漕<hi>宗昭</hi>
伏審載奉恩綸聿新使節大江以北仍歸覆幬之中白<lb/>
鶴之區尤喜照臨之近猥繇末掾辱在下風敢伸燕賀<lb/>
之私就陳蠡測之見竊以遣使分行於諸道建臺獨重<lb/>
於此邦嵗漕六百萬石以為常睇遺規而在目仇讎七<lb/>
十餘年而未復宜仁人之動心矧彼方朝夕不保之時<lb/>
而我乃年穀屢登之日熊羆之威以何而振牛馬之運<lb/>
於何而施固當同蕭相於闗中使轉輸之有賴奚止為<lb/>
<pb n="KR4d0295_WYG_014-6b"/>
夷吾於江左終委靡於無成然夷攷已行殆可太息戍<lb/>
役有限毎窘於餉給舳艫相銜惟謹於送迎以至錢幣<lb/>
愈偏而流轉失宜倉廪徒積而變通無䇿並邊之地未<lb/>
免逋逃之出没安土之民或困豪猾之奪攘當調瑟盍<lb/>
更張之時必攬轡有澄清之志曲學阿世者誰識大計<lb/>
以身許國者無如我公恭惟某官忠嘉世濟於父子之<lb/>
間淵源獨得於師友之際致知格物以治天下信此理<lb/>
之不磨息邪距詖以正人心使斯文之未喪早遂軻書<lb/>
<pb n="KR4d0295_WYG_014-7a"/>
之三樂旋膺漢詔之十行入居清切之班出領蕃宣之<lb/>
寄從容册府追十八學士之俊㳺笑傲環滁踵六一先<lb/>
生之舊事郎省進㕘於列宿㡬廷密贊於中台勇退急<lb/>
流逺持簜節露下而蕭蘭俱舊歳寒而松栢不彫考績<lb/>
舜朝敢憚東西之易地圖功朔漠詎專南北之通和然<lb/>
而内外異施本末有序願膺三錫命之寵先收一正君<lb/>
之功伏念某嚮道有心獨學無友貢部猥蒙於甄録銓<lb/>
曹自分於陸沉邑尉更書愧見子真於吳市法曹濫吹<lb/>
<pb n="KR4d0295_WYG_014-7b"/>
擬同何遜於揚州風流不逮於前人鞅掌已成於俗状<lb/>
今日已至於後日喜惟厦屋之依一天獨有於二天敢<lb/>
恃師門之舊<lb/>
　　　通鄭倅<hi>炤</hi>
綸制䟽恩緹車載道緑水紅蓮之幕曽未逺於風流青<lb/>
鸞白鶴之區肯載歸於封部矧在牛馬之走曷勝燕雀<lb/>
之私某官天賦才猷日新徳業學出於正造㳺夏之淵<lb/>
源情見乎辭有李杜之光燄斯立信為丞之不負淵眀<lb/>
<pb n="KR4d0295_WYG_014-8a"/>
恥為米以来歸六條分佐於崇臺八計獨禆於密議政<lb/>
成幕府名滿公車睠東南水陸之衝莫重迎鸞之地而<lb/>
郡國海沂之詠允資别駕之功矧情偽之備知而威聲<lb/>
之夙著前驅至止闔境晏然圖畫天開<hi>真州亭名</hi>賸喜平分<lb/>
於風月長安日近佇觀布武於雲霄某邑尉更書法曹<lb/>
竊吹曽未見於顔色敢預布於腹心惟今常平坐視陳<lb/>
腐價有貴賤而糶糴不問歲或饑荒則耗折是虞力裒<lb/>
在公之餘財圖廣立法之初意規模甫創而未備財穀<lb/>
<pb n="KR4d0295_WYG_014-8b"/>
曽有於㡬何非提綱振領力賜於主盟則積毫累寸終<lb/>
歸於文具公之来此天其相之陳仲舉之題輿幸親逢<lb/>
於此日鄭當時之推轂寧有望於他年<lb/>
　　　回程司理<hi>桂</hi>
伏審綴從機幕來典刑曹雖辭尊而居卑實以退而為<lb/>
進拜魚封之先辱愧燕賀之後時恭惟某官粹然天資<lb/>
輔以家學黄綬脱身於下邑綵衣贊畫於慈闈徳行道<lb/>
藝之興賢早推先於鶚薦禮樂光華以遣使嘗逺涉於<lb/>
<pb n="KR4d0295_WYG_014-9a"/>
龍庭宜遂䇿於殊勲何尚淹於俊軌鄭武公之父子方<lb/>
傾徯於國人陳元方之弟兄佇並登於朝著某拙無與<lb/>
比愚不可移迫於甘㫖之供就此斗升之禄三尺法從<lb/>
事敬奉周旋六七月云歸尚資覆護<lb/>
　　　謝韓漕<hi>梴</hi>舉練達科<lb/>
偏城執法幸逃司敗之誅當路誤知忽上公車之薦非<lb/>
意所及懐感實深切以舉員之外復旁設於諸科立法<lb/>
之意欲廣收於多士名兼練達才豈凡庸通達如賈洛<lb/>
<pb n="KR4d0295_WYG_014-9b"/>
陽而更事未深眀練如胡中庸而守正猶惑歴求於古<lb/>
已罕其人如某者妄詭事功初無智慮解數千牛而芒<lb/>
刃不頓夫豈其能有五石瓠而濩落無容自憐其拙勉<lb/>
從再調實迫偏親仰供甘㫖之須正藉斗升之禄青鞋布<lb/>
襪未容追杜老之㳺大袑褒衣屢見鄙齊兒之緩自<lb/>
適參軍之枯槁幸逢使者之光華恭以某官挹滄浪之<lb/>
秀於胷中倒瞿塘之流於筆下英詞潤金石灝氣薄蒼<lb/>
穹奉六條以察州求一士以報國謂某青衫十載或頗<lb/>
<pb n="KR4d0295_WYG_014-10a"/>
熟於民情以某白沙三年亦粗了於官事驟加薦達罔<lb/>
使聞知雲箋忽墮於目前衮字已馳於天上足以起末<lb/>
俗之風靡居然破公舉之天荒某獨何人身當此選誓<lb/>
堅素履罔蹈他歧當斯世而立功名是為報徳識時務<lb/>
者在俊傑終愧非長拳拳有懐縷縷莫状<lb/>
　　　代兵官上吳守請假赴省<hi>已上真州法曹時作</hi>
掌津人之事悵初志之未伸登天府之名幸前功之不<lb/>
廢輒忘狂斐仰凟聽聞伏念某世寓三衢家惟四壁采<lb/>
<pb n="KR4d0295_WYG_014-10b"/>
芹泮水屢䝉郡博士之知擢桂禮闈猥出羣公子之右<lb/>
僅登勇爵未究逺圖慈庭闕甘㫖之供祠宇竊斗升之<lb/>
禄間闗再調黽勉此来夜如何其筋力寖疲於警盜朝<lb/>
至日昃精神更耗於征商夢不到於雞窓分甘同於馬<lb/>
疋頃嘗鎻試誤辱甄收㡬年藏器以待時尚存鶚薦新<lb/>
歲臨軒而䇿士適際龍飛勉偷餘閒復尋舊業儻自今<lb/>
以徃居徳行之科或言語之科則不日之間以俎豆之<lb/>
事易軍旅之事顧所繫之甚重豈此舉之敢輕曲加禮<lb/>
<pb n="KR4d0295_WYG_014-11a"/>
貌於諸生幸值文章之太守兹盖伏遇某官胷中錦繡<lb/>
筆底珠璣延州士之髙風尚遺于後河南守之治行復<lb/>
見於今遇事凛然如烈日秋霜接物温然如春風和氣<lb/>
驗之予奪之際曉然賢否之分幸以麤官得陪下吏察<lb/>
某平生不飲盜泉之水憐某蚤歲嘗觀學海之瀾未忍<lb/>
棄遺常䝉寛假顧辱在泥塗之乆猶庶㡬死灰之然豈<lb/>
綿薄之所能必陶成之有自謹憑筆舌以布腹心鹿鳴<lb/>
之宴嘉賔倘獲陪於趨進鵬飛之至南海曾敢忘於吹<lb/>
<pb n="KR4d0295_WYG_014-11b"/>
嘘<lb/>
　　　通揚帥趙尚書<hi>師睪</hi>
竊以束擔啓行将冒子男之寄磨鈆奏記敬干牧伯之<lb/>
尊兢兢如涉於淵冰爛爛兾垂於巖電恭以某官剛大<lb/>
之氣不撓於物經濟之才獨得於心發於文章見之翰<lb/>
墨金聲玉振逺承孔孟之傳鐡畫銀鈎不數鍾王而下<lb/>
自最治平之課浸膺神聖之知毎六轡之星馳即百城<lb/>
之風動向者灞上棘門細栁多窘糗糧時乎京兆馮翊<lb/>
<pb n="KR4d0295_WYG_014-12a"/>
扶風屢鳴桴鼓惟公至止計效卓然士飽而嬉民歌且<lb/>
舞雖蕭相國何以當此如趙廣漢盖不足云持橐甘泉<lb/>
已進儀於鴛鷺旋舟吳㑹俄托興於蓴鱸睠古揚州為<lb/>
時督府廿四橋之入詠雖殊全盛之時八萬石之分封<lb/>
此實權輿之地紫樞黄閣少稽於進位大纛髙牙聊藉<lb/>
於折衝蕞爾邑若不繫於戚休重我民誠不忍其塗炭<lb/>
遽枉五雲之賜仍為十日之期俾驅車直俟於𤓰時庶<lb/>
交印可諧於穀旦待下若此其至有生盖所未聞宜得<lb/>
<pb n="KR4d0295_WYG_014-12b"/>
時才以空積弊更須夙駕以副虚懐而某能非己千聞<lb/>
弗知二窮塗乆厄而學問廢矣俗状已成而疾疹因之<lb/>
暨祗嚴命以促装適值慈親之伏枕莫遑遄邁何以自<lb/>
文幸少寛人子之心将亟簉𨽻人之列寧須良月即托<lb/>
二天前事之失後事之師敢不深懲於曠敗七年之病<lb/>
三年之艾尚蘄少緩於責成<lb/>
　　　通郭倅<lb/>
伏以捧大府之檄趣為下邑之行題别乘之輿幸遇中<lb/>
<pb n="KR4d0295_WYG_014-13a"/>
朝之彦敬裁尺牘以寓寸誠某官家學淵源天才頴出<lb/>
胷次足吞於雲夢詞源可倒於峽流令肅花城不羨南<lb/>
昌之隠去望髙蓮幕坐令鄱水之春回入典上方出臨<lb/>
單父百工濟濟咸精技巧之能萬井熈熈盡仰絃歌之<lb/>
化交驅鶚表屢徹龍墀十里紅樓聊平分於風月九重<lb/>
丹詔行趣上於雲霄伏念某俗状可憎散材無取親年<lb/>
喜懼慮逺宦之非宜邑務浩穰悔自謀之不審方幸代<lb/>
者去及𤓰之逺俄聞朝来挈行李而歸亟祗嚴命以促<lb/>
<pb n="KR4d0295_WYG_014-13b"/>
装適值慈親之伏枕甫兹小愈即走下寮<lb/>
　　　通蔡僉<lb/>
捧大府之檄趣祗役於男邦裁小子之章敬通誠於幕<lb/>
府退慙狂斐仰兾優容某官以耿介拔俗之資負英偉<lb/>
過人之識直而不撓端明未逺於風流粲然有文中郎<lb/>
尚存於典則宜居近著式展壯猷睠邊防莫重於全淮<lb/>
而帥閫獨隆於諸道依紅泛緑聊領袖於羣英曳紫紆<lb/>
朱即權輿於要路伏念某散材無取俗状自嫌部尉来<lb/>
<pb n="KR4d0295_WYG_014-14a"/>
歸已愧子真於吳市法曹濫綴更慙何遜於揚州代更<lb/>
惟急於便親踈拙遂忘於揣已所幸代者去及𤓰之逺<lb/>
俄聞朝来挈行李而歸欲鑒前車未知長䇿非藉衷言<lb/>
之助曷逃吏議之加<hi>後同郭倅</hi>
　　　通㕘議<lb/>
伏以<hi>同前</hi>恭以某官厚徳鎮浮清標拔俗天民獨推其<lb/>
先覺嵗寒方識其後彫皂盖朱轓宜承流於藩輔紅蓮<lb/>
緑水猶借重於賔寮盖邉防莫要於長淮而帥閫獨隆<lb/>
<pb n="KR4d0295_WYG_014-14b"/>
於諸道少煩恊濟即聽召還某俗状自嫌短材無取親<lb/>
年喜懼慮適逺之非宜邑事浩繁悔為謀之不審方幸<lb/>
代者去及𤓰之逺俄聞朝来挈行李而歸退揣才踈曷<lb/>
逃吏議自今以始謹當戒於覆車過此以還惟仰依於<lb/>
廣厦<lb/>
　　　回泰興向尉<lb/>
恭審已及𤓰時将臨梅隠折腰為米方慙前哲之髙握<lb/>
手論心幸遇故人之至敬裒頌語仰薦賀誠恭惟某官<lb/>
<pb n="KR4d0295_WYG_014-15a"/>
粹然天資加以學力萬丈文章之光燄夙擅英聲三千<lb/>
禮樂之縱横入參大對甚稱上意咸徯中除迺眷此邦<lb/>
舊稱壯縣雖雞鳴犬吠境内相聞而䑕竊狗偷時乎未<lb/>
免慙懸綵棒即奉眀綸某一别風姿屢更嵗籥當年烏<lb/>
巷已無警肅之長此日龜城更愧催科之拙擬逃百責<lb/>
正賴一同烹魚而得素書曷勝其喜立馬而伺行李願<lb/>
疾其驅拳拳有懐縷縷莫状<lb/>
　　　賀趙帥元正<lb/>
<pb n="KR4d0295_WYG_014-15b"/>
鳯厯頒新嵗月肇四時之始龍墀眷舊風雲開千載之<lb/>
期凡藉帡幪曷勝頌詠某官勲庸之茂望實之孚稽周<lb/>
室之宗盟誰其過此數甘泉之法從無以尚之方三陽<lb/>
交泰之初正九陛思賢之日惟二十四橋之景物方賴<lb/>
品題而三百六旬之隂陽允資調燮即飛丹詔遂轉彤廷<lb/>
某不揣附庸敢陳善頌願令寒谷盡回鄒律之春何啻<lb/>
魯人但祝僖公之夀<lb/>
　　　賀李參政<hi>壁</hi>冬節<hi>已上泰興令時作</hi>
<pb n="KR4d0295_WYG_014-16a"/>
七日来復驗天行之始亨五福類收契君道之方長慶<lb/>
歸宗社喜在股肱某官誠眀守君子之中剛柔得仁者<lb/>
之勇庸言庸行既深結於主知一徳一心方密陪於國<lb/>
論逮羣隂之既剥育萬物以偕昌宜叶朋来之休遂膺<lb/>
爰立之寵君臣相悦福禄攸同某夙被化鈞方縻吏鞅<lb/>
想黄扉於夢寐莫獲登門瞻赤舄之光輝徒勤誦履<lb/>
　　　通永嘉留教授<lb/>
臺幕分員逺作諸侯之客郡僚接武幸逢博士之賢禰<lb/>
<pb n="KR4d0295_WYG_014-16b"/>
刺未馳郇雲首辱仰戢相先之誼俯深不敏之慙恭惟<lb/>
某官學海淵源詞林根祗陽春白雪和者彌寡霽月光<lb/>
風温乎可親揚雄之賦河東雖吹嘘之有地僖公之修<lb/>
泮水須教育之得人一從絳帳之開丕變青衿之習七<lb/>
十子之速肖已著師模九萬里之奮飛佇應詔綍某一<lb/>
寒到骨寸進冥心不憚折腰端為餬口方祗逺次忽冒<lb/>
辟書謀利析秋毫頋豈我輩之能事生財有大道所兾<lb/>
先生之與言祈鄊罙深敷陳罔既<lb/>
<pb n="KR4d0295_WYG_014-17a"/>
　　　通唐提幹<lb/>
擢從令最來長賔僚斡山海之藏正資婉畫托官曹之<lb/>
末罙激歡悰深慙燕賀之稽重愧魚封之辱恭以某官<lb/>
髙標絶俗厚徳鎮浮相業傳芳粹然家<hi>此下有缺誤</hi>禆於使<lb/>
指前驅甫至七城傾傒於仁言公道方開一札佇頒於<lb/>
温詔某猥從辟置将遂趨承所願驅車亟諧傾盖樓臺<lb/>
近水知得月之獨先虎豹在山尚採藜之不及<lb/>
　　　通台州劉倅<lb/>
<pb n="KR4d0295_WYG_014-17b"/>
丞郡得人了無廢事使臺分屬濫吹充員禰刺未馳郇<lb/>
雲首墜仰戢相先之誼俯懐不敏之慙恭惟某官霽月<lb/>
英姿陽春淑氣詞源衮衮笑行潦之無根才刃恢恢鄙<lb/>
俗庖之易折官塗布武薄海蜚英雙松快斯立之吟哦<lb/>
行葦廣周家之忠厚花縣来歸之未逺棠隂遺愛之猶<lb/>
存孤嶼中州聊平分於風月道山册府行直上於雲霄<lb/>
某冷落孤蹤棲遲薄宦折腰為五斗米夫豈樂為負郭<lb/>
無二頃田盖不獲已方安逺次忽捧辟書以道生財雖<lb/>
<pb n="KR4d0295_WYG_014-18a"/>
聖經之明訓與民争利寧君子之本心方時之艱何䇿<lb/>
而可畏首畏尾敢一意於謀身足食足兵尚同心於體<lb/>
國<lb/>
　　　上安撫辛待制<lb/>
恭審祗奉堯言載臨禹㑹五侯九伯即專鈇鉞之征萬<lb/>
壑千巖重仰詩書之帥神人胥豫宗社有休恭惟某官<lb/>
命世大才濟時逺畧挺特中流之砥柱清明寒露之玉<lb/>
壺十載倦㳺飽㸔帶湖之風月一麾出鎮迥臨越嶠之<lb/>
<pb n="KR4d0295_WYG_014-18b"/>
烟霞上方為尅復神州之圖公雅有誓清中原之志乾<lb/>
旋坤轉虎嘯風生俟對西清入陪閒燕承流北府出分<lb/>
顧憂肆煩十乗之啓行盡董六師而于邁然念京口之<lb/>
兵可用徒侈流傳太倉之粟相因未多紅腐必攷杜牧<lb/>
自治之䇿庶收宣王外攘之功衆竊遲之我則異是上<lb/>
還印綬歸卧林園既乖曲突之謀屢見俗庖之折旋悔<lb/>
鴈門之失計輕用王恢欲使淮南之寝謀莫如汲黯起<lb/>
家有詔賀厦無涯竹馬驩迎誤喜細侯之至木牛饋運<lb/>
<pb n="KR4d0295_WYG_014-19a"/>
正須丞相之来某跪别風姿驟更歲律曩竊棠隂之覆<lb/>
兹欣芝檢之頒一天獨有二天敢恃門牆之舊今日以<lb/>
至後日所祈山藪之容誦詠罙深敷陳罔既<lb/>
　　　謝章倉<hi>燮</hi>舉改官<hi>已上浙東幹官時作</hi>
分玉節之光已叨辟命通金閨之籍更冒薦書受恩不<lb/>
貲拊躬知懼竊以居閒以得禄為急從仕以脫選為難<lb/>
起之於家食無聊之時舉之於歲乆無聞之後有一於<lb/>
此足為特達之知兼二得之亶謂殊常之遇矧求之者<lb/>
<pb n="KR4d0295_WYG_014-19b"/>
皆有道而主之者皆近臣頋求者不與而與其不能求<lb/>
主者不觀而觀其所無主連飛鶚奏等是鯫生厥惟艱<lb/>
哉見亦罕矣必有若囊錐之脱頴庶不孤藥籠之兼收<lb/>
而某學負初心病添俗状識慮謾疲於細故器資不及<lb/>
於中人一字之褒雖可踰於華衮斯言之玷恐有累於<lb/>
白圭某官以已而推之人居今而行乎古自以平生之<lb/>
志誓不茍圖故於屬吏之中嘉其静處此事蔑聞於後<lb/>
世此生親見於吾身然而僥倖難常報酬無所惟期後<lb/>
<pb n="KR4d0295_WYG_014-20a"/>
日勇退急流衮衣繡裳歸味閒中之趣青鞋布襪庶陪<lb/>
物外之㳺<lb/>
　　　謝袁侍郎<hi>燮</hi>舉自代<lb/>
春官宗伯初拜除書深山野人忽迂遜牘異哉取舍駭<lb/>
於聽聞雖壊木不復知榮然頑石豈能無感竊以從臣<lb/>
始上之三日庶寮咸仰于下風猥玷品題可階進取矧<lb/>
今學者山斗實在夫子門牆天佑斯文碩果不食躬有<lb/>
一徳砥柱弗移薦口或開有目咸覩既士之求者不與<lb/>
<pb n="KR4d0295_WYG_014-20b"/>
則吾之舉者極難必視所以察所安聽其言觀其行語<lb/>
其學問則得於先生相與言原其性資則異乎懦夫無<lb/>
立志且疾疢不作膂力未愆庶用之則行不孤求士報<lb/>
國之意聞之者服可無貴耳賤目之譏如某者少無師<lb/>
友淵源長逐簿書期㑹歸來田里荏苒歲時孟浩不才<lb/>
本非見棄於眀主陶潛為米亦非恥向於小兒顧膏肓<lb/>
得疾之深而面目可憎之甚綠蓑風雨聊追漁父之嬉<lb/>
翠佩烟霞屢問樵夫之路盖自知無所可用夫豈曰有<lb/>
<pb n="KR4d0295_WYG_014-21a"/>
所不為誰實誑言公乃誤舉藉曰樂正在二之中其如<lb/>
嵇康有七不可某官矯俗之弊取世所遺謂迎吸水上<lb/>
者無非陽鱎而擲置道旁者或堪鼎實故甫正貳卿之<lb/>
任盍推一士之賢雖東閣所留盡朝廷之選而南宫所<lb/>
上乃山澤之臞某乆知逢人而説項斯未遂登門而見<lb/>
元禮文移下及魚鳥皆驚某雖負吹嘘猶知愛助芝蘭<lb/>
玉樹聞滿家庭楩楠豫章無非國器時固資於黄髪公<lb/>
更隠之素心儻事尚可為須煩元老或道當馴致願付諸<lb/>
<pb n="KR4d0295_WYG_014-21b"/>
郎庶於彼得壯行之宜而在我無逆施之誚投以桃報以李<lb/>
雖有慙大雅之詩濁斯足清斯纓尚不愧滄浪之詠<lb/>
　　　謝喬左史<hi>行簡</hi>特薦<lb/>
十五年病免當施秦緩之方二千石詔還忽上禰衡之<lb/>
薦駭于衆目惕若寸衷夫報國務在得人而為士尤貴<lb/>
知已若乃過情聲聞適使厚顔忸怩某性也拙踈學則<lb/>
孤陋一痛哭六太息既素無識治之才二不可七弗堪<lb/>
亦非有髙世之志肺感風疾面若天黥故自棄於眀時<lb/>
<pb n="KR4d0295_WYG_014-22a"/>
以茍安於窮巷荷鋤帶月不辭夕露之霑抱甕灌蔬寧<lb/>
恤夏畦之病歳華荏苒暮景駸尋眼昏而觸眥生花頭<lb/>
童而殘鬚如雪盖不但形容之改而又嗟膂力之愆向<lb/>
使㸔鏡無慙踞鞍猶徤豈憚督郵之見賦歸去来兮又<lb/>
堪委吏之為曰㑹計當已故謂之隠既不諒其非得已<lb/>
而謂之狂亦弗察其所以然是非兩忘榮辱何有不然<lb/>
指終南之捷徑是有為而為之勒北山之移文必有議<lb/>
其後者某官以龜城學製之日正海陵下帷之時雞犬<lb/>
<pb n="KR4d0295_WYG_014-22b"/>
之音相聞草木之味偶合雖虞廷進長方新此日之育<lb/>
才而陳榻空懸猶恐向来之失士故采葑菲不間草莱<lb/>
某已負深知敢忘忠告夫名貴耐乆道惡茍同願鑒前<lb/>
修庶囬後味觀東閣之竒士自愧無從陪緑野之勝㳺<lb/>
尚堪有待<lb/>
　　　特㫖改秩謝史丞相<lb/>
起家而思帝藉已屢控於忱辭更秩以貳帥藩更驟頒<lb/>
於明命縉紳駭瞩閭里歡傳仰洪造之非常拊沉蹤而<lb/>
<pb n="KR4d0295_WYG_014-23a"/>
自嘆伏念某起身寒素賦性拙踈蚤玷末科志為時用<lb/>
長得竒疾事與願違泛紅辭幕府而歸賦禄忝祠庭之<lb/>
佚曾投閒之幾日即召審之自天俛仰十八年間恍如<lb/>
昨夢眀良一千載㑹徒想下風燮調幸遇於時和鼔舞<lb/>
第歌於帝力豈意江湖之漫浪尚紆廊廟之記存某官<lb/>
忠貫兩儀學洞千古不震不動不戁不竦定大䇿於立<lb/>
談無好無惡無黨無偏合羣才而器使方小毖嗣王之<lb/>
求助欲巻阿吉士之来㳺遂使負薪有疾之人亦在拔<lb/>
<pb n="KR4d0295_WYG_014-23b"/>
茅連茹之數且謂申公已逾八十難使留中伏波尚堪<lb/>
一行姑令補外而某冠裳已裂藥石弗瘳雖病顙之駒<lb/>
莫備於驅馳然銜環之雀尚思於報效惟天道功成者<lb/>
退人世位髙則危應侯疑蔡澤之言居然有感子房遵<lb/>
黄石之誡去矣弗難況社稷之元臣有古今之明鑑阿<lb/>
衡專美在寵利之不居忠獻兩全由進退之有道然衆<lb/>
人難與慮始君子為能見㡬詵詵鄙夫惟知城社之託<lb/>
𤨏𤨏姻婭第顧門户之私東閣豈無竒士如朱雲禁闥<lb/>
<pb n="KR4d0295_WYG_014-24a"/>
亦有敢言如汲黯試當暇日相與静思或一時有味其<lb/>
言實萬世無疆之福某一身如寄百念已空願貸餘齡<lb/>
俾安窮谷制太平之禮樂雖莫陪與議之諸生作平地<lb/>
之神仙尚不愧獻詩之處士<lb/>
　　　秘閣奉祠謝史丞相兼賀徐少師<lb/>
播一徳格天之業誕告多方冠貳公𢎞化之聫丕昭異<lb/>
數雷風鼓舞華夏懽呼某官鍾天地之泰和紹聖贒之<lb/>
純學以古之道為帝者師中原故疆指撝而無不服天<lb/>
<pb n="KR4d0295_WYG_014-24b"/>
下大器談笑而寘諸安由心休休然有容故事綽綽然<lb/>
餘裕盛矣一千載而明良相㑹信哉十九年而芒刃若<lb/>
新昔位峻維垣悵莫違於遜牘兹禮成清廟宜首渙於<lb/>
明綸猶鬱具瞻佇申成命某山林下士場屋陳人厥初<lb/>
出身頗亦有志義之與比衆雖笑其踽踽涼涼居危而<lb/>
安人亦諒其悃悃欵欵數汙薦墨亦忝辟書不幸而有<lb/>
采薪之憂既乆而無勿藥之喜形容變改意氣衰殘如<lb/>
陶彭澤之辭歸而非為督郵如孟襄陽之自棄而非闗<lb/>
<pb n="KR4d0295_WYG_014-25a"/>
明主從容田里荏苒歲時所願全生比不才之樗櫟豈<lb/>
期得月同近水之樓臺藉令清班郡丞髙選老於選調<lb/>
既叨脫選之榮乆矣逸居更冒均逸之寵凡兹誤渥惕<lb/>
若煩言矧惟退安蓬户之居其可遙寓木天之直一忱<lb/>
控免萬兾矜從上光範門之書不敏雖慙於韓愈作晝<lb/>
錦堂之記欲言尚擬於歐公忭蹈惟深敷陳罔既<lb/>
　　　謝宣參政<lb/>
十九年山澤之㳺了無榮望一千載風雲之㑹驟畀殊<lb/>
<pb n="KR4d0295_WYG_014-25b"/>
恩鴻造難名鯫生有幸伏以起家而列奉常之屬脫選<lb/>
而膺别駕之除既知其疾之深而俾修清静之縁復念<lb/>
其名之㣲而俾寓邃嚴之直此其事皆無與前比必其<lb/>
人小異於衆中如某者天分不髙月評更下自笑其拙<lb/>
人謂之狂學以入官本無於師授仕而受禄何有於吏<lb/>
能重以采薪之憂而無勿藥之喜辭歸如陶彭澤非恥<lb/>
屈於督郵不仕如孟襄陽非見棄於明主㸔鏡驚非於<lb/>
故我著鞭寧計於先吾所願全生若不才之樗櫟豈期<lb/>
<pb n="KR4d0295_WYG_014-26a"/>
得月同近水之樓臺某官為斯文之宗任當時之重方<lb/>
吉甫之入相非裴垍無以盡致於名流故周公之為師<lb/>
必召保相與共圖於至治既小成其小大成其大復中<lb/>
養不中才養不才遂使陸沉之人亦預甄收之數某猶<lb/>
具知識敢昧依歸頋結草之未遑豈獻芹之敢後今邉<lb/>
塵未起國步小康正周家徹桑土之時乃趙氏為保障<lb/>
之日願汰貪殘之吏一蘇憔悴之民庶使擊壤之翁終<lb/>
侈太平之遇抑令扶杖之老永觀徳化之成感悚惟深<lb/>
<pb n="KR4d0295_WYG_014-26b"/>
名言罔既<lb/>
　　　謝薛參<hi>極</hi>
某官識洞古今道兼文武進居宥府談笑而折遐衝直<lb/>
上政塗雍容而定大計乃眷鳴珂之里相聞撃柝之聲<lb/>
惟逢人必説於項斯故取近不遺於皇甫<hi>同前</hi>
　　　謝葛參政<hi>洪</hi>
某官探諸老之淵源為後學之山斗方淮南兵寝獨推<lb/>
汲黯之忠暨博陸功成更賴延年之決爰陞樞極密賛<lb/>
<pb n="KR4d0295_WYG_014-27a"/>
璣衡遂使陸沉之人亦預甄收之數<hi>同前</hi>
　　　郊贈謝王侍郎<hi>暨</hi>
劬勞之恩欲報無日贈䘏之典有來自天並舍驚嗟孤<lb/>
生感泣伏念某丁年擢第乙念榮親自失投機屢孤推<lb/>
轂千鍾弗暨養志焉實難七選未離揚名乎何有曩由<lb/>
吹送得冒殊私自量何有於毫分懇免亦幾於八九端<lb/>
門有赦深知推錫類之仁陋巷宅生其敢援升朝之例<lb/>
忽幸追榮之及靡拘執法之常某官㕘八柄以詔馭臣<lb/>
<pb n="KR4d0295_WYG_014-27b"/>
閔一夫之不被澤謂烏猶反哺而況於人雖鴈不能鳴<lb/>
當為之地乃飭所𨽻毋牽於文遂使亡親例膺命秩以<lb/>
至糟糠之舊亦霑雨露之新心實未安義不敢卻潔蠲<lb/>
以薦恍如稱夀於生前英爽猶存諒亦感恩於地下<lb/>
　　　謝王趙二知縣<lb/>
<hi>云云</hi>千鍾弗暨養志焉實難七選未離揚名乎何有上<lb/>
無以副庭闈之望下無以慰家室之心逝川如斯昊天<lb/>
罔極端門有赦深知澤及於漏泉陋巷宅生詎敢言聞<lb/>
<pb n="KR4d0295_WYG_014-28a"/>
於當路忽例頒於綸綍使弗異於縉紳某官鄉誼甚髙<lb/>
交情更厚謂不可失者逢辰之幸代為控陳不可吝者<lb/>
執法之常曲加料理以至糟糠之舊亦霑雨露之新<hi>云</hi>
<hi>云</hi>
　　　除直寶謨閣宫觀尋除常丞謝鄭丞相<lb/>
伏以三十年山澤之㳺了無榮望一千載風雲之㑹驟<lb/>
畀殊恩既優其老而陞之延閣之三復勉其來而處以<lb/>
容臺之貳大矣洪造曲暢甄收蕞爾㣲生寔同氷履敢<lb/>
<pb n="KR4d0295_WYG_014-28b"/>
伸摧謝且控忱辭伏念某涉獵謏聞迂踈野性方其年<lb/>
當强仕頗亦志在壮行病色日侵㸔鏡已非於故我官<lb/>
情灰冷著鞭一聽於先吾輟祠官而召審於朝堂免耤<lb/>
令而晉丞於留鑰既許即安於草野更令寓直於蓬山<lb/>
幸㑹非常敢嗟不遇豈意此生之未昧載逢大化之聿<lb/>
新異數駢蕃危衷震灼兹盖伏遇某官以帝舊學佐時<lb/>
中興挈大器置諸安天地以之奠位開正路杜其枉日<lb/>
月以之増明人之有能有猷而有為我則毋固毋必而<lb/>
<pb n="KR4d0295_WYG_014-29a"/>
毋意於以㑹歸有極保合太和恊氣應而百穀用成文<lb/>
徳洽而四方無拂更欲招来遺逸益廣規恢而某病乃<lb/>
棄官夫豈潔身而去少而不學亦非應變之長期不負<lb/>
於陶成惟少殫於忠告不可失者誠中原今日之機㑹<lb/>
不可搖者尤南渡累朝之本根豈應恃一二才俊之人<lb/>
而輕用億萬生靈之命且空帑庾之陳積以供軍旅之<lb/>
急須已凛乎乏興之憂況遲之經乆之後諉曰及此閒<lb/>
暇儲之會通或新敵捷出而因糧或姦民乘間而投隙<lb/>
<pb n="KR4d0295_WYG_014-29b"/>
竊恐方来之患有非隃度可知宜飭臨邉之臣先為固<lb/>
圉之計必我疆我理舉無太息之聲庶自北自西皆起<lb/>
来蘇之望又近輔之所講畫逺臣之所奏陳要切之言<lb/>
存亡攸繫曾未施設已廣流傳亦恐獻議者甫離吻頰<lb/>
之間而間諜者洞見腹心之藴要須申戒近密深謹隄<lb/>
防庶㡬境土復還混華夏而一統勲名震耀歸社稷之<lb/>
元臣必有賡石介誦慶厯之詩豈止述周人美山甫之<lb/>
雅某愧書生之不識時務幸智者之或擇狂言上光範<lb/>
<pb n="KR4d0295_WYG_014-30a"/>
之書不敏深慙於韓愈續彭澤之賦歸来尚許於淵眀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0295_WYG_014-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漫塘集巻十四<lb/>
</p>
<p>
</p>
  </div>
<div>
                <head>漫塘集巻十五</head>
    <p>
<pb n="KR4d0295_WYG_015-1a"/>
欽定四庫全書<lb/>
　漫塘集巻十五　　　　　　宋　劉宰　撰<lb/>
　　啟<lb/>
　　　賀辛待制知鎮江<lb/>
奉上密旨守國要衝三輔不見漢官儀今百年矣諸公<lb/>
第效楚囚泣誰一洗之敢因畫㦸之来遂賀輿圖之復<lb/>
豈比兒童之拍手謾誇師帥之得人某官巻懐蓋世之<lb/>
氣如圮下子房劑量濟世之䇿若隆中諸葛大兒僅數<lb/>
<pb n="KR4d0295_WYG_015-1b"/>
文舉上床自卧元龍赫然勲名付之談笑繩鴈鶩於三<lb/>
尺俾愁恨嘆息之俱無隸貙虎於五符使災害禍亂之<lb/>
不作田園歸去翰墨生涯馳騁百家搜羅萬象得其小<lb/>
者風蟬碎錦襭宏而肆之金薤垂琳琅落紙雲烟争光<lb/>
日月上㑹稽探虎穴方八命九命之増崇坐宣室思賈<lb/>
生忽一節二節之促召皇圖天啓敵運日衰壺漿以迎<lb/>
乆鬱遺民之望肉食者鄙誰禆上聖之謀星拱百僚雷<lb/>
同一説自介圭之入覲借前箸以為籌究財貨之源流<lb/>
<pb n="KR4d0295_WYG_015-2a"/>
指山川之險易金馬玉堂之學士聞所未聞灞上棘門<lb/>
之將軍立之斯立眷惟京口實控邉頭雖地之瘠民之<lb/>
貧然酒可飲兵可用繭絲保障豈惟増北固之雄約軧<lb/>
錯衡旋即首東都之㑹某年幾四十才僅下中向須菽<lb/>
水之供故五斗米是為今罹風樹之感雖萬鍾禄何加<lb/>
未忘父教之忠有喜國讐之雪矧鷦巢之有託豈燕賀<lb/>
之敢稽未終素韠之期莫扣黄堂之下執舍人之役雖<lb/>
阻見於曹參勒燕然之銘尚或須於班固<lb/>
<pb n="KR4d0295_WYG_015-2b"/>
　　　謝辛待制<hi>棄疾</hi>
孤生屏處已載二千石之良專介鼎来忽拜五十鎰之<lb/>
餽周之則受感不容言伏念某未報劬勞荐罹禍釁顧<lb/>
何求於當世惟茍活於殘年時扣城闉愧未忘於䑛犢<lb/>
日趨幕府幸已遂於登龍載月遄歸望塵弗再方慙疎<lb/>
慢敢意記憐欲於燕寢凝香之餘進之樽酒論文之列<lb/>
雖回船已逺莫陪瀛洲山上之游然折俎寵頒猶是北<lb/>
海坐中之客自惟庸瑣何克堪承兹蓋伏遇某官憫士<lb/>
<pb n="KR4d0295_WYG_015-3a"/>
之貧行古之道謂唐賢之鎮蜀頗加厚於少陵而長公<lb/>
之帥杭亦垂情於和靖故兹厚意誤及微蹤不勝銘佩<lb/>
之私就貢管蠡之見今嵗之稔雖及七八時雨之愆豈<lb/>
無二三如聞里正不申被旱之圖縣吏憚受訴災之牒<lb/>
倘陳詞有踰於八月則籲哀莫徹於二天仰兾慈祥亟<lb/>
垂矜憫賜之揭示許以實聞庶使窮閻盡被邦君之惠<lb/>
是為小子不孤國士之知<lb/>
　　　通知鎮江倪尚書<hi>思</hi>
<pb n="KR4d0295_WYG_015-3b"/>
陳善閉邪正賴六官之長承流宣化忽来千里之邦雖<lb/>
北府盡付重臣而南面可無拂士出人望以在外識時<lb/>
危之可憂肯把一麾而来猶為三邑之幸某官凜然大<lb/>
節行乎累朝晦㝠日星汙塗玉雪四維不張國乃滅力<lb/>
排當世之非匹夫不獲予之辜勉為斯民而起屬世變<lb/>
之愈下而事勢之適窮空玉帛以交鄰理難善後糜金<lb/>
穀以養士戰則不前旱魃與飛蝗相仍楮幣與青蚨懸<lb/>
絶併日一食㪷米千錢田里之間多賣産以鬻妻道路<lb/>
<pb n="KR4d0295_WYG_015-4a"/>
之上有析骸而食子渤海之盜必起潢池之中季孫之<lb/>
憂豈在蕭牆之外前車之覆轍不戒當筵之舞袖更長<lb/>
有社稷臣於公近之矣欲邦國治捨我其誰哉泛觀論<lb/>
諫之數十百篇可誅貪夫於千萬世下雖七年病三年<lb/>
艾若未易以遽瘳而一女正百女淫尚或仗之知恥胡<lb/>
為勇退莫遂留行膏肓若何藥石去矣幸厥今股肱之<lb/>
郡無如吾父母之邦孔子用則行舍則藏本泰然而無<lb/>
我京口酒可飲兵可用寜薄之而不為惟戰衛之疾驅<lb/>
<pb n="KR4d0295_WYG_015-4b"/>
慰履封之願望某丁年一第新嵗二毛壯志蕭條著鞭<lb/>
焉徃病容滋漫看鏡自慙猥以名聞許陪堂審譬諸倦<lb/>
翼圖南何為如彼泉流得坎即止猶叨祠廩以累縣官<lb/>
鮒魚之活斗升敢乆私於徳賜鳯凰之翔千仞願即聽<lb/>
於召還祈嚮罙深敷陳罔既<lb/>
　　　賀趙守<hi>師畀</hi>禱雨即應<lb/>
伏審憫雨惟勤籲天有請雖此邦之遇旱比及三年而<lb/>
甘澤之應祈不俟終日亶惟異事盡揜前聞端㠯某官<lb/>
<pb n="KR4d0295_WYG_015-5a"/>
愷悌存心中和布政視五穀之不熟猶已饑之自三日<lb/>
以為霖其禱乆矣故爐煙之甫炷即協氣之横流不我<lb/>
後不我先油然作沛然下某心馳府上身絆田間亟趂<lb/>
朝餐驅耕牛於麥壠更祈夜月無吠犬於花村<hi>時邑境多盜</hi>
　　　謝史守<hi>彌堅</hi>招鹿鳴宴<lb/>
身同鷁退乆自放於漁樵晏起鹿鳴忽許陪於俊秀仰<lb/>
祇厚意俯愧微蹤竊以儗人以倫歌詩必類方食苹之<lb/>
雅詠散入管絃正連茹之羣英進陪樽俎豈應野服輒<lb/>
<pb n="KR4d0295_WYG_015-5b"/>
厠廷紳如某者疾在膏肓形于面目既有慙於看鏡遂<lb/>
絶意於著鞭西陌東阡幅巾来徃南洲北渚短棹夷猶<lb/>
此已同鷗鷺之盟彼方接鴛鴻之武既殊出處難奉從<lb/>
容豈意博封特枉郇公之翰更勤專使来臨顔闔之家<lb/>
茲蓋某官以道而觀取人所棄謂郷里所貢故足備於<lb/>
時須而山澤之臞或可談於物外故因盛集特賜兼収<lb/>
而某楚龜自適於泥塗魯鳥難堪於享禮辭齊王出東<lb/>
郭此心實異於孟軻從江州游廬山他日倘同於元亮<lb/>
<pb n="KR4d0295_WYG_015-6a"/>
　　　賀丘守<hi>夀雋</hi>再任<lb/>
升華舜閣因任吳頭老稚歡呼大慰攀轅之望江山動<lb/>
色重歸賜履之中凡曰有知同心贊詠某官英資天賦<lb/>
正學家傳欲丕紹前人之休不茍徇流俗之見從容宰<lb/>
掾已賛洪鈞密勿禁塗即持紫橐函奉守符而出再經<lb/>
嵗籥之更復從漢家増秩之常以副河内借留之請觀<lb/>
其勇於求退而進之難知其介然自持而守者固敢為<lb/>
世道賀豈特閭閻私夫久而易玩者常人之情去如始<lb/>
<pb n="KR4d0295_WYG_015-6b"/>
至者君子之事今邊塵未息民瘼尚多精神若為而可<lb/>
以折衝利澤若為而可以及下京口之兵可用當不愧<lb/>
宣武昔日之言晉陽之城為歸庶不孤趙氏他日之託<lb/>
或强者欲掣其肘貪者欲肆其心則當官而行在我而<lb/>
已寜可鬱鬱居此惟將望望去之某於部封公所盼睐<lb/>
肯同餘子僅修溢美之辭願與編甿更聽維新之令三<lb/>
陽交泰萬彚同春併祈茂對昌辰益介景福<lb/>
　　　賀趙守<hi>善湘</hi>到任<lb/>
<pb n="KR4d0295_WYG_015-7a"/>
輟從西閫来䕶北門赤縣神州已撤沿邊之警朱幡皂<lb/>
蓋趣頒近甸之春顧縉紳賀厦之攸同况韋布受㕓之<lb/>
自舊某官澄秋爽氣霽月英姿探三易之旨於未畫之<lb/>
前總七略之要於既分之後雲烟落紙炳然華國之文<lb/>
樽俎折衝允矣濟時之略屬方外禦式徯壯猷羽扇綸<lb/>
巾周公瑾之當赤壁輕裘緩帶羊叔子之鎮襄陽坐令<lb/>
故國之山川争上有司之圖籍顧于今股肱之郡無如<lb/>
吾父母之邦况松下吟哦勝跡猶遺於賛府而棠隂蔽<lb/>
<pb n="KR4d0295_WYG_015-7b"/>
芾去思未泯於鄰封易地而来闔境之幸正簿書於始<lb/>
至黠吏革心折獄訟於片言譁徒落膽倚須治最即奉<lb/>
詔還某因病棄官由壯至老頷鬚如雪志念已灰十五<lb/>
年無趨進之階三萬里悵仙凡之隔潔蠲泓頴聊申鼓<lb/>
舞之私漫浪江湖尚置網羅之外<lb/>
　　　回趙守賀冬<lb/>
觀臺紀物八方星瑞之初燕寢凝香千里召和之始鼎<lb/>
来諸福比及羣生恭惟某官識洞化元道侔剛長仁風<lb/>
<pb n="KR4d0295_WYG_015-8a"/>
駘蕩漸回一氣之迎義㮣激昂盡屏羣隂之退宜入鴻<lb/>
鈞之運黙調玉燭之和某乆與鷗盟莫遑燕賀傳封下<lb/>
逮既拜郇公之五朶雲厚餉偕来復領青州之十從事<lb/>
雖座莫陪於北海而醴實設於穆生仰謝謙光益深慙<lb/>
愧旨且多多且有豈但歌周雅之詩耆而夀夀而昌更<lb/>
願續魯人之頌<lb/>
　　　回趙守賀除司令<lb/>
農功是務身已老於田間帝藉攸司恩忽頒於天上深<lb/>
<pb n="KR4d0295_WYG_015-8b"/>
識吹嘘之自况勤問勞之先惟三推之禮大備於有周<lb/>
而千畆之掌聿嚴於先漢於皇聖代列屬儀曹顧某何<lb/>
人塵此清選<hi>云云</hi>某官以世儒英為國宗翰折遐衝於<lb/>
樽俎洽大惠於閭閻以某受㕓為氓實在提封之内服<lb/>
田力穡宜知耕耨之方力賜褒言俾膺中擢然而某病<lb/>
惟日甚貌若天黥加之髮脱而不可勝冠手戰而不可<lb/>
執筆時駭矚於行道蓋面目之可憎或見識於故人幸<lb/>
聲音之未改豈應冒昧以茍恩榮不辭方命之誅謹上<lb/>
<pb n="KR4d0295_WYG_015-9a"/>
陳情之牘更祈矜憫使遂徹聞四角雙輪雖仰孤於推<lb/>
轂髙山流水其敢忘於知音感佩惟深敷陳罔既<lb/>
　　　賀趙守除集撰再任<lb/>
課五年之治最疏九陛之恩榮秘殿羣英獨髙於論撰<lb/>
長江千里仍入於提封歡動縉紳慶闗宗社某官英姿<lb/>
皎如秋月和氣燠若陽春淮西之功克成允賴十連之<lb/>
重京口之兵可用更資千騎之臨既討軍實而訓之且<lb/>
念民生之勞止備禦成而國有金湯之衛冦攘息而民<lb/>
<pb n="KR4d0295_WYG_015-9b"/>
無桴鼓之虞父老争叩闗而借之留天子顧在廷而難<lb/>
其代増秩以寵郡國聊再徇於羣情聽履而上星辰行<lb/>
趣歸於禁路某青衫末掾白首窮塗弗俟五人之薦而<lb/>
叨脱選之榮不階一日之勞而冒均秩之制倘匪吹嘘<lb/>
之有自曷輳造化之曲成深惟草野之宅生難玷蓬山<lb/>
之寓直乃抗章而懇避豈推轂之敢忘鏁鑰之在北門<lb/>
仍喜冦公之託保障之為趙氏更祈尹鐸之寛抃蹈惟<lb/>
深敷陳罔既<lb/>
<pb n="KR4d0295_WYG_015-10a"/>
　　　賀趙守除待制帥金陵<hi>並前人</hi>
恭惟升華禁從易鎮留都寳章候對之班聿新觀聽江<lb/>
左要衝之地盡入提封宗社奠安神民欣豫仰惟歡慰<lb/>
某官雷霆威望日月精誠京口政成豈但酒可飲兵可<lb/>
用淮南嚴憚蓋常事為制曲為防宜二節以走一節以<lb/>
趨俾八命作牧九命作伯佇擊中流之楫盡収輿地之<lb/>
圖翠蹕入京大慰遺民之望衮衣入相式符薄海之瞻<lb/>
某州縣陳人門牆舊物逖傳庭告不勝抃蹈之私更喜<lb/>
<pb n="KR4d0295_WYG_015-10b"/>
鄉閭仍在照臨之内<lb/>
　　　送馮守<hi>多福</hi>奉祠歸<lb/>
慨伸忱請寅奉真祠遮道留行人猶環於鐵甕揚帆逺<lb/>
引舟已過於錫山進退綽然譽處休甚某官公心體國<lb/>
實意為民言之可行逆於耳而必受事之無益迫以勢<lb/>
而弗為出分顧憂時方備禦謂潁川閲車騎之盛徒侈<lb/>
容儀而晉陽成保障之功在寛根本故凡施設必審後<lb/>
先雖日討軍實而訓之然常念生民之勞止欲濬防而<lb/>
<pb n="KR4d0295_WYG_015-11a"/>
増壘聿新耳目之觀恐剥床而及膚彌重腹心之擾雖<lb/>
急符之屢下終成矩之不移東西旁郡之民猶仰之如<lb/>
父母南北沿江之地信隠然若金湯藉未疇固圉之庸<lb/>
何遽遂投閒之願諒畫㦸初辭於兵衛而錦衣得耀於<lb/>
鄉閭緑野飛觴散臘寒於竹葉平泉得句回春意於梅<lb/>
梢然畎畆懐不忘君之忠而駒谷有無遐心之戒三陽<lb/>
交泰惟茂對於時和一節召還遂入承於晝接某山中<lb/>
狂客林下陳人二天仰竊於帡幪五雲屢頒於翰墨汲<lb/>
<pb n="KR4d0295_WYG_015-11b"/>
黯甚戅間復妄發婁公盛徳每為所容願冦君更借一<lb/>
年既莫侣叩闗之父老問郭牧復来何日更阻陪騎竹<lb/>
之兒童不敏懐慙有言莫謝敬陳尺素尚亮寸丹<lb/>
　　　賀趙守<hi>范</hi>冬至<lb/>
天之道當還式喜羣隂之退冬之日可愛潛迎一氣之<lb/>
回敢控愚忱敬伸善頌某官修俎豆而知軍旅之事置<lb/>
繭絲而成保障之功故淮南之謀獨憚汲黯而北門之<lb/>
任必委萊公屬當剛長之辰益致朋来之助坐令隆慮<lb/>
<pb n="KR4d0295_WYG_015-12a"/>
息乖争凌犯之心可但長江集安靖和平之福某壯心<lb/>
零落暮景駸尋撫已自憐偷餘生於三徑祝公難老際<lb/>
嘉㑹於千齡<lb/>
　　　回趙守送節物<hi>前人</hi>
修履長之賀曽未徹于聽官攄逮下之誠已先馳於命<lb/>
介旨酒最江山之勝嘉殽兼川陸之珍苶然衰孱何以<lb/>
報稱某官喜新陽之肇復推徳令之撝謙眷言陳人屏<lb/>
居窮巷如草堂之杜老瓢棄而存如玉川之盧生盤空<lb/>
<pb n="KR4d0295_WYG_015-12b"/>
何有爰頒厚餉以賁孤蹤某登嘉以還寵榮何已敬陳<lb/>
祖廟以修豺獺之供未昧此心敢忘犬馬之報<lb/>
　　　代邑人謝韓守<hi>大倫</hi>放苗<lb/>
去嵗官租悵寒鄉之多負比辰郡檄飭闔境以停催新<lb/>
令星馳懽聲雷動夫蠲前數年之積負以沽二千石之<lb/>
美名實有未孚衆不可蓋至於甫踰省限當緊常程固<lb/>
有駢首就追殆若貫魚而進亦或抱頭奔竄不聞吠犬<lb/>
之聲誰其新穀未升許以陳苗盡閣允兹曠典耳目所<lb/>
<pb n="KR4d0295_WYG_015-13a"/>
未見所未聞宜爾宅生手足不知舞不知蹈某官體上<lb/>
聖渇想於良牧念先王血食於此邦已責寛征德意既<lb/>
孚於闗市輕徭薄賦惠風更暢於鄉閭謂出納之吝雖<lb/>
曰有司之能而積累之贏或重他時之害遂令計此有<lb/>
羨填彼未輸既無始作俑之嫌何異人忘弓而得繫者<lb/>
釋而家人率至於感泣逃者歸而里胥不得以誰何保<lb/>
障之功當重光於宋代旂章之錫宜再屬於韓侯某自<lb/>
喜老諸生及見古循吏駢四儷六詎敢為溢美之辭去<lb/>
<pb n="KR4d0295_WYG_015-13b"/>
二及三尚敢貢無厭之請<lb/>
　　　回韓守公劄報免緫所吏攤上户和糴錢<lb/>
訴以誣金不謂小人之望免其受杖仰欽大府之寛敬<lb/>
承公牘之頒凜若私心之懼伏念某支離病骨茍且殘<lb/>
年或命巾車棹孤舟追漁父以同嬉或濯清泉坐茂樹<lb/>
與樵夫而談道利縱闗於天下猶拔毛不為鬬奚恤於<lb/>
鄉人雖閉户亦可何不忍向隅之泣遽自貽出位之愆<lb/>
既繫其人於桁楊之中遂得其情於箠楚之下宜震雷<lb/>
<pb n="KR4d0295_WYG_015-14a"/>
霆之怒以懲其欺使知日月之臨莫隠其實豈期善貸<lb/>
竟逭嚴誅某官徳毅以𢎞氣剛而大柔亦不茹罪疑惟<lb/>
輕謂罔之生求幸免耳而老將至或耄及之幸免者騁<lb/>
其浮辭耄及者敢於妄發浮辭者宥之則後必知戒妄<lb/>
發者諭之則中必自慙某敢不深惟至仁益堅素守議<lb/>
國之政其敢效於鄭人頌侯之明尚許同於史克<lb/>
　　　回韓守送物幷賀除寳謨再任<lb/>
升華禹閤因任吳頭千里山川不改提封之舊九天宫<lb/>
<pb n="KR4d0295_WYG_015-14b"/>
殿逖瞻班列之髙詔下十行懽傳萬㝢某官稟姿湛然<lb/>
光風霽月制行凜乎寒露清水蚤從諸老之游深探昔<lb/>
賢之藴文章得昌黎之正更盡去於陳言䖍共如吉甫<lb/>
之云期有光於先祖簡知當宁徑上要津皂蓋朱轓甫<lb/>
任蕃宣之計昔襦今袴即騰閭里之歌蓋以斂不及民<lb/>
而上澤下宣政必出公而下情上達貨泉無壅囹圄屢<lb/>
空宜父老合辭亟上叩闗之請聖皇稽古爰從増秩之<lb/>
留某鷦巢幸托於深林燕賀敢忘於大厦實懼凟尊之<lb/>
<pb n="KR4d0295_WYG_015-15a"/>
咎有稽削牘之恭劃拜寳緘仍頒珍餽光華奪目感激<lb/>
銘心嗟報徳之無從惟盡言而不隠下塵榻於陳君治<lb/>
郡之日雖慙孺子之為聽規諫於武公入相之時尚擬<lb/>
衛人之詠惟祈𢎞度終諒愚忱風捲殘紅雨滋新緑緬<lb/>
想黄堂政暇燕寢香凝茂對寵光益綏福履<lb/>
　　　賀韓守除緫即<lb/>
吳頭楚尾課三年保障之功江表淮壖緫四道營屯之<lb/>
餉使星所照郎宿交輝綸綍初頒搢紳相賀某官英姿<lb/>
<pb n="KR4d0295_WYG_015-15b"/>
霽月爽氣澄秋明足以察而纎翳弗容勇足以决而萬<lb/>
牛莫挽有如邇日深念疲氓平斗斛以受輸已盡掃積<lb/>
年之弊揮翰墨以垂訓更曲為後日之防汎觀識慮之<lb/>
深長想見彌綸之密勿惟兵食之重計闗廊廟之深憂<lb/>
輓粟飛芻小試斡旋之妙簪筆持橐即歸獻納之班某<lb/>
幸以衰年及於寛政結草圖報敢自後於邦人卧轍留<lb/>
行悵莫趨於道左聊憑尺素以寫寸丹<lb/>
　　　回韓緫賀除寳謨奉祠<lb/>
<pb n="KR4d0295_WYG_015-16a"/>
職寓寳儲聖世以光於末路書先錦字王人肯下於匹<lb/>
夫仰戢謙撝俯深震懼某蚤縁疾病遂賦歸来釣月耕<lb/>
雲惟退安於愚分御風乗氣敢仰企於仙游方萬化之<lb/>
維新閔一夫之垂老超班聨於芸閤俾晝錦之不殊績<lb/>
俸給於叢祠更朝餐之有繼靖言徼倖厥有夤縁某官<lb/>
仁厚撫民温恭下士第漢太守治平之最揔唐計相飛<lb/>
輓之權足食足兵已嚴飭封疆之備亟問亟餽曽不遺<lb/>
山澤之臞賜以吹嘘致兹忝冒忘情筆硯悵莫酬明月<lb/>
<pb n="KR4d0295_WYG_015-16b"/>
之投混迹漁樵尚曲借二天之覆<lb/>
　　　回韓緫賀除常丞<lb/>
延閣進陞方叨於誤寵容臺列屬更越於殊恩感造化<lb/>
之非常知夤縁之有自伏念某早纒風疾殆若天黥方<lb/>
當强仕之年即上退閒之請蓋歸来如陶彭澤非恥屈<lb/>
於督郵不仕如孟襄陽非見棄於明主跡偶同於静退<lb/>
名遂玷於選掄某官以世清才膺時劇任飛芻輓粟既<lb/>
擅於雋功嘘枯吹生不遺於餘力遂令猥瑣亦預甄收<lb/>
<pb n="KR4d0295_WYG_015-17a"/>
顧方力控於忱辭未敢遽陳於謝悃雙魚委貺第深感<lb/>
佩之私尺鷃低飛尚賴安全之賜<lb/>
　　　通何守<hi>處乆</hi>到任<lb/>
輟從蓬頂来鎮吳頭闔境歡呼方争迎于千騎杜門衰<lb/>
冷獨先拜於雙魚仰盛徳之謙光拊沈蹤而震灼曽未<lb/>
遑於庭謝敢敬賀於厦成某官鍾宇宙之太和嗣聖賢<lb/>
之絶學富貴當自致蚤峻擢於儒科州縣豈徒勞幾掃<lb/>
除於民瘼爰受知於當宁遂布武於周行正色臺端風<lb/>
<pb n="KR4d0295_WYG_015-17b"/>
行草偃盡言諫省坤轉乾旋方進長於文盟且密陪於<lb/>
廟論屬上方勤於北顧謂地莫重於南徐少煩施緩馭<lb/>
之方即遂正論思之任惟入境而問俗古義有稽故援<lb/>
筆以成書老生是及而某乆苦負薪之疾那知拔薤之<lb/>
規得郇公之朶雲第誇榮於鄉黨歌叔度之五袴尚迭<lb/>
和於兒童抃蹈惟深敷宣罔既<lb/>
　　　回何守賀符請舉<lb/>
周官之嵗大比方獻賢書互鄉之童難言忽塵首選某<lb/>
<pb n="KR4d0295_WYG_015-18a"/>
官提千古斯文之印為四方學者之宗當場屋之肇開<lb/>
飭隄防而惟謹雖嚴於奉法務極其公而恕以取人不<lb/>
求其備遂使不才之子猥先諸邑之英曽未展於庭參<lb/>
先已頒於臺餽瓊漿官幣玉屑餼羊登拜已還懐慚無<lb/>
已顧申公已老雖應聘以奚為而漆雕未能縱欲仕而<lb/>
不可併祈福䕶使獲安全不勝感謝之私更切歸投之<lb/>
悃<lb/>
　　　謝王料院<hi>林</hi>免起夫運上供米綱<lb/>
<pb n="KR4d0295_WYG_015-18b"/>
罔水行舟聊激君子之怒息肩弛擔竟賴仁人之言千<lb/>
里宅生一誠感徳惟時下邑合解上供適此旱乾難於<lb/>
漕運是任是負藉使盡投三十六都之人載馳載驅安<lb/>
能驟致萬九千石之米徒為民擾無補軍需雖郡之政<lb/>
弗涉於餉臺且君之官不列於幕府然頗闗首尾易借<lb/>
齒牙猶慮其有從有違且度其不憤不發爰徴故實得<lb/>
古書之一言公肆詆訾忘官守之異事果承勇徃力戒<lb/>
急徴遂下州家盡収星火之令亟止陸運俾須水澤之<lb/>
<pb n="KR4d0295_WYG_015-19a"/>
盈兹蓋某官自期古人樂聽苦語凡北山先生之遺訓<lb/>
每温故知新雖皇華使者之齊驅能以小事大故言雖<lb/>
越俎然進則投機某與受一㕓猶深百念裹糧而徃已<lb/>
欣並舍之復歸合耦而耕更喜隣田之可約其為感歎<lb/>
莫既敷陳<lb/>
　　　回髙倅<hi>不倚</hi>賀冬<lb/>
隂陽迭運驚化日之初長郡國不空仰卿雲之下覆顧<lb/>
屏迹莫修於賀牘而辱知先枉於来函某官學海淵源<lb/>
<pb n="KR4d0295_WYG_015-19b"/>
詞林根柢典司奏牘已上於星辰乃眷价藩猶分於風<lb/>
月以寛濟猛用廉律貪履兹剛長之辰茂介大来之祉<lb/>
某負暄窮巷莫陪賀客之後塵矯首貳車但祝我公之<lb/>
純嘏<lb/>
　　　回葉知縣<hi>峴</hi>到任<lb/>
申錫明綸載紆墨綬得百里地未廣於前封戲五綵衣<lb/>
足便於親養受㕓四境賀厦一心仰惟某官以玉樹之<lb/>
姿挺石林之秀粹矣過庭之學燁然華國之文蚤嵗踐<lb/>
<pb n="KR4d0295_WYG_015-20a"/>
揚𢎞璧列陳於西序羣公交薦大鵬直上於南溟玉殿<lb/>
傳臚金閨通籍棠隂障午方深畿邑之恩花氣回春又<lb/>
領男邦之寄蓋崇雅操要訖外庸眷惟一方屬兹多事<lb/>
經總制數千緍之入驟益於一朝前後政三四年以来<lb/>
已同於常賦加以州家迫甚縣計索然編民死徙幾半<lb/>
而急征累嵗逋負之租綱運交發已足而責償到倉折<lb/>
閲之數吏胥之追逮略盡田里之濟䘏未聞欲槌髓剥<lb/>
肌遂除於他日必明目張膽力辨於此時願采狂夫之<lb/>
<pb n="KR4d0295_WYG_015-20b"/>
言益究大賢之業豈但治平之課可最於今抑為慈惠<lb/>
之師比隆於古某早縁多病自棄明時事是邦大夫之<lb/>
賢信知有幸聽滄浪漁父之曲未辨修辭辱問相先拊<lb/>
躬知懼所祈雅量不殊楚澤之寛庶察愚𠂻有異陽橋<lb/>
之吸<lb/>
　　　回葉知縣賀年<lb/>
葭琯飛灰夕喜陽春之到椒觴獻夀曉驚嗣嵗之新凡<lb/>
在提封曷勝頌詠某官以愷悌之質為慈惠之師善政<lb/>
<pb n="KR4d0295_WYG_015-21a"/>
方興疾固知於旡妄寒氣已送吉宜底於大来快覩飛<lb/>
鳬入陪振鷺某方圖翌日祗見下風先勤駢儷之辭欽<lb/>
仰謙撝之意祝公純嘏第極此情踵客後塵尚期他日<lb/>
狂斐愧甚髙明照之<lb/>
　　　回魏知縣<hi>文中</hi>到任<lb/>
祗奉明綸来紆墨綬瞻言百里方興何暮之謠式喜一<lb/>
朝爰趨後来之上未修燕賀先枉魚封仰佩隆謙俯慚<lb/>
懈怠某官髙標絶俗奥學傳家集知漢世之便宜挺有<lb/>
<pb n="KR4d0295_WYG_015-21b"/>
鄭公之風烈髙士而為主簿卑棲咸仰於鳯鸞掾曹之<lb/>
作刑官滯訟悉空於犴狴内司玉輅外贊戎昭司征聊<lb/>
示於假塗論薦遄聞於溢格賢人在上引類方觀鵬路<lb/>
之開君子學道愛人自詭牛刀之試惟今桑梓必恭之<lb/>
地頗有杼柚其空之憂里正時窘於誅求户長或困於<lb/>
白納縣胥漁取訟言月解之均敷郡吏狼貪相與日来<lb/>
而不止儻非正始何以圖終二千石之賢固常存於惻<lb/>
怛一再見之頃尚勿靳於敷陳庶幾三異之成亟迓九<lb/>
<pb n="KR4d0295_WYG_015-22a"/>
遷之寵某衰孱甚矣疾病加之漫浪江湖駸尋嵗月幸<lb/>
同吾黨之小子得事是邦之大夫絃歌而化武城願快<lb/>
争先之覩軒蓋而迎子賤預懐不敏之慚<lb/>
　　　回林知縣<hi>佑卿</hi>到任<lb/>
祗奉明綸来紆墨綬閻閭在望地無三舍之遙舟馭戒<lb/>
嚴陽當七日之復地近熟知於民隠陽回且迓於時和<lb/>
凡此受㕓同於賀厦某官探古徃不傳之學讀人間未<lb/>
見之書筆陣足掃於千軍文燄豈惟于萬丈棲遲梅隠<lb/>
<pb n="KR4d0295_WYG_015-22b"/>
笑傲槐庭人物風流更出昔賢之上民情畏愛猶存兩<lb/>
邑之間眷此句金之邦實接鳴珂之里舊令尹之政既<lb/>
井井可觀賢大夫之来諒繩繩不改然吏之取於民者<lb/>
日巧而郡之責於邑者日苛持平於上下之間致察於<lb/>
從違之際仰惟明鑒動有成規要令九鄉三十六都之<lb/>
人皆被明公之賜庶幾四善二十七最之考不為他邑<lb/>
所先某白髮蒼顔殘年餘日方賡杜老萬間之什已辱<lb/>
郇公五朶之箋執徳之謙惟深於佩服修辭之後尚冀<lb/>
<pb n="KR4d0295_WYG_015-23a"/>
於矜容<lb/>
　　　回王丞<hi>唐卿</hi>到任<lb/>
惠泉山下笑别煙霞藍田記中来問松竹受㕓有喜贊<lb/>
府得人修燕賀以未遑愧魚書之先辱某官早探六經<lb/>
之旨屢從諸老之游七千朶獨秀於盤盂九萬里擬摶<lb/>
於溟渤一行作吏聊収場屋之功再轉為丞尚勞州縣<lb/>
之職顧義廩侵移於他用而役錢乾没於吏姦儉歳饑<lb/>
民何以餬口警曹募士頗有離心因舊貫振而新之開<lb/>
<pb n="KR4d0295_WYG_015-23b"/>
逺圖或者自此某年踰耳順事已心灰収之桑榆式借<lb/>
輝光之被譬諸草木幸逢臭味之同敬觀駢四儷六之<lb/>
文庶幾襲六為七之作瓊瑤匪報也更有靦於後時几<lb/>
杖以從之尚許容於暇日<lb/>
　　　回趙丞<hi>彦相</hi>到任<lb/>
帝闕疏恩男邦貳政事功已就有如熟路而駕車里社<lb/>
相望更若繡衣而行晝凡在受㕓之列疇非賀厦之人<lb/>
某官采秀天枝搴華月窟淵源學海未多鴻寳苑之藏<lb/>
<pb n="KR4d0295_WYG_015-24a"/>
根柢詞林寜假古錦囊之蓄世科俯拾官路横翔緑水<lb/>
紅蓮勝游荐歴髙槐翠栁雅趣未忘雖官稱不改於前<lb/>
時而地望已殊於他邑南連畿甸足為近水之樓臺北<lb/>
接江壖正倚濟川之舟楫願亟推於素藴以直上於要<lb/>
津某壯志已灰病容如鬼殘年幸矣卿雲覆之問牘重<lb/>
頒罙戢相先之誼報章獨後尚寛不敏之誅<lb/>
　　　回張簿<hi>文之</hi>到任<lb/>
天陛疏榮雷封分職髙士而為主簿人言謂何是邦之<lb/>
<pb n="KR4d0295_WYG_015-24b"/>
事大夫我心則喜蓋以草木之同味豈惟桑梓之必恭<lb/>
仰惟某官典刑故家文章正派得其小者風蟬碎錦襭<lb/>
宏而賜之金薤垂琳琅天開九重宜接俊游之武地儉<lb/>
百里尚資佐理之功顧田里愁歎之相聞由官簿勾稽<lb/>
之不審賦已輸而追者旁午前未竟而後者紛来非得<lb/>
明敏之才曷掃因仍之弊鸞棲枳棘夫豈乆淹鳯鳴梧<lb/>
桐即膺顯擢某自笑其拙人謂之狂向須水菽之供故<lb/>
五斗米是為今纒風木之戚雖萬鍾禄何加已欣争席<lb/>
<pb n="KR4d0295_WYG_015-25a"/>
之多寜復曳裾之想有如貢問亦墮後時敢期徳履之<lb/>
謙先枉誨函之辱駢四儷六足窺華國之文問一得三<lb/>
尚扣傳家之學㑹言近止企予望之<lb/>
　　　回劉簿<hi>師成</hi>到任<lb/>
祗奉絲綸来司簿領已涓剛日遂振頽風以邑人之相<lb/>
争知公心之有喜伏以某官西京才子東觀名流雖謙<lb/>
謙自牧之卑有挺挺不屈之操顧吾邑勾稽之職乆墮<lb/>
吏姦非賢者明敏之資曷瘳民瘼然其汩我也以始其<lb/>
<pb n="KR4d0295_WYG_015-25b"/>
逢我也以私惟益務於謹微使莫能以投間庶善良有<lb/>
恃不盡折於豪强亦望實孔昭可遂階於逺大某未修<lb/>
燕賀先枉魚封何以報之擬效涓埃之補可以言矣甫<lb/>
修泓頴之恭不敏懐慚勿罪是望<lb/>
　　　回張簿<hi>杓</hi>到任<lb/>
祗奉柬擢来典勾稽籍甚英聲聳於羣聽凡在帡幪之<lb/>
下同深鼓舞之私恭以某官文采雲間之世家風流天<lb/>
上之公子雖春秋之鼎盛已學術之淵源飛鵬九萬里<lb/>
<pb n="KR4d0295_WYG_015-26a"/>
之程足知直上解牛十九年之刃更在善藏某百念已<lb/>
空萬事俱懶敬手裁于尺牘以復先施須躬扣於仞牆<lb/>
尚寛後至自餘衷曲并俟面陳<lb/>
　　　回潘尉<hi>彚征</hi>到任<lb/>
奮由上第来莅警曹百里去家一帆便甚雙親未老三<lb/>
釡及焉兹人子之至榮諒公心之有喜伏惟某官淵源<lb/>
學海翹楚儒林雖與人如和氣春風而律已若嚴霜烈<lb/>
日四舉禮部文粹唐賢一上太常名傳漢陛方青佩争<lb/>
<pb n="KR4d0295_WYG_015-26b"/>
承於師範而黄綬已屆於官期蕞爾此邦紛然宿弊良<lb/>
民怖吏若虎黠吏驅民若羊要須綵棒之威一新羣聽<lb/>
庶應金沙之瑞即上要津某未飭賀牋先承問牘既辱<lb/>
髙軒之過尚稽漫刺之投惟山林之士蓋退藏而疾病<lb/>
之軀多曠弛加之以罪亦又何辭原其此情則所願望<lb/>
　　　回陸尉<hi>慶洪</hi>到任<lb/>
祗奉選掄来司警捕縉紳歆艷正雙親未老之時輿衛<lb/>
雍容乃百里便家之地凡曰人子所共賛喜矧為部民<lb/>
<pb n="KR4d0295_WYG_015-27a"/>
將遂焉依某官學於家庭稱於州里蜚英太學擢秀禮<lb/>
闈老生所未能名早標於桂籍後来者居上戍靡俟於<lb/>
瓜時足知世徳之深長想見天姿之卓絶然才若發硎<lb/>
之刃貴於善藏學譬為山之功期於不止庶𢎞逺業不<lb/>
愧義方某因病棄官習閒成懶雙魚尺素良佩先施景<lb/>
星卿雲尚圖快覩<lb/>
　　　回劉尉<hi>文明</hi>到任<lb/>
擢第丁年分曹壯縣䑕竊狗盜凜乎聞風鵾化鵬摶在<lb/>
<pb n="KR4d0295_WYG_015-27b"/>
於不日贊喜之極有職所同某官致逺如千里駒多聞<lb/>
若五經笥方宣室欲賈生之見而南昌勸子真之来孰<lb/>
云㑹合之難佇看騰踏而上某少焉多病老矣無能首<lb/>
辱魚封已欽為禮之過三迂騎氣更知執徳之謙錦函<lb/>
敬用捲還裋褐自應走謝居慚不敏竊幸有容<lb/>
　　　回趙尉<hi>崇邁</hi>到任<lb/>
擢秀周盟涖官梅隠先聲震疊已知狗盜之奔逃亨㑹<lb/>
鼎来更趣龍門之變化受㕓於此賀厦同之某官光風<lb/>
<pb n="KR4d0295_WYG_015-28a"/>
霽月之姿白雪陽春之句庶幾古之作者豈但望之儼<lb/>
然一第太常名宜登於漢陛五舉禮部數乃過於唐虞<lb/>
蓋造物欲老其才而賢者貴習於事四十曰强仕兹其<lb/>
時乎九萬之摶扶自此始矣某病容可笑晩景何堪猶<lb/>
幸吾儕小人得事大夫賢者雙魚跪讀居慚惠問之先<lb/>
歸鳥倦飛尚恕登門之後襟懐贊喜筆舌奚殫<lb/>
　　　回柴監<hi>愿</hi>到任<lb/>
祗奉選掄来司征𣙜析秋毫言利事豈云學古之宜䇿<lb/>
<pb n="KR4d0295_WYG_015-28b"/>
髙足立要津或者假塗於此受㕓四境賀厦一心某官<lb/>
玉雪精神冰霜操履夙稟庭闈之訓乆從場屋之游獻<lb/>
賢能書名已登於天府司闗市賦職聊佐於雷封惟糟<lb/>
丘之課有常而隴斷之術難恃粤自州綱密而不漏縣<lb/>
綱弛而不張旁午追胥迫斯是皆已甚矣塊坐主者本<lb/>
之則無如之何以至付炊淘之任於姦豪茍錙銖之贏<lb/>
於販鬻兹謂倒置盍亟更張雖發䇿决科其則不逺諒<lb/>
改弦易轍致此非難某頽然病體昧於世故辱尊公之<lb/>
<pb n="KR4d0295_WYG_015-29a"/>
手教知執事之心期矧琅函置在古錦囊而瑰詞不減<lb/>
青玉案辭之不可領次懐慚幸已諧雲霧之披敢盡略<lb/>
寒暄之敬謹裒儷語以謝謙施暇日從容倘未嫌於過<lb/>
我舊書廢忘端有賴於起予<lb/>
　<lb/>
　<lb/>
　<lb/>
　<lb/>
<pb n="KR4d0295_WYG_015-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漫塘集巻十五<lb/>
</p>
<p>
</p>
  </div>
<div>
                <head>漫塘集巻十六</head>
    <p>
<pb n="KR4d0295_WYG_016-1a"/>
欽定四庫全書<lb/>
　漫塘集巻十六　　　　　　宋　劉宰　撰<lb/>
　　啟<lb/>
　　　通新太平曽侍郎<hi>㬇</hi>
脱屣周行分符姑孰過家上冢真衣繡而晝行有命自<lb/>
天即前席於夜半猥托枌榆之䕃敢忘桑梓之恭切惟<lb/>
馬鬛之封實共犬牙之地尚接乎東阡西陌寜分乎南<lb/>
富北貧矧兹再世之藏相去百步而近亶為幸㑹敢後<lb/>
<pb n="KR4d0295_WYG_016-1b"/>
依歸某官一代偉人六經粹學文章續南豐之派静重<lb/>
有文昭之風難弟難兄同持紫橐乃祖乃父不替青氊<lb/>
方聴履而上星辰忽把麾而去江海必有以也誰其似<lb/>
之顧蘿蔓之旁縁滔滔皆是而松栢之特立落落固宜<lb/>
委曰涅而不緇所謂具曰予聖可止則止料公心之甚<lb/>
明時行則行或天意之有在某一官崛起半世陸沈援<lb/>
之進而不前許其来而自棄止圖寸禄以養偏親方水<lb/>
菽之奉未充而風樹之悲已及逝者已矣天乎痛哉斂<lb/>
<pb n="KR4d0295_WYG_016-2a"/>
手足之形葬者藏也依脣齒之勢安且吉兮聞畫㦸之<lb/>
鼎来正素衣之遯處未見顔色敢布腹心倘憐草木之<lb/>
微粗同臭味庶幾藜藿之採不到家山拳拳願言縷縷<lb/>
莫狀<lb/>
　　　上鄧侍郎<hi>友龍</hi>
厝火薪下方事勢之可憂作舍道旁曽議論之未一此<lb/>
韋布之士所為流涕太息豈紀綱之地所應循黙茍容<lb/>
敢進狂夫之言少禆智者之慮竊以治内治外固有定<lb/>
<pb n="KR4d0295_WYG_016-2b"/>
序知彼知已要先反求時方病於才難國未臻於財裕<lb/>
乃援匈奴五單于争立之事欲収樊噲十萬衆横行之<lb/>
功旁求狙詐之徒肆為誕妄故縱䑕竊之盜俾事奪攘<lb/>
徒令大義之虧莫副遺民之望甚矣向来之過計宜乎<lb/>
嘖有於煩言其在于今則異於是我雖懐猶豫之意彼<lb/>
已為壯往之謀聚師河南竟立出征之號貽書境上公<lb/>
為詰問之辭輕兵来徃之無常互市闗防之愈密倘務<lb/>
折衝固圉要在同寅協恭竊聞上而執政之臣了不<lb/>
<pb n="KR4d0295_WYG_016-3a"/>
任方来之患下而列曹之彦惟知咎既徃之非秋髙馬<lb/>
肥既已在於目前狗茍蠅營曽不慮於意外豈所謂進<lb/>
思盡忠退思補過何以異危而不持顛而不扶一變流<lb/>
俗之為端賴風憲之長恭惟某官鍾衡湘之秀嗣齊魯<lb/>
之傳精白一心澄清庶位以身出處係國安危楚甸將<lb/>
輸周覽戰争之地穹廬講信熟知邊塞之情兹焉居耳<lb/>
目之官允矣任腹心之寄豈比餘子僅效一官固應及<lb/>
今之時視上所向舉棊不定莫勝其偶用意不分乃凝<lb/>
<pb n="KR4d0295_WYG_016-3b"/>
於神或盟誓當堅則須釋敵人之疑若間隙已開則亟<lb/>
為邉壤之備釋疑於敵則生事者合正其罪為備於邊<lb/>
則在位者當同其憂庶彼雖藉口以為辭而我可協力<lb/>
以抒難安有養成騎虎之勢猶欲復持首䑕之端况和<lb/>
戰雖有兩塗而修攘初非二道必敵國仰如父母庶制<lb/>
梃可撻甲兵而今也謀帥率用武臣安知田里之愁歎<lb/>
増戍多築營壘第令征役之紛紜連甍獸駭而安坐不<lb/>
知粒米狼戾而賤棄不顧青蚨之用殆折八九耕牛之<lb/>
<pb n="KR4d0295_WYG_016-4a"/>
存十無二三千里長淮未穏枝巢之託百年故壤曷来<lb/>
簞食之迎且立國以来恃兵為重必先固本乃可圖功<lb/>
流傳細栁之屯數賦采薇之遣假如海道之警有若孫<lb/>
恩盧循實恐宗社之虞不在昆夷玁狁又有大者敢竟<lb/>
言之由来爵賞之行蓋示功名之勸或出畀鈇鉞之任<lb/>
惟顧金錢或入榮旌節之加徒起刀筆是使捐軀之士<lb/>
居多解體之人願回偷惰之風譬若鷹鸇之逐鳥雀庶<lb/>
使倉卒之際皆猶子弟之衛父兄不然推波助瀾玩嵗<lb/>
<pb n="KR4d0295_WYG_016-4b"/>
愒日僅存仗下之立無復朝陽之鳴寒後索衣裘亦已<lb/>
晩矣櫝中毁龜玉誰之過歟某災患餘生蹉跎末仕不<lb/>
藉子公力圖入帝城實懐宗周憂不恤嫠緯乆袖正平<lb/>
之刺試登元禮之門可與之不可拒之惟安於命所願<lb/>
也非所望也有味其言<lb/>
　　　上錢丞相<lb/>
洊申㢲命遂冠鼎司内陽外隂方天地交泰之日視始<lb/>
正本屬明聖厲精之初人物㑹同君臣契合欣然有喜<lb/>
<pb n="KR4d0295_WYG_016-5a"/>
徧于含生某官先見烱如蓍龜忠誠貫于金石堂堂不<lb/>
撓休休有容方王恢信馬邑人之謀獨安國之異議及<lb/>
延賞恃尚約贊之約惟栁渾之深憂行藏在我以何常<lb/>
輕重於時而有繫擢從經幄載上政塗惟時憸人汩我<lb/>
成憲乾旋坤轉聿嚴堂陛之分雷動風行盡出規模之<lb/>
素然且虛一心而接下酌羣言而用中緇衣美武公兮<lb/>
已有光於世徳中國相司馬矣宜遂息於多虞不勝愛<lb/>
助之私妄議急先之務東宫國本中書化原左右未純<lb/>
<pb n="KR4d0295_WYG_016-5b"/>
乎正人則國本未安政令猶出於多門則化原猶紊千<lb/>
萬世無疆之計宜審于今十三年已失之權盍還其舊<lb/>
或解絃之未易則脱屣以遄歸使海内知富貴非所容<lb/>
心人主知爵禄不足驕士庶進則盡職若子厚之傳梓<lb/>
人而退則保身合周詩之美山甫不然事多掣肘動輙<lb/>
違心管仲得君徒云專乆晉公立節枉用浮沈某看鏡<lb/>
自慙著鞭非願擬脱牢盆之役忙求嶽麓之祠不得於<lb/>
心得於言敢上欺於崇聽弗與其退與其進將有累<lb/>
<pb n="KR4d0295_WYG_016-6a"/>
於至公拜手陳情翹首俟命榆枋弱羽雖絶望於雲霄<lb/>
巖壑孤根仍宥霑於雨露<lb/>
　　　上衛參政<hi>涇</hi>
誕告昕廷擢先政路視始正本當明聖厲精之初内陽<lb/>
外隂屬天地交泰之日君臣㑹合神人協和華夏含生<lb/>
有喜相告門牆下士勿問可知某官玉立英姿金行勁<lb/>
氣幾年家食名齊太丘之髙一日朝紳國増九鼎之重<lb/>
凡樽爼笑談之頃惟社稷安危之憂若時憸人汩我成<lb/>
<pb n="KR4d0295_WYG_016-6b"/>
憲雖發霍氏之事始藉延年而用元齡之謀卒由如晦<lb/>
入贊洪鈞之運益隆丹扆之知緇衣美武公兮已有光<lb/>
於世徳中國相司馬矣宜遂息於多虞<hi>同錢丞相</hi>
　　　賀江淮黄制置<hi>度</hi>除禮書再任<lb/>
䇿四道之勲正八座之拜湖邉風月雖遲賀監之舟天<lb/>
上星辰趣聽尚書之履少稽雅志足展壯猶諒緩身謀<lb/>
而為國喜竊以制變以倉卒為病成功以持乆為難方<lb/>
逺近之冦首尾相銜而饑饉之民頭顱不保一朝至止<lb/>
<pb n="KR4d0295_WYG_016-7a"/>
百責叢之資不預儲謀非素講使綿亘三十州之民命<lb/>
盡獲更生懸絶一千里之盜區相繼撲滅可謂難矣又<lb/>
有甚焉夫已汰之兵多窮于無歸已息之冦多發於不<lb/>
測故蕭俛段文昌之議為患於河朔而盧循徐道覆之<lb/>
禍反酷於孫恩所以四經改嵗之期再頒因任之命豈<lb/>
但北門卧䕶選代實難蓋亦當宁顧憂責成甚重惟其<lb/>
算無遺䇿故能事為之防提封廣而窟穴盡除嵗月深<lb/>
而芽蘖不作彦國青州之政雖已勝為於中令晉公淮<lb/>
<pb n="KR4d0295_WYG_016-7b"/>
西之歸豈應遽反於午橋弼予一人宜登揆路典朕三<lb/>
禮是為假塗某官以世儒宗為國元老一夫不獲如推<lb/>
之溝中萬變沓来猶運之掌上而又招徕衆俊駕馭羣<lb/>
雄使窮谷深山皆若旌麾之親到武夫悍卒常如鈇鉞<lb/>
之在前迄成駿功盡杜後患韙矣旂常之績屹然巖石<lb/>
之瞻有社稷臣當不慚於孟子對禮樂問豈僅過於唐<lb/>
臣或事未免於違心而動輒有於掣肘則松菊存於三<lb/>
徑足遂雅懐廉恥謂之四維可扶清議矧嘗告老兹謂<lb/>
<pb n="KR4d0295_WYG_016-8a"/>
踐言不然寜有依違兩者之間而可植立一世之表某<lb/>
顔因病改志與年衰以在諸生之列而喜先生之升故<lb/>
以愚者之慮而禆智者之得觀東閣之士雖莫遂於此<lb/>
時從山隂之游尚有祈於他日<lb/>
　　　送金陵余帥<hi>嶸</hi>奉祠歸<lb/>
恭審奉金馬詔解玉麟符舊國山河正倚長城之衛春<lb/>
風桃李忽迎緑野之歸時事柰何公計得矣某官長於<lb/>
富貴而不溺其習志於恬澹而不徇所安以道巻舒係<lb/>
<pb n="KR4d0295_WYG_016-8b"/>
世輕重千重宫殿於赫留都四道提封肇開制府一施<lb/>
逺略幾折遐衝為保障乎繭絲乎蓋深明於上意孰主<lb/>
張是綱維是敢有二於此心超乎汙塗粲此玉雪恭聞<lb/>
旒扆漸攬權綱袞繡歸公當亟符於周雅錦衣行晝豈<lb/>
容效於楚人某足未及於龍門名蚤塵於鶚表感此殊<lb/>
遇于兹累年無纎芥之長既莫觀竒士於東閤有負薪<lb/>
之疾復阻陪候吏於西津修辭不揆其荒蕪藉手中詗<lb/>
於行李所望菊松按行之暇深惟棟梁克荷之難使此<lb/>
<pb n="KR4d0295_WYG_016-9a"/>
心休休乎其如有容於衆善汲汲然其如弗及庶致主<lb/>
可登於堯舜抑傳家不數於韋平若夫味黄石戒而從<lb/>
赤松之游聽滄浪歌而鄙三閭之隘御風騎氣飲露餐<lb/>
霞蓬莱無三萬里之遙大椿齊八千嵗之夀則所自得<lb/>
奚俟多祈<lb/>
　　　回金陵趙帥<hi>善湘</hi>惠酒兼賀誅李全<lb/>
比者恭審大正使名恭行天討網羅四合固知鳥獸之<lb/>
窮金鼓一鳴即正鯨鯢之戮成功之速亘古所無仰惟<lb/>
<pb n="KR4d0295_WYG_016-9b"/>
某官開物成務之才尊主庇民之徳超絶一世勤勞百<lb/>
為蠢爾逋逃敢行悖亂方鹽城通泰莽為盜區而京口<lb/>
蘇常皆虞冦至築隄斷道積土塞川東郊峙芻既乏徐<lb/>
夷之備百萬積穀且無湟中之儲通國皆稱非公孰任<lb/>
爾王書之一札朝下元戎之十乗夕行指麾將校如繞指<lb/>
之柔酬酢事幾類轉圜之易風飛雷厲坤轉乾旋雖子<lb/>
璋之髑髏血糢糊而莫辨而防風之骨節車蹂躪以無<lb/>
餘壯哉此功光於前史餘威所被克令四海之歸心大<lb/>
<pb n="KR4d0295_WYG_016-10a"/>
賞旋加豈止百禽之拜後某欣聞凱奏擬綴頌言以向<lb/>
嘗修小夫尺牘之恭竟莫徹大府典籖之聽深虞再凟<lb/>
罔措一辭敢期專介之来俯叩衡門之下賜之以五雲<lb/>
翰重之以十朋樽蓋憐其貧悴如常處於積隂沍寒故<lb/>
加之拊存使同歸於春風和氣某敢不茂迎剛長以對<lb/>
時亨紀平淮之功雖莫陪於韓愈述興唐之頌尚或比<lb/>
於次山<lb/>
　　　回金陵趙帥<hi>善湘</hi>
<pb n="KR4d0295_WYG_016-10b"/>
長淮以南侵疆盡復泰山如礪大功不刋赫然威名震<lb/>
於夷夏有煒尚方之賜丕昭當宁之誠仰惟下拜登受<lb/>
之餘曷勝有功見知之喜某官詩書實學文武全才若<lb/>
姬公之輔周任撫綏萬方四征不庭之勞如孔明之佐<lb/>
蜀奮奬率三軍北定中原之志談笑而鯨鯢授首指麾<lb/>
而狐兔傾巢大書幾徧於旂常深刻仍周於彛鼎鄰境<lb/>
知有人之足畏朝家恨無官之可酬稽羲經在師之爻<lb/>
舉春秋賜胙之禮加之備物燁然在庭既體貌之増崇<lb/>
<pb n="KR4d0295_WYG_016-11a"/>
宜精神之益壯如聞中土生聚實苦北敵繹騷兼以新<lb/>
師已圍古汴竊恐必有援匈奴五單于争立之事欲遂<lb/>
用樊噲十萬衆横行之謀且謂人心乆歸可為扼吭擣<lb/>
虛之計而又天示常象已開除舊布新之祥倘遂舉義<lb/>
旗而長驅必有奉壺漿而来迓可期三輔復見漢官儀<lb/>
無令諸公徒效楚囚泣此其為説甚壯且其陳誼甚髙<lb/>
然而草茅之人深為根本之慮蓋年来穀食滋貴而目<lb/>
前楮幣浸輕幣輕則賞或不行食貴則糧恐弗繼况降<lb/>
<pb n="KR4d0295_WYG_016-11b"/>
卒散漫於城市恐狼心之尚存而齊民憔悴於里閭或<lb/>
狗盜之不免要須在我有可勝之勢乃能乗彼不可失<lb/>
之機所望隆寛不遺愚者之千慮庶幾盛際弗虧王道<lb/>
之萬全某漫浪江湖駸尋嵗月旨酒錫難老之夀積荷<lb/>
知憐竿牘修小夫之恭莫殫報效輒因燕賀私述癙憂<lb/>
言之不文惟勿加之罪事或近似兾有味其言老眼不<lb/>
能細書又不敢委之傭書者齋三日乃發故箧得幅紙<lb/>
信筆作此<lb/>
<pb n="KR4d0295_WYG_016-12a"/>
　　　回端明趙大使賀年<lb/>
泰然後安萬國喜回於新嵗豫順以動元勲獨仰於宗<lb/>
工茂對三朝益綏多祉恭以某官精忠貫日一徳格天<lb/>
曩以叛臣敢奸王略棘門細栁出總雲屯江滸淮濆肅<lb/>
將天討防風專車之骨節方舂富父終生之戈子璋糊<lb/>
血之髑髏已擲猛將花卿之手燈火又臨於元夕絲綸<lb/>
屢下於昕朝祕殿隆名班實聯於宰路制垣大號令仍<lb/>
肅於轅門威名已暢於華戎静樂更延於仁夀某漁樵<lb/>
<pb n="KR4d0295_WYG_016-12b"/>
浪跡疾病餘生涸轍不濡望龍門而益逺枝巢自適脩<lb/>
燕賀以無由敢兾矜容不加斥絶𫝊封一墜已分奎壁<lb/>
之光旨酒前陳更挹河潢之潤乆矣文園之病渴居然<lb/>
録事之無書拜賜燁然捫心感甚雖慚韓愈莫書裴令<lb/>
之功尚效奚斯載述魯侯之頌<lb/>
　　　回趙度支<hi>時侃</hi>
伏審洊膺帝制入踐郎闈至止鄉邦不異晝行文錦鼎<lb/>
来府史已分天上奇香紛賀厦以相先愧登門之獨後<lb/>
<pb n="KR4d0295_WYG_016-13a"/>
恭以某官陽春淑氣霽月英姿淮右承流獨上二邉之<lb/>
最漢庭選表宜㕘列宿之躔方國家廩庾之空虛而州<lb/>
縣貨泉之膠擾渴聞一語以屈羣謀職思其居諒有變<lb/>
通之䇿言底可績佇興見晚之嗟皂囊甫徹於宸聰紫<lb/>
橐即陪於禁從某無方愈疾有靦逢人迹非自外於故<lb/>
交形顧已非於昔我漁父莞爾而笑聊同汗漫之游大<lb/>
賢何所不容尚略徃来之禮不然獲戾奚以自文抑恐<lb/>
饗鳥異乎魯郊觀魚同乎單父奏小夫之竿牘姑自訟<lb/>
<pb n="KR4d0295_WYG_016-13b"/>
於此時指童子之釣游儻許陪於他日更慚狂斐併兾<lb/>
矜容<lb/>
　　　賀張寺丞<hi>鎬</hi>得郡<lb/>
祗奉明恩載膺望郡貳崇禮於外府方深求舊之懐推<lb/>
陽城於道州忽奉維新之渥千里喜仁聲之被四方知<lb/>
公議之伸贊美之深受知所共某官粹然天分卓矣月<lb/>
評待物之温和氣春風律已之嚴清冰寒露選諸所表<lb/>
再轉而丞方直上於雲霄忽退安於丘壑喜歸亭下松<lb/>
<pb n="KR4d0295_WYG_016-14a"/>
菊猶存晚秀堂前芝蘭争茂更修庠序之教以収族黨<lb/>
之英以陶靖節之髙風而有范文正之義舉豈比餘子<lb/>
取持禄保位之譏亦異臞儒犯潔身亂倫之戒進退兩<lb/>
得望實益孚上眷不忘師言允屬起從琳館再畀竹符<lb/>
不惟正千載之違若宗元所記抑將吐萬物之氣如子<lb/>
美所云某雖已同鷗鷺之忘機然尚知燕雀之賀厦敬<lb/>
裒頌語以寫微忱居屭贔而立綢繆雖此日莫陪於後<lb/>
乗作神仙而辭富貴或他時可貢於短篇頌詠惟深敷<lb/>
<pb n="KR4d0295_WYG_016-14b"/>
陳罔既<lb/>
　　　回知盱貽劉都統<hi>倬</hi>賀除司令<lb/>
疾病支離已負漢廷之詔情文粲爛更枉劉公之書三<lb/>
復以還多辭莫謝某粤從弱冠得綴末科甫及中年而<lb/>
有風證以致外貌不異天黥荷聖世之不遺念孤蹤之<lb/>
乆滯忽疏一札俾殿百僚然而某已乆同鷗鷺之盟其<lb/>
可接鴛鴻之侣雖已遂祈閒之請其敢忘借助之由某<lb/>
官熟中秘之書鍾西州之氣豈但如羊叔子足以<lb/>
<pb n="KR4d0295_WYG_016-15a"/>
得南來之心蓋有若諸葛公常欲為北定之計已盡収<lb/>
於豪傑更博訪於隠微雖某於門牆一日之雅素無而<lb/>
心忘位分五雲之翰先辱飲江州之酒竊自擬於淵明<lb/>
辭齊王之金尚深原於孟子心之感激言莫形容<lb/>
　　　賀符丞<hi>仁夀</hi>
伏惟擢自警曹榮須贊府雖事從其長未足攄賢者之<lb/>
長而余不負丞已彌聳邑人之望瓜時非逺枌社有光<lb/>
某官天分粹然月評髙甚户外之屨常滿腹中之笥不<lb/>
<pb n="KR4d0295_WYG_016-15b"/>
窮韓子少時蓋嘗四舉于禮部孫洪晩嵗寜須再上于<lb/>
太常甫對宸庭即登宦路三年治狀坐令䑕狗盜之革<lb/>
心一日除書㑹見鴈鶩行之破膽某粤從丱角得遂承<lb/>
顔從子貢游雖愧原思之病為王陽喜不勝貢禹之情<lb/>
　　　回吕制幹<hi>好問</hi>賀除直秘閣<lb/>
晚嵗軒裳乆兹絶望先家香火遽此具員辱貺長牋以<lb/>
光末路退循初意實有靦顔某一自歸田恍如隔世雞<lb/>
鳴起舞殊非少壯之時鳥倦知還寜作奮飛之想方真<lb/>
<pb n="KR4d0295_WYG_016-16a"/>
人之御極正多士之盈庭豈意衰孱亦膺奬拔累上投閒<lb/>
之請更叨從欲之仁俾内聯冊府之班而外綴祠官之<lb/>
列雖名非其實而下頗升髙致此何由念之至熟某官<lb/>
清才瑞世髙義薄雲當從容入幕之時念疇昔通家之<lb/>
舊萋斐而成貝錦已為釋夫煩言咳唾而為珠璣更曲<lb/>
借於餘論因之吹送有此僥逾而某自㫁此生已無他<lb/>
念既不敢干於升斗亦何可列於縉紳鷦鷯巢于一枝<lb/>
所幸卑棲之有託鳯凰翔于千仞第祈快覩之争先<lb/>
<pb n="KR4d0295_WYG_016-16b"/>
　　　回臧丹陽<hi>鏞</hi>賀除寳謨奉祠<lb/>
窮巷養疴不計星霜之改寳儲寓直載分奎壁之光感<lb/>
造化之非常識吹嘘之有自某早縁多病自棄明時幸<lb/>
千齡際㑹於風雲閔一士駸尋於溝壑某官欽承當宁<lb/>
之意俯念受㕓之氓謂其疾不可為而心猶未昧使得<lb/>
託名於禁近庶不混跡於漁樵某敢不祗沐恩波益堅<lb/>
晩節退惟庸瑣實猶未免於鄉人雖被龍光其敢求避<lb/>
於舍者尚見索形骸之外使相忘道術之中具謝不䖍<lb/>
<pb n="KR4d0295_WYG_016-17a"/>
賜察是望<lb/>
　　　張尉<hi>文徳</hi>賀除常丞<lb/>
陋巷偷生乆忘仕進容臺列屬誤玷選掄感造化之非<lb/>
常識夤縁之有自某官情深友誼行表鄉評萬里之程<lb/>
行快大鵬之運數仞而下更憐尺鷃之卑且蚤嵗周庠<lb/>
之從游平生晉鄙之薰徳極其吹借致此僥逾更貽駢<lb/>
儷錦繡之文以為糞朽土木之寵而某年垂七秩才乏<lb/>
寸長十年騎馬之朝必難陪於處士尺素烹魚而得第<lb/>
<pb n="KR4d0295_WYG_016-17b"/>
知佩於故人稟謝稽違仰祈識察<lb/>
　　　謝泉南陳尉惠周禮説<lb/>
國有六職言之非艱學不專心視之不見必嘗從事於<lb/>
此乃能折衷其間某官風流逺紹於太丘月評可質之<lb/>
許劭三復二篇之予奪足明衆論之是非緬懐里中人<lb/>
来為坐上客因迂蘭佩猥及蓬廬某已乆同陶令之棄<lb/>
官何敢問孟軻之班爵夜闌秉燭懸知共話於鄉闗月<lb/>
下推門尚擬相從於僧舍先此具謝他遲拱陳<lb/>
<pb n="KR4d0295_WYG_016-18a"/>
　　　回新真州杜教授<hi>輔良</hi>
鄭廣文之才名聞之乆矣禰正平之刺字得之歉然載<lb/>
披銜袖之文更悵盍簪之晩某官陽春淑氣霽月英姿<lb/>
蚤擢秀於桂林即蜚香於梅隠顧徼巡之職莫展於長<lb/>
才而宥密之司實資於婉畫爰疏恩於楓陛小遲次於<lb/>
芹宫幸甚吾邦鄰於寓里事大夫之賢者諒無彼此之<lb/>
分立諸生而誨之曲徇勤渠之請某衰遲晚節際遇英<lb/>
規烹魚喜於得書况承親授殺雞聊以為黍尚丐肯臨<lb/>
<pb n="KR4d0295_WYG_016-18b"/>
　　　回脩江劉君<lb/>
為李君御乆矣聞名得曹公書喜於㑹面更承駢儷之<lb/>
及仰欽眷予之深某人徳器老成詩律髙雅暢幽懐于<lb/>
風月抑壯志於雲霄足繼前賢相從脩水之上更全隠<lb/>
徳不愧廬山之髙某百病侵凌一官漫浪孤生自嘆洪<lb/>
造莫酬老將至而耄及之雖追悔而無及朝聞道而死<lb/>
可矣尚忠告之勿遺稟報匆匆勿罪草草<lb/>
　　　回友人求館<lb/>
<pb n="KR4d0295_WYG_016-19a"/>
夏日可畏方睎元亮於北牕清風徐来忽捧孟公之尺<lb/>
牘居然展誦洗我煩歊某人里之秀民古之學者賢能<lb/>
之書鄉老行矣奮飛學校以明人倫當從逺到雖士而<lb/>
為貧固不辭於往敎然學以為已亦頗患於為師願言<lb/>
安之以圖大者某吹韲末路掃軌衡門叙孔氏之通家<lb/>
敢未忘於宿好擬曹交之假館愧莫效於微誠尚兾寛<lb/>
宏賜之鑒察<lb/>
　　　辭鄉友請主課㑹<lb/>
<pb n="KR4d0295_WYG_016-19b"/>
某式喜徳星羣然萃聚不辭畏暑賜以臨存使之命題<lb/>
欲以肄業自量不學敢控忱辭恭惟吾鄉挺生衆雋嵗<lb/>
貢十二子蓋在昔所無名先五百人方自今以始宜得<lb/>
竒士以主文盟潘葑固學海之老龍夀昌亦徳輝之翔<lb/>
鳯任道不殊於闕里存心更有於當塗三人同行萬夫<lb/>
莫敵况聞鄉校樂育竒才雲間陸士龍方聿新於敎法<lb/>
天上張公子更逺效於師資如某者六十徒愧於行年<lb/>
三萬相忘於挿架緑囊遄反非敢惜於微勞白首無能<lb/>
<pb n="KR4d0295_WYG_016-20a"/>
恐有孤於厚意仰祈原貸特逭譴呵<lb/>
　　　代外舅梁漕謝舉自代<lb/>
文昌進位聳觀三日之薦賢公車奏名乃欠平生之識<lb/>
靣亶惟盛事足振頽風竊以人情相孚而後相知聖門<lb/>
所譽必有所試故伯垂遜殳斨於同列而韓起推趙武<lb/>
以比肩未聞推轂之加曽匪執鞭之舊矧位已髙於八<lb/>
座而數僅止於一員位尊則人共兾於吹嘘數狹則已<lb/>
尤難於决擇諒惟崔祐甫必取於親故八百人之中使<lb/>
<pb n="KR4d0295_WYG_016-20b"/>
若平原君當求之門下十九士之列茍其道之反是必<lb/>
所舉之非常如某者素無絶俗之資蚤失過庭之訓幸<lb/>
逄千載勉效寸長半世迍邅跡偶同於恬約六條寅奉<lb/>
政奚有於廉平以至薄書戢鴈鶩之欺財用防䑕雀之<lb/>
耗第知以勤補拙安能以虛為盈許以精明譽言過矣<lb/>
計其裁剸成績㡬何雖喜冒此為進身之階然恐因之<lb/>
為知已之累逖聞郵置積愧丘山某官淑氣陽春清標<lb/>
霽月心惟静退政在撫摩知識超然知堅冰於履霜隂<lb/>
<pb n="KR4d0295_WYG_016-21a"/>
凝之始才猷卓爾别利器於盤根錯節之間凡兹過奬<lb/>
之辭皆其允蹈之實渙絲綸於楓陛新領袖於版曹夙<lb/>
登龍門或覬拔茅之連茹有如馬走豈期得寳以無心<lb/>
某敢不深惟華袞之褒益謹素餐之戒為李君之御幸<lb/>
夤縁於此時同文子之升敢庶幾於他日<lb/>
　　　代外舅賀司諫<lb/>
誕膺帝制就陟諫垣明主可為忠言幸親逢於千載仁<lb/>
者宜在髙位爰進長於七人國是不搖輿情胥豫自官<lb/>
<pb n="KR4d0295_WYG_016-21b"/>
名肇始於周室而事任始正於雍熈觀前輩勉范文正<lb/>
之書與異時責髙若訥之句知時委任繫國重輕某官氣<lb/>
稟春温量涵秋宇先生之入太學儒林夙仰於範摹學<lb/>
士之登瀛洲王度式資於金玉天啓上聖日恢逺圖爰<lb/>
拔擢於縉紳俾拾遺於禁闥獻可替否非堯舜之道弗<lb/>
陳距詖息邪使楊墨之害不作甚稱上意亟拜除書袞<lb/>
職維仲山甫補之諒益攄於素藴淇奥美衛武公徳也<lb/>
佇入轉於洪鈞某猥備驅馳逺依覆露雖莫陪珠履三<lb/>
<pb n="KR4d0295_WYG_016-22a"/>
千客進展賀誠尚能集諫疏數百篇示為来式<lb/>
　　　代外舅賀丘宣撫<hi>崈</hi>
伏審以大司冦駐古揚州河洛風塵式徯甲兵之洗江<lb/>
淮表裏逖瞻節制之雄十乗啓元戎之行萬里屹長城<lb/>
之衛天開廟略雷動歡聲恭惟某官沈潛圯下之子房<lb/>
慨慷隆中之諸葛甫賜太常之第即膺孝廟之知金馬<lb/>
石渠屢上禁嚴之直虎符龍節徧更穰浩之區于今全<lb/>
蜀之民尚思何武之去十年家食萬巻生涯上方為尅<lb/>
<pb n="KR4d0295_WYG_016-22b"/>
復神州之圖公雅有誓清中原之志旋歸紫橐力抗皂<lb/>
囊謂外攘須本内修而逺来必由近悦儻茍一時之快<lb/>
意能無後日之噬臍衆竊遲之我則異是秦淮鍾阜出司<lb/>
留鑰之嚴灞上棘門屢見更刀之折乃眷典刑之彦屢<lb/>
陳藥石之言罔敵我師徒得君重内聫法從峻文昌八<lb/>
座之班外摠師徒刷靖康百年之恥願益量於彼已以<lb/>
内固於藩垣男耕女桑盡復邉甿之舊壺漿簞食庶来<lb/>
遺老之迎遂戢干戈進調鼎鼐某猥將使指阻叩賓墀<lb/>
<pb n="KR4d0295_WYG_016-23a"/>
登灞道而望長安雖莫陪於先覩勒燕然以銘漢徳尚<lb/>
有兾於將来<lb/>
　　　代賀黄察院<lb/>
錫命龍墀升華烏府四方引領争觀鵰鶚之横秋三沐<lb/>
脩辭敢同燕雀之賀厦某官徳寛而栗氣大且剛妙年<lb/>
蟬蛻於詞場即日鷹揚於仕路百里而宰有西京循吏<lb/>
之風再轉為丞極東觀道山之選英姿玉立榮問川流<lb/>
聿新糾察之權大慰傾依之愫顧政之有弊如腹心之<lb/>
<pb n="KR4d0295_WYG_016-23b"/>
疾而責之所寄惟耳目之司寛厚必幾於容姦矯激必<lb/>
流於過察惟中之所存柔不茹剛不吐至義有當為徤<lb/>
而説決而和庶聖主都謙受之名抑君子享泰来之吉<lb/>
敢陳一得少補萬分某乆矣睽違懐哉徳義方千里之<lb/>
旱正困驅馳修尺素之書尚貸狂斐歸心罙切涉筆何<lb/>
窮<lb/>
　　　代賀豐提舉<lb/>
伏審祗奉辟書進長宣幕王人故在諸侯之右上介復<lb/>
<pb n="KR4d0295_WYG_016-24a"/>
居賓佐之先除目又新物情胥豫伏以某官剛方之氣<lb/>
正直之姿自期古人不數餘子通金閨之籍驟膺神聖<lb/>
之簡知奉玉節而行盡究貨財之本末爰以光華之禮<lb/>
樂就持議論之樞機毋徒快意於一時庶不噬臍於後<lb/>
日某尚兹竊吹乆矣倦飛淮蔡成功知必登於韓愈王<lb/>
陽在位惟效喜於貢公<lb/>
　　　代陶惠民上史丞相<lb/>
槐庭政暇方虛已以招延藥市官卑亦潔身而趨進若<lb/>
<pb n="KR4d0295_WYG_016-24b"/>
為諛語諒所厭聞用敬獻其朴忠尚俯垂於鈞覽維公<lb/>
宰輔佩世安危惟不玩常則政治可常惟不厭事則國<lb/>
家無事玩常則變生於不測厭事則權去而不知發于<lb/>
其心繆以千里故臯陶之股肱帝舜致謹于一日萬幾<lb/>
周公之左右成周勤施乎三王四事伊尹以日新望太<lb/>
甲傅説以時敏告髙宗蔽以一言所其無逸後之賢佐<lb/>
狃於小成曹參之飲酒無為謝安之圍棊決勝或以清<lb/>
淨成寜一之俗或以文雅為風流之宗然使人主無畏<lb/>
<pb n="KR4d0295_WYG_016-25a"/>
相之心禍已基於諸吕致中原失投機之㑹釁莫弭於<lb/>
沿邊推原其由慨嘆何已天啓巨哲日恢逺圖某官鍾<lb/>
宇宙之泰和探聖賢之絶學家傳相業猶李衛公之於<lb/>
唐獨運化鈞小諸葛亮之於蜀神人感悦年穀順成當<lb/>
一千載明良相逢越十二年規模略定著為律疏為令<lb/>
坦若可行小作紀大作綱秩然不紊制亂民如机上肉<lb/>
走羣雄如盤中珠則夫遂享成功第專要務授任於四<lb/>
岳羣牧聽事於五日一朝使法守各嚴於有司而叢脞<lb/>
<pb n="KR4d0295_WYG_016-25b"/>
不及於元首茲固哲人保身之術豈但道家谷神之方<lb/>
然懐安者敗之媒養尊者姦之府固嘗聽之輿誦似未<lb/>
悉夫盛心蓋士訝接納之希事疑報可之緩朝夕或廢<lb/>
若為啓沃選任不時能無淹滯况山東之忠義未奠厥<lb/>
居而闗外之阨塞未還其舊儻王文正聲樂之奉遂盛<lb/>
於曩年恐裴晉公浮沈之譏難逃於晚節雖然猶身計<lb/>
耳如國事何願垂采菲之仁逺取苞桑之戒夙夜匪懈<lb/>
嚴事上之恭㣲賤不遺盡接下之禮而又儆於有位欽<lb/>
<pb n="KR4d0295_WYG_016-26a"/>
乃攸司三風十愆勿使有一于是四方萬里固應不貳<lb/>
其心燁然功名光于簡冊某青衫半世白髮滿頭分芹<lb/>
泮於侯邦適當城守須瓜時於輦局更值家艱仰欽造<lb/>
物之慈俾綴惠民之選某之所急者數人之薦某之所<lb/>
望者一盼之私顧乃當頌而規夫豈以訐為直蓋忠於<lb/>
吾相即所以忠吾國而利於吾國乃所以利吾身故述<lb/>
其情他不復計儻舉之筦庫何榮如之或麾之門牆亦<lb/>
命也已<lb/>
<pb n="KR4d0295_WYG_016-26b"/>
　　　代謝知縣差學賓<lb/>
窮閻養疾曷奉親懽鄉校育材忽叨賓選喜不知於手<lb/>
舞感何啻於心銘竊以庠序之興風敎所自故凡居於<lb/>
領袖夫豈具文欲共振於紀綱以成美化其或待以客<lb/>
禮不使混於生員必也不浮其名庶或相觀而善如某<lb/>
者支離病體冷落生涯茅舍日髙炊烟未起地爐嵗晚<lb/>
冷灰不然多謝鄉鄰助供菽水然米僅周於囊底錢不<lb/>
半於杖頭更值年饑寜能家給雖轉死溝壑顧在已之<lb/>
<pb n="KR4d0295_WYG_016-27a"/>
何辭而逺棄庭闈實於心而未忍敢圖寒谷亦遇大鈞<lb/>
兹蓋伏遇某官以孟軻樂育之仁行潁叔錫類之政謂<lb/>
饑所當恤何况於為士士所當急何况於有親爰創此<lb/>
員俾霑薄俸緡錢之賜已不啻於中流之一壺廩粟之<lb/>
頒更强半於折腰之五斗少供母養一洗婦愁某自顧摧<lb/>
頹徒深感刻投桃之報知莫效於詩歌結草之圖尚有<lb/>
符於傳記<lb/>
　　　代縣庠士友上張守尚書<lb/>
<pb n="KR4d0295_WYG_016-27b"/>
縣庠塊處雖熟聞單父之琴幕府天開曽未拜尚書之<lb/>
履敢同青佩冒進黄堂恭惟某官冠世才猷摩空閥閲<lb/>
自昔父子兄弟入衣冠盛事之圖維時學問文章超古<lb/>
今諸儒之右凜乎風力障彼波流方特立朝廷君子有<lb/>
恃而不恐暨出為師帥主徳無徃而弗宣厥今江右十<lb/>
州之民未忘廉公五袴之詠夢想四明之山水懇辭九<lb/>
牧於雲霄眷兹千乗之邦困於積年之旱賑濟有同於<lb/>
畫餅流離殆類於奕棊洪惟聖心徒得君重詔飛丹陛<lb/>
<pb n="KR4d0295_WYG_016-28a"/>
歡動朱方遂移兾部之天来蘇彫瘵遄沛傅巖之雨一<lb/>
洗焦枯窮閻已荷於拊摩多士尤資於敎育伏念某箕<lb/>
裘逺紹鉛槧非長五十而無聞雖窮居之有靦三隅之<lb/>
不反曽退省之未甘曩製錦之誤知俾横經而在列敢<lb/>
謂歴階而上有同揚粃之前顧校舍雖具體而微而生<lb/>
徒乏餬口之計欲文翁之化逺覃於屬邑俾鄭人之刺<lb/>
不見於當今非皂蓋從容之時拜手敬陳於下悃則衮<lb/>
衣歸去之後噬臍徒悔於將来是用斐然成章伏而聽<lb/>
<pb n="KR4d0295_WYG_016-28b"/>
命儻令學子不羨大田多稼之詩庶幾我公無愧中沚<lb/>
菁莪之詠依歸罙切敷序奚殫<lb/>
　　　代恭靖兄調建平尉謝錢總領<lb/>
彤庭射䇿猥同西漢之甲科銓部程材更玷南昌之隠<lb/>
吏雖桂籍有慚於少壯而藍袍均拜於恩榮幸而得之<lb/>
顔則厚矣竊以特恩之取士蓋収累舉之棄人以其更<lb/>
事之多庶乎閲理之熟然而阨窮已甚則惟務茍得血<lb/>
氣既衰則烏能自强主父偃猶以日暮而倒行安昌侯尚<lb/>
<pb n="KR4d0295_WYG_016-29a"/>
以年老而防怨矧姓名未階于九品而得失徒決於一<lb/>
朝阿世好則連茹以征忤時尚則飯蔬以没非其詳審<lb/>
命義而不顧溝壑安能明斥利害而輕觸雷霆如某者<lb/>
世業一㕓君門萬里抱遺經究始終理粗識於尊王及<lb/>
大比興賢能名獲陪於選士對短檠而嘆息拊長劒以<lb/>
悲鳴不慙仰嚇之鴟恐作不鳴之鴈喜承清問例及陳<lb/>
人公孫復上於鄉邦靡容遜謝賈誼少知於治體不憚<lb/>
敷陳謂政令造端於中書而惡出多門謂兆庶繫命於<lb/>
<pb n="KR4d0295_WYG_016-29b"/>
東宫而盍親正士笑仲舒之所陳大槩陋谷永之專攻<lb/>
上躬劉蕡之敢誦言自期不第匡衡之弗應令宜復罷<lb/>
歸而乃甄收同李卻之諸人調補過平原之文學靖惟僥<lb/>
冒厥有夤縁兹蓋伏遇某官以道而事君求士以報國<lb/>
當臨遣軺車之日正親覽奏篇之時擇狂夫之言必有<lb/>
沃心之論獻愚者之慮得無逆耳之嫌前旌甫屆於崇<lb/>
臺漫刺未通於涓府十萬錢之愧已下及於衡茅一百<lb/>
里之行遂無憂於桂玉是謂曲成之賜敢忘特達之知<lb/>
<pb n="KR4d0295_WYG_016-30a"/>
四牡光華推轂已勤於此日洪鈞坱圠鑄金更徯於他<lb/>
時感佩罙深形容罔既<lb/>
　　　代建平尉兄謝李倉舉闗陞<lb/>
分曹下邑足未造於龍門薦士崇臺名忽塵於鶚表不<lb/>
求而與乃前輩所責難於先正退省其私豈孤生宜得<lb/>
此於大賢冒以為榮歉然知愧竊以士貴更事而慮事<lb/>
深者或失之畏縮士貴有志而立志鋭者或過於作為<lb/>
故胡公天下中庸曽無補於世而賈生洛陽年少亦見<lb/>
<pb n="KR4d0295_WYG_016-30b"/>
廢於時惟其外知窮閻之隠㣲而内推中心之惻怛有<lb/>
猷有守不激不隨庶可當衮字之褒抑不負陶成之力<lb/>
如某者桑榆暮景箠楚卑官命素阨於五窮縣更逢於<lb/>
九廢財賦赤立官吏倉皇妻孥以闕俸給而歸自安旅<lb/>
瑣徒隸以無傭直而散力事羈縻重以年饑傷哉民瘼<lb/>
尚賴皇華之使曲意撫摩故令愁歎之民及兹綏靖然<lb/>
窮斯濫矣孰能禦之職思其憂夜不能寐縱使情盡知<lb/>
矣猶之識道而閉闗藉自心誠求之殆亦無麵而作餅<lb/>
<pb n="KR4d0295_WYG_016-31a"/>
未遑逃責何敢求知兹蓋伏遇某官以三館之儒宗司<lb/>
九郡之民命博采輿人之誦以觀郡吏之能以某終老<lb/>
犁鋤艱難備歴一念田里食息不忘賜以甄収許其序<lb/>
進金非躍於大冶寳自得於深山靖念僥踰若為稱塞<lb/>
窮當益堅老當益壯已肩報徳之心饑者求食寒者求<lb/>
衣尚軫時辜之念過此以徃未知所裁謹具啟事塵獻<lb/>
以謝<lb/>
　　　代張句容尉謝余帥舉闗陞<lb/>
<pb n="KR4d0295_WYG_016-31b"/>
鳯歴初開薦士聳瞻於連帥鶚書直上奏名乃始於陳<lb/>
人當嗟古道之不存豈謂吾身之親見感銘心石愧負<lb/>
背芒百拜捧章三熏贄謝竊惟薦舉一路僥倖多門其<lb/>
在于今厥有定價可為太息也已尚忍重言之哉其或<lb/>
不與俗同難以貨取則必由於夙契若孔李先君出於<lb/>
名門如王謝子弟否則借勢於金張許史為之増重結<lb/>
交於王貢蕭朱相與游談庶從之也輕得之孔易或逢<lb/>
知已而不俟問人亦須掃舍人之門勤於造請貢小夫<lb/>
<pb n="KR4d0295_WYG_016-32a"/>
之牘力於懇祈乞有類於墦間巽不止於床下雖至再<lb/>
三而不憚庶幾萬一之見収如某者圭蓽寒生布韋下<lb/>
士鴈塔竟辜于壮志鹿鳴幾誤於升歌少不如人况乃<lb/>
日暮而塗逺思不出位敢忘夜寐以夙興至於選人之<lb/>
用舉員職状之優令削皆夢想之不到豈覬覦之敢萌<lb/>
况路别九州府分五縣秩自八品以下員且百數有加<lb/>
以言其材皆一國之士與天下之士而觀所主非貴戚<lb/>
之卿則異姓之卿况蟠木之先有容且囊錐之末立見<lb/>
<pb n="KR4d0295_WYG_016-32b"/>
有如么麽重以衰殘固宜反求豈應妄想故若主人之<lb/>
鴈寜死不鳴亦知大冶之金豈容自躍敢意首春之舉<lb/>
乃先遲暮之人用匪時須學無師法愧一長之猶歉豈<lb/>
二者之俱優雖窮居抗志之素堅然臨事求功之莫集<lb/>
未知稱塞誤辱品題兹蓋恭遇某官受三聖之知而握<lb/>
一世風俗之樞機承上相之傳而為四海人物之宗主<lb/>
謂必與夫求者則奔競之習勝惟自後而先之則恬淡<lb/>
之操成所以度越衆人而甄収真足駭動流俗之觀聽<lb/>
<pb n="KR4d0295_WYG_016-33a"/>
得非所兾寵至若驚某敢不仰佩洪私俯堅素節過北<lb/>
冀増三倍價或舒窘步於他時為南豐持一瓣香敢誓<lb/>
寸心於此日其餘歸嚮罔既叙陳<lb/>
　　　代張穿山鹽場回交代<lb/>
杯酒接殷勤之歡恍驚昨夢尺素述交承之好忽奉先<lb/>
施仰體謙光俯慙䝉陋竊以鬻海之利實為足國之方<lb/>
有若通山創於近嵗規為茍且條約濶疎非兩賢之相<lb/>
承講若畫一則不才者繼至何所折衷某官探學海之<lb/>
<pb n="KR4d0295_WYG_016-33b"/>
淵源作詞林之根柢楓宸賜第馬蹄蚤踏於春風梅隠<lb/>
效官犬吠不聞於夜月宜遂列北門之直猶俯臨東海<lb/>
之濱天惟棐忱地不愛寳熬波出素論功獨最於攸司<lb/>
泛水依紅贊畫更裨於大府方鶚書之交上正鵬路之<lb/>
宏開雖及瓜之期猶有數月之隔而行李之使已勤一<lb/>
介之来蓋恐其意氣衰頽而遲遲其行且懲夫世俗薄<lb/>
惡而戀戀不去風義若此報稱謂何伏念某屢戰文場<lb/>
一官暮景由南昌而徃不復反雖本夙心顧東臯之存<lb/>
<pb n="KR4d0295_WYG_016-34a"/>
者幾何尚須微禄適里中人之過譽荷部使者之誤知<lb/>
俾越中銓之拘攣而從外臺之辟置去秋重有於僥倖<lb/>
累日得奉於從容忽拜手書如承面命果作醎之羨知<lb/>
莫踵於前芳推告新之誠尚有須於後㑹<lb/>
　　　代姪<hi>用辰</hi>謝鄉舉<lb/>
考西周之制猶昧指歸貢北府之英忽塵首選矧惟同<lb/>
産亦預偕升非大賢曲賜於包荒則小子曷由而並進<lb/>
粤自三代之澤既斬而六官之書不傳重以始皇疾惡<lb/>
<pb n="KR4d0295_WYG_016-34b"/>
特甚而焚滅無餘孝武凟亂是云而排棄弗録雖七略<lb/>
總序僅見取於劉歆而六國隂謀未釋疑於何氏以至<lb/>
鄭衆之博而莫明書禮之異賈陸之通而未知鄉遂之<lb/>
分天之未喪斯文要必有待後之一遇大聖乃可舉行<lb/>
雅尚此書亶惟昭代學省與六經而並列舉場惟三禮<lb/>
之獨優熈寜大臣謂以之而致君元豐聖人亦因之而<lb/>
定制由此選者厥惟艱哉非如郯子之對叔孫深明龍<lb/>
鳯之紀又若蔡墨之答魏獻詳推社稷之臣豈足陳作<lb/>
<pb n="KR4d0295_WYG_016-35a"/>
者之前而遂玷褎然之舉如某者月評素下天分不髙<lb/>
學禮於過庭蚤承慈訓倚門而望汝乆負心期蓋屢困<lb/>
於㸃頭未免失於交臂論秀而升之學雖嘗居闔郡之<lb/>
先觀光而賓于王乃不預造廷之數棲遲三載俯仰一<lb/>
㕓乆冥心於蟲臂䑕肝豈過計於雞口牛後忽聞芝詔<lb/>
又下棘闈郭隗登臺已獨先於羣彦季方為弟亦濫綴<lb/>
於後陳人謂為榮已獨知愧所自喜者蓋亦有之疾痛<lb/>
呻吟内寛病母之意塵埃奔走外紓嚴父之懐兹蓋伏<lb/>
<pb n="KR4d0295_WYG_016-35b"/>
遇某官以冰清玉潔之姿富川納山藏之量詞源浩浩<lb/>
筆陣翩翩雙鳬之飛已推縣最一鶚之上盍踐朝行猶<lb/>
爾低回飜然外補江山佳處已不孤歐文忠之詩風月<lb/>
平分更可續蘇長公之句鼎来别乗適啟貢闈既補周<lb/>
鄉老之獻書更參漢郡守之勸駕以致樗散亦預甄収<lb/>
某敢不勉所未能期於有用秋風浩蕩已同鴈序之飛<lb/>
春浪和融更借龍門之便過此以徃未知所裁<lb/>
　　　同前<lb/>
<pb n="KR4d0295_WYG_016-36a"/>
秋闈較藝舊愧在於盧前天府登名今復陪於漢傑矧<lb/>
三邑俊彦蝟毛而奮獨一門兄弟鼎足其間雖粗慰於<lb/>
庭闈抑有慚於鄉黨自朝廷立糊名之制而場屋絶取<lb/>
士之私固有通榜居多同氣而不累於偏亦有闔郡弗<lb/>
薦一人而不嫌於寡凡預此選皆惟其才如某者四十<lb/>
無聞已愧於孔門三百設官未詳於周典故鶚表雖聯<lb/>
於季氏而鵬程尚阻於南溟風雨對床共守過庭之訓<lb/>
雲霄得路誓殫報國之忠賓興之詔又下於九天彚征<lb/>
<pb n="KR4d0295_WYG_016-36b"/>
之吉寜忘於此日人曰一之謂甚我則再而不衰荷朱<lb/>
衣之弗遺俾青氊之僅復數列侯之位次雖尚愧於曹<lb/>
參第進士之詞章喜猶先於杜牧非藉使星之照曷持<lb/>
文鑒之平兹蓋伏遇某官性資髙明識度凝逺跡其平<lb/>
日履屐之間無不得人推此誠心吐握之頃惟恐失士<lb/>
方十萬竈正資於給饟適二千石稍緩於驅車爰奉廷<lb/>
綸暫紆郡紱恪遵成憲申飭攸司端以棣華獨仰公門<lb/>
之盛遂令茅茹亦連寒士之家某敢不仰藉吹嘘勉圖<lb/>
<pb n="KR4d0295_WYG_016-37a"/>
奮迅廣寒丹桂儻共折於髙枝岱嶽青松當益堅於晩<lb/>
節<lb/>
　　　代姪<hi>崇雋</hi>謝鄉舉<lb/>
秋闈獻賦慙無擲地之聲天府登名猥玷鑄金之列矧<lb/>
先鶚表更屬鴈行榮萃一門感深六腑竊以法制雖曰<lb/>
由舊人心貴在作新自文體變於歐蘇以来里選詳於<lb/>
熈豐而後人物之盛古昔所無習乆而㤀或者析言而<lb/>
破律事乆而玩居然廢法而徇情其在於今深懲厥弊<lb/>
<pb n="KR4d0295_WYG_016-37b"/>
屬當大比申飭攸司擇雄深雅徤之文以為標凖選公<lb/>
正聰明之士以肅紀綱既伐柯之則在前而亂苗之莠<lb/>
已去冒濫者削跡浮靡者革心宜得實能以副公選如<lb/>
某者雕蟲是習刻鵠未成生理索然僅歎短檠之在親<lb/>
年老矣豈忘三釜之營結髮雞窻刳心蠧簡固嘗終夜<lb/>
不寐蓋亦靡日不思時當天日之清明令若雷風之鼓<lb/>
舞相連茅茹有韡棣華三人之行雖悵一人之失前車<lb/>
之覆亦幸後車之収敢云難為弟難為兄共喜升於鄉<lb/>
<pb n="KR4d0295_WYG_016-38a"/>
升於學重愧壎篪之末至乃參律吕之前陳兹蓋伏遇<lb/>
某官霽月英姿陽春淑氣文采中郎之嗣風流伯始之<lb/>
家葉縣飛鳬已喜雲霄之近治中展驥俯從風月之分<lb/>
適周鄉老之獻書佐漢郡守之勸駕以致么麽亦預甄<lb/>
収某敢不仰體誤知益堅素履擢禮闈之桂儻少慰於<lb/>
雙親看長安之花肯但同於餘子過此以徃未知所裁<lb/>
　　　同前<lb/>
竊以徃嵗賓興取數偶符於商頌今兹旅進登名復玷<lb/>
<pb n="KR4d0295_WYG_016-38b"/>
於箕疇顧月評所升幾何而雲路可階於此矧惟一鶚<lb/>
之薦乃容二鳯之偕人以為榮已則知懼自朝廷重科<lb/>
目之選而士子病場屋之艱故雖以公孫之才名猶難<lb/>
再舉必有若蘇氏之兄弟斯可同升矧惟吾邦號曰多<lb/>
士選幾百一差在毫釐又叨茅茹之連允屬棣華之韡<lb/>
如某者早聞詩禮粗識簡編半世雞窓辛勤已甚雙親<lb/>
鶴髪喜懼併深鴈行昔忝於齊飛鷁退未酬於始願喜<lb/>
青氊之克復更綵衣之相輝矧以名聞適當中立雖慚<lb/>
<pb n="KR4d0295_WYG_016-39a"/>
周士見稱洙泗之間尚友唐賢得伴瀛州之選靖言僥<lb/>
冒實有夤縁恭惟某官以玉立之英姿鍾金行之勁氣<lb/>
雖家傳之學獨妙於當世而陸沈之士不忘於盛心當<lb/>
細栁連營正資轉餉適丹陽重地暫倚折衝祗承明詔<lb/>
之頒式謹聖賢之獻申明憲度加重禮文遂併衰宗獲<lb/>
參諸彦某敢不相戒於風雨對床之夜加勉於雲霄接<lb/>
武之時要使功名不落餘子之後肯圖温飽上辜國士<lb/>
之知過此以還未知所措<lb/>
<pb n="KR4d0295_WYG_016-39b"/>
　　　代姪<hi>應龍</hi>謝鄉舉<lb/>
竊以藝專蟲篆難升孔氏之門祥叶鳯鳴適應軒轅之<lb/>
律鼎来捷報喜動慈顔幸乃自天恩歸有地洪惟得士<lb/>
莫盛於國家載考設科率本於詞賦固有玩舉子之業<lb/>
於平日而設元輔之器於異時須要不愧於子墨客卿<lb/>
斯可見推於鄉老郡吏如某者素安拙訥何有見聞問<lb/>
一得三早傷於孤苦駢四儷六長乏於師承恐墜箕裘<lb/>
勉親筆硯七秩之母已當喜懼之年百畆之田無非朘<lb/>
<pb n="KR4d0295_WYG_016-40a"/>
削之日又内外不啻百指而饑寒皆切一身難哉固窮<lb/>
赧然往敎勢非得已心實自知倐聞明聖之朝又下賢<lb/>
能之詔獻荆山之玉敢憚楚囚聚咸陽之金偶符秦鑄<lb/>
矧闔縣或僅薦其一而吾門乃並列者三儻非卿月之<lb/>
照臨曷致士風之振起兹蓋恭遇某官淵源家學冠冕<lb/>
宦途以彈壓天府之餘才當饟給日畿之重寄適當守<lb/>
將留滯西淮爰以王人下兼北府欽承芝檢加毖棘闈<lb/>
遂令衡鑒之官不輕所予亦使草茅之士得效所長某<lb/>
<pb n="KR4d0295_WYG_016-40b"/>
誓與鴈行少圖鵾化廣庭賜䇿儻遂拜於明綸直道事<lb/>
人誓不愆於素節<lb/>
　　　代姪孫<hi>子勤</hi>謝鄉舉<lb/>
考制度於六官緬想八百年之盛興賢能於三邑猥介<lb/>
十七名之中矧惟駢肩而前實乃同堂之季光生寒族<lb/>
喜溢慈闈粤自姬公致太平而成是書至於戰國惡害<lb/>
已而去其籍幸秦漢而下傳猶未泯而隋唐以来用之<lb/>
不精天之未喪斯文必將有待後之一遇大聖可舉而<lb/>
<pb n="KR4d0295_WYG_016-41a"/>
行熈寜大臣謂以之而致君元豐聖人果因之而定制<lb/>
由此其選亦大惟艱如某者弱植弗强深居無與蚤稟<lb/>
過庭之訓中罹陟岵之悲弓冶箕裘深知當紹簡編燈<lb/>
火其敢不親豈意庸疎遽叨選舉引領而望雖慚荀氏<lb/>
之龍繼踵而来猶具穆王之駿况場屋相望於六載而<lb/>
父子同占於一經五綵斑衣雖莫追於親育青氊舊物<lb/>
喜不替於家傳幸出非常恩歸有自某官探列聖不傳<lb/>
之秘受兩朝特達之知中外踐揚聲猷赫奕淮壖攬轡<lb/>
<pb n="KR4d0295_WYG_016-41b"/>
猶推保障之功閩嶠建臺獨仰冰霜之操九列已髙於<lb/>
卿月一麾猶鎮於江天實惠徧於惸嫠隣邑仰如父母<lb/>
屬當大比祗奉明綸申飭攸司不為文具盛服臨送式<lb/>
張體貌之崇綵筆親題更示姓名之寵眇然寒陋有此<lb/>
遇逢當益厲於初心求不負於知已躍桃花之浪遂越<lb/>
禹門聮棣萼之華更符周雅<lb/>
　<lb/>
　漫塘集巻十六<lb/>
</p>
<p>
</p>
  </div>
<div>
                <head>漫塘集巻十七</head>
    <p>
<pb n="KR4d0295_WYG_017-1a"/>
欽定四庫全書<lb/>
　漫塘集巻十七　　　　　　宋　劉宰　撰<lb/>
　　四六劄<lb/>
　　　通鎮江趙守<hi>范</hi>
竊以孟秋謹月甘雨應期恭惟某官以天上星辰主江<lb/>
邉風月山川改觀宗社發祥台候動止萬福某乆矣卑<lb/>
棲睠焉髙仰飛沈異勢拜伏無階兹審錫命帝宸陞華<lb/>
匠監大江之左正依玉節之光二浙以西更借金城之<lb/>
<pb n="KR4d0295_WYG_017-1b"/>
衛豈但楚尾吳頭之故有煩召父杜母之来知已布於<lb/>
教條敢敬陳於賀牘某官英姿霽月爽氣澄秋讀人間<lb/>
未見之書為天下有用之學青油幕下正𢋫夜觀之吟<lb/>
赤白囊中忽報夕烽之警一鼓作三軍之氣十乗代元<lb/>
戎之行隂闔陽開孰測六竒之用風飛雷厲屢推千里<lb/>
之鋒武夫悍將奉命以争先儒生學士動色以相賀陸<lb/>
抗守邉之略信不愧於伯言孝文前席之思欲亟見於<lb/>
賈誼内徧儀於華貫外洊領於蕃宣甫兹建臺又爾易<lb/>
<pb n="KR4d0295_WYG_017-2a"/>
地蓋兵之可用古獨稱於京口而謀之未寢今猶慮於<lb/>
淮南望公之来真以日而為嵗聞令之下皆滌慮以洗<lb/>
心貪夫骨寒黠吏膽落乖争侵暴足知屏息於閻閭風<lb/>
采精神信可折衝於樽爼願益體古人愷悌慈祥之意<lb/>
以一洗積年愁恨歎息之聲庶成保障之功即正樞機<lb/>
之任某蚤以多病自棄明時再冒招延一無補報俛焉<lb/>
耕鑿免於饑寒一㕓為氓幸遇滕君之仁政萬間庇士<lb/>
敢祈杜老之歡顔謹勒此代其身致敬于庭下意陋辭<lb/>
<pb n="KR4d0295_WYG_017-2b"/>
拙且不嫻彛式有乖事上之恭以度外處之幸甚<lb/>
　　　慰趙守冬至<lb/>
微陽肇復庶彚潛通恭惟某官當南路之日初回望太<lb/>
行之雲益逺一誠哀慕五内分摧然念大江之南正資<lb/>
固圉長淮以北更藉折衝惟深抑於至情以導迎於和<lb/>
氣某才非毛遂雖莫預平原之十九人頌擬奚斯惟遙<lb/>
祝魯侯之萬千嵗無由面控仰丐情原<lb/>
　　　回韓守<hi>大倫</hi>
<pb n="KR4d0295_WYG_017-3a"/>
專价鼎来華緘下墜細字識隆謙之過多儀欽厚意之<lb/>
將四端出紅女之機應念授衣之候十壺遣從事之餉<lb/>
尤憐把菊之情錦荔螺頭以慰其束苴采荼之勞彩箋<lb/>
兔穎以寫其登山臨水之感記存良厚報稱謂何某官<lb/>
家傳盟府之勲身服聖門之敎方急符狎至常思田里<lb/>
之寛雖畫㦸森羅每想林泉之樂淮陽信汲黯所薄河<lb/>
内願冦君之留惟酌民言勿專已計某少而落落老已<lb/>
昏昏了無鄒谷回春之能徒有楚客悲秋之賦無衣而<lb/>
<pb n="KR4d0295_WYG_017-3b"/>
何卒嵗已幸紓豳俗之憂醉酒而歌太平尚復見周家<lb/>
之盛頌言及此感歎兼之謹勒此代其身謝于庭下<lb/>
　　　回韓守請鹿鳴<lb/>
以汝南月評之朝舉周官嵗貢之禮不遺衰晚亦賜招<lb/>
邀仰惟二千石之尊勸駕惟謹固應大七十之老扶杖<lb/>
徃觀竊以道同相謀詩歌必類方食苹之雅詠散入筦<lb/>
絃正連茹之羣英進陪樽俎詎宜此處可著陳人用控<lb/>
忱辭仰祈矜照辭齊王出東郭此心實異於孟軻從江<lb/>
<pb n="KR4d0295_WYG_017-4a"/>
州游廬山他日儻同於元亮<lb/>
　　　回韓守減苗斛劄<lb/>
軫念一邑九鄉無告之民盡革三㪷八勝並縁之弊二<lb/>
斛頒下萬衆懽呼某列在受㕓同深戴徳惟徃事有當<lb/>
懲創而細故尚須講明小民所輸僅止㪷勝則㪷勝亦<lb/>
所宜更<hi>更乞造㪷一二面發下則小户受賜者尤多</hi>黠吏所増常始勺合則<lb/>
勺合亦所宜戒<hi>乾道中太守陳天麟侍郎總計倉場諸色合用定為三㪷八勝許人户自行斛</hi>
<hi>㮣後却更於三斛八勝上増加</hi>竊乞明述旨意詳載文移<hi>其説四斛三升逐項各色</hi>
<pb n="KR4d0295_WYG_017-4b"/>
<hi>將来不許更添</hi>庶勒之堅珉可垂於永式而播之雅詠盡揜於<lb/>
前聞某敢因下問之先輒忘上凟之罪仰祈宏度特貰<lb/>
嚴誅<lb/>
　　　回韓總送賀新除禮<lb/>
銅虎分符已最治平之課木牛給餉益專總督之權民<lb/>
歌今袴而昔襦士喜投石而超距事闗軍國懽動神人<lb/>
某曽未貢於賀牋辱先頒於問餽矧惟衰晩允藉吹嘘<lb/>
起之問館之中畀以容臺之屬實以抱病有負知音方<lb/>
<pb n="KR4d0295_WYG_017-5a"/>
力控於忱辭詎敢當於厚意仰祈𢎞度俯諒愚衷<lb/>
　　　回韓總賀符請鄉舉<lb/>
小兒末學濫隨場屋之後塵大比興能偶占州閭之前<lb/>
列由子弟之敎曽承於子産而禮樂之光尚賁於周原<lb/>
致僥冒之若斯實夤縁之有自猶未伸於摧謝已先辱<lb/>
於匪頒老深䑛犢之懐曷勝感佩書拜雙魚之賜更切<lb/>
欣榮<lb/>
　　　回何守<hi>處乆</hi>送賀七袠禮<lb/>
<pb n="KR4d0295_WYG_017-5b"/>
恭惟二千石已寛愁恨歎息於民間更喜七十翁得遂<lb/>
嬉戲遊遨於境内特頒盛禮以寵衰年錦心繡口之文<lb/>
鐵畫銀鈎之字粲然二妙藏去足以為榮副以多儀並<lb/>
受寜得無愧謹拜從事之辱餘授使者以還南窻容膝<lb/>
之易安擬粗全於素守北面稽首而再拜尚曲諒於愚<lb/>
忱<hi>時郡守被旨逮遣</hi>
　　　回張平江<hi>嗣古</hi>送七袠禮<lb/>
恭惟二千石方蘇愁恨歎息於東吳頗喜七十翁得遂<lb/>
<pb n="KR4d0295_WYG_017-6a"/>
嬉戲遊遨於北渚<hi>所居山名</hi>爰因新嵗遣貺盛儀使内得以<lb/>
供魚菽之祭於家庭外得以侈雞黍之招於鄰曲更遣<lb/>
文星下照老景増華意厚而勤感深以愧歌雖寡和未<lb/>
能措巴人之詞夀欲作朋尚擬繼魯侯之頌其為臯緩<lb/>
敢幸容寛<lb/>
　　　回吳守<hi>淵</hi>到任<lb/>
竊以日怙晝長凉驚秋早恭惟某官當勞來還定之時<lb/>
行平易近民之政百神呵䕶千里懽呼台候萬福某比<lb/>
<pb n="KR4d0295_WYG_017-6b"/>
者鄉閭不幸戎伍挻災火盜相因家室莫保灞上將軍<lb/>
之如戲固失防閑潢池赤子之無知亦幾扇動肆煩趣<lb/>
駕以任撫綏之寄甫遂合符即収蕩定之功某官以世<lb/>
真才膺時妙柬河南治平之最已光於前人浙右澄清<lb/>
之功未忘於舊部故賞罰之行堅如金石而號令之布<lb/>
疾若風雷曽不崇朝集此成績某雖再謝誨函之辱曽<lb/>
未一修屬部之恭賜以風儀光之雲翰二千石為禮厚矣<lb/>
七十翁何徳堪之精縑非野服所宜厚幣非㕓甿敢受<lb/>
<pb n="KR4d0295_WYG_017-7a"/>
用敢服歸于帑吏餘悉敬領于使人更有愚忱敬陳别<lb/>
紙蓋必小懲乃可大戒而無逺慮必有近憂併祈髙明<lb/>
深賜識鑒<lb/>
　　　回吳守中秋送物<lb/>
五馬人生貴方仰竊於餘輝明月今宵多忽鼎来於嘉<lb/>
餉富哉臘釀美矣霜螯餅餌芬香果實羅列具形真染<lb/>
皆鐵畫銀鈎敬誦好辭信金聲玉振自惟衰晚曷稱撫<lb/>
綏袖漫刺而弗前愧禰衡之不敏舍正堂而安敢尚齊<lb/>
<pb n="KR4d0295_WYG_017-7b"/>
相之矜原秋氣益髙邊塵未靖身安而國可保尚謹節<lb/>
宣内修而外自攘更祈翼賛伺頒召節即貢賀牋稟謝<lb/>
不䖍賜察是望<lb/>
　　　回溧陽徐百里<hi>謂禮</hi>
敬領長牋兼承真翰幣實於篚仰欽厚意之將經必有<lb/>
權更感誨言之及顧惟衰朽曷副矜存某官粹然天姿<lb/>
凜乎風節推傳家之學為作邑之方去惡如去草之農<lb/>
夫何憂掣肘愛民若愛子之慈父孰不傾心佇觀三異<lb/>
<pb n="KR4d0295_WYG_017-8a"/>
之成即聽九遷之寵某少焉不學老矣無能被毳荷氊身<lb/>
敢專於衣帛膠柱調瑟理更昧於折衷張公大谷之梨<lb/>
放翁東野之集敬已下拜其敢引辭文繡精縑琢雕燕<lb/>
器既越人無用於章甫宜少陵捲還於錦衾兩地相違<lb/>
曽不異犬牙之入尺書可寄尚無忘鴈足之傳感愧惟<lb/>
深敷宣罔既<lb/>
　　　回邑官請送龍<lb/>
龍無求於我古語有云貧者不以財禮經明甚况上户<lb/>
<pb n="KR4d0295_WYG_017-8b"/>
非闗於下户官居無預於私居若欲致之座隅吾則必<lb/>
在汶上伏幸台察<lb/>
　　　回閩士惠啟<lb/>
承舉玉趾賜以臨存且貺瑰詞加之賁飾有如衰晩何<lb/>
克堪承某人紹龜山之傳鍾閩嶺之秀將鵬飛而直上<lb/>
姑鵲遶以求安顧惟里社授館之家皆為場屋掘井之<lb/>
計故鄉人似而喜謂可朋從雖君子至於斯未遑賓禮<lb/>
况某老矣無能為矣雖言之誰為聽之恐厪行李之乆<lb/>
<pb n="KR4d0295_WYG_017-9a"/>
留謹憑尺楮以為謝尚惟寛假洞照誠忱<lb/>
　　　謝殷生惠詩<lb/>
市㕓之隠緬想古人衣冠而来喜見吾子矧出新製罙<lb/>
慰鄙懐某人豹隠霧斑蠒藏春緒兩端之叩悵莫登孔<lb/>
氏之門萬丈之光尚有味韓公之句敢因厚意遂效寸<lb/>
誠業在販繒功雖髙於漢將學如斷織言當念於軻親<lb/>
拙語不知剪裁髙情幸略邉幅<hi>家有綵帛鋪</hi>
　　　謝蔡親惠雪糕<lb/>
<pb n="KR4d0295_WYG_017-9b"/>
半月之疾累與死隣數日以来漸有生路忽承雲染兼<lb/>
貺雪糕味愈百牢光搖六出裹飯食子桑之病仰欽陳<lb/>
義之甚髙撒鹽誇謝氏之工却媿儗倫之未穏其為欣<lb/>
忭罔既敷宣故因蒼頭之回謾致素書以謝率略知愧<lb/>
照察是祈<lb/>
　　　答余兄惠詩<lb/>
自逺来訪出銜袖之書以義見規俾彈冠而仕愧辱君<lb/>
重悵未我知蓋鷦鷯巢於一枝足以自適而駑駘責以<lb/>
<pb n="KR4d0295_WYG_017-10a"/>
千里豈其所長矧惟疾病之軀非曰髙尚其事一痛哭<lb/>
六太息君宜勉䇿於治安二不可七弗堪我已即安於<lb/>
懶散不遑欵接併告矜原<lb/>
　　　回司馬提舉<hi>述</hi>
陽春布澤卉木生輝恭惟某官振揚風采聳動日畿羣<lb/>
聽具孚百靈胥衛台候動止萬福某以昔登門之舊為<lb/>
今受㕓之人越自建臺不勝賀厦顧以二十載不違逺<lb/>
之拜八九年闕承候之恭不敢率然惟勤仰止敢祈義<lb/>
<pb n="KR4d0295_WYG_017-10b"/>
㮣曽不遐遺親染誨函以垂下問某自惟衰惰何克堪<lb/>
承展玩再三感藏千萬仰惟某官潛心正學濟美名門<lb/>
布武周行彌屬縉紳之望分符江國即騰襦袴之謠九<lb/>
陛簡知六條分察顧惟鄉郡兩邑之旱乃列城去嵗所<lb/>
無輟上幕以逺来知窮閻之有賴某幸托二天之庇敢<lb/>
辭一日之勞顧疾疢之已深欲奔馳而不可有孤隆委<lb/>
曷逭嚴誅尚丐寛明俯賜矜宥<lb/>
　　婚啓<lb/>
<pb n="KR4d0295_WYG_017-11a"/>
　　　定諸葛氏<lb/>
起草廬之顧赫奕家聲分藜杖之光寂寥世裔冒貢婚<lb/>
姻之請亶由聲氣之同某人四徳夙全允謂有齊之季<lb/>
女而某人一經是訓自慚新學之小生敢期鳯卜之諧<lb/>
式遂鸞膠之續禮嚴納采敬闡初儀詩詠宜家尚諧永<lb/>
好<lb/>
　　　定周氏<lb/>
令行細栁赫然先烈之傳光射青藜乆矣斯文之墜許<lb/>
<pb n="KR4d0295_WYG_017-11b"/>
聮姻婭祗佩謙勤某人姆訓是循卜方符於鳴鳯而某<lb/>
人身修粗謹選偶預於乗龍敢云聲氣之同諒有夤縁<lb/>
之自納吉納采愧未究於彌文宜室宜家尚克諧於永<lb/>
好薄禮端遣别牋縷陳<lb/>
　　　聘張氏<lb/>
二姓共學如管鮑交諸孫締姻直秦晉匹穀旦將偕於<lb/>
佳禮蕪辭敢薦於愚誠某人婦徳婦工見稱族黨而某<lb/>
人儒言儒行未涉津涯所恃通家遂忘非偶實幣帛以<lb/>
<pb n="KR4d0295_WYG_017-12a"/>
將意其敢虧五兩之儀欲男女之及時尚無爽百金之<lb/>
諾<lb/>
　　　定倪氏<lb/>
傳美意於伐柯乆欽髙義却煩言於采葛忽是定期敬<lb/>
貢柔牋以將薄幣某人稟姿之正展也宜家姪某賦性<lb/>
之剛勇於遷善况甚知丈人之厚必不為小人之歸鳴<lb/>
鳯之占已幸式符於此日乗龍之喜更期不負於他時<lb/>
　　　定郭氏<lb/>
<pb n="KR4d0295_WYG_017-12b"/>
曲阿故家舊連阡陌句金寓里近接閭閻既草木之味<lb/>
略同且葭莩之契不一遂聨姻好實副心期某人毓徳<lb/>
柔嘉頗志女工之事而某人稟姿庸瑣粗知子職之供<lb/>
尺素陳誠百金得諾涓吉之日敬修不腆之儀稱家之<lb/>
宜尚逭求全之責菲然薄禮具于别牋<lb/>
　　　聘郭氏<lb/>
樂男女之及時人情所共實幣帛以將意古義可稽方<lb/>
君家簡求玉潤之良而妷子誤中金屏之選其已乆矣<lb/>
<pb n="KR4d0295_WYG_017-13a"/>
迨其吉兮宜其家而于歸不勝幸願之至送之門而必<lb/>
戒尚祈訓飭之嚴不腆聘儀具陳别楮<lb/>
　　　定湯氏<lb/>
合二姓之好荷不遐遺修六禮之初愧成臯緩涓辰得<lb/>
諾齋宿貢誠某人毓秀閨門義多陳古某人授經庠序<lb/>
學未知新許從甥館之游更願師資之益志同方學同<lb/>
道適我願兮男有室女有家永為好也<lb/>
　　　聘湯氏<lb/>
<pb n="KR4d0295_WYG_017-13b"/>
合二姓之好夙拜諾金陳七日之儀敬將薄幣深惟至<lb/>
意頗略彌文顧惟猶子之愚未待先生之訓兹為幸矣<lb/>
可遂符鳴鳯之占更賴敎之使不負乗龍之選<lb/>
　　　定王氏<lb/>
道義之交孰有踰於昆季鄉黨之議謂宜締於婚姻雖<lb/>
君為竹林宦達之家而某乃蓮社棲遲之侣然同聲相<lb/>
應外此奚求某人毓秀閨門夙全四徳而某人從游家<lb/>
塾粗守一經幾年傳似於好音今日得諧於成論肅陳<lb/>
<pb n="KR4d0295_WYG_017-14a"/>
禮幣具列副緘謂此郎未有如兹實上欺於衡鑒曰孺<lb/>
子可教矣尚幾曲賜於甄収<lb/>
　　　聘王氏<lb/>
曩伸懇請婚欲及時既荷矜從禮應納聘自惟寒陋莫<lb/>
稱寵綏某人許嫁以来益懋宜家之徳而某人既冠之<lb/>
後當為授室之圖辱原向平之心不靳季布之諾迨冰<lb/>
之未泮及桃之始華當使御婦車以行親迎庶因留甥<lb/>
館而便師承曰不汝違敢忘君賜儻其可教豈惟寛䑛<lb/>
<pb n="KR4d0295_WYG_017-14b"/>
犢之懐幸而有成亦足副乗龍之望<lb/>
　　　定袁氏<lb/>
幼孤兒弱冠方成曰未有室大丈夫以氣相許言就其<lb/>
居雖云賦分之自天亦幸棲身之有地令女言容夙備<lb/>
尤髙詠栁之才姪孫伉儷欲諧喜遂附蘿之願可但二<lb/>
姓之合庶幾五世其昌敢貢菲儀併伸下悃子壯而贅<lb/>
已敬奉於成言親老而貧尚時容於及願<lb/>
　　　聘袁氏<lb/>
<pb n="KR4d0295_WYG_017-15a"/>
既問名而納聘婚姻之常非受幣而不親聖賢所戒敬<lb/>
稽徃訓冒貢菲儀願方同氣相求夫豈以多為貴子之<lb/>
出贅當謹奉於成言婦以事姑尚無忘於此義<lb/>
　　　聘潘氏<lb/>
合婚古所重既已有期納聘禮之常其敢不敬某曩為<lb/>
從姪孫而締姻議君亦以令姪女而惠好音既二姓之<lb/>
好克諧豈五兩之儀可畧實以箱篚深慚幣帛將意之<lb/>
微宜其室家預有男女及時之喜<lb/>
<pb n="KR4d0295_WYG_017-15b"/>
　　　定孫氏<lb/>
三十年篤叙於姻盟不為無舊一再世獲聫於親好信<lb/>
亦有縁繇父兄當日之游從遂男女此時之配合某人<lb/>
姆儀是則亶謂有齊季女之賢而某人師範方親寜免<lb/>
新學小生之愧敢自謂秦晉之匹幸復繼朱陳之姻謹<lb/>
飭柔牋肅陳薄幣懿氏卜妻敬仲已獲符鳴鳯之占李<lb/>
監流詠少陵尚不負乗龍之選<lb/>
　　　代湯氏定趙氏<lb/>
<pb n="KR4d0295_WYG_017-16a"/>
枌榆地近相望一舍之間草木味同遂締二家之好知<lb/>
夤縁之有自願欣幸以何多伏承某人有徳有容亶謂<lb/>
天潢之秀而某人學詩學禮擬攀月窟之華荷采菲之<lb/>
不違勤執柯之屢至實于箱篚雖有慚五兩之儀報以<lb/>
瓊瑤尚不靳百金之諾<lb/>
　　　代張氏定丁氏<lb/>
繆長宗盟弟子是為猶子為求嘉偶名家孰若外家冰<lb/>
清矧若於婦翁桂香猶浮於仙籍方求婿可比温嶠而<lb/>
<pb n="KR4d0295_WYG_017-16b"/>
問名乃許柯咸伏惟某人毓秀閨房可但吟於栁絮而<lb/>
某人擷英藝苑方擬踏於槐花既同氣之相求故不疑<lb/>
而何卜續舊姻於五世豈惟符鳴鳯之祥占喜色於大<lb/>
門或可遂乗龍之近初儀不腆别箋具陳<lb/>
　　　回湯氏定禮<lb/>
子也猶子已托舊姻親無失親更勤嘉命矧舒祺左師<lb/>
之甚愛愧謝妷道韞之非才幣帛以將門䦨有喜某人<lb/>
公侯之别天將興之而某人閨閫之中禮無違者偶執<lb/>
<pb n="KR4d0295_WYG_017-17a"/>
柯之不逺荷采菲之弗遺書惠雙魚已戢相先之誼占<lb/>
符鳴鳯更開有永之祥<lb/>
　　　回蔡氏道日禮<hi>時恭叔兄居朞制</hi>
魚封委貺中有尺書鹿幣納成數踰五兩拜禮文之有<lb/>
煒感契好之相先顧伯氏尚牽手足之私情俾小子代<lb/>
布腹心於下執若稽古典莫重新婚七日為期雖敬承<lb/>
於命戒再思後可幸更審於事宜<lb/>
　　　回蔣氏定禮<lb/>
<pb n="KR4d0295_WYG_017-17b"/>
奉詔校秘書愧家聲之乆墮脩史稱良筆欽祖徳之有<lb/>
傳雖相望十里之間曽未有一日之雅魚素忽傳於至<lb/>
意鳯鳴亦恊於吉占天實為之念不及此伏承某人金<lb/>
玉之質蚤自愛重而某人箕箒之事粗知服勤荷葑菲<lb/>
之不遺喜絲蘿之有托實幣帛於箱篚已佩先施報桃<lb/>
李於瓊瑤居慚徃訓方崇永好願畧彌文<lb/>
　　　回蔡氏定禮<lb/>
傳中郎之業夙仰名門校東觀之書有慚末裔再四許<lb/>
<pb n="KR4d0295_WYG_017-18a"/>
聨於姻好異同敢徇於人言某人蚤嵗為儒師承不廢<lb/>
而某人弱齡失父姆訓粗聞諒自欲進修之及時亦豈<lb/>
待警戒之有道實之幣帛敬佩勤誠報以瓊瑤祗慙古<lb/>
義<lb/>
　　　回洪氏定禮<lb/>
男女婚姻亶為古義鄉里孝友無如公家非曰擇而取<lb/>
之蓋有幸而得者不辭早計敬拜先施某人家庭之間<lb/>
自得師資之益而某人閨門之内粗知姆訓之遵猥辱<lb/>
<pb n="KR4d0295_WYG_017-18b"/>
魚封許諧燕婉端有夤縁之自敢云聲氣之同意以幣<lb/>
將深有慙於報玖禮必親迎須少俟於及笄<lb/>
　　　回張氏定禮<lb/>
作二京賦欽世業之有傳校東觀書愧家聲之弗紹幸<lb/>
兩翁舊偕於里選而一㕓相望於邑居聲氣不殊游從<lb/>
良厚宜超俗見遂締姻聮伏承某人開爽之資學如不<lb/>
及而某人愚魯之質禮則無遺納采粲然拜嘉感甚丈<lb/>
夫願為之有室寜敢後於于歸良人仰望而終身祈不<lb/>
<pb n="KR4d0295_WYG_017-19a"/>
孤於所托<lb/>
　　　回黄氏定禮<lb/>
一牛鳴之相近乆欽聲氣之同雙魚素之鼎来忽奉婚<lb/>
姻之請非望所及為喜可知某人東觀讀書不替家傳<lb/>
之舊某人列女有傳敢忘先訓之貽荷采菲之弗遺介<lb/>
執柯而非逺一言以為信已敬拜於嘉音八世莫與京<lb/>
更願符於徃卜<lb/>
　<lb/>
<pb n="KR4d0295_WYG_017-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漫塘集巻十七<lb/>
</p>
<p>
</p>
  </div>
<div>
                <head>漫塘集巻十八</head>
    <p>
<pb n="KR4d0295_WYG_018-1a"/>
欽定四庫全書<lb/>
　漫塘集巻十八　　　　　　宋　劉宰　撰<lb/>
　　雜文<lb/>
　　　勸農文<hi>代外舅梁總權鎮江府作</hi>
勸農郡守職也守未至部使者適攝事可以為具文而<lb/>
不加之意乎使者来是邦三年矣爾地之瘠爾賦之重<lb/>
豈惟使者知之聖天子蓋甚愍焉故比年蠲丁賦百萬<lb/>
實始此邦兵興政煩而是邦獨晏然無異於平時顧不<lb/>
<pb n="KR4d0295_WYG_018-1b"/>
甚幸歟然而力田尚寡浮食尚衆則有由矣夫狃於私<lb/>
販之利而輕於冒法倚臺省諸司之近而果於終訟凡<lb/>
此皆害農之本豈惟違天時失地利且凶于而家害于<lb/>
而身是可不深長思歟父老其敬聽斯言歸而告諸子<lb/>
弟相與專心致志服田力穡以無負聖天子優䘏此邦<lb/>
之意<lb/>
　　　泰興縣勸農文<lb/>
勸農令之職不可一日廢每歳仲春出郊而勞勉之蓋<lb/>
<pb n="KR4d0295_WYG_018-2a"/>
曰謹其初也爾父老其敬聽令言凡農之害有三令實<lb/>
司之一曰奪其心二曰奪其力三曰奪其財豪民梗之<lb/>
而不能制姦民擾之而不能戢或侵其疆或訐其私或<lb/>
負其直或攘其有使吾民怏怏然有懐弗伸而惴惴然<lb/>
畏禍之及耕弗克深耨弗克易鹵莽滅裂以茍朝夕此<lb/>
之謂奪其心工役繁興獄訟滋熾事雖微而追逮者衆<lb/>
理雖明而淹延弗决一事未巳而一事繼之吾民赴期<lb/>
㑹之時多而治稼穡之時少或耕而弗種或種而弗耘<lb/>
<pb n="KR4d0295_WYG_018-2b"/>
此之謂奪其力賦斂有常漁取無度或名為公家興作<lb/>
或並縁上司行移官収其一吏没其十重以兼并之家<lb/>
因債負而再倍凖折僧道巫覡游手之輩托佛老鬼神<lb/>
而誑惑乞取使一嵗之入不足以供一嵗之出冬暖而<lb/>
號寒年豐而啼饑此之謂奪其財奪其心則弗康奪其<lb/>
力則弗專奪其財則弗裕有是三者雖日登進父老而<lb/>
勉之耕督之殖猶為具文也况一日之勸而欲責其終<lb/>
嵗之勤耶令起於白屋凡父老藴而弗言言而弗盡者<lb/>
<pb n="KR4d0295_WYG_018-3a"/>
令略知之繼自今以徃凡害農之事如前所云令念兹<lb/>
在茲敢不良圖怨謗黜責非令所憚父老歸而語其子<lb/>
弟相與專心致志服田力稼雖休勿休或猶有遺害則<lb/>
相率而告於令令弗敢辭<lb/>
　　　勸尊天敬神文<lb/>
蓋聞非其鬼而諂祭之聖門所戒假於神而疑衆者王<lb/>
制必誅敢述愚誠少禆明見自有太極已肇一元既分<lb/>
三才而為三乃播五行而為五嵗月欲其無易定為三<lb/>
<pb n="KR4d0295_WYG_018-3b"/>
百六旬寒暑難為驟更次為七十二候一言以蔽大徳<lb/>
曰生其在人也或饑寒所侵或飽暖太過或起居之無<lb/>
節或喜怒之失中或醉而風乗或虛而邪入乃成癘疫<lb/>
各有源流氣相薰蒸人易傳染所以不能免者亦由有<lb/>
以召之儻感受之初澄清厥念擇醫必審用藥必精幼<lb/>
小則乳哺者以時長上則侍奉者唯謹意之所惡勿置<lb/>
其側口之所嗜必度其宜又同居之人各敬其事勿相<lb/>
戲嫚勿致驚呼身雖忙而滌濯洒掃不異平居心雖憂<lb/>
<pb n="KR4d0295_WYG_018-4a"/>
而衣服飲食不愆常度如此則真氣還而何恙不已内<lb/>
志正而何邪可干乃不反之中苐求之外俚俗相扇淫<lb/>
祀繁興其一曰祭瘟所在市㕓皆有廟貌或肖虎兕或<lb/>
像虺蛇或手足妄加或眉目倒置夫物各從其類而人<lb/>
必儗於倫豈天地造化之功作魑魅魍魎之状况至貪<lb/>
者皂隸有不取之贓至賤者乞人有不屑之食曽謂坱<lb/>
圠鈞播而乃饕餮盤餐理固甚明人可自曉至於用醫<lb/>
藥以救表裏亦須托杯珓以決從違致取短捨長當汗<lb/>
<pb n="KR4d0295_WYG_018-4b"/>
反下去生已逺之死固當所擲枯節朽根何異長挺利<lb/>
刃其次曰齋聖又其次曰樂神晝夜留連男女混雜冥<lb/>
頑之童附而為鬼鬼固不靈腥臊之巫降而為神神亦<lb/>
可恥妄言禍福以紿昏愚牲十餘不供一夕之需香數<lb/>
套僅充一爇之用其他誘取脅取不使聞知見知固有<lb/>
婦欺其夫子隠其父厥費無藝豈實有餘或典質而一<lb/>
縷無遺或假貸而倍蓰計息以致資産破蕩老稚流離<lb/>
深原其情有甚於盜又病者欲療而禁其服餌老者須<lb/>
<pb n="KR4d0295_WYG_018-5a"/>
肉而絶其肥甘投以符水不問症之隂陽聒以鼓樂不<lb/>
恤體之煩燥使生者不得盡其力死者無所伸其寃揆<lb/>
以刑書合坐故殺甚至姦欲逞而杜其来往之親戚言<lb/>
不騐而委其禍祟於先亡使和順之俗變為乖離孝思<lb/>
之心更為怨詈則誣衊天理壊亂人倫貫惡之盈非赦<lb/>
所及顧無士師之權以執有罪無先聖之道以正羣心<lb/>
徒抱拳拳未免喋喋儻能崇徳辨惑曽不以人廢言庶<lb/>
刷神羞不累其聰明正直且瘳人瘼同底於夀富康寜<lb/>
<pb n="KR4d0295_WYG_018-5b"/>
　　䇿問<lb/>
　　　一<lb/>
問水旱有禱禮也抑有可疑者天子祭天下名山大川<lb/>
諸侯祭名山大川之在其境内者故曰三代命祀祭不<lb/>
越望楚昭亡國之餘河非所祀季氏旅泰山孔子傷之<lb/>
而今也五岳之祀徧于州縣禮歟古者有豢龍氏之官<lb/>
則龍者天地間一物耳故龍鬬于洧淵子産弗祭祭於<lb/>
山林川澤丘陵之神云者謂其神足以使物也今也水<lb/>
<pb n="KR4d0295_WYG_018-6a"/>
旱之禱乃不于神于其物禮歟神不歆非類民不祀非<lb/>
族故晉不祭鯀被髮野祭辛有憂之而今也社稷先賢<lb/>
或曠不祀或雖祀不敬反取西方異教之神如其俗而<lb/>
敬事之禮歟法施於民以死勤事以勞定國與夫能禦<lb/>
大災能捍大患則祀之皆謂生有是功則意其死有是<lb/>
靈曰農曰棄曰契曰后土由此其選否則所謂假於鬼<lb/>
神以疑衆者今也捨史傳昭昭之意而取信於荒忽誕<lb/>
謾之詞生無其人死崇其祀禮歟伊欲據經典之舊以<lb/>
<pb n="KR4d0295_WYG_018-6b"/>
正習俗之非歟則雲漢之詩曰上下奠瘞靡神不宗又<lb/>
曰靡神不舉靡愛斯牲蓋憂民之憂不得已者如此且<lb/>
有其舉之誰能廢之伊欲徇習俗之非而無所訖正歟<lb/>
則淫祀無福行之何益諸君必有見於此願詳陳之<lb/>
　　　二<lb/>
問侍從天子之近臣朝夕論思日月獻納固其職也然<lb/>
嘗有疑於此周官六卿分職冢宰總之則宰相之任下<lb/>
此則大司徒等猶今之六曹尚書又下而所謂小宰等<lb/>
<pb n="KR4d0295_WYG_018-7a"/>
則今六曹之貳皆侍從之選矣而分職秩然不相侵紊<lb/>
未見所謂論思獻納者至師氏之詔王媺保氏之諫王<lb/>
惡内史之受納訪若庶幾矣然考其官不過司徒宗伯<lb/>
之屬考其秩又不過中大夫下大夫之列豈六卿之長<lb/>
之貳位髙職尊言責所不及而任言責者固不在近臣<lb/>
歟漢以御史大夫列於三公下此則太常光禄衛尉太<lb/>
僕廷尉鴻臚宗正司農少府謂之九卿以今凖昔亦侍<lb/>
從之選已汲黯嘗為九卿以故惟願出入禁闥補過拾<lb/>
<pb n="KR4d0295_WYG_018-7b"/>
遺鄭當時聞人善言進之候上間未嘗不言天下長者<lb/>
然李息為九卿竟不敢言張湯事魏其武安之争雖韓<lb/>
安國鄭當時輩為當時九卿皆無敢明言其它如至上<lb/>
前而背同列視上意而為律令不可槩舉至國有大議<lb/>
則忠言讜論徃徃得之博士議郎賢良文學則於論思<lb/>
獻納何取焉恭惟主上虚心無我公聽並觀延納讜言<lb/>
輔成至治内而百執事之輪對外而監司郡守之奏事<lb/>
固有聞必言有言必盡矣鳴玉曳履於殿陛之間號為<lb/>
<pb n="KR4d0295_WYG_018-8a"/>
天子從臣者獨玩愒而無聞何歟豈六卿之長貳無預<lb/>
於言責周制然歟抑依違於是非之間而觀望於可否<lb/>
之際未免漢人之餘習歟諸君其詳考而歴陳之將以<lb/>
復于上<lb/>
　　　三<lb/>
問固圉折衝之道無他曰兵而已國朝聚重兵于京師<lb/>
以鎮四方其後以東南去朝廷逺緩急難於調遣始制<lb/>
將兵於制閫而分路置將以統之則今之禁軍是也近<lb/>
<pb n="KR4d0295_WYG_018-8b"/>
来法禁寛而人情㢮諸州禁軍徃徃散為皂隸之役使<lb/>
内郡有一朝之警將何所恃兩淮用兵以来以三衙大<lb/>
軍不可盡出而江上諸軍不能深知險易始召募民兵<lb/>
與北人之来歸者合而用之則今之忠義民兵是已而<lb/>
年来歸民之土著者徃徃斃於轉徙而北人之来歸者<lb/>
徃徃難於檢覈則外郡或有前日之虞胡以待之邇臣<lb/>
知其然故請申嚴役使禁軍之制而講求狙詐作使之<lb/>
説夫禁軍之不供它役宜也然彼固因役以為利矣恐<lb/>
<pb n="KR4d0295_WYG_018-9a"/>
拘於營伍生意無聊或足以激一朝之變忠義之人廣<lb/>
務招納宜也然逋冦叛卒色色有之恐置之邉陲知我<lb/>
動息或適以滋他日之患二者非細故也願聞其説<lb/>
　　　四<lb/>
問兵之用間尚矣然昔之論者以為水能濟舟亦有用<lb/>
水而覆没者蓋我用間以間人人亦用間以間我善用<lb/>
之則彼間為無用不善用之則我間為彼資彼我之間<lb/>
或得或失非明智孰察之蓋嘗考齊田單之間燕漢陳<lb/>
<pb n="KR4d0295_WYG_018-9b"/>
平之間楚則我以間而成者也若胡間信鄭武公之親<lb/>
胡而卒為鄭取秦間信趙奢之畏秦而旋為趙襲則我<lb/>
之間其可獨恃乎趙信秦間用趙括而喪師齊信周間<lb/>
殺斛律光而亡國則我以彼間而敗者也鄭國為韓間<lb/>
秦而秦卒以興蘇秦及張儀為間於秦而秦卒以伯則<lb/>
彼之間其可獨棄乎邇者廷臣之論以比嵗蘄黄之警<lb/>
出於倉卒不虞昌言于朝以用間為急務至哉此言然<lb/>
用間之難乆矣必以誠待之歟則漢使之入匈奴見其<lb/>
<pb n="KR4d0295_WYG_018-10a"/>
羸弱而歸去者非不誠也必厚之以資而後足以得其<lb/>
心歟則晉解楊漢輩雖盡捐陳平四萬斤金與之亦何<lb/>
足以動其心也哉願併前所疑求其説以告<lb/>
　　　五<lb/>
問京口為郡受淛引淮控江帶海自吳用之歴晉宋齊<lb/>
梁陳俱號重鎮隋唐本朝混一區宇亦莫敢以為輕六<lb/>
飛駐蹕東南其地益重比嵗疆場多事其重尤甚於昔<lb/>
時考古驗今殆非不急之務也敢問北固北顧何以不<lb/>
<pb n="KR4d0295_WYG_018-10b"/>
同丹陽丹揚何以有異土山江乗其險安在庱亭大業<lb/>
厥守何由絶髙為京因山為壘號稱鐵甕今猶昔乎天<lb/>
限南北武騎千羣無所用之昔猶今乎或曰在徳不在<lb/>
險蓋形勢固不足恃也隋史謂陸海之饒珍異所聚則<lb/>
土地之産不為不富唐人謂約已贍兵賦物儲蓄則府<lb/>
庫之積不為不豐運米百艘以給渭橋軍士歡呼則漕<lb/>
運之粟不為不厚或曰民無信不立則兵食似非所甚<lb/>
急也莫强於曹操而破之赤壁者水軍也莫鋭於苻堅<lb/>
<pb n="KR4d0295_WYG_018-11a"/>
而勝之淝水者北府兵也莫難平於桓𤣥而平之者義<lb/>
軍也莫捷於討盧循而討之者萬鈞神弩宣潤弩手甚<lb/>
而希烈破海門樓船出而少游懼酒可飲兵可用信哉<lb/>
是言矣然則威天下而不以兵革乃不然歟經術則集<lb/>
注論語史筆則善述吳書卓行則傳稱巨孝隠逸則相<lb/>
號山中文章則賦擅三都詩歌則集著丹揚諉曰經生<lb/>
學士之所守騷人墨客之所長有若擊楫中流而誓清<lb/>
中原家徒四壁而一擲百萬或言酷似其舅或謂萬里<lb/>
<pb n="KR4d0295_WYG_018-11b"/>
長城江東諸人非其比矣而曰𢎞濟艱難非上智必英<lb/>
豪豈其然歟今殘敵可滅而未滅新敵不可通而求通<lb/>
名忠義而陸梁本居民而流徙凡淮南一日未能按堵<lb/>
則江南亦未容一日安處江面風寒不止一處海道四<lb/>
達無復蔽遮則不容守在徳之虛言郡計空匱見藏鮮<lb/>
少民力彫敝科調不均則不容徇去食之實害大軍削<lb/>
於分屯邉兵耗於累戰新軍未諳進退民兵不識行伍<lb/>
則兵革不備不容不亟脩士狃於聲律場屋之文而軍<lb/>
<pb n="KR4d0295_WYG_018-12a"/>
旅未之學吏困於簿書期㑹之務而將略非所長則人<lb/>
物之儲不容不素講古人有言曰譬如同舟遇風一物<lb/>
不牢俱受其敗吾儕生長是邦休戚同之又未可以為<lb/>
不在其位不謀其政也伊欲擇險以為固積財以為富<lb/>
練兵以為强何道而可若夫慨慷奮發輸忠竭謀又人<lb/>
臣之責也道其所以然將為有司誦之<lb/>
　　　六<lb/>
問周禮大司馬專九伐之任而命將出征則選於六卿<lb/>
<pb n="KR4d0295_WYG_018-12b"/>
戰國以後始以將軍專征伐左右前後材官有林則名<lb/>
之以其所統驃騎車騎樓船戈船則名之以其所用四<lb/>
征四戰四鎮度遼下瀨則名之以其所徃自魏武任夏<lb/>
侯惇而有都督之名後周任韋孝寛而有元帥之目唐<lb/>
任韓洪而有都統之號其他如節度經畧招討之稱宣<lb/>
撫安撫招撫之任大率皆昉於唐國朝參用古今之制<lb/>
惟制置使第以命輔臣之兼領羣牧者後頗施之他司<lb/>
而南渡以還委寄特重今北敵孔棘盱楚未靖專征之<lb/>
<pb n="KR4d0295_WYG_018-13a"/>
任屬在制使其可忽諸而議者之説有二或謂宜更今<lb/>
日之制别遣重臣開督府立宣司厲兵秣馬以作士大<lb/>
夫之氣庶士氣振人心恱而亂臣賊子知所懼議者顧<lb/>
曰是將至於張皇或謂宜仍今日之制隸節制於諸州<lb/>
一號令於制閫廣招懐厚廩給以収潰散庶去者還来<lb/>
者安而亂臣賊子無所容議者顧曰是失之迂緩夫以<lb/>
張皇為非則裴度以宰相平淮蔡狄青以樞密使下廣<lb/>
南初非因任於外以迂緩而非則曩嵗蜀道之㨗山陽<lb/>
<pb n="KR4d0295_WYG_018-13b"/>
之復初非選於中諸君通於世務試為有司索討之<lb/>
　　　七<lb/>
問比者詔書取士誕告四方有曰游夏師友淵源文章<lb/>
固其餘事賈董通達國體議論深識時宜大哉王言所<lb/>
望於天下之士者至矣厚矣孔門四科首及游夏漢廷<lb/>
諸儒尤稱賈董士乎士乎其亦有以稱上意塞隆指乎<lb/>
子游以洒掃應對為末則其學專務於本子夏以賢賢<lb/>
易色事父母事君交朋友謂之學則其學不止於文夫<lb/>
<pb n="KR4d0295_WYG_018-14a"/>
學問文章果二事乎賈誼明申韓其言常急於治道董<lb/>
仲舒明孔氏其説必主於君心夫君心治道果異用歟<lb/>
由子游而言則恃本而廢末無下學之功其弊也過由<lb/>
子夏而言則務内而忘外無博文之助其弊也不及士<lb/>
之制行將安取乎誼論事者也然大聲疾呼而忘其激<lb/>
仲舒未免於科舉之累故辭不迫而幾於緩士之立身<lb/>
將安從乎史臣論仲舒謂其淵源未及游夏而不以評<lb/>
誼豈誼固不在所儗倫乎其賛誼也謂其通達國體而<lb/>
<pb n="KR4d0295_WYG_018-14b"/>
不言董子豈仲舒果不及誼乎居則觀其行也出則觀<lb/>
其言也諸君將應科舉而進於天子之庭矣願因四子<lb/>
者以觀其所自期與所以告君者<lb/>
　　　八<lb/>
問孔子曰足食足兵民信之矣要其終又謂兵可去食<lb/>
可去而信不可去其重輕不同如此今日外而邉鄙有<lb/>
盜賊竊發之憂内而郡國有風雨漂溢之變夫盜賊竊<lb/>
發於吾圉則役民以障遏役民以饋運役民以建營壘<lb/>
<pb n="KR4d0295_WYG_018-15a"/>
役民以葺戰艦皆所不可已也而或者曰國家既許民<lb/>
以免役矣可失信乎風雨漂溢於輔郡則凡中下熟之<lb/>
州責之勸分責之以貢羨餘責之以償逋租皆所不可<lb/>
已也而或者曰財賦入有定制可失信乎曰王者宜示<lb/>
大信於天下不應以一朝之急行一切之政則兵可去<lb/>
也而民無以為衛食可去也而國無以為資將若之何<lb/>
諸君通於世務其考建隆熈豐紹興養兵足食之本末<lb/>
擇其可行者為有司言之<lb/>
<pb n="KR4d0295_WYG_018-15b"/>
　　　九<lb/>
問天尊地卑所以肅君臣之分乾下坤上所以通君臣<lb/>
之情分明而不可踰情通而無所壅天下之能事畢矣<lb/>
然人主之勢非特萬鈞也其威非特雷霆也則所謂分<lb/>
者不期嚴而嚴所謂情者不期壅而壅矣嘗試求之易<lb/>
易之有泰泰者通也天地交而萬物通上下交而其志<lb/>
同其義信美矣六爻之畫無所致意焉可也今也於二<lb/>
則欲其包荒三則欲其艱貞六則有城復于隍之戒豈<lb/>
<pb n="KR4d0295_WYG_018-16a"/>
居安慮危固聖哲之常情歟夫易之所載理也數也詩<lb/>
書所述其事也時也即其理而究其事由其數而推其<lb/>
時非髙宗傅説之相遇文武君臣相與之時歟若藥弗<lb/>
瞑眩而疾弗瘳若跣弗視地而足用傷欽予時命其惟<lb/>
有終髙宗所以命傅説者猶聖人致戒於泰之意也惟<lb/>
口起羞惟甲胄起戎惟干戈省厥躬與夫矜能喪功有<lb/>
備無患傅説所以告髙宗者亦猶聖人致戒於泰之意<lb/>
也至文武天保之詩則不然曰俾爾多益俾爾戩榖惟<lb/>
<pb n="KR4d0295_WYG_018-16b"/>
侈其受福之多曰如日之升如南山之夀惟頌其獲福<lb/>
之乆以至曰天保定爾亦孔之固則與事不師古以克<lb/>
永世匪説攸聞者其説異矣曰神之弔矣詒爾多福則<lb/>
與黷于祭祀時謂弗欽禮煩則亂事神則難者其義殊<lb/>
矣豈髙宗傅説得處泰之道於未重易之先而天保詩<lb/>
人特未之思歟主上既聖不居好善忘勢帝賚艮弼妙<lb/>
簡聖心萬機餘閒古訓是式以易之有泰所以著君臣<lb/>
相與之理書之有説命詩之有天保所以述君臣相與<lb/>
<pb n="KR4d0295_WYG_018-17a"/>
之事掇是三者親灑宸翰以畀元臣猗歟韙歟君臣交<lb/>
孚上下同徳此千載一時之幸遇也諸君幸生聖世行<lb/>
簉廣廷必有能紬繹經義以對揚王休者敢丐餘論因<lb/>
以前之所疑者質焉毋畧<lb/>
　　　十<lb/>
問文武之分尚矣欲比而同之使介胄之夫皆閱乎詩<lb/>
書俎豆之士必通乎軍旅豈惟勢有不可而習反其常<lb/>
適以敗事惟因類而求量材而任庶幾得之然人之難<lb/>
<pb n="KR4d0295_WYG_018-17b"/>
知堯舜所病若稽古昔聿求文武號稱得人者豈無自<lb/>
而然歟夫視其所以觀其所由察其所安人焉廋哉則<lb/>
履行固足以觀人也然受金無行之人足以興劉秦將<lb/>
之子雖賢祗以取敗履行果足以觀人哉言心之聲聽<lb/>
其言可以信其行則言語固足以觀人也然上林捷給<lb/>
之對見為利口亂邦之人汗浹於錢穀決獄之問者卒<lb/>
安劉氏言語固足以觀人哉學殖也不學將敗則學問<lb/>
固所以觀人之要然以經術飾吏事者不若無學者之<lb/>
<pb n="KR4d0295_WYG_018-18a"/>
見憚讀父書而為將者不若不學兵法者之有天幸則<lb/>
學問殆未足以觀人也名者實之賓則名譽亦觀人之<lb/>
術然名重當世者見為誤蒼生之人卒以覆國少有威<lb/>
名者或謂非保家之主亦以喪師則名譽亦未足以觀<lb/>
人也合是四者皆不足以觀人抑别有道歟主上丕承<lb/>
基緒鋭意治功悵王業之偏安求文武如弗及廷臣精<lb/>
白承休慷慨獻議文臣薦舉既累有請託欲絶其請託之<lb/>
私侍從兩省臺諫三衙及諸路軍帥所薦武臣亦欲君<lb/>
<pb n="KR4d0295_WYG_018-18b"/>
相審觀以盡知人之術猶以為末也復欲明詔大臣相<lb/>
與講求文武之實材曰文矣則必述其長於文者何事<lb/>
曰武矣則必述其堪充於武者何職嘻盡之矣然知人<lb/>
之難如前所云不可不審昔固有得文武之士十九人<lb/>
於數千人之中卒也碌碌因人而成事亦有使人東西<lb/>
自列若不足以得士而文武兼備者出焉事固有當然<lb/>
而不然者諸君其併前數者之疑而詳釋之或者將以<lb/>
上禆廟堂之末議<lb/>
<pb n="KR4d0295_WYG_018-19a"/>
　　　十一<lb/>
問后非賢不乂賢非后不食君臣相須自昔固然主上<lb/>
側席以来英俊虚心以受直言蓋與二帝三王同一軌<lb/>
轍漢唐諸君皆不足道宜乎衆賢聚在本朝内足以制<lb/>
作禮樂為萬世開太平外足以興起事功使四方皆效<lb/>
順而有識之士猶不能不私憂過計蓋老成雖為時出<lb/>
而或者疑其膂力既愆精爽或不逮才俊雖多在列而<lb/>
或者疑其意氣太鋭更事或未深所任皆文學之彦或<lb/>
<pb n="KR4d0295_WYG_018-19b"/>
不能無迂濶之嫌所致皆廉靜之人或不能無固陋之<lb/>
議漢武帝謂馬或奔踶而致千里士有負俗之累而立<lb/>
功名泛駕之馬跅弛之士亦在御之而已然則士之可<lb/>
用固非前四者所得專歟逆考當時所用如主父偃桑<lb/>
𢎞羊文成五利之徒信跅<graphic n="KR1375" url="https://raw.githubusercontent.com/kanripo/KR-Gaiji/master/images/KR1375.png" mimeType="image/png"/>之士矣其成效又何如歟<lb/>
諸君試舉前代之士有合於是四者其終之所成就何<lb/>
如以告或有禆於朝議<lb/>
　　　十二<lb/>
<pb n="KR4d0295_WYG_018-20a"/>
問伊尹之告太甲必述成湯周公之戒成王必述文武<lb/>
誠以事乆則易晦法近則易遵東方朔之於武帝惟願<lb/>
近述孝文意亦倣此恭惟主上以不世出之資遇大有<lb/>
為之㑹逺人慕化北敵畏威中興之功近在朝夕邇臣<lb/>
竊窺聖略請裒集孝宗聖武機要以進上意闓懌已俞<lb/>
其請猗歟盛哉祖宗百年未雪之讎庶乎可雪於一朝<lb/>
孝宗二十八年欲為不遂之志庶乎可遂於今日矣然<lb/>
武事以擇將才為先近者猛士之思尚軫聖懐今内而<lb/>
<pb n="KR4d0295_WYG_018-20b"/>
侍從外而監司郡守各舉邉郡及將帥者一二人敢問<lb/>
薦舉果足以得人乎孝宗皇帝之擇任將帥抑别有要<lb/>
道乎武事以得士心為急近者賞罰之未公見於邇臣<lb/>
之論奏甚者謂不分守城不言在寨動以萬數無從究<lb/>
核敢問論賞若此何以示勸懲乎孝宗皇帝之行賞罰<lb/>
以激昂多士抑别有責實之方歟以至忠義人之未歸<lb/>
而或疑其遺患屯田之可為乆利而或疑有奪田之擾<lb/>
沿海之盜賊出没二廣之兵財闕壊稽之孝宗之世必<lb/>
<pb n="KR4d0295_WYG_018-21a"/>
有成説願從諸君考之如何將以復于上<lb/>
　　　十三<lb/>
問古之善計天下者察其紀綱而已紀綱猶在雖以夏<lb/>
后氏之亂少康可以中興否則雖乆安長治如漢之元<lb/>
成而後日之變已兆矣主上聰明淵懿聲色貨利不入<lb/>
其心恭儉勤勞土木畋游不干其慮虚懐以任賢傾心<lb/>
以納諫親九族體羣臣紀綱之在内者固已秩然不紊<lb/>
而泛觀在外似有可疑者夫侍從臺諫朝廷之紀綱係<lb/>
<pb n="KR4d0295_WYG_018-21b"/>
焉今也論思獻納曠嵗無聞補過拾遺其責安在改勘<lb/>
州縣已結録之獄而使姦民逃死改送監司已得實之<lb/>
訟而使寃枉莫伸甚至移書監司郡守公肆請託則風<lb/>
憲又將何賴監司郡守州縣之紀綱係焉今也監司欲<lb/>
趣辦各司之財計而不恤郡之空匱郡守欲趣辦本州<lb/>
之財計而不恤邑之空匱或命下不行以覬顯除或託<lb/>
言丐祠以希召命其設心若此則觀風共理乎何有下<lb/>
至縣邑則奉行朝廷監司郡守之紀綱而致之民者今<lb/>
<pb n="KR4d0295_WYG_018-22a"/>
也或預借以困民或鑿空以擾民民俗頑而不能制版<lb/>
籍弊而不能革或冒于貨賄而不恤其它或僥倖見幸<lb/>
而不揣其能則撫字乎何責夫如是紀綱紊矣豈國家<lb/>
之所望於士大夫者伊欲中外小大之臣皆洗滌舊染<lb/>
以起事功精白一心以承休徳何術而可<lb/>
　　讀史抄<lb/>
　　　前漢書十八條<lb/>
鄭當時好黄老言而每五日洗沐嘗置驛馬長安諸交<lb/>
<pb n="KR4d0295_WYG_018-22b"/>
請謝賔客至明旦常恐不徧何胷次擾擾如博極其言<lb/>
亦若人之流亞也孟堅謂其不能為醇儒過矣<lb/>
枚乗再諫吳王書其間載齊王殺身等事皆在吳王敗<lb/>
走之後劉仲馮考之甚詳謂後人增加之予觀韋孟諷<lb/>
諫楚王戊詩或者以為其子孫敬事述志而作則乗之<lb/>
諫吳王書其為後人增加也明矣<lb/>
灌夫以服請不宜猶言某以有服故不宜自往請客後<lb/>
不得已乃親往也<hi>師古注非</hi>
<pb n="KR4d0295_WYG_018-23a"/>
史記張釋之傳盜環事下廷尉治釋之按律盜宗廟服<lb/>
御物者為奏當棄市班固第云下廷尉治案盜宗廟服<lb/>
御物者為奏當棄市殊失委折<lb/>
灌夫傳改嘗作常改潁隂侯灌何請孟為校尉作灌嬰<lb/>
陂池作波池夫以服請宜往為不宜皆非是餘不可悉數<lb/>
韓安國和親議利害了然為萬世不刋之典可謂見之<lb/>
明察之熟矣宜其執此之見堅如金石未見武帝意有<lb/>
所屬迺以有它繆巧為辭至以身任行師之寄豈以䕶<lb/>
<pb n="KR4d0295_WYG_018-23b"/>
軍之權諸將皆屬有以動其心故耶雖然馬邑之役所<lb/>
恃者聶一之詐猶可以有它繆巧為解它日漁陽之役<lb/>
右北平之役豈亦有它繆巧而然耶士大夫始於事理<lb/>
甚明終為名利所惑良可慨歎<lb/>
韓安國善遇田甲李將軍乃殺醉尉量不同矣<lb/>
衛青不罪李敢敬待汲長孺亦賢矣<lb/>
田竇之争自韓安國汲長孺鄭當時外餘皆莫敢言韓<lb/>
鄭之言又持兩端可見當時言者之難班馬二史於武<lb/>
<pb n="KR4d0295_WYG_018-24a"/>
帝既上食太后後言是時惟郎中令石建為上分別言<lb/>
兩人事曰分別言兩人事則曲有歸矣建豈其人耶太<lb/>
史公謂建為郎中令事有可言屏人恣言極切至廷見<lb/>
如不能言者豈亦以是故耶<lb/>
汲黯始為九卿𢎞湯為小吏𢎞至相封侯湯為御史大<lb/>
夫黯猶為右内史黯時丞史皆與同列或尊用過之李<lb/>
廣初與從弟李蔡俱為郎蔡名聲下廣逺甚蔡封侯拜<lb/>
相而廣不得邑官不過九卿廣之軍吏及士卒或取封<lb/>
<pb n="KR4d0295_WYG_018-24b"/>
侯者二人姿稟不同才質各異其為淹滯大畧相似<lb/>
史記李廣傳衛青問廣等失道狀曰青欲上書報天子<lb/>
軍曲折班史增作失軍曲折非是廣時但失道不曾失<lb/>
軍也<lb/>
元光六年四將軍出擊匈奴衛青為車騎將軍青則衛<lb/>
子夫弟也公孫賀為輕車將軍賀則子夫姊君孺夫也<lb/>
公孫敖為騎將軍敖則出衛青於死者也其後用李廣<lb/>
利為貳師將軍事亦類此夫兵凶器戰危事而武帝輕<lb/>
<pb n="KR4d0295_WYG_018-25a"/>
於畀付如此雖衛霍之師出則成功而所喪失亦畧相<lb/>
當至於它將鮮不敗衂者此可以為命將出師者之戒<lb/>
班固先叙敖與賀得幸之由繼書出軍等事其意微矣<lb/>
元狩四年衛霍之出衛青正當堅敵乃能使單于狼狽<lb/>
遁走幾至失國資糧於敵仍燒其積聚以破巢穴斬首<lb/>
九萬九千級按去病功無大於此者雖其斬捕數多而<lb/>
其所直者乃左方兵與單于親自臨陣事體大不同去<lb/>
病益封五千八百户而青不得益封青分量已過封之<lb/>
<pb n="KR4d0295_WYG_018-25b"/>
益不益足深論但方其張左右翼與單于鏖戰之時殺<lb/>
傷大當其間誰非冒萬死不顧以圖尺寸功者今也一<lb/>
置不問常惠遂成秩不過諸侯相爵不過關内侯此蓋<lb/>
迫不得已姑藉以塞衆議至霍去病軍則毫釐之功必<lb/>
計帝於是失軍吏士卒之心矣其後竟不能復擊匈奴<lb/>
或者此亦其一端歟<lb/>
衛霍斬首捕寇之功於漢為盛矣青雖父子俱侯凡三<lb/>
十四歲而五侯皆奪未幾以戾太子事遂滅去病死未<lb/>
<pb n="KR4d0295_WYG_018-26a"/>
幾子死國絶弟光功烈如此終亦不免赤族之禍豈<lb/>
其殺傷過多天道施報固如此耶<lb/>
易曰君不密則失臣臣不密則失身夫以君臣相信<lb/>
之深猶貴其密而况於情之疎者乎武帝建元中遼<lb/>
東髙廟與髙園便殿災先是淮南王安入朝與帝舅<lb/>
丞相武安侯蚡有逆言歸而益横其後膠西王趙敬<lb/>
肅王常山憲王皆數犯法或至夷滅人家殺二千石<lb/>
而淮南衡山王遂謀反膠東江都王亦陰治兵欲應<lb/>
<pb n="KR4d0295_WYG_018-26b"/>
之丞相蚡復恃貴恣横於内於是仲舒借二異以感動<lb/>
武帝此正納約自牖之意但其所言上忤權貴用事之<lb/>
臣下忤偃蹇不奉法之諸侯事無大於此者言之而密<lb/>
猶恐召禍而舒也暴其私藁至為他人所得則其疎甚<lb/>
矣<lb/>
仲舒家居朝廷每有大議使使者及廷尉張湯就問史<lb/>
臣謂其對大議皆有明法而所對謾不見一二使其所<lb/>
議果有闗於朝廷大利害則不應不載議之而當則朝<lb/>
<pb n="KR4d0295_WYG_018-27a"/>
廷又不應用其言而棄其人使其果不曾有所議史臣<lb/>
所載又不應爾蓋反覆史臣所載帝之所遣非張湯則<lb/>
亦其徒也言之阿意在仲舒固有所不忍言之而正則<lb/>
固已與使者之意背馳矣其所以復之君者何如哉宜<lb/>
其效不概見而仲舒亦終於不用也<lb/>
武帝䇿仲舒至于再三何也帝喜紛更主也仲舒首篇<lb/>
乃以更化為説武帝得其辭而不得其意疑舒之所謂<lb/>
更化則已之所欲變法易令也故異其對而復䇿之制<lb/>
<pb n="KR4d0295_WYG_018-27b"/>
冊所言諄乎古帝王沿革之異意欲仲舒極其所言大<lb/>
其所更張故篇末欲明其指畧切磋究之以稱其意泊<lb/>
仲舒復對不過諄諄乎禮義教化之事其他本末度數<lb/>
事制曲防皆略而不及帝始知意向殊異而中篇猶有<lb/>
所謂改正朔易服色等語故復䇿之而制冊所言尤深<lb/>
切致意於三王同異等語且謂仲舒之對為條貫靡竟<lb/>
統紀未終篇末戒其悉之究之熟之復之意欲仲舒條<lb/>
陳世務使紀綱文章鏗<graphic n="KR1503" url="https://raw.githubusercontent.com/kanripo/KR-Gaiji/master/images/KR1503.png" mimeType="image/png"/>炳輝一改當時之舊而舒之<lb/>
<pb n="KR4d0295_WYG_018-28a"/>
所志乃在損文用忠等語則其去帝意逺矣此帝所以<lb/>
絶意仲舒不復再策且出之為諸侯相也<lb/>
史臣書武帝封禪事言其書秘其事禁獨侍中奉車子<lb/>
侯與知之甫去泰山猶未至海上即書奉車子侯暴病<lb/>
一日死史臣之意微而顯蓋武帝自知其事多不經慮<lb/>
奉車子侯洩之貽笑天下後世故殺之耳<lb/>
　<lb/>
　<lb/>
<pb n="KR4d0295_WYG_018-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漫塘集巻十八<lb/>
</p>
<p>
</p>
  </div>
<div>
                <head>漫塘集巻十九</head>
    <p>
<pb n="KR4d0295_WYG_019-1a"/>
欽定四庫全書<lb/>
　漫塘集巻十九　　　　　　宋　劉宰　撰<lb/>
　　序<lb/>
　　　送陸提幹序<hi>生虞</hi>
選人考第舉員已足必在任二年而後可以離任此近<lb/>
制也稽山陸公之丞金壇曽未㡬時即上玉筍班通金<lb/>
閨籍豈近制歟選人改京秩必更縣寄此舊制也陸公<lb/>
之去金壇即官陞朝擢佐本道使者豈舊制歟夫不拘<lb/>
<pb n="KR4d0295_WYG_019-1b"/>
公以新舊之制則所以望公者果無意歟大江之南浙<lb/>
水之西王業浸昌人物偏萃欽哉惟刑之恤繄使者之<lb/>
責而使者以去天尺五或朝至暮遷率相與引大體不<lb/>
屑職務然則日抱具獄與使者争是非非幕府職歟公<lb/>
之令六安也使者急功利欲張虚言易私鑄邉民譸張<lb/>
亂在頃刻公奮不顧身請為使者言之言雖不售民倚<lb/>
公重不倉皇失業後使者祖其言卒轉危而安其丞金<lb/>
壇也嵗洊飢民食半菽吏不加閔讙曰菽足以輸民間<lb/>
<pb n="KR4d0295_WYG_019-2a"/>
皇皇坐填溝壑公上其議於府府不聽又上其議於使<lb/>
者適攝府事取其言施行之民以大和其禆使者之畫<lb/>
不既多歟夫其未始入幕也而獻畫若是况身是任歟<lb/>
抑人有言當局者迷室之高下室外之人觀而知之公<lb/>
試自思方在六安金壇時臺幙之士亦有智識如公者<lb/>
乎今日屬邑之吏亦有智識如公在六安在金壇時者<lb/>
乎咸無馬則已萬一當時幙中之士亦有智識庻幾於<lb/>
公而未免於當局之迷今日屬邑之吏亦有智識庻幾<lb/>
<pb n="KR4d0295_WYG_019-2b"/>
於公而旁觀之審則安知今也人之視已不如向也已<lb/>
之視人僕甚為公凛凛故書以贈<lb/>
　　　送王頴叔主富陽簿序<lb/>
余友王頴叔童子有盛名弱冠再名薦書擢上第吏部<lb/>
選主富陽簿将行須余言以别余聞富陽居錢塘上游<lb/>
林壑深秀勝處多坡仙舊所題品山川似昔景物斯今<lb/>
花笑人非鳥驚時換頴叔勝日振衣冠從賓侣升降俛<lb/>
仰其間舉酒酹之得無有慨然於懐者乎荒碑卧草壞<lb/>
<pb n="KR4d0295_WYG_019-3a"/>
壁吟風翰墨淋漓日光玉潔頴叔酒酣思湧秉筆續之<lb/>
得無有躍然於心者乎孟子所謂以友天下之善士為<lb/>
未足又尚論古之人頴叔有焉今又親行坡仙眠石之<lb/>
地想見疇昔登臨之勝不止誦其詩讀其書而已故余<lb/>
欲以坡仙生平髙節勁氣寜甘心困躓不一首肯姦䛕<lb/>
為頴叔法以風流放逸不屑就凖繩未免小異於程夫<lb/>
子之門為頴叔戒若夫簿書之事頴叔當自得之馬出<lb/>
西極齕草飲水不出尋丈間一舉首頓足即奔逸絶塵<lb/>
<pb n="KR4d0295_WYG_019-3b"/>
瞬息千里况暴吏長輩自其未至時已睢盱其旁耶頴<lb/>
叔行矣劉某序<lb/>
　　　本事方序<lb/>
醫生吕啟宗與余言曰啟宗晚學醫於醫家書未多讀<lb/>
獨求其論證明白用藥精審無如許知可學士本事方<lb/>
許儀真人今是方之流行江淮浙間多真所刋本火於<lb/>
兵今不獲存啓宗大懼此書之泯無以惠方來嘗試以<lb/>
語句曲施君某施欣然欲鏤板以廣其傳顧未得善本<lb/>
<pb n="KR4d0295_WYG_019-4a"/>
公嘗官于真盍從公求之余即授以真舊本而復書曰<lb/>
施君刋是書可以濟人愈於刋釋老經文萬萬也施以<lb/>
余言契於心復介吕生求序余謂許君知可少時坎壈<lb/>
欲一第不可得及其以是方濟人即有藥市收功陳樓<lb/>
間阻殿上呼盧喝六得五之夢未㡬果第六人及第陞<lb/>
名第五在陳樓二人之間蓋造物報應不爽如此今君<lb/>
以壮年遊上庠科第直摘頷底鬚爾猶蹭蹬迄今庸詎<lb/>
知造化者非有待而然乎夫身用是方所及有限厥應<lb/>
<pb n="KR4d0295_WYG_019-4b"/>
猶爾况板行之使人皆得用是方者乎勉之吾將賀子<lb/>
鼎甲之㨗不止臚傳第五也知可名叔㣲其出處詳於<lb/>
舊序茲不復贅嘉定改元序<lb/>
　　　杜成已字序<lb/>
丹丘杜君來言曰余生三月家君咳而命之曰範所以<lb/>
錫之名甚偉及冠筮而加元服賔撫而字曰儀甫所以<lb/>
敬其名甚至抑余聞于王通氏曰古之字者稱其可稱<lb/>
而誡其可誡字範曰儀其稱之允矣無乃誡之者容有<lb/>
<pb n="KR4d0295_WYG_019-5a"/>
闕乎以是不慊於心而有謁于子願更之以其所可誡<lb/>
者僕惟杜君粹於禀篤於學自視欿然取善無已雖誡<lb/>
將無施則思所以先後其名者而評之曰子知範乎凢<lb/>
陶冶之為鍾為釡為鬲為瓦為甓成之亟而製之宻更<lb/>
良工千萬而其制若一者範也範成於此而器從之故<lb/>
偏焉則傾鹵莽焉則不精缺焉裂焉則潰决而無成必<lb/>
其為範也慮之深計之豫使圜者中規方者中矩靡間<lb/>
不窒靡纎不具然後按其形模而出之數雖多而不舛<lb/>
<pb n="KR4d0295_WYG_019-5b"/>
其宜用雖乆而不愆其素一或不然工良器窳惟人亦<lb/>
然士君子之生于世不言而化不令而畏熏其徳者千<lb/>
人善良聞其風者百世興起豈有他哉成已而已故僕<lb/>
敢以成已更君之字而復之君請内省其成不失夫知<lb/>
之為智守之為一勇以行之展也大成惟君之學昉於<lb/>
致知曰智曰仁猶階而升猶乗而馳雖其未至而至有<lb/>
時或者撫事之機見義之冝氣餒於㫁志奪於随豈知<lb/>
及之仁能守之而理義之勇猶不足以勝寛柔之資歟<lb/>
<pb n="KR4d0295_WYG_019-6a"/>
昔者孔子荅子路成人之問若臧若孟既畧具仁知之<lb/>
事卞荘之勇猶不以兼人廢中庸論成已之道極其所<lb/>
舉舜與顔子而由以勇繼則知三者而闕一焉如山虧<lb/>
簣願以是果子之志因致朋友之義可乎君曰可哉則<lb/>
歌以侑之曰陶乎冶乎匪範胡成甕盎釡鬲物之有形<lb/>
惟人之生與我同類不知足而為屨豈其為簣嗚呼陶<lb/>
冶之卑而我之高乎我之易易而陶冶之勞乎自成其<lb/>
已物莫之逃乎<lb/>
<pb n="KR4d0295_WYG_019-6b"/>
　　　鄉飲酒儀序<lb/>
四明王君宰金壇之二年當嘉定丙子十有一月癸未<lb/>
日南至集多士于學顧以齒位未明謂諸生曰鄉飲禮<lb/>
廢乆矣古典雖難盡循開元紹興之制率近人情盍酌<lb/>
其中以元日行之諸生曰諾退即相與攷肄顧以費夥<lb/>
不敢煩縣官而合衆為難會冬官趙貳卿得請祠官而<lb/>
歸聞之慨然曰自吾起諸生仕州縣歴班行以至綴天<lb/>
子從臣鄉黨之士助善多矣今兹之歸頗欲擊鮮釃酒<lb/>
<pb n="KR4d0295_WYG_019-7a"/>
接慇懃而吾廬隘不能盡容吾行畢不敢槩請且均鄉<lb/>
黨也不敢有所後先舉六十餘年之墜典成賢大夫之<lb/>
雅志而又可以遂吾私其在茲乎即盡以其費佐縣官<lb/>
自奔走服役與凡供帳咸出趙氏大夫飭已廉用心恕<lb/>
下車不忍毫髮横徴於民而又不衒能不專美及是以<lb/>
禮不虚行方將撙節經費以助用㑹有道貳卿意者即<lb/>
欣然曰敬聞命又曰是禮也周禮實屬之鄉老及鄉大<lb/>
夫説者謂鄉老國之命卿居于鄉者則貳卿相與舉此宜<lb/>
<pb n="KR4d0295_WYG_019-7b"/>
矣某何敢違即具為書盡致鄉黨之士期以嵗三日畢<lb/>
㑹於學是日辛巳質明冠帶而㑹者凢若干人自耆老<lb/>
縉紳皆入門而鞠躬就列而祇肅聞戒而警息熏然其<lb/>
和秩然其序退而充充然如有得况青衿佩者乎既是<lb/>
相與嘉歎以為是禮自紹興癸酉而廢至嘉定癸酉大<lb/>
夫石君不矜而復其舉也遽故行之略其聞也不預故<lb/>
至者少乃今率禮無違而合邑之士無少長咸在可不<lb/>
謂盛乎况前一日庚辰雨夜漏至三刻而止遲明行禮<lb/>
<pb n="KR4d0295_WYG_019-8a"/>
亭午客退而雨越翼日雨甚蓋前後一日咸與雨㑹學<lb/>
宫雖葺而賔出入不能皆由廡下使來者雨立去者旋<lb/>
淖主者其安乎是舉也豈但人心允恊書曰天秩有禮<lb/>
蓋亦有隂隲黙相者矣諸生将以禮之次第鋟木以示<lb/>
來者以僕實與寓目焉俾書于篇首人日漫塘劉某序<lb/>
　　　羅文恭公文序<lb/>
紹熈初元某舉進士留行都聞孝宗皇帝之将内禪也<lb/>
盡收天下公正質直之士布之朝列故樞宻羅公時由<lb/>
<pb n="KR4d0295_WYG_019-8b"/>
常平使者召還即延之禁近其被遇尤深慶元間某調<lb/>
官又聞紹熈末趙忠定公既定大計鋭欲引去其遲逥<lb/>
以及于難蓋以一二同志所頼以維持後日者相繼淪<lb/>
謝之故問同志為誰則羅公其一也夫以孝廟之聖忠<lb/>
定之賢其計安天下率倚公重則公之所存可知某嘗<lb/>
恨不及一登公門嘉定丙子公之季子愚由延陵戍攝<lb/>
官金壇某以民禮見始得拜公遺像延陵以某居閒無<lb/>
事俾序次公遺文某惟疇昔抱不及門之恨乃今得因<lb/>
<pb n="KR4d0295_WYG_019-9a"/>
其遺文遡其胷中之藴幸矣其何敢辭即為序次為四<lb/>
十六巻其間有脱藳而未經刪潤者有屬藁一冊而莫<lb/>
知當時所由者亦有説經記事而不專為文者宜有所<lb/>
去留有所别異重惟公薨而延陵坐風木之悲中常耿<lb/>
耿故比而存之使延陵一展巻而盡得公平生延陵志<lb/>
尚端方問學勤敏詩所謂維其有之是以似之者異時<lb/>
欲圖不朽之傳必自有處抑聞唐史臣謂陸宣公論諫<lb/>
數十百篇皆本仁義本朝蘇文忠公序范文正公集謂<lb/>
<pb n="KR4d0295_WYG_019-9b"/>
公終身所為不出天聖間所上宰相一書夫人臣告君<lb/>
疇不曰仁義而意向少差則前後踳駮平居立言亦誰<lb/>
不過於自許而誕謾無實則一語不酬惟公致主規模<lb/>
一定於畎畆中而志念忠純不為外欲間㫁故論奏雖<lb/>
多一本仁義踐揚雖乆所行大槩不出初年廷對一䇿<lb/>
某謹第公奏對之文於先而以廷䇿冠之庶來者知所<lb/>
比方云嘉定丁丑立夏日序<lb/>
　　　送鄭節夫序<lb/>
<pb n="KR4d0295_WYG_019-10a"/>
玉惡瑕木惡曲故纎瑕足為尺璧之累千仞良材病於<lb/>
尋丈之曲惟人亦然夫王良善御不屈其身庾斯善射<lb/>
不屈其友此固孟氏所喜稱樂道余有疑焉易曰舍爾<lb/>
靈龜觀我朶頥凶甚言徇人之必至於失已也而良乃<lb/>
甘與嬖奚乘諉曰未知其人則範而馳驅而不獲亦可<lb/>
已矣必為之詭遇何哉豈恥以不才黜而急於自見歟<lb/>
抑不能自信於此而嘗試於彼歟良非出此者則亦以<lb/>
暫為之詭遇而無損於平日之正御而已春秋傳曰凢<lb/>
<pb n="KR4d0295_WYG_019-10b"/>
師有鐘鼓曰伐無曰侵則侵蓋彊場小事爾鄭人使子<lb/>
濯孺子侵衛衛使庾公之斯追之曰追則師已出境矣<lb/>
子濯孺子疾作不可以執弓其下亦無一人敢彎弓相<lb/>
向者則其将卑師少非負固不服可知矣服而舍之庾<lb/>
公之斯固何慊於君事借曰未也則明述其縱舍之由<lb/>
而自歸於司敗抑亦可也慮不出此而必抽矢去金以<lb/>
為欺豈不以所欺者小無損於平日之誠歟若吾友鄭<lb/>
君節夫則異於二子者自余獲友節夫于今兩年余少<lb/>
<pb n="KR4d0295_WYG_019-11a"/>
多難更世故深閱人情熟故其與世酬酢雖胷中之磊<lb/>
磊者不磨而細故末節間猶未免有随衆俛仰處節夫<lb/>
殊不謂然聽其言觀其行雖誘以萬鍾之祿卿相之位<lb/>
必不肯斯須詭正白刃在前鼎鑊在後亦不能迫之使<lb/>
毫髮欺也惜其生也後孟氏不得與二子者較是否其<lb/>
間節夫閩人今自浙歸閩非階上第未有出閩之期而<lb/>
余老矣後㑹淹速其事亦難逆計故借孟氏以證其所<lb/>
得於節夫者以為節夫謝方余尉江寕時建安游夫子<lb/>
<pb n="KR4d0295_WYG_019-11b"/>
實在帥幕将别夫子蹙然曰世惟作好人難作凢人易<lb/>
余問其故夫子曰凢人世固不之重亦不之責聞有一<lb/>
言一行則亟稱之曰是人而能是皆欣欣然欲棄其<lb/>
舊聞其新故為凢人易曰好人矣則一言一動皆當中<lb/>
節藉無可議人第曰是固應爾無足為異萬有一涉於<lb/>
疑似之間則責備者衆矣故為好人難余嘗有味其言<lb/>
節夫則信為好人矣别後有來自南中從而問焉知其<lb/>
一於正而斯須之詭不為也一於誠而毫髮之欺不為<lb/>
<pb n="KR4d0295_WYG_019-12a"/>
也吾猶曰望於節夫者固應爾不以為異不然其能不<lb/>
為游夫子之所憂乎節夫欣然曰吾固不敢自棄為凢<lb/>
人以為子憂然亦虞子之不暇憂我而自憂也因憮然<lb/>
相與别去<lb/>
　　　羅季能字序<lb/>
臨川羅君謂其友漫塘劉某曰余以愚命名朋友不余<lb/>
棄而字之曰端誠甫誠而明信足以砭愚然自誠而明<lb/>
非予所敢知也顧吾子度宜揣稱而更字之叟謝不能<lb/>
<pb n="KR4d0295_WYG_019-12b"/>
者數而君之請不已蓋别數年相距數千里而書來辭<lb/>
益力叟辭弗獲則請更字君曰季能甫而告之曰記不<lb/>
云乎博學之審問之慎思之明辨之篤行之有弗學學<lb/>
之弗能弗措也有弗問問之弗知弗措也有弗思思之<lb/>
弗得弗措也有弗辨辨之弗明弗措也有弗行行之弗<lb/>
篤弗措也人一能之已百之人十能之已千之果能此<lb/>
道矣雖愚必明則字孰有宜於此者乎季能公輔子有<lb/>
家學甫冠而仕所見卓然不吐剛不茹柔而又謹所尚<lb/>
<pb n="KR4d0295_WYG_019-13a"/>
擇所與遊非其類雖親必逺其類也雖下已必親之其<lb/>
見善明已如此况今從宦乆更事深而取友博耶其果<lb/>
能此道無可疑者然學之而能問之而知思之而得辨<lb/>
之而明行之而篤五者有一不盡而其所用力茍未至<lb/>
於人一已百人十已千雖聖賢猶未敢視為税駕之地<lb/>
而况君乎惟自今已徃因其已能益加其所未能進進<lb/>
不已而至於日新而又新斯可矣不然鑑明而塵侵之<lb/>
水明而物撓之守者殆而攻者益多庸詎知今日之皓<lb/>
<pb n="KR4d0295_WYG_019-13b"/>
皓不為他日之汶汶者乎君之叔舅天下士也宜相與<lb/>
訂之嘉定壬午八月日序<lb/>
　　　李氏棣華酬唱集序<lb/>
選詩惟謝兄弟唱酬獨多春草池塘之句至相感發於<lb/>
夢寐間則其相與之情可知然夷攷其實則宣逺靈運<lb/>
惠連但羣從耳杜子美篤愛其弟别則憶見則喜得其<lb/>
消息則喜聞其将至則又喜具見於詩而其弟曽不能<lb/>
出一語與嚴武岑參等作並編集中晉二陸本朝蘓長<lb/>
<pb n="KR4d0295_WYG_019-14a"/>
公少公同氣之間更唱迭和金玉鏘鳴真可陵轢謝氏<lb/>
而使子美之弟愧死然兩公之家自伯仲外他無兄弟<lb/>
故古今兄弟唱酬之盛未有若曲周李氏者忠愍公大<lb/>
節與日月並明其兄大參與諸弟立朝則主國論在外<lb/>
則著民庸或位非通顯亦足以表見凢我有宋綱常所<lb/>
以復立天地所以重開宗社所以再安繄李氏兄弟是<lb/>
頼則發之聲詩蓋餘事爾今特以侍郎公之孫朝奉郎<lb/>
分差鎮江府諸軍司糧料院權裒其先世唱酬集俾為<lb/>
<pb n="KR4d0295_WYG_019-14b"/>
之序故云嘉定甲申小至後十日漫塘叟劉某序<lb/>
　　　京口唱酬詩巻序<lb/>
了翁名節隘宇宙貫日月其澤被後人猶長江大河滚<lb/>
滚不窮為其子孫雖窮逹不齊大率如王謝家子弟自<lb/>
有一種風氣見者咸知愛重况少不茍随老而彌壮如<lb/>
古愚甫者哉初余為舉子客楊氏寳經堂與前淮東使<lb/>
者可乆甫游古愚甫於使者為舅甥因得相從樽爼間<lb/>
去三十年古愚甫忽過余漫塘上道故舊若隔世余家<lb/>
<pb n="KR4d0295_WYG_019-15a"/>
貧無延客具時方凝寒相與燒軟火烹豆腐薦茅柴酒<lb/>
連日懽甚古愚甫以舅氏有約亟辭去不能留則直述<lb/>
鄙意為詩數韻送之未㡬舅甥皆以書來不但拙詩辱<lb/>
和又辱録以寄吾友仲思陳兄亦相與賡酬成大軸矣<lb/>
余剥封快讀若明珠大貝錯陳几案光燄奪目欲强屬<lb/>
和而篇長韻險非拙者所能為之序而歸其軸於古愚<lb/>
甫俾為謝使者且持此東歸為别後相思之資云嵗乙<lb/>
酉改元序<lb/>
<pb n="KR4d0295_WYG_019-15b"/>
　　　送史星官序<lb/>
故發運使者史公之孫伯玉能以希夷先生前定數推<lb/>
知人生禍福休咎将藉以資身一日持余友句容尉張<lb/>
端衡溧陽尉陳仲思書來謂其為人端愿不能駕説以<lb/>
為高其為術坦明不待研精以為深恐人之易之也求<lb/>
余言以為信余蓋有言不信者安能以其不足信之言<lb/>
信君之術抑余觀世之挟術者或攷論五行或相觀形<lb/>
色五行之運固不私於人形色亦有不可窺如壺丘子<lb/>
<pb n="KR4d0295_WYG_019-16a"/>
者則君之按日時而推據尸影而言使信而有證不既<lb/>
優矣乎而君顧自薄其術豈非如畫者樂畫鬼神不樂<lb/>
畫犬馬乎夫鬼神難知而畫之工乎否卒不可攷信犬<lb/>
馬易見其工也一展巻得之然則問術者其知所擇矣<lb/>
乙酉改元漫塘叟劉某序<lb/>
　　　恭靖先生家説序<lb/>
先兄恭叔少孤力學窮晝夜忘其飢寒之切於身學成<lb/>
五貢于鄉再在首選嵗晚始以特恩對䇿極言時弊考<lb/>
<pb n="KR4d0295_WYG_019-16b"/>
官驚歎擬居第一上意有所更定然猶在七人之列調<lb/>
廣徳軍建平尉值嵗大旱選攝郡掾揔理荒政民以全<lb/>
活部使者真公徳秀李君道傳譙君令憲與郡太守皆<lb/>
上其功于朝再調江隂法曹将上矣以疾奉祠而卒先<lb/>
兄平生謹重寡言言皆可記其對家人婦子與言之大<lb/>
賔大客之前不異某不學既無所肖似而椎魯又不能<lb/>
強記妷崇雋俾追述於數年之後故不能詳崇雋以示<lb/>
其婦翁句容尉張端衡邑大夫張君偘適見之坐間命<lb/>
<pb n="KR4d0295_WYG_019-17a"/>
鋟諸梓蓋其取善之博為義之勇有不可及云<lb/>
　　　送洪季揚序<lb/>
洪季揚以其二父與余學同道舉進士同年不逺千里<lb/>
自淳安過余其容肅然而荘其氣熏然而和出其書詞<lb/>
藻爛然意若哀余之愚而欲開之矜余之衰欲翼而張<lb/>
之者余頽惰乆矣季揚雖填然鼓之老氣寜復可作然<lb/>
朝聞道夕死可矣於季揚之來有望焉而季揚僅一再<lb/>
見即索去問所之曰吾嘗事楊夫子於慈湖識魏鶴山<lb/>
<pb n="KR4d0295_WYG_019-17b"/>
于都謁東山楊公子吉而歸見錢容堂諸君皆與余欵<lb/>
今将駕而游武夷其歸也沿大江而下登匡廬庶有合<lb/>
焉余聞之大愧季揚怪問故余曰昔郭有道過袁奉高<lb/>
不宿而去見黄叔度乃留連累日此豈有戚疏於其間<lb/>
哉澄之不清撓之不濁叔度固有以留之矣余獨無愧<lb/>
乎哉季揚笑不荅曰吾書固有望於子矣子尚勉之余<lb/>
復之曰夫渥洼之駒堕地千里而老則伏櫪九臯之鶴<lb/>
一飛冲天病則歛翮雞羣况如余者駑駘耳蜩鷃耳方<lb/>
<pb n="KR4d0295_WYG_019-18a"/>
其盛時猶不過服鹽車搶榆枋况已老病乎哉抑余聞<lb/>
郭有道當漢之季深知天時人事之不可為然猶周遊<lb/>
郡國不已于行蓋不以時之不可為猶庶㡬夫人之可<lb/>
為其欲扶顛持危之心至切也今之世法度雖弛而綱<lb/>
常未泯士大夫雖有負於國家而聖上天縱之姿日新<lb/>
之徳視商宗周宣有光焉世之士必有如伊傅仲尹方<lb/>
召者為時而出於季揚之行有占焉酌以大斗行矣自<lb/>
愛劉某序<lb/>
<pb n="KR4d0295_WYG_019-18b"/>
　　　送張壻寛夫赴省序<lb/>
紹定之元京口張寛夫貢于鄉二千石既歌鹿鳴以送<lb/>
之鄉之親若舊復相與祖道酒半寛夫起言曰某不才<lb/>
幸頼父師之訓登名於禮部又幸而中有司之程則将<lb/>
奉大對于天子之廷言之是則天子為之動容公卿大<lb/>
臣為之改視易聽萬事以理萬變以弭萬物亦以吐氣<lb/>
使見者曰魯無君子斯焉取斯此非鄉曲之榮歟不然<lb/>
上負天子下負所學見之者曰寒鄉晚出孤陋寡聞固<lb/>
<pb n="KR4d0295_WYG_019-19a"/>
如此亦鄉曲羞也願有以教之漫塘叟應之曰夫射者<lb/>
求中鵠博者求成梟盧士之從事科舉寜不志於為掄<lb/>
魁歟近世掄魁之選孰有愈於張于湖王梅溪者歟梅<lb/>
溪一䇿忠憤激切今讀之猶凛凛有生氣而于湖志阿<lb/>
用事者耳夫使二公所言不同而得失有異則詭遇獲<lb/>
禽人情容有不免而于湖之得不過如梅溪梅溪之得<lb/>
曾不下於于湖則士亦知所擇矣今之世誅求無藝而<lb/>
田里怨嗟賞罰無章而行伍禠氣府庫内空而所實者<lb/>
<pb n="KR4d0295_WYG_019-19b"/>
私帑邊境外蹙而所營者别業事勢如薪下之火方燃<lb/>
幕上之巢将翻而士大夫方晏然寜居栩栩然相樂也<lb/>
子幸當龍飛䇿士之初天子虛已求言之日顧黙而不<lb/>
言雖言而不切於當世之故獨不愧於王梅溪歟寛夫<lb/>
余壻今領袖羣仙於册府者曰秘監曹先生招諸生立<lb/>
館下誨之者曰國子方先生二公皆余少日朋友也寛<lb/>
夫猶以余言為疑入都試脩弟子禮徃見而質之<lb/>
　　　送吳兄入京序<lb/>
<pb n="KR4d0295_WYG_019-20a"/>
吾鄉吳子隆兄宦遊五十年進不求榮退不謀利每見<lb/>
人訴滯淹而求薦引述窘匱而丐周給即瞑目不視曰<lb/>
是不異乞人可以吾儒而作乞人態乎其家翁大卿平<lb/>
生歴官買田不盈二百畆季不肖盡賤售以為酒家費<lb/>
人謂子隆必訴之官而復之比子隆歸委不問或詰其<lb/>
故子隆曰是其初必假母兄之命以行吾欲復田可使<lb/>
吾弟伏辜以傷吾母之心乎在官公餘即閉門讀未見<lb/>
書或招勝友命駕出遊飲酒賦詩以為樂於儀真同僚<lb/>
<pb n="KR4d0295_WYG_019-20b"/>
中惟與今春官小宗伯曹公及前農卿辛公厚在揚在<lb/>
杭非此所知故章泉趙先生在日與某書言子隆在上<lb/>
饒時同僚無可其意所與遊惟寓客章泉與南澗韓先<lb/>
生及今奉常余公耳傳曰不知其人視其友子隆平生<lb/>
之所取友何如哉子隆既没囊無一錢瓶無粒粟無立<lb/>
壁可家長子徃依外家甫壯而没叔季躬畊墓側荒墟<lb/>
種禾黍以自給惟仲子罃頗知書而不免於飢寒其女<lb/>
兄既嫁而貧復挈家來依之或竟日啼飢相視無策一<lb/>
<pb n="KR4d0295_WYG_019-21a"/>
日來見謂某曰嵗既秋矣而糴貴日甚百指之家卒嵗<lb/>
柰何某語之曰昔孫叔敖之子貧徃見優孟猶能為之<lb/>
啟寢丘之封今小宗伯曹公奉常余公皆當世宗工鉅<lb/>
儒方接武上政塗又前於潛程大夫與子有先世交承<lb/>
之契其友石民瞻與某言大夫學古而勇於義方以課<lb/>
最登朝子何憚不歴徃見之乎罃曰吾不憚徃見憚徃<lb/>
而不得見耳某又謂昔孔文舉援通家契於數十世之<lb/>
前猶得見李元禮子援乃翁遊從之契寜患不得見宗<lb/>
<pb n="KR4d0295_WYG_019-21b"/>
伯奉常乎寜患不得見前於潛大夫乎子行矣罃曰諾<lb/>
則序所言以送之辛夘七月中澣漫塘叟劉某序<lb/>
　　　送邵魯子序<lb/>
余尉江寜時識一醫者用藥必按古方不増損毫髮余<lb/>
竊陋之而所治病輒愈嘗試問之對以昔人製藥如張<lb/>
仲景孫思邈之徒其於寒煖燥濕之度君臣佐使之用<lb/>
烹煎炮炙之冝劑量審矣後之醫者察脉茍精視證茍<lb/>
明取而用之如庖丁奏刀雖大郤大窽未有不迎刄而<lb/>
<pb n="KR4d0295_WYG_019-22a"/>
解者不然徒取古方紛更之寒煖燥濕之爽其度君臣<lb/>
佐使之反其用烹煎炮炙之失其冝小則誤人大則殺<lb/>
人可不畏哉余驚其言因思今之學者喜立言以自見<lb/>
不異醫者之増損古方宜謹毋忽夫太極氣之始大衍<lb/>
洪範數之元不為之圖誠未易曉而近世精一之傳有<lb/>
圖心性之分有圖皆似為蛇畫足邵君魯子又為中字<lb/>
圖説分幅紙為三以聖愚各居其偏而以庸人之不知<lb/>
中小人之無忌憚者居其間意若謂其自以為中而實<lb/>
<pb n="KR4d0295_WYG_019-22b"/>
非中者而位置非矣余謂邵君倘必為此圖則當以不<lb/>
及者居前過者居後而以執中之聖人時中之君子居<lb/>
中若是豈惟中之為義不待論説而明抑可使賢且知<lb/>
者俯而就愚不肖者企而及其為圖不茍然矣今顧異<lb/>
是于以自為則贅于以為人則勞而少功是何異醫者<lb/>
之不樂守古方而徒欲以意自為方者哉余少所從㳺<lb/>
多邵君親黨知邵君多從師友㳺飽聞義理學常有其<lb/>
人甚逺望之不見之歎乃今邵君復不憚逺拏舟過之<lb/>
<pb n="KR4d0295_WYG_019-23a"/>
望之其容粹然聽之其音琅然徐而即之又知其涵養<lb/>
之深體認之熟非淺之為學者比藉不以言語自見其<lb/>
過人抑已逺矣必言語乎哉魯子之先君子蚤從象山<lb/>
陸先生絜齋袁先生遊見謂知道者今二先生之書具<lb/>
在而晦菴朱先生諸書其論説益精魯子之歸試取三<lb/>
先生之書盡心焉㑹知愚言不妄庸字配中而行更湏<lb/>
識察昔歳鄉人有得前輩所書中庸二字刻寘學宫者<lb/>
俾為之贊嘗亂道數語謹令兒曹録呈自今凢有可見<lb/>
<pb n="KR4d0295_WYG_019-23b"/>
教毋吝壬辰四月下澣漫塘叟劉某序<lb/>
　　　送湯兄赴薛館序<lb/>
晉范氏子華之客有宿于商丘開之舍者相與言子華<lb/>
之勢能使富者貧貧者富丘開窘於貧奮然徃從之范<lb/>
氏之客皆縞衣乗軒見開面貌衣冠狎侮欺紿無所不<lb/>
為閒與之乘高臺漫言能自投下者與百金開自投而<lb/>
下形體無傷又紿之以入水有珠開果泳而得珠驅之<lb/>
以入火取錦開果入而得錦范氏之客始驚以為有道<lb/>
<pb n="KR4d0295_WYG_019-24a"/>
開曰吾無道曩子二客之宿吾舍也譽范氏之勢能使<lb/>
富者貧貧者富吾誠之無二心故不逺而來今昉知子<lb/>
黨之誕我内積猜慮外矜觀聽追幸前日之不焦溺也<lb/>
怛然内熱水火可得復近哉漫塘叟曰商丘開所聞於<lb/>
范氏之客所求於范氏之門者富而已使開能誠之無<lb/>
二心則水本無珠入而得珠火不可以取錦入而得錦<lb/>
况如范氏之勢子華之賢庸詎知其不能使貧者富乎<lb/>
吾友湯子淵脩謹好學顧為貧累忽束書告别曰吾将<lb/>
<pb n="KR4d0295_WYG_019-24b"/>
館于薛氏薛氏國之柄臣其子之賢度必不减子華而<lb/>
勢過子華逺矣惟子淵不猜不矜誠心以處之將見虚<lb/>
而徃實而歸豈但入水得珠入火得錦而已既與之言<lb/>
復書以送之壬辰夏五上澣<lb/>
　　　送洪季揚揚祖教授横州序<lb/>
紹熈庚戌余與嚴陵洪叔誼兄弟同登進士第慶元乙<lb/>
夘又與叔誼同校文上饒事竟復同塗歸别十餘年叔<lb/>
誼從宦邊頭復枉道顧余漫塘上厥後出處不齊音問<lb/>
<pb n="KR4d0295_WYG_019-25a"/>
亦闊絶而叔誼之質之美之學之粹則余愛之重之一<lb/>
念不忘季揚其長子數年前自太學來訪問叔誼無恙<lb/>
則宦不逹死乆矣嗚呼叔誼不惟不遇知於人復不遇<lb/>
知於天乎朋友之義宿草不哭而余於叔誼哀不自勝<lb/>
今年春聞季揚由舍選入對大廷始信天之報應不爽<lb/>
叔誼死猶不死季揚復迫於貧乗傳次入廣夫廣之風<lb/>
土人所畏道逺俸薄人所憚季揚勇徃不顧豈天固予<lb/>
之季揚固違之耶抑余聞今柱府經略使亦庚戌同年<lb/>
<pb n="KR4d0295_WYG_019-25b"/>
<hi>時丁黼知靜江</hi>同年人所厚季揚才高識明優為時用又非徒<lb/>
若飛鳥依人者則季揚之遇合與天之報應叔誼顧不<lb/>
權輿於此乎因其書來告别書以贈之<lb/>
　　　送黄竹磵序<lb/>
乾道淳熈間東萊先生在婺晦菴先生在建從之遊者<lb/>
常數百人其學成行修者多去而為名卿才大夫下亦<lb/>
不失於鄉黨自好之士其後楊慈湖在四明葉水心在<lb/>
永嘉戸外之屨常滿蓋其師友相從儘有樂地故雖多<lb/>
<pb n="KR4d0295_WYG_019-26a"/>
去鄉辭家關山夐隔歳時恨别花鳥驚心亦徘徊而不<lb/>
能去年來道䘮諸老凋零學者倀倀然無所歸竹磵黄<lb/>
雲夫胷次灑落句律清遒使得及四先生門所至豈易<lb/>
量顧僅為詩酒社中人此韓文公所以悲醉鄉之徒不<lb/>
遇也雲夫清湘人自言京口買舟乗雪過余此興殆不<lb/>
减王子猷去余而東又将從野雪老人於松江上野雪<lb/>
余鄉人得行巻兩編讀之恨不識面二十年乃今昉知<lb/>
其心雲夫為我多謝不敏暇日舉盃酒相屬於三高亭<lb/>
<pb n="KR4d0295_WYG_019-26b"/>
下能因囘鴈寄音幸甚<lb/>
　　　送陳孟明監常州税序<lb/>
陳君孟明累世高科亦有工詩與蘓後湖為友者實吾<lb/>
里望族君累試場屋不效去從故樞使薛公㳺薛公嘉<lb/>
其秀整表表於親黨間欲命以官而君於親親之序為<lb/>
後遂處之右階授常之征官将行觀其色赧赧然漫塘<lb/>
叟於君家有再世契酌而送之曰士自一命以上皆足<lb/>
行志惟貪刻不可為君自今以始儻能恕以臨事不剥<lb/>
<pb n="KR4d0295_WYG_019-27a"/>
下以媚上廉以自律不背公以營私則人稱之行道傳<lb/>
之上官薦之明神右之由是以踐世科登膴仕無難者<lb/>
不然則今之鳴玉曳履於搢紳間自謂一世清流而為<lb/>
人所唾視者多矣獨右階乎哉君曰唯唯則書以贈<lb/>
　　　頥堂集序<lb/>
頥堂先生司諫湯公故知樞宻院事敏肅公之𤣥孫少<lb/>
嗜書家塾儲書萬巻日涵泳其間自六經諸子史以及<lb/>
浮屠老子之書與凢星官歴史所載無所不參綜或疑<lb/>
<pb n="KR4d0295_WYG_019-27b"/>
其貪多務得於藴奥或有闕遺而公實沿流泝源無所<lb/>
不探索下筆若不經意而識高趣逺意到辭逹若龍駒<lb/>
出水萬里騫騰不可覊縶若岫雲騰空斯須變化不可<lb/>
名状薄舉子業不為去試博學宏詞科一上即中選同<lb/>
時之士亦有與公文相軋者而公意氣激昂議論忼慨<lb/>
獨頴脱而出故貴名之起如轟雷霆虞丞相允文又於<lb/>
上前力薦之即以其年六月擢樞宻院編修官而公之<lb/>
志雅欲以勳業自見故立朝未幾即出從虞公於宣幕<lb/>
<pb n="KR4d0295_WYG_019-28a"/>
既宣帥勞還公亦復歸舊著時淳熈甲午秋七月而以<lb/>
明年秋八月出使又明年三月以使事謫中間立螭坳<lb/>
登諌垣演綸鳯閣勸講金華君臣之間氣合道同言聽<lb/>
諌行僅朞月耳一謫八年乃始得歸我孝宗皇帝之意<lb/>
而豈徒哉公之少也志鋭而氣剛志鋭或失之疎氣剛<lb/>
或失之忽惟更事多者反是詩曰豐水有芑武王豈不<lb/>
仕詒厥孫謀以燕翼子蓋我孝宗皇帝期於公者逺望<lb/>
於公者深矣歸未及用而死及之此遇合之難有志之<lb/>
<pb n="KR4d0295_WYG_019-28b"/>
士所以拊遺編而浩歎也公没後四十有八年其季壻<lb/>
趙侯鎮婺始裒公遺文千里詒書俾某序次某弱冠居<lb/>
鄉里值公南歸數操几杖從之公亦喜其来命之進飲<lb/>
食教誨之無倦色於今鄉里之士及登公門者某一人<lb/>
耳其何敢辭公於文無所不工而尤豪於詩故以詩先<lb/>
焉而以詞科中程之文次之掖垣詞命諌省論奏又次<lb/>
之其他與諸公卿大夫論事交訊之書及雜著皆列于<lb/>
後總若干卷公諱某字某没之歳方年五十有三云端<lb/>
<pb n="KR4d0295_WYG_019-29a"/>
平乙未五月朔旦劉某序<lb/>
　　　何閣學遺文序<lb/>
前漢末王莽居攝東郡太守翟義自以故宰相高陵侯<lb/>
方進子身守大郡父子受漢厚恩當舉兵為國討賊兵<lb/>
興而郡國皆震比至山陽衆十餘萬三輔豪傑應之攻<lb/>
燒官寺至火見未央宫蓋忠義之足以感人如此何清<lb/>
源輔相徽廟年踰一紀既謝事儀物廩稍猶不改居位<lb/>
時金國渝盟人心惴怯無敢北向出一壮語者故顯謨<lb/>
<pb n="KR4d0295_WYG_019-29b"/>
閣學士某清源之嗣時領使事河北獨能舉勤王之兵<lb/>
為天下倡端不愧翟義至於事之不成則翟義所謂設<lb/>
令時命不成死國埋名猶可不慙先帝公之自計亦若<lb/>
是矣若夫義死而公無恙則以有我高宗皇帝一馬化<lb/>
龍之事在未可以新室事例觀公之曽孫某集公遺文<lb/>
屬其序于篇首某謂有本者如是故得詳彼略此云紹<lb/>
定壬寅六月晦日丹陽劉某序<lb/>
　　　政説贈句容江大夫<lb/>
<pb n="KR4d0295_WYG_019-30a"/>
句容大夫江元弼将之官問政於予予世大拙不知所<lb/>
告而句容請不已時從人寄聲越明年猶以書來曰子<lb/>
言云何予感其意因思頃尉江寜将捧檄試進士請教<lb/>
於常所徃來者或告之曰毋立説余從而訾之曰説歸<lb/>
於是而已是則何説之能易既考試數日由吾説者悶<lb/>
悶不可人意作而取所謂不合吾説者續之随其意之<lb/>
淺深文之高下而為之去取時有得焉乃慨然歎曰善<lb/>
哉言乎為政亦猶是矣因即其説泛觀近世從政者其<lb/>
<pb n="KR4d0295_WYG_019-30b"/>
苛刻者迂闊者皆置不論若史直翁錢師魏非世所謂<lb/>
善官者歟直翁平生持殺人之戒必欲當吾手不殺一<lb/>
人及其鎮三山凢故殺謀殺刧殺一切求其説而出之<lb/>
三山之人至今傳以為笑非立説之過歟師魏守京口<lb/>
以扶弱抑强為事小人識其意徃徃衣敝衣飾虚詞呻<lb/>
吟啼號以謁于郡郡不加詰信而行之善良警懼有破<lb/>
家者京口之人至今尤之非立説之過歟句容守家學<lb/>
志事功説於及民而樂於從善顧豈有是抑吾聞昧者<lb/>
<pb n="KR4d0295_WYG_019-31a"/>
不知立説懦者不能立説而私者不敢立説若句容者<lb/>
是非了然如鑒斯掲其知立説者歟以義自許如水必<lb/>
東其能立説者歟恬澹寡欲於世無求其敢立説者歟<lb/>
今世士大夫以催科為能事率先期趣辦吾從而緩之<lb/>
顧不美歟而是説既立小人乗之或因循於可以輸納<lb/>
之時而狼狽於杼柚饔飱已空之後則向之緩之者無<lb/>
乃適以阱之歟士大夫以峻刑罰樹風采吾從而輕之<lb/>
説亦豈不美歟而是説既立刑不當罪善者無所伸惡<lb/>
<pb n="KR4d0295_WYG_019-31b"/>
者無所懲則向之輕之者無乃適以病之歟以至婦人<lb/>
不逮繫美意也而忮忍或甚於男子僧道不加刑厚恩<lb/>
也而姦惡或過於平人吾汲汲於正名分彼則借名分<lb/>
以為欺吾拳拳於别流品彼則冒流品以見惑凢此皆<lb/>
立説之過若吾説不立事至而應可緩可急或重或輕<lb/>
酌其冝而行之如權稱物如盤走珠黠吏不能窺姦民<lb/>
不能乗則庶幾矣不然黠吏窺之以售於民姦民乗之<lb/>
以市於吏如探囊取物如齎劵索償則吾之腹心耳目<lb/>
<pb n="KR4d0295_WYG_019-32a"/>
且移於下而細民将安所措手足哉傳曰民可使由之<lb/>
不可使知之其㫖逺矣雖然吾詢諸句容之民其誦大<lb/>
夫之賢諄諄也吾問句容之政其契於人心者緫緫也<lb/>
句容之民介居山谷間習俗醇厚既已安江大夫之政<lb/>
江大夫又非膠柱調瑟者其終無是弊也必矣抑吾聞<lb/>
為政固患於先立説尤患乎有以信其説王荆公之為<lb/>
鄞縣也以青苖水利等政行之其始固未敢自信也旣<lb/>
行之鄞而鄞以為便天下始受其弊今句容治行已籍<lb/>
<pb n="KR4d0295_WYG_019-32b"/>
籍諸公間其去而官天朝也不逺矣吾慮其狎於句容<lb/>
之政行之無敝遂欲郵是説以律天下也不可以不告<lb/>
　　　茶説贈九江王子順<lb/>
王子順將歸九江須别語某衰病無以云也猶記子順<lb/>
來時餉茶甚佳敢問今人一日無茶不可而茶之用不<lb/>
見於三代之前何也豈非以古先治化清明人無昏濁<lb/>
無所事此故耶近世此利衣被天下而仙郡所産特盛<lb/>
夫龜食氣而夀麝食栢而香則飲茶於仙郡者可知矣<lb/>
<pb n="KR4d0295_WYG_019-33a"/>
竊怪近年佩二千石印章而來如曹寘輩一任二三年<lb/>
間所飲茶不知幾千百碗而昏濁略不少差何也豈玉<lb/>
川子所謂七碗之後清風自生殆虚語耶或曰是其土<lb/>
性固然非茶所及則生於地者可知勉矣記曰人莫不<lb/>
飲食也鮮能知味也故某願子歸而與鄉之同志者共<lb/>
學焉毋使九江之茶有愧於西山之薇商山之芝幸甚<lb/>
　　　元齋説贈陳孟明<lb/>
陳孟明闢齋以居而徴名于漫塘叟劉某叟命曰元齋<lb/>
<pb n="KR4d0295_WYG_019-33b"/>
而語之曰子聞之乎元者善之長氣之始冠乎四德而<lb/>
運行乎四時者也嘗試與子驗之一日之氣朝而升晝<lb/>
而盈莫而收夕而息息矣而復升焉四時之氣春而生<lb/>
夏而長秋而斂冬而藏藏矣而復生焉孰主張是豈非<lb/>
元氣猶存則雖其息也藏也固無害於日之朝嵗之春<lb/>
耶子之先擢儒科者數世雖身不大顯而以文鳴者不<lb/>
可勝數蓋方是時突而弁者皆士林之秀弱而弄者皆<lb/>
簡編筆墨也故其效如此年來似少異矣孟明不飲酒<lb/>
<pb n="KR4d0295_WYG_019-34a"/>
不博塞以遊而甚好學又謹於事親陳氏之元氣其在<lb/>
斯歟故為大書以名其齋而復為説其義使仰而觀俯<lb/>
而思益求其所未至且告族之同志相與勉旃云<lb/>
　　　贈送吳定夫徃慈湖<hi>時聞有求勑葬楊慈湖者</hi>
周公聖人也其致政成王而歸視富貴何有其没也周<lb/>
人顧以周公能為人臣所不能為贈以人臣所不得用<lb/>
之禮樂魯之臣子亦哆然受之而不辭孔子傷之曰非<lb/>
禮也周公其衰矣顔子賢人也簞瓢自樂豈計榮枯於<lb/>
<pb n="KR4d0295_WYG_019-34b"/>
身後門人乃厚𦵏之孔子曰囘也視余猶父也余不得<lb/>
視猶子也蓋傷門人之知不足以知顔子厚葬祇以為<lb/>
辱也雖然是一聖一賢之事猶可諉者魯之禮樂周實<lb/>
命之非魯人之所嘗請也顔子厚𦵏門人為之非異已<lb/>
者所得與也今有人焉好學樂道希聖慕賢以終其身<lb/>
或者乃欲於其既没之後為之借助異已之人以僥求<lb/>
其分之所不當得猶有鬼神将歆之乎吐之乎識者當<lb/>
知之丹陽劉某云<lb/>
<pb n="KR4d0295_WYG_019-35a"/>
　　　書贈吳定夫<lb/>
南城吳定夫布衣芒屩走天下欲徧識當世賢者所齎<lb/>
一布囊其囊用八尺布縮縫之其末衡縫之虚其中以<lb/>
便出納權其輕重短長中分於肩上丁亥年來金壇訪<lb/>
余與王去非今年春去非奉命守昭武時昭武盗方熾<lb/>
而去非行速親舊不及偕亦無與偕者定夫時客中都<lb/>
慨然曰王君事不辭難君臣之義也我輩獨無朋友之<lb/>
義乎即肩布囊卧起隨之飲食必親甞乃進凡去非平<lb/>
<pb n="KR4d0295_WYG_019-35b"/>
日親舊知定夫在焉心乃安嗚呼定夫豈直知朋友之<lb/>
義而已哉今天下士大夫義不勝利公不勝私惟知剥<lb/>
民脂膏以自封靡一旦聞有金革之事則心摇膽戰目<lb/>
出寒液雖驅之且不前盗賊之敢於陸梁其端由此若<lb/>
王君去非雖未敢以克亂全才自許而其至公血誠上<lb/>
通于天目前未見其比使盗賊而禽獸其心則已若猶<lb/>
人也能不為去非屈定夫知之審矣故奮然而行豈特<lb/>
知有朋友之義而已哉方定夫訪余時余館之社倉前<lb/>
<pb n="KR4d0295_WYG_019-36a"/>
居民之貧者多受惠有一人操舟失業且丐矣定夫探<lb/>
囊出錢買舟與之今數口獲全而舟固在余以其用之<lb/>
輕疑其齎者厚不復察既去乃知匱矣欲周之不及去<lb/>
踰年有見之婺女者傾囊惟得所見諸賢像蓋定夫每<lb/>
見一人則宻屬畫工圖之他皆無取其嗜好如此余欲<lb/>
方之古人未見其的因其寄白苧一端聊賦二十八字<lb/>
戯且謝之寄我南中布一筒布錢還出布囊中長房定<lb/>
有神仙術可觧傾囊賞戰功<lb/>
<pb n="KR4d0295_WYG_019-36b"/>
　　　芻言送王實齋守吳門<lb/>
士友當親而賢否不可不辨財利當逺而㑹計不可不<lb/>
明折獄以情毋為私意所牽薦士以才毋為權要所奪<lb/>
當言則言不視時而退縮可去則去不計利而遲徊庶<lb/>
幾名節之全不愧簡册所載<lb/>
　　　書贈權溧水張察<hi>佳</hi>
不輕受詞不茍追人則田里安不輕買物不吝酬直則<lb/>
市井喜期會信則豪横不敢玩賞罰明則姦盗無所容<lb/>
<pb n="KR4d0295_WYG_019-37a"/>
有謁入乆不見之客則開嫚侮之端有追至乆不决之<lb/>
訟則生曖昧之謗毋以暫焉而不為乆計毋謂去矣而<lb/>
不計後來庶幾治最之成亦増吾邑之重<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0295_WYG_019-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漫塘集巻十九<lb/>
</p>
<p>
</p>
  </div>
<div>
                <head>漫塘集巻二十</head>
    <p>
<pb n="KR4d0295_WYG_020-1a"/>
欽定四庫全書<lb/>
　漫塘集巻二十　　　　　　宋　劉宰　撰<lb/>
　　記<lb/>
　　　真州居養院記<lb/>
居養院以處老疾無告者其來逺矣真之舊址在寜江<lb/>
門之西百步火於淳熈間因廢不治地近闤闠有力者<lb/>
請于官轉為民居慶元初朝請大夫汪公梓提舉常平<lb/>
踵故事下州擇廢地得故鹽倉基之西北隅編茅織葦<lb/>
<pb n="KR4d0295_WYG_020-1b"/>
架以散材為屋十有六間茅葦經嵗輒壊嵗支常平錢葺<lb/>
治不滿三十緡而乾没者過半敝漏庳濕壮者强者居之<lb/>
懼不免死謂老疾何某備數法掾之明年道過之歸而惕<lb/>
然曰常平非吾可専而出納吾事也可置弗問㑹計使與<lb/>
總饟者互委糴事得市例餘資二百五十六緡欲撤而新<lb/>
之頋資少不給用時省郎韓公挺適自提舉常平來領漕<lb/>
事亟以白之公曰某志也即給以木大小百有九十又以<lb/>
請於通判主管常平事鄭公炤公亦忻然助之得錢百三<lb/>
<pb n="KR4d0295_WYG_020-2a"/>
十緡有竒經始於慶元六年二月朔鳩工於附月之望屋<lb/>
之數不加其舊而廣高倍之屋西眎三隅特隘以時直給<lb/>
其地之主闢地可五尺而四圍翼然繚以周牆餘四十丈<lb/>
工以數計凡六百二十有一工役之庸磚瓦竹木之直眎<lb/>
公家所給悉増三之一門之東西為屋各二翼以二厦其<lb/>
西擇老成道民居之使時其啟閉以令閽者東為閽者之<lb/>
居又東為厨而井在焉分兩廡為八以便其私合中堂為<lb/>
一以處義聚者牕户牀笫各稱其所其事畧已備矣然猶<lb/>
<pb n="KR4d0295_WYG_020-2b"/>
有憾焉曰居曰養非可偏廢今居之有其地矣養之者<lb/>
可無其資歟嘗營其資矣而卒弗遂豈成否固自有時<lb/>
而人力不與歟姑紀其事之幸而集者以識吾喜述其<lb/>
事之欲為而未成者以識吾憾庻來者有感焉<lb/>
　　　重修金壇縣治記<lb/>
上即位之六年常潤旱逾甚金壇潤之支邑湖水浸其<lb/>
南邑故非旱之憂至是水竭嵗以大饑邑大夫韓公寔<lb/>
來吏鴈鶩行以前白曰去年夏民負租若干又前白曰<lb/>
<pb n="KR4d0295_WYG_020-3a"/>
去年秋民負租若干一吏唱聲衆口和附皆曰宜以時<lb/>
理緩且有咎公頷之顧謂同列曰吾聞議所以予民不<lb/>
若寛所以取民且荒政嗣興而催科益急疇曰知務即<lb/>
具為書白郡及部使者使者適行部及境先以公言驛<lb/>
聞其年冬十有一月詔報已中下户負租錢以緍計九<lb/>
千一百四十有九米麥以十計數且半之綿絹有差令<lb/>
下之日喜氣溢閭閻驩聲載逵道老稚舉手加額曰吾<lb/>
今知免於溝壑矣公䔍於為民弗懈益䖍潤境土瘠而<lb/>
<pb n="KR4d0295_WYG_020-3b"/>
貧為淛右㝡大家不能十數以嵗入之不厚類寡儲蓄<lb/>
旱嵗官吏相承欲以勸分多寡見能否徃徃下户未拜<lb/>
賜而中産已鬻業公慨然曰是将淪胥以敝非政之善<lb/>
悉酌民言弗彊所無郡掾有捧檄來者將鴟張以濟其<lb/>
私憚公弗果肆是嵗也饑而不害民以大和先是水将<lb/>
竭畎澮飛埃澤居之民相與即水之源以稼以耘迄于<lb/>
有秋懼罣深文請以什一輸之官公曰吾寜利此將以<lb/>
有為也爰飭斂藏弗以一毫資浪費縣之中門跨以層<lb/>
<pb n="KR4d0295_WYG_020-4a"/>
樓榜曰勑書蓋熈寜間所建以崇新制者樓之前對峙<lb/>
二亭其後翼以兩廡而北賔次吏舍掖分左右以逹于<lb/>
蒞事之所稱邑之宜不陋不滛嵗乆蓋瓦欹傾棟梁欀<lb/>
桷腐黑撓折丹堊之飾亦漫漶不鮮過者惴惴懼將壓<lb/>
焉前此趣辦目前睨視弗省公曰須縣帑之贏而後及<lb/>
此則其覆乆矣無乃重吾民他日之憂乎吾不可以已<lb/>
即撙不急之用佐以水源什一之輸葺而新之為屋大<lb/>
小搃三十有一市材於逺而民不知給直以等而工不<lb/>
<pb n="KR4d0295_WYG_020-4b"/>
病經始於二月初吉訖工於四月既望其飾煥然若與<lb/>
雲漢之章相為昭囘其植屹然若與城池之固相為長<lb/>
乆窈而深裕乎有容則又若公之帡幪邑人使不知風<lb/>
雨之震凌公於是可謂勤矣既成邑之老稚合辭而語<lb/>
僕曰韓大夫之惠我者深微斯役也猶當有紀矧斯役<lb/>
之勤乎子為我紀其成并識邑人之所以徳公者公聞<lb/>
之曰嘻有是哉夫賦斂煩而吏困於財校舍空而士失<lb/>
其養使愁歎未免而弦誦不聞盖余蚤夜以思欲更張<lb/>
<pb n="KR4d0295_WYG_020-5a"/>
之而未能者然亦有其緒矣盍少遲之以觀厥成僕方<lb/>
幸公有為而必成又幸公不以己成者自足也於是乎<lb/>
書公名冠卿字貫道今官承議郎魏國忠獻王五世孫<lb/>
云<lb/>
　　　儀真胥浦橋三將軍廟記<lb/>
紹興辛巳金人渝盟天子赫然震怒分命六将提重兵<lb/>
以扼淮之東西劉錡在東淮敵自順昌之敗懾其威名<lb/>
避之而西躬率鋭師濟自渦口直抵江上于時淮民聚<lb/>
<pb n="KR4d0295_WYG_020-5b"/>
於維揚恃錡兵在前晏然寜居弗慮弗圖赤白囊甫至<lb/>
敵騎已扣江津矣倉皇奔竄人不自保錡時對壘清河<lb/>
亦惕然有腹背之患然卒至道路無壅人心大和王師<lb/>
充還無害未幾皂角林告㨗敵用大創厥有由矣先是<lb/>
錡遣其将邵宏淵控儀真敵騎西來宏淵謂其偏將梁<lb/>
淵元宗張昭曰真為州四望如砥敵至懼弗能支胥浦<lb/>
距州五里雖廣深不足云據浦㫁橋其庶㡬乎三將軍<lb/>
奉命慷慨介馬疾馳時宏淵所領二千而配三将者纔<lb/>
<pb n="KR4d0295_WYG_020-6a"/>
三之一敵以大軍壓之軍士愕眙莫有闘志三将奮臂<lb/>
一呼士氣百倍張将軍屢衝敵陣為士卒先元将軍提<lb/>
軍深入手梟敵将所向披靡元力窮陷陣而張亦殞命<lb/>
流矢梁将軍曰事急矣方将據浦自守而敵以驍将鋭<lb/>
卒乗之梁單馬直前挾驍将歸而鋭卒㨗出忽㫁梁右<lb/>
臂臂已㫁而氣不衰敵萬衆馳突争欲剸刃梁回顧叱<lb/>
咤敵目眩膽落竟不復加兵梁顧援兵不至度終不可<lb/>
脱遂挾敵將堕橋下卒與俱死敵失驍將且伺城内猶<lb/>
<pb n="KR4d0295_WYG_020-6b"/>
有留兵謂向來數百騎不可當况過此者耶懼不敢前<lb/>
為之頓兵遲迴而淮民百萬之衆已安流濟江清河十<lb/>
萬之戍亦緩轡入維揚矣是三將軍以一身之死易百<lb/>
萬衆之生以胥浦跬步之地為江淮數千里保障吁壮<lb/>
矣哉後雖上其事于朝寵被九京澤流後裔而廟貌闕<lb/>
然民懷其功報祭無所相與建祠叢薄間庳陋湫隘不<lb/>
足以掲䖍妥靈矧位下名微事乆跡晦異時志地里以<lb/>
備職方氏之求而名字舛訛漫不可考前乎此郡守部<lb/>
<pb n="KR4d0295_WYG_020-7a"/>
使者念之未暇也今直華文閣韓公梴始自庾司來董<lb/>
漕事網羅放失知三将軍功名之盛當與此州俱傳亟<lb/>
命刋正地志且謂昔睢陽之守死者數萬議者猶以其<lb/>
蔽遮江淮所為者大所全活者衆廟貌赫奕于今有光<lb/>
矧内無堅城之守外無亡矢遺鏃之費而蔽遮江淮之<lb/>
功反有大於昔人者耶是宜尸而祝之社而稷之而廟<lb/>
貌若此予何敢不力爰飭攸司是築是斵撤舊為新宏<lb/>
敞高明視昔百倍嘉泰改元之四月工告訖功淮民翕<lb/>
<pb n="KR4d0295_WYG_020-7b"/>
然凢在數百里内争走祠下既薦咸拜稽首願有述焉<lb/>
謹識其成而遺以詩俾歌以祀其辭曰水之流兮湯湯<lb/>
逝者如斯兮人誰汝傷社稷千祀兮居民樂康神之功<lb/>
兮人其可忘橋之横兮東西神之來兮疇依牲酒苾香<lb/>
兮廟貌巍巍始自今兮神毋我違孰高其閎兮孰倍厥<lb/>
基神之安兮我民之思<lb/>
　　　存菴記<lb/>
句曲衛炳晦仲以其叔九思之書來言曰九思家茅山<lb/>
<pb n="KR4d0295_WYG_020-8a"/>
之西十有八里又西一里有岡焉先是李拱應辰過之<lb/>
謂人曰是冝於葬先君聞之曰噫吾志也死則即其地<lb/>
而葬我焉因審曲面勢具畚鍤以薅以治奠域於中架<lb/>
堂其前又於其左為屋六楹以居守者暇則幅巾杖履<lb/>
逍遥其間曰吾百嵗後魂魄猶應登此也嵗乙巳卒葬<lb/>
如其志妣王氏卒于癸丑乃合葬焉九思不肖不克乞<lb/>
銘於當世之賢君子炳幸與子遊願有述焉矧守者之<lb/>
居扁曰存菴既得邑大夫江公之書矣子其無辭余辭<lb/>
<pb n="KR4d0295_WYG_020-8b"/>
弗獲則問菴之所以名曰是其所也向焉榛棘之叢而<lb/>
藤蔓之所纒也狐兔之區而羊豕之所牧也今二十五<lb/>
年矣木之始藝者林立而交䕃矣九思與諸孫視草芥<lb/>
猶已髮膚况所謂林立而交䕃者乎草木猶爾况所謂<lb/>
守者之居乎然而數有盈虧物有成壊今之角而弁者<lb/>
先君之曾𤣥而襁負者則來昆也萬有一焉愛敬之心<lb/>
衰於曩昔異同之論起於蕭墻庸詎知今日之林立而<lb/>
交䕃者不翻為向焉榛棘藤蔓之叢乎今日守者之居<lb/>
<pb n="KR4d0295_WYG_020-9a"/>
不翻為向焉狐兔羊豕之區乎嘗中夜以思戚然而悲<lb/>
故命名以存而丐子之文庶來者因名而求義讀其文<lb/>
而識其意望之肅然如吾先君之存而不敢忘也漫漶<lb/>
者之必飾而撓折者之必更也此九思之意而菴之所<lb/>
以名也子以為如何始余聞句曲山於道家書為福地<lb/>
第一意其高厚之氣磅礴鬱積不為精金美玉則必鍾<lb/>
於人人鍾是氣以生必俊秀高明與是山相頡頏而問<lb/>
訊山之周回未有聞焉辛酉春見竇叔清於丹陽語余<lb/>
<pb n="KR4d0295_WYG_020-9b"/>
曰吾得友於句曲山之西曰衛生即晦仲也不為今學<lb/>
而好古道吾既與之遊矣子其進之明年晦仲過余於<lb/>
金壇貌肅而温言質而有理余心愛焉又明年先君棄<lb/>
諸孤晦仲哀其劬瘁凢三過問生死余心徳焉乃今以<lb/>
先塋故奉叔之命來請夫注意守塋示必有先也言稱<lb/>
叔祖示必有尊也知所先孝也知所尊敬也孝敬備矣<lb/>
而又輔之以師友充之以學問自身而家自家而族衛<lb/>
氏其昌乎自今以徃有鍾是山之氣俊秀高明出而為<lb/>
<pb n="KR4d0295_WYG_020-10a"/>
世用非衞氏子若孫乎子孫若是則是庵雖欲不存得<lb/>
乎是庵不得不存則名已贅矣而猶文之求不㡬於畵<lb/>
蛇足乎晦仲謝不敏余曰姑識之使來者謂余言為信<lb/>
不然則盍反其本矣<lb/>
　　　嘉興府通判㕔題名記<lb/>
三衢江君通守嘉禾之明年摹其所書來月堂三大字<lb/>
及舊所刋張先子野雲破月來之詞以示僕曰嘉禾古<lb/>
望郡故貳郡多聞人子野以風流文雅稱而新治事之<lb/>
<pb n="KR4d0295_WYG_020-10b"/>
舍葺燕遊之圃又摘子野詞以名堂則吕君天麟也余<lb/>
生晚不能盡知前輩承乏此來潄芳潤於遺編席遺庥<lb/>
於大厦於二君竊有志焉故棟宇之圮焉者起之器用<lb/>
之闕焉者補之蕪穢者治漫漶者飾懼一不力而有愧<lb/>
於吕也虚堂夜寂逸興風生景浄無塵客雅無俗相與<lb/>
看碧雲之巻遲明月之來模冩物情徘徊花影則張子<lb/>
逺矣我尚友之子以為如何僕嘗讀歐陽子銘文叙子<lb/>
野出處獨不言嘗倅是邦其為來者歆慕要必有據夫<lb/>
<pb n="KR4d0295_WYG_020-11a"/>
仕於今世難矣而通守為尤難事事焉人以為侵官不<lb/>
事事焉人以為廢職國初州置通判蓋懲藩鎮專制之<lb/>
弊或過於自任細大必察出守者始以無監州為幸則<lb/>
事事焉之過也承平既乆郡守多文學重臣通判亦由<lb/>
辟置乃有顧望牽制如昔賢所慮者則不事事焉之過<lb/>
也夫事事不事事均之為過而欲求無過於兩者之間<lb/>
可不謂難乎今江君近志於吕以修其職固無不事事<lb/>
之譏逺企乎張以休其餘閒則又事事焉而不役於事<lb/>
<pb n="KR4d0295_WYG_020-11b"/>
可謂具美矣君曰未也人各有能衆不可蓋余於二君<lb/>
則信有志矣而自余以上訖紹興之元貳是邦者已四<lb/>
十有六人其間豈無文足以垂世而不專音律之長政<lb/>
足以及人而不惟繕修之謂者余嘗博采而泛求則彼<lb/>
皆余師否亦余砭也而鋟木以紀名氏嵗乆則漫余不<lb/>
可以已故更之石以諗來者丐子辭以識厥初将子無<lb/>
辭侯方誦江君之美於此又有以見其執徳之謙也取<lb/>
善之愽也慮事之逺遺後之悉也不可以不書<lb/>
<pb n="KR4d0295_WYG_020-12a"/>
　　　玉液庵記<lb/>
玉液菴在茅山之陽峯巒囘環草樹蓊鬱嘉實生焉泉<lb/>
清而甘出巖竇間刳竹而引之惟所欲至即泠泠然如<lb/>
寒漏之注玉壺雖夏旱不竭故𨽻華陽觀名不素定嵗<lb/>
在壬戌有㫖究私菴之不𨽻于籍者凢以一把茅蓋頭<lb/>
山谷間皆俾以名上于府菴始因泉以名實取道家語<lb/>
華陽故遣道民主之道民率慵惰不能自食至輙弃去<lb/>
惟韋道元者農家子樸而愿能自食其力故乆而安焉<lb/>
<pb n="KR4d0295_WYG_020-12b"/>
及是華陽主者憚經營之勞費直以菴畀道元俾自徃<lb/>
理之道元謝不能主者辭益力道元素不識官府惴慄<lb/>
欲遁去㑹湯叔永山行道元以里中人迎謁且告之故<lb/>
叔永即授以䇿藉以資俾與凢菴於是山者羣造于有<lb/>
司又從而維持之庵賴以存而道元遂以府帖主庵事<lb/>
客有為道元言於叔永者曰昔嚴劍南能使杜少陵有<lb/>
浣花溪之居而不能使不責草堂資于王録事韓河南<lb/>
能使玉川子無屋山下瞰之患而不能使破屋數間撤<lb/>
<pb n="KR4d0295_WYG_020-13a"/>
舊為新論者以是恨二公為徳不竟若道元者雖不足<lb/>
厠二公厮養列而因君以即安於彼則近似之今也自<lb/>
力以餬口而屋敝不修或一朝不勝風雨之震凌則謂<lb/>
之何叔永惻然復予之資友人竇叔清衛晦仲以叔永<lb/>
故亦捐資以助明年十月既望庵成又明年僕與叔永<lb/>
王節夫衛翼之晦仲過而宿焉問菴之顛末道元具以<lb/>
告僕聞而歎曰仁哉叔永克終此賜幸哉道元迄成此<lb/>
居因微諷少陵大庇寒士之歌叔永笑曰要當使君眼<lb/>
<pb n="KR4d0295_WYG_020-13b"/>
前突兀見此屋如少陵所云豈止斯菴之陋而已節夫<lb/>
翼之晦仲皆大笑因為之記<lb/>
　　　金壇縣尉題名記<lb/>
令尉秦官至于今不廢令所以字民尉所以安民職有<lb/>
繁簡重輕等也自漢梅子真由南昌尉棄官好事者疑<lb/>
其仙去相承以仙命尉尉亦聞風緬想以不事事為高<lb/>
余竊陋之按漢書子真為尉後乃棄官初非不屑其職<lb/>
繼又三上書譏切時政亦非恝然忘世者末年引去蓋<lb/>
<pb n="KR4d0295_WYG_020-14a"/>
有為為之顧指為仙已不足以知子真豈真知為尉者<lb/>
哉金壇尉趙君俙夫伐石以紀前人名氏俾余為序後<lb/>
尉胡君自誠病其隘也命工重刋仍以序請趙當開禧<lb/>
中天子鋭意經武飭郡縣修武備能敏以集事胡當嘉<lb/>
定五六年間嵗比有秋民安無事能共以守職其時與<lb/>
事不同而余之序無異辭則來者可觀矣趙譜在玉牒<lb/>
胡乙丑進士其官與到罷之嵗月序列如左嘉定甲戌<lb/>
元日記<lb/>
<pb n="KR4d0295_WYG_020-14b"/>
　　　陳修撰祠堂記<lb/>
建炎三年春詔贈故太學生陳東承事郎仍官有服親<lb/>
一人夏四月幸金陵道京口詔曰陳東嘗奏封事出於<lb/>
忠義大臣涉私力請誅戮朕深悔之已追贈京秩今行<lb/>
經其鄉未忘于懷可特賜錢五百貫文又謂宰臣曰張<lb/>
慤古之遺直陳東誅死可念二人皆葬郡境已降親劄<lb/>
令有司致祭卿等更恤其家紹興四年冬再貶南京用<lb/>
事之臣詔曰朕建炎即位之初昧於治體聴用匪人寘<lb/>
<pb n="KR4d0295_WYG_020-15a"/>
陳東于極典朕甚痛之雖已贈官推恩未足以稱悔徃<lb/>
之意可特贈朝奉郎祕閣修撰更與兩資恩澤仍撥賜<lb/>
官田十頃某伏讀聖詔流涕太息而言曰自古人主激<lb/>
一時之忿而輕用其威者有矣未有事非己意悔自己<lb/>
興拳拳不釋如我高宗皇帝者也自古臣子不幸而死<lb/>
非其道者有矣未有寵被九京澤流後裔赫奕光大如<lb/>
我修撰陳公者也公字少陽繇鄉校貢辟雍升太學為<lb/>
内舍生時入仕途廣倖進者多公嫉焉政和三年朝廷<lb/>
<pb n="KR4d0295_WYG_020-15b"/>
命太學生習雅樂前列且第賞公辭弗就蔡京王黼童<lb/>
貫梁師成李邦彦朱勔用事召釁中外公慨然有澄清<lb/>
之志嘗賦雪詩有云山嶽遭埋没乾坤著蔽䝉已成堆<lb/>
積勢漸費掃除功其他賦詠率倣此意靖康初詔求直<lb/>
言公喜曰吾志伸矣即率諸生獻書闕下條京等誤國<lb/>
之罪指為六賊天下竦聞萬物為之吐氣書相繼四上<lb/>
伏闕者再最後言李綱不應罷李邦彦張邦昌不應相<lb/>
白時中趙野王孝迪蔡楙李梲不應用時敵兵逼京城和<lb/>
<pb n="KR4d0295_WYG_020-16a"/>
戰異議邦彦等主和軍民怫鬱至是聞公等言讙呼和<lb/>
附不期而㑹者十餘萬府尹王時雍欲以開封卒刃公<lb/>
殿帥王宗楚亦以兵㑹鈇鑕森然公不為動㑹上遣中<lb/>
使諭公以復用李綱綱亦親諭上㫖因得觧去蔡楙李<lb/>
梲諷學官屏出之未幾御筆直公忠義還之於學六賊<lb/>
稍斥公言蓋未盡用諫官陳公輔援張炳雷觀例命以<lb/>
官少宰吳敏亦繼有請勅授迪功郎同進士出身仍與<lb/>
學官差遣公曰吾志拯宗社之危顧以為己利乎再上<lb/>
<pb n="KR4d0295_WYG_020-16b"/>
書詆時政辭不拜拂袖還鄉里是嵗復舉于鄉㑹京城<lb/>
之變尼不行公憂國步之艱卧興涕泣建炎御極召赴<lb/>
行在知鎮江府趙子崧身親勸駕公誓盡言以棺自随<lb/>
既至以宰相黄潛善樞臣汪伯彦主南幸之議失天下<lb/>
望又其人非濟世才旬日二上書極言之或規其太驟<lb/>
公曰天子即位未十日而招一韋布之士非直言無以<lb/>
報且事闗宰相少緩而天子有命彼不以負恩議我則<lb/>
曰觖望矣汪黄閱書恚忿宦官康履者自靖康伏闕軍<lb/>
<pb n="KR4d0295_WYG_020-17a"/>
民乗勢蹂躪其徒宿怨於公又應天尹孟庾王黼客也<lb/>
相與恊謀因他進士上書矯誣併致于辟同時執政有<lb/>
許翰者為公哀詞謂黄之力居多方被執時索紙作書<lb/>
辭其家人雍容曲折如平時末曰死生命也切勿念東<lb/>
識者謂賢於范孟博臨終之言逺矣故人四明李猷為<lb/>
殮于所攜之棺鄉人胡中行䕶視之以逹于家時人高<lb/>
其義公死而事寖聞言益驗上追用其言屏汪黄于散<lb/>
地引咎自躬選賢於衆用能盡屈羣䇿𢎞濟艱難贈恤<lb/>
<pb n="KR4d0295_WYG_020-17b"/>
之典殷勤懇惻載在簡編蓋惟恐天下後世之不聞以<lb/>
自墮於飾非拒諫之域者顧諱晦其事謂為臣子當然<lb/>
殆未知我高宗皇帝之所以聖也慶元中三山陳君徳<lb/>
一分教京口謂古者鄉先生殁而祭于社又古者孔顔<lb/>
孟未奠位學者必釋奠于其國之先師若修撰陳公非<lb/>
京口所謂先師鄉先生歟社非職所及學非吾事歟乃<lb/>
肖公像祠之孔子廟西序陳君代更繼者屏去今教授<lb/>
番陽許君溪視事甫浹日祠之如故又慮廢興之不常<lb/>
<pb n="KR4d0295_WYG_020-18a"/>
屬某為之記某聞而歎曰昔人有言死之日是非乃定<lb/>
若修撰陳公之事是非豈昧昧然者而祠宇廢興猶反<lb/>
覆於百年之後况當時搢紳于朝廷之上者其能公是<lb/>
公非歟詩曰憂心悄悄愠於羣小於此益歎國是之難<lb/>
明人心之難一我高宗皇帝之聖不可及故拜手稽首<lb/>
詳其事于石<lb/>
　　　嘉定己巳金壇粥局記<lb/>
嘉定己巳秋天子以畿内旱蝗出膚使尚書郎留公董<lb/>
<pb n="KR4d0295_WYG_020-18b"/>
西道常平事建臺三月移縣發義倉米二百石助邑士<lb/>
之收養遺棄孩穉者兩月續米如前閭巷讙呼以為㓜<lb/>
者被賜則壮者可知私居小惠猶翼其成則荒政大者<lb/>
蓋不謁而獲也是嵗也盜起於夏秋而息於冬民死飢<lb/>
疫雖所在有之而之死靡他知上之人有以恤我也先<lb/>
是邑士張君汝永侯君琦語某及新桐川湯使君曰旱<lb/>
甚矣而糓滋貴時方盛夏民不勝飢冬春将若之何乃<lb/>
相與謀紏合同志用大觀洮湖陳氏及紹興張君之祖<lb/>
<pb n="KR4d0295_WYG_020-19a"/>
八行故事為粥以食餓者而洊饑之餘中産以上皆掣<lb/>
肘於公私雖僅有倡者亦寡於和既力弗裕則雖欲收<lb/>
養孩穉之遺棄者凢老者疾者與孩穉之不能去母者<lb/>
雖甚不忍皆謝未遑比常平使者符下而旁郡旁邑亦<lb/>
有喜為助者乃克次第收前之遺而併食之繼以來者<lb/>
之衆來日之長懼弗克終㑹有以其事白郡太守守給<lb/>
米三百石郡博士勇於義者亦推養士之餘贍之而用<lb/>
以不乏及江淮制置使給平江府米二百石則已後矣<lb/>
<pb n="KR4d0295_WYG_020-19b"/>
事始於其年十月朔而終於明年三月晦經始之日孩<lb/>
穉數不盈十後以漸増閱月登三百乃十有二月合老<lb/>
者疾者婦人之襁負者踰千人比月末倍之開嵗少壮<lb/>
者咸集則又倍之間以隂晴異候増損不齊其極也日<lb/>
不過四千槩以大觀所紀成數僅増五之一始置局於<lb/>
縣之東偏廣仁廢庵中於嶽祠終于慈雲寺為其隘也<lb/>
就食者先穉次婦人後男子俾先後以時出入相待為<lb/>
其擁也孩穉之居養者朝暮給食非居養而來者日不<lb/>
<pb n="KR4d0295_WYG_020-20a"/>
再給為其難於繼也居養之人聴從去來疾病者異其<lb/>
寝處至自旁邑與逺鄉者結屋以待之而不限其必入<lb/>
裹糧以歸之而不阻其後來慮積乆而疾疫熏染也最<lb/>
凢用之數米以石凢九百六十有二錢以緍凢二千二<lb/>
十有二而用糴米者過半薪以束大者三千九百小者<lb/>
一萬四千二百葦蓆以藉地障風雨及葬不幸死者凢<lb/>
三千四百六十食器三百循環給食中間随失随補凢<lb/>
一千三百九十皆有奇草薦紙衾與花費瑣瑣不載掌<lb/>
<pb n="KR4d0295_WYG_020-20b"/>
其事布金寺王僧祖傳茅山道民石元朴石以私計歸<lb/>
祖傳實始終之左右之者張君昂徐君椿而主張經畫<lb/>
入寺之初則鄧君允文也是舉也微常平使者無以成<lb/>
其始微郡太守郡博士無以成其終故疏其凢有助者<lb/>
於石而於三者加詳焉使來者有考<lb/>
　　　雲荘記<lb/>
洪咨伯既復珥陵之舊居榜曰雲荘将遷焉客有賀之<lb/>
者酌而祝曰厦屋兮渠渠如雲斯舒多稼兮芊芊如雲<lb/>
<pb n="KR4d0295_WYG_020-21a"/>
斯連貨財兮阜通雲之行兮變化無窮咨伯曰嘻淺哉<lb/>
其知余則又酌而祝曰烈日兮流金出岫兮層隂以是<lb/>
為庇物之心乗雷車兮駕飛龍澍雨滂沲兮六合溟濛<lb/>
以是為澤物之功川流兮宿潦寂寥太清兮秋陽杲杲<lb/>
功成身退兮天之道咨伯曰大矣雖然是得時行志者<lb/>
之爲非吾事也吾嘗覽觀乎四方矣或乗而奪或帶而<lb/>
褫或奴而侯或相也而起胥靡則貴賤之不可常也或<lb/>
高墳而犂或華屋而墟或洒削而鼎食或犢鼻而僮奴<lb/>
<pb n="KR4d0295_WYG_020-21b"/>
則貧冨之不可常也夫貴之與賤貧之與冨逕庭也而<lb/>
不可常若是况吾處於其間以為貴且冨乎則吾猶人<lb/>
也以為貧且賤乎則亦既有以自適矣使天而未欲終<lb/>
窮我乎則自下而高積小而大貴也冨也如雲之膚寸<lb/>
而合固易易也不然合而離成而虧雲之浮而風薄之<lb/>
詎可常乎故吾取義於雲以名吾居而求義於名以警<lb/>
吾心繼自今以徃意與雲俱遲身與雲俱閒外物之已<lb/>
至者既以浮雲視之而不敢必其未至者亦以浮雲視<lb/>
<pb n="KR4d0295_WYG_020-22a"/>
之而不敢覬則賔是名也其庶幾乎客曰然則歌以酬<lb/>
客曰雲莊兮回衺有飛雲兮下覆匪荘之戀兮吾親之舊<lb/>
雲荘兮來思從如雲兮祁祁匪荘之娯兮我室之宜聚<lb/>
也雲屯散也雲馳匪荘之名而徳之䂓<lb/>
　　　滁州州治題名記<lb/>
官者之有題名所以著勸戒之義於郡太守為尤切望<lb/>
其名氏鏗<graphic n="KR1503" url="https://raw.githubusercontent.com/kanripo/KR-Gaiji/master/images/KR1503.png" mimeType="image/png"/>宇宙問其徳澤滲漉田里攷其事業焜耀<lb/>
簡冊曰斯人也嘗守是而我亦守是必幸其居之同而<lb/>
<pb n="KR4d0295_WYG_020-22b"/>
睎其徳之類非勸乎望其名氏亡如也問其徳澤泯如<lb/>
也攷其事業蔑如也曰斯人也守是而我亦守是必恥<lb/>
其蹟之似而求其徳之彰非戒乎滁州凢四刻石<hi>壬申所刻</hi>
<hi>至戊戌猶存則前二石壞在辛巳先</hi>火於建炎仆於開禧方時多虞合兵<lb/>
民以命将政故有闕嘉定改元秋詔廷臣舉可為邊郡<lb/>
守者京少尹趙君實來乃奠民居乃恤民艱既庶既康<lb/>
乃建州治乃新學宫越三年州無墜典始訪舊題名墨<lb/>
本得熈寜元祐所刻<hi>前刻在元豐在熈寧時攷前字畫可見</hi>名氏六十有<lb/>
<pb n="KR4d0295_WYG_020-23a"/>
九而漫者四之一又得淳熈戊戌所刻追書前之名氏<lb/>
凢九十有四遺且誤者各一<hi>遺陸誤以仲悳正為許中立</hi>於是正舊<lb/>
續新得名氏總百有六併刻之石而闕其漫以俟知者<lb/>
不鄙謂余冝識厥始余辭不獲因肅容展巻閱所緒次<lb/>
則内翰王公康靖趙公文忠歐陽公文定張公文昭曽<lb/>
公相望百年之間外此表表者猶不啻十數不覺拊巻<lb/>
歎曰偉哉有道徳可師有風節可仰有文章事業可法<lb/>
公庭吏退燕寝香凝大書深刻瞻之在前蓋不動容不<lb/>
<pb n="KR4d0295_WYG_020-23b"/>
徙武而已得師矣趙君之興壞起廢固不一端於是舉<lb/>
也功為尤難然人心不同意鄉亦異使來者識其所可<lb/>
勸而師其所謂道徳風節文章事業則君之意㡬矣不<lb/>
然是非易位而勸戒逆施曰斯人也嘗守是而竟以免<lb/>
自娛而已胡恤乎民事自殖而已胡畏乎民碞則君如<lb/>
彼何哉君曰然吾将併刻此言以深著勸戒之義君字<lb/>
和仲其名與官自以序書<lb/>
　　　醉愚堂記<lb/>
<pb n="KR4d0295_WYG_020-24a"/>
嘉定甲戌夏四月京口從事陸君趙君國材皆以檄來<lb/>
金壇因過僕漫塘之上陸嘗聮事㑹稽趙同年進士也<lb/>
陸君言曰同僚将有謁于子有間趙君抵僕曰吾聞齊<lb/>
侯失道得之老馬樊須請學稼夫子曰吾不如老農非<lb/>
以智識之明不若涉歴之審歟吾家鹽官並舍闢園可<lb/>
三十畆宅景物之㑹為燕遊之所而醉愚堂為最義取<lb/>
於杜少陵某詩名掲于樓攻媿吾固倦遊将遂東歸餔<lb/>
糟啜醨頽然乎其間以樂餘年子蓋識道之馬知稼之<lb/>
<pb n="KR4d0295_WYG_020-24b"/>
農也强為我記以張吾歸可乎既又為圖以示曰閱是<lb/>
可不裹糧不舉武而得吾園之勝僕不幸有疾當强仕<lb/>
而棄官蓋世所指笑羞與為徒乃今聞趙君語如鏡鸞顧<lb/>
影脱兔趨羣能不躍然于心乎即按圖以視由堂而左<lb/>
梅杏區分高栁列植方青陽開動百卉未舒此獨連林<lb/>
彌望浮夜月約晨霞而荷池浸其亭又足以滌煩歊於<lb/>
長夏由堂而右橙橘榮敷碧潭清泚方金行氣勁萬彚歸<lb/>
根此獨煒煒煌煌傲秋霜耀朝日而桑棗間之又足以<lb/>
<pb n="KR4d0295_WYG_020-25a"/>
為備禦於隆冬其中則鬱然而嘉樹屏羅屹然而秀石<lb/>
山立竒葩異卉四時相因吐艶吹香而不絶也摩雲之<lb/>
翼自去自來潛淵之鱗乍見乍伏時鳥候蟲催耕喚雨<lb/>
餞暑賔寒而相禪無窮也修竹蒼然周牆巋然通渠帶<lb/>
之而翠煙自留俗塵自逺也曠乎其庭邃乎其室水焉<lb/>
而方舟橋焉而並轡嘉客可偕而清歌妙舞可畨休而<lb/>
遞進也趙君於是足以歸矣而堂以醉愚名豈獨懲於<lb/>
智而晦於愚以醉為託耶僕嘗謂賢否易辦而愚智難<lb/>
<pb n="KR4d0295_WYG_020-25b"/>
明蓋如愚者智之尤而愚智無常在故方上下沈湎之<lb/>
時而進載號屢舞之戒以義正君衛武公則智矣三閭<lb/>
大夫獨醒於衆醉之中君子不予其智也酣飲為常不<lb/>
與世事阮嗣宗則如愚矣東臯子作五斗先生傳君子<lb/>
以為誠愚也蓋身有用捨世有汚隆武公入相與行吟<lb/>
澤畔者不同東臯子當唐運之開與﨑嶇邪枉之間者<lb/>
異其道也趙君明且敏又逢世休明且進用矣及其未<lb/>
老雖欲浩然而歸醉卧堂中詆訶濤戎而友陶元亮劉<lb/>
<pb n="KR4d0295_WYG_020-26a"/>
伯倫李太白於千載之上其可得乎故僕既幸其欲歸<lb/>
之志與吾同又料其歸志未遂不得與吾同類也而嗇<lb/>
其辭趙君曰嘻辭不必文姑書子言以驗它日信否故<lb/>
為之書<lb/>
　　　金壇縣監務㕔記<lb/>
征榷之官在縣者與主簿尉比以承其長而公廨獨不<lb/>
具將力不贍與抑官用武選邑長不以聮事合治視之<lb/>
與監金壇縣酒税務廨占慈雲寺西廡且百年慶元中<lb/>
<pb n="KR4d0295_WYG_020-26b"/>
改用繫官之宇於縣治東南隅距務可百步通川在焉<lb/>
於公私為宜而屋僅五間横陳道側無閫奥之限人語<lb/>
雞聲雜聞道上至者病之嘉定辛未春保義郎廖君昌<lb/>
緒寔來君有母就養知縣事黄君朴慨然曰是豈寧親<lb/>
地耶即㑹縣帑之贏得二百緍以授廖君俾即其地撤<lb/>
而新之廖君亦輟俸所有且百緍敞其前為庭崇其後<lb/>
為堂室處中嚴垣墉外固雖草創未備然過者肅然識<lb/>
官府民居之異晨夕皂𨽻犇走庭下截然知上下之别<lb/>
<pb n="KR4d0295_WYG_020-27a"/>
廖君抑可謂能大所居之官矣既成造余門曰願有述<lb/>
俾來者無忘黄君之徳余於是有感焉夫同官為僚古<lb/>
人所重而近世不然其朝夕角立能逢迎以私則己不<lb/>
則相軋相傾惟恐其居之安去之不速或不幸有去者<lb/>
復掠其美委其過歸之其於古義何有哉方此時有人<lb/>
焉如黄君汲汲於同僚之私養惟恐其居之不安廖君<lb/>
拳拳於長官之公惠惟恐其美之不著是可紀也黄君<lb/>
介不受私明足以察去不以罪踰年而民逾思之廖君<lb/>
<pb n="KR4d0295_WYG_020-27b"/>
儒家子政不苛而事集是又可紀也紀之以詔來者廖<lb/>
君之請因之以著為僚之義者余之志也記成於嵗癸<lb/>
酉孟春中澣<lb/>
　　　金壇簿㕔壁記<lb/>
縣置令丞尉昉於秦其置主簿貟介丞尉間則始於漢<lb/>
而定於隋尉禁暴戢姦轍繚四封簿從容佔畢竟日不<lb/>
越几案其難易懸絶顧後來居上豈其事似易而實難<lb/>
歟余屏居無事飯已即岸巾捧腹婆娑漫塘上嵗見吏<lb/>
<pb n="KR4d0295_WYG_020-28a"/>
敺民過吾門者踵相躡問之則曰吾産去矣而稅猶在<lb/>
否則曰吾輸竟矣而征猶故又不則曰吾稅不加益而<lb/>
數適増也以是為令長過歟則曰計簿是因咎非余執<lb/>
也然則執其咎者非主簿歟嘗試以諗為簿者則顰顣<lb/>
曰咎非吾辭然事莫吾難也夫鄉書手吾𨽻也顧以賦<lb/>
役可漁利與淟汩朱墨不類常自託於縣闖門唯諾未<lb/>
休即揚去一叱咤輒啟釁計簿吾職也而民戶推收法<lb/>
委丞貳一顧問且侵官勾校有程吏不為用則散編帙<lb/>
<pb n="KR4d0295_WYG_020-28b"/>
庭下日聚童丱及游手無頼數輩從事其間其出入勤<lb/>
惰殆不容詰姦民挾鏹數十而入即更定户税如反掌<lb/>
幸而事露欲誰何之則左右指曰彼負吾庸吾以酬若<lb/>
庸也噤不敢復問若是而欲吾職之修可不謂難歟余<lb/>
聞而悲之間一二嵗余病不數出吏驅民過門亦絶少<lb/>
説者曰今主簿劉君能其官故爾余私識之一日幸過<lb/>
余余因間問所以君曰嘻是豈吾能彼寛逋欠省追胥<lb/>
以紓民者守若令也而吾適濫巾其間故幸以免不然<lb/>
<pb n="KR4d0295_WYG_020-29a"/>
吾之事猶難也敢謂能乎余既異君之能且多君之謙<lb/>
又知職守之難雖君之能亦未能盡如君意也愛且歎<lb/>
之㑹君伐石紀前人名氏不鄙謂余冝冠以文余不辭<lb/>
直書余目所見及聞於君者遺之庶來者因君之言思<lb/>
其難圖其易云君錢塘人其名與官具見下方<lb/>
　　　武進縣門記<lb/>
武進為常輔邑賦上于州縣無贏財而有經費率鑿空<lb/>
取具譁民小不慊摭為厲階積四政不善去吳君應龍<lb/>
<pb n="KR4d0295_WYG_020-29b"/>
之為尉也道余里相與言而病之越明年書來言曰幸<lb/>
矣吾邑之病有瘳矣惟今大夫黄君士特彊毅有立庶<lb/>
乎古之剛者始至奮然曰邑無不可為其不可為者制<lb/>
於上壅於下耳制於上雖有善意不得施壅於下雖有<lb/>
善政不得逹故敬以承上使誠意相孚事有是非得以<lb/>
抗言而極論嚴以繩下使姦吏落膽事有予奪得以直<lb/>
情而徑致政是以平而寛之一分民即受一分之賜迄<lb/>
于今悍者馴弱者植告訐之俗轉為忠厚頽敗不可為<lb/>
<pb n="KR4d0295_WYG_020-30a"/>
之邑更為清明官府吾巡徼是司所以得休其餘閒以<lb/>
娛吾親而夜月皎然桴鼓不鳴者惟大夫之惠既以自<lb/>
賀且揣子之必吾賀也敢告余素慕剛者聞大夫之風<lb/>
而説之又明年大夫介吳君來請曰吾冒當巖邑且去<lb/>
矣顧縣治視昔撤新者半而無單辭以紀委而去吾亦<lb/>
何能無慨然願徵子文詔不朽余辭不獲則請僝工之<lb/>
目曰直治事㕔之重門各三楹崇其外為樓蓋政教之<lb/>
所從出也面社稷壇為屋𢎞敞高明蓋祠祭之所謂虔<lb/>
<pb n="KR4d0295_WYG_020-30b"/>
也曰帑庾以毖出納曰犴獄以謹繫囚賔有次吏有舍<lb/>
而大夫之居自堂奥以逹于庖湢無加飾焉自燕座以<lb/>
逹于觀游之地無加益焉其為人而不自為公爾而忘<lb/>
其私蓋如此昔夫子之論申棖以為欲而不剛蓋剛者<lb/>
公理公則役物故常伸於萬物之上欲者私情私則役<lb/>
於物故常屈於萬物之下若大夫之所以得伸其志者<lb/>
雖非余所悉知由其所締建者觀之則其先人後己至<lb/>
公無私可知矣是烏可不書抑余聞徳之至剛在物惟<lb/>
<pb n="KR4d0295_WYG_020-31a"/>
龍而可豢者欲也大夫之事韙矣其去此而入修門可<lb/>
欲者衆矣使大夫此心操存終始無間則義理之公常<lb/>
有以勝血氣之私其所伸於武進即所伸於天下者堂<lb/>
堂乎孰能禦之不然郤窽在前束手袖間而追幸前時<lb/>
之不缺折陋矣余因喜誦大夫之<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>又欲玉其成也故<lb/>
具載之使覽者知大夫之徳不徒侈輪奐之功云大夫<lb/>
三山人某年進士今官奉議郎吳君桐川人辛未進士<lb/>
今官迪功郎是記也不惟門之為書曰門識始且言謙<lb/>
<pb n="KR4d0295_WYG_020-31b"/>
也<lb/>
　　　果泉亭記<lb/>
金壇市東南隅無井夏多道暍者市人薛氏之母閔焉<lb/>
病且死屬成曰自汝先人左時吾業紡織以御寒暑斥<lb/>
其餘以補朝晡之闕逮汝成立克供厥事吾紡織不廢<lb/>
而無所用其餘積於今盈若干吾欲經始井事而病日<lb/>
侵且計所用甫什之一用弗慊於心汝卒成之吾死猶<lb/>
不死也成曰不敢忘自是出入起居惟井是營未㡬得<lb/>
<pb n="KR4d0295_WYG_020-32a"/>
地於篤忠院之東五十步乃嘉泰改元二月十有七日<lb/>
井成甃甎砌石實堅實好慮風雨之侵則架亭其上慮<lb/>
守者之逺則築室其旁小溝出叢薄間適繚其後溝之<lb/>
外高林障日積翠生煙使來者望之足以沃焚如况井<lb/>
渫而泉甘乎雲茅居士嘉成之為命曰果泉蓋取記禮<lb/>
者父母既没将為善思貽父母令名必果之意且謂成<lb/>
曰勉之将為汝記其成記未成而居士卒成以請于其<lb/>
孤孤某既練泣涕言曰世莫難於責其所無莫易於用<lb/>
<pb n="KR4d0295_WYG_020-32b"/>
其所有汝財非素餘而余文非外假汝猶不憚所難以<lb/>
成其母之志余敢愛所易而不成其父之志乎因書其<lb/>
顛末而系以銘銘曰汲者便暍者痊斯母之賢費之夥<lb/>
志不墯斯成之果志之違業之墮斯士之規<lb/>
　<lb/>
　<lb/>
　<lb/>
　漫塘集巻二十<lb/>
</p>
<p>
</p>
  </div>
<div>
                <head>漫塘集巻二十一</head>
    <p>
<pb n="KR4d0295_WYG_021-1a"/>
欽定四庫全書<lb/>
　漫塘集巻二十一　　　　　宋　劉宰　撰<lb/>
　　記<lb/>
　　　忠宣堂記<lb/>
建安員侯將漕江東之明年夷攷前人名氏曰惟忠宣<lb/>
范公實獲我心乃為堂以祠復更命故雙槐堂曰忠宣<lb/>
朝夕遊焉以致其思謂大司成袁公其文𢎞雅冝為祠<lb/>
記以光昭忠宣之令徳謂漫塘叟劉某少戇冝述堂之<lb/>
<pb n="KR4d0295_WYG_021-1b"/>
所以名以砭吾私叟不佞竊惟國家倣古部刺史置轉<lb/>
運使江東以地大賦殷委寄特重異時駕四牡而來多<lb/>
巨公有顯跡而忠宣無可書之事後忠宣百五十餘年<lb/>
其間績用之湮晦何可勝計而忠宣之名與日月懸豈<lb/>
忠宣之所存與員侯之所思固不可蹟尋歟夫好善惡<lb/>
惡人心公理一失其平則是非易位故愛君子必知其<lb/>
善之所不及則君子勉而進於善疾小人必原其惡之<lb/>
所不至則小人不狃於為惡君子進於善而小人服小<lb/>
<pb n="KR4d0295_WYG_021-2a"/>
人不狃於為惡而君子安斯民也三代所以直道而行<lb/>
而家而國所以平康也而季世君子不然其愛同已太<lb/>
深而疾小人已甚愛同已太深則以一人而信其類以<lb/>
其得於彼意其必不失於此言出而和不矯其非事舉<lb/>
而隨不要其弊幸其中而不倚正而非激也則可否則<lb/>
激而偏甞試而誤而君子之道始詘疾小人已甚則屏<lb/>
之去恐不速麗之法恐不重抉摘其隱㣲不俟其著掇<lb/>
拾其既徃不開其新幸其惡之稔辭之屈也則可否則<lb/>
<pb n="KR4d0295_WYG_021-2b"/>
有疑而甚之者矣疑之則是否莫辨甚之則曲直有歸<lb/>
而君子之禍亟矣忠宣公其知之方其在江東賦蓴思<lb/>
堂詩有曰審慮敵權衡又曰心虚照自明夫虚則無我<lb/>
平則稱物其後日規橅率昉乎此故在當時曰歐曰韓<lb/>
曰冨曰司馬世所謂君子公所藉以進者而意向稍愆<lb/>
公皆指其非曰章曰蔡曰鄧世所謂小人公所坐以退<lb/>
者而文致稍深公皆以為過其持平此心真不愧於權<lb/>
衡而其識慮之逺則非淺鮮者可及故後之論者謂使<lb/>
<pb n="KR4d0295_WYG_021-3a"/>
公之言行於熈豊必無元祐之紛更使公之言盡信於<lb/>
元祐必無紹聖之反覆叟亦謂使公之生先於漢唐之<lb/>
季必無朋黨之禍使公之死後於建中靖國則崇觀憸<lb/>
人亦無所容喙矣人之云亡邦國殄瘁尚忍言之真侯<lb/>
以道事君以義正國蓋庻乎忠宣之為者其升堂而思<lb/>
夫豈徒哉其名字不書蓋兒童走卒知而誦之若夫以<lb/>
忠宣所以事韓冨司馬諸公者事侯他日將有人焉僕<lb/>
老矣<lb/>
<pb n="KR4d0295_WYG_021-3b"/>
　　　鎮江府學復沙田記<lb/>
嘉定丁丑九月甲申鎮江府凖轉運司牒復以因勝寺<lb/>
妄訴本府舊撥養士田歸之學諸生咸喜如新受賜合<lb/>
辭請于教授嘉禾徐君侔悳曰訟非學校得已勝非諸<lb/>
生能事勉而應幸而集孰主張是可無述乎徐君曰然<lb/>
雖然魯敬姜有言自某言之則賢自它人言之則否我<lb/>
校官也言之得無私乎遂相與謀貽書于漫塘叟劉某<lb/>
曰願有述某惟春秋重地失得必書矧學藉田以立其<lb/>
<pb n="KR4d0295_WYG_021-4a"/>
失其得風教繫焉可無書乎乃質之故府初郡人楊靈<lb/>
年與因勝寺互訴隱占沙田之未籍者知府事錢公良<lb/>
臣按二家之故覈其贏得一十三頃有竒以屬之學其<lb/>
事審故不得争其義公故不可撼歴年三十有五閱校<lb/>
官十有二矣是嵗也僧徒適有善訟者内揣楊靈年已<lb/>
死諸生非敵外與勢家連衡挾貨乃來鑿空起詞事下<lb/>
轉運使幕府移郡須文書以證諸生負其直而應之緩<lb/>
幕府激於緩而奪之遽胥失其平知府事澄江丘侯夀<lb/>
<pb n="KR4d0295_WYG_021-4b"/>
雋聞之慨然曰彼弦而誦者吾士也耕而穫者吾地也<lb/>
士失其養地訟不得直吾於此時佩二千石印可無恧<lb/>
乎乃更䟽其實上之轉運使轉運使霅川章侯良肱以<lb/>
直亮聞于時按郡牘矍然曰僧之誣士之緩幕府之激<lb/>
皆予過也㣲使君孰開予乃貰士之緩懲僧之誣而歸<lb/>
田于學在昔魯僖公修泮宫史克頌之曰明明魯侯克<lb/>
明其徳蓋非徳之明則政且紊遑恤乎泮宫丘侯其不<lb/>
愧僖公者與子路聞過則喜章侯其善學子路者與書<lb/>
<pb n="KR4d0295_WYG_021-5a"/>
之石不惟昭徳之自抑有警也夫教之與養也並行挑<lb/>
兮達兮在城闕兮固可諉曰學校之廢今夏屋渠渠食<lb/>
且餘矣可荒于嬉乎夫六經所載孔孟所傳教之道也<lb/>
自小成至于大成教之序也身修家齊而國治天下平<lb/>
教之功也養而教之者上之責也服其教而知所以自<lb/>
養者諸生事也易曰自求口實觀其自養也孟子曰養<lb/>
其大體為大人某故諸生也故既以不失所養為同志<lb/>
賀復以知所自養而不孤所以教之者與同志共相警<lb/>
<pb n="KR4d0295_WYG_021-5b"/>
云<lb/>
　　　金壇監務㕔壁記<lb/>
征商非周盛時搉酤非漢令典迄于今不廢經費所仰<lb/>
不可已己故亢其職者為難蓋利怨府我實征之酒狂<lb/>
藥我實售之怨斯譁狂斯侮所操一舛於正殆矣監金<lb/>
壇縣酒稅務吳門茅君岳始至得臨川羅君壘黄巖杜<lb/>
君範為同僚相尚以義自初上府比再書考費必已出<lb/>
市物必平估客至須杯酒接殷勤命索之家故前大夫<lb/>
<pb n="KR4d0295_WYG_021-6a"/>
石君不矜惜其至之晚今大夫王君塈悵其去之速郡<lb/>
守貳咸上其名於朝昔人謂貪吏之商不如廉吏之商<lb/>
允矣前替十日次第前人名氏求記於余㑹方結廬漫<lb/>
塘上冗不克文輙書君之實以諗來者<lb/>
　　　重修靈濟廟記<lb/>
嘉定丙子秋鎮江旱直祕閣知府事澄江丘侯夀雋深<lb/>
惟民艱並走羣祀雨不時應侯中夕惕然乃按圖攷志<lb/>
以金壇之南受丹陽句容武進及境内之水滙而為澤<lb/>
<pb n="KR4d0295_WYG_021-6b"/>
彊數十里南入于洮湖以名著者六七而龍蕩為大舊<lb/>
傳有白龍居之故名蕩之陽有廟曰靈濟其神曰孚惠<lb/>
王蓋自皇祐以前邑人以澤之大疑有神司之又龍見<lb/>
于此禱雨輙應合於禮經所謂山林川谷丘陵能出雲<lb/>
為風雨見怪物者故建廟妥靈而上其功于朝積封至<lb/>
此侯慨然曰諸侯得祭川谷之在其地者金壇非吾地<lb/>
耶乃齋戒授簡于節度推官陸君師賈曰守願自力乞<lb/>
靈于神而城守不可去其代余行陸君奉命疾馳過縣<lb/>
<pb n="KR4d0295_WYG_021-7a"/>
不留薫沐宿祠下詰旦致太守命出門而隂及郭而雨<lb/>
過丹陽雨甚入城雨乃大足鎮江三邑上二邑農事逾<lb/>
晚甫秀而風禾不盡實過不在旱而金壇竟稔合諸邑<lb/>
損嵗租僅十三蓋誠意之感如此侯惟神應之不可虚<lb/>
而備患之不可不預也乃捐緍錢命知縣王君塈以葺<lb/>
祠宇復以民間私菱藕之利區分蕩地繚以菰蘆嵗加<lb/>
培壅而蕩淤且隘使水至無歸其去不留復委縣尉杜<lb/>
君範以闢蕩地王君不事苛擾故役竟而人不知杜君<lb/>
<pb n="KR4d0295_WYG_021-7b"/>
明述利害故令行而民不病繼自今不但神道感而宣<lb/>
靈水之瀦泄有地設有旱乾亦庶幾矣陸君故與余同<lb/>
僚而金壇余寓里也見屬為記以丕昭神休以使斯民<lb/>
無忘賢太守之徳余既嘉侯之勤又喜一時僚屬之克<lb/>
相其事也故為之書<lb/>
　　　京口正平山平等寺記<lb/>
正平山在京口城西一里俗以正為蒸以平為䴵謂名<lb/>
以形立若牛首雞籠然甚矣為兹山之羞也按京口三<lb/>
<pb n="KR4d0295_WYG_021-8a"/>
面依山闕其一以臨大江是山峙於江岸無<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒之勢<lb/>
憑髙而望不傾不倚式正且平若巨靈惡洪濤之洶湧<lb/>
遺此鎮壓則名固實之賔也無微辭隱義俚俗遷就音<lb/>
訓俱訛猶以澎浪為彭郎可嘆也已山故無寺建炎初<lb/>
虹縣人王氏子避地來南振衣山椒識其當興既祝髪<lb/>
為僧更名祖華嵗紹興癸亥杖錫重來訪地之主主者<lb/>
范氏素奉佛且曰是棄地也乞與不靳華始經理寺事<lb/>
越五年堂殿告成室處庖湢咸具乃因故待制陳公桶<lb/>
<pb n="KR4d0295_WYG_021-8b"/>
丐名于府得金壇廢寺之額曰平等一傳而道圓復為<lb/>
門為殿為閣為藏再傳而法清又為堂為丈室凢向之<lb/>
室處庖湢皆斥而廣之清未老退閒今其繼者了宗復<lb/>
大為閣以為閱習梵唄之地中間法修了明了海亦以<lb/>
甲乙相承迭為領袖雖淺於歴年咸無廢日用能使棟<lb/>
宇翬飛金碧絢爛來者目動神駭若御風乘雲遊仙人<lb/>
之宫嗚呼盛矣寺之盛宜有述以旌作古顧諉弗切㑹<lb/>
今駐劄本府御前水軍統制張侯邦逹閱武江上便道<lb/>
<pb n="KR4d0295_WYG_021-9a"/>
入山問締建之由左右視無所取證昉知墜典侯既許<lb/>
施堅珉俾圖不朽清乃奉命來謁余文清故吾邑人其<lb/>
所介以為容者又所善也故不得辭抑余聞數之在物<lb/>
者有極欲之在人者無窮是山也向焉榛莽之區狐兔<lb/>
之宅六紀之間七更主者畚築不廢斤斧之聲相聞以<lb/>
迄于成其為力勤矣居于是而求佛之道不啻足矣不<lb/>
然勝心横生恱目是競余懼茲山之藴無餘而去佛之<lb/>
道逾逺也余儒家者流口不讀釋氏書既為清識其始<lb/>
<pb n="KR4d0295_WYG_021-9b"/>
復為清誦所聞若曰命之矣則三綱五常之所以維持<lb/>
斯世者尚為具言之<lb/>
　　　燕居堂記<lb/>
金壇縣北七里柘蕩浸其東高湖浸其西大溪貫之居<lb/>
民多聚居于水之陽其尤著者觀荘㳂溪皆蘆葦芰荷<lb/>
夏月喚渡香風襲人厥田上上祖宗朝以賜道觀故曰<lb/>
觀荘民間能名田者絶少其最著者劉氏宅猶大觀所<lb/>
建劉氏之長曰揆字季文夫婦皆年垂八十有田數百<lb/>
<pb n="KR4d0295_WYG_021-10a"/>
畝蓄二婢子自㓜而長教之歌舞築堂所居之西命曰<lb/>
燕居佳時令節季文夫婦置酒坐堂上諸子諸婦諸孫<lb/>
與諸女之來寜者咸濟濟就列酒三行序起為夀二婢<lb/>
歌以侑之季文未嘗不歡然飲釂既酣少長扶攜憑高<lb/>
西望向所謂溪邉景物與去鳥來㠶樵歌漁唱咸與意<lb/>
㑹季文輙復飲而醉醉而歸以為常已而自念老之将<lb/>
至而人事之不齊也則撥田數十畝以𨽻斯堂命子孫<lb/>
毋分以備諸女之問遺與燕饗之費諸子曰謹奉命則<lb/>
<pb n="KR4d0295_WYG_021-10b"/>
屬漫塘叟為之記叟聞漢帝以其女故有言我子豈得<lb/>
比先帝子夫以萬乘之主猶不敢私厚己子季文所以<lb/>
待其同氣者亦有道矣詩之鳲鳩刺用心不壹説者曰<lb/>
其子雖在梅在榛在棘之異而鳲鳩常居一所以待之<lb/>
夫以鳲鳩小鳥猶不忍於諸子有偏則季文之於諸女<lb/>
必不以貧冨存亡二其心矣諸子更能觀志於左右養<lb/>
志於朝夕遡流而尋其源自近而推之逺則劉氏之澤<lb/>
豈有涯哉詩曰心乎愛矣遐不謂矣叟不勝拳拳<lb/>
<pb n="KR4d0295_WYG_021-11a"/>
　　　濠州新建石韓将軍廟記<lb/>
嘉定己夘秋濠之士民無少長咸㑹太守庭下叩頭言<lb/>
曰蓋聞無徳不報經有明言有功則祀國有彛典濠阻<lb/>
淮為州當西道之衝異時敵入邊必始禍於濠其去也<lb/>
猶㩀濠為後拒乃正月辛亥敵濟自馬村欲薄城下赤<lb/>
白囊甫至故某官石俁與故某官韓仔躬率鋭卒直衝<lb/>
敵陣時石将步卒僅百有七十韓将騎二百而敵衆彌<lb/>
望自午迄酉戰數十合所殺過當逮暮復擒其将李萬户<lb/>
<pb n="KR4d0295_WYG_021-11b"/>
敵氣奪引去衆料敵覘吾寡必且復至議走險且請濟<lb/>
師二将曰敵之復至愚智共知但暮夜退保勢難必全<lb/>
而城之守備不可分也乃親巡士卒激以重賞而告之<lb/>
曰人誰不死死國乃勇况勇不必死耶詰朝之事余與<lb/>
汝同宜一乃心無創重傷無悼前猛惟余馬首是瞻衆<lb/>
曰諾則即其地為營解鞍休士敵憚其勇不敢迫翼日<lb/>
夙興饗士秣馬鼓嚴以待比明敵果四集二将一呼士<lb/>
勇百倍前旌所指勢如摧枯而敵負其衆隨散隨合二<lb/>
<pb n="KR4d0295_WYG_021-12a"/>
将知不敵則歸士卒於城中使益為備而引其衆趨曹<lb/>
山欲以牽敵師而與武定選鋒統制秦允合至白石則<lb/>
允已戰没敵調新軍適至前復遮截乆疲之兵不足以<lb/>
支新鋭遂遇害謹按俁濠良家子開禧中出家財募軍<lb/>
以從征伐仔泗人以恢復為志合衆自歸二人之進不<lb/>
同而其董率忠義屢致克㨗積戰多補官起徒中為知<lb/>
名將為敵所忌以至于死亦略相似二將死而敵之英<lb/>
鋭亦畧盡又其自謀以為城内遣將如許則其城守可<lb/>
<pb n="KR4d0295_WYG_021-12b"/>
知且數百人不可當况其出全師以拒我乎乃驟為<lb/>
去留以疑我而卒以遁西道以安是二將以一身之死<lb/>
易千萬人之生以數百裹創之卒為千里長城之衛尸<lb/>
而祝之社而稷之疇不謂宜而廟貌未興報祭無所使<lb/>
行道嗟咨閭里涕淚殆非所以報功也君侯以為如何<lb/>
時通判州事丹陽鍾頴實權州事平居與二將以義相<lb/>
勉敵之入外戰内守多其主議至是聞民言慨然曰同<lb/>
官為僚吾嘗同僚敢忘其死且旌死事所以勸事君也<lb/>
<pb n="KR4d0295_WYG_021-13a"/>
余何敢不力即度地揆日鳩工庀材使者馮公多福制<lb/>
帥趙公善湘咸翼其成廟未成而鍾以堂禀去後守柴<lb/>
公叔達今守楊公紹雲復相繼酌民言克竟厥事葢忠<lb/>
義感人不約而同如此明年春濠人使來告成鍾謂不<lb/>
可無紀以屬其友漫塘叟劉某叟既為緒次顛末復為<lb/>
詩以遺濠人俾歌以祀辭曰雲莽莽兮淮山煙冥冥兮<lb/>
淮之浦望侯兮未來泣涕兮廷竚靈旗兮逶迤劍佩兮<lb/>
陸離侯之來兮慰我思風泠泠兮襲帷苾芬兮殽烝尊<lb/>
<pb n="KR4d0295_WYG_021-13b"/>
瀲灔兮淥醑将侯兮無怒息駕兮容與玩冦兮深居<lb/>
粲明璫兮綺疏嗟若人兮偷生愧此身兮非夫雄名<lb/>
昭兮烈日忠魂妥兮邃宇秋月兮春花長娛樂兮吾<lb/>
土<lb/>
　　　重建龍泉布金寺記<lb/>
昇潤間山多而泉少方山望二州其麓東北走即金壇<lb/>
縣境泉出石竇清而甘水潦降不加多旱乆流益駛土<lb/>
人以為龍寔宅之乃建精廬以妥靈命曰龍泉寺寺之<lb/>
<pb n="KR4d0295_WYG_021-14a"/>
南三十步有唐僧宗鸞之塔刻曰貞元間頓錫于此則<lb/>
寺蓋徳宗前所建石獅猊卧草中載唐保大十三年建<lb/>
門若廡凢十有七間保大南唐紀元上距貞元已百五<lb/>
十餘年其所更造惟門惟廡或者殿猶存若魯靈光歟<lb/>
鐘鑄於南唐顯徳六年蓋唐自故嵗已用周正其取義<lb/>
佛書益名布金則前無可稽當㫁自本朝始某緫角侍<lb/>
先君雲茅居士省先祖雲陽府君塋於亭子谷先君指<lb/>
叢薄間茇舍而言曰是布金龍泉遺址蓋寺之廢乆矣<lb/>
<pb n="KR4d0295_WYG_021-14b"/>
某問可興乎先君曰廢興由人而是寺之難有二民貧<lb/>
而嗇於施賦重而窘於輸非巨有力者主之未易興也<lb/>
後二十年先君棄諸孤治命葬薛村距亭子谷五里寺<lb/>
介其中故徃来在望一日輦木石相屬于道而蓊然出<lb/>
於紫翠間者陶煙也知寺且興問主之者誰則故吏部<lb/>
尚書曽公㬇公時以世徳名流出藩入從以其曽大父<lb/>
文昭公之夫人及其大父諫議公葬寺之前後公擬自<lb/>
為藏亦在寺之左故施財助役而和者衆上請蠲租而<lb/>
<pb n="KR4d0295_WYG_021-15a"/>
從者輕吾先君所謂巨有力者於是乎在又謀於其弟<lb/>
從政郎山陽縣令隰而得僧祖傳傳復内舉於族而得<lb/>
其徒慧鍳傳一盂一衲外無贏求鍳亦以應供得贏為<lb/>
恥惟自食其力凢寺之荒岡㫁壟悉樹以松其級而下<lb/>
者為田農者去之曰是不可稼乃薙其蕪乃窒其疏而<lb/>
瀦其上遊以溉嵗甚儉亦克有秋化榛莽為寳坊更雨<lb/>
濕煙昏為高明爽塏嘻其盛矣某俛仰盛方悵吾先君<lb/>
之不及見傳與鍳忽來前曰吾欲使來者無忘曽公之<lb/>
<pb n="KR4d0295_WYG_021-15b"/>
徳必托之石而能夀吾石者文也君其賜之某聞人道<lb/>
之所以立曰不忘先也釋氏之所以興曰不忘施也若<lb/>
曽公其不忘先者歟傳與鍳其不忘施者歟書之石識<lb/>
其兩得也若夫是寺前之可考者貞元而貞元間外阻<lb/>
内訌君臣廩廩後之可考者保大顯徳之間真人未作<lb/>
海宇未同苶然遺黎籲哀無所獨學佛者得逍遥山林<lb/>
賔送日月又以其餘力斥大厥居是可喜也亦可歎也<lb/>
詩曰普天之下莫非王土率土之濵莫非王臣誦此詩<lb/>
<pb n="KR4d0295_WYG_021-16a"/>
而回想先王盛時大一統居四民可勝喟哉可勝喟哉<lb/>
曽公字茂昭世家南豐没贈少傅傳宋姓溧陽人年八<lb/>
十不衰云<lb/>
　　　冝興縣尉司免發茶引記<lb/>
錢塘薛君興祖尉宜興之明年禁盗戢姦有緒乃訪政<lb/>
之厲于民者惟冝興在湖之陽田多山少山之産茶者<lb/>
又少其地東走二浙西走江淮川險陸迂商旅罕至故<lb/>
茶引之徃來官惟督其滯稽其敝而虧盈非所知嵗嘉<lb/>
<pb n="KR4d0295_WYG_021-16b"/>
定丁丑有以私販就捕或不審慮遽請于供軍使者丐<lb/>
引就縣批發以便官販使者眩其言給引八十屬之尉<lb/>
而俾時輸其直前尉懼不稱招徠百方再閱嵗引之未<lb/>
售者猶什四比君至吏抱成式請峻期㑹使者責逋緩<lb/>
辭益嚴且将續給以來者君喟然曰是可以一時盗販<lb/>
故而貽吾民它日禍乎即具為書諗于使者使者新安<lb/>
程君覃明敏而更事曰是區區者於吾軍賦損益幾何<lb/>
吾寜靳是而不以恵一邑即戒吏止勿給而歸其未售者<lb/>
<pb n="KR4d0295_WYG_021-17a"/>
令下闔邑讙呼乃歌曰邑有引誰其啓之病我民誰其<lb/>
已之孰還其舊孰已其新抗論不回惟尉之仁尉曰匪<lb/>
余惟賢使者毋過而取寜利在下在昔張公慮逺識明<lb/>
于今崇陽邑不茶征張制其始薛遏其成文公使北𣙜<lb/>
鹽以㢮河北父老欣欣有喜文遏其成程制其始聲于<lb/>
樂石以詔後昆韙矣二君勉紹前聞漫塘叟劉某家隣<lb/>
邑聴塗人之誦為書以記<lb/>
　　　重建晉陵縣獄記<lb/>
<pb n="KR4d0295_WYG_021-17b"/>
獄在邑聽於令無他官可諉冝日必葺所在率補漏支<lb/>
傾以茍嵗月何哉夫飭館以稱客甓道梁津以濟民美<lb/>
名也故好名者為之門闗以罔市征複閣層楼以籠酒<lb/>
酤美利也故好利者為之若夫山顛水涯風亭月榭可<lb/>
以釋倥偬而洗喧囂又好遊者所樂為也獄異於是其<lb/>
地必宅邑之偏民非逮不入官非檄不至又嚴扄鐍謹<lb/>
守邏其葺與不於觀聽無増損焉令非卓然有見於三<lb/>
者之外則亦幸其不覆於吾手而已而囚何恤焉宣教<lb/>
<pb n="KR4d0295_WYG_021-18a"/>
郎邢臺范君炎之知晉陵其卓然有見者歟晉陵版計<lb/>
多而名賦少前此類鑿空取辦君難之謂賦必有源源<lb/>
壅則竭用必有節不節則嗟乃剔吏姦以疏其原裁經<lb/>
費以制其節用能使期㑹不爽于上科斂不及於下官<lb/>
謗以塞民瘼用瘳既上下相孚紀綱畧定乃周視縣宇<lb/>
以嵗乆獄敝懼將壓焉思有以新之而力未裕日積月<lb/>
累閱三嵗乃克就市材於逺僦工于近受㕓四境寂若<lb/>
不聞凢為屋二十楹𢎞敞高明周牆繚之深固嚴宻而<lb/>
<pb n="KR4d0295_WYG_021-18b"/>
用器悉備稱所謂畿邑之制先是父老以君之政為數<lb/>
十年所未有宜有登載以詔後來至是聞獄之成歎曰<lb/>
君且去矣而獄是圖不惟田里之憂而縲囚是恤至矣<lb/>
盡矣是何可無紀因㑹辭請于縣主簿霅川王君漢章<lb/>
王君名進士粹於文以同官為僚跡嫌於私則為書道<lb/>
邑人之意以屬漫塘叟叟與范君同寓里嘉君之能徳<lb/>
其邑人又喜邑人之知徳故不辭而為之書抑聞易中<lb/>
孚之象有曰君子以議獄緩死至旅之象又曰君子以<lb/>
<pb n="KR4d0295_WYG_021-19a"/>
明慎用刑而不留獄夫一欲其緩一戒其留豈固相戾<lb/>
歟蓋聖人好生而重用獄緩死欲求其生留獄恐傷其<lb/>
生二卦相為後先而豈徒哉叟慮來者徒幸獄之成囚<lb/>
之便而不知罪非死而應議者不可緩也不可留也故<lb/>
併識之末以卒成范君嘉惠斯邑之意云<lb/>
　　　慈雲寺興造記<lb/>
漢以古行人之官為鴻臚以鴻臚寺待四方之客永平<lb/>
中浮屠氏始自西域來即其居名白馬寺蓋並縁鴻臚<lb/>
<pb n="KR4d0295_WYG_021-19b"/>
之故厥後滋熾凢塔廟之建皆曰寺自京都以逹凢都<lb/>
邑之㑹必有之蓋嘗求其故自周之衰䘮祭禮壊舉古<lb/>
先聖人所以維持人心之具悉翦棄之而良心之在人<lb/>
者未遽泯也則其不幸而罹於變故與凢感於霜露而<lb/>
不能無怵惕對諸天地而不能無愧怍者必將求有以<lb/>
自致而禮已亡矣則是心也固倀然無依摇摇然無所<lb/>
終薄也而浮屠氏之説乘之以人之㫖於味也彼則止<lb/>
牲殺以人之安於偶合而居也彼則去人倫以哀至有<lb/>
<pb n="KR4d0295_WYG_021-20a"/>
時而奠臨之或闕也彼乃使之七七而祭百日而卒哭<lb/>
以生不終養而死無以報也彼則曰福可追也罪可懴<lb/>
也之人也似非嘗有聞於吾道則推其怵惕愧怍之本<lb/>
心發於慨慕信向之誠意如失而獲如去鄉之見似人<lb/>
雖非其故不暇計也此寺之所以興浮屠氏之説所以<lb/>
張而不弛也慈雲寺建於梁之大同而金壇置縣在唐<lb/>
垂拱間先後蓋百有五十年今郭内之寺三曰報恩興<lb/>
於乆廢草創未具曰篤忠在郭之隅建炎有㫖專以奉<lb/>
<pb n="KR4d0295_WYG_021-20b"/>
故中書侍郎忠穆張公之祀其宅邑之中為衆所向者<lb/>
慈雲而已固宜棟宇日闢像設日嚴而渡江之初衣冠<lb/>
流寓梵唄息而家人爾汝陛級圮而雞犬睢盱其徒去<lb/>
之晨香夕燈灰寒燼冷開禧中承務郎趙君汝璔丞邑<lb/>
承直郎鄧君謙之徯新城次于里中乃相與謀欲遂改<lb/>
作保義郎趙崇謀登仕郎潘炳将仕郎唐大明進義副<lb/>
尉茅拱與路璛叚康民聞而和之僧法榮善慶如松祖<lb/>
賢奔走其間金榖之施來者接武既勸相寓族各適有<lb/>
<pb n="KR4d0295_WYG_021-21a"/>
居乃薙厥蕪乃屏厥翳乃撤廟貌更其朽蠧而新之乃<lb/>
飭院宇聚其徒衆而居之院析為四而虚其左之前以<lb/>
須來者外繚周墻中聳雙塔承平舊觀逺矣復還父老<lb/>
歎嗟兒童驚喜又以役之未竟而施者之難常也嵗以<lb/>
七月既望合衆建齋籍其贏以充費遂新兩廡餘五十<lb/>
楹峙其後為齋祭之堂雖庖湢之舍亦更新之既成而<lb/>
康民與僧如理兆信普應師逵偕來求余文以記余學<lb/>
孔子者於浮屠氏無攷焉而康民閱再嵗請不懈作而<lb/>
<pb n="KR4d0295_WYG_021-21b"/>
問事之顛末則自經始以迄于今蓋十有六年矣而康<lb/>
民等汲汲然惟役之祇忘其寒暑之遷鬢髮之改其持<lb/>
乆不倦有如此者汝璔旋代去鄧趙潘路諸君與法榮<lb/>
善慶如松祖賢皆前死康民等方盛推其功曰微夫人<lb/>
不及此其成功不居有如此者至於以其術自售而不<lb/>
丐於人以其贏為費而不私於己皆與他為浮屠學者<lb/>
不類故不辭而為之書若夫攷論禮經闡明世教使皆<lb/>
歸而求之則有當世搢紳與吾黨之士在余老矣<lb/>
<pb n="KR4d0295_WYG_021-22a"/>
　　　重修嘉賢廟十字碑亭記<lb/>
延陵吳季子之邑季子遜國之節高天下廟祀為宜故<lb/>
唐狄梁公盡毁江南諸祠獨此不廢廡前對峙二亭下<lb/>
覆穹碑新舊各一其文曰嗚呼有吳延陵季子之墓蓋<lb/>
舊者裂矣而新者代之相傳以為夫子書書之是否不<lb/>
可知而歴代寳之傳必有自嘉定己夘春某始與里中<lb/>
湯泳張汝玉汝幵三山鄭寕來致敬周視廡間淫祀赫<lb/>
然而亭獨壊喟然嘆習俗之陋乃因友人王遂白府下<lb/>
<pb n="KR4d0295_WYG_021-22b"/>
縣鎮撤像設之不經者凢八十有四已乃合衆力屬鎮<lb/>
之士韋晰再葺兩亭晰好事勇於義鎮大夫上饒蒋丙<lb/>
又勸相之未幾告成俾識嵗月某嘗觀孟子論邪慝之<lb/>
害曰君子反經而已歐陽子之論釋氏亦曰當修其本<lb/>
以勝之然則二亭之葺豈徒以夀斯石而已哉吾黨之<lb/>
士必有能反三隅者<lb/>
　　　鄂州建衙教場勤武堂記<lb/>
鄂據江漢之㑹連淮襄之勢故孫氏再世來都北睨中<lb/>
<pb n="KR4d0295_WYG_021-23a"/>
原紹興名將駐兵其間閩洛為之震動顧兵民久分而<lb/>
兵權又益分州兵混為皂𨽻掌兵者不克知大軍冠以<lb/>
御前為守者不敢問㳂江上下列戍相望而體統不屬<lb/>
前年春北兵招集饑羸遂得警我蘄黄雖旋即敗去而<lb/>
上心惕然思患豫防以前禮部侍郎眉山李侯<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>有文<lb/>
武才曩起家帥潼當潰卒挺亂蜀道孔訌能繕兵訓戎<lb/>
使盗不敢干而卒以斃肆疇已試俾以沿江制置副使<lb/>
兼知鄂州先是州事徃徃以部使者兼領因即臺治寓<lb/>
<pb n="KR4d0295_WYG_021-23b"/>
軍政綱目多不克備舉邇者有詔以舟師之在鄂者𨽻<lb/>
鄂州以緫領財賦所創招親効强勇茶商諸軍𨽻制置<lb/>
司而制置司又自建帳前一軍侯惟鄂重地制閫重任<lb/>
專以治戎講武為職然大軍十八戍邊其留者與州兵<lb/>
閱習久廢又新𨽻諸軍甚衆亦多循習惰偷是烏可不<lb/>
教顧春秋按<hi>闕</hi>
　　　卑濕涉逺易以廢事處庳無以重威乃發熈寜紹<lb/>
興詔書用先正文簡公舊事辟衙教場於治所之側而<lb/>
<pb n="KR4d0295_WYG_021-24a"/>
建勤武堂於其上初神祖在御因涇原帥臣蔡挺肇建<lb/>
此制合四州禁軍之不當它役者而教之名曰衙校圖<lb/>
其事來上詔頒天下以為永式紹興復申明之間于多<lb/>
虞所在廢闕淳熈辛丑文簡公帥遂寜奉而行之侯文<lb/>
簡季子既外稽之故府復内訂之舊聞爰築斯場爰建<lb/>
斯堂以日討軍實而訓之場之廣修不齊舉武以計合<lb/>
六千二百堂之外為門為軒為次為廏屋之大小不齊<lb/>
以楹計合六十有三于以飭伍兩而示之法于以閱将<lb/>
<pb n="KR4d0295_WYG_021-24b"/>
校而知其長于以正中權合體統而歸于一怠者以奮<lb/>
懦者以立而勇者不敢輕近足以壯金城湯池之勢逺<lb/>
足以來簞食壺漿之迎臣子之義得忠孝之道舉矣春<lb/>
秋尊王命而大復古侯於二者皆應書法抑聞兵者民<lb/>
之衞民者兵之本也侯之致謹於兵者如此則其致力<lb/>
於民者可知僕卧病家山雖不獲繫舟鸚鵡洲下曳杖<lb/>
黄鶴樓前以聽輿人之誦然必知其賦之薄刑之省也<lb/>
必知其政之平訟之理也故為記其事復為之頌以授<lb/>
<pb n="KR4d0295_WYG_021-25a"/>
鄂人使歌舞之頌曰於皇聖王緯文以武覽奏披圖風<lb/>
行區宇整我六師八荒按堵有偉良臣紬金匱書歸殿<lb/>
大藩敢玩細娛是訓是行奠我坤隅聖代有臣名門有<lb/>
子卧䕶長江邊塵不起五材並用曰余敢弛乃辟斯場<lb/>
乃築斯堂我事孔閑我武惟揚乃國乃家休有烈光襄<lb/>
淮之衝江漢之㑹擣蔡襲陳士勇功倍豈曰臣能王化<lb/>
無外惟兵衞民惟民養兵明明李侯後先有經作此頌<lb/>
詩以昭厥成<lb/>
<pb n="KR4d0295_WYG_021-25b"/>
　　　黄州麻城縣學記<lb/>
嘉定庚辰敵失憑藉警我邊邑乃辛巳春入我蘄黄麻<lb/>
城地當孔道負六闗之阻城守不素具權縣事主簿翟<lb/>
君起宗能左右其民不忍去之而民之父兄子弟卒頼<lb/>
以全其父兄子弟既奠厥居乃相與從君釋奠于學而<lb/>
言曰吾邑不幸適當兵衝比嵗再警異時民居與釋氏<lb/>
之宫相望火於兵而吾先聖之廟獨存非天之未䘮斯<lb/>
文而然歟今民適有居梵宇之興亦既有緒而吾先聖<lb/>
<pb n="KR4d0295_WYG_021-26a"/>
廟乃幸其僅存而止非所以作斯人翼斯文也惟君圖<lb/>
之君曰吾志也敢不力乃上其事于州于部刺史㑹州<lb/>
亦以君治行上于部刺史于朝授真令故上下交孚靡<lb/>
謁不獲初尉治在邑之偏後遷于學之南君以非面勢<lb/>
之宜上請尉徙治議弗合乃更除道闢其旁使益大培<lb/>
其上使益高以為殿為堂為門為廡又繚之為垣視昔<lb/>
時廣三之一爽塏高明而山川清淑之氣無所障於前<lb/>
嚴邃靖深而箠楚塵埃之聲不得徹于内經始于某年<lb/>
<pb n="KR4d0295_WYG_021-26b"/>
某月日而休工於某年某月日君之為計逺矣既成而<lb/>
以邑人之意來請曰願有紀余惟闕里之廟闢而光武<lb/>
興太學之門壊而靈獻亡蓋世道之盛衰皆於學校有<lb/>
觀焉麻城雖蕞爾邑更比嵗之變而吾先聖之廟獨存<lb/>
其縣大夫與其邑之父兄子弟又能鼎新於安集之始<lb/>
其所闗大矣是何可不書抑余聞古之入學者必釋奠<lb/>
于其國之先師麻城故多賢余未暇考而是邑也北望<lb/>
浮光則故温國司馬文公所從生西望黄陂則二程夫<lb/>
<pb n="KR4d0295_WYG_021-27a"/>
子實生焉三先生百世之師顧豈麻城之士所得私而<lb/>
地之相去若此其近也則學者宜得師矣師之如何曰<lb/>
温公之學始於不妄語而成於脚踏實地公亦自謂平<lb/>
生所為無一不可對人言者伊川状明道之行謂其忠<lb/>
誠貫于金石孝悌通於神明而後之論伊川者亦曰忠<lb/>
誠動于州里孝悌顯于家庭學者明乎是則言必顧行<lb/>
而暗室不可欺也行必顧義而妻妾不可罔也其庶矣<lb/>
余記將成㑹友人王君頴叔致書于君請祠三先生于<lb/>
<pb n="KR4d0295_WYG_021-27b"/>
學余故併及之使知頴叔之言非茍然者君字元振余<lb/>
里中人佐君以成是役者邑之士某人<lb/>
　　　遊仙鄉二十一都義役荘記<lb/>
義役肇自括蒼數十年來所在推行名同實異其在吾<lb/>
邑計産入田或計田入租或計租入錢而人心不齊率<lb/>
一二嵗輙不承于初余俾入田者立典賣契要嵗收租<lb/>
為永業入錢者視田之直嵗出貸收息以租若息為役<lb/>
之庸而儲其贏其始若甚難而乆甚裕今兩行之然皆<lb/>
<pb n="KR4d0295_WYG_021-28a"/>
未若二十一都之為善都之上五保别自登載今載下<lb/>
保置荘之由始余以祖考俱葬是都視都之長者如父<lb/>
兄㓜者如子弟見當役者不勝箠楚沿道呻吟其未役<lb/>
者前期百方以求茍免餘則畏懼䠞縮至不敢名其先<lb/>
人之丘墓余竊悲之嘉定癸酉秋余留雲邊<hi>先君墳庵</hi>有衣<lb/>
冠來者視其謁張姓吳興人粹然儒者也問所以來曰<lb/>
吾家有田於此畮盈三百耕鑿不能周山倍於田樵牧<lb/>
不能禦官有常賦秋而來冬而去高下捃摭僅足以輸<lb/>
<pb n="KR4d0295_WYG_021-28b"/>
官且以逋租逺及吾年運而徃而去來無巳時日夜念<lb/>
此未嘗不疚心疾首也余曰胡為不售曰人憚役雖乞<lb/>
與不屑余聞之益悲靖思嵗夏秋募役直不過一二百<lb/>
緍張惟家逺而力不贍故地利有遺若役户得之合力<lb/>
以耕而捍樵牧常賦之外辦此非難乃以鬻田之事啟<lb/>
張而以買田給役之利曉衆户皆驚喜過望市人吕宗<lb/>
恪首捐金以倡其姪啟宗琛等和之旬日間得錢二百<lb/>
六十緍以酬張又得八百緍有竒以買地之犬牙相入<lb/>
<pb n="KR4d0295_WYG_021-29a"/>
者越一年旱頗窘傭直㑹有以旁都下田求售於余者<lb/>
余命之計莊評其直三百九十五緍有竒質劑已具而田<lb/>
主有訟官没入之時今右司郎中王君塈實宰吾邑幸<lb/>
是都義役之成以所没田為助余謂田雖官給而經始<lb/>
有費不可不酬且已評之直不可虚也衆不慊余不為<lb/>
回未幾田之没于官者皆復惟此以酬直不與衆昉知<lb/>
其慮遠夫田有高下故水旱異冝今旱則下者登水則<lb/>
高者稔又幸得中嵗則兩收其利可不謂善歟人之情<lb/>
<pb n="KR4d0295_WYG_021-29b"/>
慮始者周居安者忽凢余所與共此者皆嘗履畮而知<lb/>
其地計畮而知其數而來者狃義役之利忘執役之苦<lb/>
其注意與不未可知也是焉可無紀乃書其略而疏義<lb/>
户姓名于下方又列山與田之號段畮角疆畔所至檻<lb/>
于荘之壁使來者知其父祖嘗從事於此不敢替厥承<lb/>
云<lb/>
　　　野堂記<lb/>
朝奉大夫練塘鍾君元達既辭通守鄉郡之命奉祠里<lb/>
<pb n="KR4d0295_WYG_021-30a"/>
居思得寛閒之地種花藝果以遨以休顧所居之南有<lb/>
地數十畝嵗久蕪穢古木寒藤與叢篠相為蔽虧意攘<lb/>
剔之啟闢之必有以慊其素乃課僮𨽻具斧斤錢鎛排<lb/>
蘿蔓以植門薙草萊以通徑芟夷其層枝剡棘而非嘉<lb/>
樹者以百數斬惡竹且萬竿既菑翳盡除日月下照湖<lb/>
水山雲皆來獻状因相地而措其冝曠而臺幽而亭引<lb/>
泉以為渠跨渠以為梁當渠之㑹而為池繚以朱欄表<lb/>
以竒峯怪石桃杏李來禽列植區分以競春妍而殿之<lb/>
<pb n="KR4d0295_WYG_021-30b"/>
以金沙酴醿牡丹芍藥紅蕖冒水嘉菊凌霜以適炎夏<lb/>
以稱秋清而江梅山茶松杉之植亦以備嵗寒之友凡<lb/>
遊觀之美略具君又以為室必有奥邑必有聚吾所有<lb/>
亭臺廣深能㡬舞袖殆不足回旋顧園之西南隅背鬱<lb/>
葱而面清曠累石為山草樹丰茸毎風雨晦明之變若<lb/>
嵌巖洞穴中實吞吐之中俯澄潭凢水花之動摇魚蝦<lb/>
之來徃皆布影砌上園之景於是為最乃築堂與山相<lb/>
直取杜老披襟野堂豁之句命名而語其友漫塘叟劉<lb/>
<pb n="KR4d0295_WYG_021-31a"/>
某曰名者實之賔也吾生於野而安於野又野性便於<lb/>
山林其賔是名也宜矣叟曰嘻名者意之寓也實乎何<lb/>
有且君以高明之資適時應變之才試用於中都受知<lb/>
君相蓋嘗屏翰邊方奏禦侮折衝之績矣少焉家居上<lb/>
方受釐宣室夫豈忘之遂欲與野老争席得乎君曰不<lb/>
然子獨不見昔人有歎上蔡門不可復出者乎有歎華<lb/>
亭鶴唳不可復聞者乎吾嘗仰而慨俯而思知夫阿衡<lb/>
之任未必樂於耕莘渭上遲迴視南陽髙卧時意有間<lb/>
<pb n="KR4d0295_WYG_021-31b"/>
也故寜杖履以遊而不願乎駟馬高車寜聽擊壤歌泥<lb/>
瓦盆飲不願對鴈鶩行涉筆占位也子顧以余為寓意<lb/>
而非實豈愛人以徳者歟叟曰不然夫以野名堂堂固<lb/>
非野也堂且不能自有其名其能禪名於君乎若必因<lb/>
堂以自詭則雖秉耒而耕吾猶疑其為楚之貟命駕而<lb/>
出庸詎知其非鄭之諶也君姑居君之堂樂君之樂以<lb/>
聴造物者在野在朝無容心焉可也君曰可哉則書以<lb/>
記嘉定甲申中秋日記<lb/>
<pb n="KR4d0295_WYG_021-32a"/>
　　　希墟張氏義荘記<lb/>
立義荘以贍宗族始於文正范公公之言曰宗族於吾<lb/>
固有親疏祖宗視之則皆其子孫也且吾祖宗積徳百<lb/>
年而後發於吾若獨享富貴而不恤宗族異日何以見<lb/>
祖宗地下今亦何顔入家廟乎故買良田數千畝以為<lb/>
荘凢羣從之貧者日給之食嵗給之衣吉㓙給之費忠<lb/>
宣公以下復増廣之迄于今餘二百年綿十餘世而不<lb/>
墜嗚呼盛哉夫樂富貴而羞貧賤我與祖宗同是心也<lb/>
<pb n="KR4d0295_WYG_021-32b"/>
愛其子孫而不欲其貧且賤我與祖宗亦同是心也同<lb/>
是心也而不能使之皆貴而無賤富而無貧則夫富貴<lb/>
之屬乎我者祖宗非私於我也蓋以我為賢而能知祖<lb/>
宗之心愛乎彼者無以異於愛乎我也以我為才而能<lb/>
任祖宗之責推其所以愛乎我者而及乎彼也人而知<lb/>
其祖宗之心而任夫祖宗之責則凢族之飢而不能自<lb/>
食寒而不能自衣冠昬䘮祭之不能自舉與凢一人之<lb/>
失其所一日之失其養一事之失其宜皆疾痛癢痾之<lb/>
<pb n="KR4d0295_WYG_021-33a"/>
切於我者藉我之未裕而彼未可以求全然稱力而平<lb/>
施之亦足以對越在天而無愧矣不然而曰彼與我服<lb/>
屬絶矣彼何有於我分殊矣我何屑於彼寜我之酒池<lb/>
肉林而不顧彼之啼飢寜我之牆屋文繡倡優纂組而<lb/>
不顧彼之無衣寜厚蓄藏以遺雲来以後不知名之子<lb/>
孫而不顧彼朝夕之危寧多施予以奉繆妄不足信之<lb/>
緇黄而不顧彼骨肉之流離則是斂祖宗之澤以狥一<lb/>
己之欲縱一己之私而孤祖宗所以兼愛子孫之責雖<lb/>
<pb n="KR4d0295_WYG_021-33b"/>
欲居之安守之勿失難矣而世之人不但孤其責而已<lb/>
也且尋斧斤焉其説以貧賤為彼所自取以富貴為己<lb/>
所自致其非己所自致者又以為己之私分雖兄弟同<lb/>
氣毫髮不得侵或因之以䦧于牆闘于室而何有於宗<lb/>
族故長者可傲卑者可陵愚者可詐懦者可脅也能者<lb/>
可役屬不能者可躪藉也乞貸不之周而倍稱之息可<lb/>
得也轉徙不之矜而世守之業可併也或又隙起於細<lb/>
微釁生於疑似忿懥不釋詈辱随之間諜交馳牒訴興<lb/>
<pb n="KR4d0295_WYG_021-34a"/>
焉訐以人所不知陷以人所不忍使怨讐得以甘心而<lb/>
反右助之以為功奴𨽻得以肆侮而反從㬰之以為快<lb/>
自視不啻泰山之安而視其族若草菅然芟夷之無日<lb/>
不知祖宗憑怒福祚轉移忽傾弗支忽絶弗繼或幸而<lb/>
繼其實有足凄㫁者而其祖宗之澤未冺則向所謂可<lb/>
傲可詐可脅可役屬躪藉者之家始有起而承之者人<lb/>
以為盛衰之難常而豈知祖宗權度之不爽也哉不然<lb/>
何近世名門鮮克永世而范公之後獨餘二百年綿十<lb/>
<pb n="KR4d0295_WYG_021-34b"/>
餘世而澤不斬也自公作始吳中士大夫多放而為之<lb/>
然必積年而後成惟吾邑張君持甫異是張氏奕葉丞<lb/>
弼國之世臣鄉之望族先是大參文簡公以其所居之<lb/>
地曰希墟環而居者皆其族地犬牙相入慮其逼也終<lb/>
身不廣置田宅延賞徧羣從兄亡弟及曰不爾是家猶<lb/>
白屋也故荘雖未立而義槩凜然已高出一世其後有<lb/>
以范公事為言者率以從宦未暇比君倦遊而歸不謀<lb/>
于人不告于家即捐所置義興良田四百畝别而為之<lb/>
<pb n="KR4d0295_WYG_021-35a"/>
時方春首故嵗之租以逺未至君慮事不遄定或沮於<lb/>
異已亟輟飱饔之餘㫁自是月行之親疏以序細大不<lb/>
遺規畫略定俾余為記以詔永乆余雖不文亦有志此<lb/>
者其何敢辭抑聞事之創始者難成終者易義荘世所<lb/>
難君既創而為之矣君之叔父故太守寺丞鎬嘗病其<lb/>
居之僻聞見之隘建學立師以訓其族之子弟名曰申<lb/>
義書院今寺丞雖亡遺規猶在其孫恂恂篤厚方日夜<lb/>
思所以追孝于前文人而君其猶子也續而成之於君<lb/>
<pb n="KR4d0295_WYG_021-35b"/>
顧非甚易矣乎養之以成其身教之以成其徳余知張<lb/>
氏之澤繼繼承承未有己也君天資高爽其為善若火<lb/>
始然若泉始達義荘甫立復為舟以濟涉行道歌舞之<lb/>
余聞其以荘之入為未富所及為未廣又將日益之余<lb/>
未死尚為君大書不一書云君名宗湜持甫字也今官<lb/>
從政郎<lb/>
　<lb/>
　漫塘集巻二十一<lb/>
</p>
<p>
</p>
  </div>
<div>
                <head>漫塘集巻二十二</head>
    <p>
<pb n="KR4d0295_WYG_022-1a"/>
欽定四庫全書<lb/>
　漫塘集巻二十二　　　　　宋　劉宰　撰<lb/>
　　記<lb/>
　　　宜興周孝公廟記<lb/>
周孝公墓在陽羡荆溪之南北向廟當其前紹興中賜<lb/>
額曰英烈慶元初進封忠武公周氏自魴始顯著其盛<lb/>
也一門五侯墓之存於今十有一莫詳其次然公必塟<lb/>
衣冠其中明甚嵗久梵宇民居交侵賜地之存無㡬近<lb/>
<pb n="KR4d0295_WYG_022-1b"/>
嵗有仗義起祠者所歸僅什之二旋復區分之鄱陽洪<lb/>
君僴乾道相君之孫好事行義其丞是邑也謂古興王<lb/>
之世必禮先賢之墓而法所得祀惟有功於民有勞於<lb/>
國與禦灾捍患以死勤事者公皆兼之又公之英爽凛<lb/>
凛如生顧廟弗葺墓之采樵弗禁非所以崇明徳昭令<lb/>
典欲亟圖之而局於位㑹其季年以選攝令慨然曰可<lb/>
矣乃周視棟宇鳩工庀材以楹計屋凡敞而新之者十<lb/>
有八無而益之者十有四傾而正之者九漏而填之者<lb/>
<pb n="KR4d0295_WYG_022-2a"/>
十甓其壁而飭其像設什器與凡丹堊之漫漶者既又<lb/>
廵行兆域辨其侵而勸相其遷繚之牆踰二百丈樹之<lb/>
杉松合萬有一千本又即墓之中故相朱公倬為簿領<lb/>
時所築基亭焉以為致敬之地費先捐已故助者衆役<lb/>
不干時故作者力凡用石米二百緡錢千有五百其助<lb/>
竹木瓦甓而不受直者不計經始於嵗癸未十有一月<lb/>
丙寅而成於明年四月朔洪君之為力勤矣既成而屬<lb/>
余以記余雖不文以托名不朽為幸其何敢辭抑聞前<lb/>
<pb n="KR4d0295_WYG_022-2b"/>
軰謂慷慨殺身者易從容就義者難盖慷慨殺身苟不<lb/>
勝一朝之忿者皆能之從容就義非沉思審慮不輕用<lb/>
其身者不能也張子房蚤嵗結客報仇𦕈秦皇如晉鄙<lb/>
不幸為所及則從荆軻遊地下耳及聞圮上之言玩意<lb/>
黄石之編向者排山倒海之氣如水反壑故能不出帷<lb/>
幄顛嬴蹷項公其斯人徒歟史稱公少時縱情肆欲為<lb/>
州曲患陸士衡為公碑謂不偶於俗為所誣徐鍇又以<lb/>
公為任俠千載之下是否誠難臆决然竊意鍇之言為<lb/>
<pb n="KR4d0295_WYG_022-3a"/>
近盖吳魏世讎吳自大帝之亡日逼於魏魏以曹休之<lb/>
敗深怨於魴則公之任俠即子房博浪沙中遺意其為<lb/>
鄉患苦非公自爾盖俠徒所萃其勢則然及聞父老之<lb/>
言幡然自克又與子房圮下歸來異世一揆前軰以子<lb/>
房所遇為秦之隠君子庸詎知公所遇非陽羡之隠君<lb/>
子歟遐想當時遇合之由進說之次第與公所以引咎<lb/>
自歸者必大有可觀而史非班馬登載濶疎令人不慊<lb/>
故述之篇末以侈陽羡舊聞而附以詩俾歌以祀若公<lb/>
<pb n="KR4d0295_WYG_022-3b"/>
之官稱行治傳記已詳兹不復贅云歌曰<lb/>
南山兮嵯峨溪水湛兮平波波寂寂兮山峭峭樵者唱<lb/>
兮漁歌邃宇兮煌煌嘉薦兮苾香公之至兮愉愉降我<lb/>
福兮穰穰飛龍駕兮翔鸞御公之來兮倐而去宰木<lb/>
秀兮佳城慰我民兮千古<lb/>
　　　揚州撥還泰興縣酒稅記<lb/>
征商昉於周襄至漢始與榷酤並行夫龍斷古所賤而<lb/>
襲之羣飲古所執而導之拂經甚矣而後世相因不廢<lb/>
<pb n="KR4d0295_WYG_022-4a"/>
將世變之異國計有不得不然者歟宋有天下首榜稅<lb/>
則於務俾毋增收仍戒毋發篋以索酒課之入於省庫<lb/>
實始於淳化四年則前此惟聽州縣之自為藝祖欲挈<lb/>
五季之天下歸之五帝三王規模宏逺矣其後因時制<lb/>
宜頗失初意南渡廹於軍須經總制相沿立法而常賦<lb/>
之仰於征榷者益重泰興揚下邑嵗以緡計至八萬有<lb/>
竒亦既極矣而數年以來為牧守者銳欲求多以官怠<lb/>
其事則使受成於吏以縣撓其權則使專逹於州吏雅<lb/>
<pb n="KR4d0295_WYG_022-4b"/>
自愛者不屑而屑為者皆至無頼州復藉之勢㗖以羡<lb/>
利之什二吏内誘於利外負其勢以行其無頼故視官<lb/>
若𨽻視縣若其有司視民間皆其外府張私匿之禁以<lb/>
為羅重告訐之賞薄誣執之罪以驅入之抉摘極於隠<lb/>
微敓攘甚於寇掠或不勝楚創匍匐籲哀而縣以侵官<lb/>
為嫌州以先入為主吏以皆屬饜焉而為之地不惟不<lb/>
得直而又甚之故闔境之民皆騷然不能以寧而愀然<lb/>
不能以生新安汪公統之為部刺史也咨詢得之顧揚<lb/>
<pb n="KR4d0295_WYG_022-5a"/>
為大府忍以俟間㑹攝帥事慨然曰幸矣泰興有瘳矣<lb/>
即飭吏歸州而使官復其職縣還所部雖較數嵗之中<lb/>
以為常未能盡復嵗額之舊然而告訐者褫氣誣執者<lb/>
逺跡居者得安於家商者得藏於市行旅得出於塗百<lb/>
里之内已懽然若更生矣令既下父老相與追悼既往<lb/>
逆計方來寄聲於余謂今雖去令餘二十年然槩以浮<lb/>
屠三宿桑下宜未能忘盍為我書之余惟在昔尹鐸為<lb/>
晉陽思所以保障趙氏甫至即損户賦以寛民而趙氏<lb/>
<pb n="KR4d0295_WYG_022-5b"/>
卒頼之曰鐸所寛也今維揚地重不啻晉陽征榷之為<lb/>
民害甚於户賦從而寛之汪公之意其兹乎故為之書<lb/>
以庶㡬春秋大復古之義父老曰信則與鐫之石<lb/>
　　　建康平止倉免回稅記<lb/>
嘉定十有六年夏六月某甲子作平止倉秋九月某甲<lb/>
子免囘稅何以書大之也大其興民利去民害也其為<lb/>
興民利何曰金陵古帝王州民物所萃食焉者衆生之<lb/>
者寡嵗仰糴客販長江天險舟至不時價輙翔湧常平<lb/>
<pb n="KR4d0295_WYG_022-6a"/>
領於使者權不在郡又數不盈萬雖興發不足贍故居<lb/>
民盻盻目視帆檣去來為戚休今是倉也不籍於大農<lb/>
不領於使者以緡計石中嵗可得五萬豐嵗過之權一<lb/>
而斂散可專數多而斡旋有裕得李悝使民適足價平<lb/>
則止之義繼是年有上下市有盈虚而官持其平民不<lb/>
告病利孰有大於此者其為去民害何曰闗市之有囘<lb/>
稅既稅其入復稅其出其事近始於淳熙而甚於比嵗<lb/>
民操百錢以市於市出而不告既罪其人復坐所與市<lb/>
<pb n="KR4d0295_WYG_022-6b"/>
者直一輸十輸一費十道路竊伺龍斷者左右望探懐<lb/>
有得輙陷大辟以是貨至不居民窮無告間嘗暫弛未<lb/>
㡬而復盖司征之在城者怙厥職而幕府之督征者庇<lb/>
厥𨽻譸張為幻其復固當今也既去其額復上之朝而<lb/>
廢司征之在城者使後雖有汙吏不得騁其去民害孰<lb/>
有大於此者或曰環千里而守合十國以為連孰非興<lb/>
利去害者二事之書獨昉於金陵何也曰世之所難金<lb/>
陵之所易也曰何難爾曰内之難者廹於己也外之難<lb/>
<pb n="KR4d0295_WYG_022-7a"/>
者廹於人也廹於己者宫室欲其美園田欲其廣也妻<lb/>
妾之奉欲其豐子孫之計欲其逺也廹於人者迎其意<lb/>
之未發懼人之先乎已也廣其意之未及懼人之軋乎<lb/>
已也不施其所已施懼其以疇昔視我也必致其所難<lb/>
致懼其以衆人畜我也近者既彌縫之使無間逺者復<lb/>
籠絡之使不遺也而非財不可則凡可以得財者何不<lb/>
為也故征利之術益工而取民之路益多榖貴而下其<lb/>
直曰是可科而糴也貨重而輕其估曰是可脅而致也<lb/>
<pb n="KR4d0295_WYG_022-7b"/>
民阽於死而斂不休民藉以生而奪不厭其視平止之<lb/>
義何有視囘稅之害胡䘏也曰然則金陵何易爾曰金<lb/>
陵帥華文閣待制三衢余公嶸内無聲色之奉肅如也<lb/>
外無游觀之娛淡如也所寳者善和之賜書無他玩也<lb/>
所資者午橋之墅所甚愛者平泉之草木皆先丞相之<lb/>
舊不他營也其視己之富也貴也等於浮雲視世所趨<lb/>
猶虚舟之相遇也故取子之必審而出納之不吝也開<lb/>
府未旬月驟捐十五萬緡以為糴本而公帑自若也嵗<lb/>
<pb n="KR4d0295_WYG_022-8a"/>
蠲八千緡以免囘稅萬六千緡以捐常稅而經費不乏<lb/>
也此世之所以難金陵之所以易也書其易所以愧其<lb/>
難抑去彼之所以難則此何往而非易也金陵之書昉<lb/>
乎此後乎此固不一書而已也書之者漫塘叟劉某踵<lb/>
門而請者進士劉平子衛翼王直貽書而請者廸功郎<lb/>
江州徳安縣尉楊成大進士宋夢後李黼張習之吳得<lb/>
一楊夢得書之日期明年二月戊寅也<lb/>
　　　甲申粥局記<lb/>
<pb n="KR4d0295_WYG_022-8b"/>
金壇田半高下下田南漸洮湖朝掛帆而夕浙籍得嵗<lb/>
不為吾邑利故俗相承憂旱不憂水水患甚於隆興迄<lb/>
嘉定癸未甲子周而復始民方幸高田之稔是嵗也暑<lb/>
不勝寒榖入大減菜亦不熟越明年春啼饑者載道某<lb/>
居僻且杜門久寂不聞乃二月上澣二三醫生過門始<lb/>
為某言之某念先君雲茅居士生平每值儉嵗悵無以<lb/>
及人營所薄田嵗豐收榖可百斛輸官給守者之餘不<lb/>
半在且十年或可追承先志因與醫生謀載以歸以是<lb/>
<pb n="KR4d0295_WYG_022-9a"/>
月望後二日即嶽祠空廡舂而糜之以與饑者共其始<lb/>
來者纔數百竊自喜日雖多可無乏事其後稍增盡三<lb/>
月乃盈萬人某始窘於無繼議所以止友人趙若珪玉<lb/>
甫聞之矍然踵門而告曰凡吾邑之民所以扶老攜㓜<lb/>
去其室廬以苟勺合之食者所願更旬餘無死則庶乎<lb/>
麥秋今而棄之是將濟而奪之舟中縋而絶之綆也而<lb/>
可乎某曰力竭矣可若何玉甫曰若然何不素告我乃<lb/>
自振廪且為書圜封之又為書博封之以請於鄉之好<lb/>
<pb n="KR4d0295_WYG_022-9b"/>
事者未㡬錢榖㳫至乃四月朔更端俾煬者增竈奔走<lb/>
者增員史執筆以書而受給不欺閽執朴以徇而去來<lb/>
無壅又所用米皆精鑿自平時中下之家不能有乃今<lb/>
以食饑者以是逺近流傳來者至萬有五千每捧食執<lb/>
飲者至必舉首仰天三叩齒而後敢食迄十有五日大<lb/>
麥實乃已既事玉甫謀伐石識姓名以旌施者某自念<lb/>
知顛末獨審故不俟其請而為之書昔在漢末名士鄭<lb/>
泰等避寇去闗道遇獨行者泰等欲與俱華子魚不可<lb/>
<pb n="KR4d0295_WYG_022-10a"/>
既行而其人墮險衆欲棄去子魚曰已與俱矣又可棄<lb/>
乎卒全而歸之疇昔之事輕舉而不要其終某固有愧<lb/>
於子魚者玉甫之為義豈直子魚比哉至於玉甫之意<lb/>
決於此一鄉之人應於彼與得之見聞者力所可至皆<lb/>
不謁而獲此豈智力所及孟子曰今人乍見孺子將入<lb/>
於井皆有怵惕惻隠之心又曰人心所同然者理也義<lb/>
也尤於此驗之謹以施之先後序列下方而述更端之<lb/>
意冠諸碑首云<lb/>
<pb n="KR4d0295_WYG_022-10b"/>
　　　溧水尉治雙玉亭記<lb/>
溧水為金陵壯縣而地偏無卓絶竒偉之觀故勝踐之<lb/>
可尋者亦少尉治舊有二李亭按之往志李公擇之父<lb/>
東嘗尉兹邑攜公擇與其兄野夫來讀書於此公擇名<lb/>
常與孫莘老齊名言論不阿為世名臣事具國史其歸<lb/>
也讀書廬山五老峯下既貴儲其書遺後人名曰李氏<lb/>
山房記具東坡集野夫名莘仕至江西轉運副使雖事<lb/>
不大顯而東坡送公擇詩云念我野夫兄知名三十秋<lb/>
<pb n="KR4d0295_WYG_022-11a"/>
又過公擇舊居詩云何人脩水上種此一雙玉則其賢<lb/>
亦可槩見今亭更他名來者莫考顧縣圃隔浦渌池等<lb/>
處皆故令周邦彦美成游冶之地世方郵其詞附益其<lb/>
說幸而至其地則趨走焉廻旋焉視圃之一草一木皆<lb/>
足寄遐想今尉尤公季端非之以為李公距今雖已逺<lb/>
然訂以所聞非直諒多聞古之益友歟若邦彦異是今<lb/>
人取友猶致辨於損益之間寧有尚友古人而不知所<lb/>
擇歟因復亭舊名而謁余以記余惟履墟墓而哀入社<lb/>
<pb n="KR4d0295_WYG_022-11b"/>
稷宗廟而敬所遇變於外所感易於中盖人之常情則<lb/>
游乎隔浦渌池之間而能端此念者鮮矣然則季端之<lb/>
復是亭也豈直尚友古人而已歟孟子曰我亦欲正人<lb/>
心季端有焉故余與為記且取坡語定其名曰雙玉亭<lb/>
季端名煓盖錫山遂初先生尚書公之孫其家學有自<lb/>
云<lb/>
　　　南康胡氏社倉記<lb/>
社倉之制昉於隋詳於近世朱文公之奏文公以稱貸<lb/>
<pb n="KR4d0295_WYG_022-12a"/>
貧民之所不免而倍稱以償亦人情之所不堪思有以<lb/>
輕之故沿隋之制酌今之宜行之於所居之建陽今社<lb/>
倉落落布天下皆本於文公姑以文公所行與所聞於<lb/>
他郡者論之其本或出於官或出於家或出於衆其事<lb/>
已不同或及於一鄉或及於一邑或糶而不貸或貸而<lb/>
不糶吾邑貸於鄉糶於市其事亦各異况他郡所行未<lb/>
久輙弊有因其弊而廢者吾邑事方權輿安可不計方<lb/>
思之未得故人胡伯量適自南康之建昌來伯量盖學<lb/>
<pb n="KR4d0295_WYG_022-12b"/>
於朱氏者亟問之伯量喜而言曰吾嘗行之吾邑之小<lb/>
蟹里既效矣請為子言之凡子所疑厥本有異同所及<lb/>
有逺近所行有糶貸隨事之宜要不必計所當知者體<lb/>
統欲一責任欲分體統不一則彼此牽制雖有善意不<lb/>
得施責任不分則意向偏曲雖有良法不盡用今吾里<lb/>
之事所以行之久而無弊者其始㑹吾家積嵗之贏得<lb/>
榖六百斛以貸盖吾兄弟合謀為之謀之同而異意無<lb/>
自生行之决而異議不得搖故其體統歸一越二十年<lb/>
<pb n="KR4d0295_WYG_022-13a"/>
迄于今合本息二千斛以數之日蕃事之日殷吾兄弟<lb/>
出處不齊而吾兄弟之子若孫有時不能盡勝其責也<lb/>
故各以其地之所比而屬諸其人使散之必按其實而<lb/>
多寡不得私斂之各異其藏而美惡不相紊庶㡬乎得<lb/>
之子以為何如余曰敬聞命雖然是或一道也盖體統<lb/>
一而責任不分則智力有不給責任分而體統不一則<lb/>
脉絡有不通蔽以一言亦曰欲其戮力一心而已昔吐<lb/>
谷渾王阿柴將死令其子二十人各獻一矢取一矢授<lb/>
<pb n="KR4d0295_WYG_022-13b"/>
其弟使折之矢應手而折并十九矢使折之則不能阿<lb/>
柴乃語之曰汝曹知之乎孤則易折聚則難摧諸子感<lb/>
其言吐谷渾以强社倉之事猶是已不然狡者欺之頑<lb/>
者負之强者奪之吏之無識者侵漁之社倉欲存得乎<lb/>
哉伯量曰然吾歸將夀子言於石與凡子姪及里中人<lb/>
共圖之豈惟為社倉計而已伯量名泳兄弟篤學其兄<lb/>
濬甫冠舉於鄉未㡬卒弟湍今為東流令泓為南安令<lb/>
伯量蚤嵗高蹈不屑事科舉餘四人者皆為名進士其<lb/>
<pb n="KR4d0295_WYG_022-14a"/>
進未可量云<lb/>
　　　楊氏寳經堂記<lb/>
埤城楊氏世望丹徒至故泉南舶使諱樗年而益大築<lb/>
堂所居道南取漢韋氏籯金不如一經之意命曰寳經<lb/>
不寳金璧而惟盡禮以致名士與其子游故尚書艮齊<lb/>
先生謝公諤為書而掲之而寳經之名聞天下士廣狹<lb/>
異度静躁異宜舶使左右承迎皆有以愜其素用能成<lb/>
其子故淮東常平使者宗丞公諱恕以才名受知當世<lb/>
<pb n="KR4d0295_WYG_022-14b"/>
入丞大宗出持使節鄉人榮之中間舶使沒而家分宗<lb/>
丞久從宦而堂廢寒螿鳴於壊壁宿草蔓於前庭過者<lb/>
驚嗟焉宗丞宦雖逹而平生麗澤之念未始忘嘗語其<lb/>
子克己立已吾欲因寳經舊址稍增闢之以為汝曹肄<lb/>
業之地且為異時合族之所庶吾先人之美意不墜汝<lb/>
曹亦得染教餐和其間克己立已曰幸甚未㡬引疾丐<lb/>
閒僅一及門即便醫他寓故寳經卒不復克己立已既<lb/>
襄大事之明年慨遺基之在目悼先志之不酬乃剪蕪<lb/>
<pb n="KR4d0295_WYG_022-15a"/>
剔穢申廣舊規為堂前後各五楹中貫修廊後敞層軒<lb/>
軒之外為池池之上為山山之外復為亭栁環其前竹<lb/>
繚其後嘉花美木競秀争妍而山石巃嵸水光浮動巖<lb/>
壑之勝亦有入其門者俗氛自逺滯慮自空况升堂而<lb/>
覩圖書之富聞講誦之音得義理之益者哉書曰厥考<lb/>
作室既底法厥子乃弗肯堂克己立已其肯堂者歟堂<lb/>
成而屬余以記余惟寳經舊客盡矣余幸後死其何可<lb/>
辭猶記舶使無恙時月旦必大合族具冠帶序少長撃<lb/>
<pb n="KR4d0295_WYG_022-15b"/>
鮮釃酒從容竟日座有言某饑不自食某寒不自衣某<lb/>
病須醫某吉凶須助雖甚疎逺或無一日雅舶使必稱<lb/>
力周之故方是時族無貧人姻舊鄉隣緩急皆有告宗<lb/>
丞欲斥大寳經因以為合族之所豈惟以舊第區分之<lb/>
故其㫖逺矣若夫因堂之名而既其實專心致志而使<lb/>
牙籖玉軸不為具文脩身謹行而使聖經賢傳不為虚<lb/>
語由是而齊家由是而立身揚名則凡升堂者皆當有<lb/>
慨於心况身實復是堂者哉經曰親親以睦又曰父母<lb/>
<pb n="KR4d0295_WYG_022-16a"/>
既沒將為善思詒父母令名必果故余既為記堂之廢<lb/>
興且大書其軒曰睦軒其亭曰果亭云寳慶丙戌九月<lb/>
中澣記<lb/>
　　　真州新翼城記<lb/>
寳慶元年冬朝奉郎權發遣真州兼權淮東運判上官<lb/>
渙酉言於朝真北距淮道平如砥南俯大江盖江浙餽<lb/>
運之所必經通泰鹽利之所必出民物之盛為淮南一<lb/>
都㑹固應設險用戒不虞而城下濱江民多去城以逐<lb/>
<pb n="KR4d0295_WYG_022-16b"/>
利故異時疆場小警即鳥獸散比嵗增築兩城如左右<lb/>
翼一時幸役之省曾不謀長西城倚西南之偏曠不可<lb/>
守東城臨潮閘之上險不足恃有三面之城無以禦一<lb/>
朝之患涣酉實寒心焉夫州家使者俱為一體而事權<lb/>
一分則不相用願及涣酉承乏共改築西城而更增東<lb/>
城之長使相屬於潮河庶於事為便而役大費廣懼不<lb/>
敢專惟朝廷命之報曰可廼裁冗費覈羡財選參佐備<lb/>
器用材取諸商販與人之願售者而不廹之民工取諸<lb/>
<pb n="KR4d0295_WYG_022-17a"/>
兵之坐食與民之𨽻於兵者而不及於農既規畫略定<lb/>
廼屬其事之綱於漕若州之屬使均其稍食稽其功緒<lb/>
受其要㑹屬其事之目於戍將之長若貳使因地之崇<lb/>
庳而致其力眎役之難易而課其功以式灋授材用以<lb/>
賞罰率其怠而勸其勤而轉運司幹辦公事潘振趙善<lb/>
臸及州録事參軍張端義司理參軍趙汝檮司法參軍<lb/>
趙必灋各任其責克既厥心鎮江右軍統領兼真州忠<lb/>
勇軍權統制李江鎮江游奕軍正將權統領真州守戍<lb/>
<pb n="KR4d0295_WYG_022-17b"/>
張震各率所部克恭乃事即以其年十有一月己未開<lb/>
壕越明年二月丁未築城其冬朝奉郎王君通由縣最<lb/>
擢通判州事王君明敏而更練復殫夙夜之勤以相之<lb/>
乃明年四月城成西城舊長一百六十有三丈今撤去<lb/>
直州城之南改築凡三百有二丈下廣又六丈五尺上<lb/>
廣殺四丈高二丈二尺東城舊長四百七十有八丈今<lb/>
增五之一合五百七十有一丈高與西同而上廣減三<lb/>
尺下廣減五尺盖因其舊植木為幹非徒積土以為高<lb/>
<pb n="KR4d0295_WYG_022-18a"/>
甃石為址非徒累磚以為固壕之長因於城廣十有五<lb/>
丈深十之一舊漕河為東城所截廢為斷港復開導之<lb/>
使折而南凡三百十有四丈入於潮閘之上又折而東<lb/>
出跨之為水門冠以層樓扁曰壯觀凡南北之風帆浪<lb/>
舶皆㑹於几席之下東西之波光野色皆浮於樽俎之<lb/>
間版築之工登臨之勝於是為最城之上為女牆以伺<lb/>
敵砲臺以斃敵凡守禦之須畢具其大者樓櫓為屋至<lb/>
二百一十有四壕之上為堰以止水為橋以絶水凡守<lb/>
<pb n="KR4d0295_WYG_022-18b"/>
禦之須畢具潮河之南又培土城繚以外河凡六百一<lb/>
十有七丈合所用米以石計二萬七千六百七十有竒<lb/>
而未嘗勺合斂之民錢以緡計八十六萬三千六百三<lb/>
十有竒而未嘗毫分請之朝既成父老驚嗟以為朞月<lb/>
之間而形勢天成江山改觀吾儕小人向也鷗鷺之與<lb/>
隣而今也金湯以為衛向也蘧廬以幸一日之安今也<lb/>
棟宇以為子孫之計侯之賜宏矣况新放生池亭以廣<lb/>
上恩修社稷壇壝以崇明祀糴舂管米萬五千斛以備<lb/>
<pb n="KR4d0295_WYG_022-19a"/>
凶荒創招忠武軍五百人别為營壘以嚴守衛其奉上<lb/>
也忠其事神也敬其養民也惠其慮患也周侯之事皆<lb/>
可書城之役又其大者是烏可無紀而王君余友法曹<lb/>
余同年子也故述父老之意來請余其何辭或謂背水<lb/>
而陳破釡焚舟而進軍之善志也斯役也無乃戾是意<lb/>
歟余曰不然國朝置發運司嵗運東南之米六百萬石<lb/>
以給京師又諸糴米本稱是此其地也上方掃清區宇<lb/>
還都舊京疏汴水注之淮以來東南之運則鑿斯池也<lb/>
<pb n="KR4d0295_WYG_022-19b"/>
築斯城也豈直為目前計哉有志斯世者當知之侯字<lb/>
元之歴陽人今真除淮南轉運判官<lb/>
　　　婺女征官題名記<lb/>
國家以酒稅命官殆徧區宇夫酒狂藥利怨府導其狂<lb/>
而責之直冒其怨而奪之有二者均非得已然酒猶因<lb/>
所欲售之稅則强之耳奪之耳故官為尤難其治必宅<lb/>
於闤闠必間於賈區塵眯目而不能視聲聒耳而不能<lb/>
聽求龍斷而登之其術然也居是官者雖甚文雅不屑<lb/>
<pb n="KR4d0295_WYG_022-20a"/>
世紛亦倥偬而無寛閒之度淟汨而無文字之娯垤澤<lb/>
之呼相似其居然也吾友趙君居父之在婺獨異是盖<lb/>
婺雖東南大州而地非江海之濱無驟至難得之貨人<lb/>
染詩書之教無好竒喜異之習居父又能嚴以杜其欺<lb/>
而寛以惠其來故龍斷之術不施而稅入有裕治所自<lb/>
故集撰王公棐在幕府時重建高其閈閎邃其庭宇室<lb/>
焉可以環詩書亭焉可以羅尊俎清池可鑒名花翠竹<lb/>
可玩以嬉居父又以其餘力葺而新之日與其僚之賢<lb/>
<pb n="KR4d0295_WYG_022-20b"/>
及里居之名勝游焉故雖官守而得麗澤之益廛市而<lb/>
有林泉之趣曰居能移人殆信然與既又撫事興懐謂<lb/>
自有此州即有此官而一再代更輙湮沒無聞後之視<lb/>
今將如今之視昔可歎也乃裒前人名氏得魏思忠孫<lb/>
大亨而下二十有一人書之石而虚其左以待來者居<lb/>
父之意微矣雖然是猶為中人以下計也若夫賢者所<lb/>
居官理所去民思盖有歴千百年如一日者而書不書<lb/>
何算焉故予特為序是邦稅入之有常俾勿墜治所之<lb/>
<pb n="KR4d0295_WYG_022-21a"/>
日葺俾勿壊云居父名若琚丙戌乙科進士寳慶丁亥<lb/>
小至日記<lb/>
　　　吳氏義堂記<lb/>
南城吳定夫來言其季父頴叔衣食之餘不自豐殖結<lb/>
屋所居之旁命曰義堂朝餐暮粥與四方之士來者共<lb/>
之子以為如何余曰夫義公理利私欲也公則合人已<lb/>
為一私則爾汝分焉今子之叔父不私己之有餘以與<lb/>
士之來者共之可不謂義乎抑余聞故黙齋游先生釋<lb/>
<pb n="KR4d0295_WYG_022-21b"/>
孟子善推所為之言曰推者自近而推之猶之水焉盈<lb/>
科而進放乎四海若近有所遺則逺必不行頴叔之諸<lb/>
父諸兄皆嘗受教於諸老先生其學以忠信孝弟為本<lb/>
頴叔之染教餐和所由來久竊意其自近而推之逺自<lb/>
親而推之疎宗族親舊之間必無有不盡其分者由是<lb/>
而推之以及於斯堂使士之來者皆於我乎館可不謂<lb/>
義歟不然猶之水焉搏之而過顙激之而在山斯其為<lb/>
義乎末矣頴叔去余二千里余無從知之定夫往還㡬<lb/>
<pb n="KR4d0295_WYG_022-22a"/>
月見其為義之勇如矢斯決而定夫亟稱頴叔則頴叔<lb/>
之為義審矣余言非其砭也姑因定夫之問而誦所聞<lb/>
使歸為其鄉人之好義者道之寳慶丁亥三月晦日丹<lb/>
陽劉某記<lb/>
　　　洪氏如堂記<lb/>
淳安洪叔誼叔玉與余為同年進士二君年皆長余兄<lb/>
事之後六年與叔誼同試士上饒又十有五年叔誼過<lb/>
余漫塘上而叔玉不再㑹宜情有厚薄而叔誼言必稱<lb/>
<pb n="KR4d0295_WYG_022-22b"/>
叔玉叔玉亦數從人寄聲故余與叔玉疏者跡也而情<lb/>
則親去年夏叔誼子率祖書來知叔誼亡矣余哭之慟<lb/>
猶幸叔玉之存異時或可扶老支羸一笑相從起四十<lb/>
載慈恩之夢而叔玉子揚祖書來叔玉亦已逝矣余悲<lb/>
不自勝書言叔玉昔官晉熙䘮其夫人諸子得窀穸之<lb/>
地於慈領都山水之勝而便於家叔玉歸而樂之將結<lb/>
廬以老志未遂而卒揚祖悼先志之弗酬而體魄降於<lb/>
此要必有妥靈之地乃為屋數楹取事死如事生之義<lb/>
<pb n="KR4d0295_WYG_022-23a"/>
命曰如堂而求記於余余聞揚祖孝友之行著於鄉推<lb/>
於庠序信於朋友是堂之成吾知其入而僾然如有見<lb/>
也出而肅然如有聞也居處笑語之必思心志嗜欲之<lb/>
不忘如在其上如在其左右也而名不浮於實矣抑余<lb/>
聞孔門之論孝曰父在觀其志父沒觀其行夫志者其<lb/>
所欲為而行者其所已為叔玉平生之志上欲有以忠<lb/>
於君下欲有以澤於民中欲有以顯其親揚祖兄弟觀<lb/>
之審矣其修之身行之家見之蒞官臨政言之而無不<lb/>
<pb n="KR4d0295_WYG_022-23b"/>
信令之而無不從者行也得無有當率而行之者乎夫<lb/>
如是死者復生生者不愧而如之為義末矣揚祖兄弟<lb/>
尚勉之哉寳慶三年中秋前一日記<lb/>
　　　真州司法㕔壁記<lb/>
漢太守自言奉三尺律令從事今司法參軍則奉三尺<lb/>
律令以與太守從事者得其人則政平訟理善人勸焉<lb/>
淫人懼焉易則否其所繫何如哉而位乃在諸曹下一<lb/>
妄男子朝入吏部籍莫注一民曹而來則如積薪然後<lb/>
<pb n="KR4d0295_WYG_022-24a"/>
來居上法曹雖已一再更任或舉者已圓輙俯首下之<lb/>
何哉法者聖人所重而用法非聖人之得已惟法者聖<lb/>
人所重故官必取於已試惟用法非聖人得已故位不<lb/>
先於同列雖然此一說也抑有遺說焉且法曹所與聨<lb/>
事合治者非刑曹録事乎又其上非從事與守若貳乎<lb/>
録事多典右獄則與刑曹均獄掾亟抱具獄而治之雖<lb/>
怠莫敢較法曹差獄之麗上於府從事與守若貳曰未<lb/>
也法曹則持之堅辨之力曰當是也乃已守若貳雖甚<lb/>
<pb n="KR4d0295_WYG_022-24b"/>
敢莫能奪夫以一府之所是莫能勝法曹之所非一府<lb/>
之所非莫能勝法曹之所是則法曹之勢張甚夫翕而<lb/>
張天之道也獨法曹乎哉真為州地褊而民淳嵗斷獄<lb/>
視他州絶少故法曹事甚簡才者無以自見不才者可<lb/>
以自免比年城日加闢地日加重事日加煩從事雖甚<lb/>
敢莫能勝則選法曹左右之友人趙用之宗籍之英士<lb/>
林之秀以才辟置足以大其官而悵前乎此名氏不著<lb/>
乃稽故府得某人以下若干人將刋置壁間以某昔嘗<lb/>
<pb n="KR4d0295_WYG_022-25a"/>
濫巾焉俾為之序故為力言是官所繫之重使來者知<lb/>
昔之位著為不茍而不敢卑其官今之權任為有加而<lb/>
不敢怠其事云紹定改元五月旦日記<lb/>
　　　梁縣學記<lb/>
宣義郎王君邁之為梁縣也離散者安集之强暴者撫<lb/>
柔之士之失伍而幸自新者招徠之洗滌之仁聲四馳<lb/>
止旅日密未㡬瓦礫之場化為室廬荆榛之區變為禾<lb/>
黍虎兕往來之道雞犬相聞君惟事勢之難常而逸居<lb/>
<pb n="KR4d0295_WYG_022-25b"/>
之不可無教若昔盛時家有塾黨有庠遂有序其朝夕<lb/>
之所講明者皆五典之叙於天四端之根於心六徳六<lb/>
行之施諸日用者故平居則孝悌忠信和順輯睦有警<lb/>
則㓜必思衛其長下必思衛其上其衆不約而同其令<lb/>
不肅而嚴盖發於天理之自然本於人心之至公非由<lb/>
外鑠我也故衛靈公問陳孔子答以俎豆舉本以見末<lb/>
也魯人獻馘必於泮宫報本而反始也或者顧謂夫子<lb/>
為不答靈公之問魯頌為溢美僖公之辭過矣梁於淮<lb/>
<pb n="KR4d0295_WYG_022-26a"/>
為西道之衝外無廣谷大川之阻内無金城湯池之固<lb/>
所恃者善教之入人也深其里之秀民家之良子弟見<lb/>
善明用心剛推其所以事父兄長上之心皆可制梃以<lb/>
撻秦楚之堅甲利兵云爾而比年以來邊遽一聞輙鳥<lb/>
驚獸犇父子兄弟不相保豈惟其民之過哉學舍鞠為<lb/>
園蔬衿佩荒於挑達講肄無所命義不明長㓜以情相<lb/>
與而情廹則離上下以勢相臨而勢窮則散亦令之責<lb/>
也故君當戍役紛紏之時不忘詩書之教財計赤立之<lb/>
<pb n="KR4d0295_WYG_022-26b"/>
日不憚土木之興諏日之良鼎新庠序略倣古男邦之<lb/>
制使邑士日周旋其間求其所未知勉其所未能愚者<lb/>
以明柔者以强懦者以立寇攘逺跡而鄉社隠然有金<lb/>
湯之衛君之所以幸惠斯邑至矣猶慮來者視為故常<lb/>
不加之意也故又貽書于漫塘叟曰願有述叟惟鄭校<lb/>
不修而國以亂詩人歌之曰一日不見如三月兮甚言<lb/>
其教之不明而國之不可久也及子産不毁鄉校而鄭<lb/>
以理國人又歌之曰我有子弟子産誨之而終之以誰<lb/>
<pb n="KR4d0295_WYG_022-27a"/>
其嗣之甚言其教之不可以已而事之不可無繼也君<lb/>
嘗通守朐山有勞未叙俛而來此亦既再嵗舉能於朝<lb/>
舉最於淮去此有日矣則繼其事非來者責與勉之吾<lb/>
見有能充其事長之心事君推其所以衛鄉社之心衛<lb/>
國挽天河而洒闗洛之穢清黄道以迎鑾輅之還必自<lb/>
是邑始君字浩翁九江人紹定初元十月望日漫塘劉<lb/>
某記<lb/>
　　　溧陽尉治題名記<lb/>
<pb n="KR4d0295_WYG_022-27b"/>
官寺之壁有記紀其職也其左必列官之名氏紀其人<lb/>
也人稱其職則可否則羞之一舉目自得師焉記所由<lb/>
作也尉秦官也至於今不廢其職禁暴戢姦邑所藉以<lb/>
立也溧陽尉治龕石以紀前人名氏冠之文者故紫薇<lb/>
舍人于湖張公也公文妙天下今尉陳君又以請更端<lb/>
也金陵屬邑五溧陽尉所統廵徼之𨽻視他邑獨倍蓰<lb/>
巖谷縈紆湖波浩𣺌平野際天其地曠也地曠而逺於<lb/>
府民多負氣而喜鬬並水逋逃出沒易以為姦比君至<lb/>
<pb n="KR4d0295_WYG_022-28a"/>
皆束手屏跡其政明其令嚴其人公且清也君余友名<lb/>
景周字仲思故相秀國陳公其高伯祖也記成之嵗紹<lb/>
定戊子秋九月也<lb/>
　　　宜興縣漏澤園記<lb/>
物有本末事有終始然則為政之道孰為本在於使民<lb/>
得其生歟然民生實難饑而無以食之則不能生弱而<lb/>
無以扶之則不能生奪其時使不得作則救死不贍而<lb/>
又奚以生故不能使之相安相養無憾於其生則不能<lb/>
<pb n="KR4d0295_WYG_022-28b"/>
使之相葬相送無憾於其死若宜興大夫趙君之政其<lb/>
知所本始者歟君之來也嵗丁大祲民不聊生君明足<lb/>
以察剛足以决而恕以行之勸分必稱其有而應於上<lb/>
者非具文振贍必謹所托而及於下者皆實惠藥餌兼<lb/>
施而病者起槥櫝先具而危者安是嵗死者所在枕藉<lb/>
是邑獨多所全活俗尚氣而矜勝尚氣而不本之義故<lb/>
輕生輕生故多重辟矜勝而不折之以理故終訟終訟<lb/>
故多滯囚民既服君之明憚君之剛而徳君之恕君復<lb/>
<pb n="KR4d0295_WYG_022-29a"/>
守之弗失行之弗疑責其所無雖臺府之令不受反其<lb/>
所是雖權貴之請不行故惡者有所畏而不為善者有<lb/>
所恃而不恐帶刀之俗革珥筆之風戢囹圄屢空嵗上<lb/>
死刑浸少盖民之安其教而樂其生如此用能推其餘<lb/>
財餘力以及死者惟邦墓之地掌於周官掩骼之令述<lb/>
於戴禮國朝置漏澤園累聖申明如掲日月有民社者<lb/>
所當欽承而宜興舊地特隘不足以宣上徳又直鄉校<lb/>
之前非所以崇文教君惕然曰是令之責敢不良圖因<lb/>
<pb n="KR4d0295_WYG_022-29b"/>
謀之士民得地荆谿之上山勢囘薄於葬為宜問誰實<lb/>
主此則蔣氏故業蔣氏絶而其𨽻禹氏者冒有之禹氏<lb/>
絶而其婦於氏者捨以歸之通真觀於之捨觀之受莫<lb/>
詳其由槩之非法也故契要不立君不忍盡取據所名<lb/>
畝凡八十有一盡歸之收其贏尚一百六十有三君曰<lb/>
可矣乃發累朝詔書立門表道殊厥疆域而建精廬其<lb/>
中以居守者左樓右亭舍鐘及碑合為屋十有八楹凡<lb/>
齋祠寢處庖湢積貯之所與凡用器畢具而廣深高下<lb/>
<pb n="KR4d0295_WYG_022-30a"/>
圓方巨細各適其宜又以貧不能葬逺不能歸者類祖<lb/>
浮屠法所由來久不可驟革亦隆其基宏其棟宇以便<lb/>
之以守者不能自食復買田以贍上田以米計嵗收一<lb/>
百四十八石有竒次者視嵗豐儉而權其入以畝計亦<lb/>
六十有三地輸錢絹之租山供薪芻之利皆足為經久<lb/>
計既成父老驚嗟以為非吾大夫之賢不足及此非吾<lb/>
大夫之才不足集此而吾大夫政成治最有時而去此<lb/>
也是烏可無紀因介余友余君師極來請予固聞大夫<lb/>
<pb n="KR4d0295_WYG_022-30b"/>
之風而說之者故喜為之書抑予謂君之所以惠死者<lb/>
始難而終實易所以惠生者始易而終實難盖死者無<lb/>
知生者易動惟死者無知故事多因陋人憚改作然已勞<lb/>
則佚已費則怠故終實易惟生者易動故綏之則寧威<lb/>
之則懾然已寧者或惴惴不自保已懾者猶睢盱以伺<lb/>
之故終實難孔子曰居之無倦揚子雲曰為政日新大<lb/>
夫勉之予將屢書不一書而止大夫譜在玉牒名與悊<lb/>
字若愚今官朝散郎<lb/>
<pb n="KR4d0295_WYG_022-31a"/>
　　　平江府司理㕔修造記<lb/>
吳門臺府之㑹事雖小必上聞理掾刑獄之官令雖然<lb/>
不下達故相承以省事為能掾舍久不治更丙戌夏秋<lb/>
風雨之變殆甚而吳興章君㢲亨實來君才足以為勇<lb/>
足以决而智足以審所先後曰吾職守之未知遑恤乎<lb/>
私乃相囚宇而以式法他囚具壊者必葺闕者必補而<lb/>
非法者必去使不幸而麗于罪者寒燠不爽其宜食飲<lb/>
不愆其度囚知君之愛我而非厲我欲安全我而非一<lb/>
<pb n="KR4d0295_WYG_022-31b"/>
於斷棄我也辭皆以情曰吾情實然死不憾上其獄於<lb/>
臺若府臺府亦曰掾當是也吾何云既細大之獄不寃<lb/>
而上下之情咸若乃敢圖安而以掾舍不治告時今司<lb/>
農卿林公介寔以憲節攝府事聞之曰子刑官也而吾<lb/>
刑是司子宜其官吾庸多矣敢勤子至於他人乎報下<lb/>
給緡錢千君即因地度宜市材鳩工顧㕔治以前舊貫<lb/>
可仍則仍之餘皆更造經始於丁亥中秋前一日而落<lb/>
成於良月之末合為屋一十有四楹合土石竹木瓦甓<lb/>
<pb n="KR4d0295_WYG_022-32a"/>
釘灰工食之費過所給倍取諸俸料不以煩官其中之<lb/>
巋然者曰清安堂堂之後為齋曰盡欽而其東之翼然<lb/>
者曰務平軒皆取昔人刑獄清平欽恤之意沿其名泝<lb/>
其實君之用心可知君以其成之難而慮來者怠其葺<lb/>
之之易也屬余以記余君之先公侍郎門下士也故受<lb/>
簡不辭而復於君曰吾聞諸夫子有一言而可以終身<lb/>
行之者其恕乎己所不欲勿施於人夫拘繫之桎梏之<lb/>
壓焉使不得避戚戚然赧赧然居之不安孰有甚於囹<lb/>
<pb n="KR4d0295_WYG_022-32b"/>
圄之人乎曩君與家人之未獲所安也猶汲汲然求有<lb/>
以安之君與家人既得所安矣獨不能因吾身之安而<lb/>
念彼之不安乎因吾家人之安而念彼室家之不遑安<lb/>
乎若然則夫子所謂恕孟子所謂善推所為不外是矣<lb/>
充是心也國可治天下可平也獨理掾乎哉獨刑罰清<lb/>
平乎哉君曰然當書子言鑱之石與來者共圖之君字<lb/>
某今官某郎<lb/>
　漫塘集巻二十二<lb/>
</p>
<p>
</p>
  </div>
<div>
                <head>漫塘集巻二十三</head>
    <p>
<pb n="KR4d0295_WYG_023-1a"/>
欽定四庫全書<lb/>
　漫塘集巻二十三　　　　　宋　劉宰　撰<lb/>
　　記<lb/>
　　　新淦縣社壇記<lb/>
社主土稷主榖民非土榖不生故社稷之祀周於郡邑<lb/>
為之壇樹之以其所宜木春而祈秋而報吏去來必告<lb/>
水旱癘疫必禱帝興王成未之有改也而近世事不師<lb/>
古吏滋不恭其胷中之所篤信以為真可為民徼福而<lb/>
<pb n="KR4d0295_WYG_023-1b"/>
請命者則曰老也釋也嶽之祗澤之龍也夫老氏貴清<lb/>
浄寳慈儉非欲誇而大也而其徒以為非誇大不足驚<lb/>
俗故窮土木之工極金碧之飾肖貎於其間而謂之天<lb/>
以其師參焉使人駭觀愕視重其道而輕於施九原可<lb/>
作則老氏之罪人也而可因之乞靈乎佛西方之人不<lb/>
知中國之禮義故捐父子之親絶君臣之義魏晉而下<lb/>
祖其說卒至綱常委地人心陷溺其患迄於今未巳使<lb/>
佛幸生於中國聞聖賢之教知天地之所以奠人極之<lb/>
<pb n="KR4d0295_WYG_023-2a"/>
所以立亦將諱悔其為捨其俗而從我矣又可因其俗<lb/>
而乞靈乎天子祭天下名山大川諸侯在其地則祭之<lb/>
故曰三代命祀祭不越望今也蕞爾邑而欲望祀方嶽<lb/>
於數千里外得乎龍雖靈物之生者耳故有所托而潛<lb/>
有所待而出古人能因其欲而豢養之其所以祭川澤<lb/>
之神云者以其神之能使是物也今也不於其神於其<lb/>
物名之為物而具牲牷饔餼以鬼饗之得乎抑又有甚<lb/>
焉者夫祭法所謂有功於民則祀之能禦大灾能捍大<lb/>
<pb n="KR4d0295_WYG_023-2b"/>
患則祀之云者以其生有是功故死不忘其功曰農曰<lb/>
棄曰契曰后土由此其選也今也生無其人而崇其祀<lb/>
史無所考而為之辭則王制所謂假于鬼神以疑衆者<lb/>
而可乞靈乎否也夫惟其所惑益多故其用志益分反<lb/>
而求其所謂社稷之祀其鹵莽固宜吾友羅君季能父<lb/>
之為新淦獨異是方其告至之始門隘而車不得入屋<lb/>
敝而席不得展以位則四壇並列而無别以地則四隣<lb/>
環堵而無餘喟然曰神道貴幽而偪側若此可乎顧三<lb/>
<pb n="KR4d0295_WYG_023-3a"/>
旁皆民居獨其東乃新滁州謝録事之别墅因屬邑士<lb/>
郭聖與致曲録事慨然曰吾其敢以一家之私孤賢令<lb/>
長之盛心即以墅售君始斥大其址申固其垣對峙二<lb/>
壇以祀社稷示必有尊而列二壇於左以祀風雷燎瘞<lb/>
之所齋祠之室餽奠之彛器畢具春秋躬率僚寀齋宿<lb/>
以藏事精誠内盡景貺外彰嵗以大和物無疵厲民咸<lb/>
曰休哉吾今而後知昔之非今之是也巫覡之妄典祀<lb/>
之足以致福也非賢令長孰開余君亦幸其事之集誠<lb/>
<pb n="KR4d0295_WYG_023-3b"/>
之孚而慮其理之暫明而終晦也故屬余以記余謂古<lb/>
者必先成民而後致力於神君所以事神者䖍矣獨無<lb/>
先之者乎租稅之窘預借所由來久至君而息絶囹圄<lb/>
有淹繫所在皆然至君而屢空郡奉制檄造戰艦二十<lb/>
而邑當其八君從容治辦役竟而人不知以所得謝氏<lb/>
餘地築候館道旁與邑之好事者謀儲粟千斛於兩廡<lb/>
為平糴倉以權市估之高下糴貴而民不病盖君之所<lb/>
以成民者又如此昔人所謂神道感而宣靈人心歡以<lb/>
<pb n="KR4d0295_WYG_023-4a"/>
致和能父盖兩得之是何可不書能父名愚以樞密恭<lb/>
文公之季子今官宣教郎平糴倉與社異事以地相比<lb/>
且因社而有倉故助米者皆列名碑隂紹定己丑春分<lb/>
日漫塘叟劉某記<lb/>
　　　溧水縣鼓樓記<lb/>
紹定庚寅溧水縣鼓樓成樓之屋五崇五十有二尺廣<lb/>
加二十有八深減二十有二繚以餘屋而風雨不侵翼<lb/>
以兩廡而登降有地經始於嵗之首訖工於九月既望<lb/>
<pb n="KR4d0295_WYG_023-4b"/>
費以錢計八百萬有竒鼓以頒政令而觀聽聿新鼓以<lb/>
戒昏旦而興居有節又棟宇之高明丹堊之炳煥使人<lb/>
望之而慢易之心消敬畏之心起盖不俟單詞之陳兩<lb/>
造之備而不言之教不令之威已行民咸曰休哉其年<lb/>
冬大夫具為書介邑之士江君遂良來求余文以記余<lb/>
惟大夫當世文人余辭鄙不足進則請屬能者明年秋<lb/>
遂良復以大夫書來曰代更有期又閱月行矣子其無<lb/>
辭余惟溧水自隋開皇置邑中間遷徙不時斷自我宋<lb/>
<pb n="KR4d0295_WYG_023-5a"/>
開寳以下亦已垂三百年矣而是樓不作謂邑之匱而<lb/>
不給於力歟則圃環其後堂峙其偏昔固有用其餘力<lb/>
者矣謂事之殷而執事之不閒歟則從容觴詠流入筦<lb/>
弦昔固有休其餘閒者矣而是樓不作何也人惟一心<lb/>
心無二用故用之於公則公家之事雖耳目所不接知<lb/>
無不為用之於私則所急者燕閒之適耳遊觀之娯耳<lb/>
於是樓何有哉且余於大夫無一日雅而聞其在太學<lb/>
也寧逡廵退處不敢以藝成而與衆偕升其在選調也<lb/>
<pb n="KR4d0295_WYG_023-5b"/>
寧恪循考任不敢援他比而躐等希進捨近甸而為此<lb/>
來其志盖有足尚者故其來也明足以察而下不欺勤<lb/>
足以率而下不怠廉足以律人而下不敢容其私銖積<lb/>
寸累以至於是問木之自則市之官與旁縣而民不知<lb/>
問竹石瓦甓與他物之自則市之民各以其直而民不<lb/>
病問財用之自則取之積累之贏如前所云而民不擾<lb/>
則君之為與今之從政者大有逕庭矣宜乎其能為人<lb/>
所不能為而使數百年之墜典作始於今也昔孔子之<lb/>
<pb n="KR4d0295_WYG_023-6a"/>
作春秋常事不書始事則書之邑之事孰大於是樓者<lb/>
書其始以示方來合於春秋之法余故不復牢辭先是<lb/>
邑之正堂將覆君至未㡬即撤而新之嘗自為文以記<lb/>
故不書若夫清霜戒曉爽氣澄秋樓逈天高一目千里<lb/>
憑欄西望弔呉楚之争游目左施感羊左之義僧居駭<lb/>
先聖之遺跡遷壇想逸士之餘風必有能援筆而賦者<lb/>
余以謂大夫之作是樓也惟以備男邦之制非以為燕<lb/>
息游觀之地故不敢效尤然得以骫骳之文綴名樂石<lb/>
<pb n="KR4d0295_WYG_023-6b"/>
與是樓俱傳顧不榮歟遂良曰然則書以畀<lb/>
　　　紹興尹朱二先生祠堂記<lb/>
新安汪侯以提㸃浙東刑獄兼帥越既鼎新庠序使士<lb/>
知鄉方又謂古之學者必釋奠於其國之先師國無其<lb/>
人則取諸他國示必有則也惟堯舜禹湯文武周公孔<lb/>
子孟軻所傳之道至河南程夫子而復傳近世諸老及<lb/>
登程夫子之門而能得夫子之道者惟和靖尹先生而<lb/>
先生實歸老於越其沒也丘壟存焉非越之先師歟不<lb/>
<pb n="KR4d0295_WYG_023-7a"/>
及登程夫子之門而能得夫子之道者惟文公朱先生<lb/>
而先生嘗建臺於越其沒也荒政社倉遺愛存焉藉非<lb/>
越人非越之所嘗師歟而學僅有和靖祠卑陋不足以<lb/>
掲䖍則因庠序之新更為堂而並祠之使士知取則焉<lb/>
庸非師帥之責歟因相地於西廡之外度材鳩工未㡬<lb/>
祠成肖二先生之像於前而列二先生與其師若友之<lb/>
書於側使學者仰瞻像設而知所尊俯翫簡編而知所<lb/>
慕非以善教得民者其孰能之詩曰高山仰止景行行<lb/>
<pb n="KR4d0295_WYG_023-7b"/>
止越之士宜知所勉矣既成而權教授王君遂書來道<lb/>
諸生之意俾余為記余嘗竊攷二先生之事則有可言<lb/>
者和靖患學者聞見之雜傳襲之繆雅不欲以言語示<lb/>
人晩侍經筵所進語解一編寂寥簡短而藴奥畧具盖<lb/>
欲學者黙識而心㑹文公患學者講學之廢而析理不<lb/>
明因經傳之遺言探聖賢之微㫖往往成書最後以論<lb/>
孟中庸大學四書集道之大成合諸家之說擇焉惟恐<lb/>
不精取衆說之善語焉惟恐不詳盖欲學者目撃而道<lb/>
<pb n="KR4d0295_WYG_023-8a"/>
存二先生之事不同如此要其終而論則和靖之學似<lb/>
曾子守約欲以施博文公之學似孟子詳說所以反約<lb/>
孔氏之門無曾子則空言汨而道不傳無孟子則微言<lb/>
隠而道不明而二先生之在程門亦似之由是而言則<lb/>
二先生之生實道統攸係人極之所以立人心之所以<lb/>
未昩繄二先生是頼豈惟越人祠之將天下實祠之余<lb/>
故喜為之書以見天下之祠先生自越始而越人之祠<lb/>
二先生自汪侯始云侯名統字仲宗紹定庚寅春分日<lb/>
<pb n="KR4d0295_WYG_023-8b"/>
記<lb/>
　　　平江司法㕔修造記<lb/>
平江法曹舊廨在子城内或徇所便曠弗居他官乗而<lb/>
居之郡度不可復則以舊醋庫畀焉以其庳且弊也來<lb/>
者皆欲撤而新之卒憚其難弗果今法曹趙君汝渠至<lb/>
踰年始鳩工庀材聳其前為大門敞其中為治事之庭<lb/>
而榜其東曰雲舍盖掇狄梁公語以寄其將母之懐西<lb/>
曰賦梅盖徵何法曹事以致其慕賢之意而又翼其旁<lb/>
<pb n="KR4d0295_WYG_023-9a"/>
為吏舍若兩廡然他皆循其舊而增葺之凡祭祀賓客<lb/>
寢處庖湢之所畢具盖累政之所難君之所易可謂能<lb/>
矣既成以書來求記余與君素昩然知其為故章泉先<lb/>
生趙昌父里中人其從昌父游久則其染教餐和非一<lb/>
日矣故其至郡即受知於太守李侯夀朋朱侯在二侯<lb/>
通介不同而皆延之入幕則君之賢可想其能撤弊廨<lb/>
而新之疑皆仰給郡縣而最其費且千緡其得於郡者<lb/>
纔什之三餘皆取諸入幕之添給與司法之圭租夫添<lb/>
<pb n="KR4d0295_WYG_023-9b"/>
給上所予圭租職所有載而歸之私誠對諸天地而無<lb/>
愧者顧捐以為公廨費則君之賢益信余平生仰章泉<lb/>
之高以其好閒静似晉之陶喜吟詠似唐之杜而惟定<lb/>
交書尺中不及一拜牀下以為終身恨乃今得以骩骳<lb/>
之文自托於章泉之友幸矣其敢以固陋辭抑余聞唐<lb/>
人之詩曰無已太康職思其居又曰無已太康職思其<lb/>
外今法曹廨成其居亦已康矣獨不可思其職之居以<lb/>
及於職之外乎律令法曹職也近世上官多以意用之<lb/>
<pb n="KR4d0295_WYG_023-10a"/>
意所欲重吏不敢麗之輕意所欲輕吏不敢麗之重然<lb/>
則持其平使勿傾非法曹所當思乎常平金榖法曹職<lb/>
之外者而給納繫之郡有靳而弗歸者焉有假而弗歸<lb/>
者焉䑕竊之弗知上雨旁風之弗察天時一乖民命<lb/>
殆矣然則㑹之使勿虧守之使勿失非法曹所當思乎<lb/>
君曰吾之來也早夜以思之行無越思以迄於是子贅<lb/>
矣雖然子言吾砭也敢不受而鑱之石與來者共圖之<lb/>
君名某今官某郎盖甲戌進士云<lb/>
<pb n="KR4d0295_WYG_023-10b"/>
　　　洮湖陳氏義莊記<lb/>
子孫者父祖遺體之所傳也墟墓者父祖遺體之所藏<lb/>
也夫茍皆其所傳也則夫富貴福澤欲均而畀之者固<lb/>
父祖之心也而不幸有貧者焉則夫推其有餘以贍其<lb/>
不給寧非父祖之所望於同為子孫者歟夫茍知其為<lb/>
遺體所藏也則夫善視而謹守之使芻牧不至不獨富<lb/>
且貴者有是心也雖甚貧者亦有之而力有不給則夫<lb/>
推其有餘以為墟墓無窮之計獨非富者所當自任其<lb/>
<pb n="KR4d0295_WYG_023-11a"/>
責乎吾邑洮湖陳府君盖兩得之君諱稽古字希榮由<lb/>
曾祖提刑而下及君之兄襄陽帥數世皆以儒起家君<lb/>
能以勤儉自力敝衣菲食有人所不堪者嵗晩生計益<lb/>
裕閔宗族之不競憂墟墓之不保一日聚族出手書撥<lb/>
良田以為義莊收其半之入以贍族餘以贍塋事未竟<lb/>
而君卒其子伯晉奉而行之姪孫有澤有仁與承信郎<lb/>
新監常州都商稅務煃孫婿從事郎新池州司理參軍<lb/>
王立文從而紀綱之今知樞密院事兼參知政事薛公<lb/>
<pb n="KR4d0295_WYG_023-11b"/>
極其婣黨之尊且重者又從而主張之故數年以來其<lb/>
斂必時其散必公其㑹計必當煃猶慮事久而晦來者<lb/>
不知府君之心或怠其事而斂有不時牽於私而散有<lb/>
不公狃於為欺而㑹計有不當也俾叟為之記叟常患<lb/>
近世禮教不明民俗日壊固有幸宗族之衰而啓兼并<lb/>
之心羞宗族之貧且賤厭惡鄙薄而斥逺之不啻若路<lb/>
人者有區分丘壟人自為守非已分所及雖耕鋤不顧<lb/>
者亦有惑於邪說傾所有以奉緇黄自以為足以報其<lb/>
<pb n="KR4d0295_WYG_023-12a"/>
先而肉未及寒父祖之墟墓已為他人有者聞府君之<lb/>
風寧不少愧故叟喜為之書所撥田以畝計凡一百四<lb/>
十嵗收米以石計凡一百二十云<lb/>
　　　金壇縣㕔壁記<lb/>
金壇自隋末置金山縣唐初更為鎮至垂拱而復其更<lb/>
今名則以地比茅山取義道家書其地北受丹徒丹陽<lb/>
東受武進西受句曲諸山之水皆匯於邑之南又南匯<lb/>
于洮湖田多下濕夏秋積潦瀰漫其上田十日不雨即<lb/>
<pb n="KR4d0295_WYG_023-12b"/>
涸故其民儉而勤邑𨽻潤距郡為最逺東南走諸臺非<lb/>
孔道故其民愿而少訟士大夫以其民之儉且勤而足<lb/>
以相養也以其民之愿而少訟而足以相安也以其溪<lb/>
可漁泉可釀酒冽魚肥而足以相娯樂也又以其憑高<lb/>
而望逺山出沒於蒼煙白鳥之外放舟而游紅蕖泛灧<lb/>
於青蒲緑葦之間可以滌滯慮而暢幽懐也咸居之安<lb/>
樂之不能去可不謂佳邑歟而前此軍務方殷為邑者<lb/>
救過不暇政是以龎盖犴獄人命所繫而去來弗知帑<lb/>
<pb n="KR4d0295_WYG_023-13a"/>
庾邦賦所聚而支移莫考征榷之地所以與市民交關<lb/>
而庭户閴然晝無人跡則他可想大夫陳君正用此時<lb/>
來或戚之曰是不可為大夫奮然曰邑無不可為顧為<lb/>
之何如耳夫政事修則財用足豈有他道哉乃明㑹計<lb/>
而財用之入於官者吏不得乾沒乃定推排而財用之<lb/>
出於民者吏不得並縁人識其情偽户知其虚實而軍<lb/>
興調遣劑量由衷吏不得上下其手人用不擾而財亦<lb/>
以裕廢者以興敝者以新而向之頽敗不可為之邑更<lb/>
<pb n="KR4d0295_WYG_023-13b"/>
為清明官府民曰幸矣大夫曰未也養士有學所以崇<lb/>
聖化而子衿城闕常平有倉所以備先具而遺址蒿萊<lb/>
吾豈忘之顧官寺之有題名所以使人瞻之在前懲其<lb/>
不恪而勉其不及而吾邑惟鋟木壁間嵗久漫漶是於<lb/>
治已之功有闕吾不可以後乃密市石於呉而授簡於<lb/>
邑民劉某俾識其始某嘉大夫之能且慮來者知前人<lb/>
之可仰不知前事之可師知後此繼承之易不知厥初<lb/>
振起之難也故為之書若夫學校之規模日葺常平之<lb/>
<pb n="KR4d0295_WYG_023-14a"/>
棟宇聿新某老矣尚能從搢紳先生後為大夫賦之大<lb/>
夫字疇若三山人其名與官自以序列於左紹定辛夘<lb/>
中秋上澣日記<lb/>
　　　句容縣重建縣學記<lb/>
奉議郎古括呉君淇來宰句容當軍事方殷軍須旁午<lb/>
之時能内事拊摩以不失聖天子愛養元元之心外謹<lb/>
供億以不違賢方伯綏靖邊方之畧既内外兩盡上下<lb/>
交孚田里晏然絃歌有裕深惟觀民設教王政所先化<lb/>
<pb n="KR4d0295_WYG_023-14b"/>
民成俗令長之事而是邑也厥田惟下厥賦中以下田<lb/>
供中賦故其民勤其用儉惟勤惟儉不見異物而遷焉<lb/>
故其俗最近古易以入徳而望是邑者三茅之山峯巒<lb/>
囘環竹樹深密有泉石之勝而無巖崖谿谷之險隠君<lb/>
子之所宜居相傳以為秦之亂茅氏兄弟實居之若武<lb/>
陵源然其居之安遂往而不反而誕者乗之以為於此<lb/>
昇仙焉使聞者遐想至者企慕庶乎遼東之去有時而<lb/>
歸緱山之㑹有時而復幸旦暮遇之則九醖之觴可得<lb/>
<pb n="KR4d0295_WYG_023-15a"/>
而飲五百嵗之桃可得而食駕鶴驂鸞可騰躍而上也<lb/>
而理卒無是則始愧其誕憂其窮竊取屈平九歌司命<lb/>
名篇之意以名其山之隠君子以為仙駕雖不可望而<lb/>
死生禍福之在人容有可得而轉移者盖昔吾山之隠<lb/>
君子在天之靈實司之使世之貪生而畏死懼禍而邀<lb/>
福者争趨之以庶乎久生而無禍而理復無是則又窘<lb/>
於說之窮愧其誕之覺並縁傳記所載吾夫子問禮老<lb/>
耼之事肖土木像二名其倨傲鮮腆者為老耼而以其<lb/>
<pb n="KR4d0295_WYG_023-15b"/>
謙以自牧者為夫子曰老耼吾師孔子吾師之弟子也<lb/>
庶㡬夫知敬吾夫子者必知敬其師知敬其師者必知<lb/>
信其徒之說不知老耼以清浄冲黙為道豈誕者所能<lb/>
師夫子既聖不居不恥下問儻以所嘗問為師則問官<lb/>
名於郯子問每事於太廟彼外裔之長駿奔走執豆籩<lb/>
之人皆師乎故為前之二說則自誣其山之隠君子為<lb/>
後之說則不惟厚誣吾夫子併與其所自以為師之老<lb/>
耼誣之其誕可勝誅乎雖然為是說者東西南北之人<lb/>
<pb n="KR4d0295_WYG_023-16a"/>
非吾邑之人也彼其以誕承誕以愚詐愚而吾邑之俗<lb/>
近古而易以入徳者自若也然則興學以道之以正人<lb/>
心息邪說閑先聖之道非賢令長事乎君於是撙縣費<lb/>
之浮計學廩之羡益之以邑人之願助市材之美諏工<lb/>
之良㳙日之吉撤舊宇一新之殿陛邃嚴儼王者之制<lb/>
堂廡廣脩放侯泮之規宸章有殿先哲有祠而士知所<lb/>
尊校文有㕔肄業有齋而士知所勉下至庖湢積貯之<lb/>
所僕𨽻之舍各稱其安總之為屋六十而牆之袤丈者<lb/>
<pb n="KR4d0295_WYG_023-16b"/>
百經始於紹定庚寅季秋之朔閱十有六月乃成計米<lb/>
以石厥費凡四百有五十錢以緡凡三千八百有四十<lb/>
工以日凡萬有一千二百公不告匱盖以均節有道私<lb/>
不告勞盖以勞來有方既成屬余記其事余惟君之此<lb/>
舉所關者大不但為子衿城闕而已方緒次顛末君復<lb/>
以書來言古之學者必至大學而後成大學之道在明<lb/>
明徳余故以明徳名堂而手書以掲之子盍為我申言<lb/>
其義某惟明徳在人天所均賦而學以明之自致知始<lb/>
<pb n="KR4d0295_WYG_023-17a"/>
夫茍致其知矣則是非明辨而異端可得惑乎知至而<lb/>
後意誠心正則無妄念無邪思而憑虚御風等說可得<lb/>
入乎由是而身脩則視聽言動罔不由禮安有自放於<lb/>
禮法之外由是而家齊則家人父子各盡其道安有自<lb/>
絶於倫類之間又由是而推之以治國平天下則堯舜<lb/>
禹湯文武所以為克明其徳反是則周穆秦皇漢武所<lb/>
以為耄荒而不可救藥也君曰然此固吾黨之士不待<lb/>
告而知者雖然是道也豈吾黨所得私哉當刻之石以<lb/>
<pb n="KR4d0295_WYG_023-17b"/>
正誕者之罪為愚者砭云<lb/>
　　　二十三都義莊記<lb/>
義役之利力出於衆而不偏弊於一家事定於豫而不<lb/>
驟費於一日又權不在官而吏無所容其私故役至而<lb/>
人不争役可募人而已不專任其責故役久而人不病<lb/>
嚚訟以息禮遜以興兹豈非法之良民之幸歟然方事<lb/>
之初不公則不足以服人不寛則不足以傳逺若吾邑<lb/>
二十三都之事庶乎兩盡是道者厥初都之蔣氏兄弟<lb/>
<pb n="KR4d0295_WYG_023-18a"/>
曰拱曰雄飛與其姪曰一䕫文顯堯民松年及同都鄧<lb/>
氏曰祖禹森公輔起王氏曰立政立民立定陳氏曰用<lb/>
唐氏曰用成元亮高如山梁㮤袁公明謀以為吾曹之<lb/>
生理雖未至甚裕而都之人莫先焉繼自今役日頻事<lb/>
亦日難為謀之長莫如義役而不公則不足以服人故<lb/>
捨田各稱其力而不敢有不及又以為不寛則不足以<lb/>
傳逺故計費必公其贏而常儲之使有餘惟其不敢有<lb/>
不及故人雖多言莫能議其私惟其儲之使有餘故嵗<lb/>
<pb n="KR4d0295_WYG_023-18b"/>
雖不稔不復憂其匱既盡美矣而諸君又以為積貯無<lb/>
所則事體涣散數不可稽斂散無方則陳腐相因用或<lb/>
無藝故當一都之㑹買地以為基結屋以為莊繚以牆<lb/>
垣固其扄鐍使出納惟謹而數易以稽嵗取其贏以買<lb/>
公田公田有贏則欲盡歸田之出於私家者更有餘則<lb/>
將用近世朱文公之制别之為社倉春散秋斂以惠其<lb/>
都之人其斂之也稍加息焉庶變通不窮而用不得無<lb/>
藝一舉而成大利二始也上户自為計終也小民均其<lb/>
<pb n="KR4d0295_WYG_023-19a"/>
利始也頼義役之贏而社倉以基終也資社倉之息而<lb/>
義役以固豈非既盡美矣又盡善歟莊成屬余為記事<lb/>
之始末余實與聞之故不得辭役之成實寳慶丙戌十<lb/>
一月旦莊之成實紹定已丑四月既望凡諸家始出之<lb/>
私田與續置之公田皆載之下方云紹定癸已十月旦<lb/>
漫塘叟劉某記<lb/>
　　　石氏静山堂記<lb/>
泉以亷名亷非泉之實過之者亷也溪以愚名愚非溪<lb/>
<pb n="KR4d0295_WYG_023-19b"/>
之實居之者愚也石子名其所居九華之麓曰静山而<lb/>
求記於余問山之所以名石子曰静固山之實也而動<lb/>
者人之常山固静矣而人居是山者不能以常静則名<lb/>
固非山之所得有也若吾之生平蹤跡半天下凡所過<lb/>
通邑大邦必識其豪傑所過名山大川必察其風土之<lb/>
宜物産之異與其地之險易俗之厚薄其志盖將有為<lb/>
也及夫年運而往静觀時事屬饜世故知夫天地大物<lb/>
固非綿力薄才所能任造化真機亦非私意小知所能<lb/>
<pb n="KR4d0295_WYG_023-20a"/>
識以莛撞鐘以蠡測海祗為無益故浩然而歸收其壯<lb/>
志斂其英氣逍遙乎兹山以與造物者游此固静之實<lb/>
也以我之静合彼之静孔子曰仁者樂山又曰仁者静<lb/>
其庶乎余曰若子所言居山而安乎山則庶矣而子豈<lb/>
一於静者静極復動則子雖身居是山而是心已飛馳<lb/>
於八極之表是山也將與世之欺世盗名者不異或遂<lb/>
不顧其初翩然而去則蕙帳空松關寂不但猿驚鶴怨<lb/>
兹山之靈亦為之汗顔矣子以為如何石子曰噫子言<lb/>
<pb n="KR4d0295_WYG_023-20b"/>
過矣吾將寄子言於壁以終求所以不負兹山則書以<lb/>
贈<lb/>
　　　金壇縣丞㕔壁記<lb/>
丞以貳其長自省府寺監皆然獨邑乎哉然丞邑者率<lb/>
以位偪為嫌以渉筆占位為常視其長之得失邑之治<lb/>
不皆若已無與焉者豈非以唐韓文公為崔斯立作記<lb/>
有取於吟哦自適而然歟余觀斯立之為人盖寄懐事<lb/>
外而虚言以為欺者文公之記抑有譏焉不然則為之<lb/>
<pb n="KR4d0295_WYG_023-21a"/>
解嘲云爾而來者不察顧謂為職之宜然則然與夫食<lb/>
焉而怠其事文公方述王承福之言以為官守者戒而<lb/>
又述斯立之語以開之其然歟趙君全質之丞金壇異<lb/>
於是余居田間雖罕與有位者接然得之輿誦其受輸<lb/>
也平故民不殘其出納常平也謹故民有恃又其嚴於<lb/>
律已而義利之間甚辨和以接物而上下之交無間言<lb/>
暇日以壁間刋前人名氏嵗久無餘將礲石以繼俾余<lb/>
記更端之由余以君之事足為來者則故不辭而為之<lb/>
<pb n="KR4d0295_WYG_023-21b"/>
書君名彦相今官承直郎盖魏王宫𨽻川郡王七世孫<lb/>
真不負丞者云<lb/>
　　　鎮江府減秋苗斛面記<lb/>
州縣受常賦之輸有耗有費未免取贏於正數之外而<lb/>
所取復有分𨽻藉賢牧守欲使惟正之供而勢有不可<lb/>
所在皆然乾道間南徐郡太守宣城陳公天麟始於正<lb/>
苗一石之外定為三斗八升之數仍使民自行槩吏不<lb/>
得上下其手一時稱便其後數雖有定而斛斗更易官<lb/>
<pb n="KR4d0295_WYG_023-22a"/>
吏並縁増加視正數㡬倍蓰民或有詞上官問視常嵗<lb/>
數何如曰如舊則委不問而斛斗之増大顧以為細故<lb/>
弗察民是以無告今太守韓公到郡思所以廣上恩寛<lb/>
民力戒飭受輸官吏毋求多於常數之外惟謹亦既底<lb/>
績又思所以為此郡無窮之計乃盡索府縣倉斛斗一<lb/>
凖文思院所頒更新之於是在官則三斗八升之數不<lb/>
虧而民間輸送一石視常嵗殆不止獲三斗八升之利<lb/>
千里宅生歡呼起舞既而合辭請於郡民劉某丐書其<lb/>
<pb n="KR4d0295_WYG_023-22b"/>
事於石以無忘公之徳某常病世人之論謂官民不兩<lb/>
利茍利於官民必受弊民茍利矣官何以支由吾郡言<lb/>
之則凡倉庾耗折之數觧發之費與凡分𨽻於監司府<lb/>
縣者無一損於舊而民間之受惠如此謂官民為不兩<lb/>
利得乎特患為民上者明不足以有察耳傳曰公生明<lb/>
惟至公則明足以察韓公得之公諱大倫今以治最擢<lb/>
位省郎就總淮浙兵餉兼知本府云端平甲午清明日<lb/>
記<lb/>
<pb n="KR4d0295_WYG_023-23a"/>
　　　丁橋太霄觀記<lb/>
地因人姓姓以人傳茅山旌隠君子之居吕城著故將<lb/>
軍之績况姓不徒傳而地里有適相符者乎丹陽縣東<lb/>
南六十里跨小溪為橋而姓以丁莫知其所自始橋東<lb/>
南望冡阜纍然曰千墩溪北流五里合于大溪曰白鶴<lb/>
問之土人曰吾里令威丁仙之故里也丁其姓白鶴其<lb/>
所化以飛冡阜纍然者其所歌以警世也質之漢末遼<lb/>
東華表柱所題信<hi>其辭曰丁令威丁令威化作遼東白鶴飛遼海千年一度歸城郭如故人</hi>
<pb n="KR4d0295_WYG_023-23b"/>
<hi>煙非何不學仙冡纍纍</hi>然令威之事於傳無所考又丹陽距遼東<lb/>
逺雖神仙馭風乗雲徃來倐忽亦不應遼濶如許疑以<lb/>
傳疑圖志亦闕不録其地自梁大同間有觀曰靈應以<lb/>
奉老子祠而祠令威於其側皇宋治平中更曰太霄嵗<lb/>
久殿宇傾頹嘉定中知觀事薛汝顯與鄉之長者殷用<lb/>
約殷沂殷喬年薛天錫賀明貢友龍包隲叚光祖茅文<lb/>
徳始率衆鼎新之欲買田以安衆未能而汝顯沒弟子<lb/>
張志元與其徒茅宗明欲使來者毋忘其師之功介余<lb/>
<pb n="KR4d0295_WYG_023-24a"/>
甥蔡天成謁余為記余素不為老氏學數謝不能而二<lb/>
人請不已因思老氏之道雖非吾所謂道要亦有教焉<lb/>
今夫十家之聚必有米鹽之市曰市矣則有市道焉相<lb/>
時之宜以懋遷其有無揣人情之緩急而上下其物之<lb/>
估以規圭黍勺合之利此固市道之常丁橋雖非井邑<lb/>
而水可舟陸可車亦農工商賈一都㑹於此而作為宫<lb/>
室舍方外奉清浄教使入其門者皆厭世俗之喧卑想<lb/>
太霄之清麗洗滌其念慮祓除其纒染以與造物者游<lb/>
<pb n="KR4d0295_WYG_023-24b"/>
否亦省嗜欲薄滋味養生全真而不為市道所溺其於<lb/>
世教可不謂有功乎書其功以詔來者使毋忘其初宜<lb/>
也余故不復辭而為之書時端平改元嵗次甲午清明<lb/>
日記<lb/>
　　　莊氏贍墳田記<lb/>
婦人之仁不能及逺若五葉莊氏婦王氏其仁之至而<lb/>
其事足以行逺者歟王氏烏衣故家譜牒猶存父起家<lb/>
場屋為儒林郎石城縣丞而卒有子介卿蚤世孫天錫<lb/>
<pb n="KR4d0295_WYG_023-25a"/>
懦不自立王氏葬之大雲鄉堵莊之原既葬而家益貧<lb/>
王氏大懼身沒之後墳墓不保乃傾平生蠶繅紡績之<lb/>
贏建庵以居守者又買田六十畝以贍之且慮莊氏王<lb/>
氏之子孫後各視為已私介其子壻俾漫塘叟書之石<lb/>
以見是田也非王氏所携以來亦非莊氏所捐而子庶<lb/>
二氏子孫不得析而墳墓得以永保嗚呼其慮之深其<lb/>
事可謂逺也矣其志亦可哀也哉端平甲午重九前二<lb/>
日記<lb/>
<pb n="KR4d0295_WYG_023-25b"/>
　　　竹磵記<lb/>
可使食無肉不可使居無竹竹有何好而人愛之竹心<lb/>
虚虚則不窒竹榦直直則不撓竹節堅堅則不折挺然<lb/>
而無所附麗則有特操貫四時而不改柯易葉則有常<lb/>
徳宜人知愛之而於磵谷之間者為尤勝盖其聳然而<lb/>
上者若振衣千仞岡其叢然而下者如濯足萬里流或<lb/>
風度林杪錚然如戛撃鳴球或泉墮石涯泠然如搏拊<lb/>
琴瑟誠幽人勝士欲擇而居之而不得者清湘黄雲夫<lb/>
<pb n="KR4d0295_WYG_023-26a"/>
自然所居兼得之故以自號而求記於余聞者笑曰雲<lb/>
夫飄然一身客游數千里隨寓而竹固無有磵亦安在<lb/>
子之為記大似賦子虚烏有雲夫得記又似於青錦囊<lb/>
中添一長物竟亦何益雲夫曰不然吾藉杯酒以揖江<lb/>
山之勝托聲詩以發天地之藏遇酒輙飲飲而醉醉而<lb/>
吟短章大篇或不足以盡情則曵杖而游憑髙而望<lb/>
五湖如杯三山如拳石凡賦形宇宙間大者逺者小者<lb/>
近者皆我几案間物况竹磵我先人之舊居其能自外<lb/>
<pb n="KR4d0295_WYG_023-26b"/>
於几案間乎幸善為我為記余曰唯則書以贈俾掲之<lb/>
隨行以張其氣且以慰其懐土之思云<lb/>
　　　白雲精舍記<lb/>
羅季能既葬其親因營冢舍命族人之為佛者曰普恩<lb/>
主之恩頗知書識理道游山澤間遇㑹意處即欣然忘<lb/>
返季能既去家而仕恩復得異景於所居之偏結屋三<lb/>
間棟宇高明面勢宏敞一峯聳秀鵠立當前而横塘之<lb/>
水實漫其下水光山色上下澄鮮暮靄朝霞迭來獻狀<lb/>
<pb n="KR4d0295_WYG_023-27a"/>
恩居而樂之使請名於季能父季能父書來屬余且曰<lb/>
盍有以慰罔極之思余謂物之在山莫如雲其舒巻無<lb/>
心似有道者亦莫如雲請名曰白雲精舍而繫以辭曰<lb/>
白雲孤飛大行之埜昔賢感之吾親舍下維季能父事<lb/>
死如生悠悠我思天末雲横<lb/>
　　　諸暨縣重建縣獄記<lb/>
端平改元朝議大夫尚書吏部郎中牛君大年奉詔以<lb/>
直敷文閣提㸃浙東刑獄行縣至越之諸暨問政之否<lb/>
<pb n="KR4d0295_WYG_023-27b"/>
臧而邑之人誦知縣事承議郎薛君興祖之賢不容口<lb/>
以為自君之來追胥不入鄉科罰不及民獄無淹囚亦<lb/>
無濫繫使者既慮囚至獄訂所聞益信惟獄屋承百年<lb/>
之舊凜乎將壓而縣匱於財莫能新使者既嘉薛君之<lb/>
賢且謂不及君更造後將病民欲有以資之而帑無羡<lb/>
儲既歸飭吏問建臺以來折俎之當受者㡬何曰八百<lb/>
緡時公已丐祠得請治裝將行曽不少靳符縣盡畀之<lb/>
薛君既嘉與邑人共拜賢使者之賜深惟土木之役所<lb/>
<pb n="KR4d0295_WYG_023-28a"/>
闕者衆或狥吏而屬之吏必有並縁為姦者藉得集事<lb/>
而孤賢使者之知奈何即盡屛羣吏擇士之賢者分委<lb/>
之使凡所市各以其土之有而所酬一以其時之直闢<lb/>
其地使寛而明培其基使高且固岸以石而水不能齧<lb/>
繚以牆而人不能踰析而為牢者五男女各異而敞其<lb/>
中為勘㕔峙而為庫者四衣糧囚具各異而環其旁為<lb/>
𨽻舍又覆地以板使蒸濕不至飾牀以漆使蚤蝨不侵<lb/>
其為慮甚周其為計甚逺先期貽書使余紀其成余於<lb/>
<pb n="KR4d0295_WYG_023-28b"/>
牛君有研席之舊於薛君亦薄有連其將何辭而以病<lb/>
故因仍不果暨薛君書再至知為垂絶之筆而君之死<lb/>
既浹日矣余捧書泣且念牛君既得請奉祠而汲汲捐<lb/>
金以曲成賢大夫之美薛君已盖棺有日而拳拳求記<lb/>
以無忘賢使者之知二事皆世所罕余顧以病不能及<lb/>
薛君之存大書以警頽俗余實有負姑述其畧以授薛<lb/>
君之弟庶㡬昔人掛劒之義云牛君字隆叟石埭人某<lb/>
年進士薛君字某某處人某年進士余為漫塘叟劉某<lb/>
<pb n="KR4d0295_WYG_023-29a"/>
時端平乙未秋八月既望<lb/>
　　　平江府虎丘山書院記<lb/>
祕書丞永嘉曹君提舉常平茶鹽事於浙西權斂散之<lb/>
宜而水旱有儲究阜通之理而公私有裕又持受輸之<lb/>
平而輸者說申義役之勸而役者安既田里晏然臺無<lb/>
留事一日領客登虎丘致敬於先正和靖先生尹公惇<lb/>
祠下慨然有懐以為方紹興五六年間中原震蕩南土<lb/>
未安内之所急者帷幄决勝之謀外之所急者奔走禦<lb/>
<pb n="KR4d0295_WYG_023-29b"/>
侮之士先生惸然一老漂泊蜀中猶鳬雁之飛於江湖<lb/>
何算而我高宗皇帝一聞侍臣之舉求之惟恐不及慮<lb/>
其出之難既飭宣司具禮以津遣慮其來之緩復飭所<lb/>
至加禮以勸行金遞絡繹於中塗膚使肅迎於候館脩<lb/>
門未入而列之經筵講席未温而陞之禁從禮貌之隆<lb/>
冠絶當代我高宗之意夫豈徒哉二老歸而周興四皓<lb/>
來而漢定天命人心之去留固有非知力所能與者異<lb/>
時經筵密勿志意交孚危微精一之㫖既有以續堯舜<lb/>
<pb n="KR4d0295_WYG_023-30a"/>
禹湯文武六七聖人之傳緝熙光明之學又有以垂我<lb/>
宋聖子神孫億萬斯年之式皇乎休哉初先生退自經<lb/>
筵來館於此猶榜曰三畏齋其持敬不倦如此嘉定中<lb/>
郡守陳君芾始因郡人黄士毅等請即三畏齋之舊繪<lb/>
像建祠君以為貎像之有嚴雖足慰典刑之仰而佩衿<lb/>
之益逺寧能無城闕之嗟擬計積累之贏畧倣先朝四<lb/>
書院之制並祠築室以舍學者買田收榖以食之而儲<lb/>
和靖與其師若友之書於中庶履其地必思其人誦其<lb/>
<pb n="KR4d0295_WYG_023-30b"/>
書必求其㫖事方權輿而知府事真寧張君嗣古提典刑<lb/>
獄前使者浚儀趙君汝<graphic n="KR2626" url="https://raw.githubusercontent.com/kanripo/KR-Gaiji/master/images/KR2626.png" mimeType="image/png"/>後使者南豐曽君頴秀復從<lb/>
旁從臾之且各捐資以助由是材不靳直工不靳傭指<lb/>
期而成不愆於素繼自今朋簮日盍户屨日滿有學聚<lb/>
問辨之益無孤陋寡聞之蔽斯文未䘮於此有觀焉既<lb/>
成而屬余以記余方病呉人迷於佛而不知反以為曹<lb/>
君此舉上而光昭我高宗皇帝聖徳之大下而迓續我<lb/>
和靖先生道統之傳而所以美教化移風俗稱其為部<lb/>
<pb n="KR4d0295_WYG_023-31a"/>
使者又於是乎在故不辭而為之書君諱豳今官朝奉<lb/>
郎余為漫塘叟劉某時端平乙未八月中澣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0295_WYG_023-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漫塘集巻二十三<lb/>
</p>
<p>
</p>
  </div>
<div>
                <head>漫塘集巻二十四</head>
    <p>
<pb n="KR4d0295_WYG_024-1a"/>
欽定四庫全書<lb/>
　漫塘集巻二十四　　　　　宋　劉宰　撰<lb/>
　　題跋<lb/>
　　　書印紙後<lb/>
余性疎拙初注官時鋪吏授一巻書曰謹視之是吏部<lb/>
印紙仕之久速官之功過將於是乎考余曰唯既棄官<lb/>
始不加愛重士之始仕與仕而再謁選者須保官人憚<lb/>
保官之批印紙多靳不與以余之芻狗視之也因借去<lb/>
<pb n="KR4d0295_WYG_024-1b"/>
自相郵以為保或累月不歸或迷不知所在友人自行<lb/>
都歸習聞其事以余為非且言萬有一不實諉曰不知<lb/>
可乎余是其言因索歸書巻尾以謝來者時嘉定辛巳<lb/>
立夏日怪矣病容無食肉相介然褊性無容物量智淺<lb/>
而慮不周才疎而用則曠不返初服而啓榮望豈但二<lb/>
不可七必弗堪將見一不成萬有餘䘮故俛焉而歸超<lb/>
然自放衣敝袍可無三褫之辱飯蔬食何取八珍之餉<lb/>
隠几覺來杖藜獨往或從田家瓦盆之飲或和漁父滄<lb/>
<pb n="KR4d0295_WYG_024-2a"/>
浪之唱頋盼而花鳥呈技言笑而川谷傳響賓送日月<lb/>
從容天壤道逢扁舟而去者詰之曰子非霸越之人歟<lb/>
陶天下中須子致富宜亟去毋亂吾槳遇籃輿而來者<lb/>
揖之曰君非不屑見督郵者歟宜亟歸有要於路者藉<lb/>
得錢送酒家固不若高卧北牕日到羲皇之上也<lb/>
　　　跋三朝賜齊齋倪尚書宸翰<lb/>
　　　　孝宗宸翰<lb/>
臣於此巻見孝宗皇帝聖徳三焉宰臣同時進擬學士<lb/>
<pb n="KR4d0295_WYG_024-2b"/>
七人而六人在朝儲才之盛也於七人之中擢任倪公<lb/>
而文章氣節皆可與日月爭光用才之審也郭師禹光<lb/>
宗皇帝之舅以才受封非将内禪不授節鉞抑近戚重<lb/>
名器也詩曰豐水有芭武王豈不仕詒厥孫謀以燕翼<lb/>
子我孝宗皇帝有焉嗚呼聖矣哉<lb/>
　　　　光宗宸翰<lb/>
光宗皇帝受禪凡一話言一舉措必視太母慈顔稟夀<lb/>
皇慈訓觀其以倪公草伯圭制為愜夀皇之意以繳吳<lb/>
<pb n="KR4d0295_WYG_024-3a"/>
瑊除郎為契兩宫之心故驟自庶僚擢登禁從他可想<lb/>
見異時小愆常度盖疾病則亂貴賤所同而近臣無如<lb/>
韓魏公者小臣辱賜第龍飛之初嘗瞻日月之末光讀<lb/>
此感涕不知所云<lb/>
　　　　寧宗宸翰<lb/>
尚書之鎮當塗泉南撫摩其民不啻慈父母之於子故<lb/>
京口命下闔境欣然引領南望曰庶撫我乎而竟改命<lb/>
天下三百餘州那得一時邦伯皆尚書者恭覩寧宗宸<lb/>
<pb n="KR4d0295_WYG_024-3b"/>
翰重為鄉邦惜<lb/>
　　　題陳少陽畫像<lb/>
陳公以布衣扣閽恨不手鋤姦佞今雖死垂紳正笏生<lb/>
氣凛凛姦佞盍少避恐不減叚太尉無恙時<lb/>
　　　跋靈濟廟加封誥碑<lb/>
石林葉君峴宰金壇之明年始刻嘉定戊辰戊寅加封<lb/>
靈濟廟神孚惠靈佑王之誥於石既事父老相與言今<lb/>
戊辰之封王啓於前大夫趙君師㦛迄今十有八年矣<lb/>
<pb n="KR4d0295_WYG_024-4a"/>
戊寅之衍徽號為四則前太守丘侯夀雋實啓之亦八<lb/>
年於今閱令數矣而誥命積藏來者弗之見邂逅守不<lb/>
謹見者復玩易之甚非所以恭上命而昭神休今大夫<lb/>
獨能輟費於補苴之餘奮然為之不其偉乎而姓氏不<lb/>
列無以詔方來則為義有闕因合辭來請竊惟大夫一<lb/>
念在民其刻是石也而豈徒哉夫昔之嵗旱而禱禱而<lb/>
應而上之所以錫命爾神者既如此則今之嵗當如之<lb/>
何夫下田甫種而高者乾近溪可灌而逺者涸守令之<lb/>
<pb n="KR4d0295_WYG_024-4b"/>
望於爾神猶前日也然則仰空一吁使風雲㑹合雷電<lb/>
皆至一雨霑足百榖用成神其得已乎其不得已乎語<lb/>
曰夫子之求之也其諸異乎人之求之與於大夫亦云<lb/>
大夫字某今官奉議郎寳慶改元六月朔邑人劉某書<lb/>
　　　跋羅樞密㸃薦士帖<lb/>
前史有言一君子存羣小人雖衆必有所忌而不敢為<lb/>
惟空國而無君子然後小人得肆志乃無所不為今觀<lb/>
樞密羅公所薦八士皆極天下選又皆同時在朝盖㡬<lb/>
<pb n="KR4d0295_WYG_024-5a"/>
於空國而無小人矣可不謂盛歟然物盛則衰君子於<lb/>
此固凜凜也<lb/>
　　　跋倪尚書思遺奏<lb/>
范忠宣公疾革口占遺表命門生李之儀次第之其子<lb/>
平正以公口占皆朝廷大事慮有後患即以其本繳申<lb/>
頴昌府後果有疑遺表非公意者竟頼頴昌本以免然<lb/>
則尚書倪公臨終必自草奏豈惟見其精識不亂其為<lb/>
國家慮深矣<lb/>
<pb n="KR4d0295_WYG_024-5b"/>
　　　跋丘忠定崈與鄭檢法唱酬集<lb/>
故樞密邱忠定公以盛年亞倫魁以直道結人主以臺<lb/>
省第一流人物持節近甸其風采如太阿出匣宜其眼<lb/>
高四海氣盖一世睨視同列無足當其意而其賓主之<lb/>
間更唱迭和意味乃爾足以占邱公之所存且知鄭君<lb/>
之得此非茍然者<lb/>
　　　跋晦菴書陶窓二大字<lb/>
半山謝公墩詩云公去我來墩屬我不應墩姓尚隨公<lb/>
<pb n="KR4d0295_WYG_024-6a"/>
晦菴先生匾故鄭君之室曰陶窓二公魂交千載如見<lb/>
故先生有云倘九原可作某人必不作半山語邂逅神<lb/>
游山間一笑第未知誰為賓主耳<lb/>
　　　跋孟侍郎猷詩<lb/>
嵗辛未八月四日孟二卿守婺賦前詩有豆籩學舍又<lb/>
秋丁之句丁丑仲秋其從弟能父袖此詩過余於漫塘<lb/>
時丁祭甫再宿計其日實貳卿賦詩之日也相距整七<lb/>
年而貳卿既葬矣古詩云生存華屋處零落歸山丘覽<lb/>
<pb n="KR4d0295_WYG_024-6b"/>
之浩歎孟侯貴戚之卿方和此詩時盖年踰耳順矣猶<lb/>
拳拳師友之誨則少且賤者宜如何能父知寳此詩必<lb/>
知佩此意孟侯不亡矣<lb/>
　　　跋楊文公書李義山詩刻後<lb/>
文公書李義山詩數十篇盖當時習尚如此與坡谷諸<lb/>
賢喜書杜少陵詩不異韓退之曰春秋謹嚴左氏浮夸<lb/>
杜元凱好左氏夫豈浮夸者覽此當得之<lb/>
　　　跋楊文公書遺教經<lb/>
<pb n="KR4d0295_WYG_024-7a"/>
文公晩悟佛理此經乃佛末後語意其書此必公垂沒<lb/>
之年按公之沒年僅四十有七則氣血猶盛壯也嗚呼<lb/>
豈不自知其當然者耶<lb/>
　　　跋吕子約與羅樞密書<lb/>
觀吕子約文所與羅公書知二公之所以相求者如許<lb/>
其諸異乎人之求之與<lb/>
　　　書周蠧齋孚集後<lb/>
僕未冠遊鄉校以諸生謁故學正宋公見其高談雄辨<lb/>
<pb n="KR4d0295_WYG_024-7b"/>
博學强記退而自喜曰吾猶及見古人也方將修弟子<lb/>
禮㑹公與職教者弗合去後二年僕始得率同志師事<lb/>
今吳興郡博士陳公陳之視宋其學識所到吾弗敢以<lb/>
淺深喻而記問殆過之扣二公淵源所自皆曰故蠧齋<lb/>
周公孚吾師友也今亡矣而遺文猶在子取而讀之其<lb/>
有合乎僕時困舉子業謝未遑又數年僕去場屋宋公<lb/>
客死西州而陳亦官旁郡時雖記二公語而蠧齋文不<lb/>
可見又十有三年始於里中周舜卿處見所謂鉛刀編<lb/>
<pb n="KR4d0295_WYG_024-8a"/>
者詩律嚴整且字字有來歴有杜少陵黄山谷之風擬<lb/>
騷二篇亦勝乃俛然有懐二公曰魯無君子者斯焉取<lb/>
斯<lb/>
　　　書碧嵓詩集後<lb/>
唐詩人如戴叔倫權徳輿張祜許渾軰多居吾鄉本朝<lb/>
南郭先生陳公後湖先生蘇公近世紫薇舍人蔡公棘<lb/>
寺亞卿譚公皆以詩顯紫薇與南郭同受知於王文公<lb/>
後湖則受知於蘇文忠公後湖辭聘家居從其游者甚<lb/>
<pb n="KR4d0295_WYG_024-8b"/>
衆如洮湖之陳煙霏之丁父子伯仲皆相與游䇿杖花<lb/>
朝扣舷月夕盖不知㡬來徃公諱序字彦育於洮湖為<lb/>
最知名初以詩受知於向薌林薌林以寇萊公家孫女<lb/>
歸之㑹薌林入覲高廟問中原故家悵萊公之無後薌<lb/>
林以一女漂流為士人陳某之妻對高廟惻然即命官<lb/>
之命既下薌林為製冠裳遣介併勑命致之其家公始<lb/>
知而拜賜當時以為盛事後立朝為勑令所刪定官改<lb/>
秩簽書保寧軍節度判官聽公事而卒年來詩社久廢<lb/>
<pb n="KR4d0295_WYG_024-9a"/>
山川寂寞後生束於科舉不復為詩間有切切從事其<lb/>
間者父兄師友争尤之以為用意不專前軰風流盡矣<lb/>
夫詩本於志而發於情有人焉志有所之而不得伸情<lb/>
有所感而不得發凡胷中之是非好惡皆不得暴白則<lb/>
聾聵人耳喑啞人耳勉而為文必齷齪腐爛尚何望其<lb/>
發天地之藏斡神明之藴盡萬物之情也哉余嘗以是<lb/>
隘今之為士者㑹公之孫俾書集後因併道余所欲言<lb/>
者公家有菴在茅山之麓名碧嵓故號碧嵓居士集<lb/>
<pb n="KR4d0295_WYG_024-9b"/>
　　　書石湖詩巻後<lb/>
余與蜀李季允同為紹熙庚戌進士慶元間季允由校<lb/>
書郎還蜀舟未具小留儀真余時為郡掾無日不㑹因<lb/>
問近時南士帥蜀誰賢季允以范石湖對余疑焉細問<lb/>
之季允言蜀之俗大抵好文其後生往往知敬先達先<lb/>
達之所是亦是之范公以文鳴其毫端之珠玉紙上之<lb/>
雲烟蜀士大夫争寳之又其為政平易近民民有隠必<lb/>
伸有謁必獲故其教易成其政不嚴而治余聞而私識<lb/>
<pb n="KR4d0295_WYG_024-10a"/>
之今觀江君遂良所藏春日田園雜興詩巻其句律清<lb/>
新字畫遒勁又熟習田家景物益信季允之言不妄<lb/>
　　　書沈少白詩藳後<lb/>
詩貴乎工然非身更此境不能為此語杜子美久於羇<lb/>
旅故語多凄切韓退之洊遊賓幕故語多嚴整陶元亮<lb/>
志在田園故語多閒曠必熟此三者乃知黄川沈夫子<lb/>
詩律之工<lb/>
　　　書李君梅花衲後<lb/>
<pb n="KR4d0295_WYG_024-10b"/>
閩人李君寄示梅花衲余讀之如讀桃源記遐想武陵<lb/>
漁人誤入桃源但見深紅淺紅後先相映雖有竒花異<lb/>
卉間厠其間莫能辨其孰彼孰此也紹熙間余尉江寧<lb/>
李魴伯鯉者實余鄉人年七十餘客授方山觀示余梅<lb/>
花集句百首其所取上及晉宋下及蘇門諸君子雖句<lb/>
篇可攷而意或牽强如兩服兩驂用生馬駒費盡御者<lb/>
力終難妥貼今李君所取下及於近時諸作猶犧象尊<lb/>
間雜以一二瓶罌雖雅俗不同然適用可喜也况後視<lb/>
<pb n="KR4d0295_WYG_024-11a"/>
今未必如今視昔耶余故喜為之書<lb/>
　　　書尤季端遊山志後<lb/>
尤季端風度閑雅被服褒博法古進賢冠製巾從一二<lb/>
羽衣躡遊山屐上下巖谷出入煙雲間僅八九日盡得<lb/>
三茅之勝哦而為詩筆而為志詩清而腴志微而顯當<lb/>
與是山俱傳甚盛甚盛昔韓昌黎賦南山詩極其形容<lb/>
筆力殆過子虚上林而論者謂曾不若杜少陵北征詩<lb/>
為有補於世今觀是編首載劉混康之諡誥墓誌以見<lb/>
<pb n="KR4d0295_WYG_024-11b"/>
跡渉誕謾則詞翰雖工不足以垂世中詳天聖觀池中<lb/>
小蟲之形狀以見物非靈異則寵光雖被不足以惑人<lb/>
末言虞劉張三人之進以見此曹之遇否特幸不幸非<lb/>
真有聞於斯道者其有功於世教宏矣欲不傳得乎<lb/>
　　　書惲敬仲詩巻後<lb/>
文章所以發天地鬼神之秘寫風雷電雹雨露雪霜寒<lb/>
暑晦明之變使人物蟲魚鳥獸無所遁其情山川泉石<lb/>
草木不得私其英華偉麗必其氣之清也故物不得而<lb/>
<pb n="KR4d0295_WYG_024-12a"/>
汨之必其氣之直也故物不得而撓之必其氣之和且<lb/>
平也故物不得而激之必其氣之果毅奮發也故物不<lb/>
得而沮之汨之則昏撓之則屈激之則偏沮之則止猶<lb/>
之牛山之木雖日夜之所息萌蘖生焉終濯濯耳故論<lb/>
者謂文章以氣為主盖杜子美非能兒視嚴武則杜曲<lb/>
一田舍翁李太白非能奴視高力士則長安市上一狂<lb/>
人耳那能光燄萬丈與日月相為常久哉雖然此可與<lb/>
老成長者道難與後生輕薄子說恐說夢癡人前更使<lb/>
<pb n="KR4d0295_WYG_024-12b"/>
得狂易病栁塘惲敬仲其老成長者歟余於其姪文得<lb/>
其詩文一編細讀之未識其人而其清明剛大之氣已<lb/>
勃勃然見於文字間惜其屈於時而有未伸故猶時欠<lb/>
自在予更欲其振衣千仞岡濯足萬里流使世之争能<lb/>
角勝於翰墨場中者見之若紀渻子之木雞異雞那能<lb/>
與鬬反走耳敬仲以為何如<lb/>
　　　書修江劉君詩後<lb/>
大序曰詩者志之所之也由是而言詩以述志志外無<lb/>
<pb n="KR4d0295_WYG_024-13a"/>
詩而近世作者求工於鍜鍊用力於模倣往往句愈工<lb/>
而志愈失句愈似而志愈非如曹西士所奬修江劉君<lb/>
之詩若淡然無味而思之未嘗不悠悠有得其庶乎<lb/>
　　　書黄葵艤艇記後<lb/>
漫塘叟以一葉舟為生涯戊子夏旱舟艤岸者連月秋<lb/>
水既至欲棹舟以夷猶江湖而舟漏矣盖久不運用之<lb/>
故幸覺之早亟補苴之因頗怪黄叔向艤艇安居十年<lb/>
而能使不漏因語叔向野水無人渡孤舟盡日横無人<lb/>
<pb n="KR4d0295_WYG_024-13b"/>
渡而舟横野水漏而不漏勿問可也今江天薄晩歸人<lb/>
争唤渡勿問可乎叔向曰然吾當歸而求之幸而不漏<lb/>
猶當増葺庶乗長風而破巨浪叟曰唯哉識其語巻尾<lb/>
　　　書明秀軒米元暉詩後<lb/>
李太白遊蘄之黄梅留詩烏牙山曰夜宿烏牙寺舉手<lb/>
捫星辰不敢高聲語恐驚天上人句律峥嶸超越千古<lb/>
寺僧不異委之梁間元豐中曾阜子山宰是邑得之驚<lb/>
喜顧不能夀之石使太白書蹟與此山俱傳而私以遺<lb/>
<pb n="KR4d0295_WYG_024-14a"/>
當路過者憾之趙似之得米元暉明秀軒詩來尉金壇<lb/>
即斥俸餘刋置軒下亦異於曾子山矣似之名俙夫其<lb/>
刋是詩也當某年某月日<lb/>
　　　書葉元老渠陽送行詩巻後<lb/>
鄉人范寥信中初自蜀來即丐貸為資往從山谷道人<lb/>
於宜州時防禁尚嚴山谷所與來者皆歸獨信中久留<lb/>
不去山谷所與唱酬具見豫章集中若范君可謂勇於<lb/>
為義矣又竇君從周字文卿生長田里衣食自給以是<lb/>
<pb n="KR4d0295_WYG_024-14b"/>
深居簡出足不及城市年過知命客有為言建上朱文<lb/>
公講席之盛者即裹糧從之其所與文公講學具見池<lb/>
陽所刋文公語録中若竇君可謂切於求道矣呉門葉<lb/>
元老忘其年之長不憚地之逺且險往從鶴山魏侍郎<lb/>
於渠陽其為義之勇不減范信中求道之切不減竇文<lb/>
卿宜鶴山所以相與者如此紹定辛夘小至前十日謹<lb/>
書於渠陽送行詩巻後<lb/>
　　　書秦氏名孫詩軸後<lb/>
<pb n="KR4d0295_WYG_024-15a"/>
陽以二五為得中以隂居二陽居五為得正居得其中<lb/>
則大本立矣而正以出之其君子之時中乎秦隠君以<lb/>
中名孫首以正字之盖深於易者其孫子正雖非所識<lb/>
鄉評如前不忝厥祖矣口占二十八字書於後巻舊聞<lb/>
吕氏一千中十五名孫見此翁說與雲仍須㑹取是中<lb/>
分付略相同<lb/>
　　　書陳兄治安䇿後<lb/>
竊觀永嘉陳君條上十事如榖粟之療饑桑麻之禦寒<lb/>
<pb n="KR4d0295_WYG_024-15b"/>
參术之已疾雖不若芻豢之恱口綺繡之奪目瞑眩藥<lb/>
之速效循循而用之可以活民生夀國脈其功逺矣杜<lb/>
少陵歎民生之疾苦恨不得如元結軰為邦伯使萬物<lb/>
吐氣某觀此益信君所陳第三四條為知言且知君必<lb/>
能以其所以告君者告邦伯吾邦幸甚<lb/>
　　　書衢州江氏小山祖墓記碑隂<lb/>
始余讀韓昌黎衢州徐偃王廟碑歎曰徐氏其盛矣乎<lb/>
百年之間而守土者相望皆能本其祖之所自出而修<lb/>
<pb n="KR4d0295_WYG_024-16a"/>
崇廟貌以致其䖍可不謂盛乎一日過新句容江大夫<lb/>
見其出衢州小山祖墓記乃喟然曰衢固又有盛焉者<lb/>
耶江徐皆衢之望余弗敢以輕重論然廟貌之存固不<lb/>
若丘壟之如故凡徐氏佩太守章而來者皆曰祖廟固<lb/>
不若江氏所傳之適也江氏世裔之盛已詳於大觀所<lb/>
記兹不復登載淳熙中天子慮士大夫風俗頽靡擢直<lb/>
臣以掌風憲開衆正杜羣枉天下稱之實江氏之裔孫<lb/>
曰溥句容其子也名公亮字元弼肅而寛有父風江氏<lb/>
<pb n="KR4d0295_WYG_024-16b"/>
之大盖未可量句容以墓廹開元縣治畛域易紊且大<lb/>
觀之碑已仆後或不可攷復命固垣墉摹舊記而復刋<lb/>
之以余與同寓里俾書於碑之隂<lb/>
　　　書夏肯父乃父誌銘後<lb/>
水心葉先生之文如磵谷泉挹之愈深慈湖楊先生之<lb/>
字如節制兵整而不亂是誌也水心經年方脫藳慈湖<lb/>
見即落筆則肯父所以得此於二先生必有道矣記曰<lb/>
幸哉有子如此僕於肯父之先君子亦云<lb/>
<pb n="KR4d0295_WYG_024-17a"/>
　　　題張端袤肯齋韡軒<lb/>
故湖山堂張先生喜讀書儲書之富甲于吾里延太學<lb/>
名士與其子游傾家貲不計家以是貧諸子祗承厥志<lb/>
皆以書起家長之字曰端袤調含山簿萃所得書藏修<lb/>
其間而徵名於余余名之肯齋又於所居之東偏為屋<lb/>
三楹日與二季游焉余名之韡軒二字本於書若詩見<lb/>
者可自得之齋言邃軒言明也夫處鮑肆而臭入蘭室<lb/>
而香物理固然繼自今端袤座中客吾知其必孝友人<lb/>
<pb n="KR4d0295_WYG_024-17b"/>
也不愧其親而無間言於兄弟者也不然於我心獨無<lb/>
戚戚然者乎故併書所以命名之意俾掲於座右<lb/>
　　　跋聽雨圖<lb/>
蔡天啓中書集中有跋畫一叚云余官京師十五年日<lb/>
有藪澤之思偶得尺素作平崗老木以其餘地授伯時<lb/>
請加逺水歸雁以扁舟載僕因題詩其左曰鴻雁歸時<lb/>
水拍天平崗老木尚寒煙付君餘地安漁艇乞<hi>去</hi>我春<lb/>
江聽雨眠伯時唯唯然懶不能竟他日彦舟取去以示<lb/>
<pb n="KR4d0295_WYG_024-18a"/>
令戩即取筆㸃染如詩明年冬余補常倅歸過彦舟壁<lb/>
間見頗有佳思初夏泛小舟至村舍歸泝珥瀆河至十<lb/>
八里店遇雨宿横塘埭下閉卧篷中夜分不寐聞歸雁<lb/>
聲因記曩時復作絶句云平野風煙入夢思殷勤作畫<lb/>
更題詩扁舟卧聽横塘雨恰值江南歸雁時自作詩畫<lb/>
至今六年而竟踐之念曠蕩之可樂悼嵗月之不留於<lb/>
是悵然者甚久舟過丹陽宿北山僧舍因書以遺令戩<lb/>
且寄彦舟以跋前畫云李伯時風流文雅無所不學而<lb/>
<pb n="KR4d0295_WYG_024-18b"/>
於畫尤工令戩宗枝之秀彦舟王氏涣之與兄漢之俱<lb/>
為名侍從皆一時見推於蘇門者余里中友王君虎文<lb/>
彦舟曽孫其家收古書畫甚多竊意蔡天啓所題畫軸<lb/>
猶為家寳故書其事遺之亦綴小詩云我是江南把釣<lb/>
翁横塘埭下㡬經從開編喜見詩中畫太息難追物外<lb/>
蹤<lb/>
　　　書鄉人公劄後<lb/>
强民買田宅非蕭相國之本心無地起樓臺乃寇萊公<lb/>
<pb n="KR4d0295_WYG_024-19a"/>
之盛事若時名徳肯愧前修某官起場屋者㡬年摶扶<lb/>
搖者萬里深識細民之情偽獨推大手之文章扶日轂<lb/>
上天衢論功居首若大旱作霖雨有識傾心胡為幸此<lb/>
二千畝之田而乃冒夫數十家之怨其實高者多在磽<lb/>
确或為馬鬛之封下者全仰隄防常憂蟻穴之潰積年<lb/>
之工費既廣衆户之契要亦明忽當萬寳告成之時而<lb/>
為一網打盡之計黎老闔門而涕泣丁男當道而啼呼<lb/>
果使聞而知之夫豈忍而為此加以憲臺遣吏使府差<lb/>
<pb n="KR4d0295_WYG_024-19b"/>
官比年之文書不用而蔽以逺年衆口之呌號不聞而<lb/>
决於一口凡犬牙之相入皆虎視而欲吞惡子追隨梟<lb/>
鴟競噪里胥供億雞犬亦空更聞耳目之官相為唇齒<lb/>
之勢左輔右弼方將齊上於政塗西陌東阡更欲相連<lb/>
於别墅惜哉羣小誤此老翁繫雁足之書悵無從達尸<lb/>
䑕輩於市盍自為謀豈惟洗汙俗於一朝亦可激清風<lb/>
於萬代<lb/>
　　　書真曹徳秀與建平尉兄書後<lb/>
<pb n="KR4d0295_WYG_024-20a"/>
警曹官之卑晩科人所易而一道使者所以奬遇之者<lb/>
如此非吾兄之賢何以受知非真公之賢驅馳原隰周<lb/>
爰咨詢何以知之展巻令人三歎<lb/>
　　　書真西山漕江東日與建平尉兄往復救荒厯<lb/>
　　　後<lb/>
鼔伯牙琴知音實稀運匠石斤郢質謂誰世雖相求而<lb/>
巧相違嗚呼恭靖身老官微堂堂真公位高聽卑惻怛<lb/>
視民端由已饑上令下行朝聞夕馳下請上從響與聲<lb/>
<pb n="KR4d0295_WYG_024-20b"/>
隨使彼疲羸皆飽而嬉一巻之書子孫寳之豈曰私藏<lb/>
百世之規<lb/>
　　　跋湯侍郎東野勤王録<lb/>
少師湯公能識范公寥於覊旅中從臾上變以弭亂萌<lb/>
遂使江淮千里之民一時免墜塗炭又能辨明受偽命<lb/>
於倉卒之頃詭宣舊赦以慰一時倖利之人而實不虧<lb/>
於臣節使十萬勤王之師直前不詘非其見大義昭然<lb/>
如日月之明臨大節屹然如山嶽之峙處大事恢恢然<lb/>
<pb n="KR4d0295_WYG_024-21a"/>
如匠石之斤庖丁之刀刃游餘地疇克爾世降才難讀<lb/>
其家所收記録諸書令人浩歎紹定癸已陽復後十日<lb/>
鄉後進劉某謹書於少師五世孫岠所示勤王録之末<lb/>
　　　題得軒扁<lb/>
予觀世間貴者役於名富者役於利貧賤者廹於饑寒<lb/>
鮮有自得者予家年來屋可蔽風雨田可給伏臘嘗仕<lb/>
矣無户役擾嘗學矣無緇黄巫覡費兒孫長有書可讀<lb/>
親朋至有酒可飲夏葛冬裘晝嬉夕息於予計得矣陶<lb/>
<pb n="KR4d0295_WYG_024-21b"/>
詩聊復得此生取以名子軒云<lb/>
　　　書徐君家訓後<lb/>
先正司馬温公用古䘮祭禮屏去釋老行之洛中當時<lb/>
士大夫化之者僅數家徐君申伯毅然不用釋老而以<lb/>
古䘮祭禮行之家其不見是於流俗宜矣釋老之不當<lb/>
用固非一端今姑摭其近而易見者為徐君言之夫人<lb/>
以家之不足而乞假於人必即諸有餘者以彼之有餘<lb/>
故能濟我之不足今之為釋老者剪其鬚髪棄其族姓<lb/>
<pb n="KR4d0295_WYG_024-22a"/>
忘父母之恩絶兄弟之義揆之三尺不孝不友罪無大<lb/>
於此者而自其宗門中言之終身不犯戒律者有㡬則<lb/>
其罪盖不止於不孝不友彼自求以逃於人禍天刑之<lb/>
不暇而吾輩反欲因以徼福於亡者得乎夫六經論孟<lb/>
之書所以垂訓萬世不可冺滅者以習其句讀通其義<lb/>
理推而行之可以致君澤民開物成務故也今之為釋<lb/>
老之徒果皆能習其書之句讀通其書之義理否彼所<lb/>
謂書誕者不足信要切者不過欲人自修耳於他人何<lb/>
<pb n="KR4d0295_WYG_024-22b"/>
有焉藉有習而通之彼方自私其身不屑世故肯譊譊<lb/>
然誦其書以乞食於人否况今之所謂法事僧道承舛<lb/>
聽訛動輙可笑而謂此輩能為吾亡者徼福不㡬於厚<lb/>
誣亡者乎經曰望柩不歌又曰忌日不樂以哀樂之不<lb/>
可並也今其徒所用螺鈸等乃俗樂耳所作道場又時<lb/>
時附㑹歌曲抑揚其聲以取媚於俗不異俳優之為而<lb/>
以施之䘮祭得乎又始死肌膚欲潰尤惡震動故亡者<lb/>
未殮或有雷聲必須用物鎮壓此其為慮甚逺今早夜<lb/>
<pb n="KR4d0295_WYG_024-23a"/>
多張燈燭震金鼓於棺柩之前惟恐其徒之不衆器之<lb/>
不具聲之不閎無乃太忍乎經曰祭之日思其所嗜又<lb/>
曰思其居處孟子曰牲殺不備不可以祭而今也類棄<lb/>
其嗜一用素饌亦有去其家庭而祭之釋老之居者是<lb/>
所嗜與所居不必思而牲殺不必備也昔之人有行之<lb/>
者梁武帝而武帝幽執而死宗廟果不血食放而行之<lb/>
可乎而流俗之人方篤信固守真大可誚徐君不彼之<lb/>
誚而反憂彼之誚我過矣<lb/>
<pb n="KR4d0295_WYG_024-23b"/>
　　　題桂山君與周西麓帖後<lb/>
人倫大要在孝與慈桂山君垂沒拳拳為母求銘囑子<lb/>
以學孝慈具矣此盖天命之性與生俱生釋氏反此而<lb/>
曰能識心見性吾不信也紹定改元春<lb/>
　　　題桂山君王伯竒所書馬少游語<lb/>
知子莫若父觀桂山君臨終書以遺其子辭意各異其<lb/>
處之審矣昔陶靖節不察其子之所能而槩責之杜少<lb/>
陵不察其子之所不能而槩譽之故二家子終於無成<lb/>
<pb n="KR4d0295_WYG_024-24a"/>
桂山君得之雖然處者易出者難出者勞處者逸馬文<lb/>
淵不信少游平生之言度少游必不慕伏波後日之事<lb/>
故余敢為淵道賀紹定改元仲春朔<lb/>
　　　題桂山君所書和氣敬愛忍耐輸機八字後<lb/>
和順之氣積於中而敬愛之情達於外盖兄弟之常而<lb/>
妻子間之則臨事必將求勝臨財必將求多求勝則争<lb/>
求多則奪忍耐以抑其求勝之心輸機以息其求多之<lb/>
念桂山君之慮逺矣<lb/>
<pb n="KR4d0295_WYG_024-24b"/>
　　　題趙章泉所作桂山君祠堂記後<lb/>
章泉先生頃嵗為同年余子夀作蒹葭閣記屬某以書<lb/>
今王深道復俾書此殆與先生意合桂山君深道之父<lb/>
諱木字伯竒余嘗表其墓云紹定改元二月五日<lb/>
　　　書所題印紙語後<lb/>
王深道將行語宰曰某之來也國子周先生與二三名<lb/>
人以詩送之意皆屬子今歸矣子寧無言乎應之曰余<lb/>
安敢忘言孤諸君子厚意抑余聞樵牧異趣農賈殊宜<lb/>
<pb n="KR4d0295_WYG_024-25a"/>
故語樵者以牧之閑語市人以農之野意必不領顧宰<lb/>
如鷦鷯尺鷃躍不過數仞巢不過一枝而諸君鵠立鸞<lb/>
停方刷翮而游紫清宰如穴蚓井蛙惟時從草間引脰<lb/>
一鳴而諸君如蛟龍得雲雨方掣電轟雷霆其不同如<lb/>
此藉子郵吾言能不曰是不祥語胡為至於我乎深道<lb/>
曰不然則為書頃年批印紙數語以遺之<lb/>
　　　題趙景夀詩後<lb/>
王深道示趙景夀詩讀之甚似宰丙寅丁夘間在越上<lb/>
<pb n="KR4d0295_WYG_024-25b"/>
所見亡友趙蹈中詩蹈中達而死其兄履常言獨不茍<lb/>
世所取信其詩㑹當有傳景夀宦不達又不得年非其<lb/>
故人為發揮之則銜寃地下矣深道勉之紹定改元<lb/>
　　　題王深道家晉塼誌之後<lb/>
晉塼誌與保母帖同出於今代或者王氏復興之祥<lb/>
　<lb/>
　<lb/>
　漫塘集巻二十四<lb/>
</p>
<p>
</p>
  </div>
<div>
                <head>漫塘集巻二十五</head>
    <p>
<pb n="KR4d0295_WYG_025-1a"/>
欽定四庫全書<lb/>
　漫塘集巻二十五　　　　　宋　劉宰　撰<lb/>
　　銘<lb/>
　　　文房五物銘<lb/>
　　　　得軒初成張簿送筆墨硯檀香壓尺水晶筆<lb/>
　　　　架戲答<lb/>
平而泓盡墨之銳而不與墨争吾是以知為端溪之舊<lb/>
坑也圓而勁免冠而髪逾整吾是以知為中書之毛頴<lb/>
<pb n="KR4d0295_WYG_025-1b"/>
也凝青煙𤣥之又𤣥吾又以知廷珪之不死家法之有<lb/>
傳也直而砥黄中而通理使吾雲煙落紙而邊隅帖然<lb/>
若長城之衛者非守西河之檀子歟雪崖氷趾離立而<lb/>
不倚使吾中書君時與其膠漆之友高枕其間而不躓<lb/>
問誰主者則吸風飲露之仙子也猗歟得軒蕞爾何以<lb/>
有此盖梔室<hi>張自號</hi>主人憐其文氣之衰贈此五者以扶<lb/>
持而振起之也<lb/>
　　　座右銘<lb/>
<pb n="KR4d0295_WYG_025-2a"/>
　　　　唾面自乾史以為婁公盛徳漫塘叟曰未也<lb/>
　　　　臧孫有言曰美疢不如藥石曰藥石矣宜從<lb/>
　　　　而味之可使徒乾乎廣其意為座右銘<lb/>
唐有宗工厥徳有容曰惟婁公非意相干唾面自乾坦<lb/>
然而寛唾必有由唾必汝尤宜反而求求之而得味我<lb/>
藥石君子之則<lb/>
　　　拙齋銘<lb/>
　　　　京口郡寮陸君以拙名齋書來速銘因為之<lb/>
<pb n="KR4d0295_WYG_025-2b"/>
　　　　書<lb/>
仰而盱俯而趨揣勢視時如盤走珠求之而得如鼔應<lb/>
桴兹巧之為而巧者劬言之質扣之實介然自守泊乎<lb/>
其無術或乗流而止或投機而失兹拙之為而巧者逸<lb/>
去拙而巧以逸代劬其可得兼熊掌與魚人之言然於<lb/>
子則否楊興詭對嗇夫利口無益於得而顔孔厚宋璟<lb/>
之剛韓休之直豈以直尋而遂枉尺由是而言命乃在<lb/>
天巧徒爾劬舍㫋舍㫋巧則劬矣而又失已藉獲所求<lb/>
<pb n="KR4d0295_WYG_025-3a"/>
如負塗豕墦間厭足妻妾所恥拙者既逸得之則榮不<lb/>
幸而失非念所經進退綽然山高斗明拙者誠巧巧者<lb/>
大拙因君名齋遂我拙說<lb/>
　　　牧齋銘<lb/>
　　　　主丹陽簿周君鑄以牧名齋徵銘於漫塘叟<lb/>
柔順自牧詩著歸荑卑以自牧易謙之辭義取於養所<lb/>
以為牧卑順自養維日不足如器之虚入容受焉如澤<lb/>
之虚可來百川勇哉子路聞過則喜顔有若無庶㡬聖<lb/>
<pb n="KR4d0295_WYG_025-3b"/>
矣茍失其養器盈為害藐然一身孰擬其大愚而自用<lb/>
賤而自專迷方而行速禍招愆為聖為愚機括在是凡<lb/>
百君子夕惕若厲<lb/>
　　　定齋銘<lb/>
物來而競物去而定以是銘齋子烏乎正徃一乃心毋<lb/>
為物勝霖雨大旱舟楫大川吾不矜簟食瓢飲曲肱而<lb/>
枕吾不病吾非死灰其心槁木其形亦非以桮棬為仁<lb/>
義杞栁為性者也<lb/>
<pb n="KR4d0295_WYG_025-4a"/>
　　　澹齋銘<lb/>
　　　　友人丁國賓名所居之室曰澹齋求銘於漫<lb/>
　　　　塘叟<lb/>
當暑而葛禦寒而裘象牀玉手熨帖和柔澹然此心卒<lb/>
嵗無憂積粟如山量畜以谷酒池肉林饜飫童僕澹然<lb/>
此心不負此腹惟子丁子筆耕以穫豐儉有時喜愠無<lb/>
作饑速瓶空寒淩衣薄先生澹然隠几南郭掲此名齋<lb/>
展也無怍<lb/>
<pb n="KR4d0295_WYG_025-4b"/>
　　　簡軒銘<lb/>
　　　　余既為符伯夀作簡軒二字榜銅陵治事㕔<lb/>
　　　　側因為之銘以致朋友切偲之義<lb/>
丞之在邑位高而偪松竹之間吟哦自適崔子始之韓<lb/>
子紀之簡以名軒其尚以之律已以簡簡則易足豈其<lb/>
哆然以人從欲臨民以簡簡則民便豈其紛然傷和召<lb/>
怨常平之儲免役之征版籍推受我為民正敬之戒之<lb/>
則罔所愆居敬行簡雍之言然<lb/>
<pb n="KR4d0295_WYG_025-5a"/>
　　　恱堂銘<lb/>
事親必恱恱親有道孝友之尚詩書之好聞義必徙匪<lb/>
彛罔蹈則親之心無貳無虞含飴弄孫以怡以愉芝蘭<lb/>
玉樹茂長庭除舍是不思惟日孜孜衣必輕煖食必甘<lb/>
肥異乎曾子非余所知<lb/>
　　　徐君易齋銘<lb/>
五十學易聖有成說比其晩年韋編三絶子年方壯子<lb/>
氣方銳易以名齋泰哉取義學易有道觀象玩辭善惡<lb/>
<pb n="KR4d0295_WYG_025-5b"/>
之㡬必先知之行其善者而戒不善于以求之其則不<lb/>
逺<lb/>
　　　宜齋銘為監榷院門孟君作<lb/>
高位難安重禄難干烏乎宜乎抱闗之官<lb/>
　　　守約齋銘<hi>蜀李平叔秀嵓子求齋銘于蔣良貴良貴名之守約且記其說漫塘叟為</hi>
　　　<hi>之銘</hi>
惟顔氏子為已之學厥聞既多必守之約盖方其初審<lb/>
問謹思亦既得之則弗失之方寸湛然日星明只其怒<lb/>
<pb n="KR4d0295_WYG_025-6a"/>
不遷而過不貳一唯之悟參也其亞賜多乎哉我則不<lb/>
暇<lb/>
　　　扇銘<lb/>
竹為骨紙為容不受朱粉汚不煩針線縫動則四座清<lb/>
風静則天下隆冬<lb/>
　　　王深道硯銘<lb/>
達而直者理也圓而方者形也孔思周情用晦而明<lb/>
　　　龍股草子箴呈史守侍郎彌堅<lb/>
<pb n="KR4d0295_WYG_025-6b"/>
下隰之旱厥草惟喬是名龍股不殖而饒既華而實匪<lb/>
麻匪蕎終朝採之不盈一瓢載舂載篩以永今朝維昔<lb/>
范公進烏昩草仁宗愛民震驚聖抱内示六宫外謀諸<lb/>
老振廩發粟澤潤焦槁龍股烏昩是或一道皇乎聖君<lb/>
不愧仁考誰為范公言之在早<lb/>
　　　箴送戴兄主長興簿<lb/>
凡民之生有田有賦期欲不違數不可誤稽其當輸已<lb/>
輸而勾則令不煩民乎何尤一或不然則權在吏緩急<lb/>
<pb n="KR4d0295_WYG_025-7a"/>
逆施民乃慢易其頑者慢而善者擾豈惟病民經賦滋<lb/>
少故古設官惟簿曰主毋怠毋荒上帝臨女<lb/>
　　　司刑箴送王牧仲為黄州録參<lb/>
惟聖好生以刑教徳惟臣欽若哀於<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>惻曰彼嘉師于<lb/>
獄之麗繄我淑問貎温氣夷以察其情以盡其辭故曰<lb/>
祥刑非訖于威二典既邈五疵參互反惑於辭貨誘於<lb/>
賂來牽往還内偏愛惡惟明能察惟廉靡求四疵逺矣<lb/>
抑又何尤惟時上官獄以意成所貴有司實持其平云<lb/>
<pb n="KR4d0295_WYG_025-7b"/>
何不思惟意之承怒茍未息根連株逮箠楚鍜鍊以成<lb/>
其罪意之所右覆之翼之罪雖貫盈討不毫釐曰吾之<lb/>
明非闇於理曰吾之廉非役於利下獲乎上志乃可諧<lb/>
意鄉一分職為厲階淹速有度富貴在天釋之竟是周<lb/>
來疾顛名義凜然鬼神森列野人作箴敬告司臬<lb/>
　王牧仲天姿開爽不患不明家傳清白不患不廉是<lb/>
　行也實為通籍之地余懼上官或以意望吾牧仲牧<lb/>
　仲或以意迎之也故云<lb/>
<pb n="KR4d0295_WYG_025-8a"/>
　　　琴堂箴寄羅新淦愚<lb/>
百里之寄民命所繫公則堂堂不為物制明則皦皦不<lb/>
為物蔽廉以風厲寛以撫字終之無倦盡善盡美既善<lb/>
美矣而不免議謂公賣直謂廉飾偽明為苛刻寛為縱<lb/>
弛以無為有以似為是反而求之盖亦有自繇恃其公<lb/>
而行之銳辯是與非疾怒盛氣繇恃其廉表表自異謂<lb/>
人弗如濶歩高視寛以自喜縱舍惟意明以自多察及<lb/>
微細媢者因之旁證曲指怨者乗吾謗讟滋起古人絃<lb/>
<pb n="KR4d0295_WYG_025-8b"/>
歌厥有微㫖欲平此心處事以理其思而行不參以已<lb/>
功成不忌名成不毁書寄琴堂勉哉君子<lb/>
　　　理曹箴<lb/>
録紏事遺尸察民情法曹殿之持三尺平惟理曹掾司<lb/>
獄之成兩造易惑單辭難明宜脫而收盍重而輕善者<lb/>
懼矣為惡曷懲泰山壓之不震不驚氛霧障之且明且<lb/>
清察詞必審得情必矜神之聽之福禄來寧<lb/>
　　　征官箴送趙居父之官婺女<lb/>
<pb n="KR4d0295_WYG_025-9a"/>
於皇聖朝官以民置維時司征職分民利見利思義君<lb/>
子則然義茍未明性以習遷晨起坐曹百貨環萃顧瞻<lb/>
後先目動心醉用焉而便服焉而宜則賤售之以歸其<lb/>
私曰時之新曰物之異則籠取之以媚其貴有竊有攘<lb/>
或乞或假則故縱之以惠其下滔滔皆是誰以易之有<lb/>
不茍同景星鳯芝宜持其平而制其弊使下無怨而上<lb/>
不匱時方營營求利之贏額徵其故嵗課其盈日比其<lb/>
校而責所負吏奉急符闞如虓虎財非天雨亦豈鬼輸<lb/>
<pb n="KR4d0295_WYG_025-9b"/>
彼士農工視我蔑如維此商人星馳露宿徯此毫分仰<lb/>
事俯育未能經之忍故増之亦既割之忍復奪之賢者<lb/>
處此鹽車之驥欲足之展而輿之曵抑余有言人毋自<lb/>
畫身正令行意誠物格兼斯二者可通神明明明上官<lb/>
寧莫我聽寛之一分聞於四逺水浮陸奔我舟我輦昔<lb/>
憂其乏今見其餘謂余不信請質詩書<lb/>
　　　酒官箴送趙禹仲之官常州<lb/>
惟酒亂徳先聖所惡子方妙年而司榷酤然古君子職<lb/>
<pb n="KR4d0295_WYG_025-10a"/>
思其居既居其職可不思歟出納之吝有司之謂㑹計<lb/>
必當毋付之吏市道之常有取有捨毋較勺合以杜來<lb/>
者貧民竊釀不過斗升以奉耆老以合親朋毋信譁徒<lb/>
破盎羸瓶飲者必醉醉則慢易撞搪呌號罔知所忌是<lb/>
能容之無責正理信能行此上下相安逺濟世美邇奉<lb/>
親懽萬里夷途爾車俶載尚謹㫋哉毋輸爾載<hi>音在</hi>
　　　任齋箴贈金壇尉惲堯章<lb/>
聖之任者實維阿衡聿求其初莘野躬耕一朝幡然釋<lb/>
<pb n="KR4d0295_WYG_025-10b"/>
耒而起以天下重自任於已欲使是君為堯舜君欲使<lb/>
是民為堯舜民一毫弗如我事有愧一夫不獲若撻之<lb/>
市有夏之末佐興唐虞尹躬暨湯猗歟美歟下逮漢臣<lb/>
道不及古猶謹厥任罔敢自恕越國謀人後耿先韓成<lb/>
而歸之一語不寒梁王墜馬賈傅自傷曰傅之罪臣何<lb/>
敢忘魏相為相惕然内省隂陽不和咎在臣等後之君<lb/>
子鮮克知此勉效一官茍焉而已害所當去利所當興<lb/>
曰毋自苦以賈怨憎藉不得已而啓其緒抑之則悔怵<lb/>
<pb n="KR4d0295_WYG_025-11a"/>
之則沮或勢之改怠而弗為曰藉有成誰為為之推而<lb/>
上之以事其君狗茍蠅營以終其身有善弗陳有過不<lb/>
諫曰上意異毋固相反或開其端使之自擇以幸他日<lb/>
文過塞責或於其間視勢遷就庶㡬他日兩不任咎主<lb/>
徳日睽民瘼日滋惟彼不任以至於斯我車既攻馬壯<lb/>
御良我才既宣巨棟修梁夷途萬里須我疾馳明堂九<lb/>
筵須我成之任哉任哉勿傾而止齋以任名勉哉君子<lb/>
　　　姪孫子敬字直孺箴<lb/>
<pb n="KR4d0295_WYG_025-11b"/>
禮之大端曰毋不敬慢易輕率為學之病持敬之道一<lb/>
而不二不貳以二斯直之謂内志既直則無邪思由是<lb/>
而之厥塗孔夷名汝曰敬字汝曰直孺子勉之可以入<lb/>
徳<lb/>
　　　戒陳外弟諸子<lb/>
維汝之父實我同生汝父服終我言汝行孝以事親敬<lb/>
以事先兄友弟恭勿容間言内外必嚴出入必謹庶身<lb/>
之修而家亦正謙尊而光傲實凶徳存心必恕臨事毋<lb/>
<pb n="KR4d0295_WYG_025-12a"/>
刻嵗計在春日計在辰若士若民罔或不勤内不自强<lb/>
晏起安坐一朝時過寧免寒餓進簣山成涓流川竭若<lb/>
富若貧皆須儉節内不自量惟務美觀一朝力盡徒成<lb/>
笑端勿恃有理易興牒訴勿恃有援遲輸稅賦一有追<lb/>
繫辱及門户隣里貴和細故宜忍交友必擇邪諂勿近<lb/>
一或反是必生悔吝凡我所言確如金石尚念之哉謹<lb/>
勿虚擲<lb/>
　　贊頌<lb/>
<pb n="KR4d0295_WYG_025-12b"/>
　　　漢高祖像贊<lb/>
冠竹皮冠絳衣𤣥領嬴項前驅英彭後乗八荒為金鼔<lb/>
以洪罏續夏殷周立我漢模何可恃三尺劒何足徵先<lb/>
入關帝王有真隆凖龍顔<lb/>
　　　顔魯公贊<lb/>
學為孔子學為孟軻書非聖而不讀道適正而靡他見<lb/>
危而怵懦夫孔多公有遺文簡編錯落氣雖勁正而學<lb/>
則駁降衷秉彛固非外鑠見義而前萬牛莫曵論功於<lb/>
<pb n="KR4d0295_WYG_025-13a"/>
唐於公為細以迄於今天地奠位世方恬愉堯言舜趨<lb/>
利害毫髪局縮轅駒人禍可逃天刑爾誅勿怖於死擇<lb/>
善不審公則死矣生氣凜凜死生俄頃勿謂不聞公則<lb/>
死矣萬世清芬我贊公像匪公之為毋貳爾心以警有<lb/>
位<lb/>
　　　三賢堂贊<lb/>
君子之道或出或處其出也股肱聖朝綱維區宇其處<lb/>
也激萬代之清風立當時之砥柱堂堂魏公為時碩輔<lb/>
<pb n="KR4d0295_WYG_025-13b"/>
業廣功崇鸞停鳯翥就養琴堂幅巾容與翛翛後湖潔<lb/>
身遐舉蹇驢花月短篷煙雨永謝蒲輪考槃兹土出處<lb/>
兩得異世同譜不悼其窮不忘其忠摩青天貫白虹挫<lb/>
佞諛摧姦鋒使宇宙重開日月再中出兮膠庠之下士<lb/>
處兮社稷之元功惟桑與梓有來必恭嗟嗟乎陳公<lb/>
　　　宜興先賢堂贊<lb/>
學必釋奠其國先師先師者何士之表儀古道雖逺猶<lb/>
有存者曰鄉先生則祭于社偉哉八公斯文之宗有徳<lb/>
<pb n="KR4d0295_WYG_025-14a"/>
有言學博詞工或時之逄襄我祖烈其乖於時凛乎風<lb/>
節於此焉居於此焉寓老仙樂此至忘蜀土以誦以讀<lb/>
其詩其書非其先師鄉先生歟而學不奠而社不祭邑<lb/>
政之闕邑人之愧棟宇煌煌像設堂堂于豆于豋以謹<lb/>
烝嘗伊誰云始大夫趙氏咨爾邑人景行行止<lb/>
　　　楊慈湖贊<lb/>
水之澄月之明先生此心泬寥太清<lb/>
　　　羅樞密贊<lb/>
<pb n="KR4d0295_WYG_025-14b"/>
柱石之英丘園此情慨幅巾而野服徒炳炳兮丹青<lb/>
　　　又<lb/>
文也而亞倫魁學也而為帝師道也而為世輔嗚呼公<lb/>
乎未為不遇年也方强志也方剛風雲㑹同股肱其良<lb/>
論諫百篇日星耀芒公乎亡矣而有不亡<lb/>
　　　趙章泉贊<lb/>
貎恭氣和無月下敲推之勢神清骨聳非山頭瘦苦之<lb/>
容一笑詩成萬象春風<lb/>
<pb n="KR4d0295_WYG_025-15a"/>
　　　真西山贊<lb/>
中國相司馬和氣滿華夏惜哉民始蘇身已要人扶<lb/>
　　　徐毅齋贊<lb/>
巖巖乎泰山凜凜乎秋霜烈日一辭不屈而况其膝萬<lb/>
鍾不受而况乎百鎰五十鎰偉哉此公勁氣摩空我見<lb/>
其貎已得其中惜也人見其介未見其通<lb/>
　　　中庸贊<lb/>
受中以生賢愚則同行所常行命之曰庸去聖逾逺精<lb/>
<pb n="KR4d0295_WYG_025-15b"/>
一弗傳賢者過之愚不及焉此亢而高彼㢲不為各倚<lb/>
於偏汨我民彛中庸成書實子思子使知中徳即世常<lb/>
理君臣父子兄弟朋友有不盡分誰執其咎天下國家<lb/>
本之者一曰修身耳外此無術猶饑必食猶寒必衣榖<lb/>
粟桑麻日用無竒勿謂其粗理不啻足天地以位萬物<lb/>
以育勿謂其難理非外鑠造端克謹鳶飛魚躍大書深<lb/>
刻寂寥兩言亦既見止領㑹其元<lb/>
　　　西岡李氏瑞竹贊<lb/>
<pb n="KR4d0295_WYG_025-16a"/>
一榦二枝本同末齊由下而觀若龍之角而上騰由上<lb/>
而觀若鳯之翼而下棲彼兩岐之麥方暑而炊並蒂之<lb/>
蓮未秋而萎而斯竹也貫四時而不改則其為瑞也奚<lb/>
疑維唐李氏於赫厥裔枝葉之蕃厥本不二則斯瑞也<lb/>
豈非以李君能親睦其族而不忘其祖之所自歟惟兄<lb/>
若弟少長相嬉匪伊異人同氣連枝則斯瑞也豈非李<lb/>
君諸子能相友愛以娯其親而不愧其良能良知歟天<lb/>
降時雨山川出雲斯竹之瑞夫豈徒云繼自今邑之西<lb/>
<pb n="KR4d0295_WYG_025-16b"/>
郊有連名桂籍並轡金門者必李氏之弟昆也矣<lb/>
　　　張端衡古樹贊<lb/>
皮之輪皴蒼龍之鱗葉之葳㽔垂天之雲雲升龍騰萬<lb/>
象披靡疾雷破山怒風立水我嘗過此六月長江恍然<lb/>
見之夫子軒窓老榦撑空緑隂承宇隠几悠悠清香一<lb/>
縷<lb/>
　　　拙齋頌<lb/>
　邑大夫陳君采取陽城語榜邑治㕔事後貫廊曰拙<lb/>
<pb n="KR4d0295_WYG_025-17a"/>
　齋徵銘于叟叟以為君子才無所不能而居之謙明<lb/>
　無所不察而養以晦今兹名齋意亦倣此而此意不<lb/>
　可不白也乃為之頌與邑人共歌舞之<lb/>
齋以拙名厥義維何請繹其㫖播之聲歌拊之字之惟<lb/>
日孜孜我心之勞爾民之嬉催飭其輸科賦厥須我政<lb/>
之拙爾民之紓拙豈有心巧亦所欲任人牛羊當謹芻<lb/>
牧彼饑而啼忍奪之食彼寒而號忍斷之織期㑹之愆<lb/>
西曹嘖言謂我為拙我拙實然追胥之嚴鞭笞之苦當<lb/>
<pb n="KR4d0295_WYG_025-17b"/>
官而行莫子敢侮民力之殫吏責以寛兹其為巧豈予<lb/>
敢安予非素餐以拙自恕邦賦有經邦用有度取所當<lb/>
取不求其餘寛所當寛不責其無兹所謂拙直在其中<lb/>
神之聽之萬福攸同<lb/>
　　　自贊<lb/>
道與予貎天與予形予貎予形兮合愧丹青抑丹青有<lb/>
愧兮曽莫狀其中扃<lb/>
　寫此貎時予年二十有六今又二十有六年矣見者至<lb/>
<pb n="KR4d0295_WYG_025-18a"/>
　不知謂誰盖予貎之改如是而予心罔然行不著習<lb/>
　不察猶前日也予是以懼自今以至於死不知尚有<lb/>
　二十六年否使又二十有六年而行不著習不察祗<lb/>
　如今日雖不死猶死也可不懼乎<lb/>
　　致語<lb/>
　　　宴金壇邑官致語<lb/>
方地百里幸多賢大夫有友五人亦皆鄉善士瞰文書<lb/>
之休暇接杯酒之慇懃豈惟桑梓之必恭盖亦草木之<lb/>
<pb n="KR4d0295_WYG_025-18b"/>
同味恭惟某官秉心日月律已氷霜布縷粟米力役之<lb/>
征欲緩之而未可財貨本末源流之事皆公爾以無私<lb/>
庠序申教而俗已成藪澤效靈而禱必應委蛇退食咳<lb/>
唾成詩奚止過淮南之小山信所謂河間之大雅扶杖<lb/>
癃老空擬借於寇恂持槖從臣已争雄於密令某官才<lb/>
足以應變智足以識機保身逺慕於哲人袖手聊同於<lb/>
巧匠鵬摶甫息於六月鶚飛即上於九霄某官粹然天<lb/>
姿凛乎風力勾稽謹而民受其賜期㑹信而吏畏其威<lb/>
<pb n="KR4d0295_WYG_025-19a"/>
寧久卑遲若鸞棲於枳棘佇登華要猶鳯鳴於梧桐某<lb/>
官遇事如太阿出匣之初藏用若庖丁奏刀之後南昌<lb/>
隠處企想前人北海尊前不遺來客如聞薦墨已徹凝<lb/>
旒某官識閭閻之隠微盡夙夜之勤瘁循初意以勿失<lb/>
躋榮路以非遙衆官處齊民四境之中有揚子一區之<lb/>
托花村月皎曾犬吠之不聞梅雨時來於象龍乎何有<lb/>
甫霈傅巖之澤又開衡嶽之雲凡此宅生疇非藉庇一<lb/>
笑相屬羣聽具孚小隊出郊坰已不憚草堂之過中盤<lb/>
<pb n="KR4d0295_WYG_025-19b"/>
堆苜蓿諒弗鄙玉川之貧况亦有細腰舞皓齒歌不復<lb/>
慮黛眉愁紅裙濕式宴且喜不醉無歸某猥厠賤工敢<lb/>
陳薄伎<lb/>
　百里兒童沸誦聲湖山堂上集羣英徳星欲應今宵<lb/>
　瑞霖雨先開昨夜晴正是壺中銀漏永不妨坐上玉<lb/>
　山傾明年此㑹君知否冠珮蟬聨拱聖明<lb/>
　　疏<lb/>
　　　率鄉曲助李兄赴省疏<lb/>
<pb n="KR4d0295_WYG_025-20a"/>
李兄身有七年之病堂有九袠之親田收不盈十石而<lb/>
有八石之租日費不下百金而無一金之入重以應舉<lb/>
當為南宫行久矣杜門誰為東道主顧啜菽之養如許<lb/>
則行李之費可知竊惟年來連值嵗稔農有餘粟下無<lb/>
窮人惟士為然可哀也已伏望或以同里之故或推錫<lb/>
類之仁少輟方兄以濟行色庶㡬夀母亦有歡顔<lb/>
　　　薛歩橋疏<lb/>
地承薛氏故家之姓猶鐵爐徒有於舊名橋當茅山諸<lb/>
<pb n="KR4d0295_WYG_025-20b"/>
水之衝非石甃莫為於久計欲巧匠之斵山骨必仁人<lb/>
之發善心出囊中之藏倘無間於上士中士下士紀目<lb/>
前之實當不憚於大書特書屢書<lb/>
　　　代上疁橋疏<lb/>
地勢逺連於陽羡湖光近接於長塘是曰上疁亶為都<lb/>
㑹橋一壊而不復過者病之事屢舉而無成施者勌矣<lb/>
兹懲既往以利方來謂裒金得二千緡庶圈石支數百<lb/>
載游其上者如躡足於雲梯側而視之若身臨於洞府<lb/>
<pb n="KR4d0295_WYG_025-21a"/>
足為壯觀増重吾鄉凡我同盟毋吝喜捨<lb/>
　　　六相堂疏<lb/>
去其俗之淫祀偉是邦之大夫奠於國之先師屬吾黨<lb/>
之小子盖乗其機則可定民志而因其地則不費人謀<lb/>
與其使廟貎虚而過者有上雨旁風之嗟孰若使典刑<lb/>
存而來者有高山景行之仰雖鄉之耆舊比徳者衆而<lb/>
國之丞弼於義當先有如獨立不動而敬起於前賢先<lb/>
事獻言而簡知於明主或直而不訐或和而不同或風<lb/>
<pb n="KR4d0295_WYG_025-21b"/>
采振於臺端或澤潤周於嶺嶠雖相望於異世然皆上<lb/>
於政塗可但南徐江山發數千載之秘抑令我宋宗社<lb/>
垂億萬年之休尸而祝之理則然矣然而棟宇盍葺像<lb/>
設當嚴幸男邦之政雅欲成終而公孫之家皆欲經始<lb/>
宜合厥費以底于成庶州黨聚觀共侈衮衣之盛英靈<lb/>
如在不殊晝繡之游<lb/>
　　　靈濟廟路石疏<lb/>
川谷之能為風能為雨衆所歸依道路之可以北可以<lb/>
<pb n="KR4d0295_WYG_025-22a"/>
南法當平易况靈湫相距十里而通衢可達四方春夏<lb/>
常囓於波濤秋冬易沮於泥淖捐金以助儻共推鄉曲<lb/>
之情伐石以鋪庶允合神人之意<lb/>
　　　代廣仁庵僧注飯米疏<lb/>
破屋破牆乃廣仁之舊宇老僧老行皆逆旅之貧民彼<lb/>
既窮而無歸此亦過而弗顧可使孤魂有主不妨舊店<lb/>
重開某人已自判䕶身符死且弗怕某人不㑹做無麫<lb/>
餅去復何之好人相逄大家忍耐况維摩居士許為著<lb/>
<pb n="KR4d0295_WYG_025-22b"/>
力常平請俸可以申官便是日生全勝旦過莫道擔氷<lb/>
就水無可支撑但願積土成山從今響合<lb/>
　<lb/>
　<lb/>
　<lb/>
　<lb/>
　<lb/>
　漫塘集巻二十五<lb/>
</p>
<p>
</p>
  </div>
<div>
                <head>漫塘集巻二十六</head>
    <p>
<pb n="KR4d0295_WYG_026-1a"/>
欽定四庫全書<lb/>
　漫塘集巻二十六　　　　　宋　劉宰　撰<lb/>
　　祭文<lb/>
　　　皇考雲茅先生成服祭文<lb/>
某罪逆深重不自殞滅天篤降喪奪我皇考重念劬勞<lb/>
鞠育之恩莫知紀極號天叩地擗踊煩寃荼毒難堪靡<lb/>
所迨及追惟皇考生平力學貫通今古乃不能登一第<lb/>
居一官以成其志盛徳善行無愧古人雖享百年之夀<lb/>
<pb n="KR4d0295_WYG_026-1b"/>
未足以稱今乃止於七十有二矧某承乏近邑惟迎侍<lb/>
是便惟甘㫖是圗方整葺園池以遲安車之來庶以遨<lb/>
以嬉不重去鄉之感選徒來迓近在朝夕何圗迓者未<lb/>
行而報者已至曰有寒疾日就危困某棄官亟歸醫藥<lb/>
百端竟至不起嗚呼哀哉嗚呼痛哉父為子天無父何<lb/>
怙父不可見子生奚益念於大事至重未敢即死今也<lb/>
衣冠既具衰麻就列敬陳薄奠以為孝誠至哀無文言<lb/>
不盡意魂兮如在尚其鑒此<lb/>
<pb n="KR4d0295_WYG_026-2a"/>
　　　皇考雲茅先生大𦵏祭文<lb/>
嗚呼哀哉富人所欲而居士則以仁易富寧人皆屬饜<lb/>
而已受其饑貴人所趨而居士則捨貴即賤雖顧盼之<lb/>
頃足生光輝而如弗聞知合偶而居亦人之常而居士<lb/>
寧獨居於盛壯之年弗忍呱呱之子或失其依豈居士<lb/>
之心固異於人而人則弗思嗚呼哀哉子之事親貴於<lb/>
無違居士和以制行而某則踽踽涼涼與世背馳居士<lb/>
急於濟人而某則恬於所取使四顧旁皇而無其資居<lb/>
<pb n="KR4d0295_WYG_026-2b"/>
士睠念門户欲少振起而某則蹣跚不前甘斂翼以低<lb/>
飛然則不孝之罪孰大於某又况如某之庸懦某之流<lb/>
離者乎嗚呼哀哉一命以上皆足行志而白衣盖棺尺<lb/>
寸莫推百金之聚足以自逸而且質且貸箱篚無遺嘉<lb/>
花美木髙臺深池足以自怡而一㕓之陋風雨不支適<lb/>
有安車容與舒遲老者之宜而應門一童弗輟自隨竹<lb/>
杖芒鞋朝東夕西含飴弄孫老者之為而惟忠惟孝品<lb/>
凡識卑阿可阿琦一盲一癡徒企慕它人之有孫而太<lb/>
<pb n="KR4d0295_WYG_026-3a"/>
息歔欷然則悠悠斯世又孰如居士之賦予數竒者嗚<lb/>
呼哀哉四寸之棺周身之衣生時所製又附益之薛村<lb/>
之原方山之岐生時所樂兆見於龜既崇其堂而周其<lb/>
圍良月幾望寒氣未勝而春和薄施外姻畢來賓從祁<lb/>
祁相與訓誨諸孤而左右扶持使粗由於典禮而弗蹈<lb/>
於非彛然則英魂不昧其亦少慰於慈懐乎某等諸孤<lb/>
謹奉靈輀期以來辰登舟水湄川流甚平前塗孔夷嗚<lb/>
呼哀哉向焉斯庭綵衣兒嬉今焉斯庭衰麻素幃向焉<lb/>
<pb n="KR4d0295_WYG_026-3b"/>
有行逆數歸期于今行矣而歸何時温凊孰問安否誰<lb/>
咨拊棺號慟涙血淋漓嗚呼哀哉<lb/>
　　　皇考雲茅先生大祥祭文<lb/>
日月不居奄及大祥夙興夜䖏哀慕不寧敢用少牢之<lb/>
奠祇薦祥事嗚呼哀哉堂之東偏實我先考平日燕䖏<lb/>
之地神之所安寧間生死敬葺而新之以崇廟貌以土<lb/>
木之工未竟姑從舊廟祔于先祖俟<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>祭之日併先祖<lb/>
遷焉嗚呼吾親之亡雖已再期而朝夕之奠猶庶幾平<lb/>
<pb n="KR4d0295_WYG_026-4a"/>
日菽水之養今几筵徹矣<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>瀡之薦有時而菽水之養<lb/>
不及矣嗚呼哀哉嗚呼痛哉<lb/>
　　　祭伯母太孺人洪氏文<lb/>
某等幼穉即失母儀是訓是育伯母焉依長與諸兄各<lb/>
奉其親嵗時往來喜色忻忻彼有嘉殽此有㫖酒綵衣<lb/>
獻酬間言無有天禍我宗降此鞠㐫吾父之𦵏馬鬛新<lb/>
封哀號之聲兩家相聞寧復前時笑語追奔興言及此<lb/>
五内崩分雖然人希七十已八十二人有病苦已倐而<lb/>
<pb n="KR4d0295_WYG_026-4b"/>
逝人寡似續已有孫子生也如斯可無憾已唯此孤生<lb/>
觸景愴懐重罹此憂感念無涯一觴之奠寄此深哀<lb/>
　　　伯母大𦵏祭文<lb/>
嗚呼夫人母儀之肅婦道之備凛乎持已霜空秋霽温<lb/>
乎馭下惠風和氣享年八袠弄孫再世蘭芬屢播龍光<lb/>
狎被諸疾不侵一笑長逝展也夫人生死無愧某等不<lb/>
天幼失所恃母慈之仰夫人而已靈車將駕痛均為子<lb/>
一觴之奠庶其鑒此<lb/>
<pb n="KR4d0295_WYG_026-5a"/>
　　　姊氏遷𦵏祭文<lb/>
嗚呼哀哉女嫁從夫生死一致祔于皇姑亦古之義捨<lb/>
舊從新議難中異鬱鬱佳城孔安且利魂兮即此無恐<lb/>
無悸某等涕泗臨穴無間初逝觴酒豆肉致兹誠意魂<lb/>
兮有知無我遐棄嗚呼哀哉<lb/>
　　　祭成忠兄文<lb/>
人誰無生惟兄之生生而迍邅人誰無死惟兄之死死<lb/>
而可憐方在孩提慈母鍾愛少有疾痛積憂心痗不叱<lb/>
<pb n="KR4d0295_WYG_026-5b"/>
不呵惟教惟誨比失慈母嵗十二周侍親為學十載西<lb/>
州歸來鄉關綽有休譽援筆成詩時有佳句喧傳衆口<lb/>
謂繼其父再游場屋意氣軒軒命也奈何五窮萃焉或<lb/>
㚄其後或䟦其前慮不及長身墮噲伍姻親分絶鄉閭<lb/>
路阻寒衣饑食誰拊誰顧得固窮閻固不暇擇二子長<lb/>
矣教則某責兄其幸矣庶蓋前愆如何<hi>闕二字</hi>昏頑不悛<lb/>
餘子尚幼但索梨栗仲子差強從師旅食悠悠目前有<lb/>
懐曷釋嗚呼哀哉方邉事之聿興而戍役之屢遣某度<lb/>
<pb n="KR4d0295_WYG_026-6a"/>
勝負之難常懼吾兄之不免故躬修轅門之謁載馳幕<lb/>
府之書庶脱戎籍得安里居又慮俸廩既絶甔石無儲<lb/>
適某奉命恪之官次得以田園悉分兄弟既而已脱伍<lb/>
符已分地利意即反於雲茅遂優游而卒嵗何意得免<lb/>
於兵而不免於病曾畎畆之未歴而死期之已至乎嗚<lb/>
呼痛哉某宦學逺方家有弱弟所望兄歸緩急有恃吾<lb/>
兄去我而死吾弟懵然於事利何為而知就害何為而<lb/>
知避乎嗚呼天乎殯殮事之至難疫癘衆之所避事難<lb/>
<pb n="KR4d0295_WYG_026-6b"/>
而妻子不知謹衆避而閭里不之視則夫喪具必有不<lb/>
精周身必有不備者矣嗚呼吾兄之亡某家之主當教<lb/>
而子且嫁而女子之淑慝當異厥䖏庶幾維持不替厥<lb/>
緒官事有攝秋風既清某當親歸祔兄先塋一觴之奠<lb/>
尚鑒兹誠<lb/>
　　　𦵏兄祭文<lb/>
具家饌致祭泣涕而言曰某等嘗為兄卜居薛村事弗<lb/>
克遂乃今卜𦵏惟薛村為宜豈疇昔之言固其兆耶先<lb/>
<pb n="KR4d0295_WYG_026-7a"/>
君之塋相距百步祖父祖母之塋亦僅五里山勢蜿蜒<lb/>
泉流清泚惟兄安之不肖勢不能及自餘幼者須拊長<lb/>
者須教使門户粗立不墜兄末年之志某等敢不身任<lb/>
嫂姪咸在斯言不欺兄其鑒之巵酒豆肉敬陳祖奠<lb/>
　　　祭司法兄恭靖先生文<lb/>
嗚呼業患不精兄學之成雪案螢忩歳幾周星筆削之<lb/>
嚴炳然聖經名患不聞兄早有聲五登賢書冠于月評<lb/>
射策甲科直言駭聽吾祖吾父夀七十二念昔先人皆<lb/>
<pb n="KR4d0295_WYG_026-7b"/>
莫之比兄之得年抑又過此繼世象賢足強人意兄之<lb/>
二子金昆玉季子又生孫蘭階濟濟加之薄有田園可<lb/>
耕可桑伏臘烝嘗有苾其香既基既堂貫以修廊宜室<lb/>
宜家小大平康嗚呼吾兄夫何憾焉得喪乖逢何者非<lb/>
天始勤終逸人世幾何如兄生平所得已多死生離合<lb/>
人情所重盖棺事已寧不為慟一觴之奠闔族同之抆<lb/>
涙陳辭兄其聽之嗚呼哀哉尚饗<lb/>
　　　恭靖兄大𦵏祭文<lb/>
<pb n="KR4d0295_WYG_026-8a"/>
嗚呼大厦之材雪霜幾經大冶之金百鍊乃精人生多<lb/>
艱孰如吾兄早嵗而孤屋敝且傾家徒四壁瓶無斗升<lb/>
日晏從師朝餐未營十月絺綌曉風泠泠甫冠而游入<lb/>
學金陵空囊羞澁隻影伶俜雪凛殘更猶依短檠月書<lb/>
季考稍稍呈能有友招徠並案分燈榻每夜懸門常晝<lb/>
扃學成而歸漸著月評五登賢書再冠羣英識者謂宜<lb/>
拾芥紫青餘子碌碌拔茅彚征而此遲回鬢髪星星晩<lb/>
承清問奏策明廷慷慨直言朝陽鳳鳴擢居第一竟阻<lb/>
<pb n="KR4d0295_WYG_026-8b"/>
垂成小試警曹值嵗不登幸部使者惻怛哀矜檄參郡<lb/>
掾以拊饑<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>朝驅夕馳殆徧郊坰致使流離迄臻敉寧<lb/>
薦員溢格銓曹有程蕞爾澄江持三尺平遲次連年寂<lb/>
寞柴荆𤓰時而往穀旦揚舲值彼淫酗忌此獨醒翩然<lb/>
歸舟滿載月明叢祠賦祿袖手家庭譬彼老驥瘦骨鋒<lb/>
稜萬里長塗猶足騫騰使得一縣薄賦輕刑拊字心勞<lb/>
寧媿陽城使臨一州惠養黎蒸愁恨歎息其誰汝令使<lb/>
當一路激濁揚清貪夫解印膽失魂驚使立清朝正笏<lb/>
<pb n="KR4d0295_WYG_026-9a"/>
彯纓必扶正論盡破淫朋命也奈何朝露先零萬不一<lb/>
施賫志㝠㝠矧惟嫂氏懿徳有稱佐兄立家井井繩繩<lb/>
云何不淑死喪相仍嗚呼哀哉某㓜荷提擕長獲齊名<lb/>
中年得疾灰心槁形所望吾兄克振家聲而止於斯哀<lb/>
何可勝楊西之原祖考連塋卜其宅兆雅志是承輀車<lb/>
將載一奠陳情諸孫衆多季子煢煢門户之責展也非<lb/>
輕某雖不肖倘假餘齡左扶右持敢不竭誠斯言或欺<lb/>
兄猶有靈嗚呼哀哉伏惟尚饗<lb/>
<pb n="KR4d0295_WYG_026-9b"/>
　　　代姪祭父成服文<lb/>
嗚呼人誰不死痛哉吾父方在髫齓遽失所怙晝抄夜<lb/>
誦不間寒暑學成行修衮衮入官獨此一第登天之難<lb/>
大庭對䇿收功嵗寒白首官塗凄凉一尉廉勤自將抑<lb/>
足行志薦剡紛來夷塗可企澄江去家波平如席及𤓰<lb/>
而往持平三尺適際彼狂為二千石衆醉獨醒展也不<lb/>
容浩然而歸坦若胷中曰予何尤道固不同賦祿叢祠<lb/>
俯仰五載人哀其窮謂此奚罪曰予何憂有真樂在不<lb/>
<pb n="KR4d0295_WYG_026-10a"/>
得於人天則矜之宜備五福至於期頤胡為天道復不<lb/>
可窺不良于行日以衰悴勺飲不畱畱輒中痞七十者<lb/>
稀僅踰三嵗嗚呼哀哉人誰不死亦可痛矣大殮已成<lb/>
衰麻已具某等上奉母親下率子婦捧觴稱夀猶記平<lb/>
時叩地呼天知乎不知<lb/>
　　　代姪祭父母大𦵏文<lb/>
嗚呼哀哉天地至肅之氣至必以漸故萬物遇之雖困<lb/>
苦憔悴若無以生而猶足以支若某之家禍盖積隂沍<lb/>
<pb n="KR4d0295_WYG_026-10b"/>
寒冰霜風雪一朝驟至而不可支者吾父吾母尚忍聞<lb/>
之某尚忍言之哉方吾父母之無恙也某出則有怙入<lb/>
則有恃而左右提擕之者有兄焉某雖知安樂之難常<lb/>
親年之可喜可懼亦意仁者夀而吾親安於仁善者福<lb/>
而吾親篤於善天固未遽奪之年藉年有修短禍變之<lb/>
來亦不若是其亟且併也故所習者綵衣嬉戱而不知<lb/>
衰絰之為戚也所事者温凊定省而不知主持門户之<lb/>
為不易也嗚呼孰謂禍變之亟且併有如是者乎以吾<lb/>
<pb n="KR4d0295_WYG_026-11a"/>
父吾母吾兄之賢曾不半嵗而偕逝乎繼自今孤苦餘<lb/>
生出而所怙者誰乎入而所恃者誰乎左右提擕若手<lb/>
足之相衛者又誰乎嗚呼此某自罹荼毒以來所以日<lb/>
夜仰天椎心而泣血不知日月之不居寒燠之有變遷<lb/>
也楊西之原先壟焉依此固吾父平生之志其規模向<lb/>
背廣深之度又皆吾兄在日之所經營之所措畫某其<lb/>
忍違之其忍負之謹㳙此月八日與諸孫祇奉靈輿安<lb/>
以即路至十有一日壬寅敬襄大事觴酒豆肉祖于家<lb/>
<pb n="KR4d0295_WYG_026-11b"/>
庭凡吾父吾母之徳之懿有誄有銘至哀無文兹不遑<lb/>
叙嗚呼庭户儼然甘㫖在列吾父吾母其尚臨之乎其<lb/>
尚歆之乎嗚呼哀哉嗚呼痛哉某尚忍言之吾父吾母<lb/>
尚忍聽之乎<lb/>
　　　祭亡弟二居士文<lb/>
嗚呼哀哉人無賢愚生必有死始終之間可哀惟弟汝<lb/>
方再期吾母傾逝疾無母憐右手以廢重以瘡痍荏苒<lb/>
積嵗食無甘肥衣靡鮮麗年既踰冠我始擢第建業儀<lb/>
<pb n="KR4d0295_WYG_026-12a"/>
真偕汝迎侍官卑祿薄菽水僅繼親没家分汝能自勵<lb/>
維桑維苧力謹樹藝舊穀出貸餘帛盈篚云何不淑晩<lb/>
失伉儷計誤續絃囊空二婢婢去莫畱弦續終棄節物<lb/>
變遷鬱悒歔欷成此危疾百藥弗治痛楚呻吟以迄於<lb/>
斃嗚呼哀哉修短有數離合有義數可奈何義無私繫<lb/>
講之不明兄罪曷諉汝其有知宜自悉此家産雖薄欲<lb/>
均所畀女得所歸資遣未備責皆在兄汝勿屑意喪服<lb/>
既成式陳初祭汝女汝婦汝子及婿以及姻族濟濟在<lb/>
<pb n="KR4d0295_WYG_026-12b"/>
位嗟予老矣而失同氣追惟平生淚血盈眥魂兮不昧<lb/>
來鑒來蒞<lb/>
　　　𦵏亡弟祭文<lb/>
嗚呼生而有死人道之常生而多艱既死則忘汝之末<lb/>
路悽其可悲汝則忘矣我悔何追兒女之託一屬于我<lb/>
猶有鬼神我其敢墮兒必知學我當勉之女將有行我<lb/>
當遣之我力雖薄我志未昧當加之意過汝之在汝之<lb/>
素志死從先妣故𦵏汝婦不逺一里吾祖吾宗後先相<lb/>
<pb n="KR4d0295_WYG_026-13a"/>
望修竹茂林鬱乎蒼蒼涓日合𦵏此月丁酉前期二日<lb/>
將起汝柩又前一日率汝兒女與族長幼慟哭别汝有<lb/>
殽在列有酒盈巵汝靈昭昭其毋吐之里巷依然親婣<lb/>
具來汝獨何之嗚呼哀哉<lb/>
　　　亡弟小祥祭文<lb/>
嗚呼哀哉期而練是曰小祥盖孝子至此始練衣練冠<lb/>
而期之喪至此釋矣夫感霜露之變君子猶必有惻愴<lb/>
之心况死者日逺而生者日以即吉可不為大哀乎深<lb/>
<pb n="KR4d0295_WYG_026-13b"/>
惟吾弟之没拳拳於愛女弱子惟女失怙恃㷀然無依<lb/>
猶幸及吾弟之存已締婣茅氏既𦵏而遣之既遣而婦<lb/>
姑夫壻之間相安難於遽歸故練祭不與幼子知學日<lb/>
延師誨之凡吾弟之𦵏女之歸與延師之費一出於兄<lb/>
不以煩姪輩盖吾弟田園不多蓄積不素費廣則家無<lb/>
以立故兄不敢不勉而恐吾弟之憂其家不異於生故<lb/>
詳以告二姪今雖甚和居喪以來亦未見失徳然血氣<lb/>
方剛猶不保其往吾弟有靈尚隂相之嗚呼哀哉<lb/>
<pb n="KR4d0295_WYG_026-14a"/>
　　　前室安人陶氏唘殯祭文<lb/>
某性介僻世難其合惟君柔順左右無違某家貧窶實<lb/>
繁其須惟君惠和奉命惟謹百年偕老口與心誓榮悴<lb/>
休戚彼已同之天乎痛哉志偶運竒情長㑹短嵗月未<lb/>
周於再閏而死生已判於兩途天乎痛哉時某漫尉江<lb/>
寧心折骨驚魂離魄散窀穸之事固所未暇而君以外<lb/>
姑之愛必欲擕喪東歸舍義從權寄攅淺土及二年而<lb/>
有外姑之戚可以𦵏矣而某以親年喜懼畏避弗果復<lb/>
<pb n="KR4d0295_WYG_026-14b"/>
使汝從殯外姑之塋以迄于今坎而不墳屋而不樹日<lb/>
月之所不照雨露之所不濡此某十年之内所以當食<lb/>
而思聞樂而嘆或中夜展轉拊心而泚顙申旦而不寐<lb/>
也然猶可諉者曰親在今親亡矣徹綵衣而衣衰麻捐<lb/>
髙堂而營宅兆天髙地厚呌號不聞日往月來寒暑遽<lb/>
易以君料吾謂此情為何如昔人有言若使憂能傷人<lb/>
此子不得永年矣盖某之謂大懼歸𦵏之議不決於此<lb/>
時則同穴之志遂乖於往日是用不量其力既為先人<lb/>
<pb n="KR4d0295_WYG_026-15a"/>
卜𦵏茅山之東麓薛村之原復度地於先祖及祖妣塋<lb/>
前所謂沙墅山者山勢迴合土厚水深草木暢茂雲煙<lb/>
蓊鬱雖俗師所未喻而揆之地理酌以人事則所謂𦵏<lb/>
也者藏也此地殆庶幾焉謹穴其左以為君永歸之地<lb/>
而虚其中與右庶某異時獲没於地得合𦵏焉兹辰之<lb/>
良肇唘殯宫扶擕靈輿即于長道秋髙氣澄天宇肅清<lb/>
川流甚平舟行孔安往别而祖以及諸先死各有歸情<lb/>
由義斷矧骨肉雖歸于土而魂氣無所不之孰近而親<lb/>
<pb n="KR4d0295_WYG_026-15b"/>
孰逺而疎毋驚毋恐毋悲毋戚特牲之奠用薦愚誠惟<lb/>
靈昭昭格于夢寐吾言非誣尚其鑒此<lb/>
　　　繼室安人梁氏成服祭文<lb/>
惟君席貴盛之勢而不驕禀髙明之資而克順其奉已<lb/>
至約而待人則豐其持家甚嚴而臨下則恕是用相我<lb/>
二十有三年之間使養生送死上不負於偏親厚往薄<lb/>
來外不失於宗族姻黨烝嘗之薦得以無闕衣食之奉<lb/>
得以有繼而又安貧喜静使某得以逍遙田里苟樂餘<lb/>
<pb n="KR4d0295_WYG_026-16a"/>
生雖古烈婦何以加諸而一病累月竟至不起嗚呼哀<lb/>
哉臨訣之言睠睠兒女二兒雖幼粗亦曉解目今教飭<lb/>
不廢或可成立以遂君志女以久病動須人扶此君之<lb/>
所重戚戚者而君目未瞑女行自如豈疇昔夢其能行<lb/>
固兆見於今耶嗚呼哀哉棺斂之夕女𨽻告君治命令<lb/>
用四季衣各一襲餘悉箧藏以俟諸子既娶均以惠之<lb/>
使諸婦猶識先姑手澤某奉命而行其敢不謹自餘金<lb/>
珠首飾雖常所服用皆不以斂君靈不昧尚識此意嗚<lb/>
<pb n="KR4d0295_WYG_026-16b"/>
呼哀哉嗚呼哀哉君以二十有一日癸未棄世越翼日<lb/>
即遂小斂以長子奉君治命成婚越三日丙戌方還乃<lb/>
克大歛迄於今喪服始具某始克與諸子及君之諸婢<lb/>
成服于柩前因致薄祭以奠以告某痛方甚事方殷言<lb/>
不成文君靈昭昭庶其念此嗚呼哀哉<lb/>
　　　繼室小祥祭文<lb/>
死生一決日月不畱嗟君之亡倐焉嵗周君性髙明古<lb/>
哲婦侔其視有生如水浮漚豈其睠然有懐舊丘惟是<lb/>
<pb n="KR4d0295_WYG_026-17a"/>
男女未知戚休學業不勤梨棗是求臨訣之言繾綣綢<lb/>
繆深惟此心早夜以憂幸此朞月未底悔尤女雖未慧<lb/>
厥疾已瘳冢婦相與女工是謀男雖不敏而性未流擇<lb/>
士之賢朝夕與游庶其有覺或謹厥修練而慨然我思<lb/>
悠悠夜夢見之精爽飛浮有酒伊湑苾芬庶羞靈其不<lb/>
昧尚鑒兹不<lb/>
　　　皇考朝奉焚黄祝文<lb/>
舊嵗之冬天子始郊肆赦宇内朋友間以某曩承誤恩<lb/>
<pb n="KR4d0295_WYG_026-17b"/>
法應追贈為言之朝準告贈承事郎謹涓吉日焚黄墓<lb/>
下恭惟先考仁心發于天資徳厚著于鄉里早嵗名在<lb/>
賢書謂可以仕矣而場屋淹迴竟不克遂中年子登仕<lb/>
籍謂可以封矣而其子不肖動與時乖竟亦不果今墓<lb/>
木之拱久矣乃僅有此斯其為榮也祇其為哀也雖然<lb/>
以某之不肖使微吾考平生種徳積善惟日孜孜雖日<lb/>
掃舍人門投光範書必不及此然則兹其為哀也抑所<lb/>
以為榮也歟觴酒豆肉潔蠲致告<lb/>
<pb n="KR4d0295_WYG_026-18a"/>
　　　前室安人陶氏焚黄祝文<lb/>
舊嵗之冬天子始郊肆赦宇内以某嘗叨誤恩綴名朝<lb/>
籍君其元配誥贈孺人是用潔蠲焚黄墓下惟君淑慧<lb/>
之姿柔嘉之徳生于大家長于幽閨父母鍾愛未嘗知<lb/>
道路之艱離别之苦米鹽之瑣細從某學宦始悉更嘗<lb/>
重以孤寒崛起介紹不先物望未孚人情多沮尉職猥<lb/>
煩尉廨卑陋迎侍未幾即有季弟之戚闔室悲慟以為<lb/>
君憂曽不半載奄然長逝猶期寸進可追榮於地下而<lb/>
<pb n="KR4d0295_WYG_026-18b"/>
才疎性拙動與時乖暮景駸尋乃僅有此而君墓木之<lb/>
拱久矣嗚呼哀哉嗚呼哀哉<lb/>
　　　繼室安人梁氏焚黄祝文<lb/>
云云君其伉儷誥贈孺人是用潔蠲焚黄墓下惟君生<lb/>
文昌八座之家熟諳此典有鵲巢夫人之徳宜享國封<lb/>
以某蹭蹬誤君平生使不霑一命以没每一念及盡然<lb/>
傷心暮景駸尋乃僅有此而君墓木之拱久矣嗚呼哀<lb/>
哉嗚呼哀哉<lb/>
<pb n="KR4d0295_WYG_026-19a"/>
　　　祭外弟文<lb/>
惟汝直諒之資誠慤之性推于親黨信于州閭不幸家<lb/>
貧早嵗外繼暨余出仕請命親庭亟取之歸揆之人情<lb/>
宜所甚願而汝更遲迴謂方其初我以貧而棄遺彼以<lb/>
絶而求繼已棄而復取之不原其初不仁已繼而復絶<lb/>
之不顧其後不義不仁不義吾何可安雖然首丘之狐<lb/>
不背本也銜環之雀不忘恩也吾其敢主一而廢一於<lb/>
是竭其力於此以供人子之職仍其姓於彼以致二老<lb/>
<pb n="KR4d0295_WYG_026-19b"/>
之養供其職於此而不忝所生致其養於彼而不孤所<lb/>
養事雖不聞於往古而使古君子䖏此其應變從權委<lb/>
曲兩盡亦何以愈此謂其俯仰無愧固應夀介期頤何<lb/>
其一朝遽隔千古嗚呼哀哉嗚呼痛哉雖然人患無居<lb/>
而汝已有宅一區人患無田而汝已有田二頃人患無<lb/>
子而汝有四丈夫子則亦既足矣夫復何憾惟是宅成<lb/>
而慮患未周子衆而更事猶淺田園雖具而戸門細故<lb/>
猶未有任責者則汝亦何能無介然故疾雖已亟而心<lb/>
<pb n="KR4d0295_WYG_026-20a"/>
猶幸生氣雖已微而神猶不亂嗚呼哀哉嗚呼痛哉吾<lb/>
少多難母喪弟病而兄不顧家吾父為貧所驅在家日<lb/>
少吾與病弟得不死於髫齓則惟汝母是賴爾同生兄<lb/>
亦吾季弟勤苦務學謂當有成以報爾母甫冠而死吾<lb/>
豈忘之已許以爾第四子為爾兄後凡吾所有異時此<lb/>
子與吾子同之猶有鬼神其敢違惰凡爾家事吾當自<lb/>
力惟是吾年已髙吾視聽已衰齒已搖髪已秃自計在<lb/>
世曽幾何時方將委家事於汝以休吾心而汝反委家<lb/>
<pb n="KR4d0295_WYG_026-20b"/>
事於吾是吾身倘幸而存吾心殊未有寧一之日嗚呼<lb/>
哀哉嗚呼痛哉棺木一如治命不復更易其它寒暑之<lb/>
服畧具不止可斂手足形而已惟是東園之地窪下僻<lb/>
窄非神所安汝言雖在耳不敢苟徇尚别圗之今既大<lb/>
斂謹率汝家人成服以告呱呱之子向也斑衣今也衰<lb/>
絰汝猶有知尚忍見之嗚呼哀哉嗚呼痛哉<lb/>
　　　外弟大祥祭文<lb/>
嗚呼惟我兄弟五人庶出者二汝寔居幼方汝之生吾<lb/>
<pb n="KR4d0295_WYG_026-21a"/>
母之死已久吾父假館金陵書報得男吾父且喜且憂<lb/>
吾今四子猶不免於饑寒又益一焉其何以為計盍及<lb/>
其未有知也求者予之㑹有以陳氏告者汝之所生幸<lb/>
其家之近而雞犬之相聞也幸其累之輕而衣食之可<lb/>
營也不至於使乳下子啼饑而號寒也故乞<hi>去聲</hi>與不靳<lb/>
既與而吾父聞之亦曰幸甚後此十有五年吾始擢第<lb/>
太常未幾而汝所生物故又三年吾尉江寧而汝同胞<lb/>
兄又物故吾念汝所生拊育之恩汝兄情義之篤而吾<lb/>
<pb n="KR4d0295_WYG_026-21b"/>
與汝天倫終不可泯遂白吾父取汝以歸以陳氏父母<lb/>
老無它營不能一日捨汝而生也使仍家陳氏而往來<lb/>
兩間比陳氏父沒汝既盡為人後之道始使汝將母而<lb/>
歸與吾同門而異户後有十餘年而汝母始沒生事死<lb/>
𦵏展也無憾自汝之歸凡吾所以事親所以營家無一<lb/>
不與汝謀汝之為人誠實而不敢欺正直而不阿忠厚<lb/>
而不刻故一家之中上下愛敬内外信服吾方遲汝新<lb/>
居之成兩家之子弟皆壮有立吾與汝盡置家務幅巾<lb/>
<pb n="KR4d0295_WYG_026-22a"/>
藜杖逍遙田里以樂餘年嗚呼孰謂汝居未成而身已<lb/>
死乎子甫壮而服已終乎嗚呼哀哉夫三年之喪既畢<lb/>
則死事已矣惟當為生者計吾昔雖取汝以歸而汝尚<lb/>
非本姓沉思有大不可者凡今民庶之家皆不免科役<lb/>
惟嘗仕者則否吾幸藉先世之澤忝為命士吾父亦以<lb/>
䘏典列於八品凡我同世之人其子若孫皆可藉廕自<lb/>
别於民庶而姓不復復深恐諸子或未能自取科級以<lb/>
立門戸則了無藉廕之親可不為大哀乎故吾及汝几<lb/>
<pb n="KR4d0295_WYG_026-22b"/>
筵未徹告之家廟白之宗黨使汝一門盡還劉姓惟畱<lb/>
汝長子為陳氏嗣或慮嗣陳氏者疑於無父則在昔論<lb/>
繼絶者謂無子可以立孫若爾則汝子之為陳氏孫不<lb/>
亦宜乎若夫家之田宅皆所自營不相侵紊家之長幼<lb/>
皆有定序不勞強揠則又甚易知甚易行汝靈不昧尚<lb/>
敬聽之嗚呼哀哉<lb/>
　　　外弟諸子歸宗告家廟文<lb/>
吾先考以家之貧早以季弟庾出繼陳氏後以長兄出<lb/>
<pb n="KR4d0295_WYG_026-23a"/>
外長弟殘疾第二弟達明實庾同胞兄又以疾逝復命<lb/>
庾以歸為之娶婦為之立家亦既有子子又生孫矣不<lb/>
幸亡没今已祥祭某慮宗姓不復後有科役非異姓親<lb/>
所能庇謹及祥祭之日白之宗黨俾其一家盡還劉姓<lb/>
惟畱已娶之子為陳氏孫世奉其祀惟吾祖宗尚寵嘉<lb/>
之敢告<lb/>
　　　祭弟婦聶氏文<lb/>
嗚呼哀哉人之家凡醯醢之陳鼎俎之實<graphic n="KR2047" url="https://raw.githubusercontent.com/kanripo/KR-Gaiji/master/images/KR2047.png" mimeType="image/png"/>餌果蔬之<lb/>
<pb n="KR4d0295_WYG_026-23b"/>
供以祀以蒸者皆有故實以相傳授予兄既喪予於繼<lb/>
禰為長不幸再娶前者夭繼者後家之故實前無所傳<lb/>
後無所授猶幸來者可以剽聞故家之遺風則惟吾弟<lb/>
婦是賴盖以其來也猶及事我亡姊與亡姊所生今亦<lb/>
已矣一奠之哀豈直悲吾弟之失賢内也哉<lb/>
　　　代弟祭妻文<lb/>
維君孝敬以事吾親以祀我祖宗勤儉以飭其身以殖<lb/>
吾家凡吾所以寒衣饑食不愆其度而靳靳自給不至<lb/>
<pb n="KR4d0295_WYG_026-24a"/>
於空乏者皆君之力也嗚呼君遂去我而死乎死人所<lb/>
不免而君之死何其遽哉疇昔之夜弔死問生誠意懇<lb/>
懇無幾微見於顔面歸而嘔繼而熱謂是衝風感寒之<lb/>
常而平旦以死告自常人聞之猶驚怛失聲况吾與君<lb/>
夫婦之情也哉况夫婦相依以生如吾與君也哉嗚呼<lb/>
哀哉人之將死藉與生者不厚别懐恨恨猶不忍訣而<lb/>
君之死竟不吐一語人之於死者藉不厚猶醫卜並用<lb/>
以幸其生而君得疾之夜吾視以為常僅一謁醫已不<lb/>
<pb n="KR4d0295_WYG_026-24b"/>
及事嗚呼君死則已而我終天之痛何時而已乎謹以<lb/>
君死之五日率君兒女與君諸婢衰麻祭告以妥君之<lb/>
靈魂而有知歆兹忱意<lb/>
　　　代弟冬節祭妻文<lb/>
夫婦之情人所甚重死生一别恍然如夢去嵗書雲齊<lb/>
眉歡哄今也長至號泣擗踊蘋藻祭祀采擷誰共賓朋<lb/>
往來燕享誰奉嗟君之亡家事倥偬失此内助害其隨<lb/>
踵追惟平昔豈不悼痛節物變遷尤憎感慟魂兮何在<lb/>
<pb n="KR4d0295_WYG_026-25a"/>
聊陳菲供寫我哀思寓之一慟<lb/>
　　　祭姪仲益監元文<lb/>
嗚呼世俗之患質而不文汝文藹藹春空之雲士子之<lb/>
患質以文勝汝質之美金寒玉瑩孔門論孝曰惟色難<lb/>
汝之事親愉色懽顔兄弟所貴怡然相與汝於二季毫<lb/>
髪無忤内撫妻子以及奴𨽻以意相孚不叱不詈外篤<lb/>
親黨以及友朋坦坦中扃無懐大庭藝成不售人所厭<lb/>
棄汝日孜孜曰予未至道公無私世所共由汝曰未知<lb/>
<pb n="KR4d0295_WYG_026-25b"/>
孜孜以求予嘉汝益為山進簣予期汝成東序之器嗚<lb/>
呼吾姪而止於斯去汝慈親棄汝孤嫠予懐曷勝汝寧<lb/>
不悲雖然善惡由人修短天授達人悟此等視旦晝疇<lb/>
昔之夜月籠堤栁汝攜兄弟從吾左右曰予有疑盡心<lb/>
篇首予誦所聞以及夭夀汝心豁然露立忘久汝尚識<lb/>
之奚悲之有巵酒之奠申予此意汝逝不畱予懐曷既<lb/>
　　　祭姪婦陳氏文<lb/>
女之在家有父母可依既嫁有夫可仰有姑可藉此所<lb/>
<pb n="KR4d0295_WYG_026-26a"/>
謂得其正得其全而無可憾者嗚呼孰知如汝之得其<lb/>
正得其全而猶有遺憾者耶予於汝夫有叔姪之分汝<lb/>
之病也吾不知所以療之汝之歸也吾不知所以餞之<lb/>
若予者亦汝之所當憾於他乎何居<lb/>
　<lb/>
　<lb/>
　<lb/>
　<lb/>
<pb n="KR4d0295_WYG_026-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漫塘集巻二十六<lb/>
</p>
<p>
</p>
  </div>
<div>
                <head>漫塘集巻二十七</head>
    <p>
<pb n="KR4d0295_WYG_027-1a"/>
欽定四庫全書<lb/>
　漫塘集巻二十七　　　　　宋　劉宰　撰<lb/>
　　祭文<lb/>
　　　祭黄尚書文<hi>度</hi>
嗚呼哀哉鄧林之木聳壑干雲孰棟孰梁厥惟梓人江<lb/>
漢東流百川胥㑹何以受之厥惟滄海公學之粹六經<lb/>
自出公行之偉鬼神可質憲臺諫省去來接踵首摧大<lb/>
姦惟公之勇飯蔬飲水誰其可久勇退十年惟公之守<lb/>
<pb n="KR4d0295_WYG_027-1b"/>
江淮拯饑政弛因循百萬號呼生為死鄰誰其生之曰<lb/>
公之仁淮右汰兵衆疑且驚賣劍買牛鼓舞歸畊誰其<lb/>
歸之曰公之明凡公所立焜燿一世某之論公則異於<lb/>
是人材實難知才未易心不在焉失之交臂公心懇懇<lb/>
一念弗置剛柔異宜清濁殊流或執其偏忽散忽收寔<lb/>
能容之公心休休推公此心翕受敷施跨周軼商躋世<lb/>
雍熙推公此心涵養成就計功社稷數世之後云何不<lb/>
淑而降疾殆虚此㑹逢明良千載嗚呼哀哉某揆迹雖<lb/>
<pb n="KR4d0295_WYG_027-2a"/>
疎受知實重江湖嵗月自老賓送素車千乗莫陪後從<lb/>
一觴之奠寫此哀痛夫豈其私為天下慟嗚呼哀哉<lb/>
　　　祭李郎中文<hi>道傳</hi>
嗚呼故嵗之冬君將過余粘紙忩隙掃葉庭除遲君之<lb/>
來艤棹寒蒲亦既見止笑語怡愉酌酒瓦盆烘寒地爐<lb/>
君失其貴我忘其愚從君西山飛雪先驅千崖圭璧萬<lb/>
壑笙竽恍疑三峯鈞天帝居杲日朝升分袂首塗余雖<lb/>
重别猶懐後圖君握余手泣涕沾裾後㑹之難豈前知<lb/>
<pb n="KR4d0295_WYG_027-2b"/>
歟自君西歸僅一交書聞從賓友覽勝匡廬緬懐清致<lb/>
悵羽不鳬云何不淑一病弗蘓君貌雖臞而氣則腴一<lb/>
麾出守心恬意舒志隘長沙論鄙三閭云何不淑嗚呼<lb/>
天乎旅櫬當還客路多虞寂寥歸装曷供百須我窮莫<lb/>
救恨𣺌江湖抆淚修辭往奠生芻寒窗漏日老葉飛枯<lb/>
柴門嵗晩風景不殊昔迎君來被服䄡如今弔君喪丹<lb/>
旐天隅吾道非耶嗚呼天乎<lb/>
　　　祭曹侍郎文<hi>叔逺</hi>
<pb n="KR4d0295_WYG_027-3a"/>
惟公洒落之姿恢洪之量風流晉賢寛大漢相朋來四<lb/>
方好惡積億公居其間一笑氷釋嗟我與公賜第同時<lb/>
我掾儀真公亦鸞棲有善必告有過必規道合情親罔<lb/>
間毫釐蜀道萬里君門九重公官其間我病里中有來<lb/>
必書靡書不躬眷眷交情有古人風公薨于朝我懵不<lb/>
知公喪歸矣我弔無期一觴之奠寄此忱意公其鑒之<lb/>
我淚如洗<lb/>
　　　祭周叔子馬帥文<lb/>
<pb n="KR4d0295_WYG_027-3b"/>
公早以倫魁受知聖皇金印玉節煒煒煌煌而某碌碌<lb/>
愧死顔行公以一身屏蔽淮土赫赫膚功書在盟府而<lb/>
某謭才無一足數公衣錦衣晝耀鄉邦月榭風亭日到<lb/>
羲皇而某卧痾輾轉蓬窗事之不同有如此者况復相<lb/>
望不啻十舍人亦有言同氣相求辱先以書懇欵綢繆<lb/>
最後手筆諄諄語别諉曰善謔竟成永訣隻雞巵酒徃<lb/>
奠棺前沉寥嗣音老淚潸然<lb/>
　　　祭同年朱景淵通判文<lb/>
<pb n="KR4d0295_WYG_027-4a"/>
嗚呼景淵太夫人九十在堂須左右扶持君去胡之乎<lb/>
數椽僅立二頃未就而婚嫁未畢君去胡為乎廉勤之<lb/>
操篤實之姿宦三十年不激不隨從容有常襟度無私<lb/>
所居稱治歸輒見思君去何施乎某與景淵舉進士為<lb/>
同年名相比為同甲初筮仕為同官首尾三載為同職<lb/>
去來不相逺為同時先公長先君一嵗同就養金陵二<lb/>
父之游相得而某與景淵惟悦親之為則又志同而行<lb/>
不違景淵長某三嵗視我如弟某事景淵如兄至於有<lb/>
<pb n="KR4d0295_WYG_027-4b"/>
善相勉有過相規則又有兄弟所不及知者再調以來<lb/>
出䖏不齊僕倦逰而還十有四年于兹雖書疏不數通<lb/>
而賦子美春樹暮雲之句詠淵明停雲時雨之詩未嘗<lb/>
一日不相思也今年春詩叙金陵舊僚在者惟四人而<lb/>
四人之中君又徃矣嗚呼使某木石也則可而某猶人<lb/>
也寧不悽然以悲耶雖然死生異數理何可推所貴肯<lb/>
堂繼厥父基如聞諸郎令徳令儀世祿已傳世科可期<lb/>
必能承志上奉重闈則景淵雖没亦何憾於斯一觴之<lb/>
<pb n="KR4d0295_WYG_027-5a"/>
奠寄此忱辭嗚呼景淵尚或聽之<lb/>
　　　祭同年趙安伯通判文<lb/>
嗚呼哀哉紹熙庚戌光廟龍飛臨軒策士實用全儀開<lb/>
麗正門以延其至殿陛臚傳自首迄尾維茲正科人幾<lb/>
半千某與安伯實惟少年又生同庚而居同邑鴈塔題<lb/>
名復同科級邯鄲一夢四十三春當時輩流存者幾人<lb/>
某甫中年以疾自棄所望安伯榮華夀祉云胡不淑遂<lb/>
止於此矧惟安伯才足濟時外邑内帑于今去思云胡<lb/>
<pb n="KR4d0295_WYG_027-5b"/>
不淑遂止於斯凡所居官端有可紀尚求其實以詔來<lb/>
裔臨穴之義我其可後疾病侵陵弗遑奔走生芻之奠<lb/>
聊寄此情舉觴一哭尚想生平嗚呼哀哉<lb/>
　　　二<lb/>
惟公縣最有聲朝望已孚國帑攸司禁路權輿含香握<lb/>
蘭行奉除書擬究外庸出駕緹車郡國不空歌騰海隅<lb/>
上印來歸髙風凛如猶期嵗晩丕覲皇居云胡不淑一<lb/>
病弗蘓抑人之生有子是娛公之諸子已登宦塗惟公<lb/>
<pb n="KR4d0295_WYG_027-6a"/>
此心夫何憾乎某生同甲子居接鄉閭賜第彤庭科甲<lb/>
不殊四十三年交情靡渝一觴之奠致此勤渠死生離<lb/>
合千古一吁<lb/>
　　　祭同年李敬子𢎞齋司直文<lb/>
嗚呼哀哉孔門三千達者惟十師也猶過商也不及顔<lb/>
氏之子庶幾其可夫子猶曰回非助我君方盛年名亞<lb/>
禮闈曰吾未學千里求師既登師門早暮服膺切問近<lb/>
思反身存誠氣大且剛而以直養先生曰嘻予規汝掌<lb/>
<pb n="KR4d0295_WYG_027-6b"/>
善小必稱過微必糾先生曰嘻抑我畏友治任而還山<lb/>
顛水涯冠者少者浴沂詠歸豈忘君恩豈忘民瘼命也<lb/>
奈何聊以娛樂二頃有田七秩得年人生若此夫何憾<lb/>
焉師門寂寥千載誰嗣敢謂無人後生可畏風雨對床<lb/>
緬焉三紀再㑹無從有淚如洗嗚呼哀哉<lb/>
　　　祭王吉州夫人蔡氏文<lb/>
恭惟夫人行髙徳備持已之嚴淵臨氷履宅心之静鑑<lb/>
明水止親親尊尊孝敬天至順以事天欽承厥志諄諄<lb/>
<pb n="KR4d0295_WYG_027-7a"/>
教子由學而仕希聖慕賢蹈仁履義化行于家不怒而<lb/>
畏熏然其和粲然有禮内族外姻恤孤閔瘁死者復生<lb/>
生者不愧五命恩榮七帙夀祉人世若斯可無憾矣某<lb/>
等嘗獲升堂捧觴拜跪正想潘輿春風桃李忽返蓬瀛<lb/>
路遙弱水敬奠生芻通家是恃魂兮不昧庶其歆此<lb/>
　　　祭趙守<hi>范</hi>母齊國夫人胡氏文<lb/>
恭惟端明扶顛整亂實維夫人内賛成算于今赫赫廟<lb/>
食襄漢晩從令子持節江東百萬饑羸待哺喁喁于今<lb/>
<pb n="KR4d0295_WYG_027-7b"/>
八郡和氣春風易鎮吳邦財殫粟匱盡傾私藏以佐公<lb/>
費奉而行之夫人之志宅生千里正仰母慈駕鶴驂鸞<lb/>
忽去何之一觴之奠紓哀謝賜夫人昭昭諒歆茲意<lb/>
　　　祭梁節卿知縣文<lb/>
嗚呼哀哉仕莫難於更選謂墮選坑而公辛勤積年亦<lb/>
既班改作邑人所難謂負邑債而公拊摩彫瘵亦既三<lb/>
載夷塗在前通行無礙云胡不淑而降疾殆跡其平生<lb/>
勇於為人而已不自謀義之為重而財非所㑹盖操尚<lb/>
<pb n="KR4d0295_WYG_027-8a"/>
之卓然宜禔福之未艾而止於斯疇不興慨某早託姻<lb/>
聨屢承規誨雖死生之永隔想音容而如在年衰既憚<lb/>
於奔馳地逺莫親於祖載抆淚修辭敬陳一酹庶或享<lb/>
之公靈不昧<lb/>
　　　祭王吉仲主簿文<lb/>
文士苦心瑟縮寒窗子不停思笑語徜徉入筆波濤五<lb/>
湖三江士志於得場屋逶遲子試輒效如取如攜瓦礫<lb/>
紛披璀璨珠璣平居大言或疎於用子才小試塗歌里<lb/>
<pb n="KR4d0295_WYG_027-8b"/>
誦枳棘叢中而見鸞鳳負才自喜或隘其中子量之寛<lb/>
有來必容一氣回春淡蕩和融宜介而夀宜昌其後男<lb/>
猶在娠身年方茂天乎弗弔一疾莫救胡厚厥予而短<lb/>
其期胡富其藴而狹其施悠悠蒼天知者其誰某等里<lb/>
社攸同朋從自昔蕭寺從容俯仰陳蹟巵酒豆肉物薄<lb/>
情深英靈不昧遲子來臨<lb/>
　　　祭陶章之院判文<lb/>
嗚呼徳無常師三人必有何以輔仁同志曰友非師非<lb/>
<pb n="KR4d0295_WYG_027-9a"/>
友何以成身曰聖曰賢必求其人古學不傳士習日鄙<lb/>
已不師人人必師已髙自許予卒以愚死堂堂章之實<lb/>
異於是早於其鄉得友曰姜相觀而善其益無方從遊<lb/>
於吾得友曰周如切如磋意氣綢繆維師維友繫人取<lb/>
舍維姜維周兼此二者從官東淮值宋夫子南軒髙弟<lb/>
廣平遺裔以道相與以義相磨如晞朝陽如濯清波言<lb/>
歸于家動有成則如川之增日進厥徳天道難明為善<lb/>
不祐官不登朝年僅下夀我述公行師友是先以見章<lb/>
<pb n="KR4d0295_WYG_027-9b"/>
之學古聖賢二事之報觀者惑焉死者有知寧不介然<lb/>
敬因窀穸一觴逺寄申而言之以暢厥㫖至於事有牽<lb/>
制出門復止送車轔轔我獨畱此慟哭西州涕淚如洗<lb/>
英靈不昧諒歆此意<lb/>
　　　祭潘致政文<lb/>
惟公制行之方持論之介在囂而寂䖏約而泰豈惟安<lb/>
此性之淡泊抑以成其子之逺大嗚呼孰謂廣文曽未<lb/>
抵於官舍而千鍾之養季路已嗟其不逮耶雖然子踐<lb/>
<pb n="KR4d0295_WYG_027-10a"/>
世科身登上夀人生若此遺憾何有老成云亡無復典<lb/>
刑一奠生芻傷哉此情<lb/>
　　　代諸士祭潘致政文<lb/>
河水東流灌注百川有倬崑崙實發之源鄧林之産可<lb/>
用棟國老木先彫澗壑瘁色昔嵗賢嗣典我鄉校後生<lb/>
初學咸受指教大知勵行細悟緝文匪私淑之家庭之<lb/>
聞典刑凛然眉夀未艾恩榮再錫豐養弗待相彼純孝<lb/>
罔極之思凡我及門云胡不悲金瀨湯湯可以航葦匍<lb/>
<pb n="KR4d0295_WYG_027-10b"/>
匐未皇雞絮共致推迹師承必本其先凡我同門永矢<lb/>
弗諼<lb/>
　　　同衆寄居祭侯節推文<lb/>
君生名閥蔚有典刑介然自守退若不勝由掾而令屢<lb/>
駕宦轍雖更媢嫉莫掩其潔睠彼廣陵翼翼青油有組<lb/>
在懐未展厥猷聿來卜居于兹邑里既得良朋云胡不<lb/>
喜風度閑閑笑語温温惟是徳隅隱然自存間出詩篇<lb/>
非茍作者於其遊戱允矣静雅交情之耐逾久而真相<lb/>
<pb n="KR4d0295_WYG_027-11a"/>
期白首觀善親仁山裂黄流斯人斯疾命實為之藥石<lb/>
靡及子方在幼家事孰尸君之瞑矣其心孔悲達觀超<lb/>
然胡足芥蔕感念過從維以永慨尊酒在前恍若平生<lb/>
呼君不來有淚如傾<lb/>
　　　祭梁子重主簿文<lb/>
嗚呼哀哉富貴人所欲患無其基子世上卿冠佩峩巍<lb/>
早嵗承恩緑綬斑衣銓闈一鼓奏凱遄歸華堂淨深翼<lb/>
瓦雲齊田穀千箱園花四圍廬山後前再邇瓜期逸駕<lb/>
<pb n="KR4d0295_WYG_027-11b"/>
駸駸孰並子馳云胡不淑而止於斯夀亦所欲患無其<lb/>
資子性髙明紛華弗迷彼事燕游酒肉淋漓或事婦人<lb/>
喔咿嚅唲否亦玩物厭常喜竒市馬駿骨買方不龜子<lb/>
獨淡然千頃澄陂黄髮兒齒非子而誰云胡不淑而遽<lb/>
臻兹嗚呼哀哉父在觀志沒觀所為三年無改亦既過<lb/>
之膠柱調瑟更張則宜拳拳子心厥有成規户庭必肅<lb/>
契要必稽有出無濫有入無欺戰戰兢兢臨深履危以<lb/>
保厥家俾成無虧云胡不淑弗究厥施嗚呼哀哉林林<lb/>
<pb n="KR4d0295_WYG_027-12a"/>
而生孰無母慈母懐自昔曰季焉依結髮為婦比翼連<lb/>
枝所期百年舉案齊眉幼子在娠長方兒嬉哀哀婦姑<lb/>
忍是之思某以肺腑識面孩提十載相從誠意畢推書<lb/>
墨未亁訃音在攜月照屋梁尚想容儀卧病江濱寄情<lb/>
一巵緘辭長慟知乎不知<lb/>
　　　祭吳門黄子𢎞文<lb/>
惟兄姿稟之粹閑止適嗣問學之正武夷髙弟惠然過<lb/>
我十年于此最後扁舟同載湯李李謫仙人湯亦竒士<lb/>
<pb n="KR4d0295_WYG_027-12b"/>
剥啄叩門里巷驚喜莫逆於心一笑相視茅君舊隱峯<lb/>
巒峻峙駕言同遊籃輿迤邐萬壑怒號千崖獻瑞玉宇<lb/>
瓊樓瑰竒恠詭如駕駞輪超出塵世風捲夜寒天開曉<lb/>
霽幽懐未極歸念紛起離腸草草别淚洒洒湯年七十<lb/>
李家萬里後㑹難期理或然耳何意未久湯李俱逝君<lb/>
年猶壮今亦已矣况如某者年又過子疾病侵陵餘生<lb/>
有幾巍巍髙山湯湯流水知音不存絃絶誰繼一觴之<lb/>
奠寄茲忱意魂兮有知庶其蒞止嗚呼哀哉<lb/>
<pb n="KR4d0295_WYG_027-13a"/>
　　　祭洪貢士文<lb/>
惟君和順中積孝友天至徳成于家如玉之粹養性以<lb/>
靜制行之獨幽谷蘭芳韻勝無俗惟利惟名舉世營營<lb/>
君心澹然泬寥太清四上賢書累逢大典場屋舊遊十<lb/>
九軒冕從渠我嗤吾寧彼羡闢我田萊葺我牆屋我志<lb/>
未遑惟弟之屬曰無過求僅取給足名身之殃利怨之<lb/>
聚世方多虞君實長慮既全其生復全其死改服示儉<lb/>
意盖出此命豈由亂禮必合冝人亦有言智者過之逺<lb/>
<pb n="KR4d0295_WYG_027-13b"/>
日已卜親友胥㑹割牲釃酒修辭以酹以明君心以釋<lb/>
世疑君靈昭昭尚笑領之<lb/>
　　　祭湯元瑞貢元文<lb/>
惟君幼孤學以成已如澗底松鬱然特起文詞漫爛思<lb/>
致深長如有源水浩浩湯湯以昌其詩短章大篇筆走<lb/>
龍蛇紙落雲烟霜降水涸方見涯渚云何不淑一朝千<lb/>
古西山嵯峨南蕩𣺌瀰凄其風月誰其領之洮湖之北<lb/>
烟霏之東寂寥詩盟誰主誰宗鴈足來書錦囊新製老<lb/>
<pb n="KR4d0295_WYG_027-14a"/>
我不聞誰祛其蔽斂𦵏之禮惟厚之從君有石友毋憂<lb/>
其終女病已瘳男質良嘉君其行矣毋憂於家我以弟<lb/>
故來弔獨後君靈昭昭毋我有咎巵酒之奠以寫余哀<lb/>
吾道非耶嗚呼哀哉<lb/>
　　　祭王節夫文<lb/>
人希七十君過其五嵗晩安居有子有婦且有孩提以<lb/>
相媚嫵一室迴環果蔬桑苧雖食無餘然亦不窶一疾<lb/>
彌畱苦無痛楚撒手而行無憾仰俯某不小人歸繄君<lb/>
<pb n="KR4d0295_WYG_027-14b"/>
之助拊棺一奠有淚如雨<lb/>
　　　祭衛晦仲文<lb/>
嗚呼晦仲伊洛之學源逺莫尋意嚮如君空谷足音良<lb/>
工得之美玉精金惜哉諸老如日西沉阪田之特天扤<lb/>
之急雞羣之鶴恥啄餘粒君性之剛重以介直宜哉所<lb/>
嚮落落難入窮達有分君所自知適去適來抑又何悲<lb/>
家人嗃嗃始悔終吉三鳳齊飛㑹集有日素車以送朋<lb/>
友則然時祭攸拘奔走不前生芻之奠緘辭以告猶期<lb/>
<pb n="KR4d0295_WYG_027-15a"/>
一哀及未宿草嗚呼哀哉<lb/>
　　　祭王親丈文<lb/>
惟靈為養逐什一之利而於人無毫髮之欺退食於家<lb/>
兄弟怡怡屬大祲之連年而有秋之失期恐啜菽之不<lb/>
歡致負薪之有疾一朝長往萬事永畢哀哀二母惸惸<lb/>
孀妻有子未立云何不悲某幸託姻聨莫陪祖送寄情<lb/>
斯文用伸一慟嗚呼哀哉<lb/>
　　　祭吕翁伯誠文<lb/>
<pb n="KR4d0295_WYG_027-15b"/>
惟翁勤以成家儉以律己出言謹審遇事敬畏知難則<lb/>
止見惡則避田僅百畆宅惟中制清心寡欲優游卒嵗<lb/>
厥初得疾本不足異預䖏身後纎悉畢備發箧以授若<lb/>
孫若子以及内外親戚貧悴迺戒二子惟孝惟義勿使<lb/>
外人間汝兄弟勿使公庭決我家事二子曰諾手書以<lb/>
記而今而後自相友悌豈敢忿爭以較微利翁曰爾曹<lb/>
信能若此吾願畢矣含笑入地言歸正寢從容而逝生<lb/>
死了然如翁有幾余與翁家綢繆三世丘壠鬱然繄翁<lb/>
<pb n="KR4d0295_WYG_027-16a"/>
之庇翁之治命與聞一二當與賢嗣奉承罔墜一觴之<lb/>
奠寄兹忱意追惟老成涕淚如洗<lb/>
　　　祭茅山石道人文<lb/>
惟翁志在濟物弗私其身醫非師授誠感於神扶曳而<lb/>
來疾痛頻呻飲之食之砭劑必親逺或踰年近或浹旬<lb/>
既安且寧天涯海濱飯蔬衣麤匪甘匪珍良田接畛華<lb/>
屋連雲於我乎館匪舊匪姻從物外遊四方之賓翁嘗<lb/>
屬我為記嵗辰衰病因仍翁不我嗔掛劒於墓於傳有<lb/>
<pb n="KR4d0295_WYG_027-16b"/>
云㑹當為文以勒堅珉嵗序方新萬物為春翁乎何徃<lb/>
天胡不仁聞翁之喪疇不酸辛余豈忘情如太古民知<lb/>
翁此心月皎秋旻其去何之太初為鄰遙奠一觴寫此<lb/>
情真<lb/>
　　　祭先考墳破土祝文<lb/>
某奉先人治命謀𦵏斯地卜云其吉求則得之天與人<lb/>
符亡與存契茲辰之良肇興工役載芟載柞以<graphic n="KR1573" url="https://raw.githubusercontent.com/kanripo/KR-Gaiji/master/images/KR1573.png" mimeType="image/png"/>以治<lb/>
或夷其髙或益其卑坤厚載物神實司之大懼震動於<lb/>
<pb n="KR4d0295_WYG_027-17a"/>
爾有神神降之罰俾亡者不寧其居存者不究其藴是<lb/>
用忘其狂僣薦誠牲酒惟神哀其愚歆其誠而幸赦之<lb/>
某不勝惓惓<lb/>
　　　甲申粥局謝嶽祠祝文<lb/>
某惟我先考雲茅居士憂人之憂有志弗遂死𦵏方山<lb/>
之麓其旁有田二頃嵗大稔可得穀百斛積數嵗不售<lb/>
適故嵗水災春半艱食乃即廟之修廊廣宇為糜以與<lb/>
饑者共一朝飽盖先考之意有屬某奉而行之既所儲<lb/>
<pb n="KR4d0295_WYG_027-17b"/>
將罄又賴鄉曲好事行義之君子趙若珪等捐金穀以<lb/>
繼比大麥可屑小麥可燎乃已夫羸老廢疾婦人孺子<lb/>
所萃其聲孔嘩其氣甚惡非神道所宜宜降大戾而歴<lb/>
日五十有六役工數十服食薪水之供夜以繼日而無<lb/>
湯火疾厄之虞聚食之人日以萬數而無紛爭蹂踐傷<lb/>
殘之患與朝暮之雨至辰巳而晴民免於泥濕皆非人<lb/>
力所及以是知闔廟之神不惟不加之罪而又黙相之<lb/>
某用敢於訖事之三日率二三治事之人具牲酒致祭<lb/>
<pb n="KR4d0295_WYG_027-18a"/>
于祠下惟神尊髙豈屑鑒此抑人事不敢不自力云爾<lb/>
　　　戊子粥局謝嶽祠祝文<lb/>
舊嵗夏秋積澇吾邑幸半熟已而旁郡澇甚糴價翔湧<lb/>
丐貸無所民不聊生某擬奉先考雲茅居士遺志輟餬<lb/>
口之贏為糜以食之而神廟民居皆隘不足集事仰惟<lb/>
大神之徳與天地同而祠宇之在吾邑者廣深足以容<lb/>
衆乃用甲申故事列釡鬵於後而坐來者於前别其老<lb/>
幼男女更進迭食始二月丁夘期以既月止既月而民<lb/>
<pb n="KR4d0295_WYG_027-18b"/>
未食麥邑之大夫士朝奉郎新知建康府溧水縣事王<lb/>
遂國子監進士趙崇㞦鄉貢進士王虎文等復合衆力<lb/>
以續又郡太守馮侯特捐百斛以助迄四月丙午乃止<lb/>
惟是神道貴幽而喧祠宇貴潔而穢來者貴敬而容不<lb/>
肅又某方事之初怠不預告宜神憑怒因降大戾而自<lb/>
始迄終凡奔走執事之人與凡薪水之用無毫髮之微<lb/>
有爽于常者是神哀民之濱於死而畧其他不惟不加<lb/>
之罪又克相之某之罪尤甚其敢不徳謹以訖事之次日<lb/>
<pb n="KR4d0295_WYG_027-19a"/>
割牲釃酒祇薦祠下以昭神之靈享神之大賜<lb/>
　　　鄉曲禱社祈雨文<lb/>
夫設壇壝謹時日以祀明神雖國家定制而年來有司<lb/>
具文行事壇壝徒存誠意不在水旱之災鮮不由此厥<lb/>
今農時已過水涸秧枯雖府縣有禱隨即感通而竟未<lb/>
霑足少稽信宿則嵗事去矣民何以生某等寓居此邑<lb/>
實不遑寧是用相率拱告于壇下惟神聰明正直依人<lb/>
而行尚賜哀矜即沛甘澤某等無任迫切俟命之至<lb/>
<pb n="KR4d0295_WYG_027-19b"/>
　　　謝雨文<lb/>
某等昨以此邑久旱秧種失時宅生其間利害切已不<lb/>
獲已籲哀壇下辱神之休賜以甘澤曽未信宿畎澮通<lb/>
流某等用是相率再謁壇下割牲釃酒以答神休惟是<lb/>
此邑田之髙下相懸旬朝不雨即旱而雨澤稍過亦以<lb/>
澇聞惟神劑量元氣闔闢隂陽尚卒相之使適其平某<lb/>
等且謝且祈以喜以懼<lb/>
　　　瘞道旁遺骸祝文<lb/>
<pb n="KR4d0295_WYG_027-20a"/>
骨肉歸土賢愚則均狗馬盖帷而况於人汝獨何為不<lb/>
掩其身隕首路隅髖髀荆榛彼嚙者何有犬狺狺彼啄<lb/>
者何有烏唆唆時耶命耶天乎不仁坎地以𦵏非人弗<lb/>
因體乖其全魂反其真孰全孰虧萬古同塵<lb/>
　<lb/>
　<lb/>
　<lb/>
　<lb/>
<pb n="KR4d0295_WYG_027-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漫塘集巻二十七<lb/>
</p>
<p>
</p>
  </div>
<div>
                <head>漫塘集巻二十八</head>
    <p>
<pb n="KR4d0295_WYG_028-1a"/>
欽定四庫全書<lb/>
　漫塘集巻二十八　　　　　宋　劉宰　撰<lb/>
　　墓誌銘<lb/>
　　　故知吉州王公墓誌銘<lb/>
開禧改元春詔趣新知吉州王公行仍俾以行期來上<lb/>
公祗命就道夏四月戊子次于儀真病卒年六十有三<lb/>
其年九月乙酉𦵏鎮江府金壇縣上元鄉白水塘之原<lb/>
公諱萬樞字賛元世居江之徳安曽祖韶事裕陵為樞<lb/>
<pb n="KR4d0295_WYG_028-1b"/>
密副使贈太師燕國公卒諡襄敏國史有傳祖寀擢崇<lb/>
寧甲科終左朝奉大夫父彦融終朝請大夫直敷文閣<lb/>
累贈金紫光祿敷文始家金壇公其仲子也父任入官<lb/>
凡十三轉終奉直大夫由平江府崑山縣尉調秀州崇<lb/>
徳丞用舉者五人改秩知滁州來安縣淮南路轉運司<lb/>
幹官通判建康府知興國軍及吉州凡七更任而一不<lb/>
赴崑山得海盜溢賞格吏請出郊以應親獲之文公據<lb/>
實却之崇徳令受賕醜正疾公如讎臺諫以其私問覆<lb/>
<pb n="KR4d0295_WYG_028-2a"/>
䕶如所厚建康有殺人獄歴十二年數更官而情不得<lb/>
公自崇徳徃一問即承畱守劉忠肅公珙欲以平反薦<lb/>
公辭不受曰賞者一而罰者衆吾不忍也來安政成郡<lb/>
以全椒令闕政龎檄公暫徃全椒人喜出迎來安人遮<lb/>
道不可郡重違兩邑民俾兼治之入淮南幕當思陵升<lb/>
遐光宗御極弔賀之使相屬計臺職䕶視費夥事殷㑹<lb/>
使者闕公顓其任比六七徃反用不加廣而肅給過於<lb/>
平時進貳建康與帥合謀矯發倉廩以賑饑多所全活<lb/>
<pb n="KR4d0295_WYG_028-2b"/>
府更二帥鄭公僑張公杓中間趙公師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>以王人攝事<lb/>
鄭端清鎮物張明敏過人府事一以委公既受代張從<lb/>
外薦鄭欲從中用之㑹公之子逢及遂俱以妙年名貢<lb/>
籍言者以為私論罷起知興國軍給久耕之要劑而民<lb/>
免奪攘蠲河渡之嵗課而民不病渉賦斂之竒零者省<lb/>
之先期者緩之部刺使有偏聽久繫人於獄者公察其<lb/>
無辜立出之姦民有稔惡於鄉官吏不敢誰何者公發<lb/>
其積愆窮治之夫婦離歸者賙之使復合兄弟競分者<lb/>
<pb n="KR4d0295_WYG_028-3a"/>
愧之使弗爭貢士之不能行逺官之不能歸旅櫬之不<lb/>
能𦵏公有以資之又斥餘財興學舍葺公宇治兵防創<lb/>
六城樓摘坡仙句扁其西曰疊山著最勝也先是郡苦<lb/>
淮衣之征盖方承平時防河之卒賦衣淮西之蘄黄蘄<lb/>
黄轉市於興國因以為賦絹以匹計四千一百錢以緡<lb/>
計萬三千皆有竒版曹視為經費更太守數十不能去<lb/>
公於臨遣次亟言之敷奏剴切上意感悟退又白御史<lb/>
御史繼以請詔蠲其半餘令郡以他賦代輸仍命漕臣<lb/>
<pb n="KR4d0295_WYG_028-3b"/>
補助悉不取之民後二年版曹復援故事行下幸公已<lb/>
至力持前奏竟格不行盖非公言之於臨遣之初則無<lb/>
以悟上意非公持之於治郡之日則無以杜方來成始<lb/>
成終繄公一力興國人畫像祠之秩滿部使者上其政<lb/>
且進用矣公急於及民願復興國執政以吉為江左大<lb/>
州兵賦所仰亟以命公吉距興國不逺民熟公政徯之<lb/>
如慈父母故公之亡二州之人皆依依然公寛厚有容<lb/>
坦夷無隱和平制行不矯尤以絶人警敏見機不唯阿<lb/>
<pb n="KR4d0295_WYG_028-4a"/>
以逐物以謹寔訓其子以儉約飭其家蚤嵗敏於文以<lb/>
是受知當路四舉禮部咸在髙選好讀書卧興與俱弟<lb/>
萬寳場屋困躓養生送死悉仰於公嫁其女猶已女從<lb/>
弟有同寓里者屬雖疏視之如親教養其子十年猶一<lb/>
日伯姊之子蚤孤今表表自立公實成之病且革猶命<lb/>
遂曰某甥未奠居宜以别業畀之其篤於情義如此喜<lb/>
賓客謁至必出卑以自牧無訑訑色建康論罷後三年<lb/>
逢為龍飛進士又三年遂亦擢第言者愧悔而公愠喜<lb/>
<pb n="KR4d0295_WYG_028-4b"/>
不形前夫人范氏卒於淳熙戊戌今夫人蔡氏子五人<lb/>
適以疾廢逢終迪功郎建康府溧水縣主簿遂迪功郎<lb/>
臨安府富陽縣主簿為文雅徤無世俗浮靡之氣足以<lb/>
名世無疑遜受公遺澤近選皆業進士女三人長適迪<lb/>
功郎䖏州松陽縣尉趙汝顗次適從政郎鎮江府府學<lb/>
教授許溪季適進士衛洵既𦵏遂奉前刑部侍郎曾公<lb/>
炎之状來請曰先君平生蒞官行已曾公之状靡不詳<lb/>
曾天子從臣嘗參太史筆其言足以傳信矣抑先君曾<lb/>
<pb n="KR4d0295_WYG_028-5a"/>
氏之所自出吾猶慮後世疑其私子嘗吏建康於先君<lb/>
為屬居於鄉先君數登進之知先君之詳而弗累於私<lb/>
莫如子敢請銘某謝不能數矣而遂固以請乃為之銘<lb/>
曰<lb/>
有矯斯才而詭其常有煦斯人而弛其防行也則偏政<lb/>
焉靡臧惟中惟和君子之方嗚呼王公今也則亡制行<lb/>
之平匪師匪商實政在人駕龔軼黄施弗克遐而道罙<lb/>
光茅峯之支白水之塘於千萬年君子之藏<lb/>
<pb n="KR4d0295_WYG_028-5b"/>
　　　霍氏墓誌銘<lb/>
丹陽竇君從謙將𦵏其妻霍氏以書來言曰霍常之望<lb/>
族有以選為鎮江軍節度推官瀛其名者吾妻之父有<lb/>
以廷對魁天下曰端友者其從曾大父也吾妻何之自<lb/>
出有為勅令所删定官幾先其名者其外祖父為禮官<lb/>
曰洵直者其外曾大父也惟其内外名家禮法相承故<lb/>
吾平日之所以樂施予薄奉養者吾妻之奉佛茹素有<lb/>
以先我也所以崇師儒喜賓客者吾妻之好賢樂善有<lb/>
<pb n="KR4d0295_WYG_028-6a"/>
以助我也吾之培埴吾家所以益裕於前者吾妻掖我<lb/>
以儉勤也吾之奮身田里庀司禁林所以甚宜其官而<lb/>
卒免於戾者吾妻飭我以廉謹也而得年不遐相我不<lb/>
卒此吾所以悼痛其亡而丐子之文以永其傳也余與<lb/>
竇君輩行相先後居相逺婦人無外事其然歟其不然<lb/>
歟余不得詳也然余聞竇君富而好禮所館多知名士<lb/>
士亦雅為盡心知警戒相成要必有道故為述大概俾<lb/>
納諸壙竇君前幹辦翰林司今授盱眙軍兵馬都監秩<lb/>
<pb n="KR4d0295_WYG_028-6b"/>
修武郎三子湘江淮皆業進士三女長許嫁進士徐徳<lb/>
裕次許嫁登仕郎胡棨季尚幼霍氏享年四十有五其<lb/>
卒以開禧丁夘四月九日其年十有二月壬寅朔𦵏于<lb/>
縣之永濟鄉顧莊之原祔於皇姑禮也銘曰<lb/>
大家之匹名家自出百世之蔵斯言之質<lb/>
　　　栁宫巡墓誌銘<lb/>
括蒼栁謨述其兄之行來告曰先兄與故吏部侍郎梁<lb/>
公為姻家而子梁婿也盖嘗介外姻以謁于子今其不<lb/>
<pb n="KR4d0295_WYG_028-7a"/>
幸齎志以沒具𦵏矣而銘文未具將無以掩諸幽其孤<lb/>
𦕈然銜哀就位不能匍匐請命謨不勝手足之情敬拜<lb/>
以請某方謝不能而使者曰是行也徃反三千里非文<lb/>
無以復命敢固以請僕既重違栁君之請又以其使者<lb/>
之言為不謬故不辭而為之書君諱謐字仲静世為麗<lb/>
水人曾祖某祖某父某始其先卜𦵏于鳳凰山掘地得<lb/>
雙魚相者曰富貴之祥其後有徙于他州者簮纓蟬聫<lb/>
而君家以富聞君性謙厚不以富驕人雅淡不以物繫<lb/>
<pb n="KR4d0295_WYG_028-7b"/>
情故兵部郎中梁公汝永篤實人也一見契合遂歸以<lb/>
女兵部以文學發聞徧儀學省故君所與游皆聞人嘗<lb/>
慨然曰士窮則獨善其身達則兼善天下吾雖不達視<lb/>
困窮者有間矣盍有以善其鄉故以緩急告者資之幼<lb/>
弱不能自存者恤之疾痛則授之藥饑歉則貸之食僧<lb/>
院浴室先世所建則葺之使勿壊河梁山蹊行道所病<lb/>
則甃之使勿傾又曰君子之仕也行其義也顧豈以科<lb/>
目為限哉乃以家財助邊授承信郎以部運及年勞再<lb/>
<pb n="KR4d0295_WYG_028-8a"/>
轉保義郎有㫖特差充昭慈永祐陵攅宫内外巡撿攅<lb/>
宫統以連帥而中貴人實司之二者意向不同皆安君<lb/>
之為陵寢徼巡不交民事噤不得有所施秩滿鋭欲擇<lb/>
官以攄其藴而君病矣病且革召家人前委以家務細<lb/>
大不遺至飭掃除以待弔客言訖而瞑二子道寧道徽<lb/>
寧以疾廢徽甫冠而夭命炳以嗣實謨之子無幾微見<lb/>
於顔面其達矣哉其日實嘉定己巳四月中澣享年五<lb/>
十有七既禫始得地於邑之東塘山其𦵏以某月某日<lb/>
<pb n="KR4d0295_WYG_028-8b"/>
女一人適從事郎新監淮東總所鎮江府藥局兼大軍<lb/>
倉梁鑰即侍郎之仲子僕初以子婿省侍郎于淮東計<lb/>
臺問所以聨姻曰豈以兵部於公為族其子我之自出<lb/>
故耶公曰然雖然栁亦有過人者後四年始識君於京<lb/>
口又四年奔侍郎之喪復㑹君於中都相見悲不自勝<lb/>
其為梁氏慮如己私始知君之於人不以存亡易心侍<lb/>
郎之知君非茍然者乃為銘曰<lb/>
栁氏在唐碩大且光世徳重開雙魚效祥惟富惟貴孰<lb/>
<pb n="KR4d0295_WYG_028-9a"/>
主張是以君之能而嗇於位士志及物豈但入官君施<lb/>
於鄉亦既有端弟子猶子古有明訓人恤其私君焉䖏<lb/>
順東塘之原水秀山明百世之藏請質斯銘<lb/>
　　　薛翁媪墓銘<lb/>
薛氏家寧海有去儒為道士者曰元泳其始為道士也<lb/>
過予予問焉赧而答曰豈吾心哉顧吾母老矣而窘於<lb/>
養日倚門望曰季也才其庶乎泳自度終無以副之來<lb/>
茅山視道士居侈養豐而主我者適同姓可感以義故<lb/>
<pb n="KR4d0295_WYG_028-9b"/>
俯而從庶將母而來以慊吾素君尚忍效韓昌黎以癡<lb/>
狂子責我哉予曰吾責不子施子盍自虞其難也泳不<lb/>
對頷而去未幾奉板輿入山其徒果難之母子卧逆旅<lb/>
病幾殆予間從二三友攜醫生徃視之彌久乃得瘥復<lb/>
奉以歸今年春予掃墓雲邉有衣羽衣闖户外視之泳<lb/>
也予驚喜問母無恙泳唯唯去兩月忽縞衣來前拜且<lb/>
泣曰吾母歸而死且將從先君之兆矣委而來惟不朽<lb/>
是圗前見君雲邉噤不吐念無以為先今之來也君之<lb/>
<pb n="KR4d0295_WYG_028-10a"/>
友淮西總幕王君導以詩君其賜之維薛氏世農至先<lb/>
君而裕先君名某字某能不嗇其餘以稱于鄉沒之嵗<lb/>
淳熙戊申得年五十有七𦵏吳家㠗三嶺頭先君沒而<lb/>
家弊母潘鬻簮珥以教諸孤得年多於先君十有九以<lb/>
嘉定甲戌終於家五子某某某某其季泳也女二其婿<lb/>
曰某人某人生孫男女六人皆幼願以為墨卿累可乎<lb/>
余學文於昌黎韓氏惟張圓之子汴兒在襁褓無介紹<lb/>
能得銘於韓氏泳視汴兒為能言而王君余畏友也敢<lb/>
<pb n="KR4d0295_WYG_028-10b"/>
不力銘曰<lb/>
養不果計之左𦵏之宜神所依過者下泳也山中舊司<lb/>
馬<hi>司馬子微為道士隱天台山</hi>
　　　故兵部吳郎中墓誌銘<lb/>
吳季札封延陵而墓在江隂之申浦其後以國為姓今<lb/>
吳氏世居江隂意其傳為嫡曾祖某祖持皆嘉遯不仕<lb/>
父觀以樂施聞于鄉後以公貴贈朝議大夫公諱漢英<lb/>
字長鄉少孤力學出從先生長者游得毋自欺一語服<lb/>
<pb n="KR4d0295_WYG_028-11a"/>
之無斁登乾道己丑進士第主婺之金華簿以憂不赴<lb/>
主無為之廬江簿邑近邉學校廢不貢士且十年公謂<lb/>
不興學且無以厲士而以令率人不若身先乃輟俸以<lb/>
倡既學興而士集復親程其能明年大比與貢者四令<lb/>
為吏所枉不能明公申而直之令繼以疾逝不能歸公<lb/>
賙而遣之常平積負且三千緡比公攝邑悉為補還部<lb/>
使者由是知公旁八郡疑獄滯訟與關隘坑冶事之大<lb/>
者悉屬公先是淮民饑有㫖募民入粟舒之舒城得粟<lb/>
<pb n="KR4d0295_WYG_028-11b"/>
多使者檄公徃視公欲遂散之郡守謂必覆奏公曰民<lb/>
命在朝夕比奏必不及守不能奪民以更生用薦者關<lb/>
陞主管湖南運司帳司㑹故中書舍人陳公傅良將漕<lb/>
時率諸生與同僚之好學者講道嶽麓一日扣公所學<lb/>
以毋自欺對陳公歎曰公所謂非苟知之亦允蹈之吾<lb/>
得友矣光宗御極有㫖裁湖南月樁之太重者陳以咨<lb/>
公公以為月樁誠不可不減亦不可概減不減無以寛<lb/>
民力概減則無以贍軍賦厥今惟衡永道二州自來未<lb/>
<pb n="KR4d0295_WYG_028-12a"/>
經蠲賦而諸縣之版帳尤重盍以為先陳公喜起執公<lb/>
手曰便煩以此意草奏公即為條上凡三州月樁之當<lb/>
減者計一萬四千五百緡報下如章既乃議減帳以三<lb/>
州去臺治逺不但費文移而事體亦有難踰度者檄公<lb/>
親徃公冒暑疾馳所至郡與守貳裁䖏其宜所減者又<lb/>
七萬七千緡有竒民以大寛咸刻石紀上徳陳不俟公<lb/>
請薦之朝謂奮自儒科期為有用之學見之吏事本自<lb/>
不欺之心盖以實言既又屬之諸臺舉員以足改秩知<lb/>
<pb n="KR4d0295_WYG_028-12b"/>
太平之繁昌紹熙癸丑嵗大饑荒政行公先料簡饑民<lb/>
為二甚者計口日給次者減半月給之地逺則委官親<lb/>
授閲明年三月結局公前期請於常平使者民未食新<lb/>
恐為徳不竟請展一月使者下其事于一路所全活不<lb/>
可計縣惟銅官靈巖二鄉洊饑而統縣旱不及五分法<lb/>
不應捄荒公請于州準故嵗行之二鄉之民以濟通判<lb/>
滁州復漏澤園久侵之地以廣上恩而死有歸貸常平<lb/>
久貯之麥以修水利而生者有養尋攝郡事聿新城樓<lb/>
<pb n="KR4d0295_WYG_028-13a"/>
重建泉水白塔二寨内足以壯觀瞻外足以制衝要轉<lb/>
運司起樁積錢萬緡失舟于𤓰歩使者牒州拘勘官吏<lb/>
公察其非辜且死無以償即揭榜聽民投税出限田契<lb/>
未幾得鏹償之如其數繫者以釋攝郡僅朞月興廢舉<lb/>
弊日新又新而郡計視昔亦加倍士民日走詣諸臺願<lb/>
借之畱既審知其不可則泣送越境初公之在繁昌諸<lb/>
臺咸上其政而前後二千石亦陸續以聞朝廷已深知<lb/>
其治行至是部使者復摭實露奏當國者恨見之晩到<lb/>
<pb n="KR4d0295_WYG_028-13b"/>
闕復陳安邉十策如戍守之實禁卒之選審儲蓄謹關<lb/>
隘皆見施行人服其知務得㫖與六院差遣時安豐軍<lb/>
宻奏淮北流民四十萬且扣淮有㫖近臣集議方公謁<lb/>
謝政府有示以宻奏問計所出公言今邉臣不善用間<lb/>
言未必實宜静以待之而果妄執政益知其可用開禧<lb/>
改元除監都進奏院院吏容姦章奏不時達獄案闕状<lb/>
亦有蔽匿者吏故分八保公令各保置冊日書所受郵<lb/>
置次日取所屬批收銷注弊以是革院𨽻門下後省一<lb/>
<pb n="KR4d0295_WYG_028-14a"/>
日以院事謁給事中鄧友龍鄧時除兩淮宣諭使方鋭<lb/>
以開邉問何以助我公不答退為書上之大意以為今<lb/>
日之舉評以孫子始計之書無一可者鄧大以為忤既<lb/>
兵潰而歸始愧其言二年五月主國子監簿未幾遷大<lb/>
理寺丞有内醫藥童進狀訴有司不為直其地屋之訟<lb/>
得㫖下刑寺擬定其詞乃欲起遣錢塘門外賃户自營<lb/>
居止公謂藥童職當内宿豈應出居關外端以僦直稽<lb/>
違故設為自營居止之說以遣逐之耳宜下臨安府理<lb/>
<pb n="KR4d0295_WYG_028-14b"/>
還僦值而仍其故藥童意不惬挾貴求改且百方竟莫<lb/>
能奪三年十一月權臣既誅即寘堂吏史達祖耿檉董<lb/>
如璧于理寺三人用事久士大夫多由其門是獄之起<lb/>
懼者甚衆同列亦畏避不前公慮獄久不決將為縉紳<lb/>
禍乃親自詰問既具得其姦贓之狀即白之朝黥𨽻嶺<lb/>
南籍其家得士大夫所與徃還書尺悉焚之通衢由是<lb/>
中外以安嘉定改元除大宗正丞傑閣以嚴屬籍之儲<lb/>
嵗久弊甚整葺如新時方更化海内引領望治公條三<lb/>
<pb n="KR4d0295_WYG_028-15a"/>
劄以獻曰順祖宗之法曰清中書之務曰減四川之賦<lb/>
丞相錢公參政衛公謹遵行之遷公太常丞時卿少虚<lb/>
位實專禮文之事頌臺所掌大小祀服器皆弊粢盛牢<lb/>
醴取具臨時壇壝亦有圮者公次第更新之而申攸司<lb/>
各恭乃事未幾祫祭儀物粲然中貴人有創園亭于郊<lb/>
丘前者莫敢問公見之謂是可忍孰不可忍中貴人聞<lb/>
之懼不崇朝撤去權兵部郎官兵興之後邉將上功多<lb/>
濫公考覈有方曹務為清輔郡有請増禁卒數百人者<lb/>
<pb n="KR4d0295_WYG_028-15b"/>
長貳從公問可否公謂増禁卒以嚴守備誠輔郡之宜<lb/>
然費將安出惟不加賦不虧上供則可不然不可行也<lb/>
議以是格其年七月面對陳三劄一論沿邉形勢二論<lb/>
銅鏹漏洩三論宗室有罪久閉非宜上皆嘉納付外施<lb/>
行對畢遂上更迭之請自是凡八九上錢丞相以公篤<lb/>
實欲畱以自助皆卻弗報㑹言者欲有所撼動疑公為<lb/>
黨論罷主管台州明道觀閒居六年凡四書明道之考<lb/>
未嘗以書干廟堂幅巾芒屩日與親朋徜徉田里間以<lb/>
<pb n="KR4d0295_WYG_028-16a"/>
觴詠自遣慕陶淵明賦歸來辭忘懐得失故自號歸去<lb/>
老人七年四月官簿之年將及遂上疏告老命下越月<lb/>
疾作因與弟姪訣以箧中所有盡散之又月餘當六月<lb/>
既望卒享年實七十有四當暑大雨驟作凜如清秋官<lb/>
自陞改凡七轉至朝請大夫娶故禮部侍郎金華陳公<lb/>
巖肖之姪女封宜人後公十年卒四子長曰渥迪功郎監<lb/>
通州石港鹽場其卒也先夫人五年曰沐今官修職郎<lb/>
監池州户部贍軍酒庫曰藻今官修職郎安吉州徳清<lb/>
<pb n="KR4d0295_WYG_028-16b"/>
縣丞曰淡舉進士孫曰十能百朋千遇十翼萬雋皆未<lb/>
官公性姿嚴重操尚清平平居無媟語無慢容無聲色<lb/>
耳目之玩縑素之衣有十年不易者卒之日猶起坐燕<lb/>
室疾加革始就枕而逝自其初在廬江攝邑經年第支<lb/>
本俸㳂檄所過不批驛劵在滁陽攝郡乃悉廢互送有<lb/>
餽者易元封酬之凡俸皆計日截支官所市物必倍給<lb/>
其直回翔班著唯遷轉及節朔修公謁晩嵗頗經渉清<lb/>
華皆由序進不自意得盖其不自欺之學終始貫徹如<lb/>
<pb n="KR4d0295_WYG_028-17a"/>
此宗族親黨稱力周給女有未嫁已俸嫁之姪未奠居<lb/>
遜屋居之追孝祖考恨不及養自髙曾以下皆買田冢<lb/>
旁以給守者性嗜書於國朝典故考計尤詳平生喜為<lb/>
詩自謂非工率棄去退休方稍稍編錄有歸休集十九<lb/>
巻藏於家卒之明年三月十有五日𦵏縣之昭徳鄉綺<lb/>
山之原其後諸子將奉陳夫人之喪合𦵏屬某為銘某<lb/>
嘗與徳清丞㑹于茅山之陽辱與之交遂不復辭某年<lb/>
徳清復與昆弟合辭以今奉議郎新知建康府句容縣<lb/>
<pb n="KR4d0295_WYG_028-17b"/>
事丁君宗魏疇昔所状公行來請某以公之行也著丁<lb/>
之言也信皆足以詔後故為序次之不疑而繫以銘銘<lb/>
曰<lb/>
言必顧行行必顧理終始惟一視表如裏曰毋自欺展<lb/>
也君子吾歸孔時吾樂孔真摩挲松菊左右親賓是以<lb/>
似之歸去老人若堂其封綺山之麓申浦相望有永其<lb/>
續<lb/>
　　　故徐府君墓誌銘<lb/>
<pb n="KR4d0295_WYG_028-18a"/>
余先君雲茅居士嘗舉鄉黨篤行之士以訓諸子曰若<lb/>
張君子容徐君叔珍可謂孝矣某亟拜問故先君言二<lb/>
家翁皆鄉黨自好者知學之益不憚裹糧束脩以成其<lb/>
子二君知親之志蚤夜孜孜懼弗克力以為親羞其所<lb/>
師友皆一時名人既學成行修大家貴人爭為書幣願<lb/>
館致而州縣亦禮請入學二翁幸有子欣欣然樂而忘<lb/>
其老皆踰九十以終小子識之是殆庶乎能養志者某<lb/>
時仰祇明訓退考行事竊以為就二君言徐為尤難盖<lb/>
<pb n="KR4d0295_WYG_028-18b"/>
世俗以場屋去取論士張雖不第及其親無恙時猶再<lb/>
舉于鄉徐試輒不效而鄉評不以是致重輕其親亦泰<lb/>
然不芥蔕盖知其業之精藝之成亦既中有司之程特<lb/>
以小不合黜非戰之罪是君不但自信而人信之不但<lb/>
能以命義自安亦有以安其親矣可不為難乎張君諱<lb/>
溥與雲茅齊年仕未幾而沒沒數年雲茅亦下世其不<lb/>
肖孤所藉以慰猶有先君之執友在而今亡矣則緬焉<lb/>
此情可但遇一哀而出涕而徐君三子忽縞衣鴈行來<lb/>
<pb n="KR4d0295_WYG_028-19a"/>
言曰先墓將宿草矣敢請銘余故不辭首述家庭舊聞<lb/>
而後緒次君之顛末君諱蒙叔珍字也世居金壇曾祖<lb/>
昱祖中立父璋皆潜徳不耀君之學篤於易著易補傳<lb/>
十巻藏於家又以其餘力旁通隂陽醫卜之書間亦誦<lb/>
道言其奉親既先立乎大者其養必謹其喪必哀以常<lb/>
不書靖康之亂外氏孫盡室淪喪君追惟母志祀享必<lb/>
時伯姊適建昌尉蔣伯堅伯堅死建昌微君宛轉當路<lb/>
無以歸既歸而生者須養而又白其親斥家財助之始<lb/>
<pb n="KR4d0295_WYG_028-19b"/>
克復常産少與仲兄好古齊名好古有學行蚤世君教<lb/>
其子迄於成立其長子既昏而貧且死君為之𦵏仍嫁<lb/>
其女其妻攜二孤育于母家君病革無他治命顧其子<lb/>
曰某姪之子長矣而不自食不閑於教訓我死汝必攜<lb/>
以歸教育之俾毋墜先兄之後諸子曰諾乃瞑盖其夙<lb/>
昔之念如此配譚氏故大理少卿知柔之族夙有令徳<lb/>
以宜其家子春申石遂各執一經女一人歸忠翊郎舒<lb/>
州兵馬監押趙汝徐前沒孫男女九人男嘉謀嘉猷次<lb/>
<pb n="KR4d0295_WYG_028-20a"/>
未名女皆未行自淳熙丁酉朝廷病士之補國學者濫<lb/>
限其來立待補法除嵗貢外枚數預試者三十取一最<lb/>
後十五取一以為常而君家父子姓名無嵗不上下其<lb/>
間鄉黨以是益知君而重嘆君之不遇君之生後譚夫<lb/>
人一嵗而死前一月實嘉定甲戌中秋後十日享年七<lb/>
十有二諸孤以明年正月十有三日癸酉合𦵏君夫人<lb/>
于西阡之原東距縣十里銘曰<lb/>
養以志親以遂拊以恩族以存積之厚唘厥後勒斯銘<lb/>
<pb n="KR4d0295_WYG_028-20b"/>
賁幽扄<lb/>
　　　仲益姪墓誌銘<lb/>
君名益之仲益字也曾祖杞自丹陽徙金壇祖嗣慶再<lb/>
貢于郷父桂嵒對䇿直言擢甲科授迪功郎為建平尉<lb/>
母湯氏仲益以孝謹聞而力於學家世䇿名場屋其季<lb/>
用辰崇雋亦偕計仲益明春秋獨不偶至第嵗貢之餘<lb/>
補太學輒居前仲益不芥蔕嘉定甲戌春病愈而羸頗<lb/>
進温劑夏五月瘍生於背寒之得不發然竟死年三十<lb/>
<pb n="KR4d0295_WYG_028-21a"/>
九妻徐頻年喪其私親而又寡其哭不忍聞男日嚴女<lb/>
喜皆幼越明年三月己酉𦵏縣東北隅距郭門二十舉<lb/>
武從叔某為之銘銘曰<lb/>
泳者得珠子得則礫帆者方迅子舟則溺孝友之至遺家<lb/>
之戚謂之何哉嗚呼仲益嚴也豐下惟後之殖勒銘幽扃寄我心惻<lb/>
　　　故知和州陸祕書墓誌銘<lb/>
維陸氏嬀姓之别以邑命氏唐有為揚州長史者髙郵<lb/>
於揚為支邑因家焉至君曾祖逺有榦方之才終武畧<lb/>
<pb n="KR4d0295_WYG_028-21b"/>
大夫祖植父光弼再世不仕父以君游太學遇夀典封<lb/>
迪功郎致仕後以君陞朝再贈承議郎承議當建炎間<lb/>
避亂奉父叔徙杭自杭徙秀今為崇徳人君諱埈字子<lb/>
髙少穎悟以學問自力入學陞内舍紹熙庚戌天子龍<lb/>
飛禮部奏名第九廷對擢居第四授文林郎紹興府觀<lb/>
察推官以憂不赴再調滁州州學教授滁居山谷間士<lb/>
習因陋君至慨然曰教授吾職也職可曠乎乃尊禮老<lb/>
成以示之本激昻俊秀以發其文又闢武齋以收勇果<lb/>
<pb n="KR4d0295_WYG_028-22a"/>
興小學以養童稚由是士皆趨學是舉始有以進士起<lb/>
家者繼是入太學登名科者相望皆及門之士秩滿赴<lb/>
闕近比多由掌故升館學君安於平進第授兩浙轉運<lb/>
司幹辦公事浙漕事叢入幕多貴遊子懵不更事間以<lb/>
才選復視富貴可攫取顧望畏縮不任事惟君明敏而<lb/>
彊毅使者所敬事無巨細悉以委之積數月彊者抑寃<lb/>
者得直臺府為清中外翕然歸重㑹詔薦士一時禁路<lb/>
上君名者七人丙寅八月除國子錄丁夘二月遷武學<lb/>
<pb n="KR4d0295_WYG_028-22b"/>
博士八月召試館職時用事者方肆其淫心以規恢復<lb/>
君謂必先盡去中世浮淫靡爛之弊而後可議此末篇<lb/>
復請清賄遺以肅官邪皆人所難言奏篇既上除秘書<lb/>
省校書郎戊辰七月兼吳益王府教授尋遷祕書郎先<lb/>
是嘉興以孝宗毓聖陞府士未沾恩至是有請參政衛<lb/>
公涇主之君亦相左右或言其私罷歸明年七月主管<lb/>
台州崇道觀庚午六月通判和州制置使黄公度以軍<lb/>
賦不贍議散武定軍議者懲𣙜淮之變無敢任責黄以<lb/>
<pb n="KR4d0295_WYG_028-23a"/>
屬君君謂事固有名同而實異者力田之民迫於饑寒<lb/>
俯就行伍則去而縁南畆固其本心但頃當洊饑之餘<lb/>
則散之非其時所給不贏數日之糧則去而無其資故<lb/>
不免為盜今小稔朝廷復厚遺使之退而有以自謀何<lb/>
不可議以是決自廬而和次第縱遣皆按堵如君言濠<lb/>
梁闕守制置使被命選才以君攝事方和好未定敵據<lb/>
濠以求成繼以叛卒猖獗至是甫定或勸宜以親信自<lb/>
衛君謂亂離之後當開示大公以收人心若藉左右以<lb/>
<pb n="KR4d0295_WYG_028-23b"/>
免末矣入境荆榛蔽野行數十里無人烟武定卒既散<lb/>
曰惟陸君能拊我從而受㕓者七千人君亦安集有方<lb/>
振贍不遺力田萊以之日闢又以守備單弱乃援舊比<lb/>
請于朝俾三衙及江上諸軍畫地分戍既得請君謂客<lb/>
主之勢宜有以相權郡有使校軍名籍貿亂至胥吏竄<lb/>
名民兵冒請乃親料簡皆為勁兵總所轉饟水陸勞費<lb/>
君請計費就糴費省而力不勞故事士卒曽經借請名<lb/>
曰破劵尅納無己時君命人置一籍計實以除士樂用<lb/>
<pb n="KR4d0295_WYG_028-24a"/>
命辛未長至敵獵對境人情驚疑鄰郡至傳遽以聞者<lb/>
惟君諜知無他暢飲自若人恃以安更弊之初君料舊<lb/>
劵折閲且不售即下令計元直官仍出鐵錢及交子廣<lb/>
行兌便其兌便所不及即給之據且上其數於朝俾就<lb/>
易左帑時諸郡䖏置失宜或至罷市惟濠晏然如平時<lb/>
南渡優並邉之郡不起二税州郡為量收課子開禧俶<lb/>
擾併課子罷輸而郡計亦立故諸郡皆以為言惟濠屢<lb/>
乞展免其他如修學以養士表孝以厲俗増吏俸以革<lb/>
<pb n="KR4d0295_WYG_028-24b"/>
貪優縣用以寛征皆於事變膠轕之時而為根本無窮<lb/>
之計越明年十一月改知和州兼管内安撫司公事初<lb/>
君去和吏民相率祭禱以祈君之還及是懽迎如歸慈<lb/>
母君亦熟其利病所罷行悉契其心所以養士厲俗寛<lb/>
屬邑恤寮吏視濠有加郡困於兵井邑蕭條君至未幾<lb/>
軍民之居畢葺又以其餘力修囷倉浚河湟積貯有所<lb/>
城守有恃事或近名而無實寧忤衆弗為郡有昭關千<lb/>
秋澗地非要害昔人一時據以拒敵或摭以為説遽議<lb/>
<pb n="KR4d0295_WYG_028-25a"/>
興復君持不可南渡初籍丁壯最多之戸為萬弩手人<lb/>
許占田三百畆以備器械嵗久丁口散亡田亦他屬中<lb/>
更兵火益復離散而議者欲嚴教閲君謂非休養士卒<lb/>
數年之後閲實丁壯更定名籍不可不然徒擾奚益議<lb/>
以是格令附邑者適君里中人介不受私寓公有不樂<lb/>
者與剽輕士比而攻之因以及君坐罷明年五月主管<lb/>
建寧府武夷山沖佑觀是嵗饑崇徳為甚君與同志為<lb/>
食以食餓者日數千人自十月以達于來年正月窮日<lb/>
<pb n="KR4d0295_WYG_028-25b"/>
之力不避風雨以是得疾終于正寢實嘉定丙子二月<lb/>
壬辰享年六十有二自道不明士不務内徃徃行不顧<lb/>
言或操持小異卓然不為俗染復過於自守才不適用<lb/>
若君者表裏一致言不浮於行中外踐揚用不稱其才<lb/>
所謂古之君子才全而徳備者歟始余與君為同年生<lb/>
余生晩弗敢以輩行見君君常以知友遇我嘗為余言<lb/>
禮始於謹夫婦故其生平雖妾媵未嘗近與兄塤友愛<lb/>
尤篤入君之家見君事兄如父拊姪如子子姪化之皆<lb/>
<pb n="KR4d0295_WYG_028-26a"/>
秩秩有禮法下至僮𨽻熏其徳亦無傲偃氣游其門者<lb/>
常若春風和氣中所謂身修而家齊者歟平居淡然無<lb/>
欲惟課子姪以學掇古人切於立身行已之大者書而<lb/>
揭之殆徧屋壁故雖未嘗厲聲色以臨子姪而子姪亹<lb/>
亹奉教丁夘二姪鑣鑰同請監舉鑣登戊辰第今主臨<lb/>
安府富陽縣簿君娶錢氏封安人子一人鎮甫冠亦以<lb/>
進士貢漕臺初承議君之去杭也叔父忠訓獨畱皆篤<lb/>
於教子故君與從叔唐老俱名于上庠唐老以兩優釋<lb/>
<pb n="KR4d0295_WYG_028-26b"/>
褐明年君登甲科陸氏之盛聞天下唐老早世母趙氏<lb/>
惸然無依君兄弟迎養二十年猶一日仕宦所至必奉<lb/>
以行當君立朝時鎮已屹然成立同列多願締姻君以<lb/>
女娣適趙氏多女而貧即聘趙氏其義概有不可及者<lb/>
遇鄉曲無少長必有以為之謀過於自謀其立朝而出為<lb/>
郡而免咸以鄉人故君無所懲艾自其未赴滁陽時值<lb/>
甲寅之旱部刺史郡太守委以荒政已既厥心至是復<lb/>
以拯饑得疾而死盖其此心純乎為義俛焉孳孳不知<lb/>
<pb n="KR4d0295_WYG_028-27a"/>
年嵗之不足至其講論天下事成敗得喪如數一二則<lb/>
其所以試特其緒餘耳余尚忍重言之若夫蒞官之亷<lb/>
不徇例以茍取不賤市以求贏不以公帑為私惠不以<lb/>
公餽為私有雖於今為難而於君為細故不書初承議<lb/>
𦵏縣之西北崇徳鄉之雁塔君亡恙時從伯氏展省指<lb/>
其旁小丘曰吾將從先君於此故𦵏如其志實其年九<lb/>
月丙午前𦵏富陽簿奉其父命以書來言曰吾弟實知<lb/>
君非君無以銘吾弟銘曰<lb/>
<pb n="KR4d0295_WYG_028-27b"/>
操行之純一家以仁漢萬石君表俗厲賢為政之先漢韓潁川<lb/>
臧倉非沮武叔非毁廢興天只雁塔之原於千萬年君子之阡<lb/>
　　　故慶元府教授陶公墓誌銘<lb/>
嘉定辛未夏五月乙巳皇帝御集英殿賜進士第國學<lb/>
上舍奏名陶君大甄與焉先是君之兄大章亦由内舍<lb/>
試禮部奏名擢第教授廬州累該恩封其父士達宣義<lb/>
郎至是宣義攜諸孫及常所親厚供張和寧門外以須<lb/>
君衣袍秉簡奉所賜尚書勅牒入拜親膝下曰微大人<lb/>
<pb n="KR4d0295_WYG_028-28a"/>
不及此士類榮之浙右故多大家以教子取科第為常<lb/>
而登第罕及親在又兄弟出䖏不齊惟宣義夀且康而<lb/>
君兄弟初命即為師儒官不屑簿書期㑹事故尤為世<lb/>
所歆艶既謁選授迪功郎安慶府府學教授甫一嵗丁<lb/>
宣義憂服除得闕惟舊未及戍而逝矣閭里泣相弔曰<lb/>
繼自今誰恤我者盖由辛未迄丙子不六年間而哀榮<lb/>
之反如此余尚忍言之惟陶氏望潯陽散居江浙者皆<lb/>
其裔君字成之曾祖得祥不仕祖文榦始自蘓之震澤<lb/>
<pb n="KR4d0295_WYG_028-28b"/>
墅徙嘉興之思賢鄉以長子官右選封保義郎宣義承<lb/>
父祖業有裕惟用以賑貧教子性孝友篤實其事親無<lb/>
所不盡母沈氏孺人沒於慶元間𦵏所居之西二里比<lb/>
宣義合𦵏無嵗不増葺居外艱時年已五十毁甚雖疾<lb/>
不御葷酒少與兄章之齊名章之性直亮然頗傷急君<lb/>
常以緩濟之家事多屬君君裁䖏其平無毫髪私君以<lb/>
為可章之亦曰可雖財用㑹計亦不復問多寡盈縮其<lb/>
友愛如此乙亥夏宅壊於火始議更建余寓書引禮經<lb/>
<pb n="KR4d0295_WYG_028-29a"/>
由命士以上父子皆異宫勸使外同寢奥以待祭祀賓<lb/>
客内殊閫閾以便燕私君復書曰吾兄弟少長相依忍<lb/>
垂老異䖏乎余恧焉娶雲間陸氏其家既析異有鬻業<lb/>
者君受之既病語妻子曰吾寧利此我死汝稱所宜盡<lb/>
歸之士以貧告踵相接一無吝色其所愛敬事之竭力<lb/>
邂逅唘釁曰吾惟不愧此心耳一無所歸咎鄉鄰不能<lb/>
自振者日闖門自訴率慊意去方宣義寢疾祈禱百方<lb/>
顧以妄施無益黙體親志許振貧十嵗嵗千戸為錢五<lb/>
<pb n="KR4d0295_WYG_028-29b"/>
百是嵗數已益曰及吾未瞑尚再行之繼是毋忘毋使<lb/>
吾有負也妻子奉承惟謹素善自養至是以飲冷得疾<lb/>
醫曰弱也過投剛劑病遂殆預勑家務細大不遺火後<lb/>
寓居旁舍忽起四顧曰是淺迫宜亟遷趣白章之欲以<lb/>
翌日入新居家人以未訖工難之章之幸其遷而愈也<lb/>
亟命綢繆牖戸夜不輟工明日薄晚君坐籃輿縱觀前<lb/>
後喜見顔色及卧榻躍而登家人賀曰庶有瘳乎君笑<lb/>
曰吾以彼難於停喪又死非其所使汝曹遺憾故遷爾<lb/>
<pb n="KR4d0295_WYG_028-30a"/>
詰旦吾其行乎是夕不寐數問夜如何或曰將旦矣即<lb/>
戒家人毋泣以亂我因正容屏氣而逝盖其用力於此<lb/>
久矣得年五十四三子長曰子濛蚤卒次子沂子淵習<lb/>
進士業孫男一人崈越明年丁丑夏四月己酉子沂子<lb/>
淵奉伯父命祔君考妣墓前期子沂衰絰訪余漫塘上<lb/>
拜且泣曰銘吾先君莫如子子其毋辭余娶君季女弟<lb/>
與君兄弟游良厚悼亡二十有五年而君兄弟愛余如<lb/>
初余而不銘誰當銘者銘曰<lb/>
<pb n="KR4d0295_WYG_028-30b"/>
維孝維友百行之首既豐其本宜末之茂亦既起之而<lb/>
遂止之以唘後人尚勿泚之<lb/>
　<lb/>
　<lb/>
　<lb/>
　<lb/>
　<lb/>
　漫塘集巻二十八<lb/>
</p>
<p>
</p>
  </div>
<div>
                <head>漫塘集巻二十九</head>
    <p>
<pb n="KR4d0295_WYG_029-1a"/>
欽定四庫全書<lb/>
　漫塘集巻二十九　　　　　宋　劉宰　撰<lb/>
　　墓誌銘<lb/>
　　　故翟文學母周氏墓誌銘<lb/>
嘉定丁丑五月乙酉天子臨軒第進士金壇翟君起宗<lb/>
以特恩一上居前列勑授亷州文學丁亥捷報至而君<lb/>
之母周氏死二日矣里中無少長咸助之哀以母之能<lb/>
成其子而不能少須㬰毋死以遲其子之登榮也乃八<lb/>
<pb n="KR4d0295_WYG_029-1b"/>
月既望起宗杖而起介友人以謁於余既又自力衰絰<lb/>
扣門泣且言曰起宗不肖使吾母有終身之勤而不能<lb/>
致三釡一日之養天地有窮此哀無窮惟吾母婦徳母<lb/>
儀不愧彤史或藉子有述焉其猶足以紓終天之痛余<lb/>
辭不獲則問所宜述起宗遂言曰吾母故迪功郎逵之<lb/>
女生而柔惠嫓徳相攸歸于我先君翟氏故家濟州避<lb/>
亂南徙長幼相失曾祖母最後至與朱氏女偕吾母奉<lb/>
曾祖母意教育之及嫁資送取給焉先叔䖏中既孤將<lb/>
<pb n="KR4d0295_WYG_029-2a"/>
流為釋老之役卒歸之使有家陳氏姑既寡諸子將離<lb/>
散復聚之使有養雖先君之篤於親吾母有助焉先君<lb/>
力學有聞竟不名薦書而死吾兄弟得不廢書遂賴筆<lb/>
耕以養則惟吾母之教從兄朋及琪之夫婦先後死微<lb/>
吾母鬻簮珥具衣衾幾無以斂手足形先君之喪以過<lb/>
哀得疾自爾哀甚輒發方喪冢婦時已不勝羸至是又<lb/>
喪介婦遂殆然神識了然飭後事甚悉且命速諸葛氏<lb/>
女歸甫至而瞑享年七十有六三男子起宗其長次興<lb/>
<pb n="KR4d0295_WYG_029-2b"/>
宗紹宗女四人其三前死適諸葛氏者其季孫男女六<lb/>
人未名𦵏用十月辛酉地曰北渚南距縣五里盖合𦵏<lb/>
云某惟君之父諱汝霖字祥夫與吾先公雲茅居士有<lb/>
研席之舊至是聞君言又知其母之賢可述也謹緒次<lb/>
之如前而係以銘銘曰<lb/>
子而仕親之志且仕矣親不遲樹欲静風不停寄斯哀<lb/>
銘幽扄<lb/>
　　　費進士墓誌銘<lb/>
<pb n="KR4d0295_WYG_029-3a"/>
君諱元之字元善其先自常之無錫徙金壇之孝徳鄉<lb/>
大觀中復徙邑之丹鳳里以勤儉自業生之嵗乾道乙<lb/>
酉嘉定丁丑夏瘍生而卒有七十五嵗之姥拊而哭曰<lb/>
奪我良子又有八十之姥哭曰喪我嘉婿由其門者聞<lb/>
二姥之哭而哀其無依也為之隕淚既而問其家則送<lb/>
終之具咸飭盖君之盡心於此久矣嗚呼其知所用力<lb/>
者哉娶王氏克相其夫以成其家子曰淵曰源上名太<lb/>
學女適戴元忠𦵏用十月丙午曰官坊堰南距縣三里<lb/>
<pb n="KR4d0295_WYG_029-3b"/>
淵介其友來謁銘且曰已屏俗尚惟藉是榮其親余重<lb/>
孤其志乃為之銘銘曰<lb/>
老送壯理之反銘幽扄悵莫挽惟勤惟儉篤於親以遺<lb/>
其後人<lb/>
　　　丁澹齋墓誌銘<lb/>
淳熙丁酉朝廷欲收人物之遺重成均之選始命舉場<lb/>
於嵗貢外三十取一為待補太學生是嵗吾郡上名者<lb/>
三十人丁君游與焉君時年少氣鋭而待補法方新其<lb/>
<pb n="KR4d0295_WYG_029-4a"/>
選又遴不但君以功名自期鄉黨固期之而卒不偶嵗<lb/>
嘉定己夘詔下君於是年六十有四且病矣或勸毋行<lb/>
君曰子獨不見戰馬乎聞皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>聲雖老矣伏櫪猶踴躍<lb/>
不自已吾猶是矣遂行歸而疾革乃九月乙巳卒于家<lb/>
嗚呼以君之才又早聞於人卒不名薦書以死可哀也<lb/>
君字國賓世金壇望族髙祖圭朝議大夫曾祖炤有詩<lb/>
名因後湖蘓君庠以烟霏名其亭號烟霏居士祖坦亦<lb/>
以詩與後湖為忘年交父鉞蚤世君幼失怙委家務於<lb/>
<pb n="KR4d0295_WYG_029-4b"/>
伯兄兄嗜酒生理坐廢君一無所問惟力學授徒以養<lb/>
其母兄沒嫂嫁棄其女民家君訟而歸之嫁之如已出<lb/>
其教人於意無不盡持論不視勢低昻晩名所居曰澹<lb/>
齋盖飽更世味而後得之類書數篇藏于家娶劉氏繼<lb/>
錢氏皆先君卒二子大醇大璋皆有聲場屋孫男遂良<lb/>
二子将以十一月己酉𦵏君孫荘之原而徴銘於余君<lb/>
余所哀也銘曰<lb/>
由富而貧而業益豐由壮而衰而氣益充秋髙皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>戰<lb/>
<pb n="KR4d0295_WYG_029-5a"/>
馬忘老銍艾維時良苗就槁嗚呼國賓命乎時乎二子<lb/>
軒然其在茲乎<lb/>
　　　故張氏孺人墓誌銘<lb/>
嘉定己夘五月壬戌迪功郎蕭山縣尉孫君沂之母張<lb/>
氏得疾乃六月戊戌疾革命侍者具常服整襟肅容危<lb/>
坐而逝享年七十有八闔邑喧傳無貴賤少長咸㑹庭<lb/>
下炷香稽首而言曰吾儕越人信禨事佛閲釋子衆矣<lb/>
然其終也鮮克自持如夫人者所謂得佛三昧者非耶<lb/>
<pb n="KR4d0295_WYG_029-5b"/>
自佛法入中國冠昏喪祭之禮聖人所以防範人心者<lb/>
盡廢惟敬以直内一節於聖門為近似而夫人得之夫<lb/>
人故朝散大夫主管西外睦宗院大允之姪修職郎諱<lb/>
大用之女而府君諱大成之正室張氏家京口淥水橋<lb/>
當四方舟車之㑹而孫居大港距城逺門可張羅夫人<lb/>
不知有喧寂之間張氏以儒起家而輔以醫故生理裕<lb/>
而孫氏中衰夫人不知有豐約之異城市目不覩蠶繅<lb/>
夫人既嫁惟謹且飭媵侍事紡績不知有逸勞之殊府<lb/>
<pb n="KR4d0295_WYG_029-6a"/>
君多姊妹未嫁者藉夫人以行已嫁而反者夫人善事<lb/>
之府君好道術宅心事外夫人持之以嗇故不匱而祭<lb/>
祀賓客無違禮三子長淵先卒次泳四上名太學一在<lb/>
首選季則沂也四舉禮部擢辛未進士第女二人適特<lb/>
奏名進士陳岫進士胡旦孫男天濟天民天澤孫女三<lb/>
人尚幼夫人御家嚴以是成其子比諸子既立諸女有<lb/>
歸諸孫滿前人曰可矣夫人不少弛盖其平生内心所<lb/>
主一以敬故其臨大變如此殆未可與學佛者例論府<lb/>
<pb n="KR4d0295_WYG_029-6b"/>
君之沒也𦵏所居東南五里黄公山之原泳沂將以其<lb/>
年十一月庚申合𦵏屬某以銘泳妻余妹也其何辭銘<lb/>
曰<lb/>
釋異儒而敬同嗟夫人儼厥終刻堅珉賁幽宫後千載<lb/>
唘𤣥風<lb/>
　　　故廣西經畧司幹官范承事墓誌銘<lb/>
嘉定丁丑十一月丙申廣西經畧安撫司幹辦公事同<lb/>
措置買馬范君克信卒於官得年六十有九明年七月<lb/>
<pb n="KR4d0295_WYG_029-7a"/>
其子燮仲霖始克歸其柩于丹陽又明年乃得吉卜將<lb/>
以閏三月丙午祔君練塘先塋之側前期變衰絰從其<lb/>
伯父來稽顙泣血言曰燮不天天奪之怙日月不居將<lb/>
𦵏矣而墓未有銘無以賁諸幽敢介伯父以請某幼入<lb/>
鄉校視君為前輩其兄某母黨而先君之執友也垂八<lb/>
十踞鞍逺來欲辭得乎遂緒次其事君字允誠唐相履<lb/>
氷之後六世祖自河朔徙居遂為丹陽人曾祖邦彦祖<lb/>
有常父逌皆有隱徳淳熙紹熙間天子推錫類恩以君<lb/>
<pb n="KR4d0295_WYG_029-7b"/>
常名薦書累封其父從政郎君少穎悟丱角游鄉校郡<lb/>
博士竒之書于壁曰范生後進之冠甫冠舉于鄉慶元<lb/>
己未特恩對䇿始授迪功郎潭州湘潭縣主簿未上許<lb/>
浦水軍帥奏辟準備差遣將書再考以後帥不合罷更<lb/>
化初叙前資居戎幙時部舟師伺敵儀真值我師之退<lb/>
有奪甲止火之功循從事郎尋拜經幕之命在任以互<lb/>
市勞循文林郎君雖舉進士而薄其科雅以功名自許<lb/>
雖制行不瑣瑣徇䋲墨而孝于親弟於兄睦于族信于<lb/>
<pb n="KR4d0295_WYG_029-8a"/>
友有人所難者而尤喜周人之急以從政公閔其族之<lb/>
貧創義田贍塋斥其贏以給紹熙間親年八十集逺近<lb/>
親賓擊鮮釃酒以相娱樂余先君與焉為大書其事以<lb/>
勸人子少請于親委家務於伯兄而偕仲兄于學二兄<lb/>
各如其意所欲經幕嵗上邉市馬以所親自隨得賞比<lb/>
戰多推恩者二人君首以及仲兄之子仲莘次女兄之<lb/>
子趙圭次伯兄之子仲藺末乃及其子仲霖病作或告<lb/>
以仲兄且至喜甚為一加餐尋知傳者妄抆涕累日屬<lb/>
<pb n="KR4d0295_WYG_029-8b"/>
其子歸見吾兄以所以事我者事之勿懈也其篤於友<lb/>
愛如此鄉人胡君緝性剛烈異甚獨與君為忘年交胡<lb/>
從其故人守饒身死而無後其喪之歸也送故不以禮<lb/>
胡夢於守之所親曰守以吾旅魂無依故薄我耶吾友<lb/>
范允誠義士也行至矣既而君果贏糧迎其喪平江文<lb/>
正范公之族有死于潤之逆旅者其子無以斂巷泣以<lb/>
訴君聞之為庀喪具且致歸貲既歸其族曰彼非吾宗<lb/>
也猶激於義吾能恝然乎皆厚為之禮舊館池帥劉公<lb/>
<pb n="KR4d0295_WYG_029-9a"/>
震家劉死而貧喪寄淺土微君無以𦵏其佐戎幕也與<lb/>
故四川茶馬司幹官王瓌為僚瓌死寄家于潤喪不能<lb/>
舉君為買地而𦵏且封樹之其在廣西鄉人任君令邕<lb/>
之宣化死不能歸㑹君至邕為買舟併其孥載至静江<lb/>
授館致餼比病語燮曰我挈任至此心許偕歸或不幸<lb/>
我死汝其識之燮曰不敢忘其憂人之憂雖死不替平<lb/>
居喜從老校退卒語因得古車戰遺法益推廣之為連<lb/>
弩輕車圗說上之朝謂陸可馳川可渉險可析而踰軍<lb/>
<pb n="KR4d0295_WYG_029-9b"/>
行可以束部伍遇敵可以制衝突其説雖宿將莫能奪<lb/>
朝廷下其制江上諸軍俾造車如其制復命君董役廬<lb/>
和間㑹敵退止而搢紳間率以此知君薦者用為口實<lb/>
廣帥以其書鋟木君弗止曰㑹有徴吾書者他所著籌<lb/>
邉鑑徃等説多切于時以非經進故畧君之至廣右也<lb/>
溪蠻作仇馬不時至君問其故以羈縻州岑汝弼者與<lb/>
别種黄璨爭招馬之利誘致溪洞於唐興路城等䖏為<lb/>
冦蠻得博馬銀錦而歸率為所掠故懲艾不出日圗所<lb/>
<pb n="KR4d0295_WYG_029-10a"/>
以報復君既馳書諭蠻出馬仍戒諸洞凡馬所過咸開<lb/>
門獻牛酒由是皆斂兵釋仇而岑黄方閧各駐兵五千<lb/>
於買馬之左右君復挺身深入諭以禍福岑即退聽而<lb/>
黄亦罷兵以故比君去三年馬至必時而數溢於舊帥<lb/>
管公湛趙公崇憲前後上功是以有増秩之賞秩滿丐<lb/>
歸今帥鄒公應龍表薦其能且力畱以俟代盖有以䖏<lb/>
君矣而君下世故論者惜之屬纊前一日命吏具公牘<lb/>
告老比𦵏命乃下授承事郎致仕君娶趙氏以淑徳著<lb/>
<pb n="KR4d0295_WYG_029-10b"/>
子燮鄉貢進士仲霖進勇副尉前權邕州宣化縣尉女<lb/>
三人男曰珪女未名燮既奉君喪就道復以治命取任<lb/>
宣化之喪偕歸過衡陽故潭州南嶽王監廟之冢在焉<lb/>
旅櫬不歸累年矣燮以其居隣邑併攜以行所過以三<lb/>
柩同舟孤弱咸萃見者皆䀌傷既問知其主者燮也又<lb/>
尚其義君之死為不死矣銘曰<lb/>
氣之充識之明言之文聽者傾用之晩隘厥成死不忘<lb/>
後之承烱斯光賁幽扄<lb/>
<pb n="KR4d0295_WYG_029-11a"/>
　　　信菴老人墓誌銘<lb/>
嘉定辛巳三月己酉金壇王君𦵏其妻于張巷之原越<lb/>
四月戊寅君亦卒遂合𦵏實十二月癸酉君享年七十<lb/>
有一惟王氏世儒擢髙第者相望君之考諱康博學為<lb/>
鄉先生廷對入等授咸寧主簿以卒君其長子諱洪字<lb/>
國興晩自號信菴人物峻整志氣軒昻恥碌碌人後孝<lb/>
于親友于弟篤于教人意有不可面折無所避聞人所<lb/>
長亦亟稱之人以是畏且敬焉前𦵏其子某奉君仲弟<lb/>
<pb n="KR4d0295_WYG_029-11b"/>
言之書謁銘于其友漫塘叟劉某叟以君能世其學似<lb/>
賈嘉強直不撓似朱雲嚴威儀正冠佩使人望之不生<lb/>
慢易似雋不疑再試天廷坎壈數竒又似李將軍不若<lb/>
妄校尉之封侯可哀也乃為銘銘曰<lb/>
嘉之學雲之直雋之抗李之抑訴蒼蒼杳無極淵有夷銘不泐<lb/>
　　　潘君墓誌銘<lb/>
潘姬姓之别周文子畢公髙之後食采於潘遂以為氏<lb/>
世逺族分所在為著君諱擇師字希明八世祖仕南唐<lb/>
<pb n="KR4d0295_WYG_029-12a"/>
為銀青光祿大夫始自湖徙昇居溧之陽曾祖由祖深<lb/>
之皆晦徳不仕父稹擢紹熙二年進士第授迪功郎宣<lb/>
州司戸參軍尋卒時君甫十嵗祖訓之學即自刻苦鄉<lb/>
先達給事中錢公周才聞之曰吾友户曹為不亡矣舉<lb/>
進士一不中即棄去闔門讀古書時賦詩以自見祖父<lb/>
既沒兄弟有以貧自列再析産不靳其不幸先死則拊<lb/>
其孤獨君雅不飲然招之即徃好面折人過然退無後<lb/>
言秦丞相當國士有一日雅立可致身秦故善戸曹聞<lb/>
<pb n="KR4d0295_WYG_029-12b"/>
君克自植立喜欲見之君曰徃不過千名利耳然得不<lb/>
以道胡以居之固不若仍吾素也族有易田者酬不當<lb/>
直隣有侵疆者嵗滋不已人為不平君皆安之曰族均<lb/>
一家隣吾與也是區區者寧足計耶其䖏心類如此五<lb/>
十而鰥即屏居一室牓曰靖齋人曰允矣其自名也因<lb/>
號靖齋居士少掘地得古印章文曰夀命昌永果以夀<lb/>
終盖慶元庚申十二月十有七日享年七十有八明年<lb/>
嘉泰改元二月壬申合𦵏于興賢鄉屏風山冦夫人之<lb/>
<pb n="KR4d0295_WYG_029-13a"/>
兆君元配吴氏冦其繼也子二人長曰珖以髙年且子<lb/>
為士封承務郎致仕次璘孫五人長曰彚征擢嘉定七<lb/>
年進士第今官迪功郎鎮江府金壇縣尉次彚亨彚森<lb/>
彚升彚進致仕公學行不愧其先晩猶自力言動皆有<lb/>
法尉庀職三年公亷之操孚于上下又以警捕之餘修<lb/>
庠序之教學者師尊之盖夀昌之應未艾某生晩性僻<lb/>
嘗嘆比閭法廢而守助扶持之意失喪祭禮壊而竒邪<lb/>
怪妄之俗成聞君平生獨卓然有見里有病疫者雖親<lb/>
<pb n="KR4d0295_WYG_029-13b"/>
不往君常直造其室為視證詳藥俗以死者年月定某<lb/>
日家當有異率盡室出避而使巫覡執雞操杖擊逐其<lb/>
間君曰鄉人儺朝服而立於阼階謂有室神也可使死<lb/>
者無依又以妖巫怛之乎斥其説不用卒亦無異某以<lb/>
是起敬恨不及其時登君之門盡訂習俗之謬而致仕<lb/>
公不鄙屬以銘文某謝不能而里中王君去非復助之<lb/>
請王畏友而君之事又所喜稱樂道夫復何辭銘曰<lb/>
心無競兹為靖世壊俗邪我獨此正昌而永侈厥應裕<lb/>
<pb n="KR4d0295_WYG_029-14a"/>
乃身施其後人<lb/>
　　　故湖北安撫司參議湯朝議墓誌銘<lb/>
湯氏世居金壇公諱宋彦字時美曾祖忱故贈太子少<lb/>
師祖鵬舉故資政殿學士左太中大夫丹陽郡開國侯<lb/>
累贈金紫光祿大夫諡敏肅父某故某官贈朝議大夫<lb/>
公以敏肅郊恩補登仕郎銓試入上等授迪功郎湖州<lb/>
司戸參軍階凡十四轉至朝議大夫官自戸掾辟差提<lb/>
領建康府酒庫所準備差遣改秩知餘姚縣通判温州<lb/>
<pb n="KR4d0295_WYG_029-14b"/>
未上丁母憂通判慶元府婺州擢知廣徳漢陽軍不赴<lb/>
改浙東安撫司參議官再授湖北安撫司參議官爵金<lb/>
壇縣開國男乃嘉定壬午三月癸亥卒于治所享年六<lb/>
十有九公平生忠信孝友無世俗機械聞善樂從人或<lb/>
欺之已終不以是自創喜讀書雖醫巫卜筮雜家者流<lb/>
無所不讀祇以自娱不眩其博自初歴官及倅明婺二<lb/>
州俸入皆裕而公常貧兄邦彦嘗為右司諫有聲當世<lb/>
既沒而女未行公為稱貸以遣隨鬻常産酬之三得任<lb/>
<pb n="KR4d0295_WYG_029-15a"/>
子恩皆以與兄弟之子無徳色娶蔣氏故御史中丞繼<lb/>
周女先公十八年卒子逾文林郎新紹興府司理參軍<lb/>
女三人婿曰蔡廙曹隨周岩老皆名家子廙官黄州公<lb/>
喪過之長女不勝哀而卒孫曰全孫理掾將以其年十<lb/>
一月庚申合𦵏公于縣之唐安鄉蔣夫人之兆以某與<lb/>
公有連來速銘曰<lb/>
平林蒼蒼平波茫茫有歸斯丘林端水陽樂與魚同機<lb/>
與鷗忘嗚呼徳人逝也不亡孫璧祖圭胙土吾鄉咨爾<lb/>
<pb n="KR4d0295_WYG_029-15b"/>
邑人式敬烝嘗<lb/>
　　　故湖州通判朱朝奉墓誌銘<lb/>
紹熙龍飛呉門同年進士居郡城者八人多與余善其<lb/>
尤厚者周君南仲朱君景淵三十年来南仲與七人者<lb/>
相繼淪謝獨景淵在乃嘉定辛巳二月既望亦以疾逝<lb/>
余不勝悲而景淵之子棐裒乃翁行治命其弟木不逺<lb/>
三百里來請銘銘非余能而知景淵莫余先銘可辭乎<lb/>
君諱睎顔景淵字也世家呉門曾祖慶祖華皆終隱父<lb/>
<pb n="KR4d0295_WYG_029-16a"/>
彦贈奉議郎母周氏封孺人君少力學入太學為諸生<lb/>
陞内舍中上舍試比擢第不越三年初筮法入教官為<lb/>
養急祿就建康府上元尉始至人以書生易之君即置<lb/>
三帙几上一曰受委凡符移之下於臺府者籍焉二曰<lb/>
受詞凡牒訴之關於職守者籍焉三曰追㑹凡引帖之<lb/>
下於閭里者籍焉日視事已即手自勾校而覈其違吏<lb/>
不能欺後數月余始尉江寧放而行之時人稱兩尉實<lb/>
受成於君代還調揚州教授揚於時為北邉士習不競<lb/>
<pb n="KR4d0295_WYG_029-16b"/>
君為之繕堂宇飭教法而旌其行能之異者俗以是勸<lb/>
用舉者改秩知湖州歸安縣縣故事<hi>此下疑有缺文</hi>君為之立<lb/>
類帖而催科簡勸義役而役使均置田以飯囚而絶瘐<lb/>
死之寃為禮以勸分而得賑饑之實烏程禇氏女奴竊<lb/>
藏以逃其父懼及迫之溺死而訟禇氏疑不能明郡以<lb/>
是屬君君致女奴之弟一問得其情闔郡駭歎社稷壇<lb/>
壝傾圮更以石累而闢其致敬之宇又按之禮典新其<lb/>
什器神用休嘉物無疵癘倪公思一代名臣髙其能為<lb/>
<pb n="KR4d0295_WYG_029-17a"/>
紀之滿秩舉最差福建轉運司主管文字閩漕時久闕<lb/>
長君提綱惟謹上下肅然受代踰年尚書徐君應龍應<lb/>
詔舉君監司君時居艱又與徐無一日雅或問其故徐<lb/>
道所聞於閩曰是足以為長矣服闋通判湖州湖經總<lb/>
制額特重㑹前政多故吏滋為姦期㑹稽違督責日峻<lb/>
君即與所部約截為期而除宿負度宜定數而減虚額<lb/>
屬部欣然力省而事集罷為主管建昌軍仙都觀方屏<lb/>
跡里門以奉親教子為樂而君病矣得年僅五十有九<lb/>
<pb n="KR4d0295_WYG_029-17b"/>
官自迪功郎五遷終朝奉郎賜緋魚袋元配周氏贈孺<lb/>
人繼衛氏故贈太師衛公季敏之女封孺人子棐榘木<lb/>
棠棐當受君遺澤以疾遜榘女長適修職郎監常州糴<lb/>
納倉章選亨季未行君賦性直亮不喜媕婀制行平實<lb/>
不為沽激初呉門同年之士十餘年間皆有風木之感<lb/>
惟君奉雙親更累任鄉黨榮之奉議府君之喪君年踰<lb/>
五十而猶致毁丞郡於湖便親是為官不及代年不及<lb/>
夀養不克終可悲也君之尉上元也同志以世道之薄<lb/>
<pb n="KR4d0295_WYG_029-18a"/>
約不求舉惟君為能踐言歸安最聞人以前比期其驟<lb/>
貴君惟就部注上元掌市芻茭嵗收市例之贏君悉付<lb/>
之吏俾籍以為公費歸自閩諸子可授室矣而居隘甚<lb/>
故人前騎帥周侯虎以用器質千緡代之結屋丞郡之<lb/>
歸索然無以償比疾革語諸子吾惟是為慊謹識之勿<lb/>
使吾有負也棐等泣曰不敢忘乃瞑周侯聞之曰嘻是<lb/>
區區者何足關故人之念如此哉即以為賻𦵏用明年<lb/>
三月庚申其地實湖州長興縣至徳鄉福來山太陽塢<lb/>
<pb n="KR4d0295_WYG_029-18b"/>
之原葢治命云銘曰<lb/>
耕之地同彼穫則厚賈之肆同彼鬻則售貨寧彼珍力<lb/>
則我勩嗚呼景淵而止於是有苾其香式敬烝嘗弁山<lb/>
之陽庶我桐鄉<lb/>
　　　故宗氏安人墓誌銘<lb/>
嘗聞故人有言非此母不生此子竊謂生之不能成之未<lb/>
足為賢母也若宗安人者賢乎哉安人家廣徳之建平<lb/>
代為儒家曾祖藻祖實父奕皆隱徳不耀安人柔惠之<lb/>
<pb n="KR4d0295_WYG_029-19a"/>
質坦夷之性天得也年十七歸于同里今致政呉公景<lb/>
吳氏亦起白屋至致政兄弟始鋭於教子安人實輔成<lb/>
之致政公以生理之艱多畱别墅夜忩燈火安人躬自<lb/>
訓飭比諸子長禮致明師飲食必親嘗語諸子曰人生<lb/>
不學即無繇知古今識理道吾以少事女工不及學用<lb/>
為終身恨或他生可期吾志其伸乎凡一語一言意未<lb/>
嘗不在諸子嵗大比諸子試不偶率諉曰命安人無所<lb/>
問伺其惰微靳之曰後可以命自諉乎諸子即痛自勉<lb/>
<pb n="KR4d0295_WYG_029-19b"/>
勵嘉定辛未仲子應龍由鄉舉第太常名在丙科安人<lb/>
喜舉酒屬之曰士方未仕志得一官以興家耳既仕則<lb/>
當國爾忘家汝其勉之應龍之尉毗陵以官卑職冗為<lb/>
憂安人曰苐毋憂惟飭身以正涖職以勤則免矣應龍<lb/>
奉以周旋罔敢失墜㑹以事忤州將詰責踵至安人問<lb/>
委折應龍具以告安人曰直在我庸何傷後竟無他又<lb/>
嘗獲強盜應賞格人為之賀安人聞之蹙然曰是饑驅<lb/>
而然用以干賞得乎應龍即謝不受毘陵之歸應龍奉<lb/>
<pb n="KR4d0295_WYG_029-20a"/>
奏辟為湖廣總領所準備差遣庚辰八月到官湖廣合<lb/>
四道數十州命使幕府事殷雞初鳴安人即趣應龍起<lb/>
入幕曰寧汝伺人毋令人伺汝㑹集則戒以節飲謹言<lb/>
時官守雖多惟應龍奉致政及安人就養遇節朔及生<lb/>
朝同僚相率升堂以班為夀車馬塞閭巷闔府榮之明<lb/>
年七月望新穀既升安人猶自力薦新翌日無疾而逝<lb/>
享年七十有九使者何公炳知安人之賢且以應龍幕<lb/>
畫有助賻䘏良厚其歸也浮江漢而下凡三千里波平<lb/>
<pb n="KR4d0295_WYG_029-20b"/>
如席人以為積善之報三男子長晨待試國學次即應<lb/>
龍其季應雷出繼叔父先卒女二人皆嫁為士人妻孫<lb/>
男之順成大皆業進士二女未行晨等奉父命將以壬<lb/>
午嵗十月壬寅𦵏安人于縣之宋通鄉龍柱山前𦵏兩<lb/>
月聚族而謀以安人順以承夫孝以事姑睦於娣姒篤<lb/>
於族姻而成其子又如此婦道母儀兩極其至宜有述<lb/>
以詔來裔不鄙謂某宜畀之銘方應龍之官毘陵迂道<lb/>
過我漫塘上自爾雖逺書來無虛嵗余兄恭叔尉建平<lb/>
<pb n="KR4d0295_WYG_029-21a"/>
又得安人懿行於鄉評為詳是宜銘銘曰<lb/>
孝事舅姑以順其夫斯婦之謨訓子學殖以茂其徳斯<lb/>
母之則龍山之旁峯回氣藏封之若堂終焉允臧<lb/>
　　　故仙都隱吏知縣洪朝散墓誌銘<lb/>
慶元初奉詔選士余與洪君叔毅實㑹上饒君荘重寡<lb/>
言余年少位下同列易之命題發䇿皆不及比試士質<lb/>
所疑肩摩袂屬日旰不止同列或口呿不能對君獨為<lb/>
之從容論辨使疑者釋難者窮皆謝非所及而去同列<lb/>
<pb n="KR4d0295_WYG_029-21b"/>
始愧歎恨知君晩凡試之事與文之去取皆從君折衷<lb/>
之余與君為同年逾厚故是嵗聨事者七人而中程之<lb/>
士得於吾二人者幾半事竟不忍别復相與浮舟道鄱<lb/>
以歸别十有五年君為盱眙法曹幸過余余以病卧家<lb/>
已再嵗見君方自激昻以赴功名之㑹為之増氣迄于<lb/>
今又十有五年意君且通顯矣嗣子寧祖書來知君由<lb/>
清江宰病歸亦且十年而竟卒于家實嘉定甲申五月<lb/>
既望卒之三月乃克𦵏實所居淳安縣梓桐鄉楊堨之<lb/>
<pb n="KR4d0295_WYG_029-22a"/>
原宿草再矣余感念疇昔悲不自勝寧祖状公行治屬<lb/>
余銘余實知君而幸後死敢不銘謹按洪氏系出豫章<lb/>
徙嚴六世矣君諱琰字叔毅曾祖孜祖彦正皆有隱徳<lb/>
父師騫故漳州軍事判官累贈奉直大夫君學務自得<lb/>
故言若不能出口而扣之不窮智不外暴故事若未始<lb/>
經意而發無不中制行嚴而不崖異以絶物持論恕而<lb/>
不唯阿以徇人故上官及同列率始易而終敬之與季<lb/>
弟璞同游上庠復同登進士第初主寧國之南陵簿縣<lb/>
<pb n="KR4d0295_WYG_029-22b"/>
介金陵池陽間民慣走臺府視令佐無有間三鄉至以<lb/>
負租為能比嵗不入㑹君攝事咸相率輸嵗儉郡官行<lb/>
視民有怨家互訐以訴灾不實聚衆挺刃夾橋欲鬬官<lb/>
吏辟易趨避君顧左右取胡床坐橋上衆莫敢越良久<lb/>
散去民相語微主簿流血矣再調南雄州錄事參軍折<lb/>
獄以情雖旁郡亦請于部使者從君求直郡守以意為<lb/>
獄君爭不聽後竟坐譴言者欲收商鹽以鬻于官公言<lb/>
非便議亦中格守愧謝且論薦之盱眙兵荒之餘饑羸<lb/>
<pb n="KR4d0295_WYG_029-23a"/>
仰哺而公廨悉蕩於刼灰外廣賑贍内新締建皆受成<lb/>
於君青平山負險盜殺寨主據巢穴聲搖旁近君白郡<lb/>
購獲二十有七人多其渠率郡欲繫治須報君謂賊勢<lb/>
張甚且獄戸草創或乗間奪攘奈何即梟首以徇餘黨<lb/>
駭散初應募多土人既獲憂其反噬至是盜去民無後<lb/>
憂徳君深為立生祠君嘗㳂檄旁郡值巨冦胡海將逼<lb/>
天長郡不知所為環兵自守且艤舟為遁備市人亦束<lb/>
檐伺之君得報馳歸白郡兵不亟出盜今至矣即為據<lb/>
<pb n="KR4d0295_WYG_029-23b"/>
守要害賊聞引卻黄公度制置江淮欲檄公入幕守曰<lb/>
北門之重所倚一賢其忍奪之敵熟其名謂榷商曰汝<lb/>
盱眙好司法也用舉者改秩得邑清江時已屬疾猶以<lb/>
民事自力兩造在庭必親引問懲其事之不涉己者而<lb/>
告訐之訟息詰其詞之不出己者而指蹤之黨懼縣以<lb/>
大治有士子以書言明府拘於末疾若無以起人觀聽<lb/>
而問之邑人則上自士夫下至僻逺無告之民莫不舉<lb/>
手加額今之作縣者皆步履便捷運筆如飛而几案之<lb/>
<pb n="KR4d0295_WYG_029-24a"/>
外户庭之間已有壅塞不行者明府塊坐琴堂乃能使<lb/>
美意周浹如此則長民者寧病於心乎寧病於足乎人<lb/>
以為知言方上下相安而歸意不可遏乃奉祠去家素<lb/>
貧不以貧自累去官無贏貲或誚其拙君笑曰人之貪<lb/>
冒無恥惟不能餓死爾伯夷叔齊何人哉其自信如此<lb/>
祠請繼四上皆主管建昌軍仙都觀官終朝散郎享年<lb/>
七十有一妻安人胡氏先卒子四人寧祖嘗請舉以君<lb/>
遺澤補將仕郎次念祖承祖象祖女一人適黄準與念<lb/>
<pb n="KR4d0295_WYG_029-24b"/>
祖同乙夘鄉舉孫男女九人曾孫一人銘曰<lb/>
佌佌而屋䔩䔩而穀采采兮山之薇彼何人兮孤竹楊<lb/>
堨之原馬鬛其封駕言同歸百世清風<lb/>
　　　又銘<lb/>
謂為訥也而辨謂為怯也而果盖其當然者理而其退<lb/>
然者我謂為豐也而約謂為達也而病盖廉於取者義<lb/>
而嗇於予者命理也義也取數則多而故嗇之命也奈<lb/>
何梓桐之鄉楊堨之原過我者式之君子之阡<lb/>
<pb n="KR4d0295_WYG_029-25a"/>
　　　通伯姪墓誌銘<lb/>
君諱用辰字通伯家自丹陽徙祖嗣慶以詞賦舉于鄉<lb/>
者再父桂嵒以春秋舉于鄉者五由廷對甲科入仕終<lb/>
宣義郎君亦三以周禮舉比三世皆嘗在首選君孝於<lb/>
親友於弟自力以成其家不以一毫私妻子其粹於文<lb/>
盖其餘事嘉定甲申父母繼沒君方在病不勝哀亦卒<lb/>
享年四十六子子勤子才同老女二人皆幼以其年十<lb/>
有二月己未𦵏金壇縣東北隅西距郭門二十舉武距<lb/>
<pb n="KR4d0295_WYG_029-25b"/>
所居什之同穴前室湯氏左其兄益之叔漫塘叟為之<lb/>
銘銘曰<lb/>
才推于鄉行成于家而年不遐茲命也耶宰木蒼然郭<lb/>
門之偏過者式之君子之阡<lb/>
　　　故諸葛貢元墓誌銘<lb/>
惟諸縣之葛别而為氏其居丹陽之大華者尤著君諱<lb/>
鎡字大本曾祖暉故贈朝請郎祖材故左朝散大夫父<lb/>
深故不仕淳熙丙午余時以弱冠與鄉舉人以為幸而<lb/>
<pb n="KR4d0295_WYG_029-26a"/>
君之弟錤實少余三嵗余更愧之問所以學曰錤不幸<lb/>
蚤孤時其膳服之宜而不使饑寒迫其身置之師友之<lb/>
間而不嬉戱亂其性以底于成則惟兄故余退從君族<lb/>
黨質之信而又知君敬以奉先孝以事親兢兢然常若<lb/>
不及故余雖未識君已竊敬愛之余後至君家君侍諸<lb/>
父謹甚既坐拱而立彌久無倦少間余私問令弟安否<lb/>
時錤在病君慘不能對輒泣數行下其誠篤如此余益<lb/>
信舊所聞不妄余既卧痾不復與世接一日有縞衣扣<lb/>
<pb n="KR4d0295_WYG_029-26b"/>
門者自言君之子填余喜出迎昉知君以嵗癸未八月<lb/>
寢疾斥逺左右整容端卧而逝享年六十有六配周氏<lb/>
濂溪先生之裔將仕郎宗易之子婦徳母儀不愧其先<lb/>
後君一年亦卒享年六十有四填將奉二親之喪以乙<lb/>
酉嵗九月壬午𦵏大華東車荘之原來乞銘填矯末俗<lb/>
緇黄之弊用古禮雖疾不飲酒食肉痿甚望之知為孝<lb/>
子敢不銘銘曰<lb/>
嗟大本惟純至天作合賢之裔修于身迪厥嗣率而行<lb/>
<pb n="KR4d0295_WYG_029-27a"/>
之古之制銘以昭之後千嵗<lb/>
　　　故陸文學墓誌銘<lb/>
惟宋寳慶乙酉金壇復齋陸先生卒享年八十有五乃<lb/>
丁亥二月壬寅合𦵏于游仙鄉其夫人張氏之塋先生<lb/>
諱從龍字子雲復齋其自號甫里先生世居呉郡其裔<lb/>
孫黻當嘉祐間以校書郎來丞邑因家焉曾祖兌祖淵<lb/>
父輿皆不仕先生二嵗而孤稍長務學精專雖字畫亦<lb/>
不苟性亮直不能容人之過士友嚴憚鄉隣亦有所畏<lb/>
<pb n="KR4d0295_WYG_029-27b"/>
而不為嵗癸夘貢于鄉繼是五上春官上奉廷對皆不<lb/>
偶曰命也可奈何由是忘情私祿自放于山巔水涯今<lb/>
天子龍飛貴徳尚齒先生遂以累舉恩與其子坦之同<lb/>
授信州文學鄉里榮之次子漸之蚤世孫中行習進士<lb/>
業銘曰<lb/>
游仙之鄉鬱鬱佳城咨爾後來想見儀刑皓首龎眉商<lb/>
山之侣詩酒平生甫里之雲仍<lb/>
　　　故分宜知縣于奉議墓誌銘<lb/>
<pb n="KR4d0295_WYG_029-28a"/>
于氏姬姓之别至漢丞相定國始大代為東海著姓其<lb/>
居毘陵者自盱眙徙盱眙地近東海豈定國之裔歟余<lb/>
蚤游場屋聞毗陵之于兄弟踐世科有以經學魁南省<lb/>
者恨不得從之游今老矣而里中修職郎前嘉興府海<lb/>
鹽場支鹽官張君楩顧俾余銘其婦翁分宜大夫之墓<lb/>
問其族于氏則向之有聲場屋者皆其伯仲也余其何<lb/>
辭君諱瑨字伯玉曾祖溥故左朝奉郎汝州司錄累贈<lb/>
金紫光祿大夫妣黄氏廣陵郡夫人祖霆故朝議大夫<lb/>
<pb n="KR4d0295_WYG_029-28b"/>
知漢州爵文安縣開國男累贈金紫光祿大夫妣王氏<lb/>
太原郡夫人父倣故朝奉大夫通判鄂州母徐氏宜人<lb/>
君以父仕授平江府崑山尉信陽軍司理連丁大艱再<lb/>
授光州定城尉為武安光山軍節推用薦者改秩授奉<lb/>
議郎賜緋衣銀魚知袁州分宜縣以寳慶丙戌五月壬<lb/>
午卒享年五十有九娶徐氏三子楙杲格皆好學二女<lb/>
張君楩其長婿次適承議郎通判建寧府張君存存後<lb/>
君四月卒楙等將以來年二月五日𦵏君武進縣懐徳<lb/>
<pb n="KR4d0295_WYG_029-29a"/>
鄉蔣渡之原前期介張君以請余雖企慕君家儒學之<lb/>
盛願得以鄙文自託於不朽然實未詳君行治張君為<lb/>
余言君賦性寛平臨事耿介内行甚飭久要不忘其尉<lb/>
定城也以選攝郡博士者三年士服其教秩滿借畱者<lb/>
衆郡上其事有㫖中書籍記其在長沙也幕府事殷剖<lb/>
析如流見謂撥煩吏浮光並邉㑹北兵入協力城守敵<lb/>
去而仕者無固志君獨遲留者四載分宜始至積負餘<lb/>
二萬緡君不以趣辦為能首以寛民力為請至不勝期<lb/>
<pb n="KR4d0295_WYG_029-29b"/>
㑹之迫以俸代輸夫博士兼官非學不能中書籍記幕<lb/>
府專決非才不可事不辭難之謂義斂不及民之謂仁<lb/>
張君之言信也君其庶乎銘曰<lb/>
尉以發擿為功而教以善之令以趣辦為能而寛以便<lb/>
之詩書之言庶其踐之告後千載尚想見之<lb/>
　<lb/>
　<lb/>
　漫塘集巻二十九<lb/>
</p>
<p>
</p>
  </div>
<div>
                <head>漫塘集巻三十</head>
    <p>
<pb n="KR4d0295_WYG_030-1a"/>
欽定四庫全書<lb/>
　漫塘集巻三十　　　　　　宋　劉宰　撰<lb/>
　　誌銘<lb/>
　　　巫伯正墓誌銘<lb/>
嵗嘉定己卯余與二三友謁季子祠前一夕艤舟延陵<lb/>
有儒衣冠篝燈出迎者視其謁巫姓問其族曰句容之<lb/>
青山問其業曰掌鎮之㩁酤有年矣余疑焉夫㩁酤之<lb/>
事急之則怨緩之則弛官有難之况私乎三家之市猶<lb/>
<pb n="KR4d0295_WYG_030-1b"/>
難之况古千室之邑乎翌日往謁見其内外應酧甚整<lb/>
且暇問之鎮人自君之來凡吉㓙之㑹未嘗繩其私亦<lb/>
未嘗強其所不欲日與人相安於無事而課入有經亦<lb/>
不至甚窘迫余聞之愈疑君其市隱者歟既歸而其子<lb/>
謙亨來見從而問焉又知君盡禮以事其親竭力以教<lb/>
其子閔仲父之客死躬致其䘮且恤其家念諸弟之同<lb/>
氣躬任其勞不私其有益知所以能信服其市人非茍<lb/>
然者嵗丙戌八月晦謙亨忽以書來言吾父以七月癸<lb/>
<pb n="KR4d0295_WYG_030-2a"/>
酉棄諸孤得年甫六十有三今將以九月壬申𦵏於趙<lb/>
干實先祖塋次君幸知吾父宜哀矜而賜之銘銘非余<lb/>
能然余病㩁酤之為人害久矣若君者余固喜稱樂道<lb/>
之故為之書君諱大方字伯正紹興樞臣之從孫祖葵<lb/>
父悊俱不仕娶張氏再胡氏皆先卒二子謙亨待補太<lb/>
學生泰亨二女任昉太學進士費熈朝其壻銘曰<lb/>
紛乎其来而能應泊乎其中而無競君子人歟嗚呼伯正<lb/>
　　　故澹軒先生艾公及其妻李氏墓誌銘<lb/>
<pb n="KR4d0295_WYG_030-2b"/>
嘉定初元六月庚辰京口鄉先生澹軒艾公卒享年五<lb/>
十有六七月庚申𦵏丹徒縣崇徳鄉查澤之原後十有<lb/>
九年當寳慶丙戌九月庚申其夫人李氏亦卒享年六<lb/>
十有九以十月丁酉合塟先生開門授徒垂三十年熏<lb/>
然其和粲然其文見者知其全徳君子故父兄勉其子<lb/>
弟子弟請於父兄來學者肩摩袂屬既户外屨滿無所<lb/>
容席則擇其已成立者時其課程使歸而求之嘗謂習<lb/>
能移人學者尤貴相觀而善故凡所進教必其質美才<lb/>
<pb n="KR4d0295_WYG_030-3a"/>
良否則雖情之親幣之重必謝遣故游其門者多俊秀<lb/>
二十年來鄉之名薦書取科第者非其門人則其壻若<lb/>
子又否則其肺腑之親其教益明其道益尊其諸子與<lb/>
其門人猶懼方來之無窮師友之淵源或紊無以發<lb/>
潛徳之光照臨艾氏乃因夫人之葬枚述所聞授簡于<lb/>
某俾彚次之謹按艾氏魏晉以前皆齊大夫艾孔之後至<lb/>
後魏改俟斤去斤三氏皆曰艾而族始分先生裔出頴<lb/>
昌曾祖衮故供備庫副使騎都尉武功縣開國男祖均<lb/>
<pb n="KR4d0295_WYG_030-3b"/>
故從義郎父欽文十嵗陷北得間南歸遇其母於京口<lb/>
遂奠居業醫以養有以疾請不以豐約異視不以寒暑<lb/>
憚行紹興辛巳我師禦敵而還遇疫郡督醫就視率具<lb/>
文以應惟公究心所療皆愈嵗當大疫視證惟香蘇飲<lb/>
為宜而病者多莫能家至則置錡釡煮藥於庭來者飲<lb/>
之或恣所酌取人以全活公平生隂徳甚多惟舉此二<lb/>
事語人曰吾子孫㑹有興者先生丙午壬子再舉於鄉<lb/>
公猶及見之先生諱謙字益之明敏過人孝友天至初<lb/>
<pb n="KR4d0295_WYG_030-4a"/>
從小學師豐公旦歎其頴悟曰不可以吾故妨汝之進<lb/>
即介以從故泰興大夫杜公士英杜時與故呉興郡博<lb/>
士陳公珙金陵郡博士田公曉浙東部從事葛公師心<lb/>
皆以鄉先生為後進師四公每相與評門人無出先生<lb/>
右田公唱第中都委攝領諸生歸視所習業悵非所及<lb/>
陳葛皆遣子從之葛之子文昌遂以癸未嵗擢第蚤嵗<lb/>
兄弟以乃翁日入之裕用頗不節先生自買書外一毫<lb/>
不妄費知乃翁欲其力學以立門戶晝夜服勤隆暑亦<lb/>
<pb n="KR4d0295_WYG_030-4b"/>
籠燈露坐里閭嗟異親亡以家務自任者十五年中外<lb/>
無間言兄弟有女無以嫁亦有以嫁而失所托者皆一<lb/>
力經理不異已出入鄉校以講說為職每朔旦横經堂<lb/>
上聽者於其句讀抑揚之間已得大意及其敷述辭暢<lb/>
而義明守貳以下無不耳受心悦為正錄謂學校紀綱<lb/>
皆已自出小有不謹則上下玩視紀綱亂矣故動必以<lb/>
正舊或以教飬公法濟己私先生飭門人非自能文不<lb/>
得食公廩諸子雖累試優不得列職掌郡博士小不合<lb/>
<pb n="KR4d0295_WYG_030-5a"/>
即棄去後雖巽謝終不屈以其所己為遡其所未為以<lb/>
其施於庠序者逆其施之朝廷其所著見可勝量哉可<lb/>
勝量哉初先生長女及笄求者多富室大家先生靳不<lb/>
與顧以與學子髙君炎髙戊辰春及先生無恙時擢第<lb/>
以歸今官承直郎新寧國府府學教授志以所學見之<lb/>
行事鄉里服其知人李夫人南唐之裔父彦故贈承事<lb/>
郎兄紳登辛丑進士第終通直郎弟綸登丙戌進士第<lb/>
今官迪功郎新無為軍無為縣尉夫人孝以事舅姑和<lb/>
<pb n="KR4d0295_WYG_030-5b"/>
以處娣姒順以事其夫嚴以教其子先生嗜書夜過半<lb/>
未即寢夫人不敢寢常視膳服之宜而敬進之先生没<lb/>
夫人猶夜課諸子讀書不少懈用能成其子慶洪慶逺<lb/>
皆三與鄉舉慶長與其舅李綸偕為丙戌進士子謝母<lb/>
慈弟徳娣教鄉人榮之慶增更名汋壬午舉首慶善與<lb/>
季女適孫氏者前卒孫長曰桂孫次未名先生嵗晩理<lb/>
學明世念薄名所居曰澹軒集所為文曰澹軒類藁三<lb/>
十巻手編易學理窟一巻治古事類二十五巻古文業<lb/>
<pb n="KR4d0295_WYG_030-6a"/>
珍五十巻皆藏於家自釋氏之徒入中國與老氏之徒<lb/>
相比誑惑愚民至謂喪祭非我不可慶洪等曰我儒家<lb/>
也鄉人於我乎觀禮吾何敢戾所學以辱吾親李綸髙<lb/>
炎賛之故盡屏俗尚來速銘銘曰<lb/>
紫金西峙京峴東環鯤化鵬搏二十年間維子維壻維<lb/>
我髙第中權後勁有來方銳於乎先生身屯道亨我嘗<lb/>
言之彼作而行查澤之源葱葱佳氣同我伉儷祔於祖<lb/>
禰其心孔夷其居孔安銘以昭之千古不刓<lb/>
<pb n="KR4d0295_WYG_030-6b"/>
　　　故通判滁州朝散鍾大夫墓誌銘<lb/>
朝散大夫新通判隆興軍府事鍾君𨽻謂其友漫塘劉<lb/>
某曰吾先君子篤行稱於鄉㢘能聞於時學問詞章知<lb/>
於前輩没之嵗故國子祭酒李公祥幸無恙猶及詳行<lb/>
治於編自爾以來三十年鄉之故老彫謝當世名人之<lb/>
知吾先君子者亦益落而墓未有銘將無以表諸幽子<lb/>
雖生晩猶及登吾先君子之門微子尚誰屬某於隆興<lb/>
少長有分義不應卻而滁州令徳李公言足以徵也故<lb/>
<pb n="KR4d0295_WYG_030-7a"/>
為序而銘之惟鍾氏同姓而異出其一鍾儀之先仕楚<lb/>
以所食邑為氏其二楚將鍾離昧次子接居潁川長社<lb/>
别其族為鍾氏繇即其後繇弟演𤣥孫雅過江為晉侍<lb/>
郎則建鄴鍾氏當本此而公之先自建鄴之桐井徙焉<lb/>
公諱將之字仲山曾祖順祖父某皆隠父久累贈奉直大<lb/>
夫喜教子紹興十八年公以鄉舉與兄由太學皆試禮<lb/>
部公獨擢第授楚州淮隂尉改盱眙軍教授軍當南北<lb/>
之衝時方議和中貴人賔餞使客郡將常率僚屬迎候<lb/>
<pb n="KR4d0295_WYG_030-7b"/>
公不往曰我與彼不相及也聞者多其得體地並邊學<lb/>
徒不至公訓迪有方内郡學者爭趨之秩滿調泰州教<lb/>
授當辛巳壬午敵退而守用武人學廢不治亟請於部<lb/>
使者一新之再嵗以京秩薦者八人俄丁外艱服闋咸<lb/>
謂盍茍就見次滿考以應銓格公笑曰淹速有度固可<lb/>
以人力計耶再調常州教授遲次者七年常故多士而<lb/>
校官失職善士以入學為恥公取之以文厲之以行而<lb/>
懲其不率者未幾士習一變學田占於巨室累政不敢<lb/>
<pb n="KR4d0295_WYG_030-8a"/>
問公極力歸之選部計考更秩合觧印去郡守楊公萬<lb/>
里奏留之代還周益公知正咨其賢俾免作邑監左藏<lb/>
庫盖將用矣公安於平進且志在及民即退就部注知<lb/>
和州歴陽縣平易近民民懐其徳屯田與民田相錯官<lb/>
軍怙強失和公常持其平先是上屯田之籍於朝頃五<lb/>
百軍校利廣占諉數不足前令懼罪則括民田之贏以<lb/>
益之民田久耕為力易易屯兵便之則責償無己公力<lb/>
疏其實於當路謂淮田有贏豈惟歴陽且久耕而驟奪<lb/>
<pb n="KR4d0295_WYG_030-8b"/>
之今有死不能為也事以是止通判滁州值嵗不稔與<lb/>
守協謀先事而備民用不饑旁郡有囚久繫公奉檄一<lb/>
問得其寃破械出之聞者駭愕已而正囚果獲鍾氏世<lb/>
家丹陽練塘上平波百頃繚以長堤堤下渌水循渠髙<lb/>
林障日疎籬矮屋參差於朝霏暮靄間者公之故居而<lb/>
松菊叢然者公歸自滁所手植也蓋將老矣而太夫人<lb/>
在堂勉之仕不得已造朝遇疾而歸道卒實慶元丙辰<lb/>
四月乙卯享年七十積官至朝散大夫累贈宣奉大夫<lb/>
<pb n="KR4d0295_WYG_030-9a"/>
公孝友天至恬靜自將奉直之喪凡槖中金悉以為太<lb/>
夫人奉夫人公繼母嚴事如實生已嵗租委諸弟未嘗<lb/>
計盈虧官海陵時携季弟宜之行教之力遂擢淳熈二<lb/>
年進士第歴官幾四十年而後更秩中間徯次之年居<lb/>
什之八既更秩猶須校官秩滿蓋其中泊然不以仕止<lb/>
久速累其心而自視欿然又有不可及者在毗陵以郡<lb/>
首楊公萬里老於文墨凡所論著必求正焉故文益工<lb/>
在滁陽郡守石公宗昭常從吕太史朱侍講游析理精<lb/>
<pb n="KR4d0295_WYG_030-9b"/>
甚石雖以父行視公公不以齒自負相與講切至窮日<lb/>
夜故理益明娶李氏即祭酒之族生一男一女男𨽻也女<lb/>
嫁進士諸葛松繼室以先夫人之妹生一女繼室於諸<lb/>
葛氏𨽻初以公恩出仕後擢慶元二年進士第假守濠<lb/>
梁嚴飭武備敵至輒卻濠人至今思之孫男某從事郎<lb/>
新監平江府大軍倉某將仕郎女嫁某人没後十閲月<lb/>
𨽻奉治命𦵏公於夀安鄉下邳村祥子岡之原𦵏後三<lb/>
十年始為之銘銘曰<lb/>
<pb n="KR4d0295_WYG_030-10a"/>
仕優而學學優而仕如水有源源深流駛世衰道微學<lb/>
非為己假塗詩書藉口仁義幸而得之如蟬委蛻偉哉<lb/>
滁州惟學之嗜早嵗决科欿然自視楊氏之博石氏之<lb/>
粹生乎吾前吾知敬事生乎吾後尚徳非齒理析其微<lb/>
事求其是俛焉孜孜不知老至是訓是行以啟來裔夀<lb/>
安之鄉下邳之原過者式之君子之阡<lb/>
　　　王進士墓誌銘<lb/>
進士姓王名士朋字致逺金壇人父顯道以醫聞士朋<lb/>
<pb n="KR4d0295_WYG_030-10b"/>
少為士為醫為賈既自力以成其家而終於為士其志<lb/>
也生之年淳熈丁酉乃嘉定己卯二月戊午以病卒於<lb/>
是雙親老矣子仲季猶㓜祖孫間不勝哀然視其家棟<lb/>
宇聿新田園略具仰有養俯有育則士朋死猶不死也<lb/>
庸何哀先墓在縣東岳莊長子錡奉大父命以其年七<lb/>
月己酉袝𦵏漫塘叟為之銘銘曰<lb/>
親喪良子子失慈親書幽詔來勒此堅珉<lb/>
　　　故知潮州侍左林郎中墓誌銘<lb/>
<pb n="KR4d0295_WYG_030-11a"/>
紹興癸丑故相忠定趙公以吏部侍郎知貢舉將出院<lb/>
矣㸃檢試巻官彭公龜年偶得落巻竒之以示忠定忠<lb/>
定讀不釋手至䇿巻以剛健中正為君徳至論漢桓靈<lb/>
事以寛恩特貸於貂璫峻法獨施於善類為君徳不立<lb/>
之過忠定拊巻曰場屋有人焉即命更考而前考官御<lb/>
史也莫之敢擢忠定即手披其巻擢置前列既掲榜視<lb/>
姓名君也盖忠定帥閩時既聞之矣故益以得君文為<lb/>
喜士亦以先覩為快御史滋不平即上章劾忠定黄公<lb/>
<pb n="KR4d0295_WYG_030-11b"/>
艾時在後省復以御史為不公繳奏之故以進士起家<lb/>
而一朝名動朝廷未有若君者而黨論亦自是起君諱<lb/>
復之字幾叟一字亦顔其先大梁人南渡家閩曾祖茂<lb/>
祖龢皆不仕父椿贈宣義郎君少嗜學所從游必嚴師<lb/>
友試鄉校及國學多占上游廷對擢第七調筠州教授<lb/>
丁内艱服除仍注前闕筠之學廪薄君為請繫官之田<lb/>
且輸其直千緡得之養士倍常時更創大成殿講堂閎<lb/>
敞髙明率過其舊縣庠在學之後别為一區君合而一<lb/>
<pb n="KR4d0295_WYG_030-12a"/>
之闢其中祠先賢而釐其旁為四齋以處它郡之來學<lb/>
者戊午秋校文廬陵時黨論已熾士大夫頗有陷者君<lb/>
以民心士心天心發䇿其中及列聖之事云有田有賦<lb/>
曷嘗不取諸民有身有庸曷嘗不役諸民而愛養之恩<lb/>
備形惻怛臣下之不協於極豈無湯沐而櫛治之瞑眩<lb/>
而鍼砭之而抆拭洗濯且無終棄夫昭昭之鍳不可以<lb/>
矯飾欺也億兆之心不可以小惠結也士大夫之心不<lb/>
可以爵祿㗖也讀者為之悚慄尋有㫖索考官名進御<lb/>
<pb n="KR4d0295_WYG_030-12b"/>
為君危之君曰吾言無愧庸何傷未幾又有傳時相欲<lb/>
處以掌故者人為君喜且勸通書君笑曰吾向固不敢<lb/>
辭其禍今安敢倖其福秩滿授潭州教授士不堪前政<lb/>
之弊迎君車誦言請盡黜職掌而試諸生以補其闕君<lb/>
告之以師生有分少長有儀那得爾既噤不得施則請<lb/>
於府府下其事君曰吾寧不為長沙官不可壊長沙之<lb/>
俗置不問徐以公論定去留人無間言昔南軒張公寓<lb/>
居長沙朱文公亦來游相與以義理之學訓諸生微言<lb/>
<pb n="KR4d0295_WYG_030-13a"/>
猶在君益推明之暇則相與命舟浮湘過嶽麓書院遡<lb/>
朱張之風想浴沂詠歸之樂士習為之一變甲子秋邊<lb/>
釁開君校文於衡又䇿諸生曰自藝祖庚申至哲祖庚<lb/>
辰一百四十一年一時憂國之臣以為太平日久猶安<lb/>
樂之人年過百嵗當兢兢愛䕶自爾迄今又一百一十<lb/>
載矣可不思所以培固之乎自熈寧大臣誤投不當用<lb/>
之劑亦凛凛矣幸而元祐九年之治藥傷補敗故事勢<lb/>
已摇而復定紹聖諸臣復出而震動之病狀雖同於前<lb/>
<pb n="KR4d0295_WYG_030-13b"/>
事而體力異矣况在今日繄欲懲艾既往若何而可蓋<lb/>
以權臣輕用人言動摇國勢之故初君在筠張公孝伯<lb/>
實帥本道既君來潭而張位樞府君知其人頗以調䕶<lb/>
時事自任凡再貽書於張其一謂今之患近不在民逺<lb/>
不在邊物情未安特在士大夫議論之間士大夫平日<lb/>
之所講明亦各有義矣義在人心如權度一毫不可欺<lb/>
合於義為是否則為非是是非非於黨何有方道學盛<lb/>
行其間詭僻迂怪往往有之天下之人亦曷嘗盡以為<lb/>
<pb n="KR4d0295_WYG_030-14a"/>
是哉一旦反之而根排痛詆亦豈無過當而未厭人心<lb/>
者惟權是非之柄公是公非而不使私恩私怨参乎<lb/>
其間則黨論息人心安矣其二謂周禮六官之長以宰<lb/>
名官傳者謂劑其清濁和其剛柔而納之中和曰宰某<lb/>
竊有感焉夫五氣之運參差不齊其人之禀賦不能無<lb/>
剛柔清濁之異為人物之宗主者當裁而正之均而節<lb/>
之使不至於偏勝夫特立之操百年扶之而不足卑柔<lb/>
之俗一日成之而有餘一二十年來人才英特之氣不<lb/>
<pb n="KR4d0295_WYG_030-14b"/>
振甚矣振而起之納之中和而收之以為用獨無望於<lb/>
今日乎張公識其意一時消平黨論激昻人物之功為<lb/>
多開禧丁卯天子更化召用故老君時在部以選為省<lb/>
闈㸃檢試巻官尋差主管户部架閣文字朝廷典章文<lb/>
物於故府有稽焉而主者無留心棟宇日壊君葺新之<lb/>
滿考除國子正改宣教郎嘉定己巳夏旱詔求言君言<lb/>
君徳猶有萬一之闕非英斷乎兵戈何事也髙廟艱難<lb/>
三十年欲静而不得静孝廟積累二十七年欲動而不<lb/>
<pb n="KR4d0295_WYG_030-15a"/>
得動權臣輕動於一朝陛下唯唯從之往事已矣自今<lb/>
脫復有誤陛下之聽者何可不察社稷不堪再誤生靈<lb/>
不堪再擾天幸亦不可常得也時景憲方擇妃則舉元<lb/>
祐范太師之言以為鑒邊帥有未馴則舉唐末不能制<lb/>
河北之事以為戒皆人所難言尋當面對復以君徳剛<lb/>
健中正進說而以巽懦不立為非剛始勤終怠為非健<lb/>
是非不明邪正不判為非中正天顔若為之動越三日<lb/>
遷司農寺主簿視事之始殿卒有譁者蓋倉吏受給之<lb/>
<pb n="KR4d0295_WYG_030-15b"/>
不謹主帥紀律之不嚴其來久矣君曰是當先治其在<lb/>
我者即竟吏之罪帥亦内媿取譁者悉懲之而舊習浸<lb/>
革遷太府寺丞外府總貨財之出入冗最百司人謂君<lb/>
學省之望宜不屑此君盡職不懈明年將差省試官君<lb/>
以嫌辭執政語君往年以君考試舉人皆相賀君何可<lb/>
辭遂為參詳官遷太常丞容臺典禮自出時卿少虚位<lb/>
君實專之鄭俠法未應諡君為之請以旌直諒牛羊司<lb/>
職非所𨽻君治其罪以戒不共未幾面對援詩書所陳<lb/>
<pb n="KR4d0295_WYG_030-16a"/>
乞用常人吉士時頗有以傾覆售者故君言及之明年<lb/>
權少卿朝陵回仍以丞兼侍左郎中左銓劇曹郎官日<lb/>
不暇給君思有以革之旬日出令戒暗展判成之日稽<lb/>
隠漏已出之闕避親改注委之本貫保明批書疎漏責<lb/>
之外臺檢察其末飭士大夫各守禮遜毋相攻訐若然<lb/>
當予亦奪俄有犯者君併奪之選曹為清磨勘轉奉議<lb/>
郎居無何丐外差知潮州先是颶風為灾瀕海民多蕩<lb/>
析君至即户給錢米振贍之海濵創見咸相率祠神祈<lb/>
<pb n="KR4d0295_WYG_030-16b"/>
福以報嚴保甲之防而盗者息懲宗姓之横而居者寧<lb/>
征商額重君裁之而行旅願出於塗吏下鄉擾民君申<lb/>
禁之而農者願耕於野零米埸郡計所仰廖公徳明為<lb/>
帥減米直之半嵗失萬餘緡廖公去而州縣凡所罷行<lb/>
皆復君獨不可既綱理畧定擬上便民五事如漏舶之<lb/>
害於民强盗刺配二廣之害於官逃産避役之害於下<lb/>
户皆時所急奏未上㑹君以疾卒於州治之正寢時實<lb/>
嘉定癸酉四月十有二日享年六十三娶呉氏封孺人<lb/>
<pb n="KR4d0295_WYG_030-17a"/>
男夢庚浙漕進士三女朝奉郎新通判全州李寧之浙<lb/>
漕進士李發先文林郎曹南老其壻孫男女四人初余<lb/>
婚於嘉興陶氏君實館其家一見如舊識余時年少氣<lb/>
銳視天下事若無足為君徐折以一言輒惘然自失由<lb/>
是得師焉夢庚既以君卒之明年襄大事於鼓山之麓<lb/>
後十有五年始介君門人國子進士李雲龍以書來速<lb/>
銘㑹余多故未暇而李君請不已其篤於師友之義如<lb/>
此余可忘師友之義乎銘曰<lb/>
<pb n="KR4d0295_WYG_030-17b"/>
唐世黨禍昉於科舉意向一分恩怨爾汝癸丑之事蓋<lb/>
亦近之<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>潮州逺詢近規櫛治鍼砭卒以全護列聖<lb/>
相承盍求其故根排痛詆未厭人心是是非非盍慎於<lb/>
今勢方動摇宜鎮之靜俗堕卑柔宜矯之正黨論以平<lb/>
善類以寧允矣潮州言明且清朝行風采海邦惠利有<lb/>
燁門施於君為細世方顒顒君車不東鼔山之阡過者<lb/>
必恭<lb/>
　　　故知麻城縣翟承事墓誌銘<lb/>
<pb n="KR4d0295_WYG_030-18a"/>
君諱起宗字元振其先自濟徙潤居金壇曾祖<graphic n="KR3834" url="https://raw.githubusercontent.com/kanripo/KR-Gaiji/master/images/KR3834.png" mimeType="image/png"/>祖某<lb/>
父某皆不仕君年十八舉進士以累舉恩對䇿入官主<lb/>
黄州麻城簿先是北兵深入道麻城井邑煨燼簿久闕<lb/>
員君獨勇往值敵復入率民保聚山谷奉檄餉給援軍<lb/>
公私頼之以選攝令兼義武民兵軍正通商惠工而止<lb/>
旅宻賞能罰惰而武備脩以功辟真令請通理三考解<lb/>
罷有㫖因任不懈益䖍自官寺以及坊市皆創立踰舊<lb/>
既庶既富乃建庠序乃崇先賢之祀而禮教興焉揆路<lb/>
<pb n="KR4d0295_WYG_030-18b"/>
知之秩滿將驟用乃寳慶丙戌十月七日不疾而卒享<lb/>
年五十七娶蔡氏繼趙氏男大任女三人二未行其弟<lb/>
興宗紹宗以明年五月己未奉君喪歸𦵏縣北五里北<lb/>
渚先塋之右銘曰<lb/>
用非所習而習行不期止而止英靈炯然體魄降此<lb/>
　　　茅進武墓誌銘<lb/>
邢茅胙祭皆周公後而茅為顯姓曰焦曰容為秦漢聞<lb/>
人其學道句曲山者世以為僊蓋儒者所不道君諱拱<lb/>
<pb n="KR4d0295_WYG_030-19a"/>
字國老世家潤之金壇句曲山昇潤接境豈僊家之苖<lb/>
裔歟祖襄勤儉起家父守全以慷慨受時貴知入官僅<lb/>
一監常之湖㲼鎮遂不復仕官止忠翊郎君早遊京都<lb/>
有導之入省為中書門下守當官者意有所不樂即棄<lb/>
去尋補進武副尉曰是免為白丁矣因還鄉里一意養<lb/>
親忠翊既殁家産析為四又以四之一為三而僅得其<lb/>
一向之良田美宅皆非已分君泊然不以介意既而諸<lb/>
父與兄之子若弟得之而不能保皆輕棄賤售君念父<lb/>
<pb n="KR4d0295_WYG_030-19b"/>
祖之艱難言及輒泣數行下因晝夜自力雖飢寒不顧<lb/>
曽未幾時復反六七人以為難因别墅為宅環植花菓<lb/>
帶以疎篁稍營土木為臺榭時從親友徜徉或遇林稍<lb/>
脫實葉底飛香時鳥候蟲有槩於心即坐胡床命歌者<lb/>
進酒軒髯以笑以是自樂終其身既生理有裕常厚為<lb/>
之禮以延師既二子長立則又以教諸孫故仲子嵒長<lb/>
孫一鳴皆嘗上名太學嵒代君統鄉兵能訓齊其人鄉<lb/>
黨稱之後補將仕郎餘皆業進士嵗丁亥七月得疾不<lb/>
<pb n="KR4d0295_WYG_030-20a"/>
治曰人稀七十吾既八十有一矣亦又何求以是月四<lb/>
日卒娶許氏故湖南提刑之孫與二子煥嵒及二女皆<lb/>
前卒惟適張氏劉氏二女在孫用徳用虎一飛與一鳴<lb/>
為四曾孫男女各一以其年十有二月癸丑𦵏所居伏<lb/>
塘北原許氏弟大舉鄉長者也叙君之事求銘某不得<lb/>
辭銘曰<lb/>
勤以復之世業不墜誰無父祖我則不愧禮以延師而勉<lb/>
之學誰無子孫我則不怍十畆之園花竹回環八十餘年<lb/>
<pb n="KR4d0295_WYG_030-20b"/>
樂此餘閒伏塘之原死生同里百世之下猶應登此<lb/>
　　　李氏墓誌銘<lb/>
慶元己未堂兄徳勤以女歸徐氏子椿椿早孤而貧余<lb/>
疑焉以問先兄曰是非汝所知吾聞其母盛年寡居力<lb/>
貧守義仰以奉其姑俯以育其子族黨無間言此世所<lb/>
難宜有令子以荅其意余退而詢其母誰氏則唐李氏<lb/>
大鄭王之後家藏唐誥命率與史所書世系合代有顯<lb/>
人淳熈中式博學宏詞科為天下第二即其從兄余以<lb/>
<pb n="KR4d0295_WYG_030-21a"/>
是知其家法有自先兄沒餘二十年椿與其弟自彊頗<lb/>
以孝友聞於鄉椿尤能泰然自處不以貧故戚其親方<lb/>
椿自彊之㓜伯叔尚無恙皆意氣凛凛而椿自彊獨孤<lb/>
弱見者憐之伯叔既沒其子皆不能自保其居卒全而<lb/>
有之者椿兄弟也可不謂能與余以是服吾兄之先見<lb/>
且知非此母不能成其子寳慶丁亥母於是年七十有<lb/>
八矣而視聽不衰間猶能紉縫以率諸婦一日忽呼子<lb/>
婦諸孫執手語别未幾而逝實六月中澣時方盛暑淒<lb/>
<pb n="KR4d0295_WYG_030-21b"/>
然如秋人目為異夫諱汝士亦鄉善士其卒在淳熈壬<lb/>
寅女一人今適李子祥孫四人康伯通伯安伯文伯孫<lb/>
女二人長歸母氏之族曰景祚㓜未行𦵏用其年十有<lb/>
一月丁酉地曰游塘在所居金壇縣東五里蓋合𦵏云<lb/>
椿自彊來乞銘余因為書所聞於先兄者如此銘曰<lb/>
年盛而寡子㓜家貧矢死靡他賢哉若人游塘之原故<lb/>
斂克合子孫其昌展也如荅<lb/>
　　　故安人陶氏墓誌銘<lb/>
<pb n="KR4d0295_WYG_030-22a"/>
紹定戊子秋九月乙未故兩浙轉運司進士廸功郎臨<lb/>
安府臨安縣尉呉江葉府君之妻安人陶氏卒其孤成<lb/>
忠郎觀與其弟茵若<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>卜以來年正月丁酉奉其柩合<lb/>
葬於長興縣惟新鄉府君之兆前葬狀安人之行函書<lb/>
泣授使者致之於某曰吾母故家嘉興之栁澤祖文幹<lb/>
保義郎父逢忠訓郎兄洪與其同祖兄大章大甄皆由<lb/>
舍選擢上第即授郡博士其他亦多名薦書入太學號<lb/>
浙右儒家吾母生於乾道己丑既笄而歸我先君越二<lb/>
<pb n="KR4d0295_WYG_030-22b"/>
十有九年當嘉定丁丑先君即世子五人女嫁庚辰進<lb/>
士儒林郎嚴州録事參軍張琥吾兄弟之不肖喪吾先<lb/>
君且一周星所以能不失其身不墜其家者惟吾母是<lb/>
仰吾兄弟方日夜相勉期收場屋尺寸之效以慰吾母<lb/>
而吾母逝矣天地有窮此哀無窮惟勒銘幽扄足以昭<lb/>
不朽而揆之法銘不下五品稽之古銘不及婦人觀等<lb/>
不勝罔極之情用敢忘其分之僣抆血修辭布之下執<lb/>
事或畧其僣冒援近比而賜之銘則吾母雖死猶不死<lb/>
<pb n="KR4d0295_WYG_030-23a"/>
君之惠也惟君圖之某前婦即安人堂妹居相比年相<lb/>
若情若同生某之初尉江寧府君與安人親飲餞之分<lb/>
不為不厚吾婦亡恙時能言安人之在家也孝於親友<lb/>
於諸姊諸妹逸而能勤豐而能約女道之得也其既歸<lb/>
葉氏也移其所以事親者事其姑而姑恱移其所以友<lb/>
其娣若妹者友娣姒而姊姒睦事夫得警戒之道御下<lb/>
識寛猛之宜婦道之得也今又知府君之既没也安人<lb/>
以身之所以自律者律其家而家以昌以夫之所以垂<lb/>
<pb n="KR4d0295_WYG_030-23b"/>
訓者訓其子而子以成以昔之所以奉其姑者奉祭祀<lb/>
而祀事肅母道之得也至於閔嵗之不易振廪以食飢<lb/>
捐藥以起疾給槥櫝以斂死者所及且萬人則其髙誼<lb/>
蓋有烈丈夫所不能為者銘其何辭府君諱時可字行<lb/>
之其世系之逺徳履之粹既有銘之者矣故不書安人<lb/>
封不繫其夫晚遇恩也銘曰<lb/>
徳之備家之肥階庭青紫儼煇銅山之原吉兮<lb/>
　　　故王武徳墓誌銘<lb/>
<pb n="KR4d0295_WYG_030-24a"/>
君諱元實字輝之常之宜興人曾祖某祖某父某世以<lb/>
儒為業君兄弟四人而舉於鄉者二君獨患近世文武<lb/>
太分儒者不復知兵故俛而入右庠升外舍擢淳熈丁<lb/>
未甲科人謂君起家寒素宜從軍以求見禄君謂吾豈<lb/>
屑為温飽計者即退受安豐軍霍丘尉縣當窮邊與敵<lb/>
相望君控搤得要廵徼有常邊陲晏然前後守將皆上<lb/>
其蹟於朝秩滿調澧州石門令興廢補弊亦既有緒以<lb/>
新制罷㑹故人尹京辟監桃源酒庫實資幕畫之助再<lb/>
<pb n="KR4d0295_WYG_030-24b"/>
調武岡軍綏寧令縣居溪洞之衝民獠雜居小不慊輒<lb/>
起相殘君謂喜鬬輕生夷獠之常然亦人耳寧悻然不<lb/>
可告語每兵刃欲接必親造其壘以理諭之故比年無<lb/>
事夷獠感徳至率七洞丁經本郡及部使者丐君留郡<lb/>
及使者皆上其事禁從亦有以甄擢請者㑹以外艱去<lb/>
服闋朝論以君昨宰綏寧威信行於蠻徼擬知南安軍<lb/>
君以資淺力辭命格不下連任江陵府鎮江府都統司<lb/>
計議官在江陵當蘄黄擾攘從主帥出入襄樊禆賛非<lb/>
<pb n="KR4d0295_WYG_030-25a"/>
一在鎮江當徙軍盱眙往來區畫主帥受成焉最後欲<lb/>
移屯承楚君謂宜以覆車為戒與帥異意辭歸京口未<lb/>
幾果敗人服其先見秩滿丐閒差主管建昌軍仙都觀<lb/>
紹定元年七月十有七日卒於家遺言惟戒子孫以不<lb/>
可不學享年七十有二官自承節郎累轉終武徳郎配<lb/>
張氏子曰燧承君遺澤次曰煒前君十有三年卒曰燁<lb/>
後君四十有九日而亡女孫二人尚㓜燧將以來年正<lb/>
月十有九日葬君縣之山亭鄉上潘墅祖塋之東介其<lb/>
<pb n="KR4d0295_WYG_030-25b"/>
舅溧陽丞張君汝永來謁銘予與君無一日雅而張君<lb/>
予畏友也計其言曰信故謹而書之而系以銘銘曰<lb/>
士競於文君矯其偏理民將畧式究其全士競於得君<lb/>
安之義豈其皇皇如賈趨利再臨邊縣拊之以仁民獠<lb/>
翕然和氣如春幕府重游有言必公從也為是捨也為<lb/>
兇視邦選侯論功孰多而取之亷師言謂何潘墅之原<lb/>
卜云其吉詒爾後來斯言之質<lb/>
　　　故孺人項氏墓誌銘<lb/>
<pb n="KR4d0295_WYG_030-26a"/>
㓜學壯行士之所難矧伊女子若項氏孺人其學而能<lb/>
行之者與項氏唐詩人斯之裔由江東徙台又一再遷<lb/>
今為黄巖人曾大父某大父某父某故迪功郎孺人諱<lb/>
某字某禀姿淑慧女工不待教而能六嵗從句讀師授<lb/>
内則女誡列女傳及韓栁歐蘇諸詩文歴耳輒成誦稍<lb/>
成深居無事取司馬公資治通鑑閲之世治忽人賢不<lb/>
肖必要其歸故其閲理明持身謹既笄選所宜歸得今<lb/>
武進大夫承議郎賜緋魚袋陳公說之字以道大夫台<lb/>
<pb n="KR4d0295_WYG_030-26b"/>
望族其祖獻肅公諱某位諫官著直節父寳謨閣待制<lb/>
某治劇為能臣孺人起寒素歸大家率禮而行入門而<lb/>
闔族賞歎大夫前室童氏二男一女皆長孺人既至以<lb/>
婚嫁為己任奩中物多以畀其女事舅姑盡孝敬其有<lb/>
不安節即不釋冠帶不御脂澤藥餌必手進寳制與信<lb/>
國留夫人甚愛之嵗在庚辰寳制尹京有以迪功疾諗<lb/>
孺人席不安食不甘亟請得歸寧未幾信國訃至而迪<lb/>
功亦即世孺人號慟幾絶者數四後二年寳制奉祠歸<lb/>
<pb n="KR4d0295_WYG_030-27a"/>
又明年屬疾孺人曰曩以吾父故不得終養吾姑抱終<lb/>
天之戚今吾舅疾可委之它人乎左右奉侍維謹寳制<lb/>
疾革指孺人言曰久疾人所厭而汝逾格於今見汝之<lb/>
賢矣孺人惟泣謝不敏及易簀諸子荒迷凡附於身者<lb/>
必誠必信孺人實任之居喪終三載不茹葷既父母舅<lb/>
姑俱無銘其室曰止齋日誦釋氏書及閱傳燈録遇㑹<lb/>
意處輒抄録成編或加㸃記或成偈頌而語大夫曰釋<lb/>
氏捐親戚外死生非經世之道吾婦人無外事且年垂<lb/>
<pb n="KR4d0295_WYG_030-27b"/>
四十自度已非繁華時欲漸逺世紛因游心焉君不應<lb/>
爾故雖冲澹自居而警戒相成之道不廢大夫再登名<lb/>
天府當試禮部以軍政之蹙難之孺人曰夫踐世科開<lb/>
逺圖在此行也可不勉乎退食輒相慫惥凡硯席之間<lb/>
所以相其勤而禆其所不及者靡不力尋以郡將命輟<lb/>
行大夫鬱不樂孺人又曰屈伸有時庸何傷比年郡以<lb/>
逋負為名而肆虐征以隱寄為名而資脅取武進附邑<lb/>
程督尤嚴大夫深知不可而重於立異孺人曰君為民<lb/>
<pb n="KR4d0295_WYG_030-28a"/>
父母可使赤子匍匐入井乎大夫感其言遇事必爭爭<lb/>
雖不必勝而視不爭者終愈故邑人徳之孺人以寳慶<lb/>
覃恩始封紹定己丑六月甲寅以疾卒於縣舍享年三<lb/>
十有七子夢蟾與前室子夢庚夢齡為三孺人視之如<lb/>
一夢庚官從事郎女嫁從事郎處州松陽丞韓淳大夫<lb/>
將以某月日歸葬孺人於臨海縣興國鄉后溪之原前<lb/>
𦵏屬孺人弟詵䄂書來言曰吾婦事父母舅姑以孝事<lb/>
夫以順拊諸子以慈待妾媵以恕十有七年之間上下<lb/>
<pb n="KR4d0295_WYG_030-28b"/>
無間言某不勝悼亡之情而縻於官守不得去君家隣<lb/>
邑凡吾之不得罪於邑人君實知之以吾之辱知而賜<lb/>
吾婦以銘吾婦死猶不死也某以君之能徳其邑人且<lb/>
以詵能詩不愧其先又逺來之意不可孤也故不復以<lb/>
鄙陋辭銘曰<lb/>
學於儒以謹厥身學於釋以反其眞秩乎其篤於彛倫<lb/>
湛乎其逺於世紛而年不登四十嗟嗟乎若人<lb/>
　　　故湯氏宜人墓誌銘<lb/>
<pb n="KR4d0295_WYG_030-29a"/>
今尚書度支郎中趙君必愿之妻宜人湯氏金壇人曾<lb/>
祖鵬舉皇任資政殿學士大中大夫贈宣奉大夫諡敏<lb/>
肅妣蔡氏濟陽郡夫人祖廷直皇任通直郎贈金紫光<lb/>
禄大夫妣髙氏通義郡夫人繼劉氏和政郡夫人考邦<lb/>
彦皇任宣教郎左司諫兼侍講妣龔氏繼鄧氏宜人㓜<lb/>
孤事母孝母疾久不愈至驗之矢溲以測其證之退否<lb/>
刲股刲肝以濟其藥力之所不及此雖非禮典所尚而<lb/>
人情所難宜人<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>然行之故天意隨感母夫人疾亦隨<lb/>
<pb n="KR4d0295_WYG_030-29b"/>
愈人尤喜稱而樂道之至有誦其事於朝行間者時度<lb/>
支之父華文實官奏邸聞而慨然曰為女如此則其為<lb/>
婦可知即介同列為媒願得以為度支婦宜人之歸趙<lb/>
氏實昉於此華文之先公汝愚皇任右丞相實以元老<lb/>
翼我寧廟格於皇天勲在社稷澤流後裔華文丞相之<lb/>
冢嗣度支又華文之冢嗣也宜人既歸趙氏當度支賢<lb/>
業之方昌榮塗之日闢悵舅姑與已父母之不及見常<lb/>
欷歔流涕平居順以事其夫而有善相勉有過相規未<lb/>
<pb n="KR4d0295_WYG_030-30a"/>
嘗有隠而不言儉以持其家而親黨之間有急必賙有<lb/>
闕必補未嘗有謁而不獲初宜人之至度支有弟有妹<lb/>
年皆在㓜宜人實以撫育教養為己任迨長而婚對得<lb/>
名閥則喜而為傾裝囊無所計其勇於為義有始有卒<lb/>
蓋烈丈夫所難至於整飭内外似過於嚴而常周知其<lb/>
疾苦故女御之已去者或猶眷於復歸其得人心可知<lb/>
宜人以淳熈壬寅年五月戊戌生以端平丙申年四月<lb/>
乙未得疾卒以是年八月壬辰葬於饒州餘干縣福應<lb/>
<pb n="KR4d0295_WYG_030-30b"/>
鄉雕峯之原祔先塋也男二人女三人次男良忞承務<lb/>
郎餘並夭銘曰<lb/>
事親必孝我為其難家道貴嚴我謹其閑夫夫婦婦二<lb/>
十有七年而如一日卑卑尊尊二千有餘指而無間言<lb/>
嗚呼宜人維徳之全餘干之山土厚水深銘以昭之百<lb/>
世猶今<lb/>
　<lb/>
　漫塘集卷三十<lb/>
</p>
<p>
</p>
  </div>
<div>
                <head>漫塘集巻三十一</head>
    <p>
<pb n="KR4d0295_WYG_031-1a"/>
欽定四庫全書<lb/>
　漫塘集巻三十一　　　　　宋　劉宰　撰<lb/>
　　墓誌銘<lb/>
　　　故趙訓武墓誌銘<lb/>
光皇帝嗣位之元年若稽舊典詔凡屬籍之未命者皆<lb/>
得羣試有司第其能以聞於是禮部上太宗皇帝九世<lb/>
孫崇悉第一時君弟崇怘以胄監舉到省亦奏名第一<lb/>
兄弟當天子龍飛之初皆冠其科當世榮之先是君所<lb/>
<pb n="KR4d0295_WYG_031-1b"/>
居丹陽之練湖潦水去來不時素不植蓮是嵗華葉紛<lb/>
敷四望周匝父老懽呼以為惟邑人王公存為左丞翟<lb/>
公汝文參大政之嵗與是嵗為三蓋大造神化不數如<lb/>
此而君兄弟當之夫豈茍然哉君字壽伯曾祖不爭故<lb/>
武翼郎祖善泗故贈中奉大夫父汝永故朝議大夫贈<lb/>
宣奉大夫君孝友根於天性勤儉誠慤得之自然㓜失<lb/>
母慈事繼如事適長當家務愛諸弟如愛已衣不取華<lb/>
靡食不貴精鑿行先於言故言之出也不浮於實慮先<lb/>
<pb n="KR4d0295_WYG_031-2a"/>
於事故事之成也不愆於素方宣奉從官四方君之諸<lb/>
弟尚㓜而家之生理未裕外無賔客可當文墨之委内<lb/>
無它子弟可任米鹽之責事之精粗細大叢於一身君<lb/>
晝則恪恭子職夜則服勤燈火故宣奉閔其勞而咨其<lb/>
賢宣奉自守彬陽歸恬於家食且值嵗歉惟君量入為<lb/>
出故能以約為豐祠官得禄弗以自封宣奉怪問之曰<lb/>
而獨無婦子之私乎君曰禄固所以為養也女長助嫁<lb/>
得田隠而弗取兄弟既析居乃見之驚曰此吾先君手<lb/>
<pb n="KR4d0295_WYG_031-2b"/>
澤也詎可違乎君曰分固不可求多也奉祠一再法應<lb/>
親民終老不屑宣奉謝事得澤兄弟義遜以屬季弟吏<lb/>
部謂君居長法應更選固辭不受利名人所競而君之<lb/>
事如此其賢於人逺矣娶劉氏封孺人子必灋擢某年<lb/>
進士第今淮南計度轉運司主管帳司女長適諸葛鑑<lb/>
再適貢士范燮次適陽祖徳季適諸葛砥孫男良鏸初<lb/>
帳計為儀真法曹奉親以行將代而計使辟書下帳計<lb/>
丐留君曰士為知己者用汝留固宜吾歸守墳墓耳且<lb/>
<pb n="KR4d0295_WYG_031-3a"/>
吾鄉所以留慮汝之食焉而怠其事也汝既悉吾意矣<lb/>
吾留奚為惟是遇事貴察而過則苛馭下貴嚴而過則<lb/>
暴汝宜戒之惟公足以服人惟亷足以律人而行之者<lb/>
恕也汝宜勉之吾言盡於此矣遂行帳計不慊於心旋<lb/>
捧檄以歸君怒之曰汝委身入仕屬當邊遽未寧之時<lb/>
可顧家乎帳計懼不敢留曽未數日而疾作戒家人以<lb/>
薄塟且曰吾之生也既不以爵禄為榮其死也不可以<lb/>
冠裳為累言訖而逝可謂能終其志也已實紹定改元<lb/>
<pb n="KR4d0295_WYG_031-3b"/>
六月三日享年六十有五官終訓武郎塟用卒之明年<lb/>
八月壬子地實永濟鄉彭泉村之天井岡帳計以余舉<lb/>
進士與君兄弟為同年故來速銘銘曰<lb/>
發休祥兮地靈際嘉㑹兮千齡雲山兮卧遊<hi>君中年即不良於行</hi>
竟老兮祠庭家之理兮官治本之豐兮末寧足計彭泉<lb/>
之原兮佳只萬家其旁兮孔邇<lb/>
　　　故知安吉縣趙奉議墓誌銘<lb/>
紹定己丑七月辛卯奉議郎新知安吉縣事趙君卒婣<lb/>
<pb n="KR4d0295_WYG_031-4a"/>
黨相與弔於家曰繼自今無有一念親親可以緩急告<lb/>
如君者矣士友相與弔於庭曰繼自今無有敬賢樂善<lb/>
一飲啄必與士共如君者矣里之父老相與弔於門曰<lb/>
繼自今誰能恤里之飢如君者其秀民良子弟相與弔<lb/>
於學曰誰能禆教養之事如君者蓋比年糴貴君常下<lb/>
其估以惠比鄰嘉定甲申嵗大飢有飯飢者事半而力<lb/>
不贍君實續之士失其養君捐良田十五畆以助士不<lb/>
知教君與鄉之先達日程其能以厲之故人心之感如<lb/>
<pb n="KR4d0295_WYG_031-4b"/>
此昔者文伯之䘮内人皆行哭失聲而朋友諸臣未有<lb/>
出涕者敬姜以是不哭若君者亦足慰其母之心矣君<lb/>
諱若珪字玉父宣皇帝之裔故朝請大夫試司農卿<lb/>
兼權工部侍郎諱時侃之子朝議大夫祥符縣開國男<lb/>
贈大中大夫諱亮夫之孫左朝奉大夫知南外宗正事<lb/>
贈大中大夫諱彦怐之曽孫未冠舉胄監尋以父任調<lb/>
隆興府司户參軍侍郎尹京辟主管浙西安撫司書冩<lb/>
機宜文字再舉擢上第侍郎去劇任改監慶元府三石<lb/>
<pb n="KR4d0295_WYG_031-5a"/>
橋酒庫秩滿授嚴州夀昌縣令未上丁侍郎憂服闋辟<lb/>
監慶元府穿山碶鹽埸以舉者及格班見改秩得邑闕<lb/>
至而卒享年四十有三娶張氏故僉書樞宻院事釡之<lb/>
孫前通判湖州宗濤之女二子長嗣永次始生而君病<lb/>
未名君人物秀整如畫才識明敏過人孝友天至在易<lb/>
幹父之蠱與幹母之蠱異君兩得之居侍郎䘮笑不見<lb/>
齒衰不去身足不及戸外治家舍極其宏壯既除䘮每<lb/>
朔望必犇走泣祭墓下雖祁寒暑雨不懈母令人湯氏<lb/>
<pb n="KR4d0295_WYG_031-5b"/>
故知樞宻院事鵬舉之孫知常州武進縣國彦之女性<lb/>
嚴不可測君彌縫周宻常有以順適其心弟若琚官它<lb/>
州有可為助者不遺力秩滿常數其歸有以歸迅告<lb/>
輒喜不勝内幙優閒得結交當世士侍郎治劇而能左<lb/>
右周旋不失四方士大夫之心者君之助為多穿山場<lb/>
創於嘉定初規模𥚹陋君且去矣盡撤而新之條上事<lb/>
宜十數使者頒下諸場以為永式仍與連帥上其功既<lb/>
得邑而歸自以平生及民者少益究田里利病手其<lb/>
<pb n="KR4d0295_WYG_031-6a"/>
書一編曰桃州㑹編安吉即古桃州凡已事之得失咸在<lb/>
焉君悉攷論掌故欲俟下車酌其宜罷行之甫受迓而<lb/>
疾作故凡識君者皆哀之不獨婣舊鄉黨之情而已君<lb/>
有别業曰桂墅在所居金壇縣之東南五里軒楹爽塏<lb/>
牖户綢繆皆君所自營其後頗廢或問之曰姑留以為<lb/>
藏骨之地故塟如其志實其年十有二月若琚以君嘗<lb/>
謂某能文故來速銘某既繆以文受知不敢不用所知<lb/>
以報銘曰<lb/>
<pb n="KR4d0295_WYG_031-6b"/>
面川澤兮背衍沃挹流光兮飲平渌君之來兮昔之日<lb/>
櫪馬喧兮車擊轂苔徑兮青青周牆繚兮幽扄君之來<lb/>
兮今之夕明月澹兮空庭人生兮如寄萬有俱空兮寧<lb/>
一無之足計<hi>侍郎遺澤君欲官嗣永不果</hi>君之心兮昭只寧堕甑兮<lb/>
復視宿草兮春滋秋風生兮叢桂九京兮不作儲祥兮<lb/>
永世<lb/>
　　　故溧陽縣尉陳修職墓誌銘<lb/>
淳熈間京口郡博士志於作成士之來學者衆其最盛<lb/>
<pb n="KR4d0295_WYG_031-7a"/>
者陳氏兄弟陳氏故相國秀公之族同堂兄弟六人皆<lb/>
以行能相髙禮法相飭方是時道路間有正衣冠肅容<lb/>
貎鴈行而來者不問知其為陳氏兄弟余得友其三人<lb/>
焉曰應㞰修身謹行好學工文為後學師三舉於鄉而<lb/>
没曰岍立志太髙繩已太嚴幾於助長以得惑疾僅一<lb/>
舉於鄉而逝其季曰景周字仲思人物秀整意氣軒昻<lb/>
立志亦髙而制行平繩已亦嚴而待人恕用能成其志<lb/>
其事親孝事兄悌父䘮將塟有沮之者寧間闗百罹而<lb/>
<pb n="KR4d0295_WYG_031-7b"/>
不忍違其父之志仲兄惑滋甚寧左右彌縫而不忍暴<lb/>
其兄之疾父兄既没憂聞見之狹志業之隳廣交當世<lb/>
知名士士之至京口者必主陳氏其散而之四方解后<lb/>
相與論京口士必先仲思仲思少從伯兄作賦有能聲<lb/>
後更業易連晝夜不懈壯嵗即為舉首再舉亦居第二<lb/>
嘉定癸未廷對擢乙科授迪功郎溧陽尉尋遇覃恩循<lb/>
修職郎溧陽邑大事繁風俗剽悍故多重辟多滯囚仲<lb/>
思謂察獄在初而初情惟尉為能得之故職所當親雖<lb/>
<pb n="KR4d0295_WYG_031-8a"/>
猥不憚言有可證雖微必即既太㫖畧定而後麗之獄<lb/>
故一成而不可變所至輒自齎糧纍囚有在尉司者日<lb/>
驅之行丐於市仲思以已米給之相府有莊在縣其厮<lb/>
役之大者曰都催負勢為暴仲思始至即訊之人曰是<lb/>
相府都催不可訊也仲思曰宰相持天下平安有一邑<lb/>
之事不平而可平天下者吾訊之是乃所以為宰相地<lb/>
也聞者懾服邑大姓夤縁相莊以自結勢尤横頥指氣<lb/>
使官吏莫敢違人謂仲思至必將有忤而寂不聞比仲<lb/>
<pb n="KR4d0295_WYG_031-8b"/>
思死大姓發積懣下令邑人俾有木者不得售執藝者<lb/>
不得前微一二寓公幾不得殮然後知仲思三年之間<lb/>
所以抑其强制其為惡者非一而了不自衒是難能也<lb/>
仲思中年即節欲日飯二升飲酒至多不亂而力於辭<lb/>
雖甚厚者莫能强受代之日與同列飲終夕而歸卒實<lb/>
紹定己丑八月二十六日享年六十有三曽祖某祖某<lb/>
父某娶諸葛氏丹陽望族男女各一人皆在童丱應㞰<lb/>
子箎箕箕實紹秀公後岍子節皆早孤仲思教育之甚<lb/>
<pb n="KR4d0295_WYG_031-9a"/>
於己子三人者亦事仲思如父扶柩而歸哀感行人箎<lb/>
等卜以庚寅二月十有三日塟所居丹徒縣之五州山<lb/>
去秀公塋若干步書來請銘銘曰<lb/>
篤於親信於友亷於得介於守當官而行彊何有銘幽<lb/>
宫詔不朽<lb/>
　　　故蕪湖縣尉陸迪功墓誌銘<lb/>
陸氏唐甫里先生之裔君諱垣之字千里少從父學敏<lb/>
於為文慶元乙卯舉於鄉今天子御極振起淹滯以<lb/>
<pb n="KR4d0295_WYG_031-9b"/>
君及其父從龍累試禮部並授信州文學既父子拜恩<lb/>
鄉黨榮之而大陸君隨卒君既除䘮用舉者三人謁選<lb/>
授迪功郎太平州蕪湖縣尉未上亦卒昔人言賀者在<lb/>
門弔者在塗於君家亟見之可不為大哀乎君性剛而<lb/>
氣勁樂道人之善亦不能容人之惡平居見州縣之政<lb/>
悶悶不可人意常扼腕抵掌謂使吾幸得去場屋仕州<lb/>
縣必能使枉者伸弱者植善良者吐氣既得闕蕪湖邑<lb/>
大民蕃則又喜曰吾志其行乎而死隨之蓋士之窮如<lb/>
<pb n="KR4d0295_WYG_031-10a"/>
此民之不幸如此重可哀也君生於乾道戊子卒於紹<lb/>
定己丑得年六十二娶陳氏繼諸葛氏皆名家女子仲<lb/>
行業進士女嫁繆應澤潘彚進仲行將以其年十月丙<lb/>
午合塟君於所居夏村之西陳夫人之兆亦既得銘於<lb/>
當世之文人矣而其父友趙居父尤季端以余嘗銘大<lb/>
陸君之墓知君為尤詳使求更銘銘曰<lb/>
勁氣兮堂堂命服兮煒煌秣吾馬兮脂吾車路九軌兮<lb/>
川梁佳城兮忽啓故家兮孔邇賫志兮何之嗟嗟乎千<lb/>
<pb n="KR4d0295_WYG_031-10b"/>
里<lb/>
　　　故宜人陳氏墓誌銘<lb/>
故朝請大夫行太常丞兼權兵部郎官呉公漢英之夫<lb/>
人於嘉定癸未六月甲申卒年八十是嵗十有二月合<lb/>
塟於江隂縣綺山兵部之墓夫人陳氏諱道藴金華人<lb/>
世儒至故禮部侍郎兼直學士院諱巖肖始大侍郎之<lb/>
介弟曰巖震是生夫人㓜孤㛠静好禮侍郎賢之不以<lb/>
與凡子以兵部力學有聞俾歸之逮事皇姑事雖細必<lb/>
<pb n="KR4d0295_WYG_031-11a"/>
親膳服常先意而具視蚤暮寒暑之宜而敬進之姑亡<lb/>
毁甚兵部登乾道己丑進士第方回翔州縣數值嵗饑<lb/>
拯民之艱殆忘飢渴夫人日執杯棬以俟間勸以義而<lb/>
相其勤兵部計日受俸且不市官下物夫人率家人補<lb/>
壊紐裂尺寸不外求時夫婦相語以達官互送為戒及<lb/>
兵部攝滁陽奉戒惟謹或謂夫人寧不記鬻衣度日耶<lb/>
夫人笑曰貧富命也夫子知之矣兵部終家無贏貲夫<lb/>
人能撙浮積少飭諸子相地之宜得綺山之陽以塟規<lb/>
<pb n="KR4d0295_WYG_031-11b"/>
模斥大見者駭歎嵗時祀事凡尊罍鼎俎之實皆夫人<lb/>
潔齊自力親黨間問遺必周賀弔必先擇士之賢以從<lb/>
子游禮遇必殊左右媵侍恕以待之未嘗見其疾視盛<lb/>
氣故中外無間言累封宜人年益髙視聽亦明其苦節<lb/>
於日用之間服勤於女工之事蓋終老不渝一朝召姻<lb/>
黨與之訣凡篋笥之餘盡散之越旬日而逝方庀䘮具<lb/>
適郡守代還郡人大合樂以送過門知夫人䘮命却樂<lb/>
遣奠其知敬如此四子曰渥修職郎嚴州録事參軍曰<lb/>
<pb n="KR4d0295_WYG_031-12a"/>
沐修職郎新常州武進縣主簿曰藻修職郎嘉興府司<lb/>
户參軍曰淡舉進士一女適仕族孫曰十能百朋千遇<lb/>
十翼萬雋某生晩不及登兵部之門户曹以婦家故數<lb/>
往來吾邑友人丁宗魏景舒湯鎮元瑞與之游亟稱之<lb/>
某欲内交未能㑹户曹以狀介元瑞來徵銘銘非某能<lb/>
而藉是得交於户曹昆季間某之願也乃為銘銘曰<lb/>
七十人所稀也而十益之一命人所榮也而三錫之家之<lb/>
興也而殖之子之成也而翼之含飴㺯孫莫或戚之鳴<lb/>
<pb n="KR4d0295_WYG_031-12b"/>
呼夫人豈幸得之惟孝惟敬惟儉惟勤自我積之綺山<lb/>
之陽過者式之郎星在天光下直之<lb/>
　　　故韋氏孺人墓誌銘<lb/>
紹定庚寅三月乙巳修職郎徽州歙縣東尉張君鎮之<lb/>
妻延陵韋氏孺人卒享年六十有三尉縻於官守飭其<lb/>
子介儒藻䕶柩歸於所居之金壇越明年二月甲申塟<lb/>
縣西南五里顧龍山之北祔於皇姑禮也前塟介以父<lb/>
命問銘於漫塘叟劉某叟曰婦人無外事故古不銘墓<lb/>
<pb n="KR4d0295_WYG_031-13a"/>
墓有銘其起於後世人子愛親之私乎介蹙然曰介誠<lb/>
私吾親然吾母髙見卓識有闗於世教之大者亦非介<lb/>
所得私也吾母柔而正靜而恭歸吾父時大父母俱亡<lb/>
恙吾母與吾父力貧以養大父没而家益匱大母年踰<lb/>
九十吾母佐吾父啜菽飲水無一日不究其歡是其盡<lb/>
事姑之道非有闗於世教之大者乎大母既没將𦵏矣<lb/>
隂陽家以塟之日氣運與吾母相妨謂宜逺避吾母曰<lb/>
婦姑情所鍾送終禮之大且吾思死者方不欲生敢圖<lb/>
<pb n="KR4d0295_WYG_031-13b"/>
生乎即泣以從訖葬以歸是其破隂陽拘忌之説非有<lb/>
闗於世教之大者乎吾父晩得官分尉於歙吾母素有<lb/>
嗽上氣疾至歙以痰甚更為風眩或疑證之異請禱吾<lb/>
母眩瞀中作而曰有是哉吾不善衛生以干六氣之和<lb/>
而歸尤於神是誣也而可乎介等曰不敢乃已是其破<lb/>
巫祝鬼神之惑非有闗於世教之大者乎余曰然有一<lb/>
於是是可書矣况具是三者乎謹按韋氏呉侍中昭之<lb/>
後今猶家冡旁三里祖諱兼父諱世將皆隱徳弗耀三<lb/>
<pb n="KR4d0295_WYG_031-14a"/>
女二子女適進士師灋孫詵王維惟王氏女後孺人十<lb/>
月没介弱冠舉於鄉與儒藻皆好學篤行其興未可量<lb/>
孫男一人未名叟與尉同丙午舉介叟壻也於銘為宜<lb/>
銘曰<lb/>
行之淑見之獨佳城千古邑西南挹湖光飲山渌<lb/>
　　　故溧陽縣丞張承直墓誌銘<lb/>
君諱汝永字端袤世居金壇之上疁曾祖恪崇寧間舉<lb/>
八行科終朝奉郎累贈中奉大夫祖體仁從義郎父損<lb/>
<pb n="KR4d0295_WYG_031-14b"/>
舉進士廷對入丙科勅授台州文學未及仕而卒文學<lb/>
風流文雅傾貲以致海内名勝與師友用能成其身亦<lb/>
以成其子諸子皆由科舉進君其長也自㓜性識通敏<lb/>
聞見該洽為文雅贍作字倣古法而行書尤勝淳熙丙<lb/>
午與仲弟如玉同舉於鄉時文學亦同上南宫鄉黨榮<lb/>
之嘉定甲戌廷對中選尋授迪功郎和州含山縣主簿<lb/>
以才為當路所知攝部從事督金牛城役有功薦書屢<lb/>
上秩滿未調提領使者辟監潘封激賞酒庫以再仕未<lb/>
<pb n="KR4d0295_WYG_031-15a"/>
有及民而溧陽家近悉其土風謂可行志因受邑之丞<lb/>
㑹宰政荐更時事多故而君亦老矣雖彌縫正救惟既<lb/>
厥心而事窘於力之所不任智屈於勢之所不行則惟<lb/>
鬱鬱以居乃紹定庚寅十月辛未不疾而卒享年七十<lb/>
有一越一日而夫人李氏亦卒一女前夫人蔣氏出適<lb/>
從政郎新鎮江府觀察推官閻鼐先君二十八年卒二<lb/>
子曰槃曰彚孫焴次未名以卒之明年正月己酉塟金<lb/>
壇縣東南三十里大亭之原余與君同丙午舉又姻婭<lb/>
<pb n="KR4d0295_WYG_031-15b"/>
也故其子來請銘銘曰<lb/>
士方盛時志隘穹壤無位不行扼腕抵掌亦既仕矣謂<lb/>
可以為膂力既愆太息隨之孰主張是而巧相戾勒銘<lb/>
幽扄千古一喟<lb/>
　　　故監鎮江都税院李迪功墓誌銘<lb/>
閩大帥朝議大夫直煥章閣李侯駿貽書於漫塘叟劉<lb/>
某曰故迪功郎監鎮江府都税務仁垕吾季子也不幸<lb/>
死矣而家之人在逺不及聞其言不及見其死某不勝<lb/>
<pb n="KR4d0295_WYG_031-16a"/>
父子之情聞其故嵗行縣獲登子之門及其奉檄而行<lb/>
又嘗告别於子子幸而與之進則吾兒莅官以來曰言<lb/>
曰行我之知固不若子之詳子幸為我書之將刻之堅<lb/>
珉以紓吾悲以慰我太夫人之思子其圗之叟既重李<lb/>
侯之請且念載叔嘗見謂為友不可忘也故為之書維<lb/>
李氏家饒之德興曾祖某迪功郎致仕祖某贈奉直大<lb/>
夫君字載叔仁垕名也帥以儒起家授子以詩書而訓<lb/>
之以義理載叔奉以周旋罔敢失墜今上初元登名浙<lb/>
<pb n="KR4d0295_WYG_031-16b"/>
漕薦書明年竟以先所受捧表恩銓試中程授今職紹<lb/>
定己丑秋八月之官庚寅夏五月戊午奉憲檄入幕行<lb/>
至毘陵復迂道省其姊乃六月己夘回至常潤間之白<lb/>
鶴溪得疾卒享年二十有八娶丁氏前青陽知縣木之<lb/>
女以疾留其親旁側室子曰煥孫生僅四月帥幸其子<lb/>
之立而欲其傳之有永也將以所自擇樂平之鷹鵠山<lb/>
塟焉叟棄官餘二紀日所往還惟樵夫漁父去年冬忽<lb/>
有具衣冠來者視其謁載叔也問所以來曰某所與偕<lb/>
<pb n="KR4d0295_WYG_031-17a"/>
廬山胡伯量先生與君有疇昔之雅謂君為頗知理道<lb/>
某所願見厥路無由不自意得檄此來有可見之便是<lb/>
以敢見越翌日伯量亦至自是三人者日相與遊載叔<lb/>
或出語稍易舉事稍偏伯量必正色折之載叔斂衽謝<lb/>
惟謹以叟平生所見後生敬事師友未有若載叔者既<lb/>
而聞其初到郡無室處無輿𨽻同僚日惴惴憂負課人<lb/>
謂載叔貴游子將不堪而載叔不之懟及其偕伯量來<lb/>
金壇得一室蕭寺中僅容兩几廪無繼粟庖無繼肉人<lb/>
<pb n="KR4d0295_WYG_031-17b"/>
謂載叔當重不堪而載叔不之戚及伯量去左右無法<lb/>
家拂士人謂載叔言動得以自適矣載叔又不然曰方<lb/>
胡先生在吾飲酒過三酌即醉醉而安寢恃其無失及<lb/>
先生去吾雖強飲終不醉或寐憂其不能無失也故隆<lb/>
師親友吾樂也而豈樂以離羣索居也哉比憲檄下人<lb/>
又以載叔向之鬱今之伸也向之勞今之佚也為載叔<lb/>
喜而載叔以侵官出位為家庭之戒遲回者連月不得<lb/>
已而後去又拳拳致請於其友求别後規則載叔亦豈<lb/>
<pb n="KR4d0295_WYG_031-18a"/>
為貧捧檄而喜者比哉故由前二者而言人為載叔憂<lb/>
載叔不之憂由後二者而言人為載叔喜載叔不之喜<lb/>
則載叔之憂喜必有大於此者至其所遺親庭問安書<lb/>
語不及私始言郡縣急財賦而後拊摩所以致冦末又<lb/>
言大府非它郡比尤當有以寛民力其意蓋專以龔遂<lb/>
渤海之事望諸郡而以尹鐸晉陽之功望乃翁則載叔<lb/>
之死豈但李氏失一佳子弟哉可傷也已銘曰<lb/>
皇皇乎職之勤也亹亹乎徳之新也秀而不實無以結<lb/>
<pb n="KR4d0295_WYG_031-18b"/>
其因也傳家有子足以寧其親也<lb/>
　　　西園陳居士墓誌銘<lb/>
里秀民陳文龍縞素登門泣血言曰文龍不幸蚤失慈<lb/>
母吾祖躬自抱持以教常使聞正言見正事凡衣服飲<lb/>
食几案硯席之間無不一於正伺其意稍怠則以身率<lb/>
之慮其性易流則未嘗使出閭巷覩嬉戯文龍用是得<lb/>
不夭折不荒縱以迄於今文龍稍長吾祖即日夜取語<lb/>
孟六經韓子歐陽子之文伊川程先生易傳温國司馬<lb/>
<pb n="KR4d0295_WYG_031-19a"/>
公通鑑為文龍詳説且標識其大者使文龍誦習之不<lb/>
忘玩味之不厭文龍用是得稍習為文稍知鄉道天罰<lb/>
之酷吾父棄諸孤曾未兩月吾祖繼之自今文龍身將<lb/>
疇依行將安放孰飭其惰孰砭其愚此文龍所以朝暮<lb/>
仰天椎心而泣血者也惟吾祖蚤從雲茅先生學而君<lb/>
先生嗣子也願得銘墓上以慰吾祖之靈以紓其不肖<lb/>
孫終天之痛某曰諾則序而銘之居士諱武齡字夀朋<lb/>
家故金陵徙復自郊徙邑遂為金壇著姓背市而居却<lb/>
<pb n="KR4d0295_WYG_031-19b"/>
而之市不跬步市人罕識其面壯嵗有志場屋既累試<lb/>
不效即棄去同時輩流有宦達而歸者一見即戒門以<lb/>
絶曰窮達異趣吾寧能驅走車塵馬足間環所居植花<lb/>
木暇則挾册詠歌其中或徘徊竟日負郭祖塋有庵以<lb/>
居守者有田以贍之族大枝分將尋斧斤焉君執不可<lb/>
則有挾刃以脅之縱火以迫之者宰木既空更欲析塋<lb/>
地君度不可遏則願遜庵與田而以塋地為已分衆復<lb/>
不可則伺其售贖而歸之嘗謂士當力學自立而尤當<lb/>
<pb n="KR4d0295_WYG_031-20a"/>
以種徳為本因歴書鄉之士可為勸戒者於壁以示子<lb/>
孫平居與家人食未竟聞有丐食者時輟飡與之丙寅<lb/>
丁夘間淮民南徙有婦人寄食里中人家將行無以償<lb/>
僦食費禠其衣殆盡婦人赧不能行君代之償且資而<lb/>
遣之里中有貧而疫者君望其炊煙不起日計口飼之<lb/>
不幸有死者更助其殮塟而妻女無以養復為嫁遣蓋<lb/>
其篤至如此少喜釋氏書晚悟其非文龍之父將塟放<lb/>
請㑹緇徒祖送君曰吾既識其非矣可復用乎今年春<lb/>
<pb n="KR4d0295_WYG_031-20b"/>
天子稱夀長樂士民年九十者皆命之官於是君年八<lb/>
十有四矣其子時猶無恙援他比欲増年以請君力止<lb/>
之天姿恬澹老更精强夏五月得疾醫者視脉當下君<lb/>
請如脉而醫以年髙固執不可即命庀浴具既浴即敕<lb/>
文龍善自立言訖而逝實紹定辛夘五月既望時當盛<lb/>
暑容色不變見者異之曾祖文智祖宗顯父任娶張氏<lb/>
與二子蔚然浩然皆前卒一女適倪時敏孫男文龍仲<lb/>
龍友龍季龍塟用其年九月丙午墓在邑西五里袁舍<lb/>
<pb n="KR4d0295_WYG_031-21a"/>
之原銘曰<lb/>
市之居習不濡外環花竹中詩書身之夀孫之秀徳以<lb/>
實之大且久<lb/>
　　　蔡希孟墓誌銘<lb/>
希孟諱大醇家丹陽之竹塘熙豐間有以才髙思敏為<lb/>
荆文公所敬後掌外制諱肇字天啓者其從祖也曾祖<lb/>
球祖國幹父璨皆種學績文而不見取於有司君好學<lb/>
世其家每試輒見取於有司而登名常在舉員之外人<lb/>
<pb n="KR4d0295_WYG_031-21b"/>
為君抵掌扼腕君曰命也可若何生理粗裕服用常靳<lb/>
靳不敢過日杜門卻掃或誚其隘君曰惟儉可以養亷<lb/>
惟靖可以寡過吾知此而已享年四十有九紹定庚寅<lb/>
五月晦得疾卒娶劉氏故江隂法曹恭靖先生之女生<lb/>
二女一男子茂皆㓜以卒之明年正月己酉塟東朱之<lb/>
原君妻余姪也不可以不銘銘曰<lb/>
其尚儉也似翟其為我也似朱匪翟匪朱山澤之儒東<lb/>
朱之原邇我室廬死生去來千古一吁<lb/>
<pb n="KR4d0295_WYG_031-22a"/>
　　　徐處士墓誌銘<lb/>
斗門徐處士既没十有六年其子從事郎新太平州蕪<lb/>
湖縣尉藻始以余友新武進尉張君文徳君有之狀來<lb/>
乞銘謹按韓文公作徐偃王廟記以為今徐姓之散居<lb/>
徐揚間大率皆偃王之裔南唐之都金陵一時名臣無<lb/>
出徐鉉兄弟右者宋有天下鉉兄弟如機雲入洛文士莫<lb/>
先焉處士金陵之句曲人徐姓之居是邑者雖多斗門<lb/>
之族為大其偃王之遺裔與且言其先祖有塟其鄉之<lb/>
<pb n="KR4d0295_WYG_031-22b"/>
櫟山者相傳嘗為銀青光禄大夫豈鉉兄弟之末派與<lb/>
君諱某字某余不識其人而聞之朋友者甚悉君有之<lb/>
狀謂君篤厚而謙恭事父母以孝友於兄弟睦於宗黨<lb/>
少志於學親没之後念禄養不及始一意生理艱苦人<lb/>
所憚儉薄人所不堪皆安之與人交一以忠信譽之不<lb/>
喜毁之不愠樂道人之善而掩其過既生理稍裕乃輕<lb/>
財好施有以匱告必稱力賙之或不謁而予嵗儉榖貴<lb/>
富者遏糴君輒傾所有平價以糶其無資者貸之甚者<lb/>
<pb n="KR4d0295_WYG_031-23a"/>
與之人頼以濟市田宅率髙其直曰吾非為目前計也<lb/>
尤篤意教子闢書館於所居之前聚書其中招名士與<lb/>
之游處故子孫皆力學晩歳效昔人分槖金之義整所<lb/>
有授諸子使自為計由是不復問家事幅巾杖屨徜徉<lb/>
里閈時圍碁以自娯性不能飲而喜人飲賔朋過之接<lb/>
慇懃之歡竟日無倦迄今垂没氣體康固視聽聰明將<lb/>
啟手足諸子請治命惟戒以薄塟遂以嘉定丁丑十月<lb/>
二十有九日終於家之正寢享年八十有六大王父某<lb/>
<pb n="KR4d0295_WYG_031-23b"/>
王父某父某皆隱徳不仕娶王氏先君二十一年卒子<lb/>
五人曰濟曰滋曰藻曰洪曰灋藻即蕪湖尉入國學擢<lb/>
監舉以龍飛親䇿入仕女三人皆適鄉之善士孫男十<lb/>
有三人孫女六人曾孫男七人初王氏没塟所居之東<lb/>
潭岡蓋處士所自擇没之後四十有七日乃合塟焉若<lb/>
君有所述真所謂有徳君子兼備五福者乂嵗在己夘<lb/>
余長子汝琦當授室友人今銅陵丞符君伯夀為余言<lb/>
處士無恙時能飭家人以禮而訓之以義既沒諸子率<lb/>
<pb n="KR4d0295_WYG_031-24a"/>
而行之其長者拊諸子如其子㓜者奉諸父如其父内<lb/>
外數百指雍睦無間言余以是起敬因為汝琦聘君之<lb/>
孫縣尉之女為婦今十餘年矣尉以誌銘請其又何辭<lb/>
銘曰<lb/>
勤不匱節不嗟取之亷及者賖施必報理不遐康厥身<lb/>
大而家銘有實詔無涯<lb/>
　　　故貴池衛主簿墓誌銘<lb/>
金陵句曲山之西有鄉丈人曰衛九思其事家人生産<lb/>
<pb n="KR4d0295_WYG_031-24b"/>
作業與人同而篤志教子則與人異其子翼字翼之知<lb/>
乃翁志在此而養志孝之大也故自垂髫力學既壯益<lb/>
厲謂學貴適正故舉業之外更注意於周程朱張諸老<lb/>
之書謂學貴親炙而於時諸老淪謝惟丹陽故靜一湯<lb/>
先生及登朱文公之門為庶幾焉故從之遊所居山谷<lb/>
間土瘠民艱惟錐刀勺合是競而君時能賑貧周急地<lb/>
偏俗陋䘮祭惟老釋是尚而君斥不用蚤遊場屋凡四<lb/>
上名國學再貢禮部甲申龍飛廷對入等授迪功郎池<lb/>
<pb n="KR4d0295_WYG_031-25a"/>
州貴池縣主簿尋以夀恩循從事郎君時年尚强氣尚銳<lb/>
非其它老於場屋者比而君以親養不及榮望已空猶<lb/>
幸有伯兄無恙方將闢室所居之西曉夕相從庶幾風<lb/>
雨對床之樂而君死矣嵗實紹定辛夘某月某日君蓋<lb/>
生於乾道辛夘實甲子一周娶呉氏四子曰以直以敬<lb/>
以成以中皆業進士女三人進士徐應崇成丙傅大任<lb/>
其壻孫曰繼曰祐尚㓜越明年三月二日塟所居之東<lb/>
曰東岡實厥考塋次余蚤謁鄉先生竇君從周竇問識<lb/>
<pb n="KR4d0295_WYG_031-25b"/>
句曲衛炳否某對不識且問何以識之曰是知俗學之<lb/>
非肯來下問余私識之竇君既没余後從靜一湯公遊<lb/>
句曲山炳迂道來訪因言從祖父子有逺韻遂往見則<lb/>
君父子也意君以父行自處視炳何有而君能不居炳<lb/>
所是則是之所師友亦視炳為從違則君之賢過人逺<lb/>
矣既塟以直書來速銘銘曰<lb/>
孝養志非口體學明理非口耳辛夘生周復始子從父<lb/>
塟爾志後千載質諸此<lb/>
<pb n="KR4d0295_WYG_031-26a"/>
　　　故知建昌軍朝議鍾開國墓誌銘<lb/>
君諱頴字元達姓鍾氏丹陽人厥初自金陵徙蓋晉侍<lb/>
中雅之後曾祖父故不仕祖久累贈奉直大夫父將之<lb/>
少力學與其弟宜之相繼第進士終滁州通判累贈宣<lb/>
奉大夫君生未彌月而失所恃依外氏錫山之李李世<lb/>
望族外祖帥參公時澤與其季祭酒公祥尤篤行公自<lb/>
㓜染教飡和稍長益以學自厲淳熈癸夘校藝棘闈擢<lb/>
居前列以少乖彛式黜士論惜之歳甲寅以宣奉明堂<lb/>
<pb n="KR4d0295_WYG_031-26b"/>
恩補將仕郎銓中授迪功郎主通州靜海簿乙夘漕舉<lb/>
丙辰遂踐世科丁宣奉憂服除調秀州袁部鹽場兩易<lb/>
泰州馬塘催煎官嵗饑民煽為盗部使者訪消弭之䇿<lb/>
君條十事其尤切於職守者乞減竈以紓亭民濬河以<lb/>
便商販使者用其䇿由是人情帖服而鹽利大興秩滿<lb/>
闗陞調眞州六合令未上丁繼母憂内除差監行在省<lb/>
倉下界門倉宇歳深頽弊主者茍目前且憚役大事殷<lb/>
委不問君至即白發之大司農上之朝以其事屬君君<lb/>
<pb n="KR4d0295_WYG_031-27a"/>
請任繕修之事而辭給納之責聞者服其逺利朝廷下<lb/>
和糴之令於諸倉九百萬石君招徠有方獨得六十萬<lb/>
下易楮之令於都城以君領北局或憂其壅欲限城内<lb/>
外使不雜君謂衆大區而以一城分内外不可朝論是<lb/>
之内外懽然而事卒無壅改秩知餘杭縣畿内劇邑民<lb/>
困和買之重嵗課積負君以國家基本所繫力請輕之<lb/>
得㫖蠲什之四施及八縣由君一言既民力稍紓即修<lb/>
庠序之教行鄉飲酒之禮變乖爭陵犯之俗為謙挹遜<lb/>
<pb n="KR4d0295_WYG_031-27b"/>
悌之風治聲流聞曽未期月擢通判濠州時邉事方殷<lb/>
郡廪不繼君甫授任即以此請且道過餉所精言之得<lb/>
㫖畀十萬石復請於制府乞修城壁練民兵為不可勝<lb/>
之計制府既是其言復左右其事君日夜服勤科瑣靡<lb/>
宻未幾敵薄城下亦㑹君專行太守事一鼔作氣人百<lb/>
其勇敵以敗去繼是凡三至竟畏縮不敢前時城中食<lb/>
有餘而幣不足蓋以運路不通之故君謂須權以濟事<lb/>
乃創慿由以代道開易以官楮無毫分折閲當路多其<lb/>
<pb n="KR4d0295_WYG_031-28a"/>
知變兵民亦服其有信垂滿召赴都堂禀議蓋將用矣<lb/>
而君力丐外特差通判鎮江府君復以寓里引嫌差主<lb/>
管建昌軍仙都觀今上登極改差通判隆興府寛經緫<lb/>
制之期而民無追胥之迫酌和買絹之中而民忘賦斂<lb/>
之苛覈八縣版籍之失而民免科差之濫郡有東湖書<lb/>
院教事久廢君作新之士爭興起秩滿過闕擢守建昌<lb/>
軍郡當赤子㺯兵之餘人情所憚君奉命不辭陛對首<lb/>
述盜賊之起皆由州郡之虐征暴斂其所以過於征斂<lb/>
<pb n="KR4d0295_WYG_031-28b"/>
不過欲内實囊槖以自私外豐苞苴以自固而已茍不<lb/>
深懲其已甚無以戒其餘其次乞廣平糴以備不虞聞<lb/>
者知其必不為繭絲計保障得人矣闕至郡民方延頸<lb/>
企足以待其來而君已病初君之為士也力學兼晨夜<lb/>
以是得目疾廢學者六年中間時作時止及倅隆興以<lb/>
治行為䑓所知疑事叢委或達旦不得休以是疾復作<lb/>
既歸而甚不得已上祠請改差提舉建康府崇禧觀而<lb/>
或者顧以避事為言其不知君甚矣祠命既下而君年<lb/>
<pb n="KR4d0295_WYG_031-29a"/>
亦益髙氣血亦益衰尋至䘮明又二年當紹定壬辰冬<lb/>
十有一月乙夘卒夀七十有四娶張氏繼李氏皆前卒<lb/>
贈令人子二焴修職郎前監平江府糴納倉煒將仕郎<lb/>
女一適從事郎新紹興府蕭山縣尉葛文在孫男二埴<lb/>
將仕郎一未名余與君居同邑學同道而出處不齊猶<lb/>
恨相從日淺慶元初以郡掾事故轉運使檢詳石公宗<lb/>
昭於儀真石問學之粹蓋余所仰以為師表者見其言<lb/>
在淮西時君奉親來相與講學甚久余以是知君師友<lb/>
<pb n="KR4d0295_WYG_031-29b"/>
淵源非茍於為學者又余與故宰掾豐公有俊為同年<lb/>
進士豐慷慨以功名自任余所敬畏其為連帥淮西上<lb/>
疏薦君能以强敏立事以㢘白飭身敵犯濠君以倅貳<lb/>
攝丞調度皆中事機山東䇿應之士雲集君調䕶激昻<lb/>
兩盡其道用能内固城守外成曹莊之㨗余以是益知<lb/>
君平時之所從事皆有用之學非空言者又君家産業<lb/>
不至甚廣而常眷眷宗族濠梁之歸捐良田以為義莊<lb/>
月廪給之垂殁猶以是屬其子俾謹守勿替則君之所<lb/>
<pb n="KR4d0295_WYG_031-30a"/>
存過人逺矣焴等將以君殁之明年十有一月甲寅遵<lb/>
治命合塟君於夀安鄉祥子岡李夫人之墓前期奉右<lb/>
史陳公之狀來屬余以銘余謝不敢然念昔嘗銘宣奉<lb/>
之墓矣今何辭銘曰<lb/>
士患不勤不勤則荒屋壁之收山川之藏聖作明述日<lb/>
星耀芒仕患不勤不勤則弛故府攸司西曹所理吏牘<lb/>
民詞川臻雲委燈火夜忩寒暑昏晨此卜子夏左丘明<lb/>
所以損其真嗟乎若人年踰從心爵為開國惟公惟勤<lb/>
<pb n="KR4d0295_WYG_031-30b"/>
它岐靡惑告後千載欽惟丕則<lb/>
　　　故常熟縣丞孫承直墓誌銘<lb/>
君諱泝字彦與世居鎮江丹徒之大港鎮曽祖書開州<lb/>
文學祖元方父大成皆隱君與兄泳㓜迫親養相與恊<lb/>
謀竭力灌園園之果蔬暢茂它植者莫及負販者爭趨<lb/>
之親養以充乃授成園丁與兄束書入學時吾兄恭靖<lb/>
先生方以春秋教授鄉里表率庠序君直入拜席下願<lb/>
為弟子而君方釋襏襫而來被服山野且時過後學甫<lb/>
<pb n="KR4d0295_WYG_031-31a"/>
入學即欲業大經人咸笑之惟吾兄識其異曰公等㑹<lb/>
當從此人受學毋怪也既入學即服勤不舍晝夜見同<lb/>
志者皆勉之共學其有見紛華盛麗而恱者即警戒之<lb/>
斥絶之不數載學成四與鄉舉再為舉首擢辛未進士<lb/>
第授平江府呉縣簿尋丁外艱再授紹興府蕭山尉到<lb/>
官纔數月復以内艱歸服闋授台之仙居尉擢第十有<lb/>
八年猶以末秩奔走下邑人以為屈君安之邑在萬山<lb/>
中水至無所泄即滙為一壑故有石堰號擇水城公私<lb/>
<pb n="KR4d0295_WYG_031-31b"/>
靳費嵗久不治君曰政無大於此者即請之臺府而合<lb/>
民力以成之板築之役皆身所自課堰成之明年天台<lb/>
大水溢入郡城民死八九仙居獨以堰免民於今徳之<lb/>
縣庠教養雖非尉所專而君以為己任垂滿合邑之士<lb/>
用古禮歌詩飲餞於學詩之辭固以謝教育而尤推君<lb/>
之廉再轉而丞常熟時長官有挾不屑民事凡所以下<lb/>
息田里之爭上應臺府之令惟君是頼其有嵗久不决<lb/>
之訟皆直請於臺府願以屬君旁縣亦然臺府既玩以<lb/>
<pb n="KR4d0295_WYG_031-32a"/>
為常君亦不復計彼此部使者再委攝邑郡亦委攝郡<lb/>
博士皆謝不就而以疾丐歸初君校文四明以積雨感<lb/>
脾濕之疾既歸而疾益甚一日整冠肅容而謂其兄曰<lb/>
吾雖未能窮理盡性而於克已之學亦粗涉涯涘今其<lb/>
行也可無一語以自異因放釋氏為辭世頌大意以克<lb/>
已之功自許語多不載既成捨筆而逝實端平改元某<lb/>
月某日得年六十有六娶同郡朱氏一子天澤二女長<lb/>
適鄉貢進士翟斗南次適劉子敬即恭靖先生之孫塟<lb/>
<pb n="KR4d0295_WYG_031-32b"/>
用其年十有一月戊子地曰黄公山實君所自擇以近<lb/>
先塋故君平生孝友之行内外周宻叔父家貧二女及<lb/>
笄皆自為嫁遣從弟所生母年七十無以為養君延之<lb/>
家使與家人共食無豐殺之異人以為難銘曰<lb/>
莘野寂寥士與農異士憚農勞農甘士棄君見之明而<lb/>
行之果親養未周服勞敢惰種桑蓺麻植果栽花親養<lb/>
既克束書起家四上賢書再為舉首發䇿决科探囊索<lb/>
有政行三邑選止七階退為克已進不闗懐黄山之原<lb/>
<pb n="KR4d0295_WYG_031-33a"/>
佳氣葱葱奕世發祥令徳所鍾<lb/>
　　　醫僧宗可塔銘<lb/>
釋宗可張姓字與之家故金壇大族祖從才由大學出<lb/>
官主温之平陽簿父汝為子多而貧命可出家禮故醫<lb/>
僧文範為師以慶元丙辰得度範庵居既死可繼其業<lb/>
人以醫招必往用藥謹審不以貧富二其心平居凈掃<lb/>
一室焚香黙坐雖蔬畦竹徑繚庵後足跡罕至紹定辛<lb/>
夘可於是年六十有一矣素無疾忽沐浴更衣趺坐而<lb/>
<pb n="KR4d0295_WYG_031-33b"/>
逝越四日弟子師順奉其䘮塟於所居之西望仙門外<lb/>
範之塚次漫塘叟為銘銘曰<lb/>
謂可僧耶居與人同矮屋竹籬謂可非僧耶狀與俗異<lb/>
祝髮披緇招醫必往吾不忍治藥必精吾不欺六十行<lb/>
年已過之有來必往理則宜臨分沐浴更更衣跏趺<lb/>
不動神色怡謂可僧耶此無疑<lb/>
　<lb/>
　漫塘集卷三十一<lb/>
</p>
<p>
</p>
  </div>
<div>
                <head>漫塘集巻三十二</head>
    <p>
<pb n="KR4d0295_WYG_032-1a"/>
欽定四庫全書<lb/>
　漫塘集巻三十二　　　　　宋　劉宰　撰<lb/>
　　墓誌銘<lb/>
　　　故寧國通判朝奉趙大夫墓誌銘<lb/>
君諱時佐字宣仲宣皇帝九世孫曾祖公偁故左朝請<lb/>
大夫直秘閣瀘南安撫累贈正奉大夫祖彦恂故左朝<lb/>
奉大夫南外知宗贈大中大夫父亮夫故朝議大夫祥<lb/>
符縣開國男累贈通議大夫正奉嘗宰金壇通議前夫<lb/>
<pb n="KR4d0295_WYG_032-1b"/>
人禇氏又金壇望族故奠居焉君生而警敏遇事疏通<lb/>
慶元丁巳通議遇大禮該恩補將仕郎以漕舉免銓授<lb/>
迪功郎和州含山尉甫書初考丁所生母沈氏憂次任<lb/>
江州彭澤丞丞職水利及同令長勸課農桑君皆精意<lb/>
行之不為具文遂為郡守絜齋袁先生所知首以改官<lb/>
親民薦自是薦者陸續秩滿辟監慶元府三石橋酒庫<lb/>
㢘確自持課以溢額舉者及格改宣教郎知潭之益陽<lb/>
益陽湖外劇邑君决滯訟去淫祠境内肅然俄丁外艱<lb/>
<pb n="KR4d0295_WYG_032-2a"/>
服闋知江陵之石首縣縣之藕陂市商賈所聚鬬訟煩<lb/>
多有鄭光國者自為長雄官不敢詰㑹有發其事者君<lb/>
既逮問得實即諗之諸䑓黥𨽻其人而籍其家由是逺<lb/>
近稱快其後䑓府論薦多述其能鋤姦去惡蓋昉於此<lb/>
石首地狹民無宿藏君率邑人儲粟以備貴糴糴本不<lb/>
足捐俸以助之秩滿通判婺州經總制額惟婺為重故<lb/>
時七邑之吏追逮旁午而虧額彌甚君至既與之約盡<lb/>
置宿負而謹常程吏知不可欺程督不勞而課入有裕<lb/>
<pb n="KR4d0295_WYG_032-2b"/>
時軍事孔棘一日部符下郡期以兼旬招武勇之士三<lb/>
千二百官吏愕眙莫知所為亟以屬君君召募有方不<lb/>
勞而集人以為難終更造朝時多倖門或道以所從入<lb/>
曰賄至州可得也君曰郡守民之師帥顧以貨取得乎<lb/>
謝不往竟授寧國府通判而歸既歸且知太夫人將還<lb/>
自康廬即治圃所居之南鑿池築堂以為娯侍之地堂<lb/>
成方日奉板輿從容其間一日出自浴室奄忽傾逝蓋<lb/>
其平日性地坦夷無有﨑嶇故數盡而行無復留難時<lb/>
<pb n="KR4d0295_WYG_032-3a"/>
實紹定癸丑十一月二十六日得年五十有三妻松江<lb/>
同里葉氏封宜人三子若㻌丙子監舉以覃恩補官今<lb/>
從事郎臨江軍新淦縣主簿若㻽以君遇明堂恩補將<lb/>
仕郎若琨將受君遺澤二女長適儒林郎興國軍司户<lb/>
沈鑄次適進士胡申之塟用端平二年十有二月丁酉<lb/>
地實金壇邑南夏墟之原銘曰<lb/>
明敏斯才過則刻急寛柔斯徳過乃不立君才之敏而<lb/>
行之恕君徳之柔而剛不吐位惟通守年不中夀天實<lb/>
<pb n="KR4d0295_WYG_032-3b"/>
無知人乎何有夏墟之原土地肥美宜爾子孫既多夀<lb/>
祉<lb/>
　　　髙與之墓誌銘<lb/>
君諱天賜字與之世居建康府句容縣來蘇鄉之咸和<lb/>
里曾祖遷祖士明皆不仕父志崇將仕郎將仕以好事<lb/>
行義推於鄉鄉人化之無乖爭凌犯之俗故因其所居<lb/>
之里號曰咸和居士居士二子篤意教之雅不欲累以<lb/>
事而家日大事日殷君嘗戚然不自安一日讀易至蠱<lb/>
<pb n="KR4d0295_WYG_032-4a"/>
慨然曰吾父以一身任户門之責而吾兄弟皆安然自<lb/>
肆於方册間得無乖幹蠱之義乎因屬其弟一意於學<lb/>
而以服勤子職為己任居士勤儉起家既生計稍裕常<lb/>
推已之有餘以濟人之不及有以緩急告靡不應而求<lb/>
者多應者亦日難又分有戚疎情有厚薄有不可一視<lb/>
而槩施者君皆有以劑量其宜而宻請於居士居士復<lb/>
中持衡焉故予者不偏而得者意無不慊嵗餓發粟以<lb/>
惠利其鄉凖此由句曲道京口山石犖确而行艱右北<lb/>
<pb n="KR4d0295_WYG_032-4b"/>
抵丁角鎮澗谷幽深而涉者病居士欲夷其險而甃之<lb/>
石跨其深而為之梁最其費萬有三千緡聞者縮頸居<lb/>
士曰吾既已許吾邦之人矣可使有諾責乎君曰吾既<lb/>
已受命於吾父矣可使有析薪不荷之譏乎即早夜以<lb/>
思沐雨櫛風之不憚曽未幾時而二大府之間巖壑髙<lb/>
下皆成坦塗行道之人無不舉首加額君娶陳氏生二<lb/>
子長元龜待補國學生次元龍皆亹亹向學五女唯第<lb/>
四女以疾餘皆有歸劉汝遇成之順陳宗振江夀彭其<lb/>
<pb n="KR4d0295_WYG_032-5a"/>
壻君氣貎魁梧胸次明白素康強無疾乃端平乙未八<lb/>
月二十日奄忽而逝得年四十有二居士未老而䘮良<lb/>
子宜有所不堪然能以理遣謂死者歸復於土命也久<lb/>
留何益即以其年十有二月某日命元龜等塟君所居<lb/>
之西小陂塘之原余仲子君壻也故為之銘銘曰<lb/>
昻昻乎其徳履之充也温温乎其子職之恭也偃然而<lb/>
卧痛苦不及知者疾之無忌也窅然而逝呌號莫挽者<lb/>
數之有終也銘以昭之貽無窮也<lb/>
<pb n="KR4d0295_WYG_032-5b"/>
　　　故監江陵府糧料院諸葛承直墓誌銘<lb/>
淳熙己亥庚子間我先君雲茅居士授徒於金壇之河<lb/>
下逺近之士聞風而來戸外屨滿惟丹陽諸葛君為髙<lb/>
弟君諱埴字子直世居邑之大華以儒學傳家曾祖參<lb/>
祖軾父汝賢皆不仕其族之賔興於鄉擢第於太常者<lb/>
相望故君年雖長猶奉親命而來時我先君僦屋為書<lb/>
㑹隘不可容故來學之士寢食多散寓它處君與其族<lb/>
日就盥頮及造膳於逆旅主人之館而寢食必歸於書<lb/>
<pb n="KR4d0295_WYG_032-6a"/>
㑹夜非三鼔不寢晨起蓬首垢面而扣逆旅天未明已<lb/>
整冠肅容而至以為常一時里巷及往來人伺之熟皆<lb/>
相與敬歎吾先君亦愛且竒之而賦予數竒乃紹熈壬<lb/>
子方登名天府晩嵗特奏名方授惠州文學換授迪功<lb/>
郎安豐軍安豐縣主簿中間累更大霈循承直郎蓋七<lb/>
選之首階安豐極邊壯縣時方多事縣宰更易不時君<lb/>
屢攝邑備著賢勞既滿數請解罷而郡守制帥知其能<lb/>
惜其去留不遣迄成四考乃歸既歸調江陵府糧料院<lb/>
<pb n="KR4d0295_WYG_032-6b"/>
未上而卒方未之官時以族黨困於里役之紛爭首倡<lb/>
義役迄今二十年紛爭之端息輯睦之風成人咸徳之<lb/>
君生於紹興丙子没於端平乙未享年八十娶朱氏殁<lb/>
𦵏所居之西北小華之原乃以没之年十有二月壬寅<lb/>
合葬男曰烈女適進士張信臣蚤卒孫男廷剛廷蘭廷<lb/>
玉廷辰孫女長適進士劉棠季未行烈以君吾先君弟<lb/>
子故請銘銘曰<lb/>
學不茍行不疚行年八十天予夀啟厥後大且久<lb/>
<pb n="KR4d0295_WYG_032-7a"/>
　　　江進士墓誌銘<lb/>
端平丙申嵗未盡一月金陵貢士江良甫奉其親命將<lb/>
以明年春二月丙午塟其兄君範於所居溧水縣呉岡<lb/>
之原前事述君範素履來請曰遂良少不敏伯氏與之<lb/>
共學又擇四方之有師法者使從之遊時吾家窶甚内<lb/>
而二親菽水之奉外而遂良資糧屝屨之費皆君範<lb/>
力貧為之又闢故居新之使賔祭有所則君範之為人<lb/>
子若兄抑可以無愧矣晩嵗方期相與享期頥致色養<lb/>
<pb n="KR4d0295_WYG_032-7b"/>
而君範逝矣平生嘗謂君言不妄微君與為銘將無以<lb/>
慰終鮮之懐願毋以病屬筆他人某與君範無一日雅<lb/>
而姪孫宗朝在良甫子壻列可得辭乎君諱模君範字<lb/>
也生於淳熈戊申迄於卒之嵗得年四十有八嘗由鄉<lb/>
舉上名太學曾祖之迪祖漙皆隱父南一以夀明太后<lb/>
夀恩補迪功郎致仕母蔡氏封孺人娶邢氏無子良甫<lb/>
與求儒家子為繼命之曰貴承銘曰<lb/>
親之寧弟之成銘以昭之貴厥承<lb/>
<pb n="KR4d0295_WYG_032-8a"/>
　　　故監行在北酒庫張宣教墓誌銘<lb/>
古者家有塾黨有庠術有序師友之益相望弦誦之聲<lb/>
相聞孝弟忠信之風以成乖爭陵犯之俗不作世道不<lb/>
古士始無所乎學近時州縣學官又往往不飭教事雖<lb/>
有秀民良子弟聞見寡陋亦無以成其器質之美若吾<lb/>
鄉之楊氏張氏皆傾家貲以來當世士凡士之有聲場<lb/>
屋者雖在數千里外必羅致館下使與諸子及鄉之後<lb/>
進遊聚書之富致客之盛遇客之厚悉時所罕見蓋不<lb/>
<pb n="KR4d0295_WYG_032-8b"/>
但家塾之教立而譽髦斯士猶足髣髴乎黨庠術序之<lb/>
盛楊氏自提舶君諱樗年字茂良始嘗築室曰寳經因<lb/>
號經堂先生張氏自文學君諱損字徳久始嘗闢齋曰<lb/>
省齋因號省齋先生余時往來郡校或為貧假館不克<lb/>
在弟子列亦時時登門竊聽議論之餘預觀禮文之懿<lb/>
而有得焉然後知庠序之教不可廢而二先生之有大<lb/>
造於吾鄉也張君四子余幸後死已銘其三其季端衡<lb/>
與余齊年又余兄恭靖先生之子用厚實君之壻則親<lb/>
<pb n="KR4d0295_WYG_032-9a"/>
且厚孰如余者銘可辭乎君諱汝幵字端衡曾大父恪<lb/>
崇寜間舉八行科終朝請郎賜緋魚袋累贈中奉大夫<lb/>
大父體仁故從議郎監明州鹽場父省齊舉進士廷試<lb/>
入丙科勅授吉州文學未及仕而卒四子皆以儒學自<lb/>
奮汝永終建康府溧陽丞汝屳再舉於鄉得年不永汝<lb/>
玉終平江府嘉定簿兄弟皆禀姿粹和與人交篤厚而<lb/>
周緻君紹熈壬子慶元戊午兩與計偕嘉定庚辰廷試<lb/>
入等授迪功郎建康府句容尉金陵帥府尊嚴時大帥<lb/>
<pb n="KR4d0295_WYG_032-9b"/>
余公嶸體貎尤崇重小官到任有經旬不得見者惟君<lb/>
謁入即見且欲留寘幕下君辭以入仕之初更事未深<lb/>
未幾又欲以闗陞狀屬君復辭以未有實歴時奔競成<lb/>
風凡彯纓而仕者惟幸上官一日之知以廣聲勢雖年<lb/>
侵耄耋口尚乳臭寜知引辭君以六十之老九品微官<lb/>
而能退讓如此人以為難句容邑計不裕尉俸尤薄君<lb/>
故大家至君再世篤志儒業生理漸廢人有諷以在官<lb/>
之日當為後日計者君笑不答惟以句容去家近薪水<lb/>
<pb n="KR4d0295_WYG_032-10a"/>
外皆可仰之家為便既至凡日用所須道路輦致不絶<lb/>
今兩邑之間居民猶能言之秩滿㑹浙東茶鹽使者以<lb/>
四明穿山鹽場課入厚而積弊多知君之在句容以亷<lb/>
著即以見次辟上君至一以亷自律亭戸歌舞之其去<lb/>
也航海追送有號泣不忍别者既歸而宦情已薄故過<lb/>
闕不謁選而歸而知君者憐其貧且老無以為終老計<lb/>
復言於當路以行在北酒庫利權之重為提領所諸庫<lb/>
最俾復以見次辟君然非志也故遲遲其行簡書之迫<lb/>
<pb n="KR4d0295_WYG_032-10b"/>
黽勉就道到任未幾卒蓋事與心違故如此聞者悼之<lb/>
君制行和平不為崖異而抑邪守正自其本心有卓然<lb/>
不可及者茅山玉晨觀自唐有老君祠旁位夫子像鞠<lb/>
躬俯僂蓋擬當時問禮之事而為之君以為吾夫子千<lb/>
萬世仁義禮樂之宗主豈應作此屈折之像以惑觀聽<lb/>
即具其事白府改作祀於别殿人以為宜又句容縣驛<lb/>
相傳以為神實據之士大夫有入居者輒得疾死以此<lb/>
無敢入者君謂吾嘗尉此矣使吾為尉時得罪於民縱<lb/>
<pb n="KR4d0295_WYG_032-11a"/>
不入此固死不可辭或幸無罪神雖欲置之死得乎甫<lb/>
入而病人為君危之君曰吾固安之若命矣命可辭乎<lb/>
已而疾瘳人服其守君兄弟平居孝弟纎悉曲盡自省<lb/>
齋下世念母夫人之獨居嵗時令節游行賞玩惟意所<lb/>
適甘㫖芳鮮惟力是視雖嵗用度不贍不計也君以端<lb/>
平二年十月十有七日卒得年七十有一娶宜興余氏<lb/>
熙寜大魁中之曽孫女女一人適免省進士劉用厚子<lb/>
一人㮤先君三日卒㮤卒而君之命嗣未定聚族而謀<lb/>
<pb n="KR4d0295_WYG_032-11b"/>
無有昭穆相當者謂情親而義正無如劉氏衆曰然即<lb/>
以用厚之從姪更名曰燁為㮤繼張氏先壠在金壇縣<lb/>
大亭之原君無恙時得地於其側曰胡家坂架庵植松<lb/>
示不别卜燁等敬遵治命塟用嘉熙元年八月二十有<lb/>
四日銘曰<lb/>
邦國之望南張北楊收書滿架延客殊方車馬送迎山<lb/>
川相望師道之立於家於鄉染教飡和昆令季强粹徳<lb/>
至行從容有常既狹厥施宜夀而昌嗚呼端衡今也則<lb/>
<pb n="KR4d0295_WYG_032-12a"/>
亡南鄉之原水秀山長君所自擇可安而藏啟佑後人<lb/>
有永其光<lb/>
　　墓表誌碣<lb/>
　　　章泉趙先生墓表<lb/>
粤自炎祚中興文物萃於東南厥初諸老先生師友淵<lb/>
源有以繫學者之望天下學者翕然而景從之閩湘江<lb/>
浙師道並建凡異時孔孟之所傳周程張邵之所講思<lb/>
之益精語之益詳炳然斯文萬世攸頼比年天不慗遺<lb/>
<pb n="KR4d0295_WYG_032-12b"/>
諸老淪謝文獻之家典刑之彦巋然獨存猶有以繫學<lb/>
者之望者章泉先生一人而已故先生雖退然不敢以<lb/>
師道自任而天下學者凡有一介之善片文隻字之長<lb/>
皆裹糧負笈就正函丈其限以地屈於力而不能至者<lb/>
詩筒書函左右旁午往往以一酬酢為榮及先生之殁<lb/>
而文獻典刑盡矣後生晩進欲求師友之益而倀倀然<lb/>
無所之矣可不為大哀乎先生姓趙氏諱蕃字昌父其<lb/>
先自杭徙汴由汴而鄭南渡居信之玉山曽祖晹朝散<lb/>
<pb n="KR4d0295_WYG_032-13a"/>
大夫直龍圖閣提舉江州太平觀祖澤迪功郎海州朐<lb/>
山縣主簿贈承議郎父渙奉議郎通判沅州贈朝奉郎<lb/>
龍圖殁塟玉山之章泉先生因家焉故世號章泉先生<lb/>
用龍圖致仕恩入仕饒之浮梁尉福之連江簿皆不赴<lb/>
為吉之太和簿辰之司理參軍最後監衡之安仁贍軍<lb/>
酒庫已至未上而歸遂奉祠家居積祠庭之考至三十<lb/>
有三今天子御極之元年嵗在乙酉宰相以先生名聞<lb/>
有㫖除大社令三辭不拜特改奉議郎直秘閣主管建<lb/>
<pb n="KR4d0295_WYG_032-13b"/>
昌軍仙都觀又三辭不允越三年差主管華州雲臺觀<lb/>
蓋先生自乙酉至是嵗辭官不獲屢上休致之請皆不<lb/>
允而先生請不已明年夏四月始得㫖轉承議郎依前<lb/>
直秘閣致仕又閲月而先生逝矣實紹定某年某月某<lb/>
日夀八十有七方先生之在太和便坐有齋榜曰思隱<lb/>
蓋當筮仕之初已有山林之思在官清苦惟以賦詠自<lb/>
娯以是受知於吉之鄉先生楊公萬里贈詩有云西昌<lb/>
主簿如禪僧日飡秋菊嚼春氷又云勸渠未要思舊隱<lb/>
<pb n="KR4d0295_WYG_032-14a"/>
且與西昌作好春其所以行之身加乎民者畧可想見<lb/>
又為理掾辨獄之誣不為二千石屈卒見是於當路𣙜<lb/>
酤位下特以少嘗從静春先生劉公清之受學公時守<lb/>
衡故欲從之卒業甫至而劉以非罪去即從之歸其謹<lb/>
於所職而篤於所事如此賦性寛平與人樂易而剛介<lb/>
亦不可奪故相周公必大與先生有州里之舊先生亦<lb/>
有不可寄詩有公如在廊廟我亦遂簞瓢之句其後公<lb/>
在相位屢加薦引先生竟不受自少喜作詩答書亦或<lb/>
<pb n="KR4d0295_WYG_032-14b"/>
以詩代援筆立成不經意而平淡有趣讀者以為有陶<lb/>
靖節之風嵗時賔友聚㑹尊酒從容浩歌長吟心融意<lb/>
適見者又以為有浴沂詠歸氣象至於年垂知命自視<lb/>
欿然更往受學於文公朱先生既耄矣猶虞末路之難<lb/>
命所居曰難齋則眡昔賢啟足啟手而戰戰兢兢年踰<lb/>
九十而求箴儆於其國無異心也其能續諸老先生之<lb/>
後為學者所歸豈偶然哉娶俞氏繼邢氏子五人遂逺<lb/>
遥邍遺遥邍先卒女四其壻俞椅周杲徐耘老徐禧孫<lb/>
<pb n="KR4d0295_WYG_032-15a"/>
男七人曾孫男六人皆好學塟用卒之年九月甲申地<lb/>
實永豐縣富城鄉之葉塢距章泉五里前塟學者為詩<lb/>
為文以誦歎先生之美者不可勝計其為誄其為銘又<lb/>
有名公巨卿在某寒鄉晚出於先生無能為役而遂以<lb/>
七十翁不逺二千里來致先生垂没之贈且謂某昔叨<lb/>
誤恩實玷先生後不應泊然忘言無以昭令徳某義不<lb/>
得辭則姑取門人鄭夢恊所狀先生行益以已所聞使<lb/>
歸表於先生墓上<lb/>
<pb n="KR4d0295_WYG_032-15b"/>
　　　繼室安人梁氏墓誌<lb/>
梁氏居處之麗水君之曾祖固皇任文林郎贈光禄大<lb/>
夫妣普安郡夫人何氏祖汝嘉皇任寳文閣學士宣奉<lb/>
大夫縉雲郡開國公贈少師妣魏國夫人葉氏父季秘<lb/>
皇任中大夫守尚書吏部侍郎麗水縣開國子贈正議<lb/>
大夫母太碩人呉氏君生而温柔長而明慧呉夫人雖<lb/>
髙簡不屑家務侍郎雅尚清潔左右無當其意者嵗時<lb/>
賔祭細大必親比君長始克有托呉夫人嘗曰使吾得<lb/>
<pb n="KR4d0295_WYG_032-16a"/>
婦如吾女可無憾侍郎亦惜君之不為丈夫子也笄而<lb/>
擇配處多貴胄爭委禽焉呉夫人問所志皆不對細問<lb/>
之曰吾視諸貴豪子怙勢以凌物植貨以自豐寧能有<lb/>
逺志無歸寒士耳侍郎聞而異之光州代還余調儀真<lb/>
法曹余友張敏則嗣古時須掌故次皆留中都侍郎數<lb/>
與敏則㑹公卿間屬以擇壻敏則謂無以易余<graphic n="KR3186" url="https://raw.githubusercontent.com/kanripo/KR-Gaiji/master/images/KR3186.png" mimeType="image/png"/>時䘮<lb/>
陶氏婦甫三嵗痛未艾辭屢矣敏則言益力且道君所<lb/>
以辭婚於鄉里者若有具契於心亦㑹先君書來責以<lb/>
<pb n="KR4d0295_WYG_032-16b"/>
不亟娶無以承宗祀遂定議時嵗在丙辰明年春成婚<lb/>
便道之官儀真俸廪皆脫粟由掾屬以上例責之倉吏<lb/>
俾易精鑿余不可斗糴以奉親與家人糲食君乍去膏<lb/>
梁即甘之時孫氏妹已嫁未行君一日出白金及他首<lb/>
飾授<graphic n="KR3186" url="https://raw.githubusercontent.com/kanripo/KR-Gaiji/master/images/KR3186.png" mimeType="image/png"/>曰以助奩中物先君駭曰寒士嫁女寧須爾耶<lb/>
命反其半君不可孫氏妹後嘗一再歸君輒更其服飾<lb/>
之舊者而益其所無下及女𨽻皆然<graphic n="KR3186" url="https://raw.githubusercontent.com/kanripo/KR-Gaiji/master/images/KR3186.png" mimeType="image/png"/>固未始問君亦<lb/>
不余告也先君間自儀真歸買田於金壇書來言曰非<lb/>
<pb n="KR4d0295_WYG_032-17a"/>
是無以奉粢盛然財不可茍得汝宜自量不及勿彊也<lb/>
余方締思無䇿君聞而笑曰是獨不可謀諸婦乎吾雖<lb/>
無贏惟是盤盂醆斚帟幕以事宴樂者非君家所急願<lb/>
成翁志即舉而鬻於市後九年余忍死終先君䘮凡家<lb/>
之見産悉以分兄弟或謂在儀真時所置産良家盍少<lb/>
留以自奉余亦意君之未能忘也遲之君聞而歎曰是<lb/>
區區者所有幾何且君猶可仕或伯叔不給將何仰乎<lb/>
因盡棄不留余兄少負不羈之才投筆從軍以是獲戾<lb/>
<pb n="KR4d0295_WYG_032-17b"/>
於先君絶不復歸因納婦軍中時惟一女二子余官江<lb/>
寧時已歸其長子既至儀真盡取其次子以歸君拊之<lb/>
如子衣服皆手自縫紉女長嫁之如己女及侍郎來緫<lb/>
軍饟兄猶未去赤籍先君既棄諸孤余始奉兄嫂以歸<lb/>
妯娌相見衆難其處君曰長㓜有序惟是不可亂即趨<lb/>
就下繼是往來如一日情義有加焉故君之䘮嫂氏哭<lb/>
之尤哀<graphic n="KR3186" url="https://raw.githubusercontent.com/kanripo/KR-Gaiji/master/images/KR3186.png" mimeType="image/png"/>先婦陶氏與君齊年賢而夭余每與君誦其<lb/>
人未嘗不欷歔流涕器用有存者君謹視之忌日必躬<lb/>
<pb n="KR4d0295_WYG_032-18a"/>
飭祀事盛服奠餽如婦事姑余既佐浙東幕意有所不<lb/>
愜將告歸及奉㫖堂審將以疾辭惟家人之難於忘貧<lb/>
也皆私從君卜可否君曰是豈謀及婦人者哉繼自今<lb/>
君當賣劍買牛吾當力蠶繅紡績爾自是絶肉食去華<lb/>
飾有饋者及餕餘惟以飫兒女曰吾厭是久矣嵗時令<lb/>
節邑人繁㑹歌吹喧闐君闔門不出曰吾閲是多矣唯<lb/>
余亦病其固也而彊之對曰君盍自念出處何如或家<lb/>
人一朝不堪澹泊君可復求仕乎余愧其言梁氏故奉<lb/>
<pb n="KR4d0295_WYG_032-18b"/>
佛君之來猶私以像設自隨時若有所諷誦<graphic n="KR3186" url="https://raw.githubusercontent.com/kanripo/KR-Gaiji/master/images/KR3186.png" mimeType="image/png"/>既與論<lb/>
釋老之害道及鬼神之實理恍然若有悟自是遂絶在<lb/>
越及温所僦居皆它人所不能居者<graphic n="KR3186" url="https://raw.githubusercontent.com/kanripo/KR-Gaiji/master/images/KR3186.png" mimeType="image/png"/>中間犇走在外<lb/>
君獨與兒女居安之如家君中年得血疾遇夏輒發余<lb/>
以所居之隘疑為熱所乘乃戊寅春勉强結廬是嵗夏<lb/>
入新居甫一年而君病復作自秋而冬遂不可療既革<lb/>
顧謂左右曰吾自知疾不復起惟是女長而未解事重<lb/>
之以疾不見其嫁所生男皆童稚不及見其成立吾母<lb/>
<pb n="KR4d0295_WYG_032-19a"/>
復在逺不及與之訣用為大恨抑所自慰者君嘗與我<lb/>
論鬼神之禮以為世俗之説皆大謬吾有味其言乃今<lb/>
不幸久疾濵死數矣無幾微有爽於聞君言其信吾<lb/>
死其天乎言訖而没嗚呼痛哉君之病也女子先得病<lb/>
足疾不能行既再嵗矣以為君憂及君之殁倉皇奔哭<lb/>
若未始有疾者自是復常嗚呼是殆造物者憐君之賢<lb/>
而不夀以是慰君在天之靈與君生之嵗乾道庚寅六<lb/>
月朔其没也實嘉定己夘十二月癸未以明年八月壬<lb/>
<pb n="KR4d0295_WYG_032-19b"/>
申塟於金壇縣西五十里薛村桃花山西原<lb/>
　　　故馬帥周防禦壙誌<lb/>
侯周姓諱虎字叔子七世祖敬述國初工部侍郎贈開<lb/>
府儀同三司世家臨淮靖康之亂南徙於蘇曾祖稹朝<lb/>
奉郎通判廣州祖恕鄉貢進士父宗禮贈武畧大夫母<lb/>
何氏太安人以侯和州城守功特封感義郡太夫人進<lb/>
封永國太夫人與侯俱廟祀於和侯性倜儻加之學問<lb/>
自其微時輕利而尚氣節别業在琴川族大而分亟請<lb/>
<pb n="KR4d0295_WYG_032-20a"/>
受分謝不往曰丈夫富貴當自致寧計此故鄉里服其<lb/>
義部使者嘉嘆不足至為詩美之以近世文武太分勲<lb/>
業不大競故棄已成之業而就右科慶元丙辰擢第為<lb/>
天下第一授秉義郎殿前司䕶聖步軍第一將同正將<lb/>
在軍七年於戎事益習嘉泰二年春除武學諭九月除<lb/>
閣門舍人三年八月借均州觀察使知閣門事兼客省<lb/>
四方館事充金國賀生辰接送伴副使四年三月知光<lb/>
州時朝廷宻議規恢而邊郡猶狃和好城壁不葺緩急<lb/>
<pb n="KR4d0295_WYG_032-20b"/>
不可恃軍民雜居防禁不可施侯補城之闕凡二百有<lb/>
三十六丈増樓櫓十有七所而城守始嚴建寨屋千餘<lb/>
間榜曰栁營以自别於民居而軍政始肅連帥上其功<lb/>
増秩一等擢知楚州前政以時方進取過於逢迎拘客<lb/>
舟籍驢馬而道路怨嗟拘運夫籍芻藁而室家忿嘆侯<lb/>
皆縱遣而與運夫為期期至輒㑹無違者招撫使嫉其<lb/>
異已罷去隨見直於宣司起知和州實開禧三年秋時<lb/>
北敵㑹諸道兵加其大帥以平南盪江等號使長驅來<lb/>
<pb n="KR4d0295_WYG_032-21a"/>
侵期以自廬而和乃十有一月辛夘至廬越翼日即棄<lb/>
廬趨和以掩我不備聲言合肥已破四十萬衆至矣時<lb/>
城之所恃者兵而馬帥戚拱前期率所部絶江去留兵<lb/>
僅千八百有六人合城中見兵通不盈四千所兾者援<lb/>
而制司為馬帥及戎司所誤已下令退保所倚者民心<lb/>
而父老垂泣扣馬歴道向來失守事以為地當衿要敵<lb/>
志必取毋為守死孤城侯謂兵無衆寡顧所用何如惟<lb/>
民心不可以不固因語父老曰父老所以勉吾去以圖<lb/>
<pb n="KR4d0295_WYG_032-21b"/>
生也然所欲有甚於生者吾國家守臣一朝去此則為<lb/>
奔亡之人失節敗名為父老羞生不如死效死弗去雖<lb/>
死猶生况不必死乎且人孰不愛其母若子者今吾惟<lb/>
一子奉九十嵗之母於此若縱悖繆不能為父老計獨<lb/>
不思為老母弱子計乎父老思之吾計决矣衆因感泣<lb/>
相與收涕言曰願效死由是申飭攸司各共乃事而部<lb/>
分將兵乘城城大兵少則一人兼三人之任甲午圍城丁<lb/>
酉進攻城上撫機輒應使彼智不得施而此矢不虚發<lb/>
<pb n="KR4d0295_WYG_032-22a"/>
越十有七日合戰凡三十有四殺敵驍將以十數最後<lb/>
射中其大帥鍚濟琿乃諸帥中最號鷙勇者敵氣沮甚<lb/>
引去行至僊宗死敵以大創幸我之和而江淮奠枕矣<lb/>
䇿勲進秩三等論者以為未稱明年四月特轉武功大<lb/>
夫嘉定改元始正任文州刺史七月除主管侍衛馬軍<lb/>
行司公事二年以措置繳納逃亡事故官兵付身革濫<lb/>
恩數多特授成州團練使四年閏二月除侍衛馬軍都<lb/>
虞候五年五月除帶御器械兼幹辦皇城司以太夫人<lb/>
<pb n="KR4d0295_WYG_032-22b"/>
年益髙丐養益力除提舉佑神觀未幾丁太夫人憂尋<lb/>
謫居徽州八年十一月得㫖自便十年四月叙復元官<lb/>
自是召命再頒除知和州者一特轉行一官者再遜牘<lb/>
率再三上多者或至八九必得請乃已咸為傲將軍歌以<lb/>
諷之侯曰非傲也誠也傳曰功成者去詩曰既明且哲<lb/>
以保其身侯之㫖逺矣紹定二年正月侯於是年六十<lb/>
有九疾且殆上章告老復得㫖轉行一官致仕命未下<lb/>
以是月二十有八日卒於正寢官自秉義郎十轉而至<lb/>
<pb n="KR4d0295_WYG_032-23a"/>
和州防禦使爵自臨淮縣開國男三進封而至郡侯妻<lb/>
張氏先三十年卒贈令人男女各一人女未笄卒於楚<lb/>
男良貴忠訓郎孫曰闓孫未命侯文詞敏贍落筆若不<lb/>
經意而深於運思者或愧之作大字端勁獨步當世某<lb/>
與侯無一日雅惟定交書尺中去年冬書來言吾且逝<lb/>
矣平生所交文人勝士彫䘮畧盡子雖不文强為我書<lb/>
出處大致立墓上某以侯自為塋及庀塟具於十七載<lb/>
之前疑其蚤計教此欲辭未暇也而侯真逝矣良貴將<lb/>
<pb n="KR4d0295_WYG_032-23b"/>
以其年十有一月二十日奉治命塟侯於常熟縣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>山<lb/>
之陽前期以壙誌請某既不及辭於侯之生前其忍辭<lb/>
於身後惟侯功在社稷澤在江淮宜有狀其事上太史<lb/>
氏者姑述出處大致納諸壙以實侯前言云<lb/>
　　　故提舉宗丞朝散楊大夫壙誌<lb/>
公諱恕字可久世居丹徒之埤城曽祖智圓故贈從義<lb/>
郎祖子存故任訓武郎累贈中散大夫父樗年故任朝<lb/>
請大夫提舉廣東市舶累贈通議大夫公以明經三貢<lb/>
<pb n="KR4d0295_WYG_032-24a"/>
於鄉慶元丁巳以世賞補將仕郎銓試中上等授迪功<lb/>
郎以賞三循資至承直郎用舉者改通直郎七轉終朝<lb/>
散大夫初任監錢塘縣買納鹽場知新城縣改秩知嘉<lb/>
興之華亭未上改嚴之淳安入朝監三省樞宻院門遷<lb/>
大府寺簿通判慶元府權知湖州改臨江軍秩滿除大<lb/>
宗正除權提舉淮南東路常平茶鹽司公事病免至管<lb/>
建康府崇禧觀以疾卒於京口寓舍實寳慶元年六月<lb/>
二十有四日享年六十有四夫人趙氏先公二年卒二<lb/>
<pb n="KR4d0295_WYG_032-24b"/>
子克己立已皆將仕郎克已銓試中程而未注闕女適<lb/>
從政郎蕭山縣丞趙佐夫孫一人尚㓜初公塟趙夫人<lb/>
於丹陽縣仁信鄉經山之原實舶使墓側克己立已即<lb/>
以公没之年十有二月丙午奉公䘮合塟云<lb/>
　　　故宣議郎致仕陶公壙誌<lb/>
公諱士達字仲和居嘉興之栁澤以紹興丁巳生嘉定<lb/>
壬申卒遇夀恩郊恩各一明堂恩再積封至宣議郎二<lb/>
子皆擢進士科大章儒林郎新監行在車輅院門大甄<lb/>
<pb n="KR4d0295_WYG_032-25a"/>
新安慶府府學教授孫男子泳子沂子淵皆習進士業<lb/>
曾孫容實崇皆㓜夫人沈氏先公卒十七年塟於栁澤<lb/>
之西二里乃合塟焉實公卒之嵗十一月辛酉得銘於<lb/>
前秘書省正字周南刻未竟大章大甄屬公季壻丹陽<lb/>
劉某書而納諸壙<lb/>
　　　袁清卿妻邵氏壙誌<lb/>
洮湖之陽有隱君子焉曰袁君字清卿有田二頃嵗課<lb/>
僮𨽻力耕以給公上而食其餘並舍種花植竹畜雙鶴<lb/>
<pb n="KR4d0295_WYG_032-25b"/>
其間每放屨出門鶴飛舞前導平湖浩𣺌逺岫低昻若<lb/>
展畫圗而去鳥來帆與漁歌樵唱皆足供耳目之玩既<lb/>
胸次灑然一塵不侵故發為詩文皆有雅致與余先君<lb/>
雲茅居士善常言吾所以有生之樂而無生之累者繄<lb/>
吾妻是頼君以慶元中卒四子汝賢汝舟汝礪汝楫前<lb/>
死余識其三人皆畏法而謹於事常言吾兄弟所以先<lb/>
後異出而無間言者惟吾母是恃蓋先君之得於其夫<lb/>
與余之得於其子者略相契則吾母之賢可知問其族<lb/>
<pb n="KR4d0295_WYG_032-26a"/>
曰邵氏鄱人故林寧知縣峙之女樞宻張公夀之甥初<lb/>
鄉人亞魁許公必勝仕于鄱聘以為子婦甫嫁而寡遂<lb/>
歸於隱君以織絍組紃為女工以祭祀賔客為婦職朝<lb/>
夕服勤而加之以恭儉終老不懈諸子中惟季已出撫<lb/>
之不加厚諸子亦染教飡和事之如一用能成其家寳<lb/>
慶改元正月二十五日以疾卒享年八十有二諸子卜<lb/>
以卒之明年二月丁酉合塟之隱君之塋實金壇縣大<lb/>
雲鄉新繁之原前塟問禮於鄉先生前當塗王大夫而<lb/>
<pb n="KR4d0295_WYG_032-26b"/>
後行事以余投分頗厚且嘗有聞於先君俾書而納諸<lb/>
壙義不得辭<lb/>
　　　王居士壙誌<lb/>
君諱光逢字慶㑹其先三衢人曾祖介與二蘇先生同<lb/>
中賢良科終尚書祠部郎中累贈少師祖渙之故寳文<lb/>
閣學士正議大夫太原郡開國侯贈開府儀同三司父<lb/>
楹以通直郎湖州徳清縣丞賢良自衢徙潤故歐蘇及<lb/>
王文公有所與往還詩公十餘嵗即奉母來居金壇能<lb/>
<pb n="KR4d0295_WYG_032-27a"/>
簡靜自將與物無競家以日昌累試場屋不效杜門專<lb/>
於教子以紹定己丑正月癸未卒享年七十有七娶張<lb/>
氏繼黄氏皆名家女三子其仲曰淮先卒虎文景龍皆<lb/>
鄉貢進士孫男二人尚㓜其年九月壬申塟縣東五里<lb/>
師墅漫塘叟為誌其壙<lb/>
　　　故衡州判官莊承直壙誌<lb/>
君諱松年字伯堅世居金壇曾祖義故贈朝議大夫祖<lb/>
必彊擢進士第為尚書右司郎官終朝散大夫父芑終<lb/>
<pb n="KR4d0295_WYG_032-27b"/>
朝奉大夫君朝奉次子性姿敏悟眉目秀整朝奉所鍾<lb/>
愛以遺澤入仕授饒州浮梁縣主簿丁母憂再授無為<lb/>
軍無為縣主簿秩滿為岳陽軍節度判官人稱其能再<lb/>
調衡州軍事判官未上乃端平元年八月二十有一日<lb/>
不疾而卒享年五十有六兩娶趙氏繼蔣氏皆名家女<lb/>
二子長潤不狃於習喜與寒畯交次澤尚㓜以次年四<lb/>
月二十日塟邑之路莊實朝奉墓前丹陽劉某述<lb/>
　　　施俊卿墓碣<lb/>
<pb n="KR4d0295_WYG_032-28a"/>
君諱世英字俊卿居句容曾祖璿祖道父涇皆有隱徳<lb/>
淳熙錫類祖嘗授迪功郎君業進士病鄉舉員隘以助<lb/>
邊補將仕郎淮東總領聞其才俾攝丞幕下檄至不就<lb/>
嘉定改元二月庚申以疾卒得年四十有五配巫氏故<lb/>
簽書秘院之曾孫弟惠與孠子宗旦宗儒將以其年十<lb/>
有二月壬午塟君於縣之來蘇鄉倪塘山之原列公行<lb/>
事以書求誌比三往反不憚昔余先君與君有識面之<lb/>
舊先君之塟不逺百里來㑹余雖拙於文義不得辭君<lb/>
<pb n="KR4d0295_WYG_032-28b"/>
之行事如勸分則率先置産則增價平糴以惠鄉井甓<lb/>
道以便往來貸緍錢族子而不責償給槥櫝流民而不<lb/>
受直<graphic n="KR3186" url="https://raw.githubusercontent.com/kanripo/KR-Gaiji/master/images/KR3186.png" mimeType="image/png"/>雖不能詳知然以君之志尚觀之其信而<graphic n="KR3186" url="https://raw.githubusercontent.com/kanripo/KR-Gaiji/master/images/KR3186.png" mimeType="image/png"/>之<lb/>
雅愛君者不在是也兄弟天倫擬於手足世衰道䘮或<lb/>
疾視如仇讎尤於富家見之君蚤失怙恃終其世兄弟<lb/>
財不分今觀君拜疏籲天祈減已算以延伯兄之夀厚<lb/>
資送女不慕名閥而續女兄之好又欲廣室廬以聚居<lb/>
情義隱然使人愛嘆知世俗分財之議蓋君所不忍聞<lb/>
<pb n="KR4d0295_WYG_032-29a"/>
而尚忍行之推是心也以往則君之進特未可量而遂<lb/>
止此可哀也已<lb/>
　　　雷翁墓碣<lb/>
嘉定改元夏六月丁丑金壇雷翁卒翌日<graphic n="KR3186" url="https://raw.githubusercontent.com/kanripo/KR-Gaiji/master/images/KR3186.png" mimeType="image/png"/>往哭其家<lb/>
或問曰哭之以其私歟曰非然也吾哀夫為人子孫者<lb/>
之不克紹其先而於是翁有感也顧吾里多公卿大夫<lb/>
有一傳而為農厥後浸微無以自别於鄉里者翁故邑<lb/>
人朝請公孫朝請諱豫世裔所不得詳或曰其先連州<lb/>
<pb n="KR4d0295_WYG_032-29b"/>
人擢皇祐五年進士第終福州通判禄弗及子子燦入<lb/>
太學為諸生燦之卒也子彦强未壯不及學比長娶於<lb/>
呉繼室於潘翁呉氏出潘嬖已出斥逺之育於外兄王<lb/>
氏父卒而家益索里俗輕重視家有無無論其世者於<lb/>
是户籍夷為編甿丘壟荒於樵牧翁顧念先世齎咨涕<lb/>
洟甫立其家即䕶視丘壟恪恭時祀留伯子自助而納<lb/>
其仲季於學脯脩之供惟謹仲季亦欽厥志仲再選於<lb/>
鄉為待補太學生乃請於官正户籍之久訛紹家聲於<lb/>
<pb n="KR4d0295_WYG_032-30a"/>
已墜里俗還舊觀矣顧非韙與使是翁也而在顧不足<lb/>
以激昻當世之為人子孫者與是翁也而亡則余之哭<lb/>
之也顧獨以其私與問者謝曰吾固知子涕非無從也<lb/>
翁名震生於紹興壬子夀七十有七配施氏三子伯文<lb/>
仲選應龍季也女一人適故殿中丞孫姚模孫男六人<lb/>
諸孤奉母命將以八月甲子塟翁於縣東里干之原應<lb/>
龍妻余四從姪女也求文以誌<graphic n="KR3186" url="https://raw.githubusercontent.com/kanripo/KR-Gaiji/master/images/KR3186.png" mimeType="image/png"/>故得以余之所以哭<lb/>
翁者詳於右云<lb/>
<pb n="KR4d0295_WYG_032-30b"/>
　　　桂山君墓表<lb/>
紹定改元春漫塘叟劉宰與鄉之士㑹社倉有衣墨衰<lb/>
重趼而來者視其謁黄巖王濬叟以其地之逺來之勤<lb/>
也貎之臞色之慘也驚焉問故曰濬不勝道路之勞息<lb/>
未定願少間翌日奉其父桂山君事狀一通來拜且泣<lb/>
曰吾故江左王氏永和中有塟吾邑之樓﨑者子孫家<lb/>
焉事具赤城志桂山蓋摘招隱句自名非地也而名甚<lb/>
著蓋於其人吾父徳粹無瑕韻雅無俗於書無所不讀<lb/>
<pb n="KR4d0295_WYG_032-31a"/>
文無長語詩有逺趣字用𨽻法尤工蚤嵗從師友於外<lb/>
惟恐憂其親書歸必過為好語始娶若有所不樂吾母<lb/>
問之曰兄弟同氣也而異姓間之能無愧乎吾母曰君<lb/>
毋過戚吾當識之居䘮盡禮既除䘮每歎奉親日短自<lb/>
奉日長有異饌必停飡上丘壟泣涕久之巵酒豆肉兄<lb/>
弟不偕輒不下咽祭祀必合族飲餕使人人得盡其情<lb/>
孰弱弗支孰匱弗給皆先事料理不使至乏困築讀書<lb/>
堂於家之偏以來四方之士推食解衣無虚日蓋吾父<lb/>
<pb n="KR4d0295_WYG_032-31b"/>
之所以行之家者如此鄉隣以緩急告唯諾惟謹而尤<lb/>
重䘮事其往必先其歸必後凡其所須不謁而獲荒政<lb/>
以拯民饑義役以寛民力良法具在而吏奉行不䖍為<lb/>
姦之府皆疏其宜使有位者罷行之民拜實惠濵海水<lb/>
易去來田多旱潦置閘以謹儲泄立莊以資繕修其事<lb/>
始於淳熙間時吾父甫冠即與一二儒先主之民於今<lb/>
受其利蓋吾父之施於鄉者如此夫惠利足以及人宜<lb/>
其必周於謀已而吾父異是家務委之幹力未嘗計盈<lb/>
<pb n="KR4d0295_WYG_032-32a"/>
縮當强仕之年棄科舉視軒冕如桎梏環所居皆佳山<lb/>
水每花開鳥啼有㑹於心即命賔友從童冠杖屨出游<lb/>
升髙望逺氣與天地同舒浩歌長嘯聲與崖谷相答觴<lb/>
至而飲飲而醉醉而濯清泉倚茂樹情與萬化俱釋其<lb/>
曠達有如此者丁亥三月上澣得疾猶坐小閣中檢校<lb/>
花石焚香黙坐望日忽戒守塋人汛掃示將别冢下家<lb/>
始疑其有異已而命筆作國子博士周君子靜書屬以<lb/>
銘先墓既又書中庸論語馬少㳺語各一章及賦六詩<lb/>
<pb n="KR4d0295_WYG_032-32b"/>
授子若壻各因其才而勉之明日延見親黨言笑為别<lb/>
更欲為書别故人之在逺者諸子不可則授之辭而親<lb/>
題其後其它所書戒尚多結字益遒勁至暮濬問氣體<lb/>
何如曰如故語已而逝其之死不亂有如此者至若聞<lb/>
吾父之疾而人為奔走家致禱禳聞吾父之没而弔者<lb/>
相望巷哭聲相聞審吾父之不復生而士相與祠於家<lb/>
之塾民相與祠於里之社則皆前所未有今將以九月<lb/>
某日塟吾父於鄉之靈泉山銘以藏諸幽博士周君既<lb/>
<pb n="KR4d0295_WYG_032-33a"/>
哀而賜之矣表以揭諸外使過者曰此桂山墓也式之<lb/>
則豈惟不死吾父樵者逺牧者去吾子孫實嘉頼之是<lb/>
用茹苦銜哀冒重江涉畏塗以請子其賜之叟嘗病士<lb/>
大夫以經濟自詭而不適於用釋老之徒以超詣自許<lb/>
而無得於心固有坐廟朝而昧於舉措之宜終老山林<lb/>
而瞀亂於死生之際者聞桂山君之風可以愧矣君諱<lb/>
木字伯竒曾祖佾故進武校尉祖剛故迪功郎父士寧<lb/>
故不仕配鄭氏力勤好禮以濟厥家四子汶澄濬汲濬<lb/>
<pb n="KR4d0295_WYG_032-33b"/>
累從海内知名士游詩文盡去陳言足為後進式二女<lb/>
適陳崈周端信孫男景山景彛女三人尚㓜乾道丁亥<lb/>
二月二十有八日實君始生其卒也甲子一周贏二十<lb/>
有一日叟既為緒次其說復為詩遺濬使併表於墓庶<lb/>
鄉之祠君者得之歌以為送迎之章其辭曰靈之山<lb/>
兮幽幽遲夫君兮來游春蘭芬兮菊秋靈之泉兮泚泚<lb/>
君之來兮樂只酌匏尊兮薦芳芷明月上兮君歸樹掩<lb/>
冉兮風披披歸來歸來兮君母逺而<lb/>
<pb n="KR4d0295_WYG_032-34a"/>
　　　先祖十九府君墓誌<lb/>
紹興壬午十有一月四日先祖始卒於金壇先祖諱微<lb/>
字成徳更諱祀少精記誦有聲場屋甫中年即不屑事<lb/>
科舉常産僅自給㑹姻家湯氏為子擇師得名士上饒<lb/>
王君須錢三千緍起家湯氏聚族而謀僅得六之五先<lb/>
祖時在座作而曰願奉五百緍以幸教吾子衆皆愕謂<lb/>
力不讐退即鬻常産五百緍先衆而具從弟有同居而<lb/>
酗酒者先祖一無所較宻與祖妣謀遷居金壇以避之<lb/>
<pb n="KR4d0295_WYG_032-34b"/>
劉氏自滄徙潤世為丹陽大族居處髙明環而居者皆<lb/>
所𨽻既遷金壇屋敝且隘閭里情未浹欲壊甓支床亦<lb/>
不可得或咎其失先祖笑曰是非乃所知居數年二子<lb/>
益長朋游滋廣伯父連上名春官學成行尊士大夫起<lb/>
敬鼓箧從游者以百數今邑之報恩寺即書院遺址先<lb/>
祖時時杖屨遊處其間學徒望之肅然得不言之教後<lb/>
先祖没十有二年先君亦預嵗貢先祖既成其子尤力<lb/>
於教孫七人逮事者四曰釡曰緝曰桂嵒曰革釡緝桂<lb/>
<pb n="KR4d0295_WYG_032-35a"/>
嵒即伯父誌祖妣墓時以小字著者不逮事者三曰宰<lb/>
曰寧曰達民今之存者三桂嵒宰寧桂嵒貢於鄉者五<lb/>
淳熙庚子癸夘皆為舉首嘉定甲戌廷對第七人授登<lb/>
仕郎今從政郎新江隂軍司法參軍宰當淳熙丙午己<lb/>
酉試於鄉亦再冒首選紹熙龍飛賜進士出身歴江寧<lb/>
尉真州司法泰興令開禧間入浙東幕病免而桂嵒之<lb/>
子用辰用厚皆再舉於鄉用辰為癸酉舉首緝之子應<lb/>
龍亦與己夘舉餘曾孫十有六人皆業進士以未舉不<lb/>
<pb n="KR4d0295_WYG_032-35b"/>
書先祖精力强敏至老不衰舊居距金壇幾四十里遇<lb/>
淖躡屐往來少壯者亦歎其難享年七十有二卒之明<lb/>
年乃克合塟甫塟而伯父卒不及誌宰當己夘八月始<lb/>
克追書故不具云<lb/>
　　壙銘<lb/>
　　　皇考雲茅居士朝奉壙銘<lb/>
劉其姓景城裔蒙慶名茂先字生紹興直壬子終嘉泰<lb/>
癸亥嵗貢禮部奉廷試官不及命也已嗣子宰遵遺志<lb/>
<pb n="KR4d0295_WYG_032-36a"/>
冬十月塟於此百世下尚勿毁<lb/>
　　　前室安人陶氏壙銘<lb/>
嘉興陶氏令儀淑質歸於劉某三年而卒乾道庚寅始<lb/>
生之嵗紹熙癸丑實維初逝又十寒暑爰宅於茲峯回<lb/>
氣藏成塟之宜其兆之偏同穴有待勒名於石告後千<lb/>
載<lb/>
　　　繼室安人梁氏壙銘<lb/>
漫塘劉某繼室梁氏祖地官長父天官貳生乾道寅六<lb/>
<pb n="KR4d0295_WYG_032-36b"/>
月初吉終嵗己夘未盡八日塟用庚辰仲秋月圓鄉曰<lb/>
游仙桃花西原<lb/>
　　　朱進士埋銘<lb/>
金壇西郊厥惟西窑有偉朱君令名孔昭裔出閩山六<lb/>
世居此士聰諱也敏仲其字孝以事親敬以奉先臨財<lb/>
必公家無間言貧病死告必周其急聞義則徙如將不<lb/>
及拳拳教子曰惟師友余取余求弗靳厥有宜其有子<lb/>
再貢於鄉蘭玉階庭競秀齊芳七十五年兼福與夀漫<lb/>
<pb n="KR4d0295_WYG_032-37a"/>
塘銘之以詔永久<lb/>
　　　周氏埋銘<lb/>
周在金壇著者國光有學有文以舉於鄉傳家惟女似<lb/>
漢中郎言歸於殷克共婦事順以從夫教子以義為儉<lb/>
為勤俾昌而熾乾道己丑始生之年辛巳歸塟梓墟之<lb/>
原鑚石埋辭有永其傳<lb/>
　<lb/>
　<lb/>
<pb n="KR4d0295_WYG_032-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漫塘集巻三十二<lb/>
</p>
<p>
</p>
  </div>
<div>
                <head>漫塘集巻三十三</head>
    <p>
<pb n="KR4d0295_WYG_033-1a"/>
欽定四庫全書<lb/>
　漫塘集巻三十三　　　　　宋　劉宰　撰<lb/>
　　行狀<lb/>
　　　故吏部梁侍郎行狀<lb/>
梁氏居處之麗水代有顯人至少師遇知高宗為中興<lb/>
名臣公其幼子也諱季珌字飾父少孤自力於學以遺<lb/>
澤入仕奉祠秩滿授提㸃江淮坑冶鑄錢司幹辦公事<lb/>
省罷改授鄂州駐劄御前諸軍都統制司幹辦公事主<lb/>
<pb n="KR4d0295_WYG_033-1b"/>
帥號知名將深所器重欲上章論薦公謝不受再調南<lb/>
外睦宗院一時同僚多名流皆樂與公交既而通判湖<lb/>
州湖去京百里而近臺省監司之滯訟悉以委公公閲<lb/>
實其事不為吏欺裁處其平不為勢撓自本州以及旁<lb/>
郡事多頼公以直經制之入舊多乾没當路之督責無<lb/>
巳時公檢校靡宻嵗額整辦又斥其餘以補前政之虧<lb/>
數以萬計諸司列上其政孝廟亦雅聞公名有㫖令都<lb/>
堂審察公素靖退力丐外補執政擬公它郡上親擢公<lb/>
<pb n="KR4d0295_WYG_033-2a"/>
信州識者知其遄召用矣㑹孝廟諒闇旋遜大位公治<lb/>
信未朞亦以母夫人憂去遂弗果召公之護喪而歸也<lb/>
吏以例白郡故奠餽若干公斥去之僚吏復相率以請<lb/>
曰道逺將無以為資公曰親喪乃所自盡也而可煩官<lb/>
乎竟辭弗納郡人嗟嘆服除知光州光迫邊境城守因<lb/>
陋公曰是非所以靖邉鄙亟請於朝更新之又増築羊<lb/>
馬牆以扞牧圉中更繹騷故壘猶存土人之𨽻於官者<lb/>
曰效用公親課其藝勸以醲賞皆為精兵牧御有方千<lb/>
<pb n="KR4d0295_WYG_033-2b"/>
里帖泰治以最聞代還除提舉荆湖北路常平茶鹽司<lb/>
公事湖外去朝廷逺常平徃徃侵移於它用公至嚴舊<lb/>
制多所補還復自湖北提舉江南西路常平茶鹽司公<lb/>
事江西之俗生子不能贍即委棄不顧公創慈幼院以<lb/>
収育之且撥公田為經久計多所全活臨川闕守公攝<lb/>
事數月寛猛適宜邦人至今稱之明年除江南東路提<lb/>
㸃刑獄公事俗喜終訟公獨懲其發蹤者訟以是簡嵗<lb/>
舉所部吏率人士之望有為言路姻家而仕不由其道<lb/>
<pb n="KR4d0295_WYG_033-3a"/>
者僥求百端予者徧當路公獨不予時以為難尋除都<lb/>
大提㸃江淮等路坑冶鑄錢司公事仍兼江東提刑居<lb/>
無何除淮南路轉運判官兼淮東提刑淮東使客所由<lb/>
漕寄特重公擢自逺外莫識其由有間乃知權臣激於<lb/>
求者之越次特閲班簿取履厯深而績用著者畀之尋<lb/>
加直祕閣明年除尚書戸部郎中總領淮東軍馬錢糧<lb/>
總所以軍食為重異時吏以貿易新陳借貸樁積為辭<lb/>
雜塵土秕穅以為姦利公曰樁積以備不虞何可屢借<lb/>
<pb n="KR4d0295_WYG_033-3b"/>
且吾調度有常和糴足以相濟何俟於借即嚴綱運之<lb/>
程去和糴之弊於是糧饟輻輳庾廩充盈以新易陳嵗不<lb/>
能什一自餘悉以見至者給吏不得以借貸為名有所<lb/>
雜揉軍人鼓舞以為計其實増常時什二三時邉隙雖<lb/>
未開而兩淮已募新兵諸軍亦廣刺雄效所增衣糧不<lb/>
可勝計公雖屢請於朝而報不時下悉仰給總所不以<lb/>
匱聞京口嵗旱責經賦於種菽之家民不堪命㑹公攝<lb/>
守不崇朝蠲去民懽呼若更生朝廷旌使事之勤再轉<lb/>
<pb n="KR4d0295_WYG_033-4a"/>
為太府卿而難其代凡四閲嵗始召還為中書門下省<lb/>
檢正諸房公事位顧居卿下公芥蔕踰年而板曹缺官<lb/>
朝論以公久典饟事識財貨源流除權尚書戸部侍郎<lb/>
兼勅令所同詳定官時邉事方殷調度不繼公謂大絃<lb/>
急則小絃絶一切之政非所可用惟明統紀信期㑹為<lb/>
庶㡬自當時而言若甚迂緩而外不致張皇内不至乏<lb/>
絶時以為難故事從官滿嵗為真公以不阿用事者之<lb/>
意越嵗不遷更化甫旬浹即酌師言真除尚書吏部侍<lb/>
<pb n="KR4d0295_WYG_033-4b"/>
郎兼勅令所詳定官縉紳欣然以為徳選公感激奮厲<lb/>
知無不言以事關時政不敢具載其論吏銓一疏略曰<lb/>
恭惟國家南渡以來八十年間省部成法講若畫一昨<lb/>
自權臣當國變更略盡姑以目前所見言之改官必班<lb/>
見舊制也今或徑得差遣不妨趂班改官必作邑舊制<lb/>
也今或别得差遣遂免作邑至於班改之員已足特許<lb/>
附班薦舉之章有礙委曲收使或闕已授而留抄未上<lb/>
别圖改注或闕未出而先乞留闕阻遏後來或不合奏<lb/>
<pb n="KR4d0295_WYG_033-5a"/>
薦而特與放行既開方來之門復令已徃者援例或不<lb/>
許収叙而特與改正既使脱去罪籍仍還積下磨勘辟<lb/>
差者不問實厯之有無換闕者不拘闕次之逺近甚至<lb/>
出身定於補官之初或扳援親屬而改授進士限以科<lb/>
舉之制或未嘗中選而出官若此等類不可槩舉乞詔<lb/>
中外自今一遵成法凡後來所行有與成法相戾者並<lb/>
不放行庶㡬公道昭明人心歸一更化善治無先於此<lb/>
縉紳服其切要嘗謂家人曰士貴知止吾以平進為天<lb/>
<pb n="KR4d0295_WYG_033-5b"/>
子從臣不啻足矣復何求乎乃以嘉定元年夏四月抗疏<lb/>
請外温詔弗許公志在得請章相繼四上每不允詔下<lb/>
歸對家人誦前輩多少朱門鎖空屋主人元自不曽歸<lb/>
之句沉吟欷歔葢新第落成公猶未及見也顧上眷深<lb/>
厚決去不可期以秋仲復伸前請㑹和好方成北使到<lb/>
闕以公言論謹審威儀詳雅屬公館客客甫出關而公<lb/>
訃聞矣實九月二十有九日享年六十有六公初乞謝<lb/>
事有㫖守尚書吏部侍郎致仕及遺奏上贈正議大夫<lb/>
<pb n="KR4d0295_WYG_033-6a"/>
官其後如格仍賜銀絹以賻公性清净薄嗜慾年過強<lb/>
仕即就外寢所至一室蕭然惟圖史是娱少病脚弱晚<lb/>
更強健時服凉劑以疏壅底雖祁寒不挾纊屬纊之朝<lb/>
起居如平時盥頮訖事命左右啓窓仰天舉手三扣齒<lb/>
而逝著作佐郎楊公簡一世儒先不妄交友前公薨一<lb/>
日楊與同列語嘆曰吾未見約於自奉而誠於求去者<lb/>
同列以公對楊聳然起敬即𣢾門求見公亦徃謝其門<lb/>
皆坐語移時翌旦楊㑹同列館中方道公志氣之充相<lb/>
<pb n="KR4d0295_WYG_033-6b"/>
與歎仰而㓙問已至葢公之精爽之死不變如此公兄<lb/>
十人其一同産兄卒姪猶未齓公教之成立遂貢於鄉<lb/>
有子猶在齠齓於公為從孫甫登從列即以郊恩奏之<lb/>
雖已孫未官不恤也先是母夫人將𦵏而地未有定公<lb/>
謂其姪曰世俗以墓地吉凶占嗣續興替吾知喪吾親<lb/>
而已吉凶非所計汝其圖之姪得地於青田之囘龍穴<lb/>
介數大松之間人力未易去一夕為風雷所拔人以為<lb/>
孝感異時使傳數更由逺而近政路有為公地者或問<lb/>
<pb n="KR4d0295_WYG_033-7a"/>
其故則曰吾嘗官其鄉終始三年梁不以一毫私事託<lb/>
吾以是知之公兩典侯藩六將使指所至惜公帑纎悉<lb/>
無過用雖舊比所當得者率卻不受行部懼費供億不<lb/>
宿地市去官必籍内外供帳歸之有司毫髪不有在江<lb/>
西日有盜私帑白金器者衆懼公知私裒金置器以償<lb/>
公故弗問比去指而歸之曰為盜者一人爾而償金者<lb/>
衆吾不忍也家之産業在官俸賜悉委僕御計簿來前<lb/>
惟摘紙尾視有無未嘗計出納有勸公屬子弟檢覈者<lb/>
<pb n="KR4d0295_WYG_033-7b"/>
公曰吾以清白遺子孫顧可以財累之其孝友之行㓗<lb/>
亷之操寛厚之量大率類是自少為文不屑人下再舉<lb/>
漕臺一居首選詩語壯健不蹈故常字畫師米南宮雖<lb/>
局束書問間而邁徃之氣間見墨筆之表配吳氏封令<lb/>
人三子曰鉞文林郎湖州歸安縣丞曰鑰從事郎饒州<lb/>
安仁縣主簿曰銖迪功郎新南康軍星子縣主簿女二<lb/>
人孫男五人曰渙曰澤曰沂曰汲曰浩公所官妷孫曰<lb/>
溱迪功郎新台州天台縣主簿某家丹陽距公居不啻<lb/>
<pb n="KR4d0295_WYG_033-8a"/>
千里公得姓名於士友間歸以長女某次適承務郎前<lb/>
湖州長興縣尉傅誠誠先公數月卒鉞等將以明年某<lb/>
月某日柎公喪囘龍山母夫人冢次前𦵏命某裒公言<lb/>
行以俟命於太史氏某列在子壻不得以狂斐辭謹緒<lb/>
次如右<lb/>
　　　錢賢良行述<lb/>
公諱弼字聖俞吳越錢氏别裔也曾祖仲方祖京皆不<lb/>
仕父邦傑進武校尉妣鄒氏公少倜儻欲以功名自見<lb/>
<pb n="KR4d0295_WYG_033-8b"/>
念非場屋無以進刻意舉子業旣壯得兵家韜鈐書説<lb/>
之晝夜覃思其間其書大要以嵗運吉凶占主客勝負<lb/>
而天文地里律厯之説咸在紹興丙子就試京口郡守<lb/>
欲庇其鄉之士俾冒郡籍以試來者數十郡人援貢舉<lb/>
制以争不勝則期以試日遏入守知其謀親以兵衛擁<lb/>
入之郡人不勝忿羣起譸張兵衛前卻守愧且怒因誣<lb/>
以犯上發卒大搜儒冠者輒執之至莫執者七人公其<lb/>
一也顧謂同執曰今日之事非七人之為為之者闔郡<lb/>
<pb n="KR4d0295_WYG_033-9a"/>
之人也雖然彼闔郡之人既免矣而吾七人者以不幸<lb/>
執儻因吾七人者而遂究其餘則被禍不已多乎盍相<lb/>
與自執其咎守欲竟黨與煆鍊百計公等以身任竟不<lb/>
及其他㑹言者直其寃守以罪去公等亦末減郡人徳<lb/>
公而高其節辛巳北兵屆淮士民震恐公獨昌言曰是<lb/>
徳光弄兵之期也壬午其有帝羓之禍乎聞者疑之明<lb/>
年其主遇害何公侑一世竒士不妄交㳺時為鎮江分司<lb/>
糧料院親聞公言遂定交大將劉錡重兵過京口公曰<lb/>
<pb n="KR4d0295_WYG_033-9b"/>
是行也必無功以書止之不從已而果然孝宗鋭於恢<lb/>
復旁羅知兵之士乾道庚寅虞公允文當國上公所著<lb/>
韜鈐之説有㫖下中書陳進取之冝公建議乞乗明年<lb/>
辛夘王氣立儲副以奉太上公又説虞公以延攬巾原<lb/>
人物及要結東西二敵率見采用虞謂公當以大科進<lb/>
乃以先朝所立洞明韜略運籌決勝科薦未報而公以<lb/>
郷舉試禮部㑹母喪歸淳熈甲午北敵欲渝盟以泛使先<lb/>
道路訩訩時使相曹公勛頗參國論私從公問卜公曰<lb/>
<pb n="KR4d0295_WYG_033-10a"/>
第無憂因上書言嵗運不相克制敵必不能加我又今<lb/>
年凶運在冀州之分明年乙未福徳至於吳楚與謝𤣥<lb/>
破苻堅之嵗同敵或興師我受其福冝乗此大舉既而<lb/>
敵使之來果無他曹公因再以韜略科薦且上公進巻<lb/>
上頗聞公名㑹敵謀既詘時論隨變公亦罷歸居郷急<lb/>
於惠利比年郡蠲畸零之税縣除私禁之害公有力焉<lb/>
公進巻既鋟板好事者家寳其書太守有見之者延致<lb/>
郡治欲復上其名於朝公以數竒倦游喟然曰曩主吾<lb/>
<pb n="KR4d0295_WYG_033-10b"/>
者皆近臣猶弗逹况逺者乎即辭去慶元己未以累舉<lb/>
恩授迪功郎鄂州蒲圻縣西尉兼新店蓴湖市鎮烟火<lb/>
公事未上以嘉泰癸亥十二月二十有六日終於家明<lb/>
年四月丁酉𦵏于金壇之東伏塘村之原公輕財重義<lb/>
勇於為人而疎於謀已篤學老不衰内而教子外而教<lb/>
人一視無所偏厚聞人有過面責無所避學者嚴事之<lb/>
雖素慢易者遇公有加禮南游並海北盡兩淮古今勝<lb/>
踐多所經厯遇山川形勝及昔人戰伐之地輒徘徊不<lb/>
<pb n="KR4d0295_WYG_033-11a"/>
能去一觴一詠不忘當世如所賦延攬英雄行京江行<lb/>
牧馬行及長江五十韻皆慷慨激烈足以發其胷中之<lb/>
氣讀之者無問識不識想見其人娶鄒氏蓋母夫人之<lb/>
黨克飭家務子曰純曰績純四舉于鄉再為舉首績亦<lb/>
與鄉舉試入上庠冠本經選人以為丙子隂徳之報蓋<lb/>
未艾也女一人適進士丁游某晚進視公為丈人行方<lb/>
公以身任丙子之事先公時在疚某後十年始生莫詳<lb/>
顛末總角見長老道所以已壯公為人長從從兄桂嵓<lb/>
<pb n="KR4d0295_WYG_033-11b"/>
學見其言童稚時困於貧先友契闊獨公一見哀其有<lb/>
志曰此吾鄉先生子也敢勤子至於他人乎遂留受業<lb/>
兄雖未㡬以先公客西州徃從之游然公之此意過人<lb/>
逺矣某以此益起敬公長先公一嵗晚以純與某遊相<lb/>
得歡甚先公之𦵏公力疾賦挽章且屬其季𦵏必臨穴<lb/>
某已襄大事徃拜其門公延入卧内勞問生死其意懇<lb/>
懇未越月復過之則弔者在矣故某之哭公視它客為<lb/>
尤哀純請狀公行某其何辭雖然公進巻之行於世者<lb/>
<pb n="KR4d0295_WYG_033-12a"/>
篇凡五十詩文之藏於家者尚多自足以不朽矣某何<lb/>
加焉抑公意不可忘純請不可孤也故茹哀泚筆書其<lb/>
略<lb/>
　　　陳府君行述<lb/>
公諱嘉言字聖謨十一世祖法㑹唐末為福州刺史有<lb/>
子曰盛封潁川公始居建陽之考亭再世有徙居于閩<lb/>
者其後實生丞相文惠樞宻文忠太尉康靖公六世有<lb/>
徙居於潤者則丞相秀國成肅公也丞相勲閥具載國<lb/>
<pb n="KR4d0295_WYG_033-12b"/>
史公五世祖大猷於丞相為伯父生諫擢寳元元年進<lb/>
士第終光禄寺丞光禄生頥是為都曹公累贈中奉大<lb/>
夫都曹生禧是為儀鸞公終朝散郎儀鸞生琳授迪功<lb/>
郎命下而卒迪功少慷慨以功名自任南渡初條福建<lb/>
槍仗手利害獻之韓蘄王世忠世忠言諸朝朝廷是其<lb/>
議而嘉其有文因授之文資時軍務方殷求文武如不<lb/>
及人謂陳氏且大矣而竟弗仕聞者太息夫人宋氏相<lb/>
繼亦卒二子長曰雅言公其季也皆在孩穉方時搶攘<lb/>
<pb n="KR4d0295_WYG_033-13a"/>
弗克自存兄依從父徃來真潤間公依鄭氏姑于信之<lb/>
大田因學于鄭氏克勤且敏既壯感鴒原之義欷歔流<lb/>
涕問兄所舎徒步從之未㡬擇配得故京西運判直閤<lb/>
姚公邵之次女兄弟生數年而離離十五年而復合妻<lb/>
子具而友愛不衰識者韙之嘗從容相謂曰丞相之後<lb/>
不大競門户之責繄吾兄弟是頼吾兄弟之齒長矣假<lb/>
令入官何能脂韋以取世賢盍相與教子茍有興者吾<lb/>
責塞矣由是罄家之有為子求師諸子亦祇承厥志淳<lb/>
<pb n="KR4d0295_WYG_033-13b"/>
熈丁酉兄之子屾崹貢于真長子崵亦以名上太學粤<lb/>
三嵗公之二子應㞰岍貢于潤應㞰連三貢季子景周<lb/>
貢者再焉景周篤學有文貢名不下甲乙其至未可量<lb/>
淳熈中公兄尚亡恙毎榜帖出輒交相賀曰吾兄弟孤<lb/>
苦流離不自意全乃今白首同居有子如此見先人於<lb/>
地下可無憾矣且兄弟之子猶子也奚必吾子也哉嘉<lb/>
泰癸亥公葢八秩矣子孫以公初度捧觴為壽公舉觴<lb/>
曰吾數極陽九明年其殆乎家人怪之明年三月庚子<lb/>
<pb n="KR4d0295_WYG_033-14a"/>
以疾終人始信公陽九之説非茍然者應㞰岍皆先公<lb/>
下世承其祀者景周女二人長適進士張持次已嫁而<lb/>
卒孫箎箕節初丞相之生也母荆國太夫人竇氏病弗<lb/>
能乳光禄夫人葉氏實乳之丞相念乳母恩封葉夫人<lb/>
崇安郡太君又官其子若孫都曹儀鸞皆由此任故公<lb/>
之先與丞相雖從兄弟而恩義視他族特厚丞相一傳<lb/>
而絶有㫖命繼繼之者儀鸞之弟也又再傳而絶公念<lb/>
之㑹福建常平使者楊公潜因華亭族人之請牒公命<lb/>
<pb n="KR4d0295_WYG_033-14b"/>
繼公以昭穆計丞相之後於屬為孫即報曰吾已命箕<lb/>
矣或曰公之孫未衆也盍求之他公曰是非乃所知也<lb/>
昔之命繼也世禄可及也室廬可居而田疇可有也今<lb/>
亡矣且丞相時厚吾家吾有孫弗命而命它人人謂斯<lb/>
何竟以箕報公卒之次月景周得地於丹徒縣義里鄉<lb/>
五州山之麓實邇先塋將以六月丁酉奉公喪以𦵏前<lb/>
𦵏一月俾某述公行某於景周兄弟也姓不同爾藉不<lb/>
以請猶將私自紀述况其請之勤乎始某年十六入鄉<lb/>
<pb n="KR4d0295_WYG_033-15a"/>
校時公兄子某已肄業于真惟公仲子在言重而色莊<lb/>
某心敬焉攷之鄉評則曰子見仲氏耳未見伯氏也它<lb/>
日遇伯氏於塗粹而文寛而制則加敬焉一日有正衣<lb/>
冠肅容儀而來者問姓名即景周也因與之居視所以<lb/>
察所安毅然必欲為古人所為卓然不與世俗偶某敬<lb/>
且愛焉復念種徳有源發祥有自非公之賢不生此子<lb/>
乃訪公行事聞其初婚姚氏也得米麥百餘斛時兵荒<lb/>
翔貴勺合不私又聞其與兄寓真之别墅也一夕水驟<lb/>
<pb n="KR4d0295_WYG_033-15b"/>
至家人走高岸偶遺仲姪時驚風怒濤瞬息萬狀兄嫂<lb/>
倉皇失措奴𨽻束手無䇿公勇徃不顧卒抱仲姪而還<lb/>
紹興辛巳避地金陵之石步時江北流人麕至仰食土<lb/>
人難之則操戈以起公挺身白刃間為陳禍福仍盡已<lb/>
所有捐以予之流人退聽而土人亦相勸給食所全活<lb/>
甚衆族弟天麟自建陽攜弟妹奉母以出傭於山陽公<lb/>
聞而惻然亟走山陽脱其傭資其歸其母殞于中道凡<lb/>
䘮死養生與異時男室女家費出公手此皆人所知某<lb/>
<pb n="KR4d0295_WYG_033-16a"/>
所聞者其不知者公不自言某亦不可得聞也慶元丙<lb/>
辰某始獲拜公堂下時公已七十餘聽聰眎明神全氣<lb/>
充雖後生不及知公無所不學自養亦有道惜其無位<lb/>
以行志故施設不大見然由所聞言之輕財重義不顧<lb/>
已而恤人固足以使鄙者寛薄者厚矣况其臨事制變<lb/>
排難解紛又有過人者耶宜乎大書以昭後世而某方<lb/>
斬然在衰絰中志昏慮亂不足稱所委抑聞之萬石君<lb/>
之名因諸子而彰鄭君位下名㣲㣲鄭莊人誰知者傳<lb/>
<pb n="KR4d0295_WYG_033-16b"/>
曰立身揚名以顯父母景周方事此語某願學焉姑述<lb/>
所聞異時傳名臣者究世徳之源流或於斯乎有攷<lb/>
　　　湯貢士行述<lb/>
君諱頥年字養正居丹陽之珥陵其先殷姓濮之鄄城<lb/>
人五季之亂自北而南避宣帝諱易殷為湯元祐紹聖<lb/>
間有隠君子曰某實生正奉公某皇仕承議郎以長子<lb/>
東野任工部侍郎次子某官陞朝累贈正奉大夫又次<lb/>
子曰東明嚴重自將不事貨殖而家以富工部將官之<lb/>
<pb n="KR4d0295_WYG_033-17a"/>
辭弗受刻意教子凢所致皆海内名士子三人用是克<lb/>
有成立君其季也好讀書尤熟班氏史字畫效歐陽率<lb/>
更體毫髪不用已意初業詞賦兼經制下以書春秋㳺<lb/>
埸屋俱有聲淳熈己酉以詞賦貢名禮部嘉泰辛酉十<lb/>
月得疾後三年甲子科詔下君於是年六十有六矣病<lb/>
小愈猶鼓勇欲前子姪或難之君曰吾深知得失有命<lb/>
且旦莫死矣得亦於我何有但束髪受命先君俾從事<lb/>
於此一朝棄之是忘其先也其用志如此是嵗七月四<lb/>
<pb n="KR4d0295_WYG_033-17b"/>
日乙丑屬其子備酒饌聚宗族劇飲盡歡明且與其子<lb/>
論古今事甫竟從容謂曰吾喪具已飭而一日二日可<lb/>
為者容有未備汝趣為之吾且逝矣其子視君病未大<lb/>
侵精爽如平時亟理藥餌未暇也至莫君又趣之曰秋<lb/>
暑猶熾吾慮汝之不及事也丁夘卒其子料理故書得<lb/>
君手澤預䖏家務甚悉知君於性命之理講之素矣豈<lb/>
以死生倉卒之變動其心哉娶周氏故同知樞宻院麟<lb/>
之之從妹卒五年而君繼之子曰淵愿而文凢其親一<lb/>
<pb n="KR4d0295_WYG_033-18a"/>
話一言皆確守不渝女二人長適括蒼周介叔謹叔謹<lb/>
嘗從東萊呂先生晦庵朱先生學故君以女妻之且授<lb/>
之田欲使奠居叔謹客㳺且十年君弗芥蔕次女將適<lb/>
毗陵李氏未行而亡周夫人傷之以是屬疾孫二人曼<lb/>
老火老君為人孝友篤實與人交言必有信訑訑之色<lb/>
不見於顔面誑言不出諸口内族外姻戚休均已從姪<lb/>
尊祖早失所怙君育於家比其長也為之娶婦婦與所<lb/>
生俱亡君為之𦵏既又憐其無子買妾予之今有子匍<lb/>
<pb n="KR4d0295_WYG_033-18b"/>
匐能言矣族大而貧者衆子弟從師或困於無資君代<lb/>
之給泗之楊君端民信之唐君康年為宗族小學師二<lb/>
十年費多出於君俗重元日及冬夏至君慮宗族或無<lb/>
以祭饋之粟弗間戚疏惟其貧曰庻吾祖先之無餒且<lb/>
知粟之自出皆吾祖先之遺也外兄蔣師是無以自業<lb/>
君時尚少啟二兄捐姑蘇良田百畝畀之外兄卒而子<lb/>
益困衣食君家十有四年教之謀生後將贖所質田歸<lb/>
之志未遂而殁姻黨有復先世所質産者君喜曰是家<lb/>
<pb n="KR4d0295_WYG_033-19a"/>
有子不負先業矣雖虧元直不計鄉隣有喪稱力賙之<lb/>
不遺一人喜賔客至者如歸有求不之靳初君與元兄<lb/>
齊名鄉人稱之為三君子長曰喬年字壽隆才高氣邁<lb/>
傲睨流俗為文雅健尤長於詩秦丞相當國權勢張甚<lb/>
士子一登其門即擢高科躋膴仕熟君名欲羅致館下<lb/>
君不為屈天下士識不識聞其風而壯之乾道間何公<lb/>
俌為吏部郎故與君為同窻友君將以春秋試上舎何<lb/>
謂公某題若何公因為道所以翼日何被命攷試君亟<lb/>
<pb n="KR4d0295_WYG_033-19b"/>
易它經淳熈甲午要路多知己議以學校前輩如君僅<lb/>
一二數將俾學官上其名於朝而官之君知而謝曰吾<lb/>
少事科舉誓不以徼倖進若爾二十年前附秦丞相已<lb/>
為中書舎人矣議者慙而止一日君自外入關故人子<lb/>
何公澹為武學諭聞而喜亟以書戒食君弗啟緘還之<lb/>
語使者曰歸語而主吾而父執也知父執至而不來見<lb/>
欲折簡致之禮乎何聞而愧之後終昭州推官次曰脩<lb/>
年字夀真疾舉子浮華為有用學登紹興甲戌進士第<lb/>
<pb n="KR4d0295_WYG_033-20a"/>
分教維揚帥守莫公奉詔經理民兵至數月數與幕府<lb/>
條便冝皆格不行璽書督責莫懼宻延君問計君謝非<lb/>
職守所及莫曰闔府誰如君者急人之急君其無辭君<lb/>
不獲已條十事以獻莫讀之喜曰吾乃今知免於戾矣<lb/>
即具以聞不十日報下今淮東民兵條畫多自君發之<lb/>
上復親灑宸翰以賜莫公褒其盡心莫雅徳君君不以<lb/>
是自多後終廬州教授教授君先卒推官君繼之及貢<lb/>
士君之卒也某將之京口道珥陵見其鄉之人與族黨<lb/>
<pb n="KR4d0295_WYG_033-20b"/>
交相弔曰昔教授君之殁也幸有推官君在及推官君<lb/>
之殁也人屬于貢士君者猶推官君也今亡矣繼自今<lb/>
以徃善者何所勸惡者何所愧貧者誰食之才者孰成<lb/>
之故三君子雖均為一鄉之望而人之哭貢士君也尤<lb/>
哀淵將以其年十月二十日己酉合𦵏君于周夫人之<lb/>
兆實前吳村之原距所居三里前𦵏兩月疏君行事俾<lb/>
某緒次因附見推官君教授君出處大槩以終友于之<lb/>
義以慰鄉人之思某惟衰宗世託姻婭方君之先館致<lb/>
<pb n="KR4d0295_WYG_033-21a"/>
名士伯父府君與先君子實承師于湯氏及君年長來<lb/>
學于伯父因與先君子締交五十年猶一日某罪大逆<lb/>
天禍延所怙疇昔之夜夢先君子如平生問所與游猶<lb/>
及君姓字則其情分可知矣况所疏行事皆昔所聞於<lb/>
先君子者某讀之泫然流涕豈直親戚故舊之情而已<lb/>
哉謹緒次之以復于淵退而列于先友記云<lb/>
　　　楊提舉行述<lb/>
新城令楊君恕既𦵏其父泣涕謂某曰恕苫塊殘生忍<lb/>
<pb n="KR4d0295_WYG_033-21b"/>
死以襄大事既遂事矣而銘文未勒將無以發幽光用<lb/>
悼痛于厥心以有謁于子子先公所厚盍為我緒次之<lb/>
將藉手以干當世之文人某辭不獲敬列其事于左公<lb/>
諱樗年字茂良世居鎮江之丹徒曾祖京祖智圓贈從<lb/>
義郎父子存訓武郎以公貴贈中奉大夫母卯氏封太<lb/>
碩人公生七嵗能詩十五精舉子業伯父文林公與一<lb/>
時名流孫公覿邵公彪孫公藎蘇公庠游公以弱齡步<lb/>
趨其間咸器重之唱酬靡不與時高廟稱壽顯仁皇太<lb/>
<pb n="KR4d0295_WYG_033-22a"/>
后公以布衣進蟠桃頌人服其藻麗吳越錢氏故太師<lb/>
駙馬都尉唐國公先𦵏于東霞山實邇公居錢氏之人<lb/>
稔公俊聲遂聫姻實少師瀘州軍節度使榮國公忱之<lb/>
曽孫女既親迎少師竒之曰是當為世用即奏官初監<lb/>
行在草料場代更入兩浙運司幙浙運事叢為諸道最<lb/>
多倚公裁決海舶之至四明運司應抽分奉命而徃者<lb/>
與吏為市公家之利浸耗公再被檄正己以率下嵗入<lb/>
倍蓰使者徳公助比三政皆以京秩薦秩滿班見改宣<lb/>
<pb n="KR4d0295_WYG_033-22b"/>
教郎知常州武進縣未上丁中奉公憂喪死事生率禮<lb/>
無違淳熈乙未京口大旱錢公良臣以總饟奏計得請<lb/>
浚湖以寓荒政時郡守沈公夐自將漕時頼公左右錢<lb/>
公已熟公名合辭請曰願以役累公公迫於知己且謂<lb/>
是役也利於鄉不敢以服為解躬受比要均其稍食所<lb/>
全活飢民不可勝計而湖之利迄今役竟第功公謝不<lb/>
受除喪知秀州華亭縣華亭賦重加以嵗饑民不堪命<lb/>
乃盡蠲賦入之無藝者以私帑代輸縣承提㸃刑獄司<lb/>
<pb n="KR4d0295_WYG_033-23a"/>
檄繫強盜十餘實平民公得其情即釋之吏請須報公<lb/>
曰民以盜繫少稽則生理蕩矣吾寜以故縱違戾毋寜<lb/>
使吾民之及此也境多黄雀醢之以媚貴要嵗且百萬<lb/>
公至即嚴采捕之禁其它如修學以養士開河以利農<lb/>
為梁以濟涉徃徃縣計不足則以俸入繼之慈惠之政<lb/>
畢舉亦時厲威嚴以濟其偏逋逃之卒出没海濵民被<lb/>
其擾公得其尤者㫁手以令餘悉奔散戍期未盡一月<lb/>
使者過聽摭細故論罷邑人寃之御史陳公賈諌議大<lb/>
<pb n="KR4d0295_WYG_033-23b"/>
夫謝公諤交章訟其事有㫖擢通判揚州時揚帥錢公<lb/>
之望以地控要衝見兵寡弱警急非所恃始置強勇一<lb/>
軍事竟而廩給未定官吏徃返饟臺以十數率不得要<lb/>
領最後公徃定於一言嵗旱蝗公親督捕蝗不為災𤓰<lb/>
洲饟道所經有閘一制河水之平前此具文整葺隨即<lb/>
傾圮公親授規畫今猶適用錢以辦治聞公有力焉乃<lb/>
與部使者趙公師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>陳公損之上公政于朝既受代以<lb/>
太碩人年高重於去鄉家食者累年當國者識其意除<lb/>
<pb n="KR4d0295_WYG_033-24a"/>
知真州真潤一水相望千騎來迎奉板輿以行鄉里榮<lb/>
之淮民自議和以來狃於寛政前守以内郡槩視頗失<lb/>
其初公至未浹日一二罷行切於利病人人感悦㑹太<lb/>
碩人之喪民惜公去走外臺借留日以千計服闋除知<lb/>
台州尋差主管建寜府武夷山沖佑觀居無何除提舉<lb/>
福建市舶公鋭於告老罷復奉祀先是恕已官新城公<lb/>
就養甚適間苦脾疾忽命筆倣釋氏作頌末有六塵不<lb/>
染本來無撒手便行真自在之句恕雖驚幸公神識不<lb/>
<pb n="KR4d0295_WYG_033-24b"/>
亂猶冀復初又十日果卒實開禧紀元十月丙辰享年<lb/>
七十有四官終朝議大夫𦵏用十有一月丙午地實丹<lb/>
陽縣經山松峯之西錢夫人塋之左遵治命也公容貎<lb/>
魁梧言動詳雅輕財重義少長一致三舉禮部不中第<lb/>
歎曰一命以上皆足行志寜以科目計耶遂棄舉業不<lb/>
務喜為詩有清致尤謹尺牘無一語凡好古書名畫及<lb/>
它雅玩願售者爭歸之酬之必過其直或與已同好亦<lb/>
乞與不靳太碩人年益高公色養益謹嵗遇誕日宗親<lb/>
<pb n="KR4d0295_WYG_033-25a"/>
郷黨逺近畢㑹冠蓋塞閭里太碩人好道家言前一月<lb/>
即饌其徒比誕日且千人太碩人之喪公垂七十哀毁<lb/>
不廢楊氏族大公以禮率之旦望必具衣冠集公家擊<lb/>
鮮釃酒長幼序坐從容竟日有急難者極力援之鄉鄰<lb/>
有善子弟厚為之禮而懲其尤無良者由是風俗知勸<lb/>
四方士友款門求見靡不納納者衆而求者深故亦有<lb/>
觖望而去者公弗創艾益招徠之解衣推食汲汲弗暇<lb/>
處士陳君松年能詩有聲公一見哀其窮予之資授之<lb/>
<pb n="KR4d0295_WYG_033-25b"/>
館俾自旁縣徙家月廩給之于今十有六年如一日脩<lb/>
職郎監南嶽廟洪君烈貧甚從公借宅以居母喪未𦵏<lb/>
憂不知所為公問須錢㡬何曰五萬公曰第無憂於我<lb/>
乎取迨日甫定則五萬錢在門矣其哀士之窮如此凢<lb/>
服役左右之人一以誠待不虞其欺有乾没而去去而<lb/>
復來亦優容之其寛厚殆不可及錢夫人早世繼謝夫<lb/>
人上蔡之裔亦先卒皆贈冝人二子思某官次恕也公<lb/>
家居建寳經堂儲書萬巻擇良師友與二子居思先公<lb/>
<pb n="KR4d0295_WYG_033-26a"/>
亡恕三請鄉舉再仕皆有能名二女長適某人次病廢<lb/>
孫男女四人曰均曰填曰壎皆幼女未行當世載文筆<lb/>
都儒林多公舊交恕又克世其家必有論譔其美以詔<lb/>
不朽者某鄉里晚生姑述所聞以附先友記云<lb/>
　　　孫府君行述<lb/>
公諱大成字振道世丹徒大族曽祖徳贈通奉大夫祖<lb/>
書開州文學父元方通奉游大學有聞于時㑹恩且拜<lb/>
官去不就六子皆為大學生長即文學次藎次齍藎以<lb/>
<pb n="KR4d0295_WYG_033-26b"/>
上舎解褐終淮南轉運判官文學以特科進受勅二十<lb/>
年竟不出仕公性資簡淡而操行純篤自垂髫時非入<lb/>
學不忍頃刻違其親方其親在病公亦得疾藥餌必自<lb/>
以進雖疾甚不懈既孤與兄大年弟大本及堂兄大中<lb/>
大聲奉祖母同居無間言祖母服除始議析居財物無<lb/>
所較大中與公所居室寄大聲受分之地嵗酬賃地之<lb/>
直大聲既没其子貧不自勝鬻地于公嵗輸賃直如公<lb/>
之數公義不受且併大中之子蠲焉大本亦鬻所居於<lb/>
<pb n="KR4d0295_WYG_033-27a"/>
人公不能遏知其將遂轉徙預葺宅邉賃屋以待其遷<lb/>
雖日費不供非所計虞氏姊既嫁生理不裕夫不能贍<lb/>
棄去不歸公迎以養積二十年姊竟卒公家既卒而其<lb/>
夫歸復舉其姊服用之餘以資之方析居時二妹尚幼<lb/>
皆育于公比嫁所攜多公妻奩中物張氏妹既寡其子<lb/>
軒猶在襁褓攜以適孟氏復寡遂攜以歸於今十有三<lb/>
年軒初未知學今表表場屋間公少多病病痁至三月<lb/>
不差遇術士授以丹藥一服而愈故好聚方書且念田<lb/>
<pb n="KR4d0295_WYG_033-27b"/>
里間不能得良藥多以藥與人夏秋之間瘧痢流行求<lb/>
藥者武相接藥材不足質錢以繼比年旱荒道路多凍<lb/>
餒時解衣推食以惠之平居静坐不以家務攖懐遇風<lb/>
日清美杖䇿出游悠然有自得意自奉省約味不重衣<lb/>
不侈以是率其家人皆安於儉素晚得腫疾十餘年間<lb/>
再作而再愈嘉定辛未夏愈而復作投故劑不效前中<lb/>
秋一日而卒享年七十有二妻張氏有賢行子淵泳沂<lb/>
女二人長適胡旦次適陳屾皆名家子屾舉進士宜赴<lb/>
<pb n="KR4d0295_WYG_033-28a"/>
廷對十年矣志不慊不屑也孫男元老恩郎孫女徳良<lb/>
夀娘皆幼凡公之為好義而不顧其私達生而不狃於<lb/>
事彌縫於内而經理於外使力足以遂其志張氏與諸<lb/>
子有助焉宅西有園三十畆嵗久蕪穢諸子既長課僮<lb/>
僕芟夷而種蓺之不數年修竹茂樹嘉蔬美實収利十<lb/>
倍既資用稍給乃相與謀留伯氏以養而納仲季於學<lb/>
泳三上名太學一在首選沂四舉於鄉名不下甲乙是<lb/>
嵗擢進士第授平江府吳縣主簿其歸也公病已革視<lb/>
<pb n="KR4d0295_WYG_033-28b"/>
沂緑袍拜床下喜動顔色進食倍常日且屬家人治具<lb/>
咸謂公疾瘳矣閲五日忽謂諸子曰吾時已至因索紙<lb/>
筆書偈辭意超詣衲子所不及屬後事以稱其家有無<lb/>
且曰人稀七十吾已過之方寸間寜復罣礙翌旦親賔<lb/>
來者猶一一問姓名至午起坐若有所思已而曰何以<lb/>
坐為復就枕亟視之則逝矣某嘗病去聖逾逺道俗分<lb/>
為兩塗而不得其正其溺於俗者謂安分為無能謂為<lb/>
善為無益終日營營自謂足以為子孫計而專利以賈<lb/>
<pb n="KR4d0295_WYG_033-29a"/>
怨巧取以速隂禍有身之不能保者若公之為善不為<lb/>
利而有子自足以興家其可以砭斯人之膏肓歟其為<lb/>
道者以禮為械以家為累飄然逺引自謂足以了生死<lb/>
事而已私未克性地不明有形神將離而眷眷不能釋<lb/>
者若公之安行乎日用之常而臨死生大變卓然不惑<lb/>
其足以為斯人之標準歟至其沉思於坐卧之際竟捨<lb/>
彼從此又與易簀而没者同公所謂道非彼之道也淵<lb/>
等將以明年某月某日𦵏於所居大港鎮之西七里黄<lb/>
<pb n="KR4d0295_WYG_033-29b"/>
公山之原以某久托姻聮俾詮次行事某敬誦所聞曰<lb/>
信故受簡不辭<lb/>
　　　紀通判行述<lb/>
君諱極字極之姓紀氏世丹陽望族幼熟為文由鄉舉<lb/>
上名太學以遺澤出仕尉南劒州之劒浦境内劒潭多<lb/>
巨石屢碎行舟君至鳩民疏鑿舟得善濟郡守陳公器<lb/>
其能待遇有加禮境内山林薈蔚盜所出没前政緩縱<lb/>
刼掠公行君設方畧得其尤者十六人餘悉奔散比君<lb/>
<pb n="KR4d0295_WYG_033-30a"/>
去無犯者醻賞改承務郎知平江府崑山縣丞時有沈<lb/>
三者夜殞于沈二十五之門邏者執沈二十五以告縣<lb/>
上之州獄具輒翻異憲臺以屬君君察其寃曰是必其<lb/>
讐家所為因緩其獄未幾得告者如君言寃賴以直邑<lb/>
並海籍海船得六十餘艘蓋憲臺具申宻院以備許浦<lb/>
控扼者一日有將官戴克忠抵縣出制帥檄發所籍温<lb/>
台海船扞禦江面戴趣發縣所籍舟應之君曰此吾邑<lb/>
之舟非温台也吾所備者許浦非江面也與邑令合辭<lb/>
<pb n="KR4d0295_WYG_033-30b"/>
固拒帥以為慢罪在不測君執愈堅事竟得伸民用不<lb/>
擾既受代差知建康府溧水縣以憂不赴服闋知饒之<lb/>
樂平樂平邑大事業且當積廢之後君恬然不以劇自<lb/>
撓下車修鄉校訓生徒行鄉飲酒禮使知長㓜之序興<lb/>
禮遜之敎人以為迂久而皆化之訟訴為簡越明年自<lb/>
二月不雨至於秋八月君潔齋禱祠靡神不舉是歳旱<lb/>
甚惟樂平為庶幾荒政方興流離踵至君親閲其人劑<lb/>
量其宜或贏糧以遺之或茇舍以居之食飢藥病不遺<lb/>
<pb n="KR4d0295_WYG_033-31a"/>
餘力又明年夏水驟至囊石以䕶隄編木以濟涉咸若<lb/>
素具民不病溺俄有蝗自西北來所至害稼過縣不下<lb/>
人以為邑政所感過客有黄機宜者請求弗遂怙勢陵<lb/>
轢至毆吏于廷君怒械之獄獄成解郡其所與偕坐徒<lb/>
流者十餘人時守非才横賦捷出諸縣奉承惟謹君一<lb/>
無所徇曰吾寧得罪於郡無得罪於民守蓄怒將發<lb/>
㑹其論去人為君喜君曰守去吾留幸不幸耳幸可常<lb/>
乎部使者真公行縣民羣起借留真公賢之榜于市曰<lb/>
<pb n="KR4d0295_WYG_033-31b"/>
知縣亷謹自將有恤民之心邑人摭其語播之聲詩其<lb/>
他有德政詩亷吏詩民風詩十可詩以至肖貌立祠刻<lb/>
石紀徳非其感人之深何以至此君前後厯官受知於<lb/>
人不可殫紀今丞相史公資政衛公皆嘗論薦樂平終<lb/>
更丞相遲其來將驟用之君自視已老欲即安于外差<lb/>
通判廣徳軍未上以疾卒實嘉定己夘正月四日年止<lb/>
七十有三官止承事郎娶張氏繼孫氏尚書覿之孫女<lb/>
女一人適張汝椿先卒男曰津習進士業明年庚辰<lb/>
<pb n="KR4d0295_WYG_033-32a"/>
二月有一日葬所居金壇縣岳陽村西原前葬孫夫人<lb/>
奉治命屬君從弟迪功郎監潭州南嶽廟續俾某述君<lb/>
行㑹某方悼亡不遑緒次則按監嶽所裒謹而書之昔<lb/>
歐陽有言治民如治病彼富醫之至人家僕馬鮮明進<lb/>
退有禮按醫書述病證聴之可愛然病兒服藥之無效<lb/>
則不如貧醫貧醫之至人家質實簡易與富醫略相反<lb/>
然病兒服藥曰已效矣則良醫也若君之為邑無赫赫<lb/>
之政使人目動神駭而民愛之若此非歐陽所謂良醫<lb/>
<pb n="KR4d0295_WYG_033-32b"/>
歟其行也不鄙謂某宜有贈言某曰樂平巖邑今慈湖<lb/>
楊先生所治也而君居之惟亷惟勤則可以免全是二<lb/>
者其寡欲乎是固慈湖先生得效方也君曰唯久之還<lb/>
書於某曰君言既效矣既歸首及吾門曰敬謝三言之<lb/>
賜盖君之樂於受言如此使究其所施其所可紀詎止<lb/>
見於樂平者哉故又述所聞於末庶後之傳循吏者或<lb/>
有取於斯云<lb/>
　漫塘集巻三十三<lb/>
</p>
<p>
</p>
  </div>
<div>
                <head>漫塘集巻三十四</head>
    <p>
<pb n="KR4d0295_WYG_034-1a"/>
欽定四庫全書<lb/>
　漫塘集巻三十四　　　　　宋　劉宰　撰<lb/>
　　行狀<lb/>
　　　故昔將軍行述<lb/>
昔氏之先為周大夫食采於昔遂以為氏漢有烏傷令<lb/>
昔登唐有昔安人皆其裔也君諱横字飛卿曽祖義故<lb/>
不仕祖友故御龍直父世新少從軍積戰多補修武郎<lb/>
終高郵軍准備差遣由曽祖以上居郢開封隨駕南渡<lb/>
<pb n="KR4d0295_WYG_034-1b"/>
君稟姿雄傑見義勇果負才尚氣不屑下人而臨財均<lb/>
與士信士亦樂推先之少游兩淮具知形勢開禧改元<lb/>
北伐詔下許忠義自效君奮然曰丈夫欲以功名自見<lb/>
兹非其時乎仍傾家貲募士得數百人歸招撫司方召<lb/>
募之初來則受之不覈其素逋冦亡卒或雜其間有司<lb/>
以為言㑹進兵泗上君請率所部為顔行而令之曰非<lb/>
功無以贖過爾曹勉之衆曰願效死亦㑹王師大集未<lb/>
㡬城下以功補進義校尉即所部為忠義軍以君為將<lb/>
<pb n="KR4d0295_WYG_034-2a"/>
官繼從都統制畢再遇戰鳯凰山先登陷陣陞強勇軍<lb/>
准備將同諸軍拒敵淮隂時敵先以鋭卒五千騾馬二<lb/>
千絶淮欲乗虚深入而以重兵躡其後君等夜至即遣<lb/>
騎銜枚繞其營欲遂攻之顧敵勢難測莫為之先君請<lb/>
行衆莫敢從乃挺身獨入既周視營壘出語衆曰敵易<lb/>
與耳即分勇士百人篝火散伏而飭其餘摩厲以須令<lb/>
曰聞號舉火見火入營後者斬衆曰諾君奮臂一呼火<lb/>
明如晝營中騾馬盡驚士卒紛擾我師整隊而入勦殺<lb/>
<pb n="KR4d0295_WYG_034-2b"/>
殆盡其幸而逸去亦為騎卒所掩無生還者時敵糧舟<lb/>
徧艤淮岸悉就焚毁再遇上其功第一乞驟加官資仍<lb/>
陞職任制曰可進授承節郎强勇軍統領移戍六合時<lb/>
城被重圍君數出突陣敵莫能當乃十一月二十有八<lb/>
日諜報敵以攻城不克且請濟師君慮新舊敵合益不<lb/>
可制獨領所部欲扼其衝使不得合道馬鞍山卒與敵<lb/>
遇而城下之敵亦應之腹背交攻衆寡不敵君曰吾得<lb/>
死矣遂歿於陣時年三十三軍之士皆為流涕再遇痛<lb/>
<pb n="KR4d0295_WYG_034-3a"/>
惜之事聞特贈訓武郎與兩資恩澤制曰功不忘報况<lb/>
死節之可矜禄弗及身則愍書之可後爾材如貔虎威<lb/>
震邊疆凜凜忠心竟捨生而效死巖巖英氣雖已歿以<lb/>
猶存爰進以官俾延於世尚其精爽歆此寵褒再遇復<lb/>
上奏曰國家自進兵中原禦敵淮甸將士立尺寸之功<lb/>
者皆受不次之賞其有成績卓然死節明甚者儻非䘏<lb/>
典優厚何以慰忠䰟而勸死士伏見故贈訓武郎昔横<lb/>
紏合義旅隨臣出戰前後所立皆出等竒功又能率衆<lb/>
<pb n="KR4d0295_WYG_034-3b"/>
迎敵力窮就死與其他一時没於王事者不同欲望朝<lb/>
廷例外更賜推恩以為忘身徇國者之勸尋有㫖更與<lb/>
兩資恩澤淮人肖像祠之命曰紀忠君娶余氏一男汝<lb/>
良奏授承信郎今監鎮江府金壇縣酒稅二女長適李<lb/>
簡奏授承信郎季適張必達奏授進武校尉皆以君澤<lb/>
汝良將上君名太史氏不鄙謂余昔狼瞫之死盖有為<lb/>
為之君子猶喜稱樂道况先將軍循義而行見危致命<lb/>
子名能文可無辭乎余家江南非若夏無且親見荆軻<lb/>
<pb n="KR4d0295_WYG_034-4a"/>
事藉特書屢書史亦無所取證而汝良之請不可孤也<lb/>
輒因其言論次如左<lb/>
　　　李通直行述<lb/>
仁宗朝立舉子三十年推恩法當慶厯二年南唐李氏<lb/>
孫有希甫者與焉授將仕郎守䖍州長史因官而家為<lb/>
州望族生旻亦四與貢旻生公鎮公鎮生彦贈承事郎<lb/>
實君之考承事年十三從伯父部運抵金陵道阻數虧<lb/>
傾裝囊不足償遂不克歸䖍既冠來京口得遺橐於道<lb/>
<pb n="KR4d0295_WYG_034-4b"/>
實以金帛念儻來非福遺忘者必且復求因端坐以伺<lb/>
主者久之果至推而歸之主者大驚發槖示之曰惟所<lb/>
取承事義弗取主者知不可強則委白金精縑各一於<lb/>
地馳去一日問卜於市與土人王其姓者㑹卜者言是<lb/>
當去鄉自立且將生令子以大其門王固異其相感卜<lb/>
者言問所自來遂妻以女而資之立家閲三嵗生君諱<lb/>
紳字綬卿幼從鄰師學書過目輒成誦師以其敏而懼<lb/>
已之軋其進也謝曰吾句讀師耳不足以成子吾友顧<lb/>
<pb n="KR4d0295_WYG_034-5a"/>
公應文鄉先生也子其從之間又因顧公而登鄉先生<lb/>
蔣公子雲之門顧粹於學而蔣工於文君探本於顧而<lb/>
咀華於蔣故所試輒效乾道戊子淳熈丁酉庚子皆舉<lb/>
於鄉辛丑禮部奏名既賜第授迪功郎監淮南轉運司<lb/>
造船場時雙親在堂外祖母亦無恙稱夀之次追記疇<lb/>
昔卜者之言以為笑樂未上丁承事公憂服闋監平江<lb/>
府支鹽倉監使黄公灝以君職守不懈俾主計幕府郡<lb/>
太守亦倚以自助通計在官之日攝承掾幕者三之一<lb/>
<pb n="KR4d0295_WYG_034-5b"/>
薦書交上最後虞公儔去郡送别津亭求者旁午君固<lb/>
無求至是却立於數十人之後虞忽左右顧揖君而進<lb/>
之曰嗟乎今世之患舉者不知知者不舉余幸備位二<lb/>
千石所舉吏多矣然余豈盡知其人哉若子則余知之<lb/>
矣而曩之舉不及子余心恧焉願以奏牘累子即出之<lb/>
袖中時皆賢虞之為而榮君之得秩滿關陞從政郎為<lb/>
楚州山陽縣令刑罰輕而訟者息期㑹寛而輸者時役<lb/>
者曰奚為後我尋以母憂去送者遮道雨泣先是朝廷<lb/>
<pb n="KR4d0295_WYG_034-6a"/>
將北伐問計於守守以屬君君為城池相恃為險山陽<lb/>
城雖固而池不深是向之守者知築城之難足以為功<lb/>
不知浚池之易為功之大也詔浚濠如君䇿至開禧間<lb/>
池恃以全再調太平州當塗丞太平江東道院當塗其<lb/>
附邑丞在邑位髙責輕而俸視他邑特厚佚老優賢於<lb/>
是為冝假守王公田通守趙公師夏又雅相愛敬於君<lb/>
意為適而君甫書再考即奮然曰吾官簿已七十將安<lb/>
之吾其歸乎遂告老守貳力遏不可則俾同列追送及<lb/>
<pb n="KR4d0295_WYG_034-6b"/>
於逺郊酒酣賦詩趙公師夏首章云投劾豈能需報可<lb/>
放船殊不為人留葢實録也歸數月命乃下授通直郎<lb/>
致仕再嵗宗祀明堂贈典乃及親又二嵗再值明堂恩<lb/>
賜緋銀魚袋未㡬得疾乃嘉定已夘二月六日卒享年<lb/>
七十有八娶朱氏繼陳氏賜封皆孺人長男彬蚤卒次<lb/>
瑀次琚女嫁進士丁億夫婦皆先君卒孫男女各一人<lb/>
未名君人物偉岸意氣軒豁遇事慷慨不齷齪避就逢<lb/>
人出肺肝不詭譎崖異故雖老將退卒見者傾心王公<lb/>
<pb n="KR4d0295_WYG_034-7a"/>
貴人見者起敬建安游公九言以理學名世一見定交<lb/>
或問之曰是闓爽非餘子比少㳺鄉校既居前列意有<lb/>
所不樂即辭去誓不入人曰士方未遇時廩於學冝也<lb/>
胡去之快君笑不荅京口故多名卿碩輔比年彫喪後<lb/>
來者命蹇形拘莫能相尚幸而磊磊落落有如君者亦<lb/>
僅止此山川寂寥可歎也已君𦵏朱夫人於金壇縣三<lb/>
洞鄉白塔之原至是瑀等以治命合𦵏實其年某甲子<lb/>
前𦵏君弟綸以書來俾述君行某與綸有學舍之舊又<lb/>
<pb n="KR4d0295_WYG_034-7b"/>
蚤辱君知欲歸以女後雖弗遂而君意不可忘也故受<lb/>
簡不辭<lb/>
　　　吳夫人行狀<lb/>
夫人諱静貞故麗水開國中大夫守尚書吏部侍郎致<lb/>
仕贈正議大夫諱季珌梁公之正室姓吳氏吳與梁皆<lb/>
處望族夫人曽祖希故不仕祖方故贈朝請郎父翊故<lb/>
宣教郎賜緋魚袋致仕世有隠徳是生夫人以配君子<lb/>
侍郎曾祖佐故不仕祖固故文林郎贈光禄大夫父汝<lb/>
<pb n="KR4d0295_WYG_034-8a"/>
嘉故寳文閣學士宣奉大夫縉雲郡開國公贈少師少<lb/>
師紹興名臣勲在王府是生令子以配於夫人夫人生<lb/>
有淑質端靖而温柔致政公竒之不以與凡子以侍郎<lb/>
少師鍾愛且志尚卓然不溺凢近以夫人歸之夫人之<lb/>
歸梁氏也雖不逮事少師與公夫人而侍郎母趙氏太<lb/>
令人固無恙夫人事之惟謹有疾輒不勝憂私損貲以<lb/>
禱太令人之喪侍郎雖已為二千石家故貧奠饋無所<lb/>
受㣲夫人傾裝嚢以助㡬無以𦵏梁氏大家闔門不啻<lb/>
<pb n="KR4d0295_WYG_034-8b"/>
千指夫人敬以承上和以接下人無間言有以乏告予<lb/>
無所靳淳熈己亥侍郎官陞朝該封孺人自是凡五封<lb/>
至碩人嘉定已夘仲子官上虞奉板輿以行明年冬終<lb/>
於治所享年七十有五生三男鉞文林郎嚴州淳安縣<lb/>
丞鑰宣教郎知紹興府上虞縣銖迪功郎監江州在城<lb/>
都税院先夫人十年卒二女長適從政郎劉某以病棄<lb/>
官次適奉議郎福建路提刑司幹辦公事雷洙二女皆<lb/>
先夫人卒孫男四人渙澤沐汲渙迪功郎新監建寜府<lb/>
<pb n="KR4d0295_WYG_034-9a"/>
合同場沐將任郎餘未官鉞等以夫人卒之明年得吉<lb/>
卜於處城之西六十里社坑之原北距少師及魏國夫<lb/>
人塋咫尺間將以其年十有二月壬申奉夫人之喪歸<lb/>
窆以夫人之懿行不可無述而婦人無外事非子壻無<lb/>
以知屬某緒次某維侍郎之持已有世人所難而尤難<lb/>
於夫人侍郎蚤悟恬静養生之理年甫四十不居於内<lb/>
嵗時少長團欒夫婦相對如賔侍郎薄滋味且戒殺夫<lb/>
人亦奉佛持齋嘉泰開禧間士大夫以聲色相尚侍郎<lb/>
<pb n="KR4d0295_WYG_034-9b"/>
敭厯中外至為天子從臣夫人惟一婢奉盥洗中堂闃<lb/>
然非饋膳無人聲葢侍郎之清心寡欲非夫人疇克承<lb/>
之侍郎再把州麾六持使節僅守常俸敵已之饋有不<lb/>
可卻者雖縑幣家人所須亦儲之外就用以相酬荅不<lb/>
煩公家有以縑幣之美言之夫人者夫人曰嘻吾恨不<lb/>
及徳耀荆釵布衣以奉君子烏用是為凡所去官籍内<lb/>
外供帳歸有司絲粟不留其遷也率用故所携行者侍<lb/>
郎之没也俸賜之餘咸掌于外或勸夫人飭子弟檢覈<lb/>
<pb n="KR4d0295_WYG_034-10a"/>
夫人曰吾平生不以是自累安可以夫死而易吾素乎<lb/>
卒不問俸賜猶爾他可類推故侍郎之沒也家無餘財<lb/>
夫人槖中尤蕭然蓋侍郎之約已奉公非夫人疇克成<lb/>
之上虞俸薄無以贍夫人誨之曰而父以清白傳家汝<lb/>
曹所當世守且禄厚而亷人所可能禄薄而亷非賢者<lb/>
不能也汝其勉之性尤慈恕聞施鞭扑食輒弗甘故鑰<lb/>
之在官惟亷惟寛以稱夫人之志鉞將官淳安迂道覲<lb/>
省留兩月不能去夫人之誨之也亦然鑰扶柩西歸上<lb/>
<pb n="KR4d0295_WYG_034-10b"/>
虞之民老稚奔走雨泣載道以鑰之不貪不殘其教為<lb/>
有自也侍郎之未使湖北也某徃親迎越五年再見於<lb/>
淮東自是十年間徃還不絶故某之知夫人為尤詳謹<lb/>
緒次之以俟後之司彤管者得焉<lb/>
　　　故湖北參議湯朝議行述<lb/>
湯本殷姓宋有天下以諱易焉公家金壇諱宋彦字時<lb/>
美蓋敏肅之孫故左司諫諱邦彦弟也少學於司諫凢<lb/>
聞見所及輒手抄口誦既已則終身不忘尤善醫方及<lb/>
<pb n="KR4d0295_WYG_034-11a"/>
隂陽卜筮之書為詩及長短句下筆輒成人服其敏用<lb/>
敏肅䕃入仕銓試中上等授迪功郎湖州司户叅軍湖<lb/>
劇郡户冗曹公以妙年居之有裕録重囚於獄得其寃<lb/>
狀白請更訊未㡬更獲正囚闔郡稱其明秩滿辟差提<lb/>
領建康府戶部贍軍儲酒庫所准備差遣時使者趙公<lb/>
汝誼清名蓋世不可干以私公之入幕也既受其辟而<lb/>
關陞改秩復兩受其薦故公之幕畫雖相去時已逺不<lb/>
可盡知而以其所主觀之知其亷善必有大過人者知<lb/>
<pb n="KR4d0295_WYG_034-11b"/>
紹興府餘姚縣縣大事叢前政多不善去公為之凡三<lb/>
嵗有半推其誠意以遇民吏聞善輒從無固無我民感<lb/>
其意而吏亦喜為盡力賦入常先諸邑通判慶元府兼<lb/>
董舶務倅嵗常與郡分其贏公不取攝郡久後守趙公<lb/>
彦逾亦以清徳著閲計簿咨其亷通判婺州以經總制<lb/>
及額减磨勘二年擢知廣徳漢陽軍皆惮逺次不赴改<lb/>
浙東安撫司叅議官再授湖北安撫司叅議官議幕府<lb/>
尊位高帥守所優禮多不事事公率雞鳴上府為同僚<lb/>
<pb n="KR4d0295_WYG_034-12a"/>
先帥守以是愛而敬之迺嘉定壬申三月十四日卒於<lb/>
治所享年六十有九公姿稟淳厚胷次坦夷世方以智<lb/>
相籠以術相角而公之遇人一以誠雖時受人之欺終<lb/>
不逆詐其孝友天至人所不可及司諫以使事得罪未<lb/>
復用而卒公念之方兄弟析居獨益之以已分良田六<lb/>
十畝初得任子恩即以官其孫幼女未行公之子甫聮<lb/>
姻得俗所謂繫捉錢者即就囬奩中取三之一授之將<lb/>
行而家益貧公久閒無以為助為之折節稱貸隨鬻産<lb/>
<pb n="KR4d0295_WYG_034-12b"/>
酬之次得任子恩以予長弟之子暹今官從事郎滁州<lb/>
司理叅軍又次以予季弟之子遇今官修職郎新平江<lb/>
府崑山縣主簿世衰道微士大夫家以父祖遺澤相貿<lb/>
易有同市道公獨以兄弟之子猶子擇未命者以義授<lb/>
之可不謂難歟故公之沒鄉黨無貴賤少長皆曰善人<lb/>
亡矣相與欷歔流涕公娶蔣氏故御史中丞繼周之女<lb/>
克有令徳以配君子先公十八年卒男逾文林郎新紹<lb/>
興府司理參軍女三人長適宣教郎通判黄州軍州事<lb/>
<pb n="KR4d0295_WYG_034-13a"/>
蔡廙次適保義郎曹隨次適進士周嵓老皆名家子公<lb/>
喪過黄長女哭之慟未㡬卒孫曰全孫尚幼公之没也<lb/>
逾方注官中都家無侍子帥辛公克承數親臨其喪又<lb/>
屬公所親厚經理内外以及歸塗靡宻周悉費皆出公<lb/>
帑人以是歎辛之賢且以為公平生盛徳所召逾將以<lb/>
其年十一月庚申𦵏公於縣之唐安鄉蔣夫人之兆衰<lb/>
絰來告曰先公遺言俾逾從君圖不朽願丐所以發潜<lb/>
徳之光某以婦黨從公㳺良厚又感公遺言故不自揣<lb/>
<pb n="KR4d0295_WYG_034-13b"/>
其不文既為之詳其行治如右復掇其畧以銘壙云<lb/>
　　　故吉州王使君夫人蔡氏行狀<lb/>
莆田蔡氏自忠惠公以諫顯仁宗朝世有偉人曰袤宣<lb/>
徳郎即忠惠公之弟生覲承務郎崇觀之際父子俱不<lb/>
仕天下高之生樗朝奉大夫知梅州始徙居蘇常之間<lb/>
曰望亭梅州紹興間佐使者行經界法民於今受其賜<lb/>
是生夫人儷於君子九江王氏自襄敏公以功顯神宗<lb/>
朝為樞宻副使亦世有偉人曰寀朝奉大夫著作郎有<lb/>
<pb n="KR4d0295_WYG_034-14a"/>
家集曰南陔世號南陔先生襄敏公之子生朝請大夫<lb/>
直敷文閣淮南轉運判官彦融蚤著孝行後守山陽以<lb/>
捍冦功擢本道使者始徙居潤之金壇是生吉州使君<lb/>
萬樞以儀于夫人夫人生二十有六年而嫁夀七十而<lb/>
沒蓋後使君之沒十有九年夫人之嫁也使君始以京<lb/>
秩知滁之來安厯淮南運司幹官通判建康知興國軍<lb/>
秩滿知吉州道卒階終奉直大夫贈中散大夫及吉州<lb/>
無恙時封冝人後以子官陞朝再封太令人六男子曰<lb/>
<pb n="KR4d0295_WYG_034-14b"/>
適曰逢迪功郎建康府溧水縣主簿曰遂承議郎知太<lb/>
平州當塗縣曰遜文林郎前監建康府戸部贍軍南酒<lb/>
庫曰近曰選舉進士四女長壻文林郎安慶府觀察推<lb/>
官趙汝覬次壻承議郎監行在𣙜貨務都茶場許溪次<lb/>
以為曾氏姑女又其次壻迪功郎嘉興府海鹽縣主簿<lb/>
衛洵適逢及趙氏女前卒衛氏女來迎喪歸不勝哀亦<lb/>
卒孫男六人文渙文郁文淵文虎文鳯文蟾孫女七人<lb/>
長適侯伯仁餘皆幼夫人生而孝愛長而端靖六嵗居<lb/>
<pb n="KR4d0295_WYG_034-15a"/>
梅州喪哀泣如成人事母沈夫人動静必俱其歸王氏<lb/>
也敷文及夫人曽氏皆已沒夫人悵不逮事遇諱日齋<lb/>
戒奉薦奠戚容終日烝嘗之事雖細必親晚嵗子婦滿<lb/>
前或請授之夫人曰惟是不可以老故懈沈夫人訃聞<lb/>
時夫人在蓐使君得書不以告置几間夫人忽心動張<lb/>
目外視而書墮前人以為孝感平居無惰容無戱言坐<lb/>
不傾側行不踰閫雖當燕私旁無媵侍未嘗離立獨處<lb/>
自奉菲薄加以少探釋典樂於沖澹衣服稍侈異輙櫝<lb/>
<pb n="KR4d0295_WYG_034-15b"/>
藏之終身不御至少所服玩則一念拳拳曰死必以附<lb/>
我所便也方當塗大夫之在娠也乳醫視之曰夫人再<lb/>
産皆女今亦女也吾有術可轉女為男夫人恚曰男女<lb/>
定分豈人力所能為此言何為至我哉亟白使君斥去<lb/>
且戒門以絶而夫人竟生男其見理明信道篤有如此<lb/>
者惟夫人之於父母舅姑孝愛如此故推是心也於親<lb/>
親之義無所不厚使君弟文學得官不調而卒有女未<lb/>
行夫人實嫁遣之女兄適侯氏夫婦蚤世孤甥琦弱甚<lb/>
<pb n="KR4d0295_WYG_034-16a"/>
使君留之家塾與諸子共學夫人撫之如子琦學成甫<lb/>
貢於鄉而卒夫人復命教其子伯仁而以逢之女妻之<lb/>
敷文伯父禮部待制禮部女老而寡待制曽孫女嫁而<lb/>
貧使君皆取之歸以屬夫人禮部女於夫人為從祖姑<lb/>
夫人躬執婦禮晚有目眚夫人常左右扶持之九江之<lb/>
族近時顯且賢者曰撫州使君其同寓金壇者曰敷原<lb/>
府君撫州子失所怙㷀然無依夫人因遂校文南康俾<lb/>
携以來教育連年中吏部選乃去敷原之子晚依使君<lb/>
<pb n="KR4d0295_WYG_034-16b"/>
使君之亡夫人飭諸子待遇有加其孫自丱角而冠冠<lb/>
而昏皆於我乎仰使君元配范氏夫人實為繼室先後<lb/>
之間人情不能無嫌夫人奉范氏之祭惟謹長女及適<lb/>
逢皆范出長女之歸趙氏也使君官未達所携皆夫人<lb/>
奩中物逢卒其子文煥猶在襁褓而母去趙夫婦繼沒<lb/>
其子崇巘亦幼而乳保不素具夫人皆躬自鞠育以迄<lb/>
於成范舅不自愛至墳墓不保夫人喟然曰是何可使<lb/>
他人有亟命贖歸而得者靳之至酬直三倍女為夫所<lb/>
<pb n="KR4d0295_WYG_034-17a"/>
棄貧無依夫人以適在病而女寔中表俾為之婦而時<lb/>
其起居適死又為之更嫁至一再不憚惟夫人持已端<lb/>
靖故推是心也上以承其夫下以訓其子無一不歸於<lb/>
正使君有畏友曰趙君善懌嘗為湖州録事參軍清介<lb/>
直諒夫人常以過從之疏數騐使君之徳進否毎二君<lb/>
相與欵宻夫人喜見顔色曰庶矣其納夫子於善而警<lb/>
其失也使君之宰來安也嘗偕府計事而訛言兵至邑<lb/>
人治裝訩訩或宻以請夫人曰我婦人夫不在去將安<lb/>
<pb n="KR4d0295_WYG_034-17b"/>
之飭毋妄言而言者果妄當是時㣲夫人來安㡬擾淮<lb/>
南漕幕代使者護客徃反六七故事所厯州咸有餽使<lb/>
君辭不受事聞使者命以臺餽致其家夫人曰我安知<lb/>
外事亦辭不受使者咨其賢興國禱雨越四十日未應<lb/>
夫人亦蔬食雖脯羞不入口官妓有故官家女因燕自<lb/>
言夫人白其事給資裝嫁為士人妻諸子之幼也夫人<lb/>
夜課誦讀茍未精熟夫人夜亦不寢稍長為文使君有<lb/>
所稱奬夫人必曰汝未能之而父以誘汝也所取師友<lb/>
<pb n="KR4d0295_WYG_034-18a"/>
必四方文學行義之士膳飲必親視具溧水主簿與大<lb/>
夫俱上江東薦書時大夫年甫十四夫人無喜色既而<lb/>
言者謬於風聞夫人亦不憂語二子汝冝自視能否誠<lb/>
能耶久當自明否則祗為進徳之地二子謹奉教不數<lb/>
年相繼䇿名縉紳歆艶言者亦愧歎夫人曰未也决科<lb/>
士之常繼是正應學耳及諸子志尚日高文字日工又<lb/>
戒之曰毋近名毋弊精神於蹇淺又曰閲人多矣昔富<lb/>
貴者今安在顧自立何如耳大夫從金陵帥黄公度幕<lb/>
<pb n="KR4d0295_WYG_034-18b"/>
府夫人手書戒曰汝年少更事淺謹之謹之家事吾自<lb/>
力不以累汝也真公徳秀李公道傳振荒江東大夫及<lb/>
南庫頗參其議夫人曰民命所繫何可忽諸大夫之宰<lb/>
當塗也值嵗大水夏六月三日夫人誕日是嵗初登七<lb/>
秩郡太守遣樂同僚相率升堂為夀夫人語大夫天變<lb/>
如此汝有社有民毋以吾故樂飲大夫憂民之憂若疾<lb/>
痛癢痾之切於已或者多歸徳於夫人夫人性既淡薄<lb/>
而氣復和平其於人無一毫億度猜沮之心邂逅不如<lb/>
<pb n="KR4d0295_WYG_034-19a"/>
意亦無一毫忿懥不平之色闔門之内恂恂然侃侃然<lb/>
和氣周流浹於上下用能使心廣體胖聽聰視明年高<lb/>
而髪不白惟㣲有齒疾所由來久是嵗以暑雨過度間<lb/>
復作以大夫奔走郊坰視勞振飢汲汲如不及戒家人<lb/>
勿以告大夫每歸侍夫人亦強自持示以無他然疾亦<lb/>
随愈起居如常十二月旦忽呼子婦治後事家人始覺<lb/>
其有異越七日猶親御盥櫛又三日與家人别既畢不<lb/>
復言瞑目端卧人見其瞑也以為寢也夫人曰我未嘗<lb/>
<pb n="KR4d0295_WYG_034-19b"/>
寐但欲静耳初夫人與其仲兄偕生兄生之時直壬午<lb/>
死之嵗亦壬午夫人生時直癸未故夫人自料必死癸<lb/>
未其就養當塗也命以送終之服自隨方瞑卧時諸子<lb/>
得美檟於黄池未白也夫人問黄池木至乎衆愕眙不<lb/>
知所對夫人笑曰命也可奈何越二日而逝制置使余<lb/>
公嶸親裹丹劑走送不及矣實嘉定癸未十二月壬午<lb/>
時郡之官吏鄉之士民候問請禱者接武比没行道齎<lb/>
咨流涕喪車所過治道者争先遮道上祭者相屬有老<lb/>
<pb n="KR4d0295_WYG_034-20a"/>
姥持瓶花杯酒望柩慟哭鳴呼此豈智力所能及哉大<lb/>
夫與諸季卜以明年三月庚申合𦵏夫人於金壇之西<lb/>
五十里白水塘使君之兆以某嘗展升堂之敬俾緒次<lb/>
夫人言行㑹某以疾敬後凡夫人所以為子為婦為母<lb/>
之道皆足以不愧古人不朽於來世某受大夫昆季之<lb/>
託已具述於前抑某得於所見又有大且難者嵗辛巳<lb/>
鄉人有游徽之婺源者以其俗所事神為足以駭愚民<lb/>
歸而郵其說更相扇蕩為土木偶曽未閲月凡用器畢<lb/>
<pb n="KR4d0295_WYG_034-20b"/>
備他欲有所興造費以千萬計以所寓叢祠在邑之偏<lb/>
㳙日徙梵宫闔邑奔走請求不避官府儀衛率倣乘輿<lb/>
大夫以鄉里風俗所繫不可不蚤正即具為書白縣及<lb/>
府羣小竊知相與聚謀以為惟夫人能沮此意乃駕禍<lb/>
福之説以相誑惑甚者欲潜入後園為幻怪以相撼動<lb/>
夫人曰神聰明正直豈加禍非辜不然是淫昏之鬼斥<lb/>
去宜矣大夫以是勇徃不顧卒斧其像火其器榜笞其<lb/>
人而土木竟不能神於是羣小退聽而向之惑者始豁<lb/>
<pb n="KR4d0295_WYG_034-21a"/>
然大悟如醉醒夢覺其見理明信道篤又足以息邪説<lb/>
正人心有烈丈夫所不能者兹非所謂大且難者歟故<lb/>
表出之使後之秉彤管者有考<lb/>
　　　故公安范大夫及夫人張氏行述<lb/>
建炎南渡士大夫流落中原日引領南望伺來歸之隙<lb/>
者不可勝計而慮不能及逺智不足圖全徃徃謀奪氣<lb/>
沮殞身覆宗或幸而濟亦未免骨肉乖隔惟范氏父子<lb/>
夫婦獨全非其闔門忠義感通神明而智勇足以自衛<lb/>
<pb n="KR4d0295_WYG_034-21b"/>
疇克爾公諱如山字南伯邢䑓人曽祖諱存皇任朝奉<lb/>
郎尚書虞部員外郎祖諱清臣父諱邦彦皇任左宣教<lb/>
郎添差通判鎮江府通判宣政間入太學其後陷北母<lb/>
老不能去既除喪而邊禁益嚴念惟仕可以行志乃舉<lb/>
進士以蔡近邉求為新息令嵗辛巳率豪傑開蔡城以<lb/>
迎王師因盡室而南公幼力學亦再舉於鄉敵之法文臣<lb/>
任子以武而公以通判廕入任本朝視本秩換授故公<lb/>
墮右選非志也性至孝而恬於名利來南時道路多梗<lb/>
<pb n="KR4d0295_WYG_034-22a"/>
通判領家人夜避土穴中公伏而護之為盜所及投戈<lb/>
其上公不為動㑹其徒相與疾呼而前即収戈去人以<lb/>
為孝感及通判試令湖之長興公以旁無兼侍就注添<lb/>
差監湖州都酒務中間或仕或不仕惟親是依通判沒<lb/>
太夫人年高須養復注監真州都酒務南軒先生張公<lb/>
帥荆南志在經理中原以公北土故家知其豪傑熟其<lb/>
形勢辟差辰州瀘溪令改攝江陵之公安實欲引以自<lb/>
近公治官猶家拊民若子人思之至今在湖州有積俸<lb/>
<pb n="KR4d0295_WYG_034-22b"/>
寄友人家時巨浸之餘鬻産者衆或勸以求田公笑曰<lb/>
吾可乗人之急以自利耶㑹長興之士有舉於鄉而不<lb/>
能自行者即白通判盡以所積俸分畀之女弟歸稼軒<lb/>
先生辛公棄疾辛與公皆中州之豪相得甚辛詞有萬<lb/>
里功名莫放休之句蓋以屬公公賦詩自見亦曰伊人<lb/>
固可笑厯落復﨑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>畧無資身䇿而有憂世心窮途毎<lb/>
為慟抱膝空長吟其志尚可想床頭常置淵明詩一編<lb/>
開誦至傾壺無餘瀝窺竈不見烟輙拊巻曰是中自有<lb/>
<pb n="KR4d0295_WYG_034-23a"/>
樂地惟此翁知之所居不蔽風雨或笑其陋曰天壤甚<lb/>
寛公顧欲以七尺之軀自局於尋丈間耶既病戒其子<lb/>
我死必以深衣斂蓋終始一以儒者自處夫人張氏家<lb/>
鉅鹿少以同郡結姻稟資孝敬姑趙夫人皇叔士經女<lb/>
貴重夫人事之惟謹甚暑不敢挾扇有以姑命至必拱<lb/>
立而聽嘗得嚢珠於地謹視之以伺亡珠者久不獲一<lb/>
日而姥持帛以售夫人察其貌悴而色憂試問之曰嘗<lb/>
為鬻珠而遺之為主所訟傾家貲不足償名在有司未<lb/>
<pb n="KR4d0295_WYG_034-23b"/>
釋也夫人問遺珠之日與珠之多寡囊之形色皆合即<lb/>
以還之姥驚喜泣拜而去通判去新息之日以夫人親<lb/>
在命之歸曰吾遣二婢送汝夫人曰婦人既嫁從夫捨<lb/>
夫安之遂北向痛哭而行時服用盡棄獨取齎輕而易<lb/>
售者以為資夫人請于舅姑夫無兄弟或挾貨而行恐<lb/>
為身累願躬自懷握以從舅姑義之公嵗晚居貧而好<lb/>
客客至輒飭家人趣治具無則典衣繼之須盡乃白夫<lb/>
人敬以承命未嘗以匱告二子長俾從師授毎鬻裝具<lb/>
<pb n="KR4d0295_WYG_034-24a"/>
以給束修與其子言必舉似當世長者使知敬慕其子<lb/>
炎初主臨江之新喻簿常戒之曰日日消簿家家春風<lb/>
我止聞之今汝為之可不勉乎退食必問今日消幾何<lb/>
紙數溢則喜否則戒曰明必償之炎以禄養缺乏為忸<lb/>
夫人曰汝能亷吾雖飯蔬飲水甘於鼎食矣故炎所居<lb/>
官治其宰晉陵治平為天下最公以慶元二年五月七<lb/>
日卒得年六十有七官終忠訓郎後二十四年當嘉定<lb/>
辛巳正月十三日夫人亦卒得年九十有一紹熈間以<lb/>
<pb n="KR4d0295_WYG_034-24b"/>
公陞朝封孺人二子炎為長今官宣教郎前知常州晉<lb/>
陵縣次芻女四人壻辛助韓居仁趙善部李伯恭助官<lb/>
朝奉郎新知荆門軍居仁官脩武郎善部今官通直郎<lb/>
監鎮江府𣙜貨務伯恭今官承奉郎監潭州永豐倉及<lb/>
夫人之喪芻與辛氏韓氏女孫蒼舒皆前卒孫女一人<lb/>
尚幼初通判葬鎮江府丹徒縣崇徳鄉石柱灣之原故<lb/>
公遂為郡人及公之没晉陵以公侍親來南葬不欲相<lb/>
逺奉喪以袝因地之隘遂乘其巔昭穆之序乖焉晉陵<lb/>
<pb n="KR4d0295_WYG_034-25a"/>
用不慊于心因夫人喪改卜于建康府句容縣仁信鄉<lb/>
之陳岡期以嘉定十有七年正月九日合葬謂劉范同<lb/>
姓而某居又同郡采於鄉黨知公夫人之行為詳俾緒<lb/>
次如前<lb/>
　　　故廣西經略司范經幹孺人趙氏行述<lb/>
夫人諱悟真世東賀趙氏經幹諱克信世北洛范趙二<lb/>
氏皆丹陽大族夫人之兄故江都主簿絳與經幹以儒<lb/>
起家遂連姻夫人孝以事親順以從夫寛以接下皆本<lb/>
<pb n="KR4d0295_WYG_034-25b"/>
之性真非由矯揉其尤能人所難者二婦人性多吝夫<lb/>
人之嫁也貲裝良厚且以田自隨夫人一付之良人未<lb/>
嘗計出入經幹再任皆在幕府俸入不薄夫人如不聞<lb/>
婦人性多忌經幹文雅風流而好㳺間奉親以行常累<lb/>
月不歸夫人飭内外惟謹未嘗有愠色媵侍有就乳者<lb/>
常親䕶視惟恐失其宜有自外至者挾寵張甚人謂夫<lb/>
人必不堪夫人懽然逆之罙乆如一日卒能柔服其心<lb/>
使知所敬且身任其家之勞而遺夫子以佚經幹尚義<lb/>
<pb n="KR4d0295_WYG_034-26a"/>
而喜賓客或乆留不去或去而求無厭夫人視經幹意<lb/>
所尚曲成之無倦色經幹家居日少勉其子務學求師<lb/>
多夫人力夫人素有痰厥之疾嵗五六作以為常嘉定<lb/>
甲申嵗十有一月丙子疾既作而愈忽語其子趣庀喪<lb/>
具諸子怪之果不及旬而卒葢其知之審矣享年七十<lb/>
有一子燮以明經三舉于鄉次霖亦業進士女長適忠<lb/>
翊郎監潭州南嶽廟趙崇忠季適進士諸葛鉌孫男三<lb/>
人曰庥曰璋其幼與一女未名經幹先夫人七年卒葬<lb/>
<pb n="KR4d0295_WYG_034-26b"/>
北洛之東燮等奉治命以其年十有二月壬寅合葬前<lb/>
葬俾某緒次夫人行事將以求銘于當世之文人故為<lb/>
緒次如左<lb/>
　<lb/>
　<lb/>
　<lb/>
　<lb/>
　漫塘集巻三十四<lb/>
</p>
<p>
</p>
  </div>
<div>
                <head>漫塘集巻三十五</head>
    <p>
<pb n="KR4d0295_WYG_035-1a"/>
欽定四庫全書<lb/>
　漫塘集巻三十五　　　　　宋　劉宰　撰<lb/>
　　行狀<lb/>
　　　故長洲開國寺丞孔公行述<lb/>
公諱元忠字復君孔聖之裔世逺族分莫詳其譜其先<lb/>
自棣之商河南徙曾祖先祖佐贈武功郎父道少喜言<lb/>
兵敵逼京城以攻守二䇿干何灌灌死從張俊以功補<lb/>
官紹興末官鹽城北兵阻江同列皆遁去獨留與民築<lb/>
<pb n="KR4d0295_WYG_035-1b"/>
堡峙糧以守敵不敢逼厯變多歎士大夫盡節者少故<lb/>
名子皆以忠且謂學故知忠又書勤學二字訓之積功<lb/>
至武徳大夫嘗官吳門樂其風土因家馬後以子貴改<lb/>
贈通議大夫公少嗜書於書無所不讀尤粹於論語曰<lb/>
率而行之可不愧教忠之訓矣侍郎葉公適初為部從<lb/>
事一見公所著論語説深加歎賞葉以文鳴來學者衆<lb/>
公為高弟以世賞入仕監東陽縣酒税善於其職課以<lb/>
裕聞暇即束書泉石勝處詠歌古人識者知其有逺度<lb/>
<pb n="KR4d0295_WYG_035-2a"/>
再調含山尉當路才之爭欲檄致季年葉公將漕尤欲<lb/>
挽以自助公謂巡尉法不差出監司行法之地不應捨<lb/>
法任意當路不能強公在右列雖嶄然見頭角然非好<lb/>
也顧世所尚惟進士博學宏詞二科取其中程之文讀<lb/>
之曰此易耳居無何兩精其能㑹鏁試中第對授文階<lb/>
曰吾已冒狀元恩數矣敢求多乎遂罷詞學試差知金<lb/>
壇縣事金壇俗素質厚公一以誠意待之訟有淹久曰<lb/>
是令之不明吏得容其欺也賦有逋負曰是令之不亷<lb/>
<pb n="KR4d0295_WYG_035-2b"/>
不勤吏得肆其慢也過不在民乃昧旦而出日不足繼<lb/>
之以燭詞至即受曾不立日問遺至即卻曾不視勢虚<lb/>
己以聽而有寃者得伸循理而行而有挾者不得騁夏<lb/>
賦當催前期飭吏謹視戸籍按籍具數立限授之不實<lb/>
則杖吏改給而民免追胥之煩戸抄須印勘吏藉口不<lb/>
即給乃創添一抄既輸則先印一足字付之而民免要<lb/>
求之弊皆踴躍先輸是嵗起綱居畿邑之先郡頼以寛<lb/>
然以明故姦無所容亷故貪者忌之循理故喜趨附者<lb/>
<pb n="KR4d0295_WYG_035-3a"/>
不悦以不悦者之心聽忌者之言姦者從而文致之投<lb/>
杼之疑雖慈母不免此公所以至未久而罷既罷而民<lb/>
追送之越境不忍别既别而民悲思之至今也銓法作<lb/>
縣未滿合再授縣公以論疏中有不許親民之語第授<lb/>
淮西總領所惠民局時言者猶在禁近頗悔風聞之誤<lb/>
托邑人之客輦下者再貽書勉公來見公曰淹速命也<lb/>
雖見奚為聞者高其守藥局歸授浙東安撫司幹辦公<lb/>
事秩滿還朝人益直公前事即通理作縣嵗月差通判<lb/>
<pb n="KR4d0295_WYG_035-3b"/>
常州時北使入境又淮郡之興朝廷議發平江米十萬<lb/>
石給之皆以運河阻淺舟不能前辭畿漕以屬公公即<lb/>
詢訪瀕河瀦水之地若干所由小涇導之以達于河使<lb/>
客以濟又張涇五㵼二港地勢最下可通流以達於江<lb/>
引米舟兼行亦先期集事吳門有義廩以周士之與計<lb/>
偕及凡試於膠庠者毗陵無之㑹屬邑有爭新漲沙田<lb/>
者公謂沙漲於江江非民産沙聚而漲漲非民力也且<lb/>
其為畮千八百有竒何啻中民十家之産若奪彼與此<lb/>
<pb n="KR4d0295_WYG_035-4a"/>
適以激其爭耳白郡籍以為義廩如吳門之制訟者以<lb/>
息多士徳之代還通判臨安府戍期甫及帥漕皆檄主<lb/>
試事公曰府吾職也漕多上佐何必我使者述廟堂意<lb/>
謂府之貢士員少責輕畿漕集四方之俊非公不可因<lb/>
不敢辭漕試故多弊是嵗區處得宜埸屋肅然號稱得<lb/>
士明年省闈勅差㸃檢試巻知舉以一時同列無以詞<lb/>
科進者知公嘗從事于此委專其任公得一試文甚偉<lb/>
而試格小差惜不忍棄力請録號奏聞後得其姓名曰<lb/>
<pb n="KR4d0295_WYG_035-4b"/>
徐公鳯朝廷驟加擢用再掌内制人推其藻鑑知舉曾<lb/>
公亦上章論薦擢太常寺主簿㑹大饗閲樂上疏言本<lb/>
寺鐘磬於十二律之外有黄鍾大吕太蔟夾鍾四清他<lb/>
律無之嘗攷其故蓋律吕正聲倍子而為母子聲半正<lb/>
而為子清聲即子聲也十二律旋相為宫文之以五聲<lb/>
宫為君商為臣角為民徴為事羽為物故商角之不可<lb/>
勝宫猶臣民之不可勝君當黄鍾至林鍾八律為宫之<lb/>
時宫律俱長商角俱短於理為順惟夷則南吕為宫黄<lb/>
<pb n="KR4d0295_WYG_035-5a"/>
鍾大吕為角角律並長於宫則是以民勝君無射應鍾<lb/>
為宫黄鍾大吕為商太蔟夾鍾為角商角並長於宫則<lb/>
是臣民之律俱勝於君故作樂當此四律為宫則殺其<lb/>
黄鍾太吕太蔟夾鍾四正聲而用其子聲此四清所以<lb/>
異於他律國朝諸儒蓋嘗議及仁宗皇帝取其説形之<lb/>
詔㫖近世頗失此意非所以尊君上乞行釐正仍詔詞<lb/>
臣改潤樂曲庶㡬一代樂章遂為萬世定法朝廷是而<lb/>
從之明年除太府寺丞數丐外補最後以閨閫之喪請<lb/>
<pb n="KR4d0295_WYG_035-5b"/>
益力差知徽州受代丐歸差知撫州尋改處州公為郡<lb/>
惜公帑甚於私藏常言郡幣皆民膏血吾何忍以民膏<lb/>
血易已虚譽乎旁郡交隣之禮皆易元緘歸之新安交<lb/>
割之數既溢於舊復取其贏八千緍代附邑之輸括蒼<lb/>
承前政帑庾多移兑公悉為補還嵗解上倛銀有羡前<lb/>
此類乾沒公亦以補積年之應在而未嘗自言曰吾欲<lb/>
以是為功則人必有以是為罪者矣其忠厚不伐如此<lb/>
南渡晏安郡兵散為皂𨽻公至新安即還之部伍閲其<lb/>
<pb n="KR4d0295_WYG_035-6a"/>
藝之精否而為之激勸察其器之利鈍有無而為之繕<lb/>
修未㡬宻院調兵戍邉所在倉皇失措獨新安令下即<lb/>
遣軍須咸具士卒閑於戎律無憚行者後在括蒼雖邉<lb/>
方晏然而公於此不少懈代還差知饒州未上以目眚<lb/>
丐閒乃嘉定甲申差主管紹興府千秋鴻禧觀丙戌夏<lb/>
疾革謝事特㫖轉一官致仕六月二日終於正寢享年<lb/>
六十八官自承節郎五轉至秉義郎復自承事郎十一<lb/>
轉至中奉大夫爵為長洲縣開國男食邑三百户娶同<lb/>
<pb n="KR4d0295_WYG_035-6b"/>
郡阮氏封安人先公十年卒贈恭人子曰炳從事郎監<lb/>
常州糴納倉曰燁國學内舎生曰爚修職郎紹興府山<lb/>
隂縣主簿曰灼及孫垕之誼之皆習進士業公天分既<lb/>
高加之學力制行平不矯亢以徼名臨事果不唯阿以<lb/>
徇利嘗曰譽極而毁生利形而害起又曰溺名則違道<lb/>
為利則忘義蓋其劑量審矣所至闢一室環以圖史退<lb/>
食即覃思其間凢唐藝文目所存於世者與國朝之書<lb/>
搜羅殆盡即所居建書樓以儲之研究無虚日故洽聞<lb/>
<pb n="KR4d0295_WYG_035-7a"/>
彊記為世所重鴻禧之命既下目𤯝亦良劇始廢書卻<lb/>
客名燕居之室曰静樂以静觀天地萬物之變故其終<lb/>
若素所安無㡬微見於顔面先是阮夫人之喪猶殯淺<lb/>
土公既沒諸孤始得地於吳縣靈嚴鄉石湖西山寳積<lb/>
之原將以其年九月九日奉公夫人之柩合𦵏泣委所<lb/>
親馮君秉心奉手書述治命不逺數百里訪某深山中<lb/>
俾述公行治某實何人何敢任此累辭不獲深惟先君<lb/>
雲茅居士嘗受公澹䑓之知某亡師友周君南仲乂公<lb/>
<pb n="KR4d0295_WYG_035-7b"/>
同門友故某足雖不及登公之門而耳實熟公之事况<lb/>
馮君又科别而語之以其所未聞儻終謝不能不但孤<lb/>
公垂沒之託亦何以見先君子於地下故勉為緒次之<lb/>
以俟傳循吏者得焉其所為書曰豫齋集二十巻論語<lb/>
抄十巻祭編五巻編年通攷七十三巻書纂二巻考古<lb/>
類編四巻緯書類聚二巻藏於家<lb/>
　　　故齊國太夫人胡氏行狀<lb/>
胡氏族本廬陵别而居潭之湘潭嵗久仍為望族夫人<lb/>
<pb n="KR4d0295_WYG_035-8a"/>
之大王父某王父某父某皆嘗貢禮部王父勅授台州<lb/>
文學夫人生長儒家被服禮訓衣不貴華而賤質食不<lb/>
厭常而喜異性便閒静不事㳺觀質本柔嘉未嘗暴怒<lb/>
年二十有二歸於故端明殿學士趙公諱方是生今宣<lb/>
義郎前知常徳軍府事薿朝奉郎試將作監兼權知鎮<lb/>
江軍府事范朝奉郎直秘閣權發遣滁州軍州事葵端<lb/>
明制勝安邉為襄漢萬里長城三使君或已試或在官<lb/>
皆能練兵訓農為江淮千里保障故天下皆仰夫人之<lb/>
<pb n="KR4d0295_WYG_035-8b"/>
賢今詳其事於左夫人之歸趙氏也姑沒而家之内事<lb/>
悉聽於長姒夫人承事惟謹或疑其過夫人曰姑在介<lb/>
婦猶不敢敵耦於冢婦况已沒乎嵗時薦嘗事於祖廟<lb/>
事雖小必親食新必薦平居夫婦有善相勉有過相規<lb/>
未嘗有慢易之容疾所當謹藥必親嘗勞所當念食必<lb/>
異饌端明自少以天下之重自任不恤其私家故有田<lb/>
六頃比尉蒲圻分教大寜囘鬻者半或謂夫人藉端明<lb/>
不屑此夫人獨不當為家人計乎夫人笑曰是非乃所<lb/>
<pb n="KR4d0295_WYG_035-9a"/>
知既田収日狹俸入未廣夫人常量入為出不使有闕<lb/>
貽端明憂端明之在襄漢當北兵臨邊志在呑併使之<lb/>
兵將敗衂退避不暇雖端明之智略雷動風行而夫人<lb/>
之助亦多蓋端明散財以収士心夫人則儉以足用端<lb/>
明嚴於御牧使常如鈇鉞之臨夫人則進其家人而厚<lb/>
拊之端明令出惟行時有調遣諸將聞命引道不敢反<lb/>
顧夫人則遣左右餽問其家料理其所不及如恤其私<lb/>
親端明或遣間徃迎降將之家夫人知其道路阻難行<lb/>
<pb n="KR4d0295_WYG_035-9b"/>
李狼狽則預製衣冠簮珥與凢日用之須迎以予之以<lb/>
此内而諸將盡力外而降將屬心皆誓死立功以報比<lb/>
邉隅有警端明遣將迎敵慮有功難知而將士容有不<lb/>
用命謀於夫人使二子偕夫人曰長子家政所繫他皆<lb/>
惟命則遣匠監與秘閣徃將行夫人謂曰戰而捷宗社<lb/>
之福生靈之幸二三子之力也汝無與焉謹勿自列戰<lb/>
而不捷父死於忠子死於孝臣之義也汝盍勉之二子<lb/>
奉命即介馬疾馳蓋是行也將士之家皆飲泣以别而<lb/>
<pb n="KR4d0295_WYG_035-10a"/>
夫人無戚容及師凱旋皆踴躍迎笑而夫人無喜色其<lb/>
所以輔佐君子相成之道如此至其教子則一於嚴當<lb/>
諸子未壯端明在外夫人親課之書常至夜分語次有<lb/>
及人之過者夫人曰汝不能自求其過遑恤人之過乎<lb/>
常徳少有食忌或意有不可夫人曰汝他未有以異於<lb/>
人而獨欲與人異饌可乎匠監使江東值嵗儉傾常平<lb/>
之廩不足拯饑下令勸分夫人聞之曰汝為使者一道<lb/>
所仰不能自捐其有而欲分人之有得乎匠監即捐金<lb/>
<pb n="KR4d0295_WYG_035-10b"/>
以充糴本豪右始爭出其有所全活不可勝計比鎮京<lb/>
口嵗號中熟而斂實薄春夏之交糴貴民飢復按池陽<lb/>
之故行之不逾月而糴價平夫人上佐其夫既不愧為<lb/>
婦之道下成其子復不愧為母之道而夫人所以持己<lb/>
所以待物所以訓飭其家者老而罙篤貴而不渝諸子<lb/>
以夫人年高遇風日清美意氣悦懌固請出游雖名園<lb/>
勝景甫至輒歸曰吾樂不在此盛暑見持扇至者輒卻<lb/>
去曰吾寜忍勞人以自奉婢妾之衣服飲食必時有過<lb/>
<pb n="KR4d0295_WYG_035-11a"/>
者善遣之無過而當遣者厚遺之暇日與子婦團欒必<lb/>
誨之曰内外肅長幼順家無異財室無私庖人無間言<lb/>
此吾家所由興也汝曹識之紹定己丑夏五月匠監迎<lb/>
侍自池之潤道和常徳時為和通守實行守事以夫人<lb/>
康強兄弟舉酒相賀夫人曰吾夀至此其幸安者皆殘<lb/>
年餘日何可恃也顧謂常徳曰庶人老有侍丁法也而<lb/>
况於我汝長子也丐法於朝不亦可乎常徳述其意丐<lb/>
養者三最後得請即順流東下先是夫人以夏月服縮<lb/>
<pb n="KR4d0295_WYG_035-11b"/>
脾飲過度得脾弱之疾繼是屢作屢止入春逾甚至絶<lb/>
肉食常徳與匠監醫禳並至祕閣以地逺無所容力則<lb/>
刲股以進猶不愈則欲棄官而來夫人度非折簡可止<lb/>
則屬二子遣客諭意猶以客未能悉夫人意也遣二姪<lb/>
繼之常徳兄弟憂不知所出夫人識其意即好諭之曰<lb/>
吾夀至此死非不幸况三十年來忝冒恩榮積封大國<lb/>
先端明薨背曾未十年汝等皆得綴朝班紆郡紱吾復<lb/>
何憾所憾者未見汝曹有以報國耳今邉塵未靖國步<lb/>
<pb n="KR4d0295_WYG_035-12a"/>
多艱汝等不思先父教忠之訓不推臣子國爾忘家之<lb/>
誠顧效兒女子泣不亦鄙乎且吾所恃者汝曹也汝曹<lb/>
一日不食吾且奈何汝不念此何也二子勉收涕謝又<lb/>
謂匠監曰丁艱解官國之常法潤淮之衝滁淮之㑹非<lb/>
他郡比矧在今日如我死汝等待命而行必毋徇人子<lb/>
之常倉皇委郡而去况喪無二主而兄既任其責矣汝<lb/>
何憂乎不然二郡或有不虞汝曹為負國吾夫婦且不<lb/>
瞑於地下汝冝悉此仍亟報汝弟匠監泣不能仰視乃<lb/>
<pb n="KR4d0295_WYG_035-12b"/>
二月甲辰薨於府治之正寢享年七十有八初夫人四<lb/>
子薫與長女皆早世季女以疾廢訃聞天子以二郡任<lb/>
重即命起復二郡民皆懽舞常徳將以八月甲申奉夫<lb/>
人之柩歸𦵏於潭以端明勲在盟府事應史法夫人將<lb/>
牽連得書俾為之狀以待命於太史氏某受㕓京口當<lb/>
夫人之沒聽輿人之誦知夫人之盛徳與其緒言為詳<lb/>
受簡故不辭謹狀<lb/>
　　　故令人湯氏行狀<lb/>
<pb n="KR4d0295_WYG_035-13a"/>
金壇湯氏世大家令人曾祖諱鵬舉方秦氏當國迴翔<lb/>
逺外人以為清及紹興更化掃除奸黨振起朝綱人以<lb/>
為任進知樞宻院事沒諡敏肅祖諱廷佐以大臣子遜<lb/>
官其弟翛然逺引天下高之父諱國彦少孤内以兄司<lb/>
諫公諱邦彦為師外以故蠧齋周先生孚為友司諫中<lb/>
博學宏詞科而君學更該洽蠧齋以詩名世而君詩更<lb/>
高雅有止庵集一十巻藏於家年甫四十有三終於奉<lb/>
議郎知常州武進縣南康之趙自南渡流寓世顯官侍<lb/>
<pb n="KR4d0295_WYG_035-13b"/>
郎公之曽祖諱公偁嘗宰金壇禮士恤民民於今祠之<lb/>
祖諱彦恂紹興王佐榜登第終朝奉大夫父諱亮夫淳<lb/>
熈間守桐川以治最受知孝廟擢守嘉禾後終西外宗<lb/>
正侍郎諱時侃尹京積年以績用著進登從班守右文<lb/>
殿修撰致仕令人蚤失所怙母寡兄弱家務皆身專之<lb/>
上承下接各稱其宜伯父司諫嘗曰是女吾愛之必不<lb/>
可與凡子時宗正以婦家金壇來寓侍郎侍焉司諫一<lb/>
見竒之曰正此佳壻遂以令人歸之令人姿稟明睿又<lb/>
<pb n="KR4d0295_WYG_035-14a"/>
内外通顯而能以婦道飭已以王事勉其夫教誨以成<lb/>
其子可謂賢矣初侍郎尉武進位卑俸薄而值嵗饑荒<lb/>
政行日走田里不遑内顧令人鬻簮珥以自給不敢以<lb/>
貧憂其夫比宰句容距金壇寓里不逺邑有三茅山世<lb/>
傳為茅氏兄弟學仙之所有女道士並縁婣黨以來令<lb/>
人以為游方之外者進之一日忽袖金帛以前曰管内<lb/>
某家有獄願以此免令人頷之比侍郎退食亟請逮繫<lb/>
遂竟其辜人以此服侍郎之公而令人實發之因請於<lb/>
<pb n="KR4d0295_WYG_035-14b"/>
侍郎凡民家有近羽流之居者冝悉撤去毋使雜揉為<lb/>
學道者羞侍郎是之凡撤去百餘家嘉定初淮土未靖<lb/>
詔求善守邉者得侍郎於京少尹以守滁侍郎欲辭令<lb/>
人曰行也君子不辭難不以家事辭王事吾當歸為君<lb/>
忍貧教子耳侍郎既以治最登朝未㡬尹京京尹尊嚴<lb/>
京都華麗毎良辰令節都人爭仰魚軒之出令人處之<lb/>
淡然及宗正與曹夫人來就養令人執婦道惟謹凡内<lb/>
之祭祀賔客之事細大必親自侍郎在滁時令人即曰<lb/>
<pb n="KR4d0295_WYG_035-15a"/>
人生五馬貴吾夫既位二千石矣侍執巾櫛要須有人<lb/>
且吾男女已長獨不當自為計耶因與侍郎别室而居<lb/>
初侍郎以前母禇夫人蚤卒常不勝霜露之感令人亦<lb/>
以身不逮事於祀事竭誠過於事生以浮屠老子家自<lb/>
謂其術可以薦亡尤所嚴宗正之喪侍郎端憂得疾除<lb/>
喪未㡬而卒令人自是身不輟修香火之奉耳不絶聞<lb/>
梵唄之音以迄於沒九年如一日間有疾其子勉進肉<lb/>
食不可則屬庖者雜肉味以進令人覺之輒拒不納以<lb/>
<pb n="KR4d0295_WYG_035-15b"/>
此世念薄尤善處榮辱得失之際方侍郎尹京時長子<lb/>
若珪固巳入内幕第太常及侍郎死不數年即用舉者<lb/>
脱選官陞朝季若琚甫冠為婺女征官有能名當路交<lb/>
薦未㡬登巍科賜進士及第人為令人喜令人曰吾惟<lb/>
知戒懼耳及珪知安吉迓者在門得疾而卒謂令人當<lb/>
不堪其憂令人一慟之餘不復置胷次曰脩短有數可<lb/>
若何侍郎沒有遺澤當官其孫曹夫人欲以官其子實<lb/>
侍郎之季弟議未決人謂侍郎惟一子在今猶選人盍<lb/>
<pb n="KR4d0295_WYG_035-16a"/>
留此為諸孫計令人曰婦當從姑禮也姑有命矣婦可<lb/>
違乎即以授之其明決如此喜其子得交勝友毎盃酒<lb/>
從容必具精饌遣左右致令人意以娱賔素康強特以<lb/>
不肉食久得脾泄之疾遂以殆乃紹定庚寅嵗四月二<lb/>
十有七日卒享年六十有九積封至令人方若珪之卒<lb/>
令人若有所悟委所親宻庀喪具因二婦侍側出所備<lb/>
衣衾示之曰我死勿他易也若珪既𦵏而若琚淮南部<lb/>
使者辟書亦至若琚難其行令人勉之曰逺方以糧運<lb/>
<pb n="KR4d0295_WYG_035-16b"/>
為急汝幸以世臣子列屬其間冝亟徃就職以報國恩<lb/>
又汝父兄繼亡冝勉旃以立門戸久留無益也即命啟<lb/>
行比得疾若琚請急告未遂而婦先歸令人聞之喜甚<lb/>
因呼二婦來前曰頗記疇昔之言否二婦曰諾因悉數<lb/>
向所受教以對令人曰幸矣吾無餘事矣因不復言越<lb/>
再宿而卒三子仲子若璞蚤世若珪終奉議郎知安吉<lb/>
州安吉縣事若琚今官文林郎改差充淮南路轉運司<lb/>
提轄催綱運物斛官三女長適從事郎台州仙居縣丞<lb/>
<pb n="KR4d0295_WYG_035-17a"/>
尤煓次適通直郎知紹興府上虞縣事胡爟次適文林<lb/>
郎監台州在城都商税務張榘惟胡氏女先卒孫男三<lb/>
人嗣永習進士業嗣立嗣亢及女二人俱幼初侍郎以<lb/>
其母𦵏金壇而宗正沒於南康欲合𦵏不可故其沒也<lb/>
屬其子必𦵏我禇夫人側二子恪遵治命其地實金壇<lb/>
縣東五里莊之原原前俯白蓮塘勢極宏敞若琚將以<lb/>
明年二月壬申舉令人之喪合祔前期緒次令人言行<lb/>
俾某為之狀某與侍郎少相狎長相友而若珪若琚皆<lb/>
<pb n="KR4d0295_WYG_035-17b"/>
見遇厚又嘗誌若珪之墓矣故不得終辭云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漫塘集巻三十五<lb/>
</p>
<p>
</p>
  </div>
<div>
                <head>漫塘集巻三十六</head>
    <p>
<pb n="KR4d0295_WYG_036-1a"/>
欽定四庫全書<lb/>
　漫塘集巻三十六　　　　　宋　劉宰　撰<lb/>
　　哀辭<hi>誄附</hi>
　　　陳文瑩哀辭<lb/>
隱君陳氏瑩中其字文瑩其名也世居金壇少孤與<lb/>
其弟自力以養其母稍長知命不偶屬其弟以學去<lb/>
而為浮屠浮屠氏歸潔其身而君慷慨慈恵非泊然<lb/>
忘世者曰吾觀音師欲以慈悲心濟物可推是心者<lb/>
<pb n="KR4d0295_WYG_036-1b"/>
惟醫乎即從浮屠氏之為醫者游凡浮屠氏之為醫<lb/>
者與俗浮沉惟利是嗜君所與偕汲汲封殖以遺其<lb/>
後而君如不聞有以疾告貧且下必盡心焉或扣疾<lb/>
弗審即拂衣就視主者謝無辱君弗為止或疾有異<lb/>
主者意弗決進諸醫訂短長後生好已勝口語紛紛<lb/>
君退聴似不能言徐舉其言之善者曰某意與某合<lb/>
或曰某説某不及或曰某得其一未得其二貎温而<lb/>
氣和辭婉而理到雖異己者亦屈服人以是咸愛敬<lb/>
<pb n="KR4d0295_WYG_036-2a"/>
之旁百餘里率具禮迎致凡所用藥擇材必精和劑<lb/>
必審稱疾之宜不視所施凡施之入具藥之餘首以<lb/>
奉母一筯之珍雖逺必致養生送死費皆出於君既<lb/>
失所恃則以資雅尚宅一區在望仙門裏周圍可五<lb/>
六畝嘉花美木列植交隂其後巨竹千挺森如立玉<lb/>
好古名畫求之如弗及聞人有善本即命工臨冩匣<lb/>
藏壁展卧興對之或與已同好亦乞與不靳性不解<lb/>
飲而愛客好事者識其意餽以名酒客至無間雅俗<lb/>
<pb n="KR4d0295_WYG_036-2b"/>
出以飲之搴脱實於林梢擷新柔於雨後惟所可致<lb/>
或載酒從之亦無彼已之嫌三酌之餘放歌起舞怡<lb/>
然自適挾賢挾貴一所不計或規以愛無差等則曰<lb/>
吾道固然君言非吾砭也開禧改元君於是生七十<lb/>
有三年矣素康强無疾忽左脛㣲腫頋謂弟子曰吾<lb/>
且逝矣有問疾者亦以是言告問者曰君疾未殆也<lb/>
而云爾何哉君笑曰吾知之審矣弟子曰君設有不<lb/>
諱何以告我君曰吾固空也而歸於空何以告汝又<lb/>
<pb n="KR4d0295_WYG_036-3a"/>
問則曰甚矣汝之愛我也抑吾有託於汝吾将盥吾<lb/>
手濯吾足聴誦觀音氏之書而炷香其前以終吾師<lb/>
觀音氏之心於汝意若何弟子曰唯則奉而行之又<lb/>
五日而卒實六月既望自浮屠氏之説入中國墮工<lb/>
商士農之業隳仁義禮樂之教識者病之若陳君者<lb/>
其人歟子曰君葢隱於浮屠氏者不然君一念愛母<lb/>
不愧潁考叔以醫濟人庻㡬郭玉華陀好畫而能别<lb/>
希近世米南宫父子盃酒間任情逸又彷彿晉宋間<lb/>
<pb n="KR4d0295_WYG_036-3b"/>
人物豈浮屠氏所得羈哉或曰君誠放達者則荷鍤<lb/>
自隨死便埋我其得矣庸何傷余曰達者君之所自<lb/>
得傷之者人之情也不然日用飲食雖粗給於目前<lb/>
而不能有一毫以遺其後犇走左右雖不乏於平日<lb/>
而不能留一人以嗣其傳設機穽以伺方來者或疇<lb/>
昔同袍同裘之子而睥睨覬覦於其旁者又前日之<lb/>
親且厚也可不傷哉故從而為之辭辭曰<lb/>
香蜚兮桂叢花飜兮藥欄物有瘁兮必榮君何為兮不<lb/>
<pb n="KR4d0295_WYG_036-4a"/>
還夏簟兮氷寒冬軒兮春燠事非逺兮可追君何為兮<lb/>
不復飛葢兮翩翩税駕兮闐闐靡來弗容兮一笑掀髯<lb/>
今何之兮芳草芊芊左圖兮右書清樽兮緑醑情性浩<lb/>
浩兮式歌且舞今何之兮風葉自語浮雲兮靉靉層氷<lb/>
兮峩峩羌一散兮莫収頋本來兮若何日麗兮晴空波<lb/>
澄兮綠水悟本來兮若此寜墮甑兮復視巢在兮鳩居<lb/>
花成兮蜜移客有來兮太息歔欷繄世事之可傷兮匪<lb/>
君之悲<lb/>
<pb n="KR4d0295_WYG_036-4b"/>
　　　姜君玉哀辭<lb/>
嗚呼士之不幸孰有甚於吾君玉耶夫以淵明之貧<lb/>
東野之困猶嘗為令為尉君玉再舉於鄉竟不得名<lb/>
列九品而死其不幸一也以兾缺之耨伯鸞之游皆<lb/>
頼賢妻相與以取敬於人君玉中年方娶娶未乆而<lb/>
離晚雖得妾竟不能有子為鰥獨之夫而死其不幸<lb/>
二也顔子猶有郭内外之田揚子雲亦有一區之宅<lb/>
君玉故業不多悉以畀諸弟晩卜居北固山下號最<lb/>
<pb n="KR4d0295_WYG_036-5a"/>
佳處矮屋三間曽未足庇風雨而死其不幸三也是<lb/>
三者有一於此足為無告之民而君玉實兼之嗚呼<lb/>
士之不幸孰有甚於吾君玉耶初余未冠游鄉校惟<lb/>
牛隆叟陳仲思及君玉屑與為友隆叟圓而君玉疎<lb/>
仲思莊而君玉易余性與君玉近故君玉頋余尤厚<lb/>
後十餘年余與隆叟相繼登第仲思晩得官科名尤<lb/>
高隆叟官達今為四川茶馬使仲思滿溧陽尉當路<lb/>
薦之方為時用余雖疾廢然少也亦嘗犇走州縣獨<lb/>
<pb n="KR4d0295_WYG_036-5b"/>
君玉抱負挺挺終老場屋其所居號最佳處者余雖<lb/>
不及到聞在北固山之陽當舟車往來之衝而有幽<lb/>
趣名當不虚君玉嘗閔鄉先達之無後嵗寒食必率<lb/>
同志類而祭之人服其義嗚呼孰謂君玉今亦自為<lb/>
無後人耶初故中書舎人陳公居仁鎮京口擇士之<lb/>
望得君玉使留東閤後三十餘年當寳慶丁亥公之<lb/>
季子出守九江挽君玉偕亦㑹君玉之弟君秀為徳<lb/>
化尉君玉曰吾既得與故人游又可以邇吾弟吾胡<lb/>
<pb n="KR4d0295_WYG_036-6a"/>
為不往遂行明年夏得疾死享年六十一君秀秩未<lb/>
滿先遣其子護君玉喪歸殯先塋之側餉使岳侯聞<lb/>
之慨然曰有能𦵏君玉者費於我乎取余與君玉宻<lb/>
友新舂陵通守劉君聖與奮欲往君秀書來言吾為<lb/>
人弟而不得身𦵏其兄不名為人子置之余輩以是<lb/>
不敢姑為之辭使哀君玉者援君玉祭鄉先達例歌<lb/>
以祠之其辭曰<lb/>
北固山兮嵯峨秦潭之水兮與海通波嗟若人兮挺生<lb/>
<pb n="KR4d0295_WYG_036-6b"/>
鍾厥靈兮餐和文章兮陸離意氣盛兮吐虹霓是所是<lb/>
兮非非世道險巇兮我心則夷香菲菲兮花浥露敬幽<lb/>
扄兮最佳處君之去兮㡬時蔓草荒兮前路佳處兮猶<lb/>
存卧空尊兮壁根君之去兮不歸朝霞散兮晩烟昏招<lb/>
英魂於千載尚有取於斯文<lb/>
　　　悼方教<hi>萬里</hi>母夫人高氏<lb/>
徳方茂兮相攸選壁水兮得名流悵鸞鑑兮蚤孤營鵲<lb/>
巢兮末由言歸兮吳市立家兮承祀侃母敬兮朋來孟<lb/>
<pb n="KR4d0295_WYG_036-7a"/>
母遷兮習美雙鳯兮齊飛緑綬兮映斑衣諉修短兮定<lb/>
分幸予季兮可依泮水兮洋洋絳帳兮煌煌三釡禄及<lb/>
兮八秩彌康忽攀號兮無所乗飛雲兮歸帝鄉望長洲<lb/>
兮極浦屹武丘兮祖墅紛送車兮千乗咽鳴笳兮隴樹<lb/>
葱葱兮佳城儲休祥兮千古<lb/>
　　　丁博雅誄<lb/>
先生丁姓名明字子公舊名騫字希閔蚤知名故以舊<lb/>
字行世金壇望族祖權登進士第終淮南東路提舉學<lb/>
<pb n="KR4d0295_WYG_036-7b"/>
事先生少嗜書不屑家務者二十年家以是貧以所閲<lb/>
書多類而編之為書五曰諸史偶類二百巻曰諸史通<lb/>
考一百巻曰小説編五十巻曰詩編三百巻曰賦編一<lb/>
百巻釋論語二十篇著直説四十篇得其書者取之左<lb/>
右逢其原而通攷賦篇止用以資場屋紹興乙夘乾道<lb/>
乙酉再薦於鄉淳熈丁未以特恩對策授迪功郎監潭<lb/>
州南嶽廟轉修職郎嘉定辛未嵗卒享年八十有五於<lb/>
是鄉之耆舊盡矣後生相與嘆先生之勤悼先生之屈<lb/>
<pb n="KR4d0295_WYG_036-8a"/>
思所以易其名者遂冒禮經幼賤之戒而私為之誄曰<lb/>
嗚呼書契以還文字千萬士窘場屋望洋而歎或幸而<lb/>
脱學始濫觴利欲糾紛筌蹄已忘故挿架之軸若新三<lb/>
篋之書罕記借曰涉獵亦迷真是嗚呼先生用志獨專<lb/>
六藝之文百家之編柱下攸司金匱所傳口誦手抄矻<lb/>
矻窮年派别支分統宗㑹元史攷具編年之遺事類集<lb/>
諸家之全詩次古今賦搜本原以至炙輠遺説鴟夷小<lb/>
知外家之書稗官所紀亦擷其英亦拔其萃白帖愧陋杜<lb/>
<pb n="KR4d0295_WYG_036-8b"/>
典推備彼栁氏類文於西京蕭統選文於近世力淺功<lb/>
粗顔頳顙泚嗚呼先生可謂博矣釋論語以立本著直<lb/>
説以反約言命抵虚己之誣非相擬蘭陵之作鴻寳罪<lb/>
向錦囊訾璞害道為尤釋老之學亂我聖經滋我民瘼<lb/>
辭而闢之雪刃霜鍔而况衣冠古製人物仙臞雙眸炯<lb/>
碧修髯拂裾或族聚少長朋來戚疏鳥吟花笑風和日<lb/>
舒素琴在御渌酒盈壺相與冩遺韻於南風想詠歸於<lb/>
舞雩固萬念之波澄豈一塵之可汙嗚呼先生不亦雅<lb/>
<pb n="KR4d0295_WYG_036-9a"/>
乎某等屢以晚末得親老成人之云亡傷哉典刑夫<lb/>
抑於今者必揚於後而屈於利者必伸於名以先生平<lb/>
日之學而職不登於州縣以先生累世之畜而家不餘<lb/>
於斗升弊裘紉裂老屋支傾固無以使賢者之知勸亦<lb/>
何以使否者之知懲是用酬以天爵參之月評稽顔生<lb/>
靖節之誄法唐賢貞耀之稱與文貞之推緒夷白衣之<lb/>
表休明合博雅之二者播休美於千齡庶彼已具於草<lb/>
腐此猶藹於蘭馨一觴之奠因薦斯誠魂兮有知來燕來<lb/>
<pb n="KR4d0295_WYG_036-9b"/>
寜<lb/>
　　挽詩<lb/>
　　　挽齊齋倪尚書<hi>思</hi>
南山有孤松屹立㡬尋丈雲根雨露滋藤蘿巧相傍高<lb/>
柯撑青空落落不可上遼東白鶴歸城郭固無恙飢烏<lb/>
拾餘粒巢燕倚飛幌芝田香何許鼔翮超蓬閬尚書千<lb/>
載人餘子豈輩行方時鄙俗學制行多矯亢我獨道其<lb/>
常曰彼非至當世事有飜覆隂陽日消長誰其倡攻偽<lb/>
<pb n="KR4d0295_WYG_036-10a"/>
欲使盡一網我獨持其平要辯直與枉前瞻豈尚同後<lb/>
顧亦非黨介然兩不合蘭佩拂千嶂惟皇思建極正直<lb/>
首延訪㡬趨鑾禁直屢侍金華講三黜栁士師一念齊<lb/>
得喪嵗晚復來歸舊徳世所仰文昌豈不貴台星連兩<lb/>
掌貞元朝士少正始遺風蕩淹留感時事去去得初尚<lb/>
湖光浮醆斚巖花開步障意行無物累静寄絶塵想寥<lb/>
寥香山翁勝處畧相倣雖臨大化盡不改葵藿向遺奏<lb/>
手自書治忽猶指掌内欲八柄專外欲四聰廣國本欲<lb/>
<pb n="KR4d0295_WYG_036-10b"/>
先定以繫四海望國勢欲自強不受外敵誑於今一開<lb/>
巻星斗照穹壤奄奄氣將微耿耿神愈王更為一夕留<lb/>
泰然須昧爽庶㡬華封祝不使臣子曠從容有如此此<lb/>
豈智力強平生剛大氣胷次妙沖養我生不及門知敬<lb/>
如達巷九京不可作千古恨悢悢<lb/>
　　　挽葉水心侍郎<hi>適</hi>三首<lb/>
北學源流逺南來嵗月遷羣心知未昧諸老屹相連百<lb/>
嵗同歸盡斯文要有傳宵長殘月墮遺恨𣺌山川<lb/>
<pb n="KR4d0295_WYG_036-11a"/>
嘉㑹欣千載偏安隘一方言言本周孔草草笑隋唐禁<lb/>
路無停轍江流有巨防空餘遺藁在萬古日争光<lb/>
憶袖禰衡刺嘗登元禮門相忘如舊識一笑等春温東<lb/>
望山川逺西歸嵗月奔遥憐人築室烟鎖暮江昏<lb/>
　　　挽袁潔齋侍郎<hi>燮</hi>三首<lb/>
國脉關吾道邦基倚藎臣忠言炳蓍蔡勁節挺松筠嵗<lb/>
晏名逾重山頽蹟遽陳光明如皦日千載自常新<lb/>
成已寜遺物存心不外天典刑高一代源派續諸賢實<lb/>
<pb n="KR4d0295_WYG_036-11b"/>
理元無妄斯文更有傳澤流江漢逺奎壁映魁躔<lb/>
講學元無倦繙書老更勤能令神氣王直到死生分玉<lb/>
折經綸具星垂翰墨勲淒其知己地灑淚濕寒雲<lb/>
　　　挽湯叅議<hi>宋彦</hi>三首<lb/>
再協三刀夢終孤五馬迎行藏一委分喜愠兩忘情議<lb/>
幕臨邉瑣籌帷頼老成傷心江漢水東下送銘旌<lb/>
徇義千鈞重論財一羽輕大倫元有序世禄我持平外<lb/>
廡家如寄東臯産半傾謀生有如此垂世祗清名<lb/>
<pb n="KR4d0295_WYG_036-12a"/>
婦黨君推重鄉評我棄餘共嗟身計拙直與世縁疎種<lb/>
竹㳂修隴栽花傍小渠南園重回首濃緑上畦蔬<lb/>
　　　挽賀運管<hi>貺</hi>二首<lb/>
赫赫儒宗裔堂堂公相家清規凜氷雪薦墨爛雲霞未<lb/>
協生桑夢俄興逝水嗟遥憐遺愛在月澹弋溪花<lb/>
妄擬絃歌樂欣逢簿領賢高明固天分清白自家傳雲<lb/>
望同凄切星奔認後先孤城重囘首愁鎖暮江烟<lb/>
　　　挽通倅劉由正<hi>樞</hi>二首<lb/>
<pb n="KR4d0295_WYG_036-12b"/>
質粹言無玷官清政有方能令邦國活可但海沂康别<lb/>
乗歸何早閑堂<hi>所居堂名</hi>樂未央傷心瀬陽路月澹水茫茫<lb/>
論姓君先薛談經我愧匡同登太常第更接鄭公鄉别<lb/>
恨驚三紀還書欠㡬行猶餘清夜夢載月渡滄浪<lb/>
　　　挽趙知宗<hi>亮夫</hi>三首<lb/>
孝廟垂衣日宗工補衮時治推三輔最名熟九重知紫<lb/>
禁塗非逺琳宫志自頥眼㸔庭下玉持槖侍丹墀<lb/>
就養京華去聲馳日月旁芝封三錫命桂籍再傳芳簜<lb/>
<pb n="KR4d0295_WYG_036-13a"/>
節光華逺歸軒錦綉香高閒塵不染隠儿到羲皇<lb/>
寓里身重到孱生謁屢通儉欽行已素健識養生功歸<lb/>
斾廬山逺清尊洛下同遥憐猿鶴恨蕙帳失仙翁<lb/>
　　　挽趙和仲侍郎<hi>時侃</hi>三首<lb/>
四載行都尹當朝第一人中和宣上徳樂易本天真論<lb/>
譔疏新寵論思徯舊臣履聲勤帝想竟阻上星辰<lb/>
珍館萊衣侍佳城孟母鄰去來哀樂異孝愛死生均寵<lb/>
渥昭宸翰豐功勒翠珉白蓮原上路指日萬家春<lb/>
<pb n="KR4d0295_WYG_036-13b"/>
蚤愧斐然作頻勞掩鼻書升沉嗟契闊問訊辱勤渠鄉<lb/>
縣榮歸錦侯門得曵裾傷心鸞鶴御竟不反匡廬<lb/>
　　　代挽前人二首<lb/>
世徳隆周翰通才壓漢儒花城頌遺愛榆塞踵成模浩<lb/>
穰須君重論思協帝謨匡廬游不及寒月淡平蕪<lb/>
反匶踰千里平生念母慈煙霞連傑觀星斗下平池地<lb/>
勝呈金像神思伏寳龜庭前雙玉樹昌大可前知<lb/>
　　　挽湘潭趙知縣二首<lb/>
<pb n="KR4d0295_WYG_036-14a"/>
列將朱横帶叅軍緑染袍崇卑知異位取舎見吾曹撫<lb/>
字功罙著歸休道更高崑山埋玉去春浪送行篙<lb/>
念昔先君子窮閻接寓居㡬年鶯出谷千里鴈傳書執<lb/>
友嗟誰在孤生愧久疎臨風兩行淚可但等鄉閭<lb/>
　　　挽諸葛宣義二首<lb/>
世積鄉閭望公兼徳齒尊謹身忘嵗晚接物等春温樂<lb/>
事人難比餘功盜自奔平生可無憾一劄疏明恩<lb/>
蘭堦初擢秀棣萼亦聮芳幻化應難料悲懽獨兩忘達<lb/>
<pb n="KR4d0295_WYG_036-14b"/>
生知有道養性更傳方一笑乗雲去誰知本不亡<lb/>
　　　挽江寜丁尉二首<lb/>
　丁特科四名以捕横山冦循資帥丘簽樞方為再申<lb/>
　乞改秩而丁逝矣時己巳嵗<lb/>
蚤以才充賦終焉學入官登名先杜牧擇地得長干南<lb/>
部威方振横山冦即安仙遊定何許烟鎖暮江寒<lb/>
進秩膺丹詔論功更紫樞九霄飛鶚奏萬里入鵬圖竟<lb/>
負丁年志端符巳嵗呼向來延客處落日澹平蕪<lb/>
<pb n="KR4d0295_WYG_036-15a"/>
　　　挽丁嘉正<lb/>
里選居前列臚傳冠一科一官期逺大十載歎蹉跎僅<lb/>
喜瓜時及俄驚薤露歌天高不可問吾道竟如何<lb/>
　　　挽莊僉判<lb/>
宦路推才美鄉邦敬老成花封勤致理蓮幕仰持平弭<lb/>
棹驚歸夢支笻話别情蒲輪乖徃事一慟閉佳城<lb/>
　　　挽湯貢士三首<lb/>
鴈塔平生志雞忩萬巻書年雖踰六秩勤不廢三餘僅<lb/>
<pb n="KR4d0295_WYG_036-15b"/>
喜名天府空傳賦子虚盈虧天有定我欲問何如<lb/>
謾足百金産難忘九族貧粢盛肅先祀幣帛薦佳賓月<lb/>
耿三秋夜風囘九陌春親朋一樽酒無復見斯人<lb/>
念昔先君子論文到白頭對床同夜話散䇿逐春遊人<lb/>
物今何許湖山空復秋傷心珥陵月依舊照行舟<lb/>
　　　挽考亭陳居士二首<lb/>
八十人稀有君年又過之康強由學力孝友自天資瑞<lb/>
世芝三秀承家桂一枝萬山圍隴首昌大㸔他時<lb/>
<pb n="KR4d0295_WYG_036-16a"/>
舊數同門友尤推令子賢登堂愧予晚愛客莫君先瘦<lb/>
馬青山外孤帆落照邉風流無復見執紼涕澘然<lb/>
　　　挽劉季文<lb/>
斷岸扁舟去中林好事家扣門無倦色安土足生涯國<lb/>
寵期金紫家聲振玉砂如何年不百泣淚濕飛花<lb/>
　　　挽陳徳亨<lb/>
宅枕烟波勝人鍾風露清蟾宫孤壯志蜕室悟浮生月<lb/>
下扁舟去花邉短䇿横錦囊遺藁在端可振家聲<lb/>
<pb n="KR4d0295_WYG_036-16b"/>
　　　挽王元佐<lb/>
先子同年友鄉閭後進師生涯書遶案樂事酒盈巵壁<lb/>
倚扶衰杖窓留遣興詩人焉在何許丹旐出疎籬<lb/>
　　　挽孫府君二首<lb/>
積累承三世清修自一家窮通渠已定悃愊我無華秋<lb/>
野禾生穗春園果著花平生行樂處未必愧烟霞<lb/>
鴈序均同氣鴒原見此情數椽忘爾汝一飽共孤惸緑<lb/>
綬方娱侍黄粱已夢驚無人知倚伏風樹慘佳城<lb/>
<pb n="KR4d0295_WYG_036-17a"/>
　　　挽雷處士<lb/>
别駕推前輩當家得後昆零丁問防墓高大復于門達<lb/>
觀吾忘我儒風子又孫閭閻耆舊盡能復典刑存<lb/>
　　　挽蕭令君某氏孺人<lb/>
慷慨成夫志勤拳教子功母儀當世則婦道古人風象<lb/>
服宜偕老魚軒忽馭空惟餘千字碣光照夜臺中<lb/>
　　　挽趙子野母梁氏太夫人<lb/>
元祐名家幾在亡夫人懿徳足傳芳事夫生死終無負<lb/>
<pb n="KR4d0295_WYG_036-17b"/>
教子艱辛昔備嘗八秩燕頥天予夀十行鸞誥月争光<lb/>
穹窿原上春風起無復潘輿駐夕陽<lb/>
　　　挽楊倉趙氏宜人<lb/>
赫奕金枝舊光華玉節新魚軒方税駕鶴馭已離塵百<lb/>
嵗雖遺恨雙珠自可人通家思徃事老淚一沾巾<lb/>
　　　挽徐夫人<lb/>
奕世居公輔齊眉肅婦儀魚軒中嵗樂鸞鏡暮年悲象<lb/>
笏子方貴韋編孫有師懸知五花誥不負蓼莪詩<lb/>
<pb n="KR4d0295_WYG_036-18a"/>
　　　挽范氏孺人二首<lb/>
蘭砌秋風早萊衣晚嵗孤天乎軫劬瘁季也足歡娱得<lb/>
筭㡬中夀生孫競逺圖平生憂喜事落日澹平蕪<lb/>
侍見嗟親健論姻動母懐殷勤留北棹飣餖出東齋囘<lb/>
首流年速升堂徃事乖遣車門外去老淚墮賔堦<lb/>
　　　挽潘校尉<lb/>
一經知教子三釡擬榮親風樹存亡恨迷茫北渚津<lb/>
　　　代梁總挽鄭舜舉侍郎四首<lb/>
<pb n="KR4d0295_WYG_036-18b"/>
㡬度除書下紫宸從容千騎擁朱輪聖朝若第循良課<lb/>
公是當時第一人<lb/>
九重虚已竚論思千載風雲彼一時貝錦誰為當日事<lb/>
角招空賦昔人詩<lb/>
由來樂事在田園歸路無人早著鞭見一堂中誰是伴<lb/>
亭亭修竹鎖蒼烟<lb/>
慷慨論交酒一鍾别來木末㡬西風歸歟擬趂雞豚社<lb/>
太息無因見此公<lb/>
<pb n="KR4d0295_WYG_036-19a"/>
　　　挽京口使君豐郎中<hi>有俊</hi>十首<lb/>
先帝龍飛第一春銀袍鵠立對嚴宸當時舊侣能多少<lb/>
又向風前哭此人<lb/>
妙年意氣已横秋不為身謀為國謀斥去佞臣談笑裏<lb/>
英名高壓漢朱浮<lb/>
開邉為計苦匆匆淮水東流戰血紅軍令一申人百勇<lb/>
議郎當日佐元戎<lb/>
再向江淮把一麾民情可但不能欺來時叔度嗟何暮<lb/>
<pb n="KR4d0295_WYG_036-19b"/>
去日何公苦見思<lb/>
牢盆利散海隅空一念焦勞軫聖衷萬井春囘和氣滿<lb/>
皇華玉節到淮東<lb/>
慘澹邊塵草木驚長淮坐斷倚賢城䇿勲歸去猶遺憾<lb/>
未挽天河洗甲兵<lb/>
却臨淮水想豐功人物争歸掌握中河洛祇今修舊貢<lb/>
凌烟端合首羣公<lb/>
持槖無由侍玉皇含香僅長漢諸郎豐碑不用書成績<lb/>
<pb n="KR4d0295_WYG_036-20a"/>
自有司勲紀太常<lb/>
南徐開府未旬時一掃煩苛布惠慈孺子竟孤懸榻望<lb/>
伯牙空有絶絃悲<lb/>
問訊時來野叟家細書整整復斜斜江湖老矣何人記<lb/>
淚逐西風染釣車<lb/>
　　　挽葛簽判<hi>師心</hi>二首<lb/>
先帝龍飛第一春霜袍濟濟對嚴宸祇今舊侶能多少<lb/>
又對西風哭此人<lb/>
<pb n="KR4d0295_WYG_036-20b"/>
少長相望十五年君鬚未白我華顛擬求勾漏還丹術<lb/>
忍賦山陽懐舊篇<lb/>
　　　挽恭靖司法兄九首<lb/>
雪壓茅茨半欲傾夜闌猶聽讀書聲蒼苔翠竹迷遺址<lb/>
尚想寒窻對短檠<lb/>
日晏炊烟冷屋山典書糴米奉慈顔祇今童稚便安養<lb/>
一飽誰知有許艱<lb/>
賢書五上動宸旒鵰鶚横飛正得秋老去劉蕡終不第<lb/>
<pb n="KR4d0295_WYG_036-21a"/>
時來校尉㡬封侯<lb/>
詞場士氣久衰頹得喪關心日九迴但使聖朝聞鯁論<lb/>
不妨夫子遜倫魁<lb/>
踏遍山崖與水邉要教皇澤下氓編秪今桐汭民猶活<lb/>
問訊南昌尉巳仙<lb/>
羊勝公孫兩者間端人著脚固應難法曹賸有梅花句<lb/>
拂袖何妨載月還<lb/>
沉酣博塞兩防微男業詩書女治絲遺訓一編昭日月<lb/>
<pb n="KR4d0295_WYG_036-21b"/>
宗門於此卜興衰<lb/>
雙劒齊飛下九淵更驚白璧墮黄泉世間何用知非福<lb/>
獨立斜陽意惘然<lb/>
論心海内㡬親朋嵗晚相依祇弟兄夜雨對床無復昔<lb/>
春風囘首獨傷情<lb/>
　　　挽許馬帥<hi>俊</hi>二首<lb/>
萬旅雲屯獨鼓行將軍誓死不求生祇今淮浦耕桑滿<lb/>
近北何人却敢争<lb/>
<pb n="KR4d0295_WYG_036-22a"/>
南歸更擁碧油幢指㸃羣兒受敵降猛志不應同逝水<lb/>
英名千古鎮長江<lb/>
　　　悼里中百嵗張翁<lb/>
銘旌一丈裊寒烟淚逐西風洒道邉縱使後人能百嵗<lb/>
太平誰識靖康年<lb/>
　　　挽師虞卿三首<lb/>
淵源師友鄴侯門赫奕家聲漢相孫冠帶僅容逰璧水<lb/>
姓名竟不上慈恩<lb/>
<pb n="KR4d0295_WYG_036-22b"/>
蚤嵗謀生愧弟昆一窓容膝𦕈乾坤田園嵗晚非能事<lb/>
祇有詩書遺子孫<lb/>
年時床下拜龎公雞黍留連日正中客子倦逰歸計速<lb/>
傷心先友轉頭空<lb/>
　　　挽王徳彰<lb/>
籃輿咿軋不辭貧烏帽離披當幅巾一劑沖和療寒疾<lb/>
鄉間不復見斯人<lb/>
　　　挽錢承事<lb/>
<pb n="KR4d0295_WYG_036-23a"/>
藥市能推此念誠一言為重萬金輕特書㑹有河東栁<lb/>
為記嘉名埒宋清<lb/>
　　　挽殷君二首<lb/>
汗衣亭午亞紅塵中有池塘得句人雅趣終難混塵俗<lb/>
匆匆歸卜太初鄰<lb/>
市人於利較毫釐之子能權取與宜此去窮閻風雨夜<lb/>
㡬多愁坐憶年時<lb/>
　　　挽葛知録母二首<lb/>
<pb n="KR4d0295_WYG_036-23b"/>
人間盛事古難并結髪相㸔兩夀寜彤管忽成賢母傳<lb/>
紫霄獨耀老人星<lb/>
青袍緑髪映斑衣幕府風流彼一時雲馭歸歟可無憾<lb/>
承家猶有寜馨兒<lb/>
　　　代挽趙工侍湯氏令人三首<lb/>
傳柑歸遺惹天香折桂重㸔膝上郎貝葉經中空世念<lb/>
菱花鏡裏謝宫裝<lb/>
西湖野樹上林花行樂誰知大尹家簾幕垂垂人兀坐<lb/>
<pb n="KR4d0295_WYG_036-24a"/>
金猊香散日西斜<lb/>
白蓮塘下成新灔緑栁堤邉散宻隂精舎拂雲松栢繚<lb/>
死生何地不娱心<lb/>
　　　挽李閩帥<hi>駿</hi>母夫人三首<lb/>
夫人天賦與神靈初度祥光燭戸庭歸去足知躔次在<lb/>
九霄還要老人星<lb/>
旌旗直指陣雲開文駟雕軒夀母來萬古歡呼和氣蕩<lb/>
敵兵不戰倒戈囘<lb/>
<pb n="KR4d0295_WYG_036-24b"/>
九十餘齡地上仙人間五福信兼全可憐閩部思賢牧<lb/>
猶恨夫人不百年<lb/>
　　　挽衛氏孺人<lb/>
兩家濟濟秀孫枝九秩巍巍享夀巵厚福人間無處著<lb/>
驂鸞一笑上瑶池<lb/>
　　　挽錢賢良<lb/>
奏篇重徹冕旒前欲挽銀河蕩八埏六計不為當世用<lb/>
一編空受老人傳規恢漢祚天方啟問訊南昌尉已仙<lb/>
<pb n="KR4d0295_WYG_036-25a"/>
遇合無人㑹成數故山松栢慘寒烟<lb/>
　　　挽太平趙倅<hi>善興</hi>三首<lb/>
大雅如公信不羣書藏萬巻筆如神再從鶚表騰霄漢<lb/>
直上龍門振羽鱗蓮幕今無居右客花封舊有去思民<lb/>
從來姑孰佳山水可惜題輿失偉人<lb/>
薄俗紛紛不再淳吁嗟公子獨振振從知為善身心樂<lb/>
不憚分財手足親韋布幾人勤禮遇盃盤一笑見天真<lb/>
蒼蒼誰謂渾無信千里名駒已絶塵<lb/>
<pb n="KR4d0295_WYG_036-25b"/>
當年垂槖叩天閽自笑唯餘舌尚存下榻勤君延孺子<lb/>
加餐愧我異王孫歸歟益軫門闌舊至止頻承笑語温<lb/>
一日佳城符吉兆千年福地鎖靈根<lb/>
　　　挽許通判<hi>昌朝</hi>二首<lb/>
妙年故府接英㳺盍上周行展壯猷再命去天仍不逺<lb/>
此心於世澹無求奏功僅許臨巖邑投老纔能貳大州<lb/>
總為當時人物惜於公行止一虚舟<lb/>
問訊吾邦鶴髪翁惟公遺愛百年中輕刑競喜桁楊脱<lb/>
<pb n="KR4d0295_WYG_036-26a"/>
薄賦誰嗟杼軸空逺卜雖孤桐邑望貞㳺還喜葛仙同<lb/>
從今枌社添尸祝一念遥應肹蠁通<lb/>
　　　挽陶宣義<hi>士達</hi>二首<hi>代恭靖兄</hi>
厯數隂功滿巨編皇天佑善信昭然金閨宻勿身通籍<lb/>
雲路連翩子著鞭貝葉經中無别想白蓮社裏得真筌<lb/>
忽驚薤露傳新唱愁鎖松陵栁澤烟<lb/>
季方當日締華姻曽欵門闌列衆賔一别清臺頻換嵗<lb/>
重逢上苑正囘春白頭自嘆形容改青眼相㸔笑語真<lb/>
<pb n="KR4d0295_WYG_036-26b"/>
囘首不堪成永訣西風吹淚墮衣巾<lb/>
　　　挽楊提舉<hi>恕</hi>
寳經堂上集儒紳尚記囊書走下陳學業如公本天得<lb/>
笑談於我最情親連床風雨寒窓夜盃酒湖山上國春<lb/>
壊壁無由見題字舊㳺囘首重傷神<lb/>
　　　挽知府趙開國<hi>續</hi>
青衫試劇憶當年傾葢欣逢令尹賢一逺朋從忘嵗月<lb/>
相思客路𣺌山川政成郡國君何憾病卧閭閻我自憐<lb/>
<pb n="KR4d0295_WYG_036-27a"/>
誤喜鴈來猶寄字傷心鶴駕已騰天<lb/>
　　　挽陳運幹<lb/>
三載毗陵舊長官棠隂猶鎖暮烟寒紅蓮幕下籌方運<lb/>
細栁營中食已寛家近不妨同晝錦才難正合整朝冠<lb/>
如何又作堂堂去只有新詩付不刋<lb/>
　　　挽戴主簿<lb/>
妙年筆勢已飛揚便合収功翰墨場黄甲未容登上第<lb/>
青衫聊用慰高堂一同簿領棠猶在三逕歸來菊未荒<lb/>
<pb n="KR4d0295_WYG_036-27b"/>
下榻忍思疇昔事送車空憶水雲鄉<lb/>
　　　挽姚政逺<lb/>
尚記僑居憶故園俄聞華屋聳榱椽連檣大舶囘前浦<lb/>
皓齒清歌出廣筵得喪己齊身外物安閒自樂性中天<lb/>
岳莊原上歸全處手種松杉起緑烟<lb/>
　　　挽楊真州母夫人二首<lb/>
江頭千騎肅傳呼五馬東來侍板輿賸欲平反供母笑<lb/>
不妨寛大奉君書凝香堂上榮何限<hi>真州郡治有此</hi>戱綵圖中<lb/>
<pb n="KR4d0295_WYG_036-28a"/>
畫不如<hi>公新作此圖</hi>底事乗鸞天上去故教遺恨滿鄉閭<lb/>
祥烟霽日麗重闈尚記升堂拜母時楚楚賓朋環綺席<lb/>
翩翩仙子奉瑶巵<hi>楊氏毎母夫人生日齊道人以千計道流亦至日為壽</hi>五花天<lb/>
上疏恩寵九秩人間仰夀祺盛事只今難彷彿送車千<lb/>
乗擁靈輀<lb/>
　　　挽桂山君王伯竒<lb/>
桂山山在天台上秋風吹雲列屏障山中有客芙蓉裳<lb/>
日日來㸔桂叢長老我住在京江湄光芒夜夜占少微<lb/>
<pb n="KR4d0295_WYG_036-28b"/>
哀哉死者不可作薤露忽更招隠詞<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漫塘集巻三十六<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0064_SBCK_000-1a"/>
定盦文集目錄<lb/>
　卷上<lb/>
寫神思銘<lb/>
燕昭王求仙臺賦<lb/>
平均篇<lb/>
乙丙之際箸議第一<lb/>
乙丙之際箸議第六<lb/>
乙丙之際箸議第七<lb/>
乙丙之際箸議第九<lb/>
乙丙之際箸議第十八<lb/>
乙丙之際箸議第十九<lb/>
釋風<lb/>
<pb n="KR4f0064_SBCK_000-1b"/>
黃山銘<lb/>
哀忍之華<lb/>
別辛丈人文<lb/>
皇朝碩輔頌序<lb/>
太倉王中堂奏疏書後<lb/>
崑山徐尙書代言集序<lb/>
與徽州府志局纂修諸子書<lb/>
武進莊公神道碑銘<lb/>
送歙吳君序<lb/>
送夏進士序<lb/>
農宗<lb/>
海門先嗇陳君祠堂碑文<lb/>
<pb n="KR4f0064_SBCK_000-2a"/>
與人箋一<lb/>
與人箋二<lb/>
與人箋三<lb/>
與人箋四<lb/>
　卷中<lb/>
家塾策問<lb/>
陳碩甫所箸書序<lb/>
答人求墓銘書<lb/>
西域置行省議<lb/>
儗進上蒙古圖志表文<lb/>
蒙古象教志序<lb/>
蒙古水地志序<lb/>
<pb n="KR4f0064_SBCK_000-2b"/>
蒙古臺卡志序<lb/>
蒙古聲類表序<lb/>
上鎭守吐魯番領隊大臣寶公書<lb/>
上國史館總裁提調總纂書<lb/>
與人箋<lb/>
　卷下<lb/>
五經大義終始論<lb/>
宋先生述<lb/>
儗上今方言表<lb/>
知歸子讚<lb/>
定盦七銘<lb/>
與江居士箋<lb/>
<pb n="KR4f0064_SBCK_000-3a"/>
戒將歸文<lb/>
發大心文<lb/>
<pb n="KR4f0064_SBCK_000-3b"/>
<pb n="KR4f0064_SBCK_000-4a"/>
刻定盦文集緣起<lb/>
定盦文集上中下三卷又續集四卷者仁和龔禮部之所作也<lb/>
係禮部手寫定本亂後是書流閩中其友曹竹書從他人轉輾<lb/>
假錄得之初甚秘後踵門索觀者衆日不暇給屬余出資付剞<lb/>
劂氏校讐之役皆竹書獨任余意在成人之美但有解囊相助<lb/>
功過所不計也惟是書經數手傳鈔又潦草寫定舛譌知必不<lb/>
免且無善本可校其亦可以已矣然則竹書曷爲必鋟諸板乎<lb/>
曰是將以杜塞夫人之求之者竹書爲設一例曰不敢妄爲增<lb/>
損有明知其不譌而無目人所强爭者固仍之卽明知其必譌<lb/>
而有目人所共議者亦姑仍之蓋本穀梁子傳疑傳信之義耳<lb/>
删去少作四篇亦禮部志也又與江子屏箋書杭大宗逸事二<lb/>
篇係後續得者此外無一字焉禮部之文千秋自有定論余又<lb/>
<pb n="KR4f0064_SBCK_000-4b"/>
何庸贅一辭錢唐吳煦謹識<lb/>
<pb n="KR4f0064_SBCK_000-5a"/>
定盦文集題辭<lb/>
士君子負嶔崎磊落之才睥睨一世或數十年而一見或<lb/>
年而數數見抑或數百年而僅乃一見要皆因乎氣數之升沈<lb/>
時埶之遷變迭爲乘除者也若夫彼蒼鄭重愛惜之人其尤特<lb/>
異者將必故吝其生不使遽降於世遲之又久以俟　大聖<lb/>
人岀熏沐　醲化翊扶　景運蓄其經術文章與名儒碩彥和<lb/>
其聲以鳴　國家之盛彼亦嘗欣欣然自喜前不見古人後不<lb/>
見來者奮乎百世之上俯乎百世之下幾不知宇宙之如此其<lb/>
寥廓也則將曰天不生我於前之世又不生我於後之世何以<lb/>
至今日倐然而有我豈無意哉我旣有此不先不後之身與萬<lb/>
物相見則天之待我也良厚矣我其可自暴棄也歟遂乃沈酣<lb/>
六籍饜飫百家大聲發於天地間而汪洋恣肆浩乎其無涯渺<lb/>
<pb n="KR4f0064_SBCK_000-5b"/>
乎其無際而莫知其所終極故處則閉户箸書索解人而不得<lb/>
藏之名山大川傳諸其人其言若金玉日與樵夫牧䜿歗歌於<lb/>
山巔水涯之側秘之弗爲外人道出則陳謨納諫貢箴獻頌登<lb/>
於明堂其言見諸措施如泰山岀雲不崇朝而徧雨乎天下以<lb/>
慰其霖雨蒼生之願山林廊廟兼而有之其人其文卓然大家<lb/>
宜其上下五百年而獨有千古嗚呼天之生才不亦難乎蓋愼<lb/>
之又慎矣姑降格以求在天則雲霞雷電之變幻不測雨露風<lb/>
霜之間代靡窮在地則層巒㬪嶂之靑縹時隱時見長江大河<lb/>
之波瀾忽起忽滅於飛鳥則翰雞翬雉之文采於走獸則黄羆<lb/>
赤豹之彪炳於蟲魚則錦鬛文鱗紫貝綠甲之鮮新蠶繭蠭蜜<lb/>
蜣丸鼄絲之工巧草則菖蒲薢茩聰耳而明目茯苓茱茰延年<lb/>
而耐老木則桃李杏某吐華而垂實杞梓松柏應用而呈材此<lb/>
<pb n="KR4f0064_SBCK_000-6a"/>
固世間恆有之物未足爲奇也求其如甘雪景星醴泉鬯艸雲<lb/>
五色而成霱河三日而變淸鳳鳥之舒九苞應六律鯤魚之吸<lb/>
雲霧薄滄溟羊一角狐九尾麟趾褭蹏騠䮷徵籙麥兩歧禾同<lb/>
<graphic n="KR2292" url="https://raw.githubusercontent.com/kanripo/KR-Gaiji/master/images/KR2292.png" mimeType="image/png"/>靈芝奇木渙磥移符蓂莢應月以成朔望萐莆生風以易炎<lb/>
凉旗飾蛟騰犀照雞駭朱英璱帶紫脫　聯赤雀啣丹書元龜<lb/>
負綠字熊熊炎炎斕斕斑斑天文地文人文順賁設夬參離象<lb/>
革太平以瑞應臻百福雖以　仁聖之世不屢見然亦未始<lb/>
不一見也今夫挺然不世岀之人殊尤而絕類當　國家隆盛<lb/>
之時適生其際亦若是而已矣乃求之漢魏求之南北朝求之<lb/>
唐宋元明而卒無有雖有亦僅見蓋數百年來於師友之間得<lb/>
兩人焉一曰仁和龔君定盦一曰邵陽魏君默深定盦天下之<lb/>
奇才也尤卓犖有英氣武林山水靈秀甲寰宇發源於歙之黃<lb/>
<pb n="KR4f0064_SBCK_000-6b"/>
勸懲之義是非褒貶之條則取法於詩與春秋驗家國之興亡<lb/>
知人物之臧否則必徵諸三傳考典章之明備審制度之精詳<lb/>
則必徵諸三禮以及遺聞軼事故書雅訓則又雜采於周秦傳<lb/>
記之書其雄辭偉論縱横而馳驟也則似孟似莊其奥義深文<lb/>
佶屈而聱牙也則似墨似鬻其義理精微辭采豐偉或守正道<lb/>
之純粹或尙權謀之詭譎則又似荀似列似管似晏他如韓非<lb/>
愼到吳起孫臏尹文尸佼屈原呂不韋燕太子丹趙公孫龍尉<lb/>
繚關尹鶡冠鬼谷之倫雖各分門而別戸亦皆殊途而同歸卓<lb/>
哉斯人其諸通天地人而爲儒者歟曩者道光甲申之歲余入<lb/>
市閱書邂逅於僻巷不及通姓名瞪目視良久若有心契者執<lb/>
手談文字甚歡始與訂交盡棄余向所學者而好讀定盦文不<lb/>
少衰朝取一編焉通其意莫取一編焉玩其辭明年復因定盦<lb/>
<pb n="KR4f0064_SBCK_000-7a"/>
而交默深三人者遂相視爲莫逆余慕定盦之爲人與其所爲<lb/>
文者久欲一見不可得乃求之寤寐而終莫慰余懷之渺渺何<lb/>
圖卒然遇之而令人賦蔓草之詩不置也始余獲見其文如上<lb/>
擿山巖空靑珊瑚陊之施諸采色可備黼黻文章之用如鬱人<lb/>
貢百草之華十葉爲貫百廾貫築以煮之爲鬱鬯之酒芬芳條<lb/>
達甘旨醑酤如郡國往往於山川得鼎彝古豔古香摩挲不去<lb/>
手如壞孔子宅壁中聞有琴瑟鐘磬之聲移宮刻羽有招我由<lb/>
房之樂如投九重之淵探驪龍之頷下而獲其巨珠縱千金而<lb/>
不易匪一簞之可遺豈徒以妙色和聲美味好臭怡神而蕩魄<lb/>
哉今距定盦之卒且二十餘年余重讀其文猶旦暮耳定盦往<lb/>
矣定盦之文如水火之在天壤間未嘗一日無者也後之人茍<lb/>
有好學深思心知其意如嘗海一滴而知其味之鹹取火一星<lb/>
<pb n="KR4f0064_SBCK_000-7b"/>
而知其性之烈若余之朝吟夕詠而不忘夫定盦者其亦海之<lb/>
一滴火之一星也夫同治七年閏四月吉日仁和曹籒謹䉵<lb/>
<pb n="KR4f0064_SBCK_000-8a"/>
<pb n="KR4f0064_SBCK_000-1a"/>
定盦續集目錄<lb/>
　卷一<lb/>
說京師翠微山<lb/>
說昌平州<lb/>
說天壽山<lb/>
說居庸關<lb/>
說張家口<lb/>
說宗彝<lb/>
說<lb/>
說刻石<lb/>
說碑<lb/>
說衞公虎大㪟<lb/>
<pb n="KR4f0064_SBCK_000-1b"/>
太史公書副在京師說<lb/>
京師樂籍說<lb/>
說月晷<lb/>
宥情<lb/>
涼燠<lb/>
論私<lb/>
抱小<lb/>
尊史<lb/>
奠命<lb/>
尊任<lb/>
尊隱<lb/>
　卷二<lb/>
<pb n="KR4f0064_SBCK_000-2a"/>
古史鉤沈論一<lb/>
古史鉤沈論二<lb/>
古史鉤沈論三<lb/>
古史鉤沈論四<lb/>
壬癸之際胎觀第一<lb/>
王癸之際胎觀第二<lb/>
壬癸之際胎觀第三<lb/>
壬癸之際胎觀第四<lb/>
壬癸之際胎觀第五<lb/>
壬癸之際胎觀第六<lb/>
壬癸之際胎觀第七<lb/>
壬癸之際胎觀第八<lb/>
<pb n="KR4f0064_SBCK_000-2b"/>
壬癸之際胎觀第九<lb/>
五經大義終始答問一<lb/>
五經大義終始答問二<lb/>
五經大義終始答問三<lb/>
五經大義終始答問四<lb/>
五經大義終始答問五<lb/>
五經大義終始答問六<lb/>
五經大義終始答問七<lb/>
五經大義終始答問八<lb/>
五經大義終始答問九<lb/>
乙丙之際塾議第十六<lb/>
乙丙之際塾議第十七<lb/>
<pb n="KR4f0064_SBCK_000-3a"/>
乙丙之際塾議第二十<lb/>
乙丙之際塾議第二十五<lb/>
述思古子議<lb/>
保甲正名<lb/>
地丁正名<lb/>
撰四等十儀<lb/>
祀典雜議<lb/>
答人問關内矦<lb/>
　卷三<lb/>
己亥六月重過揚州記<lb/>
病槑館記<lb/>
長短言自序<lb/>
<pb n="KR4f0064_SBCK_000-3b"/>
商周彝器文錄序<lb/>
升平分類讀史雅詩自序<lb/>
干祿新書自序<lb/>
錢吏部遺集序<lb/>
江左小辨序<lb/>
江子屏所箸書序<lb/>
袁通長短言序<lb/>
上海張靑琱文集序<lb/>
金孺人畫山水序<lb/>
丄海李氏藏書志序<lb/>
江南生橐筆集序<lb/>
阮尙書年譜第一序<lb/>
<pb n="KR4f0064_SBCK_000-4a"/>
陸彥若所箸書序<lb/>
張南山　國朝詩徵序<lb/>
績溪胡戸部文集序<lb/>
邵子顯校栞婁東雜箸序<lb/>
懷甯王氏族譜序<lb/>
禮部題名記序<lb/>
四先生功令文序<lb/>
送徐鐵孫序<lb/>
識某大令集尾<lb/>
序嘉定七生<lb/>
　卷四<lb/>
王仲瞿墓表銘<lb/>
<pb n="KR4f0064_SBCK_000-4b"/>
工部尙書高郵王文簡公墓表銘<lb/>
武顯將軍福建海壇鎭總兵官丁公神道碑銘<lb/>
明按察司僉事金君石闕銘<lb/>
贈太子太師兵部尙書兩廣總督謚敏肅涿州盧公神道碑銘<lb/>
<hi>代阮中堂</hi>
刑部主事番禺黄君妻周墓碣銘<lb/>
徐泰母碣<lb/>
孔憲彝母碣<lb/>
朱殤女碣<lb/>
潘阿細碣<lb/>
京師悅生堂刻石<hi>代宋經厯</hi>
鳳山知縣常州湯公父子畫象記<lb/>
<pb n="KR4f0064_SBCK_000-5a"/>
金侍御妻誄<lb/>
最錄南唐五百字<lb/>
記王隱君<lb/>
吳之癯<lb/>
書果勇侯八覲<lb/>
書番禺許君<lb/>
書葉機<lb/>
書金伶<lb/>
松江兩京官<lb/>
縱難送曹生<lb/>
臣里<lb/>
廬之推<lb/>
<pb n="KR4f0064_SBCK_000-5b"/>
捕蜮第一<lb/>
捕熊羆鴟鴞豺狼第二<lb/>
捕狗蠅螞蟻蚤蜰蚊虻第三<lb/>
<pb n="KR4f0064_SBCK_000-1a"/>
定盦文集　仁和龔自珍璱人饌<lb/>
　古今體詩上卷　破戒草<lb/>
　　辛巳<lb/>
　　　能令公少年行<hi>有序</hi>
序曰龔子自禱蘄之所言也雖弗能遂酒酣歌之可以怡魂而<lb/>
澤顔焉<lb/>
蹉跎虖公公今言愁愁無終公毋哀吟婭姹聲沈空酌我五石<lb/>
雲母鍾我能令公顔丹髩綠而與年少爭光風聽我歌此勝絲<lb/>
桐貂毫署年年甫中箸書先成不朽功名驚四海如雲龍攫挐<lb/>
不定光影同徵文攷獻陳禮容飮酒結客横才鋒逃禪一意皈<lb/>
宗風惜哉幽情丽想銷難空拂衣行矣如奔虹太湖西去靑靑<lb/>
峯一樓初上一閣逢玉簫金琯東山東美人十五如花穠湖波<lb/>
<pb n="KR4f0064_SBCK_000-1b"/>
如鏡能照容山痕宛宛能助長眉丰一索鈿盒知心同再索班<lb/>
管知才工珠明玉煖春朦朧吳歈楚詞兼國風深吟淺吟態不<lb/>
同千篇背盡燈玲瓏有時言尋縹渺之孤蹤春山不妬春裙紅<lb/>
笛聲叫起春波龍湖波湖雨來空濛桃花亂打蘭舟篷煙新月<lb/>
舊長相從十年不見王與公亦不見九州名流一刺通其南隣<lb/>
北舍誰歟相過從痀瘻丈人石戸農嶔崎楚客窈窕吳儂𫾣門<lb/>
借書者釣翁探碑學搨者溪僮賣劍買琴鬪瓦輸銅銀針玉薤<lb/>
芝泥封秦　漢密齊梁工佉經梵刻著錄重千番百軸光態熊<lb/>
奇許相借錯許攻應客有元鶴驚人無白驄相思相訪溪凹與<lb/>
谷中采茶采藥三三兩兩逢高譚俊辨皆沈雄公等休矣吾方<lb/>
慵天涼忽報蘆花濃七十二峯峯峯生丹楓紫蠏熟矣胡麻饛<lb/>
門前釣榜催詞筩余方左抽豪右按譜高吟角與官三聲兩聲<lb/>
<pb n="KR4f0064_SBCK_000-2a"/>
櫂唱終吹入浩浩蘆花風仰視一白雲卷空歸來料理書燈紅<lb/>
茶煙欲散穨鬟濃秋肌岀釧涼瓏鬆夢不墮少年煩惱叢東僧<lb/>
西僧一杵鐘披衣起展華嚴筒噫嚱少年萬恨塡心胸消災解<lb/>
難疇之功吉羊解脫文殊童著我五十三參中蓮邦縱使綠未<lb/>
通它生且生兜率宫<lb/>
　　　寥落<lb/>
寥落吾徒可奈何靑山靑史兩蹉跎乾隆朝士不相識無故飛<lb/>
揚入夢多<lb/>
　　　暮雨謠三㬪<lb/>
暮雨憐幽草曾親擷翠人林塘三百步車去竟無塵<lb/>
雨氣侵羅襪泥痕黦畫裳春陰太蕭瑟歸費夕鑪香<lb/>
想見明燈下簾衣一桁單相思無十里同此鳳城寒<lb/>
<pb n="KR4f0064_SBCK_000-2b"/>
　　　城北廢園將起屋雜死當楣施斧斤焉與馮舍人<hi>啟蓁</hi>
　　　過而哀之主人諾馮得桃余得海棠作救花偈示舍人<lb/>
門外閒停油壁車門中雙玉降臣家因縁指點當如是救得人<lb/>
間薄命花<lb/>
　　　柬陳碩甫<hi>奐</hi>并約其偕訪歸安姚先生<lb/>
中夜慄然懼沈沈生髩絲開門故人來驚我容顔羸霜雪滿天<lb/>
地子來甯無饑且坐互相視冰落須與眉<lb/>
切切兩不已喁喁心腑溫自入國西門此意何曾宣飴我客心<lb/>
苦驅我真氣還華冠闖然入公等何所論<lb/>
進退兩無依悲來恐速老愁魂中夜馳不如起爲道枯庵有一<lb/>
士長貧顔色好避人偕訪之一覿永相保<lb/>
　　　冬日小病寄家書作<lb/>
<pb n="KR4f0064_SBCK_000-3a"/>
黄日半窗煖人聲四面希餳簫咽窮巷沈沈止復吹小時聞此<lb/>
聲心神輒爲癡慈母知我病手以棉覆之夜夢猶呻寒投於母<lb/>
中懷行年迨壯盛此病恆相隨飲我慈母恩雖壯同兒時今年<lb/>
遠離別獨坐天之涯神理日不足襌悅詎可期沈沈復悄悄擁<lb/>
衾思投誰<hi>子每聞斜日中簫聲則病莫喻其故附記於此</hi>
　　　夜讀番禺集書其尾<lb/>
靈均岀高陽萬古兩苗裔鬱鬰文詞宗芳馨聞上帝<lb/>
奇士不可殺殺之成天神奇文不可讀讀之傷天民<lb/>
　　　又書一首<lb/>
卷中覿幽女悄坐憺妝束豈無紅淚痕掩面面如玉<lb/>
　　　夜直<lb/>
天西涼月下　宫門夕拜人來弟一番蠟燭飽看前輩影屋梁<lb/>
<pb n="KR4f0064_SBCK_000-3b"/>
高待後賢捫<hi>累朝殊簽及絲綸簿皆庋牀頂須梯而升皆史官底本也</hi>沈吟章草聽鐘<lb/>
漏迢遞湖山赴夢魂安得上言依漢制詩成侍史佐評論<lb/>
　　　賦得香<lb/>
我有香一段煎熬刳斲成德堅能不死心苦惜無名大玉煩同<lb/>
薦羣靈感至誠偶留閨閣愛結習媿平生<lb/>
　　　奴史問答<lb/>
朝荈一巵五百學士偷文詞暮酒一杓四七辨士記厓畧長眉<lb/>
寫書小史云主人者誰入亦無姝岀亦無車一史致詞出無車<lb/>
迷不知東街與西街懷中墮岀西海圖入無姝但見瑤琴愔愔<lb/>
紅燭華都主人中夜起彈琴對燭神踟蹰隣宅大夫私問奴星<lb/>
主人者誰朝誦聖賢文夕誦聖賢文奴言從主人一紀有餘主<lb/>
人朝癯夕腴夕腴朝又癯尙不見主人之眉髮美與醜惟聞喃<lb/>
<pb n="KR4f0064_SBCK_000-4a"/>
喃呢呢朝誦貝葉文夕誦貝葉文比來長安岀亦無車入亦無<lb/>
姝日籍酒三五六斤苦荈亦三斤長安無客不蹋主人門客稱<lb/>
主人人一喙不知主人誰喜誰所瞋歲星在前奴在後又聞昨<lb/>
夜宅神巷鬼言包山老龍饞不得歸譚破長安萬張口萬張口<lb/>
奴皆聞之奴能祘天九祘地九能使梭化龍而雷飛石赴波而<lb/>
海走又能使大荒之山麒麟之角移贈狗奴不信主人行藏似<lb/>
誰某<lb/>
　　　辛巳除夕與彭同年<hi>藴章</hi>同宿道觀中彭岀平生詩讀<lb/>
　　　之竟夜遂書其卷尾<lb/>
亦是三生影同聽一杵鐘挑燈人海外拔劍夢魂中雪色憺恩<lb/>
怨詩聲破苦空明朝客盈座誰信去年蹤<lb/>
　　壬午<lb/>
<pb n="KR4f0064_SBCK_000-4b"/>
　　　桐君仙人招隱歌<hi>有序</hi>
吳舍人<hi>嵩梁</hi>嘗與婦蔣及兩姬人約偕隱桐江之九里梅花村<lb/>
不能果也顔京邸所居曰九里梅花村舍以自慰藉嘗以春日<lb/>
軿車枉存道觀因獻此詩蓋代山靈招此三人也<lb/>
春人晝夢梅花眼醒聞雜佩聲璆然初疑三神山影落窗戸何<lb/>
娟娟又疑三明星灼灼飛下太乙船三人皆隸桐君仙山靈一<lb/>
謫今千年胡不相逢桐江之濱理釣舷又胡不采藥桐山顚乃<lb/>
買黄塵十丈之一鄽殳書大署庭之櫋梅花九里移幽燕毋乃<lb/>
望梅止渴梅所憐過從誰歟客盈千一客對之中悁悁亦有幻<lb/>
境胸纏緜心靈構造難貝宣乃在具區之西莫釐之北大小龍<lb/>
渚相毘連自名春人塢樓臺窈窕春無邊俛臨太湖春水闊仰<lb/>
見縹渺晴空懸中間紅梅七八九輪囷古鐵花如錢兩家息壤<lb/>
<pb n="KR4f0064_SBCK_000-5a"/>
殊不遠江東浙東一櫂堪洄沿相嘲相慰亦有年今朝筆底東<lb/>
風顚請爲莫釐龍女破顔曲換我桐君仙人招隱篇相蘄相禱<lb/>
春陽天開簾送客一惝怳簾外三日生春煙<lb/>
　　　漢朝儒生行<lb/>
漢朝儒生不靑紫二十高名動都市易通田何書歐陽三十方<lb/>
補掌故史門寒地遠性儻蕩岀門無階媚天子㑹當大河決酸<lb/>
棗願入薪楗三萬矢路逢絳灌拜馬首拜則槃辟人不喜歸來<lb/>
仰屋百喟生箸書時時說神鬼生不逢高皇罵儒冠亦不遇灞<lb/>
陵輕少年愛讀武皇傳不遇武皇祠神仙神仙解詞賦大人一<lb/>
奏凌雲天枕中黃金豈無藥更生誤讀淮王篇自言漢家故事<lb/>
網羅盡胸中語秘世莫傳畧傳將軍之客數言耳不惜箝我歌<lb/>
當筵一歌使公愳再歌使公悟我歌無罪公無怒漢朝西海如<lb/>
<pb n="KR4f0064_SBCK_000-5b"/>
郡縣蒲萄天馬年年見匃奴左臂烏孫王七譯來同藁街宴武<lb/>
昭以還國威壯狗監鷹媒盡邊將出門攘臂攫牛羊三載踐㪅<lb/>
飜沮喪三十六城一城反都護上言請勤遠期門或怒或陰喜<lb/>
喜者何心怒則憤關西籍甚良家子卅年久綰軍符矣不結椎<lb/>
埋兒不長鳴珂里聲名自震大荒西㱃馬昆俞盪海水不共郅<lb/>
支生願逐樓蘭死上書初到公卿驚共言將軍宜典兵麟生鳳<lb/>
降豈有穜况乃一家中國猶弟兄旌旗五道從天落小印如斗<lb/>
大如斛盡隷將軍一臂呼萬人側目千人諾山西少年感生泣<lb/>
羽林羣兒各努力共知漢主拔孤根坐見孤根壯劉室不知何<lb/>
姓小侯瞋不知何客惎將軍將軍內顧忽疑懼功成定被他人<lb/>
分不如自親求自附飛書請隷嫖姚部上言乞禁兵下言避賢<lb/>
路笑比高皇十八侯自居蟲達曾無羞此身願爵關內老黃金<lb/>
<pb n="KR4f0064_SBCK_000-6a"/>
百斤聯呵保嗚呼漢家舊事無人知南軍北軍頗有私北軍似<lb/>
姑南似嫂嫂疏姑戚羣僮窺可憐舊事無人信門戸千秋幾時<lb/>
定門戸原非主上心詄蕩吾知漢皇聖是時書到甘泉夜荅詔<lb/>
裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>未輕下密問三公是與非沮者不堅語中罷庾詞本冀公<lb/>
卿諒未議微聞道塗罵拙哉某將軍非火胡自焚非蠶胡自縛<lb/>
非蠆胡自螫有舌胡自撟有臂胡自掣軍至矣刺史迎肥牛之<lb/>
腱萬鑊烹軍過矣掠童女馬踏燕支賤如土嬴家長城如一環<lb/>
漢家長城衣帶間嬴家正爲漢家用坐見入關仍岀關入關馬<lb/>
行疾出關馬無力丞華廐裏芝草稀水衡金賤苦之絶卜式羊<lb/>
蹄尙無用相如黃金定何益珠厓可棄例棄之夜過茂陵聞太<lb/>
息漢家廟食果何人未必衞霍無儕倫酬金失侯亦有命人生<lb/>
那用多苦辛噫嚱人生那用長苦辛勿向人間老老閱風霜亦<lb/>
<pb n="KR4f0064_SBCK_000-6b"/>
枯槁千尺寒潭白日沈將軍之心如此深後世讀書者毋向蘭<lb/>
臺尋蘭臺能書漢朝事不能盡書漢朝千百必儒林丈人識此<lb/>
吟<lb/>
　　　投宋于庭<hi>翔鳳</hi>
遊山五嶽東道主擁書百城南面王萬人叢中一握手使我衣<lb/>
袖三年香<lb/>
　　　投包眘伯<hi>世臣</hi>
鄭人能知鄧析子黃祖能知禰正平乾隆狂客發此議君復掉<lb/>
罄今公卿<lb/>
　　　柬秦敦夫編修二章<hi>有序</hi>
辛巳秋始辱編修惠訪余居歲餘無三日不相見編修固乾隆<lb/>
朝耆舊也閱人多心光湛然而氣味沈厚温温然耐久長適其<lb/>
<pb n="KR4f0064_SBCK_000-7a"/>
家有漢物二故遂假譬喻之詞爲二詩以獻亦冀讀余詩者想<lb/>
見其爲人<lb/>
君家有古鏡曾照漢時妝三日不相見思之心佪偟願身爲鏡<lb/>
籢護此千歲光<hi>鏡</hi>
君家有熏鑪曾熏漢時香三日不摩挱涽碧生微涼願身爲鑪<lb/>
煙續續君子旁<hi>熏鑪</hi>
　　　餺飥謠<lb/>
父老一靑錢餺飥如月圓兒童兩靑錢餺飥大如錢盤中餺飥<lb/>
貴一錢天上明月瘦一邊噫市中之餕兮天上月吾能料汝二<lb/>
物之盈虛兮二物照我爲過客月語餺飥圓者當缺餺飥語月<lb/>
循環無極大如錢當復如月圓呼兒語若後五百歲俾飽而元<lb/>
孫<lb/>
<pb n="KR4f0064_SBCK_000-7b"/>
　　　送劉三<lb/>
劉三今義士媿殺讀書人風雪<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>盃罷關山拭劍行英年須閱<lb/>
厯俠骨豈沈淪亦有恩仇託期君共一身<lb/>
　　　黄犢謠一名佛前謠一名夢爲兒謠<lb/>
黄犢躑躅不離毋腹躑躅何求乃不如犢牛<hi>一解</hi>
晝則壯矣夜夢兒時豈不知歸爲夢中兒<hi>二解</hi>
無聞於時歸亦汝怡矧有聞於時胡不知歸<hi>三解</hi>
歸實阻我求佛其可念佛夢醒佛前涕零<hi>四解</hi>
佛香漠漠願夢中安樂佛香亭亭願夢中人苦辛苦辛恆同<hi>人</hi>
樂亦無窮<hi>五解</hi>
噫嘻噫嘻歸茍樂矣兒出辱矣夢中人知之佛知之夙矣<hi>六解</hi>
　　　十月廿夜大風不寐起而書懷<lb/>
<pb n="KR4f0064_SBCK_000-8a"/>
西山風伯驕不仁虓如醉虎馳如輪排關絶塞忽大至一夕炭<lb/>
價高千緡城南有客夜兀兀不風尙且淒心神家書前夕至憶<lb/>
我人海之一鱗此時慈母擁燈坐姑倡婦和雙勞人寒鼓四下<lb/>
夢我至謂我久不同艱辛書中隱約不盡道惚怳懸揣如聞呻<lb/>
我方九流百氏譚讌罷酒醒炯炯神明眞貴人一夕下飛語絶<lb/>
似風伯驕無垠平生進退兩顚<graphic n="KR4240" url="https://raw.githubusercontent.com/kanripo/KR-Gaiji/master/images/KR4240.png" mimeType="image/png"/>詰屈內訟知緣因側身天地<lb/>
本孤絕矧乃氣悍心肝淳欹斜謔浪震四坐卽此難免羣公瞋<lb/>
名高謗作勿自例願以自訟上慰平生親縱有噫氣自塡咽敢<lb/>
學大塊舒輪囷起書此語燈燄死貍奴瑟縮偎幬茵安得眼前<lb/>
可歸竟歸矣風酥雨膩江南春<lb/>
　　　女士有客海上者繡大士像而自繡已像禮之又繡平<lb/>
　　　生詩數十篇綴於屋<lb/>
<pb n="KR4f0064_SBCK_000-8b"/>
珠簾翠幙栖嬋娟不聞中有堅牢仙美人十五氣英妙自矜辨<lb/>
慧能通禪遂挾奇心恣縹渺別以沈痼搜纏緜吟詩十九作空<lb/>
語夙生入夢爲龍天妝成自寫心所悟宗風窈窕非言詮維摩<lb/>
咋日扶病過落花正遶蒲團前欲罵綺語心未忍自顧結習同<lb/>
無邊散花未盡勿饒舌待汝撒手歸來年<lb/>
　　　李復軒秀才<hi>學璜</hi>惠序吾文鬱鬱千餘言詩以報之<lb/>
李家夫婦各一集數典唐宋元明希婦才善哀君善怒哀以沈<lb/>
造怒則飛<hi>君配歸夫人著詩千餘篇</hi>江郞昨日罵金粉謂爾難脫千生鞿其<lb/>
言往往俊傷骨歲宴懷哉共所歸<hi>江鐵君嘗勸君夫婦學道看內典慮君之不能從也</hi>
　　癸未<lb/>
　　　寄古北口提督楊將軍<hi>芳</hi>
絶塞今無事中原况有人昇平閒將畧明哲保孤身莫以同朝<lb/>
<pb n="KR4f0064_SBCK_000-9a"/>
忌慚非貴戚倫<lb/>
九重方破格肺腑待奇臣<lb/>
　　　暮春以事詣<lb/>
　　圓明園趨公旣罷因覽西郊形勝最後過澄懷園和　內<lb/>
　　　直友人春晩退直詩六首<lb/>
西郊富山水<lb/>
天子駐靑旂元氣古來積羣靈咸是依<lb/>
九重阿閣外一脈太行飛何必東南美<lb/>
宸居靜紫微<lb/>
一翠撲人冷空濛溯卻遙湖光飛闕外　宫月澹林梢春暮煙<lb/>
霞潤天和草木驕桃花零落處　上苑亦紅潮<lb/>
恍惚西湖路其如悵望何期門矚威武賤士感蹉跎囿沼輪魚<lb/>
<pb n="KR4f0064_SBCK_000-9b"/>
躍峯巒羨鳥過周阹新令在不得覩卷阿<hi>雍正二年設入旂官兵處今額倍於初額</hi>
掌故吾能說雍乾溯以還禪心闢初地<lb/>
小幸集淸班遂進羣藩宴兼怡<lb/>
聖母顔昇平六十載乃大啟三山<hi>曰靜宜曰/靜明曰/漪皆乾隆中建淸</hi>
警蹕聞傳膳樞廷述地方<hi>凡車駕有所幸謂之傳地方</hi>
宸遊兼武備<hi>香山有健銳火器二營</hi>大典在官常禁額如雲起仙人隔仗<lb/>
望萬重珊翠裏不數尙書郞<lb/>
此地求沿革當年本合幷林嵐陪　禁近祠廟仰勲名水榭分<lb/>
還壯雲廊改更淸諸公齊努力誰得似桐城<hi>澄懷本張文和公賜園今內直諸</hi>
<hi>公分居之又纔澄懷之半耳</hi>
　　　辨仙行<lb/>
噫嚱癯仙之癯毋乃貧長卿所賦亦失眞我夢游仙辨厥因齋<lb/>
<pb n="KR4f0064_SBCK_000-10a"/>
莊精白聽我云仙者乃非松喬倫亦無英魄與烈魂彼但墮落<lb/>
鬼與神太一主宰先壹㚃帝一非五邪說泯唐堯姬旦誠仙人<lb/>
厥光下界呼星辰不然詩書所說陳誰在帝左福下民五行陰<lb/>
騭誰平均享用大樂須韶鈞蓬蓬槱燎高薦禋號曰宗祖冠以<lb/>
神其次官貴貌必文周任史佚來斌斌配食漆吏與楚臣六萟<lb/>
但許莊騷隣芳香惻悱懷義仁荒唐心苦余所親我才難饋仙<lb/>
官貧側聞肓左位頗尊姬孔而降三不湮大篆古文上帝珍帝<lb/>
命勒之天上珉椎拓萬本賜解人魯史書秋復書春二百四十<lb/>
一瞚陳九皇五伯升且淪大橈以來未浹旬爲儒爲仙無滓塵<lb/>
萬古只似人間寅使汝形氣長和淳一雙仙犬無狉獉人間儒<lb/>
派方狺狺飢龍悴鳳氣不伸鳳兮欲降上帝瞋鉏商所獲爲謫<lb/>
麟愼旃莫往罹采薪<hi>公羊家言獲麟薪采之也</hi>
<pb n="KR4f0064_SBCK_000-10b"/>
　　　送端木鶴田出都<lb/>
天人消息問端木著書自署靑田鶴此鶴南飛誓不囘有鸞送<lb/>
向城頭哭鸞鶴相逢會有時各悔高名動寥廓君書若成願秘<lb/>
之不扃三山寘五嶽<lb/>
　　　柬王徵君<hi>蕿鈴</hi>并約其偕訪歸安姚先生<lb/>
歸安醰醰百怪宗心夷貌惠難可雙徵君力定乃其亞大吕合<lb/>
配黄鐘撞<lb/>
歸安一身四氣有舉世但覩爲秋冬亟拉徵君識姚子高山大<lb/>
壑長相逢<lb/>
　　　飄零行戲呈二客<lb/>
一客高譚有轉輪一客高譚無轉輪不知泰華嵩衡外何限周<lb/>
秦漢晉人<lb/>
<pb n="KR4f0064_SBCK_000-11a"/>
臣將請帝之息壤慚媿飄零未有期萬一飄零文字海他生重<lb/>
定定庵詩<lb/>
　自癸未七月至乙酉十月以居憂無詩自記<lb/>
　　乙酉<lb/>
　　　補題李秀才<hi>增厚</hi>夢遊天姥圖卷尾<hi>有序</hi>
夢遊天姥圖者崑山李秀才以嘉慶丙子應北直省試思親而<lb/>
作也君少孤母夫人鞠之平生未曾一朝夕離以就婚應試往<lb/>
返半年而作是圖圖中爲夢魂所經山殊不類鏡湖山之狀其<lb/>
曰天姥者或但斷取字義非太白詩意也越九年乙酉屬余補<lb/>
爲詩書於坐尾時母夫人辭世巳年餘而余亦母喪闋才一月<lb/>
勉復弄筆未能成聲<lb/>
李郎斷夢無尋處天姥峯沈落照間一卷臨風開不得兩人紅<lb/>
<pb n="KR4f0064_SBCK_000-11b"/>
淚溼靑山<lb/>
　　　咏史<lb/>
金粉東南十五州萬重恩恐屬名流牢盆狎客操全算團扇才<lb/>
人踞上游避席畏間文字獄箸書都爲稻粱謀田橫五百人安<lb/>
在難道歸來盡列侯<lb/>
　　　乙酉臘見紅梅一枝思親而作時小客崑山<lb/>
一十四年事胸中盎盎春南天初返櫂東閣正留賓<hi>全家南下之歲迄今</hi>
<hi>十有四年</hi>芳意驚心極愁容入夢頻嬌兒才竟盡不賦早梅新<lb/>
綘蠟高吟者年年哭海濱明年除夕淚灑作北方春<hi>毋在人間百事予不</hi>
<hi>知也記丙子至戊寅三除夕燒蠟兩枝供紅梅牡丹各一枝讀漢書竟夜</hi>天地埋憂畢舟車祖道頻<lb/>
<hi>明春復入都矣</hi>何如袌冰雪長作墓廬人<hi>杭州墓上植梅五十本</hi>
　　　乙酉除夕夢返故廬見先母及潘氏姑母<lb/>
<pb n="KR4f0064_SBCK_000-12a"/>
門內滄桑事三人隱痛深淒迷生我處宛轉夢中尋窗外雙梅<lb/>
樹牀頭一素琴醒猶聞絮語難謝九原心<hi>余以乾隆壬子生馬坡巷先大父中憲公</hi>
<hi>戊申年歸田所買宅也今他人有之</hi>
　　丙戌<lb/>
　　　乙酉十二月十九日得漢鳳紐白玉印一枚文曰緁伃<lb/>
　　　妾趙旣爲之說載文集中矣喜極賦詩爲寰中倡時丙<lb/>
　　　戌上春也<lb/>
寥落文人命中年萬恨并天敎彌缺陷喜欲冠平生掌上飛仙<lb/>
墮懷中夜月明自夸奇福至端不換公卿<lb/>
入手消魂極源流且莫宣姓疑鉤弋是人在丽華先暗寓拚飛<lb/>
勢休尋德象篇定誰通小學或者史游鐫<hi>孝武鉤弋夫人亦姓趙氏而此印末一字</hi>
<hi>爲鳥篆鳥之啄三鳥之趾二故知隱寓其號矣德象篇班緁伃所作史游作急就章中有縌字碑本正作緁史游與飛燕同時</hi>
<pb n="KR4f0064_SBCK_000-12b"/>
<hi>故云爾</hi>
夏后苕華刻周王重璧臺姒書無拓本姬室有荒苔小說冤誰<lb/>
雪靈蹤閟忽開<hi>嘗論西京雜記岀六朝手所稱漢人語多六朝語未可信客曰得印所以報也</hi>更經千<lb/>
萬壽永不受塵埃<hi>玉純白不受土性</hi>
引我飄颻思他年能不能狂臚詩萬首<hi>儗徧徴寰中作者爲詩</hi>高供閣三<lb/>
層拓以甘泉瓦然之內史燈<hi>內史弟五行燈亦予所藏</hi>東南誰望氣照耀玉<lb/>
山稜<hi>予得地十笏於玉山之側擬構寶燕閣它日居之</hi>
　　　紀遊<lb/>
春小蘭氣淳湖空月華岀未可通微波相將踏幽石一亭復一<lb/>
亭亭中乍曛黑千春幾輩來何况嬋媛客離離梅綻蕊皎皎鶴<lb/>
梳翮鶴性忽然馴梅枝未忍折竝坐戀湖光雙行避蘇跡低睞<lb/>
有誰窺小語畧聞息須臾四無人顔弱未工熱安知此須臾非<lb/>
<pb n="KR4f0064_SBCK_000-13a"/>
隸仙靈籍侍兒各尋芳自薦到扶掖光景不少留羣山媚暝色<lb/>
城闉催上燈香輿竚煙陌温温懷肯忘曖曖眴靡及祗愁洞房<lb/>
中餘寒在鴛屧<lb/>
　　　後遊<lb/>
破曉霜氣淸明湖歛寒碧三日不能來來覺情瑟瑟疏梅最淡<lb/>
冶今朝似愁絕尋常菭蘚痕步步生悱惻寸寸蚴蟉枝幾枝捫<lb/>
手厯重重燕支蕾幾朶挂釵及花外一池冰曾照低鬟立仿彿<lb/>
衣裳香猶自林端岀前度未吹簫今朝好吹笛思之不能言捫<lb/>
心但先熱我聞色界天意癡離言說擕手或相笑此樂最爲極<lb/>
天法吾㔾受神親形可隔持以語梅花花頷畧如石歸途又城<lb/>
闉朱門敂還入袖岀三四華敬報春消息<lb/>
　　　夏進士詩<lb/>
<pb n="KR4f0064_SBCK_000-13b"/>
我欲𥙷諡法曰沖曁曰淳持此當諡誰夏璜錢唐人<lb/>
我生有朋友十六識君始我壯之四年君五十一死<lb/>
君熟于左氏隻字誦無遺下及廿二史名姓胸纍纍<lb/>
形亦與君忘神亦與君忘䇿左五百事賭史三千場<lb/>
識君則在北哭君在杭州時乙酉旣臘西湖寒不流<lb/>
作夏進土詩名姓在吾集如斯而已乎報君何太嗇<lb/>
　　　京師春盡夕大雨書懷曉起柬比隣李太守<hi>威</hi>吳舍人<lb/>
<hi>嵩粱</hi>
春風澷澷春浩浩生人死人滿春抱死者周秦漢晉纔幾時生<lb/>
者長吟窈窕天之涯閉門三日欲腸斷山桃海棠落皆半東皇<lb/>
灕然下春霰西隣舍人旣有怊悵詞對門太守禪定亦惱亂太<lb/>
守置酒當春空舍人言愁愁轉工三人文章乃各異心靈惻愴<lb/>
<pb n="KR4f0064_SBCK_000-14a"/>
將毋同文章之事蔑須有心靈之事益負負蟠天際地能幾時<lb/>
萬恨沈霾向誰咎歸來春霰欲成雨春城萬家化洲渚山妻貽<lb/>
我珊胡枝勸讀騷經二十五不惜珊胡碎長吟未免心肝苦不<lb/>
如復飲求醁醽人飮獲醉我獲醒<graphic n="KR1225" url="https://raw.githubusercontent.com/kanripo/KR-Gaiji/master/images/KR1225.png" mimeType="image/png"/>然萬載難酩酊一燈幌幌<lb/>
搖春屏四更急雨何曾停恍如波濤臥洞庭嗟哉此燈此雨不<lb/>
可負披衣起注陰符經<lb/>
　　　有所思<lb/>
妙心苦難住住卽與之期文字都無著長空有所思茶香砭骨<lb/>
後花影上身時終古天西月亭亭悵望誰<lb/>
　　　美人<lb/>
美人淸妙遺九州獨居雲外之高樓春來不學空房怨但折棃<lb/>
花照暮愁<lb/>
<pb n="KR4f0064_SBCK_000-14b"/>
　　　以奇異金石文字拓本十九種寄秦編修<hi>恩復</hi>揚州而<lb/>
　　　媵以詩<lb/>
異人延年無異方能使寸田生異香食古欲醉醉欲狂娛魂快<lb/>
意宜文章以代參术百倍强秦君耄矣癖弗荒何以明我長母<lb/>
忘我拓古文璆琳瑯熏以桂椒襲以緗楮精墨匀週豪芒願君<lb/>
自發君古陽獲燕三喙芝三英<hi>中有趙緁伃印拓本一事曩趙君魏以爲芝英篆也</hi>慈鬟<lb/>
<hi>公侍姫字</hi>箸錄客亦商客其誰歟有鄭堂<hi>江君藩</hi>同聲念我北斗傍桂<lb/>
樹瓏<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>白晝長園亭淸夏巵酒黃如作器者言詞良長生長樂<lb/>
樂未央<lb/>
　　　反祈招<hi>有序</hi>
序曰反祈招何爲而作也夫瑤池有白雲之鄕赤烏爲美人之<lb/>
地舂山珤玉異華之所自岀羽陵異書之所藏凡厥數者有一<lb/>
<pb n="KR4f0064_SBCK_000-15a"/>
于此老焉可矣何必祗宫爲哉穆王自賦詩有之曰居樂甚寡<lb/>
卽穆王實錄也夷攷王自入南鄭以還鬱鬱多故東土山川非<lb/>
淸和人夀至促夭韡韡盛姬返蹕道死左右旣無以爲娛車馬<lb/>
所費用度不足更制鍰贖以充軍國史臣以耄荒書之恩愛死<lb/>
亡金錢乏絶暮氣迫于餘生醜名垂於靑史貴爲天子何異鰥<lb/>
民享國百年何翅朝露蓋西王母早見及此也是以其謠有之<lb/>
曰將子母死尙復能來豈非悼此樂之不重識人命之至短諷<lb/>
之以留八駿之馭決之以舍萬乘之尊窈窕傷骨飄颻動心者<lb/>
虖穆王不悟不以樂生乃以戚死嗚呼慕虛名受實禍此其最<lb/>
古者矣萬乘且然何况下士嘗以暇日讀祈招之詩翩然反之<lb/>
作詩二章以貽後之自桎梏者所以祛羣言果孤往世有碻士<lb/>
必曰夫龔子之志荒矣<lb/>
<pb n="KR4f0064_SBCK_000-15b"/>
舂之厓白雲滿家褰其異華何山不可死使我東徂<lb/>
舂之麓白雲盈谷褰其異玉何山不可死使我東復<lb/>
　　　燼餘破簏中獲書數十冊皆慈澤也書其尾<lb/>
欲遡百憂始殘書亂一堆靑燈爾何夀卅載影霏微乍讀慈容<lb/>
在長吟故我非收魂天未許噩夢夜仍飛<lb/>
　　　二哀詩<hi>有序</hi>
爲謝學士<hi>階樹</hi>陳修撰<hi>沆</hi>作也兩君皆以巍科不自賢謂高官<lb/>
上第外有各家師友文字皆樂相親近而許貢其言說辛巳冬<lb/>
迄癸未夏數數枉存余求師友有造述皆示余余僭疏古近學<lb/>
術源流及勸購書皆大喜學士德量尤深莫測所至修撰閉門<lb/>
斐然懷更定之志殊未成而忽然以同逝命也作二哀詩時丙<lb/>
戌夏<lb/>
<pb n="KR4f0064_SBCK_000-16a"/>
讀書先望氣謝九癯而温平生愛太傳匪徒以其孫翰林兩抗<lb/>
疏志欲窺大源春華不自賞壯歲求其根誰謂尋求遲邁越柂<lb/>
與藩造物吝君老一邱埋蘭蓀<lb/>
讀書先審器陳君虛且深榮名知自鄙聞道以自任聞道豈獨<lb/>
難信道千黄金遂使山川外某某盈君襟幸哉有典則惜哉未<lb/>
酣沈手墨浩盈把甄蒐難爲心<lb/>
　　　祭程大理<hi>同文</hi>於城西古寺而哭之<lb/>
憶昔<lb/>
先皇已未年家公與公相後先家公肅肅公跌宕斜街老屋長<lb/>
嬴天閨中名德絕天下<hi>吳玖夫人</hi>鳴琴說詩鏘珮瑱卅年父執朝士<lb/>
盡囘首髫丱中悁悁<lb/>
姬劉皆世太史氏公乃崛起孤根中公才什伯古太史曰邦有<lb/>
<pb n="KR4f0064_SBCK_000-16b"/>
獻獻有宗英文鉅武鬱浩洶天圖地碣森巃嵸賤子不文復不<lb/>
達媿彼後哲稱程龔<lb/>
北斗眞人返大荒彭鏗史佚來趨蹌借書不與上天去天上定<lb/>
有千縹緗<hi>予與公辛王間相借書無虛日</hi>天上豈無一尊酒爲我降假僚友旁<lb/>
掌故雖徂元氣在仰窺七曜森光芒<lb/>
　　　投李觀察<hi>宗傳</hi>
吏治緣經術千秋幾合并淸時數人望依舊在桐城肅穆眞儒<lb/>
氣沈雄壯歲名汪汪無盡意對面卽滄瀛<lb/>
　　　賦憂患<lb/>
故物人寰少猶蒙憂患俱春深恆作伴宵夢亦先驅不逐年華<lb/>
改難同逝水徂多情誰似汝未忍託禳巫<lb/>
　　　丙戌秋日獨遊法源寺尋丁卯戊辰間舊遊遂經過寺<lb/>
<pb n="KR4f0064_SBCK_000-17a"/>
　　　南故宅惘然賦<lb/>
髫年袌秋心秋高屢逃塾宕往不可收聊就寺門讀春聲滿秋<lb/>
空不受秋束縛一叟尋聲來避之入修竹叟乃歕古笑爛漫晉<lb/>
宋謔寺僧兩侮之謂一猿一鶴歸來慈母憐摩我百怪腹言我<lb/>
衣裳涼飼我芋栗熟萬恨未萌芽千詩正珠玉醰醰心肝淳莽<lb/>
莽憂患伏浩浩支干名澷澷人鬼籙依依燈火光去去門巷曲<lb/>
魂魄一惝怳逕欲叩門宿千秋萬歲名何如小年樂<hi>叟爲金壇段淸摽吾</hi>
<hi>母之叔父也</hi>
　　　秋心三首<lb/>
秋心如海復如潮但有秋魂不可招漠漠鬱金香在臂亭亭古<lb/>
玉佩當腰氣寒西北何人劍聲滿東南幾處簫斗大明星爛無<lb/>
數長天一月墜林梢<lb/>
<pb n="KR4f0064_SBCK_000-17b"/>
忽筮一官來闕下衆中俛仰不材身新知觸眼春雲過老輩塡<lb/>
胸夜雨淪天問有靈難置對陰符无效勿虛陳曉來客籍差夸<lb/>
富無數湘南劍外民<lb/>
我所思兮在何處胸中靈氣欲成雲槎通碧漢無多路土蝕寒<lb/>
花又此墳某氷某山迷姓氏一釵一佩斷知聞起看厯厯樓臺<lb/>
外窈窕秋星或是君<lb/>
　　　同年生徐編修<hi>寶善</hi>齋中夜集觀其六世祖健庵尙書<lb/>
　　　邃園修禊卷子康熙三十年製也卷中凡二十有二人<lb/>
　　　邃園在崑山城北廢趾余嘗至焉編修屬書卷尾<lb/>
崑山翰林召詞客酒如淥波燈如雪八人忽共遊康熙二十二<lb/>
賢照顔色七客沈吟一客言請言君家之邃園一花一石有款<lb/>
識袖中拓本舂煙昏背煙酬起尙書魂<lb/>
<pb n="KR4f0064_SBCK_000-18a"/>
二十二賢不可再玉山峩峩自千載東南文獻嗣者誰剔之綜<lb/>
之抑有待布衣結客妄自尊流連卿等多酒痕十載狂名埽除<lb/>
畢一邱倘遂行閉門以屬大人君子孫<hi>康熙朝士評三徐曰公肅仁人君子健庵大人</hi>
<hi>君子果亭正人君子</hi>
　　　墮一齒戲作<lb/>
與我相依卅五年論文說法賴卿宣感卿報我無常信瘞向垂<lb/>
垂花樹邊<lb/>
　　　寒月吟<hi>有序</hi>
寒月吟者龔子與其婦何歲暮共幽憂之所作也相喻以所懷<lb/>
相勗以所尙鬱而能暢者也<lb/>
夜起數山川浩浩共月色不知何山靑不知何川白幽幽東南<lb/>
隅似有偕隱宅東南一以望終戀杭州路城裏雖無家城外卻<lb/>
<pb n="KR4f0064_SBCK_000-18b"/>
有墓相期買一邱毋遠故鄕故而我屏見聞而汝餋幽素舟行<lb/>
百里間須見墓門樹南向發此言恍欲雙飛去<lb/>
雙飛去未能月浸衣裳溼愀焉靜念之勞生幾時歇勞者本庸<lb/>
流事事乏定識朴愚傷于家放誕忌於國皇天誤矜寵付汝憂<lb/>
患物再拜何敢當藉以戰道力何期閨闈中亦荷天眷別多難<lb/>
淬心光黽勉共一室憂患吾故物明月吾故人可隱不偕隱有<lb/>
如月一輪心迹如此淸容光如此新<lb/>
我讀先秦書萊子有逸妻閨房以逸傳此名蹈者希勿慕厥名<lb/>
高我知厥心悲定多不傳事子孫無由知豈但無由知知之反<lb/>
漣洏羞登中壘傳恥勒度尙碑一逸處患難所全浩無涯一逸<lb/>
謝萬古冥冥不可追示君讀書法君慧肯三思<lb/>
我生受之天哀樂恆過人我有平生交外氏之懿親自我慈母<lb/>
<pb n="KR4f0064_SBCK_000-19a"/>
死誰饋此翁貧江關斷消息生死知無因八十罹飢寒雖生猶<lb/>
僇民昨夢來啞啞心肝何淸眞翁自須髮白我如髫丱淳夢中<lb/>
旣觴之而復留遮已挽須搔爬之磨墨揄揶之呼燈而燭之論<lb/>
文而譁已阿母在旁坐連連呼叔耶今朝無風雪我淚浩如雪<lb/>
莫怪淚如雪人生思幼日<hi>謂金壇段玉立字淸標爲外王父段若膺先生之弟</hi>
侵曉隣僧來饋我佛前粥其香何淸嚴臘供今年足我因思杭<lb/>
州不僅有三竺東城八九寺寺寺皆修竹何年捨家去慧業改<lb/>
所託掘筍慈風園參茶東父屋鐘魚四圍靜掃地潔如沐白晝<lb/>
爲之長倦骸爲之肅供黄梅一枝朝朝寫圓覺<hi>慈公深於相宗錢居土東父則</hi>
<hi>具敎律禪淨四門乃吾師也</hi>
　　丁亥<lb/>
　　　元日書懷<lb/>
<pb n="KR4f0064_SBCK_000-19b"/>
癸秋以前爲一天癸秋以後爲一天天亦無母之日月地亦無<lb/>
母之山川孰嬴孰絀孰付予如犇如雷如流泉從慈若到歲七<lb/>
十是別慈親卅九年<hi>癸未失恃三十二歳日者謂予當七十一歲</hi>
　　　退朝遇雪車中忽然有懷吟寄江左<lb/>
靑瑣門邊雪還疑海上看花花萬行樹鶴鶴一間官幽想忽飛<lb/>
去無由生彩翰江東謝道韞憶我早朝寒<lb/>
　　　撰羽琌山館金石墨本記成弁端二十字<lb/>
坐耗蒼茫想全憑瑣屑謀羽琌山不見萬軸替人愁<lb/>
　　　自寫寒月吟卷成續書其尾<lb/>
曩者各不死多生業未空天仍磨慧骨佛倘鑒深功意識千秋<lb/>
上光陰八苦中卽將良友待落落亦高風<lb/>
　　　婆羅門謠<lb/>
<pb n="KR4f0064_SBCK_000-20a"/>
婆羅門來西胡勇不如宗喀巴智不如耶蘇繡衣花帽白若鵠<lb/>
鳬娶妻幸得陰山種玉顔大腳其仙乎女兒十五賣金線歸來<lb/>
洗手禮曼殊禮曼殊膜額角天見膜額角地見斷牛肉地不湧<lb/>
謟藥义天不降佞羅刹曼殊大慈悲大吉祥千年大富萬年樂<lb/>
　　　同年生吳侍御<hi>傑</hi>疏請唐陸宣公從祀瞽宗得<lb/>
　俞旨行侍御屬同朝爲詩以張其事內閣中書龔自珍獻侑<lb/>
　　　神之樂歌<lb/>
<graphic n="KR0984" url="https://raw.githubusercontent.com/kanripo/KR-Gaiji/master/images/KR0984.png" mimeType="image/png"/>在<lb/>
聖淸君師天下提命有位曁於耄士以古爲矩孰爲臣鑒孰師<lb/>
表汝甄綜祭法於孔之廡<lb/>
唐步方中主瞶臣聾天將聰明之乃生陸公天厚有唐降三代<lb/>
英而左右德宗如仲山甫納言姬邦<lb/>
<pb n="KR4f0064_SBCK_000-20b"/>
聖源旣遠其流反反坐譚性命其語<graphic n="KR1683" url="https://raw.githubusercontent.com/kanripo/KR-Gaiji/master/images/KR1683.png" mimeType="image/png"/>
                    <graphic n="KR1683" url="https://raw.githubusercontent.com/kanripo/KR-Gaiji/master/images/KR1683.png" mimeType="image/png"/>
                    <graphic n="KR1683" url="https://raw.githubusercontent.com/kanripo/KR-Gaiji/master/images/KR1683.png" mimeType="image/png"/>
                    <graphic n="KR1683" url="https://raw.githubusercontent.com/kanripo/KR-Gaiji/master/images/KR1683.png" mimeType="image/png"/>齗齗其徒百千<lb/>
何施於家邦何禪於孔編小大稽首以攘犧牷<lb/>
御史臣傑職是標舉曰聖之的以有用爲主炎炎陸公三代之<lb/>
才求政事在斯求言語在斯求文學之美豈不在斯<lb/>
我有耄士執籩受膰毋過貌儒之門我吿耄士曁百有位木無<lb/>
二本川無二厡道無二岐請以一貫之名臣是師<lb/>
　　　自春徂秋偶有所觸拉雜書之澷不詮次得十五首<lb/>
道力戰萬籟微芒課其功不能勝寸心安能勝蒼穹相彼鸞與<lb/>
鳳不栖枯枝松天神倘下來淸明可與通返聽如有聲消息鞭<lb/>
愈聾死我信道篤生我行神空障海使西流揮日還於東<lb/>
黔首本骨肉天地本比隣一髮不可牽牽之動全身聖者胞與<lb/>
言夫豈夸大陳四海變秋氣一室難爲春宗周若蠢蠢[婺-矛+牙]緯燒<lb/>
<pb n="KR4f0064_SBCK_000-21a"/>
爲塵所以慨慷士不得不悲辛看花憶黄河對月思西秦貴官<lb/>
勿三思以我爲杞人<lb/>
名理孕異夢秀句鐫春心莊騷兩靈鬼盤踞肝腸深古來不可<lb/>
兼方寸我何任所以志爲道澹宕生微吟一簫與一<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>化作太<lb/>
古琴<lb/>
我有秦時鏡窈窕龍鸞痕我有漢宫玉觸手猶生温我有墨九<lb/>
行驚鴻若可捫玉皇忽公道奇福三至門欲供三炷香先消萬<lb/>
古魂古春伴憂患詰屈生酸黁且摺三千本贈與人間存<lb/>
朝從屠沽遊夕拉騶卒飮此意不可道有若茹大鯁傳聞智勇<lb/>
人傷心自鞭影蹉跎復蹉跎黄金滿虛牝匣中龍劍光一鳴四<lb/>
壁靜夜夜輒一鳴負汝汝難忍岀門何茫茫天心牗其逞旣窺<lb/>
豫讓橋復瞰軹深井長跪奠一巵風雲撲人冷<lb/>
<pb n="KR4f0064_SBCK_000-21b"/>
造化大癰痔斯言韓柳共我思文人言母乃太驚衆儒家守門<lb/>
戸家法毋徇縱事天如事親誰云小兒弄我身我不有周旋折<lb/>
旋奉不然命何物夏后氏特重亦有衛武公靡樂在矇誦智慧<lb/>
固不工趍避矧無用一日所履厯一夕自甄綜神明甘如飴何<lb/>
處容隱痛沈沈察其幾默默課於夢少年讕語多斯言粹無縫<lb/>
患難汝何物屹者爲汝動<lb/>
我生愛前輩匪盡獲我心論交少年場歲月逝駸駸少年太飛<lb/>
揚由哀樂不深礌硠聽高譚有諦難爲尋風霜欺胞枝金石成<lb/>
苦音前輩卽背謬厥謬亦沈沈<lb/>
弱齡羨高隱端居媚幽獨晨誦白駒詩相思在空谷稍長誦楚<lb/>
些招魂招且讀陳爲樂之方巫陽語何縟嘉遯苦太淸行樂苦<lb/>
太濁願言移歌鐘來就伊人躅天涯富蘭蕙吾心富邱壑蹉跎<lb/>
<pb n="KR4f0064_SBCK_000-22a"/>
復蹉跎芳流兩寂寞忽忽生遐心終朝閟金玉<lb/>
一代功令開一代人材起雖生雲礽朝實增祖宗美曰開國之<lb/>
留其言在靑史何代無先君何時無哲士煌煌祖宗心斯人獨<lb/>
稱旨天姿若麟鳳宏加以切劘稽古有遙源遵王無覂軌在昔<lb/>
與先民三稱口容止少壯心力殫匪但求榮仕有高千載心爲<lb/>
本朝瑰瑋人或玷功令功令不任誹屋漏胎此心九廟赫在咫<lb/>
天步其艱哉光嶽鍾難恃肓氣六合來初日照濛汜抱此葵藿<lb/>
孤斯人拙無比一夫起耡之萬夫孰指使一夫怒用目萬夫怒<lb/>
用耳目怒活猶可耳怒殺我矣去去亦何求買山請歸爾不先<lb/>
百年生難向蒼蒼理箸書落人間高名亦難毁其言明且淸胡<lb/>
由妬神鬼大藥可延年名山可送死死生竟何憾將毋九庿恥<lb/>
蘭臺序九流儒家但居一諸師自有眞未肯附儒術後代儒益<lb/>
<pb n="KR4f0064_SBCK_000-22b"/>
尊儒者顔益厚洋洋朝野間流亦不止九不知古九流存亡今<lb/>
孰多或言儒先亡此詰又如何<lb/>
夀短苦心長心緒每不竟豈徒庸庸流賫志有賢聖爲鬼那能<lb/>
續它生渺茫更所以難放達思得賢子孫繼志與述事大哉孝<lb/>
之源長夜集百端蚤起無一言倘能心親心卽是續親夀呼兒<lb/>
將吿之衋然先自疚<lb/>
中年何寡歡心緒不縹渺人事日齷齪獨笑時頗少忽憶姚歸<lb/>
安錫我箴銘早雅俗同一源盍向源頭討汝自界限之心光眼<lb/>
光小萬事之波瀾文章天然好不見六經語三代俗語多孔一<lb/>
以貫之不一待如何實悟實證後無道亦無魔<lb/>
曉枕心氣淸奇淚忽盈把少年愛惻悱芳意嫭幽雅黃塵澒洞<lb/>
中古袌不可寫萬言摧燒之奇氣又瘖啞心死竟何云結習幸<lb/>
<pb n="KR4f0064_SBCK_000-23a"/>
漸寡憂患稍稍平此心卽佛者獨有愛根在拔之謈難下夢中<lb/>
慈母來絮絮如何舍<lb/>
危哉昔幾敗萬仞墮無垠不知有憂患文字樊其身豈但戀文<lb/>
字嗜好雜甘辛出入仙俠間奇悍無等倫漸漸疑百家中無要<lb/>
道津縱使精氣留碌碌爲星辰聞道幸不遲多難乃緣因空王<lb/>
開覺路䋞盡傷心民<lb/>
戒詩昔有詩庚辰詩語繁弟一欲言者古來難明言姑將譎言<lb/>
之未言聲又吞不求鬼神諒矧向生人道東雲露一鱗西雲露<lb/>
一爪與其見鱗爪何如鱗爪無况凡所云云又鱗爪之餘懺悔<lb/>
首文字潛心戰空虛今年眞戒詩才盡何傷乎<lb/>
　　　棗花寺海棠下感春而作<lb/>
詞流百輩花間盡此是宣南掌故花大隱金門不歸去又來蕭<lb/>
<pb n="KR4f0064_SBCK_000-23b"/>
寺問年華<lb/>
　　　西郊落花歌<lb/>
岀豐宜門一里海棠大十圍者八九十本花時車馬太盛未嘗<lb/>
過也三月二十六日大風明日風少定則偕金禮部<hi>應城</hi>汪孝<lb/>
亷<hi>潭</hi>朱上舍<hi>祖轂</hi>家弟<hi>自穀</hi>出城飲而有此作<lb/>
西郊落花天下奇古來但賦傷春詩西郊車馬一朝盡定盦先<lb/>
生沽酒來賞之先生探春人不覺先生送春人又嗤呼朋亦得<lb/>
三四子出城失色神皆癡如錢唐潮夜澎湃如昆易戰晨披靡<lb/>
如八萬四千天女洗臉罷齊向此地傾胭脂奇龍怪鳳愛漂泊<lb/>
琴高之鯉何反欲上天爲玉皇宫中空若洗三十六界無一靑<lb/>
蛾眉又如先生平生之憂患恍愡怪誕百出難窮期先生讀書<lb/>
盡三藏最喜維摩卷裏多淸詞又聞淨土落花深四寸冥目觀<lb/>
<pb n="KR4f0064_SBCK_000-24a"/>
想尤神馳西方淨國未可到下筆綺語何灕灕安得樹有不盡<lb/>
之花更雨新好者三百六十日長是落花時<lb/>
　　　述懷呈姚侍講<hi>元之有序</hi>
憶在江左之歲喜從人借書人來借者尤盛鈕非石<hi>樹玉</hi>何夢<lb/>
華<hi>元錫</hi>助其搜討凡<lb/>
文淵閣未著錄者及流傳本之據善本校者必輾轉錄副歸辛<lb/>
巳之　京師則有程大理<hi>同文</hi>秦編修<hi>恩復</hi>兩君皆與子約每<lb/>
得一異書互相借抄無虛旬無何大理使關東編修還揚州而<lb/>
余竟以母憂去先母憂半年吾家火至丙戌復之　京師距煨<lb/>
燼已五年書頗少又客籍皆變易好事者希此事圓寂久矣丁<lb/>
亥春姚侍講忽來借乙部諸書以歲月之不居也與學殖之就<lb/>
荒落也感而作詩<lb/>
<pb n="KR4f0064_SBCK_000-24b"/>
祭書歲歲溯從壬<hi>自壬午災後歲以酒醢祭亡書百種</hi>無復蒐羅百氏心爲道敢<lb/>
云能日損崇朝結習觸何深上方委宛空先讀<hi>阮公元撫日進七閣未錄書</hi>
<hi>百種睿庿時錫名/委宛别藏副墨浙中有之</hi>同志徐王仗續尋<hi>星伯舍人北堂徴君蒐羅精博日下</hi>
<hi>無過之者</hi>定有雄文移七閣跋公好事冠儒林<lb/>
　　　哭鄭八丈<hi>師愈秀水人</hi>
醇古澹泊士滔滔辨有餘靑燈同一笑恍到我生初頑福曾無<lb/>
分淸才淸不臞四方帆馬興千幅鳳鸞書爲有先生在東南意<lb/>
不孤論交三世久問字兩兒趨<hi>余兩幼兒曰橙曰陶丈爲啟蒙設臯比焉</hi>天命雖秋<lb/>
肅其人春氣膄鄉音譁謇謇破帽惻吾吾儻䓪爲文罷欹斜使<lb/>
酒餘心肝纖滓盡孝友闔門俱科第中年澹星壬暮癖殊卜云<lb/>
來日少笑指逝川徂老健偏奇絕神明少壯無刖離剛歲換問<lb/>
訊訝春疎訃至全家詫三思忽牖予由來炊火絕窮死一黔婁<lb/>
<pb n="KR4f0064_SBCK_000-25a"/>
天道古如此知之何晚歟不知段<hi>淸標丈</hi>與李<hi>復軒茂才</hi>今夕復何如<lb/>
　　　歌筵有乞書扇者<lb/>
天敎僞體領風花一代人材有歲差我論文章恕中晩畧工感<lb/>
慨是名家<lb/>
　　　夢中作<lb/>
不是斯文擲筆驕牽連姓氏本寥寥夕陽忽下中原去笑詠風<lb/>
花殿六朝<lb/>
　　　僞鼎行<lb/>
皇帝七載靑龍丽於丁招搖西指爰有僞鼎爆裂而砰<graphic n="KR1503" url="https://raw.githubusercontent.com/kanripo/KR-Gaiji/master/images/KR1503.png" mimeType="image/png"/>孺子<lb/>
啜泣相吿隷妾駭驚龔子走視碎如琉璃一何脆且輕<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>離疥<lb/>
癩百醜千怪如野干形厥怒虎虎不鳴如有聲然而無有頭目<lb/>
卓午不受日當夜不受月與星徒取雲雷傅汝敗桼朽壤將以<lb/>
<pb n="KR4f0064_SBCK_000-25b"/>
盜羶腥內有饕餮之饞腹外假渾沌自晦逃天刑四凶居其二<lb/>
帝世何偁主人之仁不汝埋榛荆俾登華堂函牛羊垂四十載<lb/>
左揖棽鐘右與　鑊并主人不厭斁汝汝宜自憎福極而碎碎<lb/>
如琉璃脆且輕東家有飮器昨墮地碎聲嚶嚶西家有屠狗㼜<lb/>
今日亦墮地不可以盛千年決無土花蝕萬年弔古之淚無由<lb/>
生吁寶鼎而碎則可惜斯鼎而碎兮於何取榮名請<graphic n="KR1258" url="https://raw.githubusercontent.com/kanripo/KR-Gaiji/master/images/KR1258.png" mimeType="image/png"/>龔子僞<lb/>
鼎行<lb/>
　　　四言六章<hi>有序</hi>
龔子掃徹悟禪師墖作也在西直門外紅螺寺<lb/>
悠悠生民孰不有覺孰知固然孰知生之靡樂<hi>其一</hi>
孰爲大人蟠物之先以闡以引引我生民<hi>其二</hi>
吁嗟小子聞道不遲造作辨聰百車文詞電光蹔來一貧無遺<lb/>
<pb n="KR4f0064_SBCK_000-26a"/>
不可捉搦倐旣逝而<hi>其三</hi>
唏其逝矣不可恃矣恃先覺之言其言明明無言不售無謀不<lb/>
成無堅不摧以蘄西生<hi>其四</hi>
先覺誰予西山徹公我受之東父以來報功云何報功余左挈<lb/>
東父右隨慈公又挾江子四人心同以旅於西邦<hi>浙居士錢東父吳中居士</hi>
<hi>江鐡君慈風和上與予四人者皆奉徹公書篤信讃歎其五</hi>
旣至於西西人浩浩余慈母在焉迎予而勞各知其夙而無憶<lb/>
悼遐哉邇哉孰肯不到亦惟徹公是報<hi>其六</hi>
<pb n="KR4f0064_SBCK_000-26b"/>
</p>
<p>
定盦文集古今體詩卷上終<lb/>
<pb n="KR4f0064_SBCK_000-27a"/>
定盦餘集　仁和龔自珍璱人饌<lb/>
　古今體詩下卷　破戒草之餘<lb/>
　　辛巳<lb/>
　　　周信之明經<hi>中孚</hi>手拓吳興收藏家吳晉宋梁四朝甎<lb/>
　　　文八十七種見貽賦小詩報之<lb/>
人間漢甎有五鳳廣陵尙書色爲動<hi>阮公元</hi>十笏黄金䋞致囘歐<lb/>
陽欲語瘖猶夢<hi>歐陽公嘗恨平生見東漢人字多見西漢字少</hi>西京氣體誰比隣下有<lb/>
六代之芳塵我生所恨與歐異但恨金石南天貧<hi>嘗箸錄吳東晉宋齊梁陳</hi>
<hi>六代金石刻不過十種而北魏北齊北周乃十倍之</hi>非金非石非誄諡獸面魚形錯文字<lb/>
淸華想見舘壇碑<hi>梁上淸眞人許君舘壇碑顧亭林猶見拓本今人間無片楮矣</hi>倔强偏殊國<lb/>
山制<hi>赤烏甎字勢絶不與國山碑同</hi>君言解饞良不惡通人識小聯爲樂<hi>君著金石</hi>
<hi>小品錄</hi>翠墨淋漓繭紙香余亦裝潢媵瘞鶴<hi>凡箸錄六朝石刻以瘞鶴銘爲殿而甎文</hi>
<pb n="KR4f0064_SBCK_000-27b"/>
<hi>則又爲附見矣</hi>就中吉語紛蟬嫣作詩謝君君囅然生兒且覔二千石<lb/>
<hi>亦甎文語</hi>出地何愁八百年<hi>舊蓄王大令保母甎拓本有後八百載君子知之語</hi>
　　　吳市得舊本制舉之文忽然有感書其端<lb/>
紅日柴門一丈開不須踰濟與踰淮家家飯熟書還熟羡殺承<lb/>
平好秀才<lb/>
耆舊辛勤伏案成當年江左重科名郞君座上譚何易此事人<lb/>
間有正聲<lb/>
國家治定功成日文士關門養氣時乍洗蒼蒼莽莽態而無儚<lb/>
儚恛恛詞<lb/>
刻畫精工直萬錢靑燈幾輩細丹鉛南山竹美蘭膏賤累我神<lb/>
遊百廿年<hi>以康熙三十年鐫成丹鉛之徒亦必康熙前輩矣</hi>
　　　蕭縣顧椒坪工詩隱於逆旅恆自剉芻秣伺過客乞留<lb/>
<pb n="KR4f0064_SBCK_000-28a"/>
　　　詩欲陰以物色天下士亦留一截句<lb/>
詩人蕭縣顧十五馬後譚詩世罕聞如此深心如此法奈何長<lb/>
作故將軍<hi>顧嘗仕</hi>
　　　小遊仙詞十五首<lb/>
厯劫丹砂道未成天風鸞鶴怨三生是誰指與遊仙路抄過蓬<lb/>
萊隔岸行<lb/>
九關虎豹不譏訶香案偏頭院落多賴是小時淸夢到紅牆西<lb/>
去卽銀河<lb/>
玉女窗中梳洗成隔紗偷眼大分明侍兒不敢頻頻報露下瑤<lb/>
階溼姓名<lb/>
珠簾揭處佩環搖親荷天人語碧霄別有上淸諸女伴隔窗了<lb/>
了見文簫<lb/>
<pb n="KR4f0064_SBCK_000-28b"/>
寒暄上界本來希不怨仙官識面遲僥倖梁淸一私語囘頭還<lb/>
恐歲星疑<lb/>
雅謎飛來半夜風鼇山徒侣沸春空頑仙一覺渾瞒過不在魚<lb/>
龍㬅羨中<lb/>
丹房不是澷相容百劫修成忍辱功幾輩凡胎無覔處仙姨初<lb/>
豢可憐蟲<lb/>
露重風多不敢停五銖衫子岀雲屏朝眞袖屨都依例弟一難<lb/>
箋瓔珞經<lb/>
不見蘭旌與桂旄九歌吹入鳳皇簫雲中㩣手誰相送依約湘<lb/>
君舊姓姚<lb/>
仙家鷄犬近來肥不向淮王舊宅飛卻踞金狀作人語背人高<lb/>
坐著天衣<lb/>
<pb n="KR4f0064_SBCK_000-29a"/>
諦觀眞誥久徘徊仙楮同功一繭裁姊妹勸書塵世字莫瞋倉<lb/>
頡不仙才<lb/>
秘籍何人領九流一編鴻寶枕中抽神光照見黄金字笑到仙<lb/>
人太乙舟<lb/>
金屋能容十種仙春嬌簇簇互疑年我來敢恨初桄窄曾有人<lb/>
居大梵天<lb/>
吐火吞刀訣果眞雲中不見幻師身上方倘有東黄祝先乞靈<lb/>
符刷雹神<hi>雹神姓李見神仙鑑</hi>
衆女蛾眉自尹邢風寰露髩覺伶俜捫心半夜淸無寐媿負銀<lb/>
河織女星<lb/>
　　　野雲山人惠高句驪香其氣和澹詩酬之<lb/>
但來箕子國都識畫師名云是王宫物申之異域情和知邦政<lb/>
<pb n="KR4f0064_SBCK_000-29b"/>
羨澹卜主心淸爲報東華侣何人訟客卿<hi>是年東國上書辨官書中紀其世系有誤</hi>
<hi>語特婉至</hi>
　　壬午<lb/>
　　　歌哭<lb/>
閱厯名場萬態更原非感慨爲蒼生西隣弔罷東隣賀歌哭歬<lb/>
賢較有情<lb/>
　　　送南歸者<lb/>
布衣三十上書回揮手東華事可哀且買靑山且鼾臥料無富<lb/>
貴逼人來<lb/>
　　　薦主周編修<hi>貽徽</hi>屬題尊甫小像獻一詩<lb/>
科名幾輩到兒孫道學宗風畢竟尊我作新詩侑公笑祝公家<lb/>
法似穃門<hi>陳文恭公其鄉先輩也</hi>
<pb n="KR4f0064_SBCK_000-30a"/>
　　癸未<lb/>
　　　午夢初覺悵然詩成<lb/>
不似懷人不似禪夢囘淸淚一澘然瓶花帖妥爐香定覔我童<lb/>
心廿六年<lb/>
　　　三別好詩<hi>有序</hi>
余於近賢文章有三別好焉雖明知非文章之極而自髫年好<lb/>
之至於冠益好之兹得春三十有一得秋三十有二自揆造述<lb/>
絕不出三君而心未能舍去以三者皆於慈母帳外燈前誦之<lb/>
吳詩出口授故尤纏緜於心吾方壯而獨遊每一吟此宛然幻<lb/>
小依䣛下時吾知異者空山有過吾門而聞且高歌且悲啼雜<lb/>
然交作如高宫大角之聲音必是三物也各系以詩<lb/>
莫從文體問高庳生就燈前兒女詩一種春聲忘不得長安放<lb/>
<pb n="KR4f0064_SBCK_000-30b"/>
學夜歸時<hi>右題吳駿公梅邨集</hi>
狼藉丹黄竊自哀高吟肺腑走風雷不容明月沈天去卻有江<lb/>
濤動地來<hi>右題方百川遺文</hi>
忽作泠然水瑟鳴梅花四壁夢魂淸杭州幾席鄕前輩靈鬼靈<lb/>
山獨此聲<hi>右題宋左彝學古集</hi>
　　　澷感<lb/>
絶域從軍計惘然東南幽恨滿詞箋一簫一劍平生意負盡狂<lb/>
名十五年<lb/>
　　　夜坐<lb/>
舂夜傷心坐畫屏不如放眼入靑冥一山突起邱陵妬萬籟無<lb/>
言帝坐靈塞上似騰奇女氣江東久霣少微星平生不蓄湘纍<lb/>
問喚岀姮娥詩與聽<lb/>
<pb n="KR4f0064_SBCK_000-31a"/>
沈沈心事北南東一睨人材海內空壯歲始參周史席髫年惜<lb/>
墮晉賢風功高拜將成仙外才盡廻腸盪氣中萬一禪關<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>然<lb/>
破美人如玉劍如虹<lb/>
　　　人草藳<lb/>
陶師師媧皇摶土戲爲人或則頭帖帖或則頭頵頵丹黄粉墨<lb/>
之衣裳百千身因念造物者豈無屬稿辰兹大僞未具媧也知<lb/>
艱卒磅礴匠心半斕斑土花春劇場不見收我固憐其眞諡曰<lb/>
人草藁禮之用上賓<lb/>
　　丙戌<lb/>
　　　夢中述願作<lb/>
湖西一曲墜明璫獵獵紗裙荷葉香乞貌風鬟陪我坐他身來<lb/>
作水仙王<hi>第三句一作許借卿卿從祀我</hi>
<pb n="KR4f0064_SBCK_000-31b"/>
　　　釋言四首之一<lb/>
東華環顧媿羣賢悔著新書近十年木有彣彰曾是病蟲多言<lb/>
語不能天畧躭掌故非劻濟敢姼心期在簡編守默守雌容努<lb/>
力毋勞上相損宵眠<lb/>
　　　同年生胡戸部<hi>培翬</hi>集同人祀漢鄭司農於寓齋禮旣<lb/>
　　　成繒爲卷子同人爲歌詩龔自珍作祀議一篇質戸部<lb/>
　　　戸部屬檼括其指爲韻語以諧之<lb/>
我稽十三經名目始南宋異哉北海君先期適兼綜詩箋附庸<lb/>
毛易爻辰無用尙書有今文隻義餽貧送四辨餽堯典三江餽<lb/>
禹貢魯論與孝經逸簡不可諷爾雅賸一鱗引家亦摭弄排何<lb/>
發墨守此獄不可訟吾亦姑置之說長愳驚衆惟有孟七篇千<lb/>
秋等塵封我疑經籍志著錄半虛哄義與歆莽違下筆費彌縫<lb/>
<pb n="KR4f0064_SBCK_000-32a"/>
何况東漢年此書未珍重余生惡周禮攷工特喜誦封建駁子<lb/>
輿心肝爲隱痛五帝而六天誕妄讖所中同時有四君偉識引<lb/>
余共堂堂十七篇姬公發孔夢經文純金玉注義峙麟鳳吾曹<lb/>
持議平功罪勿枉縱鄭功此弟一千秋合崇奉<hi>鄭兼治十三經人間完本有詩</hi>
<hi>三禮輯錄本有箴膏肓起癈疾發墨守易書魯論孝經爾雅注也孟子注見隨經籍志隨志殆未可信壯君綬甲宋君翔鳳劉</hi>
<hi>君逢祿張君瓚昭言封建皆信孟子疑周禮海內四人而巳張說爲尤悲也</hi>
　　丁亥<lb/>
　　　春日有褱山中桃花因有寄<lb/>
東風淋浪卷海來長安人道靑春廻春廻不到窮巷裏忽憶山<lb/>
中花定開山中花開白日皓皓明妝子誰温黁淸妙夕爇熏盧<lb/>
擣蕙塵朝椷淸淚郵遠人粉光入墨墨光膩昨日正得江南鱗<lb/>
葆君靑雲心勿吟招隱吟花開歲歲勿相憶待君十載來重尋<lb/>
<pb n="KR4f0064_SBCK_000-32b"/>
我有畣君詩殷勤兼報桃花知勿惜明鏡光爲我分光照花枝<lb/>
勿惜頮面水爲我浴花傾臙脂但惜芳香珍重之幽意勿使滿<lb/>
園胡蝶窺託君千萬詞詞意不可了長安桃李漸漸明何似春<lb/>
山此時好春縱好山寂寂淸琴玉壺罷消息蠟燭彈棊續何夕<lb/>
安能坐此愁易春不如歸侍妝臺側<lb/>
　　　菩薩墳<hi>有序</hi>
菩薩墳者亦曰公主墳遼聖宗第十女墓也小字菩薩未嫁而<lb/>
死遼史無傳北方海棠少此地始生之自是海棠之盛逾於江<lb/>
國土人因以海棠諡主云墳在西山無相寺<lb/>
菩薩葬龍沙魂歸玉帝家餘春照天地私諡亦高華大腳鸞文<lb/>
靿明妝豹尾車南朝人未識拜殺斷腸花<lb/>
　　　太常仙蝶歌<hi>有序</hi>
<pb n="KR4f0064_SBCK_000-33a"/>
太常仙蝶士大夫知之稔矣曷爲而歌之蝶數數飛入姚公家<lb/>
吾歌爲姚公也姚公者太常少卿仁和姚公<hi>祖同</hi>也公爲大吏<lb/>
厯五省易事難說見排擠不安其位公嶽立不改雖投閒人忌<lb/>
之者尙衆異哉蝶能識當代正人不惟故實之流傳而巳吾歌<lb/>
以紀之且招蝶也<lb/>
恭聞故實太常寺蝶夀三百猶有加<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>玉皇之明詔視臺閣猶<lb/>
煙霞不聞願見不許見矧聞飛入太常家本朝太常五百輩意<lb/>
者公其飛仙之身耶仙人正人事一貫天上豈有仙奸衺所以<lb/>
公立朝人不識仙靈識公非誣夸慰此蹇蹇其來衙衙感德輝<lb/>
而下上助靈思之紛挐我聞此事就公求茶道𦦨十丈不敵童<lb/>
心一車鸞漂鳳泊咄咄發空喟雲情煙想寸寸凌幽遐人生吉<lb/>
祥縹渺罕竝有何必中秋兒女覩璧月之流華玉皇使者識我<lb/>
<pb n="KR4f0064_SBCK_000-33b"/>
否寓園亦在城之涯幽夏靈氣怒百倍相思遲汝五出紅棃花<lb/>
<hi>予寓齋紅棃一樹京師無其雙也</hi>
　　　世上光陰好<lb/>
世上光陰好無如繡閣中靜原生智慧愁亦破鴻濛萬緒含淳<lb/>
待三生設想工高情塵不滓小別淚能紅玉茁心苗嫩珠穿耳<lb/>
性聰芳香箋藝譜曲盝數窗櫳遠樹當山看雲行入抱空枕停<lb/>
如願月扇避不情風晝漏長千刻宵缸夢幾通德容師窈窕字<lb/>
體記玲瓏朱戸春暉別蓬門淑晷同百年辛苦始何用嫁英雄<lb/>
　　　投錢學士<hi>林</hi>
晩達高名大隱身對門蹤迹各淸眞恍逢月下騎鸞客何處容<lb/>
他啖肉人<lb/>
　　　顧丈<hi>千里</hi>得唐睿宗書順陵碑遠自吳中見寄余本以<lb/>
<pb n="KR4f0064_SBCK_000-34a"/>
　　　南北朝磨厓各一種懸齋中得此而三書於幀尾<lb/>
南書無過瘞鶴銘北書無過文殊經忽然二物相顧啞排闥一<lb/>
丈蛟龍靑<hi>文殊經在山東水牛山</hi>
唐二十帝帝書聖合南北手爲唐型會見三物皆卻走召伯虎<lb/>
敦赫在庭<hi>召伯虎敦百有三名余所獲器也</hi>
　　　四月初一日投蝶更名易簡<lb/>
匪慕宋朝蘇易簡飜似漢朝劉更生從此請歌行路易萬緣簡<lb/>
盡罷心兵<lb/>
　　　常州高材篇送丁若士<hi>履恆</hi>
丁君行矣龔子忽有感聽我擲筆歌常州天下名士有部落東<lb/>
南無與常匹儔我生乾隆五十七晩矣不及瞻前修外公門下<lb/>
賓客盛<hi>謂金壇段先生</hi>始見臧<hi>在/東</hi>顧<hi>子述</hi>來裒裒奇才我識惲伯子絶學<lb/>
<pb n="KR4f0064_SBCK_000-34b"/>
我識孫李逑最後乃識掌故趙<hi>味辛</hi>獻以十詩趙畢酬三君折節<lb/>
遇我厚我益喜逐常人游乾嘉輩行能悉數數其派別徵其尤<lb/>
易家人人本虞氏毖緯户户知何休聲音文字各窔奥大抵鐘<lb/>
鼎工冥搜學徒不屑譚賈孔文體不甚宗韓歐人人妙擅小樂<lb/>
府爾雅哀怨聲能遒近今祘學乃大盛泰西客到攻如讐常人<lb/>
倘欲問常故異時就我來諮諏勿數耈耋數平輩蔓及洪<hi>孟慈</hi>管<lb/>
<hi>孝逸</hi>莊<hi>卿/山</hi>張<hi>翰/風</hi>周<hi>伯/恬</hi>其鼎鼎八九子奇人一董<hi>方立</hi>先卽邱所恨<hi>餘</hi>
不識李夫子<hi>申耆</hi>南望夜夜穿雙䏬曾因陸子<hi>祁生</hi>屢通訊神交何<lb/>
異雙綢繆識丁君乃二十載下上角逐忘春秋丁君行矣龔子<lb/>
忽有感一官投老誰能留珠聯璧合有時有一散人海如鳬鷗<lb/>
噫才人學人一散人海如鳬鷗明日獨訪城中劉<hi>申受丈</hi>
　　　秋夜花游<lb/>
<pb n="KR4f0064_SBCK_000-35a"/>
海棠與江蘺同豔異今古我折江蘺花間以海棠嫵狂呼紅燭<lb/>
來照見花雙開恨不稱花意踟蹰淸酒盃酒盃淸復深秋士多<lb/>
春心且遣秋花妬毋令秋魄沈云何學年少四座花齊笑躑躅<lb/>
取鳴琴彈琴置當抱靈雨忽滂沱仙眞窗外過雲中君至否不<lb/>
敢問星蛾<lb/>
　　　猛憶<lb/>
狂臚文獻耗中年亦是今生後起縁猛憶兒時心力異一燈紅<lb/>
接混茫前<lb/>
　　　銘座詩<lb/>
精微愡恍少所樂兮躬行且踐壯所學兮曰以事天敢不諾兮<lb/>
事無其耦生靡樂兮人無其朋孤往何索兮借瑣耗奇嗜好託<lb/>
兮浮湛不返狥流俗兮吁瑣以耗奇兮不如躬行以耗奇之約<lb/>
<pb n="KR4f0064_SBCK_000-35b"/>
兮廻念故我在寥廓兮我詩座右榮我獨兮<lb/>
　　　東陵紀役三首<lb/>
天俔徽音在　龍飛故劍亡<lb/>
兩宫儀斐斖七萃淚淋浪鬱律川原勢低佪葆吹長東行三百<lb/>
里何處白雲鄉<lb/>
帝子華年小初弦寶月沈端嫻三肅禮憫動　六宫深徒殯飛<lb/>
秋雪迎神下彩禽松楸依在咫慈孝萬年心<lb/>
閤事疎朝請<lb/>
君恩許看山口銜星宿去袖佛鳳皇還望眼將連海詩聲欲過<lb/>
關雲旗風馬隊旬日夢魂間<lb/>
　　　李中丞<hi>宗瀚</hi>家獲觀古拓隨丁道護書啟法師碑狂書<lb/>
　　　一詩<lb/>
<pb n="KR4f0064_SBCK_000-36a"/>
羽琌山館三百墨妬君一　紙葵花色何不贈歸羽琌山置已漢<lb/>
玉秦金側<lb/>
　　　九月二十七夜夢中作<lb/>
官梅只作野梅看<hi>似是宋句</hi>月地雲階一倍寒翻是桃花心不死春<lb/>
山佳處淚闌干<lb/>
　　　夢中作四截句<hi>十月十三夜也</hi>
抛卻湖山一<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>秋人間無地署無愁忽聞海水茫茫綠自拜南<lb/>
東小子侯<lb/>
黄金華髮兩飄蕭六九童心尙未消叱起海紅簾底月四廂花<lb/>
影怒於潮<lb/>
恩仇恩仇日苦短魯戈如麻天不管賓客漂流半死生此公又<lb/>
築忘憂舘<lb/>
<pb n="KR4f0064_SBCK_000-36b"/>
一例春潮汙澷聲月明報有大珠生紫皇難慰花遲暮交與鴛<lb/>
鴦愬不平<lb/>
定<graphic n="KR3367" url="https://raw.githubusercontent.com/kanripo/KR-Gaiji/master/images/KR3367.png" mimeType="image/png"/>餘集古今體詩卷下終<lb/>
<pb n="KR4f0064_SBCK_000-37a"/>
定盦別集　仁和龔自珍璱人饌<lb/>
　無著詞選<lb/>
　　　菩薩鬘<lb/>
文廊匼匝屏風曲輕寒惻惻侵簾箔秋思正沈吟秋陰幾許深<lb/>
　無言垂翠袖粉蝶窺人<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>蝶也不禁秋涼花相對愁<lb/>
　　　夢芙蓉<hi>本意</hi>
背鐙歌鳳枕見一珠秋弄水裙鳳鬢露華無力飛下珊珊影又<lb/>
微芒不定月墜金波孤迥小立空塘怨紅衣半卸消受夜涼緊<lb/>
　脈脈鴛鴦瞑正穩乍蓮房粉墜驚初醒香重煙輕愁絶共幽<lb/>
映五更魂魄冷吟斷錦雲休訊捐佩疑寒更凌波恐溼塘外曉<lb/>
風陣<lb/>
　　　卜算子<hi>題獨立士女</hi>
<pb n="KR4f0064_SBCK_000-37b"/>
拜起月初三月比眉皃<graphic n="KR1728" url="https://raw.githubusercontent.com/kanripo/KR-Gaiji/master/images/KR1728.png" mimeType="image/png"/>不遣紅鐙照畫廊縹緲臨風袖　庭<lb/>
院似淸湘人是湘靈否誰寫長天秋思圖熨得闌干透<lb/>
　　　點絳脣<lb/>
日落花悄懨懨春勌何時省紗窗又瞑黃月濛濛影　沒箇商<lb/>
量除是知愁等羅衣冷香階紅陣燕子歸期定<lb/>
　　　虞美人<lb/>
紗窗瞑色低迷綠猶未傳銀燭春寒瑟瑟晚來添玉釧微聞應<lb/>
是換吳棉　金鑪香篆愔愔墮新月窺人坐湘簾放下悄含顰<lb/>
生怕棃花和月射嗁痕<lb/>
　　　洞仙歌<lb/>
一梳春月澹溶溶欲上鸞尾雲晴碧天掃正文窗四扇縹緲華<lb/>
空晶豔豔玉女明燈一笑　幾番擕手處曇誓天邊寒綠深深<lb/>
<pb n="KR4f0064_SBCK_000-38a"/>
帳紗悄親手采瓊芝著玉盤中添香水養花還小見說道仙家<lb/>
夢都無便夢也如煙曉涼欺覺<lb/>
　　　醉太平<lb/>
長吟短吟恩深怨深天邊一曲瑤琴是鸞心鳳心　香沈漏沈<lb/>
魂尋夢尋玉階良夜愔愔有花陰月陰<lb/>
　　　淸平樂<lb/>
垂楊近遠玉鞚行來緩三里春風韋曲岸目斷那人庭院　駐<lb/>
鞭獨自思惟撩人厯亂花飛日暮春心怊悵可能紉佩同歸<lb/>
　　　太常行<lb/>
一身雲影墮人間休認彩鸞看花葉寄應難又何况春痕袖斑<lb/>
　似他身世似他心性無恨到眉彎月子下屏山算窺見瑤池<lb/>
夢還<lb/>
<pb n="KR4f0064_SBCK_000-38b"/>
　　　端正好<lb/>
數年華間中黯黯記不起誰恩誰怨金爐香裊畫沈沈并疊作<lb/>
閒愁片　月明花滿天如願也終有酒闌燈散不如被冷更香<lb/>
銷獨自去思千徧<lb/>
　　　霓裳中序第一<hi>霓裳羽衣之曲今不傳戲補之</hi>
當筵問古月誰向其閒起宫闕風馬雲車厯厯見桂葆乍迎嬌<lb/>
如雪遙空聞說說衣來天袂涼絕驚鴻起素衣二八舞罷老蟾<lb/>
泣　飄忽長風吹急竟天上人間了隔仙聲一半記得漢武秦<lb/>
皇有路難覓開元慶佳節算合樂圖中應識<hi>宋苑本有楊太真合樂圖</hi>尊前<lb/>
祝千秋萬歲不須有離別<lb/>
　　　長相思<lb/>
仙參差佩參差數罷鸞期又鳳期彩雲西北飛簫一枝笛一枝<lb/>
<pb n="KR4f0064_SBCK_000-39a"/>
吹得春空月墮時月中人未歸<lb/>
　　　又<lb/>
住西樓諙西樓好夢如雲不自由喚人餳倦眸　憶從頭訴從<lb/>
頭銀漢茫茫入夜流人間無盡愁<lb/>
　　　天仙子<hi>自賦所藏葉小鸞眉紋詩硯</hi>
天仙偶厭住瓊樓乞得人間一度游被誰傳下小銀鉤煙澹澹<lb/>
月柔柔伴我熏香伴我修<lb/>
　　　瑤華<hi>董雙成畫像</hi>
雲英嫁了弄玉歸來向翠樓瓊戸虛無萬曡試問取金闕西廂<lb/>
何處容華絶代是王母前頭人數看紫衣仙佩非耶漢殿夜涼<lb/>
歸去　低鬟小按霓裳唱月底仙聲記否親遇霞宫侍宴渾忘<lb/>
了聽水聽風前度天靑海碧也只合其中小住笑人閒兒女聰<lb/>
<pb n="KR4f0064_SBCK_000-39b"/>
明倒寫成雙名字<lb/>
　　　浪淘沙<hi>寫夢</hi>
好夢最難留吹過仙洲尋思依様到心頭去也無蹤尋也慣一<lb/>
桁紅樓　中有話綢繆燈火簾鉤是仙是幻是溫柔獨自淒涼<lb/>
還自遣自製離愁<lb/>
　　　如夢令<lb/>
本是花宫么鳳降作人閒情種不願住人閒分付藥鑪煙送誰<lb/>
共誰共三十六天秋夢<lb/>
　　　高陽臺<lb/>
嚼曲含香吹笙聘月華年心緒愔愔十二重簾重重閣住春陰<lb/>
花魂蝶夢飛難度倩何人料理幽襟問春人知否園亭嗁徧流<lb/>
鶯　生愁一點朝雲散把靑梅細數紅豆閒吟尙怯餘寒爭敎<lb/>
<pb n="KR4f0064_SBCK_000-40a"/>
負了香衾癡鬟不放熏篝穩墜猩紅半幅吳綾啟湘屏多病心<lb/>
情忘繫花鈴<lb/>
　　　喝火令<lb/>
欲賦仙模樣空愁彩筆彫藕絲衫子鬱金翹立到水芝花上羅<lb/>
鞿未香消　端正當窗戸停勻嚲步搖斷無幽意上眉梢只恐<lb/>
凝妝只恐背人嬌只恐夢囘香淚揩上枕頭綃<lb/>
　　　木蘭花慢<lb/>
問人天何事最飄渺最銷沈算第一難言斷無人覺且自幽尋<lb/>
香蘭一枝恁<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>問香蘭何苦伴淸吟消受工愁滋味天長地久<lb/>
愔愔　蘭襟一丸涼月墮似他心有夢訴依依香傳裊裊眉鎻<lb/>
深深故人碧空有約待歸來天上理天琴<hi>予夢中受詞一卷讀之一人吿予曰此天</hi>
<hi>琴譜也</hi>無奈游仙覺後碧雲垂到而今<lb/>
<pb n="KR4f0064_SBCK_000-40b"/>
　　　菩薩鬘<lb/>
行雲欲度簾旌去嗁花恨草無重數吟淡口脂痕秋心自覺温<lb/>
　秋懷珠與玉寫上羅箋薄暮暮與朝朝工愁要福銷<lb/>
　　　惜分釵<lb/>
金鋪曉褰幃早嫩寒漠漠欺人覺霑沈香額微黄報道寒梅也<lb/>
學晨妝雙雙　明窗掩重簾輭鑪香自炙紅絲硯點銀鉤記淸<lb/>
愁待把琴心寄與西洲休休<lb/>
　　　如夢令<lb/>
紫黯紅愁無緒日暮春歸甚處春更不囘頭撇下一天濃絮春<lb/>
住春住　了人家庭宇<lb/>
　　　金明池<lb/>
按拍塡詞拈簫譜字白日銷磨無緒春夢斷拈天香草試悵望<lb/>
<pb n="KR4f0064_SBCK_000-41a"/>
美人何處中餘酲才要醒時卻又被豔想迷漫遮住早燕子悤<lb/>
忙楊花零亂好煞年光將去　料理相逢今又誤問除卻相思<lb/>
怎生言語箋閒恨絲煩絮亂製密意綠愁紅妒甚天工作就慵<lb/>
時有萬種忪惺十分凝佇便拌不懷人從今決絕如此情悰消<lb/>
否<lb/>
　　　一翦梅<lb/>
一丸微月破黄昏卷定簾痕劃定鑪痕春歸誰與試温存春<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>
三分人<graphic n="KR1728" url="https://raw.githubusercontent.com/kanripo/KR-Gaiji/master/images/KR1728.png" mimeType="image/png"/>三分　柳花桃葉鎭紛粉掩了重門閣了芳樽安排<lb/>
怊惆倚羅屏紅字消魂香字招魂<lb/>
　　　靑玉案<lb/>
韶光不怨悤悤去祗怊悵年華誤目斷游絲情一縷斷橋流水<lb/>
夕陽飛絮可是春歸路　樓頭盡日還凝佇欲訴閒愁向誰訴<lb/>
<pb n="KR4f0064_SBCK_000-41b"/>
蕙渚花飛天又暮醒時如醉醉時如夢夢也何曾作<lb/>
　　　鶯嗁序<hi>用宋人韻</hi>
殘香牛銷金獸啟朱簾瑣戸悄凝盼十里蘅臯多少心期傷暮<lb/>
夢囘後半霎凭闌春煙閣斷天涯樹仗鶯魂有力喚起一天濃<lb/>
絮　昨日閒愁今朝暗恨似濛雲惹霧拈彩筆親製紅詞有人<lb/>
憐賞心素正沈沈春深似海低佪煞年華金縷作人間病鳳嗁<lb/>
鸞原輸鷗鷺　臙脂含怨錦琴生愁悵春似逆旅枉二十四番<lb/>
寒暖次第催完變了漫空撲人花雨釵寒佩<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>紅欹絳病惺惺<lb/>
胡蝶誰家宿况連天香草崇蘭渡予懷渺渺靈修尙隔中央只<lb/>
恐棄我如土　凌波韈嬾繡綫裙鬆換吳棉白苧爲一種心情<lb/>
無奈㫁送韶顔顦顇而今勸君休舞渾都不管愁儂怨汝靈犀<lb/>
不管一寸分明見更何須弄入瑤琴柱紗窗日落無人獨倚黄<lb/>
<pb n="KR4f0064_SBCK_000-42a"/>
昏有誰省否<lb/>
　　　菩薩鬘<lb/>
吳棉一幅單鴛被沈沈和霧和香睡花氣溼銀屏紅窗斜月明<lb/>
　玉闌干畔路曉夢無尋處夢醒轉沈吟花寒恐不禁<lb/>
　　　臨江仙<lb/>
一角紅窗低嵌月矮屏山蹙羅紋棃花情性怕黄昏淚憐銀蠟<lb/>
淺心比玉爐温　底事雛鬘憨不醒冬冬虯箭宵分起來親手<lb/>
放簾痕春空涼似水西北有嬌雲<lb/>
　　　又<lb/>
酒渴思茶交午夜沈煙閒撥釵梁小梅花盒敎添香塡詞渾已<lb/>
嬾何况脫衣裳　才把夢兒牢捉住無端又著思量十分情願<lb/>
是回腸欲抛抛不得欹枕數鴛鴦<lb/>
<pb n="KR4f0064_SBCK_000-42b"/>
　　　浣溪沙<lb/>
香霧無情作薄寒銀鐙吹處氣如蘭凭肩人愛夜闌珊　花語<lb/>
綠窗凉月聽雲欹文枕畫鸞看釧聲微戞夢兒難<lb/>
　　　又<lb/>
鳳脛鐙靑香篆寒尋思脈脈未成眠欹鬟沈生澑犀鈿　一㡧<lb/>
梅花紅似酒半庭春月暖於煙紅闌干外夜闌珊<lb/>
　　　夢行雲<lb/>
曉幃怯春冷重簾下眠未醒休飜翠被恐敎人驚省一枝豔豔<lb/>
文窗外棃花涼弄影　唾華襟上嗁紅枕上悲歡事畱淺印嬌<lb/>
柔無語倩人探心性十分打疊情懷起怕花愁月病<lb/>
　　　洞仙歌<lb/>
輕寒漠漠又杏花天氣卸了吳棉薄紈膩把花魂細綰月夢低<lb/>
<pb n="KR4f0064_SBCK_000-43a"/>
敲閒譜得十疊新詞堪記　番番圓豔約春事迷人絮影風光<lb/>
太消碎小病不勝春嫩想穠愁拚畧受情多風味又銀燭傳來<lb/>
勸箋愁看比玉能紅比簫能<lb/>
　　　導引曲<lb/>
無情緖無情緒寂莫掩重門銀蠟心多才有淚寶香字斷更無<lb/>
痕棃花浸黄昏<lb/>
　　　又<lb/>
空相憶空相憶庭院四更天怊悵綠梅花下路半襟斜月不知<lb/>
寒鳳屧過闌千<lb/>
　　　玉聯環影<lb/>
朧月魂傍花陰立紅淚畱痕一片花枝溼袖兒寒佩兒寒依舊<lb/>
五更風急夢吹殘<lb/>
<pb n="KR4f0064_SBCK_000-43b"/>
　　　南歌子<lb/>
香霧漫空溼珠簾窣地横雲圍月擁見卿卿受盡輕憐痛惜不<lb/>
分明　紅淚彈前恨心香警舊盟瑤華密帳絮三生怊悵五更<lb/>
風急斷魂驚<lb/>
　　　桂殿秋<hi>六月九日夜夢至一區雲廊木秀水殿荷香風煙鬱深金碧差丽時也方夜月光吞吐在目步</hi>
<hi>外盪瀣氣之空濛都爲一碧散淸景而離合不如㡬重一人告予此光明殿也醒而憶之爲賦兩解</hi>
明月外淨紅塵蓬萊幽窅四無隣九霄一派銀河水流過紅牆<lb/>
不見人<lb/>
驚覺後月華濃天風已度五更鐘此生欲問光明殿知隔朱扃<lb/>
幾萬重<lb/>
　　　憶瑤姬<lb/>
唳鶴吟鸞悄千門萬戸夜靜塵寰玉京宮殿杳悵九霄仙佩不<lb/>
<pb n="KR4f0064_SBCK_000-44a"/>
下雲軿今生小謫知自何年消盡瓊煉顔料素娥今夕無人問<lb/>
裙袂生寒　定萬古長對晶盤歛莊嚴寶相獨坐嬋媛幽褱知<lb/>
有恨恨玉笙吹徹徹骨難眠雙成問訊靑女凭肩瑤華筵宴罷<lb/>
長風起吹墮離愁到世間<lb/>
　　　夢玉人引<lb/>
一簫吹瓊闌月暖錦雲飛十丈銀河挽來注向靈扉月殿霞窗<lb/>
動春空仙籟參差報道雙成乍褰了羅幃　陡然聞得靑鳳下<lb/>
西池奏記簾前佩環聽處依稀不是人閒話何緣世上知夢囘<lb/>
處摘春星滿把纍纍<lb/>
　　　意難忘<lb/>
涼月珊珊伴蘭心玉性試語還難秋花分小影秀句寫冰紈眉<lb/>
意淺佩聲殘有珍重千般畧逗伊隱花裙上竹葉斑斑　知音<lb/>
<pb n="KR4f0064_SBCK_000-44b"/>
何苦輕瞞者温存隱秀慧思華年明明通爾汝瑟瑟數悲歡攜<lb/>
手際試顰間是意暖神寒玉漏沈芙蓉睡也重靠闌干<lb/>
　　　醜奴兒令<lb/>
鸞箋偷寫伊名字琴語依稀箏語依稀花影無媒忽進幃　蘭<lb/>
因絮果從頭問吟也淒迷搯也淒迷夢向樓心鐙火歸<lb/>
　　　鳳棲梧<lb/>
誰邊庭院誰邊宅往事誰邊空際層層疊坐暖一方屏底月背<lb/>
人蠟影幢幢滅　萬種温黁何用覓枕上逃禪遣卻心頭憶禪<lb/>
戰愁心無氣力自家料理囘腸直<lb/>
　　　右無著詞一卷始名紅禪詞凡九十二闋壬午春選錄<lb/>
　　　　四十五首癸未夏付刋<lb/>
<pb n="KR4f0064_SBCK_000-45a"/>
定盦別集<lb/>
　懷人館詞選<lb/>
　　　臺城路<hi>送姚怡雲之江南</hi>
平生未信江南好輸君者番歸去明月揚州古來英丽端合仙<lb/>
才人住俊遊自許有載酒詞場吹簫仙侣豔想穠愁一齊翻入<lb/>
四紅譜西風吟緒正苦又牽情冶柳離恨千縷<graphic n="KR1728" url="https://raw.githubusercontent.com/kanripo/KR-Gaiji/master/images/KR1728.png" mimeType="image/png"/>硯𫾣霜古<lb/>
箋嗁月眞箇銷凝無主相思怨汝教獨自凭樓冷吟誰語一掬<lb/>
夫容送君斷腸句<lb/>
　　　鵲橋仙<hi>同袁蘭村汪宜伯小憇僧寺宜伯製金縷曲見示有望南天倚門人老敢云披薙之句余驚其</hi>
<hi>心之多感而又喜其詞之正也倚此慰之</hi>
飄零也定淸狂也定莫是前生計左才人老去例逃禪問割到<lb/>
慈恩眞箇　吟詩也要從軍也要何處宗風香火少年三五等<lb/>
<pb n="KR4f0064_SBCK_000-45b"/>
閒看算誰更驚心似我<lb/>
　　　浪淘沙<hi>有寄</hi>
別夢醒天涯怊悵年華懷人無奈碧雲遮我自低迷思錦瑟誰<lb/>
怨琵琶　小字記休差年紀些些蘇州花月是兒家紫杜紅闌<lb/>
閒搯徧何處蘋花<lb/>
　　　水調歌頭<hi>寄徐二義尊大梁</hi>
去日一以駛來日故應難故人天末不見使我思華年結客五<lb/>
陵英少脫手黄金一笑霹靂應弓弦意氣渺非昔行役亦云艱<lb/>
　湖海事感塵夢變朱顔空畱一劍知已夜夜鐵花寒更說風<lb/>
流小宋淒絕白楊荒草誰哭墓門田遊侣半生死想見涕潺湲<lb/>
<hi>謂嚴江宋先生</hi>
　　　又<hi>辛未六月二日風雨竟晝檢視敗簏中嚴江宋先生遺墨滿眼淒然賦此解</hi>
<pb n="KR4f0064_SBCK_000-46a"/>
風西颯然至竟日作淸寒我思芳草不見忽忽感華年憶昔追<lb/>
隨日久鎮把心魂相守燈火四更天高唱夜烏起當作古人看<lb/>
　一枝榻一鑪茗宛當前幾聲草草休送萬古遂茫然仙字蟫<lb/>
饑不食故𥿄蠅鑽不出陳蹟太辛酸一掬大招淚灑向暮雲間<lb/>
　　　點絳脣<hi>十月二日馬上作</hi>
一帽紅塵行來韋杜人家北滿城風色漠漠樓臺隔　目送飛<lb/>
鴻影入長天滅關山絶亂雲千疊江北江南雪<lb/>
　　　瑤臺第一層<hi>某侍衞岀所撰王孫傳見示愛其頗有漢晉人小說風味屬予爲之引因塡一詞括</hi>
<hi>之戲侑稗家之言</hi>
無分同生偏共死天長恨較長風災不到月明難曉曇誓天旁<lb/>
偶然淪謫處感俊語小玉聰狂人間世便居然願作長命鴛鴦<lb/>
　幽香蘭言半枕歡期抵過八千場今生㔾矣玉釵鬟卸翠釧<lb/>
<pb n="KR4f0064_SBCK_000-46b"/>
几涼賴紅巾入夢夢裏說別有仙鄕渺何方向瓊樓翠宇萬古<lb/>
攜將<hi>某侍衛原序某王孫者家城中珠規玉矩不苟言笑某氏亦貴家也解詞翰以中表相見相慕重杏兒者婢也語其</hi>
<hi>主曰王孫所謂都爾敦風古阿思哈發都都爾敦風古言骨格異也阿思哈發都言聰明絶持也再三云女不應王孫遘</hi>
<hi>家難女家薄之求昏拒不與兩家兒女皆病一夜天大雪杏私召王孫王孫衣雪鼠裘至杏曰寒矣爲脫裘徑擁之女帳</hi>
<hi>中而岀女方寢篤寤申禮防不從王孫曰來省病耳亦以禮自固也杏但聞絮絮達旦聲旦杏送之岀王孫以潁綃巾納</hi>
<hi>女枕中女不知也是不復能相見旬餘夢見女執巾問曰此君物也曰然寤而女訃至知杳見取巾以佐殮矣王孫尋</hi>
<hi>
                        <graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>鬱以卒杏自縊此嘉慶丙寅丁卯間事越辛未予序之如此又乞浙龔君塡詞以傳之</hi>
　　　行香子<hi>道中書懷與汪宜伯</hi>
跨上征鞅紅豆抛殘有何人來問春寒昨宵夢裏猶在長安在<lb/>
鳳城西垂楊畔落花間　紅樓隔霧珠簾卷月負歡場詞筆闌<lb/>
珊別來幾日且勸加餐恐萬言書千金劍一身難<hi>初相見蒙塡詞見怡有萬</hi>
<hi>言奏賦千金結客二語</hi>
<pb n="KR4f0064_SBCK_000-47a"/>
<hi>附</hi>送龔璱人出都調水龍吟　汪　琨<hi>宜伯</hi>
　長安舊雨都非新歡奈又搖鞭去城隅一角明箋一束幾番<lb/>
　小聚說劍情豪評花思倦前塵夢絮縱閒愁鬥螘羈魂幻蜨<lb/>
　尋不到江南路　從此齋鐘衙鼓料難忘分襟情緒瓜期漸<lb/>
　近萍蹤漸遠合并何處易水盟蘭豐臺贈芍離懷觸忤任紅<lb/>
　蕉題就翠筠書徧餞詞人句<lb/>
　　　醉太平<hi>道中作</hi>
鞍停轡停雲行樹行東風昨夜吹魂過靑山萬痕　春濃夢沈<lb/>
愁多酒醒一天飛絮愔愔攪離懷碎生<lb/>
　　　唐多令<hi>道中書懷</hi>
二十五長亭垂楊照眼靑付春風短夢零星斜倚雕鞍無氣力<lb/>
渾不似俊游人　春意太憨生春愁喚不醒負華年誰更憐卿<lb/>
<pb n="KR4f0064_SBCK_000-47b"/>
惟有塡詞情思好無恙也此花身<lb/>
　　　浪淘沙<hi>舟中夜起</hi>
幽夢四更醒欵乃聲停吳天月落半江陰暮地橫吹三孔笛聘<lb/>
取湘靈　螺髻鎖娉婷煙霧靑靑看他潮長又潮平香草美人<lb/>
吟未了防有蛟聽<lb/>
　　　菩薩鬟<hi>效蕃錦集</hi>
嬌鬟堆枕釵橫鳳<hi>馮延已</hi>靑春酒壓楊花夢<hi>戎昱</hi>翠被夜徒熏<hi>庾丹</hi>
嬌郞癡若雲<hi>李商隱</hi>波痕空映襪<hi>李商隱</hi>豔淨如籠月<hi>元稹</hi>明月上<lb/>
春期<hi>無名氏</hi>輕紅擘荔支<hi>杜甫</hi>
　　　蜨戀花<lb/>
酒壓春愁春捲絮燕子歸來苦說年華誤半晌懷人搔首竚落<lb/>
梅風急閒庭暮　辛苦癡懷何用訴曲曲香痕曲到無憑據安<lb/>
<pb n="KR4f0064_SBCK_000-48a"/>
頓惜花心事處謝他昨夜風和雨<lb/>
　　　水龍吟<hi>題家繡山停琴聽簫圖</hi>
紅樓一角沈沈那廂鐙火秋孃院露寒花重愁多指澀酒醒人<lb/>
遠驀聽離鸞旋來泣鳳累人猜徧有相思兩字呼之欲岀秋意<lb/>
裂冰紋斷　兩下衷情低按者沈吟償他淒怨分明不是山重<lb/>
水疊幾痕紗幔六曲春星二分明月可憐齊轉把芳心整起兜<lb/>
衾傍枕倘能尋見<lb/>
　　　高陽臺<lb/>
南國傷讒西洲怨別淚痕淹透重衾一笛飛來關山何處秋聲<lb/>
秋花繞帳瞢騰臥醒來時芳訴微聞費猜尋乍道蘭奴氣息氛<lb/>
氲　多愁公子新來<graphic n="KR1728" url="https://raw.githubusercontent.com/kanripo/KR-Gaiji/master/images/KR1728.png" mimeType="image/png"/>也何曾狂醉絶不閒吟璧月三圓江南<lb/>
消息沈沈魂消心死都無法有何人來慰登臨勸西風將就些<lb/>
<pb n="KR4f0064_SBCK_000-48b"/>
些莫便秋深<lb/>
　　　鵲踏枝<hi>過人家廢園作</hi>
漠漠春蕪蕪不住藤刺牽衣礙卻行人路偏是無情偏解舞濛<lb/>
濛撲面皆飛絮　繡院深沈誰是一朵孤花牆角明如許莫怨<lb/>
無人來折取花開不合陽春暮<lb/>
　　　鵲橋仙<hi>種紅梅一株於竹下賦此</hi>
文窗一碧蕭蕭相倚靜裊茶煙一炷籜龍昨夜叫秋空似怨道<lb/>
天寒如許　安排疏密商量肥<graphic n="KR1728" url="https://raw.githubusercontent.com/kanripo/KR-Gaiji/master/images/KR1728.png" mimeType="image/png"/>自斸苔痕辛苦從今翠袖不<lb/>
孤淸特著箇紅妝伴汝<lb/>
　　　金縷曲<hi>沈虹橋廣文小像題詞</hi>
老矣東陽沈算平生徵歌說劒十分疏俊太華秋高攀雲上百<lb/>
首淋浪詩興有多少唐愁漢恨忽地須彌藏芥裏取一痕<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>石<lb/>
<pb n="KR4f0064_SBCK_000-49a"/>
摩挲認顚豈敢癖差近<hi>沈遊陜詩極工性好石硯圖巾列大硯九小硯十有三深衣兀坐非復躍馬華</hi>
<hi>山時豪態矣</hi>伊余頑質君休問小年來光芒萬丈被他磨盡魂煞<lb/>
平原佳公子駿馬名姝投贈只東抺西塗還肯兩載雲萍交誼<lb/>
在更十行斜墨悤悤印他日展寄芳訊<lb/>
　　　摸魚兒<hi>乙亥六月留別新安作</hi>
者𬈑濛江雲嶽雨是誰招我來住空桑三宿猶生戀何况三年<lb/>
吟緒來又去可題徧蓮花六六峯頭路幽懷更苦問官閣梅花<lb/>
誰家公子來詠斷魂句<hi>郡齋悔花三十樹皆余手植</hi>眠餐好多謝瀕行囑<lb/>
咐吾家有妺工賦相思咫尺江關耳切莫悲歡自訴君信否只<lb/>
我已年來習氣消花絮詞章不作<hi>去</hi>倘絶業成時年華尙早聽<lb/>
我壯哉語<hi>予有妹嫁新安</hi>
　　　賣花聲<hi>舟過白門有紀</hi>
<pb n="KR4f0064_SBCK_000-49b"/>
帆飽秣陵煙囘首依然紅牆西去小長干好箇當鑪人十五春<lb/>
滿鑪邊　如此六朝山消此鵶鬟雨花雲葉太䦨珊百里江聲<lb/>
流夢去重到何年<lb/>
　　　百字令<hi>蘇州晤歸夫人佩璚索題其集</hi>
揚帆十日正天風吹綠江南萬樹遙望靈巖山下氣識有仙才<lb/>
人住一代詞淸十年心折閨閣無前古蘭霏玉映風神消我塵<lb/>
土　人生才命相妨男兒女士厯厯俱堪數眼底雲萍纔合處<lb/>
又道傷心羈旅<hi>夫人年客蘇州頗抱身世之感</hi>南國評花西洲弔舊東海趨<lb/>
庭去<hi>予小子住段氏枝園将之海上省侍故及之</hi>紅妝白也逢人誇說親覩<hi>夫人適李有女</hi>
<hi>靑蓮之目</hi>
<hi>附</hi>答龔璱人公子卽和原韻　歸懋儀<hi>佩璚</hi>
萍蹤巧合感知音得見風前瓊樹爲語靑靑江上柳好把蘭<lb/>
<pb n="KR4f0064_SBCK_000-50a"/>
橈畱住奇氣拏雲淸譚滚雪懷抱空今古縁深文字靑霞不<lb/>
　隔泥土　更羡國士無雙名姝絕世<hi>謂吉雲夫人</hi>仙侣劉樊數一<lb/>
　面三生真有幸不枉頻年羇旅繡幕論心玉臺問字料理吾<lb/>
　鄕去海東雲起十光五色爭覩<hi>時尊甫備兵海上公子以省覲過吳中</hi>
　　　摸魚兒<hi>鈕布衣話東西兩湖洞庭之勝並岀示山中探梅卷于因題</hi>
數東南千巖萬壑君家第一奇秀雪消縹緲峯巒下閒鏁春寒<lb/>
十畝春乍漏有樵笛來時報道燕子透花肥雪痰向寂寂靑空<lb/>
潺潺古碧鐵榦夜龍吼　幽人喜扶杖欣然而走酒神今日完<lb/>
否山妻妝罷渾無事供佛瓶中空久枝在手好贈蘆簾紙閣歸<lb/>
來守寒圖寫就看畫稾奴偷詞腔婢倚淸夢不僝僽<lb/>
　　　減蘭<hi>偶檢叢紙中得花瓣一包紙背細書辛幼安更能消幾番風雨一闋乃是京師憫忠寺海棠花戊辰</hi>
<hi>暮春所戲爲也泫然得句</hi>
<pb n="KR4f0064_SBCK_000-50b"/>
人天無據被儂畱得香魂住如夢如煙枝上花開又十年　十<lb/>
年千里風痕雨點斕斑裏莫怪憐他身世依然是落花<lb/>
　　　長相思<lb/>
海棠絲楊柳絲小别風絲雨也絲春愁亂幾絲　早寒時暮寒<lb/>
時江上春潮平岸時謝庭書到時<lb/>
　　　滿江紅<hi>代家大人題蘇刑部塞山奉使卷子</hi>
草白雲黄壁立起塞山靑陡誰貌取書生骨相健兒身手地拱<lb/>
龍興犄角壯時淸鷺斥消烽久仗征人笛裏叫春迴歌楊柳<lb/>
飛鴻去泥蹤舊奇文在佳兒守問摩挱三五龍泉存否我亦高<lb/>
秋三扈　蹕穹廬落日鞭絲驟對西風挂起北征圖沾雙袖<hi>蘇已</hi>
<hi>逝世七年哲嗣索題</hi>
　　　臺城路<hi>女郞有字翠生者酒座中有推抑不得志之色賦此寵之</hi>
<pb n="KR4f0064_SBCK_000-51a"/>
城西一角臨官柳陰陰畫樓低護冶葉倡條年年慣見露裏風<lb/>
中無數誰家怨女有一種工愁天然眉嫵紅燭歡場惺忪斂袖<lb/>
鎭無語　相逢縱敎遲暮者春潮別館牢記迎汝我亦頻年彈<lb/>
琴說劒憔悴江東風雨煩卿低訴怕女伴回眸曉人心緒歸去<lb/>
嗁痕夜鐙瞧見否<lb/>
　　　百字令<hi>投袁大琴南</hi>
深情似海問相逢初度是何年紀依約而今還記取不是前生<lb/>
夙世放學花前題詩石上春水園亭裏逢君一笑人間無此歡<lb/>
喜<hi>乃十二歳時情事</hi>無奈蒼狗看雲紅羊數劫惘惘休提起客氣漸<lb/>
多眞氣少汨投心靈何已千古聲名百年擔負事事違初意心<lb/>
頭閣住兒時那種情味<lb/>
　　　金縷曲<hi>贈李生</hi>
<pb n="KR4f0064_SBCK_000-51b"/>
海上雲萍遇笑頻年開樽說劒登樓選賦十萬狂花如夢寐夢<lb/>
裏花還如霧問醒眼看時何許儂巳獨醒醒不慣悔黃金何不<lb/>
敎歌舞明月外思淸苦　奇才未必天俱妬只君家通眉長爪<lb/>
偶然仙去花月湖山驕冶甚一種三生誰付只片語告君休怒<lb/>
收拾狂名須趁早鬢星星漸近中年路容傍我佛鐙住<lb/>
　　　虞美人<hi>陸丈秀農杜絕人事移居城東之一粟庵暇日以綠綃梅花帳額索書因題詞其上</hi>
江湖聽雨歸來客手翦吳淞碧笛聲叫起倦魂時飛過濛濛香<lb/>
雪一千枝　少年多少熏蘭麝金鳳釵梁挂年來我但寫蓮經<lb/>
要伴荒庵一粟夜鐙靑<lb/>
　　　湘月<hi>壬申夏泛舟西湖述懷有賦時予別杭州蓋十年矣</hi>
天風吹我墮湖山一角果然淸丽曾是東華生小客囘首蒼茫<lb/>
無際屠狗功名雕龍文卷豈是平生意鄕親蘇小定應笑我非<lb/>
<pb n="KR4f0064_SBCK_000-52a"/>
計　才見一抹斜陽半隄香草頓惹淸愁起羅韈音塵何處覓<lb/>
渺渺予懷孤寄怨去吹簫狂來說劒兩樣消魂味兩般春夢㯭<lb/>
聲盪入雲水<hi>是詞出歙洪子駿題詞序曰龔子璱人近詞有曰怨去吹簫狂來說劒二語是難兼得未曾有也爰</hi>
<hi>塡金縷曲贈之其佳句云結客從軍雙絶技不在古人之下更生小會騎飛馬如此燕邯輕俠子豈吳頭楚尾行吟者其</hi>
<hi>下半闋佳句云一棹蘭舟迥細雨中有詞腔姚冶忽頓挫淋漓如話俠骨幽情簫與劒問簫心劒態誰能畫且付與山靈</hi>
<hi>詫餘不錄越十年吳山人文徵爲作簫心劒態圖牽連記</hi>
　　　金縷曲<hi>癸酉秋出都述懷有賦</hi>
我又南行矣笑今年鸞飄鳳泊情懷何似縱使文章驚海內紙<lb/>
上蒼生而巳似春水干卿何事暮雨忽來鴻雁杳莽關山一派<lb/>
秋聲裏催客去去如水　華年心緒從頭理也何聊看潮走馬<lb/>
廣陵吳市願得黃金三百萬交盡美人名士更結盡燕邯俠子<lb/>
來歲長安春事早勸杏花斷莫相思死木葉怨罷論起<hi>店壁上有一騎</hi>
<pb n="KR4f0064_SBCK_000-52b"/>
<hi>南飛四字爲滿江紅起句成如干首名之曰木葉詞一時和者甚衆故及之</hi>
　　　湘月<hi>甲戌春泛舟西湖賦此</hi>
湖雲如夢記前年此地垂楊繫馬一抹春山螺子黛對我輕顰<lb/>
姚冶蘇小魂香錢王氣短俊筆連朝寫鄕邦如此幾人名姓傳<lb/>
者　平生沈俊如儂前賢倘作有臂和誰把問取靈山渾不語<lb/>
且自徘徊其下幽草黏天綠陰送客冉冉將初夏流光容易暫<lb/>
時著意瀟灑<lb/>
　　右懷人館詞一卷原集凡九十闋辛巳春日選錄三十二<lb/>
　　　首癸未六月付刋<lb/>
<pb n="KR4f0064_SBCK_000-53a"/>
定盦別集<lb/>
　　影事詞選<lb/>
　　　暗香<hi>姑蘇小泊作也紅燭尋春烏篷夢雨一時情事是相見之始矣</hi>
一帆冷雨有吳宫秋柳畱客小住笛裏逢人仙樣風神畫中語<lb/>
我是瑤華公子從未識露花風絮但深情一往如潮愁絕不能<lb/>
賦　花霧障眉嫵更明燭畫橋催打官鼓瑣窗朱戸一夜烏篷<lb/>
夢飛去何日量珠願了月底共商量簫譜持半臂親也來忍寒<lb/>
對汝<lb/>
　　　摸魚兒<hi>二月八日重見於紅茶花下擬之明月入手彩雲滿懷</hi>
笑銀缸一花宵綻當筵卽事如許我儂生小幽并住悔不十年<lb/>
吳語憑聽取未要量珠雙角山頭路生來篷戸只阿母憨憐年<lb/>
華嬌長寒暖仗郞護　筝和笛十載敎他原誤人生百事辛苦<lb/>
<pb n="KR4f0064_SBCK_000-53b"/>
五侯門第非儂宅賸可五湖同去卿信否便千萬商量千萬依<lb/>
分付花間好住倘燕燕歸來紅簾雙捲認我寫詩處<lb/>
　　　浪淘沙<hi>書願</hi>
雲外起朱樓縹緲淸幽笛聲叫破五湖秋整我圖書三萬軸同<lb/>
上蘭舟　鏡檻與香篝雅憺温柔替儂好好上簾鉤湖水湖風<lb/>
涼不管看汝梳頭<lb/>
　　　洞仙歌<hi>雲纈鸞巢錄別</hi>
高樓燈火巳四更天氣吳語喁喁也嫌碎者新居頗好舊恨堪<lb/>
銷壺漏盡儂待整帆行矣　從今梳洗罷收拾箏簫勻岀工夫<lb/>
學書字鴆鳥倘欺鸞第一難防須囑咐鶯媒囘避只此際蕭郞<lb/>
放心行向水驛尋燈山程倚轡<lb/>
　　　淸平樂<lb/>
<pb n="KR4f0064_SBCK_000-54a"/>
人天辛苦恩怨誰爲主幾點枇杷花下雨葬送一春心緒　夢<lb/>
中月射嗁痕卷中鐙灺詩痕一樣嫦娥瞧見問他誰冷誰温<hi>影事</hi>
<hi>詞出有屬和者齊天樂下半關云人天何限影事待邀他天女同懺同證狂便譚禪悲還說夢不是等間淒恨鐘聲梵韻</hi>
<hi>便俢到生天也須重聽底怨西窗佛鐙探夜冷前半不錄</hi>
　　　又<lb/>
萬千名士慰我傷讒意憐我平生無好計劒俠千年巳矣　西<lb/>
溪西去煙霞茆庵小有梅花繡佛長齋早早懺渠燕子無家<lb/>
　　右影事詞一卷原集十九首辛巳春選錄六首癸未六月<lb/>
　　　付刋<lb/>
<pb n="KR4f0064_SBCK_000-54b"/>
<pb n="KR4f0064_SBCK_000-54b"/>
定盦別集<lb/>
　小奢摩詞選<lb/>
　　　惜秋華<hi>癸酉初秋汪小竹水部齋中見秋花有感一一賦之凡七闋棄稾敗箧中巳十一年矣慈補存</hi>
<hi>其三闋以不沒當年幽緒云</hi>
瑟瑟輕寒正珠簾曉捲秋心淒緊瘦蜨不來飄零一天宫粉莫<lb/>
令眞箇𫾣殘畱傍取玉妝臺近窺鏡乍無人一笑平添幽韻<lb/>
芳訊寄應準待穿來弱線似玲瓏情分移鳳褥欹寶枕露乾香<lb/>
潤秋人夢裏相逢記欲墮又還黏鬢醒醒海棠邊慰他涼靚<hi>右詠</hi>
<hi>玉簪</hi>
　　　減蘭<lb/>
闌干斜倚碧琉璃樣輕花綴慘綠糢糊瑟瑟涼痕欲暈初　秋<lb/>
期此度秋星澹到無尋處宿露休搓恐是天孫別淚多<hi>右詠牽牛</hi>
<pb n="KR4f0064_SBCK_000-55a"/>
　　　露華<lb/>
一痕輕輭愛盡日沈沈禪榻香滿別樣壠鬆小擘露華猶泫斜<lb/>
排玉柱停匀握處兜羅難辨幽佳地龍涎罷燒銀葉微暖　空<lb/>
空妙手親按是金粟如來好相曾現祗樹天花一種莊嚴誰見<lb/>
想因特地拈花悟出眞如不染維摩室茶甌經卷且伴<hi>右詠沸手</hi>
　　　湘月<hi>朱純子畱宿釣魚村三日歸後代東兼乞梅花</hi>
句畱幾日把六朝俊語取次聽熟只說西洲淸怨極誰分者般<lb/>
穠福北海琴尊東山絃管小部泠泠曲昨宵夢裏畫屏猶自銀<lb/>
燭　別後小有淸吟都無狂醉冷煞閒官閣看取蕭蕭鸞尾影<lb/>
翠袖天寒同宿鐵笛吹殘瑤箋譜賸料得憐幽獨一枝贈我安<lb/>
排早有金屋<lb/>
　　　浣溪紗<lb/>
<pb n="KR4f0064_SBCK_000-55b"/>
春倦如雲不自持起書花葉畏人知斜陽倭妥繡簾垂　鳳約<lb/>
倥傯難解恨鶯期懊惱莫塡詞淚痕紅上海棠枝<hi>一作紅亂海棠絲</hi>
<hi>以上五闋皆從巳刪稾復錄岀本在懷人館卷中今亦不復補入遂錄於近詞之端璱人自識</hi>
　　　卜算子<lb/>
江上有高樓可似湖樓迥樓外文波曲曲通不駐驚鴻影　蘋<lb/>
葉弄斜暉蘭蕊彫明鏡翦盡秋花漠漠寒人臥江南病<lb/>
　　　洞仙歌<lb/>
平生有恨自酸酸楚楚十五年來夢中緒是紗衣天氣簾捲斜<lb/>
陽相見了有陣疏疏微雨　臨風鋮線淨愛惜餘明抹丽鬘低<lb/>
倚當戸庭果熟枇杷親醮糖霜消受徹甘涼心腑索歸去依儂<lb/>
夢兒尋怕不似兒時那般庭宇<lb/>
　　　附同時所作<hi>宜興</hi>儲徵甲<hi>紀堂</hi>
<pb n="KR4f0064_SBCK_000-56a"/>
　梅天過了尙蕭蕭殘雨倚與羇人作酸楚憶秋槎聽徧春國<lb/>
　寒餘都不似此度淒涼情緒　瑤臺應不遠天外朱樓也聽<lb/>
　丁冬鐸鈴語欹枕度寒宵入曉行雲可遞到鄕關煙樹怕潤<lb/>
　逼衣篝未成熏欲寄與都梁斷鴻無據<lb/>
<hi>吾友璱人以近作洞仙歌見示適予正成此解異怨同曲璱人以爲幽曼可吟遂取歸附其詞尾可見吾兩人之論交各</hi>
<hi>在迥腸盪氣時矣紀堂自識</hi>
　　　高陽臺<lb/>
宫燭淒煙庭梅妬月揚州曾記元宵幾度相逢雲萍依舊飄蕭<lb/>
謝孃風格淸寒甚捧紅絲勸寫無憀儘孤他明月樓臺夜夜吹<lb/>
簫　明知相約非相誤奈鶯期不定鸞鏡終抛萬一重逢墨痕<lb/>
畱認鮫綃靑衫不潰淸樽影只模糊紅淚難銷且禁他他今夜<lb/>
江風明夜江潮<hi>是詞岀有以金縷曲見答者其下闋云相逢縱晚年華末者揚州潮生潮落年年春水不信琵</hi>
<pb n="KR4f0064_SBCK_000-56b"/>
<hi>琶絃上語喚汝春魂不起誰憶慣前塵影事刪卻臨歧珍重語怕尋消問息勞公子詞料在且休矣前半不錄</hi>
　　　南浦<hi>端陽前一日伯恬塡詞題驛壁上淒瑰曼絶余亦繼聲</hi>
羗笛落花天瓣香韉兩兩愁人歸去連夜夢魂飛飛不到天壍<lb/>
東頭煙樹空郵古戍一鐙敗壁然詩句不信黃塵消不盡摘粉<lb/>
搓脂情緒　登車切莫囘頭怕囘頭還見高城尺五城裏正端<lb/>
陽香車過多少靑紅兒女吟情太苦歸來未算年華誤一劒還<lb/>
君君莫問換了江關詞賦<lb/>
　　　齊天樂<hi>同年生馮晉漁海南人曾兩夢至江南之弇山自言兩度神遊豪髪不異岀夢遊弇山第五圖</hi>
<hi>乞題予幼信轉輪長窺大乘執鬼中訊巫陽知其爲元美後身矣塡此闋奉報蹈綺語戒雖未知後何如</hi>
<hi>要不免流轉文字海也</hi>
東塗西抺尋常有精靈可憐如許兜率天中修羅海上各是才<lb/>
人無數魂兮記取那半壁靑山我傭曾住花月濛濛魂來魂往<lb/>
<pb n="KR4f0064_SBCK_000-57a"/>
定相遇　多君今世相訪東南三百載屈指吟侣花葉書成雲<lb/>
萍影合溝水無情流去賓朋詞賦好換了靑鐙戒鐘悲鼓繙徧<lb/>
華嚴懺卿文字苦<hi>華嚴蔬抄云夢有六種境界</hi>
　　　綺寮怨<hi>江鐵君近詞有云細慧煎春枯禪蠧夢都付落葉哀吟讀之潸然因塡此解用宋人史邦卿韻</hi>
一榻茶煙午寂落花天易陰何人向花外吹簫惹淸夢飛出幽<lb/>
林江東俊遊今勌被怨曲撥起情怎禁種閒愁容易生苗怕紅<lb/>
豆綠蕪春又深　人去休操斷琴他生何許此生有約難尋煙<lb/>
鎖登臨門巷晝沈沈天涯美人憔悴雲水外定傷心傷心怕吟<lb/>
要消遺除聽千偈音<lb/>
　　　長相思<hi>同年生馮晉漁少具慧根而不信經典與予異也嘗有買宅洞庭攜鬟吹笛終焉之志與予同</hi>
<hi>也軟紅十丈中塵福易易恐踐此約大難兩人者亙相揶揄一日同過畫肆見舊冊山水絶妙晉漁購之</hi>
<hi>歸乃莫釐石公圖也相對欷㱆予作此二詞附册尾旣爲禱祝之詞又以見山川清福亦須從修習而來</hi>
<pb n="KR4f0064_SBCK_000-57b"/>
<hi>殆不可妄得也借以朂之</hi>
山溶溶水溶溶如夢如煙一萬重誰期覺後逢　恨應同誓應<lb/>
同同禮心經同聽鐘懺愁休更慵<lb/>
畫樓高畫船搖君領琵琶儂領簫雙鬟互見招　茗能澆藥能<lb/>
燒別有今生淸課饒它生要福銷<lb/>
　　　淸平樂<hi>以北平石墨數種拓寄顧澗蘋丈附以小詞</hi>
黃塵撲面寒了<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>鷗願問我名場誰數見冷抱寒陵一片　別<lb/>
來容易經秋吳天淸夢悠悠夢到一灣漁火西山香雪歸舟<hi>謂辛</hi>
<hi>巳正月探梅之遊</hi>
　　　卜算子<lb/>
曾在曲闌干瞥見紗裙傍花影濛鬆細步囘月底簾鉤上　重<lb/>
到曲闌干記起人模樣萬劫千生再見難小影心頭葬<lb/>
<pb n="KR4f0064_SBCK_000-58a"/>
　　　醜奴兒令<lb/>
沈思十五年中事才也縱橫淚也縱橫雙負簫心與劎名　春<lb/>
來沒箇關心夢自懺飄零不信飄零請看牀頭金字經<lb/>
　　　摸魚兒<hi>題顧樹蘐槎葉歸舟卷子時壬午閏春也</hi>
又漫天飛花飛絮一番春事無據朝朝送客長亭岸身似蘆溝<lb/>
柳樹歸計阻但打叠吟魂飛過黄河去輸君容與者雙髻吹笙<lb/>
雙聲問字雙槳夜呼渡　它生約亦在五湖煙雨笛牀歌板何<lb/>
處才人病後風情死負了莫釐龍女還肯否重整頓淸狂也未<lb/>
年華暮幽懷漫訴要瀹茗煩他艤舷待我商畧買山句<lb/>
　　　淸平樂<hi>題胡魚門山居卷子</hi>
東南詞賦屈指尊前數雨打風吹潮捲去依舊能狂只汝　叩<lb/>
君畫裏禪關憶儂夢裏煙鬟何日兩枝玉笛雙雙吹入春山<lb/>
<pb n="KR4f0064_SBCK_000-58b"/>
　　　百字令<hi>蔣伯生得顧横波夫人小像予曰君家物也爲塡一詞</hi>
龍華劫換問何人料理斷金零粉五萬春花如夢過難遣些些<lb/>
春恨<hi>京師某家劇樓有楹帖一聯曰大千秋色在眉頭看徧翠煖珠香重遊贍部五萬春華如夢裏記得丁歌甲舞曾睡</hi>
<hi>崑崙相傳尙書作也</hi>帳嚲春宵枕欹紅玉中有滄桑影定山堂畔白頭可<lb/>
照明鏡　記得腸斷江南花飛兩岸老去才還盡何不綘雲樓<lb/>
下去同禮空王鐘磬<hi>尙書與錢尙書同在秦淮日賦詩云楊柳花飛兩岸春行人愁似送行人一時傳誦</hi>
靑史閒看紅妝淺拜囘護吾宗肯漳江一傳心頭驀地來省<hi>忽憶</hi>
<hi>黄石齋先生在秦淮之事曲終及之</hi>
　　　齊天樂<hi>重晤宋于庭於都門酒半出高樓風雨卷子乞詞見面殊不易易故多爲私心禱祝之詞且堅</hi>
<hi>它年鄰約非如圖中荒寒本相矣</hi>
相逢怕覓閒文字替卿療可春病難道才人風風雨雨埋卻半<lb/>
生幽恨維摩消損有如願天花泥人出定一樣中年萬千心緒<lb/>
<pb n="KR4f0064_SBCK_000-59a"/>
符重整　天涯此樓休問一番枯寂後須畫金粉紅燭塡詞靑<lb/>
綾擁被春雨勸伊同聽參禪也肯笑有限狂名懺來易盡兩幅<lb/>
靑山兩家吟料并<hi>予亦有莫釐仙夢卷子乞題</hi>
　　右近作小奢摩詞一卷本三十三闋刪存十五首補入舊<lb/>
　　作合爲二十首癸未六月付刋<hi>同治甲子七月十六日悲盦校畢記</hi>
<pb n="KR4f0064_SBCK_000-59b"/>
定盦別集　仁和龔自珍璱人饌<lb/>
　庚子雅詞<lb/>
　　　好事近<hi>八月初十日卽事</hi>
蘭槳昨同游今日下樓無力䁚我凌晨來早道不曾將息　歡<lb/>
容慘黛霎時并此景最難得別有神方持贈爲淸明寒食<hi>末句</hi>
<hi>乃謎語也</hi>
　　　生查子<hi>又卽事一首</hi>
關了綠窗紗鬆了湘裙<graphic n="KR1651" url="https://raw.githubusercontent.com/kanripo/KR-Gaiji/master/images/KR1651.png" mimeType="image/png"/>言病復言愁絮絮雲屏下　我已厭<lb/>
言愁不理傷心話翻願得嬌嗔故惹鶯喉罵<lb/>
　　　鬲谿梅令<hi>羽陵春晚畫册</hi>
矮桃花壓石玲瓏似巫峯花㡳鞵兒花外月如弓八懷同不同<lb/>
鬰金裙褶晚來鬆倦臨風莫把臙脂先染玉笙紅製愁詞思慵<lb/>
<pb n="KR4f0064_SBCK_000-60a"/>
　　　醜奴兒令<hi>將返羽琌別墅留別滄浪亭僧</hi>
赤欄橋外垂楊柳似我秋心一陣秋陰槭槭蕭蕭秋便深　佛<lb/>
前容我攤經坐細剔龕鐙多謝詩僧明夜拏舟又羽陵<lb/>
　　　人月圓<lb/>
綠珠不愛珊瑚樹情願故侯家靑門何有幾堆竹素二頃梅花<lb/>
　急須料理成都貰酒陽羨栽茶甘心費盡三生慧業萬古才<lb/>
華<lb/>
　　　天仙子<lb/>
古來情語愛迷離惱煞王昌十五詞楚天雲雨到今疑鋪玉<graphic n="KR2136" url="https://raw.githubusercontent.com/kanripo/KR-Gaiji/master/images/KR2136.png" mimeType="image/png"/>
捧紅絲刪盡劉郞本事詩<lb/>
　　　江城子<hi>自題羽陵春晩畫册改鬲谿梅令之作</hi>
假山修竹隱蒙茸忒玲瓏似巫峯竹外樓臺薄暝一重重爲數<lb/>
<pb n="KR4f0064_SBCK_000-60b"/>
春星貪久立蒼蘚上印鞵弓　留仙裙褶晚來鬆落花風去悤<lb/>
悤先把臙脂染得玉笙紅此夜酒邊詞筆健銀燭燄吐如虹<lb/>
　　　阮郞歸<hi>代某校書送某書記</hi>
碧桃花底醉春游橫波先自秋明朝何况送蘭舟情多易注眸<lb/>
　紈扇小紵衣修關山寸寸愁今番嫩約怕沈浮申江不許流<lb/>
　　　臺城路<hi>賦祙陵臥鐘在城北雞籠山之麓其重萬鈞不知何代物也</hi>
山陬法物千年在牧兒叩之聲死誰信當年楗鎚一發吼徹山<lb/>
河大地幽光靈氣肯伺候梳妝景陽宫裏怕閱興亡何如移向<lb/>
草間置　漫漫評盡今古便漢家長樂難寄身世也稱人問帝<lb/>
王宫殿也稱斜陽蕭寺鯨魚逝矣竟一臥東南萬牛難起笑煞<lb/>
銅仙淚痕辭灞水<lb/>
　　　鵲橋仙<hi>秦淮有訪</hi>
<pb n="KR4f0064_SBCK_000-61a"/>
昨朝相見渾如不見鸚鵡催妝無力香消茶熟等多時才鏡檻<lb/>
廻廊一瞥　今朝不見勝如重見庭院暮寒時節城闉鐙火促<lb/>
歸舟露簾裏慘紅裙褶<lb/>
　　　鬲谿梅令<hi>卽景</hi>
林檎葉葉拂僧窗閃靑缸墨菊如煙淡與影兒雙吠星何處尨<lb/>
　夢中詞筆小琤瑽寄吳艭欲翦芙蓉生恐負蘭茳不曾輕涉<lb/>
江<lb/>
　　　好事近<hi>行篋中有小像一幅以詞爲讚</hi>
三界最消魂只有辯才天女半世從無一句是平常言語　儻<lb/>
然生小在侯家天意轉孤負作了檻花籠鶴怎笑狂如許<lb/>
　　　臺城路<hi>同人皆詗知余近事有以詞來贐者且促歸期良友多情增我迴腸盪氣耳</hi>
吳棉已把桃笙換流光最驚羈旅蠟屐尋山黄泥封酒小有逢<lb/>
<pb n="KR4f0064_SBCK_000-61b"/>
迎今雨懷沙輟賦夢不到南州鄧林夸父且逐寒潮金閶一角<lb/>
餞秋去　覺來誰與相遇有卷中姚合樓上孫楚催我歸舟鴛<lb/>
鴦牒緊莫戀閒䳼野鷺靑谿粥鼓道來歲重尋須攜箾侶多謝<lb/>
詞仙低囘吟冶句<lb/>
　　　應天長<hi>移寓城北之四松庵溪山幽絶人跡罕至曉起倚高閣賦此</hi>
山僧許我移茶竈不用當關仙鶴報松杉杪鐘魚杳天際眞人<lb/>
相揖笑　夢囘曾似到記得卷中秋曉<hi>曩藏李成溪山秋曉圖意境仿彿似之</hi>我<lb/>
吞長虹一嘯吳天落月小<lb/>
　　　點絳脣<hi>補記四月之游</hi>
典卻珠釵高樓特啟櫻桃宴江風吹棟恰喜鰣魚薦　不許偎<lb/>
紅只許深盃勸窗三面推開一扇故使雛鬟見<lb/>
　　　好事近<hi>補記仲夏情事</hi>
<pb n="KR4f0064_SBCK_000-62a"/>
名儁出天然字近曹娥碑格何以報他紈扇餽一筐梅實　平<lb/>
江暮雨太酸生江上黯行色行過松陵古道得斷腸消息<lb/>
　　　虞美人<lb/>
高樓卜罷芻尼至讀我龍鸞字門前靑翰泊雙雙怕見芙蓉未<lb/>
敢涉秋江　今年靑髩搔逾短那有忘憂館文君儻製白頭吟<lb/>
爲報相如客裏乏黄金<lb/>
　　　醜奴兒令<hi>答月坡半林訂游</hi>
游蹤廿五年前到江也依稀山也依稀少壯沈雄心事違　詞<lb/>
人問我重來意吟也凄迷說也凄迷載得齊梁夕照歸<lb/>
　　　定風波<lb/>
燕子磯頭㩎笛吹平明沈玉大王祠無數蛾睂深院裏晏起曉<lb/>
霜江上阿誰知　山詭潮奔千萬變當面身輕要喚鯉魚騎驀<lb/>
<pb n="KR4f0064_SBCK_000-62b"/>
地江婓催我去飛渡樽前說與定何時<lb/>
　　　一痕沙<hi>錄言</hi>
東指羽琌山下小有亭樓如畫松月夜窗虛待卿居　閒卻調<lb/>
箏素手只合替郞温酒高閣佛鐙靑替鈔經<lb/>
　　　菩薩蠻<hi>四月十九日薄暮卽事</hi>
文窗花霧淒然綠侍兒不肯傳銀燭樓外月昏黃口脂聞暗香<lb/>
　新來情性皺未敢偎羅袖此度袷衣單蒙他訊晩寒<lb/>
　　　減蘭<lb/>
鮆魚橋下片片桃花春巳謝不怨橋長行近伊家土亦香　茶<lb/>
甌香炷多謝小鬟傳好語昨夜羅幃銀燭花明蟢子飛<lb/>
　　　賀新涼<hi>㝯寓吳下滄浪亭與王子梅諸君談蓺</hi>
一櫂滄浪水一行行澹煙疏柳平生秋思多謝江東風景好依<lb/>
<pb n="KR4f0064_SBCK_000-63a"/>
舊美人名士有老衲高談奇字使我吳天詩料闊策蝌文螭扁<lb/>
三千事古香馤在肝肺　一簫我漫游吳市傍龕鐙來稱教主<lb/>
<hi>與諸君談蓺子梅以教主目之</hi>琉璃燄起病蝶涼蟬狂不得還許虎邱秋褉看<lb/>
磨墨人低雙髻絕勝山東驢子背慘郵亭麥飯黄沙裏擲筆罷<lb/>
傲吾子<lb/>
　　　好事近<hi>錄言</hi>
細語道家常生小不矜珠翠他日郞家消受願靑裙縞袂　畫<lb/>
梁燕子巳無家那有五侯第等到歲寒時候折黄梅簪髻<lb/>
　　　小重山令<lb/>
碧玉寒門產麗華誤隨紅葉去到天涯明珠一斛坐陪茶容我<lb/>
見容我飯胡麻　倦返七香車重尋吳苑柳石湖花今年愁到<lb/>
莫愁家黄金少典去玉鵶义<lb/>
<pb n="KR4f0064_SBCK_000-63b"/>
　　　調笑四首<lb/>
花下花下金碧朝陽亭榭獨游無味春時恨煞佳人起遲遲起<lb/>
遲起孤負江山淸綺<lb/>
花月花月一片溶溶春闊佳人情味瞢騰翻愛羅幃擁鐙鐙歇<lb/>
鐙歇我向花陰獨立<lb/>
烹茗烹茗閒數東南流品美人俊辯風生皮裏陽秋太明皮裏<lb/>
皮裏流品如儂第幾<lb/>
年紀年紀不比十三十四乳名鄭重曾探睂樣蹉跎未諳睂樣<lb/>
睂樣難道峯靑江上<lb/>
　　　定風波<hi>二首</hi>
擬聘雲英藥杵囘思量一日萬徘徊畢竟塵中容不得難說風<lb/>
前揮淚謝鸞媒　自古畸人多性癖奇逸雲中仙鶴怎籠來須<lb/>
<pb n="KR4f0064_SBCK_000-64a"/>
信銀屏金屋裏一例琪花不稱檻前栽<lb/>
除是無愁與莫愁一身孤注擲温柔倘若有城還有國愁絶不<lb/>
能雄武不風流　多謝蘭言千百句難據羽琌詞筆自今收晩<lb/>
歲披猖終未肯割忍他生縹緲此生休<lb/>
　　　賣花聲<hi>近世菊花紛紅駭綠無復東籬古意偶客秣陵得墨菊一本甚娟妙小詞賞之</hi>
我住秣陵西怪鳥秋啼也無墨客對揮犀何處尋秋何處醉小<lb/>
妹靑溪　寒菜兩三畦花不成蹊折歸鐙下伴淒迷忽憶靑門<lb/>
人縞袂淡墨曾題<lb/>
　　　前調<hi>紫菊有近似墨菊者</hi>
誰砑九秋光玉女元霜臙脂隊裏鐵爲腸聞道豪家開夜宴肯<lb/>
喚秋孃　秋味黯然長不要穠香紙屏六幅繪湘江影忒似花<lb/>
花似影小費評量<lb/>
<pb n="KR4f0064_SBCK_000-64b"/>
　　　淸平樂<hi>朱石梅以紅梅四㼜贈行報謝卽題其畫冊後</hi>
芙蓉老去沒箇銷魂處今雨不來來舊雨心與亭臺俱古　靑<lb/>
谿一曲盤桓粥魚茶板荒寒多謝畫師慰我紅妝打槳同還<lb/>
　　　南歌子<hi>自題近詞卷尾</hi>
靈鵲飛秋夕香車駕暮煙鍼兒七箇盡情穿畧費玲瓏七孔藕<lb/>
心錢　牀上宜施寶琴中替辨絃七襄報我定何年且喜南樓<lb/>
好夢七分圓<lb/>
　此玉洤潘丈所錄定盦詞余借讀將十年昨復擕至武林適<lb/>
　曉帆吳方伯栞定盦文成後搜得詩草栞附文集後余因出<lb/>
　此詞請附其詩並栞之使定盦箸作各見一斑也同治戊辰<lb/>
　十二月古昇州何兆瀛志於武林官署之知所止齋<lb/>
　同治己巳補栞龔定盦先生遺文及破戒草己亥雜詩承何<lb/>
<pb n="KR4f0064_SBCK_000-65a"/>
　靑士觀察惠假定公詞鈔本正在付梓適趙益甫孝廉過杭<lb/>
　擕有定公詞四卷乃先生手定刻於道光癸未取校何本增<lb/>
　多不少惟庚子雅詞一卷則未刻本也遂改依原刻本重栞<lb/>
　而以庚子雅詞附後共爲別集五種得窺全豹亦一快事也<lb/>
　曉帆吳煦記<lb/>
<pb n="KR4f0064_SBCK_000-65b"/>
<pb n="KR4f0064_SBCK_000-66a"/>
支那古德遺書序<lb/>
觀實相者愾然曰學術有升降人心有誠僞水有淄澠樂有雅<lb/>
鄭豈獨九流之通蔽儒門之口實而巳乎原夫禪者佛說六波<lb/>
羅密門之一門古所謂禪盡事禪也千佛所胎息三乘所劬勞<lb/>
八敎所筦鑰盡事禪也八之也有門踐之也有塗譬彼登山足<lb/>
無藉則何以爲之階手無捫則何以爲之援而且導之也有師<lb/>
扶持之也有相尙猶慮夫涉之也有淺深閱之也有久暫則有<lb/>
諸境以爲之策有化城以爲之止息乃有大事因緣以爲之歸<lb/>
墟其言明且淸也故被乎三根其術至樸實平正也故其書三<lb/>
根學焉而各無弊莊論法語尙懼不聰烏有所謂機鋒者乎名<lb/>
身句身尙懼不明烏有所謂參悟者乎是非有檢束烏有所謂<lb/>
一千七百則公案乎通塞視前塗烏有所謂看話頭者乎慈和<lb/>
<pb n="KR4f0064_SBCK_000-66b"/>
煖愛烏有所謂棒喝者乎有聞有思有修以言說說其無言說<lb/>
以思議思議其不思議必有悉檀焉烏有一切鑱者乎傾肝吐<lb/>
鬲而予之烏有設伏以侯敵者乎蓋惟恐人之不好問也烏有<lb/>
來卽攔到卽䂨者乎無量人問當用無量法門悉檀答之譬如<lb/>
醫門四百四病四百四藥胗脈處方臨時區配烏有以現成語<lb/>
句囫圇籠罩人者乎或宗華嚴經或宗法華經或宗湼槃經荊<lb/>
谿讚天台云依經帖釋理富義順烏有所謂敎外別傳者乎或<lb/>
難之曰天台所云云都在法華七卷內邪應之曰書不盡言言<lb/>
不盡意作者無之述者有之九流之通例如此矣智者大師卽<lb/>
補結集者之畧又正翻譯者之拙又或囊括大意或融合衆文<lb/>
或發撝孤文或不忽旁瀋或搜剔隙罅或舉一例諸微獨禪人<lb/>
而巳支那賢者讀周公孔父之書眥如此矣烏有所謂敎外之<lb/>
<pb n="KR4f0064_SBCK_000-67a"/>
別傳者乎如靑天白日欲人之無不見也烏有所謂祖師向上<lb/>
事密密不通風者乎幽探冥討旁引殽證尙懼靈文之不富也<lb/>
烏有撥去語言文字者乎其書不幸而霾藏千載無詗者宜也<lb/>
其書幸而流布得道者如麻如菽如竹葦又宜也烏有所謂孤<lb/>
提祖印密付衣盋者乎以佛爲師以佛知見爲歸以經綸爲導<lb/>
以禪爲行舄有所謂不向如來行處行者乎悲夫晚唐以還像<lb/>
法漸謝則有斥經論用曹溪者則有祖曹溪并失夫曹溪之解<lb/>
行者瘉降瘉濫瘉誕瘉易昧禪之行冒禪之名儒流文士樂其<lb/>
簡便不識字髠徒習其狂猾語錄繁興夥於小說工者用庾拙<lb/>
者用謠下者雜俳優成之異乎聞於文佛之所聞狂師召伶俐<lb/>
市兒用現成言句授之勿失腔節三日禪師其徧市矣佛言吾<lb/>
如師子王不畏百獸畏師子身自生蛆蟲噉師子肉佛法之衰<lb/>
<pb n="KR4f0064_SBCK_000-67b"/>
爲支那所詆不絕如綫則豈非蛆蟲僧之召之也哉予疚焉又<lb/>
衋焉亟思所以報佛恩者乃寫法華宗魏南岳思大師書一種<lb/>
四卷隋天台智者大師書若干種若干卷唐荆溪湛然大師書<lb/>
若干種若干卷湼盤宗唐永嘉無相大師書一種一卷華嚴宗<lb/>
唐帝心大師書一種一卷圭峯密大師書一種二卷書其地曰<lb/>
支那尊其人曰古德目其敎信其必不離語言文字也故謂之<lb/>
遺書旣寫定藏之乎羽琌之山支那緇白容有續九流諟古今<lb/>
審正變者焉以二百本施諸寺<lb/>
重輯六妙門序<lb/>
昔者大師判八敎曰藏通別圓頓漸秘密不定前四敎之儀後<lb/>
四敎之相自初禪四禪四無量心展轉至於師子奮迅三昧漸<lb/>
也摩訶止觀覺意三昧兩部頓也秘密未說六妙門十六特勝<lb/>
<pb n="KR4f0064_SBCK_000-68a"/>
門通明觀三部不定也六妙門何以不定曰門門不定因不定<lb/>
果不定一曰數數者三藏敎五停心之一停心但契經不云乎<lb/>
阿那波那三世一切佛入道初門此門徹下徹上不局藏敎不<lb/>
定者一也二曰隨隨者十六特勝門中之先鋒因隨以知息岀<lb/>
入相冷暖澀滑促長相除身相恃隨階神通特勝攝不專取通<lb/>
妙門攝隨之本旨異矣隨以後次第又異不定者二也問數隨<lb/>
二門凡觀不淨大不淨者必先由之故合不淨觀謂之二甘露<lb/>
門要是凡夫禪小乘法若夫圓人四念處總十法界以爲處觀<lb/>
非淨非不淨又觀息法觀無常也圓人則觀非常非無常此爲<lb/>
淺狹彼爲高遠應之曰汝論理非論事理則誠然六祖門徒元<lb/>
策游河朔遇禪人智隍見其入定而笑之曰定有入岀耶理亦<lb/>
誠然我以事論則大不然不跏趺坐則四威儀中取何者爲相<lb/>
<pb n="KR4f0064_SBCK_000-68b"/>
不停心則雖有無上知見爲煩惱風動搖慧燈若存若滅不知<lb/>
風相那知地水火相不知內四大相那獲天眼通見千世界相<lb/>
常行常坐半行半坐古人尅期爲之尅期則有岀入明矣故有<lb/>
慧行有行行圓悟者側修下學者上達且夫妄心不異於眞心<lb/>
者豈指下手處言妄之不揀難用功故聞訶栴檀不得反取糞<lb/>
故十五門禪古德目初禪爲根本禪以用阿那波那故摩訶止<lb/>
觀有二十五科爲前方便方便中亦有調息一門息如不調心<lb/>
如猿猴難可制故三曰止用制心止也雖云用制心止不及三<lb/>
大止但視乎其人爾未開圓解且用制心止制心一處何事不<lb/>
辦如開佛知見矣於跏趺時用三種大止用體眞止卽空而假<lb/>
而中焉可矣用隨緣方便止卽假而空而中焉可矣用息二邊<lb/>
分別止卽中而空而假焉無不可矣神明規矩弘道者人不定<lb/>
<pb n="KR4f0064_SBCK_000-69a"/>
者三也四曰觀此部之觀先觀息乃觀身受心法四倒成四念<lb/>
處其觀息也畧但四念處之喤引而巳特勝通明由觀息尅取<lb/>
神通故詳此門或取通或不取通故畧及其成四念處也是四<lb/>
枯四念處非四榮四念處爲未圓人聊說如此圓人三種大觀<lb/>
不縱不横全體大用正在此時借在此時無不可矣不定者四<lb/>
也五曰還此門還是裂小䋞開佛知見曰裂大䋞還者非他覺<lb/>
意三味之觀觀心是也夫亦各還其所還而巳矣不定者五也<lb/>
六曰淨準上此淨但是聲聞淨聲聞析假入空得稱淨緣覺體<lb/>
假入空亦偁淨乃知如來四德亦受淨名不定者六也有至定<lb/>
者存乎曰名目定䋞格定次第不可紊則定首尾相注則定元<lb/>
藏目錄六妙門三卷在謹字函爲大師全書二十七種之一明<lb/>
藏南北皆闕惜哉痛哉讀釋禪波羅密次第門十卷其第七卷<lb/>
<pb n="KR4f0064_SBCK_000-69b"/>
曰六妙門纔二千言非元藏單行本元藏旣不可見此亦足以<lb/>
窺全指於什四乎未可知也刻木行以少慰天台裔人求古笈<lb/>
之志微此不定一門熄矣<lb/>
大淸道光十八年仲冬朔日觀實相之者滌筆敘<lb/>
重栞圓覺經畧疏後序<lb/>
唐書萟文志曰圓覺經大小疏各一卷釋宗密撰裴休圓覺疏<lb/>
序曰凡大疏三卷大鈔十三卷畧疏二卷小鈔六卷今藏本疏<lb/>
與鈔皆合不各自爲本大疏鈔合十二卷畧疏二卷各分上下<lb/>
畧鈔或十二卷或廿五卷多寡之數析[女*省]之年皆不可考矣圓<lb/>
覺之爲圓覺我佛自言之疏鈔之爲疏鈔圭峯師自言之夫賦<lb/>
天地者迂贊日月者妄名字功德吾無贅言若其祖荷澤禰遂<lb/>
洲則傳法之緒可言也胎慈恩息賢首其講經之宗可言也大<lb/>
<pb n="KR4f0064_SBCK_000-70a"/>
疏雖繁不可謂多畧疏雖簡不可謂少其二而一者同是經之<lb/>
津筏其一而二者各貝疏之體裁兹取畧疏栔之使學者先讀<lb/>
是次第燖求也唐志又曰禪源諸詮集一百一卷起信論疏鈔<lb/>
三卷原人論一卷皆宗密撰裴休撰樂石之文舉師所箸有華<lb/>
嚴圓覺涅槃金剛起信唯識盂蘭法界觀行願等經論疏鈔及<lb/>
法義類例及禪藏總九十餘卷以譣今藏佚者半存者尙半今<lb/>
先取圓覺栔之亦使學者先讀是次第燖求也栔之者誰吳縣<lb/>
貝居士墉也助之喜與與其役者誰吳縣江居士沅及仁和龔<lb/>
自珍也道光四年八月朔龔自珍合十說由緒竟<lb/>
<pb n="KR4f0064_SBCK_000-70b"/>
<pb n="KR4f0064_SBCK_000-71a"/>
定盦文集補總目<lb/>
　續錄<lb/>
　　文八首<lb/>
　古今體詩<lb/>
　　破戒草上卷<lb/>
　　破戒草之餘下卷<lb/>
　雜詩<lb/>
　　三百十五首<lb/>
　詞選<lb/>
　　無着詞<lb/>
　　懷人館詞<lb/>
　　影事詞<lb/>
<pb n="KR4f0064_SBCK_000-71b"/>
　　　小奢摩詞<lb/>
　　　庚子雅詞<lb/>
<pb n="KR4f0064_SBCK_000-72a"/>
定盦文集補目錄<lb/>
　　蒙古字類表序<lb/>
　　蒙古氏族表及在京氏族表總序<lb/>
　　蒙古冊降表序<lb/>
　　上淸眞人碑書後<lb/>
　　秦泰山刻石殘字跋尾<lb/>
　　支那古德遺書序<lb/>
　　重輯六妙門序<lb/>
　　重栞圓覺經畧疏後序<lb/>
<pb n="KR4f0064_SBCK_000-72b"/>
<pb n="KR4f0064_SBCK_000-73a"/>
余自庚辰之秋戒爲詩於<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>語言簡思慮之指言之詳然不能<lb/>
堅也辛巳夏決藩杝爲之至丁亥十月又得詩二百九丨篇自<lb/>
周以迄近代之體皆用之自雜三四言至雜八九言皆用之不<lb/>
自割棄而又銓次之錄百二十八篇爲破戒草一卷又依乙亥<lb/>
庚辰兩例存餘集凡五十七篇亦一卷大凡錄詩百八十四篇<lb/>
刪勿錄者尙百五篇錄詩則以掃徹公墖詩終乃矢之曰余以<lb/>
年編詩閱歲名十有八自今以始無詩之年請㪅倍之惟守戒<lb/>
之故使我夀考汝如勿悛勿自損也俾無能夀考於而身至於<lb/>
歿世汝亦不以詩聞有如徹公<lb/>
道光七年丁亥十月丁亥龔自珍一名易簡伯定父自識<lb/>
翌日付小胥抄越十有三日己亥竣得三十六紙如其戒詩之<lb/>
年定公又識<lb/>
<pb n="KR4f0064_SBCK_000-73b"/>
<pb n="KR4f0064_SBCK_000-73b"/>
定盦續集　仁和龔自珍璱人饌<lb/>
　　己亥雜詩三百十五首<lb/>
著書何似觀心賢不奈巵言夜湧泉百卷書成南渡歲先生續<lb/>
集再編年<lb/>
我馬元黄盼日曛關河不窘故將軍百年心事歸平澹删盡蛾<lb/>
睂惜誓文<lb/>
罡風力大簸春魂虎豹沈沈臥九閽終是落花心緒好平生默<lb/>
感玉皇恩<lb/>
此去東山又北山鏡中强半尙紅顔白雲出處從無例獨往人<lb/>
間竟獨還<hi>予不攜眷屬傔從雇兩車以一車自載一車載文集百卷岀都</hi>
浩蕩離愁白日斜吟鞭東指卽天涯落紅不是無情物化乍春<lb/>
泥更護花<lb/>
<pb n="KR4f0064_SBCK_000-74a"/>
亦曾槖筆侍　鑾坡午夜天風伴王珂欲浣春衣仍護惜　乾<lb/>
淸門外露痕多<lb/>
亷鍔非關上帝才百年淬厲電光開先生宦後雄譚減悄向龍<lb/>
泉祝一囘<lb/>
太行一脤走蝹蜿莽莽畿西虎氣蹲送我摇鞭竟東去此山不<lb/>
語看中原<hi>別西山</hi>
翠微山在潭柘側此山有情慘難別薜荔風號誼士魂燕支土<lb/>
蝕佳人骨<hi>別翠微山</hi>
進退雍容史上難忽收古淚出長安百年綦轍低佪徧忍乍空<lb/>
桑三宿看<hi>先大父宦京師家大人宦京師至小子三世百年矣以己亥歳四月二十三日岀都</hi>
祖父頭銜舊熲光祠曹我亦試爲郞　君恩彀向漁樵說篆墓<lb/>
何須百字長<hi>唐碑額有近百字者</hi>
<pb n="KR4f0064_SBCK_000-74b"/>
掌故羅胸是　國恩小胥脫捥萬言存他年金鐀如蒐采來叩<lb/>
空山夜雨門<lb/>
出事公卿溯戊寅雲煙萬態馬蹄湮當年筮仕還嫌晩已哭同<lb/>
朝三百人<lb/>
穨波難挽挽穨心壯歲曾爲九牧箴鐘簴蒼涼行色晚狂言重<lb/>
起廿年瘖<lb/>
許身何必定夔皋簡要淸通巳定豪讀到嬴劉傷骨事誤渠畢<lb/>
竟是錐刀<lb/>
棄婦丁甯囑小姑姑恩莫負百年劬米鹽種種家常䛡淚溼紅<lb/>
裠未絶裾<hi>有棄婦泣於路隅因書所見</hi>
金門縹緲廿年身悔向雲中露一鱗終古漢家狂執㦸誰疑臣<lb/>
朔是星辰<lb/>
<pb n="KR4f0064_SBCK_000-75a"/>
詞家從不[瓜*見]知音累汝千囘帶淚吟惹得而翁褱抱惡小橋獨<lb/>
立慘歸心<hi>吾女阿辛書馮延巳詞三闋日日誦之自言能識此詞之恉我竟不知也</hi>
卿籌爛熟我籌之我有忠言質幻師觀理自難觀勢易彈丸累<lb/>
到十枚時<hi>道旁見鬻戲衛者因贈</hi>
消息閒憑曲藝看攷工古字太叢殘五都黍尺無人校搶攘鄽<lb/>
間一飽難<hi>過市肆有感</hi>
滿儗新桑徧冀州重來不見綠雲稠書生挾策成何濟付與維<lb/>
南織女愁<hi>曩陳北直種桑之策於畿輔大吏</hi>
車中三觀夕惕若七藏靈文電熠若懺摩重起耳提若三普貫<lb/>
珠纍纍若<hi>予持陀羅尼巳滿四十九萬卷乃新定課程日誦普賢普門普眼之文</hi>
荒村有客抱蟲魚萬一譚經引到渠終勝秋燐亡姓氏沙渦門<lb/>
外五尙書<hi>逆旅夜聞讀書聲戲贈沙渦門卽廣渠門門外五里許有地名五尚書墳五尚書不知皆何許人也</hi>
<pb n="KR4f0064_SBCK_000-75b"/>
誰肯栽培木一章黄泥亭子白茆堂新蒲新柳三年大便與兒<lb/>
孫作屋梁<hi>道旁風景如此</hi>
椎埋三輔飽于鷹薛下人家六萬增半與城門充校尉誰將斜<lb/>
谷械陽陵<lb/>
逝矣斑騅罥落花前村茆店卽吾家小橋報有人癡立淚潑春<lb/>
帘一餅茶<hi>岀都日距國門巳七里吳虹生同年立橋上候予過設茶灑淚而別</hi>
秀岀天南筆一枝爲官風骨稱其詩野棠花落城隅晩各記春<lb/>
驑戀馽時<hi>別石屏朱丹木同年艧舟木以引裝與予先後岀都見入都爲予治</hi>
不是逢人苦譽君亦狂亦俠亦温文照人膽似秦時月送我情<lb/>
如嶺上雲<hi>別黄蓉石比部玉階蓉石番禺人</hi>
觥觥益陽風骨奇壯年自定千首詩勇於自信故英絕勝彼優<lb/>
孟俯仰爲<hi>別湯海秋戸部鵬</hi>
<pb n="KR4f0064_SBCK_000-76a"/>
事事相同古所難如鶼如鰈在長安自今兩戒河山外各逮而<lb/>
孫盟不寒<hi>光州吳虹生葆晉與予戊寅同年已丑同年同岀淸苑王公門殿上試同不及格同官內閣同改外同日</hi>
<hi>還原官</hi>
本朝閩學自有派文字醰醰多古情新識晉江陳戸部談經頗<lb/>
似李文貞<hi>別陳頌南戸部慶鏞</hi>
何郞才調本孿生不據文家爲弟兄嗜好畢同星命異大郞尤<lb/>
貴二郞淸<hi>別道州何子貞紹基子毅紹業兄弟據質家爲兄弟近世孿生皆</hi>
少慕顔曾管樂非胸中海嶽夢中飛近來不信長安隘城曲深<lb/>
藏此布衣<hi>別會稽少白山人潘諮</hi>
龍猛當年入海初娑婆曾否有倉佉祗今矌劫重生後尙識人<lb/>
間七體書<hi>別鎭國公容齋居士居士睿親王子名裕恩好讀內典徧識額納特珂克西藏西洋蒙古囘部及滿漢字</hi>
<hi>又校定全藏凡經有新舊數譯者皆訪得之或校歸一是或兩存之或三存之自釋典入震旦以來未曾有也</hi>
<pb n="KR4f0064_SBCK_000-76b"/>
丱角春明入塾年丈人摩我道嶄然恍從魏晉紛紜後爲溯黃<lb/>
農浩渺前<hi>別大興周丈之彦</hi>
多君媕雅數論心文字緣同骨肉深別有樽前揮涕語英雄遲<lb/>
暮感黄金<hi>別王秋畹大令繼蘭秋畹濟甯人</hi>
三十華年四牡騑毎談宦轍壯褱飛尊前弟一傾心聽兕甲樓<lb/>
船海外歸<hi>別直隷布政使同年托公公名托渾布蒙古人</hi>
五十一人皆好我八公送別益情親他年臥聽除書罷冉冉脩<lb/>
名獨愴神<hi>別南豐劉君良駒南海桂君文燿河南丁君彦儔雲南戴君絅孫長白奎君綬閩黃君驤雲江君鴻升棗</hi>
<hi>强步君際桐時己丑同年留京五十一人悤悤難徧別八君及握手一爲別者也吳虹生巳見前</hi>
朝借一經覆以簦暮還一經龕已燈龍華相見再相謝借經功<lb/>
德龍泉僧<hi>別龍泉寺僧唯一唯一施南人</hi>
北方學者君弟一江左所聞君畢聞士厚水深詞氣重煩君他<lb/>
<pb n="KR4f0064_SBCK_000-77a"/>
日定吾文<hi>別許印林孝亷瀚印林日照人</hi>
子雲識字似相如記得前年隔巷居忙殺奚僮傳搨本一行翠<lb/>
墨一封書<hi>別吳子苾太守式岎子苾海豐人</hi>
夾袋搜羅海內空人材畢竟恃宗工笥河寂寂覃谿死此席今<lb/>
時定屬公<hi>別徐星伯前輩松星伯大興人</hi>
聯步朝天笑語馨佩聲耳畔尙泠泠遙知下界覘乾象此夕銀<lb/>
潢少客星<hi>別共事諸宗室</hi>
霜豪擲罷倚天寒任乍淋漓淡墨看何敢自矜醫國手藥方只<lb/>
販古時丹<hi>已丑殿試大指祖王荆公上仁宗皇帝書</hi>
眼前二萬里風雷飛岀胸中不費才枉破期門佽飛膽至今駭<lb/>
道遇仙囘<hi>記己丑四月二十八日事</hi>
彤墀小立綴鵷鸞金碧初陽當畫看一隊佽飛爭識我健兒身<lb/>
<pb n="KR4f0064_SBCK_000-77b"/>
手此文官<lb/>
終賈華年氣不平官書許讀興縱橫荷衣便識西華路至竟蟲<lb/>
魚了一生<hi>嘉慶壬申歲校晝始武英殿是平生爲校讐之學之</hi>
萬事源頭必正名非同綜核漢公卿時流不沮狂生議側立東<lb/>
華佇佩聲<hi>官內閣日上書大學士乞到閣看本</hi>
東華飛辯少年時伐鼓撞鐘海內知牘尾但書臣向校頭銜不<lb/>
稱閷其詞<hi>在國史館日上書總裁論西北塞外部落原流山川形勢訂一統志之疏漏初五千言或曰非所職也乃</hi>
<hi>上二千言</hi>
千言只作卑之論敢以虛懷測上公若問嘆朝諸配享少牢乞<lb/>
祔叔孫通<hi>在禮部上書堂上官論四司政體宜沿宜革者三千言</hi>
客星爛爛照天潢許署頭銜著乍郞翠墨未乾仙字蝕雲煙半<lb/>
榻掖門旁<hi>官宗人府奉旨充玉牒館纂修官予草剏章程未竟其事改官去</hi>
<pb n="KR4f0064_SBCK_000-78a"/>
齒如編貝漢東方不學吚嚘况對揚屋瓦自驚　天自笑　丹<lb/>
毫圓折露華瀼<hi>予毎侍班引見奏履厯同官或代予悚息丁/酉春京察一等引/見蒙記名</hi>
半生中外小迥翔樗醜飜成戀太陽揮手唐朝八司馬頭銜老<lb/>
署退鋒郞<hi>選授楚中一司馬矣不就供職祠曹如故</hi>
科以人重科益重人以科傳人可知　本朝七十九科矣蒐輯<lb/>
科名意在斯<hi>八歲得舊登科錄讀之是蒐輯二百年科名掌故之始</hi>
手校斜方百葉圖官書似此古今無祇今絶學眞成絶册府蒼<lb/>
涼六幕孤<hi>程大理同文修會典其理藩院一門及靑海西藏各圖屬予校理是爲天地東西南北之學之始大理沒</hi>
<hi>予撰蒙古圖志竟不成</hi>
孔壁微芒墜緖窮笙歌絳帳啟宗風至今守定東京本兩廡如<lb/>
何闕馬融<hi>戊子歳成尙書序大義一卷太誓答問一卷尙書馬氏家法一卷</hi>
姬周史統太銷沈况復炎劉古學瘖崛起有人扶左氏千秋功<lb/>
<pb n="KR4f0064_SBCK_000-78b"/>
罪總劉歆<hi>癸巳歳成左氏春秋服杜𥙷義一卷其劉歆竄益左氏顯然有迹者爲左氏決疣一卷</hi>
張杜西京說外家斯文吾述段金沙導河積石歸東海一字源<lb/>
流奠萬譁<hi>年十有二外王父金壇段先生授以許氏部目是平生以經說字以字說經之始</hi>
端門受命有雲礽一脈微言我敬承宿草敢祧劉禮部東南絶<lb/>
學在毘陵<hi>年二十有八始從武進劉申受受公羊春秋近歳成春秋決事比六卷劉先生卒十年矣</hi>
華年心力九分殫淚漬蟫魚死不乾此事千秋無我席毅然一<lb/>
炬爲歸安<hi>抱功令文二千篇見歸安姚先生學塽先生初奬借之忽正色曰我文著墨不著筆汝文筆墨兼用乃自</hi>
<hi>燒功令文</hi>
軒后孤虛縱莫尋漢官戊已兩言深著書不爲丹鉛誤中有風<lb/>
雷老將心<hi>訂裴駰史記集解之誤爲孤虛表一卷古今用兵孤虛圖說一卷</hi>
古人製字鬼夜泣後人識字百憂集我不畏鬼復不憂靈文夜<lb/>
補秋燈碧<hi>嘗恨許叔重見古文少商周彝器秘文說其形義補說文一百四十七字戊戌四月書成</hi>
<pb n="KR4f0064_SBCK_000-79a"/>
經有家法夙所重詩無達詁獨不用我心卽是四始心泬寥再<lb/>
發姬公夢<hi>爲詩非序非毛非鄭各一卷予說詩以涵泳經文爲主於古文毛今文三家無所尊無所廢</hi>
熙朝仕版快茹征五倍金元十倍明揚扢千秋儒者事漢官儀<lb/>
後一書成<hi>年十四始考古今官制近成漢官損益上下二篇百王易從論一篇以竟髫年之志</hi>
文侯端冕聽高歌少作精嚴故不磨詩漸凡庸人可想側身天<lb/>
地我蹉跎<hi>詩編年始嘉慶丙寅終道光戊戌勒成二十七卷</hi>
西京別火位非高薄有遺聞瑣且勞只算粗諳鏡背字敢陳法<lb/>
物詁球刀<hi>爲典客道古錄奉常道古錄各一卷</hi>
十仞書倉鬱且深爲姱目錄散黄金吳囘一怒知天意無復龍<lb/>
威禹穴心<hi>年十六讀四庫提要是平生爲目録之學之始壬午歲不戒於火所蒐羅七閣未收之書燼者什八九</hi>
北游不至獨石口東游不至盧龍關此記游耳非著作馬蹄蹀<lb/>
<graphic n="KR1923" url="https://raw.githubusercontent.com/kanripo/KR-Gaiji/master/images/KR1923.png" mimeType="image/png"/>書生孱<hi>東至永平境北至宣化境實未覩東北兩邊形勢也爲紀游合一卷</hi>
<pb n="KR4f0064_SBCK_000-79b"/>
吾祖平生好孟堅丹黄鄭重萬珠圓不材竊比劉公是請肄班<lb/>
香再十年<hi>爲漢書補注不成讀漢書隨筆得四百事先祖匏伯公批校漢書家藏凡六七通又有手抄本</hi>
麟經斷爛炎劉始幸有蘭臺聚秘文解道何休遜班固眼前同<lb/>
志只朱雲<hi>癸巳歳成西漢君臣偁春秋之義考一卷助子整齊之者同縣朱孝廉以升</hi>
剔彼高山大川字簿我玉篋金扃中從此九州不光怪羽陵夜<lb/>
色春態熊<hi>年十七見石鼓是收石刻之始撰金石通考五十四卷分存佚未見三門書未成成羽琌山金石墨本記</hi>
<hi>五卷郭璞云羽陵卽羽琌也</hi>
少年簿錄睨千秋過目雲煙浩不收一任湯湯淪泗水九金萬<lb/>
禩屬成周<hi>撰羽琌之山典寶記二卷</hi>
奇氣一縱不可闔此是借瑣耗奇法奇則耗矣瑣未休眼前臚<lb/>
列成五嶽<hi>爲鏡苑一卷瓦韻一卷輯官印九十方爲漢官拾遺一卷泉文記一卷</hi>
登乙科則亡姓氏官七品則亡姓氏夜奠三十九布衣秋鐙忽<lb/>
<pb n="KR4f0064_SBCK_000-80a"/>
吐蒼虹氣<hi>撰布衣傳一卷起康熙迄嘉慶凡三十九人</hi>
不能古雅不幽靈氣體難躋作者庭悔殺流傳遺下女自障紈<lb/>
扇過旗亭<hi>年十九始倚聲塡詞壬午歲勒爲六卷今頗悔存之</hi>
文章合有老波瀾莫作鄱陽夾漈看五十年中言定譣蒼茫六<lb/>
合此微官<hi>庚辰歲爲西域置行省議東南罷番舶議兩篇有謀合琹之者</hi>
厚重虛襄見古風車裀五度照門東我焚文字公焚疏補紀交<lb/>
情爲紀公<hi>壬辰夏大旱上求直言大學士蒙古富公俊五度訪之子手陳當世急務入條公讀至汰冗濫一條動</hi>
<hi>色以爲難行餘頗欣賞予不存於集中</hi>
狂禪闢盡禮天台掉臂琉璃屏上囘不是瓶笙花影夕鳩摩枉<lb/>
譯此經來<hi>丁酉九月二十三夜不寐聞茶沸聲披衣起菊影在扉忽證法華三昧</hi>
手捫千軸古琅玕篤信男兒識字難悔向侯王作賓客廿篇鴻<lb/>
烈贈劉安<hi>某布政欲撰吉金欵識屬子爲之予爲聚拓本穿穴羣經極談古籒形義爲書十二卷俄布政書來請絶</hi>
<pb n="KR4f0064_SBCK_000-80b"/>
<hi>交書藏何子貞家</hi>
夜思師友淚滂沱光影猶存急網羅言行較詳官閥畧報恩如<lb/>
此疚心多<hi>近撰平生師友小記百六十一則</hi>
厯劫如何報佛恩塵塵文字以爲門遙知法會靈山在八部天<lb/>
龍禮我言<hi>佛書入震旦以後校讐者希乃爲龍藏考證七卷又以妙法蓮華經爲北涼宫中所亂乃重定目次分本</hi>
<hi>迹二部删七品存廿一品丁酉春勒成</hi>
龍樹靈根派別三家家榔栗不能擔我書喚作三椏記六祖天<lb/>
台共一龕<hi>近日述天台家言爲三普銷文記七卷又撰龍樹三椏記</hi>
只籌一纜十夫多細算千艘渡此河我亦曾糜太倉粟夜聞邪<lb/>
許淚滂沱<hi>五月十二日抵淮浦作</hi>
白面儒冠巳問津生涯只羨五侯賓蕭蕭黃葉空村畔可有攤<lb/>
書閉戸人<lb/>
<pb n="KR4f0064_SBCK_000-81a"/>
津梁條約徧南東誰遣藏春深隖逢不枉人呼蓮幕客碧紗㡡<lb/>
護阿芙蓉<hi>阿讀如人痾之痾出續本草</hi>
鬼燈隊隊散秋螢落魄參軍淚眼熒何不專城花縣去春眠寒<lb/>
食未曾醒<lb/>
故人横海拜將軍側立南天未蕆勛我有陰符三百字蠟丸難<lb/>
寄惜雄文<lb/>
河干勞問又江干恩怨他時邸報看怪道烏臺牙放早幾人怒<lb/>
馬出長安<lb/>
學羿居然有羿風千秋何可議逢蒙絕憐羿道無消息弟一親<lb/>
彎射羿弓<lb/>
過百由旬煙水長釋迦老子怨津梁聲聞閉眼三千劫悔慕人<lb/>
天大法王<lb/>
<pb n="KR4f0064_SBCK_000-81b"/>
北俊南孊氣不同少能炙轂老能聰可知銷盡勞生骨卽在方<lb/>
言兩卷中<hi>凡騶卒謂子燕人也凡舟子謂予吳人也其有聚而轇轕者則兩爲之舌人以通之</hi>
不容水部賦淸愁新擁牙旗拜列侯我替梅花深頌禱明年何<lb/>
遜守揚州<hi>同年何亦民俊時以知府銜駐黄河</hi>
金鑾竝硯走龍蛇無分同探閬苑花十一年來春夢冷南游且<lb/>
喫玉川茶<hi>同年盧心農元良時知甘泉</hi>
黄金脫手贈椎埋屠狗無悰百計乖僥倖故人仍滿眼猖狂乞<lb/>
食過江淮<hi>過江淮間不困戹何亦民盧心農雨君力也</hi>
大宙南東久<graphic n="KR1254" url="https://raw.githubusercontent.com/kanripo/KR-Gaiji/master/images/KR1254.png" mimeType="image/png"/>寥甄陀羅出一枝簫簫聲容與渡淮去淮上魂<lb/>
須七日招<hi>袁浦席上有限韻賦詩者得簫字敬賦三首</hi>
少年擊劒更吹簫劒氣簫心一例消誰分蒼涼歸櫂後萬千哀<lb/>
樂集今朝<lb/>
<pb n="KR4f0064_SBCK_000-82a"/>
天花拂袂著難消始媿聲聞力未超靑史他年煩點染定公四<lb/>
紀遇霛簫<hi>人名</hi>
一言恩重降雲霄塵劫成塵感不銷未免初禪怯花影夢囘持<lb/>
偈謝霛簫<hi>翌晨報謝一首</hi>
能令公愠公復喜揚州女兒名小雲初弦相見上弦別不曾題<lb/>
滿杏黄裙<lb/>
坐我三熏三沐之懸厓撒手別卿時不留後約將人誤笑指河<lb/>
陽鏡裏絲<lb/>
美人才調信縱横我亦當筵拜盛名一笑勸君輪一著非將此<lb/>
骨媚公卿<hi>友人訪小雲於揚州三至不得見愠矣箴之</hi>
䋞羅文獻吾勌矣選色譚空結習存江淮狂生知我者綠牋百<lb/>
字銘其言<hi>讀某生與友人書卽書其後</hi>
<pb n="KR4f0064_SBCK_000-82b"/>
　　附錄某生與友人書<lb/>
　　某祠部辨若懸河可抵之隟甚多勿爲所慴其人新倦仕<lb/>
　　宦牢落歸恐非復有䋞羅文獻蒐輯人才之盛心也所至<lb/>
　　通都大邑雜賓滿戸則依然渠二十年前承平公子故態<lb/>
　　其客導之岀游不爲花月冶游卽訪僧耳不訪某輩某亦<lb/>
　　斷斷不繼見某頓首<lb/>
棃園爨本募誰修亦是風花一代愁我替尊前深惋惜文人珠<lb/>
玉女兒喉<hi>元人百種臨川四種悉遭伶師竄改崑曲俚鄙極矣酒座中有徵歌者予輒撓阻</hi>
河汾房杜有人疑名位千秋處士卑一事平生無齮齕但開風<lb/>
氣不爲師<hi>予生平不蓄門弟子</hi>
生還重喜酹金焦江上騷魂亦可招隔岸故人如未死淸樽讀<lb/>
曲是明朝<lb/>
<pb n="KR4f0064_SBCK_000-83a"/>
西來白浪打旌旗萬舶安危總末知寄語瞿塘灘上賈收帆好<lb/>
趁順風時<lb/>
少年攬㘘澄淸意倦矣應憐縮手時今日不揮閒涕淚渡江只<lb/>
怨別蛾眉<lb/>
六月十五刖甘泉是夕丹徒風打船風定月岀半江白江上女<lb/>
郞眠未眠<lb/>
四海流傳百軸栞皤皤國老尙神完談經忘卻三公貴只乍先<lb/>
秦伏勝看<hi>重見予吿大學士阮公於揚州</hi>
蜀岡一老抱哀弦閱盡詞場意惘然絶似琵琶天寶後江南重<lb/>
遇李龜年<hi>重晤秦敦天編修恩復</hi>
家公舊治我曾遊只曉梅邨與鳳洲收拾遺聞浩無涘東南一<lb/>
部小陽秋<hi>太倉邵子顯輯太倉先哲叢書八帙起南宋迄乾隆中使予序之</hi>
<pb n="KR4f0064_SBCK_000-83b"/>
七里虹橋腐草腥歌鐘詞賦兩漂零不隨天市爲消長文字光<lb/>
芒聚德星<hi>時上元蘭君太倉邵君爲揚州廣文魏默深舍人陳靜葊博士僑揚州又晤秦玉笙謝夢漁劉楚楨劉孟</hi>
<hi>瞻四孝廉楊季子都尉</hi>
公子有德宜置諸有德公子毋忘諸我方乞糴忽誦此箴詺磊<lb/>
落肝脾虛<lb/>
詩人瓶水與謨觴鬱怒淸深兩擅場如此高材勝高第頭銜追<lb/>
贈薄三唐<hi>鬱怒橫逸舒鐵雲瓶水齋之詩也淸深淵雅彭甘亭小謨觴館之詩也兩君死皆一紀矣</hi>
荷衣說藝鬪心兵前輩須睂照坐淸收拾遺聞歸一派百年終<lb/>
恃小門生<hi>少時所交多老蒼於乾隆庚戌榜過從最親厚次則嘉慶已未多談萟之士兩科皆大興朱文正爲總裁</hi>
<hi>官</hi>
中年才子躭絲竹儉歲高人厭薜蘿兩種情褱俱可諒陽秋貶<lb/>
筆未宜多<lb/>
<pb n="KR4f0064_SBCK_000-84a"/>
姬姜古妝不如市趙女輕盈躡銳屣侯王宗庿求元妃徽音豈<lb/>
在纖厥趾<hi>偶感</hi>
麟趾褭蹄式可尋何須番舶獻其琛漢家平準書難續且仿齊<lb/>
梁鑄餅金<hi>近世行用番錢以爲攜挾便也不知中國自有餅金見南史褚彦囘傳又見唐韓偓詩</hi>
乍賦曾聞紙貴夸誰令此𥿄徧京華不行官鈔行私鈔名目何<lb/>
人餉史家<lb/>
促柱危弦太覺孤琴邊倦眼眄平蕪香蘭自判前因誤生不當<lb/>
門也被耡<lb/>
荒靑無縫種交加月費牛溲定幾車只是場師消遣法不求秋<lb/>
實不看花<hi>所僦寓有治圃者戲贈</hi>
六朝古黛夢中橫無福秦淮放棹行想見鍾山兩才子詞鋒落<lb/>
月互縱橫<hi>欲如江甯不果亦不得馬湘帆戸部馮晉漁比部兩同年消息</hi>
<pb n="KR4f0064_SBCK_000-84b"/>
不論鹽鐵不籌河獨倚東南涕淚多國賦三升民一斗屠牛那<lb/>
不勝栽禾<lb/>
殘客津梁握手欷多君鄭重問烏衣故家自怨風流歇肯罵無<lb/>
情燕子飛<hi>重晤段君果行沈君錫東於逆旅執手言褱雨君家大人舊賓客也</hi>
九州生氣恃風雷萬馬齊瘖究可哀我勸天公重抖擻不拘一<lb/>
格降人材<hi>過鎭江見賽玉皇及風神雷神者禱祠萬數道士乞撰靑詞</hi>
不容兒輩妄譚兵鎭物何妨一矯情別有狂言<graphic n="KR1180" url="https://raw.githubusercontent.com/kanripo/KR-Gaiji/master/images/KR1180.png" mimeType="image/png"/>時望東山妓<lb/>
卽是蒼生<lb/>
漢代神仙玉乍堂六朝文苑李男香過江子弟傾風采放學歸<lb/>
來祀衞郎<lb/>
黃河女直徙南東<hi>金明昌元年</hi>我道神功勝禹功安用迂儒談故道<lb/>
犂然天地劃民風<hi>渡黃河而南天異色地異氣民異情</hi>
<pb n="KR4f0064_SBCK_000-85a"/>
陶潛詩喜說荆軻想見停雲發浩歌吟到恩仇心事湧江湖俠<lb/>
骨恐無多<hi>舟中讀陶詩三首</hi>
陶潛酷似臥龍豪<hi>語意本辛棄疾</hi>萬古潯陽松菊高莫信詩人竟平澹<lb/>
二分梁甫一分騷<lb/>
陶潛磊落性情温冥報因他一飯恩頗覺少陵詩吻薄但言朝<lb/>
叩富兒門<lb/>
江左晨星一炬存魚龍光怪百千吞迢迢望氣中原夜又有湛<lb/>
盧劒倚門<hi>江陰見李申耆丈蔣丹棱茂才丹棱申耆之門人也</hi>
過江藉甚顔光祿又乍山中老樹看賴是元龍樓百尺雄譚夜<lb/>
半斗牛寒<hi>陳登之別駕坐上重晤盛午洲光祿</hi>
五十一人忽少三我聞隕涕江之南篋中都有舊墨迹從此襲<lb/>
以玫瑰函<hi>聞都中狄廣軒侍御蘇賓嵎吏部夏一卿吏部三同年忽然同逝</hi>
<pb n="KR4f0064_SBCK_000-85b"/>
偶賦凌雲偶倦飛偶然閒慕遂初衣偶逢錦瑟佳人問便說尋<lb/>
春爲汝歸<lb/>
萬卷書生颯爽來夢中喜極故人囘湖山曠劫三吳地何日重<lb/>
生此霸才<hi>夢顧干里有乍憶己丑歲與君書訂五年相見君報書云敢不忍死以待予竟爽約君以甲午春死矣</hi>
故人有子尙饘粥抱君等身大箸乍劉向而後此大宗豈同陳<lb/>
晁竸目錄<hi>干里著思適齋筆記校定六籍百家諟其文字且生陳晁後七百載目錄方駕陳晁亦足豪矣嗣君守父</hi>
<hi>書京師傳聞誤也</hi>
今日閒愁爲洞庭茶花凝想吐芳馨山人生死無消息夢斷查<lb/>
灣一角靑<hi>擬尋洞庭山舊游不果亦不得葉山人昶消息</hi>
玉立長身宋廣文長洲重到忽思君遙憐屈賈英靈地樸學奇<lb/>
材張一軍<hi>奉褱宋于庭丈乍于庭投老得楚南一令奇才樸學二十年前目君語今無以易也</hi>
太湖七十漊爲墟三泖圓斜各有初恥與蛟龍競升斗一編聊<lb/>
<pb n="KR4f0064_SBCK_000-86a"/>
獻郟僑書<hi>陳呉中水利策于同年裕魯山布政子南宋人父子皆著三吳水利書郟僑郟亶之</hi>
鐵師講經門徑仄鐵師念佛頗得力似師畢竟勝狂禪師今遲<lb/>
我蓮花國<hi>江鐵君沅是予學佛第一導師先予歸一年逝矣千劫無以酬德祝其疾生浄土</hi>
少年哀艷雜雄奇暮氣穨唐不自知哭過支硎山下路重鈔梅<lb/>
冶一匳詩<hi>舅氏段右白葬支硎山平生詩晚年自塗乙盡子尙抱其梅冶軒集一卷</hi>
温良阿者淚漣漣能說吾家六十年見面恍疑悲母在報恩祝<lb/>
汝後昆賢<hi>金媪者嘗保抱予者也重見于吳中年入十有七阿者岀禮記內則今本誤爲可者悲母出本生心地</hi>
<hi>觀經</hi>
天敎檮杌降家門骨肉荆榛不可論賴是本支調護力若敖不<lb/>
餒怗深恩<hi>到秀水縣重見七叔父乍</hi>
徑山一　吼寰中野燒蒼涼弔達公何處復求龍象力金光明<lb/>
照浙西東<hi>明紫柏大師刻大藏板在徑山康熙中由徑山遷嘉興之楞嚴寺今什不存四矣求天台宗各書印本亦</hi>
<pb n="KR4f0064_SBCK_000-86b"/>
<hi>無所得</hi>
有明像法披猖後荷擔如來兩尊宿龍樹馬鳴齊現身我聞大<lb/>
地師子吼<hi>拜紫柏藕益兩大師像</hi>
道場馣馤雨花天長水宗風在目前一任揀機參活句莫將文<lb/>
字換狂禪<hi>示楞嚴講主逸雲講主新刻明人楞嚴宗通一書故云</hi>
一脈靈長四葉貂談經門祚鬱岧嶤儒林幾見傳苗裔此福高<lb/>
郵冠　本朝<hi>訪嘉興太守王子仁子仁文肅公曾孫石<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>孫吾師文簡公子</hi>
祗將媿汗溼萊衣悔極堂堂歲月違世事滄桑心事定此生一<lb/>
跌莫全非<hi>於七月初九到杭州家大人時年七十有三倚門望久矣</hi>
里門風俗尙敦龎年少爭爲齒德降桑梓温恭名敎始天涯何<lb/>
處不家江<hi>家大人扶杖出游里少年皆起立</hi>
小別湖山劫外天生還如證第三禪台宗悟後無來去人道蒼<lb/>
<pb n="KR4f0064_SBCK_000-87a"/>
茫十四年<lb/>
浙東雖秀太淸孱北地雄奇或獷頑踏徧中華窺兩戒無雙畢<lb/>
竟是家山<lb/>
親朋歲月各蕭閒情䛡纏緜禮數刪洗盡東華塵土否一秋十<lb/>
日九湖山<lb/>
高秋那得吳虹生乘軺西子湖邊行一<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>一壑我前導重䛡京<lb/>
華送我情<hi>時巳知浙中兩使者消息非吳虹生也祝其他日使車莅止耳</hi>
除卻虹生憶黄子曝衣忽見黄羅衫文章風誼細評度嶺南何<lb/>
減江之南<hi>謂蓉石比部</hi>
家住錢唐四百春匪將門閥傲江濱一州典故閒徵徧撰杖觀<lb/>
濤得幾人<hi>八月十八日侍家大人觀潮</hi>
問我淸游何日最木樨風外等秋潮忽有故人心上過乃是虹<lb/>
<pb n="KR4f0064_SBCK_000-87b"/>
生與子瀟<hi>吳虹生及固始蔣子瀟孝廉也</hi>
靈鷲高華夜吐雲山凹指點舊家墳千秋名敎吾誰媿媿讀羲<lb/>
之誓墓文<hi>表弟呉鷲雲先世丙舍在靈鷲下繪圖乞一詩時予不至先慈殯宫十四年矣</hi>
鄕國論文集古歡幽人三五薜蘿看從知閬苑桃花色不及谿<lb/>
松耐歲寒<hi>晤曹葛民籒徐問蘧楙王雅臺熊吉陳覺葊春曉諸君</hi>
眼前石屋著書象三世十方齊現身各搦著書一枝筆各有洞<lb/>
天石屋春<hi>葛民以畫象乞題爲說假觀偈</hi>
如何從假入空法君亦莫問我莫答若有自性互不成互不成<lb/>
者誰佛刹<hi>爲西湖僧講華嚴一品竟又說此偈</hi>
振綺堂中萬軸書乾嘉九野有誰如季方玉粹元方死握手城<lb/>
東問蠧魚<hi>汪小米舍人死矣見其哲弟又村員外</hi>
與吾同<graphic n="KR3274" url="https://raw.githubusercontent.com/kanripo/KR-Gaiji/master/images/KR3274.png" mimeType="image/png"/>硯北者<hi>先曾祖晚號硯北老人</hi>仁愿如兄壯歲亡從此與誰談<lb/>
<pb n="KR4f0064_SBCK_000-88a"/>
古處馬㜑巷外立斜陽<hi>弔從兄竹樓</hi>
醰醰諸老愜瞻依父齒隨行亦未稀各有淸名聞海內春來各<lb/>
自典朝衣<hi>時鄕先輩在籍科目年齒與家大人頡頏者五人姚亮甫陳堅木兩侍郞張雲巢鹾使張靜軒胡書農兩</hi>
<hi>學士</hi>
我言送客非佛事師言不送非佛智雙照送是不送是金光大<lb/>
地喬松寺<hi>重見慈風法師于喬松庵叩以台宗疑義聾不荅送予至山門予辭師正色曰是佛法</hi>
震旦狂禪沸不支一燈慧命續如絲靈山未歇宗風歇巳過龎<lb/>
家日眚時<hi>錢△庵居士死矣得其晚年所著宗二卷</hi>
曩向眞州訂古文飛龍滂熹折紛紜經生家法從來異拓本饃<lb/>
餬且餉君<hi>在京師阮芸臺師屬爲齊侯中<graphic n="KR2242" url="https://raw.githubusercontent.com/kanripo/KR-Gaiji/master/images/KR2242.png" mimeType="image/png"/>二壺釋文兹吾師覓六舟僧手拓精本分寄徐問蘧屬別釋一通因東</hi>
<hi>問蘧</hi>
閉門三日了何事題圖祝壽諛人詩雙文單筆記序偈筆秃幸<lb/>
<pb n="KR4f0064_SBCK_000-88b"/>
趁酒熟時<lb/>
䃺之道義拯之難賞我岀處好我書史公副墨問誰氏屈指首<lb/>
寄虬髯吳<hi>欲以全集一分寄虹生未寫竟</hi>
少年哀樂過于人歌泣無端字字眞旣壯周旋雜癡黠童心來<lb/>
復夢中身<lb/>
䝟貐䝟貐厲牙齒求覆我祖十世祀我請于帝詛于鬼亞駝巫<lb/>
陽涖雞豕<lb/>
晝夢亞駝吿有熹明年三月䝟貐死大神羮䲷殄䲷子焚香敬<lb/>
慰少昊氏<lb/>
碧澗重來薦一毛杉柟喜比往時高故人地下仍相護驅逐狐<lb/>
貍賴爾曹<hi>弔朱大發洪士華二人爲先祖守塋者也先母殯宫在先祖側地名花園埂也</hi>
志乘英靈瑣屑求豈其落筆定陽秋百年子姓殷勤意忍說挑<lb/>
<pb n="KR4f0064_SBCK_000-89a"/>
鐙爲應酬<hi>乞畱墨數行爲異日相思之資者塡委牖戸惟撰次先世事行屬爲家傳墓表則詳審爲之多存稾者</hi>
瓊林何不積緡泉物自低昂人自便我與徐公籌到此朱提山<lb/>
竭亦無權<hi>近日銀貴有司苦之古人粟紅貫朽是公庫不必皆納鏹也予持論如此徐鐵孫大令榮論與予合</hi>
俎膾飛沈竹月喧侍郞十日敞淸尊東南不可無斯樂濡筆親<lb/>
題第四園<hi>過嚴小農侍郞富春山館觴咏旬日其地爲明金尙書別墅杭人猶稱金衙莊予品題天下名園金衙莊</hi>
<hi>居第四</hi>
藏書藏帖兩高人目錄流傳四十春師友凋徂心力倦羽琌一<lb/>
記亦荆榛<hi>弔趙晉齋魏何夢華元錫兩處士兩君爲予諟正金石墨本記者也</hi>
兒談梵夾婢談兵消息都防父老驚賴是搖鞭吟好句流傳鄕<lb/>
里只詩名<hi>到家之日早有傳誦予出都畱別詩者時有詩先人到之謠</hi>
吳郞與我不相識我識吳郞拂畫看此外若容添一語舎元殿<lb/>
裏覓長安<hi>從妹生與予昔別時才髫齡今已寡矣妹壻吳郎余固未識面也粤生以其遺像乞題因說此偈</hi>
<pb n="KR4f0064_SBCK_000-89b"/>
科名掌故百年知海島疇人奉大師如此奇材終一令蠧魚零<lb/>
落我歸時<hi>弔黎見山同年應南見山順德人官平陽令卒于杭州</hi>
惠逆同門復同藪謀臧不臧視朋友我兹怦然謀乃心君巳<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>
然脫諸口<hi>陳碩甫秀才烉爲予規畫北行事明白犀利足徵良友之愛</hi>
秋風張翰計蹉跎紅豆年年擲逝波誤我歸期知幾許蟾圓十<lb/>
一度無多<hi>以下十有六首杭州有所追悼而乍</hi>
拊心消息過江淮紅淚淋浪避客揩千古知言漢武帝人難再<lb/>
得始爲佳<lb/>
小樓靑對鳳皇山山影低佪黛影間今日當牕一匳鏡空王來<lb/>
證鬢絲斑<lb/>
嬌小温柔播六親蘭姨瓊姊各霑巾九泉肯受狂生譽藝是鍼<lb/>
神貌洛神<lb/>
<pb n="KR4f0064_SBCK_000-90a"/>
阿孃重見話遺徽病骨前秋盼我歸欲寄無因今補贈汗巾鈔<lb/>
袋枕頭衣<lb/>
雲英未嫁損華年心緒曾憑阿母傳償得三生幽怨否許儂親<lb/>
對玉棺眠<lb/>
杭州風俗鬧蘭盆綠蠟金爐梵唱繁我説天台三字偈勝孃膜<lb/>
拜禮沙門<lb/>
殘絨堆積繡牕間慧婢商量贈指環但乞崔徽遺像去重摹一<lb/>
坐供秋山<lb/>
昔年詩卷駐精魂强續狂游拭涕痕拉得藕花衫子婢籃輿仍<lb/>
出湧金門<lb/>
蟠䕫小印鏤珊瑚小字高華出漢書原是狂生漫題贈六朝碑<lb/>
例合鐫無<lb/>
<pb n="KR4f0064_SBCK_000-90b"/>
花神祠與水仙祠欲訂源流媿未知但向西泠添石刻駢交撰<lb/>
出女郞碑<lb/>
小婢口齒蠻復蠻秋衫紅淚澘復澘眉痕約畧彎復彎婢如夫<lb/>
人難復難<lb/>
女兒魂魄完復完湖山秀氣還復還爐香瓶卉殘復殘他生重<lb/>
見艱復艱<lb/>
天將何福予蛾眉生死湖山全盛時冰雪無痕靈氣杳女仙不<lb/>
賦降壇詩<lb/>
一十三度谿花紅一百八下西谿鐘卿家滄桑卿命短渠儂不<lb/>
關關我儂<lb/>
一百八下西谿鐘一十三度谿花紅是恩是怨無性相冥祥記<lb/>
裏魂朦朧<lb/>
<pb n="KR4f0064_SBCK_000-91a"/>
草剏江東署羽陵異書奇石小崚嶒十年松竹誰畱守南渡飛<lb/>
揚是中興<hi>復墅</hi>
墅東修竹欲連天苦費西鄰買筍錢此是商鞅墾土令不同鑿<lb/>
空誤開邊<hi>拓墅</hi>
靈簫合貯此靈山意思精微窈窕間<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>壑無雙人地稱我無拙<lb/>
筆到眉彎<hi>蘄墅</hi>
此是春秋據亂作舁平太平視松竹何以功成文致之攜簫飛<lb/>
上羽琌問<hi>又蘄墅</hi>
料理空山頗費才文心兼似畫家來矮茶密緻高松獨記取先<lb/>
生親手栽<lb/>
君家先塋鄧尉側佳木生之雜紺碧不看人間頃刻花他年管<lb/>
領風雲色<hi>從西鄰徐屏山乞樹栽屏出允至鄧尉求之</hi>
<pb n="KR4f0064_SBCK_000-91b"/>
可惜南天無此花腰身畧似海棠斜難忘槐市街南宅小　羣<lb/>
芳稿一車<hi>憶京師鸞枝花</hi>
可惜南天無此花丽情還比牡丹奢難忘西掖歸來早贈與妝<lb/>
臺滿鏡霞<hi>憶京師芍藥</hi>
不是南天無此花北肥南瘦二分差願移北地燕支社來問南<lb/>
朝油壁車<hi>憶海棠</hi>
弱冠尋芳數歳華玲瓏萬玉嫭交加難忘細雨紅泥寺溼透春<lb/>
裘倚此花<hi>憶丁香</hi>
女牆百雉亂紅酣遺愛眞同召伯甘記得花陰文讌屢十年春<lb/>
夢寺門南<hi>憶豐宜門外花之寺董文恭公手植之海棠一首</hi>
空山徙倚倦游身夢見城西閬苑春一騎傳牋朱邸晩臨風遞<lb/>
與縞衣人<hi>憶宣武門内太平湖之丁香花一首</hi>
<pb n="KR4f0064_SBCK_000-92a"/>
繾綣依人慧有餘長安俊物最推渠故侯門第歌鐘歇猶辦晨<lb/>
餐二寸魚<hi>憶北方師子貓</hi>
萬綠無人嘒一蟬三層閣子俯秋煙安排寫集三千卷料理看<lb/>
山五十年<hi>欲寫全集淸本數十分分貯友朋家</hi>
海西別墅吾息壤羽琌三重拾級上明年俯看千樹梅飄颻亦<lb/>
是天際想<lb/>
此閣宜供天人師檀香三尺博士爲阮公施香孰施字徐公字<lb/>
似蕭梁碑<hi>造沸像之匠謂之博士击摩利攴天經予供天台智者大師檀香像徐問蘧爲予書扁日觀不思議境</hi>
<hi>書楹聯曰智周萬物而無所思言滿天下而未嘗議</hi>
男兒解讀韓愈詩女兒好讀姜䕫詞一家倘許圓鷗夢晝課男<lb/>
兒夜女兒<hi>時眷屬尚畱滯北方亦仿之/近人郭頻畫鷗夢圓圖予</hi>
倘容我老半耡邊不要公卿寄俸錢一事避君君匿笑劉郎才<lb/>
<pb n="KR4f0064_SBCK_000-92b"/>
氣亦求田<hi>儉歲有鬻田六畝者予願得之友人來問此事</hi>
瑰癖消沈結習虛一篇典寶古女無金鐙出土苔花碧又照徐<lb/>
陵讀漢書<hi>滬土徐文臺得漢宫雁足鐙以拓本見寄乞一詩是時予收藏古吉金星散見于羽琌山典寶記者百存</hi>
<hi>一二</hi>
迥腸盪氣感精靈座客蒼涼酒半醒自別吳郞高詠減珊瑚擊<lb/>
碎有誰聽<hi>曩在虹生坐上酒半詠宋人詞嗚嗚然虹生賞之以爲善于頓挫也近日中酒卽不能高詠矣</hi>
隨身百軸字平安身世無如屠釣寛恥學趙家臣宰例歸來香<lb/>
火乞祠官<lb/>
何　周妻業竝深台宗古轍幸窺尋偷閒頗異凡夫法流水池<lb/>
塘一觀心<lb/>
皇初任土乃乍貢卅七畝山可材衆媪神笑予無貧法丹徒陸<lb/>
生言可用<hi>吾友陸君獻著種樹書大指言天下之大利必任土貨殖乃貨植也有土十畝卽無貧法昔年曾序之</hi>
<pb n="KR4f0064_SBCK_000-93a"/>
西牆枯樹態縱橫奇古全憑一臂撐烈士暮年宜學道江關詞<lb/>
賦笑蘭成<hi>羽琌之西有枯棗一株不忍斧去</hi>
秋光媚客似春光重九尊前艸樹香可記前年寶藏寺西山暮<lb/>
雨怨吳郞<hi>丁酉重九與徐星伯前輩呉虹生同年連騎遊西山之寶藏寺歸鞍驟雨重九前三夕乍此詩閣筆而</hi>
<hi>雨</hi>
似笑山人不到家爭將晚節盡情夸三秋不霣夫容<graphic n="KR1887" url="https://raw.githubusercontent.com/kanripo/KR-Gaiji/master/images/KR1887.png" mimeType="image/png"/>九月猶<lb/>
開窅窳花<hi>弓徐錯音乎感切</hi>
萊菔生兒芥有孫<hi>借蘇句</hi>離披秋霰委黄昬靑松心事成無賴只<lb/>
閱前山野燒痕<lb/>
銀爥秋堂獨聽心隔簾誰報雨沈沈明朝不許沿谿賞巳沒谿<lb/>
橋一尺深<lb/>
空觀假觀弟一觀佛言世諦不可亂人生宛有去來今臥聽簷<lb/>
<pb n="KR4f0064_SBCK_000-93b"/>
花落秋半<lb/>
賸水殘山意度深平生幾緉屐難尋栽花鄭重看花約此是劉<lb/>
郞遲暮心<lb/>
復墅拓墅蘄墅了吾將北矣乃圖南無妻怕學林逋獨有子肯<lb/>
爲王霸慙<hi>料理別墅稍露厓畧將自往北方迎眷屬歸以實之</hi>
從今誓學六朝書不肄山陰肄隱居萬古焦山一痕石飛昇有<lb/>
術此權輿<hi>涇縣包眘伯贈予瘞鶴銘九月十一日坐雨于羽琌山館漫題其後</hi>
二王只合爲奴僕何况唐碑八百通欲與此銘分浩逸北朝差<lb/>
許鄭文公<hi>再跋舊拓瘞鶴銘昭書謂北魏兖州刺史鄭羲碑鄭道</hi>
九流觸手緒縱横極動當筵炳燭情若使魯戈眞在手斜陽只<lb/>
乞照書城<lb/>
詩讖吾生信有之預憐夜雨閉門時三更忽軫哀鴻思九月無<lb/>
<pb n="KR4f0064_SBCK_000-94a"/>
禱淮水湄<hi>出都時有空山夜雨之句今果應今秋自淮以南于里苦雨</hi>
燕蘭識字尙聰明難遣當筵遲暮情且莫空山聽雨去有人花<lb/>
底祝長生<lb/>
連宵燈火讌秋堂絶色秋花各斷腸又被北山猿鶴笑五更濃<lb/>
掛一帆霜<hi>于九月十五日晨發矣</hi>
美人信有錯刀投不負張衡詠曰愁爇罷心香屢迥顧古時明<lb/>
月照杭州<lb/>
阻風無酒倍消魂况是殘秋岸柳髠賴有阿咸情話好一帆冷<lb/>
雨過婁門<hi>從子劒塘送我于蘇州</hi>
杭州梅舌酸復甜有筍名曰虎爪尖芼以蘇州小㒈欖可敵北<lb/>
方冬菘醃<hi>杭人擣梅子雜薑桂摻之名曰梅舌兒</hi>
擬策孤笻避冶遊上方一墖俯淸秋太湖夜照山靈影頑福甘<lb/>
<pb n="KR4f0064_SBCK_000-94b"/>
心讓虎<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>
                    <hi>上方山在太湖南</hi>
阿咸從我十日遊遇管城子于虎<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>有筆可槖不可投簪筆致<lb/>
身公與侯<hi>劒塘買筆筩乞銘之</hi>
濯罷鮫綃鏡檻涼無端重試午時妝新詩急記消魂事分與臙<lb/>
脂一掬湯<hi>重過揚州有紀</hi>
少年尊隱有高文猿鶴眞堪張一軍難向史家搜比例商量出<lb/>
處到紅裠<lb/>
誰肯心甘薄倖名南<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>北駕怨三生勞人只有空王諒那向如<lb/>
花辨得明<lb/>
怕聽花間惜別詞僞畱片語訂來期秦郵驆近江潮遠是剔銀<lb/>
燈詛我時<lb/>
停帆預卜酒盃深十日無需逆旅金莫怨津梁爲客久天涯有<lb/>
<pb n="KR4f0064_SBCK_000-95a"/>
弟䛡秋心<hi>從弟景姚以丹陽丞駐南河予到浦館其廨中</hi>
豆<graphic n="KR1740" url="https://raw.githubusercontent.com/kanripo/KR-Gaiji/master/images/KR1740.png" mimeType="image/png"/>芳温啟瓠犀傷心前度語重題牡丹絶色三春暖豈是梅<lb/>
花處士妻<hi>九月二十五日重到袁浦十月六日渡河去畱浦十日大抵醉夢時多醒時少也統名之曰寱詞</hi>
對人才調若飛仙詞令聰華四座傳撐住南東金粉氣未須料<lb/>
理五湖船<hi>此二章謝之也</hi>
鶴背天風墮片言能蘇萬古落花魂征衫不漬尋常淚此是平<lb/>
生未報恩<lb/>
小語精微<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>耳圓况聆珠玉瀉如泉一番心上温　過明鏡明<lb/>
朝定少年<lb/>
何須讌罷始畱髠絳蠟牀前款一尊姊妹隔花催送客尙拈羅<lb/>
帶不開門<lb/>
去時梔子壓犀簪次弟寒花搯到今誰分江湖摇落後小屏紅<lb/>
<pb n="KR4f0064_SBCK_000-95b"/>
燭話冬心<hi>是夕立冬</hi>
盤堆霜實擘庭橊紅似相思綠似愁今夕靈飛何甲子上淸齋<lb/>
設記心頭<lb/>
風雲材畧巳消磨甘隸妝臺伺眼波爲恐劉郞英氣盡卷簾梳<lb/>
洗望黄河<lb/>
玉樹堅牢不病身恥爲嬌喘與輕顰天花豈用鈴旛護活色生<lb/>
香五百春<lb/>
眉痕英絶語謖謖指撝小婢帶韜畧幸汝生逢淸晏時不然劒<lb/>
底桃花落<lb/>
鳳泊鸞飄別有愁三生花草夢蘇州兒家門巷斜陽改輸與船<lb/>
孃住虎<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>
一自天鍾弟一流年來花草冷蘇州兒家心緒無人見他日埋<lb/>
<pb n="KR4f0064_SBCK_000-96a"/>
香要虎<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>
難憑肉眼測天人恐是優曇示現身故遣相逢當五濁不然誰<lb/>
信上仙淪<lb/>
雲英化水景光新畧似驂鸞縹渺身一隊畫師齊斂手只容心<lb/>
裏貯穠春<lb/>
釃江作醅亦不醉傾河解渴亦不醒我儂醉醒自有例肯向渠<lb/>
儂側耳聽<lb/>
收抬風花儻<graphic n="KR1733" url="https://raw.githubusercontent.com/kanripo/KR-Gaiji/master/images/KR1733.png" mimeType="image/png"/>詩凌晨端坐一凝思勉求玉體長生訣畱報金<lb/>
閨國士知<lb/>
絶色呼他心未安品題天女本來難梅魂菊影商量徧忍乍人<lb/>
間花草看<lb/>
臣朔家原有細君司香燕姞畧知文無須詗我山中事可肯花<lb/>
<pb n="KR4f0064_SBCK_000-96b"/>
間領右軍<lb/>
道韞談鋒不落詮耳根何福受淸圓自知語乏煙霞氣枉負才<lb/>
名三十年<lb/>
喜汝文無一筆平墮儂五里霧中行悲歡離合本如此錯怨蛾<lb/>
眉解用兵<lb/>
美人才地太玲瓏我亦陰符滿腹中今日簾旌秋縹渺長天飛<lb/>
去一征鴻<lb/>
靑鳥銜來雙鯉魚自緘紅淚請迥車六朝文體閒徵徧那有蕭<lb/>
孃謝罪書<lb/>
電笑何妨再一囘忽逢玉女諫書來東王萬八千驍盡爲報投<lb/>
壺乏箭材<lb/>
萬一天塡恨海平羽琌安穩貯雲英仙山樓閣尋常事兜率甘<lb/>
<pb n="KR4f0064_SBCK_000-97a"/>
遲十劫生<lb/>
美人捭闔計頻仍我佩陰符亦可憑綰就同心堅俟汝羽琌山<lb/>
下是西陵<lb/>
身世閒商酒半醺美人胸有北山文平交百輩悠悠口揖罷還<lb/>
期將相勳<lb/>
金缸花燼月如煙空損秋閨一夜眠報道妝成來送我避卿先<lb/>
上木蘭船<hi>寱詞止于此</hi>
未濟終焉心縹渺百事翻從闕陷好吟到夕陽山外山古今誰<lb/>
免餘情繞<hi>漁溝道中題璧一首</hi>
欲求縹渺反幽深悔殺前番拂袖心難學冥鴻不迴首長天飛<lb/>
過又遺音<hi>漁溝道中奉寄一首</hi>
明知此浦定重過其奈尊前百感何亦是今生未曾有滿襟淸<lb/>
<pb n="KR4f0064_SBCK_000-97b"/>
淚渡黄河<hi>衆興道中再奉寄一首</hi>
絶業名山幸早成更何方法遣今生從兹禮佛燒香罷整頓全<lb/>
神注定卿<lb/>
少年雖亦薄湯武不薄秦皇與武皇設想英雄垂暮日温柔不<lb/>
住住何鄕<lb/>
客心今雨暱舊雨江痕早潮收暮潮新歡且問黃㜑渡<hi>袁浦地名</hi>影<lb/>
事休提白傅橋<hi>以上順河道中題壁三首</hi>
閱厯天花悟後身爲誰岀定亦前因一燈古店齋心坐不似雲<lb/>
屏夢裏人<hi>順河道中再奉寄一首仍敬謝之自此不復爲此人有詩矣寄此詩是十月十日也越兩月自北囘重</hi>
<hi>到袁浦問訊其人巳歸蘇州閉門謝客矣其出處心蹟亦有不可測者附記于此</hi>
此身巳乍在山泉涓滴無由補大川急報東方兩星使靈山吐<lb/>
澑爲糧船<hi>時東河總督撽問泉源之可以濟運者吾友汪孟慈戸部董其事銅山縣北五十里日柳泉泉涌岀滕縣</hi>
<pb n="KR4f0064_SBCK_000-98a"/>
<hi>西南百里曰大泉泉懸出吾所目見也詩寄孟慈并寄徐鏡溪工部</hi>
昭代恩光日月高烝彞十器比球刀吉金打本千行在敬拓斯<lb/>
文冠所遭<hi>謁歸/至聖廟瞻仰/純廟領祭器十事得拓本以</hi>
少年無福過闕里中年著書復求仕仕幸不成書幸成乃敢齋<lb/>
祓告孔子<hi>曩至兖州不至曲阜歳癸未五經大義終始論成壬辰羣經寫官答問成癸巳六經正名論成古史鉤沈</hi>
<hi>論又成乃慨然曰可以如曲阜謁孔林矣今年冬乃謁林齋于南沙河又齋于梁家店</hi>
少爲賤士抱弗宣壯爲祠曹默益堅議則不敢腰䣛在廡下一<lb/>
揖中夷然<hi>兩廡從祀儒者有拜有弗拜亦有强予一揖不可者</hi>
曩將奄宅證淹中肅肅微言謦欬逢肯拓同文門畔石古心突<lb/>
過漢朝松<lb/>
江左吟壇百輩狂誰知闕里是詞場我從宅壁低佪聽絲竹千<lb/>
秋尙繞梁<hi>時曲阜令王君大淮其弟大堉其子鴻皆工詩孔氏則有孔繡山憲彝憲彝弟憲庚孔氏之甥鄭憲銓皆</hi>
<pb n="KR4f0064_SBCK_000-98b"/>
<hi>詩人也</hi>
嘉慶文風在目前記同京兆鹿鳴筵白頭相見山東路誰惜荷<lb/>
衣兩少年<hi>酬曲阜令王海門海門吾庚午同年也</hi>
少年奇氣稱才華登岱還浮八月槎我過東方亦無負淸尊三<lb/>
宿孔融家<hi>館于孔經閣憲庚家題經閣觀海圖</hi>
子雲壯歲雕蟲感擲向洪流付太虛從此不㩣閒翰墨男兒當<lb/>
注壁中書<hi>經閣投詩江中乍雲水詩瓢圖</hi>
倘乍家書寄哲兄淮陰重䛡七年情門前報有關山客來聽西<lb/>
齋夜雨聲<hi>時經閣兄繡山方遊京師淮陰鴻爪圖繡山經閣所合乍也</hi>
家有凌雲百尺條風煙培護漸岧嶤生兒只識秦碑字脆弱芝<lb/>
蘭笑六朝<hi>海門種松圖</hi>
盗詩補詩還祭詩子梅詩史何恢奇鄙人勸君割榮者努力删<lb/>
<pb n="KR4f0064_SBCK_000-99a"/>
詩壯盛時<hi>王子梅鴻祭詩圖</hi>
詩格摹唐字有稜梅花官閣夜鎪冰一門鼎盛親風雅不似蒼<lb/>
芒杜少陵<hi>王秋垞大堉蒼芒獨立圖</hi>
入齡夢到矍相圃今日五君來作主我欲射侯陳禮容可惜行<lb/>
裝無白羽<hi>王海門及弟秋垞嗣君子梅孔經閣鄭子斌五君餞之於矍相圃</hi>
忽向東山感歲華恍如庾嶺對横斜敢參黄面瞿曇句此是森<lb/>
森闕里花<hi>時纔十月忽開蠟梅一枝經閣折以伴行</hi>
前車轍淺後車縮兩車勒馬讓先躍何况東陽絳灌年賈生攘<lb/>
臂定禮樂<hi>見兩車子相掉罄有感</hi>
古人用兵重福將小說家明因果狀不信古書愎用之水厄淋<lb/>
漓黑貂喪<hi>或爲僕至其相不吉自言事十主皆失官予不信使庀物物過手輒敗使雇車車覆者四幸予先辭官矣</hi>
<hi>法苑珠林及明小說皆有此事記之以貽纂類書者</hi>
<pb n="KR4f0064_SBCK_000-99b"/>
天意若曰汝毋北覆車南沙書卷溼汶陽風雨六幕黑申以東<lb/>
平三尺雪<lb/>
蒼生氣類古猶今安用冥鴻物外吟不是九州同急難尼山誰<lb/>
識憮然心<hi>北行覆車者四車陷淖中者二皆賴途人以免</hi>
九邊爛熟等雕蟲遠志眞看小草同枉說健兒身手在靑燈夜<lb/>
雪阻山東<lb/>
任<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>馬首有筝琶偶落吟鞭便駐車北望觚稜南望鴈七行狂<lb/>
草達京華<hi>遣一僕入都迎眷屬自駐任<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>縣待之</hi>
房山一角露崚嶒十二連橋夜有冰漸近城南天尺五迴燈不<lb/>
敢夢<graphic n="KR1152" url="https://raw.githubusercontent.com/kanripo/KR-Gaiji/master/images/KR1152.png" mimeType="image/png"/>稜<hi>兒子書來乞稍稍北乃進次于雄縣又請乃又進次子固安縣</hi>
艱危門戸要人持孝岀貧家諺有之葆汝心光淳悶在皇天竺<lb/>
胙總無私<hi>兒子昌匏書來以四詩答之</hi>
<pb n="KR4f0064_SBCK_000-100a"/>
雖然大器晩年成卓犖全憑弱冠爭多識前言畜其德莫抛心<lb/>
力貿才名<lb/>
儉腹高譚我用憂肯肩樸學勝封侯五經爛熟家常飯莫似而<lb/>
翁歠九流<lb/>
圖籍移從肺腑家而翁學本段金沙丹黄字字皆珍重爲裹靑<lb/>
氊載一車<lb/>
欲從太史窺春秋勿向有字句處求抱徵言者太史氏大義顯<lb/>
顯則予休<hi>兒子昌匏書來問公羊及史記疑義答以一十八字</hi>
家園黄熟半林柑抛向筠籠載兩三風雪盈裾好持贈預敎詩<lb/>
婢識江南<lb/>
從此靑山共鹿車斷無隻夢墮天涯黄梅淡冶山礬靚猶及雙<lb/>
淸好到家<hi>眷屬于冬至後五日岀都</hi>
<pb n="KR4f0064_SBCK_000-100b"/>
六義親聞鯉對時及身刪定答親慈剗除風雪關山句歸到高<lb/>
堂好背詩<hi>今年七月蒙家大人垂詢文集定本命呈近詩</hi>
論詩論畫復論禪三絶門風海內傳可惜語兒谿畔路白頭無<lb/>
分櫂歸舷<hi>方鐵珊參軍餞之于保陽鐵珊名廷瑚石門人父薰字蘭士以詩畫名好佛君有父風年七十矣猶宦</hi>
<hi>畿南</hi>
使君談萟筆通神斗大高陽酒國春消我關山風雪怨天涯握<lb/>
手盡文人<hi>陳笠雨明府餞之于高陽笠雨名希敬海昌人以進士爲令史甚熟詩古文甚富</hi>
畫禪有女定淸眞合配琳瑯萬軸身百里畿南風雪路我來著<lb/>
手竟成春<hi>鐵珊有女及笄笠雨喪偶使予爲蹇修焉</hi>
古愁莽莽不可說化乍飛仙忽奇闊江天如墨我飛還折梅不<lb/>
畏蛟龍奪<hi>十二月十九日擕女辛遊焦山歸舟大雪</hi>
惠山秀氣迎客舟七十里外心先投惠山妝成要妝鏡惠泉那<lb/>
<pb n="KR4f0064_SBCK_000-101a"/>
許東北流<hi>廿二日擕女辛遊惠山</hi>
丹實瓊花海岸旁羽琌山似峚之陽一家可惜仍煙火未問仙<lb/>
人辟穀方<hi>歳不盡五日安頓眷屬于海西羽琌之山戲示阿辛</hi>
吟罷江山氣不靈萬千種䛡一燈靑忽然閣筆無言說重禮天<lb/>
台七卷經<lb/>
　　天下震矜定盦之詩徒以其行間璀璨吐屬瑰丽夫人讀<lb/>
　　萬卷書供驅使璀璨瑰丽何待言要之有形者也若其聲<lb/>
　　情沈烈惻悱遒上如萬玉哀鳴世鮮知之抑人抱不世之<lb/>
　　奇材與不世之奇情及其爲詩情赴乎詞而聲自異要亦<lb/>
　　可言者也至於變化從心儵忽萬匠光景在目欲捉巳逝<lb/>
　　無所不有所過如掃物之至也無方而與之爲無方此其<lb/>
　　妙明在心世烏從知之<hi>鳳</hi>知之而卒不能言之嘗聞神全<lb/>
<pb n="KR4f0064_SBCK_000-101b"/>
　　者哀不能感樂不能眩風雨不能蝕晦朔不能移乃至火<lb/>
　　不能燒水不能溺此道家言似不足以測學佛者之涘抑<lb/>
　　古今語言所可到之境止於此定公其殆全於神者哉全<lb/>
　　於神者哉寫已亥雜詩竟聊書簡末庚子穀雨日新安女<lb/>
　　士程金鳳<lb/>
<pb n="KR4f0064_SBCK_000-102a"/>
<pb n="KR4f0064_SBCK_000-103a"/>
定盦文集補　仁和龔自珍璱人饌<lb/>
蒙古字類表序<lb/>
蒙古文字爲<lb/>
國書之祖大海烏巴什未奉<lb/>
詔時<lb/>
國初所用所謂無圏點檔桉者也又爲準部託忒之祖託忒十<lb/>
五頭皆畧仿蒙古無圏點而末筆直下波　方闊者也<lb/>
國書有聯字一體佛典謂之滿字蒙古無之乃皆單行佛家謂<lb/>
之半字準部亦無之也然則蒙古之字曷可不勒成一書以備<lb/>
外史今以波　多寡爲次序不以天地人物爲類<lb/>
欽定三合音淸文鑑之載蒙古字以明聲也西域同文志之附<lb/>
載蒙古書撮舉天地人物相比乃借蒙古字形以明西字形也<lb/>
<pb n="KR4f0064_SBCK_000-103b"/>
是表之作乃明以專形也若夫蒙古喇嘛所諷唐古忒諸經有<lb/>
見於今中國大藏本者如大湼槃之△字又　字<hi>隋章安頂師强音之以伊</hi>
又華嚴經實义難陀本有四畫相如髻形杵形華形等又各經<lb/>
皆有　字卍字等居然符合今故標撮一二聊資考證此方僧<lb/>
言聲在空中是無常法未久則變形在實處其變尙遲又言有<lb/>
有聲而無形者此土空圏記是也有有形而無聲者室利靺瑳<lb/>
相之屬是也洵智者之論矣<lb/>
蒙古氏族表及在京氏族表總序<lb/>
浩繁乎欽吉思汗之子孫恭讀<lb/>
高宗皇帝上諭有之日三代而降惟元系至今未絕御製文辨<lb/>
史家偁奇渥温氏誤也驗以蒙古語定帝姓爲博爾吉吉特氏<lb/>
元史各姓氏皆驗以今蒙古語定爲瓜爾佳赫舍哩鄂通等如<lb/>
<pb n="KR4f0064_SBCK_000-104a"/>
干氏古今聲轉實則一也其未見元史者在蒙古最顯著則有<lb/>
喀喇沁土黙待之爲烏梁海氏在厄魯特最顯著則有杜爾伯<lb/>
特準噶爾之爲綽羅斯氏餘如部氏其四衛拉特三有氏惟土<lb/>
爾扈特無有蓋三姓之先皆以地爲氏今鉤索羣書定爲恭博<lb/>
必塔氏外至額濟內河土爾扈特亦同氏洪惟<lb/>
太祖<lb/>
太宗統有諸部大小君長先後絡附天聰九年始議定設蒙古<lb/>
固山額眞八員如滿洲都統蒙古梅勒章京入員如滿洲副都<lb/>
統順治元年諸部扈　駕入關百七十年來按旗界處鬰爲功<lb/>
宗其官至一品爵至民公者登進土科者列於表而以某氏原<lb/>
出某部分疏其下八旗各一表<lb/>
蒙古册降表序<lb/>
<pb n="KR4f0064_SBCK_000-104b"/>
康熙二年始詔禯官查　國朝公主之下嫁外藩者給予謚號<lb/>
於是追諡<lb/>
太宗文皇帝朝噶爾思所尙主曰端獻長公主追諡<lb/>
世祖章皇帝朝噶爾瑪索諾所尙主曰端順長公主禮臣定例<lb/>
閱十二年凡外藩王妃郡主未册封者理藩院會禮部貝題遣<lb/>
使册封皆以三四五品滿員往夷攷前史漢唐有國之年降主<lb/>
遠嫁謂之和昏其外藩遣子入侍則曰盛事此皆孱弱不洽於<lb/>
遠我　聖朝以中外爲一家四十九旗中匪但開國佐命之勲<lb/>
媲於內臣亦且世世有甥舅之戚宿衞內庭宴賚如諸王其額<lb/>
駙專爵班次在民公下侯伯上而京師府第城中相望或别賜<lb/>
海淀宅內務府掌湯沐禮官攷儀品工部司製造出則奉暖轎<lb/>
朱輪車皆金黄雲綺之蓋紅雲綺之幃垂金黃雲綺之幨引之<lb/>
<pb n="KR4f0064_SBCK_000-105a"/>
以絳繡曲柄之蓋寶相華之<graphic n="KR1259" url="https://raw.githubusercontent.com/kanripo/KR-Gaiji/master/images/KR1259.png" mimeType="image/png"/>黑雲綺角之纛孔雀之扇行朱<lb/>
髦七尺香草之仗綴珠龍首之立爪易偁帝妹詩美王姬綦威<lb/>
嚴矣今以　國朝公主之適外藩者謹依玉牃詮次其諡號而<lb/>
以外藩福晉郡主之荷册封者貂冠毳袜之倫綴於後爲一表<lb/>
曰哈屯者視福晉曰格格者視郡主也<lb/>
上淸眞人碑書後<lb/>
余平生不憙道書亦不願見道士以其勦用佛書門面語而歸<lb/>
墟只在長生其術至淺易宜其無瓌文淵義也獨於六朝諸道<lb/>
家若郭景純葛稚川陶隱居一流及北朝之鄭道昭則又心憙<lb/>
之以其有飄颻放曠之樂遠師莊周列禦寇近亦不失王輔嗣<lb/>
一輩遺意也豈得與五斗米弟子竝論而竝輕之邪至唐而又<lb/>
一變唐之道家最近劉向所錄房中家唐世武曌楊玉環皆爲<lb/>
<pb n="KR4f0064_SBCK_000-105b"/>
女道士而至眞公主奉張眞人爲尊師一代妃主凡爲女道士<lb/>
可攷於傳記者四十餘人其無攷者雜見於詩人風刺之作魚<lb/>
元機李冶輩應之於下韓愈所謂雲囱霧閣事窈窕李商隱又<lb/>
有絳節飄摇空國來一首尤爲妖治皆有唐一代道家支流之<lb/>
不可問者也因跋上淸眞人碑忽然感此牽連記姑蘇女士阿<lb/>
箾侍附記<lb/>
秦泰山刻石殘字跋尾<lb/>
自珍曰阮公言是也史記實有闕文又有倒文與石刻不符前<lb/>
年於王侍郞<hi>紹蘭</hi>齋中獲見北宋拓碣石秦刻文與史記絶異<lb/>
呵是文寶只解鈔史記非解造秦刻作僞亦須學問耳<lb/>
洪<graphic n="KR3465" url="https://raw.githubusercontent.com/kanripo/KR-Gaiji/master/images/KR3465.png" mimeType="image/png"/>存詩曰若將一字比一星二十八宿中添伐豈料未及五<lb/>
十年人間又少十九字邪可爲浩歎自珍贅記<lb/>
</p>
<p>
</p>
  </div>
</body>
</text>
</TEI>
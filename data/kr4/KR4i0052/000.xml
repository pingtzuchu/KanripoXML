<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>頤山詩話</head>
    <p>
<pb n="KR4i0052_WYG_000-1a"/>
欽定四庫全書　　　　　集部九<lb/>
　頤山詩話　　　　　　　詩文評類<lb/>
　　提要<lb/>
　　　　<hi>臣</hi>等謹案頤山詩話一巻明安磐撰磐字公<lb/>
　　　　石頤山其號也嘉定州人𢎞治乙丑進士官<lb/>
　　　　至兵科給事中其論詩以嚴羽為宗其中如<lb/>
　　　　以海棠為杜甫母名尚沿小説之譌又以朝<lb/>
　　　　扣富兒門四句譏杜甫致君堯舜之妄亦失<lb/>
<pb n="KR4i0052_WYG_000-1b"/>
　　　　之於固所載譏陳循詩嘲裁傳奉官詩亦皆<lb/>
　　　　近乎小説無關詩法至其議莊㫤溪邊鳥共<lb/>
　　　　天機語杖上梅挑太極行句論梅堯臣歌欲<lb/>
　　　　論長恨人將問少君句及排周紫芝論林逋<lb/>
　　　　梅詩則固詩家公論也磐亦工於吟咏王士<lb/>
　　　　禎池北偶談嘗載其數篇頗婉約可誦是書<lb/>
　　　　明史藝文志作二巻此本僅一巻而首尾完<lb/>
　　　　具殆史偶誤歟乾隆四十六年五月恭校上<lb/>
<pb n="KR4i0052_WYG_000-2a"/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
<pb n="KR4i0052_WYG_000-3a"/>
頥山詩話原序<lb/>
頥山老農曰夫詩言志詩話又以論詩也故詩難而論<lb/>
詩又難也夫作者皆稟靈含異各充其極縟㫖綺文情<lb/>
變氣殊故以淺涉者不能深以泛獵者不能得以已見<lb/>
者不能該以辭類者不能達意詭於本指鑒左于微向<lb/>
其於標能振芳益逺哉夫立標以示表也啟鑰以開户<lb/>
也世之論詩者低昂衆製商㩁前藻乃復繼之曰予嘗<lb/>
擬之云又曰予嘗有詩云此何以稱焉競長呈伎激賞<lb/>
<pb n="KR4i0052_WYG_000-3b"/>
邀聲此與夫耀色者何異焉林居多暇喜與學士大夫<lb/>
談談又多詩學士大夫退輒錄之稍有得焉定其初見<lb/>
或進焉畢其說他日倘庶幾哉将論詩者之所不廢也<lb/>
嘉靖戊子秋九月朔日頥山老農書<lb/>
　<lb/>
　<lb/>
　<lb/>
　頤山詩話原序<lb/>
</p>
<p>
</p>
  </div>
</body>
</text>
</TEI>
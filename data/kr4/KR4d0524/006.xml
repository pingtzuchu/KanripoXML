<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0524_SBCK_006-1a"/>
青陽先生文集卷之六　門人淮西郭奎子章輯<lb/>
　銘<lb/>
　　濟羙堂銘<lb/>
觀夫封建之命攸貴象賢考室之詩奥蘄朱芾盖人以人<lb/>
而競家以材而興情之所願孰大扵此濟羙堂者丞相賀<lb/>
公所居之正寝也自公之先奕世載徳忠貞以茂功而基<lb/>
業恵愍以厚澤而亢宗名冠庶僚勲配名族故能保其富<lb/>
貴世守兹堂蕭何之第不爲势家所奪晏嬰之廬當守先<lb/>
人之奮念兹多懼思貼無窮故取文子之言以爲扁表所<lb/>
以昭先烈示後昆庶幾持盈之戒不忘扵侑坐良相之業<lb/>
可續扵箕裘某忝登公之堂知公所以命名之意謹爲銘<lb/>
曰皇慶有極析木之津孰爲林匹作我世臣烈烈賀氏祖<lb/>
<pb n="KR4d0524_SBCK_006-1b"/>
孫承徳肅肅崇構奠兹王國厥兹有室爰考斯堂儉不至<lb/>
國質乃逾章前檐翠觀後䴡玄武荣並棲鵉制惟旋馬䟽<lb/>
承但嶺閾鏡瑶泉<graphic n="KR1343" url="https://raw.githubusercontent.com/kanripo/KR-Gaiji/master/images/KR1343.png" mimeType="image/png"/>
                    <graphic n="KR1343" url="https://raw.githubusercontent.com/kanripo/KR-Gaiji/master/images/KR1343.png" mimeType="image/png"/>文井　塵筵惟公先王克濟厥<lb/>
羙其羙維向黄中通理忠貞　法相我世皇啓兹陪輔爲<lb/>
時廪京恵愍肯構樹立有茂恵農商工澤深仁厚兩公之<lb/>
懿後先相望故㞐不斥䟽爵弥光礼賢扵館䴡族於室廟<lb/>
寕鬯貞庭具鍾食出有旌棨入有圖書龍光載錫戚里通<lb/>
車　徳及累世至扵今公奮庸扵位開誠布公登<lb/>
選㑓良挈彼宇寰隮扵平康天子是君民命是頼敦功盤<lb/>
石垂裔河帶小心寅畏念兹厥𥘉欲其曽玄眠此渠渠百<lb/>
尺之木其本必倍混混源泉其流無既惟忠惟孝爲本爲<lb/>
源勉師元凱相我皇軒<lb/>
<pb n="KR4d0524_SBCK_006-2a"/>
　　　青陽縣尹袁君功銘并序<lb/>
紅軍起頴六縦掠江淮之南南方之地雄都鉅鎮諸侯王<lb/>
之所封藩臣臬司之所治髙城浚隍長㦸強弩之所守環<lb/>
輙碎之鮮有固其國者青陽小邑也非有山溪之險兵甲<lb/>
之利貔貅熊虎之衆以爲之固也昔者行戍過之其邑屋<lb/>
無所燬敗其民安生樂亊無桴鼓之驚其館人具酒肉芻<lb/>
粟迎劳使者無䘮乱窮苦之態如治平時問其所以全則<lb/>
皆其尹袁君之功也君𥘉逰太學舉茂才五轉而尹兹邑<lb/>
爲人端敏精強重知人情里俗與其所疾苦而其心一以<lb/>
愛人爲主本民有閗訟從容召逮不数言折之庭中未嘗<lb/>
有留獄也邑有積患吏之所不爲理者悉薅<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>治一切與<lb/>
之道利之冗吏悍卒不敢入縣門以干其公大家武人不<lb/>
<pb n="KR4d0524_SBCK_006-2b"/>
敢肆虐其鄉與其過人其治既巳張矣乃以其睱日作伏<lb/>
羲神農黄帝祠祀之俾民知所本始吉月望日衣深衣角<lb/>
巾拜謁孔子廟退坐講席横經析義進民觀聴其左以習<lb/>
知立身行巳之大端扵是上下相率惟君言之爲聴張弛<lb/>
禁止無抑其教者其治如此故民徳之而無畔心及<hi>盗入</hi>番<lb/>
君即委家野䖏令民爲保伍自守其地而身徃来督㫝之<lb/>
相民之良者收其豪以爲已用其無良而起應者誅磔無<lb/>
遺有<hi>盗至</hi>率民<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>戦如武夫徤将然其勇如此故民恃之而<lb/>
有競心卒能外捍憑陵内固根本至扵今日休也余出入<lb/>
乱中以觀南方之民或<hi>盗至</hi>而乱或未至而迎降撞搪譎恠<lb/>
有如鬼蜮豈獨異性人哉由吏政不足以淂民心勇不足<lb/>
以振民氣民興而善者亦莫之能守也使夫天下之吏皆<lb/>
<pb n="KR4d0524_SBCK_006-3a"/>
得如君者用之則亦何至如今者之事㦲不幸有之則亦<lb/>
易治不至若是極也今亂而甫定也湖湘之間千里爲虚<lb/>
驛馳十餘日荆棘沒人漫不見行跡青陽之民扵是益以<lb/>
君爲有徳扵我也平㞐稱謂皆曰我君而不忍名字君邑<lb/>
之故老與其學士願銘貞石薦君功徳垂扵無窮而使儒<lb/>
生程孔昭請辝扵余余故史氏也扵志義無所譲乃爲之<lb/>
銘君名俊字孟敏富州人也辭曰<lb/>
元受天命并臣萬邦如山如澤或生蛇龍馮淮逾江殘呉<lb/>
嚙楚信嘯厚兇邑無完者徂兹青陽番人所毗君治有政<lb/>
民亂無階亂民来既俾民爲伍君先以勇衆繕厥武民以<lb/>
爲城治以爲兵大邦攸畏小邦攸愾相彼亂邦裒骨如麻<lb/>
尔父尔子耕稼嘯歌亂之所定棘生有■尔室尔家䆒爲<lb/>
<pb n="KR4d0524_SBCK_006-3b"/>
安宅君功在時民亂弗知既克底靖功爲君歸載其肥羜<lb/>
及其㫖酒祝君無歸亦戒難老念之謂之易由卑之至扵<lb/>
孫子懐允無止南山之華其媺如英嫓扵君功民說無疆<lb/>
　　　勉學齋銘<hi>爲汪民作</hi>
飛黄之疾一日千里駑馬弗輟十駕可至聖源扵學不以<lb/>
其才或利而勉殊塗同歸人十已千人一巳百孰云余愚<lb/>
而聖可作行百里者其半九十十里弗勉不入扵室尔祖<lb/>
好脩厥有令名勉兹學者聿觀其成<lb/>
　　　鎦府君墓銘<lb/>
元至元戊寅八月十六日鄱鎦君殁既塟而天下兵亂不<lb/>
克立竭墓左今海宇晏夷冢子昺始刻銘以昭厥志君諱<lb/>
斗鳯字友梧毋李夢鳯翥北斗間而生故名君踈髥偉度<lb/>
<pb n="KR4d0524_SBCK_006-4a"/>
倜儻負竒氣嘗攻舉子業屡試不利監郡馬公某舉茂材<lb/>
部使者主公都中賢之復交薦授集慶句容校官既而慨<lb/>
然曰大丈夫坐廟堂佐<lb/>
天子出號令以保丈庶民不然仗節出萬里外氣懾夷狄<lb/>
耳奈何棲棲服章逢郷井耶逐絶江渡淮遡河濟過齊魯<lb/>
之邦遨逰燕趙間週迴秦漢故都南還呉楚登髙酌酒弟<lb/>
古豪傑遺跡發為謌詩皆磊落魁竒當時虞文靖公集揭<lb/>
文安公奚斯札部郎中具公師道皆咸交君愛其材雄贍<lb/>
争言扵中書擢應奉翰林文字未上而卒年三十二以卒<lb/>
之年十月十五日塟鄱義城東潘超之源遺詩文若干卷<lb/>
燬扵兵父諱環岫字傑夫两浙塩運提舉大父安朝宋國<lb/>
子生君家世簮纓光奕史牒宋贈檢校太尉中書令左僕<lb/>
<pb n="KR4d0524_SBCK_006-4b"/>
射封頴川王浩八世祖也君克継詩書有志弗獲顯庸惜<lb/>
哉配朱生昺昱爕三男子昱爕亦夭昺復業儒文聲動縉<lb/>
紳間銘曰猗鳯鳥昧靈兆壽曷少氣則浩跖而老顔而夭<lb/>
匪天道兮<lb/>
</p>
<p>
</p>
  </div>
</body>
</text>
</TEI>
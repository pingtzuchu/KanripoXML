<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0524_SBCK_003-1a"/>
青陽先生文集卷之三<lb/>
　記<lb/>
　　　含章亭記<lb/>
坤者天下之至文而世謂坤為含章者羙而含之六三之<lb/>
事非盡坤之道也嘗觀扵地山川之流峙至文也風霆之<lb/>
流形至文也鳥獸草木之彚生至文也故夫子賛之以為<lb/>
光大又以為化光又以為羙在其中暢扵四肢天下之文<lb/>
孰加焉而三獨含章何謂也夫乾尊道也坤卑道也故乾<lb/>
主扵五而坤主扵二若三四者爻之無位者也乾之四近<lb/>
扵尊故曰或躍或可以進也坤之三近乎卑故曰含章可<lb/>
貞可悔而可用也夫子釋含章可貞以為以時發者相時<lb/>
而動之意故曰可者僅詞也若四近扵尊而括囊矣上儗<lb/>
<pb n="KR4d0524_SBCK_003-1b"/>
扵尊則龍戦矣是故龍君象也若六五者可謂至尊而非<lb/>
㩀矣自非中徳何以能吉故曰黄裳黄中之色裳下之服<lb/>
夫惟有是中徳故不失其體也無棣徐君子謙博古而通<lb/>
今自監察御史郎宫署為諸道肅政廉訪使者政理蔚然<lb/>
俱可謂之文矣惟坤之六二可以當之非六三之事而其<lb/>
名亭謂之含章者人不知其所云也余與君處江夏凡期<lb/>
年知君之為人冲然賢者也曽子稱顔子以為以能問扵<lb/>
不能以多問扵寡有若無實若虗君嘗慕而師之羣居相<lb/>
與不言不知其有緼也然則君所謂含章者其必以此豈<lb/>
世所謂㫁章取義者欤君曰予之言然雖<hi>然子</hi>論含章先儒<lb/>
所去請求諸通經者而質之<lb/>
　　　穣縣學記<lb/>
<pb n="KR4d0524_SBCK_003-2a"/>
學校之教聖人所以盡人性者也夫人之性天命也天命<lb/>
者諸生徧予者也其理仁義禮智其噐君臣父子夫婦長<lb/>
㓜朋友其文昏䘮冠祭朝覲㑹同射飲軍蒐此性之體然<lb/>
也若夫忠信也而流為殘賊禮譲也而流為争奪文理也<lb/>
而流為淫慝此性之失而非其本然者也聖人人之隆綦<lb/>
也是故為之學校之教師法之化禮義之道所以正人性<lb/>
而㝎天命也而世儒之言有曰殘賊爭奪淫慝者性也必<lb/>
頼聖人為之教然後忠信禮譲文理興而生人之道立是<lb/>
不知性者之言也今夫鳥之鷇也飛而逐其雌獸之生也<lb/>
走而軼其羣然止扵飛赱而已也惟人之性具天命者也<lb/>
是故充其知可以通晝夜之道而知死生之說推其才可<lb/>
以參天地而賛化育何也所性而有故也今曰性無善也<lb/>
<pb n="KR4d0524_SBCK_003-2b"/>
必聖人為之教而後善則敺鳥獸以由于學校之教師法<lb/>
之化禮義之道亦可以為忠信禮譲之理也其可乎是故<lb/>
桮棬棟宇聖人所以盡本之性也引重致逺聖人所以盡<lb/>
馬牛之性也學校之教師法之化禮義之道聖人所以盡<lb/>
人之性也其教已立其化以行其道以成之後扵是忠信<lb/>
立而殘賊息禮譲著而爭奪寡文理明而淫慝平其動之<lb/>
也神其漸之也深則夫民之心可與為善可與為悪可與<lb/>
為治可與為亂夫豈奪之以悪而與之以善易之以乱而<lb/>
誘之以治使其民至扵如是㢤亦盡其性而巳矣有弗若<lb/>
扵吾化弗迪扵吾道者然後為之刑政以齊之則刑政者<lb/>
先王所以輔治而未嘗以為先也是故教成而王政成而<lb/>
覇咸無焉而亡其道有大小而其教有淺深如此自先王<lb/>
<pb n="KR4d0524_SBCK_003-3a"/>
之迹息而天下之治皆苟且由其知治而不知教而其甚<lb/>
者遂至亂亡相㝷終莫能勝民之棼棼者皆不考乎此大<lb/>
元之興百有餘年列聖丕承日務興學以為教黨庠塾序<lb/>
徧扵中國雖成周之盛將不是過夫穣大縣也自入職方<lb/>
以距于今吏猶未能為民立學蒙古月魯不花君來監縣<lb/>
乃曰學校之教先王為治本也遂出其田禄以為民倡民<lb/>
歡樂之乃買地扵州治之西攻其正位肖孔子及顔子以<lb/>
下十四人之像扵殿餘七十二子以及諸儒之從祀者悉<lb/>
繪之扵两序後為學舎廩厝以安㞐其師弟子前闢門道<lb/>
属扵大衢立表而題其上曰穣縣之學學甫成㑹天子以<lb/>
學校考吏課君方樂有學校教民也而乃以憂去其同年<lb/>
友成君遵寔家扵穣入朝為禮部郎中言君所以待穣之<lb/>
<pb n="KR4d0524_SBCK_003-3b"/>
民甚厚而篤扵救思如此故既去而民至今思之而恐後<lb/>
之耒知所以教而民未知所以學也為予誦其所聞以告<lb/>
之君操行廉白為政以愛民為本日常偲偲然若已傷之<lb/>
是可謂良有司也况予扵君亦同年也故為記之<lb/>
　　　湘隂州鎮湘橋記<lb/>
湘水出零陵北至湘隂入洞庭而湘隂諸山谷之水則㑹<lb/>
扵城南為東湖以入湘方春夏時水潦降而洞庭漲則湘<lb/>
水不能入湖因以湠漫為大浸州為湖南北孔道凢行者<lb/>
之陸出與夫郷民之有事扵阻者每渉湖則有風濤之虞<lb/>
否則又為舟乂邀阻之患宋之時州有鄧氏媪率其田人<lb/>
作大堤絶湖以属之州為二木橋以釃湖水行者徳之謂<lb/>
之鄧婆橋當徳祐末橋毁官為復之至大徳中旋敝州乂<lb/>
<pb n="KR4d0524_SBCK_003-4a"/>
黄仲規乃以私財命其子惟敬率衆爲石橋南北楗石爲<lb/>
崖中纍石爲髙柱布木面石其上爲屋九楹覆之以與民<lb/>
爲㕓易其名曰鎮湘橋歴四十餘年至元𥘉覆木又敝屋<lb/>
且壊惟敬之弟惟賢惟徳徳彂其帑得錢萬貫以告州人<lb/>
将卒其先之功州乂樂爲相之又得錢二萬五千貫乃撤<lb/>
覆木施石梁更作大屋中爲道左右爲市肆橋廣若干尺<lb/>
袤若干尺上可以任大車下可以通千斛舟飾以綵繪逺<lb/>
而望之爛若隂虹之飲湖中行者之<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>來與州人之市扵<lb/>
此者若由康荘而履堂奥不知其有湖之阻也夫水天下<lb/>
之至險聖人爲之舟楫以濟民而舟楫需人之力人之力<lb/>
有限而渉者之無窮也不湏人而能濟有無窮之利者惟<lb/>
橋爲然夫橋之利大故其費亦大非若一舟楫之可易具<lb/>
<pb n="KR4d0524_SBCK_003-4b"/>
非有司與大家之力所不能為黄氏非有大作業大廪蔵<lb/>
而為有司大家之事力有不足至父子相承乃克成此夫<lb/>
亦難能也惟徳之子天禧有才藻通經術屢領郷薦余校<lb/>
藝鄂百時得其文以置前列其擢苐也将亦易然黄氏有<lb/>
子如此必多益扵人如是橋類也故為記之<lb/>
　　　漢陽府大成樂記<lb/>
禮樂出扵天而備扵人卑髙以陳者禮也絪緼而化者樂<lb/>
也故禮者天地之大莭樂者天地之大和其体極乎天蟠<lb/>
乎地其用行乎隂陽而通乎鬼神夫人者天地隂陽鬼神<lb/>
之㑹而禮樂者觀㑹通以行其道也其君臣上下賔主之<lb/>
有其文升降揖譲綴兆清濁之有其度禮以著莭樂以為<lb/>
和莭以别同和以合異是皆天之所卑而非人之所為也<lb/>
<pb n="KR4d0524_SBCK_003-5a"/>
然心天命也𣣔心生也𣣔熾而無以治之則心梏亡矣礼<lb/>
樂者先王用之以迪民心而㝎天命者也是故朝覲㑹同<lb/>
禮樂以接郊社廟享禮樂以成軍旅賔客礼樂以治用之<lb/>
扵天神格用之扵人鬼享用之扵民而民事治故習俗羙<lb/>
而侵侮傷淫之心無自而生天下之大政豈有岀扵此者<lb/>
㢤洪荒之道邈矣尭舜以還歴夏商周礼樂始備而天下<lb/>
稱為極治成康之後浸以就弛至春秋而壊爛極矣漢之<lb/>
時禮雖粗具扵經而亡散者亦已甚樂之道蕩然雅頌所<lb/>
存特其文而已耳是故其礼失者其俗汙其樂濫者其教<lb/>
衰天下之治所以不及扵三代者禮樂不足之故也皇元<lb/>
之興諸事未遑即定著孔子廟祀之礼既又令天下廟祀<lb/>
用大成樂令雖具而吏亦觧能應詔制春秋奠薦類以鼓<lb/>
<pb n="KR4d0524_SBCK_003-5b"/>
吹行事夫礼樂者以之習民使之飽聞而飫見之然後入<lb/>
人深而成功大孔子廟者郷大夫属民敷教之地而民幸<lb/>
有礼可以畧見先王之道而樂又不俻由吏之為政不知<lb/>
本末與所先後也如此漢陽府孔子廟祀旧亦循用俗樂<lb/>
河東譚君知府事乃率其同寅相與岀奉金作雅樂噐教<lb/>
授余時獻以其事来請宰臣是之為遣一封傳作之平江<lb/>
數月而樂至為琴瑟笙笛塤箎各二特鍾特磬祝敔鞉鼓<lb/>
各一簫八編鍾磬各十六擇諸生肄習之八月丁丑有事<lb/>
扵學宫人聲在上樂奏在下翕如純如疾舒以度禮儀既<lb/>
舉觀者咸作而歎曰礼樂之用大矣若夫子監扵四代樂<lb/>
取韶舞其治所先在放鄭聲欽若彛教以迪民性夫礼樂<lb/>
之存有如餼羊薦于明靈永永是享扵是州之士相與樂<lb/>
<pb n="KR4d0524_SBCK_003-6a"/>
譚君之政而喜民復見先王之樂也咸願刻石樹之廟廷<lb/>
余爲之書而使歸刻焉<lb/>
　　　新修大寕宫記<lb/>
華西神川原大寕宫者華人以爲古后土之祠也宫故並<lb/>
嶽祠宋真宗幸華山賜今額以華山道士武元亨主之其<lb/>
後元亨以祠隘請拎朝改作之扵神川之上宫初甚侈大<lb/>
至靖康時兵燬里中人嘗修復之然<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>隘不能如舊觀金<lb/>
正大中乃加増拓下距扵今二百有餘年故屋皆壊無能<lb/>
修葺之者里人張某𣣔以私力加繕治之未及爲而殁其<lb/>
子某乃追成先志以錢二萬五千貫具材木瓴甓㑹工藝<lb/>
自門至寝爲屋若干楹凢期月而成左氏曰共工氏之子<lb/>
曰勾龍能平水土爲后土之官故祀以爲后土盧植諸儒<lb/>
<pb n="KR4d0524_SBCK_003-6b"/>
從之遂以為后土勾龍也蔡雍則曰勾龍社神也堯祠之<lb/>
稷之神柱與棄也漢后土祠在囯壬地社稷之位在未地<lb/>
為王肅之說者又曰社與稷皆土神但生育之功異故有<lb/>
二名耳史記武帝𥘉郊雍太史祠官言當祀后土扵方澤<lb/>
丘為五壇壇一黄犢太牢具天子從之乃東立后土祠扵<lb/>
汾隂睢上親望拜之如郊則漢以下地祗有社又有后土<lb/>
后土之說紛紛莫能統一以余考之皆失也鄭司農曰后<lb/>
土社神也盖社以地言后土以神言社之有后土猶郊之<lb/>
有上帝也曰帝曰后皆能宰之稱天子之社神曰后土諸<lb/>
侯而下之社神亦曰后土者猶郊之神曰上帝而五方主<lb/>
氣者亦謂之帝不以嫌也五土之神吐生萬物而稷者五<lb/>
糓之長也人非土不生非糓不飬是以先王尊而祀之勾<lb/>
<pb n="KR4d0524_SBCK_003-7a"/>
龍有功扵水土柱與棄有功扵稼穡故以配食其神曰祀<lb/>
勾龍以為后土者猶所謂帝嚳而郊稷是也又周礼以血<lb/>
祭祭社稷五嶽其以血祭則非人鬼且其祀先五嶽則不<lb/>
得為勾龍亦明也古之制天子祭天地諸侯祭山川庶人<lb/>
祭五祀位有貴賤故祀有大小而后土之祀自天子達扵<lb/>
庶人所以生者一也王者為群姓立社曰大社自立社曰<lb/>
王社諸侯為百姓立社曰國社自立社曰侯社大夫以下<lb/>
成群而社曰置社大社國社為民祈報也王社侯社自為<lb/>
祈報也大夫以下無民乂莫為立社又不得自立社故與<lb/>
民族㞐百姓之上乃立社以祈報之今國都至扵郡縣皆<lb/>
有社獨置社亡耳民春秋雖有社祭然無壇㙺主位牲齊<lb/>
儀章皆不應扵礼其事所以生者盡甚莫為之禁夫不祀<lb/>
<pb n="KR4d0524_SBCK_003-7b"/>
其所得祀非義也祀其所不得祀非礼也后土者民之所<lb/>
得祀者也今雖不能應扵礼能修而祀之其賢扵失礼而<lb/>
犯義者也余之同年光禄主事虎理翰君家扵華義張氏<lb/>
之斯舉也而属記扵余焉<lb/>
　　　梯雲庄記<lb/>
晉地土厚而氣深田凢一歲三藝而三熟少施以糞力恒<lb/>
可以不竭引汾水而溉歲可以無旱其地之上者畒可以<lb/>
食一人民又勤生力業當耕之時虚里無閒人野樹禾墙<lb/>
下樹桒庭有隙地即以樹菜茹麻枲無尺寸廢者故其民<lb/>
皆足扵衣食無甚貧乏家皆安扵田里無外慕之好間有<lb/>
豪傑𣣔出而仕由他岐皆所以得官爵故其為俗特不尚<lb/>
儒周行郡邑之間環数百里数百家之聚無有一人儒衣<lb/>
<pb n="KR4d0524_SBCK_003-8a"/>
冠者獨楊黄許氏以儒稱扵郷三時力田一時為學褒衣<lb/>
博帶出入里巷之間其族數十家化之皆敦扵礼毎歲時<lb/>
上塜族人各具酒饌群至墓下推長者一人主祀以次奠<lb/>
薦既㛖長者坐少者以序羅拜之然後皆坐相與行獻酬<lb/>
之禮子弟有為小不善者則長者進而諸譲之衆皆進曰<lb/>
長者言然請改是乃已至扵再至扵三而終不能改也則<lb/>
衆相與擯絀之不與同祭祀如是者已三世矣嘗詢其族<lb/>
人許氏之祖有義甫君者攻詞賦有聲扵時其弟恒甫君<lb/>
治經義通周易號松谿先生然皆隱不仕恒甫之仲子克<lb/>
敬始以教官歴太常奉禮翰林國史院編脩官而孫寅字<lb/>
可賔與余同登元統元年進士苐擢翰林國史院檢閱官<lb/>
中書掾中書照磨名聲益顯楊黄之許遂為其郷著姓郡<lb/>
<pb n="KR4d0524_SBCK_003-8b"/>
守為表其邑中之㞐曰梯雲坊其後河東僉憲楊君士傑<lb/>
行郡至是曰楊黄者可賔之所生長其田廬丘墓皆在扵<lb/>
是又命有司易其庄為今名以風厲其郷又使知儒之為<lb/>
可貴也夫儒之所以為可貴以先王之道之所在也是以<lb/>
古者少使㞐學老使㞐塾不如是者不列扵王官不可以<lb/>
長民故時不貴儒而儒貴後世之用人不必盡出扵儒者<lb/>
也則民何由知其可貴而貴之比年朝廷設科以待天下<lb/>
之士民始稍稍知所趨向獨晉俗堅強不輕而變今賢使<lb/>
者殊其宅里明其貴賤示其好惡其意豈為許氏計㢤昔<lb/>
常衮為福建觀察礼貌其士俗以丕變而况上有用儒之<lb/>
君下有風厲之使吾見晉之乂父詒其子兄訓其弟其必<lb/>
相謂曰弗若許氏不可以同祀弗若可賔不得以為秀民<lb/>
<pb n="KR4d0524_SBCK_003-9a"/>
耒耜以業詩書以語民之彬彬将若鄒魯矣然余嘗聞之<lb/>
民可以身化難以利誘可賔爲人侃侃䔍扵孝誼有位扵<lb/>
朝行顯貴矣乃以親老棄其官而飬人皆賢之以賢者而<lb/>
化民如草尚之以風也其有不從者乎故余爲記其表閭<lb/>
之始且以觀其成焉<lb/>
　　　合淝修城記<lb/>
至正十一年寇起淮南自浙西江東西湖南北以及閩蜀之<lb/>
地凢城所不完者皆䧟合淝之城乆圯且夷倉卒爲木柵<lb/>
以守栅成<hi>賊大</hi>至民賴柵以完其後僉憲馬君至頋而曰以<lb/>
柵完民幸也非所以固廼白皇孫宣譲王及其憲使髙昌<lb/>
公議修其城遂發公私錢十萬貫召冨人之爲千夫長百<lb/>
夫長者傭小民相故所圯夷盡築之冨人得官發錢無甚<lb/>
<pb n="KR4d0524_SBCK_003-9b"/>
費咸喜助所不足小民方飢得傭錢奔来執事鼕鼔不設<lb/>
鞭朴不施捧柴荷畚<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>至競作自十三年二月朔戒事九<lb/>
月畢城四千七百有六又六門環為睥睨設周廬廬具飾<lb/>
噐門皆起樓櫓<hi>樹盗</hi>所必攻者甓之計用木若干甓四百四<lb/>
十八萬用人之力七十七萬八千城成<hi>而盗</hi>不至者今期月<lb/>
矣余生長合淝知其俗之羙與夫所不從亂而可與守者<lb/>
有三焉其民質直而無二心其俗勤生而無外慕之好其<lb/>
材強悍而無孱弱可秉之氣當王師之取江南所至諸郡<lb/>
望風降附獨合淝終始為其主守至國亡乃出降天下旣<lb/>
㝎南人争出仕而少不逹則怨議其上而不可止吾合淝<lb/>
之民布衣育秀者治詩書朴者服農賈昬䘮社飲合坐教<lb/>
百人無一顯者無　怒不平之色驅牛秉耒鷄鳴而耕<lb/>
<pb n="KR4d0524_SBCK_003-10a"/>
朝而息日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>而耕莫而息不合耦而終十畝負二石之米<lb/>
日中趍百里而無徳容惟其質直而無二心<hi>故盗</hi>不能欺勤<lb/>
生而兼外慕之好故利不能誘強悍而無孱弱可乗之氣<lb/>
故兵不能訹昔者木柵猶足以力戰禦<hi>冦而</hi>無肯失身扵不<lb/>
義者今而得賢使君脩其垣墉救其疾苦擕持撫摩以與<lb/>
民守之而民之與君又歌舞爱戴與君守如子弟之扵父<lb/>
兄手足之與頭目然自今至扵後日是雖無<hi>盗有</hi>亦不足憂<lb/>
也君前爲庸田僉事城姑蘇今憲淮南又城合淝一人之<lb/>
身而二郡之民頼之以有無窮之固儒者之利不其博㢤<lb/>
君名世徳字元臣也里可温國人由進士弟歴官應奉翰<lb/>
林文字樞宻都事中書檢校庸田僉事爲今官與余前後<lb/>
爲史氏城又余之所志而未成者也義爲紀之其敦事與<lb/>
<pb n="KR4d0524_SBCK_003-10b"/>
凢供役之人則載之碑隂<lb/>
　　　大節堂記<lb/>
皇帝御天下之十五年念徳之不宣民生之未遂乃詔丞<lb/>
相更守令之法著考課之令歴東朝臣以爲郡縣親御便<lb/>
殿賜之酒而喻遣之於是天下之吏人人奮厲以治所謂<lb/>
六事者以成功名稱上意宗正郎中韓君建之守安慶也<lb/>
獨鮮所有事其政清浄而巳在官三年頴六<hi>之盗</hi>起所在竒<lb/>
睘之民群起從之殺守令㩀城邑時天下乆平民生長不<lb/>
識兵革而郡縣無城郭無兵備卒然有變吏徃徃盗未至先<lb/>
去而城䧟有不去者<hi>盗去</hi>而民不與之守城亦䧟明年十一<lb/>
月盗入宿松破太湖潜山吏多徙家江中爲去計君獨無<lb/>
所徒而治城隍計軍實以示民必守不去越明年春盗入<lb/>
<pb n="KR4d0524_SBCK_003-11a"/>
桐城以桐人来攻城君縦民出擊之盗敗去自二月至於<lb/>
九月盗之来攻者十有一大小百餘戰皆敗之盗大忿乃<lb/>
悉衆而東舳艫数百里鉦鼔之聲動天地王師敗績小孤<lb/>
山十月癸卯盗逐北至城下城南郛乆隳為民居而聮群<lb/>
艦為城盗縦火舟燒聮艦艦潰火入南門焼民居諸守將<lb/>
亦潰民恐甚赱来眂君君方部署寮吏為戰守如恒曰民<lb/>
乃無恐且戰且撲火甲辰盗傳西郛戰却之明日傳東郛<lb/>
又戰却之相火所經撤民屋村夜柵之旦具甲寅盗力攻<lb/>
無所得利諸潰者聞城完且相率来援盗望見之乃夜引<lb/>
去余来成郡道間城䧟矣比至乃完問故父老皆曰韓君<lb/>
完我君時亦去則民無與為守民無與為守則城之完不<lb/>
完盖未可知矣方朝廷更化時吏皆黼藻其政以角一日<lb/>
<pb n="KR4d0524_SBCK_003-11b"/>
之能君若無能然者及臨大變其所能者乃若人之所未<lb/>
易能君誠不可以小知也予觀扵今南方之國不頻扵<hi>盜非</hi>
其所力攻有能守者矣而頻扵<hi>盗者</hi>為難頻<hi>於盗</hi>
                    <graphic n="KR1522" url="https://raw.githubusercontent.com/kanripo/KR-Gaiji/master/images/KR1522.png" mimeType="image/png"/>幸扵一勝<lb/>
有能守者矣而屢勝者為難民屢勝矣至扵敗且危扵是<lb/>
不去而上効死以保其下下効死以衞其上卒能因敗為<lb/>
功以危為安如君之為者盖千百之十一此人之所難能<lb/>
也曽子所謂臨大節而不可奪者君其人欤郡所治属縣<lb/>
六西至扵懐寕又西至扵潜山又西至扵太湖武夫義民<lb/>
列柴相望百戰杭盗頼君以為根本而無叛意東至扵池<lb/>
又東至扵姑孰數郡之民賴君以為藩屏而無死傷之禍<lb/>
君之所完不旣大矣㢤余抵郡十日盗復大至與君率衆<lb/>
纎之盗不至者今再朞矣十四年春三月朝廷録十月功<lb/>
<pb n="KR4d0524_SBCK_003-12a"/>
特加君中奉大夫秩從二品幙官以下各升秩有差余因<lb/>
名其聽事曰大節之堂所以掦君之懿扵無窮也雖然治<lb/>
之有亂猶旦之有夜也後之人坐其堂而思其人思其人<lb/>
而懼其時有不恊扵其行不完扵其民者獨不欿然扵君<lb/>
者乎余之名堂又所以觀扵無窮也時與君守者逹魯花<lb/>
赤西夏阿尔長普照磨楊恒録事司逹魯花赤莫倫赤録<lb/>
事黄啚倫台録判<graphic n="KR1858" url="https://raw.githubusercontent.com/kanripo/KR-Gaiji/master/images/KR1858.png" mimeType="image/png"/>理桀錫權懐寕縣逹魯花赤禹蘇福<lb/>
安慶萬户府經歴郝瑞千户李思礼邵永堅王國英許元<lb/>
琰賈伯英也先帖木兒立卺咬住洪保張彬路忠金嗣元<lb/>
葛延齡百户盧顯宗邵文質韋与權齊世英■宗逹周文<lb/>
謝茂陳士逹楊買兒朱傑李玉祝茂夏興侯興祖吕重禄<lb/>
朱臣孫朱惠龍弹壓嚴継祖伍予雲張宏晁関保揚州弩<lb/>
<pb n="KR4d0524_SBCK_003-12b"/>
軍翼千户賈禧百户王孫兒别列怯不華㳂海翼百户毛<lb/>
偉牽連書之使與有聞扵不朽君字公懋遼西人<lb/>
青陽先生文集卷之三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陶山集巻十五</head> <lb/>
    <p>
<pb n="KR4d0099_WYG_015-1a"/>
欽定四庫全書<lb/>
　陶山集巻十五<lb/>
　　　　　　　　　　　　　宋　陸佃　撰<lb/>
　誌銘<lb/>
　　石子倩墓誌銘<lb/>
子倩諱徽之姓石氏越州新昌人祖渥渥生待用累贈<lb/>
工部侍郎四子其三皆承學而子倩獨秉家政侍郎憐<lb/>
之以養吾志故廢學一日出金帛與之曰鬻此可以得<lb/>
<pb n="KR4d0099_WYG_015-1b"/>
爵子倩謝曰孝于父母友于兄弟是亦為政何必仕爵<lb/>
以貲取徽之不願也為人恭儉父兄在不以私恩掠譽<lb/>
貪人每不快欲得飛禍中之而創詞未能也久之家奴<lb/>
戎吉者誣主金榖利多自與訴于州是時太守張公伯<lb/>
玉初惑讒慝而疑子倩戒獄吏嚴甚子倩至曰盜憎主<lb/>
人此奴易曉欲誣徽之以釋所負耳即出家籍示守其<lb/>
綱目明白不欺如官府卒坐吉于是鄉黨稱其㢘也初<lb/>
娶王氏早卒再娶陸氏吾姊也才且賢伯父琪惜其為<lb/>
<pb n="KR4d0099_WYG_015-2a"/>
女子為擇佳配以嫁子倩子四人景舒景愈景完景洙<lb/>
女三人長適鄉貢進士卜彊本次適鄉進士傅質次在<lb/>
室景舒與諸弟昔嘗従予在太學見其粢食不美夜分<lb/>
寒燈熒然欲減其光映書兄弟共之而寝臥纔半榻偃<lb/>
息蓋遞焉刻意堅槁甚于寒士以此知吾子倩治家有<lb/>
節訓子有方矣今方病吳越之俗多浮夸傖子借名于<lb/>
儒而横用家資如水千金之室至以讀書破業者有矣<lb/>
則石氏勤約之風不可以不多也然而諸子應舉數竒<lb/>
<pb n="KR4d0099_WYG_015-2b"/>
或人喭之子倩曰得之不得命也吾如彼何哉强為善<lb/>
而已矣春秋五十有五病革問日之早晚曰曛矣于是<lb/>
即化寔元豐元年五月甲子也遺言乞銘于予而諸孤<lb/>
卜以某月某日葬于豐樂鄉梨塢之原以王氏祔焉余<lb/>
義不得辭銘也銘曰水之意如慕山之容如即孰則居<lb/>
之子倩氏石以燕嗣子以燕爾域<lb/>
　　助教傅君墓誌銘<lb/>
揚州傅君諱瓊字君寳淮之南善士也居鄉有宏量隠<lb/>
<pb n="KR4d0099_WYG_015-3a"/>
徳一鄉稱長者遇人無素游偶際常喜動顔色或欺而<lb/>
侮之不愠也嘉祐中朝廷募民入粟君以應募賜助教<lb/>
熙寜五年正月十三日卒以三月庚申葬其墓在浮山<lb/>
之原方君病時里閭多為之憂問病者屨常滿門既卒<lb/>
矣又多為之悲也享年四十有九将葬其孤豫赴以龍<lb/>
浩之狀訴焉而乞以銘豫有美志讀書知慕師友與當<lb/>
世學士大夫逰而吾逰之舊者也欲因余文以顯其親<lb/>
于後余屢辭焉而不得故為之次論云蓋君非學者也<lb/>
<pb n="KR4d0099_WYG_015-3b"/>
而柔良好善特出于本真故其所養仁心常勝于義徳<lb/>
而處己與人時有不當于理者然未嘗失于薄也蓋孔<lb/>
子所謂茍志於仁矣無惡也若君者似之矣娶王氏又<lb/>
娶陸氏子男三人長曰昭次曰舒皆早卒而其季即豫<lb/>
也女二人長適杲<hi>案杲字上有脱文</hi>孫三人長曰兌餘皆尚幼<lb/>
父億大父義曾大父旺三世者皆不仕云銘曰工相方<lb/>
匠營阡卜龜長筮蓍圓肇厥居尚不騫誌賁之於萬年<lb/>
　　傅府君墓誌<lb/>
<pb n="KR4d0099_WYG_015-4a"/>
高郵傅明孺諱常攝揚州助教瓊之第二子嘉祐治平<lb/>
間與予同硯席共敝衣服無憾也是時明孺尚未冠予<lb/>
亦年少耳淮之南學士大夫宗安定先生之學予獨疑<lb/>
焉及得荆公淮南雜説與其洪範傳心獨謂然于是願<lb/>
掃臨川先生之門後余見公亦驟見稱奨語器言道朝<lb/>
虚而往暮實而歸覺平日就師十年不如從公之一日<lb/>
也既歸明孺驚曰自今事兄矣豈曰友之云乎然予亦<lb/>
不自讓也憩其館累月食客以予故日嘗數十人助教<lb/>
<pb n="KR4d0099_WYG_015-4b"/>
禮數益隆無倦容厭色逮予遭遇神考既躋侍從而明<lb/>
孺喪親生事日窘急不復積精問學矣雖有良質美意<lb/>
不能充也元豐中過我京師予勉之曰夫青出于藍而<lb/>
青于藍故學而能過其師者有矣昔子質美于予今更<lb/>
弗如是不學之過也明孺嘆曰老矣不能復進于此願<lb/>
教子如公教且傅氏多隠徳若隂報不昧後當有興者<lb/>
請名子興祖興宗興嗣曰此其所以志也居久之予守<lb/>
金陵過其家明孺既卒矣弔其孤而哭焉見其卒時自<lb/>
<pb n="KR4d0099_WYG_015-5a"/>
為偈有風掃落花之語是亦達者也享年四十六嵗娶<lb/>
王氏早卒其娣沈氏生三男六女女四人已嫁其長壻<lb/>
進士章忱明孺自擇也家事賴其經理頗有緒云興祖<lb/>
能自樹立蓋傅氏父子積功累善其鍾将在于此明孺<lb/>
以元祐七年四月甲子卒以紹聖三年四月甲子葬墓<lb/>
在揚州天長縣亭午鄉助教之兆云<lb/>
　　卜君墓誌銘<lb/>
湖州樊澤卜居士者名之先字知幾自號無知子西河<lb/>
<pb n="KR4d0099_WYG_015-5b"/>
子夏之後也曾祖漢祖君寵父彦忠居士為人剛介不<lb/>
可犯事親孝嵗時祭祀思慕輒涕泣平居清約喜閒曠<lb/>
視世味澹如也出遇勝處有泉石松竹之秀一觴一豆<lb/>
未嘗不竟日少時頗讀書知古今晚更學佛能以理自<lb/>
廣談宗㫖教相雖律師禪伯不能屈享年七十有五卒<lb/>
時不怛亂凝然正坐寔紹聖二年六月丁丑也娶任氏<lb/>
前十年卒四男子謀亦早死彊本端本復本彊本從予<lb/>
逰有志尚與其弟為學皆甚力四女子適沈達顧庠蔡<lb/>
<pb n="KR4d0099_WYG_015-6a"/>
潯石景禧孫男女十有七人景禧吾甥也彊本吾娣之<lb/>
壻擢進士第今為潭州右司理參軍越十月墨縗自吳<lb/>
興趨江隂涉海取徑道走海陵乞銘于予且曰禄以逮<lb/>
親為適今大親已矣願請銘以慰風樹無窮之悲一不<lb/>
從請再再不從請三三不從請四請五期于得請而後<lb/>
已予以故不能違也葬用十有二月乙酉墓在烏程麻<lb/>
谷之原以夫人任氏祔銘曰發為昭明氣在天蜕為塵<lb/>
垢魄在泉生必有死自古然兒女變換陵谷遷蜉蝣一<lb/>
<pb n="KR4d0099_WYG_015-6b"/>
日龜千年等歸于盡疇後先妄人剛欲睎神仙黄金難<lb/>
就煙飛鉛蓬萊杳茫風引船善哉居士投真詮能視死<lb/>
生如蜕蟬睥睨麻谷期終焉慇懃自種柏已圓下無螻<lb/>
蟻上無鳶珠璧璀璨星月懸作詩瘞之和之前玉石可<lb/>
輭刀可鮮鷿鷈磨瑩蟾蜍鐫尚兹寳字崇完堅<lb/>
　　朱府君墓誌銘<lb/>
暨水之陽有潛徳曰朱君者諱瑩字文玉蓋古人所謂<lb/>
鄉黨自好者也為善于家養父孝教子義鄉人以為法<lb/>
<pb n="KR4d0099_WYG_015-7a"/>
熙寜五年卒于十有二月丁酉葬以明年九月丙午其<lb/>
墓在白隔之原王氏塢享年四十有九娶陳氏子三人<lb/>
曰戩曰祺曰佑曾大父綰大父亮父昉三世者皆以農<lb/>
自業而昉敬因果輕財樂施與有善縁率常唱其鄉人<lb/>
君以乏無供其求能不逆其意慶厯中仁宗皇帝以善<lb/>
養天下開設學校申敕學者去浮華而師道盛于東南<lb/>
士子多吳越之秀君于是時知改向而迫迫未遑也以<lb/>
其長子教之曰學吾志也吾方耕且養日月數矣二者<lb/>
<pb n="KR4d0099_WYG_015-7b"/>
不得兼汝戩其成吾志戩有懿行淳淳惟謹似不能言<lb/>
者善述君之志徒步千里以睎大人君子之㳺其淵源<lb/>
蓋逺矣而與予尤相好也予雖不及識君以戩卜之不<lb/>
問可知為令人矣其里人張堅適道吾知其論篤者也<lb/>
今又書其平生之行來乞予銘其可不銘哉銘曰藏有<lb/>
新宅墓有新塋厥初相攸曰戩是營戩也永懐曷畀其<lb/>
寜敷是幽光則誌則銘譬彼長夜有嘒其星引而升之<lb/>
久視益明<lb/>
<pb n="KR4d0099_WYG_015-8a"/>
　　長夀縣太君陳氏墓誌銘<lb/>
士有百行可以功過相除又有朋友故舊與其賓客為<lb/>
之譽歎故其積善在躬易以光顯至于婦人女子則惟<lb/>
以貞信為節又無外事在深閨隠屏之中非有純徳至<lb/>
善不能著聞于世譬如玉煙珠氣必久而後能見其潛<lb/>
光養晦非一日也幸而得之可不為之貴重而愛惜歟<lb/>
故余每聞女子婦人之志操而樂為天下後世道者以<lb/>
此也矧若夫人者潛徳隠行珠圓玉潔其光美蓋久而<lb/>
<pb n="KR4d0099_WYG_015-8b"/>
著見是宜貴重而愛惜者也故與為銘夫人世莆陽人<lb/>
祖諱允考諱賞蓋漢陳實唐陳嶠之後為人妻盡妻道<lb/>
為人母盡母道良人徐氏子諱某既窶且貧又不幸早<lb/>
世有子銑鋭鎰鐸并其二女以委夫人方兹時銑纔成<lb/>
童鐸猶在懐抱夫人守節不嫁提攜鞠育卒能使子立<lb/>
而女行為孀遺門户之法熙寜中天子策多士鐸遂為<lb/>
第一而鋭亦登科釋褐同歸拜夫人堂下鄉里咨嗟歎<lb/>
息後十餘年鐸為朝奉郎鋭為奉議郎于是鐸封夫人<lb/>
<pb n="KR4d0099_WYG_015-9a"/>
夀光縣太君鋭封夫人長夀縣太君福禄夀考報如其<lb/>
施然而夫人衣服雖敝舊猶服子以為言夫人曰榮養<lb/>
雖爾禄也知其所愛吝亦吾福焉享年七十有五及見<lb/>
孫十有三人曾孫一人元祐二年正月某日卒于京師<lb/>
某年某月某日葬于莆陽某山之原鐸有學行六年博<lb/>
士足不數公卿之門其言動淳約尚如布衣時與余特<lb/>
相好也而鋭在官聞亦有政績云銘曰維性之無愧兮<lb/>
齋女之所畏兮匪可畏也亦可跂也維命之無憾兮夀<lb/>
<pb n="KR4d0099_WYG_015-9b"/>
母之所願兮匪可願也亦可憲也<lb/>
　　趙氏夫人墓誌銘<lb/>
夫人氏趙嫁鄭氏夫曰惇儒字景真有才氣丹陽竒男<lb/>
子也少則卓越勇于敢言敢為世莫能知焉熙寜中為<lb/>
筠州録事參軍以死夫人相參軍盡妻道保其子夷甫<lb/>
夷行夷庚及其二女盡母道夷甫封州夷行温州軍事<lb/>
推官夷庚早卒女歸楊濟趙鍇而鍇之室夫人出也其<lb/>
撫掩矜憐與諸子等有鳲鳩均一之風年六十有六元<lb/>
<pb n="KR4d0099_WYG_015-10a"/>
豐七年二月甲午卒十月乙酉葬穴在丹徒石馬山㕘<lb/>
軍之兆王父乂累贈都官郎中父鼎虞部員外郎累贈<lb/>
工部尚書夷行有志行其在貧如客事夫人能盡其孝<lb/>
道銘曰北一為丘<hi>案此句原本無一字攷説文丘从北从一此句蓋用其義今據增</hi>死<lb/>
以為域如行得歸枕之用息惟休在斯言示無極<lb/>
　　長樂郡君賀氏墓誌銘<lb/>
夫人蘓州吳縣居士賀倣之子唐秘書監知章之後也<lb/>
為兒時不類諸女嘗遇相者曰女有角犀貴人也居士<lb/>
<pb n="KR4d0099_WYG_015-10b"/>
隂竒之以歸今正議大夫程公師孟是時正議尚布衣<lb/>
夫人纔二十矣齊徳合善一家之人以為宜未幾正議<lb/>
以文行中甲科稍登顯仕知南康軍兩親尚無恙夫人<lb/>
承其適設酒醴從正議鴈行前為夀能得其歡心逮其<lb/>
亡也葬祭之皆如禮平居性甚約瑱象之飾不隨時好<lb/>
輒變易正議之為廣州也夫人曰南海珠貝百貨之府<lb/>
廉吏至此往往以家自累失其趨操吾夫庶幾有終始<lb/>
者乃飭家人水火不交于民久之正議治成上嘉之自<lb/>
<pb n="KR4d0099_WYG_015-11a"/>
光禄卿遷諫議大夫賜紫再留及其去橐中蕭然如迎<lb/>
日其清如此蓋夫人之助也享年六十有九累封長樂<lb/>
郡君元豐六年七月辛亥以疾卒疾甚不怛亂盡施奩<lb/>
中物市田贍其墳之寺嵗以度僧一人越明年三月壬<lb/>
寅葬墳在桃花之塢子十有一人寛少登科十年不仕<lb/>
有大志明當世之務上即位詔求直言獻書辭數萬攷<lb/>
在第一未及用與其弟七人皆早卒惟三子在容開封<lb/>
府陽武縣丞宏真州軍事推官視貴高意氣不少貶稱<lb/>
<pb n="KR4d0099_WYG_015-11b"/>
其家兒也純叟承務郎尚幼女二人長適郊社齋郎郭<lb/>
鈞次適潁昌府長社縣令陳廓孫男女十有二人嘉祐<lb/>
中余以童子從吕宏學適連居士之牆吕嘗指居士曰<lb/>
吾里程侯與是翁咸有吉徳號吳中二善是皆宜有後<lb/>
者程今有子賀有女配焉天之報施将在于此後二十<lb/>
餘年正議以給事中集賢殿修撰代今少保趙公為㑹<lb/>
稽守余其邦人也始識二公退聞父老歌其政化有雙<lb/>
燭之諺蓋少保以慈正議稍濟以義而州皆治皆繪像<lb/>
<pb n="KR4d0099_WYG_015-12a"/>
祠之既聞夫人家政之善雞鳴而興朝其妾婦有君臣<lb/>
之嚴與正議終日荘語如賓未始壊坐也門内之治與<lb/>
門外爭肅及正議罷青州謝其政而歸為第于晝錦坊<lb/>
甲鄉里夫婦白首同堂族婣慶賀嵗時以百數爛然盈<lb/>
門觀者歎息福禄夀考實受成報于是吕之言驗矣銘<lb/>
曰無善不報報無常所程則在子賀鍾之女有培爾華<lb/>
爾果則碩二姓侯興恂善之力言告而鄉而黨而族自<lb/>
考徂祖尚鴻厥福<lb/>
<pb n="KR4d0099_WYG_015-12b"/>
　　㑹稽縣君吳氏墓誌銘<lb/>
朝奉大夫陸公佖有夫人曰吳氏龍泉人殿中丞瑴之<lb/>
女于佃皇考為冡婦于佃為丘嫂在父母家事親孝自<lb/>
家而出資以為婦而順以之為嫂而恭大夫窶且貧夫<lb/>
人能以有無相補祭祀賓客爨竈有容不譁而具豆豐<lb/>
爼碩人往往誤意室中之藏建中靖國元年十月甲子<lb/>
卒如寓得歸脱然就駕蓋學佛之力然夫如喪良朋友<lb/>
子如失嚴師傅垂髫之孫戴白之婢哭之如哭其母享<lb/>
<pb n="KR4d0099_WYG_015-13a"/>
年六十有四封君仁和㑹稽之邑子表民榮州司理參<lb/>
軍充都大提舉汴河堤岸司勾當公事長民太廟齋郎<lb/>
三女子適進士王珙試太學正吳孝能承事郎僉書漢<lb/>
陽軍判官㕔公事周熊孫女三人男一人紹兒卜以某<lb/>
年某月某日葬于某縣某鄉之原銘曰水歸其壑土反<lb/>
其宅乃今息已久矣其為客<lb/>
　　仁夀縣太君吳氏墓誌銘<lb/>
太君建陽人吳氏之幼女陸氏之長婦父尚書職方員<lb/>
<pb n="KR4d0099_WYG_015-13b"/>
外郎諱植夫尚書吏部郎中直昭文館贈諫議大夫諱<lb/>
軫夫人二十為母有母道三十為姑有姑道四十有九<lb/>
而老八十有六而卒累封仁夀縣太君及見曾孫娶妻<lb/>
生子于婦為曾祖姑于孫為高祖母平居視聴不衰心<lb/>
志不耗飲食不哽不噎四徳修而五福備諫議學道鍊<lb/>
丹辟榖而夫人學佛雞初鳴起誦經至日旰乃已蓋更<lb/>
數十寒暑精進如一日也元祐六年八月辛卯以疾卒<lb/>
明年十有一月壬辰葬其墓在上龜山望諫議墳百許<lb/>
<pb n="KR4d0099_WYG_015-14a"/>
步男琪袁州萬載縣令珪國子博士女適内藏庫使牛<lb/>
沿尚書虞部郎中楊沆皇城使王從伾孫儼宿州符離<lb/>
縣主簿佖右朝奉郎通判楚州佃左朝奉大夫龍圖閣<lb/>
待制知江寜府傳左奉議郎僉書鎮東軍節度判官㕔<lb/>
公事倚杭州餘杭縣尉伸鹽官縣令孫女一人曾孫男<lb/>
女二十九人𤣥孫四人夫人男女皆已先卒孫儼伸亦<lb/>
亡矣今承重者佖也佃為之銘銘曰以孝為慈以悌為<lb/>
友義以為榮仁以為夀凡百為女為婦姑母曰求爾法<lb/>
<pb n="KR4d0099_WYG_015-14b"/>
我家則有<lb/>
　　王氏夫人墓誌銘<lb/>
夫人越州蕭然山人三司鹽鐵判官王公諱絲之女袁<lb/>
州萬載縣令陸公諱琪之妻于先祖為冡婦于先考為<lb/>
丘嫂君姑吳氏今為仁夀縣太君元祐元年仁夀之夀<lb/>
八十夫人七十婦姑同堂為嵗百有五十一門之内寔<lb/>
具五世鄉人嵗時窺園見高曾二祖姑映花微步曾𤣥<lb/>
隨之龍眉翠髮超然塵外以諫議家真神仙也諫議學<lb/>
<pb n="KR4d0099_WYG_015-15a"/>
道錬丹辟榖隂功著在人間明年佃迎仁夀始來京師<lb/>
耳目聰明尚能貫針審聞細語如平時又明年夫人亦<lb/>
隨子之鹽官官舍居無何夫人得疾十有二月甲子遂<lb/>
至大故報書至仁夀哭之慟且曰死生安可期吾耄矣<lb/>
豈知反哭者爾也傳曰父不喪子兄不喪弟此和之極<lb/>
也頃以為然今徒虚語耳夫人為家有統紀執術不煩<lb/>
薰然孝慈而衆行從之故其卒也側臥而蜕如佛所謂<lb/>
吉祥睡者二男長曰儼宿州符離縣主簿次曰伸杭州<lb/>
<pb n="KR4d0099_WYG_015-15b"/>
鹽官縣令女嫁進士石徽之孫男女十有二人今在者<lb/>
八人宇郊社齋郎宏完察實季女泰女六皆尚幼又明<lb/>
年甲子合葬夫人謝野萬載之墓儼伸事夫人皆孝謹<lb/>
而儼不幸早世今能送終者伸也銘曰藏于斯慕于斯<lb/>
以昌其後于斯<lb/>
　　王氏夫人墓誌銘<lb/>
夫人王其姓密人也曾王父王父父曰澣曰仲卿曰度<lb/>
澣尚書駕部員外郎仲卿太子左賛善大夫度太常博<lb/>
<pb n="KR4d0099_WYG_015-16a"/>
士夫人十有五而笄二十而嫁嫁為束氏冢婦天資仁<lb/>
儉能安束氏之貧不以衆多為侈内自宗族外逮婚姻<lb/>
下至侍兒婢子牛馬之走稱其淑徳懿行同然一辭故<lb/>
能以禮贊其夫以義成其子夫稱老成子云令器平居<lb/>
有逺慮達識惡阿諛喜忠鯁胸中白黑明甚聞士大夫<lb/>
賢否必曰某某可親某某可逺後成敗當如是後信如<lb/>
是也夫正卿今為朝散郎通判邢州子長孺朝孺朝孺<lb/>
亦有美才不幸早喪長孺今為涇州録事㕘軍蔡州州<lb/>
<pb n="KR4d0099_WYG_015-16b"/>
學教授二女子長適進士姜規卒季適進士徐驤孫二<lb/>
人毅彀孫女三人長適進士李翰仲季在室夫人封夀<lb/>
安縣君春秋六十有八元符二年以九月甲子卒以十<lb/>
有一月甲子葬葬在鄆州某所皇姑之墓次方夫人疾<lb/>
時長孺侍加一飯損一衣皆脱然小愈居無何長孺被<lb/>
檄西京攷試規免焉而不得在試闈中母子精誠相通<lb/>
發于夢寐長孺曰懐歸私恩也靡盬公義也君子不以<lb/>
義妨恩今事有甚迫情有至極我其歸哉于是請急兼<lb/>
<pb n="KR4d0099_WYG_015-17a"/>
道而歸夫人見其歸失喜噎嘔為之力進粥藥嗚呼人<lb/>
誰不死有子如是雖死可以無憾矣銘曰斯人也而至<lb/>
斯也即歸咎有所可勝責耶<lb/>
　　夀安縣君張氏墓誌銘<lb/>
朝請大夫提舉三門白波輦運褚侯之室夀安縣君者<lb/>
張諱隠之女也元豐三年閏九月朔以疾卒于夫之官<lb/>
舍嗒然坐逝無所畏怖蓋夫人旦輒蔬食讀西方之書<lb/>
見其理前此一日筆句偈于金榜之上以謂佛須心解<lb/>
<pb n="KR4d0099_WYG_015-17b"/>
而經不必多讀其蜕于腐餘如此竊觀世之妄人酣于<lb/>
世味如醉者之魘以贗易真雖警不寤者衆矣而夫人<lb/>
之寐何其易怛稽佛之力是豈不足為多耶春秋六十<lb/>
有七律己清約主褚氏祀四十五年攷其所以勵相大<lb/>
夫字其子孫友其娣姒臣其僕妾可以為法則三男子<lb/>
唐輔唐彦應進士舉學行甚修唐輔登第今為處州青<lb/>
田令幼曰淮兒三女子其長早卒一嫁進士丁阯一嫁<lb/>
進士王然大夫名珵所至有愷悌之政與予俱越人也<lb/>
<pb n="KR4d0099_WYG_015-18a"/>
将以其年某月某日葬夫人某縣某山之原乃來速銘<lb/>
銘曰生也有誥以錦韜軸死也有銘以蟾瑑玉誥傳之<lb/>
家銘閟之穴嗚呼夫人兹謂不滅<lb/>
　　王氏夫人墓誌銘<lb/>
夫人王氏者諸暨同里俞君諱擇之室擇居鄉主忠信<lb/>
讀書略通大㫖夫人齊之為婦若母若為威姑皆有賢<lb/>
行其言之出又多顧禮不妄與上言言慈與下言言孝<lb/>
故其言行之修以積久化其子孫施及鄰里鄉黨而義<lb/>
<pb n="KR4d0099_WYG_015-18b"/>
安之間女愉愉婦姑無勃豀者君子曰玉在山而水潤<lb/>
其信矣夫人春秋七十生堅稔確磷砥磻六子子又生<lb/>
方亢彦燮兗京裒交衮永云襃十二孫孫又生曾孫三<lb/>
男二女子稔與其父皆早卒夫人宅孀遂専家政維子<lb/>
若孫各付之職曰確汝其營花山之業曰磷汝為産中<lb/>
浦曰砥汝為産白門曰堅汝為鼻子其總綱領無逺吾<lb/>
側曰磻汝與孫方亢彦㳺學四方維其所之以昌而家<lb/>
方兹時子孫旺長爭迪兹訓俞氏遂為望族熙寜九年<lb/>
<pb n="KR4d0099_WYG_015-19a"/>
先考棄諸孤尸仙濠上某也抱鉅創之至痛迎棺東歸<lb/>
卜塋寳峯之南蕭然故廬寝苫待盡夫人高吾義遣方<lb/>
買鄰以居曰是其諫議隂徳之後克紹其門者又嘗問<lb/>
道真儒盍往歸焉方從予游為學知所先後蓋将求心<lb/>
之解非若淺丈夫汲汲于外以睎世利而已夫人頗竒<lb/>
之撫愛異甚視其所愛又有以知夫人也元豐三年以<lb/>
七月己巳卒以閏九月壬辰葬墓在潘塢東山其夫之<lb/>
兆曾大父某大父某父某銘曰婦也琴好夫雉之剛克<lb/>
<pb n="KR4d0099_WYG_015-19b"/>
成厥家在暨之陽善不于躬亦于其鄉有巉斯石尚賁<lb/>
幽堂<lb/>
　　夀安縣君王氏墓誌銘<lb/>
江淮荆湖兩浙制置發運使少府監廣陵孫君之夫人<lb/>
夀安縣君太原王氏其自滄州之清池徙河南世有顯<lb/>
人太府卿諱某者皇曾祖也庫部員外郎贈禮部侍郎<lb/>
諱某者皇祖也屯田郎中贈吏部侍郎諱某者皇考也<lb/>
至夫人諸兄亦皆為郎尚書而多以材藝稱當世夫人<lb/>
<pb n="KR4d0099_WYG_015-20a"/>
好讀書善為詩靜専而能謀勤約以有禮吏部君愛之<lb/>
而尤以擇所嫁于是少府君為大理評事簽書淮南節<lb/>
度判官㕔公事以夫人歸焉皇姑曰自是兒有婦内外<lb/>
族人加親而吾食寝甘焉少府君材能為朝廷所信以<lb/>
至休顯其盡心外事不以家為恤者以夫人為之内也<lb/>
嘉祐四年某月某甲子夫人卒年五十三明年某月某<lb/>
甲子葬揚州之天長縣博陵鄉皇姑之兆子男二人某<lb/>
某女六人一嫁蘇州節度推官毗陵張誨一尚幼四先<lb/>
<pb n="KR4d0099_WYG_015-20b"/>
夫人卒銘曰朅朅少府有儀有聲誰相其祁以迄休成<lb/>
維王淑女順婦慈母内諧尊卑燕及婚友錦韜象軸吿<lb/>
命之華序章爵邑維榮有家方大茀禄以宜寵服嗚呼<lb/>
其徂葬有吉卜<lb/>
　　王氏夫人墓誌銘<lb/>
夫人衢州王某之女鄭君諱某之妻有女徳婦道居家<lb/>
以慈孝聞生七子襄卞亶襃衮云方襄嘗預計偕而襃<lb/>
云逰吾門其文行皆可喜而云從予最久愛其進學駸<lb/>
<pb n="KR4d0099_WYG_015-21a"/>
駸如驟有足以起予者元豐二年佃承乏資善招之使<lb/>
逰闕下夫人喜甚眷眷問云行期曰吾老矣豈不欲汝<lb/>
長在目前顧爾就師學有所進雖隔千里聲問時至猶<lb/>
謦咳吾側也茍為索居問學彫落雖不出户庭温席凊<lb/>
枕視寒煖之節豈吾所樂哉自云之西夫人常秉香火<lb/>
以祁予夀蓋其嚮仰之風如此明年三月十有一日朝<lb/>
步庭下猶折花引孫為戲晝得暴疾将逝無所怛惑徐<lb/>
曰云獨不覩吾化然其師學得地吾與兒雖永訣皆可<lb/>
<pb n="KR4d0099_WYG_015-21b"/>
無憾也享年六十有六孫男十四人孫女十九人曾孫<lb/>
男女三人卜以其年九月朔祔于北郭龍塘西園其夫<lb/>
之墓噫夫人之達雖能以義自廣可謂賢矣而云之抱<lb/>
痛未易忘也讀書甚苦斗升之禄未始云獲東歸逮門<lb/>
而夫人既死葢棺久矣嘗聞其鄉里晉王質者小停石<lb/>
室視二童子棊甫終質起顧斧柯爛盡既歸無復時人<lb/>
以云觀之挾策讀書歸失所恃故吾浪在而昔歡非矣<lb/>
悵然四顧徒見山高而水深與棊之換世其有辨乎其<lb/>
<pb n="KR4d0099_WYG_015-22a"/>
無辨乎嗚呼去劫易盡此痛無窮是誠難忘者也然則<lb/>
不銘何以慰云之思竊觀周衰變風作而泉水載馳之<lb/>
詩出于婦人其言之美雖當時搢紳先生不能二也每<lb/>
恨後世一盛一衰中間嘗更平治而婦人女子何以理<lb/>
為循者少而惛悍者多也宋興祖宗造邦戡定以武真<lb/>
宗仁英休養生息其仁如天而徳澤有衍矣聖上收之<lb/>
日趣堅成以躋禮樂譬如五天更王木敷金斂纁夏𤣥<lb/>
冬各以其序至而萬物竝遂方兹時天下竒男子往往<lb/>
<pb n="KR4d0099_WYG_015-22b"/>
間出獨淑婦者猶寂寞而罕聞及得云母所為乃知徳<lb/>
化之美有二南之風其在下州僻陋之邦賢若夫人者<lb/>
有矣予獨不能盡知也銘曰鳲鳩平均仁七子兮六子<lb/>
在榛其一西飛路逺翎短不能遄歸旋失所哺其鳴孔<lb/>
悲幽幽故山舟壑潛移城郭雖是而人也非嗚呼已矣<lb/>
矢此銘詩<lb/>
　<lb/>
　陶山集巻十五<lb/>
</p>
<p>
</p>
  </div>
</body>
</text>
</TEI>
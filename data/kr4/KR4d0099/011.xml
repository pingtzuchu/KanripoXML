<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陶山集巻十一</head> <lb/>
    <p>
<pb n="KR4d0099_WYG_011-1a"/>
欽定四庫全書<lb/>
　陶山集巻十一<lb/>
　　　　　　　　　　　　　宋　陸佃　撰<lb/>
　敘論<lb/>
　　神宗皇帝實録敘論<lb/>
上聰明睿廣臨政英果而将之以慈仁敬事兩宫篤于<lb/>
誠孝遇諸王宗室甚友愛慈聖光獻太皇太后上賓宫<lb/>
中自行三年之制後嵗時酌獻别廟每至繼仁殿即感<lb/>
<pb n="KR4d0099_WYG_011-1b"/>
哭流涕哀動羣臣雍王顥曹王頵請居外第章數十上<lb/>
弗許至太后為言之猶累年而後可加以聖學高逺深<lb/>
知道徳之意每論經史多先儒所不到雖兵書律令無<lb/>
不貫達至于舟車宫室器械之制亦極其妙百官賜見<lb/>
顧問各以其職常出人意表多不能酬對然上恐其失<lb/>
次輒顧而言他終不面窮之也熙寜之初鋭意求治與<lb/>
王安石議政意合即倚以為輔一切屈己聴之更立法<lb/>
度拔用人才而耆舊多不同于是人言沸騰中外皆疑<lb/>
<pb n="KR4d0099_WYG_011-2a"/>
雖安石不能自保亦乞罷政事然上獨用之確然不移<lb/>
安石性剛論事上前有所爭辯時辭色皆厲上輒改容<lb/>
為之欣納蓋自三代而後君相相知義兼師友言聴計<lb/>
從了無形迹未有若兹之盛也及安石罷相上攬綱柄<lb/>
而自為之益加勵精因任原省賞罰有序旁延俊茂與<lb/>
之立功而政治文學法理之臣各以其彚進得盡所長<lb/>
雖拳勇之士亦皆作使士有獻書闕下往往朝奏暮召<lb/>
拔之常流之中而奨用之雙日一御講筵雖風雨不易<lb/>
<pb n="KR4d0099_WYG_011-2b"/>
禁中觀書每至夜分遇休假猶間御便殿訪政事日昃<lb/>
或不遑暇食至兩宫遣人趣之侍臣有以為言者上曰<lb/>
朕享天下之奉非嘉勞惡逸誠欲以此勤報之也在位<lb/>
雖久未嘗御賞花釣魚之㑹其幸西池與民同樂亦纔<lb/>
一二至爾是以羣臣悚惕奔走赴功百度齊而萬事理<lb/>
勸農桑興學校講禮文議音樂修令式定厯象正官名<lb/>
申軍政下至道家齋祭科儀亦皆有法度一日執政事<lb/>
已語及淤田之利上曰大河源深流長皆山川膏腴汎<lb/>
<pb n="KR4d0099_WYG_011-3a"/>
浮滲漉溉灌民田可以變斥鹵而為肥沃朕遣中使往<lb/>
取淤田之土自嘗之極為細潤輔臣恭聴徳音皆以為<lb/>
上之愛民博求物理精意如此雖炎帝之嘗百草禹之<lb/>
辨庶土唐文皇之吞蝗殆無以過也交人犯塞命将討<lb/>
伐既克廣源州知桂州趙卨以為嵗用戍兵三千十死<lb/>
五六可以守禦上曰朝廷比以乾徳犯順焚劫三州故<lb/>
興師討罪郭逵不能翦滅垂成而還今廣源瘴癘之地<lb/>
我得之未為利彼失之未為害一夫不獲朕尚憫之況<lb/>
<pb n="KR4d0099_WYG_011-3b"/>
十死五六耶河北縁邊安撫司嘗言邊民王習于北界<lb/>
市到馬尋牒送順義軍訖上曰時聞北界知賣馬人名<lb/>
氏皆寘極典全家逺配兹亦可惻自今如北界無移文<lb/>
根究即差人夜放界首其獲到人毋令通析賣馬人名<lb/>
氏及所居處免令屠戮蕃民若髙麗于闐諸國皆務以<lb/>
徳懐之梯航而至無虚嵗平居亦間言兵然非羣臣所<lb/>
能望也每邊奏至處畫常中機㑹號令諸将多下手札<lb/>
詞協事稱皆粲然可觀故平瀘戎闢洮隴南征交趾西<lb/>
<pb n="KR4d0099_WYG_011-4a"/>
討靈夏威聲所加震疊海外常惋憤敵人倔强久割據<lb/>
燕慨然有恢復之志聚金帛内帑自製四言詩一章曰<lb/>
五季失圖獫狁孔熾藝祖造邦思有懲艾積帛内帑幾<lb/>
以募士曾孫承之敢忘厥志每庫以詩一字目之既而<lb/>
儲積如丘山屋盡溢不能容又别命置庫增廣之賦詩<lb/>
二十字分揭其上曰每䖍夕惕心妄意遵遺業顧予不<lb/>
武姿何日成戎捷其規模宏逺如此迨元豐間年榖屢<lb/>
登積粟塞上蓋數千萬石而四方常平之錢不可勝計<lb/>
<pb n="KR4d0099_WYG_011-4b"/>
餘財羨澤至今䝉利嘗語侍臣曰善為師者無智名無<lb/>
勇功自周以還惟漢高祖為近之若魏武可謂有智名<lb/>
若項籍可謂有勇功然皆不能一天下竊觀聖謨博大<lb/>
豈嘗須臾少忘藝祖之志哉嗟乎天不少延不及宣究<lb/>
駿功偉業以竟一代之能事然在位十有九載積精㑹<lb/>
神興為建立所以作人經世之略亦足以度越漢唐追<lb/>
迹三代矣況復謙沖退託去華務實終辭尊號弗受抑<lb/>
盛徳之舉也然則廟號稱神姑徇天人之意爾<lb/>
<pb n="KR4d0099_WYG_011-5a"/>
　序<lb/>
　　爾雅新義序<lb/>
萬物汝固有之是書能為爾正非能與爾以其所無也<lb/>
名之曰爾雅以此莊子曰中無主而不正外無正而不<lb/>
行舊説此書始于周公以教成王子夏因而廣之雖不<lb/>
可攷然非若周公子夏不能為也故予每盡心焉雖其<lb/>
微言奥㫖有不能盡不得謂不知者也豈天之将興是<lb/>
書以予贊其始譬如繪畫我為發其精神後之涉此者<lb/>
<pb n="KR4d0099_WYG_011-5b"/>
致曲焉雖使僕擁篲清道跂望塵躅可也<lb/>
　　鶡冠子序<lb/>
鶡冠子楚人也居于深山以鶡為冠號曰鶡冠子其道<lb/>
踳駮著書初本黄老而末流迪于刑名傳曰申韓厲名<lb/>
實切事情其極慘礉少恩而原于道徳之意蓋學之弊<lb/>
有如此者也故曰孔墨之後儒分為八墨離為三嗚呼<lb/>
可不慎哉此書雖雜黄老刑名而要其宿時若散亂而<lb/>
無家者然其竒言奥㫖亦每每而有也自博選篇至武<lb/>
<pb n="KR4d0099_WYG_011-6a"/>
靈王問凡十有九篇而退之讀此云十有六篇者非全<lb/>
書也今其書雖具在然文字脱謬不可攷者多矣語曰<lb/>
書三寫魚成魯帝成虎豈虚言哉余竊閔之故為釋其<lb/>
可知者而其不可攷者輒疑焉以俟博洽君子<lb/>
　　鬻子序<lb/>
鬻子名熊楚人也九十適周文王曰先生老矣對曰使<lb/>
臣捕獸逐麋則熊老矣若使坐籌國事臣尚少焉文王<lb/>
師之著書二十二篇實諸子濫觴之始今十有五篇者<lb/>
<pb n="KR4d0099_WYG_011-6b"/>
蓋闕而列子天瑞篇稱熊曰運轉無已天地密移疇覺<lb/>
之哉其力命篇又稱熊語文王曰自長非所增自短非<lb/>
所損者即南華藏舟鳧鶴之義也而今其書無之則熊<lb/>
之嘉言要㫖亡者多矣可不惜哉文字脱謬為之校正<lb/>
四字增者七減者八注百有五十二字云<lb/>
　　送李泰叔序<lb/>
二南之詩多矣而召南之王道成于騶虞周南之帝道<lb/>
成于麟趾者蓋國君之尊至于仁賢公子之貴篤于信<lb/>
<pb n="KR4d0099_WYG_011-7a"/>
厚而後闗雎鵲巢道化徳教之應極焉何則富貴之族<lb/>
氣驕貧賤之士志苦逸樂之習難移憂勤之性易感也<lb/>
是故好徳樂道之士出于憔悴枯槁之家者多焉至若<lb/>
髙明之裔累世貴達非夫篤信而好之者則不足預此<lb/>
也眞定泰叔故宰相文正李公之家也宰相之子翰林<lb/>
翰林之子尚書相繼而貴蓋三世矣真宗皇帝以為宋<lb/>
之世家嘗于從容語翰林曰卿之保守門户如朕之保<lb/>
守社稷也其家世如此今又有泰叔焉泰叔好學樂易<lb/>
<pb n="KR4d0099_WYG_011-7b"/>
氣質混然如渾金璞玉而又以逺器望之與人無疑喜<lb/>
嘉客典衣延之與其妻無明日之飯不顧也以此其志<lb/>
意使不為理鄣不為事蔽以明擇其始以剛保其終而<lb/>
遂能成就其才則尚書之後保翰林之門户者斯在泰<lb/>
叔矣官于㑹稽與予逰相好也既别姑道此以勉之<lb/>
　書後<lb/>
　　書王荆公逰鍾山圖後<lb/>
荆公退居金陵多騎驢逰鍾山每令一人提經一僕抱<lb/>
<pb n="KR4d0099_WYG_011-8a"/>
字説前導一人負木虎子隨之元祐四年六月六日伯<lb/>
時見訪坐小室乘興為予圖之其立松下者進士楊驥<lb/>
僧法秀也後此一夕夢侍荆公如平生予書法雲在天<lb/>
寳月便水二句便初作流字荆公笑曰不若便字之為<lb/>
愈也既覺悵然自失念昔横經座隅語至言極迨今閲<lb/>
二紀無以異于昨夕之夢人之生世何如也伯時能為<lb/>
我圖之乎吳郡陸某農師題<lb/>
　　書王文惠公詩後<lb/>
<pb n="KR4d0099_WYG_011-8b"/>
山隂陸某嘗觀如公徳宇固相度也猶欲留此示有命<lb/>
焉然世之人麋迷狗茍以幸富貴者何哉元祐庚辰十<lb/>
月二日<lb/>
　記<lb/>
　　越州寳林院重修塔記<lb/>
於越有山焉嘗飛而至其名為寳林有靈鰻岫居禱旱<lb/>
輒雨山雖不甚高而花木蕭閒自然出于塵垢之外吳<lb/>
越春秋云范蠡初作月城缺西北此峯一夕飛至實瑯<lb/>
<pb n="KR4d0099_WYG_011-9a"/>
琊東武海中山也蓋三神山俱在渤海中其上臺觀皆<lb/>
金玉而羣仙據之昔嘗有飛者兹山豈其類耶疑以仙<lb/>
聖久居亦舍不死之藥因以仙去故能乘風凌虚輕舉<lb/>
而至此不然何以能飛也越人以儲兹山之粹固多竒<lb/>
秀有仙國之餘風而其隂功著在福庭煉丹辟榖幾換<lb/>
金骨若余大父是也某獲承遺緒槩聞其一二矣故常<lb/>
希跂聖真而屢至其寺觀所謂鰻岫錫痕巨人之迹為<lb/>
之躊躇四顧以想像三神山于此已而登其塔高雲不<lb/>
<pb n="KR4d0099_WYG_011-9b"/>
違簷咫尺俯瞰闤闠若累塊積蘇焉越人瞻之遥以起<lb/>
信蓋乾徳中漢南王之所造也熙寜十年八月丙申其<lb/>
寺與塔俱焚光影所照其彤燭天鳥皆夜鳴逮曉一木<lb/>
無遺者山勢斗輕更欲飛舉而城郭氣象為之荒凉居<lb/>
無何廣平侯程公來領州政目無全事百廢俱興而有<lb/>
多餘之閒升鹿麗龜望之悵然且思有以復之自其塔<lb/>
始而宰官比丘與其州人莫逆公意于是良木之施雲<lb/>
如椎鑿雷如斧斤風如自春迄冬費幾萬緡而嚮之烟<lb/>
<pb n="KR4d0099_WYG_011-10a"/>
燼之餘已爛然金碧與日星爭麗矣何其速也蓋公自<lb/>
少年已擢顯科治外處内四紀于兹天下稱其才焉今<lb/>
雖老矣而謀國尚壯如獲興事造業更以協濟神明之<lb/>
運某将為公識其大者然則一塔之敏尚其餘事也<lb/>
　　台州黄巖縣妙智寺記<lb/>
佛出西方不知幾千萬里其書之契理㑹道與中國聖<lb/>
人之言一又其神靈之寓光景著見若今峨眉天台感<lb/>
觸之異非獨中州之人聞而趨之雖西域其徒亦累譯<lb/>
<pb n="KR4d0099_WYG_011-10b"/>
而至也與道家之説蓬萊方丈乃在煙海渺茫荒忽不<lb/>
攷之外異矣黄巖逺邑也其隣天台其俗無貴賤大抵<lb/>
嚮佛雖屠羊履豨牛醫馬走漿奴酒保洴澼之家亦望<lb/>
佛刹輒式遇其像且拜也以故學佛之徒飾宫宇為荘<lb/>
嚴則吝者施財惰者輸力傴者獻塗眇者效準聾者與<lb/>
之磨礱而土木之功蒼黈赭堊之飾殆無遺巧然其最<lb/>
佳曰妙智寺蓋建隆中僧南惠之所造迨今百年繼者<lb/>
非一而卒成之者如吉也余聞之也夫所謂妙智者佛<lb/>
<pb n="KR4d0099_WYG_011-11a"/>
之所知是也疏觀泛應無適而非真可得而不可求可<lb/>
知而不可授雖母欲以與季不能也蓋智難口傳妙須<lb/>
心解如此今以名其寺如吉與其徒託而居之矣當知<lb/>
是也彼世之人舍是弗圖而逐逐于外以事荘嚴則雖<lb/>
飾以金銀絡以珠玉譬猶蜃噓成樓半出霄漢其彩五<lb/>
色終非實相如吉善住持置田數百畝延十方衆以為<lb/>
無窮永久之賴邑人多之而余兄嘗宰是邑言其善故<lb/>
與為記因附以所聞使刻諸石焉<lb/>
<pb n="KR4d0099_WYG_011-11b"/>
　　永慕亭記<lb/>
熙寜三年予之同年友衢梁陳君澤民㑹葬其親于州<lb/>
南龍塘之原而屋其墓之南嚮以致孝饗而命之曰永<lb/>
慕之亭謂夫榮禄之不逮吾親而恨慕于此亡窮也其<lb/>
後二年書走京師屬予記之而敘以書曰沐天不與幸<lb/>
嘉祐中先妣棄諸孤于齊先妣之憂未禫而先君如京<lb/>
師捐館舍先君之禍又未祥而先大母復棄諸孤于齊<lb/>
首尾四年三遭大變護持重喪千里旋反而先君客殯<lb/>
<pb n="KR4d0099_WYG_011-12a"/>
未克東也居五年沐天與幸既中第矣始克奉先君之<lb/>
柩以歸三親之喪雖畢集鄉里未顧何有一坏之土以<lb/>
封瘞也西安徐氏閔沐之貧無以葬以其地與之于是<lb/>
沐之志遂焉蓋扶舁之艱難經營之勤苦至于如此此<lb/>
沐之所以屬吾朋友以記也余聞之也自王者之迹熄<lb/>
而澤亡南陔白華之詩不作于世而先王之美俗敝矣<lb/>
事親者齋無以潔身戒無以養志廉恥衰陵孝友微缺<lb/>
而其末流以至于今猶在也澤民于是時乃不易乎世<lb/>
<pb n="KR4d0099_WYG_011-12b"/>
而自拔于常流之中禄不逮親而懐無窮之慕其孝可<lb/>
謂至矣使澤民由是焉擴而充之則南陔之養今雖無<lb/>
所及矣其所謂白華之潔而以事君則忠以事長則順<lb/>
終于隂可以通神明而陽足以厚風俗者将在于兹此<lb/>
予之所以記也<lb/>
　　適南亭記<lb/>
㑹稽為越之絶而山川之秀甲于東南自晉以來高曠<lb/>
宏放之士多在于此至唐餘杭始盛而與越爭勝見元<lb/>
<pb n="KR4d0099_WYG_011-13a"/>
白之稱然杭之習俗華媚善占形勝而丹樓翠閣輝映<lb/>
湖山如畫工小屏細巧易好故四方之賓客過而覽者<lb/>
往往後越夫越之美豈至此而窮哉意者江山之勝雖<lb/>
在而昔賢往矣距今千嵗幽深寂寞殆有鬱而不發者<lb/>
也熙寜十年給事中程公出守是邦公吏師也所至輒<lb/>
治故其下車未幾弗出庭户之間而政成訟清州以無<lb/>
事乃與賓客沿鑑湖上蕺山以尋将軍秘監之跡登望<lb/>
稍倦未愜公意于是有以梅山勝告公者蓋其地昔子<lb/>
<pb n="KR4d0099_WYG_011-13b"/>
眞之所居也今其少西有里曰梅市其事應史公聞往<lb/>
焉初届佛刹横見湖山一面之秀以為未造佳境也因<lb/>
至其上望之是日也天和景晴竹莖尚疎木葉微合峯<lb/>
巒如削間見層出公曰此山之佳處也已而北顧見其<lb/>
煙海杳冥風帆隠映有魁偉絶特之觀而高情爽氣適<lb/>
相值也夕陽在下不得已而後去其山之僧用和者契<lb/>
公之意因髙構宇名之曰適南蓋取荘周大鵬圖南之<lb/>
義暇日以衆飲而賞焉水轉挹轉清山轉望轉碧而俯<lb/>
<pb n="KR4d0099_WYG_011-14a"/>
仰之間海氣浮樓臺野氣墮宫闕雲霞無定其彩五色<lb/>
少頃百變殆詞人畫史不能寫也于是闔州以為美觀<lb/>
而春時無貴賤皆往又其風俗潔雅嬉逰皆乘畫舫平<lb/>
湖清淺晴天浮動及登是亭四眺無路風輕日永若在<lb/>
蓬萊之上可謂竒矣然則所謂餘杭者未必如也公蘇<lb/>
人也自其少時已有詩名咳唾成珠人以傳玩則摹寫<lb/>
物象道所難言其在公賦之乎雖然公之美志喜于發<lb/>
揚幽懿豈特賁一山而已凡此鄉之人藏道蓄徳晦于<lb/>
<pb n="KR4d0099_WYG_011-14b"/>
耕隴釣瀨屠市卜肆魚鹽之間者正仰天子仁聖拔用<lb/>
忠賢夢想多士斯可以出矣庶幾託公之翼摶風雲而<lb/>
上哉<lb/>
　<lb/>
　<lb/>
　<lb/>
　<lb/>
　陶山集巻十一<lb/>
</p>
<p>
</p>
  </div>
</body>
</text>
</TEI>
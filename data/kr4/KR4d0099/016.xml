<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陶山集卷十六</head> <lb/>
    <p>
<pb n="KR4d0099_WYG_016-1a"/>
欽定四庫全書<lb/>
　陶山集卷十六<lb/>
　　　　　　　　　　　　　宋　陸佃　撰<lb/>
　誌銘<lb/>
　　盛氏夫人墓誌銘<lb/>
夫人姓盛氏和州人生數嵗工部侍郎李公虚己育之<lb/>
及長李公季女歸于山隂尚書屯田傅郎中瑩夫人往<lb/>
媵焉夫人婉娩聴從不事華靡而居家忠能動其上恕<lb/>
<pb n="KR4d0099_WYG_016-1b"/>
能化其下一家慕之李早世傅公再娶謝氏號永安縣<lb/>
君夫人移所以事李者事之永安歸寜嘗與夫人偕而<lb/>
陽夏公絳歎其詳淑至引其賢以訓飭左右且謂傅公<lb/>
曰家有三美主君仁明而其妻良而娣又良也今之學<lb/>
士大夫罕得而兼焉惟公得之全傅氏其殆興乎生二<lb/>
男一女曰傅師傅中女適鎮江軍節度推官王淵孫男<lb/>
四人廉卿温卿毅卿愿卿孫女一皆幼傅師傅中有文<lb/>
行應進士更為舉首安貧樂義蕭然隘巷而弦歌之聲<lb/>
<pb n="KR4d0099_WYG_016-2a"/>
弗輟也夫人恃之樂以忘憂嘗曰吾觀世人金多鼠壤<lb/>
有餘肉而往往兄與弟鬩子與母鬨雖享三牲不下咽<lb/>
矣以彼易此吾弗許也蓋其母子之賢如此後寝疾醫<lb/>
來輒命遣之曰弗活矣靈丹不能起無命雖欲救曷濟<lb/>
也享年七十有一以熙寜十年七月壬戌卒以元豐元<lb/>
年七月壬午葬其墓在㑹稽五雲之鄉将葬傅師傅中<lb/>
以施君渥狀請銘銘曰死其散耶生其聚耶夭夀其専<lb/>
于數耶疇斡旋是疇佛仔肩而行是夢者為覺乎覺者<lb/>
<pb n="KR4d0099_WYG_016-2b"/>
為夢乎夫人知哉杳難問歟嗚呼已矣燕此新居<lb/>
　　鮑氏夫人墓誌銘<lb/>
夫人温州永嘉人出鮑氏歸侯氏太常少卿諱軻之女<lb/>
尚書屯田郎中諱正臣之妻天性警悟所習無不工早<lb/>
失母而祖夫人春秋已高諸弟尚幼夫人事大母如母<lb/>
處家事悉有倫少卿尤鍾愛既嫁事姑如大母雞鳴而<lb/>
起率至夜分就寝姑意有所欲未及言夫人輒先意而<lb/>
至平居于財無所愛吝以資奩嫁族中女數人晚年自<lb/>
<pb n="KR4d0099_WYG_016-3a"/>
奉益簡儉視世味甚薄每晨興惟誦佛書雖久弗懈疾<lb/>
且革合掌焚香稱諸佛名號乃卒寔元祐七年十月甲<lb/>
子也享年六十有九累封仁夀縣太君将以明年十月<lb/>
甲子即郎中墓而合葬之在杭南陽驍龍山子需早亡<lb/>
臨右宣徳郎開決二浙積水渙蘇州長洲縣丞觀舉進<lb/>
士兩至禮部壻温州進士張存南劍州順昌縣令張拊<lb/>
安州録事參軍監杭州鹽官縣鹽監郭汝嘉右朝散郎<lb/>
知隴州趙亢婺州觀察推官張伯昌孫男女十有四人<lb/>
<pb n="KR4d0099_WYG_016-3b"/>
臨非夫人出而夫人撫視之如同生莫知其異出也臨<lb/>
亦篤于孝敬事夫人與他子等每夫人疾病皆不出卧<lb/>
内殆廢寝食母子之間慈孝兼至人莫不以為難夫人<lb/>
獨曰慈孝相應之行爾此以慈往則彼以孝至亦報施<lb/>
之道自然之理也臨當官强敏兼之威惠嘗為剡宰剡<lb/>
人至今思之又嘗為信守信人思之如剡蓋良吏也二<lb/>
弟亦佳士余為給事中嘗薦臨宜備朝廷器使今臨歴<lb/>
任寖顯名卿巨人雖多知之然皆莫余先也銘曰嗚呼<lb/>
<pb n="KR4d0099_WYG_016-4a"/>
仁夀而受斯邑仁則是矣夀止于斯耶<lb/>
　　仁夀縣君鮑氏墓誌銘<lb/>
夫人姓鮑氏開封人幼有至性五嵗侍母病不解衣下<lb/>
榻族人竒之及笄父從周以歸直翰林醫官院張君昭<lb/>
式逮事舅姑其孝不衰焉為人恭儉衣服帷帟之具取<lb/>
潔而已熙寜九年以慶夀殿推恩賜冠帔後四年封君<lb/>
于仁夀縣及後五年二月戊寅以疾卒生五男三女子<lb/>
二已嫁男曰應年早世其次博古好古信古知古好古<lb/>
<pb n="KR4d0099_WYG_016-4b"/>
今為翰林院醫官以方術世其家博古為進士學有根<lb/>
本屢試禮部能不以科舉為意従余逰蓋久嘗得遺金<lb/>
輒訪遺者還之余每歎其行而今紫微蘓公亦以辭學<lb/>
稱之曰是必能大其門者也信古娶竇氏亦有孝行方<lb/>
夫人病刲股者再焉由子若婦觀之則夫人之母道及<lb/>
其為姑可知矣故與為銘使概見後世且祔赤蒼其夫<lb/>
之墓寔元祐元年五月二十八日也享年五十有一銘<lb/>
曰得封以夫得銘以子匪耀其生亦光其死<lb/>
<pb n="KR4d0099_WYG_016-5a"/>
　　夀昌縣君陸氏墓誌銘<lb/>
夫人夀昌縣君吏部郎中直昭文館陸公諱軫之女右<lb/>
諫議大夫集賢院學士楊公諱大雅之婦二公者信道<lb/>
深篤為宋醇儒在真宗仁宗時逡巡内官有靜退君子<lb/>
之風而其意嚮莫逆也于是遂為婚姻夫人習于兩家<lb/>
之善女徳婦道咸應禮法家人宜之方斯時舅没姑老<lb/>
蓋内政屬焉而閨門諧嬉姑従婦聴薰然慈仁翕翕一<lb/>
堂之上而使人之鬩也消可謂賢也已矣熙寜九年二<lb/>
<pb n="KR4d0099_WYG_016-5b"/>
月初七日以疾卒于蘇州享年五十有一三男子曰上<lb/>
卿信州上饒縣尉曰客卿舉進士曰列卿尚幼六女子<lb/>
長適睦州桐廬縣主簿程容次適婺州永康縣主簿吳<lb/>
師復次適試祕書省校書郎程宏餘在室卜以元豐元<lb/>
年二月十六日葬于蘇州吳縣長洲鄉官山龍師塢祔<lb/>
其夫虞部郎中諱沆之墓上卿以銘屬我夫人吾姑也<lb/>
知其褘懿為詳莫某若者然則非某其孰宜銘銘曰以<lb/>
所願乎下上以嬪乎姑以所治乎内外以媛其夫春秋<lb/>
<pb n="KR4d0099_WYG_016-6a"/>
承祀蘋藻靜嘉芼之湘之薦徹不譁示我壼儀克堪厥<lb/>
家猗歟夫人特女法耶<lb/>
　　蒋氏夫人墓誌銘<lb/>
金壇蒋氏者其父諱郢春秋七十又五元豐三年以季<lb/>
夏癸丑卒以季冬庚申葬墓在登龍之鄉其夫潁川府<lb/>
君積中之兆男四人孟曰獻臣次衮次亢次京孫男七<lb/>
人孟曰廓次度次庶次賡獻臣早卒其三孫未名女五<lb/>
人孫女五人曾孫男女五人夫人立徳不驕不吝無所<lb/>
<pb n="KR4d0099_WYG_016-6b"/>
専妒資于事父以事舅而舅曰尊我資于事母以事姑<lb/>
而姑曰親我又能以義相其夫以仁道其子舅姑既沒<lb/>
府君實賴夫人經理其家蓋事常豫立問奴以耕而非<lb/>
春鳴之所驚問婢以織而非秋蛬之所促卒以積日累<lb/>
勞殖陳氏之宗其後府君棄世夫人春秋高矣方兹時<lb/>
亢耕兗學廓度庶賡亦舉進士已而廓度相躡登科朱<lb/>
丹其門實㳺吾館廓頗樸茂度也翹俊可喜釋褐東歸<lb/>
拜伏堂上夫人蓬然白髪玉雲可鑒視二孫之立青袍<lb/>
<pb n="KR4d0099_WYG_016-7a"/>
凌草邑閭榮之熙寜嵗在單閼勾吳大饑夫人令子為<lb/>
食于路與里之飢者又壝其地以掩暴骼數千百人君<lb/>
子聞之不多其子而多其母也廓今為江寜府句容縣<lb/>
主簿度試秘書省校書郎齋戒授書以狀乞銘于予且<lb/>
曰吾母生于遐方晦里無爵位名號光顯以死當得君<lb/>
言以信于後余悲其意不得而違也銘曰婉娩玉女姤<lb/>
我金夫嫓徳合善以同而車克生孫子珠璣在庭勿憚<lb/>
勿投慎垂之旌庶幾有傿以妥厥靈<lb/>
<pb n="KR4d0099_WYG_016-7b"/>
　　孫氏夫人墓誌銘<lb/>
夫人孫氏蓋淮之南賢女子擇對不嫁至年二十五而<lb/>
歸喬氏嘉祐中卜鄰而處在高郵玉女鍊丹井少東數<lb/>
十步御家有常徳推以孝慈而百善備平居言行皆可<lb/>
從迹自其為婦訖于為母家人欲指其過而不得又少<lb/>
崇佛甚謹雖白首猶躬自滌濯具香火然非有所怖而<lb/>
求福也皇考諱護子曰執中師中執中今為尚書吏部<lb/>
郎中師中郊社齋郎吏部篤厚君子也郊社亦良士乃<lb/>
<pb n="KR4d0099_WYG_016-8a"/>
予布衣時師友實聞夫人之行舊矣距今閲二紀而夫<lb/>
人年八十有七見子有孫孫又有子醇徳美道與年俱<lb/>
尊其惠澤不獨成其子之賢而又以其餘善其宗族鄉<lb/>
黨豈所謂河潤九里珠生淵而崖不枯者耶吏部既貴<lb/>
夫人四受封邑元祐二年正月某日以夀安縣太君卒<lb/>
于京師二月某日其孤泣血徒跣扶其柩歸葬于揚州<lb/>
三月某日遂祔其夫光禄寺丞諱某之墓銘曰為女斯<lb/>
女為婦斯婦有婦而姑如其為母誰畫之圖或書之史<lb/>
<pb n="KR4d0099_WYG_016-8b"/>
曰求女法将在于此<lb/>
　　陳留郡夫人邊氏墓誌銘<lb/>
故觀文殿學士孫威敏公夫人邊氏者其先楚丘人祖<lb/>
諱肅樞宻直學士贈兵部侍郎考諱調兵部郎中贈開<lb/>
府儀同三司夫人十有七嵗歸威敏是時公為秘書丞<lb/>
監高郵軍酒明道二年以南郊恩封金城縣君明年公<lb/>
為監察御史裏行未幾以言事謫監永州酒夫人方歸<lb/>
寜報至家人皆驚惻以航重湖為唁夫人獨慨然曰丈<lb/>
<pb n="KR4d0099_WYG_016-9a"/>
夫為國以忠義得罪無所愧恨重湖雖險安之若命可<lb/>
也慶厯八年公為龍圖閣直學士環慶路經略安撫使<lb/>
知慶州以南郊恩進封仁夀郡君皇祐四年廣源蠻儂<lb/>
智高反據邕州朝廷倚公討賊乃除廣南東西路經略<lb/>
安撫使公以任重嘗退朝深念夫人輒請公曰曷念之<lb/>
深也如聞河陜之間騎卒精鋭宜若可使者適與公意<lb/>
合遂請以從厥後破賊卒以騎勝公還上乃特賜夫人<lb/>
冠帔明年公為樞宻副使進封陳留郡夫人夫人曰公<lb/>
<pb n="KR4d0099_WYG_016-9b"/>
在西樞我從公貴而吾母尚未命願以今恩施及幽竁<lb/>
可乎公為言之于是追封温氏旌徳縣太君後公謝事<lb/>
居符離以真自適與世淡若無意家事無大小決于夫<lb/>
人公自以不憂而内外之姻至所以應之皆顧禮公薨<lb/>
未始少惰蓋十有六年如公之存一日也先是公考妣<lb/>
葬蘭亭即其地置寺賜名資慶顯尊禪院因以私田二<lb/>
千餘畝贍其僧及公從葬夫人又令葺其宇上嵗益以<lb/>
山隂之田四頃由是孫氏之阡長以完善夫人吾從母<lb/>
<pb n="KR4d0099_WYG_016-10a"/>
也有才智持家頗嚴甚遇事以理取勝雖公不能無屈<lb/>
亦天下竒女子也一男之敏承事郎年少耳見義輒為<lb/>
善與人交重然諾有威敏之風實能祗事夫人諧之以<lb/>
孝然其鞠養成就至于如此蓋夫人之徳也三女子長<lb/>
適朝散郎胡宗堯次適太子中舍蘇炳次適河東轉運<lb/>
判官奉議郎荘公岳其適宗堯公岳者皆已亡夫人春<lb/>
秋六十有五元豐四年六月六日以疾卒之敏将以某<lb/>
月某日葬祔公之墓乃來速銘銘曰夫人之才威敏是<lb/>
<pb n="KR4d0099_WYG_016-10b"/>
資惜也女子而止于斯克紹厥家一子而足彼雖多子<lb/>
有不能續作此新銘載以吉玉<lb/>
　墓表<lb/>
　　沈君墓表<lb/>
居士諱鋭字蓄之其先吳興人仕錢氏及俶納土遂遷<lb/>
桐川因家焉曾大父某大父某父某皆不仕桐川之沈<lb/>
分散扶疎至居士蓋四世矣居士少尚氣節博讀子史<lb/>
百家之言雖星經卜志無所不習晚學佛書解其理喜<lb/>
<pb n="KR4d0099_WYG_016-11a"/>
為詩文善飲酒與賓客燕私談笑每終日忘其力之憊<lb/>
也出入閭巷里人目而敬之春秋六十有二卒于熙寜<lb/>
六年十有二月丙戌以八年八月乙酉葬其墓在廣徳<lb/>
鄉義和里丹井山先塋之側未卒兩月嘗語人曰人生<lb/>
一世如夜托逆旅方六七十則雞唱之時也睡餘飛夢<lb/>
不旋頃而覺則又行而之彼矣因賦詩以道前意子三<lb/>
人曰某曰憑曰某憑賜同進士出身女三人已嫁皆先<lb/>
居士卒桐川之俗初不趨學讀書者輒笑之居士獨使<lb/>
<pb n="KR4d0099_WYG_016-11b"/>
憑學憑有文行吾逰之賢者也治平三年今大丞相王<lb/>
公守金陵以緒餘成學者而某也實竝羣英之逰方是<lb/>
時初識憑面愛其平粹無礙與之交淡然已成故固已<lb/>
卜知居士矣其後遂為同年之友憑遂起家而華其鄉<lb/>
里然人不多憑之能慰其父而多居士之善教子也夫<lb/>
人某氏亦有懿行孝于舅姑友于娣姒善相其夫而母<lb/>
三男三女以慈後居士六月亦卒<lb/>
　　貴谿縣丞程君天民墓表<lb/>
<pb n="KR4d0099_WYG_016-12a"/>
尚書都官郎中程公諱迪有子曰天民字行可未冠舉<lb/>
進士中甲科後二年始應銓格進所撰詩書論以洪州<lb/>
司法參軍充相州州學教授遷瀛州防禦推官知衢州<lb/>
西安縣事充饒州州學教授丁外艱服除調信州貴谿<lb/>
縣丞以疾卒于智亭寔元豐九年正月十三日也享年<lb/>
三十二葬以八月二十四日墓在其鄉三衢雲臺大澳<lb/>
之原君幼則聰敏不好兒弄日誦數千言成童屬文操<lb/>
紙立就及出仕宦恂恂一年少爾然為學官有師法為<lb/>
<pb n="KR4d0099_WYG_016-12b"/>
縣有吏治熙寜中予暨行可嘗試開封進士是時神考<lb/>
相王文公作成治法初以經術造士其被命攷校者至<lb/>
數十人稱一時之選余于其間愛行可受才俊邁而造<lb/>
行粹良竊謂異時當為國器即今雖未備成蓋詩所謂<lb/>
金玉其相者也傳曰金錫鍊而精琮璧性有質此衛武<lb/>
公得數九十有五更事閲理既老而益精故詩人歌之<lb/>
道盛徳至善民之不能忘也嗟乎行可雖受道之質可<lb/>
謂美矣然閲世未久不幸短命以死誠使黄髮兒齒台<lb/>
<pb n="KR4d0099_WYG_016-13a"/>
背如古之人其所至豈易量哉有文集若干巻亦可以<lb/>
觀其志也夫人尚書左丞鄧公諱潤甫之女生男曰俱<lb/>
今為假承務郎女二人適太廟齋郎樓彦升婺東陽縣<lb/>
主簿朱耜俱能自樹立甚似行可其續大前人之光将<lb/>
在于此故樂為之道使歸揭石焉<lb/>
　　朝請大夫鄭公墓表<lb/>
公姓鄭氏名惇忠字景孚其先陳留人今徙潤州丹徒<lb/>
皇考諱向在真宗時試禮部賦政本于天為第一有露<lb/>
<pb n="KR4d0099_WYG_016-13b"/>
洒慈愛霜嚴興彝之語都人至以書錦屛紈扇而四方<lb/>
學者競傳誦之一時聲名藉甚及廷試遂中甲科家藏<lb/>
書萬餘巻攷其平生趣操蓋清慎君子也官至尚書兵<lb/>
部郎中職至龍圖閣直學士知杭州卒公天聖十年始<lb/>
以皇考奏補守将作監主簿五遷太子中舍賜緋章服<lb/>
又五遷尚書比部郎中㑹更官制改授朝請大夫賜紫<lb/>
章服歴監潤州台州滁州三商稅務知明州奉化湖州<lb/>
歸安洋州西鄉三縣通判衢州又通判沂州知筠州遂<lb/>
<pb n="KR4d0099_WYG_016-14a"/>
致仕公為人有美質粹然天成見之使人愛慕殆詩所<lb/>
謂温其如玉者也夫人何氏尚書職方郎中知止之女<lb/>
亦有賢行初封孝義縣君再封仁和熙寜中佃娶夫人<lb/>
長女居公之家久見公為政篤于惠愛如其名而夫人<lb/>
孝義仁和如其號常譽嘆之不足已而宦學往來鶉居<lb/>
無常處率五六年一相值迨今更數十寒暑蓋再見而<lb/>
無夫人又一見而無公矣嗚呼生者逆旅也豈不信哉<lb/>
夫人以元豐六年正月丁亥卒年五十七公以元祐二<lb/>
<pb n="KR4d0099_WYG_016-14b"/>
年六月乙酉卒年六十一合葬黄州黄岡縣永安鄉之<lb/>
原嵗在大荒落月在丙日丙辰也二男子夷逸黄州司<lb/>
理參軍夷道太廟齋郎四女子壻曰瀛州防禦推官周<lb/>
夀歙州軍事判官沈竦右班殿直曹彦輔其一即佃也<lb/>
孫男四人皆尚幼竊嘗聞之死而不亡者夀蓋非聲名<lb/>
之觕事也然世之人才共以此為不泯故佃載公暨夫<lb/>
人之迹使葬而揭之石且告後世焉亦得而已也<lb/>
　行狀<lb/>
<pb n="KR4d0099_WYG_016-15a"/>
　　周氏夫人行狀<lb/>
夫人周氏越州山隂人初事府君年二十有六矣天性<lb/>
勤儉不務華飾奉嫡夫人孫氏能以禮不以府君之愛<lb/>
輒懈也嫡夫人久而愛之屬以内事康定中傅氏之族<lb/>
蕃衍日大而府君以不足于養為憂去城之東湖得童<lb/>
山廢田百頃又得浪港廢陂數百畝府君以千金易之<lb/>
曰田将種之粳稌而陂将養之芻葦也顧諸子尚幼又<lb/>
欲令力學以世其家問誰可主者意在夫人而夫人承<lb/>
<pb n="KR4d0099_WYG_016-15b"/>
其意府君喜曰汝才真可以此付也故常往來童山獨<lb/>
為提其大要而以其節目任之凡所以更革而新之者<lb/>
出于夫人之謀十三四也居久之生事就緒嵗有餘入<lb/>
而府君無内顧之憂者實夫人之助也慶厯中嫡夫人<lb/>
卒皇祐中府君卒夫人尚居山中又十餘年迨族人析<lb/>
生夫人已白首矣始歸于家謝去生事而誦浮圖之書<lb/>
以永日生子二人長璟舉進士次珫早亡常謂二子曰<lb/>
吾所以望汝者不在于應舉覓官在于力學以為善士<lb/>
<pb n="KR4d0099_WYG_016-16a"/>
不為鄉人之所輕則吾志足矣二子就學夫人出奩中<lb/>
物供其求無秋毫愛也将卒雖衣衾有所不完而未嘗<lb/>
介意璟尚古喜學與其從兄稱于鄉里號諸傅云而今<lb/>
右正言直集賢院孫公愛其文行以其子妻之則其母<lb/>
之所存可知也享年六十有五卒于熙寜三年十二月<lb/>
初六日<lb/>
　　邊氏夫人行狀<hi>原註借龔深之待制名撰</hi>
夫人楚丘人兵部郎中樞宻直學士贈兵部侍郎邊公<lb/>
<pb n="KR4d0099_WYG_016-16b"/>
諱肅之孫兵部員外郎贈開府儀同三司諱調之女吏<lb/>
部郎中直昭文館贈諫議大夫陸公諱軫之婦國子博<lb/>
士贈正議大夫諱珪之妻初諫議在三司為鹽鐵判官<lb/>
得疾危惙子弟幼家人惶擾不知所為儀同至誠惻怛<lb/>
躬率國醫治之日三候門恩義甚篤吏部既愈以故願<lb/>
通婚姻夫人十五而嫁十六而字子薰然孝慈族中老<lb/>
婦壯母自以為不及平居自奉儉薄不服犀玉珠貝之<lb/>
飾不好出入逰觀所至官舍未嘗臨御窓有池臺花木<lb/>
<pb n="KR4d0099_WYG_016-17a"/>
之勝雖近不覿若汝隂所謂西湖南陽百花洲金陵小<lb/>
金山皆天下名園去州宅纔跬步子孫强之為一至而<lb/>
止日常焚香誦經持念諸佛名號數珠為屢絶其婉娩<lb/>
聴從出于天性非有保阿傅姆珩璜琚瑀如古也而言<lb/>
應詩禮行中圖史為諸女法人以為難生四男子佖右<lb/>
朝奉郎通判楚州佃左朝奉大夫龍圖閣待制知江寜<lb/>
府傳左奉議郎僉書鎮東軍節度判官㕔公事倚杭州<lb/>
餘杭縣尉孫十有三人表民長民一䕫師稷師契師益<lb/>
<pb n="KR4d0099_WYG_016-17b"/>
舉進士宦字右承務郎守宰宲宥邃尚幼孫女十人四<lb/>
人已嫁壻曰鄉貢進士王珙瀛州防禦推官知婺州浦<lb/>
江縣吳孝能左宣徳郎知開封府封丘縣周邦式池州<lb/>
司理參軍李知剛曾孫男女四人景徳中契丹犯澶淵<lb/>
侍郎是時守邢州詔聴棄城以便宜従事侍郎匿詔書<lb/>
閉門拒敵全活數十萬人河朔父老尚能言之今夫人<lb/>
白首孫曾滿前有笄有冠亦有攜抱夀考光大克享備<lb/>
福蓋邢州隂徳積累之厚實在于此累封永嘉郡太君<lb/>
<pb n="KR4d0099_WYG_016-18a"/>
元祐八年二月八日卒疾亟子孫涕泣問所欲言者夫<lb/>
人曰吾平生方寸不昧神天雖使僕妾常加假借至于<lb/>
貓狗未嘗妄叱也自視無罪悔又姊妹間吾夀最高子<lb/>
孫最盛大豈復有所言哉矧今往生鄧氏矣亦樂處也<lb/>
毋用修營佛事享年六十有九諸孤卜以十月二日合<lb/>
葬寳峯山正議之墓原深之與夫人諸子逰<hi>案此句原本脱深之</hi>
<hi>二字據此文係借龔深之名撰則此處應有此二字今增入</hi>于待制嘗同寮尤相好<lb/>
也審聞夫人家行之美姑次第之以俟當世法言之君<lb/>
<pb n="KR4d0099_WYG_016-18b"/>
子誌焉而納之墓<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陶山集巻十六<lb/>
</p>
<p>
</p>
  </div>
</body>
</text>
</TEI>
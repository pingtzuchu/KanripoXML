<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陶山集巻十四</head> <lb/>
    <p>
<pb n="KR4d0099_WYG_014-1a"/>
欽定四庫全書<lb/>
　陶山集巻十四<lb/>
　　　　　　　　　　　　　宋　陸佃　撰<lb/>
　誌銘<lb/>
　　通直郎邊公墓誌銘<lb/>
公諱珣字仲寳姓邊氏給事中贈工部侍郎諱肅之孫<lb/>
兵部員外郎贈開府儀同三司諱調之子給事在真宗<lb/>
時嘗守邢㑹契丹大入帝幸澶淵宻詔若州不可守聴<lb/>
<pb n="KR4d0099_WYG_014-1b"/>
以便宜南保給事匿詔書督丁壯乘城悉所部兵陳以<lb/>
待之賊騎傅城不能下時鎮魏深趙磁洺六州閉壁不<lb/>
出老幼皆趨邢所全活甚衆擢樞宻直學士河朔之民<lb/>
至今能道之兵部在仁宗時嘗更省府與韓忠獻公及<lb/>
予祖諫議為僚友相好也有醇徳美行終福建路轉運<lb/>
使公以父䕃補太廟齋郎調越州餘姚縣尉又為尉㑹<lb/>
稽進梓州監亭縣令書寫河東路經略安撫都總管司<lb/>
機宜文字改平江軍節度推官邠州觀察支使揚州觀<lb/>
<pb n="KR4d0099_WYG_014-2a"/>
察推官遂以宣徳郎致仕賜五品服今上即位遷通直<lb/>
郎紹聖二年三月甲子以疾卒于姑蘇採蓮涇之私第<lb/>
享年七十有二疾革曰吾少時遇持戒僧以所誦佛書<lb/>
置吾頂祝之曰願他日臨終無疾痛若将夢寐然是時<lb/>
頗諱聞今思之真善頌也語訖奄然如寐其孤卜十有<lb/>
一月甲子葬公吳縣蒸山之原公少孤能立事諸兄惟<lb/>
謹宗族鄉黨稱其悌在官有能名威敏孫公頗稱之威<lb/>
敏公姊之夫也帥并門辟公以自助不専為親居無何<lb/>
<pb n="KR4d0099_WYG_014-2b"/>
威敏以治錢塘行事或越法度貶公亦傍縁被譴累或<lb/>
勉之自明公曰孫公既不辯吾雖無言可也及英廟起<lb/>
威敏經略陜西有司亦言公初無罪實朝廷乃復公官<lb/>
始赴平江之任㑹崑山旱蝗公被檄督捕而瀕海萑葦<lb/>
盤互蝗集其下不可得莫知為計者公使為連梃碎根<lb/>
植于上而蝗悉斃諸郡取以為法又嘗直盜牛者之寃<lb/>
今其家尚存言輒流涕公為人樂成人之美聞善抵掌<lb/>
稱慕與人交有終始自初仕宦所與逰多豪英後多為<lb/>
<pb n="KR4d0099_WYG_014-3a"/>
名卿重人而公蹭蹬終微遭遇然夀考康寜殆五十年<lb/>
往來吳中極山水之勝扁舟乘興時過其子官舍所謂<lb/>
名卿重人者未必如也豈五福難備罕得而兼歟将達<lb/>
宦酣于富貴與處閒就曠薄滋味為適而已者其得失<lb/>
自然不同歟夫人陸氏前卒二男子裕睦州團練推官<lb/>
祁習進士三女子長適朝散大夫梁黄裳次為比丘尼<lb/>
次適奉議郎陸傳孫五人知微知章知白知常一女子<lb/>
也裕諸邊之秀喜學有志尚能似其先人公吾舅也吾<lb/>
<pb n="KR4d0099_WYG_014-3b"/>
母葬㑹稽其地曰寳峯夢想慈顔抱終天之恨幸時見<lb/>
公以慰渭陽無窮之思孰謂去越尚新而公已云亡矣<lb/>
其尚忍為之銘乎噫憂患之餘逡巡夢境精思凋落如<lb/>
老畫師非復昔時文彩雖欲盡公之彷彿不能也銘曰<lb/>
我見舅氏如母之存舅氏見我其如子孫寳峯相望蒸<lb/>
山之原今其已矣尚復何言<lb/>
　　朝奉大夫陸公墓誌銘<lb/>
佃之皇祖吏部郎公諱軫越人也逮真宗仁宗在館閣<lb/>
<pb n="KR4d0099_WYG_014-4a"/>
最久華文質行粹美無疵為子若孫若其從子安承善<lb/>
訓隨性之厚薄各有得焉蓋得其質素不為表襮以能<lb/>
政事者公也公諱琮字寳之吏部再従子也幼孤吏部<lb/>
自教養之公亦感憤為學甚力能如吏部意乃任公為<lb/>
郊社齋郎為吉州龍泉縣主簿南康軍星子縣尉夀州<lb/>
夀春縣令知䖍州石城䖍化兩縣又知江寜府上元縣<lb/>
知連州通判潤州又知處州最後根括兩浙路鹽錢官<lb/>
八遷至朝奉大夫勲四轉至上輕車都尉公為䖍化令<lb/>
<pb n="KR4d0099_WYG_014-4b"/>
少保趙公抃辟也邑號難治風俗壊久矣至于子輾父<lb/>
足弟捩兄臂自其意為之者莫怪也無幾何有翁在庭<lb/>
訴其子毆者問之眞是也使腰以石沈諸江若是者殺<lb/>
三人焉于是一邑大驚俗驟變子為後以孝弟為下以<lb/>
恭人或以比鄴令殺為河伯娶婦者在潤州也嵗大饑<lb/>
斗米錢三百疫繼作公方攝州事圖所以救卹之方備<lb/>
至適有官舟溺米數萬石有司請曝之入州廩公盡使<lb/>
貸民人用以濟餘所在大略亦如此而尤清慎蓋去夀<lb/>
<pb n="KR4d0099_WYG_014-5a"/>
春嘗有以錢千緡粟千石半途贐者公不顧公為人尚<lb/>
氣節對賓客不改越音言雖無華然意所造自有餘趣<lb/>
老猶賦詩以公餘觀史以俸餘買書曰吾以此終身亦<lb/>
以此遺子孫可矣娶楊氏封金華縣君光禄卿璵之女<lb/>
五子俁早卒侁今為太廟齋郎俛傑僎舉進士皆勤孝<lb/>
有立有公之風四女長以疾在室次適進士桑定國次<lb/>
適盧州舒城縣主簿章劭次適奉國軍慈谿縣主簿劉<lb/>
芹孫男五人女二人春秋六十有六元豐五年十月八<lb/>
<pb n="KR4d0099_WYG_014-5b"/>
日以疾卒葬宣州清流鄉義安山之原其日元豐七年<lb/>
十二月乙酉也公在上元時今王荆公為州多任之事<lb/>
嘗臥疾幽屏一室有神人告曰汝夀盡此然隂有功在<lb/>
物當延二八迨公之亡果十有六年也曾祖郇祖仁旺<lb/>
贈太子中允父明贈朝奉大夫噫寓言十九重言十七<lb/>
今諸孤不以公籍外論之而屬佃為若佃之言豈足以<lb/>
重公也亦論次之如此銘曰猗歟大夫維政之優威在<lb/>
為邑惠在為州威也如何子孝而磯牆無讒鬩室無勃<lb/>
<pb n="KR4d0099_WYG_014-6a"/>
磎惠也如何爰衣爰食水無龜手路無莩踣亦有清白<lb/>
化墨為廉子孫保之國人是瞻<lb/>
　　黄君墓誌銘<lb/>
君姓為黄名曰頤字謂之吉老剡人也南齊金紫光禄<lb/>
大夫僧成之後今剡有寺號宣妙光禄之舊第也君為<lb/>
人篤實善良讀書聞大略元豐中以恩補将仕郎試将<lb/>
作監主簿調南康軍司户㕘軍以重離親不復出仕宦<lb/>
熙寜嵗在單閼吳越大饑且疫病相漬死相枕籍者十<lb/>
<pb n="KR4d0099_WYG_014-6b"/>
五六雖其妻孥往往走避君獨為粥藥救治之無所不<lb/>
至至取家人首飾以貸之扶其病而起若死而葬祭之<lb/>
者蓋不可勝數平居嘗曰治生焉用多求可焉可矣即<lb/>
為善不可以不多也故其用意處能以不貪為寳以教<lb/>
子為義賙人之急為仁居久之鄉人多信向有疑往謀<lb/>
焉有急往求焉孱子弱女有嫁娶往投焉剡在東為地<lb/>
最髙一遇旱乾民輒拱手受斃君創水利溉田幾萬畝<lb/>
嘗有為盜者君面以錢與之曰前日作此亮乏此物也<lb/>
<pb n="KR4d0099_WYG_014-7a"/>
其人愧羞恨不死由是里中盜走他境誓不敢妄意黄<lb/>
氏之藏有無也其宗族鄉里執友交逰多以佛稱之而<lb/>
先生長者亦以為長者也曾王父某王父某父某娶王<lb/>
氏生四子理中早卒特持時盡遣為學為塾門側有願<lb/>
求學者皆給飲食筆札以成其志願後又請遷縣學而<lb/>
新之剡自職方史公賜第釋褐縣大夫榮其歸揭其西<lb/>
門曰繼錦以追買臣且以來其後自君遷學徐充求移<lb/>
忠姚舜明皆相繼登科特亦其一也特持受學予所言<lb/>
<pb n="KR4d0099_WYG_014-7b"/>
多時亦在太學特今為瀛州防禦推官知通州靜海縣<lb/>
丞女三人適王奕周詡徐明逺明遠主杭州餘杭簿孫<lb/>
八人端彦正彦假承務郎皆已卒濤習進士孫女十人<lb/>
長適假承務郎龔節亨餘皆尚幼君享年五十有九紹<lb/>
聖四年七月甲子卒里人初皆為君禱祠及卒皆奔走<lb/>
赴哭至噎填門織路未捐館前忽語諸孤初七日吉日<lb/>
也諸孤以為是日疾愈矣其日乃披衣起坐作句偈一<lb/>
有委蛻塵垢之趣諸孤筮以十二月甲子葬來乞銘曰<lb/>
<pb n="KR4d0099_WYG_014-8a"/>
日月有期矣請願先一言以慰存沒予閔君之亡又義<lb/>
不得辭故作是銘彼滿茍得者以財得魘無一夕安枕<lb/>
是亦可以少警矣元祐之末有陳誨者閩産也相陵阜<lb/>
得其妙嘗曰剡多竒峯秀嶺然皆無如永安鄉所謂黄<lb/>
山者又稱君多隂善其後将大後将有葬此者今君之<lb/>
兆即陳所指也銘曰義有弗行行靡不到仁有弗為為<lb/>
靡不報譬彼接花實因爾舊花變子移亦躋厥後花則<lb/>
大矣自跗徂杪其或不培後将復小匪接之艱續則匪<lb/>
<pb n="KR4d0099_WYG_014-8b"/>
易顧而孫曾尚引無替<lb/>
　　諸暨黄君墓誌銘<lb/>
諸暨為邑萬户能力教子者三家朱氏諱瑩子名戩韓<lb/>
氏諱彦昌子名羽黄氏諱舜卿子名彦熙寜中先皇帝<lb/>
以徳更化以道更法百度修而萬事舉始詔諸路置學<lb/>
官方是時予為鄆州州學教授彦等裹糧走汶上有良<lb/>
質美志不媿齊魯自兹従予逰蓋累年買鄰太學之東<lb/>
衡門懸箔而容貌甚渥予固知其非長厄者也後羽登<lb/>
<pb n="KR4d0099_WYG_014-9a"/>
科彦繼之戩又繼之鄉人莫不欣慕其父子甚可喜也<lb/>
戩父卒予銘其墓矣羽父卒予又銘之今又銘君之墓<lb/>
何其甚可哀也傳曰慶者在堂弔者在閭言禍福之相<lb/>
尋如此羽雖不幸短命今彦及戩宦學方優異時烜赫<lb/>
為世聞人殆未可量則予又将為之喜矣君字醇翁贈<lb/>
衛尉少卿諱振之子守約而能以仁守豐而能以義施<lb/>
其宗族鄉黨待君而後舉火且數十家以急難告者門<lb/>
幾如市一邑稱其慈仁至號為佛元祐六年八月辛亥<lb/>
<pb n="KR4d0099_WYG_014-9b"/>
卒卒時沐浴易衣冠危坐結印如髙僧趨寂享年八十<lb/>
可謂夀矣然人不以為多聞其卒多為之出涕初娶王<lb/>
氏再娶李氏生五子雍賡彦侃革雍革嘗預計偕彦今<lb/>
為興化軍録事參軍二女適申屠琦蒋復禮孫男女二<lb/>
十四人諸孤卜以十二月庚申葬君范公鄉任氏之野<lb/>
銘曰觀流泉相隂陽卜云吉終允臧<lb/>
　　李司理墓誌<lb/>
作乂吾壻也名知剛世有令徳為時聞家曾大父諱執<lb/>
<pb n="KR4d0099_WYG_014-10a"/>
中累贈正議大夫大父諱審一父諱棫作乂五嵗而孤<lb/>
又十嵗而母夫人侯氏卒伯父今寜陵縣大夫公權育<lb/>
之所以長養成就恩義甚篤方為兒時不喜嬉弄顧有<lb/>
文字書畫處往觀焉大父異之試使為詩語能動人既<lb/>
長志尚特然嗜問學至忘飲食與兄知柔在太學久二<lb/>
李名動京師作乂元祐五年舉進士為别試第一遂中<lb/>
丙科又明年見予穰下如虎豹之駒犀象之犢豫章秠<lb/>
秬之苗其精神氣格自然異也至其經術終日似不能<lb/>
<pb n="KR4d0099_WYG_014-10b"/>
言者雖近在户庭予累年而後知之由此以觀焉天下<lb/>
之士潛光匿迹以逺不得而知者顧豈少哉居久之予<lb/>
自南陽趣闕下沿汴絶淮訪吳市之異書探稽山之勝<lb/>
穴切磋琢磨相将以道一日忽謂予曰春秋屬商其學<lb/>
之不傳久矣公其為發明之願聞謦欬之餘也予曰聞<lb/>
之先生長者仲尼以魯春秋為春秋魯春秋今亡則春<lb/>
秋有不可讀者作乂應曰經一而足聖人以比貫類使<lb/>
從可知耳雖無魯春秋猶著予異其言及得所謂繁露<lb/>
<pb n="KR4d0099_WYG_014-11a"/>
之書作乂讀至春秋無傳而著引之魯則謂之外引之<lb/>
夷狄則謂之内㑹同之事大者主小戰伐之事後者主<lb/>
先易無達占詩無達詁春秋無達辭曰此等真竒語也<lb/>
其他雖多亦或牴牾且在易到之域矣予以仲舒積精<lb/>
此書至三年不窺園乘馬不知牝牡斯已勤矣而作乂<lb/>
展巻疾讀初不經意便能摘玉杯之瑕造竹林之美若<lb/>
指白黑而數一二何其敏也嘗謂予曰三傳傳經公羊<lb/>
最精榖梁殆其後人其佳處拾公羊之遺耳先儒云公<lb/>
<pb n="KR4d0099_WYG_014-11b"/>
羊不如榖梁之精似誤也予以其言攷之信然作乂従<lb/>
予至數年矣始以經術知之每自以為不如也竊謂異<lb/>
時當為國器斯文實有寄焉孰謂不幸短命死矣死時<lb/>
召其僚吳君愿屬以後事愿去即盥手靧面揖吾女令<lb/>
勿悲惱西向端坐而逝噫死生之際亦大矣其處之定<lb/>
有名僧髙道憚而愧之者也使老且死徳義備成事業<lb/>
著見闡前人而振後世雖使搢紳先生願學焉可也初<lb/>
訃至予哭之慟絶有解予者曰此誠可痛然年未三十<lb/>
<pb n="KR4d0099_WYG_014-12a"/>
文足以華國行可以儀世早成如此理自不得長也予<lb/>
以為詣理然有不能割也尚忍為之誌耶作乂享年二<lb/>
十有五為池州司理㕘軍以紹聖二年三月六日卒四<lb/>
年正月三十日葬墓在其鄉龍舒祔春秋里之先塋二<lb/>
女子皆尚幼<lb/>
　　光禄寺丞陳君墓誌銘<lb/>
光禄寺丞致仕鄱陽陳侯者少讀書慕段干木之為人<lb/>
自名木其友李介字之曰子仁介秦産也往來五岳采<lb/>
<pb n="KR4d0099_WYG_014-12b"/>
芝與侯善蓋亦有道者侯之曾大父嵩嵩生洪以力田<lb/>
孝弟五世同居闔門千口洪生樞五舉而仕終臨江軍<lb/>
清江縣主簿與故相國王公隨結交相好也相國以詩<lb/>
遺之稱其學問行治侯有父風舉進士不中歎曰吾所<lb/>
以學者将以修性求道之真而已豈與其黨汩汩應舉<lb/>
角一日之勝哉于是返耕養親手寫五經以訓諸子有<lb/>
宅一區植佳花美木曰此吾所以寄樂也當其風清月<lb/>
明行吟坐嘯一觴一豆適然忘已不知世之榮利有以<lb/>
<pb n="KR4d0099_WYG_014-13a"/>
悦而臞也然而好賢樂士其門多食客雖浮屠老子醫<lb/>
卜修生學死之流無不禮以故博通衆説其鄉人問疑<lb/>
以侯為蓍龜殆古所稱多聞之友也平居周人之急至<lb/>
于解衣輟食無所愛吝宗族之窶不能嫁娶與死無以<lb/>
葬者皆賴侯以集嘉祐中左目失明不藥久矣後十二<lb/>
年一日晝臥讀書忽能覩物覽照視之瞳子瞭然江表<lb/>
多云侯有隂徳此其報也夫人夀安縣君周氏五男子<lb/>
晞守太常博士侯與夀安皆以晞貴汝言同學究出身<lb/>
<pb n="KR4d0099_WYG_014-13b"/>
繫守著作佐郎素絜皆舉進士四女子進士易濋彭諫<lb/>
彭詵應城縣主簿杜坦侯壻也孫男十人女十七人曾<lb/>
孫五人晞性和厚吾逰之賢者也善篆有古風與建安<lb/>
章友直相上下以晞占之其弟之材可知矣然則侯之<lb/>
隂徳将在諸子陳氏之興未艾也其受成報豈一目之<lb/>
明哉享年七十二元豐三年六月一日以疾卒于家明<lb/>
年十有一月甲子葬其墓在林塘東南之岡昔侯所自<lb/>
擇者銘曰樂哉林塘陳侯之宰我日征矣而風未改有<lb/>
<pb n="KR4d0099_WYG_014-14a"/>
羣勿捕有樵勿採百世之下其人如在<lb/>
　　許侯墓誌銘<lb/>
侯氏許名拯字之曰康伯開封襄邑人累贈大中大夫<lb/>
諱齊之子生數載賦桑詩有可惜松封五大夫之句大<lb/>
中因大竒之景祐中以通三經登第調安州應山縣尉<lb/>
鳯翔府麟逰縣令泉州録事參軍黄州軍州潤州觀察<lb/>
推官亳州觀察推官隨州支使主京西南路安撫使右<lb/>
諫議大夫吕公晦等十七人致太子中允<hi>案主京西南路安撫使至</hi>
<pb n="KR4d0099_WYG_014-14b"/>
<hi>太子中允二十五字文義不可解疑有脱誤</hi>監亳州永城縣税又監應天府<lb/>
南河商税知京兆府奉天縣賜五品服分司南京遂以<lb/>
奉議郎致仕侯之為麟逰惡少張保者彝酒無賴為鄉<lb/>
市患侯痛繩之以法由是改行後數年遇諸二崤之間<lb/>
以壺漿拜侯馬前自囋曰張保也頃微公非復自好實<lb/>
懐公惠無已侯慰勉之為酌一杯而去其在泉州也商<lb/>
有白晝為盜所殺者尉探同行槖中得死商咽上之索<lb/>
半驗治以為真盜上之州獄侯曰果為盜者索尚存乎<lb/>
<pb n="KR4d0099_WYG_014-15a"/>
即屛囚一室佯為囚訊曰殺某人者有真刀某色在某<lb/>
所若将取焉夜使人徴之得代置刀者問之乃應捕盜<lb/>
者也以白州将将大驚既而果獲真盜奉天故治乾州<lb/>
初廢為邑而州之事故在侯至遂大治作新市以便民<lb/>
而民歡樂之號其街曰許公街平居清約不祈人知嘗<lb/>
去官以家過函谷闗惟故事敝衣數篋闗吏歎曰清哉<lb/>
是官也前夫人王氏後夫人陳氏陳封金華縣君金華<lb/>
有七子皆力為學安世安國安期安石安行安雅安節<lb/>
<pb n="KR4d0099_WYG_014-15b"/>
安國安期早卒安世尚書都官員外郎安石黄州麻城<lb/>
縣令女四人進士董繼傑樂轂和州司理參軍陳石太<lb/>
廟齋郎吳汝楫侯壻也孫男三人女四人春秋六十九<lb/>
元豐六年八月甲子以疾卒有文集十巻嘗曰學者為<lb/>
言不必是堯非桀亦不必詆盜跖毁孔子而後為知道<lb/>
蓋其趣如此安世字少張吾友之賢者也舉進士第一<lb/>
文足以華國才足以應世不幸短命灰晦不光以即大<lb/>
夜在侯卒之後四十九日也其遺言以侯之誌屬予将<lb/>
<pb n="KR4d0099_WYG_014-16a"/>
以明年十月乙酉葬侯于廣代鄉龜岡之原悲予友之<lb/>
不復見也故為誌侯之墓銘曰皎皎許侯掩此幽宅孰<lb/>
予其性而命之嗇乃生斯男維伯維亞伯邦之傑言從<lb/>
之化亞曰嗟予有穹者昊胡轉予毒又續之蓼云誰不<lb/>
猶以弗眉夀實虹我心無所歸其咎<lb/>
　　傅府君墓誌銘<lb/>
府君諱珏字仲温山隂人為人深厚温雅老謀壯決與<lb/>
仁相資少失所怙事母兄甚孝悌兄早卒遂應門户不<lb/>
<pb n="KR4d0099_WYG_014-16b"/>
得一意于學然其操行有餘學者多不及也聞人寸長<lb/>
片善樂稱道之使在虞庠夏校雖綴國老鄉先生可也<lb/>
常勵諸子為學曰吾本搢紳儒家可自寂寥無聞耶諸<lb/>
子承其意爭自樹立其門下客多相繼掇詞科而諸子<lb/>
獨未能如志願府君嘗以問我對曰讀書必效譬如服<lb/>
食仙丹今雖未功後當有證惟俟之而已府君以予之<lb/>
言為然嘗夢異人授以術可化丹砂為黄金既覺尚識<lb/>
其方按以求藥皆信然終不為也享年八十有一平居<lb/>
<pb n="KR4d0099_WYG_014-17a"/>
安强徳尊福備生日内外族姻舉觴為夀至溢出庭外<lb/>
可為盛矣紹聖二年夏予被命守海陵府君洒涕與予<lb/>
别曰我旦暮之人耳公他日晝錦來歸某定不復見矣<lb/>
予亦為之嘻吁明年十二月甲子府君果卒其卒時如<lb/>
客得歸欣然就駕何其達也嘗聞之自古聖賢死皆不<lb/>
亡其智氣在上往往挾日月騎星辰傅説是也府君實<lb/>
説之後今能死如此光靈不昧必有在矣宜不與卉木<lb/>
同榮灰土共盡也曾大父光弼大父安遂皆終縣令父<lb/>
<pb n="KR4d0099_WYG_014-17b"/>
宗翊有徳鄉里夫人錢氏後夫人周氏嫓徳合善中外<lb/>
宜之五男子天秩天牧天啓天勤天敘孫九人汝亮汝<lb/>
丹汝諧汝能汝賢汝為汝翼汝楫<hi>案孫九人原本缺一人無别本校増姑仍</hi>
<hi>其舊</hi>孫女十有二人適奉議郎褚理鄂州蒲圻縣主簿陳<lb/>
處進士禇唐鄉張緯桂簡思張規褚交戚曄張<graphic n="KR1967" url="https://raw.githubusercontent.com/kanripo/KR-Gaiji/master/images/KR1967.png" mimeType="image/png"/>陳師<lb/>
臯餘尚處曾孫女六人天秩天敘與其孫女歸戚氏者<lb/>
皆已卒府君之葬以五年四月甲子在紫洪澳周氏後<lb/>
府君三十有五日亦卒遂以祔銘曰是封是樹于斯藏<lb/>
<pb n="KR4d0099_WYG_014-18a"/>
亦于斯慕<lb/>
　　將作監主簿蓋君墓誌銘<lb/>
君諱淑字子美其先蓋公者善黄老言曹參避正堂師<lb/>
之終以相漢民用寜壹至唐文達文懿又以儒術顯號<lb/>
二蓋迨君之四世祖鐸始自信都家于曹故今為冤句<lb/>
縣人父某大父某曾大父某君入孝出悌為學甚力以<lb/>
書就鄉舉屢試禮部不中第歎曰得之不得有命也因<lb/>
以緒餘教子已而士宣士安士宏相屬登科曹人榮之<lb/>
<pb n="KR4d0099_WYG_014-18b"/>
于是里中教子者輒引蓋氏為法其兄之子士明瘻生<lb/>
于頭膻惡不可親君方爞暑為之藥瘍扇蠅略無難色<lb/>
周巨源鄉之善士也母死結廬墓次晝夜號哭不止君<lb/>
率鄉人詣州乞旌其賢孝朝廷為之賜粟帛蓋其篤行<lb/>
樂人之善如此熙寜六年以特奏名授曹州長史久之<lb/>
調婺州義烏縣主簿州縣之勞非所好也乃以将作監<lb/>
主簿致仕且将自肆于山水之間佳趣未伸不幸以疾<lb/>
卒寔元豐三年八月八日也春秋六十有四初娶楊氏<lb/>
<pb n="KR4d0099_WYG_014-19a"/>
再娶竇氏以子封夀安縣君四男子士宣興元府觀察<lb/>
推官士安賛善大夫兩浙提刑司檢法官士宏蘇州司<lb/>
理參軍士完舉進士二女子皆嫁東州士人張須劉先<lb/>
君壻也孫男十有二人孫女十人諸孤卜以四年十月<lb/>
葬君太平鄉小康里士安與予善曉吏事習刑名學而<lb/>
能以公恕将之故為銘君之墓以告後世銘曰展也蓋<lb/>
侯匪逰匪遨維善之嗜而忘其勞子孫紹之厥門用高<lb/>
有朱有藍有笏有袍曰未艾只其來滔滔俔彼宛水尚<lb/>
<pb n="KR4d0099_WYG_014-19b"/>
興于曹<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陶山集巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>陶山集</head>
    <p>
<pb n="KR4d0099_WYG_000-1a"/>
欽定四庫全書　　　　集部三<lb/>
　陶山集　　　　　　　别集類二<hi>宋</hi>
　　提要<lb/>
　　　　<hi>臣</hi>等謹案陶山集十四巻宋陸佃撰佃有埤<lb/>
　　　　雅已著録此集據書録解題本二十巻嵗乆<lb/>
　　　　散佚今以永樂大典所載裒為十四巻盖僅<lb/>
　　　　存十之七矣佃本受學於王安石故埤雅及<lb/>
　　　　爾雅新義<hi>案爾雅新義乆佚今散見永樂大典中訛脱斷爛殆不可讀</hi>多<lb/>
<pb n="KR4d0099_WYG_000-1b"/>
　　　　宗字説然新法之義獨斷斷與安石争後竟<lb/>
　　　　入元祐黨籍安石之沒佃在金陵為文祭之<lb/>
　　　　推崇頗過然但叙師友淵源而無一字及國<lb/>
　　　　政元祐初預修神宗實録亦頗為安石諱數<lb/>
　　　　與史官辨争是外補然徽宗初召還復用佃<lb/>
　　　　仍欲參用元祐舊人復與時宰齟齬而罷盖<lb/>
　　　　其初悮從安石逰故牽於舊恩文字之間不<lb/>
　　　　能不有所假借至於事闗國計則毅然不以<lb/>
<pb n="KR4d0099_WYG_000-2a"/>
　　　　私廢公亦可謂剛直有守者矣佃既以新法<lb/>
　　　　忤安石不復問以政事惟以經術任之神宗<lb/>
　　　　命詳定郊廟禮文佃實主其義今集中所載<lb/>
　　　　諸篇是也其他文字勘以史傳所紀亦皆相<lb/>
　　　　符惟元豐大裘議集稱佃為集賢校理史乃<lb/>
　　　　稱同列皆侍從佃獨以光禄丞居其間當為<lb/>
　　　　宋史之訛又佃紹聖初落職知泰州亦為字<lb/>
　　　　謝表有海陵善地淮甸近州語史乃稱知秦<lb/>
<pb n="KR4d0099_WYG_000-2b"/>
　　　　州亦為字悮殆修宋史時其集已不甚顯歟<lb/>
　　　　佃所著有禮象諸書當時以知禮名集中若<lb/>
　　　　元豐大裘議諸篇大抵宗王而黜鄭理有可<lb/>
　　　　通不妨各伸其説惟其中自出新意穿鑿附<lb/>
　　　　㑹者如以特牲饋食禮饎㸑在西壁主婦視<lb/>
　　　　饎㸑於西堂下為在廟外引爾雅門側之堂<lb/>
　　　　謂之塾饎㸑在廟門外之堂堂下今以儀禮<lb/>
　　　　考之燕禮曰小臣師一人在東堂下大射儀<lb/>
<pb n="KR4d0099_WYG_000-3a"/>
　　　　曰賓之弓矢與中籌豐皆止於東堂下賓之<lb/>
　　　　矢則以授矢人於西堂下公食大夫禮曰小<lb/>
　　　　臣東堂下士喪禮曰饌於東堂下既夕禮曰<lb/>
　　　　設棜於東堂下少年饋食禮曰司官溉豆籩<lb/>
　　　　勺爵觚觶几洗於東堂下凡此諸條俱未有<lb/>
　　　　以東西堂為東西塾之堂者士冠禮曰具饋<lb/>
　　　　於西塾聘禮曰擯者退負東塾而立又曰擯<lb/>
　　　　者退負東塾又曰出門西面於東塾南士喪<lb/>
<pb n="KR4d0099_WYG_000-3b"/>
　　　　禮曰卜人及執燋者在塾西士虞禮曰七俎<lb/>
　　　　在西塾之西特牲饋食禮曰筮人取俎於西<lb/>
　　　　塾凡此諸條俱未有稱東西塾為東西堂者<lb/>
　　　　又士冠禮曰適東壁士昏禮曰退適東壁亦<lb/>
　　　　無以為在廟門外者佃之説殊為牽合佃又<lb/>
　　　　謂北堂有北壁考大射儀工人士與梓人升<lb/>
　　　　下自北階注曰位在北堂下既有北階明知<lb/>
　　　　其無北壁佃弗及考詳而輕詆賈疏亦為未<lb/>
<pb n="KR4d0099_WYG_000-4a"/>
　　　　允至謂禓襲之襲從龍龍衣為襲則又附和<lb/>
　　　　字説而為之尤無足深詰矣方回瀛奎律髓<lb/>
　　　　稱胡宿與佃詩格相似宿詩傳者稍多佃詩<lb/>
　　　　則不槩見惟詩林萬選載其送人之潤州一<lb/>
　　　　首瀛奎律髓載其贈别吳興太守中父學士<lb/>
　　　　一首能改齋漫録載其韓子華挽詩一聨而<lb/>
　　　　已今考永樂大典所載篇什頗夥大抵與宿<lb/>
　　　　並以七言近體見長故回云然厥後佃之孫<lb/>
<pb n="KR4d0099_WYG_000-4b"/>
　　　　㳺以詩鳴為南宋與尤袤楊萬里范成大並<lb/>
　　　　稱雖得法於茶山曽幾然亦喜作近體家學<lb/>
　　　　淵源殆亦有所自来矣乾隆四十七年十一月<lb/>
　　　　恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官　<hi>臣</hi>　陸　費　墀<lb/>
<pb n="KR4d0099_WYG_000-5a"/>
欽定四庫全書　　　　　集部三<lb/>
　陶山集目錄　　　　　　别集類二<hi>宋</hi>
　　巻一<lb/>
　　　五言古詩一首　　　七言古詩三首<lb/>
　　　五言律詩十五首　　五言排律詩一首<lb/>
　　　七言律詩三十八首<lb/>
　　巻二<lb/>
　　　七言律詩七十八首<lb/>
<pb n="KR4d0099_WYG_000-5b"/>
　　巻三<lb/>
　　　七言律詩六十三首　五言絶句四首<lb/>
　　　七言絶句二十一首<lb/>
　　巻四<lb/>
　　　劄子十三首　　　　狀八首<lb/>
　　巻五<lb/>
　　　議二首<lb/>
　　巻六<lb/>
<pb n="KR4d0099_WYG_000-6a"/>
　　　議四首<lb/>
　　巻七<lb/>
　　　表二十首<lb/>
　　巻八<lb/>
　　　表二十二首<lb/>
　　巻九<lb/>
　　　經解四首　　　　䇿一首<lb/>
　　　䇿問十二首<lb/>
<pb n="KR4d0099_WYG_000-6b"/>
　　巻十<lb/>
　　　制二十六首<lb/>
　　巻十一<lb/>
　　　叙論一首　　　　　序四首<lb/>
　　　書後二首　　　　　記四首<lb/>
　　巻十二<lb/>
　　　書六首<lb/>
　　巻十三<lb/>
<pb n="KR4d0099_WYG_000-7a"/>
　　　啓二十九首　　　　祝文十一首<lb/>
　　　祭文六首<lb/>
　　巻十四<lb/>
　　　誌銘九首<lb/>
　　巻十五<lb/>
　　誌銘十六首<lb/>
　　巻十六<lb/>
　　　誌銘七首　　　　墓表三首<lb/>
<pb n="KR4d0099_WYG_000-7b"/>
　　　行狀二首<lb/>
</p>
<p>
</p>
  </div>
</body>
</text>
</TEI>
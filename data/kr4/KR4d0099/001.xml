<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陶山集巻一</head> <lb/>
    <p>
<pb n="KR4d0099_WYG_001-1a"/>
欽定四庫全書<lb/>
　陶山集巻一<lb/>
　　　　　　　　　　　　　宋　陸佃　撰<lb/>
　五言古詩<lb/>
　　依韻和毅夫新栽梅花<lb/>
誰賦梅花詩擬繼三百五昔聞林居士幽棲賁巖塢瓊<lb/>
章雖在人玉樹已埋土湖山今寂寥五雲謾無雨夫君<lb/>
擅文章頗以詩自許芬芳春草生光芒夜珠吐人間再<lb/>
<pb n="KR4d0099_WYG_001-1b"/>
生島名在詩書圃錦囊貯西施佳麗生百娬翺翔道家<lb/>
山文采動人主陽春定能和白華應可補後生誰敢當<lb/>
柏直口尚乳<hi>案漢書高帝紀問大将誰也對曰柏直上曰是口尚乳臭此詩節取成句原本訛柏</hi>
<hi>直為相值今校正</hi>老夫幸未疲腰劍猶能舞<lb/>
　七言古詩<lb/>
　　贈王君儀<lb/>
嘗思孔子昔在世門生弟子三千人大哉巻舒聖人道<lb/>
弦歌講誦鄒魯濱立身非以利欲誘至誠惟學義與仁<lb/>
<pb n="KR4d0099_WYG_001-2a"/>
雍容徳藝愈磨厲烜赫光輝彌日新追塵力行慕汲汲<lb/>
忘疲善誘思循循外榮豈就卿相位内樂惟知探道真<lb/>
所以萬世作師法望之仰之如北辰吾嘗苦愛孟子語<lb/>
淵源事業醇乎醇得君達欲善天下陋巷窮惟周一身<lb/>
當時舉世謂迂闊進退何妨吾屈伸紛紛流俗何足託<lb/>
以道優游能自遵瞥然顧彼萬鍾禄有如聚散空中雲<lb/>
乃知君子所為學志将憂道不憂貧君儀建徳一儒士<lb/>
篤學滄溟陶粹純年强有志闢邪説氣壯力苦鋤荆榛<lb/>
<pb n="KR4d0099_WYG_001-2b"/>
放出森森梓杞材秀枝爛漫敷青春讀書侵暮即然燭<lb/>
為文夜坐常達晨誰憫顔瓢啖藜藿自憐范甑生埃塵<lb/>
每云外物未嘗恤披巻動能經累旬有時揮筆瀉霖雨<lb/>
但聞霹靂飛車輪雲開霧散卻晴霽清風淅淅無纖塵<lb/>
<hi>案此句用韻與前複</hi>佳花美木競妍秀高山逺岫皆嶙峋有時高<lb/>
談傾耳聴又如天馬超崑崙回顧駑駘百千輩疲筋竭<lb/>
力安可羣我嗟才識頑且鄙書齋日得相依親勤勤顧<lb/>
子能如此固宜使人長書紳<lb/>
<pb n="KR4d0099_WYG_001-3a"/>
　　依韻和孫勉教授<lb/>
汝隂先生學雖興官職冷靜真如冰門前鳥雀可羅網<lb/>
甑中埃墨隨炊蒸收拾人才妙長養落筆雖誤猶成蠅<lb/>
至于敗羣亦不受畫脂徒費知難凝従來説詳富學海<lb/>
發揮春秋破晻曖仲舒玉杯足瑕纇中散珠船不光彩<lb/>
<hi>原註中散謂王微之</hi>著書固知非一日作詩又欲重千載公卿爭<lb/>
迎為上客信知淮楚文章伯應許曹參避正堂未甘賈<lb/>
誼虚前席男兒富貴固有時如何宦達微愆期衮衣繡<lb/>
<pb n="KR4d0099_WYG_001-3b"/>
裳畢竟在秖是即今髭鬢改平生耿介性不容凛凛勁<lb/>
節凌秋風金華中丞最稱賞惜也未老先龍鍾去人闔<lb/>
棺命云促浮生瞬息風中燭<hi>原註莘老尤稱重誠之</hi>華萼飄零不<lb/>
得歸涕淚數行悲手足顧予未放雪滿顛乞得清潁如<lb/>
升仙喜聞故人在學校宛若見面初開牋揚州騎鶴未<lb/>
足羨便欲共醉花中間西湖風景事事好不似吳越惟<lb/>
無山海棠方恨我來遲君欲歸去将何之期向聖時同<lb/>
盡瘁况復交情淡如水他年若和<hi>原註去聲</hi>傅説羮免使鹽<lb/>
<pb n="KR4d0099_WYG_001-4a"/>
梅鼎顛趾<lb/>
　　依韻和李知剛黄安見示<lb/>
蒋山鱗鬛蒼嵯峨參伐可捫斗可摩建康開府占形勝<lb/>
千檣萬舳來江艖憶昨司空駐千騎與人傾蓋腸無他<lb/>
有時偃蹇枕書臥忽地起走仍吟哦諸生横經飽餘論<lb/>
宛若茂草生陵阿發揮形聲解竒字豈但晚學池中鵝<lb/>
余初聞風裹糧走願就秦扁醫沈疴登堂一見便稱許<lb/>
暴之秋陽濯江沱夜深歸來學舍冷鼓吹有蛙更聞鼉<lb/>
<pb n="KR4d0099_WYG_001-4b"/>
曾參捉襟肘屢見回也簞食傾瓢蠡誰云寒儒偶遭遇<lb/>
馳道馬疾揺鳴珂因縁乞郡得金印闗吏雖識難誰何<lb/>
邇來二紀世已換仙棊一局真爛柯孔林父子久同葬<lb/>
謝安墩在空坡陀顧瞻思賢有儀象挂壁未去聊隨梭<lb/>
中年觸緒易感慨賴有二子相經過隴西家兒信竒偉<lb/>
美玉在巖珠在波慙非冰清託之女亭亭松柏垂蔦蘿<lb/>
黄生初來似蠶蠋被絲纒裹今成蛾磨礱爪距擅場屋<lb/>
擬與羣俊爭殊科惟黄與李豈易得一二自抵三千多<lb/>
<pb n="KR4d0099_WYG_001-5a"/>
回思爭雄六戰國競致賓客尋干戈黄金築臺禮郭隗<lb/>
玉盤進手延荆軻雞鳴狗盜何足數雖欲定霸終蹉跎<lb/>
大哉皇宋聖人出日月雙麗君臣和嵗時金穰玉燭潤<lb/>
紀功泰山崖可磨平生慷慨慕荆國自誓中立無邪頗<lb/>
異時與子共勲業請效䕫契賡堯歌<lb/>
　五言律詩<lb/>
　　登塔<lb/>
題寫看前輩躋攀接後塵日邊窺兩觀雲下念雙親宫<lb/>
<pb n="KR4d0099_WYG_001-5b"/>
線徐添晝林花頓減春夕陽猶獨立萬慮入經綸<lb/>
　　依韻和彭器資直講<lb/>
嵗久親談麈春深集試闈才名非畫餅科等是傳衣鶯<lb/>
稍遷喬出鴉應反哺飛羨君親膝近昨夜夢先歸<lb/>
　　呈張邃明舍人<lb/>
世掌絲綸美聲名壯紫微賜茶天上坐退食日邊歸簡<lb/>
在除書密時清諌疏稀佇公㕘鼎席寰海望餘輝<lb/>
　　思巖老呈彭器資<lb/>
<pb n="KR4d0099_WYG_001-6a"/>
春逺下樓遲城高背落暉鶺鴒經嵗别鴻鴈幾時歸栁<lb/>
闊行人盡花殘驛使稀濠州在雲下深欲伴歸飛<lb/>
　　寄龔深父給事<lb/>
往嵗手曾攜穿雲路欲迷蓬萊風引近靈鷲月飛低晝<lb/>
永棊相對春深鳥自啼别來真約在何事少書題<lb/>
　　蘇丞相挽歌詞二首<lb/>
樂易雖難老艱難亦備更高官誰不死厚徳是平生曾<lb/>
負阿衡鼎仍調傅説羮須知夷險異髙臥看南行<lb/>
<pb n="KR4d0099_WYG_001-6b"/>
世徳層層外年齡九九餘浪傳千嵗字真記五車書帳<lb/>
冷閒金鴨泉深暗玉魚前時傅巖像今得幾分如<lb/>
　　鍾評事挽歌詞<lb/>
銀餠當年遇金鉤幾代收一經知教子千橘等封侯瘴<lb/>
雨松門夕悲風桂嶺秋江深人不見依舊水東流<lb/>
　　馮朝奉挽歌詞<lb/>
仕宦惟遭遇神仙信杳冥老年多感慨同牓半凋零附<lb/>
葬銘旌暗平生信史青須知玉川子傳後有添丁<lb/>
<pb n="KR4d0099_WYG_001-7a"/>
　　公議郎中挽歌詞<lb/>
愷悌雖平進艱難亦備更冰㕔諳冷宦夢境過浮生雲<lb/>
海仙舟隔風旌粉字横莫埋言行録留著後人行<lb/>
　　劉大卿挽歌詞<lb/>
許國丹心壯傳家素節清葬無金椀送庭有玉棺迎紅<lb/>
幕賓朋散青囊宅兆成惟餘原上月猶是舊時明<lb/>
　　陳夫人挽歌詞<lb/>
鄰與鄒人卜門歸太史評忽隨雙佩失不見一珠成夢<lb/>
<pb n="KR4d0099_WYG_001-7b"/>
入清都杳船維彼岸輕空餘江上月依舊度牕明<lb/>
　　魏國太夫人陳氏挽歌詞<lb/>
漏逐晨鐘盡舟隨暮壑移文歸大家傳行在小星詩珠<lb/>
珮臨江失金丹渡海遲侍郎頭已白兒慕不勝悲<lb/>
　　贈慈覺大師<lb/>
講花天散墜醉草客爭收明月來相識孤雲學自由隙<lb/>
曛穿薄暮簷溜滴髙秋不鎖西牕夢名山有舊逰<lb/>
　　贈李柔得道士<lb/>
<pb n="KR4d0099_WYG_001-8a"/>
傳得真人性長安久卜居噀成西蜀雨換得右軍書<hi>原註</hi>
<hi>一作桂林無雜樹䑕壤有餘蔬</hi>酒散顛狂極香消寂寞餘更能盤礴畫<lb/>
傳寫十分如<lb/>
　五言排律<lb/>
　　再用前韻呈毅夫<hi>案此所云前韻一首永樂大典缺載</hi>
洛陽曾識面穰下竟論交久若居蘭室初如食蔗梢故<lb/>
非偷姓孔誰敢僭名郊作事常師古當官肯代庖匪躬<lb/>
期蹇蹇夷行笑嘐嘐稷也真堯力參乎豈桀髇金樓傳<lb/>
<pb n="KR4d0099_WYG_001-8b"/>
寳構雜俎當珍肴講舍推攸止賓筵絶載呶孫牕餘臘<lb/>
雪徐榻臥寒茭反舌宵鳴蟈長踦暖挂蛸即今除户墐<lb/>
那得曝簷茅逺夢方隨蝶輕綃擬換鮫歴來雙鳯闕律<lb/>
動半山坳草色揉藍染花名篆字鈔膘肥熊自撲香滿<lb/>
麝爭跑乳雉翔仍集鳴禽語漸勦栁将金自比楮與玉<lb/>
相淆節應豳三日陽添泰一爻碧圓牽翠荇紅蕾破香<lb/>
苞鶯出求同志鴻歸學共胞形容當舞籥音韻中笙匏<lb/>
麗苑聞亡是熙臺亞有巢不材真是櫟何算信如筲交<lb/>
<pb n="KR4d0099_WYG_001-9a"/>
淡非同醴流清豈為膠往來須倒載生滅任浮泡縦阻<lb/>
陳歌管猶容聴鐲鐃北牕寜獨臥南岳謾相嘲酒用陶<lb/>
巾漉詩須賀錦包儘教談麈盡仍取唾壺敲不向花前<lb/>
醉應慙薄荷貓<lb/>
　七言律詩<lb/>
　　閒居示王君儀<lb/>
五色文章爛錦開謾勞天女翦刀裁黄鶯窺水亭亭立<lb/>
白鳥投空逺逺來清晝光隂輸靜客碧雲岐路屬多才<lb/>
<pb n="KR4d0099_WYG_001-9b"/>
羨君直入文滄海探盡驪珠始肯迴<lb/>
　　送諸張<lb/>
就學經年客㑹稽父兄應久怪歸遲故知子學優來日<lb/>
想得人看勝舊時食蔗已甘佳境近為山纔止素功虧<lb/>
少年況有修身志莫為區區應舉移<lb/>
　　依韻和尚用之秀才梅花二首<lb/>
假借鉛華素不曾肯将桃李較衰榮向人有意如相識<lb/>
混雪無言恥自明青帝信音元苦逺素娥風調不勝清<lb/>
<pb n="KR4d0099_WYG_001-10a"/>
愛君詩思誠高古睥睨𤣥尊與太羮<lb/>
年年先發更誰曾憔悴中間獨自榮素豔得如人淡佇<lb/>
暗香能共雪分明銀河魄轉霜風耐青冢魂歸月夜清<lb/>
莫與将軍輕止渴須知丞相要調羮<lb/>
　　送能協<lb/>
禹門千尺晚登龍稽古従來緩見功清節藴珠函柱白<lb/>
高文浮蜃吐樓紅落花正值行時盡圓月還成别後同<lb/>
寄字好憑魚上下汴渠流水洛新通<lb/>
<pb n="KR4d0099_WYG_001-10b"/>
　　呈越州程給事<lb/>
南海歸來請㑹稽錦衣新過浙江西暫違香案蓬萊小<lb/>
久擅詩名太華低花影欲重公事退鳥聲初鬧吏衙齊<lb/>
雲衢已怪朝天晚乘興無因訪剡溪<lb/>
　　依韻和程給事留題法雲寺方丈<lb/>
淨室兼容海衆臨維摩憔悴病仍侵且將燈續光明藏<lb/>
時見珠隨咳唾音素壁短碑深掐<hi>原註去聲</hi>玉畫簷新牓大<lb/>
書金故溪曾指桃花記乘月何時更一尋<lb/>
<pb n="KR4d0099_WYG_001-11a"/>
　　題適南亭呈程給事二首<lb/>
子真仙去學喬松華宇經營得我公海近蓬瀛全彷彿<lb/>
山經樓閣半虚空一千里地簷前月九萬程天座上風<lb/>
従此鑑中登望好卻應渾勝水晶宫<lb/>
參陪初見翦蒿萊頃刻疎紅户牖開賀老湖光浮枕簟<lb/>
梅家山色染樓臺翠微已借雲根築青瑣仍供月影來<lb/>
聞説紫泥追詔近使星躔次傍三台<lb/>
　　依韻重和再住法雲寺<hi>案此云重和自有初和一首永樂大典缺載</hi>
<pb n="KR4d0099_WYG_001-11b"/>
聞說重來住法雲舊縁香火一番新桃花可認曾移主<lb/>
鷗鳥還應不避人腦玉幾陵虹氣勢頷珠長借月精神<lb/>
何時乞得東南守共禮黄金丈六身<lb/>
　　贈真戒大師<lb/>
時訪城西長者家欲将無定友煙霞百函貝葉聴揮麈<lb/>
一炷爐香看㸃茶猿立砌臺偷落果鳥穿簷柏獻新花<lb/>
舊曾題處煩師䕶肯學常流旋碧紗<lb/>
　　登塔望太行<lb/>
<pb n="KR4d0099_WYG_001-12a"/>
浮圖千尺俯樓臺天地晴無一㸃埃日薄馬初經具次<lb/>
<hi>原註具茨之山一従具次</hi>風輕船稍近蓬萊遷移曾費愚公力分擘<lb/>
寜煩巨掌開東北若無丘壟礙好同靈鷲卻飛來<lb/>
　　依韻和彭器資直講二首<lb/>
三年清苦下書帷諸子専門盛一時研盡錦砂重注易<lb/>
草殘饒紙謾箋詩鼓催閩越茶應早線引昭陽日漸遲<lb/>
侍講㑹須拌共醉狀元新約未差池<lb/>
歸盡春風未得歸相逢還是落花時文衡仔細誇程石<lb/>
<pb n="KR4d0099_WYG_001-12b"/>
飲量麤豪笑滿巵安穏鴛鴦多左翼低回烏鵲尚南枝<lb/>
稍尋前度曾逰處更覺新懐慰舊思<lb/>
　　依韻和蕭惟申檢法同年<lb/>
老驥如龍久屈盤追風消得用金鞌即今将相多同牓<lb/>
自古神仙有法官病起縱驚秋鬢改詩成猶伴夜珠寒<lb/>
他時直上三千里願看雲天一整翰<lb/>
　　門下王相公南郊謝雪子敏甫學士監禮楊傑有<lb/>
　　詩次其韻<lb/>
<pb n="KR4d0099_WYG_001-13a"/>
雪擁平田萬頃寛一郊和氣屬天官撒鹽久欲資調鼎<lb/>
成璧初疑捧上壇雀帶玉飛金屋煖龍和珠睡錦牕寒<lb/>
他年祠罷親陪燕應得屏風隔坐觀<lb/>
　　依韻和元參政祈雨<lb/>
翦爪七年矜久旱齋心三月愧疎雲地鍾潤澤來耕壠<lb/>
天借清凉入繡紋常膳鼎寒揺萐莆正衙爐煖和蘭薰<lb/>
<hi>原註是日得雨上復常膳御正殿</hi>越裳㑹見朝丹闕共識中原有聖君<lb/>
　　次韻和曾子固舍人二首<lb/>
<pb n="KR4d0099_WYG_001-13b"/>
閶闔晨開玉殿浮靈鼇不動海波柔是般仙果三千嵗<lb/>
一樣春風四百州鸞扇影寒裁就月蜃爐香煖結成䄛<lb/>
從今不顧瑶池宴閒卻西巡八駿騮<hi>原註右集英殿春宴呈諸同舍</hi>
平明下馬錦䝉鞍暫向飛廊一整冠行近栁隂移晝寂<lb/>
坐來花氣辟春寒别張翠幄黏絲絮更想金人捧鏌干<lb/>
洛下少年今亦老宴逰無復似前歡<hi>原註右上已日瑞聖園錫宴呈諸同</hi>
<hi>舍</hi>
　　資善堂御筵奉詔送陳資政出守邢州<lb/>
<pb n="KR4d0099_WYG_001-14a"/>
共輔龍飛與五蛇一時恩禮有誰加華堂玉椀更傳酒<lb/>
便殿金瓶獨賜茶寳帶光芒腰下印繡衣形影幕中花<lb/>
平生自與韓公合名徳應歸太史誇<lb/>
　　呈王聖美<lb/>
少談竒字客長安妙斵無人得郢墁兩鬢已秋陪後進<lb/>
十年如夢守前官<hi>原註公改中允十年矣</hi>竹延西角東須徧梅發<lb/>
南枝北尚寒<hi>原註佃先聖美進職</hi>従古晚成終大用扶揺行見海<lb/>
鵬摶<lb/>
<pb n="KR4d0099_WYG_001-14b"/>
　　依韻和章樞宻景靈宫奉安列聖神御<lb/>
綵輿同日㑹仙山金鎖晨開玉殿闗駕象法王趨側畔<lb/>
騎龍真祖䕶中間紫浮渭北衣冠氣紅壓終南衮繡顔<lb/>
更祝聖孫千萬夀奉祠長御景靈班<lb/>
　　依韻和曾子開舍人従駕孟饗景靈宫四首<lb/>
汎灑従誇雨㸃匀九天宫闕自無塵五更玉勒爭門入<lb/>
十里珠簾夾道陳薄宦即今雙鬢改従官還是一番新<lb/>
須知鸞駕重涓日不似春秋四卜辛<hi>原註是時有㫖别選日</hi>
<pb n="KR4d0099_WYG_001-15a"/>
夏木隂清氣候匀平明鸞仗簇芳塵百年禮樂傳宫注<lb/>
萬國衣冠拱廟陳紅芍藥開迎晝永紫櫻桃熟奉時新<lb/>
天街自不容生草布屑由來枉用辛<lb/>
三宫同日下雲萊帶曉千門萬户開黄繖日隨清景駐<lb/>
玉爐風度暗香來眠當道路驅除栁守得宫庭委付槐<lb/>
亭午扇還新廟閟紫雲重複護周迴<lb/>
脩廊圖畫列伊萊金碧旁看啓佑開山壓巨鼇初踴出<lb/>
宫隨靈鷲忽飛來瀟湘佇泣空留竹海岳遥趨想畏槐<lb/>
<pb n="KR4d0099_WYG_001-15b"/>
聞說都人爭擁道鳯輿纔見第三迴<lb/>
　　瓊林苑御筵奉詔送文太師致政歸西都四首<hi>原註</hi>
　　<hi>元豐七年三月二日文案七年原本誤作元年攷神宗本紀元豐三年  彦博為太尉九月加節鎮</hi>
　　<hi>六年十二月以太師致仕七年入覲三月辛丑宴瓊林苑帝製詩以賜之與詩中節次相符今據以</hi>
　　<hi>改正</hi>
車後鵷鸞隨劒履帳前貔虎擁旌旄星環紫極三階正<lb/>
鼇立青天一柱高上苑金杯新錫餞下都銀鑰舊均勞<lb/>
重來更捧宸章爛華衮何如玉字襃<lb/>
<pb n="KR4d0099_WYG_001-16a"/>
黄鉞新兼兩鎮雄至和前已冠三公傳将名徳蠻夷外<lb/>
老卻年華将相中十雨燮成堯壤厚五雲飛盡傅巖空<lb/>
<hi>原註易飛候云視四方有大雲五色具而不雨則其下賢人隠矣</hi>更聞定策刊彞鼎千<lb/>
古英雄伏下風<lb/>
太師勲業在丹書乞得身歸主眷殊五色詔容瞻鳯闕<lb/>
白雲篇不換蛇珠閒應物外神仙有健復人間将相無<lb/>
明夜畫船回首處汴隄煙月栁千株<hi>原註公歸上特令具船</hi>
黄金曾酌御尊餘恩禮何人更得如北極星辰趨觀闕<lb/>
<pb n="KR4d0099_WYG_001-16b"/>
西京花木臥田廬手持宸翰春羅馥身入仙壺晝景舒<lb/>
八十為師精力在太公應愧齒先疎<lb/>
　　興龍節口號<hi>案宋史哲宗紀帝生日為興龍節</hi>
祥雲好色近蓬萊列辟稱觴廣殿開樂奏九成丹鳯降<lb/>
香焚百和玉龍來三農臘雪方呈瑞萬國春風已暗迴<lb/>
共祝聖君千萬夀年年長奉白雲杯<lb/>
興龍嘉節㑹簪纓步武蹌蹌鷺集庭拜笏競從花外見<lb/>
仙歌疑是夢中聴升平聖世眞難遇醉飽君恩敢獨醒<lb/>
<pb n="KR4d0099_WYG_001-17a"/>
同望闕庭稱萬夀慶雲中見老人星<lb/>
　　依韻和王微之學士<lb/>
坐籌國事尚才堪屈指同年秖二三平昔醉鄉營别業<lb/>
如今仙籍換頭銜光隂老去猶能惜世事閒來不更談<lb/>
聞說進書歸祕閣絶勝流落在山巖<lb/>
　　爾雅新義成查許國以詩見惠依韻答之二首<lb/>
背未成鮐齒未鯢暫時來放五雲低初従荆國猶年少<lb/>
久侍神皇見日躋近正鉛黄新眼目指南塵土舊輪蹄<lb/>
<pb n="KR4d0099_WYG_001-17b"/>
愛君文采真難敵他日横空是紫霓<lb/>
探盡驪龍鑿盡鯢明珠未出價猶低晉人已覺蟚蜞誤<lb/>
漢客仍從豹鼠躋到底錯薪須刈楚從來得兔要忘蹄<lb/>
他時若綴三經後五色雲中有紫霓<lb/>
　　戲和鄭通叔仲春晨起<lb/>
春來燕姹復鶯嬌不飲喉咽頓覺焦桃被臉深将露洗<lb/>
栁縁腰細得風饒船中載酒猶嫌少席上看花每恨遥<lb/>
可惜襄王今老矣不堪雲雨夢朝朝<lb/>
<pb n="KR4d0099_WYG_001-18a"/>
　　送文太師再致政歸西都二首<hi>原註元祐五年二月</hi>
太師天賦與人殊除卻汾陽盡不如萬乘有時前膝席<lb/>
百官隨處避肩輿鉅公多出陶鎔後重事仍歸議論餘<lb/>
聞說挂冠恩寵厚恨無官職可教除<lb/>
乞身章疏竟難移雙鎮辭來亦重違絶域共驚吾父在<lb/>
别都今喜我公歸渭川士宦相先後遼海人民半是非<lb/>
誰念昔曾陪祖帳同時賓客坐中稀<hi>原註公元豐間致仕西歸賜宴瓊林</hi>
<hi>苑今惟蘇子容并佃二人再預</hi>
<pb n="KR4d0099_WYG_001-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陶山集巻一<lb/>
</p>
<p>
</p>
  </div>
</body>
</text>
</TEI>
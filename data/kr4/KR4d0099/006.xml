<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陶山集巻六</head> <lb/>
    <p>
<pb n="KR4d0099_WYG_006-1a"/>
欽定四庫全書<lb/>
　陶山集巻六<lb/>
　　　　　　　　　　　　　宋　陸佃　撰<lb/>
　議<lb/>
　　廟制議<lb/>
臺門　周書曰太廟路寝明堂應門庫臺注謂門者皆<lb/>
有臺于庫門見之從可知也臣謹按爾雅曰閍謂之門<lb/>
正門謂之應門犍為舍人曰閍廟門也應門南向大門<lb/>
<pb n="KR4d0099_WYG_006-1b"/>
明堂位曰九采之國應門之外北面東上然則太廟明<lb/>
堂同制大門謂之應門蓋築臺為屋于其上禮記曰天<lb/>
子諸侯臺門有以高為貴也又曰臺門而旅屏大夫之<lb/>
僭禮也正義曰兩邊起土臺臺上架屋謂之臺門<lb/>
𤣥閫　周書曰應門庫臺𤣥閫注謂以黑石為門階也<lb/>
提唐　周書曰太廟提唐注謂唐中庭道提謂為高之<lb/>
也臣謹按攷工記曰堂塗十有二分注謂分其督旁之<lb/>
脩以一分為峻也爾雅曰廟中路謂之唐堂塗謂之陳<lb/>
<pb n="KR4d0099_WYG_006-2a"/>
詩曰中唐有甓注謂中中庭也唐堂塗也據此中唐有<lb/>
甓謂中庭道則庭外廟中之路提使少髙而已弗甃也<lb/>
疏屏　明堂位曰太廟疏屏注謂疏今浮思也刻之雲<lb/>
氣蟲獸若今闕上為之矣疏曰天子外屏人臣至屏俯<lb/>
伏思念其事臣竊謂疏屏蓋謂疏其上也尚書大傳曰<lb/>
諸侯疏序注謂序牆也于上為疏疏牕也謹按義訓曰<lb/>
交牕謂之牖櫺牕謂之疏鄭氏謂刻為雲氣蟲獸誤矣<lb/>
四門　家語曰孔子觀乎明堂覩四門墉有堯桀之象<lb/>
<pb n="KR4d0099_WYG_006-2b"/>
而各有善惡之狀興廢之誡焉臣竊謂宗廟與明堂同<lb/>
制則廟亦四墉有門其南曰閍三面謂之闈故蔡邕明<lb/>
堂月令論曰古大明堂之禮膳夫氏相禮日昃出西闈<lb/>
日闇出北闈知宗廟之門四也<lb/>
九階　攷工記曰世室九階注謂南面三三面各二疏<lb/>
曰明堂位曰三公中階之前北面東上諸侯之位阼階<lb/>
之東西面北上諸伯之國西階之西東面北上以此知<lb/>
南面三階也大射禮云工人士與梓人升自北階禮記<lb/>
<pb n="KR4d0099_WYG_006-3a"/>
云夫人至入自闈門升自側階又曰升自東階以此知<lb/>
三面各二也<lb/>
左墄　蹴鞠者傳曰黄帝所作王者宫中必左墄而右<lb/>
平薛綜曰墄限也謂階齒也天子殿高九尺階九齒各<lb/>
為九級其側階各中分左有齒右則陂陀平之<lb/>
𤣥陛　周書曰太廟内階𤣥階注謂以黑石為階臣竊<lb/>
謂内猶中也南面三階其中階之陛以黑石為之<lb/>
重屋　周書曰太廟重亢注謂重亢累棟也<lb/>
<pb n="KR4d0099_WYG_006-3b"/>
復格　周書曰太廟復格注謂復格累芝栭也臣謹按<lb/>
芝栭山梲也方小木為之爾雅曰閞謂之槉栭謂之楶<lb/>
注槉欂也疏曰欂一名枅字林云枅柱上方木也櫨謂<lb/>
斗栱又明堂位曰山楶藻梲天子之廟飾也鄭氏謂山<lb/>
節刻欂盧為山也藻梲畫侏儒柱為藻文也禮器曰管<lb/>
仲山楶藻棁君子以為濫矣鄭氏謂大夫無畫山藻之<lb/>
飾然則山楶刻而畫之天子廟飾重焉<lb/>
黑楹　明堂位曰太廟刮楹注謂刮摩也疏謂以宻石<lb/>
<pb n="KR4d0099_WYG_006-4a"/>
摩柱廣雅曰天子諸侯廟黝堊大夫蒼士黈臣看詳説<lb/>
者據爾雅以為牆謂之堊地謂之黝按荘子郢人仰塗<lb/>
堊墁其鼻則不特牆謂之堊又榖梁曰天子諸侯黝堊<lb/>
大夫蒼士黈丹楹非禮也按此刮楹亦以黑白飾之故<lb/>
春秋正義曰禮楹天子諸侯黝堊徐邈云黝黑柱也然<lb/>
則黑柱以白畫之<lb/>
丹桷　尚書大傳曰天子之桷斵之礱之加宻石焉注<lb/>
謂礱礪也密石砥之也漢書解詁曰桷椽也諸侯丹桷<lb/>
<pb n="KR4d0099_WYG_006-4b"/>
以丹色也臣竊謂宗廟丹桷禮也刻桷非禮也榖梁曰<lb/>
楹天子諸侯黝堊據此諸侯丹桷則天子桷丹可知也<lb/>
飾礩　尚書大傳曰士大夫有石材庶人有石承注謂<lb/>
石材柱下礩也石承當柱下而已不外出為飾臣看詳<lb/>
士大夫石材外出為飾則天子諸侯柱礩飾之從可知<lb/>
矣<lb/>
達鄉　明堂位曰太廟達鄉注謂鄉牖屬謂夾户牕也<lb/>
博雅曰牕牖䦳也臣謹按攷工記曰四旁兩夾牕謂于<lb/>
<pb n="KR4d0099_WYG_006-5a"/>
重屋四旁面各兩牕以納日月之明所謂達鄉而鄭氏<lb/>
以謂每室四户八牕非是也説文曰在屋曰牕在牆曰<lb/>
牖則牕在屋明矣<lb/>
交牖　義訓曰櫺牕謂之疏交牕謂之牖臣謹按説文<lb/>
曰牖穿壁交木為牕也儀禮曰司宫闔户牖則牖蓋交<lb/>
木為之可以開闔已祭則閉焉<lb/>
藻井　周書曰太廟旅楹舂常畫旅注謂常累系也舂<lb/>
常謂藻井之飾也言皆畫列柱為文風俗通曰殿堂象<lb/>
<pb n="KR4d0099_WYG_006-5b"/>
東井形刻作荷菱荷菱水物也所以厭火<lb/>
賁墉　尚書大傳曰天子賁墉諸侯疏厚注謂賁大也<lb/>
牆謂之墉大牆正直之牆不衰殺其上臣竊謂廟垣謂<lb/>
之牆今其外繞牆也承室之牆曰墉儀禮或曰北墉下<lb/>
或曰西牆下墉與牆異明矣牆蓋衰殺其上攷工記曰<lb/>
囷窌倉城逆牆六分注謂逆猶卻也六分其高卻一分<lb/>
以為閷<lb/>
設移　周書曰太廟設移注謂承屋曰移臣謹按爾雅<lb/>
<pb n="KR4d0099_WYG_006-6a"/>
曰連謂之簃注謂堂樓閣邊小屋博雅曰宫室相連謂<lb/>
之簃蓋天子宗廟重廊故于堂邊設移屋連之詩曰繹<lb/>
繹寝廟繹繹連也<lb/>
重廊　周書曰太廟重廊注謂重廊累屋也臣謹按古<lb/>
曰廊廟廟之有廊明矣<lb/>
山牆　周書曰太廟山牆注謂牆畫山雲臣謹按子貢<lb/>
曰譬之宫牆夫子之牆數仞不得其門而入不見宗廟<lb/>
之美百官之富蓋其脩之數<lb/>
<pb n="KR4d0099_WYG_006-6b"/>
右臣謹按周禮匠人夏后氏世室堂脩二七廣四脩一<lb/>
五室三四步四三尺殷人重屋堂脩七尋堂崇三尺四<lb/>
阿重屋周人明堂東西九筵南北七筵堂崇一筵五室<lb/>
凡室二筵鄭氏謂世室宗廟也重屋王宫正堂若大寝<lb/>
也或舉宗廟或舉王寝或舉明堂互言明其同制周書<lb/>
亦曰太廟路寝明堂咸有四阿重亢重廊復格藻井設<lb/>
移旅楹内階𤣥陛提唐山牆臺門𤣥閫則三者同制明<lb/>
矣故明堂位曰太廟天子明堂而月令仲夏天子居明<lb/>
<pb n="KR4d0099_WYG_006-7a"/>
堂太廟先儒謂明堂制與廟同亦曰太廟也然則天子<lb/>
太廟五室土室在中大于四室故謂之大室書曰王入<lb/>
大室祼是也其左為東房其右為西房皆南户而木室<lb/>
在東北火室在東南金室在西南水室在西北木室東<lb/>
户火室南户金室西戸水室北戸詩曰築室百堵西南<lb/>
其户傳謂或西其户而家語又曰賜觀太廟之堂未既<lb/>
還瞻北闔皆㫁西户謂金室北户謂水室也四室中夾<lb/>
室劉熙釋名曰房旁也在堂兩旁也夾室在堂兩頭故<lb/>
<pb n="KR4d0099_WYG_006-7b"/>
曰夾也夾室皆有前堂謂之廂爾雅所謂室有東西廂<lb/>
曰廟無東西廂有室曰寝而覲禮云几俟于東廂是也<lb/>
説者謂天子宗廟無廂夾不已誤乎其四中則南曰明<lb/>
堂北曰𤣥堂東曰青陽西曰總章月令所謂春居青陽<lb/>
太廟夏居明堂太廟秋居總章太廟冬居𤣥堂太廟孟<lb/>
月居左个季月居右个是也至于閏月則闔門左扉立<lb/>
于其中而還適路寝居門終月鄭氏謂于文王在門謂<lb/>
之閏則太廟象先王平生所居與明堂路寝同制五室<lb/>
<pb n="KR4d0099_WYG_006-8a"/>
十有二堂理宜然也或曰宗廟與路寝明堂制同則上<lb/>
有五室不得有房又惑矣按書路寝實有東房西房東<lb/>
夾西夾而明堂位曰太廟天子明堂則魯用天子禮樂<lb/>
太廟如明堂制而季夏六月以禘禮祀周公于太廟君<lb/>
衮冕立于阼夫人副褘立于房中則太廟路寝明堂有<lb/>
房明矣今先所圖上廟制欲以八廟約少牢大夫宗廟<lb/>
為之雖增四阿重檐山節藻棁堂九尺階九等略應王<lb/>
禮然未有五室九階臺門𤣥閫内階𤣥陛山牆賁墉重<lb/>
<pb n="KR4d0099_WYG_006-8b"/>
廊累棟復格設移四門達鄉黑楹丹桷藻井之制又以<lb/>
房為堂且謂房無北壁故得北堂之名夫堂與房異著<lb/>
矣安有為房而無北壁者哉至于饎饔又在廟中西堂<lb/>
下凡皆所未盡也説者謂饎饔在西堂下逼西壁為之<lb/>
夫爨置于廟中理不安矣況欲逼宗廟西壁為之乎説<lb/>
者或謂西壁謂西牆也按儀禮有曰西牆有曰西壁則<lb/>
壁與牆異以臣攷之特牲饋食曰主人服如初立于門<lb/>
外東方南面視側殺主婦視饎爨于西堂下蓋堂謂門<lb/>
<pb n="KR4d0099_WYG_006-9a"/>
側之堂爾雅曰門側之堂謂之塾匠人曰門堂三之一<lb/>
古者爨在廟門外或在東或在西故饎爨在廟門外之<lb/>
西堂下少牢饋食云饔爨在門東南北上廩爨在饔爨<lb/>
之北特牲饋食云牲爨在廟門外東南魚腊爨在南皆<lb/>
西面饎爨在西壁士虞禮曰側享于廟門外之右東面<lb/>
魚腊爨亞之北上饎爨在東壁西面由是觀之饎爨在<lb/>
廟門外之西堂下逼西壁為之明矣故曰饎爨在西壁<lb/>
又曰主婦視饎爨于西堂下臣稽攷載籍廟與路寝明<lb/>
<pb n="KR4d0099_WYG_006-9b"/>
堂同制雖具其凡如右然其脩廣之度匠人以為南北<lb/>
七筵東西九筵凡室二筵謂之凡室二筵則太室大矣<lb/>
太廟五室十有二堂太室又大則廣九筵脩七筵不能<lb/>
容之按匠人市朝一夫鄭氏謂方各百步則東西九筵<lb/>
南北七筵亦謂南北各六十三尺東西各八十一尺歟<lb/>
且古者寝不踰廟燕衣不踰祭服而宣王考室之詩曰<lb/>
如鳥斯革如翬斯飛則先王宫室其輪奐至矣又曰噲<lb/>
噲其正噦噦其冥噲噲大聲也噦噦小聲也言其閎深<lb/>
<pb n="KR4d0099_WYG_006-10a"/>
可以答響豈與大夫之陋同日而語又況後王彌文積<lb/>
隆以至于今也然則天子廟飾雖古制殘缺不可盡見<lb/>
而今亦有不可盡如古者要之攷先王度當世與時宜<lb/>
之而已其前代載籍所傳不具與其後世未之有法可<lb/>
以道揆禮可以義起使華副實稱昭明垂之百世取度<lb/>
于身實在聖衷如允臣所議乞叅校舊圖擇其善者以<lb/>
聖訓裁之<lb/>
　　昭穆議<hi>原註圖併劄子附</hi>
<pb n="KR4d0099_WYG_006-10b"/>
宣徳郎守太子中允集賢校理充崇政殿説書詳定郊<lb/>
廟奉祀禮文臣陸佃臣伏覩中書省批送下張璪何洵<lb/>
直所論宗廟昭穆欲以宣祖為昭翼祖為穆真宗為昭<lb/>
太祖太宗為穆英宗為昭仁宗為穆尊卑失序非禮意<lb/>
也竊謂昭穆者父子之號昭以明下為義穆以恭上為<lb/>
義方其為父則稱昭取其昭以明下也方其為子則稱<lb/>
穆取其穆以恭上也豈可膠哉謹按祭法曰去祧為壇<lb/>
去壇為墠議者以為壇立于右墠立于左臣以周制言<lb/>
<pb n="KR4d0099_WYG_006-11a"/>
之太王親盡去右壇為墠王季親盡去左祧為壇左右<lb/>
遷徙無嫌則洵直謂昭常為昭穆常為穆左者不可遷<lb/>
于右右者不可遷于左之説非矣璪謂四時常祀各于<lb/>
其廟不偶坐而相臨武王進居王季之位而不嫌尊于<lb/>
文王及乎合食于祖則王季文王更為昭穆不可謂無<lb/>
尊卑之序臣竊以為古者合食毁廟之主有不皆祫者<lb/>
則璪之説非矣大傳曰大夫士有大事省于其君干祫<lb/>
及其高祖干者預也言大夫士本無祫祭惟其有功善<lb/>
<pb n="KR4d0099_WYG_006-11b"/>
于其君進使干祫則毁廟之主不皆合食特自高祖而<lb/>
已假令大夫昭穆以世次計曾祖適為昭高祖適為穆<lb/>
父適為昭祖適為穆同時合食則将偶坐而相臨義不<lb/>
得以卑而踰尊則璪等将令昭常為昭穆常為穆乎如<lb/>
此則曾祖居尊高祖居卑父居尊祖居卑矣非所謂父<lb/>
昭子穆昭以明下穆以恭上之義許慎曰父為昭南面<lb/>
子為穆北面大夫干祫若使曾祖復為昭高祖更為穆<lb/>
則是子為昭南面父為穆北面大傳曰旁治兄弟合族<lb/>
<pb n="KR4d0099_WYG_006-12a"/>
以食序以昭穆則是生而居處同堂合食亦序昭穆假<lb/>
令甲于上世之次為穆今同堂合食實屬父行乙于上<lb/>
世之次為昭今同堂合食實屬子行而偶坐相臨則甲<lb/>
宜為昭乙宜為穆豈可逺引千嵗以來世次復令甲居<lb/>
右穆乙居左昭紊同堂父子合食之序乎璪又謂既為<lb/>
昭矣又有時而為穆是亂昭穆之名臣竊以為昭穆父<lb/>
子之號耳茍為昭者不復為穆為穆者不復為昭則是<lb/>
昔嘗事父為之子者今雖有子不得為父茍復為父則<lb/>
<pb n="KR4d0099_WYG_006-12b"/>
以為是亂父子之名可乎祭法曰天子立七廟曰考廟<lb/>
曰王考廟曰皇考廟曰顯考廟有二祧焉則天子立廟<lb/>
自親始矣初立考廟于是立王考廟其次立皇考廟又<lb/>
其次立顯考廟猶以為未也于是立二祧焉與太祖之<lb/>
廟而七顯考廟王考廟與左祧為昭皇考廟考廟與右<lb/>
祧為穆所謂三昭三穆如曰成王之世武王為昭文王<lb/>
為穆則武王為父不入考廟而入王考廟矣故臣竊謂<lb/>
八廟之制當以僖祖居中翼祖為昭宣祖為穆太祖太<lb/>
<pb n="KR4d0099_WYG_006-13a"/>
宗為昭真宗為穆仁宗入王考廟為昭英宗入考廟為<lb/>
穆是為父昭子穆稱情順理尊卑協序而議者蔽于所<lb/>
見與臣未同伏乞㫁自聖學一正羣議不勝幸甚<lb/>
　宣祖昭廟　　　眞宗昭廟　　　英宗昭廟<lb/>
僖祖祖廟　　　　　　　<hi>貼黄據此子乃為昭父更為穆</hi>
　翼祖穆廟　　　太祖太宗穆廟　仁宗穆廟<lb/>
　　　右張璪等所定圖<lb/>
　翼祖昭廟　　　太祖太宗昭廟　仁宗昭廟<lb/>
<pb n="KR4d0099_WYG_006-13b"/>
僖祖祖廟　　　　　　　<hi>貼黄是謂父昭子穆</hi>
　宣祖穆廟　　　眞宗穆廟　　　英宗穆廟<lb/>
　　　右臣佃所定圖<lb/>
臣竊觀陛下創法立制必先本之性情稽之度數師成<lb/>
于一心務使仁協義稱後世無得而議堯言禹度影在<lb/>
四方又将大新八廟泰然不疑以齊三代盛王所以隆<lb/>
祖親考之意然而昭穆之次議者與臣未侔而臣區區<lb/>
愚忠偶懐單見不敢輒止謹上八廟昭穆異同并條次<lb/>
<pb n="KR4d0099_WYG_006-14a"/>
嘗所答述者乞賜折諸聖學垂法萬世取進止<lb/>
　　元符祧廟議<lb/>
準元符三年五月四日敕中書省尚書省送到禮部狀<lb/>
據太常寺狀本寺稽叅典禮竊以為哲宗皇帝升祔宜<lb/>
于太廟殿増一室本部看詳合降指揮令侍從官并祕<lb/>
書省長貳集議三省同奉聖㫖依告報逐官集于本部<lb/>
尚書㕔參議聞奏<lb/>
右臣謹按書曰七世之廟可以觀徳則記所謂天子七<lb/>
<pb n="KR4d0099_WYG_006-14b"/>
廟三昭三穆與太祖之廟而七也恭惟國朝自僖祖而<lb/>
下至仁宗始備七世故英宗祔廟則遷順祖神宗祔廟<lb/>
則遷翼祖三昭三穆合于典禮将來哲宗皇帝祔廟于<lb/>
序為穆則合遷宣祖為允蓋哲宗皇帝之于神宗正如<lb/>
唐敬宗之于穆宗當以廟世數之今祔廟不入世數則<lb/>
與宣祖為八世是四昭四穆古所無也<lb/>
　　廟祭議<lb/>
臣倣古度今詳定八廟之祭廟各三獻同日而畢蓋約<lb/>
<pb n="KR4d0099_WYG_006-15a"/>
其禮務為可行欲以施于春祀而已至于夏礿秋嘗冬<lb/>
烝當如古制合食于祖蓋古有宗廟之事一日而畢至<lb/>
于祫祭餘祀廟各一日少牢饋食禮曰來日丁亥用薦<lb/>
嵗事于皇祖伯某以某妃配則是丁亥一日纔祭祖妣<lb/>
而已賈公彦謂大夫三廟少牢筮日止于丁亥則明祭<lb/>
無尊卑廟數多少皆同日而畢誤矣蓋祭祀卜日卜其<lb/>
首日而已若大夫丁亥有事于祖廟則其昭廟以戊子<lb/>
祭穆廟以己丑祭理宜然也且大夫室事不祼又無朝<lb/>
<pb n="KR4d0099_WYG_006-15b"/>
踐之事其禮固畧矣然而薦腥饋熟品其籩豆奉其尊<lb/>
彝修其簠簋遷其鼎俎陳其巾冪升降進退侑尸獻酬<lb/>
賓主百拜餕徹之序品節衆多假令逮闇而祭繼之以<lb/>
燭奔走趨事三廟一日而徧則雖有强力之人不能支<lb/>
矣又況天子禮具樂備品節之多乎然則先王之時各<lb/>
祀其廟無有一日而畢者也謹按王制曰天子犆礿祫<lb/>
禘祫嘗祫烝諸侯礿犆禘一犆一祫嘗祫烝祫鄭氏謂<lb/>
天子言犆礿諸侯言礿犆互明其文則天子言祫嘗祫<lb/>
<pb n="KR4d0099_WYG_006-16a"/>
烝諸侯言嘗祫烝祫亦互明而已也然則古者天子七<lb/>
廟四時之祭春祠各于其廟而夏礿秋嘗冬烝則三昭<lb/>
三穆皆升合食于祖故周旅酬六尸而仲尼燕居曰嘗<lb/>
禘之禮所以仁昭穆也若夫諸侯春亦犆礿烝嘗皆祫<lb/>
于祖而禘則一年犆一年祫下天子也明堂位曰夏礿<lb/>
秋嘗冬烝天子之祭也夫礿祠烝嘗諸侯類有之今魯<lb/>
更以為王禮又不言春祠者春祠特祭天子諸侯同故<lb/>
也其夏礿秋嘗冬烝則天子與諸侯異故曰諸侯礿則<lb/>
<pb n="KR4d0099_WYG_006-16b"/>
不禘禘則不嘗嘗則不烝烝則不礿又曰禘一犆一祫<lb/>
由是觀之雖周春祠特祭而三時亦祫非特夏商之制<lb/>
雖然天子時祫纔及未毁廟之主而已至于三年一祫<lb/>
于是毁廟之主皆合食于太祖故謂之大祫言大以有<lb/>
小故也按文二年八月丁卯大事于太廟公羊曰大事<lb/>
者何大祫也毁廟之主陳于太祖未毁廟之主皆升合<lb/>
食于太祖榖梁亦謂大事者何大是事也著祫嘗蓋著<lb/>
猶别也三年一祫大于祫嘗祫嘗秋祭也今魯合祠太<lb/>
<pb n="KR4d0099_WYG_006-17a"/>
廟亦以秋祫故言大以别之也且天子七廟日祭月祀<lb/>
各就其廟三時皆合食于祖其毁廟之主則三年然後<lb/>
大祫亦禮之殺也由是觀之先王之祭有祫又有大祫<lb/>
明矣此自漢以來論者未之知也陛下聖學高妙徳蹈<lb/>
堯禹以操為驗以稽為決復千嵗之墜典實在聖時今<lb/>
欲八廟既立春祠各就其廟而夏礿秋嘗冬烝皆升合<lb/>
食于祖既應典禮又與舊儀四時八室並饗少近獨為<lb/>
合古之制宜若可行亦其七廟之主㑹于祖廟委蛇從<lb/>
<pb n="KR4d0099_WYG_006-17b"/>
祀優而不迫盛禮大樂得以備舉如允臣所議乞下有<lb/>
司叅定儀注施行<lb/>
　<lb/>
　<lb/>
　<lb/>
　<lb/>
　<lb/>
　陶山集巻六<lb/>
</p>
<p>
</p>
  </div>
</body>
</text>
</TEI>
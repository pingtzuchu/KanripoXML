<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黙成文集</head>
    <p>
<pb n="KR4d0169_WYG_000-1a"/>
欽定四庫全書　　　　集部四<lb/>
　黙成文集　　　　　　别集類三<hi>宋</hi>
　　提要<lb/>
　　　　臣等謹案黙成文集八巻宋潘良貴撰良貴<lb/>
　　　　字義榮一字子賤號黙成居士婺州金華人<lb/>
　　　　政和五年以廷試第二人釋褐為辟雍博士<lb/>
　　　　累遷提舉淮南東路常平靖康元年召還坐<lb/>
　　　　事除監信州汭口排岸髙宗即位召為左司<lb/>
<pb n="KR4d0169_WYG_000-1b"/>
　　　　諌厯除徽猷閣待制提舉亳州明道宫坐與<lb/>
　　　　李光通書降三官卒贈左朝奉大夫事蹟具<lb/>
　　　　宋史本傳良貴學術醇正侃直不阿首論何<lb/>
　　　　㮚等之不可為相又與黄潛善吕頤浩相忤<lb/>
　　　　又面劾向子諲屢坐屏斥而所守不移故朱<lb/>
　　　　子亦稱其剛毅近仁其論治體箚子等篇悱<lb/>
　　　　惻沈痛足以感人又足以覘其節㮣其集見<lb/>
　　　　於史者十五巻久佚不傳此本乃康熈中其<lb/>
<pb n="KR4d0169_WYG_000-2a"/>
　　　　裔孫所刋僅文二十首詩二十七首詞一首<lb/>
　　　　皆掇拾於散亡之餘粗存梗概然以集中除<lb/>
　　　　謝諸表與本傳年譜相較亦多足資參訂如<lb/>
　　　　年譜載良貴既至嚴州任請祠得主管亳州<lb/>
　　　　明道宫轉秘書少監遷起居郎拜中書舍人<lb/>
　　　　今集中有辭免祕書少監申省狀可與年譜<lb/>
　　　　相證而本傳不云轉祕書少監又良貴知嚴<lb/>
　　　　州之後凡再為中書舍人集中有謝中書舍<lb/>
<pb n="KR4d0169_WYG_000-2b"/>
　　　　人誥表又有謝中書舍人表可證而本傳但<lb/>
　　　　云起為中書舍人不著前後再命皆可以補<lb/>
　　　　宋史之闕誤惟是篇頁寥寥而强分巻帙未<lb/>
　　　　免有意求多又一巻二巻皆載本傳及年譜<lb/>
　　　　誥勅等文至三巻乃及其著作雖用宋敏求<lb/>
　　　　編李白集之例而喧奪太甚究為編次無法<lb/>
　　　　至潘畤乃良佐之子於良貴為猶子而亦附<lb/>
　　　　其傳誌於末編尤為不倫今姑仍舊本録之<lb/>
<pb n="KR4d0169_WYG_000-3a"/>
　　　　而附糾其叢脞如右乾隆四十三年二月恭<lb/>
　　　　校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
<pb n="KR4d0169_WYG_000-4a"/>
黙成文集原序<lb/>
天地之化包括無外運行無窮然其所以為實不越乎<lb/>
一隂一陽兩端而巳其動靜屈伸往来闔闢升降浮沉<lb/>
之性雖未嘗一日不相反然亦不可一日而相無也聖<lb/>
人作易以通神明之徳類萬物之情其所以為説者亦<lb/>
若是焉耳矣然及其推之人事而擬諸形容則常以陽<lb/>
為君子而引翼扶持惟恐其不盛隂為小人而排擯黜<lb/>
抑惟恐其不衰何哉蓋陽之徳剛隂之徳柔剛者常公<lb/>
<pb n="KR4d0169_WYG_000-4b"/>
而柔者常私剛者常明而柔者常暗剛者未嘗不正而<lb/>
柔者未嘗不邪剛者未嘗不大而柔者未嘗不小公明<lb/>
正大之人用於世則天下䝉其福私暗邪辟之人得其<lb/>
志則天下受其禍此理之必然也且非獨於易之説為<lb/>
然蓋凡自古聖賢之言雜出於傳記者亦未有不好剛而<lb/>
惡柔者若夫子所謂剛毅近仁而又嘗深以未見剛者為嘆及<lb/>
乎或人之對則又直以有慾病棖也之不得為剛蓋専<lb/>
以是為君子之德也嗚呼若故中書舍人金華潘公者<lb/>
<pb n="KR4d0169_WYG_000-5a"/>
其真夫子所謂未見者哉熹雖不幸而不及洒掃其門<lb/>
然讀其書而猶喜於有以得其所存之彷彿也蓋公自宣<lb/>
和初為博士則已不肯託婚富貴之家而獨嘗論斥大<lb/>
臣䝉蔽之奸矣及為館職又不肯遊蔡京父子間使淮<lb/>
南又不肯與中官同燕席靖康召對因論時宰何㮚唐<lb/>
恪不可用恐誤國事以是謫去曽不旋踵而言果騐建<lb/>
炎初召為右司諌首論亂臣逆黨當用重典以正邦法<lb/>
壯國威且及當時用事奸邪之狀大為汪黄所忌書奏<lb/>
<pb n="KR4d0169_WYG_000-5b"/>
三日而左遷以去其言雖不大傳然劉觀所草謫詞直<lb/>
以揣摩詆訾為罪則其事固可知已紹興入為都司又<lb/>
忤時相以歸復為左史一日直前奏曰先王之所以致<lb/>
治者以其合於大公至正之道此年之所以致亂者以<lb/>
其反此而已陛下今日誠冝仰思祖宗創業之難二帝<lb/>
䝉塵之久俯念生靈塗炭之苦土地侵削之多夙寤晨<lb/>
興不敢少置每行一事必先念此然後發之務以合於<lb/>
所謂大公至正之道勿以一毫私意曲狥人情則天下<lb/>
<pb n="KR4d0169_WYG_000-6a"/>
庶有休息之期矣服喪還朝又以廷叱奏事官而忤㫖<lb/>
以去自是之後秦檜擅朝則公遂廢於家而不復起矣<lb/>
然公平生亷介自將自少至老出入三朝而前後在官<lb/>
不過八百六十餘日所居僅庇風雨郭外無尺寸之田<lb/>
經界法行獨以丘墓之寄輸帛數尺而已其清苦貧約<lb/>
蓋有人所不能堪者而處之超然然未嘗少屈於檜其<lb/>
子熺暴起鼎貴勢傾中外亦未嘗與通問也嘗誦君<lb/>
子三戒之言深以在得之規痛自儆飭至於造次之間<lb/>
<pb n="KR4d0169_WYG_000-6b"/>
一言一行凡所以接朋友教子弟亦未嘗不以孝弟忠<lb/>
敬節儉正直防微謹獨之意為本其讀書磨鏡之喻切<lb/>
中學者之病當世蓋多傳之而所論汲長孺蓋寛饒之<lb/>
為人尤足以見其志之所存已嗚呼若公之清明直諒<lb/>
確然無慾其真可謂剛毅而近仁矣夫以三代之時聖<lb/>
人之世而夫子已嘆剛者之不可見况於百世之下幸<lb/>
有如公者焉而不得少伸其志以沒其條奏章藁有補<lb/>
於時可為後法者又以公自焚削而不復存平生之言<lb/>
<pb n="KR4d0169_WYG_000-7a"/>
頗可見者獨有賦詠筆札之餘數十百篇而已後之君<lb/>
子蓋將由此以論公之世其可使之沒沒無傳而遂已<lb/>
乎公之兄子今廣州使君畤謂熹盍序其書而傳之熹<lb/>
不敢當而亦不得辭也於是三復其書而掇其梗槩附<lb/>
於書首以告觀者且時出而伏讀之以自勵焉公諱良<lb/>
貴字義榮一字子賤自號黙成居士集凡十有五巻廣<lb/>
州字徳鄜少學於公植志行巳甚有家法數為郡守部<lb/>
使者愛民戢奸不憚大吏所至皆有風績云淳熙丙午<lb/>
<pb n="KR4d0169_WYG_000-7b"/>
春三月已卯朔旦具位新安朱熹謹序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4e0179_WYG_001-1a"/>
欽定四庫全書<lb/>
甫田集巻一<lb/>
　　　　　　　　　　　　明　文徴明　撰<lb/>
　　詩八十首　附錄四首<lb/>
　　　秋夜<lb/>
忽忽故園夢悠悠滁上城一夜耳不息水邊踈柳聲開<lb/>
門月如畫十里秋盈盈中心亂無執散上岡頭行吳山<lb/>
望不際眼角柔雲生男兒志遺世物故難為情<lb/>
<pb n="KR4e0179_WYG_001-1b"/>
　　　故園<lb/>
屋舍小山村終然思故園雨晴秋倚閣月出夜開門好<lb/>
景亦時改逺人空目存梅花未消息行矣晚何言<lb/>
　　　有懷劉協中<lb/>
東風度幽館羣鳥相和鳴念子會無期茫然過清明春<lb/>
江芳草逺懐人心目驚如何多朋友我獨傍山城豈無<lb/>
樽酒歡亦有花木榮所憐異鄉物徒念心怔營白雲度<lb/>
水去日暮山縱横倚闌詠修竹千里何當并<lb/>
<pb n="KR4e0179_WYG_001-2a"/>
　　荅唐子畏夢余見寄之作<lb/>
故人別後千回夢想見詩中語笑譁自是多情能記憶<lb/>
春來何止到君家<lb/>
　　　行色<lb/>
秋山馬前空復横馬蹄不作看山行悠然回首何處所<lb/>
此心已到他州城火燈匆匆鷄一聲貴賤富貧俱有程<lb/>
相看一語出不得細雨欲落空江明<lb/>
　　　東葛城夜發<lb/>
<pb n="KR4e0179_WYG_001-2b"/>
蕭蕭東葛路馬上聽嚴更月出髙山黑天空逺水明年<lb/>
光秋漸索客子夜猶行村落知何處時聞犬吠聲<lb/>
　　　至定山辱莊先生贈詩次韻奉荅<lb/>
穉齒窮身豈有知偶陪髙論得移時感公不以愚頑棄<lb/>
顧我何堪逺大期草閣便湏終歳住僕人休訝出山遲<lb/>
歸來乞得堯夫句暮雨秋燈不斷思<lb/>
　　　　定山莊先生贈詩<hi>附</hi>
　一燈何處寫相知對坐寒窓暮雨時詩本平生非杜甫<lb/>
<pb n="KR4e0179_WYG_001-3a"/>
　琴才臨老遇鍾期儘堪出手名家早但覺忘年得友<lb/>
　遲儻許無言眞妙意欲將千載慰相思<lb/>
　　　不寐<lb/>
孤坐忽不樂挑燈當我前素書横几案欲讀已茫然當<lb/>
年念有負誓志軼前賢富貴亦何物未老已自憐嗟哉<lb/>
昔惡聞零落今同焉<lb/>
　　　大雪不出偶成八韻自齋中所見外皆禁不犯<lb/>
靜坐朝慵出不知風雪臨凝暉上窓紙積冷到衣衿小<lb/>
<pb n="KR4e0179_WYG_001-3b"/>
片投墻隙餘威結研心聆音琤可喜想像浩難禁童子<lb/>
傳來看家人報説深巻書空自照杯酒不辭斟意賞何<lb/>
煩對傳聞不害吟未應閉戸臥不及放舟尋<lb/>
　　　簡子畏<lb/>
落魄迂疎不事家郎君性氣屬豪華髙樓大呌秋觴月<lb/>
深幄微酣夜擁花坐令端人疑阮籍未宜文士目劉义<lb/>
只應郡郭聲名在門外時停長者車<lb/>
　　　甲寅除夜雜書<lb/>
<pb n="KR4e0179_WYG_001-4a"/>
千門萬戸易桃符東舍西鄰送厯書二十五年如水去<lb/>
人生消得㡬畨除<lb/>
多事關心偶不眠隨人也當守殘年不湏更説新春事<lb/>
來嵗今宵在目前<lb/>
人家除夕正忙時我自挑燈揀舊詩莫笑書生太迂闊<lb/>
一年功課是文詞<lb/>
小童篝火潔門閭為説今年忌掃除却有窮愁與多病<lb/>
無因歲晚一般驅<lb/>
<pb n="KR4e0179_WYG_001-4b"/>
遥夜遲遲燭有花家人懽笑説年華人生勿苦求身外<lb/>
常得團圓有㡬家<lb/>
　　　崇義院雜題<lb/>
小院風清橘吐花墻隂微轉日斜斜午眠新覺書無味<lb/>
閒倚闌干嗽苦茶<lb/>
縹緲游絲墮不收悠然庭砌綠隂稠院凉僧少音聲絶<lb/>
時聽敲門亦自幽<lb/>
六月門前暑似炊殿堂深處未曾知晚凉浴罷思歸去<lb/>
<pb n="KR4e0179_WYG_001-5a"/>
更為松風佇少時<lb/>
殿閣微凉吹葛衣檻前梅子雨霏霏清談時有間僧對<lb/>
手擘㯶櫚當麈揮<lb/>
白日悠悠抵歲遥困來書巻暫相抛馬蹄不到松隂下<lb/>
手弄殘棋獨自敲<lb/>
茗碗罏薰意有餘日長人散閉精廬俄然屋角凉風順<lb/>
吹起新蟬亂讀書<lb/>
繞寺松杉近百栽孤花明透綠叢開晚凉却扇池邊立<lb/>
<pb n="KR4e0179_WYG_001-5b"/>
嫋嫋餘芬度水來<lb/>
髹几新揩滑欲流時時弄筆小窓幽自憐多好還成累<lb/>
揮汗為人寫扇頭<lb/>
修廊如洗斷塵囂白粉墻圍碧瓦寮擁鼻徐行成獨詠<lb/>
晚風吹亂石芭蕉<lb/>
　　　飲子畏小樓<lb/>
今日解馳逐投閒傍髙廬君家在臯橋諠闐井市區何<lb/>
以掩市聲充樓古今書左陳四五冊右傾三兩壺我飲<lb/>
<pb n="KR4e0179_WYG_001-6a"/>
良有限伴子聊相娛與子故深宻奔忙坐闊疎旬月一<lb/>
㑹面意勤情有餘蒼煙薄城首振袖復躊躇<lb/>
　　　余畫金焦落照圖吳水部徳徵先生寄詩二首<lb/>
　　　　題謝長句<lb/>
憶昨浮船下揚子平翻渺渺波千里何來䨇島挾飛樓<lb/>
璀璨彤煌截濤起夕峯倒墮滿江隂霜樹高浮半空紫<lb/>
舟人指㸃落日處凌亂煙光射金綺平生快覩無此竒<lb/>
却恨歸帆北風駛至今偉蹟在胷中回首登臨心不已<lb/>
<pb n="KR4e0179_WYG_001-6b"/>
偶然興落尺紙間便欲平吞大江水固知心手不相能<lb/>
塗抹聊當臥遊爾晴窓舒巻日數回不敢示人聊自喜<lb/>
水部先生詩有名忽寄瑶篇重稱美漫云家法自湖州<lb/>
自媿區區何足齒由來題品係名聲何况先生是詩史<lb/>
君不見當年畫馬曹將軍附名甫集猶不死又不見閻<lb/>
公自謂起文儒池上俄蒙畫師耻人生固有幸不幸拙<lb/>
劣何堪古人擬江山千載等陳迹一笑寧湏論非是<lb/>
　　　　水部二詩<hi>附</hi>
<pb n="KR4e0179_WYG_001-7a"/>
　戲拈秃筆寫金焦萬里青天見玉標未用按圖神已<lb/>
　徃耳邉似接海門潮<lb/>
　閒寫金焦鎮海門夕陽孤鶩淡江痕一枝畫筆承傳<lb/>
　久須信先生老可孫<lb/>
　　　乙卯除夕<lb/>
糕果登盤酒薦椒咲歌聊用永今宵老親自喜還家徤<lb/>
㓜女仍誇學語嬌終歲悲歡言莫盡一燈團聚福難消<lb/>
桃符日厯年年好不謂青春却暗凋<lb/>
<pb n="KR4e0179_WYG_001-7b"/>
　　　暮春<lb/>
髙榆風定翠相圍天氣悠揚思轉微畫閣凝香新試扇<lb/>
春肌生汗欲更衣乍聞幽鳥渾無見時墮游絲忽漫飛<lb/>
惆悵東闌尋曉夢落花芳草已都非<lb/>
　　　靈巖山絶頂望太湖<lb/>
靈巖山正當胥口落日西南望太湖䨇島如螺浮欲吐<lb/>
片帆和鳥去俱無閒論往事何能説不見髙人試一呼<lb/>
愼勿近前波浪恐大都竒絶在糢糊<lb/>
<pb n="KR4e0179_WYG_001-8a"/>
　　讀于肅愍旌功錄有感<lb/>
南遷議起共倉皇一疏支傾萬弩强旣以安危繫天下<lb/>
曾無羽翼悟君王莫嫌久假非眞有祗覺中興未耿光<lb/>
淺薄晚生何敢異百年公論自難忘<lb/>
老臣自處危疑地天下遑遑尚握兵千載計功眞足掩<lb/>
一時起事豈無名<hi>當時欲赦于王或謂不殺二人則今日之事為無名然則復辟之事豈無</hi>
<hi>名哉</hi>未論時宰能生殺湏信天王自聖明地下有知應不<lb/>
恨萬人爭看墓門旌<lb/>
<pb n="KR4e0179_WYG_001-8b"/>
　　　因讀旌功錄有感徐武功事<lb/>
固鎻髙垣事可吁更憑何罪易皇儲諸公方有同謀懼<lb/>
識者能無意外虞機㑹如斯何可失功名之際本難居<lb/>
寃哉一掬江湖血信史他年未必書<lb/>
　　　冬夜讀書<lb/>
故書不厭百回讀病後惟應此味長千古精神如對越<lb/>
一燈風雨正相忘卷中求道深知謬意外圗名抑又荒<lb/>
束髪心情誰㑹得中宵撫几自茫茫<lb/>
<pb n="KR4e0179_WYG_001-9a"/>
　　　寂夜一首效子建<lb/>
中宵聞零雨撫枕起躇踟昬釭栖素壁流熖照重幃感<lb/>
此寂無語戚然興我思我思何鬱伊欲舉棼如絲少壯<lb/>
不待老功名湏及時男兒不仗劔亦湏建雲旗三十尚<lb/>
隨人奚以操筆為文章可腴道曾不療寒饑仰屋愧浮<lb/>
塵俯睞影依依人生良有命何獨令心悲心悲髪為白<lb/>
失脚令身危欲為絶世行道逺恐不支世情忌檢飭歛<lb/>
目俟其疲誰能七尺身受此千變機役役亦徒爾多憂<lb/>
<pb n="KR4e0179_WYG_001-9b"/>
得無癡惟應愼厥躬古人以為期<lb/>
　　　春閨<lb/>
綠隂生寂晝遲遲薄汗沾裳氣力微起傍曲闌垂手立<lb/>
清風細細落薔薇<lb/>
　　　兒子晬日口占二絶句<lb/>
堂前笑展晬盤時漫説終身視一持我已蹉跎無復望<lb/>
試陳書巻卜吾兒<lb/>
吾家積徳亦云稠不易生兒到嵗周印綬干戈非敢冀<lb/>
<pb n="KR4e0179_WYG_001-10a"/>
百年聊欲紹箕裘<lb/>
　　　秋夜不寐有懷錢二孔周<lb/>
客散西堂夜悄然修筠凉吹供清眠踈螢紈扇秋無賴<lb/>
淺水紅蕖月可憐侍女銀杯揺雪乳誰家玉笛唱嬋姢<lb/>
意中憶得城東闕孤鶴翩翩骨有仙<lb/>
　　　前年<lb/>
前年伴嫁南鄰妹今歲仍陪北舍姨老我無媒心獨苦<lb/>
閉門好畵入時睂<lb/>
<pb n="KR4e0179_WYG_001-10b"/>
　　　詠堯民案上盆蘭<lb/>
崇蘭移自荆溪上小盎春深自着花賔客清閒塵土逺<lb/>
曉窓親沃案頭茶<lb/>
渺渺微風約珮環楚江清落研屏間美人不見瑶琴歇<lb/>
一巻離騷對揜關<lb/>
　　　詠文信國事四首<lb/>
地轉天旋事不同老臣臨市自從容誓將西嶺塡東海<lb/>
忍着南冠向北風千里勤王空赴義百年養士獨收功<lb/>
<pb n="KR4e0179_WYG_001-11a"/>
人間別有成仁樂未用區區悼此公<lb/>
倉卒勤王萬里身風塵顚倒作纍臣三綱已去嗟何補<lb/>
一死臨期認自眞直以安危繫天下未宜成敗論斯人<lb/>
遺文尚可誅姦賊何但悲辛泣鬼神<lb/>
國勢已離天命去孤臣狼狽阻殘兵分當如此餘非計<lb/>
事訖無成死有名平日公卿咸肉食千年忠義屬書生<lb/>
天心悔禍寕無日惜不令公見肅清<lb/>
南北間關百戰餘此身宗社許馳驅可憐功業惟詩在<lb/>
<pb n="KR4e0179_WYG_001-11b"/>
自决存亡與國俱强敵至殘猶歎服皇天無意竟何如<lb/>
平生心事堪誰訴漫托他年半紙書<lb/>
　　　枕上聞雨有懷宜興杭道卿<hi>時道卿客唐子畏西樓</hi>
三更風雨閙虚簷燈熖寥寥抱枕眠應有旅遊人不寐<lb/>
淒凉莫到小樓前<lb/>
　　　厓山大忠祠<lb/>
鼎湖龍逺野雲隂慷慨中流誓國心臣力不支香氣竭<lb/>
忠䰟有限海波深百年仁義空澌盡此日神州遂陸沉<lb/>
<pb n="KR4e0179_WYG_001-12a"/>
峻節竒功磨不得崖山突兀自千尋<lb/>
皇天不祐宰臣謀萬里樓船一浪休飄蕩已知吾事去<lb/>
覆亡安用此身浮祗今潮自如期至終古江應不盡流<lb/>
折㦸併銷塵海換行人猶自說碙州<lb/>
頻年航海欲何為天厭中原遂不支滿地江湖無死所<lb/>
際天風浪有平時倉皇一念聊臣分寂寞中流賴史知<lb/>
回首又看强敵滅寒潮自繞大忠祠<lb/>
千載英雄餘恨在怒濤驚浪日摏撞有天肯與仇同戴<lb/>
<pb n="KR4e0179_WYG_001-12b"/>
無面能看主再降烈士深悲甘蹈海中原不復竟如江<lb/>
君王莫罪風波惡應是憸人解覆邦<lb/>
　　　追和倪元鎭先生江南春<lb/>
象牀凝寒照藍筍碧幌蘭温瑶鴨静東風吹夢曉無蹤<lb/>
起來自覔驚鴻影彤簾霏霏宿餘冷日出鶯花春萬井<lb/>
莫怪啼痕栖素巾明朝紅嫣鏖作塵春日遲遲春波急<lb/>
曉紅啼春香霧濕青華一失不再及飛絲縈空眼花碧<lb/>
樓前柳色迷城邑柳外東風馬嘶立水中荇帶牽柔萍<lb/>
<pb n="KR4e0179_WYG_001-13a"/>
人生多情亦多營<lb/>
　　　雪後<lb/>
寒日晶晶曉溜聲中庭快雪一宵晴墻西老樹太骨立<lb/>
窓裏幽人殊眼明想見漁蓑無限好怪來詩思不勝清<lb/>
江南殘臘相將盡㑹看門前春水生<lb/>
　　　與邢麗文登葑門城樓<lb/>
天風異制木蛇空雉堞差差夕照中百里山川形勝舊<lb/>
萬家煙火歲年豐迤南茂苑迷陳迹直北荒原識故宫<lb/>
<pb n="KR4e0179_WYG_001-13b"/>
㑹取千年興廢理與君極目送飛鴻<lb/>
　　　夜坐聞雨有懷子畏次韻奉簡<lb/>
臯橋南畔唐居士一榻秋風擁病眠用世已銷横槊氣<lb/>
謀身未辦買山錢鏡中顧影鸞空舞櫪下長鳴驥自憐<lb/>
正是憶君無奈冷蕭然寒雨落窓前<lb/>
　　　歳暮齋居即事<lb/>
簷樹扶疎帶亂鴉蕭齋只似野人家紙窓獵獵風生竹<lb/>
土盎浮浮火宿茶日色射雲時弄彩雨絲吹雪不成花<lb/>
<pb n="KR4e0179_WYG_001-14a"/>
庭中卉物凋零盡獨有蒼松領嵗華<lb/>
陋巷蕭條少過從燕閒眞味泊然空荒鷄寂晝深庭院<lb/>
寒雀西風小樹藂撫事蹉跎歲云暮懷人牢落雨其濛<lb/>
罏香欲歇茶杯覆詠得梅花苦未工<lb/>
　　　過吉祥寺追和故友劉協中遺詩<lb/>
殿堂深寂竹林閒坐戀㯶隂忘卻還水竹悠然有遐想<lb/>
㑹心何必在空山<lb/>
塵蹤俗面强追閒慚愧空門數往還不見故人空約在<lb/>
<pb n="KR4e0179_WYG_001-14b"/>
黃梅雨暗郭西山<lb/>
　　　　協中詩<hi>附</hi>
　城裏幽棲古寺閒相依半日便思還汗衣未了奔馳<lb/>
　債便是逢僧怕問山<lb/>
　　　景德寺<lb/>
古屋無人犬䕶籬偶抛塵土得幽棲不知何福能消受<lb/>
滿地松隂一鳥啼<lb/>
　　　次韻題子畏所畫黃茆小景<lb/>
<pb n="KR4e0179_WYG_001-15a"/>
斜日翻波山倒浸晚晴幻出西南勝絶島䨇螺樹色浮<lb/>
遥天一線鷗飛剰誰剪吳淞尺紙間唐君胷有洞庭山<lb/>
古藤危磴黃茆渚細草荒宮消夏灣我生無緣空夢墮<lb/>
三十年來蟻旋磨睡起窻前展畫看恍然垂手磯頭坐<lb/>
湖山宜雨亦宜晴春色蘢葱秋月明知君作畫不是畫<lb/>
分明詩境但無聲古稱詩畫無彼此以口傳心還應指<lb/>
從君欲下一轉語何人㑹吸西江水<lb/>
　　　吳隱之畫像<lb/>
<pb n="KR4e0179_WYG_001-15b"/>
貪㢘自我非泉致刺史詩篇萬古新展巻蕭然袍笏在<lb/>
世間多少負慚人<lb/>
十年遺像識真難重是髙風不可刋一様廣州俱刺史<lb/>
幾人傳入畫圗看<lb/>
　　　暮春齋居即事<lb/>
經旬寡人事蹤跡小窻前暝色連殘雨春寒宿野煙茗<lb/>
杯眠起味書巻靜中緣零落梅花痩風吹更可憐<lb/>
閒庭青草積春半思蒼茫小雨作寒食微風汎海棠芳<lb/>
<pb n="KR4e0179_WYG_001-16a"/>
情經病減白日廢書長何物供欹枕縈簾一炷香<lb/>
　　　畫鵲<lb/>
日光浮喜動簷楹鳥鵲於人亦有情小雨初收風潑潑<lb/>
亂飛叢竹送歡聲<lb/>
　　　畫烏<lb/>
城頭霜落月離離匝樹羣烏欲定時㑹有人占丈人屋<lb/>
微風莫自裊空枝<lb/>
　　　與逵甫燕坐小齋為寫竹石<lb/>
<pb n="KR4e0179_WYG_001-16b"/>
對坐焚香習燕清好風如水汎簾旌夕陽忽見疎疎影<lb/>
落木空江生遠情<lb/>
　　　秋夜懐昌國<lb/>
初秋雨時霽夕景歛炎疴躡屐遵廣除矯首睇明河白<lb/>
露浣衣帯商颷振庭柯縞月升雲闕照我東墻阿故人<lb/>
不得將良夜空婆娑非無一樽酒顧影當奈何<lb/>
陰蟲抱莎啼秋風在庭戸微凉逗短葛月出照團露驚<lb/>
禽飛漠漠顧見庭中樹柔枝日以疎安得共遲暮人生<lb/>
<pb n="KR4e0179_WYG_001-17a"/>
豈獨堅坐閱衡杓度憂來搔短髪衰薄已堪數<lb/>
　　　除夕<lb/>
梅花欲動意婆娑雪霰侵陵奈歲何呵凍笑供春帖子<lb/>
殘年清債已無多<lb/>
辟瘟細細爇靈丹坐倚寒檠向夜䦨臘意亦知人戀歲<lb/>
為留殘雪隔年看<lb/>
　　　題王侍御敬止所藏仲穆馬圗<lb/>
犖犖才情與世踈等閒零落傍江湖不應泛駕終難用<lb/>
<pb n="KR4e0179_WYG_001-17b"/>
閒看王孫駿馬圗<lb/>
　　　洞庭東山詩七首<lb/>
　　　　太湖<lb/>
沙渚依依雲不動風煙漠漠鳥飛回橫空暝色翻波去<lb/>
絶島秋聲繞樹來今古奔騰疑地盡東南偉麗自天開<lb/>
眼中浩蕩扁舟在欲喚鴟夷酹一杯<lb/>
　　　　百街嶺<lb/>
遥街百磴轉嶔嵜落日扶輿下嶺遲與樹蔽虧湖冉冉<lb/>
<pb n="KR4e0179_WYG_001-18a"/>
因山髙下屋纍纍儉勤成俗從知富靈秀鍾人信有竒<lb/>
十載一行殊恨晩分金不見橘黃時<lb/>
　　　　宿靜觀樓<hi>守谿先生作記</hi>
抱被何緣三宿戀燒燈一笑兩人俱秋山破夢風生樹<lb/>
夜水明樓月在湖盡占物華知地勝時聞人語覺村孤<lb/>
不煩詩句追清賞太史<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>間記是闍<lb/>
　　　　游能仁彌勒<lb/>
鬱然臺殿鎻芙蓉見客山僧自打鐘小檻浮空秋水閣<lb/>
<pb n="KR4e0179_WYG_001-18b"/>
虚庭隨影夕陽松泗州名在池無塔<hi>寺有泗州池能照僧伽塔今廢</hi>飯<lb/>
石師歸寺有峯<hi>飯石禪師嘗住此寺有飯石峯</hi>欲掃南墻留半偈白雲<lb/>
回首媿塵蹤<lb/>
　　　　宿靈源寺<lb/>
夜隨鐘梵入靈源一笑虚堂解帶眠旋接僧談多舊識<lb/>
偶依禪榻豈前緣離離松檜揺山月兀兀樓臺宿暝煙<lb/>
塵句何年傳到此<hi>壁間有佘詩</hi>篝燈試讀已茫然<lb/>
　　　　翠峯寺<hi>雪竇禪師道塲中有降龍井悟道泉</hi>
<pb n="KR4e0179_WYG_001-19a"/>
空翠夾輿松十里斷碑橫路寺千年遺蹤見說降龍井<lb/>
裹茗來嘗悟道泉伏臘滿山收橘柚蒲圑倚戸泊雲煙<lb/>
書生分願無過此悔不曽叅雪竇禪<lb/>
　　　　游洞庭將歸再賦<lb/>
城中遙指一螺蒼到此依然自一鄉曉鼓隔溪漁作市<lb/>
<hi>魚舟至則鳴鼓聚人</hi>秋風吹枳橘連墻名山更倚湖増勝清賞剛<lb/>
臨月有光正爾㑹心空又去不如僧住竹間房<lb/>
　　　再和昌國游洞庭西山詩八首<lb/>
<pb n="KR4e0179_WYG_001-19b"/>
　　　　自胥口入太湖<lb/>
蒹葭繚繞帯胥塘百里沿洄笠澤長新水浮天舟浩蕩<lb/>
遠山沉日樹蒼凉風煙西去堪乗興鷄犬中流别有鄉<lb/>
詠得鱸肥人膾玉自敲漁榜答滄浪<lb/>
　　　　縹緲峯<lb/>
薙草遥遵鹿兎蹤飛嵐拂袖映疎松平湖萬頃玻璃色<lb/>
落日千尋縹緲峯煙樹吳都晴上掌秋風雲夢晩塡胷<lb/>
無煩咋指傷韓愈儘有閒情在短笻<lb/>
<pb n="KR4e0179_WYG_001-20a"/>
　　　　下縹緲峯小憇西湖寺<lb/>
廻嶺懸藤稍倦攀稅鞍中路得禪關百年清淨山中債<lb/>
半日浮生竹院閒小雨磬聲延午夢方池雲影淡秋顔<lb/>
此行别有堪誇事得與髙僧共往還<lb/>
　　　　經桃花塢<hi>塢名雖存已廢</hi>
夕陽下馬桃花塢不見桃花塢亦蓁溪壑春風空舊夢<lb/>
柴扉流水或秦人圗經可按桑田異詩客多情燕麥新<lb/>
不用苦辛仍買種梁園金谷總成塵<lb/>
<pb n="KR4e0179_WYG_001-20b"/>
　　　　左神洞<lb/>
裹粱懷炬探幽𤣥稍即唅呀復曠然蕩潏微聞頭上浪<lb/>
光晶别有地中天千年何物扃丹刻<hi>相傳有神禹丹書在洞</hi>一勺<lb/>
憐君負紫泉<hi>内有紫泉飲之長生</hi>莫嘆虚酬十年願秪應凡骨未<lb/>
能仙<lb/>
　　　　左神道中<lb/>
玉虚靈府千年秘恣討知君眼境新平日登髙推短賦<lb/>
西來濟勝有輕身湖山四面天開寺橘柚千家土著民<lb/>
<pb n="KR4e0179_WYG_001-21a"/>
他日菟裘如有意願㩦書册作比鄰<lb/>
　　　　謁毛公壇雨不果行<lb/>
擬攀棲迹拜靈仙辛苦佳期一雨愆短策空多探古興<lb/>
方壇剛欠訪眞緣興懷丹篆愁雲外敗意簷聲客枕前<lb/>
賴是勝情初未減錦囊添得卧遊篇<lb/>
　　　　遊資慶寺<lb/>
老衲深居湖上山松扉斜掩磬聲寒袈裟對客妨秋定<lb/>
蔬筍開厨破晩餐未愧逡巡留偈子自緣疎野戀蒲團<lb/>
<pb n="KR4e0179_WYG_001-21b"/>
歸來煙月篇章富乞與幽人得細看<lb/>
　　　何蓑衣故跡<lb/>
塵世神仙事𣺌茫綠蓑誰識老佯狂華夷日月尋常語<lb/>
掉首當年動帝王<lb/>
　　　福壽院殘碑<lb/>
秋風塵刼草離離曾是前元福壽基願力未隨文字滅<lb/>
有人下馬讀殘碑<lb/>
　甫田集巻一<lb/>
</p>
<p>
</p>
  </div>
<div>
<head>甫田集巻二</head> <lb/>
    <p>
<pb n="KR4e0179_WYG_002-1a"/>
欽定四庫全書<lb/>
　甫田集巻二<lb/>
　　　　　　　　　　　　明　文徵明　撰<lb/>
　　詩七十一首<lb/>
　　　方方壺畫<lb/>
煙沈宻樹蒼山暝波捲長空白鳥廻細雨斜風蓑笠具<lb/>
釣船何事却歸來<lb/>
新波獵獵弄風蒲雨後雲山半有無一叚勝情誰領略<lb/>
<pb n="KR4e0179_WYG_002-1b"/>
欲從畫裏喚方壺<lb/>
　　　書昌國憶母詩後<lb/>
音容杳𣺌夢中塵游子空吟寸草春莫怪掩篇䨇淚落<lb/>
就中吾是有心人<lb/>
春草㝠㝠雨暗阡轉頭二十七更年平生自謂心如鐵<lb/>
腸斷徐卿泣母篇<lb/>
　　　和答石田先生落花十首<lb/>
㸃徑沾籬已燦然飛簾撲靣更翩聯紅吹晴雪風千片<lb/>
<pb n="KR4e0179_WYG_002-2a"/>
錦蹙春雲浪一川老惜髩飄禪榻畔醉看燕蹴舞筵前<lb/>
無情剛恨通宵雨斷送芳華又一年<lb/>
零落佳人意暗傷為誰憔悴减容光將飛更舞迎風靣<lb/>
已褪猶嫣洗雨籹芳草一年空路陌綠陰明日自池塘<lb/>
名園酒散春何處惟有歸來屐齒香<lb/>
蜂撩褪粉偶粘衣春减都消一片飛蒂撓園風無那弱<lb/>
影揺庭日已全稀樽前漫有盈盈淚陌上空歌緩緩歸<lb/>
未便小齋渾寂寞綠陰幽草勝芳菲<lb/>
<pb n="KR4e0179_WYG_002-2b"/>
悵人無柰曉風何逐水紛紛不戀柯春雨捲簾紅粉瘦<lb/>
夜凉踏影月明多章臺舊事愁邊路金縷新聲夢裏歌<lb/>
過眼莫言皆物幻別收功實在蠭窠<lb/>
戰紅酣紫一春忙回首春歸屬𣺌茫竟為雨殘緣太冶<lb/>
未隨風盡有餘香美人睡起空攀樹蛺蝶飛來却過墻<lb/>
脉脉芳情天萬里夕陽應斷水邊膓<lb/>
桃蹊李徑綠成叢春事飄零付落紅不恨佳人難再得<lb/>
緣知色相本來空舞筵意態飛飛燕禪榻情懐裊裊風<lb/>
<pb n="KR4e0179_WYG_002-3a"/>
蝶使蜂媒都懶慢一畨無味夕陽中<lb/>
開喜穠纎落更幽樹頭何用勝溪頭有時細數坐來久<lb/>
盡日貪看忘却愁惹草縈沙風冉冉傷春恨別水悠悠<lb/>
不堪舊病仍中酒踈雨濃煙鎻畵樓<lb/>
風裊殘枝已不任那堪萬㸃更愁人清溪浣恨難成錦<lb/>
紅雨鏖香併作塵明月黄昏何處怨游絲白日靜中春<lb/>
急須辦取東欄醉倒地猶堪藉綺茵<lb/>
飛如有戀墮無聲曲砌斜臺看得盈細草栖香朱㸃染<lb/>
<pb n="KR4e0179_WYG_002-3b"/>
晴絲撩片玉輕明江風飄泊明妃淚綠葉差池杜牧情<lb/>
頼是主人能愛惜不曽緣客掃柴荆<lb/>
情知芳事去還來眼底飄飄自可哀春漲平添棄脂水<lb/>
曉寒思築避風臺沾衣成陣看非雨㸃徑能勻襯有苔<lb/>
穠綠已無藏艶處笑他蜂蝶尚徘徊<lb/>
　　　王婆墩次楊儀部韻<lb/>
遥看塢一聚到只屋三間嫗姓隨墩在僧廊得蘚殷秋<lb/>
濃山照閣雨足水侵闗依舊刺船去回瞻樹杪欄<lb/>
<pb n="KR4e0179_WYG_002-4a"/>
　　　江船對月效樂天何處難忘酒<lb/>
何處難忘酒江船對月時風聲傳笑語波影散須眉逺<lb/>
火山浮動明河天倒垂此時無一<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>水月負佳期<lb/>
　　　金山寺待月<lb/>
浮玉山前玉露凉晚潮微上月洋洋魚龍深夜浮光怪<lb/>
雲樹遥空帶𣺌茫水國題詩酬一宿中泠裹茗薦初嘗<lb/>
江風吹酒不能睡起踏松陰自繞廊<lb/>
　　　金陵客樓與陳湻夜話<lb/>
<pb n="KR4e0179_WYG_002-4b"/>
巻書零亂筆縱横對坐寒窓夜二更奕世通家叨父行<lb/>
十年知已愧門生髙樓酒醉燈前雨孤榻秋深病裏情<lb/>
最是世心忘不得滿頭塵土說功名<lb/>
　　　九月二十八夜夢中作<lb/>
碧桐已蕭蕭氷谷流决决獨行蒼莽間犬吠人跡絶旭<lb/>
日穿樹林青煙忽消滅時看殿簷風吹落松上雪<lb/>
　　　題養逸圖<lb/>
書巻茶罏百慮融夢回午枕竹窓風忙身見畫剛生媿<lb/>
<pb n="KR4e0179_WYG_002-5a"/>
安得身閒似畫中<lb/>
榮貴匆匆僅目前靜中光景日如年荆州運甓成何事<lb/>
不博柴桑一醉眠<lb/>
　　　立春日病起<lb/>
青絲裹餅薦春盤喜見鞭春在臘前便與一冬除舊病<lb/>
尚餘七日是殘年梅花消息嚴寒後綵勝情懐薄酒邊<lb/>
旋取物華供帖子暖痕浮綠草生煙<lb/>
　　　元日書事效劉後村<lb/>
<pb n="KR4e0179_WYG_002-5b"/>
愁早無端到小齋問愁誰送與誰媒殘年原未將愁去<lb/>
不是新年別帶來<lb/>
不求見面惟通謁名刺朝來滿敝廬我亦隨人投數紙<lb/>
世情嫌簡不嫌虛<lb/>
　　　人日停雲舘小集<lb/>
新年便覺景光遲猶有餘寒宿敝帷寂寞一杯人日雨<lb/>
風流千載草堂詩花枝未動臨佳節菜飯相淹亦勝期<lb/>
春色到今深㡬許小山南畔草痕知<lb/>
<pb n="KR4e0179_WYG_002-6a"/>
　　　春日閒詠<lb/>
時節燒燈近羈窮獨臥家餘寒春挾纊殘困晚煎茶土<lb/>
潤先滋草梅晴薄試花新年眠食好隨分足生涯<lb/>
　　　答彭寅之見贈<lb/>
　　　　寅之與余同筆硯交游最舊辱詩有相如之<lb/>
　　　　句推予過矣<lb/>
弱冠追隨漸老成中間多故各深更扁舟憔悴横江夢<lb/>
短榻淹留共硯情論學平生愧知已定盟當日是同庚<lb/>
<pb n="KR4e0179_WYG_002-6b"/>
贈詩珍重知君意貧病年來類長卿<lb/>
　　　期陳湻不至<lb/>
美人期不至寂寞繞堦行短架閒書帙幽窓聽履聲空<lb/>
令開竹徑深負洗茶鐺春草暮雲合梅花初月明蹉跎<lb/>
殘諾在次第小詩成未敢輕知已終然媿後生新年池<lb/>
上夢舊雨酒邊情眼底非無客相看意獨傾<lb/>
　　　春寒<lb/>
十日春寒擁毳袍簾幃漠漠與風鑣踈籬雪伴如相待<lb/>
<pb n="KR4e0179_WYG_002-7a"/>
落月梅魂大費招寂寞燈宵猶病在蹉跎花信轉陰驕<lb/>
芳情兀兀惟憑醉却是愁多酒易消<lb/>
　　　詠次明<lb/>
風神凝逺玉無瑕十載論交似飲茶深静不教窺喜愠<lb/>
寛閒能自應紛華寄情時有摴蒱樂博物咸推鑒賞家<lb/>
猶自一經淹舉子年年隨伴踏槐花<lb/>
　　　詠孔周<lb/>
圍坐清談麈尾長墨痕狼藉練裠香水亭紈扇歌楊柳<lb/>
<pb n="KR4e0179_WYG_002-7b"/>
春院琵琶醉海棠王謝風流才子弟齊梁煙月錦篇章<lb/>
豪華豈是泥沙物好在揮毫白玉堂<lb/>
　　　詠寅之<lb/>
十年昂首抗風塵未信儒冠觧誤身行比曽參還負謗<lb/>
文師韓子力排陳雞羣落落孤栖鶴瑞世翹翹一角麟<lb/>
莫恠操竿經嵗困賞音須屬當家人<lb/>
　　　詠麗文<lb/>
蕭散平生一布裘紙窓竹榻自夷猶常貧總坐能詩累<lb/>
<pb n="KR4e0179_WYG_002-8a"/>
績學曽為應舉謀方外老僧邀結夏山中啼鳥伴吟秋<lb/>
病妻稚子從侵迫眉上元來不着愁<lb/>
　　　詠叔英<lb/>
白襴憔悴走埃塵曽有聲名動縉紳零落田園多故後<lb/>
淹留塲屋過時人羣居學道能違俗半世收書不諱貧<lb/>
怪是偏多巖壑意自家生長太湖濱<lb/>
　　　詠嗣業<lb/>
楚楚璚枝出謝庭紫芝眉宇玉生稜茶經陸羽曽傳訣<lb/>
<pb n="KR4e0179_WYG_002-8b"/>
書品陽氷已入能閒洗碧桐留野客醉圍紅袖狎山僧<lb/>
相思不到西軒下想見清香對榻凝<lb/>
　　　寫閒舟圖寄葛汝敬<lb/>
小舟依渡不施橈正似閒人逺世囂滿逕綠陰初睡起<lb/>
坐臨流水看春潮<lb/>
　　　夏日雨後書事<lb/>
瓦溜初停旭日高苔花暈碧草齊腰一畨濃綠催朱夏<lb/>
昨夜新波失斷橋積雨情懐渾欲病乍暄衣着最難調<lb/>
<pb n="KR4e0179_WYG_002-9a"/>
西齋睡起都無事時有幽禽破寂寥<lb/>
　　　次韻吳徳徵先生江南弄<lb/>
煙霏曉色彤樓開美人倚醉臨糚臺韶華孰駐顔如玉<lb/>
鏡裏年光轉朱轂春風江岸蘼蕪綠落盡閒花綺塵馥<lb/>
翠屛自度春寒曲簾箔重重燕䨇宿<lb/>
　　　題沈侗齋修竹士女<lb/>
開盡閒花草漫坡青春零落奈愁何詩人自惜鉛華冷<lb/>
翻出天寒翠袖歌<lb/>
<pb n="KR4e0179_WYG_002-9b"/>
　　　陳氏池亭納凉<lb/>
朱雲釁天漢金烏朗炎曦方夏苦埃鬱言遵芳圃嬉息<lb/>
鞅偎南榭褰裳蔭北池微凉度鮮颷淺碧漾寒漪短藻<lb/>
翻鱗鬛閒渚集鳬鷖流目落翔泳遊心寓篇詞願言領<lb/>
幽意况復酬心知坐撫景光寂還憐車馬稀消揺極瞻<lb/>
諷旦晝不知疲疇能均凉燠無為居所移<lb/>
　　　夏夜<lb/>
煩熇厭修晷延緣遲清宵落景不歛暑餘火夕自驕陳<lb/>
<pb n="KR4e0179_WYG_002-10a"/>
牀弗能寐起坐蔭繁條珍簟無凉思瑶紈有溫颷安得<lb/>
凌風翮萬里随飄揺銀蟾麗皎皎雲幕捲寥寥仰睇河<lb/>
漢流無能挽天瓢似聞隴畝歡夏暵敷良苗既洽三農<lb/>
利奚辭一身焦所念肌骨柔不任寒暑消功業未有㑹<lb/>
已復朱顔凋<lb/>
　　　題忙閒圖<lb/>
驅車遵長坂廻馬絶飛梁塵頭高十丈有客行趨蹌白<lb/>
雲帶松嶠仰睇鬱以蒼中有遺世人下笑流塵黄黄塵<lb/>
<pb n="KR4e0179_WYG_002-10b"/>
與白雲曽不隔流水心情一以殊相去各萬里<lb/>
　　　寄陸安甫<lb/>
吾友陸士龍瓌姿照瑶璧誰令厄世網老大媚泉石海<lb/>
濵鬱相望無由慰乖隔蕭然㸃筆餘千里盈一尺飛泉<lb/>
落寒空細路緣絶壁如聞犬吠聲不見人行迹白雲縹緲<lb/>
際應有神仙宅閬風吹瑶華知君有遐適顧君廟廊器<lb/>
豈久在山澤<lb/>
　　　次韻答希哲見懐兼乞草書<lb/>
<pb n="KR4e0179_WYG_002-11a"/>
墻外車音寂不聞閒緣誰觧病中紛凉風著意吹芳樹<lb/>
落日含情詠碧雲髙誼乍違黄叔度清篇先枉沈休文<lb/>
秋來定有臨池興榻得鵞羣儻見分<lb/>
　　　三月廿二日家兄觧事還家夜話有感<lb/>
虚堂漠漠夜將分黯黯深愁細語真零落尚憐門户在<lb/>
艱難誰似弟兄親掃牀重聽燈前雨把酒驚看夢裏人<lb/>
從此水邊松下去但求無事不妨貧<lb/>
　　　桃源圖<lb/>
<pb n="KR4e0179_WYG_002-11b"/>
桑麻雞犬自成村天遣漁郎得問津世上神仙知不逺<lb/>
桃花只待有緣人<lb/>
　　　處州劉學諭敔乃劉龍洲逺孫便道拜龍洲墓<lb/>
　　　　於崑山作詩送之<lb/>
玉峯之陽荒古原秋草數尺封寒雲詩魂醉魄𣺌何許<lb/>
山人尚識龍洲墳龍洲先生天下士曽以危言犯天子<lb/>
肯緣祿豢倚時人竟把殘骸託知已彘肩斗酒意翩然<lb/>
不見風流三百年諸孫沿牒下吳船到此忍不相流連<lb/>
<pb n="KR4e0179_WYG_002-12a"/>
當日聲華元不改風雨荒祠儼猶在祭田修復勤故老<lb/>
仆碑重立煩賢宰旁人懐古尚勤惓况也博士諸孫賢<lb/>
源流不隔千里逺椒漿天假今朝緣精神恍惚如相授<lb/>
父老追随為搔首誰云聲迹不相聞要識忠賢湏有後<lb/>
宦途南北不終留片帆又逐浙江流白雲天際𣺌無極<lb/>
夢魂常在玉峯頭<lb/>
　　　謝永嘉趙君澤寄蘭<lb/>
草堂安得有琳瑯傍案猗蘭奕葉光千里故人勞觧珮<lb/>
<pb n="KR4e0179_WYG_002-12b"/>
一窓幽意自生香夢回凉月甌江逺思入秋風楚畹長<lb/>
漸久不聞餘冽在始知身境兩相忘<lb/>
　　　小齋盆蘭一幹數花山谷所謂蕙也初秋抽數<lb/>
　　　　幹芳馥可愛因與次明道復賞而賦之<lb/>
時雨袪殘暑凉颷集華軒春徂衆芳歇晚蕙抽璚根重<lb/>
兹蘭之属不與凡卉羣離離水蒼珮肅肅紫霞紳耿耿<lb/>
孤榻畔燕對如髙人啓扉得良友列案羅清罇於焉撫<lb/>
靈植一笑滌塵煩微風南牖來濃馥散氤氲有時㕘鼻<lb/>
<pb n="KR4e0179_WYG_002-13a"/>
觀即之已無存譬彼孤潔士可望不可親如何庭階近<lb/>
有此幽谷芬相忘餘冽中漸久不復聞魯哲日已逺楚<lb/>
纍亦沈淪無能被雅操且復酬芳魂<lb/>
　　　丹陽道中次王直夫韻<lb/>
句曲東來草樹秋車音隔隴思悠悠西風黄土汚人面<lb/>
落日青山觸馬頭息影道傍分茂蔭濯纓橋下得清流<lb/>
平生笑殺朱翁子辛苦剛酬妾婦羞<lb/>
　　　金陵詠懐<lb/>
<pb n="KR4e0179_WYG_002-13b"/>
鍾山日上紫煙收金闕參差萬瓦流帝業千年浮王氣<lb/>
都城百雉隐髙秋聲華誰覔烏衣巷形勝空吟白鷺洲<lb/>
回首壯遊心未巳西風策馬看吳鈎<lb/>
　　　秋日過竹堂<lb/>
愛此蕭條逺市聲山門端不厭頻登破除塵夢來看竹<lb/>
糚㸃閒情坐有僧雨後秋光分短菊樽前風味擘新橙<lb/>
興懐先哲經游地欲繼髙蹤愧未能<lb/>
　　　元日飲王漢章小樓<lb/>
<pb n="KR4e0179_WYG_002-14a"/>
元日髙樓小合併物華無語嵗年更一樽對靣貧親戚<lb/>
四袠臨頭老弟兄戀臘餘寒風漠漠入春生意雨盈盈<lb/>
向來日月尋常過誰有㳙埃荅太平<lb/>
　　題廬山圖<lb/>
　　　　余為林師寫丘壑髙閒用謝㓜輿事也而石<lb/>
　　　　田丈以廬山髙賦之輒亦賦此<lb/>
壯哉廬山天下奇瀑流千丈江瀰瀰何人巨筆冩奇秀<lb/>
歐公昔贈劉君詞蒐𤣥抉恠轢萬象萬古直與山爭馳<lb/>
<pb n="KR4e0179_WYG_002-14b"/>
莆田先生山澤姿壯節五老同崔嵬名通仕版偶服吏<lb/>
癖在泉石終難醫髙堂束絹風披披令我掃筆為<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>崎<lb/>
飛橋細路緣翠壁偃松絶壑臨蒼坻已擬先生謝㓜輿<lb/>
故著逸士泉之湄就中有理未可說却被石翁加品題<lb/>
惟翁自有王維筆謂我觧畫歐公詩由來絶倡不可和<lb/>
况此粉墨那容追秪應披霧見突兀庻此峻㧞如吾師<lb/>
吾師真是劉凝之我視六一無能為凝之不作六一逺<lb/>
此詩此畫誰當知<lb/>
<pb n="KR4e0179_WYG_002-15a"/>
　　　松雪花鳥圖<lb/>
踈篁顫葉風回枯老枝㸃玉梅花初韶華暗度人未識<lb/>
幽鳥得氣鳴相呼鳥呼花舞春舒舒髣髴生意當庭除<lb/>
青紅歴亂粉墨渝坐久始覺開珍圖印文依稀大稚字<lb/>
知是王孫吮筆餘王孫玉雪天人如冩生不數江南徐<lb/>
髙齋日暮松雪暗野亭何處鷗波虛百年手跡誰與辨<lb/>
一笑且看行間書<lb/>
　　　題畫<lb/>
<pb n="KR4e0179_WYG_002-15b"/>
新霜㸃筆意蕭蕭不盡秋光鴈影遥䨇島欲浮天拍水<lb/>
夕陽人在虎山橋<lb/>
　　　對雨<lb/>
獨吟池上雨拍拍水平堤暝色千峰合凉聲萬葉齊翠<lb/>
承深竹重寒壓晚簷低怪得經過斷街頭一尺泥<lb/>
　　　十月<lb/>
塵凝四壁漠然空十月江南見朔風細雨挾寒催木葉<lb/>
弱雲將暝暗房櫳壯心迂拙懐時事病骨蕭條感歲功<lb/>
<pb n="KR4e0179_WYG_002-16a"/>
忍死不妨留筆硯儘堪相慰寂寥中<lb/>
　　　齋前小山穢翳乆矣家兄召工治之剪薙一新<lb/>
　　　　殊覺秀爽晩晴獨坐誦王臨川掃石出古色<lb/>
　　　　洗松納空光之句因以為韻賦小詩十首<lb/>
急澍滌囂埃方墀淨於掃寒煙忽依樹窓中見蒼島日<lb/>
暮無來人長歌薙芳草<lb/>
道人淡無營坐撫松下石埋盆作小池便有江湖適微<lb/>
風一以揺波光亂寒碧<lb/>
<pb n="KR4e0179_WYG_002-16b"/>
小山蔓蒼蘿經時失<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒秋風忽披屏姿態還秀出層<lb/>
峯上崇垣徘徊見西日<lb/>
清風自何來離離灑芳樹齋居不知晏但見秋滿户欲<lb/>
詠已忘言悠然付千古<lb/>
疊石不及尋空稜勢無極客至兩忘言相對飡秀色簷<lb/>
鳥窺人閒人起鳥下食<lb/>
寒日滿空庭端房户初啟怪石吁可拜修梧淨於洗幽<lb/>
賞孰知音擬喚南宫米<lb/>
<pb n="KR4e0179_WYG_002-17a"/>
百卉凌秋瘁堅盟憐穉松誰令失真性屈曲薙䰒鬆終<lb/>
然夭矯在寒月走蒼龍<lb/>
幽人如有得獨坐倚朱閤巖岫窅以閒松風互相答此<lb/>
樂須自知叩門應不納<lb/>
堦前一弓地踈翠陰藂藂有時㣲風發一洗塵慮空㑹<lb/>
心非在逺悠然水竹中<lb/>
西日在屋角落影揺窓光撫時懐美人還陟墻下岡風<lb/>
吹白雲去萬里遥相望<lb/>
<pb n="KR4e0179_WYG_002-17b"/>
　　　雞鳴山金陵勝處徃嵗盖屢游之未有作也偶<lb/>
　　　　閱九逵憑虛閣記追賦<lb/>
金陵佳麗石頭城傑閣登臨正雨晴帝業稱雄維虎踞<lb/>
游人選勝得雞鳴長江天際孤帆滅落日煙中萬瓦明<lb/>
滿目廢興題不得獨看名畫繞廊行<lb/>
　　　題畫<lb/>
百丈蒼山倚暮寒仙源無路欲通難晚來過雨添飛瀑<lb/>
只好幽人隔岸看<lb/>
<pb n="KR4e0179_WYG_002-18a"/>
天外青山半有無江流萬里月明孤夜深偶感曹瞞迹<lb/>
却被傍人作畫圖<lb/>
　　　題畫送錢德夫南還<lb/>
匆匆歲暮束書還樽酒淋漓悵别間明日西齋檢行迹<lb/>
暮雲空見越南山<lb/>
　<lb/>
　<lb/>
　<lb/>
<pb n="KR4e0179_WYG_002-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻二<lb/>
</p>
<p>
</p>
  </div>
<div>
<head>甫田集巻三</head> <lb/>
    <p>
<pb n="KR4e0179_WYG_003-1a"/>
欽定四庫全書<lb/>
　甫田集巻三<lb/>
　　　　　　　　　　　　明　文徵明　撰<lb/>
　　詩五十七首<lb/>
　　　元日試筆<lb/>
晨光藹藹散祥煙寳歴初開第四年井里蕭條占歲儉<lb/>
人情薄劣與時遷雪殘梅圃難藏瘦日轉氷池欲破堅<lb/>
老大未忘惟筆硯小窻和醉寫新篇<lb/>
<pb n="KR4e0179_WYG_003-1b"/>
　　　人日立春<lb/>
東風剪韭薦時羞細雨江梅破晩愁眼底日辰剛數七<lb/>
夢中春色又從頭誰修故事裁金勝恰有殘寒送土牛<lb/>
珍重道衡今不作花前詩思總悠悠<lb/>
　　　懷次明<lb/>
髙居寂歴鴈村前中有幽人抱枕眠見説常貧妨道味<lb/>
從教小病養閒緣三旬閉户桃花雨一味安心栢子煙<lb/>
安得袚除將艇子横塘新水綠娟娟<lb/>
<pb n="KR4e0179_WYG_003-2a"/>
　　　春曉曲<lb/>
翠塵沃日煙霏霏彤光飛上干罘罳誰家髙樓鎻春色<lb/>
金鋪約户蟠雙螭東風掠幌鸞綃動瑶<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>蘭温睡初重<lb/>
起來臨鏡悄無言<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>情自理雙鶯夢夢囘生怕守宮殘<lb/>
捲袖移韝獨自看燕子啣春欲飛去海棠猶自勒輕寒<lb/>
簾幕垂寒朝不捲綺疏結香春較淺欲裁羅段作春衫<lb/>
自爇薰罏熨金剪<lb/>
　　　春夜曲<lb/>
<pb n="KR4e0179_WYG_003-2b"/>
矞雲貫月溶金波碧煙羃樹春婆娑海珠泣紅花露重<lb/>
蜃脂流絳蘭逶迤越羅複幙交流蘇繡襦結帶明青蛾<lb/>
金壺轉刻銅龍濕漏水濺濺轆轤澁轆轤沉沉軋銀井<lb/>
晝轂難淹夜愁永起看青漢不成眠不見雙星見河影<lb/>
河明月淡斗横斜通宵春思匝天涯眉端心事說不得<lb/>
自調新譜按琵琶<lb/>
　　　庭中海棠為風雨所敗<lb/>
病起傷春試倚欄名花經雨已摧殘等閒一片愁飛却<lb/>
<pb n="KR4e0179_WYG_003-3a"/>
滿地腥紅更忍看<lb/>
崇朝妬雨損花枝更著狂風徹夜吹莫自怨他風雨惡<lb/>
靚糚能有㡬多時<lb/>
　　　獨坐<lb/>
獨坐茒簷靜澄懷道味長年光付書巻幽事續罏香日<lb/>
出鳥烏樂雨収花竹凉蕭閒習成懶不是寡迎將<lb/>
　　　梨花<lb/>
剪水凝霜妬蝶裠曲闌風味玉清温粉痕浥露春含淚<lb/>
<pb n="KR4e0179_WYG_003-3b"/>
夜色籠煙月斷魂十里香雲迷短夢誰家細雨鎻重門<lb/>
洗糚見說清明近旋典春衣置酒樽<lb/>
　　　錢氏西齋粉紅桃花<lb/>
温情膩質可憐生浥浥輕韶入粉勻新暖透肌紅沁玉<lb/>
晩風吹酒淡生春窺墻有態如含笑對面無言故惱人<lb/>
莫作尋常輕薄看楊家姊妹是前身<lb/>
　　　春興<lb/>
青陽轉芳序淑景麗清嘉晨風扇㣲和百鳥鳴周遮繁<lb/>
<pb n="KR4e0179_WYG_003-4a"/>
隂泫清露朱英耀朝華端居媿物化起擷崇蘭葩貞芬<lb/>
媚幽獨常恐委泥沙青青陌上草日夕遍天涯<lb/>
妍英弄芳意桞色含春姿物華浩無涯駘蕩東風吹東<lb/>
風日以熈草色日以滋青春萬里道遊子有所思浮雲<lb/>
漏白白宿露朝已晞攀條惜婉麗忽得瑛瓊枝芳悰未<lb/>
有托暮景已西馳菁華難復恃結蘤聊自怡<lb/>
　　　東禪寺<lb/>
古寺幽深帶碧川坐來清晝永於年虚堂市逺人聲斷<lb/>
<pb n="KR4e0179_WYG_003-4b"/>
小砌風㣲樹影圓筆硯更償閒裏債茗薰聊結靜中緣<lb/>
落花啼鳥春如許却誦新詩憶遇賢<hi>遇賢宋神僧嘗住東禪有詩云門前</hi>
<hi>緑樹無啼鳥庭下蒼苔有落花聊與東風論箇事十分春色屬誰家</hi>
　　　詩人孫太初過訪<lb/>
把劔南來賦逺逰又看東上浙江舟山齋動是經時别<lb/>
菜飯聊堪半日留醉裏江湖眞有味春來花鳥正闗愁<lb/>
天台鴈宕平生夢憑仗詩囊次第収<lb/>
　　　暮春雨後陳以鈞邀游石湖遂登治平<lb/>
<pb n="KR4e0179_WYG_003-5a"/>
貪看粼粼水拍堤扁舟忽在跨塘西千山雨過青猶滴<lb/>
四月尋春綠已齊湖上未忘經歲約竹間覓得舊時題<lb/>
晩煙十里歸城路不是桃源也自迷<lb/>
　　　題畫<lb/>
東風吹春著幽谷宿雨浮煙樹新沐斜橋曲徑帶流水<lb/>
白日疎籬䕃濃綠晴江隔世不隔山百疊蒼螺墮茆屋<lb/>
輸却長唫抱膝人鎭日臨磯弄晴淥<lb/>
千巖㧞地排青蒼古松謖謖連重岡岡廻嶺複得奇絶<lb/>
<pb n="KR4e0179_WYG_003-5b"/>
瀑流千丈垂銀潢盤盤細路入雲長兩涯對起懸飛梁<lb/>
雲重路僻不知處應有仙家在深塢夕陽變滅晩山寒<lb/>
無限風煙屬倚闌<lb/>
　　　與宜興呉祖貽夜話有作就簡李宗淵杭道卿<lb/>
　　　　呉克學<lb/>
有客扁舟自陽羡夜堂風雨對髙眠不辭談笑成佳㑹<lb/>
祗覺淹留有宿緣别後交遊如夢裏意中山水落樽前<lb/>
青燈酒醒還生戀明日煙波更𣺌然<lb/>
<pb n="KR4e0179_WYG_003-6a"/>
　　　春日<lb/>
茆屋泥香燕子飛東風日暖谷鶯啼遊人漫自穿花栁<lb/>
别有春光在竹西<lb/>
　　　金陵秋夜與彭寅之湯子重歩月<lb/>
雙闕深沉夜向闌碧天露下葛衣單風吹急柝嚴城閉<lb/>
月照行人古道寒徃事悠悠歌鳳去青山靡靡識龍蟠<lb/>
壯懷萬里同遊在滿目風煙引劔看<lb/>
　　　題黄應龍所藏巨然廬山圖<lb/>
<pb n="KR4e0179_WYG_003-6b"/>
筠陽文學倦官職十年歸來四壁立探囊大笑得片紙<lb/>
不啻瓊球加拾襲㩦來示我俾品評謂是名僧巨然筆<lb/>
渙跡漓踪那辨眞行間雙印還堪識古篆依稀贛州字<lb/>
先宋流傳非一日要知源委出珍藏未論誰何定名跡<lb/>
墨渝紙敝神自存老筆嶙皺况超逸岡巒迤邐蒙密樹<lb/>
浦溆縈紆帶村室盤盤細路繞山椒斜引魚梁更東出<lb/>
途窮山盡得幽居穹宮傑構臨清渠仙邪佛邪定何處<lb/>
髣髴勝境如匡廬還從文學問何如大笑謂我言非虚<lb/>
<pb n="KR4e0179_WYG_003-7a"/>
自言逺遊眞不俗曾見廬山眞面目五老之峯披白袍<lb/>
玉虹萬丈時飛瀑某丘某壑皆舊游展巻晴忩眼猶熟<lb/>
秪今老倦到無由對此時時作卧遊慚余裹足不出户<lb/>
聞君此語心悠悠髙懷只尺已千里眼中殊覺欠扁舟<lb/>
　　　書吾尹扇<lb/>
溪頭古樹靜垂隂溪水盈盈不受塵五月江南新雨歇<lb/>
晩風多少納凉人<lb/>
雨洗鉛華一夕空枝頭青子却収功傍人不識天工巧<lb/>
<pb n="KR4e0179_WYG_003-7b"/>
猶戀飛花怨晩風<lb/>
　　　道復西齋古石<lb/>
玲瓏蒼壁太湖姿浪蝕沙淘面面奇百穴晴窻通玉女<lb/>
一拳小石夢仇池乍逢合下南宫拜欲詠還輸白傅詞<lb/>
便擬髙齋題列岫朝來秀色滿檐帷<lb/>
　　　吾尹邀遊虎丘奉次席間聨句<lb/>
使君置酒贊公房飛盖追隨草木光選勝不辭蕭寺逺<lb/>
為閒翻遣老僧忙千村霽雪人憑閣一塢碧雲山墮墻<lb/>
<pb n="KR4e0179_WYG_003-8a"/>
斜日離離賔客亂好修故事續歐陽<lb/>
　　　同子重晚歩過竹堂<lb/>
河股東來得斷垣一龕清梵托旃檀蒼苔繞徑無塵到<lb/>
落日敲門借竹看風急簾光先送暝春隂梅韻獨禁寒<lb/>
罏香深寂蒲團淨欲就山僧結淡歡<lb/>
　　　暮春遊石湖<lb/>
郭外南湖一鏡開吳宮煙草暗荒臺道人不與興亡事<lb/>
只記溪名是越來<lb/>
<pb n="KR4e0179_WYG_003-8b"/>
過眼諸峯應接忙新晴草樹繞湖香不知參政移家後<lb/>
若個重來問海棠<hi>范石湖每歲㩦家汎湖賞海棠</hi>
茶磨楞伽次第經淡煙消處五湖明一樽斜日湖亭上<lb/>
閒看西山弄晚晴<lb/>
　　　夏意<lb/>
五月江南櫻筍殘疎花吹盡緑漫漫雨來恰及梅黃候<lb/>
春去猶餘麥秀寒白日幽深茆屋靜野情蕭散苧袍寛<lb/>
美人何處經時别滿耳新蟬獨倚闌<lb/>
<pb n="KR4e0179_WYG_003-9a"/>
　　　五月十三日種竹<lb/>
分得亭亭緑玉枝雨餘生意滿堦除凌梢已展疎疎葉<lb/>
䕶粉聊營短短籬肯信移來眞是醉不愁俗在未能醫<lb/>
人間此夜頻前席凉月虚窻更自宜<lb/>
　　　早起<lb/>
殘更斷續天蒼蒼開門汲井夜欲央鷄聲人語杳無際<lb/>
落月曙色相為光臨風短髪不受握泫露碧葉微生凉<lb/>
屋頭日出萬事集惜取靜境聊徜徉<lb/>
<pb n="KR4e0179_WYG_003-9b"/>
　　　孔周經時不見目想髙勝居然在懷寫碧梧髙<lb/>
　　　　士圖并小詩寄意<lb/>
漠漠疎桐灑面凉濺濺寒玉潄廻塘馬蹄不到清隂寂<lb/>
始覺空山白日長<lb/>
　　　夜坐<lb/>
溽暑夜不寐凉風初解圍起看星漢動坐久語音稀殘<lb/>
月耿猶在流螢忽自飛一聲何處鶴露下欲沾衣<lb/>
　　　九日汎石湖<lb/>
<pb n="KR4e0179_WYG_003-10a"/>
煙歛吳山翠擁螺重陽晴暖似春和閒情已付青油舫<lb/>
斜日輕揺綠玉波橋外連錢游騎屬水邊紈扇麗人過<lb/>
黃花何處酬佳節白鳥滄洲引興多<lb/>
　　　余為黃應龍先生作小畫乆而未詩黃既自題<lb/>
　　　　其端復徵拙作漫賦數語畫作於𢎞治丙辰<lb/>
　　　　詎今正德辛未十有六年矣<lb/>
尺楮回看十六年殘丹剥粉故依然得君品裁知増重<lb/>
顧我聰明不及前小艇沿流吟落日碧山浮玉漲晴煙<lb/>
<pb n="KR4e0179_WYG_003-10b"/>
詩中眞境何容贅聊續當年未了緣<lb/>
　　　十月五日出城暮歸門闔留宿南濠王氏樓與<lb/>
　　　　履約昆仲夜話有作<lb/>
永濟橋南水閣斜夜深投宿静無譁淹留短榻行邊約<lb/>
只尺孤城夢裏家碧樹報風吟細葉青燈閃雨落寒花<lb/>
𤣥言寂寞都無寐消得清腴一味茶<lb/>
　　　同次明九逵及王氏兄弟汎舟游橫山<lb/>
蘭橈十里下橫塘漠漠風撩髩影凉野水秋來寒玉淨<lb/>
<pb n="KR4e0179_WYG_003-11a"/>
碧山西去暮雲長行邊黃偃禾栖畆眼底紅酣樹飽霜<lb/>
飛盡落霞新月上空江𣺌𣺌白蘋香<lb/>
　　　題畫<lb/>
隔浦羣山百疊秋青煙漠漠望中收松揺落日黃金碎<lb/>
江浸長空碧玉流水閣虚明占勝槩野情蕭散在滄洲<lb/>
人間佳境非難覓自是塵緣不易投<lb/>
　　　題國用汗漫游巻<lb/>
江湖蹤跡自年年去住隨緣興浩然三月鶯花燕市酒<lb/>
<pb n="KR4e0179_WYG_003-11b"/>
一牀書畫米家船留連勝事登山屐狼藉春風買笑錢<lb/>
回首馬遷今不作為君重賦遠遊篇<lb/>
　　　不寐<lb/>
展枕不得寐沉沉玉漏淹一燈寒照壁半夜雨鳴簷有<lb/>
味留貧在多愁與病兼髩邊新白髮應為小詩添<lb/>
　　　新寒<lb/>
木落見清眞端居物自春窻虚蠅擊紙院静鳥窺人白<lb/>
日經簷短青衫卒嵗貧新寒滿城郭欲出畏風塵<lb/>
<pb n="KR4e0179_WYG_003-12a"/>
　　　登樓<lb/>
萬里新寒襲敝裘故人何在獨登樓江山搖落愁無際<lb/>
鴻鵠哀鳴去有求北首長安雲日暮西風淮海戍塵秋<lb/>
誰懷杞國千年慮目繞碧天空自流<lb/>
　　　次韻孫太初秋夜汎月之作<lb/>
煙歛依依樹鷗飛漠漠田短簫吹夜月髙興落江天遠<lb/>
火揺輕浪跳魚驚過船良辰不易得吾敢卜明年<lb/>
　　　冬日楊儀部宅讌集㑹耆朱性甫朱堯民祝希<lb/>
<pb n="KR4e0179_WYG_003-12b"/>
　　　　哲邢麗文陳道復及余六人分韻得酒字<lb/>
徂冬肅𤣥隂凉颷集虚牖璚霙遘時晴朝旭射簷溜欣<lb/>
言對羣英況我平生友結交廿年更復此同樽酒羽觴<lb/>
激清絲蘭羞粲朱豆豈無髙讌㑹重此文史舊兹焉申<lb/>
故好歲晏期勿負<lb/>
　　　嵗暮雪晴山齋肆目偶閱謝臯羽詩窮冬疑有<lb/>
　　　　雨一雪却成晴喜其精妙因衍為韻賦小詩十<lb/>
　　　　章<lb/>
<pb n="KR4e0179_WYG_003-13a"/>
歲晏羣芳息枯條鳴北風層隂結黯霮朔雪飛長空元<lb/>
㝠肅景象物化歸終窮妍華肇伊始冉冉收春功<lb/>
積雪縞晴晝離離見髙松睠兹歲寒枝不復知春冬旭<lb/>
光時明滅奄忽浮雲蹤塵心不能戢歲晏徒忡忡<lb/>
朝光射晴綺飛翼炫瑶姿㣲風吹竹藂文玉粉差差霜<lb/>
草行已繁氷谷流寒澌𤣥機抱終始逝矣夫何疑<lb/>
夜寒拂衾裯曉色明窓牖有客從叩門稚子方擁帚玉<lb/>
梅已敷英寒香在纖手一樽疇與同自入無何有<lb/>
<pb n="KR4e0179_WYG_003-13b"/>
空庭集饑烏景色入寒沍濃隂釀朔雪松石積縞素玉<lb/>
顔不堅好日出四簷雨薄晚北風㣲幽人啓朱戸<lb/>
朔吹號枯藤日暮殊未息居人事塞向鷙鳥厲髙翼不<lb/>
知夜來雪庭戸皓已積來麰端可期三白已兆一<lb/>
陽卉不復腓研沼氷初結雲日弄寒姿晶光互明滅雙<lb/>
扉風自揜陋巷人迹絶庭鳥忽自飛蒼松落殘雪<lb/>
初旭射茆簷枯叢戀寒雀睡起無餘聲風簷時自約展<lb/>
冊娛道言樽酒獨斟酌無人不妨閒客至亦不却<lb/>
<pb n="KR4e0179_WYG_003-14a"/>
擁寒不出户焚香娛燕清朝日照盂盎浮光上虚楹修<lb/>
竹不受風時時蒼玉鳴閒情溢眉宇酒醒詩亦成<lb/>
殘雪不蔽瓦斷溜收寒聲晨威淒以嚴雲日麗新晴凌<lb/>
風振叢薄枯卉不復榮年光屬歸歛慘淡有餘情<lb/>
　　　虎丘劔池相傳深不可測舊志載秦皇發闔閭<lb/>
　　　　墓鑿山求劔其鑿處遂成深澗王禹偁作劔<lb/>
　　　　池銘嘗辨其非正德辛未冬水涸池空得石<lb/>
　　　　闕中空不知其際余徃觀之賦詩貽同游者<lb/>
<pb n="KR4e0179_WYG_003-14b"/>
　　　　和而傳焉<lb/>
吳王埋玉幾千年水落池空得墓磚地下誰曽求寶劔<lb/>
眼中吾已見桑田金鳬寂寞隨塵刼石闕分明有洞天<lb/>
安得元之論往事滿山寒日散蒼煙<lb/>
　　　除夕<lb/>
歡悰入病垂垂減素髪侵愁冉冉加誰有聲名垂宇宙<lb/>
自憐零落負年華東風綵帖裁春草殘雪青燈剪夜花<lb/>
惜取一樽酬見在中原戎馬暗驚沙<lb/>
<pb n="KR4e0179_WYG_003-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0179_WYG_003-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻三<lb/>
</p>
<p>
</p>
  </div>
<div>
<head>甫田集巻四</head> <lb/>
    <p>
<pb n="KR4e0179_WYG_004-1a"/>
欽定四庫全書<lb/>
　甫田集巻四<lb/>
　　　　　　　　　　　　明　文徵明　撰<lb/>
　　詩四十二首<lb/>
　　　元日承天寺訪孫山人<lb/>
六街斜日馬蹄忙自覔幽人叩竹房殘雪未消塵迹少<lb/>
一函内景對焚香<lb/>
當年結習住僧家對客分泉自品茶欲識道人高潔處<lb/>
<pb n="KR4e0179_WYG_004-1b"/>
紙牕殘雪照梅花<lb/>
　　　人日孔周有斐堂小集<lb/>
華堂漠漠悄寒輕聊應芳辰設菜羮竹外風煙開秀色<lb/>
樽前榮日麗新晴占微誰問東方朔思發空懐薛道衡<lb/>
短髩寂寥花勝在相看無復少年情<lb/>
　　　九逵期人日㑹城中既而不至作詩見懐奉荅<lb/>
人日故人偏入望洞庭煙水隔蒼蒼不教縷菜傳纎手<lb/>
空復題詩寄草堂老髩金花誰鬬勝古梅殘雪自吹香<lb/>
<pb n="KR4e0179_WYG_004-2a"/>
尋常佳莭多惆悵何况差池負酒觴<lb/>
　　　次韻毛大叅辭召有感之作<lb/>
十載中朝仕有聲青雲末路更収名久知元亮多高韻<lb/>
聊托嵇康事養生尊酒風流青髩在草堂歸計緑隂成<lb/>
君恩不與塵心㫁回首江湖萬里情<lb/>
桑梓棲遲已有年可能騎馬負春田九天雨露雙龍詔<lb/>
滿地江湖一釣船曉起青山供短笏雨餘修竹長新鞭<lb/>
投間不落幽居事一任浮雲過眼前<lb/>
<pb n="KR4e0179_WYG_004-2b"/>
　　　上已日獨行溪上有懐九逵<lb/>
郭外青煙栁帶柔洞庭西去水悠悠故人不見沙棠楫<lb/>
燕子齊飛杜若洲日落晩風吹宿酒天寒江草喚新愁<lb/>
佳期寂寞春如許辜負山花挿滿頭<lb/>
　　　寒食自横金歸汎石湖<lb/>
澤國春深霧雨収越城橋畔水爭流㫁煙西去浮蒼嶼<lb/>
斜日中川起白鷗村店寂寥寒食莭行人迢逓木蘭舟<lb/>
芳情滿目東風急欲採汀花不自由<lb/>
<pb n="KR4e0179_WYG_004-3a"/>
　　　三月既望同吳次明蔡九逵陳道復湯子重王<lb/>
　　　　履約履仁汎舟石湖遂登治平以天朗氣清<lb/>
　　　　惠風和暢為韻分得朗字<lb/>
良期每多違佳節悵虛徃薄言城西游餘春遲幽賞日<lb/>
色漾漣漪天光發融朗清吹飄文裾瑶湍激蘭漿寄懐<lb/>
涉清川平目眺遐壌晴霏動遥岑清煙散修莽亞竹孤<lb/>
卉明隔水春禽響及此單裌成聊寄臨流想<lb/>
　　　題虢國夫人夜游圖<lb/>
<pb n="KR4e0179_WYG_004-3b"/>
紫塵拂轡春融融參差飛鞚驕如龍錦韉繡帶簇妖麗<lb/>
絳紗玳燭圍香風春風交花光屬路後騎雍容前却顧<lb/>
中間一騎來逡巡秀眉玉頰真天人翠㣲垂髩衱稱身<lb/>
彷彿當年虢與秦佳人絶代真難得安得君王不為惑<lb/>
豈知尤物禍之階不獨傾城竟傾國一時喪亂已足憐<lb/>
後世方誇好顔色晴牕展巻漫多情百年青史自分明<lb/>
莫言畫史都無意尺素還堪鑒興廢<lb/>
　　　晩雨飲子重園亭<lb/>
<pb n="KR4e0179_WYG_004-4a"/>
髙齋落日偶追從樽酒淹留一笑中芳草滿庭飛燕子<lb/>
晩凉和雨在梧桐江魚繞筯肥烹玉野樹藏春淺映紅<lb/>
潦倒莫言歸更緩習家池舘愛山公<lb/>
　　　游幻住菴<lb/>
行行西郭兩牛鳴路轉橋横得化城深巷鳥啼山木暗<lb/>
清溪日暖白煙生興懐徃哲悲陳迹毎到空門損世情<lb/>
坐戀蒲團留不得碧雲回首暮鐘聲<lb/>
　　　次韻題王山農墨梅<lb/>
<pb n="KR4e0179_WYG_004-4b"/>
西湖老樹凌風霜敷英奕奕先羣芳貞姿不作兒女態<lb/>
炯然氷玉生寒芒窮寒襲人膚欲裂幽人自詠孤山雪<lb/>
至今秀句落人間暗香浮動黄昏月却恨無人續高韻<lb/>
墨痕聊寄江南信不闗素質暗緇塵剛愛鉛煤㸃新髩<lb/>
恍疑寒影照昏缸刻畫無鹽誰濫觴逃禪已逺嗣者寡<lb/>
彷彿尚寄山農王山農何處骨已冷展巻令人雙目醒<lb/>
何因為喚玉妃魂極目晴波湖萬頃<lb/>
　　　病起秋懐<lb/>
<pb n="KR4e0179_WYG_004-5a"/>
卧病經旬一榻空起來高閣見秋風蒼茫野色浮天外<lb/>
狼藉霜痕落鏡中滿地江湖愁託足何時淮蔡却収功<lb/>
浮雲奄忽行銷滅雙目依然送㫁鴻<lb/>
蕭蕭木葉下平臯衰髩鬅鬙怕自搔烽火東南滄海暗<lb/>
夕陽西北暮雲高閒懐已負青團扇野興初生白苧袍<lb/>
蕭散只應輸宋玉能將九辨續離騷<lb/>
　　　秋日西齋<lb/>
紈扇無聊髩怯風芙蓉波冷月溶溶不知秋色來多少<lb/>
<pb n="KR4e0179_WYG_004-5b"/>
飄盡西齋一樹桐<lb/>
　　　寄魯南陳子<lb/>
江入秦淮八月寒長干只在㫁雲間閉門自覔驚人句<lb/>
細雨秋風憶后山<lb/>
滿地干戈卒未休吳江楓冷又驚秋美人何處煙波𣺌<lb/>
手把芙蓉特地愁<lb/>
　　　中秋日同諸友月洲亭看雨有作<lb/>
為愛芳洲緑玉灣共來沾醉野亭間一年索莫中秋雨<lb/>
<pb n="KR4e0179_WYG_004-6a"/>
百匝空濛負郭山水竹㑹心非在逺天時多故不妨閒<lb/>
獨憐日暮移舟去不得高歌載月還<lb/>
　　　漕湖一名蠡湖相傳范蠡所開或謂通漕運而<lb/>
　　　　設癸酉秋八月十有七日同錢元抑陳道復<lb/>
　　　　顧朝鎮朝楚夜汎有作<lb/>
𣺌渺中流㴑小舠露華初冷碧天高一痕落鏡秋宜月<lb/>
萬籟無風夜自濤消盡霸圖猶說蠡傳流餉道不通漕<lb/>
浮樽自適東南興何必淋漓汙錦袍<lb/>
<pb n="KR4e0179_WYG_004-6b"/>
　　　道復西齋偶成<lb/>
風生迴渚玉漣漪秋晩茆簷白日遲一事不經心境寂<lb/>
離離松影坐來移<lb/>
　　　過孫文貴不在對庭中新竹<lb/>
一室纔容膝居然不受埃恍如城郭外時有野人來簷<lb/>
緑揺新竹堦紋蝕古苔未妨酬對寡撫景自徘徊<lb/>
　　　九日期九逵不至獨與子重游東禪作詩寄懐<lb/>
　　　　兼簡社中諸友<lb/>
<pb n="KR4e0179_WYG_004-7a"/>
東郭名藍帶曲隈三年行樂兩回來依然舊境牆遮樹<lb/>
久㫁塵踪砌有苔落日懐人流水逺秋風撫掌菊花開<lb/>
良辰在眼休教負相對山僧把一盃<lb/>
　　　詠庭前藂菊<lb/>
寒英翦翦弄輕黄百卉凋零見此芳天意也應憐晩節<lb/>
秋光端不負重陽郊原慘淡風吹日籬落蕭條夜有霜<lb/>
輸與陶翁能領略南山在眼酒盈觴<lb/>
　　　秋夜<lb/>
<pb n="KR4e0179_WYG_004-7b"/>
新寒高閣夜何其野笛荒砧不㫁思澤國變衰菰菜老<lb/>
長安迢逓帛書遲江空露下芙蓉葉月出風吹桂樹枝<lb/>
何必潘郎能自省年來青髩已絲絲<lb/>
　　　病中遣懐<lb/>
經時卧疾㫁經過自撥閒愁對酒歌意外紛紜知命在<lb/>
古來賢達患名多千金逸驥空求骨萬里㝠鴻肯受羅<lb/>
心事悠悠那復識白頭辛苦服儒科<lb/>
潦倒儒冠二十年業縁仍在利名間敢言冀北無良馬<lb/>
<pb n="KR4e0179_WYG_004-8a"/>
深媿淮南賦小山病起秋風吹白髮雨深黄葉暗松關<lb/>
不妨窮巷頻回轍消受罏香一味閒<lb/>
　　　題西川歸棹圖奉寄見素中丞林公<lb/>
莆陽中丞千人英懐忠事君老彌貞向來聲華四海傾<lb/>
一言忤志還歸耕歸來憂世殊未已况也黑頭方壯齒<lb/>
天子俄縣西顧憂尺一到門投袂起巻甲宵馳萬里輕<lb/>
竟翦窮㐫報明主捷書朝入劒門關高情暮在壺公山<lb/>
豺狼滿道不可徃錦城雖樂何如還功成身退古所難<lb/>
<pb n="KR4e0179_WYG_004-8b"/>
角巾東第疇能攀蜀江溶溶日千里歸心更比江流駛<lb/>
玉壘浮雲千萬重不如先生歸興濃瞿塘灧澦聲撼空<lb/>
落日慘淡揺長風鳥道衡絶悲蠶藂娥眉宛轉開芙蓉<lb/>
青天一髮付回首江山與我俱無窮嗚呼江山與我俱<lb/>
無窮先生一櫂岷峨東<lb/>
　　　賦得野亭秋興<lb/>
㫁雲狼藉近簾櫳天地蕭條四壁空盡日倚䦨黄葉雨<lb/>
一畨吹髩白蘋風年光搔首孤鴻外山色供愁落照中<lb/>
<pb n="KR4e0179_WYG_004-9a"/>
欲寄閒情無那逺煙波江上採芙蓉<lb/>
　　　對雪<lb/>
短榻無聊擁敗綈開門深雪壓簷低蒼松白石寒相照<lb/>
曲巷斜橋去欲迷舞態不禁風脈脈覊懐都似鳥凄凄<lb/>
小山詩思清如許不見高人出剡溪<lb/>
　　　冬夜<lb/>
煙鎖凝塵四壁空青燈欲燼夜溶溶涼聲度竹風如雨<lb/>
碎影揺牕月在松病枕蕭條聞永漏草堂揺落已深冬<lb/>
<pb n="KR4e0179_WYG_004-9b"/>
不堪酒醒淒然地撫景懐人意萬重<lb/>
　　　月夜登閶門西虹橋與子重同賦<lb/>
白霧浮空去渺然西虹橋上月初圓帶城燈火千家市<lb/>
極目帆檣萬里船人語不分塵似海夜寒初重水生煙<lb/>
平生無限登臨興都落風欄露楯前<lb/>
　　　先友詩<hi>有序</hi>
　　　　某晩且賤弗獲承事海内先逹然以先君之<lb/>
　　　　故竊嘗接識一二比來相次淪謝追思興慨<lb/>
<pb n="KR4e0179_WYG_004-10a"/>
　　　　各賦一詩命曰先友不敢自托於諸公也<lb/>
　　　　太僕李公應楨<lb/>
太僕在三舍抗言拒刑臣<hi>公在太學中官牛玉欲延教子公正言拒之</hi>平生<lb/>
彊執志已究未達身十年更外制耿挺標清真矯矯孤<lb/>
飛鴻翹翹一角麟卿監晩翺翔白髮已盈巾故國有佳<lb/>
山長岐多風塵終然絶俗姿逸去疇能馴<lb/>
　　　　㕘政陸公容<lb/>
陸公婁東鳯少小已翺翔<hi>公少與張滄洲泰陸靜逸釴齊名時稱婁東三鳯</hi>耿<lb/>
<pb n="KR4e0179_WYG_004-10b"/>
耿文莊公識公在班行職方振風采抗疏扼羣璫章程<lb/>
在司馬至今猶耿光名隆毁斯來讒搆伺其傍叅藩亦<lb/>
晩達竟為讐者傷清風不終冺遺書滿緹緗<lb/>
　　　　定山莊公㫤<lb/>
定山古通儒學道希聖賢古義與時違歛息賁田園黄<lb/>
花媚幽徑白鳥泳清川悠悠青山適一徃三十年高羅<lb/>
弗為求欲致無由縁非無濟世心亦有清廟篇惜哉用<lb/>
違材零落成棄捐<lb/>
<pb n="KR4e0179_WYG_004-11a"/>
　　　　文定吳公寛<lb/>
有偉延陵公居然古明徳道義周一身文章可華國悠<lb/>
悠明堂思允矣清廟瑟惜哉晩登庸位用殊未極還能<lb/>
敦薄夫坐亦消讒慝徳淵物為遷曽誰覩聲色聖賢不<lb/>
復生斯人重吾憶<lb/>
　　　　禮侍謝公鐸<lb/>
巖巖天台山下有幽貞士咀英擷芳鮮煜然散霞綺早<lb/>
嵗登延閣回翔石渠裏璧雍育羣材金匱抽青史雖復<lb/>
<pb n="KR4e0179_WYG_004-11b"/>
恩眷殊不為纓組累方巖有書堂歸來還兼耒屢召不<lb/>
終淹誰應會深㫖<lb/>
　　　　處士沈公周<lb/>
東南有一士蘭帶芙蓉裳璚珠雜瑶玦皎然明月光不<lb/>
隨鳴鳯下甘與黄鵠翔秋風自寥廓羅網漫高張采芳<lb/>
涉秋苑看雲撫層岡不為平世得白雲聊徜徉悠悠天<lb/>
隨子千載永相望<lb/>
　　　　㕘議王公徽<lb/>
<pb n="KR4e0179_WYG_004-12a"/>
王公夫何如侃侃古遺直一命青瑣闈慷慨思効職此<lb/>
身朝闕廷暮已在絶域所期言職伸寧計一身抑丘樊<lb/>
樂優游天子思舊徳陜郊甫旬宣遄歸一何亟松菊媚<lb/>
幽人鍾山有佳色<lb/>
　　　　太常吕公㦂<lb/>
太常名家子英英蒼玉玕文章足華煥秉志亦堅完禮<lb/>
曹肅供奉弱冠已騫摶不愛䕃補郎自致青雲端滁山<lb/>
詠列錦銀臺達紏彈所至必宣秉云胡不終安只應千<lb/>
<pb n="KR4e0179_WYG_004-12b"/>
首詩終古無能刋<lb/>
　　　蘭房曲戲贈王履吉效李賀<lb/>
彤雲旖旎霏祥光蘭椒沃壁含璚芳流蘇嫋嫋開洞房<lb/>
晩波繡燭揺鴛鴦鴛鴦雙飛情宛轉紫帶垂螭覺螭緩<lb/>
緑膏照粉玉缸斜瑶鴨融春翠雲暖海綃落枕夜何如<lb/>
美人笑擲雙明珠巫雲朝歛金釵溜不恨巫雲恨花漏<lb/>
　　　除夜<lb/>
擁寒枯坐夜無聊杯茗罏薫次第消獨有戀人燈黯黯<lb/>
<pb n="KR4e0179_WYG_004-13a"/>
可堪卒嵗雨蕭蕭醉供春帖閒吟草病撫辛盤嬾頌椒<lb/>
少日馮陵都遣却只將雙髩待明朝<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0179_WYG_004-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻四<lb/>
</p>
<p>
</p>
  </div>
<div>
<head>甫田集巻五</head> <lb/>
    <p>
<pb n="KR4e0179_WYG_005-1a"/>
欽定四庫全書<lb/>
　甫田集巻五<lb/>
　　　　　　　　　　　　明　文徵明　撰<lb/>
　　詩五十一首<lb/>
　　　梨花山鷓<lb/>
物華無賴酒初醒奕奕梨花照晩晴恠底山禽啼不歇<lb/>
十分春色近清明<lb/>
　　　同王履約過道復東堂時雨後牡丹狼藉存葉<lb/>
<pb n="KR4e0179_WYG_005-1b"/>
　　　　底一花感而賦詩邀道復履約同作<lb/>
推脫塵縁意緒佳衝泥先到故人家春來未負樽前笑<lb/>
雨後猶餘葉底花矮紙凝霜供小草淺甌吹雪試新茶<lb/>
慿君莫話蹉跎事緑樹黄鸝有嵗華<lb/>
　　　偶過甫里乗月至白蓮寺訪陸天隨故祠<lb/>
一龕香火白蓮宫古社猶題甫里翁坐挹高風千載上<lb/>
依然舊宅五湖東雨荒杞菊流螢度月滿陂塘鬭鴨空<lb/>
故草已隨塵土化空瞻遺像寂寥中<hi>祠有唐時遺像為狂人所仆滿腹中</hi>
<pb n="KR4e0179_WYG_005-2a"/>
<hi>皆翁手稿後像雖設而稿不可得矣</hi>
　　　王履吉示余春日即事之作久而未復三月望<lb/>
　　　　後汎舟出西郭借韻贈答<lb/>
郭西楊栁緑煙多續續春舟載綺羅落日千山眉歛黛<lb/>
清江一曲眼横波偶追勝踐抛塵慮坐惜芳華對酒歌<lb/>
欲赴江南遊子意古原春草恨如何<lb/>
　　　晩晴<lb/>
茆簷漠漠晩風微曲院無人雨霽時忽見碧牕疎影亂<lb/>
<pb n="KR4e0179_WYG_005-2b"/>
一痕新月在花枝<lb/>
　　　滄浪池上<lb/>
楊栁隂隂十畆塘昔人曽此詠滄浪春風依舊吹芳杜<lb/>
陳迹無多半夕陽積雨經時荒渚㫁跳魚一聚晩波凉<lb/>
𣺌然詩思江湖近便欲相攜上野航<lb/>
　　　過吳文定公東莊<lb/>
相君不見嵗頻更落日平泉自愴情徑草都迷新轍迹<lb/>
園翁能識老門生空餘列榭依流水獨上寒原眺古城<lb/>
<pb n="KR4e0179_WYG_005-3a"/>
匝地緑隂三十畆㳺人歸去亂禽鳴<lb/>
　　　陪蒲澗諸公㳺石湖<lb/>
杜若洲西宿雨過行春橋下長䕷蕪青松四靣山圍寺<lb/>
白鳥雙飛水滿湖故壘春歸空有迹扁舟人逺不堪呼<lb/>
相看不盡興亡恨落日長歌倒玉壺<lb/>
　　　同履仁濯足劒池<lb/>
舍舟即嶔﨑探策入窈窕窮崖擘蒼鐡直下千尋表絶<lb/>
磴懸飛梁仰首心欲悼隂壑多長風六月更幽悄秋聲<lb/>
<pb n="KR4e0179_WYG_005-3b"/>
落井幹翠雨滴深篠與君富閒懐竟日恣幽討都將雙<lb/>
足塵濯向千年沼<lb/>
　　　早起露坐<lb/>
炎宵不能寐起坐蹇絺幃繁星麗中天明河連曙暉凉<lb/>
風不滿髩落月猶在衣中庭草木稠宿露朝未晞人生<lb/>
亦旦暮急景無停機撫時懐美人欲徃情依依暑寒互<lb/>
推遷安得願無違<lb/>
　　　與王欽佩顧華玉夜話<lb/>
<pb n="KR4e0179_WYG_005-4a"/>
燭䟦熒熒照酒明故人相對說平生差池何止三年别<lb/>
老大難忘一舉名殘夜池塘分月色遶門楊栁度秋聲<lb/>
不辭筆硯酬嘉㑹去住江湖各有程<lb/>
　　　渡江<lb/>
曉<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>龍江三百里蒹葭漠漠首重囬天連舊禁青雲繞<lb/>
日出中流白霧開滿目秋光聊北渡隨舟山色更東來<lb/>
分明記得盤㳺地一抹蒼煙是鳯臺<lb/>
　　　烏衣鎮望滁州諸山<lb/>
<pb n="KR4e0179_WYG_005-4b"/>
東葛城頭曉月殘烏衣鎮上水潺潺偶來下馬三家市<lb/>
先見環州百里山道路重經渾不記人情未逺尚相關<lb/>
舊㳺最是西南勝儗辦青鞋一醉攀<lb/>
　　　栢子潭<lb/>
絶壑溟沉古隧長飛樓散盡栢蒼蒼空山雨露曽沾溉<lb/>
春水魚龍已奮揚地脈何由關至治野人猶解說先皇<lb/>
只應壊碣奎文在秋草難埋永夜光<lb/>
　　　滁州官舍侍少卿家叔夜話<lb/>
<pb n="KR4e0179_WYG_005-5a"/>
宦轍滁陽弟踵兄我縁諸父得重經只應故榻曽聴雨<lb/>
敢儗虚堂是聚星兩世相看親叔姪百年好在舊門庭<lb/>
夜䦨無限分違意月滿空階酒正醒<lb/>
　　　㳺醉翁亭不果寄滁州故人<lb/>
當時踪跡兩峯間疋馬重來不及攀曽有題名留壊壁<lb/>
羞將塵面見青山未應啼鳥知人樂空望清泉裹茗還<lb/>
寄謝故人休見誚百年雙足㑹須閒<lb/>
　　　宿江浦有懐定山先生<lb/>
<pb n="KR4e0179_WYG_005-5b"/>
驚風木葉夜毿毿<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>宿江城酒半酣千載名山無謝傅<lb/>
一生知己愧羊曇青燈暮雨殘詩帖明月蒼松舊草菴<lb/>
二十年來頭欲白當時心事向誰談<lb/>
　　　舟中望金山<lb/>
一笑推蓬見碧岑可堪行役負登臨舊㳺誰覔三年夢<lb/>
回首空餘萬里心初日樓臺相映照凌波草樹自浮沉<lb/>
無由去汲中泠水卧聴寒潮雜梵音<lb/>
　　　失解無聊用履仁韻寫懐兼簡蔡九逵<lb/>
<pb n="KR4e0179_WYG_005-6a"/>
夜半休驚負壑舟已應吾道屬滄洲夢中桂樹青天月<lb/>
江上芙蓉玉露秋疲馬尚憐銜橜在㝠鴻翻困稻粱謀<lb/>
倦游更憶相如逺落日蒼茫立渡頭<lb/>
　　　九日閒居用淵明韻<lb/>
端居念物化草屋秋風生白雲從東來因之感浮名素<lb/>
髮已充領世慾移聰明窮無致用資安事蜚英聲塵埃<lb/>
失故步老大懐弱齡菁華不復妍白日已西傾撫時不<lb/>
能忘徙倚當前榮寒花媚幽歜悵然傷我情愴兹霜露<lb/>
<pb n="KR4e0179_WYG_005-6b"/>
早寧知嵗功成<lb/>
　　　贈王直夫<lb/>
憶昨追隨試有司少年先聴鹿鳴詩老無時命吾何恨<lb/>
君負才名衆所推盛世豈容駒在谷雲逵行見羽為儀<lb/>
馬蹄輕疾香塵起萬里天風拂桂枝<lb/>
　　　東禪寺<lb/>
古寺謝車馬清臨緑玉灣雙禽啼竹逕<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>犬䕶松闗落<lb/>
葉秋滿地夕陽僧自閒偶來還自去回首碧雲間<lb/>
<pb n="KR4e0179_WYG_005-7a"/>
　　　石湖作<lb/>
落日淡煙消平湖碧玉揺秋生茶磨嶼人在越城橋樹<lb/>
色晴洲斷鐘聲古寺遥西風吹短髩還上木蘭橈<lb/>
　　　秋日同杜允勝湯子重游東禪次子重韻<lb/>
人事無停機曦暉正流耀及兹東城游駕言謝紛要杪<lb/>
秋霽景澄寒原入高眺靜躁本無媒憂欣人自召蘼蘼<lb/>
霜蘤明歴歴幽禽調獨行心已怡况也偕二妙投社慚<lb/>
淵明能詩得清照燕談析𤣥㫖悲吟發孤竅一語何足<lb/>
<pb n="KR4e0179_WYG_005-7b"/>
稽後期真未料微風西北來冷然雜清嘯<lb/>
　　　錢氏池上芙蓉<lb/>
九月江南花事休芙蓉宛轉在中洲美人笑隔盈盈水<lb/>
落日還生𣺌𣺌愁露洗玉盤金殿冷風吹羅帶錦城秋<lb/>
相看未用傷遲暮别有池塘一種幽<lb/>
　　　題畫<lb/>
宻葉參差漏夕陽濺濺寒玉潄迴塘𤣥言消盡人間事<lb/>
一壑松風滿髩凉<lb/>
<pb n="KR4e0179_WYG_005-8a"/>
寂寞平臯帶淺灘幽人時共夕陽還水禽飛去疎煙滅<lb/>
目送秋光入斷山<lb/>
　　　追和錢舜舉山居韻<lb/>
翠深山帶屋緑淨水通門泉石情還重丘園道自尊種<lb/>
莎添野色留竹䕶籬根樂事惟心㑹休逢俗子論<lb/>
　　　次韻荅子重東城見懐之作<lb/>
愁雲薄層漢北鴈鳴覉棲天寒霜雪繁零葉被長隄逺<lb/>
洲宿修莽曲路紛留荑南牕夢佳人覺來隔山溪幽期<lb/>
<pb n="KR4e0179_WYG_005-8b"/>
不得將日暮聞莎雞秋風日已至蘭舟一何稽憂思無<lb/>
能解起行涉荒畦獨言疇與晤樽酒為誰攜終然無所<lb/>
適歸來對青藜素書自何來展讀情更悽人生貴恊志<lb/>
何用悲秦齊結交不從中對靣分雲泥<lb/>
　　　邢麗文顧訪小齋話舊<lb/>
十年踪跡一追歡已覺蕭蕭兩髩殘里社與君游最乆<lb/>
頭顱如此見何難不忘習氣評新業相顧塵埃只舊冠<lb/>
為說流光堪戀惜故盟從此莫教寒<lb/>
<pb n="KR4e0179_WYG_005-9a"/>
　　　題畫<lb/>
澤國霜清鴈影高空庭木葉已蕭蕭夕陽忽送西牕雨<lb/>
一片江南落素綃<lb/>
雙榦亭亭碧玉明翠隂凉沁石牀清南風吹㫁忩間酒<lb/>
卧聴蕭蕭暮雨聲<lb/>
　　　病中辱履仁過訪<lb/>
西風零雨歇幽逕故人來落葉已滿地草堂寒未開清<lb/>
心香續篆引筆硯封埃無計留君得依然日暮回<lb/>
<pb n="KR4e0179_WYG_005-9b"/>
秋聲繞茅屋落日井梧寒疾病淹愁在風煙逼嵗殘閉<lb/>
門車轍㫁圍腹帶痕寛勞謝王𤣥度時來覔故歡<lb/>
　　　寒夜<lb/>
茆屋寒初重無眠對燭光疎砧何處月殘葉滿庭霜攬<lb/>
物驚時改供愁有夜長空餘強學志撫巻視茫茫<lb/>
　　　題竹寄履仁<lb/>
西齋半日雨浪浪雨過新梢出短牆塵土不飛人跡㫁<lb/>
碧隂添得晩牕凉<lb/>
<pb n="KR4e0179_WYG_005-10a"/>
竹間佳興屬王猷竹外風煙寫素秋市散人間詩欲就<lb/>
一簾疎雨入西樓<lb/>
　　　題畫<lb/>
碧山𣺌𣺌隔晴川古樹垂藤鎖翠煙野鹿銜花時隠見<lb/>
石橋無路訪神仙<lb/>
秋清山木夜蒼蒼月出波平㫁岸長千古高情蘇子賦<lb/>
東風誰更說周郎<lb/>
矗矗青山帶白雲石梁鷄犬數家村江空不遣漁郎到<lb/>
<pb n="KR4e0179_WYG_005-10b"/>
落盡桃花自揜門<lb/>
樓前高栁翠煙迷樓外香塵逐馬蹄風揜歌聲春不散<lb/>
㫁膓人在畫橋西<lb/>
千山罨畫擁飛樓山木蒼蒼水漫流青鳥亂啼花細落<lb/>
石梁南畔是瀛洲<lb/>
蒼山曲曲水斜斜茆屋高低帶淺沙車馬城中塵似海<lb/>
多應不到野人家<lb/>
萬木縁山過雨青山迴路㫁水泠泠分明記得環滁勝<lb/>
<pb n="KR4e0179_WYG_005-11a"/>
只欠臨溪着小亭<lb/>
曲塘風急水横流百丈勞牽鬬石尤自古江湖分逆順<lb/>
不應回首羨歸舟<lb/>
　　　陳魯南將赴試南宫過吳中訪别賦詩送之<lb/>
不盡金陵晤語情扁舟重見闔閭城江湖動是經時别<lb/>
雨雪仍看嵗晩行涉世與君俱老大勞生何苦事聲名<lb/>
秪應獻賦心猶壯西北青雲是玉京<lb/>
　　　送錢元抑㑹試<lb/>
<pb n="KR4e0179_WYG_005-11b"/>
澤國寒深木葉彫征人欲發意蕭蕭公車儗奏長楊賦<lb/>
祖道先題駟馬橋三月東風春爛漫五雲西去鬱岧嶤<lb/>
一杯明日三千里看取清霜拂舊貂<lb/>
　　　寄金陵許彦明兼簡王欽佩<lb/>
宫樹飛霜謝玉珂秋懐應屬許渾多寒城自映秦淮月<lb/>
游女新傳子夜歌别後風煙勞悵望嵗殘消息定如何<lb/>
官忙為問王司馬能放晨衙幾度過<lb/>
　　　題畫<lb/>
<pb n="KR4e0179_WYG_005-12a"/>
緑樹敷隂翠荇香方舟十里下迴塘白鷗飛去青山暮<lb/>
落日唱歌煙水長<lb/>
　　　登鼓角樓<lb/>
荒譙漠漠帶郊坰晩色浮空鼓角晴西望青山明落日<lb/>
北風吹雪滿江城繁華欲問都無迹興廢相尋毎繫情<lb/>
秋草不菲愁萬里古原南畔看雲生<lb/>
　　　題太白像<lb/>
宫袍錯落灑春風玉雪淋漓殢酒容殘夜屋梁栖落月<lb/>
<pb n="KR4e0179_WYG_005-12b"/>
碧天秋水洗芙蓉麒麟豈是人間物眉宇今從畫裏逢<lb/>
一語不酬千載諾匡廬山下有雲松<lb/>
　<lb/>
　<lb/>
　<lb/>
　<lb/>
　<lb/>
　甫田集巻五<lb/>
</p>
<p>
</p>
  </div>
<div>
<head>甫田集巻六</head> <lb/>
    <p>
<pb n="KR4e0179_WYG_006-1a"/>
欽定四庫全書<lb/>
　甫田集巻六<lb/>
　　　　　　　　　　　　明　文徵明　撰<lb/>
　　詩三十九首<lb/>
　　　甲戌嵗朝明日立春東坡元日詩有土牛明日<lb/>
　　　　莫辭春之句因以為韻賦七詩<lb/>
三元肇兹辰東風被衡宇青春麗雲日朱光已垂户駮<lb/>
隂不窮寒朝和散為雨死草行復菲潜陽滋下土<lb/>
<pb n="KR4e0179_WYG_006-1b"/>
昨日風北厲長河水膠舟今日暢柔和好鳥鳴高丘芳<lb/>
春肇伊始寒氣畢泥牛誰為頌椒花引酒聊自酬<lb/>
芳埃潤朝雨風幡麗春明感時念所期駕言出春城賞<lb/>
心每差池古人崇合并漫刺無所投悵然返柴荆<lb/>
東郊迎新春寒氣從此畢先民季冬儺時制用先日通<lb/>
衢聞鼓吹士女空戸出懽悰不復遭撫時還自失<lb/>
青陽逐寒迴今日已非昨辛盤忽在眼引酒聊自酌古<lb/>
人惜端良今我胡不樂啓扉得嘉賔相對慰寂寞<lb/>
<pb n="KR4e0179_WYG_006-2a"/>
開嵗四十五吾行已云衰豈乏青雲志老大難為期學<lb/>
道苦無成白首操文辭東風汎碧草緬然起遐思<lb/>
梅花忽已動嵗時行亦新傾城出行樂誰念端居人端<lb/>
居豈不好負此芳樹春昨嵗花前客今為樹下塵<lb/>
　　　新正六日同子重晩步至竹堂<lb/>
佛座香燈竹裏茶新年行樂得僧家蕭然人境無車馬<lb/>
次苐空門有嵗華幾日南風消積雪一番春色到梅花<lb/>
坐吟殘照歸來緩古樹荒煙散晩鴉<lb/>
<pb n="KR4e0179_WYG_006-2b"/>
　　　次韻荅子重新春見懐<lb/>
樽酒離懐強自開長歌宛轉勝悲哀梅花不與春光在<lb/>
茅屋相將燕子來十日殘寒風約雨一痕新緑水生苔<lb/>
相思忽唱江南曲白苧含香取次裁<lb/>
　　　次韻履仁春江即事<lb/>
二月江南黄鳥鳴春江千里緑波平朱甍碧瓦參差去<lb/>
水荇蘭苕次苐生風外鞦韆何處笑日斜鐘鼓隔花晴<lb/>
洞庭煙靄孤舟逺茂苑芳菲萬井明唱㫁竹枝空復恨<lb/>
<pb n="KR4e0179_WYG_006-3a"/>
流連芳草不勝情何時載酒横塘去共聴吳娃打槳聲<lb/>
　　　題沈氏所藏石田臨小米大姚江圖<lb/>
　　　　長洲沈氏舊藏小米真跡成化間有假中官<lb/>
　　　　之勢取之石田為追摹此圖<lb/>
春雲沉空山有無眼明見此姚江圖圖窮爛漫得題字<lb/>
照人百顆驪龍珠平生雅識敷文書紹興嵗月仍不誣<lb/>
豈知尤物能媒禍繭紙蘭亭已非故石翁信是學行人<lb/>
能使邯鄲還故步憶昔憸人賄為囿黷財更假狂閹手<lb/>
<pb n="KR4e0179_WYG_006-3b"/>
千里珍竒歸撿括故家舊物那容守沈氏藏兹二百年<lb/>
一相掣去心茫然誰言物聚必有散手澤相闗常累歎<lb/>
未能一笑付忘弓且喜百年還舊觀豈余鈍眼錯顔標<lb/>
抵掌真成孫叔敖區區不獨形模似更存風骨驪黄外<lb/>
一時㸃筆逈通神得非小米是前身從來藝事關人品<lb/>
敢謂今人非古人<lb/>
　　　三月晦日登上方<lb/>
上方啼鳥緑隂成落日登臨宿雨晴春事蹉跎三月盡<lb/>
<pb n="KR4e0179_WYG_006-4a"/>
碧天浮動五湖明山連越壘人何在水繞長洲草自生<lb/>
未遂扁舟從此去眼中無限白鷗情<lb/>
　　　虎丘<lb/>
雲巖四月野棠開無數清隂覆緑苔意到不嫌山近郭<lb/>
春歸聊與客登臺芳墳誰識真娘墓水品曽遭陸羽來<lb/>
滿路碧煙風自散月中徐棹酒船回<lb/>
　　　五月十三夜與子重履約履仁石湖行春橋看<lb/>
　　　　月<lb/>
<pb n="KR4e0179_WYG_006-4b"/>
夕光沉山蒼靄横行春橋東江月生長風吹波天鏡濶<lb/>
白沙𣺌渺菰蒲聲㣲瀾壓玉揺空明扁舟忽動江湖情<lb/>
罾頭魚蝦夜可買得酒試與諸君傾山空夜久人竟醉<lb/>
髙歌互荅漁舟驚漁舟天上來棹入滄溟去似聞漁歌<lb/>
縹緲不㫁出煙蘿水逺天長不知處一髮青山落鏡中<lb/>
萬里横河碧空曙人生行樂不易得賞心况有樽前客<lb/>
江山如畫酒如澠相看不飲空頭白不見橋東千尺臺<lb/>
吳王曽此夜銜杯懽燕不堪芳漏促西施舞罷越兵來<lb/>
<pb n="KR4e0179_WYG_006-5a"/>
越兵已成功越王安在哉䲭夷竟去不復回吴宫越壘<lb/>
空復生蒼苔千古興亡總湮㓕只有湖山未消歇吴王<lb/>
去來今幾時幾人能醉湖中月<lb/>
　　　追和楊鐵崖石湖花游曲<lb/>
石湖雨歇山空濛美人却扇歌迴風歌聲宛轉菱花裏<lb/>
鴛鴦飛來天拍水當時仙伯醉雲門酒痕翻汚石榴裠<lb/>
遺踪無復芳塵步湖上空餘昔人墓昔人既去今人來<lb/>
千載風流付一杯雪藕縈絲薦氷椀蛺蝶飛來逐歌板<lb/>
<pb n="KR4e0179_WYG_006-5b"/>
夕陽剛在畫橋西一段春光屬品題傷心不見催花使<lb/>
只有黄鸝啼再四無限春愁誰與箋玉奴㑹唱紫霞篇<lb/>
　　　同次明諸君采蓮涇閒泛<lb/>
采蓮涇上雨初収秋色催人爛漫遊日暮白蘋風乍起<lb/>
陂南黄葉水交流美人齊唱滄浪曲綵鷁斜穿窈窕洲<lb/>
落盡晩花無那冷一樽相屬更夷猶<lb/>
　　　石湖<lb/>
石湖煙水望中迷湖上花深鳥亂啼芳草自生茶磨嶺<lb/>
<pb n="KR4e0179_WYG_006-6a"/>
畫橋横注越來溪凉風嫋嫋青蘋末徃事悠悠白日西<lb/>
依舊江波秋月墮傷心莫唱夜烏栖<lb/>
　　　張明逺索畫久而未成嵗暮隂寒雪霰將集齋<lb/>
　　　　居無聊為寫溪山欲雪圖并賦短句<lb/>
嵗暮天欲雪郊原風色饒山寒増突兀樹暝入蕭條野<lb/>
水照茅屋歸人爭㫁橋牕前有新句欲覔已寥寥<lb/>
　　　題高房山横軸<lb/>
春雲離離浮紙膚翠攢百疊山糢糊山空雲㫁得流水<lb/>
<pb n="KR4e0179_WYG_006-6b"/>
咫尺萬里開江湖依然灌莽帶茅屋亦復㫁渚迷菰蒲<lb/>
岡巒出没互隠見明晦隂晴日千變平生未省識匡廬<lb/>
玉削芙蓉正當面宛轉香罏霏紫煙依稀夢澤分秋練<lb/>
未遂扁舟夢裏遊酒醒獨展燈前巻問誰能事奪天工<lb/>
前元畫史推高公已應氣概呑北苑未合胸次饒南宫<lb/>
南宫已矣北苑死百年惟有房山耳秪今遺墨已無多<lb/>
牕前把巻重摩挲世間吮筆爭么麽掃滅畦徑奈爾高<lb/>
公何<lb/>
<pb n="KR4e0179_WYG_006-7a"/>
　　　劒守南寧李君璧與余雅不相識比以仁和教<lb/>
　　　　諭校文南畿頗有意於淺薄格於異經不果<lb/>
　　　　薦甲戌自杭赴蜀道出吳門邂逅及此因賦<lb/>
　　　　贈二詩<lb/>
木落柴門轍迹荒使君五馬自錢塘虚名羞問吳楓冷<lb/>
徃事空憐古戰塲邂逅扁舟江郭晩蒼茫離思蜀山長<lb/>
慇勤相勸勞相憶手結青蘭雜佩香<lb/>
使君策士南畿日曽把文章謁後塵今古成名真有命<lb/>
<pb n="KR4e0179_WYG_006-7b"/>
江湖知己負斯人一經已浹錢塘化五馬還行劒閣春<lb/>
回首吳山應入夢野雲楓葉渺通津<lb/>
　　　春日懐子重履約履仁<lb/>
梅花繞樹玉叢叢憶共花前醉晩風别後輸君能領畧<lb/>
春光曽不到城中<lb/>
二月東風已物華誰教寂寞向僧家關心夜雨應無寐<lb/>
侵曉開門看杏花<lb/>
湖上花枝暖欲然寺前楊栁緑生煙憑君莫信春光早<lb/>
<pb n="KR4e0179_WYG_006-8a"/>
寳積山頭有杜鵑<lb/>
　　　新晴<lb/>
積雨浮宿潤新晴人意適消揺竹牕中啼禽破幽寂初<lb/>
陽動簷瓦殘溜時自滴曲巷行跡稀苔花繡深壁<lb/>
　　　寄宜興杭道卿<lb/>
古洞花深謝豹啼春來頻夢到荆溪坐消嵗月渾無迹<lb/>
老惜交遊苦不齊多難共添新白髮繙書時得舊封題<lb/>
亦知造物能相忌從此聲名莫厭低<lb/>
<pb n="KR4e0179_WYG_006-8b"/>
　　　簡履仁<lb/>
端居苦長夏思我平生友獨坐聞車音開軒竟何有空<lb/>
庭飛鳥雀閒門䕃榆栁白雲團午隂悠然落虚牖對此<lb/>
情更怡無能共樽酒西郭隠層樓下臨清江口積雨江<lb/>
流深南風藕花秀相望不可即長吟一搔首<lb/>
　　　晩意<lb/>
風吹白苧晩凉生乍試蘭湯尚不勝阿閣東頭新月上<lb/>
玉盂纎手自調氷<lb/>
<pb n="KR4e0179_WYG_006-9a"/>
　　　送春<lb/>
野桃開盡麥初秋十日南風柘葉稠水暖池塘飛乳鴨<lb/>
雨深籬落長牽牛似聞弄玉催團扇誰見凝籹上翠樓<lb/>
便儗開樽歌此曲只應春酒解消愁<lb/>
　　　戲簡履約<lb/>
青天缺月映江流不見嫦娥抱影愁玉宇參差孤笛起<lb/>
夜深獨上水西樓<lb/>
　　　新秋<lb/>
<pb n="KR4e0179_WYG_006-9b"/>
江城秋色凈堪憐翠栁鳴蜩鎖㫁煙南國新凉歌白苧<lb/>
西湖夜雨落紅蓮美人寂寞空愁暮華髮彫零不待年<lb/>
莫去倚䦨添悵望夕陽多在小樓前<lb/>
　　　承天寺中隠堂<lb/>
古徑無車馬閒門帶蔦蘿秋風吹宿雨日暮盻庭柯世<lb/>
味逢僧盡新凉入寺多居山未有計此地數來過<lb/>
　　　憶城西夜游寄履約兄弟<lb/>
官街車馬去如流正是濠南宿雨収燈火蘭橋穿夜市<lb/>
<pb n="KR4e0179_WYG_006-10a"/>
月明歌吹滿江樓别來西郭添新夢坐對秋風感舊遊<lb/>
黄菊凄凉重九近思君欲上五湖舟<lb/>
　　　月夜葛氏墓飲酒與子重履仁同賦<lb/>
明月照行路青松起悲風凉秋饒霜露草木行已空顧<lb/>
影不自得起行荒寂中道逢雙石闕知為古幽宫古人<lb/>
不可見豐碑自穹窿上題生前爵下表没世功辛勤名<lb/>
世圖嵗久已塵蒙剔蘚三過讀漫滅不可終人生本柔<lb/>
脆所恃身後公金石且復爾浮雲安足崇<lb/>
<pb n="KR4e0179_WYG_006-10b"/>
步出城西門言登葛君墓葛君生世時聲光盛流布那<lb/>
知百年内倐忽草頭露遺骸委空山風雨誰一顧寒月<lb/>
照𤣥堂荒蒿㫁行路誰應識君來惟有青松樹見樹不<lb/>
見人青松乃堅固乃知人易彫獨以嬰情故鑒此念前<lb/>
人云胡復悲慕驚風西北來肅然動情愫揚杯謝諸公<lb/>
願言保遲暮<lb/>
　　　履仁獨留治平寒夜有懐<lb/>
遥遥治平寺乃在楞伽麓之子神情秀空山裹雲宿月<lb/>
<pb n="KR4e0179_WYG_006-11a"/>
冷石林清孤眠豈能熟還持一束書起傍梅花讀燈昏<lb/>
夜叅半饑䑕鳴古屋凄風西北來吹墮簷間木感此霜<lb/>
露繁坐覺芳華促少壯曽幾時嵗月在空谷念子隔重<lb/>
城何能慰幽獨<lb/>
𤣥隂失昏旦朔吹號枯株懐君别未久奄忽嵗云徂空<lb/>
庭飄微霰慘澹集饑烏城郭黯以淒况復空邨居空村<lb/>
白日短寒雲暗郊墟青山不為容黄葉繞精廬遥知松<lb/>
牕下時披古人書古人不可見願言掇其腴誰令事干<lb/>
<pb n="KR4e0179_WYG_006-11b"/>
禄雕<graphic n="KR2450" url="https://raw.githubusercontent.com/kanripo/KR-Gaiji/master/images/KR2450.png" mimeType="image/png"/>失其初嗟余亦喪志與子同厥趨豈不懐逺業<lb/>
均受貧賤驅朱門富華屋長途有高車寧知饑寒士一<lb/>
飽不願餘棲棲斥鷃翔豈與鴻鵠俱何當長風發共奪<lb/>
青雲衢<lb/>
　　　立春日遲道復不至<lb/>
東風吹綵燕曉色動簾旌遲子不時至南樓春自生裁<lb/>
詩供帖子閣酒聴啼鶯白日流雲暖梅花初雪晴閒牕<lb/>
落香燼殘火宿茶鐺敗葉鳴階圮分明識履聲<lb/>
<pb n="KR4e0179_WYG_006-12a"/>
　　　春日游支硎天平諸山<lb/>
麥隴風㣲燕子斜雨晴雲日麗江沙遥尋支遁煙中寺<lb/>
初見天平道上花過眼溪山勞應接方春草樹發光華<lb/>
夕陽半嶺歸輿急慚愧城中自有家<lb/>
　　　煎茶詩贈履約<lb/>
嫩湯自候魚生眼新茗還誇翠展旂穀雨江南佳節近<lb/>
惠泉山下小船歸山人紗㡌籠頭處禪榻風花遶髩飛<lb/>
酒客不通塵夢醒卧看春日下松扉<lb/>
<pb n="KR4e0179_WYG_006-12b"/>
　　　陪蒲澗諸公遊石湖<lb/>
横塘西下水如油拂岸垂楊翠欲流落日誰歌桃葉渡<lb/>
凉風徐渡藕花洲蕭然白雨醒煩暑無賴青山破晩愁<lb/>
滿目煙波情不極遊人還上木蘭舟<lb/>
　　　客贈閩蘭秋來忽發兩叢清香可愛<lb/>
靈根珍重自甌東紺碧吹香玉兩叢和露紉為湘水佩<lb/>
凌風如到蕋珠宫誰言别有幽貞在我已相忘臭味中<lb/>
老去相如才思减臨牕欲賦不能工<lb/>
<pb n="KR4e0179_WYG_006-13a"/>
　　　七月六日喜雨<lb/>
一雨蕭然萬瓦鳴好風如水坐來生江聲入夜驚圍屋<lb/>
秋色明朝定滿城郊外共知農事足里中爭說長官清<lb/>
野人何以酬佳興自汲新泉破茗烹<lb/>
　　　邵二泉司徒以惠山泉餉白巖先生適吳宗伯<lb/>
　　　　甯菴寄陽羨茶亦至白巖烹以飲客命余賦<lb/>
　　　　詩<lb/>
諫議印封陽羨茗衛公驛送惠山泉百年佳話人兼勝<lb/>
<pb n="KR4e0179_WYG_006-13b"/>
一笑風簷手自煎閒興未誇禪榻畔月明還到酒樽前<lb/>
品嘗只合王公貴慚愧清風被玉川<lb/>
　　　失解東歸口占<lb/>
七試無成只自憐東歸還逐下江船向來罪業無人識<lb/>
虚占時名二十年<lb/>
　　　初歸檢理停雲舘有感<lb/>
京塵兩月暗征衫此日停雲一解顔道路何如故鄉好<lb/>
琴書能待主人還已過壯嵗悲華髮敢負明時問碧山<lb/>
<pb n="KR4e0179_WYG_006-14a"/>
百事不營惟美睡黄花時節雨班班<lb/>
　　　九日子畏北莊小集<lb/>
野蔓藤梢竹束籬城闉曲處有茆茨主人蕭散同元亮<lb/>
勝日登臨繼牧之踏雨不嫌莎逕滑撫時終恨菊花遲<lb/>
欲酬良會須沉醉况有霜螯送酒巵<lb/>
　　　過履約<lb/>
浪跡歸來意渺茫思君今日上君堂厭看流俗求同志<lb/>
喜對時羞是故鄉白髮持螯能幾醉黄花在眼即重陽<lb/>
<pb n="KR4e0179_WYG_006-14b"/>
馬蹄不到䦨干曲日暮江樓数鴈行<lb/>
　　　采蓮圖<lb/>
横塘西頭春水生荷花落日照人眀花深葉暗不辨人<lb/>
有時葉底聞歌聲歌聲宛轉誰家女自把雙橈擊蘭渚<lb/>
不愁擊渚濺紅裳水中驚起雙鴛鴦<lb/>
　　　采桑圖<lb/>
茜裠青袂誰家女結伴牆東採桑去採桑日暮怕歸遲<lb/>
室中箔寒蠶苦饑只愁牆下桑葉稀不知牆頭花亂飛<lb/>
<pb n="KR4e0179_WYG_006-15a"/>
一春辛苦只自知百年能着幾羅衣<lb/>
　　　有懐觀音菴舊遊<lb/>
曲巷不容車馬到山人曽是一春留别來空鎖眠雲榻<lb/>
嵗晩常懐聴雨樓牕外梨花應自好壁間詩草屬誰収<lb/>
似聞黄葉秋逾靜憔悴無心覔舊遊<lb/>
　　　次韻答九逵見寄<lb/>
季子徒存舌相如已倦遊人方誇北苑吾自愛東丘病<lb/>
卧吳門雨遥憐震澤秋渚雲淹暮景江草識離憂樸學<lb/>
<pb n="KR4e0179_WYG_006-15b"/>
難為用㣲名費屢求千金懐敝帚半夜失藏舟伏櫪餘<lb/>
初志投襦愧本謀網羅空自宻零落不堪収<lb/>
　　　楞伽寺湖山樓<lb/>
石湖春盡水交流來上支公百尺樓尊酒吟分茶磨雨<lb/>
疎簾横捲越城秋一牕粉墨開圖畫葛里風煙入卧遊<lb/>
正是倚闌愁絶處不禁長笛起滄洲<lb/>
　　　雪景<lb/>
愁雲滅没無飛鳥新水㣲茫有㫁津誰識溪南千壘玉<lb/>
<pb n="KR4e0179_WYG_006-16a"/>
輸他高閣倚䦨人<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0179_WYG_006-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻六<lb/>
</p>
<p>
</p>
  </div>
<div>
<head>甫田集巻七</head> <lb/>
    <p>
<pb n="KR4e0179_WYG_007-1a"/>
欽定四庫全書<lb/>
　甫田集巻七<lb/>
　　　　　　　　　　　　明　文徵明　撰<lb/>
　　詩三十六首<lb/>
　　　賦王氏瓶中水仙<lb/>
羅帶無風翠自流晩寒㣲軃玉搔頭九疑不見蒼梧逺<lb/>
憐取湘江一片愁<lb/>
新黄㸃額淡生春日暮含顰故惱人老去陳王才力减<lb/>
<pb n="KR4e0179_WYG_007-1b"/>
相看無那洛波神<lb/>
　　　已而復取古梅一枝暎帶瓶中轉益妍美<lb/>
漢臯委珮碧琳琅更着瓊枝玉雪香大似孤山貧處士<lb/>
寒泉配食水仙王<lb/>
㜕娟綽約並含羞氷骨霜姿本一流今夜遊仙千里夢<lb/>
知他是洛是羅浮<lb/>
　　　喜雨<lb/>
弱雲將暝暗柴闗急雨蕭然落坐間山鳥近人呼滑滑<lb/>
<pb n="KR4e0179_WYG_007-2a"/>
春泉隔屋送潺潺小牕破睡茶甌淺别院生凉羽扇閒<lb/>
滿目新詩題不得登樓自看郭西山<lb/>
　　　明妃曲<lb/>
漢廷議和親佳人使絶域明妃隨例行秪謂掖廷職一<lb/>
朝臨遣動天子始信深宫未曽識當日丹青亦等閒今<lb/>
知不得黄金力正縁平日懐貞素非敢從前恃顔色由<lb/>
來顔色不自知愛惜自是君王私君王顧妾恩何厚竟<lb/>
按臣工戮延夀佳人自有命畫工何能為長信宫中長<lb/>
<pb n="KR4e0179_WYG_007-2b"/>
别離當時豈亦有人欺悠悠青塚胡沙裏千載終為漢<lb/>
家死紅顔命薄古云然不恨臣工况天子<lb/>
　　　雨中雜述<lb/>
春歸楊栁暗四月雨垂垂紅洗花無迹青沾草有私倚<lb/>
樓迷曉望出郭滯幽期客去茶甌歇閒愁總上眉<lb/>
凝情不自得看雨獨登樓緑樹千門晩凉雲五月秋暗<lb/>
梁栖濕燕高壁上枯牛有待新波長南湖弄小舟<lb/>
雨從四月晦數日尚愆晴潤與黄梅併寒侵白苧生斷<lb/>
<pb n="KR4e0179_WYG_007-3a"/>
煙迷竹色懸溜雜雞鳴莫自嫌行潦東郊久待耕<lb/>
十日江城雨霖淫勢已滔簷端宿雲霧屋脚巻波濤已<lb/>
掃蘇端迹仍深仲尉蒿無錢供晩醉行儗質春袍<lb/>
　　　雨中撿篋得石田先生丁夘嵗贈詩云多時契<lb/>
　　　　濶費相思就見江城喜可知時事但憑心口<lb/>
　　　　語老人難作嵗年期林花及地風吹糝簷溜<lb/>
　　　　収聲雨散絲明日孤踪又南北教雲封記壁<lb/>
　　　　間詩後題五月十一日適是日亦五月十一<lb/>
<pb n="KR4e0179_WYG_007-3b"/>
　　　　及今丁丒恰十年而先生下世八年矣因追<lb/>
　　　　和其韻以致感嘆<lb/>
碧雲何處寄遐思徃事惟應嵗月知奕奕風流今昔夢<lb/>
離離殘墨死生期憶公感慨身難贖顧我飄零髩亦絲<lb/>
欲詠江城當日句淚花愁雨不成詩<lb/>
花落江城有所思雙娥寺裏寫相知高人不見王摩詰<lb/>
長笛空悲向子期細草含煙情脈脈凉風吹雨淚絲絲<lb/>
十年不踏西州路忍啓緗奩讀舊詩<lb/>
<pb n="KR4e0179_WYG_007-4a"/>
　　　夏日同次明履仁治平寺納凉<lb/>
竹根雨過石苔斑鍾梵蕭然晝掩關坐愛微凉生碧殿<lb/>
忽㸔飛雨失青山雲分暝色來天外風捲湖聲落樹間<lb/>
最是晩晴堪眺詠夕陽横抹蓼花灣<lb/>
山中六月可逃禪相與清齋佛座前風細石壇松落子<lb/>
雨深沙竇竹垂鞭别來光景渾依舊壁上題名不記年<lb/>
底用忘歸歸自好晩霞新月載溪船<lb/>
寂寂雲堂車馬稀隂隂灌木暑光微竹根雨過蛙爭吠<lb/>
<pb n="KR4e0179_WYG_007-4b"/>
松下日斜僧未歸毎見青山羞世網欲臨流水置柴扉<lb/>
紫薇勝槩吾能領只恐時情與願違<lb/>
　　　東禪寺與蔡九逵同賦<lb/>
何處晩凉多溪堂夜來雨喬然兩青杉繁隂遽如許山<lb/>
僧候巖扉喜聴松間履為破明月團自汲寒泉煑<lb/>
　　　秋興<lb/>
浮雲奄忽互相逾北首長安萬里餘㶚上將軍真戲爾<lb/>
回中消息近何如祥麟誰見遊郊藪塞鴈空聞有帛書<lb/>
<pb n="KR4e0179_WYG_007-5a"/>
澤國西風秋正急有人東望憶鱸魚<lb/>
清秋早晩自江東揺落河山日夜風白馬去從天竺國<lb/>
銅駝誰問洛陽宫九朝文物于今盛萬里車書自古同<lb/>
憔悴嵇生無復事只留雙目送飛鴻<lb/>
江上芙蓉玉露零秋風乍起闔閭城白龍終見沙蟲困<lb/>
黄鵲何時羽翼成四海秪今懐徳化諸公須用荅昇平<lb/>
蒼梧萬里雲千疊日暮空懐帝子情<lb/>
　　　郊臺寓目<lb/>
<pb n="KR4e0179_WYG_007-5b"/>
徙倚郊臺酒半醺千年陳迹草紛紛風煙又與行春别<lb/>
秀色平將寳積分水落平湖洲亂吐天垂四野日初曛<lb/>
春山何似秋山好紅葉青松鎖白雲<lb/>
　　　朔風<lb/>
朔風吹慘渡江城北鴈時傳塞上聲此日文章寧有益<lb/>
中朝爵禄久還輕徒聞漢室誅曹節不見長沙召賈生<lb/>
千里蒼蒼雲日暮更梯高閣望神京<lb/>
　　　驚寒<lb/>
<pb n="KR4e0179_WYG_007-6a"/>
驚寒木葉已紛紛老大悲秋不自欣旅鴈南來違朔雪<lb/>
夕陽西去隠浮雲支離嵗月都無益粉飾承平漫有文<lb/>
愧殺仲連天下士只將談笑却秦軍<lb/>
　　　雪夜宿楞伽寺<lb/>
朝泛石湖雪暮宿楞伽雲山空夜寒重對酒不能醺三<lb/>
更山月高起視皓無垠水天相映射氣色凌氤氲増輝<lb/>
巖壑姿㓕没鷗鷺羣亦知光景殊照灼難為分有如開<lb/>
玉府珪璧羅繽紛時於萬木末瞥見飄珮雰山僧事茗<lb/>
<pb n="KR4e0179_WYG_007-6b"/>
設掃積供殷勤勌來支石鼎自束松枝焚龕燈落殘燼<lb/>
寳罏㫁餘熏還憐江梅色玉痩氷肌皸<lb/>
天寒萬木僵月出四山靜積雪縞清夜幽崖自輝映上<lb/>
方衣裘单俯視寒芒正長風掃纎雲平湖竟天凈倒影<lb/>
落僧牕横飛濕銀鏡㣲瀾玉塔揺秀色千巖競俄然萬<lb/>
象沉坐覺羣翳屏一鳥不復飛光華久逾盛吟懐共朗<lb/>
徹禪心寄枯勁秪覺塵界卑忘身在高夐半空擊瑶簪<lb/>
冷然發孤詠萬里吾目中悠悠一漁艇<lb/>
<pb n="KR4e0179_WYG_007-7a"/>
　　　嵗暮閒居<lb/>
陋巷還車馬高齋漫簡編塵埃銷短日雨雪入殘年攬<lb/>
照空雙髩探囊有一錢西風灑修竹吾意已蕭然<lb/>
　　　南樓<lb/>
南樓氷雪盡江郭嵗年窮暮嶺延西日枯條振北風孤<lb/>
雲天一握萬事髩雙蓬徙倚青煙㓕蕭條在眼中<lb/>
西山開晩霽返照落牕中嵗事収殘雪生涯入㫁鴻寒<lb/>
多裘失重愁劇酒無功零落雙桐樹蕭蕭不受風<lb/>
<pb n="KR4e0179_WYG_007-7b"/>
　　　新年<lb/>
擾擾復闐闐鷄聲妨晏眠江城収宿雨衰髪受新年寒<lb/>
盡梅花後春生草閣前郊原芳草近早問石湖船<lb/>
　　　汎舟<lb/>
江上疎疎梅子雨煙中嫋嫋竹枝歌暖風初汎青蓮舫<lb/>
斜日輕揺緑玉波南浦春光啼鳥寂西來山色過橋多<lb/>
美人只在横塘曲手把芙蓉奈逺何<lb/>
　　　登上方<lb/>
<pb n="KR4e0179_WYG_007-8a"/>
春風吹白髮醉上碧岧嶤帆落天邊雨人行樹裏橋舞<lb/>
臺青草合霸氣白煙消吳越横分地登臨不自聊<lb/>
　　　王氏溪樓<lb/>
晴雲拂棟思悠悠來上元龍百尺樓落日正臨官渡晩<lb/>
春江自抱古城流夾堤煙火千家市下水帆檣萬斛舟<lb/>
舊事凄凉芳草滿不知何處是長洲<lb/>
　　　虎丘千頃雲閣<lb/>
閣外雲千頃風前首重搔倚䦨雙鳥下落日亂山高積<lb/>
<pb n="KR4e0179_WYG_007-8b"/>
水連横浦疎松帶逺臯冷然發清嘯吾意欲凌囂<lb/>
　　　新秋夜坐<lb/>
空塵月落夜蒼蒼還見枯桐下井牀病裏秋風驚已至<lb/>
坐來寒漏不禁長疎螢時映青燈㓕短髮初沾白露凉<lb/>
鴻鴈不知年嵗惡滿天蕭瑟自南翔<lb/>
　　　聞砧<lb/>
明㓕踈燈鑒薄帷誰家𢷬練夜遲遲驚回短夢千門月<lb/>
不斷秋風萬里思嵗晩江城還自急天寒閨閣最先知<lb/>
<pb n="KR4e0179_WYG_007-9a"/>
髙樓人靜星河爛正是霜華欲下時<lb/>
　　　十一月六日初度與客飲散獨坐誦太白紫極<lb/>
　　　　宫詩有感次韻<lb/>
西風自何來吹我簷下竹更䦨客已散夜色悽可掬起<lb/>
行照疎燈履影不愧獨百年已強半大夢才信宿老作<lb/>
負轅駒無疑我何卜圓影有盈虚逝水無終復天道良<lb/>
不私吾人自傾覆豈無徑路趨思之亦云熟<lb/>
　<lb/>
<pb n="KR4e0179_WYG_007-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻七<lb/>
</p>
<p>
</p>
  </div>
<div>
<head>甫田集巻八</head> <lb/>
    <p>
<pb n="KR4e0179_WYG_008-1a"/>
欽定四庫全書<lb/>
　甫田集巻八<lb/>
　　　　　　　　　　　　明　文徵眀　撰<lb/>
　　詩四十四首<lb/>
　　　新年至湖上飲茶磨山絶頂<lb/>
楞伽春水玉浮天茶磨晴嵐翠掃煙坐喜湖山収宿雨<lb/>
眼看梅栁入新年等閒陳迹還成古老大懽悰不似前<lb/>
日暮剛風吹酒醒始知身在碧雲巔<lb/>
<pb n="KR4e0179_WYG_008-1b"/>
　　　賦缾梅<lb/>
㫁枝黏碧蘚殘蕋疊氷紈未乏溪山韻尤宜几格看移<lb/>
燈傳壁影垂箔䕶春寒應㫁西湖夢東風在席端<lb/>
　　　賦盆蘭<lb/>
清真寒谷秀幽獨野人心結意清霞佩傳情緑綺琴徳<lb/>
馨堪自近道味許誰深一笑歌璚樹春風雪滿襟<lb/>
　　　遊靈巖登琴臺<lb/>
叅差蓮宇逐飛埃㫁礎荒基夕照開青草欲埋山下路<lb/>
<pb n="KR4e0179_WYG_008-2a"/>
白頭曽及刼前來五湖對酒真如掌千載鳴琴尚有臺<lb/>
喬木蔽空回首盡老僧猶自䕶松栽<lb/>
　　　驟雨<lb/>
殷雷破柱蟄龍驚萬㸃飛濤木葉鳴何處長風吹海立<lb/>
一時行潦看渠成不愁涇渚迷牛馬願瀉天河洗甲兵<lb/>
秋到江南今幾日玉蘭堂下待凉生<lb/>
　　　金陵客懐<lb/>
當户寒蛩泣露莎盆池踈雨戰衰荷飄零魂夢驚初定<lb/>
<pb n="KR4e0179_WYG_008-2b"/>
覉旅秋光得最多江上詩情傳警報樽前壯志說登科<lb/>
帝京爛漫江山在滿目西風撫劒歌<lb/>
青衫潦倒髪垂肩一舉明經二十年老大未忘餘業在<lb/>
追隨剛為後生憐槐花十日金陵雨桂子三秋玉露天<lb/>
壯志鄉心兩無着夜呼兒子話燈前<lb/>
　　　登觀音閣<lb/>
紺殿彤樓凌紫煙危欄飛磴撫蒼淵隂崖直下千尋鐵<lb/>
秋水平吞萬里天身世波濤舟楫外乾坤勝概酒樽前<lb/>
<pb n="KR4e0179_WYG_008-3a"/>
解衾恨不中宵住白鷺洲南月正圓<lb/>
　　　與許彦明夜話有懐王欽佩賦寄<lb/>
八月驅車入舊京戍塵千里暗江雲承平日乆方多事<lb/>
交舊星稀苦憶君洛下秋風應已至江東暮雨不堪聞<lb/>
一時幽意何人㑹燈火㣲吟對許渾<lb/>
　　　天界寺<lb/>
城南寳刹舊稱雄晉代莊嚴在眼中絶壁星辰連閣道<lb/>
上方龍象湧珠宫翠圍嵐岫層層雨凉入松杉院院風<lb/>
<pb n="KR4e0179_WYG_008-3b"/>
身世茫茫塵土滿欲依蓮社住江東<lb/>
　　　與林志道兵部宿碧峯寺<lb/>
帝京何處少氛埃古寺幽深背郭開有約敲門看修竹<lb/>
還憐繫馬破蒼苔清齋我自便僧供雲卧君能襥被來<lb/>
最是多情雙白鶴夜凉飛下勘經臺<lb/>
　　　八月六日書事<lb/>
萬甲倉皇起一呼如聞島㓂僨洪都本憂江左非勍敵<lb/>
豈謂淮南是浪圖<lb/>
<pb n="KR4e0179_WYG_008-4a"/>
翠輦南巡方授鉞捷書西上已成俘可憐劉濞區區業<lb/>
贏得功名屬亞夫<lb/>
十載招懐自作姦區區名號等童孱㝠鴻已在虞羅外<lb/>
殘鮪方遊鼎釜間三計果看從下蔡一丸那辦守函闗<lb/>
笑他李白成何事便儗金陵作小山<lb/>
　　　阻風江上同蔡九逵諸君登靜海寺閣<lb/>
塵土蕭條行路難秋風高閣一馮䦨雲移白鷺煙波逺<lb/>
水繞盧龍木葉寒老閱江山猶自壯行歌天地本來寛<lb/>
<pb n="KR4e0179_WYG_008-4b"/>
平生零落餘長劒得與同遊倚醉看<lb/>
　　　盧龍觀<lb/>
盧龍高觀壓江城登望遥關絶塞情愁外鍾山雙眼碧<lb/>
胷中揚子一帆輕秋雲在野看逾靜晩日當軒落更明<lb/>
安得仙人攜緑綺石壇來寫萬松聲<lb/>
　　　三宿巖<hi>在靜海寺一名達磨巖</hi>
積石誰名達磨巖花間古洞鎖蒼煙何能桑下淹三宿<lb/>
却探仇池自一天古樹騰蛟根束鐵春苔蝕雨翠連錢<lb/>
<pb n="KR4e0179_WYG_008-5a"/>
只應曽見臺城事回首梁王又幾年<lb/>
　　　渡江<lb/>
天上仙人七寳幢玉堂雲霧隔晴牕小山桂樹空招隠<lb/>
秋水芙蓉又渡江李廣不逢真有數黄香何用號無雙<lb/>
石頭城下西風急笑對青萍倒玉缸<lb/>
　　　遣懐<lb/>
末習丹鉛未掃除等閒宣索到公車百年翫物能無喪<lb/>
萬事隨縁自有餘敢諱畫師呼立本直慚狗監薦相如<lb/>
<pb n="KR4e0179_WYG_008-5b"/>
白雲萬里山千疊豈不懐歸畏簡書<lb/>
　　　重過大雲菴次明九逵履約兄弟同遊<lb/>
滄浪池水碧於苔依舊松關映水開城郭近藏行樂地<lb/>
煙霞常䕶讀書臺行追春事花無跡閒覔題名壁有埃<lb/>
古栝蒼然三百尺秪應曽見寳曇來<lb/>
　　　夏日閒居<lb/>
門巷幽深白日長清風時灑玉蘭堂粉牆樹色交深夏<lb/>
羽扇茶甌共晩凉病起經時踈筆研晏居終日嬾衣裳<lb/>
<pb n="KR4e0179_WYG_008-6a"/>
偶然無事成媮惰不是栖遲與世忘<lb/>
　　　新秋<lb/>
江南七月火西流殘暑蕭然一雨収手把芙蓉驚欲暮<lb/>
身如蒲栁不禁秋凉風作意侵團扇斜日多情近小樓<lb/>
有約南湖將艇子晩香吹滿白蘋洲<lb/>
　　　題畫<lb/>
細路盤盤轉石根蒼藤古木帶斜曛短笻不覺行來逺<lb/>
回首青山半是雲<lb/>
<pb n="KR4e0179_WYG_008-6b"/>
丹楓絶壁照空江萬里青天在野航卧展南華秋水讀<lb/>
不知嵐翠濕衣裳<lb/>
石壁巖巖翠倚空踈松謖謖灑清風夕陽滿徑看山立<lb/>
何福修來是畫中<lb/>
天風寂歴雨初収木葉蕭踈滿徑秋詩在古松巖石畔<lb/>
支笻欲去每回頭<lb/>
江頭春水緑灣灣江上春山擁翠鬟老我輸他茅屋底<lb/>
無愁終日對江山<lb/>
<pb n="KR4e0179_WYG_008-7a"/>
山下春江一鏡開江迴山轉隔蓬萊舟行仿彿聞鷄犬<lb/>
時有桃花出峽來<lb/>
何處風吹欸乃歌煙消日出水増波江南無限瀟湘意<lb/>
獨是漁舟占得多<lb/>
木葉驚風丹䇿策溪流過雨玉淙淙晩來添得斜陽好<lb/>
一片秋光落帋牕<lb/>
　　　秋懐<lb/>
零露瀼瀼隕玉柯西風吹起洞庭波江東菰米空愁絶<lb/>
<pb n="KR4e0179_WYG_008-7b"/>
汾水樓船奈樂何萬里邉聲鴻鴈急四簷金氣候蟲多<lb/>
傷心最是邯鄲道忍聴佳人倚瑟歌<lb/>
江城縹緲度飛鴻露下高天月正中宫調誰家歌白苧<lb/>
商颷昨日到青桐雲迷八駿應回轡凉入三邊合奏功<lb/>
桂楫蘭橈期不至芙蓉開滿五湖東<lb/>
　　　題畫<lb/>
稍稍凉思集依依炎景流西風吹木葉秋色滿蘋州伊<lb/>
人何所懐掇棹自夷猶青山在蓬底白雲宿船頭滄波<lb/>
<pb n="KR4e0179_WYG_008-8a"/>
𣺌然去仰見天漢浮飛塵暗岐路回首正悠悠<lb/>
寒流囓山足嵌空似凌跨蒼藤蔽深竇細路通隙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>幽<lb/>
人已神馳意行自閒雅徘徊出木末復在絶壁下大江<lb/>
𣺌無津萬頃自天㵼中有娥眉青白雲共容冶何當凌<lb/>
絶頂涵景有虚榭<lb/>
輕浪激迴渚光風汎榮條青天𣺌何許中流見仙橈修<lb/>
眉落明鏡蘭帶矞雲飄含情采芙蓉無那美人遥<lb/>
　　　送蔣員外浙東采木還朝<lb/>
<pb n="KR4e0179_WYG_008-8b"/>
祗命臨南服奏功旋上京歡聲載後車玉節光前津維<lb/>
皇崇出治肅肅建清廟鬱攸昨肆沴潭潭付延燎皇心<lb/>
軫隆業起廢屬司空掄材匪云易使君簡宸衷維兹浙<lb/>
東南民窮嵗仍厄山空川澤竭疇堪重兹役使君獨垂<lb/>
青勿緩亦勿期上足俾國用下䘏斯民疲民疲不知勞<lb/>
功成使君去青山罣離思白日照行路夙駕不容淹遺<lb/>
惠何能忘願君茂逺猷萬里永相望<lb/>
　　　八月十六夜對月<lb/>
<pb n="KR4e0179_WYG_008-9a"/>
不嫌既望月華偏自是浮生見月憐來嵗不知何處看<lb/>
百年能得幾回圓倚䦨凉思芙蓉露滿院秋風桂樹煙<lb/>
正是懐人情不極一聲歸鴈落尊前<lb/>
　　　九日城西小集<lb/>
村墟靄靄暮煙浮木葉蕭蕭水亂流細雨百年還九日<lb/>
浮雲四海幾同遊樽前病色黄於菊鏡裏霜華不待秋<lb/>
何必茱萸重把看衰遲都不似前頭<lb/>
　　　庚辰除夕西齋獨坐閱壁間王孟端畫竹自題<lb/>
<pb n="KR4e0179_WYG_008-9b"/>
　　　　洪武丁丒嵗除夜作抵今一百二十四除夕<lb/>
　　　　矣感而有作<lb/>
醉墨淋漓玉兩株澹痕依約兩行書不知丁丒人何在<lb/>
忽把屠蘇嵗又除凉影拂牆燒燭短清聲入夜聴牕虚<lb/>
不辭霜髩蕭踈甚已有春風繞敝廬<lb/>
　　　金山詩追賦<lb/>
白髮金山續舊遊依然紺宇壓中流沙痕㓕没潮侵磴<lb/>
帆影叅差日映樓江漢東西千古逝乾坤高下一身浮<lb/>
<pb n="KR4e0179_WYG_008-10a"/>
謫仙故自多愁緒更上留雲望帝州<lb/>
　　　懐九逵<lb/>
春來相見一何稽病裏相思意欲迷雨洗碧桃三月盡<lb/>
風吹落日五湖西眼中人物如公少鄉里聲名媿我齊<lb/>
老大未忘乗駟馬仙橋待與長卿題<lb/>
　　　五月雨晴書事<lb/>
甘雨如膏遍草萊清風庭院少塵埃一畨春事飛花盡<lb/>
萬里青天宿霧開狂卓豈知郿塢散孝文方自代藩來<lb/>
<pb n="KR4e0179_WYG_008-10b"/>
不辭零落江湖逺潦倒元非賈誼才<lb/>
繞院春風野鵲鳴如傳吉語到江城虎賁倉卒収梁翼<lb/>
宣室從容召賈生一代明良開景運萬方父老望昇平<lb/>
野人更識農情喜盡日西堂聴雨聲<lb/>
　　　追和王叔明溪南醉歸詩<lb/>
荆南山前花滿溪山空獨有春風知春風幾度吹花落<lb/>
溪上花飛春亦歸溪女歌殘桃葉渡相思幾緑江南樹<lb/>
思君欲濟川無梁千片桃花溪路長春風桃李秋空月<lb/>
<pb n="KR4e0179_WYG_008-11a"/>
人生易得頭如雪萬里才看北鴈來一樽又與東風别<lb/>
對酒當歌秋月明摘花釀酒春杯冽溪翁不見草堂閒<lb/>
無限春光付啼鴂<lb/>
　　　感懐<lb/>
歴服明堂次第成漢廷行致魯諸生周南留滯寧非命<lb/>
江左優游漫䇿名四海秋風雙髩短百年飛鳥一身輕<lb/>
樓高不礙登臨目直北青雲是玉京<lb/>
　<lb/>
<pb n="KR4e0179_WYG_008-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻八<lb/>
</p>
<p>
</p>
  </div>
<div>
<head>甫田集巻九</head> <lb/>
    <p>
<pb n="KR4e0179_WYG_009-1a"/>
欽定四庫全書<lb/>
　甫田集巻九<lb/>
　　　　　　　　　　　　明　文徴明　撰<lb/>
　　詩三十八首<lb/>
　　　五月<lb/>
五月雨晴梅子肥杏花吹盡燕飛飛時光已到青團扇<lb/>
士女新裁白苧衣黄鳥故能供寂寞緑隂何必减芳菲<lb/>
子雲自得幽居樂不恨門前轍跡稀<lb/>
<pb n="KR4e0179_WYG_009-1b"/>
　　　金陵中秋<lb/>
雨晴秋色滿長安月貫黄雲百寳團見說清光天下共<lb/>
不圖今夜客中看天垂紫禁星河淡江繞金城風露寒<lb/>
吹斷碧簫丹桂發玉人何處倚䦨干<lb/>
　　　不寐<lb/>
欹枕數寒更漫漫不能旦天寒雞再號燈昏䑕窺案藥<lb/>
罏火已㣲羣兒睡方鼾清風自何來冷然動虚幔病眼<lb/>
苦不眠循牀發遐嘆人世百年短吾生已強半况此貧<lb/>
<pb n="KR4e0179_WYG_009-2a"/>
賤軀時為小兒翫一卧五經旬形消髪垂燦神情日以<lb/>
摧志業交凌亂豈不懐明時流光榻中換平生二三友<lb/>
雅志在霄漢下夀曽不滿半逐浮雲散感此念㣲名悠<lb/>
悠何足羨明月度孤音霜華滿庭院<lb/>
　　　病中<lb/>
久病生蟣虱搔頭有雪霜自憐身蹇劣漸與老相將擁<lb/>
榻衾裯薄挑燈刻漏長意衰神亦倦心事轉茫茫<lb/>
敗褐擁殘軀寒檠照屋廬轉憐兒女好漸覺友朋踈藥<lb/>
<pb n="KR4e0179_WYG_009-2b"/>
餌恒侵食胸懐久廢書明朝休覽鏡不是舊頭顱<lb/>
明經三十載潦倒雪盈簮疾病乗虚入摧頽覺老侵安<lb/>
心方外藥適趣箇中琴澹泊窮生計高人獨賞音<lb/>
一病連三月侵尋嵗又更人皆傳已死吾亦厭餘生髪<lb/>
脫相將盡耳虚時自鳴安心是良藥此外復何營<lb/>
　　　揚州道中次九逵韻<lb/>
一痕春草緑含滋滿目風波聴竹枝多少兩京賢相業<lb/>
江都獨有仲舒祠<lb/>
<pb n="KR4e0179_WYG_009-3a"/>
維揚煙水帶江湖仙客帆開十幅蒲不是白雲遮望眼<lb/>
平山山色本糢糊<lb/>
　　　揚州<lb/>
竹西簫管玉叅差栁外樓臺舞陸離落日蕪城非故國<lb/>
春風后土有荒祠錦帆煙月千年夢禪榻情懐兩髩絲<lb/>
二十四橋何處是扁舟西去不勝思<lb/>
　　　徐州清明<lb/>
新煙一抹起茆茨翠栁千門映酒旗此日斷魂當客路<lb/>
<pb n="KR4e0179_WYG_009-3b"/>
誰家濺淚有花枝等閒行役輕墳墓忽漫逢春感嵗時<lb/>
日暮滿帆風獵獵蕭然雙髩不禁吹<lb/>
　　　泊舟泗上看月<lb/>
停舟清泗興無涯夜起蓬牕看月華灝氣一涵開玉府<lb/>
鏡光千道走金蛇碧空顛倒山流翠白石巉巗浪蹙花<lb/>
酒醒分明天上坐更從何處覔星槎<lb/>
　　　留城道中有張良祠<lb/>
古隄楊栁緑絲柔盡日南風送客舟百里青徐平入望<lb/>
<pb n="KR4e0179_WYG_009-4a"/>
千年汴泗正交流草荒霸業春過沛月滿叢祠夜泊留<lb/>
老去馬遷心尚在不妨書劒事遨遊<lb/>
　　　道出淮泗舟中閱髙常侍集有自淇涉黄河十<lb/>
　　　　二首因次其韻<lb/>
揚舲入淮泗春雲去閒閒彭門在何許仰見雲龍山逝<lb/>
矣黄樓人清風邈難攀坐令千載輕宇宙俛仰間<lb/>
燕燕語檣頭鳬鷖遵枉渚凡物囿化機飛鳴各求侣覉<lb/>
人獨何如託身無處所皦皦青天雲悠然自遐舉<lb/>
<pb n="KR4e0179_WYG_009-4b"/>
徐淮多徃躅行行入周訪始瞻芒碭雲忽出清泗上千<lb/>
秋賞雄圖白髪不相放歌風與戯馬髙臺屹相向<lb/>
失身落名網汗漫江湖間揚舟涉清濟回首送淮山青<lb/>
山豈不佳白日不得閒斜光散煙莽暝禽時獨還<lb/>
渚蒲十里青隄栁千絲直行路尚裹裘忽忽徂春色暑<lb/>
寒有恒期人事無能測魚鳥獨㑹心忻然似相識<lb/>
伊昔東山賢悠然眷遲暮常恐兒輩覺悽其損歡趣富<lb/>
貴草露晞勲猷春電䳱云胡不暫息馳身傍荒戍潮水<lb/>
<pb n="KR4e0179_WYG_009-5a"/>
絶彭門揚帆凌北固何必非故鄉區中本形寓况此遊<lb/>
目餘平生賞心處清川渺無窮青山不知數客夢落遥<lb/>
天浮雲更盤互<lb/>
辭家一千里圓景更絃望朝煙航濟隂落日宿汶上百<lb/>
川自東逝千帆皆北向結髪事明主事左神益王睠兹<lb/>
行役艱那能不惻愴未遂羽儀心且逐江湖放<lb/>
朝出亂帆前暮落千山後十日泝春流未離清濟口憶<lb/>
初辭里門不謂行當久方舟得舊知春風共尊酒<lb/>
<pb n="KR4e0179_WYG_009-5b"/>
東風吹扁舟日暮率西滸平生學操舟未識修途苦齊<lb/>
魯冬春交河源方仰雨千里飛塵沙經旬飲斥鹵白鷗<lb/>
落遥湍憂來時自數何當狎禽魚去作湖山主<lb/>
明月照古堰夜泊洪河濵河流委以輸月亦如環循物<lb/>
理有榮悴發育春風仁如何慕古士卒嵗常苦辛事情<lb/>
從倒置何但如積薪風塵淹嵗月行路傷心神龜䝉不<lb/>
可即東望空嶙峋<lb/>
冉冉春雲度依依楊栁津渺渺長風沙惻惻逺遊人黄<lb/>
<pb n="KR4e0179_WYG_009-6a"/>
金銷欲盡白髮日夜新昨日夢故鄉覺來濟水濵濟水<lb/>
千里馳去去隨漂淪寧免顔色改長岐吹暗塵<hi>原倡重用二韻</hi>
<hi>故改用新濵二字</hi>
憶我出門時春風初著栁行行阻川途已落飛絮後白<lb/>
日感西飛黄流正東走河流幾百折時時回鷁首南風<lb/>
自何來吹渡古汴口須臾走塵沙奄忽迷九有収帆斜<lb/>
日明青山落吾手倚杖看春山不覺立已久前臨濟水<lb/>
清那堪照衰朽<lb/>
<pb n="KR4e0179_WYG_009-6b"/>
　　　濟上聞笛<lb/>
闗山不隔梅花夢吹破鄉愁笛裏春夜水不波殘月上<lb/>
江湖多少未眠人<lb/>
　　　泊魯橋次九逵韻<lb/>
落帆魯橋口意行還自阻嘗聞魯獲麟西狩此其所去<lb/>
魯今千年秋風幾離黍扁舟春已深遊子歌白苧垂䕃<lb/>
滿芳洲清湍激迴渚落日下西臯蒼然見平楚歸鳥飛<lb/>
已稀野寺鐘初杵不知水堰開夜聴舟人語嗟余老無<lb/>
<pb n="KR4e0179_WYG_009-7a"/>
成白髮事行旅明發不得休晨飱帶沙煑<lb/>
　　　再次宿任城韻<lb/>
北風吹古堰長河捲沙白昔聞謫仙人曽作任城客任<lb/>
城非故樓勝事今尚籍想見天人姿春風岸烏幘落月<lb/>
伴長庚何處尋醉魄我行後千年空見徂徠碧長笛起<lb/>
鄰舟夜靜聲裂石不見賀知章悲歌向中夕<lb/>
　　　鉅野次九逵韻<lb/>
黄河互迴折青山時隱見行行次鉅野古服猶漢縣空<lb/>
<pb n="KR4e0179_WYG_009-7b"/>
聞澤既豬非復禹初甸野色浩無垠忽復春風變春風<lb/>
不可稽客子行亦倦黄金日以銷轉覺青衫賤雨濁或<lb/>
膠舟時行眺迴堰驚吹捲平沙河流激飛箭何處望神<lb/>
京天涯雲一片誰云千里遥去去南風便<lb/>
　　　先大父常有宿汶上之作今日次開河葢汶上<lb/>
　　　　地也舟中閲先集敬次其韻<lb/>
日暮風霾欲漲天獨臨古渡意悽然春光三月行當暇<lb/>
客子長途未息肩白漫河流還岸岸緑垂楊栁自芊芊<lb/>
<pb n="KR4e0179_WYG_009-8a"/>
當年汶上城何處一抹斜陽萬樹煙<lb/>
　　　過張秋追懐武功先生遺蹟<lb/>
投薪沉鐡事悠悠巨埽千尋壓上流河濟從來天下盡<lb/>
江淮今入地中流當時物論輕文士<hi>武功治張秋猝未有功于肅愍笑曰</hi>
<hi>徐元玉五墨匠也顧令脫士塹然卒以成功</hi>千載行人仰壯猷人事幾回桑<lb/>
海異依然高碣鎮東州<lb/>
　　　魏家灣有感<hi>博平縣地也</hi>
博平縣裏侍親時四十年來兩髩絲竹馬都非前日夢<lb/>
<pb n="KR4e0179_WYG_009-8b"/>
枯魚空負此生悲已無父老談遺事獨有聲名繫去思<lb/>
憔悴平生塵土跡魏灣流水㑹能知<lb/>
　　　栁色<lb/>
漫說鵞兒色似油何如楊栁緑幽幽初収宿雨濃於染<lb/>
逺映新波翠欲流十里蟬聲溪上路一痕斜照驛邉樓<lb/>
莫言濯濯無人愛别有春光在御溝<lb/>
　　　雨宿武城追和先温州夜宿武城二首<lb/>
長河風雨送盡日傍滄洲白浪灘都没青楓葉亂流百<lb/>
<pb n="KR4e0179_WYG_009-9a"/>
憂雙短髩千里一孤舟日暮墟煙合荒寒滿舵樓<lb/>
經過言偃邑非復昔時城里俗無從問絃歌空有名江<lb/>
湖孤鴈㫁風雨亂鷄鳴酒醒青燈暗春寒一夜生<lb/>
　　　次韻九逵阻雨<lb/>
飄風終夕號客子念明發愁聞雨蕭蕭况聴泥滑滑流<lb/>
潦失牛馬春雲暗城闕昨日青楓根已逐沙痕没不堪<lb/>
行路憂中夜生華髮四月尚重裘怪事吁可咄慌忽夢<lb/>
吳江香羮薦春鱖非關重土思逺道心迫卒<lb/>
<pb n="KR4e0179_WYG_009-9b"/>
　　　懐石湖寄吳中諸友<lb/>
江梅千樹繞楞伽記得臨行盡著花青子熟時應憶我<lb/>
緑隂成處正思家聴鶯此際堪攜酒燒竹何人共煮茶<lb/>
幾度扁舟夢中去不知塵土在天涯<lb/>
　　　郁裕州忠節詩<lb/>
倉皇戰守強撑支力盡孤城竟死之不謂真卿能備寇<lb/>
終然南八是男兒塵昏何處歸遼鶴月黒空山呌子規<lb/>
不負平生忠孝志故人親勒墓前碑<lb/>
<pb n="KR4e0179_WYG_009-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0179_WYG_009-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻九<lb/>
</p>
<p>
</p>
  </div>
<div>
<head>甫田集巻十</head> <lb/>
    <p>
<pb n="KR4e0179_WYG_010-1a"/>
欽定四庫全書<lb/>
　甫田集巻十<lb/>
　　　　　　　　　　　　明　文徵明　撰<lb/>
　　詩八十七首<lb/>
　　　午門朝見<lb/>
祥光浮動紫煙収禁漏初傳午夜籌乍見扶桑明曉仗<lb/>
却瞻閶闔覲宸旒一痕斜月雙龍闕百疊春雲五鳯樓<lb/>
潦倒江湖今白髮可能供奉殿東頭<lb/>
<pb n="KR4e0179_WYG_010-1b"/>
　　　奉天殿早朝二首<lb/>
天外鳴鞭肅禁宸朝廷獻納有司存罘罳拂曙樓臺迥<lb/>
象魏連雲觀闕尊夾陛書思端萬笏上方求諫闢千門<lb/>
宫牆樹色深於染總受天家雨露恩<lb/>
月轉蒼龍闕角西建章雲歛玉繩低碧簫雙引鸞聲細<lb/>
綵扇平分雉尾齊老幸綴行班石陛謬慚通籍預金閨<lb/>
日高歸院詞頭下滿袖天香拆紫泥<lb/>
　　　雨中放朝出左掖<lb/>
<pb n="KR4e0179_WYG_010-2a"/>
霏㣲芳潤浥霓旌歴落彤墀散履聲暝色浮煙迷左掖<lb/>
碧雲將雨近西清栁垂青瑣千絲重水落銀橋萬玉鳴<lb/>
沾灑不辭袍袖濕天街塵净馬蹄輕<lb/>
　　　雪後早朝<lb/>
月滿長安雪未消分明銀海瀉秋濤光迷萬里璚珂亂<lb/>
勢壓雙龍玉闕髙曙色漸分鳷鵲觀凝寒猶在鷫鸘袍<lb/>
負薪亦有號饑者願得君王發漢厫<lb/>
　　　元旦朝賀<lb/>
<pb n="KR4e0179_WYG_010-2b"/>
仙音縹緲恊和鸞天上春回白玉䦨日出鷄人齊唱卯<lb/>
雪消風伯為驅寒萬方玉帛看王㑹一嵗儀文重履端<lb/>
滿目昇平題不得白頭慚愧直金鑾<lb/>
　　　進春朝賀<lb/>
玉殿千官拜冕旒紫衣京兆在前頭四時盛德初臨木<lb/>
先日嚴寒已送牛氣轉蒼龍當法駕風回明庶動宸斿<lb/>
聖王和令思行慶次第頒恩下九州<lb/>
　　　恭候大駕還自南郊<lb/>
<pb n="KR4e0179_WYG_010-3a"/>
聖主回鑾肅百靈紫雲團盖翼蒼精屬車劒履星辰麗<lb/>
先駕旂常日月明十里春風傳警蹕萬方和氣恊韶韺<lb/>
白頭欣覩朝元盛願續思文頌太平<lb/>
　　　觀駕幸文華聽講<lb/>
朝下鑾輿幸講堂徐看天仗轉東廂翠旂拂柳宫牆繞<lb/>
清蹕穿雲閣道長千載明良真際㑹九朝文物舊彛章<lb/>
小臣漫厠夔龍後彷彿還瞻日月光<lb/>
　　　慶成宴<lb/>
<pb n="KR4e0179_WYG_010-3b"/>
花暎珍盤出上供風吹韶頀落遥空坐聨日馭紅雲暖<lb/>
恩湛宫壺瑞露融一代禮成郊社後百年身際太平中<lb/>
晩酣不記歸來處彷彿春光玉殿東<lb/>
　　　再與慶成<lb/>
日射宫花淑景柔春風重醉殿東頭嫚姍不厭倡優拙<lb/>
宣勸親承禮數稠天上露華恩湛湛庭中和氣鹿呦呦<lb/>
一聲響節驚禽散錦服中官進御羞<lb/>
　　　實録成賜燕禮部<lb/>
<pb n="KR4e0179_WYG_010-4a"/>
北府書成奏尚方南宫拜詔許傳觴青春照坐宫花麗<lb/>
瑞露浮樽法酒香邂逅鸞臺修故事遂令牛走被餘光<lb/>
濃恩恰似朝來雨散作槐㕔六月凉<lb/>
　　　臘日賜燕<lb/>
綺筵錯落映朱旗百辟承恩燕赤墀薦蜡尚存周典禮<lb/>
賜酺聊舉漢官儀中厨次第催傳䏑列坐雍容各覆巵<lb/>
潦倒不慚書獵字殷勤還賦伐檀詩<lb/>
　　　端午賜扇<lb/>
<pb n="KR4e0179_WYG_010-4b"/>
剡藤湘竹巧裁將珍重瑶華出尚方四海清凉初拜賜<lb/>
一時懐袖總生光最憐明月難捐棄即有仁風可奉揚<lb/>
真覺自天題處濕墨痕狼藉露華香<lb/>
　　　賜長壽綵縷<lb/>
紫宸朝下錫靈絲金水橋邊拜命時文繡自天騰五色<lb/>
光華約臂結雙螭重慚潦倒隨恩澤還忝班行覩盛儀<lb/>
願得君王千萬壽日華常照衮衣垂<lb/>
　　　實録成䝉恩賜襲衣銀幣<lb/>
<pb n="KR4e0179_WYG_010-5a"/>
雙銀爛爛出朱提稠疊文繒五色絲天子不遺牛馬走<lb/>
侍臣還忝鳯凰池青霄寵渥兼金重白首遭逢補衮遲<lb/>
狼籍天香擕滿袖春風湛露寫新詩<lb/>
　　　再賜銀幣<lb/>
流銀嘉幣上方琛晝錫駢蕃雨露深朽質何堪施綺縠<lb/>
虛名元自愧南金敢忘珍重酬千載圖補絲毫有寸心<lb/>
白髮茂恩何所自三年供奉忝詞林<lb/>
　　　翰林齋宿<lb/>
<pb n="KR4e0179_WYG_010-5b"/>
春星爛漫燭㣲垣獨擁青綾向夜䦨宫漏隔花銀箭永<lb/>
蓮燈垂燼玉堂寒坐聆宵柝霜圍屋想見郊禋月滿壇<lb/>
鈴索無風塵土逺始知仙署逼金鑾<lb/>
　　　興隆寺致齋<lb/>
漠漠香燈佛座前寢衣相對不成眠明禋夙奉廷中戒<lb/>
清凈來修物外縁竹樹湘簾新月色鬢絲禪榻舊風煙<lb/>
無端忽憶朝元事笑隔春風又一年<lb/>
　　　内直有感<lb/>
<pb n="KR4e0179_WYG_010-6a"/>
天上樓臺白玉堂白頭來作祕書郎退朝毎傍花枝入<lb/>
儤直遥聞刻漏長鈴索蕭閒青瑣靜詞頭爛漫紫泥香<lb/>
野人不識瀛洲樂清夢依稀在故鄉<lb/>
　　　禁中芍藥<lb/>
仙姿綽約絳羅紳何日移根傍紫宸月露冷團金帶重<lb/>
天風香泛玉堂春千年想見翻階詠一笑羞稱近侍臣<lb/>
不似人間易零落上方元自隔凡塵<lb/>
　　　遊西苑<lb/>
<pb n="KR4e0179_WYG_010-6b"/>
宛轉瀛洲帶幔坡<graphic n="KR2080" url="https://raw.githubusercontent.com/kanripo/KR-Gaiji/master/images/KR2080.png" mimeType="image/png"/>蜷玉蝀壓銀河廣寒遥見空中樹<lb/>
太液㣲生雨後波雲捲紅籹千步障風吹璚葢萬年柯<lb/>
太平見說宸游簡馳道青青長薜蘿<lb/>
　　　秋日再經西苑<lb/>
内苑秋清宿露晞盈盈日采動金扉松間翠殿團華葢<lb/>
天外銀橋入紫㣲錦纜稀遊青雀暗璚波無際白鷗飛<lb/>
彤牆高栁無人折時見中官一騎歸<lb/>
　　　紫氣<lb/>
<pb n="KR4e0179_WYG_010-7a"/>
紫氣龍顔穆彤墀虎衛森萬年占帝運一念格天心日<lb/>
月何虧食華夷仰照臨誰應知有喜白首忝詞林<lb/>
　　　頒厯<lb/>
鳯厯從天下千官列陛前青陽壺史奏黄帕侍中傳周<lb/>
禮存頒朔堯書重紀年白頭供奉裏慚愧得春先<lb/>
　　　西苑詩十首<lb/>
　　　　萬嵗山在子城東北𤣥武門外葢大内之鎮<lb/>
　　　　　山也其上林木隂翳尤多珍果一名百果園<lb/>
<pb n="KR4e0179_WYG_010-7b"/>
日出靈山花霧消分明員嶠戴金鼇東來複道浮雲逈<lb/>
北極觚稜王氣高仙仗乘春觀物化寢園常嵗薦櫻桃<lb/>
青林翠葆深於沐總是天家雨露膏<lb/>
　　　　　太液池在子城西乾明門外周凡數里環以<lb/>
　　　　　　林木亭榭東西跨以石梁璚華島在其中<lb/>
泱漭滄池混太清芙蓉十里錦雲平曽聞樂府歌黄鵠<lb/>
還見秋風動石鯨玉蝀<graphic n="KR2080" url="https://raw.githubusercontent.com/kanripo/KR-Gaiji/master/images/KR2080.png" mimeType="image/png"/>蜷垂碧落銀山縹緲自寰瀛<lb/>
從知鳯輦經遊地鳬鴈徊翔總不驚<lb/>
<pb n="KR4e0179_WYG_010-8a"/>
　　　　璚華島在太液池中上有廣寒殿相傳遼太<lb/>
　　　　　后遊息之所<lb/>
海上三山擁翠鬟天宫遙在碧雲端古來漫說瑤臺迥<lb/>
人世寜知玉宇寒落日芙蓉煙裊裊秋風桂樹露團團<lb/>
勝遊寂寞前朝事誰見吹簫駕綵鸞<lb/>
　　　　承光殿在太液池上圍以甕城殿搆環轉如<lb/>
　　　　　葢一名圓殿中有古栝數百年物也<lb/>
小苑平臨太液池金鋪約户鎖蟠螭雲中帝座飛華葢<lb/>
<pb n="KR4e0179_WYG_010-8b"/>
城上鈎陳繞翠旗紫氣曽迴雙鳯輦青松猶有萬年枝<lb/>
從來清蹕深嚴地開盡碧桃人未知<lb/>
　　　　龍舟浦在璚華島東北有水殿二藏龍舟鳯舸<lb/>
列殿隂隂水竇連漢家帝子有樓船蘭橈桂楫曽千里<lb/>
錦纜牙檣憶徃年汾水秋風空落日隋堤楊栁漫青煙<lb/>
今皇别有同民樂不遣青龍漾碧川<lb/>
　　　　芭蕉園在太液池東崇臺複殿古木珍石㕘<lb/>
　　　　　錯其中又有小山曲水實録成於此焚槁<lb/>
<pb n="KR4e0179_WYG_010-9a"/>
小山盤折翠㟏岈松檜隂隂輦道斜草長蘭亭迷曲水<lb/>
雨深桃洞自飄花紫雲依舊圍黄屋青鳥還應識翠華<lb/>
知是史臣焚草地文光隱隱結紅霞<lb/>
　　　　樂成殿在芭蕉園之南引水為池中建三亭<lb/>
　　　　　架朱梁以通梁左右浮以小山名曰九島<lb/>
　　　　　其東别鑿澗激水以轉碓磨南田穀成於<lb/>
　　　　　此舂治故云樂成<lb/>
太液東來錦浪平芙蓉小殿瞰虛明碧欄蘸影雙龍卧<lb/>
<pb n="KR4e0179_WYG_010-9b"/>
緑水浮渠九島輕漾日金鱗堪引釣拂天翠栁亂聞鶯<lb/>
激流靜看飛輪轉天子無為樂嵗成<lb/>
　　　　南臺在太液池之南上有殿曰昭和下有水<lb/>
　　　　　田村舎先朝嘗於此閲稼<lb/>
青林迤邐轉迴塘南去髙臺對苑牆暖日旌旗春欲動<lb/>
薫風殿閣晝生凉别開水榭親魚鳥下見平田熟稻粱<lb/>
聖主一遊還一豫居然清禁有江鄉<lb/>
　　　　兎園在太液池之西崇山複殿林木蔽虧山下<lb/>
<pb n="KR4e0179_WYG_010-10a"/>
　　　　　小池石龍昂首而蟠激水自地中轉出龍吻<lb/>
漢王遊息有離宫瑣闥朱扉迤邐通别殿春風巢紫鳯<lb/>
小山飛澗架晴虹團雲芝葢翔林表噴壑龍泉轉地中<lb/>
簡樸由來堯舜事故應梁苑不相同<lb/>
　　　　平臺在兎園之北東臨太液西面苑墻臺下<lb/>
　　　　　為馳道可以走馬武皇嘗於此閲武<lb/>
日上宫牆飛紫埃先皇閱武有層臺下方馳道依城盡<lb/>
東靣飛軒映水開雲傍綺旒常不散鳥窺仙仗去還來<lb/>
<pb n="KR4e0179_WYG_010-10b"/>
金華待詔頭都白欲賦長楊愧不才<lb/>
　　　嘉靖乙酉春同官陳侍講魯南馬修撰仲房王<lb/>
　　　編修繩武偕余為西苑之遊先是魯南教内書<lb/>
　　　堂識守苑官王滿是日實導余三人行因得盡<lb/>
　　　厯諸勝既歸隨所記憶為詩十篇竊念神宫秘<lb/>
　　　府逈出天上非人間所得窺視而吾徒際㑹清<lb/>
　　　時列官禁近遂得以其暇日遊衍其中獨非幸<lb/>
　　　與然而勝踐難逢佳期不再而余行且歸老江<lb/>
<pb n="KR4e0179_WYG_010-11a"/>
　　　南追思舊遊可復得耶因盡録諸詩藏之他時<lb/>
　　　邂逅林翁溪叟展巻理詠殆猶置身於廣寒太<lb/>
　　　液之間也是嵗四月既望識<lb/>
　　　　遊西山詩十二首<lb/>
　　　　　早出阜城馬上作<lb/>
有約城西散冶情春風輟直下承明清時自得閒官味<lb/>
勝日難能樂事并馬首年光新栁色煙中蘭若逺鐘聲<lb/>
悠悠歧路何須問且向白雲深處行<hi>是日迷道數數問程故云</hi>
<pb n="KR4e0179_WYG_010-11b"/>
　　　　　登香山<lb/>
指㸃風煙欲上迷却聞鐘梵得招提青松四靣雲藏屋<lb/>
翠壁千尋石作梯滿地落花啼鳥寂倚䦨斜日亂山低<lb/>
去來不用畱詩句多少蒼苔没舊題<lb/>
　　　　　來青軒<lb/>
寂寂雲堂車馬稀髙明不受短牆圍好山宛轉雙排闥<lb/>
勝日登臨一振衣望裏風煙晴更逺坐來塵土暮還稀<lb/>
松間白鶴如嫌客顧影翩然忽自飛<lb/>
<pb n="KR4e0179_WYG_010-12a"/>
　　　　　香山厯九折坂至𢎞光寺<lb/>
偃月池邊寳刹鮮不知賜額自何年行從九折雲中坂<lb/>
來結三生物外縁嵗乆松杉巢白鶴春晴樓閣湧青蓮<lb/>
誰言好景僧能占總落遊人眼界前<lb/>
　　　　　碧雲寺<hi>中官于經所建極其雄麗</hi>
翠殿朱扉翔紫清璇題金榜日晶晶青蓮宛轉開仙界<lb/>
玉闕分明入化城雙澗循除鳴珮玦三花拂檻映幡旌<lb/>
貴人一去無消息野老依稀識姓名<lb/>
<pb n="KR4e0179_WYG_010-12b"/>
　　　　　宿𢎞濟院<lb/>
一龕燈火宿山寮人靜方知上界高閣外千峯寒吐月<lb/>
空中羣木夜鳴濤不愁雲霧衣裳冷秪覺煙霞應接勞<lb/>
辛苦忙縁難解脫五更清夢破雲璈<lb/>
　　　　　遊普福寺觀道傍石澗尋源至五花閣<lb/>
道傍飛澗玉淙淙下馬尋源到上方怒沫灑空經雨急<lb/>
洑流何處出雲長有時激石聞琴筑便欲沿洄汎羽觴<lb/>
還約夜凉明月上五花閣下聽滄浪<lb/>
<pb n="KR4e0179_WYG_010-13a"/>
　　　　　歇馬望湖亭<lb/>
寺前楊栁緑隂濃檻外晴湖白暎空客子長途嘶倦馬<lb/>
夕陽高閣送飛鴻即看野色浮天際已覺扁舟落掌中<lb/>
三月燕南花滿地春光都在五雲東<lb/>
　　　　　吕公洞<hi>内有耶律椘材字</hi>
何時神斧擘幽崖古竇春雲福地開翠壁未磨耶律字<lb/>
石牀曽卧吕公來隂寒四面凝蒼雪秀色千年蝕紫苔<lb/>
凡骨未仙留不得剛風吹下夕陽臺<lb/>
<pb n="KR4e0179_WYG_010-13b"/>
　　　　　功德寺<lb/>
西來禪觀兩牛鳴曽是宣王玉輦行寳地到今遺路寢<lb/>
山僧猶及見鸞旌琅函萬品黄金字飛閣千尋白玉楹<lb/>
頭白中官無復事夕陽相對說承平<lb/>
　　　　　玉泉亭<lb/>
愛此寒泉玉一泓解鞍來上玉泉亭濳通北極流虹白<lb/>
俯視西山落鏡清最喜須眉揺緑凈忍將纓足濯清冷<lb/>
馬頭無限紅塵夢總到䦨干曲畔醒<lb/>
<pb n="KR4e0179_WYG_010-14a"/>
　　　　　西湖<lb/>
春湖落日水拖藍天影樓臺上下涵十里青山行畫裏<lb/>
雙飛白鳥似江南思家忽動扁舟興顧影深懐短綬慚<lb/>
不盡平生淹戀意緑隂深處更停驂<lb/>
　　　　病中懐吳中諸寺<lb/>
　　　　　治平寺寄聽松<lb/>
七尺藤牀一畆宫青山何處不相容大官底用三升酒<lb/>
長樂愁聞五夜鐘笠澤風煙荒橘柚横塘秋色老芙蓉<lb/>
<pb n="KR4e0179_WYG_010-14b"/>
幾時歸去楞伽寺常伴林僧看古松<lb/>
　　　　　竹堂寺寄無盡<lb/>
東城古寺萬枝梅一嵗看花得幾迴竹徑三年無我迹<lb/>
松門此日為誰開還應壊壁餘詩草只恐荒碑蝕雨苔<lb/>
憑仗山僧懸木榻長安倦客且歸來<lb/>
　　　　　東禪寺寄天機<lb/>
從别林僧酒道塲幾回飛夢到溪堂夕陽松徑無塵鞅<lb/>
春水籬根有釣航坐憶同盟多隔世時聞老衲去遊方<lb/>
<pb n="KR4e0179_WYG_010-15a"/>
不知聽雨南軒下誰與幽人續斷香<lb/>
　　　　　馬禪寺寄明祥<lb/>
閒情毎結道人縁不到東禪即馬禪花發來禽凡幾樹<lb/>
夢回啼鳥已三年朔風左掖籠貂㡌殘雪長安綰玉鞭<lb/>
不及祥師蕭寺裏茶煙一榻擁書眠<lb/>
　　　　　天王寺寄南洲<lb/>
天王寺裏竹千頭曲榭迴廊舊日遊别後梅花應自發<lb/>
壁間詩草屬誰収憶看逺岫開飛閣曽弔荒宫上小丘<lb/>
<pb n="KR4e0179_WYG_010-15b"/>
白首思歸形夢想封書惆悵問南洲<lb/>
　　　　　寳幢寺寄石窩<lb/>
乆客懐歸問舊遊雙娥精舍屋東頭絶憐近市無塵到<lb/>
曽是尋僧竟日留滿地緑隂誰結夏擁籬黄葉更宜秋<lb/>
玉泉清冽應無恙憑仗山厨設茗甌<lb/>
　　　　　昭慶寺寄守山<lb/>
搔首長安望闔閭風煙漠漠九秋餘正思黄葉南朝寺<lb/>
忽把飛雲慧逺書東壁磨碑知有待北牕懸榻竟何如<lb/>
<pb n="KR4e0179_WYG_010-16a"/>
自憐白首無禆補虛棄閒縁卧直廬<lb/>
　　　秋日早朝待漏有感<lb/>
鐘鼔殷殷曙色分紫雲樓閣尚氤氲常年待漏承明署<lb/>
何日掛冠神武門林壑秋清猿鶴怨田園嵗晩菊松存<lb/>
若為乆索長安米白髮青山忝聖恩<lb/>
　　　懐石湖<lb/>
茶磨山前宿雨晴行春橋下緑波平吳兒越女齊聲唱<lb/>
菱葉荷花無數生落日夷猶青雀舫孤煙縹緲望湖亭<lb/>
<pb n="KR4e0179_WYG_010-16b"/>
平生走馬聽鷄處殘夢依依是越城<lb/>
　　　感懐<lb/>
三十年來麋鹿蹤若為老去入樊籠五湖春夢扁舟雨<lb/>
萬里秋風兩髩蓬逺志出山成小草神魚失水困沙蟲<lb/>
白頭博得公車召不滿東方一笑中<lb/>
　　　即事<lb/>
卯酒意醺然焚香閉閣眠長安塵十丈不到竹牕前<lb/>
　　　其二<lb/>
<pb n="KR4e0179_WYG_010-17a"/>
露下葛衣单叅差林影寒依然殘夜月不在石湖看<lb/>
　　　其三<lb/>
上書無復志把酒自多情籌國諸公在吾何耻聖明<lb/>
　　　其四<lb/>
青衫跨羸驂白首供朝謁自笑老忘還不嫌官太拙<lb/>
　　　送錢元抑南歸口號十首<lb/>
一官貧薄僅三年不計歸嚢肯計遷笑殺當時高隠者<lb/>
區區猶待買山錢<lb/>
<pb n="KR4e0179_WYG_010-17b"/>
吳田百畆嵗常荒家計蕭然只草堂却有春眠濃似酒<lb/>
不將朝市博江鄉<lb/>
黄塵車轂不曽停白髮懐恩戀闕廷誰是東吳錢若水<lb/>
歸來雙髩只青青<lb/>
風塵西北三邊警災沴東南萬姓艱世事去今無限在<lb/>
只應張翰不相關<lb/>
高人原不愛高官帝與官銜寵退閒添得空名將底用<lb/>
批風抹月管青山<lb/>
<pb n="KR4e0179_WYG_010-18a"/>
羨君五十賦歸歟我亦頭顱五十餘把袂不須傷逺别<lb/>
病夫行已厭塵裾<lb/>
少時同學晩同朝一着輸君去獨高落日黄塵回馬處<lb/>
滿頭衰髪不堪搔<lb/>
老去懐鄉不自欣况堪客裏送歸人只應曉夢隨君去<lb/>
茶磨山前看早春<lb/>
三月吳門栁絮飛到家應及子魚肥殷勤相送還相祝<lb/>
管領湖山待我歸<lb/>
<pb n="KR4e0179_WYG_010-18b"/>
舊遊何處石湖西故友相思意欲迷為語近來憔悴盡<lb/>
日騎羸馬聴朝鷄<lb/>
　　　送石齋太傅致仕還蜀<lb/>
春風歸馬擁都城爭羨賢哉太傅行吾道正從占出處<lb/>
斯人端不負平生雲移玉壘堪支笏水落瞿塘便濯纓<lb/>
落日啼猿夔府道定依南斗望神京<lb/>
朝辭黄閣謝君王暮向成都問草堂璇轂親扶堯日月<lb/>
雲章曽補舜衣裳由來道大難為用此日功成且退藏<lb/>
<pb n="KR4e0179_WYG_010-19a"/>
滿地落花春夢醒濯清亭上聴滄浪<lb/>
　　　送戴時重僉憲之蜀<lb/>
劒南旌斾拂重關新繫臺銜舊法官此去籌邉知有畧<lb/>
于今治蜀却須寛高懐雅稱江山壯聖代休歌道路難<lb/>
萬里橋東明月上定應回首憶長安<lb/>
　　　姚太僕思永致仕進秩光禄少卿<lb/>
聖君應惜侍臣還特與卿階寵退閒餘澤猶堪賁桑梓<lb/>
散銜聊復領溪山向來馬署寧須問此去鴻飛不可攀<lb/>
<pb n="KR4e0179_WYG_010-19b"/>
莫道先生總忘世鳯毛今在紫宸班<lb/>
　　　秦茂功出按江右<hi>就送母還越</hi>
春風四牡正駸駸一道咨諏屬使君肯惜輶車馳坂道<lb/>
還應玉節動星文持輿見說能將母舍爵何妨自策勲<lb/>
聖代優賢兼禄養不煩回首惜孤雲<lb/>
大江西下號繁雄宣察遥煩繡斧公斥壌須憐新喋血<lb/>
逺人應識舊乘驄一時風節埋輪上千里江山攬轡中<lb/>
珍重咨詢臣子事願將民隱達宸聰<lb/>
<pb n="KR4e0179_WYG_010-20a"/>
　　　追送石潭宗伯次歸舟喜雨韻<lb/>
宦情牢落澹於秋歸興蕭然一釣舟雨露難忘天地徳<lb/>
江湖還繫廟廊憂古來興廢非人力君子行藏與道謀<lb/>
滿目青山天萬里煙波浩蕩没輕鷗<lb/>
　　　送何少宰左遷南京工侍二首<lb/>
拜章伏閣舉倫彛耿耿忠言動赤墀名義千年元自重<lb/>
禮文一代敢誰私直躬自古難忘蹇了事知公不是癡<lb/>
去去保釐非逺謫未須惆悵續騷詞<lb/>
<pb n="KR4e0179_WYG_010-20b"/>
何人發難干倫紀有客輸忠翼聖明禮重乾坤那可易<lb/>
事干名教得無爭百年富貴浮雲淡萬里江湖白髪生<lb/>
李白從來多感慨鳯凰臺上望神京<lb/>
　　　送唐御史應韶應天府丞<lb/>
曽持繡斧事澄清暫輟班行佐尹京總為希仁能鎮物<lb/>
况來唐介有先聲萬年宫闕瞻豐鎬六代江山入宰衡<lb/>
去去望之非乆外安排台鼎望功成<lb/>
　　　送胡承之少卿左遷潞州倅<lb/>
<pb n="KR4e0179_WYG_010-21a"/>
一行詔下便遐征太息天王本聖明此際亦知言可諱<lb/>
使君自以去為榮浮雲落日天涯恨白鳥滄洲物外情<lb/>
去去江湖塵滿目不知何處望神京<lb/>
　　　送陳良㑹御史左遷合浦丞<lb/>
誰興濮議紊彛章國是紛然失故常慷慨一言思悟主<lb/>
艱難萬里遂投荒君於職業真無負我忝鄉人與有光<lb/>
去去還珠亭下路蘇公千載有遺芳<lb/>
　　　送喬冡宰致仕還太原二首<lb/>
<pb n="KR4e0179_WYG_010-21b"/>
四十餘年仕闕廷歸來雙髩未全星一身用舍關天下<lb/>
千載風流尚典刑啟事從來誇水鑑移文曽不愧山靈<lb/>
等閒頌徳知何益自有勲名照汗青<lb/>
四朝文物仰前修一日功成遂乞休君子致身惟道在<lb/>
野人思治願公留狄門桃李叨知己白下江山憶舊遊<lb/>
莫謂白巖多樂事希文常負廟廊憂<lb/>
　　　送柯竒純主事歸莆陽<lb/>
新命才看下玉除歸心早寄入閩車不須駟馬誇題柱<lb/>
<pb n="KR4e0179_WYG_010-22a"/>
且着斑衣慰倚閭因病得閒情好在移忠為孝樂何如<lb/>
春風佇㸔重來日黒髪光隂正有餘<lb/>
　　　送陳尚書南京工部<lb/>
老成聞望壓羣僚南去台階八座高江左舊都供覽勝<lb/>
國家留務重分曹經營列省工惟叙出入三朝我獨勞<lb/>
最是闕庭忘未得鳯臺髙處首頻搔<lb/>
　<lb/>
　<lb/>
<pb n="KR4e0179_WYG_010-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻十<lb/>
</p>
<p>
</p>
  </div>
<div>
<head>甫田集巻十一</head> <lb/>
    <p>
<pb n="KR4e0179_WYG_011-1a"/>
欽定四庫全書<lb/>
　甫田集巻十一<lb/>
　　　　　　　　　　　　明　文徵明　撰<lb/>
　　詩五十首<lb/>
　　　送冡宰朱玉峯之南京<lb/>
留司晩望重衡鈞三十年來侍從臣逺去獨安恬退節<lb/>
衆中欣見老成人兩京規制遥相望六代江山蹟未陳<lb/>
盛世宦遊應自樂有人東望惜音塵<lb/>
<pb n="KR4e0179_WYG_011-1b"/>
晩通仕籍喜同朝此去江東屬望勞留務從來須長者<lb/>
雅懐自喜得閒曹百年家世睢陽重一代文章甲榜髙<lb/>
去去壯遊知未巳秋霜才入髩邊毛<lb/>
　　　送孫從一編修僉憲浙江<lb/>
羡君瀟灑玉堂仙顧我飄零亦備員海内論交兼兩世<lb/>
班行聮署恰三年别腸忍折燕臺栁宦況遥飛越水船<lb/>
誰謂江南身漸逺憂心常在五雲邊<lb/>
　　　盛斯顯南京司封<lb/>
<pb n="KR4e0179_WYG_011-2a"/>
薊門秋風天早寒潞河生波楊栁殘沙塵吹衣日色薄<lb/>
仙郎九月辭長安長安東下浮官舸去去心馳大江左<lb/>
人情往往計南北委順知君無不可憶我前年入國門<lb/>
連珂接珮多鄉人豈無同朝歡不及同鄉美蕭條逆旅<lb/>
中呉音更堪喜宦轍羇人不得齊一朝散去各東西向<lb/>
來坐客日以減子行更使吾悽惋何如重為交游惜再<lb/>
世通家非一日況也葭莩添姻戚人生得意無南北我<lb/>
漫惜君君自適建業江山天下竒聖皇昔此開鴻基穹<lb/>
<pb n="KR4e0179_WYG_011-2b"/>
宫傑構比豐鎬列職分曹同保釐百年形勝真雄壯奕<lb/>
葉名家更清暢畫省雍容如列仙簿書蕭散清而閒坐<lb/>
曹讀書百不闗有時騎馬看鍾山<lb/>
　　　送趙麗卿<lb/>
青驄欵欵斾悠悠遥指孤雲向石頭到日長安應在望<lb/>
夕陽江上更登樓<lb/>
旅居鄰近最多情幾度趨朝並馬行今日吾留君却去<lb/>
共誰長樂聴鐘聲<lb/>
<pb n="KR4e0179_WYG_011-3a"/>
西風吹散馬頭塵忍見南來白水津不獨别離傷逺道<lb/>
衰遲亦是要歸人<lb/>
清秋北鴈盡南征我獨東歸計未成為計金陵文酒伴<lb/>
年來白髪滿頭生<lb/>
　　　送洪玉方<lb/>
才接鴛行喜有餘又驅王事駕軺車君頻有役難為别<lb/>
我老思家欲附書道路風波方浩蕩歲寒氷雪定何如<lb/>
此行國計從知重四海民勞亦可虞<lb/>
<pb n="KR4e0179_WYG_011-3b"/>
　　　送于器之亷憲還滁<lb/>
東風吹盡燕臺雪潞水垂楊已堪折自笑人生得幾時<lb/>
三年兩度都門别都門日日有行人我獨與君情最親<lb/>
向來宦轍苦南北去此尚是江湖身君向江湖我塵土<lb/>
從此雲山亦修阻豈惟去住隔雲泥本自疆封限呉楚<lb/>
憶得滁陽始相見紺髪垂雲俱弱冠四十年來轉首空<lb/>
升沉異勢容顔變不獨容顔改舊時世情翻覆浮雲移<lb/>
江湖風月足濤浪道路天險藏嶔<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>君能不易平生志<lb/>
<pb n="KR4e0179_WYG_011-4a"/>
豈識人間有機事不將嫵媚獵時名更樹風聲招物忌<lb/>
踐敭中外垂廿年空囊羸馬意蕭然昻藏不受世人識<lb/>
骯髒徒為知己憐知己憐君君不恨浙水東西有公論<lb/>
但須俯仰面無慚未怕怜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>身獨困平生頗厭乞墦徒<lb/>
昏夜哀憐正堪憫若敎游宦損初心相去中間不能寸<lb/>
此志悠悠我獨知青山不負當年期幽谷雲深毎獨往<lb/>
瑯琊月出詠歸遲醉翁亭下泉堪釀君去歸兮我惆悵<lb/>
四時朝暮古人情同負幽懐不同賞<lb/>
<pb n="KR4e0179_WYG_011-4b"/>
　　　送盧師陳奉使紫荆闗<lb/>
季冬繁霜雪塞草寒不菲之子遵朔方駕言即長岐揚<lb/>
旍㶚水北促轡漁陽西豈不念修阻王程有嚴期丈夫<lb/>
既策名委身事馳驅諮諏重將指辛苦焉得辭况君志<lb/>
逺遊夙昔攻文詞上谷古雄鎮幽并勢威夷於焉寄慷<lb/>
慨亦足宣遐思豈若抱槧人終年守金閨鳴珂紫雲闕<lb/>
端簡白玉墀通籍豈不佳旅進曾何俾古賢榮有事去<lb/>
子行無稽念惟羇愁中復此相仳離長風西北來吹我<lb/>
<pb n="KR4e0179_WYG_011-5a"/>
雙髩絲髙歌激清商願倒風前巵<lb/>
　　　送王承恩侍講叅政四川<lb/>
鳥道巇㠊萬里賖從臣分省向三巴中朝聲望雲山重<lb/>
内史文章錦水華爛熳新恩蒼玉節依然舊署紫薇花<lb/>
只應未忘論思地翹首金鑾北斗斜<lb/>
　　　送蔡巨源㕘政<lb/>
廿年湖海漫相知再見都城總别離旅客倦遊常卧病<lb/>
使君王事有程期清風萬里閩山節明月孤舟潞水思<lb/>
<pb n="KR4e0179_WYG_011-5b"/>
塵土欺人雙髩短不知何處更論詩<lb/>
　　　送陸舉之<lb/>
三載追随供奉班方舟千里又同還君行問寢辭青𤨏<lb/>
我已焚魚住碧山塵土自憐羸馬倦江湖莫羡白鷗閒<lb/>
匆匆手袂何須戀剡曲呉淞一水間<lb/>
　　　致仕出京言懐<lb/>
獨騎羸馬出楓宸囘首長安萬斛塵白髪豈堪供世事<lb/>
青山自古有閒人荒餘三逕猶存菊興落扁舟不為蓴<lb/>
<pb n="KR4e0179_WYG_011-6a"/>
老得一官常臥病可能勲業上麒麟<lb/>
白髪蕭疎老秘書倦遊零落病相如三年漫索長安米<lb/>
一日歸乘下澤車坐對西山朝氣爽夢囘東壁夜忩虛<lb/>
玉蘭堂下秋風早幽竹黄花不負余<lb/>
　　　馬上口占謝諸送客十首<lb/>
三忠祠下夕陽明幾度含情送客行今日諸君還送我<lb/>
多應不異昔時情<lb/>
昔時送客每懐歸千里鄉心日夜飛囘首三年幾離别<lb/>
<pb n="KR4e0179_WYG_011-6b"/>
只應今度不沾衣<lb/>
小試閒官便乞身素衣曾不染緇塵諸君亦自多情致<lb/>
不送官人送散人<lb/>
散人廿載盜虛聲敢謂從前少宦情補衮銘鍾羣彦在<lb/>
功名原不到書生<lb/>
解却朝衫别帝州一竿煙水五湖舟故人莫作登仙看<lb/>
老病無能自合休<lb/>
諸君送我帝城東立馬傳杯犯朔風莫嘆栁枯難折贈<lb/>
<pb n="KR4e0179_WYG_011-7a"/>
春光都在酒波中<lb/>
别酒淋漓滿路岐酒䦨無奈客東西多情獨有斜陽色<lb/>
一路殷勤送馬蹄<lb/>
浮雲世事兩悠悠一出都門百念休獨有懐人情不極<lb/>
雙溝南畔數回頭<lb/>
立馬雙橋日欲斜沙塵吹霧暗征車從今絶跡江南去<lb/>
只見青山不見沙<lb/>
三載愁聞長樂鍾夢魂常繞五湖東此身忽在扁舟上<lb/>
<pb n="KR4e0179_WYG_011-7b"/>
開眼猶疑是夢中<lb/>
　　　阻冰潞河簡同行黄太史才伯<lb/>
長河十月朔風悲零落貂裘不受吹冰雪崢嶸驚歳晩<lb/>
江湖寂寞滯歸期誰憐阮籍窮途泣自笑穰侯見事遲<lb/>
忽憶同行黄太史篝燈何處擁書帷<lb/>
　　　次韻荅徐子容學士見懐三首<lb/>
解却從前供奉衣朝行除籍簡書稀非闗疎拙明時棄<lb/>
自惜驅馳雅志違飄泊又驚年欲暮蹉跎再見月流輝<lb/>
<pb n="KR4e0179_WYG_011-8a"/>
玉堂學士青雲上也念天涯人未歸<lb/>
霜華慘淡襲征衣闗朔蕭條鴈影稀遊子天涯苦行役<lb/>
故人歲晩惜分違還家短夢秋無賴伴客殘缸夜有輝<lb/>
猶勝前時羸馬上滿頭風雪趂朝歸<lb/>
南來拂拭芰荷衣旋覺沙塵出郭稀我已去來無復戀<lb/>
天於人事毎多違流澌十月闗河冷積雪千山草木輝<lb/>
想見幽居無限好春風應待主人歸<lb/>
　　　次韻荅唐雲卿禮部二首<lb/>
<pb n="KR4e0179_WYG_011-8b"/>
闗河歳晏客衣单滿髩秋風裹鶡冠塵土自憐疲馬倦<lb/>
江湖誰念白鷗寒去來信有天機在閲歴方知道路難<lb/>
憔悴不忘飄泊處方舟冰雪潞河干<lb/>
漂泊東呉萬里船漫勞詩帖慰窮年君知世有東方朔<lb/>
我愧身非魯仲連夢斷五湖天渺渺愁懸雙杵月娟娟<lb/>
相逢總是羇棲者目送飛鴻共黯然<lb/>
　　　次韻荅張西峯少㕘<lb/>
司空揣分自宜休元亮無心任去留四海何人憐白髪<lb/>
<pb n="KR4e0179_WYG_011-9a"/>
百年吾道有滄洲破除塵夢惺惺在㸃檢山林事事幽<lb/>
即去已輸君一着十年前與白雲遊<lb/>
　　　臘日與才伯小酌追懐去臘午門賜燕<lb/>
去歲嘉平燕紫宫長筵錯落午門東一時随例沾恩澤<lb/>
此日追思嘆轉蓬節敘不禁雙髩改江湖猶幸一樽同<lb/>
栁條萱草何須問且共天涯目斷鴻<lb/>
　　　旅懐<lb/>
隂凝冰未泮雪盡歲還窮世事浮榮外生涯久病中心<lb/>
<pb n="KR4e0179_WYG_011-9b"/>
旌揺落日天影度㝠鴻短髪垂垂白那堪犯朔風<lb/>
　　　野行因過廢寺<lb/>
久客念揺落意行還寂寥餘寒棲短褐斜日帶荒寮歲<lb/>
事行將盡羇䰟黯欲銷雲房才咫尺便覺逺塵囂<lb/>
　　　某比以筆劄逋緩應酬為勞且聞有露章薦留<lb/>
　　　　者才伯貽詩見戲輙亦用韻解嘲<lb/>
不用浮文薦子虚底須滄海問遺珠若為尚作稽康累<lb/>
嬾慢難酬滿案書<lb/>
<pb n="KR4e0179_WYG_011-10a"/>
絶澗深林付窅㝠三年慚負草堂靈青山應笑東方朔<lb/>
何用俳優辱漢廷<lb/>
千年處士説林逋漫有聲名達帝都只辨梅花新句好<lb/>
莫論封禪有書無<lb/>
春風次第水增波千里清淮一棹過更恐南行勞應接<lb/>
随堤新栁似新鵝<lb/>
平生藝苑説荆闗㸃筆雖忙意却閑何用更騎黄犢去<lb/>
右丞胸次有江山<lb/>
<pb n="KR4e0179_WYG_011-10b"/>
　　　才伯過訪<lb/>
落日生愁地窮隂欲雪天歸心聞斷鴈衰髩逼殘年光<lb/>
景陳編裏情懐薄酒邊平生黄叔度相見即欣然<lb/>
　　　除夕二首<lb/>
撥盡罏灰夜欲晨不知飄泊潞河濱燈花自照還家夢<lb/>
道路誰憐去國人浩蕩江湖容白髪蹉跎舟楫待青春<lb/>
只應免逐雞聲起無復鳴珂候紫宸<lb/>
黯黯離愁酒半醺不眠閒讀送窮文旅忩燈火寒猶在<lb/>
<pb n="KR4e0179_WYG_011-11a"/>
村巷鷄聲歲又分千里家山歸有漸百年心事老無聞<lb/>
未妨去國還飄泊已把閒身等白雲<lb/>
　　　丁亥元日次才伯韻二首<lb/>
東風早晩到天涯客子逢春正憶家栢葉漫傳元旦酒<lb/>
江梅應發故園花不愁逆旅無親戚依舊江湖有歲華<lb/>
深負鄭莊騰薦剡遊巖痼疾久烟霞<hi>鄭謂啓範也</hi>
朝日曈曨照水涯春風次第到貧家輕煙漠漠初含栁<lb/>
殘雪飛飛不作花芳草開筵酬上日紫雲飛鞚憶東華<lb/>
<pb n="KR4e0179_WYG_011-11b"/>
即須作伴還鄉去滄海東頭看落霞<lb/>
　　　冰泮志喜次黄才伯韻<lb/>
吹面東風不作寒斷冰千片下晴灘已看積雪經冬盡<lb/>
正好垂楊映水看滿目江山勞應接到家櫻筍未䦨殘<lb/>
只應今夜扁舟夢先繞呉門鬭鴨䦨<lb/>
　　　過揚州登平山堂二首<lb/>
鶯啼三月過維揚來上平山郭外堂江左繁華隋栁盡<lb/>
淮南形勝蜀岡長百年往事悲陳跡千里歸人喜近鄉<lb/>
<pb n="KR4e0179_WYG_011-12a"/>
滿地落花春醉醒晩風吹雨過雷塘<lb/>
平山堂上草芊綿學士風流五百年徃事難追嘉祐蹟<lb/>
閒情聊試大明泉隔江秀色千峯雨落日平林萬井煙<lb/>
最是登臨易生感歸心遥落片帆前<lb/>
　　　還家志喜<lb/>
綠樹成隂逕有苔園廬無恙客歸來清朝自是容疎嬾<lb/>
明主何嘗棄不才林壑豈無投老地煙霞常䕶讀書臺<lb/>
石湖東畔横塘路多少山花待我開<lb/>
<pb n="KR4e0179_WYG_011-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻十一<lb/>
</p>
<p>
</p>
  </div>
<div>
<head>甫田集巻十二</head> <lb/>
    <p>
<pb n="KR4e0179_WYG_012-1a"/>
欽定四庫全書<lb/>
　甫田集巻十二<lb/>
　　　　　　　　　　　　明　文徵明　撰<lb/>
　　詩二十七首<lb/>
　　　李少宰杭中丞劉柴二光祿置酒<hi>丁亥</hi>
冠葢雍容總卧龍清時吏隠大江東黄花初過重陽節<lb/>
白髪來邀栗里翁豈有聲名驚四海解忘形跡荷諸公<lb/>
浮塵不到清樽畔舉扇無勞障北風<lb/>
<pb n="KR4e0179_WYG_012-1b"/>
　　　趙麗卿侍御邀遊冶城<lb/>
落水蕭蕭帶逺空冶城髙處見秋風重將白髪遊江左<lb/>
依舊青山似洛中有客樽前談夢鹿何人天際慕飛鴻<lb/>
荒墪寂寞埋秋草猶自風流憶謝公<lb/>
　　　徒歩至寶光寺<lb/>
布襪青鞋短褐衣酒樽詩巻一僮隨白頭自笑曾供奉<lb/>
徒歩誰憐老拾遺五畝喜聞秔稻熟重陽還恨菊花遲<lb/>
松寮竹谷逍遥地時有山僧乞小詩<lb/>
<pb n="KR4e0179_WYG_012-2a"/>
　　　九日與彦明登雨花臺<lb/>
雨花臺上雨初乾野色江光落坐間豈謂旅遊逢九日<lb/>
共來把酒看三山老年節物偏生感到處雲林不負閒<lb/>
落木滿空秋萬里暝禽遥帶夕陽還<lb/>
　　　題蘭<lb/>
炎夏悠悠白晝長空齋睡起拂匡牀不須甲煎添金鴨<lb/>
氣泛崇蘭滿几香<lb/>
　　　瀟湘八景<lb/>
<pb n="KR4e0179_WYG_012-2b"/>
濕雲載秋聲萬籟集篁竹江湖白髪長獨擁孤蓬宿<lb/>
　　　　瀟湘夜雨<lb/>
月出天在水平湖淨於席安得謫仙人來聽君山笛<lb/>
　　　　洞庭秋月<lb/>
孤帆落日明青山相映帶遥遥萬里情更落青山外<lb/>
　　　　逺浦歸帆<lb/>
征鴻戀廻渚欲下還驚飛葦深繒繳繁歲晩稻粱㣲<lb/>
　　　　平沙落鴈<lb/>
<pb n="KR4e0179_WYG_012-3a"/>
鷄聲茅屋午靄靄墟煙白市散人亦稀山空翠猶滴<lb/>
　　　　山市晴嵐<lb/>
曬網白鷗沙衝煙青箬笠欸乃一聲長江空楚天碧<lb/>
　　　　漁村夕照<lb/>
日没浮圖昏遥鍾出煙嶺應有未眠人冷然發深省<lb/>
　　　　煙寺晩鍾<lb/>
密雪灑空江雲㝠天浩浩寧知風浪髙但道漁簑好<lb/>
　　　　江天暮雪<lb/>
<pb n="KR4e0179_WYG_012-3b"/>
　　　畫牡丹<lb/>
粉香雲暖露華新曉日濃薫富貴春好似沉香亭上看<lb/>
東風依約可憐人<lb/>
　　　憶昔四首次陳魯南韻<lb/>
三年端笏侍明光潦倒爭看白髪郎只尺常依天北極<lb/>
分番曾直殿東廊紫泥浥露封題濕寳墨含風賜扇香<lb/>
記得退朝歸院静微吟行過藥䦨傍<lb/>
紫殿東頭敞北扉史臣都着上方衣毎懸玉珮聴鷄入<lb/>
<pb n="KR4e0179_WYG_012-4a"/>
曾戴宫花走馬歸此日香罏違伏枕空吟髙閣靄餘輝<lb/>
三年歸卧滄江上猶記雙龍傍輦飛<lb/>
扇開青雉兩相宜玉斧分行虎旅隨紫氣氤氲浮象魏<lb/>
彤光縹緲上罘罳幸依日月瞻龍衮偶際風雲集鳯池<lb/>
零落江湖儔侣散白頭心事許誰知<lb/>
一命金華忝制臣山姿偃蹇漫垂紳媿無忠孝酬千載<lb/>
曾履憂危事一人陛擁春雲嚴虎衞殿開初日照龍鱗<lb/>
白頭萬事随煙滅惟有觚棱入夢頻<lb/>
<pb n="KR4e0179_WYG_012-4b"/>
　　　竹雀<lb/>
落木蕭蕭苦竹深茅簷斜日喚雙禽棘叢豈是藏身地<lb/>
三月春風滿上林<lb/>
　　　千葉梅與方山人同賦<lb/>
緗梅奕葉照瓊枝不是横斜舊日姿繁雪吹香春翦翦<lb/>
冷雲團樹玉差差羅浮夢斷情稠疊瑶圃風生珮陸離<lb/>
一任堦前明月碎清真不負歲寒期<lb/>
　　　静隠<lb/>
<pb n="KR4e0179_WYG_012-5a"/>
掃地焚香習燕清蕭然一室謝將迎坐移白日花間影<lb/>
睡起春禽竹外聲心逺自應人境寂道深殊覺世緣輕<lb/>
問奇尚有門前客却恨青山不揜名<lb/>
　　　顧華玉以書邀予為西湖之遊病不能赴詩以<lb/>
　　　　謝之<lb/>
舊約錢塘二十年春風擬放越溪船却憐白髪牽衰病<lb/>
應是青山欠此緣漫説西湖天下勝負他北道主人賢<lb/>
只餘好夢随潮去月落空江萬樹煙<lb/>
<pb n="KR4e0179_WYG_012-5b"/>
　　　中秋日晩雨忽霽與諸友看月<lb/>
晩雨新晴客欵扉天時樂事不相違眼前愁緒浮雲散<lb/>
坐上佳人碧月輝誰見入河蟾不没空憐繞樹鵲驚飛<lb/>
多情惟有清光舊照我年來白髪稀<lb/>
　　　對酒<lb/>
晩得酒中趣三杯時暢然難忘是花下何物勝樽前世<lb/>
事有千變人生無百年還應騎馬客輸我北忩眠<lb/>
　　　觀書<lb/>
<pb n="KR4e0179_WYG_012-6a"/>
老眼視茫然時時手一編未能忘習氣聊復遣餘年欹<lb/>
枕山忩下篝燈細雨邊誰應知此味自結静中緣<lb/>
　　　煑茶<lb/>
絹封陽羡月瓦缶惠山泉至味心難忘閒情手自煎地<lb/>
罏殘雪後禪榻晩風前為問貧陶榖何如病玉川<lb/>
　　　晏起<lb/>
林下將迎寡頽然萬事捐老知閒有益病與嬾相便殘<lb/>
夢荒鷄外輕寒繐帳前從教貧到骨不負日髙眠<lb/>
<pb n="KR4e0179_WYG_012-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻十二<lb/>
</p>
<p>
</p>
  </div>
<div>
<head>甫田集巻十三</head> <lb/>
    <p>
<pb n="KR4e0179_WYG_013-1a"/>
欽定四庫全書<lb/>
　甫田集巻十三<lb/>
　　　　　　　　　　　　明　文徵明　撰<lb/>
　　詩三十六首<lb/>
　　　春雨漫興<lb/>
春雨蕭蕭草滿除春風吾自愛吾廬髙情時誦閒居賦<lb/>
老眼能抄種樹書金馬昔年貧曼倩文園今日病相如<lb/>
焚香燕坐心如水一任門多長者車<lb/>
<pb n="KR4e0179_WYG_013-1b"/>
　　　雨後<lb/>
積雨初收風乍顛城南花事已茫然黄鸝繞樹空千囀<lb/>
白髪傷春又一年竹几蒲團供坐睡茗杯香鼎有閒緣<lb/>
客來莫話長安事自理南華物外篇<lb/>
　　　壽方矯亭<lb/>
季鷹久已卧江東再入修門簡帝衷白首豈知東觀樂<lb/>
青山終戀北忩風一時出處如公少六袠庚年媿我同<lb/>
願把綸竿相逐去江湖滿地兩漁翁<lb/>
<pb n="KR4e0179_WYG_013-2a"/>
　　　上已日石湖小集<lb/>
楞伽湖上晩風和茶磨巖前宿雨過士女競浮青雀舫<lb/>
野人自占白鷗波春來花鳥閒情在老去山林樂事多<lb/>
辦取一罇酬令節扣舷聊和竹枝歌<lb/>
　　　結草菴僧相邀阻雨不行<lb/>
城南有約訪招提風雨滄浪只尺迷惆悵一春能幾醉<lb/>
蹉跎四事苦難齊花間細溜沾衣袖道上豐泥没馬蹄<lb/>
孤負山僧清淨供一忩離思共誰題<lb/>
<pb n="KR4e0179_WYG_013-2b"/>
　　　夜坐<lb/>
幽人被酒夜不眠攬衣起坐垂堂前參差花影忽滿地<lb/>
仰見明月流青天微風吹空星漠漠時有羇鴻度寥廓<lb/>
美人不來更漏沉天南縹緲銀河落<lb/>
　　　庭前蜀葵<lb/>
庭下戎葵髙十尺紫㽔入簾明的皪誰令豔質不逢春<lb/>
却有丹心解傾日輕塵不飛朱夏清翠翹鏤日隂亭亭<lb/>
南風吹幃殘酒醒寂寞䦨干晝方永<lb/>
<pb n="KR4e0179_WYG_013-3a"/>
　　　賦得廬山送盧師陳<lb/>
誰見匡廬百疊蒼軺車八月下潯陽天開畫障芙蓉出<lb/>
風約銀河瀑布長秀色從來堪攬結壯遊還待發文章<lb/>
因君忽動江湖興便儗東林問草堂<lb/>
　　　睡起<lb/>
睡起西齋片雨過綠隂庭院晩凉多烏衣春盡渾無語<lb/>
白苧秋來漫有歌世態風雲從變幻山林日月未蹉跎<lb/>
却憐逸少猶多事時冩黄庭換白鵞<lb/>
<pb n="KR4e0179_WYG_013-3b"/>
　　　八月初九日見月<lb/>
暮空雲斂月初弦露氣星光共渺然囘首棘闈供試事<lb/>
秋風夢斷十三年<lb/>
　　　無錫道中遇雪夜泊望亭<lb/>
北風吹朔雪飛霙雜零雨孤舟暮不前收帆得沙渚天<lb/>
垂野隂合日暝江雲沍川原入蕭條林木積縞素寒厖<lb/>
噤不鳴饑鳥驚還聚舉酒不成懽挑燈時自語飄泊豈<lb/>
在逺出門即羈旅<lb/>
<pb n="KR4e0179_WYG_013-4a"/>
長林風怒號天低浦雲黒空村煙火微近渚漁舟集路<lb/>
暗行迹稀蒼然見寒色野泊不成眠羈䰟還惻惻昏燈<lb/>
黯欲絶歸夢迷咫尺戍逺更漏沉川寒聲影息不知積<lb/>
雪深夜久孤蓬仄<lb/>
　　　閏正月十一日遊𤣥妙觀歴諸道院晩登露臺<lb/>
　　　　乘月而歸次第得詩七首<lb/>
探春行覔羽人家洞裏仙挑未着花一段閒情杯酒外<lb/>
山童能供竹間茶<lb/>
<pb n="KR4e0179_WYG_013-4b"/>
行披犖确履蒼虬曲徑穿雲古洞幽只尺風煙千里外<lb/>
居然人境見丹丘<lb/>
仙侣登真幾百年清風遺影尚依然琳琅翰墨精神在<lb/>
我欲臨文唤恕先<lb/>
道人相見古梅邊為冩幽情拂響泉忩外南枝春尚淺<lb/>
雪英千片落氷絃<lb/>
春風吹髩思悠悠來上彌羅百尺樓城郭萬家塵似海<lb/>
祗應高處不知愁<lb/>
<pb n="KR4e0179_WYG_013-5a"/>
古殿悠悠徑有苔松扉端為野人開匆匆不盡登臨興<lb/>
有待他時看竹來<lb/>
神清殿曲倚䦨干市散人空萬井間莫負仙臺今夜月<lb/>
明朝日出是塵寰<lb/>
　　　二月廿六日游天池諸山<lb/>
西北羣山列翠屏天池宛轉帶支硎行穿壑谷身忘倦<lb/>
忽聽松風酒又醒歲閏故應春緩緩民饑欣見麥青青<lb/>
老年行樂知無幾莫負樽前雙玉瓶<lb/>
<pb n="KR4e0179_WYG_013-5b"/>
　　　九日婁門勝感寺<lb/>
晩禾垂穗野田平九日登臨宿雨晴出郭由來少塵事<lb/>
逢僧聊得話浮生秋霜落木黄花節破㡌西風白髪情<lb/>
却喜東林能破戒提缾沽酒醉淵明<lb/>
　　　北江憲副自越州訪余呉門飲於杜氏明逺樓<lb/>
相逢相别思悠悠越水呉山爛漫遊時事難言聊對酒<lb/>
長安在望漫登樓百年春夢蕉中鹿萬里秋風海上鷗<lb/>
不盡平生相許意白頭頻把舊呉鈎<lb/>
<pb n="KR4e0179_WYG_013-6a"/>
　　　除夕<hi>乙巳</hi>
樽酒淋漓半醉餘疎燈寂歴夜何如一行剛了牀頭厯<lb/>
四壁聊齊架上書衰齒可堪時數換窮愁應與歲俱除<lb/>
東風喜得春來准早有梅花慰索居<lb/>
　　　元旦書事<hi>丙午</hi>
奕奕祥光報令辰融融淑氣轉洪鈞開門聊自占風色<lb/>
展刺先欣見故人晴日笑談驚隔歳暮年光景喜逢春<lb/>
桃符厯日年年事一度相看一度新<lb/>
<pb n="KR4e0179_WYG_013-6b"/>
　　　五月望日登望湖亭<hi>是日微雨作寒</hi>
木末虚亭瞰碧瀾倒飛天影入慿䦨嵐光浮動千峯濕<lb/>
雨氣薰蒸五月寒石磴躡雲芒履短松風吹雨苧袍寛<lb/>
狂吟莫怪遲歸去白髪還能幾度看<lb/>
　　　汛湖<lb/>
春盡南湖碧玉流故人湖上共夷猶平橈野渡沿青草<lb/>
疊鼔中川起白鷗雲日霏霏梅子雨風蒲獵獵藕花洲<lb/>
行春橋外山千疊盡逐波光上綵舟<lb/>
<pb n="KR4e0179_WYG_013-7a"/>
　　　除夕<lb/>
酒䦨燈燼夜茫然撫事追思十載前坐上漸看同輩少<lb/>
眼中殊覺後生賢江城寒薄梅花早原野霜清落木堅<lb/>
皮骨已空心力盡還將衰髩待新年<lb/>
　　　丁未九日與履約諸君同泛石湖就登上方<lb/>
宿雨初晴水拍天碧雲㣲歛日華鮮時當黄菊茱萸候<lb/>
秋在滄洲白鳥邊栁外畫橋人似蟻湖心蘭棹酒如泉<lb/>
擕壺更醉湖山上白髪重逢又一年<lb/>
<pb n="KR4e0179_WYG_013-7b"/>
　　　是歲閏九月再汎<lb/>
剛喜重陽臨閏月不辭老病復登臺多情秋色依前在<lb/>
有待籬花故晩開佳節從知難再值青山端不厭重來<lb/>
畫船記取横塘路十里笙歌載月囘<lb/>
　　　題畫<lb/>
溪雲㝠㝠溪雨急長空倒垂溪水立凌亂春潮萬壑揺<lb/>
低迷暮靄千林濕余生雅有滄洲適曾擁孤蓬聽蕭瑟<lb/>
夢斷紅塵二十年江湖獨徃興依然偶拈秃筆掃東絹<lb/>
<pb n="KR4e0179_WYG_013-8a"/>
便覺呉淞落并剪金君家住雲水鄉朝煙暮雨對林堂<lb/>
若為老去厭真蹟翻愛狂夫灑狂墨就中妙解誰應識<lb/>
萬里雲煙開素壁<lb/>
紫璚翠琰開蒼壁下有蒼松幾千尺濃隂羃歴森晝寒<lb/>
虬枝拂空根束石石連灌莾榛欲絶路繞松根更斜出<lb/>
仙源近逺不可窮却有幽人在山澤山澤幽人坐倚松<lb/>
仰看出没山雲空眼中溶溶霏暮靄耳畔謖謖鳴天風<lb/>
崩崖一線削積鐵玉泉百丈飛晴虹呉中山水清且逺<lb/>
<pb n="KR4e0179_WYG_013-8b"/>
老我平生素遊衍偶然㸃筆冩秋巒恍惚遊蹤出東絹<lb/>
金君有癖與我同毎每神遊翰墨中贈君此幅應有以<lb/>
咫尺相看論萬里<lb/>
十月山城霧雨收江南春淺類清秋忩前覔得新成句<lb/>
木葉蕭蕭雜水流<lb/>
看山何必待春晴雨裏看山分外明持葢衝煙覔詩去<lb/>
不知身在畫中行<lb/>
長松揺日影亭亭無限江頭倚杖情鴻鴈欲來天拍水<lb/>
<pb n="KR4e0179_WYG_013-9a"/>
白雲收盡暮山横<lb/>
雙禽棲息一枝安映雪離離更好看一種羈情誰識得<lb/>
暮林風急羽毛单<lb/>
　　　壽東畬錢先生<lb/>
東畬先生古貞臣平生耿挺標清真廿年中外肆敭歴<lb/>
所至秉節宣皇仁浮雲漠漠有變幻長岐徃徃多風塵<lb/>
孤征方出霄漢上一笑已脱風波身莫言有才用未極<lb/>
天地深機自消息憑將强徤博髙官留取有餘還造物<lb/>
<pb n="KR4e0179_WYG_013-9b"/>
秪今優游經幾年八旬行及顔蒼然霜松雪栢澗壑邊<lb/>
紫芝玉樹階庭前人世長生能有幾如公豈獨神仙比<lb/>
向來富貴等浮雲未盡勳名付兒子二兒駟馬日邊歸<lb/>
捧檄升堂試舞衣靈椿丹桂初光輝嗚呼靈椿丹桂初<lb/>
光輝千秋萬歲願無違<lb/>
　　　賀東畬錢先生搆别墅<lb/>
共説于公治獄仁還聞韋氏薄籝金生兒已副髙門望<lb/>
作室能忘肯搆心一脉承傳書種在百年培養慶源深<lb/>
<pb n="KR4e0179_WYG_013-10a"/>
庭前手植三槐樹會見森森長碧隂<lb/>
　　　己酉除夕<lb/>
八十衰翁仍送歲罏薰燈影共婆娑青雲志業消都盡<lb/>
白髪光隂得最多天地勞生空蠧簡江湖得意有漁簑<lb/>
孫曾繞膝情堪戀後飲屠蘇且笑歌<lb/>
　<lb/>
　<lb/>
　<lb/>
<pb n="KR4e0179_WYG_013-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻十三<lb/>
</p>
<p>
</p>
  </div>
<div>
<head>甫田集巻十四</head> <lb/>
    <p>
<pb n="KR4e0179_WYG_014-1a"/>
欽定四庫全書<lb/>
　甫田集巻十四<lb/>
　　　　　　　　　　　　明　文徵明　撰<lb/>
　　詩四十八首<lb/>
　　　人日直夫東園小集<lb/>
雪後江梅燦玉英蕭然人日半隂晴雜占誰問東方朔<lb/>
妙思空懐薛道衡綵勝千年傳故事菜盤七種薦春羔<lb/>
白頭不落山林事又向名園聽早鶯<lb/>
<pb n="KR4e0179_WYG_014-1b"/>
　　　立春<lb/>
雪消紅日麗中天喜見鞭春在臘前次第三陽開景運<lb/>
尚餘八日是殘年梅花消息嚴寒後綵勝情懐薄酒邊<lb/>
辦取物華供帖子暖痕浮緑草生煙<lb/>
　　　玉蘭花<lb/>
綽約新籹玉有輝素娥千隊雪成圍我知姑射真仙子<lb/>
天遣霓裳試羽衣影落空堦初月冷香生别院晩風微<lb/>
玉環飛燕元相敵笑比江梅不恨肥<lb/>
<pb n="KR4e0179_WYG_014-2a"/>
　　　張夏山輓詞<lb/>
憶隨仙侣仕瑶京幾度朝囘並馬行囘首舊遊成大夢<lb/>
燕山呉水不勝情<lb/>
出守毘陵歳再更我時呉苑亦歸耕相逢相别多惆悵<lb/>
何况泉臺隔死生<lb/>
春風陽羡百花明携手張公洞裏行二十年來誰在者<lb/>
白頭揮淚讀題名<lb/>
三年常守念孤窮教養雍容有古風為理無名百年賦<lb/>
<pb n="KR4e0179_WYG_014-2b"/>
至今赤子頌張公<lb/>
驄馬使君前建守仁恩十載兩囘施武夷山下棠千樹<lb/>
盡是張公去後思<lb/>
叅藩江右寄旬宣一道清風萬口傳底事讒言能亂國<lb/>
又將書劒下西川<lb/>
西川戡難策勳名信是胸中有甲兵才大恨無施用地<lb/>
西風吹涙錦官城<lb/>
扁舟北上又新除别我呉門意有餘豈謂間闗䰟獨返<lb/>
<pb n="KR4e0179_WYG_014-3a"/>
傷心空讀寄來書<lb/>
記得相逢十載前我時白髪子青年却憐後事翻多恨<lb/>
寒月淒風倍黯然<lb/>
夏王山下月離離宰樹驚風不盡思惆悵高人埋玉地<lb/>
何人為冩墓前碑<lb/>
　　　春歸<lb/>
三月春光積漸㣲不須風雨也應歸與人又作經年别<lb/>
囘首空驚昨夢非江燕引鶵芳草滿林鶯出谷杏花稀<lb/>
<pb n="KR4e0179_WYG_014-3b"/>
沈郎别有傷情地不為題詩減帶圍<lb/>
　　　題漁隠圖<lb/>
江南雨收春栁綠碧烟歛盡春江曲十里蒲芽斷渚香<lb/>
千尺桃花春水足溪翁鎮日臨清渠坐弄長竿不為魚<lb/>
太平物色不到此安知不是嚴光徒　　右春<lb/>
江頭夏雨十尺强晩波揺日空江涼遊魚瀺灂樂深藪<lb/>
不謂人間有漁笱笱得江魚不税官自食自漁終歲歡<lb/>
輸租轉賦世途惡漁家自得江湖樂　　右夏<lb/>
<pb n="KR4e0179_WYG_014-4a"/>
漁翁老去頭如雪短笠輕簑舟一葉百頃魚蝦足歲租<lb/>
十隻鸕鷀是家業横笛朝衝栁外風浩歌夜弄波心月<lb/>
不嫌湖上有風波世路風波今更多　　右秋<lb/>
煙沉風𦂳鳴蕭蓼江湖歳晩𤣥㝠肅寒塘日出曉光浮<lb/>
村甕茅柴酒初熟網得氷鱗不入城自漉瓦盆招近局<lb/>
欸乃一聲煙水長葦深江静燃湘竹　　右冬<lb/>
　　　阻風宿九里湖<lb/>
雲沍長空斷鴈呼水聲摧岸雜風蒲扁舟卧聴三更雨<lb/>
<pb n="KR4e0179_WYG_014-4b"/>
一葦難航九里湖繞榻波濤歸夢短隔林煙火逺村孤<lb/>
人生何必江山險咫尺離家即畏途<lb/>
　　　梁溪道中夜行<lb/>
雨餘新水漫風外一帆輕山繞湖南去人從畫裏行天<lb/>
空雲樹渺月出暮潮平煙靄知何處漁歌時一聲<lb/>
　　　辛亥除夕守歲<lb/>
坐戀殘年漫有情夜堂燒燭待天明不愁老大無同輩<lb/>
祇覺聰明愧後生得歳笑看新舊厯無眠厭聴短長更<lb/>
<pb n="KR4e0179_WYG_014-5a"/>
香消酒冷人初静忽報晨鷄第一聲<lb/>
　　　壬子元旦飲毛石屋家觀郡邑迎春葢明日立<lb/>
　　　　春也次東坡韻<lb/>
昨夕今朝迹已陳頭顱種種歲華新土牛郭外才驅厲<lb/>
綵燕筵前已得春對酒不應談世事賞心剛喜及良辰<lb/>
坐中潦倒誰應甚老我頽然第一人<lb/>
　　　新夏<lb/>
暖風庭院草生香晴日簾櫳燕子忙白髪不嫌春事去<lb/>
<pb n="KR4e0179_WYG_014-5b"/>
綠隂自喜夏堂涼閒心對酒從時換老倦抛書覺晝長<lb/>
客有相過同一笑竹罏吹火試旗鎗<lb/>
　　　袁魯仲邀予登列岫樓予自胥臺没數年不登<lb/>
　　　　矣<lb/>
故人湖上有髙樓十載清罇續舊遊飛翠忩中仍列岫<lb/>
片帆天際見歸舟依然緑樹啼黄鳥無賴青山笑白頭<lb/>
不盡阿戎淹戀意渚雲江草兩悠悠<lb/>
　　　是晩過行春橋翫月再賦<lb/>
<pb n="KR4e0179_WYG_014-6a"/>
行春橋上月姢姢杜若洲西宿畫船萬鏡不波天在水<lb/>
四山沉影夜如年已知世事皆身外肯着閒愁到酒邊<lb/>
宛轉清歌出林表晩煙依約正蒼然<lb/>
　　　虎丘觀雨<lb/>
海湧春嵐濕翠鬟生公臺下雨漫漫風廻隂壑奔泉黑<lb/>
雲鎻蒼池劒氣寒浄洗塵氛開絶境不妨煙靄是奇觀<lb/>
詩人自得空濛趣悟石軒前獨倚闌<lb/>
　　　送族弟彦端還衡山<lb/>
<pb n="KR4e0179_WYG_014-6b"/>
彦字諸孫端甫良秋風訪族自衡陽百年文物家聲在<lb/>
累葉松楸世澤長君視前人應不忝我於同姓自難忘<lb/>
不堪相見還相别楚水呉山意渺茫<lb/>
　　　舊送彦仁一首追録於此<lb/>
南望衡陽舊德門虎符元帥有諸孫山川我正懐桑梓<lb/>
水木君能念本原兩地衣冠曾不乏百年忠孝至今存<lb/>
相違不盡相留意狼籍秋風酒滿樽<lb/>
　　　寄顧横涇<lb/>
<pb n="KR4e0179_WYG_014-7a"/>
我别横經三十年同遊都盡獨巍然淵明誰送東籬酒<lb/>
季子原無負郭田貧病豈知翻益壽聰明莫道不如前<lb/>
相思相見知何地夢破秦淮月滿川<lb/>
　　　寄許仲貽<lb/>
問訊幽人白下蹤若為清世不相容幾囘對月思𤣥度<lb/>
安得披雲見士龍落日横塘折楊栁秋風南浦夢芙蓉<lb/>
相思滿目煙波逺吟到新詩手自封<lb/>
　　　題呉雪洲磨厓神異巻<lb/>
<pb n="KR4e0179_WYG_014-7b"/>
齊雲西來巖壁立天削芙蓉千仞碧誰能題字碧雲端<lb/>
呉生袖有如椽筆蟠金屈鐵紛琳琅天門慌忽蛟龍翔<lb/>
夢中神授若有得覺來信手筆已忘<hi>二句坡詩也</hi>坡翁此詩<lb/>
信奇絶千年似為呉生設老夫拈筆贈呉生一笑千峯<lb/>
秋月明<lb/>
　　　九日雨中虎丘悟石軒燕集<lb/>
何處登髙冩壯懐生公説法有層臺漫脩故事擕壺上<lb/>
不負良辰冒雨來應節紫萸聊共把待霜黄菊故遲開<lb/>
<pb n="KR4e0179_WYG_014-8a"/>
白頭八十三重九竹院浮生又一囘<lb/>
　　　素髪<lb/>
素髪絲絲不滿梳衰容覽鏡已非吾蕭條暮景看籬菊<lb/>
次第秋風到井梧物外機心聊奕㫖老來多事坐詩逋<lb/>
秪應雙足能强徤着屐登山未要扶<lb/>
　　　壬子歳除<lb/>
殘燈明滅照頭顱八十三齡過隙虚一歲又從今夕盡<lb/>
餘生消得幾番除老知無地酬君寵貧喜傳家有父書<lb/>
<pb n="KR4e0179_WYG_014-8b"/>
獨有梅花堪慰藉春風消息定何如<lb/>
　　　癸丑元旦<lb/>
吚喔鄰鷄過短垣起看曙色拂塵冠昇平滿目新頒朔<lb/>
日月無窮又履端短髪蕭踈霜葉脱壯心零落曉燈殘<lb/>
從前卉物冰霜盡一樹梅花獨耐寒<lb/>
　　　夜泊南潯<lb/>
春寒漠漠擁重裘燈火南潯夜泊舟風勢北來疑雨至<lb/>
波光南望接天流百年雲水原無定一笑江湖本浪遊<lb/>
<pb n="KR4e0179_WYG_014-9a"/>
賴是故人同旅宿清樽相對散牢愁<lb/>
　　　晩泊楊莊<lb/>
碧雲微歛四山蒼晩泊孤舟對夕陽店舍寂寥斜帶水<lb/>
人家籬落盡栽桑風煙入望知何處鷄犬相聞自一鄉<lb/>
正自旅懐眠不得數聲漁唱起滄浪<lb/>
　　　寄胡栢泉<lb/>
當日籌邊事最更曾看疏草識髙名旋收書札渾如面<lb/>
未及交歡已有情塞上底須論馬失周南空復著書成<lb/>
<pb n="KR4e0179_WYG_014-9b"/>
遥知西澗春潮急野渡孤舟盡日横<lb/>
　　　南樓<lb/>
狂搔白髪倚南樓落日邊聲入暮愁萬里長風誰破浪<lb/>
一時滄海遂横流敢言多壘非吾恥空復崩天負杞憂<lb/>
安得甘霖洗兵馬浮雲明滅思悠悠<lb/>
　　　送袁裕春僉憲之建寧<lb/>
拾遺省闥歲才更忽領行臺撫建寧喜見勝之持使節<lb/>
却教汲黯去朝廷民情有待随車雨天漢先瞻執法星<lb/>
<pb n="KR4e0179_WYG_014-10a"/>
雅志髙懐何處冩武夷山有晦翁亭<lb/>
　　　秋夜<lb/>
四壁鳴蛩露下餘片雲收雨酒醒初風撩墜葉秋聲早<lb/>
月印空庭夜色虛衰病不禁時敘改蕭閒自與世情踈<lb/>
若為白首安眠地時有驚塵報羽書<lb/>
　　　九日遊雙塔院次淵明已酉九日韻<lb/>
時敘不容淹忽忽寒暑交矧余蒲栁姿望秋已先凋山<lb/>
林樂閒曠勢途利崇髙人性各有適奚但壤與霄爰以<lb/>
<pb n="KR4e0179_WYG_014-10b"/>
一日歡酬此卒歲勞古來明哲士取材不遺焦啣觴輙<lb/>
忘世何似栗里陶得酒且復樂安能待來朝<lb/>
　　　十日遊治平寺再疊前韻<lb/>
季秋氣未肅鳴禽尚交交澄空霜華薄木葉不盡彫撫<lb/>
輿陟前岡不覺身已高囘視平湖東逸峯聳晴霄但欣<lb/>
雙目明寧辭一身勞物理㑹有窮何以心煩焦世情共<lb/>
擾擾吾樂方陶陶逹人悟遷化千載猶一朝<lb/>
　　　自華亭還呉夜泊磧礇<lb/>
<pb n="KR4e0179_WYG_014-11a"/>
放棹華亭指故園九峯晴色接呉門秋風沽酒唐行市<lb/>
斜日維舟磧礇村墟落風煙沙漵口人家燈火竹籬根<lb/>
機雲踪跡今何處一望岑山一斷魂<lb/>
　　　送何元朗南京孔目<lb/>
一命周行列鎬京閒官剛喜玉堂清紫薇蘭省聊通籍<lb/>
綠水紅蓮亦宦情爽氣鍾山秋拄笏春風鰲禁曉聞鶯<lb/>
白頭老友難為别飛夢先馳建業城<lb/>
　　　寄何叔毘禮部<lb/>
<pb n="KR4e0179_WYG_014-11b"/>
為愛君家好弟兄列官同在鳯凰城遲遲宫漏薇垣静<lb/>
浥浥罏香畫省清風雨夜堂聮榻處池塘春草看詩成<lb/>
相逢相别還相憶白髪江湖無限情<lb/>
　　　維亭夜泊<lb/>
孤篷燈火宿維亭宿酒微消夢不成人語煙中江月堕<lb/>
舟横渡口夜潮生閒情歳月都無迹舊歴村墟尚有情<lb/>
四野孤霜菰葉冷時聞沙上水禽聲<lb/>
　　　除夕<lb/>
<pb n="KR4e0179_WYG_014-12a"/>
白髪婆娑夜不眠孫曾繞膝更翩蹮已知明旦非今日<lb/>
不覺殘齡又一年舊事悲歡燈影裏春風消息酒杯前<lb/>
更䦨人静鷄聲起却對梅花一燦然<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0179_WYG_014-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻十四<lb/>
</p>
<p>
</p>
  </div>
<div>
<head>甫田集巻十五</head> <lb/>
    <p>
<pb n="KR4e0179_WYG_015-1a"/>
欽定四庫全書<lb/>
　甫田集巻十五<lb/>
　　　　　　　　　　　　明　文徵明　撰<lb/>
　　詩三十一首<lb/>
　　　元日試筆<lb/>
雲霞駘蕩曉光和手折梅花對酒歌暮齒不嫌來日短<lb/>
霜髭較似去年多東風漸屬青陽候流水㣲生緑玉波<lb/>
鳥弄新音晴晝永相看不飲奈春何<lb/>
<pb n="KR4e0179_WYG_015-1b"/>
　　　竹堂<lb/>
乗閒上日到僧家慚愧空門有歲華滿地碧煙新草色<lb/>
一痕春意早梅花<lb/>
　　　人日王氏東園小集<lb/>
晴颸汛叢條浮陽散修莽良時及初正渉七氣已爽厥<lb/>
日肇惟人探占喜融朗駕言求友生名園欣獨往折蔬<lb/>
充朱豆扶藜企高壤陟彼墻下岡寄此天際想被草晨<lb/>
風和隔竹春禽響<lb/>
<pb n="KR4e0179_WYG_015-2a"/>
　　　湛甘泉兵書以詩招遊衡山奉荅<lb/>
家世衡陽有釣臺江湖流浪未能囘政懐桑梓千年計<lb/>
忽枉封題萬里來月滿羅浮勞我夢雲埋嶽麓待公開<lb/>
追攀見説襟懐壯儻許春風杖履陪<lb/>
　　　寄黄泰泉學士<lb/>
經時不得嶺南書白首無由慰索居北闕聲華應藉甚<lb/>
西山爽氣定何如殘編空復淹司馬當路何人薦子虚<lb/>
三十年前潞河夢一回相念一踟蹰<lb/>
<pb n="KR4e0179_WYG_015-2b"/>
　　　除夕<lb/>
坐戀殘燈思黯然囘看殘厯已無緣萬千舊事空雙髩<lb/>
八十明朝乂六年笑飲屠蘇甘落後老嗟筋力不如前<lb/>
烽煙不隔春風信次第梅花到酒邊<lb/>
　　　乙卯元旦<lb/>
滄溟日日羽書傳華髮蕭蕭節敘遷時不可追空逝水<lb/>
老今如此況烽煙漫抛舊厯開新厯却到衰年憶少年<lb/>
潦倒不妨詩筆在曉忩和墨冩新篇<lb/>
<pb n="KR4e0179_WYG_015-3a"/>
　　　病中承次河携樽過訪<lb/>
病暑經時閉草堂故人挈榼漫相將高軒恰似清風至<lb/>
雅誼還同夏日長把酒臨軒疎雨潤捲簾深院碧桐涼<lb/>
晩來客散詩成處一樹蟬聲對夕陽<lb/>
　　　閒興<lb/>
緑隂深覆草堂涼老倦抛書覺晝長塵土不飛髹几淨<lb/>
寶罏親注水沉香<lb/>
蒼苔緑樹野人家手巻罏薰意自嘉莫道客來無供設<lb/>
<pb n="KR4e0179_WYG_015-3b"/>
一杯陽羡雨前茶<lb/>
繞庭芳草燕差池滿院清隂樹綠離簾捲不知西日下<lb/>
自持閒客了殘碁<lb/>
酒䦨客散小堂空旋巻疎簾受晩風坐久忽驚涼影動<lb/>
一痕新月在梧桐<lb/>
閒門謝客日常扄好鳥隔林時一聲暖氣薰人渾欲醉<lb/>
碧梧忩下拂桃笙<lb/>
端溪古研紫瓊瑶斑管新裝亦兔毫長日南忩無客至<lb/>
<pb n="KR4e0179_WYG_015-4a"/>
烏絲小繭寫離騷<lb/>
　　　乙卯除夕<lb/>
燈前歲酒笑相酬鏡裏流光又一周人世百年原有限<lb/>
吾生萬事總無憂餘窮不用焚車送殘病都從爆竹休<lb/>
去日已除來日在春風檢厯又從頭<lb/>
　　　丙辰除夕<lb/>
百歲匆匆過隙駒等閒八十七囘除蹉跎日月前無幾<lb/>
俯仰乾坤樂有餘白首詩書重結課青春草木舊吾廬<lb/>
<pb n="KR4e0179_WYG_015-4b"/>
由來多病還多壽一笑殘痾未負余<lb/>
　　　丁已元旦<lb/>
昔随元宰賀正元鹵簿分陳舜樂懸萬炬列星仙仗外<lb/>
千官鳴珮玉階前履端同慶承天語<hi>是日羣臣致詞畢上宣㫖云履端之</hi>
<hi>慶與卿等同之</hi>山壽齊呼祝聖年潦倒今無朝省夢絪緼空憶<lb/>
御爐煙<lb/>
　　　榖日早起<lb/>
空庭草色映簾明短髩春風細細生簷溜收聲殘雪盡<lb/>
<pb n="KR4e0179_WYG_015-5a"/>
忩光落几曉寒輕非賢寧畏蛇年至多難欣占榖日晴<lb/>
詩思攬人眠不得山禽屋角有新聲<lb/>
　　　四月<lb/>
風雨將春去清和四月天桐隂揺白日草色散青煙興<lb/>
寄琴樽外筋骸杖履前若為消永晝忩下有殘編<lb/>
春雨緑隂肥雨晴春亦歸花殘鶯獨囀草長燕交飛香<lb/>
篋青繒扇筠忩白葛衣抛書尋午枕新暖夢依㣲<lb/>
　　　五月<lb/>
<pb n="KR4e0179_WYG_015-5b"/>
逕草侵衫色庭梧生晝隂時光臨角黍穡事望梅霖習<lb/>
静罏薰細醒煩茗椀深草堂賓客散欹枕聽幽禽<lb/>
　　　夜坐<lb/>
涼聲傳漏㸃夜色轉樓隂遥漢三星度空庭萬籟沉草<lb/>
輝螢箇箇樹影月林林稍覺塵氛逺閒愁不上心<lb/>
　　　送彭赴嘉興訓導<lb/>
清時一命忝師儒百里鄰州接里閭志養于今欣有禄<lb/>
官貧莫嘆食無魚微名聊足酬初志多暇何妨讀舊書<lb/>
<pb n="KR4e0179_WYG_015-6a"/>
九十老人須在念頻頻書札問興居<lb/>
東望嘉禾近百程漫随儒牒去親庭蟬聮宦業承三世<lb/>
辛苦傳家有一經我老自憐衰髩白汝行不失舊氊青<lb/>
還應别後鍾情處飛夢時時秀水亭<lb/>
　　　丁巳除夕<lb/>
易却桃符拂却塵窮愁殘病總更新三彭漫守庚申夜<lb/>
萬事重迎戊午春狼籍杯盤聊復醉盡情燈火笑相親<lb/>
孫曾次第前稱壽慚愧承平白髪人<lb/>
<pb n="KR4e0179_WYG_015-6b"/>
　　　戊午元旦<lb/>
黄鳥風簷遞好音白頭忩下整冠巾喜聞海上烽煙息<lb/>
又見人間日月新霽景騰輝金勝曉暖痕霏雪玉梅春<lb/>
何當載酒尋芳去緑滿郊原草似茵<lb/>
　　　初春書事三首<lb/>
疎簾掩映物華鮮睡起西忩思黯然落日斷雲收宿雨<lb/>
暖風纖草漲新煙寂寥樂事燒燈後懶慢情懐拄杖前<lb/>
幽興不緣愁病减時時覔紙冩新篇<lb/>
<pb n="KR4e0179_WYG_015-7a"/>
流雲冉冉度湘簾綠映輕衫草色鮮淑氣薰人淹宿酒<lb/>
花香入夢惱春眠影揺鎻影霏霏日篆裊罏薰細細煙<lb/>
門掩紅塵無過客自臨南牖了殘編<lb/>
晴雀飛飛戀草簷午風漠漠泛茶煙雪殘東圃梅花後<lb/>
春在南墻細草邊忩下螙編消永日鏡中華髪感流年<lb/>
詩逋畫債難推脱應負平生筆硯緣<lb/>
　　　南樓<lb/>
南樓日上曉光澄北郭烟消萬井明膏雨一番甦弱栁<lb/>
<pb n="KR4e0179_WYG_015-7b"/>
春風幾處囀新鶯秪應舊病随寒盡無復閒愁共草生<lb/>
起遶江梅覔新句惜花自是老年情<lb/>
　　　肇孫北行<lb/>
阿翁九十苦鍾情倚杖那堪送汝行壁水去遊天子學<lb/>
春風須聽上林鶯壯途初發千山軔雅志無忘萬里程<lb/>
三百年來忠孝在慎言無潰舊家聲<lb/>
　　　己未元旦<lb/>
勞生九十漫随緣老病支離幸自全百歲幾人登耄耋<lb/>
<pb n="KR4e0179_WYG_015-8a"/>
一身五世見曾𤣥秪將去日占來日誰謂增年是減年<lb/>
次第梅花春滿目可容愁到酒樽前<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0179_WYG_015-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻十五<lb/>
</p>
<p>
</p>
  </div>
<div>
<head>甫田集巻十六</head> <lb/>
    <p>
<pb n="KR4e0179_WYG_016-1a"/>
欽定四庫全書<lb/>
　甫田集巻十六<lb/>
　　　　　　　　　　　　明　文徵明　撰<lb/>
　　敘十三首<lb/>
　　　送周君還吉水敘<lb/>
故工部尚書周文襄公撫循江南大有功徳於民去之<lb/>
五十年為𢎞治己未有詔以公與故户部尚書夏忠靖<lb/>
公並祠於呉從有司之請以慰荅呉民之願思也明年<lb/>
<pb n="KR4e0179_WYG_016-1b"/>
廟成廟有像設而公去呉久蔑所儗似於是公之孫廷<lb/>
器自吉水以公畵像來訖事乃去呉之老長先生以呉<lb/>
人幸於奉公顔色而喜廷器君之來也謂其歸不可無<lb/>
言猥以屬某某之生在公去呉二十年之後然習聞遺<lb/>
徳宛猶瞻承有不容已於言者方宣徳之初當朝家多<lb/>
事之後公私弊極公以幹運之材撡富民之術以拓賦<lb/>
財之源博收衆議首勤民隠劭農振業歲亦比登民樂<lb/>
於所入而不知苦其出上享其用下茹其澤者二十有<lb/>
<pb n="KR4e0179_WYG_016-2a"/>
二年徵公之績法得祀久矣顧方相安於無事而事之<lb/>
成固亦有竢於論之定也是故公在而樂既去而思思<lb/>
久而不能忘越五十年而卒用食其報於呉此固無傷<lb/>
於緩而益有以見公之徳澤深長非茍焉圖塞目前之<lb/>
為也竊惟東南賦財之㑹百需出焉不培其根而日竭<lb/>
其出出倍而末亦益瘁矣方公未至之先有司誅求不<lb/>
少㢮而積逋至八百萬公既損民常出而官復羡贏此<lb/>
雖公之才局去人逺甚而其理亦豈不有可推者哉今<lb/>
<pb n="KR4e0179_WYG_016-2b"/>
聖天子不違民思以昭厥勳誠不能無所望於後之人<lb/>
也惟公恩澤繫民心功業在史官而血食之詳當有記<lb/>
廟之成者余特敘其槩以榮君之行亦聊以寄呉人之<lb/>
思云爾<lb/>
　　　僉憲伊先生感事詩序<lb/>
僉憲伊先生侍其家君承徳公之居呉門也某以里中<lb/>
契家子獲從容侍杖屨先生為言先朝㧞擢之恩與先<lb/>
夫人子育之徳輙慷慨流涕如不能已他日示某三詩<lb/>
<pb n="KR4e0179_WYG_016-3a"/>
則感事之作也先生成化末自蜀臬入賀萬夀節屬龍<lb/>
馭升遐弗獲成禮為二韻詩二章先是以刑曹郎推恩<lb/>
褒録其親而母氏遺榮久龍章賁於藏丘為四韻詩一<lb/>
章還呉來十又四年而遺弓之痛罔極之情不少置至<lb/>
是出其詩屬交遊諸公和之而命序於某某小子何用<lb/>
知此受簡累年未有所復顧其意不可虛辱也則為之<lb/>
序曰忠孝天下之大閑也然非有出於尋常日用之外<lb/>
顧其事有本末而人道之所為盡與否存焉是故厄窮<lb/>
<pb n="KR4e0179_WYG_016-3b"/>
顛頓不能自見於世者常患不獲申其志而一豢於富<lb/>
貴狎於恩私則或犯名廢義而併其所學焉負之至於<lb/>
事變恩移不能無悲摧感蹙之情其事足慨也而君子<lb/>
乃有取於先生以為得忠孝之理焉夫豈以其悲摧感<lb/>
蹙以為難哉先生以進士髙科踐敭中外為明執法為<lb/>
良監司道究當時譽聞敷於上下而寵被於君私又得<lb/>
以顯光其親雖其所學所養有以迓承之而遭罹昌㑹<lb/>
獨非君親之賜乎顧吾所以復之者方永而遽絶欲用<lb/>
<pb n="KR4e0179_WYG_016-4a"/>
其情而無所於施其悲摧感蹙當有甚於不幸而不得<lb/>
志者其何能已於言邪此先生之詩之所為作也讀其<lb/>
詩知其不忘於逺而極其情為能不負於所事夫仕而<lb/>
不負於所事而又不忘於逺雖古聖賢之事無出此者<lb/>
而余顧謂無難焉何哉夫其始也不出於厄窮顛頓而<lb/>
卒又能不辱其身以及其親是其見於行事者既已卓<lb/>
然名世使無是詩固不得少其忠孝之名也而是詩之<lb/>
發實又至誠惻怛而出於不能自已之中然則何難哉<lb/>
<pb n="KR4e0179_WYG_016-4b"/>
夫惟其不難也而後知其本於尋常日用為能得忠孝<lb/>
之實焉悲摧感蹙果足以盡先生哉先生名乘字徳載<lb/>
其先有尚寶卿恒工科給事中侃皆名臣先生其世濟<lb/>
忠賢者歟<lb/>
　　　送侍御王君左遷上杭丞敘<lb/>
國朝以仁厚立業更累朝列聖綱維綜核之餘誕章丕<lb/>
緒深密完固殆無可施力而士之用世亦惟持重博大<lb/>
為宜或稍出亷隅有所建畫徃徃得喜事狥名之謗及<lb/>
<pb n="KR4e0179_WYG_016-5a"/>
今百餘年所以消沮浮薄崇長忠厚誠不為無益也而<lb/>
其間固亦有幸於無事以自葢其瘝曠之愆者矣蓋遄<lb/>
耍蓄朒謂惟因循自恕足取持重博大之名嗚呼古之<lb/>
所謂持重博大固如是哉徃歲先君以書問士於檢討<lb/>
南屏潘公公報曰有王君敬止者奇士也是故呉人他<lb/>
日還呉某以潘公之故獲締好焉及君以行人遷監察<lb/>
御史先君謂某曰王君有志用世其不能免乎乃𢎞治<lb/>
庚戌君以事下詔獄鐫兩階左除福建上杭丞始君按<lb/>
<pb n="KR4e0179_WYG_016-5b"/>
遼陽明法守軌多所緒正用事者不便為飛語中君而<lb/>
其徒有氣力者又從中醖釀之而君遂得罪去議者謂<lb/>
君不自省約以歛怨時人迄抵禍敗或又謂君感槩激<lb/>
昻不能俯仰其得罪固宜而亦其所樂受凡此皆非所<lb/>
以論君也君以聖天子耳目之臣奉使邊檄其任不為<lb/>
不重而遼陽國家要害不得不慎茍為避喜事之名因<lb/>
循自恕以僥倖塞責則循習之弊將久而益滋而一旦<lb/>
事出非料則其禍之所遺豈獨一身一家而已哉故操<lb/>
<pb n="KR4e0179_WYG_016-6a"/>
切屏捍惟法之循至於得罪以去固非所樂而實亦所<lb/>
不暇計其心誠不欲以一身之故而遺天下之憂若君<lb/>
者今之所謂喜事狥名而古之所謂持重博大者歟此<lb/>
潘公之所謂奇士而先君之所為嘆其不免也君將赴<lb/>
上杭取道還呉呉摓掖之士聚詩為贈而推叙於某因<lb/>
敘君之所以得罪之故而復推本其所存如此雖然天<lb/>
下之事尚有大於此者君當無以是自懲<lb/>
　　　靖海頌言叙<lb/>
<pb n="KR4e0179_WYG_016-6b"/>
正徳改元之禩侍御曾公以簡命按蘇蘇屬邑崇明治<lb/>
東海中其民素獷健梗治先是豪民施天泰爭魚葦之<lb/>
利噪於海濵有詔徙其家逺州其黨鈕東山者潰歸逸<lb/>
於海復嘯其徒為亂出没鹵掠民不勝擾於是瀕海諸<lb/>
邑復大震有司以聞詔發諸路兵討之而公與今中丞<lb/>
艾公實領其事夏四月首事徂秋八月竟扼賊而殲之<lb/>
降其脇從俘其老弱而四民用寧方賊之猖獗也郡郭<lb/>
亦警及是解嚴士民懽曰凡所以惠安我民以保生聚<lb/>
<pb n="KR4e0179_WYG_016-7a"/>
得不及於難者皆侍御公之力侍御公實生我民其曷<lb/>
以報乃相率為詩詠歌其事而屬序於余竊惟天下之<lb/>
事不可常而人之才貴乎養之有其素今夫銜一命寄<lb/>
一方孰不幸其無事也而事變之來或出於意料之外<lb/>
彼齷齪遄耎徃徃避事而害成而好為不靖者又或挾<lb/>
之以僥倖於一擲以為功名之㑹此其人皆以身為計<lb/>
者卒之亦不能辦其身而民用受其辜焉侍御公之來<lb/>
當夫承平百年之餘而蘓又在畿輔之内豈常有意於<lb/>
<pb n="KR4e0179_WYG_016-7b"/>
變哉而卒然遇之有不易於為計者而公處之無難焉<lb/>
方師之興餉給浩瀼文檄旁午凡審勢相方部分調發<lb/>
莫不於公之出人皆訝其不素而克而不知其所已試<lb/>
於為邑者既嘗騐矣蓋公初以進士宰定逺適妖賊搆<lb/>
亂勢張甚公設奇禦之用全其城今悉數郡之衆以當<lb/>
區區竊發之徒固已優為之矣是豈僥倖於一擲者哉<lb/>
公之出按也以志計銷頑梗以徳惠撫疲癃仁威並著<lb/>
吏畏民懐庶政之舉不可殫述兹特著其平寇之一事<lb/>
<pb n="KR4e0179_WYG_016-8a"/>
云爾<lb/>
　　　送劉君元瑞守西安叙<lb/>
正徳戊辰金陵劉君元瑞以刑部屬出守紹興尋以先<lb/>
事忤權倖罷自被命至去郡為日僅五十有六然而紹<lb/>
興之人惜其去如失慈母父老子弟奔走追餞爭致餽<lb/>
遺君悉麾去無所取乃相率飾祠廟肖君像事之於是<lb/>
劉君之名一日聞天下庚午更化悉起前時被斥之人<lb/>
首擢君知西安府君初罷官貧不能歸迤邐至呉興吾<lb/>
<pb n="KR4e0179_WYG_016-8b"/>
友呉君汝琇客之至是汝琇與郡摓掖士聚詩為君贈<lb/>
不逺百里走呉中乞余敘其事余惟劉君奇才雋望遭<lb/>
罹盛㑹當有名公碩儒道譽揚㩁而何以余言為哉汝<lb/>
琇曰此劉君之意也雖然古之人贈人以言得其善則<lb/>
稱知其過則規余於劉君何居曰劉君不走求王公貴<lb/>
人而必子焉是徵其意非直以譽而已嗚呼此劉君之<lb/>
所為異於人而一郡有不足言也夫君以兩月之政而<lb/>
能歸乎數十萬户之人以聳動乎天下雖天下之人莫<lb/>
<pb n="KR4e0179_WYG_016-9a"/>
不以劉君為不可幾及也而君顧不以自足若有望焉<lb/>
誠以事變之來靡有窮既而隆譽之下讒毁攸基方其<lb/>
去紹興也天下之人想聞其風采莫不欲以為郡以為<lb/>
猶紹興也然而風土有遐邇事緒有順逆而人心有從<lb/>
違君自視於此果能皆副其意乎一有不獲則舉向之<lb/>
所有而盡廢之加疵焉是故以黄次公之良天下習其<lb/>
名人主欽其節而卒之不能周旋於末路夫豈其後之<lb/>
所為真有忝乎哉良以望之者厚也望之也厚則其責<lb/>
<pb n="KR4e0179_WYG_016-9b"/>
之也深顧兹藐焉而人之望之若此其責之若彼則亦<lb/>
豈易為酬哉君不以人所不可及者自多而以所不易<lb/>
為者自力則其所至獨可以收譽於一郡而止邪始君<lb/>
之罷也間闗羈逆人將不堪其憂而君蕭然自得方益<lb/>
進於學圖史筆硯若將終其身一旦起自閒廢寵以壯<lb/>
郡莫不為君喜也而君方有懼焉此其中豈無所見哉<lb/>
徃余嘗從人聞君紹興之政而吾友陳君魯南王君欽<lb/>
佩顧君華玉君鄉人也又為余道君文學制行之詳竊<lb/>
<pb n="KR4e0179_WYG_016-10a"/>
慕之其居呉興距呉門數舍而近雖不及接話言而相<lb/>
聞為稔故於君之行也不嫌於規<lb/>
　　　送提學副使莆田陳公叙<lb/>
正徳壬申之秋詔嘉興守莆陽陳公為山東按察副使<lb/>
領提學事先是𢎞治中公以監察御史視學南畿振徳<lb/>
警愚軒輊惟允數年之中士修名行而文以丕顯朝野<lb/>
翕然稱之謂公之道化流行得古人表帥之義未幾逆<lb/>
竪盗權謀亂庶政天子惑之公上疏極諫遂以得罪鐫<lb/>
<pb n="KR4e0179_WYG_016-10b"/>
兩階左遷潮之揭陽丞朝野又翕然稱之謂公之風采<lb/>
磊落有古人正諫之風及朝廷更化同事者往往内補<lb/>
而公稍起倅嘉興尋以為守於是朝野之人莫不惜之<lb/>
以為公之賢明宏逹宜在師資之地守振肅之職而顧<lb/>
浮沉常調不亦負乎此固天下之公言而某則以為世<lb/>
俗之見耳非所以論公也比公雖官御史而奉使於外<lb/>
非在得言之地可以不言而言之兾有以行之耳得罪<lb/>
去國豈其志乎夫既已得罪則投竄摧辱有所不辭又<lb/>
<pb n="KR4e0179_WYG_016-11a"/>
奚班資之計耶茍計於是則患失之心惟日不足充位<lb/>
固恩齪齪自守又甚而敗名棄節以獵華要髙爵厚禄<lb/>
垂手可得舍是弗圖而區區於外内升沉之間雖愚人<lb/>
不為也而公豈為是哉惟其無心於是是能效忠輸誠<lb/>
慨慷激發得以行其志而成其名視彼僥倖恩私以徼<lb/>
榮一時者涕涶之不若也又足以辱公乎哉而天定理<lb/>
還事不終敝所謂高爵厚禄卒以畀之此雖理所必至<lb/>
而事有不盡然者則幸不幸存焉幸而得之於公為無<lb/>
<pb n="KR4e0179_WYG_016-11b"/>
負不幸失之則其所為髙一世而望天下者固在也公<lb/>
又何媿乎夫公不圖世之無負於我而求有以無媿於<lb/>
世充是心也蓋有無入而不自得者雖宰天下可也一<lb/>
方視學之寄果足為公重輕哉雖然自公為丞而倅而<lb/>
守天下之人想聞其風采葢莫不願為之奔走也而魯<lb/>
獨得之經天下者殆有意乎何者魯為聖人首化之地<lb/>
比歳盜賊殘毁瘡痍特甚非仁明愷悌以斯道為任者<lb/>
固不能撫摩而振起之也公行矣濟溺起衰將為天下<lb/>
<pb n="KR4e0179_WYG_016-12a"/>
先也某以諸生辱公國士之知十年於此潦倒無成方<lb/>
懼為門墻之羞而公眷存不已今兹由浙而魯得再見<lb/>
於呉門因獻是言而必以天下望之者固天下之論也<lb/>
　　　送開封守顧君左遷全州敘<lb/>
余友顧君華玉少負才雋以文學聞於時筮仕宰廣平<lb/>
又以吏能聞升朝為郎以清强聞及守開封綏懐得情<lb/>
剸裁靡窒而其聲聞益閎以達余交其人久竊嘗考其<lb/>
所為而得其所存葢天下士也或從毁之數其隠過不<lb/>
<pb n="KR4e0179_WYG_016-12b"/>
遺餘力余始駭歎考其所為與察其所存無或異也正<lb/>
徳癸酉君得罪中官逮赴詔獄一時人莫不危君而余<lb/>
竊為君喜已而君竟被罪鐫三階左除廣西之全州余<lb/>
乃益信余之所見不妄而君之事誠有人所不可及者<lb/>
葢人之所為誘於外者不能堅其中而順於道者未始<lb/>
計其外使君而能周於外以獵譽於時人則譽日益至<lb/>
毁亦從之身躋膴仕而道斯詘矣君子求信於道而不<lb/>
必崇其身寧失時名而不受識者之毁言考君之所為<lb/>
<pb n="KR4e0179_WYG_016-13a"/>
得罪果以其道歟抑不以其道歟必有識之真而辨之<lb/>
得其實者毁若譽於是乎在而向之毁之者安知其不<lb/>
愧而為譽乎夫始之毁之不遺餘力將以敗其行也卒<lb/>
之無益於敗而反以譽焉至其得罪而去人方危之而<lb/>
余竊以為喜若是則譽毁榮辱皆不足以論君而所謂<lb/>
文學吏治足以盡君乎哉然余卒以天下士韙之亦求<lb/>
其所存而已君故呉人而家金陵及是便道過家上冢<lb/>
以行余得合諸友賦古律詩八首為餞敘其首<lb/>
<pb n="KR4e0179_WYG_016-13b"/>
　　　送崇明尹呉君赴召叙<lb/>
崇明為蘓屬邑治大海中僅若一島故雖稱内服而不<lb/>
得與列邑比其官府制度賦出章程視列邑率損十九<lb/>
然其民獷健易動又其地有魚鹽之利易爭以擾而與<lb/>
戍兵雜處一失撫寧輙梟獍以逆故其令長必循良重<lb/>
厚為宜而仕者徃徃不願得之或得焉憂畏忿懟同於<lb/>
投竄一日代去輙喜如釋所負蓋其心鄙夷其民不屑<lb/>
與理而恒傳舍視之噫亦過矣臨川呉君之為是邑也<lb/>
<pb n="KR4e0179_WYG_016-14a"/>
值邑豪施氏俶擾之後痏痍潰竭公私頽敝而遺孽方<lb/>
潛禍未巳君爬疏剔抉随事經理而誠心撫循之邑用<lb/>
大治逋蕩消弭無釁以發久而民益附以信未幾有游<lb/>
寇之警君益料簡民兵繕治干櫓甫集而寇至以有備<lb/>
得弗擾及是被徵且行為余道邑中事歴歴謂茍嗣得<lb/>
其人可以永理無患不然更兩年敝矣葢苛條煩獄與<lb/>
夫鋭事徼名之為皆足以尸之而其憂方深也若是豈<lb/>
獨崇明之人不能釋君而君之心殆不欲遽遺其民而<lb/>
<pb n="KR4e0179_WYG_016-14b"/>
去之也君為崇明四年而厭難折衝恒居六七此人情<lb/>
所不屑所謂憂畏忿懟同於投竄者而君安焉既釋而<lb/>
去孰不幸喜顧獨置憂不已此其心豈以崇庳近逺為<lb/>
念而區區官爵烏足以易其愛民之心哉以愛民為心<lb/>
則政必出於實而不以崇庳為念則所職為易修操履<lb/>
實之政而供易修之職焉徃而不得治哉易外而内去<lb/>
州縣而即省臺固不足為君喜而亦不足為君慮也<lb/>
　　　送嘉定尹王君赴召叙<lb/>
<pb n="KR4e0179_WYG_016-15a"/>
國家之制特重臺臣而其任也徃徃選於有司之良惟<lb/>
其職與民親而所理錢榖獄訟與夫簿書期㑹皆官常<lb/>
所急既久而習可以推衍宏致故其授不得不重而於<lb/>
其中尤重進士之科然其位下且逺視京朝官尊重不<lb/>
啻什伯進士入官或厭棄不屑而得之者庸庸循守以<lb/>
基歳月甫三朞而已束裝竢徵矣視其民曾傳舍之不<lb/>
若而民之視之亦若過客去來漠然無所與者嗚呼國<lb/>
家之所為重臺臣之選而必有待於有司者其意固如<lb/>
<pb n="KR4e0179_WYG_016-15b"/>
是哉四明王君以戊辰進士出知蘇之嘉定歴歲甲戌<lb/>
始以御史徵而嘉定之民重惜其去顧其勢不可留則<lb/>
謀所以繫君之思而耆民劉璹氏從余乞言余於君有<lb/>
雅故固嘗重其為人而於其去嘉定而就徵也加重焉<lb/>
葢君自戊辰入官抵今六七閲歲茍能規随趨辨以釣<lb/>
聲名以承上官之意則君内徙久矣萬一前此徙而去<lb/>
也不知嘉定之民所為戀惜君者視今日何如也古之<lb/>
仕者重久任而下聲名蓋任不久則澤不流而聲名盛<lb/>
<pb n="KR4e0179_WYG_016-16a"/>
則誠或不至而民受其敝故余不惜其徙官之獨後而<lb/>
獨幸其得民之久且深也於此有以知君之所存能以<lb/>
民事為急以久逺為計而非茍焉圖塞目前之為也若<lb/>
夫錢榖獄訟簿書期㑹與夫官常所急乃所深習而練<lb/>
焉而朝廷所為重臺臣之選必有待於良有司者君庶<lb/>
幾其無負哉<lb/>
　　　送提學黄公叙<lb/>
國家取士之制學校特重自學校升之有司茍諧其試<lb/>
<pb n="KR4e0179_WYG_016-16b"/>
則謂之舉人自有司升之禮部茍諧其試則謂之進士<lb/>
凡世之大官膴仕悉階進士以升進士之升有司禮部<lb/>
實操之樞焉然而士習之隆汙儒風之顯晦不與也惟<lb/>
督學憲臣為能軒而輊之憲臣之所趨士亦趨之憲臣<lb/>
之所格士亦格之有不待文法教令而自無不及者葢<lb/>
其職專而其地又近故其於士也親而為之化之也易<lb/>
學校之所養有司禮部之所舉皆是人也是故有司禮<lb/>
部能舉之督學憲臣能化之憲臣之所任不既重哉比<lb/>
<pb n="KR4e0179_WYG_016-17a"/>
歲督學南畿者操其所謂主意以律士而峻法臨之謂<lb/>
必合於是而後可學者至於摘抉經書牽率詞義以習<lb/>
其説而士習為之一變有識者嗤之於是莆田陳公至<lb/>
特矯其弊而變焉陳公去而黄公嗣之黄公蓋嘗出陳<lb/>
公之門者凡其所為悉出陳公而輔以髙朗之識優以<lb/>
雍容之度破厓岸畧章程而一出於正其所取士徃徃<lb/>
向時摘抉穿鑿者之所不齒而向所稱合格之士率廢<lb/>
不錄於是士皆崇碩大而黜異説上博綜而下訓詁數<lb/>
<pb n="KR4e0179_WYG_016-17b"/>
年以來士習為之一變而善焉士習而善則有司之所<lb/>
選禮部之所舉與夫朝廷之所登用有不善焉者不可<lb/>
得也嗚呼若公者豈非所謂能充其任者耶正徳九年<lb/>
公以年勞擢拜按察司副使視學廣西屬學諸生咸惜<lb/>
其去而某特敘次其所為變士習者如此某在諸生中<lb/>
最為凡下然不能摘裂牽綴在曩時為甚而其見廢也<lb/>
視諸生亦甚故今之惜公之去也視諸生為獨深<lb/>
　　　送侍御呉公還朝詩敘<lb/>
<pb n="KR4e0179_WYG_016-18a"/>
正徳八年監察御史呉公持節按太平諸郡軌道緒正<lb/>
無所規随抉微興壊所部振肅屬傍省盜起流刼新安<lb/>
公疏捕追北境以寧敉一時稱才焉然公重遲自將不<lb/>
事搏擊而能逹一方之急以宣明天子之恩其展采錯<lb/>
事有出於尋常按職之上者列郡譽之而新安之民懐<lb/>
其保釐之庸加譽焉及是代去相率歌其功能不逺千<lb/>
里以序屬余余不及識公而獨喜公得下人之譽有不<lb/>
易易者夫國家建置百司各有專職惟御史随事任授<lb/>
<pb n="KR4e0179_WYG_016-18b"/>
不恒厥居而其任特重是故在内御史能言之而羣僚<lb/>
九列聴之在外御史能行之而藩鎮諸司承之昔之論<lb/>
者謂其居中得與宰相相可否以為重而不知今之在<lb/>
外者之重也而其中尤重廵按之任葢今之制凡倉儲<lb/>
學校軍政茶馬鹽鐵之屬並御史闗决然皆不相侵越<lb/>
而廵按御史獨得綜理而所部百官聽其軒輊事竣例<lb/>
以數語標刺其名上諸天官卿天官卿按以黜陟恒十<lb/>
九焉蓋天下之大天官卿不盡見聞而天子之耳目惟<lb/>
<pb n="KR4e0179_WYG_016-19a"/>
御史是寄御史實代天子行事故所至藩鎮大臣郊迎<lb/>
惟謹郡刺史而下謁見拜俯惴懼惕息若不勝任而御<lb/>
史坐而詔之一有號令自藩鎮以下莫不奔走趨赴而<lb/>
是非得失徃徃竊議於下不以白間有以誼爭執者然<lb/>
亦鮮矣夫御史以一身臨百司之上以隆重之勢下視<lb/>
俯首趨事之人以當其傍睨竊笑而不之知若是得不<lb/>
敗以完足矣而或譽焉非其才足以濟物明足以燭理<lb/>
而重遲周慎有以任其事固不可得也余於新安之人<lb/>
<pb n="KR4e0179_WYG_016-19b"/>
頌公之言而有以知公之不易也公名鉞字宿威撫之<lb/>
崇仁人<lb/>
　　　壽大中丞見素林公叙<lb/>
成化𢎞治間中外之臣以氣節行能高天下者三數人<lb/>
而已一時朝廷之所倚注臺諫之所掄擬與夫大夫士<lb/>
之瞻屬依歸必在三數人者今大中丞見素先生莆田<lb/>
林公實一人焉孝考當宁三數人者以次奬擢亦既効<lb/>
用於時至於今三十年或老或死淪落殆盡而公巋然<lb/>
<pb n="KR4e0179_WYG_016-20a"/>
猶系天下之望嗚呼偉哉公於是年六十餘聰明強徤<lb/>
不減壯時而居閒既久無復當世之念㑹蜀寇告急中<lb/>
外恇擾乃復有意事功朝召夕起束甲西馳旉融妙畧<lb/>
卒用戡夷大難保蜀餘命功甫告成而公之身已在閩<lb/>
山之南矣夫聞難而出功成而去之豈獨今之人所少<lb/>
哉而公履之已素有不待今日而見者公初以司寇屬<lb/>
上書言天下事指斥侫倖幾蹈不測既而收自放棄起<lb/>
歴要途若可懲矣而軌法糾撿又多忤物旋起旋廢曾<lb/>
<pb n="KR4e0179_WYG_016-20b"/>
不能三年留也而天下之人方共髙之公之心固不可<lb/>
誣哉推公之心求公之事其有無益於當世必有能辨<lb/>
之者今四方多事用材如渴朝廷毎申求舊之典而公<lb/>
方堅保晩之節或者謂公用不盡材於海内有遺望焉<lb/>
嗚呼此又奚足病公哉太史公有言人有所貴亦有所<lb/>
不如天不尚全故世作室不成三瓦而陳之使公都位<lb/>
食禄而享上壽造物者且將忌之矣於此或有損焉豈<lb/>
朝廷天下之利哉吾是以謂究公之用固不若完公之<lb/>
<pb n="KR4e0179_WYG_016-21a"/>
福之為美也公文章道誼葢於一時聲名出處重於朝<lb/>
著婆娑故里順登期頥為天下大老以潤飾斯世顧豈<lb/>
不多於彼哉此公所為有樂於是而無用彼為也公於<lb/>
先温州最故而外舅叅政呉公惟謙在郎署時實又聮<lb/>
官相好某以通家之故凡一再接公别去十餘年光儀<lb/>
教範奕奕在目公之弟壽州守曩教長洲某以諸生獲<lb/>
出門下及是解郡南歸道出呉門為余道公動定甚悉<lb/>
因徵言為壽用敢論次如此而不以公用世為願者斯<lb/>
<pb n="KR4e0179_WYG_016-21b"/>
特徵明厚公之私言也若夫君相之情朝野之論與夫<lb/>
小人望治之心固將挽公而出之莫釋也嗚呼三朝舊<lb/>
臣所餘無幾天下之事將有屬焉公其自愛<lb/>
　　　贈長洲尹髙侯敘<lb/>
長洲為蘓輔縣𨽻於郡下郡當東南要劇賦發章程率<lb/>
倍他郡而餼館勞猍靡有休間郡既壯大而郡官尊安<lb/>
往往委勞於縣而長洲率先任之其繁視他支邑不特<lb/>
相百而已又其地介於東南卑瘠多澇民衆而貧稍急<lb/>
<pb n="KR4e0179_WYG_016-22a"/>
則歛怨緩則僇辱随之繁詞藂獄又每困塞故為之者<lb/>
鈎摭審畫矻矻簿書間救過不暇矧能潤飾以儒優游<lb/>
文翰而稱治辨乎若夫才優剸割而譽以文敷雍容燕<lb/>
笑而課奏罔後數十年來吾得高侯焉侯以進士髙科<lb/>
試邑於此始至而吏讋其嚴既而民安其業上官與其<lb/>
能朞年之間邑以大治譽聞隆赫旌褒加焉然求其所<lb/>
以為理每出於簿書期㑹之外而讀書為文無廢業焉<lb/>
間引邑中賢士與相倡酬所歴山谿輙形紀述風流篇<lb/>
<pb n="KR4e0179_WYG_016-22b"/>
翰照映一時論者徃徃以文學譽侯而不知侯之心未<lb/>
嘗不以民也昔宋王禹偁以大理評事知長洲日事賦<lb/>
詠竟以文學知名徴入舘閣在當時未嘗以吏最稱也<lb/>
然其言曰一邑之政田有暴賦丁有常傭春役而夏不<lb/>
休朝令而夕必具小則懲之以殿最大則懼之以刑法<lb/>
葢極敘為縣之勞而不以宓子彈琴為是是豈專事賦<lb/>
詠以文章自好者哉蓋以政事行其所學而以文章葢<lb/>
其所長其志固有在也豈若區區徤吏收譽於一邑徼<lb/>
<pb n="KR4e0179_WYG_016-23a"/>
榮於當世哉去今五百年為邑而課最者不知幾何人<lb/>
今皆不能舉其姓字而禹偁風流奕然可想然則侯之<lb/>
志固有在此而不在彼者侯今以政事被旌固侯乃心<lb/>
斯民之效而非侯之所榮也以為文學而譽之又豈足<lb/>
以盡侯哉<lb/>
　<lb/>
　<lb/>
　<lb/>
<pb n="KR4e0179_WYG_016-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻十六<lb/>
</p>
<p>
</p>
  </div>
<div>
<head>甫田集巻十七</head> <lb/>
    <p>
<pb n="KR4e0179_WYG_017-1a"/>
欽定四庫全書<lb/>
　甫田集巻十七<lb/>
　　　　　　　　　　　　明　文徵明　撰<lb/>
　　叙十一首<lb/>
　　　𤣥墓山探梅倡和詩叙<lb/>
吳𤣥墓山在郡西南臨太湖之上西崦銅坑暎帶左右<lb/>
玉梅萬枝與竹松雜植冬春之交花香樹色鬱然秀茂<lb/>
而斷厓殘雪下上煇煥波光𣺌瀰一目萬頃洞庭諸山<lb/>
<pb n="KR4e0179_WYG_017-1b"/>
宛在几格真人區絶境也但其地僻逺居民鮮少車馬<lb/>
所不通雖有古刹名藍嵗久頽落髙僧韻士日逺日無<lb/>
茍其人非有幽情真識不能得其趣非具髙懷獨往之<lb/>
興不能即其境而遊矧能發為歌詩品目詠讚以深領<lb/>
其勝耶此余於方伍兩君探梅之作而有取焉古之名<lb/>
山往往以人勝所貴於人豈獨盤遊厯覽而已有名徳<lb/>
以重之髙情雅致有以領之然非文章雄傑發其竒秘<lb/>
亦終泯泯爾是故山無淺深近逺茍遭名人皆足稱勝<lb/>
<pb n="KR4e0179_WYG_017-2a"/>
天下吾吳號山水郡然知名當世則虎丘靈巖耳蓋顧<lb/>
野王之文清逺道士李太白韋白諸人之詩歌有足重<lb/>
也若𤣥墓之勝誠有不在二山之下者而一時之人能<lb/>
道其名者鮮矣豈非未遇其人文章之不立歟或謂永<lb/>
柳諸山以柳子諸文傳而柳子之文之竒非永柳諸山<lb/>
不足以發二君他詩固多清麗而評者謂𤣥墓諸篇尤<lb/>
勝殆山水之竒有以發之耶而其幽情真識與夫髙懷<lb/>
獨往之興實足領之又其人皆清脩有立仕以政顯隠<lb/>
<pb n="KR4e0179_WYG_017-2b"/>
以操稱不肯碌碌後人充其所至必將名世他時當有<lb/>
讀其詩而想見其人以歆兹山之勝者余故叙而傳之<lb/>
　　　送太常周君奉使興國告祭詩叙<lb/>
今天子入繼大統之初首議推尊所生而輔導大臣以<lb/>
宗法不可紊正而繼統不得顧私據禮執論至於再三<lb/>
天子用其議卒考孝宗以端萬年之統帝所生以隆一<lb/>
時之孝事出權宜尊有所屬天下翕然是之而建說者<lb/>
獨謂追崇所生疑若未盡天子亦以為未盡也顧禮有<lb/>
<pb n="KR4e0179_WYG_017-3a"/>
經常不欲自用特付大廷議之而大臣守前議不變天<lb/>
子孝思純篤必欲申其至情微示所向諫官往往獲罪<lb/>
而二三大臣遂相繼引去於是巷議紛然謂且悉從說<lb/>
者之言而遂廢所後之禮人心危疑中外汹汹然而天<lb/>
子實不用其議也乃嘉靖三年四月有詔尊所生為皇<lb/>
帝而所以考孝宗敦所後於前議無改焉詔若曰朕於<lb/>
正統不敢有違而所生至情亦當兼盡王言一出中外<lb/>
釋然知聖天子之意特欲申其至孝焉耳於戲孝者天<lb/>
<pb n="KR4e0179_WYG_017-3b"/>
之經地之義也聖人制孝所以盡人之情以行夫禮禮<lb/>
者天理之文人事之則聖人制禮所以節人之欲以正<lb/>
其情是故天下不可一日無禮無禮則亂亦不可一日<lb/>
無孝無孝則賊夫禮與孝也凡民不可無也而况天子<lb/>
乎而况大臣有經天下之責者乎二三大臣所為不忘<lb/>
引去者欲以行夫禮也聖天子惓惓於所生者欲以行<lb/>
其孝也然孝不可無禮而禮寔有以通於孝愚於此有<lb/>
以仰見聖天子之明能用其孝以祔於禮而尤重夫二<lb/>
<pb n="KR4e0179_WYG_017-4a"/>
三大臣之去得申其禮以全夫孝孝之至禮之盡天下<lb/>
其庶乎名號既成儀文斯舉於是天子有事於園寢以<lb/>
從臣將命而太常丞周君徳瑞與焉在朝諸君咸賦詩<lb/>
贈行以余有同鄉之雅俾叙首簡始禮之舉也時多異<lb/>
議而君子或不能無疑於其間故余於此深論其事以<lb/>
備他時折衷云<lb/>
　　　送陸君世明教諭青田叙<lb/>
吾友陸君世明以鄉貢士試禮部得乙榜授青田教諭<lb/>
<pb n="KR4e0179_WYG_017-4b"/>
或謂君髙才隽望當收制科躋膴仕以大有為於時冷<lb/>
員散地非君所宜得而君不恤也國朝之制雅重進士<lb/>
之科而乙榜即進士之副然今之髙官要職非進士不<lb/>
畀而乙榜例得學職一墮其中輒不復省録浮沉常調<lb/>
或終其身其間以譽望自㧞而顯仕者間亦有之然而<lb/>
鮮矣故進取之士往往匿年規免以覬他日而或時命<lb/>
不偶迤邐嵗年乃有畢志儒官不沾一命者嗚呼豈不<lb/>
重可惜哉君少與余同遊學宫而君天才夐出矢口迅<lb/>
<pb n="KR4e0179_WYG_017-5a"/>
筆藻麗煜然每就試據案疾書視他人章追句琢方事<lb/>
思惟而君數百言已就莫不暢達隽永而傳於理故御<lb/>
史按試莫不賢異之謂其取進士不難也然每試應天<lb/>
輒斥不售自𢎞治乙卯至正徳己卯凡九試始得舉於<lb/>
鄉及試禮部又斥不售自正徳庚辰至嘉靖丙戌凡三<lb/>
試始得乙榜夫以君之才之敏如此而其進之之難如<lb/>
彼豈不有命哉茍不自省而勉焉以求其畢志儒官不<lb/>
沾一命吾不敢謂無也萬一有焉豈不重負其所有哉<lb/>
<pb n="KR4e0179_WYG_017-5b"/>
而况其所就或有出於進士之上者此君所為俯首以<lb/>
求就其所志而冷員散地有不暇恤也我國家學校之<lb/>
設甚緩也而實要也甚輕也而實重也何者世之盛衰<lb/>
繫人才之賢否而天下之賢胥學校焉出今夫脩一職<lb/>
治一事其效易見而所及有限豈若賢者之興隠然為<lb/>
一世之重而其澤之所被有不可量者然則何有於進<lb/>
士哉吾知君必以此自貴而無用彼為也雖然學校誠<lb/>
要也而或緩焉誠重也而或輕焉則系其人何如耳是<lb/>
<pb n="KR4e0179_WYG_017-6a"/>
故得其人則重且要不得其人則緩且輕君尚進於是<lb/>
哉<lb/>
　　　送周君振之宰髙安叙<lb/>
國家入仕之制雖多途而惟學校為正學校之升有進<lb/>
士有鄉貢有嵗貢嵗貢云者有司嵗舉一人焉鄉貢率<lb/>
三嵗一舉合一省數郡之士羣數千人而試之㧞其三<lb/>
十之一升其得雋者曰舉人又合數省所舉之士羣數<lb/>
千人而試之㧞其十之一升其得雋者曰進士凡今之<lb/>
<pb n="KR4e0179_WYG_017-6b"/>
名臣碩輔與夫建功植徳顯名當世者皆進士也故凡<lb/>
今之髙官要職非進士不畀進士尚矣其次則鄉貢鄉<lb/>
貢率起自冗散其得邑往往鄙小其畀授率下進士一<lb/>
等其能建功植徳自㧞而埒於進士者葢有之矣然非<lb/>
銖積寸累矻矻自守鮮不敗者非聲名隆赫突過進士<lb/>
不得顯官而浮沉常調終於下位者比比也故有志當<lb/>
時思自樹立者往往厭薄不屑必需進士以升此其所<lb/>
志良是矣而君子所恃以自見乃有出於進士顯官之<lb/>
<pb n="KR4e0179_WYG_017-7a"/>
外者余少𨽻學官同遊之士無慮百數十人而與余同<lb/>
志者才三數人三數人者其氣同其業同其發為文章<lb/>
著於行乂與夫羣試於有司無不同者盖莫不<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>然思<lb/>
以自見於世也故一時之人所望而覬其有立未嘗不<lb/>
在三數人者周君振之其一也既而三數人者以次升<lb/>
用而振之數試不利竟以鄉貢從選調得知瑞州之髙<lb/>
安振之在三數人中其名獨盛而滯於學官為獨久又<lb/>
不得進士而從選調以去故知振之者莫不惜之謂且<lb/>
<pb n="KR4e0179_WYG_017-7b"/>
不屑也而余獨不謂然何者其所恃以自見於世者在<lb/>
志在氣業在文章行乂而非以進士也且國家所謂隆<lb/>
進士之科者豈不以其所業哉其業則經史也言行也<lb/>
修治之具聖人之道也是皆學校之所講習固鄉貢之<lb/>
士之所同也嗚呼振之之所志猶夫進士也而其所業<lb/>
與其所求而至者猶夫進士也其自抜而埒於進士也<lb/>
何有哉若夫銖積寸累屹屹自守固其所素負以自立<lb/>
者而聲名隆赫突過進士以獵顯官則有命焉而非振<lb/>
<pb n="KR4e0179_WYG_017-8a"/>
之所能容心其間余固不暇為振之道也髙安瑞之輔<lb/>
邑在江右為劇地前此皆進士領之今授振之經國者<lb/>
固以進士望吾振之也振之行矣其無以鄉貢自畫<lb/>
　　　送周君天保知來安叙<lb/>
山陰周君天保以辛巳進士知兖之東阿朞年而縣大<lb/>
治當道者才之謂縣小不足為也移知應天之溧陽未<lb/>
上以憂去服闋改授滁之來安於是人咸歎之謂周君<lb/>
之才常小東阿不足為也移而去之宜得壯縣以騁而<lb/>
<pb n="KR4e0179_WYG_017-8b"/>
來安猶東阿也周君為之得㣲枉其用乎而余獨謂非<lb/>
然也我國家用人惟其才其畀授視其所堪惟進士入<lb/>
官則惟以名弟其用為縣亦惟以名弟然縣有逺近地<lb/>
有厚薄事有簡劇而人之才有能有不能或盭焉鮮不<lb/>
敗者近制稍事消息期年而察之視其治狀與地之宜<lb/>
而易置之俾得隨力展錯無廢材焉此誠經國者曲成<lb/>
夫人材類古器使之道而實非也凡今之仕有中外而<lb/>
仕外為難仕州縣為尤難縣有小大其相去不啻倍蓰<lb/>
<pb n="KR4e0179_WYG_017-9a"/>
而其為之難易亦倍蓰然而君子視之均之為不易也<lb/>
誠以縣令之職導揚風化撫字黎氓其事有祠祀有學<lb/>
校有傳置廥積有河堤道路有科差有籍帳勾稽省署<lb/>
悉總於令而盗賊蟲霜旱潦又其異者初不以小邑廢<lb/>
也茍處失其道其敗也視大邑為甚何者地狹鮮産民<lb/>
貧而寡業賦出無幾而役力章程不可但已非若大邑<lb/>
地大以饒儲偫有素而人力物産足以供之處得其道<lb/>
誠無難者是故邑無小大無難易惟在處之得其道與<lb/>
<pb n="KR4e0179_WYG_017-9b"/>
不得其道耳來安在大江之北實惟畿輔望縣其地當<lb/>
淮徐河洛之衝旱暵䖥賊嵗比不登民饑而虚而盗時<lb/>
竊發周君之行科差籍帳紛錯叢挫勾稽省畫悉萃其<lb/>
身其憂方大也而何枉之云哉或以君才敏而志髙工<lb/>
為文章力追古作喜得僻左地而以其暇逸究于其業<lb/>
又其地屬滁有瑯琊醉翁之勝而君寄興髙逺將以自<lb/>
適今若是不已負乎雖然不足病也昔者子貢問於子<lb/>
賤曰何為瘦也曰憂官政也世謂子賤宰單父彈琴而<lb/>
<pb n="KR4e0179_WYG_017-10a"/>
治則為縣而暇逸無若子賤者而其言如是則亦何嘗<lb/>
不憂哉憂得其道樂在其中矣周君亦求其道而已得<lb/>
其道雖日事吟諷肆情林壑不害其為憂官政也不得<lb/>
其道則矻矻簿書徒見其勞耳何補於治哉余嘗識周<lb/>
君之兄若弟雅聞其人及是邂逅傾吐遂得其心事盖<lb/>
能以道自勝而非可以地而易其志者㑹其鄉之大夫<lb/>
士徵文為贈遂深言之而不嫌於規也<lb/>
　　　陳氏家乗序<lb/>
<pb n="KR4e0179_WYG_017-10b"/>
陳氏家乗者長洲陳公希正所修陳氏宗譜也不曰宗<lb/>
譜而曰家乗者凡陳氏所受三朝辭命與凡累世文獻<lb/>
皆在焉陳之先徙自鳯陽由建炎南渡抵今四百年可<lb/>
考而知者元翰林學士同知太醫院事良炳而下僅僅<lb/>
七傳傳其所可知其不可知者不敢强附以重誣其先<lb/>
也按陳媯姓系出於虞周武王求虞後得胡公滿而封<lb/>
於陳因以為姓其後楚滅陳敬仲奔齊故齊楚皆有陳<lb/>
氏秦末勝起陽城死於汝陰平起陽武而封於曲逆子<lb/>
<pb n="KR4e0179_WYG_017-11a"/>
孫散處莫詳所終漢魏之間蕃實最著而莫究所始要<lb/>
皆胡滿齊完之裔也鳯陽在宋為濠州故屬楚之淮南<lb/>
漢御史大夫萬年魏尚書令矯矯子侍中騫皆故濠人<lb/>
公之先必有所祖而文獻無存莫之有考焉且學士仕<lb/>
元官三品既顯融矣在當時豈無辭命之頒交游文翰<lb/>
之贈而一蹟不傳及今子孫欲追其始藐不可得盖不<lb/>
能無遺憾焉公之為是夫亦無使後之子孫有憾於今<lb/>
猶今之於昔也余讀其書詳而核析而不分聨屬而不<lb/>
<pb n="KR4e0179_WYG_017-11b"/>
紊上不誣其所出而下焉得以引其世而所為不忘本<lb/>
始之意盖惓惓焉厚矣哉公之志也夫昧於源本不知<lb/>
所祖者失之薄援引攀附而妄祖名人者失之誣與其<lb/>
誣也無寧畧於所始而傳其疑焉乃或因仍茍簡併其<lb/>
所知廢而弗録時移世易子孫至不相通如蘇洵氏所<lb/>
謂相視如途人然失亦甚矣其又甚者歐陽子曰不知<lb/>
姓之所自而昩昭穆之叙則禽獸不若嗚呼可不懼哉<lb/>
若公者庶乎免夫其得逭於歐陽子之責也已公名寵<lb/>
<pb n="KR4e0179_WYG_017-12a"/>
以儒醫擢用厯官太醫院使致仕進通政使司右通政<lb/>
云<lb/>
　　　宜興善權寺古今文録叙<lb/>
宜興古荆溪之地帶江襟湖在東南為山水之邑谷巖<lb/>
幽窅流瀨清激昔人有樂死之願其勝有可想者又壤<lb/>
僻而迂更兵燹為少故又多古刹名蹟善權寺其一也<lb/>
寺據離墨山之南麓有三洞之勝榱甍桓桓猶唐故物<lb/>
豐碑巨刻亦往往而在然其事具郡乗甚畧而寺未有<lb/>
<pb n="KR4e0179_WYG_017-12b"/>
特志也寺僧方策取金石之存者合近時名賢篇詠輯<lb/>
為古今文録於是山之文獻始備而其勝乃益顯夫山<lb/>
水之在天下大率以文勝彼固有竒瑰麗絶無待於品<lb/>
題者而文章之士又每每假是以發其中之所有卒亦<lb/>
莫能廢焉柳子厚記永柳諸山本以攄其抑鬱不平之<lb/>
氣而千載之下知有黃溪鈷鉧者徒以柳子諸記耳然<lb/>
則山水之勝果不有待於文哉若夫佛氏之學務以悉<lb/>
空諸有而言語文字又其所幻而惡焉者然而古之名<lb/>
<pb n="KR4e0179_WYG_017-13a"/>
僧勝士又不皆離乎言語文字之間而其名迄以是傳<lb/>
豈無上之業未易登援而言語文字即其次耶此䇿之<lb/>
所以惓惓於文録之輯也策又發山水之竒釐為二十<lb/>
四詠而吾鄉沈啓南先生悉為賦之是又不特能輯其<lb/>
成而已余嘗約策遊山中而未能遽往姑叙其書以先<lb/>
之<lb/>
　　　晦菴詩話叙<lb/>
子朱子之學以明理為事詩非其所好也而其所為論<lb/>
<pb n="KR4e0179_WYG_017-13b"/>
詩則固詩人之言也嗚呼理固無不該也而况詩乎哉<lb/>
世盖有工於吟諷而不得其故者或終日論議而諧諸<lb/>
音聲輒不合作要之其於理於詩皆未為有得也練川<lb/>
沈文韜氏以明經遊學官而特好為詩取凡朱子平日<lb/>
論詩之語萃而為書曰晦菴詩話豈將㑹理與詩而一<lb/>
之耶夫自朱氏之學行世學者動以根本之論刼持士<lb/>
習謂六經之外非復有益一涉詞章便為道病言之者<lb/>
自以為是而聽之者不敢以為非雖當時名世之士亦<lb/>
<pb n="KR4e0179_WYG_017-14a"/>
自疑其所學非出於正而有悔却從前業小詩之語沿<lb/>
譌踵敝至於今漸不可革嗚呼其亦甚矣說者往往歸<lb/>
咎朱氏而不知朱氏未始不言詩也觀於文韜之書可<lb/>
槩見已若其所論當自有識者取之小子何述哉<lb/>
　　　重刋舊唐書叙<lb/>
嘉靖己亥吳郡重刋唐書成書凡二百巻本紀二十巻<lb/>
志三十列傳百有五十石晉宰相涿人劉昫撰初御史<lb/>
紹興聞人公詮視學南畿以是書世無梓本他日按吳<lb/>
<pb n="KR4e0179_WYG_017-14b"/>
遂命郡學訓導沈桐刋置學宫工未竟而公以憂去及<lb/>
是書成以書來屬徵明為叙按唐令狐徳棻等撰武徳<lb/>
貞觀兩朝國史至吳兢始合前後為書百巻而柳芳韋<lb/>
述嗣緝之起義寧訖開元僅僅百餘年而于休烈令狐<lb/>
頔以次增緝之起建中而止於大厯元和以後則成於<lb/>
崔龜從厥後韋澳諸人又增緝之凡為書百四十有六<lb/>
巻而芳等又有唐厯四十巻續厯二十二篇皆當時紀<lb/>
載之言非成書也晉革唐命昫等始因舊史續成此書<lb/>
<pb n="KR4e0179_WYG_017-15a"/>
然五代史昫傳不載此事豈其書出一時史館而昫特<lb/>
以宰相領其事耶然不可考也或謂五代搶攘文氣卑<lb/>
弱而是書紀次無法詳畧失中不足傳逺宋慶厯中詔<lb/>
翰林儒臣刋修之自慶厯甲申至庚子厯十有七年成<lb/>
新書二百二十五巻視舊史削六十一傳而增傳三百<lb/>
三十有一别撰宰相方鎮及宗室世系宰相世系四表<lb/>
續撰儀衞及選舉及兵及藝文四志所謂其事則增於<lb/>
前其文則省於舊實當時表奏之語而弟賞制詞亦謂<lb/>
<pb n="KR4e0179_WYG_017-15b"/>
閎博精覈度越諸子良以宋景文歐陽文忠皆當時大<lb/>
手筆而是書實更二公之手故朝野尊信而舊書遂廢<lb/>
不行然議者則以用字竒澀為失體刋削詔令為太畧<lb/>
固不若舊書之為愈也司馬氏修通鑑悉據舊史而於<lb/>
新書無取焉惟周益公稱其刪繁為簡變今以古有合<lb/>
於所謂文省於舊之論而劉元城顧謂事增文省正新<lb/>
書之失唐庚氏尤深斥之乃極言舊書之佳其所引决<lb/>
海救焚引鴆止渴之語豈直工麗而已自是一代名言<lb/>
<pb n="KR4e0179_WYG_017-16a"/>
也然則是書也其可以無傳乎雖然不能無可議者段<lb/>
秀實請辭郭睎有吾戴吾頭之語新書省一吾字議者<lb/>
以為失實是矣而舊史秀實傳乃都不書夫秀實大節<lb/>
固不以此而此事亦卓偉可喜柳宗元叙事尤號竒警<lb/>
且鄭重致詞上於史館若是不得登載則其所遺亦多<lb/>
矣甚者詆韓愈文章為紕繆謂順宗實録繁簡不當拙<lb/>
於取舍異哉豈晁氏所謂多所遺漏是非失實者耶甚<lb/>
矣作史之難也心術有邪正詞理有工拙識見有淺深<lb/>
<pb n="KR4e0179_WYG_017-16b"/>
而史隨以異要在傳信傳著不失其實而已今二書具<lb/>
在其工拙繁簡是非得失莫之有揜焉彼斥新書為亂<lb/>
道誠為過論而或縁此遂廢舊史又豈可哉此聞人公<lb/>
所為梓行之意也是書舊嘗刻於越州巻後有教授朱<lb/>
倬名倬忤秦檜出為越州教授當是紹興初年抵今四<lb/>
百年矣其書復行而公又出於越其事豈偶然哉先是<lb/>
書久不行世無善本沈君僅得舊刻數十冊較全書才<lb/>
十之六七於是遍訪藏書之家雖殘編斷簡悉取以從<lb/>
<pb n="KR4e0179_WYG_017-17a"/>
事材閱惟審一字或數易厯三暑寒乃克就緒其勤誠<lb/>
有可嘉者因附著之<lb/>
　　　何氏語林叙<lb/>
何氏語林三十巻吾友何元朗氏之所編類倣劉氏世<lb/>
說而作也初劉義慶氏採擷漢晉以來理言遺事論次<lb/>
為書標表揚𣙜奕奕𤣥勝自兹以還稗官小說無慮百<lb/>
數而此書特為雋永精深竒麗莫或繼之元朗雅好其<lb/>
書研尋讀繹積有嵗年搜覽篇籍思企芳躅昉自兩漢<lb/>
<pb n="KR4e0179_WYG_017-17b"/>
迄於有元上下千餘年正史所列傳記所存竒踪勝跡<lb/>
漁獵靡遺凡二千七百餘事總十餘萬言類列義例一<lb/>
惟劉氏之舊而凡劉所已見則不復出品目昈分維三<lb/>
十有八而原情執要實惟語言為宗單詞隻句往往令<lb/>
人意消思致簡逺足深唱嘆誠亦至理攸寓文學行義<lb/>
之淵也而或者以為摭裂委𤨏無所取裁骫骳偏駮獨<lb/>
能發藻飾詞於道徳性命無所發明嗚呼事理無窮學<lb/>
奚底極理或不明固不足以窮性命之蘊而辭有不達<lb/>
<pb n="KR4e0179_WYG_017-18a"/>
道何從見是故博學詳說聖訓攸先修辭立誠畜徳之<lb/>
源也宋之末季學者習於性命之說深中厚貎端居無<lb/>
為謂足以涵養性真變化氣質而究厥所存多可議者<lb/>
是雖師授淵源惑於所見亦惟簡便日趨偷薄自畫假<lb/>
美言以䕶所不足甘於面墻而不自知其墮於庸劣焉<lb/>
爾嗚呼翫物喪志之一言遂為後學深痼君子盖嘗惜<lb/>
之元朗於此真能不為所惑哉元朗貫綜深博文詞粹<lb/>
精見諸論撰偉麗淵宏足自名世此書特其緒餘耳輔<lb/>
<pb n="KR4e0179_WYG_017-18b"/>
談式藝要亦不可以無傳也是為序<lb/>
　　　備遺録叙<lb/>
備遺録者録建文死事諸臣而備國史之遺也録昉於<lb/>
宋公端儀而成於張公芹郴陽何公孟春實嗣葺之今<lb/>
太倉守馮君意有未盡又為補益而幷刻之刻成使門<lb/>
人太學生王夢祥視余畀叙首簡夫忠孝節義天下之<lb/>
大閑死義之人國家元氣之所繫昔之論者謂夷齊存<lb/>
殷以排周周以有道興而夷齊不害為仁聖人亟稱之<lb/>
<pb n="KR4e0179_WYG_017-19a"/>
所以礪生民而窒不軌也自古國家未嘗無骨肉之變<lb/>
而唐之太宗出不得已然不免後世之論者春秋之義<lb/>
也我國家壬午之際事出非常視臨湖之事尤為有名<lb/>
而一時死事之臣獨視王魏諸臣為有光夫王魏身事<lb/>
建成親覩臨湖之事卒之反面以事太宗曾不聞有所<lb/>
狥其豐功偉績為一代宗臣而天下之人莫有異議徒<lb/>
以髙祖在上而王魏固髙祖之臣也然則齊黃諸臣獨<lb/>
非我髙皇之臣乎即使睢紆避禍以全身立功獨不得<lb/>
<pb n="KR4e0179_WYG_017-19b"/>
引王魏以自葢乎乃皆駢首就戮之死不悔者則大閑<lb/>
之不可踰耳而我國家元氣之正與再世作養之功不<lb/>
可誣也惟是統紀不立史事廢闕寔非細故文皇晩嵗<lb/>
稍稍悔悟葢嘗形諸言矣而當時無有將順之者遂使<lb/>
一時之事泯没不傳則靖難諸臣不能無責焉自睿皇<lb/>
以還國禁漸弛乃今遂不復諱實維累朝列聖之盛所<lb/>
謂礪生民而窒不軌者固古聖人之意也<lb/>
　甫田集巻十七<lb/>
</p>
<p>
</p>
  </div>
<div>
<head>甫田集巻十八</head> <lb/>
    <p>
<pb n="KR4e0179_WYG_018-1a"/>
欽定四庫全書<lb/>
　甫田集巻十八<lb/>
　　　　　　　　　　　　明　文徵明　撰<lb/>
　　記八首<lb/>
　　　相城沈氏保堂記<lb/>
沈氏自繭菴徵君以儒碩肇厥家二子起而繼之曰陶<lb/>
菴曰同齋嫓聲麗迹鬱為時英至于今而石田先生遂<lb/>
以布衣之傑隆望當代薄海外内莫不知誦之於戲盛<lb/>
<pb n="KR4e0179_WYG_018-1b"/>
矣而君子於此有憂焉盖其侈滿成習易為驕誕勢之<lb/>
所至有不終之漸此維時所為作保堂也維時之言曰<lb/>
鴻藐一身上統百年之緒屬當仍世隆奕至於鴻小子<lb/>
而有弗克實辱前人余於是知維時為能保有其家也<lb/>
夫士之於世莫不欲有所藉焉以為之地何者詩書之<lb/>
澤衣冠之望非積之不可而師資源委實以興之不幸<lb/>
而門第單弱循習陋劣庸庸惟其常其或庶幾自㧞而<lb/>
亢焉則深培痛湔銖銖寸寸咸自吾一身出厥亦艱哉<lb/>
<pb n="KR4e0179_WYG_018-2a"/>
人惟其艱也而又能是也於是相與譽之有弗良亦置<lb/>
弗責其素微無異也使其有一綫之承則人得以比而<lb/>
疵之以為而門戸若是而父兄若是聞見麗澤若是而<lb/>
弗能是是不肖者從而曰是某氏之子也可不懼哉夫<lb/>
門第之盛可懼如此乃不若彼無所恃者之易於為賢<lb/>
豈此之所負固重哉維時恂恭不暴雅篤倫理菑畬所<lb/>
入可以裕慾而顧惟圖史之癖尋核讐校不廢而益勤<lb/>
使其素㣲無異其誰弗譽之乃今硜硜然保之若猶不<lb/>
<pb n="KR4e0179_WYG_018-2b"/>
足殆二三前烈有以揜之歟雖然㣲是二三前烈其孰<lb/>
抵維時之成若是所謂師資源委積而興之者深矣今<lb/>
能不以得之深自多而以負之重自懼斯其至不但保<lb/>
而止也而何盛大不終之足憂邪他日維時徵余言記<lb/>
堂余因就其意以發之若夫保其田廬以拓其植業則<lb/>
一耕䜿勤朴者裕為之非余所以望於維時也<lb/>
　　　沈府君石表陰記<lb/>
太史延陵公之表沈府君之墓也稱其良於醫而書其<lb/>
<pb n="KR4e0179_WYG_018-3a"/>
治療之實嘗騐於人尤彰灼者若干事事核而詳文繁<lb/>
而不殺其法盖昉於太史遷遷所論次多簡質而於太<lb/>
倉公之事加詳凡所為治病死生驗者幾何人主名為<lb/>
誰及所投療何藥並條列之不厭噫遷殆有意哉而延<lb/>
陵公所為厯厯於是者亦豈茍焉以狥其子孫之意哉<lb/>
而為之子孫者則不可不謂之幸也府君之子鍔既伐<lb/>
石登公之文乃來乞余言刻諸石陰維古縣而窆而墓<lb/>
道樹碑於是有文字以表功徳政事其文或周匝書之<lb/>
<pb n="KR4e0179_WYG_018-3b"/>
漢以降别為文書石之陰者則記碑之闕逸或疏族屬<lb/>
支庶而已至柳河東乃悉記其先友名氏於先君石表<lb/>
之背用以著其父之交遊之良也而後世誦之謂柳子<lb/>
善能顯其親焉府君所交遊余不得而知也而其事則<lb/>
有不待先友而必顯者夫以倉公之藝之良固有不可<lb/>
沒者而所以不沒則不為無恃於遷何者遷職太史而<lb/>
又有良史才故其書古今不廢而倉公之事得以附見<lb/>
今延陵撡海内文柄而職亦在太史其表府君之藝之<lb/>
<pb n="KR4e0179_WYG_018-4a"/>
良雖不敢便謂比隆倉公而所為麗以不沒者視倉公<lb/>
無負也嗚呼是豈徒鍔之幸哉固府君之所恃歟府君<lb/>
之葬一時文學名卿為志銘為誄為挽悼之詞所以發<lb/>
府君之濳者畧備是固府君交遊之良也他日豈獨可<lb/>
以考見先友名氏而已邪<lb/>
　　　侍御陳公石峯記<lb/>
莆多名山而烏石在郡城竒麗崷崒實用鍾莆之秀侍<lb/>
御陳公之居在焉公自號石峯蓋取諸此公之言曰吾<lb/>
<pb n="KR4e0179_WYG_018-4b"/>
名琳琳美玉也然不有治焉斯亦璞而已矣烏所取器<lb/>
哉詩不云乎他山之石可以攻玉吾之有取於是非徒<lb/>
以山為也夫公以明執法奉天子明命視學南畿士之<lb/>
仰公而治者衆矣而公顧為此若有不足焉者嗚呼此<lb/>
公所為不可及而足以厲多士率一方也盖人之情喜<lb/>
護其所不及而恬於自恕操辭履事往往賢智自列或<lb/>
謬為退託而其心固不欲人之加之也然而卒亦無能<lb/>
加人始以其有是心是以不能自固而卒之出人之下<lb/>
<pb n="KR4e0179_WYG_018-5a"/>
也亦宜矣茍為自下則非有越人之才者不能夫又誰<lb/>
得而尚之公不忘取助於石亦惟其玉哉而况烏石為<lb/>
公之所麗哉或謂一山一石惟人之嗜而公顧欲專之<lb/>
且烏石在莆非可得私也而不知其有所謂獨得者不<lb/>
皆以境也是故嶙峋嶻嶪蒼然萬仞其秀若焉其壁立<lb/>
若焉仰睇有肅爰以樹節瞻斯巖巖而端委以之利其<lb/>
㢘隅植其靡敗雖若有得於山而實公所素負以立身<lb/>
而率人者而兹山固將假公而重於世也然則雖謂之<lb/>
<pb n="KR4e0179_WYG_018-5b"/>
公之所有亦何不可哉公以粹美之質履明潔之操而<lb/>
優之以精深宏博之學夫亦至矣而其心每抑下雖以<lb/>
某之無似且在諸生之列而必以記命之是其好學下<lb/>
問優於天下而人將追而莫之及也夫公方以卑抑下<lb/>
人而人至於不可及人亦何為而不思所以置其身哉<lb/>
今江南士習以器業相髙譽聞相取下而切劘之功盖<lb/>
寡公所為拳拳於是者某有以知公非直自為而已也<lb/>
　　　鐵柯記<lb/>
<pb n="KR4e0179_WYG_018-6a"/>
少司馬吾蘇劉公自號鐵柯故太保吳文定公及今少<lb/>
傅守谿公皆為之說他日以示某曰吾初官内臺念古<lb/>
御史冠鐵柱示不撓也於是思有以自勵及嘗觀於松<lb/>
栢喬喬千尺貫四時不改柯易葉與鐵參勁竊又慕之<lb/>
俄得漢銅章故有鐵柯字此殆造物者成吾志也遂以<lb/>
自况而人亦諒之不以為過二公之文雖所取義不同<lb/>
實皆吾之意子尚繹而記之某晩學猥劣安敢自列於<lb/>
二公顧公之意不可無復也則為之言曰公起家進士<lb/>
<pb n="KR4e0179_WYG_018-6b"/>
為良有司入為名法從進躋列卿歴事三朝踐敭中外<lb/>
餘三十年持防軌法所至必信用是幾蹈不測然甫躓<lb/>
即奮更涉險夷而其志愈厲不懾天下士以為至剛而<lb/>
不知其所操以用世者有法焉而非徒以氣為也公居<lb/>
常若易與而廉稜整整弗少㢮立朝不修鷹隼摶擊之<lb/>
峻而人憚其嚴有所揆畫必審顧所重而所執惟典憲<lb/>
之仍猝遽之途履之若素阻險糾棼持之維中葢其才<lb/>
志圓融足以<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>變需急而視其法不少軒輊夫法之立<lb/>
<pb n="KR4e0179_WYG_018-7a"/>
也凡以濟天下之事云爾脂韋媕婀茍事狥情無足論<lb/>
者若夫矯抗直前靡所顧藉而慷慨激烈以階禍首難<lb/>
以求必勝夫剛此足以收其名而已天下之事何賴哉<lb/>
古之大臣在重厚堅定重厚能以法平堅定則能法守<lb/>
法平而守天下之剛孰踰焉公以風聲樹之而取况乎<lb/>
是凡以為法也志乎天下者顧法何如耳奚必矯矯孑<lb/>
立求勝於氣然後為能盡其剛哉昔劉器之不為枉矯<lb/>
過激之行而耿挺特達卓有建明至於顛頓困踣曾不<lb/>
<pb n="KR4e0179_WYG_018-7b"/>
少變而蘇軾氏以鐵漢目之公殆有慕于是者然器之<lb/>
迄用斥廢而公受知天子向顯於時此則有遇不遇存<lb/>
焉公不以其所幸遇自足而顧有取於彼之不獲以用<lb/>
自振則雖日益昌達而不害其為錚錚也<lb/>
　　　太倉周氏義莊家塾記<lb/>
宗法之立學惟其基也而教從興焉周禮大司徒五家<lb/>
為比五比為閭四閭為族五族為黨黨有正族有師閭<lb/>
胥比長咸以教也然其為教不過曰敬敏任恤曰孝友<lb/>
<pb n="KR4e0179_WYG_018-8a"/>
睦婣其所務而力者莫非親親之事幼而習之既壯行<lb/>
之久而安焉雖有間隙乖刺不能出其間矣宗法之易<lb/>
行夫豈獨其勢然哉此周氏家塾之所為作也塾之制<lb/>
合凡族之子弟而教之其義蓋出於比閭族黨而以宗<lb/>
法通之也初周之良曰元學君念其族屬衍大或貧不<lb/>
能自㧞也思闢義田贍之而力不輔志則篤意教其子<lb/>
曰庶幾他日有能成吾志者葢元學沒而義莊成其事<lb/>
實舉於諸子之賢而協而其尤彦而達者曰王府審理<lb/>
<pb n="KR4e0179_WYG_018-8b"/>
世鄉貢進士在凡事之舉違莊之規約咸從審畫又請<lb/>
於朝下有司摭實加章程焉夫要束之詳所以重後人<lb/>
之守而文法之立固將為僨事之防然防有所未至詳<lb/>
有所不及固不若謹其性漸其心而使之濡染於耳目<lb/>
尋常之中之為至也此古之聖賢所為囿天下於至理<lb/>
而教莫先焉教立而理明善復而義篤斯何患乎道之<lb/>
不行事之不集哉以元學君一念之㣲而能使其子舉<lb/>
其事於既沒數十年之後雖其志有所在而亦諸子服<lb/>
<pb n="KR4e0179_WYG_018-9a"/>
儒明理之所致也此足以白其教之效矣矧於此而加<lb/>
詳焉其事效所至豈獨一家一族而止而實一家一族<lb/>
所恃而重焉者其或本之不務而末是資或義之不篤<lb/>
而利是圖甚或讒就鬭䦧以隳成業棄禮犯分貽辱前<lb/>
人此豈立塾之意哉此正今日周氏諸君所宜置憂也<lb/>
余於周有㜕而重其舉有合於宗法且得善後之道故<lb/>
樂記其成而必及其可憂者固諸君之意也若其教詔<lb/>
之詳有審理君所條塾規兹得畧云<lb/>
<pb n="KR4e0179_WYG_018-9b"/>
　　　正始堂記<lb/>
錫故多鉅族往往數百年不輙衰其彌文質行有以垂<lb/>
緒而禮閑義訓寔又引之非獨菑播之勤共偫程省如<lb/>
昔所謂髙訾富人而已鄒君時用者宋元祐名臣忠公<lb/>
之裔自其先君承事植義厚生用能充其業至于今若<lb/>
干年而時用君益用衍拓膏腴連延布泉流溢然而人<lb/>
繁物阜浸入靡薄懼不可以訓乃作正始之堂所以示<lb/>
肅中閨而式于百度也於此有節焉曰内行不踰閾外<lb/>
<pb n="KR4e0179_WYG_018-10a"/>
言不入於閫而弗敢忘也有事焉曰主饋絍箴親蠶潔<lb/>
菜而弗能越也夫亦㣲矣而君子從以觀人故有威加<lb/>
宇内而或不能刑于寡妻望隆朝著而不得收譽於鄉<lb/>
曲此豈不足於外哉是故先王之治必本於闗睢麟趾<lb/>
而葛覃采蘋國風所為詠嘆也夫以霍子孟忠勤慎飭<lb/>
勳名塞天一不制於霍顯遂以塗敗而晏子之御徒以<lb/>
婦人一言自㧞為大夫閨門之効固不可誣也哉易曰<lb/>
父父子子兄兄弟弟夫夫婦婦而家道正正家而天下<lb/>
<pb n="KR4e0179_WYG_018-10b"/>
定矣聖賢之業至於定天下極矣而其本始乃在於閨<lb/>
門之間然則斯堂也非鄒氏所由以盛者歟夫鄒氏有<lb/>
忠公為之基而紹以承事之茂碩又重之以時用之好<lb/>
脩所為引其世而綿其澤無不足者而時用之意若皆<lb/>
不可恃而必有待於是其為慮深矣誠以盛大者慾之<lb/>
所滋而恩之勝也義有所不能克持不能克之恩而濟<lb/>
以方滋之慾其卒也豈惟不能正其家而已邪此時用<lb/>
之所懼而余所為深言也<lb/>
<pb n="KR4e0179_WYG_018-11a"/>
　　　記中丞俞公孝感<lb/>
大中丞桐廬俞公文章政業卓然名臣而有至行公之<lb/>
父鄖陽公仕成化間為名御史以直言謫判澧州浮沉<lb/>
下寮數年再起守鄖陽致仕治任且歸俄遘疾宿留數<lb/>
月鄖睦相去數千里聞問不相及而公方以諸生𨽻學<lb/>
官法又不得輒去昕夕憂懸一日以事宿所親家夜聞<lb/>
鳴金起坐呼從者曰大人得無有異乎何為惕息不能<lb/>
眠也比至果然蓋鄉人在太學者傳鄖陽死矣公投地<lb/>
<pb n="KR4e0179_WYG_018-11b"/>
大慟絶而復蘇即夕馳歸謀走鄖候之家人以公身弱<lb/>
不習道路百方譬止不從曰吾居此以日為嵗其能安<lb/>
乎詰朝遂行是嵗甲辰五月十有三日也及渡鄱湖瀰<lb/>
望皆水公私舟蟻泊莫可致詰迤邐至九江九江舟楫<lb/>
往來之衝官於此𣙜舟焉公遵陸問訊冀萬一邂逅也<lb/>
時公憂惶困瘁蓬垢無人色兩童掖之踉蹌行道上人<lb/>
問得其故莫不憐之或言官舟不受㩁非有故不泊公<lb/>
仰天竊嘆方不知所出一人前拜曰郎君何以至此視<lb/>
<pb n="KR4e0179_WYG_018-12a"/>
之則其家老蒼頭也問其來乃鄖陽夫人道中思鱠泊<lb/>
舟求魚方次湖口耳公聞言驚絶掖至舟見鄖陽方無<lb/>
恙也相持大慟又絶盖自上道至此驚潰百出顛仆欲<lb/>
絶者屢矣既定叙所歴則公離家之辰正鄖陽解任之<lb/>
日而艤舟之頃即公倉遑問道之時也長江渺瀰颿檣<lb/>
下上日以萬數風駛水疾一逝千里使其時非以鱠故<lb/>
則不泊或泊焉後先差池欲邂逅一見得乎公父子相<lb/>
去數千里非有期集徒以一念之誠而求諸去來瞬息<lb/>
<pb n="KR4e0179_WYG_018-12b"/>
之頃如投劵取物不爽晷刻殆有神出于其間非公孝<lb/>
誠純至何以臻此既而鄖陽道卒嘗藥視斂公得盡心<lb/>
焉不然公且抱無涯之悲而向者鄉人妄傳豈亦天有<lb/>
以啓之耶嘗讀宋史丹稜唐伯虎者其父游瀘南伯虎<lb/>
夢收父書有亟來字夜蹴其弟庚曰父得無他乎吾心<lb/>
動矣即日裹糧趨瀘南黎明走洪川將僦舟而江水盛<lb/>
怒聲摇數十里客舟布岸不敢動伯虎徬徨堤上得漁<lb/>
艇跳入叱僕夫解維抵瀘而其父果病遂迎侍以歸居<lb/>
<pb n="KR4e0179_WYG_018-13a"/>
數日而卒伯虎仕不顯無他政業可書獨以兹一事得<lb/>
列史官作史者殆有意也公之事與伯虎類而公投足<lb/>
於渺茫無據之地以取必於去來瞬息之間其事視伯<lb/>
虎又有不偶然者顧公方向顯於時竒功雋烈將彪炳<lb/>
簡策此特其一節耳雖然君子論人必於其微觀公為<lb/>
是其卓絶之行已槩見於平居未仕之時而况孝為百<lb/>
行之源可以一節少之乎敢私列之以俟操史筆者公<lb/>
名諌字良佐其父名藎字某<lb/>
<pb n="KR4e0179_WYG_018-13b"/>
　　　王氏敕命碑陰記<lb/>
封監察御史王公瑾受命之十年正徳庚午卒於吳門<lb/>
里第又三年葬陽山大石塢於是其子髙州府通判獻<lb/>
臣奉公所受制詞勒石墓道其言若曰臣獻臣鄙謬弗<lb/>
率荷蒙先皇帝㧞擢參聨諫列三載考績不以獻臣無<lb/>
似俾得推恩其親而先臣瑾實與賜焉同時雖多被命<lb/>
而親存者無幾又在逺外内廷恭謝先臣瑾一人而已<lb/>
鴻恩休命所為寵賁臣父子者至深厚也臣獻臣日夕<lb/>
<pb n="KR4e0179_WYG_018-14a"/>
兢懼思効萬一以圖無負先皇帝之知用有糾繩靡復<lb/>
顧忌旋被中傷幾臨不測或教先臣瑾求援當路毅然<lb/>
不從曰吾子之仕吾固教之忠矣茍不率職則國有明<lb/>
憲明天子在上吾敢貳於吾君以行吾私哉臣獻臣卒<lb/>
賴先皇帝之仁獲保首領比嵗中外多事一時寵命或<lb/>
被追奪而先臣秖修慎履迄保榮名以沒凡以荷先皇<lb/>
帝之明也獻臣不有表章是忘先皇帝之明棄前人之<lb/>
烈也獻臣為是懼今兹歸守先臣墳墓顧瞻鼎湖薄天<lb/>
<pb n="KR4e0179_WYG_018-14b"/>
萬里圖惟日光雲章垂耀琬琰而未死餘生庶幾猶在<lb/>
昭囘之下爾於戲盛哉狐突有言子之能仕父教之忠<lb/>
古之制也策名委質貳乃辟也父教子貳何以事君觀<lb/>
於王公之事其猶狐突矣乎突遇晉懷不免刑戮而公<lb/>
遭逢昌㑹既已賁及其身而褒揚徳義又特被之綸縯<lb/>
垂示無窮是豈獨王氏一家之幸而已哉某與公通家<lb/>
目覩其盛敢遂論次其語列諸石陰<lb/>
　甫田集巻十八<lb/>
</p>
<p>
</p>
  </div>
<div>
<head>甫田集巻十九</head> <lb/>
    <p>
<pb n="KR4e0179_WYG_019-1a"/>
欽定四庫全書<lb/>
　甫田集巻十九<lb/>
　　　　　　　　　　　　明　文徴明　撰<lb/>
　　記五首<lb/>
　　　沈氏復姓記<lb/>
長洲朱天民既復姓沈氏來言於余曰吾沈氏世居吳<lb/>
中相傳數百年矣我先君壻於朱先外祖廷禮無子養<lb/>
外孫為孫故吾兄弟皆氏朱而嗣於朱於是四十年餘<lb/>
<pb n="KR4e0179_WYG_019-1b"/>
矣某自知事便思復之顧氏名録於學官不可私易也<lb/>
㑹御史按學吳中得以情告下其事有司如所請乃以<lb/>
正徳戊寅正月之朔告於先祠復今姓易名曰民望歸<lb/>
嗣於沈求於朱之族得再從姪輪告於廷禮之祠使嗣<lb/>
於朱嗚呼自吾失姓來恒懼不得追復其始以斬先世<lb/>
之澤貽辱先人今幸而獲志不可無言以示我後人子<lb/>
其為我記之竊惟古者天子建徳因生以賜姓而子孫<lb/>
别而為氏故有以字氏者有以諡氏者以官以爵若事<lb/>
<pb n="KR4e0179_WYG_019-2a"/>
者今之姓即古之氏也古氏雖多所從然莫不各本其<lb/>
所始百世而下雖叅錯紛糾可以一考而得其說雜出<lb/>
於傳記而左氏特書之不可廢也自秦有贅子子孫乃<lb/>
有以外氏為氏者吾吳中故多秦贅縁是而易姓者十<lb/>
室而四五至有名世大臣不能免者馴而習之往往不<lb/>
知其姓之所自出不知姓之所自出而昧昭穆之叙歐<lb/>
陽子以為雖禽獸不若也夫人而至於禽獸不若亦已<lb/>
甚矣而其所失乃在於區區姓氏之間然則人可以不<lb/>
<pb n="KR4e0179_WYG_019-2b"/>
知所謹哉閭井小民困陋習敝無足異者而名世大臣<lb/>
足以有為乃不知出此在當時豈有甚不得已者乎及<lb/>
今嵗月既遷族屬衍大雖有賢子孫無能為矣豈非當<lb/>
時之罪哉天民為此其亦無使後之人有慨於今日也<lb/>
若其縁情據禮續廷禮之嗣實惟仁道所在而不忘所<lb/>
始有孝存焉天民庶幾知仁孝之理哉<lb/>
　　　褒節堂記<lb/>
正徳八年癸酉御史按河南上言汝寧民劉漢死妻余<lb/>
<pb n="KR4e0179_WYG_019-3a"/>
年十九矢死弗貳漢且葬喪行而水至余阻不得渡便<lb/>
哭踊溺水自殞父母救出之尋就雉經亦以覺免既求<lb/>
死不得乃撫二嵗孤林以居閱三十有五年養舅姑以<lb/>
夀終子亦成立今余年五十有三法應旌表事下所司<lb/>
核實以聞詔旌其門曰貞節有司奉詔書事惟謹乃十<lb/>
年乙亥樹表復其家如制於是其子亦登名薦書為鄉<lb/>
進士矣乃作褒節之堂用侈上命他日以縣文學來教<lb/>
長洲進其門生文某使為記曰吾微母夫人無以有今<lb/>
<pb n="KR4e0179_WYG_019-3b"/>
日微明天子至恩無以昭母夫人之徳如今日此吾所<lb/>
為名堂也余惟我國家以彛倫正天下而節孝莫先焉<lb/>
誕章敷治每申飭之有司課績用為殿最若是重矣然<lb/>
而以天下之大民物之庶而嵗之所上不能幾人推核<lb/>
之餘能終與明詔者加鮮焉其事誠有不易至者而非<lb/>
徒以其節也於此有限列焉年未三十而寡及五十而<lb/>
後旌未及五十與三十而寡者不與也夫豈以其非節<lb/>
耶惟是天下之大民物之庶非有限列焉則事力有所<lb/>
<pb n="KR4e0179_WYG_019-4a"/>
不及巧偽有所不能防其勢不得不然而人之所遭有<lb/>
幸不幸是故自其始遭比於五十踐更涉歴非獨一時<lb/>
而艱難變故非只一事幸而得全者蓋亦有數不幸不<lb/>
及年而死又不幸無子或有子而非賢皆所不得也此<lb/>
又出於法制之外有非吾人所得而强焉者而曠蕩之<lb/>
恩固所不能周也若余夫人之事與年足登法式而合<lb/>
於褒表矣然非有吾師文學君之賢以為之子其旌與<lb/>
否不可知也吾聞夫人之於文學也慈不忘教期於必<lb/>
<pb n="KR4e0179_WYG_019-4b"/>
成其始非直為今日也而今日之事卒用賴之夫豈幸<lb/>
而致哉文學君不忘母訓推衍國恩以為是堂其亦有<lb/>
意乎哉其教吾邑也軌法緒正必舉其職嘗曰吾惟無<lb/>
負吾君以求無遺吾母之憂耳是固名堂之意也而吾<lb/>
於此得忠孝之理焉是為記<lb/>
　　　長洲縣重修儒學記<lb/>
嘉靖十有五年嵗在丙申秋八月長洲縣重修儒學成<lb/>
乃是月四日丁亥知縣事渭南賀侯躬率博士弟子釋<lb/>
<pb n="KR4e0179_WYG_019-5a"/>
菜於先師孔子新宫桓桓豆籩惟飭陟降旋辟儼肅有<lb/>
儀父老賓屬爰觀爰慶謂數十年來所未有既明日諸<lb/>
博士弟子相率言於某曰惟兹長洲實蘇之輔邑邑有<lb/>
廟學而制統於郡故事月朔廟謁春秋有事縣官師生<lb/>
旅拜於郡學以為故常有祭田瘠薄不足更費嵗時惟<lb/>
學官行事而有司不與也頃嵗有司之賢者間一行之<lb/>
牢醴狼籍取具臨時而其事亦不恒舉夫有司之賢有<lb/>
才者固足集事而或不然則委諸故事是故或舉或不<lb/>
<pb n="KR4e0179_WYG_019-5b"/>
舉惟其人而學之廢興以之兹學之建昉自宋季即浮<lb/>
屠氏藏殿為之陿隘弗稱歴元及國朝數有建置而踵<lb/>
其痺陋無所展拓正徳丁丑提學御史安福張公鰲山<lb/>
盡斥僧廬益之而未暇改為也侯始至以學校首政顧<lb/>
月朔不得專謁則以次日將事視學弗葺且敝慨然以<lb/>
起廢為任節用制財乗時僦工爰相厥攸亟請於監司<lb/>
於郡守既議克協悉撤其故而新之首禮殿次兩廡次<lb/>
講堂齋廬從而㦸門繚垣以若廪庾廬湢之屬亦以次<lb/>
<pb n="KR4e0179_WYG_019-6a"/>
告成礱以密石華以丹堊翬奐嚴翼實完實堅乃斥隙<lb/>
地俾居民占業而稅其閒架牟其所入以給嵗祀於是<lb/>
廟學之制始備而禮文始益弗諐謂某故學諸生也俾<lb/>
有述焉維古士見於師以菜為䞇故始入學者必釋菜<lb/>
以祀其先師是故有學則有廟廟而弗祀猶無廟也長<lb/>
洲為東南望邑學視上庠官有常貟士遊於學有常額<lb/>
而庠有廪餼事皆應於法而有廟弗祀豈其制則然殆<lb/>
有司之失也侯之為是豈獨行禮哉亦所以復國家立<lb/>
<pb n="KR4e0179_WYG_019-6b"/>
學之制焉爾夫學校之設所以育英才以為致禮之具<lb/>
其法自三代而下惟我國家為詳而其任為特重蓋仕<lb/>
者必選自有司舉於禮部然後登用於朝然非學校無<lb/>
自而升也故進雖多途惟學校之出為正而他途者不<lb/>
與宋慶厯間嘗詔天下立學矣然惟州郡有之縣不滿<lb/>
二百人者不得立至於學制雖見於程子之議而實未<lb/>
嘗用今内自畿甸外而荒服偏州鄙邑莫不有學學必<lb/>
具官士必板列必選於民秀而考其行能閑衛升黜必<lb/>
<pb n="KR4e0179_WYG_019-7a"/>
有法程而所授受肄習必孔氏之教莫不切於治理周<lb/>
於實用粹然一出於正嗚呼學校之習一出於正則凡<lb/>
有司之所選禮部之所舉與夫朝廷之所登用有不正<lb/>
焉者不可得也故百餘年來名卿鉅人所以出而為國<lb/>
家之用其立言立事與夫致身效命者莫非學校之出<lb/>
而出他途者蓋鮮也夫正學之效章明較著如此近時<lb/>
學者或厭其卑近而遊心髙逺於凡語言文字禮樂刑<lb/>
政之屬一切以為支離靡爛為不足為而惟坐談名理<lb/>
<pb n="KR4e0179_WYG_019-7b"/>
標示𤣥邈以為道在是矣而推究厥用不知其所以立<lb/>
言立事與夫致身效用於昔人何如也吾侯所為惓惓<lb/>
興學之意其亦有所擇哉或謂習久不滋事日就弛今<lb/>
之所謂學校特文具耳而何以興為是覩其迹而不知<lb/>
所以探其原也孔子曰君子之道譬猶防焉以舊防為<lb/>
無用而壞之者必有水敗以舊禮為無所用而去之者<lb/>
必有亂患侯其知所防哉侯名府字應壁己丒進士仁<lb/>
明愷弟而敏於政是役特其一事耳相是役者縣學教<lb/>
<pb n="KR4e0179_WYG_019-8a"/>
諭建昌李泓訓導安仁熊魁烏程潘佐董役者義官張<lb/>
璹<lb/>
　　　玉女潭山居記<lb/>
宜興諸山銅官離墨最巨其次穿石山峻嶻不如二山<lb/>
而巖竇虚嶷湍瀨聨絡<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>窔瑰譎最為竒勝而張公洞<lb/>
最有聞玉女潭在張公洞西南相去不三里而近相傳<lb/>
玉女嘗修煉於此唐以前名賢勝士多此遊覽而李幼<lb/>
卿陸希聲盖嘗居之一時倡酬篇詠流傳至今有以想<lb/>
<pb n="KR4e0179_WYG_019-8b"/>
見其盛也自後湮塞不通人鮮知者溧陽史恭甫葬母<lb/>
山中土人有以其地售者恭甫喜而得之乃䟽土出石<lb/>
决澮導流刳闢蠲刈盡發一山之勝幽巖絶壑靈湫䆳<lb/>
谷悉為標表而兹潭實首發之潭在山半深谷中渟膏<lb/>
碧瑩潔如玉三面石壁下挿深淵石梁亘其上如楣而<lb/>
偃草樹䝉羃中深黑不可測上有微竅日正中流影穿<lb/>
漏下射潭心光景澄澈俯挹之心凝神釋寂然忘去潭<lb/>
之漘有坻即坻為臺構重屋其上曰玉光閣閣成而潭<lb/>
<pb n="KR4e0179_WYG_019-9a"/>
之勝益靚以顯潭石之巔有靈應亭山中嘗旱禱於潭<lb/>
而雨因為亭以識潭四周無隙水伏流而南出巖石之<lb/>
下匯為小池玉潔不流為亭其上曰凝玉凝玉之西淵<lb/>
泓洄洑其流漸駛别疏一渠激其流北出行亂石間縁<lb/>
石旋轉可以流觴曰流觴嶼凝玉之南古櫸一株根柯<lb/>
鬱磻礧磈如石獨孤及詩所謂日日思璚樹者即此其<lb/>
下湍瀨瀠洄與樹暎帶曰璚樹湍漱玉軒在焉湍流西<lb/>
下折旋而南屬於灣碕石累屬如龍馬下飲如砥柱中<lb/>
<pb n="KR4e0179_WYG_019-9b"/>
矗水奔注激射如鬭再折而東水益駛石亦益竒夭矯<lb/>
如虬蟠如鼉奮飛流噴薄濺沫成輪聲震蕩如行峽中<lb/>
曰虬鼉峽峽左石梁曰沸玉橋踰沸玉橋而北地多美<lb/>
箭間以江梅曰梅竹隩琅玕所聽玉寮在焉又北偃沼<lb/>
如初月曰生明池絶沼為梁曰隔凡橋隔凡而上則玉<lb/>
陽山房也中為玉虚堂周堂為八室室三楹依易卦為<lb/>
面勢隨方署名曰純陽曰中陽曰初陽曰循陽曰明陽<lb/>
曰通陽曰來陽曰升陽自升陽北出地漸髙且廣葢山<lb/>
<pb n="KR4e0179_WYG_019-10a"/>
之麓也因山為臺嵦爽層出陟級而上延閣若干楹前<lb/>
軒施檻可以肆目曰大觀廊廊之後為丹室又後為雲<lb/>
耆臺臺方三十尺有竒始築臺而耆生也又其後為環<lb/>
玉岡由環玉岡東下出雲耆臺之左曰澄觀樓其前為<lb/>
上元祠又前為東岡别館為䕶雲莊為仙寓仙寓之南<lb/>
為來仙橋由環玉岡而西轉出玉潭之後藂祠奠焉曰<lb/>
玉清祠祀玉女也祠右隙地白礫纍纍散臥松竹間如<lb/>
羊曰初平林出初平林西行二百歩巨石盤踞環匝如<lb/>
<pb n="KR4e0179_WYG_019-10b"/>
墉曰盤玉隈自盤玉隈西上繞出山椒有亭直太湖之<lb/>
縹緲峯曰縹緲亭亭下怪石林立鯨騫獸伏競為竒狀<lb/>
嘉木出石罅一本七幹挺特修聳與石爭秀曰琪樹峽<lb/>
琪樹峽之西為集靈谷又西為飛雲洞自此下上登頓<lb/>
縁石逕而行逕盡出於山脊平壤空曠甃以文石曰瑶<lb/>
臺負臺為室曰超然宇宇後羣石掀舞如華葉駢植聨<lb/>
延如睥睨曰芙蓉城石之有竒者曰天成碑曰雨<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>曰<lb/>
小蒼弁曰青騾巖曰三珠洞曰二姑曰雙仙皆以狀類<lb/>
<pb n="KR4e0179_WYG_019-11a"/>
名而二姑雙仙之間有期仙壑由期仙壑東下二百步<lb/>
為文殊峯又東為普賢峯觀音巖在焉山自環玉岡而<lb/>
下左右盤互蜿蜒不絶總若干畝其中臺榭樓閣祠宇<lb/>
杠梁凡三十有一林壑巖竇可名者二十有三他細𤨏<lb/>
不暇紀者不在也以其地在玉女潭之陽因名玉陽山<lb/>
而標其前曰玉陽洞天玉陽洞天之東境之可紀者四<lb/>
金晶巖最勝巖去玉陽五百步軒揭如垂石下燾巉顔<lb/>
如斷齶深廣十尋其中石壁竒峭水出壁下平流兩涯<lb/>
<pb n="KR4e0179_WYG_019-11b"/>
交絡如織瀕水石坻可羅坐十客水環之如玦巖石晶<lb/>
瑩日射之㶷爍如金故云金晶金晶巖之東稍南曰佛<lb/>
窟窅陿䆳深中空洞可居别竇尤深秉炬而入詰屈不<lb/>
可窮其北為囘陽洞玉潭之水至是囘流而南故曰囘<lb/>
陽青鳥磯在焉其上有留仙橋踰橋而東為鐘竇水激<lb/>
其中聲洪如鏞也玉陽洞天之西境之可紀者六龍湫<lb/>
最勝湫去玉陽數百步在積石之下而淵濳澄湛微類<lb/>
玉潭懸艇而入中空如室石皆下垂㟏岈岝㟧不可名<lb/>
<pb n="KR4e0179_WYG_019-12a"/>
狀其後石壁挿水壁盡處有穴劣可容舟欹仄以入中<lb/>
空如外室而通明虚敞石尤竒麗縁石而上得穴甚隘<lb/>
僂而入轉出石室之下中空如土室石柱合抱色正白<lb/>
如玉曰玉陽洞此龍湫尤異處龍湫之西曰水犀洞水<lb/>
足勝舟而石壁幽峭石上有穴通天故曰水犀其水濳<lb/>
行而南出於南洞磐石之下石平衍可坐水瀠之如浮<lb/>
曰浮磐浮磐之南為君陽洞洞凡三穴最後一穴稍深<lb/>
曰白龍藏三洞相屬石皆穿漏如蹄股交峙水瀉其間<lb/>
<pb n="KR4e0179_WYG_019-12b"/>
湍激若瀧掲跣行可環遊出入彼此嘯呼與水聲相雜<lb/>
亦一竒也水自凝玉而來東南互流至此凡百折乍盛<lb/>
乍㣲乍浮乍伏而其源皆出於玉潭石自玉潭而來或<lb/>
隱或見亦皆綿亘相屬其間松檜楩楠幽蘭靈卉叢生蔓<lb/>
被與水石相蔽虧周遊其中若去塵寰歴異境既違復<lb/>
合若窮而通綺錯繡綰不出里道而羣景畢集殆造物<lb/>
者効竒呈異獨媚於兹以成一方之勝如此夫自清濁<lb/>
肇判流峙攸分而是境已具其前未暇論考之唐賢篇<lb/>
<pb n="KR4e0179_WYG_019-13a"/>
詠玉潭之外他固未有聞也由唐至今八百餘年始自<lb/>
恭甫發之豈天秘絶景必待其人之賢而勝者而授之<lb/>
耶恭甫以粹美之質具有用之才不究於時而肆情丘<lb/>
壑摉竒抉異發幽而通塞俾伏者以顯鬱者以申而無<lb/>
有所蔽夫其志豈直山水之間而已哉昔謝康樂伐山<lb/>
開徑以極遊放柳子厚發永柳諸山而著為文章皆以<lb/>
髙才棄斥用攄其抑鬱不平之氣耳或謂恭甫類是而<lb/>
實非也恭甫恬靜寡欲與物無忤而雅事養神邂逅得<lb/>
<pb n="KR4e0179_WYG_019-13b"/>
此用以自適而經營位置因見其才初非若二公有意<lb/>
於其間也雖然二公在當時或有異論而風流文雅千<lb/>
載之下可能少其名乎嗚呼地以人重人亦以地而重<lb/>
他時好竒之士遊於斯庶幾有知恭甫者<lb/>
　　　重修蘭亭記<lb/>
紹興郡西南二十五里蘭渚之上蘭亭在焉郡守吳江<lb/>
沈侯省方出郊得其故址於荒墟榛莽中顧而嘆曰是<lb/>
晉王右軍脩禊之地也今禊帖傳天下人知重之而勝<lb/>
<pb n="KR4e0179_WYG_019-14a"/>
蹟蕪廢守土者不當致意耶既三年道融物敷郡事攸<lb/>
理乃訪求故實稽遺起廢時其贏詘以次修舉而蘭亭<lb/>
嗣葺焉亭所在已非故處壞且不存而所謂清流激湍<lb/>
亦已湮塞乃翦茀决澮尋其源而通之導其流行於故<lb/>
址左右紆囘暎帶彷像其舊而甃以文石視舊加飭闢<lb/>
其中為亭榱棟輝奐攔楯堅完墨池鵞沼悉還舊觀經<lb/>
始於戊申之<hi>闕</hi>成於己酉之<hi>闕</hi>不亟其工也侯於是集<lb/>
僚友賔客而落之以書抵余俾紀其成余惟右軍去䕶<lb/>
<pb n="KR4e0179_WYG_019-14b"/>
軍而為㑹稽也其嵗月不可考而開倉賑饑上疏爭吳<lb/>
㑹賦役與執政書極陳郡中敝事其於為郡盡心焉爾<lb/>
矣蘭亭之㑹殆其政成之暇歟昔人謂信孚則人和人<lb/>
和故政多暇余於右軍蘭亭之遊有以知當時郡人之<lb/>
和已至其兩諫殷浩北伐而策其必敗若㑹稽王須根<lb/>
立勢舉而後可以有謀不然社稷之憂可立而待當時<lb/>
君臣漫不加省而卒皆蹈之晉之為國迄以不競迹其<lb/>
所為豈空言無實者使其得志行其所學而功烈施置<lb/>
<pb n="KR4e0179_WYG_019-15a"/>
當不在茂𢎞安石之下時不能用而斂其所為優游於<lb/>
山林泉石之間至于誓墓自絶嗚呼豈其本心哉若其<lb/>
所謂虚談廢務浮文妨要斯言也實切當時之敝而以<lb/>
一死生齊彭殤為妄誕於斯文特致慨焉其意可見已<lb/>
自永和抵今千數百年國有廢興人有代謝而蘭亭之<lb/>
名迄配斯文以傳其事又有出於泉石遊觀之外者君<lb/>
子於此葢有所識矣夫遊觀雖非為郡之急而考古尚<lb/>
賢亦有政者所不可廢矧蘭亭諸賢皆天下選文雅雍<lb/>
<pb n="KR4e0179_WYG_019-15b"/>
容極一時之盛委蛇張㢮古訓攸存文章翰墨又所未<lb/>
論也然而文翰之美自兹以還亦未見的然有以過之<lb/>
者則夫所以掩其心志而失其實者有以哉史稱其清<lb/>
真任率釣弋自娛亦言其迹云耳故余於沈侯之請特<lb/>
著其心之所存出於晉諸賢之上如此然則沈侯斯亭<lb/>
之復也豈獨遊觀為哉是役也侯首捐俸入以倡而一<lb/>
時僚寀若通守蕭君竒士推郡王君慎徵咸有所助貳<lb/>
守俞君汝誠最後至復相厥功於法皆得書因附著之<lb/>
<pb n="KR4e0179_WYG_019-16a"/>
侯名[啟-口+山]字子由<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0179_WYG_019-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻十九<lb/>
</p>
<p>
</p>
  </div>
<div>
<head>甫田集巻二十</head> <lb/>
    <p>
<pb n="KR4e0179_WYG_020-1a"/>
欽定四庫全書<lb/>
　甫田集巻二十<lb/>
　　　　　　　　　　　　明　文徵明　撰<lb/>
　　贊七首<lb/>
　　　元馬國珍像贊<lb/>
　　　　元賜號靖逸處士省劄云皇帝聖㫖裏集賢<lb/>
　　　　院竊見儒人馬國珍禀性剛明持身雅正讀<lb/>
　　　　書學道志操軼於古人樂善安閒簡靜宜為<lb/>
<pb n="KR4e0179_WYG_020-1b"/>
　　　　君子不為禄仕安分山林可號靖逸處士<lb/>
噫是惟有元靖逸處士馬公之像貎質而揚道幽而光<lb/>
義髙天下名動帝王錫之命書隆以名號考徳無慚於<lb/>
身有耀然而九重之意雖云能極其褒而一時議者猶<lb/>
恨未抵於用是徒見道行之可尊夫孰知隱者之所重<lb/>
盖雖真宗之賢不能奪魏野之志而和靖之稱適用為<lb/>
孤山之寵也是以節義顒如光於里閭聲名煜如久而<lb/>
弗渝余生百數十年之後亦得以起敬於丹青之餘<lb/>
<pb n="KR4e0179_WYG_020-2a"/>
　　　方質夫像贊<lb/>
是為吾友方君質夫之像也蒼顔槁如其貎之臞或視<lb/>
以為愚大裙䄡如其服之儒或誚以為迂夫孰知其行<lb/>
之拘而心舒外之枯而中腴枕詩籍書居居于于夫誰<lb/>
與徒嚴灘鑑湖然句秀而姝燦乎璣珠曾不療其貧痡<lb/>
譽籍而孚煜其載途適為造物者之所娛盖嘗稽其家<lb/>
世出𤣥英處士之後原其鄉里在金華文獻之區噫嘻<lb/>
質夫我知其人下求一世而不足上師千載而有餘<lb/>
<pb n="KR4e0179_WYG_020-2b"/>
　　　廷尉湯公贊<lb/>
大廷尉沂樂湯公既罷之六年為嘉靖十一年甲午以<lb/>
疾卒于江陰里第於是公年七十有四矣公起家進士<lb/>
歴仕中外垂四十年為良有司為明執法累更藩臬聲<lb/>
實並流晉撫貴竹繼鎮三川戡難敉邦所至振肅遂自<lb/>
御史大夫入為大廷尉且向用矣㑹朝廷有疑獄議久<lb/>
不决天子赫怒從中下其事事既反正而在廷與議之<lb/>
臣咸得罪罷譴所罷諸臣多累朝老臣一旦以詿誤去<lb/>
<pb n="KR4e0179_WYG_020-3a"/>
天下咸共惜之而公清忠練達尤為時望所屬故言官<lb/>
數有論薦久之聖意稍釋一時被罪諸臣或湔濯登用<lb/>
而公竟疾不起嗚呼豈其命耶抑天道有不可知耶惟<lb/>
公博碩脩正有徳有言進退本末皦無瑕纇居常不立<lb/>
厓異而遇事激昻不少骫骳方獄之興也聖怒叵測或<lb/>
道公自疏引却公不可曰吾位九列實與聞國政有不<lb/>
率職則國有明憲豈可首鼠其間茍為避就及詔㫖臨<lb/>
責羣臣震讋而公抗言自理觀者傍懼脅息而公弗恤<lb/>
<pb n="KR4e0179_WYG_020-3b"/>
也嗚呼若公者其古之所謂抱道守貞不為威詘不可<lb/>
利誘者哉贊曰有偉湯公國之楨碩既煜有章亦恒其<lb/>
徳發身以儒守之有道更陟險夷不易其操奕奕星朗<lb/>
憲憲六察入直文螭出奠藩臬風聲所被無有邇遐有<lb/>
庸弗釋天子曰嘉進陟大廷為廷尉平以仁以明以莫<lb/>
不經經之維何弗枉而直相古有賢孰如定國法不可<lb/>
逾民用不寃有偉湯公徳罔有遷維堯有宥臯陶執之<lb/>
維帝之仁豈臣則私維天有仁維國有法謇謇脛脛匪<lb/>
<pb n="KR4e0179_WYG_020-4a"/>
躬維烈臣罪不赦帝徳如天弗隕以捐迺歸而全古亦<lb/>
有言天王聖明位則不究道斯用亨維道之亨維志之<lb/>
得退不失身進不失職有偉湯公徳懿孔醇古之遺直<lb/>
今之令臣<lb/>
　　　張可齋少叅像贊<lb/>
嗚呼是為可齋先生少㕘張公之像氣和而平言辨而<lb/>
貞惟其秉徳之明既騫用揚亦敏有章惟其賦才之良<lb/>
奕奕文聲顯顯政譽亶收效於甲科遂宣猷于朝著方<lb/>
<pb n="KR4e0179_WYG_020-4b"/>
武皇在位之時正國家危疑之際逆豎盗權四郊多壘<lb/>
公以郎署之英適當本兵之寄發蹤厭難左右折衝迄<lb/>
靖羣冦曰籌有庸曾是弗酬顧用為異豈皦皦之易汚<lb/>
乃隆隆而來毁嶺南之擢實嬰時忌既逐于朝尋奪之<lb/>
位盖舉朝皆不謂然而公曾不以自懟優游林泉考終<lb/>
盛世雖用不盡才而志行靡虧况公論在人而此心無<lb/>
媿嗚呼先生於此亦足以自慰也<lb/>
　　　桑廷瑞畫像贊<lb/>
<pb n="KR4e0179_WYG_020-5a"/>
余家於海虞桑氏有世締至先大父淶水府君於瀹齋<lb/>
<hi>闕</hi>齋通守復講筆硯之好而柳州於先温州尤親狎故<lb/>
某獲接諸父緒餘有以知其淵源之學出廷瑞公而生<lb/>
也後不識其人他日瀹齋示某葬文畫像始得其詳像<lb/>
出瀹齋意想其惓惓不忘可重也昔人謂一鬚髪不類<lb/>
即是他人者豈論其情哉敬瞻之餘輒贊數語有腴其<lb/>
容惟徳之充曾謂是人弗永而終有襜者裾惟行之儒<lb/>
曾謂是人甫命而殂雖藉不為禁近之儲而章服猶太<lb/>
<pb n="KR4e0179_WYG_020-5b"/>
學之具豈造物者好厄於全而可見者僅永其譽顯融<lb/>
之志經術之用弗究於身發諸羣從盖不特登仕之有<lb/>
人方此文聲之靡窮曾嵗月之幾何已藐然其音容遺<lb/>
像之存意想而已顧惟手足之情又奚鬚髪之議儼然<lb/>
長軀蕭然圖書余盖得於世好漸於風聲而有以知其<lb/>
然者非獨起敬於丹青之餘也<lb/>
　　　朱秋厓像贊<lb/>
是為御史中丞秋厓朱公之像清真閒靖儼乎其儀脩<lb/>
<pb n="KR4e0179_WYG_020-6a"/>
正剛方卓乎其性早策名於彤廷旋敷宣乎民政出入<lb/>
中外敭歴臺省操靡効勤秉貞執勁雖齊政或過乎嚴<lb/>
而處心一出於正迨乎出鎮閩越聿樹風聲逺臨海嶠<lb/>
志清梟獍夫何譽者在前而議者在後事緒甫寧而此<lb/>
身已病間闗䟦涉惟在事行偃蹇﨑嶇竟以身殉惟重<lb/>
國以輕身亦守義而正命迺見之明迺志之定在公自<lb/>
以為徳之無慚而君子猶以為用之不盡也<lb/>
　　　張曲江遺像贊<lb/>
<pb n="KR4e0179_WYG_020-6b"/>
是為唐相曲江張公之像憲副洛南陳君紹儒其鄉人<lb/>
也歆其名徳常挾以自隨比奉使吳門出以相示俾余<lb/>
為之贊於戲張公丰儀醖藉意氣崢嶸文章爾雅志節<lb/>
公清郊祀之疏早已占其卓識金鏡之録益以見其忠<lb/>
貞羞仙客為比惟其正識禄山之逆惟其明此所謂有<lb/>
唐之賢相此所謂南海之精英昔嘗閱其事業於編簡<lb/>
今獲瞻其風度於丹青是誠無媿為千古之名徳宜其<lb/>
為鄉後學之所儀刑也<lb/>
<pb n="KR4e0179_WYG_020-7a"/>
　　字辭三首<lb/>
　　　王氏二子字辭<lb/>
王君清夫居金閶南濠之上地中囂㑹人習華詡利賄<lb/>
惟其常王君恬性文雅雖塵壒鞅掌而能收蓄古器物<lb/>
書畫以自適喜親賢人士夫與相過從為樂視他市人<lb/>
獨異也余間嘗過君君見其二子伯守仲寵秀頴好修<lb/>
器業並可觀竊嘆君之所為非獨可以潤身而所為沾<lb/>
溉其子者亦既可徵矣已而有司選士二子並以里儁<lb/>
<pb n="KR4e0179_WYG_020-7b"/>
補校官弟子貟於是以其父命詣余再拜請字惟古之<lb/>
冠者賔字之尊者祝之又或見於先生長者從而誨之<lb/>
若晉趙文子之於欒武子諸人是已今三加之禮已廢<lb/>
不行而命字之義固在或從而衍其字義為文而致之<lb/>
是猶祝辭之遺也然惟鄉長者與冠者之執友為宜顧<lb/>
余非其人則辭之踰年不得命其師沈明之余友也又<lb/>
從為之請乃即其名義訓之守之文從官從寸寸法度<lb/>
也所以執乎物也天下之事浩穰無極而理亦無極然<lb/>
<pb n="KR4e0179_WYG_020-8a"/>
有要焉得其要則治不得其要則廢寵之義為尊為居<lb/>
為愛為恩其訓則榮也上之所以榮我無間而吾所以<lb/>
迓承之者有勝有不勝而榮辱繫焉然有所謂不假寵<lb/>
以為榮者則人所自貴也是故守之要在約而人所自<lb/>
貴者孰愈於仁孟子曰守約而施博者善道也又曰仁<lb/>
則榮不仁則辱字守曰履約字寵曰履仁而申之以辭<lb/>
辭曰惟萬斯物厥理孔殷何以酬斯維兹一身身則匪<lb/>
勞事㒺弗克乃操之權乃履之實維天有樞維海有濤<lb/>
<pb n="KR4e0179_WYG_020-8b"/>
茍得其持靡逺弗操守約施博聖訓則明君子脩身天<lb/>
下攸平維人之身莫不有貴匪金而玉匪禄而位豈不<lb/>
榮斯寵之在人匪人則專繄命之存人之所榮人亦能<lb/>
辱惟仁自我履之而足君子履仁勿替允延以允以延<lb/>
有錫自天凡厥斯訓匪我伊詞軻書昭昭夫豈我欺式<lb/>
斯庸斯是在二子有攸惟中尚慎所履<lb/>
　　　王錫麟字詞<lb/>
侍御王君敬止嘗被麟服之賜名其子為錫麟昭君恩<lb/>
<pb n="KR4e0179_WYG_020-9a"/>
也錫麟既冠余字之公振而申之以詞有姣維麟維獸<lb/>
之祥山川孕精靈圖煌煌化洽周南爰有麟趾孰其尸<lb/>
之振振公子振振公子瑞世如麟何以瑞斯信厚而仁<lb/>
麟之仁矣有趾弗履麟之厚矣有定弗抵維子有父維<lb/>
邦之瑞靡賢弗酬天恩斯賁賁恩如何煌煌麟服允昭<lb/>
厥徳亦仁其族匪族則仁賞延于世允言復始敬在小<lb/>
子吁嗟小子服此嘉名字之公振公族是徵公族振振<lb/>
如麟在囿如麟之仁如麟之厚厚則匪刻仁則匪虐可<lb/>
<pb n="KR4e0179_WYG_020-9b"/>
以人斯而弗麟若耶<lb/>
　　　石氏三子字辭<lb/>
吳城石君宗大以髙貲推於里黨而朴茂愿謹有古孝<lb/>
弟力田之風晩始生子而連得三子長<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>仲岳季巖韶<lb/>
秀朗徹並循飭向成而君愛之慈不忘訓乃<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>之冠也<lb/>
因其師錢徳孚謁字於余且致其父之意乞言自朂余<lb/>
於是有以知君之能愛之也古者生子父名之賔字之<lb/>
又請於其父之執友而訓之其意皆有所重而余非其<lb/>
<pb n="KR4e0179_WYG_020-10a"/>
人也顧其意不可辭則為析其義而命之命<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>曰民立<lb/>
遂亦命岳曰民望巖曰民瞻盖<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>之訓獨有特立之義<lb/>
岳之訓宗有羣望之情巖之訓峻有瞻聳之勢因又廣<lb/>
三加之意祝之以辭辭曰有嶐者<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>維山之竒既㧞有<lb/>
貞弗附而麗屹焉峙之矗焉植之君子攸行企其庶之<lb/>
企之維何有允斯立弗倚弗傾在心之執孑孑其持㟧<lb/>
㟧其嶷維立之竒維<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>之師崧髙維岳維山之宗曰恒<lb/>
與岱泰室維中彼岳則崇曰維羣望何以企之有徳斯<lb/>
<pb n="KR4e0179_WYG_020-10b"/>
仰徳何崇斯弗以利卑弗以智私岳髙同歸徳之崇矣<lb/>
望之隆矣孰其庸矣維岳之宗矣巖巖者石赫其有瞻<lb/>
顒顒其人肅肅其嚴豈嚴則持曰身之示一或靡䖍百<lb/>
凡斯墜徳之墜矣事斯斁焉儀之忒矣民何則焉噫岳<lb/>
之顒惟徳之峻民之瞻之亦罔弗敬維立之持維望之<lb/>
嵬既瞻有威維衆山之儀維山有儀維人有徳峨峨葢<lb/>
髙脩罔弗克我作訓詞式徵厥父小子服斯以永有祜<lb/>
　　頌一首<lb/>
<pb n="KR4e0179_WYG_020-11a"/>
　　　王武寧去思頌<hi>有叙</hi>
余讀顧君志仁所為王武寧去思碑為之嘆曰王君其<lb/>
古之循吏耶何其得民之深耶或以碑所書皆為縣常<lb/>
事無他赫赫異政嗚呼此王君之所為不可及也古循<lb/>
吏莫盛於西京之世然考之正史皆無劇蹟可傳至書<lb/>
何武之事謂其所至無赫赫之名豈武為治皆茍簡因<lb/>
循無所建明而彼所謂循吏者豈皆無所事事耶惟夫<lb/>
濬徳淵㣲濳濡黙被出於至誠而泯於無迹受之者不<lb/>
<pb n="KR4e0179_WYG_020-11b"/>
能知而知之者亦不能為之辭也然則王君其真古之<lb/>
循吏哉君仕在𢎞治六年癸丒而碑建于嘉靖二年癸<lb/>
未相去三十有一年而民思之不忘則豈特既去思之<lb/>
而已哉此又以見君之徳澤深長而非茍焉圖塞目前<lb/>
之為也為之頌曰巖巖武寧維洪壯邑帶江襟湖民嚚<lb/>
以譎有賢令君脩正維祇展采錯事式貞以綏民役孔<lb/>
艱時予之毒我度我均如垢思沐或罹于辟維我有訾<lb/>
載讁用懲納于仁軌繄軌之脩範於四民迺教迺申迺<lb/>
<pb n="KR4e0179_WYG_020-12a"/>
興於文文教攸興亦有廥積豈富則儲于㐫之備有賢<lb/>
令君重食敬教凡斯有作去惡從好越禩三十民思靡<lb/>
忘何以永斯匪異伊常考古循政平易斯理赫赫何為<lb/>
君子攸耻有賢令君益逺維新尚千百年視此貞珉<lb/>
　<lb/>
　<lb/>
　<lb/>
　<lb/>
<pb n="KR4e0179_WYG_020-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻二十<lb/>
</p>
<p>
</p>
  </div>
<div>
<head>甫田集巻二十一</head> <lb/>
    <p>
<pb n="KR4e0179_WYG_021-1a"/>
欽定四庫全書<lb/>
　甫田集巻二十一<lb/>
　　　　　　　　　　　　明　文徴明　撰<lb/>
　　題䟦二十二首<lb/>
　　　䟦夏孟暘畫<lb/>
右雲山圖崑山夏孟暘作孟暘名昺太常卿仲昭兄能<lb/>
書作畫師高房山初未知名洪武季年為永寧縣丞謫<lb/>
戌雲南永樂乙未仲昭以進士簡入中書科習字一日<lb/>
<pb n="KR4e0179_WYG_021-1b"/>
上臨試親閲仲昭書稱善仲昭頓首謝因言臣兄昺亦<lb/>
能書召試稱旨與仲昭同拜中書舍人時稱大小中書<lb/>
既而謝事終於家其書畫平生不多作故世惟知太常<lb/>
墨竹而不知孟暘予往年見所書西銘頗有楷法此軸<lb/>
為王世寶所藏亦不易得也<lb/>
　　　題黃庭不全本<lb/>
宋諸賢論黃庭衆矣然但辯其非換鵞物卒未嘗定為<lb/>
何人書雖米南宫亦第云並無唐人氣格而已至黃長<lb/>
<pb n="KR4e0179_WYG_021-2a"/>
睿秘書始以逸少卒於升平五年後三年為興寧二年<lb/>
黃庭始出不應逸少先已書之意宋齊人書然不可考<lb/>
矣予按陶隱居與梁武啓已有逸少名蹟黃庭勸進等<lb/>
語隱居去晉為近當時已誤有此目則書雖非逸少筆<lb/>
其為晉宋間名人書無疑而趙魏公獨以為楊許舊迹<lb/>
豈别有所見乎唐石刻數種並佳傳流近代轉益失眞<lb/>
無足觀者此本紙墨刻榻皆近古中𤣥字並缺末筆固<lb/>
是宋本自還坐隂陽門下皆無之校他刻才得其半字<lb/>
<pb n="KR4e0179_WYG_021-2b"/>
勢長而痩勁涪翁所謂徐浩摹本為是都元敬不知何<lb/>
縁得之以遺從父慶雲令轉以付某雖非完物自可寶<lb/>
也<lb/>
　　　䟦楊凝式草書<lb/>
右楊少師神仙起居法八行南宫書史東觀餘論宣和<lb/>
書譜皆不載余驗有紹興小璽及内殿秘書諸印蓋思<lb/>
陵故物後有米友仁審定䟦尾及譯文四行按紹興内<lb/>
府書畫並令曹勛龍大淵等鑒定其上等眞蹟降付米<lb/>
<pb n="KR4e0179_WYG_021-3a"/>
友仁䟦而曹龍諸人目力苦短往往剪去前人題識此<lb/>
帖縫印十餘皆不全是曾經剪拆者其源委受授莫可<lb/>
得而考也標綾上有曲脚封并閲生萌蘆印是常入賈<lb/>
氏蓋似道枋國御府珍秘多歸私家最後有商左山㕘<lb/>
政留中齋丞相䟦留稱野齋者元翰林學士承旨李謙<lb/>
受益號野齋居士博雅好古虞文靖詩所謂五朝文物<lb/>
至於今者又有廣東宣慰使郭昂彦高亦號野齋而其<lb/>
出差後李在世祖時為應奉文字正與商留同時商又<lb/>
<pb n="KR4e0179_WYG_021-3b"/>
同郡人此帖必李氏物也<lb/>
　　　䟦李少卿帖<lb/>
家君寺丞在太僕時公為少卿某以同僚子弟得朝夕<lb/>
給事左右所承緒論為多一日書魏府君碑顧謂某曰<lb/>
吾學書四十年今始有得然老無益矣子其及目力壯<lb/>
時為之因極論書之要訣纍數百言凡運指凝思吮毫<lb/>
濡墨與字之起落轉換小大向背長短踈宻髙下疾徐<lb/>
莫不有法蓋公雖潛心古法而所自得為多當為國朝<lb/>
<pb n="KR4e0179_WYG_021-4a"/>
第一其尤妙能三指尖搦筦虚腕疾書今人莫能為也<lb/>
予雖知之而心手不逮蓋數年未始有得今公已矣嘗<lb/>
欲萃其言為李公論書録而未暇也今日偶閲此帖不<lb/>
覺感愴疇昔用記如此<lb/>
　　　又<lb/>
自書學不講流習成弊聰逹者病於新巧篤古者泥於<lb/>
規模公既多閲古帖又深詣三昧遂自成家而古法不<lb/>
亡嘗一日閲某書有涉玉局筆意因大咤曰破却工夫<lb/>
<pb n="KR4e0179_WYG_021-4b"/>
何至隨人脚踵就令學成王羲之只是他人書耳按張<lb/>
融自謂不恨已無二王法但恨二王無已法則古人固<lb/>
以規規為耻矣此帖為郎中時書其轉摺處鋒芒削利<lb/>
蓋蚤年嘗學虞恭公碑如此後五日又題<lb/>
　　　䟦東坡楚頌帖眞跡<lb/>
世傳蘇文忠喜墨書至有墨豬之誚而此實用淡墨蓋<lb/>
一時草草弄筆而後世遂寶以為奇玩宋元題識凡九<lb/>
人而周益公加詳予往時嘗蓄石本比在滁始得觀於<lb/>
<pb n="KR4e0179_WYG_021-5a"/>
太僕少卿李公所其先藏金陵張氏李以十四千得之<lb/>
嘗欲歸閣老宜興公未果而卒卒後宜興託家君寺丞<lb/>
致之凡留予家半嵗蓋宜興公以其鄉故事致意特勒<lb/>
石本即公所刻無毫髪失眞但去曽從龍莊夏仇逺三<lb/>
䟦而益以買田奏狀二帖題其後云文忠嘗愛吾鄉山<lb/>
水之勝而欲居之今所存惟斬蛟橋八字而已按橋題<lb/>
經崇寧禁錮沉石水中今十二字乃天台謝米伯家眞<lb/>
跡紹定間其子奕修宰義興攜以入石者非當時之物<lb/>
<pb n="KR4e0179_WYG_021-5b"/>
也<lb/>
　　　題石本汝南帖後<lb/>
虞永興汝南公主墓志起草眞跡先宋時蔵洛陽好事<lb/>
家後歸張直清米元章嘗見之元初在郭佑之處後不<lb/>
知所在亦不知何年入石按元章云予臨汝南帖浙中<lb/>
好事者以為眞刻石今觀此刻字勢長而肥頗類米筆<lb/>
又張氏本十六日下有闕文校之良是然無旁注小字<lb/>
赫赫高門等語及𤣥幾題字雲烟過眼録記郭本有米<lb/>
<pb n="KR4e0179_WYG_021-6a"/>
䟦今亦不存蓋米喜臨晉唐書往往逼眞而一時題記<lb/>
多略不録况此帖世無别本必米蹟也予以孔子廟碑<lb/>
易於朱君性甫都元敬見而稱愛遂題以歸之<lb/>
　　　書東觀餘論後<lb/>
右東觀餘論宋秘書郎黃伯思長睿撰長睿元符庚辰<lb/>
進士年四十而卒好古博雅喜神仙家所著文集一百<lb/>
巻然世未見所見惟法帖刋誤及此耳别有博古圖説<lb/>
十一巻王楚宣和博古圖實基於此然楚書頗涉牽合<lb/>
<pb n="KR4e0179_WYG_021-6b"/>
容齋隨筆嘗論之而陳振孫書録解題謂圖説有牽合<lb/>
處亦因宣和時有所刪改云爾非盡出於長睿也今觀<lb/>
此書亦有瞿父之説豈亦曾經刪改耶中多書帖䟦語<lb/>
考論頗精鄭枃著衍極謂其自有劉盛註而衍極多出<lb/>
於元章而實不然按文獻通考書凡三巻今惟上下兩<lb/>
巻前有刋誤標目而文不載蓋亦一巻也嵗㫋蒙單閼<lb/>
十二月廿日從唐子畏借觀因題<lb/>
　　　䟦家蔵趙魏公二體千文<lb/>
<pb n="KR4e0179_WYG_021-7a"/>
右趙魏公二體千文後有䟦語而無名氏驗印章為方<lb/>
公孝孺永樂初禁藏其書故當時人刮去名字以避禍<lb/>
耳最後則高公遜志二公皆題為葉夷仲所蔵夷仲臨<lb/>
海人名見泰博學善草書仕國朝為刑部主事此書或<lb/>
疑其筆弱子始亦以為然而出規入矩有非餘人所能<lb/>
舒巻數日見其波發轉摺皆傚智永因取永石本比觀<lb/>
了無差别遂定為臨永書按栁文肅稱公蚤年喜臨智<lb/>
永千文與之俱化入朝後乃自成家不區區泥古而無<lb/>
<pb n="KR4e0179_WYG_021-7b"/>
一毫窘東之意此帖正少時書也宋中書謂中年筆恐<lb/>
未必然<lb/>
　　　䟦家藏坐位帖<lb/>
右坐位不全帖元袁文清伯長所藏自題其後定為米<lb/>
海岳臨本文清好古博識所見必眞而䟦語考訂精當<lb/>
無容復議竊猶有未然者按書史謂少時曾臨不知所<lb/>
在後謝景温尹京見於大豪郭氏縫有元章戲筆印云<lb/>
云則當時所臨實全本今此本乃是半幅且無縫印䟦<lb/>
<pb n="KR4e0179_WYG_021-8a"/>
意若臨於安氏分析之後者然師文元符間尚存不應<lb/>
子孫先已分柝且謂以石刻較之正居其半今比石刻<lb/>
才得三之一耳此皆不可曉者豈文清别有所據邪抑<lb/>
米老所臨不止此邪<lb/>
　　　題七姬權厝志後張羽文宋克書盧熊篆<lb/>
偽周據吳日開賓賢館以致天下豪傑故海内文章技<lb/>
能之士悉萃於吳其陪臣潘元紹以國戚元勲位重宰<lb/>
相雖酗酒嗜殺而特能禮下文士故此石出於倉卒之<lb/>
<pb n="KR4e0179_WYG_021-8b"/>
際而一時文章書字皆極天下之選羽字來儀一字輔<lb/>
鳳潯陽人元末避地來吳入國朝為太常司丞其文清<lb/>
雄峭㧞足以配古克字仲温長洲人國朝為鳳翔府同<lb/>
知博學任俠其書稱逼鍾王熊字公武崑山人國朝為<lb/>
兖州知州篆籀之精獨步一時方賓賢盛時三公與楊<lb/>
廉夫高季迪輩俱號高邁不為所屈者今不免亦為之<lb/>
俛首執筆其禮羅之勤有可知者昔人謂時衰代替武<lb/>
人所好涉於衣冠觀此有深感焉<lb/>
<pb n="KR4e0179_WYG_021-9a"/>
　　　䟦送棃思言二帖石本<lb/>
昔人謂晉唐眞蹟不易得得見墨本佳者可矣今雖墨<lb/>
本亦豈易得哉此帖米氏所刻蓋眞蹟舊藏其家即書<lb/>
史所載送棃帖也經宣和收購遂屬禁中此本猶是未<lb/>
入時刻前十字大令書後十二字實右軍書栁誠懸自<lb/>
太宗書中辨出前帖而又悞連後帖元章已曾勘出不<lb/>
知何故仍刻作一石豈當時雖已辨正而前人題字印<lb/>
記惜不忍便拆耶至宣和書譜直以前帖置右軍書中<lb/>
<pb n="KR4e0179_WYG_021-9b"/>
而王秋澗玉堂嘉話又目為太宗帖皆不可曉也東坡<lb/>
詩䟦正為米氏作者後人誤裝入蘇氏雜帖中今聨於<lb/>
此紙墨刻榻誠出一手<lb/>
　　　䟦山谷書隂長生詩<lb/>
右山谷書隂眞人詩三章自題云書以與王瀘州之季<lb/>
子而不著其名末云紹聖四年四月丙午禪月樓中書<lb/>
按公紹聖元年謫涪州時王獻可帥瀘遇之甚厚獻可<lb/>
字補之嘗遣其少子至黔省公公集中有與其少子王<lb/>
<pb n="KR4e0179_WYG_021-10a"/>
秀才書云車馬逺來將父命以厚逐客者是已蓋王嘗<lb/>
遣其季子至黔此書相見時書故不及於簡札耳觀其<lb/>
稱與而不云寄可見矣黃㽦作公年譜嘗援以為據而<lb/>
不得詳予因略疏之此書初作方寸字後皆拳許大書<lb/>
蓋用敗筆草草寫成環偉跌宕一出顔東方朔賛但字<lb/>
字剪輳成巻必是大軸經庸人裝截耳<lb/>
　　　題沈石田臨王叔明小景<lb/>
石田先生風神𤣥朗識趣甚高自其少時作畫已脱去<lb/>
<pb n="KR4e0179_WYG_021-10b"/>
家習上師古人有所模臨輙亂眞跡然所為率盈尺小<lb/>
景至四十外始拓為大幅粗株大葉草草而成雖天眞<lb/>
爛發而規度㸃染不復向時精工矣湯文瑞氏所藏此<lb/>
幅亦少時筆完菴諸公題在辛夘嵗詎今廿又七年矣<lb/>
用筆全法王叔明尤其初年擅塲者秀潤可愛而一時<lb/>
題識亦皆名人今皆不可得矣<lb/>
　　　題陸宗瀛所蔵柯敬仲墨竹<lb/>
文湖州畫竹以濃墨為面淡墨為背東坡謂此法始於<lb/>
<pb n="KR4e0179_WYG_021-11a"/>
湖州柯奎章此幅頗竒人多不知其本蓋全法湖州也<lb/>
虞文靖云丹丘雖師湖州而坡石過之但時世所傳湖<lb/>
州竹絶少余兩見又皆小幅無坡石可驗用書伯生之<lb/>
論以荅宗瀛聊當評語敬仲名九思號丹丘生天台人<lb/>
仕元文宗時為奎章閣鑒書博士頗見寵禮畫有訓忠<lb/>
之家印蓋文宗題其父墓有訓忠之碑故云<lb/>
　　　題趙魏公二帖<lb/>
右趙魏公與丈人節幹月囱判簿二帖節幹即公舅氏<lb/>
<pb n="KR4e0179_WYG_021-11b"/>
管公直夫月囱不知何人意亦是管之姻家當時䟦者<lb/>
十有三人陸友仁謂兵部時書帖意以除授未定欲遣<lb/>
二姐歸侍二姐管夫人仲姬也以公至元丙戌入京除<lb/>
兵部郎中後二年戊子始以夫人北上不應先有是語<lb/>
或是元貞元年自濟南赴史館時而公是嵗竟歸吳興<lb/>
此是未歸時所遣不可知也二帖行筆秀潤與他書殊<lb/>
不類是蚤年學思陵書如此其署名猶襲宋人或謂出<lb/>
聖教序者非也管公無子公奉之甚至及殁建孝思道<lb/>
<pb n="KR4e0179_WYG_021-12a"/>
院以主其祀亦厚矣哉<lb/>
　　　題沈潤卿所蔵閻次平畫<lb/>
元季崑山顧仲瑛氏好文重士家有玉山草堂多客四<lb/>
方名流所蓄書畫悉經品題此畫仲瑛物也自題其後<lb/>
目為閻次平筆詩之者四人于立彦成錢惟善思復袁<lb/>
華子英釋良琦元璞彦成仲瑛特厚之為設行窩於家<lb/>
彦成至如歸焉思復錢塘人號心白道人嘗領鄉解以<lb/>
所賦羅刹江有名稱錢曲江子英崑山人雋敏長於歌<lb/>
<pb n="KR4e0179_WYG_021-12b"/>
詩楊鐵崖稱為才子洪武中被累卒於京元璞吳僧住<lb/>
浙之龍門寺有禪學詩筆尤俊仲瑛後亦以事徙臨濠<lb/>
卒書畫散落人間甚衆此為吾友沈潤卿所蔵真贗余<lb/>
不能辨然而諸公題品具在可愛也暇日從潤卿借觀<lb/>
因䟽其後而歸之<lb/>
　　　題趙松雪千文<lb/>
永禪師書千文八百本趙魏公所書當不減此此巻大<lb/>
徳五年為韓定叟書定叟㑹稽人與公厚善集中贈定<lb/>
<pb n="KR4e0179_WYG_021-13a"/>
叟及留别詩可考公以大徳三年為江浙儒學提舉此<lb/>
當是為提舉過㑹稽時書是嵗公四十有七正中年書<lb/>
也䟦者四人韓性字明善定叟諸姪道徳文學為元中<lb/>
世名儒宇文公諒字子貞元統進士為史官張伯雨茅<lb/>
山隠道士所謂勾曲外史也三公並有盛名而祖銘亦<lb/>
禪宗大老所著有四㑹語録其字石鼎杭州徑山僧其<lb/>
云四明者本奉化人也<lb/>
　　　䟦沈仲説小簡<lb/>
<pb n="KR4e0179_WYG_021-13b"/>
仲説名右號寓齋故吳中富家嘗取妾得范復初女即<lb/>
具資裝嫁之其文學行誼皆有足重而出處之跡不少<lb/>
槩見而嫁范女之事亦僅見於浯溪集中相傳與沈仲<lb/>
榮同族然不可考也其詩篇書跡流落吳中甚多此紙<lb/>
與安素高士者蓋金天瑞伯祥也仲説書法最精見者<lb/>
咸爭寶愛况金氏子孫哉<lb/>
　　　䟦林藻深慰帖<lb/>
右唐林藻深慰帖元人䟦者五李倜士𢎞河東人官侍<lb/>
<pb n="KR4e0179_WYG_021-14a"/>
讀學士諡章肅張仲夀希静本内臣帶學士承㫖邵亨<lb/>
貞復孺睦人寓華亭袁華子英崑山人國初郡學訓導<lb/>
張適子宜長洲人終宣課大使按諸䟦謂此帖即宣和<lb/>
書譜所載今驗無祐陵印記惟有紹興二小璽似為思<lb/>
陵所蔵蓋南渡後購收先朝書畫民間蔵者或有内府<lb/>
印記即拆裂以獻又當時多屬曹勲龍大淵鑒定二人<lb/>
目力苦短往往剪去前人題語此帖或民間所獻或經<lb/>
曹龍之手皆未可知也又有柯九思陳彦廉名印柯字<lb/>
<pb n="KR4e0179_WYG_021-14b"/>
敬仲天台人官奎章鑒書博士此帖印記特多且有秘<lb/>
笈字蓋其所蔵也而仲夀所題亦云嘗蔵之彦廉名寶<lb/>
生泉州富商元末居太倉家有春草堂所蓄書畫極富<lb/>
袁張二人嘗主其家此䟦又為陳氏題者則此帖經三<lb/>
氏收蔵無疑後歸吳江史明古而吾師匏菴先生得之<lb/>
故某數獲觀焉今䟽本末如此其詳則俟博雅君子<lb/>
　　　龍茶録考<lb/>
蔡端明書評者謂其行草第一正書第二然宣和書譜<lb/>
<pb n="KR4e0179_WYG_021-15a"/>
載御府所蔵獨有正書三種豈不足於行草耶歐公云<lb/>
前人於小楷難工故傳於世者少而難得君謨小字新<lb/>
而傳者二謂集古録序及龍茶録也端明亦云古之善<lb/>
書者必先楷法漸至行草某近年粗知其意而力已不<lb/>
及觀此則其行草雖工而小楷尤為難得當時御府所<lb/>
收僅有三種而茶録在焉蓋此書尤當時所貴嘗刻石<lb/>
傳世數百年來石本已不易得况眞蹟乎侍御王君敬<lb/>
止不知何縁得此間以示余蓋希代之珍也按公以慶<lb/>
<pb n="KR4e0179_WYG_021-15b"/>
歴四年為福建轉運進小龍茶時年三十有四後三年<lb/>
為皇祐三年入修起居注選進此録後知福州失去蔵<lb/>
稿懐安令樊紀購得刋行當是至和二年再知福州時<lb/>
至治平元年始定正重書相距皇祐又十餘年公年五<lb/>
十有三遂卒晦菴評蔡書謂嵗有蚤暮力有深淺公書<lb/>
至是蓋無遺法矣元人盧貴純䟦云歐公最愛公書而<lb/>
此書晚出惜不及見余按歐公云集古録序橫逸飄發<lb/>
而茶録勁實端嚴結體雖殊各極其妙則此書必嘗入<lb/>
<pb n="KR4e0179_WYG_021-16a"/>
其品題矣且後題治平甲辰即元年重書之嵗也又按<lb/>
劉後村云茶録凡見數本則當時所書宜不止此此帖<lb/>
南渡後嘗為蔡修齋所蔵修齋永嘉人名範字遵甫㓜<lb/>
學尚書之子仕終吏部侍郎嘗官閩中與端明家通譜<lb/>
因得此帖不知即御府蔵本或後村所見諸本今不可<lb/>
考矣元人題語二十餘皆記修齋之孫宗文授受收蔵<lb/>
之故而不及書之本末余因䟽其大畧如右其詳則俟<lb/>
博雅君子<lb/>
<pb n="KR4e0179_WYG_021-16b"/>
　　　䟦趙魏公馬圖<lb/>
右趙魏公畫馬元人自張紳而下詩之者四人紳字士<lb/>
行青州人號雲門山樵洪武初仕終浙江布政使鄭元<lb/>
祐字明徳遂昌人以脫骱任左臂號尚左生任元季浙<lb/>
江儒學提舉錢惟善字思復號心白道人以賦羅刹江<lb/>
得名又稱錢曲江仕終儒學副提舉王畦字季耕福清<lb/>
人仕江浙行省宣使士行所稱季野都司即季耕之兄<lb/>
名畛畛與畦俱㕘政王都中之子與張鄭諸公皆嘗流<lb/>
<pb n="KR4e0179_WYG_021-17a"/>
寓吳中此圖蓋王氏物也轉而為吳人沈孟嘉氏所有<lb/>
尋又失去其孫世應購復之目為玩徳圖而使余題其<lb/>
後魏公嘗云郭祐之贈余詩世人漫説李龍眠那知已<lb/>
出曹韓上曹韓固不敢望使伯時尚在當與之抗衡也<lb/>
夫魏公自許如此後人尚敢置喙其間哉顧世應之所<lb/>
貴有不専在於馬者而祝君希哲己詳之余無可言姑<lb/>
䟽四人本末俾觀者可考焉<lb/>
　　　䟦東坡五帖叔黨一帖<lb/>
<pb n="KR4e0179_WYG_021-17b"/>
右蘇文忠公五帖首帖與郭君廷評者無嵗月可考次<lb/>
二帖皆與忠玉提刑按公同時還往有王瑜馬瑊並字<lb/>
忠王集中不載此帖莫知為誰然王嘗為浙憲公元祐<lb/>
六年三月罷守杭州四月到闕内一帖以四月四日發<lb/>
而有來日渡江愈逺左右之語當是自杭赴召途中與<lb/>
王忠玉者又次歙硯帖亦元祐四年在杭時書公嘗云<lb/>
高麗墨如研土炭此又自矜其墨用高麗煤何耶最後<lb/>
食蠔帖己夘冬至前二日書是嵗元符二年公自恵移<lb/>
<pb n="KR4e0179_WYG_021-18a"/>
儋之三年於是公年五十有四矣明年移廉尋復官北<lb/>
歸以迄於没距是才兩年耳風流笑傲蓋未嘗減也先<lb/>
是公在恵與中原故人書謂頗習其風土食物而議者<lb/>
亦謂公飲醎食腥凌暴颶霧恬然自樂觀於此帖豈直<lb/>
寄其謔浪笑傲而已友人朱子儋蔵此五帖裝為一冊<lb/>
而附以叔黨三詩自由里寄至俾為評記公書尚敢評<lb/>
哉然涪翁謂公晚年書挾海上風濤之氣非餘人所能<lb/>
到則食蠔固優矣斜川詩語字畫妙有家法昔人謂能<lb/>
<pb n="KR4e0179_WYG_021-18b"/>
亂眞乃翁此帖非題名固莫能辯也正徳庚午正月二<lb/>
十八日<lb/>
　　　䟦倪元鎮二帖<lb/>
倪先生人品高軼風神𤣥朗故其翰札語言奕奕有晉<lb/>
宋人風氣雅慎交遊有所投贈莫非名流勝士右二帖<lb/>
一與慎獨有道一與寓齋先生慎獨為陳植叔方寓齋<lb/>
為袁泰仲長皆吳人陳之父曰寧極先生名深字子微<lb/>
袁之父曰靜春先生名易字通甫二父皆先宋遺老抱<lb/>
<pb n="KR4e0179_WYG_021-19a"/>
淵宏之才高不仕之節故二公淵源之學皆巋然為吳<lb/>
中師表特與倪公相善倪游吳中多於二陳氏及周正<lb/>
道家二陳其一為陳惟寅汝秩其一即慎獨也慎獨之<lb/>
孫紹先嘗仕為王府教授袁之孫某嘗仕為都察院檢<lb/>
校三十年前猶存余雖不及識然聞其人皆有前輩典<lb/>
刑今其子孫零廢理言遺事往往散落人皆得而寶之<lb/>
此則吾友黃郡博應龍所蔵間徴予題為䟽其畧如此<lb/>
　　　䟦趙松雪四帖<lb/>
<pb n="KR4e0179_WYG_021-19b"/>
右魏公四帖中一帖與鮮于太守有南來㑹晤之語蓋<lb/>
至元丁亥為兵部郎中奉使還家時所發是嵗公年三<lb/>
十有三常聞故老云公早年學思陵書及入仕後與鮮<lb/>
于公往還始専法二王此帖殆初學晉人時耶若與進<lb/>
之三帖皆率意而作莫不精妙雖無嵗月要為晚年書<lb/>
無疑且其中有鄧善之簽浙之語鄧公簽浙在延祐間<lb/>
公時六十餘矣觀者或疑此書如出兩手故為詳䟽其<lb/>
事<lb/>
<pb n="KR4e0179_WYG_021-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0179_WYG_021-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻二十一<lb/>
</p>
<p>
</p>
  </div>
<div>
<head>甫田集巻二十二</head> <lb/>
    <p>
<pb n="KR4e0179_WYG_022-1a"/>
欽定四庫全書<lb/>
　甫田集巻二十二<lb/>
　　　　　　　　　　　　明　文徴明　撰<lb/>
　　題䟦一十八首<lb/>
　　　䟦宋通直郎史守之告身<lb/>
右通直郎史守之告身一通宋主管成都玉局史守之<lb/>
所受守之郢人越國公浩孫衛王彌逺之姪仕不甚顯<lb/>
人鮮知者而家傳載其事頗詳謂其志行不茍嘗心非<lb/>
<pb n="KR4e0179_WYG_022-1b"/>
其叔父彌逺所為著昇聞録以寓規諌按守之禮部侍<lb/>
郎彌大之子彌大仕乾道淳熙間亦不以父越公為是<lb/>
是宜守之之不得於彌逺也又謂其避勢逺嫌退處月<lb/>
湖與慈湖諸公講肄為樂寧宗書碧沚字賜之今吾吳<lb/>
中蔵書家所收古書有舊學史氏及碧沚印者多其遺<lb/>
書信清修好學之士也但謂淳熙十一年以祖䕃補官<lb/>
避叔父忠獻嫌奉祠主管玉局忠獻即彌逺也按彌逺<lb/>
開禧三年丁夘誅韓有功始自禮部侍郎資善堂翊善<lb/>
<pb n="KR4e0179_WYG_022-2a"/>
進同知樞宻院事上去淳熙甲辰二十有三年時彌逺<lb/>
仕猶未顯不應已有避嫌之舉且告以宣教郎磨勘轉<lb/>
通直郎宋制三年一磨勘通直去宣教才一資耳告受<lb/>
於嘉定三年則請祠當在開禧之末正彌逺用事之始<lb/>
彌逺嘉定元年自同知樞宻進知院事尋兼㕘知政事<lb/>
十月遂與錢象祖同為左右丞相十一月以母䘮罷明<lb/>
年五月起復為右丞相時象祖已先罷故此告稱左丞<lb/>
相闕而於右相之上加起復字蓋至是猶在服中也守<lb/>
<pb n="KR4e0179_WYG_022-2b"/>
之後以嘉定十七年起倅嘉興力辭不就以朝奉大夫<lb/>
致仕是嵗茂陵崩彌逺矯制立理宗益擅柄用事守之<lb/>
固未休致豈亦有意耶守之八世孫大行人立模得此<lb/>
告於族人裝池成軸自記顚末復徴余言夫守之行誼<lb/>
之高與夫此告授受所自諸公論著已詳獨嵗月出處<lb/>
稍異恐不可傳信畧為考訂如此<lb/>
　　　題吳仲仁春遊詩巻後<lb/>
右詩一巻律絶共四十有五篇辭旨清麗書法遒美蓋<lb/>
<pb n="KR4e0179_WYG_022-3a"/>
前元時吳夀民仲仁者游吳中與諸文士春游倡和之<lb/>
作而書筆悉出錢良右翼之翼之吳人號江村民雅以<lb/>
書學名家而詩律尤精有高行年六十七卒於至正七<lb/>
年此至正三年書時已六十餘矣眞行間出姿態橫生<lb/>
不少衰竭吳人徐宗毓氏蔵此使人持以示余余惟吳<lb/>
中山水深秀自昔多文人游寓於時未被兵故得從容<lb/>
文酒如此夀民吳興人出處本末不少槩見惟趙文敏<lb/>
嘗敘其詩所謂南山樵吟者稱仲仁不以家事廢學故<lb/>
<pb n="KR4e0179_WYG_022-3b"/>
其詩清新華婉有唐人餘風然其詩竟亦不傳非此巻<lb/>
之存固不能識其妙也<lb/>
　　　題歐公二小帖後<lb/>
歐公嘗云學書勿浪書事有可記者他日便為故事且<lb/>
謂古之人皆能書惟其人之賢者傳使顔公書不佳見<lb/>
之者必寶也公此二帖僅僅數語而傳之數百年不與<lb/>
紙墨俱冺其見寶於人固有出於故事之上者耶<lb/>
　　　題李西臺千文<lb/>
<pb n="KR4e0179_WYG_022-4a"/>
西臺書世不多見此巻干文結體遒媚行筆醇古存風<lb/>
骨於肥厚之内按黃文節公庭堅評西臺書肥不剰肉<lb/>
如美女豐肌而神氣清秀又謂其字中有筆如禪家句<lb/>
中有律今觀此書信不誣也惟是題名為隠語或以為<lb/>
疑然宋元題識數人皆極稱賞而所謂柱史裔孫者固<lb/>
寓李姓其間也此其事雖不可考要之為西臺書無疑<lb/>
其中殷敬匡恒字皆有闕筆蓋翼宣藝真四廟諱也建<lb/>
中真宗時人故所諱止此然𤣥朗字真廟以之事神尤<lb/>
<pb n="KR4e0179_WYG_022-4b"/>
所深禁而不避者蓋祥符五年始上聖祖尊號詔天下<lb/>
不得斥犯二字而此景徳二年書實前五年也鄒君光<lb/>
懋世寶此巻余借留齋中數月因題而歸之<lb/>
　　　題玉枕蘭亭<lb/>
玉枕蘭亭相傳禇河南歐率更縮而入石者按桑世昌<lb/>
蘭亭考備著傳刻本末所䟽不下百本而畢少董所蔵<lb/>
至三百本並不言玉枕疑是近世所為栁文肅云賈魏<lb/>
公家數本如玉枕則是以燈影縮而小之豈此刻即始<lb/>
<pb n="KR4e0179_WYG_022-5a"/>
於秋壑耶又秋壑使其客廖瑩中㕘校諸本擇其精者<lb/>
命婺工王用和刻於恱生堂經年乃就特補勇爵酬之<lb/>
所謂恱生蘭亭也今世亦罕得其本余僅一見於沈石<lb/>
田家精妙不減定武此玉枕本有秋壑印及右軍像而<lb/>
刻榻亦精豈亦出用和之手耶余嘗收得一本與此稍<lb/>
異蓋又别刻也楊文貞云玉枕蘭亭有二一在南京火<lb/>
藥劉家一在紹興府二石今皆不存不知與此本及余<lb/>
所蔵本同異要皆不易得矣<lb/>
<pb n="KR4e0179_WYG_022-5b"/>
　　　䟦宋高宗石經殘本<lb/>
右小字石經殘本百葉約萬有五千言前後斷缺無書<lb/>
人名氏余考之蓋宋思陵書也按紹興二年帝宣示御<lb/>
書孝經繼書易書詩春秋左傳論孟及中庸大學樂記<lb/>
儒行經解總數千萬言刻石太學後孝宗建閣奉安名<lb/>
曰光堯石經之閣即此是也蓋思陵平時極留意字學<lb/>
尤喜寫經嘗曰寫字當寫經書不惟學字又得經書不<lb/>
忘此書楷法端重結搆渾成正思陵之筆但所書惟易<lb/>
<pb n="KR4e0179_WYG_022-6a"/>
春秋左傳又皆不全視全本百分之一耳又按元初楊<lb/>
璉眞珈發宋諸陵造塔取故經石為塔址為路官申屠<lb/>
逺所遏而止然石經竟亦散落國朝宣徳初吳文恪公<lb/>
按浙命有司追訪所存無幾矣此本雖殘缺要不易得<lb/>
况紙墨佳好猶是當時榻本又可多得哉唐君伯虎寶<lb/>
蔵此帖余借留齋中累月因䟽其本末定為思陵書無<lb/>
疑正徳十二年嵗在丁丑夏端陽日跋<lb/>
　　　題香山潘氏族譜後<lb/>
<pb n="KR4e0179_WYG_022-6b"/>
近世氏族不講譜牒遂廢非世臣大家往往不復知所<lb/>
系出今吳中士夫之家有譜者無幾或以世次不逺逺<lb/>
者又文獻無可徴遂皆不復著録嗚呼文獻無徴世次<lb/>
不逺豈非其前人之失乎及今弗葺則後之人將益逺<lb/>
而無所傳承或至宗緒顚錯少長失次又誰執其咎耶<lb/>
潘氏自宋雲卿下至崇禮八世矣崇禮又有子若孫將<lb/>
十世而不已其世數不可謂不逺而所與遊若倪元鎮<lb/>
若周伯器近時若吳文定公若李太僕應禎若沈石田<lb/>
<pb n="KR4e0179_WYG_022-7a"/>
先生皆一時名碩皆有詩文相贈遺其文獻又不可謂<lb/>
不著也崇禮譜録聚集使數百年文獻灼然可徴其有<lb/>
功潘氏不既厚矣乎所可恨者元鎭以前非無文獻雲<lb/>
卿以上非無世次特以前人失録無所於考今之所為<lb/>
亦惟使其子孫他日無遺恨云爾余雅聞崇禮之賢而<lb/>
吾友蔡九逵又數為道之嘗邂逅一見悃愊愿謹古所<lb/>
謂孝友力田之士也他日使其子鋹以此譜相示嘆其<lb/>
用心之勤貽謀之逺為題其後而歸之<lb/>
<pb n="KR4e0179_WYG_022-7b"/>
　　　題郭忠恕避暑宫圖<lb/>
畫家宫室最難為工謂須拆筭無差乃為合作蓋束於<lb/>
繩矩筆墨不可以逞稍涉畦畛便入庸匠故自唐以前<lb/>
不聞名家至五代衛賢始以此得名然而未為極致獨<lb/>
郭忠恕以俊偉竒特之氣輔以博文强學之資遊規矩<lb/>
準繩中而不為所窘論者以為古今絶藝此巻水殿圖<lb/>
千榱萬桷曲折高下纎悉不遺而行筆天放設色古雅<lb/>
非忠恕不能也宣和御府所蔵三十四種有明皇避暑<lb/>
<pb n="KR4e0179_WYG_022-8a"/>
宫圖四此豈其一耶舊傳此為釣鰲圖按趙與時賓退<lb/>
録載唐人酒令有釣鰲圖一巻刻木為鰲魚沉水中釣<lb/>
之以行勸罰此圖有鰲魚之類浮水面豈避暑時用以<lb/>
行酒耶其事不可考而此圖則避暑宫無疑矣忠恕字<lb/>
恕先洛陽人通九經尤精小學仕漢為湘隂令從事謝<lb/>
去周世祖召為周易博士貶乾州司户秩滿不仕宋初<lb/>
復召為國子監主簿後竟尸解事具東坡集而畫譜稱<lb/>
忠恕字國寶不知何許人與坡集所記不同要為怪誕<lb/>
<pb n="KR4e0179_WYG_022-8b"/>
不經之人然其畫法之妙則不可揜也中書舍人王君<lb/>
子貞出以相示遂為記此正徳十四年己夘七月既望<lb/>
書<lb/>
　　　題趙仲光梅花雜咏<lb/>
趙仲光書雖不脱文敏家法而行墨結字微有不同王<lb/>
子敬云外人那得知要之不可臆論也今世傳文敏及<lb/>
仲穆書不少而仲光書獨不多見至其詩尤不易得金<lb/>
陵許彦明蔵其咏梅花雜咏多至五十首可謂富矣仲<lb/>
<pb n="KR4e0179_WYG_022-9a"/>
光號西齋晚居吳中與崑山顧仲瑛交仲瑛稱其風流<lb/>
文雅有王孫風度而無紈綺故習觀於此詩有可想者<lb/>
文敏三子長亮次即仲穆仲光其季也或以為次子豈<lb/>
以亮早卒無所見耶已夘秋題<lb/>
　　　䟦唐李懐琳絶交書<lb/>
右唐胄曹㕘軍李懐琳所摹絶交書今監察御史安成<lb/>
張公鰲山所蔵雙鈎廓塡筆墨精絶無毫髪滲漏蓋唐<lb/>
摹之妙者按海嶽書史及東觀餘論並言懐琳好作偽<lb/>
<pb n="KR4e0179_WYG_022-9b"/>
書世莫能辨今法帖中七賢衛夫人等帖皆出其手而<lb/>
唐竇氏述書賦亦云爰有懐琳厥蹟踈壯假他人之名<lb/>
字作自已之形狀觀此則懐琳在當時已推其摹榻之<lb/>
工矣此書相傳臨嵇康本而此巻後有右軍字不知何<lb/>
也續法帖雖載此書亦不言其臨何人惟張彦逺云嘗<lb/>
見叔夜自書絶交書云云故黃長睿以為此書唐世尚<lb/>
存懐琳見而倣之且謂中有古字非能自作愚按此帖<lb/>
字蹟多類右軍在前若劉伶阮籍字畫雖佳然皆踈宕<lb/>
<pb n="KR4e0179_WYG_022-10a"/>
縱逸非若此帖精神沓拖行間茂宻卓然名家也且其<lb/>
文與文選所載微有不同尤不可曉而長睿云此書去<lb/>
七賢衛夫人逺甚蓋亦有所疑也豈右軍嘗書此帖而<lb/>
懐琳摹之耶抑懐琳好右軍之蹟倣而為之耶正徳庚<lb/>
辰十一月晦䟦<lb/>
　　　䟦吳中三大老詩石刻<lb/>
右宋吳中三大老詩皆為樂圃先生作信安王渙之書<lb/>
以入石者三老元絳字厚之天聖進士官翰林學士㕘<lb/>
<pb n="KR4e0179_WYG_022-10b"/>
知政事太子少保致仕家郡城之帶城橋程師孟字公<lb/>
闢景佑進士官集賢殿修撰京東安撫使正議大夫致<lb/>
仕後授光禄大夫家郡城南園之側晝錦坊盧華字仲<lb/>
華本徳清人慶歴進士乙科歴官知廣南提㸃刑獄光<lb/>
禄卿致仕後遷通議大夫退居吳中今吾家所居相傳<lb/>
為公故址傍有盧提刑橋尚存渙之衢州常山人王介<lb/>
之子元豐進士官吏部侍郎寶文閣學士知中山府其<lb/>
兄漢之嘗為吳郡故渙之嘗遊於吳樂圃先生朱氏名<lb/>
<pb n="KR4e0179_WYG_022-11a"/>
長文字伯原元祐進士本州教授秘書省正字以疾解<lb/>
任厚之詩叙稱同年光禄者伯原之父公綽也樂圃在<lb/>
今雍熙寺之西己廢為民居吾友朱性甫相傳為樂圃<lb/>
之後故此石留其家性甫没不知所在邢君麗文得拓<lb/>
本裝池成軸顧其字畫多已刓缺恐益逺而遂失之俾<lb/>
余重書一過併䟽其大畧如此<lb/>
　　　䟦宋高宗御製徽宗御集序<lb/>
右宋高宗御書叙文一首前有斷簡後稱臣稱名蓋御<lb/>
<pb n="KR4e0179_WYG_022-11b"/>
製徽宗御集序也按紹興二十四年九月己巳宰臣進<lb/>
呈徽宗皇帝御集凡百巻上自序之權奉安於天章閣<lb/>
今序文無嵗月豈即當時所上耶後有龍舒故吏胡䟦<lb/>
亦無嵗月第云書於袁桷清容齋蓋元文清公伯長所<lb/>
蔵伯長自䟦亦缺其後按伯長生咸淳二年宋亡時才<lb/>
十有四嵗胡䟦蓋作於易世之後故不書年觀其書龍<lb/>
舒故吏而不稱臣可見已又云集蔵敷文閣而史云天<lb/>
章按杭宋内府寶文等十閣並貯諸帝御集而敷文實<lb/>
<pb n="KR4e0179_WYG_022-12a"/>
徽宗集所在天章則屬真廟而史云權奉安者豈當時<lb/>
敷文未成耶然前此侍臣已有帶敷文學士者而當時<lb/>
秦熺實為奉安御集禮儀使鄭重如此不應閣尚未成<lb/>
此皆不可曉也惟宋多右文之主自眞宗而下皆有御<lb/>
集多至數百巻今皆不傳而其所以為世輕重實不在<lb/>
此高宗翰墨尤號名家此文既典雅而翰札尤精然胡<lb/>
袁題識皆微致不滿之意誠以帝王之學自有所重也<lb/>
　　　題東坡墨蹟<lb/>
<pb n="KR4e0179_WYG_022-12b"/>
右蘇文忠公與鄉僧治平二大士帖趙文敏以為早年<lb/>
眞蹟按公嘉祐元年舉進士六年辛丑中舉制科遂為<lb/>
鳳翔僉判越四年治平辛已召判登聞鼔院尋丁憂還<lb/>
蜀至熙寧二年已酉始還朝監官誥院四年辛亥出判<lb/>
杭州此書八月十六日發中有非久請郡之語當是熙<lb/>
寧中居京師作蓋公治平中雖嘗居京師然乙巳冬還<lb/>
朝而老泉以明年丙午四月下世中間即無八月又其<lb/>
時資淺不應為郡故定為熙寧時書於時公年三十有<lb/>
<pb n="KR4e0179_WYG_022-13a"/>
四矣公書少學徐季海姿媚可喜晚嵗出入顔平原李<lb/>
北海故特徤勁渾融與此如出二人矣帖故有二紙元<lb/>
季為吳僧聲九臯所蔵九臯嘗住石湖治平寺以此帖<lb/>
亦有治平字遂留寺中且刻石以傳而實非吳中治平<lb/>
也九臯既沒此帖轉徙他所而失其一吾友張秉道世<lb/>
家石湖之上謂是山中故實以厚直購而蔵之畀余䟽<lb/>
其大畧如此<lb/>
　　　䟦東坡學士院批荅<lb/>
<pb n="KR4e0179_WYG_022-13b"/>
右蘇文忠公學士院批荅五道賜樞密安燾辭免恩命<lb/>
三賜户部侍郎趙瞻門下侍郎孫固各一按文忠内制<lb/>
集載賜燾不允批荅凡十有三此前二首元祐二年六<lb/>
月作後二首元年七月作趙瞻者作於三年三月孫固<lb/>
作於四月按固以元祐三年四月壬午守門下侍郎而<lb/>
燾為右尤禄大夫依前知樞密院事瞻為樞密院直學<lb/>
士簽書院事三人同日被命先是燾以元年閏二月乙<lb/>
夘自同知樞密進知院事為言官論列三月遽罷至次<lb/>
<pb n="KR4e0179_WYG_022-14a"/>
年六月竟被初命此二首蓋當時之詞也後人以三人<lb/>
並命因列於此而實非也後乃同知樞密乞退時所荅<lb/>
當在二首之前不知何故反列於後而其詞與集微有<lb/>
不同瞻所賜乃户部侍郎求外補時所荅而集中别有<lb/>
賜瞻辭免荅書二首實與固同日月而此首當是未受<lb/>
簽書之前宜其與固前首日月不同也最後祈雨道場<lb/>
齋文亦載内制集中而其文亦微有不同仰惟天命集<lb/>
作天人之師當以集本為是也按文忠元祐元年十二<lb/>
<pb n="KR4e0179_WYG_022-14b"/>
月入為中書舍人尋遷翰林學士知制誥至是恰兩年<lb/>
耳明年三月遂出知杭州於是公年五十有四矣此巻<lb/>
舊為寧波袁尚寶家所蔵余往嵗嘗見乃是冊子不知<lb/>
何人聨屬為巻遂至顚錯因李君仁甫出示䟽其畧如<lb/>
此若公文章翰墨之妙固不待區區論述也<lb/>
　　　䟦江貫道畫巻<lb/>
右元季諸人題江貫道畫巻貫道名㕘南宋人居霅川<lb/>
畫師董巨畫法之妙余雖不能識而諸賢題詠皆清麗<lb/>
<pb n="KR4e0179_WYG_022-15a"/>
可喜至於字畫亦皆精謹不茍視近時大書狂語動輙<lb/>
滿巻者有間矣詩凡二十有五篇其尤知名者十有八<lb/>
人青丘子為高啓季迪長洲人國初與修元史官翰林<lb/>
編修終户部侍郎張適字子宜號丼白生仕終宣課大<lb/>
使王彛字常宗本蜀人流寓嘉定與修元史不仕而歸<lb/>
後與高啓皆死魏觀之禍徐賁字㓜文自毘陵徙居吳<lb/>
之齊門號北郭生仕終河南布政周南老字正道濂溪<lb/>
之後居長洲仕元浙省理問國初召議太常郊祀禮發<lb/>
<pb n="KR4e0179_WYG_022-15b"/>
臨安居住韓宜可字伯時越人仕終陜西㕘政杜環字<lb/>
叔循廬陵人隨父居金陵仕為贊禮郎終晉王府録事<lb/>
有行義事具宋濂所作小傳金問字公素一字公遡仕<lb/>
宣徳中為禮部侍郎錢紳字孟書仕終鄞縣教諭陳紹<lb/>
先字宗述元儒陳叔方之子仕終王府紀善年九十餘<lb/>
張倫字文伯仕為太醫院御醫青城山人為王璲汝玉<lb/>
傳仁廟為太子贊善卒贈太子賓客諡文靖陳繼字嗣<lb/>
初召為五經博士終翰林檢討倪瓚字元鎭號雲林子<lb/>
<pb n="KR4e0179_WYG_022-16a"/>
無錫人陶際字彦珩雲間人卞同字孟符張肎字繼孟<lb/>
號夢菴南郭氓為許觀瀾伯與卞張俱吳人有高行已<lb/>
上五人皆不仕而倪尤同時别有許觀亦字瀾伯洪武<lb/>
狀元及第仕建文時侍中後守安慶死靖難時乃安慶<lb/>
人與此許觀不同而皆有文學不知此詩誰作也<lb/>
　　　題張企齋備遺補贊<lb/>
自古國家未嘗無骨肉之變而唐太宗之事出於不得<lb/>
已然不免後世之議者春秋責備之義也我朝壬午之<lb/>
<pb n="KR4e0179_WYG_022-16b"/>
際事出非常視臨湖之變尤為有名而一時死事之臣<lb/>
獨視王魏諸人有光焉則是我國家元氣之正與夫作<lb/>
養人材之盛有非前世所能彷彿萬一也惟是一朝史<lb/>
事廢缺統紀不傳實非細故文皇晚嵗稍稍悟悔蓋嘗<lb/>
形諸言矣而當時無將順之者遂使一時之事冺沒不<lb/>
傳則於靖難諸臣不能無責焉自睿皇以還國禁漸弛<lb/>
乃今遂不復諱故革除遺事備遺録次第梓行而一時<lb/>
死事諸臣遂傳於世於是有以見忠義之事不可終冺<lb/>
<pb n="KR4e0179_WYG_022-17a"/>
也有志之士讀其事而慨其人低佪慕仰往往形諸録<lb/>
贊豈惟以其人哉亦思所以補史氏之缺也觀企齋先<lb/>
生張公所補二十九贊辭義嚴正氣槩凛然意將追而<lb/>
及之於是先生年六十忠義之氣老而彌堅足以知其<lb/>
生平之所養矣某末學晚生知慕前烈亦嘗竊識一二<lb/>
而不能有言者不敢言也因讀斯贊輙書於後以識余<lb/>
愧<lb/>
　　　䟦金伯祥瞻雲詩巻<lb/>
<pb n="KR4e0179_WYG_022-17b"/>
右瞻雲軒詩文一巻元季諸名賢為金伯祥氏作伯祥<lb/>
名天瑞世家長洲之笠澤富而有文且篤孝義所交㳺<lb/>
皆一時名流故所得詩文為多此其一也此巻序一詩<lb/>
共八首敘為陳基作基字敬初天台人至正間留吳仕<lb/>
張氏為學士院學士别號韋羗山人又號夷白子有夷<lb/>
白集行世詩首篇為楊維禎所謂鐵厓先生本㑹稽人<lb/>
晚居浙江泰寧丁夘進士元為江浙儒學提舉國初嘗<lb/>
徴入不仕歸卒次倪瓚字元鎭號雲林子無錫人不仕<lb/>
<pb n="KR4e0179_WYG_022-18a"/>
有高行又次蘇大年字昌齡號西澗維揚人避兵吳門<lb/>
張氏用為㕘謀稱為蘇學士而實未嘗仕也周砥字履<lb/>
道號匊溜生本吳人寓居無錫又居宜興晚居㑹稽死<lb/>
於兵吳毅富春人吳復見心之子父子皆鐵厓門人李<lb/>
繹字叔成錢塘人與陳義皆嘗仕張氏不甚顯故不得<lb/>
其詳此詩七首二首為瑞竹詩亦為伯祥作者按瞻雲<lb/>
詩當時賦者蓋不止此此數篇特以諸公手筆故其子<lb/>
孫尤加保惜如此餘存家集固可考也伯祥有弟天佐<lb/>
<pb n="KR4e0179_WYG_022-18b"/>
仕國朝為萬安主簿萬安六傳為茂仁名培賢而有文<lb/>
所謂保惜此巻者夫此諸賢皆以詞翰名家其手澤傳<lb/>
世夫人皆知寶之况其子孫哉又况賢而有文能不隕<lb/>
其世如茂仁者哉<lb/>
　<lb/>
　<lb/>
　<lb/>
　甫田集巻二十二<lb/>
</p>
<p>
</p>
  </div>
<div>
<head>甫田集巻二十三</head> <lb/>
    <p>
<pb n="KR4e0179_WYG_023-1a"/>
欽定四庫全書<lb/>
　甫田集巻二十三<lb/>
　　　　　　　　　　　　明　文徴明　撰<lb/>
　　題䟦七首<lb/>
　　　題蘇滄浪詩帖<lb/>
右宋蘇子美古詩一百五十言留别原叔八丈蓋王洙<lb/>
原叔也詩語峻㧞意氣悲壯歐陽公謂其廢放後時發<lb/>
憤悶於歌詩殆此類也字畫出入顔魯公徐季海之間<lb/>
<pb n="KR4e0179_WYG_023-1b"/>
而端勁沉著得於顔公為多當時評者謂為花發上林<lb/>
月滉淮水豈其然乎按子美慶歴四年丙戌十一月坐<lb/>
監進奏院㑹客事除名徙蘇州此詩後題乙酉清明日<lb/>
則是被放之三閲月也時原叔以天章閣侍講史館檢<lb/>
討黜知濠州正坐子美事故詩云遂令老成人坐是亦<lb/>
見斥時子美年三十有八原叔五十一故有老成及八<lb/>
丈之稱又有今來濠州厓及明日又告行等語當是隨<lb/>
原叔至濠及是乃别耳其後子美竟以慶歴八年卒於<lb/>
<pb n="KR4e0179_WYG_023-2a"/>
蘇凡在蘇四年宜其遺蹟流傳吳中為多去今數百年<lb/>
所謂滄浪亭者雖故址僅存亦惟荒烟野草而已至於<lb/>
文章翰墨不少槩見宣和書譜謂雖斷章片簡人皆傳<lb/>
播豈在當時己不易得耶此詩雖非蘇事而實赴蘇時<lb/>
作少宰徐公子容以為郡中故實因重價購得之俾徴<lb/>
明䟽其大畧如此若其志節履行具正史者兹不復云<lb/>
　　附録原稿<lb/>
　　舜欽作詩留别原叔八丈閣下<lb/>
<pb n="KR4e0179_WYG_023-2b"/>
　　交道今莫言難以古義責錙銖較利害便有太行<lb/>
　　隔余生性闊踈逢人出胷臆一旦觸駭機所向盡<lb/>
　　戈㦸平生交㳺面化為虎狼額謗氣懆烈烈中之<lb/>
　　若病疫遂令老成人坐是亦見斥既出芸香署又<lb/>
　　下金華席摧辱實難任官名器非惜罪始職於予<lb/>
　　時情未當隙今來濠川涯日夜自羞惕高風激頽<lb/>
　　波相遇過平昔白玉露胏肝晴雲見顔色乃知天<lb/>
　　壤間自有道義伯明日又告行嗟嗟四海窄慶歴<lb/>
<pb n="KR4e0179_WYG_023-3a"/>
　　乙酉清明日書<lb/>
　　　題趙松雪書洪範<hi>并圖</hi>
右趙文敏公書尚書洪範并畫箕子武王授受之意為<lb/>
圖畫既古雅而小楷精絶殆無遺恨但無嵗月可考嘗<lb/>
見公所書莊子馬蹄篇乃初被召為兵部郎中時書其<lb/>
筆法與此正同疑此亦當時之作維公以宋之公族仕<lb/>
於維新之朝議者每以為恨然武王伐紂箕子為至親<lb/>
既受其封而復授之以道干載之下不以為非然則公<lb/>
<pb n="KR4e0179_WYG_023-3b"/>
獨不得引以自蓋乎公素精尚書嘗為之集註今皆不<lb/>
書而獨書此篇不可謂無意也因崦西徐公出示為著<lb/>
此語以備折衷不知公以為何如<lb/>
　　　書馬和之畫巻後<lb/>
右馬和之畫相傳為清谿㸃易圖蓋寫唐人高駢詩意<lb/>
按荆州記臨淮有清谿山山東有泉泉側有道士舍所<lb/>
謂清溪道士也此圖一羽人趺坐榻中一人褰裳回顧<lb/>
若有所指陳二從者却立一執巻一捧古鼎二鶴一飛<lb/>
<pb n="KR4e0179_WYG_023-4a"/>
一止初無所謂洞門碧忩滴露研硃之狀疑自寫他事<lb/>
而後人目為清溪耳若其筆法之妙則非和之不能和<lb/>
之紹興間人畫師吳道𤣥好用掣筆所畫多經書故事<lb/>
思陵尤愛其畫每書毛詩虚其後令和之為圖此或其<lb/>
遺簡不可知也<lb/>
　　　題張即之書進學解<lb/>
右宋張即之書韓文公進學解即之字温夫别號樗寮<lb/>
㕘政孝伯之子仕終太子太傅直秘閣歴陽縣開國男<lb/>
<pb n="KR4e0179_WYG_023-4b"/>
其書當時所重完顔有國時每重購其蹟史稱即之博<lb/>
學有義行而袁文清師友淵源録亦言即之修潔喜校<lb/>
書經史皆手定善本語乾道淳熙事先後不異史官書<lb/>
蔽其名按皇宋書録即之安國之後甚能傳其家學安<lb/>
國名孝祥仕終顯謨閣學士所謂于湖先生孝伯之兄<lb/>
即之之伯父也其書師顔魯公嘗為高宗所稱即之稍<lb/>
變而刻急遂自名家然安國僅年三十有八而即之八<lb/>
十餘咸淳間猶存故世知有樗寮書而于湖書鮮稱之<lb/>
<pb n="KR4e0179_WYG_023-5a"/>
者此書無嵗月可考而老筆徤勁大類安國所書盧坦<lb/>
河南尉碑豈所謂傳其家學者耶周誥商盤下缺一字<lb/>
實徽宗御名韓文商本作殷豈亦以諱避就耶故浙江<lb/>
㕘政崑山張公敬之舊蔵此冊公卒無子圖書散失從<lb/>
孫比部員外允清以重直購之允清所謂惓惓於此豈<lb/>
直字畫之妙而已後之子孫尚知所寶哉<lb/>
　　　題希哲手稿<lb/>
右應天倅祝君希哲手稿一軸詩賦雜文共六十三首<lb/>
<pb n="KR4e0179_WYG_023-5b"/>
皆癸夘甲辰嵗作於時君年甫二十有四同時有都君<lb/>
元敬者與君並以古文名吳中其年相若聲名亦畧相<lb/>
下上而祝君尤古䆳竒奥為時所重又後數年某與唐<lb/>
君伯虎亦追逐其間文酒倡酬不間時日於時年少氣<lb/>
鋭僴然皆以古人自期既久困塲屋而憂患乗之志皆<lb/>
不遂惟都君稍起進士仕為徒官君與唐雖舉於鄉亦<lb/>
皆不第君後雖仕亦不甚顯尋皆相繼下世余視三君<lb/>
最為庸劣而仕亦最後嗚呼三君已矣其風流文雅照<lb/>
<pb n="KR4e0179_WYG_023-6a"/>
映東南至今猶為人歆羨余雖老病幸存而潦倒無聞<lb/>
不足為有無也此巻雖君少作而鑄詞發藻居然𤣥勝<lb/>
至於筆翰之妙亦在晉宋之間誠不易得也嘉靖十五<lb/>
年丙申上距成化癸夘五十有四年而祝君下世已十<lb/>
有一年矣是嵗三月廿二日某題時年六十有七<lb/>
　　　溪山秋霽圖䟦<lb/>
右溪山秋霽圖故鄉先生陳汝言所畫汝言字惟允號<lb/>
秋水本臨江人父天倪先生明善得吳草廬之傳流寓<lb/>
<pb n="KR4e0179_WYG_023-6b"/>
吳中二子汝秩汝言並有文學汝言尤倜儻知兵至正<lb/>
末張士誠既受招安辟為太尉㕘謀貴寵用事國初為<lb/>
濟南幕官坐事卒妻金氏守節教其子繼以文學名於<lb/>
時仁廟召為五經博士終翰林檢討所謂嗣初先生也<lb/>
此畫惟允未仕時作一時題識者二十有三人皆知名<lb/>
之士今可考見者二十人鄭元祐字明徳遂昌人寓吳<lb/>
少脫骱任左手號尚左生元末老儒嘗仕為平江路學<lb/>
教諭終江浙儒學提舉所著有僑吳集遂昌雜録朱徳<lb/>
<pb n="KR4e0179_WYG_023-7a"/>
潤字澤民宋睢陽五老朱貫之後博學能文尤工畫趙<lb/>
文敏公薦入翰林終征東儒學提舉所著有存復齋稿<lb/>
今尚書玉峯先生五世祖也倪瓚字元鎭元季高士清<lb/>
眞絶俗所謂雲林先生也張監字天民丹陽人寓吳中<lb/>
二子經緯皆仕張氏有名陳植字叔方寧極先生子微<lb/>
之子性孝有文亦能書畫元季不受徴辟以隠約終饒<lb/>
介字介之番陽人號華葢山樵自翰林應奉出僉江浙<lb/>
廉訪司事張氏承制以為淮南行省㕘政工詩尤以行<lb/>
<pb n="KR4e0179_WYG_023-7b"/>
學擅名蔣堂字子中泰定鄉試舉人元季不仕國初為<lb/>
嘉定州學教授周砥字履道號匊溜生吳人寓居無錫<lb/>
後與馬孝常避兵宜興有荆南倡和集陳秀民字庶子<lb/>
號寄亭又時稱四明山道士博學善書仕張氏為學士<lb/>
院學士秦約字文仲其先淮人後徙崇明洪武初應召<lb/>
試愼獨賦拜禮部侍郎改溧陽教諭所著有海樵集王<lb/>
蒙字叔明號黃鶴山樵趙文敏外孫善書畫洪武中官<lb/>
泰安知州坐事卒陸仁字友仁崑山人張憲字思廉號<lb/>
<pb n="KR4e0179_WYG_023-8a"/>
玉笥山人有玉笥集岳榆字季堅宜興人顧阿瑛字仲<lb/>
瑛號玉山樵者崑山人有文學家富好客時稱豪士元<lb/>
季削髪讀佛書以避張氏國初徙鳳陽卒陳汝秩字惟<lb/>
寅即惟允兄不仕張氏倪元鎮所謂外混光塵中分涇<lb/>
渭者蓋獨行之士也王行字止仲博學知兵洪武中為<lb/>
郡學訓導後遊京師坐藍玉黨卒先是惟允貴顯時行<lb/>
為門下客惟允卒後其子繼從行學故其辭稍倨惟允<lb/>
壻劉政見之罵曰此吾外父食客那得稱吾友以筆抹<lb/>
<pb n="KR4e0179_WYG_023-8b"/>
之今抹筆隠然猶存劉政字用理建文己夘解元方正<lb/>
學門人嘗草平燕䇿病未及上聞壬午之變嘔血死無<lb/>
子祭酒劉文恭其嗣子也俞貞木本名禎後以字行别<lb/>
字有立石澗先生玉吾之子元季不仕國初知樂昌都<lb/>
昌知縣清苦篤學敦行古道建文中坐事卒袁華字子<lb/>
英崑山人能詩尤長於樂府洪武中郡學訓導以子被<lb/>
罪坐累卒所著有耕學稿此巻世蔵陳氏今歸吾友江<lb/>
西㕘議王君直夫蓋陳氏壻也其畫嘗為妄人裂其半<lb/>
<pb n="KR4e0179_WYG_023-9a"/>
直夫以余嘗見元本俾為補之而題其後並䟽諸人事<lb/>
行如此<lb/>
　　　䟦李龍眠孝經相<lb/>
右龍眠居士李伯時所畫孝經一十八事葢摘其中入<lb/>
相者而圖之按畫譜所載御府伯時畫一伯有七中有<lb/>
孝經相此巻葢宣和所蔵然無當時印識而有紹興小<lb/>
璽豈南渡後又嘗入秘府耶伯時喜畫古賢故事每薄<lb/>
著訓戒則孝經相當非特一本此殆别本也伯時之畫<lb/>
<pb n="KR4e0179_WYG_023-9b"/>
論者謂出於顧陸張吳集衆善以為已有能自立意不<lb/>
蹈習前人而隂法其要其成染精緻俗工或可學至於<lb/>
率畧簡易處終不可及也此昔人定論余不容贅言若<lb/>
文學人品在東坡山谷之間而博學精識出劉貢父之<lb/>
上官京師數年不一迹權貴之門佳時勝日載酒出遊<lb/>
坐石臨流翛然終日山谷謂其風流文雅不減古人而<lb/>
為畫所掩然而卒亦不能掩也<lb/>
　甫田集巻二十三<lb/>
</p>
<p>
</p>
  </div>
<div>
<head>甫田集巻二十四</head> <lb/>
    <p>
<pb n="KR4e0179_WYG_024-1a"/>
欽定四庫全書<lb/>
　甫田集巻二十四<lb/>
　　　　　　　　　　　　明　文徴明　撰<lb/>
　　祭文十一首<lb/>
　　　祭劉美存文<lb/>
於戲美存木之美村玉之良璞不繩而治匪雕而琢生<lb/>
華貴之門而不為驕矜有高明之姿而不忘問學才優<lb/>
剸割而處家不煩是晦其能志在貫總而舉子得雋用<lb/>
<pb n="KR4e0179_WYG_024-1b"/>
揜其博蘭情欵欵人與其誠玉色温温天授之慤凡君<lb/>
之具匪貴則夀人之期君必大而逺蓋方享之有餘不<lb/>
圖甫行而遇蹇始塲屋之屢[蹎*頁]尚嵗年之未晚豈謂名<lb/>
花之方然竟不候實而先歛嵗行辛酉時復大比命數<lb/>
已極學力斯至何一疾之長終曽旬月之不俟三旬之<lb/>
夀不副其徳一第之榮竟齎其志嗚呼美存其何至於<lb/>
此極耶孤兒始孩老親萬里匪生世之足悲方身後之<lb/>
無倚目將不暝心實不死嗚呼美存其何至於此極耶<lb/>
<pb n="KR4e0179_WYG_024-2a"/>
君之尊人方衍澤西川宜有令子而君卒以身死至君<lb/>
之身聪明才逹宜承厚䕃而竟厄於命是皆造物之所<lb/>
為有不可以言語而致詰既非人力之致豈亦事變之<lb/>
極也嗚呼美存在庠校為才諸生於家庭為佳子弟朋<lb/>
友有推分之情鄉曲有長者之譽自君之亡舉城嗟吁<lb/>
好惡之私不足深據耳目之衆其何可塗縱所履或愆<lb/>
於小徳終微瑕不揜於良瑜余數人者或親或友或久<lb/>
或近雖所見有未得咸妮君而親厚由兹而觀固非强<lb/>
<pb n="KR4e0179_WYG_024-2b"/>
勉之所能推此以往將舉天下而無疚嗚呼美存所具<lb/>
者德而所不足者夀所不榮者身而所長享者名吾知<lb/>
有志之士固不以此而易彼而吾徒逰好之私終不能<lb/>
以理而喻情藐一尊之難屬惟既往之猶生<lb/>
　　　祭徐昌榖文<lb/>
嗚呼昌榖濯濯淑靈英英異姿伊時之秀維邦之奇昔<lb/>
在髫年頴㧞而出排俗違時蹈古而癖著書滿家金鏗<lb/>
玉温孰其非之吾道攸存今昔異宜吾斯有盭稍抑弗<lb/>
<pb n="KR4e0179_WYG_024-3a"/>
伸益閎而肆有英其玉匪終則蔵旋收甲科棘寺徜徉<lb/>
維時孔艱世路云阻用失其才遂為物忤太學之遷寔<lb/>
行其私人皆君惜君自謂宜方適其情班資奚較弗諴<lb/>
於時益泳於道怡情佚志讀書詠詩名斯孔藉病則弗<lb/>
支聖明更化㧞幽登俊弗與維新君則有命嗚呼昌榖<lb/>
八品之階三十之夀胡付之材而享不有造物有意我<lb/>
則知之殆惜其祉而昌其辭瓌章閎議于今有耀視彼<lb/>
崇資孰則多少嗚呼昌榖在昔家食不妄交㳺惟吾二<lb/>
<pb n="KR4e0179_WYG_024-3b"/>
人心孚分投出入偕遨有無通假期惟暮終有允弗舍<lb/>
雲泥異趣差池嵗年身世乖隔心則弗遷疇昔之時恵<lb/>
言繾綣謂當南還展笑非逺曾未幾時訃音來馳丹旌<lb/>
在目遽哭君幃嗚呼昌榖百年悠悠君歸何遽豈無他<lb/>
人孰如君故嗚呼昌榖有官有家亦既有子名與世長<lb/>
庶其不死<lb/>
　　　祭黃提學文<lb/>
吳郡諸生文某王寵謹具香帛之儀緘詞致祭於尊師<lb/>
<pb n="KR4e0179_WYG_024-4a"/>
提學先生黃公之靈嗚呼士死知已道義攸闗匪惟斯<lb/>
今維古則難故有終日相逐而不能相諒者矧復貴賤<lb/>
相懸曾無一日之雅而欲投情推分於一言一字之間<lb/>
嗚呼此余二人所為聞公之訃恨不能從公而不忘涕<lb/>
淚之澘也粤在曩嵗公來督學振溺起衰蹈厲揚㩁余<lb/>
二人者或以頽墮或在童孱偎以薄劣荷公陶甄與進<lb/>
則隆教詔無已葢將達其致用之材必欲致之奮庸之<lb/>
地觀其吹薦之勤用情之至使人中心銜感而直欲為<lb/>
<pb n="KR4e0179_WYG_024-4b"/>
之死也顧某等鄙昧弗率無所用成方將湔濯自厲以<lb/>
求無負於知已無累於高明豈圖一再見之後而契闊<lb/>
死生己邈乎其難慿嗚呼升沉榮辱在吾二人者固不<lb/>
可必而我公不可復生矣嗚呼悲哉嗚呼痛哉<lb/>
　　　祭土地文<lb/>
夫居止所在有神司之而神之所職静惟其宜自我先<lb/>
君奠居於此延及某叨庇多矣今者偶葺先廬稍加充<lb/>
拓自春徂秋屢有興作築斯鑿斯不無冒犯迄始而終<lb/>
<pb n="KR4e0179_WYG_024-5a"/>
㒺有災患凡此平寧孰非神恵有徳弗報我則有罪嵗<lb/>
云暮矣我居告成敢脩薄薦用荅神靈<lb/>
　　　祭陳以可文<lb/>
嗚呼以可崢嶸佚蕩之資慷慨邁往之氣金貂貴介之<lb/>
習磊落有為之志今皆己矣不可見矣嗚呼哀哉方其<lb/>
少也侍親宦逰翺翔京國入修子道出應賓客文采風<lb/>
流照映奕奕起家郎吏遂用恢宏高居甲第掲掲䡌䡌<lb/>
妙舞㜕娟綺筵狼籍張弛逶迤十年一日數致干金縁<lb/>
<pb n="KR4e0179_WYG_024-5b"/>
手散去曾無吝情亦弗終敝比其晚節悉反少習從事<lb/>
耕桑丘園自適行阡履陌居然逸民囘視曩昔如出兩<lb/>
人嗚呼以可不試其材用之畎畆射時高下盡地薄厚<lb/>
莫不適宜莫不可守再起其家足貽厥後所以然者由<lb/>
其具明智之徳是以識四時之運能與時而消息故隨<lb/>
行而㒺困殆不忝所謂名卿之子孫而實一時之雄俊<lb/>
也某不佞齪齪自全視君高朗奚啻天淵然幸不忘通<lb/>
家之好又重以文字之契所謂水火其性而膠漆其誼<lb/>
<pb n="KR4e0179_WYG_024-6a"/>
也二十年來氣浹情怡有無通假過失相規嗚呼以可<lb/>
今則已矣孰知我貧孰相我事契闊死生方從此始嗚<lb/>
呼哀哉方君病革之時正我失解之日君猶慰我執手<lb/>
太息葢能了死生之際而畧無兒女子之戚也曾一語<lb/>
之不酬乃千載之永隔嗚呼哀哉嗚呼痛哉<lb/>
　　　鄉里祭沈都憲文<lb/>
維公純篤之性清明之質貞白之操粹美之徳公材則<lb/>
多公學無頗升從俊良翹然制科出典方州入司法比<lb/>
<pb n="KR4e0179_WYG_024-6b"/>
以莫不優式隆攸譽西蜀萬里忽把一麾不鄙其民爰<lb/>
拯其疲載言翼翼弗縱弗暴崇正闢邪是興文教一朝<lb/>
難淹起領藩牧直道不囘中遭讒逐明廷更化雪寃湔<lb/>
疵輿論弗釋亟踐台司維兹貴竹滇蜀門户梟獍以逆<lb/>
有詔往撫控制有方綏來有徳厭難折衝邉用靖謐東<lb/>
人阻饑公時在疚璽書臨門起公往救民則有懐公不<lb/>
少留位望駸駸而疾弗瘳舍旃來臨保兹素履清愼之<lb/>
稱至形天語優㳺桑梓曾無幾時胡不慗遺溘焉長辭<lb/>
<pb n="KR4e0179_WYG_024-7a"/>
訃徹中朝天子有恤龍章煌煌屭屭翼翼凡此茂恩惟<lb/>
徳之致恩則不愆公不可起國失貞榦鄉無老成顒顒<lb/>
爵望悠悠典刑某等忝仕同朝生復同郡出有後先莫<lb/>
不沾潤感兹殄瘁能不嚱吁緘詞致奠言與情具<lb/>
　　　祭王于田母文<lb/>
於惟夫人明順而祥繄宗之淑來嬪于王雍雍令儀翼<lb/>
翼匪懈以承<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嫜協于中外展矣夫子維時之碩有相<lb/>
則賢式是云匹豈曰能匹亦教有成篤生二子允維邦<lb/>
<pb n="KR4e0179_WYG_024-7b"/>
禎赫赫中臺煌煌使節儷迹嫓聲奕然並起鸞封鼎養<lb/>
有來方殷有積斯受胡遽沉淪子失令母夫䘮厥良悼<lb/>
徳懐慈以莫不傷豈家則傷中外興歎人為母悲母則<lb/>
奚憾令名洋洋命服煌煌白髪高堂煜其有光子孫繩<lb/>
繩後先輝暎身享其榮目擊其盛七十三齡考終于家<lb/>
寵榮斯極夀匪不遐凡此榮夀世不並有於惟夫人庶<lb/>
其無負某等鄉里後進稔聞母徳矧與令子忝同朝籍<lb/>
既兹有情能不母悲爰陳一觴侑此些詞<lb/>
<pb n="KR4e0179_WYG_024-8a"/>
　　　鄉里祭劉司寇先生文<lb/>
惟公世出清江族大以顯傳數百年弗替有衍爰遷來<lb/>
吳世徳攸隆山川淑靈是鍾我公高朗特逹少則英異<lb/>
起家甲科為時良吏連宰二邑聲光有煜進陟明廷遂<lb/>
官六察八閩五嶺時維大藩公兩奉使敦薄廉貪糾繩<lb/>
我司激揚我職出入中外以莫不克考牧之遷位不滿<lb/>
才爰從卿少進列中台璽書煌煌天子有命惟此西川<lb/>
爾往作鎮乃靖疆場乃清時弊迺匡迺襄式用寧敉文<lb/>
<pb n="KR4e0179_WYG_024-8b"/>
翁之教乖厓之識以公方之過無弗及於時多事允藉<lb/>
謀猷一再往撫實寛帝憂逆豎盜權讐我善類抉摘推<lb/>
求公遂得罪惟帝仁明事迄以白出自徒中援登台席<lb/>
甫司廷尉即佐本兵周旋臺省進列孤卿乃弼邦刑往<lb/>
司留鑰公業斯隆帝眷方渥胡爾遄歸言保其終寄懐<lb/>
泉石穆然清風優㳺十年考終故里帝聞有悼恤典優<lb/>
異再鍚之祭營𦵏自公龍章奕奕賁於幽宫嗚呼我公<lb/>
出入三朝年逾八袠遭逢治隆令名無斁公才既多公<lb/>
<pb n="KR4e0179_WYG_024-9a"/>
享亦厚如公始終世豈多有惟是鄉無老成國隕楨榦<lb/>
忝在鄉人能不悲嘆寄跡朝署望弔無縁緘辭寄奠聊<lb/>
寫憂悁<lb/>
　　　祭施行人母文<lb/>
有賢孺人崇川令族既賦之明亦貞而淑乃擇之配于<lb/>
歸于施執孝軌物式隆婦儀内嚴<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嫜外諴宗戚俯仰<lb/>
勤誠以莫弗克凡起其家舊徳維新爰相夫子為時令<lb/>
人維膠州君賢闗碩士起倅一州式遄歸只維無内顧<lb/>
<pb n="KR4e0179_WYG_024-9b"/>
用全令名允兹完徳實相有成豈曰能相亦教弗弛愛<lb/>
不揜嚴是成令子維大行君英英儁造發身制科列官<lb/>
華要爰膺天命使於四方豈維弗辱煜然有光有來貤<lb/>
封弗逺伊邇胡弗少延溘焉長逝懿徳云亡莫不嗟吁<lb/>
矧惟令子痛傷何如某等忝仕同朝實深悲涕爰奠一<lb/>
觴通家之誼<lb/>
　　　祭王欽佩文<hi>與陳魯南同祭</hi>
嗚呼欽佩君遂止於斯耶始君家食之時交遊數人並<lb/>
<pb n="KR4e0179_WYG_024-10a"/>
以義氣相得以志業相高以功名相激昂葢不知古人<lb/>
何如也數年以來相繼登庸各以所能自見而吾二人<lb/>
升朝最晚於時君方秉憲外臺領中州斯文之寄顧以<lb/>
母老念歸飄然解任朝廷惜君之去稍進卿階畀領太<lb/>
僕雖以展君之才實以便君之養也豈其朝命甫下而<lb/>
太夫人顧已辭堂惟君顧復情深毁裂為甚某等方為<lb/>
君憂而君果以是致疾自去秋抵今數月之間傳聞之<lb/>
言日甚一日孱弱之軀加之至性深切勢必難任所兾<lb/>
<pb n="KR4e0179_WYG_024-10b"/>
吉人多福天必相之詎意竟此長逝耶嗚呼君起世科<lb/>
績學中秘繼逰郎署出領憲臺宣力中外聲望卓然論<lb/>
者方期君以大用將䇿勲一時垂烈後世而今遽止於<lb/>
是耶宏偉之才精深之學清眞之徳高朗之行今又何<lb/>
可得耶君之先公辣齋先生一代偉人齟齬於時不究<lb/>
厥用天下有遺望焉葢方有待於君而君又以盛年碩<lb/>
望厭棄明時天意果何所屬耶母䘮在殯妻亦去室孤<lb/>
子㷀㷀一室懸罄君葢有不可死者而卒死之嗚呼天<lb/>
<pb n="KR4e0179_WYG_024-11a"/>
乎何其酷耶其等二人聞訃以來相向悲慘不能為情<lb/>
者數日客寄於斯無由撫棺一慟緘詞往奠用致區區<lb/>
嗚呼欽佩今則己矣不可見矣嗚呼悲哉嗚呼痛哉<lb/>
　　　祭徐崦西文<lb/>
維公祥雅其儀剛明成性修正含宏若淑貞定既靖有<lb/>
嘉亦儶而頴早升俊於甲科旋淑成於蘭省䇿名玉署<lb/>
允協輿情侍講金華式當明聖進宣忠讜上洽於淵𠂻<lb/>
出佐銓衡特膺乎簡命文章政業維聲實之並流鳳閣<lb/>
<pb n="KR4e0179_WYG_024-11b"/>
麟臺亶後先之輝暎既藉藉乎周行式駸駸乎華近豈<lb/>
其譽者在前而忌者已出於後宦途方逹而此身已落<lb/>
乎陷穽遂枉特逹之才投諸閒散之境乃寄蹟於溪山<lb/>
不失譽於鄉井時垂顧問知聖意之惓惓久鬰才情矧<lb/>
人心之耿耿謂直道難容雖蹔辭乎軒冕而高才㒺棄<lb/>
終致用乎台鼎胡二竪之不仁遂一疾而長瞑朝野増<lb/>
吁聖心為軫然棄捐淪落雖有負乎眷勤而哀榮始終<lb/>
卒㝠膺乎恤贈兹所謂身死而名存不幸中之大幸也<lb/>
<pb n="KR4e0179_WYG_024-12a"/>
某列官芸署幸聨鴛鷺之班息駕鄉閭叨侍溪山之勝<lb/>
時接話言數陪觴詠顧余潦倒長公十稔謂當托好以<lb/>
終身何圖棄我而先隕興言及此氣咽而哽陳詞薄奠<lb/>
言有終而意無盡也嗚呼哀哉<lb/>
　<lb/>
　<lb/>
　<lb/>
　<lb/>
<pb n="KR4e0179_WYG_024-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻二十四<lb/>
</p>
<p>
</p>
  </div>
<div>
<head>甫田集巻二十五</head> <lb/>
    <p>
<pb n="KR4e0179_WYG_025-1a"/>
欽定四庫全書<lb/>
　甫田集巻二十五<lb/>
　　　　　　　　　　　　明　文徵明　撰<lb/>
　　書<lb/>
　　　上守谿先生書<lb/>
頃者恭侍燕閒獲承緒論領教實深又承命獻其所為<lb/>
文竊念某自蚤嵗即有志於是侍先君宦游四方既無<lb/>
師承終鮮麗澤倀倀數年靡所成就年十九還吳得同<lb/>
<pb n="KR4e0179_WYG_025-1b"/>
志者數人相與賦詩綴文于時年盛氣鋭不自量度僴<lb/>
然欲追古人及之未幾數人者或死或去其在者亦或<lb/>
叛盟改習而某亦以親命選隸學官於是有文法之拘<lb/>
日惟章句是循程式之文是習而中心竊鄙焉稍稍以<lb/>
其間隙諷讀左氏史記兩漢書及古今人文集若有所<lb/>
得亦時時竊為古文詞一時曹耦莫不非笑之以為狂<lb/>
其不以為狂者則以為矯為迂惟一二知已憐之謂以<lb/>
子之才為程文無難者盍精於是俟他日得雋為古文<lb/>
<pb n="KR4e0179_WYG_025-2a"/>
非晩某亦不以為然蓋程式之文有工拙而人之性有<lb/>
能有不能若必求精詣則魯鈍之資無復是望就而觀<lb/>
之今之得雋者不皆然也是殆有命焉茍為無命終身<lb/>
不第則亦將終身不得為古文豈不負哉用是排羣議<lb/>
為之不顧而志則分矣緣是彼此皆無所成而長老先<lb/>
生或見其所作從而稱之於人以為能而不知者以為<lb/>
真能也遂相率走求其文往往至於困塞某不能逆其<lb/>
意皆勉副之所求皆餞送悼挽之屬其又下則世俗所<lb/>
<pb n="KR4e0179_WYG_025-2b"/>
謂别號率多强顔不情之語凡某之所謂文率是類也<lb/>
嗚呼是尚得為文乎然既被長者賞識遂不容以陋劣<lb/>
自晦檢其中得論議十有四首敘事十有五首輒塵尊<lb/>
覽昔張籍皇甫湜雖皆一時豪俊精於文者然其所作<lb/>
視韓愈非其儗也而韓公得其文以為奇從而品目焉<lb/>
而世徒以其常出於韓之門以為是固韓愈氏之徒也<lb/>
相與躋而列於韓氏而天下後世遂不能少其文焉某<lb/>
於藉湜無能比儗而明公則今之韓子也儻不以某為<lb/>
<pb n="KR4e0179_WYG_025-3a"/>
不肖而與進焉使他日人稱之曰是亦嘗出王氏之門<lb/>
者豈不幸哉干冒台嚴不勝悚仄不宣<lb/>
　　　三學上陸冡宰書<lb/>
比承榮膺簡注進秉鈞衡邸報播聞薄海外内莫不鼓<lb/>
舞稱忭况鄉里後生與有光寵者乎恭惟明公累朝舊<lb/>
徳盛世珪璋特達光明大雅愷悌出入將相聲望偉然<lb/>
天下之人所為望霖雨於明公者非一日矣今兹端委<lb/>
廟堂進退百官以佐天子出令而運斯世於掌握間固<lb/>
<pb n="KR4e0179_WYG_025-3b"/>
明公分内事也某等猥賤晚末莫展賀私方與四方人<lb/>
士詠嗟盛徳以為天下斯文之慶豈敢意外干犯輒有<lb/>
陳請而事機可乘勢有不容已者亦恃雅度汪濊不深<lb/>
譴責故卒言之竊惟我國家入仕之階惟有學校一途<lb/>
而當時法式章程咸出我太祖髙皇帝親定最為詳密<lb/>
而累朝列聖不無少有更張誠以聖化優游泳涵滋久<lb/>
人材蝟興其勢有不得不更者故隨時消息而行者不<lb/>
以為敝論者不以為非蓋自洪武二十五年重定嵗貢<lb/>
<pb n="KR4e0179_WYG_025-4a"/>
額數郡學嵗貢二人州學再嵗三人縣學嵗一人當時<lb/>
人材尚少儒學生徒往往不充廪増正數除鄉試中式<lb/>
之外其餘在學者不過五六年升貢者不出三十嵗故<lb/>
其人皆精力有餘入仕可用而其功名政業往往㕘於<lb/>
正奏之列無少軒輊也自永樂元年正統二年景泰元<lb/>
年三次開科各處解送舉人不拘額數遂有頓増至二<lb/>
百名者一時國學人衆乃量減貢額然中間或行或否<lb/>
皆視解額増損厥後解額既定而貢額竟不能復坐是<lb/>
<pb n="KR4e0179_WYG_025-4b"/>
學校壅滯遂有垂白不得入仕者於是胡忠安公在禮<lb/>
部思以通融振塞建行四十强仕之例而士子稍復自<lb/>
拔歴五十餘年人材又多學校又大壅滯太原周公在<lb/>
禮部乃舉復洪武二十五年之例然僅僅五年而止迤<lb/>
邐至於今日開國百有五十年承平日久人材日多生<lb/>
徒日盛學校廩増正額之外所謂附學者不啻數倍此<lb/>
皆選自有司非通經能文者不與雖有一二倖進然亦<lb/>
鮮矣畧以吾蘇一郡八州縣言之大約千有五百人合<lb/>
<pb n="KR4e0179_WYG_025-5a"/>
三年所貢不及二十鄉試所舉不及三十以千五百人<lb/>
之衆歴三年之久合科貢兩途而所拔才五十人夫以<lb/>
往時人材鮮少隘額舉之而有餘顧寬其額祖宗之意<lb/>
誠不欲以此塞進賢之路也及今人材衆多寬額舉之<lb/>
而不足而又隘焉幾何而不至於沈滯也故有食廪三<lb/>
十年不得充貢増附二十年不得升補者其人豈皆庸<lb/>
劣駑下不堪教養者哉顧使白首青衫羇窮潦倒退無<lb/>
營業進靡階梯老死牖下志業兩負豈不誠可痛念哉<lb/>
<pb n="KR4e0179_WYG_025-5b"/>
比聞侍從交章論列而當道者竟格不行豈非以不材<lb/>
者或得緣此倖進而重於變例乎殊不知此例自是祖<lb/>
宗舊制而拔十得五亦古人有所不廢豈可以一人之<lb/>
故倂餘人而棄之或謂四十之例若行則不勝求仕者<lb/>
之多將遂無所位置此又何足病哉今但杜其願受教<lb/>
職之請限以依親之例程其入監之期一時士子幸而<lb/>
解其學校之苦稍紆目前之急莫不甘心自引豈皆以<lb/>
得祿為榮哉不然即有所授亦不至大妨天下之賢即<lb/>
<pb n="KR4e0179_WYG_025-6a"/>
如近時上馬入粟者皆得比於充貢之例循資歴嵗亦<lb/>
皆有所畀授此其人固有能自立者然而倖進者不為<lb/>
不多朝廷所得於彼者幾何遂使紈袴之子得以奪賢<lb/>
俊之路有識者固嘗疾首痛心於此矣明公崛起學校<lb/>
奮身賢科操古人之心負天下之望目歴而知身更而<lb/>
信能不有概於心今當可為之時在得為之地能不惜<lb/>
一舉手振袂之勞則其事無不濟者若四十之例事大<lb/>
體重不敢覬覦而嵗貢二人則是洪武舊制又經近嵗<lb/>
<pb n="KR4e0179_WYG_025-6b"/>
舉行伏望留意檢察或因人建言舉行或乘大霈條下<lb/>
使士子得沾涸轍之恩而仕路無復鮎竿之嘆則豈特<lb/>
區區鄉里與有榮澤實天下斯文之幸也昔宋富鄭公<lb/>
當國而同學友段希元魏升平猶滯塲屋公不欲私於<lb/>
二人乃建一舉三十年推恩之例當時以為盛事後世<lb/>
以為美談近時胡忠安公四十强仕之舉太原周公一<lb/>
嵗二貢之例或謂皆有所為而行蓋皆不欲私於一人<lb/>
而必推之天下也二公一代名臣世之論者曽不以此<lb/>
<pb n="KR4e0179_WYG_025-7a"/>
少公而更以為美誠以其能公天下之心而行也若明<lb/>
公今日之舉則又以天下之心行天下之事初無二公<lb/>
之為則其所成所益又當出於其上不特二公而止也<lb/>
伏惟留意處分天下幸甚斯文幸甚<lb/>
　　　謝李宫保書<lb/>
某竊聞薦士之難也昔人以為非茍一而已矣謂知之<lb/>
難言之難聽信之難也故以馮衍尹緯之材遭漢世祖<lb/>
王景畧之明終日左右而卒莫之省而趙括何人得代<lb/>
<pb n="KR4e0179_WYG_025-7b"/>
廉頗馬謖虚名能惑諸葛甚而周仁許靖之屬土木之<lb/>
類皆得尊顯嗟乎士誠不易為薦也公卿不薦士久矣<lb/>
非獨今之時然也而今之時為甚豈今之為公卿者皆<lb/>
不復有是心哉勢有所不行也何也科舉之法行也科<lb/>
舉之法行則凡翹楚特達之士皆於科舉乎出之於是<lb/>
乎有以功業䇿名者有以文章著見者有以氣節行能<lb/>
見稱於時者問之皆科目之士也其間亦有不出此者<lb/>
然而鮮矣此豈科目之學為能盡之世之所尚者在是<lb/>
<pb n="KR4e0179_WYG_025-8a"/>
上之所用者在是是以有志事功有志文章有志節義<lb/>
行能者皆俛焉求合有司之尺度以求自見於世也夫<lb/>
士之所為固無有能外於事功文章節義者而皆今之<lb/>
科目之所收也然則科目之外豈復有遺材哉有之皆<lb/>
潦倒無成齷齪自守者世固無所用之無所用之則亦<lb/>
無因知之矣至於懷珍抱奇道義自將者方且韜黙逺<lb/>
名人又烏得而知之哉彼不知者不必薦也不得而知<lb/>
者不得而薦也其有可知者多是立異徼名工言無實<lb/>
<pb n="KR4e0179_WYG_025-8b"/>
之人柳子所謂士之賊也若是雖謂之無士可也是無<lb/>
怪乎今之公卿之不薦士也士誠不易為薦也而今之<lb/>
士又有不必薦者科舉之法行也外此而有舉焉不以<lb/>
為迂不適時則以為愚不知人而非笑集其身矣某家<lb/>
世服儒薄有䕃祚少之時不自量度亦嘗有志當世讀<lb/>
書綴文粗修士業而受性樸魯鞭䇿不前加之憂患交<lb/>
攻日以墮廢自𢎞治乙卯抵今嘉靖壬午凡十試有司<lb/>
每試輒斥年日以長氣日益索因循退托志念日非非<lb/>
<pb n="KR4e0179_WYG_025-9a"/>
獨朋友棄置親戚不顧雖某亦自疑之所謂潦倒無成<lb/>
齷齪自守駸駸然將日尋矣明公領鎮三吳下邑雖在<lb/>
治屬間嵗一臨實未嘗弭節其地某在諸生中蓋嘗一<lb/>
再望見顔色而猥賤無階莫得自前誠使其身有所取<lb/>
材公固無從見也況其所能所守頽敗若此明公何所<lb/>
據知遂錄其姓名露章薦之于朝犯迂不適時愚不知<lb/>
人之議不顧非笑而斷然行之某誠愚不知所以受知<lb/>
於公者以為誠有材耶彼科舉之士非有甚髙難能者<lb/>
<pb n="KR4e0179_WYG_025-9b"/>
業之三十年曽不得一雋以自振發其效亦可見矣若<lb/>
夫懷藏道徳抱節守貞某實非其人即其人將自韜約<lb/>
逺引不令公知矣或采聽人言得之游揚又安知其非<lb/>
立異徼名工言無實者哉安知其非趙括馬謖非周仁<lb/>
許靖之儔哉即萬一有焉所為損公不小矣而公豈亦<lb/>
嘗念之哉乃公之意則有在也龎統有言當今雅道陵<lb/>
遲所冀拔十得五使有志者自勵耳某誠知陋劣不足<lb/>
辱公而公豈以區區一人而懈其厲人輔世之盛心哉<lb/>
<pb n="KR4e0179_WYG_025-10a"/>
必如郭隗先從隗始之言則某豈不得為燕國之馬首<lb/>
哉若是則公之於某也又何必知之深見之審而後為<lb/>
能用其情哉然其所以知之見之實有出於至深極審<lb/>
之上者誠以明公三朝舊臣出入中外垂四十年好賢<lb/>
禮士聞於天下一時及門之士多矣其文學行義踰於<lb/>
某者亦多矣豈無工言語露才諝以求知於公者公皆<lb/>
不之顧而獨有意於某豈不以求於人者深則得於已<lb/>
者淺也某視一時文學行義之士誠不敢望其後塵而<lb/>
<pb n="KR4e0179_WYG_025-10b"/>
獨不欲求知於人是故雖以公之好賢禮士作鎮吳門<lb/>
相望一舍而私門無某之跡只尺之書未嘗一至左右<lb/>
此非髙亢自賢而有所要也士之體當然耳使於此有<lb/>
求焉是失其所以為士矣失其所以為士而欲以士薦<lb/>
雖愚人不為也而謂公為之哉某之所以受知於公必<lb/>
有的然當其心者而語言才諝不足云也是故古人之<lb/>
知人也夫惟以古人之道知人則亦能以古人之道薦<lb/>
人用是天子信之宰相受之朝奏夕報而某遂得以白<lb/>
<pb n="KR4e0179_WYG_025-11a"/>
衣被命列官清禁周旋多士之中自顧能薄望卑不應<lb/>
得此而舉朝不以為非天下咸歆其遇豈不以公之志<lb/>
行素孚於人朝廷中外舉鑒其誠謂其所為惟以輔世<lb/>
勵人為心而非有所私於某也夫始也某未嘗有求於<lb/>
公也而公薦之又不有私於某某之所恃者士之體也<lb/>
公之所操者王公大人之職也士存其體王公大人守<lb/>
其職雖古之至理之世不過如此而所為致之乃在明<lb/>
公一舉措之間某何幸身自際之其所為感公之知飲<lb/>
<pb n="KR4e0179_WYG_025-11b"/>
公之徳宜何如其深也或謂明公此舉實用司寇林公<lb/>
之言果爾益以見公之徳之不可及也昔張安道與歐<lb/>
陽文忠雅不相能及薦蘇明允乃獨屬之歐公謂非永<lb/>
叔不能薦歐公不以張公為嫌卒薦而官之當是時惟<lb/>
知與明允為地他皆不暇計也卒之明允以文章名世<lb/>
議者謂不負為歐公門下士而千載之下歐陽子獨享<lb/>
知人之明林公誠知某也豈不能自薦哉所以必屬之<lb/>
公者以歐陽子待公也某無似視明允無能為役亦圖<lb/>
<pb n="KR4e0179_WYG_025-12a"/>
無負為公門下士耳不宣<lb/>
　　　與郡守肅齋王公書<lb/>
夫聲聞過情君子所恥有損無益賢者不為今大巡郭<lb/>
公欲為某建立坊表出於常格區區淺薄豈所宜蒙深<lb/>
有不自安者自惟潦倒儒生塵伏里門又以衰病蹇劣<lb/>
不能厠跡士大夫之間故揫<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>退縮非以是為髙也今<lb/>
以為賢於他人郡士夫誰為不肖且某在今諸士夫中<lb/>
名位最㣲人品最下行能才智最為凡劣一旦以為賢<lb/>
<pb n="KR4e0179_WYG_025-12b"/>
而拔出其上冒然居之豈非君子所深恥哉某雖不敢<lb/>
自托於君子然亦安肯靦然無恥甘於小人之歸哉嘗<lb/>
閲郡志宋蔣堂希魯以禮部侍郎致仕居吳時胡文恭<lb/>
公守郡以其名徳因即所居表為難老坊蔣公愀然不<lb/>
樂曰此俚俗歆豔内不足而假之人以為誇者何以至<lb/>
於我也胡公即為撤去當時以為美談迄今傳示方冊<lb/>
某自視於蔣公無能為役而明公則今之胡公也且某<lb/>
素蒙垂愛其忍以俚俗小人待之哉某雖非足於内者<lb/>
<pb n="KR4e0179_WYG_025-13a"/>
然竊欲自附於知分守已之士以求免於務外為名之<lb/>
愆惟是憲府崇嚴無由控訴欲望明公轉達此情得賜<lb/>
寢罷實出至幸也況今嵗歉民窮賦無從出一有興作<lb/>
不無動擾此亦明公所宜軫念者且某世居此里自祖<lb/>
父伯叔以來世叨薄宦里中父老每為贊喜然於其人<lb/>
實未嘗有毫髪䕃庇萬一舉事則匠作夫役勞頓實多<lb/>
夫不能覆庇而反至勞頓豈當時贊喜之意哉彼雖自<lb/>
受其役而區區以一身標表之故坐視其勞亦何能安<lb/>
<pb n="KR4e0179_WYG_025-13b"/>
然不為之意哉徒費財力而又使人不安正所謂無益<lb/>
而有損竊為明公不取也比者蕭二守顧訪首及此事<lb/>
某即欲以此事上瀆明公彼時猶以為未必遽爾乃者<lb/>
反覆思之恐一旦文移下督材木既具營繕既嚴則勢<lb/>
不可復止雖欲有言不可得矣緣是不得已輒露血誠<lb/>
先此懇請惟明公曲賜處分儻得幸免則明公之惠不<lb/>
淺淺矣區區此請在於必得若以為非出至誠姑為是<lb/>
退托以激冒時譽則重得罪於左右矣然而不敢避也<lb/>
<pb n="KR4e0179_WYG_025-14a"/>
病薾不前無緣躬叩鈴階謹勒手狀令兒子俯伏以請<lb/>
臨紙不勝願望之至<lb/>
　　行狀二首<lb/>
　　　沈先生行狀<lb/>
　　　　髙祖懋卿<lb/>
　　　　曽祖良琛<lb/>
　　　　祖孟淵<lb/>
　　　　父恒吉母張氏<lb/>
<pb n="KR4e0179_WYG_025-14b"/>
　　　　　本貫蘇州府長洲縣相城里沈周年八十<lb/>
　　　　　有三狀<lb/>
先生諱周字啟南姓沈氏别號石田人稱石田先生世<lb/>
居長洲之相城里自孟淵先生以儒碩肇家生二子曰<lb/>
貞吉曰恒吉才美雅飭並有聲稱恒吉號同齋生三子<lb/>
先生嫡長也生而娟秀玉立聰朗絶人少學於陳孟賢<lb/>
先生孟賢故檢討嗣初先生子也諸陳皆以文學髙自<lb/>
標致不輕許可人而先生所作輒出其上孟賢遂遜去<lb/>
<pb n="KR4e0179_WYG_025-15a"/>
年十一代其父為賦長聽宣南京時地官侍郎崔公雅<lb/>
尚文學先生為百韻詩上之崔得詩驚異疑非已出面<lb/>
試鳳凰臺歌先生援筆立就詞采爛發崔乃大加激賞<lb/>
曰王子安才也即日檄下有司蠲其役先生既長益務<lb/>
學自羣經而下若諸史子集若釋老若稗官小説莫不<lb/>
貫總淹浹其所得悉以資於詩其詩初學唐人雅意白<lb/>
傅既而師睂山為長句已又為放翁近律所擬莫不合<lb/>
作然其緣情隨事因物賦形開闔變化縱横百出初不<lb/>
<pb n="KR4e0179_WYG_025-15b"/>
拘拘乎一體之長稍輟其餘以游繪事亦皆妙詣追蹤<lb/>
古人所至賓客牆進先生對客揮灑不休所作多自題<lb/>
其上頃刻數百言莫不妙麗可誦下至輿皂賤夫有求<lb/>
輒應長縑斷素流布充斥内自京師逺而閩浙川廣莫<lb/>
不知有沈周先生也先是景泰間郡守汪公滸欲以賢<lb/>
良舉之以書敦遣先生筮易得遯之九五曰嘉遯貞吉<lb/>
喜曰吾其遯哉卒辭不應然一時監司以下皆接以殊<lb/>
禮尤為太保三原王公所知公按吳必求與語語連日<lb/>
<pb n="KR4e0179_WYG_025-16a"/>
夜不休一日論諫先生曰對章伏諫非鄙野人所知然<lb/>
竊聞之禮上諷諫而下直諫豈亦貴沃君心而忌觸諱<lb/>
耶公遽曰當今之時將為直諫乎抑亦諷乎先生曰今<lb/>
主聖臣賢如明公又遭時倚賴諷諫直諫蓋無施不可<lb/>
公徐出一章示之曰此吾所以事君者試閲之先生讀<lb/>
畢曰指事切而不汎演言婉而不激於諷諫直諫兩得<lb/>
其義矣公以為知言同時文學之士為上官所禮者往<lb/>
往陳説時弊先生不然曰彼以南面臨我我北面事之<lb/>
<pb n="KR4e0179_WYG_025-16b"/>
安能盡其情哉君子思不出其位吾盡吾事而已然先<lb/>
生每聞時政得失輒憂喜形於色人以是知先生非終<lb/>
於忘世者先生去所居里餘為别業曰有竹居耕讀其<lb/>
間佳時勝日必具酒肴合近局從容談笑出所蓄古圖<lb/>
書器物相與撫玩品題以為樂晚嵗名益盛客至亦益<lb/>
多户屨常滿先生既老而聰明不衰酬對終日不少厭<lb/>
怠風流文物照映一時百年來東南文物之盛蓋莫有<lb/>
過之者先生為人修謹謙下雖内藴精明而不少外暴<lb/>
<pb n="KR4e0179_WYG_025-17a"/>
與人處曽無乖忤而中實介辨不可犯然喜奬掖後進<lb/>
寸才片善茍有以當其意必為延譽於人不藏也尤不<lb/>
忍人疾苦緩急有求無不應者里黨戚屬咸仰成焉平<lb/>
居事其父同齋無所不至同齋髙朗喜客飲酒必醉先<lb/>
生不能飲每為强醉以樂客同齋沒乃絶母張夫人年<lb/>
幾百齡卒時先生八十年矣猶孺慕不已弟召病瘵不<lb/>
内處先生與俱卧起者嵗餘及卒撫其孤如子庶弟豳<lb/>
穉未練事為植産使均於已一妹早寡養之終其身其<lb/>
<pb n="KR4e0179_WYG_025-17b"/>
天性孝友如此先生娶於陳生子雲鴻文學稱家嘗為<lb/>
崑山縣隂陽訓術側出子復郡學生女三長適崑山縣<lb/>
學生許貞次適徐襄又次適太學生吳江史永齡孫男<lb/>
一人履女二人曽孫男一人女二人先生所著詩文曰<lb/>
石田稿總若干巻他雜著曰石田文抄石田詠史補忘<lb/>
錄客座新聞續千金方總若干巻正徳四年己巳先生<lb/>
年八十有三八月二日以疾卒於正寢於是雲鴻先卒<lb/>
數年矣復乃相其孫履治喪以七年壬申十二月廿日<lb/>
<pb n="KR4e0179_WYG_025-18a"/>
𦵏先生於所居之東某鄉某原属將求銘當世有道以<lb/>
信於後俾某有述某辱再世之游耳受目矚知先生為<lb/>
詳遂不克讓用論次如右謹狀<lb/>
　　　南京太常寺卿嘉禾吕公行狀<lb/>
　　　　祖考嗣芳萬泉儒學教諭累贈通議大夫南<lb/>
　　　　　京太常寺卿妣顧氏累贈淑人<lb/>
　　　　考原翰林院學士贈禮部侍郎諡文懿妣徐<lb/>
　　　　　氏封太淑人<lb/>
<pb n="KR4e0179_WYG_025-18b"/>
　　　　　貫浙江嘉興府嘉興縣甲乙鄉呂㦂年六<lb/>
　　　　　十三狀<lb/>
公諱㦂字秉之姓吕氏為嘉興人先宋時有諱玹者以<lb/>
碩儒顯於時玹生茂卿仕元為提舉茂卿生仲雄仲雄<lb/>
生伯誠俱不仕伯誠生嗣芳仕國朝為萬泉儒學教諭<lb/>
生二子長本景州儒學訓導次原翰林院學士贈禮部<lb/>
侍郎諡文懿公之考也母徐氏初封宜人累加太淑人<lb/>
公生正統己巳七月辛卯自小穎異甫七齡從文懿授<lb/>
<pb n="KR4e0179_WYG_025-19a"/>
書未嘗挾冊呻吟文懿篤遣乃就席按文疾讀一過目<lb/>
而數百言已成誦矣比成童諸書已多淹洽操筆為詩<lb/>
文已多警語一時老長先生咸畏下之性尤慧解天順<lb/>
初京師不雨彗星犯牽牛時文懿柄國頗以為憂公侍<lb/>
側言嵗凶常數小人之厄也星變實聖人復辟離燭萬<lb/>
方當無他虞所憂者援立之人失望而怨或恃恩驕誕<lb/>
不可不慎也及曹賊竊發文懿方入朝母顧聞變泣曰<lb/>
兒及禍矣公曰大人甫出而難作當猶未至且賊舉火<lb/>
<pb n="KR4e0179_WYG_025-19b"/>
向内恃有應也而不得入豈朝廷有備乎頃當撲滅矣<lb/>
已而皆然文懿以母憂卒於家公年十五入訃于朝上<lb/>
悼惜顧羣臣欲授公中書舍人格於例不果已而補國<lb/>
子生遣還郡守楊公繼宗為延師教之師顧公所學出<lb/>
已上遂遜去曰吾不能為若師也服闋還朝詔令内閣<lb/>
辦事明年丁亥拜中書舍人時年甫弱冠鋭志於學譽<lb/>
聞藉藉起辛卯上疏乞應試言者劾公矯枉沽譽且命<lb/>
官不應得試上特許之是嵗中順天鄉試錄其程文以<lb/>
<pb n="KR4e0179_WYG_025-20a"/>
傳自壬辰至乙未凡再試禮部皆不中遂不復就試己<lb/>
亥中書滿九載陞禮部主客司員外郎辛丑陞本司署<lb/>
郎中壬寅真授本司郎中琉球乞嵗一入貢自言小國<lb/>
事大國如子事父若再嵗一朝則定省間而音問疎矣<lb/>
公折之云既知父子之禮何緣屢逆父命已而廣東守<lb/>
臣上言夷人生事擾民不宜聽其請人乃服公先見迤<lb/>
西回囘夷援例奏討廣東海道歸國朝廷將從之公執<lb/>
不可曰故事如此不宜妄有改易以啟他覬因檄錦衣<lb/>
<pb n="KR4e0179_WYG_025-20b"/>
衞訪草欲薦之夷人懼而止計所省有司經費千萬丙<lb/>
午陞南京太僕少卿戊申孝宗登極公上言乞不許州<lb/>
縣改委官吏及減省拽擠乳牛隻處置操備馬匹免徵<lb/>
苜蓿種子四事癸丑萬夀節公奉表入賀上言節財用<lb/>
激貪殘教戚里起宿學久委任等六事是嵗改南京通<lb/>
政使司右通政尋轉左通政丙辰陞南京太常寺卿太<lb/>
常掌祀事頗多更格文移檢閲往往困塞公集累朝更<lb/>
格故事為太常條例事至按籍行之故在官無謬誤而<lb/>
<pb n="KR4e0179_WYG_025-21a"/>
事亦易集己未詔求直言公上疏言立誠信習禮樂查<lb/>
署户修祭器尊前王表英靈賞年勞重供薦備牲牢免<lb/>
雜役追逋欠清㕑役凡十有二事皆本寺弊政多見施<lb/>
行先是禮儀怠廢春秋丁有事文廟科道官多不與祭<lb/>
公移文督之有知豺獺之報本何筌蹄之遽忘之語㑹<lb/>
太廟時享不以新果監察御史劾公不敬公舉髙皇敕<lb/>
旨復之御史乃無言然自是不悦於當路矣已而科道<lb/>
交章論列謂公冒進不止公上疏言臣立朝四十年出<lb/>
<pb n="KR4e0179_WYG_025-21b"/>
處遷除自有本末冒進之言臣實恥之因乞致仕不允<lb/>
㑹太淑人卒遂乞解官持服詔工部遣官營𦵏命有司<lb/>
諭祭服闋再授南京太常寺卿前後在太常六年庶事<lb/>
多所緒正今上登極再乞致仕有旨令馳驛囘而公已<lb/>
先還矣時年五十有九既歸日以詩酒自樂絶口不及<lb/>
時事逆瑾用事方督過諸大臣雖家居不免公益韜斂<lb/>
憂畏閲四年為正徳辛未六月三十日戊申以疾卒於<lb/>
家年六十三積階自承事郎七轉至通議大夫先夫人<lb/>
<pb n="KR4e0179_WYG_025-22a"/>
沈氏廣州知府琮之女有賢行初封孺人加宜人累贈<lb/>
淑人後夫人陸氏封淑人子男五人言沈出䕃補國子<lb/>
生為處交俱側出學陸出婦項徐周毛陶皆令族孫男<lb/>
四人女六人公性資開朗而風儀醒藉與人處悃欵有<lb/>
情致居官甚廉而不為矯枉暴白之行平生未嘗發人<lb/>
隂私尤不念人過初應試被劾或言同官某所為公不<lb/>
以為然後同官以剛直得罪中官幾陷不測公曲為庇<lb/>
䕶禮部時有主事者倚時貴多所陵轣他同官不能堪<lb/>
<pb n="KR4e0179_WYG_025-22b"/>
公曰勢亦易過姑俟之已而果敗謫淮安通判而公適<lb/>
為太僕有相臨之分待之如初其待僕從尤有恩義故<lb/>
事卿監從臣得役辦事官擁輿持刺往往皆其人公深<lb/>
以衣冠為辱曰若曹他日皆當長人吾不忍若為此態<lb/>
也在侍從二十年未嘗輕役一官下人過誤犯輒行遣<lb/>
雖不為姑息而亦未嘗鈎距罪人若吏牘章程皆有限<lb/>
列關决精敏人亦不能欺也公雖生長貴族而貧終其<lb/>
身不喜姱侈生理靡密一無所問惟好學不倦自志學<lb/>
<pb n="KR4e0179_WYG_025-23a"/>
至老未嘗一日廢書雖以夏侯氏書應舉而尤喜毛詩<lb/>
周易在太僕時讀易凡三終諸子若史若他文集莫不<lb/>
貫總而左氏兩漢書尤精洽少接諸老先達諳國朝故<lb/>
事雅善談論對客舉一事必深竟顛末舉止詳雅奕奕<lb/>
如瞻承聽者傾注喜為詩日必三數篇操札輒就若不<lb/>
經意而出語渾雄用事精當往往追躅古人一時宗工<lb/>
讓能焉其文尤嚴整有法無愧作者而詩名大噪遂用<lb/>
揜其所長然公惟以自樂未嘗矜人故人始或忌之終<lb/>
<pb n="KR4e0179_WYG_025-23b"/>
亦不厭其多能也晚嵗居休益事隠約浮沈里閈若初<lb/>
未嘗有官者郡邑燕㑹或不時往而鄰里有召輒赴曰<lb/>
彼貧人不易為具不可負也其宅心淳厚往往類此故<lb/>
死之日自郡邑大夫而下至於販夫牧竪莫不嗟惋相<lb/>
弔謂善人亡矣嗚呼此豈有勢與力致之哉言以卒之<lb/>
明年某月日𦵏公縣之長水鄉祖塋之傍將乞銘於太<lb/>
史以某通家相知俾有述焉比先公官太僕實公同寮<lb/>
某因得給事左右竊聞緒餘于今二十年雖不敢謂為<lb/>
<pb n="KR4e0179_WYG_025-24a"/>
知公而行事之詳耳受目矚庶幾不失之誣云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0179_WYG_025-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻二十五<lb/>
</p>
<p>
</p>
  </div>
<div>
<head>甫田集巻二十六</head> <lb/>
    <p>
<pb n="KR4e0179_WYG_026-1a"/>
欽定四庫全書<lb/>
　甫田集巻二十六<lb/>
　　　　　　　　　　　　明　文徴明　撰<lb/>
　　行狀四首<lb/>
　　　明故嘉議大夫都察院右副都御史沈公行狀<lb/>
　　　　曾祖溢<lb/>
　　　　祖洪<lb/>
　　　　父傑封奉直大夫晉州知州<lb/>
<pb n="KR4e0179_WYG_026-1b"/>
　　　　母張氏封宜人<lb/>
　　　　　本貫蘇州府長洲縣尹山鄉沈林年六十<lb/>
　　　　　九狀<lb/>
公諱林字材美世為蘇之長洲人自大父而上並以朴<lb/>
茂脩正為里善士至奉直公尤植義明法稍被推擇從<lb/>
事郡中尋自解歸後以公貴封奉直大夫晉州知州母<lb/>
張氏封宜人公生秀朗岐嶷少即勵志於學從吳謙先<lb/>
生授易選補縣學生益精進不懈摘經綴文粹然理勝<lb/>
<pb n="KR4e0179_WYG_026-2a"/>
戴簡肅公按試邑中羣諸生而首列之公時甫弱冠又<lb/>
起齊民人無知者及召見儀觀脩偉進止詳雅公益嘆<lb/>
異是嵗成化甲午遂中應天府鄉試辛丑登進士授晉<lb/>
州知州州在畿輔民惰而貧百務怠弛公至首為安集<lb/>
繁繇横賦以次罷行乃教之樹畜民用充實而誕章敷<lb/>
化俾即于理一州三邑之民尸而祝之曰吾乃今知有<lb/>
父母之愛也御史杜忠上其績誥授奉直大夫貤封其<lb/>
父母若妻皆如制𢎞治已酉陞南京刑部福建司員外<lb/>
<pb n="KR4e0179_WYG_026-2b"/>
郎辛亥陞本部湖廣司署郎中癸丑真授本司郎中公<lb/>
宅心仁恕雖官法比而審畫詳慎必求當允未嘗奇請<lb/>
他比以傅致人罪尚書賢愛之俾詳諸司奏獄歴數年<lb/>
所平反甚衆屢考優最丙辰陞四川順慶府知府順慶<lb/>
去京師萬里民獷而好訐尤習佞鬼覡巫縱誕莫為緒<lb/>
正公首下令禁之有殺人獄歴數政不决公一訊得之<lb/>
繼發姦民之並縁假托者悉抵於法他獄訟皆隨事决<lb/>
遣雖株連支綴未嘗數日畱也由是政平訟理民用孚<lb/>
<pb n="KR4e0179_WYG_026-3a"/>
恱益紹農振業謹輸將時旱潦民既安戢嵗亦比登乃<lb/>
篤意教化視郡學隘陋弗稱且文廟右列非制遂徹而<lb/>
新之建御書樓増置號舍製樂器設樂舞生規制𢎞偉<lb/>
物數咸備又以餘力脩復南充縣學於是集諸生教之<lb/>
躬自程試俾皆有所向方士亦翕然奮於學呉文定公<lb/>
實記其事在郡數年脩創公私廨宇無慮數十築城隍<lb/>
治道路所費無限而官民不擾人至今稱之都御史林<lb/>
元肅御史曽禄陳珀相繼以賢能薦𢎞治乙丑陞雲南<lb/>
<pb n="KR4e0179_WYG_026-3b"/>
右㕘政公所分地適當邊徼俄聞安南連兵内向逺近<lb/>
驚擾鎮巡大臣謀治兵應之公亟止之曰彼無釁何得<lb/>
内侵或自有所事不可知即萬一事出意外某請自當<lb/>
之即馳至境上果自相讐殺耳土官鳯英以功授㕘政<lb/>
散銜素驕悍昧事大之禮時以征緬人調集省下公先<lb/>
期諭以禮分俾知朝廷恩威於是英伏謁如制他所施<lb/>
設多類此㑹按察司缺官公承委緒理疏抉推摘務盡<lb/>
情實而搜剔蠧弊畧盡囹圄為空都御史吳文度御史<lb/>
<pb n="KR4e0179_WYG_026-4a"/>
陳天祥周雄交章論薦皆不報正徳己巳陞山西右布<lb/>
政使先是公以入賀萬壽節至京逆瑾方用事惡公不<lb/>
為禮遣中尉躡尋其過攗摭無所得乃以出滇時傳置<lb/>
非宜文致其罪遂落籍為民庚午更化再起為廣西左<lb/>
布政使凡所以治廣西者一如雲南而扶微興壊政以<lb/>
敷融㑹軍興廥積流輸不擾而辦尚書林廷選御史舒<lb/>
晟咸露章薦之壬申陞都察院右副都御史奉敕巡撫<lb/>
貴州兼理軍務貴與湖蜀比壤夷獠雜居往往梟獍以<lb/>
<pb n="KR4e0179_WYG_026-4b"/>
逆守臣乘時勦逐雖屢折北猶時出抄掠邊人患苦之<lb/>
公承制調集湖北川西數路官兵身自奬率期必戡定<lb/>
先給旗榜□徠脅從散其醜類乃命將官引兵直擣諸<lb/>
巢疏捕追北務極勦滅於是鎮簟銅仁烏羅諸賊以次<lb/>
削平而天生厓囤二寨尤極險阻藺石控弦不可嚮邇<lb/>
公命都指揮司繼先絶其餉道伺賊困怠悉衆搏擊繼<lb/>
以飛鎗火銃盡扼而纖之生擒夷酋龍通保等千人俘<lb/>
獲男女牛羊器械不可勝計遂降陳家孟溪等凡九十<lb/>
<pb n="KR4e0179_WYG_026-5a"/>
七寨給以閑田牛種悉復為編民事聞璽書褒美有數<lb/>
年之患一旦掃除其功尤可嘉念之語仍賜白金文綺<lb/>
時餘冦奔迸四出或以聴撫為名以規免罪責湖廣守<lb/>
臣信之作格苗録以傳公曰此逋冦不戢方為内患乃<lb/>
侈張其事耶移文守臣俾為警備咸不以為然俄復嘯<lb/>
聚為亂流刼境上公復調集民兵勦平之先是劇冦廖<lb/>
麻子閧蜀中公念貴為蜀垂徼賊所出入窮必迸逸屬<lb/>
方有夷師乃先期距塞與蜀掎角互為聲援賊竟不得<lb/>
<pb n="KR4e0179_WYG_026-5b"/>
出蜀功倚成焉時諸冦雖平而土官玩習縱誕往往賊<lb/>
殺倡亂宣慰使宋然桀驁首禍公奏革其職仍奏建總<lb/>
府於省城令貴竹水東等五長官司洪遥等十三馬頭<lb/>
及程番府所屬金筑安撫司上馬橋長官司龍里衞所<lb/>
属大小平伐二長官司並𨽻焉置二縣分治其故地其<lb/>
四十八枝頭目青山等寨龍筑等長官司畢節等驛仍<lb/>
𨽻宣慰使萬鍾改置諸長官為流官悉𨽻貴前二衞諸<lb/>
土舍悉令占數為編户又猛朔争奮長官王通以争地<lb/>
<pb n="KR4e0179_WYG_026-6a"/>
讐殺無辜公奏調官兵遣㕘將洛忠相時勦殺通懼乃<lb/>
悔過聴撫山州土官同知蒙政妄奏本州因改設流官<lb/>
人民竄伏事下鎮巡官議處公奏流官之設民夷帖伏<lb/>
蒙政所為梗塞特是盜權市恩欲肆侵漁耳不懲無以<lb/>
令諸夷且動揺衆心非便朝廷竟從公言自是境内偃<lb/>
帖莫敢有異志癸酉奉直公卒公奏乞守制是嵗十二<lb/>
月代還乙亥張宜人卒朝廷皆遣官諭祭丁丑服闋㑹<lb/>
山東阻饑有詔起公於家俾巡撫其地先是公在師勞<lb/>
<pb n="KR4e0179_WYG_026-6b"/>
殫繼遭家艱哀毁踰制遂得末疾比被召命至中途加<lb/>
劇上疏自陳老疾不堪任使乞放歸田里以全晩節朝<lb/>
廷惜其去久乃得請仍給驛以歸閲四年辛巳十月四<lb/>
日卒于正寢距其生景泰癸酉六月二十九日享年六<lb/>
十有九某年月日𦵏吳江縣羅字圩新塋公娶計氏生<lb/>
子男二人知剛知柔俱國子生女二人適引禮舍人史<lb/>
相國子生張秉仁孫男四人大謨以公䕃為國子生次<lb/>
某某某孫女二人公為人剛正有守雖不為高亢而孑<lb/>
<pb n="KR4e0179_WYG_026-7a"/>
孑自將不肯㛪婀隨俗初筮仕時或憐其少未更事不<lb/>
堪有司教之隙趨以獵美官公笑曰欲圖事君而先欺<lb/>
君可乎竟就外補以去及積忤逆瑾禍出不測家人恇<lb/>
擾且懼為二老人憂謀入賄解免寮屬相知者亦勸之<lb/>
公曰死生命也僥倖茍全如虧名節何堅拒不從比罷<lb/>
怡然就道家居未嘗自悔所至持廉不私羨餘公堂錢<lb/>
悉貯官帑或用以葺廨舍供具賓客而已罷山西時在<lb/>
官甫月餘俸入單竭同官知而贐之悉謝不受單居就<lb/>
<pb n="KR4e0179_WYG_026-7b"/>
道或缺頓舍蕭然不以介意性尤簡靖居常進止有度<lb/>
端坐終日未嘗跛倚與人處擇言而發或相對無一語<lb/>
然情意融暢不為岸谷始見者莫不嚴憚久皆親戀不<lb/>
捨平生未嘗干人以私人亦不敢以私干之郡邑非公<lb/>
事未嘗輒入居官平易不事矯飾以取赫赫聲既去民<lb/>
輒懐之順慶之士嘗祀公郡學既而父老以不便瞻謁<lb/>
請於御史盧公别建生祠於學之西至今士夫稱賢守<lb/>
必曰沈公沈公云晉州之民每遇鄉人必問公起居或<lb/>
<pb n="KR4e0179_WYG_026-8a"/>
仕宦道出吳門必求其廬拜謁而去公孝友純至事二<lb/>
親必求意適家居雖燕處未嘗南向既貴且老孺戀依<lb/>
依入蜀時年甫四十念親老留妻子侍養自是終其身<lb/>
不復以家自隨及居喪已踰六十獨處中門之外者七<lb/>
年哭踊摧毁遂以沈頓一弟麓少則教之問學既長朂<lb/>
之以義同居怡怡中外無間言及自蜀歸麓已生分外<lb/>
處公亟過之坐室中澘然出涕曰吾止一弟忍遂分異<lb/>
耶其待族屬尤有恩義教諸子必導以善而身率之不<lb/>
<pb n="KR4e0179_WYG_026-8b"/>
事言説不加誚讓而閨門化之嗚呼若公者豈古所謂<lb/>
醇徳質行者乎公生平無他嗜好惟喜讀書居常手不<lb/>
釋巻為文務理勝間為小詩亦清潤有思所著有學鳴<lb/>
前後稿滇南紀行録貴竹行稿遣懐拙稿奏議總若干<lb/>
巻藏于家公少與先君同學繼復同朝相好某以契家<lb/>
子數得接侍知公為深及是二子遂属某為狀謹為敘<lb/>
次如右惟立言君子表而著之他日太史氏或有取焉<lb/>
　　　資徳大夫正治上卿南京刑部尚書劉公行狀<lb/>
<pb n="KR4e0179_WYG_026-9a"/>
　　　　曾祖迪吉<lb/>
　　　　祖謙海累贈資政大夫南京刑部尚書<lb/>
　　　　考宗政累贈資政大夫南京刑部尚書<lb/>
　　　　妣張氏累贈夫人<lb/>
　　　　　貫江西新淦縣橋埠灘人直𨽻蘇州衞籍<lb/>
　　　　　居吳縣鳯凰里劉纓年八十二狀<lb/>
公姓劉氏諱纓字與清號鐵柯其先清江人裔出宋集<lb/>
賢學士原父其後有諱持矩者仕元為江西行省都事<lb/>
<pb n="KR4e0179_WYG_026-9b"/>
因徙家新淦之橋埠灘遂為新淦人國朝江西内附持<lb/>
矩之子雲芳以尺籍徙𨽻蘇州衞雲芳子迪吉迪吉二<lb/>
子次曰謙海讀書有行義代兄戍吳遂畱居呉中公之<lb/>
大父也父曰宗政娶張氏以正統七年壬戌八月五日<lb/>
生公於吳城鳯凰里磥砢英特資復穎異少從鄉先生<lb/>
賀復菴學先生亟稱之既而受易於夏璿先生精研淬<lb/>
礪不拘拘於師説而剽刺涉獵卓見端緒為文操札疾<lb/>
書未嘗致思視他人追琢衍繹方事竚儗而公數百言<lb/>
<pb n="KR4e0179_WYG_026-10a"/>
已就所作明暢英發以儒士再試不利乃入縣學為弟<lb/>
子員成化辛卯中應天鄉試戊戌中禮部試廷試賜同<lb/>
進士出身己亥授湖廣武陵知縣武陵為常徳輔邑地<lb/>
大而繁公少多更涉習知民隠至於胥史乾沒並縁請<lb/>
屬之情咸悉其故故視事之始展采錯事無不當允縣<lb/>
多隙地民惰不知穊種又貧什器多不備公處業賑贍<lb/>
務盡民利由是民知力本嵗亦比登先是有長賦者亡<lb/>
粟若干石郡坐以侵官帑法死公執不從當以亡失既<lb/>
<pb n="KR4e0179_WYG_026-10b"/>
而獄上上官閲其牘曰此良法家也卒從所儗明年庚<lb/>
子母張夫人卒公即日解官持服服闋改知山東兖州<lb/>
之滕縣縣小而僻素多盗荐被荒歉椎埋狼籍更數政<lb/>
益敝不治又其俗狠鬬嚚訟公抅摭精敏刃迎節解剖<lb/>
析明暢而軌道要束皆中肯綮一時莫不驚服自化盗<lb/>
亦衰止藩臬使者咸稱其能尤為司徒許公進所知丙<lb/>
午召入為河南道監察御史儌巡東城兼督視京倉不<lb/>
事摘抉而繩軌攸當宄弊罔匿戊申孝宗皇帝登極改<lb/>
<pb n="KR4e0179_WYG_026-11a"/>
元𢎞治公多所論奏皆隨事救正達於大體是嵗奉命<lb/>
按福建嘗閲沙縣囚有鄧釗者坐謀殺父繫獄同時麻<lb/>
冕張成富皆坐死公視其所荷校皆新翻閲牘詞多支<lb/>
贅且事發無主名而牘尾云云類隠語曰豈據匿名書<lb/>
成獄耶悉索前後訟牒果得匿名書於吏廨故櫝中葢<lb/>
釗父以負貸自刎其姑之夫陳富利釗産欲奪之故為<lb/>
此陷之以冕等其所親昵併及焉前時有司實傳致成<lb/>
獄其後讞者不欲更異又惡骫法故首䑕其事公既閲<lb/>
<pb n="KR4e0179_WYG_026-11b"/>
實即破械釋之一時稱為神明莆田民有隨母出嫁者<lb/>
刲股療繼父疾有司以孝聞公判曰棄本姓而冒他姓<lb/>
義已不明虧父體以濟父讐孝則安在衆服其明識時<lb/>
海外諸番入貢者多挾贋貨貿市於閩監舶者利其賄<lb/>
不禁或不時得賄即忿鬬成隙公謂此非來逺之道且<lb/>
傷國體即下令絶不許通至今以為法庚戌還朝十一<lb/>
月滿三載考最給敕命進階文林郎推恩贈考宗政文<lb/>
林郎河南道監察御史妣張氏孺人辛亥再奉命按廣<lb/>
<pb n="KR4e0179_WYG_026-12a"/>
東廣並海有别渚曰澚番舶交易之地地有珠市世其<lb/>
業者十人豪民張政者先竄名番舶商海外諸國致番<lb/>
貨直數十萬夤結中人監舶者假以公牒得捕盜海上<lb/>
憑藉聲勢張甚因欲漁奪十人者之業不得悉誣十人<lb/>
者為盜捕置獄中七人瘐死餘三人當論决公讞得其<lb/>
情並釋三人抵政死指揮倪鳯亦以捕盜椎剽海上忮<lb/>
害尤甚顧鳯隂狡多養死士自衞急之恐變乃以計擒<lb/>
得之竟致之法鎮守中官上言各堡俘獲幼男寄養軍<lb/>
<pb n="KR4e0179_WYG_026-12b"/>
中宜從官刑以給内用而實無其人比詔取之則旋買<lb/>
良人子腐以克數腐且三百人而斃者十五所須尚千<lb/>
人方買之海南公聞急渡海抵璚崖諸屬覈實馳還則<lb/>
所司部五百人方<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟德慶公亟下守巡官驗非俘獲<lb/>
即日散遣於是其家人感恩咸謂曰劉公實生汝汝後<lb/>
有嗣宜以劉姓姓之癸丑還朝十月再滿考畱掌本道<lb/>
事時外戚驕蹇結聯中官用事縱横亂政公率同官上<lb/>
疏極言言侵中官中官故激怒上逮繫詔獄罪且不測<lb/>
<pb n="KR4e0179_WYG_026-13a"/>
卒賴上仁明笞而不問公前後兩按大省劾罷不職官<lb/>
省使郡縣守令而下三十有六人誅舞文者百三十餘<lb/>
人平反絞斬罪百二十三人兩侍經筵統署十一道印<lb/>
事皆集辦丙辰滿九載陞太僕寺少卿時馬政廢弛圉<lb/>
人多肆侵漁馬耗不孳又私相盜鬻遇裱印率滌去舊<lb/>
文更入充數公立法辨審弊為之清又探稽孳畜利病<lb/>
得二十事條列以聞從之己未考滿給誥命進中憲大<lb/>
夫推恩加贈公考中憲大夫太僕寺少卿妣恭人庚申<lb/>
<pb n="KR4e0179_WYG_026-13b"/>
拜都察院右僉都御史巡撫四川總督糧儲兼理松潘<lb/>
軍務錫璽書以行蜀去京師萬里而松潘又在荒外濱<lb/>
於諸夷棧道險絶氐獠出沒為患撫鎮大臣多不親履<lb/>
其地緩急惟事調遣或控馭失所徃徃僨敗公曰吾為<lb/>
大臣出鎮萬里可自逸以委勞於人耶且吾奉命督理<lb/>
軍務不歴其地何以知其要害險塞以得其事情乃乘<lb/>
竹兠度繩橋徧行諸寨廣布耳目以求其事端盖諸邊<lb/>
戍守城堡俱在夷中夷人與吾人連結無事則邀勝取<lb/>
<pb n="KR4e0179_WYG_026-14a"/>
功事急則買和滅跡其事在夷者什三在我者什七公<lb/>
為科條禁誡誕章敷化事以敉寧又有所謂賞番者凡<lb/>
官府行邊恐夷人出擾有司先事置綵幣牛酒於路以<lb/>
賄之謂之買路公嚴加禁戢官軍奉約束惟謹及是公<lb/>
行邊軍夷帖息莫敢動在蜀甫一年屬子儆卒悲傷成<lb/>
疾上疏乞歸詔予告暫還病痊起用仍給傳以歸壬戌<lb/>
抵家越三年乙丑御史龔元上言劉某舊撫四川老成<lb/>
諳練協于民夷年力未衰不應閒廢㑹四川缺撫臣吏<lb/>
<pb n="KR4e0179_WYG_026-14b"/>
部即奏起之有詔仍以僉都御史巡撫四川兼理如故<lb/>
再錫璽書以行㑹松茂疊溪木匠兒子諸番夷嘯集醜<lb/>
類連兵剽刼鑿城燒棧勢甚猖獗公親駐境上相機設<lb/>
䇿㑹諸路兵討之衝擊疏捕轉戰折北諸夷懼讋悉投<lb/>
兵羅拜願獻甲馬贖罪列柯空龍諸寨争斬賊首以降<lb/>
凡降二十餘寨前後俘斬千餘人捷聞降詔奬勵賜白<lb/>
金五十兩文綺二襲横梁麻嗒三哨嘴諸河道逼阽諸<lb/>
夷每餉運輒為邀刼而衞士通番往往起釁蒲江闗堡<lb/>
<pb n="KR4e0179_WYG_026-15a"/>
久已頽廢列柯諸番往來結納肆為剽掠一時邊患徃<lb/>
徃坐此公並議復之仍議各立分司設官守之自是訖<lb/>
公去邊境不擾正徳丁卯再滿考進階中議大夫勲贊<lb/>
治尹時有詔裁革巡撫大臣凡十有一人公得㫖還朝<lb/>
尋奉璽巡撫湖廣兼贊理軍務先是公在蜀以夔峽水<lb/>
勢湍急嵗嘗氾溢覆舟傍有小徑盜出沒其間商旅不<lb/>
敢行嵗歉假貸湖陜大費轉輸議自夔抵荆闢為大道<lb/>
公私便利至是御史王璟以聞時逆瑾方用事恨公不<lb/>
<pb n="KR4e0179_WYG_026-15b"/>
先聞矯詔逮公下詔獄公上章自理㑹廷臣亦交章論<lb/>
救得釋仍赴湖廣荆王奏蘄州守余忠擅用兵仗刻減<lb/>
禄米欺侮宗室諸不法論死詔公㑹三法司勘問公為<lb/>
奏辯得末減戊辰二月陞南京大理寺卿六月召為兵<lb/>
部侍郎初崇明盗起江南諸郡繹騷時承平久兵衞耗<lb/>
減殘卒莫能支所在募民兵應敵號義勇軍有司上其<lb/>
數請如官軍給餉公不可曰往時王都御史借闗隴民<lb/>
兵討洞蠻從便宜月給米人三斗後皆藉為軍至今遺<lb/>
<pb n="KR4e0179_WYG_026-16a"/>
患於民國家軍餉豈宜輕議事遂寢明年己巳公年六<lb/>
十有八上疏乞恩休致有詔不允尋給誥命進階通議<lb/>
大夫推恩贈公祖考謙海加贈考宗政皆通議大夫兵<lb/>
部右侍郎祖妣某妣張皆淑人庚午陞南京刑部尚書<lb/>
有豪非法殺人欲行贓丐免費且鉅萬顧公不可入因<lb/>
公所知乘間言之公不可竟按殺之公素練於事尤長<lb/>
於法比然不為深文巧詆遇獄有疑率下屬吏再三讞<lb/>
必無生理然後付法至於誖謾渫惡必盡法無貸故所<lb/>
<pb n="KR4e0179_WYG_026-16b"/>
屬咸執法不敢骫濫姦宄屏息辛未兩宮慶禮成覃恩<lb/>
給誥命進階資政大夫加贈祖考考皆資政大夫刑部<lb/>
尚書祖妣妣皆夫人是嵗公年七十再上疏乞休不允<lb/>
越明年癸酉尚書滿三載三月赴部考績有㫖令復職<lb/>
五月上疏再乞休致有㫖卿才識老成精力尚健宜照<lb/>
舊辦事不允所辭六月再疏自陳老疾乞休以全晩節<lb/>
有㫖卿敭歴中外多效賢勞近疏乞休已有㫖不允宜<lb/>
照舊用心辦事八月還次揚州再申前請因遂歸家待<lb/>
<pb n="KR4e0179_WYG_026-17a"/>
命有㫖卿累疏乞休已有㫖勉畱不必再辭十月又連<lb/>
上疏始得請仍詔月給俸米嵗給輿皂以示優寵越十<lb/>
年壬午今上入正大統改元嘉靖公年八十有一㑹兩<lb/>
宮尊號禮成覃恩進階資徳大夫正治上卿命有司具<lb/>
綵幣羊酒存問明年癸未以疾卒訃聞命有司致祭工<lb/>
部營葬事如制公為人亢爽疎雋明燭事機而閑於吏<lb/>
政又精敏强榦事多迎解然其中有定識雖事出匆遽<lb/>
而銖黍紛齊較若畫一彼沈思審處者或不及也故其<lb/>
<pb n="KR4e0179_WYG_026-17b"/>
翕張變化人莫能測而情法不悖所至威愛並立而能<lb/>
飾之以文在蜀大修學校尤敦行義飾祠祀唐西川節<lb/>
度使崔光逺散騎常侍高適經畧使李徳裕宋知益州<lb/>
張詠修復他名賢祠墓尤多連按閩廣皆值鄉試為監<lb/>
臨官精擇典校尤嚴閑衞而不為苛瑣惟詳於檢閲不<lb/>
令有遺在廣嘗親閲落巻得一士以為奇列之首選榜<lb/>
出咸謂得人即今翰林侍讀湛若水也其他推賢舉能<lb/>
化服道利無所不用其至故侍郎海陵儲公瓘稱公經<lb/>
<pb n="KR4e0179_WYG_026-18a"/>
世之務謀國之慮往往在刑章訟牒外其為尹如侯覽<lb/>
為御史如唐介其撫吳蜀文教如文翁水利如李氷鎮<lb/>
静如張詠一時以為實録云公長身玉立鬚眉疎秀而<lb/>
舉止軒掲辭吐琅然見者竦企晩嵗家居益事燕整客<lb/>
至未嘗不見雖盛暑未嘗不冠吉凶慶弔未嘗不行四<lb/>
方書疏皆手自裁荅不少遺忘尤篤於舊故或在患難<lb/>
必極力拯之雖犯謗不恤至人有過則多面折之雖貴<lb/>
顯當路無所諱以故人亦有讒之者然卒不能沒其善<lb/>
<pb n="KR4e0179_WYG_026-18b"/>
之衆也素性儉質既鼎貴非祭祀賓客食不重味尤寡<lb/>
嗜慾故晩嵗神觀不衰對客舉舊事如引繩貫珠纚纚<lb/>
不能休年八十餘篝燈作蠅頭字精楷不異壯嵗屬纊<lb/>
之前一日猶對客談洽無所苦抵暮與家人燕語如常<lb/>
明日覺體中不佳稍就枕却藥夜半起坐呼水盥靧及<lb/>
旦奄然而逝寔三月十有六日也年八十有二公仕中<lb/>
外四十年積階自文林郎九轉至資徳大夫勲正治上<lb/>
卿配李氏積封自孺人至夫人生子男一人即儆嘗為<lb/>
<pb n="KR4e0179_WYG_026-19a"/>
縣學生文學行誼人謂稱家不幸早卒娶諸氏亦卒女<lb/>
三人長適大理寺丞仰宗泰之孫灝次適福建僉事社<lb/>
子開之子恕又次適都御史王思德之子東孫男一人<lb/>
遺以公廕補國子生女二人適張幕林文甲曽孫男二<lb/>
人喬祖同祖女一人葬以卒之明年甲申某月某日墓<lb/>
在吳縣羊腸嶺之原某先君温州與公居同里既仕同<lb/>
朝相好甚密某以契家子蚤辱公教愛及公歸里遂得<lb/>
以晚進厠跡賓階竊念先君既沒老成彫謝殆盡而公<lb/>
<pb n="KR4e0179_WYG_026-19b"/>
巋然獨為鄉邦之重每一瞻對未嘗不興前輩典刑之<lb/>
嘆嗚呼而今已矣有如公者可復得耶公之孫遺將乞<lb/>
銘于當代名筆且將列之史官屬為事狀某自顧蕪劣<lb/>
安能論次而耳受目矚庶幾不誣云爾謹狀<lb/>
　　　明故嘉議大夫都察院右副都御史毛公行狀<lb/>
　　　　曽祖顯卿<lb/>
　　　　祖以義<lb/>
　　　　考僎贈徴仕郎南京工科給事中<lb/>
<pb n="KR4e0179_WYG_026-20a"/>
　　　　妣何氏贈孺人<lb/>
　　　　　本貫直𨽻蘇州府吳縣某里毛珵年八十<lb/>
　　　　　二狀<lb/>
毛氏姬姓文王之子封於毛其後以國為姓穆王時有<lb/>
毛班漢有毛萇毛義其後毛珍毛寶顯於魏晉之間至<lb/>
趙宋澤民維瞻皆仕江南維瞻守筠卒葬於蘇公世家<lb/>
蘇之閶門譜牒不存莫知所始公諱珵字貞甫别號礪<lb/>
菴曾大父顯卿大父以義皆不仕父僎以公貴贈徴仕<lb/>
<pb n="KR4e0179_WYG_026-20b"/>
郎南京工科給事中妣何氏贈孺人初徴仕公贅于俞<lb/>
生子玉繼娶孺人寔生公及公弟瓚公生岐嶷不類羣<lb/>
兒稍長從學張僉憲企翺既而卒業於賀恩先生賀以<lb/>
易學發解南畿聲稱甚藉從遊者恒數十人獨許公善<lb/>
學尋被選為縣學生時未冠也㑹御史按試公獨後出<lb/>
或誚其遲頓公曰一出不可復入何可忽遽耶於時人<lb/>
已識其謹重自是屢試輒占前列成化丁酉領應天鄉<lb/>
薦戊戌試禮部不中卒業太學益精進不懈時舉子學<lb/>
<pb n="KR4e0179_WYG_026-21a"/>
易多事剽掇以求合有司於經義初無發明公取程朱<lb/>
氏之言揚㩁探竟務極其㫖趣有所論著多前人所未<lb/>
發同時有陸琪獻之者亦事研賾陸以深謐公以精雋<lb/>
皆號能明先儒之㫖一時學者咸毁其故習而宗師之<lb/>
成化丁未試禮部遂以易中高等有司録其義以傳廷<lb/>
試賜進士出身𢎞治庚戌授南京工科給事中時孝廟<lb/>
清明方事開納言事者曼詞長語往往不切事情上益<lb/>
厭思得中實之言用之公軌迹夷易不為毛舉有所論<lb/>
<pb n="KR4e0179_WYG_026-21b"/>
奏皆經國逺圖及當時機要故所言多見聴納巨璫薄<lb/>
琮矯誕懐諼在畱司横甚設穽陷中傷士類一時臺諫<lb/>
多以罪去公摭其尤不法數事露章劾之竟下獄論死<lb/>
尚書秦紘鎮嶺南與安逺侯柳景交構中官佑景逮秦<lb/>
詔獄事且不測公抗疏申理因論景諸不法有㫖景卒<lb/>
閒住而秦得致仕或言紘不當去者公曰事不可激激<lb/>
或禍出意外且秦譽聞方隆他時名位當不止是其後<lb/>
秦果復用如公言大學士丘濬博學自信以天下為已<lb/>
<pb n="KR4e0179_WYG_026-22a"/>
任而任偏矯正能以辯博濟其說人莫能難公上疏極<lb/>
論其偏私因言天下事非紙上陳言可舉而古今異宜<lb/>
逺近異勢亦非一已之見可盡如濬之才置之翰林則<lb/>
有餘不可在論思之地言雖不用時論韙之御史有以<lb/>
言事戍荒逺者母老可念公言其情請移近地以廣聖<lb/>
朝教孝之道又言餘官以言謫外不得同言官牽復則<lb/>
是臺諫之外不容有言矣豈所以廣忠益哉上皆嘉納<lb/>
都御史劉瑀先守蘇嘗不禮于公至是總儲南京外與<lb/>
<pb n="KR4e0179_WYG_026-22b"/>
公修好而中常慊公㑹公他有論劾或告劉科中有言<lb/>
矣劉怒上疏自陳即得㫖致仕而公實未嘗言也及去<lb/>
公顧惜之曰劉於此無大過吾可以私害之耶其直道<lb/>
秉公多此類丙辰以病予告家居久之庚申起告北上<lb/>
留為户科給事中㑹北邊有警餽饟不繼師徒摧衂多<lb/>
所失亡公劾奏諸將校逗留不職因言兵部尚書馬文<lb/>
昇坐視潰敗無所展畫不宜在本兵之地他所奏儗及<lb/>
徼駮論薦咸切事機丁巳奉璽書清儲嶺南道拜兵科<lb/>
<pb n="KR4e0179_WYG_026-23a"/>
右給事中駸駸向用矣㑹倪文毅公卒馬公為吏部即<lb/>
擢公山東布政司左㕘議自徴仕郎轉六階為朝列大<lb/>
夫外示進秩實疏之也或謂馬於公有宿憾而公無幾<lb/>
微見於色詞觸冒瘴癘舊疾復作上疏乞解新任不允<lb/>
逾年始赴時𢎞治癸亥也明年甲子嵗當大比御史檄<lb/>
公提調試塲公展采錯事必慎必勤内之區畫外之防<lb/>
閑動合事宜時王守仁以京朝官主試與御史不諴公<lb/>
為調停其間迄事無忤而事亦克濟是科得人為盛中<lb/>
<pb n="KR4e0179_WYG_026-23b"/>
官出鎮者怙恩驕恣多所漁取而藩府供億圉奪縱横<lb/>
最為民病公隨事道利不為過激不失骫骳而惟理之<lb/>
循民得不敝而法亦無不舉待屬官以禮而教之以正<lb/>
前是屬吏事上謟曲稱謂如卒史公痛斥之非大過未<lb/>
嘗有所譴呵至治豪猾懲胥徒則盡法無所貸小民疾<lb/>
苦必曲為處分慰諭恂恂惟恐傷之民亦愛之如父母<lb/>
云在藩三年以疾乞歸有㫖進浙江㕘政致仕公年甫<lb/>
艾服而精力强明聲望方赫不應遽遂閒散或謂當道<lb/>
<pb n="KR4e0179_WYG_026-24a"/>
有不樂公者因公有請遂聴其去而一時士論莫不惜<lb/>
之家居十年言官數有論薦皆以疾辭正徳丙子始起<lb/>
為南京鴻臚卿戊寅進太僕卿南太僕治滁州前是有<lb/>
司視為閒局不復稟畏事多緩散公至極意振率督閒<lb/>
屬核欺蔽徴逋負扶微興壊所緒正為多㑹逆濠以寧<lb/>
藩叛首下九江蹙安慶南京戒嚴㕘贊尚書喬公集羣<lb/>
僚議所以攻守公言南京祖宗基業國家所恃以為根<lb/>
本重地而安慶實南京屏蔽無安慶即無南京矣賊起<lb/>
<pb n="KR4e0179_WYG_026-24b"/>
倉卒以我無備故直搗九江以窺江左當出其不意調<lb/>
集民兵水陸並進可以得志若待其至則虚實形見人<lb/>
情恇擾事不可知也喬公亦以為然遂以便宜檄公督<lb/>
潁泗和陽諸軍以為江表聲援公即日出次泗上㑹罪<lb/>
人已得中外解嚴而公亦遂還領太僕尋進公南京都<lb/>
察院右副都御史督視江防公以年及七十上疏辭不<lb/>
允改撫治鄖陽公再理前疏遂得致仕時今上新立中<lb/>
外翕然望治羣賢彚進而公以三朝老成超然逺引用<lb/>
<pb n="KR4e0179_WYG_026-25a"/>
不盡才輿情有遺望焉公沈敏精悍料事明審發言處<lb/>
事必要其終自其少時已無所茍比老益慎讀書不事<lb/>
博綜而貴明理有得見之於用文章長於奏議爾雅明<lb/>
暢援據精審不激不隨而紆徐警發得告君之體尺牘<lb/>
善敘事理有所論辨棼棼數百言藻發雋永能起人意<lb/>
居官以愛物自存尤慎刑獄在南科時㑹諸大臣録囚<lb/>
有鬻雞者因索直毆主人女奴死懸其吭而絶之若自<lb/>
縊者主人執之坐死公疑邂逅索直非有深讐何至殺<lb/>
<pb n="KR4e0179_WYG_026-25b"/>
人即誤殺之當遂逸去又暇從容為計又安肯坐待執<lb/>
耶訊之乃女奴以他事雉經惡鬻雞者責直怒詈故用<lb/>
抵讕耳濟寧王彪者殺人置尸里中叢顯家賄其兄叢<lb/>
彰證顯殺之公閲獄至濟曰以兄證弟已非人情矧彰<lb/>
一人何可獨據豈彰故有憾於顯耶核之果然罪坐彪<lb/>
死吳有俞棠者素隂賊無行嘗負朱佑金忿其責償毎<lb/>
思報之一日誘至家醉而殺之其家疑俞所為迹之無<lb/>
所得他日長蕩漁人網得一篋有尸焉潰腐不可識其<lb/>
<pb n="KR4e0179_WYG_026-26a"/>
妻識其故衣乃執俞聞官反誣其妻嘗有所私與朱佑<lb/>
之弟奉嘗有恨於佑者共殺佑且誘其幼婢證成其獄<lb/>
而佑死之夕奉實行販於外不知也公時家居慮得其<lb/>
事力言於上官卒白其寃而置俞於理或議公居閒非<lb/>
所當與公曰兹事人皆知之莫能上達吾知之又能達<lb/>
之可坐視其寃耶盖公雅性不能忍人之急人緩急有<lb/>
求必為致力至於官府寃濫民間疾苦與凡是非失得<lb/>
有涉疑似者惟無所見見必昌言之公既無私諼而言<lb/>
<pb n="KR4e0179_WYG_026-26b"/>
復明暢事詳而核聴者為之意消一時監司郡守若邑<lb/>
大夫有事輒就而問焉公亦未嘗不為之盡與人交任<lb/>
真而有情在僚友中尤能推誠投分不肯自利以損人<lb/>
東藩有督饟督芻二役皆㕘佐番休任之督饟嵗至京<lb/>
師事勞而費倍芻在遼左費省而逸嵗甲子公有遼之<lb/>
役同官方矩以私便請以京饟易之明年復以讓同官<lb/>
冒政於時咸以為難厥後逆瑾用事誅求切促方冒咸<lb/>
以虧課追徴破産不能償而公初無所與人以為公克<lb/>
<pb n="KR4e0179_WYG_026-27a"/>
讓之報公曰是有命也當是時吾亦焉能逆知其事而<lb/>
為之就避耶公治家尤號有法教子孫必以正而能率<lb/>
之以身下至僮奴僕從使御之亦皆有制其所授任必<lb/>
堪其事而育之有恩卒皆得其死力殖産治第以若饋<lb/>
遺出内咸責成其下晚嵗業益充拓田園邸店徧於邑<lb/>
中垣屋崇嚴花竹秀野賓客過從讌飲狼籍雖極一時<lb/>
之盛而公無與也雅善養生平生保身如金玉愛養神<lb/>
明調䕶氣息至於暄寒起卧飲食藥餌節適惟時故晩<lb/>
<pb n="KR4e0179_WYG_026-27b"/>
嵗精神完固年餘八十鬚髪不變語言動止與少壯不<lb/>
殊咸謂公方來未艾優游黄耉為當世遺老詎意一疾<lb/>
遂不起耶嗚呼惜哉公生正統壬申七月十又八日卒<lb/>
嘉靖癸巳二月十又九日享年八十有二配韓氏封孺<lb/>
人先卒妾某氏子男三人長錫朋戊子鄉貢進士娶文<lb/>
氏我先叔父僉都御史諱森之女次錫嘏娶徳慶州判<lb/>
官沈公冕之女次錫疇娶刑部尚書吳公洪之女俱縣<lb/>
學生女五人長適都察院右副都御史吳山即刑部公<lb/>
<pb n="KR4e0179_WYG_026-28a"/>
之子次適布政司經歴秦鋭江西布政司使蕃之子次<lb/>
適鄉貢進士范汝輿宋文正公宗孫次適大理寺副王<lb/>
延喆太傅王文恪公長子次適蔣廷光監察御史蔣伯<lb/>
宣子孫男五人長體仁縣學生次志仁次利仁次友仁<lb/>
次<hi>闕</hi>仁孫女五人長適金鼎次適湯鼎次適陸延枝餘<lb/>
幼曽孫男一人錫朋等以卒之次年甲午某月日𦵏郡<lb/>
西花山天池之新阡韓孺人祔某於公為邑里晩進辱<lb/>
公忘年下交提衡引重雅意勤至有出於通家姻好之<lb/>
<pb n="KR4e0179_WYG_026-28b"/>
外者公平生居官行事雖間得於語言承接之間而莫<lb/>
知其詳今因其子錫朋所述者摭其大校敘次如右庶<lb/>
太史氏有所採擇云<lb/>
　　　先叔父中憲大夫都察院右僉都御史文公行<lb/>
　　　　狀<lb/>
　　　　曽祖定聰<lb/>
　　　　祖惠<lb/>
　　　　父洪淶水教諭累贈南京太僕寺少卿<lb/>
<pb n="KR4e0179_WYG_026-29a"/>
　　　　母顧氏累贈恭人<lb/>
　　　　　本貫蘇州府長洲縣人文森年六十四狀<lb/>
文氏姬姓裔出西漢成都守翁始著姓於蜀後唐莊宗<lb/>
帳前指使輕車都尉諱時者自成都徙廬陵傳十一世<lb/>
至宋宣教郎寶實與丞相天祥同所出寶官衡州教授<lb/>
子孫因家衡山至鎮逺府君俊卿仕元季為湖廣管軍<lb/>
都元帥佩金虎符鎮武昌生六子長定開入國朝為荆<lb/>
州左䕶衛千户賜名添龍次定聰侍高皇帝為散騎舍<lb/>
<pb n="KR4e0179_WYG_026-29b"/>
人後贅為都指揮蔡本壻從蔡徙蘇州遂占籍為蘇之<lb/>
長洲人散騎府君次子惠字孟仁公之祖考也考諱洪<lb/>
字功大仕為淶水縣儒學教諭累贈南京太僕寺少卿<lb/>
初少卿公娶陳安人生先君温州府君諱林繼娶顧恭<lb/>
人寔始生公公諱森字宗嚴隨少卿公宦淶水受易於<lb/>
家庭即得肯綮少卿公致仕歸卒於家公年甫十八即<lb/>
能自奮於學誦讀窮晝夜不休羣經子史若國語左氏<lb/>
諸書讀之殆遍下筆為程文儁發蹈<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不為時俗陳爛<lb/>
<pb n="KR4e0179_WYG_026-30a"/>
語一時曹耦咸退讓終喪選為縣學生稍試不利即屏<lb/>
居學宮益事研究三年不輒歸成化丙午遂中應天鄉<lb/>
試明年丁未中禮部試廷試賜同進士出身又明年戊<lb/>
申孝宗皇帝登極改元𢎞治詔諭天下公奉使歴山東<lb/>
鳯陽揚州廬淮諸郡尋以纂修憲宗皇帝實録奉使採<lb/>
訪浙江事竣以病予告還吳𢎞治四年辛亥起告赴部<lb/>
授河間府滄州慶雲縣知縣慶雲地瘠民貧屬嵗大旱<lb/>
公至首召父老問民所疾苦咸曰嵗旱民窮而督賦益<lb/>
<pb n="KR4e0179_WYG_026-30b"/>
急民亡且盡公曰若歸語而老弱而來吾且食爾無憂<lb/>
賦也即閲獄有以逋賦繫者立縱遣之乃上疏乞免田<lb/>
租户部以撫按無奏不報公疏再上語加切卒免其半<lb/>
既而請賑於上官上官令列户給之户不過五斗公曰<lb/>
户有小大概給不均給之當以口賦或以迕上官怵公<lb/>
公不顧按籍占數計口而發仍禁所司不得雜糠粃以<lb/>
給由是民被實惠而上官亦不以為迕㑹開興濟河役<lb/>
民甚衆公曰民饑且死何以出役走白於郡得減役視<lb/>
<pb n="KR4e0179_WYG_026-31a"/>
他縣獨得不擾郡又役之治道公亦白而遣之境故高<lb/>
而舊無渠堰民視雨澤以田一遇旱則束手待槁公教<lb/>
民相地鑿塘蓄水以備旱而澇則洩之每行視野中屏<lb/>
騎却盖親履塍畝持食一槖茗一器或當食不及頓次<lb/>
便憇樹下昬旦出入㬥風日中面焦且裂弗為止而䖍<lb/>
於禱祠曰靡神不索荒政之一事也因立八蜡祠修復<lb/>
龍王廟修築社稷縣厲諸壇而盡毁諸淫祠俗有所謂<lb/>
打旱魃者嵗旱則聚惡少發新瘞屍墓而鞭之或執産<lb/>
<pb n="KR4e0179_WYG_026-31b"/>
婦被髪坐而沃之曰淋旱魃公諭之曰在法發塜邪巫<lb/>
皆重辟若曹奈何蹈之因嚴為禁絶縣嘗有蝗患公捕<lb/>
得輒瘞而藏之或問故公曰野無青草異時何以自明<lb/>
既而朝廷累遣使行驗民賴是免賦而他縣無驗坐累<lb/>
者比比雅重學校稍暇即請學官與諸生講解示以法<lb/>
程里社設學以教鄉民子弟導以孝友而勸相之有徐<lb/>
文亮者數世同居為表其宅里它貞孝有蹟被旌與可<lb/>
旌而旌未及者咸勞以金帛撫其孤嫠嘗出聞有夜織<lb/>
<pb n="KR4e0179_WYG_026-32a"/>
者旦召其夫而勞之縣民故惰至是多勸而勤縣有養<lb/>
濟院而無廬舍為構屋四十餘楹具井釡給薪爨哺被<lb/>
以時不令失所縣比不登民流户減而額養孳生馬如<lb/>
故公上疏極言不均之弊下兵部參會衆議得通融均<lb/>
給縣𨽻滄州州每役縣民為斗級弓手防夫它夫皂之<lb/>
屬流傭轉輸曠日煩費民甚苦之公曰縣雖𨽻州然各<lb/>
有分土州安得擾縣之民白於監司罷之仍請下傍縣<lb/>
皆得視慶雲癸丑丁呂恭人憂丁巳服除改山東兖州<lb/>
<pb n="KR4e0179_WYG_026-32b"/>
府鄆城縣鄆城地大雄繁民獷健而喜訐公至縛奸人<lb/>
數輩投戍邊徼一時宿蠧為清豪猾歛戢不敢肆縣有<lb/>
徳王府莊田嵗輸子粒至府府官校每虐苦之至以鐵<lb/>
絙縶廏下榜笞之或賣所乘驢馬不足償公言於監司<lb/>
請自輸于長史不可則為征取貯於公俾官校自取民<lb/>
得無擾㑹有詔減明年田租而王府征輸如故公亟言<lb/>
於巡撫大臣得減輸如詔㫖因疏于朝極言王莊之擾<lb/>
不報富民縁邊儲出内為奸利公列櫝庭下令輸者書<lb/>
<pb n="KR4e0179_WYG_026-33a"/>
月日里甲姓名并所輸自投櫝中遏富民不得近又上<lb/>
供嵗帛不問里甲大小及民貧富㮣徴之胥徒復漁取<lb/>
其中公以九則占數而賦其直俾占帛以輸所省十五<lb/>
而輸復有羨民咸便之境有西裏河舊通漕運嵗發浚<lb/>
卒專官領之及築黄陵岡上流因罷專官而供調如故<lb/>
公請罷之所司不可公曰上流既築則河不必浚管河<lb/>
官既罷則卒不必設所司不能屈卒罷之縣城久圯而<lb/>
隍堙不能蓄水公糾工繕濬二旬而畢去城一舍有障<lb/>
<pb n="KR4e0179_WYG_026-33b"/>
水隄綿亘十餘里亦久就廢及是亦修復之又於隄口<lb/>
聚土以遏水衝凡所為興革利害無所不盡而崇奬風<lb/>
化激昂士類悉如慶雲慶雲倚山海而臨漕渠曠逺無<lb/>
防而鄆有梁山之險又當東平汶上壽張之衝皆號多<lb/>
盜盜白日遮刼不可跡公所至置民兵什伍分曹更邏<lb/>
約遇盜併力揜捕而高懸賞格以勸勞之故盜出境内<lb/>
無脱者嘗被郡檄捕刼盜公讀檄黙記其失物他日獲<lb/>
盜遽詰之曰爾前盜某物安在盜駭愕即吐實果前刼<lb/>
<pb n="KR4e0179_WYG_026-34a"/>
郡中者葢郡與真保定比壤盗出没於此公識其方言<lb/>
耳有竊人瓢粟解后其妻殺之求盗不得或得瓢於張<lb/>
乙土榻中執張至不承曰此故乙瓢也公召其妻至雜<lb/>
數瓢令識之妻遑錯莫能舉乙遂引伏鄆有趙小老兒<lb/>
者嘗解后一僧於市知其盗也詈而逐之既而它盗以<lb/>
僧言誣趙為槖盗者公使趙青衣雜羣皂中問識盗趙<lb/>
否曰識之曰羣皂中亦有類趙者乎曰無也公曰果汝<lb/>
妄耳因釋趙不問先是𨽻卒攝逮鄉民畏漁苛徃徃逃<lb/>
<pb n="KR4e0179_WYG_026-34b"/>
匿不時得公受牒輒判牒尾令自持以徃無不即至故<lb/>
事州縣圉夫率用富人以便供需公特簡下户充之皂<lb/>
則與鄰縣互易如制一切苞苴不得蹐門嘗自噉糲食<lb/>
每嵗儉輒停俸入家人或不能具饔飱以為常在鄆三<lb/>
年巡撫使者交薦其才可大用十四年辛酉召拜浙江<lb/>
道監察御史㑹吏部闕尚書大臣有夤縁求進者公疏<lb/>
力論之因舉宜為吏部尚書者疏劉大夏周經進以召<lb/>
時營進者甚銳且有力或從中醖釀之謂是專擅選法<lb/>
<pb n="KR4e0179_WYG_026-35a"/>
非所宜言遂下詔獄賴上仁明特笞而不問十五年壬<lb/>
戌奉命𣙜木盧溝橋隨事錯綜不先為程期而實乂不<lb/>
失常度召車徒給以<hi>闕</hi>符驗數勾稽限不得與門者通<lb/>
𨽻卒無所年大利富商大賈徃徃詭數規免或挾勢家<lb/>
為奸利公驗稅如制一切私書禁弗為道尋監光禄寺<lb/>
尤多緒正十六年癸亥奉詔河南清軍伍既至命所司<lb/>
各陳利病而興除之故事疏捕士伍視移文槩藉株逮<lb/>
徃徃民不勝擾公惟稽赤籍非缺伍不輒追有匿丁壯<lb/>
<pb n="KR4e0179_WYG_026-35b"/>
而以缺伍言者悉捕至抵罪弊為之清㑹疾作上疏乞<lb/>
告明年甲子還呉閲二年丙寅改元正徳逆瑾擅權用<lb/>
例致仕庚午更化再起為河南道監察御史推掌三法<lb/>
司事尋奉詔照刷在京五府六部各衙門文巻正徳七<lb/>
年辛未考績給敕命進階文林郎明年壬申陞南京太<lb/>
僕寺少卿於時民方苦科駒賣駒徴銀及追陪倒死諸<lb/>
弊政公移文諸屬條列古今廏牧之法與今之利病所<lb/>
宜興革者大畧言今日馬政除補足種馬之外上之所<lb/>
<pb n="KR4e0179_WYG_026-36a"/>
須獨備用一事而已豈有科賣徴解諸擾民之令哉奈<lb/>
何有司沿故習而忽令典憚改革以失事機援例變賣<lb/>
之文交屬於途聴民自便之條高束於閣妄傳㸃視而<lb/>
使期集之不暇虛稱拘刷以示科需之有名是致一牝<lb/>
常隨兩駒三駒之多而一駒或養三年四年之久羣醫<lb/>
牙販則請賣駒於官以謀撓法吏書庫役則請收銀於<lb/>
官以遂已私<hi>闕</hi>殊不知官賣之際多估則買者陪販而<lb/>
廏牧愈受其殃少估則賣者虧損而市井共饕其利負<lb/>
<pb n="KR4e0179_WYG_026-36b"/>
欠或遭勢豪之手徴求難免捶楚之刑甚而官吏私相<lb/>
貿易而馬於是乎併去矣此賣駒於官之弊也官收之<lb/>
時盤欹法重有秤頭之積出錙銖較闗有火耗之羨餘<lb/>
劵票有紙筆之需伺候通攙先之賂甚至上下傳相交<lb/>
代而利於是乎併失矣此收銀於官之弊也况名雖補<lb/>
輳備用而全科併𣲖之數實不開除陽雖變賣不堪而<lb/>
倒失虧欠之逋隂加併歛凡所言皆切中當時之弊在<lb/>
太僕三年軌道綜核隨事財正下享其利而上蒙其成<lb/>
<pb n="KR4e0179_WYG_026-37a"/>
乙亥考績赴京道陞都察院右僉都御史尋給誥命進<lb/>
階中憲大夫贈考為南京太僕寺少卿妣顧氏繼妣呂<lb/>
氏俱恭人於是公在仕途三十年年五十有五矣㑹有<lb/>
小疾遂上疏乞休有㫖俾回籍養病疏再上始得致仕<lb/>
是嵗正徳十二年丙子也越六年辛巳今上踐阼工部<lb/>
尚書李公某户部侍郎胡公某御史沈某先後薦公老<lb/>
成可用皆不報又五年為嘉靖四年乙酉五月某日以<lb/>
疾卒於正寢實公所建文山忠烈祠之右公平生忠義<lb/>
<pb n="KR4e0179_WYG_026-37b"/>
自許雅慕文山為人以先世嘗與通譜且嘗建節吳門<lb/>
有功徳於民因言于朝得列祀典即所居建祠俾子斗<lb/>
主之吳之有文山祠實自公發之也而公竟易簀於此<lb/>
豈偶然哉公為人精悍英發激昂負氣義而軌法弗撓<lb/>
意見所在必達其志初奉使至鳯陽解后二貴臣行禮<lb/>
稍不如制一中官尤誖謾公執故事不少降必使引伏<lb/>
乃已葢其初筮為小官已能抗捍權要如此及按河南<lb/>
中官劉瑯貴横尤甚懐諼侵官無所不至一時藩臬諸<lb/>
<pb n="KR4e0179_WYG_026-38a"/>
臣脅息順㫖莫敢出氣公檄有司謂事有統攝法不可<lb/>
奸茍事涉我而移文非我出輒承行行必劾弗貸趣令<lb/>
示劉劉為之歛戢其為縣時與上官論事亦皆直前不<lb/>
顧或不聴必疏論之户部著令下州縣驗田高下以稽<lb/>
水旱公謂壤有變遷農力不齊胡可一槩限列又欲括<lb/>
縣金錢以足上供公亦不可曰與其他日發内帑以救<lb/>
饑饉孰若今日存府庫以備緩急皆極疏言之不以有<lb/>
成命但已既在言路益得盡言然必執大體不為抉摘<lb/>
<pb n="KR4e0179_WYG_026-38b"/>
細碎所言皆明白直致不為回曲其論吏部尚書尤人<lb/>
所難然非其人絶不與交晚節益堅定思有所為及今<lb/>
上收用老成又經中外論薦當路者且次第叙進公而<lb/>
公不待死矣公問學精詣而不務博綜自少與先温州<lb/>
兄弟自相師友及入仕即從學李文正公所得甚深而<lb/>
賦性高朗視一時名家若不足為其論著必法左氏鑄<lb/>
詞命意精鍊峭拔不劇致不已然不茍作亦不輕以示<lb/>
人人無知者晚嵗悉棄不復為曰大丈夫乃復區區佔<lb/>
<pb n="KR4e0179_WYG_026-39a"/>
畢間耶其意欲以功業自見屬正徳多故又不能隨時<lb/>
俯仰遂以盛年棄官家居其意葢有待也而豈意其遂<lb/>
已邪公自少貧苦然視富貴漠然無所動於中既貴不<lb/>
復殖産亦不治居第俸禄所入皆縁手散去家之有無<lb/>
一不問至於子女婚嫁特成禮而已不求備也惟雅好<lb/>
賓客客至未嘗不置酒治具草畧亦不求甚設而情意<lb/>
懽洽藹然可親錢寧翟鵬用事皆嘗加禮於公公皆無<lb/>
所受造謁皆不報有故人在當路與公論事公正折之<lb/>
<pb n="KR4e0179_WYG_026-39b"/>
又為書詆訾其過不少諱其刻廉修正無所回折如此<lb/>
晚嵗偃蹇不究大用殆亦以此而公不悔也公娶談氏<lb/>
累封恭人生子男一人斗娶沈氏女二人長歸國子生<lb/>
毛錫朋其一早夭側出子男二人科娶張氏犀聘陳氏<lb/>
女六人歸錢班張哲周某哲國子生其三未行孫男三<lb/>
人女四人公少先温州十九年事温州如父終身未嘗<lb/>
與亢列處季弟縣學生彬備極友愛撫諸姪禮嚴而情<lb/>
篤於徴明加親徴明少則受業於公賴其有成及以薦<lb/>
<pb n="KR4e0179_WYG_026-40a"/>
入官數書示其所志思一見徴明不及及是歸而公不<lb/>
可作矣嗚呼痛哉今將以某年月日𦵏某原惟公抱負<lb/>
閎偉志烈剛大屬時多艱不獲盡展而所施設僅僅見<lb/>
於一方百里之間太僕之任又在叅佐之列是其所有<lb/>
曽不少見於用而盛年奄棄明時有可惜者敢列其大<lb/>
校以備采擇云謹狀姪翰林院待詔將仕佐郎徴明狀<lb/>
　<lb/>
　<lb/>
<pb n="KR4e0179_WYG_026-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻二十六<lb/>
</p>
<p>
</p>
  </div>
<div>
<head>甫田集巻二十七</head> <lb/>
    <p>
<pb n="KR4e0179_WYG_027-1a"/>
欽定四庫全書<lb/>
　甫田集巻二十七<lb/>
　　　　　　　　　　　　明　文徵明　撰<lb/>
　　傳五首<lb/>
　　　戴先生傳<lb/>
戴先生者蘇長洲人也名冠字章甫生而穎異篤學過<lb/>
人其學自經史外若諸子百家山經地志隂陽歴律與<lb/>
夫稗官小説莫不貫總而摉彌刳剔必求緣起而㑹之<lb/>
<pb n="KR4e0179_WYG_027-1b"/>
以理為文必以古人為師汪洋澄湛奮迅陵轢而議論<lb/>
髙逺務出人意詩尤清麗多寓諷刺推其餘為程文亦<lb/>
奇雋不為關鍵束縛一時譽聞藉藉起諸生間同時諸<lb/>
生多守章句訓詁所為經義類多熟爛骫骳之言先生<lb/>
既聰明强解又髙朗自喜下視曹耦莫有當其意者以<lb/>
故人多忌而非毁之然卒亦莫有能過之者每賔興人<lb/>
必擬先生首解先生亦自謂科第可得也而八試皆絀<lb/>
𢎞治四年始以年資貢禮部是嵗貢禮部者數百人羣<lb/>
<pb n="KR4e0179_WYG_027-2a"/>
數百人而試之其名在第一入試内廷復褒然出數百<lb/>
人上然例止得學官當道者惜之勒令卒業太學以需<lb/>
他用而先生不能待矣竟就選得浙江紹興府儒學訓<lb/>
導在官以其學教授諸生諸生多所造就而先生益以<lb/>
其閒隙肆志於學學益宏肆考論著述不少怠廢初先<lb/>
生為諸生時紹興有為御史督學南畿者以文學自負<lb/>
先生見其文有所指擿或達於御史銜之欲論黜先生<lb/>
不果及官紹興御史者罷官家居解後有言不相下他<lb/>
<pb n="KR4e0179_WYG_027-2b"/>
日御史死其家誣執先生遂罷歸先生雅志當世自其<lb/>
少時即上書有司請逐里中淫祠去之及壯益究心時<lb/>
事三原王公以都御史撫巡江南特賢愛先生每召見<lb/>
輒欵語移時聽其論議未嘗不偉嘆知先生非經生也<lb/>
及先生至京公已為吏部見之驚曰爾尚舉子耶因問<lb/>
當今切務先生條上數事大要以用賢為國家首務又<lb/>
勸公不棄邇言不恃已見勿以嘗挫愞奪素志其言謇<lb/>
諤皆有所諷切在紹興時浙中海塘為患有韓㕘議者<lb/>
<pb n="KR4e0179_WYG_027-3a"/>
從先生訪水利得失先生條刺利害興廢及今修築事<lb/>
宜纖悉詳明而切於用韓遂取而行之民至今以為便<lb/>
先生所著有戴子若干巻隨筆類記若干巻讀史類聚<lb/>
若干巻通鑑綱目集覽精約若干巻經學啟蒙若干巻<lb/>
竒字音釋若干巻禮記辨疑若干巻氣候集解若干巻<lb/>
濯纓文集若干巻和㑹稽懷古詩若干巻補文房圖贊<lb/>
若干巻先生年七十有一以正徳七年正月二十一日<lb/>
卒先生兩娶皆夏子四人恩憲憑應憑縣學生女三人<lb/>
<pb n="KR4e0179_WYG_027-3b"/>
孫男女十人文子曰近時以科目取士凡魁瑋傑特之<lb/>
士胥此焉出以余觀於戴先生一第之資豈其所不足<lb/>
哉迄老不售以一校官困頓死殆有司之失耶抑自有<lb/>
命耶謂科目不足以得士者固非也而謂能盡天下之<lb/>
士誰則信之<lb/>
　　　華尚古小傳<lb/>
華尚古名珵字汝徳嘗仕有官稱以其仕不久又性好<lb/>
古故遺其官不稱稱尚古生尚古生常之無錫人出南<lb/>
<pb n="KR4e0179_WYG_027-4a"/>
齊孝子寶之後世累髙貲不仕至濟時甫以貲為郎後<lb/>
以二子升朝累贈光祿署丞户部主事尚古其次子也<lb/>
少績學與弟珏俱隸學官為弟子員俱刻厲自奮既而<lb/>
珏舉進士去為稽勲郎中而尚古七試輒斥循資貢禮<lb/>
部卒業太學選授光禄寺太官署署丞太官掌内庭法<lb/>
膳共具浩穰而事關中禁倉卒皆從中涓取辦其徒率<lb/>
饕詖驕揚往往憑恃為姦利稍不厭所欲輒能中人以<lb/>
法尚古周慎詳雅而潔廉自將又平實沈厚見者沮喪<lb/>
<pb n="KR4e0179_WYG_027-4b"/>
訖其去無有過舉一時卿僚方重得尚古而尚古歸矣<lb/>
其後有司復援恩例起之卒辭不就蓋尚古仕雖晩而<lb/>
輒知止足又樂閒曠既家居率以良時勝日領客燕游<lb/>
南昉錢塘北盡京口數百里中名山勝境靡不踐歴遐<lb/>
矚髙寄黯然興思有古逸人之風家有尚古樓凡冠屨<lb/>
盤盂几榻悉擬制古人尤好古法書名畫鼎彞之属每<lb/>
倂金懸購不厭而益勤亦能推别真贗美惡故所畜皆<lb/>
不下乙品時吳有沈周先生號能鑒古尚古時時載小<lb/>
<pb n="KR4e0179_WYG_027-5a"/>
舟從沈周先生游互出所藏相與評隲或累旬不返成<lb/>
化𢎞治間東南好古博雅之士稱沈先生而尚古其次<lb/>
焉尚古家居孝友而接物闓朗未嘗督過人而恒負人<lb/>
之懼古稱長者尚古有焉尚古今年七十有幾先未有<lb/>
子以稽勲之子鉦為子晚得一子名鑄余家吳門與錫<lb/>
比壤頗聞諸華之盛其間履徳植義固多有之要不如<lb/>
尚古生之篤意古人也尚古所藏古名人文集若古人<lb/>
理言遺事古法帖總數十費皆數百千不惜又喜散財<lb/>
<pb n="KR4e0179_WYG_027-5b"/>
利物而不求知主名其事皆有足稱者然固富人有識<lb/>
者所能可以不書書其大者以傳<lb/>
　　　胡㕘議傳<lb/>
㕘議胡公琮字文徳蘇之長洲人也成化初舉進士為<lb/>
江陵知縣縣隸荆州荆既重鎮而江陵輔邑地大物繁<lb/>
民剽悍易動更數政不治公疏舉博謀隨事經理稍用<lb/>
法剪其豪植不令得肆遼王以近屬横甚其下兵校椎<lb/>
埋圉奪尤多無賴公一繩以法無所貸王不能堪日夜<lb/>
<pb n="KR4e0179_WYG_027-6a"/>
思構公時時饋食襲以金錢庶幾公一顧得以刼持公<lb/>
既端介不可溷則相戒斂戢終公去噤不敢為暴湖襄<lb/>
盜發朝廷籍土兵討之夷獠誖謾素無紀律推刃刼奪<lb/>
所過警擾公大具牛酒先事飭其渠率俾為要束而身<lb/>
自餉終皆厭属逾望以次受犒去無有譁者居三年徵<lb/>
入為監察御史以事左遷知黄之麻城亦湖南劇邑民<lb/>
習聞公江陵之政惴恐守法公顧其民淳質可以導化<lb/>
乃不事搏擊一意拊循俗佞鬼鮮知禮義乃毁淫祠表<lb/>
<pb n="KR4e0179_WYG_027-6b"/>
章節孝時時進其父老儒生問民所惡欲而罷行之民<lb/>
用悦服俗以丕厚稍遷常徳府同知廉方自持頗不與<lb/>
羣僚狎比或言於守曰同知故京朝官豈能為守下守<lb/>
嗛之公不為意俄而守為上官所持公審畫導利卒用<lb/>
計脫守守嘆曰胡同知仁人也而幾失之自是非胡同<lb/>
知莫與計事大璫自滇還道出湖湘所至笞擊官吏責<lb/>
索賂遺公故不為禮徐召邏卒隨以出若將檢其槖裝<lb/>
者璫懼急引去他日有詔括金諸郡檄牒旁午公持不<lb/>
<pb n="KR4e0179_WYG_027-7a"/>
即下僚属相繼進説恐閣詔得罪公曰常徳郡貧嵗且<lb/>
儉矧金非所産又可賦外有徵乎即罪罪主者不以累<lb/>
諸君也已而詔罷不徵而他郡先有徵發者聞常徳事<lb/>
甚愧在常徳數年以母憂去再起同知處州處故有礦<lb/>
穴官守之民或他處發地得礦中官即欲奏籍於官公<lb/>
不可曰愚民偶有所獲既非故穴其出不常萬一籍官<lb/>
則有常課一不登則將取足於民民且獲重困我在豈<lb/>
可使吾民重困乎即上疏言先王之政取於民有制蓋<lb/>
<pb n="KR4e0179_WYG_027-7b"/>
不欲盡民之利也況與民爭利乎其言明切懇至朝廷<lb/>
卒從之在處期年屬時缺守一時善政咸自公出故民<lb/>
尤深徳公爭欲得公為守而公倦遊矣㑹滿考赴吏部<lb/>
遂乞致仕時王端懿公主銓彭惠安公為吏部侍郎素<lb/>
皆知公皆欲慰薦公而公去意堅决遂為論奏増秩以<lb/>
朝列大夫山西㕘議致仕先是公在處州彭惠安以都<lb/>
御史巡視兩浙處為屬郡常以邑子為丞者屬公公按<lb/>
黜之惠安不以為忤反益賢公及是去尤甚惜之戴縉<lb/>
<pb n="KR4e0179_WYG_027-8a"/>
者公同年進士又嘗同為御史雅相厚善其後戴為權<lb/>
璫引用攀附驟貴公遂去之而戴念之不衰及公浮湛<lb/>
外僚數致意欲援用公公絶不與通他日以事至京戴<lb/>
方為刑部尚書顯赫用事蹟公所寓躬候之亦避不見<lb/>
蓋公修正彊執不欲附離匪人故仕中外餘二十年潦<lb/>
倒末殺僅以一郡倅終老林下一時論者或有遺望而<lb/>
公自視乃無不足生平寡與既歸益事韜匿門庭寂然<lb/>
郡邑大夫往往不知有公𢎞治間有為郡守者雅知延<lb/>
<pb n="KR4e0179_WYG_027-8b"/>
禮郡彦於是諸郡彦共請公為㑹偶其人被酒誶語公<lb/>
即起馳去恚曰吾本不見時人無事輕出乃為鼠輩所<lb/>
侮自是掃軌滅跡雖故人親戚亦罕親接年七十九終<lb/>
於家　論曰雋不疑有言太剛則折而蘇氏非之以為<lb/>
此鄙夫患失之言也夫剛亦貴有以養之孔子曰棖也<lb/>
慾焉得剛惟無欲乃能有養耳以余觀於胡公歴仕郡<lb/>
縣靖共正直必行其志卒用受知當路使其時不即引<lb/>
去必亦馴致大官可以有為而剛方嫉惡必不能脂韋<lb/>
<pb n="KR4e0179_WYG_027-9a"/>
取容萬一為小人所構將舉其平生而失之於是乎剛<lb/>
則折矣夫以蕭太傅顔平原之賢又皆為君上所知而<lb/>
卒皆不免議者猶以其老不知去有以致之然則胡公<lb/>
豈獨能剛哉其所以養之者深矣公無子有贅壻曰陸<lb/>
應賔應賔生子粲舉進士為給事中頗能言其事然而<lb/>
逸亡多矣列其大略以傳<lb/>
　　　企齋先生傳<lb/>
企齋先生姓張氏名愷字元之常之無錫人也成化末<lb/>
<pb n="KR4e0179_WYG_027-9b"/>
舉進士奉使江浙閩廣既竣事援例歸省其父父亡解<lb/>
官持服服闋還朝選授兵部職方司主事分司山海關<lb/>
關臨絶塞當遼海之衝朝鮮入貢及關隴商販咸取道<lb/>
關下地廣人衆徃徃由他道行先生與為要束禁不得<lb/>
踰度商人或執偽檄通徼外為姦利悉按發之仍牒所<lb/>
司置籍勾稽自是無敢闌出入者而商人皆感帖無敢<lb/>
越佚先是分司更費咸榷諸商人先生謂譏而不征古<lb/>
之訓也既察非常又榷其貨幾於為暴矣且仕有常祿<lb/>
<pb n="KR4e0179_WYG_027-10a"/>
而奉使則有過所自應取給有司何以暴為因檄所在<lb/>
量為供頓而悉罷諸科擾以為常三年代還改授刑部<lb/>
陜西司主事㑹中官楊鵬有嗛於法吏摭拾諸曹細故<lb/>
悉奏逮詔獄或謂先生坐曹未閲月事出其前宜有以<lb/>
自白先生嘆曰某誠無罪顧諸君豈皆其罪耶射時䂓<lb/>
免人謂我何竟從坐補外通判順徳府分領監牧先時<lb/>
種額冗濫蕃息不能以時而有司視額取贏大為民病<lb/>
先生力言於上官隨宜更革務為節適而科敷徵發弗<lb/>
<pb n="KR4e0179_WYG_027-10b"/>
擾而集上官才之多屬以庶政平繇讞獄以若河防莫<lb/>
不職辦舉最陞山東東平州知州州當南北孔道使車<lb/>
結轍守長將迎日有不暇先生曰吾為天子守一州存<lb/>
亡休戚萬姓攸賴可以末節而廢吾職耶於是展采錯<lb/>
事問民所惡欲而罷行之綜核緒正惟慎而勤至於餼<lb/>
館□徠悉從簡約時大璫李興奉詔治水張秋詔旨嚴<lb/>
切所至笞辱長吏吏奔走承迎賄謝狼籍先生徒手謁<lb/>
之人為傍懼而先生進止詳雅占對明暢興顧瞻咨嗟<lb/>
<pb n="KR4e0179_WYG_027-11a"/>
以儒吏稱之無所忤素喜問學能以餘力飾教事修學<lb/>
宫端士習勸相引翼導以化本民用綏集而儒業以興<lb/>
州以大治超拜貴州黎平府知府黎平古之荒服雖名<lb/>
列郡而夷獠雜居鳥言卉服侏離獷悍既不可以訓而<lb/>
王法亦有所不加前政往往禽獸畜之先生嘆曰忠信<lb/>
可行於蠻貊此獨非人乎乃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>去牙角而推誠拊循民<lb/>
夷尋皆擾服属夷有嚚訟更數政不平或稱兵仇殺先<lb/>
生諭以禍福開示大義而以誠導之兩造悦服悉投仗<lb/>
<pb n="KR4e0179_WYG_027-11b"/>
解去郡本五開衞治後雖置郡而兵官彊禦不緝其下<lb/>
郡民賦役于公每苦悍卒圉奪民望見郡城輒懼而逃<lb/>
卒得以乘其敝代之轉輸悉為乾沒先生稟承上官嚴<lb/>
為申飭有犯輒械而懲之舊有撫苖兵官嵗出行部饕<lb/>
詖狼戾諸洞獠苦之先生亦請罷置由是民夷安集輸<lb/>
將<hi>闕</hi>時賦發章程不戒而孚而郡以有立一時撫巡若<lb/>
巡視大臣交章論薦而先生方以病乞歸奏未及上而<lb/>
病加篤請於監司暫歸就醫時逆瑾盜權以奇法羅織<lb/>
<pb n="KR4e0179_WYG_027-12a"/>
羣僚<hi>闕</hi>先生在告愆期逮赴京獄邀賄不得罷為編民<lb/>
瑾誅起為山西太原府知府未至轉福建鹽運使抑遏<lb/>
彊禦務以通商惠民而持廉守法不以冗散易節御史<lb/>
賀泰以篤實疏通論薦而當路嗛之竟以疾罷歸歸二<lb/>
十有七年年八十有六嘉靖戊戌五月八日以疾卒子<lb/>
四人璵縣學生早卒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>承事郎珊理俱縣學生孫十人<lb/>
先生端諒若淑木質而理事關義利介然不可易守東<lb/>
平時數以事與上官爭執反復數四迄不為少詘在黎<lb/>
<pb n="KR4e0179_WYG_027-12b"/>
平亦以不時堂㕘為監司所怒其官不振殆亦以此然<lb/>
先生未嘗立異以徼名特不肯茍有所狥且逶迤張弛<lb/>
一惟名義所在而律身尤嚴往來仕途非傳置不乘官<lb/>
舟不給過所家居不役輿皂平生俸請之外不妄受一<lb/>
錢歴官二十年先世田廬無所増益既謝事家居非有<lb/>
故不輒至城府邑太府若行部使臣或就問政讌語終<lb/>
日不一及其私植志髙朗不屑鄙事而强學績文乃不<lb/>
以時廢少則貫綜羣籍髦而彌勤為文暢達理勝尤喜<lb/>
<pb n="KR4e0179_WYG_027-13a"/>
為詩生平履歴與所感觸所見聞悉於詩發之有文集<lb/>
若干巻他論著若貴陽讌談釣臺遺意備遺補贊諸書<lb/>
又若干巻先生本江隂流璜里人父襸贅無錫鄧氏生<lb/>
先生遂占數居錫先生既老不忘流璜瀕死自為文刻<lb/>
石以表先墓先生昆弟五人白首同居有無通假死喪<lb/>
患難惠恤惟勤於倫誼至篤也　文某曰余家吳門與<lb/>
錫接壤少則聞有張先生企齋者宦學有稱同時若故<lb/>
邵文莊公今少保大司馬秦公嫓聲儷蹟實相曹耦其<lb/>
<pb n="KR4e0179_WYG_027-13b"/>
後二公浸涉華要功烈宏偉遂顯名天下而先生再起<lb/>
再躓卒老於有司而世乃無有知之者然考其平生其<lb/>
文學行義固二公者流使其得志以行其所學其功烈<lb/>
豈少哉<lb/>
　　　顧春濳先生傳<lb/>
顧春濳者吳郡城臨頓里人也所居有田數弓每春時<lb/>
東作則有事其間因築室以居署曰春菴自稱春菴居<lb/>
士他日仕歸邂逅於濳人問於濳所為得名曰昔人謂<lb/>
<pb n="KR4e0179_WYG_027-14a"/>
於此可以濳隠也乃忻然笑曰吾亦從此逝矣遂改稱<lb/>
春濳春濳名蘭字榮甫嘗舉於鄉再仕為令長有官稱<lb/>
矣而人遺之不以稱稱春濳云春濳秀偉特達讀書不<lb/>
守章句而開絶人少以儁茂選充邑學生諸邑學生以<lb/>
經義相髙咸衆人視春濳春濳不恤也獨與同舍生文<lb/>
徵明友善徵明雖同為邑學生而雅事博綜不專治經<lb/>
義喜為古文辭習繪事衆咸非笑之謂非所宜為而春<lb/>
濳不為異日相追逐唱酬為樂𢎞治戊午舉應天鄉試<lb/>
<pb n="KR4e0179_WYG_027-14b"/>
去遊太學太學衣冠文物之㑹所與遊皆一時知名士<lb/>
若錢塘邵鋭若吳興蔣瑶若金陵陳沂同郡若方鵬方<lb/>
鳳若尤樾諸人其尤狎妮者後諸人皆舉進士去為大<lb/>
官春濳自𢎞治已未至正徳丁丑凡七上禮部不中以<lb/>
太學生釋褐授山東淄川知縣淄川鄙小邑而賦調為<lb/>
煩更前政墮弛豪植縱横往往席執規免春濳綜核鈎<lb/>
摭一視資繦下上吏不得縁為奸至於屠酌搉㑹一切<lb/>
科讁凡以瘠民裕上者悉蠲放之拊循道利民用安集<lb/>
<pb n="KR4e0179_WYG_027-15a"/>
上官才之調知江西之樂安樂安視淄為劇俗陋而敝<lb/>
人死溺於禨祥或更數嵗不𦵏學校生徒或不冠而婚<lb/>
女婦夫死不俟成喪輒嫁春濳醜其事悉列上監司首<lb/>
為緒正里胥執役於公率欺鄉鄙而侵牟其利不令受<lb/>
事春濳測其隠而消息之崇良抑姦務為均適而展采<lb/>
錯事不以勢移不為利殉而將以勤誠逾年而民信以<lb/>
悦風以丕厚邑方有賴而春濳顧已倦遊竟投劾去居<lb/>
官尤事持廉常祿之外一無所取亦不以一物遺人在<lb/>
<pb n="KR4e0179_WYG_027-15b"/>
淄時屬當嵗覲故事入覲多行苞苴以要譽當路春濳<lb/>
徒手不持一錢父老知其如此率邑中得數十緡為贐<lb/>
春濳為詩卻之及是歸家徒四壁先所業田已屬他人<lb/>
獨小圃僅存有水竹之勝故喜樹藝識物土之宜花竹<lb/>
果蔬各適其性淺深有法播植以時而時其灌溉久皆<lb/>
成林花時爛然顧視喜溢循畦履畮日數十匝不厭客<lb/>
至燒筍為具觴詠其間意欣然樂也於是二十年餘矣<lb/>
自非疾病風雨及有大故未嘗一日去此而於世俗酬<lb/>
<pb n="KR4e0179_WYG_027-16a"/>
應仕路升沈與凡是非徵逐一切紛華之事悉置不問<lb/>
居常夷易不為岸谷亦不肯脂韋取容而受性堅决能<lb/>
激昻任事既多更練益用閑習蓋嘗有志用世也屬時<lb/>
方重進士而庸視他途自顧晚暮不欲與時流相取下<lb/>
遂以肆志為髙以隠約自勝斯其所謂濳也已或謂昔<lb/>
之隠者必林棲野處滅迹城市而春濳既仕有官且嘗<lb/>
宣力於時而隨緣里井未始異於人人而以為濳得㣲<lb/>
有盭乎雖然此其蹟也茍以其跡則淵明固常為建始<lb/>
<pb n="KR4e0179_WYG_027-16b"/>
㕘軍為彭澤令矣而千載之下不廢為處士其志有在<lb/>
也淵明在晉名元亮在宋名濳朱子於綱目書曰晉處<lb/>
士陶濳與其志也余於春濳亦云<lb/>
　<lb/>
　<lb/>
　<lb/>
　<lb/>
　甫田集巻二十七<lb/>
</p>
<p>
</p>
  </div>
<div>
<head>甫田集卷二十八</head> <lb/>
    <p>
<pb n="KR4e0179_WYG_028-1a"/>
欽定四庫全書<lb/>
　甫田集卷二十八<lb/>
　　　　　　　　　　　　明　文徵明　撰<lb/>
　　傳二首<lb/>
　　　太傅王文恪公傳<lb/>
公名鏊字濟之世稱守谿先生吳洞庭山人也其先有<lb/>
百八者自汴京扈宋南渡遂居山中至是族屬衍大號<lb/>
其地為王巷其初未有仕者正綂間有司選生徒𨽻學<lb/>
<pb n="KR4e0179_WYG_028-1b"/>
官里中子弟咸走匿公父朝用獨請入學為弟子貟後<lb/>
仕為光化知縣光化未仕時公已有名年十八隨光化<lb/>
在太學聲稱益藉時葉文莊在禮部召與相見公體幹<lb/>
纎弱而内藴精明舉止静重文莊大奇之挑試所學益<lb/>
以為非近時經生所能時王忠肅公翺新逝文莊以公<lb/>
嫌名相近戲曰失一王某復一王某安知非後來忠肅<lb/>
乎越日親具儀帛遣從陳音先生學時陳官翰林有聲<lb/>
從遊者衆獨許公善學無㡬盡得其肯綮成化戊子將<lb/>
<pb n="KR4e0179_WYG_028-2a"/>
歸試應天文莊欲留卒業不果意甚惜之曰科目不足<lb/>
以凂子也旣歸補郡學生一再試不利而文名日益起<lb/>
甲午遂以第一人薦明年試禮部復第一廷試以第一<lb/>
甲第三人及第時制策以教養為問公舉周書無逸易<lb/>
之自強不息以對大要言保治在勤勤在教養備教養<lb/>
備而王道成矣反復數千言皆當時利害人所難言者<lb/>
時承平久朝廷頗怠於政故公以是為言言激而直當<lb/>
國者惡之假以冗長不可讀欲抑置次甲尹恭簡為冡<lb/>
<pb n="KR4e0179_WYG_028-2b"/>
宰不可曰朝廷策士取其能言言而抑之豈臨軒之意<lb/>
乎因力爭得賜及第遂入翰林為編修時文莊已逝陳<lb/>
先生者方為編修遂與同列一時以為盛事九年陞侍<lb/>
講𢎞治初充經筵展書官尋充講官毎進講必分天理<lb/>
人欲君子小人至治亂用舍之際必反復開導務禆時<lb/>
政時中官李廣用事公隱然有所指陳上退謂左右曰<lb/>
若知今日講官之意乎大抵謂廣也方春上出遊後苑<lb/>
公講文王盤于遊田詞嚴意暢上為悚聽自是絶不復<lb/>
<pb n="KR4e0179_WYG_028-3a"/>
出修憲廟實録成進右春坊右諭德尋進侍講學士充<lb/>
經筵日講官武宗出閣進兼左春坊左諭德再陞詹事<lb/>
府少詹事兼侍讀學士𢎞治甲子陞吏部左侍郎初李<lb/>
廣得幸於上朝士或附麗取寵廣敗贓賄狼籍大臣多<lb/>
被㸃汚惟公絕無一蹟夀寧侯貧賤時與公有連比貴<lb/>
方憑藉用事勢傾中外公絶不與通歳時問遺亦輙麾<lb/>
去或者以為過公曰昔萬循吉攀附昭德吾竊恥之乃<lb/>
今自蹈之耶蓋公入朝至是三十年砥節履方不少骫<lb/>
<pb n="KR4e0179_WYG_028-3b"/>
骳一時士論翕然向之孝考末年勵精為治遂用為吏<lb/>
部且有援立之漸㑹公以憂去而仙馭亦遂賔天矣武<lb/>
宗登極復起為吏部侍郎修孝廟實録充副總裁時上<lb/>
沖年頗事逸遊中官馬永成等八人實從中導誘給事<lb/>
中陶諧劉<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>首上䟽論之已而諸諫官相次論列中外<lb/>
汹汹而大臣未有言者公言於户部尚書韓文此國家<lb/>
大事治亂所關大臣百僚師率獨無一言救正乎於是<lb/>
六部相率㑹䟽以請凡㑹疏必推一人官尊者屬草時<lb/>
<pb n="KR4e0179_WYG_028-4a"/>
焦芳在吏部曰吾聞大臣格君心之非不聞議其用人<lb/>
行政之失其意蓋不欲居首也公以語韓韓遂奪筆具<lb/>
疏言上踐阼之始不宜狎妮羣小遊燕無度因罪狀八<lb/>
人請逐去之疏入上大怒召諸大臣至左順門中官宣<lb/>
㫖詰責因言八人事上久不忍遽逐之意時聖怒叵測<lb/>
衆相視莫敢言公獨進曰今日之舉正為八人八人者<lb/>
實蠱聖心不去將亂天下韓公亦從而言之上知衆意<lb/>
不回將有處分㑹内閣大臣欲寘八人于理八人者環<lb/>
<pb n="KR4e0179_WYG_028-4b"/>
泣上前抱足乞命事遂中變於是大學士劉徤謝遷相<lb/>
繼去國而文亦以罪去八人遂分布要路瑾居中用事<lb/>
而天下事權悉屬之矣公時被命與焦芳入閣辦事初<lb/>
瑾用事芳實首附之劉謝既去芳欲得其位顧公譽望<lb/>
出已上而一時輿論又皆屬公遂與芳並命然公僅以<lb/>
本官兼翰林學士仍班尚書後上顧見問得其故遂進<lb/>
户部尚書兼文淵閣大學士國史總裁同知經筵事尋<lb/>
加少傅進兼太子太傅武英殿大學士時瑾日益驕横<lb/>
<pb n="KR4e0179_WYG_028-5a"/>
疾視文臣如讐所尤惡者大學士謝遷兵部尚書劉大<lb/>
夏户部尚書韓文韓既去瑾必欲殺之百方詗伺既無<lb/>
所得而意猶恨之公衆中大言韓文清忠粹德朝野所<lb/>
知萬一死非其罪天下後世謂何後竟釋不問雖瑾自<lb/>
畏公議亦公昌言有以讋之也劉在廣西嘗變置土官<lb/>
岑氏至是致仕家居自華容逮去至坐以激變當死公<lb/>
曰所謂激變激之變叛或縁是致地方失守也今地方<lb/>
無虞岑氏守職如故何名激變劉得減死先是有司奉<lb/>
<pb n="KR4e0179_WYG_028-5b"/>
詔舉經明行修之士及是舉至適皆餘姚人事在謝當<lb/>
國時瑾謂謝私其鄉人摭以為罪亦以公言得釋郎中<lb/>
張瑋等咸以微罪荷百斤重校㬥烈日中瀕死不貸公<lb/>
亟言於朝謂士可殺不可辱今既辱之又殺之極矣吾<lb/>
亦何顏復立於此遂與大學士李東陽上䟽極言得貸<lb/>
死戍邉他如免逋戍連坐之法正廢后吳氏及景皇妃<lb/>
汪氏喪葬之禮雖與李協議而公從史贊决為多時内<lb/>
閣舊臣惟李一人又多臥病不出芳既與瑾合一意迎<lb/>
<pb n="KR4e0179_WYG_028-6a"/>
附又隂賊喜中傷善類惟公時時正言折其姦謀一時<lb/>
中外咸恃頼之然用是積忤瑾意瑾雖無意斥公而公<lb/>
不可畱矣㑹所言不合遂堅疏乞去疏三上得請詔有<lb/>
司給餘禄終身仍賜璽書馳傳以歸歸二年而瑾敗時<lb/>
公年齒方壯海内咸冀公復起而公優游林泉方以文<lb/>
學自適不復有意當世中外臣僚數有論薦亦皆報罷<lb/>
於是公閑居十有六年年七十有五矣嘉靖三年甲申<lb/>
三月十一日以疾卒于家訃聞上為輟視朝一日追贈<lb/>
<pb n="KR4e0179_WYG_028-6b"/>
太傅諡文恪賻米若干石布若干匹詔工部遣官營葬<lb/>
自始卒至葬賜諭祭者九公歴官自編修十有二遷至<lb/>
少傅兼太子太傅階自文林郎至光禄大夫勲柱國贈<lb/>
其曾祖伯英祖惟道父朝用皆光禄大夫柱國太傅兼<lb/>
太子太傅户部尚書武英殿大學士曽祖妣祖妣妣俱<lb/>
一品夫人配吳氏繼張氏俱累贈一品夫人子男四人延<lb/>
喆大理寺寺副延素南京中軍都督府經歴延陵中書<lb/>
舍人延昭郡學生女五人適吏部侍郎徐縉貴州都司<lb/>
<pb n="KR4e0179_WYG_028-7a"/>
都事朱希召宜興縣學生邵鑾中書舍人靳懋仁郡學<lb/>
生嚴濡公為人敦悃靖謐於世寡與而能以道自勝初<lb/>
性恇怯一日讀程子明理可以治懼之言恍然有得曰<lb/>
在我者有理在天者有命吾何畏乎哉自是剛果自信<lb/>
遇事直前無少係<graphic n="KR2719" url="https://raw.githubusercontent.com/kanripo/KR-Gaiji/master/images/KR2719.png" mimeType="image/png"/>雖勢利在前不為屈折植志髙明<lb/>
下視流俗莫有當其意者與人處不為翕翕熱而黙然<lb/>
之間意已獨至平生未嘗干人以私人亦不敢以私意<lb/>
干之立朝四十年權門利路不一錯足班資下上未嘗<lb/>
<pb n="KR4e0179_WYG_028-7b"/>
出口毎進官輒遜避不敢當晩益韜歛以踰越為戒今<lb/>
上入正大綂首賜璽書遣行人存問同時大臣被賜者<lb/>
遣子弟入謝即授中書舍人公不可曰吾在閣日淺忝<lb/>
竊已多豈可更此徼冒遂自逓中入疏有㫖特官一子<lb/>
中書舍人力辭不允公卒後乃卒授之好學專精不為<lb/>
事奪少工舉子文既連捷魁選文名一日傳天下程文<lb/>
四出士爭傳録以為式公嘆曰是足為吾學耶及官翰<lb/>
林遂肆力羣經下逮子史百家之言莫不貫總嘗言伏<lb/>
<pb n="KR4e0179_WYG_028-8a"/>
羲畫卦文王繫辭周公爻辭共為二篇謂之正經孔子<lb/>
翼以上下彖傳繫辭傳文言傳說卦傳共為十篇謂之<lb/>
十翼其後商瞿梁丘賀分上下二翼於各卦之下鄭康<lb/>
成移文言於乾坤二卦之後王弼又移彖傳於各卦之<lb/>
後經此三變而經與翼辭非復易之舊矣詩之小序序<lb/>
所以作者之義朱子一切刮去自諷其詩而為之說固<lb/>
為卓見但古人作詩必自有題借使亡焉國史取之亦<lb/>
必著其所自不然千古之下安知其㣲意所在毛鄭泥<lb/>
<pb n="KR4e0179_WYG_028-8b"/>
於小序宛轉附合多取言外之意不為無失而朱子不<lb/>
泥序說獨味詩之本㫖恐亦未為得也又言朱子以鄭<lb/>
聲滛之一言遂致疑於鄭衛多指為滛奔之詩然季子<lb/>
觀周樂為之歌衛曰美哉淵乎歌鄭曰美哉其細已甚<lb/>
夫鄭衛既皆滛詩何季子皆曰美哉於鄭雖譏其細而<lb/>
亦未嘗及其滛也又言諸經惟禮最為繁亂朱子嘗欲<lb/>
以儀禮為經以禮記為傳經傳相從庶成全書然而未<lb/>
暇也其後吳草廬遂各以其類相附如以冠義附士冠<lb/>
<pb n="KR4e0179_WYG_028-9a"/>
禮昏義附士婚禮之類是矣然其中不可附者固無如<lb/>
之何也朱子晩年著儀禮經傳始家禮次郷次學次邦<lb/>
國次王朝秩然有序可舉而行然其間雜引大戴禮春<lb/>
秋内外傳及新叙孔叢子之流雜合成之乃自為一書<lb/>
非所以釋經也至於周禮雖皆經世大典而其間亦有<lb/>
可疑者冡宰掌邦治統百官其職也何宮禁婦寺之屬<lb/>
獸人䱷人之類皆在而天府及大小内外史乃屬之春<lb/>
官司徒掌邦教而分掌郊里征歛財賦紀綱管鑰何以<lb/>
<pb n="KR4e0179_WYG_028-9b"/>
謂之教職方氏形方氏山師之屬豈得歸之司馬大小<lb/>
行人之職豈得歸之秋官又甚若夷隸掌鳥言貉𨽻掌<lb/>
獸言庶氏以嘉草攻毒蠱硩蔟氏掌覆夭鳥之巢之類<lb/>
是何瑣屑之甚亦豈必盡可用耶其論春秋王正獲麟<lb/>
尤極精詳他書論説尤多毎言六經淵微不可妄議漢<lb/>
儒傳註雖未盡聖經微㫖而專門名家各有授受自宋<lb/>
儒性理之學行而漢儒之說盡廢然其中要有不可廢<lb/>
者蓋公潛心質義必深竟顛末務其要不肯茍同於俗<lb/>
<pb n="KR4e0179_WYG_028-10a"/>
如此為文淵宏博贍而意必已出時翰林以文名者吳<lb/>
文定公寛李文正公東陽皆傑然妙一世公稍後出而<lb/>
實相曹耦議者謂公於經術為深故粹然一出於正晩<lb/>
益精詣鑄詞發藻必先秦兩漢為法在唐亦惟二三名<lb/>
家耳宋以下若所不屑其見諸論撰莫不典則雅馴麗<lb/>
質兼備至所得意不知於古人何如也惟公之學本欲<lb/>
見之行事屬以記載為職周旋於文詞翰墨之間者三<lb/>
十年未嘗有兵民錢穀之寄時或因事一見而其高才<lb/>
<pb n="KR4e0179_WYG_028-10b"/>
卓識亦自有不可得而揜者𢎞治末火蒒冦邊上備邊<lb/>
八議正徳初論時政四事㑹去國不果上今上登極復<lb/>
進講學親政二篇其他所著如國猷如食貨如儗辠言<lb/>
如教太子皆卓然經世遠圖惜乎不究厥用晩雖邂逅<lb/>
一奮而適丁時艱正言危行幾以身殉葢方救過之不<lb/>
暇又奚能有為哉及今聖天子圖治方切求賢如不及<lb/>
而公則既老而逝矣嗚呼豈天不欲斯道之行邪抑人<lb/>
事之罪耶方正德之初故老相繼去國天下事未有所<lb/>
<pb n="KR4e0179_WYG_028-11a"/>
付而公又以正去於已則得矣其如天下何故有隱忍<lb/>
以就功名者君子與之然自今日觀之果孰多少哉嗚<lb/>
呼人臣之義要當出於正也<lb/>
　　　周康僖公傳<lb/>
周公名倫字伯明蘇之崑山人也舉進士知保定之新<lb/>
安新安鄙小邑而科讁為煩更前政隳弛胥徒並縁為<lb/>
姦公總核鈎校賦役維均民視常出率損十五又其民<lb/>
素苦馬牧故事受牧視地地有更易而賦馬不殊公為<lb/>
<pb n="KR4e0179_WYG_028-11b"/>
審畫調停俾彼此相資而兩利之常牧之外復有寄牧<lb/>
歳歉民疏馬無所付為疏於朝竟已之在邑數更旱潦<lb/>
為修古常平之政民饑穀翔則損値分糶歳登有贏則<lb/>
平值收糴自是廪庾常充而饑歳有所恃矣邑有長溝<lb/>
諸隄已壞為小民病賑饑令民實土受粟粟多寡視土<lb/>
賑甫畢而隄成矣因行視陂渠湮廢者浚而通之乃道<lb/>
民灌溉教之樹藝邑故有粟無稻至是稻連阡陌民知<lb/>
稻食而地無不闢矣於是興修學舍集生徒肄業其中<lb/>
<pb n="KR4e0179_WYG_028-12a"/>
親為講授文教聿興邑以大治部使者上其治狀徴入<lb/>
為監察御史時孝皇賔天内朝日設齋醮僧徒雜集上<lb/>
下糾紛公上言新政之初不宜崇尚異教宫掖禁地不<lb/>
宜異類闌入又以北敵充斥邊關多警奏免各處守臣<lb/>
進香因條陳僃邊六事大要言多事之餘帑藏空虛不<lb/>
可不究邊儲方急不可不足居庸紫荆等關白羊潮河<lb/>
諸徼密邇京邑不可不為之備至於人材用舍漕運虚<lb/>
實皆當今所急不可不謹太監李興提督山陵言者論<lb/>
<pb n="KR4e0179_WYG_028-12b"/>
其侵刻誖謾有㫖下公勘問公盡法探竟得其侵漁僨<lb/>
事諸不法按劾抵罪時武宗初政喜公不畏權勢特賜<lb/>
寳鈔羊酒以旌其直尋被㫖閱實邊關聞父病瘍乃移<lb/>
疾歸省抵家而父亡遂解官持服時逆瑾用事京朝官<lb/>
在告不得逾年逾者罷叙公業已與告不得言守制竟<lb/>
坐逾期致仕五年瑾誅再起為監察御史會朝廷更化<lb/>
上新政五事首言大學士謝遷尚書劉大夏及一時放<lb/>
廢諸臣皆國家舊人去不以罪所宜録用南京江防國<lb/>
<pb n="KR4e0179_WYG_028-13a"/>
家險塞守非其人事多廢弛所宜緒正南北直隸山東<lb/>
河南荐經盗毁民庶瘡夷所宜賑恤田野荒棄所宜經<lb/>
理所在刑獄贓繈狼籍所宜程省江南郡縣賦稅多為<lb/>
主守乾没宜令畨休督之所言皆深切事情多見施行<lb/>
明年出按山西屬北敵入寇越十八隘口徑渡滹沱河<lb/>
公劾奏總兵官都督神周備禦無素疏捕不時都指揮<lb/>
周鳳職卑負重不堪任事淺謀寡識不能有為是致强<lb/>
敵橫潰多所失亡乞别遣有名重臣假之事權庶以備<lb/>
<pb n="KR4e0179_WYG_028-13b"/>
控扼時各鎮兵官多擁兵自保不相救援虜至不能獨<lb/>
禦故多失事公言宣大延綏鴈門等處雖各有分地而<lb/>
勢實聨絡今諸兵官各擁重兵杜門觀望坐失事機乞<lb/>
調遣各處遊騎官軍各駐近邊互相掎角庶緩急有頼<lb/>
不至塗敗從之在山西逾年扶微興壞隨事貫理擿伏<lb/>
發蔽不容遺慝以其地歳有虜患尤致意邊防興修代<lb/>
州城及各關垜口月城修復省城南關築寧武關土堡<lb/>
疏捕劇賊絨玉等四十九人而撫散其衆境用敉寧雅<lb/>
<pb n="KR4e0179_WYG_028-14a"/>
重名教所至興學校表章先賢薦揚孝節凡禮文之事<lb/>
所得為者舉行無遺嘗行縣至高平夢兩山對峙麓有<lb/>
藂祠詢之曰帝王廟也明按澤州道謁成湯祠頺毁荒<lb/>
落宛然夢中所見因命有司興修復其侵地又於平陽<lb/>
修復堯祠祠左右祀玉皇覇王滛瀆不經因令撤去易<lb/>
以舜禹二祀畱意人才所薦逹若布政使孟鳳知府劉<lb/>
文莊通判韓邦奇諸人後皆有聞於時是歳境内黄河<lb/>
清公因具奏言本境水旱頻仍黎民阻饑去冬雨雪雖<lb/>
<pb n="KR4e0179_WYG_028-14b"/>
時未見收穫寇盗未平未盡綏輯北敵雖退未忘南牧<lb/>
今兹黃河澄清乃地道泰寧之象殆兩宮康寧中宮和<lb/>
順所致宮壼崇嚴臣下莫測陛下以事騐之果休徵協<lb/>
應自宜遣祀更乞鑒天心眷顧之隆體地道効靈之實<lb/>
益加修省以答神貺且言春秋不書祥瑞書有年者紀<lb/>
異也不以為祥也非不書祥恐因祥自懈耳此孔子教<lb/>
萬世之道也時武廟在御久頗怠於政故因以諷之九<lb/>
年還朝奉㫖揀閲京營官兵摭鈎宿蠧得其循習之敝<lb/>
<pb n="KR4e0179_WYG_028-15a"/>
條上八事皆營伍要務所宜建止者詔所兵議行之武<lb/>
廟久不視朝事多怠弛公上言今四夷朝貢歳無虛月<lb/>
辭謝之日不得一望清光侍直官軍與朝叅官員進止<lb/>
叅錯或至搪突失容品官服色各有限列今任意被服<lb/>
無復等威乞加約束釐正以肅朝儀又言本朝慎重刑<lb/>
獄每五年則命廷臣審録中外殺囚比縁朝廷多事海<lb/>
内四方寇攘久格不行經逆瑾亂政之後尤多寃濫頻<lb/>
歳災沴或由於此乞修故事差官審録以召和氣太監<lb/>
<pb n="KR4e0179_WYG_028-15b"/>
劉允奉㫖齎送供往烏思藏公言畨教虛無寂滅本無<lb/>
裨補世所為崇重之者為能袪禍作福有益國家耳今<lb/>
冬暖河流天時失候令番僧在京師者禳之果能調爕<lb/>
二氣以正節令乎四方頺弊帑藏空虛能神輸鬼運以<lb/>
足國乎虜款不庭警報日至能說法呪咀以靖邊疆乎<lb/>
且烏思藏去京師数萬里徃復動經數年行李徃來不<lb/>
無供頓之擾使臣逺涉必將假道西夷一或失調必啓<lb/>
邊釁無益國事有損於民乞收回成命以安人心以靖<lb/>
<pb n="KR4e0179_WYG_028-16a"/>
中國疏奏不省十一年陞南京大理寺丞十六年召為<lb/>
大理寺右少卿進左少卿嘉靖元年陞都察院右僉都<lb/>
御史管理院事母老乞致仕不允特命馳傳送母還鄉<lb/>
未行母卒遂以䘮還四年服闋即拜南京都察院右僉<lb/>
都御史奉敕提督江防兼理院事五年進本院右副都<lb/>
御史兼職如故在南京二年親歴安慶九江諸處周視<lb/>
江洋要害地理嶮塞及控扼事宜條列上之六年世廟<lb/>
成奉表入賀適遇災異自陳求罷不允是歳正月㑹同<lb/>
<pb n="KR4e0179_WYG_028-16b"/>
南京吏部考察官僚再疏求罷不允尋陞南京工部右<lb/>
侍郎召為兵部右侍郎協理都察院事七年進左侍郎<lb/>
提督武學是冬陞南京刑部尚書八年召為刑部尚書<lb/>
逾月再改南京時大學士桂蕚以言去國而所比私人<lb/>
有㫖下獄窮竟大學士張孚敬請緩其獄公以法對頗<lb/>
忤張意張桂方得君用事遂矯制出公云公析律詳明<lb/>
練於時政前後官法比多所規畫屢讞大獄平反為多<lb/>
時法久敝滋吏得舞文為姦利公因推明律例條七事<lb/>
<pb n="KR4e0179_WYG_028-17a"/>
上之皆誕章碩畫切於事情詔下法司議行著為令十<lb/>
年災變自陳不職乞罷再䟽皆不允十一年年七十因<lb/>
奏滿陛見引年辭免不允十二年再䟽於是四疏矣始<lb/>
得㫖致仕二十一年年八十卒是歳七月一日也訃聞<lb/>
贈太子少保諡康僖再賜祭命有司營葬如制公端靖<lb/>
修謹不立厓異而臨事舒緩出言平實平生未嘗以色<lb/>
待人又能與人為善人所為茍當其意輒為之傾盡居<lb/>
官持大體不事苛刻然敬慎不茍有所施置必當於理<lb/>
<pb n="KR4e0179_WYG_028-17b"/>
外寛和而中實介辨初為逆瑾所窘或請賄免不可及<lb/>
被復家居瑾復鈎摭舊事罰米三百石貧不知所出將<lb/>
毁産以給同年友有為御史者𣙜鹽兩淮力可以濟或<lb/>
又勸之公曰事有義命毁方以求濟如義何吾終不以<lb/>
顛頓困乏喪吾終守也其正而有執如此為文典雅明<lb/>
潔必宗於理詩尤新麗所著有貞翁净稿二十巻奏議<lb/>
二十巻西臺紀聞二巻醫畧四巻子三人鳳鳴正德九<lb/>
年進士今為大理丞鳳起鳳來俱國子生　文子曰故<lb/>
<pb n="KR4e0179_WYG_028-18a"/>
大司寇莆田林公俊嘗為某言人貴有守然須悃愊醖藉<lb/>
求之當時其周伯明乎余識周子於舉子時今五十年<lb/>
矣和厚質木未嘗見其忤物林公一代偉人平生刻亷<lb/>
操切訐直自將尤慎許可乃有取於周公必有所以深<lb/>
當其意者觀其在逆瑾之時而不容於瑾處張桂之間<lb/>
而不有所附離是豈脂韋委瑣一於和厚者哉崔元始<lb/>
有言貞一之士不曲道以妮時不詭行以邀名周公其<lb/>
貞一之士哉<lb/>
<pb n="KR4e0179_WYG_028-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻二十八<lb/>
</p>
<p>
</p>
  </div>
<div>
<head>甫田集巻二十九</head> <lb/>
    <p>
<pb n="KR4e0179_WYG_029-1a"/>
欽定四庫全書<lb/>
　甫田集巻二十九<lb/>
　　　　　　　　　　　　明　文徵明　撰<lb/>
　　墓誌銘九首<lb/>
　　　沈維時墓志銘<lb/>
沈君維時諱雲鴻其字維時世家長洲相城里曾大父<lb/>
孟淵大父恒吉父曰石田先生啓南石田先生既老四<lb/>
方之人就之者日益衆先生日從事筆硯寄笑談一不<lb/>
<pb n="KR4e0179_WYG_029-1b"/>
問其家然家用治集賔客無廢懽而先生亦怡然自樂<lb/>
以有君為之子也君侍先生唯諾進止慤而有容間從<lb/>
計事舉細周大慮遠於始造以無所茍而論議品藻輒<lb/>
中肯綮其所為益於先生豈獨能順適其意而已而不<lb/>
得終事先生以死是豈獨君之不幸哉君病且死猶强<lb/>
食飲力起居以慰其親而迄於絶其情有足悲者嗚呼<lb/>
君御物燕整處族屬能規以正而不失歡撡家三十年<lb/>
業日加拓而人不怨其積蓋其賑荒赴急寔一鄉所倚<lb/>
<pb n="KR4e0179_WYG_029-2a"/>
成也故死之日親者哭之疏者惜之而遠近奔弔殆千<lb/>
人焉嗚呼君已矣豈獨一人一家之不幸哉君醇質醖<lb/>
藉詞㫖雋永與人款款有情致性喜劇飲而不為亂中<lb/>
歳益折節事問學既操其家去治於别業訾省鮮暇曽<lb/>
不離圖史其學長於考訂或舉一事必深竟顛末齗齗<lb/>
不厭為詩工用事而不茍於命意特好古遺器物書畫<lb/>
遇名品摩拊諦翫喜見顔色往往傾槖購之菑畬所入<lb/>
足以裕慾而惟用以資是縹囊緗帙爛然充室而襲藏<lb/>
<pb n="KR4e0179_WYG_029-2b"/>
惟謹對客手自展列不欲一示非其人嘗曰米南宮願<lb/>
作螙書魚遊金蹄玉躞而不為害余之癖殆是類邪至<lb/>
尋核歳月甄品精駮又歴歴咸有據依江以南論鑒賞<lb/>
家葢莫不推之也又喜積書讐勘勤劇曰後人視非貨<lb/>
財必不易散萬一能讀則吾所遺厚矣念奕世充盛而<lb/>
嗣承之艱因命其居曰保堂而教其子若弟<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>悃周至<lb/>
意圖有以振之也而豈意其不能竢邪嗚呼悲夫君生<lb/>
景泰庚午八月一日年五十有三以𢎞治壬戌八月十<lb/>
<pb n="KR4e0179_WYG_029-3a"/>
七日卒明年癸亥十一月甲申葬益字鄉新塋娶徐無<lb/>
所育側出子履聘蔣女字錢鉅君長余二十年而修世<lb/>
講特厚相知為深故其葬也余不得不銘而石田先生<lb/>
實又命之君嘗一試吏為崑山陰陽訓術今書維時而<lb/>
不以官示非其志也銘曰　學則奇孰曰仕之崇卑匪<lb/>
壽不頎而志養之違吁嗟乎維時<lb/>
　　　亡友閻起山墓志銘<lb/>
閻君起山之卒也為書屬其友文某為墓銘病甚不能<lb/>
<pb n="KR4e0179_WYG_029-3b"/>
執筆則口授其父亦不能詳他日其父以其意為書并<lb/>
書其事行為狀屬某曰此亡兒之志也嗚呼余忍負吾<lb/>
亡友於地下邪余始識君於尤君宗陽之門尤君為言<lb/>
其敏慧朂學于時年甚少余猶意其經生也卽而叩之<lb/>
其言甚高其志甚銳而其為學已卓乎可畏矣旣而君<lb/>
館授劉氏所居去余近率日一至吾廬至即出所業評<lb/>
訂或考論古人或商近事踰年不厭益勤比改館去猶<lb/>
數日或月一見每見而其學輒益進盖浩乎未見其止<lb/>
<pb n="KR4e0179_WYG_029-4a"/>
也喜積書見書必力購求家惟一僮日走從友人家借<lb/>
所未讀書手抄口吟窮日夜不休所獲學俸盡費為書<lb/>
資家甚貧或時不能炊至質衣以食而翫其書不忍棄<lb/>
竟以積勞得羸疾家用重困余以其貧且病數諷止之<lb/>
雖時頷余言然終不能改也君學甚邃而喜讀左氏司<lb/>
馬遷班固書至於論議之際雖古人猶有所擇而牽於<lb/>
塲屋不得伸故其見於論著者甚鮮其意葢有待也而<lb/>
以盛年殀死惜哉君性高朗與人無所俯仰見賢者欣<lb/>
<pb n="KR4e0179_WYG_029-4b"/>
慕不怠而恒庸衆人視人故知者莫不愛之而終不能<lb/>
勝夫嫉之者之多也然其卒也知與不知又莫不嗟惜<lb/>
之豈以其畜而未施而貧困殀折非其所宜得邪嗚呼<lb/>
惜哉君惟一弟先數月死而父老且病貧不能自存妻<lb/>
娠而未育君蓋不可死者而卒死之天邪人邪何其酷<lb/>
邪余辱君相知覩其所遭不能不戚然而莫克振之媿<lb/>
君多矣又忍不銘君以慰之地下哉閻之先臨江人國<lb/>
初以事徙𨽻蘇州衛遂為蘇人祖宗實父鉷娶馬氏生<lb/>
<pb n="KR4e0179_WYG_029-5a"/>
君於洞庭山中因名起山而字秀卿卒年二十有四正<lb/>
德丁卯正月乙亥也閱兩月為三月辛酉葬吳縣張古<lb/>
村先塋銘曰　不售奚畜匪年奚穀嗟誰為之命伊酷<lb/>
　　　祁府君墓志銘<lb/>
府君祁氏長州人諱春字元吉先夫人母兄也先君平<lb/>
生特賢愛之居常非府君莫與計事葢與同憂樂通有<lb/>
無者四十年府君長數歳嘗約先君我死子必銘我及<lb/>
先君亡乃以屬某曰汝其終而父之志他日治壽藏則<lb/>
<pb n="KR4e0179_WYG_029-5b"/>
又命曰吾老矣尚庶幾及吾見之葢久而未能亦恃府<lb/>
君康裕有可竢也詎意遂銘其死耶嗚呼先夫人之亡<lb/>
先君官永嘉余兄弟才數歳家旣赤貧又無強近親戚<lb/>
府君居數里外率日一至吾家委衣續食哺鞠周至終<lb/>
三年不衰于時微府君余兄弟且死故余視府君猶母<lb/>
也府君慈戀雖切而不忘訓飭自先君之亡所嚴事者<lb/>
獨有府君蓋又有父道焉而今已矣嗚呼尚忍言哉余<lb/>
兒時往來母家及見外大父怡閒翁高朗喜客客至觴<lb/>
<pb n="KR4e0179_WYG_029-6a"/>
詠終日翁家非充羡而修供精鑿往往不命而具葢有<lb/>
府君為之子也既而翁得末疾而大母徐亦瞽廢府君<lb/>
調視加慎至厠牏之㣲皆身親之而二親並享高壽以<lb/>
卒翁嘗曰吾有孝子故得不前死謂府君也府君蚤歳<lb/>
嘗從其外舅施宗道官嶺南既壯去游閩越渉淮泗修<lb/>
貿遷之業自二親老遂不復出晚歳益事簡密非弔問<lb/>
不輒出出必以良日其行跡可數而待也性既愿慤又<lb/>
被服古雅人莫不望而禮之雖居㕓井不肯茍有所利<lb/>
<pb n="KR4e0179_WYG_029-6b"/>
坐是家日益落然未嘗以貧干人尤不樂與人競年垂<lb/>
八十未嘗一至訟庭嘗有僕事府君謹一日告去府君<lb/>
即召其嘗所與游者飲之酒而遣之去數年忽有欵門<lb/>
投書稱南嶽某尊師致聲蓋向所遣僕去為道士矣府<lb/>
君謝不見有所遺亦不納語人曰久不相聞安知其非<lb/>
道士也萬一事出意外何以拒之其周審慎重如此府<lb/>
君雖未嘗問學然於先儒格言終身誦之故其所履有<lb/>
儒生法士所不必能者嗚呼老成凋謝安得復有如斯<lb/>
<pb n="KR4e0179_WYG_029-7a"/>
人者乎余所為致慨於是者豈獨渭陽之思而已邪府<lb/>
君卒於正德戊辰五月二日享年七十有八明年己巳<lb/>
九月十又三日葬陳公鄉先塋配施氏繼朱氏又繼羅<lb/>
氏子男二人仁娶卞氏繼朱氏義娶吳氏女二人壻周<lb/>
鏞王泰孫男一人山女二人銘曰　守之居居行之于<lb/>
于閱嵗其逾乃全之軀令言弗失有允斯蹈廼慎旃斯<lb/>
孰則匪孝維孝有則維孝子之力既鑿之粒亦鮮之擊<lb/>
豈乏鮮與粒繄貧而克孰不儒言亦裒其久亶祁府君<lb/>
<pb n="KR4e0179_WYG_029-7b"/>
學則不有而中靡違嗚呼噫嘻昔稱孝亷爰有力田世<lb/>
也非古野有遺賢嗟斯人兮何愆<lb/>
　　　朱性甫先生墓志銘<lb/>
吾蘇有博雅之士曰朱性甫存理朱堯民凱两人皆不<lb/>
業仕進又不隨俗為㕓井小人之事日惟挾册呻吟以<lb/>
樂好求昔人理言遺事而識之對客舉似如引繩貫珠<lb/>
纚纚弗能休素皆高貲悉費以資其好不恤也成化𢎞<lb/>
治間其名奕奕望於郡城之東人以其所居相接而業<lb/>
<pb n="KR4e0179_WYG_029-8a"/>
又甚似也麗稱之曰兩朱先生正德壬申堯民死明年<lb/>
性甫又死自兩人死吳中故實往往無所於考而求其<lb/>
遺書亦無所得惜哉初信甫嘗相約為傳不果及是葬<lb/>
而其子以狀來速銘狀固不若余能詳也性甫長洲人<lb/>
宋樂圃先生之後曾大父元英大父明父灝母周氏性<lb/>
甫生頴異少學於里師覺其所業非出於古人遂謝去<lb/>
從杜瓊先生游於時東南名士若吳興張淵若嘉禾周<lb/>
鼎仕而顯者若徐武功有貞祝叅政灝劉叅政昌劉僉<lb/>
<pb n="KR4e0179_WYG_029-8b"/>
憲珏並折節與交且推之為後來之秀既而諸老彫落<lb/>
吳文定公石田先生繼起而性甫復追逐其間最後則<lb/>
交楊儀制君謙都主客元敬余視性甫丈人行也性甫<lb/>
不余少而以為友視諸公為親葢其自少至老未嘗一<lb/>
日忘學故亦未嘗一日忘取友以自助也居常無他過<lb/>
從惟聞人有奇書輒從以求以必得為志或手自繕録<lb/>
動盈筐篋羣經諸史下逮裨官小說山經地志無所不<lb/>
有亦無所不窺而悉資以為詩其詩精工雅潔務出新<lb/>
<pb n="KR4e0179_WYG_029-9a"/>
意得意處追躅古人所著野航集君謙實叙之尤精楷<lb/>
法手録前輩詩文積百餘家他所纂集有經子鈎𤣥吳<lb/>
郡獻徵録名物寓言鐵網珊瑚野航漫録鶴岑隨筆總<lb/>
數百巻既老不厭而精力不加又坐貧無以自資而其<lb/>
書旋亦散去每撫之嘆息其意殊未己也而豈意其遽<lb/>
死耶性甫性閒慢待人無鈎距晩歳嗜酒婆娑益事閒<lb/>
曠或時乗醉忤人人亦不以為異尤為郡邑大夫所禮<lb/>
前守洛陽史公新㑹林公先後修郡志並以性甫從事<lb/>
<pb n="KR4e0179_WYG_029-9b"/>
歳時鄉飲必致為上賔時人榮焉性甫死時為正德癸<lb/>
酉七月廿又五日享年七十是歳十一月甲子葬陳公<lb/>
鄉愛字圩先塋娶監察御史張惟善女生子四人男延<lb/>
娶湯氏建娶尹氏女適金爟范汝舟孫七人男曽庚乾<lb/>
女適彭暐王普張源倪宥曽孫女二人銘曰　維朱有<lb/>
聞自樂圃君德言孔碩為時令人五百斯年耳孫其秩<lb/>
有賢一人性甫維克其克伊何維文之揚維行之祥德<lb/>
懿其章有嗟性甫少也則勤枕經籍書窮終其身抉摘<lb/>
<pb n="KR4e0179_WYG_029-10a"/>
雕鎪既揚亦摧豈無利途弗易其樂其髪蒼蒼其視茫<lb/>
茫歸視其家其書滿牀樽酒婆娑百年維適彼榮亦崇<lb/>
孰得孰失陳公之鄉有𤣥者堂既藏既安後永有光<lb/>
　　　故嚴府君妻祁氏墓志銘<lb/>
府君卒之三十有七年厥配碩人卒且葬於是其子恱<lb/>
泣告余曰先府君之亡恱生甫五年府君懿行無所知<lb/>
今日益遠莫可追述惟是碩人之葬不可無銘子其圖<lb/>
之嗚呼碩人余從母也先夫人之亡先君官永嘉余兄<lb/>
<pb n="KR4e0179_WYG_029-10b"/>
弟穉弱無所歸依外大母徐以居而徐老不事事碩人<lb/>
寔撫鞠之時碩人新寡家又赤貧無所得衣食檢故篋<lb/>
得敝衣浣濯補綴隨燠寒以給昫沫備至故余兄弟雖<lb/>
孤貧不知有餒寒之苦蓋於余有母道焉嗚呼先夫人<lb/>
之亡於兹三十年餘矣歳時升堂見碩人猶見先夫人<lb/>
也矧有恩焉而今已矣其何以為情耶而於其葬也忍<lb/>
不有銘以昭之耶碩人祁氏諱守清余外大父祁公之<lb/>
中女年若干歸府君為再繼室府君卒時尚少日撫恱<lb/>
<pb n="KR4e0179_WYG_029-11a"/>
以泣恱稍長教以治生俾從姊子習乾没而戒飭之甚<lb/>
至恱或時持錢貨歸必問其所從得茍不出其身則不<lb/>
色喜蓋未數年而恱以有成家日充拓而碩人目撃其<lb/>
盛人咸稱之謂庶㡬府君之不亡也府君諱珵字廷美<lb/>
蘇之吳縣人曽祖仁祖信父禎母鄭氏府君初娶秦繼<lb/>
王生一女適陳士榮碩人生子即恱娶郭氏女適徐暄<lb/>
孫男三庠序府女三府君之卒為成化十四年某月某<lb/>
日年若干碩人之卒為正德三年某月某日年七十有<lb/>
<pb n="KR4e0179_WYG_029-11b"/>
一葬以九年十一月三日墓在吳縣至德鄉銘曰　有<lb/>
相弗終而慎節以終弗失其躬弗失其躬爰成其子家<lb/>
厥用敉以綏福履碩人之祉至德之鄉有崇者岡粤四<lb/>
十年徃從夫藏以永有光<lb/>
　　　趙碩人墓志銘<lb/>
碩人文氏諱素延余曾大父存心府君長女先大父淶<lb/>
水府君女弟先君温州之姑也歸趙氏為故修職佐郎<lb/>
良玉之配良玉諱瓊嘗游學官後從事鎮江衛滿考銓<lb/>
<pb n="KR4e0179_WYG_029-12a"/>
註吏部垂仕而卒時𢎞治四年辛亥也後二十有二年<lb/>
碩人年七十有六乃卒是為正德八年癸酉正月二十<lb/>
五日又明年乙亥正月三日葬吳縣天平山從修職君<lb/>
之兆初修職君學於先大父故碩人歸焉歸時趙氏方<lb/>
盛羣從兄弟並聨婚富室繡縠姝麗奕奕炫人而碩人<lb/>
以儒素處其間不忮不艶卒用若淑為諸姒所親一姒<lb/>
蚤寡適人將持其二女去碩人不可曰此趙氏子去將<lb/>
何從乃身自收養哺被訓迪視均已女二女亦視猶母<lb/>
<pb n="KR4e0179_WYG_029-12b"/>
焉碩人讀書知大義尤歸信佛果晩歳目失明日猶黙<lb/>
誦内典不輟俄得異人治之復初人以為善徵然自是<lb/>
日益老而操事出言無少失外家女婦視為儀矩歳時<lb/>
吉㓙必迎致之請所宜行以為常先大父初食貧碩人<lb/>
與同患苦及是大父昆弟惟碩人在時時為言吾家先<lb/>
貧時事俾無忘前人嗚呼碩人已矣吾文氏老人至是<lb/>
且盡有如碩人可復得耶碩人生子銓錦女適烏程訓<lb/>
導吳鳴鳳吳縣學生周芝孫孫男女十有二人銘曰<lb/>
<pb n="KR4e0179_WYG_029-13a"/>
嗚呼天平之山修職所藏碩人往偕後永有光<lb/>
　　　故通江縣知縣黃公墓志銘<lb/>
公諱佑字時濟姓黃氏其先金陵人世居句容之黃寨<lb/>
宋建炎南渡避兵崇明之黃魚垜遂家焉有黃八府君<lb/>
者生五子其第四子曰四耆府君公所自出也四耆八<lb/>
傳至文虎有子曰義洪武初登科為平陽尹高皇召對<lb/>
稱㫖面拜左軍都督府斷事官俄為尚書郭桓構陷死<lb/>
兄仁懲義死非罪戒後人勿得踐仕籍故其子公素孫<lb/>
<pb n="KR4e0179_WYG_029-13b"/>
明善咸績學弗仕而明善尤博雅知名事具縣志公明<lb/>
善次子生七歳始言及入小學明慧異常未㡬遂通經<lb/>
能文辭他日以里役給事縣庭縣官試諸生公從傍代<lb/>
對縣官訝其雋捷詰知為公召公挑試所學立遣為學<lb/>
官弟子貟其父猶執先訓不許強之乃就成化中貢入<lb/>
太學釋褐授四川通江縣知縣縣小而貧民復剽悍易<lb/>
動撫以恩信道以化本甫三年政平訟理歳亦比登廪<lb/>
畜贏羡通民歌焉俄盗起傍邑官軍臨勦頓犒不貲公<lb/>
<pb n="KR4e0179_WYG_029-14a"/>
念民疲不忍徵發毁家以給民不知擾而盗迄平既平<lb/>
築城浚隍俾有以守凡所為利通民者盡心焉竟以不<lb/>
能曲事上官罷歸既歸以崇明有海患留居郡城家貧<lb/>
授徒自給凡二十有六年年八十有四乃卒寔正德二<lb/>
年丁夘五月廿又七日也公丰神朗潤辭㫖雋發性長<lb/>
厚未嘗忤人而友愛諸弟尤至或有侵奪一聼之弗問<lb/>
勢利之事平生未嘗經懷臨終泊然而逝類有道者公<lb/>
娶沈氏有賢行子栗娶龔女適施豳郁克彰孫奭娶袁<lb/>
<pb n="KR4e0179_WYG_029-14b"/>
孫女適張璿曽孫韶頀<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曽孫女適郡學生陳廉醫士<lb/>
陳約其一尚幼自公之喪子栗隨没家復多難越八年<lb/>
正德乙亥十一月二十日壬寅始克葬公長洲縣鳳凰<lb/>
墩之原沈夫人祔於是公曾孫韶念公濳德弗傳乃以<lb/>
其所聞於家人者告余為叙而銘之銘曰　鳳鄉葱葱<lb/>
堂封隆隆是惟通江之宮既固既完尚後人之逢<lb/>
　　　陳以可墓志銘<lb/>
以可諱鑰故都察院左副都御史長洲陳公諱璚之仲<lb/>
<pb n="KR4e0179_WYG_029-15a"/>
子也公起家進士官中朝涉歴臺寺所交游皆當世偉<lb/>
人以可以佳子弟周旋其間珠玉朗潤進止詳雅大為<lb/>
諸公貴人所喜比長歸吳中更激昂任事啓拓門户廣<lb/>
事生殖田園邸店縱横郡中尋用推擇為隂陽正術既<lb/>
被官使益治大第蓄童奴建麾策駟日從賔客少年出<lb/>
入讌遊漿酒霍肉歌呼淋灕意氣奕奕僩然以貴介自<lb/>
將下視庸流如無人人茍拂其意雖富貴有氣力必求<lb/>
下之不少讋然喜接賢士大夫琴書在前從容晏語虛<lb/>
<pb n="KR4e0179_WYG_029-15b"/>
徐謙約類儒生逸人俄解官築室姚城江之上曰此吾<lb/>
先廬所在吾將老焉於是劭農振業疆理阡陌陂魚養<lb/>
花以文酒自適不復與城市關聞晩得末疾乃稍稍就<lb/>
醫城中疾亟輒舁以徃曰吾生於斯固宜終於斯也竟<lb/>
以正德十一年九月癸酉卒於姚城年五十有三以可<lb/>
本吳之洞庭人國初徙姚城曾大父某大父某並贈通<lb/>
議大夫都察院左副都御史曾祖妣某祖妣某並贈淑<lb/>
人母嚴封淑人娶林生子淳今為郡學生側出子沖女<lb/>
<pb n="KR4e0179_WYG_029-16a"/>
嫁國子生顧<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>孫男四女一以可性資明豁不樂委瑣<lb/>
少嘗學舉子以不能受程格謝去賦詩作字亦有思致<lb/>
奪於事弗究所止獨能審畫世務有所規剏徃徃出人<lb/>
意表菑播畜牧必盡地利而訾算乾沒尤其所長然能<lb/>
緩急赴人數致千金亦縁手散去翕張揮霍殆不可以<lb/>
銜橜局束亦一時之䧺俊矣乎以可卒之明年二月辛<lb/>
未葬吳縣塘灣伏龍山之新阡其友文某為銘銘曰<lb/>
氣則昌志彌彊既耀而光弗隕厥良不規以隨而奮其<lb/>
<pb n="KR4e0179_WYG_029-16b"/>
馳卒歛以綏巻而違益絅而輝孰其與之要厥歸<lb/>
　　　明故奉政大夫工部都水司郎中張公墓志銘<lb/>
正德初元逆瑾始盗事權翕張狡獪思蹂踐士大夫以<lb/>
恐讋海内鈎摭細瑣横肆羅織都水郎中吾蘇張公寔<lb/>
首罹其禍公時領漕河奏績於朝俄飛語告變捕繫詔<lb/>
獄推考無所得乃以奉使時乗肩輿非制落職戍遼陽<lb/>
庚午更化悉召還諸流人公還以故官待次於家吏部<lb/>
奏為浙江叅政不報久之再奏為廣東叅議為嚴州府<lb/>
<pb n="KR4e0179_WYG_029-17a"/>
知府皆不報閱數年丁丑十二月癸夘以疾卒享年六<lb/>
十有五公諱瑋字嘉玉别號歴齋其先真揚人洪武初<lb/>
以赤籍徙𨽻蘇州衛曾大父聲遠大父宗德南京國子<lb/>
監助教父静源累贈奉直大夫工部虞衡司貟外郎母<lb/>
陳氏累封太宜人公少為助教公所愛生四齡即坐膝<lb/>
上口授經書甫成童已貫總羣籍乃益擇名士與遊時<lb/>
吳文定在太學遂從受業焉歸補郡學生成化癸卯舉<lb/>
應天鄉試丁未舉禮部試廷試賜同進士出身循例歸<lb/>
<pb n="KR4e0179_WYG_029-17b"/>
省丁虞衡公憂𢎞治庚戌服關授工部營繕司主事奉<lb/>
使江西督造寜靖王墳辛亥還理部事癸丑分司杭州<lb/>
𣙜商人竹木甲寅還部尋陞虞衡司貟外郎已未進都<lb/>
水司郎中領漕河事分司徐州庚申以疾賜告壬戌還<lb/>
朝復除都水郎中領漕河如故公居官嚴慎所至率職<lb/>
杭𣙜塲舊多姦利徃往商旅困弊而國課或不登公摘<lb/>
蠧式法務平其值課溢有贏然不以羡奏蒞徐益樹風<lb/>
聲釐革繕治必盡民利而軌法緒正不為勢撓中貴人<lb/>
<pb n="KR4e0179_WYG_029-18a"/>
道管内輒歛輯相戒避張郎中于時張郎中之名聞江<lb/>
淮間赫赫若神明然然卒以此掇禍尤事持廉歴官二<lb/>
十年田廬服用乃損於舊晩嵗益貧家徒四壁晨夕饎<lb/>
爨或不時舉既死室無一錢郡邑為賻襚始克就<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鄉<lb/>
人士共斂貲葬之嗚呼若公者不亦誠亷吏哉公事母<lb/>
夫人至孝方七歳時母夫人病目俄失公所在已而自<lb/>
外持藥物歸舉家驚異及貴自非有故不輒去母傍赴<lb/>
戍時母年八十念無再見理日夜悲泣洎歸乃康復愈<lb/>
<pb n="KR4e0179_WYG_029-18b"/>
前時至是與公相繼死人尤異之公纎痩多疾居常若<lb/>
不勝衣當被罪時貫索關械荷百斤重校日夜㬥市中<lb/>
市人傍睨竊嘆莫敢近數日羸竭氣息僅屬更两日且<lb/>
死幸而不絶而配所又邊朔寒苦非人所居葢皆置之<lb/>
必死之地而得不死人以為生平苦節之報庶幾後福<lb/>
未艾茲惟顯大之基乎天其意者在此而同時罪人並<lb/>
湔濯登用乃公卒困以死嗚呼天邪人邪果孰任其咎<lb/>
耶公先夫人王氏生子希范今為郡學生後夫人梅氏<lb/>
<pb n="KR4e0179_WYG_029-19a"/>
生子希宋孫男一孝承女二葬以卒之明年正月乙酉<lb/>
墓在吳縣奇禾山二夫人袝銘曰　肅肅張公抱堅翼<lb/>
德有卓其履既允亦式弗傾惟克式修之職淮河湯湯<lb/>
使車皇皇再蒞其將亦孔有揚揚之維何譽與謗俱我<lb/>
修我官有死弗逾孰其生之天皇聖明日月重華遘茲<lb/>
休貞穢恩汪汪滌瑕濯垢羣工彚征以莫不宥嗟嗟張<lb/>
公一斥不復豈天則仇伊命之酷命之不仁有作斯僨<lb/>
僨于其身不殞厥問奇禾之山公歸有藏後千萬禩其<lb/>
<pb n="KR4e0179_WYG_029-19b"/>
永有光<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻二十九<lb/>
</p>
<p>
</p>
  </div>
<div>
<head>甫田集巻三十</head> <lb/>
    <p>
<pb n="KR4e0179_WYG_030-1a"/>
欽定四庫全書<lb/>
　甫田集巻三十<lb/>
　　　　　　　　　　　　明　文徵明　撰<lb/>
　　墓志銘七首<lb/>
　　　李宗淵先生墓志銘<lb/>
宜興有樸學質行之士曰李宗淵先生形神木槁而博<lb/>
洽善文負其所有頗孑孑自好不能降意徇人人故不<lb/>
之喜而當世大人顧多好之徃徃折節與交而君卒亦<lb/>
<pb n="KR4e0179_WYG_030-1b"/>
不為之下也君少遊學官有聲一不合即棄去北遊京<lb/>
師徐文靖當國稍欲牢籠之不可拂衣竟歸家居授徒<lb/>
給養學者經其指授徃徃去取高科而君再試再詘遂<lb/>
屏不事舉業以古文自見其後年益髙貧益甚所知或<lb/>
稍振植之旋起旋仆卒困以死雖其命數所值如此要<lb/>
其志氣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>有不可以利勢軒輊者嗚呼足重哉君諱<lb/>
瀛字宗淵其先晉陵人國初有吉甫者贅宜興於氏生<lb/>
子文逺遂家宜興文遠藝而有文君之曾大父也大父<lb/>
<pb n="KR4e0179_WYG_030-2a"/>
某父某母邵氏生君六年而亡君能追思致孝又曲意<lb/>
事其後母孫孫有子四人獨賢愛君雖所生不逮也及<lb/>
諸弟長有室遂遜所居與之别營一室奉二親以居既<lb/>
而弟復有廢業者復遜而去之所至雖㝠窔陿隘必事<lb/>
汎潔圖書行列花竹秀野客至焚香瀹茗燕笑以怡勢<lb/>
利紛華之事一不入其心惟喜讀書揚㩁究竟必求抵<lb/>
止非若他人涉獵而已為文簡嚴不茍於投贈詩尤工<lb/>
徃徃更數歳改竄不已其敏勵精進白首不衰也所交<lb/>
<pb n="KR4e0179_WYG_030-2b"/>
皆天下士故少司空沈公暉吳文肅公儼今少司徒二<lb/>
泉先生邵公寳吾吳楊儀部君謙都太僕元敬處士沈<lb/>
周先生其尤厚者歳乙夘余試應天因元敬識君一言<lb/>
定交明年扁舟過余吳門示余所著書頗自悼其齟齬<lb/>
不遇余為著衍毁一篇自是歳必一至或再至雖相去<lb/>
數百里未嘗終數月不見也正德戊寅從其子采來留<lb/>
凡數日燒燈夜語意思悽然曰吾老恐不能數至尚庶<lb/>
幾兒輩無相忘耳葢歸未幾而病病數月竟死嗚呼疇<lb/>
<pb n="KR4e0179_WYG_030-3a"/>
昔之言豈謂遂成永訣耶君生景泰六年乙亥六月四<lb/>
日卒正德十四年己卯三月十七日享年六十有五所<lb/>
著徤齋集似遊録宜興新志多未脫稿娶蕭氏生子四<lb/>
人長即采今為縣學生次柔築蘖女適邵椿年葬以卒<lb/>
之又明年辛巳二月某日墓在縣南之篠嶺於是采以<lb/>
治命來乞銘銘曰　荆流瀜瀜國巖嶐嶐維秀之鍾匪<lb/>
伊孰逢有隱先生崟嵜歴落形槁心存怡怡寥廓翩其<lb/>
白羽泳於長波即之不得矧彼高羅崇之孽孽操之孑<lb/>
<pb n="KR4e0179_WYG_030-3b"/>
孑弗脂以韋寧劒之折篠嶺之陽有崗蜿蜒生斯藏斯<lb/>
是曰歸全<lb/>
　　　明故嘉議大夫河南布政司右叅政吳公墓志銘<lb/>
公姓吳氏諱愈字惟謙晩號遯翁世家蘇之崑山曾大<lb/>
父子才大父公式皇贈承德郎刑部主事父凱字相虞<lb/>
仕終禮部主客司主事修正彊執事母篤孝年四十棄<lb/>
官歸養以高年令終鄉人私諡貞孝先生母安人陳氏<lb/>
公生正統癸亥八月一日成化戊子以縣學生舉應天<lb/>
<pb n="KR4e0179_WYG_030-4a"/>
鄉試乙未舉禮部㑹試廷試賜進士出身戊戌授南京<lb/>
刑部廣東司主事己亥丁母憂甲辰復除本司主事歴<lb/>
貟外郎郎中𢎞治庚戌陞四川叙州府知府癸亥進河<lb/>
南右叅政明年甲子致仕嘉靖元年壬午以登極恩進<lb/>
階嘉議大夫五年丙戌五月十又九日終于家年八十<lb/>
有四公自少開朗書過目不忘嘗詣外舅夏公仲昭閱<lb/>
壁間文累數百言閱已取筆書之不遺一字資既頴異又<lb/>
敏學彊解不遺餘力既連舉得雋益精進不懈初官法<lb/>
<pb n="KR4e0179_WYG_030-4b"/>
比即思明法以逹于政毎退自公輒取獄詞翻閱探竟<lb/>
凡事始章程傳爰論報悉究而通之事至迎解不煩檢<lb/>
㑹所部兼理畿輔事尤苛劇公省决敏利庭無留獄析<lb/>
律詳明所當必允茍得其情雖貴勢不避時留守中官<lb/>
驕不奉法㑹有事當按公持之急中官使人宣言款公<lb/>
且懼以禍公酬對閒整語直而遜卒竟其獄不少骫骳<lb/>
然不為深文内庫遺火事連中司坐死者數人公具獄<lb/>
以比請尚書言情罪既得奚以比為公曰法如是不可<lb/>
<pb n="KR4e0179_WYG_030-5a"/>
踰也尚書執不從獄上何文肅公當讞閱其牘稱善曰<lb/>
此吳郎中筆也但所坐非正律宜以比言卒改用比律<lb/>
奏之尚書乃悔不用公言由是益任公每公當遷輒奏<lb/>
留之凡一再進官皆不離故署㑹詔大臣舉屬吏尚書<lb/>
鄭時侍郎徐懷聨章薦公堪長藩臬奏上而敘州之命<lb/>
已下敘去京師萬里俗獷喜訐吏多並縁為姦公始至<lb/>
判牘日以百數吏故矯列數事嘗之公且判且閲徐擿<lb/>
所矯數事訊吏吏即叩頭具伏公既精敏善發摘而濟<lb/>
<pb n="KR4e0179_WYG_030-5b"/>
以嚴重有犯即繩以法吏畏民懷訟用衰鮮尤慎刑獄<lb/>
毎行縣録囚必有平反慶符盗正晝刼縣縣誣執二十<lb/>
七人皆抵死公審鞠左驗惟二人真盗乃悉縱遣二十<lb/>
五人其後果獲餘盗貴州都勻用兵叙當轉餉而道路<lb/>
險遠公調遣節適民不勞而事集出諸郡上有詔錫楮<lb/>
繈文幣旌之所屬長寧筠珙夷獠雜居剽悍易動公撫<lb/>
以恩信示之禮法久皆懷附然無故不輕調集㑹撫臣<lb/>
移文發其渠率至省閱習公執不遣曰犬羊之性未易<lb/>
<pb n="KR4e0179_WYG_030-6a"/>
擾伏萬一奔迸不可安輯撫臣不以為然必欲致之已<lb/>
而椎剽鹵掠旋不可制公手書片楮諭之即復弭帖蓋<lb/>
公推誠待物素為夷獠信向如此土官安鰲以馬湖叛<lb/>
有詔掩捕而叙實比壤藩臬重臣咸㑹於叙公言鰲輕<lb/>
剽無遠謀然器甲精利兵亦蹻捷未易攻取不若重圍<lb/>
困之彼中無水不一月可坐而降也議未决而鰲棄城<lb/>
走將糾諸夷為亂衆相顧不知所為公徐曰鰲在吾彀<lb/>
中矣問故曰彼以郡守將兵接戰勝負未可知既離巢<lb/>
<pb n="KR4e0179_WYG_030-6b"/>
穴一窮虜耳所轄諸酋長皆其深讐彼且無以自容又<lb/>
何能為因遣人襲而執之曾不血刃而元兇授首及改<lb/>
設流官其醜類不服復嘯境上刼郡印為亂衆益恇擾<lb/>
公親叩其壘好言諭之曰若等情有欲言言諸朝當有<lb/>
處分何以印為印出朝廷失一印復制一印於我無損<lb/>
若持去特一敗銅耳吾憐若以無用之物自陷罪辟故<lb/>
為若言若無以印為也衆即委印解散自首事至敉寧<lb/>
公皆在行間謀畫多自公出比奏報而賞不及公衆為<lb/>
<pb n="KR4e0179_WYG_030-7a"/>
不平公曰敘與虜接師或不競敘寔先受禍此守臣責<lb/>
也今得無恙幸矣敢覬賞乎在郡九年劭農振業興學<lb/>
教民民靖化洽歳亦比登乃平繇更賦勾考邊儲之侵<lb/>
於民者得四十餘萬輸將轉調亦數十萬廪庾既充以<lb/>
時賑發流亡來歸戸口増羨郡以大治在河南兼理屯<lb/>
田時田多為藩府乾沒及勢家漁取或假中官芘覆厭<lb/>
抑詆讕莫能致詰公訾省鈎校多所緒正在省一年展<lb/>
采錯事方將有為而臺評出矣㑹蜀士有不恱公者復<lb/>
<pb n="KR4e0179_WYG_030-7b"/>
從中醖釀之而公亦已倦遊遂致仕去公識慮精審舉<lb/>
動詳緩每計事必要其終斟度分劑不少滲漏一時雖<lb/>
若迂逺而積久考成徃徃有餘沿牒徃來非公事不輒<lb/>
乗官舫雖逺不給過所官中餽遺一不受亦不以官物<lb/>
遺人嘗自言在官經費一錢以上皆注籍令皆可覆其<lb/>
所為必視法所在故歴官中外未嘗一掛吏議其待屬<lb/>
吏特嚴雖所喜不少假色詞所不喜者亦不輒肆<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>挫<lb/>
不立科條不收聲譽而質行履方徃徃出名上故所在<lb/>
<pb n="KR4e0179_WYG_030-8a"/>
政事卓卓而人鮮復稱之尤不欲有所附麗初登第觀<lb/>
政兵部部<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>有與當路交比者雅喜公故為引重欲援<lb/>
致要地公謝曰某忝列進士入官自有本末因縁進取<lb/>
非所志也其人媿謝後當路敗所引咸坐廢而公無與<lb/>
時已韙公卓識其後益勵不變浮沉常調者垂三十年<lb/>
晩始邂逅一奮而竟以讒罷嗚呼此足以占公之所立<lb/>
矣家居尤事檢持出入起居咸有常度接人和而有辨<lb/>
故雖燕笑融洽而人莫敢慢易人有過不面加誚讓惟<lb/>
<pb n="KR4e0179_WYG_030-8b"/>
對之不言而已其待子弟亦然然人每以是候公顏色<lb/>
所加甚於質責也故諸子若孫咸孑孑自將無少縱弛<lb/>
閨庭雍睦訾毁不聞邑中稱詩禮家必首及之雅喜賔<lb/>
客讌設精鑿禮文詳雅周旋樽爼間終日忘倦晩歳聰<lb/>
明不衰音吐洪暢理言遺事記憶歴歴毎對客舉似必<lb/>
深竟顛末風流雅尚奕奕照人葢以高年令德為鄉邑<lb/>
之望者二十有二年嗚呼今則已矣有如公者可復得<lb/>
邪公娶夏氏太常卿仲昭女封安人有賢行先公三十<lb/>
<pb n="KR4e0179_WYG_030-9a"/>
年卒無子側室姚氏生子四人長東浦江縣丞次南國<lb/>
子生為仲兄静菴後次西次守中國子生東西皆先卒<lb/>
夏安人生女三人長適王銀以子貴贈翰林院編修次<lb/>
陸伸戊辰進士死逆瑾時追贈大理寺評事次文徵明<lb/>
翰林院待詔側室趙氏生女二人適陸澯朱希韓餘一<lb/>
人尚幼孫男四人詩訪許詠詩國子生訪縣學生許夭<lb/>
女六人曽孫男二人女三人葬以卒之又明年戊子十<lb/>
二月十又七日墓在邑東積善鄉興仁里夏安人祔銘<lb/>
<pb n="KR4e0179_WYG_030-9b"/>
曰　顯允吳公既貞既碩有言庚<graphic n="KR0996" url="https://raw.githubusercontent.com/kanripo/KR-Gaiji/master/images/KR0996.png" mimeType="image/png"/>亦順其徳侃侃貞<lb/>
孝為時令臣弗大厥施發于嗣人憲憲邦刑翼翼盛業<lb/>
豈曰世踐光于有烈維烈如何肅肅在公入守郎曹出<lb/>
疇民庸惟此叙服獠夷易豗有綏弗諼式柔永懷豈民<lb/>
則懷亦貞厥履穆穆<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>
                    <graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>納于仁軌道隆罔嚇功成不<lb/>
言天子有詔往奠中原有攸王臣既貞亦蹇時弗我違<lb/>
身則既倦菟裘既營式遄其歸公歸維何鄉人有依顯<lb/>
允吳公維民之則出建邦猷處範鄉國國則殄瘁斯人<lb/>
<pb n="KR4e0179_WYG_030-10a"/>
云亡後千萬年以允有光人亦有言維德則久我作銘<lb/>
詞尚詔厥後<lb/>
　　　俞母文碩人墓志銘<lb/>
碩人文氏諱玉清先公温州府君女弟徵明之姑也維<lb/>
我先大父少卿府君生子四人先公最長次即碩人皆<lb/>
出先大母陳夫人碩人甫四齡而陳夫人卒鞠於繼母<lb/>
顧夫人已而顧夫人又卒於時大父方遊校官家既赤<lb/>
貧荐罹多難幾不能自存碩人夙遭憫凶長益更練既<lb/>
<pb n="KR4e0179_WYG_030-10b"/>
笄歸俞氏為縣學生俞君濟伯之配俞故吳中名族業<lb/>
儒而貧碩人拮据卒瘏倍嘗虀苦而事<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>嫜以禮相夫<lb/>
子順而有則俞君既數試不利家益困而二親日益老<lb/>
碩人事之益謹二親死俞君方試金陵家徒四壁又無<lb/>
強近親戚碩人盡撒環瑱囊衣以給<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>事䡺禭纎悉情<lb/>
文畢備不令俞君少有遺憾嗚呼可謂難矣碩人少受<lb/>
學家庭通孝經語孟及小學諸書皆能成誦與人言必<lb/>
舉古訓行必踐之雖倉卒糾紛不少淆亂教子女必以<lb/>
<pb n="KR4e0179_WYG_030-11a"/>
道義不為姸嫌婉孌之態雖貧衣被完潔器物雖敝不<lb/>
輒棄與俞君處白首益恭或饎爨不繼亦無愠見之色<lb/>
先公及仲父中丞相繼起科第列官中外家日顯大碩<lb/>
人未嘗少有所干以是先公特賢愛之先公殁仲父中<lb/>
丞及今季父事之尤謹歳時來歸諸女婦若諸子姪迎<lb/>
侍恐後吉凶事必請而後行晩益慎重而意獨歡浹每<lb/>
為言文氏先貧時事以示規誨某歸自京師拜碩人牀<lb/>
下碩人撫慰甚至時中外至親彫落殆盡而碩人巋然<lb/>
<pb n="KR4e0179_WYG_030-11b"/>
尚存庶幾時時見之猶見吾先公也詎意哭仲父未幾<lb/>
又哭吾碩人嗚呼傷哉吾文氏自衡山徙蘇家世武弁<lb/>
我先大父諱洪始以文顯仕終淶水教諭以先公及仲<lb/>
父貴累贈中憲大夫太僕寺少卿先大母陳贈安人繼<lb/>
顧及呂俱累贈恭人碩人生正統己巳十月十六日卒<lb/>
嘉靖戊子十月二日享年八十子男三人長有慶先卒<lb/>
次有孚次有恒女四人長適縣學生顧春早寡刺目自<lb/>
誓有司以貞烈奏旌其門次適沈濓次吳岡次賀巽孫<lb/>
<pb n="KR4e0179_WYG_030-12a"/>
男三人女三人有孚以卒之明年十一月二日葬碩人<lb/>
梅灣祖營合俞君之兆俾某為銘義不得辭則敘而銘<lb/>
之俞氏之先具余所著俞君墓志兹不復云銘曰　慧<lb/>
而明亦順而徵命之竒艱苦百罹蹈之弗違乃全而歸<lb/>
嗚呼噫嘻梅灣蒼蒼有封若堂是為俞君之藏碩人徃<lb/>
偕後永有光<lb/>
　　　彭寅甫墓志銘<lb/>
彭君寅甫以進士出知湖廣之公安便道過家戒其家<lb/>
<pb n="KR4e0179_WYG_030-12b"/>
人曰吾方服官政義不得顧家慎無以家累我遂單車<lb/>
至縣縣屬荆南連江帶湖民貧而俗陋君披抉道利悉<lb/>
意拊循稍以經術縁飭之誕章敷化朞年而治成然軌<lb/>
道自信不復以文法自拘一時文法吏咸憎疾之而君<lb/>
不顧也㑹枝江盗發一夕斬關而入縣故無兵倉卒不<lb/>
能拒盜遂執君讋之以刃不屈披其槖空無一錢乃舍<lb/>
去曰是亷官也然帑藏所有燒刼畧盡矣事聞有詔督<lb/>
捕定罪盜既得而藏繈無獲法得不問而素疾君者從<lb/>
<pb n="KR4e0179_WYG_030-13a"/>
而媒孽之坐不戢盜鐫一官責降廣東德慶州判官久<lb/>
之或言其非罪稍遷知廣之新㑹新㑹即古之岡州負<lb/>
山阻海夷獠雜居谿峒夷獠乗間時時竊發君至而鄰<lb/>
境已為賊據節鎮大臣方事招徠而夷性險譎不可擾<lb/>
馴稍急則降已復叛去勢不可終弭始議用兵而賊皆<lb/>
蹻捷阻險乗髙出沒不常官軍轉戰不前多所亡失無<lb/>
已取平民被誣者掠立成獄付縣杖之日以百數君既<lb/>
不義其所為多不時承令又供需浩穰不忍剥斂以徇<lb/>
<pb n="KR4e0179_WYG_030-13b"/>
用是積忤上官欲求其罪罷之捃摭無所得乃以惰弱<lb/>
不勝任劾君而君亦倦逰矣既歸杜門掃軌不與流俗<lb/>
競相還徃日發其所藏書披閱涵泳間為論著亦徃徃<lb/>
賦詩自悼然皆不以示人或時引酒酣暢輒復理詠意<lb/>
淒然若不能自釋者久之竟以疾不起嗚呼悲哉君性<lb/>
質融朗而氣復邁徃少則勤苦自將能以志帥氣既通<lb/>
諸經又貫綜羣籍揚㩁探竟得其雋腴發為文章馳騁<lb/>
奔放頃刻數千言而詞㫖精詣若出硎鍊激昻蹈厲以<lb/>
<pb n="KR4e0179_WYG_030-14a"/>
古人自期下視曹耦莫有當其意者然數試不偶年四<lb/>
十始領鄉薦繼登上第於是人始望之謂庶幾有以逹<lb/>
其志也而連宰二邑皆值俶擾方以厭難折衝從事而<lb/>
剛方直致與物齟齬竟連蹇骯髒以死凡其所負卓越<lb/>
之才精深之學與夫名世經遠之圖曽不得一試而竟<lb/>
亦莫有知之者嗚呼豈不重可悲哉彭氏世以高貲甲<lb/>
於里中君既仕顯而先世田廬乃復加損其貞白之操<lb/>
有不可誣者而世之人顧以官簿不逹議君嗚呼君則<lb/>
<pb n="KR4e0179_WYG_030-14b"/>
何罪哉君諱昉字寅甫其先清江人高祖學一國初以<lb/>
尺籍徙隸蘇州衛遂居蘇之長洲曽祖仲英祖斌父至<lb/>
朴母某氏君生成化<graphic n="KR0996" url="https://raw.githubusercontent.com/kanripo/KR-Gaiji/master/images/KR0996.png" mimeType="image/png"/>寅正月某日卒嘉靖七年戊子<lb/>
二月十又三日享年五十有九娶胡氏子男二人長年<lb/>
次科女一人適國子生劉遺明年庚寅葬吳縣隆池山<lb/>
既而墓為水所嚙二十年辛丑某月日改葬某山某原<lb/>
距君之卒十又三年矣銘曰　氣則奇亦昌于詞而不<lb/>
利於施甫引而馳端厥綏中蹶以違吁嗟彭君其命之<lb/>
<pb n="KR4e0179_WYG_030-15a"/>
罹耶抑有盭於時耶<lb/>
　　　明故鴻臚寺寺丞致仕錢君墓志銘<lb/>
嘉靖甲申錢君元抑以鴻臚丞致仕還長洲閱六年庚<lb/>
寅三月四日卒年五十有九是歳十二月廿又八日葬<lb/>
<hi>闕</hi>　　　鄉新阡嘗自為志至是其子寄文寄道復請<lb/>
為銘嗚呼余與君生同邑里少則同遊學官晩仕同朝<lb/>
相繼歸老於家延縁追逐四十年於此矣君雅喜交遊<lb/>
所與皆當世偉人而相從之久相知之深固莫余若也<lb/>
<pb n="KR4e0179_WYG_030-15b"/>
余不銘君將屬之誰哉君諱貴字元抑姓錢氏吳越武<lb/>
肅王之後宋有寳文閣學士諱端問者卒官平江遂家<lb/>
長洲漕湖之上君曾祖珖祖迪父腴世有隱德而腴尤<lb/>
業儒有聞以君貴贈文林郎太常寺典簿母陸氏贈安<lb/>
人君生頴異數歳聞父讀史從傍諦聽若領解者問之<lb/>
即能以意對父大奇之授以家學年十六選𨽻學官始<lb/>
從師習舉子業不數月悉通其義御史按試輒占高等<lb/>
𢎞治戊午中應天府鄉試益淬礪精進期取甲科既而<lb/>
<pb n="KR4e0179_WYG_030-16a"/>
試禮部數不中而其名日益起從遊者日衆君質義演<lb/>
㩁必盡底裏又為游揚引重使皆有聞一時學者咸親<lb/>
附之正德辛巳以太學生試吏部入格授太常寺典簿<lb/>
時方用羽流為太常卿少君上言秩宗之任典司禮樂<lb/>
綂和神人職重位尊不宜以異端叅列其中又言太監<lb/>
蕭敬饕陂懷諼屢遭論劾不宜在上左右又集姦璫王<lb/>
振曹吉祥劉瑾事著三患傳上之時上新即位中官有<lb/>
用事之漸君言隱然有所指陳人咸韙之㑹有事興獻<lb/>
<pb n="KR4e0179_WYG_030-16b"/>
帝園陵君奉詔副大臣徃治禮儀禮成復命賜白金五<lb/>
十兩及追崇議起君因論籩豆之數乗間有所論列或<lb/>
謂非所宜言君曰吾職祠事既有知不敢不以聞禍福<lb/>
非所計也在太常三年執事節適多所建正而操亷履<lb/>
慎莫或過舉既舉最當遷而君雅有歸志遂上䟽乞骸<lb/>
骨朝廷以年未及不許疏再上乃進今官以榮其歸既<lb/>
歸即治塜壙於所居之傍治木待盡人以君年甫艾服<lb/>
不應有此方共訝之而豈意其遽止於是耶君篤於倫<lb/>
<pb n="KR4e0179_WYG_030-17a"/>
誼事二親孝喪之戚而有禮待族屬尤有恩義家居為<lb/>
善族㑹㑹必導以義方申以法守使咸順于道或緩急<lb/>
有求必極力拯之至於家人生植則未嘗出口所居或<lb/>
不蔽風雨饎㸑朝夕或時不繼皆泊然不以為意賦性<lb/>
敦悃而有情致雖中存介辨而接物圓融未嘗以詐逆<lb/>
人人有過必曲為覆䕶務不令人知而稱人之善常若<lb/>
不及或有推薦徃徃不自知其身之窮而赴人之急恒<lb/>
自㤀其家之匱也君學博而識精辨析亹亹能起人意<lb/>
<pb n="KR4e0179_WYG_030-17b"/>
文詞藻麗所論著爾雅有法一時文學之士咸讓能焉<lb/>
及官中朝與翰林應元忠鄒謙之遊而太常博士馬子<lb/>
<hi>闕</hi>陳惟濬又聨官相好諸君皆道學名流君與朝夕下<lb/>
上其論議始從事於治心養性而一切支離文字悉謝<lb/>
去老退林下益集諸生相與講明其說僴然自以為有<lb/>
得每以文藝喪志諷余而朂余以道余笑曰人有能有<lb/>
不能各從其志可也一時或有異同之論而余與君實<lb/>
相好無間嗚呼言猶在耳而君不可作矣尚忍言哉尚<lb/>
<pb n="KR4e0179_WYG_030-18a"/>
忍言哉君所著有易通乾坤纂遺讀史例餘吳越紀餘<lb/>
檀天解畧騷經標注有問録杜律便覽芹遊記太常都<lb/>
編總若干巻藏于家娶鄒氏封孺人子男二人寄文寄<lb/>
道俱文學弟子員銘曰　有卓斯道匪人弗立匪文弗<lb/>
宣繄言而克矯矯錢君賦才孔良神明内腴式昭用揚<lb/>
既藝以紛靡言不析乃終有融㑹言歸極翼翼秩宗豈<lb/>
不有試位卑言高維時之罪乃巻而懐遂厥有初彼將<lb/>
不足我恒有餘何以餘斯身則有道弗究厥施式隆于<lb/>
<pb n="KR4e0179_WYG_030-18b"/>
教惟教有成道斯用明志斯用行廼困而寧矯矯錢君<lb/>
實徳則踐胡身之修而年弗衍其所不亡遺書陸離孰<lb/>
云匪至道乃在茲漕湖之陽有𤣥者宅我銘君藏後有<lb/>
考徳<lb/>
　　　杜允勝墓志銘<lb/>
嘉靖辛卯杜君允勝以郡學生試應天病不克試歸卒<lb/>
於家家貧不能喪故人門生相與賻而𦵏之陳君道通<lb/>
實經紀其事以余最故俾為之銘嗚呼允勝一至于是<lb/>
<pb n="KR4e0179_WYG_030-19a"/>
耶允勝貎不甚揚而風度雅馴外若憒眊而精明内藴<lb/>
皂白井然㣲有瞶疾而四方之事無不采聽對客舉似<lb/>
蟬聨纚屬無有掛漏聰明者不逮也至人有過亦不為<lb/>
諱然亦樂道人善故人雖或疾之而終不能勝夫憐之<lb/>
者之多也余與君比里而居又志業相契每有疑義必<lb/>
從君問難數日不見必有異聞所為資益余者甚衆而<lb/>
今已矣嗚呼有如君者可復得耶君少羸多疾故學最<lb/>
晚而其志最篤家世以醫顯君雖習醫而雅不欲以藝<lb/>
<pb n="KR4e0179_WYG_030-19b"/>
名遂從經師受易鑚研淬礪窮日夜不休有聲望出已<lb/>
上者輒從之講習析理辨疑斷斷懇至有得輒手自箋<lb/>
記毫劄精謹朱墨燦然眀經之士咸讓其能而君不以<lb/>
自足王文恪公歸自内閣遂徃遊其門因得作文之要<lb/>
益務博綜羣經子史靡不講習下至稗官小說若唐宋<lb/>
諸名賢文集亦皆雋永而掇其腴聞人有異書輒走求<lb/>
之期以必得得則手自繕寫祈寒盛暑不離佔畢故其<lb/>
學粹而深為文光潔而傳於理非如一時舉子工為程<lb/>
<pb n="KR4e0179_WYG_030-20a"/>
試之文而已自正徳丙子至嘉靖戊子凡五試試輒斥<lb/>
然每斥而其學輒益進至是極矣而竟不售以死嗚呼<lb/>
豈不有命哉君諱璠字允勝别號澹巖先世淞江之青<lb/>
龍鎮人曾大父宗敏贅於長洲林子恒氏故今為長洲<lb/>
人大父明善父恒菴先生祥仕為崇明醫學訓科初恒<lb/>
菴娶於呉生二子璧琮皆長大羙好而君出於少房已<lb/>
又喪其所生母顔氏嫡母憐而鞠之及是二兄相繼物<lb/>
故而恒菴夫婦並高年令終生事死葬君能致力焉君<lb/>
<pb n="KR4e0179_WYG_030-20b"/>
兩娶皆劉生子四人錞銶鏞鈁女三人孫男一人君卒<lb/>
於是嵗九月二十有七日享年五十卒之後某月某日<lb/>
葬魏珠山祖塋之次以劉氏祔銘曰　學則充亦藝而<lb/>
工豈不有庸而卒困以終吁其逢<lb/>
　　　亡兄雙湖府君墓志銘<lb/>
府君諱奎字徵静後以字行别字静伯有田在陽城沙<lb/>
湖之間因號雙湖居士吾文氏自廬陵徙衡山再徙蘇<lb/>
占數長洲高祖而上世以武胄相承至曾大父存心府<lb/>
<pb n="KR4e0179_WYG_030-21a"/>
君諱惠始業儒教授里中先大父諱洪始登科為淶水<lb/>
教諭後以先君升朝追贈太僕寺丞繼以叔父中丞貴<lb/>
加少卿先君諱林起進士仕終温州知府先夫人祁氏<lb/>
府君生成化己丑七月廿八日卒嘉靖丙申五月廿日<lb/>
是嵗閏月十日葬吳縣梅灣從先君之兆配姚氏子男<lb/>
三人長伯仁娶朱氏次仲義娶王氏俱縣學生又次叔<lb/>
禮出贅淞江趙氏女一人適劉穉孫孫男四人女五人<lb/>
府君讀書善筆劄聰明彊解逹於事理平生氣義自勝<lb/>
<pb n="KR4e0179_WYG_030-21b"/>
不為貴勢詘折雖素所狎嫟一不當其意輒面加詆訶<lb/>
至人不能堪不為止然不藏怒畜怨或時忤人人方以<lb/>
為懟而府君則既㤀之矣人知其易直亦樂親附之然<lb/>
卒不能勝夫不知者之衆也居常嚴於事先旦起必衣<lb/>
冠謁先祠非有故及疾病未嘗一日廢歲時祭享必精<lb/>
必慎遇時物必薦或未薦雖倉卒燕㑹不輒入口待里<lb/>
黨婣族有情緩急有求必為盡力雖宿有嫌釁悉置不<lb/>
問某少則同業長同遊學官依戀翕協白首益親癸未<lb/>
<pb n="KR4e0179_WYG_030-22a"/>
之嵗随計北上府君追送至吕城執手欷歔意極慘阻<lb/>
比歸相見甚懽自是數年無時日不見疾且革顧謂某<lb/>
曰吾生無善狀即死慎無為銘譽我取人譏笑無益也<lb/>
其明逹如此雖然不可以不志也銘曰　維伉而直弗<lb/>
以勢詘弗仇有疾而維義之克豈不有嚴秩秩先宗肅<lb/>
言將之敬徳維躬生無矯情矢死弗欺廼坦有夷廼全<lb/>
而歸隰隰墓田于梅之灣葬從先公式永以安<lb/>
　<lb/>
<pb n="KR4e0179_WYG_030-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻三十<lb/>
</p>
<p>
</p>
  </div>
<div>
<head>甫田集巻三十一</head> <lb/>
    <p>
<pb n="KR4e0179_WYG_031-1a"/>
欽定四庫全書<lb/>
　甫田集巻三十一<lb/>
　　　　　　　　　　　　明　文徵明　撰<lb/>
　　墓志銘五首<lb/>
　　　王履吉墓志銘<lb/>
嗚呼悲哉王君已矣不可作矣君文學藝能卓然名家<lb/>
而出其緒餘為明經試策宏博竒麗獨得肯綮御史按<lb/>
試輒褒然舉首一時聲稱甚籍隱為三吳之望三吳之<lb/>
<pb n="KR4e0179_WYG_031-1b"/>
士知君者咸以高科属之其眞知者謂能肆情詞藝非<lb/>
直經生而已然皆非君之極致也乃君之志直欲軼古<lb/>
人而逾之自非通古今周一世不足以充其所受也是<lb/>
可以一時一郡論哉君資性頴異將以勤誠於書無所<lb/>
不窺而尤詳於羣經手寫經書皆一再過為文非遷固<lb/>
不學詩必盛唐見諸論撰咸有法程余年視君二紀而<lb/>
長君自丱角即與余遊無時日不見見輒有所著日異<lb/>
而月不同葢浩乎未見其止也而豈意其遽疾而死也<lb/>
<pb n="KR4e0179_WYG_031-2a"/>
嗚呼惜哉君正徳初與其兄履約並以儁造選𨽻學官<lb/>
嫓聲儷迹翹然競爽既而履約舉應天鄉試㝷舉進士<lb/>
而君每試輒斥以年資貢禮部卒業太學又試又輒斥<lb/>
葢自正徳庚午至嘉靖辛夘凡八試試輒斥而名日益<lb/>
起從遊者日衆得其指授徃徃去取高科登顯仕而君<lb/>
竟不售以死嗚呼豈不有命哉君高朗明潔砥節而履<lb/>
方一切時世聲利之事有所不屑猥俗之言未嘗出口<lb/>
風儀玉立舉止軒掲然其心每抑下雖聲稱振疊而醖<lb/>
<pb n="KR4e0179_WYG_031-2b"/>
藉自將對人未始言學葢不欲以所能尚人故人亦樂<lb/>
親附之性惡喧囂不樂居㕓井少學於蔡羽先生居洞<lb/>
庭三年既而讀書石湖之上二十年非歲時省視不數<lb/>
數入城遇佳山水輒忻然忘去或時偃息於長林豐草<lb/>
間含醺賦詩倚席而歌邈然有千載之思迹其所為豈<lb/>
碌碌㝷常之士哉是其志之所存必有出於言語文字<lb/>
之上者曾不得少見於世而僅僅以文傳而其所傳又<lb/>
出於文塲困躓之餘雅非其至者嗚呼豈不重可惜哉<lb/>
<pb n="KR4e0179_WYG_031-3a"/>
君孝友天至居嘗能愉恱其親而順之於道與兄履約<lb/>
少同筆硯食息起居未嘗少離既各授室而聨裀共食<lb/>
視室處之時恒倍也君卒時履約方官京師及是以都<lb/>
御史出鎮鄖陽便道過家以塟君某山之原俾某為銘<lb/>
君諱寵字履仁後更字履吉别號雅宜山人父貞以履<lb/>
約貴封中憲大夫太常寺少卿母朱氏繼母顧氏贈封<lb/>
皆恭人君生𢎞治甲寅十一月八日卒嘉靖癸巳四月<lb/>
三十日享年四十娶徐氏子男一人子陽太學生娶唐<lb/>
<pb n="KR4e0179_WYG_031-3b"/>
氏解元伯虎女孫男一人銘曰　維慧而明亦藝而貞<lb/>
胡不潰於盛而卒困以衡吁嗟乎其名<lb/>
　　　東川軍民府通判王君墓志銘<lb/>
余友王君渙文通判嘉興府之三年改蒞東川軍民府<lb/>
東川𨽻貴省在烏撒之西本烏蠻閟畔部去京師萬里<lb/>
夷獠雜居雖名列郡特遐方一聚落耳君起儒紳跅落<lb/>
夷易居官不修章程不能曲事上官深文苛禮有所不<lb/>
屑用是積忤當路顧其任未久又未嘗一挂吏議乃以<lb/>
<pb n="KR4e0179_WYG_031-4a"/>
逋慢易置之實奪之事任而投之要荒之外也君嘆曰<lb/>
吾誠不佞未嘗㒺天與人而得是逺徙豈其命耶雖然<lb/>
吾行且暮孱弱之身豈復堪此逺役遂卧不起未㡬竟<lb/>
以疾卒嗚呼傷哉君正徳己卯以尚書領應天鄉薦試<lb/>
禮部數不中卒業太學嘉靖庚寅以太學生釋褐官嘉<lb/>
興授任督賦嘗一再攝縣及轉輸官材皆能其職卒年<lb/>
五十有三嘉靖乙未七月廿又五日也君諱渙字渙文<lb/>
别號墨池子世為蘇之長洲人曾大父存心大父以仁<lb/>
<pb n="KR4e0179_WYG_031-4b"/>
父諱銘母陳氏君生精悍頴敏少則厲志經學既選𨽻<lb/>
學官益事精進刺經㩁義不遺餘力而博綜羣籍咸繹<lb/>
而通之鑄詞發藻必皆不經人道語而含咀英華經史<lb/>
錯出緯組爛然人讀之刻深囏棘若出硎鍛而君頃刻<lb/>
數百言操筆立就曽不經意而思致不窮其亦一時之<lb/>
奇雋矣乎尤工古賦得漢魏遺意詩宗白傅晚喜陸放<lb/>
翁范石湖然皆自出機杼不拘拘體裁而竒思奕奕始<lb/>
在庠序無所知名㑹部使者得其文竒之一時隱然喧<lb/>
<pb n="KR4e0179_WYG_031-5a"/>
動吳下當其時莫不偉視其人謂區區制舉不足取也<lb/>
而君亦自負所有不肯碌碌但已而厄於時命僅得一<lb/>
郡倅<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>倒末殺卒困頓以死嗚呼豈造物者有以靳耶<lb/>
抑有司之失耶君高朗闊逺而舉止踈慢不事矜持出<lb/>
言無所顧藉遇人無貴賤並狎視之其卒被中傷葢亦<lb/>
以此然其中實無厓異推誠投分簡而有情内之族屬<lb/>
外之里黨朋從莫有間焉余友君三十年知君尤深及<lb/>
是𦵏其子遂以吳縣學生陳君曉所為狀來乞銘君娶<lb/>
<pb n="KR4e0179_WYG_031-5b"/>
郁氏先卒子男四人庚壬己戊女四人適沈大謨顧㒜<lb/>
范善徵羅元素孫女一人葬以卒之後二年丁酉十一月<lb/>
廿又一日墓在武丘鄉郁氏袝銘曰　維材孔良徳藝其<lb/>
章既騫用揚而弗利于行維坦有夷弗失其馳廼囏厥<lb/>
罹䟦疐而違而[蹎*頁]蹶以踦吁嗟乎其時兮其數之竒兮<lb/>
　　　叔妣恭人談氏墓志<lb/>
恭人談氏吳人談世英甫之女母徐氏以成化己丑十<lb/>
二月十又六日生恭人十有五年而歸我文氏為我仲<lb/>
<pb n="KR4e0179_WYG_031-6a"/>
父都御史府君之配始恭人父談公為徐氏贅壻故恭<lb/>
人少育於徐徐翁諱士隆讀書敦義與先大父少卿公<lb/>
友善府君少則儁朗為翁所賢愛而翁又自賢其甥謂<lb/>
非府君不足配也遂委禽焉談徐皆無子故府君受恭<lb/>
人於談氏之廟而賔於其室談時華盛而府君方食貧<lb/>
然介潔高朗不有其家恭人事之惟謹左右進止惟府<lb/>
君之命府君夜讀勤苦必為修具或通夕不寐亦必與<lb/>
俱府君起家進士繼宰慶雲入為監察御史出貳太僕<lb/>
<pb n="KR4e0179_WYG_031-6b"/>
所至以恭人從恭人靖恭厚黙素無交比既貴益慎有<lb/>
度寮寀女婦悉謝不通歲時問遺亦絶故府君厯仕中<lb/>
外皆以清白稱及為御史以言事下詔獄事且不測人<lb/>
為傍懼而恭人無所悔恨府君嘗自言當草疏時恭人<lb/>
實秉燭侍知必掇禍而不為沮止使其時有言余亦不<lb/>
能不動也其明達如此尤甘澹寂雖生富室而不事泰<lb/>
侈府君素性高簡不立資遺家衆數百指俸入徃徃不<lb/>
給飡粗茹糲人有所不堪而恭人安之子女十有一人<lb/>
<pb n="KR4e0179_WYG_031-7a"/>
惟長子及毛氏女為所生餘皆長於少房而恭人視之<lb/>
悉如己子撫字惟均又均其訓廸故諸子女親之亦不<lb/>
知非所生也恭人貞定若淑德充於容鳴鳩之化葛覃<lb/>
之風達於中外無有間言以府君升朝封孺人及官太<lb/>
僕遂進今封云文氏之先與宋丞相天祥同出廬陵其<lb/>
後徙衡山再徙今長洲吾五世祖俊卿仕元季為鎮逺<lb/>
大將軍湖廣管軍都元帥高伯祖定開仕皇朝荆州左<lb/>
護衛干户高祖定聰散騎舍人曽祖惠祖即少卿公諱<lb/>
<pb n="KR4e0179_WYG_031-7b"/>
洪仕為淶水縣儒學敎諭累贈中憲大夫南京太僕寺<lb/>
少卿實生我先公温州知府諱林次即府君諱森字宗<lb/>
嚴以都察院右僉都御史守南贛致仕卒於家寔嘉靖<lb/>
四年乙酉也越十有四年為十七年戊戌八月三十日<lb/>
恭人卒享年七十子男三人長斗國子生娶沈氏次徵<lb/>
賢娶張氏又次徵忠娶陳氏女八人長適鄉貢進士毛<lb/>
錫朋次殀次適陰陽訓術錢班次適太學生張哲次許<lb/>
嫁陸某未行而某卒守節在室次適錢次適周某次適<lb/>
<pb n="KR4e0179_WYG_031-8a"/>
顧某孫男五人女幾人府君先葬吳縣穹窿山墓侵於<lb/>
水至是諸子改葬長洲花園涇先塋之右距少卿公墓<lb/>
百武而近以恭人祔是為嘉靖十九年庚子十二月三<lb/>
日庚申某為書其事以志昔栁子謂從人之道内夫家<lb/>
而外父母家故於伯祖妣李氏之葬敘栁氏為備余於<lb/>
是亦云若府君事行詳於先志者兹不復書<lb/>
　　　明故資善大夫都察院右副都御史致仕盛公<lb/>
　　　　墓志銘<lb/>
<pb n="KR4e0179_WYG_031-8b"/>
嘉靖十四年乙未九月十又三日前都察院右都御史<lb/>
長洲盛公以疾卒於家公仕𢎞治正德間以剛毅廉循<lb/>
著稱中外葢自弱冠筮仕郎曹即能抗捍權要得罪貶<lb/>
斥一再下制獄皆瀕於死賴朝廷仁明得不終棄再躓<lb/>
再奮卒至大官凡所臨蒞輒著茂績樹風聲而高風抗<lb/>
節益厲不貶以故崎嶇展轉多所抵冒而豐功盛烈徃<lb/>
徃敗於垂成卒坐廢以死一時輿論於公有遺望焉鳴<lb/>
呼惜哉公諱應期字斯徵别號值菴裔出宋文肅公度<lb/>
<pb n="KR4e0179_WYG_031-9a"/>
由餘杭徙汴再徙蘇之吳江今居郡城厯元至國朝衣<lb/>
冠不乏高祖啓東以儒醫際遇文皇為太醫院御醫寵<lb/>
眷隆極莫與為比曽祖佖不仕祖昕父瓘俱以公貴贈<lb/>
通議大夫都察院右副都御史祖妣朱妣胡繼妣蘇俱<lb/>
贈淑人公以癸丑進士釋褐拜工部都水司主事奉使<lb/>
蒞濟寧諸閘軌事要束啓閉有時公私舟皆以敘進官<lb/>
舟或挾私貨輒沒入之道路恐恐相戒莫敢犯而中官<lb/>
不便之時大璫李廣等方貴幸用事相與流議中傷既<lb/>
<pb n="KR4e0179_WYG_031-9b"/>
不得間則以阻格薦新為大不敬逮公抵罪鐫兩階謫<lb/>
授安寧驛丞安寧𨽻雲南荒逺非人所居久之稍起為<lb/>
䘵豐知縣䘵豐古之䘵琫烏僰蠻所居雜以猺獠慓悍<lb/>
梗化前政徃徃寇賊待之公不鄙其民誕章敷化納之<lb/>
仁軌民用歸集而盜亦敉寧風聲所被洽於鄰壤㝷陞<lb/>
四川順慶府通判受任督賦輸將㩁會咸有法程而鈎<lb/>
稽宿蠧民莫能謾所尤患者民歲轉輸松潘徃徃破產<lb/>
不足更費公審畫道利畨休而節適之事集而民不病<lb/>
<pb n="KR4e0179_WYG_031-10a"/>
丁父憂解官道陞武昌同知服除改長沙專理赤籍秉<lb/>
公執法不事鈎摭而弊為之清郡中王府官校及衛所<lb/>
餉給多為姦吏侵牟官軍徃徃坐困出怨言將為不靖<lb/>
㑹公攝郡即程督吏胥稽其出内叅合分劑得其利弊<lb/>
所在遂推行之上下給足而郡以無擾時都御史陳公<lb/>
鎬布政使<hi>闕</hi>公鉞亟稱其賢將慰薦之俄陞雲南按察<lb/>
司僉事厯按金滄洱海諸道擿伏省微所部職辨其屬<lb/>
景東諸郡皆土官世職梟獍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>傲王法有所不治公皆<lb/>
<pb n="KR4e0179_WYG_031-10b"/>
以正臨之莫不偃帖向化知府陶某父子讐殺而姦人<lb/>
實搆其間公與兵備副使<hi>闕</hi>馳入其境縛姦人寘之法<lb/>
曉陶以義俾父子如初武定知府鳳美死其妻攝郡所<lb/>
為多不法而其子朝鳴尤隂狡渫惡推剽圉奪民甚苦<lb/>
之朝廷下所司究按咸憚不敢行公方入賀萬壽當道<lb/>
議留屬公公得牒疾馳就之出鳳不意母子震慴伏謁<lb/>
輸情公因薄責其黨窮竟抵罪悉還所奪於民時鳳氏<lb/>
方盛公廉其後必為患言於當道請降鳳秩設流官制<lb/>
<pb n="KR4e0179_WYG_031-11a"/>
之奏上朝廷重於改更事格不行鳳後卒叛如公言時<lb/>
鎭守太監梁裕驕蹇侈汰一釀酒靡米八百石恣情横<lb/>
費漁取無厭公隨事裁抑不令得肆又請封禁省内諸<lb/>
銀礦先是礦有歲課裕擅為已有皴剥苛急民不堪命<lb/>
或縁是賊殺啓釁故公建議禁閉以絶禍源寔抑裕而<lb/>
奪之利也故裕銜之時御史張公璞副使晁公必登與<lb/>
公協以制裕裕因並奏三人誣以他事悉逮下制獄鞠<lb/>
訊慘毒張竟考死獄中公益不撓諸大臣言官交章論<lb/>
<pb n="KR4e0179_WYG_031-11b"/>
救會乾清宫災遂得貫赦前事公已進本司副使復任<lb/>
未幾遂陞河南按察使策惰警頑風采益振太監孫清<lb/>
欲攬事權擅理民訟民或乗籍為姦利公靣數之正言<lb/>
直氣無所囘婉孫不能堪欲遂訐公以事以公望重而<lb/>
止丙子陞山東右布政使故事右轄多循黙逺權具位<lb/>
而已公展采錯事無所退遜時<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>長持重務存大體事<lb/>
或濡滯而公披决敏利案無留牘所興革緒正皆利病<lb/>
切急身名所系不可已者故雖嫌於侵權有所不顧戊<lb/>
<pb n="KR4e0179_WYG_031-12a"/>
寅陞陜西左布政使時武宗西廵闗中大擾而鎭守太<lb/>
監廖鑾隂賊強禦恃有内援縱横省中諸弟姪豪猾席<lb/>
寵翼姦贓賄狼籍動以上供為言有司脇息莫敢問公<lb/>
至首執其左右尤無良者用法翦除之一切横歛皆格<lb/>
不行又不隨衆加禮廖滋不恱思有以中傷之先是有<lb/>
㫖督造織罽其費鉅萬廖乃檄公取直檄文嚴峻寔以<lb/>
嘗公欲因是激之用為公罪公得檄即閉户發籍稽按<lb/>
得所支破已逾數萬明日詣廖廖方盛氣以待公徐出<lb/>
<pb n="KR4e0179_WYG_031-12b"/>
數示之因問更費如此計所造有贏今皆安在願以上<lb/>
聞廖出不意内惕不能對惶恐跽謝事遂得已及駕次<lb/>
榆林士馬滃集蹂䠰紛遝人情汹汹而公處之裕如供<lb/>
頓百需取具呼吸間民不加賦境不知擾而事罔不集<lb/>
一時扈從諸璫若諸嬖倖氣熖薰灼自鎮廵而下重足<lb/>
屏氣莫敢與抗公先聲所被既有以讋之而臨事整暇<lb/>
足以坐鎭物情憸人小夫望而知敬一切非分之禮無<lb/>
藝之求消沮殆盡終竟彌縫無少疏脫同事諸公莫不<lb/>
<pb n="KR4e0179_WYG_031-13a"/>
降嘆以為難雖上亦知之會四川缺巡撫遂用為都察<lb/>
院右副都御史廵撫其地蜀去朝廷萬里夷獠雜居負<lb/>
險易動公練兵飭甲隨時疏捕不少怠縱六畨招討楊<lb/>
文林數出兵攻圍城邑䖍劉吏民而流民謝文義亦糾<lb/>
僰夷為亂皆以次戡定捷聞璽書褒嘉錫以銀帛時朝<lb/>
多秕政權倖縱横誅求切蹙而蜀尤甚公糾檢緒正首<lb/>
事限列而繩之以法法外科歛一切放罷西南數千里<lb/>
為之肅然是歲己卯丁繼母憂辛巳服闋會今上登極<lb/>
<pb n="KR4e0179_WYG_031-13b"/>
以疾乞休不允㝷被命起撫江西適逆濠倡亂之後瘡<lb/>
痍未復加以饑虚所在盜寇充斥而彭蠡為吳楚交會<lb/>
之浸盜出沒其中阻險剽刼而漁舟為之向導公調遣<lb/>
官軍圍兵捶阨併籍羣漁為伍使互相覺察盜不自容<lb/>
一時迸散時科讁方殷督餉嚴急民不堪命公平繇省<lb/>
歛隨緩急徵發所疏免雜調緍錢總數十萬而請留以<lb/>
濟民者亦不下數萬檄省臣分地賑䘏而公自督率極<lb/>
意撫循民用甦息而歲亦比登屬淮甸阻饑首輸米四<lb/>
<pb n="KR4e0179_WYG_031-14a"/>
十七萬石銀二十萬兩以濟而奉詔積穀備荒亦百餘<lb/>
萬石有詔嘉奬者再㝷被璽書陞兵部侍郎兼都察院<lb/>
右僉都御史總督兩廣軍務時嶺南更<hi>闕</hi>政不治兵疲<lb/>
財匱號令墮㢮土酋玩狎不知稟畏而夷獠誖謾時時<lb/>
竊發公至陳兵大閱料簡鈎摭一時逋蕩以次復伍乃<lb/>
飭癐積謹烽燧繕治干櫓部署諸將俾各守要害紀律<lb/>
嚴明精采煥發於是諸夷稍稍知懼而邉徼有恃矣歸<lb/>
善劇賊季文積據桃子園為亂公檄守廵發兵捕斬生<lb/>
<pb n="KR4e0179_WYG_031-14b"/>
擒文積及其黨李萬金等斬首一千一百三十級俘獲<lb/>
男婦四百人土官劉召誘執兵官據思恩府以叛即調<lb/>
遣民兵分隷將官授以方畧而躬率守廵諸臣繼之進<lb/>
攻岜梅諸寨摧鋒衝擊大破羣酋斬首一千九十七級<lb/>
俘獲男婦五百餘人召被創赴火死餘黨悉平田州土<lb/>
官知府岑獰懷諼忮狠恃險逺將為不靖畜聚累年及<lb/>
是數出兵燒刼州縣事聞下公體量公與廵按御史謝<lb/>
汝儀會三司守臣叅審籌畫咸謂此積歲逋誅不問益<lb/>
<pb n="KR4e0179_WYG_031-15a"/>
熾而一方之民不容不拯於是上疏具陳方畧大率誅<lb/>
首惡而貸協從兵部覆議從之事下而公已得㫖改官<lb/>
矣先是公稽校尺籍得總兵太監二府脫卒甚夥並勒<lb/>
歸伍而深抑其官屬不令㬥横又檄下兩省及湖廣諸<lb/>
路凡所調遣悉自幕府關决於是二府禁不得肆大興<lb/>
讒構欲以罪去公當道者為之調停遂除工部侍郎提<lb/>
督易州山厰寔奪之權而置之閒散之地會言官復有<lb/>
論列公遂引咎乞歸得旨致仕嘉靖四年乙酉也丁亥<lb/>
<pb n="KR4e0179_WYG_031-15b"/>
河决徐沛漕渠淤塞役民夫濬治久弗即功有詔集廷<lb/>
臣議舉可以治水者僉以公名上遂錫璽書起公於家<lb/>
即拜都察院右都御史提督南北直𨽻山東河南等處<lb/>
河道時尚書李承<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>胡世寧建議欲於昭陽湖東别開<lb/>
漕渠而少卿黄公綰詹事霍公韜各陳便宜並下公看<lb/>
詳公與郎中柯維熊員外郎王大化叅議劉淑相親徃<lb/>
相度延訪父老皆以地形平衍可以就功乃上疏言黄<lb/>
河之患古今則然而中原平衍無洞庭彭蠡以為之匯<lb/>
<pb n="KR4e0179_WYG_031-16a"/>
故遷徙不常為患特甚而其性避髙就下非多為之委<lb/>
以殺其流未可力勝也𢎞治以前河下潼關即分三大<lb/>
支二支俱出汴城之南東行由泗經淮以入於海一支<lb/>
出汴之北東行至兖二分小支一出沛之飛雲橋一出<lb/>
徐之小浮橋俱入運河徑下邳州會淮入海正德以來<lb/>
汴南二支湮塞併入汴北一支於吳全河東下至於徐<lb/>
沛俱入運河自此汴河無患而徐與豐沛適當其衝近<lb/>
年河漸北徙小浮橋亦已湮塞曹單城武諸縣楊家梁<lb/>
<pb n="KR4e0179_WYG_031-16b"/>
靖諸口奔潰四出徑趨沛縣漕河横流出於昭陽湖之<lb/>
東泥沙壅遏勢緩則停遇坎則滯致淤運道為今之計<lb/>
大畧有四曰疏上流曰濬故道曰築長堤曰改别地上<lb/>
流不殺則决口不可塞長堤不可築而河防不可成河<lb/>
防不成則淤不可濬而故道不可復此今之漕河所以<lb/>
不容不改也廷議是之詔以春和興役公先命郎中等<lb/>
官分治舊河使通漕舟而堅築隄岸以障黄河之衝别<lb/>
濬趙皮縣家渡諸處以殺上流之勢於是簡屬吏之賢<lb/>
<pb n="KR4e0179_WYG_031-17a"/>
者以任新河之役躬履其地量地授工分程布役時其<lb/>
食作而公其勸懲聯絡相維綂攝有敘甫四閱月而工<lb/>
完十九旦夕告成而讒言遽興有㫖罷役而公去國矣<lb/>
公上疏自劾因以疾求退會有嗛公者從中醖釀之遂<lb/>
被㫖閑住時諸老大臣爭言其枉戸部尚書鄒文盛刑<lb/>
部尚書胡世寧言之尤力胡言改河之議寔發于臣自<lb/>
古國家論誤事之罪必追責首議之人盛某廉勤果毅<lb/>
受任數月既通舊河復濬黄河上流功效如此固當加<lb/>
<pb n="KR4e0179_WYG_031-17b"/>
勞徒以臣言新河之故使得罪以去臣何顏獨居於此<lb/>
鄒謂市虎成於三人投杼起於屢至宜念漕河干繫之<lb/>
重體大臣幹理之難雖發言盈庭誰執其咎云云葢斯<lb/>
役之罷起於一二同事者以細故更相責望坐失事幾<lb/>
故當時公論如此公家居七年更赦復職致仕既而大<lb/>
臣言官相繼論薦海内士大夫方冀其復用而遽疾不<lb/>
起嗚呼惜哉公為人修正強執遇事直前不為利害囘<lb/>
折奉公憂國之念寤寐不忘體貎嚴重進止有恒居家<lb/>
<pb n="KR4e0179_WYG_031-18a"/>
整肅如臨官府而賔客讌談雍然有情待諸弟妹甥妷<lb/>
有恩族人孤婺有給婚䘮患難有助於倫誼甚篤也生<lb/>
成化甲午八月廿又一日享年六十有二娶沈氏繼顧<lb/>
氏皆贈淑人子男二人長之材郡學生次之榮娶俱王<lb/>
氏女一人適前工科給事中陸燦孫男六人茂勲郡學<lb/>
生茂熙茂㢘茂燾茂然俱㓜以卒之某年月日葬某縣<lb/>
某鄉某原某晩辱公遊知公為詳及是葬二子以治命<lb/>
屬銘不可辭銘曰　桓桓盛宗立氏以國孰其徵之曰<lb/>
<pb n="KR4e0179_WYG_031-18b"/>
有成伯有顯者吉在漢則良曰苞孝章奕世其昌别籍<lb/>
於杭爰有文肅煜其宗聲不忝維穀有展中丞德言則<lb/>
繼于千斯年有衍弗替衍之維何道則有光行則有方<lb/>
政業其章履貞用嚴侃言維直厯險以夷維正而克我<lb/>
循維良我武維揚豈不有庸讒言孔傷彼讒則傷我行<lb/>
維烈道有險夷不易其轍亶其有馳迺端厥綏或失之<lb/>
毗而名匪虧有展中丞維呉之淑豈不云亡公其莫贖<lb/>
　　　鄉貢進士贈承德郎尚寶司司丞顧君安人梁<lb/>
<pb n="KR4e0179_WYG_031-19a"/>
　　　　氏合𦵏銘<hi>有叙</hi>
鄉貢進士顧君之卒也其子謙亨方官尚寶請于朝得<lb/>
贈君承德郎尚寶司司丞未葬而其配梁安人繼卒乃<lb/>
嘉靖辛亥冬十有二月八日合窆邑之令字圩新阡於<lb/>
是謙亨奉君從子江西布政使夢圭所為狀及所自述<lb/>
安人事行詣予請銘按狀君諱履方字仲立别號恒齋<lb/>
故大學士文康公之子也母夫人朱氏君生朗潤若淑<lb/>
木質而理少授學家庭刺經綴文能自刻勵于時顧氏<lb/>
<pb n="KR4e0179_WYG_031-19b"/>
文章科第彬彬軰出君在羣從中年最少循飭愿謹未<lb/>
嘗以語言先人而意獨領解父兄並賢愛之年十四選<lb/>
為縣學生益精進不懈及侍文康公居京師卒業于學<lb/>
士呉公仁甫益見端緒尋入國學受知于故祭酒陸文<lb/>
裕公月課率在高等戊子舉順天鄉試試禮部不中及<lb/>
文康居宥密以嫌故數試輙斥人咸惜之而君不以為<lb/>
忤文康薨于位君扶䕶南還不復有仕進意朱夫人勉<lb/>
使就試試又輙斥居二年得疾遂不起嗚呼惜哉君静<lb/>
<pb n="KR4e0179_WYG_031-20a"/>
重厚黙謙約自將文康晩益貴盛門户煇赫君日益加<lb/>
愼刺史縣令咸與分庭抗禮承事恐後而君閉拒了了<lb/>
靡所干請出入閭巷傔從歛約被服雅素人不知其宰<lb/>
相子也與鄉人處卑抑誾誾不少驕揚或肆侵侮輒起<lb/>
逸去不與校文康闊達好施不立貲遺禄賜所入皆縁<lb/>
手盡而君揫<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>寡與居常不妄用一錢家得不墜至䘏<lb/>
窮賑匱乃無所惜孝性純至事文康公甚謹而能順之<lb/>
于道文康疾兼程馳赴比至而疾已彌留嘗藥視牏扶<lb/>
<pb n="KR4e0179_WYG_031-20b"/>
掖憂懸不解衣帯者累月比卒哀毁踰節治䘮戚加于<lb/>
易人尤稱之安人梁氏故泉州府同知尚素之孫德安<lb/>
府推官九成之女文康與九成同學友善知其有賢女<lb/>
遂委禽焉梁顧皆儒宗鉅姓壻婦咸得所擇安人㓜慧<lb/>
有識能决疑審事鍾愛于父母繼歸尤為文康所賢文<lb/>
康入朝屬家于子時仲立方𨽻學官力學事進取生殖<lb/>
靡密惟安人是賴銖黍化治纖悉俱宜念舅姑在逺椷<lb/>
遺餽問月無虚使既而文康日益老夫人多疾乃偕仲<lb/>
<pb n="KR4e0179_WYG_031-21a"/>
立隨侍京邸潔豆籩葺衣履起居惟時暑寒曲備文康<lb/>
與夫人安焉恒舉以勵諸婦若諸孫婦曰新婦得如此<lb/>
可無憾矣文康晩生王庻褓養婚娶咸于安人視成焉<lb/>
仲立與歸氏姊及朱氏寡姊同居二十年安人視如親<lb/>
姊終始無間言嫓德儷義宜于夫宗如此可謂賢也已<lb/>
君生𢎞治丁巳三月廿有四日卒嘉靖丙午七月廿有<lb/>
九日享年五十安人生𢎞治乙夘四月一日卒嘉靖庚<lb/>
戌十月廿又二日年五十有六安人生子男二人長即<lb/>
<pb n="KR4e0179_WYG_031-21b"/>
謙亨尚寶司司丞娶陸氏封安人次謙益翰林院秀才<lb/>
前卒娶周氏繼查氏女二人適王世業周允懐俱國子<lb/>
生側出子男一人謙福出後叔元敬孫男七人咸和咸<lb/>
平縣學生咸康咸寧餘㓜孫女五人銘曰　於赫文康<lb/>
惟時名德有勲嶐嶐式章用奕貴宗煜煜世績桓桓匪<lb/>
藉則華惟承之艱有展符丞純明而懿豈曰弗潰實衍<lb/>
厥世既孝有文亦騫用揚胡稟之碩而命靡昌弗昌于<lb/>
朝爰肅家政刋落綺紈式共而靖孰其儀之有婦惟恊<lb/>
<pb n="KR4e0179_WYG_031-22a"/>
胡斯弗延乃駢則折令圩之墟石穴惟䨇有偕則藏以<lb/>
永無疆<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0179_WYG_031-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻三十一<lb/>
</p>
<p>
</p>
  </div>
<div> <lb/>
    <p>
<pb n="KR4e0179_WYG_032-1a"/>
欽定四庫全書<lb/>
甫田集巻三十二<lb/>
　　　　　　　　　　　　明　文徵明　撰<lb/>
　　墓志銘四首<lb/>
　　　翰林蔡先生墓志<lb/>
嘉靖二十年辛丑正月三日吳郡蔡先生卒吾吳文章<lb/>
之盛自昔為東南稱首成化𢎞治間吳文定王文恪繼<lb/>
起髙科傳掌帝制遂持海内文柄同時若楊禮部君謙<lb/>
<pb n="KR4e0179_WYG_032-1b"/>
都太僕元敬祝京兆希哲仕不大顯而文章奕奕顒然<lb/>
在人要亦不可以一時一郡言也先生雖稍後出而所<lb/>
造實深自視甚髙常所評隲雖唐宋名家猶有所擇其<lb/>
隱然自負之意殆不肯碌碌後人而潦倒塲屋曽不得<lb/>
盱衡抗首一儕諸公間而以小官困頓死嗚呼豈不有<lb/>
命哉先生諱羽字九逵其先望於陳留宋南渡時秘書<lb/>
郎源自大梁徙杭又自杭徙吳居太湖之包山先生其<lb/>
十四世孫也髙祖敬曽祖貞祖昇以長子貴封奉政大<lb/>
<pb n="KR4e0179_WYG_032-2a"/>
夫父滂母吳氏先生髙朗疎俊聰警絶人少失父吳夫<lb/>
人親授之書輒能領解年十二操筆為文已有奇氣稍<lb/>
長盡發家所藏書自諸經子史而下悉讀而通之然不<lb/>
事記誦不習訓故而融液通貫能自得師為文必先秦<lb/>
兩漢為法而自信甚篤發揚蹈厲意必已出見諸論著<lb/>
奥雅宏肆潤而不浮詩尤雋永蚤嵗微尚纖縟既而濺<lb/>
滌曼靡一歸雅馴晩更沉著而時出奇麗見者謂雖長<lb/>
吉不過先生乃大悔恨曰吾辛苦作詩求出魏晉之上<lb/>
<pb n="KR4e0179_WYG_032-2b"/>
乃今為李賀耶吾媿死矣其髙自標表不肯屈抑如此<lb/>
然其所作凌歴頓迅誠亦髙夐莫及當其得意時不知<lb/>
古人何如也先生故䆳於易出其緒餘為程文以應有<lb/>
司而辭義藻發毎一篇出人爭傳以為式而先生試輒<lb/>
不售屢挫益銳而卒無所成蓋自𢎞治壬子至嘉靖辛<lb/>
卯凡十有四試閱四十年而先生則既老矣嵗甲午以<lb/>
太學生赴選調天官卿雅知其名曰此吾少日所聞蔡<lb/>
某今猶滯選調耶然限於資地亦不能有所振㧞特以<lb/>
<pb n="KR4e0179_WYG_032-3a"/>
程試第二人奏授南京翰林院孔目居三年致仕歸卒<lb/>
於家<lb/>
　　　袁飛卿墓志銘<lb/>
飛卿諱翼其字飛卿姓氏袁蘇之吳邑人也世家郭西<lb/>
金昌里曽大父某大父某俱隱不仕父某以族人仕京<lb/>
師為兵官因𨽻京衛為武學生不幸早卒飛卿三嵗而<lb/>
孤育於母王氏少竒警異常母授之書輒能領解十齡<lb/>
能把筆為文稍長益淬礪精進尋補郡諸生益事博綜<lb/>
<pb n="KR4e0179_WYG_032-3b"/>
竒文秘記多所探閱聞有未見書輒奔走求之往往併<lb/>
金懸購以必得為快手披口吟窮日夕不厭雖𨽻學官<lb/>
業進取而不專事俗學然出其緒餘為程文則濺滌蔓<lb/>
蘼劖刪陳爛典麗明發煜然秀出毎一篇出爭相傳錄<lb/>
不終日已遍於邑中其為人慕尚如此然試有司輒不<lb/>
利自𢎞治甲子至正德丙子凡四試始舉於郷是嵗以<lb/>
母病逗遛不及赴省試自是更七試或赴或不赴竟不<lb/>
獲一第而飛卿老矣蓋其性跅弛而意復逋蕩初未嘗<lb/>
<pb n="KR4e0179_WYG_032-4a"/>
以功名為意或勸之則曰吾性不耐事慵惰成習今仕<lb/>
途以禮法羈人視吾狂昜果堪為世用耶平生名義自<lb/>
信口未嘗言利與人處不為岸谷然矯亢任情不能與<lb/>
物俯仰一有所觸輒狂呌奮詈是是非非必逹其志乃<lb/>
已晩益骯髒深藏不出以樹藝自娛性喜菊闢小圃植<lb/>
菊數百本手自栽接不以為勞嘗曰吾平生萬事皆可<lb/>
遣棄惟積書種菊不能忘情或時饎㸑不繼回視吾所<lb/>
有輒欣然以樂不復自知其貧也昔陶靖節採菊東籬<lb/>
<pb n="KR4e0179_WYG_032-4b"/>
悠然有會又其言曰竒文共欣賞以淵明之髙塵視一<lb/>
世而猶復云云者直欲寄其所志焉耳余之所癖殆是<lb/>
類也嗚呼飛卿豈亦一時奇譎之士哉飛卿生成化辛<lb/>
丑十一月廿又九日卒嘉靖辛丑二月廿又一日享年<lb/>
六十有一初娶徐氏無子繼瞿氏生子一人麟士麟士<lb/>
以卒之明年壬寅八月廿又九日葬黄山祖塋之次前<lb/>
葬以狀來乞銘且曰我先君毎讀公文輒喜曰死而得<lb/>
文君銘可不死矣先君之亡雖無治命而其言不能忘<lb/>
<pb n="KR4e0179_WYG_032-5a"/>
也敢以請嗚呼余之言果足以永吾飛卿乎哉雖然不<lb/>
可辭也是為銘銘曰　藝則工亦奮有庸胡仕之邅而<lb/>
卒困以窮有植藂藂緹緗縱縱歸視其家樂靡有忡亶<lb/>
適厥中而惟志之從吁嗟飛卿其永終<lb/>
　　　太子少保南京吏部尚書贈太子太保諡文端<lb/>
　　　　吳公墓志銘<lb/>
嘉靖六年丁亥禮部尚書兼翰林學士長洲吳公自知<lb/>
制誥出領禮部事尋加太子少保出為南京吏部尚書<lb/>
<pb n="KR4e0179_WYG_032-5b"/>
故事無有自内制出理部事者若分司南京亦必有故<lb/>
而出公一再徙官雖以叙遷實皆左授蓋當路有嗛公<lb/>
者隂擠之士論咸為不平而公怡然就道無幾微見於<lb/>
色辭久之竟致其事而歸歸十有四年年八十三乃卒<lb/>
二十一年二月一日也公之歸也朝廷重其去特給輿<lb/>
皂廪以餘祿及是訃聞贈太子太保賜諡文端遣官治<lb/>
葬事自始死至葬諭祭者四皆異數也公舉𢎞治癸丑<lb/>
進士改庶吉士乙卯授翰林編修預修大明會典丁父<lb/>
<pb n="KR4e0179_WYG_032-6a"/>
憂服除復入翰林為編修修通鑑節要兼修玉牒正德<lb/>
丁卯陞翰林侍講兼經筵官修孝宗實録充編纂官實<lb/>
錄成改南京刑部員外郎先是逆瑾用事朝士往往屈<lb/>
節自容公與同官獨亢禮不為下瑾嗛之會進書延賞<lb/>
遂矯詔以更練為名盡出諸編纂官為曹郎公在刑曹<lb/>
逾年陞南京禮部郎中瑾誅召還復入翰林為侍講兼<lb/>
經筵如故尋陞侍講學士癸酉出為南京祭酒乙亥陞<lb/>
南京太常卿嘉靖改元壬午召為禮部右侍郎進左侍<lb/>
<pb n="KR4e0179_WYG_032-6b"/>
郎奉詔使安陸恭題獻皇帝神主奉迎還京賜白金文<lb/>
綺進兼翰林院學士掌詹事府事知制誥修武宗實録<lb/>
充副總裁實錄成賜白金文綺陞禮部尚書兼官如故<lb/>
是嵗謁告省墓丙戌還朝尋有南京之命而公自是去<lb/>
國矣公生秀頴凝重少則知學稍長還𨽻郡學為諸生<lb/>
刺經綴文不專事舉子而程試之文藻麗雋發擅名一<lb/>
時既入翰林益肆力於學貫綜羣籍雋味道腴攄辭發<lb/>
藻務刋奇譎見諸論撰溫潤爾雅足自名家而醇謹修<lb/>
<pb n="KR4e0179_WYG_032-7a"/>
正尤以制行著稱初官法比或懼不勝任而公探讞維<lb/>
審不為文深傳爰論報咸協於令有老吏所不及者自<lb/>
是敭歴兩京荐登華要展采錯事所至職辨而南雍之<lb/>
政淵靖端方軌迹夷昜士服其誠入典邦禮屬繼統之<lb/>
初追崇未定羣僚百執事建議紛紜公軌道緒正不為<lb/>
茍同擬議之間多所乖忤頼上仁明不以為罪而一二<lb/>
秉權之人則己意忌之矣得罪去國殆亦以此立朝四<lb/>
十年雖以文字為職而國家利害生民休戚未嘗不以<lb/>
<pb n="KR4e0179_WYG_032-7b"/>
嬰懷有所見聞輒陳諸朝其言淮揚亢旱民流道阻及<lb/>
漕河通塞之故審畫有敘斟度維宜皆可見之施行嘗<lb/>
言范文正公自其少時即慨然有志於天下吾為郷人<lb/>
媿公多矣於郷里先軰獨喜吳文定公事輒師之晩嵗<lb/>
家居修復陸宣公墓及建先賢祠以祀范公及胡安定<lb/>
尹和靖凡以顯揚先烈表率後來也其好古樂善之心<lb/>
惟日不足故見諸行事咸有法程而世道榮辱升沉之<lb/>
事一不動心嘗四典文衡一領國子名卿碩輔多出其<lb/>
<pb n="KR4e0179_WYG_032-8a"/>
門而靖㳟自將不以為德閒朗醖籍喜愠不形否臧不<lb/>
出口故人莫能窺其所蘊然而端居自守之操仁隱不<lb/>
害之心所以播諸朝省被於郷人者卒亦莫之能揜也<lb/>
公諱一鵬字南夫别號白樓居士世為蘇之長洲人高<lb/>
祖泰老曽祖敬俱不仕祖琮以公貴贈通議大夫南京<lb/>
太常寺卿祖妣周氏贈淑人父諱行初封翰林院編修<lb/>
階文林郎後累贈太子少保禮部尚書妣司氏繼妣趙<lb/>
氏俱累贈夫人公凡三娶元配宣繼姚又繼薛宣薛皆<lb/>
<pb n="KR4e0179_WYG_032-8b"/>
累贈夫人子男二人子忠早卒子孝己丑進士庶吉士<lb/>
今為南京吏部主事以親老乞恩侍養於家孫男五人<lb/>
尚朴尚儉尚黙尚遜尚潔朴以公䕃為國子生女四人<lb/>
孫女四人卒之嵗十月廿六日葬吳縣陽山新阡某郷<lb/>
里晩學辱公折節與遊知公為深於是子孝屬某為銘<lb/>
自顧猥劣不足承命而誼有不得辭者銘曰　維吳奥<lb/>
區秀頴則鍾孰其尸之展也吳公維公英英賦才孔碩<lb/>
靡亟以徐亦貞而式維貞弗隨乃時有困囬翔庶僚弗<lb/>
<pb n="KR4e0179_WYG_032-9a"/>
隕厥聞道弗終否廼窮而亨廼言有翼式昭用明進司<lb/>
帝制出教於國以德以文以莫不克展也吳公木質而<lb/>
理爰德之華匪言則藝豈無逺猷亦憂有思時弗我庸<lb/>
舍旃來歸退斯有榮維順而正八十斯齡爰考終命有<lb/>
展吳公令德維恒少也師古老而彌貞人孰不仕孰完<lb/>
如公孰不云匹哀榮始終煌煌密章天子有詔昭銘墓<lb/>
田尚後有考<lb/>
　　　故資善大夫南京刑部尚書顧公墓志銘<lb/>
<pb n="KR4e0179_WYG_032-9b"/>
嘉靖二十四年乙巳閏正月八日辛巳南京刑部尚書<lb/>
顧公以疾卒於金陵里第先是公考績還自京師道聞<lb/>
長子嶼卒驚惋得疾扺家疾甚久之竟不起嗚呼惜哉<lb/>
公諱璘字華玉别號東橋居士世為蘇之吳縣人國朝<lb/>
洪武中髙祖通以匠作徵𨽻工部因占數為上元人曽<lb/>
祖海不仕祖誠以公貴贈資善大夫南京刑部尚書考<lb/>
紋號愚逸初封承德郎南京吏部主事加贈資善大夫<lb/>
南京刑部尚書祖母陸氏母楊氏俱贈夫人公以應天<lb/>
<pb n="KR4e0179_WYG_032-10a"/>
府學生領𢎞治乙卯郷薦明年丙辰舉進士己未授廣<lb/>
平縣知縣壬戌徵入為南京吏部驗封司主事進稽勲<lb/>
郎中正德己酉陞河南開封府知府癸酉謫授廣西全<lb/>
州知州丙子起知浙江台州府陞浙江布政使司左叅<lb/>
政嘉靖改元冊立中宫禮成奉表入賀道陞山西按察<lb/>
使以親老辭不允尋以病免戊子起為江西按察使未<lb/>
行陞浙江右布政使轉左布政使庚寅召為都察院右<lb/>
副都御史廵撫山西上疏乞終養忤㫖落都御史以布<lb/>
<pb n="KR4e0179_WYG_032-10b"/>
政使致仕丁酉再起為都察院右副都御史巡撫湖廣<lb/>
兼贊理軍務己亥陞刑部右侍郎尋改吏部會顯陵肇<lb/>
工改工部左侍郎領山陵事進工部尚書事竣還朝改<lb/>
南京刑部尚書公於是歴仕三朝閱五十年歴十有九<lb/>
任積階自文林郎厯十有一資為資善大夫正治上卿<lb/>
公融朗闊逹精於吏理能激昻任事初蒞廣平年甫弱<lb/>
冠或昜視之而公關决敏利擿伏若神拊循道利靖而<lb/>
不煩而飾以文學有古循良之風及為開封益更練堅<lb/>
<pb n="KR4e0179_WYG_032-11a"/>
决盜起燕薊流刼中原攻圍城邑所在繹騷兵部尚書<lb/>
彭公澤奉詔疏捕領兵壓境上簡公自輔公亦悉心展<lb/>
錯練兵飾甲轉餉傳餐取具呼噏間而厭難折衝謀畫<lb/>
居多在郡期年隨事經理多所緒正而强執不撓鎭守<lb/>
中官廖堂恃逆瑾黨援圉奪自恣公摧抑捍蔽毎折其<lb/>
萌芽不令得肆瑾誅廖罷去而錢寧用事羣閹方熾王<lb/>
宏者尤誖謾剽疾繼廖出鎮乗權席寵氣熖讋人一時<lb/>
有司或屈節自容公故不為禮有所徵需一不荅嵗時<lb/>
<pb n="KR4e0179_WYG_032-11b"/>
展謁長揖而已用是積忤宏宏方恃寧為援矯詔逮赴<lb/>
錦衣獄獄吏問狀公據禮執誼抗言條對一無所承寧<lb/>
無已遣邏卒隂探郡中無所得乃文致他比以竟其獄<lb/>
獄成鐫三階徙全全即古零陵郡越在嶺嶠僻逺荒陋<lb/>
公不鄙夷其民而翊以文教道化更革誠心拊綏久之<lb/>
民用乂安而士興於學甫三年而有台州之命台為東<lb/>
南劇郡武衛錯居俗獷而喜訐胥史並縁其間縱横饕<lb/>
詖更數政不治公至爬疏剔抉求得其敝端與利源所<lb/>
<pb n="KR4e0179_WYG_032-12a"/>
在次第興除之故事武衛諸城郡為修築更費浩穰率<lb/>
為主守者乾没恒嵗一築築輒壞公鈎考得所侵漁悉<lb/>
没入為城費檄義士經理而程督之故他城昜隳而台<lb/>
所𨽻三城特完郡瀕海有鹽莢之利貧民業鹽自食辜<lb/>
苦㩁煩苛毎迂道轉輸而邏卒乘是為姦利至相賊殺<lb/>
不可止公為弛禁俾得負販出郡下而薄其稅入民用<lb/>
便利而國課亦登故時軍餉不時給運軍往往稱貸以<lb/>
需而駔儈得肆侵牟公支放有期而勾稽維審軍皆給<lb/>
<pb n="KR4e0179_WYG_032-12b"/>
足而姦民無所牟利矣郡南瀕江卑下多水患地有中<lb/>
津橋且壞公復修之因築石隄而樓其上凡數十楹人<lb/>
初莫喻其㫖已而夏潦水猝至居民得依樓以避所活<lb/>
以千計乃服公先見云既久於台悉浙中事宜繼起藩<lb/>
叅遂得舉而行之雖不及久而宏規石畫功緒為多及<lb/>
以左轄重臨益諳練宏逹而意復周審展采錯事惟志<lb/>
所為而釐革積敝若賦發科適調補吏胥皆利蠧蟠結<lb/>
前政所不敢問者公排根絶蔓振剔不少縱而畫一以<lb/>
<pb n="KR4e0179_WYG_032-13a"/>
守要束章程咸正而核吏不得縁以為姦事緒雜襲文<lb/>
牒糾紛隨事剸裁司無留政御史按浙者往往歛手無<lb/>
所事事然積不能平乘其解任而躡尋過誤一時雖横<lb/>
被口語而素履明潔堅實在人卒亦不能有所誣蔑也<lb/>
起撫湖南益事振植湖湘遐矌提封數千里撫臣尊重<lb/>
受計坐理而已公不躡故迹軺車省循徧歴州郡雖偏<lb/>
疆下鄙莫不躬蒞䟦渉險阻蒙犯霜露不少厭却故事<lb/>
撫臣述歴必以藩臬守臣自隨公悉謝遣軒車簡昜傔<lb/>
<pb n="KR4e0179_WYG_032-13b"/>
徒歛約供頓次舍身足周用民安堵不知為勞念荆湖<lb/>
沃衍而流庸惰弛地利有所未盡科輸煩擾期會促迫<lb/>
民日益貧公私交病故所至劭農振業平繇復稅而擿<lb/>
伏省微軌迹夷昜民用安集而嵗亦比登在鎮逾年多<lb/>
所建白首言地瘠民貧兵食不足而藩府賦祿無隄後<lb/>
繼為難又以湖湘控扼邊徼地大事繁御史按部嵗更<lb/>
一代勢不得周欲乞添差御史分蒞湖南北以廣詢謀<lb/>
又言外屬臣<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>多有宏才碩望足充任使者比嵗限以<lb/>
<pb n="KR4e0179_WYG_032-14a"/>
藩府戚屬不得内徙此非祖宗舊制乞越例推選以收<lb/>
偉才所言凡數十事皆當時利病深切治理雖不盡施<lb/>
行而論者莫不韙其言云顯陵之作役大事繁經費不<lb/>
貲公既長於料簡而程省弗懈調發有制視他所塋率<lb/>
損費十五而功實倍規制宏偉翬飛赫奕而民不告病<lb/>
有司不以為煩其經理施置有足多者然此特出其緒<lb/>
餘耳而非公所用以為才也及是雖典邦刑而留司務<lb/>
簡亦不足以盡其用且鄉里所在父老姻戚不能無望<lb/>
<pb n="KR4e0179_WYG_032-14b"/>
於公而公執志堅定不肯骫骳以狥茍罹於辜必以法<lb/>
繩之豪植强禦咸不得肆而怨讟興矣言者因得假以<lb/>
為辭肆言醜抵而素所忌嫉之人従而醖釀之公雖内<lb/>
省不媿而不勝浸滛之辱竟鬱鬱以没嗚呼公論不明<lb/>
是非失實使瓌奇卓越之才不獲推究於明盛之世必<lb/>
有執其咎者君子固有俟於百世之下也然公亦奚憾<lb/>
哉公素長者不虞人詆欺而直諒自信不肯脂韋干譽<lb/>
出入中外垂五十年一時新進多非曹耦公既前輩自<lb/>
<pb n="KR4e0179_WYG_032-15a"/>
處論議之間陵轣奮迅侃侃自將毎下視諸人多不能<lb/>
堪往往傍睨切齒而公不知也其得謗受禍殆亦以此<lb/>
平居事親孝愚逸公病疽公時已五十餘與同臥起吮<lb/>
濯扶掖舉身親之肉血淋灕十指皆潰曽不肯自佚以<lb/>
委勞於人初公以親故一再解官其後出入靡恒而二<lb/>
親之亡公適皆在告皆得受終焉殆有不偶然者處羣<lb/>
從兄弟尤極友愛從弟玉英繼公起進士官按察副使<lb/>
仕歸而貧而介潔自將公雅知其志雖日與親接而不<lb/>
<pb n="KR4e0179_WYG_032-15b"/>
輒饋遺然而中心相孚不殊同胞也少學於李璞先生<lb/>
李死一子不立妻某不免饑寒公在官毎分餘資給之<lb/>
既又為其子植產旋植旋廢而其子卒困以死乃迎某<lb/>
氏於家死為斂葬而給其孫如子終其身不衰友人胡<lb/>
欽死妻方食貧養姑公俾里中上其事請表於朝凡旌<lb/>
核探究文牒往來咸具於公而一切更費咸自公出至<lb/>
於里黨族屬婚䘮緩急亦多倚成於公其於倫誼至篤<lb/>
也為文不事險刻而鑄詞發藻必古人為師見諸論著<lb/>
<pb n="KR4e0179_WYG_032-16a"/>
雄深爾雅足自名家詩尤雋永雖矩矱唐人而劖芟陳<lb/>
爛時出奇峭樂府歌詞不失漢魏風格問學深博既有<lb/>
資地而才敏氣充足以發之自其少時已有名世之志<lb/>
既舉進士即自免歸大肆力於學時陳侍講魯南王太<lb/>
僕欽珮皆未仕家居皆名能文與相麗澤聲望奕然時<lb/>
稱金陵三俊及官南曹曹事甚簡益淬厲精進居六年<lb/>
而學益有聞自是出入中外所雅遊若李崆峒獻吉若<lb/>
何大復仲黙若朱昇之徐昌榖皆海内名流一時詩名<lb/>
<pb n="KR4e0179_WYG_032-16b"/>
震疊不啻李杜復出而公頡頏其間不知其孰為高下<lb/>
也然諸公皆仕不顯又皆盛年物故公仕最久官亦最<lb/>
顯所歴若沅湘若天台鴈宕若衡嶽皆山水勝處雖簿<lb/>
書鞅掌而不忘觚翰所至領客讌遊感時懷古臨觀賦<lb/>
詩風流文雅照暎林壑委蛇張㢮有古高賢特逹之風<lb/>
及是將解留務往來吳門尋鄉里舊遊期余盡遊諸山<lb/>
以畢其平生而事左心違竟成乖越嗚呼而今已矣尚<lb/>
忍言哉公所著書曰國寶新編曰近言曰顧氏七記詩<lb/>
<pb n="KR4e0179_WYG_032-17a"/>
曰浮湘稿曰山中集曰息園集曰憑几集曰登衡小紀<lb/>
總若干巻其生成化丙申七月二日享年七十娶沈氏<lb/>
封夫人子男三人嶼嵗貢生娶羅氏峙娶陳氏又次峻<lb/>
女二人適俞璉趙念孫男八人履祥䕃為國子生次賔<lb/>
祥元祥耆祥應祥楚祥餘㓜孫女二人曽孫男三人履<lb/>
祥等以卒之明年某月日葬上元彭城山之原前事奉<lb/>
公門生太常少卿許榖所為状來乞銘銘曰　於穆孝<lb/>
皇立國用明孰言翊之允維邦楨烈烈顧公維時之彦<lb/>
<pb n="KR4e0179_WYG_032-17b"/>
爰外而中式敭用踐起家民牧弗奪弗違言飲之和既<lb/>
去而思豈德則周亦堅厥志志植靡移乃言有濟扶微<lb/>
興壞樹之風聲載蹶載奮卒偕以升維靖而共乃剛弗<lb/>
折式遄其歸峻躋華列出將使指入典邦刑以翼以貞<lb/>
以莫不維爰飾用文富茲述作廼古有訓仕優而學其<lb/>
學如何亶言華國敷彰帝猷詠歌明德在孝皇日羣獻<lb/>
英英發藻攄詞式章用明翺翔後先公實曹耦德音洋<lb/>
洋經學之懋烈烈顧公既瓌既奇學為文宗政為吏師<lb/>
<pb n="KR4e0179_WYG_032-18a"/>
維學維政鮮茲兼得繄名之高斯毁之積烈烈顧公連<lb/>
蹇在是豈不顯融迄屯厥施彭城之原公兆於斯尚後<lb/>
有考視此刻詞<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0179_WYG_032-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集卷三十二<lb/>
</p>
<p>
</p>
  </div>
<div>
<head>甫田集巻三十三</head> <lb/>
    <p>
<pb n="KR4e0179_WYG_033-1a"/>
欽定四庫全書<lb/>
　甫田集巻三十三<lb/>
　　　　　　　　　　　　明　文徵明　撰<lb/>
　　墓志銘四首<lb/>
　　　浙江按察司僉事皇甫君墓志銘<lb/>
僉事皇甫君子安既解浙臬還長洲未及赴調而母夫<lb/>
人卒摧毁得疾甫三月亦卒嗚呼傷哉君舉壬辰進士<lb/>
官禮部以文學爲當道所知會東宫肇建遂用爲春坊<lb/>
<pb n="KR4e0179_WYG_033-1b"/>
司直論者以爲得人而餘人意忌顧已媒孽其間未幾<lb/>
補外自是浮沉外寮者累年再起再僨卒骯髒以沒嗚<lb/>
呼自古文學之士往往不得志於時其侈聲擅名固造<lb/>
物者所忌然而一時秉銓之人不得不受其咎也君諱<lb/>
涍字子安裔出宋戴公以字爲氏世望安定趙宋時有<lb/>
爲提刑者扈高宗南渡居吳城孔聖里占數爲長洲人<lb/>
六世祖斌死張士誠之難斌一再傳迺君之曾大父也<lb/>
大父信以文學起家爲太學生未仕而卒父諱録丙辰<lb/>
<pb n="KR4e0179_WYG_033-2a"/>
進士仕終順慶知府母夫人黄氏生君兄弟四人君其<lb/>
仲也黄夫人夢人授巨鼎而生韶秀異常能言即解誦<lb/>
書占對敏給如成人稍長績學綴文遂有名世之志及<lb/>
選入郡學爲諸生益事博綜兄弟自相師友揚㩁探竟<lb/>
務求抵極攄詞發藻逈出軰流未數年相繼舉於鄉而<lb/>
君與二弟遂收甲科一時名文學之盛三吳之士鮮其<lb/>
儷者而君不以自異益思振植操廉服勤<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>然自守不<lb/>
與時流徵逐人亦莫敢與狎初授工部虞衡司主事㝷<lb/>
<pb n="KR4e0179_WYG_033-2b"/>
改禮部精膳司再改儀制進員外郎陞主客司郎中主<lb/>
客職蕃夷朝貢凡餼館勞來與凡貢篚之屬往來之儀<lb/>
皆主客領之故時曹司怠緩稽留使人經嵗傳食供億<lb/>
浩穰君奏報以時不踰旬浹靡密上下斟度維宜視曩<lb/>
時損費什伍朶顏内屬歲有賞賚發自内帑故多穢濫<lb/>
君以其捍邊有功非他濫恩比言於主者俾精擇以給<lb/>
被賜者莫不懽感以去車駕南巡諸夷留京師者慮有<lb/>
窺伺悉屛之徼外時稱其逺識君自虞衡至主客凡歴<lb/>
<pb n="KR4e0179_WYG_033-3a"/>
四署所在職辦而能縁飾以文在儀制時建儲九疏咸<lb/>
君屬草詞理明辨有以上當君心遂爲諸公大臣所簡<lb/>
注春坊之擢蓋縁於此車駕之行君先已註籍扈從會<lb/>
改官不果行駕次承天按籍推賞而君不在有司乘間<lb/>
劾君失事而實非也坐是左遷廣平府通判踰年召爲<lb/>
南京刑部主事未任丁父憂服闋還朝復補南京刑部<lb/>
主事進員外郎㝷陞浙江按察司僉事分蒞浙東所蒞<lb/>
天台寧紹諸郡民忮而狡饕詖喜訐最爲煩劇君所至<lb/>
<pb n="KR4e0179_WYG_033-3b"/>
懲飭綜核周審擿伏若神而裁决敏利案無留牘恤隱<lb/>
崇賢納之仁軌甫三月而宿蠧爲清管内振肅以其暇<lb/>
逸覽觀山川發爲篇詠委蛇張㢮文治燦然譽聞方逹<lb/>
而南遷考覈惟視一時實履以爲黜陟近時乃有既徙<lb/>
官而徵其舊事者因得以其私意中傷之然非顯惡大<lb/>
懟亦不敢公肆詆毁君初<hi>闕</hi>曹未及上再任亦無幾時<lb/>
竟以勝任推擢曾未數月而以不職論黜嗚呼羣耳目<lb/>
何可塗也君沉靜寡與自負高峻人茍不當其意終日<lb/>
<pb n="KR4e0179_WYG_033-4a"/>
相對黙無一語居官任事砥厲操切不肯脂韋取容既<lb/>
多忤物又稍稍與時厓異故愛之者雖深而卒不能勝<lb/>
夫疾之者之衆也雅性閒靖慕𤣥晏先生所爲自號少<lb/>
𤣥子作續高士傳以著志居常問學之外他無所事羣<lb/>
經子史莫不貫綜而酷喜左氏著春秋書法紀原選唐<lb/>
文粹爲文粹<hi>闕</hi>爲文必古人爲師自兩漢而下咸有所<lb/>
擇見諸論撰居然合作詩尤沉蔚偉麗早嵗䂓倣初唐<lb/>
旋入魏晉晩益𤣥造鑄詞命意直欲窺曹劉之奥而及<lb/>
<pb n="KR4e0179_WYG_033-4b"/>
之惜乎未見其止也沒後其兄子俊集所作爲皇甫少<lb/>
𤣥集云君生𢎞治丁巳六月某日卒嘉靖丙午三月九<lb/>
日享年五十配劉氏後君一月卒子男二人長秦郡學<lb/>
生娶王氏次柜聘金氏女三人長適國子生王大猷次<lb/>
適太倉州學生陸鳴陽又次適郡學生吳尚儉孫女二<lb/>
人卒之嵗十二月十又三日葬虎丘新阡於是子俊手<lb/>
具事狀率其二子詣余乞銘余何足以銘君哉辭不獲<lb/>
爲序次如此系之銘曰　嗟皇甫君維時才彦天實生<lb/>
<pb n="KR4e0179_WYG_033-5a"/>
之亦既有衍爰賔于王式揚用昭胡豐其受而阨其遭<lb/>
秩秩郎曹五禮云職貞德允文迺言有克維文之克維<lb/>
德之載實德升聞有簡斯在青宫蘭省舍官孰宜譽者<lb/>
在前毁者隨之誰毁誰譽君則有命命也自天弗隕厥<lb/>
聞嗟皇甫君靖共維秉豈無遺榮降年弗永弗永其世<lb/>
式宣其言後有子雲尚鑒吾𤣥<lb/>
　　　錢孔周墓志銘<lb/>
吾友錢君孔周以高明踔絶之才負輘轢奮迅之氣感<lb/>
<pb n="KR4e0179_WYG_033-5b"/>
慨激昻以豪俊自命雅性闊逹不任檢押所與遊皆一<lb/>
時高朗亢爽之士而唐君伯虎徐君昌國其最善者視<lb/>
余拘檢齷齪若所不屑而意獨親時余三人與君皆在<lb/>
庠序故會晤爲數時日不見輒奔走相覓見輒文酒讌<lb/>
笑評隲古今或書所爲文相討質以爲樂既而唐徐起<lb/>
髙科入仕㝷皆病已而湯君子重王君履約履吉雖稍<lb/>
後出而遊好爲宻善君喜學而好結納自少至老未嘗<lb/>
一日忘學亦未嘗一日忘取友以自益也其所友必皆<lb/>
<pb n="KR4e0179_WYG_033-6a"/>
勝已者茍不當其意雖貴富有勢力者恒白眼視之或<lb/>
取怪怒不䘏也家本溫厚室廬靚深嘉木秀野足以遊<lb/>
適肆陳圖籍時時招集竒勝滿座中酒壺列前棋局傍<lb/>
臨握槊呼盧慿陵翔擲含醺賦詩負軒而歌邈然髙寄<lb/>
不知古人何如也嗚呼而今已矣交遊中有如斯人可<lb/>
復得耶性喜畜書毎併金懸購故所積甚富諸經子史<lb/>
之外山經地志稗官小說無所不有而亦無所不窺尤<lb/>
喜左氏及司馬班揚之書讀之殆遍遇有所得隨手劄<lb/>
<pb n="KR4e0179_WYG_033-6b"/>
記積數巨帙至所不喜雖世指以爲切要而君未始一<lb/>
注目也爲文奇崛深奥讀之棘口不能句然思𤣥語麗<lb/>
足自成家而尺牘之妙尤其所長一行數字矢口信筆<lb/>
文意燦然如出硎鍊他人沉思極意不能至也早嵗思<lb/>
以功名自奮稍歛鋒鍔以就文塲矩矱亦惟渉獵訓故<lb/>
涵泳道腴而已於世所謂括帖關鍵皆不之省人咸非<lb/>
笑之而提學莆田陳公獨識之嘗按試第君高等咸以<lb/>
爲疑公曰吾見其文有古意知其非經生常士也余親<lb/>
<pb n="KR4e0179_WYG_033-7a"/>
聞陳公語喜公能得君而又喜君之爲陳公所得也自<lb/>
陳公去他主司惟取淺近合格者而君不復振矣君自<lb/>
𢎞治辛酉至正德丙子凡六試應天試輒不售而年日<lb/>
益老遂自免歸嗚呼惜哉君長身玉立被服鮮華而舉<lb/>
止軒揭人望而異之謂必有所就而竒窮骯髒迄於不<lb/>
偶嗚呼惜哉晩嵗困於征徭家日益落而又得末疾行<lb/>
履疲曵每負杖而嬉而高懷雅致不殊前時文酒過從<lb/>
讌談謔浪逶蛇容與使人意消嗚呼君真雄俊不羈之<lb/>
<pb n="KR4e0179_WYG_033-7b"/>
士而曾不得一試以死豈不痛哉君諱同愛字孔周别<lb/>
號野亭錢氏其先江都人有諱仲陽者以醫顯於宋事<lb/>
見國史五世祖益仕元爲常州府醫學教諭避亂來吳<lb/>
遂占數爲長洲人益生太醫院醫士原善原善生晉府<lb/>
良醫宗道宗道生太醫院醫士良玉良玉生伯寛伯寛<lb/>
生汝式自汝式以上世以醫顯汝式娶陳氏生君之兄<lb/>
弟二長同仁太醫院御醫次即君娶張氏子男二人鶴<lb/>
徵太醫院醫士娶吳氏竹徵薊州吏目出後同仁娶朱<lb/>
<pb n="KR4e0179_WYG_033-8a"/>
氏繼湯氏女二人適余長子縣學生彭次適陳遇側室<lb/>
生子男一人復貞娶某氏女一人適劉某孫男三人女<lb/>
二人君生成化乙未某月日卒嘉靖己酉某月日享年<lb/>
七十有五庚戌十二月某日葬吳縣寶華山銘曰　氣<lb/>
則揚亦藝而章維命不臧而志弗昌卷而藏而卒困以<lb/>
亡吁其傷<lb/>
　　　廣西提學僉事袁君墓志銘<lb/>
吾友袁君永之以髙明踔越之才精深宏博之學而輔<lb/>
<pb n="KR4e0179_WYG_033-8b"/>
以輘轣奮迅之氣自其少時已不肯碌碌後人既起高<lb/>
科登膴仕視天下事無不可爲而砥節履方不欲附麗<lb/>
匪人首忤權臣幾蹈不測頼天子仁聖得不擯棄浮湛<lb/>
中外垂二十年再起再廢迄骯髒以死嗚呼傷哉其命<lb/>
也夫君諱袠字永之别號胥臺山人世吳人髙祖以寧<lb/>
曾祖琮祖敬先考封承德郎刑部主事諱鼏母安人葛<lb/>
氏袁氏自高曽而下世以氣義長雄其鄉而未有顯者<lb/>
至君昆弟數人藻發競秀突起閭閻聲生勢長隱然爲<lb/>
<pb n="KR4e0179_WYG_033-9a"/>
文獻之族君於羣從中最少而竒頴異常五齡知書七<lb/>
歲賦詩有竒語十五試應天再試再不利憤曰吾所志<lb/>
何如顧為塲屋所困耶益淬礪精進刺經質義務究抵<lb/>
極嘉靖乙酉遂以第一人薦試禮部亦在髙等一時聲<lb/>
名傾動京邑入對大廷摛衍揚繹上下數千言出入經<lb/>
史詞㫖宏逹時權臣方為學士得君巻竒之執欲冠多<lb/>
士在廷諸公惡其攬權故抑置二甲第一人及啓封見<lb/>
君名乃悔不用其言而權臣則喜於得君他日詣君叙<lb/>
<pb n="KR4e0179_WYG_033-9b"/>
致本末自謂君知已而君不對亦不謝權臣大懟銜之<lb/>
然無以發也未幾入内閣用事而君方爲翰林庶吉士<lb/>
因上言諸庶吉士跅㢮靡薄不宜在禁近悉罷爲庶僚<lb/>
怒猶未已乃起兵部火災之獄將甘心焉時君武選主<lb/>
事火時君當徼巡在法爲失警乃掠立文致劾君縱火<lb/>
爲姦利必欲殺之鍜鍊數月無所得編戍湖之衛會赦<lb/>
免歸權臣死稍起爲南京武選主事歴職方員外郎晉<lb/>
擢廣西提學僉事致仕歸卒年僅四十有六始君自翰<lb/>
<pb n="KR4e0179_WYG_033-10a"/>
林出爲刑部主事即思明法以逹於政謹推讞審法比<lb/>
所當必允爲尚書胡端毅公所知簡蒞本科本科者凡<lb/>
諸司獄詞及上請章疏皆從審畫君析律詳明剸裁敏<lb/>
利而將以勤誠案無留牘時稱職辦有詔以京朝官考<lb/>
各省鄉試君被命主試河南校閱精審去取攸當時稱<lb/>
得士尋奉使决獄淮揚還朝改司武選武選有銓選有<lb/>
勲録有貼黄及諸委𤨏故號劇司而貼黄尤多敝事君<lb/>
督併嚴密關決明審吏不得並縁爲姦展采錯事方將<lb/>
<pb n="KR4e0179_WYG_033-10b"/>
有爲㑹獄事起而君去國矣在南部適當考選軍政尚<lb/>
書熊公特委重君君杜請托察賢否勵精從事考核緒<lb/>
正一於至公人服其明莫復異議廣西在嶺徼之外夷<lb/>
獠雜處文教久㢮君不鄙夷其人教詔諄切而率之以<lb/>
身示之矩範程以科條取士貴淳雅而黜浮誕恒矜其<lb/>
不逮薄懲而廣録以誘進百粤之士士方安其化而君<lb/>
<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>遊矣君樂閒曠謫居吳興日與髙人逸士探竒選勝<lb/>
登陟遊衍悠然自適及歸築室横塘之上據湖山之勝<lb/>
<pb n="KR4e0179_WYG_033-11a"/>
縱浪其間有終焉之志雖蹔起守官而寤寐林壑未始<lb/>
少忘篤志問學羣經子史無所不窺爲文必先秦兩漢<lb/>
爲法樂府師漢魏賦宗屈賈古律詩出入唐宋見諸論<lb/>
撰莫不合作所著文集二十巻皇明獻實二十巻吳中<lb/>
先賢傳十巻世緯及歲時記及周禮直解總若干巻始<lb/>
君雅志用世及事與心違時移身逺乃肆意於此以洩<lb/>
其所蘊耳觀世緯所著皆鑿鑿乎經世之論其官宗遴<lb/>
傳與夫詎僞諸篇寔維時敝惜不得少見於事而徒托<lb/>
<pb n="KR4e0179_WYG_033-11b"/>
之空言可慨也已君闊逹髙朗議論英發能以辨博勝<lb/>
人人莫能屈然實無他膓志同道合即傾倒無間故知<lb/>
君者莫不賢愛之而不勝嫉之者之衆也君生𢎞治壬<lb/>
戌十月二十六日卒嘉靖丁未六月十有三日配馬民<lb/>
封安人繼文氏子男一人尊尼癸卯貢士女三人適生<lb/>
員玉子恭殷邦柱徐欽葬以卒之某年某月日墓在某<lb/>
山銘曰　侃侃袁君維時之碩履道含𢎞抱貞翼德爰<lb/>
起髙科式揚用聲載緝用明奕其邦楨維邦之楨弗爲<lb/>
<pb n="KR4e0179_WYG_033-12a"/>
道屈矧兹匪人胡彼之䘏豈無榮途有命在天寧玉之<lb/>
毁匪瓦斯全䧟則有穽守則爲正孰其生之天王明聖<lb/>
侃侃袁君守身用恒弗利攸征身否道亨亨之如何有<lb/>
言則立言立名存有永無泐<lb/>
　　　江西布政使司左叅政贈光祿寺卿錢公墓志<lb/>
　　　　銘<lb/>
嗚呼自倭夷爲三吳患者數年擄掠燒刼多所殺傷兵<lb/>
不得休息民不得安居而常熟濵海帶湖罹禍尤慘雲<lb/>
<pb n="KR4e0179_WYG_033-12b"/>
江錢公以江西叅政居憂邑中謂邑宰王公鈇曰寇既<lb/>
得志勢必復來公有守土之責而吾父母之邑墳墓親<lb/>
戚所在忍坐視耶乃日與商畧爲僃禦計練兵飭甲部<lb/>
分調遣事甫就緒而寇猝至城下即與乘城捍禦悉衆<lb/>
急擊連弩繼發寇乃遁去又明日寇自上湖北下直指<lb/>
讓港公謂王曰此可邀而擊也部領民兵抗旌出港轉<lb/>
戰而前殺傷相當俄而賊大衆掩至公麾下鳥獸散衆<lb/>
寡不敵公身被數鎗猶手刃三賊遂與王公死焉寔乙<lb/>
<pb n="KR4e0179_WYG_033-13a"/>
丣五月廿又四日也事聞天子震悼贈公光祿卿官其<lb/>
子部錦衣百戸遣官諭祭於其家嗚呼承平日久所在<lb/>
備㢮兵興以來並海州縣往往閉城自守或不發一矢<lb/>
而公非有官守未始受命征討徒以桑梓之故慷慨激<lb/>
發摧鋒䧟陣竟以身殉豈不誠義烈也哉公諱泮字鳴<lb/>
教别號雲江裔出武肅王鏐南渡時徙居常熟之奚浦<lb/>
再徙綠園髙祖叔平仕宣德時稽勲主事曾祖景儀祖<lb/>
希直父封刑部郎中諱某母宜人禇氏公生而凝重少<lb/>
<pb n="KR4e0179_WYG_033-13b"/>
無童習及長敏利好學爲文麗則而理弱冠選𨽻學官<lb/>
里胥以髙訾推長鄉賦或言學官造士例復其身不在<lb/>
科讁之列公曰往役義也吾何辭晝出應繇暮歸讀書<lb/>
研經質義不以事廢遂舉甲午應天鄉試乙未舉進士<lb/>
筮仕閩之侯官改浙之慈溪召入爲刑部主事歴員外<lb/>
郎郎中出守順慶陞陜西按察司副使進今官未赴以<lb/>
憂歸卒年六十有二嗚呼傷哉公修正踔絶敏於剸裁<lb/>
試邑侯官拊循道利民安其政展錯維勤庶務畢舉上<lb/>
<pb n="KR4e0179_WYG_033-14a"/>
官材之奏改慈溪慈溪浙省劇邑靡薄易動公嚴毅自<lb/>
將而誕章敷化一如侯官擿伏省㣲兼以加愼在比部<lb/>
尤稱職辦有權貴囑公寘所仇於大辟公曰附勢而殺<lb/>
人仁者不爲也卒讞出之邊帥執疑似數人以爲外來<lb/>
姦細傅致抵死本兵不爲異公察其非辜特爲執奏同<lb/>
官謂具獄不宜翻異恐得罪不測公曰知其寃而不爲<lb/>
白何用法爲奏上數人者皆得不死公析律詳明心存<lb/>
仁恕毎多平反如此順慶僻逺郡大而繁公久更民牧<lb/>
<pb n="KR4e0179_WYG_033-14b"/>
諳練法情推其緒餘以逹於庶政興學養士專務德化<lb/>
居若干年俗以丕厚顧城圮且廢念欲修復而重於動<lb/>
衆乃號召屬邑饑民厚直而使之民既得食工亦告成<lb/>
及持節分陜益修兵防飭亭障謹烽燧訓農講武令嚴<lb/>
政肅敵聞不敢窺塞邊庭晏然會漢中饑流莩屬路公<lb/>
即以便宜發廪賑之廵撫以軍餉非奏不宜妄動公曰<lb/>
陜去京數千里必待奏發民死無遺矣矯詔活民即得<lb/>
罪不恨於是所全活以萬計他郡饑民相率盗礦耀兵<lb/>
<pb n="KR4e0179_WYG_033-15a"/>
嘯聚撫巡欲發兵勦除公執不從曰此饑民暫此求活<lb/>
非有他圖麥熟則散矣萬一猖獗某執其咎若兵興則<lb/>
絶其自新之路或生他變撫巡因以屬公公檄所在官<lb/>
司開倉賑民民所至隨地安集勿追求其過仍㮄示使<lb/>
麥熟歸農麥熟而不解即真盜矣民聞懽曰錢公實生<lb/>
我民民何可負公也咸投刃散去事亦敉寧撫巡上其<lb/>
事遂有江西之命嗚呼公敭歴中外餘二十年所至効<lb/>
績往往以身殉道如此及兹死事亦其素志敢爲不欲<lb/>
<pb n="KR4e0179_WYG_033-15b"/>
茍且自恕耳非直邂逅倖功爲也嗚呼烈哉若其家庭<lb/>
孝友之行端居自守之操律身以禮接物以義髙情雅<lb/>
致不能盡書書其大節如此公生𢎞治癸丑某月某日<lb/>
先配徐氏繼盧氏贈封皆宜人子男十二人長即部次<lb/>
郡都鄉廓鄰祁抑郛却昻遺腹一子未名女五人章卿<lb/>
趙僴龎夢登龔文檟王繼麟吳繼常其壻也孫男十六<lb/>
人輿較輻輕輪軾軋軩軒輅輈輔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>轉餘未名孫女六<lb/>
人嘉靖丁巳某月某日葬公邑之姚唐里部手具事狀<lb/>
<pb n="KR4e0179_WYG_033-16a"/>
乞余爲銘銘曰　虞麓巖巖琴流淵淵秀頴有鍾是生<lb/>
才賢烈烈錢公履貞蹈義䇿名王廷出宰百里囬翔二<lb/>
邑侯官慈溪以翼以綏以莫不宜爰登法比邦刑是執<lb/>
不苛以隨廼正而克廼言均勞罔有中外建節秉麾寔<lb/>
惟簡在肅肅西征翼翼專城文敎攸興邊庭用寧烈烈<lb/>
錢公志貞孔武飭甲韜兵孰余敢侮蠢兹小醜犯我鄉<lb/>
邑窺我城闉肆其狂逆我武再揚抗旌摧鋒保兹墓城<lb/>
志翦窮㐫仗鉞于征討逆用順衆寡于懸爰以身殉海<lb/>
<pb n="KR4e0179_WYG_033-16b"/>
立濤崩日星晦㝠山川攸攸適還厥靈嗚呼烈哉天王<lb/>
有制恩沾及泉賞延于世有𤣥者宅姚塘之阿忠魂在<lb/>
兹鬼神䕶呵石闕峩峩松楸鬱鬱有永貞名千祀弗没<lb/>
　<lb/>
　<lb/>
　<lb/>
　<lb/>
　甫田集巻三十三<lb/>
</p>
<p>
</p>
  </div>
<div>
<head>甫田集巻三十四</head> <lb/>
    <p>
<pb n="KR4e0179_WYG_034-1a"/>
欽定四庫全書<lb/>
　甫田集巻三十四<lb/>
　　　　　　　　　　　　明　文徵明　撰<lb/>
　　墓表三首<lb/>
　　　陜西布政使司左叅議盧君墓表<lb/>
嘉靖十年辛丣閏六月八日陜西叅議盧君卒於家年<lb/>
五十有一先是君爲武選郎中有兵官驕揚喜訐君以<lb/>
職分臨之遂爲所誣逮繫詔獄有司畏其人莫敢申理<lb/>
<pb n="KR4e0179_WYG_034-1b"/>
頼朝廷聖明卒白而出之尋有陜藩之命時君已被疾<lb/>
抵陜未幾聞其父御史公之訃疾遂加劇至家數日遂<lb/>
不起嗚呼傷哉君諱襄字師陳國初有爲青州府通判<lb/>
者始徙居吳之横山遂爲吳人高祖彦實曾祖立祖士<lb/>
誠父綱以長子貴封河南道監察御史母孺人陳氏生<lb/>
君兄弟二人長雍仕終四川提學副使次即君自㓜頴<lb/>
異讀書不煩督率稍長受易於提學君既而卒業於高<lb/>
安令周君振之已又爲都御史徐公仲山所知徐公撫<lb/>
<pb n="KR4e0179_WYG_034-2a"/>
山東遂携以往比歸又遊王文恪公之門游道既廣造<lb/>
詣日深𢎞治甲子以儒士試應天不利歸補郡學生丙<lb/>
子再試遂中高科有司録其經義以傳嘉靖癸未登進<lb/>
士初授刑部某司主事改兵部職方主事丁亥陞禮部<lb/>
祠祭員外郎戊子再陞兵部職方郎中尋改武選君初<lb/>
官法比即思以政業自見克勤其職暇輒檢閱故牘求<lb/>
其傳爰論報而習之故析律詳明不少骫縱然亦不事<lb/>
深文有竊盜四人法不至死御史掠立當以三犯君閱<lb/>
<pb n="KR4e0179_WYG_034-2b"/>
實以初犯抵罪或以成獄爲嫌君曰避嫌而殺人忍爲<lb/>
之耶卒論出之故雖不久而所平反爲多其在本兵尤<lb/>
留意戎政嘗奉使校閱邊關及閱馬近畿所至訪材官<lb/>
謹亭徼展采錯事尤多緒正又嘗奉命典試江右讐閱<lb/>
明審取舍惟公凡名流久淹塲屋者悉見識㧞一時稱<lb/>
爲得人君立朝未數年凡閱三部皆在本科本科者凡<lb/>
諸曹章奏悉從關決君所在職辦諸尚書並器重之然<lb/>
亦操切疆執不爲時人所喜其横被口語亦以是也君<lb/>
<pb n="KR4e0179_WYG_034-3a"/>
長身孑立而矜嚴自持羣坐中不妄出一語而其中與<lb/>
奪分劑末始少失尤善廉事有所審畫必中事機遇政<lb/>
有缺失或民間疾苦必具疏以聞如言維揚賑饑西北<lb/>
邊備及江南農田數事皆經逺之謀非徒茍焉圖塞目<lb/>
前而已雅性喜學家居時毎得異書輒手自繕録既仕<lb/>
益勤雖簿領雜襲而不廢佔俾爲文旉腴明暢能逹其<lb/>
志詩尤精詣不茍出出必求過人所著有五塢草堂集<lb/>
所編集有石湖志石湖文畧盧氏世譜他所纂葺多未<lb/>
<pb n="KR4e0179_WYG_034-3b"/>
成書君文章政業皆以古人自期視一時曹耦莫有當<lb/>
其意者使天假之年稍及下壽其所見當不止是顧方<lb/>
精進有爲而死遽及之可哀也已君家自彦實以來世<lb/>
業農至御史公始讀書教授鄉里而君兄弟相繼起進<lb/>
士皆至連率顯官又皆以文學政事著稱可謂盛矣曾<lb/>
未幾時皆以盛年即世吾不知造物者果何如也余交<lb/>
君兄弟僅二十年見其始出而仕仕而歸以及於死始<lb/>
終盛衰如電露奄忽能不有慨於中乎因表其墓以著<lb/>
<pb n="KR4e0179_WYG_034-4a"/>
其志亦用抒余之悲云爾嗚呼傷哉君娶陳氏封安人<lb/>
子應坊娶馬氏側出子應垓聘魏氏女適張師詠孫男<lb/>
一人邦鉉葬以卒之後二年癸已十月廿又六日乙未<lb/>
墓在西横山之陽<lb/>
　　　敕封承德郎工部都水司主事陳君墓表<lb/>
工部主事陳鎏以嘉靖乙巳四月十有七日乙酉葬其<lb/>
考府君於長洲縣鳳凰山之麓妣莫氏祔友人文某表<lb/>
其墓曰嗚呼是爲敕封工部主事陳君之墓君諱冕字<lb/>
<pb n="KR4e0179_WYG_034-4b"/>
威仲别號厚齋陳氏蘇之吳縣人家世業農至直道公<lb/>
永錫始用文學起家舉進士歴仕永樂正統間累官福<lb/>
建按察司僉事清忠勁節卓然名臣而陳氏遂爲吳郡<lb/>
衣纓之族直道公一子寧仕爲新野王鎮國將軍教授<lb/>
二子懐恱恱官永定知縣而君則懷之子也懷娶于鄭<lb/>
無子君與兄冠皆出少房張氏君生三月而張卒鄭氏<lb/>
實哺鞠之君稍長即知慕鄭事鄭不啻所生巽言愉色<lb/>
隨所惡欲而承意維謹鄭本賢淑有母道用是益憐愛<lb/>
<pb n="KR4e0179_WYG_034-5a"/>
君顧復恩勤孝慈融浹人不知非所出也事兄冠尤極<lb/>
恭順冠亦誠篤親妮事必資君志意交孚用能戮力起<lb/>
家家庭之間雍睦順叙同居五十年莫有間隙直道公<lb/>
剛方履儉垂範有素君服習見聞能揫<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>自愛不狥俗<lb/>
尚不比匪人獨能推贏急匱雖忤弗悔尤嚴於賔祭豆<lb/>
籩潔修禮文維帙以家世齊民顯融光大昉自直道公<lb/>
建直道祠俾子孫世祀之其事雖出於冠而發之自君<lb/>
凡君所爲往往歸德於冠冠亡無子以嘗撫鎏有恩使<lb/>
<pb n="KR4e0179_WYG_034-5b"/>
鎏服䘮三年曰吾兄宗子法不可絶他日有子當爲立<lb/>
後今之䘮服亦義起耳然君子不以爲過也君少業舉<lb/>
子病薾中廢乃篤意教鎏鎏舉進士官工部三年推恩<lb/>
封君工部都水司主事階承德郎封莫氏安人命甫下<lb/>
而君以疾卒於家享年七十有三元配沈氏早卒繼即<lb/>
安人同邑莫公諱淮之女生而愿謹未笄歸君與君嫓<lb/>
德儷義恭敬弗違色笑端詳和而有别能推君之愛致<lb/>
孝於韓姑婉容順志靡有諐佚䘮之過時而哀遺言懿<lb/>
<pb n="KR4e0179_WYG_034-6a"/>
訓佩之終身事其姒如君之事兄君所爲協和其家不<lb/>
間於中外者安人爲有助也始君之卒鎏在京師家無<lb/>
强近親戚沐浴含<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>咸自安人被服衾稠纖悉曲備不<lb/>
令鎏歸有遺恨也時年已六十有六苫寢蔬素不以老<lb/>
廢竟用憂傷得疾越明年遂卒寔嘉靖癸卯十一月廿<lb/>
又三日也距君之卒爲壬寅九月廿又八日才十有四<lb/>
月耳嗚呼傷哉生子男一人即鎏女四人劉芾周詩朱<lb/>
宏蔣垕壻也余與陳氏比里而居少則遊君仲伯間闇<lb/>
<pb n="KR4e0179_WYG_034-6b"/>
闇愉愉友恭篤至毎竊嘆以爲忠賢之後德澤深長如<lb/>
此雖然幽贊隂翊必有所以順之於道者顔之推有言<lb/>
姊姒之比兄弟則疏薄矣以疎薄之人而節量親厚之<lb/>
恩必不合矣言勢之不能以有叶也則夫安人内行之<lb/>
良又豈易得哉故余表君之墓而輒附著之<lb/>
　　　鳳山趙先生墓表<lb/>
先生趙氏諱宗魯字應麟以字行别字文亨鳳山其號<lb/>
也先世杭之仁和人宋季有舉進士爲醴泉令者元世<lb/>
<pb n="KR4e0179_WYG_034-7a"/>
俶擾避地盭厔之白陽山生子士安因占數爲盭厔人<lb/>
先生之高大父也曽大父純徙居樓觀鎮大父彬字大<lb/>
儒高朗篤義以陗直好施長雄其鄉鄉人有政咸從取<lb/>
平焉始自樓觀徙居邑之東門力本振業雅喜讀書教<lb/>
其子䇿以儒業起家由武鄉訓導仕終王府伴讀而趙<lb/>
氏遂隱然爲衣冠之族伴讀娶于某生子二人先生其<lb/>
仲也生而頴異少則知學稍長習春秋爲舉子業尋選<lb/>
𨽻學官爲弟子員益精進不怠然試有司輒不利念春<lb/>
<pb n="KR4e0179_WYG_034-7b"/>
秋㫖㣲而盭厔偏鄙無所師承乃裹糧束書走由漢之<lb/>
蜀<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>三峽沿湘江至麻城而次止焉時麻城阮公朝東<lb/>
以春秋鳴先生從之受業鑽研淬礪居一年盡得其㫖<lb/>
以歸歸試有司又輒不利而先生病矣於是盡以其所<lb/>
學授其子忻曰吾厄於時命不克遂志成乃父之志於<lb/>
汝有望焉忻甫升庠校而先生卒卒十有三年而忻舉<lb/>
進士且顯於時而先生不及見矣嗚呼傷哉先生剛毅<lb/>
有爲砥節履方而執志堅定雖貧不茍取於人而與人<lb/>
<pb n="KR4e0179_WYG_034-8a"/>
亦無所茍處家應物咸協於道蓋有用之才也使占一<lb/>
第或不第而以貢入官必有以自見而不幸無所售又<lb/>
不得年以骯髒死嗚呼豈不重可惜哉雖然先生不獲<lb/>
自試而其子以髙科入仕試邑於此財决敏利擿伏若<lb/>
神道利拊循有古循良之風昔人云子道之行父志之<lb/>
成先生庶幾可以無恨矣先生生某年某月日享年若<lb/>
干卒於嘉靖己丑某月日以某年月日葬某鄉某原娶<lb/>
李氏生子二人長恪次即忻辛丑進士今爲長洲知縣<lb/>
<pb n="KR4e0179_WYG_034-8b"/>
云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻三十四<lb/>
</p>
<p>
</p>
  </div>
<div>
<head>甫田集巻三十五</head> <lb/>
    <p>
<pb n="KR4e0179_WYG_035-1a"/>
欽定四庫全書<lb/>
　甫田集巻三十五<lb/>
　　　　　　　　　　　　明　文徵明　撰<lb/>
　　墓碑一首<lb/>
　　　明故湖廣右叅議致仕進階中順大夫東陽盧<lb/>
　　　　公墓碑<lb/>
公諱煦字子春姓盧氏其先出自齊文公子髙髙孫傒<lb/>
食采於盧因以為氏自秦博士敖以來世居范陽之涿<lb/>
<pb n="KR4e0179_WYG_035-1b"/>
郡漢北中郎將植為時大儒實生司空毓毓生侍中班<lb/>
班生尉衛卿志志生中書監諶皆顯名魏晉之世至唐<lb/>
為宰相者八人而承慶懷慎尤有名他如藏用照鄰綸<lb/>
仝皆以文學著稱子孫雖散處四方皆以范陽為宗東<lb/>
陽之有盧氏則自宋院判公寔始寔四傳曰員父徙邑<lb/>
之雅溪是為雅溪始遷之祖雅溪七傳為宋郡馬公大<lb/>
振則公九世祖也髙祖康定以仲子貴贈都察院右僉<lb/>
都御史曽祖宰祖洙皆不仕父諱和以能醫稱有所著<lb/>
<pb n="KR4e0179_WYG_035-2a"/>
丹溪纂要行世以公貴贈刑部署員外郎主事母俞氏<lb/>
贈安人公生天順壬午十月二十有八日以縣學生領<lb/>
成化癸卯鄉薦凡九試禮部登正德戊辰進士越三年<lb/>
辛未授大名府長垣縣知縣甲戌召為刑部雲南司主<lb/>
事連丁内外艱戊寅服除改授本部四川司主事辛巳<lb/>
進河南司署員外郎嘉靖壬午超拜四川按察司僉事<lb/>
奉敕整飭叙瀘兵備甲申陞湖廣布政司右叅議奉敕<lb/>
提督太和山丁亥致仕明年戊子覃恩進中順大夫越<lb/>
<pb n="KR4e0179_WYG_035-2b"/>
八年丙申正月廿又四日以疾卒於家年七十有五公<lb/>
生頴異而悃愊醇謹學務博綜然不事勦說質義揚㩁<lb/>
必求道之所在以逹於用既仕有官守遂用推之於民<lb/>
長垣即仲由所治蒲邑故有學堂岡相傳先聖講學之<lb/>
地故祠敝陋撤而新之興學教民遵以化本而納之仁<lb/>
軌會盜發鄰壤流刼境上攻圍城邑所在阽危而垣備<lb/>
不素公練兵飭甲乘城固守矢心厲衆督率撐距寇再<lb/>
至再戰而却之摧鋒折北無所失亡最後大獲輜重盡<lb/>
<pb n="KR4e0179_WYG_035-3a"/>
散以享士復斥其羡以代民租民因不擾士亦用命迄<lb/>
用保邑完境而獲嘉之績為一時最在刑部尤號明審<lb/>
前後關决不下百數析律詳明持議平允傳爰論報未<lb/>
始骫法而矜怛仁隱恒存於中諳練之稱逹於上下遂<lb/>
有蜀臬之命蜀去朝廷逺俗獷而徤豪民假貸例責倍<lb/>
息而叙瀘所轄夷獠雜居負險易動公誠心拊循民用<lb/>
安集而軌道要束俾咸協于理芒部土官兄弟讐殺官<lb/>
兵不能討議將撫之公持不可謂事有曲直而搆難方<lb/>
<pb n="KR4e0179_WYG_035-3b"/>
深撫處可救目前而姑息適貽後患計當發兵助順而<lb/>
相機進止一則假夷而近效可收一則助夷攻夷而禍<lb/>
本斯㧞矣時前政墮㢮民兵逋蕩公料檢鈎摭悉為緒<lb/>
正軍民方恃以集事而湖南之命下矣湖雖專領祠事<lb/>
而兼撫鄖襄事緒棼出所守鈞陽適當顯陵孔道車徒<lb/>
結轍冠蓋相望供頓次舍咸取給於鈞鈞民疲不堪命<lb/>
嘗借助於鄖公為科讁踐更使資力相當民方稱便而<lb/>
當道不恱公者顧摭拾以為公過然卒亦莫能為公累<lb/>
<pb n="KR4e0179_WYG_035-4a"/>
也公性若淑而遇事詳緩不為激卬㬥白之計然砥節<lb/>
履方亦不肯靡薄隨人班資崇庳任運而已流賊之擾<lb/>
公勞績居多同時有起邑為廷率者而公浮沉常調曾<lb/>
不為意其後繼歴南省聲稱甚籍一時薦進者雖多卒<lb/>
無有援之者而公亦已倦遊遂自引去平生尤事持廉<lb/>
初以進士督造蜀靖王墳贐謝千金悉拒却之守官所<lb/>
至俸請之外毫髪不染太和之役尤利源所在公雖操<lb/>
敕將事惟受計而已出納訾省一屬之中官雖供頓餐<lb/>
<pb n="KR4e0179_WYG_035-4b"/>
錢亦歸公帑有贏以新學宫治亭徼或代輸逋租利濟<lb/>
渉而已終無所取也家居以敦睦為事首輯譜牒置義<lb/>
田修復先墓而秩祀惟謹篤於昆弟以協於族屬又推<lb/>
之以逹於里黨姻戚有無通假患難相恤或有所侵悉<lb/>
置弗問而横逆之來亦弗之較晩益廉靜蕭然事外竟<lb/>
以髙年令終嗚呼若公者其古之所謂偉人長者非歟<lb/>
公娶應氏有賢行先公三十二年卒贈安人子男二人<lb/>
堯俞以縣學生升貢太學堯亮亦太學生庶子堯工女<lb/>
<pb n="KR4e0179_WYG_035-5a"/>
二人皆適名族孫男四人仲文仲武仲瑛仲玘孫女五<lb/>
人嘉靖戊戌某月日葬邑之興賢鄉馬鞍山祖塋以應<lb/>
安人祔於是堯俞奉翰林編脩程文德所為事狀請文<lb/>
勒石墓道辭不獲則為論次其大畧系之詩曰　煜煜<lb/>
盧宗肇自齊姜植奮有揚廼儒用張軼晉而唐弗替有<lb/>
衍既攸有文亦相丕顯維千斯年耳孫其翼孰其徵之<lb/>
藩叅維克烈烈藩叅植德維誠廼言有嘉亦修用貞維<lb/>
時多艱盗賊伊阻彼披斯昌公志孔武有攸維征弗遑<lb/>
<pb n="KR4e0179_WYG_035-5b"/>
暇食廼戡廼戢廼全之邑豈邑則全亦撫而敎爰植之<lb/>
仁庸協于道烈烈藩叅有德有言有才弗諼式於王官<lb/>
入司邦刑出奠藩服澄斯秩斯以莫不肅肅之維何維<lb/>
廉斯貞維公斯明乃言用成孰不有成當躋而顛知進<lb/>
而退公私用全烈烈藩叅髙年維碩邦國之楨鄉人之<lb/>
式豈無公卿公德則有我作銘詩尚徵厥後<lb/>
　　神道碑一首<lb/>
　　　明故資善大夫太子少保南京工部尚書山隂<lb/>
<pb n="KR4e0179_WYG_035-6a"/>
　　　　何公神道碑<lb/>
嘉靖十有四年乙未正月廿又八日南京工部尚書山<lb/>
隂何公致仕卒於家訃聞贈太子少保遣官即其家賜<lb/>
祭命有司營葬事如制公諱詔字廷綸别號石湖舉𢎞<lb/>
治丙辰進士授南京工部都水司主事公有智計能勤<lb/>
敏任事會壽王分國之蜀道出南畿公承檄扈送行次<lb/>
荆州當用民舟入峽有司集舟千數公料簡處分損十<lb/>
之七審畫道利隨事節適中官在事者不令得肆往復<lb/>
<pb n="KR4e0179_WYG_035-6b"/>
萬里無少愆佚繼被檄督造海舟前政不時給直事用<lb/>
逋緩公先事飭申要以必成而無所系吝人歡趨之功<lb/>
是用集而人得不困壬子丁父憂乙丑服闋赴銓畱為<lb/>
工部營膳司主事孝皇賔天山陵事嚴公分司通州當<lb/>
轉甓陵下陸行廻逺更費浩穰公規畫趨便輕舟乘漲<lb/>
輸之損費十五人尤便利正德丁卯改本部屯田司歴<lb/>
員外郎郎中展采錯事督率精勤尤稱職辦值逆瑾用<lb/>
事事多猜阻公守正不阿為瑾所惡摭拾他事下詔獄<lb/>
<pb n="KR4e0179_WYG_035-7a"/>
乆之無所坐贖米三百石而釋之閱三年庚午出知永<lb/>
平府永平在畿内尤多中貴家昌黎石璫被盗誣執十<lb/>
四人付縣掠立成獄公行縣悉放遣之鎮守王宏尤誖<lb/>
謾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>驁公故不為禮王石皆瑾黨與將乘權䧟公瑾敗<lb/>
乃已郡豪殺人當死詒其姪使逸去而文致其罪姪無<lb/>
以自明公探其獄而反之先是郡苦秋旱公至首出繫<lb/>
囚而慮之析律詳讞多所平反一時雨澤沾足飛蝗蔽<lb/>
天亦不入境嵗大穰郡以大治會盗起傍郡流刼四出<lb/>
<pb n="KR4e0179_WYG_035-7b"/>
公飭甲練兵繕治樓櫓作計城守而耀兵境上賊聞引<lb/>
去時諸郡多殘破而盧龍獨完壬申丁繼母憂乙亥服<lb/>
闋改知永州永即古之零陵地控衡湘俗獷而健郴桂<lb/>
夷獠時時竊發會用兵公在行間諜知兵官隂與賊通<lb/>
首發其罪以折賊謀乃悉衆䧟堅遂獲戎首而盡釋協<lb/>
從幕府上功詔進一階鍚白金加幣在郡三年平徭薄<lb/>
賦務恤民隱而扶微興壞一如永平郡又大治庚辰陞<lb/>
廣西布政使司右叅政逋寇王堂狡獪隂賊而負險不<lb/>
<pb n="KR4e0179_WYG_035-8a"/>
服衆莫敢睨公獨犯衆議征之兵初不競人為公危而<lb/>
公不為懾轉戰而前竟以得雋功上鍚金加幣如前嘉<lb/>
靖癸未陞福建右布政使軌道披决多所緒正故事右<lb/>
轄多循黙逺權無所事事公摘實<graphic n="KR1258" url="https://raw.githubusercontent.com/kanripo/KR-Gaiji/master/images/KR1258.png" mimeType="image/png"/>諮事必關决茍不<lb/>
當其意輒持不署或以故事言則曰吾食而不事是尸<lb/>
祿也迄不為止乙酉徵拜都察院右副都御史奉璽書<lb/>
巡撫保寧等處兼都督紫荆等關軍務公益思振職發<lb/>
姦謫伏務肅綱紀有武臣席寵貴禎翼姦亡頼為軍民<lb/>
<pb n="KR4e0179_WYG_035-8b"/>
患公首劾罷之先是境内小警集逹騎徼衛而廪之及<lb/>
是事平廩稍如故亦上疏釐革所疏地方事宜凡十餘<lb/>
事悉見施行風聲四被所治肅然丁亥召為工部左侍<lb/>
郎有㫖建敬一亭亭成賜讌翰林院加賜銀幣繼被㫖<lb/>
督造悼靈后山陵事竣賜銀幣如前有加明年己丑陞<lb/>
南京刑部尚書㝷改南京工部留京宫厰若諸司廨宇<lb/>
自洪武來百五十年于兹矣嵗久傾圮而太廟為甚因<lb/>
建議興修始自太廟以次及太學次六部諸司宏偉壯<lb/>
<pb n="KR4e0179_WYG_035-9a"/>
麗華煥一新集材庀功咸有法式區畫周審程省自躬<lb/>
人不得侵牟解嫚迄功而民不知擾初太廟成璽書褒<lb/>
嘉加賜銀幣方在簡注而公倦遊矣先是公年七十上<lb/>
疏引年乞休優詔不允至是甲午再疏復不允疏三上<lb/>
上察其誠懇乃賜允給驛以歸公歴事三朝閱四十年<lb/>
歴十有二任積階自承德郎歴資至資政大夫正治上<lb/>
卿年七十有六乃終嗚呼盛哉何氏宋相執中之後自<lb/>
暨陽徙山隂祖宗政父㫤俱累贈資政大夫南京工部<lb/>
<pb n="KR4e0179_WYG_035-9b"/>
尚書祖母王母沈繼母董俱累贈夫人公生豐碩朗潤<lb/>
厚黙而愿謹少不好弄稍長知學益務勤誠脩正疆執<lb/>
處事周審而退避自將未嘗以語言先人居官精敏前<lb/>
後官簿多在將作塋建之地材木輸將泉貨出内浩穰<lb/>
無隄而公訾省有程鉤校維審人不得並縁為姦轉輸<lb/>
共偫日以有贏初任南曹帑積才數千去之日乃有二<lb/>
十萬尤事持廉俸入之外不一毫妄取於人亦不以與<lb/>
人然軌迹夷易不事矯飾不收譽名一時雖若遲頓而<lb/>
<pb n="KR4e0179_WYG_035-10a"/>
積久考成往往出人之右孝性純至事二親順謹弗違<lb/>
一再居憂能崇禮執節不飲酒食肉不預人事初以主<lb/>
事歸省念父老乞欲終養父怒不許曰吾食息方强兒<lb/>
乃欲死視我耶公不得已勉出赴官出未幾公亡抱恨<lb/>
終身毁頓幾滅性居常儉素自將室無姬侍服食取適<lb/>
口體而已凡三娶元配唐繼孫又繼郭唐孫俱累贈夫<lb/>
人男五人長鎬次鰲舉正德丁丑進士今為刑部左侍<lb/>
郎又次銓華亭縣丞暨國學生鮤郡學生女二人長適<lb/>
<pb n="KR4e0179_WYG_035-10b"/>
縣學生金愚次適江都主簿章元綱孫男十一人景昻<lb/>
前軍都督府都事景明景星俱國學生景員郡學生餘<lb/>
㓜孫女若干人曽孫男七人公以卒之明年丙申閏十<lb/>
二月十日葬縣之西余山至是侍郎鰲言於某曰先人<lb/>
之葬十有六年矣墓木已拱而墓上之石未有刻詞願<lb/>
有請焉某生晩不及識公而侍郎辱與遊好不可辭銘<lb/>
曰　繄何之先立氏以國有衍弗遺膠東維克孰其引<lb/>
之宋相則良山隂之宗肇自暨陽顯允尚書既貞亦榖<lb/>
<pb n="KR4e0179_WYG_035-11a"/>
入署郎曹出司民牧維此盧龍曰維畿輔我貞用明余<lb/>
孰敢侮零陵之墟越在荒徼爰緩弗諼有允斯蹈廼言<lb/>
振德亦懷用柔以佚以休以莫不優五嶺八閩周遊徵<lb/>
逐玉節煌煌奠兹南服天子有詔式遄其歸錦衣繡斧<lb/>
翼我邦畿何以翼之糾摭姦究既貞厥度亦慎其履熈<lb/>
帝之載疇若于工僉曰詔哉汝其司空五材是宜百工<lb/>
惟叙有庸斯成登閎惟制翊翊王臣亶貞亦蹇匪時弗<lb/>
庸身則既倦舍旃來歸為時逸民胡志之得而命不辰<lb/>
<pb n="KR4e0179_WYG_035-11b"/>
顯允尚書維時德懿人之云亡邦國殄瘁天皇震悼錫<lb/>
命維優茂恩煌煌賁此藏丘西余嶐嶐松堂鬱鬱龍章<lb/>
在兹過者必式<lb/>
　　阡碑二首<lb/>
　　　梅里華氏九里涇新阡之碑<lb/>
華氏自南齊孝子寶居鍚之慧山族屬衍大散處邑中<lb/>
無慮百數宋有原泉處士者始居梅里之隆亭原泉四<lb/>
傳為將仕郎無錫簿將仕生處州錄判録判生元屯田<lb/>
<pb n="KR4e0179_WYG_035-12a"/>
打捕提舉屯田生太尉府知印知印生開二處士始不<lb/>
仕自開二以上十世並葬隆亭開二傳平一再傳康伯<lb/>
别葬報親院康伯而下曰荃曰本盛凡二世葬鴨城巢<lb/>
髦墪二墓去隆亭不一舍而近今九里涇則坦菴府君<lb/>
良用所葬始去隆亭而别為兆域坦菴子時禎寔昉為<lb/>
之時禎又自穿其傍為壽藏所謂九里涇始遷之墓書<lb/>
梅里著所自也時禎之言曰吾家自梅里以降閱十有<lb/>
四世仕以政稱居以義立風流雅尚鬱為名宗我先君<lb/>
<pb n="KR4e0179_WYG_035-12b"/>
坦菴承奕世之懿而拓中亨之基至於麟小子祇若前<lb/>
休弗替有立他日獲保首領從先君於是凡皆前人之<lb/>
遺我先君之訓也於此而不有表焉是忘先君之訓棄<lb/>
前人之烈也乃立碑墓上請余文刻之昔太公封於營<lb/>
丘比及五世皆反葬于周君子曰樂樂其所自生禮不<lb/>
忘其本也詞曰　煜煜華宗肇於戴公式招始封厥有<lb/>
孝子不易其履伊錫之始有嶐華坡在錫之阿奠焉弗<lb/>
他隆亭奥區梅里之墟列屋渠渠歌斯哭斯亦允藏斯<lb/>
<pb n="KR4e0179_WYG_035-13a"/>
維原泉之遺有允原泉寔始東遷歴世其綿乃將仕之<lb/>
淑乃録判之榖屯田其續山川有聞開二維敦有衍諸<lb/>
孫秩秩百<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>維克有引其奕有鄉揚名九里之涇鬱兹<lb/>
佳城孰其藏之曰良用甫既封亦樹是曰始祖是衍孫<lb/>
曽繼繼繩繩百世其承維生有植維懸有刻以永無泐<lb/>
　　　董氏竹岡阡碑<lb/>
董氏其先汴人宋南渡徙松江之上海閲今若干世世<lb/>
有隱德至御史介軒父始用仕顯既而諸子相繼起科<lb/>
<pb n="KR4e0179_WYG_035-13b"/>
第列仕中外文聲政業鬱為名宗御史而上葬邑之楊<lb/>
涇原距楊涇之東三里而近曰竹岡之阡則御史公之<lb/>
所藏也公諱綸字誠之天順甲申進士仕為南京河南<lb/>
道監察御史卒葬于是公六子其從葬于公者仲子大<lb/>
理少卿恬少子西岡處士愉而第五子將仕郎懷之生<lb/>
壙亦在焉大理居仲以次當在右故其治先配喬宜人<lb/>
之葬也虛其左以俟伯氏將仕郎恢及西岡之沒伯氏<lb/>
已别營宅兆顧左不可虛乃葬西岡於左而五將仕則<lb/>
<pb n="KR4e0179_WYG_035-14a"/>
兆於西岡之次雖於禮有未盡合而勢不得不爾古之<lb/>
人有推權以附義者苟宜於人情君子不過也初大理<lb/>
之葬御史公也有夢徵焉葬未幾而大理與其弟肇慶<lb/>
守忱綿州守懌以次升朝推恩贈公奉直大夫刑部員<lb/>
外郎龍章炳煥於藏丘者再乃即墓次建二亭刻制詞<lb/>
其中益樹松檟植神道垣䕶扄鐍式嚴以固從而栖神<lb/>
之室享祀之堂守塚之舍以次告成而墓之制至是始<lb/>
備及又刻大理所被制敕于石大理之子宜陽之葬其<lb/>
<pb n="KR4e0179_WYG_035-14b"/>
父暨其母唐夫人支傾補敝飾故而新斥土崇封益事<lb/>
摽表凡制之所宜得者至是益備而加詳蓋自正德癸<lb/>
酉抵今嘉靖癸巳閱二十有一年凡一再舉事乃克就<lb/>
緒大理恬肇慶忱將仕懷寔昉為之而宜陽用終厥志<lb/>
於是宜陽具事狀詣余請紀其成惟周禮墓大夫掌凡<lb/>
邦墓之地域為之圖令國民族葬而掌其禁令正其位<lb/>
掌其度數正位正其昭穆之位也度數以爵<hi>闕</hi>為丘封<lb/>
之度與其樹數所謂封髙則樹多封下則樹少所以别<lb/>
<pb n="KR4e0179_WYG_035-15a"/>
其尊卑也自周官之法不行庶事靡薄而墳墓滋輕我<lb/>
國家雖有墓制而無官守庶民往往踰分干紀而品官<lb/>
之家或墮廢不治樵牧不禁荆棘不翦委為狐兔之區<lb/>
者皆是也而董氏父子兄弟繼繼弗隕更二十有一年<lb/>
而繕治不忘是豈有教令為之哉是宜刻石以示其後<lb/>
人詞曰　維松奥區奠吳之東海邑維雄三岡其隆有<lb/>
崇新宫既嚴既翼被隰依原肇此𤣥宅其宅維何董氏<lb/>
之藏爰立之阡曰竹之岡竹岡巖巖閈閎揭揭孰其崇<lb/>
<pb n="KR4e0179_WYG_035-15b"/>
之直指維烈維董之先有來自汴垂三百年弗替有衍<lb/>
顯允直指有德有文去隠即仕為時貞臣用弗究材駿<lb/>
發厥嗣憲憲列卿秩秩刺史科甲翩聯奕世其繼匪亡<lb/>
則繼亦美之濟有展廷尉式榖用貞際時休明以順而<lb/>
升進弼邦刑在公維劭鍚之用休天子有詔鸞章煜煜<lb/>
天恩煌煌巽命維申賁兹𤣥堂𤣥堂翼翼豐碑岌岌屭<lb/>
屭秩秩維天之鍚鍚之隆隆作之衝衝廼築廼封廼崇<lb/>
其墉其墉既髙亦周有廬有重其門式嚴之樞奚樞之<lb/>
<pb n="KR4e0179_WYG_035-16a"/>
嚴芻牧是逺狐兔攸逺荆棘斯翦既屏既營式度用恒<lb/>
孰其執之廷尉是經刺史攸承將仕用程歴歲滋更乃<lb/>
潰于成匪成之艱有攸維繼終厥先猷厥有孫子維孫<lb/>
振振不忘祖考再葺用揚於先有耀相此崇岡天寔基<lb/>
之厥有夢徵爰奠於兹黄浦其南竹岡其東土膏壤淺<lb/>
秀允有鍾鍾之維何曰忠與孝我刻銘詞尚後有考<lb/>
　　碑二首<lb/>
　　　太倉州重浚七浦塘碑<lb/>
<pb n="KR4e0179_WYG_035-16b"/>
吳號澤國故多水患太倉在郡東鄙地瀕大海乃多高<lb/>
仰之田非資海潤莫適溉灌海日再潮淀沙易淤在昔<lb/>
田各成圩圩必有長歲率其徒修築浚治之隄防垣固<lb/>
浦港通流髙下之田咸濟弗病夾亶氏謂廣深其源非<lb/>
直用以决低田之水亦使堈阜之地皆可耕而食也州<lb/>
既瀕海浦港為多而七浦塘最鉅塘在州之東北横亘<lb/>
五十里西受陽城諸湖之委以入於海海潮去來有時<lb/>
而湖不息駛迅激射淤沙不能為患斯固東人之恒利<lb/>
<pb n="KR4e0179_WYG_035-17a"/>
也嵗久厄塞民病不耕𢎞治初都水姚公文灝嘗一浚<lb/>
之頼以處業比嵗陽城之民並湖為斜堰堰湖水而分<lb/>
之其西流北折而入於白茅東流自尤涇南出巴城迂<lb/>
廻而屬於七浦其勢漸緩而其流益㣲不能當海潮之<lb/>
衝日積日淤至於不通而高仰之田獨受其敝嘉靖丙<lb/>
午有詔興修三吳水利于時都御史歐陽公必進御史<lb/>
王公言秪詔維謹謀於副使敖公璠郡守范公慶議既<lb/>
克協乃糾民集財以是嵗十月之隙<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>事即工而州同<lb/>
<pb n="KR4e0179_WYG_035-17b"/>
知周某實董其役於是躬履其地分程受事時其食作<lb/>
而公其勸懲民勸趨之秉鍤操畚偕手並作始浚自石<lb/>
橋圩東行若干里至於直塘延袤千八十丈有竒自直<lb/>
塘東行若干里至於沙頭延袤二千四百二十丈又自<lb/>
直塘東行歴塗松抵横涇若干里延袤一千六十有一<lb/>
丈總為丈四千五百六十有竒其深自一丈至八丈廣<lb/>
自八丈至十丈極於十有五丈始殺而漸拓之以極其<lb/>
勢也於是輸瀉有委飛流迅疾淤沙滌不復畱田之出<lb/>
<pb n="KR4e0179_WYG_035-18a"/>
於磽确而資以灌溉者頃畝以萬計而東民有粒食之<lb/>
望矣是役也凡用民夫萬八千四百靡銀為兩者七千<lb/>
八百二十有三自經始迄於告成僅九十有七日都御<lb/>
史御史寔肇之監司郡守主之今御史陳公九德終之<lb/>
至於區畫之周督率之勤周君與其僚之在事者與有<lb/>
勞焉昉役之興也屬嵗不登民饑而虛議者謂事大而<lb/>
役繁更費無隄驅饑虛之民而責以重大之役更無隄<lb/>
之費不病亦瘠矣曽不知事有緩急勞逸相倚不一勞<lb/>
<pb n="KR4e0179_WYG_035-18b"/>
之逸終無日兹役雖鉅實所以逸之也故曰以逸道使<lb/>
民雖勞不怨雖然不小任怨則將因循自恕莫克肇端<lb/>
而持之不固行之不力亦終於無成而已矣故事尤貴<lb/>
於有終也榖梁氏有言智者廉勇者行仁者守惟諸公<lb/>
有焉斯不可以無紀也系之詩曰　粤吳奥區澤維其<lb/>
蔽廼睠在東曰□維阜□阜嶐嶐海波瀜瀜孰溉以庸<lb/>
陽湖維衝嵗攸有窒磽确以瘠民乃不粒為我心惻維<lb/>
皇明聖克念下民維諸公仁克艱厥臣明詔是承弗遑<lb/>
<pb n="KR4e0179_WYG_035-19a"/>
有斁周覽川澤爰通斯塞川源既通川流既從有來弗<lb/>
窮沃衍以豐嵗豐穰穰民懽懌懌豈不我勞以永有逸<lb/>
人亦有言利之弗庸尚千百<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>毋忘厥功<lb/>
　　　重脩大雲菴碑<lb/>
吾蘇故多佛刹經洪武釐革多所廢斥郡城所存僅叢<lb/>
林十有七其餘寺院菴堂無慮千數悉從歸併遺基廢<lb/>
址率侵於民居或改建官署有基在而額湮者有名存<lb/>
而實亡者亦或鞠為荆榛瓦礫之墟併其名與迹而莫<lb/>
<pb n="KR4e0179_WYG_035-19b"/>
之知者百八十年來更革靡常禁網云㢮殘寮廢刹稍<lb/>
稍興復聚徒焚脩香燈不絶日引月翼往往藂林比隆<lb/>
亦有已興而復廢因循諉棄不復再振者則在嗣承之<lb/>
人何如耳大雲菴建自前元某人寔始開山考之郡志<lb/>
菴嘗併于南禪寺洪武中寶曇以髙僧奉敕住南禪某<lb/>
蓋其徒也大雲寔其子院寶曇示寂猶藏舍利於此石<lb/>
塔猶存豈當時雖屬歸併而以曇故不滅其迹承傳有<lb/>
人延引不絶以至於今耶菴在長洲縣之南雖逼縣治<lb/>
<pb n="KR4e0179_WYG_035-20a"/>
而地特空曠四無民居田塍縵衍野橋流水林木蔽虧<lb/>
雖屬城闉逈若郊墅菴介其中水環之如帶其水東自<lb/>
葑溪沿流入郭至此分支而南轉出菴後左右紆廻匯<lb/>
其前為放生池池方廣數畝洲渚浮泊望若島嶼獨木<lb/>
爲梁以通出入撤梁則菴在水中入菴則身游塵外僧<lb/>
廬靚深古木森秀暎樹臨流慌然人區别境余屢遊其<lb/>
間至輒忘反非直境壤幽寂而僧徒循循多讀書喜文<lb/>
所雅遊皆文人碩士若沈處士石田若楊禮部君謙蔡<lb/>
<pb n="KR4e0179_WYG_035-20b"/>
翰林九逵皆嘗栖息於此比嵗燬於囘禄住山嵩一峯<lb/>
與其徒鎮松巖戮力起廢煥然一新禮部寔記其成及<lb/>
是再燬而鎮之徒定昻亦再新之經始於嘉靖丙午落<lb/>
成於戊申之夏棟宇雄麗像設有嚴華幡鼓鐘列置如<lb/>
式門屏垣墉悉還舊觀於是伐石樹碑請書其事余惟<lb/>
像教之行於中國固以崇嚴為事昔之名僧髙士多留<lb/>
意於此名山勝境珍樓寶閣列刹相望玉函金相璀璨<lb/>
琳瑯謂非此不足以極天人之觀以起人歸依之心其<lb/>
<pb n="KR4e0179_WYG_035-21a"/>
爲道蓋如此而今之爲佛學者髙談空寂務爲虛幻視<lb/>
塔廟崇嚴之設凡一切丹青土木之設皆以爲有爲而<lb/>
非道之所存往往棄置不以屑意其或作意興修以基<lb/>
道業則題疏勸緣持盂請丐所成無幾而半入私槖此<lb/>
則佛氏之巨蠧無足言者惟兹菴起於歸併之餘其興<lb/>
廢之由不復可考然自正德以來三十二年之間再燬<lb/>
再新事功宏偉經費浩穰而皆取給衣盂之積一不假<lb/>
檀越之助而事無不集嚴翼有加豈非嗣承之得人哉<lb/>
<pb n="KR4e0179_WYG_035-21b"/>
比來兹道寂寥僧徒孟浪雖名藍寶刹號稱藂林亦多<lb/>
隳廢不葺荒寮敗堵榛莾蕭然燈炧香炷不絶如綫視<lb/>
一已廢復植之區何如哉吾於定昻之徒之舉重有慨<lb/>
焉昻號半雲靖共有爲今被推擇爲郡都綱云作頌曰<lb/>
有崇大雲奠此幽墟孰其啓之其人寶曇斷厓其初巖<lb/>
巖寶曇衍德以紹爰寂於此於先有耀湜湜清池翼翼<lb/>
幽居石塔渠渠舍利其於維百斯年弗替有引有攸維<lb/>
人嗣承則允寶幢帙帙紺殿嶐嶐鬱攸示變維刼之逢<lb/>
<pb n="KR4e0179_WYG_035-22a"/>
載焚載葺亶輪以奐廼言有作式還舊觀華幡珠網像<lb/>
設中嚴諸光下賁人天具瞻一峯用凝松雲其繼匪法<lb/>
則然亦衷厥義我作頌言後人伊徵弗隕厥世尚慎其<lb/>
承<lb/>
　<lb/>
　<lb/>
　<lb/>
　<lb/>
<pb n="KR4e0179_WYG_035-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻三十五<lb/>
</p>
<p>
</p>
  </div>
<div>
<head>甫田集巻三十六</head> <lb/>
    <p>
<pb n="KR4e0179_WYG_036-1a"/>
欽定四庫全書<lb/>
　甫田集巻三十六<lb/>
　　附録<lb/>
　　　先君行畧<lb/>
文氏姬姓裔出西伯自漢成都守翁始著姓於蜀後唐<lb/>
莊宗帳前指使輕車都尉諱時者自成都徙廬陵傳十<lb/>
一世至宋宣敎郎寶與丞相信國公天祥同所出寶官<lb/>
衡州教授子孫因家衡山元有諱俊卿者為鎮逺大將<lb/>
<pb n="KR4e0179_WYG_036-1b"/>
軍湖廣管軍都元帥佩金虎符鎮武昌生六子長定開<lb/>
從髙皇帝平僞漢賜名添龍以功授荆州左䕶衛千戸<lb/>
次定聰侍髙皇帝爲散騎舍人贅爲浙江都指揮蔡本<lb/>
壻定聰生惠自杭來蘇壻於張聲逺氏遂為蘇之長洲<lb/>
人惠生洪字公大始以儒學起家中成化乙酉科舉人<lb/>
仕為淶水縣學教諭洪生林字宗儒成化壬辰進士歴<lb/>
知永嘉博平二縣事進南京太僕寺寺丞仕終溫州府<lb/>
知府公之父也母祁氏贈安人繼母吳氏封安人公諱<lb/>
<pb n="KR4e0179_WYG_036-2a"/>
璧字徵明後以字行更字徵仲以世本衡山人號衡山<lb/>
居士學者稱爲衡山先生云少時外若不慧然敦確内<lb/>
敏雖在童穉人不敢易視稍長讀書作文即見端緒尤<lb/>
好為古文詞時南峯楊公循吉枝山祝公允明俱以古<lb/>
文鳴然年俱長公十餘嵗公與之上下其議論二公雖<lb/>
性行不同亦皆折軰行與交深相契合或有問先君於<lb/>
視君者君曰文君乃真秀才也公名既起然不茍為人<lb/>
述作或有托其名為文以售者楊公輙能辨之溫州於<lb/>
<pb n="KR4e0179_WYG_036-2b"/>
吳文定公寛爲同年進士時文定居憂於家溫州使公<lb/>
徃従之游文定得公甚喜因悉以古文法授之且爲延<lb/>
譽於公卿間溫州在南太僕寺少卿李公應禎博學好<lb/>
古性剛介難近少所許可而獨重公公亦執弟子禮惟<lb/>
謹一日見公書稍渉玉局筆意即大咤曰破却工夫何<lb/>
用隨人脚踵且曰吾學書四十年今始有得然老無益<lb/>
矣因以筆法授公南濠都公穆博雅好古六如唐君寅<lb/>
天才俊逸公與二人者共耽古學游從甚宻且言於溫<lb/>
<pb n="KR4e0179_WYG_036-3a"/>
州使薦之當路都竟起家爲己未進士唐亦中南京戊<lb/>
午解元時溫州在任還書誡公曰子畏之才宜發解然<lb/>
其人輕浮恐終無成吾兒他日逺到非所及也徐迪功<lb/>
禎卿年少時䄂詩謁公公見徐詩大喜遂相與倡和有<lb/>
太湖新録落花等詩傳於世及溫州在任有疾公挾醫<lb/>
而往至則前三日卒矣時屬縣賻遺千金公悉却之溫<lb/>
人搆亭以致美云溫州既沒公與游諸君祝唐都徐皆<lb/>
連起科目而公數試不利乃歎曰吾豈不能時文哉得<lb/>
<pb n="KR4e0179_WYG_036-3b"/>
不得固有命耳然使吾匍匐求合時好吾不能也於是<lb/>
益肆力為古文詞時雅宜王君寵異才也少公二十四<lb/>
嵗公雅相推重引與游處王竟以德學名公年漸長名<lb/>
益起而海内之交多偉人皆敬畏於公故天下傾慕之<lb/>
寧藩遣人以厚禮來聘公峻却其使同時吳人頗有往<lb/>
者公曰豈有所爲如是而能久安藩服者耶人殊不以<lb/>
為然及寜藩叛逆人始服公逺識廵撫李公充嗣露章<lb/>
薦公督學欲越次貢之公曰吾平生䂓守豈既老而自<lb/>
<pb n="KR4e0179_WYG_036-4a"/>
棄耶督學亦不能强竟以壬午貢上癸未四月至京師<lb/>
甫十八日吏部為覆前奏有㫖授公翰林院待詔翰林<lb/>
諸公見諸公推與大甚或以為過及見公咸共推服而<lb/>
新都楊公慎嶺南黄公佐愛敬尤至故事翰林以入之<lb/>
先後爲坐次公年既長其中又有為公後軰者遂以齒<lb/>
讓公公竟上坐衆亦不以爲迕既而與脩實録成當遷<lb/>
官或言宜先謁見當道公竟不往官亦不遷惟賜銀幣<lb/>
而已公亦無所懟也先是羅峯張公為溫州所㧞士公<lb/>
<pb n="KR4e0179_WYG_036-4b"/>
亦與交及張將柄用遂漸逺之公於早朝未嘗一日不<lb/>
往偶跌傷左臂始注門籍月餘時議禮不合者言多訐<lb/>
直於是上怒悉杖之於朝往往有至死者公幸以病不<lb/>
與乃歎曰吾束髪爲文期有所樹立竟不得一第今亦<lb/>
何能强顔久居此耶况無所事事而日食太官吾心真<lb/>
不安也遂謝歸方上疏時或言公居官已三年若一考<lb/>
滿當得恩澤或可進階公笑而不答竟不考滿而歸時<lb/>
丙戌冬也屬河凍舟膠不可行乃與泰泉黄公同守凍<lb/>
<pb n="KR4e0179_WYG_036-5a"/>
潞河有欲疏留公者公令人謝之曰吾已去國而偶滯<lb/>
於此若疏入是我猶有所覬覦矣何君不知故人如此<lb/>
留者遂止或勸公從陸路遄往歸公曰吾非以斥逐去<lb/>
國行止均耳何必窮日之力而後爲快哉明春氷解遂<lb/>
與泰泉方舟而下到家築室於舍東名玉磬山房樹兩<lb/>
桐於庭日裴徊嘯咏其中人望之若神仙焉於是四方<lb/>
求請者紛至公亦隨以應之未嘗厭倦惟諸王府以幣<lb/>
交者絶不與通及豪貴人所請多不能副其望曰吾老<lb/>
<pb n="KR4e0179_WYG_036-5b"/>
歸林下聊自適耳豈能供人耳目玩哉蓋如是者三十<lb/>
餘年年九十而卒卒之時方為人書志石未竟乃置筆<lb/>
端坐而逝翛翛若仙去殊無所苦也是嵗爲嘉靖己未<lb/>
二月二十日公配吳夫人先公十八年卒卒之年為嘉<lb/>
靖壬寅八月二十一日得年七十有三公古貎古心言<lb/>
若不出口遇事有不能决者片言悉中肯綮尤精於律<lb/>
例及國朝典故凢時事禮文之有疑者咸以公一言决<lb/>
之初歸時適玉峯朱公希周與公先後歸又同里閈時<lb/>
<pb n="KR4e0179_WYG_036-6a"/>
吳中前軰多已彫謝遂以二公之德望文學並稱者垂<lb/>
三十年公讀書甚精博家藏亦冨惟陽隂方技等書一<lb/>
不經覽溫州公善數學嘗欲授公公謝不能乃曰汝既<lb/>
不能學吾死可焚之及公奔䘮至溫悉取焚去少拙於<lb/>
書遂刻意臨學始亦䂓模宋元之撰既悟筆意遂悉棄<lb/>
去專法晉唐其小楷雖自黄庭樂毅中來而溫純精絶<lb/>
虞禇而下弗論也隸書法鍾繇獨歩一世性喜畫然不<lb/>
肯規規摹擬遇古人妙蹟惟覽觀其意而師心自詣輙<lb/>
<pb n="KR4e0179_WYG_036-6b"/>
神會意解至窮微造妙處天真爛熳不減古人時石田<lb/>
先生沈公周爲公前軰雅重公文行見公所作小幅亦<lb/>
極加歎賞詩兼法唐宋而以溫厚和平爲主或有以格<lb/>
律氣骨爲論者公不爲動爲文醇雅典則其謹嚴處一<lb/>
字不茍故一時文章多以屬公而獨持文柄者垂六十<lb/>
年或有得其書畫不翅拱璧雖尺牘亦輙藏弆為榮海<lb/>
外若日本諸夷亦知寶公之跡然公才名頗爲書畫所<lb/>
掩人知其書畫而不知其詩文知其詩文而不知其經<lb/>
<pb n="KR4e0179_WYG_036-7a"/>
濟之學也公平生雅慕元趙文敏公毎事多師之論者<lb/>
以公博學詩詞文章書畫雖與趙同而出處純正若或<lb/>
過之性鄙塵事家務悉委之吳夫人夫人亦能料理凡<lb/>
兩更三年之䘮及子女婚嫁築室置產毫髪不以干公<lb/>
之慮故公得以專意文學而遂其髙尚之志者夫人實<lb/>
有以助之也公兄䨇湖公徵靜性剛難事公恪守弟道<lb/>
而以正順承之䨇湖瀕渉危難公極力周䕶得不罹禍<lb/>
䨇湖亦遂友愛怡怡之情白首無間公平生最嚴於義<lb/>
<pb n="KR4e0179_WYG_036-7b"/>
利之辨居家三十年凡撫按諸公餽遺悉却不受雖違<lb/>
衆不恤家無餘貲而於故人子弟及貧親戚賙之尤厚<lb/>
與人交垣夷明白始終不異人有過未嘗面加質責然<lb/>
見之者輙惶愧汗下絶口不談道學而謹言潔行未嘗<lb/>
一置身於有過之地蓋公人品既髙而識見之定執守<lb/>
之堅皆非常人可及故雖年登九十名滿天下而始終<lb/>
操履未或少渝豈不爲難哉公恒言人之處世居官惟<lb/>
有出處進退居家惟有孝弟忠信今詳考公之平生真<lb/>
<pb n="KR4e0179_WYG_036-8a"/>
不忝於斯言矣子男三人女二人孫男五人孫女四人<lb/>
曽孫男女各四人𤣥孫男女各二人某等以卒之明年<lb/>
庚午十月廿五日舉公柩權厝于花涇橋之原卜吉乃<lb/>
葬夫葬必有銘凢以狀爲之先然不有所述狀亦無所<lb/>
據也但先君平生懿行甚衆不能一一載載其大者惟<lb/>
先生擇焉仲子嘉謹述<lb/>
　<lb/>
　<lb/>
<pb n="KR4e0179_WYG_036-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甫田集巻三十六<lb/>
</p>
<p>
</p>
  </div>
        </body>
</text>\m</TEI>
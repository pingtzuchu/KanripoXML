<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王右丞集箋注巻六</head> <lb/>
    <p>
<pb n="KR4c0022_WYG_006-1a"/>
欽定四庫全書<lb/>
　王右丞集箋注巻六<lb/>
　　　　　　　　　　　　仁和趙殿成撰<lb/>
　古詩二十六首<lb/>
　　夷門歌<lb/>
七雄雄雌猶未分<hi>七雄唐詩品彚作七國</hi>攻城殺將何紛紛秦兵<lb/>
益圍邯鄲急魏王不救平原君公子爲嬴停駟馬執轡<lb/>
愈恭意愈下亥為屠肆鼓刀人嬴乃夷門抱關者非但<lb/>
<pb n="KR4c0022_WYG_006-1b"/>
慷慨獻竒謀<hi>竒唐詩正音作良</hi>意氣兼將身命酬向風刎頸送<lb/>
公子<hi>頸唐詩正音唐詩品彚俱作頭</hi>七十老翁何所求<lb/>
　夷門<hi>史記魏公子無忌仁而下士士無賢不肖皆謙而禮交之魏有隱士曰侯嬴年七十家貧爲大</hi>
　<hi>梁夷門監者公子從車騎虚左自迎侯生侯生攝弊衣冠直上載公子上坐不讓欲以觀公子公子執轡</hi>
　<hi>愈恭侯生曰臣有客在市屠中願枉車騎過之公子引車入市侯生下見其客朱亥俾倪故立久與其客</hi>
　<hi>語㣲察公子公子顔色愈和侯生乃謝客就車至家公子引侯生坐上坐侯生曰今日嬴之為公子亦足</hi>
　<hi>矣嬴乃夷門抱關者也而公子親枉車騎自迎嬴於衆人廣坐之中不宜有所過今公子故過之然嬴欲</hi>
　<hi>就公子之名故久立公子車騎市中市人皆以嬴為小人而以公子為長者能下士也魏安釐王二十年</hi>
<pb n="KR4c0022_WYG_006-2a"/>
　<hi>秦兵圍邯鄲公子姊為平原君夫人數遺魏王及公子書請救於魏魏王使將軍晉鄙將十萬衆救趙留</hi>
　<hi>軍壁鄴實持兩端以觀望公子數請魏王魏王不聴公子乃請賓客約車騎百餘乗往赴秦軍與趙俱死</hi>
　<hi>行過夷門見侯生侯生曰嬴聞晉鄙之兵符常在王卧内而如姬出入王卧内力能竊之公子誠一開口</hi>
　<hi>請如姬如姬必許諾則得虎符奪晉鄙軍北救趙而西却秦公子從其計請如姬如姬盜晉鄙兵符與公</hi>
　<hi>子侯生曰將在外君令有所不受臣客屠者朱亥可與俱此人力士晉鄙聴大善不聴可使擊之於是公</hi>
　<hi>子請朱亥朱亥曰臣乃市井鼓刀屠者而公子親數存之所以不報謝者以為小禮無所用今公子有急</hi>
　<hi>此乃臣效命之秋也遂與公子俱公子過謝侯生侯生曰臣宜從老不能請數公子行日以至晉鄙軍之</hi>
　<hi>日北向自頸以送公子公子遂行至鄴矯魏王令代晉鄙晉鄙合符疑之欲無聴朱亥袖四十斤鐡椎椎</hi>
<pb n="KR4c0022_WYG_006-2b"/>
　<hi>殺晉鄙遂將晉鄙軍擊秦軍秦軍解去救邯鄲存趙</hi>七雄<hi>張衡東京賦七雄並爭薛綜註七雄謂韓</hi>
　<hi>魏燕趙齊秦楚也</hi>雄雌<hi>東方朔答客難并爲/十二國未有雄雌</hi>意氣<hi>謝承後漢書楊喬曰</hi>
　<hi>侯生為意氣刎頸</hi>七十老翁<hi>晉書段灼傳七十老公復何所求哉</hi>
　<hi>成按夷門抱關屠肆鼓刀㸃化二豪之語對仗天成巳徵墨妙末句復借用段灼理鄧艾語尤見筆精使</hi>
　<hi>事至此未許後人步驟</hi>
　　新秦郡松樹歌<lb/>
青青山上松數里不見今更逢不見君心相憶此心向<lb/>
君君應識爲君顔色髙且閒亭亭迥出浮雲間<lb/>
<pb n="KR4c0022_WYG_006-3a"/>
　新秦郡<hi>唐書地理志關内道有麟州新秦郡開元十二年析勝州之連谷銀城置十四年廢天寳</hi>
　<hi>元年復置</hi>
　　青雀歌<lb/>
青雀翅羽短未能逺食玉山禾猶勝黄雀爭上下唧唧<lb/>
空倉復若何<lb/>
　青雀<hi>爾雅桑扈竊脂郭璞註俗謂之青雀觜曲食肉好盜脂膏因名云</hi>玉山禾<hi>鮑照空城</hi>
　<hi>雀詩誠不及青鳥逺食玉山禾</hi>空倉<hi>庾信詩饑噪空倉雀寒驚懶婦機</hi>
　　同詠　　　　　　　　　　　盧　象<lb/>
<pb n="KR4c0022_WYG_006-3b"/>
　啾啾青雀兒飛來飛去仰天池逍遙飲啄安涯分何<lb/>
　假扶揺九萬爲<lb/>
　扶搖<hi>莊子窮髮之北有冥海者天池也有魚焉其廣數千里未有知其脩者其名爲鯤有鳥焉其名</hi>
　<hi>爲鵬背若太山翼若垂天之雲摶扶搖羊角而上者九萬里絶雲氣負青天然後圖南陸徳明註司馬彪</hi>
　<hi>云上行風謂之扶搖爾雅云扶搖謂之飈郭璞云暴風從下上也</hi>
　　同詠　　　　　　　　　　　王　縉<lb/>
　林間青雀兒來往翩翩繞一枝莫言不解銜環報但<lb/>
　問君恩今若爲<lb/>
<pb n="KR4c0022_WYG_006-4a"/>
　銜環<hi>續齊諧記𢎞農楊寳性慈愛年九嵗至華隂山見一黄雀爲鴟梟所搏墮逐樹下傷瘢甚多宛</hi>
　<hi>轉復為螻蟻所困寳懐之以歸置諸梁上夜聞啼聲甚切親自照視爲蚊所嚙乃移置巾箱中啖以黄花</hi>
　<hi>逮十餘日毛羽成飛翔朝去暮來宿巾箱中如此積年忽與羣雀俱來哀鳴遶堂數日乃去是夕寳三更</hi>
　<hi>讀書有黄衣童子曰我王母使者昔使蓬萊爲鴟梟所搏䝉君之仁愛見救今當受使南海别以四玉環</hi>
　<hi>與之曰令君子孫潔白且從登三公事如此環矣寳之孝大聞天下名位日隆子震震生秉秉生彪四世</hi>
　<hi>三公</hi>
　　同詠　　　　　　　　　　　崔興宗<lb/>
　青扈繞青林翩翾陋體一㣲禽不應常在藩籬下他<lb/>
<pb n="KR4c0022_WYG_006-4b"/>
　日凌雲誰見心<lb/>
　青扈<hi>謝朓詩青扈飛不礙黄口得相窺</hi>翩翾<hi>張華鷦鷯賦育翩翾之陋體兮無𤣥黄以自貴</hi>
　<hi>劉良註翩翾小飛貌</hi>藩籬<hi>張華鷦鷯賦生於蒿萊之間長於藩籬之下</hi>
　　同詠　　　　　　　　　　　裴　迪<lb/>
　動息自適性不曾妄與燕雀羣幸忝鴛鸞早相識何<lb/>
　時提攜致青雲<lb/>
　燕雀羣<hi>史記鳳凰不與燕雀爲羣</hi>
　　隴頭吟<hi>一作邊情</hi>
<pb n="KR4c0022_WYG_006-5a"/>
長城少年游俠客<hi>城顧元緯本河嶽英靈集俱作安</hi>夜上戍樓看太白<lb/>
隴頭明月迥臨關<hi>迥唐詩品彚作尚</hi>隴上行人夜吹笛關西老<lb/>
將不勝愁駐馬聴之雙淚流<hi>淚一作涕</hi>身經大小百餘戰<hi>身唐</hi>
<hi>詩品彚作曾</hi>麾下偏裨萬户侯蘓武纔為典屬國節旄空盡<lb/>
海西頭<hi>空盡一作零落河嶽英靈集作落盡唐詩品彚作空落海西唐文粹作海南</hi>
　隴頭吟<hi>樂府詩集隴頭一曰隴頭水通典曰天水郡有大阪名曰隴坻亦曰隴山即漢隴關也三</hi>
　<hi>秦記曰其阪九回上者七日乃越上有清水四注下所謂隴頭水也</hi>戍樓<hi>庾信詩戍樓侵嶺路山村</hi>
　<hi>落獵圍</hi>太白<hi>晉書太白進退以候兵髙埤遲速靜躁見伏用兵皆象之吉其出西方失行夷狄敗</hi>
<pb n="KR4c0022_WYG_006-5b"/>
　<hi>出東方失行中國敗未盡期日過參天病其對國若經天天下革民更王是謂亂紀人衆流亡</hi>隴關<lb/>
　<hi>章懷太子後漢書註隴關隴山之關也今名大震關在今隴州汧源縣西</hi>關西老將<hi>後漢書關</hi>
　<hi>西出將關東出相</hi>大小戰<hi>袁宏後漢紀漢祖與/項羽戰大小百餘</hi>麾下<hi>史記灌夫馳入</hi>
　<hi>吳軍至吳將麾下正義曰麾謂大將之旗</hi>偏裨<hi>漢書大將軍出必有偏裨所以揚威武叅計策</hi>萬<lb/>
　户侯<hi>漢書文帝曰惜李廣不逢時令當髙祖世萬户侯豈足道哉</hi>蘓武<hi>漢書昭帝紀栘中監</hi>
　<hi>蘓武使匈奴留單于庭十九嵗乃還奉使全節以武為典屬國賜錢百萬如淳註以其久在外國知邊事</hi>
　<hi>故令典主諸屬國師古曰典屬國本秦官漢因之掌歸義蠻夷蘓武本傳匈奴徙武北海上無人處使牧</hi>
　<hi>羝羝乳乃得歸武既至海上廩食不至掘野鼠去草食而食之杖漢節牧羊卧起操持節旄盡落</hi>海<lb/>
<pb n="KR4c0022_WYG_006-6a"/>
　西頭<hi>隋煬帝詩淮南江北海西頭</hi>
　　老將行<lb/>
少年十五二十時步行奪取蕃馬騎<hi>取樂府詩集作得</hi>射殺山<lb/>
中白額虎<hi>山中一作中山一作隂山</hi>肯數鄴下黄鬚兒一身轉戰三<lb/>
千里一劍曾當百萬師漢兵奮迅如霹靂賊騎崩騰畏<lb/>
蒺藜衞青不敗由天幸李廣無功緣數竒自從棄置便<lb/>
衰朽<hi>便凌本作更</hi>世事蹉跎成白首昔時飛箭無全目<hi>箭當作雀</hi>
今日垂楊生左肘路傍時賣故侯瓜門前學種先生栁<lb/>
<pb n="KR4c0022_WYG_006-6b"/>
茫茫古木連窮巷<hi>茫茫顧元緯本凌本文苑英華唐詩品彚俱作蒼茫連一作迷</hi>寥落<lb/>
寒山對虛牖<hi>寥一作遼</hi>誓令疏勒出飛泉不似潁川空使酒<lb/>
賀蘭山下陣如雲羽檄交馳日夕聞節使三河募年少<lb/>
<hi>三劉本顧可久本唐詩品彚俱作山誤</hi>詔書五道出將軍試拂鐵衣如雪<lb/>
色聊持寶劍動星文願得燕弓射大將<hi>大劉本凌本顧可久本唐詩品</hi>
<hi>彚俱作天</hi>恥令越甲鳴吾君<hi>恥唐詩品彚作敢吾君劉本樂府詩集唐詩正音唐詩品彚俱</hi>
<hi>作吴軍誤</hi>莫嫌舊日雲中守猶堪一戰立功勲<hi>立唐詩正音作樹樂府詩</hi>
<hi>集文苑英華作取</hi>
<pb n="KR4c0022_WYG_006-7a"/>
　白額虎<hi>晉書周處謂父老曰今時和嵗豐何苦而不樂耶父老嘆曰三害未除何樂之有處曰何</hi>
　<hi>謂也答曰南山白額猛虎長橋下蛟并子為三矣處乃入山射殺猛虎因投水搏蛟</hi>黄鬚兒<hi>劉孝</hi>
　<hi>標世説註魏略曰任城威王彰字子文太祖卞大后第二子性剛勇而黄鬚北討代郡獨與麾下百餘人</hi>
　<hi>突陣而走太祖聞曰我黄鬚兒可用也</hi>轉戰<hi>轉戰謂相馳逐戰鬬也後漢書踰越險阻轉戰千里</hi>
　賊騎<hi>曹植詩賊騎數遷移</hi>蒺藜<hi>六韜木蒺藜去地二尺五寸百二十具敗步騎要窮寇遮走北</hi>
　<hi>狹路微徑張鐵蒺藜芒髙四寸廣八寸長六尺以上千二百具敗走騎埤雅蒺藜布地蔓生子有三角刺</hi>
　<hi>人狀如菱而小今兵家乃鑄鐵爲之以梗敵路亦呼蒺藜</hi>天幸<hi>漢書霍去病所將常選然亦敢深入</hi>
　<hi>常與壯騎先其大軍亦有天幸未嘗困絶也按天幸乃去病事今指衛青蓋誤用也</hi>數竒<hi>史記李廣</hi>
<pb n="KR4c0022_WYG_006-7b"/>
　<hi>傳元朔六年廣復為後將軍從大將軍軍出定襄擊匈奴諸將多中首虜率以功為侯者而廣軍無功元</hi>
　<hi>狩四年廣從大將軍青擊匈奴青隂受上誡以爲李廣老數竒母令當單于恐不得所欲如淳註數爲匈</hi>
　<hi>奴所敗竒為不偶也索隱曰案服䖍云作事數不偶也宋景文公筆記漢書李廣傳數竒註切爲所角反</hi>
　<hi>故學者皆曰數竒音朔孫宣公奭當世大儒亦從曰數後予得江南本乃所具反由是復觀顔註乃顔破</hi>
　<hi>朔從所具反云世人不之覺齊東野語李廣傳廣數竒母令當單于註竒不偶也言廣命隻不偶也數音</hi>
　<hi>所角切竒居宜切宋景文以爲江南本漢書數乃所具切角字乃具字之誤耳然或以為疑余因考藝文</hi>
　<hi>類聚馮敬通集吾數竒命薄唐文粹徐敬業詩數竒良可嘆王維詩衞青不敗由天幸李廣無功緣數竒</hi>
　<hi>杜甫詩數竒謫關塞道廣存箕潁羅隱詩數竒當自愧時薄欲何干東坡詩數竒逢惡嵗計拙集枯梧觀</hi>
<pb n="KR4c0022_WYG_006-8a"/>
　<hi>其偶對則數爲命數非疏數之數音所具切明矣</hi>全目<hi>鮑照詩驚雀無全目李善註帝王世紀曰</hi>
　<hi>帝羿有窮氏與吴賀北游賀使羿射雀羿曰生之乎殺之乎賀曰射其左目羿引弓射之誤中右目羿抑</hi>
　<hi>首而愧終身不忘故羿之善射至今稱之</hi>左肘<hi>見二巻楊/枝肘註</hi>故侯瓜<hi>史記邵平者故</hi>
　<hi>秦東陵侯秦破爲布衣貧種𤓰於長安城東𤓰美故世俗謂之東陵𤓰</hi>疏勒<hi>後漢書耿恭以疏勒</hi>
　<hi>城旁有澗水可固乃引兵據之匈奴來攻恭於城下擁絶澗水恭於城中穿井十五丈不得水吏士渴乏</hi>
　<hi>笮馬糞汁而飲之恭仰嘆曰聞昔貳師將軍拔佩刀刺山飛泉涌出今漢徳神明豈有窮哉乃整衣服向</hi>
　<hi>井再拜為吏士禱有頃水泉奔出衆皆稱萬嵗乃令吏士揚水以示虜虜出不意以爲神明遂引去</hi>潁<lb/>
　川<hi>史記灌夫爲人剛直使酒家累數千萬食客日數十百人陂池田園宗族賓客爲權利横於潁川師</hi>
<pb n="KR4c0022_WYG_006-8b"/>
　<hi>古曰使酒因酒而使氣也</hi>賀蘭山<hi>元和郡縣志賀蘭山在靈州保靜縣西九十三里山有樹木青</hi>
　<hi>白望如駁馬北人呼駁爲賀蘭其山阿東望雲中形勢相接迤邐向北經靈武縣又西北經保靜西又北</hi>
　<hi>經定逺城西又東北抵河其抵河之處亦名乞伏山在黄河西從首至尾有像月形南北約長五百餘里</hi>
　<hi>直邊城之拒防山之東</hi>羽檄<hi>漢書髙帝紀吾以羽檄徵天下兵未有至者師古註檄者以木簡爲</hi>
　<hi>書長尺二寸用徵召也其有急事則加以鳥羽插之示速疾也魏武奏事云今邊有警輒露檄插羽陸倕</hi>
　<hi>石闕銘羽檄交馳軍書狎至</hi>節使<hi>劉孝威詩邊城多/警急節使滿郊衢</hi>三河<hi>史記貨殖傳昔</hi>
　<hi>唐人都河東殷人都河内周人都河南夫三河在天下之中若鼎足王者所更居也水經注韋昭曰河南</hi>
　<hi>河東河内爲三河也</hi>五道<hi>漢書常惠傳漢大發十五萬騎五將軍分道出匈奴傳遣御史大夫田廣</hi>
<pb n="KR4c0022_WYG_006-9a"/>
　<hi>明爲祁連將軍四萬餘騎出西河度遼將軍范明友三萬餘騎出張掖前將軍韓增三萬餘騎出雲中後</hi>
　<hi>將軍趙充國爲蒲類將軍三萬餘騎出酒泉雲中太守田順爲虎牙將軍三萬餘騎出五原凡五將軍兵</hi>
　<hi>十餘萬騎出塞各二千餘里</hi>星文<hi>見十四巻/七星文注</hi>燕弓<hi>顧可久謂燕弓合作天弓引弧</hi>
　<hi>九星爲天弓爲解天將合作燕將引安祿山反范陽爲解成按列子云紀昌乃以燕角之弧朔蓬之簳射</hi>
　<hi>之左思魏都賦云燕弧盈庫而委勁李周翰註燕弧角弓出幽燕地則燕弓之見稱於世久矣故温飛卿</hi>
　<hi>詩亦有燕弓弦勁霜封瓦之句不得疑其字之誤也天將自當依文苑英華唐文粹樂府詩集本作大將</hi>
　<hi>為是</hi>越甲<hi>説苑越甲至齊雍門子狄請死之齊王曰鼓鐸之聲未聞矢石未交長兵未接子何務死</hi>
　<hi>之爲雍門子狄對曰昔者王田於囿左轂鳴車右請死之王曰子何爲死車右曰爲其鳴吾君也王曰左</hi>
<pb n="KR4c0022_WYG_006-9b"/>
　<hi>轂鳴者工師之罪也子何事之有焉車右曰臣不見工師之乘而見其鳴吾君也遂刎頸而死知有之乎</hi>
　<hi>齊王曰有之雍門子狄曰今越甲至其鳴吾君豈左轂之下哉車右可以死左轂而臣獨不可以死越甲</hi>
　<hi>也遂刎頸而死是日越人引甲而退七十里曰齊王有臣鈞如雍門子狄擬使越社稷不血食遂引甲而</hi>
　<hi>歸齊王葬雍門子狄以上卿之禮</hi>雲中守<hi>漢書馮唐傳上既聞廉頗李牧爲人良説迺拊髀曰</hi>
　<hi>吾獨不得廉頗李牧爲將豈憂匈奴哉唐曰陛下雖有廉頗李牧不能用也上曰公何以言吾不能用頗</hi>
　<hi>牧也唐曰臣竊聞魏尚爲雲中守軍市租盡以給士卒出私養錢五日一殺牛以饗賓客軍吏舍人是以</hi>
　<hi>匈奴逺避不及雲中之塞虜嘗一入尚率車騎擊之所殺甚衆夫士卒盡家人子起田中從軍安知尺籍</hi>
　<hi>符伍終日力戰斬首捕虜上功幕府一言不相應文吏以法繩之其賞不行吏奉法必用愚以為陛下法</hi>
<pb n="KR4c0022_WYG_006-10a"/>
　<hi>太明賞太輕罰太重且雲中守尚坐上功首虜差六級陛下下之吏削其爵罰作之由是言之陛下雖得</hi>
　<hi>李牧不能用也文帝悦是日令馮唐持節赦魏尚復以爲雲中守</hi>
　　燕支行<hi>時年二十一</hi>
漢家天將才且雄<hi>天顧元緯本唐詩品彚俱作大</hi>來時謁帝明光宫<hi>來時</hi>
<hi>一作時來</hi>萬乘親推雙闕下千官出餞五陵東誓辭甲第金<lb/>
門裏身作長城玉塞中衛霍纔堪一騎將<hi>纔凌本作才</hi>朝廷<lb/>
不數貳師功<hi>不唐文粹樂府詩集俱作莫</hi>趙魏燕韓多勁卒關西俠<lb/>
少何咆勃<hi>勃劉本顧可久本唐詩品彚俱作勃非</hi>報讎只是聞嘗膽飲酒<lb/>
<pb n="KR4c0022_WYG_006-10b"/>
不曾妨刮骨畫戟雕戈白日寒連旗大斾黄塵没疊鼓<lb/>
遙翻瀚海波鳴笳亂動天山月<hi>天樂府詩集作關</hi>麒麟錦帯佩<lb/>
吳鉤颯踏青驪躍紫騮拔劍已斷天驕臂歸鞍共飲月<lb/>
支頭漢兵大呼一當百賊騎相看哭且愁教戰須令赴<lb/>
湯火<hi>須顧元緯本凌本俱作雖</hi>終知上將先伐謀<hi>先伐謀唐文粹樂府詩集俱作伐謀</hi>
<hi>猷</hi>
　燕支<hi>史記漢使驃騎將軍去病將萬騎出隴西過焉支山千餘里擊匈奴得胡首虜騎萬八千餘級</hi>
　<hi>元和郡縣志焉支山一名删丹山在甘州删丹縣南五十里東西百餘里南北二十里水草荗美與祁連</hi>
<pb n="KR4c0022_WYG_006-11a"/>
　<hi>同匈奴失祁連焉支二山乃歌曰亡我祁連山使我六畜不蕃息失我焉支山使我婦女無顔色楊炎燕</hi>
　<hi>支山神寧濟公祠堂碑西北之巨鎮曰燕支本匈奴王庭昔漢武納渾邪開右地置武威張掖而山界二</hi>
　<hi>郡之間連峰委㑹雲蔚黛起積髙之勢四向千里</hi>親推<hi>史記上古王者之遣將也跪而推轂曰閫</hi>
　<hi>以内者寡人制之閫以外者將軍制之</hi>雙闕<hi>爾雅觀謂之闕郭璞註宫門雙闕邢昺疏周禮太宰</hi>
　<hi>正月之吉縣治象之法於象魏使萬民觀治象鄭衆云象魏闕也劉熈釋名云闕在門兩旁中央闕然爲</hi>
　<hi>道也白虎通云闕是闕疑義又相兼然則其上縣法象其狀巍巍然髙大謂之象魏使人觀之謂之觀也</hi>
　<hi>是觀與象魏闕一物而三名也以門之兩旁相對爲雙故名雙闕雍錄闕之得名也以其立土為髙夾峙</hi>
　<hi>宫門兩旁而中間闕然也周官象魏春秋兩觀皆其物矣秦始皇表南山爲闕取峰巒凹處名之爲闕也</hi>
<pb n="KR4c0022_WYG_006-11b"/>
　<hi>東晉寓金陵或欲造闕王導指牛首山曰此天闕也則闕之爲制可想矣</hi>千官<hi>荀子古者天子千官</hi>
　<hi>諸侯百官</hi>五陵<hi>班固西都賦南望杜霸北眺五陵按李善劉良注宣帝之杜陵文帝之霸陵此二陵</hi>
　<hi>皆在南髙帝之長陵惠帝之安陵景帝之陽陵武帝之茂陵昭帝之平陵此五陵皆在北</hi>辭甲第<lb/>
　<hi>漢書霍去病傳上為治第令視之對曰匈奴不滅無以家為也霍光傳賜甲第一區陸機詩甲第崇髙闥</hi>
　<hi>李善註漢書音義曰有甲乙次第故曰甲第李周翰註甲第第一宅也</hi>玉塞<hi>晉書載記控絃玉塞</hi>
　<hi>躍馬金山</hi>衞霍<hi>漢書遣大將軍衛青霍去病攻祁連絶大漠窮追單于斬首十餘萬級</hi>貳師<lb/>
　<hi>史記拜李廣利爲貳師將軍發屬國六千騎及郡國惡少年數萬人以往伐宛期至貳師城取善馬故號</hi>
　<hi>貳師將軍</hi>勁卒<hi>晉書謝萬傳/諸將皆勁卒</hi>咆勃<hi>潘岳西征賦出申威於河外何猛氣之咆勃李</hi>
<pb n="KR4c0022_WYG_006-12a"/>
　<hi>善注咆勃怒貌也</hi>嘗膽<hi>史記越王句踐反國乃苦身焦思置膽於坐坐卧即仰膽飲食亦嘗膽也</hi>
　<hi>曰女忘㑹稽之恥邪</hi>刮骨<hi>三國志闗侯嘗為流矢所中貫其左臂後瘡雖愈每至隂雨骨嘗疼痛醫</hi>
　<hi>曰矢鏃有毒毒入骨當破臂作創刮骨去毒然後此患乃除耳侯便伸臂令醫劈之時侯適請諸將飲食</hi>
　<hi>相對臂血流離盈於盤器而侯割炙飲酒言笑自若</hi>畫㦸<hi>韻會説文戈平頭㦸也從弋一横之象形</hi>
　<hi>也徐曰謂㦸小支上向則為㦸平之則為戈一曰㦸偏距為戈增韻雙枝為㦸單枝為戈</hi>雕戈<hi>國語</hi>
　<hi>穆公衡雕戈出見使者韋昭註雕鏤也</hi>大斾<hi>左傳亡大斾之左旃杜預註大斾旗名</hi>疊鼓<lb/>
　<hi>謝朓詩壘鼓送華輈李善註小擊鼓謂之疊張銑註疊鼓其聲重疊也</hi>瀚海<hi>史記禪姑衍臨瀚海</hi>
　<hi>而還如淳註瀚海北海名正義曰按瀚海自一大海名羣鳥解羽伏乳於此因名也</hi>鳴笳<hi>魏文帝與</hi>
<pb n="KR4c0022_WYG_006-12b"/>
　<hi>吴質書從者鳴笳以啓路謝靈運詩鳴笳發春渚税鑾登山椒李周翰註笳簫也</hi>天山<hi>史記正義</hi>
　<hi>天山一名白山今名折漫羅山在伊吾縣北百二十里史記索隱祁連山西河舊事云山在張掖酒泉二</hi>
　<hi>界上東西二百餘里南北百里有松柏五木美水草冬温夏凉宜畜牧養一名天山亦曰白山也晉灼漢</hi>
　<hi>書註天山在西域近蒲類國去長安八千餘里北邊備對天山即祁連山也又名時漫羅山又名祁漫羅</hi>
　<hi>山蓋蕃語謂爲祁連也時漫羅也祁漫羅也皆天也通典元和志于張掖縣既著祁連山矣而伊西庭三</hi>
　<hi>州皆有此山則是自甘肅張掖而西至於庭州相去三千五六百里而天山皆能周徧其地此山亦廣長</hi>
　<hi>矣</hi>吳鉤<hi>鮑照詩錦帶佩吳鉤李周翰註吳鉤鉤類頭少曲吳越春秋闔閭命於國中作金鉤令曰</hi>
　<hi>能為善鉤者賞之百金吳作鉤者甚衆而有人貪王之重賞也殺其二子以血釁金遂成二鉤獻於闔閭</hi>
<pb n="KR4c0022_WYG_006-13a"/>
　<hi>詣宫門而求賞王曰為鉤者衆而子獨求賞何以異於衆夫子之鉤乎作鉤者曰吾之作鉤也貪而殺二</hi>
　<hi>子釁成二鉤王乃舉衆鉤以示之何者是也王鉤甚多形體相類不知其所在於是鉤師向鉤而呼二子</hi>
　<hi>之名吴鴻扈稽我在於此王不知汝之神也聲絶於口兩鉤俱飛著父之胷吳王大驚曰嗟乎寡人誠負</hi>
　<hi>於子乃賞百金</hi>青驪<hi>爾雅釋畜云青驪駽邢昺疏舍人曰青驪馬今名駽馬也孫炎曰色青黒之間</hi>
　<hi>青毛黑毛相雜者名駽今之鐵驄也</hi>紫騮<hi>赤色馬唐人謂之紫/騮後人改呼棗騮</hi>天驕<hi>漢書</hi>
　<hi>胡者天之驕子也</hi>斷臂<hi>漢書孝武之世圖制匈奴患其兼從西域結黨南羌乃表河曲列四郡開</hi>
　<hi>玉門通西域以斷匈奴右臂</hi>月支頭<hi>史記匈奴破月支/王以其頭爲飲器</hi>一當百<hi>後漢</hi>
　<hi>書光武帝紀諸將既經累捷膽氣益壯無不一當百</hi>赴湯火<hi>漢書鼂錯傳故能使其衆䝉矢石赴</hi>
<pb n="KR4c0022_WYG_006-13b"/>
　<hi>湯火視死如生</hi>上將<hi>淮南子故上將之用兵也上得天道下得地利中得人心乃行之以機發之以</hi>
　<hi>勢是以無破軍敗兵</hi>伐謀<hi>孫子上兵伐謀其次伐交其次伐兵其下攻城</hi>
　　桃源行<hi>時年十九</hi>
漁舟逐水愛山春兩岸桃花夾去津<hi>去唐文粹方輿勝覽樂府詩集俱作</hi>
<hi>古</hi>坐看紅樹不知逺行盡青溪不見人<hi>不見文苑英華唐文粹方輿勝</hi>
<hi>覽樂府詩集俱作忽值</hi>山口潛行始隈隩山開曠望旋平陸遙看<lb/>
一處攢雲樹近入千家散花竹<hi>方輿勝覽作近入千花映烟竹</hi>樵客初<lb/>
傳漢姓名居人未改秦衣服居人共住武陵源還從物<lb/>
<pb n="KR4c0022_WYG_006-14a"/>
外起田園月明松下房櫳靜日出雲中雞犬喧驚聞俗<lb/>
客爭來集<hi>驚文苑英華作忽</hi>競引還家問都邑<hi>都唐詩正音作鄉</hi>平明<lb/>
閭巷掃花開薄暮漁樵乗水入初因避地去人間更聞<lb/>
成仙遂不還<hi>更聞劉本顧可久本樂府詩集唐詩品彚俱作更問文苑英華唐文粹方輿勝覽俱</hi>
<hi>作及至遂文苑英華唐文粹方輿勝覽俱作去</hi>峽裏誰知有人事世中遙望空<lb/>
雲山<hi>中劉本顧可久本俱作上</hi>不疑靈境難聞見塵心未盡思鄉縣<lb/>
出洞無論隔山水辭家終擬長游衍自謂經過舊不迷<lb/>
安知峰壑今來變<hi>峰文苑英華作岑</hi>當時只記入山深青溪幾<lb/>
<pb n="KR4c0022_WYG_006-14b"/>
度到雲林<hi>度一作曲</hi>春來徧是桃花水不辨仙源何處尋<lb/>
　隈隩<hi>玉篇隈水曲也隩水涯也</hi>房櫳<hi>班婕妤賦房櫳虛兮風泠泠師古註櫳疏檻也左思吳都</hi>
　<hi>賦房櫳對櫎連閣相經李善註説文曰櫳房室之疏也</hi>平明<hi>楚辭平明發兮蒼梧</hi>桃花水<lb/>
　<hi>漢書來春桃花水盛師古註月令仲春之月始雨水桃始花蓋桃方花時既有雨水川谷氷泮衆流猥集</hi>
　<hi>波瀾甚長故謂之桃花水耳而韓詩傳云三月桃花水</hi>
　<hi>東坡謂世傳桃源事多過其實考淵明所記止言先世避秦亂來此則漁人所見似是其子孫非秦人不</hi>
　<hi>死者也又云殺雞作食豈有仙而殺者乎舊説南陽有菊水水甘而芳民居三十餘家飲其水皆夀或至</hi>
　<hi>百二三十嵗蜀青城山老人村有見五世孫者道極險逺生不識鹽醯而溪中多枸杞根如龍蛇飲其水</hi>
<pb n="KR4c0022_WYG_006-15a"/>
　<hi>故夀近嵗道稍通漸能致五味而夀亦益衰桃源蓋此比也歟使武陵太守得而至焉則已化爲爭奪之</hi>
　<hi>場久矣嘗意天壤之間若此者甚衆不獨桃源其説甚正乃後之詩人文士往往以爲神蹤仙境如韓退</hi>
　<hi>之詩云神仙有無何渺茫桃源之説尤荒唐劉禹錫云仙家一出尋無蹤至今流水山重重皆失之矣右</hi>
　<hi>丞此詩亦未能免俗</hi>
　　洛陽女兒行<hi>時年十六一作十八</hi>
洛陽女兒對門居纔可顔容十五餘良人玉勒乘驄馬<lb/>
侍女金盤膾鯉魚畫閣珠樓盡相望紅桃緑栁垂簷向<lb/>
羅帷送上七香車寳扇迎歸九華帳狂夫富貴在青春<lb/>
<pb n="KR4c0022_WYG_006-15b"/>
意氣驕奢劇季倫自憐碧玉親教舞不惜珊瑚持與人<lb/>
春牕曙滅九微火九微片片飛花璅戲罷曽無理曲時<lb/>
妝成祗是薰香坐城中相識盡繁華日夜經過趙李家<lb/>
誰憐越女顔如玉貧賤江頭自浣紗<lb/>
　洛陽女兒<hi>梁武帝河中之水歌河中之水向東流洛陽女兒名莫愁</hi>對門居<hi>梁武帝樂</hi>
　<hi>府誰家女兒對門居</hi>玉勒<hi>庾信華林園馬射賦控玉/勒而搖星跨金鞍而動月</hi>金盤<hi>陌上桑古</hi>
　<hi>辭就我求珍肴金盤膾鯉魚</hi>七香車<hi>梁簡文帝烏棲曲/青牛丹轂七香車</hi>九華帳<hi>鮑照</hi>
　<hi>行路難七綵芙蓉之羽帳九華蒲桃之錦衾九華疑是古時花式之名</hi>季倫<hi>晉書石崇字季倫財</hi>
<pb n="KR4c0022_WYG_006-16a"/>
　<hi>産豐積室宇宏麗後房百數皆曳紈繡珥金翠絲竹盡當時之選庖膳窮水陸之珍與貴戚王愷羊琇之</hi>
　<hi>徒以奢靡相尚愷以<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>澳釜崇以蠟代薪愷作紫絲布步障四十里崇作錦步障五十里以敵之崇塗屋</hi>
　<hi>以椒愷用赤石脂崇愷爭豪如此武帝每助愷嘗以珊瑚樹賜之髙三尺許枝柯扶踈世所罕比愷以示</hi>
　<hi>崇崇便以鐡如意擊之應手而碎愷既惋惜又以爲嫉已之寳聲色方厲崇曰不足多恨今還卿乃命左</hi>
　<hi>右悉取珊瑚樹有髙三四尺者六七株條榦絶俗光彩耀日如愷比者甚衆愷怳然自失矣</hi>碧玉<lb/>
　<hi>梁元帝詩碧玉小家女來嫁汝南王</hi>九㣲火<hi>何遜詩月映九㣲/火風吹百和香</hi>理曲<hi>古詩</hi>
　<hi>當户理清曲徐陵玉臺新詠序五日猶賖誰能理曲</hi>趙李<hi>阮籍詩西游咸陽中趙李相經過顔延年</hi>
　<hi>註趙漢成帝趙后飛燕也李漢武帝李夫人也並以善歌妙舞幸於二帝成按漢書谷永傳云成帝數為</hi>
<pb n="KR4c0022_WYG_006-16b"/>
　<hi>㣲行多近幸小臣趙李從㣲賤專寵皆皇太后與諸舅夙夜所常憂此指趙飛燕李平二女寵而言也又</hi>
　<hi>敘傳云會許皇后廢班婕妤供養東宫進侍者李平爲婕妤而趙飛燕爲皇后自大將軍薨後富平定陵</hi>
　<hi>侯張放淳于長等始愛幸出為㣲行行則同輿執轡入侍禁中設宴飲之㑹及趙李諸侍中皆飲滿舉白</hi>
　<hi>談笑大噱此則指趙李二家之戚屬言也籍所引正借用為貴戚事而顔延年以趙飛燕李夫人當之誤</hi>
　<hi>矣劉孟㑹則以為當時實有此人不必求其誰何更屬臆見楊用修誤讀小臣趙李為句又改易專字作</hi>
　<hi>尊字以為即成帝嘗與㣲行者亦失之</hi>顔如玉<hi>古詩燕趙多佳人美者顔如玉</hi>
　　黄雀癡<lb/>
黄雀癡黄雀癡謂言青鷇是我兒一一口銜食養得成<lb/>
<pb n="KR4c0022_WYG_006-17a"/>
毛衣到大啁啾解游颺各自東西南北飛薄暮空巢上<lb/>
羈雌獨自歸鳳凰九雛亦如此慎莫愁思憔悴損容輝<lb/>
　鷇<hi>邢昺爾雅疏鳥子生須母哺而食名鷇謂燕雀之屬也史記趙武靈王探雀鷇而食之是也鳥生子</hi>
　<hi>而能自噣食者名雛謂雞雉之屬也禮記内則云雛尾不盈握弗食是也</hi>羈雌<hi>枚乘七發朝則鸝黄</hi>
　<hi>鳱鴠鳴焉暮則羈雌迷鳥宿焉吕延濟註羈雌孤鳥也</hi>九雛<hi>古隴西行鳳凰鳴啾啾一母將九雛</hi>
　　榆林郡歌<lb/>
山頭松柏林山下泉聲傷客心千里萬里春草色黄河<lb/>
東流流不息黄龍戍上游俠兒愁逢漢使不相識<lb/>
<pb n="KR4c0022_WYG_006-17b"/>
　榆林郡<hi>唐書地理志闗内道有勝州榆林郡</hi>黄河<hi>通典榆林郡北至黄河五里</hi>黄龍<lb/>
　戍<hi>梁元帝詩黄龍戍北花如錦𤣥兔城前月似霜蕭子顯詩遙看白馬津上吏傳道黄龍征戍兒宋書</hi>
　<hi>馮跋自號燕王以其治黄龍城故謂之黄龍國</hi>游俠兒<hi>曹植詩借問誰家子幽并㳺俠兒</hi>
　　問寇校書雙溪<lb/>
君家少室西爲復少室東别來㡬日今春風新買雙溪<lb/>
定何似餘生欲寄白雲中<hi>似凌本作事</hi>
　校書<hi>按唐書百官志𢎞文館有校書郎二人集賢殿書院有校書四人秘書省有校書郎十人著作</hi>
　<hi>局有校書郎二人崇文館有校書郎二人司經局有校書四人俱九品官</hi>少室<hi>元和郡縣志少室山</hi>
<pb n="KR4c0022_WYG_006-18a"/>
　<hi>在河南府告成縣西北五十里登封縣西十里髙十六里周迴三十里</hi>
　　寄崇梵僧<lb/>
崇梵僧崇梵僧秋歸覆釜春不還落花啼鳥紛紛亂澗<lb/>
户山牕寂寂閒峽裏誰知有人事郡中遙望空雲山<lb/>
　崇梵僧<hi>江鄰㡬雜志王右丞濟州詩云汶陽歸客司馬君實云其地則唐濟鄆州今易地矣又崇</hi>
　<hi>梵僧詩初謂是僧名乃寺名近東阿覆釡村</hi>澗户<hi>北山移文澗户摧絶無與歸</hi>
　　同崔傅答賢弟<lb/>
洛陽才子姑蘓客桂苑殊非故鄉陌<hi>桂苑凌本作杜苑劉本顧可久本唐</hi>
<pb n="KR4c0022_WYG_006-18b"/>
<hi>詩品彚俱作杜宛唐詩正音作桂宛俱非故唐詩正音作舊</hi>九江楓樹㡬回青一片<lb/>
揚州五湖白揚州時有下江兵蘭陵鎮前吹笛聲夜火<lb/>
人歸富春郭秋風鶴淚石頭城周郎陸弟爲儔侣對舞<lb/>
前溪歌白苧曲機書留小史家<hi>史唐詩品彚作吏</hi>草堂碁賭山<lb/>
隂墅衣冠若話外臺臣先數夫君席上珍更聞臺閣求<lb/>
三語遙想風流第一人<lb/>
　洛陽才子<hi>潘岳西征賦賈生洛陽之才子</hi>姑蘓<hi>太平寰宇記隋平陳改呉州為蘓州蓋因</hi>
　<hi>州西有姑蘓山以為名姑蘓山一名姑胥山在吴縣西三十五里連横山之北越絶書云吴地胥門外有</hi>
<pb n="KR4c0022_WYG_006-19a"/>
　<hi>九曲路闔廬造以游姑胥之臺以望湖中闚百姓淮南子亦謂之姑余</hi>桂苑<hi>太平寰宇記桂林苑</hi>
　<hi>吴立在昇州上元縣北四十里落星山之陽吳都賦云數軍實於桂林之苑即此也</hi>故鄉陌<hi>謝朓</hi>
　<hi>詩嘆息東流水如何故鄉陌</hi>九江<hi>尚書荆州九江孔殷孔安國傳云江於此州界分爲九道孔頴</hi>
　<hi>達正義云傳以江是此水大名九江謂大江分而為九猶大河分為九河故言江於此州之界分爲九道</hi>
　<hi>鄭云殷猶多也九江從山溪所出其孔衆多地理志九江在今廬江潯陽縣南皆東合於大江如鄭此義</hi>
　<hi>九江各自别源其源非大江也下流合於大江耳然則江以南水無大小俗人皆呼為江或從江分出或</hi>
　<hi>從外合來故孔鄭各為别解應劭註地理志云江自潯陽分為九道符於孔説陸徳明經典釋文九江潯</hi>
　<hi>陽地記云一曰烏白江二曰蚌江三曰烏江四曰嘉靡江五曰畎江六曰源江七曰廩江八曰提江九曰</hi>
<pb n="KR4c0022_WYG_006-19b"/>
　<hi>箘江張須元緣江圖云一曰三里江二曰五州江三曰嘉靡江四曰烏土江五曰白蚌江六曰白烏江七</hi>
　<hi>曰箘江八曰沙提江九曰廩江參差隨水長短或百里或五十里始於鄂陵終於江口㑹於桑落洲太康</hi>
　<hi>地記曰九江劉歆以為湖漢九水入彭蠡澤也方輿勝覽晁氏志太湖一湖而名曰五湖昭餘祁一澤而</hi>
　<hi>名曰九澤九江一水而名曰九江</hi>五湖<hi>水經注江南東注於具區謂之五湖口五湖謂長塘湖太</hi>
　<hi>湖射貴湖上湖滆湖也郭景純江賦曰注五湖以漫漭蓋言江水經緯五湖而包注太湖也是以左丘明</hi>
　<hi>述國語曰越伐吴而戰於五湖是也又范蠡滅呉返至五湖而辭越斯乃太湖之攝通稱也虞翻曰是湖</hi>
　<hi>有五道故曰五湖韋昭曰五湖今太湖也尚書謂之震澤爾雅以為具區方圓五百里初學記周官揚州</hi>
　<hi>其浸五湖按張勃吴錄五湖者太湖之别名以其周行五百里故以五湖爲名或說以太湖射貴湖上湖</hi>
<pb n="KR4c0022_WYG_006-20a"/>
　<hi>洮湖滆湖爲五湖按國語吴越戰於五湖直在笠澤一湖中戰耳則知或説非也史記正義五湖者菱湖</hi>
　<hi>游湖莫湖貢湖咠湖皆太湖東岸五灣為五湖蓋古十時應别今並相連一統志太湖在蘓州府城西南五</hi>
　<hi>里禹貢謂之震澤周官爾雅謂之具區史記國語謂之五湖圖經以貢湖游湖胥湖梅梁湖金鼎湖為五</hi>
　<hi>魏韋昭以胥湖蠡湖洮湖滆湖與太湖為五吴虞翻云水通五道謂之五湖其地跨蘓常嘉湖四府界</hi>
　下江兵<hi>漢書是時南郡張霸江夏羊牧王匡等起雲杜綠林號曰下江兵衆皆萬餘人</hi>蘭陵<lb/>
　鎮<hi>一統志蘭陵城在常州府城北八十里萬嵗鎮西南</hi>富春郭<hi>漢書地理志㑹稽郡有富春縣</hi>
　<hi>水經註浙江又東北入富陽縣故富春也晉后名春改曰富陽也謝靈運詩宵濟魚浦潭旦及富春郭</hi>
　石頭城<hi>丹陽記石頭城吴時悉土塢義熙初始加磚累甓因山以爲城因江以爲池地形險固尤</hi>
<pb n="KR4c0022_WYG_006-20b"/>
　<hi>有竒勢亦謂之石首城也伏韜北征記石頭城建康西界臨江城也元和郡縣志石頭城在上元縣西四</hi>
　<hi>里即楚之金陵城也吴改為石頭城建安十六年吴大帝修築以置財寳軍器有戍吴都賦云戎車盈於</hi>
　<hi>石城是也諸葛云鍾山龍盤石城虎踞言其形之險固也太平寰宇記石頭城楚威王滅越置金陵邑即</hi>
　<hi>此城也後漢建安十七年吴大帝乃加修理改名石頭城用貯軍糧器械諸葛亮曾使建業謂大帝曰鍾</hi>
　<hi>山龍盤石城虎踞即此也</hi>周郎<hi>吴志周瑜時年二十/四吳中皆呼爲周郎</hi>陸弟<hi>陸弟謂陸機之</hi>
　<hi>弟陸雲</hi>前溪<hi>樂府古題要解前溪歌晉車/騎將軍沈珫所造舞曲也</hi>白紵<hi>晉書白紵舞按</hi>
　<hi>舞辭有巾袍之言紵本吴地所出宜是吴舞也晉俳歌又云皎皎白紵節節爲雙吴音呼緒爲紵疑白紵</hi>
　<hi>即白緒也</hi>曲几<hi>晉書王羲之嘗詣門生家見棐几滑淨因書之真草相半後爲其父誤刮去之門生</hi>
<pb n="KR4c0022_WYG_006-21a"/>
　<hi>驚懊者累日</hi>賭墅<hi>晉書謝安命駕出游山墅親/朋畢集方與𤣥圍碁賭别墅</hi>外臺<hi>漢官儀尚</hi>
　<hi>書爲中臺御史爲憲臺謁者爲外臺裴松之三國志註蘭臺爲外臺祕書為内閣杜氏通典或謂州府爲</hi>
　<hi>外臺</hi>夫君<hi>楚辭思夫/君兮太息</hi>席上珍<hi>禮記儒有席上/之珍以待聘</hi>臺閣<hi>後漢書仲</hi>
　<hi>長統傳雖置三公事歸臺閣章懐太子註臺閣謂尚書也</hi>三語<hi>晉書阮瞻見司徒王戎戎問曰聖人</hi>
　<hi>貴名教老莊明自然其旨同異瞻曰將無同戎咨嗟良久即命辟之時人謂之三語椽</hi>第一人<lb/>
　<hi>南史謝琨風華為江左第一</hi>
　　同比部楊員外十五夜游有懐靜者季<lb/>
承明少休沐<hi>明顧元緯本作恩誤</hi>建禮省文書夜漏行人息歸鞍<lb/>
<pb n="KR4c0022_WYG_006-21b"/>
落日餘豈知三五夕<hi>豈顧元緯本凌本俱作懸</hi>萬户千門闢夜出曙<lb/>
翻歸傾城滿南陌陌頭馳騁盡繁華王孫公子五侯家<lb/>
由來月明如白日共道春燈勝百花聊看侍中干寳騎<lb/>
强識小婦七香車香車寳馬共喧闐箇裏多情俠少年<lb/>
競向長楊栁市北肯過精舍竹林前獨有仙郎心寂寞<lb/>
却將宴坐為行樂倘覓忘懐共往來<hi>覔顧元緯本凌本俱作覺</hi>幸霑<lb/>
同舍甘藜藿<lb/>
　比部<hi>唐六典刑部有比部員外郎一人從六品上</hi>建禮<hi>宋書漢尚書寺居建禮門内漢官儀</hi>
<pb n="KR4c0022_WYG_006-22a"/>
　<hi>尚書郎主作文書起草晝夜更直五日于建禮門内</hi>三五夕<hi>謝靈運詩期在三五夕李善註三五</hi>
　<hi>謂十五日也</hi>五侯<hi>漢書元后傳河平二年上悉封舅譚爲平阿侯商成都侯立紅陽侯根曲陽候</hi>
　<hi>逢時髙平侯五人同日封故世謂之五侯</hi>侍中<hi>史記留侯子張辟疆爲侍中應劭曰入侍天子故曰</hi>
　<hi>侍中後漢書侍中比二千石無員常侍左右贊導衆事顧問應對唐書百官志門下省有侍中二人正二</hi>
　<hi>品此詩所謂侍中者乃天子近臣猶史記所謂侍中非唐時門下省之侍中也</hi>寶騎<hi>駱賔王詩寳騎</hi>
　<hi>連花鐡作錢香輪騖水珠為網</hi>長楊<hi>三輔黄圖長楊宫在今盭厔縣東南三十里本秦舊宫至漢修</hi>
　<hi>飾之以備行幸宫中有垂楊數畝因為宫名</hi>栁市<hi>漢書萬章字子夏長安人也長安熾盛街閭各</hi>
　<hi>有豪俠章在城西栁市師古曰漢宫闕疏云細栁倉有栁市</hi>精舍<hi>成按精舍本為講讀之地後漢</hi>
<pb n="KR4c0022_WYG_006-22b"/>
　<hi>書劉淑傳遂隱居立精舍講授諸生常數百人檀敷傳立精舍教授遠方至者常數百人包咸傳因住東</hi>
　<hi>海立精舍講授李充傳立精舍講授裴松之三國志註魏武故事曰于譙東五十里築精舍欲秋夏讀書</hi>
　<hi>冬春射獵又江表傳曰時有道士琅邪于吉先寓居東方往來吴㑹立精舍燒香讀道書李善文選註精</hi>
　<hi>舍今讀書齋是也自晉孝武帝太元六年初奉佛法立精舍於殿内引諸沙門居之因此世俗謂佛寺為</hi>
　<hi>精舍翻譯名義或名僧坊者别屋謂之坊也或名精舍者釋迦譜云息心所栖故曰精舍靈裕寺誥曰非</hi>
　<hi>麄暴者所居故云精舍藝文類集云非由其舍精妙良由精練行者所居也涅槃經今在此間王舍大城</hi>
　<hi>住迦蘭佗竹林精舍宋書戴顒傳黄鵠山北有竹林精舍林澗甚美顒憩於此澗</hi>宴坐<hi>維摩詰經</hi>
　<hi>舍利弗白佛言憶念我昔曽於林中宴坐樹下釋氏要覽宴坐又作燕坐宴安也安息貌也</hi>行樂<lb/>
<pb n="KR4c0022_WYG_006-23a"/>
　<hi>漢書人生行樂耳</hi>同舍<hi>漢書直不疑爲郎其同舍有/告歸誤將持其同舍郎金去</hi>藜藿<hi>史記</hi>
　<hi>糲梁之食藜藿之羮正義曰藜似藿而表赤藿豆葉也</hi>
　　故人張諲工詩善易卜兼能丹青草隷頃以詩見<lb/>
　　贈聊獲酬之<hi>酬唐詩正音作答</hi>
不逐城東游俠兒隱囊紗帽坐彈碁蜀中夫子時開卦<lb/>
洛下書生解詠詩<hi>書一作諸</hi>藥欄花徑衡門裏時復據梧聊<lb/>
隱几屏風誤㸃惑孫郎團扇草書輕内史<hi>輕凌本作驚</hi>故園<lb/>
髙枕度三春永日垂帷絶四隣自想蔡邕今已老<hi>想文苑英</hi>
<pb n="KR4c0022_WYG_006-23b"/>
<hi>華作惜</hi>更將書籍與何人<lb/>
　張諲<hi>張彦遠名畫記張諲官至刑部員外郎明易象善草隷工丹青與王維李頎等為詩酒丹青之</hi>
　<hi>友尤善畫山水王維答詩曰屏風誤㸃惑孫郎團扇草書輕内史李頎詩曰小王破體閒文䇿落日梨花</hi>
　<hi>照空壁詩堪記室妒風流畫與將軍作勁敵</hi>隱囊<hi>顔氏家訓梁朝全盛之時貴游子弟無不熏衣</hi>
　<hi>剃面敷粉施朱駕長簷車跟髙齒屐坐碁子方褥馮班絲隱囊</hi>紗帽<hi>中華古今註武徳九年十一月</hi>
　<hi>太宗詔曰自今以後天子服烏紗帽百官士庶皆同服之</hi>彈碁<hi>西京雜記成帝好蹴踘羣臣以蹴踘</hi>
　<hi>爲勞體非至尊所冝帝曰朕好之可擇似而不勞者奏之家君作彈碁以獻帝大悦後漢書梁冀能挽滿</hi>
　<hi>彈碁章懐太子註藝經曰彈碁兩人對局白黒碁各六枚先列碁相當更相彈也其局以石為之夢溪筆</hi>
<pb n="KR4c0022_WYG_006-24a"/>
　<hi>談西京雜記云漢成帝好蹴踘羣臣以蹴踘為勞求相類而不勞者遂爲彈碁之戲子觀彈碁絶不類蹴</hi>
　<hi>踘頗與擊踘相近疑是傳寫誤耳唐薛嵩好蹴踘劉綱勸止之曰爲樂甚衆何必乗危邀頃刻之歡此亦</hi>
　<hi>擊踘唐書誤述爲蹴踘彈碁今人罕為之有譜一巻蓋唐人所爲碁局方二尺中心髙如覆盂其巔爲小</hi>
　<hi>壺四角㣲隆起今大名開元寺佛殿上有一石局亦唐時物也李商隱詩曰玉作彈碁局中心最不平謂</hi>
　<hi>其中髙也白樂天詩曰彈碁局上事最妙是長斜長斜謂抹角斜彈一發過半局今譜中具有此法栁子</hi>
　<hi>厚敘碁用二十四碁者即此戲也漢書註云兩人對局黑白子各六枚與子厚所記小異</hi>蜀中夫<lb/>
　子<hi>髙士傳嚴遵字君平蜀人也隱居不仕嘗賣卜於成都市日得百錢以自給卜訖則閑肆下簾以著</hi>
　<hi>書爲事鮑照詩君平因世閒得還守寂寞閉簾註道徳開卦述天爵</hi>洛下書生<hi>晉書謝安能為</hi>
<pb n="KR4c0022_WYG_006-24b"/>
　<hi>洛下書生詠有鼻疾故其音濁名流愛其詠而弗能及或手掩鼻以效之世説人問顧長康何以不作洛</hi>
　<hi>生詠答曰何至作老婢聲劉孝標註洛下書生詠音重濁故云老婢聲</hi>藥欄<hi>李濟翁資暇錄今園</hi>
　<hi>庭中藥欄欄即藥藥即欄猶言圍援非花藥之欄也有不悟者以爲藤架疏圃可作切對是不知其由来</hi>
　<hi>矣按漢宣帝詔曰池藥未御幸者假與貧民蘓林註云以竹繩連綿爲禁藥使人不得往來爾漢書闌入</hi>
　<hi>宫禁字多作草下闌則藥欄作藥蘭尤分明易悟也成考宣帝紀乃是池篽非池藥不得據此爲証梁庾</hi>
　<hi>肩吾詩向嶺分花徑隨階轉藥欄以花徑對藥欄其義顯然又唐岑參詩亦有澗水吞樵路山花醉藥欄</hi>
　<hi>之句與庾義不相逺正不必過爲創異之解也</hi>據梧<hi>莊子倚樹而吟據槁梧而瞑郭象註行則倚樹</hi>
　<hi>而吟坐則據梧而睡</hi>隱几<hi>莊子南郭子綦隱几而/坐陸徳明註隱憑也</hi>誤㸃<hi>歴代名畫記曹</hi>
<pb n="KR4c0022_WYG_006-25a"/>
　<hi>不興吴興人也孫權使畫屏風誤落筆㸃素因就成蠅狀權疑其真以手彈之</hi>内史<hi>晉書王羲之爲</hi>
　<hi>右軍將軍㑹稽内史嘗在蕺山見一老姥持六角竹扇賣之羲之書其扇各爲五字姥初有愠色因謂姥</hi>
　<hi>曰但言是王右軍書以求百錢耶姥如其言人競買之白氏六帖王右軍草書於團扇</hi>蔡邕<hi>魏志</hi>
　<hi>王粲徙長安左中郎將蔡邕見而竒之時邕才學顯著貴重朝廷常車騎填巷賓客盈坐聞粲在門倒屣</hi>
　<hi>迎之粲至年既幼弱容狀短小一坐盡驚邕曰此王公孫也有異才吾不如也吾家書籍文章盡當與之</hi>
　　答張五弟<lb/>
終南有茅屋前對終南山終年無客長閉關終日無心<lb/>
長自閒不妨飲酒復垂釣君但能來相往還<hi>相顧可久本作且</hi>
<pb n="KR4c0022_WYG_006-25b"/>
　　贈吳官<lb/>
長安客舍熱如煑無箇茗糜難御暑<hi>箇一作過</hi>空搖白團其<lb/>
諦苦<hi>疑有訛字</hi>欲向縹囊還歸旅江鄉鯖鮓不寄來秦人湯<lb/>
餅那堪許不如儂家任挑達草屩撈蝦富春渚<hi>撈劉本顧可久</hi>
<hi>夲俱作蟧誤</hi>
　如煑<hi>釋名暑煑也熱如煑物也</hi>茗糜<hi>傅咸司隷敎聞南市有蜀嫗作茶粥賣之廉士打破其器</hi>
　<hi>具使無爲唐儲光羲有喫茗粥詩</hi>白團<hi>晉書王珉好捉白團扇吴均詩羃䍥懸丹鳳逶迤搖白團</hi>
　諦苦<hi>湼槃經何謂苦諦有八苦故名曰苦諦</hi>縹囊<hi>隋書經籍志盛以縹囊書用湘素昭明太</hi>
<pb n="KR4c0022_WYG_006-26a"/>
　<hi>子文選序詞人才子則名溢於縹囊飛文染翰則巻盈於緗帙吕向註縹青白色囊有底袋也用以盛書</hi>
　鯖鮓<hi>南齊書虞悰傳乃獻醒酒鯖鮓一方而已</hi>湯餅<hi>荆楚嵗時記六月伏日並作湯餅名爲辟</hi>
　<hi>惡按魏氏春秋何晏以伏日食湯餅取巾拭汗面色皎然乃知非傅粉則伏日湯餅自魏以來有之</hi>草<lb/>
　屩<hi>梁書何㸃傳或駕柴車躡草屩恣心所適致醉而歸</hi>富春渚<hi>謝靈運有富春渚詩吕延濟註</hi>
　<hi>富春渚在錢塘江上任昉詩朝發富春渚吕向註富春縣名渚水曲也</hi>
　　雪中憶李揖<lb/>
積雪滿阡陌故人不可期長安千門復萬户何處蹀躞<lb/>
黄金羈<lb/>
<pb n="KR4c0022_WYG_006-26b"/>
　蹀躞<hi>吴均詩蹀躞青驪馬韻㑹蹀躞行貌</hi>黄金羈<hi>吴均詩白馬黄金羈青驪紫絲鞚</hi>
　　送崔五太守<lb/>
長安廐吏來到門朱文露網動行軒<hi>朱文一作未央誤</hi>黄花縣<lb/>
西九折坂玉樹宫南五丈原褒斜谷中不容幰惟有白<lb/>
雲當露冕子午山裏杜鵑啼嘉陵水頭行客飯劍門忽<lb/>
斷蜀川開萬井雙流滿眼來霧中逺樹刀州出天際澄<lb/>
江巴字回使君年㡬三十餘<hi>㡬唐詩正音作紀</hi>少年白晳專城<lb/>
居欲持畫省郎官筆<hi>筆一作草</hi>迴與臨卭父老書<lb/>
<pb n="KR4c0022_WYG_006-27a"/>
　長安廐吏<hi>漢書朱買臣拜㑹稽太守長安廐吏乘駟馬車來迎買臣遂乘傳去張晏註故事大</hi>
　<hi>夫乘官車駕駟如今州牧刺史矣</hi>朱文<hi>後漢書王龔傳柱下無朱文之軫也章懐太子註朱文畫</hi>
　<hi>車爲文也</hi>黄花縣<hi>太平寰宇記廢黄花縣在鳳州北六十里本漢故道縣地唐武徳元年分梁泉</hi>
　<hi>縣置東有黄花川因名之寳厯元年以其地併入梁泉</hi>九折坂<hi>漢書琅邪王陽爲益州刺史行</hi>
　<hi>部至卭郲九折坂嘆曰奉先人遺體奈何數乗此險應劭註九折坂在蜀郡嚴道縣水經註邛崍山在漢</hi>
　<hi>嘉嚴道縣一曰新道山南有九折坂夏則凝氷冬則毒寒王子陽按轡處也方輿勝覽九折坂在邛崍山</hi>
　<hi>其坂阻峻曲回九折乃至山上</hi>玉樹宫<hi>三輔黄圖甘泉宫北岸有槐樹今謂玉樹根榦盤峙三二</hi>
　<hi>百年木也楊震關輔古語云耆老相傳咸以爲此樹即楊雄甘泉賦所謂玉樹青葱也</hi>五丈原<lb/>
<pb n="KR4c0022_WYG_006-27b"/>
　<hi>水經注斜水逕五丈原東諸葛亮與歩隲書曰僕前軍在五丈原原在武功西十里元和郡縣志五丈原</hi>
　<hi>在鳳翔府郿縣西南一十五里</hi>褒斜谷<hi>括地志褒斜二谷名在漢中郡褒城縣北五十里南谷曰</hi>
　<hi>褒北谷曰斜長四百七十里同為一谷方輿勝覽鳳州之東興元之西褒斜谷在焉谷口三山翼然對峙</hi>
　<hi>南曰褒北曰斜在唐爲驛路所以通巴漢</hi>不容幰<hi>庾肩吾詩長安有曲陌曲陌不容幰説文幰車</hi>
　<hi>幔也</hi>子午谷<hi>顔師古漢書註京城直南山有谷通梁漢道名子午谷一統志子午谷在西安府城</hi>
　<hi>南一百里谷中路通南北故名</hi>杜鵑啼<hi>埤雅杜鵑一名子規苦啼啼血不止一名怨鳥夜啼達旦</hi>
　<hi>血漬草木凡始鳴皆北向啼苦則倒懸於樹説文所謂蜀主望帝化爲子巂今謂之子規是也</hi>嘉陵<lb/>
　水<hi>水經注漢水又南入嘉陵道而爲嘉陵水然世俗名之爲皆陵水非也太平寰宇記嘉陵江自鳳州</hi>
<pb n="KR4c0022_WYG_006-28a"/>
　<hi>大散闗發源從利州下流入劍州劍門縣界一統志嘉陵江在漢中府畧陽縣治西南源出鳳縣東大散</hi>
　<hi>闗歴兩當畧陽㑹東谷等水流經四川利閬合州至重慶府入大江</hi>劍門<hi>唐六典註劍閣在劍州普</hi>
　<hi>安縣界今謂之劍門太平寰宇記劍門縣本漢梓潼縣地諸葛武侯相蜀於此立劍門以大劍山至此有</hi>
　<hi>隘束之路故曰劍門姜維距鍾㑹於此</hi>蜀川<hi>杜氏通典今蜀郡濛陽唐安臨邛盧山等郡亦曰蜀</hi>
　<hi>川</hi>萬井<hi>漢書一同百/里提封萬井</hi>雙流<hi>左思蜀都賦帯二江之雙流劉淵林註江水出岷山</hi>
　<hi>分爲二江經成都東南流經之故曰帯也水經注成都縣有二江雙流其下故揚子雲蜀都賦云兩江珥</hi>
　<hi>其前者也太平寰宇記秦李氷穿二江於成都城中皆可行舟今謂内江外江是也</hi>刀州<hi>晉書王濬</hi>
　<hi>夜夢懸三刀於卧屋梁上須臾又益一刀濬驚覺意甚惡之主簿李毅再拜賀曰三刀爲州字又益一者</hi>
<pb n="KR4c0022_WYG_006-28b"/>
　<hi>明府其臨益州乎果遷益州刺史唐人以蜀地爲刀州本此如姚合詩云東川横劍閣南斗近刀州武元</hi>
　<hi>衡詩云錦谷嵐烟裏刀州晚照西又云刀州城北劍山東甲士屯雲騎散風岑參李逺李端雍陶集中皆</hi>
　<hi>有之並用王濬事也</hi>巴字<hi>三巴記閬白二水東南流曲折三回如巴字文獻通考巴江自古集來派</hi>
　<hi>於巴州郡治之右狀如巴字又曰字江方輿勝覽輿地廣記巴峽水屈曲成巴字或云江分三流中有小</hi>
　<hi>流横貫成巴字故以爲名</hi>白晳<hi>左傳有君子白晳鬒鬚眉甚口漢書霍光白晳疏眉目美鬚髯師古</hi>
　<hi>註晳潔白也</hi>專城居<hi>陌上桑古辭三十侍中郎四十專城居為人潔白晳鬑鬑頗有鬚潘岳馬</hi>
　<hi>汧督誄剖符專城紆青拖墨之司張銑註專擅也謂擅一城也謂守宰之屬</hi>畫省<hi>杜氏通典尚書</hi>
　<hi>郎奏事明光殿省省中皆以胡粉塗壁畫古賢烈女</hi>郎官筆<hi>宋書百官志漢官云尚書丞郎月賜</hi>
<pb n="KR4c0022_WYG_006-29a"/>
　<hi>赤管大筆一雙隃糜墨一丸</hi>臨卭<hi>漢書司馬相如傳蜀長老多言通西南夷之不為用大臣亦以</hi>
　<hi>爲然相如欲諫業已建之不敢乃著書藉蜀父老為辭而已詰難之以風天子且因宣其使指令百姓皆</hi>
　<hi>知天子意</hi>
　　送李睢陽<lb/>
將置酒思悲翁使君去出城東麥漸漸雉子斑槐隂隂<lb/>
到潼關騎連連車遲遲<hi>遲遲顧元緯本作遙遙</hi>心中悲宋又遠周<lb/>
間之南淮夷東齊兒碎碎織練與素絲㳺人賈客信難<lb/>
持五穀前熟方可爲下車閉閤君當思天子當殿儼衣<lb/>
<pb n="KR4c0022_WYG_006-29b"/>
裳太官尚食陳羽觴彤庭散綬垂鳴璫黄紙詔書出東<lb/>
廂輕紈疊綺爛生光宗室子弟君最賢分憂當爲百辟<lb/>
先布衣一言相爲死何况聖主恩如天鸞聲噦噦魯侯<lb/>
旗明年上計朝京師須憶今日斗酒别慎勿富貴忘我<lb/>
爲<lb/>
　李睢陽<hi>唐書李峘性質厚歴宦有美名以王孫封趙國公楊國忠亂政悉斥不附已者峘由考功</hi>
　<hi>郎中拜睢陽太守</hi>將進酒　思悲翁<hi>宋書漢鼓吹鐃歌十八曲有思悲翁曲將進酒</hi>
　<hi>曲</hi>麥漸漸<hi>潘岳射雉賦麥漸漸以擢芒雉鷕鷕而朝雊徐爰註漸漸含秀之貌也</hi>雉子<lb/>
<pb n="KR4c0022_WYG_006-30a"/>
　斑<hi>宋書漢鼓吹鐃歌十八曲有雉子斑此借用其字</hi>宋周<hi>睢陽本春秋時宋地與東周洛陽接</hi>
　<hi>壤按杜氏通典睢陽郡東至彭城郡西界二百十里西南到淮陽郡二百八十里去東京七百八十里</hi>
　淮夷<hi>睢陽之南則淮海孔穎達毛詩正義禹貢徐州淮夷蠙珠則淮夷在徐州也</hi>齊兒<hi>睢陽</hi>
　<hi>之東則古齊地漢書朱博傳觀齊兒欲以此爲俗耶</hi>下車<hi>漢書班伯為定襄太守定襄聞伯素貴年</hi>
　<hi>少自請治劇畏其下車作威吏民竦息右丞作苖公徳政碑云或閉閤思政或下車作威政用其事此詩</hi>
　<hi>以下車閉閤連用亦與碑文同意然祗用下車二字似歇後語也</hi>閉閤<hi>漢書韓延夀爲左馮翊行</hi>
　<hi>縣至髙陵民有昆弟相與訟田自言延夀大傷之曰幸得備位爲郡表率不能宣明教化至令民有骨肉</hi>
　<hi>爭訟既傷風化重使賢長吏嗇夫三老孝弟受其恥咎在馮翊當先退是日移病不聴事因入卧傳舍閉</hi>
<pb n="KR4c0022_WYG_006-30b"/>
　<hi>閤思過於是訟者宗族傳相責讓此兩昆弟深自悔皆自髠肉袒謝願以田相移終死不敢復爭後漢書</hi>
　<hi>吴祐遷膠東侯相政惟仁簡以身率物民有爭訢者輒閉閤自責然後斷其訟以道譬之</hi>太官<hi>漢書</hi>
　<hi>少府屬官有太官師古註太官主膳食後漢書百官志太官令一人六百石掌御飲食唐六典太官署令</hi>
　<hi>二人從七品下丞四人從八品下監膳十人從九品下監膳史十五人供膳二千四百人太官令掌供膳</hi>
　<hi>之事丞為之貳凡朝㑹燕饗九品以上並供其膳食</hi>尚食<hi>唐六典尚食局奉御二人正五品下直長</hi>
　<hi>五人正七品上掌供天子之常膳隨四時之禁適五味之宜當進食必先嘗凡元正冬至大朝㑹饗百官</hi>
　<hi>與光禄視其品秩分其等差而供焉其賜王公已下及外方賓客亦如之</hi>羽觴<hi>楚辭瑤漿蜜勺實羽</hi>
　<hi>觴些王逸註羽翠羽也劉良註觴酒器也插羽於上也班婕妤賦酌羽觴兮銷憂師古曰酒行疾如羽也</hi>
<pb n="KR4c0022_WYG_006-31a"/>
　<hi>孟康曰羽觴爵也作生爵形有頭尾羽翼如淳曰以瑇瑁覆翠羽於下徹上見張衡西京賦羽觴行而無</hi>
　<hi>算劉良註羽觴杯上綴羽以速飲也陸機詩羽觴不可算吕延濟註羽觴置鳥羽於杯以急飲也諸家之</hi>
　<hi>説不同劉與吕皆屬不經如淳尤謬惟孟解為優</hi>黄紙詔書<hi>梁簡文帝謝啓黄紙詔書先開</hi>
　<hi>泉府石林燕語唐中書制詔有四封拜册書用簡以竹為之畫旨而施行者曰發曰勅用黄麻紙承旨而</hi>
　<hi>行者曰勅牒用黄藤紙赦書皆用絹黄紙始貞觀間或曰取不蠧也演繁露石林言制勅用黄紙始髙宗</hi>
　<hi>時非也晉恭帝時王韶之遷黄門侍郎凡諸詔黄皆其辭也則東晉時已用黄紙寫詔矣成按魏志劉放</hi>
　<hi>傳即以黄紙授放作詔世説元帝黙然無言乃探懐中黄紙詔裂擲之又云明帝還内作手詔滿一黄紙</hi>
　<hi>云云則魏晉時已用黄紙又不始於恭帝時矣及考春明退朝録唐日厯貞觀十年十月詔始用黄麻紙</hi>
<pb n="KR4c0022_WYG_006-31b"/>
　<hi>寫勅上元三年閏三月戊子勅制勅施行既為永式比用白紙多有蟲蠧自今以後尚書省頒下諸司及</hi>
　<hi>州下縣並用黄紙則是貞觀前久用黄紙寫詔但尚書所頒及州府所用尚是白紙後乃改用黄耳</hi>東<lb/>
　廂<hi>漢書吕后側耳於東廂聴師古曰東廂正寢之東西室皆曰廂言似廂篋之形張衡東京賦下彫輦</hi>
　<hi>於東廂薛綜註殿東西次為廂雍錄正殿兩旁有室即廂也車之有廂亦其義也</hi>宗室<hi>按唐書李</hi>
　<hi>峘乃太宗第三子呉王恪之曾孫恪第三子琨之孫禕之子</hi>分憂<hi>晉書宣帝紀天子南巡觀兵呉</hi>
　<hi>疆帝留鎮許昌改封向亭侯轉撫軍假節領兵五千加給事中錄尚書事帝固辭天子曰吾於庶事以夜</hi>
　<hi>繼晝無須臾寧息此非以爲榮乃分憂耳</hi>百辟<hi>詩百辟卿士/媚於天子</hi>鸞聲<hi>詩魯侯戾止言</hi>
　<hi>觀其旂其旂茷茷鸞聲噦噦</hi>上計<hi>賈公彦周禮疏漢之朝集使謂之上計吏謂上一年計㑹文書</hi>
<pb n="KR4c0022_WYG_006-32a"/>
　<hi>及功狀也後漢書百官志凡郡國皆掌治民進賢勸功決訟檢姧嵗盡遣吏上計</hi>忘我為<hi>古扊</hi>
　<hi>扅歌今日富貴忘我爲</hi>
　　寒食城東即事<lb/>
清溪一道穿桃李演漾綠蒲涵白芷谿上人家凡㡬家<lb/>
落花半落東流水<hi>半顧可久本作共</hi>蹴踘屢過飛鳥上鞦韆競<lb/>
出垂楊裏少年分日作遨遊不用清明兼上已<lb/>
　白芷<hi>爾雅翼白芷出近道下濕地處處有之可作面脂其葉名蒿麻可用沐浴</hi>蹴踘<hi>史記索隱</hi>
　<hi>鞠戲以皮爲之中實以毛蹴蹋爲戲也荆楚嵗時記按劉向别錄曰蹴踘黄帝所造本兵勢也或云起於</hi>
<pb n="KR4c0022_WYG_006-32b"/>
　<hi>戰國按鞠與毬同古人蹋蹴以爲戲也</hi>鞦韆<hi>劉孝孫事原古今藝術圖云鞦韆北方戎狄愛習輕</hi>
　<hi>趫之戲每至寒食爲之中國女子學之乃以綵繩懸樹立架爲之韻會鞦韆繩戲北方山戎以習輕趫者</hi>
　<hi>復古編云詞人髙無際作鞦韆賦漢武後庭之戯本云千秋祝壽詞也後譌爲秋千又爲鞦韆</hi>上已<lb/>
　<hi>鄭康成周禮註嵗時祓除如今三月上已如水上之類賈公彥疏一月有三巳據上旬之已而爲祓除之</hi>
　<hi>事見今三月三日水上戒浴是也後漢書禮儀志三月上已官民皆絜於東流水上曰洗濯祓除去宿垢</hi>
　<hi>疢爲大絜絜者言陽氣布暢萬物訖出始絜之矣劉昭註謂之禊也風俗通曰周禮女巫掌嵗時以祓除</hi>
　<hi>疾病禊者絜也春者蠢也蠢搖動也尚書以殷仲春厥民析言人解析也蔡邕曰論語暮春者春服既成</hi>
　<hi>冠者五六人童子六七人浴乎沂風乎舞雩詠而歸自上及下古有此禮今三月上巳祓禊於水濱蓋出</hi>
<pb n="KR4c0022_WYG_006-33a"/>
　<hi>於此杜篤祓禊賦曰巫咸之徒秉火祈福則巫祝也一説云後漢有郭虞者三月上已產二女二日中並</hi>
　<hi>不育俗以為大忌至此月日諱止家皆於東流水上爲祈禳自潔濯謂之禊祠引流行觴遂成曲水韓詩</hi>
　<hi>曰鄭國之俗三月上巳溱洧兩水之上招魂續魄秉蘭草祓除不祥漢書八月祓灞水亦斯義也後之良</hi>
　<hi>史亦據爲正臣昭曰郭虞之説良爲虚誕假有庶民旬内夭其二女何足驚彼風俗稱爲世忌乎杜篤乃</hi>
　<hi>稱王侯公主暨於富商用事伊洛帷幔𤣥黄本傳大將軍梁商亦歌泣於洛禊也自魏不復用三日水宴</hi>
　<hi>者焉</hi>
　<hi>歐陽永叔作浣溪沙詞有云綠楊樓外出秋千晁無咎深美之以爲出字後人道不到讀右丞競出垂楊</hi>
　<hi>之句則歐公又落第二義矣</hi>
<pb n="KR4c0022_WYG_006-33b"/>
　　不遇詠<lb/>
北闕獻書寢不報南山種田時不登百人㑹中身不預<lb/>
五侯門前心不能身投河朔飲君酒家在茂陵平安否<lb/>
且共登山復臨水<hi>共顧元緯本作此</hi>莫問春風動楊栁今人作<lb/>
人多自私<hi>作顧元本作晚</hi>緯我心不説君應知濟人然後拂衣<lb/>
去肯作徒爾一男兒<lb/>
　不報<hi>漢書朱買臣至長安詣闕上書書久不報</hi>不登<hi>禮記嵗凶年穀不登鄭康成註登成也</hi>
　百人㑹<hi>世説孝武在西堂㑹伏滔預坐還下車呼其兒語之曰百人髙㑹臨坐未得他語先問伏</hi>
<pb n="KR4c0022_WYG_006-34a"/>
　<hi>滔何在在此否此故未易得爲人作父如此何如</hi>五侯門<hi>漢書王氏方盛賓客滿門五候兄弟</hi>
　<hi>爭名其客各有所厚不得左右唯樓䕶盡入其門咸得其驩心</hi>河朔<hi>初學記魏文帝典論曰大駕都</hi>
　<hi>許使光祿大夫劉松北鎮袁紹軍與紹子弟日共宴飲常以三伏之際晝夜酣飲極醉至於無知云以避</hi>
　<hi>一時之暑故河朔有避暑飲</hi>
　<lb/>
　<lb/>
　<lb/>
　<lb/>
<pb n="KR4c0022_WYG_006-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王右丞集箋注巻六<lb/>
</p>
<p>
</p>
  </div>
</body>
</text>
</TEI>
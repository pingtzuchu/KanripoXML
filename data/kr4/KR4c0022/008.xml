<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王右丞集箋注巻八</head> <lb/>
    <p>
<pb n="KR4c0022_WYG_008-1a"/>
欽定四庫全書<lb/>
　王右丞集箋注巻八<lb/>
　　　　　　　　　　　　　仁和趙殿成撰<lb/>
　近體詩三十三首<lb/>
　　送封太守<lb/>
忽解羊頭削聊馳熊軾轓<hi>軾顧元緯本凌本俱作首</hi>揚舲發夏口按<lb/>
節向吴門帆映丹陽郭楓攢赤岸村<hi>攢一作藏</hi>百城多候吏<lb/>
露冕一何尊<lb/>
<pb n="KR4c0022_WYG_008-1b"/>
　羊頭削<hi>淮南子羊頭之銷許愼註銷生鐵也髙誘註羊頭之銷白羊子刀也</hi>熊軾轓<hi>後漢</hi>
　<hi>書輿服志公列侯安車朱斑輪倚鹿較伏熊軾皁繒蓋黒幡右騑顔師古漢書註伏熊軾者車前橫軾為</hi>
　<hi>伏熊之形也廣韻轓車大箱也</hi>揚舲<hi>謝朓詩揚舲浮大川玉篇舲小船屋也韻會舲舟也一曰舟有</hi>
　<hi>牕者</hi>丹陽<hi>元和郡縣志丹陽郡故城/在潤洲上元縣東南五里</hi>赤岸<hi>太平寰宇記揚州六合縣</hi>
　<hi>有赤岸山南兖州記云𤓰步山東五里有赤岸南臨江中按羅君章云赤岸若朝霞即此類也濤水自海</hi>
　<hi>入江衝激六七百里至此岸側其勢始衰郭景純江賦云鼓洪濤於赤岸即此也方輿勝覽眞州有赤岸</hi>
　<hi>山其山巖與江岸數里土色皆赤</hi>
　　送嚴秀才還蜀<lb/>
<pb n="KR4c0022_WYG_008-2a"/>
寜親為令子<hi>為文苑英華作眞</hi>似舅即賢甥别路經花縣還鄉<lb/>
入錦城山臨青塞斷江向白雲平獻賦何時至明君憶<lb/>
長卿<lb/>
　秀才<hi>唐六典凡貢舉人有博識髙才强學待問無失俊選者為秀才</hi>寜親<hi>法言孝莫大於寜親</hi>
　令子<hi>南史任昉傳褚彦回嘗謂任遙曰聞卿有令子相為喜之</hi>似舅<hi>南史何無忌劉牢之之外</hi>
　<hi>甥酷似其舅</hi>花縣<hi>白氏六帖潘岳為河陽令植/桃李花人號曰河陽一縣花</hi>錦城<hi>益州記錦</hi>
　<hi>城在州南笮橋東流江南岸昔蜀時故錦官處也號錦里城墉猶在元和郡縣志錦城在成都縣南十里</hi>
　<hi>故錦官城也輿地廣記成都舊謂之錦官城言官之所織錦也亦猶合浦之珠官云又或名之曰錦里城</hi>
<pb n="KR4c0022_WYG_008-2b"/>
　長卿<hi>漢書司馬相如字長卿蜀郡成都人著子虛之賦乆之蜀人楊得意為狗監侍上上讀子虛賦</hi>
　<hi>而善之曰朕不得與此人同時哉得意曰臣邑人司馬相如自言為此賦上驚乃召問相如</hi>
　　送張判官赴河西<lb/>
單車曽出塞報國敢邀勲見逐張征虜今思霍冠軍沙<lb/>
平連白雪蓬巻入黄雲慷慨倚長劍髙歌一送君<lb/>
　河西<hi>劉昫唐書河西節度使斷隔羌戎統赤水大斗建康寧寇玉門墨離豆盧新泉等八軍張掖交</hi>
　<hi>城白亭三守捉治在凉州管兵七萬三千人</hi>單車<hi>李陵荅蘇武書足下昔以單車之使適萬乘之</hi>
　<hi>虜</hi>張征虜<hi>三國志先主既定江南以張/飛為宜都太守征虜將軍</hi>霍冠軍<hi>史記霍去</hi>
<pb n="KR4c0022_WYG_008-3a"/>
　<hi>病傳天子曰剽姚校尉去病斬首虜二千二十八級及相國當户斬單于大父行籍若侯產生捕季父羅</hi>
　<hi>姑比再冠軍以千六百户封去病為冠軍侯</hi>倚劍<hi>江淹詩倚劍臨八荒李周翰註倚佩也</hi>
　　送岐州源長史歸<hi>原註源與余同在崔常侍幕中時常侍已沒</hi>
握手一相送心悲安可論秋風正蕭索客散孟嘗門故<lb/>
驛通槐里長亭下槿原<hi>槿一作栢</hi>征西舊旌節從此向河源<lb/>
　岐州<hi>唐書地理志闗内道鳯翔府扶風郡本岐州</hi>長史<hi>唐六典上州有長史一人從五品上</hi>
　<hi>中州有長史一人正六品上</hi>孟嘗<hi>史記孟嘗君在薛招致諸侯賔客及亡人有罪者皆歸孟嘗君</hi>
　<hi>孟嘗君舍業厚遇之以故傾天下之士食客數千人</hi>槐里<hi>水經渭水又東逕槐里縣故城南酈道元</hi>
<pb n="KR4c0022_WYG_008-3b"/>
　<hi>注縣古犬丘邑也周郝王都之秦以為廢丘亦曰舒丘漢三年改曰槐里王莽更名槐治世謂之大槐里</hi>
　<hi>晉太康中始平郡治也其城遞帶防陸舊渠尚存即漢書所謂槐里環隄者也史記正義括地志云犬丘</hi>
　<hi>故城一名槐里亦曰廢丘在雍州始平縣南十里長安志槐里驛在興平縣郭下東至咸陽驛四十五里</hi>
　<hi>西至武功驛六十五里</hi>長亭<hi>庾信哀江南賦十/里五里長亭短亭</hi>槿原<hi>槿原秦中地名未詳</hi>
　<hi>所在宋之問詩人悲槐里月馬踏槿原霜</hi>旌節<hi>唐書百官志節度使辭日賜雙旌雙節</hi>河源<lb/>
　<hi>江淹詩當學衛霍將建功在河源李善註河源匈奴之境山海經曰崑崙之東北隅實維河源也劉良註</hi>
　<hi>河源即西域唐書地理志隴右道鄯州西平郡有河源軍</hi>
　　送張道士歸山<lb/>
<pb n="KR4c0022_WYG_008-4a"/>
先生何處去王屋訪毛君<hi>毛諸本皆作茅唯顧元緯本凌本作毛今從之</hi>别婦<lb/>
留丹訣驅雞入白雲人間若剰住<hi>若剩住文苑英華作數剩住顧元緯本凌</hi>
<hi>本俱作苦難剩</hi>天上復離羣當作遼城鶴仙歌使爾聞<lb/>
　王屋<hi>元和郡縣志王屋山在河南府王屋縣北十五里周圍一百三十里髙三十里</hi>毛君<hi>眞誥</hi>
　<hi>昔毛伯道劉道㳟謝稚堅張兆期皆後漢人也學道在王屋山中積四十餘年共合神丹毛伯道先服之</hi>
　<hi>而死道㳟服之又死謝稚堅張兆期見二人如此不敢服之並捐山而歸去後見伯道道㳟在山上二人</hi>
　<hi>悲愕遂就請道與之茯苓持行方服之皆數百嵗</hi>别婦<hi>晉書許邁移入臨安西山登巖茹芝眇爾</hi>
　<hi>自得有終焉之志乃改名𤣥字逺游與婦書告别又著詩十二首論神仙之事焉</hi>離羣<hi>禮記吾離</hi>
<pb n="KR4c0022_WYG_008-4b"/>
　<hi>羣而索居亦已久矣</hi>遼城鶴<hi>搜神後記丁令威本遼東人學道於靈虛山後化鶴歸遼集城門華</hi>
　<hi>表柱時有少年舉弓欲射之鶴乃飛徘徊空中而言曰有鳥有鳥丁令威去家千年今始歸城郭如故人</hi>
　<hi>民非何不學仙冡纍纍遂髙上沖天</hi>
　　同崔興宗送瑗公<hi>一作同崔興宗送衡岳瑗公南歸</hi>
言從石菌閣新下穆陵闗獨向池陽去白雲留故山綻<lb/>
衣秋日裏洗鉢古松間一施傳心法惟將戒定還<lb/>
　穆陵闗<hi>史記索隠舊説云穆陵在會稽非也按今淮南府有故穆陵闗是楚之境唐書地理志沂</hi>
　<hi>州沂水縣北有穆陵闗一統志穆陵闗在青州府大峴山上</hi>池陽<hi>漢書地理志左馮翊有池陽縣</hi>
<pb n="KR4c0022_WYG_008-5a"/>
　<hi>應劭曰在池水之陽史記正義雍州涇陽縣西北三里有池陽故城輿地廣記耀州三原縣漢池陽縣地</hi>
　<hi>屬左馮翊</hi>傳心<hi>神會禪師顯宗記自世尊滅後西天二十八祖共傳無住之心同説如來知見</hi>
　　同詠　　　　　　　　　　　崔興宗<lb/>
　行苦神亦秀冷然溪上松銅瓶與竹杖來自祝融峰<lb/>
　常願入靈嶽藏經訪遺踪南歸見長老且為説心胸<lb/>
　祝融峰<hi>一統志祝融峰在衡州府衡山縣西北三十里位值離宫以配火徳乃祝融君游息之所</hi>
　<hi>上有青玉壇道書以為第二十四福地</hi>
　　送錢少府還藍田<lb/>
<pb n="KR4c0022_WYG_008-5b"/>
草色日向好桃源人去稀手持平子賦目送老萊衣毎<lb/>
候山櫻發時同海燕歸今年寒食酒應得返柴扉<hi>得一作是</hi>
　平子賦<hi>文選有張平子歸田賦</hi>目送<hi>南史張緒每朝/見武帝目送之</hi>老萊衣<hi>藝文</hi>
　<hi>類聚列士傳曰老萊子孝養二親行年七十嬰兒自娯著五色采衣嘗取漿上堂跌仆因臥地為小兒啼</hi>
　<hi>或弄烏鳥於親側</hi>山櫻<hi>沈約詩山櫻火欲然</hi>
　　留别錢起<hi>秉恕按錢起集亦載此詩題作晚歸藍田酬王維給事贈别文苑英華亦謂是</hi>
　　<hi>起詩題作晚歸藍田酬中書常舍人贈别微有不同唐詩紀事云起還藍田王維贈别云草色日向</hi>
　　<hi>好桃源人去稀云云起荅詩云卑棲却得性每與白雲歸云云是以二詩為互相酬荅之作也細玩</hi>
<pb n="KR4c0022_WYG_008-6a"/>
　　<hi>知音青瑣之句合是錢作無疑蓋留别字是題錢起字是作者姓名本以同詠附載集中或者因聮</hi>
　　<hi>書不斷誤謂四字俱是詩題遂作右丞之詩耳五絶内駐馬分襟一首亦是此誤但舊本所定未敢</hi>
　　<hi>輒加變亂聊存管見以俟識者之論定焉</hi>
卑棲却得性每與白雲歸徇禄仍懐橘<hi>仍凌本作猶</hi>看山免<lb/>
採薇<hi>山凌本作花采四句一作别山如昨日春露已沾衣  蕨頻盈手看花空厭歸</hi>暮禽先去<lb/>
馬新月待開扉霄漢時回首知音青瑣闈<lb/>
　徇禄<hi>謝靈運詩徇禄反窮海臥痾對空林張銑註徇求也</hi>懐橘<hi>三國志陸績年六嵗於九江見</hi>
　<hi>袁術術出橘績懐三枚去拜辭墮地術謂曰陸郎作賔客而懐橘乎績跪荅曰欲歸遺母術大竒之</hi>青<lb/>
<pb n="KR4c0022_WYG_008-6b"/>
　瑣闈<hi>漢書元后傳赤墀青瑣孟康註以青畫邊户鏤中天子制也如淳曰門楣格再重如人衣領再</hi>
　<hi>重裹青名曰青瑣天子門制也師古註孟説是青瑣者刻為連瑣文而以青塗之也爾雅宫中之門謂之</hi>
　<hi>闈</hi>
　　送丘為往唐州<lb/>
宛洛有風塵君行多苦辛四愁連漢水百口寄隨人槐<lb/>
色隂清晝楊花惹暮春朝端肯相送天子繡衣臣<lb/>
　唐州<hi>唐書地理志山南東道昌州春陵郡治棗陽武徳五年以唐城山更名唐州九年徙治比陽</hi>
　四愁<hi>文選張衡為河間相時天下漸弊鬱鬱不得志為四愁詩依屈原以美人為君子以珍寳為仁</hi>
<pb n="KR4c0022_WYG_008-7a"/>
　<hi>義以水深雪氛為小人思以道術相報貽於時君而懼讒邪不得以通</hi>百口<hi>晉書孫盛傳請為百</hi>
　<hi>口切計</hi>隨人<hi>元和郡縣志隨州本春秋時/隨國西至唐州三百六十里</hi>朝端<hi>宋書王宏傳忝</hi>
　<hi>承人乏位副朝端</hi>繡衣<hi>漢書百官公卿表侍御史有繡衣直指出討姧猾治大獄師古註衣以繡</hi>
　<hi>者尊寵之也</hi>
　<hi>楊升庵云王右丞楊花惹暮春李長吉古竹老稍惹碧雲溫庭筠暖香惹夢鴛鴦錦孫光憲六宫眉黛惹</hi>
　<hi>春愁用惹字凡四皆絶妙</hi>
　　送元中丞轉運江淮<hi>錢起集亦載此首</hi>
薄税歸天府<hi>税一作賦</hi>輕徭頼使臣歡沾賜帛老恩及巻綃<lb/>
<pb n="KR4c0022_WYG_008-7b"/>
人去問珠官俗<hi>珠錢集作殊</hi>來經石劫春<hi>凌本作來看石劫城錢集作來經㡬</hi>
<hi>却春</hi>東南御亭上<hi>御錢集作卸劉本顧/可乆本作髙俱非</hi>莫使有風塵<hi>使錢</hi>
<hi>集作問</hi>
　元中丞<hi>劉昫唐書元載智性敏悟善奏對肅宗嘉之委以國計俾充使江淮都運領漕輓之任㝷</hi>
　<hi>加御史中丞</hi>輕徭<hi>漢書昭帝紀輕徭/薄賦與民休息</hi>賜帛老<hi>漢書文帝紀有司命縣道</hi>
　<hi>年九十以上賜帛人一匹絮三斤</hi>巻綃人<hi>左思吴都賦泉室潛織而巻綃劉淵林註俗傳鮫人</hi>
　<hi>從水中出曽寄寓人家積日賣綃鮫人臨去從主人索器泣而出珠滿盤以與主人</hi>珠官<hi>三國志孫</hi>
　<hi>權黄武七年改合浦為珠官郡劉昫唐書合浦郡秦之象郡地呉改為珠官</hi>石劫<hi>郭璞江/賦石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>
                    </hi>
<pb n="KR4c0022_WYG_008-8a"/>
　<hi>應節而揚葩李善註南越志曰石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>形如龜脚得春雨則生花花似草花江淹石劫賦序海人有食石劫</hi>
　<hi>一名紫<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>蚌蛤類也春而發花有足異者</hi>御亭<hi>太平寰宇記御亭驛在常州東南一百三十八里輿</hi>
　<hi>地志云御亭在呉縣西六十里呉大帝所立梁庾肩吾詩云御亭一回望風塵千里昏即此也開皇九年</hi>
　<hi>置為驛十八年改為御亭驛李襲譽改為望亭驛</hi>
　　送崔九興宗游蜀<lb/>
送君從此去轉覺故人稀徒御猶回首田園方掩扉出<lb/>
門當旅食中路授寒衣江漢風流地游人何處歸<hi>處唐詩紀</hi>
<hi>事作嵗</hi>
<pb n="KR4c0022_WYG_008-8b"/>
　徒御<hi>徒徒行者御御車者詩徒御嘽嘽</hi>旅食<hi>魏文帝與呉質書馳騁北場旅食南館</hi>授<lb/>
　<hi>詩九月授衣</hi>
　　送崔興宗<lb/>
已恨親皆逺誰憐友復稀君王末西顧游宦盡東歸塞<lb/>
濶山河淨<hi>濶顧元緯本凌本俱作迥山凌本作江</hi>天長雲樹㣲方同菊花<lb/>
節相待洛陽扉<lb/>
　　送平淡然判官<lb/>
不識陽闗路新從定逺侯黄雲斷春色畫角起邊愁<hi>起唐</hi>
<pb n="KR4c0022_WYG_008-9a"/>
<hi>詩正音作赴一作越</hi>瀚海經年别<hi>别顧元緯本凌本文苑英華俱作到</hi>交河出塞流<lb/>
須令外國使<hi>須文苑英華作預</hi>知飲月支頭<hi>知一作只非</hi>
　陽闗<hi>漢書地理志燉煌郡龍勒有陽闗玉門闗元和郡縣志陽闗在沙州夀昌縣西六里以居玉門</hi>
　<hi>闗之南故曰陽闗本漢置也謂之南道西趨鄯善莎車北邉備對玉門陽闗漢之兩闗皆在燉煌郡夀昌</hi>
　<hi>縣通典曰漢龍勒縣也玉門在縣之北陽闗在玉門之南一縣而設二闗者自此而趨西域有南北道故</hi>
　<hi>也</hi>定逺侯<hi>後漢書班超傳使軍司馬班超安集于寘以西超遂踰葱嶺迄縣度出入二十二年</hi>
　<hi>莫不賔從改立其王而綏其人不動中國不煩戎士得逺夷之和同異俗之心而致天誅捐宿恥以報將</hi>
　<hi>士之讎其封超為定逺侯邑千戸</hi>交河<hi>漢書車師前王國王治交河城河水分流繞城下故號交</hi>
<pb n="KR4c0022_WYG_008-9b"/>
　<hi>河元和郡縣志交河出西州交河縣北天山水分流於城下因以為名</hi>
　　送孫秀才<hi>唐詩紀事以此詩為王縉之作</hi>
帝城風日好<hi>風文苑英華作春</hi>况復建平家玉枕雙文簟<hi>文文苑英</hi>
<hi>華唐詩紀事俱作紋</hi>金盤五色𤓰山中無魯酒<hi>無文苑英華唐詩紀事俱作沽</hi>松<lb/>
下飯胡麻莫厭田家苦<hi>厭文苑英華作怨</hi>歸期逺復賒<lb/>
　建平<hi>米書建平王景素好文章書籍招集才義之士傾身禮接以收名譽</hi>雙文簟<hi>東宫舊事</hi>
　<hi>有赤花雙文簟</hi>五色𤓰<hi>阮籍詩昔聞東陵𤓰近在青門外連畛距阡陌子母相鉤帶五色曜朝日</hi>
　<hi>嘉賔四面㑹述異記呉桓王時㑹稽生五色𤓰今呉中有五色𤓰嵗時充貢獻</hi>魯酒<hi>淮南子魯酒薄</hi>
<pb n="KR4c0022_WYG_008-10a"/>
　<hi>而邯鄲圍後人以薄酒為魯酒本此</hi>胡麻<hi>法苑珠林劉晨阮肇食胡麻飯山羊脯牛肉甚甘美</hi>賒<lb/>
　<hi>韻㑹賖説文貰買也從貝佘聲一曰逺也又徐曰又謂遲緩為賒</hi>
　<hi>成按孫秀才蓋客於京師遨遊諸王之門不得意而歸者故首美帝城風日并引建平家以為擬喻承以</hi>
　<hi>赤枕金盤一聯則客遊之適意可知今捨之而歸去所飲者若彼所飯者若此田家澹薄大異疇昔㡬何</hi>
　<hi>不生厭苦然而莫厭也視子之歸期尚逺而遲緩不可必者不猶愈乎其慰藉之意深矣</hi>
　　送劉司直赴安西<lb/>
絶域陽闗道胡烟與塞塵<hi>烟顧元緯本凌本文苑英華唐詩品彚俱作沙</hi>三春<lb/>
時有鴈萬里少行人苜蓿隨天馬蒲桃逐漢臣<hi>漢凌本作使</hi>
<pb n="KR4c0022_WYG_008-10b"/>
當令外國懼不敢覓和親<lb/>
　司直<hi>唐書百官志大理寺有司直六人從六品上</hi>安西<hi>杜氏通典安西都䕶府本龜兹國也</hi>
　<hi>大唐明慶中置東接馬耆西連疏勒南鄰吐蕃北拒突厥</hi>絶域<hi>漢書陳湯傳討絶域不羈之君係萬</hi>
　<hi>里難制之虜</hi>苜蓿<hi>史記大宛左右以蒲桃為酒富人藏酒至萬餘石乆者十數嵗不敗俗嗜酒馬</hi>
　<hi>嗜苜蓿漢使取其實來於是天子始種苜蓿蒲桃肥饒地及天馬多外國使來衆則離宫别館旁盡種蒲</hi>
　<hi>桃苜蓿極望</hi>天馬<hi>史記初天子發書易云神馬當從西北來得烏孫馬好名曰天馬及得大宛汗</hi>
　<hi>血馬益壯更名烏孫馬曰西極名大宛馬曰天馬云</hi>
　　送趙都督赴代州得青字<lb/>
<pb n="KR4c0022_WYG_008-11a"/>
天官動將星漢地栁條青<hi>地顧元緯本凌本俱作上一作沚</hi>萬里鳴刁<lb/>
斗三軍出井陘忘身辭鳯闕報國取龍庭豈學書生輩<lb/>
牕間老一經<hi>間文苑英華作中老唐詩品彚作著</hi>
　都督<hi>唐書百官志大都督府都督一人從二品中都督府都督一人正三品下都督府都督一人從</hi>
　<hi>三品掌督諸州兵馬甲械城隍鎭戍糧廩總判府事</hi>代州<hi>唐書地理志代州雁門郡中都督府𨽻河</hi>
　<hi>東道</hi>天官<hi>史記有天官書索隠曰按天文有五官官者星官也星座有尊卑若人之官曹列位故曰</hi>
　<hi>天官</hi>將星<hi>隋書天文志天將軍十二星在婁北主武兵中央大星天之大將也外小星吏士也大將</hi>
　<hi>星搖兵起大將出小星不具兵發</hi>刁斗<hi>史記不擊刁斗以自衞孟康註曰刁斗以銅作鐎器受一</hi>
<pb n="KR4c0022_WYG_008-11b"/>
　<hi>斗晝炊飯食夜擊持行名曰刁斗索隠曰刁音貂按荀恱云刁斗小鈴如宫傳夜鈴也蘇林曰形如鋗以</hi>
　<hi>銅作之無縁受一斗故云刁斗鋗即鈴也埤蒼云鐎溫器有柄斗似銚無縁</hi>井陘<hi>史記正義井陘</hi>
　<hi>故闗在并州石艾縣東十八里即井陘口元和郡縣志井陘口今名土門口在鎭州獲鹿縣西南十里即</hi>
　<hi>太行八陘之第五陘也四面髙中央下似井故名之唐書地理志鎭州常山郡獲鹿縣有故井陘闗一名</hi>
　<hi>土門闗</hi>鳯闕<hi>史記建章宫其東則鳯闕髙二十餘丈索隱曰三輔黄圖曰武帝營建章起鳯闕髙</hi>
　<hi>二十五丈三輔故事云北有圜闕髙二十丈上有銅鳯凰故曰鳯闕也</hi>龍庭<hi>班固封燕然山銘躡</hi>
　<hi>冐頓之區落焚老上之龍庭張銑註龍庭單于祭天地處也</hi>
　　送方城韋明府<lb/>
<pb n="KR4c0022_WYG_008-12a"/>
遥思葭菼際寥落楚人行髙鳥長淮水平蕪故郢城使<lb/>
車聴雉乳縣鼓應雞鳴若見州從事無嫌手板迎<lb/>
　方城<hi>元和郡縣志山南道唐州有方城縣</hi>明府<hi>成按明府字始見於漢書韓延夀龔遂兩傳中</hi>
　<hi>然皆以稱太守後漢書張湛傳明府位尊徳重不宜自輕章懐太子註郡守所居曰府明者尊髙之稱又</hi>
　<hi>鍾皓傳明府必欲得其人劉寵傳明府下車以來劉翊傳明府聼之則被侫幸之名皆太守事也惟張儉</hi>
　<hi>傳李篤呼外黄令毛欽為明廷章懐太子註明廷猶明府唐人稱縣令為明府當本於此</hi>葭菼<hi>詩葭</hi>
　<hi>菼揭揭毛萇傳葭蘆也菼薍也</hi>長淮<hi>唐六典淮水出唐州厯/豫潁亳泗四州之南境</hi>郢城<hi>史記</hi>
　<hi>正義括地志云郢城在荆州江陵縣東北楚平王築都之地也杜氏通典荆州江陵故楚之郢地秦分郢</hi>
<pb n="KR4c0022_WYG_008-12b"/>
　<hi>置江陵縣今縣界有故郢城劉昫唐書荆州江陵漢縣南郡治所也故楚都之郢城今縣北十里紀南城</hi>
　<hi>是也後治於郢在縣東南今治所桓溫所築城也</hi>雉乳<hi>後漢書魯恭拜中牟令郡國螟傷稼犬牙</hi>
　<hi>緣界獨不入中牟河南尹表安聞之疑其不實使仁恕掾肥親徃廉之恭隨行阡陌俱坐桑下有雉過止</hi>
　<hi>其旁旁有小兒童親曰兒何不捕之兒言雉方將雛親瞿然而起與恭訣曰所以來者欲察君之政績耳</hi>
　<hi>今蟲不犯禁此一異也化及鳥獸此二異也豎子有仁心此三異也</hi>州從事<hi>續漢志每州刺史皆</hi>
　<hi>有從事史</hi>手板<hi>隋書禮儀志笏晉宋以來謂之手板</hi>
　　送李員外賢郎<lb/>
少年何處去負米上銅梁借問阿戎父知為童子郎魚<lb/>
<pb n="KR4c0022_WYG_008-13a"/>
箋請詩賦橦布作衣裳薏苡扶衰病歸來幸可將<lb/>
　負米<hi>家語子路見於孔子曰昔者由也事二親之時常食藜藿之食為親負米百里之外</hi>銅梁<lb/>
　<hi>太平寰宇記銅梁縣在合州西一百五十里亦漢墊江縣地宋改為宕渠縣魏為石鏡之地唐長安四年</hi>
　<hi>刺史陳靖意以大足川僑戸輻凑置銅梁縣以銅梁山為名銅梁山在合州石鏡縣南九里左太沖蜀都</hi>
　<hi>賦云外負銅梁於宕渠註云銅梁山名也按其山出鐵及桃竹杖東西連亘二十餘里山嶺之上平整逺</hi>
　<hi>望諸山而此獨秀也</hi>阿戎父<hi>劉孝標世説註竹林七賢論曰初阮籍與王戎父渾俱為尚書郎每</hi>
　<hi>造渾坐未安輒曰與鄒語不如與阿戎語造戎必日夕而返</hi>童子郎<hi>後漢書臧洪傳洪年十五</hi>
　<hi>以功拜童子郎章懐太子註漢法孝亷試經者拜為郎洪以年幼才俊故拜童子郎也又左雄傳雄奏徴</hi>
<pb n="KR4c0022_WYG_008-13b"/>
　<hi>海内名儒為博士又使公卿子弟為諸生有志操者加其俸禄及汝南謝亷河南趙建年始十二各能通</hi>
　<hi>經雄並奏拜童子郎又黄琬傳琬以公孫拜童子郎</hi>魚箋<hi>王勃七夕賦握犀管展魚牋</hi>橦布<lb/>
　<hi>左思蜀都賦布有橦花麫有枕榔劉淵林註橦華者樹名橦其花柔毳可績為布也出永昌太平寰宇記</hi>
　<hi>劍南道巂州有橦木可以為布</hi>薏苡<hi>神農本草經薏苡味甘微寒主風濕痺下氣除筋骨邪氣乆服</hi>
　<hi>輕身益氣</hi>
　　送梓州李使君<hi>梓州唐詩正音作東川</hi>
萬壑樹參天千山響杜鵑<hi>文苑英華作鄉音聽杜鵑</hi>山中一半雨<hi>半二</hi>
<hi>顧本凌本唐詩品彚俱作夜</hi>樹杪百重泉漢女輸橦布<hi>橦瀛奎律髓唐詩正音俱</hi>
<pb n="KR4c0022_WYG_008-14a"/>
<hi>作賨</hi>巴人訟芋田文翁翻敎授不敢倚先賢<hi>不敢當是敢不之訛</hi>
　梓州<hi>唐書地理志劍南道有梓州梓潼郡</hi>輸<hi>晉書食貨志夷人輸賨布戸一匹逺者或一丈</hi>芋<lb/>
　田<hi>左思蜀都賦𤓰疇芋區郭義恭廣志蜀漢既繁芋民以為資圖經本草芋今處處有之閩蜀淮楚尤</hi>
　<hi>多植蜀川出者形圓而大狀若蹲鴟謂之芋魁彼人種以當糧食而度饑年</hi>文翁<hi>漢書文翁廬江</hi>
　<hi>舒人也為蜀郡守仁愛好敎化見蜀地僻陋有蠻夷風文翁誘進之由是大化蜀地學於京師者比齊</hi>
　<hi>魯馬三國志蜀本無學士文翁遣相如東受七經還敎吏民於是蜀學比於齊魯故地理志曰文翁倡其</hi>
　<hi>敎相如為之師漢家得士盛於其世</hi>
　<hi>成按文苑英華載王右丞詩多與今行槧本小異如松下清齋折露葵清齋作行齋種松皆作老龍</hi>
<pb n="KR4c0022_WYG_008-14b"/>
　<hi>鱗作種松皆老作龍鱗並以英華為佳送梓州李使君詩山中一夜雨樹杪百重泉作山中一半雨尤佳</hi>
　<hi>蓋送行之詩言其風土深山冥晦晴雨相半故曰一半雨而績之以僰女巴人之聯也崔顥詩寄語西河</hi>
　<hi>使知余報國心英華云余知報國心如俗本則顥此句為求知矣此類甚多讀者宜詳之</hi>
　　送張五諲歸宣城<lb/>
五湖千萬里况復五湖西漁浦南陵郭人家春榖溪欲<lb/>
歸江淼淼未到草凄凄憶想蘭陵鎮可冝猿更啼<hi>更一作夜</hi>
　南陵<hi>元和郡縣志南陵縣東至宣州一百里本漢春穀縣地梁於此置南陵縣</hi>春榖溪<hi>謝眺</hi>
　<hi>詩山積陵陽阻溪流春榖泉李善註漢書曰丹陽郡有春榖縣水經註曰江連春穀縣北又合春榖水</hi>
<pb n="KR4c0022_WYG_008-15a"/>
　　送友人南歸<lb/>
萬里春應盡三江鴈亦稀<hi>亦稀文苑英華作欲飛非</hi>連天漢水廣孤<lb/>
客郢城歸鄖國稻苗秀<hi>鄖顧可乆本唐詩正音俱作郎誤</hi>楚人菰米肥<lb/>
<hi>米一作菜文苑英華作葉</hi>懸知倚門望遥識老萊衣<lb/>
　三江<hi>水經注巴陵西對長洲其洲南□湘浦北對大江故曰三江也三水所㑹亦謂之三江口矣一</hi>
　<hi>統志三江在岳州府城下岷江為西江澧江為中江湘江為南江皆會於此故名亦名三江口</hi>漢水<lb/>
　廣<hi>詩漢之廣矣</hi>鄖國<hi>杜預左傳註鄖國在江夏雲杜縣東南有鄖城酈道元水經注西有古竟</hi>
　<hi>陵大城古鄖國也鄖公辛所治所謂鄖鄉矣史記正義括地志云安州安陸縣城本春秋時鄖國城輿地</hi>
<pb n="KR4c0022_WYG_008-15b"/>
　<hi>廣記復州沔陽縣春秋鄖子之國漢雲杜縣地屬江夏郡</hi>菰米<hi>本草陶𢎞景曰菰米一名雕胡可作</hi>
　<hi>餅食陳戴器曰雕胡是菰蔣草米古人所貴故内則云魚宜苽皆水物也曹子建七啓云芳菰精稗謂二</hi>
　<hi>草之實可以為飯也蘇頌曰菰生水中葉如蒲葦其苖有莖梗者謂之菰蔣草至秋結實乃雕胡米也古</hi>
　<hi>人以為美饌今饑嵗人猶采以當糧</hi>倚門<hi>戰國策王孫賈年十五事閔王其母曰汝朝出而晚來則</hi>
　<hi>吾倚門而望汝暮出而不還則吾倚閭而望</hi>
　　送賀遂員外外甥<lb/>
南國有歸舟荆門沂上流蒼茫葭菼外雲水與昭丘<hi>與一</hi>
<hi>作同</hi>檣帶城烏去江連暮雨愁猿聲不可聴莫待楚山秋<lb/>
<pb n="KR4c0022_WYG_008-16a"/>
　南國<hi>韋昭國語解南國江漢之間也詩曰滔滔江漢南國之紀</hi>泝<hi>玉篇泝蘓故切逆流而上也</hi>
　上流<hi>臧榮緒晉書荆州勢據上流</hi>昭丘<hi>王粲登樓賦西接昭邱李善註荆州圖記曰當陽東</hi>
　<hi>南七十里有楚昭王墓登樓則見所謂昭丘水經注沮水又南逕楚昭王墓東對麥城故王仲宣之賦登</hi>
　<hi>樓云西接昭丘是也</hi>檣<hi>玉篇檣/帆柱也</hi>城烏<hi>梁元帝詩城烏侵曙鳴</hi>
　　送楊長史赴果州<hi>瀛奎律髓長史下多一濟字</hi>
褒斜不容幰之子去何之<hi>去方輿勝覽作欲</hi>鳥道一千里猿啼<lb/>
十二時<hi>啼瀛奎律髓唐詩正音唐詩品彚俱作聲</hi>官橋祭酒客山木女郎祠<lb/>
别後同明月君應聴子規<lb/>
<pb n="KR4c0022_WYG_008-16b"/>
　之子<hi>爾雅之子者是子也</hi>祭酒客<hi>未詳王友琢崕謂古者出行必有祖道之祭封土為山象</hi>
　<hi>以菩芻棘柏為神主酒脯祈告旣祭以車轢之而去事見毛詩正義李長吉别友詩亦有今將下東道祭</hi>
　<hi>酒而别秦之句與此甚合然不切蜀事恐亦未的至或引史記荀卿傳註以席中尊者為祭酒或引後漢</hi>
　<hi>書劉焉傳中張魯以祭酒為吏事則更誤矣</hi>女郎祠<hi>水經注南有女郎山山上有女郎塜逺望</hi>
　<hi>山墳嵬嵬狀高及即其所裁有墳形山下直路下出不生草木世人謂之女郎道下有女郎廟及搗衣石</hi>
　<hi>言張魯女也有小水北流入漢謂之女郎水輿地廣記興元府褒城縣有女郎山上有女郎墳女郎廟俗</hi>
　<hi>言張魯女所葬</hi>明月<hi>謝莊月賦美人邁兮音/塵絶隔千里兮共明月</hi>子規<hi>張華禽經註望帝修</hi>
　<hi>道處西山而隱化為杜鵑鳥或云化為杜宇鳥亦曰子規馬至春則啼聞者悽惻</hi>
<pb n="KR4c0022_WYG_008-17a"/>
　　送邢桂州<lb/>
鐃吹喧京口風波下洞庭赭圻將赤岸擊汰復揚舲日<lb/>
落江湖白潮來天地青明珠歸合浦應逐使臣星<lb/>
　邢桂州<hi>劉昫唐書上元二年以邢濟兼桂州都督侍御史充桂管防禦都使地理志桂州始安郡</hi>
　<hi>都督府屬嶺南道</hi>京口<hi>京口即今鎭江自宋至陳常為重鎭在唐時為丹陽郡之丹徒縣方輿勝</hi>
　<hi>覽京口圖經其城因山為壘緣江為境爾雅丘絶髙曰京故名</hi>洞庭<hi>史記正義洞庭湖在岳州巴陵</hi>
　<hi>西南一里南與青草湖連輿地廣記岳州巴陵縣有洞庭湖圓廣五百餘里日月若出沒於其中</hi>赭<lb/>
　圻<hi>元和郡縣志赭圻故城在宣州南陵縣西北一百三十里西臨大江呉所置赭圻屯處也晉哀帝時</hi>
<pb n="KR4c0022_WYG_008-17b"/>
　<hi>桓溫領楊州牧入朝參政自荆州還至赭圻詔止之遂城赭圻鎭焉</hi>擊汰<hi>楚辭乘舲船余上沅兮齊</hi>
　<hi>呉榜以擊汰王逸註舲船船有牕牖汰水波也言已始去乘牕舲之船西上沅湘之水士卒齊舉大櫂而</hi>
　<hi>擊水波</hi>合浦<hi>後漢書孟嘗遷合浦太守郡不產榖實而海出珠寳與交趾比境嘗通啇販貿糴糧</hi>
　<hi>食先時宰守並多貪穢詭人採求不知紀極珠遂漸徙於交趾郡界於是行旅不至人物無資貧者餓死</hi>
　<hi>於道嘗到官革易前弊求民利病曾未踰嵗去珠復還百姓皆反其業商賈流通</hi>使星<hi>後漢書和</hi>
　<hi>帝即位分遣使者皆微服單行各至州縣觀採風謠使者二人當到益部投李郃候舍時夏夕露坐郃因</hi>
　<hi>仰觀問曰二君發京師時寜知朝廷遣二使耶二人黙然驚相視曰不聞也問何以知之郃指星示云有</hi>
　<hi>二使星向益州分野故知之耳</hi>
<pb n="KR4c0022_WYG_008-18a"/>
　　送宇文三赴河西充行軍司馬<lb/>
横吹雜繁笳<hi>吹文苑英華作笛</hi>邊風捲塞沙還聞田司馬更逐<lb/>
李輕車蒲類成秦地<hi>類劉本顧可乆本俱作壘誤</hi>莎車屬漢家<hi>車劉本顧</hi>
<hi>可乆本俱作居誤一本作丘亦非</hi>當令犬戎國朝聘學昆邪<lb/>
　行軍司馬<hi>唐書百官志節度使有行軍司馬一人掌弼戎政居則習蒐狩有役則申戰守之法</hi>
　<hi>器械糧<graphic n="KR1458" url="https://raw.githubusercontent.com/kanripo/KR-Gaiji/master/images/KR1458.png" mimeType="image/png"/>軍籍賜予皆專焉</hi>横吹<hi>古今註橫吹胡樂也張博望入西域傳其法於西京唯得摩訶</hi>
　<hi>兜勒二曲李延年因胡曲更造新聲二十八解乗輿以為武樂後漢以給邊將軍和帝時萬人將軍得用</hi>
　<hi>之唐書儀衛志鼓吹五部有大橫吹小橫吹大橫吹部有節鼓二十四曲小橫吹部有角笛簫笳觱栗桃</hi>
<pb n="KR4c0022_WYG_008-18b"/>
　<hi>皮觱栗六種曲名失傳</hi>田司馬<hi>漢書田廣明以/郎為天水司馬</hi>李輕車<hi>漢書李蔡為輕</hi>
　<hi>車將軍從大將軍擊右賢王有功中率封為樂安侯鮑照詩後逐李輕車追虜窮塞垣</hi>蒲類<hi>漢書</hi>
　<hi>西域傳蒲類國王治天山西疏榆谷去長安八千三百六十里西南至都䕶治所千三百八十七里後漢</hi>
　<hi>書班超傳戰於蒲類海多斬首級而還章懐太子註蒲類匈奴中海名在敦煌北也竇固傳固與耿忠率</hi>
　<hi>酒泉敦煌張掖甲卒及盧水羌戎萬二千騎出酒泉塞至天山擊呼衍王斬首千餘級呼衍王走追至蒲</hi>
　<hi>類海章懐太子註蒲類海今名婆悉海在今庭州蒲昌縣東南也</hi>莎車<hi>漢書西域傳莎車國主治</hi>
　<hi>莎車城去長安九千九百五十里東北至都䕶治所四千七百四十六里後漢書西域傳莎車國西經蒲</hi>
　<hi>犁無雷至大月氐東去洛陽萬九百五十里</hi>犬戎<hi>韋昭國語解犬戎西戎之别名在荒服史記犬</hi>
<pb n="KR4c0022_WYG_008-19a"/>
　<hi>戎氏以其職來王</hi>昆邪<hi>漢書匈奴傳昆邪休屠王謀降漢漢使驃騎將軍迎之昆邪王殺休屠王</hi>
　<hi>并將其衆降漢</hi>
　　送孫二<lb/>
郊外誰相送<hi>文苑英華作郭外誰將送</hi>夫君道術親書生鄒魯客才<lb/>
子洛陽人祖席依寒草行車起暮塵<hi>起文苑英華作薄</hi>山川何<lb/>
寂寞<hi>何文苑英華作向</hi>長望淚霑巾<lb/>
　霑巾<hi>張衡詩側身北望涕霑巾</hi>
　　送崔三往密州覲省<lb/>
<pb n="KR4c0022_WYG_008-19b"/>
南陌去悠悠東郊不少留同懐扇枕戀獨念倚門愁<hi>念文</hi>
<hi>苑英華作解</hi>路遶天山雪家臨海樹秋魯連功未報且莫蹈<lb/>
滄洲<lb/>
　密州<hi>唐書地理志河南道有宻州髙宻郡</hi>扇枕<hi>東觀漢紀黄香父為郡五官貧無奴僕香躬執</hi>
　<hi>勤苦盡心供養冬無被袴而親極滋味暑即扇牀枕寒則身溫席晉書王延事親色養夏則扇枕席冬則</hi>
　<hi>以身溫被</hi>天山雪<hi>元和郡縣志天山一名白山一名折羅漫山在伊州北一百二十里冬夏有雪</hi>
　<hi>出好木及金鐵匈奴謂之天山過之皆下馬拜</hi>海樹<hi>元和郡縣志蜜州東至大海一百六十里</hi>魯<lb/>
　連<hi>史記田單歸而言魯連欲爵之魯連逃隠於海上曰吾與富貴而詘於人寧貧賤而輕世肆志焉</hi>
<pb n="KR4c0022_WYG_008-20a"/>
　　送丘為落第歸江東<lb/>
憐君不得意况復栁條春為客黄金盡還家白髪新五<lb/>
湖三畮宅<hi>宅文苑英華作地</hi>萬里一歸人<hi>歸文苑英華作行</hi>知禰不能<lb/>
薦<hi>禰顧元緯本凌本唐詩品彚俱作爾</hi>羞為獻納臣<hi>為顧元緯本凌本唐詩紀事唐詩品彚俱</hi>
<hi>作稱文苑英華作看</hi>
　三畮宅<hi>淮南子任一人之能不足以治三畮之宅也</hi>知禰<hi>後漢書禰衡善魯國孔融融亦</hi>
　<hi>深愛其才衡始弱冠而融年四十遂與為交友上疏薦之</hi>獻納<hi>班固兩都賦序朝夕論思日月獻納</hi>
　　漢江臨汎<hi>汎瀛奎律髓作眺</hi>
<pb n="KR4c0022_WYG_008-20b"/>
楚塞三湘接<hi>湘瀛奎律髓作江</hi>荆門九派通江流天地外山色<lb/>
有無中郡邑浮前浦波瀾動逺空襄陽好風日<hi>日文苑英華作</hi>
<hi>月</hi>留醉與山翁<hi>翁文苑英華瀛奎律髓俱作公</hi>
　漢江<hi>郭璞山海經註漢水出武都沮縣東狼谷經漢中魏興至南鄉東經襄陽至江夏安陸縣入江</hi>
　<hi>唐六典註漢水源出梁州金牛縣初名漾水一名沔水厯洋金均襄荆郢復七州至沔州入於江一統志</hi>
　<hi>漢江源出隴西嶓冡山由漢中流經鄖縣均州光化至襄陽府城北又東南經宜城抵安陸州至大别山</hi>
　<hi>入於江其水因地而名曰漾曰沔曰漢曰滄浪蓋總名為漢别言之則有四耳</hi>楚塞<hi>江淹詩奉義至</hi>
　<hi>江漢始知楚塞長</hi>九𣲖<hi>郭璞江賦流九派乎潯陽李善註水别流為派尚書曰九江孔殷應劭漢</hi>
<pb n="KR4c0022_WYG_008-21a"/>
　<hi>書註曰江自廬江潯陽分為九也</hi>好風日<hi>庾肩吾詩何當好/風日極望長沙埀</hi>山翁<hi>晉書</hi>
　<hi>山簡出為征南將軍都督荆湘交廣四州諸軍事假節鎭襄陽優游卒嵗惟酒是眈諸習氏荆土豪族有</hi>
　<hi>佳園池簡毎出游嬉多之池上置酒輙醉名之曰髙陽池時有童兒歌曰山公出何許徃至髙陽池日夕</hi>
　<hi>倒載歸酩酊無所知時時能騎馬倒著白接䍦舉鞭向葛强何如并州兒</hi>
　　登辨覺寺<hi>辨一作新</hi>
竹徑從初地<hi>從文苑英華瀛奎律髓俱作連</hi>蓮峰出化城牕中三楚盡<lb/>
<hi>盡文苑英華作靜</hi>林上九江平<hi>上凌本瀛奎/律髓俱作外</hi>輭草承趺坐<hi>輭文苑英</hi>
<hi>華作嫩</hi>長松響梵聲空居法雲外觀世得無生<lb/>
<pb n="KR4c0022_WYG_008-21b"/>
　初地<hi>湼槃經無量無邊恒河沙等諸菩薩輩得入初地</hi>化城<hi>化城註見二十巻中</hi>三楚<lb/>
　<hi>水經注文潁曰史記貨殖傳曰淮以北沛陳汝南南郡為西楚彭城以東東海呉廣陵為東楚衡山九江</hi>
　<hi>江南豫章長沙為南楚是為三楚者也孟康漢書註舊名江陵為南楚呉為東楚彭城為西楚</hi>法雲<lb/>
　<hi>淨住子慧日已沉法雲遐布</hi>
　<hi>琢崖嘗説此詩初地即菩薩十地中之第一地所謂歡喜地也本是聖境中所造階級之名今借作寺外</hi>
　<hi>路徑用化城用法華經中化城事本是方便小乗止息之喻今借作寺中殿宇用工則工矣然右丞是學</hi>
　<hi>佛者奈犯綺語戒何語雖近釋實中理解成觀九經中語為文人借用失其本來面目未易更僕數即以</hi>
　<hi>右丞而論如以傅母作乳媪用膳夫作饔子用獸人作獵夫用司諫作言官用之類皆典經義不合雖於</hi>
<pb n="KR4c0022_WYG_008-22a"/>
　<hi>文無害然不究其原而僅襲其步恐有邯鄲匍匐之患耳</hi>
　<hi>瀛奎律髓謂此詩似詠廬山僧寺蓋因三四二句也逺近數千里一望了然佳處全在牕中林外四字或</hi>
　<hi>取盡字平字以敵老杜兠率寺詩中之有字自字者猶恐未的</hi>
　　凉州郊外游望<lb/>
野老才三户邊村少四鄰<hi>邊村顧元緯本凌本俱作村邊誤</hi>婆娑依里<lb/>
社簫鼓賽田神灑酒洒芻狗焚香拜木人女巫紛屢舞<lb/>
羅襪自生塵<lb/>
　凉州<hi>唐書地理志隴右道有凉州武威郡</hi>婆娑<hi>爾雅婆娑舞也邢昺疏李巡曰婆娑盤辟舞也</hi>
<pb n="KR4c0022_WYG_008-22b"/>
　<hi>郭璞曰舞者之容孫炎曰舞者之容婆娑然則婆娑舞者之狀貌也</hi>賽<hi>史記封禪書冬賽禱祀索隠曰</hi>
　<hi>賽謂報神福也</hi>芻狗<hi>淮南子譬如芻狗土龍之始成髙誘註芻狗束芻為狗以謝過求福</hi>羅襪<lb/>
　<hi>洛神賦凌波微步羅襪生塵</hi>
　　觀獵<hi>唐詩紀事作獵騎</hi>
風勁角弓鳴<hi>勁一作動</hi>將軍獵渭城草枯鷹眼疾雪盡馬啼<lb/>
輕忽過新豐市<hi>市雲溪友議作戍</hi>還歸細栁營回看射鵰處<hi>射鵰</hi>
<hi>雲溪友議作落雁一作失雁</hi>千里暮雲平<hi>郭茂倩樂府採首四句入近代曲辭題曰戎渾萬首</hi>
<hi>唐人絶句亦摘入絶句内題作戎渾</hi>
<pb n="KR4c0022_WYG_008-23a"/>
　角弓<hi>詩騂騂角弓</hi>渭城<hi>水經注太史公曰長安故咸陽也漢髙帝更名新城武帝元鼎三年</hi>
　<hi>别為渭城在長安西北渭水之陽王莽之京城也太平寰宇記故渭城在今雍州咸陽縣東北二十二里</hi>
　<hi>渭水北即秦之杜郵白起死於此其城周八里秦自孝公至始皇皆都於此城武帝元鼎三年更名渭城</hi>
　<hi>後漢省併地入長安故此城存也</hi>細栁營<hi>漢書河内太守周亞夫為將軍次細栁服䖍曰細桞</hi>
　<hi>在長安西北裴駰史記註細桞徐廣曰在長安西駰按如淳曰長安圖細栁倉在渭北近石徼張楫曰在</hi>
　<hi>昆明池南今有桞市是也史記索隠按三輔故事細長桞在直城門外阿房宫西北維又匈奴傳云細桞在</hi>
　<hi>安西如淳云在渭北非也元和郡縣志細桞營在萬年縣東北三十里相傳云周亞夫屯軍處今按亞夫</hi>
　<hi>所屯在咸陽西南二十里言在此非也</hi>射鵰<hi>北史斛律光嘗從文襄於洹橋校獵雲表見一大烏</hi>
<pb n="KR4c0022_WYG_008-23b"/>
　<hi>射之正中其頸形如車輪旋轉而下乃鵰也丞相屬邢子髙嘆曰此射鵰手也</hi>
　<hi>胡應麟曰右丞五言工澹閒麗自有二派楚塞三江接風勁角弓鳴楊子談經處等篇綺麗精工沈宋合</hi>
　<hi>調者也寒山轉蒼翠寂寞掩柴扉晚年惟好靜等篇幽閒古澹儲孟同聲者也</hi>
　<hi>邵古庵謂細桞渭城皆在陜西長安縣新豐在臨潼縣相去七十里曰忽過曰還歸正見其徃返之易成</hi>
　<hi>按漢書内地名詩人多襲用之蓋取其典而不俚也興㑹所至一時彚集又何嘗拘拘於道里之逺近而</hi>
　<hi>後琢句者哉</hi>
　<lb/>
　王右丞集箋注巻八<lb/>
</p>
<p>
</p>
  </div>
</body>
</text>
</TEI>
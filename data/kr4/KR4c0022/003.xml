<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王右丞集箋注巻三</head> <lb/>
    <p>
<pb n="KR4c0022_WYG_003-1a"/>
欽定四庫全書<lb/>
　王右丞集箋注巻三<lb/>
　　　　　　　　　　　　　仁和趙殿成撰<lb/>
　古詩二十三首<lb/>
　　胡居士臥病遺米因贈<lb/>
了觀四大因根性何所有妄計茍不生是身孰休咎色<lb/>
聲何謂客隂界復誰守徒言蓮花目豈惡楊枝肘既飽<lb/>
香積飯不醉聲聞酒有無斷常見生滅幻夢受即病即<lb/>
<pb n="KR4c0022_WYG_003-1b"/>
實相趨空定狂走無有一法真無有一法垢居士素通<lb/>
達隨宜善抖擻牀上無氊臥鎘中有粥否<hi>鎘顧可乆本作鍋非</hi>齋<lb/>
時不乞食定應空潄口<hi>凌本於此句下多露葵自朝折黃梁不煩剖二句諸本皆無之</hi>
聊持數斗米且救浮生取<lb/>
　居士<hi>鳩摩羅什維摩詰經註外國白衣多財富樂者名為居士釋氏要覽智度論云除四姓外通名</hi>
　<hi>居士翻譯名義迦羅越大品經中居士是也楞嚴云愛結名言清淨自居普門疏以多積貨財居業豐盈</hi>
　<hi>謂之居士鄭康成云道藝處士</hi>四大<hi>此身因四大和合為相骨肉之堅相為地大津液之潤濕為水</hi>
　<hi>大煖觸之氣息為火大動摇之筋脈為風大維摩詰經四大合故假名為身四大無主身亦無我</hi>根<lb/>
<pb n="KR4c0022_WYG_003-2a"/>
　性<hi>華嚴經普現一切衆生心念根性樂欲而無所現</hi>隂界<hi>謂五隂十八界維摩詰經言是身是</hi>
　<hi>隂界諸八所共合成</hi>蓮花目<hi>法華經是菩薩目/如廣大青蓮花葉</hi>楊枝肘<hi>莊子支離叔與</hi>
　<hi>滑介叔觀於㝠伯之丘崑崙之虛黄帝之所休俄而栁生其左肘其意蹷蹷然惡之林希逸註桞瘍也今</hi>
　<hi>人謂生節也</hi>香積飯<hi>維摩詰經於是維摩詰不起於座居衆㑹前化作菩薩而告之曰汝往上</hi>
　<hi>方界分度四十二恒河沙佛土有國名衆香佛號香積與諸菩薩方共坐食汝往到彼如我辭曰願得世</hi>
　<hi>尊所食之餘當於娑婆世界施作佛事令此樂小法者得宏大道亦使如來名聲普聞時化菩薩即於㑹</hi>
　<hi>前昇於上方舉衆皆見其去到衆香界禮彼佛足又聞其言於是香積如來以衆香鉢盛滿香飯與化菩</hi>
　<hi>薩時化菩薩既受鉢飯須臾之間至維摩詰舍以滿鉢香飯與維摩詰飯香普薫毗耶離城及三千大千</hi>
<pb n="KR4c0022_WYG_003-2b"/>
　<hi>世界時毗耶離婆羅門居士等聞是香氣身意快然歎未曽有於是長者主月盖從八萬四千人來入維</hi>
　<hi>摩詰舍諸地神虛空神及欲色界諸天聞此香氣亦皆來入維摩詰舍維摩詰語舍利弗等諸大聲聞仁</hi>
　<hi>者可食如來甘露味飯大悲所薫無以限意食之使不消也有異聲聞念是飯少而此大衆人人當食化</hi>
　<hi>菩薩曰勿以聲聞小德小智稱量如來無量福慧四海有竭此飯無盡使一切人食揣若須彌乃至一劫</hi>
　<hi>猶不能盡所以者何無盡戒定智慧解脫解脫知見功德具足者所食之餘終不可盡於是鉢飯悉飽衆</hi>
　<hi>㑹其諸菩薩聲聞天人食此飯者身安快樂又諸毛孔皆出妙香</hi>聲聞<hi>法華經若有衆生内有智</hi>
　<hi>性從佛世尊聞法信受殷勤精進欲速出三界自求涅槃是名聲聞乗釋氏要覽智度論云若苦行頭陀</hi>
　<hi>初中後夜勤心禪觀苦而得道者聲聞教也若觀法相無縛無解心得清浄菩薩教也瑜伽論云諸佛聖</hi>
<pb n="KR4c0022_WYG_003-3a"/>
　<hi>教聲為上首從師友所聞此聲教展轉修證永出世間小行小果故名聲聞</hi>斷常見<hi>涅槃經衆</hi>
　<hi>生起見凡有二種一者常見二者斷見楞伽經離於斷常有無等見大般若經如是般若波羅蜜多能滅</hi>
　<hi>一切常見斷見有見無見乃至種種諸惡趣見法苑珠林成論云以世諦故得成中道以五隂相續生故</hi>
　<hi>不斷念念滅故不常離此斷常名為中道故知因果非定斷常於現報中凡愚不觀念念遷滅則是常見</hi>
　<hi>不觀念念新生則是斷見若於來報愛未盡著隨業受生六道不定人非常人迷此謂常則是常見若謂</hi>
　<hi>死後更不受生心識永謝則是斷見</hi>幻夢<hi>維摩詰經是身如幻從顛倒起是身如夢為虛妄見</hi>實<lb/>
　相<hi>法華經唯佛與佛乃能究盡諸法實相涅槃經無相之相名為實相</hi>抖擻<hi>抖擻猶言振作釋氏</hi>
　<hi>要覽頭陀梵語杜多漢言抖擻謂三毒如塵能坌汙真心此人能振掉除去故</hi>鎘<hi>韻㑹說文鬲鼎屬本</hi>
<pb n="KR4c0022_WYG_003-3b"/>
　<hi>作鬲實五觳十二升曰觳象腹交文三足徐曰上頸也腹交文謂其刻飾也五觳六斗也爾雅鼎款足謂</hi>
　<hi>之鬲或作䰛又作鎘狼狄切音與栗同</hi>漱口<hi>釋氏法毎食後必/以楊枝漱刷口齒</hi>浮生<hi>莊子</hi>
　<hi>其生若浮</hi>
　　與胡居士皆病寄此詩兼示學人二首<lb/>
一興微塵念横有朝露身如是覩隂界<hi>覩一作都誤</hi>何方置<lb/>
我人礙有固為主趣空寧捨賔洗心詎懸解悟道正迷<lb/>
津因愛果生病從貪始覺貧色聲非彼妄浮幻即吾真<lb/>
四達竟何遣萬殊安可塵胡生但髙枕寂寞與誰隣戰<lb/>
<pb n="KR4c0022_WYG_003-4a"/>
勝不謀食理齊甘負薪子若未始異詎論疎與親<lb/>
　朝露<hi>漢書人生如朝露何久自苦如此師古註朝露見日則晞人命短促亦如之</hi>我人<hi>瓔珞</hi>
　<hi>經盡觀世界空無我人華嚴經此中無少物但有假名字若計有我人則為入險道</hi>空有<hi>後漢書清</hi>
　<hi>心釋累之訓空有兼遣之宗章懐太子註不執着為空執着為有兼遣謂不空不有虛實兩忘也鳩摩羅</hi>
　<hi>什維摩詰經註佛法有二種一者有二者空若常在有則累于想着若常在空則捨于善本若空有迭用</hi>
　<hi>則不設二過猶日月代明萬物以成</hi>懸解<hi>莊子適來夫子時也適去夫子順也安時而處順哀樂不</hi>
　<hi>能入也古者謂是帝之縣解郭象註以有繫者為縣則無繫者縣解也縣解而性命之情得矣此養生之</hi>
　<hi>要也陸德明註縣音𤣥解音蟹崔云以生為縣以死為解</hi>生病<hi>維摩詰經從癡有愛則我病生</hi>浮<lb/>
<pb n="KR4c0022_WYG_003-4b"/>
　幻<hi>西域記人命危脆世間浮幻</hi>戰勝<hi>韓非子子夏見曾子曾子曰何肥也對曰戰勝故肥也曾</hi>
　<hi>子曰何謂也子夏曰吾入見先王之義則榮之出見富貴之樂又榮之兩者戰于胸中未知勝負故臞今</hi>
　<hi>先王之義勝故肥</hi>
浮空徒漫漫汎有定悠悠無乗及乘者所謂智人舟詎<lb/>
捨貧病域不疲生死流無煩君喻馬任以我為牛植福<lb/>
祠迦葉求仁笑仲由何津不鼓棹何路不摧輈念此聞<lb/>
思者胡為多阻修空虚花聚散煩惱樹稀稠滅想成無<lb/>
記<hi>想顧元緯本作相</hi>生心坐有求降吳復歸蜀不到莫相尤<lb/>
<pb n="KR4c0022_WYG_003-5a"/>
　無乗及乗者<hi>楞伽經諸天及梵乗聲聞縁覺乗諸佛如來乗我説此諸乗乃至有心轉諸乗</hi>
　<hi>非究竟若彼心滅盡無乗及乗者無有乗建立我説為一乗引導衆生故分别説諸乗</hi>生死流<lb/>
　<hi>涅槃經善斷有頂種永度生死流</hi>喻馬<hi>涅槃經譬如大王有三種馬一者調壯大力二者不調齒</hi>
　<hi>壯大力三者不調羸老無力王若乗者當先乗誰應當先乗調壯大力次乗第二後及第三調壯大力喻</hi>
　<hi>菩薩僧其第二者喻聲聞僧其第三者喻一闡提</hi>為牛<hi>莊子子呼我牛也而謂之牛呼我馬也而</hi>
　<hi>謂之馬</hi>迦葉<hi>法苑珠林第四拘樓秦佛第五拘那含牟尼佛第六迦葉佛此三佛同姓迦葉又釋</hi>
　<hi>迦文佛之大弟子亦名迦葉僧肇維摩詰經註迦葉以貧人昔不植福故生貧里若今不積善後復彌甚</hi>
　<hi>愍其長苦多就乞食</hi>聞思修<hi>學人修習禪觀有聞思修三法謂聞法思惟修習能生智慧遺教經</hi>
<pb n="KR4c0022_WYG_003-5b"/>
　<hi>是故汝等當以聞思修慧而自増益</hi>空虚花<hi>楞伽經觀一切有為猶如虚空花仁王經世諦幻化</hi>
　<hi>起譬如虛空花</hi>煩惱樹<hi>佛遺教經實智慧者伐煩惱樹之利斧也涅槃經是經即是剛利智斧能</hi>
　<hi>伐一切煩惱大樹</hi>無記<hi>釋氏説心有三種以思惟世間雜善等事為善思惟世間五欲因縁為惡</hi>
　<hi>善惡不形寂然昏住為無記</hi>降吳歸蜀<hi>蜀志黄權傳有降吳不可還蜀無路之語右丞借用</hi>
　<hi>其字承上而言以喻滅想生心皆非入道之經耳</hi>
　　藍田山石門精舍<lb/>
落日山水好漾舟信歸風玩竒不覺逺<hi>玩一作探</hi>因以縁源<lb/>
窮<hi>縁唐詩紀事作尋</hi>遥愛雲木秀<hi>秀一/作翠</hi>初疑路不同<hi>疑文苑英華作言</hi>
<pb n="KR4c0022_WYG_003-6a"/>
安知清流轉<hi>安文苑英華作誰</hi>偶與前山通捨舟理輕䇿果然<lb/>
愜所適老僧四五人逍遥䕃松栢朝梵林未曙<hi>未一作方</hi>夜<lb/>
禪山更寂道心及牧童<hi>及一作友</hi>世事問樵客<hi>問文苑英華作聞</hi>暝<lb/>
宿長林下<hi>林一作井</hi>焚香臥瑶席澗芳襲人衣山月映石壁<lb/>
再尋畏迷誤明發更登歴笑謝桃源人<hi>謝一作問</hi>花紅復來<lb/>
覿<hi>文苑英華本分捨舟理輕䇿以下另為一首</hi>
　漾舟<hi>謝惠連詩漾舟陶嘉月李周翰註漾舟泛舟也</hi>歸風<hi>木華海賦或乃萍流而浮轉或因歸</hi>
　<hi>風以自反</hi>縁源<hi>謝朓詩緣源殊未極歸徑/窅如迷劉良註縁尋也</hi>輕䇿<hi>謝靈運詩裹糧仗輕</hi>
<pb n="KR4c0022_WYG_003-6b"/>
　<hi>䇿</hi>䕃松栢<hi>楚辭飲石泉/兮䕃松栢</hi>道心<hi>梁武帝詩道心理歸終信首故宜先</hi>桃源<lb/>
　<hi>搜神後記晉太原中武陵人捕魚為業縁溪行忘路逺近忽逄桃花夾岸數百歩中無雜樹芳草鮮美落</hi>
　<hi>英繽紛漁人甚異之復前行欲窮其林林盡水源便得一山山有小口髣髴若有光便捨舟從口入初極</hi>
　<hi>狹纔通人復行數十歩豁然開朗土地曠空屋舍儼然有良田美池桑竹之屬阡陌交通雞犬相聞男女</hi>
　<hi>衣著悉如外人黄髪垂髫並怡然自樂見漁人大驚問所從來具荅之便要還家設酒殺鷄作食村中人</hi>
　<hi>聞有此人咸來問訊自云先世避秦時難率妻子邑人來此絶境不復出焉遂與外隔問今是何世乃不</hi>
　<hi>知有漢無論魏晉此人一一具言所聞皆為歎惋停數日辭去此中人語云不足為外人道也既出得其</hi>
　<hi>船便扶向路處處誌之及郡詣太守說如此太守劉歆即遣人随之往尋向所誌不復得焉</hi>
<pb n="KR4c0022_WYG_003-7a"/>
　<hi>殷墦云王維詩詞秀調雅意新理愜在泉為珠著壁成繪一句一字皆出常境至如落日山水好漾舟信</hi>
　<hi>歸風又澗芳襲人衣山月映石壁又天寒逺山靜日暮長河急又賤日豈殊衆貴來方悟稀又日暮沙漠</hi>
　<hi>垂戰聲烟塵裏豈肯慚於古人也</hi>
　　青溪<hi>文苑英華作過青溪水作</hi>
言入黃花川毎逐青溪水隨山將萬轉趣途無百里聲<lb/>
喧亂石中色静深松裏漾漾汎菱荇<hi>漾漾文苑英華作演漾</hi>澄澄<lb/>
映葭葦我心素已閒清川澹如此<hi>川一作明</hi>請留盤石上垂<lb/>
釣將已矣<lb/>
<pb n="KR4c0022_WYG_003-7b"/>
　黃花川<hi>杜氏通典鳳州黃花縣有黄花川方輿勝覽黄花川在鳳州梁泉縣大散水流入黃花川</hi>
　<hi>一統志黃花川在漢中府鳳縣東北一十里唐黃花縣以此名</hi>盤石<hi>成公綏嘯賦坐盤石潄清泉李</hi>
　<hi>善註聲類曰盤大石也</hi>
　　崔濮陽兄季重前山興<hi>原註山西去亦對維門</hi>
秋色有佳興况君池上閒悠悠西林下自識門前山千<lb/>
里横黛色數峯出雲間嵯峨對秦國合沓藏荆關殘雨<lb/>
斜日照夕嵐飛鳥還故人今尚爾歎息此頽顔<lb/>
　崔季重<hi>蘓源明小洞庭五太守讌籍序天寳十二載七月辛丑東平太守扶風蘓源明觴濮陽太</hi>
<pb n="KR4c0022_WYG_003-8a"/>
　<hi>守清河崔公季重魯郡太守隴西李公蘭濟南太守太原田公琦濟陽太守隴西李公倰於回源亭</hi>濮<lb/>
　陽<hi>唐書地理志河南道有濮州濮陽郡武德四年置</hi>合沓<hi>謝朓詩兹山髙百里合沓與雲齊呂</hi>
　<hi>向註合沓髙貌</hi>嵐<hi>廣韻嵐/山氣也</hi>頽顔<hi>駱賔王詩祗應傾玉醴時許寄頽顔</hi>
　　終南别業<hi>河嶽英靈集文苑英華唐文粹俱作入山寄城中故人國秀集作初至山中</hi>
中歲頗好道晚家南山陲興來毎獨往勝事空自知<hi>空國</hi>
<hi>秀集作祗</hi>行到水窮處坐看雲起時偶然値林叟<hi>値國秀集作見林一</hi>
<hi>作鄰</hi>談笑無還期<hi>無還期國秀集瀛奎律髄俱作滯還期唐文粹作無回期</hi>
　中歲<hi>中年也謝朓詩中歲歴三臺</hi>
<pb n="KR4c0022_WYG_003-8b"/>
　<hi>詩人玉屑此詩造意之妙至與造物相表裏豈直詩中有畫哉觀其詩知其蟬蛻塵埃之中蜉蝣萬里之</hi>
　<hi>表者也</hi>
　　李處士山居<hi>李二顧本凌本俱作石</hi>
君子盈天階小人甘自免方隨錬金客林上家絶巘背<lb/>
嶺花未開入雲樹深淺清晝猶自眠山鳥時一囀<lb/>
　天階<hi>潘正叔詩游鱗萃靈沼撫翼希天階劉良註靈沼天階喻左右省閣也</hi>
　　韋侍郎山居<lb/>
幸忝君子顧遂陪塵外蹤閒花滿巖谷瀑水映杉松<hi>水凌</hi>
<pb n="KR4c0022_WYG_003-9a"/>
<hi>本作布</hi>啼鳥忽臨澗歸雲時抱峰良游盛簪紱繼跡多夔<lb/>
龍詎枉青門道故聞長樂鐘<hi>故凌本作胡一作用</hi>清晨去朝謁車<lb/>
馬何從容<hi>車一作鞍</hi>
　良游<hi>陸機詩念昔良游茲焉永歎</hi>長樂鐘<hi>徐陵玉臺新詠序厭長樂之疎鐘勞中宮之緩</hi>
　<hi>箭</hi>
　　丁㝢田家有贈<hi>文苑英華作田家贈丁㝢</hi>
君心尚棲隱乆欲傍歸路在朝毎為言解印果成趣晨<lb/>
鷄鳴鄰里羣動從所務農夫行餉田閨婦起縫素<hi>婦一作妾</hi>
<pb n="KR4c0022_WYG_003-9b"/>
開軒御衣服散帙理章句時吟招隱詩或製閒居賦新<lb/>
晴望郊郭日映桑榆暮<hi>映一作昳</hi>隂盡小苑城<hi>隂文苑英華作䕃盡一作</hi>
<hi>畫</hi>微明渭川樹揆予宅閭井幽賞何由屢道存終不忘<lb/>
迹異難相遇此時惜離别再來芳菲度<lb/>
　傍歸路<hi>謝靈運詩從來漸二紀始得傍歸路張銑註傍近也</hi>成趣<hi>歸去來辭園日渉以成趣</hi>
　散帙<hi>謝靈運詩散帙問所知劉良註散帙謂開書帙也說文帙書衣也</hi>招隱詩<hi>左太沖有</hi>
　<hi>招隱詩</hi>閒居賦<hi>潘岳聞居賦序於是覽止足之分庶浮雲之志築室種樹逍遥自得池沼足以</hi>
　<hi>漁釣舂稅足以代耕灌園鬻蔬供朝夕之膳牧羊酤酪俟伏臘之費孝乎惟孝友於兄弟此亦拙者之為</hi>
<pb n="KR4c0022_WYG_003-10a"/>
　<hi>政也乃作閒居賦以歌事遂情焉</hi>桑榆<hi>初學記日西垂景在樹端謂之桑榆言其光在桑榆樹上</hi>
　小苑城<hi>小苑字始見漢書蕭望之傳昔賢不注地在何處六朝及唐人詩中多用之或謂唐人所</hi>
　<hi>稱小苑即宜春苑是成按右丞長樂青門外宜春小苑東之句則不得謂宜春即小苑矣當是指曲江之</hi>
　<hi>芙蓉園也唐大内有西内苑有東内苑有禁苑凡三苑芙蓉園不及三苑之澗逺故謂之小苑一時稱謂</hi>
　<hi>如此宜春宮雖在其地然不得混指為一</hi>渭川<hi>三輔黄圖渭水出隴西首陽縣鳥䑕同穴山東北至</hi>
　<hi>華隂入河唐六典註渭水出渭州厯秦隴岐京兆同華六州入於河</hi>揆予<hi>楚辭皇覽揆予於初度兮</hi>
　閭井<hi>宋書何承天傳並踐禾稼焚爇閭井</hi>道存<hi>莊子若夫人者目擊而道存矣</hi>
　　渭川田家<hi>川文苑英華作水</hi>
<pb n="KR4c0022_WYG_003-10b"/>
斜光照墟落<hi>光文苑英華作陽</hi>窮巷牛羊歸<hi>窮唐文粹作深</hi>野老念牧<lb/>
童<hi>牧童唐詩品彚作僮僕</hi>倚杖候荆扉雉雊麥苗秀蠶眠桑葉稀<lb/>
田夫荷鋤立<hi>立二顧本文苑英華唐文粹俱作至</hi>相見語依依即此羡閒<lb/>
逸<hi>唐文粹作羡此良閒逸</hi>悵然歌式微<hi>歌二顧本凌本俱作吟</hi>
　斜光<hi>王僧孺詩斜光隱西壁</hi>墟落<hi>謂村墟籬落范雲/詩軒盖照墟落</hi>雉雊<hi>潘岳射雉</hi>
　<hi>賦麥漸漸以擢芒雉鷕鷕而朝雊鄭康成毛詩箋雊雉鳴也</hi>蠶眠<hi>蠶將蛻輒卧不食古人謂之俯</hi>
　<hi>荀卿蠶賦所謂三俯三起事乃大已是也後人謂之眠考庾信歸田詩云社鷄新欲伏原蠶始更眠又燕</hi>
　<hi>歌行云春分燕來能幾日三月蠶眠不復久則六朝時巳有此稱矣</hi>荷鋤<hi>陶潛詩帶月荷鋤歸</hi>式<lb/>
<pb n="KR4c0022_WYG_003-11a"/>
　微<hi>子貢詩傳狄侵黎黎侯出奔衛衛穆公不禮焉黎人怨之賦旄丘黎大夫勸其君以歸國賦式微</hi>
　　春中田園作<hi>中凌本作日</hi>
屋上春鳩鳴村邉杏花白持斧伐逺揚荷鋤覘泉脈歸<lb/>
燕識故巢<hi>歸唐詩品彚作新故文苑英華唐詩品彚俱作舊</hi>舊人看新歴<hi>舊一作故</hi>
臨觴忽不御惆悵逺行客<hi>文苑英華作惆悵思逺客</hi>
　春中<hi>史記秦始皇本紀時在春中正義曰中音仲</hi>春鳩<hi>曹植詩春/鳩鳴飛棟</hi>逺揚<hi>詩蠶</hi>
　<hi>月條桑取彼斧斨以伐逺揚毛萇傳逺枝逺也揚條揚也孔穎達正義逺枝逺者謂長枝去人逺也揚條</hi>
　<hi>揚者謂長條揚起者也皆手所不及故枝落之而採取其葉</hi>泉脈<hi>謝朓詩察壤見泉脈</hi>臨觴<lb/>
<pb n="KR4c0022_WYG_003-11b"/>
　<hi>陸機詩置酒髙堂悲歌臨觴</hi>
　　過李揖宅<lb/>
閒門秋草色<hi>閒劉本顧元緯本俱作閉</hi>終日無車馬客來深巷中犬<lb/>
吠寒林下<hi>林唐詩品彚作籬</hi>散髮時未簪道書行尚把與我同<lb/>
心人樂道安貧者一罷宜城酌還歸洛陽社<lb/>
　寒林<hi>陸機歎逝賦步寒林以悽惻</hi>散髮<hi>鍾㑹遺榮賦散髮/抽簪永縱一壑</hi>道書<hi>江淹</hi>
　<hi>自序傳山中無事與道書為偶</hi>樂道安貧<hi>後漢書韋彪安貧/樂道恬於進趣</hi>宜城<hi>曹植</hi>
　<hi>酒賦其味有宜城濃醪蒼梧漂清張華詩蒼梧竹葉清宜城九醖醝太平寰宇記襄州宜城縣出美酒俗</hi>
<pb n="KR4c0022_WYG_003-12a"/>
　<hi>號宜城美酒為竹葉杯方輿勝覽金沙泉在宜城縣東一里造酒極美世謂之宜城春又名竹葉酒</hi>洛<lb/>
　陽社<hi>晉書董京字威輦初與隴西計吏俱至洛陽被髮而行逍遥吟詠常宿白社中吳均詩予為隴</hi>
　<hi>西使寓居洛陽社</hi>
　　飯覆釡山僧<lb/>
晚知清浄理日與人羣疎將候逺山僧先期掃敝廬果<lb/>
從雲峰裏顧我蓬蒿居藉草飯松屑焚香看道書燃燈<lb/>
晝欲盡鳴磬夜方初已悟寂為樂此生閒有餘<hi>生一作日</hi>思<lb/>
歸何必深身世猶空虚<lb/>
<pb n="KR4c0022_WYG_003-12b"/>
　覆釡山<hi>成按山名覆釡者不止一處然右丞所指疑在長安未詳所在</hi>敝廬<hi>左傳小人糞除</hi>
　<hi>先人之敝廬</hi>雲峰<hi>江淹詩平/明望雲峰</hi>蓬蒿居<hi>趙岐三輔決録註張仲蔚扶風人也少與</hi>
　<hi>同郡魏景卿隱身不仕明天官博物好為詩賦所居蓬蒿没人也</hi>松屑<hi>江淹報袁叔明書朝餐松</hi>
　<hi>屑夜誦仙經又青苔賦咀松屑以髙想捧丹經而永慕</hi>初夜<hi>遺教經汝等比丘晝則勤心修習善</hi>
　<hi>法無令失時初夜後夜亦勿有廢中夜誦經以自消息</hi>
　　謁璿上人<hi>并序</hi>
上人外人内天不定不亂捨法而淵泊無心而雲動色<lb/>
空無得不物物也<hi>得顧元緯本凌本俱作礙</hi>默語無際不言言也故<lb/>
<pb n="KR4c0022_WYG_003-13a"/>
吾徒得神交焉𤣥關大啟德海羣泳時雨既降春物俱<lb/>
美序于詩者人百其言<lb/>
少年不足言識道年已長事往安可悔<hi>悔顧元緯本作否非</hi>餘生<lb/>
幸能養誓從斷葷血<hi>葷顧元緯本凌本俱作臂且引神光斷臂事作解非是秉恕按唐書</hi>
<hi>本傳謂維居常蔬食不茹葷血此句自是實事若訛作臂字虛假無當且不成文</hi>不復嬰世網<lb/>
浮名寄纓珮空性無羈鞅夙從大導師<hi>從一作承</hi>焚香此瞻<lb/>
仰頽然居一室覆載紛萬象髙桞早鶯啼長廊春雨響<lb/>
牀下阮家屐牕前笻竹杖方將見身雲陋彼示天壤一<lb/>
<pb n="KR4c0022_WYG_003-13b"/>
心在法要願以無生奨<lb/>
　璿上人<hi>續高僧傳元崇以開元末年因從璿禪師諮受心要日夜匪懈璿公乃因受深法與崇歴</hi>
　<hi>上京遂入終南至白鹿下藍田於輞川得右丞王公維之别業松生石上水流松下王公焚香静室與崇</hi>
　<hi>相遇神交釋氏要覽十誦律云有四種一麄人二濁人三中間人四上人瓶沙王呼佛弟子為上人古師</hi>
　<hi>云内有智徳外有勝行在人之上名上人</hi>外人内天<hi>莊子天在内人在外郭象註天然在内而</hi>
　<hi>天然之所順者在外故大宗師曰知天人之所為者至矣明内外之分皆非為也</hi>不定不亂<lb/>
　<hi>維摩詰經我觀如來不定不亂</hi>色空<hi>大般若經色不離空空不離色色即是空空即是色</hi>物物<lb/>
　<hi>呂覽物物而不物于物則胡可得而累</hi>言言<hi>列子夫知言之謂/者不以言言也</hi>神交<hi>晉書</hi>
<pb n="KR4c0022_WYG_003-14a"/>
　<hi>嵇康所與神交者惟陳留阮籍河内山濤</hi>𤣥關<hi>頭陀寺碑文𤣥關幽鍵感而遂通李善註𤣥闗幽鍵</hi>
　<hi>喻法藏也謝靈運金剛般若經註曰𤣥闗難啟善鍵易開</hi>德海<hi>華嚴經為令一切菩薩於佛功德海</hi>
　<hi>中得安住故</hi>世網<hi>陸機詩借問子何之世網/嬰我身張銑註嬰纏也</hi>纓珮<hi>沈約詩纓珮空</hi>
　<hi>為忝劉良註纓珮官服飾也</hi>羈鞅<hi>廣韻羈馬絆/也鞅牛羈也</hi>大導師<hi>法華經諸比丘如來</hi>
　<hi>亦復如是今為汝等作大導師華嚴經一切菩薩為大導師引諸衆生入佛法門</hi>阮家屐<hi>晉書</hi>
　<hi>阮孚性好屐或有詣阮正見自蠟屐因自歎曰未知一生當着幾量屐</hi>笻竹杖<hi>劉淵林三都賦</hi>
　<hi>註笻竹出興古盤江以南竹中實而髙節可以作杖太平寰宇記蜀記云漢張騫奉使尋河源得髙節竹</hi>
　<hi>植於卭山今緣嶺皆是堪為杖號曰卭竹杖</hi>身雲<hi>華嚴經或見諸菩薩入變化三昧各於其身一</hi>
<pb n="KR4c0022_WYG_003-14b"/>
　<hi>一毛孔出一切變化身雲或見出天衆身雲或見出龍衆身雲或見出夜义乾闥婆緊那羅阿修羅迦樓</hi>
　<hi>羅摩㬋羅伽釋梵䕶世轉輪聖王小王王子大臣官屬長者居士身雲或見出聲聞縁覺及諸菩薩如來</hi>
　<hi>身雲或見出一切衆生身雲又云如來應正等覺無上法王欲以正法教化衆生先布身雲彌覆法界隨</hi>
　<hi>其樂欲為現不同所謂或為衆生現生身雲或為衆生現化身雲或為衆生現力持身雲或為衆生現色</hi>
　<hi>身雲或為衆生現相好身雲或為衆生現福德身雲或為衆生現智慧身雲或為衆生現諸力不可壊身</hi>
　<hi>雲或為衆生現無畏身雲或為衆生現法界身雲如來以如是等無量身雲普覆十方一切世界</hi>天<lb/>
　壤<hi>莊子鄭有神巫曰季咸知人之死生存亡禍福壽夭期以歲月旬日若神鄭人見之皆棄而走列子</hi>
　<hi>見之而心醉歸以告壺子壺子曰嘗試與來以予示之明日列子與之見壺子出而謂列子曰嘻子之先</hi>
<pb n="KR4c0022_WYG_003-15a"/>
　<hi>生死矣弗活矣不可以旬數矣吾見怪焉見濕灰焉列子入涕泣沾襟以告壺子壺子曰向吾示之以地</hi>
　<hi>文萌乎不震不正是殆見吾杜德機也嘗又與來明日又與之見壺子出而謂列子曰幸矣子之先生遇</hi>
　<hi>我也有瘳矣全然有生矣吾見杜權矣列子入告壺子壺子曰向吾示之以天壤名實不入而機發於踵</hi>
　<hi>此為杜權是殆見吾善者幾也</hi>法要<hi>涅槃經如來為/説種種法要</hi>無生<hi>魏書釋老志凡其經</hi>
　<hi>㫖大抵言生生之類皆因行業而起有過去當今未來三世識神常不滅凡為善惡必有報應漸積勝業</hi>
　<hi>陶冶粗鄙經無數形藻鍊神明乃致無生而得佛道</hi>
　　送魏郡李太守赴任<lb/>
與君伯氏别<hi>氏文苑英華作兄</hi>又欲與君離君行無幾日當復<lb/>
<pb n="KR4c0022_WYG_003-15b"/>
隔山陂蒼茫秦川盡日落桃林塞獨樹臨闗門黃河向<lb/>
天外前經洛陽陌宛路故人稀<hi>路顧可乆本凌本俱作洛</hi>故人離别<lb/>
盡<hi>文苑英華作故人盡離别</hi>淇上轉驂騑企予悲送逺惆悵睢陽路<lb/>
古木官渡平秋城鄴宮故<hi>宮文苑英華作都</hi>想君行縣日其出<lb/>
從如雲遥思魏公子復憶李將軍<lb/>
　魏郡<hi>成按唐書地理志天寳元年改相州魏郡為鄴郡改魏州陽武郡為魏郡觀詩中所云官渡鄴</hi>
　<hi>城者則是相而非魏矣是詩之作當在開元時也或引劉昫唐書楊國忠秉政郎官不附已者悉出於外</hi>
　<hi>李峘自考功郎中出為睢陽太守尋而弟峴出為魏郡太守兄弟夾河典郡皆以理行稱右丞所謂與君</hi>
<pb n="KR4c0022_WYG_003-16a"/>
　<hi>伯氏别又欲與君離者正指峘峴兄弟考國忠秉政在天寳時是時相州已更鄴名不得仍稱魏號盖别</hi>
　<hi>是一人非李峴也</hi>山陂<hi>古詩悠悠/隔山陂</hi>秦川<hi>水經注秦水出東北大隴山秦谷二源雙</hi>
　<hi>導歴三泉合成一水而歴秦川川有育故亭秦仲所封也秦之為號始自是矣秦水西逕降隴縣故城南</hi>
　<hi>又西南歴隴川逕六槃口過清水城西南注清水清水上下咸謂之秦川長安志周自武王克商都豐鎬</hi>
　<hi>則雍州為王畿及秦孝公作為咸陽築冀闕徙都之故謂之秦川亦曰闗中地</hi>桃林塞<hi>左傳晉侯</hi>
　<hi>使詹嘉處瑕以守桃林之塞杜預註桃林在𢎞農華隂縣東潼闗史記正義括地志云桃林在陜西桃林</hi>
　<hi>縣西至潼闗皆為桃林塞九域志潼闗即桃林之塞也通鑑地理通釋潼闗古桃林塞也書放牛桃林之</hi>
　<hi>野註云在華山東山海經夸父之山其北有林名曰桃林廣圓三百里三秦記桃林塞在長安東四百里</hi>
<pb n="KR4c0022_WYG_003-16b"/>
　<hi>西京賦註桃林在閿郷南谷中晉地道記漢𢎞農函谷闗有桃林寰宇記自陜州靈寳縣以西至潼闗皆</hi>
　<hi>是也今考古函谷闗在陜州靈寳縣西南潼闗在華州華隂縣自潼闗至函谷歴陜華二州之地俱謂之</hi>
　<hi>桃林塞</hi>淇上<hi>孔穎達尚書正義河内共縣淇水出焉東至魏郡黎陽縣入河鄭樵通志淇水一名</hi>
　<hi>清水鄭𤣥云即降水也出衞州共城縣北山或云出林慮東至陽隂又東至黎陽入河</hi>驂騑<hi>説文</hi>
　<hi>驂駕三馬也騑驂傍馬也鄭康成儀禮註騑馬曰驂又詩經註驂兩騑也孔穎達疏云車駕四馬在内兩</hi>
　<hi>馬謂之服在外兩馬謂之騑又穎達禮記疏云車有一轅而四馬駕之中央兩馬夾轅者名服馬兩邉名</hi>
　<hi>騑馬亦曰驂馬李善文選註服謂中央兩馬夾轅者在服之左曰驂右曰騑三説不同而鄭孔之說為是</hi>
　<hi>蔡邕協和婚賦車服照路驂騑如舞</hi>睢陽<hi>唐書地理志河南道有宋州睢陽郡本梁郡天寳元年改</hi>
<pb n="KR4c0022_WYG_003-17a"/>
　<hi>名</hi>官渡<hi>水經注渠又左逕陽武縣故城南東為官渡水又逕曹太祖壘北有髙臺謂之官渡臺渡</hi>
　<hi>在中牟故世又謂之中牟臺建安五年太祖營官渡袁紹保陽武紹連營稍前依沙堆為屯東西數十里</hi>
　<hi>公亦分營相禦合戰不利紹進臨官渡起土山地道以逼壘公亦起髙臺以捍之即中牟臺也今臺北土</hi>
　<hi>山猶在山之東悉紹舊營遺臺並存章懐太子後漢書註裴松之北征記曰中牟臺下臨汴水是為官渡</hi>
　<hi>袁紹曹操壘尚存焉在今鄭州中牟縣北</hi>鄴宮<hi>太平寰宇記相州安陽縣有鄴宮十六國春秋云石</hi>
　<hi>勒大破鄴宮燒之火旬有五日方滅石虎建武元年自襄國徙都之自襄國至鄴道路相去二百里毎一</hi>
　<hi>舍輙立一宮宮有一夫人侍婢數十季龍所起内外臺觀行宮凡四十四所成按自曹魏建國於鄴其後</hi>
　<hi>後趙前燕東魏北齊相繼都之則宮室之盛可知後人所稱鄴宮定是泛指釋者多援引後趙時事其觧</hi>
<pb n="KR4c0022_WYG_003-17b"/>
　<hi>偏矣</hi>行縣<hi>漢書尹翁歸傳田延年為河東太守行縣至平陽後漢書百官志凡郡國皆掌治民進賢</hi>
　<hi>勸功決訟檢姧常以春行所主縣勸民農桑振救乏絶</hi>如雲<hi>詩其從如雲毛萇傳如雲言盛也</hi>
　魏公子<hi>謂魏文帝曹子建公讌詩公子敬愛客終宴不知疲李善註公子謂文帝時武帝在為五</hi>
　<hi>官中郎也劉良註時武帝在故稱丕為公子</hi>李將軍<hi>謂李典魏志李典傳從圍鄴鄴定與樂進</hi>
　<hi>圍髙幹於壺闗擊管承於長廣皆破之遷捕虜將軍典宗族部曲三千餘家居乗氏自請願徙詣魏郡太</hi>
　<hi>祖笑曰卿欲慕耿純耶典謝曰典駑怯功微而爵寵過厚誠宜舉宗陳力加以征伐未息宜實郊遂之内</hi>
　<hi>以制四方非慕純也遂徙部曲宗族萬三千餘口居鄴太祖嘉之遷破虜將軍成按末一聨是謂其行縣</hi>
　<hi>之時或思魏公子之風流或憶李将軍之功烈盖覽故蹟遺墟而感懐憑弔之意皆用魏郡事實也顧元</hi>
<pb n="KR4c0022_WYG_003-18a"/>
　<hi>緯以魏公子為無忌李將軍為李廣謂其姓李而官魏故比之二人以致思信如所解則遥思復憶俱屬</hi>
　<hi>右丞而言與上聨想君之句不相重複耶且相州之地在戰國時雖屬於魏而信陵遺蹟皆𨽻大梁在唐</hi>
　<hi>時為汴州其於相州若風馬牛不相及也詩人用事固不拘拘於地理之經界而判然兩境者豈容援引</hi>
　<hi>而及之至顧可乆謂李廣為雲中太守魏郡與上黨雲中等古之相屬地也并載李廣云云尤屬無稽矣</hi>
　　送康太守<lb/>
城下滄江水江邉黃鶴樓朱欄將粉堞江水映悠悠鐃<lb/>
吹發夏口使君居上頭郭門隱楓岸候吏趨蘆洲何異<lb/>
臨川郡還來康樂侯<hi>來一作勞</hi>
<pb n="KR4c0022_WYG_003-18b"/>
　滄江<hi>任昉詩滄江路窮此</hi>黃鶴樓<hi>元和郡縣志鄂州城本夏口城吳黃武二年城江夏以安</hi>
　<hi>屯戍地也城西臨大江西南角因磯為樓名黃鶴樓方輿勝覽黃鶴樓在鄂州子城西南隅黃鶴山上此</hi>
　<hi>樓因山得名盖自南朝已著矣南齊志仙人子安乗黃鶴過此閻伯理記州城西南隅有黃鶴樓者圖經</hi>
　<hi>云費文禕登仙嘗駕黃鶴返憩於此遂以名樓張敬夫云黃鶴樓以山得名也而唐圖經何自而為怪説</hi>
　<hi>謂費文禕仙去駕鶴來憩於此閻伯理記中乃實其事而或者又引梁任昉記所謂駕鶴之賔乃荀叔禕</hi>
　<hi>非文禕也此皆因黃鶴之名而世之好事者妄為之説後來者既不之察又從而並緣增飾之一統志黃</hi>
　<hi>鶴樓在武昌府城西南隅黃鶴磯上</hi>粉堞<hi>梁簡文帝詩/平江含粉堞</hi>鐃吹<hi>唐書儀衞志凡鼓吹</hi>
　<hi>五部一鼓吹二羽葆三鐃吹四大横吹五小橫吹鐃吹部七曲一破陣樂二上車三行車四向城五平安</hi>
<pb n="KR4c0022_WYG_003-19a"/>
　<hi>六歡樂七太平</hi>夏口<hi>章懐太子後漢書註夏口城今之鄂州也杜氏通典夏口即今江夏郡方輿勝</hi>
　<hi>覽夏口一名魯口似指夏水之口然何尚之云夏口在荆江之中正對沔口浦大容舫於事為便而章懐</hi>
　<hi>太子註東漢亦謂夏口戍在今鄂州故唐史皆指鄂州為夏口自孫權取對面夏口之名以名之而江北</hi>
　<hi>之名始晦</hi>上頭<hi>陌上桑古辭東方千/餘騎夫壻居上頭</hi>候吏<hi>後漢書王霸傳及至滹沱河候</hi>
　<hi>吏還白</hi>蘆洲<hi>庾仲雍江圖蘆洲至樊口二十里伍子胥所渡處也樊口至武昌十里水經注邾縣</hi>
　<hi>故城南對蘆洲舊吳時客舍於洲上方便謂所止焉亦謂之羅洲矣</hi>臨川<hi>宋書謝靈運襲封康樂公</hi>
　<hi>高祖受命降公爵為侯後為臨川内史</hi>
　　送陸員外<lb/>
<pb n="KR4c0022_WYG_003-19b"/>
郎署有伊人居然古人風天子顧河北詔書𨽻征東<hi>𨽻顧</hi>
<hi>元緯本凌本俱作除</hi>拜手辭上官緩步出南宮九河平原外七國<lb/>
薊門中隂風悲枯桑古塞多飛蓬萬里不見敵蕭條蕃<lb/>
地空無為費中國更欲邀竒功遲遲前相送握手嗟異<lb/>
同行當封侯歸肯訪南山翁<lb/>
　郎署<hi>後漢書馬融傳安帝親政召還郎署</hi>伊人<hi>詩所謂伊人鄭康成箋伊當作翳翳猶是也</hi>
　河北<hi>唐六典河北道古幽冀二州之境今懐衞相洺邢趙恒定易幽莫瀛深冀貝魏博德滄棣媯澶</hi>
　<hi>營平安東凡二十有五焉東並於海南廹於河西距太行山北通渝闗薊門</hi>征東<hi>成按開元天寳</hi>
<pb n="KR4c0022_WYG_003-20a"/>
　<hi>問無征東事蹟當是安東之訛劉昫唐書總章元年九月司空李勣平髙麗髙麗本五部一百七十六城</hi>
　<hi>户六十九萬七千其年十二月分髙麗地為九都督府四十二州一百縣置安東都護府於平壤城以統</hi>
　<hi>之用其酋渠為都督刺史縣令上元三年二月移安東府於遼東郡故城儀鳳二年又移置於新城開元</hi>
　<hi>二年移於平州天寳二年移於遼西故郡城至德後廢</hi>拜手<hi>尚書太甲篇伊尹拜手稽首孔安國</hi>
　<hi>傳拜手首至手也孔頴達正義周禮太祝辨九拜一曰稽首二曰頓首三曰空首鄭𤣥云稽首拜頭至地</hi>
　<hi>也頓首拜頭叩地也空首拜頭至手所謂拜手也鄭惟解此三者拜之形容所以為異也此言拜手稽首</hi>
　<hi>者初為拜頭至手乃復申頭以至於地至手是為拜手至地乃為稽首然則凡為稽首者皆先為拜手乃</hi>
　<hi>後為稽首故拜手稽首連言之</hi>上官<hi>後漢書任延/傳善事上官</hi>南宮<hi>成按唐人通呼尚書省為</hi>
<pb n="KR4c0022_WYG_003-20b"/>
　<hi>南宮後人因禮部郎有南宮舍人之目及杜工部寄禮部賈侍郎詩有南宮故人之句遂謂南宮專稱禮</hi>
　<hi>部誤矣白樂天詩我為憲部入南宮是其除刑部時詩也盧綸詩南宮樹色曉森森是酬金部王郎中詩</hi>
　<hi>也李嘉祐詩多雨南宮夜仙郎寓直時是和都官員外詩也因話錄尚書省東南隅通衢有小橋相承目</hi>
　<hi>為抝項橋言侍御史及殿中諸郎乆次者至此必抝項而望南宮參互考之其義見矣韻府羣玉謂漢建</hi>
　<hi>尚書百官府曰南宮考其說亦無所本惟後漢時陳忠為尚書令前後所奏悉條於南宮閤上以為故事</hi>
　<hi>鄭𢎞為尚書令前後所陳有補益王政者皆著之南宮以為故事見後漢書及杜氏通典謂尚書省為南</hi>
　<hi>宮當本此</hi>九河<hi>尚書九河既道孔安國傳河水分為九道在兗州界平原以北是孔穎達正義云釋</hi>
　<hi>水載九河之名云徒駭太史馬頰覆釡胡蘓簡絜鉤盤鬲津李廵曰徒駭禹疏九河以徒衆起故云徒駭</hi>
<pb n="KR4c0022_WYG_003-21a"/>
　<hi>太史禹大使徒衆通其水道故曰太史馬頰河勢上廣下狹狀如馬頰也覆釡水中多渚往往而處形如</hi>
　<hi>覆釡胡蘓其水下流故曰胡蘓胡下也蘓流也簡大也河水深而大也絜言河水多山石治之苦絜絜苦</hi>
　<hi>也鉤盤言河水曲如鉤屈折如盤也鬲津河水狹小可鬲以為津也孫炎曰徒駭禹疏九河用功雖廣衆</hi>
　<hi>懼不成故曰徒駭胡蘓水流多散胡蘓然其餘同李廵郭璞云徒駭今在成平東光縣今有胡蘓亭覆釡</hi>
　<hi>之名同李廵餘名皆云其義未詳計禹疏九河云復其故道則名應先有不宜徒駭太史因禹立名此郭</hi>
　<hi>氏所以未詳也或九河雖舊有名至禹治水更别立名即爾雅所云是也漢書溝洫志成帝時河隄都尉</hi>
　<hi>許商上書曰古記九河之名有徒駭胡蘇鬲津今見在成平東光鬲縣界中自鬲津以北至徒駭其間相</hi>
　<hi>去二百餘里是知九河所在徒駭最北鬲津最南盖徒駭是河之本道東出分為八枝也許商上言三河</hi>
<pb n="KR4c0022_WYG_003-21b"/>
　<hi>下言三縣則徒駭在成平胡蘓在東光鬲津在鬲縣其餘不復知也爾雅九河之次從北而南既知三河</hi>
　<hi>之處則其餘六者太史馬頰覆釡在東光之北成平之南簡絜鉤盤在東光之南鬲縣之北也其河填塞</hi>
　<hi>時有故道鄭𤣥云周時齊桓公塞之同為一河今河間弓髙以東至平原鬲津往往有其遺處</hi>七國<lb/>
　<hi>晉書地理志幽州統郡國七范陽國燕國北平郡上谷郡廣寗郡代郡遼西郡</hi>薊門<hi>唐六典註薊門</hi>
　<hi>在幽州北一統志古薊門闗在薊州唐置薊州盖取此薊丘在舊燕城西北隅即古薊門也舊有樓館並</hi>
　<hi>廢但門存二土阜旁多林木蓊欝蒼翠</hi>蕭條<hi>後漢書蕭條萬/里野無遺宼</hi>竒功<hi>漢書陽朔</hi>
　<hi>中段㑹宗復為都䕶㑹宗為人好大節矜功名與谷永相友善谷永閔其老復逺出予書戒曰足下以柔</hi>
　<hi>逺之令徳復典都䕶之重職甚休甚休若子之材可優遊都城而取卿相何必勒功昆山之仄總領百蠻</hi>
<pb n="KR4c0022_WYG_003-22a"/>
　<hi>懐柔殊俗子之所長愚無以喻雖然朋友以言贈行敢不畧意方今漢德隆盛逺人賓服傅鄭甘陳之功</hi>
　<hi>没齒不可復見願吾子因循舊貫毋求竒功終更亟還亦足以復雁門之踦萬里之外以身為本願詳思</hi>
　<hi>愚言</hi>遲遲<hi>毛萇詩傳遲遲舒行貌</hi>
　　送宇文太守赴宣城<lb/>
寥落雲外山迢遙舟中賞鐃吹發西江秋空多清響地<lb/>
迥古城蕪月明寒潮廣時賽敬亭神復解罟師網何處<lb/>
寄相思南風吹五兩<hi>吹顧元緯本凌本俱作揺</hi>
　宣城<hi>唐書地理志江南西道有宣州宣城郡</hi>敬亭神<hi>謝朓有賽敬亭山廟喜雨詩宣城郡</hi>
<pb n="KR4c0022_WYG_003-22b"/>
　<hi>圖經敬亭山在宣城縣北十里太平寰宇記郡國志及宋永初山川記云宛陵北有敬亭山山有神祠即</hi>
　<hi>謝朓賽雨賦詩之所其神曰梓華府君頗有靈騐</hi>五兩<hi>郭璞江賦覘五兩之動静李善註許慎淮</hi>
　<hi>南子註曰綄候風也楚人謂之五兩也</hi>
　　送綦母校書棄官還江東<hi>校一作袐</hi>
明時乆不達棄置與君同天命無怨色人生有素風念<lb/>
君拂衣去四海將安窮秋天萬里浄日暮澄江空<hi>澄顧元緯</hi>
<hi>本凌本俱作九</hi>清夜何悠悠扣舷明月中和光魚鳥際澹爾蒹<lb/>
葭叢無庸客昭世衰鬢日如蓬<hi>日顧元緯本凌本俱作白</hi>頑疎暗人<lb/>
<pb n="KR4c0022_WYG_003-23a"/>
事僻陋逺天聰㣲物縱可採其誰為至公余亦從此去<lb/>
<hi>余劉本唐詩品彚俱作今誤</hi>歸耕為老農<lb/>
　校書<hi>按唐書百官志𢎞文館有校書郎二人集賢殿書院有校書四人祕書省有校書郎十人著作</hi>
　<hi>局有校書郎二人崇文館有校書郎二人司經局有校書四人皆九品官</hi>素風<hi>袁安三國名臣贊操</hi>
　<hi>不激切素風愈鮮</hi>拂衣<hi>後漢書楊彪傳孔融魯國/男子明日便當拂衣而去</hi>扣舷<hi>舷船邊也</hi>
　<hi>扣舷為聲以節歌郭璞江賦詠採菱以扣舷</hi>和光<hi>老子和其/光同其塵</hi>昭世<hi>鮑照詩浮生旅</hi>
　<hi>昭世空事歎年華</hi>頑疎<hi>嵇康詩匪降自/天實由頑疎</hi>天聰<hi>曹植求通親親表冀陛下儻發</hi>
　<hi>天聰而垂神聽也</hi>
<pb n="KR4c0022_WYG_003-23b"/>
　　送六舅歸陸渾<lb/>
伯舅吏淮泗卓魯方喟然悠哉自不競退耕東臯田條<lb/>
桑臘月下種杏春風前酌醴賦歸去共知陶令賢<lb/>
　陸渾<hi>唐書地理志河南府有陸渾縣</hi>卓魯<hi>後漢書卓茂遷密令勞心諄諄視人如子舉善而教</hi>
　<hi>口無惡言魯恭拜中牟令專以德化為理不任刑罰北山移文籠張趙于往圖架卓魯於前籙</hi>條桑<lb/>
　<hi>晉書劉驎之於樹條桑詩蠶月條桑鄭康成箋條桑枝落采其葉也孔穎達正義謂斬條於地就地采之</hi>
　<hi>也此借用為臘月事盖謂落其繁枝枯莖而已與詩義稍異</hi>臘月<hi>漢書註臣瓚曰臘月建丑之月</hi>
　<hi>也</hi>酌醴<hi>劉向九歎欲酌醴以娛/意兮王逸註醴醴酒也</hi>陶令<hi>宋書陶潛為彭澤令郡遣督郵</hi>
<pb n="KR4c0022_WYG_003-24a"/>
　<hi>至縣吏白應束帶見之潛歎曰我不能為五斗米折腰向鄉里小人即日解印綬去職賦歸去來辭</hi>
　　留别丘為<lb/>
歸鞍白雲外繚繞出前山今日又明日自知心不閒親<lb/>
勞簪組送欲趁鶯花還一歩一迴首遲遲向近關<lb/>
　丘為<hi>唐書藝文志丘為蘓州嘉興人事繼母孝常有靈芝生堂下累官太子右庶子時年八十餘而</hi>
　<hi>母無恙給俸禄之半初還鄉縣令謁之為候門磬折令坐乃拜里胥立庭下既出乃敢坐經縣署降馬而</hi>
　<hi>趨卒年九十六</hi>趁<hi>廣韻趁逐/也俗作趂</hi>近關<hi>左傳蘧伯玉遂行從近關出</hi>
　　送别<lb/>
<pb n="KR4c0022_WYG_003-24b"/>
下馬飲君酒問君何所之君言不得意歸卧南山陲但<lb/>
去莫復問白雲無盡時<lb/>
　<lb/>
　<lb/>
　<lb/>
　<lb/>
　<lb/>
　王右丞集箋注巻三<lb/>
</p>
<p>
</p>
  </div>
</body>
</text>
</TEI>
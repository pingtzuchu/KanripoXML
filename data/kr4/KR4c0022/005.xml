<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>王右丞集箋注巻五</head> <lb/>
    <p>
<pb n="KR4c0022_WYG_005-1a"/>
欽定四庫全書<lb/>
　王右丞集箋注巻五<lb/>
　　　　　　　　　　　　　仁和趙殿成撰<lb/>
　古詩三十二首<lb/>
　　濟上四賢詠三首<lb/>
　　　崔錄事<lb/>
解印歸田里賢哉此丈夫少年曾任俠晚節更爲儒遯<lb/>
世東山下<hi>世文苑英華作迹</hi>因家滄海隅已聞能狎鳥余欲共<lb/>
<pb n="KR4c0022_WYG_005-1b"/>
乗桴<lb/>
　錄事<hi>按杜氏通典大唐官品流内有門下省錄事從七品詹事府錄事正九品京兆河南太原府九</hi>
　<hi>寺少府將作監錄事都督都䕶府上州錄事國子監親王府錄事京縣錄事公主邑司錄事俱從九品又</hi>
　<hi>流外有諸衛都水監羽林軍錄事宫苑總監錄事親勲翊勳府錄事九寺少府將作軍器監府都水宫苑</hi>
　<hi>總監府京及東都市平準諸陵署錄事諸牧園苑監錄事諸倉監諸闗津錄事太子親勲翊衛府錄事諸</hi>
　<hi>王府國司錄事</hi>賢哉<hi>張景陽詩行人多/隕涕賢哉此丈夫</hi>任俠<hi>史記季布者楚人也爲氣任俠</hi>
　<hi>有名於楚如淳曰相與信為任同是非爲俠所謂權行州里力折公卿者也或曰任氣力也俠俜也師古</hi>
　<hi>曰任謂任使其氣力俠之言挾也以權力挾輔人也</hi>狎鳥<hi>列子海上之人有好鷗鳥者每旦之海上</hi>
<pb n="KR4c0022_WYG_005-2a"/>
　<hi>從鷗鳥游鷗鳥之至者百住而不止其父曰吾聞鷗鳥皆從汝游汝取來吾玩之明日之海上鷗鳥舞而</hi>
　<hi>不下也江淹詩物我但忘懐可以狎鷗鳥</hi>
　　　成文學<lb/>
寳劍千金裝登君白玉堂身爲平原客家有邯鄲娼使<lb/>
氣公卿座論心游俠場<hi>心文苑英華作交</hi>中年不得志<hi>志文苑英華作</hi>
<hi>意</hi>謝病客游梁<lb/>
　文學<hi>按唐書百官志東宫官有文學三人正六品下分知經籍侍奉文章王府官有文學一人從六</hi>
　<hi>品上掌校典籍侍從文章至諸州文學乃徳宗時改博士爲之徳宗以前無此稱也玩謝病游梁之句當</hi>
<pb n="KR4c0022_WYG_005-2b"/>
　<hi>是爲諸王文學者</hi>白玉堂<hi>相逢行古辭黄金爲/君門白玉爲君堂</hi>平原客<hi>史記平原</hi>
　<hi>君喜賓客賓客蓋至者數千人</hi>邯鄲娼<hi>古辭上有雙尊/酒作使邯鄲娼</hi>使氣<hi>南史傅縡負才</hi>
　<hi>使氣凌侮人物</hi>游梁<hi>史記司馬相如爲武騎常侍非其好也會景帝不好辭賦是時梁孝王來朝從</hi>
　<hi>游説之士齊人鄒陽淮陰枚乗呉莊忌夫子之徒相如見而悦之因病免客游梁梁孝王令與諸生同舍</hi>
　　　鄭霍二山人<hi>河嶽英靈集文苑英華並作寄崔鄭二山人</hi>
翩翩繁華子<hi>繁河嶽英靈集作京</hi>多出金張門<hi>出文苑英華作事</hi>幸有先<lb/>
人業早䝉明主恩<hi>早䝉河嶽英靈集作思逢文苑英華作早逢</hi>童年且未學<lb/>
肉食騖華軒豈乏中林士<hi>乏河嶽英靈集作知</hi>無人獻至尊<hi>獻顧元緯</hi>
<pb n="KR4c0022_WYG_005-3a"/>
<hi>本凌本河嶽英靈集俱作薦</hi>鄭公老泉石<hi>公河嶽英靈集文苑英華俱作生</hi>霍子安<lb/>
丘樊賣藥不二價著書盈萬言<hi>盈一作仍</hi>息陰無惡木飲水<lb/>
必清源吾賤不及議<hi>吾河嶽英靈集作余</hi>斯人竟誰論<lb/>
　繁華子<hi>阮籍詩昔日繁華子吕延濟註繁華喻人美盛如春花之繁</hi>金張<hi>漢書功臣之後</hi>
　<hi>惟有金氏張氏親近貴寵比於外戚</hi>先人業<hi>國語朝夕處事猶/恐忘先人之業</hi>華軒<hi>華軒</hi>
　<hi>車之美者江淹詩金張服貂冕許史乗華軒</hi>中林士<hi>王康琚詩今雖盛明世能無中林士</hi>至<lb/>
　尊<hi>唐六典凡夷夏之通稱天子曰皇帝臣下内外兼稱曰至尊</hi>賣藥<hi>後漢書韓康字伯休京兆</hi>
　<hi>霸陵人常採藥名山賣於長安市口不二價三十餘年時有女子從康買藥康守價不移女子怒曰公是</hi>
<pb n="KR4c0022_WYG_005-3b"/>
　<hi>韓伯休那乃不二價乎康歎曰我本欲避名今小女子皆知有我焉何用藥爲乃遁入霸陵山中</hi>惡<lb/>
　木<hi>陸機詩渴不飲盜泉水熱不息惡木隂</hi>
　　偶然作六首<lb/>
楚國有狂夫茫然無心想散髮不冠帶行歌南陌上孔<lb/>
子與之言仁義莫能奬未嘗肯問天何事須擊壤復笑<lb/>
採薇人胡爲乃長往<lb/>
　楚狂<hi>髙士傳陸通字接輿楚人也好養性躬耕以爲食楚昭王時通見楚政無常乃佯狂不仕故時</hi>
　<hi>人謂之楚狂孔子適楚楚狂接輿游其門曰鳳兮鳳兮何如徳之衰也來世不可待往世不可追也天下</hi>
<pb n="KR4c0022_WYG_005-4a"/>
　<hi>有道聖人成焉天下無道聖人生焉方今之時僅免刑焉福輕乎羽莫之知載禍重乎地莫之知避已乎</hi>
　<hi>已乎臨人以徳殆乎殆乎畫地而趨迷陽迷陽無傷吾行郤曲郤曲無傷吾足山木自寇也膏火自煎也</hi>
　<hi>桂可食故伐之漆可用故割之人皆知有用之用而不知無用之用也孔子下車欲與之言趨而避之不</hi>
　<hi>得與之言</hi>
田舍有老翁垂白衡門裏有時農事閒斗酒呼鄰里喧<lb/>
聒茅簷下或坐或復起短褐不爲薄園葵固足美動則<lb/>
長子孫不曾向城市五帝與三王古來稱天子<hi>天一作君</hi>干<lb/>
戈將揖讓畢竟何者是得意茍爲樂野田安足鄙且當<lb/>
<pb n="KR4c0022_WYG_005-4b"/>
放懐去<hi>放一作忘懷一作志</hi>行行没餘齒<lb/>
　垂白<hi>漢書杜欽傳誠哀老姐垂白師古註垂白者言白髮下垂也</hi>短褐<hi>列子衣則裋褐食則</hi>
　<hi>粢糲淮南子覽冥訓裋褐不完髙誘註褐毛布如今之馬衣也又齊俗訓必有菅屩跐踦裋褐不完者髙</hi>
　<hi>誘註楚人謂袍爲裋褐大布史記秦始皇本紀夫寒者利短褐而饑者甘糟糠徐廣曰短一作䄈小襦也</hi>
　<hi>音豎索隱云趙岐曰褐以毛毳織之若馬衣或以褐編衣也短一音豎蓋謂褐布豎裁爲勞役之衣短而</hi>
　<hi>且狹故謂之短褐亦曰豎褐又孟嘗君傳士不得短褐索隱短音豎豎褐謂褐衣而豎裁之以其省而便</hi>
　<hi>事也漢書貢禹傳裋褐不完師古曰裋者謂僮豎所著布長襦也褐毛布之衣也裋音豎又叙傳思有短</hi>
　<hi>褐之䙝儋石之畜晉書潘尼傳披短褐茹藜藿又劉驎之傳拂短褐與桓沖言話成按裋褐短褐書傳兩</hi>
<pb n="KR4c0022_WYG_005-5a"/>
　<hi>見今人以裋字爲正以短字爲訛非也或謂傳中短字皆係訛寫然考岑參詩野花迎短褐河栁拂長鞭</hi>
　<hi>明作短字用矣豈亦以此爲訛耶</hi>園葵<hi>陶潜詩好/味止園葵</hi>餘齒<hi>晉書隱逸傳乞還餘齒歸</hi>
　<hi>死岱宗</hi>
日夕見太行沉吟未能去問君何以然世網嬰我故小<lb/>
妹日成長兄弟未有娶家貧祿既薄儲蓄非有素㡬迴<lb/>
欲奮飛踟蹰復相顧孫登長嘯臺松竹有遺處相去詎<lb/>
㡬許故人在中路愛染日已薄禪寂日已固<hi>寂一作習</hi>忽乎<lb/>
吾將行<hi>乎凌本作呼非</hi>寧俟嵗云暮<lb/>
<pb n="KR4c0022_WYG_005-5b"/>
　太行<hi>太平寰宇記太行山在懷州修武縣北三十二里一統志太行山在衛輝府輝縣西五十里西</hi>
　<hi>南連懷慶府界一帶峰麓雖各有名然總呼為太行</hi>沉吟<hi>後漢書曹褒傳晝夜研精沉吟專思</hi>奮<lb/>
　飛<hi>詩靜言思之不能奮飛毛萇傳如鳥奮翼而飛去</hi>長嘯臺<hi>晉書阮籍嘗於蘓門山遇孫登</hi>
　<hi>與商略終古及棲神導氣之術登皆不應籍因長嘯而退至半嶺聞有聲若鸞鳳之音響乎山谷乃登之</hi>
　<hi>嘯也太平寰宇記懷州修武縣有天門山今謂之百家巖在縣西北三十七里以巖下可容百家因名上</hi>
　<hi>有精舍又有鍜竈處傳云嵇康所居圖經云百家巖有劉伶醒酒臺孫登長嘯臺阮氏竹林嵇康淬劍池</hi>
　<hi>並在巖之左右一統志蘓門山在衛輝府輝縣西北七里一名百門山嘯臺在百門山上即孫登隱居長</hi>
　<hi>嘯之所</hi>愛染<hi>大般若經於妙/欲境心不愛染</hi>禪寂<hi>維摩詰經一心禪寂攝諸亂意</hi>忽乎<lb/>
<pb n="KR4c0022_WYG_005-6a"/>
　<hi>楚辭懐信侘傺忽乎吾將行兮</hi>嵗云暮<hi>古詩凜凜嵗云暮</hi>
陶潛任天真其性頗耽酒自從棄官來家貧不能有九<lb/>
月九日時菊花空滿手中心竊自思儻有人送否白衣<lb/>
攜壺觴果來遺老叟<hi>河嶽英靈集作白衣攜觴來果不違老叟</hi>且喜得斟酌<lb/>
安問升與斗奮衣野田中今日嗟無負<hi>負顧元緯本凌本俱作有</hi>兀<lb/>
傲迷東西簔笠不能守傾倒彊行行酣歌歸五栁生事<lb/>
不曽問肯愧家中婦<hi>婦顧元緯本凌本俱作帚非</hi>
　陶潛<hi>宋書陶潛性嗜酒家貧不能恒得親舊知其如此或置酒招之造飲輒盡期在必醉爲彭澤令</hi>
<pb n="KR4c0022_WYG_005-6b"/>
　<hi>郡遣督郵至縣吏白應束帶見之潛歎曰我不能爲五斗米折腰向鄉里小人即日解印綬去職</hi>白<lb/>
　衣<hi>見四巻陶潛菊註</hi>斟酌<hi>陶潛詩過門更相/呼有酒斟酌之</hi>奮衣<hi>世説郭林宗奮衣而</hi>
　<hi>去</hi>兀傲<hi>陶潛詩規規一何/愚兀傲差若穎</hi>家中婦<hi>成按淵明與子書曰嘗感孺仲賢妻</hi>
　<hi>之言敗絮自擁何慚兒子云云右丞所謂肯愧家中婦者正隱括此語也顧元緯改婦字作帚字且云實</hi>
　<hi>用漢紀家有敝帚語諸本作家中婦雖帚婦同韻恐義不可解今據漢紀改作帚非也或以淵明有鄰靡</hi>
　<hi>二仲室無萊婦之語謂淵明安得有賢婦而愧之考南史陶潛傳其妻翟氏志趣亦同能安苦節夫耕於</hi>
　<hi>前妻鋤於後不可謂無賢婦也其云室無萊婦者當是翟卒之後故云不得據此作証且肯愧家中帚較</hi>
　<hi>之肯愧家中婦不更難解乎</hi>
<pb n="KR4c0022_WYG_005-7a"/>
趙女彈箜篌復能邯鄲舞夫壻輕薄兒鬬雞事齊主黄<lb/>
金買歌笑用錢不復數許史相經過髙門盈四牡客舍<lb/>
有儒生昂藏出鄒魯讀書三十年腰下無尺組<hi>下一作間</hi>被<lb/>
服聖人教一生自窮苦<lb/>
　箜篌<hi>釋名箜篌此師延所作靡靡之樂也後出於桑間濮上之地蓋空國之侯所存也師涓爲晉平</hi>
　<hi>公鼔焉鄭衞分其地而有之遂號鄭衞之音謂之淫樂也劉昫唐書箜篌漢武帝使樂人侯調所作以祠</hi>
　<hi>太乙或云侯輝所作其聲坎坎應節謂之坎侯聲訛爲箜篌或謂師延靡靡之樂非也舊説亦依琴制今</hi>
　<hi>按其形似瑟而小七弦用撥彈之如琵琶</hi>邯鄲舞<hi>劉劭趙都賦狄鞮妙音邯鄲才舞</hi>輕薄<lb/>
<pb n="KR4c0022_WYG_005-7b"/>
　兒<hi>沈約詩洛陽繁華子長安輕薄兒</hi>鬬雞<hi>莊子紀渻子爲王養鬬雞陸徳明註王齊王也</hi>許<lb/>
　史<hi>漢書上無許史之屬應劭曰許伯宣帝皇后父史髙宣帝外家也師古曰許氏史氏有外屬之恩</hi>
　四牡<hi>詩四牡孔阜</hi>昂藏<hi>陸機孝侯周處碑汪洋延/闕之旁昂藏寮宷之上</hi>鄒魯<hi>史記</hi>
　<hi>鄒魯濱洙泗猶有周公遺風俗好儒備於禮</hi>
老來懶賦詩惟有老相隨宿世謬詞客<hi>宿世唐詩紀事作當代</hi>前<lb/>
身應畫師不能捨餘習偶被世人知<hi>世萬首唐人絶句唐詩紀事俱作時</hi>
名字本皆是此心還不知<hi>疊用二知字疑誤○萬首唐人絶句採宿世謬詞客四句</hi>
<hi>作一絶題曰題輞川圖</hi>
<pb n="KR4c0022_WYG_005-8a"/>
　餘習<hi>維摩詰經深入緣起斷諸邪見有無二邊無復餘習</hi>
　　同王十三維偶然作十首　　　儲光羲<lb/>
　仲夏日中時草木看欲焦田家惜功力<hi>功一作工</hi>把鋤來<lb/>
　東臯顧望浮雲隂往往誤傷苗歸來悲困極兄嫂共<lb/>
　相譊<hi>譊一作饒</hi>無錢可沽酒何以解劬勞夜深星漢明庭<lb/>
　宇虛寥寥髙栁三五株可以獨逍遙<lb/>
　儲光羲<hi>唐書儲光羲兖州人登開元進士第又詔中書試文章歴監察御史祿山反陷賊自歸顧</hi>
　<hi>况監察御史儲公光羲集序云開元十四年嚴黄門知考功以魯國儲公進士髙第與崔輔國員外綦母</hi>
<pb n="KR4c0022_WYG_005-8b"/>
　<hi>潛著作同時其明年擢第常少府建王龍標昌齡此數人皆當時之秀而侍御聲價隱隱轥轢諸子其文</hi>
　<hi>篇賦論凡七十巻雖無風雷之㑹意氣相感而扶危拯病綽有賢達之風拔身虜庭竟陷危邦士生不榮</hi>
　<hi>可以言命然窺其鴻黄窈窕之學金石管磬之聲如登瑤臺而進玉府靈篇䆳宇景物寥映綠流翠草佳</hi>
　<hi>木好鳥不足稱珍嗣息曰溶亦鳳毛駿骨恐墜先志沂洄千里泣拜告余曰我先人與王右丞伯仲之歡</hi>
　<hi>也相國縉雲嘗以序冠編次㑹縉雲之謫亡焉後輩據文之士風流不接故小子獲忝操簡伏恐魂游無</hi>
　<hi>方嗤責造次茫茫古道不見來者豈以龍戰害乎鹿鳴齊竽競吹燕石爭寶嗚呼薄游之士未躋一峰已</hi>
　<hi>代其峻登閬風者乃知其迤邐昏明掩豁將盡復通之者其若是乎</hi>
　北山種松栢南山種蒺藜出入雖同趣所向各有冝<lb/>
<pb n="KR4c0022_WYG_005-9a"/>
　<hi>向一作尚</hi>孔子貴仁義老氏好無爲我心若虚空此道將<lb/>
　安施暫過伊闕間晼晚三伏時髙閣入雲中芙蓉滿<lb/>
　清池要自非我室還望南山陲<lb/>
　蒺藜<hi>郭璞爾雅註蒺藜布地蔓生細葉子有三角刺人</hi>無爲<hi>老子是以聖人處無爲之事行</hi>
　<hi>不言之教</hi>伊闕<hi>水經注伊水又北入伊闕昔大禹疏以通水兩山相對望之若闕伊水歴其間北流</hi>
　<hi>故謂之伊闕矣春秋之闕塞焉昭公二十六年趙鞅使女寛守闕塞是也陸機云洛有四闕斯其一焉東</hi>
　<hi>巖西嶺並鐫石開軒高甍架峰西側靈巖下泉流東注入於伊水傅毅反都賦曰因龍門以暢化開伊闕</hi>
　<hi>以達聰也元和郡縣志河南府有伊闕縣北至府七十里伊闕山在縣北四十五里</hi>晼晚<hi>楚辭白日</hi>
<pb n="KR4c0022_WYG_005-9b"/>
　<hi>晼晚其將入兮潘岳懐舊賦日晼晚而將暮李周翰註晼晚日落貌</hi>三伏<hi>初學記隂陽書曰從夏至</hi>
　<hi>後第三庚爲初伏第四庚爲中伏立秋後初庚爲終伏謂之三伏</hi>
　野老本貧賤冒暑鋤𤓰田<hi>暑一作雨</hi>一畦未及終樹下髙<lb/>
　枕眠荷蓧者誰子皤皤來息肩不復問鄉墟相見但<lb/>
　依然腹中無一物髙話羲皇年落日臨層隅<hi>層隅唐詩正音</hi>
　<hi>作曾城</hi>逍遙望晴川<hi>晴唐詩正音作秦</hi>使婦提蠶筐呼兒傍漁<lb/>
　船悠悠泛綠水去摘浦中蓮蓮花豔且美<hi>美一作妍</hi>使我<lb/>
　不能還<lb/>
<pb n="KR4c0022_WYG_005-10a"/>
　畦<hi>説文田五十畮曰畦</hi>皤皤<hi>班固詩皤皤國老乃父乃兄章懷太子註說文曰皤皤老人貌也音</hi>
　<hi>步何反</hi>息肩<hi>左傳子駟請/息肩於晉</hi>層隅<hi>鮑照凌烟樓銘巖巖崇樓藐藐層隅</hi>
　浮雲在虚空隨風復巻舒我心方處順動作何憂虞<lb/>
　但言嬰世網不復得閒居迢遞别東國超遙來西都<lb/>
　見人但恭敬曾不問賢愚雖若不能言中心亦難誣<lb/>
　故鄉滿親戚道遠情日疎偶欲陳此意復無南飛鳬<lb/>
　<hi>復無一作無復</hi>
　南飛鳬<hi>沈約詩無因達往意欲寄雙飛鳬</hi>
<pb n="KR4c0022_WYG_005-10b"/>
　草木花葉生相與命爲春當非草木意信是故時人<lb/>
　靜念惻羣物何由知至真狂歌問夫子夫子莫能陳<lb/>
　鳳凰飛且鳴容裔下天津清淨無言語兹焉庶可親<lb/>
　容裔<hi>張衡東京賦紛焱悠以容裔薛綜註容裔髙低之貌江淹詩行光自容裔張銑註容裔自在貌</hi>
　天津<hi>楚辭章句天津東極箕斗之間漢津也</hi>
　黄河流向東<hi>顧元緯本作黄河向東流</hi>弱水流向西趨舍各有異<lb/>
　造化安能齊妾本邯鄲女生長在叢臺既聞容見寵<lb/>
　復想𤣥爲妻刻劃尚風流幸遇君招攜逶迤歌舞座<lb/>
<pb n="KR4c0022_WYG_005-11a"/>
　婉孌芙蓉閨日月方向除恩愛忽焉暌棄置誰復道<lb/>
　但悲生不諧羨彼匹婦意偕老常同棲<lb/>
　弱水<hi>史記索隱魏略云弱水在大秦西𤣥中記云天下之弱者有崑崙之弱水鴻毛不能載也通鑑</hi>
　<hi>地理通釋弱水出吐谷渾界窮石山自甘州刪丹縣西至合黎山與張掖縣河合其水力不勝芥然可以</hi>
　<hi>皮船渡通鑑魏太武擊柔然至栗水西行至莬園水又循弱水西行至涿邪山則弱水在莬園水之西涿</hi>
　<hi>邪山之東禹貢弱水既西以水皆東流惟弱黒二水乃西注耳</hi>叢臺<hi>漢書趙王宫叢臺災師古註連</hi>
　<hi>聚非一故名叢臺蓋本六國時趙王故臺也在邯鄲城中水經注叢臺六國時趙王之臺也郡國志曰邯</hi>
　<hi>鄲有叢臺故劉劭趙都賦曰結雲閣於南宇立叢臺於少陽者也今遺基舊墉尚在元和郡縣志叢臺在</hi>
<pb n="KR4c0022_WYG_005-11b"/>
　<hi>邯鄲縣内東北隅九域志磁州有叢臺趙武靈王所築</hi>𤣥妻<hi>左傳昔有仍氏生女黰黒而甚美光</hi>
　<hi>可以鑑名曰𤣥妻</hi>婉孌<hi>後漢書婉孌龍姿章懐/太子註婉孌猶親愛也</hi>除<hi>詩小雅昔我往矣日</hi>
　<hi>月方除毛萇傳除除陳生新也顔延年秋胡詩良時爲此别日月方向除</hi>生不諧<hi>後漢書周澤爲</hi>
　<hi>太常清潔循行盡敬宗廟嘗卧病齋宫其妻哀澤老病闚問所苦澤大怒以妻干犯齋禁遂收送詔獄謝</hi>
　<hi>罪當世疑其詭激時人爲之語曰生世不諧作太常妻一嵗三百六十日三百五十九日齋</hi>
　日暮登春山山鮮雲復輕遠近看春色踟躕新月明<lb/>
　仙人浮丘公對月時吹笙丹鳥飛熠熠蒼蠅亂營營<lb/>
　羣動汩吾真訛言傷我情安得如子晉與之游太清<lb/>
<pb n="KR4c0022_WYG_005-12a"/>
　浮丘公<hi>列仙傳王子喬者周靈王太子晉也好吹笙作鳳凰鳴游伊洛之間道士浮丘公接以上</hi>
　<hi>嵩髙山三十餘年後求之於山上見桓良曰告我家七月七日待我於緱氏山巔至時果乘白鶴駐山頭</hi>
　<hi>望之不得到舉手謝時人數日而去</hi>丹鳥<hi>古今注螢火一名耀夜一名景天一名熠耀一名丹良一</hi>
　<hi>名燐一名丹鳥一名夜光一名宵燭腐草爲之食蚊蚋</hi>營營<hi>詩營營青蠅毛萇傳營營往來貌</hi>
　耽耽銅鞮宫遙望長數里賓客無多少出入皆珠履<lb/>
　朴儒亦何爲辛苦讀舊史不道無家舍效他養妻子<lb/>
　冽冽𤣥冬暮衣裳無準擬偶然著道書神人養生理<lb/>
　公卿時見賞賜賚難具紀莫問身後事且論朝夕是<lb/>
<pb n="KR4c0022_WYG_005-12b"/>
　耽耽<hi>張衡西京賦大厦耽耽九户開闢薛綜註耽耽深䆳之貌</hi>銅鞮宫<hi>左傳今銅鞮之宫數</hi>
　<hi>里杜預註銅鞮晉離宫元和郡縣志晉銅鞮宫在潞州銅鞮縣東十五里太平寰宇記銅鞮城在銅鞮縣</hi>
　<hi>南十五里本晉銅鞮宫上黨記云銅鞮有晉宫闕猶存</hi>珠履<hi>史記春申君客三千餘人其上客皆</hi>
　<hi>躡珠履</hi>朴儒<hi>陸機詩鳴玉豈樸/儒憑軾皆俊民</hi>冽冽<hi>陶潛詩冽冽氣遂嚴玉篇冽寒氣也</hi>
　𤣥冬<hi>揚雄羽獵賦𤣥冬季月天地隆烈師古註北方色黒故曰𤣥冬</hi>
　空山暮雨來衆鳥竟棲息斯須照夕陽雙雙復撫翼<lb/>
　我念天時好東田有稼穡浮雲蔽川原新流集溝洫<lb/>
　徘徊顧衡宇僮僕邀我食卧擁牀頭書<hi>擁一作覽</hi>睡看機<lb/>
<pb n="KR4c0022_WYG_005-13a"/>
　中織想見明膏煎中夜起唧唧<lb/>
　衡宇<hi>歸去來辭乃瞻衡宇劉良註衡宇謂其所居衡門屋宇也</hi>
　四鄰競豐屋我獨存卑室窈窕髙臺中時聞撫清瑟<lb/>
　狂颷動地起拔木乃非一相顧始知悲中心憂且慄<lb/>
　蚩蚩命子弟恨不居髙秩日入賓從歸清晨冠蓋出<lb/>
　中庭有竒樹榮早衰復疾此道猶不知㣲言安可述<lb/>
　窈窕<hi>毛萇詩傳窈窕幽閒也鄭康成箋孔穎達正義皆作居處訓與揚子雲所謂善心爲窈善容爲</hi>
　<hi>窕之解不同</hi>狂颷<hi>陸雲南征賦狂颷起而/妄駭行雲藹而芊眠</hi>蚩蚩<hi>毛萇詩傳蚩蚩者敦</hi>
<pb n="KR4c0022_WYG_005-13b"/>
　<hi>厚之貌</hi>㣲言<hi>漢書仲尼没而㣲言絶師古註㣲言精㣲要妙之言也</hi>
　　西施詠<hi>河嶽英靈集唐文粹唐詩紀事俱作西施篇</hi>
豔色天下重西施寧久㣲<hi>寧一作又</hi>朝爲越溪女<hi>爲唐詩紀事作仍</hi>
暮作吳宫妃<hi>暮一作暝宫妃一作王姬</hi>賤日豈殊衆貴來方悟稀邀<lb/>
人傅脂粉<hi>河嶽英靈集作要人傅香粉</hi>不自著羅衣君寵益驕態君<lb/>
憐無是非當時浣紗伴<hi>當一作常</hi>莫得同車歸持謝鄰家子<lb/>
<hi>持謝河嶽英靈集唐詩紀事俱作寄言一作寄謝子河嶽英靈集唐詩正音俱作女</hi>效顰安可希<lb/>
　西施<hi>吴越春秋越王乃使相於國中得苧蘿山鬻薪之女曰西施鄭旦飾以羅縠敎以容步習於土</hi>
<pb n="KR4c0022_WYG_005-14a"/>
　<hi>城臨於都巷三年學服而獻於吳吳王大悦</hi>浣紗<hi>太平寰宇記諸暨縣有苧蘿山山下有石跡水</hi>
　<hi>是西施浣紗之所浣紗石猶存</hi>效顰<hi>莊子西施病心而矉其里其里之醜人見而美之歸亦捧心而</hi>
　<hi>矉其里其里之富人見之堅閉門而不出貧人見之挈妻子而去之走陸徳明註蹙額曰矉矉與顰同</hi>
　<hi>成按賤日豈殊衆二言古今亟稱佳句然愚意以爲不及君寵益驕態二言爲尤工四言之義俱屬慨詞</hi>
　<hi>然出之以沖和之茟遂不覺渢渢乎爲入耳之音誠有合於風人之㫖也哉</hi>
　　李陵詠<hi>時年十九</hi>
漢家李將軍三代將門子結髮有竒䇿少年成壯士長<lb/>
驅塞上兒深入單于壘旌旗列相向簫鼔悲何已日暮<lb/>
<pb n="KR4c0022_WYG_005-14b"/>
沙漠陲戰聲烟塵裏將令蕃落滅豈獨名王侍既失大<lb/>
軍援遂嬰穹廬恥少小䝉漢恩何堪坐思此深衷欲有<lb/>
報投軀未能死引領望子卿非君誰相理<lb/>
　李陵<hi>史記李陵爲建章監監諸騎善射愛士卒天子以爲李氏世將使將八百騎嘗深入匈奴二千</hi>
　<hi>餘里過居延視地形無所見虜而還天漢二年貳師將軍李廣利將三萬騎擊匈奴右賢王於祈連天山</hi>
　<hi>而使陵將其射士步兵五千人出居延北可千餘里欲以分匈奴兵陵既至期還而單于以兵八萬圍擊</hi>
　<hi>陵軍陵軍五千人兵矢既盡士死者過半而所殺傷匈奴亦萬餘人且引且戰連鬬八日還未到居延百</hi>
　<hi>餘里匈奴遮狹絶道陵食乏救兵不到遂降匈奴</hi>三代將門<hi>漢書李廣傳贊云三代之將道</hi>
<pb n="KR4c0022_WYG_005-15a"/>
　<hi>家所忌自廣至陵遂亡其宗</hi>結髮<hi>漢書施讎結髮事師數十年師古註言從結髮爲童丱即從師</hi>
　<hi>學著其早也</hi>長驅<hi>史記輕卒鋭/兵長驅至國</hi>單于<hi>顔師古漢書註單于匈奴天子之號也單</hi>
　<hi>音蟬</hi>穹廬<hi>漢書匈奴父子同穹廬臥師古曰/穹廬旃帳也其形穹隆故曰穹廬</hi>投軀<hi>北史投軀</hi>
　<hi>萬死之地以邀一旦之功</hi>引領<hi>左傳引/領西望</hi>子卿<hi>子卿蘓武字漢書蘓武傳匈奴與漢和親</hi>
　<hi>漢求武等於是李陵置酒賀武曰陵志雖駑怯令漢且貰陵罪全其老母使得奮大辱之積  庶幾乎曹柯之</hi>
　<hi>盟此陵宿昔之所不忘也收族陵家爲世大戮陵尚復何顧乎已矣令子卿知吾心耳異域之人一别長</hi>
　<hi>絶陵起舞歌曰經萬里兮渡沙幕爲君將兮奮匈奴路窮絶兮矢刃摧士衆滅兮名已隤老母已死雖欲</hi>
　<hi>報恩將安歸</hi>
<pb n="KR4c0022_WYG_005-15b"/>
　　燕子龕禪師<hi>一本有詠字</hi>
山中燕子龕路劇羊腸惡裂地競盤屈插天多峭崿瀑<lb/>
泉吼而噴怪石看欲落伯禹訪未知五丁愁不鑿上人<lb/>
無生緣生長居紫閣六時自搥磬一飲尚帶索種田燒<lb/>
白雲斫漆響丹壑行隨拾栗猿歸對巢松鶴時許山神<lb/>
請偶逢洞仙博救世多慈悲即心無行作周商倦積阻<lb/>
蜀物多淹泊巖腹乍旁穿澗脣時外拓橋因倒樹架栅<lb/>
值垂藤縛鳥道悉已平龍宫爲之涸跳波誰揭厲絶壁<lb/>
<pb n="KR4c0022_WYG_005-16a"/>
免捫摸山木日隂陰結跏歸舊林一向石門裏任君春<lb/>
草深<lb/>
　燕子龕<hi>按唐驪山宫圖燕子龕在連理水上山城門在其東飛霞泉在其西</hi>羊腸<hi>謂燕子龕</hi>
　<hi>之路盤紆曲屈較羊腸更惡括地志太行山在懐州河内縣北二十五里有羊腸坂漢書地理志上黨郡</hi>
　<hi>壺闗有羊腸坂</hi>峭崿<hi>孫綽游天台山賦陟峭崿之崢/嶸李善註文字集略曰崿崖也</hi>五丁<hi>華陽</hi>
　<hi>國志蜀有五丁力士能移山舉萬釣</hi>紫閣<hi>太平廣記終南山紫閣峰去長安城七十里陜西志紫閣</hi>
　<hi>峰在西安府鄠縣東南三十里旭日射之爛然而紫其形上竦若樓閣然即杜詩所謂紫閣峰隂入渼陂</hi>
　<hi>也</hi>六時<hi>西域分晝夜爲六時謂日初分時日中分時日後分時夜初分時夜中分時夜後分時</hi>
<pb n="KR4c0022_WYG_005-16b"/>
　帶索<hi>列子孔子游於泰山見榮啟期行乎郕之野鹿裘帶索鼓琴而歌</hi>燒田<hi>齊民要術凡開</hi>
　<hi>荒山澤田皆七月芟艾之草乾即放火至春而開墾其林木大者<graphic n="KR1937" url="https://raw.githubusercontent.com/kanripo/KR-Gaiji/master/images/KR1937.png" mimeType="image/png"/>殺之葉死不扇便任耕種三嵗後根</hi>
　<hi>枯莖朽以火燒之</hi>斫漆<hi>古今注漆樹以剛斧斫其皮開以竹管承之汁滴管中即成漆也</hi>丹<lb/>
　壑<hi>鮑照詩妍容逐丹壑</hi>山神請<hi>法苑珠林晉廬山有釋曇邕姓楊闗中人形長八尺雄武過人</hi>
　<hi>南投廬山事遠公爲師内外經書多所綜渉志尚傳法不憚疲苦乃於山之西南别立茅宇與弟子曇果</hi>
　<hi>澄思禪門嘗於一時果夢見山神求受五戒果曰家師在此可往諮受後少時邕見一人著單袷衣風姿</hi>
　<hi>端雅從者三十人請受五戒邕以果先夢知是山神乃爲説法授戒神䞋以外國匕筯禮拜辭别倐忽不</hi>
　<hi>見又云大同元年二月五日攝山神現形著菩薩巾披袈裟形貌極端正侍從左右三十餘人又一人捉</hi>
<pb n="KR4c0022_WYG_005-17a"/>
　<hi>香爐在前来入禪堂詣𢎞誓法師所自坐胡牀與法師共語并請寺衆行道</hi>洞仙博<hi>曹植詩仙</hi>
　<hi>人攬六箸對博太山隅</hi>無行作<hi>維摩詰經不眴菩薩曰受不受爲二若法不受則不可得以不</hi>
　<hi>可得故無取無捨無作無行是爲入不二法門</hi>積阻<hi>郭璞江賦/幽澗積阻</hi>鳥道<hi>凡山路之髙峻</hi>
　<hi>險絶者謂之鳥道南中八志交趾郡治龍編縣自興古鳥道四百里以其險絶獸猶無蹊特上有飛鳥之</hi>
　<hi>道耳鳥道字本此</hi>揭厲<hi>爾雅深則厲淺則揭揭者揭衣也以衣涉水爲厲繇膝以上爲揭繇帶以</hi>
　<hi>上爲厲</hi>結跏<hi>菩薩瓔珞經二者坐禪若欲詣座結跏趺坐便去衆想</hi>
　　羽林騎閨人<lb/>
秋月臨髙城城中管絃思離人堂上愁稚子階前戲出<lb/>
<pb n="KR4c0022_WYG_005-17b"/>
門復映户望望青絲騎行人過欲盡狂夫終不至左右<lb/>
寂無言相看共垂泪<lb/>
　羽林騎<hi>漢書羽林掌送從次期門武帝太初元年置名曰建章營騎後更名羽林騎唐書百官志</hi>
　<hi>有左右羽林軍後人謂天子禁兵皆謂之羽林</hi>青絲騎<hi>劉孝綽詩未見青絲騎徒勞紅粉粧</hi>
　　冬夜書懷<lb/>
冬宵寒且永夜漏宫中發草白靄繁霜木衰澄清月麗<lb/>
服映頽顔朱燈照華髮漢家方尚少顧影慚朝謁<lb/>
　夜漏<hi>成按漏刻之法孔壺爲漏浮箭爲刻視水高下以定昏明之候故曰漏刻在晝謂之晝漏入夜</hi>
<pb n="KR4c0022_WYG_005-18a"/>
　<hi>謂之夜漏唐六典註凡候夜漏以爲更㸃之節每夜分爲五更每更分爲五㸃更以擊鼔爲節㸃以擊鐘</hi>
　<hi>爲節後人謂之漏鼓亦謂之漏聲是也若直呼更籌爲夜漏則非矣玩右丞發字亦屬更籌説</hi>繁霜<lb/>
　<hi>詩正月繁霜毛萇傳繁多也</hi>朱燈<hi>鮑照夜坐吟朱/燈滅朱顔尋</hi>華髮<hi>傅休奕詩一别終華</hi>
　<hi>髮</hi>尚少<hi>漢武故事上至郎署見一老郎龎眉皓髮問何時爲郎何其老也對曰臣姓顔名駟以文</hi>
　<hi>帝時爲郎文帝好文而臣好武景帝好老而臣獨少陛下好少而臣已老以是三葉不遇也上感其言擢</hi>
　<hi>爲㑹稽都尉</hi>
　　早朝<lb/>
皎潔明星髙蒼茫遠天曙槐霧暗不開<hi>暗文苑英華作鬱</hi>城鴉<lb/>
<pb n="KR4c0022_WYG_005-18b"/>
鳴稍去始聞髙閣聲莫辨更衣處銀燭巳成行金門儼<lb/>
騶馭<hi>金文苑英華作重</hi>
　槐霧<hi>何遜詩城霞旦晃朗槐霧曉氛氲</hi>更衣<hi>漢書王莽傳張于西廂及後閣更衣中晉灼曰</hi>
　<hi>更衣中謂朝賀易衣服處室屋名也</hi>銀燭<hi>顧野王舞影賦耀金波兮繡户列銀燭兮蘭房</hi>金門<lb/>
　<hi>漢書敘傳平津斤斤晚躋金門師古註金門金馬門也</hi>騶馭<hi>張正見詩騶馭鬱相催</hi>
　　寓言二首<lb/>
朱紱誰家子無乃金張孫驪駒從白馬出入銅龍門問<lb/>
爾何功徳多承明主恩鬬雞平樂館射雉上林園曲陌<lb/>
<pb n="KR4c0022_WYG_005-19a"/>
車騎盛髙堂珠翠繁奈何軒冕貴不與布衣言<lb/>
　朱紱<hi>韋孟諷諫詩黼衣朱紱四牡龍旂師古註黼衣晝爲斧形而白與黒爲彩也朱紱爲朱裳畫爲</hi>
　<hi>亞文也亞古弗字也故因謂之紱字又作黻其音同聲</hi>驪駒<hi>陌上桑古辭何用識夫壻白馬從驪</hi>
　<hi>駒</hi>銅龍門<hi>漢書上嘗急召太子出龍樓門張晏曰門樓上有銅龍若白鶴飛廉之爲名也</hi>何<lb/>
　功徳<hi>應璩詩問我何功徳三入承明廬</hi>平樂館<hi>漢書武帝紀元封六年夏京師民觀角抵</hi>
　<hi>於上林平樂舘東方朔傳董氏常從游戲北宫馳逐平樂觀雞鞠之會角狗馬之足</hi>射雉<hi>魏志辛毗</hi>
　<hi>常從帝射雉</hi>上林園<hi>三輔黄圖漢舊儀云上林苑方三百里苑中養百獸天子秋冬射獵取之</hi>
　曲陌<hi>陸機詩迴渠繞曲陌</hi>
<pb n="KR4c0022_WYG_005-19b"/>
君家御溝上垂栁夾朱門列鼎會中貴鳴珂朝至尊生<lb/>
死在八議窮達由一言須識苦寒士莫矜狐白温<hi>瀛奎律髓</hi>
<hi>編此首入俠少類作盧象雜詩</hi>
　列鼎<hi>説苑累茵而坐列鼎而食</hi>中貴<hi>史記天子使中貴人從廣服䖍曰中貴内臣之貴幸者索</hi>
　<hi>隱曰案董巴輿服志云黄門丞主密近使聴察天下謂之中貴人使者崔浩云在中而貴幸非徳望故曰</hi>
　<hi>中貴也</hi>鳴珂<hi>劉昫唐書輿服志馬珂一品以下九子四品七子五品五子爾雅翼貝大者爲珂黄</hi>
　<hi>黒色其骨白可以飾馬蓋此等飾非特取其容兼取其聲韻會服䖍通俗文曰勒飾曰珂何遜詩隔林望</hi>
　<hi>行幰下阪聴鳴珂蓋馬行則珂響故曰鳴珂也</hi>八議<hi>漢書刑法志周官有八議之法一曰議親二曰</hi>
<pb n="KR4c0022_WYG_005-20a"/>
　<hi>議故三曰議賢四曰議能五曰議功六曰議貴七曰議勤八曰議賓</hi>狐白溫<hi>王景𤣥詩詎憶無衣</hi>
　<hi>苦但知狐白温吕向註狐白謂狐腋之白毛以爲裘也</hi>
　　雜詩<lb/>
朝因折楊栁相見洛城隅<hi>城凌本作陽誤</hi>楚國無如妾秦家自<lb/>
有夫對人傳玉腕<hi>腕一作椀</hi>映竹解羅襦<hi>竹諸本皆作燭</hi>人見東方<lb/>
騎皆言夫壻殊持謝金吾子煩君提玉壺<lb/>
　秦家<hi>陌上桑古辭使君從南來五馬立踟躕使君遣吏往問是誰家姝秦氏有好女自名爲羅敷使</hi>
　<hi>君謝羅敷寧可共載否羅敷前置詞使君一何愚使君自有婦羅敷自有夫</hi>玉腕<hi>梁簡文帝詩簟</hi>
<pb n="KR4c0022_WYG_005-20b"/>
　<hi>文生玉腕香汗浸紅紗</hi>羅襦<hi>史記羅襦襟解㣲聞薌澤謝朓詩輕歌急綺帶含笑解羅襦</hi>東<lb/>
　方騎<hi>陌上桑古辭東方千餘騎夫壻居上頭坐中數千人皆言夫壻殊</hi>金吾子<hi>辛延年羽</hi>
　<hi>林郎詩不意金吾子娉婷過我廬銀鞍何煜爚翠蓋空踟躕就我求清酒絲繩提玉壺貽我青銅鏡結我</hi>
　<hi>紅羅裾不惜紅羅裂何論輕賤軀男兒愛後婦女子重前夫人生有新故貴賤不相踰多謝金吾子私愛</hi>
　<hi>徒區區</hi>
　　獻始興公<hi>原註時拜右拾遺</hi>
寧棲野樹林寧飲澗水流<hi>水文苑英華作中</hi>不用食粱肉<hi>食顧元緯</hi>
<hi>本凌本俱作坐</hi>﨑嶇見王侯鄙哉匹夫節布褐將白頭任智誠<lb/>
<pb n="KR4c0022_WYG_005-21a"/>
則短守仁固其優側聞大君子安問黨與讎所不賣公<lb/>
器動爲蒼生謀賤子跪自陳可爲帳下不感激有公議<lb/>
曲私非所求<lb/>
　始興公<hi>按劉昫唐書張九齡本傳開元二十一年十二月拜中書侍郎同中書門下平章事明年</hi>
　<hi>遷中書令二十三年加金紫光祿大夫累封始興縣伯二十四年遷尚書右丞相罷知政事坐引非其人</hi>
　<hi>左遷荆州大都督府長史俄請歸拜墓因遇疾卒而宋祁唐書本傳以封始興伯爲貶荆州長史後事非</hi>
　<hi>也當以劉書爲正</hi>粱肉<hi>國語食必粱/肉衣必文繡</hi>大君子<hi>漢書董仲舒傳故不足稱於大</hi>
　<hi>君子之門也</hi>黨讎<hi>劉琨詩尚能隆二/伯安問黨與讎</hi>賤子<hi>應休璉詩避席跪自陳賤子實</hi>
<pb n="KR4c0022_WYG_005-21b"/>
　<hi>空虛</hi>帳下<hi>三國志樂進以膽烈從太祖爲帳下吏世説王丞相主簿欲檢校帳下晉書石崇傳乃密</hi>
　<hi>貨崇帳下問其所以</hi>
　　哭殷遙<lb/>
人生能幾何畢竟歸無形念君等爲死萬事傷人情慈<lb/>
母未及葬一女纔十齡泱漭寒郊外<hi>泱漭文苑英華作訣别</hi>蕭條<lb/>
聞哭聲浮雲爲蒼茫<hi>茫文苑英華作莽</hi>飛鳥不能鳴行人何寂<lb/>
寞<hi>何唐詩紀事作同</hi>白日自淒清<hi>白日一作日色</hi>憶昔君在時問我學<lb/>
無生勸君苦不早令君無所成故人各有贈又不及生<lb/>
<pb n="KR4c0022_WYG_005-22a"/>
平<hi>生平諸本皆作平生複第七聨生字韻今從文苑英華唐詩紀事作生平</hi>負爾非一途痛<lb/>
哭返柴荆<hi>痛文苑英華作慟</hi>
　殷遙<hi>唐詩紀事殷遙丹陽人或云句容人天寶間終於忠王府倉曹參軍</hi>人生幾何<hi>陸機</hi>
　<hi>詩人生無㡬何爲樂常苦晏</hi>等死<hi>等死字見史/記陳勝傳</hi>泱漭<hi>張衡西京賦泱漭無疆薛</hi>
　<hi>綜註泱漭無限域之貌</hi>柴荆<hi>謝靈運詩促裝返柴荆劉良註柴荆謂柴門荆扉也</hi>
　　同王十三維哭殷遙　　　　　儲光羲<lb/>
　生理無不盡念君在中年游道雖未深舉世莫能賢<lb/>
　筮仕苦貧賤爲客少田園膏腴不可求乃在許西偏<lb/>
<pb n="KR4c0022_WYG_005-22b"/>
　四鄰盡桑柘咫步開牆垣内艱未及虞形影隨化遷<lb/>
　茅茨俯苫蓋雙殯兩楹間時聞孤女號迥出陌與阡<lb/>
　慈烏亂飛鳴猛獸亦以跧故人王夫子靜念無生篇<lb/>
　哀樂久已絶聞之將泫然太陽蔽空虚雨雪浮蒼山<lb/>
　迢遞親靈櫬顧予悲絶絃處順與安時及此乃空言<lb/>
　中年<hi>潘岳夏侯常侍誄曾未知命中年隕卒</hi>筮仕<hi>左傳初畢萬筮仕於晉遇屯之比</hi>許<lb/>
　西偏<hi>左傳乃使公孫獲處許西偏</hi>虞<hi>鄭康成儀禮註虞安也士既葬其父母迎精而反日中而</hi>
　<hi>祭之於殯宫以安之釋名既葬還祭於殯宫曰虞謂虞樂安神使還此也</hi>苫蓋<hi>左傳乃祖吾離被苫</hi>
<pb n="KR4c0022_WYG_005-23a"/>
　<hi>蓋䝉荆棘杜預註蓋苫之别名爾雅白蓋謂之苫郭璞註白茅苫今江東呼爲蓋</hi>兩楹<hi>檀弓殷人</hi>
　<hi>殯於兩楹之間</hi>陌阡<hi>史記索隱風俗通曰南北曰阡東西曰陌河東以東西爲阡南北爲陌漢書成</hi>
　<hi>帝紀出入阡陌師古曰阡陌田間道也南北曰阡東西曰陌</hi>跧<hi>韻會跧阻頑切伏也</hi>無生篇<lb/>
　<hi>孫綽游天台山賦暢以無生之篇李善註無生謂釋典也維摩詰曰是天女所願具足得無生忍</hi>靈<lb/>
　櫬<hi>潘岳悲邢生詞停予車而在郊撫靈櫬以増悲説文櫬棺也</hi>絶絃<hi>淮南子鍾子期死而伯牙</hi>
　<hi>絶絃破琴知世莫能賞也</hi>處順安時<hi>莊子安時而處順哀樂不能入也郭象註夫哀樂生於得</hi>
　<hi>失也今𤣥通合變之士無時而不安無順而不處冥與造化爲一則無往而非我矣將何得何失孰死孰</hi>
　<hi>生哉故任其所受而哀樂無所錯其間矣</hi>
<pb n="KR4c0022_WYG_005-23b"/>
　　歎白髮<hi>盧象集中亦載此首</hi>
我年一何長<hi>一唐詩品彚作亦</hi>鬢髮日已白俛仰天地間能爲<lb/>
㡬時客悵惆故山雲徘徊空日夕何事與時人東城復<lb/>
南陌<lb/>
　<lb/>
　<lb/>
　<lb/>
　王右丞集箋注巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>絶妙好詞箋巻五</head>
    <p>
<pb n="KR4j0071_WYG_005-1a"/>
欽定四庫全書<lb/>
　絶妙好詞箋巻五　　　　宋　周宻　原輯<lb/>
　　　　　　　　　　　　宛平查為仁<lb/>
　　　　　　　　　　　　錢唐厲　鶚同箋<lb/>
　陳允平<lb/>
　　<hi>允平字君衡一字衡仲四明人著有西麓詩稿一巻繼周集一巻日湖漁唱二巻</hi>
　　<hi>張叔夏云詞欲雅而正志之所之一為物役則失其雅正之音近代陳西麓所作平正亦有佳者</hi>
　　　絳都春<lb/>
<pb n="KR4j0071_WYG_005-1b"/>
鞦韆倦倚正海棠半坼不奈春寒殢雨㺯晴飛梭庭院<lb/>
繡簾閒梅妝欲試芳情懶翠顰愁入眉彎霧蟬香冷霞<lb/>
綃淚揾恨襲湘蘭　悄悄池臺步晚任紅醺杏靨碧沁<lb/>
苔痕燕子未來東風無語又黃昏琴心不度香雲遠斷<lb/>
腸難託啼鵑夜深猶倚垂楊二十四䦨<lb/>
　　<hi>日湖漁唱自注云舊上聲韵今改平聲</hi>
　　　瑞鶴仙<lb/>
燕歸簾半捲正漏約瓊籖笙調玉琯蛾眉畫來淺甚春<lb/>
<pb n="KR4j0071_WYG_005-2a"/>
衫懶試夜燈慵剪香温夢暖訴芳心芭蕉未展眇雙波<lb/>
望極江空二十四橋凭徧　蔥蒨銀屏綵鳯霧帳金蟬<lb/>
舊家坊院煙花弄晚芳草恨斷魂逺對東風無語緑隂<lb/>
深處時見飛紅數片算多情尚有黄鸝向人睍睆<lb/>
　　　思佳客<lb/>
錦幄沉沉寳篆殘惜春無語倚欄杆庭前芳草空惆悵<lb/>
簾外飛花自往還　金屋静玉簫閒一樽芳酒駐紅顔<lb/>
東風落盡酴釄雪滿地清香夜不寒<lb/>
<pb n="KR4j0071_WYG_005-2b"/>
　　　戀繡衾<lb/>
多情無語歛黛眉寄相思偏仗柳枝待折向樽前唱奈<lb/>
東風吹作絮飛　歸來醉抱琵琶睡正酒醒香盡漏移<lb/>
無頼是梨花夢被月明偏照翠帷<lb/>
　　　唐多令<lb/>
休去採芙蓉秋江煙水空帶斜陽一片征鴻欲頓閒愁<lb/>
無頓處都著在兩眉峯　心事寄題紅畫橋流水東斷<lb/>
腸人無奈秋濃回首層樓歸去嬾早新月挂梧桐<lb/>
<pb n="KR4j0071_WYG_005-3a"/>
　　　滿江紅<hi>和清真韻</hi>
目斷煙江相思字難慿鴈足從别後翠眉慵嫵素腰如<lb/>
束困倚牙牀春繡嬾釧金斜隱香腮肉晝漸長誰與對<lb/>
文枰翻新局　枝上鵲心期卜芳草暗西廂曲謝多情<lb/>
海燕伴華華屋明月空圓雙蝶夢綵雲難駐孤鸞宿任<lb/>
畫簾不捲玉鈎閒楊花撲<lb/>
　　　秋蕊香<lb/>
晚酌宜城酒煖玉軟嫩紅潮靣醉中窈窕度嬌眼不識<lb/>
<pb n="KR4j0071_WYG_005-3b"/>
愁深愁淺　繡窗一縷香絨線繫雙燕海棠滿地夕陽<lb/>
逺明月笙歌别院<lb/>
　　　一落索<lb/>
欲寄相思愁苦倩流紅去淚花冩不斷離懷都化作無<lb/>
情雨　𣺌𣺌莫雲江樹淡煙横素六橋飛絮夕陽西盡<lb/>
總是春歸處<lb/>
　　　垂楊<hi>懐古</hi>
銀屛夢覺漸淺黃嫩緑一聲鶯小細雨輕塵建章初閉<lb/>
<pb n="KR4j0071_WYG_005-4a"/>
東風悄依然千樹長安道翠雲鎖玉窗深窈斷腸人空<lb/>
倚斜陽帶舊愁多少　還是清明過了任煙縷露條碧<lb/>
纎青嫋恨隔天涯幾回惆悵蘇堤曉飛花滿地誰為掃<lb/>
甚薄倖隨波縹緲縱啼鵑不喚春歸人自老<lb/>
　　<hi>詞㫖警句燕子未來東風無語又黄昏琴心不度春雲逮斷腸難託啼鵑夜深猶倚垂楊二十四闌</hi>
　　<hi>絳都春寄相思偏杖柳枝待折向樽前唱怕東風吹作絮飛戀繡衾</hi>
　　　<hi>日湖漁唱齊天樂澤國樓偶賦云湖光偶在闌干外凭虛逺迷三楚舊柳猶青平蕪自碧幾度</hi>
　　　<hi>朝昏煙雨天涯倦旅愛小却逰鞭共揮談塵頓覺塵清宦情高下等風絮芝山蒼翠縹緲黯然</hi>
<pb n="KR4j0071_WYG_005-4b"/>
　　　<hi>仙夢杳吟思飛去故國樓臺斜陽巷陌回首白雲何處無心訪古對雙塔棲鴉半汀歸鷺立盡</hi>
　　　<hi>荷香月明人笑語綺羅香秋雨云鴈宇蒼寒蛩䟽翠冷又是凄凉時候小掲珠簾衣潤唾花羅</hi>
　　　<hi>皺饒曉露獨立衰荷遡歸燕尚栖殘柳想黄花羞澀東籬斷無新句到重九孤檠清夢易覺腸</hi>
　　　<hi>斷唐宫舊事聲迷宫漏滴入愁心秋似玉樓人廋煙檻外催下梧桐帶西風亂捎鴛甃記畫簷</hi>
　　　<hi>燈影沉沉共裁春夜韭拜陳西麓墓云句章城張炎山中白雲解連環</hi>
　　　<hi>郭問千年往事㡬回歸鶴嘆貞元朝士無多又日冷湖隂柳邊門鑰向北來時無處認江南花</hi>
　　　<hi>落縱荷衣未改病損茂陵終是蕭索山中故人去却但碑寒峴首舊景如昨悵二喬空老春深</hi>
　　　<hi>正歌斷簾空草昏銅雀楚魄難招被萬疊閒雲迷著料應是聽風聽雨朗吟夜壑原注山中樓</hi>
<pb n="KR4j0071_WYG_005-5a"/>
　　　<hi>扁萬疊雲</hi>
　張　樞<lb/>
　　<hi>樞字斗南號寄閒西秦人居臨安循王之後善詞名世子炎能傳其家學見鄧牧伯牙琴</hi>
　　　瑞鶴仙<lb/>
捲簾人睡起放燕子歸來商量春事風光又能幾减芳<lb/>
菲都在賣花聲裏吟邊眼底披嫩緑移紅換紫甚等閒<lb/>
半委東風半委小溪流水　還是苔㾗湔雨竹影留雲<lb/>
待晴猶未蘭舟静艤西湖上多少歌吹粉蝶兒守定落<lb/>
<pb n="KR4j0071_WYG_005-5b"/>
花不去溼重尋香兩翅怎知人一㸃新愁寸心萬里<lb/>
　　　風入松<lb/>
春寒懶下碧雲樓花事等閒休紅綿溼透鞦韆索記伴<lb/>
仙曾倚嬌柔重疊黃金約臂玲瓏翠玉搔頭　熏爐誰<lb/>
熨煖衣篝消遣酒醒愁舊巢未著新來燕任珠簾不上<lb/>
瓊鈎何處東風院宇數聲掲調甘州<lb/>
　　　南歌子<lb/>
柳户朝雲溼花窗午篆清東風未放十分晴留戀海棠<lb/>
<pb n="KR4j0071_WYG_005-6a"/>
顔色過清明　壘潤棲新燕籠深鎖舊鶯琵琶可是不<lb/>
堪聽無奈愁人把做斷腸聲<lb/>
　　　謁金門<lb/>
春夢怯人静玉閨平帖睡起眉心端正貼綽枝雙杏葉<lb/>
　重整金泥蹀躞紅皺石榴裙褶欵步花隂尋蛺蝶玉<lb/>
纎和粉捻<lb/>
　　　慶宫春<lb/>
斜日明霞殘虹分雨軟風淺掠蘋波聲冷瑶笙情踈寳<lb/>
<pb n="KR4j0071_WYG_005-6b"/>
扇酒醒無奈秋何彩雲輕㪚漫敲缺銅壺浩歌眉痕留<lb/>
怨依約遠峯學歛雙蛾　銀牀露洗凉柯屏掩香銷忍<lb/>
掃裀羅楚驛梅邊吳江楓畔庾郎從此愁多草蟲喧砌<lb/>
料催織廻文鳳梭相思遥夜簾捲翠樓月冷星河<lb/>
　　　壺中天<lb/>
鴈横迥碧漸煙收極浦漁唱催晚臨水樓䑓乘醉倚雲<lb/>
引吟情閒遠露脚飛凉山眉鎖瞑玉宇氷奩滿平波不<lb/>
動桂華底印清淺　應是瓊斧修成鉛霜擣就舞霓裳<lb/>
<pb n="KR4j0071_WYG_005-7a"/>
曲遍窈窕西窗誰弄影紅冷芙蓉深苑賦雪詞工留雲<lb/>
歌斷偏惹文簫怨人歸鶴唳翠簾十二空捲<lb/>
　　<hi>周宻薲洲漁笛譜瑞鶴仙湖上繪幅堂云翠屏圍晝錦正柳織煙綃花明春鏡層欄幾回凭看六橋</hi>
　　<hi>煙曉兩堤鷗瞑晴嵐隱隱暎金碧樓臺逺近謾曾誇萬幅丹青畫幅畫應難畫那更波涵月影露裛</hi>
　　<hi>蓮妝水描梅影調朱弄粉憑誰冩四時景問玉奩西子山眉波盼多少濃施淡暈算何如付與吟翁</hi>
　　<hi>緩吟細品按弁陽詞繪幅堂在湖上考武林舊事諸書不載始末未詳</hi>
　　<hi>詞㫖屬對金谷移春玉壺貯暖擁石池臺約花闌檻</hi>
　　<hi>警句甚等閒半委東風半委小溪流水瑞鶴仙粉蝶兒守定落花不去溼重尋香兩翅同上雲引吟</hi>
<pb n="KR4j0071_WYG_005-7b"/>
　　<hi>情閒遠壺中天詞眼移紅換紫</hi>
　　　<hi>陳允平日湖漁唱朩蘭花慢和李篔房題張寄閒家圃韻云愛吟休問痩為詩句幾憑闌有可</hi>
　　　<hi>畫亭臺宜春帳箔如寄身閒胸中四時勝景小蓬萊幻出五雲間一掬蘋香暗沼半梢松影虛</hi>
　　　<hi>壇相看倦羽久知還回首鷺盟寒記歩屧尋雲呼燈聽雨越嶺吳巒幽情未應共懶把周郎舊</hi>
　　　<hi>曲譜新翻簾外垂楊自舞為君時按弓彎</hi>
　李　演<lb/>
　　<hi>演字廣翁號秋堂冇盟鷗集</hi>
　　　摸魚兒<hi>太湖</hi>
<pb n="KR4j0071_WYG_005-8a"/>
又西風四橋踈柳驚蟬相對秋語瓊荷萬笠花雲重嫋<lb/>
嫋紅衣如舞鴻北去𣺌岸芷汀芳幾㸃斜陽字吳亭舊<lb/>
樹又繋我扁舟漁鄉釣里秋色淡歸鷺　長干路蔓草<lb/>
踈煙斷墅商歌如冩羇旅丹溪翠岫登臨事苔屐尚黏<lb/>
蒼土鷗且住怕月冷吟魂婉冉空江暮明燈暗浦更短<lb/>
笛銜風長雲弄晚天際畫秋句<lb/>
　　　聲聲慢<hi>問梅孤山</hi>
輕韀繡谷柔屐煙堤六年遺賞新續小舫重來惟有寒<lb/>
<pb n="KR4j0071_WYG_005-8b"/>
沙鷗熟徘徊舊情易冷但溶溶翠波如縠愁望遠甚雲<lb/>
銷月老莫山自緑　嚬咲人生悲樂且聽我樽前漁歌<lb/>
樵曲舊閣塵封長得樹隂如屋凄凉五橋歸路載寒秀<lb/>
一枝踈玉翠袖薄晚無言空倚修竹<lb/>
　　<hi>遂昌雜録云錢唐湖上舊多行樂處西太乙宫四聖觀皆在孤山西太乙成後西出斷橋夾蘇公堤</hi>
　　<hi>皆植花柳時時有小亭館可憇宫有景福之門迎真之館黄庭之殿結搆之巧丹獲之麗真擅蓬萊</hi>
　　<hi>道山之勝余童時尚記孤山之隂一小亭在高阜上曰嵗寒繚亭皆古梅下臨水曰挹翠閣上下皆</hi>
　　<hi>栱斗砌成極為宏麗</hi>
<pb n="KR4j0071_WYG_005-9a"/>
　　　醉桃源<hi>題小扇</hi>
雙鴛初放步雲輕香簾蒸未晴杏鎔暗淚結紅氷留春<lb/>
蝴蝶情　寒薄薄日隂隂錦鳩花底鳴春懷一似草無<lb/>
憑東風吹又生<lb/>
　　　南鄉子<hi>夜宴燕子樓</hi>
芳水戲桃英小滴燕支浸緑雲待覓瓊觚藏綵信流春<lb/>
不似題紅易得沉　天上許飛瓊吹下蓉笙染玉塵可<lb/>
惜素鸞留不得更深誤剪燈花斷了心<lb/>
<pb n="KR4j0071_WYG_005-9b"/>
　　　八六子<hi>次篔房韻</hi>
乍鷗邊一畨膄緑流紅又怨蘋花看晚吹約晴歸路夕<lb/>
陽分落漁家輕雲半遮　縈情芳草無涯還報舞香一<lb/>
曲玉飄幾許春華正細柳青煙舊時芳陌小桃朱户去<lb/>
年人靣誰知此日重來繋馬東風淡墨欹鴉黯窗紗人<lb/>
歸綠隂自斜<lb/>
　　　祝英臺近<hi>次篔房韻</hi>
采芳蘋縈去艣歸歩翠微雨柳色如波縈恨滿煙浦東<lb/>
<pb n="KR4j0071_WYG_005-10a"/>
君若是多情未應花老心巳在緑成隂處　困無語柔<lb/>
被褰損梨雲閒修牡丹譜妒粉爭香雙燕為誰舞年年<lb/>
紅紫如塵五橋流水知送了幾畨愁去<lb/>
　莫　崙<lb/>
　　<hi>崙字子山號兩山江都人寓家丹徒度宗咸淳四年陳文龍榜進士見正德丹徒縣志</hi>
　　　水龍吟<lb/>
鏡寒香歇江成路今度見春全嬾斷雲過雨花前歌扇<lb/>
梅邊酒琖離思相欺萬絲縈繞一襟銷黯但年光暗換<lb/>
<pb n="KR4j0071_WYG_005-10b"/>
人生易感西歸水南飛鴈　也擬與愁排遣奈江山遮<lb/>
攔不斷嬌訛夢語濕熒啼袖迷心醉眼繡轂華裀錦屏<lb/>
羅薦何時拘管但良宵空有亭亭霜月作相思伴<lb/>
　　　玉樓春<lb/>
緑楊芳徑鶯聲小簾幙烘香桃杏曉餘寒猶峭雨踈踈<lb/>
好夢自驚人悄悄　憑君莫問情多少門外江流羅帶<lb/>
繞直饒明月便相逄巳是一春閒過了<lb/>
　　　生查子<lb/>
<pb n="KR4j0071_WYG_005-11a"/>
三兩信凉風七八分圓月愁緒到今年又與前年别<lb/>
衾單容易寒燭暗相將㓕欲識此時情聽取嗚蛩說<lb/>
　　　卜算子<lb/>
紅底過絲明緑外飛綿小不道東風上海棠白地春歸<lb/>
了　月笛曲欄留露舄芳池繞争得閒情似舊時徧索<lb/>
簷花笑<lb/>
　　<hi>詞㫖警句但良宵空有亭亭霜月作相思伴水龍吟</hi>
　丁　宥<lb/>
<pb n="KR4j0071_WYG_005-11b"/>
　　<hi>宥字棊仲號宏菴</hi>
　　　水龍吟<lb/>
鴈風吹裂雲痕小樓一線斜陽影殘蟬抱柳寒蛩入户<lb/>
凄音忍聽愁不禁秋夢還驚客青燈孤枕未更深早是<lb/>
梧桐泫露那更度蘭宵永　空歎銀屛金井醉鄉醒温<lb/>
柔鄉冷征塵倦撲閒花謾舞何心管領蔥指氷絃蕙懷<lb/>
春錦楚梅風韻悵芙蓉城杳藍雲依黯鎖巫峯暝<lb/>
　　<hi>吳文英夢窗甲槀高山流水丁基仲側室菩絲桐賦詠曉達音律備歌舞之妙云素絃一一起秋風</hi>
<pb n="KR4j0071_WYG_005-12a"/>
　　<hi>冩柔情都在春窻徽外斷腸聲霜霄暗落驚鴻低顰處剪緑裁紅仙郎伴新製還賡舊曲映月簾櫳</hi>
　　<hi>似名花並蒂日日醉春濃吳中空傳有西子應不解換徴移宫蘭蕙滿襟懷唾碧總噴花容後堂深</hi>
　　<hi>想費春工客愁重時聽蕉寒雨碎涙濕瓊鐘恁風流也稱金屋貯嬌慵按基仲水龍吟葱指氷絃蕙</hi>
　　<hi>懷春錦又云悵芙蓉城杳當是悼其側室而作觀夢窗詞可證也</hi>
　　<hi>詞㫖屬對疏綺籠寒淺雲棲月蟬碧勾花雁紅攅月</hi>
　　<hi>警句雁風吹裂雲痕小樓一線斜陽影水龍吟清隂一架顆顆蒲萄醉花碧六么令</hi>
　儲　泳<lb/>
　　<hi>泳字文鄉號華谷雲間人著華谷祛疑說</hi>
<pb n="KR4j0071_WYG_005-12b"/>
　　　齊天樂<lb/>
東風一夜吹寒食紅片枝頭猶戀宿酒初醒新吟未穩<lb/>
凭久欄杆留暖將春買斷恨苔徑榆階翠錢難貫陌上<lb/>
鞦韆相逄難認舊時伴　輕衫粉痕褪了絲縁餘夢在<lb/>
良宵偏短柳線穿煙鶯梭織霧一片舊愁新怨慵拈象<lb/>
管待寄與深情怎憑雙燕不似楊花解隨人去遠<lb/>
　趙汝迕<lb/>
　　<hi>汝迕字叔午一作叔魯號寒泉樂清人登嘉定進士僉判雷州謫官而卒宋史宗室世系表商王元</hi>
<pb n="KR4j0071_WYG_005-13a"/>
　　<hi>份八世孫善拆第三子</hi>
　　　清平樂<lb/>
初鶯細雨楊柳低愁縷煙浦花橋如夢裏猶記倚樓别<lb/>
語　小屏依舊圍香恨抛薄醉殘籹判却寸心雙涙為<lb/>
他花月凄凉<lb/>
　樓　扶<lb/>
　　<hi>扶字叔茂號梅麓景定建康志云樓扶端平中沿江制置司幹官秦州志云淳祐間知㤗州軍事延</hi>
　　<hi>祐四明志云靈應廟鄞人樓扶為記</hi>
<pb n="KR4j0071_WYG_005-13b"/>
　　　水龍吟<hi>次清真梨花韻</hi>
素娥洗盡繁妝夜深步月鞦韆地輕腮暈玉柔肌籠粉<lb/>
緇塵斂避霽雪留香曉雲同夢昭陽宫閉悵仙圍路杳<lb/>
曲欄人寂踈雨溼盈盈淚　未放游蜂葉底怕春歸不<lb/>
禁狂吹象牀困倚氷魂微醒鶯聲喚起愁對黄昏恨催<lb/>
寒食滿襟離思想千紅過盡一枝獨冷把梅花比<lb/>
　　　菩薩蠻<lb/>
絲絲楊柳鶯聲近晚風吹過鞦韆影寒色一簾輕燈殘<lb/>
<pb n="KR4j0071_WYG_005-14a"/>
夢不成　耳邊消息在笑指花梢待又是不歸來滿庭<lb/>
花自開<lb/>
　　　<hi>延祐四明志招寳山宋梅麓樓公扶登山沁園春云開闢以來便有此山獨當怒濤正秋空萬</hi>
　　　<hi>里寒催鴈信塵寰一簇輕等鴻毛小可詩情尋常酒量到此應湏分外豪難為水笑平生未有</hi>
　　　<hi>此畨登高飄飄身踏金鼇歎終日風波無限勞看墻烏縹緲帆歸逺浦㕓魚雜㳫網帶餘潮待</hi>
　　　<hi>約詩人相將月夜取次携杯持酒螯乗槎意問誰人領解空立亭皋詞鎸崖石今不存</hi>
　史介翁<lb/>
　　<hi>介翁字吉父號梅屋</hi>
<pb n="KR4j0071_WYG_005-14b"/>
　　　菩薩蠻<lb/>
柳絲輕颺黄金縷織成一片紗窗雨鬬合做春愁困慵<lb/>
熏玉篝　暮寒羅䄂薄社雨催花落先自為詩忙薔薇<lb/>
一陣香<lb/>
　周端臣<lb/>
　　<hi>端臣字彦良號葵窗武林舊事云御前應制</hi>
　　　朩蘭花慢<hi>送人之官九華</hi>
靄芳隂未解乍天氣過元宵訝客袖猶寒吟窗易曉春<lb/>
<pb n="KR4j0071_WYG_005-15a"/>
色無聊梅梢尚留顧藉殢東風未肯雪輕飄知道詩翁<lb/>
欲去遞香要送蘭橈　清標㑹上叢霄千里阻九華遥<lb/>
料今朝别後他時有夢應夢今朝河橋柳愁未醒贈行<lb/>
人又恐越魂銷留取歸來繫馬翠長千縷柔條<lb/>
　　<hi>方輿勝覧云九華山在池州青陽縣界舊名九子山李白以峯如蓮花改名九華</hi>
　　　玉樓春<lb/>
華堂簾幙飄香霧一搦楚腰輕束素翩躚舞態燕還驚<lb/>
綽約妝容花盡妒　樽前謾詠高唐賦巫峡雲深留不<lb/>
<pb n="KR4j0071_WYG_005-15b"/>
住重來花畔倚欄杆愁滿欄杆無倚處<lb/>
　楊子咸<lb/>
　　<hi>子咸號學舟</hi>
　　　朩蘭花慢<lb/>
紫凋紅落後忽十丈玉虬横望衆緑幃中藍田璞碎鮫<lb/>
室珠傾柔條繋風無力更不禁連日峭寒清空與蝶圓<lb/>
香夢枉教鶯訴春情　深深苔徑俏無人欄檻濕香塵<lb/>
歎寳髻髼鬆粉鉛狼籍誰管飄零不愁素雲易㪚恨此<lb/>
<pb n="KR4j0071_WYG_005-16a"/>
花開後更無春安得胡牀月夜玉醅滿蘸瑤英<lb/>
　楊　恢<lb/>
　　<hi>恢字充之號西村眉山人</hi>
　　　二郎神<hi>用徐幹臣韻</hi>
瑣窗睡起閒竚立海棠花影記翠檝銀塘紅牙金縷杯<lb/>
泛梨花冷燕子銜來相思字道玉痩不禁春病應蝶粉<lb/>
半銷鴉雲斜墜暗塵侵鏡　還省香痕碧唾春衫都凝<lb/>
悄一似荼䕷玉肌翠帔消得東風喚醒青杏單衣楊花<lb/>
<pb n="KR4j0071_WYG_005-16b"/>
小扇閒却晚春風景最苦是蝴蝶盈盈弄晚一簾風静<lb/>
　　<hi>揮塵餘話云徐伸字幹臣三衢人政和初以知音律為太常典樂出知常州嘗自製轉調二郎神云</hi>
　　<hi>悶來彈鵲又攪碎一簾花影謾試着春衫還思纎手薰徹金虬燼冷動是愁端如何向但怪得新來</hi>
　　<hi>多病嗟舊日沈腰如今潘鬢怎堪臨鏡重省别時涙滴羅襟猶凝想為我懨懨日高慵起長托春酲</hi>
　　<hi>未醒雁足不來馬蹄難駐門掩一庭芳景空佇立盡日闌干倚遍畫長人静旣成㑹開封尹李孝夀</hi>
　　<hi>來牧吾郡李以嚴治京兆號李閻羅道出郡下幹臣大合樂燕勞之喻羣娼令謳此詞必待其問乃</hi>
　　<hi>止娼如戒歌至三四李果詢之幹臣蹙頞云某頃有一侍婢色藝冠絶前嵗以亡室不容逐去今聞</hi>
　　<hi>在蘇州一兵官處屢遣信欲復來而今之主公靳之感慨賦此詞中所叙多其書中語適有天幸公</hi>
<pb n="KR4j0071_WYG_005-17a"/>
　　<hi>擁麾於彼不審能為我致之否李云此甚不難可無慮也既次無錫賓賛者請受謁次第李云郡官</hi>
　　<hi>當至楓橋橋距城十里而遠翌日艤舟其所官吏上下望風股栗李一閲刺字忽大怒云都監在法</hi>
　　<hi>不許出城乃亦至此使郡中萬一有火盗之虞豈不殆哉斥都監下階荷校送獄又數日取其供牘</hi>
　　<hi>判奏字其家震懼求援宛轉哀鳴致懇李笑云且還徐典樂之妾了來理㑹兵官者解其指即日承</hi>
　　<hi>命然後舍之</hi>
　　　倦尋芳<lb/>
餳簫吹暖蠟燭分煙春思無限風到楝花二十四畨吹<lb/>
遍煙溼濃堆楊柳色晝長閒墜梨花片悄簾櫳聽幽禽<lb/>
<pb n="KR4j0071_WYG_005-17b"/>
對語分明如剪　記舊日西湖行樂載酒尋春十里塵<lb/>
軟背後腰肢彷彿畫圖㑹見宿粉殘香隨夢冷落花流<lb/>
水和天逺但如今病厭厭海棠池館<lb/>
　　　滿江紅<lb/>
小院無人正梅粉一階狼籍䟱雨過溶溶天氣早如寒<lb/>
食啼鳥驚回芳草夢峭風吹淺桃花色漫玉爐沉水熨<lb/>
春衫花痕碧　綠縠水紅香陌紫桂櫂黄金勒悵前歡<lb/>
如夢後遊何日酒醒香消人自痩天空海濶春無極又<lb/>
<pb n="KR4j0071_WYG_005-18a"/>
一林新月照黄昏梨花白<lb/>
　　祝英臺近<lb/>
宿醒蘇春夢醒沉水冷金鴨落盡桃花無人掃紅雪漸<lb/>
催煑酒園林單衣庭院春又到斷腸時節　恨離别長<lb/>
憶人立荼䕷珠簾捲香月幾度黄昏瓊枝為誰折都將<lb/>
千里芳心十年幽夢分付與一聲啼鴂<lb/>
　　　又<hi>中秋</hi>
月如氷天似水冷浸畫欄濕桂樹風前醲香半狼籍此<lb/>
<pb n="KR4j0071_WYG_005-18b"/>
翁對此良宵别無可恨恨只恨古人頭白　洞庭窄誰<lb/>
道臨水樓臺清光最先得萬里乾坤元無片雲隔不妨<lb/>
彩筆雲箋翠尊氷醖自管領一庭秋色<lb/>
　　　八聲甘州<lb/>
摘青梅薦酒甚殘寒猶怯苧蘿衣正柳膄花瘦緑雲冉<lb/>
冉紅雪霏霏隔屋<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>筝依約誰品春詞回首繁華夢流<lb/>
水斜暉　寄隱孤山山下但一瓢飲水深掩苔扉羡青<lb/>
山有思白鶴忘機悵年華不禁搔首又天涯彈涙送春<lb/>
<pb n="KR4j0071_WYG_005-19a"/>
歸銷魂遠千山啼鴂十里荼䕷<lb/>
　　<hi>詞㫖警句燕子銜來相思字道玉痩不禁春病二郎神宿粉殘香隨夢冷落花流水和天遠倦尋芳</hi>
　　<hi>都將千里芳心十年幽夢分付與一聲啼鴂祝英臺近不妨彩筆雲箋翠尊冰醖自管領一庭秋色</hi>
　　<hi>祝英臺近眉山楊恢㳺浯溪詞云碧崖倒影浸一  浯溪集</hi>
　　　<hi>片寒江如練正岸岸梅花村村修竹喚醒春風筆硯泝水舟輕輕如葉只消得溪風一箭看水</hi>
　　　<hi>部雄文太師健筆月寒波巻游倦片雲孤鶴江湖都遍慨金屋藏妖繡屏包祸欲與三郎痛辨</hi>
　　　<hi>回首前朝斷魂殘照幾度山花崖蘚無限都付窊尊漠漠水天遠按此詞甚佳惜不著調名</hi>
　　　<hi>柴望凉州鼔吹祝英臺近丁巳暮春訪楊西村湖上懷舊云小船兒雙去櫓紅濕海棠兩燕子</hi>
<pb n="KR4j0071_WYG_005-19b"/>
　　　<hi>歸時芳草暗南浦自從翠袖香銷明璫聲斷怕回首舊尋芳處向誰語可憐金屋無人冷落鳯</hi>
　　　<hi>簫譜翠入菱花蛾眉為誰嫵㫁腸明月天涯春風海角恨不做楊花飛去</hi>
　何光大<lb/>
　　<hi>光大字謙履號半湖</hi>
　　　謁金門<lb/>
天似水池上藕花風起隔岸垂楊青到地亂螢飛又止<lb/>
　露溼玉闌閒倚人静自生凉意泛碧沉朱供晚醉月<lb/>
斜纔去睡<lb/>
<pb n="KR4j0071_WYG_005-20a"/>
　趙　溍<lb/>
　　<hi>溍字元晉號氷壺潭州人忠靖公葵子咸淳中沿江制置使知建康府宋季三朝政要云廣王登極</hi>
　　<hi>於福州改元景炎以趙溍為江西制置使進兵邵武山房隨筆云趙静齋淮被執死於𤓰洲其兄氷</hi>
　　<hi>壺溍自京口遷金陵北兵至棄家而遯南徥不返死塟海旁山上</hi>
　　　臨江仙<lb/>
堤曲朱墻近逺山明碧瓦高低好風二十四花期驕驄<lb/>
穿柳去文艗挟波飛　簫鼔晴雷殷殷笑歌香霧霏霏<lb/>
閒情不受酒禁持斷腸無立處斜日欲歸時<lb/>
<pb n="KR4j0071_WYG_005-20b"/>
　　　吳山青<lb/>
金璞明玉璞明小小杯柈翠袖擎滿將春色盛　仙佩<lb/>
鳴玉佩鳴雪月花中過洞庭此時人獨清<lb/>
　趙　淇<lb/>
　　<hi>淇字元建葵次子宋末直龍圖閣廣南東路發運使加右文殿修撰尚書刑部侍郎元至元間行省</hi>
　　<hi>承制署廣東宣撫使入見世祖拜湖南道宣慰使卒贈湖廣行省參知政事追封天水郡公謚文惠</hi>
　　<hi>有文集二十巻圖繪寳鑑云趙淇號平逺又號太初道人故合而曰平初又號静華翁</hi>
　　　謁金門<lb/>
<pb n="KR4j0071_WYG_005-21a"/>
吟望直春在欄杆咫尺山揷玉壺花倒立雪明天混碧<lb/>
　曉露絲絲瓊滴虛掲一簾雲濕猶有殘梅黄半壁香<lb/>
隨流水急<lb/>
　　<hi>詞㫖警句春在䦨干咫尺謁金門</hi>
　毛　珝<lb/>
　　<hi>珝字元白號吾竹柯山人有吾竹小稿一巻</hi>
　　　浣溪紗<lb/>
緑玉枝頭一粟黄碧紗帳裏夢魂香曉風和月歩新凉<lb/>
<pb n="KR4j0071_WYG_005-21b"/>
　吟倚畫欄懷李賀笑持玉斧恨吳剛素娥不嫁為誰<lb/>
妝<lb/>
　潘希白<lb/>
　　<hi>希白字懷古號漁莊永嘉人寳祐中登第幹辦臨安府節制司公事德祐中起史館檢校不赴</hi>
　　　大有<hi>九日</hi>
戯馬臺前採花籬下問歲華還是重九恰歸來南山翠<lb/>
色依舊簾櫳昨夜聽風雨都不似登臨時候一片宋玉<lb/>
情懷十分衛郎清痩　紅茰佩空對酒碪杵動微寒暗<lb/>
<pb n="KR4j0071_WYG_005-22a"/>
欺羅袖秋已無多早是敗荷衰柳强整㡌簷敧側曽經<lb/>
向天涯搔首幾回憶故園蓴鱸霜前鴈後<lb/>
　李　玨<lb/>
　　<hi>玨字元暉號寉田吉水人年十二通書經召試館職除秘書正字批差充幹辦御前翰林司主管御</hi>
　　<hi>覧書籍除閤門宣賛舍人初領應奉賜紫袍紅靴小金帶一朝士寄之詩云上直朝朝紫禁深歸來</hi>
　　<hi>無事只清吟不須更借頭銜㸔便是當年李翰林有雜著四集錢唐百詠行於世年八十九而終見</hi>
　　<hi>成化吉安府志</hi>
　　　擊梧桐<hi>别西湖社友</hi>
<pb n="KR4j0071_WYG_005-22b"/>
楓葉濃於染秋正老江上征衫寒淺又是秦鴻過霽煙<lb/>
外冩出離愁幾㸃年來嵗去朝生暮落人似吳潮展轉<lb/>
怕聽陽闗曲奈短笛喚起天涯情逺　雙屐行春扁舟<lb/>
嘯晚憶着鷗湖鶯苑鶴帳梅花屋霜月後記把山扉牢<lb/>
掩惆悵明朝何處故人相望但碧雲半斂定蘇堤重來<lb/>
時候芳草如剪<lb/>
　　<hi>都城紀勝云文士有西湖詩社非其他社集之比乃行都士夫及寓居詩人舊多出名士</hi>
　　　朩蘭花慢<hi>寄豫章故人</hi>
<pb n="KR4j0071_WYG_005-23a"/>
故人知健否又過了一畨秋記十載心期蒼苔茅屋杜<lb/>
若芳洲天遥夢飛不到但㴞㴞歳月水東流南浦春波<lb/>
舊别西山暮雨新愁　吳鈎光透黒貂裘客思晚悠悠<lb/>
更何處相逄殘更聽鴈落日呼鷗滄江白雲無數約他<lb/>
年携手上扁舟鴉陣不知人意黄昏飛向城頭<lb/>
　利　登<lb/>
　　<hi>登字履道號碧澗金川人著有骳稿一巻</hi>
　　　風入松<lb/>
<pb n="KR4j0071_WYG_005-23b"/>
斷蕪幽樹際煙平山外更山青天南海北知何極年年<lb/>
是匹馬孤征看盡好花結子暗驚新笋成林　嵗華情<lb/>
事苦相尋弱雪鬢毛侵十千斗酒悠悠醉斜河界白月<lb/>
雲心孤鶴盡邊天濶清猿啼處山深<lb/>
　曹　□<lb/>
　　<hi>□字擇可號松山武林舊事云御前應制</hi>
　　　玲瓏四犯<hi>荼䕷應制</hi>
一架幽芳自過了梅花猶占清絶露葉檀心香滿萬條<lb/>
<pb n="KR4j0071_WYG_005-24a"/>
晴雪飢素静洗鉛華似弄玉乍離瑶闕看翠蚪白鳯飛<lb/>
舞不管暮鴉啼鴂　酒中風格天然别記唐宫賜尊芳<lb/>
冽玉㽔喚得餘春住猶醉迷飛蝶天氣乍雨乍晴長是<lb/>
伴牡丹時節夜㪚瓊樓宴金鋪深掩一庭春月<lb/>
　劉　瀾<lb/>
　　<hi>瀾字養源號江村瀛奎律髓注云劉瀾天台人嘗為道士還俗學唐詩有所悟干謁無成丙子年卒</hi>
　　　慶宫春<lb/>
春剪緑波日明金渚鏡光盡浸寒碧喜溢雙蛾迎風一<lb/>
<pb n="KR4j0071_WYG_005-24b"/>
笑兩情依舊脉脉那時同醉錦袍濕烏紗欹側英游何<lb/>
在滿目青山飛下孤白　片㠶誰上天門我亦明朝是<lb/>
天門客平生高興青蓮一葉從此飄然八極磯頭緑樹<lb/>
見白馬書生破敵百年前事欲問東風酒醒長笛<lb/>
　　　瑞鶴仙<hi>海棠</hi>
向陽看未足更露立欄杆日高人獨江空佩鳴玉問煙<lb/>
鬟霞臉為誰膏沐情閒景淑嫁東風無媒自卜鳯臺高<lb/>
貪伴吹笙驚下九天霜鵠　紅蹙花開不到杜老溪莊<lb/>
<pb n="KR4j0071_WYG_005-25a"/>
巳公茅屋山城水國歡易斷夢難續記年時馬上人酣<lb/>
花醉樂奏開元舊曲夜歸來駕錦漫天絳紗萬燭<lb/>
　　　齊天樂<hi>吳興郡宴遇舊人</hi>
玉釵分向金華後回頭路迷仙苑落翠驚風流紅逐水<lb/>
誰信人間重見花深半靣尚歌得新詞柳家三變緑葉<lb/>
隂隂可憐不似那時㸔　劉郎今度更老雅懐都不到<lb/>
書帶題扇花信風高苕溪月冷明日雲㠶天遠塵縁較<lb/>
短怪一夢輕回酒䦨歌散别鶴驚心感時花淚濺<lb/>
<pb n="KR4j0071_WYG_005-25b"/>
　張龍榮<lb/>
　　<hi>龍榮字成子號梅深</hi>
　　　摸魚兒<lb/>
又吳塵暗斑吟袖西湖深處能浣晴雲片片平波影飛<lb/>
趁棹歌聲遠回首喚彷彿記春風共載斜陽岸輕携分<lb/>
短悵柳宻藏橋煙濃斷徑隔水語音換　思量遍前度<lb/>
高陽酒伴離踪悲事何限雙峯墖露書空穎情共暮鴉<lb/>
盤轉歸思懶悄不似留眠水國蓮花畔燈簾暈滿正蠧<lb/>
<pb n="KR4j0071_WYG_005-26a"/>
帙重繙沉煤半冷風雨閉宵館<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0071_WYG_005-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　絶妙好詞箋巻五<lb/>
</p>
<p>
</p>
  </div>
</body>
</text>
</TEI>
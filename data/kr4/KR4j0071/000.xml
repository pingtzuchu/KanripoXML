<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>絶妙好詞箋</head>
    <p>
<pb n="KR4j0071_WYG_000-1a"/>
欽定四庫全書　　　　　集部十<lb/>
　絶妙好詞箋　　　　　　詞曲類二<hi>詞選之屬</hi>
　　提要<lb/>
　　　　<hi>臣</hi>等謹案絶妙好詞箋七巻絶妙好詞宋周<lb/>
　　　　宻編其箋則<lb/>
　　　國朝查為仁厲鶚所同撰也宻所編南宋歌詞<lb/>
　　　　始于張孝祥終于仇逺凡一百三十二家去<lb/>
　　　　取謹嚴猶在曾慥樂府雅詞黄昇花菴詞選<lb/>
<pb n="KR4j0071_WYG_000-1b"/>
　　　　之上又宋人詞集今多不傳併作者姓名亦<lb/>
　　　　不盡見于世零璣碎玉皆賴此以存于詞選<lb/>
　　　　中最為善本初為仁採摭諸書以為之箋各<lb/>
　　　　詳其里居出處或因詞而考証其本事或因<lb/>
　　　　人而附載其佚聞以及諸家評論之語與其<lb/>
　　　　人之名篇秀句不見于此集者咸附録之㑹<lb/>
　　　　鶚亦方箋此集尚未脱稿適遊天津見為仁<lb/>
　　　　所箋遂舉以付之刪複補漏合為一書今簡<lb/>
<pb n="KR4j0071_WYG_000-2a"/>
　　　　端並題二人之名不沒其助成之力也所箋<lb/>
　　　　多泛濫旁涉不盡切于本詞未免有嗜博之<lb/>
　　　　弊然宋詞多不標題讀者毎不詳其事如陸<lb/>
　　　　淞之瑞鶴仙韓元吉之水龍吟辛棄疾之祝<lb/>
　　　　英臺近尹煥之唐多令楊恢之二郎神非叅<lb/>
　　　　以他書得其源委有不解為何語者其疏通<lb/>
　　　　證明之功亦有不可冺者矣宻有癸辛襍識<lb/>
　　　　諸書鶚有遼史拾遺諸書皆别著録為仁字<lb/>
<pb n="KR4j0071_WYG_000-2b"/>
　　　　心榖號蓮坡宛平人康熙辛夘舉人是集成<lb/>
　　　　于乾隆已已刻于庚午鶚序稱其尚有詩餘<lb/>
　　　　紀事如干巻今未之見殆未成書歟乾隆四<lb/>
　　　　十六年四月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4j0071_WYG_000-3a"/>
絶妙好詞箋序<lb/>
絶妙好詞七巻南宋弁陽老人周密公謹所輯宋人選<lb/>
本朝詞如曾端伯樂府雅詞黄叔暘花菴詞選皆讓其<lb/>
精粹蓋詞家之準的也所采多紹興迄徳祐間人自二<lb/>
三鉅公外姓字多不著夫士生隠約不得樹立功業炳<lb/>
煥天壤僅以詞章垂稱後世而姓字猶在若滅若沒間<lb/>
無人為從故紙堆中抉剔出之豈非一大恨事耶津門<lb/>
查君蓮坡研精風雅耽玩倚聲披閱之暇隨筆劄記輯<lb/>
<pb n="KR4j0071_WYG_000-3b"/>
有詩餘紀事如干巻于是編尤所留意特為之箋不獨<lb/>
諸人里居出處十得八九而詞中之本事詞外之佚事<lb/>
以及名篇秀句零珠碎金攟拾無遺俾讀者展巻時怳<lb/>
然如聆其笑語而共其游歴也予與蓮坡有同好向嘗<lb/>
綴拾一二每自矜剏獲㑹以衣食奔走不克卒業及來<lb/>
津門見蓮坡所輯頗有望洋之歎并舉以付之次第增<lb/>
入焉譬諸掇遺材以裨建章投片瓊以厠懸圃其為用<lb/>
不已微乎蓮坡通懐集益猶不忘所自必欲附賤名於<lb/>
<pb n="KR4j0071_WYG_000-4a"/>
簡端辭不得已因述其顛末如此云乾隆戊辰閏七夕<lb/>
前三日錢唐厲鶚書於津門之古春小茨<lb/>
</p>
<p>
</p>
  </div>
</body>
</text>
</TEI>
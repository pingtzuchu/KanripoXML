<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>絶妙好詞箋巻四</head>
    <p>
<pb n="KR4j0071_WYG_004-1a"/>
欽定四庫全書<lb/>
　絶妙好詞箋巻四　　　　宋　周宻　原輯<lb/>
　　　　　　　　　　　　宛平查為仁<lb/>
　　　　　　　　　　　　錢唐厲　鶚同箋<lb/>
　吳文英<lb/>
　　<hi>文英字君特號夢窗四明人從吳履齊諸公㳺有夢窗甲乙丙丁藁</hi>
　　<hi>尹惟曉云求詞於吾宋前有清真後有夢窗此非渙之言天下之公言也</hi>
　　<hi>沈義甫云夢窗深得清真之妙其失在用事下語太晦處人不可曉</hi>
<pb n="KR4j0071_WYG_004-1b"/>
　　<hi>張叔夏云吳夢窗如七寳樓臺眩人眼目折碎下來不成片叚</hi>
　　　八聲甘州<hi>陪庾幕諸公秋登靈嵒</hi>
渺空煙四逺是何年青天墜長星幻蒼崖雲樹名娃金<lb/>
屋殘霸宫城箭逕酸風射眼劒水染花腥時靸雙鴛響<lb/>
廊葉秋聲　宫裏吳王沉醉倩五湖倦客獨釣醒醒問<lb/>
蒼波無語華髪奈山青水涵空閣凭高處送亂鵶斜日<lb/>
落漁汀連呼酒上琴臺去秋與雲平<lb/>
　　<hi>吳郡圖經續記云研石山在吳縣西二十一里越絶書云吳人於研石山置館娃宮山頂有三池曰</hi>
<pb n="KR4j0071_WYG_004-2a"/>
　　<hi>月池曰研池曰玩花池盖吳時所鑿也山上舊傳有琴臺又有響屧廊或曰鳴屐廊廊以梗楠藉地</hi>
　　<hi>西子行則有聲故名嘗登臨岩之顛俯瞰具區煙濤浩𣺌一日千里而碧巖翠塢㸃綴於滄波之間</hi>
　　<hi>誠絶景也或云晉陸抗捨宅為寺即靈巖寺也吳郡志云靈巖山前有采香徑横斜如臥箭</hi>
　　　聲聲慢<hi>閏重九飲郭園</hi>
檀欒金碧婀娜蓬莱㳺雲不蘸芳洲露柳霜蓮十分㸃<lb/>
綴殘秋新彎畫眉未穩似含羞低度墻頭愁送遠駐西<lb/>
臺車馬共惜臨流　知道池亭多宴掩庭花長是驚落<lb/>
秦謳膩粉䦨干猶聞凭袖香留輸他翠漣拍甃瞰新妝<lb/>
<pb n="KR4j0071_WYG_004-2b"/>
終日凝眸簾半捲帶黄花人在小樓<lb/>
　　<hi>夢窗乙藁絳都春余往来清華池館六年賦咏屢以感昔傷今益不堪懐乃復作此解云春來雁渚</hi>
　　<hi>弄艶冶又入垂陽如許困舞瘦腰啼濕宫黄池塘雨碧沿蒼蘚雲根路尚追想凌波微步小樓重上</hi>
　　<hi>憑誰為唱舊時金縷凝佇煙蘿翠竹欠羅袖為倚天寒日暮強醉梅邊招得花奴來尊俎東風須惹</hi>
　　<hi>春雲住莫把飛瓊吹去便教移取薰籠夜温繡戸花心動郭淸華新軒云入眼清紅小玲瓏飛簷度</hi>
　　<hi>雲徹溼繡檻展春金屋寛花誰管采凌波狭翠深知是深多少都不放夕陽紅入待妝綴新漪漲翠</hi>
　　<hi>小園荷葉此去春風滿箧應時鎖蛛絲淺虛塵榻夜雨試燈晴雪次梅趂取玳簮重盍捲簾不解招</hi>
　　<hi>新燕春須笑酒慳歌澀半窗掩日長困生翠睫按郭園當即是郭清華池館惜人與地俱不可考矣</hi>
<pb n="KR4j0071_WYG_004-3a"/>
　　　青玉案<lb/>
短亭芳草長亭柳記桃葉煙江口今日江村重載酒殘<lb/>
盃不到亂紅青塜滿地閒春繡　翠隂曽摘梅枝嗅還<lb/>
憶鞦韆玉蔥手紅索倦將春去後薔薇花落故圜蝴蝶<lb/>
粉薄殘香痩<lb/>
　　　又<lb/>
新腔一唱雙金斗正霜落分甘手已是紅窗人倦繡春<lb/>
詞裁燭夜香温被怕减銀壺漏　吳天鴈曉雲飛後百<lb/>
<pb n="KR4j0071_WYG_004-3b"/>
感情懷頓<hi>别夲作頼非</hi>踈酒綵扇何時翻翠袖歌邊拚取醉<lb/>
魂和夢化作梅邊痩<lb/>
　　　好事近<lb/>
飛露灑銀牀葉葉怨梧啼碧蘄竹粉連香汗是秋來陳<lb/>
迹　藕絲空䌫宿湖船夢濶水雲窄還繋鴛鴦不住老<lb/>
紅香月白<lb/>
　　　唐多令<lb/>
何處合成愁離人心上秋縱芭蕉不雨也颼颼都道晚<lb/>
<pb n="KR4j0071_WYG_004-4a"/>
凉天氣好有明月倦登樓　年事夢中休花空煙水流<lb/>
燕辭歸客尚淹留垂柳不縈裠帶住漫長是繋行舟<lb/>
　　<hi>張叔夏云此詞踈快不質實</hi>
　　　高陽臺<hi>落梅</hi>
宫粉雕㾗仙雲墮影無人野水荒灣古石埋香金沙鎖<lb/>
骨連環南樓不恨吹横笛恨曉風千里闗山半飄零庭<lb/>
院黃昏月冷欄杆　壽陽宫裏愁鸞鏡問誰調玉髓暗<lb/>
補香瘢細雨歸鴻孤山無限春寒離魂難倩招清些夢<lb/>
<pb n="KR4j0071_WYG_004-4b"/>
縞衣解佩溪邊最愁人啼鳥晴明葉底清圓<lb/>
　　　杏花天<hi>重午</hi>
幽懽一夢成炊黍知緑暗汀菰幾度竹西歌斷芳塵去<lb/>
寛盡經年臂縷　梅黃後林梢更雨小池靣啼紅怨莫<lb/>
當時明月重生處樓上宫眉在否<lb/>
　　　風入松<lb/>
聽風聽雨過清明愁草瘞花銘樓前緑暗分携路一絲<lb/>
柳一寸柔情料峭春寒中酒交加曉夢啼鶯　西園日<lb/>
<pb n="KR4j0071_WYG_004-5a"/>
日掃林亭依舊賞新晴黄蜂頻撲鞦韆索有當時纎手<lb/>
香凝惆悵雙鴛不到幽階一夜苔生<lb/>
　　　朝中措<lb/>
晚妝慵理瑞雲盤針線傍燈前燕子不歸簾捲海棠一<lb/>
夜孤眠　踏青人散遺鈿滿路雨打鞦韆尚有落花寒<lb/>
在緑楊未褪青綿<lb/>
　　　西江月<lb/>
枝裊一㾗雪在葉藏幾豆春濃玉奴最晚嫁東風來結<lb/>
<pb n="KR4j0071_WYG_004-5b"/>
梨花幽夢　香力添薫羅被痩肌猶怯冰綃緑隂青子<lb/>
老溪橋羞見東隣嬌小<lb/>
　　　浪淘沙<lb/>
燈火雨中船客思綿綿離亭春草又秋煙似與輕鷗盟<lb/>
未了來去年年　往事一澘然莫過西園凌波杳斷緑<lb/>
苔錢燕子不知春事改時立鞦韆<lb/>
　　　高陽臺<hi>豐樂樓分韻得如字</hi>
修竹凝妝垂楊駐馬慿䦨淺畫成圖山色誰題樓前有<lb/>
<pb n="KR4j0071_WYG_004-6a"/>
鴈斜書東風𦂳送斜陽下弄舊寒晚酒醒餘自銷凝幾<lb/>
許花前頓老相如　傷春不在歌樓上在燈前欹枕雨<lb/>
外薫爐怕艤㳺船臨流可奈清臞飛紅若到西湖底攪<lb/>
翠瀾總是愁魚莫重來吹盡香綿淚滿平蕪<lb/>
　　　思嘉客<lb/>
迷蝶無踪曉夢沉寒香深閉小庭心欲知湖上春多少<lb/>
但看樓前柳淺深　愁自遣酒孤斟一簾芳景燕同吟<lb/>
杏花宜帶斜陽㸔幾陣東風晚又隂<lb/>
<pb n="KR4j0071_WYG_004-6b"/>
　　　采桑子慢<hi>九日</hi>
桐敲露井殘照西窗人起悵玉手曽携烏紗笑整風敧<lb/>
水葉沉紅翠微雲冷鴈慵飛樓高莫上魂銷正在揺落<lb/>
江蘺　走馬斷橋玉臺妝榭羅帕香遺歎人老長安燈<lb/>
外愁換秋衣醉把茱茰細看清涙溼芳枝重陽重處寒<lb/>
花怨蝶新月東籬<lb/>
　　　三姝媚<hi>過都城舊居有感</hi>
湖山經醉慣漬春衫啼㾗酒㾗無限久客長安歎斷襟<lb/>
<pb n="KR4j0071_WYG_004-7a"/>
零袂涴塵誰浣紫曲門荒㳂敗井風揺青蔓對語東鄰<lb/>
猶是曽巢謝堂雙燕　春夢人間須斷但怪得當時夢<lb/>
緣能短繡屋秦筝傍海棠偏愛夜深開宴舞歇歌沉花<lb/>
未减紅顔先變竚久河橋欲向斜陽淚滿<lb/>
　　<hi>詞㫖屬對霜杵敲寒風燈摇夢盤絲繫腕巧篆垂簪落葉霞飄敗窗風咽風泊波驚露零秋冷</hi>
　　<hi>警句連呼酒上琴臺去秋輿雲平八聲甘州簾半捲帶黄花人在小樓聲聲慢玉奴最晚嫁東風來</hi>
　　<hi>結梨花幽夢西江月綠隂青子老溪橋羞見東鄰嬌小同上月落盃空無影齊天樂不約舟移楊柳</hi>
　　<hi>岸有縁人映桃花見倦尋芳漸老芙蓉猶自帶霜看同上</hi>
<pb n="KR4j0071_WYG_004-7b"/>
　　　<hi>銕綱珊瑚吳文英手書詞藁古香慢自度腔夷則商犯無射宫賦滄浪看桂云怨娥墜柳離佩</hi>
　　　<hi>摇葓霜訊南浦謾憶橋扉倚竹袖寒日暮還問月中㳺夢飛過金風翠羽把殘雲剰水萬頃暗</hi>
　　　<hi>熏冷麝凄苦漸浩𣺌凌山高處秋澹無光殘照誰主露粟侵肌夜約羽林輕誤剪碎惜秋心更</hi>
　　　<hi>腸斷珠塵蘚路怕重陽又催近滿城細雨始識沈伯時樂府指迷云余自㓜好詩壬寅秋</hi>
　　　<hi>静翁於澤濱癸卯識夢窗暇日相與倡酬率多填詞因講論作詞之法然後知詞之作難於詩</hi>
　　　<hi>盖音律欲其恊不恊則成長短之詩下字欲其雅不雅則近乎纒令之體用字不可太露露則</hi>
　　　<hi>直突而失深長之味發意不可太高高則狂怪而失柔婉之意思此則知所以為難</hi>
　　　<hi>周公謹薲洲漁笛譜玉漏遲題吳夢窗詞集云老來懽意少錦鯨仙去紫簫聲杳怕展金奩依</hi>
<pb n="KR4j0071_WYG_004-8a"/>
　　　<hi>舊故人懷抱猶想烏絲醉墨驚俊語香紅圍繞閒自茇與君共是承平年少兩忩短夢難慿是</hi>
　　　<hi>疑畨官商幾番吟嘯淚眼東風回首四橋煙草載酒倦㳺處巳換却花間啼鳥春悄幾天涯暮</hi>
　　　<hi>雲殘照中白雲聲聲慢題夢窗自度曲霜花膄張炎山</hi>
　　　<hi>巻後云煙堤小舫雨屋深燈春衫慣染京塵舞柳歌桃心事暗惱東鄰渾疑夜窗夢蝶到如今</hi>
　　　<hi>猶宿花深待喚起甚江籬搖落化作秋聲回首曲終人遠黯銷魂忍看朶朶芳雲潤墨空題惆</hi>
　　　<hi>悵醉魄難醒獨憐水樓賦筆有斜陽還怕登臨愁未了聽殘鶯啼過柳隂</hi>
　翁元龍<lb/>
　　<hi>元龍字時可號處静娥江題咏云句章人縈旋流杜成之云時可之作如絮浮水如荷濕露</hi>
<pb n="KR4j0071_WYG_004-8b"/>
　　<hi>轉似沾非著</hi>
　　　水龍吟<hi>雪霽登吴山見滄閣聞城中簫鼓聲</hi>
畫樓紅濕斜陽素妝褪出山眉翠街聲暮起塵侵鐙户<lb/>
月來舞地官柳招鶯水葒飄雁隔年春意黯梨雲㪚作<lb/>
人間好夢瓊簫在錦屏㡳　樂事輕隨流水暗蘭消作<lb/>
花心計情絲萬軸因春織就愁羅恨綺昵枕迷香占簾<lb/>
看夜舊㳺經醉任孤山剩雪殘梅漸懶跨東風騎<lb/>
　　<hi>西湖㳺覽志云吳山石龜巷内寳奎寺宋相喬行簡故第後捨為寺有理宗書見滄二字勒之崖石</hi>
<pb n="KR4j0071_WYG_004-9a"/>
　　<hi>兩湖麈談云吳山下寳奎事門徑幽深樹石清雅乃宋相喬行簡故第其西偏坡陀可眺立大江一</hi>
　　<hi>望在目有巨石上刻見滄二字其旁欵璽云御書之寳相傳宋理宗書</hi>
　　　風流子<hi>聞桂花懷西湖</hi>
天濶玉屏空輕雲㺯淡墨畫秋容正凉挂半蟾酒醒窗<lb/>
下露催新鴈人在山中又一片好秋花占了香換却西<lb/>
風簫女夜歸悵栖青鳯鏡娥妝冷釵墜金蟲　西湖花<lb/>
深窈閒庭砌曽占席地歌鐘載取斷雲歸去幾處房櫳<lb/>
恨小簾燈暗粟肌消痩薫爐煙减珠袖玲瓏三十六宫<lb/>
<pb n="KR4j0071_WYG_004-9b"/>
清夢還與誰同<lb/>
　　　醉桃源<hi>柳</hi>
千絲風雨萬絲晴年年長短亭闇黄看到緑成隂春由<lb/>
他送迎　鶯思重燕愁輕如人離别情繞湖煙冷罩波<lb/>
明畫船移玉笙<lb/>
　　　謁金門<lb/>
鶯樹煖弱絮欲成芳繭流水惜花流不逺小橋紅欲滿<lb/>
　原上草迷離苑金勒晚風嘶斷等得日長春又短愁<lb/>
<pb n="KR4j0071_WYG_004-10a"/>
深山翠淺<lb/>
　　　絳都春<hi>秋晚海棠與黃菊盛開</hi>
花嬌半靣記蜜燭夜䦨同醉深院衣袖粉香猶未經年<lb/>
如年逺玉顔不趁秋容換但換却春遊同伴夢回前度<lb/>
郵亭倦客又拈牋管　慵按梁州舊曲怕離柱斷絃驚<lb/>
破金鴈霜被睡濃不比花前良宵短秋娘羞占東籬畔<lb/>
待說與深宫幽怨恨他情淡陶郎舊縁較淺<lb/>
　　<hi>詞㫖屬對種石生雲移花帶月詞眼愁羅恨綺</hi>
<pb n="KR4j0071_WYG_004-10b"/>
　　　<hi>花草粹編翁處静瑞龍吟云清明近還是遞䟎東風做成花信芳時一刻千金半晴半雨醉春</hi>
　　　<hi>未凖雁歸盡離字向人欲冩暗雲難認西園猛憶違迎翠紈障面花間笑隱曲徑池蓮平砌絳</hi>
　　　<hi>裙曽與濯香湔粉無奈燕幕鶯簾輕負嬌俊青榆巷陌蹋馬紅成寸十年夢鞦韆弔影韈羅塵</hi>
　　　<hi>褪事往憑誰問晝長病酒添新恨煙冷斜陽晚山黛逺曲曲闌干凭損柳絲萬尺半堤風𦂳</hi>
　鄭　楷<lb/>
　　<hi>楷字持正號眉齋三山人常著文房擬制表一巻載元人樊雪舟士寛所輯文章善戯</hi>
　　　訴衷情<lb/>
酒旗揺曳柳花天鶯語軟於綿碎緑末盈芳沼倒影蘸<lb/>
<pb n="KR4j0071_WYG_004-11a"/>
鞦韆　奩玉燕套金蟬負華年試問歸期是<graphic n="KR1616" url="https://raw.githubusercontent.com/kanripo/KR-Gaiji/master/images/KR1616.png" mimeType="image/png"/>醿後是<lb/>
牡丹前<lb/>
　黃孝邁<lb/>
　　<hi>孝邁字徳父號雪舟舟長短句云十年前曽評君劉克莊後村集䟦雪</hi>
　　<hi>樂章耄矣復觀新腔一巻賦梨花云一春花下幽恨重重又愁晴又愁雨又愁風水仙云自側金巵</hi>
　　<hi>臨風一笑酒容吹盡恨東風忙去薰桃染柳不念淡妝人冷又云驚鴻去後輕抛素韈杳無音信細</hi>
　　<hi>看來秪怕蕊仙不肯讓梅花俊暮春云店舍無煙闗山有月梨花滿地二十年好夢不曽圓合而今</hi>
　　<hi>老都休矣其清麗叔原方回不能加其綿宻駸駸秦郎和天也瘦之作</hi>
<pb n="KR4j0071_WYG_004-11b"/>
　　　湘春夜月<lb/>
近清明翠禽枝上消魂可惜一片清歌都付與黃昏欲<lb/>
共柳花低訴怕柳花輕薄不解傷春念楚鄉旅宿柔情<lb/>
别緒誰與温存　空樽夜泣青山不語殘月當門翠玉<lb/>
樓前惟是有一波湘水搖蕩湘雲天長夢短問甚時重<lb/>
見桃根這次第算人間沒箇并刀剪斷心上愁㾗<lb/>
　　　水龍吟<lb/>
閑情小院沉吟草深柳宻簾空翠風簷夜響殘燈慵剔<lb/>
<pb n="KR4j0071_WYG_004-12a"/>
寒輕怯睡店舍無煙闗山有月梨花滿地二十年好夢不<lb/>
曽圓合而今老都休矣　誰共題詩秉燭兩厭厭天涯<lb/>
别袂柔腸一寸七分是恨三分是淚芳信不來玉簫塵<lb/>
染粉衣香退待問春怎把千紅換得一池緑<lb/>
　江　開<lb/>
　　<hi>開字開之號月湖</hi>
　　　浣溪沙<lb/>
手撚花枝憶小蘋緑窗空鎻舊時春滿樓飛絮一筝塵<lb/>
<pb n="KR4j0071_WYG_004-12b"/>
　素約未得雙燕語新愁還入賣花聲十分眷事倩行<lb/>
雲<lb/>
　　　杏花天<lb/>
謝娘庭院通芳徑四無人花梢轉影幾番心事無憑凖<lb/>
等得青春過盡　鞦韆下佳期乂近算畢竟沉吟未穩<lb/>
不成又是教人恨待倩楊花去問<lb/>
　　<hi>詞㫖警句不成又是教人恨待倩楊花去問杏花天</hi>
　譚宣子<lb/>
<pb n="KR4j0071_WYG_004-13a"/>
　　<hi>宣子字明之號在菴</hi>
　　　謁金門<lb/>
人病酒生怕日高催繡昨夜新番花様痩旋描雙蝶凑<lb/>
　閒凭繡床呵手却說春愁還又門外東風吹綻柳海<lb/>
棠花厮勾<lb/>
　　　江城子<hi>咏柳</hi>
嫩黃初染緑初描倚春嬌索春饒燕外鶯邊想見萬絲<lb/>
揺便作無情終軟美天賦與眼眉腰　短長亭外短長<lb/>
<pb n="KR4j0071_WYG_004-13b"/>
橋駐金鑣繋蘭橈可愛風流年紀可憐宵辦得重來攀<lb/>
折後煙雨暗不辭遥<lb/>
　　　<hi>花草粹編譚在菴春聲碎云津館貯輕寒脉脉離情如水東風不管垂楊無力總雨顰煙鎖闌</hi>
　　　<hi>干外怕春燕掠紋䟽鼓疊春聲碎劉郎易憔悴况是厭厭病起花牋謾展便冩就新詞倩誰將</hi>
　　　<hi>寄當此際渾如夢峽啼湘一寸相思意漁家傲云深意纒綿歌宛轉横波停恨燈前見最憶來</hi>
　　　<hi>時門半掩春不暖梨花落盡成秋苑疊鼓收聲忛影亂燕飛又起東風軟目力謾長心力短消</hi>
　　　<hi>息斷青山一㸃和煙逺</hi>
　陳逄辰<lb/>
<pb n="KR4j0071_WYG_004-14a"/>
　　<hi>逄辰字振祖號存熙</hi>
　　　烏夜啼<lb/>
月痕未到朱扉送郎時暗裏一汪兒淚没人知　揾不<lb/>
住收不聚被風吹吹作一天愁雨損花枝<lb/>
　　　西江月<lb/>
楊柳雪融滯雨<graphic n="KR1616" url="https://raw.githubusercontent.com/kanripo/KR-Gaiji/master/images/KR1616.png" mimeType="image/png"/>醿玉軟欺風飛英簌簌扣雕櫳殘蝶<lb/>
歸來粉重　罨畫扇題塵掩繡花紗帶寒籠送春先自<lb/>
費啼紅更結踈雲秋夢<lb/>
<pb n="KR4j0071_WYG_004-14b"/>
　樓　采<lb/>
　　<hi>采字君亮</hi>
　　　瑞鶴仙<lb/>
凍痕銷夢草又招得春歸舊家池沼園扉掩寒峭倩誰<lb/>
將花信遍傳深窈追遊趁早便裁却輕衫短㡌任殘梅<lb/>
飛滿溪橋和月醉眠清曉　年小青絲纎手綵勝嬌鬟<lb/>
賦情誰表南樓信杳江雲重鴈歸少記衝香嘶馬流紅<lb/>
囬岸幾度緑楊殘照想暗黄依舊東風霸陵古道<lb/>
<pb n="KR4j0071_WYG_004-15a"/>
　　玉漏遲<lb/>
絮花寒食路晴絲罥日緑隂吹霧客㡌欺風愁滿畫船<lb/>
煙浦綵柱鞦韆㪚後悵塵鎖燕簾鶯户從間阻夢雲無<lb/>
凖鬢霜如許　夜永繡閣藏嬌記掩扇傳歌剪燈留語<lb/>
月約星期細把花須頻數彈指一襟幽恨謾空趁啼鵑<lb/>
聲訴深院宇黄昏杏花微雨<lb/>
　　　法曲獻仙音<lb/>
花匣么絃象奩雙陸舊日留歡情意夢到銀屏恨栽蘭<lb/>
<pb n="KR4j0071_WYG_004-15b"/>
燭香篝夜䦨鴛被料燕子重來地桐陰鎖窗綺　倦梳<lb/>
洗暈芳鈿自羞鸞鏡羅袖冷煙柳畫闌半倚淺雨壓荼<lb/>
䕷指東風芳事餘幾院落黃昏怕春鶯驚笑憔悴倩柔<lb/>
紅約定喚取玉簫同醉<lb/>
　　　好事近<lb/>
人去玉屏閒逗曉柳絲風急簾外杏花細雨罥春紅愁<lb/>
溼　單衣初試麯塵羅中酒病無力應是繡牀慵困倚<lb/>
鞦韆斜立<lb/>
<pb n="KR4j0071_WYG_004-16a"/>
　　　二郎神<lb/>
露牀轉玉喚睡醒緑雲梳曉正倦立銀屏新寛衣帶生<lb/>
怯輕寒料峭悶絶相思無人問但怨入墻隂啼鳥嗟露<lb/>
屋鎖春晴風喧晝柳輕梅小　人悄日長謾憶鞦韆嘻<lb/>
笑悵燼冷爐薰花深鶯静簾箔微紅醉裊帶結留詩粉<lb/>
痕銷帕情逺竊香年少凝恨極盡日憑高目斷淡煙芳<lb/>
草<lb/>
　　　玉樓春<lb/>
<pb n="KR4j0071_WYG_004-16b"/>
東風破曉寒成陣曲鎖沉香簧語嫩鳯釵敲枕玉聲圓<lb/>
羅袖拂屏金縷褪　雲頭鴈影占來信歌底眉尖縈淺<lb/>
暈淡煙踈柳一簾春細雨遙山千疊恨<lb/>
　　<hi>詞旨屬對花匣么絃象奩雙陸法曲獻仙音珠蹙花輿翠翻簾額汗粉難融袖香新竊</hi>
　　<hi>詞眼月約星期</hi>
　奚　㵄<lb/>
　　<hi>㵄字倬然號秋崖</hi>
　　　芳草<hi>南屏晚鐘</hi>
<pb n="KR4j0071_WYG_004-17a"/>
笑湖山紛紛歌舞花邊如夢如薫響煙驚落日長橋芳<lb/>
草外客愁醒天風送逺向兩山喚醒癡雲猶自有迷林<lb/>
去鳥不信黃昏　銷凝油車歸後一眉新月獨印湖心<lb/>
蕊宫相答處空巖虛谷應猿語香林正酣紅紫夢便市<lb/>
朝有耳誰聽怪玉兎金烏不換只換愁人<lb/>
　　<hi>董嗣杲西湖百咏注云南屏山在興教寺後舊多摩厓剝落之餘止存司馬温公𨽻書家人卦米元</hi>
　　<hi>章書琴臺二字東坡訪僧臻詩云我識南屏金鯽魚重來撫檻散齊餘今寺非昔比山則蒼翠自若</hi>
　　　華胥引<hi>中秋紫霞席上</hi>
<pb n="KR4j0071_WYG_004-17b"/>
澄空無際一幅輕綃素秋弄色剪剪天風飛飛萬里吹<lb/>
净碧遥想玉杵芒寒聽珮環無迹圓缺何心有心偏向<lb/>
歌席　多少情懷甚年年共憐今夕蕊宫珠殿還吟飄<lb/>
香秀筆隱約霓裳聲度認紫霞樓笛獨鶴歸來更無清<lb/>
夢成覔<lb/>
　　　<hi>癸辛雜識賈秋壑八月八日生辰四方善頌者以數千計悉俾翹館謄考第其甲乙四方傳誦</hi>
　　　<hi>為之紙貴奚倬然有齊天樂云金颷吹浄人間署連朝弄凉新雨萬寳功成無人解得秋入天</hi>
　　　<hi>機深處閒中自數幾心酌乾坤手㪺霜露䕶了山河共看元影在銀兎而今神仙正好向青空</hi>
<pb n="KR4j0071_WYG_004-18a"/>
　　　<hi>覔個冲澹襟宇常念羣生如何便肯從我乘風去夷猶洞府把月杼雲機教他兒女水逸山明</hi>
　　　<hi>此情天付與</hi>
　趙聞禮<lb/>
　　<hi>聞禮字正之號釣月</hi>
　　　千秋歲<lb/>
鶯啼晴晝南國春如繡飛絮眼凭䦨袖日長花片落睡<lb/>
起眉山闘無個事沉煙一縷騰金獸　千里空回首兩<lb/>
地厭厭痩春去也歸來否五更樓外月雙燕門前柳人<lb/>
<pb n="KR4j0071_WYG_004-18b"/>
不見鞦韆院落清明後<lb/>
　　　魚遊春水<lb/>
青樓臨逺水樓上東風飛燕子玉鈎珠箔宻宻鎖紅闗<lb/>
翠剪勝裁旛春日戲簇柳簪花元夜醉閒憶舊歡漫撩<lb/>
新淚　羅帕啼㾗未洗愁見同心雙鳯翅長安十日輕<lb/>
寒春衫未試過盡征鴻知幾許不寄蕭郎書一紙愁腸<lb/>
斷也箇人知未<lb/>
　　　風入松<lb/>
<pb n="KR4j0071_WYG_004-19a"/>
麯塵風雨亂春晴花重寒輕珠簾捲上還重下怕東風<lb/>
吹散歌聲棋倦盃頻晝永粉香花艶清明　十分無處<lb/>
著閒情來覓娉婷薔薇誤罥尋春袖倩柔荑為補香痕<lb/>
苦恨啼鵑驚夢何時剪燭重盟<lb/>
　　　水龍吟<hi>水仙花</hi>
幾年埋玉藍田緑雲翠水烘春暖衣薫麝馥韤羅塵沁<lb/>
凌波歩淺鈿碧搔頭膩黄氷腦參差難剪乍聲沉素瑟<lb/>
天風珮冷蹁躚舞霓裳遍　湘浦盈盈月滿抱相思夜<lb/>
<pb n="KR4j0071_WYG_004-19b"/>
寒腸斷含香有恨招魂無路瑶琴冩怨幽韻凄凉莫江<lb/>
空𣺌數峯清逺粲迎風一笑持花酹酒結南枝伴<lb/>
　　　隔浦蓮近<lb/>
愁紅飛眩醉眼日淡芭蕉捲帳掩屏香潤楊花撲春雲<lb/>
暖啼鳥驚夢遠芳心亂照影收奩晚　畫眉嬾微醒帶<lb/>
困離情中酒相伴裙腰粉痩怕按六么歌板簾捲層樓<lb/>
探舊燕腸斷花枝和悶重撚<lb/>
　　　賀新郎<hi>螢</hi>
<pb n="KR4j0071_WYG_004-20a"/>
池館收新雨耿幽叢流光幾㸃半侵踈户入夜凉風吹<lb/>
不滅冷燄微芒暗度碎影落仙盤秋露漏斷長門空照<lb/>
淚袖紗寒映竹無心顧孤枕掩殘燈炷　練囊不照詩<lb/>
人苦夜沉沉拍手相親騃兒癡女欄外撲來羅扇小誰<lb/>
在風廊笑語競戲踏金釵雙股故苑荒凉悲舊賞悵寒<lb/>
蕪衰草隋宫路同燐火徧秋圃<lb/>
　　<hi>詞㫖警句珠簾捲上還重下怕東風吹㪚歌聲風入松</hi>
　施　岳<lb/>
<pb n="KR4j0071_WYG_004-20b"/>
　　<hi>岳字仲山號梅川武林舊事云施梅川吳人精於律吕其卒也楊守齊為樹梅作亭薛梯飈為誌其</hi>
　　<hi>墓李篔房書周草窗題藎塟於西湖虎頭巖下唐沈義甫云梅川音律有源流故其聲無舛誤讀</hi>
　　<hi>詩多故語雅淡</hi>
　　　水龍吟<lb/>
翠鰲湧出滄溟影横棧壁迷煙墅樓臺對起欄杆重凭<lb/>
山川自古梁苑平蕪汴堤踈柳幾番晴雨看天低四遠<lb/>
江空萬里登臨處分吳楚　兩岸花飛絮舞度春風滿<lb/>
城簫鼔英雄暗老昏潮曉汐歸㠶過櫓淮水東流塞雲<lb/>
<pb n="KR4j0071_WYG_004-21a"/>
北渡夕陽西去正凄凉望極中原路杳月來南浦<lb/>
　　　清平樂<lb/>
水遥花暝隔岸炊煙冷十里垂楊揺嫩影宿酒和愁都<lb/>
醒<hi>原本云此下缺六首</hi>
　　　解語花<lb/>
雲容冱雪莫色添寒樓臺共臨眺翠叢深窅無人處數<lb/>
蕊弄春猶小幽姿謾好遥相望含情一笑花解語因甚<lb/>
無言心事應難表　莫待墻隂暗老稱琴邊月夜笛裏<lb/>
<pb n="KR4j0071_WYG_004-21b"/>
霜曉䕶香須早東風度咫尺畫䦨瓊沼歸來夢繞歌雲<lb/>
墜依然驚覺想凭時小几銀屏冷未了<lb/>
　　　蘭陵王<lb/>
柳花白飛入青煙巷陌憑高處愁鎖斷橋十里東風正<lb/>
無力西湖路咫尺猶阻仙源信息傷心事還似去年中<lb/>
酒懨懨度寒食　閒窗掩春寂但粉指留紅茸唾凝碧<lb/>
歌塵不散䝉香澤念鸞孤金鏡鴈空瑶瑟芳時良夜盡<lb/>
怨憶夢魂省難覔　鱗鴻𣺌踪跡縱羅帕親題錦字誰<lb/>
<pb n="KR4j0071_WYG_004-22a"/>
織緘情欲寄重城隔又流水斜照倦簫殘笛樓臺相望<lb/>
對莫色恨無極<lb/>
　　　曲逰春<hi>清明湖上</hi>
畫舸西冷路占柳陰花影芳意如織小楫衝波度麯塵<lb/>
扇底粉香簾隙岸轉斜陽隔又過盡别船簫笛傍斷橋<lb/>
翠繞紅圍相對半篙晴色　頃刻千山暮碧向沽酒樓<lb/>
前猶繋金勒乘月歸來正梨花夜縞海棠煙羃院宇明<lb/>
寒食醉乍醒一庭春寂任滿身露濕東風欲眠未得<lb/>
<pb n="KR4j0071_WYG_004-22b"/>
　　　步月<hi>茉莉</hi>
玉宇薫風寳階明月翠叢萬㸃晴雪煉霜不就散廣寒<lb/>
霏屑采珠蓓緑蕚露滋嗔銀艶小蓮氷潔花魂在纎指<lb/>
嫩㾗素英重結　枝頭香未絶還是過中秋丹桂時節<lb/>
醉鄉冷境怕翻成消歇玩芳味春焙旋熏貯濃韻水沉<lb/>
頻爇堪憐處輸與夜凉睡蝶<lb/>
　　<hi>弁陽老人原注云茉莉嶺表所産古今咏者不甚多文公曽咏二絶句鄒道鄉亦曾題咏此篇小蓮</hi>
　　<hi>氷㓗之句狀茉莉最佳此花四月開直至桂花時尚有坃芳味古人用此花焙茶故云</hi>
<pb n="KR4j0071_WYG_004-23a"/>
　　<hi>詞㫖屬對竹深水遠臺髙石出香茸沾袖粉甲留㾗就船換酒隨地攀花</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0071_WYG_004-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　絶妙好詞箋巻四<lb/>
</p>
<p>
</p>
  </div>
</body>
</text>
</TEI>
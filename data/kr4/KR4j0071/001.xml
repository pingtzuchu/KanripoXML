<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>絶妙好詞箋巻一</head>
    <p>
<pb n="KR4j0071_WYG_001-1a"/>
欽定四庫全書<lb/>
　絶妙好詞箋巻一　　　　宋　周密　原輯<lb/>
　　　　　　　　　　　　宛平查為仁<lb/>
　　　　　　　　　　　　錢塘厲　鶚同箋<lb/>
　張孝祥<lb/>
　　<hi>孝祥字安國號于湖烏江人紹興二十四年廷對第一授承事郎簽書鎮東軍判官累遷中書舍人</hi>
　　<hi>直學士院兼督府參賛軍事領建康留守尋以荆南湖北路安撫使進顯謨閣直學士致仕有于湖</hi>
　　<hi>集詞一巻</hi>
<pb n="KR4j0071_WYG_001-1b"/>
　　<hi>湯衡序紫㣲詞云于湖平昔為詞未嘗著藳筆酣興健頃刻即成無一字無來處</hi>
　　　念奴嬌<hi>過洞庭</hi>
洞庭青草近中秋更無一㸃風色玉界瓊田三萬頃著<lb/>
我扁舟一葉素月分輝明河共影表裏俱澄澈悠然心<lb/>
㑹妙處難與君説　應念嶺表經年孤光自照肝膽皆<lb/>
冰雪短鬢蕭疎襟袖冷穩泛滄溟空濶盡吸西江細斟<lb/>
北斗萬象為賓客叩舷獨嘯不知今夕何夕<lb/>
　　<hi>四朝聞見錄云張于湖嘗舟過洞庭月照龍堆金沙盪射公得意命酒唱歌所作詞呼羣吏而酌之</hi>
<pb n="KR4j0071_WYG_001-2a"/>
　　<hi>曰亦人子也其坦率皆類此張于湖有英姿竒氣寉山魏了翁跋此詞真蹟云</hi>
　　<hi>著之湖湘間未為不遇洞庭所賦在集中最為傑特方其吸江酌斗賓客萬象時詎知世間有紫微</hi>
　　<hi>青瑣哉</hi>
　　　西江月<hi>丹陽湖</hi>
問訊湖邊栁色重來又是三年春風吹我過湖船楊栁<lb/>
絲絲拂面　世路如今已慣此心到處悠然寒光亭下<lb/>
水連天飛起沙鷗一片<lb/>
　　<hi>輿地紀勝云丹陽湖在當塗縣東南六十九里杜預注云春秋宣城縣西南有桐水出白石山西北</hi>
<pb n="KR4j0071_WYG_001-2b"/>
　　<hi>入丹陽是也志載此詞云題溧陽三塔寺按志三按景定建康</hi>
　　<hi>塔湖一名梁城湖在溧陽縣西七十里又云溧水西承丹陽湖自東壩成丹陽湖水不復通本縣界</hi>
　　<hi>岳珂玉楮集亦云溧陽三塔寺寒光亭柱上刻張于湖詞自當以建康志為據</hi>
　　　清平樂<lb/>
光塵撲撲宮栁低迷綠鬬鴨闌干春詰曲簾額微風繡<lb/>
蹙　碧雲青翼無憑困來小倚雲屏楚夢不禁春晚黄<lb/>
鸝猶自聲聲<lb/>
　　　菩薩蠻<lb/>
<pb n="KR4j0071_WYG_001-3a"/>
東風約畧吹羅幙一簾細雨春隂薄試把杏花看溼雲<lb/>
嬌暮寒　佳人雙玉枕烘醉鴛鴦錦折得最繁枝暖香<lb/>
生翠帷<hi>雲一作紅</hi>
　　<hi>詞㫖警句盡吸西江細斟北斗萬象為賓客叩舷獨笑不知今夕何夕念奴嬌寒光亭下水連天飛</hi>
　　<hi>起沙鷗一片西江月今日從駕遊西苑彩仗壓金  能改齋漫錄去年</hi>
　　　<hi>波看水戯魚龍曼衍寳津南殿宴坐近天顔金盃酒君王勸頭上宮花顫六軍錦繡萬騎穿楊</hi>
　　　<hi>箭日暮翠華歸擁鈞天笙歌一片如今闗外千里未歸人前山雨西樓晚望㫁思君眼此陳濟</hi>
　　　<hi>翁驀山溪也舍人張孝祥知潭州因宴客妓有韻此至金盃酒君王勸頭上宮花顫其首自為</hi>
<pb n="KR4j0071_WYG_001-3b"/>
　　　<hi>之揺動者數四坐客忍笑指目者甚衆而張竟不覺也</hi>
　　　<hi>癸辛雜識張于湖知京口王宣子代之多景樓落成于湖為大書樓扁公庫送銀二百兩為潤</hi>
　　　<hi>筆于湖却之但需紅羅百匹於是大宴合樂酒酣于湖賦詞命妓合唱甚懽遂以紅羅百疋犒</hi>
　　　<hi>之禮部别集詩話于湖玩鞭亭晉明帝覘王敦吴</hi>
　　　<hi>營壘處自溫庭筠賦詩後張文潛又賦于湖曲以正湖隂之誤詞皆竒麗警拔膾炙人口張安</hi>
　　　<hi>國賦滿江紅云千古凄凉興亡事但悲陳迹凝望眼吳波不動楚山叢碧巴滇綠駿追風逺武</hi>
　　　<hi>昌雲斾連天赤笑老姦遺臭到如今留空壁邊書静烽烟息通軺傳銷鋒鏑仰太平天子聖明</hi>
　　　<hi>無敵蹙踏揚州開帝里渡江天馬龍為匹看東南佳氣鬱蔥蔥傳千億雖間采溫張語而詞氣</hi>
<pb n="KR4j0071_WYG_001-4a"/>
　　　<hi>亦不在其下嘗見安國大書此詞後題云乾道元年正月十日筆勢竒偉可愛</hi>
　　　<hi>于湖詞西江月十里輕紅自笑兩山濃翠相呼意行著脚到精廬借我繩床小住解飲不妨文</hi>
　　　<hi>字無心更狎鷗魚一聲長嘯暮烟孤袖手西湖歸去</hi>
　范成大<lb/>
　　<hi>成大字致能號石湖吳郡人紹興二十四年進士孝宗時累官權吏部尚書拜參知政事進資政殿</hi>
　　<hi>學士提舉洞霄宮卒諡文穆有石湖集詞一巻</hi>
　　　醉落魄<lb/>
栖烏飛絶絳河綠霧星明滅燒香曳簟眠清樾花影吹<lb/>
<pb n="KR4j0071_WYG_001-4b"/>
笙滿地淡黄月　好風碎竹聲如雪昭華三弄臨風咽<lb/>
鬢絲撩亂綸巾折凉滿北窗休共軟紅説<lb/>
　　　朝中措<lb/>
長年心事寄林扃塵鬢已星星芳意不如水逺歸心欲<lb/>
與雲平　留連一醉花殘日永雨後山明從此量船載<lb/>
酒莫教閑却春情<lb/>
　　　眼兒媚<lb/>
酣酣日脚紫烟浮妍暖試輕裘困人天氣醉人花底午<lb/>
<pb n="KR4j0071_WYG_001-5a"/>
夢扶頭　春慵恰似春塘水一片縠紋愁溶溶洩洩東<lb/>
風無力欲皺還休<lb/>
　　　憶秦娥<lb/>
樓隂缺闌干影卧東廂月東廂月一天風露杏花如雪<lb/>
　隔烟催漏金虬咽羅幃暗淡燈花結燈花結片時春<lb/>
夢江南天濶<lb/>
　　　霜天曉角<lb/>
晚晴風歇一夜春威折脈脈花疎天淡雲來去數枝雪<lb/>
<pb n="KR4j0071_WYG_001-5b"/>
　勝絶愁亦絶此情誰共説惟有兩行低鴈知人倚畫<lb/>
樓月<lb/>
　　<hi>詞㫖警句花影吹笙滿地淡黄月醉落魄燈花結片時春夢江南天濶憶秦娥惟有兩行低雁知人</hi>
　　<hi>倚畫樓月霜天曉角話范石湖南柯子云悵望梅  劉克莊後村集詩</hi>
　　　<hi>花驛凝情杜若洲香雲低處有高樓可惜高樓不近木蘭舟緘素雙魚逺題紅片葉秋欲憑江</hi>
　　　<hi>水寄離愁江已東流那肯更西流與客自閶門澄懐錄范石湖云淳熙己亥重九</hi>
　　　<hi>汎舟徑横塘宿霧一白垂垂欲雨至綵雲橋氛翳豁然晴日滿空風景閒美無不與人意㑹四</hi>
　　　<hi>郊刈熟露積如繚垣田家婦子著新衣畧有節物挂帆遡越來溪潦收淵澄如行玻瓈地上菱</hi>
<pb n="KR4j0071_WYG_001-6a"/>
　　　<hi>花雖瘦尚可采擷㰕櫂石湖叩柴荆坐千岩觀下菊叢中大金錢一種已爛漫穠香正午薰入</hi>
　　　<hi>酒盃不待轟飲巳有醉意其旁丹桂二畝皆盛開多欒枝芳氣尤不可耐攜壺渡石梁登姑蘇</hi>
　　　<hi>後臺躋攀勇往謝去巾輿笻杖石棱草滑皆若飛步山頂正平有坳堂蘚石可列坐相傳為吳</hi>
　　　<hi>故宮閒臺别館所在其前湖光接松陵獨見孤塔之尖少北墨㸃一螺為崑山其後西山競秀</hi>
　　　<hi>縈青叢碧與洞庭林屋相賓大約目力踰百里具登髙臨逺之勝始余使金是日過燕山館嘗</hi>
　　　<hi>賦水調首句云萬里漢家使後每自和桂林云萬里漢都護成都云萬里橋邊客明年徘徊藥</hi>
　　　<hi>市頗歎倦游不復再賦但有詩云年來厭把三邊酒此去休哦萬里詩今年幸甚獲歸故園偕</hi>
　　　<hi>隣曲二三子酬酢佳節於郷山之上乃復用舊韻首句云萬里吳船泊歸訪菊籬秋</hi>
<pb n="KR4j0071_WYG_001-6b"/>
　　　<hi>石湖詞浪淘沙黯淡養花天小雨能慳烟輕雲薄有無間官栁絲絲都綠遍猶有春寒空翠溼</hi>
　　　<hi>征鞍馬首千山多情若是肯俱還别有玉杯承露冷留共君看玉杯官舍中牡丹絶品也</hi>
　　　<hi>菩薩蠻云雪林一夜收寒了東風愜向燈前到今夕是何年新春新月圓綺叢香霧隔猶記踈</hi>
　　　<hi>狂客留取縷金旛夜蛾相並看</hi>
　洪　邁<lb/>
　　<hi>邁字景盧號野處又號容齋鄱陽人忠宣公皓子紹興十五年登第兄文恵适文安遵皆中博學宏</hi>
　　<hi>詞科由是三洪名滿天下累遷吏禮二部員外郎尋進煥章閣學士知紹興告老以端明殿學士致</hi>
　　<hi>仕卒諡文敏有容齋五筆夷堅志萬首唐人絶句野處類藳行于世</hi>
<pb n="KR4j0071_WYG_001-7a"/>
　　　踏莎行<lb/>
院落深沈池塘寂静簾鈎捲上梨花影寳筝拈得鴈難<lb/>
尋篆香消盡山空冷　釵鳳斜攲鬢蟬不整殘紅立褪<lb/>
慵看鏡杜鵑啼月一聲聲等閒又是三春盡<lb/>
　　　<hi>夷堅志紹興間余在臨安試詞科三塲畢與五友同過抱劍街孫氏小樓夜月如晝正臨闌凴</hi>
　　　<hi>几兩燭結花燦然若連珠孫倡黠慧白坐中曰今夕桂魄皎潔燭花呈祥五君較藝蘭省其髙</hi>
　　　<hi>掇不疑請各賦一詞為他日佳詁何自明即操筆作浣溪沙一闋云草草杯盤訪玉人燈花呈</hi>
　　　<hi>喜坐添春邀郎覓句要清新黛淺波嬌情脈脈雲輕栁弱意真真從今風月屬閒人衆傳觀歡</hi>
<pb n="KR4j0071_WYG_001-7b"/>
　　　<hi>賞獨恨其末句失意余續臨江仙曰綺席流歡歡正洽髙樓佳氣重重釵頭小篆燭花紅直須</hi>
　　　<hi>將喜事來報主人公桂月十分春正半廣寒宮殿匆匆姮娥相對曲闌東雲梯知不逺平步躡</hi>
　　　<hi>東風孫滿酌一觥相屬相勸曰學士必髙中此瑞殆為君設也已而果奏名賜第餘皆不偶</hi>
　陸　游<lb/>
　　<hi>游字務觀山隂人以䕃補登仕郎隆興初賜進士出身范成大帥蜀為參議官以文字交不拘禮士</hi>
　　<hi>人譏其頽放因自號放翁嘉泰初詔同修國史陞寳章閣待制有劍南集詞二巻</hi>
　　<hi>劉潜夫云放翁稼軒一埽纎豔不事穿鑿高則高矣但時時掉書袋要是一癖</hi>
　　　朝中措<hi>梅</hi>
<pb n="KR4j0071_WYG_001-8a"/>
幽姿不入少年塲無語只凄凉一箇飄零身世十分冷<lb/>
淡心腸　江頭月底新詩舊恨孤夢清香任是春風不<lb/>
管也曾先識東皇<lb/>
　　　烏夜啼<lb/>
金鴨餘香尚暖綠窻斜日偏明蘭膏香染雲鬟膩釵墜<lb/>
滑無聲　冷落鞦韆伴侶闌珊打馬心情繡屏驚㫁瀟<lb/>
湘夢花外一聲鶯<lb/>
　　　又<lb/>
<pb n="KR4j0071_WYG_001-8b"/>
紈扇嬋娟素月紗巾縹緲輕煙髙槐葉長隂初合清潤<lb/>
雨餘天　弄筆斜行小草鈎簾淺醉閒眠更無一㸃塵<lb/>
埃到枕上聴新蟬<lb/>
　　　<hi>鶴林玉露陸務觀農師之孫有詩名恃酒頽放因自號放翁作詞云橋如虹水如空一葉飄然</hi>
　　　<hi>煙雨中天教稱放翁晚年為韓平原作南園記除從官楊誠齋寄詩云君居東浙我江西鏡裏</hi>
　　　<hi>新添幾縷絲花落六囘疎信息月明千里兩相思不應李杜翻鯨海更羨夔龍集鳳池道是樊</hi>
　　　<hi>川輕薄殺猶將萬户比千詩蓋切磋之也然南園記唯勉以忠獻之事業無諛辭晚年和平粹</hi>
　　　<hi>美有中原承平時氣象朱文公喜稱之别詞云耆舊續聞陸放翁官南昌日代還有贈</hi>
<pb n="KR4j0071_WYG_001-9a"/>
　　　<hi>雨㫁西山晚照明悄無人幽夢自驚説道去多時也到如今真箇成行逺山巳是無心畫小樓</hi>
　　　<hi>空斜掩繡屏你嚎早收心呵趁劉郎雙鬢未星又閒居三山日方務徳侍郎攜妓訪之公有詞</hi>
　　　<hi>云三山山下閒居士巾屨蕭然小醉閒眠風引飛花落釣船並不載於集</hi>
　　　<hi>齊東野語放翁在蜀日有所盼賦詩云碧玉當年未破瓜學成歌舞入侯家如今顦顇蓬窻底</hi>
　　　<hi>飛上青天妬落花出蜀後每懐舊遊多見之賦咏有云金鞭珠彈憶春游萬里橋東罨畫樓夢</hi>
　　　<hi>倩曉風吹不㫁書憑春雁寄無由鏡中顔鬢今如此席上賓朋好在否篋有吳牋三百箇擬將</hi>
　　　<hi>細字説春愁又云裘馬清狂錦水濱最繁華地作閒人金壺投箭消長日翠袖傳杯領好春幽</hi>
　　　<hi>鳥語隨歌處拍落花鋪作舞時茵悠然自適君知否身與浮名孰重輕又以此詩櫽括作風入</hi>
<pb n="KR4j0071_WYG_001-9b"/>
　　　<hi>松云十年裘馬錦江濱酒隠紅塵黄金選勝鶯花海倚踈狂驅使青春弄笛魚龍盡出題詩風</hi>
　　　<hi>月俱新自憐華髪滿紗巾猶是官身鳳樓曾記當時語問浮名何似身親欲寫吳牋説與這囘</hi>
　　　<hi>真箇閒人前輩風流雅韻猶可想見也</hi>
　陸　淞<lb/>
　　<hi>淞字子逸號雲溪山隂人耆舊續聞云陸辰州子逸左承佃之孫晚以疾廢卜築於秀野越之佳山</hi>
　　<hi>水也放傲世間不復有營念對客則終日清談不倦尤好語前輩事</hi>
　　　瑞鶴仙<lb/>
臉霞紅印枕睡覺來冠兒還是不整屏間麝煤冷但眉<lb/>
<pb n="KR4j0071_WYG_001-10a"/>
峰壓翠淚珠彈粉堂深晝永燕交飛風簾露井恨無人<lb/>
説與相思近日帶圍寛盡　重省殘燈朱幌淡月紗窻<lb/>
那時風景陽臺路迥雲雨夢便無凖待歸來先指花梢<lb/>
教看却把心期細問問因循過了青春怎生意穏<lb/>
　　<hi>耆舊續聞云南渡初南班宗子寓居㑹稽為近屬士園亭甲於浙東一時坐客皆騷人墨士陸子逸</hi>
　　<hi>嘗與焉士有侍姬盼盼者色藝殊絶公每屬意焉一日宴客偶睡不預捧觴之列陸因問之士即呼</hi>
　　<hi>至其枕痕猶在臉公為賦瑞鶴仙有臉霞紅印枕之句一時盛傳逮今為雅唱後盼盼亦歸陸氏</hi>
　　<hi>張叔夏云景中帶情屏去浮豔</hi>
<pb n="KR4j0071_WYG_001-10b"/>
　韓元吉<lb/>
　　<hi>元吉字无咎號南磵許昌人門下侍郎維四世孫東萊先生呂伯恭之外舅也官至吏部尚書有焦</hi>
　　<hi>尾集詞一巻子淲仲止有詩名</hi>
　　　水龍吟<lb/>
雨餘疊巘浮空望中秀色仙都是洞天未鎖人間春老<lb/>
玉妃曾墜錦瑟繁絃鳳簫清響九霄歌吹問分香舊事<lb/>
劉郎去後知誰伴風前醉　囘首暝煙千里但紛紛落<lb/>
紅如洗多情易老青鸞何許詩成誰寄斗轉參横半簾<lb/>
<pb n="KR4j0071_WYG_001-11a"/>
花影一溪寒水悵飛鳬路杳行雲夢逺有三峰翠<lb/>
　　<hi>耆舊續聞云元豐中縉雲令開封李長卿女慧性過人姿度不凡染疾逝殯於邑之仙巖寺三峰閣</hi>
　　<hi>李公罷因舁歸宣和庚子青溪冦起焚燎無遺惟三峰閣獨存主簿以為廨舍濟南王傅慶及内表</hi>
　　<hi>曹穎偕來館曹于㕔治之東一夕有女子打扃而至與語皆出塵氣詰其姓氏曰開封李長卿女季</hi>
　　<hi>蕚其名英華其字辟穀有年身輕於羽知子鰥居故來相慰唱和殆無虚日曹有親陳觀察挽之從</hi>
　　<hi>軍將就道英華與訣曰妾與君之緣㫁矣子宿緣寡淺塵業未償他日當有兵難敬授靈香一辦有</hi>
　　<hi>急請爇以告當隂有所護不然亦無如之何也曹公勇為朔方之行不意獲譴麾下追惟英華之言</hi>
　　<hi>欲取所遺香爇之軍行無宿火卒正法英華詩有云醒酒清風揺竹去催詩小雨過山來非詩人所</hi>
<pb n="KR4j0071_WYG_001-11b"/>
　　<hi>易到也考云英華集三巻李季蕚為鬼仙縉雲人文獻通</hi>
　　<hi>傳其詩亦怪矣州縉雲簿㕔為武尉司頃有一婦墨莊漫錄云處</hi>
　　<hi>人常現形與人接妍麗閒婉有殊色其來也異香芬馥非世間之香自稱曰英華或曰綠華前後官</hi>
　　<hi>此者多為所惑永嘉蔣輝逺為邑簿祠以香火其怪遂絶</hi>
　　　好事近<hi>汴京賜宴</hi>
凝碧舊池頭一聴管絃凄切多少梨園聲在總不堪華<lb/>
髮　杏花無處避春愁也傍野花發惟有御溝聲㫁似<lb/>
知人嗚咽<lb/>
<pb n="KR4j0071_WYG_001-12a"/>
　　<hi>金史交聘表云大定十三年三月癸已朔宋遣試禮部尚書韓元吉利州觀察使鄭興裔等賀萬春</hi>
　　<hi>節按宋孝宗乾道九年為金世宗大定十三年南澗汴京賜宴之詞當是此時作</hi>
　姚　寛<lb/>
　　<hi>寛字令威號西溪㑹稽續志姚寛嵊人以父舜明任補官權尚書戸部員外郎樞密院編修官詞章</hi>
　　<hi>之外頗工篆隸及工伎之事請用韓世忠舊法以意増損為三弓合蟬弩詔許之既成矢激二里所</hi>
　　<hi>中皆沒羽又嘗論大駕鹵薄指南車得古不傳之法所著有西溪集十巻注司馬遷史記一百三十</hi>
　　<hi>巻西溪叢語一巻玉璽書一巻葉水心跋西溪集云公著書二百巻古今同異無不㮣括惜其盛年</hi>
　　<hi>不預采錄晚始召對殿中忽感風眩而死</hi>
<pb n="KR4j0071_WYG_001-12b"/>
　　　菩薩蠻<lb/>
斜陽山下明金碧畫樓返照融春色睡起掲簾旌玉人<lb/>
蟬鬢輕　無言空竚立花落東風急燕子引愁來眉愁<lb/>
那得開<lb/>
　　　生查子<lb/>
郎如陌上塵妾似堤邊樹<hi>一作絮</hi>相見兩悠揚蹤跡無尋<lb/>
處　酒面撲春風淚眼零秋雨過了别離時還解相思<lb/>
否<lb/>
<pb n="KR4j0071_WYG_001-13a"/>
　吳　琚<lb/>
　　<hi>琚字居父號雲壑汴人憲聖太后之姪太寧郡王益之子厯尚書郎部使者直學士慶元間以鎮安</hi>
　　<hi>節度使留守建康遷少保卒諡忠恵有雲壑集</hi>
　　　栁梢青<hi>元日立春</hi>
綵仗鞭春椒盤迎旦斗柄囘寅拂面東風雖然料峭終<lb/>
是寒輕帶花折栁心情怎捱得元宵放燈不是東園有<lb/>
些殘雪先去踏青<lb/>
　　　浪淘沙<lb/>
<pb n="KR4j0071_WYG_001-13b"/>
雲葉弄輕隂屋角鳩鳴青梅著子欲生仁冷落江天寒<lb/>
食雨花事闗情　池館晝盈盈人耐寒輕一川芳草只<lb/>
銷凝時有入簾新燕子明日清明<lb/>
　　　又<lb/>
岸栁可蔵鴉路轉溪斜忘機鷗鷺立汀沙咫尺鐘山迷<lb/>
望眼一半雲遮　臨水整烏紗兩鬢蒼華故郷心事在<lb/>
天涯幾日不來春便老開盡桃花<lb/>
　　<hi>景定建康志引此詞題云游青溪呈馬野亭野亭跋其後云秦淮海之詞獨擅一時字未聞米寳晉</hi>
<pb n="KR4j0071_WYG_001-14a"/>
　　<hi>善詩然終不及字若公可謂兼之矣辛酉季春承議郎充江南東路轉運司主管文字馬之純謹書</hi>
　　　<hi>武林舊事淳熙九年八月十八日駕詣徳夀宫奉迎上皇觀潮百戯撮弄各呈技藝上皇喜曰</hi>
　　　<hi>錢唐形勝天下所無上起奏曰江潮亦天下所獨宣諭侍臣各賦酹江月一闋至晚呈上以吳</hi>
　　　<hi>琚為第一其詞曰玉虹遥挂望青山隠隠恍如一抹忽覺天風吹海立好似春霆初發白馬淩</hi>
　　　<hi>空瓊鼇駕水日夜朝天闕飛龍舞鳳鬱蔥環拱吳越此景天下應無東南形勝偉觀真竒絶好</hi>
　　　<hi>是吳兒飛綵幟蹴起一江秋雪黄屋天臨水犀雲擁看擊中流楫晚來波静海門飛上明月兩</hi>
　　　<hi>宮賞賜無限至月上始還</hi>
　辛棄疾<lb/>
<pb n="KR4j0071_WYG_001-14b"/>
　　<hi>棄疾字幼安號稼軒歴城人耿京聚兵山東節制忠義軍馬留掌書記奉表來歸高宗召見授承務</hi>
　　<hi>郎差簽判江隂累官浙東安撫加龍圖閣待制樞密院都承㫖徳祐初以謝枋得請贈少師諡忠敏</hi>
　　<hi>有稼軒長短句十二巻</hi>
　　<hi>劉後邨云公所作大聲鏜鞳小聲鏗鍧横絶六合掃空萬古其穠麗綿密者亦不在小晏秦郎之下</hi>
　　　摸魚兒<lb/>
更能消幾番風雨悤悤春又歸去惜春長怕花開早何<lb/>
况落紅無數春且住見説道天涯芳草無歸路怨春不<lb/>
語算只有殷勤畫簷蛛網盡日惹飛絮　長門事準擬<lb/>
<pb n="KR4j0071_WYG_001-15a"/>
佳期又誤蛾眉曾有人妬千金縱買相如賦脈脈此情誰<lb/>
訴君莫舞君不見玉環飛燕皆塵土閒愁最苦休去倚<lb/>
危欄斜陽正在烟栁㫁腸處<lb/>
　　<hi>鶴林玉露云辛幼安晚春摸魚兒詞意殊怨斜陽烟栁之句比之未須愁日暮天際是輕隂者異矣</hi>
　　<hi>使在漢唐時寧不賈種豆種桃之禍哉愚聞夀皇見此詞頗不悦然終不加罪可謂盛徳也已</hi>
　　　瑞鶴仙<hi>梅</hi>
雁霜寒透幙正護月雲輕嫩冰猶薄溪奩照梳掠想含<lb/>
香弄粉靚妝難學玉肌瘦弱更重重龍綃襯著倚東風<lb/>
<pb n="KR4j0071_WYG_001-15b"/>
一笑嫣然轉盼萬花羞落　寂寞家山何在雪後園林<lb/>
水邊樓閣瑤池舊約鱗鴻更仗誰託粉蜨兒只解尋花<lb/>
覓栁開徧南枝未覺但傷心冷淡黄昏數聲畫角<lb/>
　　　祝英臺近<lb/>
寳釵分桃葉渡煙栁暗南浦怕上層樓十日九風雨斷<lb/>
腸㸃㸃飛紅都無人管倩誰勸啼鶯聲住　鬢邊覻應<lb/>
把花卜歸期纔簮又重數羅帳燈昏哽咽夢中語是他<lb/>
春帶愁来春歸何處却不解帶將愁去<lb/>
<pb n="KR4j0071_WYG_001-16a"/>
　　<hi>貴耳集云呂婆呂正己之妻正己為京畿漕有女事辛幼安因以微事觸其怒竟逐之今稼軒桃葉</hi>
　　<hi>渡詞因此而作花卜歸期纔簮又重數祝詞㫖警句應把</hi>　<hi>臺英近</hi>
　　<hi>是他春帶愁來春歸何處却不解帶將愁去同上  歸潛志党懐英辛棄疾少同舍屬金國初亂辛</hi>
　　　<hi>率數千騎南渡顯于宋党在北擢第入翰林二公皆有榮寵後辛退閑有鷓鴣天云壯嵗旌旗</hi>
　　　<hi>擁萬夫錦韉突騎渡江初燕兵夜捉銀胡彔漢箭朝飛金僕姑思往事歎金吾春風不染白髭</hi>
　　　<hi>鬚都將萬字平戎策換得東郊種樹書對脈吹清波别志稼軒在上饒屬其室病呼醫</hi>
　　　<hi>笛婢名整整者侍側乃指以謂醫曰老妻病安以此人為贈不數日果勿藥乃踐前約整整去</hi>
　　　<hi>因口占好事近云醫者索酬勞那得許多錢帛只有一箇整整也合盤盛得下官歌舞轉凄凉</hi>
<pb n="KR4j0071_WYG_001-16b"/>
　　　<hi>賸得幾枝笛覰著者般火色告媽媽將息一時戯謔風調不羣</hi>
　　　<hi>太平清話鉛山縣南二里許有稼軒書院分水嶺下厥墓在焉張埜古山樂府水龍吟酹辛稼</hi>
　　　<hi>軒墓云嶺頭一片青山可能埋沒淩雲氣遐方異域當年滴盡英雄清淚星斗撑腸雲煙盈紙</hi>
　　　<hi>縱横遊戯謾人間留得陽春白雪千載下無人繼不見㦸門華第見蕭蕭竹枯松悴問誰料理</hi>
　　　<hi>帶湖煙景瓢泉風味萬里中原不堪囘首人生如寄且臨風髙唱逍遥舊曲為先生醉</hi>
　劉　過<lb/>
　　<hi>過字改之號龍洲道人太和人有龍洲集詞一巻</hi>
　　<hi>黄叔暘云改之稼軒之客詞多壯語葢學稼軒者也</hi>
<pb n="KR4j0071_WYG_001-17a"/>
　　<hi>陶九成云改之造詞瞻逸有思致</hi>
　　　賀新郎<lb/>
老去相如倦向文君説似而今怎生消遣衣袂京塵曾<lb/>
染處空有香紅尚軟料彼此魂銷腸斷一枕新凉眠客<lb/>
舍聴梧桐疎雨秋聲顫燈暈冷記初見　樓低不放珠<lb/>
簾捲晚妝殘翠鈿狼籍淚痕凝臉人道愁來須殢酒無<lb/>
奈愁多酒淺但託意焦琴紈扇莫鼓琵琶江上曲怕荻<lb/>
花楓葉俱凄怨雲萬疊寸心遠<lb/>
<pb n="KR4j0071_WYG_001-17b"/>
　　<hi>龍洲詞題云去年秋余試牒四明賦贈老娼至今天下與禁中皆歌之江西人來以為鄧南秀詞非</hi>
　　<hi>也</hi>
　　　唐多令<lb/>
蘆葉滿汀洲寒沙帶淺流二十年重到南樓栁下繫船<lb/>
猶未穩能幾日又中秋　黄鶴斷磯頭故人今在否舊<lb/>
江山總是新愁欲買桂花重載酒終不似少年遊<lb/>
　　<hi>龍洲詞題云安逺樓小集侑觴歌板之姬黄其姓者乞詞於龍洲道人為賦此唐多令同栁阜之劉</hi>
　　<hi>去非石民瞻周嘉仲陳孟參孟容時八月五日也花菴詞選題云重過武昌</hi>
<pb n="KR4j0071_WYG_001-18a"/>
　　　醉太平<lb/>
情髙意真眉長鬢青小樓明月調筝寫春風數聲　思<lb/>
君憶君魂牽夢縈翠銷香暖雲屏更那堪酒醒<lb/>
　　<hi>詞㫖警句翠銷香煖雲屏更那堪酒醒醉太平</hi>
　　　<hi>吹劍錄稼軒帥越招劉改之不去乃寄情沁園春曰斗酒彘肩風雨渡江豈不快哉被香山居</hi>
　　　<hi>士約林和靖與東坡老駕勒吾囘坡謂西湖正如西子濃抹淡妝臨照臺二人者俱掉頭不顧</hi>
　　　<hi>只管傳杯白云天竺去來看金碧峥嶸圖畫開更縱横一澗東西水遶兩山南北髙下雲堆逋</hi>
　　　<hi>曰不然暗香疎影何似孤山先探梅須晴去訪稼軒未晩且此徘徊此詞雖粗而局段髙與三</hi>
<pb n="KR4j0071_WYG_001-18b"/>
　　　<hi>賢游固可睨視稼軒視林白之清致則東坡所謂淡妝濃抹已不足道稼軒富貴焉能凂我哉</hi>
　　　<hi>江湖紀聞劉改之性疎豪好施辛稼軒客之稼軒帥淮時改之以母病告歸囊槖蕭然是夕稼</hi>
　　　<hi>軒與改之微服登倡樓適一都吏命樂飲酒不知為稼軒也命左右逐之二公大笑而歸即以</hi>
　　　<hi>為有機密文書喚某都吏其夜不至稼軒欲籍其産而流之言者數十皆不能解遂以五千緡</hi>
　　　<hi>為改之母夀請言于稼軒稼軒曰未也令倍之都吏如數増作萬緡稼軒為買舟于岸舉萬緡</hi>
　　　<hi>于舟中曰可即行無如常日輕用也改之作念奴嬌為别云知音者少算乾坤許大著身何處</hi>
　　　<hi>直待功成方肯退何日可尋歸路多景樓前垂虹亭下一枕眠秋雨虚名相誤十年枉費辛苦</hi>
　　　<hi>不是奏賦明光上書北闕無驚人之語我自匆忙天不肯贏得衣裾塵土白璧堆前黄金買笑</hi>
<pb n="KR4j0071_WYG_001-19a"/>
　　　<hi>付與君為主蓴鱸江上浩然明月歸去叟手書游宦紀聞予於菊磵髙九萬處見蘇紹</hi>
　　　<hi>憶劉改之摸魚兒一闋云望闗河試窮遥眼新愁似絲千縷劉郎豪氣今何在應是九疑三楚堪</hi>
　　　<hi>恨處便拚得一生寂寞長羇旅無人寄語但弔麥傷桃邊松倚竹空憶舊詩句文章事到底將</hi>
　　　<hi>身自誤功名難料遲暮鶉衣簞食年年瘦受侮世間兒女君信否盡縣簿髙門嵗晚誰青顧何</hi>
　　　<hi>如引去任槎上張騫山中李廣商畧儘風度紹叟有冷然詩集十巻行於世</hi>
　謝　懋<lb/>
　　<hi>懋字勉仲有静寄居士樂章二巻</hi>
　　<hi>黄叔暘云居士樂章吳坦伯明為序稱其片言隻字戛玉敲金蘊藉風流為世所賞</hi>
<pb n="KR4j0071_WYG_001-19b"/>
　　　驀山溪<lb/>
厭厭睡起無限春情緒栁色借輕煙尚瘦怯東風倦舞<lb/>
海棠紅皺不奈晚來寒簾半捲日西沈寂寞閒庭户<lb/>
飛雲無據化作溟濛雨愁裏見春來又只恐愁催春去<lb/>
惜花人老芳草夢凄迷題欲徧瑣窻紗總是傷春句<lb/>
　　　風入松<lb/>
老年常憶少年狂宿粉棲香自憐獨得東君意有三年<lb/>
窺宋東牆笑舞落花紅影醉眠芳草斜陽　事隨春夢<lb/>
<pb n="KR4j0071_WYG_001-20a"/>
去悠揚休去思量近來眼底無姚魏有誰更管領年芳<lb/>
換得河陽衰鬢一簾煙雨梅黄<lb/>
　　　浪淘沙<lb/>
黄道雨初乾霽靄空蟠東風楊栁碧毶毶燕子不歸花<lb/>
有恨小院春寒　倦客亦何堪塵滿征衫明朝野水幾<lb/>
重山歸夢已隨芳草綠先到江南<lb/>
　　　霜天曉角<hi>桂花</hi>
綠雲剪葉低護黄金屑占斷花中聲譽香和韵兩清潔<lb/>
<pb n="KR4j0071_WYG_001-20b"/>
　勝絶君聴説當時來處别試看仙衣猶帶金庭露玉<lb/>
階月<lb/>
　　<hi>詞㫖警句燕子不歸花有恨小院春寒浪淘沙</hi>
　章良能<lb/>
　　<hi>良能字達之麗水人淳熙五年進士除著作佐郎嘉泰元年為起居舍人寧宗朝居兩制登政地諡</hi>
　　<hi>文莊有嘉林集百巻</hi>
　　　小重山<lb/>
栁暗花明春事深小闌紅芍藥已抽簪雨餘風軟碎鳴<lb/>
<pb n="KR4j0071_WYG_001-21a"/>
禽遲遲日猶帶一分隂　往事莫沈吟身閒時序好且<lb/>
登臨舊游無處不堪尋無尋處惟有少年心<lb/>
　　<hi>齊東野語外大父文莊章公自少好雅潔性滑稽居一室必汛埽圬飾陳列琴書親朋或譏其齷齪</hi>
　　<hi>無逺志一日大書素屏云陳蕃不事一室而欲埽除天下吾知其無能為矣識者知其不凡間作小</hi>
　　<hi>詞極有思致先妣能口誦數首小重山云云</hi>
　陳　亮<lb/>
　　<hi>亮字同甫號龍川永康人隆興初以解頭薦上中興五論不報居太學上舍紹興四年光宗親䇿進</hi>
　　<hi>士擢為第一授建康軍簽判未至官病一夕而卒端平初諡文毅有龍川集詞二巻</hi>
<pb n="KR4j0071_WYG_001-21b"/>
　　<hi>葉水心云同甫長短句四巻每一章成輒自歎曰平生經濟之懐畧已陳矣予所謂微言多此類也</hi>
　　　水龍吟<lb/>
鬧花深處層樓畫簾半捲東風軟春歸翠陌平莎茸嫩<lb/>
垂楊金淺遲日催花淡雲閣雨輕寒輕暖恨芳菲世界<lb/>
游人未賞都付與鶯和燕　寂寞憑髙念逺向南樓一<lb/>
聲歸雁金釵鬭草青絲勒馬風流雲散羅綬分香翠綃<lb/>
封淚幾多幽怨正銷魂又是疎煙淡月子規聲斷<lb/>
　　<hi>詞㫖屬對羅綬分香翠綃封淚三兩枝㸃破暮煙  龍川詞好事近咏梅云的礫</hi>
<pb n="KR4j0071_WYG_001-22a"/>
　　　<hi>蒼碧好在屋簷斜處傍玉奴吹笛月華如水過林塘花影弄苔石欲向夢中飛蜨恐幽香難覓</hi>
　真徳秀<lb/>
　　<hi>徳秀字希元浦城人慶元五年進士授南劍州判官繼試中博學宏詞科為太學正紹定中召為禮</hi>
　　<hi>部侍郎拜參知政事進資政殿直學士提舉萬夀觀卒諡文忠學者稱西山先生有真文忠公集五</hi>
　　<hi>十四巻</hi>
　　　蜨戀花<hi>紅梅</hi>
兩岸月橋花半吐紅透肌香暗把遊人誤盡道武陵溪<lb/>
上路不知迷入江南去　先自冰霜真態度何事枝頭<lb/>
<pb n="KR4j0071_WYG_001-22b"/>
㸃㸃胭脂汙莫是東君嫌淡素問花花又嬌無語<lb/>
　劉光祖<lb/>
　　<hi>光祖字徳修號後谿簡池人登進士第慶元初官侍御史改司農少卿遷起居郎終顯謨閣直學士</hi>
　　<hi>提舉嵩山崇福宮卒有鶴林詞一巻</hi>
　　　洞仙歌<hi>敗荷</hi>
晩風收暑小池塘荷静獨倚胡牀酒初醒起徘徊時有<lb/>
香氣吹來雲藻亂葉底游魚動影　空擎承露蓋不見<lb/>
冰容惆悵明妝曉鸞鏡後夜月凉時月淡花低幽夢覺<lb/>
<pb n="KR4j0071_WYG_001-23a"/>
欲憑誰省也應記臨流凭闌干便遥想江南紅酣千頃<lb/>
　　　<hi>鶴林詞踏莎行埽徑花零閉門春晚恨長無奈東風短起來消息探荼蘼雪條玉蕊都開徧晚</hi>
　　　<hi>月魂清夕陽香逺故山别後誰拘管多情於此更情多一枝齅罷還重撚</hi>
　　　<hi>魏了翁鶴山集劉左史光祖之生正月十日李夫人之生以十九日賦浪淘沙寄之鶴外倚樓</hi>
　　　<hi>看雲颭晴天天髙雞犬礙雲闗掉臂雙仙留不徹還住人間客佩振珊珊來賀平安年年直待</hi>
　　　<hi>巻燈還似是天公偏著意占破春閒</hi>
　蔡　柟<lb/>
　　<hi>柟字堅老南城人宣和以前人沒於乾道庚寅曾公巻呂居仁輩皆與之倡和有雲壑隠居集三巻</hi>
<pb n="KR4j0071_WYG_001-23b"/>
　　<hi>詞有浩歌集一巻趙希弁讀書附志云嘗為宜春别駕</hi>
　　　鷓鴣天<lb/>
病酒厭厭與睡宜珠簾羅幙捲銀泥風來綠樹花含笑<lb/>
恨入西樓月斂眉　驚瘦盡怨歸遲休將桐葉更題詩<lb/>
不知橋下無情水流到天涯是幾時<lb/>
　洪咨䕫<lb/>
　　<hi>咨䕫字舜俞號平齋於潛人嘉定二年進士累官刑部尚書翰林學士知制誥加端明殿學士提舉</hi>
　　<hi>萬夀觀端平三年卒諡忠文有平齋集詞一巻</hi>
<pb n="KR4j0071_WYG_001-24a"/>
　　　眼兒媚<lb/>
平沙芳草渡頭村綠遍去年痕游絲上下流鶯來往無<lb/>
限銷魂　綺窗深静人歸晚金鴨水沈溫海棠影下子<lb/>
規聲裏立盡黄昏<lb/>
　　<hi>詞㫖警句海棠影下子規聲裏立盡黄昏眼兒媚</hi>
　　　<hi>平齋詞南郷子徳清舟中和韻云霜月冷娉婷夾岸蘆花雪㸃成短艇水晶宮裏繫閒情誰道</hi>
　　　<hi>芙蓉更有城阿鵲數歸程人倚低窻小畫屏莫恨年華飛上鬢堪憑一度春風一度鶯</hi>
　岳　珂<lb/>
<pb n="KR4j0071_WYG_001-24b"/>
　　<hi>珂字肅之號亦齋亦號倦翁相臺人忠武王孫敷文閣待制霖子管内勸農使知嘉興歴官户部侍</hi>
　　<hi>郎淮東總領兼制置使有玉楮集媿郯錄讀史備忘東陲事畧桯史籲天辨誣錄金陀粹編行世</hi>
　　　滿江紅<lb/>
小院深深悄鎮日隂晴無據春未足閨愁難寄琴心誰<lb/>
與曲徑穿花尋蛺蜨虚闌傍日教鸚鵡笑十三楊栁女<lb/>
兒腰東風舞　雲外月風前絮情與恨長如許想綺窗<lb/>
今夜與誰凝竚洛浦夢囘留珮客秦樓聲斷吹簫侶正<lb/>
黄昏時候杏花寒㢘纎雨<lb/>
<pb n="KR4j0071_WYG_001-25a"/>
　　　生查子<lb/>
芙蓉清夜游楊栁黄昏約小院碧苔深潤透雙鴛薄<lb/>
暖玉慣春嬌簌簌花鈿落缺月故窺人影轉闌干角<lb/>
　　　<hi>京口三山志岳珂登多景樓祝英臺近云甕城髙盤徑近十里笋輿穩欲駕還休風雨苦無準</hi>
　　　<hi>古來多少英雄平沙遺恨又總被長江流盡倩誰問因甚衣帯中分吾家自畦畛落日潮頭慢</hi>
　　　<hi>寫屬鏤憤斷腸煙樹揚州興亡休論正愁盡河山雙鬢</hi>
　張　鎡<lb/>
　　<hi>鎡字功甫號約齋西秦人循王諸孫居臨安官奉議郎有玉照堂詞一巻</hi>
<pb n="KR4j0071_WYG_001-25b"/>
　　　念奴嬌<hi>宜雨庭咏千葉海棠</hi>
綠雲影裏把明霞織就千里文繡紫膩紅嬌扶不起好<lb/>
是未開時候半怯春寒半便晴色養得胭脂透小亭人<lb/>
静嫩鶯啼破春晝　猶記攜手芳隂一枝斜戴嬌艷波<lb/>
雙秀小語輕憐花總見争得似花長久醉淺休歸夜深<lb/>
同睡明日還相守免教春去斷腸空歎詩瘦<lb/>
　　<hi>武林舊事云張約齋桂隠百果在南湖有玉照堂梅花四百株蒼寒堂青柏二百株艷香館襍春花</hi>
　　<hi>百餘槮碧宇修竹十畝蘂珠洞荼䕷二十五株綠畫軒木犀臨砌書葉軒柿二十株餐霞軒櫻桃三</hi>
<pb n="KR4j0071_WYG_001-26a"/>
　　<hi>十餘株宜雨亭海棠二十株夾流水滿霜亭橘五十餘株</hi>
　　　昭君怨<hi>園池夜泛</hi>
月在碧虚中住人向亂荷中去花氣雜風凉滿船香<lb/>
雲被歌聲摇動酒被詩情掇送醉裏卧花心擁紅衾<lb/>
　　　<hi>玉照堂詞咏菱鵲橋仙云連汀接溆縈蒲帯藻萬葉香浮光滿濕煙吹霽木蘭輕照波㡳紅嬌</hi>
　　　<hi>翠婉玉纎採來銀籠攜去一曲山長水逺綵鴛雙慣貼人飛恨南浦離多夢短</hi>
　盧祖臯<lb/>
　　<hi>祖臯字申之號蒲江永嘉人慶元中登進士第為軍器少監嘉定十四年權直學士院有蒲江詞一</hi>
<pb n="KR4j0071_WYG_001-26b"/>
　　<hi>巻叔暘云蒲江樓攻媿之甥趙紫芝翁靈舒之詩黄</hi>
　　<hi>友樂章甚工字字可入律呂軍器少監直北門屬東嘉姓譜盧申之嘉定中以</hi>
　　<hi>時慶澤孔殷綸言沓布臯抒思泉湧號為稱職俄卒于官工樂府江浙間多歌之</hi>
　　　宴清都<hi>初春</hi>
春訊飛瓊管風日薄度牆啼鳥聲亂江城次第笙歌翠<lb/>
合綺羅香暖溶溶澗綠冰泮醉夢裏年華暗換料黛眉<lb/>
重鎖隋隄芳心暗動梁苑　新來雁濶雲音鸞分鏡影<lb/>
無計重見啼春細雨籠愁淡月恁時庭院離腸未語先<lb/>
<pb n="KR4j0071_WYG_001-27a"/>
斷算猶有憑髙望眼更那堪芳草連天飛梅弄晚<lb/>
　　　江城子<lb/>
畫樓簾幙捲新晴掩銀屏曉寒輕墜粉飄香日日喚愁<lb/>
生暗數十年湖上路能幾度著娉婷　年華空自感飄<lb/>
零擁春酲對誰醒天濶雲閒無處覓簫聲載酒買花年<lb/>
少事渾不似舊心情<lb/>
　　　賀新凉<hi>彭傳師于吴江三髙堂之前作釣雪亭蓋擅漁人之窟宅以供詩境也子野命</hi>
　　　　　　<hi>予賦之</hi>
<pb n="KR4j0071_WYG_001-27b"/>
挽住風前栁問鴟夷當日扁舟近曾來否月落潮生無<lb/>
限事零亂茶煙未久謾留得蓴鱸依舊可是從來功名<lb/>
誤撫荒祠誰繼風流後今古恨一搔首　江涵雁影梅<lb/>
花瘦四無塵雪飛風起夜窻如晝萬里乾坤清絶處付<lb/>
與漁翁釣叟又恰是題詩時候猛拍闌干呼鷗鷺道他<lb/>
年我亦垂綸手飛過我共樽酒<lb/>
　　<hi>桯史云彭傳師名法以恩科得官依錢東岩之門督府嘗欲舉以使金不克遣終老于選調云</hi>
　　<hi>中吴紀聞云越上將軍范蠡江東步兵張翰贈右補闕陸龜䝉各有畫像在吴江鱸郷亭旁東坡嘗</hi>
<pb n="KR4j0071_WYG_001-28a"/>
　　<hi>有吴江三賢畫像詩後易其名曰三髙且更為塑像臞菴主人王文孺獻其地雪灘因遷之今在長</hi>
　　<hi>橋之北與垂虹亭相望石湖居士為之記王氏臞吴郡志云三髙祠在吴江縣垂虹橋北即</hi>
　　<hi>菴之雪灘也昔堂在垂虹南地極偏仄乾道三年縣令趙伯<graphic n="KR3461" url="https://raw.githubusercontent.com/kanripo/KR-Gaiji/master/images/KR3461.png" mimeType="image/png"/>徙之雪灘又云臞菴在松江之濱邑</hi>
　　<hi>人王份有超俗趣營此以居圍江湖以入圃故多栁塘花嶼景物秀野名聞一時名勝喜游之皆為</hi>
　　<hi>題詩圃中有與閑平逺種徳及煙雨觀横秋閣淩風臺鬰峩城釣雪灘琉璃沼臞翁澗竹㕔龜巢雲</hi>
　　<hi>闗纈林楓林等處而浮天閣為第一總謂之臞菴份字文孺以特恩補官嘗為大冶令歸老焉</hi>
　　<hi>嘉靖吴江縣志釣雪亭在雪灘宋嘉泰二年縣尉彭法建華亭林至記</hi>
　　　倦尋芳<hi>春思</hi>
<pb n="KR4j0071_WYG_001-28b"/>
香泥壘燕密葉巢鶯春暗寒淺花徑風柔著地舞茵紅<lb/>
軟鬭草煙欺羅袂薄鞦韆影落春遊倦醉歸來記寳帳<lb/>
歌慵錦屏春暖　别來悵光隂容易還又荼䕷牡丹開<lb/>
遍妬恨疎狂那更栁花盈面鴻羽難憑芳信短長安猶<lb/>
近歸期遠倚危樓但鎮日繡簾髙捲<lb/>
　　　清平樂<lb/>
錦屏開曉寒入宮羅峭脈脈不知春又老簾外舞紅多<lb/>
少　舊時駐馬香階如今細雨蒼苔殘夢不成重理一<lb/>
<pb n="KR4j0071_WYG_001-29a"/>
雙蝴蜨飛來<lb/>
　　　又<lb/>
栁邊深院燕語明如剪消息無憑聴又懶隔斷畫屏雙<lb/>
扇　寳杯金縷紅牙醉魂幾度兒家何處一春游蕩夢<lb/>
中猶恨楊花<lb/>
　　　謁金門<lb/>
香漠漠低捲水風池閣玉腕籠紗金半約睡濃團扇落<lb/>
　雨過凉生雲薄女伴棹歌聲樂采得雙蓮迎笑剝栁<lb/>
<pb n="KR4j0071_WYG_001-29b"/>
隂多處泊<lb/>
　　　又<lb/>
風不定移去移來簾影一雨池塘新綠浄杏梁歸燕並<lb/>
　翠袖玉屏金鏡薄日綺疏人静心事一春疑酒病鳥<lb/>
啼花滿徑<lb/>
　　　烏夜啼<lb/>
幾曲微風按栁生香暖日蒸花鴛鴦睡足方塘晚新綠<lb/>
小窗紗　尺素難將情緒嫩羅還試年華憑髙無處尋<lb/>
<pb n="KR4j0071_WYG_001-30a"/>
殘夢春思入琵琶<lb/>
　　　又<hi>西湖</hi>
漾暖紋波颭颭吹晴絲雨濛濛輕衫短帽西湖路花氣<lb/>
撲青驄　鬭草褰衣濕翠鞦韆瞥眼飛紅日長不放春<lb/>
醪困立盡海棠風<lb/>
　張履信<lb/>
　　<hi>履信字思順號遊初鄱陽人侍郎南仲之孫嘗監江口鎮官至連江守</hi>
　　　栁梢青<lb/>
<pb n="KR4j0071_WYG_001-30b"/>
雨歇桃繁風微栁静日淡湖灣寒食清明雖然過了未<lb/>
覺春閒　行雲掩映春山真水墨山隂道間燕語侵愁<lb/>
花飛撩恨人在江南<lb/>
　　　謁金門<lb/>
春睡起小閣明窻兒底簾外雨聲花積水薄寒猶在裏<lb/>
　欲起還慵未起好是孤眠滋味一曲廣陵應忘記起<lb/>
來調綠綺<lb/>
　周文璞<lb/>
<pb n="KR4j0071_WYG_001-31a"/>
　　<hi>文璞字晉仙號方泉又號野齋又號山楹陽穀人有方泉先生集二巻子伯㢸能詩</hi>
　　　一剪梅<lb/>
風韻蕭疎玉一團更著梅花輕裊雲鬟這囘不是戀江<lb/>
南只為溫柔天上人間　賦罷閒情共倚䦨江月庭蕪<lb/>
總是銷魂流蘇斜掩燭花寒一樣眉尖兩處闗山<lb/>
　　　<hi>張伯雨貞居詞云周晉仙浪淘沙云還了酒家錢便好安眠大槐宮裏著貂蟬行到江南知是</hi>
　　　<hi>夢雪壓漁船盤礴古梅邊也是前緣鵞黄雪白又醒然一事最竒君聴取明日新年晉仙宋南</hi>
　　　<hi>渡來名士一號方泉老人此詞鮮于困學毎愛書之百年後方外士張伯雨追和一章以為笑</hi>
<pb n="KR4j0071_WYG_001-31b"/>
　　　<hi>樂惜困學公不能為我賞音挑下杖頭錢取次髙眠玉梅金縷孟家蟬説著錢塘都是夢嬾問</hi>
　　　<hi>㳺船誰信酒壚邊别有仙緣自家天地一陶然醉寫桃符都不記明日新年</hi>
　徐　照<lb/>
　　<hi>照字道輝又字靈暉號山民永嘉人與徐璣翁巻趙師秀號永嘉四靈詩皆工晚唐體有山民集</hi>
　　　南歌子<lb/>
簾景簁金線爐煙裊翠絲菰芽新出滿盆池喚取玉瓶<lb/>
添水買魚兒　意取釵重碧慵梳髻翅垂相思無處説<lb/>
相思笑把畫羅小扇覓春詞<lb/>
<pb n="KR4j0071_WYG_001-32a"/>
　　　清平樂<lb/>
綠圍紅繞一枕屏山曉怪得今朝偏起早笑道牡丹開<lb/>
了　迎人捲上珠簾小螺未拂眉尖貪教玉籠鸚鵡楊<lb/>
花飛滿妝奩<lb/>
　　　阮郎歸<lb/>
綠楊庭户静沈沈楊花吹滿襟晚來閒向水邊尋驚飛<lb/>
雙浴禽　分别後重登臨暮寒天氣隂妾心移得在君<lb/>
心方知人恨深<lb/>
<pb n="KR4j0071_WYG_001-32b"/>
　　<hi>詞㫖警句相思無處説相思笑把畫羅小扇覓春詞南歌子妾心移得在君心方知人恨深阮郎歸</hi>
　俞　灝<lb/>
　　<hi>灝字商卿世居杭紹興四年進士開禧議開邊政府密引灝畫計灝言輕脱寡謀之人不可信趙良</hi>
　　<hi>嗣張覺往轍可鑒歴秉麾節皆有聲寳慶二年致仕築室九里松自號青松居士有青松居士集</hi>
　　　㸃絳唇<lb/>
欲問東君為誰重到江頭路斷橋薄暮香透溪雲渡<lb/>
細草平沙愁入淩波歩今何許怨春無語片片隨流水<lb/>
　潘　牥<lb/>
<pb n="KR4j0071_WYG_001-33a"/>
　　<hi>牥字庭堅號紫巖閩人端平二年進士廷對第三人歴太學正通判潭州有紫巖集</hi>
　　　南郷子<lb/>
生怕倚䦨干閣下溪聲閣外山空有舊時山共水依然<lb/>
暮雨朝雲去不還　相見躡飛鸞月下時時認佩環月<lb/>
又漸低霜又下更闌折得梅花獨自看<lb/>
　　<hi>劉後村詩話題云鐔津懐舊花菴絶妙詞選題云題南劒州妓館</hi>
　　　<hi>劉後村詩話延平樂籍中有能墨竹草聖者潘廷堅為賦念奴嬌美其書畫末云玉帯懸魚黄</hi>
　　　<hi>金鑄印侯封萬户待從頭繳納君王覓取愛卿歸去余罷袁守歸塗赴郡集席間借觀今不復</hi>
<pb n="KR4j0071_WYG_001-33b"/>
　　　<hi>有此雋人矣</hi>
　　　<hi>吴中舊事潘庭堅羽仙歌云雕簷綺户倚晴空如畫曾是吴王舊臺榭自浣紗去後落日平蕪</hi>
　　　<hi>行雲斷幾見花開花謝凄凉闌干外一簇江山多少圖王共争霸莫閑愁金杯瀲灧對酒當歌</hi>
　　　<hi>歡娱地夢中興亡休話漸倚遍西風晚潮生明月裏鷺鷥背人飛下</hi>
　劉翰<lb/>
　　<hi>翰字武子長沙人吴雲壑居父之客有小山集一巻</hi>
　　　好事近<lb/>
花底一聲鶯花上半鉤斜月月落烏啼何處㸃飛英如<lb/>
<pb n="KR4j0071_WYG_001-34a"/>
雪　東風吹盡去年愁解放丁香結驚動小亭紅雨舞<lb/>
雙雙金蝶<lb/>
　　　蝶戀花<lb/>
團扇題詩春又晚小夢驚殘碧草池塘滿一曲銀鉤簾<lb/>
半捲綠窗睡足鶯聲軟　瘦損衣圍羅帯減前度風流<lb/>
陡覺心情嬾誰品新腔拈翠管畫樓吹徹江南怨<lb/>
　　　清平樂<lb/>
凄凄芳草怨得王孫老瘦損腰圍羅帯小長是錦書來<lb/>
<pb n="KR4j0071_WYG_001-34b"/>
少　玉簫吹落梅花曉烟猶透輕紗驚起半簾幽夢小<lb/>
窻淡月啼鴉<lb/>
　　<hi>詞㫖警句驚起半簾幽夢小窻淡月啼鴉清平樂</hi>
　劉子寰<lb/>
　　<hi>子寰字圻父號篁㟳建陽人居麻沙早登朱子之門劉後邨序其詩行世</hi>
　　　霜天曉角<lb/>
横隂漠漠似覺羅衣薄正是海棠時候紗窻外東風惡<lb/>
　惜春春寂寞尋花花冷落不㑹這些情味元不是念<lb/>
<pb n="KR4j0071_WYG_001-35a"/>
離索<lb/>
　　　<hi>古今詞話圻父咏山泉詞云静坐時看松䑕飲醉眠不碍山禽浴是真得山泉之趣者</hi>
　張良臣<hi>俗本作景臣誤</hi>
　　<hi>良臣字武子號雪窻大梁人避地來鄞因家焉隆興元年試南省魏文節公杞時為參詳官攜其三</hi>
　　<hi>策見知舉張燾曰此文拙古必故人張武子所為及撤棘果良臣也官止監左蔵庫有集十巻刻於</hi>
　　<hi>廣信郡</hi>
　　　西江月<lb/>
四壁空圍恨玉十香淺捻啼綃殷雲度雨井桐凋雁雁<lb/>
<pb n="KR4j0071_WYG_001-35b"/>
無書又到　别後釵分燕尾病餘鏡減鸞腰蠻江荳蔲<lb/>
影連梢不道參横易曉<lb/>
　　　<hi>樓鑰攻媿集書張武子詩後云與武子評詩謂當有悟入處非積學所能到也君讀之以為得</hi>
　　　<hi>我意又嘗自哦其詩曰客向愁中都老盡秪留平楚伴銷凝又哦其詞云昨日豆花籬下過忽</hi>
　　　<hi>然迎面好風吹獨自立多時其大約可見矣閉門讀書室中無一物性嗜詩未嘗强作或終嵗</hi>
　　　<hi>無一語故所作必絶人妻孥至不免飢寒或謂君不為歳晚計君曰水禽有名信天公者食魚</hi>
　　　<hi>而不能捕凝立沙上俟他禽過偶墜魚于前乃拾之然未聞有餓死者其夷澹類此</hi>
　絶妙好詞箋巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>絶妙好詞箋巻三</head>
    <p>
<pb n="KR4j0071_WYG_003-1a"/>
欽定四庫全書<lb/>
　絶妙好詞箋巻三　　　　宋　周密　原輯<lb/>
　　　　　　　　　　　　宛平查為仁<lb/>
　　　　　　　　　　　　錢塘厲　鶚同箋<lb/>
　劉克莊<lb/>
　　<hi>克莊字潜夫號後邨莆田人以䕃仕淳佑中賜同進士出身官至龍圖閣直學士有後村别調一巻</hi>
　　　摸魚兒<hi>海棠</hi>
甚春來冷煙凄雨朝朝遲了芳信驀然作暖晴三日又<lb/>
<pb n="KR4j0071_WYG_003-1b"/>
覺萬姝嬌困天怎忍潘令老不成也沒看花分才情減<lb/>
盡悵玉局飛仙石湖絶筆辜負這風韻　傾城色懊惱<lb/>
佳人薄命牆頭岑寂誰問東風日莫無聊賴吹得燕支<lb/>
成粉君細認花共酒古來二事天尤吝年光去迅漫綠<lb/>
葉成隂青苔滿地做取異時恨<lb/>
　　　卜算子<hi>海棠為風雨所損</hi>
片片蝶衣輕㸃㸃猩紅小道是天工不惜花百種千般<lb/>
巧　朝見樹頭繁莫見枝頭少道是天工果惜花雨洗<lb/>
<pb n="KR4j0071_WYG_003-2a"/>
風吹了<lb/>
　　　清平樂<hi>頃在維揚陳師文參議家舞姬絶妙為賦此</hi>
宫腰束素只怕能輕舉好築避風臺護取莫遣驚鴻飛<lb/>
去　一團香玉溫柔笑顰俱有風流貪與蕭郎眉語不<lb/>
知舞錯伊州<lb/>
　　　生查子<hi>燈夕戯陳敬叟</hi>
繁燈奪霽華戯鼔侵明滅物色舊時同情味中年别<lb/>
淺畫鏡中眉深拜樓中月人散市聲收漸入愁時節<lb/>
<pb n="KR4j0071_WYG_003-2b"/>
　　<hi>花菴絶妙詞選云陳以莊名敬叟號月溪建安人劉後村陳敬叟集序云敬叟詩才氣清拔力量宏</hi>
　　<hi>放為人曠達如列禦冦莊周飲酒如阮嗣宗李太白筆札如谷子雲草隸如張顛李潮樂府如温飛</hi>
　　<hi>卿韓致光余每歎其所長非復一事為糓城黄子厚之甥故其詩酷似云</hi>
　　<hi>詞㫖警句貪與蕭郎眉語不知舞錯伊州清平樂  瀛奎律髓注寳慶初史彌逺廢立之際錢唐書</hi>
　　　<hi>肆陳起宗之能詩凡江湖詩人俱與之善刊江湖集以售劉潜夫南岳藳與焉宗之賦詩有云</hi>
　　　<hi>秋雨梧桐皇子府春風楊栁相公橋本改劉屏山句也或嫁秋雨春風之句為敖器之所作言</hi>
　　　<hi>者併梅詩論列劈江湖集板二人皆坐罪初彌逺議下大理逮治鄭丞相清之在瑣闥白彌逺</hi>
　　　<hi>中輟而宗之坐流配於是詔禁士大夫作詩如孫花翁之徒改業為長短句紹定癸已彌逺死</hi>
<pb n="KR4j0071_WYG_003-3a"/>
　　　<hi>詩禁解潛夫為訪梅絶句云夢得因桃却左遷長源為栁忤當權幸然不識桃併李也被梅花累</hi>
　　　<hi>十年此可備梅花大公案也</hi>
　吳　潛<lb/>
　　<hi>潛字毅夫號履齋寧國人嘉定十年進士第一淳佑中觀文殿大學士封慶國公改封許國公景定</hi>
　　<hi>初安置循州卒贈少師有履齋詩餘三巻</hi>
　　　滿江紅<hi>金陵烏衣園</hi>
栁帶榆錢又還過清明寒食天一笑滿園羅綺滿城簫<lb/>
笛花樹得晴紅欲染逺山過雨青如滴問江南池館有<lb/>
<pb n="KR4j0071_WYG_003-3b"/>
誰來江南客　烏衣巷今猶昔烏衣事今難覓但年年<lb/>
燕子晚煙斜日抖擻一春塵土債悲凉萬古英雄迹且<lb/>
芳樽隨分趁芳時休虚擲<lb/>
　　<hi>景定建康志云烏衣園在城南二里烏衣巷之東一堂扁曰來燕嵗久傾圮咸淳二年馬公光祖撤</hi>
　　<hi>而新之堂後植桂亭曰綠玉香中梅花彌望堂曰百花頭上其餘亭館曰更屐曰穎立曰長春曰望</hi>
　　<hi>岑曰挹華曰更好左右位置森列佳花美朩芳䕃蔽虧非復曩時寒煙衰草之陋矣</hi>
　　　南柯子<lb/>
池水凝新碧闌花駐老紅有人獨倚畫橋東手把一枝<lb/>
<pb n="KR4j0071_WYG_003-4a"/>
楊栁繫春風　鵲絆游絲墜蜂粘落蕊空鞦韆庭院小<lb/>
簾櫳多少閒情閒緒雨聲中<lb/>
　　　<hi>景定建康志吴潜雨花臺再用前韻滿江紅云瑪瑙岡頭左釃酒右持螯食懐舊處磨東冶劒</hi>
　　　<hi>弄青溪笛望裏尚嫌山是障醉中要捲江無滴這一堆心事總成灰蒼波客歎俛仰成今昔愁</hi>
　　　<hi>易攬歡難覓正平蕪逺樹落霞殘日自笑頻招猿鶴怨相期蚤混漁樵跡把是非得失與榮枯</hi>
　　　<hi>虚空擲明續志吳潜永遇樂己未元夕云祝告開慶四</hi>
　　　<hi>天公放燈時節且收今雨萬户千門六街三市綻水晶雲母香車寳馬珠簾翠幙不怕禁更敲</hi>
　　　<hi>五霓裳曲驚囘好夢誤遊紫宫朱府沈思舊日京華風景逗曉猶聴戯皷分鏡圓時斷釵合處</hi>
<pb n="KR4j0071_WYG_003-4b"/>
　　　<hi>倩笑歌與舞如今閒院蜂殘蛾褪消夜果邊自語虧人殺  梅花紙帳權將睡補滿江紅戊午</hi>
　　　<hi>二月十七日四明窻賦云芳景無多又還是亂紅飛墜空悵望昭亭深處家山桃李栁眼花心</hi>
　　　<hi>都脱換蜂鬚蜨翅難沾綴謾相攜一笑競良辰春醪美金獸爇香風細金鳳拍歌雲膩儘秦簫</hi>
　　　<hi>燕管但逢場爾只恐思郷情味惡怎禁寒食清明裏問此翁不止四宜休翁歸未</hi>
　　　<hi>豹隠紀談徐參政清叟微時贈建寧妓唐玉詩云上國新行巧様花一枝聊插鬢雲斜嬌羞未</hi>
　　　<hi>肯從郎意故把芳容故故遮吳履齋丞相和以賀新郎詞云可意人如玉小簾櫳輕勻淡抹道</hi>
　　　<hi>家妝東長恨春歸無尋處全在波明黛綠看冶葉倡條渾俗比似江梅清有韻更臨風對月斜</hi>
　　　<hi>依竹看不足詠不足曲屏半掩春山簇正輕寒夜深花睡半欹殘燭縹緲九霞光裡夢香在衣</hi>
<pb n="KR4j0071_WYG_003-5a"/>
　　　<hi>裳賸馥又只恐銅壺聲促試問送人歸去後對一奩花影垂金粟腸易斷恨難續</hi>
　　　<hi>至元嘉禾志吴潜水調歌頭題煙雨樓云有客抱幽獨髙立萬人頭東湖千頃煙雨占㫁幾春</hi>
　　　<hi>秋自有茂林修竹不用買花沽酒此樂若為酬秋到天空濶浩氣與雲浮歎吾曹緣五斗尚遲</hi>
　　　<hi>留練江亭下長憶閒了釣魚舟矧更飄揺身世又更奔騰嵗月辛苦復何求咫尺桃源隔他日</hi>
　　　<hi>擬重遊語朔齋劉震孫知宛陵毅夫丞相方閒齊東野</hi>
　　　<hi>居劉日陪午橋之游後以召還吳餞之郊外劉賦摸魚兒詞為别末云怕綠野堂邊劉郎去後</hi>
　　　<hi>誰伴老裴度毅夫為之揮淚繼遣一价追和此詞并侑以小奩啓之精金百星也前輩憐才賞</hi>
　　　<hi>音如此</hi>
<pb n="KR4j0071_WYG_003-5b"/>
　尹　煥<lb/>
　　<hi>煥字惟曉山隂人嘉定十年進士自畿漕除右司郎官有梅津集</hi>
　　　霓裳中序第一<hi>茉莉</hi>
青顰粲素靨海國仙人偏耐熱餐盡香風露屑便萬里<lb/>
淩空肯憑蓮葉盈盈步月悄似憐輕去瑤闕人何在憶<lb/>
渠癡小㸃㸃愛輕撧　愁絶舊游輕别忍重看鎖香金<lb/>
篋凄凉今夜簟席怕杳杳詩魂真化風蝶冷香清到骨<lb/>
夢十里梅花霽雪歸來也厭厭心事自共素娥説<lb/>
<pb n="KR4j0071_WYG_003-6a"/>
　　<hi>全芳備祖云素馨花舊名那悉茗一名野悉茗昔劉鋹有侍女名素馨冢上生此花因以得名尹梅</hi>
　　<hi>津霓裳中序第一云云</hi>
　　　眼兒媚<lb/>
垂楊裊裊蘸清漪明綠染春絲市橋繫馬旗亭沽酒無<lb/>
限相思　雲梳雨洗風前舞一好百般宜不知為甚落<lb/>
花時節都是顰眉<lb/>
　　　唐多令<hi>苕溪有牧之之感</hi>
蘋末轉清商溪聲供夕凉緩傳盃催喚紅妝慢綰烏雲<lb/>
<pb n="KR4j0071_WYG_003-6b"/>
新浴罷拂拂地水沈香　歌短舊情長重來驚鬢霜悵<lb/>
綠隂青子成雙説著前歡佯不倸颺蓮子打鴛鴦<lb/>
　　<hi>齊東野語云尹梅津未第時薄游苕霅籍中適有所盼後十年問訊舊逰則久為宗子所據且育子</hi>
　　<hi>而猶挂名籍中於是假之郡將久而始來顔色瘁赧不足膏沐相對若不勝情梅津為賦唐多令云</hi>
　　　<hi>吴文英夢窻甲藁水龍吟夀尹梅津云望春樓外滄波舊年照眼青銅鏡煉成寳月飛來天上</hi>
　　　<hi>銀河流影紺玉鈎簾處横犀塵天香分鼎記殷雲殿瑣裁花剪露曲江畔春風勁槐省紅塵晝</hi>
　　　<hi>静午朝囘吟生晚興春霖繡筆鶯邊清曉金狨旋整閬苑芝生貌生綃對綠窻深景弄瓊英數</hi>
　　　<hi>㸃宫梅信早占年光永</hi>
<pb n="KR4j0071_WYG_003-7a"/>
　趙以夫<lb/>
　　<hi>以夫字用父號虚齋福之長樂人嘉定中正奏名歴知邵武軍漳州皆有治績嘉熙中為樞密都承</hi>
　　<hi>㫖二年拜同知樞密院事淳祐初罷尋加資政殿學士進吏部尚書兼侍讀詔與劉克莊同纂修國</hi>
　　<hi>史</hi>
　　　憶舊遊慢<hi>荷花</hi>
望紅渠影裏冉冉斜陽十里沙平喚起江湖夢向沙鷗<lb/>
住處細説前盟水郷六月無暑寒玉散清冰笑老去心<lb/>
情也將醉眼鎮為花青　亭亭步明鏡似月浸華清人<lb/>
<pb n="KR4j0071_WYG_003-7b"/>
在秋庭照夜銀河落想粉香溼露恩澤親承十洲縹緲<lb/>
何許風引綵舟行尚憶得西施餘情裊裊水汀<lb/>
　　　<hi>虚齋樂府徵韶咏雪云玉壺凍裂琅玕折駸駸逼人衣袂暖絮張空飛失前山横翠欲低還起</hi>
　　　<hi>似妝㸃滿園春意記憶當時剡中情味一溪雲水天際絶行人髙吟處依稀灞橋隣里更剪剪</hi>
　　　<hi>梅花落雲階月地化工真解事强勾引老來詩思楚天暮驛使不來悵曲闌獨倚</hi>
　姚　鏞<lb/>
　　<hi>鏞字希聲號雪篷剡溪人贑州守有雪篷集一巻剡錄云姚鏞嘉定十年吴潜榜進士</hi>
　　　謁金門<lb/>
<pb n="KR4j0071_WYG_003-8a"/>
吟院静遲日自行花影薰透水沈雲滿鼎晚妝窺露井<lb/>
　飛絮游絲無定誤了鶯鶯相等欲喚海棠教睡醒奈<lb/>
何春不肯<lb/>
　羅　椅<lb/>
　　<hi>椅字子逺號磵谷癸辛雜識云羅椅廬陵人富家子壯年捐金結客後為饒雙峯髙弟又以薦登賈</hi>
　　<hi>師憲之門丙辰第進士以秉義郎為江陵教改潭教及宰贑之信豐遷提轄榷貨度宗升遐失於入</hi>
　　<hi>臨論罷年登科錄第二甲第三十人羅椅字子逺寳祐四</hi>
　　<hi>小名天驥第七十一永感下年四十三十二月十五日寅時生外氏孫治賦四舉娶劉氏曾祖上達</hi>
<pb n="KR4j0071_WYG_003-8b"/>
　　<hi>祖維翰宣政郎父泝宣義郎本貫吉州廬陵縣化仁郷祖為户</hi>
　　　栁梢青<lb/>
萼綠華身小桃花扇安石榴裙子野聞歌周郎顧曲曾<lb/>
惱夫君　悠悠羇旅愁人似零落青天斷雲何處銷魂<lb/>
初三夜月第四橋春<lb/>
　　<hi>詞㫖警句何處銷魂初三夜月第四橋春柳梢青  翰墨全書羅椅八聲甘州孤山有感云甚匆匆</hi>
　　　<hi>嵗月又人家插栁記清明政南北髙峯風傳笑響如泛簫聲吹散樓臺煙雨鶯語誶也春晴何</hi>
　　　<hi>所無芳草惟此青青誰管孤山山下任種梅月冷薦菊泉清看人情如此沈醉不須醒問何時</hi>
<pb n="KR4j0071_WYG_003-9a"/>
　　　<hi>樊川歸去嘆故郷七十五長亭君知否洞雲溪月笑我飄零</hi>
　方　岳<lb/>
　　<hi>岳字巨山號秋崖祁門人紹定五年進士兩為文學掌故官中秘書出守袁州有秋崖先生詞藳</hi>
　　　江神子<hi>牡丹</hi>
窻綃深掩護芳塵翠眉顰越精神幾雨幾晴做得這些<lb/>
春切莫近前輕著語題品錯怕花嗔　碧壺難貯玉粼<lb/>
粼碎香茵晚風頻吹得酒痕如洗一番新只恨謫仙渾<lb/>
嬾事辜負却倚闌人<lb/>
<pb n="KR4j0071_WYG_003-9b"/>
　　　<hi>秋崖詞藳滿江紅九日登冶城樓云且問黄花陶令後幾番重九應解笑秋崖人老不堪詩酒</hi>
　　　<hi>宇宙一舟吾倦矣山河兩戒君知否倚西風無奈劒花寒虬龍吼江欲釂談天口秋何負持螯</hi>
　　　<hi>手儘石麟蕪沒斷煙衰栁故國山圍青玉案何人印佩黄金斗倘只消江左管夷吾終須有</hi>
　楊伯嵒<lb/>
　　<hi>伯嵒字彦瞻號泳齋楊和王諸孫居臨安淳祐間除工部郎出守衢州錢唐薛尚功之外孫弁陽周</hi>
　　<hi>公謹之外舅也有六帖補二十巻九經補韻一巻行世</hi>
　　　踏莎行<hi>雪中踈寮借閣帖更以薇露送之</hi>
梅觀初花蕙庭殘葉當時慣聴山隂雪東風吹夢到清<lb/>
<pb n="KR4j0071_WYG_003-10a"/>
都今年雪比年前别　重釀宮醪雙鉤官帖伴翁一笑<lb/>
成三絶夜深何用對青藜窻前一片蓬萊月<lb/>
　　<hi>法帖譜系云熙陵以武定四方載櫜弓矢文治之餘留意翰墨乃出御府厯代所蔵真蹟命侍書王</hi>
　　<hi>著摹勒刻板禁中釐為十巻此厯代法帖之祖侍格古要論云太宗搜訪古人真蹟於淳化中命</hi>
　　<hi>書王著摹勒作十巻用棗木板刻置祕閣上有銀錠紋用澄心堂紙李庭珪墨拓打以手揩之墨不</hi>
　　<hi>汚手親王大臣各賜一本人間罕得淳熙十二年讀書附志云淳熙秘閣續法帖十巻</hi>
　　<hi>三月十九日奉聖㫖摹勒鍾繇諸人帖御庫武林舊事云諸色名酒薔薇露流香並</hi>
　　<hi>中興館閣續錄云髙似孫字續古鄞縣人淳熙十一年進士慶元五年十月除秘書省校書郎六年</hi>
<pb n="KR4j0071_WYG_003-10b"/>
　　<hi>二月通判徽州</hi>
　周　晉<lb/>
　　<hi>晉字明叔號嘯齋</hi>
　　　㸃絳唇<hi>訪牟存叟南漪釣隠</hi>
午夢初囘捲簾盡放春愁去晝長無侣自對黄鸝語<lb/>
絮影蘋香春在無人處移舟去未成新句一研梨花雨<lb/>
　　<hi>癸辛雜識云牟端明園本郡志南園後歸李寳謨其後又歸牟存齋園中有碩果軒大梨一株元祐</hi>
　　<hi>學堂芳菲二亭萬鶴亭荼<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>雙李亭桴舫齋岷峨一畝宫前枕大溪曰南漪小隠吴興掌故集云牟</hi>
<pb n="KR4j0071_WYG_003-11a"/>
　　<hi>子才字存叟其先井研人愛吴興山水清逺因家湖州之南門</hi>
　　　清平樂<lb/>
圖書一室香暖垂簾密花滿翠壺薰研席睡覺滿窻晴<lb/>
日　手寒不了殘碁篝香細勘唐碑無酒無詩情緒欲<lb/>
梅欲雪天時<lb/>
　　　<hi>珊瑚網郭畀手書此詞跋云大徳十一年嵗丁未十月初十日客寓燕山奔走暮歸黄塵滿面</hi>
　　　<hi>挑燈讀此詞一過想像江南如夢中也</hi>
　　　栁梢青<hi>楊花</hi>
<pb n="KR4j0071_WYG_003-11b"/>
似霧中花似風前雪似雨餘雲本自無情㸃萍成綠却<lb/>
又多情　西湖南陌東城甚管定年年送春薄倖東風<lb/>
薄情遊子薄命佳人<lb/>
　楊　纘<lb/>
　　<hi>纘字繼翁嚴陵人居錢唐寧宗楊后兄次山之孫號守齋又號紫霞翁圖繪寳鑑云度宗朝女為淑</hi>
　　<hi>妃官列卿好古博雅善琴有紫霞洞譜傳世時作墨竹</hi>
　　　八六子<hi>牡丹次白雲韻</hi>
怨殘紅夜來無賴雨催春去悤悤但暗水新流芳恨蜨<lb/>
<pb n="KR4j0071_WYG_003-12a"/>
凄蜂慘千林嫩綠迷空那知國色還逢柔弱華清扶倦<lb/>
輕盈洛浦臨風　細認得凝妝㸃脂勻粉露蟬聳翠蕊<lb/>
金團玉成叢幾許愁隨笑解一聲歌轉春融眼䑃朧凭<lb/>
䦨干半醒醉中<lb/>
　　　一枝春<hi>除夕</hi>
竹爆驚春競喧填夜起千門簫皷流蘇帳暖翠鼎緩騰<lb/>
香霧停杯未舉奈剛要送年新句應自有歌字清圓未<lb/>
誇上林鶯語　從他嵗窮日莫縱閒愁怎減劉郎風度<lb/>
<pb n="KR4j0071_WYG_003-12b"/>
屠蘇辦了迤邐栁欺梅妬宮壺未曉早驕馬繡車盈路<lb/>
還又把月夜花朝自今細數<lb/>
　　<hi>武林舊事云守嵗之詞雖多極難其選獨守齋一枝春最為近世所稱</hi>
　　　被花惱<hi>自度腔</hi>
疎疎宿雨釀寒輕簾幙静垂清曉寳鴨微溫瑞煙少簷<lb/>
聲不動春禽對語夢怯頻驚覺攲珀枕倚銀牀半窻花<lb/>
影明東照　惆悵夜來風生怕嬌香混瑶草披衣便起<lb/>
小徑囘廊處處多行到正千紅萬紫競芳妍又還似年<lb/>
<pb n="KR4j0071_WYG_003-13a"/>
時被花惱驀忽地省得而今雙鬢老<lb/>
　　<hi>詞㫖詞眼蝶凄蜂慘</hi>
　翁孟寅<lb/>
　　<hi>孟寅字賓暘號五峰錢唐人四朝聞見錄云翁孟寅其先本建之崇安人祖中丞彦國偽楚張邦昌</hi>
　　<hi>僭帝時嘗提兵勤王為李丞相綱之亞父謙之進士孟寅首登臨安郷書</hi>
　　　齊天樂<hi>元夕</hi>
紅香十里銅駝夢如今舊遊重省節序飄零歡娱老大<lb/>
慵立燈光蟾影傷心對景怕囘首東風雨晴難凖曲巷<lb/>
<pb n="KR4j0071_WYG_003-13b"/>
幽坊管絃一片笑相近　飛棚浮動翠葆看金釵半溜<lb/>
春爐紅粉鳳輦鰲山雲收霧斂迤邐銅壺漏迥霜風漸<lb/>
𦂳展一幅青綃争懸孤鏡帶醉扶歸曉酲春夢穩<lb/>
　　　燭影揺紅<lb/>
樓倚春城瑣窻曾共巢春燕人生好夢逐春風不似楊<lb/>
花健舊事如天漸逺奈晴絲牽愁未斷鏡塵埋恨帶粉<lb/>
棲香曲屏寒淺　環珮空歸故園羞見桃花面輕煙殘<lb/>
照下欄杆獨自疎簾捲一信狂風又晚海棠花隨風滿<lb/>
<pb n="KR4j0071_WYG_003-14a"/>
院亂鴉歸後杜宇啼時一聲聲怨<lb/>
　　　阮郎歸<lb/>
月髙樓外栁花明單衣怯露零小橋燈影落殘星寒煙<lb/>
蘸水萍　歌袖窄舞環輕棃花夢滿城落紅啼鳥兩無<lb/>
情春愁添曉酲<lb/>
　　　<hi>吴文英夢窻乙藳江神子送翁五峯自鶴江還都云西風一葉送行舟淺遲留<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>汀洲新浴紅</hi>
　　　<hi>衣綠水帶香流應是離宮城外晚人竚立小簾鈎新歸重省别來愁黛眉頭半痕秋天上人間</hi>
　　　<hi>斜月綉針樓湖浪莫迷花蝶夢江上約負輕鷗</hi>
<pb n="KR4j0071_WYG_003-14b"/>
　趙汝茪<lb/>
　　<hi>汝茪字參晦號霞山宋史宗室世系表商王元份八世孫善官子</hi>
　　　梅花引<lb/>
對花時節不曾歡見花殘任花殘小約簾櫳一面受春<lb/>
寒題破玉椾雙喜鵲香燼冷遶雲屛渾是山　待眠未<lb/>
眠事萬千也問天也恨天髻兒半偏繡裙兒寛了又寛<lb/>
自取紅氊重坐暖金船惟有月知君去處今夜月照秦<lb/>
樓第幾間<lb/>
<pb n="KR4j0071_WYG_003-15a"/>
　　　夢江南<lb/>
簾不捲細雨熟櫻桃數㸃霽霞天又曉一痕凉月酒初<lb/>
消風𦂳絮花髙　蕭閒處磨盡少年豪昨夢醉來騎白<lb/>
鹿滿湖春水段家橋濯髮聴吹簫<lb/>
　　　戀繡衾<lb/>
栁絲空有萬千條繫不住溪頭畫橈想今宵也對新月<lb/>
過輕寒何處小橋　玉簫臺榭春多少溜啼痕盈臉未<lb/>
消怪别來燕支慵傅被春風偷在杏梢<lb/>
<pb n="KR4j0071_WYG_003-15b"/>
　　　漢宮春<lb/>
著破荷衣笑西風吹我又落西湖湖間舊時飲者今與<lb/>
誰俱山山暎帶似攜來畫巻重舒三十里芙蓉步障依<lb/>
然紅翠相扶　一目清無留處任屋浮天上身集空虚<lb/>
殘燒夕陽過雁㸃㸃疎疎故人老大好襟懐消減全無<lb/>
漫贏得秋聲兩耳冷泉亭下騎驢<lb/>
　　　如夢令<lb/>
小砑紅綾牋紙一字一行春淚封了更親題題了又還<lb/>
<pb n="KR4j0071_WYG_003-16a"/>
拆起歸未歸未好箇瘦人天氣<lb/>
　　<hi>詞㫖警句怪别來臙脂慵傅被東風偷在杏梢戀繡衾</hi>
　馮去非<lb/>
　　<hi>去非字可遷號深居南康都昌人淳祐元年進士幹辦淮東轉運司寳祐四年召為宗學諭</hi>
　　　喜遷鶯<lb/>
凉生遥渚正綠芰擎霜黄花招雨鴈外漁燈蛬邊蟹舍<lb/>
絳葉表秋來路世事不離雙鬢逺夢偏欺孤旅送望眼<lb/>
但憑舷微笑書空無語　慵看清鏡裏十載征塵長把<lb/>
<pb n="KR4j0071_WYG_003-16b"/>
朱顔汚借箸清油揮毫紫塞舊事不堪重舉間濶故山<lb/>
猿鶴冷落同盟鷗鷺倦遊也便檣雲柂月浩歌歸去<lb/>
　　　<hi>吴文英夢窻丙藳燭影揺紅餞馮深居翼日深居初度云飛蓋西園晚秋恰勝春天氣霜花開</hi>
　　　<hi>盡錦屏空紅葉新裝綴時放清杯泛水暗凄凉東風舊事夜吟不就松影闌干月籠寒翠莫唱</hi>
　　　<hi>陽闗但憑綵袖歌千嵗秋星入夢隔明朝十載吴宫㑹一棹囘潮渡葦正西窻燈花報喜栁蠻</hi>
　　　<hi>櫻素試酒争憐不教不醉</hi>
　許　棐<lb/>
　　<hi>棐字忱夫海鹽人嘉熙中隠居秦溪於水南種梅數十樹自號梅屋室中懸白香山蘇東坡二像事</hi>
<pb n="KR4j0071_WYG_003-17a"/>
　　<hi>之人有竒編見無不錄以故環室皆書著有獻醜集一巻梅屋藁三巻融春小綴一巻樵談一巻梅</hi>
　　<hi>屋詩餘一巻</hi>
　　　鷓鴣天<lb/>
翠鳳金鸞繡欲成沈香亭下欵新晴綠隨楊栁隂邊去<lb/>
紅踏桃花片上行　鶯意緒蝶心情一時分付小銀筝<lb/>
歸來玉醉花柔困月濾紗窻約半更<lb/>
　　　琴調相思引<lb/>
組繡盈箱錦滿機倩人縫作護花衣恐花飛去無復上<lb/>
<pb n="KR4j0071_WYG_003-17b"/>
芳枝　已恨遠山迷望眼不須更畫遠山眉正無聊賴<lb/>
雨外一鳩啼<lb/>
　　　後庭花<lb/>
一春不識西湖面翠羞紅倦雨窻和淚揺湘管意長牋<lb/>
短　知心惟有雕梁燕自來相伴東風不管琵琶怨落<lb/>
花吹遍<lb/>
　　　<hi>梅屋詩餘滿宫春云嬾搏香慵弄粉猶帶淺酲微困金鞍何處掠新歡倩燕鶯尋問栁供愁花</hi>
　　　<hi>獻恨袞絮獵紅成陳碧樓能有幾番春又是一番春盡虞美人云杏花窻底人中酒花與人相</hi>
<pb n="KR4j0071_WYG_003-18a"/>
　　　<hi>守簾衣不肯護春寒一聲嬌嚏兩眉攢擁衾眠明朝又有秋千約恐未忺梳掠倩誰傳語畫樓</hi>
　　　<hi>風畧吹絲雨濕春紅絆遊蹤山花子云挼栁揉花旋染衣絲絲紅翠撲春輝羅綺叢中無此豔</hi>
　　　<hi>小西施腰細最便圍舞帕袖寒時復罩香匜誤㸃一痕殘粉淚怕人知</hi>
　陸　叡<lb/>
　　<hi>叡字景思號雲西㑹稽人㑹稽續志進士表紹定五年徐元杰榜陸叡佃五世孫景定建康志陸叡</hi>
　　<hi>淳祐中沿江制置使參議除禮部員外崇政殿説書</hi>
　　　瑞鶴仙<lb/>
溼雲黏鴈影望征路愁迷離緒難整千金買光景但疎<lb/>
<pb n="KR4j0071_WYG_003-18b"/>
鐘催曉亂鴉啼暝花悰暗省許多情相逢夢境便行雲<lb/>
都不歸來也合寄將音信　孤迥盟鸞心在跨鶴程髙<lb/>
後期無準情絲待剪翻惹得舊時恨怕天教何處參差<lb/>
雙燕還染殘朱剰粉對菱花與説相思看誰瘦損<lb/>
　　<hi>詞㫖警句對菱花與説相思看誰瘦損瑞鶴仙</hi>
　蕭泰來<lb/>
　　<hi>泰來字則陽號小山臨江人紹定二年進士有小山集癸辛雜志云泰來理宗朝為御史附謝丞相</hi>
　　<hi>為右司李伯玉所劾姚希得指為小人之宗</hi>
<pb n="KR4j0071_WYG_003-19a"/>
　　　霜天曉角<hi>梅</hi>
千霜萬雪受盡寒磨折賴是生來瘦硬渾不怕角吹徹<lb/>
　清絶影也别知心惟有月元沒春風情性如何共海<lb/>
棠説<lb/>
　　<hi>庶齋老學叢談云此作與王瓦全梅詞命意措詞畧相似</hi>
　　<hi>詞㫖警句清絶影也别知心惟有月霸天曉角</hi>
　趙希邁<lb/>
　　<hi>希邁字端行詞本作瑞行誤號西里永嘉人宋史宗室世系表燕王徳昭九世孫師僚第三子續文</hi>
<pb n="KR4j0071_WYG_003-19b"/>
　　<hi>獻通考云趙希邁著有西里槁高疎寮跋</hi>
　　　八聲甘州<hi>竹西懐古</hi>
寒雲飛萬里一番秋一番攪離懐向隋堤躍馬前時栁<lb/>
色今度蒿萊錦纜殘香在否枉被白鷗猜千古揚州夢<lb/>
一覺庭槐　歌吹竹西難問拚菊邊醉著吟寄天涯任<lb/>
紅樓踪跡茅屋染蒼苔幾傷心橋東片月趁夜潮流恨<lb/>
入秦淮潮囘處引西風恨又渡江來<lb/>
　　<hi>詩話總龜云蜀岡者維揚之地也蜀岡之南有竹西亭修竹疎翠後即禪智寺也取杜牧之斜陽竹</hi>
<pb n="KR4j0071_WYG_003-20a"/>
　　<hi>西路歌吹是揚州自蜀岡以南景氣頓異北風至此遂絶</hi>
　　<hi>葛洞江都志云竹西亭在城北五里禪智寺側向子固易曰歌吹經紹興兵火周淙重建復舊名</hi>
　趙崇磻<lb/>
　　<hi>崇磻字漢宗號白雲南豐人嘉定十六年進士授石城令改淳安嘗上疏極論儲嗣未定及宗人専</hi>
　　<hi>横官至大宗丞有白雪稿宋史宗室世系表商王元份九世孫汝悉長子</hi>
　　　蝶戀花<lb/>
一剪微寒禁翠袂花下重開舊燕新添壘風旋落紅香<lb/>
匝地海棠枝上鶯飛起　薄霧籠春天欲醉碧草澄波<lb/>
<pb n="KR4j0071_WYG_003-20b"/>
的的情如水料想紅樓挑錦字輕雲淡月人憔悴<lb/>
　　　菩薩蠻<lb/>
桃花相向東風笑桃花忍放東風老細草碧如煙薄寒<lb/>
輕暖天　折釵鸞作股鏡裏參差舞破碎玉連環捲簾<lb/>
春睡殘<lb/>
　趙希<graphic n="KR1207" url="https://raw.githubusercontent.com/kanripo/KR-Gaiji/master/images/KR1207.png" mimeType="image/png"/>
                    <hi>一作㵾</hi>
　　<hi>希<graphic n="KR1207" url="https://raw.githubusercontent.com/kanripo/KR-Gaiji/master/images/KR1207.png" mimeType="image/png"/>字清中號十洲四明人宋史宗室世系表王燕王九世孫師鄭長子延祐四明志寳慶二年</hi>
　　<hi>㑹龍榜進士</hi>
<pb n="KR4j0071_WYG_003-21a"/>
　　　霜天曉角<hi>桂</hi>
姮娥戯劇手種長生粒寳幹婆娑千古飄芳吹滿虚碧<lb/>
　韻色檀露滴人間秋第一金粟如來境界誰移在小<lb/>
亭側<lb/>
　　　秋蕊香<lb/>
髻穩冠宜翡翠壓鬢綵絲金蕊逺山碧淺蘸秋水香煖<lb/>
榴裙襯地　寧寧二八餘年紀惱春意玉雲凝重步塵<lb/>
細獨立花隂寳砌<lb/>
<pb n="KR4j0071_WYG_003-21b"/>
　王　澡<lb/>
　　<hi>澡字身甫號瓦全庶齋老學叢談云澡四明人有瓦全集文獻通考王澡寧海人太常博士初名津</hi>
　　<hi>字子知</hi>
　　　霜天曉角<hi>梅</hi>
疎明瘦直不受東皇識留與伴春應肯千紅底怎著得<lb/>
　夜色何處笛曉寒無奈力飛入夀陽宫裏一㸃㸃有<lb/>
人惜<lb/>
　　<hi>方岳深雪偶談云太常博士瓦全王先生有落梅小詞云云劉公潛夫已附于後村集詩話中予亦</hi>
<pb n="KR4j0071_WYG_003-22a"/>
　　<hi>僭附之拙槀雖然先生文行表表一詞固何足為先生軒輊也予少時即登門以先公同生丙戌且</hi>
　　<hi>相友善之故遂辱撰先公墓銘誌中有文不逮岳而岳强以銘之語當知前輩奬掖後進有如此也</hi>
　趙與䥏<hi>詞本誤作䥏</hi>
　　<hi>與䥏字慶御號崑崙宋史宗室世系表燕王十世孫希泞第三子</hi>
　　　謁金門<lb/>
歸去去風急蘭舟不住夢裏海棠花下語醒來無覓處<lb/>
　薄倖心情似絮長是輕分輕聚待得來時春幾許綠隂<lb/>
三月莫<lb/>
<pb n="KR4j0071_WYG_003-22b"/>
　樓　槃<lb/>
　　<hi>槃字考甫號曲澗</hi>
　　　霜天曉角<hi>梅</hi>
月淡風輕黄昏未是清吟到十分清處也不啻二三更<lb/>
　曉鐘天未明曉霜人未行只有城頭殘角説得盡我<lb/>
平生<lb/>
　　　又<lb/>
剪雪裁冰有人嫌太清又有人嫌太瘦都不是我知音<lb/>
<pb n="KR4j0071_WYG_003-23a"/>
　誰是我知音孤山人姓林一自西湖别後辜負我到<lb/>
如今<lb/>
　鍾　過<lb/>
　　<hi>過字改之號梅心廬陵人中寳祐三年乙卯解試</hi>
　　　步蟾宫<lb/>
東風又送酴醿信蚤吹得愁成潘鬢花開猶似十年前<lb/>
人不似十年前俊　水邊珠翠香成陣也消得燕窺鶯<lb/>
認歸來沈醉月䑃朧覺花氣滿襟猶潤<lb/>
<pb n="KR4j0071_WYG_003-23b"/>
　　<hi>詞㫖警句花開猶似十年前人不似十年前俊步蟾宮</hi>
　　<hi>詞眼燕窺鶯認</hi>
　李肩吾<lb/>
　　<hi>肩吾字子我號蠙洲眉州人精六書之學嘗著字通為魏鶴山之客虞集字通序云李君在魏文靖</hi>
　　<hi>公門下有師友之道焉</hi>
　　　撾毬樂<lb/>
風罥蔫紅雨易晴病花中酒過清明綺窻幽夢亂於栁<lb/>
羅袖淚痕凝似餳冷地思量著春色三停早二停<lb/>
<pb n="KR4j0071_WYG_003-24a"/>
　　　風流子<lb/>
雙燕立虹梁東風外煙雨濕流光望芳草雲連怕經南<lb/>
浦葡萄波漲怎博西凉空記省殘妝眉暈斂罥袖唾痕<lb/>
香春滿綺羅小鶯捎蝶夜留絃索么鳳求凰　江湖飄<lb/>
零久頻囘首無奈觸緒難忘誰信溫柔牢落翻墮愁郷<lb/>
便<hi>别本作使非</hi>玉箋銅爵花間陶寫瑶釵金鏡月底平章十<lb/>
二主家樓苑應念蕭郎<lb/>
　　　清平樂<lb/>
<pb n="KR4j0071_WYG_003-24b"/>
美人嬌小鏡裏容顔好秀色侵人春帳曉郎去幾時重<lb/>
到　叮嚀記取兒家碧雲隠映紅霞直下小橋流水門<lb/>
前一樹桃花<lb/>
　　　風入松<hi>冬至</hi>
霜風連夜做冬晴曉日千門香葭暖透黄鍾管正玉臺<lb/>
彩筆書雲竹外南枝意早數花開對清樽　香閨女伴<lb/>
笑輕盈倦繡停針花磚一線添紅景看從今迤邐新春<lb/>
寒食相逢何處百單五箇黄昏<lb/>
<pb n="KR4j0071_WYG_003-25a"/>
　　　烏夜啼<lb/>
徑蘚痕沿碧甃簷花影壓紅闌今年春事渾無幾游冶<lb/>
嬾情慳　舊夢鶯鶯沁水新愁燕燕長干重門十二簾<lb/>
休捲三月尚春寒<lb/>
　　　清平樂<lb/>
東風無用吹得愁眉重有意迎春無意送門外溼雲如<lb/>
夢　韶光九十慳慳俊遊囘首闗山燕子可憐人去海<lb/>
棠不分春寒<lb/>
<pb n="KR4j0071_WYG_003-25b"/>
　　　鷓鴣天<lb/>
綠色吳箋覆古苔濡毫重擬賦幽懐杏花簾外鶯將老<lb/>
楊栁樓前燕不來　倚玉枕墜瑶釵午窗輕夢繞秦淮<lb/>
玉鞭何處貪游冶尋徧春風十二街<lb/>
　　<hi>詞㫖警句叮嚀記取兒家碧雲隠映紅霞直下小橋流水門前一樹桃花清平樂</hi>
　黄　簡<hi>柯氏刊本作闌髙氏作蘭俱誤</hi>
　　<hi>簡一名居簡字元易號東浦文肇祉虎邱志云黄居簡字元易建安人工詩嘉熙中卒通判翁逢龍</hi>
　　<hi>葬之虎邱王鏊姑蘇志云漳潭陳氏北園范石湖書扁東浦黄簡為記即其人也</hi>
<pb n="KR4j0071_WYG_003-26a"/>
　　　栁梢青<lb/>
病酒心情喚愁無限可奈流鶯又是一年花驚寒食栁<lb/>
認清明　天涯翠巘層層是多少長亭短亭倦倚東風<lb/>
只憑好夢飛到銀屏<lb/>
　　　玉樓春<lb/>
龜紋曉扇堆雲母日上綵闌新過雨眉心猶帶寳觥酲<lb/>
耳性已通銀字譜　密奩綵索看看午暈素分紅能幾<lb/>
許妝成挼鏡問春風比似庭花誰解語<lb/>
<pb n="KR4j0071_WYG_003-26b"/>
　陳　筞<lb/>
　　<hi>筞字次賈號南墅上虞人以功授武階</hi>
　　　摸魚兒<hi>仲宣樓賦</hi>
倚危梯酹春懐古輕寒纔轉花信江城望極多愁思前<lb/>
事惱人方寸湖海興算合付元龍舉白澆談吻憑髙試<lb/>
問問舊日王郎依劉有地何事賦幽憤　沙頭路休記<lb/>
家山逺近賓鴻一去無信滄波渺渺空歸夢門外北風<lb/>
凄𦂳烏帽整便做得功名難綠星星鬢敲吟未穩又白<lb/>
<pb n="KR4j0071_WYG_003-27a"/>
鷺飛來垂楊自舞誰與寄離恨<lb/>
　　<hi>李曾伯可齋雜藁仲宣樓記畧云按江陵志樓名昉於祥符復於紹興淳祐十年賈公似道為制置</hi>
　　<hi>使重新是樓夏六月易鎮全淮覃懐李某繼之如前畫越半朞告成蜡月二十有五日爰集賓校置</hi>
　　<hi>酒而落之又㸃絳唇餞陳次賈云嬾上巍樓楚江一望天無際漫游萍寄莫挽東流水一片秋光直</hi>
　　<hi>到山隂里人還記戍邊歸未更憶鱸魚美又齊天樂和陳次賈為夀韻云今年塞上秋來早昴街尚</hi>
　　<hi>餘芒曜舉目闗河驚心弧矢顧我豈堪戎纛幾番鳳誥愧保障何功恩隆旒藻笑指呼鷹露花煙草</hi>
　　<hi>憶劉表頭顱如許相與嵗寒猶賴有白髮公道對月懐人臨風訪古往事凄凉難考何時是了莫馳</hi>
　　<hi>志伊吾貪名清廟松菊歸來稽山招此老按淳祐中可齋為荆州閫帥次賈在賓幕相與倡和此詞</hi>
<pb n="KR4j0071_WYG_003-27b"/>
　　<hi>正作於仲宣樓落成之日也南隅憑墉結搆列榭江陵志餘云仲宣樓在城東</hi>
　　<hi>參差相傳後梁髙季興所建望沙樓也陳堯佐鎮荆乃易今名然登樓賦注言樓在江陵梁孝元出</hi>
　　<hi>江陵縣還詩朝出屠牛縣夕反仲宣樓先賢傳亦云荆州有王粲宅則樓屬江陵亦自有據不必泥</hi>
　　<hi>指當陽襄陽為定案也</hi>
　　　滿江紅<hi>楊花</hi>
倦繡人閒恨春去淺顰輕掠章臺路雪黏飛燕帶芹穿<lb/>
幕委地身如遊子倦隨風命似佳人薄歎此花去後更<lb/>
無花情懐惡　心下事誰堪託憐老大傷飄泊把前囘<lb/>
<pb n="KR4j0071_WYG_003-28a"/>
離恨暗中描摸又趁扁舟低欲去可憐世事今非昨看<lb/>
等閑飛過女牆來鞦韆索<lb/>
　黄　□<hi>髙氏刊本作晷誤</hi>
　　<hi>□字叔暘號玉林胡季直云玉林蚤棄科舉雅意讀書吟咏自適游受齋稱其詩為晴空冰柱樓秋</hi>
　　<hi>房聞其與魏菊莊友善并以泉石清士目之有絶妙詞選二十巻散花菴詞一巻</hi>
　　　清平樂<hi>宫詞</hi>
珠簾寂寂愁背銀釭泣記得少年初選入三十六宫第<lb/>
一　當時掌上承恩而今冷落長門又是羊車過也月<lb/>
<pb n="KR4j0071_WYG_003-28b"/>
明花落黄昏<lb/>
　　<hi>詞㫖警句又是羊車過也月明花落黄昏清平樂  散花菴詞浪淘沙云秋色滿層霄翦翦寒飇一</hi>
　　　<hi>襟殘照兩無聊數盡歸鴉人不見落木蕭蕭往事欲魂消夢想風標春江綠漲水平橋側帽停</hi>
　　　<hi>鞭沽酒處栁軟鶯嬌</hi>
　李振祖<lb/>
　　<hi>振祖號中山寳祐四年登科錄第四甲第十三人李振祖字起翁第萬一慈侍下年四十六二月丁</hi>
　　<hi>酉日丑時生外氏趙一舉娶劉氏曾祖簡能御史祖晈承義郎父寧本貫福州閩縣祖為户</hi>
　　　浪淘沙<lb/>
<pb n="KR4j0071_WYG_003-29a"/>
春在畫橋西畫舫輕移粉香何處度漣漪認得一船楊<lb/>
栁外簾影垂垂　誰倚碧闌低酒暈雙眉鴛鴦並浴燕<lb/>
交飛一片閒情春水隔斜日人歸<lb/>
　薛夢桂<lb/>
　　<hi>夢桂字叔載號梯飇永嘉人寳祐癸丑姚勉榜進士嘗知福清縣四朝聞見錄云夢桂父公圭紹熙</hi>
　　<hi>五年上書光宗請建儲東嘉姓譜云薛夢桂仕至平江倅</hi>
　　　醉落魄<lb/>
單衣乍著滯寒更傍東風作珠簾壓定銀鈎索雨弄新<lb/>
<pb n="KR4j0071_WYG_003-29b"/>
晴輕旋玉塵落　花唇巧借妝紅約嬌羞纔放三分萼<lb/>
樽前不用多評泊春淺春深都向杏梢覺<lb/>
　　　眼兒媚<hi>綠牋</hi>
碧筒新展綠蕉芽黄露灑榴花蘸煙染就和雲捲起秋<lb/>
水人家　只因一朶芙蓉月生怕黛簾遮燕銜不去鴈<lb/>
飛不到愁滿天涯<lb/>
　　　三姝媚<lb/>
薔薇花謝去更無情連夜送春風雨燕子呢喃似念人<lb/>
<pb n="KR4j0071_WYG_003-30a"/>
憔悴往來朱户漲綠煙深早零落㸃池萍絮暗憶年華<lb/>
羅帳分釵又驚春莫　芳草凄迷征路待去也還將書輪<lb/>
留住縱使重來怕粉容銷膩却羞郎覰細數盟言猶在<lb/>
悵青樓何處綰盡垂楊争似相思寸縷<lb/>
　　　浣溪紗<lb/>
栁映疎簾花映林春光一半幾銷魂新詩未了枕先溫<lb/>
　燕子説將千萬恨海棠開到二三分小窻銀燭又黄<lb/>
昏<lb/>
<pb n="KR4j0071_WYG_003-30b"/>
　曾　揆<lb/>
　　<hi>揆字舜卿號嬾翁南豐人</hi>
　　　西江月<lb/>
櫩雨輕敲夜夜牆雲低度朝朝日長天氣已無聊何况<lb/>
洞房人悄　眉共新荷不展心隨垂栁頻揺午眠彷彿<lb/>
見金翹驚覺數聲啼鳥<lb/>
　<lb/>
　絶妙好詞箋巻三<lb/>
</p>
<p>
</p>
  </div>
</body>
</text>
</TEI>
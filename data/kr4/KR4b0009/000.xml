<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0009_SBCK_000-1a"/>
陶淵明集序<lb/>
　　　　　梁昭明太子統撰<lb/>
夫自衒自媒者士女之醜行不忮不求者<lb/>
明逹之用心是以聖人韜光賢人遁丗其<lb/>
故何也含徳之至莫踰於道親己之切無<lb/>
重於身故道存而身安道亡而身害處百<lb/>
齡之内居一丗之中倐忽比之白駒寄遇<lb/>
謂之逆旅宜乎與大塊而盈虚隨中和而<lb/>
任放豈能戚戚勞於憂畏汲汲役於人間<lb/>
<pb n="KR4b0009_SBCK_000-1b"/>
齊謳趙女之娯八珍九鼎之食結駟連騎<lb/>
之榮侈𬒮執圭之貴樂旣樂矣憂亦隨之<lb/>
何倚伏之難量亦慶弔之相及智者賢人<lb/>
居之甚履薄氷愚夫貪士競之若洩尾閭<lb/>
玉之在山以見珍而終破蘭之生谷雖無<lb/>
人而自芳故莊周垂釣於濠伯成躬耕於<lb/>
野或貨海東之藥草或紡江南之落毛譬<lb/>
彼鴛雛豈競鳶鴟之肉猶斯雜縣寜勞文<lb/>
仲之牲至于子常寗喜之倫蘇秦衛鞅之<lb/>
<pb n="KR4b0009_SBCK_000-2a"/>
匹死之而不疑丼之而不悔主父偃言生<lb/>
不五鼎食死則五鼎烹卒如其言豈不痛<lb/>
哉又楚子觀周受折於孫滿霍侯驂乗禍<lb/>
起於負芒饕餮之徒其流甚衆唐堯四海<lb/>
之主而有汾陽之心子晉天下之儲而有<lb/>
洛濵之志輕之若脫屣視之若鴻毛而况<lb/>
於他人乎是以至人逹士因以晦迹或懷<lb/>
釐而謁帝或披褐而負薪鼓楫清潭棄機<lb/>
漢曲情不在於衆事寄衆事以忘情者也<lb/>
<pb n="KR4b0009_SBCK_000-2b"/>
有疑陶淵明詩篇篇有酒吾觀其意不在<lb/>
酒亦寄酒爲迹者也其文章不群辭彩精<lb/>
㧞跌宕昭彰獨超衆類抑揚爽㓪莫之與<lb/>
京横素波而傍流干青雲而直上語時事<lb/>
則指而可想論懐抱則曠而且眞加以貞<lb/>
志不休安道苦莭不以躬耕爲恥不以無<lb/>
財爲病自非大賢篤志與道汙隆孰能如<lb/>
此乎余愛嗜其文不能釋手尚想其德恨<lb/>
不同時故加搜校粗爲區目白璧微瑕惟<lb/>
<pb n="KR4b0009_SBCK_000-3a"/>
在閑情一賦揚雄所謂勸百而諷一者卒<lb/>
無諷諌何足揺其筆端惜哉亡是可也并<lb/>
粗點定其傳編之于録甞謂有能觀淵明<lb/>
之文者馳競之情遣鄙吝之意祛貪夫可<lb/>
以廉懦夫可以立豈止仁義可蹈抑乃爵<lb/>
禄可辭不必傍游㤗華逺求柱史此亦有<lb/>
助於風教也<lb/>
<pb n="KR4b0009_SBCK_000-3b"/>
<pb n="KR4b0009_SBCK_000-4a"/>
箋註陶淵明集目録<lb/>
︻卷之一<lb/>
　　詩四言<lb/>
　　　停雲<hi>并序</hi>時運<hi>并序</hi>
　　　榮木<hi>并序</hi>贈長沙公<hi>并序</hi>
　　　酬丁柴桑　答龐參軍<hi>并序</hi>
　　　勸農　命子<lb/>
　　　歸鳥<lb/>
︻卷之二<lb/>
<pb n="KR4b0009_SBCK_000-4b"/>
　　詩五言<lb/>
　　　形贈影<hi>并序</hi>影答形<lb/>
　　　神釋　九日閑居<hi>并序</hi>
　　　歸園田居<hi>六首</hi>問來使<lb/>
　　　遊斜川<hi>并序</hi>示周祖謝三郎<lb/>
　　　乞食　游周家墓栢下<lb/>
　　　怨詩楚調示龐主簿鄧治中<lb/>
　　　答龐參軍<hi>并序</hi>五月旦作和戴簿<lb/>
　　連雨獨飲　移居<hi>二首</hi>
<pb n="KR4b0009_SBCK_000-5a"/>
　　　和劉柴桑　酬劉柴桑<lb/>
　　　和郭主簿<hi>二首</hi>於王撫軍座送客<lb/>
　　　别殷晉安<hi>并序</hi>贈羊長史并序<lb/>
　　　和張常侍　和胡曹示顧曹<lb/>
　　　悲從弟仲德<lb/>
︻卷之三<lb/>
　　詩五言<lb/>
　　　始作鎮軍參軍經曲阿<lb/>
　　　庚子歳五月中從都還阻風<hi>二首</hi>
<pb n="KR4b0009_SBCK_000-5b"/>
　　　辛丑歳七月赴假還江陵<lb/>
　　　癸卯歳始春懷古田舎<hi>二首</hi>
　　　癸卯十二月中作與從弟敬逺<lb/>
　　　乙巳歳三月使都經錢溪<lb/>
　　　還舊居　戊申歳六月遇火<lb/>
　　　已酉歳九月九日<lb/>
　　　庚戌歳九月中於西田穫早稻<lb/>
　　　丙辰歳八月中於下潠田舎穫<lb/>
　　　飲酒<hi>二十首</hi>止酒<lb/>
<pb n="KR4b0009_SBCK_000-6a"/>
　　　述酒　責子<lb/>
　　　有㑹而作<hi>并序</hi>蜡日<lb/>
　　　四時<lb/>
︻卷之四<lb/>
　　詩五言<lb/>
　　　擬古<hi>九首</hi>雜詩<hi>十二首</hi>
　　　詠貧士<hi>七首</hi>詠二踈<lb/>
　　　詠三良　詠荆軻<lb/>
　　　讀山海經<hi>十三首</hi>擬挽歌辭<hi>三首</hi>
<pb n="KR4b0009_SBCK_000-6b"/>
<pb n="KR4b0009_SBCK_000-6b"/>
　　　　閑情賦<lb/>
︻卷之七<lb/>
　　傳賛<lb/>
　　　　天子孝傳賛　諸侯孝傳賛<lb/>
　　　　卿大夫孝傳賛<lb/>
　　　　士孝傳賛　庻人孝傳賛<lb/>
︻卷之八<lb/>
　　䟽祭文<lb/>
　　　與子儼䓁䟽　祭程氏妹文<lb/>
<pb n="KR4b0009_SBCK_000-7a"/>
　　　祭從弟敬逺文<lb/>
　　　自祭文<lb/>
︻卷之九<lb/>
　　　集聖賢群輔録上<lb/>
︻卷之十<lb/>
　　　集聖賢群輔録下<lb/>
箋註陶淵明集目録終<lb/>
<pb n="KR4b0009_SBCK_000-8a"/>
𥙷註陶淵明集緫論<lb/>
　　　　　　廬陵後學李公煥集録<lb/>
朱文公語録曰晉宋人物雖曰尚清髙然<lb/>
　　箇箇要官職這邊一面清談那邊一<lb/>
　　面招權納貨陶淵明眞个是能不要<lb/>
　　此所以髙於晉宋人物<lb/>
朱文公語録曰作詩須從陶柳門中來乃<lb/>
　　佳不如是無以發蕭散冲澹之趣不<lb/>
　　免於局促塵埃無由到古人佳處<lb/>
<pb n="KR4b0009_SBCK_000-8b"/>
楊龜山語録曰淵明詩所不可及者冲澹<lb/>
　　深粹岀於自然若曽用力學然後知<lb/>
　　淵明詩非着力所能成也<lb/>
真西山曰淵明之作冝自爲一編以附于<lb/>
　　三百篇楚詞之後爲詩之根本準則<lb/>
胡仔苕溪漁隱叢話曰東坡在頴州時因<lb/>
　　歐陽叔弼讀元載傳歎淵明之絶識<lb/>
　　遂作詩云淵明求縣令本縁食不足<lb/>
　　束帶向督郵小屈未爲辱飜然賦歸<lb/>
<pb n="KR4b0009_SBCK_000-9a"/>
　　去豈不念窮獨重以五斗米折腰營<lb/>
　　口腹云何元相國萬鍾不滿欲胡椒<lb/>
　　銖兩多安用八百斛以此殺其身何<lb/>
　　翅抵鵲玉徃者不可悔吾其反自燭<lb/>
　　淵明隱約栗里柴桑之間或飯不足<lb/>
　　也顔延年送錢二十萬即日送酒家<lb/>
　　與蓄積不知紀極至藏胡椒八百斛<lb/>
　　者相去逺近豈直睢陽蘇合弹與蜣<lb/>
　　蜋糞丸比哉<lb/>
<pb n="KR4b0009_SBCK_000-9b"/>
東坡曰孔子不取微生髙孟子不取於陵<lb/>
　　仲子悪其不情也陶淵明欲仕則仕<lb/>
　　不以求之爲嫌欲隱則隱不以去之<lb/>
　　爲髙飢則扣門而乞食飽則雞黍以<lb/>
　　迎客古今賢之貴其真也<lb/>
東坡曰淵明作詩不多然其詩質而實綺<lb/>
　　癯而實腴自曹劉鮑謝李杜諸人皆<lb/>
　　莫及也<lb/>
葛常之曰東坡拈岀淵明談理之詩有三<lb/>
<pb n="KR4b0009_SBCK_000-10a"/>
　　一曰採菊東籬下悠然見南山二曰<lb/>
　　笑傲東軒下聊復得此生三曰客養<lb/>
　　千金軀臨化消其寳皆以爲知道之<lb/>
　　言盖摛章繪句嘲風弄月雖工亦何<lb/>
　　𥙷若覩道者岀語自然超詣非常人<lb/>
　　能蹈其軌轍也<lb/>
黄山谷䟦淵明詩卷曰血氣方剛時讀此<lb/>
　　詩如嚼枯木及綿歴丗事知决定無<lb/>
　　所用智又云謝康樂庾義城之詩鑪<lb/>
<pb n="KR4b0009_SBCK_000-10b"/>
　　錘之功不遺餘力然未能窺彭澤數<lb/>
　　仞之墻者二子有意於俗人賛毀其<lb/>
　　工拙淵明直寄焉持是以論淵明亦<lb/>
　　可以知其関鍵也<lb/>
山谷道人曰寕律不諧不使句弱用字不<lb/>
　　工不使語俗此庾開府之所長也然<lb/>
　有意於爲詩也至於淵明則所謂不<lb/>
　　煩繩削而自合者雖然巧於斧斤者<lb/>
　　多疑其拙窘於檢括者輒病其放孔<lb/>
<pb n="KR4b0009_SBCK_000-11a"/>
　　子曰寗武子其智可及也其愚不可<lb/>
　　及也淵明之拙與放豈可爲不知者<lb/>
　道哉道人曰如我按指海印發光汝<lb/>
　暫舉心塵勞先起說者曰若以法眼<lb/>
　觀無俗不真若以丗眼觀無真不俗<lb/>
　淵明之詩要當與一丘一壑者共之<lb/>
　　耳<lb/>
山谷曰退之於詩本無解處以才髙而好<lb/>
　　耳淵明不爲詩冩其胷中之妙耳無<lb/>
<pb n="KR4b0009_SBCK_000-11b"/>
　韓之才與陶之妙而學其詩終樂天<lb/>
　　耳<lb/>
胡仔苕溪漁隱曰鍾嶸評淵明詩爲古今<lb/>
　隠逸詩人之宗余謂陋哉斯言豈足<lb/>
　　以盡之不若蕭統云淵明文章不群<lb/>
　　詞彩精㧞跌宕昭彰獨超衆類抑揚<lb/>
　　爽朗莫之與京横素波而傍流干青<lb/>
　　雲而直上語時事則指而可想論懷<lb/>
　　抱則曠而且真加以貞志不休安道<lb/>
<pb n="KR4b0009_SBCK_000-12a"/>
　　苦節不以躬耕爲恥不以無財爲病<lb/>
　　自非大賢篤志與道汚隆孰能如是<lb/>
　　乎此言盡之矣<lb/>
葛常之韻語陽秋曰陶潜謝眺詩皆平澹<lb/>
　有思致非後來詩人怵心劌目雕琢<lb/>
　　者所爲也老杜云陶謝不枝梧風騷<lb/>
　　共推激紫燕自超詣翠駮誰剪剔是<lb/>
　　也大抵欲造平淡當自組麗中來落<lb/>
　　其紛華然後可造平淡之境如此則<lb/>
<pb n="KR4b0009_SBCK_000-12b"/>
　　陶謝不足進矣今之人多作拙易詩<lb/>
　　而自以爲平澹識者未嘗不絶倒也<lb/>
　　梅聖俞和晏相詩云因令適性情稍<lb/>
　　欲到平澹苦詞未圎熟刺口劇菱芡<lb/>
　　言到平澹處甚難也李白云清水岀<lb/>
　　芙蓉天然去彫飾平澹而到天然處<lb/>
　　則善矣<lb/>
陳后山曰鮑昭之詩華而不弱陶淵明之<lb/>
　　詩切於事情但不文耳<lb/>
<pb n="KR4b0009_SBCK_000-13a"/>
西溪詩話曰淵明意趣真古清淡之宗詩<lb/>
　　家視淵明猶孔門視伯夷也<lb/>
休齋曰人之爲詩要有野意語曰質勝文<lb/>
　　則野盖詩非文不腴非質不枯能始<lb/>
　　腴而終枯無中邊之殊意味自長風<lb/>
　　人以來得野意者淵明而已<lb/>
雪浪齋日記曰爲詩欲詞格清美當看鮑<lb/>
　　照謝靈運欲渾成而有正始以來風<lb/>
　氣當看淵明<lb/>
<pb n="KR4b0009_SBCK_000-13b"/>
劉後村曰士之生丗鮮不以榮辱得䘮撓<lb/>
　　敗其天真者淵明一生惟在彭澤八<lb/>
　　十餘日渉丗故餘皆髙枕北䆫之日<lb/>
　　無榮惡乎辱無得惡乎䘮此其所以<lb/>
　　爲絶唱而寡和也二蘇公則不然方<lb/>
　　其得意也爲執政侍從及其失意也<lb/>
　　至下獄過嶺晚更憂患於是始有和<lb/>
　　陶之作二公雖惓惓於淵明未知淵<lb/>
　　明果印可否<lb/>
<pb n="KR4b0009_SBCK_000-14a"/>
蔡寛夫曰柳子厚之貶其憂悲憔悴之歎<lb/>
　發於詩者特爲酸楚卒以憤死未爲<lb/>
　逹理白樂天似能脫屣軒冕者然榮<lb/>
　辱得失之際銖銖校量而自矜其逹<lb/>
　毎詩未甞不着此意是豈真能忘之<lb/>
　者哉亦力勝之耳惟淵明則不然觀<lb/>
　其貧士責子與其他所作當憂則憂<lb/>
　當喜則喜忽然憂樂兩忘則隨所寓<lb/>
　　而皆適未甞有擇於其間所謂超丗<lb/>
<pb n="KR4b0009_SBCK_000-14b"/>
　　遺物者要當如是而後可觀三人之<lb/>
　　詩以意逆志人豈難見以是論賢不<lb/>
　　肖之實何可欺乎<lb/>
東坡曰所貴於枯淡者謂外枯而中膏似<lb/>
　　淡而實美淵明子厚之流是也若中<lb/>
　邊皆枯亦何足道佛言譬如食蜜中<lb/>
　　邊皆甜人食五味知其丼苦皆是能<lb/>
　　分别其中邊者百無一也<lb/>
湯文清公曰按詩中言本志少説固窮多<lb/>
<pb n="KR4b0009_SBCK_000-15a"/>
　矣惟忍於飢寒之苦而後能存莭義<lb/>
　　之閑西山之所以有餓夫也丗士貪<lb/>
　榮禄事豪侈而髙談名義自方於古<lb/>
　　之人余未之信也<lb/>
按祁寛曰靖莭先生以義熈元年秋爲彭<lb/>
　　澤令其冬解綬去職時四十一嵗矣<lb/>
　　後十六年晋禪宋又七年卒是爲宋<lb/>
　　文帝元嘉四年南史及梁昭明太子<lb/>
　　傳不載壽年晋書隠逸傳及顔延之<lb/>
<pb n="KR4b0009_SBCK_000-15b"/>
　　誄皆云年六十三以暦推之生於晉<lb/>
　　哀帝興寕三年乙丑歲<hi>張縯云先生辛丑游斜川</hi>
<hi>詩言開歲倐五十若以詩爲正則先生生於壬子歲自壬子至辛丑爲年</hi>
<hi>五十迄丁卯考終是得年七十六併記之</hi>
按張縯曰梁昭明太子傳稱陶淵明字元<lb/>
　亮或云潜字淵明顔延之誄亦云有<lb/>
　晋徴士潯陽陶淵明以統及延之所<lb/>
　書則淵明固先生之名非字也先生<lb/>
　　作孟嘉傳稱淵明先親君之第四女<lb/>
<pb n="KR4b0009_SBCK_000-16a"/>
　　嘉於先生爲外大父先生又及其先<lb/>
　　親義必以名自見豈得自稱字哉統<lb/>
　　與延之所書可信不疑晋史謂潜字<lb/>
　　元亮南史謂潜字淵明皆非也先生<lb/>
　　於義熈中祭程氏妹亦稱淵明至元<lb/>
　　嘉中對檀道濟之言則云潜也何敢<lb/>
　　望賢年譜云在晋名淵明在宋名潜<lb/>
　　元亮之字則未甞易此言得之矣<lb/>
<pb n="KR4b0009_SBCK_000-16b"/>
箋註陶淵明集緫論<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>方齋存稿巻一</head> <lb/>
    <p>
<pb n="KR4e0174_WYG_001-1a"/>
欽定四庫全書<lb/>
　方齋存稿巻一<lb/>
　　　　　　　　　　　　明　林文俊　撰<lb/>
　表<lb/>
　　進二十史表<lb/>
南京國子監祭酒臣林文俊謹以校刋二十史進呈聖<lb/>
覽者前聞具在垂聖王稽古之資遺籍復完徴昭代右<lb/>
文之治載蠲令日輒冒宸嚴冀少禆于燕閒或可廣於<lb/>
<pb n="KR4e0174_WYG_001-1b"/>
流布臣誠惶誠恐頓首頓首惟明君務學為急而信史<lb/>
載事尤詳顧兹歴代之全書貯于成均之兩庫上自邃<lb/>
古下訖朝元二十家筆削之功千百年行事之實博大<lb/>
纎悉之畢具體裁義例之攸存但歴時既久而踳駁滋<lb/>
多故補缺雖勤而舛訛亦甚漸致前功之棄深貽後學<lb/>
之憂幸文運之誕興際聖人之在上好學夙成乎天性<lb/>
崇文聿採乎人言遂俾愚臣並辱隆委因知盛事有待<lb/>
熈朝南宫發四庫之書仍令博求於士類起部備三品<lb/>
<pb n="KR4e0174_WYG_001-2a"/>
之用兼容借給於司徒蓋欲昭一代之人文奚暇惜千金<lb/>
之重費先是祭酒臣張邦竒司業臣江汝璧實共領之既<lb/>
而臣文俊司業臣張星踵成而博士臣程煌助教臣劉<lb/>
世龍臣聶曼臣王崑臣許堯學正臣黄良弼臣鄒魯學<lb/>
錄臣張傑雖各委任不一亦皆校勘惟均功績三年深<lb/>
慙駑駘之鈍書塵乙覽猶恐魚豕之訛兹蓋伏遇皇帝<lb/>
陛下聖智天成文明日麗志存康濟學有緝熈謂載道<lb/>
固存乎經而考古必資於史泛觀前代博究諸家見殘<lb/>
<pb n="KR4e0174_WYG_001-2b"/>
編斷簡之失真恐往事遺言之莫考乃以校修之責特<lb/>
委文學之臣晉魏隋唐等書殘者則補史漢遼金之板<lb/>
腐者重刋豈徒為秘閣珍蔵垂于不朽抑將使寒鄉晩<lb/>
出睹之争先吾道重光斯文有托臣等材雖謭薄學本<lb/>
空疎忝職賢闗每恨無階以報塞濫竽史事但知殫志<lb/>
于校讎移牒鳩工掄材分局職兼六館書購多方茍中<lb/>
間有一字之疑必往復盡諸臣之見雖勤劬於夙夜漫<lb/>
淹歴於嵗時幸而畢工兹為完璧裝盈緗帙隨書各識<lb/>
<pb n="KR4e0174_WYG_001-3a"/>
其標題别以牙籖開巻不煩於檢閱仰呈天陛庻遍儒<lb/>
林伏願念建事本乎多聞命講官時以進讀凡其善之<lb/>
當法惡之當懲與夫治所由興危所由兆務究是非於<lb/>
既往用資法戒於將來車同軌書同文綿一統輿圖之<lb/>
盛徳可大業可久垂千年汗簡之光臣下情無任瞻天<lb/>
仰聖欣躍屏營之至謹以二十史隨表上進以聞<lb/>
　　謝重幸學表<lb/>
國子監祭酒臣林文俊等嘉靖十二年三月十三日欽<lb/>
<pb n="KR4e0174_WYG_001-3b"/>
䝉聖駕臨幸大學謹奉表稱謝者臣等誠懽誠忭稽首<lb/>
頓首上言伏以典禮更新百代仰大君之有作辟雍臨<lb/>
幸四方占文運之方隆載舉曠儀聿光舊典懽均朝野<lb/>
慶協天人兹蓋伏遇皇帝陛下聖由天縱徳與日新彛<lb/>
倫叙而五典以惇禮樂興而百度咸正況兹首善尤在<lb/>
留神默契聖心大祛俗見謂孔子稱王本非禮宜正先<lb/>
師之名陋元人塑像為不經特遵皇祖之訓别祠啟聖<lb/>
聿明父子之倫配食先賢盡去公侯之號禮無僭瀆道<lb/>
<pb n="KR4e0174_WYG_001-4a"/>
益尊崇顧兹典之鼎新煩至尊以賁重當薄海同文之<lb/>
日適踐阼一紀之初乃涓令辰爰脩盛事六龍捧御逺<lb/>
戾止于膠庠萬乘執圭親釋奠于先聖崇儒重道稽古<lb/>
諏經喜溢章縫光流簡冊執豆籩以奔走乃有三氏之<lb/>
子孫圜橋門而聴觀奚止六館之英俊瞻威嚴於咫尺<lb/>
幸法語之丁寧建皇極以敷言斯其至矣觀人文以成<lb/>
化是之謂乎臣等職忝師儒躬逢盛美幸睹大人之虎<lb/>
變願先多士以駿奔賜坐而講易書覺叨榮之已過教<lb/>
<pb n="KR4e0174_WYG_001-4b"/>
人必先忠孝誓圖報於將來伏願配乎天配乎地皇朝<lb/>
綿一統之圖作之君作之師天子介萬年之夀臣等無<lb/>
任瞻天仰聖激切屏營之至謹奉表稱謝以聞<lb/>
　　經筵講章<lb/>
孟子曰為政不難不得罪於巨室巨室之所慕一國慕<lb/>
之一國之所慕天下慕之故沛然徳教溢乎四海這是<lb/>
孟子離婁上篇說為政者當脩身以服人心的意思巨<lb/>
室是世臣大家慕是心悦服孟子説道人君為政於天<lb/>
<pb n="KR4e0174_WYG_001-5a"/>
下其道不難在不得罪於巨室而已蓋巨室之心難以<lb/>
力服而國人素所取信茍君心未脩所行的事多乖戾<lb/>
則國人怨怒必自世臣大家始所以人君為政先要正<lb/>
心誠意使反之於身無聲色貨利之累而達之於政得刑<lb/>
賞舉措之宜則巨室見之自然悦服而無怨怒這便是<lb/>
不得罪於巨室巨室既慕則一國之人視巨室為向背<lb/>
的亦皆悦服而慕之一國既慕則天下之人視一國為<lb/>
向背的又將悦服而慕之人君為政能使自近及逺無<lb/>
<pb n="KR4e0174_WYG_001-5b"/>
一人不服如此則推無不準動無不化而吾徳教之行<lb/>
無所留碍自沛然充溢四海而天下之民無不被其澤<lb/>
者其於為政也何難之有臣考戰國之時王政不綱巨<lb/>
室擅權當時諸侯不務脩徳以服其心而欲以力勝之<lb/>
反以取敗孟子有見於此故為此說以救之可謂探本<lb/>
之論矣況人君一身天下之本茍其身正則禮樂征伐<lb/>
出自朝廷四海之内無不用命何憂乎巨室如其身不<lb/>
正則衆叛親離匹夫匹婦或能勝予豈特巨室為可畏<lb/>
<pb n="KR4e0174_WYG_001-6a"/>
哉此人君所以貴脩身也恭惟皇上以天縱之資紹列<lb/>
聖之統即位以來勵精圖治日御經筵以熈聖學日覽<lb/>
章奏以決大政洪範有序敬一有箴脩身之功可以匹<lb/>
休堯舜而邁迹湯武矣尤願法天廣運慎終如始使徳<lb/>
教之施廣被於四海運祚之隆永垂於萬年臣等犬馬<lb/>
之誠無任惓惓顒望<lb/>
孟子曰養心莫善於寡欲其為人也寡欲雖有不存焉<lb/>
者寡矣其為人也多欲雖有存焉者寡矣這是孟子憫<lb/>
<pb n="KR4e0174_WYG_001-6b"/>
世之人溺於私欲而喪其本心故發此論所以示人以<lb/>
養心之要也欲是嗜欲存字不存字都指此心說孟子<lb/>
説道凡人有生便有欲如目之於色耳之於聲口之於<lb/>
味鼻之於臭四肢之於安佚皆是也是雖人所不能無<lb/>
然多而不節便流於邪僻而喪失其本心故欲養此心<lb/>
其要莫善於寡欲何則欲者心之累也茍其人能寡欲<lb/>
矣則此心不至外馳自然收斂在這腔子裏足為萬變<lb/>
酬酢之主其有不存者寡矣茍其人多欲則昏昧放逸<lb/>
<pb n="KR4e0174_WYG_001-7a"/>
身雖在這裏此心却與物欲俱馳其有存者亦寡矣臣<lb/>
嘗論之人之一心只是个天理而已若私欲則生於形<lb/>
氣之私原非性中所有但是二者嘗交戰於胸中迭為<lb/>
消長如長了一分人欲便消了一分天理彼愈長則此<lb/>
愈消甚可畏也是以聖賢教人時時要存養省察克治<lb/>
使欲心不留則此心瑩然渾是天理清明純一之體不<lb/>
虧而應事揆物自不失其當然之則孟子提出寡欲二<lb/>
字於心學上極為親切為人君者尤不可以不知也何<lb/>
<pb n="KR4e0174_WYG_001-7b"/>
也人君尊居九重富有四海求無不得欲無不遂尤易<lb/>
縱欲自肆且如聲色貨利遊畋土木征伐之類茍其心<lb/>
溺於此其為害豈可勝計哉是故舜聖人也其臣臯陶<lb/>
戒之曰無教逸欲有邦武王亦聖人也其臣師尚父戒<lb/>
之曰義勝欲者從欲勝義者凶夫二臣者豈不知舜與<lb/>
武王必不至於縱欲哉正以心之難操欲之可畏所以<lb/>
防之於豫而杜之於㣲也其慮逺矣仰惟皇上聰明睿<lb/>
知得古帝王心學之正傳以敬天法祖為心以求治保<lb/>
<pb n="KR4e0174_WYG_001-8a"/>
氏為務心不耽聲色之娛目不接玩好之具雖詩書所<lb/>
稱何以過之然臨御有年而治效猶若未臻比者星變<lb/>
地震水旱蝗蟲之災尤不能不廑聖慮也伏願詳味孟<lb/>
子此章之言深究前代得失之故清心寡欲務學親賢<lb/>
内外交脩躋于一徳則治本既端治具畢舉唐虞三代<lb/>
之盛不難致矣臣犬馬之心無任惓惓<lb/>
元首明哉股肱良哉庶事康哉這是虞書益稷篇内史<lb/>
臣記臯陶賡歌告帝舜的說話元首在上指君說股肱<lb/>
<pb n="KR4e0174_WYG_001-8b"/>
在下指臣說良是善康是安臯陶因帝舜作歌責難於<lb/>
臣於是賡歌以責難於帝説道君為臣之元首臣為君<lb/>
之股肱勢雖結於上下義則一體相須誠使為元首者<lb/>
智足以知人明足以照物賢者必用而不賢者必退有<lb/>
功必賞而有罪必罰譬之日月當空無所障碍而萬象<lb/>
洞然畢照人君之明如此則為之股肱者皆將奉公守<lb/>
法莫敢偷惰以隳職業而布列朝廷者皆藹藹之吉人<lb/>
矣股肱有不良乎股肱既良則能為君分理庶務以禮<lb/>
<pb n="KR4e0174_WYG_001-9a"/>
則備以樂則和以教則行以養則遂凡大小政事莫有<lb/>
廢墮不舉之患矣庶事有不安乎由是觀之君明則臣<lb/>
良而天下之事可不勞而理也臯陶此歌雖若歸美於<lb/>
帝之詞而責難之意寓焉其忠愛至矣臣嘗因是而考<lb/>
有虞之時若舜之明四目達四聰元首何其明哉其臣<lb/>
如禹臯陶稷垂伯夷䕫龍皆一時之賢濟濟相讓股肱<lb/>
何其良哉明良相逢都俞吁咈于一堂之上志同道合<lb/>
所以成有虞之治而後世鮮儷也仰惟皇上聰明天縱<lb/>
<pb n="KR4e0174_WYG_001-9b"/>
剛徤日新君臨天下一紀于兹無一念不在乎敬天勤<lb/>
民無一時而忘乎親賢講學道冠百王而不自以為聖<lb/>
智周萬物而不自以為明尊禮耆舊信任忠良在廷文<lb/>
武羣工咸思竭股肱之力以祗承休徳明良喜起之歌<lb/>
於變時雍之化復見於聖明之朝矣臣等何幸躬逢其<lb/>
盛<lb/>
六三徳一曰正直二曰剛克三曰柔克平康正直彊弗<lb/>
友剛克燮友柔克沉潛剛克高明柔克這是周書洪範<lb/>
<pb n="KR4e0174_WYG_001-10a"/>
篇箕子演三徳之疇以告武王的言語六三徳是大禹<lb/>
所叙九疇中第六疇正是無邪直是無曲克字解作治<lb/>
字箕子說道人君建極於上既足以為臣民取法然無<lb/>
三徳之用却不能使人都歸于極故大禹叙疇皇極之<lb/>
後即繼以三徳三徳之目第一曰正直是以正直之徳<lb/>
治天下第二曰剛克是以剛徳治天下第三曰柔克是<lb/>
以柔徳治天下蓋正直者無為而治聖人之本心剛柔<lb/>
者賴之以輔治聖人不得己而用之故一曰正直二曰<lb/>
<pb n="KR4e0174_WYG_001-10b"/>
剛克三曰柔克平康是天下有道之世彊弗友是彊梗<lb/>
弗順的人燮友是和柔委順的人沉潛是沉深潛退的<lb/>
高明是高亢明爽的箕子又說三徳之用各有所宜人<lb/>
君如遇平康之世人皆會極歸極遵義遵道這是好時<lb/>
候則惟持正秉直建極以先天下而己不必事乎矯拂<lb/>
如遇那彊梗弗順可以由極而不欲者這是習俗偏於<lb/>
剛的人則必董之以威使他有所畏而歸于極是以剛<lb/>
而克剛如遇那和柔委順欲由乎極而不能者這是習<lb/>
<pb n="KR4e0174_WYG_001-11a"/>
俗偏於柔的人則必予之以福使他有所慕而歸于極<lb/>
是以柔而克柔又有一等氣稟柔弱沉深潛退不及乎<lb/>
極者却要激勵奬進使他企而及之是以剛而克柔有<lb/>
一等氣稟剛方高亢明爽而過乎極者却要防閑裁抑<lb/>
使他俯而就之是以柔而克剛夫人君三徳之用撫世<lb/>
酬物因時制宜如此則天下之人雖有溺於習俗囿於<lb/>
氣稟者至此悉歸於皇極矣三徳乂用其効不既大哉<lb/>
臣按洪範三徳正直之用一剛柔之用四蓋人君之徳<lb/>
<pb n="KR4e0174_WYG_001-11b"/>
有剛有柔猶天道有隂有陽隂以歛之陽以舒之而後<lb/>
嵗功成萬物遂人君之治天下何以異於此哉歴觀古<lb/>
昔聖王所以能成天下之治用此道也漢唐以來人主<lb/>
不知三徳之用故或偏於剛如漢宣帝之殘忍或偏於<lb/>
柔如漢元帝之懦弱失君道矣治不古若何足怪哉仰<lb/>
惟皇上秉乾剛之徳普離照之明即位以來刑罰不遺<lb/>
於奸究徳澤遍及於惸嫠剛柔相濟寛猛適中其於所<lb/>
謂三徳蓋已允蹈之尤願終始此徳終始此治納斯世<lb/>
<pb n="KR4e0174_WYG_001-12a"/>
於皇極綿宗社於萬年天下臣民不勝至願<lb/>
列爵惟五分土惟三建官惟賢位事惟能重民五教惟<lb/>
食喪祭惇信明義崇徳報功垂拱而天下治這是周書<lb/>
武成篇史臣記武王政治本末的說話爵是封爵土是<lb/>
國土武王既克商有天下遂定封爵以公侯伯子男為<lb/>
五等分以土地以公侯百里伯七十里子男五十里為<lb/>
三等故說道列爵惟五分土惟三賢是有徳的人能是<lb/>
有才的人武王建立治官惟用有徳之人不肖的不得<lb/>
<pb n="KR4e0174_WYG_001-12b"/>
以倖進分職任事惟用有才之人無才的不容以濫及<lb/>
故說道建官惟賢位事惟能五教是君臣父子夫婦長<lb/>
幼朋友五常之教食所以養生喪所以送死祭所以追<lb/>
逺武王以一身任君師之責故於五教極所慎重要使<lb/>
天下百姓都歸于人紀之中五教之外又重民食喪祭<lb/>
三件事以厚風俗故説道重民五教惟食喪祭信是誠<lb/>
實上不好信則天下皆趨於詐武王雖一令之布必不<lb/>
肯失信於天下義是所行合宜上不好義則天下皆趨<lb/>
<pb n="KR4e0174_WYG_001-13a"/>
於利武王則一事之行必求允當於人心這便是惇信<lb/>
明義人之有徳的若不去尊崇他何以勸善武王於有<lb/>
徳的人必尊之以官人之有功的若不去酬報他誰肯<lb/>
效忠武王於有功的人必厚之以賞這便是崇徳報功<lb/>
夫分封有法官使有要五教脩三事舉信義立官賞行<lb/>
諸般政事都盡了武王此時復何所為惟垂衣拱手而<lb/>
天下大治故說道垂拱而天下治臣觀有周史臣記武<lb/>
王政治之本末如此考之孔子稱舜無為而治恭已南<lb/>
<pb n="KR4e0174_WYG_001-13b"/>
面周公稱文王罔攸兼于庶言庶獄庶慎蓋與此稱武<lb/>
王之垂拱同一道也然人徒知數聖人之無為而不知<lb/>
其所以致此者豈偶然哉蓋舜紹堯之後齊七政去四<lb/>
㓙命九官十二牧敷言試功以察庶官明目逹聰以決<lb/>
壅蔽其憂勤至矣至於文王惠鮮鰥寡懐保小民自朝<lb/>
至於日中昃不遑暇食其憂勤又如此蓋皆極其有為<lb/>
於先是以能享無為於後正與此論武王事相合豈真<lb/>
無所作為而天下自治也哉後世人主不知聖人先憂<lb/>
<pb n="KR4e0174_WYG_001-14a"/>
勤而後逸樂往往以無為藉口恣耳目之娛窮心志之<lb/>
欲高枕肆志委政非人以至召變速戾者何可勝數誠<lb/>
萬世人君所當深戒也仰惟皇上以聖哲之資撫盈成<lb/>
之運即位以來一切遊娛之事不經於心百凡玩好之<lb/>
具不接於目未明視朝勵精圖治日御經筵親近儒碩<lb/>
其於前代帝王之盛美蓋兼而有之尤願體道用中求<lb/>
賢納諫慎重爵賞以待有功委任賢能以圖輔政忠厚<lb/>
以勵士風節儉以甦民困本一人之憂勤致萬邦於安<lb/>
<pb n="KR4e0174_WYG_001-14b"/>
樂則垂拱無為之治不在虞周而在今日矣天下臣民<lb/>
不勝慶幸<lb/>
徳盛不狎侮狎侮君子罔以盡人心狎侮小人罔以盡<lb/>
其力這是周書旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>篇召公告武王以當謹徳不可玩<lb/>
人的意思狎侮是褻慢君子指在位之人小人是細民<lb/>
召公說道人君以一身居天下之上要在謹徳徳既盛<lb/>
則動容周旋中禮然後能無狎侮之心夫徳有未至則<lb/>
未免有狎侮之心彼君子以心事上的然必在上者推<lb/>
<pb n="KR4e0174_WYG_001-15a"/>
誠以待之致敬以下之然後能盡其心茍狎侮了他彼<lb/>
見吾禮貌之衰則有去而已孰肯盡心為吾用哉小人<lb/>
以力事上的然必在上者撫之以恩動之以禮然後能<lb/>
盡其力茍狎侮了他彼雖畏威易役然至愚而神肯盡<lb/>
力為吾用哉然則君子小人皆不可狎侮之也明矣臣<lb/>
按召公此章本為西旅貢<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>而作乃言及此何也蓋天<lb/>
下之治無常形而安危治忽在人主一念敬肆間茍君<lb/>
心小肆而溺於玩好之私則小人投隙並進導之以快<lb/>
<pb n="KR4e0174_WYG_001-15b"/>
情肆意之事何所不至於是正士日疎而法言難入矣<lb/>
安得不狎侮君子乎又將以慾為可縱民不足畏而咈<lb/>
百姓以從己之欲者有之安得不狎侮小人乎此召公<lb/>
之所深慮也夫以武王功徳之盛召公猶以是戒之則<lb/>
人君於所好尚可不謹哉仰惟皇上即位以來屛斥耳<lb/>
目之玩而敬天法祖勤政務學孜孜如不及於君子則<lb/>
諫行言聴不徒禮貌之虚文於小民則子惠仁懐每有<lb/>
優恤之實惠是以中外臣工咸思竭忠効智以佐休明<lb/>
<pb n="KR4e0174_WYG_001-16a"/>
而萬邦黎庶莫不尊親愛戴其上者嘉靖中興之盛可<lb/>
以比隆堯舜矣臣愚尤願深味謹徳之言益嚴狎侮之<lb/>
戒宅心於敬防幽居非僻之干所寶惟賢斥逺方珍竒<lb/>
之獻則聖徳益隆聖治益昌宗社億萬年無疆之休端<lb/>
在於此臣等何幸躬逢其盛<lb/>
已予惟小子若涉淵水予惟往求朕攸濟敷賁敷前人<lb/>
受命兹不忘大功予不敢閉于天降威用這是周書大<lb/>
誥篇成王因武庚之叛大誥天下以東征的意思已是<lb/>
<pb n="KR4e0174_WYG_001-16b"/>
欲已而不能已敷是布賁是飾前人指武王說成王上<lb/>
文言已嗣乎厯服恐不能明哲以迪民安康而格知天<lb/>
命然其意猶未巳也至是又説我以幼沖之年膺此重<lb/>
任恐不能勝如涉那淵水慮不能濟然我之心豈終以<lb/>
難自阻哉我惟往求所以濟之之道其道惟何我國家<lb/>
一代之法至為明備茍奸人叛亂而不能討平則將為<lb/>
之蕩然而廢弛矣我於典章法度必敷布而脩飭之前<lb/>
此受命于天疆宇至廣今一隅騷動而不能鋤定則將<lb/>
<pb n="KR4e0174_WYG_001-17a"/>
為所竊據而狹小矣我於前王基業必増益而開大之<lb/>
若此者非以病民也昔武王伐紂以安天下為心今我<lb/>
亦以安天下為心而不忘其大功爾我之為心如此今<lb/>
武庚不靖得罪於天天命誅之我何敢閉抑天降威用<lb/>
而不行討乎臣按成王以幼沖踐阼當是時王室未安<lb/>
殷民未服武庚既與三叔叛而商奄淮夷又相煽以動<lb/>
然成王能任周公四征不庭卒能勘定禍亂以安王室<lb/>
成康以降周室寖衰陵遲至於夷厲之世玁狁内侵荆<lb/>
<pb n="KR4e0174_WYG_001-17b"/>
蠻淮夷相繼復叛宣王即位命將征之而周道復中興<lb/>
焉成王繼體之賢君宣王中興之令主皆汲汲於治兵<lb/>
詰戎如此莫非為天下計也豈若後世人主窮兵黷武<lb/>
以邀四夷之功者哉仰惟皇上以上聖之資紹列聖之<lb/>
統文徳武功各臻其盛頃者廣西雲南及山西潞州稍<lb/>
稍不寧天威所加旋即平定今中外乂安若無足慮者<lb/>
然禍亂常起於無形而變故每生於所忽臣願思祖宗<lb/>
櫛沐之勞謹今日衣袽之戒練兵選將以杜不虞任賢<lb/>
<pb n="KR4e0174_WYG_001-18a"/>
愛民以固邦本所謂制治於未亂保邦於未危者在聖<lb/>
明加之意而已臣愚無任惓惓<lb/>
惟乃丕顯考文王克明徳慎罰不敢侮鰥寡庸庸祗祗<lb/>
威威顯民用肇造我區夏越我一二邦以脩我西土惟<lb/>
時怙冒聞于上帝帝休天乃大命文王殪戎殷誕受厥<lb/>
命越厥邦厥民惟時叙乃寡兄朂肆汝小子封在兹東<lb/>
土這是周書康誥篇武王命其弟康叔為衛侯的言語<lb/>
肇是始區夏即天下殪是滅戎是大寡兄武王自謙的<lb/>
<pb n="KR4e0174_WYG_001-18b"/>
話封是康叔名武王説道我周有天下本於丕顯考文<lb/>
王而文王造周不外明徳慎罰兩件事徳者感化人心<lb/>
之本文王明其徳以化民則民皆知慕而入於徳罰者<lb/>
防範人心之具文王謹其罰以齊民則民皆知畏而不<lb/>
入於罰然其實何如庶民有鰥寡的至㣲而易忽者也<lb/>
文王發政施仁必先及何敢侮焉乃若有能當用的則<lb/>
用之而使在職有賢當敬的則敬之而使在位有罪當<lb/>
威的則威之而不少縱夫不侮鰥寡庸庸祗祗即明徳<lb/>
<pb n="KR4e0174_WYG_001-19a"/>
之事威威即慎罰之事合而言之皆徳也徳著于民民<lb/>
心歸之當時文王位雖西伯而天命已屬是肇造我區<lb/>
夏其徳所及我一二友邦亦觀感而化漸以脩治不特<lb/>
友邦為然盡西土之人亦皆怙之如父冒之如天明徳<lb/>
昭升聞于上帝上帝美我文王乃命之燮伐大商而受<lb/>
天命以有天下萬邦萬民各得其理莫不時叙則其徳<lb/>
又以及天下矣文王之徳足以得天下如此汝寡兄亦<lb/>
勉力不怠以成其業是以有此土地分建諸侯汝康叔<lb/>
<pb n="KR4e0174_WYG_001-19b"/>
得以受封在此東土豈偶然者哉臣按自古人君未有<lb/>
不以明徳慎罰而治以務罰不務徳而亂者考之前代<lb/>
歴歴可鑒肆我太祖高皇帝既得天下專務以徳化民<lb/>
雖刑罰之用亦所不廢然大辟必三覆奏律令成於屢<lb/>
易藁蓋其慎重如此是即文王明徳謹罰之心也仰惟<lb/>
皇上繼統承天法祖為治恩必徧於鰥寡爵必及於賢<lb/>
能尤憫無辜之民屢下哀卹之詔是無愧文王之徳久<lb/>
矣臣竊以文王所以成此徳者又由其常有視民如傷<lb/>
<pb n="KR4e0174_WYG_001-20a"/>
望道未見之心而不自足也故詩人頌美之曰勉勉我<lb/>
王綱紀四方臣至愚敢以為今日獻惟聖明留意<lb/>
王曰外事汝陳時臬司師兹殷罰有倫又曰要囚服念<lb/>
五六日至于旬時丕蔽要囚這是周書康誥篇武王告<lb/>
康叔以謹罰的意思外事先儒陳氏以為有司之事臬<lb/>
是法倫是叙要囚獄詞之要者旬是十日時是三月蔽<lb/>
字解做斷字武王説道人君之法受之於天而有司代<lb/>
君以行法者也汝康叔於有司之事但取是法敷陳而<lb/>
<pb n="KR4e0174_WYG_001-20b"/>
條列之使為有司的皆能詳明法意則於用罰之際庶<lb/>
不昧於所施然是法也殷先王用之輕重取舍秩有倫<lb/>
叙衛殷墟也殷之法乃殷民素所服習者汝惟使衛之<lb/>
有司法此殷罰之有倫者而用之則民無不服矣武王<lb/>
又念刑罰之用一成不可變罰用殷彛固善矣而推鞠<lb/>
訊問茍有未當則死者不可復生於是又戒之曰汝於<lb/>
獄詞之要者就使情與法俱當尤當服膺而念為之求<lb/>
可生之道近則五六日逺則十日或三月夫既為之求<lb/>
<pb n="KR4e0174_WYG_001-21a"/>
生道而不可得然後從而刑之殺之大斷要囚則我與<lb/>
死者皆可以無憾矣武王告康叔如此忠厚惻怛之意<lb/>
為何如哉臣按康叔衛侯也武王猶以慎罰告之況人<lb/>
君為天下之主億兆之命懸於一人茍刑罰不中則民<lb/>
何所措手足是以古昔帝王若舜之欽恤禹之泣辜湯<lb/>
之慎罰髙宗之不僣不濫率皆致重乎此至于成周其<lb/>
制愈備每獄具三公九卿㕘聴之槐棘之下既成以告<lb/>
之王王三宥之然後制刑其慎重如此所以上無濫罰<lb/>
<pb n="KR4e0174_WYG_001-21b"/>
而下無寃民也洪惟我太祖髙皇帝建國之初即命丞<lb/>
相李善長等詳議法律親為裁定凡有大獄必三覆奏<lb/>
而後行刑太宗文皇帝因法司奏決大辟則諭府部大<lb/>
臣等從容更審且云一日不盡則二日三日便十日亦<lb/>
何害此與武王所謂服念要囚至旬時者可謂異世同<lb/>
符矣恭惟皇上嗣統以來敬天法祖勤政惜刑仁如春<lb/>
生威同秋殺是以奸宄伏法良善獲安薄海内外罔不<lb/>
畏威懐徳臣愚尤願圖維治本培植化源乾元不息普<lb/>
<pb n="KR4e0174_WYG_001-22a"/>
施無外之仁帝徳罔愆允致協中之化天下臣民不勝<lb/>
幸甚<lb/>
王曰嗚呼封敬哉無作怨勿用非謀非彛蔽時忱丕則<lb/>
敏徳用康乃心顧乃徳逺乃猷裕乃以民寧不汝瑕殄<lb/>
這是周書康誥篇武王告康叔欲其不用罰而用徳的<lb/>
意思彛是常蔽是斷敏徳是勤敏於徳顧是省猷是謀<lb/>
瑕是疵殄是棄絶武王致嘆呼康叔之名而告之先曰<lb/>
敬哉者言不可不致其敬也因説汝於衛國當順民情<lb/>
<pb n="KR4e0174_WYG_001-22b"/>
以為治慎毋作可怨之事如謀有未善的法非國家所<lb/>
常行的汝或誤用之則害及于民皆足以召怨汝必勿<lb/>
用這非善之謀勿用這非常之法惟斷以是誠大法敏<lb/>
徳蓋古之人若我文考若古先哲王若商耉成人皆是<lb/>
能敏徳的汝必以之為法而其法之也又必斷以誠彼<lb/>
其外若敏而中懈始雖敏而終替者皆其誠之不足者<lb/>
也然誠以法古敏徳欲何為哉如心有未正何以化民<lb/>
則用以安汝心使宅乎天理不隔那人欲之危徳有未<lb/>
<pb n="KR4e0174_WYG_001-23a"/>
純何以出治則用以省汝徳使純乎天理不奪那私意<lb/>
之累謀有未善何以安民則用以逺汝謀使運之心而<lb/>
達之政的皆正大周詳足為經久之計然必從容不迫<lb/>
待民自安勿忿其未化而遽刑之如此則為能以徳化<lb/>
民民自安汝之治我豈以汝為瑕疵而棄絶之哉臣按<lb/>
康誥一篇武王本為康叔之國而訓戒以治民之辭然<lb/>
其篇内言心言徳者不一而足如曰宅心知訓曰徳裕<lb/>
乃身曰朕心朕徳惟乃知至此又曰康乃心顧乃徳其<lb/>
<pb n="KR4e0174_WYG_001-23b"/>
惓惓若此何哉蓋天下之治皆原於心而徳又所以出<lb/>
治之本也人君茍心正而徳脩則見之刑賞舉措與夫<lb/>
一切政令必無不善而成天下之治也不難矣堯舜禹<lb/>
湯文武所以致治之盛後世莫及者其本原皆在於此<lb/>
恭惟皇上嗣位以來絶遊畋之娛屏竒邪之好所留神<lb/>
者惟帝王之治所究心者惟聖賢之學聖衷澄徹天徳<lb/>
精純雖在古昔聖王何以過之然比年以來災異叠見<lb/>
天下之民庸有未得其所者臣愚伏願持謙沖之志法<lb/>
<pb n="KR4e0174_WYG_001-24a"/>
不己之運益資理義以養心益親賢人以輔徳政必為<lb/>
悠久之規治必存惇厚之體則唐虞三代之盛復見於<lb/>
今日矣臣等不勝幸甚<lb/>
嗚呼皇天上帝改厥元子兹大國殷之命惟王受命無<lb/>
疆惟休亦無疆惟恤嗚呼曷其奈何弗敬這是周書召<lb/>
誥篇召公在洛作書告成王以治洛之事因周公自洛<lb/>
歸周而寄之以達於王也元子言紂為君是天之長子<lb/>
大國殷指殷有天下説恤是憂召公將言天命不足恃<lb/>
<pb n="KR4e0174_WYG_001-24b"/>
先以嗚呼發之説道皇天上帝厥命靡常昔紂受天命<lb/>
為元子而有大國矣及其無道得罪于天天乃改其元<lb/>
子與大國殷之命使我周代之然則天命可恃以為安<lb/>
乎今王受此大命以貴則為元子以富則有大國固有<lb/>
無窮之美然天無常親命不易保元子大國既可改于<lb/>
昔則亦可改于今豈非無窮之憂乎於是又嘆息説王<lb/>
其奈何弗敬蓋紂惟不敬故早墜厥命今王欲保守天<lb/>
命如之何可以縱肆而不敬乎人君為天之子奉天為<lb/>
<pb n="KR4e0174_WYG_001-25a"/>
治件件要與天合少有縱肆所存所行便與天背違了<lb/>
夫惟克敬則視聴言動一循乎理好惡用舍不違乎天<lb/>
與天同徳故能受天明命也人君保有天下其有要於<lb/>
此哉臣嘗論之人君以一身居天下之上治亂安危係<lb/>
於一人其責至重而勝之至難世主不察乎此徒見崇<lb/>
髙富貴為可樂而忘其可憂肆情徇欲無所不至而危<lb/>
亡之兆見矣成王以幼沖嗣位召公慮其未必知此故<lb/>
告之曰無疆惟恤又曰奈何弗敬夫人君茍知天位為<lb/>
<pb n="KR4e0174_WYG_001-25b"/>
可憂自不容于不敬者蓋憂則敬心生而治樂則驕心<lb/>
生而亂稽之往古歴歴可驗恭惟皇上聖本生知智由<lb/>
天縱敬天法祖納諫任賢勤勞庶政每以昧爽而臨朝<lb/>
緝熈聖學不因寒暑而輟講感上天示戒輒形罪已之<lb/>
言因四方告灾屢下恤民之詔此其憂勤敬畏之心即<lb/>
舜之兢兢業業文王之小心翼翼也然而治效猶未臻<lb/>
不免上廑聖慮伏願堅持此心終始無間廓虚中以盡<lb/>
下崇儉徳以裕民使徳澤敷予四海運祚綿于萬年臣<lb/>
<pb n="KR4e0174_WYG_001-26a"/>
等不勝至願<lb/>
嗚呼篤棐時二人我式克至於今日休我咸成文王功<lb/>
于不怠丕冒海隅出日罔不率俾這是周書君奭篇周<lb/>
公留召公的説話棐是輔冒是覆冒海隅出日是東海<lb/>
之隅日所從出之地周都西土去東為逺周公舉逺以<lb/>
包近故以日出言俾是從周公説我與汝召公嘗同輔<lb/>
文武成王然文王之時尚有五臣為之輔武王之時有<lb/>
四臣為之輔今惟我與公二人而已我二人者惟能鞠躬<lb/>
<pb n="KR4e0174_WYG_001-26b"/>
盡瘁竭力以輔君故用能致今日之休然則天休滋至<lb/>
鳴鳳在郊今日之盛豈曰無所自而然哉然休則休矣<lb/>
未可以自足也昔文王之徳光于四方顯于西土用肇<lb/>
造我區夏其功大矣茍今日四海之内有一人弗服則<lb/>
是文王之功猶有未成我與公豈得辭其責哉故我欲<lb/>
與公同心協力輔相成王共成文王之功於不怠必使<lb/>
徳澤大覆冒斯民如天之無不覆幬雖海隅日出之地<lb/>
去西土極為遼邈者沾被我之徳教亦皆奉我正朔守<lb/>
<pb n="KR4e0174_WYG_001-27a"/>
我王度相率而臣服必如是然後已耳然則為召公者<lb/>
當以是自勉豈可以今日之休為己足而遽欲求去也<lb/>
哉臣按成王伐淮夷踐奄皆在此書之後則知當時未<lb/>
能罔不率俾也夫四海至逺也欲其一一心服而率從<lb/>
非可刑驅而勢迫要必有徳澤以丕冒之乃能有以得<lb/>
其心周公之言可謂深達治要矣考之於古惟堯舜禹<lb/>
之盛足以當之書稱堯之徳曰光被四表格于上下稱<lb/>
舜曰無怠無荒四夷來王稱禹曰東漸于海西被于流<lb/>
<pb n="KR4e0174_WYG_001-27b"/>
沙朔南暨聲教訖于四海蓋三聖人者徳盛而道隆恩<lb/>
深而澤溥故其所及之逺如此豈若後世不務徳而徒<lb/>
勤兵以服逺者之為哉洪惟我太祖髙皇帝以聖神文<lb/>
武之資應運而興徳教所加薄海内外悉為臣僕輿圖<lb/>
之廣漢唐盛時所未有也恭惟皇上聖哲聰明同符髙<lb/>
祖深仁厚澤廣被寰區是以普天率土之民莫不愛戴<lb/>
懽忻傾心而向化蠻貊四極之國亦皆效琛獻䞇稽首<lb/>
而來朝盛徳大業雖堯舜禹之聖無以加矣尤願體天<lb/>
<pb n="KR4e0174_WYG_001-28a"/>
行之至健法離照之無私政必先夫窮民恩不遺于遐<lb/>
壤使徳日益盛治日益隆宗社億萬年無疆之休端在<lb/>
於此臣愚無任惓惓顒望<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0174_WYG_001-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方齋存稿巻一<lb/>
</p>
<p>
</p>
  </div>
<div>
<head>方齋存稿巻二</head> <lb/>
    <p>
<pb n="KR4e0174_WYG_002-1a"/>
欽定四庫全書<lb/>
　方齋存稿巻二<lb/>
　　　　　　　　　　　　明　林文俊　撰<lb/>
　疏<lb/>
　　祀禮疏<lb/>
右春坊右贊善臣林文俊謹奏為欽奉敇諭事臣伏見<lb/>
皇上聰明聖智卓冠百王諸所作為動遵古典乃者以<lb/>
郊祀未協古禮欲遵復我聖祖初年之制特降敇諭令<lb/>
<pb n="KR4e0174_WYG_002-1b"/>
臣等各述所聞以對皇上之心即大舜好問用中之心<lb/>
也顧臣學術疎淺智識庸闇豈足以仰副虚懐之問哉<lb/>
臣惟郊祀之禮夏商以前見于經典者如所云肆類柴<lb/>
望及昭告上天神后之類皆因事祭告非祭之常典當<lb/>
時或分或合不可詳考周禮大司樂圜鐘為宫冬至日<lb/>
於地上之圜丘奏之函鐘為宫夏至日於澤中之方丘<lb/>
奏之蓋天地分祭之禮始見於此説者以為天陽也冬<lb/>
至陽之始故祭以冬至地隂也夏至隂之始故祭以夏<lb/>
<pb n="KR4e0174_WYG_002-2a"/>
至古人以類求神如此然亦不言在南北郊也漢成帝<lb/>
時匡衡請罷甘泉汾陽之祠而作南北郊蓋北郊之制<lb/>
始見於此當時固是分祭也至平帝元始中始有合祭<lb/>
之禮東漢因之自唐及宋亦多是合祭至宋神宗元豐<lb/>
中始罷合祭詔諸儒議祠北郊之儀而亦未之舉行哲<lb/>
宗元祐中又下羣臣議時蘇軾等主合祭劉安世等主<lb/>
分祭其説紛然其後程頥有言曰祭天地是報本之祭<lb/>
須各以其類祭豈得同時則頥固以分祭為是矣朱熹<lb/>
<pb n="KR4e0174_WYG_002-2b"/>
亦曰古者天地定是不合祭然熹又曰五峯言無北郊<lb/>
只祭社便是此説却好則熹又若疑於北郊之説矣豈<lb/>
以經無北郊之文故疑之耶仰惟我聖祖即位之初建<lb/>
圜丘於鍾山之陽以祀天建方丘於鍾山之隂以祀地<lb/>
蓋準成周之制至洪武十一年復定合祀之禮聖祖之<lb/>
意蓋有非常人所能測者今皇上疑其未合古禮而欲<lb/>
追復我聖祖初制顧惟事體重大豈下臣所敢輕議哉<lb/>
然古今經籍之所載則臣已畧陳之矣至於日月之祭<lb/>
<pb n="KR4e0174_WYG_002-3a"/>
臣謹按周禮大宗伯以實柴祭日月星辰掌次朝日則<lb/>
張大次小次設重帟重案王搢大圭執鎮圭繅藉五采<lb/>
五就以朝日而典瑞朝日注云天子常以春分朝日秋<lb/>
分夕月禮記祭義亦云祭日於東祭月於西則日月之<lb/>
有専祀古也我聖祖洪武初亦有朝日夕月之禮矣今<lb/>
太嵗風雲雷雨等神嵗以仲秋致祭而日月運行贊上<lb/>
帝以成化工反不得専祀則聖諭所謂恐無以酬其功<lb/>
而太嵗風雲雷雨等神反過於日月者皇上之論可謂<lb/>
<pb n="KR4e0174_WYG_002-3b"/>
深合禮典矣若夫大祀從以羣神臣考之禮書配郊止<lb/>
以日月原無諸神從祀之説漢晉以來從祀之禮叢冗<lb/>
雜亂郊壇所列至一千幾百餘位其為瀆禮不經莫甚<lb/>
於此故朱熹云豈有祭天便將許多百神一齊排作一<lb/>
堆其說誠是也我聖祖初年之制圜丘只配以日月星<lb/>
辰太嵗方丘只配以嶽鎮海瀆其後合祭天地因増從<lb/>
祀之數至二十四壇雖異初制然視前代瀆禮不經之<lb/>
祭相去萬萬矣臣又聞之夫禮非由天降也非由地出<lb/>
<pb n="KR4e0174_WYG_002-4a"/>
也人情而已矣先王之始制禮也豈必有沿襲哉亦求<lb/>
之情之所安而已臣伏讀聖祖大祀之文有曰至陽祭<lb/>
之於隂月至隂祭之於陽月於理可疑且掃地而祭其<lb/>
來甚逺蓋言祀天地尚實而不尚華後世執古而不變<lb/>
遂使天地之享反不及人之享若使人之享亦執古而<lb/>
不變則當汙樽而抔飲茹毛而飲血巢居而穴處也以<lb/>
今言之是果可行乎臣因是言而知聖祖當時合祭之<lb/>
意蓋亦就其情之所安而以為不必拘泥於古也所謂<lb/>
<pb n="KR4e0174_WYG_002-4b"/>
五帝不相沿樂三王不相襲禮者此之謂也今皇上以<lb/>
聖人之資操述作之柄仰惟聖學淵源睿識宏逺固非<lb/>
臣等所能窺其萬一然天子尊事天地禮莫有大於此<lb/>
最宜慎重而聖祖所更定之制又非可以輕議改易者<lb/>
也乞勅左右大臣及禮官㕘酌衆論詳議可否然後皇<lb/>
上親賜裁定必求至當歸一之論則典禮光于萬世而<lb/>
宗社綿于億萬年矣臣冒瀆天威無任恐懼隕越待罪<lb/>
之至為此具本親齎謹具奏聞<lb/>
<pb n="KR4e0174_WYG_002-5a"/>
　　進瑞雪詩疏<lb/>
右春坊右贊善臣林文俊謹奏為紀休徴以彰聖徳事<lb/>
臣竊見比者皇上出郊禱雪敬天憂民之心發于至誠<lb/>
天心享格瑞雪立降聖徳格天之速至於如此誠自古<lb/>
帝王所希有也臣聞聖王不貴祥瑞惟是雨暘時若年<lb/>
穀豐登則以為瑞之大者蓋以是為民食所賴非若草<lb/>
木鳥獸諸物之為瑞徒侈觀聴而已乃今瑞雪之降實<lb/>
兆豐年裕國阜民胥此焉賴天貺聖明莫大於此臣備<lb/>
<pb n="KR4e0174_WYG_002-5b"/>
員侍從目覩嘉禎踴躍歡忻不能自己輒敢忘其鄙陋<lb/>
撰瑞雪一篇並序别錄進呈伏望聖慈俯垂睿覽臣不<lb/>
勝恐懼隕越之至謹具奏聞嘉靖八年十二月二日奉<lb/>
聖㫖覽奏具見忠意詩留覽該衙門知道<lb/>
　　災異自陳疏<lb/>
南京國子監祭酒臣林文俊謹奏為自劾不職乞賜罷<lb/>
黜以答天戒事該南京禮部咨近因午門西樓垂脊震<lb/>
雷示戒題奉欽依行各衙門痛加脩省備行到臣除欽<lb/>
<pb n="KR4e0174_WYG_002-6a"/>
遵外臣仰惟皇上敬天勤民親賢務學治必法古政必<lb/>
合天固宜天心孚格而瑞應駢臻矣今兹災變之來咎<lb/>
在臣等伏念臣才識凡庸學術疎淺曩者備員翰林春<lb/>
坊叨侍講筵乏論思之益待罪史局無編纂之勞今䝉<lb/>
聖恩簡任國學職在陶成人材扶植風教而私自循省<lb/>
實未之盡然則瘝曠之罪臣將安逃兹當上天垂戒之<lb/>
日伏望皇上將臣亟賜罷黜以答天戒臣無任恐懼隕<lb/>
越俟命之至為此具本順差典吏黄朝欽賫捧奏聞伏<lb/>
<pb n="KR4e0174_WYG_002-6b"/>
候敇㫖嘉靖十年　月　日奉聖㫖林文俊不准辭著<lb/>
照舊用心供職吏部知道<lb/>
　　請遣官奉安先師疏<lb/>
南京國子監祭酒臣林文俊謹奏為隆祀典以光聖道<lb/>
事近該南京禮部劄付到監伏覩皇上敇下禮部會議<lb/>
改正先師孔子祀典臣仰惟皇上以禮尊事先師不徒<lb/>
為彌文而已真所謂大聖人之作為也邇者禮部頒降<lb/>
欽定先師位式到監臣等欽遵即行南京工部製造外<lb/>
<pb n="KR4e0174_WYG_002-7a"/>
聞近日國子監奉安先師皇上特勅禮部擇日遣官祭<lb/>
告天下傳誦咸謂皇上遵師重道之禮其隆如此斯文<lb/>
豈勝慶幸緣南北國子監俱是首善之地事體相同今<lb/>
先師奉安有日臣愚欲乞皇上特降御制祝文一通遣<lb/>
官奉安祭告庶稱聖朝崇重之典啟來學歆慕之心其<lb/>
有禆于世教豈淺鮮哉再惟原定樂章祝文其中有宣<lb/>
聖宣王及惟王等句與今新定名號不合相應更定乞<lb/>
勅禮部作速頒降以便遵守臣等干冒天威無任戰慄<lb/>
<pb n="KR4e0174_WYG_002-7b"/>
願望之至為此具本専差辦事官張翀齎捧謹具奏聞<lb/>
伏候勅㫖嘉靖十年　月　日奉聖㫖禮部㸔了來説<lb/>
　　考察自陳疏<lb/>
南京國子監祭酒臣林文俊謹奏為選師儒以惇治化<lb/>
事該工科給事中謝存儒具題前事禮部覆題欽奉聖<lb/>
㫖兩京國子監官著吏部從公查奏續該吏部題奉欽<lb/>
依移咨南京吏部備行到臣取具屬官賢否考語以憑<lb/>
查選臣竊思之太學首善之地賢士所闗師儒之職誠<lb/>
<pb n="KR4e0174_WYG_002-8a"/>
宜精擇而慎用之但監丞博士等官職任猶輕至如祭<lb/>
酒則儒師之長總蒞監事其職之難稱尤甚故必有耆<lb/>
師宿儒明於聖賢之學者俾居是位則有以闡明正學<lb/>
造就多士茍匪其人則反是其所繫豈細故哉況今皇<lb/>
上鋭意作人舉行積分之法居是職者尤不宜茍取充<lb/>
位而已伏念臣章句迂儒誤䝉聖恩擢任兹職受命以<lb/>
來夙夜祗懼以聖賢之學訓迪生徒冀得真才以備國<lb/>
家之用然蒞事已踰一年而計效殊乏分寸徐思其故<lb/>
<pb n="KR4e0174_WYG_002-8b"/>
蓋臣之學不足潤身安望其及人行未必合古將何以<lb/>
律士何也學必先已而後人教不貴言而貴行也然則<lb/>
臣之不職亦既明矣臣近因災變自陳已備述不職之<lb/>
狀伏䝉聖慈不忍加罪降㫖留用臣感皇上隆天厚地<lb/>
之恩敢不誓竭其愚以圖報塞於萬一第恐力不勝任<lb/>
有孤任使況今本監屬官俱從考選黜陟而臣之職尤<lb/>
為難盡者顧敢晏然居位如故以取冒昧之誚哉伏望<lb/>
皇上將臣特賜罷黜敇吏部别選賢者代之則師道立<lb/>
<pb n="KR4e0174_WYG_002-9a"/>
而善人多誠世道甚幸臣干冒天威無任惶悚戰懼之至<lb/>
為此具本順差辦事官劉寅賫捧謹具奏聞伏候敇㫖<lb/>
嘉靖十年十月十八日奉聖㫖林文俊學行可取不准<lb/>
辭照舊用心供職吏部知道<lb/>
　　進二十史疏<lb/>
南京國子監祭酒臣林文俊謹奏為校刻史書事先該<lb/>
禮部具題前事奉聖㫖這翻刻書籍雖係右文之事但<lb/>
差官購索民間古板未免騷擾反滋奸弊爾部裏既説<lb/>
<pb n="KR4e0174_WYG_002-9b"/>
成功無期工費亦大且罷只行南京禮工二部會議將<lb/>
南京國子監見在舊板用心翻騐有脱落糢糊的逐一<lb/>
考對脩補以備傳布欽此續該禮部題奉欽依准於順<lb/>
天府收貯變賣菴寺銀兩内查取七百兩解赴該監行<lb/>
委祭酒臣張邦竒司業臣江汝璧督率屬官監生將十<lb/>
七史用心校對就將原板刋補仍取廣東宋史板付監<lb/>
一體校補遼金二史原無板者購求善本翻刻以成全<lb/>
史備劄到監隨該臣邦竒等具奏史記前後漢書殘缺<lb/>
<pb n="KR4e0174_WYG_002-10a"/>
糢糊特甚莫若與遼金二史一體重新翻刋並各史應<lb/>
合脩補者費銀尚多請再於南京吏部支取本監折乾<lb/>
魚銀一千八百兩應用禮部覆題奉聖㫖是欽此續該<lb/>
南京工部遵照先奉欽依會議事理發銀五百兩送監<lb/>
接濟通前共銀三千兩本監收貯支用自嘉靖八年四<lb/>
月十二日開局分委博士臣程煌學正臣黄良弼校刋<lb/>
元史助教臣劉世龍校刋史記前漢書遼史金史臣聶<lb/>
曼校刋五代史陳書南齊書臣王崑校刋三國志臣許<lb/>
<pb n="KR4e0174_WYG_002-10b"/>
堯校刋後漢書晉書宋書學正臣鄒魯校刋隋書唐書<lb/>
魏書學錄臣張傑校刋北齊書梁書周書南史北史臣<lb/>
邦竒臣汝璧實總其事督率諸臣晝夜讎校功未及成<lb/>
而二臣以陞遷丁憂相繼去任臣文俊與丁憂司業臣<lb/>
張星接管以來照舊校理嚴督匠作用心刋刻期在速<lb/>
成以仰副徳意但巻帙浩繁工程重大且各處起取人<lb/>
匠原不屬本監管轄移文行提動經旬時纔得解到時<lb/>
臣邦竒等見得板刻糢糊尤甚必若大加脩補比之重<lb/>
<pb n="KR4e0174_WYG_002-11a"/>
刋所省亦不甚多而所補書往往不得精緻且恐隨補<lb/>
隨脱不足以垂久逺議於各史脩完之日另行奏請發<lb/>
銀重刋一面督令屬官監生用心校對今已校畢而各<lb/>
史脩完支剩銀只有四十兩六錢六釐五毫見在即使<lb/>
脩補亦必不敷工費近奉欽依著臣等上𦂳催促完備<lb/>
進呈臣仰奉嚴㫖踧踖弗寧恐再遲延獲戾愈重謹將<lb/>
脩完二十史共四百八十本先摹印裝潢進呈御覽其<lb/>
宋史乞敇禮部議處再發銀兩或於南京户部再將本<lb/>
<pb n="KR4e0174_WYG_002-11b"/>
監折乾魚銀動支與今支剩脩史銀相幇支用庶可興<lb/>
工重刋臣不敢擅擬伏望聖明裁處另行臣㸔得二十<lb/>
史今雖脩完然簡編浩穰字數繁多校刋雖勤而魯魚<lb/>
亥豕恐猶不免其所脩補諸史又多是百餘年舊板蠧<lb/>
爛之餘匠人委難下手或剜動一字牽連數十字應手<lb/>
崩裂以故板刻未甚糢糊文字尚可句讀者只得姑仍<lb/>
其舊不敢輕動而各史脩補往往不得精緻者蓋勢固<lb/>
然非敢惜費沿陋也如其板已全壊不堪脩補並脱落<lb/>
<pb n="KR4e0174_WYG_002-12a"/>
者則考南京禮部所蔵古本及别購善本旋刋補入若<lb/>
校本亦皆脱落無從考據者則仍闕之亦史闕文之義<lb/>
也初臣邦竒具奏新刋史記兩漢書遼史金史五部共<lb/>
該用銀一千一百七十五兩四錢彼時定價每書二葉<lb/>
該梨木板一塊價銀二分二釐謄寫工食銀一分四釐<lb/>
刋字工食銀二錢八釐後各役因見工食算計太輕不<lb/>
肯就工臣邦竒等又行體訪各處刋書事例從宜酌處<lb/>
議得史記兩漢書各有小註釋文艱於寫刻以此每一<lb/>
<pb n="KR4e0174_WYG_002-12b"/>
葉量加謄寫銀三釐刋字銀一分六釐其遼金二史原<lb/>
無註者照依原定工價彼此通融始克就緒又原奏五<lb/>
部書共九千六百三十五葉今實刋過一萬八百四十<lb/>
一葉並前項共該加銀二百八十七兩六錢二分三釐<lb/>
計新刋書五部共用過銀一千四百六十三兩二分三<lb/>
釐其脩補書十五部並紙劄印刷工食等項又用過銀<lb/>
一千四百九十六兩三錢七分五毫通共用銀二千九<lb/>
百五十九兩三錢九分三釐五毫俱備細造冊隨書奏<lb/>
<pb n="KR4e0174_WYG_002-13a"/>
報外臣竊思之此二十史者宇宙中千數百年之事具<lb/>
載於此而嵗久板壊有志之士以弗獲見全史為恨蓋<lb/>
非一日幸遇皇上聖神天縱稽古右文特命校刋以傳<lb/>
布天下使數百年殘篇斷簡一旦復完得以家蔵而人<lb/>
誦之士生於休明之時聖天子嚮用儒學之日何其幸<lb/>
哉但此書所載君臣賢否政治得失制度沿革世代興<lb/>
亡治亂之迹雖學者所當究知而於人主尤切伏望皇<lb/>
上萬幾之暇時覽觀焉不惟可以考知故實亦足為今<lb/>
<pb n="KR4e0174_WYG_002-13b"/>
日勸戒之助禮文損益之資誠不為無補也為此具本<lb/>
並撰進呈表一通専差助教臣林鳳鳴賫捧謹具奏聞<lb/>
伏候敇㫖<lb/>
　　脩造疏<lb/>
國子監祭酒臣林文俊等謹題為脩造事竊照本監先<lb/>
師廟門外原有左右碑亭二座歴科進士題名碑記在<lb/>
焉嵗久弗脩日就損壊近為積雨侵凌左邊碑亭一座<lb/>
先已坍塌碑石有壓仆者矣其在右邊者幸而未嘗坍<lb/>
<pb n="KR4e0174_WYG_002-14a"/>
塌然椽瓦損漏牆壁傾頽勢亦就敝失今不脩後必大<lb/>
壊而為費愈廣櫺星門前屏牆一帶為崇䕶廟宇而設<lb/>
近亦有倒塌者此皆在於先聖宫牆内外四方之所瞻<lb/>
仰而頽廢若此其何以肅容貌而妥神靈此在事勢所<lb/>
宜亟為脩理而不可緩者也再照修道正義廣業三堂<lb/>
監生朝夕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>業之所亦為嵗久弗修損於積雨今牆壁<lb/>
半摧簷瓦將墮諸生相顧莫敢負牆而立而各處號房<lb/>
陸續坍塌凡八十餘間即今見行増廣事例將來監生<lb/>
<pb n="KR4e0174_WYG_002-14b"/>
積聚漸多無所棲止必將寄居民舍苦於僦賃之費尤<lb/>
為非便所據前項脩造工程皆不可缺幸遇皇上屬意<lb/>
賢闗聿隆文教臣等叨職師儒方思仰體聖意俯竭愚<lb/>
衷以少收作人之效顧忍坐視學宫之敝壊而不為之<lb/>
所哉如䝉乞敇工部估驗先將要𦂳去處興工脩理其<lb/>
可稍緩以次脩造則為之有漸民不知勞而廟學為之<lb/>
一新文治益以興隆矣臣等不勝幸甚緣係脩造事理<lb/>
未敢擅便謹題請㫖嘉靖十一年七月二十一日奉聖<lb/>
<pb n="KR4e0174_WYG_002-15a"/>
㫖工部㸔了來説<lb/>
　　進瑞應白兔頌疏<lb/>
國子監祭酒臣林文俊謹奏為紀瑞應以昭聖徳事近<lb/>
該巡撫四川都御史宋滄進到白兔在朝大小臣工交<lb/>
相稱慶謂皇上聖徳格天天心鑒悦諸福叠臻今兹白<lb/>
兔見于四川實為上瑞豈非天以是彰聖徳徴聖治哉<lb/>
昔有虞之治至于鳳凰來儀百獸率舞斯極盛矣於是<lb/>
臯陶明良之歌作焉所以美盛徳昭成功也今皇上至<lb/>
<pb n="KR4e0174_WYG_002-15b"/>
徳召和兩儀以位庶類咸若至于羽毛之族亦皆獻瑞<lb/>
效祥此與虞廷獸舞鳳儀之盛無以異矣顧臣學術淺<lb/>
陋不能揄揚聖徳萬分之一然喜溢于衷拜稽颺言自<lb/>
不能已謹撰瑞應白兔頌一篇隨本進呈伏望聖慈俯<lb/>
垂睿覽臣無任欣躍慶幸悚慄之至為此具本親賫謹<lb/>
具奏聞嘉靖十一年十二月初六日奉聖㫖覽奏具見<lb/>
忠意頌留覽禮部知道<lb/>
　　進瑞鹿賦疏<lb/>
<pb n="KR4e0174_WYG_002-16a"/>
國子監祭酒臣林文俊謹奏為紀靈貺以光聖徳事臣<lb/>
伏見河南撫臣吳山等以白鹿來獻玉質霜毛皓然素<lb/>
采在廷文武羣臣争先覩之為快考之周成王時越裳<lb/>
獻白雉周公歸之王而薦之廟蓋以是為明徳所致故<lb/>
重之如此恭惟陛下臨蒞以來諸瑞駢臻未易縷數試<lb/>
即毛羽之為瑞者言之如白鵲白兔白鹿一嵗之間相<lb/>
繼來獻此豈但周時一白雉而已哉此無他蓋盛徳格<lb/>
天天心豫悦故屢託之瑞物以昭示其眷顧無已之誠<lb/>
<pb n="KR4e0174_WYG_002-16b"/>
而陛下茀祿之盛國家泰運之隆其兆見於此矣臣欣<lb/>
忭踴躍之餘謹撰瑞鹿賦並序隨本進呈仰惟聖徳隆<lb/>
盛卓冠百王而臣欲以區區淺陋之辭摹天地之大繪<lb/>
日月之明豈足以盡其萬分之一哉然比之堯民擊壤<lb/>
之謡或庶幾焉伏願天慈俯垂電矚臣無任恐懼戰慄<lb/>
之至為此具本親賫謹具奏聞嘉靖十二年三月初三<lb/>
日奉聖㫖覽奏具見忠意賦留覽禮部知道<lb/>
　　考察自劾疏<lb/>
<pb n="KR4e0174_WYG_002-17a"/>
國子監祭酒臣林文俊謹奏為自劾不職乞賜罷黜事<lb/>
臣伏見皇上勅下吏部考覈在京庶僚大明黜陟凡在<lb/>
臣工罔不警惕四品以上例許自陳伏念臣草茅賤士<lb/>
遭際明時濫登仕籍二十三年于兹感激聖恩雖隕首<lb/>
糜骨何能為報但臣才非通敏性極迂愚曩者待罪翰<lb/>
林春坊以論思為職既不能少效區區用圖報稱乃今<lb/>
䝉恩承乏國學責任益重稱塞益難何也太學賢士之<lb/>
闗而祭酒師儒之長也非明聖賢之學則無以誨誘多<lb/>
<pb n="KR4e0174_WYG_002-17b"/>
士而端其趨向之途非有古人之行則無以表帥諸生<lb/>
而變其浮靡之習臣嘗以是二者私自循省而未之能<lb/>
然則何以作人厚俗以仰贊國家文明之化哉以是觀<lb/>
之臣之不職亦已甚矣況當聖天子臨幸辟雝右文崇<lb/>
教之日尤宜慎簡師儒以脩造士之效如臣之愚委難<lb/>
勝任若冒昧居之恐曠瘝之罪日深一日兹值考察之<lb/>
期伏望皇上將臣特賜罷黜别選賢能以充任使則成<lb/>
均得人文教益興臣無任恐懼祈懇俟命之至為此具<lb/>
<pb n="KR4e0174_WYG_002-18a"/>
本親賫謹具奏聞伏候勅㫖嘉靖十二年三月二十七<lb/>
日奉聖㫖林文俊不准辭著照舊供職吏部知道<lb/>
　　請暫免視朝疏<lb/>
國子監祭酒臣林文俊等謹奏為欽承聖諭事臣等伏<lb/>
見禮部尚書夏言奏前事該内閣傳示聖諭云朕自昨<lb/>
月回齋居文華殿衣厚而悶熱近又内作煩燥自十七<lb/>
日未視事今又當候雨宜勤朝政但熱未解亦不用藥<lb/>
只欲閒静數日耳日久不與卿等接見恐我思故兹示<lb/>
<pb n="KR4e0174_WYG_002-18b"/>
以悉宜播之百官使知數日免朝之故宜令咸知之欽<lb/>
此臣等仰惟玉體康和已收勿藥之喜臣等下情無任<lb/>
欣慰即今天氣炎熱伏望皇上暫節萬幾之勞免視朝<lb/>
數日頥養天和調攝聖躬永綏無疆之福臣等無任祈<lb/>
懇願望之至為此具本親賫謹具奏聞嘉靖十二年四<lb/>
月二十九日奉聖㫖知道了<lb/>
　　奉慰疏<lb/>
國子監祭酒臣林文俊等謹奏為奉慰聖心事兹者伏<lb/>
<pb n="KR4e0174_WYG_002-19a"/>
覩聖㫖朕第一子本年十月初十日夜丑時以疾薨逝<lb/>
禮部知道欽此臣等下情不勝哀痛仰惟皇上聖徳格<lb/>
天天心眷佑兹當鼎盛之年正協多男之祝指日將復<lb/>
篤生皇嗣以膺主器之重伏望聖心大加寛慰抑哀葆<lb/>
和以永綏無疆之福上以慰聖母皇太后之心而下以<lb/>
慰天下臣民之望臣等無任懇切祈請之至為此具本<lb/>
親賫謹具奏聞伏候勅㫖嘉靖十二年十月十四日奉<lb/>
聖㫖知道了<lb/>
<pb n="KR4e0174_WYG_002-19b"/>
　　問安疏<lb/>
國子監祭酒臣林文俊謹奏為問安事臣等欽奉聖㫖<lb/>
朕十五日冒風作咳服藥未止欲暫輟政事必須静攝<lb/>
以省思慮然後可爾文武諸司官員宜用心辦事待平<lb/>
復日視事禮部知道欽此欽遵臣等伏承聖體偶爾違<lb/>
和無任瞻戀除欽奉聖諭各用心辦事外伏願皇上節<lb/>
省聖慮頥養天和以迓承億萬年無疆之福實宗社幸<lb/>
甚天下幸甚臣等無任懇切祈請之至為此具本親賫<lb/>
<pb n="KR4e0174_WYG_002-20a"/>
謹具奏聞伏候勅㫖嘉靖十三年正月二十八日奉聖<lb/>
㫖知道了<lb/>
　　謝恩疏<lb/>
南京吏部右侍郎臣林文俊謹奏為謝恩事嘉靖十四<lb/>
年十月二十二日准吏部咨該本部等衙門會推題奉<lb/>
聖㫖林文俊改南京吏部右侍郎欽此欽遵備行到臣<lb/>
伏念臣樗櫟凡材草茅賤士幸逢聖世濫出賢科早任<lb/>
詞垣備員是懼再更國學造士何功迨貳邦禮于南曹<lb/>
<pb n="KR4e0174_WYG_002-20b"/>
倐及嵗星之再易毫分無補祿廩虚糜方待罪而省愆<lb/>
遽䝉恩而改秩私自循省倍集兢慙況銓曹為人物之<lb/>
權衡而舉動係衣冠之表率以臣處此揣分奚堪自慚<lb/>
人品之輕難稱主恩之厚臣敢不小大必慎夙夜無忘<lb/>
恪守官箴勵清脩以率先於庶職博詢輿論秉公明以<lb/>
甄别乎羣材庶効犬馬之微勞少答乾坤之大造除本<lb/>
月二十四日望闕叩頭謝恩到任外臣無任感戴激切<lb/>
之至為此具本専差辦事李恭賫捧謹具奏聞<lb/>
<pb n="KR4e0174_WYG_002-21a"/>
　　因災自劾疏<lb/>
南京禮部右侍郎臣林文俊謹奏為自劾不職乞賜罷<lb/>
黜以應災變事比者南京太廟被火實為非常之變臣<lb/>
觸目痛心省愆待罪寢食弗寧仰惟皇上至孝以事祖<lb/>
考至誠以格天地今一旦有此變異皆臣下不職有以<lb/>
致之伏念臣以愚陋叨貳禮官不能夙夜寅清以典三<lb/>
禮其為不職視諸臣尤甚況臣遭際聖明歴官翰林春<lb/>
坊國學以至今職受天髙地厚之恩而莫能效涓埃之<lb/>
<pb n="KR4e0174_WYG_002-21b"/>
報職業久曠祿廩虚糜負咎積愆已非一日伏望皇上<lb/>
將臣亟賜罷黜以儆臣工以弭災變臣無任恐懼隕越<lb/>
俟命之至為此具本順差辦事官孫芳賫捧謹具奏聞<lb/>
伏候敇㫖嘉靖十三年七月二十日奉聖㫖林文俊不<lb/>
准辭吏部知道欽此<lb/>
　　謝恩疏<lb/>
南京禮部右侍郎臣林文俊謹奏為謝恩事先該吏部<lb/>
題為缺官事奉聖㫖林文俊陞南京禮部右侍郎欽此<lb/>
<pb n="KR4e0174_WYG_002-22a"/>
臣以菲材伏䝉聖恩拔擢無任感激除赴闕叩頭謝恩<lb/>
外恭候聖訓續該吏部題為到任事欲將陞任官員<lb/>
暫令到任在外者令其具奏赴任管事奉聖㫖是依議<lb/>
欽此臣欽遵明㫖謹於本月二十八日恭赴午門前叩<lb/>
頭辭朝去赴任管事臣仰荷天恩無任感戴之至為此<lb/>
具本親賫謹具奏聞嘉靖十三年二月二十八日奉聖<lb/>
㫖知道了<lb/>
　<lb/>
<pb n="KR4e0174_WYG_002-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方齋存稿巻二<lb/>
</p>
<p>
</p>
  </div>
<div>
<head>方齋存稿卷三</head> <lb/>
    <p>
<pb n="KR4e0174_WYG_003-1a"/>
欽定四庫全書<lb/>
　方齋存稿卷三<lb/>
　　　　　　　　　　　　明　林文俊　撰<lb/>
　序<lb/>
　　武舉同年㑹録後序<lb/>
今上八年武舉侍講學士許先生暨予實奉命主試事<lb/>
是科得王浩等五十人掲曉次日例有㑹武宴是日上<lb/>
命内閣重臣主席天威具在禮法森嚴而坐弗以齒情<lb/>
<pb n="KR4e0174_WYG_003-1b"/>
似未洽於是復為同年㑹于私第既㑹刻録以傳盖將<lb/>
藏之子孫以為世講者也浩等援故事請予序其後或<lb/>
疑君子和而不同今録同年非同與予曰不然在易乾<lb/>
上離下其卦為同人而聖人繫之以辭曰同人于野亨<lb/>
利涉大川利君子貞是則聖人非惡同也惡夫同而比<lb/>
者也茍同矣而不為暱近之私則可以共濟艱難何亨<lb/>
如之故同人者利以君子之貞也是故茍貞矣始雖異<lb/>
而終必同脫不以正而附和雷同則足以僨天下之事<lb/>
<pb n="KR4e0174_WYG_003-2a"/>
而已是其同也祇以為異也而何同之貴哉今諸君以<lb/>
豪杰之才生逢聖代或出自世胄或拔自戎行或奮自<lb/>
草萊雖職未必同而同沐國家涵濡化育之恩至於今<lb/>
日遭際之盛其同又如此則夫攄誠竭衷而求所以為<lb/>
涓埃之報者其心顧可以弗同也哉平居則同道以相<lb/>
益有事則同力而共濟以是為同是謂同以君子之貞<lb/>
雖社稷賴之同其可少哉昔者鄢陵之役楚之二卿相<lb/>
惡故郤至以為可克諸呂之變陳平周勃深相附結而<lb/>
<pb n="KR4e0174_WYG_003-2b"/>
劉卒賴以安由是觀之事君者非不貴同也乃不貴於<lb/>
茍同也嗚呼諸君其尚知所擇哉<lb/>
　　尹洗馬輓詩序<lb/>
嗚呼此吾友㢲峰尹君舜弼既殁而諸君哀輓之作也<lb/>
㢲峰卒年四十三志未及施而中道殞殂故凡與之逰<lb/>
者皆傷悼之此哀輓之什所由作乎㢲峰自始病至屬<lb/>
纊僅十五日疾既亟予數視之每見來問其疾者皆顔<lb/>
色悽然其歿也來弔者又皆哭盡哀致賻襚有加焉此<lb/>
<pb n="KR4e0174_WYG_003-3a"/>
豈嘗受恩於㢲峰者哉而㢲峰性寡合亦曷嘗與人厚<lb/>
相附結哉所謂秉彛好徳人心所同者盖於此見之然<lb/>
天不右善使之遽止於此豈造物者其所好惡與人異<lb/>
耶是則不可知矣詩既盈卷其孤祖懋泣請一言引<lb/>
諸首予與㢲峰同舉進士同為翰林編修㢲峰由侍讀<lb/>
陟洗馬予承乏春坊又同為宮僚而供事史館進講經<lb/>
帷又往往從㢲峰後予以迂濶不合於時㢲峰顧不予<lb/>
鄙謬託為莫逆嗚呼予何足以辱㢲峰之知哉㢲峰學<lb/>
<pb n="KR4e0174_WYG_003-3b"/>
問淹貫充養完粹其為文章平淡典實如其為人而深<lb/>
疾流俗士恥與之伍吾與之交十七年未嘗見其一言<lb/>
一行不在於道也嗚呼㢲峰詎意其止於此乎雖然人<lb/>
生享夀多不過百年以夫宇宙無窮者視之猶一瞬耳<lb/>
是不足恃也君子所恃以不殁者道徳功業文章三者<lb/>
而已㢲峰之學雖不及施於功業而其道徳文章取重<lb/>
於世者固足以不殁況有子如祖懋力學篤行克世其<lb/>
家者乎祖懋今將奉柩歸窆白馬素車千里㑹葬吾愧<lb/>
<pb n="KR4e0174_WYG_003-4a"/>
范巨卿矣他日致仕歸當過永新哭酹墓下解劍掛於<lb/>
樹而後去林文俊序<lb/>
　　送景寧劉主簿考績序<lb/>
景寧主簿劉君某南和人也予從父畏軒公成化中為<lb/>
南和教諭以君才質可教親授之業實與公從孫璿共<lb/>
筆硯後三十餘年君來為景寧而公殁久矣君每對吾<lb/>
鄉人言公輒涕不止又問璿在否答曰無恙即日走使<lb/>
齎書致之官邸相見懽甚昕夕徘徊不忘雅素將别探<lb/>
<pb n="KR4e0174_WYG_003-4b"/>
囊中金贈之君於師友之情不既厚矣哉推此以例他<lb/>
事其不薄而厚可知今年春君將考績上京璿以君之<lb/>
命來徵贈言予未識君夫固所謂賢者不累於俗耶景<lb/>
寧在浙萬山中豪宗巨姓擅銀冶之利富擬封君州縣<lb/>
長吏有不可其意者往往嗾人誣搆以罪去故吏於此<lb/>
者多所持不得展布而獲免於禍以秩滿去者什常不<lb/>
能二三今君處此六年上下信服不聞有訾議之者其<lb/>
故何也盖君之才足以理棼力足以抑強而律已廉甚<lb/>
<pb n="KR4e0174_WYG_003-5a"/>
職專督賦民揺手相誠莫敢以賄通於門殆以是服其<lb/>
心與予非能言者然見人有善亟欲為之表白況君出<lb/>
吾畏軒門下與予家有世講之好其奚忍辭於言也於<lb/>
是乎序<lb/>
　　送陳子仲詢守肇慶序<lb/>
國家設官以為民也試以在外言之上而藩臬下而郡<lb/>
邑孰非為民而設然藩臬勢尊去民逺即有善政必經<lb/>
郡邑以達邑雖近民然勢卑力薄或不得行所志是故<lb/>
<pb n="KR4e0174_WYG_003-5b"/>
有邑令之親民而品秩名位又稍與藩臬埓事無掣肘<lb/>
之患操縱伸縮皆得由已而惠澤易於及民者則惟郡<lb/>
守為然我皇上踐阼以來於郡守之選尤所慎重而何<lb/>
得人若是艱也予往來南北所歴州郡多矣得守之賢<lb/>
者十不得二三就其中所謂賢者亦不過強敏明察足<lb/>
以攝豪強燭奸欺取辦於簿書期㑹而已此僅謂之能<lb/>
吏耳求如古之循吏者槩乎未之有聞也嗚呼豈循吏<lb/>
果無其人乎抑予偶未之見乎今年冬三山陳子仲詢<lb/>
<pb n="KR4e0174_WYG_003-6a"/>
自南京户部尚書郎擢守肇慶夫肇慶古端州也於今<lb/>
為鉅郡然其地逺在嶺外多瘴厲之害仕者始至輒以<lb/>
屈指計歸期誠有南豐曾氏所云者是以政多茍且吏<lb/>
弊日滋其民富者蠶食下户貧則嘯聚山谷與溪狿洞<lb/>
獠更出沒為民患凡徃來於其境者常借官兵持弓矢<lb/>
捍衞然後敢行盖嶺南之俗大率如此或者謂陳子之<lb/>
為之也宜以威強鋤治之若槩以循良之政施之恐非<lb/>
所宜予曰不然言忠信行篤敬蠻貃之邦行矣況嶺南<lb/>
<pb n="KR4e0174_WYG_003-6b"/>
之民沾被國家聲教百七十年衣冠禮義之俗同於中<lb/>
州乆矣間有未率教者盖有司陋於拊循所致耳顧可<lb/>
因是而槩以威猛施之乎黄霸治潁川以外寛内明得<lb/>
吏民心人不忍欺治為天下第一此循吏之效也夫陳<lb/>
子所患者政未如黄霸耳吏民之欺非所患也渤海多<lb/>
盗自龔遂至郡結以恩信民皆棄其兵弩而持鈎鋤此<lb/>
亦循吏之效也夫陳子所患者政未如龔遂耳盗非所<lb/>
患也陳子起家進士為松陽尹轉二守韶州入為應天<lb/>
<pb n="KR4e0174_WYG_003-7a"/>
治中所至皆有治績既去民思之庶乎有循吏之風者<lb/>
今之往也肇慶之民其䝉休澤也必矣其將行也正郎<lb/>
李子仲復偕其寅來徵贈言遂次第其說書以為贈<lb/>
　　送少司徒新山顧公致政還閩序<lb/>
少司徒新山顧公去歳以年七十再上章乞致仕不允<lb/>
至是因災自劾求去益切上鑒其誠特允休致命下旬<lb/>
日即行留都公卿大夫士莫不出祖車馬徒御填塞衢<lb/>
巷往來觀者交相贊嘆以為賢雖漢史所稱二疏之歸<lb/>
<pb n="KR4e0174_WYG_003-7b"/>
其榮不是過也大司徒輿浦王公於飲餞之次授簡於<lb/>
予曰必吾子序之予惟君子之行出與處而已然有道<lb/>
焉而弗可茍也出而不能有以及物比其老也昧於止<lb/>
足之戒乃或為人指摘不得已而後去則其於道何如<lb/>
也始公為湖南少㕘一言不合拂衣徑去若將終焉既<lb/>
而言路交章薦起之洊歴藩司入長卿寺遂晉貳司徒<lb/>
列於九卿盖自筮仕至是三十六年歴十二官所至視<lb/>
民如子憂國如家茍利於國與民將忘其力之憊而為<lb/>
<pb n="KR4e0174_WYG_003-8a"/>
之也至於正直介廉恭勤而清儉不知視古大臣何如<lb/>
耳當路知其賢嘗擬以銓衡之職而弗果用然公自以<lb/>
年老三上乞骸之章竟得請以去自始至終無纖毫玷<lb/>
缺節立而名完嗚乎難矣夫以公出處焯焯在人耳目<lb/>
者如此斯其於道也不既合矣乎或者以為今天子宵<lb/>
旰憂勤方賴老臣共圖治理以公之賢顧聽其去何也<lb/>
予曰不然大夫七十而致仕禮也上之聽之謂其既老<lb/>
不可勤以事仁也是故於是見公之有禮焉於是見上<lb/>
<pb n="KR4e0174_WYG_003-8b"/>
之盛徳焉此三代君臣之所以交相與也況公之志雖<lb/>
不盡施於時今之歸以道徳淑後生以禮讓匡里俗而<lb/>
風俗之厚必自兹始盖君子出處雖殊其道無往而不<lb/>
在也譬之鳳凰或儀於庭或鳴於郊隨寓而皆可以瑞<lb/>
世知公者當不以予言為過也嘉靖甲午秋八月序<lb/>
　　贈宫諭倫先生主試事竣還京序<lb/>
國家養士於學校而以科目收之歳當大比必禮聘師<lb/>
儒之良以司考校至於兩畿特簡命翰林之臣往主其<lb/>
<pb n="KR4e0174_WYG_003-9a"/>
事則尤重矣今年秋宮諭倫先生奉命來主南畿之試<lb/>
其還也公卿大夫餞之江上京兆郭君援故事請予言<lb/>
贈之予聞人君之治求賢為先人臣之忠進賢為大然<lb/>
自成周選舉之法廢所謂賢者必階科目以進而科目<lb/>
之所取者文耳文果足以得士乎雖然即是求之而其<lb/>
人心術之邪正材器之良窳亦畧可見焉故自設科以<lb/>
來魁人傑士率由是出然非主司之公且明不足以與<lb/>
於此予昔承乏翰林恒自念儒學之臣受恩深厚而職<lb/>
<pb n="KR4e0174_WYG_003-9b"/>
務頗閒其所藉以為報講筵史局之外惟是掄才校藝<lb/>
為國得賢庶少禆區區耳已丑禮闈幸與先生同事而<lb/>
先生之所惓惓私念者猶夫予也每至夜半參横啟户<lb/>
視之而見先生之舍寒燈熒熒光漏牕隙先生校閱甚<lb/>
精而去取甚嚴其為心也惟欲賢者同升而窒不肖者<lb/>
之進何其明且公也況今奉命主試於兹其責尤專且<lb/>
重其為心也豈有一毫之不至也哉夫南畿人才之藪<lb/>
澤也先生所取吾不能盡知而罷浮薄士之尚軋茁者<lb/>
<pb n="KR4e0174_WYG_003-10a"/>
人皆稱之曰先生今之歐陽子也而知其所得必皆正<lb/>
大光明俊偉篤實之士異時濟濟效用于時致王道之雍<lb/>
熈還風俗之淳厚必將有賴焉然則先生得士報國之<lb/>
忠於是為大而豈尋常之見所能窺也哉先生先大夫<lb/>
宫諭公由殿魁入翰林嘗典文於南畿今先生一一躡<lb/>
其迹故人以為榮其名位之所至方未艾云嘉靖甲午<lb/>
秋九月序<lb/>
　　賀輿浦王公晉拜南京大司徒序<lb/>
<pb n="KR4e0174_WYG_003-10b"/>
孟子云國君進賢如不得已夫賢者之於國大矣退之<lb/>
不可輕而進之亦未可易故必左右諸大夫國人皆曰<lb/>
賢然後察之見賢焉然後用之我輿浦王公始為少司<lb/>
徒督理倉儲當是時公在卿佐中資最深又最賢每尚<lb/>
書闕廷臣輒以公名上而輒不用衆莫之測然公直躬<lb/>
守道初不縁是而有疑沮遇事敢為奮不顧前後卓然<lb/>
有古大臣之風一時士望翕然歸之前年冬拜大都憲<lb/>
掌南院事至是南京大司徒闕又用公補之盖未再期<lb/>
<pb n="KR4e0174_WYG_003-11a"/>
而薦膺簡命躋於上卿於是僉乃賀公曰公之受知于<lb/>
上也其自今始乎予曰不然聖天子知人同堯舜以公<lb/>
之賢立朝最久豈俟今日而乃見知哉盖上慎於用人<lb/>
雖知公之賢猶必詳稽而熟察之而乃大用之此正所<lb/>
謂進賢如不得已者而豈常情所能測也哉或曰上既<lb/>
知公之賢則曷為不召以入而顧置之南署優閒之地<lb/>
此果所以處公乎予曰不然夫南京者國家之根本也<lb/>
自文皇徙都於北而宫府宿衞典章儀物在南京者至<lb/>
<pb n="KR4e0174_WYG_003-11b"/>
於今未之有改也乃若金穀出入贏縮之數一切軍國<lb/>
之需皆隸於司徒大司徒得人則國用充而兵食足九<lb/>
重免南顧之憂此其所係豈細故也哉嘗聞宣廟欲得<lb/>
一老成忠直之人緩急可恃者置之南京根本之地而<lb/>
難其人一日宫中偶閱尚書黄忠宣公章疏出示輔臣<lb/>
嘆賞久之翼日遂改南京尚書其重是任如此然則上<lb/>
之用公其意或在斯乎公之榮遷也故事九卿有贈言<lb/>
新山顧公以少司徒攝院章於公有交承之分因以屬<lb/>
<pb n="KR4e0174_WYG_003-12a"/>
予予不佞謹述聖天子所以用公之意以為之序以為<lb/>
天下士大夫告<lb/>
　　贈大尹茅侯考績上京序<lb/>
惟六合為京兆支邑密邇南畿號為雄望然其地瀕於<lb/>
大江時有萑苻之警兵民雜處訟牒累興南北往來之<lb/>
使道其境者輪轂相接供億頻煩為令於此者恒難之<lb/>
山陰茅侯治卿以名進士出宰於此下車即有籍籍聲<lb/>
予在京師嘗聞其賢而未暇諗其實也今年承恩來貳<lb/>
<pb n="KR4e0174_WYG_003-12b"/>
南曺時江南北薦罹旱蝗之災所經郡邑田多汙萊民<lb/>
有饑色既入六合之境屬春雨初霽東作方興南畝西<lb/>
疇緑秧彌望夫耕婦饁欣欣然若無不足之色者予喜<lb/>
而問之曰此邦之民安乎答曰然邑其有賢令乎曰然<lb/>
其政云何有老父前對曰吾小人也安能知政然自吾<lb/>
侯之蒞吾邑也歳無厲疵藏有積委狴獄空虚盗賊衰<lb/>
止吾民力節而費省賦平而訟理男事犂鋤女治絲枲<lb/>
老弱不至於展轉少壯獲免於流徙吾所知者如此而<lb/>
<pb n="KR4e0174_WYG_003-13a"/>
已安能知侯之政乎予曰若而言侯既賢矣吾聞侯<lb/>
且滿三載脫天子奪侯以去俾他令代於汝何如則皆<lb/>
戚然咨嗟涕洟若赤子之失其慈母也予嘆息而去既<lb/>
至南都邑幕宋君元朝予婣也以書來曰茅侯考績且行<lb/>
矣願有贈也予惟侯之政焯焯在人耳目今考最於朝<lb/>
天子將處以臺諫侍從之職六合之民雖欲借寇而弗<lb/>
可得也因述邑人思侯之意而代為之歌俾歌以餞之<lb/>
詞曰列筵兮江渚羞殽兮酌醑侯不留兮愁予木落兮<lb/>
<pb n="KR4e0174_WYG_003-13b"/>
江臯雲飛兮浦溆悵望兮不歸我思侯兮延佇　浪檝<lb/>
兮風檣江路兮修長侯之去兮雙鳬翔重入兮瑣闥新<lb/>
綰兮臺章悵望兮不歸我思侯兮徬徨<lb/>
　　送經憲林君序<lb/>
長樂林君道近始以名進士出宰臨川三年治最徵拜<lb/>
南京經憲至是北經憲缺徵君入補之君聞之頗有憂<lb/>
色予諗之曰夫仕以近君為榮自古然矣吾子獨以為<lb/>
憂何也君曰恕非不樂内徙也顧才有所宜茍不度所<lb/>
<pb n="KR4e0174_WYG_003-14a"/>
堪冒而為之是使蝱負山也今兩京都察院並設幕職<lb/>
位均體敵然職務惟此為甚盖其章奏之達於上檄牘<lb/>
之施於下者視南京何啻數倍事雖裁於院長然文書<lb/>
必待幕而行幕所署日無慮百十叢委堆積此非有敏<lb/>
達疏暢之才不足以應之兹恕之所憂也予曰子之所<lb/>
憂者信矣抑予聞之幕之職不止於此國家設都臺掌<lb/>
司風紀所以貞百度儆官邪寄朝廷之耳目謂之中執<lb/>
法其重非百司比故常於大臣中簡其有威風知大體<lb/>
<pb n="KR4e0174_WYG_003-14b"/>
者俾綰院章而又選夫文學論議之士以為之幕有大<lb/>
事幕得以其職與之可否商確求至當之歸非止奉行<lb/>
文書而已盖其為職稍如古幕府記室之任然非夫通<lb/>
經學古有行義為其長所敬信者未易以行其志故幕<lb/>
之難在此不在彼也君起謝曰恕也乃今知所職矣先<lb/>
生幸教恕恕不敢不勉君之行也侍御喬君伯藏輩以<lb/>
予與君有鄉曲之好來徵予言遂次第其說書以贈之<lb/>
　　贈大司成順涯王先生序<lb/>
<pb n="KR4e0174_WYG_003-15a"/>
順涯王先生與予同第進士同讀中秘書既而順涯丐<lb/>
學職去尋以薦起至選部郎中今少保西樵方公賢之<lb/>
薦諸朝謂其學行宜在勸講之職特擢春坊諭徳順涯<lb/>
以疾力辭既歸復以南雍祭酒即其家起之順涯又欲<lb/>
辭所知者沮之且移書趣其行乃束装以來既至立諸<lb/>
生館下日以聖賢之學為之開奬誘掖士欣欣然皆若<lb/>
有所得者至是以末疾懇乞休致上不聽聽歸尋醫俾<lb/>
疾已復來供職報至留都縉紳之士咸嘆其賢而惜其<lb/>
<pb n="KR4e0174_WYG_003-15b"/>
去予曰不然士習之敝久矣順涯之歸也朝廷知士大<lb/>
夫中亦有不愛爵禄之人既因之而益重天下之士至<lb/>
於風聲所感又將使士大夫聞之崇其恬退之節而息<lb/>
其躁進之心此其為益也大矣其將行也留都自九卿<lb/>
以下咸賦詩贈之少司成南野歐陽先生以屬予序予<lb/>
聞順涯講聖人之學者也夫聖人之學何學也正其心<lb/>
飬其性約其情盖自君臣父子夫婦昆弟朋友之倫以<lb/>
至於辭受取與出處語黙事事物物處之而不失其所<lb/>
<pb n="KR4e0174_WYG_003-16a"/>
當然而道在是矣道豈外至哉近世學者之於道也講<lb/>
說而已矣而不反之於身以為歸宿之地是故知徳者<lb/>
鮮也順涯之學予未暇深叩之然觀其出處之際正大<lb/>
光明無偷合茍得之行要之為近道者其他事皆類此<lb/>
可推而知也然則其為學也豈專事乎講說者哉今之<lb/>
歸也静坐山中精思力索所造益以深矣異時徵起巖<lb/>
廊必思以其學措之乎當世使聖賢之道不徒托之空<lb/>
言斯乃世道之幸若乃以臥白雲茹紫芝為樂而忘當<lb/>
<pb n="KR4e0174_WYG_003-16b"/>
世之治忽非予之所望於順涯也<lb/>
　　送楊君汝黙之河南憲幕序<lb/>
楊氏建安巨姓國初文敏公以宏博之才經濟之學歴<lb/>
相三朝功在彛鼎與文貞公文定公號為三楊盛矣哉二<lb/>
公之後不大顯獨文敏公之子孫科第蟬聫多至大官<lb/>
至偲庵公遂為冢宰又何其盛也冢宰公立朝大節天<lb/>
下莫不聞至於居家躬行節儉雖貴為公卿其子孫服<lb/>
勤儒素無紈綺之習則近世大臣鮮有及之者汝黙為<lb/>
<pb n="KR4e0174_WYG_003-17a"/>
公之冡子今年以太學需次京師予數晨夕焉視其<lb/>
居處服御蕭然寒士也而與之論天下之事則辨折商<lb/>
量動中肯綮盖汝黙生長世臣之家習聞國朝典故而<lb/>
又從公宦逰四方人情政體益以曉練此豈迂儒俗士<lb/>
牽泥文義而昧於時變者所可同哉冬十月擢河南按<lb/>
察知事將行問贈言於予予何以為吿哉雖然嘗聞楊<lb/>
氏在漢莫盛於闗西伯起號闗西夫子以四知卻故人<lb/>
之金清徳顯聞其後子孫四世三公並著清譽漢史榮<lb/>
<pb n="KR4e0174_WYG_003-17b"/>
焉今建安之楊實祖闗西盖能守其家法而不變是以<lb/>
累公累卿其盛如此非偶然也然則汝黙守此足矣果<lb/>
然人將稱之曰是不愧清白吏子孫者則於楊氏先世<lb/>
之美不益有光矣乎詩曰無念爾祖又曰永言孝思請<lb/>
為汝黙誦之林文俊序<lb/>
　　夀東泉先生姚公七十詩序<lb/>
予讀崧髙之詩有曰維岳降神生甫及申又曰維申及<lb/>
甫維周之翰夫自古賢哲未有不本於天生者而天之<lb/>
<pb n="KR4e0174_WYG_003-18a"/>
生之也豈徒然哉固將以為國家也故其入而在朝則<lb/>
必能股肱王室而為國之藩屛出而在外則必能宣力<lb/>
四方而為民之司命如是斯可以為國之楨榦而無愧<lb/>
於所謂嶽降者求之於今若太子少保左都御史東泉<lb/>
先生姚公者庶其人乎公今年躋七十仲春廿一日為<lb/>
嶽降之辰凡公宦逰之邦其士大夫之在朝者咸為詩<lb/>
若文因其子宫諭君惟東寄以夀公公之為提學為右<lb/>
轄皆在吾閩其澤之在於閩者尤深也可無祝乎諸君<lb/>
<pb n="KR4e0174_WYG_003-18b"/>
詩既盈卷持以示予俾為序予觀公之為提學也以成<lb/>
人才厚風俗為急士之經公鑒賞者其後無弗成名每<lb/>
曰公視我為有恩其署藩篆也櫛垢爬汚百蠧窒穴歳<lb/>
當大比所須例賦於民公斥官帑數千以給其費而弛<lb/>
常賦之供盖其所斥者皆可私之金故人以為難此則<lb/>
公在閩者如此而予所親睹者也及以都御史出鎮榆<lb/>
林去之十餘年士卒言及輒垂涕在廣右平岑氏之亂<lb/>
其績尤偉此又天下所共見聞者然則公之德澤在<lb/>
<pb n="KR4e0174_WYG_003-19a"/>
天下功業在邊疆亦既盛矣而說者猶以公之功名為<lb/>
文章所掩非定論也若公者所謂天生賢哲以為國家<lb/>
者殆非耶公致政六年薦者至十五疏天子鑒其忠特<lb/>
詔起公今海内之士方覘其出處以卜世道之興替也<lb/>
然則公豈能終卧而不出者哉況公齡未邁耳聰目明<lb/>
故人尺牘必自手出予自留都兩辱公書問未嘗不盥<lb/>
手讀之兹幸從宫諭君㳺得聞公起居深以為慰盖公之<lb/>
夀非公一家之慶乃天下之慶也行將見公起踐台衡相<lb/>
<pb n="KR4e0174_WYG_003-19b"/>
明天子以平四方以奠社稷仡然為國之楨榦使天下<lb/>
昭然知我公如申甫之為嶽降也豈不偉哉予不佞因<lb/>
公之夀而思天之所以生公有非偶然者因本崧髙之<lb/>
詩而為之序讀者當以予為知言也<lb/>
　　送郡守黄君以誠之松江序<lb/>
守令皆係民重而守官尊所統地大而民殷邑政令有<lb/>
所更張必咨於守而後定故守視令尤重皇上臨御以<lb/>
來加意元元每詔令之頒惟守令是急而尤重郡守之<lb/>
<pb n="KR4e0174_WYG_003-20a"/>
選焉矧松為江以南巨郡財賦所自出歳漕數百艘以<lb/>
給京師盖國家之命脉也守於此者可弗擇其人矣乎<lb/>
今年秋守缺天官卿慎擇焉而得武選郎中黄君以誠<lb/>
疏其名以請從之公由名進士出宰武進以治行被薦<lb/>
召入歴駕部選部皆有聲績曩歳予過毘陵君去此已<lb/>
久邑父老談君美政不絶於口予喜君之為邑有循吏<lb/>
之風惜其位卑而施狹也今得大郡而治之其澤之所<lb/>
及寧有窮哉抑予聞之呉中民雖富而俗奢田雖腴而<lb/>
<pb n="KR4e0174_WYG_003-20b"/>
賦重夫入有限而出無經賦有常而凶豐之無恒也欲<lb/>
民之無病得乎是故入其境而見其甲第之連甍也行<lb/>
於市而見其百貨之充肆也接其人而見其霞綺霧縠<lb/>
之被體也以為三呉之富盛固然而豈知民之病有莫<lb/>
可殫狀者乎譬之人焉視其外四肢百骸若無恙也而<lb/>
其元氣之受病夫孰得而知之是故善醫民之病者元<lb/>
氣焉而已矣善夀人之國者命脉焉而已矣非知幾察<lb/>
㣲之君子其孰能與於此此予之所以望於黄君者也<lb/>
<pb n="KR4e0174_WYG_003-21a"/>
君之行也吾黨之士合餞之屬予序予辱交君而重諸<lb/>
君之請也遂為之書<lb/>
　　送月溪黄君唯夫守興化序<lb/>
今年夏吾興化缺守時曺之彥以資當補守者盖多而<lb/>
吾郡之人獨屬意於月溪黄公曰黄君古君子也且潮<lb/>
去莆近其俗同也君來守莆政必近民矣既數日命下<lb/>
果然則皆走相吿以喜躍躍如也君志端而行潔學博<lb/>
而識宏以古人為必可及以宇宙内事皆吾所當為居<lb/>
<pb n="KR4e0174_WYG_003-21b"/>
閒於當世之務黙計陰籌具有成算斷斷可見之施行<lb/>
不徒為空談而已為户部尚書郎十餘年或監賦於外<lb/>
或視篆於中政務填委而從容指揮犂然就緒若以為<lb/>
不可雖九牛不能挽之回也大司徒鳳山秦公松臯許<lb/>
公每向予誦道其賢以為可大用而君顧恐恐焉若弗<lb/>
勝一郡之寄者間過予談因問吾郡之俗及其治之所<lb/>
宜予曰吾郡瀕海民性脆弱不樂訟士力學農力耕如<lb/>
是而已君昔過莆嘗以薄暮從導騎出城過宿予家當<lb/>
<pb n="KR4e0174_WYG_003-22a"/>
其時君視于野有曠土者乎入于耳有非弦誦之聲者<lb/>
乎夫農務修而狴獄省儒學盛而禮義興此俗之所為<lb/>
美也雖然四五年來阨於水旱困於徵需民之不得其<lb/>
所者多矣君試再過焉其俗雖未改而閭里之憔悴井<lb/>
邑之蕭條則已異於昔之所見矣觀吾一鄉如此則一<lb/>
郡可知此豈得漠然不為之所乎又況四境之内利之<lb/>
未興害之未除寃獄之未雪幽滯之未宣夫孰非有待<lb/>
於君者乎是故政必平訟必理賦必節令必不煩刑必<lb/>
<pb n="KR4e0174_WYG_003-22b"/>
毋苛嵗凶必有備窮無吿者必有養也君以是治郡郡<lb/>
之民庶其瘳乎君起謝曰善哉先生之言吾少迂愚竊<lb/>
有志乎先王之所以治且教者至於兩漢循吏固若所<lb/>
未暇也今幸䝉恩假守大郡縱才不逮志敢不勉策其愚<lb/>
以求不負聖明之簡用哉於是郡人聞之知君果賢守<lb/>
也於其行合餞之郊屬為序<lb/>
　　武舉録後序<lb/>
嘉靖八年武舉乃騎步射既如式試之再矣暨終場當<lb/>
<pb n="KR4e0174_WYG_003-23a"/>
試策論上命侍講學士臣誥右贊善臣文俊往主其事<lb/>
臣文俊既拜稽首受命退伏思之將武臣也試之射足<lb/>
矣而復以文何也詩不云乎文武吉甫萬邦為憲然則<lb/>
徒武而不文者可以為將乎晉謀帥趙衰曰卻縠可說<lb/>
禮樂而敦詩書夫當列國用武之際其為說如此他可<lb/>
知矣國家求將兼用文武於是乎深合古意盖必欲得<lb/>
賢如吉甫而用之至如卻縠者固所不數也抑臣復有<lb/>
說焉兵凶戰危聖人不得已而用之然必以正為主故<lb/>
<pb n="KR4e0174_WYG_003-23b"/>
易曰師貞丈人吉春秋無義戰矣至於戰國之言兵者<lb/>
遂顯言曰兵詭道也於是乎民不勝病矣孟子傷之故<lb/>
為之說以捄之曰征之為言正也嗚呼盡之矣夫自其<lb/>
術之興也聖賢立論捄之猶恐弗勝也而後之求將乃<lb/>
有所謂明習孫呉法者則曉然示天下以所向在是天<lb/>
下之人惡得不爭趨哉然讀其書而善用之又存乎其<lb/>
人焉耳今國家際雍熙之運四方無虞聖天子徳本好<lb/>
生神武不殺方務昭徳服逺使天下復見虞廷干羽之<lb/>
<pb n="KR4e0174_WYG_003-24a"/>
治然而求將於科目若是汲汲焉者盖安不忘危之心<lb/>
也夫其求之也豈為今將帥中無有孫呉者哉毋亦欲<lb/>
得文武真才焉耳諸士自視文且武與吉甫何如哉其<lb/>
忍不以之自待乎嗚呼出是科者幸有若人焉斯足以<lb/>
仰副皇上側席之求臣等以人事君者其亦可以少自<lb/>
慰矣乎<lb/>
　　送大總制東圃劉公詩序<lb/>
今年春邊警屢聞議者請命大臣一人總制宣府大同<lb/>
<pb n="KR4e0174_WYG_003-24b"/>
諸路軍務制可下廷臣擇所堪者皆曰莫若宣府撫臣<lb/>
東圃劉公以其名上上素聞公名遂晉少司馬兼中丞<lb/>
以行所以委任之者益甚重矣公初在宣府憂邊民之<lb/>
未知學也為剏上谷書院教之爭自刮磨遂有領薦者<lb/>
及是公將去鎮士之徳公不忘者咸作詩送之而屬予<lb/>
同年大中丞黄公伯魁以請序於予予聞古者出征必<lb/>
受成於學比其返也釋奠以訊馘吿故詩曰矯矯虎臣<lb/>
在泮獻馘夫三代之時施於征伐與講於庠序者非有<lb/>
<pb n="KR4e0174_WYG_003-25a"/>
二道也後世文武殊科知之者鮮矣公之所治隣於巨<lb/>
寇當﨑嶇戎馬之間蒐卒繕兵計儲給食日不遑給而<lb/>
顧汲汲於文教如此兹不謂之知所先務者乎公起甲<lb/>
戌進士初宰進賢適宸濠倡逆人心洶洶公以孤危之<lb/>
城誓死厲衆首衂其軍賊狼狽牽制不敢遂東而列郡<lb/>
得以為備矣濠之敗於安慶以公在進賢先挫其銳也<lb/>
事聞召為御史尋進大理丞未幾以都御史巡撫宣府<lb/>
邊臣有畜逆未發者公以計擒之立磔於市於是邊人<lb/>
<pb n="KR4e0174_WYG_003-25b"/>
畏威奉法北敵聞之亦相戒不敢入宼盖五六年中四<lb/>
境晏然兵民安堵公乃得以其間興學崇文暇則躬至<lb/>
書院程課諸生朂以忠孝大節又請建褒忠祠凡土之<lb/>
人沒於王事者咸祀之以為忠臣烈士之勸盖凡公之<lb/>
所為皆忠義所發論者往往以張睢陽為比真實紀也<lb/>
嗚呼方公之倡義討濠也出入以刃自隨妻子閉一室<lb/>
環之以柴度事不濟先焚其妻子而後自引決耳當是<lb/>
時身與家皆不遑恤而遑富貴之圖乎乃今身都重禄<lb/>
<pb n="KR4e0174_WYG_003-26a"/>
位至列卿開府統戎擁旄秉節功名之盛幾與古之<lb/>
出將入相者埓將非公之忠義神明所扶寧有偶然者<lb/>
乎詩曰靖共爾位正直是與神之聽之式榖以女其弗<lb/>
信矣乎公兹行也持平日忠義之心而濟之以不世出<lb/>
之才其能有成功歸而羽儀天朝也可必矣序以俟之<lb/>
　　忠武録序<lb/>
予讀史至漢諸葛忠武侯未嘗不反覆太息也漢之末<lb/>
造羣雄並起曹操以鬼蜮之雄逞其詐力以脅制天下<lb/>
<pb n="KR4e0174_WYG_003-26b"/>
孫權乗間據有江東當是時一時材智之士争為之用<lb/>
不復知有劉氏矣侯獨起從先主於三顧之後曰將軍<lb/>
帝室之胄也曹丕既篡漢乃勸先主正位號於蜀以紹<lb/>
漢統而其為心直以滅賊興漢為已任其言曰漢賊不<lb/>
兩立王業不偏安侯之志盖可見矣惜乎炎祚吿終其<lb/>
功不克就然千載之下讀出師二表猶使人凜然知討<lb/>
賊大義而背君狥利者無所逃於天地之間其於綱常<lb/>
豈不重有賴哉南陽城西七里有崗曰卧龍即侯草廬<lb/>
<pb n="KR4e0174_WYG_003-27a"/>
所在古今題詠甚富唐府承奉魏君景仁恐歲月寖久<lb/>
散逸無傳屬良醫沈津編次成帙名忠武録將刻梓以<lb/>
傳而介大理寺副王君懋徳徵予序予不敏謹以侯所<lb/>
以為心者為之論著其他故不遑論也魏君鄢陵人事<lb/>
唐成王以恭謹聞成王薨遺令分賜府僚君獨不以自<lb/>
私既以修國之養正書院又以刻斯集其志有足嘉哉<lb/>
故併及<lb/>
　　倪氏重慶序<lb/>
<pb n="KR4e0174_WYG_003-27b"/>
予聞三山有戅庵倪公者起進士始為主事以直忤巨<lb/>
鐺再繫獄後出為浙江少參致仕覃恩階進亞中大夫<lb/>
而其子罾浦先生起鄉貢為江西靖安敎諭念親老不<lb/>
樂仕㑹宸濠逆謀寖露棄官歸中丞孫忠烈公知其賢<lb/>
移文趨之還職堅卧不起卜築西園躬耕養親怡如也<lb/>
盖予兩慕之而恨未之識前嵗丙戌乃識罾浦之子組<lb/>
緝焉是年組緝與其從父鏡並舉進士時稱三倪盛矣<lb/>
哉而予知組緝之賢實得之於祖若父也亡幾緝授南<lb/>
<pb n="KR4e0174_WYG_003-28a"/>
京户部組户部皆主事而戅庵公之配林宜人夀八十<lb/>
六罾浦暨其配王氏皆年踰六十康彊無恙今年秋以<lb/>
尊號恩封罾浦如其子之官王氏封安人於是一門四<lb/>
代衣冠珠翟前後輝映此近世貴富家所僅有者也主<lb/>
事兄弟自以宦㳺南北不得承娯膝下每引領南望怳<lb/>
然若失者其在官所恒約妻子之奉而以禄入之贏致<lb/>
甘毳為養至是復徵予言夀之曰某將為大母及父母<lb/>
娯也予不佞謹為述其祖孫父子其賢有過人者如此<lb/>
<pb n="KR4e0174_WYG_003-28b"/>
而林宜人王安人之賢即是有足徵焉然則倪氏貴富<lb/>
夀考要非無因而倖致者聞者庶其知所勸云<lb/>
　　賀余君受散官序<lb/>
奉新余君熼字孔嘉純孝君子也正徳五年華林寇反<lb/>
君奉母避居城中明年四月寇猝至執母欲刃之君跪<lb/>
泣曰請殺我乎毋驚老母寇為感動母得全後又欲執<lb/>
之歸寨君泣請以身代乃捨母繫君去君既去恐傷母<lb/>
心亟取金以贖遂得歸養事載邑志如此邑孝行見於<lb/>
<pb n="KR4e0174_WYG_003-29a"/>
志者有勝國時湯霖霖之後則君也纔兩人耳可謂難<lb/>
哉霖之孝六月得氷飲母疾為之瘳其事異矣然亦遭<lb/>
其常耳若君當變故危急之際而能不愛其身以脫母<lb/>
于危其事之難視霖殆過之矣霖事聞朝廷嘉之授臨<lb/>
江路儒學敎授若君之事焯焯若此倘聞於上其褒表<lb/>
之豈下於霖哉而有司未遑及焉何也比者其子上舍<lb/>
光彝為輸粟司徒君始得受正七品散官夫君之孝足<lb/>
以感強暴動同里百世之下與古孝子並美史冊雖布<lb/>
<pb n="KR4e0174_WYG_003-29b"/>
衣終其身榮矣而奚暇乎是哉特念寇亂之日邑之人<lb/>
骨肉不相保有生為俘囚死膏草野者矣而君之母子<lb/>
獨得保全母夀九十終而君之年今亦踰六望七夷猶<lb/>
桑梓服兹寵光其子孫多賢流祉未艾也兹非所謂純<lb/>
孝之報哉詩云靡有不孝自求伊祜予不佞請為君誦<lb/>
之<lb/>
　　送林良輝知桂陽州序<lb/>
去歳予自春坊晉長成均於南都深惟淺陋弗稱是懼<lb/>
<pb n="KR4e0174_WYG_003-30a"/>
既至則喜僚屬多賢有以禆予所不逮如吾良輝尤傑<lb/>
然不易得者良輝三載秩滿予署其考曰官掩其才盖<lb/>
惜其未得試也既踰年擢知桂陽州於是天子方留意<lb/>
太學更新教法慎揀師儒以收作人之功予於是時又<lb/>
恨不能留良輝以自助也雖然分教六館不止一人若<lb/>
知州專治一州一州之民慘舒休戚皆繫於守所係不<lb/>
尤重乎矧桂陽為湖南鉅州其民之病久矣兹欲滌其<lb/>
煩苛而甦其療瘵吏部以為非吾良輝莫可畀也則予<lb/>
<pb n="KR4e0174_WYG_003-30b"/>
豈當以為私恨而不為此州得賢守喜哉良輝之行也<lb/>
其僚援故事請予言贈之予惟良輝為人曉暢疏闓事<lb/>
至能斷今之桂陽也如出硎之刃患不得虎豹犀兕而<lb/>
刺之耳吾不憂其不能為也所憂者不為古之循吏也<lb/>
夫古之循吏至誠以循物寛仁以恤下務徳緩刑不設<lb/>
鈎距與其民相與如家人父子之唯諾者此所謂良有<lb/>
司也若夫恃明察以摘奸峻刑罰以懲惡使其吏民畏<lb/>
服而不敢欺者此但謂之能吏耳能吏可以邀一時之<lb/>
<pb n="KR4e0174_WYG_003-31a"/>
名立致顯位而已循吏所居無赫赫名而其民愛如父<lb/>
母去而思之烝嘗之至於久弗忘也以此視彼其為優<lb/>
劣何如哉良輝於此宜知所擇也予聞良輝有孝友之<lb/>
行俸禄所入悉以贍其兄弟其於孤嫠者至鬻田助之<lb/>
可謂仁者之用心矣今夫桂陽之民孰非吾赤子也夫<lb/>
不有孤嫠者乎誠推是心及之其民庸有失所者乎勉<lb/>
哉良輝他日有來言者曰桂陽有賢守出自太學師者<lb/>
則予也亦賴有光矣<lb/>
<pb n="KR4e0174_WYG_003-31b"/>
　　望楓亭詩序<lb/>
望楓亭者南京户部郎中蘄水徐君子元之所建也子<lb/>
元葬親於東冲若干年矣所居南有山曰龍㑹陟其半<lb/>
西南望則見東冲之壟林木蔚然而中有楓特出子元<lb/>
泣曰吾親不可見矣見楓庶見親乎爰即其處構亭望<lb/>
之扁曰望楓縉紳大夫多為歌詩子元萃成巨卷間以<lb/>
示余屬予序之予嘗觀於先王之制禮矣夫人子於親<lb/>
之終也殮之襲之函之坎之塗之薪之厚其藏如此者<lb/>
<pb n="KR4e0174_WYG_003-32a"/>
欲人弗得見也夫既弗得見矣孝子思親之心將安寄<lb/>
乎於是乎廟而妥之主而祭之尸而祝之聖人之意盖<lb/>
曰孝子即是求之親其在是矣至於丘墓雖非神所依<lb/>
而親之體魄藏焉於是乎又有展省之禮故去國則哭<lb/>
於墓而後行比其返也展而後入弔去國者則曰奈何<lb/>
去墳墓也夫孝子於親既殁而可以致其情者廟與墓<lb/>
焉耳其見之禮經者如此然廟近而墓逺惟近也則可<lb/>
以旦夕謁拜惟逺也但以時展之而已然孝子之心尤<lb/>
<pb n="KR4e0174_WYG_003-32b"/>
不忍頃刻㤀也於是升髙以望見夫丘壟之上林木森<lb/>
然蔥蒨而思吾親體魄之藏其下也為之徬徨顧戀涕<lb/>
出不能止遂有作亭以望之欲托此以時見其親若子<lb/>
元之為者是雖先王制禮未之有而其情益切其志亦<lb/>
可哀矣雖然人子思親之心若必觸於耳目而後動則<lb/>
將有時而忘惟愛根於心則一出言一跬步自不忍忘<lb/>
而凡虧體僇親之事皆不忍為矣子元發身賢科踐歴<lb/>
中外所至有治績氷蘖之操初終不渝一時翕然稱<lb/>
<pb n="KR4e0174_WYG_003-33a"/>
之曰徐氏有子是為孝之大者而非自其思親之心推<lb/>
之何以有是哉予聞唐御史黄端嘗構亭望其考其後<lb/>
朱子居其地今所稱考亭是也子元之志既與端同茍<lb/>
充之以朱子之學將所至愈不可量而望楓之亭亦永<lb/>
有聞矣<lb/>
　　夀東麓沈公序<lb/>
錦衣指揮僉事東麓沈公今年八月四日春秋七十公<lb/>
之子鍾輩將以其日稱觴夀公而屬予序予方有南成<lb/>
<pb n="KR4e0174_WYG_003-33b"/>
均之命促裝且行不遑搦管而鍾輩苦不予釋也然公<lb/>
之賢予所夙聞奚忍以匆遽之故喑無一言以為夀筵<lb/>
獻哉惟公為武廟賢妃之父武廟臨御十有六年貴近<lb/>
之臣恃寵横行威勢熇熻而公以椒房懿親獨退然静<lb/>
處若不欲以聲跡聞於人者暨今皇帝入紹大統以公<lb/>
先朝貴戚舊臣眷遇特厚賚予駢蕃而公處之愈自謙<lb/>
抑屛居城東别業非朔望朝謁不入城府客至豆觴壺<lb/>
矢以為樂語不及時事其於權貴非素識未嘗輕納一<lb/>
<pb n="KR4e0174_WYG_003-34a"/>
刺也惟我國家於外戚優以禄爵而不假以權最為得<lb/>
保全之道今觀公之所以自處務為韜晦如此則古今<lb/>
戚畹之賢如公者少矣公既享介夀其子孫亦多而皆<lb/>
循循謹飭禮度秩如車馬衣服不改儒素此又見公之<lb/>
教行於家也繼自今雲仍世世永享天禄與國家相為<lb/>
無窮可卜矣然則沈氏之盛其有既乎沈氏自錢塘徙<lb/>
建康世以醫名家公之考諱廉尤有隐徳活人最多呉<lb/>
越間稱長者而公又以積善承之已而果生淑媛被選<lb/>
<pb n="KR4e0174_WYG_003-34b"/>
宫闈聨姻帝室賜宅京師髙門大第埓於公侯穹階厚<lb/>
禄傳於奕代夫天之於人其報施之不爽也固如此乎<lb/>
予不佞敢因叙公之夀而倂及之用為天下吿庶聞者<lb/>
咸有所勸云耳<lb/>
　　賀主事楊君叔用考績序<lb/>
予讀書見舜命四岳十二牧九官而繼之以三載考績<lb/>
三考黜陟之法為之嘆曰兹二十二人者在唐虞之時<lb/>
皆極一時之選舜咨命之既當矣而復為是考核之法<lb/>
<pb n="KR4e0174_WYG_003-35a"/>
以維持之古之聖人其殆人法並任者乎然自今觀之<lb/>
九官之中如垂如益所掌者百工之事及上下草木鳥<lb/>
獸耳其事何瑣委也然舜必疇咨而命垂也益也又必<lb/>
再拜稽首而讓夫垂益豈計其事之為瑣委哉惟見已<lb/>
之才不足勝任而已此所以為聖世之才也今之仕者<lb/>
不量力之所堪惟覬清峻之秩以為榮如其不饜所望<lb/>
輒艴然曰我分固如是耶至於錢穀之務往往病其瑣<lb/>
委而弗屑為之嗚呼斯人也去聖世人才不亦逺矣乎今<lb/>
<pb n="KR4e0174_WYG_003-35b"/>
夫列職于朝自侍從論思封駁廵察至於禮樂兵刑金<lb/>
穀之屬各有攸司茍治之而善無往非學也而亦奚必<lb/>
致擇於其間哉延安楊君叔用始釋褐為祁邑令有能<lb/>
名部使者屢薦之知君者謂其必入為臺諫已而擢户<lb/>
部主事於南京君語人曰吾治邑本無善狀今䝉恩拔<lb/>
擢至此於吾過矣益秉公服勤不懈蒞官三年出納明<lb/>
慎上下交譽之嗟乎今之仕者使人人皆君若將安有<lb/>
所謂踰涯之覬曠職之刺哉君將考績入京其鄉人大<lb/>
<pb n="KR4e0174_WYG_003-36a"/>
廷尉中梁張公苻卿涇野呂公屬予言贈之予既慕君<lb/>
之賢而慨古今人材之逺也於是乎序<lb/>
　　送大司徒華泉邊公致政序<lb/>
大司徒濟南華泉邊公前歳自太常卿進拜南京刑部<lb/>
右侍郎便道過家屬有末疾具疏乞休堅不欲出上降<lb/>
㫖勉留敦迫就道公不得已舁疾行既至進南京户部<lb/>
尚書政益繁勞益甚疾益纒綿復欲具疏請同列固止<lb/>
之公亦念上惓倚之厚力疾圖報未敢遽言其私今年<lb/>
<pb n="KR4e0174_WYG_003-36b"/>
之夏廷臣偶有以公之疾聞上者上不欲煩以政特賜<lb/>
休致公聞命感激且喜其私之獲遂也既焚香北面稽<lb/>
首謝越數日治裝遂行留都自公卿以下咸設餞於江<lb/>
之滸少司徒新山顧公授簡於予俾為之序予聞大臣<lb/>
之事君也鞠躬盡力不憚勞瘁茍利於國將忘其老且<lb/>
病而為之者忠之至也君之於臣使之而不盡其力用<lb/>
之而不強其難或因病而予之吿或未老而賜之閒者<lb/>
仁之至也今觀公之事上與上之待公何其兩盡也哉<lb/>
<pb n="KR4e0174_WYG_003-37a"/>
公自弱冠登進士即以文章名天下其後敭歴中外三<lb/>
十餘年位至六卿而其政事宦業猶不免為文章所掩<lb/>
然卒亦不能盡掩也知公者以為公之學若得盡施於<lb/>
時其勲烈之在天下者殆未可量而今歸矣此豈徒為<lb/>
公惜哉雖然盍亦觀之華不注之泉乎流則行坎則止<lb/>
耳泉則何容心哉方其行也餘瀝所沾枯壤為潤百穀<lb/>
生焉生民賴焉利何溥也方其止也潤物之體自具及<lb/>
其既盈則將出坎而流而其為及盖以逺矣公年方踰<lb/>
<pb n="KR4e0174_WYG_003-37b"/>
知命既歸山中屛居靜養疾且勿藥倘上追念耆舊手<lb/>
詔起公公忍以老且病辭而忘其所以及物者乎予不<lb/>
佞敬序以祝海内大夫士亦以是屬望於公也<lb/>
　　送近渠野人西歸序<lb/>
近渠野人張子徳馨闗中老儒生也鄉人多腐視之獨<lb/>
與涇野呂子仲木往來相善數日不見輒巾履相過從<lb/>
至語合意輒抵掌相視大笑竟日忘歸今年春以涇野<lb/>
子在金陵不逺數千里來訪於是年六十矣居數月别去<lb/>
<pb n="KR4e0174_WYG_003-38a"/>
涇野子請於留都諸士夫作詩送之而屬序於予予曰<lb/>
先生奚取於徳馨也涇野子曰吾取其迂腐與吾合耳<lb/>
涇野子由掄魁入翰林正徳中論事不報退居田里今<lb/>
上初年被薦再出尋以言謫久之乃得徙官至尚寳卿<lb/>
閉户讀書不干榮政此則涇野子之腐也而吾既聞之<lb/>
矣敢問徳馨之腐何如涇野子曰徳馨始為邑庠生㑹<lb/>
歳飢侍其親就食四方久不能歸坐是除名而徳馨不<lb/>
恚也曰某知養親足矣其弟賈於外積數千金以歸不<lb/>
<pb n="KR4e0174_WYG_003-38b"/>
以尺寸畀之一無所問其後弟死於蜀犯險阻舁櫬歸<lb/>
葬於其貲無毫髪私其與人言必依於孝弟忠信而恥<lb/>
為脂韋㛪婀以媚於俗此其為徳馨之腐乎予笑曰此<lb/>
其腐亦近於涇野子矣雖然今之儒者患弗腐耳腐於<lb/>
朝則必無干名倖進之刺腐於鄉則必無忘親徇利之<lb/>
患涇野子固不俟言若徳馨之腐世可少是人哉徳馨<lb/>
之來也計其道途所經由河而淮而江備歴風濤之險<lb/>
而其年又且老矣此與蜀之巢谷年七十餘徒步訪東<lb/>
<pb n="KR4e0174_WYG_003-39a"/>
坡兄弟於嶺南者其意無以異也予聞而甚嘉之况其<lb/>
行之卓然如此故樂為之序<lb/>
　　送呉應韶長教亳庠序<lb/>
莆稱兄弟好學曰呉應韶應時氏既並舉於鄉應時連<lb/>
第進士官刑曺應韶連試不利今年以親老丐受教職<lb/>
就内廷試出語驚諸公寘名第一元老石齋楊公延見私<lb/>
第再三推奨曰甲科遺才也嗚乎以文行如應韶而艱<lb/>
於甲科之選所謂命者非耶予聞應韶在鄉校遇尋常<lb/>
<pb n="KR4e0174_WYG_003-39b"/>
試名常右儕輩稍闗得失輒左焉盖於人所必競之地<lb/>
而愈不敢競焉不大類其為人矣乎應韶既得亳州學<lb/>
正之命其友進士陳士翀郭實夫以鄉諸縉紳之意徵<lb/>
文贈之惟亳為鳳陽屬州我太祖龍興一時王侯將相<lb/>
多里閈豪杰而亳顧寥寥焉及考前志所載若曺植夏<lb/>
侯湛諸人又何其甚盛也意數賢流風未冺士崇文雅<lb/>
不樂以甲胄効用然比年薦書所録又靳靳如是何也<lb/>
無乃深藏恥售不樂競於俗之所必競正投夫應韶所<lb/>
<pb n="KR4e0174_WYG_003-40a"/>
好乎夫天不擇地而生才君子當因其地而施教譬農<lb/>
之於田也蕪益甚其菑治宜勤乃有獲也應韶往哉吾<lb/>
將為亳人賀得賢師而人才彬彬然出矣<lb/>
　　歐陽氏族譜重修序<lb/>
鄉人歐陽慶字天祥以掾吏從事京師間持族譜請序<lb/>
於予曰惟我歐陽氏之譜先祖伯輿公有志重修未就<lb/>
而卒家君汝芬命慶踵修之且成矣敢以序請謹按歐<lb/>
陽氏本越王後漢時諱伯生者受古文尚書於伏生傳<lb/>
<pb n="KR4e0174_WYG_003-40b"/>
九世皆官博士故有歐陽氏尚書學唐初詢字信本洎<lb/>
子通字元素皆工書法號大小歐陽體通季子昌字伯<lb/>
盛為泉州判因家晉江閩之有歐陽氏自昌始昌子詹<lb/>
字行周善古文為觀察使常衮所知貞元八年與韓愈<lb/>
李觀輩並登進士皆極天下之選時稱龍虎榜官至國<lb/>
子四門助教始遷莆錦屛山下九世孫傑字子俊南唐<lb/>
保大元年徙居郡城鳳山宋嘉泰五年彭友亂莆士大<lb/>
夫家多絜族入海避難傑六世孫爵字順修再徙赤岐<lb/>
<pb n="KR4e0174_WYG_003-41a"/>
山下瀕海以居是謂上歐至慶盖十五世又有諱伸字<lb/>
君直者傑之四世孫葬親馬腰山廬墓下有紫芝白鳩<lb/>
之祥因家焉其孫滄又稍徙而南是謂前歐二歐皆自<lb/>
鳳山來徙至今通譜云嗚呼古者圖譜有局官領其事<lb/>
所以别貴賤慎婚姻也後世此法廢名為儒者亦鮮有<lb/>
明於氏族之學向非家乘時修恐寖久寖訛將不知其<lb/>
身所自出故三世不修譜謂之不孝若汝芬氏祖孫父<lb/>
子可謂孝矣抑予有感焉閩人登進士自四門始四門<lb/>
<pb n="KR4e0174_WYG_003-41b"/>
嘗與予族忠臣公藴及二三同志講學靈巖精舍當時<lb/>
師友逰從之盛至今可想也予每過四門故居及精舍<lb/>
遺跡輒立馬低徊不能去訪其子孫曰散處二歐間多<lb/>
秀而文而居上歐者尤盛今觀是譜信歐陽氏有賢子<lb/>
孫也賢者之澤孰謂其不深且逺哉故樂為之序<lb/>
　　送揮使梁國用歸嶺南序<lb/>
嶺以南兵之銳無如髙州其帥臣之賢無如梁國用國<lb/>
用名璽自幼善騎射勇畧過人弱冠襲父職以副千户<lb/>
<pb n="KR4e0174_WYG_003-42a"/>
守禦髙州築城浚濠治器械練士卒寇聞之相戒不敢<lb/>
入境兵備胡公永年奇之調征海南賊有功欽賞綵幣<lb/>
二匹廣西逋寇韋通天等刦掠郡縣君承委提兵往征<lb/>
所向克捷賀縣平以功陞正千户俄栁州平再陞指揮<lb/>
僉事仍守禦髙州居無何江西巨寇王浩八等據猺源<lb/>
洞華林寨相煽為亂江右大震至廑九重南顧之憂總<lb/>
制陳公汝礪前在兩廣熟君名召征之君既至與太守<lb/>
李公立卿等合謀攻之連破其寨部下俘斬凡二百七<lb/>
<pb n="KR4e0174_WYG_003-42b"/>
十人以功陞署神電衛指揮同知僉書軍政兼管備倭<lb/>
君在江西凡十有七月久勞戎務幾致羸疾比歸鬚髮<lb/>
有白者今年甫五十以老請致政當道惜其才難之請<lb/>
益力至於再三乃許焉君率其子希孔來京襲職且奏<lb/>
給二代三品誥命將捧歸為母黄淑人樂君之父寳以<lb/>
戰沒未霑卹恩人惜之至是得膺贈典盖善人之報云<lb/>
君將歸介吾友茂名尹俞君靜來徵贈言君靜為余道<lb/>
其事如此予惟承平日久人不知兵武臣子孫生長膏<lb/>
<pb n="KR4e0174_WYG_003-43a"/>
粱不幸有事往往不足賴而君乃諳曉韜畧親履戎行<lb/>
累立戰功薦陟穹階貤榮先代可謂忠孝也已至於年<lb/>
未及耄輒求休致視去榮利若敝蓰然是又明止足之<lb/>
戒審進退之宜雖儒者奚以過之予故樂道其事使欲<lb/>
知君者有考焉<lb/>
　　送少司馬山齋鄭公致政序<lb/>
今年夏少司馬山齋鄭公上章納禄既得請自執政而<lb/>
下咸惜其去言路將合疏留之公之車且國門之外矣<lb/>
<pb n="KR4e0174_WYG_003-43b"/>
始公以江西左方伯為寧庶人所搆得罪以去忠直之<lb/>
聲聞於天下寧庶人敗先帝采廷言復公四川左方伯<lb/>
今上嗣位進右副都御史廵撫江西尋召為大理卿踰<lb/>
年進兵部侍郎公位遇既隆益感激思報每有大事或<lb/>
抗疏於朝或昌言於廷侃侃無所顧忌其攝部篆也冦<lb/>
入於甘肅兵叛於大同羽書旁午公晝夜區畫不辭勞<lb/>
瘁卒平大患而勢家子弟攘功以邀官賞者一切格不<lb/>
行由是諸用事者稍稍不恱㑹寧夏帥臣為公所劾者<lb/>
<pb n="KR4e0174_WYG_003-44a"/>
持土物求解於當路事覺公自以本兵大臣入疏自白<lb/>
因力求去公既去上命窮治其事乃知在廷之臣莫有<lb/>
納其賄者而公則尤以嚴憚見至不敢邇其門於是聞<lb/>
者益嘆公不可及御史徐君世瞻請因公之歸加恩典<lb/>
以勸廉疏雖不報時議韙之夫大臣之義在於難進易<lb/>
退公以布衣致位卿佐未及引年而去其去也皭然不<lb/>
汚如此於公榮矣然在廷諸君子咸以為不當去者我<lb/>
皇上啟運中興方圖任舊人共成維新之治而近者起<lb/>
<pb n="KR4e0174_WYG_003-44b"/>
用遺老如我族丈見素諸公則已相次歸卧矣今如公<lb/>
者若之何又可去哉公之行也諸鄉衮謂宜有贈相與<lb/>
屬筆於文俊夫公是非於天下後世者史職也是以不<lb/>
辭而僭序之使欲知公之出處者有考焉<lb/>
　<lb/>
　<lb/>
　<lb/>
　方齋存稿卷三<lb/>
</p>
<p>
</p>
  </div>
<div>
<head>方齋存稿卷四</head> <lb/>
    <p>
<pb n="KR4e0174_WYG_004-1a"/>
欽定四庫全書<lb/>
　方齋存稿卷四<lb/>
　　　　　　　　　　　　明　林文俊　撰<lb/>
　序<lb/>
　　雲屺遐瞻圖序<lb/>
行人司正柯君奇徵過予請曰維熊自壬午使呉假便<lb/>
過家夀吾母蔣太孺人今四年矣兹七月十二日惟六<lb/>
十四度之辰我仲弟貢士維羆季弟主事維騏及諸弟<lb/>
<pb n="KR4e0174_WYG_004-1b"/>
幸在膝下得奉觴為夀獨維熊羇官萬里南向頌祝而<lb/>
已閒請待詔文先生為作雲屺遐瞻圖以寄吾思惟執<lb/>
事序之凡吾母之行有足稱者盖其事舅贈評事篳亭<lb/>
公姑洪孺人能敬事我先君西坡公於貧賤能儉以勤<lb/>
先君由大理領郡既貴矣而吾母勤儉不改於素時斥<lb/>
其贏以仁三族維熊兄弟賴先人遺訓叨登科第吾母<lb/>
每戒之曰惟孝惟忠所以報也毋邇於慝以速官謗維<lb/>
熊等敬識之不忘此其為行之大者如此顧惟不肖莫<lb/>
<pb n="KR4e0174_WYG_004-2a"/>
知所以為顯揚者願執事教之予嘆曰賢哉太孺人斯<lb/>
固司正兄弟之所以賢乎太孺人諸子皆已貴顯雖有<lb/>
離憂其志樂也而司正君猶不能己於情予請廣圖之<lb/>
意以為吿可乎夫陟屺之詩泛言大夫之行役者耳若<lb/>
狄梁公瞻雲則并州法曺時也公後歴刺數州皆有惠<lb/>
政及為宰相匡復唐祚其忠尤著故君子謂公能移孝<lb/>
也司正兄弟誠孝矣自是移之於國使功業著於朝廷<lb/>
惠澤加於生民則天下後世稱慕而欽服之者必推本<lb/>
<pb n="KR4e0174_WYG_004-2b"/>
其父母之賢愈久愈不泯則所以夀其親者寧有窮哉<lb/>
詩曰其徳不爽夀考不忘太孺人之謂也禮曰思貽父<lb/>
母令名是在司正兄弟<lb/>
　　賀揮使丘君兩膺巡臺犒奬序<lb/>
國家寄兵政於戎衞而統之以武臣武臣之中有材鄙<lb/>
勇怯廉墨不同而甄别之權則寄之巡按御史故事廵<lb/>
按至指揮使而下具櫜鞬負良兵郊迎既入臺則以戎<lb/>
服見抑首階下不敢望見顏色況望其禮貌乎若夫兩<lb/>
<pb n="KR4e0174_WYG_004-3a"/>
年之中再膺犒奬若永寧衞指揮僉事丘君天與者盖<lb/>
百十之一二也非其賢過人何以有此哉君幼穎異通<lb/>
經史兼善書法年十六襲父職明年選充浯嶼衞總既<lb/>
至攝把總事歲中代歸不私其贏餘一錢人稱其廉蘓<lb/>
世昊寇同安蟠據窟穴五十餘年有司莫敢問君承委<lb/>
提兵親履其境賊聞官軍猝至遁去君帥精騎追及之<lb/>
轉鬬數十里生致其渠報至憲副李君嘖嘖嘆異命乗<lb/>
勝進𠞰海寇又平之數年以來盜戢民安君之力也巡<lb/>
<pb n="KR4e0174_WYG_004-3b"/>
按松江周君廉知其賢檄掌衛事犒以厚幣君嘆曰吾<lb/>
受國厚恩無以自效靖寇安民吾職也敢辱大惠益自<lb/>
感奮閱卒伍治城濠繕器械於凡常例之供一切罷去<lb/>
周君既去代者蘓州沈君遇君尤善委掌衞事如故犒<lb/>
之加厚焉今當聖天子更化之初以君之賢茍有知者<lb/>
疏薦于朝或入㕘帥府或出殿方隅必能蕩滌妖氛寧<lb/>
謐疆宇策勲樹名與古之名將相為先後是其可賀已<lb/>
知事路瑱請於指揮使共徵言為賀嗚呼名髙而同進<lb/>
<pb n="KR4e0174_WYG_004-4a"/>
者不忌君之賢益有徵焉故為之序<lb/>
　　竹巖後序<lb/>
今歳春予北上過三山拜侍御程君時言於行臺君延<lb/>
入起居畢敕從者治具留餉未舉觶袖出一卷見示曰<lb/>
先方伯府君别號竹巖今没且四十年追想疇昔百事<lb/>
已非顧惟竹巖獨存耳某與伯兄㕘政時昭宦逰南北<lb/>
欲登兹巖以撫吾先子手植之竹不可得矣每思至此<lb/>
輒嗚咽不自勝敢私布之執事幸為我識之予謝不敏<lb/>
<pb n="KR4e0174_WYG_004-4b"/>
既受卷讀之終篇見西涯泉山二大老唐太史守之黄<lb/>
兵曺伯固所為序記甚備容予贅耶然侍御君之命則<lb/>
有不可以終虛辱者公起景泰甲戌進士天順初拜户<lb/>
部主事進員外郎中遷廣西恭政以憂去服闋改河南<lb/>
尋進左右布政使歴官幾五十年宦轍所至皆有遺愛<lb/>
而清風髙節更夷險終始不為少變居貞而守固外直<lb/>
而中虚盖竹之助為多而其剛方峭厲峻絶超拔人之<lb/>
望之真若太山巖巖壁立萬仞可望而不可攀也㕘政<lb/>
<pb n="KR4e0174_WYG_004-5a"/>
君在江西焯有聲望侍御君持節按閩風裁峻整不忝<lb/>
古直指使者其於公也得非所謂蒼梧翠竹稱其家兒<lb/>
者乎異時伯仲並位台鉉勲名赫赫流汗竹之光地望<lb/>
巖巖增羽儀之美啟之者其必由公矣程氏後人果能<lb/>
世承休徳於先公巖竹益加培植則益蕃以茂孫枝競<lb/>
挺將來未可量也<lb/>
　　贈太常少卿黄君序<lb/>
國家兩京並設卿寺而太常職司禮樂號為清卿在南<lb/>
<pb n="KR4e0174_WYG_004-5b"/>
京者職務尤為清簡故少卿缺多以翰林近臣往踐其<lb/>
任不然則取之諫院之良其不由是二者盖罕得至焉<lb/>
南海黄君子任在諫院十四年至是始得簡任兹職前<lb/>
少卿何公粹夫也武廟時為翰林修撰講尚書切直坐<lb/>
補外今上召還遂至大用盖嘉其亮直耳今以君繼之<lb/>
豈不以繼何公者非君不可耶君為都給事在户科實<lb/>
錢穀出納所闗一時豪貴怙勢有所干請者君痛裁以<lb/>
法往往先事㕘駁不行雖或已行猶必執奏再三期必<lb/>
<pb n="KR4e0174_WYG_004-6a"/>
寢乃已用是左右皆不恱吏部每進君之秩忌者輒從<lb/>
中阻之如是者盖數數而君不為動念鯁直言事久之<lb/>
上察其忠故有是拜命下之日公論鬯達善類歡沸以<lb/>
為黄君以直諫晉用在位之臣有所恃賴自是益勇於<lb/>
任職而利害禍福不復為之顧慮則所以作士氣而幸<lb/>
世道者端在於此非直為君賀也君既以直受簡知繼<lb/>
今以往窮階峻級何患不至然臣之於君受恩愈深則<lb/>
其為報宜愈厚范文正公在位必計其所為事與食相<lb/>
<pb n="KR4e0174_WYG_004-6b"/>
稱古君子之用心盖如此耳君之行也鄭君九萬合其<lb/>
寅來徵贈言於是乎序<lb/>
　　送興化府葉君赴郡序<lb/>
吾興化為郡僻在海隅民性脆弱恥爭訟間有徵斂不<lb/>
煩程督旬日可辦而俗重禮讓鄙末作每深夜行陌巷<lb/>
間讀書之聲所在滿耳士大夫居鄉以聲跡不至公府<lb/>
為髙盖其俗如此是故為政於是者無庸乎苛以為威<lb/>
而矯以為異也惟其宜民焉耳矣郡多賢守逺未暇論<lb/>
<pb n="KR4e0174_WYG_004-7a"/>
最近豐城楊侯也侯政尚簡易不為苛急民有不平得<lb/>
造膝前開口陳諸所斷決不必悉在於法而推情酌理<lb/>
人人以為得所願雖受箠者亦無怨也下車值歲旱有<lb/>
謂侯宜行錢法減穀價以便民者侯曰如此則富民閉<lb/>
廩而海賈亦不至矣不聽未幾米商輻集穀價為減民<lb/>
果賴之其政宜民率類此惜其不久於位也侯既去郡<lb/>
士大夫在都下者私相語曰孰可以代者乎有言刑部<lb/>
郎中葉君國光之賢者皆曰可矣後數日命下果然君<lb/>
<pb n="KR4e0174_WYG_004-7b"/>
沉毅闓疏達於政體其為刑部也廣東司於諸司尤號<lb/>
繁劇而從容裁決一一當於情法平居議論典實平妥<lb/>
視夫苛以為威而矯以為異者每若鄙之以為不足為<lb/>
此其政盖必宜民者乎君之行也郡士夫合餞於郊屬<lb/>
予序之予聞歐陽子曰醫無問貧富惟飲藥而病愈者<lb/>
良醫也吏無問才否惟政行而民便者良吏也盖予於<lb/>
君亦云<lb/>
　　送朱有度宰棗陽序<lb/>
<pb n="KR4e0174_WYG_004-8a"/>
莆水南先輩有兩朱先生者長曰遲軒公由郎中為馬<lb/>
湖知府次曰贛庵公由御史為浙江僉事皆起進士遲<lb/>
軒公寛厚坦夷不露圭角人無賢不肖皆樂親之一時<lb/>
號為長者而贛庵公風稜峻整人不敢干以私茍志不<lb/>
同雖在同官未嘗曲詞色為茍合司寇見素公盖兩敬<lb/>
之嘗以比之二程夫子者二公之學既不及大用其殁<lb/>
也又皆無厚貲以遺子孫識者占其後必有興也遲軒<lb/>
公有子二人雖不登仕籍而詩書禮義不失世守贛庵<lb/>
<pb n="KR4e0174_WYG_004-8b"/>
公之子洪字有度自幼頴異知學正徳庚午領鄉薦今<lb/>
夏以年格受棗陽縣尹可謂能繼其志矣然議者猶以<lb/>
賢如有度不得登甲科踐其父伯之位以為私恨也予<lb/>
曰不然士始釋褐得受百里為之宰操縱予奪惟其所<lb/>
出責亦重矣有度豈當薄之耶荆襄在昔為戎馬之地<lb/>
承平以來其民始獲甦息然水旱寇賊之相仍民之困<lb/>
也久矣矧四方流徙來僑者恒居其半習氣不齊爭訟<lb/>
易興為政於是者寛與嚴盖不得而偏廢也以寛乎遲<lb/>
<pb n="KR4e0174_WYG_004-9a"/>
軒公足師也程伯子春風和氣以之以嚴乎贛庵公足<lb/>
師也程叔子秋霜烈日以之夫恩施則民愛焉威施則<lb/>
民畏焉畏且愛矣於棗陽乎何有今天子立賢無方百里<lb/>
之令治有善狀例得䝉拔擢至監司郡守者累累有之<lb/>
勉哉有度何患不能踐伯父之任也<lb/>
　　送方信甫任四川蕳州同知序<lb/>
蕳州舊為蕳縣其地擅鹽井之饒先時鹽徒羣聚相煽<lb/>
為蜀中患者踰年既剪平朝廷從守臣議乃升縣為州<lb/>
<pb n="KR4e0174_WYG_004-9b"/>
而州之正佐必選有才望者為之所以為民計者周且<lb/>
悉也吾鄉方君信甫經衞九年秩滿陞是州同知僉謂<lb/>
信甫負其才矣而久居戎幕當閒散之地無以表見今<lb/>
其得展驥足矣而信甫意愀然顧乃若有私憂過計焉<lb/>
者予告之曰子不聞蜀之水有所謂岷江與三峽者乎<lb/>
奔騰澎湃一㵼千里見之者往往錯遌震掉不敢狎視<lb/>
然舟楫既具得良篙師焉操之以往則濟之如沼沚然<lb/>
不聞蜀之路有所謂九折坂者乎昔人比之羊腸鳥道<lb/>
<pb n="KR4e0174_WYG_004-10a"/>
者也然御者謹啣轡戒馳騁則履之如坦途然何也所<lb/>
以濟險者得其道也今夫人心之險甚於谿谷固也茍<lb/>
御之有道恩信以固結之禮義以化服之雖氊裘椎髻<lb/>
殊方異俗罔不向化況蕳州密邇中原其沾濡國家徳<lb/>
澤既久且深庸有不可化導者乎子勉哉吾將見子之<lb/>
治蕳州若輕車試故路而善操舟者忘岷江三峽之為<lb/>
險也<lb/>
　　贈大司成涇野呂先生序<lb/>
<pb n="KR4e0174_WYG_004-10b"/>
今年秋國子缺祭酒天子以太學賢才所萃必得道徳<lb/>
耆儒往為之師乃以命涇野呂先生仲木焉先生時亞<lb/>
南京奉常望重資深久在散地及是報至公論暢達善<lb/>
類增氣先生卜日且行留都公卿大夫士餞之江上謂<lb/>
予宜序予惟人才治之所先也用之在宰相而教之在<lb/>
師儒其重惟均譬之鄧林之木必也培植長養既成材<lb/>
矣然後有良工師焉執斧斤而臨之曰某可棟某可榱<lb/>
量材而用之而明堂大厦於是乎成焉夫才有不由預<lb/>
<pb n="KR4e0174_WYG_004-11a"/>
養而可用者乎是以三代聖王必以建學造士為急而<lb/>
重司徒大樂正之選焉今之祭酒大樂正之遺也先生<lb/>
未第時已以道學鳴闗中既取掄魁入翰林至是將三<lb/>
十年名愈髙而不自矜衒官雖滯而益韜晦公暇則閉<lb/>
門讀書養親而已予與之交久竊見其操履端嚴充養<lb/>
完粹一言一行無往非學然後知今之世有道徳之儒<lb/>
若先生是已嗚乎自聖賢之學不明士之為學先詞華<lb/>
而後心性詳於講說而畧於躬行故聽其言雖近似及<lb/>
<pb n="KR4e0174_WYG_004-11b"/>
考其措於身而見於日用者未必悉在彛倫也盖士習<lb/>
之弊久矣今先生往焉以道徳為之師表太學之士日<lb/>
漸月摩皆將為惇本務實之學浮靡之習為之一變而<lb/>
人才之盛必自兹始然則世道風俗其將有復古之漸<lb/>
乎況先生昔在翰林侍講幄每當進講授經據禮多所<lb/>
匡正一時稱為真講官而自以論事斥外名不通朝籍<lb/>
者十餘年矣今入為祭酒例得兼領講職當聖學緝熙<lb/>
之日得正人端士在左右備顧問任獻納則輔成君徳<lb/>
<pb n="KR4e0174_WYG_004-12a"/>
以端治本又將深有賴矣豈但辟雍作人而已哉是故<lb/>
先生兹行職任甚艱士大夫之屬望在焉當不思所以<lb/>
副之者耶追念昔時予自南雝被命召入先生辱贈以<lb/>
言嘗以龜山先生之為祭酒者為予願焉予曰愧不足<lb/>
以當之今先生實履斯任然則向之望於我者今日尚<lb/>
當自踐之此予之所深望也夫相交責以善者友道也<lb/>
先生行哉<lb/>
　　賀侍御李君考㝡序<lb/>
<pb n="KR4e0174_WYG_004-12b"/>
御史古官也周之時掌贊書授法令而已秦漢以來始<lb/>
為糾察之任我國家稽古建官尤重是任而寄之耳目<lb/>
凡時政之有缺失百官之有凶邪皆得抗章論列不為<lb/>
越職而行部所至一方之事罷行弛置皆得自由所屬<lb/>
僚吏五品以上得舉劾其賢否而進退之其下者聽自<lb/>
黜罰焉其職之重如此甚矣其難居也是故非才猷之<lb/>
敏贍則莫宜非學識之醇正則莫宜非操履之端嚴則<lb/>
莫宜永興李君仲謙以名進士簡為御史於南京職任<lb/>
<pb n="KR4e0174_WYG_004-13a"/>
亡幾偕同官上疏指斥當路大臣忤㫖逮下詔獄既釋<lb/>
還職㑹彗出東井復疏時政六事首勸上修徳以回天<lb/>
變其言鯁直不避忌諱有諷其為自全計者君曰諫吾<lb/>
職也罪譴之來吾敢避乎賴上察其忠䝉嘉納焉亡何<lb/>
奉命視倉於鳳陽諸處至數月條上四事又䝉採納而<lb/>
巡歴所至雪寃起滯剔蠧鋤姦民困為甦軍食不乏威<lb/>
行惠流逺近慰恱歲滿復命於朝又疏便宜二事請命<lb/>
所司招流氓墾廢田而免皇陵衞軍之京操者其言皆<lb/>
<pb n="KR4e0174_WYG_004-13b"/>
有禆於邦本報如議行之此皆君履歴之大焯焯在人<lb/>
耳目其細者未暇悉數也乃今三載考績部院署其考<lb/>
率有好詞或以文學操履或以性行才識盖各以其所<lb/>
知者稱之非溢美也於是其同鄉諸君仕南都者相與<lb/>
徵言為賀予於是有感焉自古忠讜之臣固亦多矣然<lb/>
或生叔季之世遭諱言之朝往往有言而不得盡其甚<lb/>
也有罹斥逐者矣若君遭際熙朝得開口論天下事無<lb/>
所顧忌中間雖被逮繫竟獲保全以至今日遂得奏績<lb/>
<pb n="KR4e0174_WYG_004-14a"/>
天朝以俟顯陟此非聖天子聽言納諫優奬忠直則君<lb/>
何以有此耶君子於此方為世道慶而遑為君賀哉惟<lb/>
君勿以是為足益思納忠盡職以荅明時可也審如是<lb/>
髙爵厚禄其來也不得辭矣此予所望於君也君為楚<lb/>
望族一門取科第為顯官者衣纓林立其才操亦多足<lb/>
稱云<lb/>
　　賀顧君仲光守汝寧序<lb/>
皇上以民之休戚繫守宰自嗣統以來每一渙汗之申<lb/>
<pb n="KR4e0174_WYG_004-14b"/>
必惓惓儆飭盖再且三矣兹當羣后來朝特勅吏部汰<lb/>
其不職而簡賢者往代之於是南京臺省之彦出補郡<lb/>
守者十餘人而刑部郎中呉江顧君仲光得守汝寧夫<lb/>
士自布衣起家至郡守有禄二千石出入得備五馬乘<lb/>
朱輪金章紫綬何其榮也於是其僚陳子士仁合同官<lb/>
若干人徵言贈之予謝不敏陳子則進而言曰惟兹請<lb/>
也在先生有不可辭者三先生嘗隸太史職文翰一不<lb/>
宜辭顧君與先生之弟憲副同登進士有通家之雅二<lb/>
<pb n="KR4e0174_WYG_004-15a"/>
不宜辭先生先世實汝寧之固始人夫朱子產於閩而<lb/>
言稱新安不忘本也然則先生於汝寧獨得無情哉三<lb/>
不宜辭予曰子之言然既不獲讓則乃為之言曰夫顧<lb/>
君亦聞孔子之論政乎冉有問於孔子曰既庶矣又何<lb/>
加焉曰富之既富矣又何加焉曰教之夫富與教政之<lb/>
大者也舜命九官首稷養民次契教民若命臯陶不過<lb/>
以刑弼教耳非治之所先也今天下為郡以百數專城<lb/>
而居剖符而治者相望也其間以賢稱者亦多矣及<lb/>
<pb n="KR4e0174_WYG_004-15b"/>
考其實果能使田里無愁嘆之聲乎道路果無流離轉<lb/>
徙者乎風俗果淳厚而頒白不負戴乎此無他盖其為<lb/>
政無教養之實而或以刑罰先之嗚乎是不亦戾於古<lb/>
矣乎顧君初尹將樂有惠政及徵為刑曺屢平反寃獄<lb/>
其所論讞輕者非故為縱而重者非故為苛也主於弼<lb/>
教而已若君者殆所謂識治體者乎今出為郡守其職<lb/>
在宣布天子之徳惠以撫綏其人又與司法異矣是將<lb/>
畧緩刑罰之施而求聖人之所以教養民者推而行之<lb/>
<pb n="KR4e0174_WYG_004-16a"/>
此邦之民庶其䝉休澤矣乎盖聖明所以選任良牧之<lb/>
意正在於此予交君淺而聞其賢最久故於其行也特<lb/>
用是為吿他日以治行優異增秩賜金或遂徵入為九<lb/>
卿如漢時故事此皆君所必有不足為異而予不欲以<lb/>
是先焉者懼凟也<lb/>
　　送僉憲劉君寔夫序<lb/>
往年予在春坊與寔夫往來相好也寔夫有儒者之行<lb/>
吾敬之愛之與之逰踰年實夫以諫斥去去歲予叨貳<lb/>
<pb n="KR4e0174_WYG_004-16b"/>
南禮實夫起為祠部郎中後得相與周旋凡稽古禮文<lb/>
之事助益予為多而以閒暇過予話舊論文又甚樂也<lb/>
乃今踰年寔夫擢廣西僉事又當别去嗚呼予於實夫<lb/>
之行當如何其為情哉寔夫既拜廣西之命或問於予<lb/>
曰劉子是行其心得無不怡耶予答之曰子未知寔夫<lb/>
乎方寔夫之為都諫也倘俛仰從俗大官可立致矣然<lb/>
寔夫恥為緘黙視天下事有不可於意者如有物喉中<lb/>
不吐不止前後論諫皆剴切鯁直不避忌諱及斥為江<lb/>
<pb n="KR4e0174_WYG_004-17a"/>
西幕僚銖索莫甚人為不堪而寔夫方與諸生講道白<lb/>
鹿充然自足畧無纖芥觖望之意其心若曰即使我老<lb/>
於此官何不可也及轉判常郡則又汲汲焉問民所苦<lb/>
而撫摩之其心若曰即使我終一郡倅又何不可也寔<lb/>
夫之行可稱者甚多若其恬淡不嗜榮進則士大夫尤<lb/>
稱之今䝉恩擢至監司且通顯矣顧豈有不怡於心者<lb/>
哉或曰劉子之自處則然矣然自他人視之賢如劉子<lb/>
坎坷幽滯亦既久矣乃今僅循常資得一憲僉嶺外去<lb/>
<pb n="KR4e0174_WYG_004-17b"/>
是不能不為之惜耳予曰不然夫徂徠之松長養於深<lb/>
山大谷幾百年矣然後伐之以斧斤而登之明堂則可<lb/>
以勝梁棟之任夫嶧陽之桐排風霜而飽烟雪不知其<lb/>
幾年然後縆之以絲繩而奏之清廟則可以格天地神<lb/>
祗夫材之美者非遲之嵗年則不能大就勢固然也今<lb/>
實夫殆類是乎況僉事雖秩五品郡刺史以下咸受節<lb/>
制其職在繩貪墨雪寃滯布徳宣威釐正百度盖風紀<lb/>
之司不以輕畀非人必矣實夫往哉誠若濂溪先生提<lb/>
<pb n="KR4e0174_WYG_004-18a"/>
刑嶺外實歴瘴癘之鄉以洗寃澤物為己任則亦足以<lb/>
行其志矣升沉遲速要之不足為實夫道也其行也其<lb/>
同寅咸來徵言予不能辭遂次其語以為贈<lb/>
　　送鄒斷事序<lb/>
正徳己巳予以舉子客金陵大司寇松陵呉公館予於<lb/>
張氏之第遣季子崑從予受經時無錫鄒世善從學沈<lb/>
先生亦假館於張氏與予交相好世善才敏志篤見予<lb/>
所作經義文字必手録口誦不輟予甚愛之每晩凉必<lb/>
<pb n="KR4e0174_WYG_004-18b"/>
攜世善出太平門徜徉湖堤為樂倦則憩林下呼酒對<lb/>
酌酒酣興發取古人詩歌之聲振林木世善追念此時<lb/>
以為樂乎否也其秋予解帳還莆遂與世善别不相通<lb/>
問盖久矣今年春世善以太學生謁選來京復得相見<lb/>
道舊懽甚於是别去十九年世善紅顔白面如金陵時<lb/>
而予且老矣塵中烏兔乃爾駛耶世善既選江西斷事<lb/>
將行來徵贈言予聞斷事都司屬也凡都司一切訟諜<lb/>
必下斷事裁決然承平既久戎務甚稀予嘗見為斷事<lb/>
<pb n="KR4e0174_WYG_004-19a"/>
閩中者每旦視事不過一二刻至食時吏卒皆散去公<lb/>
庭無人斷事君獨從二三儒生以文酒為娯其閒且適<lb/>
如此今以世善任此似未足以究其用然世有禄厚位<lb/>
尊而材不勝任往往取負乘之誚招覆餗之虞若此者<lb/>
則又願為世善而不可得也予深幸之於其行無以相<lb/>
益姑酌之酒而與之别<lb/>
　　内黄縣志序<lb/>
内黄為大名屬邑自建國以來疆域廢置山川物產官<lb/>
<pb n="KR4e0174_WYG_004-19b"/>
師人材附見於他書者多矣而邑之志獨闕如也予嘗<lb/>
考求其故漢唐以前逺未暇論宋時大名隣于契丹常<lb/>
栖重兵於此當時守臣方以治兵禦敵覬旦夕之安為<lb/>
急務其於志固宜未遑也暨於金元之際此地分南北<lb/>
者三百年國朝混一以來始得靖烽烟之警以復中國<lb/>
文明之盛列聖相承仁漸義摩百五十餘年四方文治<lb/>
盖極盛矣而是邑之志顧未有任之者則為政於是者<lb/>
不得辭其責也嘉靖某歳永昌張侯來知邑事始至稽<lb/>
<pb n="KR4e0174_WYG_004-20a"/>
邑故實乃喟然曰邑無志猶國無史蔑從稽矣兹豈不<lb/>
在予既三年政成化浹百墜俱修乃就邑中致政縣尹<lb/>
周君萬金謀焉周君力學嗜古嘗稽之圖志咨之耆宿<lb/>
私為書一帙藏之巾笥人莫得見至是出以示侯侯喜<lb/>
曰君積勞於是有年矣今之任是事非君孰可者遂以<lb/>
屬之而猶慮有遺漏舛訛也復請邑庠司訓孫良輔偕<lb/>
庠士某等相與搜羅讎校凡七閱月始克成編而數千<lb/>
百年闕典至是乃備豈亦有數存其間耶嗚呼文獻之<lb/>
<pb n="KR4e0174_WYG_004-20b"/>
興廢係乎人與時而二者難於相值也若兹志之修固<lb/>
張侯之賢知所當務有如不幸而丁宋季金元之運雖<lb/>
賢有司亦奚暇於此乎天下有道君子得好禮可謂幸<lb/>
也已刻具成㑹張侯考績來京屬為序因為書於卷端<lb/>
於以見是志之成非偶然者如此侯名古字某起家鄉<lb/>
進士云<lb/>
　　觀風紀詠卷序<lb/>
此卷侍御東厓虞君按閩且滿閩中士大夫為是以贈<lb/>
<pb n="KR4e0174_WYG_004-21a"/>
之者也君之發榕城也其日予適艤舟芋江距城十餘<lb/>
里聞城中人無少長皆出送縉紳先生多贈以歌詩予<lb/>
至建寧見君於行臺得請而觀之盖歌行詩賦古今體<lb/>
不同至於言君之為政有惠於閩而閩人不忍忘君者<lb/>
則無弗同也閩俗重廉節恥干請方君之未去閩也士<lb/>
大夫恥為頌美之語及其受代而去乃為是卷贈之而<lb/>
稱頌贊歎之詞若是乎其盛也此足以見其論之公而<lb/>
可信矣君始以名進士出宰嘉魚萬安皆有惠愛其去<lb/>
<pb n="KR4e0174_WYG_004-21b"/>
也二邑之民固留之君為更留數月既去民思之為刻<lb/>
遺愛録以傳及被簡為御史奉命按閩閩浙切畛俗本<lb/>
相同君又兩為令熟知郡縣事故有所因革切中民之<lb/>
利病令出而人皆以為便雖持法甚峻剗弊鋤奸剛毅<lb/>
不撓然性度廓然無私喜無暴怒諸所斷決必推情酌<lb/>
理而裁之以法盖其為心主於洗寃澤物而非徒以搏<lb/>
擊為能笞朴為威以取赫赫名者是以行部所至威行<lb/>
惠流士民感恱及其去也為之低徊戀慕不能己於情<lb/>
<pb n="KR4e0174_WYG_004-22a"/>
如此豈聲音笑貌所能致哉予閩人也固亦惜君之去<lb/>
者然天下事視一方尤重今君還朝日執簡立墀下論<lb/>
列天下事如上之衮職有闕下而吏治多疵外而西北<lb/>
強敵跳梁内而中原數千里連嵗蝗熯此皆事之可憂<lb/>
者其他未可縷數也君於此獨能黙然已乎君忠誠欵<lb/>
愿洞達而暢疏有弗言言之而必聽也有弗行行之而<lb/>
必效也吾知虞君是行將使天下咸被其澤而豈閩人<lb/>
所得專也哉予與君交淺而知深因觀諸君子之作輒<lb/>
<pb n="KR4e0174_WYG_004-22b"/>
敢僭書於卷端<lb/>
　　戴氏榮夀序<lb/>
嘉靖丁亥予始識戴子貞卿於京師時貞卿以進士初除<lb/>
義烏令上疏願改校官不報别去半年義烏以治聞而<lb/>
當路者竟用前疏奏改為武昌郡文學既三年擢南京<lb/>
駕部主事會予來貳南曺因復得與貞卿相見間因問<lb/>
訊而知其父會川君及母李氏皆年躋六十前歳以覃<lb/>
恩父封為駕部主事母封安人矣何其夀且榮也戴氏<lb/>
<pb n="KR4e0174_WYG_004-23a"/>
家華亭密邇南京然㑹川夫婦皆安其閭里不樂出門<lb/>
貞卿數以書迎之不至日日惟引領東望而已今年貞<lb/>
卿當考績京師因假便過家為夀吾想春陽載熙夀筵<lb/>
既啟君與安人命服坐上貞卿綵衣象笏偕其弟昆以次<lb/>
奉觴起為夀此其為樂雖三公之貴不願易也貞卿之<lb/>
將東也其同寅張子子成林子道純來吿予曰某於貞<lb/>
卿僚也夫同寮有兄弟之誼焉於其親之夀也可無祝<lb/>
乎某也不佞願假詞於下執事予惟戴氏榮且夀人所<lb/>
<pb n="KR4e0174_WYG_004-23b"/>
共知不假予言至其所以致是者則本㑹川君與安人<lb/>
之賢而予不可無言也予聞㑹川君天性孝友其親年<lb/>
踰八袠旦夕必君侍側心乃寧遺產寧取其磽且薄者<lb/>
其與人交忠信不欺即有負之者亦不校鄉里以是多<lb/>
之而安人慈孝恭儉其徳亦與君儷焉君嘗累踐塲屋<lb/>
不利而教子益勤曰不可以吾厄於儒而令子孫徙業<lb/>
也既而貞卿果用父學取科第入仕君與安人皆以強<lb/>
健之年食其子禄榮膺貤典鄉人歆艶之夫為善者豈<lb/>
<pb n="KR4e0174_WYG_004-24a"/>
終無其報乎譬之農夫是穮是蓘厥亦有年夫不務善<lb/>
而覬非分之福猶惰農而望有秋也弗可得矣貞卿年<lb/>
少克自奮樹以顯揚其親可謂孝矣抑未宜已也詩不<lb/>
云乎孝子不匱吾願貞卿繼此益致力於忠孝之大端<lb/>
而以古君子自期則名位所至將未可涯國家錫類推<lb/>
恩及其父母者必不一再而止君與安人幸未老其尚<lb/>
克光承之哉<lb/>
　　送張彥卿任成都别駕序<lb/>
<pb n="KR4e0174_WYG_004-24b"/>
隴西張彥卿為國子學録且四年今以年勞擢判成都<lb/>
府將行詣予辭且諮政焉予曰予弗能知政凡子在此<lb/>
與諸生相講說者非聖賢修己治人之道乎然言也而<lb/>
匪行也今往任治民之責矣書曰匪知之艱行之惟艱<lb/>
子其慎哉夫政與學非二也古之君子平居師友相與<lb/>
講論而為學者無非聖賢之道及其施之於政亦必以<lb/>
此而弗敢背焉是故其子民必仁其蒞官必慎其律己<lb/>
必廉雖造次纎芥未嘗不在於所學也故曰學與政一<lb/>
<pb n="KR4e0174_WYG_004-25a"/>
也後之學者其為學也固亦談說聖賢之道矣及施之<lb/>
政則以為古人方冊之言迂濶不可用更效世俗吏取<lb/>
辦簿書文具以為能其甚也飾虚偽以邀名峻刑罰以<lb/>
示威左拾右攫惟恐利不盈槖盖其所為皆平日執筆<lb/>
醜詆以為不足汙牙齒者乃或躬自蹈之嗚乎此其視<lb/>
素學為何如哉彥卿明敏闓疏遇事能斷而久淹儒官<lb/>
無以自見譬之太阿在匣未得虎豹兕犀而刺之盖<lb/>
蓄銳久矣今之成都也吾弗患其不能為也而患其所<lb/>
<pb n="KR4e0174_WYG_004-25b"/>
行者或非其所學也彥卿往哉其尚以聖賢之道與諸<lb/>
生日相講說者推而行之以善其政慎毋厭儒之腐效<lb/>
吏之俗使夫政事學術裂而為二如予前所云云則成<lb/>
都之民庶其䝉君子之澤矣乎彥卿起謝曰先生之言<lb/>
將進傑於道傑不佞敢不率承於是彥卿行矣其僚友<lb/>
為徵贈言因述所與彥卿語者書以贈之<lb/>
　　賀曾母柯氏受封序<lb/>
太孺人柯氏今禮科給事中晉江曾君思達之母也初<lb/>
<pb n="KR4e0174_WYG_004-26a"/>
給事君為順徳知縣治為嶺南最使者交章薦之三年<lb/>
考績吏部以聞天子嘉之錫之勅命追贈厥考景瑞公<lb/>
如其官母封太孺人尋擢思達於諫垣在侍近之地給<lb/>
事君既趨朝謝乃出封勅及冠帔馳使者奉太孺人於<lb/>
家鄉人榮焉凡逰於給事君者皆徵言為賀予於給事<lb/>
君同年交契㝡密而有以知太孺人之所以為賢者方<lb/>
公即世時兄弟先亡二孤尚穉門力單甚太孺人忍死<lb/>
厲志育孤稍知學擇嚴師教之夜則燃燈治絲枲親課<lb/>
<pb n="KR4e0174_WYG_004-26b"/>
其業稍拂其教輒朴之不以姑息為愛給事君卒用母<lb/>
教取進士通籍青瑣黄門而曾氏之宗遂以碩大者太<lb/>
孺人之力也太孺人孀居五十年備嘗勞瘁乃今夀且<lb/>
榮如此雖盈虛消息物理之恒而忠臣烈婦造物者或<lb/>
黙相之使之享其令名而受兹介福未可知也是故太<lb/>
孺人之事有足以勵為婦者焉有足以勵為臣者焉非<lb/>
一家一鄉之榮也給事君自召入屢疏時事上嘉納之<lb/>
吾見名位方躋而貤榮其親必不止此予聞閩先輩有<lb/>
<pb n="KR4e0174_WYG_004-27a"/>
忠惠蔡公者宋慶歴間在四諫數論事不阿仁宗嘉之<lb/>
曰有子如此其母之賢可知勅特賜冠帔以寵之後忠<lb/>
惠位既尊母夫人年九十餘尚康強無恙當其時凡閩<lb/>
人舉觴其親者必以夫人為祝予不佞敢以忠惠望給<lb/>
事君而蔡母夫人之福夀則敬以為太孺人祝林文俊<lb/>
序<lb/>
　　送張君席珍赴常州推官序<lb/>
莆數百年喬木故家推横塘張氏予母族也其族之賢<lb/>
<pb n="KR4e0174_WYG_004-27b"/>
者吾嘗與逰焉若席珍君者其尤也君在鄉校治毛詩有<lb/>
名或云横塘科第久鬱而未章君雖才如數何予曰不<lb/>
然數極則返滯久則通今之治舉子者有如張君而反<lb/>
見失於有司者乎未幾領正徳癸酉鄉薦丁丑第進士<lb/>
循例謁吿歸省者二年既還朝其同年甲第名氏與君<lb/>
相次者皆已補令去以例君亦宜令也予曰不類君霜<lb/>
威鐵面鬚如㦸張是當居中為天子執法吏若補外亦<lb/>
不失司法至是拜常州府推官盖郡之司法也聞者咸<lb/>
<pb n="KR4e0174_WYG_004-28a"/>
神予之言始君以進士試政儀曺也以其餘功旁通律<lb/>
例頗得其肯綮及是命下知君者咸喜其優於其職也<lb/>
予曰不然所貴乎儒者謂其以經術飾治也若以律例<lb/>
而已則一獄吏事耳五經皆切於行事而眷秋者孔子<lb/>
之刑書也其操縱予奪至公而無私至嚴而亦恕此誠<lb/>
家法之源委先儒謂五經之有春秋猶法律之有斷例<lb/>
也君為司法將無是求耶勉旃君也他日治績流聞天<lb/>
子嘉之徵入為中臺執法之臣予之言尚屢驗云<lb/>
<pb n="KR4e0174_WYG_004-28b"/>
　　湧翠軒詩序<lb/>
涵江黄翁自怡有燕息之軒焉其旁多古木修篁其外<lb/>
竒峰異巘或對峙前後或縈帶左右翁以其暇坐軒中<lb/>
見山光樹色逺近浮碧若湧而奔赴於吾前也扁曰湧<lb/>
翠有詩紀勝名公鉅人至是軒者多為翁㽞詩壁上去<lb/>
或足跡未至而慕翁之名者亦多作詩遺之久之積成<lb/>
巨卷翁使人持至京師請予序盖自宮保見素公而下<lb/>
作者若干人軒之景摹冩殆盡讀之使人洒然如坐於<lb/>
<pb n="KR4e0174_WYG_004-29a"/>
其中襲清風而挹空翠不自知身在埃壒中也涵江闤<lb/>
闠之區富人巨室多亭榭觀逰之勝其雄傑壯麗豈有<lb/>
不倍於湧翠者而大人君子罕所紀述遂以黯然而委<lb/>
棄沉埋於凉烟茀草之間不聞於世者多矣所以然者<lb/>
由主人不好文墨好矣或其人不為作者所重亦未可<lb/>
輒得也今觀為翁作者其富如此又皆當時有位望文<lb/>
學者也則翁所好與其為人皆可知矣予亦重翁者故<lb/>
為之序<lb/>
<pb n="KR4e0174_WYG_004-29b"/>
　　送司訓翁守學之上海序<lb/>
清浦翁君守學文行君子也以數奇連不得志於有司<lb/>
兹貢至京師連試皆優等授上海縣學訓導守學大父<lb/>
醉庵公由教官為翰林檢討實生尚書氷崖公少參雪<lb/>
崖公皆卓然名臣二公之後主事守洪公起進士大尹<lb/>
守潤公朝發君教諭守明君皆起鄉薦既盛矣守學於<lb/>
其間獨無所遇盖低徊久之乃以年格授一教官去知<lb/>
守學者皆惜其用之不究也予曰不然君子之仕也有<lb/>
<pb n="KR4e0174_WYG_004-30a"/>
得行其道者有假之人以行道者要之其致一也夫逢<lb/>
時遇主身都顯榮功徳施於朝廷膏澤流於天下者行<lb/>
其道者也氷崖諸公是已亦有不得尊位以行所志而<lb/>
以學淑諸徒其徒既獲進用則其所施於時者皆吾之<lb/>
道也是假之人以行道者也醉庵公與今守明守學皆<lb/>
是已是故王珪魏徵之相業河汾之出也錢藻范純仁<lb/>
之功烈蘓湖之傳也行道者豈必盡出於已哉上海自<lb/>
昔號為多賢國朝為畿甸之地聖化所先百五十餘年<lb/>
<pb n="KR4e0174_WYG_004-30b"/>
名公鉅人後先接踵至於服章掖逰庠序者亦皆秀敏<lb/>
有文才盖鄧林之植崑山之產也守學之往也從而培<lb/>
植之琢磨之則皆底於成矣若然他日假以行道者遽<lb/>
可一二數哉守學之行也鄉縉紳合餞之謂予姻且友<lb/>
又於守洪同年相好也屬為序<lb/>
　　送都水郎中柯君治河序<lb/>
河之源出崑崙禹自積石導之自大伓而北既釃為二<lb/>
至大陸又北播為九然後為逆河以入於海其治之之<lb/>
<pb n="KR4e0174_WYG_004-31a"/>
法如此河所經地萬餘里既合諸戎中國之水其勢益<lb/>
大其治尤難非屢散裂而順導之莫能為功也周定王<lb/>
時河始南徙漢時初決瓠子其後再決遂流為屯氏諸<lb/>
河而徳棣之河又自播為八亦偶合禹時所謂九河者<lb/>
耳自時厥後河不為害者最久至宋南渡而屯氏徳棣<lb/>
之河廢於是河復南注合淮以入海而曺鄆徐沛之間<lb/>
大受其害遂以至今也一二年來河之支港寢以淤澱<lb/>
其害彌甚每河流泛溢自徐以南數千里漫為巨浸其<lb/>
<pb n="KR4e0174_WYG_004-31b"/>
一支出沛之境者往往浸行平地挾泥沙以來而沛漕<lb/>
受之為之堙矣國家歳漕四百萬石徐沛四達咽喉之<lb/>
地也可不為慮乎於是執政大臣至於羣工百執事各<lb/>
獻治河之策有謂宜疏渦河故道以殺水勢者有謂河<lb/>
勢東徙難以力爭者有謂宜棄沛之堙河而隄其旁昭<lb/>
陽湖為渠以通漕者其說紛紛靡所適從朝廷患之乃<lb/>
起老臣總理河事而選工部官屬長於治河者為之副<lb/>
吾柯君竒徵特授都水郎中以行責亦重矣今九河故<lb/>
<pb n="KR4e0174_WYG_004-32a"/>
道既不可尋屯氏徳棣諸河又難猝復聽其東徙與㑹<lb/>
通之漕不足憂乎隄昭陽與能必其不衝嚙乎以愚策<lb/>
之必多為釃水之渠使河不妄行然後度水勢之緩急<lb/>
地形之堅脆或防也或浚也要在散裂而順導之耳竒<lb/>
徵多聞廣識自六籍子史至於水經地誌諸書無不究<lb/>
知受命以來日從士大夫之治水者講求其說區畫已<lb/>
定況聖天子在位徳及山川威攝百神固宜河伯受命<lb/>
而川澤順軌豈若漢武躬勞萬乗帥羣臣負薪寘河而<lb/>
<pb n="KR4e0174_WYG_004-32b"/>
不能塞瓠子之決者予喜竒徵將有成功也遂書以贈<lb/>
　　送僉憲祁君啟昭之河南序<lb/>
庚辰之歳予同考禮闈得潛江祁君啟昭明年廷試第<lb/>
進士簡為御史奉命巡按河東風望大起既還朝以病<lb/>
乞致仕不報未幾陞河南按察僉事又連疏引疾乞休<lb/>
皆不報盖當道知其材可大用故特寢其奏而啟昭堅<lb/>
卧不出疏且再上與啟昭交者日夜以好語寛譬慰留<lb/>
終不可一日予偕左諭徳張君崇象過訪之觀其貎甚<lb/>
<pb n="KR4e0174_WYG_004-33a"/>
癯也視其色甚黧瘠也而察其神氣充乎若有餘也與<lb/>
之論天下之事口如懸河不覺忠憤發於中而憂悴形<lb/>
於色也予曰子之病殆非失調於六氣而<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>於䑓沈者<lb/>
砭<graphic n="KR2130" url="https://raw.githubusercontent.com/kanripo/KR-Gaiji/master/images/KR2130.png" mimeType="image/png"/>所不及而藥餌所不療也其有積憂乎夫天生英<lb/>
賢非使之獨厚其身而已為天下計也故士之有志當<lb/>
世者茍宇宙之内一民一物不得其所則視之如痌瘝<lb/>
乃身者今四方薦灾征斂愈急盜賊寢興貪殘之吏蠧<lb/>
政殃民者所在林立民之病甚矣民病是病國之元氣<lb/>
<pb n="KR4e0174_WYG_004-33b"/>
也啟昭於此宜亟出一匕強劑以起之猶恐弗及也<lb/>
顧以己之病為解而急於引去憂時憫世之士固宜如<lb/>
是乎啟昭聞予言也瞿然而謝憣然而起卜日治行予<lb/>
與所厚數人餞之崇文門外觴酌之次各為詩道其行<lb/>
而屬予序<lb/>
　　送侍講學士席先生主試事竣還京序<lb/>
士之列職於朝者無問大小各有所事每朝罷則退而<lb/>
坐曺治事恒至日昃乃休惟翰林春坊之臣優㳺禁苑<lb/>
<pb n="KR4e0174_WYG_004-34a"/>
若無所事事者而上亦未嘗以職事繩之也至於大官<lb/>
給食歳時宴賚又非諸曹可比自常情觀之國家之於<lb/>
儒臣胡寵遇之隆而責效之凉也如此哉是不然諸曺<lb/>
所治盖一職耳儒學之臣不治文書而其所職者經筵<lb/>
也史局也外此則柄文而已夫勸講以成君徳而治本<lb/>
端焉紀録以昭公論而勸誡明焉其所係既甚重矣至<lb/>
於柄文而天下之賢又將階之以進夫進天下之賢者<lb/>
以共事其君兹為報也夫豈治一職者所可同哉雖然<lb/>
<pb n="KR4e0174_WYG_004-34b"/>
三者之任重矣勝是者其必由學乎我國家之於儒臣<lb/>
不煩以事而專之學者固將厚托而重委之此其意微<lb/>
矣而豈尋常之見所能窺哉今年之秋翰林侍講學士<lb/>
虚山席先生春坊左中允毅齋孫先生奉命來主南畿<lb/>
之試而先生皆侍經講筵秉筆東觀惟我皇上側席求<lb/>
賢思禆化理故暫輟其任而特遣之自今觀之一時賢<lb/>
雋甄録盡矣從此揚于王庭布列庶位相與推其所學<lb/>
以尊主庇民用翊贊我聖朝熙洽之治而天下隆平終<lb/>
<pb n="KR4e0174_WYG_004-35a"/>
必賴之其由於兩先生乎斯其為忠也大矣其效之非<lb/>
凉也亦明矣其將還朝也留都自公卿而下咸祖之大<lb/>
京兆江公少京兆柴公援故事屬詞苑舊僚分贈以文<lb/>
而贈虚山者繆以屬予予喜先生得士報國而因侈言<lb/>
儒臣之效其大有如此者聞者可以無惑於上之寵遇<lb/>
矣<lb/>
　　㢲峯集序<lb/>
吾友太子洗馬㢲峯尹君既殁其兄秋官副郎舜章裒<lb/>
<pb n="KR4e0174_WYG_004-35b"/>
其遺文得若干卷將刻梓以傳而屬予序㢲峯與予同<lb/>
第進士同官翰林㝡久㝡相知今殁五六年墓草宿矣<lb/>
追惟平日言議風猷何可復見獨其遺文行於世者使<lb/>
人讀之猶可以慨然想見其為人也謂文章為不朽之<lb/>
具豈不信乎㢲峯學博行方所樹立不肯下古人性尤<lb/>
簡重當羣謔鬨然噤不出語間遇其知己者青燈一炬<lb/>
對坐竟宵或辯析義理或商確古今娓娓數百言不窮<lb/>
使聽之者躍然忘倦平生外無泛交内無雜想退朝燕<lb/>
<pb n="KR4e0174_WYG_004-36a"/>
坐一室左經右史極意討論於詩不甚屑意而於文為<lb/>
之輒工予每過之㢲峯輒出所作令予指摘瑕疵予雖<lb/>
謭陋然未嘗不為之盡厥心也今觀是集所載則又多<lb/>
予所未見者而皆典則雅淡不為瘦詞硬語棘人喉舌<lb/>
而意味雋永體裁莊重讀之者知為有道君子也㢲峯<lb/>
於文不吝應酬至於其没之年求者多謝郤之獨取舊<lb/>
所為稿芟潤改竄手自抄録付其子祖懋藏之是時年<lb/>
方四十三遂若預為身後之慮者予竊怪之盖未幾而<lb/>
<pb n="KR4e0174_WYG_004-36b"/>
卒是集多其所自選别有藏稿若干卷不在集中㢲峯<lb/>
襄名舜弼字與兄舜章相友愛兄弟皆以古行聞一時<lb/>
稱之無間言云林文俊序<lb/>
　　送鄒君守廣州序<lb/>
夫為政孰先乎守與才二者焉耳有才能吏也有守廉<lb/>
吏也而兼之者少矣何也有耿介之操者其才或不足<lb/>
於理繁而負軼宕之才者其所為又未必入繩墨是以<lb/>
孔子歎才難而循良之蹟罕見於天下也嶺以南為郡<lb/>
<pb n="KR4e0174_WYG_004-37a"/>
凡十而廣州在㑹府部使者及藩憲臨之於上政務尤<lb/>
繁其他擅山海之饒畨舶時至名珍異寳充斥境中不<lb/>
可勝用是故擇守於廣州者非其才與守卓然過人者尤<lb/>
未可輕畀之今年之冬吾邑鄒君君哲由尚書户部郎<lb/>
中擢守兹郡或問於予曰鄒君其勝廣州乎予曰鄒君<lb/>
之才吾弗能知然其在户部或監賦於外或握篆於<lb/>
中百務叢㳫而從容指揮沛然若有餘者今之治郡也<lb/>
如刃發於硎吾知裁剸之下吏無稽牘而狴無滯訟矣<lb/>
<pb n="KR4e0174_WYG_004-37b"/>
鄒君所守吾亦弗敢知然其司出納有年夫既皭然不汚<lb/>
矣今之於廣州也豈以飲石門之水而變初志哉吾知<lb/>
其在官也必廉其歸也必不齎越装矣或者曰若先生<lb/>
所稱鄒君之才與守也不既過人矣乎予曰信也雖然<lb/>
才美矣夫不有挟其才而剛愎以自用更張而無次至<lb/>
於秕政而厲民者乎是故君子貴乎有才而聞道也廉<lb/>
美矣夫不有恃其廉而矯亢以為髙苛刻以為威至於<lb/>
傲上而殘民者乎是故聖人貴乎廉而不劌也古之守<lb/>
<pb n="KR4e0174_WYG_004-38a"/>
廣州者有若陶侃呉隠之有若宋暻盧奐又有若余靖<lb/>
之數君子者才不自用而廉不近名是以治有遺愛廣<lb/>
之人至今尸祝之鄒君惟是之師則乃賢守也哉或者<lb/>
曰善哉先生之言也使鄒君得聞其說而試之其於廣<lb/>
州也其庶乎予素與鄒君善於其行也遂書其說以贈<lb/>
之<lb/>
　　錢氏偕夀序<lb/>
偕夀者夀越之兩涯錢翁及其配鄭孺人也往歳翁仲<lb/>
<pb n="KR4e0174_WYG_004-38b"/>
子采之在京師從予學翁適以事留京予獲晨夕焉而<lb/>
見其一言一行必在於禮義卓然有隠君子之風當其<lb/>
時翁之弟某君方為臨江守臨江二子及采之又皆已<lb/>
舉於鄉何其盛也而翁方泊然布韋自處畧無盈侈之<lb/>
色家居惟力田以供賦以詩書教子孫而已其斯謂之<lb/>
隠君子矣乎今年翁夀七十鄭孺人長四歲皆康強無<lb/>
恙於是采之已舉進士為行人獨其冢子及諸孫留侍<lb/>
膝下奉㫖甘翁與孺人心樂之而采之終以不獲歸養<lb/>
<pb n="KR4e0174_WYG_004-39a"/>
為恨去冬奉使楚藩方其銜命南來既渡大江望見親<lb/>
舍矍然心動曰吾其歸省吾親乎既乃復自念曰禮君<lb/>
命不宿於家詩云豈不懐歸畏此簡書遂如楚從簡書<lb/>
也及是事竣且還朝乃假便東歸覲省其親吾想使節<lb/>
過門光生桑梓親朋畢至里閭交賀時乎夀筵既啟翁<lb/>
與孺人白髮龎眉坐堂上采之錦衣象笏偕其兄弟子<lb/>
姪以次奉觴起為夀肅肅如也愉愉如也凡鄉人得於<lb/>
見聞者將謂采之之孝其親也如此翁與孺人善教子<lb/>
<pb n="KR4e0174_WYG_004-39b"/>
乃今享其成如此其誰不以之為法而人紀之修天倫<lb/>
之厚必自此始若是則采之之歸於世教不為無補矣<lb/>
豈若漢司馬長卿朱買臣徒以駟馬之榮三組之貴矜<lb/>
耀其鄉里者哉采之之將歸夀其親也過白下謁予欲<lb/>
得予言以為夀筵獻於是乎序嘉靖乙未仲春月<lb/>
　　送黄徳恭赴廣東市舶提舉序<lb/>
國朝有天下威徳廣被外夷諸國自昔不奉職貢者罔<lb/>
弗來朝名珍異寳神馬物產航海而至者盖百餘國故<lb/>
<pb n="KR4e0174_WYG_004-40a"/>
閩浙東廣近海之處各立市舶府領之以中官而又有<lb/>
提舉司分蒞其事每畨舶至則先遣提舉閱實其貨籍<lb/>
其入貢之數有餘乃聽貿易而又為之平其物價治其<lb/>
爭訟盖聖朝所以柔逺之意固甚善也然夷性獷悍難<lb/>
制御之者必恩威並濟乃可茍撫處失宜不惟阻其效<lb/>
順之心而變且叵測聞先帝末年有佛朗機者亦籍以<lb/>
入貢至廣廣之守臣為之聞於上其酋遂得至京師以<lb/>
竒貨賂用事者稍稍見幸於是徒黨在廣中者怙勢横<lb/>
<pb n="KR4e0174_WYG_004-40b"/>
行以數百艘往來海上莫敢誰何幾為寇掠海徼動揺<lb/>
賴今上御極悉散遣之不然禍可勝言哉不特此耳二<lb/>
三年前倭夷入貢至寧波乗機掠殺城中人多罹其害<lb/>
事聞天子遣官騐治守臣坐得罪者數十人此二事者<lb/>
盖足徵矣當其時茍為提舉者有如蘇子卿之典屬國<lb/>
富鄭公之為館伴則片詞之下固足以逆折其奸萌矣<lb/>
何至桀驁為害如是耶然則提舉之職其於所係不既<lb/>
重矣乎今年秋廣東市舶缺付提舉吾鄉黄君徳恭以<lb/>
<pb n="KR4e0174_WYG_004-41a"/>
經衛陞補之君為宋樞宻使鏞之後代有顯人入國朝内<lb/>
之侍從臺省外之監司二千石不翅數十人君於官箴<lb/>
政體得之家傳不習而能其為人通敏練達長於應變<lb/>
鄉人皆謂提舉不足盡其才而不知其職之所係若是<lb/>
重也故予特為徳恭言之徳恭勉哉<lb/>
　　送方君重甫通判南康序<lb/>
頃者江西告變南康守臣皆坐累去職皇上重惟創殘<lb/>
之民宜得良有司撫之詔吏部慎選以往於是吾鄉方<lb/>
<pb n="KR4e0174_WYG_004-41b"/>
君重甫以國子助教陞任是府通判舊制府判僅一人<lb/>
正徳甲戌吾族孫克容來判是郡謂郡瀕大湖盜賊充<lb/>
斥數為民患因建白當道請增設府判一人專主捕寇<lb/>
事聞從之君被命未數日克容以舊判再除南康職捕<lb/>
寇君因得以專於督賦無兼職之勞然南康屬邑民多<lb/>
獷悍賦不時供有負逋數十年者急之則持弓操矢以<lb/>
待捕吏而建昌尤甚頃之建昌析置武義縣亦江西守<lb/>
臣因克容先嘗建白而請於上者也夫官分則職易理<lb/>
<pb n="KR4e0174_WYG_004-42a"/>
邑分則民易治所慮者用兵之後轉輸給餉民之困甚<lb/>
矣今政以寛與不涉懦而廢事乎以嚴與不涉殘而生<lb/>
怨乎酌寛嚴之宜使事集而民不知勞譬良醫治病病<lb/>
去而無元氣之傷如是斯可也君歴定陶澄邁訓導分<lb/>
水教諭陞教國子在分水嘗與監司事詞色厲甚監司<lb/>
怒己而悔悟霽威相待如初同列聞之嘆曰方君温然<lb/>
今其建乃爾盖君為人樂易可親所存所行率皆近厚<lb/>
然義所當較則有確然不可撓者嗚呼有近厚之心則<lb/>
<pb n="KR4e0174_WYG_004-42b"/>
政必不涉殘而怨弭矣有不撓之行則政必不涉懦而<lb/>
事集矣甦瘡殘之民以副聖天子慎選良吏之意其在<lb/>
君乎君行哉為我訪於白鹿洞復有如少室山人之隠<lb/>
者乎其鄉人有如陶靖節之賢者乎其長郡有如濂溪<lb/>
晦翁兩先生者乎有之則君有餘師奚俟予言<lb/>
　　送方崇潔任莆田主簿序<lb/>
遂安方崇潔以國子生謁選天曹得主吾莆邑簿崇潔<lb/>
見予予察其意盖若不滿慊於是擢者予謂崇潔此非<lb/>
<pb n="KR4e0174_WYG_004-43a"/>
所當計也士無志則已茍有志焉無不可藉以自見者<lb/>
況簿乎明道簿上元矣晦翁簿同安矣當其時位通顯<lb/>
者何限今乃澌滅殆盡而之二簿之名至今炳然簡冊<lb/>
也暇日嘗閱莆志見令之賢者不絶書其下如丞如尉<lb/>
以賢得書亦多至於簿則自宋開寳建置以來見稱於<lb/>
志者郭真一人耳然其稱真之賢不過曰質直無偽處<lb/>
事有常而立東山水則惠民尤多盖如是而已是豈終<lb/>
不可繼者乎予初識崇潔觀其為人亦所謂質直而有<lb/>
<pb n="KR4e0174_WYG_004-43b"/>
常者至於講求水利尤今日之急務也近聞東山水則<lb/>
寖非郭真所定舊制瀕海居民往往私設涵竇水為之<lb/>
耗旬日不雨陂塘立涸田作龜兆拆今不亟更恐歳久<lb/>
弊滋南北二洋百萬頃之田皆化為槁壤矣邑侯雷君<lb/>
孟升每致意於是崇潔其佐以行之此不世之利也百<lb/>
世之下與郭真並美志書其在崇潔耶遂書以為贈<lb/>
　　送蘓子道赴懷寧縣尉序<lb/>
蘓君子道既拜安慶府懷寧縣尉將行吿别于予且徵<lb/>
<pb n="KR4e0174_WYG_004-44a"/>
言焉予語之曰子知夫懷寧之所以名者乎夫懐與寧<lb/>
皆有安義今夫荒區僻壤其民不識兵革無調發之擾<lb/>
供億之煩民乃安矣乃若懷寧為邑瀕於大江為南北<lb/>
咽喉之地使者往來境内舳艫相御厨傳賓客之供數倍<lb/>
他邑萬一四方有變此地尤先被兵逺未暇論元之季<lb/>
世守臣余忠宣公嬰孤城以抗羣盜者六七年及城䧟<lb/>
死之民之靡爛于干戈者莫可勝數皇明有天下撫摩<lb/>
休養百五十年始獲稍稍甦息而比年以來再更宸濠<lb/>
<pb n="KR4e0174_WYG_004-44b"/>
之變賴此邦之民忠義有素相與出死力拒之卒衂其<lb/>
軍然薦罹兵燹民亦不安亦已甚矣而昔人顧取懐寧<lb/>
名其邑此其意可知也毋亦以懐來輯寧深致望於賢<lb/>
有司乎子道曰先生之言是也然邑之長有令焉為之<lb/>
貳者又有丞若簿焉夫尉職㣲惡足以語此哉予曰不<lb/>
然朝廷設官無問大小皆以為民即令以下皆賢而尉<lb/>
獨不賢庸非民之病譬之一歳之中兩間之内和氣暢<lb/>
達固足以兆豐穰矣然一方之水旱不時一辰之螟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR4e0174_WYG_004-45a"/>
暴作未必不干和而召異也然則子道可以其秩之㣲<lb/>
而委以無責乎子道喜謝曰希孟知所職矣先生幸教<lb/>
希孟敢不祗承遂再拜而别<lb/>
　　送梧忩族兄教授南雄序<lb/>
族兄梧忩先生世崇由鄉進士任繁昌新㑹二庠教諭<lb/>
九載秩滿書最吏部陞南雄府學教授於是其子汝雨<lb/>
以壁經魁天下簡入翰林為庶吉士文行籍籍有稱矣<lb/>
翰林諸君與汝雨㳺者既獲拜先生皆羨慕欽服惜其<lb/>
<pb n="KR4e0174_WYG_004-45b"/>
學之弗究而又幸汝雨之能究先生之學也各為詩贈<lb/>
之而屬予序予聞教官滿九載上吏部者例授有司先生<lb/>
私語人曰吾壯時猶不樂州縣吏今老矣豈能與新進<lb/>
小生候伺大官顔色於眉睫間哉吾竊仍丐學職以去<lb/>
語聞吏部果擢教授不知者或為稱屈而先生得之意<lb/>
甚稱惬是時先生在學職十有六年而安之如此是可<lb/>
知其志之所向矣先生貌古行修䆳於經學為古文詩<lb/>
平淡有理致教人必以徳行口不言利諸生貧者賙給<lb/>
<pb n="KR4e0174_WYG_004-46a"/>
之兩典江西文衡人服其公當道委署邑不赴委修實<lb/>
録輒赴不辭其見素定如此先生既去繁昌修邑志者<lb/>
列之名宦蓋公論云鳴乎前輩不可見矣以予所聞<lb/>
今之為師儒如先生者無幾人焉予嘗病三代以降士<lb/>
惟見利而不見義盖自其少時學於家飬於庠序習聞<lb/>
於父兄師友者無非是物也故其所趨在是所就亦止<lb/>
於是而人才之不如古奚怪其然哉繁昌新㑹自得先<lb/>
生而士習為之一變今移教南雄南雄之士薫炙於道<lb/>
<pb n="KR4e0174_WYG_004-46b"/>
徳又將不有勃然而興起者乎予素慕先生之賢而幸<lb/>
嶺南人士之得師也故不辭而序之<lb/>
　<lb/>
　<lb/>
　<lb/>
　<lb/>
　<lb/>
　方齋存稿卷四<lb/>
</p>
<p>
</p>
  </div>
<div>
<head>方齋存稿巻五</head> <lb/>
    <p>
<pb n="KR4e0174_WYG_005-1a"/>
欽定四庫全書<lb/>
　方齋存稿巻五<lb/>
　　　　　　　　　　　　　眀　林文俊　撰<lb/>
　序<lb/>
　　送少司徒王公致仕南還序<lb/>
今年春戸部左侍郎維揚王公致其仕歸在朝自公卿<lb/>
以下皆惜之曰賢哉王公若之何去朝廷也初公以都<lb/>
御史廵撫四川也芒部土官隴氏爭襲構亂為川貴害<lb/>
<pb n="KR4e0174_WYG_005-1b"/>
者二十餘年公既至督兵討平之遂奏改為鎮雄府請<lb/>
設流官如馬湖故事未㡬公徙侍郎去其黨沙保復叛<lb/>
於是言者稍稍侵公上以沙保之叛公已去蜀其釋勿<lb/>
究及公引咎乞休遂降㫖慰㽞之一日忽出内批下吏<lb/>
部議吏部言公居官㢘正宜如前㫖留供職上不聴特<lb/>
詔致仕公之平芒部也其績甚偉使得久於蜀則區畫<lb/>
周悉必無後悔抑公雖去茍代之者撫綏不失其宜亦未<lb/>
必至是也此其過豈專在公乎而公顧坐是以去何也<lb/>
<pb n="KR4e0174_WYG_005-2a"/>
然亦求無愧焉爾矣公自郎署出為方岳入尹京兆再<lb/>
出為廵撫皆有聲績未易殫述姑即近事言之其以侍<lb/>
郎奉命覈地於畿内所至按圗籍定經界民産為勢家<lb/>
所奪者悉割還之戚屬怙勢有所干請一切抑不與於<lb/>
是宿弊盡蠲民獲甦醒然權貴多不悦有出語恐公者<lb/>
而公弗顧也度公之心茍利於國死生以之而遑為固<lb/>
位謀哉况公自布衣致位九卿不為不遇今歸老於郷<lb/>
猶將以道徳師表後進暇日從故人賔客登臨談咏以<lb/>
<pb n="KR4e0174_WYG_005-2b"/>
樂太平之世將焉徃不泰然哉公之歸也其屬僚徴言<lb/>
為贈予以公跡雖疎而慕其賢久矣故不辭而僭為之<lb/>
序嘉靖己丒某月某日<lb/>
　　送郡守丘君赴潮州序<lb/>
潮於嶺以南為郡最鉅今年春其郡之守缺吏部欲擇<lb/>
京官有望實者為之惟時膳部郎中丘君主靜有籍籍<lb/>
名在縉紳間遂用以守是郡盖慎選云君且行諸鄉衮<lb/>
謂予曰盍有贈乎予性迂鄙不逹於政且承乏詞垣職<lb/>
<pb n="KR4e0174_WYG_005-3a"/>
在言語文字之間而於生民利病若之何因革而便益<lb/>
懵如也雖有言何以益吾丘君無己請以文喻可乎夫<lb/>
文也者所以眀道立敎無非實用也然粉藻太過則蔽<lb/>
正理而不適於用文之弊也故質可過也文不可過也<lb/>
政不猶是乎聖人之議政也曰敬事而信曰行之以忠<lb/>
貴誠也兩漢而下循吏誠心愛民民亦愛之如父母其<lb/>
去也有攀號遮㽞而不可得者近世為政者迹其所為<lb/>
不過為粉澤之具而已上官弗察交譽其賢而考其實<lb/>
<pb n="KR4e0174_WYG_005-3b"/>
果能使田里無歎息愁恨之聲乎此所謂文勝質者也<lb/>
政之弊也其有實意為民者或不能循俗俛仰當道不<lb/>
稽其為政之實乃或因是輒加摧沮往往志不得施此<lb/>
循吏所以罕見於天下也皇上深知其然邇者特詔郡<lb/>
太守謁見部使不得過為卑謟既顯示優崇矣又命吏<lb/>
部立轉遷格如有資序既深治行尤異將遂用為九卿<lb/>
如祖宗朝故事皇上之意誠見郡守係民至重故激勵<lb/>
之如此是將責以循良實效不徒為彌文而已今丘君<lb/>
<pb n="KR4e0174_WYG_005-4a"/>
何以仰承休徳乎亦曰以實心措之於政逹之於民毋<lb/>
效世俗吏徒為粉澤之具而已則民被實恵所謂良二<lb/>
千石者其在君乎君在部以學行聞嘗奉命出典山西<lb/>
文衡所謂程式之文平實古雅大宗伯任丘李公屢欲<lb/>
薦為提學而弗果君盖知文者可以語政矣<lb/>
　　夀林翁八十序<lb/>
世之為神仙之説者曰必鍊精制形乃可以長生為荘<lb/>
老之説者曰必守清净不勞神役智乃可以延年其説<lb/>
<pb n="KR4e0174_WYG_005-4b"/>
予不能知所知者孔子所稱仁者夀是已然所謂仁者<lb/>
豈必博施濟衆之云哉或隠或仕随其力之所及茍有<lb/>
以利物皆謂之仁而足以致夀均也若吾鄉林翁貴容<lb/>
亦其一與翁為孝子攅之後為人和易質直其主新㑹<lb/>
簿汲汲以鋤宼安民為務在邑八年民甚安之行部使<lb/>
者㢘知其賢敷加奨勸而翁以年老固請致仕歸歸之<lb/>
又明年陂决于杭頭至百餘丈自陂以北田作龜兆拆<lb/>
禾盡槁死郡人惶懼罔知攸措有言翁能任是責者郡<lb/>
<pb n="KR4e0174_WYG_005-5a"/>
守馮侯躬禮其廬而請焉翁既諾募人就工堰水上流<lb/>
而涸其决處乃實土築之内外皆固以石越兩月隄成<lb/>
水循故道至今賴焉予嘗艤舟陂下謁長者祠讀宫保<lb/>
見素公所撰碑記而知翁之恵在莆人者盖不可冺也<lb/>
翁以眀年庚寅夀八十其冡子京熊以京衛考績上京<lb/>
預徴予言為夀予聞翁起居焉而知翁飲食歩履尚如<lb/>
少壯時非鄉飲不入城府間與故人賔客登眺觴酌竟<lb/>
日忘倦此其夀尚未艾者也翁不曉神仙吐納之說亦<lb/>
<pb n="KR4e0174_WYG_005-5b"/>
未嘗效莊老為固亦勞神而役智矣然其享夀若此非<lb/>
以仕而隠皆有利恵及人固所為仁者與然則孔子之<lb/>
言徴之於翁其不益信矣乎詩曰其徳不爽夀考不忘<lb/>
又曰樂只君子遐不眉夀請誦之以為祝<lb/>
　　送憲副張君之山東序<lb/>
浦城張君搏南與予同舉進士始以戸部郎監税臨清<lb/>
有㢘名未㡬移疾歸杜門不出者十有餘年及再起為<lb/>
兵部郎中於是兩鬂皤然出入騎羸馬從省郎後恬然<lb/>
<pb n="KR4e0174_WYG_005-6a"/>
不以榮進為意公退則寓居僧舎凡交逰飲宴之樂多<lb/>
不與予聞造焉家具蕭然惟案上書數巻而已若君者<lb/>
殆所謂㢘靜君子者乎今年冬以薦擢山東按察司副<lb/>
使開府臨清專理兵備夫兵憲之職在乎察㢘兵民之<lb/>
利病而建革之及其所屬文武吏之材否而黜賞之其<lb/>
責重矣居是者非威而眀不足以勝任張君温然儒者<lb/>
爾或以為非所宜予曰不然夫張君㢘靜君子也惟㢘<lb/>
也則不求威而威生焉惟靜也則不求眀而眀生焉何<lb/>
<pb n="KR4e0174_WYG_005-6b"/>
以知其然也今夫鷹鸇之搏擊可謂威矣及以攫食而<lb/>
見捕於虞人則衆鳥反狎視焉夫不㢘其有能威者乎<lb/>
水之鑒物本至眀也方其驚風駭浪卒然而起則黯然<lb/>
莫辨姸媸夫不靜其有能眀者乎兵部為戎政所萃君<lb/>
居其間徒以亷靜處之而從容裁决悉中肯綮吏胥宿<lb/>
蠧刔剔殆盡自大司馬而下咸稱其能今之為兵備於<lb/>
一方也率是行之庸有弗濟者哉雖然威之過則苛而<lb/>
病乎恕眀之過則察而病乎公必也恕以濟其威公以<lb/>
<pb n="KR4e0174_WYG_005-7a"/>
用其眀斯盡善之道也先民論政其蔑以易矣君之<lb/>
行也其同寅諸君來徴贈言遂為之序嘉靖己丑冬十<lb/>
一月<lb/>
　　便江李氏族譜序<lb/>
便江李氏出唐連州刺史諱君防五代時追封南亭王<lb/>
人因稱南亭李氏云南亭二子長行瓌官終太守次行<lb/>
超官終萬安倅南安之後無聞矣今散居耒陽永興二<lb/>
邑皆太守之後而居永興者又分為三𣲖此譜重修於<lb/>
<pb n="KR4e0174_WYG_005-7b"/>
南亭二十代孫李職方君永敷則上彦𣲖也盖自耒陽<lb/>
遷永興至職方五世矣職方既自為之序其從子今南<lb/>
京戸部主事君旦御史君祦復以譜示予請序予聞之<lb/>
孝子仁人之心無窮也而禮不敢過是以聖人為之廟<lb/>
制與服制焉廟有時而祧也服有時而盡也是故聖人<lb/>
為之限制也禮也然廟雖祧而祖不可忘服雖盡而族<lb/>
之人不可視如塗人者情也自世之降禮僅存而情寖<lb/>
衰矣賢者懼焉是故為之譜系以眀本支而序昭穆使<lb/>
<pb n="KR4e0174_WYG_005-8a"/>
子孫知其身所自出不以世代既逺而忘其尊祖敬宗<lb/>
之心又知族人雖疏且逺其始與吾同所自出而不忍<lb/>
相視漠然如路人夫譜之作其意如是而已所以廣孝<lb/>
悌而厚風俗也是當輔禮經以並行而决不可廢焉者<lb/>
至於紀載先人言行之遺以為一家之史且使子孫有<lb/>
所視法以圗不忝則亦何莫非為孝弟而設也今觀李<lb/>
氏茲譜深得古人之意而附以家規家範則所望於後<lb/>
人者益深且逺盖職方君序之詳矣予復何言獨㑹李<lb/>
<pb n="KR4e0174_WYG_005-8b"/>
氏自唐乾寜至今六百餘年南亭之子孫日以繁衍然<lb/>
莫盛於永興永興仕宦又莫盛於上彦前代姑未遑論<lb/>
入國朝舉科第者十有一人職方君之學行不暇言矣<lb/>
若御史君之父大尹君藩知當塗有恵政沒祀名宦至<lb/>
今民思之其餘或仕州縣或教黌序亦皆有行業卓卓<lb/>
可稱述而御史君與今北京戸部主事君易同登嘉靖<lb/>
己丑進士南京戸部君則以績溪令治最徴入羣從三<lb/>
人同時居臺省有聲譽籍籍縉紳間此又豈特永興所<lb/>
<pb n="KR4e0174_WYG_005-9a"/>
未有哉是上彦仕宦又莫有盛於今日者也盖其先世<lb/>
自南亭以來世有徳善永樂間諱崇徳者以貲雄於鄉<lb/>
值嵗歉捐榖千餘石以賑饑民得旌門焉即始遷上彦<lb/>
之祖也以是觀之謂人家之盛不本於先世積徳可乎<lb/>
而子孫思世其家者胡可不務徳乎然務徳必自孝弟<lb/>
始是故其在家也必孝於親必睦於族其在國也則移<lb/>
事親之孝以忠於君推睦族之仁以子其民此其大者<lb/>
耳至於一言一動之微亦必弗敢茍焉以求不戾於儒<lb/>
<pb n="KR4e0174_WYG_005-9b"/>
先君子之道曰毋以為先人羞也審若是非直有光譜<lb/>
系而己将見先世之徳自此益以衍迤光大李氏之用<lb/>
是以為盛也庸可既乎予不佞因序是譜而致其望於<lb/>
後人者如此二君之屬予以序也其意或在是云<lb/>
　　送少司馬峩峯潘公序<lb/>
聖天子勵精庶政簡賢任能而於九卿大臣尤重其選<lb/>
每有缺吏部集廷臣推舉疏率三四上乃得俞㫖比者<lb/>
少司馬缺南京少司馬峩峯潘公被命入補之盖吏部<lb/>
<pb n="KR4e0174_WYG_005-10a"/>
奉㫖再推及公而後簡用何其慎也仰惟國家稽古建<lb/>
官六卿分職而司馬掌邦政凡選将用兵及四夷邊徼<lb/>
事無大小悉𨽻焉故為卿佐於此者非其人材兼文武<lb/>
而又嘗親歴邊隅習知戎事者盖莫可輕畀也公起進<lb/>
士由大理出僉東臬晉副使廵海已有威名及改福建<lb/>
適海宼為患公至立擒之海嶠底寜晉山東憲長湖廣<lb/>
方伯遂擢都御史廵撫遼東至不數月築邊垣四百餘<lb/>
里雉堞連雲敵不敢牧馬城下改南京操江尋晉少司<lb/>
<pb n="KR4e0174_WYG_005-10b"/>
馬從容贊畫東南晏然此公平生履歴之大畧也盖公<lb/>
所歴非一官而政尤嫻於軍旅所至非一地而迹尤著<lb/>
於邊隅然則本兵之地在公居之誠宜聖天子之簡用<lb/>
抑又何其眀也命下朝野咸稱得人公聞命感激念趨<lb/>
召之不可遲也乃以盛暑之月治装戒行太子太保兵<lb/>
部尚書鳳山秦公各内外留守諸公餞之而以序屬予<lb/>
予嘗辱公知厚於其行誠不宜無言顧自筮仕承乏詞<lb/>
垣以觚翰為職業及叨貳卿曹所職又皆吏治禮文之<lb/>
<pb n="KR4e0174_WYG_005-11a"/>
事而軍旅之政正孔子所謂未學者何以為公告哉獨<lb/>
念國家承平日久武備漸墮將悍卒驕强敵跳梁時為<lb/>
邊患賴聖天子威徳逺被旋致掃平令中國乂安殊方<lb/>
順軌若無足虞然衣袽之戒聖人謹焉比聞聖天子赫<lb/>
然方有志於詰戎講武復周宣吉日車攻之盛當是之<lb/>
時宜必有文武如吉甫壮猷如方叔者為之輔佐安知<lb/>
其不在於公乎公勉哉以公平生所立卓然如此上之<lb/>
簡用眀且慎如此當不思所以副之者耶公被召命後<lb/>
<pb n="KR4e0174_WYG_005-11b"/>
數日從子方塘公自中丞晉拜少司空石泉公則先入<lb/>
為少司宼一門同時為卿佐者三人近世衣冠之家所<lb/>
未有也予樂為之言者非徒侈其家世之盛抑以見國<lb/>
恩之隆冀諸公汲汲於圗報云是為序<lb/>
　　夀大方伯霞山蔡公七十序<lb/>
天台赤城山色如雲霞世傳有仙居焉大方伯蔡公巨<lb/>
源嘗搆草堂居之扁曰霞山人皆稱曰霞山先生云公<lb/>
襟度曠夷風韻灑落往年雖在宦途而其心嘗欲擺落<lb/>
<pb n="KR4e0174_WYG_005-12a"/>
塵緣去而遊乎方之外也故為福建參政年未六十即<lb/>
上謝事之請及轉右轄河南連上四疏竟得請以去命<lb/>
既下寄家於陳而自以匹馬往來嵩少箕潁間窮探極<lb/>
討盖累旬日而後絜家東還投老赤城之下若公者殆<lb/>
有仙風道骨者乎公歸眀年冡子亨之舉進士為曹郎<lb/>
又眀年以郊祀覃恩錫二品誥晉階通奉大夫誥詞有<lb/>
榮名夀考始終完節之褒是時公年六十餘矣今夀已<lb/>
七十愈强健燈下能作細楷書遇風日晴美偕故人賔<lb/>
<pb n="KR4e0174_WYG_005-12b"/>
客攀懸崖陟層巘㨗如少壯者不用子孫扶掖而野服<lb/>
葛巾瀟然塵外人望之固如神仙也其福夀之備如此<lb/>
要必有以致是者乎初公由進士選庶吉士兵科給諌<lb/>
凡事持大體耻拾人細過以為名及以僉憲督學湖南<lb/>
貴州福建叅藩以至河南右方伯宦轍所至必有遺愛<lb/>
予閩人也親見吾閩人思公如父母公於道旁多構亭<lb/>
樹木以休行者至今道路歌詠之至比於召公之甘棠<lb/>
焉抑不特閩中為然别駕三山林徳良曩以試事過貴<lb/>
<pb n="KR4e0174_WYG_005-13a"/>
州其民多問公今為何官云已致仕則皆相顧<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙公<lb/>
何以不至卿相邪連稱好官不已更數驛率如之林君<lb/>
歸向予説如此用是觀之他省之民思公不忘計亦類<lb/>
此特予未盡聞耳至於出處之際尤為勇决視沉酣富<lb/>
貴老而不知止足者相去懸絶雖公平生雅志林壑盖<lb/>
亦持盈戒滿之心也公之為人大畧如此然則其夀也<lb/>
固本於天之佑善神之福謙其理有不可誣而或者以<lb/>
其居霞山也遂以公之夀為真有得於長生久視之術<lb/>
<pb n="KR4e0174_WYG_005-13b"/>
則予不能知矣六月二十八日公懸弧之辰亨之為南<lb/>
京吏部郎中念不得在膝下偕其兄弟子姪跽進一觴<lb/>
為夀爰請士大夫之能詩者賦之而以請序於予将寓<lb/>
歸為夀筵獻予不佞僅以平素知公一二為之論次如<lb/>
此若公繼此益享期頥之夀老成耆徳巋然鄉邦表儀<lb/>
而以亨之之學行繼此益躋華要以究公未竟之施而<lb/>
貤榮公者尚未已也此皆理所必至諸君之什鋪述備<lb/>
矣奚假於頌祝哉<lb/>
<pb n="KR4e0174_WYG_005-14a"/>
　　送僉憲顧君伯從之山東序<lb/>
松江顧伯從初以母老求便養自刑部副使改南京儀<lb/>
制郎中既踰年其弟伯貞又來南京為驗封主事予之<lb/>
叨貳禮部也得伯從為屬及徙吏部又以伯貞為屬而<lb/>
見其兄弟文行之美未嘗不歎二恵競爽以為難得也<lb/>
亡何伯從擢山東僉憲諮政於予予告之曰夫為政者<lb/>
過寛則長奸過嚴則病下必也相濟乎然二者之害姑<lb/>
息為甚逺未暇論聞前輩言元自中葉以後士大夫之<lb/>
<pb n="KR4e0174_WYG_005-14b"/>
緘黙依阿無所可否者率指為忠厚一時倣傚成俗雖<lb/>
為風憲者亦皆靡然不復搏擊人因目之為不捕之貓<lb/>
其後上下賄賂公行民窮盗起則憲臣失職之致也我<lb/>
聖祖深知其然天下既定更亷訪司為按察司與御史<lb/>
臺内外相埒皆以紏官邪㢘吏弊凡官其間者無問大<lb/>
小皆法冠豸服雖僉事秩五品分廵所至事得專制不<lb/>
必闗白總憲而後得行盖以風紀所係故異其體貎而<lb/>
重其事權如此然則居是者獨可視為具官而茍焉以<lb/>
<pb n="KR4e0174_WYG_005-15a"/>
為之也哉山東介河濟連海岱地廣民衆為今名藩然<lb/>
比來習俗寖改雖其故周公之國孔孟之邦然聖賢之<lb/>
徳化逺矣仕是者不有淫刑黷貨以厲吾民者乎吏不<lb/>
有舞文弄法者乎閭井之民不有豪猾兼并而武斷於<lb/>
鄉者乎犴獄不有寃滯者乎凡此皆民之病而仁人君<lb/>
子所宜惻然動心焉者伯從往哉端其表率公其激揚<lb/>
眀而不察嚴而不苛必能使車所過一道澄清吏無貨<lb/>
法民無茹寃若是而持繡斧冠恵文稱風紀之臣斯無<lb/>
<pb n="KR4e0174_WYG_005-15b"/>
愧矣若乃竊忠厚之空名貽姑息之實病豈所望於子<lb/>
者哉子産為政不寛而嚴孔子以為恵人朱子使浙東<lb/>
其政多主於嚴而濟之以寛夫孔子朱子百世之師也<lb/>
伯從舎是将誰法耶伯從作而再拜曰中立不敏敬聞<lb/>
命於君子矣敢不率承其行也其同寅來謁予言為行<lb/>
李贈義不得辭因詮次其語書以贈之某月日序<lb/>
　　賀侯母太夫人夏氏百嵗承恩序<lb/>
大中丞平溪侯公世卿之母封太夫人夏氏今年夀登<lb/>
<pb n="KR4e0174_WYG_005-16a"/>
百嵗惟時中丞公方奉命廵撫南畿念親老不得在膝<lb/>
下奉㫖甘恒若以為私憾者比者上疏言情臣有百嵗<lb/>
之母在堂雖臣兄辭祿歸養然亦七十六嵗老且病矣<lb/>
臣烏鳥私情不勝廹切惟陛下垂仁矜閔賜臣歸養臣<lb/>
母子幸甚疏入不允特勅有司以米帛賜其母盖異數<lb/>
也南都諸公聞之皆嘖嘖稱歎以為榮太子太保兵部<lb/>
尚書鳳山秦公謀於鎮逺侯顧公永康侯徐公曰吾儕<lb/>
居守舊京而中丞公廵撫於此誼分尤厚今幸覿兹<lb/>
<pb n="KR4e0174_WYG_005-16b"/>
盛事容可無言以為賀耶不鄙謂予序之予維人之生<lb/>
以百嵗為期然不能皆然也綘縣老人自言四百四十<lb/>
五甲子以年計之盖七十三耳左氏猶侈言之以為難<lb/>
得况百嵗乎百嵗矣又有子在顯位受知聖眀得受寵<lb/>
賜如太夫人者尤不可多見而其所以致此則有非偶<lb/>
然者惟我國家啟運以來海内昇平百七十年太夫人<lb/>
自少而壮而老身所遭際皆在熈洽之朝惇厚博大之<lb/>
氣得之既深且厚而又自其為子以至為婦為母慈孝<lb/>
<pb n="KR4e0174_WYG_005-17a"/>
恭儉内外族稱焉則其徳又足以致夀矣茲其享夀百<lb/>
年而光被國家養老之賜豈無自而然哉夫年之貴乎天<lb/>
下也久矣古者天子廵守方岳問百年者就見之若行<lb/>
養老之禮則天子袒而割牲執醤而饋執爵而酳敬長<lb/>
如此所以敎天下孝弟也三代以還此禮寖廢惟髙年<lb/>
米帛之恵間一行之然皆覃恩也若太夫人之所受則<lb/>
出特恩而為曠古之令典故士大夫尤以為榮君子謂<lb/>
是事也有可以勸孝焉有可以勸忠焉其有補於風敎<lb/>
<pb n="KR4e0174_WYG_005-17b"/>
大矣豈徒侯氏一家之榮哉前代子顯而親夀最髙者<lb/>
在宋惟蔡君謨氏君謨自諫官出知泉福二州領使一<lb/>
路而其母年九十餘尚康彊無恙閩人瞻望咨嗟不榮<lb/>
蔡公之貴而榮其母仁宗因其子之賢嘗製冠帔賜之<lb/>
其事頗與侯氏類然蔡母之夀不及百年則太夫人之<lb/>
福祉又似過之矣太夫人年雖邁而齒髪不衰享夀未<lb/>
涯也其子位望日崇貤榮方始安知繼此不有殊錫至<lb/>
於再且三哉此諸公祝頌之意也若夫篤移忠之義以<lb/>
<pb n="KR4e0174_WYG_005-18a"/>
仰答乎君廣錫類之仁以均慶於下使東南之民同躋<lb/>
夀域此則中丞公所以彰君之賜而為孝之大者予不<lb/>
佞併以致祝不識諸公以為何如<lb/>
　　送少司徒西洲唐公序<lb/>
予與西洲唐公相聞最久然自予立朝公己以母老歸<lb/>
養及再起為提學洊歴藩伯至為大中丞廵撫山東譽<lb/>
望籍籍在縉紳間而予獨以未能親炙為恨前年冬公<lb/>
來南京為少司徒始獲晨夕焉而見公粹乎其學也沛<lb/>
<pb n="KR4e0174_WYG_005-18b"/>
乎其才也淵乎其量也確乎其守也心切敬畏之而知<lb/>
向之得於所聞者猶未為深知公也豈五嶺之精南海<lb/>
之靈鍾為偉人以待國家之用有不偶然者乎比者北<lb/>
少司徒缺廷議以公為宜疏其名以請從之律應夾鍾<lb/>
之月公将北轅留都自公卿而下出祖於郊而不忍於<lb/>
别公者則曰我國家兩京並建勢均體敵今之南京非<lb/>
唐東都宋西京比也天子方命唐公來貳司徒式是南<lb/>
邦乃僅踰期而遽奪以北不知南北奚擇焉予曰不然<lb/>
<pb n="KR4e0174_WYG_005-19a"/>
南京雖根本之地自文皇徙都於北政務填委視南恒<lb/>
倍之且如一切軍國之供及財賦之出入盈縮民力任<lb/>
不任孰非職於北司徒者乎然自比嵗以來帑蔵空虚<lb/>
邊餉不給四方郡國以灾告者又相踵而至則國與民<lb/>
之力可謂俱屈矣古稱户部為金部又為民部夫司徒<lb/>
所職不專金榖而己民力之困尤其所當䘏者也天子<lb/>
以公有經國逺猷而又嘗踐歴外藩周知民隠老成忠<lb/>
厚有仁人長者之風故擇而任之其不輕也較然矣况<lb/>
<pb n="KR4e0174_WYG_005-19b"/>
今制六卿雖分職至有大事下廷臣集議則不限職守<lb/>
皆得抗論而極言之公之往也偕在廷諸老雍容廟堂<lb/>
參陪國論将見發一言而天下隂受其賜不但財賊一<lb/>
事而己然則公之在朝其所禆益不多於在此乎由是<lb/>
而秉鈞軸據要津位益髙則道之行益廣而生民被其<lb/>
澤者将益以溥矣不見泰山之雲乎雲不出岫固不能<lb/>
為霖一旦觸石而起膚寸而合不崇朝而雨天下矣今<lb/>
公之出處似之吾儕豈當惜一朝之别而不以公之道大<lb/>
<pb n="KR4e0174_WYG_005-20a"/>
行為賀哉於是諸公皆曰然觴酌之次各抽思騁詞歌<lb/>
頌盛美以為公贈既成授予為之引<lb/>
　　賀少宗伯鍾石費公序<lb/>
士君子立身宇宙間必有至大至剛之氣如其義也脅<lb/>
之以利害而不懼非其義也榮之以利祿而不顧夫然<lb/>
後可以有立於天下也彼怵於勢而動於利者孔子之<lb/>
所謂鄙夫也曽足以語此乎予同年友鐘石費公子和<lb/>
始為翰林編修時宸濠畜逆數遣人以賄至京師結納<lb/>
<pb n="KR4e0174_WYG_005-20b"/>
諸公公之兄少師鵝湖公及公獨峻拒之遂為所中廢<lb/>
黜家居者八年及宸濠敗乃以薦起再入史館預纂修暨<lb/>
史成當進秩適少師公柄國公以久廢復起之人僅循<lb/>
常資晉一級亡㡬復來南京盖低徊久之乃得為南祭<lb/>
酒比者北祭酒缺天子以公為賢命輔臣傳諭之吏部<lb/>
以其名上命己下矣㑹少師公再起至京以嫌上疏懇<lb/>
辭乃止既數月遂陟南京少宗伯予嘗因公之出處而<lb/>
僣論之方宸濠之猖獗也茍怵於利害俛首聴從雖一<lb/>
<pb n="KR4e0174_WYG_005-21a"/>
時可以茍免将來之禍必不止於廢黜亦不當復起既<lb/>
起之後茍夤縁父兄攀躋分寸則將有訾議之者矣未必<lb/>
得有今日而又見崇於公論如此也以是觀之士君子<lb/>
身在仕進之途得喪遲速皆非所當計惟其正而己茍<lb/>
正矣安往而不宜哉詩云靖共爾位正直是與神之聴<lb/>
之式榖以汝其弗信乎况公今貳春卿為國大臣在具<lb/>
瞻之地有世道之責将上以事其君下以治其身者顧<lb/>
肯一毫不以正直也哉然則公其能令終也必矣公在<lb/>
<pb n="KR4e0174_WYG_005-21b"/>
國學敎澤及人為深及遷去而代者未至諸生相與詣<lb/>
吏部願得公再攝學篆公聞之固辭予不能强也諸生<lb/>
既皆怏怏而去及是復來羅拜階下乞予言為公賀予<lb/>
義不得辭而又不敢以世俗相華耀者為諛説而獨論<lb/>
次其平生大㮣如此庸以厲公之晩節且因以自厲焉<lb/>
　　送獅山朱徳俊輟講歸所居序<lb/>
獅山朱君徳俊年甚富氣甚銳質甚美甫弱冠與其表<lb/>
兄游𢎞濟逰學郡城辨析經義屢屈其行輩提學陳公<lb/>
<pb n="KR4e0174_WYG_005-22a"/>
敦賢首器重之延致家塾由是顯名游既領薦君尚在<lb/>
諸生中益刻苦為學築石犀書舎所収貯皆六經及秦<lb/>
漢以來遺書終日據案疾讀盖将究心大業不專習為<lb/>
科舉程式之文以徼利逹而己可謂有志之士哉今年<lb/>
春吾族孫别駕克容方為族子弟求師㑹有以君之賢<lb/>
為言者克容欣然曰斯人誠吾所願致遂諏日具幣授<lb/>
使者即其廬以請君即日就道既至卜館授餼惟謹帥<lb/>
諸生以束脩禮見君因其材器而成就之一時及門之<lb/>
<pb n="KR4e0174_WYG_005-22b"/>
士随其深淺大小皆有所得夫水有江河者流潤千餘<lb/>
里君子之學雖未顯於時其沾被於鄉之後學者亦多<lb/>
矣北風其凉嵗聿其暮君将撤帳告歸卒業石犀克容<lb/>
率諸生餞之屬予序庚午之嵗予初識游君常疑獅山<lb/>
之下如游君之材者不可多見乃今而復識君焉然則<lb/>
窮陬裔壌豈不復有如吾朱君者乎特恨不生於名都<lb/>
㑹無朋友為之延引聲譽其賢而有位者又未必知知<lb/>
而未必能薦是以終身沉沒其聲跡不聞於世者者衆<lb/>
<pb n="KR4e0174_WYG_005-23a"/>
矣如是而徒曰乏才可乎哉君歸矣予亦将北其轅他<lb/>
日歌鹿鳴而來尚與子邂逅金臺之下<lb/>
　　夀謙庵髙公序<lb/>
三山謙庵髙公今年壬辰夀八十有三季春二十日懸<lb/>
弧之辰也公之子南京刑部副郎貞父念不得在膝下<lb/>
跽一觴為夀廼屬詞於予将遣其子頥和捧歸而以其<lb/>
日合子姓姻婭觴而祝焉貞父予同年辱相知契奚忍<lb/>
辭抑予於是有感矣古者天子廵狩就見百年若有故<lb/>
<pb n="KR4e0174_WYG_005-23b"/>
而入朝天子先與之揖讓而後及爵者至於四時養親<lb/>
為之割牲執醤而乞言焉盖其敬長如此當是時民安<lb/>
得而不孝且弟乎自古禮不復習俗漸漓人多忽老而<lb/>
貴少雖名為士大夫者廼或詭年以受官諱老而飾貎<lb/>
㡬不復有髙年之可敬矣獨里閈之間猶知重齒坐列<lb/>
飲燕必以齒序其有龎眉黄髪之叟則鄉人子弟相與<lb/>
牽羊載酒賀其生辰少者捧盃盤而跪進之揖讓雍容<lb/>
猶有先王敬長之遺意焉故予於賀夀之作不指為應<lb/>
<pb n="KR4e0174_WYG_005-24a"/>
酬例而郤之正以古人風化之厚僅此為未冺耳况我<lb/>
謙庵公以賢名令徳享茲介夀誦而傳之上以昭天道<lb/>
之佑善而下以勸於鄉邦其於世敎豈不重有所禆哉<lb/>
公為提學木軒之孫孝子惟一公之子孝子公孝聞朝<lb/>
廷得被旌表及公事親又孝而友於羣從睦於宗黨其<lb/>
舅禮部侍郎兼少詹事陸公無子公祀之别室嵗時展<lb/>
省墳墓至老不衰而性尤謙抑盖公自少年席其祖父<lb/>
及舅氏之䕃中嵗以儒發身典敎於金華於贑於昌化<lb/>
<pb n="KR4e0174_WYG_005-24b"/>
皆底有成績比其老而歸也貞父又起進士以郡縣治<lb/>
最召拜京秩䝉恩封公如其官可謂始終榮貴者矣然<lb/>
公自少至老恂恂愿慤未嘗以詞氣加人故人以公為<lb/>
勞謙君子也其稱之者不以姓字亦曰謙庵先生云予<lb/>
觀公善行固莫可殫述要其所以致福夀若此者豈所<lb/>
謂鬼神福謙者乎今聖天子建用皇極思以孝弟化成<lb/>
天下公年徳既隆從此而進而九十而百年當屢被國<lb/>
家養老乞言之禮使吾閩人益知所以孝親敬長而風<lb/>
<pb n="KR4e0174_WYG_005-25a"/>
化之厚庶㡬如先王時豈不盛哉予不佞尚拭目焉<lb/>
　　送僉憲須君之陜右序<lb/>
士患無志耳有志矣又患其才不足以用世也志與才<lb/>
具矣茍處之閒曹冷局則亦不足以展其才而行其意<lb/>
是故自古魁人碩士必全是數者然後有以自見於功<lb/>
業而垂聲於不朽茲不亦難乎安徳須君孟觀器度宏<lb/>
偉超出流輩讀書必期眀體以逹於用既舉進士拜南<lb/>
臺侍御史奉敕督理屯政所至鋤奸剗弊凛有風裁未<lb/>
<pb n="KR4e0174_WYG_005-25b"/>
三年軍需饒給民氣鬯蘇而奏蠲通泰二州無田之徴<lb/>
則又百餘年來人所未及者活數千百人垂死之命其<lb/>
徳尤鉅此非志存澤物而才足以濟時者其孰能與於<lb/>
斯朝廷嘉其賢今年春擢陜西按察僉事夫御史僉事<lb/>
皆風紀之臣法冠豸服同也僉事秩五品分廵所至則<lb/>
一方之利病皆得而建革之官吏之貪鄙皆得而按劾<lb/>
之其任之重與御史又同茍修其職則一道肅清吏無<lb/>
骫法民罔茹寃其澤之所及可既哉此須君之行所以<lb/>
<pb n="KR4e0174_WYG_005-26a"/>
為可賀也或曰須君所轄者陜之西路乃邇於邊矣以<lb/>
君之賢盍不置之内地而顧使之出入於塞垣沙磧之<lb/>
間以理邊務為職雖須君之才無所不可此豈所以處<lb/>
君乎予曰不然國家以西陲為重鎮而自承平以來軍<lb/>
實屢匱斥堠不修卒伍空虚營田弗懇而有司之貪婪<lb/>
武臣饕餮日朘月削為兵民病也亦久矣若此者非得<lb/>
賢憲臣駐節其地痛以法䋲之則民瘵日滋邊防日弛<lb/>
卒然有事其若國之大計何然則為憲臣於此較之在<lb/>
<pb n="KR4e0174_WYG_005-26b"/>
内地者所係果孰為重輕也斯其為天子用須君之意<lb/>
乎君素以知大體聞今之往也其威必足以懾奸其仁<lb/>
必足以懐逺使千里之内吏畏而民安兵强而食足烽<lb/>
燧不驚牛羊被野邊人鼓舞謳吟與内地之民同樂乎<lb/>
太平之世如是則為不負其職不忝其才而克稱上之<lb/>
任使矣異時治聲流聞部使剡薦崇階華級又将自此<lb/>
而升此大夫士所望於須君者也君之行也其鄉衮司<lb/>
諫雲岩朱君屬予言贈之予雅知君而重司諫君之請<lb/>
<pb n="KR4e0174_WYG_005-27a"/>
也故為之序<lb/>
　　柘陽葉氏族譜序<lb/>
永豐葉君汝猷予從兄僉憲榖齋先生門下士也間來<lb/>
南都以族譜求序於予曰吾葉氏系出霅川先世有仕<lb/>
上饒者過永豐樂其風土因家邑之下唐始祖崇義再<lb/>
徙今柘陽茲譜族人鼎元始修之所錄始於柘陽盖譜<lb/>
其所可知者耳方吾葉氏之中微也子孫不絶如綫腴<lb/>
田大第里之豪右悉敓而有之髙祖妣詹度力不能爭<lb/>
<pb n="KR4e0174_WYG_005-27b"/>
嘆曰是倘來者聚散如雨泡何足惜也獨取家譜寄上<lb/>
饒周氏蔵焉今是譜幸不散佚而吾子孫得以詳其昭<lb/>
穆世次及先世行事之實不至於冺滅者髙祖妣力也<lb/>
元也不肖重惟先世慎重是譜如此每行四方必槖之<lb/>
以俱不敢暫離先生幸為我序之使文獻有徴也予考<lb/>
葉氏之先在宋師旦為節度使茂為翰林檢閲安詩以<lb/>
道學稱在元有鼎元善古文讓能惇尚理學既盛矣國<lb/>
初憲部郎中徳髙都憲孟芳同時仕於朝又何盛也自<lb/>
<pb n="KR4e0174_WYG_005-28a"/>
是以後荐罹變故或絶或徙㡬無孑遺髙孺人之子頴<lb/>
生二子其季應輝幹蠱克家乃復建祠宇立祀田續族<lb/>
譜以再立葉氏即汝猷之大父也今其族指日繁業儒<lb/>
書者肩摩而踵接矣夫葉氏數百年間盛衰見於譜者<lb/>
如此予嘗僣論之家之有興替猶木之有枯榮而徳其<lb/>
根本也務徳之家難保其後之不替雖替必復興猶之<lb/>
樹焉植根既固雖枯必復榮也不務徳者反是然則葉氏<lb/>
之盛而衰衰而復盛者非以先人之徳為之根本乎而<lb/>
<pb n="KR4e0174_WYG_005-28b"/>
子孫有志承先者又胡可不務徳乎是故出而仕也必<lb/>
思有以及乎物毋以苛病民毋以墨失官處而隠也必<lb/>
思有以善其身毋越禮義以自縱毋凌鄉里以自封若<lb/>
是則先徳益綿世載休問葉氏之盛必将復始豈但如<lb/>
今日而己哉汝猷學成未及試援例授王府典膳其為<lb/>
人篤師友之誼甞徒歩走數千里弔子兄於莆陽予雅<lb/>
重之故於其以譜序來請也亟諾之而致其望於後人<lb/>
者盖不淺云<lb/>
<pb n="KR4e0174_WYG_005-29a"/>
　　劉母陳太宜人榮夀詩序<lb/>
南京禮部郎中劉君實夫之母前嵗以覃恩自太孺人<lb/>
晉封太宜人今春秋六十有八季春十四日惟設帨之<lb/>
辰實夫將以其日觴而祝焉而玉軸琅函至是適至鸞<lb/>
誥龍章輝映蓬室茲劉氏奕世之珍也太宜人既北靣<lb/>
稽首祗受訖退坐中堂受賀冠帔之服煒如也醆犖之<lb/>
行秩如也盖見者咸歆艷焉太宜人蚤嵗頗嘗艱虞至<lb/>
於晩年榮享鼎養荐受恩封諸孫森然蘭茁而實夫之<lb/>
<pb n="KR4e0174_WYG_005-29b"/>
子鶴翔又以文學舉於鄉矣何其福之厚且備也於是<lb/>
鄉人仕是者相與繪圗賦詩為祝以屬予序予非善祝<lb/>
者然與實夫往還今十餘年聞太宜人之賢最久請得<lb/>
而備誦之可乎始太宜人之歸贈奉政大夫誠庵公也<lb/>
前宜人林氏所生二子撫之同巳出雖至親莫能辨其<lb/>
親疎是有鳲鳩之平焉及公即世所以匡飭家務訓育<lb/>
子女惟太宜人是賴則有代終之義焉實夫自翰林出<lb/>
為給諫既顯矣太宜人不色喜曰吾憂其盡職之艱也<lb/>
<pb n="KR4e0174_WYG_005-30a"/>
及其以直諫貶官江西太宜人聞之不憂曰彼職固然<lb/>
且欣然來就其養實夫喜太宜人至旦夕娱侍膝下而<lb/>
忘其官之為謫也居二年轉倅毘陵始奉以還閩及來<lb/>
南京復迎致之在官所恒貶衣損食節縮百費以成其<lb/>
子之廉既老猶躬家政不以子代以專其學此皆太宜<lb/>
人賢行炳於人之耳目不容掩者謂實夫之賢不本於<lb/>
賢母可乎太宜人以踰六望七之年耳聰目眀髪纔半<lb/>
白其享夀未艾也是将見其子及孫躋崇陟要樹勲朝<lb/>
<pb n="KR4e0174_WYG_005-30b"/>
廷晉被大封顯霑異數福履之盛不特如今日而巳此<lb/>
則諸君頌禱備矣奚俟予祝而予獨有一言為實夫勉<lb/>
夫古今賢母多矣今見於班氏傳者僅僅可數也夫其<lb/>
姓名湮滅不聞於世者亦多矣然則母之賢幸而有聞<lb/>
者亦必賴其子之賢也是故必有呂榮公而後申國夫<lb/>
人之賢益傳必有兩夫子而後程太君之賢不冺夫為<lb/>
子者能致其親之名愈久而愈不冺則所以夀其親也<lb/>
寜有窮乎記曰思貽父母令名又曰大孝尊親其次弗<lb/>
<pb n="KR4e0174_WYG_005-31a"/>
辱觀於此則知所以夀其親矣予於實夫相朂以道義<lb/>
非一朝一夕之故因頌祝太宜人輒申此説於末簡實<lb/>
夫尚益務乎此毋以其所巳能者而自畫哉<lb/>
　　贈仰山宋君守真定序<lb/>
今年春王正月天子御眀堂執介圭受萬方羣后之朝<lb/>
大眀黜陟政令聿新於是列郡之守多缺員吏部擇京<lb/>
官中有望實者出補之而南臺侍御仰山宋君獻可補<lb/>
守真定君舉進士於是盖十年矣或曰宋君之為御史<lb/>
<pb n="KR4e0174_WYG_005-31b"/>
也入掌臺務出視江防所至釐正不度按劾貪猾風稜<lb/>
肅然不忝古直指使者其所條上事宜切中時弊多見<lb/>
嘉納嘗偕同官抗疏論事忤㫖逮下錦衣獄尋釋之然則<lb/>
天子之於宋君亦既知其賢矣是宜待之不次以旌其<lb/>
能今使之出刺一郡何也夫一郡之政果足以究宋君<lb/>
之施乎予曰不然今天下事在内惟臺諫得言之在外<lb/>
惟郡守得行之雖藩憲有所欲為亦必倚守以辦盖其<lb/>
秩尊而又去民近膏澤易於及民前代有以宰相出領<lb/>
<pb n="KR4e0174_WYG_005-32a"/>
郡守無他以郡守得行其志也况真定於今為畿内大<lb/>
郡所屬州若邑三十有二疆域廣輪千里自州長史而<lb/>
下奔走受事庭下無慮百餘人守之尊稍視古大國諸<lb/>
侯茍修其職則千里奠安隠然足為京師之藩蔽其所<lb/>
係之重又如此然則非宋君之賢其孰能勝之雖然地<lb/>
廣則民衆衆則拊循未必周而民隠滋焉郡大則政繁<lb/>
繁則綜理未必宻而奸蠧伏焉昔之守此者所以褰去<lb/>
帷裳以廣視聴也君往試察之政有未平者乎訟有未<lb/>
<pb n="KR4e0174_WYG_005-32b"/>
理者乎田野有未辟而徭賦有未均者乎吏有倚法以<lb/>
長奸者乎官有黷於貨淫於罰者乎閭里豪右有肆其<lb/>
並吞以自封者乎茍有之皆民之病而牧守之責也牧<lb/>
者養也今有受人之牛羊而牧之者必為之豐其水草<lb/>
適其寢訛去其瘯蠡驅其虎豹而後牛羊得安焉民之<lb/>
牧不猶是乎利不為之興害不為之除欲民之安也難<lb/>
矣雖然牧守與風憲異職撫綏與搏擊異體斟酌損益<lb/>
與時宜之寛不縱奸嚴不病下則在宋君也己勉<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>君<lb/>
<pb n="KR4e0174_WYG_005-33a"/>
也今天子重郡守之任每詔令之頒必惓惓申飭如其<lb/>
治有異状將循祖宗朝故事不次用之有如宋君吾知<lb/>
一郡不足以淹之也君之行也侍御喬君伯蔵輩徴言<lb/>
贈之予知君之賢而重諸君之請遂為之書<lb/>
　　贈兩山許侯守興化序<lb/>
今年春王正月天子服衮冕執介圭朝萬國諸侯大眀<lb/>
黜陟於是郡國多缺守吏部請擇臺省之賢者出補之<lb/>
而兩山許侯伯和為南京戸部尚書郎方有籍籍名遂<lb/>
<pb n="KR4e0174_WYG_005-33b"/>
用以守興化報至予詣侯賀焉侯曰吾疇昔之夕夢至<lb/>
一處前為大海其後有山焉皆烏石也茲豈興化乎予<lb/>
曰然哉昔有夢虎行水濵而得汝陽守者有夢牛鬪於<lb/>
庭而得濠州守者侯之事殆類是乎賢者所至山若增<lb/>
而髙水若增而深疇昔之夢将非山海之神徼惠於侯<lb/>
歟侯謝不敢當既乃從容問郡之俗焉予曰吾郡疆域<lb/>
廣輪不踰三百里山與海居十之三四地狹民稠而又<lb/>
僻在一隅商賈之百貨不至故其為俗士力學農力耕<lb/>
<pb n="KR4e0174_WYG_005-34a"/>
婦力蠶績勤生而嗇用雖貴家子弟行無車馬服無綺<lb/>
紈公府徭賦令下輒先趨之無敢後期者尤敦禮讓恥<lb/>
爭訟村墟之民有白首不至縣門下者大抵近山則民<lb/>
俗朴野近海則民性脆弱謂風俗本於山川詎不信乎<lb/>
侯曰若是則治之宜易矣而或者每病其難何也予曰<lb/>
民不難治惟强以治之始見其難耳夫威以怵之刑以<lb/>
驅之皆强治之也古之君子無意於治民而民不能不<lb/>
治於君子是豈强之使治也哉予聞之民有生莫不欲<lb/>
<pb n="KR4e0174_WYG_005-34b"/>
安也善治民者能勿擾之而己是故法令欲其勿數更<lb/>
也徴召欲其勿太煩也夫然後民乃不擾焉民有欲惡<lb/>
不能自遂也善為政者求民之情而己是故虚其中欲<lb/>
其有容也廣其視聴欲並納也夫然後下之情皆得輸<lb/>
於我焉不觀之山與海乎夫山以鎮静為徳而海以茹<lb/>
納為量者也君子法是二者以施於政将安往而不善<lb/>
哉侯歎曰善哉吾夢而得治郡之道焉敢不謹識之<lb/>
以為官規侯新安世家起進士以臨海治最徴拜民部<lb/>
<pb n="KR4e0174_WYG_005-35a"/>
嘗𣙜税於淮以㢘白稱所立條格至今人守之為人髙<lb/>
朗闓疏曉暢政體所至展采措事人以為難侯沛然有<lb/>
餘也然則海濵僻郡豈足以辱侯直須卧治之耳侯之<lb/>
行也鄉大夫郊餞之予序之<lb/>
　　送僉憲戴君師賢之四川序<lb/>
今年春四川按察司缺僉事吏部請以戸部郎中三山<lb/>
戴君師賢補之報可師賢尊甫廷詔公起進士由刑部<lb/>
出為僉事晉副使有聲今師賢又起進士為僉事矣父<lb/>
<pb n="KR4e0174_WYG_005-35b"/>
子繼司風紀法冠豸服榮映一時人以為難師賢在戸<lb/>
部雖所職者錢榖而於天下之事罔弗究心尤疾貪汚<lb/>
吏曰是當盡捕寘於法耳而見夫前史所載埋輪攬轡<lb/>
之事則歛衽起敬慨然若欲從之遊而不知其事在於<lb/>
異代也可謂有志者矣僉事憲臣也凢一方利病所當<lb/>
弛置者皆得行之犴獄有不平得申雪之貪殘之吏大<lb/>
者劾治小者得黜罰之責之重如此士之得行所志盖<lb/>
莫有過於斯者也惟四川僻在西南三國五季之分裂<lb/>
<pb n="KR4e0174_WYG_005-36a"/>
不足言矣宋平蜀既百餘年而訛言猶騰騎士屢變官<lb/>
於此者往往以嫌不敢修城堞况敢有所為乎國朝有<lb/>
天下威徳廣被遐方順軌雖近蜀蠻羗亦罔敢相挺為<lb/>
患仕者當斯時復何所疑阻而苦於志之難行哉士患<lb/>
無志耳有志矣又患夫所居之位所遭之時或不足以<lb/>
行也茍其位與時足以行矣而不肯動心出力一少試<lb/>
焉姑以持祿逭責而己是不有孤聖眀簡用之意而負<lb/>
其所學哉勉㫋君也為張忠定為趙清獻在君而己君<lb/>
<pb n="KR4e0174_WYG_005-36b"/>
之行也鄉縉紳合餞之予序之<lb/>
　　贈王用寛序<lb/>
上即位八年大司農累累告匱乃下廷臣議權宜足國<lb/>
之術皆謂今郡國凋耗兼多水旱㓂賊之虞不宜更議<lb/>
徴歛無己則令人入粟補官可紓目前之急上黾勉從<lb/>
之時新安王用寛客遊淮甸聞之歎曰夫為人臣者國<lb/>
家有急身可狥猶當棄之况財乎吾幸有先人薄田可<lb/>
給饔飱若不率先應詔吾則非人即日詣官請入粟如<lb/>
<pb n="KR4e0174_WYG_005-37a"/>
例有司嘉之以用寛名上得補徳府典膳用寛不願仕<lb/>
白於吏部持告身徑去昔漢武帝欲事西南夷卜式願<lb/>
以財助邊帝意其欲官也有寃欲言也使人問之曰皆<lb/>
不願式無他材能又不繇文學進特其用心如此是以<lb/>
漢史取之與董仲舒倪寛並列良吏今用寛之心與式<lb/>
合予有取焉故賞之<lb/>
　　夀郭翁七十序<lb/>
郭翁世昌世家京師崇文門外有園林竹樹之幽亭榭<lb/>
<pb n="KR4e0174_WYG_005-37b"/>
之勝吾閩士大夫出城餞客必於翁所翁與客坐則其<lb/>
四子以次立侍諸孫有業儒者則令執所業就客請益<lb/>
焉予嘆曰若翁者其亦所謂好禮者耶翁今年登七十<lb/>
二月卄七日懸弧之辰也其子瀾等将以張筵夀翁而<lb/>
屬予序予聞人之夀有係於天者有係於時者亦有係<lb/>
於地者今夫人有積善天必佑之而使之享有夀考此<lb/>
係於天者也盤古之世氣化龎厚人生其時往往有至<lb/>
百千嵗者此係於時者也至於傳記所載若南陽之菊<lb/>
<pb n="KR4e0174_WYG_005-38a"/>
潭青城之老人村居乎是者其人多夀此又係於地者<lb/>
也惟翁平生力於生業不以非義取父子兄弟慈孝恭<lb/>
愛一門之内雍雍如也是其務徳緼善固足以得乎天<lb/>
而享夀矣况其生也當國家氣化隆盛之時我祖宗列<lb/>
聖暨我皇上厚澤深仁覆冒九有雖動植之微亦得各<lb/>
遂其生於太平之世况於人乎惟是輦轂之下王化所<lb/>
先居乎是涵濡徳澤尤深且厚然則翁之夀固其所居<lb/>
之地所遇之時之不偶者有以致之哉記曰化國之日<lb/>
<pb n="KR4e0174_WYG_005-38b"/>
舒以長其是之謂乎矧翁占籍錦衣無徭役之煩征戍<lb/>
之苦惟駕出則扈從而己是以身安心逸熈熈然享昇<lb/>
平之治者六七十年是惡可不知所自哉翁年雖老耳<lb/>
聰目眀歩履輕健出入據鞍超乘如少壯者此盖享夀<lb/>
之徴無俟予祝矣而予特原翁之所以獲夀者其故如<lb/>
此固以見善之可為而我國家斂福錫民亦於是有徴<lb/>
焉<lb/>
　　送周曰才龍游掌教序<lb/>
<pb n="KR4e0174_WYG_005-39a"/>
今之士有不得志於禮部者多卒業胄監以幸再試其<lb/>
意以為甲科即不可得遲以嵗月猶得州縣職故多不<lb/>
樂就校官就校官者多吾莆士也然天下庠序之士得<lb/>
他邑士為之師不以為喜惟夫得莆師焉則私自慶幸<lb/>
以莆之士邃於經學而善誨人也故雖偏方下邑素號<lb/>
乏才一經莆師指授不數年間多取科第去其語人必<lb/>
曰吾嘗受經於莆陽先生云而莆之經學遂重於天下<lb/>
吾友周君曰才盖所謂邃於經學者也再試禮部不利<lb/>
<pb n="KR4e0174_WYG_005-39b"/>
今年夏丐受龍游教諭龍游之士将有不以得君為幸<lb/>
者乎君為敎諭竹雪公之孫方伯雙竹公之姪二公皆<lb/>
以學行稱而竹雪公歴敎定安武隆俱有成績至今二<lb/>
邑祠祀之此君所當法者也君往哉試推初學以為敎<lb/>
不數年門下之士濟濟然出而效用其所推行於天下<lb/>
者皆君之道也吾見君之道也吾見君之道将大行於<lb/>
時矣即使君為良有司其所及止於一州一縣而己眎<lb/>
此何如哉宜君不以彼易此也予少苦貧弱冠即挾册<lb/>
<pb n="KR4e0174_WYG_005-40a"/>
出敎里塾既成舉子亟欲丐學職去不意誤見錄於主<lb/>
司今待罪詞林十五六年濫竽清華之選然聞人談説<lb/>
校官之樂猶時羡慕焉况簿書之吏日奔走於塵泥中<lb/>
者将不望君如神仙者哉君之行也與君游者皆餞之<lb/>
屬予序之<lb/>
　　送鄭君日進守嘉興序<lb/>
今年春嘉興缺守吏部以為浙大郡也非其人莫可俾<lb/>
往是時鄭君日進為戸部郎中聲稱籍甚遂以其名上<lb/>
<pb n="KR4e0174_WYG_005-40b"/>
從之鄭氏文獻舊族世以儒顯日進尊公省齋先生起<lb/>
進士為南京禮部郎中尤以清徳宿學為時所重然不<lb/>
及大用以歿其時日進在弱稚家又貧甚成立未敢必<lb/>
也知先生者皆曰安有賢如省齋而其後不立者乎盖<lb/>
去之無㡬日進果踵武進士洊歴至今官於是嚮顯庸<lb/>
矣而先生未究之學庶其在茲乎庚辰之嵗予同考禮<lb/>
闈得日進所試文讀之眀白條鬯至論及時政愛君憂<lb/>
民之意溢出言表而尤慨然慕真文忠公之為人其答<lb/>
<pb n="KR4e0174_WYG_005-41a"/>
心政經之問尤為所稱賞當是時予知日進志在國家<lb/>
生民而非徒竊一第以為榮者顧其筮仕當錢榖之司<lb/>
雖以勤慎清白見知諸老而拘於職守澤之所及有限<lb/>
也乃今出刺一郡則一郡事皆得行之日進疇昔所抱<lb/>
之志不及此時奮力一試顧復奚待乎真文忠公再守<lb/>
温陵甚有美政其始終自勵及以勉其僚屬不過亷仁<lb/>
公勤四者而巳公去温陵十四五年及其再至老稚填<lb/>
聚懽迎如見父母盖聖賢之澤入民之深又非漢唐以<lb/>
<pb n="KR4e0174_WYG_005-41b"/>
來循吏所及也日進之為郡也倘不以公為師則亦何<lb/>
以言語慕公為哉日進尚懋之它日政譽流聞躐躋華<lb/>
要勲猷著於天朝聲實流於天下則所以答國恩而振家<lb/>
學者皆在於此願以予之蹇劣因之而獲知人之名不<lb/>
亦竊與有光榮哉<lb/>
　　耆夀洊榮序<lb/>
嘉靖戊子秋七月徽號沛恩文官五品以上致仕年七<lb/>
十者晉其階一級大方伯鑑湖方公文玉得晉二品階<lb/>
<pb n="KR4e0174_WYG_005-42a"/>
資政大夫時其子直在太學予謂之曰尊公榮遇斯極<lb/>
所少者諸郎趾美科第爾子勉之是秋八月直復領順<lb/>
天鄉薦再閲月間公有喜二焉於是夀七十一矣鄉人<lb/>
仕於是者相與屬予詞将馳歸為夀公登𢎞治癸丑進<lb/>
士由戸部郎出為湖廣恭議晉陜西江西左右叅政湖<lb/>
廣右布政使轉雲南左布政使歴官三十年屢以軍功<lb/>
被賞賚加祿至正一品又得以三品官追贈三代乃今<lb/>
歸老林下洊被寵榮又如此公之福何其完且厚哉而<lb/>
<pb n="KR4e0174_WYG_005-42b"/>
考公所以致是盖有非偶然者始公以主事督儲臨清<lb/>
不受中官餽遺人服其㢘及為郎中出督漕事值嵗旱<lb/>
河涸公請出直募饑民䟽河民得不餓死而運道以通<lb/>
嵗入如故其後奉命覈地於河南鳳陽取勢家所侵田<lb/>
復歸之民而釋所繫頌者至數百人及叅湖藩首平湖<lb/>
賊總制尚書洪公材之委征蜀果擒其渠藍鄢等檻送<lb/>
京師未㡬江西華林諸寨賊勢熾甚公自陜移治之既<lb/>
至新淦張元二建昌徐九齡等各擁衆僣號流毒州縣<lb/>
<pb n="KR4e0174_WYG_005-43a"/>
公皆督兵討平之及以右轄再涖湖南㑹三省用兵公<lb/>
任督餉軍以不乏食宸濠之叛公復兵守興國黄梅等<lb/>
處捕得逆黨立誅之賊聞之歛兵不敢廹盖公自為方<lb/>
岳常出入兵間運籌决䇿克平大憝生民賴之前後使<lb/>
者交章論薦公以滿盈為懼比至雲南屢疏乞休竟得<lb/>
請以去知公者皆惜其用之未竟也夫陂澤之水停瀦<lb/>
不泄故流潤無窮公惟位不酬徳是以有今日乎况直<lb/>
之文行克世其家所以究公之用者胡可量哉世有所<lb/>
<pb n="KR4e0174_WYG_005-43b"/>
挾不及公而名位反過之及考其終亦有福履之盛如<lb/>
公者乎何也穴趾而竣墉必危再植之木必傷其根夫<lb/>
功菲而賞厚者亦若是耳予於公辱在姻婭敢以平日<lb/>
所以知公者為天下誦之庶欲知公者有考焉<lb/>
　　送鄭廵檢序<lb/>
今年春鄭君玉良以年勞授揭陽鮀浦廵檢将行以予<lb/>
其姻也徴言為贈予聞廵檢職捕盗而嶺以南盗尤多<lb/>
往往竄伏山谷乘機出剽居民商旅不勝其害雖逹官<lb/>
<pb n="KR4e0174_WYG_005-44a"/>
貴人過其境亦必以兵自衛然後敢行有司坐視莫敢<lb/>
誰何更數嵗兩廣守臣輒一請於朝㑹兵夾剿期無遺<lb/>
種乃巳然為之者猶弗悛也夫盗亦人耳好生惡死之<lb/>
心與人同也豈樂為是以趨其斃哉亦有司陋於拊循<lb/>
所致耳然其始也勢尚未熾任游擊之職者誠能嚴其<lb/>
禁令時其廵警設伏伺便出輒擒之則其黨潰散而盗<lb/>
且衰止矣距致滋蔓不可治至於貽禍若是烈哉先王<lb/>
之時敎化修眀冦敓屛息然為之防範其法甚嚴盖其<lb/>
<pb n="KR4e0174_WYG_005-44b"/>
道路之間以兵革趨行者有禁出入不以物者譏若周<lb/>
禮司門氏司闗氏所掌是己今道路險阨之處各設廵<lb/>
司以防姦禁<graphic n="KR1373" url="https://raw.githubusercontent.com/kanripo/KR-Gaiji/master/images/KR1373.png" mimeType="image/png"/>亦周人之遺也然為之者鮮克善其職<lb/>
徒知𣙜商税之入而巳至於冦至少則閉門弗出多則<lb/>
挈妻子走匿民舎以避敢操弓矢與之從事者少矣然<lb/>
則盗将何憚而不為乎玉良有智謀膽氣令為廵檢於<lb/>
鮀浦也必不如予所云息萑苻之警以安海嶠之民吾<lb/>
於玉良乎有望<lb/>
<pb n="KR4e0174_WYG_005-45a"/>
　　送鄭日宣任永昌别駕序<lb/>
吾鄉鄭君日宣由南京國子助敎擢判雲南永昌府與<lb/>
之遊者皆曰君自起鄉薦歴敎數庠以至太學前後三<lb/>
十年所職者敎耳而未有以及民也今其學得施於有<lb/>
政矣予聞之曰是将以政與敎為二事乎冉有問於孔<lb/>
子曰既庶矣又何加焉曰富之既富矣又何加焉曰敎<lb/>
之孔子之論政如此固未嘗離夫敎也及考其所施如<lb/>
宰中都則長㓜異食男女别塗矣為大司冦有父子訟<lb/>
<pb n="KR4e0174_WYG_005-45b"/>
者其父請止則赦之矣皆所以厚人倫而美風俗也夫其<lb/>
政也乃所以為敎乎後之為政者不知出此法令科條<lb/>
焉耳是裂政與敎為二也而欲望先王之治豈不逺哉<lb/>
永昌在昔為哀牢國自入國朝生齒益繁名琛異寳難<lb/>
得之貨皆其地産民亦庶且富矣但其地僻在荒徼民<lb/>
夷雜居禮義之俗未必同於中州今鄭君為政於斯亦<lb/>
敎之而巳敎莫大乎君臣父子長㓜男女之禮若法令<lb/>
科條則為此而設也非所恃以為治者也君居家重倫<lb/>
<pb n="KR4e0174_WYG_005-46a"/>
紀俸祿所入悉以給其兄弟家以故貧而雍睦彌篤盖<lb/>
其躬孝友之行如此及其敎人亦必以是焉鄱陽邑志<lb/>
列之名宦非溢美也當國家更新敎法之日予方喜得<lb/>
君為助而君行矣然君之敎自是将行於遐方譬之水<lb/>
焉涸於東而溢於西其有所沾被則一也然則予復何<lb/>
恨<lb/>
　　賀侍御劉君考最序<lb/>
侍御劉君容甫官南臺三年矣茲將獻其績於朝同寅<lb/>
<pb n="KR4e0174_WYG_005-46b"/>
諸君相與詣予屬言為賀予曰我朝考課之法倣虞周<lb/>
三載之考課其功状云耳非有陟眀之典也奚賀為然<lb/>
追念往時劉君偕其同官以言得罪逮繫詔獄當是時<lb/>
也非賴天子眀聖洞燭其忠将觸禍必矣安得完璧而<lb/>
歸以有今日耶是之為足賀乎諸君曰然皆上之賜也<lb/>
予曰御史寄一人之耳目逹隠弼違洗寃澤物乃其職<lb/>
也故遇事不能極諫固無足多若其按部所至不能興<lb/>
利剗弊以為一方造福則亦未為稱也吾聞劉君之廵<lb/>
<pb n="KR4e0174_WYG_005-47a"/>
視京城也籍流民千餘戸之有産者俾任徭賦而民困<lb/>
漸舒按内府圗籍以復火巷而民居免於濫毁既有徳<lb/>
於民矣及奉命出視江防屬承平之際武備寖弛則為<lb/>
戰艦百餘令沿江衛卒各習水戰軍聲大振又多為邏<lb/>
舟令所司領健卒分畨邏哨冦發輒捕得之於是長江<lb/>
數千里無剽冦之虞呉颿楚柁出沒於煙濤浩渺之間<lb/>
者皆瀝酒相賀曰此劉公之恵也廵歴所至察㢘兵民<lb/>
利病及復命於朝則條為四事上之言覈而慮周聞者<lb/>
<pb n="KR4e0174_WYG_005-47b"/>
韙焉夫以劉君之克盡其職如此是之為足賀乎諸君<lb/>
又曰然予曰劉君之賢固也然士之有志者當以天下<lb/>
之事為己分内今劉君視天下事何如哉朝廷之上時<lb/>
政豈無闕失者乎宇宙之内災變豈盡消弭者乎逺而<lb/>
邊疆則悍将驕兵負恩干紀内而中原則千里旱蝗道<lb/>
殣相望其他事之可憂若此類者雖更僕未易盡也劉<lb/>
君夙負憂時之志而又居得言之地今兹入朝必以耳目<lb/>
所見聞者切切焉為上指陳寜肯首䑕緘黙為自全計<lb/>
<pb n="KR4e0174_WYG_005-48a"/>
耶審如是則其澤又將及於天下不徒一方䝉福而己<lb/>
不尤為可賀乎於是諸君皆曰先生之言是乃所以貺<lb/>
劉子也請書以賀予不能辭遂欣欣然為之搦管若夫<lb/>
掄材計老㧞置顯崇以風有位此司黜陟者之事非君<lb/>
所計予亦不欲為君道也君大名世家由進士宰靳多<lb/>
恵政以能徴拜今官云<lb/>
　　送郡守項君遷之之撫州序<lb/>
今天下國以百數其守多良進士有文學者也而治以<lb/>
<pb n="KR4e0174_WYG_005-48b"/>
循良稱者何若是𦕈也予竊怪之及考班固作漢儒林<lb/>
傳稱公卿大夫士彬彬多文學之士西京人才之盛盖<lb/>
可見矣至所傳循吏亦不過六人文翁以州縣吏見察<lb/>
舉朱邑起嗇夫黄霸入錢榖補官若始以眀經進而終<lb/>
列於循吏者龔遂召信臣二人而巳夫漢世文學之盛<lb/>
而循吏之難如此不獨今為然也然則政不必出於學<lb/>
乎抑長於學者未必逹於政乎嘉靖己丒予同考禮闈<lb/>
見永嘉項君遷之所試巻雅而則辯而不肆予於是知<lb/>
<pb n="KR4e0174_WYG_005-49a"/>
其學焉然未識其政也去嵗予叨貳南禮遷之自職方<lb/>
副郎丐南為膳部郎中旦夕以職事相親者將二年見<lb/>
其敏而共疏而不滯於是又知其政焉今年冬擢守於<lb/>
撫予方賀撫之得循吏也而遷之意不自足方娓娓焉<lb/>
諮所以為郡者於予予告之曰子亦知學與政之合一者<lb/>
乎夫學而不逹於政非學也政而不出於學非政也古<lb/>
之君子平居師友相與講論而為學者無非聖賢之道<lb/>
及其施之於政亦必以是焉是故其子民也必仁其涖<lb/>
<pb n="KR4e0174_WYG_005-49b"/>
官也必恪其律己也必嚴是皆學也學與政一也後之<lb/>
學者其為學也固亦嘗講説聖賢之道矣及施之政則<lb/>
以為史册之言迂濶不可用而甘心效俗吏之為甚則<lb/>
飾虚偽以徼名峻朴罰以示威仰拾俯攫惟恐利不盈<lb/>
槖迹其所為皆其平日執筆醜詆以為不足汚牙頰者<lb/>
乃或躬自蹈之不以為恥是自棄其所學者也學與政<lb/>
一也嗚呼自政與學二而天下無善治矣後世吏治之<lb/>
鮮循者固不以是也哉遷之有志之士也平昔自許所<lb/>
<pb n="KR4e0174_WYG_005-50a"/>
學為何如今之為守於撫也設施次第吾不能懸知要<lb/>
之其政必出於所學而不使道術政事裂而為二撫之民<lb/>
庶其䝉君子之澤乎審如是漢世循吏又不足為遷之<lb/>
道也北風其凉嵗聿云暮遷之卜日戒車于邁其同寅<lb/>
諸君子為之徴言因次其説書以為贈<lb/>
　<lb/>
　<lb/>
　<lb/>
<pb n="KR4e0174_WYG_005-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方齋存稿巻五<lb/>
</p>
<p>
</p>
  </div>
<div>
<head>方齋存稿巻六</head> <lb/>
    <p>
<pb n="KR4e0174_WYG_006-1a"/>
欽定四庫全書<lb/>
　方齋存稿巻六<lb/>
　　　　　　　　　　　　眀　林文俊　撰<lb/>
　序<lb/>
　　送少㕘喬君之陜西序<lb/>
今年春陜西缺右㕘議吏部請以南臺御史束鹿喬君<lb/>
伯蔵補之制可將行其同官李君仲謙輩來徴言焉夫<lb/>
今之布政使即唐虞之十二牧其下如叅政如叅議皆<lb/>
<pb n="KR4e0174_WYG_006-1b"/>
以牧佐而賦政於四方者秩宗位重非其平日踐敡著<lb/>
有聲績者盖罕得至焉盖陜為名藩山川雄壯疆域博<lb/>
大在周之時周召二公分治其地陜以西召公實主之<lb/>
今夫喬君所居者唐虞方岳之官所治者周召分陜之<lb/>
地也其重如此獨不思所以稱之乎君為御史按部所<lb/>
至剛稜不撓以材推掌河南道考覈臧否允惬物望前<lb/>
後所上凡十餘疏皆切中時弊上皆嘉納之今位亞方<lb/>
伯受恩益隆則為報宜益厚也顧肯緘黙因循無所事<lb/>
<pb n="KR4e0174_WYG_006-2a"/>
事以召戾速尤吾知君不其然茲行也其將大有建革<lb/>
以慰悦陜民也必矣或曰是則然矣然君茲所治其地<lb/>
於陜為極西邇於邊陲其職在督飛輓給餽餉何暇及<lb/>
民乎予曰何為其然也子貢問政子曰曰足食足兵民<lb/>
信之矣夫兵食國之大政也其可以及民者孰大於此<lb/>
今邊儲告乏守臣輒請内帑及鹺利以為舎是二者則<lb/>
無法也試與君私論之昔有徙屯田於塞下以省郡國<lb/>
轉輸之費者其法今果盡行乎夫今之闗陜皆周時井<lb/>
<pb n="KR4e0174_WYG_006-2b"/>
田之地溝塗畎澮之制雖壊其遺迹必有存者獨不可<lb/>
修而復之以資灌溉之利乎夫民無事則耕有事則戰<lb/>
此三代兵農合一之制如之何其可廢也君能建議行<lb/>
之則國與民皆受其利他日民之思君將有不如南國<lb/>
之歌甘棠者乎若然則居方岳之職而履召公分治之<lb/>
地信不愧矣予不佞請以是告君不眎為迂濶否乎<lb/>
　　夀聞人母王太孺人七十序<lb/>
太孺人王氏今南京提學侍御姚江聞人君之母夀七<lb/>
<pb n="KR4e0174_WYG_006-3a"/>
十矣六月十二日設帨之辰南畿諸君仕留都者将以<lb/>
某日具醪醴登堂列拜為夀而徴予序且合辭言曰提<lb/>
學君以文章道徳師表吾邦吾邦自得提學君俗為之<lb/>
厚才為之成吾屬子弟多賴焉吾徳之無以報貺念提<lb/>
學君純孝人也所願者母夫人夀耳今吾為之致其頌<lb/>
祝於太孺人者将以為報也願假辭於下執事幸無靳<lb/>
予嘗讀詩而歎詩人之忠厚也愛其人必祝以夀考至<lb/>
於令妻夀母則祝及其親忠厚之至也諸君是舉可謂<lb/>
<pb n="KR4e0174_WYG_006-3b"/>
得詩人之㫖矣予嘉其義不容辭而况太孺人之賢予<lb/>
所稔聞而樂為之表白者乎惟太孺人為冡宰海日公<lb/>
之妹新建伯陽眀先生之姑既歸貞菴公執婦道謹甚<lb/>
不以門閲自矜貞庵公告逝時年方三十誓死守志稱<lb/>
未亡人者今四十年教其子用進士起家至顯官君子<lb/>
謂太孺人之為婦也有詩柏舟之風焉有易代終之義<lb/>
焉可不謂賢乎獨念太孺人初䘮所天二孤尚穉當是<lb/>
時也朝夕有淚盈睫而己中嵗以來又以哭長子致目<lb/>
<pb n="KR4e0174_WYG_006-4a"/>
眚計其平生履歴在疾疚憂虞之日什常七八至於晩<lb/>
年乃以提學君貴得受恩封霞帔翟冠榮映白髪魚軒<lb/>
文駟就養兩都每遇嵗時子婦孫曽羅拜膝下以次持<lb/>
觴起為夀太孺人之樂何如也此無他盖造物者鑒其<lb/>
貞烈之節故報以介福如此婦之貞臣之忠一也用是<lb/>
推之臣之忠於所事者将無其報乎詩曰神之聴之介<lb/>
爾景福其弗信邪是則太孺人之夀也有足以勸為人<lb/>
婦者焉有足以勸為人臣者焉三綱賴以立四維賴以<lb/>
<pb n="KR4e0174_WYG_006-4b"/>
張而國之元氣亦将賴以夀焉獨太孺人之夀也哉予<lb/>
樂為之表白者固将為世道計亦以夀其令名無窮也<lb/>
區區頌禱常語要之不足為太孺人夀<lb/>
　　贈職方費子民獻序<lb/>
今年夏天子思得耆艾之臣置之左右特遣行人齎手<lb/>
勅起少師湖東費公於家公以四朝舊臣一旦入政府<lb/>
國朝所未有也既踰月職方缺主事公之子民獻又自<lb/>
南京吏部被命入補之與之逰者皆曰民獻是往也日<lb/>
<pb n="KR4e0174_WYG_006-5a"/>
趨闕下聨鷺序而簉鵷班既近君行所學矣而又得朝<lb/>
夕在公之側奉侍温凊承膝下之歡忠與孝庶其兩盡<lb/>
乎予曰是則然矣然上之所以召用民獻其意盖不専<lb/>
為是也何也國家屬兵政於司馬而職方在諸司中尤<lb/>
為要劇凡将領之推用兵馬之調度以至邊徼四夷一<lb/>
切戎務之大者皆職方主之在無事之時猶當擇人而<lb/>
使况今将悍卒驕負恩干紀武備不飭邊防漸墮而北<lb/>
方之敵時復出入為邊民害斯時也為職方者庸可弗<lb/>
<pb n="KR4e0174_WYG_006-5b"/>
擇其人矣乎民獻博學多聞好談説古今治亂成敗事<lb/>
皆有本末次第而又自其少時侍公於宥密之地習聞<lb/>
國朝典故而於政體時務悉能曉練不為空言視草野<lb/>
酸寒之士見聞疏陋一旦出為世用持古人所不可行<lb/>
於今者而强行之至於敗事者萬萬不侔也斯其為今<lb/>
日用民獻之意乎其不輕也較然矣民獻在留都職清<lb/>
務簡徒欲効而無階也今幸居可為之地而遭時之盛<lb/>
又如此平生所學不於是而施之乎則上負國家之恩<lb/>
<pb n="KR4e0174_WYG_006-6a"/>
下忝家世之懿安在其為忠與孝也哉是故忠非僕僕<lb/>
趨走之謂也孝非區區温凊之謂也民獻盍亦務其大<lb/>
者乎少師公方且純徳正學相我聖天子旋斡化樞以<lb/>
致太平相業之盛有宋韓范二公不能專美矣然韓公<lb/>
之子忠彦范公之子純仁皆以文章政事克肖其父而<lb/>
其後皆為大官名位功業後先輝映前史榮焉予知民<lb/>
獻之賢不忝於此故以是望之勉哉民獻孰謂古之人<lb/>
不可跂及乎其行也其同寅諸君子徴贈言念民獻嘗<lb/>
<pb n="KR4e0174_WYG_006-6b"/>
從予遊於其别而去也不可無言故為之序<lb/>
　　耆夀薦恩序<lb/>
今莆中先輩以長者稱無踰吾族丈易齋舜卿公公起<lb/>
辛丒進士為長興漢川令務以徳化民不尚鞭朴民愛<lb/>
之如父母為立生祠擢太僕丞九載不調言官疏其淹<lb/>
滯晉拜曲靖守是時逆瑾擅柄所遣詢事於四方者往<lb/>
往憑藉其威以邀賂入公不從坐年老勒致仕公在曲<lb/>
靖僅一年歸無遺貲所需或不給而亦曠然不以為意<lb/>
<pb n="KR4e0174_WYG_006-7a"/>
也今上嘉靖初元以雲南廵撫何公薦命有司具禮存<lb/>
問時所存問多先朝公卿有名徳者然不過十餘人乃<lb/>
若知府獲預者公一人而巳是年其子汝桓以主事推<lb/>
封加公中憲大夫戊子徽號霈恩文官五品以上致仕<lb/>
七十者晉其階一級公又得從三品盖自致仕以來三<lb/>
被恩命夀八十一矣鄉縉紳在朝者以是為公榮也相<lb/>
與屬辭於予将馳歸為公夀予聞漢四百年循良之吏<lb/>
以卓茂為第一史稱其視民如子口無惡言吏民信愛<lb/>
<pb n="KR4e0174_WYG_006-7b"/>
不忍欺其所為頗與公似茂在王莽時以病免歸及光<lb/>
武即位首訪求茂賜之几杖絮帛封褒徳侯仍官其子<lb/>
為中郎給事公在逆瑾時亦罷歸今天子即位因大臣<lb/>
薦首被恩賚屢陟官階而其子亦為曹郎盖晩年遭際<lb/>
之竒子孫之盛亦往往相同予因是思之循吏所至必<lb/>
有實恵及民不求人知故位多不顯然自天佑之終享<lb/>
完厚之福彼夫役智術任苛刻以為治者其在當時或<lb/>
可以致赫赫之名而掩取大位然其功徳弗及於民欲<lb/>
<pb n="KR4e0174_WYG_006-8a"/>
慶集於躬施及後𦙍如公者少矣予懼世之為吏者或<lb/>
慕於彼而不知為此故於公之事樂誦之庶聞者咸有<lb/>
勸云<lb/>
　　送鄭君有章守滁州序<lb/>
滁州地僻而事簡予讀歐陽公醉翁亭及豐樂亭記愛<lb/>
其山水竒秀有觀逰之樂而又喜公之為守能與民同<lb/>
其樂也公在滁僅三年召還朝廷歴踐華要遂叅大政<lb/>
然滁人思公至於久而不忘則公澤在於滁者顧不深<lb/>
<pb n="KR4e0174_WYG_006-8b"/>
且逺哉長樂鄭君有章今年春由進士出守於滁有章<lb/>
嘗學公為文章今之筮仕履公舊宦之地其政舎公安<lb/>
所從法乎雖然公之在滁正當昭陵治平之時四方無<lb/>
事而是州又得公為之守豈弟寛平民安其政盖自公<lb/>
至州無不獲之嵗無不給之民民樂豐登故公得與四<lb/>
方賔客及是州之民日游覽於山水之勝而樂也今四<lb/>
方郡國以災告者相繼至而滁之旱蝗尤甚一二年來<lb/>
民之愁苦寒餓失業者何可殫状然則官於是者其亦<lb/>
<pb n="KR4e0174_WYG_006-9a"/>
奚暇於樂乎矧今天子軫念元元渙命之頒每以民生<lb/>
未遂為憂而督責守令尤嚴且切有章至州宜先問民<lb/>
所苦而煦濡之噢咻之務以甦民之困而紓上之憂為<lb/>
急俟政成民安州以無事然後循歐陽公故事日從賔<lb/>
客及州民逰以樂山水之勝此范文正公所謂先憂後<lb/>
樂者也有章能是則其政無愧於公他日去此而踐華<lb/>
要滁人之思之也将不猶昔之思公者乎予於有章同<lb/>
年交契最久其行也正郎陳君允恭屬言為贈於是乎<lb/>
<pb n="KR4e0174_WYG_006-9b"/>
序<lb/>
　　送陳珍夫尉江陵序<lb/>
吾鄉陳君珍夫今年春謁選吏部得尉荆之江陵瀕於<lb/>
大江其地東連呉㑹西通巴蜀南極湘潭北據漢沔四<lb/>
方逹官貴人徃來於是者舳艫相啣迎送供億之煩數<lb/>
倍他邑珍夫慮之間以問予予曰不足慮也子視今之<lb/>
江陵與昔何如哉惟荆襄在三國為必爭之地東晉及<lb/>
南北朝皆以是為雄鎮兵革蹂踐之餘㡬無孑遺矣隋<lb/>
<pb n="KR4e0174_WYG_006-10a"/>
唐之際稍獲甦息及宋之南也以是為江漢上流戍守<lb/>
益嚴南侵之師在江上者無嵗無之元季干戈鼎沸尤<lb/>
甚我太祖皇帝神武天授汎掃羣雄江漢之間始獲底<lb/>
寜至我文皇徙都北京則以西北邊為重鎮而漕東南<lb/>
之粟以給京師多由江淮汶泗以逹於是荆襄之民不<lb/>
復知有兵革之苦饋輓之勞而為有司於是者亦不復<lb/>
調發兵食規畫戎務得以專意於安民此珍夫之所聞<lb/>
也其自以為幸否乎夫今之江陵既與昔異則今江陵<lb/>
<pb n="KR4e0174_WYG_006-10b"/>
之民脱有未安為有司者固不得諉曰時固然也予未<lb/>
嘗道荆楚然概觀之有司<graphic n="KR1986" url="https://raw.githubusercontent.com/kanripo/KR-Gaiji/master/images/KR1986.png" mimeType="image/png"/>官廢事罔以民生為心惟<lb/>
計槖入之厚薄者往往有之以珍夫之賢固不出此然<lb/>
亦豈得不以為戒乎珍夫讀書知古今事職務之暇試<lb/>
按圗經以覽觀於昔人爭戰之地惟見殘壁故壘黯然<lb/>
蒼莽間而盖世之雄安在哉則知人生富貴不可恃以<lb/>
常存其必慨然有感於斯矣<lb/>
　　送林君世觀宰黄陂序<lb/>
<pb n="KR4e0174_WYG_006-11a"/>
朱子論文章道徳不可出於二以予觀之政事文章亦<lb/>
未嘗不出於一也何也理在天下一而巳矣藴之為道<lb/>
徳發之為文章施之為政事者皆是物也是故眀於道<lb/>
者其為文也簡以瑩而其政必逹昧於道者其為文也<lb/>
浮以詖而其政必乖夫文也者君子於是觀人焉於是<lb/>
考政焉槩指為末技則悞矣去嵗已丒予同考禮闈偶<lb/>
於同舎見一巻其文簡朴特異諸作徐玩之其言皆根<lb/>
柢於道而意味雋永氣格髙古如商敦周彜文采剝落<lb/>
<pb n="KR4e0174_WYG_006-11b"/>
古意僅存予曰是其名士乎及拆視之則吾莆林君世<lb/>
觀也世觀嘗取省元有時譽故主司咸賀得人既成進<lb/>
士客京師予與之處踰年而見其言與行皆篤實君子<lb/>
然則世觀之於文也不大類其為人矣乎今天子重縣<lb/>
令之選必簡名進士為之故以世觀之賢未得上芸閣<lb/>
登蘭省特從常調出宰黄陂夫凾牛之鼎非所以烹鮮<lb/>
也試之云爾黄陂介淮楚之間地劇而民貧世觀之為<lb/>
之也其設施次第吾不得懸知要之必有實恵及民决<lb/>
<pb n="KR4e0174_WYG_006-12a"/>
不效世俗吏徒為粉澤之具以眩世取名而巳果然則<lb/>
世觀之於政也不又類其為文矣乎予又聞之二程子黄<lb/>
陂産也伊川未嘗臨民而其所論為政皆簡要可行若<lb/>
眀道則嘗為令矣其所施於晉城扶溝者今尚可考也<lb/>
此非世觀所當法者乎二先生文章政事必出於道徳<lb/>
所以卓乎不可及世觀尚以是求之<lb/>
　　送知事陳繼殷序<lb/>
我國家置衛以統貔貅一切戎政寄焉然以其長皆武<lb/>
<pb n="KR4e0174_WYG_006-12b"/>
人不學故其幕職必選夫通曉詩書眀習法令者為之<lb/>
吾鄉陳君繼殷今年春授寜波衛知事盖幕職也将行<lb/>
客有徴言贈之者予聞君子居其官則思顧其名夫官<lb/>
以知事為名非以於衛之事皆所當知者乎當知而不<lb/>
能知其為<graphic n="KR1986" url="https://raw.githubusercontent.com/kanripo/KR-Gaiji/master/images/KR1986.png" mimeType="image/png"/>官莫大矣漢文帝問周勃以决獄及錢榖<lb/>
之數勃謝不知是時勃為丞相文帝所問者非其職也<lb/>
若使勃為廷尉而不知决獄之數為治粟都尉而不知<lb/>
錢榖之出入則勃為失職矣顧可以是為長者耶他日<lb/>
<pb n="KR4e0174_WYG_006-13a"/>
問上林尉以禽獸簿尉仰視不能對是尉之失職也而<lb/>
文帝不加罪則仁柔之過矣今國家承平百六十年武<lb/>
臣率膏粱子弟不知武事而為幕者亦多優游玩愒每<lb/>
旦出署公牘退則偃然髙卧而巳至於卒乘之虚實城<lb/>
池之修否器械之利鈍餽餉之盈縮漫不知省問之則<lb/>
曰有主者吾弗知也嗚呼是不亦曠職矣乎用是兵政<lb/>
日弛卒然有變束手莫支他未遑論姑即寜波近事言<lb/>
之一二年前值倭夷之變城中居民罹其荼毒者何可<lb/>
<pb n="KR4e0174_WYG_006-13b"/>
勝數當是時也武臣有能向賊發一矢者乎幕下之士<lb/>
有能草一檄出一籌以退賊者乎所以然者由武事不<lb/>
素講故其臨事狼狽失據至於如此及朝廷遣官按治<lb/>
守臣而下皆坐罪有差是可諉之不知乎况今天子勵<lb/>
精圗治文武大小之臣咸思見功業以祗承休意君之<lb/>
往其毋狃於故常以為當然哉尚其贊爾元戎飭爾武<lb/>
備於以弭災變於未形致疆土之寜謐人将稱之曰是<lb/>
子也其知軍旅之事乎則於所居之官庶乎名實相副<lb/>
<pb n="KR4e0174_WYG_006-14a"/>
矣<lb/>
　　送周肅卿掌教江都序<lb/>
肅卿周君以鄱陽學諭丁外艱去服闋謁選改江都将<lb/>
行以予辱在同年屬序之始君格於例去為鄱陽也衆<lb/>
方為君惜而君獨泰然及是來京師間出别後所作示<lb/>
予盖閲之累日不能盡焉度其心方自幸得處閒散以<lb/>
放意於文墨詞翰之間其視世俗所尚者不知為何物<lb/>
嗚呼君亦賢矣哉今夫鄱陽東南巨浸浩蕩汹湧彌望<lb/>
<pb n="KR4e0174_WYG_006-14b"/>
無際吞吐烟靄晨夕異狀逰人估客驚心駭目然君子<lb/>
之學所以竒偉而雄壯則恒於是而得之今江都揚州<lb/>
倚郭邑其地枕江臂淮為東南都㑹朱甍碧瓦鱗次櫛<lb/>
比陸海之饒甲於天下稱繁侈者必曰揚益焉然君子<lb/>
之學所以宏博富麗並収而廣蓄則恒於是而得之周<lb/>
君逰宦由鄱陽而江都夫孰非其所資以益吾學者耶<lb/>
雖然未也君往哉拜董子於祠下退而詳味其正誼眀<lb/>
道數語則所謂竒偉雄壯宏博而富麗者又必歸之於<lb/>
<pb n="KR4e0174_WYG_006-15a"/>
此而後得學之正儒之醇也夫敎與學非二也知所以<lb/>
學則知所以敎君謂然否<lb/>
　　送從姪養之赴鳳陽參軍序<lb/>
吾宗自始祖囬年府君闢東井義學命族子艾軒為子<lb/>
弟師而詩書之澤綿綿至今入國朝舉科第者十有六<lb/>
人雖仕不甚顯而清白傳家百數十年以來莫之敢改<lb/>
者養之其一也養之舉丁夘鄉薦為徳州學正用薦擢<lb/>
尹海豐毅然以鋤强植弱為巳任有豪民為不法事養<lb/>
<pb n="KR4e0174_WYG_006-15b"/>
之按之急遂誣摭養之事訴於部使者使者下所司驗<lb/>
治無狀乃抵誣者罪既踰年前之誣養之者又詣新使<lb/>
者入牒新使者頗尚苛刻所司迎合雖知養之誣莫敢<lb/>
為湔雪者㡬二年及是朱君守中按部至乃辨其誣而<lb/>
出之然猶坐以詿誤左授鳳陽右衛經歴養之将行意<lb/>
若有不怡者予解之曰士立兩間求俯仰無愧怍焉爾<lb/>
矣无妄之災賢者不免而宦途所歴跋前<graphic n="KR2102" url="https://raw.githubusercontent.com/kanripo/KR-Gaiji/master/images/KR2102.png" mimeType="image/png"/>後亦仕者<lb/>
恒事也顧可用是為慙且戚乎抑予有感焉當元之季<lb/>
<pb n="KR4e0174_WYG_006-16a"/>
四方雲擾我聖祖起自臨濠天戈一揮中外底定至今<lb/>
百五十餘年海内熈熈得享太平之樂者誰之功也今<lb/>
養之之往也覽其興王遺跡而追思聖徳神功同乎天<lb/>
地将能忘其所以為報乎<lb/>
　　送洪君玉方守紹興序<lb/>
紹興古會稽郡其地有湖山之勝其民有桑麻魚稻之<lb/>
饒其郡非通道無供億徴召之煩而其俗重儒多賢士<lb/>
大夫有司得以諮取焉守是邦者亦幸矣然天子宰相<lb/>
<pb n="KR4e0174_WYG_006-16b"/>
以是為雄望之邦非材且賢盖不輕授今年冬郡守缺<lb/>
其郡人為公卿於朝者慎擇所任曰無踰洪某疏其名<lb/>
以請從之是時玉方為户部郎中有名上命大臣舉郡<lb/>
守不稱且連罪既踰時不聞有所論薦予曰此必薦者<lb/>
懼連累耳不然天下之大也乃無一堪任者乎其後有<lb/>
詔寛連坐之罰矣而薦者亦寥寥久之南都稍薦三五<lb/>
人焉天下之大也才任郡守者豈宜止此乎既而思之<lb/>
未可易言也守所統地常千里千里之民利病戚欣皆<lb/>
<pb n="KR4e0174_WYG_006-17a"/>
懸之守在守之下者位卑而施狹且事多肘掣在其上<lb/>
者官雖尊然去民逺澤難下究事無細巨非倚守莫辦<lb/>
甚哉守之重也守乎守乎誠取充位而巳誰不可者必<lb/>
求稱其職如古良二千石豈不難其人哉薦者既然巳<lb/>
於是黙計吾所見聞可以當此者誰乎指數屈而巳耳<lb/>
玉方其尤也玉方志行髙潔才識敏達嘗奉命督賦江<lb/>
淮兩浙民恱其政今之為郡也以其所能者施之而巳<lb/>
感於此有不感於彼者乎玉方且行鄉縉紳合餞於郊謂<lb/>
<pb n="KR4e0174_WYG_006-17b"/>
予職文翰且於玉方友善也屬為序<lb/>
　　賀侍御陳君考最序<lb/>
今中外之官得行其志者莫如御史蓋其於天下之事<lb/>
不拘職守皆得言之出而按部一方之事無問細鉅皆<lb/>
得行之固非他百執事比也雖然得言矣言而不度事<lb/>
勢謂之迂近於譏訕謂之訐迂不可也訐不可也其惟<lb/>
時乎得行矣行而涉於依違謂之隨過於矯伉謂之激<lb/>
隨不可也激不可也其惟中乎是故難也乆矣今中外<lb/>
<pb n="KR4e0174_WYG_006-18a"/>
百司皆吏部循資注授惟臺諌必簡而用之非學識兼<lb/>
懋者弗得與也非以責之重稱之難故慎其選如此與<lb/>
五山陳君道源以名進士簡為御史于南京始廵京庾<lb/>
搜剔宿蠧已著能名既踰年奉命出視江防弭莭京口<lb/>
風裁尤峻始至捕得逋㓂數人不煩榜笞折以片辭輙<lb/>
皆吐實引伏君立斃之于市觀者填街溢巷魂飛魄褫<lb/>
從此小人革心奸宄屏跡吳檣楚柁往來江上者野宿<lb/>
旅泊不擇處所逺近歌頌之是時太倉鹽徒爭利聚黨<lb/>
<pb n="KR4e0174_WYG_006-18b"/>
互相讎殺三吳動揺君偕撫按諸公設䇿撫處竟降其<lb/>
黨而不煩用師坐銷大患則君主其議為多嵗滿代歸<lb/>
推署河南道考覈諸司臧否人服其明尤慎舉措明大<lb/>
體其所建白必闗利害之大而不毫舉細事以為功其<lb/>
所舉刺必當賢否之實而不攟拾細過以為名君之意<lb/>
以為言而訐焉則寜迂行而隨焉則寜激然君於是焉<lb/>
皆無之其斯以為稱乎今三載秩滿將獻其績于朝同<lb/>
寅諸君嘉其有成績也相與徴予言為賀予昔承乏南<lb/>
<pb n="KR4e0174_WYG_006-19a"/>
雍辱君知厚亡何君偕同官言事忤旨逮下詔獄賴上<lb/>
察其忠得釋還職方歸在途予適被召北上邂逅道左<lb/>
見其言議侃侃色和而貌澤初若未嘗涉憂患者於是<lb/>
知其所養矣自是寂焉不相聞問去嵗叨貳南曹因復<lb/>
與君獲晨夕焉蓋君之事皆予親得之見聞者君固未<lb/>
嘗自言也以君之賢積之嵗月窮階峻秩褚囊中素所<lb/>
畜物耳奚暇予言惟君堅其所守勿變而迂而訐而激<lb/>
而隨則其所至將疇之能量也哉君世家浙之上虞為<lb/>
<pb n="KR4e0174_WYG_006-19b"/>
邑望族五山其所自號<lb/>
　　送趙彌髙赴鹽城司訓序<lb/>
國家養士於學每嵗貢其良者于京師天子廷試之命<lb/>
禮部吏部覆試之最後又試於廷而後命官蓋與科目<lb/>
並行得人亦相半焉故事廷試以翰林職校閲予實承<lb/>
乏焉每披巻輙有科目遺才之歎及得君巻益竒之曰<lb/>
是必名士發其封視之則君也君名崇字彌髙連城世<lb/>
家先大父雲莊公由吏部郎中出為湖南參政多恵政<lb/>
<pb n="KR4e0174_WYG_006-20a"/>
有遺文二十巻行世尊考貳守公歴常徳維揚二大郡<lb/>
比解官歸槖無百金之齎惟指架上數萬巻語崇曰吾<lb/>
以是遺若不猶愈乎君承祖父之志刻勵問學夙有塲<lb/>
屋名而屢阨於命今年方强壯俛首乞教職去蓋念母<lb/>
老亟欲得禄以為養耳君既授鹽城司訓見予顏色怡<lb/>
甚問之則曰吾母嘗侍先考游宦維揚今鹽城去之最<lb/>
近是其舊所經遊地也以此知母必來就崇之養也崇<lb/>
不敏不能致身通顯以承先志然視簿書小吏於叱辱<lb/>
<pb n="KR4e0174_WYG_006-20b"/>
之來甘之若飴者竊恧焉今幸官一校得與衣冠士周<lb/>
旋於詩書俎豆之間退而又得以養吾母崇以為所得<lb/>
多矣兹所以樂也予數曰崇孝哉崇孝哉昔有為親而<lb/>
色動於捧檄者君豈近是耶遂書以贈<lb/>
　　送逸軒王君歸槎溪序<lb/>
豐城之西有溪曰槎溪邑鉅姓王氏世居其上詩禮相<lb/>
承為江以西文獻舊家者數百年於此矣王之族有曰<lb/>
習韜君其號為逸軒讀書知大義僑寓金陵三十餘年<lb/>
<pb n="KR4e0174_WYG_006-21a"/>
初厥考耐齋及母楊氏在堂君嵗歸為壽比二親殁間<lb/>
數嵗輙一歸展封塋今不至者五六年矣間謂其子鎬<lb/>
曰吾性嗜靜故軒以逸名中嵗以來幹父之蠱奔走四<lb/>
方非得巳也今老矣槎溪之上幸有先人之廬可蔽風<lb/>
雨有田數百畝可耕吾將歸老於此矣汝其卒業太學<lb/>
毋以吾為念鎬奉命惟謹既來京師介其姻魏進士良<lb/>
輔徴言為君贈予未識君然嘗得其家世於楊文貞公<lb/>
所為譜序近又得稼村集讀之而歎王氏之先多聞人<lb/>
<pb n="KR4e0174_WYG_006-21b"/>
也君之賢其所從逺矣君好禮嗜義篤倫紀女兄之子<lb/>
及宗族孤寡者撫之甚恩見人貧乏輒推泉貨助之里人<lb/>
重其行留都士大夫亦多與君厚每出城餞客必過君<lb/>
談竟日乃去而君未嘗茍有所干嘗裒名公賢士為其<lb/>
父母壽輓諸作至盈巻帙知君者題其録曰孝思蓋君<lb/>
之賢可稱者多而於孝友尤篤也今之歸也嵗時伏臘<lb/>
偕父兄子弟祗謁祠墓展考敬之誠而以其餘貲從宗<lb/>
族親戚飲酒洽比為懽君之樂如何也世之貪饕之徒<lb/>
<pb n="KR4e0174_WYG_006-22a"/>
縻于升斗蓋有老且至而忘桑梓之念者矣若君者未<lb/>
老而逸是知止足者其可尚矣故樂為之序<lb/>
　　送由正夫驛丞序<lb/>
國家設郵置以傳王命通貢賦而徐州當要㑹之地東<lb/>
達齊魯北達燕薊南通吳㑹百粤使者往來境上嵗無<lb/>
虚日供億之煩數倍他處故特設驛二曰彭城驛凡舟<lb/>
行者取給焉曰黄河東岸驛凡陸行者取給焉而丞皆<lb/>
必擇夫强敏有材力者為之以為不如是不足以勝任<lb/>
<pb n="KR4e0174_WYG_006-22b"/>
清源由正夫今年春選黄河東㟁驛丞將行客有徴言<lb/>
贈之者予聞武宗末年權璫貴臣往來于郡國者連艘<lb/>
數十所在充斥往往怙勢敺吏取快丞度不能支聞其<lb/>
至常䑕伏不出有棄官去者矣皇上在潛邸深知其弊<lb/>
即位以來非事闗秘密錦衣内監不遣出京而凡奉命<lb/>
乗使軺者亦皆惴惴奉法惟謹於是民困始甦丞所職<lb/>
者迎送供應而巳茍常職不廢可無憂於罪譴之及矣<lb/>
故咸樂為焉予夙聞先朝之弊及嘉靖初元被召赴闕<lb/>
<pb n="KR4e0174_WYG_006-23a"/>
道路所見逈與昔異也竊念於驛如此則百司庶府可<lb/>
知於丞如此則中外百執事又可知矣此誠世道休明<lb/>
之徴聖天子更化之效仕者遭際斯時茍不思自效以<lb/>
荅上天之大貺則非人也予方有感於是適正夫行輙<lb/>
一言之正夫亦思所以為報否乎<lb/>
　　送顧正甫赴遂安邑幕序<lb/>
夫幕所以賛政也今内之府部南監外而藩臬郡邑皆<lb/>
置幕古也然古之幕自方鎮而下得自辟者而今則命<lb/>
<pb n="KR4e0174_WYG_006-23b"/>
於朝此其所以異也惟其自辟署也不惟士得擇所從<lb/>
而在上者亦得自擇其士故其所得多一時之良如董<lb/>
晉之幕則有韓愈嚴武之幕則有杜甫是巳惟其命於<lb/>
朝也則選用之權必委之吏部吏部嵗所銓注動至數<lb/>
千人豈暇一一詳擇故居幕職者賢不肖嘗參半焉亦<lb/>
其勢然也夫幕於事無大小皆所當聞古者於幕禮如<lb/>
賔客每事諮焉而幕亦常出其意見與之相可否今名<lb/>
雖幕賔上下之際直以分相臨耳至於郡邑之幕其職<lb/>
<pb n="KR4e0174_WYG_006-24a"/>
尤卑吾見為之者其不肖者不假言矣雖賢者亦惟謹<lb/>
修其常職至於其長之前則亦唯唯而巳敢與之相異<lb/>
同者少矣幕之設其初意果若是哉嗚呼古道之不復<lb/>
也乆矣誠使今之為長者曰吾謀其政非可以獨任巳<lb/>
見也而虚心延訪必求盡人之長為幕者曰吾謀人之<lb/>
政非可以茍狥為悦也而往復商確必思盡巳之見若<lb/>
然則庶乎其能相與以有成也然非心存至公而曠然<lb/>
相期於形迹之外者未易以語此也吾鄉顧君正甫為<lb/>
<pb n="KR4e0174_WYG_006-24b"/>
幕於浙之遂安將行其弟騐封頥齋屬予以言予素悉<lb/>
正甫賢而重頥齋之請也於是乎序<lb/>
　　贈姚在韜掌教建平序<lb/>
暢山姚君在韜嘉靖壬午與其從弟在明同領鄉薦在<lb/>
明連登進士為刑部而在韜上春官屢不利今年以母<lb/>
老乞恩授建平學諭客有私於予者曰在韜叔父少卿<lb/>
慎修先生與今刑部君皆起家進士在韜文行之美得<lb/>
於家傳脱少須當趾美甲科馴致顯位以為親榮今不<lb/>
<pb n="KR4e0174_WYG_006-25a"/>
此之圖而俛首㣲官以規斗禄之養此果孝乎予哄曰<lb/>
客誤矣若客言士庶人不得為孝乎古之言孝者莫如<lb/>
曾參閔損夫曾閔豈嘗以名位榮其親者哉且子不聞<lb/>
養之大乎昔人有云一日之養三公不換夫茍有見於<lb/>
天性之樂雖三公之貴直草芥耳近世學者耽嗜榮進<lb/>
寜乏父母之養而不屑小官必冀成進士乃巳然有終<lb/>
身弗得者矣幸而得之萬一養不逮親位雖崇不過榮<lb/>
其身禄雖豐惟肥其妻子而巳以若所為揆之以聖人<lb/>
<pb n="KR4e0174_WYG_006-25b"/>
之道得無戾乎今在韜為親老决意出求仕至於位之<lb/>
崇卑禄之厚薄皆不暇計可謂篤天倫而薄榮進其於<lb/>
道也不既合矣乎客曰先生之論在韜者是矣抑孝止<lb/>
於養而巳乎予曰何為其然也公明儀問於曾子曰夫<lb/>
子可以為孝矣曾子曰參直養者也安能為孝乎故大<lb/>
孝尊親其次不辱其次能養且國家建學校之官亦非<lb/>
為其貧而畀之禄以為養也將賴以成人才而媺風俗<lb/>
其責重矣在韜能盡其職則所謂尊親所謂不辱者皆<lb/>
<pb n="KR4e0174_WYG_006-26a"/>
在於是其為學不尤大乎客唯唯而退適有徴言贈在<lb/>
韜者予因述與客語次於巻端以為序<lb/>
　　贈大司馬紫巖劉公被召入朝序<lb/>
今年秋八月紫巖劉公尚書六載當考績以方奉勅贊<lb/>
留務不得輙離乃書績于牘走使者驛奏於朝留都諸<lb/>
公喜公之有成績也方圖修賀蓋奏未至而公巳承召<lb/>
命矣始公以弱冠及進士第入翰林為太史為宫僚為<lb/>
學士文名滿天下晉少宗伯乆之進尚書於南京歴禮<lb/>
<pb n="KR4e0174_WYG_006-26b"/>
吏兵三部聲稱益懋在禮部則禮典明而百神秩焉在<lb/>
吏部則型範端而百寮式焉及為大司馬任居守之寄<lb/>
則威行彊禦徳洽惸嫠數年之間兵民安堵九重免南<lb/>
顧之憂公之功也然惜其所及者止於一方而不能遐<lb/>
今公得立於朝則其澤將及天下矣是以命下之日逺<lb/>
近聞者無不動色相賀顧惟留都文武衣冠之士至於<lb/>
閭井細氓數十萬貔貅之卒皆戚然不懌甚至齎咨涕<lb/>
洟若不忍别公以去者予聞而歎曰休矣哉昔鄭桓公<lb/>
<pb n="KR4e0174_WYG_006-27a"/>
武公相繼入為周司徒周人愛之有緇衣之詩焉今喜<lb/>
公之入者將不類是也乎昔周公之居東都召公之廵<lb/>
南國其民或預恐其歸而悲之或追思其徳而愛之乃<lb/>
有九罭之歌甘棠之咏焉今戚公之去者將不類是也<lb/>
乎予觀公之出入其所繫於人心者如此而公也當不<lb/>
思所以慰天下之望哉公在翰林日以經史侍上講讀<lb/>
受知為深而自轉遷南來囬首闕廷身不至焉者六七<lb/>
年矣聖天子思舊學之臣念勤勞之義惟是有今日之<lb/>
<pb n="KR4e0174_WYG_006-27b"/>
召命蓋其倚重公也不淺矣而公也當不思所以醻聖<lb/>
明之知哉是故兹行也人為公榮而予知公之心固獨<lb/>
以為憂且懼也曷懼乎上之睠倚若是乎其厚也天下<lb/>
之屬望若是乎其重也而吾脱無以副之是棟之撓而<lb/>
鼎之折足也獨得而不懼也曷憂乎公既以身任天下<lb/>
之重則衮職之有缺民生之弗安君子之未進小人之<lb/>
未退干戈之未戢灾沴之未消凡若此疇之責獨得而<lb/>
不憂也然則公之入朝秉大政握要樞未足為賀惟公<lb/>
<pb n="KR4e0174_WYG_006-28a"/>
居之不忘其憂且懼之心則生民被其澤國家䝉其利<lb/>
而公之勲徳將竹帛不勝書矣是之為足賀乎公之行<lb/>
也公卿以下飲餞於郊少司馬莪峯潘公授簡於予曰<lb/>
盍有贈乎文俊在翰林從公後將二十年今承乏南省<lb/>
又獲侍教焉辱公之愛為厚因僭為之説如此狂瞽之<lb/>
言脱可採乎則亦庶乎效愛助之萬一云<lb/>
　　壽質軒鄒公序<lb/>
質軒鄒公今年春秋七十十月三十日懸弧之辰也公<lb/>
<pb n="KR4e0174_WYG_006-28b"/>
之孫主事君哲以縻官於朝不得偕諸孫立階下跽進<lb/>
一觴為壽乃屬詞於予致遥祝焉憶十年前過公之鄉<lb/>
時方盛暑見有施水漿以飲渴者問為誰有老叟荅曰<lb/>
此吾鄉鄒公也行之三十餘年矣予嗟異乆之叟又言<lb/>
公之善不止是其居家甚嚴冠婚䘮祭率依古禮嘗斥<lb/>
其兄俸餘與嵗祀之羨剏作祠宇朔望帥子孫謁拜肅<lb/>
如也比嵗大祲公出粟貸貧者不增其息隣有湯氏者<lb/>
嘗病疫俗忌傳染獨公數視其母歿又為買槥殮之近<lb/>
<pb n="KR4e0174_WYG_006-29a"/>
海之田以堤岸善崩水常損稼公與有田者約共修築<lb/>
仍植木堤畔以為固用是嵗連有秋公之儀於家恵于<lb/>
鄉之人類此者甚多叟言如此予於是時巳知慕公所<lb/>
為而占其後當有興矣亡幾公之子淑之果起鄉薦為<lb/>
彬州學正或以為公積善之報予曰未也淑之官滿歸<lb/>
養其子君哲復起進士為主事於户部天之報公者誠<lb/>
厚矣予曰猶未也何以知之昔有陽雍者給水漿以濟<lb/>
行旅之渴其後生五男位至卿相彼一善尚爾况公之<lb/>
<pb n="KR4e0174_WYG_006-29b"/>
善不止是者乎予未及識公比於君哲所見公所寄手<lb/>
書皆蠅頭細字端整成列其言諄諄又皆居官行巳格<lb/>
論乃知公年雖邁而耳目聰明精神完固其壽未艾也<lb/>
夫家之將興也必有善人積徳以基之而又登年以載<lb/>
其徳徳愈厚則其流慶愈無窮若公是巳予不佞請以<lb/>
是言為公壽<lb/>
　　送程吉甫通判保定府序<lb/>
績溪程君吉甫以太學生試吏部第一得授保定府通<lb/>
<pb n="KR4e0174_WYG_006-30a"/>
判將行詣予徴贈言保定自宋以來隣於强㓂為用武<lb/>
之地者數百年及我國家定鼎燕京遂為畿内之郡而<lb/>
諸衛内屯重闗外蔽嵗宿重兵以禦㓂患兵苦於戌守<lb/>
民疲於給餉其來亦乆矣今年春畿内㓂起保定亦煽<lb/>
動有司不能捕治至煩禁旅討平之未數月戍卒以乏<lb/>
粮羣譟府庭欲殺守臣為變事聞僅按首惡數人及易<lb/>
其守將而已此豈畿内所宜有哉是雖治乆法弛致然<lb/>
然亦當求其故也予嘗道燕趙之間而觀於其俗大率<lb/>
<pb n="KR4e0174_WYG_006-30b"/>
以騎射相髙多曠土多惰民民無貯積而賦繁役重一<lb/>
遇嵗凶非徙則死不然則去為盗耳此勢所必至而自<lb/>
逆瑾柄政遣使四出括天下之財州郡帑藏為之一空<lb/>
自是每遇蠲貸即軍實告乏有司束手莫措此又天下<lb/>
通患不特保定然也然則今之為政於是顧有急於足<lb/>
食者乎足食之要曰興水利也課農桑也禁末作也寛<lb/>
賦役也廣屯田也此數者皆古人之明騐吉甫倘能行<lb/>
也數年之後民財寖裕兵食亦充夫民富兵强平居則<lb/>
<pb n="KR4e0174_WYG_006-31a"/>
重自保有事則足以為衛不惟境内寜謐無意外之虞<lb/>
所以拱衛京師而緜億萬年太平之基必將于斯有賴<lb/>
焉此其計功豈彼屑屑於簿書𤨏委者所可同哉吉甫<lb/>
通達闓朗負才具故予以是告之吉甫其必有副予之<lb/>
望哉<lb/>
　　送姚君在明使便歸省序<lb/>
吾鄉姚君在明始舉進士為刑部主事其尊甫慎修先<lb/>
生實丞太僕父子同官於朝一時榮之未幾先生晉光<lb/>
<pb n="KR4e0174_WYG_006-31b"/>
禄少卿致仕在明獨留京師每念先生及母余太安人<lb/>
輙寢食不寜第初登仕籍自念宜竭力報國未敢言私<lb/>
兹既考最䝉恩誥進先生奉政大夫母太宜人奉命録<lb/>
囚南畿遂謀取便過家捧封詔為親壽吾想先生太宜<lb/>
人亦念在明乆矣今見其歸必為之喜津津溢睂宇而<lb/>
在明綵服侍養承膝下之懽此其為樂雖三公之貴九<lb/>
鼎之奉吾知無以易此也於是吾鄉大夫士皆歆豔其<lb/>
行相與餞之以予為先生同年有通家之好屬為序予<lb/>
<pb n="KR4e0174_WYG_006-32a"/>
惟臣子之於君親一也孔子曰事親孝則忠可移於君<lb/>
國家定制京官六載許歸省所以勸孝也今在明念親<lb/>
之切不必六載假使事以行雖若情溢於法然世有縻<lb/>
於爵禄不暇念及其親至於踰期不能歸省者則在明<lb/>
是行非仁人孝子之所予乎雖然古之君子不忘於君<lb/>
猶不忘於親也吾願在明展拜家慶之餘促裝還朝勉<lb/>
圖報稱而以令名貽厥所生此非孝之大者乎况王事<lb/>
有程簡書可畏非可乆昵於私者詩曰仲山甫徂齊式<lb/>
<pb n="KR4e0174_WYG_006-32b"/>
遄其歸請以是贈<lb/>
　　恩遇圖序<lb/>
都諌三山蔡君廷彛始以知縣考最䝉恩封其尊甫西<lb/>
峯公如其官及入為禮科右給事因考績疏請改封制<lb/>
曰可則又封公右給事母鄭氏繼母劉氏封贈俱孺人<lb/>
時公方就養京邸聞命感激翼日率廷彛入謝班行注<lb/>
目或數羨其榮廷彛幸兹恩遇謂宜有紀乃圖焉而虚<lb/>
其上方屬予序惟我國家推恩臣下必本其所生者仁之<lb/>
<pb n="KR4e0174_WYG_006-33a"/>
至也子能移孝為忠而致君寵滲及其親者孝之大也<lb/>
雖然有遇不遇焉故有終身弗得之者其得之亦或遥受<lb/>
而巳若廷彛官在七品公巳兩霑恩命又在京師得父<lb/>
子同入謝為時所榮者真希濶之遇也公居家孝友篤<lb/>
義方之訓始廷彛以進士尹嘉興日寓書朂以王事及<lb/>
在諌垣因事納忠多所禆益公私用為慰而尤以沽名<lb/>
售直為深戒若公者可謂善教矣是以克成其子令名<lb/>
洊躋華要公亦服兹殊寵豈偶焉者哉君子謂是事也<lb/>
<pb n="KR4e0174_WYG_006-33b"/>
於以見君之勸孝焉於以見臣之移忠焉於以見公之<lb/>
善教子之義養焉其於天常人紀皆有足言者公年齡<lb/>
未邁廷彛位望方躋所以貤榮公者宜未有艾而感上<lb/>
之知遇思所以為報於萬一者在公與廷彛亦詎忍一<lb/>
日忘哉<lb/>
　　賀菊坡龔公暨林安人榮封序<lb/>
三山龔君鳴治以丙戌進士第一人入翰林為修撰遂<lb/>
迎其尊甫菊坡公暨母林氏養于京邸今年以尊號恩<lb/>
<pb n="KR4e0174_WYG_006-34a"/>
封公修撰母安人公率鳴治入朝謝退與安人命服坐<lb/>
堂上鳴治率林氏婦命服拜階下既成禮皆以手加額<lb/>
言曰上之賜也其曷以報是日也吾鄉諸君咸走賀焉<lb/>
謂予於鳴治忝為同官屬序之予聞公事親至孝與弟<lb/>
提舉君恭愛甚篤訓廸諸子必以聖賢行巳之實平居<lb/>
造次必在於禮義而恥以智巧衒於俗也故又自號朴<lb/>
菴蓋其賢如此而安人之賢足以儷公然則成鳴治之<lb/>
賢者公與安人也其享今日之榮豈偶然焉者哉昔陳<lb/>
<pb n="KR4e0174_WYG_006-34b"/>
堯叟堯咨皆舉進士第一時其父秦公省華及母馮夫<lb/>
人皆康彊無恙頗與龔氏相類後二子名位俱顯而考<lb/>
論人物者或不滿焉謂其不能用其父忠孝之訓也豈<lb/>
惟是哉宋仁宗廷試之夕宫中焚香祝天願得忠孝狀<lb/>
元是科得鄭獬獬固名士及考其所就亦未見其有以<lb/>
厭天下之望也夫望之重而副之難如此鳴治以文行<lb/>
重詞林與之游者皆許其雅量如呂文穆志輕温飽如<lb/>
王文正也倘不以是為足而益勉焉異時位望勲烈赫<lb/>
<pb n="KR4e0174_WYG_006-35a"/>
然追古名臣人將稱之曰是不負主上㧞擢之恩父母<lb/>
之教矣是之謂忠與孝矣乎國家推恩臣下必本其所<lb/>
生者勸孝也亦勸忠也故予因賀公並朂鳴治公必樂<lb/>
聞予言矣<lb/>
　　一黙先生輓詩序<lb/>
一黙先生以嘉靖癸未卒卒之又五年其冡嗣某計偕<lb/>
來京以縉紳君子所為哀輓之什示予請序余觀近世<lb/>
輓歌動盈巻帙所輓率其人在顯位者不然則亦必其<lb/>
<pb n="KR4e0174_WYG_006-35b"/>
子孫嘗宦達者也然吾觀為之作者亦因其請漫應之<lb/>
云耳未必知其人何如也則有不足信者矣若先生者<lb/>
累舉不售布衣終其身其子若孫亦未有躋於貴仕者<lb/>
顧豈有名位動人哉而為之作者若是富也則先生之<lb/>
賢有足感人者從可知巳予聞先生事親至孝其弟世<lb/>
熈卧病累年視其藥石甚謹少瘥則教之學世熈後取<lb/>
鄉薦官至亷州府同知語人曰㣲吾兄吾不及此也葺<lb/>
祖祠具祭器修宗譜尤所汲汲蔡忠恵之裔流落嶺南<lb/>
<pb n="KR4e0174_WYG_006-36a"/>
十餘年先生謀於世熈歸之而忠恵復祀性寡合獨與<lb/>
僉憲忍菴彭公交好忍菴入城輙就先生談竟日皆商<lb/>
確經義不顧其它吁觀其所友可以知其人矣先生嘗<lb/>
曰吾曾祖三復公祖易齋公皆以大儒得祀鄉賢吾從<lb/>
子見素又以道徳稱海内吾儕雖雌伏不出當思自立<lb/>
忍墮凡格以夷吾門乎蓋先生所以為心者如此則修<lb/>
于身刑于家于鄉者顧敢茍焉而已哉先生之學既不<lb/>
及用於時其享年亦僅踰下壽此諸君子所為悼惜不<lb/>
<pb n="KR4e0174_WYG_006-36b"/>
能自巳者詩以哀之蓋情之發也豈所謂漫作者哉余<lb/>
亦知先生者故推作者之意而為之序<lb/>
　　賀同年王君志潔陟憲副致仕序<lb/>
予與晉江王君志潔同舉於鄉同第進士往還相好也<lb/>
君由大理左寺副出為廣東僉事所至以洗寃澤物為<lb/>
巳任吏受賕者亷得之輙寘於法有望風自解去者當<lb/>
道以為能委征畨禺賊平之威名益震新寜諸邑殘㓂<lb/>
未殄君復提兵與分守章公兵偹王公合攻之連戰俱<lb/>
<pb n="KR4e0174_WYG_006-37a"/>
㨗俘獲無筭事聞加俸二級大軍征樂昌也君以紀騐<lb/>
有勞又加俸一級先帝念君功多而賞不酬勞命吏部<lb/>
進之官未及用也㑹有中以飛語者勒致仕君既去廣<lb/>
而廣之士氓思君不巳廵撫張公廵按凃君復疏君前<lb/>
後軍功請仍加之秩以示優勸兵部覆其疏亦為之請<lb/>
上從之陞廣東副使致仕於是君歸巳五年杜門不出<lb/>
買園一區亭其中引水環之時奉親以遊甚樂也客問<lb/>
時事笑而不荅故人在要路者書亦不荅此豈復有所<lb/>
<pb n="KR4e0174_WYG_006-37b"/>
希覬哉而諸公之所薦聞朝廷之所甄録是可以占公<lb/>
論矣嗚呼士茍見短於公論雖進辱也公論茍吾與雖<lb/>
退榮也古之君子寜違榮而不違道若君非與君之弟<lb/>
主事志達聞予言喜曰先生深知予兄者曷書以遺之<lb/>
於是乎書<lb/>
　　鐘石山房詩序<lb/>
予友鉛山費君子和有讀書之室在鐘石之上去所居<lb/>
横林僅半里許石在溪房圓明秀聳曰鐘石以形似名<lb/>
<pb n="KR4e0174_WYG_006-38a"/>
也水自東來二百里經過此石激射舂撞滙成澄潭乃<lb/>
復折而西流其外若鵝湖五峯芙蓉諸山登石以望皆<lb/>
在目睫正徳甲戌子和以編修致仕家居與兄少師湖<lb/>
東公皆為宸濠所忌濠常隂伺其所為将中以竒禍子<lb/>
和以是益自韜晦而防檢愈嚴足跡不窺城府日挾書<lb/>
就鐘石讀之其聲琅琅晝夜不絶意有所感則以竹如<lb/>
意擊石歌曰汝形似鐘兮胡不能鳴時當閟蔵兮宜勿<lb/>
發聲石乎石乎吾資汝以攻玉兮惟器之成盖聞者皆<lb/>
<pb n="KR4e0174_WYG_006-38b"/>
知其志也子和廢居八年值宸濠敗乃以薦起復為編<lb/>
修又三年以史成晉左贊善與子和同時貶斥後被召<lb/>
用者皆得超遷而子和以少師公在首台引嫌退避故<lb/>
随例僅進一級久之乃為南京尚寳卿将别携縉紳大<lb/>
夫所為鐘石山房詩示予請序予與子和同第進士同<lb/>
官詞垣在經筵同以尚書進講相知為深而見其學之<lb/>
惇也志之確也行之介也外示渾淪而有璞中蔵也意<lb/>
其得之石者多矣使他日得見具瞻之地當作礪之責<lb/>
<pb n="KR4e0174_WYG_006-39a"/>
豈不優為亦惟俟知於匠石焉耳知不知命也而君子<lb/>
之於學琢之磨之淬之厲之不至於聖賢不巳也予無<lb/>
似願與子和共懋之<lb/>
　　送王司訓之新㑹序<lb/>
平海王君漢舉今年春授新㑹邑庠司訓将行鄉縉紳<lb/>
在都下者以予善於漢舉也徴言贈之漢舉在諸生中<lb/>
以文行知名前後督學諸公暨郡邑大夫咸禮敬之遇<lb/>
若賔友及貢至京師偕天下士試於大廷於吏部皆寘<lb/>
<pb n="KR4e0174_WYG_006-39b"/>
名前列然場屋試輒不利年㡬知命乃授一校官去此<lb/>
其所謂命者非與漢舉之父為百夫長既沒家貧甚漢<lb/>
舉既葬其父走京師乞奏以父職讓弟其弟後調官潮<lb/>
州念漢舉貧時分俸贍之鄉人以王氏為孝友也漢舉<lb/>
且選私謂予曰吾惟一弟在潮念欲見之倘得一官廣<lb/>
南實所願也己而果然嗚呼今之學者有能文章者矣<lb/>
求操行如漢舉者少也昔人有云得經師易得人師難<lb/>
新㑹得漢舉非甚幸與周禮大司徒以三物敎萬民先<lb/>
<pb n="KR4e0174_WYG_006-40a"/>
六徳次六行又次六藝夫先王之敎不以藝先徳行何<lb/>
也貴本也近世古法不復而造士之意尤與古異盖所<lb/>
以敎者藝焉而巳吁才之盛也難矣漢舉有志復古者<lb/>
今之新㑹也予喜其道之行而邑之人才風化必将有<lb/>
賴也故為之序<lb/>
　　送郡守詹君朝章赴建寜序<lb/>
堯舜禹湯文武之道至孔子而眀孔子傳孟氏之後其<lb/>
傳冺焉文公朱先生折衷諸儒之大成於是復眀也世<lb/>
<pb n="KR4e0174_WYG_006-40b"/>
以先生比孔子則建寜為先生所生之鄉固當比闕里<lb/>
矣予比嵗北上嘗至考亭訪先生故居又至武夷訪所<lb/>
謂精舎者及暮泛舟溪上歌九曲櫂歌以歸欣然若挹<lb/>
先生之清風焉因歎此邦人士道徳問學逺有師承固<lb/>
云幸矣而仕於是者亦得以瞻拜宫墻遂仰止之思因<lb/>
其遺俗之未冺者而順導之治固甚易也亦豈非幸哉<lb/>
先生嘗居南康軍其後知漳州又知潭州所至愛民如<lb/>
子若奏減横賦修舉荒政凡可利民者罔弗盡心而尤<lb/>
<pb n="KR4e0174_WYG_006-41a"/>
以厚人倫美風化為急焉先生立朝最淺使浙東亦不<lb/>
過一年惟治郡之日粗得行其所學其設施次第人皆傳<lb/>
錄為式然則凡今為郡者皆當師之况守先生之郡不<lb/>
以所學於先生者顧将安所從法乎虞衡郎中番陽詹<lb/>
君朝章今年擢守建寜副郎鄭君諧甫合其同官來徴<lb/>
贈言君起丁丒進士由行人司正轉郎工部出納㢘慎<lb/>
為人忠信恭雅温然君子是知向往於先生者故予告<lb/>
之以此君必有以副予之望哉<lb/>
<pb n="KR4e0174_WYG_006-41b"/>
　　贈後峯黄先生赴南京大理丞序<lb/>
昔元城劉公學於司馬温公以誠而入及為諫官以直<lb/>
道不容於朝屢竄嶺外章蔡數以虚聲廹之不為動時<lb/>
稱鐡漢彭恵安公記鐡漢樓謂公之學得之於誠盖知<lb/>
言云後峯黄先生伯固素有志聖賢之學其再入兵部<lb/>
為郎中也總兵江彬用事誤國數誘先帝廵逰先生上<lb/>
疏諫止因顯斥彬奸請斬之以謝天下疏入彬大怒必<lb/>
欲置之死諷錦衣深治其獄連日拷治體無完膚俄有<lb/>
<pb n="KR4e0174_WYG_006-42a"/>
㫖杖於廷或謂先生必斃杖下矣而先生亦不為動慷<lb/>
慨自若語且斥彬既削籍放歸彬憾猶未平隂使人賊<lb/>
之先生單騎由間道獲免嗚呼方先生之在詔獄也彬<lb/>
之毒深於章蔡死生之禍甚於竄斥非其學本於誠而<lb/>
能不為所動乎行部使者命有司於先生所居之里為<lb/>
建書院扁之曰立誠可謂知先生者今上在潛邸聞先<lb/>
生名及嗣大位詔起為南京大理丞先生聞命感激至<lb/>
於泣下顧書院初成方欲潛心講學其中未有翻然之<lb/>
<pb n="KR4e0174_WYG_006-42b"/>
意而士大夫所與游者皆謂聖政方新羣賢茅拔此千<lb/>
載一時也况賢如先生睿眷尤渥誠不宜卧家不起以<lb/>
孤簡注乃各移書勸之行先生将行謂予曰子素善我<lb/>
今可無一言以别乎於是竊有感焉以元城之賢名在<lb/>
謫籍者三十年晩始召還竟不及大用以死則元城之<lb/>
遇不及先生而主上之賢過宋帝逺矣先生是行亦思<lb/>
所以酬聖主之知副天下之望乎予觀近世人才以氣<lb/>
節自許者不少至於晩節往往寖以沮喪無他誠不足<lb/>
<pb n="KR4e0174_WYG_006-43a"/>
也誠則不息不息則久矣先生慎乎哉毋使海内士夫<lb/>
得以致議於晩節之際則幸矣而未必非得之於誠也<lb/>
　　夀舫齋黄翁序<lb/>
予與舫齋黄翁舊相識已夘之春予束装北上翁載酒<lb/>
崇殽餞於<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>水之上琴奕壺矢皆具翁傾冩樂客每引<lb/>
滿為予導予素不喜飲是日亦大醉至晡别去是時翁<lb/>
年六十矣入京以來史事方殷不獲以書問翁安否者<lb/>
盖四五年前冬翁之子安以掾吏至京予見之問翁無<lb/>
<pb n="KR4e0174_WYG_006-43b"/>
恙乎曰然曰尚能傾倒樂賔客乎曰然予既為之喜且<lb/>
知其夀未艾也而安念翁春秋髙不忍離左右邇者自<lb/>
疏陳情願給冠帶歸養詔從之聞者皆歎其孝也安将<lb/>
行詣予請曰安幸䝉恩歸省惟某月日為家君懸弧之<lb/>
晨安将率子姪跽進一觴為夀惟執事畀之言貺莫大<lb/>
焉予聞翁為人倜儻好義曠逹坦夷其與人交誠實懇<lb/>
欵不以貴賤親疏異致尤喜拯人之急或勸殖産為子<lb/>
孫計曰貽之安足矣壯嵗遨遊江海與詩人林景清輩<lb/>
<pb n="KR4e0174_WYG_006-44a"/>
相厚善迨至晩年息駕故里獨與朋舊十餘人為真率<lb/>
㑹分日設酌以詩酒自娯老居有廬出有騎食有甘㫖<lb/>
而嵗入常有贏故翁得以不問家有無而日與賔客樂<lb/>
也况安之歸慰悦親顔於違濶之久翁之樂又當何如<lb/>
哉予官於朝不獲豫夀觴之末瀝繼今以往請嵗寄詩為<lb/>
翁夀翁能撫節擊案歌予詩以樂客否<lb/>
　<lb/>
　<lb/>
<pb n="KR4e0174_WYG_006-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方齋存稿巻六<lb/>
</p>
<p>
</p>
  </div>
<div>
<head>方齋存稿巻七</head> <lb/>
    <p>
<pb n="KR4e0174_WYG_007-1a"/>
欽定四庫全書<lb/>
　方齋存稿巻七<lb/>
　　　　　　　　　　　　眀　林文俊　撰<lb/>
　記<lb/>
　　猫相乳記<lb/>
大宗伯甘泉湛公家嘗病䑕畜二猫焉其一猫生三子<lb/>
皆不育未㡬其一猫又生四子於是前之三子不育者<lb/>
與其母更乳之其母或出求食則為之守其子不忍暫<lb/>
<pb n="KR4e0174_WYG_007-1b"/>
離已而一子死為之䑛且嗅焉悲而鳴焉若失其子然<lb/>
久之則所乳三子者視之亦若其母然異矣哉公自志<lb/>
其事以為人物之靈者也猫人之畜者也人之於子或<lb/>
非巳出者多妬害之饑寒之而失其慈愛之本心是為<lb/>
人而畜者也是猫也盖畜而人者也其言深有禆於世<lb/>
敎然其所以致是則非偶然而公有難於自言者按唐<lb/>
北平王家猫相乳昌黎韓子著説謂為北平王之徳所<lb/>
致其説是也公為大宗伯修其典禮以和神人眀其彜<lb/>
<pb n="KR4e0174_WYG_007-2a"/>
倫以端化本而退視於家則父父子子兄兄弟弟夫夫<lb/>
婦婦慈考恭讓之風藹如也夫道之行也必自家始家<lb/>
人化之至於其所畜亦感而化則公之徳其亦可知已<lb/>
公邃學宿儒名重海内方将入相天子調元氣幹化樞<lb/>
使民用康乂物無癘疵嵗稔時和災沴不作而一家之<lb/>
瑞一物之祥又有不足言者矣文俊於公忝在末僚且<lb/>
居相比也故得聞其事而記之以備史氏之紀錄云<lb/>
　　九華山甘泉書院田記<lb/>
<pb n="KR4e0174_WYG_007-2b"/>
甘泉先生起自嶺南以聖賢之學為倡一時有志之士<lb/>
不逺千里負笈從之遊者戸屨常滿故所至輒有書院<lb/>
以為講學之地若青陽之九華山先生足跡所未至而<lb/>
亦有書院者何哉初先生之敎南成均也前御史何君<lb/>
喬時為諸生與江生學曽輩十餘人皆自青陽來受學<lb/>
及先生入為少宗伯諸生送至淮上先生作詩與别每<lb/>
若不能忘情於九華者故諸生歸謀即茲山創書堂居<lb/>
之以相與講眀乎先生之學盖蓄志久矣而願莫之遂<lb/>
<pb n="KR4e0174_WYG_007-3a"/>
嘉靖甲午提學聞人君廵按虞君始命池守侯君為先<lb/>
生作書院於茲山化城寺之東而以先生所作講義及<lb/>
九華詩刻置壁間如先生之臨乎是也涇野吕子既為<lb/>
之記但山髙路峻四方士之來學者不能裏糧為久居<lb/>
計貳守柯君斥俸金買田十畆入焉所収僅足以充公<lb/>
費而贍士之資無所出柯君患之邑有寗生涵者嘗從<lb/>
學柯君而慕先生之學一日告其父曰今書院雖成而士<lb/>
無所贍不能久居於此其若先生之敎何吾家幸有先<lb/>
<pb n="KR4e0174_WYG_007-3b"/>
人之田取給饔飱足矣多畜贏餘以遺子孫無益也其<lb/>
父然之遂刈腴田百畆入書院以贍士之來學者予聞<lb/>
而歎曰善哉今夫世之人往往能畜不能散能散矣乃<lb/>
或用之以廣異端而徼非望之福非徒無益且受誑而<lb/>
甘心焉其為愚一也若寗氏者可謂積而能散散而要<lb/>
諸道者也然非先生之道徳風敎深入乎人抑何以致<lb/>
其然哉於是柯君屬江生來南都徴予文記其事且曰<lb/>
願申其説於終篇以勉學者文俊與涇野子皆先生門<lb/>
<pb n="KR4e0174_WYG_007-4a"/>
下士也凡先生之所以敎人者涇野子取以為記發眀<lb/>
無餘藴矣予記書院田耳此可畧也無巳請以田喻學<lb/>
可乎夫學者之於道猶農之於田也耨之不勤其實不<lb/>
栗農且然况學乎孔子曰苖而不秀者有矣夫秀而不<lb/>
實者有矣夫孟子曰五榖不熟不如荑稗盖病學之無<lb/>
成也今四方之士學於書院者亦既悦慕先生之學矣<lb/>
亦知實用其力以求深造而逺詣者乎不然亦歸於無<lb/>
成而已豈非先生之所病哉學之要致知力行二者而<lb/>
<pb n="KR4e0174_WYG_007-4b"/>
已然亦知之者必若知五榖之可以充饑而後為知之<lb/>
真行之者必若食者之求飽而後為行之至近世學者<lb/>
病在徒知而不能行夫茍不能行則其為知也口耳而<lb/>
已豈得謂之真知也哉此先生知行並進之説所以為<lb/>
破俗學之陋而大有功於來學也然則有志於道者即<lb/>
是求之足矣豈必先生親居於是靣承指授然後為有<lb/>
益哉江生歸試以是説復柯君以為何如寗生之父名<lb/>
鐸居鄉多善行即此可占其餘矣田之疆畆徭賦及一<lb/>
<pb n="KR4e0174_WYG_007-5a"/>
切條約則刻之碑隂<lb/>
　　瑞葵記<lb/>
僉憲山隂敬軒沈公之圃有瑞葵焉一蒂七花時公適<lb/>
致仕家居凡來觀者皆曰此沈氏将盛之徴為之見之<lb/>
賦詠者既甚侈矣公沒若干年其子今御史文瀾恐嵗<lb/>
久事湮無以昭示來裔乃命工圗之而虚其上方徴予<lb/>
記公之為莆郡推刑也予以諸生數辱奨借公既歸猶<lb/>
每向御史君道之御史君以予為公知已故以記見屬<lb/>
<pb n="KR4e0174_WYG_007-5b"/>
嗚呼予何足以知公而為之記哉今夫天下植物多矣<lb/>
惟葵之開必向日日君象也故臣子之忠其君者必取<lb/>
葵藿以自况然古今植物之為瑞者若木之連理𤓰之<lb/>
並蒂禾之同穎見於傳記者多矣而葵之為瑞獨未之<lb/>
聞乃至於公而創見焉公雖玩而樂之亦不自知其何<lb/>
以致是也以予聞之物有以類而相感者殆此類也乎<lb/>
始公以進士來為吾郡推刑多平反寃獄郡稱神眀自<lb/>
是隣郡有疑獄不能决者當道多檄公决之公在郡三<lb/>
<pb n="KR4e0174_WYG_007-6a"/>
年比歸行槖如始至時可謂㢘吏矣使者交薦之召居<lb/>
憲幕久之出為湖廣按察僉事分廵衡永雖僻逺州邑<lb/>
廵歴必至官之受球及吏貨法為蠧孽者立寘於法而<lb/>
申雪寃滯撫摩庾瘵威行徳流境内大治及致政歸御<lb/>
史君復起進士出知霍山南昌二邑公復遺書以清白<lb/>
忠勤朂之考公平生之所履歴要之為不負於君不負<lb/>
於國如葵藿之傾心太陽者盖至老而不衰也然則是<lb/>
物之為瑞將以表公之心而彰公之徳乎不然公之圃<lb/>
<pb n="KR4e0174_WYG_007-6b"/>
豈無他植而其瑞乃獨見於葵哉孟氏之孝也而瑞見<lb/>
於竹田氏兄弟之友也而瑞見於荆夫物之以類相感<lb/>
者往往如此公之事信非適然也公之學不及大用於<lb/>
時而優游林下享年七十五以終今御史君又能光紹<lb/>
前徽揚聲天路持斧所至風稜凛然而其清修之行忠<lb/>
直之節視公無愧焉一時士大夫皆以逺大之器期之<lb/>
其餘諸孫未仕者皆温温不去儒業夫以公子孫之多<lb/>
賢者如此然則是瑞也謂為沈氏将盛之徴豈不信乎<lb/>
<pb n="KR4e0174_WYG_007-7a"/>
予不敏謹濡筆而記之既以頌公之徳且以俟於無窮<lb/>
云<lb/>
　　樂庭記<lb/>
樂庭者奉新廖翁别號翁仲子餘姚丞振纓比在京師<lb/>
徴予記予觀世之王公貴人位髙祿厚者常懐不測之<lb/>
憂而沉於下寮有意進取者又常終日役役奔走跼蹐<lb/>
於持權者之門乃得尺寸焉其得之未必樂而失之又<lb/>
以為憂也若夫士庶人無位者宜可以樂而無憂也然<lb/>
<pb n="KR4e0174_WYG_007-7b"/>
庸衆之氓鮮克循禮貧者則以饑寒而邇邪富者或因<lb/>
温腆而溢慾為之不巳小則為怨詈之招大則速徽纆<lb/>
之入憂辱至矣然則自王公至於士庶人茍非其心不<lb/>
累於欲其有能樂者鮮矣廖翁隠者不以榮利動心久<lb/>
矣而用以治其身刑于家者造次必在於禮義平居無<lb/>
外事惟敎子讀書力田供賦及貨物於人薄入其息如<lb/>
是而巳有司髙其行誼嵗舉鄉飲必延致賔席盗過其<lb/>
門曰此翁長者也相戒不敢加害吁亦異矣翁既夀考<lb/>
<pb n="KR4e0174_WYG_007-8a"/>
而子孫多賢家産亦豐居有廬食有肉出入有輿馬自<lb/>
少壯至老七八十年未嘗一日有憂患之干世之樂亦<lb/>
有如翁者乎而翁之樂非以其心不累於欲而然與孟<lb/>
子以不愧天怍人為樂漢東平王言為善最樂翁之樂<lb/>
殆近是乎予從子景暉尉奉新知翁之行為詳間以語<lb/>
予予固以識之於心矣故今於振纓之請不復辭而樂為<lb/>
之記吁安得世皆若翁也翁名心傳字若虚<lb/>
　　易州重建府判公館記<lb/>
<pb n="KR4e0174_WYG_007-8b"/>
易州為西北咽喉自茂山衛移至於此兵民雜處治之<lb/>
益難其西八十里為紫荆闗嵗宿重兵焉盖外控夷狄<lb/>
内蔽京師要害之地也先年添設山西副使一員開署<lb/>
易州專理兵備保定府通判一員𨽻焉後指為冗員一<lb/>
切裁省比因撫廵建議以為非便乃復設通判仍即易<lb/>
州為治所凡境内大小事及邊闗重務悉聴分理其不<lb/>
重乎初府判既革所居公署有司視為空谷不復修葺<lb/>
日就傾圮及今通判績溪程君伯祥至惟見蒼莽中頽<lb/>
<pb n="KR4e0174_WYG_007-9a"/>
垣斷礎而巳視事數月㑹部内無事乃白於廵按御史<lb/>
趙君請即故址重建趙君然之委知易州事胡君山專<lb/>
涖其事而以易州庫金若干兩為之費前門中為<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事<lb/>
三間為廂房東西向各三間以為吏舎<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事之後為燕<lb/>
居之室五間東西廂房亦各三間則井汲庖爨在焉繚<lb/>
以周垣固以圍棘規制宏敞黝堊壮麗經始於嘉靖已<lb/>
丒三月庚戌落成於是嵗六月甲子盖費出公帑僅三<lb/>
之一其餘則胡君私規緡力以為之助程君使人至京<lb/>
<pb n="KR4e0174_WYG_007-9b"/>
師曰願有記也予聞先王之時以火見興土功修其城<lb/>
郭宫室此王政所不廢者况署以出政政以軌民所繫<lb/>
尤重顧可㮣視為不急之役乎趙君識逹大體所至以<lb/>
修舉墜典為務故鋭意茲舉而賢有司終始其事於例<lb/>
皆得附見然是舉也一材一甓皆出於公而成於民力<lb/>
居是者其得無思乎是故睹輪奐之美必思吾得安其<lb/>
居矣吾之民将有未寜幹止者乎覩垣墉之固必思吾<lb/>
得免於外侮矣而西北邊者國家之籓籬也邊防将有<lb/>
<pb n="KR4e0174_WYG_007-10a"/>
未固者乎推所以往随事致思思矣必求有以善於政<lb/>
則庶乎其無愧也予不佞因記斯役之成敢附是説以<lb/>
朂夫居是者趙君名鏜京師人以才行簡入臺為名御<lb/>
史云<lb/>
　　楓山别墅記<lb/>
泉城南十里有山曰楓山樹木葱蒨四時異状而楓尤<lb/>
多故特以名其山今國子學錄楊君裕卿别墅在焉君<lb/>
有第在城中以其近市喧囂常欲卜幽寂僻逺人跡罕<lb/>
<pb n="KR4e0174_WYG_007-10b"/>
到之處别營一室為蔵修之所而久未克遂廼嵗戊寅<lb/>
歸自京師始買地茲山之麓構堂數楹居焉堂之北有<lb/>
山髙而鋭類文筆者曰紫帽山由紫帽而北稍東為朋<lb/>
山為三台山其前左為獅山有三石突起如鼎足形者<lb/>
曰三才山其右近堂有山焉則裕卿預營以為樂丘者<lb/>
也澗谷之水下合溪水東南流至孤山下入海而前揖<lb/>
於堂堂之規制雖小而山水之勝具焉裕卿心樂之稍<lb/>
暇則挾書誦讀其中悠然自足客至肅以入彈琴賦詩<lb/>
<pb n="KR4e0174_WYG_007-11a"/>
為樂或相與登髙眺逺見四山環翠衆水流碧藻思横<lb/>
發愈不可遏凡來遊者皆留詩壁上自裕卿再來京師<lb/>
今四五年而意恒在楓山也間命善繪事者冩入縑素<lb/>
懸於退居之署時玩之以自適予一日偶過之裕卿指<lb/>
以語予曰此吾楓山别業也吾營是以待老且十年矣<lb/>
他日子過泉南尚其覔我於此我當以胡麻飯為餉盡<lb/>
出山中所作待子評之子能為我信宿留乎予笑曰有<lb/>
是哉夫古之君子雖身居重位畢力殫智於天下之務<lb/>
<pb n="KR4e0174_WYG_007-11b"/>
而其心未嘗一日忘丘園之適視嬰情於富貴溺志於<lb/>
聲利至於老而不知止者萬萬不侔也今裕卿猶是耶<lb/>
裕卿文學行義見推時輩然歴官二十年恒在文墨之<lb/>
地其學及於人者未普也是將膺顯秩躋膴仕以盡䆒<lb/>
其施俟功成志遂然後以老請於天子歸隠茲山之下<lb/>
日從故人賔客遊覽以畢此樂則楓山之勝将因裕卿<lb/>
而有聞於時豈不偉哉嘉靖丁亥夏某月記<lb/>
　　東園祠堂記<lb/>
<pb n="KR4e0174_WYG_007-12a"/>
何氏旴江望族文獻之盛者著在往牒國朝仕最顕者<lb/>
太子太保吏部尚書東園公諱文淵始以温州守課為<lb/>
天下第一召入為少司㓂後晉冡宰致仕卒有子六人<lb/>
第三子曰刑部尚書椒丘公諱喬新當成化𢎞治間椒<lb/>
丘公之名滿天下其卒也守臣交疏其賢贈少傅諡文<lb/>
肅第四子諱喬夀從一峯羅先生受經亦舉鄉闈第六<lb/>
人嗚呼盛哉初冡宰公有讀書之屋在城南門外溪山<lb/>
秀朗竹樹蓊薈公樂之既沒側室張氏知公不忘是也<lb/>
<pb n="KR4e0174_WYG_007-12b"/>
即其中肖像朝夕哭之其前買山數畆自營夀竁前為<lb/>
享堂讀佛氏書其中曰死祀我於此張氏沒無子其婢<lb/>
為尼居其中主香火遂襲以為常嘉靖丁亥坐詭祠毁<lb/>
公之孫實同其子姓謀曰此吾先人故業也亟詣官贖<lb/>
之就以是嵗冬十月即享堂故址創祠堂三楹而以肖<lb/>
像之堂為寢室祠堂五龕中祀始祖宋寳謨閣學士文<lb/>
定公左為贈吏部侍郎徳源公右為贈刑部尚書景營<lb/>
公冡宰公祖父也又左右則冡宰公及其子孫各以昭<lb/>
<pb n="KR4e0174_WYG_007-13a"/>
穆祔扁東園者祠為冡宰公作也既成眀年實同用學<lb/>
宫例貢至京師授寜國縣學訓導将行具事始末來請<lb/>
記予聞盈虚消息造物之常國朝父子尚書纔四五家<lb/>
何氏居其一斯極盛矣今其子孫顧多且賢也則先公<lb/>
遺澤所以衣被後人者深且厚矣後之人胡可不深長<lb/>
思乎思之何如盡其孝焉耳廟以時修墓以時展四時<lb/>
之祀燔濯必潔節祝必䖍庶㡬其歆享之孝盡於是乎<lb/>
未也詩不云乎無念爾祖聿修厥徳夫修徳所以崇孝<lb/>
<pb n="KR4e0174_WYG_007-13b"/>
也出而仕也用前輩君子之道以事其君治其民隠而<lb/>
處也用是道治其身曰吾以忝吾先人也若然天下言<lb/>
公卿家有儀軌者必以何氏為首稱而世澤益綿将來<lb/>
之盛其未艾哉其未艾哉<lb/>
　　新建水南書院記<lb/>
莆文獻莫右水南弦誦之聲聞數里由科目出為顯官<lb/>
有名於時者後先踵接可謂盛哉然市肆雜喧士無講<lb/>
論之所恒以為病其地西南故有紅泉宫𢎞治中鄉人<lb/>
<pb n="KR4e0174_WYG_007-14a"/>
以詭祠奏改為社學正徳壬申燬於火始謀即其地為<lb/>
書院請於廵按御史李公如圭提學副使姚公鏌皆曰<lb/>
可檄既下㑹二公相繼去有司憚於勞費遂寢今守馮<lb/>
侯馴下車之初鋭意文教諸生復以為請侯亟諾之而<lb/>
水南縉紳若翁方伯朱侍御諸公首出泉貨為倡士各<lb/>
以貲來助有差而屬丘君諧許君効賢專涖其事以辛<lb/>
巳十有一月某甲子先建文廟三楹以祀先聖未㡬告<lb/>
成侯見而喜之顧講堂未立齋序門廡未備欣然以為<lb/>
<pb n="KR4e0174_WYG_007-14b"/>
已責貳守李侯縉别駕何侯晉節推朱侯鼐暨大尹雷<lb/>
侯應龍咸協心相成遂命河泊官洪憲等兼涖之為講<lb/>
堂三間於廟之後翼以二室為東西齋房各十有五間<lb/>
南有儀門儀門之外左祀所嘗講學於斯者曰林公艾<lb/>
軒右仍祀名宦郎中裴公次元御史蔡公熈凡齋居庖<lb/>
庫諸室罔弗具備搃為大門以扄鐍之甍棟壯麗規模<lb/>
宏敞而其為費則皆馮侯随時區畫不煩於民今天子<lb/>
嘉靖初元四月某日甲子工既告訖諸士來觀皆若勃<lb/>
<pb n="KR4e0174_WYG_007-15a"/>
然而興起者扁曰水南書院嵗以春秋二仲次丁日請<lb/>
鄉先生主祀事而祭祀之費與諸生廪餼之供則馮侯<lb/>
與新尹趙侯葉方次第規畫以充僉謂此舉曠古盛事<lb/>
不可無記乃具事顛末請文俊記文俊竊觀春秋新一<lb/>
門築一臺必謹書之重民力也惟魯侯修泮宫不書以<lb/>
為是所當舉也有若書院之建不當以勞費為憚者此<lb/>
春秋之義也馮君及諸君於是賢逺乎人矣前代盛時<lb/>
學校寖興然有志之士往往依書院以講習大率多至<lb/>
<pb n="KR4e0174_WYG_007-15b"/>
數百人官設山長以主其敎此盖學校之外别出一罏<lb/>
冶以為陶成人才之具而為聖賢之學者恒由是以出<lb/>
此今日建立之本意也學於斯者必盡棄俗學之陋而<lb/>
相與潛心所謂聖賢之學者以是而知以是而行以是<lb/>
而始以是而終孶孶汲汲期必至於聖人而後巳然其<lb/>
用力之要敬是已盖自程子提出以示人而學者始有<lb/>
所從入文俊不敏敢述所聞為同志者告願共勉之<lb/>
　　楊烈婦碑記<lb/>
<pb n="KR4e0174_WYG_007-16a"/>
烈婦汪氏諱莊泉州人山隂教諭某之女歸同郡庠生<lb/>
楊希閔為國子學錄孟洪冡婦正徳癸酉秋九月希閔<lb/>
卒烈婦時年二十三每哭輒仆地良久復甦又拊膺大<lb/>
哭天乎吾何以為生耶欲自經死家人防之預弗得間<lb/>
時自囓其舌出血見者惶駭防益謹烈婦度不得間聞<lb/>
茉莉根有毒能殺人取之煮為湯貯卧内家人不知也<lb/>
希閔死既彌月其家延緇流誦經烈婦自為文祭之詞<lb/>
極悲苦是夜五鼓家人倦且就寢守者亦懈烈婦入卧<lb/>
<pb n="KR4e0174_WYG_007-16b"/>
内更衣取所貯湯飲之比天明覔烈婦死矣預為殮具<lb/>
甚悉鄰里聞者無不泣下烈婦沒十餘年郡以其事聞<lb/>
覈實未上提學憲副邵君鋭檄郡守髙君鉞以官錢若<lb/>
干緡新其墓前之祠廵按侍御王君以旂清戎侍御徐<lb/>
君州為之扁其詞曰貞烈於是凡過祠下者皆低徊感<lb/>
歎凛然若有清風襲人毛髪為竪邑士夫侍御郭君楠<lb/>
等謂茲事不傳蔑以厚風敎矣相與徴文刻石祠中以<lb/>
垂不朽予讀烈女傳見投崖赴水事每偉其所為謂當<lb/>
<pb n="KR4e0174_WYG_007-17a"/>
與古之忠臣並垂宇宙惜後世不多見也茲以烈婦視<lb/>
何如耶大丈夫讀四庫書平日開口論天下事何處更<lb/>
有豪杰一旦臨小利害不幸喪其所守者往往有之此<lb/>
其視烈婦為何如哉嗚呼君臣父子夫婦謂之三綱惟<lb/>
其所在則致死焉一也烈婦之事傳而忠臣孝子接迹<lb/>
於天下矣<lb/>
　柯希齋曰維騏著宋史其烈女傳小序云易坤之詞<lb/>
　曰妻道也臣道也褒烈女者所以勸為臣也文修公<lb/>
<pb n="KR4e0174_WYG_007-17b"/>
　先得我心乎<lb/>
　　祁門縣重修閶門堰記<lb/>
祁門縣西南十三里許有灘曰閶門其水下流入鄱陽<lb/>
合於大江商賈之舟往來相續夾灘巨石對峙如門亂<lb/>
石劍立舟上下從石罅中詰曲行稍失防禍且叵測唐<lb/>
元和中路君旻為令即灘上流築堰别開斗門引水西<lb/>
注丁家灣民甚便之嵗久而潰水由故道咸通間令陳<lb/>
君甘節復積木為横梁築成之未㡬亦潰盖為患久矣<lb/>
<pb n="KR4e0174_WYG_007-18a"/>
正徳某年漳州洪侯晳來知邑事既下車問興革所宜<lb/>
父老具圗志上之侯慨然有志顧役重費鉅未欲勞民<lb/>
居無何邑人前錦衣汪君瓊歸自京師侯與語是事君<lb/>
曰此吾志也願私出貲成之無勤有司侯義之以其事<lb/>
聞於郡及撫按使者咸加賞歎遂以屬之君念前此用<lb/>
木則水嚙易壊輒修修且勞民今吾當為經久計爰代<lb/>
以石即故址累為堰其崇二丈五尺廣三十四丈長視<lb/>
廣殺三之二堅厚比昔特倍焉用金凡三千餘兩費不<lb/>
<pb n="KR4e0174_WYG_007-18b"/>
出於公歛不及於民盖踰年而堰成既成水不得南奔<lb/>
復西入丁家灣以流風檣浪檝悉從是往來舟人賈客<lb/>
自幸得以去險即夷凡過此者皆瀝酒相賀而江湘川<lb/>
廣之貨日至境内物價不致翔湧則君之恵豈不溥哉<lb/>
予觀世之人率能蓄不能散間有揮斥金玉而不惜者<lb/>
則或用之以飾釋老之宫浮屠之像其意盖以邀㝠福<lb/>
而已吁亦惑哉若汪君者捐數千金之費以為民建萬<lb/>
世之利可謂仁人之用心矣然自路陳二君後令於此<lb/>
<pb n="KR4e0174_WYG_007-19a"/>
者多矣至洪侯始復究意於是侯其豈弟君子民之父<lb/>
母者乎邑父老汪以深等不忍忘侯與汪君之功屬庠<lb/>
生胡洤以書幣來京師請記其事於是乎記<lb/>
　　蘭崖記<lb/>
吾郷翁君祥伯别號蘭崖間來京師與予處踰年知其<lb/>
為有道者久而益親盖助益予為多譬之芝蘭之室入<lb/>
其中者久而與之化矣将歸請予為記予未暇究君蘭<lb/>
崖之説曩時嘗行於野見夫澗壑之隈崖谷之間往往<lb/>
<pb n="KR4e0174_WYG_007-19b"/>
有蘭生焉為之歎曰騷經以况君子故君子好之為其<lb/>
臭味之似也是宜殖於户庭階圮近人之處顧叢生於<lb/>
此何哉吾恐蘭雖芳終蕪沒於凉烟白草之中與榛莽<lb/>
等耳夫誰知者哉吾悲夫蘭之不遭也雖然幽貞絶俗<lb/>
此蘭之所以可貴也世之君子履仁服義抱其徳馨而<lb/>
退處於寛閒寂寞之野深蔵恥售賢逹之士或未必知<lb/>
知而未必為之推輓是不猶蘭生崖谷而知之者寡乎<lb/>
是不足為君子病也使夫君子者亦與夫希進之徒輕<lb/>
<pb n="KR4e0174_WYG_007-20a"/>
自矜衒以求人知則所謂芳草變為蕭艾者矣又何芳<lb/>
之可祗乎易曰履道坦坦幽人貞吉君以蘭崖自命意<lb/>
在是耶嗚呼芝蘭生於僻逺而荆棘彌於路周任世道<lb/>
者又不能無愧於斯矣<lb/>
　　太平府儒學重建記<lb/>
太平古姑孰郡人才之盛著在往牒國朝太祖髙皇帝<lb/>
自和州渡江首駐驆於此及定鼎金陵遂為畿内郡聖<lb/>
化所被最先且深百七十年間鴻儒魁士以道徳功烈<lb/>
<pb n="KR4e0174_WYG_007-20b"/>
著稱者亦既多矣然科第之盛視江南諸郡顧若不及<lb/>
議者謂學宫卑隘又前廹孔子廟幽昧不眀才之登耗<lb/>
固不係於此然非所以為文眀之地也且嵗久不葺衰<lb/>
敝滋甚監察御史莆田宋君茂熈奉命廵按南畿所至<lb/>
察㢘利病而建革之風裁峻甚猶汲汲於文敎間因詣<lb/>
學見之病其不稱也顧瞻廟東校官廨舎在焉則指以<lb/>
諏於衆曰是不可改建於别隙地而徙學於此乎僉曰<lb/>
然遂出贖金百餘兩屬郡守衛祝侯詠改作之祝侯自<lb/>
<pb n="KR4e0174_WYG_007-21a"/>
給事中來知是郡下車即有志於是屬時詘未遑也至<lb/>
是欣然為已責度地籌費庀材計傭凡所當為靡晝靡<lb/>
夜廵撫都御史平溪侯公位提學御史姚江聞人君銓<lb/>
聞之皆協力相成㑹嵗饑廵撫公檄郡出粟募饑民就<lb/>
工民爭趨赴提學君則捐學租之入以佽助之為眀倫<lb/>
堂若干楹為東西齋各若干楹前為儀門若干楹材木<lb/>
瓴甓必堅必良黝堊丹漆侈然光新而規制恢𢎞位勢<lb/>
顯敞逈異舊觀别為校官居舎於學傍其外若門垣若<lb/>
<pb n="KR4e0174_WYG_007-21b"/>
泮池則因舊修葺而疏濬焉工既訖廵按君帥郡長貳<lb/>
暨學官弟子以始立學禮舎奠於先師廟下退坐眀倫<lb/>
堂見青山前陳黄山北峙白紵天門諸山縈帶左右則<lb/>
皆相與歎賞以為竒疑天造地設以待今日非偶然也<lb/>
而是郡人文益盛盖肇於斯矣於時敎授鄭富由進士<lb/>
銓授始至謂茲盛事宜有述也爰具事始末率庠生李<lb/>
珂何銑來南都徴是記葢聞先王之世家有塾黨有庠<lb/>
州有序國有學皆所以為造士之地也士者民之望也<lb/>
<pb n="KR4e0174_WYG_007-22a"/>
士習正則民俗美而治可㡬矣我國家稽古右文崇儒重<lb/>
敎内自京師外逹海裔罔不有學而嵗久或圮任風紀<lb/>
師帥之責者乃或指是為非吏議所急坐視其敝而不<lb/>
為之所此為知先務者乎今兹郡學賴賢憲臣又諸君<lb/>
子相為振厲而作興之得因弊為新去幽即眀既幸矣<lb/>
士之講論於是而接於耳目者盍亦充類致思以求學<lb/>
之要乎必也講學以致知主敬以立本涵養深而操存<lb/>
熟使私欲不留而吾方寸之地廓然廣大湛然虚眀無<lb/>
<pb n="KR4e0174_WYG_007-22b"/>
一物為之障碍及出而任治平之責設施論議亦必磊<lb/>
磊落落為陽之光眀而不為隂之柔暗審如是世道将<lb/>
有賴焉庶㡬建學者之意乎魯人頌僖公能修泮宫曰<lb/>
濟濟多士克廣徳心俊不佞敢援詩人之㫖而致其望<lb/>
於多士者如此是役也經始於嘉靖乙未某月某甲子<lb/>
成於眀年某月某甲子肇斯舉者廵按君而規畫緡力<lb/>
以助不給者祝侯也若通判諸陽總程督事知事譚景<lb/>
翀訓導丘佐時郭守識李大有分董其役盖皆效勞於<lb/>
<pb n="KR4e0174_WYG_007-23a"/>
是例得附見云嘉靖丙申某月某日記<lb/>
　説<lb/>
　　瓶魚説<lb/>
里人陳氏子客京師几上常置一瓦瓶中貯水可一盂<lb/>
畜小魚數尾絶憐之間數日輒為滌瓶易清冷水又為<lb/>
捕小䖝時食之予偶見之竊怪其員頭横目黒鬛而赤<lb/>
尾猶夫魚也胡憐於人獨爾耶雖然是魚久處江湖今<lb/>
見畜於此游泳跳躍不過數寸之地亦困矣哉即不幸<lb/>
<pb n="KR4e0174_WYG_007-23b"/>
愛者稍弛食之不時以累月日水不為易臭穢之氣觸<lb/>
鼻而魚死矣是将與涸轍之鱗無異視泛處江海不為<lb/>
人所憐者又不知孰為幸不幸孔甲時嘗有豢龍者其<lb/>
後龍死醢而食之夫龍可豢則亦醢龍且爾矧魚乎哉<lb/>
今觀是魚悠悠然若在江海不以為憂者世傳魚目夜<lb/>
眀顧不能察此何也悲夫<lb/>
　　望字希吕説<lb/>
從兄西莊先生将冠其冡孫望而命之字曰希吕間以<lb/>
<pb n="KR4e0174_WYG_007-24a"/>
書命文俊曰必為之説以詔之俊聞之方吕望之在漁<lb/>
釣也其志若終身焉及西伯出獵遇之與語大悦曰吾<lb/>
太公望子久矣載以歸立為師尊之曰尚父其後佐武<lb/>
王伐紂定天下而功烈之盛遂與伊傅周召並稱夫尚<lb/>
父之學雖不可詳考然其告武王之言曰敬勝怠者吉<lb/>
怠勝敬者凶義勝欲者存欲勝義者滅此四言者即大<lb/>
易敬義之㫖也可謂約而精矣故孟子曰若太公望則<lb/>
見而知之謂其得道統之傳也自司馬遷作史記望為<lb/>
<pb n="KR4e0174_WYG_007-24b"/>
文武師其事多兵權竒計後世更相沿習遂以尚父為<lb/>
兵家者流而取其書雜次之孫武穰苴尉繚子之間是<lb/>
盖不知尚父者無足怪也而或者又以其治齊之政少<lb/>
之予考之鄭𤣥云望既受封留為太師輔周未嘗之齊<lb/>
也果可盡信乎是皆不足深辯吾以為學尚父者且當<lb/>
用力於其敬義之訓使無一時一念不在於此幸而見<lb/>
用則以其學施之天下如其弗用寜終於渭濵而已不<lb/>
輕於求售也若然則進可為名臣退不失為君子庶㡬<lb/>
<pb n="KR4e0174_WYG_007-25a"/>
尚父之徒哉西莊兄學成不售益務善弗懈以委祉於<lb/>
後人望㓜慧嗜學意者其在是乎夫學者立志當以三<lb/>
代以上人物自期故予因其命名與字之意而推眀吕<lb/>
氏之學以勉之吕何人哉希之則是<lb/>
　　夢升字君符説<lb/>
都憲松厓方公卜日冠其嫡孫夢升屬予命之字并為<lb/>
之説夢升生之前一夕公夢有龍見於井繞屋而升乃<lb/>
生因以夢升名之異矣哉昔鄭穆公以夢蘭而生唐叔<lb/>
<pb n="KR4e0174_WYG_007-25b"/>
以夢虞而生其事皆驗今夢升豈異哉因字夢升以君<lb/>
符又推其義而為之説曰夫龍陽物也時潛而潛時見<lb/>
而見變化莫測盖惟大人之徳足以當之故易稱大人<lb/>
之徳為龍徳然則徴於龍而生者未為竒當以符龍之<lb/>
徳為貴也鱗蟲三百有六十而龍為之長倮蟲三百有<lb/>
六十而人為之長人固龍也而何具龍之徳者若是少<lb/>
也夢升年妙質美今當乾爻初九之時正宜養靜處晦<lb/>
從師友以問學為事盖潛而未見之龍也他日學優而<lb/>
<pb n="KR4e0174_WYG_007-26a"/>
仕致身青雲之上必将推其所學以霖雨天下功業昭<lb/>
於時利澤施於人人将爭先睹之為快則九二之見龍<lb/>
九四之躍龍是也至是則龍之潛者升矣而公之夢不<lb/>
果符矣乎公之文章風節聞海内譬之神龍威鳳天下<lb/>
無賢不肖皆知其為瑞冡子思興孝行篤純亦既以文<lb/>
學舉於鄉矣夢升為公之孫思興之子也不亦難其繼<lb/>
乎不思所以繼之公之夢殆未見其能符也可不懼哉<lb/>
可不慎哉<lb/>
<pb n="KR4e0174_WYG_007-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方齋存稿巻七<lb/>
</p>
<p>
</p>
  </div>
<div>
<head>方齋存稿巻八</head> <lb/>
    <p>
<pb n="KR4e0174_WYG_008-1a"/>
欽定四庫全書<lb/>
　方齋存稿巻八<lb/>
　　　　　　　　　　　　明　林文俊　撰<lb/>
　誌銘　祭文<lb/>
　　明山東兖州府推官馮公墓誌銘<lb/>
嘉靖庚寅七月卄七日蘄州馮公以疾卒於正寝明年<lb/>
三月某日塟州之清善里佑興山祖塋之次其孫鄉貢<lb/>
士天馭方歸匄太學奉廣東按察使張公齊狀詣予請<lb/>
<pb n="KR4e0174_WYG_008-1b"/>
銘墓按狀公諱翺字時舉號雷崖世居蘄州曾祖某祖<lb/>
某父某母陳氏公頴敏强記年十四補州庠子弟員屢<lb/>
躓塲屋以貢入太學試京闈又不利正徳某年授山東<lb/>
兖州府推官治獄寛恕民有其父死而誣為怨家所殺<lb/>
者獄久不决公至郡亷得其狀召諭之曰汝父實病死<lb/>
汝不速殯顧欲縁是以䧟人於罪耶縱成獄亦必啟棺<lb/>
騐眎殘傷遺體汝其忍之乎其人聞之兄弟相向號叩<lb/>
首伏罪一郡皆稱其明承委督所屬逋賦例有賂遺或<lb/>
<pb n="KR4e0174_WYG_008-2a"/>
以告公驚曰此何例召賂者亟以還民否且抵罪於是<lb/>
邑惴惴奉法所督賦常先列郡而集踰年告老歸郡守董<lb/>
君旭為勇退圖贈之公事親孝為諸生時旁舍火起公<lb/>
自外望見亟馳歸入負母及取先世告身以出餘無所<lb/>
問巳而火亦尋滅居父母喪哀毁成疾既免䘮忌日必<lb/>
哭四時祭薦必豐歸自兖州他無所營惟以治先塋及<lb/>
祭器為急二弟早卒為卜地營塟如禮而撫其孤不異<lb/>
巳出族姻故舊婚䘮不能舉者皆周之家有多景樓晚<lb/>
<pb n="KR4e0174_WYG_008-2b"/>
年日與賔客觴咏其中或閉户焚香燕坐怡如也卒年<lb/>
若干配羅氏有淑行先公八年卒子男四鵰鶚鸞鷺女<lb/>
二適某某孫男七天馭天騄天驊天駿天駟天馴天<hi>闕</hi>
皆業儒孫女六銘曰<lb/>
　　　穴趾埈墉其成易毁弇腹侈喙其出易匱嗚呼<lb/>
　　　雷崖徳浮於位為家孝子為郡亷吏亷不近名<lb/>
　　　孝有錫類嗚呼雷崖我銘無愧<lb/>
　　洪母太安人吳氏墓誌銘<lb/>
<pb n="KR4e0174_WYG_008-3a"/>
太安人吳氏贈主事洪公南湖仲謹之配今紹興知府<lb/>
珠之母也正徳丁丑十月卄二日卒卒之四年辛巳珠<lb/>
舉進士為户部主事明年以尊號恩贈為太安人珠既<lb/>
歸襄事又自狀其行速予銘按狀吳出宋狀元叔告太<lb/>
安人之父諱朝器母曰陳氏㓜有至性年十八歸南湖<lb/>
公逮事先姑姑常稱其所為以勵諸婦姑既老代綜家<lb/>
政一毛不入私室奉其身及子女甚凉而所施率厚南<lb/>
湖公不治生業又常鬻田貸金以賑人之急家以故落<lb/>
<pb n="KR4e0174_WYG_008-3b"/>
而好賔客好施與不倦太安人宻為區畫以佐其費公<lb/>
兄弟多先物故則又賛公買地塟之一切經費多出太<lb/>
安人公弗知也珠㓜慧公以舉之晩也甚慈之太安人<lb/>
嚴督之學曰汝不思成叔父之志乎叔故鄉進士剏也<lb/>
珠力學有名正徳癸酉取鄉解于是公巳歿太安人率<lb/>
以拜祠下教且泣珠亦泣丁丑下第歸至家太安人疾<lb/>
巳革聞珠聲急下牀抱以泣曰吾兒至矣越數日竟卒<lb/>
年五十九男二長珠由郎中出守以文行器識稱娶佘<lb/>
<pb n="KR4e0174_WYG_008-4a"/>
封安人次琨娶朱女三長適翁渠卿次適趙以新又次<lb/>
適翁槃者側室陳出孫男三應奎應壁應參孫女四南<lb/>
湖公存日嘗自營夀竁於其兄弟墓側既成以為不祥<lb/>
曰必改卜也太安人垂絶語又及之嘉靖乙酉珠改營<lb/>
紫帽山西淙白水之坑頭之麓以四月十七日以二柩<lb/>
合窀從先志也銘曰<lb/>
　　　洪出忠宣其後必興遥遥華胄南湖是承惟南<lb/>
　　　湖公其殖既厚有吳相攸亦㑹之遘顯命伊始<lb/>
<pb n="KR4e0174_WYG_008-4b"/>
　　　千里分麾自昔奚為惟後之貽兆于牛眠協于<lb/>
　　　廟食永世烝祀惟以考徳<lb/>
　　故福建右布政使致仕晉階資善大夫澤西杭公<lb/>
　　墓誌銘<lb/>
嘉靖甲午閏二月八日澤西杭公卒春秋八十有三公<lb/>
之董學于閩也文俊猥出門下辱陶甄焉竊禄以來違<lb/>
逖門墻餘二紀矣前年公以八十自夀詩并手簡遺予<lb/>
其字細楷不類老人書謂夀且未艾也乃遽至是乎訃<lb/>
<pb n="KR4e0174_WYG_008-5a"/>
至南京予哭於寢為文祭之後數月封走使者來告逺<lb/>
日願為幽室之銘嗚呼予胡忍弗銘按給事毛君憲狀<lb/>
公諱濟字世卿其先自中州來居於杭后從宜興東霞<lb/>
埠始祖邦愷再徙今百瀆里在笠澤之西故公自號為<lb/>
澤西㓜頴異十嵗能為詩長從鄉先生卜從大逰博綜<lb/>
經史貫穿百氏為文下筆沛然與弟都憲公淮皆以文<lb/>
學見重三吳𢎞治壬子年四十一領應天薦明年第進<lb/>
士授吏部稽勛司主事進考功司員外郎冡宰喬公宇<lb/>
<pb n="KR4e0174_WYG_008-5b"/>
時為郎中公與協心共事考覈臧否允愜時望進稽勲<lb/>
司郎以親老乞歸省亡何陞福建按察司副使督學政<lb/>
以善俗作人為己任教人必先經術而本於徳行以身<lb/>
先之士習翕然丕變當署司印或以儒生易之公揆情<lb/>
定法狴無滯囚老吏驚服使者飛章薦之當軸以舊銜<lb/>
抑不以聞久之陞布政司右㕘政值汀漳用師屬公督<lb/>
餉曲慮周防寇不能掠鈔軍食饒給踰年賊平分守邵<lb/>
武威行惠敷吏民畏愛之大方伯朝政京師公當攝印<lb/>
<pb n="KR4e0174_WYG_008-6a"/>
適交承吏盗印去公不為意既而得之封識宛然人以<lb/>
其量似裴中立竟坐是調廣西尋丁父憂服除補河南<lb/>
左㕘政分守南陽南陽地近湖襄流民雜處且多豪强<lb/>
公開示以禮而裁抑以法衆皆帖服宗室以䜛欲置人<lb/>
於死公曰吾不能殺人以媚人力争不可竟釋之陞福<lb/>
建右布政使閩人聞公再來懽聲溢路既至輕徭省賦<lb/>
民困為之甦醒有賂鎮守市舶議造海船者臬司亦為<lb/>
所惑公獨抗議以為不可其事遂寢正徳丁丑以年及乞致<lb/>
<pb n="KR4e0174_WYG_008-6b"/>
仕優游林壑將二十年兩遇覃恩階晉至資善大夫公<lb/>
為人戅直剛方言動必以禮與人交不為媕婀取容有<lb/>
過則面斥之然胸次洞達坦夷不設機械故人雖憚其<lb/>
嚴而樂親之居官任職不避怨嫌尤以氷蘖自勵<lb/>
為吏部時監司有以千金求脱重辟者叱而去之<lb/>
既致仕屏跡不至公府鄭御史慕按部至常求見不<lb/>
可得以楮金為遺問禮固辭不受清撡類如此雖貴<lb/>
不畜姬侍年六十三䘮内子遂不復娶居常獨寢一堂<lb/>
<pb n="KR4e0174_WYG_008-7a"/>
命童子侍盥櫛而已事親至孝間得羙味親未嘗不敢<lb/>
先嘗居䘮不以衰廢禮友愛諸弟出入必階逺出公以<lb/>
老用兩人舁都憲公常衣冠徒步從後鄉人賢之卒之<lb/>
前一日偕諸弟泛舟飲酒賦詩樂甚約明日遊蓼莪庵<lb/>
比曉攬衣下床問霽否趣家人治具忽噤而逰聞者皆<lb/>
悼惜之曰善人亡矣故舊門人有千里來㑹哭者郡邑<lb/>
大夫臨弔致賻襚以明年某月某日塟某山之原從先<lb/>
域也曾祖敏祖徵父倫封吏部稽勛司主事母王氏贈<lb/>
<pb n="KR4e0174_WYG_008-7b"/>
太安人配王氏封安人子男一太學生封也文行不忝<lb/>
其父孫男三惟銳惟銑惟純孫女五自少至老手不廢<lb/>
書為文章典則莊重如其人尤長於詩所著有澤西稿<lb/>
聨句集若干巻銘曰<lb/>
　　　杭世緼善雌伏弗愆委祉禪體慶澤蜿蜒乃及<lb/>
　　　于公昻昻軒軒志惟慕古學乃沂源爰自稽勛<lb/>
　　　出秉文蟠身為型範教豈空言晉㕘省政遂長<lb/>
　　　薇垣公曰退哉無若觸藩乞身于朝飬髙丘樊<lb/>
<pb n="KR4e0174_WYG_008-8a"/>
　　　其所未食以貽子孫嵗時之佳或琴或樽山躋<lb/>
　　　溪泛偕其弟昆金舂玉應詩編討論流風所被<lb/>
　　　薄俗為惇嗟公齒徳邦人所尊水之渤澥山之<lb/>
　　　崑崙今則已矣問于九泉刻詩墓門公乎永存<lb/>
　　故淳安縣知縣姚君墓誌銘<lb/>
姚氏先世光州人在唐俊傑偉兄弟皆登第稱三龍者<lb/>
始入冓居泌園元右丞都副使崇再徙涵江三世鍳又<lb/>
從湖洋塘之電陂即今所居君曾祖紹秩祖資徳父封<lb/>
<pb n="KR4e0174_WYG_008-8b"/>
君商皆緼徳不仕委祉于後故君與弟御史鳴鳯及其<lb/>
子推官虞先後第進士封君以御史貴䝉恩封南京太<lb/>
常寺愽士一門簮纓蟬聨冓人榮之君諱鳴鸞字景雍<lb/>
八嵗能屬文御史少四嵗亦頴敏甚封君嵗延師教之<lb/>
君進則質疑於師退以所聞授弟家庭之間自為師友<lb/>
學益長進正徳庚午領鄉薦庚辰與季父今郡守正同<lb/>
捷春闈屬武宗南巡未奉廷對明年今天子嗣統臨軒<lb/>
策士君登進士第試政兵曹首上疏言七事一曰崇聖<lb/>
<pb n="KR4e0174_WYG_008-9a"/>
學以端治本謂古今近臣蔽主必以聲色娛其耳目陛<lb/>
下宜法祖務學鍳前代興亡之跡絶外好斥嬖佞則本<lb/>
正而化行二曰明典禮而抑驕縱謂禮莫先於正名今<lb/>
尊崇之典議者紛紜宜早為裁定而戚畹怙勢奪民産<lb/>
其風尤不可縱三曰立紀綱以肅朝政謂國朝正統以<lb/>
來内臣王振曹吉祥劉瑾相繼濁亂朝政及各處鎮守<lb/>
索貨害民皆宜預為之處四曰清言路以審取舍謂正<lb/>
徳末年臺諌沮氣今宜開言者之路其言毋足採者置之<lb/>
<pb n="KR4e0174_WYG_008-9b"/>
則取舍當五曰保聖躬以固國本謂國朝之制太子未<lb/>
立親王不遣之國自劉瑾蓄逆在京師不留同姓國本<lb/>
空虚宜復祖宗之舊六曰敬大臣以隆國祚時大臣有<lb/>
繫詔獄者故云七云汰僧道以闢異端其言皆鯁直不<lb/>
避忌諱聞者壯之是冬當選以親老䟽乞近地校官以便<lb/>
禄養不聽除知浙之淳安縣先是經費外多無名之徴<lb/>
上下肆為乾沒民瘵滋甚君至立為減革嵗所省不貲<lb/>
當道嘉之取以試他郡豪家賦不時輸貽累貧民君以<lb/>
<pb n="KR4e0174_WYG_008-10a"/>
理曉諭不從則痛繩以法自是邑無宿逋民免於累縣<lb/>
丞李才死非命為直其寃且𦵏以衣冠雖忤用事者不<lb/>
恤先時大旱三月至是忽大澍逺近霑足人謂之洗寃<lb/>
雨嵗歉發廪賑饑全活者數萬人淳俗厚嫁女故生女<lb/>
多不育君嚴論財之禁申舉女之諭俗為之變生女多<lb/>
以姚名之淳遂之間有銀冶上生毒草争者不勝輒服<lb/>
草死訟無虚日君塞冶薅草争遂息君事練而才優雖<lb/>
政務叢沓而從容酬應常若無事以暇日脩邑志葺廟<lb/>
<pb n="KR4e0174_WYG_008-10b"/>
學及壇壝祠墓之類既成皆自為之記在邑三年百墜<lb/>
具興惠化旁洽邑人刻碑頌徳巡按御史潘君倣薦<lb/>
於朝嘉靖丙戌考績至京歸遘疾以是嵗四月三十日<lb/>
卒徳州泊頭鎮享年四十君之䘮過桐江舊民迎哭不<lb/>
勝悲相與設奠致賻禭送至數百里而後返邑師生以<lb/>
君治行白於浙當道覈得實祀於名宦而冓復祀君於<lb/>
鄉矣嗚呼君雖短世而兩地廟祀血食無窮此豈可以<lb/>
百年論脩短者哉君事親至孝既仕恒以親老不及養<lb/>
<pb n="KR4e0174_WYG_008-11a"/>
為恨與御史君極友愛一衣之華一味之甘必共之如<lb/>
是者盖終其身家譜久不脩為訂訛補漏族人頼之與<lb/>
人交忠信不欺對妻孥御子弟無惰容媟語君之内行<lb/>
脩飭如此宜其設施見於外者卓卓乎度人逺也配董<lb/>
孺人同邑處士某之女治家嚴而有則在官所隨事規<lb/>
益君得其助盖多君之殁也孺人及二女在側皆以哭<lb/>
君致疾已而長女先卒𦵏丹陽石羊村至吳江孺人繼<lb/>
卒為是嵗六月二十六日享年四十有一子男三長虞<lb/>
<pb n="KR4e0174_WYG_008-11b"/>
今為鎮江府推官治聲籍甚次夏平海衛學增廣生次<lb/>
殷孫男一君以嘉靖某年某月日𦵏某山之原董孺人<lb/>
祔前事推官致君御史君狀以速銘於予予悲君之志<lb/>
不得大施於時也因其自號亦云而為之銘曰<lb/>
　　　嗟若雲乎郁郁紛紛蕭索輪囷其出岫也吾不<lb/>
　　　知其何心其散去也吾不知在山之阿抑河之<lb/>
　　　濆乎噫嵗方旱熯物如惔焚雲乎雲乎夫既從<lb/>
　　　龍而為霖矣胡不普厥施而膏之屯吁嗟乎云<lb/>
<pb n="KR4e0174_WYG_008-12a"/>
　　鄉進士范君墓誌銘<lb/>
甄寜范生徳卿以嘉靖乙未八月十有七日卒於家君始<lb/>
得疾自度不起即為書告其尊甫今南京少司空衢村<lb/>
公詞若訣别者公得書憂悸不知所為惟禱於鬼神問<lb/>
於卜筮而已既浹月凶問果至公卿以下皆徃弔慰公<lb/>
對客涕汪汪下明日具䟽乞歸謀其𦵏事預屬同邑鄉<lb/>
進士楊生應詔為狀而以請銘于予予于公忝有鄉好<lb/>
義不可辭爰為序次而銘之曰范氏先世居汝陽唐乾<lb/>
<pb n="KR4e0174_WYG_008-12b"/>
符中有仕閩者值黄巢亂因留建州子孫世家焉君曾<lb/>
祖某祖太學生某贈中憲大夫廣東按察司副使父衢<lb/>
村公嵩起進士洊官至大僚為時碩人娶唐恭人無子<lb/>
側室吳氏生君於宣州官舍因名曰宣字徳卿㓜頴敏<lb/>
出語驚長老同郡太僕少卿楊公亘試之嘆曰竒材也<lb/>
因許妻以女年十三隨宦河南少司馬王公珝時為㕘<lb/>
政試以唐主賜徐世勣李姓論伸紙拈筆數千言立就<lb/>
出經入史新意湧出王公命之歸補郡庠生嘉靖壬午<lb/>
<pb n="KR4e0174_WYG_008-13a"/>
年十七以易經領鄉薦上春官不利卒業胄監益淬勵<lb/>
為學六經子史下至星厯地理諸書靡不淹貫為文章<lb/>
善徃復馳騁不為步驟所縛而必歸於理祭酒司業得<lb/>
其所試竒之特加敬禮尤注意天下事凡屯田馬政漕<lb/>
渠邉防皆嘗考究具有成說歴歴可行不幸未及試年<lb/>
三十得羸疾以卒於乎有足悼哉君早䘮生母鞠于適<lb/>
母唐恭人愛如已出公宦遊四方恭人留治家務君在<lb/>
膝下左右承順動求愜意事無巨細咨而後行恭人歿<lb/>
<pb n="KR4e0174_WYG_008-13b"/>
哀毁骨立䘮𦵏悉遵古禮與異母弟某特相恭愛某有<lb/>
小過公欲撻之君即跪為救觧盖其孝友之篤如此平<lb/>
日服食簡約賙人之急出貨刀猶棄粃粺族婣故人顧<lb/>
恤尤至初公以大中丞撫蜀蜀邇畨夷連嵗用兵君奉<lb/>
書於公曰兵凶器也傳曰師之所處荆棘生焉自古善<lb/>
制邉者不師而不殺惟大人慎之又常寓書勸公早歸<lb/>
曰願大人毋過為子孫計嗚呼此豈尋常士大夫家子<lb/>
弟所及哉君娶楊氏少師文敏公六世孫先一年卒有<lb/>
<pb n="KR4e0174_WYG_008-14a"/>
子一人曰學詩生八齡矣女二人長許聘滕氏子某君<lb/>
卒明年卜某山之原日食卜𦵏以某月某日又食遂以<lb/>
其日穸銘曰<lb/>
　　　疇之沃矣爰有嘉榖既芟既柞而胡不穫山之輝<lb/>
　　　矣爰有良璞既磨既琢乃毁于櫝惟君之系休<lb/>
　　　聲世繼以及司空令徳豈弟毗國克忠牧人以<lb/>
　　　惠施及𦙍嗣有慶實延不位不年孰訊于天惟<lb/>
　　　躬不然後將多賢何以徴之閟辭幽阡<lb/>
<pb n="KR4e0174_WYG_008-14b"/>
　　東石談君配蔡氏墓誌銘<lb/>
孺人諱秀字榴卿姓蔡氏松之上海人西山先生之後<lb/>
處士某之女年十七歸同邑談氏為東石君之配東石<lb/>
名田其尊考侍郎彛庵公始擇婦於蔡氏孺人方在髫<lb/>
齒特為所竒既來歸執婦道謹甚姑太淑人張氏愛之<lb/>
教以詩書輒能記不忘浣滌縫紉饋食之事必躬任之<lb/>
太淑人老且病恒語人曰吾十年之生孝婦所致也及<lb/>
卒孺人哭之幾毁侍郎公慰以詩及侍郎公歿哭亦如<lb/>
<pb n="KR4e0174_WYG_008-15a"/>
之惟時東石業舉子家事屬焉綜理周宻凡嵗時伏臘<lb/>
賔祭之供至於米鹽之細具有條序不以煩東石東石<lb/>
以其故得肆于學為古文詩歌日以有名然試輙不利<lb/>
孺人慰之曰斯命也已東石年三十八尚未有子孺人<lb/>
勸立兄子為後其上太學也出鐶釧内之袖中曰願以<lb/>
此置妾生子也東石如其言果連生四子及兄子破産<lb/>
束石怒甚孺人多為好語觧之兄子夭死撫其二孤尤<lb/>
恩仍分産與之人以為難東石喜賔客樂交遊孺人戒<lb/>
<pb n="KR4e0174_WYG_008-15b"/>
媵侍日治具餉之雖嵗入無贏弗計孺人生男多不育<lb/>
僅一女甚慈之然衣食必均諸子人莫能辦嘉靖乙丒<lb/>
五月二十七日疾既革猶處分家事語畢而逝略無怛<lb/>
化意春秋六十子男四賔之宬之家之寜之孫二琥珜<lb/>
女六長適光禄卿陸公男太學生棐即孺人出次適學<lb/>
士沈公曾孫太學生載采次適尚寳卿張公孫堯允次<lb/>
適都給事張公男琨餘㓜未聘東石以庚寅冬十月𦵏<lb/>
之鶴坡談氏青山自為狀次其世出行事命棐來請銘<lb/>
<pb n="KR4e0174_WYG_008-16a"/>
予聞東石名二十年今觀其狀孺人之行如此則孺人<lb/>
之賢亦女流不易得者寜不稱其為配矣乎銘曰<lb/>
　　　猗歟孺人允迪壼彛由婦而母克孝以慈顯允<lb/>
　　　君子葭有文辭伊疇翊之曰得其孋弗偕于榮<lb/>
　　　命也則尸閟銘幽墟庶永其垂<lb/>
　　故南京户部郎中進階朝列大夫致仕澹庵方公<lb/>
　　　墓誌銘<lb/>
予少聞先生長者言吾冓先輩有郎中方公者恬退不<lb/>
<pb n="KR4e0174_WYG_008-16b"/>
嗜榮進居鄉敦行古道俗化之予願執鞭焉而恨生之<lb/>
晩比在京師公之孫禮部郎中瀾間語予曰先祖之行<lb/>
族伯父㕘政公逵已摭為狀然未有誌于石者今請先<lb/>
生追為之可乎予曰近世士大夫率有銘以𦵏然不數<lb/>
年形迹澌滅鄉里不復省記其姓名者多矣公𦵏雖無<lb/>
銘至今將六十年談誦盛徳者若出一口然則公豈恃<lb/>
銘以為不朽者哉雖然予聞公之賢倘因吾子之請得<lb/>
執筆銘公墓乃所願也瀾聞之遽以狀請按狀公諱迪<lb/>
<pb n="KR4e0174_WYG_008-17a"/>
字從善號<hi>闕</hi>　嗚呼公於是時年老而官淹然且挺然<lb/>
特立不肯附麗故人以規進取斯其為前輩君子之風<lb/>
乎性無他嗜惟喜讀書六經子史百氏靡不蒐究為文<lb/>
章典則温厚詩宗盛唐致政家居不營貲産惟與騷人<lb/>
韻士唱和于松臯荔圃間竟日忘倦然多不存稿既歿<lb/>
子孫搜葺散逸僅得一二曰澹庵稿藏于家平居造次<lb/>
必在禮法無惰容媟語子弟嚴憚之成化某年某月某<lb/>
日卒正寢享年七十有二初娶顧氏贈宜人再娶鄭氏<lb/>
<pb n="KR4e0174_WYG_008-17b"/>
皆有歸子男四銘曰<lb/>
　　　禮以為馭徳以為輿行乎康衢坦坦舒舒世之<lb/>
　　　所趨我則徐徐豈獨司馬政府無書夀水之上<lb/>
　　　既懸巾車食惟先疇居有敝廬彼仕而休腴田<lb/>
　　　廣居曰可長存轉瞬而墟論世攷徳孰與公如<lb/>
　　　我銘匪䛕公永有譽<lb/>
　　監察御史鄧君墓誌銘<lb/>
奉新鄧君顯麟字文瑞正徳甲戌進士授行人司行人<lb/>
<pb n="KR4e0174_WYG_008-18a"/>
己夘之春武宗將南巡君偕同官切諫謫國子學正今<lb/>
上嗣位收復舊職未數月擢浙江道監察御史差視長蘆<lb/>
鹽法還兼掌鹽政亡何奉命巡按湖廣將滿得竒疾䟽歸<lb/>
就醫至家踰月以嘉靖戊子三月十一日卒於正寢君<lb/>
天資髙邁㓜知嗜學既仕不廢經史為學正時京闈聘<lb/>
典文衡鍳别公明所收多名士其為御史也初理長蘆<lb/>
鹺政已著能名及按湖廣未入境已亷得吏之貪鄙及<lb/>
事之為民害者既至立黜罷之民吏驚服彭明昶叛督<lb/>
<pb n="KR4e0174_WYG_008-18b"/>
軍討平之事聞賜白金綵幣軍中冒功妄械平民君察<lb/>
知其誣立破械釋之所全活者甚衆比謝病歸徳君者<lb/>
宻走送至數千里皆哭而别居家孝友與人交表裏一<lb/>
致性剛果遇事是是非非不為脂韋媕婀以取媚於俗<lb/>
盖年四十五而卒曾祖某祖某考某泉州府學訓導以<lb/>
君貴贈監察御史母某氏封孺人君娶同邑某氏亦封<lb/>
孺人男二長亷甫邑庠生次寛甫孫男一亷甫等將以<lb/>
某年月日𦵏君某鄉之原先事以狀授予從子景輝來<lb/>
<pb n="KR4e0174_WYG_008-19a"/>
請銘景輝宦于其邑凡君施于家儀于鄉者歴歴能道<lb/>
之若其施之朝廷者焯焯在人耳目予與君仕同朝聞<lb/>
之最久又不必徵之狀而後信也宜為之銘銘曰<lb/>
　　　吁嗟鄧君良柱下史出采民風入司邦紀泛駕<lb/>
　　　之足期邇遐軌誰其厄之不使千里卜藏斯丘<lb/>
　　　萃和延祉春秋來拜濟濟孫子猗歟盛徳百世<lb/>
　　　烝祀<lb/>
　　明故中順大夫直𨽻太平府知府熊公墓誌銘<lb/>
<pb n="KR4e0174_WYG_008-19b"/>
公諱蘭字天秀姓熊氏相傳為楚子熊繹之後世居南<lb/>
昌枌塘灣入國朝始徙今板湖髙祖徳讓洪武中為江<lb/>
右十八才子之冠徵至踰期出監泉州税徳讓生素敬<lb/>
素敬生資直贈承徳刑部主事生昭以公貴封文林郎監察<lb/>
御史公早負雋才刻勵問學治詩切理脩文不事雕琢<lb/>
最為提學二泉邵公所知正徳辛未舉進士授行人司<lb/>
行人奉命犒師于東南比還朝擢福建道監察御史出<lb/>
理河南鹺政嵗終代還以外艱嘉靖壬午服闋赴闕改<lb/>
<pb n="KR4e0174_WYG_008-20a"/>
河南道巡按廣東亡何擢直𨽻太平府知府至郡五日<lb/>
坐䜛落職盖公出處終始之大致如此公精敏闓䟽遇<lb/>
事立可否在河東值鹺政積弊之餘剗剔爬梳弊端窒<lb/>
穴諸所條畫皆可經久行之至於興學勸士毁梓潼像<lb/>
以祠先賢尤有補於風教都御史張公檜特䟽薦之還<lb/>
以材兼數道有大事待公而决公素為逆藩宸濠所忌<lb/>
正徳己夘濠逆謀寖露乃繫公之父及弟姪輩于獄以<lb/>
箝公口公聞之哭曰事已至此吾不言則誤國言之則<lb/>
<pb n="KR4e0174_WYG_008-20b"/>
速父兄之禍為之奈何乃具以濠必反狀告其同年御<lb/>
史蕭君淮而屬蕭君奏之又因所知宻白東敞具以其<lb/>
事聞上大怒詔捕濠諸用事者已而降勅遣中使大臣<lb/>
徃諭之使者及境濠果反不踰月竟敗初濠見蕭君䟽<lb/>
不知其謀出於公故公之父兄幸免於難君子謂公之<lb/>
為是忠與智俱焉其在廣東窮歴嶺海所至旌亷黜貪<lb/>
洗寃澤物潮州衛指揮王某或誣以失律當斬繫獄十<lb/>
餘年公訊知其寃并其黨數十人皆得末減性剛介當<lb/>
<pb n="KR4e0174_WYG_008-21a"/>
官直道而行法所當按雖達官要人未嘗寛貸人服其<lb/>
公然竟坐是遭䜛以廢嗚呼惜哉公以嘉靖戊子六月<lb/>
二十六日疾終于正寢享年五十八以己丑十二月二<lb/>
十四日𦵏本里之楊園後五年奉禮部主事張公鏊狀<lb/>
徴銘於予將追納諸幽予與公同年交契最厚故不得<lb/>
辭銘曰<lb/>
　　　温温為人掲掲為吏和而非同介而非異内持<lb/>
　　　臺諫不撓不揺出按郡邑魑魅潜消蠢爾逆藩<lb/>
<pb n="KR4e0174_WYG_008-21b"/>
　　　敢窺神器結援内交謀深劉濞公首攫之奮不<lb/>
　　　有躬惟君惟親展也孝忠古之遺直謂公則有<lb/>
　　　惜也不容横罹䜛口伊誰為之惟命則然曷永<lb/>
　　　其傳閟名幽阡<lb/>
　　明故尋甸知府進階亞中大夫績溪戴公墓誌銘<lb/>
績溪戴公與予同第正徳辛未進士自官南省與予别<lb/>
十四五年矣去嵗冡子嘉猷自烏程尹召入為給事予<lb/>
因得聞起居乃未浹嵗而訃至矣追念今之世篤行如<lb/>
<pb n="KR4e0174_WYG_008-22a"/>
公者少也而今已矣則予之悲豈直以同年故舊之私<lb/>
也給事君將奔䘮歸襄事屬刑部郎中葉居份為狀來<lb/>
速予銘嗚呼予奚忍弗銘按公諱祥字應和自幼嶷然<lb/>
有異質𢎞齋府君深器之年四十七始舉進士為行人<lb/>
司行人奉使長垣王府恪事慎儀王禮異之贈賄一無<lb/>
所受秩滿進司副頃之陞南京工部屯田員外郎以外<lb/>
艱歸服除值今天子嘉靖初元改户部尋陞禮部精膳<lb/>
郎中皆在南京亡何陞雲南尋甸知府引疾乞致仕既<lb/>
<pb n="KR4e0174_WYG_008-22b"/>
歸五年以覃恩晉亞中大夫公之為户工二曹郎也或<lb/>
疑公以曹事為溷公笑曰人自溷曹耳益勵清撡常禄<lb/>
外不茍取一芥及為禮曹政務清簡公退則閉齋誦讀<lb/>
而已致政之後不入城府杖屨所及非槐溪書院則靈<lb/>
川草堂耳居閒惟課子孫讀書及脩訂先世譜牒餘無<lb/>
所問邑大夫嵗舉鄉飲延公為大賔常不赴嘗有論薦<lb/>
于朝者竟弗起公嘗言學貴力行不貴空言近世學者<lb/>
卒能談道性命及考其所至不戾于聖賢者少矣故公<lb/>
<pb n="KR4e0174_WYG_008-23a"/>
之為學踐履之功多於講論及其教人亦必以是焉嗚<lb/>
呼斯其所謂篤行君子者乎公生於某年某月某日娶<lb/>
胡氏稱賢配封恭人子男二嘉猷丙戌進士在外稱賢<lb/>
有司立朝為良諫議文學器識士大夫稱之次嘉謨邑<lb/>
庠生銘曰<lb/>
　　　惟名所在擾擾競馳公務晦迹罔覬人知自道<lb/>
　　　弗明嘵嘵力辯公恥空言要以自踐奚而弗<lb/>
　　　宜官止一麾奚既歸老子在𤨏闈徳厚食微慶<lb/>
<pb n="KR4e0174_WYG_008-23b"/>
　　　叢孫子琢辭於阡以詔千祀<lb/>
　　明故户部主事鄭君暨配陳安人合塟墓誌銘<lb/>
予與鄭君宗獻同領鄉薦正徳戊辰君第進士除户部<lb/>
主事明年以疾卒家貧子稚聞者傷焉去之二十年當<lb/>
嘉靖己丑其長子絅起進士又主事户部矣予見之喜<lb/>
鄭君有子也而問其母則即世與君俱𦵏矣於是太息<lb/>
久之絅因泣請曰先人雖就窀穸未有銘絅也懼無以<lb/>
白潜垂逺敢以累執事予應曰諾爰徴都憲蘖谷王公<lb/>
<pb n="KR4e0174_WYG_008-24a"/>
大用狀而銘之序曰鄭氏其先興化縣人君髙祖徳驥<lb/>
洪武中以尺籍𨽻興化軍徙冓城南之石門曾祖文永<lb/>
再徙城東祖商父逸庵公崇皆有隐徳君諱瓉字宗獻<lb/>
莊重寡言舉措必以禮平居物物無忤至抗俗嫉邪則<lb/>
義形於色自以迂戅不能狥俗曰世之愚莫我若也號<lb/>
愈愚子性孝友㓜時讀書將就寢必造逸庵公牀下問<lb/>
起居晨興亦如之書過目即成誦下筆為文簡當平實<lb/>
而歸宿於理在郡庠試輙居首名公貴人争迎為塾師<lb/>
<pb n="KR4e0174_WYG_008-24b"/>
束脩悉以養親及贍其同産無私儲焉既為主事分曹<lb/>
太倉時逆瑾虐方熖凡財賦所出入地靡不搜索君以<lb/>
清脩獲免已而齎鏹宣府其羡悉入於官歸至京數日<lb/>
病卒垂絶謂配陳安人曰吾父䘮在淺土吾母老子㓜<lb/>
今且死天乎後事惟汝是頼又顧絅勉以力學養母目<lb/>
遂瞑是嵗己巳又九月卄九日也年三十四家無羡錢<lb/>
假貸以為殮具弔者無不出涕陳安人同邑玉山村人<lb/>
父陳珪母周氏年十六歸君守禮食貧婦道脩具君登<lb/>
<pb n="KR4e0174_WYG_008-25a"/>
第之明年迎至京師甫半嵗而君歿殮之日將以死從<lb/>
既而私自計曰吾即死吾願畢矣誰為飬吾姑鞠吾兩<lb/>
穉子其若遺言何乃忍弗死以其䘮歸之又明年哭其<lb/>
姑時家益貧蘖谷公言于當道助之𦵏乃克𦵏君及舅<lb/>
姑三䘮當其時安人竭力襄事朝夕食惟饘粥而已二<lb/>
子㓜多疚疾日持瓣香禱于神無故不令出中門夜則<lb/>
篝燈課之誦讀嘉靖壬子絅舉于鄉安人喜曰吾可以<lb/>
見夫子于地下矣亡何寢疾其卒以是嵗九月二十日<lb/>
<pb n="KR4e0174_WYG_008-25b"/>
年四十六後以絅貴䝉恩追贈安人云墓在城南廣化<lb/>
寺之東丁丑君窆乙酉安人祔二子長絅字子尚文行<lb/>
克肖其父在户部有籍籍聲娶訓導陳洧女封安人次<lb/>
紹郡庠生既孤蘖公妻以女曰吾與汝父有宿言銘曰<lb/>
　　　吁嗟鄭君國之良士而仕而學望實並峙誰則<lb/>
　　　尸之而止於此吁嗟安人是有儀軌于拮于据<lb/>
　　　毗夫成子命之不淑而亦已矣玉埋于山劍躍<lb/>
　　　于水其光不滅于百千祀惟躬弗嬴後多受祉<lb/>
<pb n="KR4e0174_WYG_008-26a"/>
　　明贈文林郎冓田縣知縣坦庵王公暨配孺人黄<lb/>
　　　氏墓誌銘<lb/>
南京刑部主事王君鉅一日持程節煌所為其父母事<lb/>
狀蹐予門泣而請曰鉅之先考坦庵公暨先妣黄孺人<lb/>
之歿久矣乃乆未克塟者非故緩也以為塟不得地使<lb/>
吾先人體魄不得寜于地下則寜慎焉雖越禮而踰期<lb/>
弗敢計也今既卜得地于某山之原將以某年某月日<lb/>
奉柩合窆敢丐幽室之銘王君嘗知冓有惠政冓人得<lb/>
<pb n="KR4e0174_WYG_008-26b"/>
之予又辱君知契是銘宜以屬予予亦不得辭也按狀<lb/>
公諱齊玉字世濟早嵗䘮父與弟相玉奉母胡孺人謹<lb/>
甚有豪僧奪其先世墓地公時方弱冠慨然曰是可已<lb/>
乎與叔念一訟于官竟復之叔喜曰王氏有子公事叔<lb/>
如父事無巨細必咨而後行友愛其弟當折産時荒頓<lb/>
田園陳敗器皿悉自取之而讓其羙者于弟人以比鮑<lb/>
宣云弟嘗遭疫舉室潜逃公日夕在焉或勸之曰弟同<lb/>
胞也吾將安之親注藥療之其卒也為治䘮具以殮哭<lb/>
<pb n="KR4e0174_WYG_008-27a"/>
之哀甚時諸孤尚稚公視如子顧恤周至且為之禦其<lb/>
其外侮君子謂於是乎孝友也為人忠厚坦夷耻啟口<lb/>
及人過失聞人之善則亟譽之其為耆老也里有争訟<lb/>
者不之官徃徃詣君取直得一言則皆解去有餽謝者<lb/>
笑而遣之嵗嘗旱豪右擅水利公徃以理為之曉譬羣<lb/>
黨屈服利遂均其為鄉里敬信類如此喜閱古史能究<lb/>
知其治亂成敗之說尤好吟哦不廢寢食嘗讀易履道<lb/>
坦坦有契於心因號曰坦庵其稱之者不以姓字亦曰<lb/>
<pb n="KR4e0174_WYG_008-27b"/>
坦庵云正徳己巳九月初九日以疾卒于正寢年五十<lb/>
九配黄孺人諱福璋同邑某之女居家克孝以睦既歸<lb/>
公則移其孝於姑移其睦於娣四時享祭及大賔燕親<lb/>
尸中餽不以為勞應猝理紛大小各當賻䘮恤貧急如<lb/>
饑渇宗䣊咸稱賢焉後公十三年以正徳辛巳三月三<lb/>
十日卒年七十三子男二長傑次鉅女一適某孫男二<lb/>
元勛元煦孫女二長許少司馬莪峯潘公次子國子生<lb/>
鑾次許某惟王氏之先散處南北其居婺之三槐嶺自<lb/>
<pb n="KR4e0174_WYG_008-28a"/>
諱異始十有二傳至觀奴觀奴生文享嘗刲股以愈母<lb/>
疾又嘗還亡金金郎鄉人以其有是兩事稱為孝亷孝<lb/>
亷生敬保即公之父而自公祖父以上敦本力善者累<lb/>
世矣然未有顯者及鉅既長知學公汲汲延師教之期<lb/>
光顯其門户黄孺人尤善教每篝燈夜讀則治絲枲其<lb/>
旁以守之訓勵甚至嘉靖乙酉鉅以璧經領應天府鄉<lb/>
試己丑第進士治聲籍籍㑹郊祀霈恩遂得贈公文林<lb/>
郎冓田縣知縣黄氏贈孺人云鉅方有聲曹署識者謂<lb/>
<pb n="KR4e0174_WYG_008-28b"/>
其有逺到而公與孺人克膺貤典未已也予故銘諸幽<lb/>
室以俟銘曰<lb/>
　　　王氏自姬源深且厚太原中去支分𣲖剖來居<lb/>
　　　三槐世既云久雖伏弗曜徳則多有乃及坦庵<lb/>
　　　履道無咎其道維何曰孝與友矧有良嫓徳維<lb/>
　　　公偶掲掲曹郎政學是茂帝曰汝嘉汝賢父母<lb/>
　　　恩賁丘墟嗚呼不朽瞻彼三槐手植惟舊我銘<lb/>
　　　昭徳尚徴爾後<lb/>
<pb n="KR4e0174_WYG_008-29a"/>
　　明故封太孺人張母氏銘<lb/>
銘曰孺人之賢惟天所假自其來嬪人無尤者承夫孝姑<lb/>
　　　儷者或寡以鑄其子如金在冶昔也謂何蓬門<lb/>
　　　于野今也謂何門有車馬禄養恩封備乃純嘏<lb/>
　　　天亦視人報如施舍鬱鬱丘原樹之松檟百世<lb/>
　　　展拜于兹墓下<lb/>
　　故南京國子監典簿黄君銘<lb/>
銘曰貌之癯言之迂行之亷隅是為君子之儒我銘非<lb/>
<pb n="KR4e0174_WYG_008-29b"/>
　　　䛕閟于幽墟已矣乎徒使過者為之長吁也<lb/>
　祭文<lb/>
　　祭見素林公文<lb/>
嗚呼自三代以降光岳分裂士生其時或尺短而寸長<lb/>
或此優而彼劣長詞苑者或功業不足稱負大節者難<lb/>
必其細行之無缺嗟惟我公海内名流當代英杰氣鍾<lb/>
川岳之靈學究天人之賾器之利則百試而不摧守之<lb/>
堅雖屢挫而不折故自為郎署斥妖僧其始入疏也已<lb/>
<pb n="KR4e0174_WYG_008-30a"/>
與家人而預訣當是時懦夫見之而靦顔奸邪聞之而<lb/>
吐舌既而起廢荐歴中丞彌節江右則首按賕吏之罪<lb/>
衆憚其威嚴隂抑逆藩之權人服其明哲雖䜛人窺伺<lb/>
其旁而公堅白之質終不可磨以湼也泊乎被召征蜀<lb/>
公於是時初釋衰經起任金革兩三年中勞瘁百端心<lb/>
力俱竭卒之保全兩川剪平遺孽而蜀人之徳公者固<lb/>
宜為廟祀而像設也晚遭明主召司邦刑淑問如臯陶<lb/>
忠誠同稷卨及不合而求去也雖以天子勉留言路合<lb/>
<pb n="KR4e0174_WYG_008-30b"/>
疏終不能挽公之轍故嘗竊論之公之律己氷玊不足<lb/>
為其潔也公之立朝金石不足為其烈也公之出處青<lb/>
天白日不足為其光明而川赴矢發不足為其勇决也<lb/>
嗚呼公今已矣其精忠大節貫乎天日者萬世如見而<lb/>
浩然之氣固將乘箕尾薄風雲而與三光同其明滅也<lb/>
遺表上聞天子愴懐公卿嘆息道路興嗟士林失色况<lb/>
鄉邦晚出有如某等者固嘗奉教于公矣安得不為之<lb/>
衋然而相與揮淚以嗚咽也尚饗<lb/>
<pb n="KR4e0174_WYG_008-31a"/>
　　祭南京兵部侍郎石峯陳公文<lb/>
嗚呼壺山峩峩蘭水溶溶惟公之生間氣所鍾掲掲其<lb/>
行温温其容摛華發藻蔚為詞宗手提文印士樂陶鎔<lb/>
俄落臺職賈禍以忠皇威孔赫既殛元兇公乃叙還剖<lb/>
符專墉檇李之治可攝黄龔乃副臬司尋參潘省淹有<lb/>
嵗年公耻干請誰其汲引為垂長綆遭帝初元賢登兇<lb/>
混公晉中丞憲節是秉不懦以弛不殘以猛剔蠧鋤奸<lb/>
滌寃宥𤯝帝謂廷尉非公莫宜守職逾年嘉聲孔馳遂<lb/>
<pb n="KR4e0174_WYG_008-31b"/>
貳司馬國鑰攸司威攝凶暴徳洽<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>嫠邦人是賴天子<lb/>
是毗方期入拜為朝羽儀胡天降厲而止於斯嗚呼世<lb/>
有貎直其中叵測公惟至誠外無矯飾亦有險薄巧擠<lb/>
隂嗾公毎伸手援拔幽谷惟古君子公實其儔懐公不<lb/>
見俾我心憂緘辭寄酹有涕横流尚饗<lb/>
　<lb/>
　<lb/>
　方齊存稿巻八<lb/>
</p>
<p>
</p>
  </div>
<div>
<head>方齋存稿巻九</head> <lb/>
    <p>
<pb n="KR4e0174_WYG_009-1a"/>
欽定四庫全書<lb/>
　方齋存稿巻九<lb/>
　　　　　　　　　　　　明　林文俊　撰<lb/>
　雜録<hi>題勅諭</hi>　<hi>詩/</hi>　<hi>賦/</hi>　<hi>賛/</hi>　<hi>碑/</hi>　<hi>跋</hi>
　　恭題皇上頒賜羣臣勅諭後<lb/>
此我皇上正徳六年因天下諸司入覲而勅諭之之語<lb/>
也是時奸慝初除皇上方與天下臣民共圖維新之治<lb/>
故黜陟之典視昔加嚴而戒勅之詞亦加切焉于時夀<lb/>
<pb n="KR4e0174_WYG_009-1b"/>
寜知縣臣尹衮實獲霑賜大哉王言乎臣文俊伏而讀<lb/>
之有以知皇上之心切於為民如此抑不知中外臣工<lb/>
果能一一祗承徳意不墜職業乎將貪殘玩愒如聖諭<lb/>
所慮者容亦有之乎則臣嘗致慨于斯而深有取於衮<lb/>
之賢也夀寜當萬山中豪民多持吏長短為政者患之<lb/>
専事姑息及衮來為令始為畫一之規與民更新久而<lb/>
而不悛乃置其尤者數人于法由是豪宗屏息善良始<lb/>
安是時逆瑾肆虐諸中貴徃來閩中多慿其威以邀賂<lb/>
<pb n="KR4e0174_WYG_009-2a"/>
入郡縣丞望風㫖争為刻剥以求免禍衮獨不然每事<lb/>
為民節省不忍依違茍且姑以應付逃責而已吁亦難<lb/>
矣向使天下為邑者皆若衮焉將民有不安者乎衮去<lb/>
夀寜為䕫州府通判未數年陞知綿州皆有異政御史<lb/>
屢䟽其賢繼今以徃將躐登顯位洊膺璽書之褒圭璧<lb/>
琬琰實惟尹氏來葉世世之光衮其敬迓之以對揚在<lb/>
下可也書曰天子作民父母以為天下王我皇上之謂<lb/>
也詩曰夙夜匪懈以事一人尚與衮共懋之<lb/>
<pb n="KR4e0174_WYG_009-2b"/>
　詩<lb/>
　　瑞雪詩並序<lb/>
恭惟皇天眷祐我國家皇上以聖神文武之資應運中<lb/>
興受天明命為億兆生民主視一民一物不獲其所恒<lb/>
若痌瘝乃身乃嘉靖八年冬十一月雪澤未降上惻然<lb/>
曰朕聞雪者豐年之兆今兹不雪來牟何望其咎在朕<lb/>
躬朕當躬為民禱遂擇日告于太廟世廟潔齋三日凡<lb/>
祈禱之文親御翰墨為之乃十有六日戊申御法駕詣<lb/>
<pb n="KR4e0174_WYG_009-3a"/>
郊壇禱于天地山川是日五更殘星散彩霽景澄鮮及<lb/>
上至壇行禮遂有𤣥雲從西北來掩映壇壝越翼日已<lb/>
酉昧爽上禱于社稷甫成禮而降雪沾洒霏霏至夕乃<lb/>
止異矣哉於是自公卿大夫百執事至於閭巷細民莫<lb/>
不踴躍懽忻快覩豐年之瑞以為我皇上至誠感格其<lb/>
速若此雖殷湯桑林之禱不是過矣臣竊思之人君父<lb/>
天母地而為之子夫子於父母茍事之弗以其道未有<lb/>
能得其懽心者仰惟皇上嗣登大寳于今九年凡一言<lb/>
<pb n="KR4e0174_WYG_009-3b"/>
一行一政一令罔不奉若天道盖天之肖子也是以天<lb/>
心悦懽有感必應豈一朝所致哉臣待罪詞苑目擊休<lb/>
徴不忍喑無紀述固知淺陋之詞不足以形容聖徳萬<lb/>
一然亦葵藿之枕不能已也詩曰<lb/>
天生聖人為民立極六合順軌九圍承式惟辟奉天惟<lb/>
以乂民民物乃康祥禎聿臻於赫聖皇允惟民主仁覆<lb/>
普天徳超邃古時維仲冬雨雪愆期聖心惻然軫我民<lb/>
饑曰災所由厥咎在朕我其躬禱為民請命齋肅郊壇<lb/>
<pb n="KR4e0174_WYG_009-4a"/>
庭燎有輝大君戾止淠淠龍旂既類既旅對越在上神<lb/>
監孔昭錫之靈貺始自西北有渰浮浮迨于既夕望之<lb/>
油油詰旦禮成雪霰交集飛若玉屑化為瓊液匪亟匪<lb/>
徐巧當其時惟帝克誠昭假不遲彌望皚皚藏汚掩慝其<lb/>
令所加嵗無螟蜷既沾既足我畆我疆其兆維何豐年<lb/>
穰穰頌聲載路既阜民生乃永皇祚勿謂蚩蚩民惟邦<lb/>
畿勿謂茫茫天髙聽卑天難忱斯惟徳是保惟皇祗徳<lb/>
奉若天道厥徳不囘受禄于天臣拜稽首天子萬年<lb/>
<pb n="KR4e0174_WYG_009-4b"/>
　　白氏世恩圖為秋官應衡賦<lb/>
太行西北來靈秀鍾豪俊君家更挺出文物魁三晉謇<lb/>
謇孝廉父首應天朝聘道髙位不酬慶遺集後𦙍桂枝<lb/>
叢一門雲翮翔千仞臺諫及省郎所厯多清峻雨露一<lb/>
何深五葉同沾潤念兹非偶然聖代逢堯舜何以荅主<lb/>
恩朂哉攄忠藎<lb/>
　　山川毓秀堂為詹簿王卞賦<lb/>
虞山東來何岑嶔下有川兮横鳴琴山盤蜿蜿逸虬狀<lb/>
<pb n="KR4e0174_WYG_009-5a"/>
水㵼泠泠太古音君家住此年頗久新製兹堂為奉母<lb/>
登堂雲氣上萊衣開燕山光落杯酒地靈人傑有由然<lb/>
郎署聲華記昔年已幸鳳毛能濟美况聞繞膝諸孫賢<lb/>
自是君家積徳厚百代遥遥多華胄為我並語堂上人<lb/>
勉旃勿負山川秀<lb/>
　賦<lb/>
　　瑞鹿賦並序<lb/>
皇帝臨御之十一年冬十一月有白鹿見于河南靈寳<lb/>
<pb n="KR4e0174_WYG_009-5b"/>
縣越明年春正月守臣獻至闕下皇帝若曰厥惟嘉瑞<lb/>
朕弗敢知賴皇祖皇考之徳暨皇太后之訓式克臻兹<lb/>
其卜日薦于太廟世廟呈于兩宫用昭天貺羣臣其免<lb/>
賀禮部臣再請猶不允疏三上祈懇益䖍乃勉從焉先<lb/>
是諸瑞駢臻頌聲之作盖渢渢然矣乃今靈寳復有兹<lb/>
祥考之近嵗河清亦在其地異矣哉臣聞自古帝王之<lb/>
世至治之極必有禎祥然而間一見焉猶足以震動當<lb/>
時焜燿萬世况今日之休徵疊至者哉洪惟聖天子道<lb/>
<pb n="KR4e0174_WYG_009-6a"/>
㕘元化徳配兩儀丕揚烈祖之洪休遹求先聖之遺典<lb/>
禮節樂和功成治定内之華夏外之蠻貊羣生庶彚無<lb/>
不熈熈然自得于太和之世皇上功徳之隆殆際天極<lb/>
地無與倫比是以上帝監觀兹曠世希有之瑞以昭聖<lb/>
徳神功之盛以兆星輝河潤之祥以永宗廟社稷億萬<lb/>
年磐石之固斯豈偶然者哉臣少而讀書歌小雅鹿鳴<lb/>
之章欣然想見成周之盛而今叨列從班親睹兹瑞其<lb/>
為欣幸可勝道哉是以忘其淺陋謹百拜稽首而獻賦<lb/>
<pb n="KR4e0174_WYG_009-6b"/>
曰<lb/>
𢎞農上郡函闗故丘華嶽西峙黄河東流鍾靈孕秀萃<lb/>
祉宣休爰有神物兮非兕非虎非熊非貅惟足伎伎其<lb/>
鳴<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>方其為麛也質本皓素性何馴柔浮素華於纎<lb/>
毳耿瑶光兮涵秋亮所貴之在兹何凡族之可儔是其<lb/>
明輝含乎火徳正氣禠乎蓐收者耶想其實沈降精太<lb/>
白毓質外至文之彪炳中有徳之純一惟兹瑞之不凡<lb/>
曷虞人之可即因之感聖世而後生俟明王而後出者<lb/>
<pb n="KR4e0174_WYG_009-7a"/>
乎於穆聖皇仁孝敬誠叙倫立極考禮正名道光干聖<lb/>
澤被羣生中國乂四夷賔乾綱正坤維寧葢功格乎上<lb/>
下而治躋於隆平是以百祥降禧二儀毓靈海岳之珍<lb/>
畢至毛羽之瑞争呈彼中州之皓鵲西土之靈兔蹌蹌<lb/>
乎先後遊於舜之廷獨何為兮淹留甘在野而食苹爾<lb/>
乃踰河渡洛瞻望畿甸隨驛使以遐征藉守臣之表獻<lb/>
感林野之㣲蹤幸承恩於玊殿百辟懽忭聚觀以為曠<lb/>
古所無而於今始見也於是天子鳴蒼璧之佩垂紫雲<lb/>
<pb n="KR4e0174_WYG_009-7b"/>
之裘開明堂而受賀薦寢廟以告祥奉兩宫之清燕介<lb/>
景福兮穰穰已乃勅命圉臣育之乎瓊林之畔玊山之<lb/>
陽俾之從赤豹兮陪紫鸞駕白螭兮驂鳳凰飲玊泉以<lb/>
為醴拾瑶草以為糧爾乃委委蛇蛇儦儦麌麌感芻秣<lb/>
之厚恩恐圖報之無所願矢心而殫力奉萬嵗之明主<lb/>
聴簫韶之大奏同百獸以率舞隨麟趾兮上下與騶虞<lb/>
而為伍庶以昭聖朝治化之隆逺邁乎漢唐而上躋於<lb/>
邃古也<lb/>
<pb n="KR4e0174_WYG_009-8a"/>
　賛<lb/>
　　冡宰<hi>闕</hi>　公像賛<lb/>
癯然其貌而内則腴𦕈焉其軀而志則大其學務深造<lb/>
必與古人而同歸其行不詭隨每以流俗為可嘅文章<lb/>
古雅世之敦彛謀慮老成國之蓍蔡守不變於險夷行<lb/>
不擇乎利害清風直節百僚是師正論讜言一人攸頼<lb/>
嗚呼是為<hi>闕</hi>公之行而世稱以為<hi>闕</hi>者乎是以忠結於<lb/>
聖明望傾乎中外然士大夫為世計者尚惜其留署之<lb/>
<pb n="KR4e0174_WYG_009-8b"/>
淹而企其端揆之拜也<lb/>
　碑<lb/>
　　六合縣尹茅侯遺愛碑<lb/>
六合古棠邑今為應天府屬號難治嘉靖辛夘茅侯以<lb/>
進士來知是邑越五年政成惠洽天子聞其賢徴為刑<lb/>
部主事其行也邑父老卧轍攀轅留之而不可得則乃<lb/>
相與謀曰曷以報侯乎惟昔順徳何侯有惠于我其去<lb/>
也我為紀其徳政于碑今茅侯繼之政與之同我亦碑<lb/>
<pb n="KR4e0174_WYG_009-9a"/>
之以無忘侯之徳也不亦可乎議既克合則乃告其邑<lb/>
之幕宋元朝予婣也乃為書具述父老之意而使來謁<lb/>
文予問之曰爾侯之為邑也吾見當道者嘗薦之吾亦<lb/>
聞其賢矣其政何如爾試言之則皆頓首對曰我茅侯<lb/>
豈弟君子也自涖吾邑刑無苛法無私訟者造庭則引<lb/>
至膝前令自言情徐以片語折之人服其公不煩笞撻<lb/>
而豪胥黠吏及民之不帥化者則必置之法未嘗輕貸<lb/>
也邑當孔道民疲供億久矣自侯之來厨傳賔客之供<lb/>
<pb n="KR4e0174_WYG_009-9b"/>
十損三四費為遞減而民不知勞常賦之輸嵗有定額<lb/>
而巧取者加耗或以倍侯則每户先給片楮明書某户<lb/>
應輸若干民以不受誑輸者頓省猶秉介亷之行俸資<lb/>
之外一毫不取民有罪當罰鍰者則令其入粟于廪前<lb/>
後積至二千斛嵗㓙則散之民頼以活者甚衆廟學嘗<lb/>
壊為脩葺鼎新稍暇輙詣學宫為諸生解柝經疑此皆<lb/>
善政之大者其細者雖更僕不能盡也故自我侯之來<lb/>
也吾邑無惰農士知勸學嵗穰時和風淳俗美邑無冦<lb/>
<pb n="KR4e0174_WYG_009-10a"/>
攘民鮮流徙則皆我侯之賜也若之何其忘諸予嘆曰<lb/>
善哉茅侯之為政也夫侯之所為皆職分所當為者非<lb/>
有所加也然世之為政者不能人人如侯則侯為足多<lb/>
矣夫不為侯則亦已矣乃或盈而刑焉濫而罰焉仰拾<lb/>
俯攫惟恐利不盈槖焉則乃民之大蠧也嗚呼民亦惡<lb/>
用若是者為之令哉其去也亦有思慕之如茅侯者乎<lb/>
予方慨世吏治鮮循而喜侯之事有足為勸者故樂為<lb/>
之記既以慰邑人思且告世之為政者侯名宰字治卿<lb/>
<pb n="KR4e0174_WYG_009-10b"/>
山隂世家<lb/>
　跋<lb/>
　　跋范文正公遺墨後<lb/>
右文正公家書二紙於買義田一事尤所惓惓公裔孫<lb/>
彦奎間出見示於是去公四百餘年楮墨如新可寳也<lb/>
已今此田與此書俱存也賢者之澤不深且逺哉予獨<lb/>
怪歐陽文忠公誌公之墓凡公仕宦履歴與其言行之<lb/>
大罔弗備載而獨不及所謂義田者豈以是為細事故<lb/>
<pb n="KR4e0174_WYG_009-11a"/>
畧而不書耶予觀公在朝切切以愛君憂民為心毁譽<lb/>
懽戚一不以介意至於其家則惟憂族人衣食嫁娶䘮<lb/>
塟之無資而身無以為殮亦不遑恤是皆所謂先憂後<lb/>
樂仁人之心也然非其厚本睦族孝友隆於家庭未有<lb/>
能忠於其國者也是故公之為義田也乃其平生功業<lb/>
大根夲處不知文忠公作誌何以獨詳於彼而忽此也<lb/>
嗚呼世之居重位享厚禄者徃徃廣市腴田以遺子孫<lb/>
曾不旋踵已非已有使公亦狃於世俗之見此田未必<lb/>
<pb n="KR4e0174_WYG_009-11b"/>
至今存也詎能使天下後世慕其風髙其義而稱誦之<lb/>
不衰如此哉因拜讀公手書悵然感之輙識數言于末<lb/>
簡<lb/>
　<lb/>
　<lb/>
　<lb/>
　<lb/>
　方齋存稿巻九<lb/>
</p>
<p>
</p>
  </div>
<div>
<head>方齋存稿巻十</head> <lb/>
    <p>
<pb n="KR4e0174_WYG_010-1a"/>
欽定四庫全書<lb/>
　方齋存稿巻十<lb/>
　　　　　　　　　　　　明　林文俊　撰<lb/>
　詩<lb/>
　五言古詩<lb/>
　　劍津早發<lb/>
孤舟投野宿客睡何曽牢起坐候明發去意又滔滔霧<lb/>
深埋虎豹峡坼睡鼉鼇况廼風水惡舟行牽挽勞嘆息<lb/>
<pb n="KR4e0174_WYG_010-1b"/>
謂役夫吾應愧爾曹<lb/>
　　别張仲明<hi>仲明御史以諫貶</hi>
欲别執君手君行憶儂否日暮愁翻飛江頭立搔首山<lb/>
廻人不見風帆出髙栁明明堯舜朝此别豈應有願子<lb/>
竭忠赤益酬主恩厚往事何足論逢人須閉口葳蕤菊<lb/>
與蘭嵗晏還相守無令秋霜至摧沒随藜莠<lb/>
　　寄夀汪石潭宗伯<hi>弟閒齋少宰</hi>
申甫不可作二疏跡難追公家賢弟昆視之奚愧為名<lb/>
<pb n="KR4e0174_WYG_010-2a"/>
滿天地間身在雲水涯譬彼雙鳯凰髙翔不可覊我願<lb/>
采芳菊泛彼黄金巵雲端托飛鳥為我往遺之斯以制<lb/>
頺齡永為國羽儀幸此未暮年起佐休明時勛華正在<lb/>
御邈哉臯與䕫<lb/>
　　送歐司訓赴靜江<lb/>
昔我童穉年聞子才名振麗藻擅詞壇波濤驚筆陣雖<lb/>
云網羅宻有才反見擯别來嵗幾何忽訝繁霜鬢魚目<lb/>
俗所珍孰辨瑜與瑾今子領儒紳道徳師後進此中一<lb/>
<pb n="KR4e0174_WYG_010-2b"/>
青氊不博王侯印脩途自此始往哉幸加慎他日能相<lb/>
思尺書通問訊<lb/>
　　秋夜言懐<lb/>
秋宇澹無雲熒熒河漢長街頭人語寂明月照我床客<lb/>
子夜不寐攬衣起徬徨中庭凉露積繞砌鳴寒螿因之<lb/>
百感集中宵涕沾裳江南八月交稻熟已堪甞况復秋<lb/>
風起還憶鱸魚鄉朋友訝不歸寄我書數行為言東鄰<lb/>
叟相約候耕桑豈不念離居時哉未忍忘誓將拂衣去<lb/>
<pb n="KR4e0174_WYG_010-3a"/>
回首市塵黄<lb/>
　　感事<lb/>
望望城南隅彩雲凝不飛金輿逰幸地萬馬爭驅馳馬<lb/>
前擁才人校獵勇如羆一箭落飛鳥重賞窮民脂中有<lb/>
射鵰將姓名知為誰百金換一狐馬首絡青絲臂弓更<lb/>
腰箭突擊縱所為一從恃寵愛立致傾國貲威勢何翕<lb/>
烈顧盼生陸離君看草頭露轉瞬盡朝曦因風致危詞<lb/>
彼昏恐不知<hi>指江彬</hi>
<pb n="KR4e0174_WYG_010-3b"/>
　　送同年傅希凖憲副之河南<lb/>
憶醉杏園春近在廿載前朋舊忽寥落參辰各一天有<lb/>
客蓬島姿來泛遼海邊相逢解岑寂令我心豁然念子<lb/>
初仕時瀟洒禁中仙俄遷江上羣佳政早流傳一從登<lb/>
憲府荏苒將十年今復辭京闕逺上河洛船秋蟬號衰<lb/>
柳暮鳥衝寒烟惆悵從兹分莽莽隔山川逺役何足悲<lb/>
脩途願勉旃無令壯心摧贈子以龍泉<lb/>
　　題三錫録<lb/>
<pb n="KR4e0174_WYG_010-4a"/>
　　　少司馬莪峯潘公自為廵海副使及為都御史<lb/>
　　　廵撫遼東及提督操江三奉璽書矣而前後頒<lb/>
　　　賜誥勅封贈其祖考妣亦且三矣今以所得制<lb/>
　　　詞録為一册曰三錫録云<lb/>
新安文獻郡君家獨推先衣冠萃一門金玉清相聮卓<lb/>
哉司馬公清白自家傳功名三十載持節多在邊虎符<lb/>
歸把握龍勅屢傳宣允稱絲綸命何慙報答年以兹結<lb/>
主知華要地頻遷貤榮三錫命恩霈及重泉璀璨琅函<lb/>
<pb n="KR4e0174_WYG_010-4b"/>
重淋漓御墨鮮感兹時展讀珍重托瑶篇我觀潘夫子<lb/>
忠孝道兩全朂哉圖令終庶以企前賢<lb/>
　　張工部邀遊陳國戚莊即席分韻<hi>得辰字</hi>
終日困羈旅驅馬出城闉折簡辱招遊感子故意真誰<lb/>
家好池館金張帝室姻入門金奏作歌舞掩比鄰勸客<lb/>
琥珀杯坐客錦繡茵復具麒麟脯充此盤中珍是日天<lb/>
氣和㣲風吹白蘋林深鳴好鳥水淺見脩鱗小浦容舟<lb/>
入遥山隔座新我来縱遊覧已足浣心塵况復同胞友<lb/>
<pb n="KR4e0174_WYG_010-5a"/>
語笑情彌親於兹不痛飲落花笑殺人他年江海上相<lb/>
望參與辰<lb/>
　　送費鍾石庶子考績入京<lb/>
憶昔同登科相好如弟昆回首祗昨日倐更廿寒温中<lb/>
間幾聚散風雨最銷魂今我偶南來而子復北轅臨岐<lb/>
重執手惻惻夫何言祖道值春晩落花擁籬根何以贈<lb/>
逺行采擬思芳蓀夫子玉堂英詞賦陋文園今去定承<lb/>
寵重上金馬門同時持槖入借問今誰存江水日東注<lb/>
<pb n="KR4e0174_WYG_010-5b"/>
羲和忽西奔願子早登庸捐軀答至尊俊也下駑才恐<lb/>
負海嶽恩别來各努力餘事置勿論<lb/>
　　送鄭諧甫<hi>諧甫念親成疾自工部員外郎䟽改南京刑部以便省親</hi>
長安帝王都仕路此通津冠盖滿朝省共喜侍龍鱗之<lb/>
子胡不樂念我白頭親引領城南隅凄然獨傷神尺䟽<lb/>
回天聽稽首頌皇仁喜深起沉疾解棹潞河濱行當慰<lb/>
倚閭一笑慈顔春我昔客金陵憐渠風物新江流抱城<lb/>
郭山翠落衣巾且言麗晨旭瑶街凈纎塵形勝冠全吳<lb/>
<pb n="KR4e0174_WYG_010-6a"/>
氣候近吾閩白魚兼紫笋調膳足羞珍由来天性樂外<lb/>
物莫比倫君親豈有異孝子亦忠臣絶裾應府辟彼哉<lb/>
温太真<lb/>
　五言律詩<lb/>
　　和李蒲汀少宰喜雪二首<lb/>
怪底嚴寒候花飛遍八荒人皆欣歳事我更念戎行隴<lb/>
麥萌應緑江雲色半蒼從来感格意不在走羣望<lb/>
三白呈祥日羣黎引領時輕隨柳絮舞潤許麥苖知郢<lb/>
<pb n="KR4e0174_WYG_010-6b"/>
上慙髙調山隂負宿竒祗應且飽飯歌舞答恩私<lb/>
　　感懐<lb/>
細雨梧桐外蕭然草閣秋病餘還藥石夢裏只松楸世<lb/>
事看多醜妻孥勸早休不愁生計薄萬巻是良疇<lb/>
　　大安道中<lb/>
因悲鄉井異寓目思紛紛野店沒青草山田種白雲雨<lb/>
聲連晦朔日色變朝曛道有瘡痍者大安異所聞<lb/>
　　送指揮鄧安守偹真定二首<hi>武舉門生</hi>
<pb n="KR4e0174_WYG_010-7a"/>
射策占髙名分符鎮列城軍聲千里振智術萬人驚坐<lb/>
擁青油幕行廵細柳營祗今須將畧慎勿厭談兵<lb/>
兵法滿胸中竒謀妙折衝共榮分閫寄還擬取侯封落<lb/>
日明旌斾飛霜上劍鋒即看殘冦滅銷甲事春農<lb/>
　　次馬西𤣥司業齋夕<lb/>
天低垂户外斗轉宿城隂卧病抛書巻偷閒解佩衿坐<lb/>
憐明月近夢破白雲深正爾愁岑寂鐘聲出暮林<lb/>
　　將抵昌平<lb/>
<pb n="KR4e0174_WYG_010-7b"/>
百里昌平道停車日未昏浮生渾作夢舊事復誰論山<lb/>
色圍平野溪流抱獨村向来征戰地營壘到今存<lb/>
　五言絶句<lb/>
　　題小畫<lb/>
林宻青相戞山空翠欲流吹簫何處客日暮未歸舟<lb/>
　七言古詩<lb/>
　　送南京太常卿穆公𤣥庵致仕還山東<hi>前學士</hi>
先生海内稱儒宗氣格不與俗人同晩以著書為寔歴<lb/>
<pb n="KR4e0174_WYG_010-8a"/>
道着利名面已紅今者抗䟽辭天子拂衣去伴商山翁<lb/>
我歌送之感且嘆却慙羽翼在樊籠豫愁别後知音少<lb/>
臨分更為撫絲桐曲終酒罷各分手冷冷江上多清風<lb/>
　　題故人江千戸味泉巻<lb/>
憶昔聨舟下江水月明杯酒呉江中十五年来渾一夢<lb/>
幾回念我枉詩筒今我不樂歳又暮思君空佇南飛鴻<lb/>
近聞解印謝塵鞅頭白頺然成老翁閒来只辨江心水<lb/>
汲取烹茶陸羽同我似相如多渴病每日視草明光宫<lb/>
<pb n="KR4e0174_WYG_010-8b"/>
安得就君分一勺坐遣胸中臆慮空詩成對雨支頥坐<lb/>
冷風颯颯鬢雙蓬<lb/>
　　送沈太守大楠之延平<lb/>
我昔與子投氣分愛子胸襟無俗韻幾歳為郎坐粉闈<lb/>
一麾出守還山郡郡城樓閣枕山巔二水交流滙其前<lb/>
近郭千家燈火市縁溪萬頃桑麻田比聞凋敝漸非古<lb/>
愷悌今逢賢府主敷政還回列縣春洗寃更有隨車雨<lb/>
閩中道脉却在兹城南尚有延平祠祠下溪毛清可摘<lb/>
<pb n="KR4e0174_WYG_010-9a"/>
門墻仰止有餘師<lb/>
　　送劉紫巖被召還朝<lb/>
公昔官居學士院承恩數上金鑾殿一從休直下西清<lb/>
南國山川題欲遍邇來宵旰勞天顔已聞下詔徵公還江上<lb/>
空懐鷗鷺侣朝端定接䕫龍班偶逢菊節開芳餞極目<lb/>
烟波錦帆逺心如江水只流東節比黄花偏耐晩簪筆<lb/>
重看侍講幃鳯池揮翰迅如飛更欲煩公經緯手殷勤<lb/>
為補山龍衣<lb/>
<pb n="KR4e0174_WYG_010-9b"/>
　　送大司徒輿浦王公考績入京<lb/>
落日滿川春樹晴東風江上錦帆輕把袂問公從此别<lb/>
幾時棹返石頭城石城樓閣煙花繞公在江湖憂廊廟<lb/>
誰云卧洛似富韓共言分陜同周召三年報政拜彤墀<lb/>
正是重瞳注想時宣室倘承前席問東南赤子多瘡痍<lb/>
瘡痍滿目何時愈便合留公輔明主白雲休戀故山棲<lb/>
海内蒼生望霖雨<lb/>
　　贈朱雲岩司諫<lb/>
<pb n="KR4e0174_WYG_010-10a"/>
瑣闥仙郎氷玉姿襟懐好似杜拾遺孤忠時上皂囊疏<lb/>
餘興春吟白雪詩南國三年行報政傾城餞送車馬盛<lb/>
幾畨飛夢繞親闈彩衣今喜逢家慶春酒髙堂何限情<lb/>
東風引棹上玉京曉漏還隨鵷鷺入朝陽共聽鳯凰鳴<lb/>
聖皇納諌同堯舜山甫之職當補衮君看千年青史上<lb/>
惟有忠孝流聲逺<lb/>
　　送陳中丞虞山之南贑<lb/>
東呉之山虞山髙秀㧞衆山誰與伍終日出雲遂為霏<lb/>
<pb n="KR4e0174_WYG_010-10b"/>
利澤在人恵良溥公之竒秀自岳降貌似古人心更古<lb/>
仕途坎壈三十年晩始擁旄開制府先聲想已到百城<lb/>
楚女越童爭歌舞彩幡風暖春行縣畵㦸霜飛秋按部<lb/>
閭閻從此無瘡痍道路還聞息豺虎我老為儒迂且腐<lb/>
日給太倉慙何補祝公惟願政有成早晩還朝事明主<lb/>
　　送陳太守汝宗之東昌<lb/>
博平郡守太丘孫粉署為郎名藹藹公退閉門謝俗氛<lb/>
其中有草生書帶矯如冬寒挺孤松清比秋蟾印溪瀨<lb/>
<pb n="KR4e0174_WYG_010-11a"/>
北都藝苑職校掄何限賢豪歸盻睞望重清時久見推<lb/>
恩深大郡俄超拜共言才可濟時艱却喜身還隨道㤗<lb/>
南浦離筵芳草邊故人班馬垂楊外杯傾春釀休辭醉<lb/>
魚出寒氷兼可膾昇平海内官府樂澶漫山東疆域大<lb/>
南通舟楫控江淮東望山川連海岱赴官誰不羡朱輪<lb/>
作縣人爭瞻皂盖閭閻憔悴今應甦使君豈弟民所頼<lb/>
淮陽卧治還有成頴川課職當居最一麾豈足為君淹<lb/>
鐘鼎勛名端可蔡<lb/>
<pb n="KR4e0174_WYG_010-11b"/>
　　送俞經憲恵民考績入京<hi>俞經憲係尚書琳公之子</hi>
我昔官居白玉堂五更振珮朝明光君之先人司喉舌<lb/>
獻納從容在帝旁毎見殿東供奉退鳯儀秀㧞重班行<lb/>
自我不見今十載傷心耆舊半存亡君才不忝名家胄<lb/>
法冠豸服何輝煌弭節留都剛㑹面又聞奏最上江艎<lb/>
閃閃旌旂輝白日明明畵㦸飛秋霜行處想應無豺虎<lb/>
山妖水怪盡逃藏比聞處處鬻男女江南江北多旱蝗<lb/>
官府誅求何日已閭閻百孔兼千瘡我曹肉食慙無補<lb/>
<pb n="KR4e0174_WYG_010-12a"/>
言之感激熱中膓君侯忠孝夙自許觸目民隠心悲傷<lb/>
此去應前宣室席願無緘黙負吾皇臨分不盡叮嚀語<lb/>
意逐東流江水長<lb/>
　　送丁西丘<lb/>
丁君自是東呉英讀書多似鄭康成夜光暗擲無人識<lb/>
西丘結屋學逃名雖曽薦起至王國鱸魚味好薄侯鯖<lb/>
伊昔漢五侯氣勢何翕烈子雲之筆札君卿之唇舌出<lb/>
入門下附炎熱當時裘馬雖輕肥惜哉白圭已玷缺豈<lb/>
<pb n="KR4e0174_WYG_010-12b"/>
若西丘短褐騎羸馬來往江湖自瀟洒短刺不投公府<lb/>
中長裾恥曵侯門下今年金陵初識面愛子風情何邈<lb/>
緬玉麈髙談坐為傾彩毫題句人皆羡鳯凰臺白鷺洲<lb/>
南朝古寺都遊遍一朝興盡忽辭歸向我索詩入行巻君<lb/>
行君行慎勉旃他日試看髙士傳<lb/>
　七言律<lb/>
　　興田再逢卓進士起嵓<lb/>
芉原分手太匆匆却喜今朝語笑同盡日舟行山色裏<lb/>
<pb n="KR4e0174_WYG_010-13a"/>
幾家人住水聲中江湖自笑長為客齒髪那能久不翁<lb/>
明日停橈武夷下細將真訣問崆峒<lb/>
　　送陳縣丞崧回建陽任<lb/>
幾回來往建州道下馬逢人説好官一見又為天外别<lb/>
相逢真似夢中看雷霆入地驚湍吼虎豹蹲林亂石攢<lb/>
我昔仗君曽脱險追思珠淚不勝彈<hi>余昔南歸至建陽下灘舟破幾溺此君冒</hi>
<hi>險來援故云</hi>
　　寄從孫鳴盛<hi>時鳴盛為白蓮驛吏</hi>
<pb n="KR4e0174_WYG_010-13b"/>
我因作宦多江海汝亦離鄉幾歳華細檢來書同㑹面<lb/>
暫隨歸夢一還家蓮開驛舎清風逺柳發河橋别思賒<lb/>
早晩劍津繫舟楫可能相候夕陽斜<hi>時公將北上</hi>
　　早朝<lb/>
帝城瑞氣曉氤氲鳯閣參差勢入雲馳道爭聞傳警蹕<lb/>
垂衣重見拱華勛仗移雉尾班初合身近螭拗詔得聞<lb/>
薄劣十年叨侍從自慙何以答明君<lb/>
　　送别駕族孫宗啓赴徽州<lb/>
<pb n="KR4e0174_WYG_010-14a"/>
尋常送客不曽悲送爾停杯惜别離作倅正當山水郡<lb/>
致身真負聖明時百年富貴非吾願前輩風流是汝師<lb/>
涉世乆知才有用豈同儕叔衆嫌癡<lb/>
　　首言春懐<lb/>
禁城殘雪未全消又見春歸到柳條鄉國忽驚魂夢㫁<lb/>
風塵暗遣鬢毛凋一尊得醉聊開口五斗雖貧恥折腰<lb/>
自愛木蘭好烟水賦歸不用小山招<lb/>
　　慶成宴次韻<lb/>
<pb n="KR4e0174_WYG_010-14b"/>
中左門間坐講臣九霄地切侍龍鱗禮成湛露開周燕<lb/>
澤普濡雲識舜仁翠管細傳仙樂曲瑶盤頻送御厨珍<lb/>
小臣既醉歌天保願祝皇圖億萬春<lb/>
　　送丁太守之撫州<lb/>
佐郡南州舊有聲一麾今去領專城鈴齋晝靜留髙詠<lb/>
稻壠春晴看耦耕聖代淳風無楚越漢廷良吏盡公卿<lb/>
君才不止二千石拭目雲霄萬里程<lb/>
　　送都諫朱應周赴闕<lb/>
<pb n="KR4e0174_WYG_010-15a"/>
羡君此去際芳辰南浦歌殘草色新供奉再通中禁籍<lb/>
飛騰不負百年身乆聞西北馳邊報又道東南偹徼廵<lb/>
廊廟可憂非一事納忠元屬諫垣臣<lb/>
　　送劉編脩舜弼判大名府<lb/>
　　　舜弼由左給事改檢討史成陞僉憲有言舜弼<lb/>
　　　不當外補者改陞編脩舜弼上䟽辭坐忤㫖謫<lb/>
抗䟽清朝辭好官一麾謫去逺龍顔朋簪聚散萍蓬外<lb/>
仕路升沉夢寐間秘閣共嗟劉向去長沙終見賈生還<lb/>
<pb n="KR4e0174_WYG_010-15b"/>
君恩隨地堪酬答莫羡逍遥侍從班<lb/>
　　送林司訓尚懐之辰州沆陵縣學<lb/>
樽前把袖日初斜共指江潭去路賒送客不堪逢嵗杪<lb/>
緘詩何惜到京華洞庭天濶雲垂野湘浦秋深雁泛沙<lb/>
聖代祗今賢是寳莫教地産止丹砂<lb/>
　　題黄隠君南山草堂<lb/>
一區深塢可藏春盧橘楊梅次第新九陌風塵不到地<lb/>
百年雲水自由身軒中留客惟碁局枕上看山亦葛巾<lb/>
<pb n="KR4e0174_WYG_010-16a"/>
聞説藏書餘萬巻青雲還屬後來人<lb/>
　　送從姪國仁行醫嶺南<lb/>
竹林風日不同遊又向江頭問去舟天地百年皆逆旅<lb/>
風烟五嶺亦中州樹深雲鎖千岩暝水濶天連一鴈秋<lb/>
聞説隨身多藥餌用時須向古方求<lb/>
　　送林主事二山謫夷陵<lb/>
莫言人世重依違青史他年有是非賈子憂時聊短䟽<lb/>
屈平直道是危機偏州謫倅衣冠惜三楚經行草木輝<lb/>
<pb n="KR4e0174_WYG_010-16b"/>
從此召還知有日别君何事更沾衣<lb/>
　　春日同友人重遊鄭氏水亭<lb/>
江村花柳春猶淺水郭亭臺日正遲幔巻暫教山翠入<lb/>
尊開側見竹光移朝簪未許真抛得杯酒應拚與醉期<lb/>
况是同遊無俗侣憑君更續舊題詩<lb/>
　　過淮聞駕還至揚州<lb/>
東南紫氣欝葱葱清蹕時勞下九重花夾綺羅通御道<lb/>
旗分龍虎盛軍容三秋魚鳥驚天仗萬國衣冠翊聖躬<lb/>
<pb n="KR4e0174_WYG_010-17a"/>
盡説歸來罷廵狩已聞中詔撤行宫<lb/>
　　送黄以承遊遼陽<lb/>
長亭日暮酒初醒策馬西風問去程幾處啼猿催客淚<lb/>
滿林落葉送秋聲鳴笳晝寂狼烟凈貢篚東來鴨緑平<lb/>
燈火萬家絃管沸不知遼海是邊城<lb/>
　　遊城山遂宿岩舎<lb/>
蹤跡城山近已稀重來遊衍暮忘歸髙臺突兀凌虛白<lb/>
古刹荒凉隠翠㣲上界僧歸梵磬響低林鳥宿佛燈輝<lb/>
<pb n="KR4e0174_WYG_010-17b"/>
邇來自覺塵縁薄不為入山不息機<lb/>
　　葉坊遇雨暫憇驛後小軒撥悶次柏莊壁上韻<lb/>
古木脩篁䕶小軒溪雲谷鳥伴閒眠烟花冉冉驕陽月<lb/>
風雨瀟瀟寒食天行役敢辭南又北憇居真以日為年<lb/>
偶逢故舊開官醖一飲直須吸百川<lb/>
　　贈浙江大叅朱南岡次素翁韻<lb/>
年資端與望俱深况復名髙翰墨林地逺夢回青瑣闥<lb/>
官清吟對紫薇隂廟堂尚賴經邦手江海常懸補衮心<lb/>
<pb n="KR4e0174_WYG_010-18a"/>
最是越中山水好公餘何惜暫登臨<lb/>
　　送同年堯别駕瑄回恵州任<lb/>
河橋欲别惜分違把袂相看到夕暉好向一官思報稱<lb/>
願從同榜借光輝青青草色留人醉片片楊花逐馬飛<lb/>
此景不堪頻悵戀嶺民翹首望君歸<lb/>
　　鈐山堂為祭酒嚴公題<lb/>
髙懐偶與碧山俱吟對鈐岡興有餘小閣乍開延紫翠<lb/>
層樓遥望入清虛一簾樹色留啼鳥萬巻芸香避蠧魚<lb/>
<pb n="KR4e0174_WYG_010-18b"/>
仰止定知聞道早宫墻咫尺聖人居<hi>堂近學宫</hi>
　　春日感懐<hi>寒食時作</hi>
柳緑鶯啼二月天家家門外泊湖船傷心世事隨流水<lb/>
回首春風又隔年客路紅塵心半染親墳宿草恨長牽<lb/>
亦知温飽非吾事負郭何須二頃田<lb/>
　　題瑞榴圖<hi>有序</hi>
　　　嘉靖乙酉秋子與宫贊蔡衡仲等六人宴於内<lb/>
　　　館有中貴以石榴見遺大小八九枚盖植之禁<lb/>
<pb n="KR4e0174_WYG_010-19a"/>
　　　中者諸君謂石榴多子坐下惟侍講葉叔晦尚<lb/>
　　　未有子請以為兆既歸鄭侍講陳魯南作石榴<lb/>
　　　圖贈之諸君有詩予亦效顰<lb/>
石榴有子兆開先况復來從雨露邊一座驚看無似者<lb/>
諸公持贈不徒然家如王祐多隂徳齒及商瞿未暮年<lb/>
見説近來蘭入夢試看明月掌珠圓<lb/>
　　送鍾大尹之湖口縣<lb/>
作宦潯陽興亦佳不須勾漏問丹砂水當縣郭時時白<lb/>
<pb n="KR4e0174_WYG_010-19b"/>
山倚江城面面遮民醉却逢終日社官閒每放午時衙<lb/>
使君自是今潘岳試看河陽一縣花<lb/>
　　秋日小齋偶成<lb/>
秋來風物縂堪悲寂寞空齋獨坐時霜氣暗凋門柳色<lb/>
露華寒動井梧枝才非用世歸須早事不縈心起每遲<lb/>
更欲移家深竹裏不教姓字俗人知<lb/>
　　夀從叔母丘太孺人<hi>叅政公母</hi>
年年問訊鄉園使齒髪祗如初别時共喜承恩當晩暮<lb/>
<pb n="KR4e0174_WYG_010-20a"/>
曽聞卜夀過期頥三飡不換公卿貴内行還堪族黨歸<lb/>
憑仗春風階下竹平安長報客邊知<lb/>
　　燈下讀劉寔夫都諫詩集<lb/>
新詩讀罷燭頻彈東壁垂光照夜闌已有聲名髙諫院<lb/>
况兼風雅擅騷壇心降合作低頭拜病起還思洗眼看<lb/>
巴客縱能歌下里其如郢曲和皆難<lb/>
　　早朝<lb/>
肅肅千門虎旅屯月斜劍佩影初分鈞天樂奏萬年曲<lb/>
<pb n="KR4e0174_WYG_010-20b"/>
寳鼎烟騰五色雲杳窱金閨清漏轉聖明天語近臣聞<lb/>
太平時節身難遇萬國同心祝聖君<lb/>
　　送少宗伯嚴公掌禮顯陵<lb/>
使星何處照人紅路指江陵漢水東旌節曉看衝朔霧<lb/>
樓船秋喜借湖風威儀漢室原存廟禮樂虞廷重秩宗<lb/>
何限瘡痍呉楚道煩公細采逹重瞳<lb/>
　　寄福清林世卿舊契<hi>聞其移居涵江故云</hi>
昔年湖上訪茅廬五月扁舟過雨初舊事怪來連夕夢<lb/>
<pb n="KR4e0174_WYG_010-21a"/>
故人别後幾封書新遷涵水鳴珂里何異庚桑畏壘居<lb/>
我擬官成賦歸去卜鄰相伴老樵漁<lb/>
　　送内兄朱國賢赴欽州司倉二首<lb/>
憐君垂老涉鯨波落日風烟奈别何睡石江頭秋月冷<lb/>
分茅嶺上瘴雲多蠻鄉酒熟何人共海國書來有鴈過<lb/>
豈是天涯成逺别出門回首限山河<lb/>
對君强飲不成歡連日眉尖别思攢兩鬢十年非故貌<lb/>
一身萬里更㣲官風塵為客吾將老世路無媒古亦難<lb/>
<pb n="KR4e0174_WYG_010-21b"/>
相約抽身早歸隠木蘭烟水有漁竿<lb/>
　　懐同年鄒少叅敏行<lb/>
萬里蒼梧書未還時占劍氣斗牛間君才雅稱名藩牧<lb/>
我病猶慙近侍班世事浮漚曽足問人生黑髪未容閒<lb/>
詩成寄夀憑歸翼目斷寒雲隔萬山<lb/>
　　題方松崖司㓂賜諡簡肅巻<lb/>
官聨八座望尤崇凶訃俄傳嘆息同屢觸雷霆驚壯節<lb/>
終垂日月照遺忠山中續食清㢘吏身後易名簡肅公<lb/>
<pb n="KR4e0174_WYG_010-22a"/>
感舊懐賢嗟莫及凄然淚洒向西風<lb/>
　　喜仲脩弟奉使便道抵家<lb/>
幾度人來報使旌暗中吾自數歸程相逢歳晩翻疑夢<lb/>
忍説春來又卜行風雨幽懐何處冩江天病眼此時明<lb/>
夜來春意知多少步到前庭問紫荆<lb/>
　　送仲脩弟尹永嘉<lb/>
觀風南楚人猶羡領邑東甌爾自知凍合遥空辭我地<lb/>
春回滿縣到官時事於忙後宜防錯言向甜中恐售欺<lb/>
<pb n="KR4e0174_WYG_010-22b"/>
嵗嵗東風池草緑夢中相憶自成詩<lb/>
　　送宋琪祥尉翁源<lb/>
離亭客散夕陽低江樹依依送馬蹄但使雲緘無斷續<lb/>
不妨塵跡各東西春山雨過蠻溪漲曉岸花開越鳥啼<lb/>
我有一言君記取歸裝南物不須擕<lb/>
　　别同年祝遥緒憲副<hi>前庶吉士</hi>
憶在武夷同醉日感君髙韻薄秋雲今來手握山東憲<lb/>
衆許才空冀北羣塵世浮名春夢似玉堂舊話夜燈聞<lb/>
<pb n="KR4e0174_WYG_010-23a"/>
年來鬢髪俱非昨要遣丹青早策勛<lb/>
　　清河道中<lb/>
年來百事不堪論獨得山遊興尚存千里鐘聲疑有寺<lb/>
数家烟火自成村秋髙樹有凌霜葉水落沙仍帶雨痕<lb/>
最與鄉園相似處幾株殘柳對柴門<lb/>
　　送管通政汝濟奉使秦中兼過家候母<lb/>
曉日爭看漢使旌衣冠祖餞欲傾城回瞻北極心應戀<lb/>
歸見終南眼倍明駟馬今過題柱處闗人舊識棄繻生<lb/>
<pb n="KR4e0174_WYG_010-23b"/>
倚門應念親頭白不獨歸為晝錦榮<lb/>
　　過劉寔夫都諫舊宅偶成輒寄<hi>時劉謫江西籓幕</hi>
柴門寂寂晝長扄苑樹移隂霜滿庭共許登堂論契濶<lb/>
今來立馬嘆伶俜朝中舊恨平津閣湖上清風孺子亭<lb/>
試向滄浪問漁父此時還有幾人醒<lb/>
　　澄心亭偶成<hi>在南雍</hi>
倦來散歩遶池行池上風生白苧輕春雨小堂留燕語<lb/>
夕陽髙柳逗蟬聲杯深向客難同醉夢熟何人却喚醒<lb/>
<pb n="KR4e0174_WYG_010-24a"/>
可是閒官無限樂官坊翰苑總登瀛<lb/>
　　别仲脩弟<hi>時仲脩將赴浙江僉憲</hi>
馮唐頭白尚為郎覺爾旌麾去有光共羡驊騮今展足<lb/>
誰憐鴻㕍各分行西湖春近梅先白上國秋初葉已黄<lb/>
惆悵彭城離别地幾時風雨復連床<lb/>
　　送南京冢宰紫岩劉公考績入京<lb/>
天曹最績奏神京望重三朝屬老成江上曉雲侵斾濕<lb/>
梅邊臘雪照船明人傳左右虛台席帝睠尚書識履聲<lb/>
<pb n="KR4e0174_WYG_010-24b"/>
共喜兹行歸鼎軸致君應見世昇平<lb/>
　　同丘郎中子時龔狀元鳴治郊逰至三忠祠新濬<lb/>
　　　通惠河邊感興一首<lb/>
馬首風塵苦未休三年剛得此回遊樹藏宿霧迷宫苑<lb/>
水遶平堤接御溝黄犢眠來千嶂晩翠禽啼斷半溪秋<lb/>
多情更有臨淵羡擬向滄浪上釣舟<lb/>
　　送戴縣丞<lb/>
客中别子恨難禁况復蕭蕭秋滿林君去脩途宜努力<lb/>
<pb n="KR4e0174_WYG_010-25a"/>
我於時事每驚心半生身世江湖逺百里桑麻雨露深<lb/>
佐邑想應多暇日哦松庭院晝沉沉<lb/>
　　題竇惟逺家慶圖<hi>是年太夫人年九十惟逺已為郡守子一桂新舉進士</hi>
好事重重慰北堂清朝甲第喜傳芳曲江宴罷袍新緑<lb/>
太守符分帶已黄漢室勛名看並美韋門慶澤羡逾長<lb/>
桂枝元是君家物借問今年第幾郎<lb/>
　　嵗暮坐南雍官舎見山亭偶成三首<lb/>
屋外山光碧四圍幾株松桂傍山扉何妨移竹供瀟洒<lb/>
<pb n="KR4e0174_WYG_010-25b"/>
自愛開樽對翠㣲啼鳥聲中驚節換寒梅枝上報春歸<lb/>
獨憐逺客風塵裏回首年年憶釣磯<lb/>
小小亭臺短短墻茅齋靜處著繩床排簷寒色幾竿竹<lb/>
隔座輕烟一瓣香明鏡未容悲嵗晩青山也解笑人忙<lb/>
年來飽飯便便睡夢裏身如在故鄉<lb/>
霜風悽慘嵗華深木落空庭噪暮禽猶有翠筠堪志節<lb/>
豈無碧水可澄心浮生跡似漂流梗造士功慙躍冶金<lb/>
草閣捲簾時自遣孤吟遥對白雲岑<lb/>
<pb n="KR4e0174_WYG_010-26a"/>
　　大司成鍾石先生枉顧不遇留詩壁上次韻<lb/>
一經幸際聖明時宦轍東西任所之瀟散迹還兼吏隠<lb/>
癡頑心祗似童兒借來法帖臨池習乞得名花帶雨移<lb/>
地僻每迂髙士駕才疎敢和古人詩<lb/>
　　送南京主客郎中鄔紳守青州<lb/>
握虎分符出擁騶共言官是古諸侯印閒不比分司日<lb/>
山近偏逢露冕秋田里幾時歌樂業廟堂此日得分憂<lb/>
别來不惜雙魚寄應有潮來到石頭<lb/>
<pb n="KR4e0174_WYG_010-26b"/>
　　博士蘓璞學正方邦望同日拜節推蘓在桂林方<lb/>
　　　在廣州予為賦一律各書一通贈之<lb/>
簷鵲朝來送喜忙俄聞新命下鱣堂共誇騰踏能千里<lb/>
獨惜翻飛各一方越地重儒知俗美周官垂訓要刑祥<lb/>
俸錢縱倍賢闗日須信虀鹽滋味長<lb/>
　　送李賓學録赴襄陽别駕<lb/>
方城漢水今猶昔舊事銷磨一夢間遺愛尚稱羊叔子<lb/>
清風猶説鹿門山民窮賴汝勤安輯俗薄憑誰力挽還<lb/>
<pb n="KR4e0174_WYG_010-27a"/>
竹馬懽迎何足羡要看去日衆號攀<lb/>
　　進春次柯石莊韻<lb/>
漏轉彤樓唱曉鷄千官鵠立殿東西香飄輦路佩聲合<lb/>
日映宫雲扇影齊已覺氷消流水細即看花重亞枝低<lb/>
天家可是春偏早禁柳宫槐鶯亂啼<lb/>
　　送曽秋官于暘决囚江南<hi>便道過舎</hi>
霜鴈南飛日又斜官船催發鼓頻撾三年幾作還鄉夢<lb/>
八月真看泛斗槎幽似覆盆仍望照春回枯井也生芽<lb/>
<pb n="KR4e0174_WYG_010-27b"/>
簡書可畏歸須早肯為江南滯使華<lb/>
　　夀張太夫人<hi>學士惟信先生之母時初陞少詹</hi>
迢迢蜀道阻潘輿使者頻歸問起居筵出上尊黄票酒<lb/>
函開御墨紫泥書也知綵服心長戀其奈巖廊席久虚<lb/>
書報北堂應一笑聖恩新遣佩金魚<lb/>
　　題南京守偹太監晏公巻<hi>晏公名宏</hi>
清名儉徳重當時道路人傳即口碑全陜山川遺愛在<lb/>
留官管鑰舊臣宜門無雜客跡如掃案有殘書手自披<lb/>
<pb n="KR4e0174_WYG_010-28a"/>
幾䟽乞骸恩未許朴忠應結九重知<lb/>
　　嵗暮官齋夜坐<lb/>
擁爐獨坐有餘情箭漏聲傳忽二更一樹寒花鈴閣靜<lb/>
半庭殘雪紙忩明賞心自愛年芳近回首翻憐世網攖<lb/>
牢落異鄉歸未得只憑春酒破愁城<lb/>
　　同年鄭成昭將赴南京刑部留詩為别次韻奉贈<lb/>
誰將短笛怨中吹膓斷孤鴻對落暉賓館正逢塵榻下<lb/>
秋江又報客帆歸天涯同榜幾人在江左前朝舊事稀<lb/>
<pb n="KR4e0174_WYG_010-28b"/>
却憶太平門外路隔湖烟樹雨霏㣲<lb/>
　　送杜太守之南寜<lb/>
弟昆托契十年中人事浮雲逐眼空君已分符嶺以外<lb/>
我仍簪筆殿之東才能濟美古猶少志在酬恩逺亦同<lb/>
須識别離無限思江流目斷是南鴻<lb/>
　　題林主事汝桓夢槎竒遊巻<hi>時汝桓謫徐聞丞前一夕有乗槎之夢</hi>
流落炎州未足嗟乾坤隨寓即為家昔賢此是投荒地<lb/>
異事今傳入夢槎髙節崢嶒昭日月浮榮聚散等雲霞<lb/>
<pb n="KR4e0174_WYG_010-29a"/>
愛君不得從君去目斷南天嶺樹斜<lb/>
　　和秦鳯山司空喜雪<lb/>
三日齋壇致禮同俄看飛絮已漫空誠孚未覺天心逺<lb/>
瑞應元知世運隆香爇龍涎酬景貺占憑鷄骨報年豐<lb/>
多情欲和陽春句凍筆呵成愧未工<lb/>
　　陛見日隨例賜枇杷詩一首<hi>時自南京祭酒召至</hi>
江海重承召命新彤庭虎拜覲龍鱗君恩似借㣲臣寵<lb/>
仙果先頒内府珍翠篚擎來金彈滿氷盤捧出絳珠勻<lb/>
<pb n="KR4e0174_WYG_010-29b"/>
薦餘正席甞偏好未有涓埃答帝仁<lb/>
　　賜藕<lb/>
碧藕堆盤玉不如窮冬風物更憐渠頒從御府榮方重<lb/>
嚼罷文園渴已除恩比連絲知未斷心能容物愛中虚<lb/>
毫分無補真叨食慙愧黄封走使車<lb/>
　　賜鰣魚<lb/>
禮成薦鮪聖心懽恩許甞新遍從官一飽敢忘明主徳<lb/>
百年深愧腐儒飡鑾刀細切憐霜膾官醖旋開侑玉盤<lb/>
<pb n="KR4e0174_WYG_010-30a"/>
食罷感恩思補報馮驩長鋏未須彈<lb/>
　　示從姪貴英二首<hi>貴英占籍湖廣兹貢至京師相見悲喜作以示之且諷其還爾</hi>
别久重逢問濯纓尊前相對夜燈明異鄉骨肉堪流涕<lb/>
故國交遊半死生富貴誰無桑梓念江湖久負鷺鷗盟<lb/>
何時粗了乾坤債歸去青山學耦耕<lb/>
江湖為客久沉沉幾度書來慰我心白璧空教雙足刖<lb/>
紅塵已覺二毛侵鍾儀居晉還南操莊舄思鄉祗越吟<lb/>
三尺漁磯便堪老此中費得幾多金<hi>貴英恐貧不能歸爾故末句云云</hi>
<pb n="KR4e0174_WYG_010-30b"/>
　　送貴英之名山司訓<hi>貴英自入湖廣遺其妻在家今益貧且老矣予欲其攜之</hi>
　　　<hi>官故有第四句</hi>
才頗如人命不如江湖落魄幾年餘一官老始分鱣席<lb/>
千里妻能挽鹿車心泰也知由樂道眼昏可得便抛書<lb/>
但求苜蓿盤中滿彈鋏無勞嘆食魚<lb/>
　　壬辰九月二十二日再入講筵進講得詩三首<hi>時自</hi>
　　　<hi>南京祭酒召還再入講筵</hi>
蓬萊殿閣隔塵囂雲捲珠簾講幄髙扇影開時瞻御座<lb/>
<pb n="KR4e0174_WYG_010-31a"/>
鑪烟飛處簇宫袍横經未覺天顔逺問道應忘玉體勞<lb/>
身際明時叨侍從猶慙無術補秋毫<lb/>
邇英持槖總儒紳香案前頭立講臣頗怪地偏饒雨露<lb/>
不知身已近星辰彤墀仗簇皇威肅玉几書呈御覧新<lb/>
講罷自天傳賜宴九重喜色溢龍鱗<lb/>
百官朝退翠華來日映紅雲講殿開駙馬帶刀還夾陛<lb/>
將軍列㦸盡銜枚論思地禁榮重入簡㧞恩深愧不才<lb/>
宴罷仍從東觀集直疑步武接三台<lb/>
<pb n="KR4e0174_WYG_010-31b"/>
　　送鮑侍御象賢赴湖廣僉憲<lb/>
向來道路避乗驄今拜外臺秩更崇身逺螭頭封事簡<lb/>
冠仍豸角觸邪同開尊暮對瀟湘雨弭節秋生鄂渚風<lb/>
極目江天迷楚望夜來空仰法星紅<lb/>
　　樊大叅孝甫需次京師為同年㑹諸公有詩輒和<lb/>
嘆息曲江同宴後年年减却㑹中人别來見面翻疑夢<lb/>
老去交情轉覺親鏡裏勛名嗟未晩花前酒盞勸須頻<lb/>
逢君祗合騰騰醉明日相望參與辰<lb/>
<pb n="KR4e0174_WYG_010-32a"/>
　　從孫貳守宗啓已去寜波寜波為去思巻以遺之<lb/>
　　　宗啓有詩輒和<hi>宗啓歴徽州通判寜波同知遺愛在民故有第三句</hi>
時來千里慰衰遲洗眼燈前手自披遺愛曽聞隨處有<lb/>
古音休嘆少人知明時失士良為恥壯歳還山恐未宜<lb/>
正是聖君求治日滄江誰許釣綸垂<lb/>
　　題草堂雪齋<hi>鄲城樊公宣徳中以行軍司馬駐師濟上暇日過故鄉適草堂初成</hi>
　　　<hi>積雪新霽公甚樂之東里諸公皆有詩今其孫憲副孝甫索題故為賦之</hi>
故鄉歸作雪中遊萬里凝華漾素秋色借旌<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>兵氣合<lb/>
<pb n="KR4e0174_WYG_010-32b"/>
光連營壘陣雲收成功豈必調商鼎料敵何如下蔡州<lb/>
舊日草堂無恙否門前時見擁鳴騶<lb/>
　　送南大理丞林次崖考績入京<hi>予時初至南都</hi>
君在江南正憶渠我來君復動征車如何鴻燕時難並<lb/>
可是參商迹便踈閉户只窮羲氏學憂時曽上賈生書<lb/>
兹行績奏天顔悦應得承恩佩紫魚<lb/>
　　送江京兆景熈考績入京<lb/>
兩為三輔號<hi>闕</hi>平千里耕桑藹頌聲漢史無勞誇長倩<lb/>
<pb n="KR4e0174_WYG_010-33a"/>
韋門又喜得𤣥成江空山色依帆轉闕曉鐘聲雜佩鳴<lb/>
朝謁承明輪奏對可應無語及蒼生<lb/>
　　陳子道脩來南京求銘父墓賦此送之<lb/>
孤舟夜雨一燈青卧聽城烏淚暗零千里子心憐寸草<lb/>
百年人世嘆浮萍情深未掛當年劍才劣猶慙太史銘<lb/>
身在異鄉親淺土莫辭歸路載殘星<lb/>
　　送潘莪峯少司馬赴召<lb/>
徴賢詔下促驪歌江上風煙别思多羣從幾人登正路<lb/>
<pb n="KR4e0174_WYG_010-33b"/>
九霄何地答恩波籌邊即見銷金甲待漏重看振玉珂<lb/>
若向江湖懐舊侣緘題時托鴈南過<lb/>
　　翰林舊僚脩瀛洲㑹于憑虚閣限韻得㣲字<hi>予時以禮</hi>
　　　<hi>侍來南都盖再至矣</hi>
多病長思卧翠㣲重來江閣坐朝暉未能報國心徒戀<lb/>
且喜看山願不違對酒忽聞啼鳥過賞春空惜落花飛<lb/>
分明此地真蓬島吟倚䦨干晩未歸<lb/>
　　送賴廷穆經衛之湖廣<lb/>
<pb n="KR4e0174_WYG_010-34a"/>
落落才名<graphic n="KR1199" url="https://raw.githubusercontent.com/kanripo/KR-Gaiji/master/images/KR1199.png" mimeType="image/png"/>出羣紫髯又見作叅軍書生莫道不知武<lb/>
記室從來要有文别路共傷千里月懐人知隔數重雲<lb/>
三湘春近多來鴈却要音書别後聞<lb/>
　　湖邊小寺避暑<lb/>
炎炎畏景晝偏長竹簟籐床覔上方出戸便驚塵土滿<lb/>
脱巾且趂水風凉徑松滴翠凝冰硯砌竹分隂上粉墻<lb/>
頭白老僧無一事惟將雙眼看人忙<lb/>
　　齋居二首<lb/>
<pb n="KR4e0174_WYG_010-34b"/>
空庭誰種萬琅玕贏得齋時對榻看座起午烟應瀹茗<lb/>
簾垂暮雨漫焚檀燔柴何幸逢周典簪筆也曽忝漢官<lb/>
今日甘泉誰扈從夢回星月近瑶壇<lb/>
焚香掃地擁氍毹却飲辭葷稱病軀卧向青山三日後<lb/>
消來雜念半分無風應掃霧開千嶂雨為清塵遍九衢<lb/>
郊罷願頒寛大詔坐教海宇盡懽娯<lb/>
　　送陳望之赴臨清𬋩河州判<hi>前貴州郡幕</hi>
歴盡山川力未休一官今去贊刀州清名何必羡留瑣<lb/>
<pb n="KR4e0174_WYG_010-35a"/>
利器還應見解牛客路秋初飛一葉官河日晩泊千艘<lb/>
寄書莫道無來鴈人在蓬瀛正倚樓<lb/>
　　送陳國英侍御之南京次見贈韻<lb/>
士行公才俱絶儔烏臺新拜寵恩優朝廷正合留長孺<lb/>
鄉里應多識太丘雪意逺含宫樹暝江聲寒送石城秋<lb/>
南朝古寺題詩處何日從君覔舊遊<lb/>
　　夀王逸軒<hi>僑寓金陵稱夀後將歸老槎溪故居矣</hi>
隠居谷口漫逃名時有髙人扣竹扄枕簟晝長迷蝶夢<lb/>
<pb n="KR4e0174_WYG_010-35b"/>
江湖天濶羡鴻冥嚢收珠玉幾千首家住蓬壺近百齡<lb/>
他日一盃何處祝夜深頻望老人星<lb/>
　　初秋懐山中友人<lb/>
又覺金天爽氣新古今不駐是羲輪月明萬戸懸砧杵<lb/>
日落扁舟罷釣綸遥憶故人多夢寐獨憐晩嵗尚風塵<lb/>
幾時投老青山下共汲清泉煮澗蓴<lb/>
　　喜族人至<lb/>
病客逢秋憶故園汝來應得賴温存江湖嵗晩身千里<lb/>
<pb n="KR4e0174_WYG_010-36a"/>
骨肉情多酒一尊别後闗河長問信愁来風雨更思君<lb/>
西窗燈火寒無夢舊事中宵得細論<lb/>
　　題竹<lb/>
此君標格最堪憐幾度相看思悄然宻葉風含聲細細<lb/>
髙梢露裛色娟娟影分枕簟疑無暑潤映琴書合并妍<lb/>
我欲結君為宻友相將同到嵗寒天<lb/>
　　秋夜旅泊言懐<lb/>
空江木落奈愁何卧聽霜鴻帶月過老去身浮青雀舫<lb/>
<pb n="KR4e0174_WYG_010-36b"/>
秋來夢入白鷗波青牛早解莊生語衰鳯真慙楚客歌<lb/>
早晩歸尋樵牧侣深山結屋傍雲蘿<lb/>
　　送南京潘少宰希周赴少司㓂之召<lb/>
十年不作清都夢直道受知自聖君恩重江湖來召命<lb/>
秋深鴻鴈惜離羣公卿不貴深持法竹帛還期早策勛<lb/>
預報商霖今有兆為公指㸃出山雲<lb/>
　　夀大宗伯甘泉先生二律<lb/>
平生用世守遺經老去真為國典刑班馬文章髙漢代<lb/>
<pb n="KR4e0174_WYG_010-37a"/>
夷䕫禮樂重虞廷身輕似得長生術名就猶當未暮齡<lb/>
人物斗南稱第一他年汗簡有餘青<lb/>
嶺表衣冠幾百年曲江公後更誰賢早能見道陳編外<lb/>
晩却遊心太古前馬帳談經羅俊彦鳯池揮翰待儒仙<lb/>
須知輔飬吾君徳却要伊川在講筵<lb/>
　　送倪考功赴浙江少叅<lb/>
一門圭組羡多賢仝榜金緋獨妙年歸省正逢家慶日<lb/>
别離須記歳寒天南都人物陽秋裏兩浙山川節制前<lb/>
<pb n="KR4e0174_WYG_010-37b"/>
到處瘡痍應可念城西休問泛湖船<lb/>
　<lb/>
　<lb/>
　<lb/>
　<lb/>
　<lb/>
　<lb/>
　方齋存稿巻十<lb/>
</p>
<p>
</p>
  </div></body>
</text>\m</TEI>
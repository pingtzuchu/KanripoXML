<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>敝帚藁畧巻三</head>
    <p>
<pb n="KR4d0334_WYG_003-1a"/>
欽定四庫全書<lb/>
　敝帚藁畧巻三　　　　　　宋　包恢　撰<lb/>
　　序<lb/>
　　　象山先生年譜序<lb/>
文安陸先生之學偉然立卓其遺文大畧可覩矣而未<lb/>
有年譜可以參考其始終之條理非缺典乎有金谿李<lb/>
君子原遡其淵源緝而成編粗若明備恨久而未有鋟<lb/>
梓以傳者今年秋臨川謝使君奕楙一見而慨然刻之<lb/>
<pb n="KR4d0334_WYG_003-1b"/>
郡齋以補其缺典以與文集並行使學者得而觀之猶<lb/>
髣髴如見其平生而親炙之豈曰小補之哉刻成命某<lb/>
為之志其本末於後再三辭不獲乃僭越而言曰孟氏<lb/>
之後千五百年能自得師大明此學而因其歴年之先<lb/>
後以紀其始終之條理與世之所謂譜者異矣先生生<lb/>
於紹興己未迄乾淳五十餘年間時則上有髙宗孝宗<lb/>
為明君師而當年國家治道之所以興隆人心之所以<lb/>
興起者正由此學之明爾孰主張是孰綱維是先生殆<lb/>
<pb n="KR4d0334_WYG_003-2a"/>
若特為此學而生者發揮啓迪開闢充拓之功大矣試<lb/>
觀其譜其為人品器識之髙也則天鍾之而清明在躬<lb/>
人尊之而志氣如神自其兒時已如成人三四嵗能思<lb/>
天地窮際至忘寢食十三嵗因解宇宙二字忽大有省<lb/>
凡遇事物動有感悟嘗聞鼓聲豁然以覺十七嵗作大<lb/>
人詩以見志昔人以千人為英萬人為傑以其年考之<lb/>
若先生超越世表其英傑之尤者乎其自課已學之進<lb/>
也則謂疇昔自反約見善非外鑠徒以交物有蔽自此<lb/>
<pb n="KR4d0334_WYG_003-2b"/>
大發愧恥鞭䇿駑鈍不敢自棄或於踐履未能純一無<lb/>
間稍知警策即與天地相似其於執事之敬嘗大進於<lb/>
掌家事之時日用之功實有在於人情物理事勢之間<lb/>
深思力考究極精詳必造於昭然而不可昧確然而不<lb/>
可移以其言考之可謂學不厭矣其開發學者之盛也<lb/>
在家則逺近聞風來學而中情者或至汗下在白鹿則<lb/>
剖決義利著明而動心者或至流涕在浙則從游多俊<lb/>
傑咸聴言而感發在象山則學徒益大集皆聞教而屈<lb/>
<pb n="KR4d0334_WYG_003-3a"/>
服至若以書講明則又無處無時無之各隨其資以切<lb/>
琢之不局於一方各因其病以鍼砭之不拘於一藥莫<lb/>
不明白洞達深切痛快如鋒直破的如刄解中節使人<lb/>
心開目明猶醉之醒寐之寤者其感應神速也以其言<lb/>
考之可謂教不倦矣其畧陳於覲君之際也輪對五篇<lb/>
自幸稍盡所懐天語甚詳問答不敢不盡至於遇合付<lb/>
之天命使得盡行其所言則所謂將無愧唐虞之朝於<lb/>
復三代乎何有其言當酬矣國家治道之興隆豈特如<lb/>
<pb n="KR4d0334_WYG_003-3b"/>
乾淳而已哉其小施於牧民之日也昭示皇極衆心曉<lb/>
白治化所洽久而益孚農賈安恬吏卒抑畏盜賊衰息<lb/>
訟牒希少将及朞年已至無訟使得大其所施則所為<lb/>
躬行之效在政刑號令之表者將達之天下矣豈特如<lb/>
荆門而已哉以其年考之惜乎天命不假之壽天子未<lb/>
大其用遂不得盡究其學先是欲其學之行故未著書<lb/>
暨後方欲著書亦卒奪其所志可為發千古之慨歎惟<lb/>
其言論風㫖學者求之則自有餘師也然某嘗妄有𨼆<lb/>
<pb n="KR4d0334_WYG_003-4a"/>
憂遺慮焉言先生之學者雖多究先生之學者似少夫<lb/>
學者門也路也知所從入之門則必知内有堂室之深<lb/>
知所從入之路則必知前有千萬里之逺先生以學者<lb/>
茫茫如在門外如在路傍而莫知所從入其誤認以為<lb/>
門為路而誤入者尤多故其教多先指其所入以示之<lb/>
乃發足第一步也由是而之焉方將循循以導其進於<lb/>
深逺之地誨言具在皆可覆也如自志學入凡五進而<lb/>
極於從心自欲善入凡五進而極於聖神極深則有宗<lb/>
<pb n="KR4d0334_WYG_003-4b"/>
廟百官之美富悠逺則有博厚髙明之配合此先生之<lb/>
深逺處也茍或升而未入於室畫而遂廢於中猶不可<lb/>
况今有近於入門入路一步之初遽止而不復進步豈<lb/>
先生之學哉抑嘗記先生之詩乎㳙流積至滄溟水拳<lb/>
石崇成泰華岑先生滄溟泰華也學者或止涓流拳石<lb/>
而未知有積至崇成之功用是故有以徑捷超入之法<lb/>
妄加横議而亦莫有能破其横議之説者非先生之負<lb/>
學者實學者之負先生也是其可不謹思而明辨哉年<lb/>
<pb n="KR4d0334_WYG_003-5a"/>
譜雖明備又在善學者志其深者逺者而自强不息以<lb/>
終之庶乎不負於所學不忝於先生是區區切有望於<lb/>
同門云<lb/>
　　　袁潔齋先生書鈔序<lb/>
書於六經為最古古聖人自堯舜至周公七人而已其<lb/>
言則七聖之言其事則七聖之事惟聖如孔子與七聖<lb/>
同乃能定此書然則後世非有真知聖人之心者安能<lb/>
説此書哉且其立言之體腴而若瘠澤而若枯切而若<lb/>
<pb n="KR4d0334_WYG_003-5b"/>
緩文而若質所謂渾渾無涯者與謹嚴竒法正葩之體<lb/>
既不同而以樸學不嗜者多矣或者知之姑論唐虞則<lb/>
曰有神明之性有微妙之徳使由之者不能知知之者<lb/>
不能名以為治天下之本號令之所布法度之所設其<lb/>
言至約其體至備以為治天下之具而為二典者推而<lb/>
明之所記者豈獨其迹耶併與其深微之意而傳之小<lb/>
大精粗無不盡本末先後無不白是當時執簡操筆而<lb/>
隨者亦皆聖人之徒也是果可以易言哉後世説者不<lb/>
<pb n="KR4d0334_WYG_003-6a"/>
知其幾家大都不免以衆人而測聖人耳至若潔齋袁<lb/>
先生者志古學而欲師聖人庶幾知此歟蓋其所發明<lb/>
者粹然正坦然明無虛文無泛論無飾詞理則實理用<lb/>
則實用若肆筆直書初不經意不擇語者而無非鑿鑿<lb/>
精實内而性分外而政理皆不失乎聖人之意而切於<lb/>
吾身天下之用其度越諸説者不其多歟觀其説可以<lb/>
知其人矣且深知父者尤莫若子予嘗聞諸䝉齋矣曰<lb/>
先君子立志之剛求道之勇用功之密家庭之奥屋漏<lb/>
<pb n="KR4d0334_WYG_003-6b"/>
之隠莫非篤實無一毫偽内外上下一以質直不欺為<lb/>
本世間浮薄嶮巇矯詐掩覆之態影響無有焉且自為<lb/>
太學生時學成行尊已雅為人所重居郷黨為後學模<lb/>
範而交友徧天下不附權奸去國十年更化見用守正<lb/>
如一日年踰八十進修罔怠凡皆人所共知者此其所<lb/>
以學古而深於書者乎是書之鈔也其可徒以言語文<lb/>
字觀之乎永嘉沈君僩好古博雅蓋盡得永嘉師友之<lb/>
淵源而卒定所學於文公朱先生自是公聴並觀博通<lb/>
<pb n="KR4d0334_WYG_003-7a"/>
羣書有如此鈔既得而深味之又欲廣其傳以與學者<lb/>
共之非徒可以見潔齋之學尚可以想見唐虞三代聖<lb/>
人之遺風焉此沈君美意也如以其説雖合於古而未<lb/>
必利於今其父子皆以是經取髙科矣何疑耶吁以友<lb/>
天下之善為未足又尚論古之人讀其書不知其人可<lb/>
乎是以論其世也是尚友也有志者試以是觀之斯得<lb/>
之矣先生諱燮字和叔潔齋其自號也其子則名甫字<lb/>
廣微自號䝉齋今為秘書少監云<lb/>
<pb n="KR4d0334_WYG_003-7b"/>
　　　送陳司户序<lb/>
仕於廣者虹飲貪泉鯨吞濁海贓汚之氣毒於瘴霧其<lb/>
來久矣於此而欲求廉士何啻揀金於沙哉予忝將曹<lb/>
事自初度嶺即加㢘訪覬得一二於百千中何難其人<lb/>
也久之僅見有稱廣之戸曹陳君山公者有狷介之風<lb/>
雖倉庫之弊例衆以為常例者亦一切拒絶不受予固<lb/>
嘆古人以不貪為庸行非盛徳也猶之不為盜賊爾柰<lb/>
何今之貪者隂取如竊晝攫如刼無非盜賊也於是萬<lb/>
<pb n="KR4d0334_WYG_003-8a"/>
一有能㢘者則如鳳凰芝草雖童子亦以為美瑞矣衆<lb/>
皆濁如涇我獨清如渭在今世在南廣謂之盛徳事不<lb/>
亦可乎然以户曹君能不為貪泉所易濁海所汚者亦<lb/>
豈無所自而然哉溯其淵源則實以乃祖尚書公凛有<lb/>
家訓存焉爾予觀其訓有曰初入仕路如人築室先固<lb/>
基址若基址不固稍或摇撼必至顛覆吾平生仕宦無<lb/>
以逾人惟是律己㢘勤又曰交了印記急急打疊待自<lb/>
身浄潔除俸祿外毫髮莫與交涉又曰只是自家滴水<lb/>
<pb n="KR4d0334_WYG_003-8b"/>
滴凍不用一錢選甚人奈何自家不得便須監司太守<lb/>
威令如火其奈一清㢘官員何莫説人柰何不得天地<lb/>
鬼神亦將畏仰爾其終之自志以詔後者亦曰㢘勤以<lb/>
報國清白以傳家一毫不可得而涴也户曹君惟此訓<lb/>
之入耳著心故能以此守官三年之間一㢘不渝予採<lb/>
之人言咸曰實然豈不謂之難得歟君請予書其家訓<lb/>
之後予謂家訓不必贅贊也在為子孫如君者堅守常<lb/>
如一日可也惟人心惟危天命不易所患義利之賔主<lb/>
<pb n="KR4d0334_WYG_003-9a"/>
不分徳貨之貴賤不明則强勉於一時或不能不改變<lb/>
於後日非貞堅而磨必磷非貞白而涅必緇則始之潔<lb/>
若可與而其往未可保所宜深思而痛省也爾祖訓又<lb/>
謂嘗謁郷文王元邁因舉里有初仕為縣尉便贓汚狼<lb/>
籍今忽有人云已能改節雖伯夷之不如語之十人十<lb/>
人不信乃自指云又有人言王元邁日來盡䘮所守幾<lb/>
同盜跖語之十人十人不以為然夫何故毁譽既得於<lb/>
初仕之時而是非已取信於郷人之論不可得而掩也<lb/>
<pb n="KR4d0334_WYG_003-9b"/>
今君初仕亦似能先固基址矣自今以往惟謹守力行<lb/>
始終一節使後雖有人言䘮所守同盜跖而聞者皆不<lb/>
信而惟信君之終㢘庶幾不忝厥祖矣雖仕至厥祖之<lb/>
地不難也姑以是送君之歸云<lb/>
　　　送吳䂓甫序<lb/>
䂓甫從予家君學予與䂓甫共學者十有八年矣疇昔<lb/>
少逺去多不越三百里少長别多不踰二三月惟嘗兩<lb/>
趨帝郷圜橋門覽東南名山大川尋當世名賢才士者<lb/>
<pb n="KR4d0334_WYG_003-10a"/>
近兩年在三四千里外餘則無一晝夜不相與處處必<lb/>
話言言必曲盡或者予心非䂓甫莫知而䂓甫非予亦<lb/>
未必盡知其心資雖不同而其趨向往往不合者鮮矣<lb/>
蓋䂓甫資髙爽未嘗語及卑下予資若深沉亦少語及<lb/>
浮淺視世之庸流匪經大猶而争聴邇言者寔悶悶也<lb/>
非强為是落落乃其素所安也有時大聲疾呼髙談類<lb/>
狂則若持棘端而箭鋒輙相值者頗自有以相樂非敢<lb/>
為他人道也每謂充塞宇宙洞然公共之理雖古大聖<lb/>
<pb n="KR4d0334_WYG_003-10b"/>
賢不敢有秋毫加損特不過共發明扶植之耳故自開<lb/>
闢以來聖者可師則師之賢者則友之本無常師友亦<lb/>
非宗其人也視世之宗一家主一説專一義不知實理<lb/>
之所本而茍私門户堅閉不可開又且徒乾沒於記録<lb/>
辭章間為蛆蟲識見以自喜此等實不能與之强合也<lb/>
若及後世則人必雄資英畧事必俊功偉績少足以發<lb/>
其開物成務之機者姑取之餘不暇録也此理之淺深<lb/>
聖賢嘗取譬矣安宅也正路也始而入門中而升堂終<lb/>
<pb n="KR4d0334_WYG_003-11a"/>
而入室不可誣也予與䂓甫已嘗謂於父師講切之次<lb/>
得其門而入矣自是言論之際乃能及其堂室中精微<lb/>
事今世益降人益卑雖號為力學者方與安宅正路背<lb/>
而馳焉無入門之期也與斯人而言如反引出門語外<lb/>
事欲挽而囘之不可得不覺去堂室之益逺爾豈徒無<lb/>
益云乎哉故生平取友於世如揀金於沙常恐𢎞道之<lb/>
難其人不足以相推挽而上適足以淪胥而下也方期<lb/>
與䂓甫終始共學不離朝夕相觀相摩相激昂庶幾同<lb/>
<pb n="KR4d0334_WYG_003-11b"/>
堂合室適道立權可覬於後日爾理有極至知所入者<lb/>
當不至於至道至徳至聖至神之室不已也不幸兩貧<lb/>
相值不克相養以遂而忽為有力者奪去蓋逺去千百<lb/>
里長别六七月前乎此者嘗一再而未多見也甚矣予<lb/>
夙心之未竟而予之失助也所幸新昌孫侯乃賢主人<lb/>
侯之得於天者厚進於己者博而取於人者懇懇乎其<lb/>
未足也其同道以為謀麗澤以為悦也可卜矣况吾徒<lb/>
以宇宙為一心一心之外無餘地予之處䂓甫之出孰<lb/>
<pb n="KR4d0334_WYG_003-12a"/>
彼孰此孰離孰合哉䂓甫行矣以䂓不以頌予當何言<lb/>
事物不足適也言行不足間也心術深微之利病氣質<lb/>
稟受之偏正已熟講之而熟知之亦各自化之而已矣<lb/>
無戾于初無畫于中無愧于終揭天地之中以起偏陂<lb/>
出日月之光以燭昏庸運鬼神之變以發深錮舉江河<lb/>
之大以開狹陋使為宇宙全人自淑淑人無二理也予<lb/>
當以自勉䂓甫其勉之<lb/>
　　記<lb/>
<pb n="KR4d0334_WYG_003-12b"/>
　　　肇慶府學二先生祠堂記<lb/>
天下有盛徳之名儒為明師斯道之所以開明也國家<lb/>
有尊嚴之名臣如嚴師斯人之所以敬畏也而名儒名<lb/>
臣俱非常人非世所常有者惟天地立心為天下國家<lb/>
人道計則或間生一盛徳者出而為天下之儒又或間<lb/>
生一尊嚴者出而為國家之臣庶幾斯道開明不終晦<lb/>
蝕斯人敬畏不至玩弛而天下國家有所賴以主張綱<lb/>
維者乎蓋天地有盛徳氣其氣為仁而溫厚時則特以<lb/>
<pb n="KR4d0334_WYG_003-13a"/>
生名儒有若周元公者焉天地有尊嚴氣其氣為義而<lb/>
嚴凝時則特以生名臣有若包孝肅公者焉元公沖和<lb/>
純粹混無圭角溫厚之所鍾也孝肅剛正峭直儼有㢘<lb/>
稜嚴凝之所鍾也是其體皆天地之塞其性皆天地之<lb/>
帥而二公之生其所闗於天下國家人之道也大矣故<lb/>
其平生之所建立之所成就為學術為徳行則足以承<lb/>
先聖覺後人微而性命根本逺而聖賢淵源始開明如<lb/>
日星是後學者滋衆而同然理義之為悦為節操為政<lb/>
<pb n="KR4d0334_WYG_003-13b"/>
事則足以動明主服生民中而貴戚宦寺外而田野童<lb/>
稚亦敬畏如雷霆是時朝廷益尊而隠然社稷之増重<lb/>
二公皆卓卓名世雖沒世不忘也濂溪之名包家之稱<lb/>
重當時而照來世雖死如生雖亡如存常如侍嚴明之<lb/>
師而臨之在上質之在傍者與廬山長同其髙與廬江長<lb/>
同其深真可謂盛徳尊嚴之至而仁義之備還足以對<lb/>
越乎天地哉元公嘗兩持廣節孝肅嘗一守古端人到<lb/>
於今稱之然去之二百年間其遺跡之可考者鮮矣獨<lb/>
<pb n="KR4d0334_WYG_003-14a"/>
聞元公時不憚勤勞不避瘴毒雖荒崖絶島人迹所不<lb/>
至者亦必緩視徐按以洗寃澤物為己任此其恤逺之<lb/>
仁藹然溫厚蓋猶風以春風而雨以夏雨者且獨聞孝<lb/>
肅時州嵗貢硯前守縁貢率數十倍以遺權貴公命製<lb/>
者纔足嵗滿不持一硯歸此其律己之義凛乎嚴凝蓋<lb/>
有肅於秋霜而寒於冬雪者然則即此遺跡之一二已<lb/>
足以見二公之為不可及矣今古端郡博士呂君中學<lb/>
元公之所學而又自造之深有所自得者慨然以他郡<lb/>
<pb n="KR4d0334_WYG_003-14b"/>
學皆有祠而此學獨為缺典且孝肅雖有祠而未稱也<lb/>
於是禮以義起遂合而祠之使端士知所嚴事而以時<lb/>
祀焉屬某為之記顧某雖不能文而君不容其辭也且<lb/>
謂嘗有感於元公按部之餘有聞有山巖即去尋與到<lb/>
官處處須尋勝之句故若連之大雲康之三洲惠之羅<lb/>
浮莫不常遊而留題焉豈獨於端而無之端有星巖意<lb/>
必嘗至其處一日與士友搜求之果得其心畫之真於<lb/>
嶔﨑僻絶之中益信如公詩之所述而其髙懐雅韻之<lb/>
<pb n="KR4d0334_WYG_003-15a"/>
見於端者如此益知祠之當興以起邦人髙山仰止之<lb/>
志也某因謂君曰今人自蕞爾一形軀之外視世之事<lb/>
物藐然與我不相闗也如公疇昔每尋山巖之勝者人<lb/>
往往直以為遊觀之適而已夫豈知此興非淺而正公<lb/>
之深處歟蓋上下本同流何莫非我事曾不見有他事<lb/>
而洞然無少間隔滯礙也萬物本皆備何莫非吾物曽<lb/>
不見有他物而豁然無所馳求係累也故公隨所至所<lb/>
遇皆真景真趣悠然理融怡然心㑹是即窻前草不除<lb/>
<pb n="KR4d0334_WYG_003-15b"/>
之機而浴沂風雩吾與㸃也之意也學者茍知此一意<lb/>
即知公學術徳行之髙明要與彼徒按圖而索即書而<lb/>
求者異矣若夫孝肅之遺風餘烈亦何必他求哉今仕<lb/>
于廣者虹飲貪泉鯨吞濁海隂取者如竊晝攫者如刼<lb/>
有瘴癘之氣雖毒未足憂而贓汚之氣慘深可畏者囘<lb/>
視公之介焉如石一硯不取之事豈不為之愧死歟仕<lb/>
者茍知此一節即知公節操政事之峻潔殆與彼聞風<lb/>
而貪夫㢘懦夫有立志者幾矣府博士之為是合祠也<lb/>
<pb n="KR4d0334_WYG_003-16a"/>
孰不曰宜如或欲以學術徳行與節操政事裂而為二<lb/>
謂不可以强合則亦疑於義之未精而未易以輕議是<lb/>
祠成而端士之登斯堂也如將見而消鄙吝於斯如親<lb/>
炙而行景行於斯是祠乃所以示教也於斯而有所感<lb/>
發興起焉則其度越乎徒為包氏周氏等章句之學者<lb/>
不知其幾倍蓰矣神之聴之洋洋如在又不知以斯言<lb/>
為亦足以發乎未之或知也姑以復郡博士之請云<lb/>
　　　盱山書院記<lb/>
<pb n="KR4d0334_WYG_003-16b"/>
北溪之上下崔氏居焉蕃衍熾昌大族也環繞其居前<lb/>
後如城者皆山也其山自盱母而來原悠逺而支悠長<lb/>
乃竒秀所㑹之一勝處也故其鍾而為人多挾智能負<lb/>
幹畧傑出諸郷久則自質而文蔚然以變燦然以興而<lb/>
文風彬彬矣始而小試郡縣學既多隨所習能中其選<lb/>
繼而秋貢於郡國春貢於禮部則有為本經之首選者<lb/>
如唐君準希易是已然希易常闡師友之講明以古人<lb/>
為已之學具有本末應舉之業不與焉故在他人則以<lb/>
<pb n="KR4d0334_WYG_003-17a"/>
為吾事已畢在希易則以為吾方自今始其心欿然不<lb/>
敢以其已試之效自足而汲汲焉將窮諸經之㫖究諸<lb/>
儒之論覬有所進而未已也然希易又知學非特以自<lb/>
淑亦將以淑人况吾之親族自有可選造之士特患無<lb/>
以帥之而莫之從無以倡之而莫之和無以統之而莫<lb/>
之聚耳非吾之所當任其責乎乃集其宗族之親而議<lb/>
之協衆力鳩衆財即其祖居之傍創為書院規模甚鉅<lb/>
㑹講有堂肄業有舍休宿有室廊廡之寛門庭之嚴庖<lb/>
<pb n="KR4d0334_WYG_003-17b"/>
湢之備嘗得朱文公先生所書盱山書院四大字因以<lb/>
為名而揭之萃諸子姪就學其中希易既自以身教之<lb/>
次有堂長學長齋長諸職又相與勵翼之蔵修於斯麗<lb/>
澤於斯試功課效於斯規矩森然率履不越蓋前乎此<lb/>
之所未有也自是而往明經取青紫特某餘事衮衮而<lb/>
來今方權輿耳希易之從弟希彦來道書院諸友之意<lb/>
請記於予予謂敢不叙述其美然言有若迂而甚切有<lb/>
益者因為諸友發之可乎夫以書院名是所主在讀書<lb/>
<pb n="KR4d0334_WYG_003-18a"/>
也抑予聞之先儒曰唐虞以前載籍未具而當時聖賢<lb/>
若彼其多晚周以來下歴秦漢以迄於今文字之多至<lb/>
不可勝計然曠千百年求一人如顔曾而不可得則是<lb/>
道之所傳不在於書而古聖賢之所以為聖賢者必有<lb/>
所在矣是以實學之非書也然予謂聖賢之書所以明<lb/>
道書即道道即書非道外有書書外有道而為二物也<lb/>
患在人以虛文讀書而不以實理體道遂致書自書道<lb/>
自道人自人而三者判然支離矣問其書則泛然能舉<lb/>
<pb n="KR4d0334_WYG_003-18b"/>
其文問其道則茫然莫知其實甚至口道先王語而行<lb/>
如市人者滔滔也况讀書非為應舉也若其所讀者徒<lb/>
以為取科第之媒釣利祿之餌則豈為貞志者哉且先<lb/>
儒又嘗謂讀書而不通於心不有於身猶不免為書肆<lb/>
耳如茍曰讀易而悟性命之大原讀書而得帝王之大<lb/>
畧讀詩而能授政之通達讀禮而見禮樂之中和讀春<lb/>
秋而知行事之深切著明則何負於讀書乎此固不可<lb/>
不辨也抑今之以郷貢而進者曰得舉盍亦思古之郷<lb/>
<pb n="KR4d0334_WYG_003-19a"/>
里選舉者以道藝也吾豈容不求進夫道藝之可舉乎<lb/>
以奏名而髙者曰及第盍亦思昔有表古今人物者凡<lb/>
九等也吾豈容不希及乎上上之等第乎今志在科名<lb/>
者豈不曰名甲天下之為美也然孔孟之門各有四科<lb/>
文學下矣事君人者非矣未達而在下則顔子甲四科<lb/>
而徳行為第一已達而在上則大人甲四科而正已為<lb/>
第一如能試入此科也其髙尚有過此者乎由此其選<lb/>
則仁義忠信之天爵既修而公卿大夫之人爵皆將從<lb/>
<pb n="KR4d0334_WYG_003-19b"/>
之不然則有莘躬耕之野固自有堯舜君民之大業陋<lb/>
巷簞瓢之中又自有四代禮樂之盛典何慊乎哉讀書<lb/>
而聖賢之道如此然後見書之功用實而非虛也徒以<lb/>
一日之長一時之文擢髙科登顯仕而幼之所學曾不<lb/>
見於壯之所行書中經綸之道畧不得其一二以施諸<lb/>
用則非予之所敢知也此學者之法戒也敢述其説以<lb/>
復諸友不知果以為切而不迂乎<lb/>
　　　鳳山新城記<lb/>
<pb n="KR4d0334_WYG_003-20a"/>
建昌為郡南挹盱江北負鳳山江如銀漢從天而下引<lb/>
玉而流逺來而環於前山如鳳凰昂首而起鼓趐而趨<lb/>
聳立而侍於後天作地設斯亦竒矣郡守雷侯之始至<lb/>
也即振衣山之絶頂四顧而嘆曰盱江固如自然之池<lb/>
昭昭矣猶未若鳳山尤如自然之城焉蓋其勢真若翔<lb/>
于千仞而極目千里不見窮極泛觀四境羅列衆山竒<lb/>
秀萬狀皆似重城之周遭而去郡似猶三里而稍逺若<lb/>
治已最髙而此山又髙出十丈去郡僅一里而近俯觀<lb/>
<pb n="KR4d0334_WYG_003-20b"/>
城内之市井人物厯厯可數雖一髮不能逃也一郡之<lb/>
險要不在兹乎今日敵患已深地勢當擇昔人於戰地<lb/>
則争山為據以得山為勝於守地則有山為鎮又因山<lb/>
為城患無山爾未有不依以設險者或視此山如非我<lb/>
有而置之郛郭之外可乎先為登臨遊觀之佳處今當<lb/>
為防禦守備之勝地亦並行而不相悖也兹非其時乎<lb/>
侯文事既敏武備尤習惟超然識慮之逺故慨然興作<lb/>
之速節以制而不見傷害辦以静而不動聲色董其役<lb/>
<pb n="KR4d0334_WYG_003-21a"/>
者委前江西路分守李君忠授以成規欲盡包一山而<lb/>
城之蓋厚一丈八尺髙二丈五尺長五百三十丈以與<lb/>
正城相聯接上下相綱維内建寨外闢二門南曰景福<lb/>
北曰仰髙皆雄偉真千里之保障也又念城非兵孰守<lb/>
當募精卒而别置屯戍兵非食孰養當撥官田而别行<lb/>
廩給庶幾區畫咸得其所不至踈漏有遺慮者自厥初<lb/>
規模方定工役將興不敢自專也於是具聞于朝有㫖<lb/>
悉從所請賜名曰鳳山寨至此然後長守無疆之計始<lb/>
<pb n="KR4d0334_WYG_003-21b"/>
無一不周備而凛不可犯屹不可拔可以成安疆之勢<lb/>
矣若夫前乎九里之城素稱堅確姑仍舊貫可也然新<lb/>
城之峻極自據地險舊城在平地東雖有江山而未有<lb/>
池則與無城同不可也侯又有感焉迺度土功迺定界<lb/>
限迺計深廣之數深凡二丈五尺廣凡十丈環繞總計<lb/>
九百餘丈民樂不擾池成無怨又至是始足以全金湯<lb/>
之固而無缺而新池淵淵與新城巍巍實昉乎此前此<lb/>
之所未有也可不謂盛矣哉嗟夫有郡此有城有城此<lb/>
<pb n="KR4d0334_WYG_003-22a"/>
有池有不可以缺其一者非為己自衛為國衛民也此<lb/>
列郡之所不敢輕而尤邊郡之所甚重所患人情當慮<lb/>
始之難而未至樂成之日有不能不議其迂而不切爾<lb/>
茍非明足以知之審斷足以行之決則亦有易摇於異<lb/>
議者或者雖知之而欲行之囘視郡計之不給往往又<lb/>
有退縮而中止者吁亦難矣侯則保惠斯民一念真切<lb/>
明斷有素非浮言所可惑且雖費無所從出所可擬者<lb/>
惟有盡絶他費專成此務此城池之所以僅克有濟歟<lb/>
<pb n="KR4d0334_WYG_003-22b"/>
建昌在江西上游固非邊郡可比然試觀江湘近事古<lb/>
未有如此敵者此郡殆如次邊矣浚築之役尚可以為<lb/>
非所急乎此侯所以不憚煩難而有志竟成事也况侯<lb/>
方以此景定庚申二月視郡事僅至五月而已有召除<lb/>
矣其所以表已者似此為難能也亦豈曰小補之哉侯<lb/>
雖不以為功獨謂不可無以詔後來覬相與扶植使可<lb/>
與持久郡之公計也命某記之不容以不文辭乃為之<lb/>
識其大畧以復侯命侯字宜叔名宜中先以編修出守<lb/>
<pb n="KR4d0334_WYG_003-23a"/>
今以吏部考功入覲云郡人包某記<lb/>
　　　君子軒記<lb/>
君子之名起於誰乎昉於禹而見於書詳於文王周公<lb/>
成王召公而見於易與詩者也至夫子則言之見於魯<lb/>
論者凡六十有五門弟子之言不與焉他經如庸學又<lb/>
不與焉不知厥初之未有此名而以何義起乎天下之<lb/>
至尊且貴者莫如天子之為君是固其勢分然者抑必<lb/>
由其道其徳有出類拔萃之實乃足以居是臨下御衆<lb/>
<pb n="KR4d0334_WYG_003-23b"/>
之名也然性為天地之貴仁為天爵之尊則實人之所<lb/>
同有而非君之所得專者道徳莫過於性仁茍有是仁<lb/>
道可尊有是徳性可貴則因亦名之曰君故人心謂之<lb/>
天君正以道徳尊貴稱非以勢分稱也其身雖卑賤而<lb/>
心之為君有天子不得而臣者若子者男子之通稱世<lb/>
之卑陋猥賤者多皆凡子也其間如有竒偉男子者卓<lb/>
然度越乎衆男子之上而獨可尊可貴焉則是足以君<lb/>
乎衆子而凡子徒可以為其臣僕爾故君子者以成徳<lb/>
<pb n="KR4d0334_WYG_003-24a"/>
名而去仁則無以成名此其名之所從立歟若求其實<lb/>
則又果何如哉昔子貢子路司馬牛嘗有問而夫子所<lb/>
以答之者各異雖亦因其人品資器而示之以進修成<lb/>
就之方然尤可以見其有名必有實名之不可虛居而<lb/>
實之不可不勉者夫廣郡有貢士曰曾君僁文鋒鋭而<lb/>
膽氣壯者也凡三試春官因上萬言一書獨乞建儲一<lb/>
大事當上下凛然未敢有言之時乃以一書生慨然不<lb/>
懼禍福而直言之非其有膽氣之壯乎又非特文鋒之<lb/>
<pb n="KR4d0334_WYG_003-24b"/>
鋭也廣信使君徐公謂禮嘉其志遂以君子名其軒蓋<lb/>
以其為曾氏之子而望其希曾子之言也曾子以托孤<lb/>
寄命大節不奪為君子曾君他日可期以進此一節者<lb/>
歟然天下國家之事凡所當言者義也非為名也若君<lb/>
子之名所當居則君子之實可不勉歟夫君子者亦賢<lb/>
者有善之同名其實則為善不同善無常主得一善則<lb/>
皆可以為君子易之大象凡以歸之君子者五十有四<lb/>
則各一卦一事而亦各一道一徳也大象與詩之君子<lb/>
<pb n="KR4d0334_WYG_003-25a"/>
則皆通上下而言之人君亦君子也若魯論則多自下<lb/>
之學者設而亦有上之人君所可共由者蓋道非一路<lb/>
徳非一得隨其所行所得而均可以為君子耳如夫子<lb/>
以子賤南宮适為君子哉若人乃各因就其言行之美<lb/>
而稱之其謂子産有君子之道四焉則以僅得其四耳<lb/>
又謂君子道者三我無能焉則是其極至者雖其學不<lb/>
厭已聖益聖而未嘗自足也然充而上之君子者亦豈<lb/>
可以易言哉雖然君子者固已出乎衆人之表而亦未<lb/>
<pb n="KR4d0334_WYG_003-25b"/>
至乎聖人之域故夫子嘗以君子而猶有不仁者且以<lb/>
聖人不可得見而思見君子焉則道徳豈有終極而學<lb/>
豈有止法哉今曾君如能以曽子之君子自期是亦一<lb/>
君子矣抑予謂君子名雖一而實非一求全責備則所<lb/>
當精進者猶多也况君子而未至聖人則尤當任重而<lb/>
道逺不可中道而遂止乎先儒嘗曰有志於學者當以<lb/>
聖人為師然則為士則希為君子為君子則希為聖人<lb/>
非僭也曾君欲予志其説敢因是以致其勉云<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>敝帚藁畧巻二</head>
    <p>
<pb n="KR4d0334_WYG_002-1a"/>
欽定四庫全書<lb/>
　敝帚藁畧巻二　　　　　　宋　包恢　撰<lb/>
　　答<lb/>
　　　答傅當可論詩<lb/>
某昨承不外以佳句一帙見教開警為多盖始終皆欲<lb/>
追晉宋之風而絶不效晩唐之體此其過於人逺矣某<lb/>
素不能詩何能知詩但嘗得於所聞大概以為詩家者<lb/>
流以汪洋澹泊為髙其體有似造化之未發者有似造<lb/>
<pb n="KR4d0334_WYG_002-1b"/>
化之已發者而皆歸於自然不知所以然而然也所謂<lb/>
造化之未發者則沖漠有際冥㑹無迹空中之音相中<lb/>
之色欲有執著曽不可得而自有尸居而龍見淵黙而<lb/>
雷聲者焉所謂造化之已發者真景見前生意呈露混<lb/>
然天成無補天之縫罅物各傅物無刻楮之痕迹盖自<lb/>
有純真而非影全是而非似者焉故觀之雖若天下之<lb/>
至質而實天下之至華雖若天下之至枯而實天下之<lb/>
至腴如彭澤一𣲖來自天稷者尚庶㡬焉而亦豈能全<lb/>
<pb n="KR4d0334_WYG_002-2a"/>
合哉然此惟天才生知不假作為可以與此其餘皆須<lb/>
以學而入學則須習恐未易逕造也所以前軰嘗有學<lb/>
詩渾似學叅禪之語彼叅禪固有頓悟亦須有漸修始<lb/>
得頓悟如初生孩子一日而肢體已成漸修如長養成<lb/>
人嵗久而志氣方立此雖是異端語亦有理可施之於<lb/>
詩也半山云㸔似尋常最竒崛成如容易却艱辛某謂<lb/>
尋常容易須從事竒崛艱辛而入又妄意以為損先難<lb/>
而後易益長裕而不設不外是詩法況造物氣象須自<lb/>
<pb n="KR4d0334_WYG_002-2b"/>
大化混浩中沙汰陶鎔出來方見精彩也唐稱韋柳有<lb/>
晉宋髙風而柳實學陶者山谷嘗寫柳詩與學者云能<lb/>
如此學陶乃能近似耳此語有味<lb/>
　　　答曽子華論詩<lb/>
承近多作詩賦等欲以示拙者一觀雖未及觀然以子<lb/>
華平日之才華决知其有可觀者宏齋一詩亦足以窺<lb/>
一斑矣但竊嘗以為此等文不可輕易嘗試為之盖古<lb/>
人於詩不茍作不多作而或一詩之出必極天下之至<lb/>
<pb n="KR4d0334_WYG_002-3a"/>
精狀理則理趣渾然狀事則事情昭然狀物則物態宛<lb/>
然有窮智極力之所不能到者猶造化自然之聲也盖<lb/>
天機自動天籟自鳴鼓以雷霆豫順以動發自中節聲<lb/>
自成文此詩之至也孰發揮是帝出乎震非虞之歌周<lb/>
之正風雅頌作樂殷薦上帝之盛其孰能與於此哉其<lb/>
次則所謂未嘗為詩而不能不為詩亦頋其所遇如何<lb/>
耳或遇感觸或遇扣擊而後詩出焉如詩之變風變雅<lb/>
與後世詩之髙者是矣此盖如草木本無聲因有所觸<lb/>
<pb n="KR4d0334_WYG_002-3b"/>
而後鳴金石本無聲因有所擊而後鳴無非自鳴也如<lb/>
草木無所觸而自發聲則為草木之妖矣金石無所擊<lb/>
而自發聲則為金石之妖矣聞者或疑其為鬼物而掩<lb/>
耳奔避之不暇矣世之為詩者鮮不類此盖本無情而<lb/>
牽强以起其情本無意而妄想以立其意初非彼有所<lb/>
觸而此乗之彼有所擊而此應之者故言愈多而愈浮<lb/>
詞愈工而愈拙無以異於草木金石之妖聲矣况在心<lb/>
為志發言為詩今人只容易㸔過多不經思詩自志出<lb/>
<pb n="KR4d0334_WYG_002-4a"/>
者也不反求於志而徒外求於詩猶表邪而求其影之<lb/>
正也奚可得哉志之所至詩亦至焉豈茍作者哉後世<lb/>
詩之髙者若陶與李杜者難矣陶之沖澹閑静自謂是<lb/>
羲皇上人此其志也種豆南山之詩其用志深矣羲農<lb/>
去我久一篇又直嘆孔子之學不傳而竊有志焉惟其<lb/>
志如此故其詩亦如之今人讀其詩不知何如而讀之<lb/>
哉如李如杜同此其選也李之宴坐寂不動湛然㝠真<lb/>
心杜之願聞第一義回向心地初雖未免雜於異端而<lb/>
<pb n="KR4d0334_WYG_002-4b"/>
其亦髙於人㡬等矣宜其詩至於能泣鬼神驅瘧癘非<lb/>
他人之所敢望也今之言詩者不知其果何如哉近世<lb/>
名公嘗有言曰人心惟危天命不易學者於日用之間<lb/>
如排浮萍畫流水隨止合則見於紙上山小水淺無足<lb/>
疑者此可以言志與詩矣子華之詩謂因居閒處獨岑<lb/>
寂無聊而作則亦不可謂無所擊觸而自鳴者此亦後<lb/>
世騷人文士之常也然揆之以志則有未然者居閒處<lb/>
獨不妨顔子陋巷之樂何為岑寂而無聊若如曽子之<lb/>
<pb n="KR4d0334_WYG_002-5a"/>
七日不火食果能歌聲若出金石乎陶淵明少學琴書<lb/>
性愛閒静曰結廬在人境而無車馬喧曰閒居三十載<lb/>
遂與塵事㝠彼方以居閒處獨為樂若有秋毫岑寂無<lb/>
聊之態其能道此等語作此等詩乎曰心逺地自偏曰<lb/>
此中有真意曰聞禽鳥變聲復欣然忘食此其志髙矣<lb/>
美矣好詩者如進於此也詩當自别矣太白常有超世<lb/>
之志固非世態之所得而籠絡子美一生窮餓固不掩<lb/>
於詩而其志浩然未始一日少變故其詩之光燄不可<lb/>
<pb n="KR4d0334_WYG_002-5b"/>
磨滅不可不考也宏齋之銘來諭之見自是所恵佳句<lb/>
大㫖雖正未能無病大概宏有二用有大道本體之宏<lb/>
有學者功用之宏以宇宙為己分内事謂之本體之宏<lb/>
可也若曽子𢎞毅則學者功用之宏也今既未免混然<lb/>
而無分别曰宇宙乃活計自己既是宇宙則又豈别是<lb/>
活計擇精仁守之意類例未合血脉未接勤小於細之<lb/>
説意在該括反成牽合而實非一貫大抵真箇到宏處<lb/>
説出來又别不假粧㸃而自合若未免億度料想則程<lb/>
<pb n="KR4d0334_WYG_002-6a"/>
先生所謂略見髣髴未能如開目覩萬也却幸於在心<lb/>
為志上加功不然抑末也本之則無如之何誠欲假此<lb/>
為講明之機故因及之<lb/>
　　書<lb/>
　　　答項司户書<lb/>
某昨兩䝉臨顧於山間此意甚厚感當如何且辱長箋<lb/>
論學甚髙非淺淺者所能及矣然以能問於不能以多<lb/>
問於寡尊兄固無愧於曽子之友矣而某以空空鄙夫<lb/>
<pb n="KR4d0334_WYG_002-6b"/>
何以為答愧又當如何哉然豈容不隨其愚見而發一<lb/>
二哉某謂人雖貴於天地靈於萬物然其初也未有名<lb/>
稱往往止例指之曰靈蟲却不知其所以靈者何物後<lb/>
世聖人始立名曰心當其未有此名但見此靈之運用<lb/>
初未始有所欠及其已有此名是即無名之前運用之<lb/>
靈亦未始有所増學者若能於此自知自明則亦猶身<lb/>
之元有手足耳目而自用其視聽行動耳若更於心上<lb/>
説心贅為形容多為名狀則是已自為支離矣又不知<lb/>
<pb n="KR4d0334_WYG_002-7a"/>
所以為是形容為是名狀誰實為之以吾一心説吾一<lb/>
心以吾一心形容名狀吾一心則心又别似一物與我<lb/>
愈離而為二矣如此輾轉不已正恐愈不識心耳孔子<lb/>
四語只是説心無形體不可把捉無時節不可拘係無<lb/>
鄉方不可尋逐孟子舉此不過以心是活物不可忘不<lb/>
可助貴善養而已如果自見得分明只消如此養去養<lb/>
得純熟至於無間則全體大用神明不測總不出此某<lb/>
前此所謂全體大用與舉朱文公所謂神明不測者雖<lb/>
<pb n="KR4d0334_WYG_002-7b"/>
是盡心地位而與夫子四言似差不同然畢竟心無二<lb/>
心除了操舍出入無時無鄉之心不應又别有箇神明<lb/>
不測全體大用之心總不過一心耳特操舍出入之際<lb/>
此心未純或未到全體大用無欠之地茍知所養則純<lb/>
矣若無時無鄉則體用神明亦自如是不可謂到此則<lb/>
有時有鄉矣不寧惟是操舎出入只是言心無形體到<lb/>
體用神明之地又豈有形體而操不存舍不亡哉先儒<lb/>
所以謂昔賢有不待操而存者是豈聖人之言不是今<lb/>
<pb n="KR4d0334_WYG_002-8a"/>
且未須深説亦未須淺説且只當於養上用功來較之<lb/>
所辯亦多合矣但謂此乃心之情狀亦似未穩孔子一<lb/>
言以蔽之曰惟心之謂歟更不説是情狀若論真箇情<lb/>
狀則孟子之所發四端是已不知以為然否其間如曰<lb/>
心之本體只是虛靈湛静則全是老莊之見曰體中有<lb/>
用用中有體則又似體用為二物曰貴其能存不容任<lb/>
其竟亡曰雖存易亡則又全與夫子之説大相反曰因<lb/>
其情狀求其本體則情狀之外又别有本體不知如何<lb/>
<pb n="KR4d0334_WYG_002-8b"/>
而求曰心只是一物方寸大耳為五藏之君若果方寸<lb/>
之大如何能參天地賛化育此全是局於形器恐非心<lb/>
也易言復其見天地之心乎不知天地有何心藏而為<lb/>
五藏之君哉如天之聰明何嘗有耳目人之聰明見於<lb/>
耳目者止是一竅之發見耳若以聰明止於耳目誤矣<lb/>
以心為一藏豈不大誤哉如曰自然而然不假思議無<lb/>
不該包則又豈特為五藏之君無乃自相背馳而來教<lb/>
無非思議似又不能酬其言矣又如曰心有精精有光<lb/>
<pb n="KR4d0334_WYG_002-9a"/>
則猶前説之病也惟有總歸之於養則正孟子之意也<lb/>
大概夫子所以抑子貢之多言而曰天何言哉四時行<lb/>
焉百物生焉者正為言之愈多愈見支離而欲其黙而<lb/>
成之不言而信也心字自堯舜説起至孔子論語中言<lb/>
心者三處而已孟子説心最多然即不曽形容名狀心<lb/>
體如何若四端則實發出心之實理妙用矣非形容名<lb/>
狀也其舉夫子四言正只為養而設耳非泛然形容名<lb/>
狀也今愚見只欲尊兄且自據見今之心本然固然者<lb/>
<pb n="KR4d0334_WYG_002-9b"/>
黙加涵養不必只管以言語解釋多為形容名狀心亦<lb/>
本不可形容名狀也夫子只四句而今尊兄注脚太多<lb/>
矣涵養極於純一之地則孔子之心不踰矩顔子之心<lb/>
不違仁即同此心矣心本自若吾惟順而養之耳正不<lb/>
在夫言語間也不知髙見以為然否更惟反覆教之是<lb/>
所願也<lb/>
　　　與留通判書<lb/>
昨嘗論及先儒每教人静坐之説此最學者之真實切<lb/>
<pb n="KR4d0334_WYG_002-10a"/>
要處或者便指以為禪學如此大誤矣夫焉有所倚肫<lb/>
肫其仁淵淵其淵浩浩其天此心此理之本體如此若<lb/>
有所倚而流於偏曲者其病猶輕今之學者則終日之<lb/>
間無非倚物倚聞見倚議論倚文字倚傳註語録以此<lb/>
為竒妙活計此心此理未始卓然自立也若能静坐而<lb/>
不倚聞見議論不倚文字傳注語録乃是能自作主宰<lb/>
不徒倚外物以為主矣却是所謂依仁所謂據徳仁徳<lb/>
乃吾所自有之物依此據此别無所倚與倚外物以為<lb/>
<pb n="KR4d0334_WYG_002-10b"/>
主者大異矣若静坐不得則是我反為客終日只在外<lb/>
走而外反為主直曠安宅而弗居者除了聞見議論文<lb/>
字傳注語録便似倀倀然無所歸宿茫茫然無所憑藉<lb/>
者此其為病最重也常自課功於紙上而不曽課功於<lb/>
胸中是未嘗反已就實用功而善未嘗明何時能止於<lb/>
至善哉如以此自試自驗乃能有進敢因及之不知髙<lb/>
見以為然否<lb/>
　　　答項司户書<lb/>
<pb n="KR4d0334_WYG_002-11a"/>
伏䝉寵恵長牋詞意發越趨向邁往識見敏明已若老<lb/>
成於此學者固令人降嘆矣但以某為可以考徳問業<lb/>
則雖辱過與之意而非某之所敢當也然豈敢不因來<lb/>
教而少效其愚今舉世不知以此為何事而念所不到<lb/>
言所不及者滔滔也尊兄乃獨能從事乎此其有或者<lb/>
以此自命則又徒為言中鸚鵡書中蠧魚耳而尊兄乃<lb/>
獨能求諸身心性命之間可謂超然度越乎俗流俗學<lb/>
矣第道無終窮學無止法而其始初當有端緒今之所<lb/>
<pb n="KR4d0334_WYG_002-11b"/>
當自課自騐者且當辯其虚實若反而觀之有所著落<lb/>
有所歸宿有所主宰有所受用如在吾家得利用安身<lb/>
而居之則為實矣如或未有著落未有歸宿未有主宰<lb/>
未有受用如在逆旅而未知安宅之何在則為虛也今<lb/>
尊兄之所見雖皆合而不畔然某稍疑猶涉言論識見<lb/>
之虚浮而未就著落歸宿之實地或主宰未定而受用<lb/>
未有明證也故書中所論或有小走作而未純大概欲<lb/>
見其貫通而猶若牽合欲見其廣博而猶若曠蕩本是<lb/>
<pb n="KR4d0334_WYG_002-12a"/>
常理常行而反若張皇本是簡易要切而反若泛濫未<lb/>
似一一據正就實而平貼安穏也如操舍出入乃朱子<lb/>
言此心之體用如此非可以為有天壤之異也見有實<lb/>
不實實有偏全純雜是矣然正以見不實者有此病實<lb/>
則見之盡而知之至矣偏全純雜非見之病也知至而<lb/>
未至之者也又如惰則忘極意則助長纒繞則昏徑捷<lb/>
則舛此其説病是矣然所見若實則此病自無更在收<lb/>
斂静密涵養之體驗之所謂萬宇六合充滿天地此則<lb/>
<pb n="KR4d0334_WYG_002-12b"/>
一心安排料想該括包羅慮其遺漏本體固然無二物<lb/>
也然不出吾心所謂氣塞天地者吾也萬物皆備者我<lb/>
也未嘗在外若不在吾不在我而在外安排料想該括<lb/>
包羅則将有窮大而失居之病矣乃所謂無著落歸宿<lb/>
無主宰受用者也不知髙明以為然否若夫心言一萹<lb/>
用意甚廣甚深固非淺淺者所能道也然揆之愚意却<lb/>
有未安盖心無形也何反形容如是之多若有形之物<lb/>
者耶自昔聖賢言心者亦衆矣未有如是之詳複者舜<lb/>
<pb n="KR4d0334_WYG_002-13a"/>
之傳禹不過曰人心道心危微而已成湯以禮制心文<lb/>
王惟克宅心無他言也論語言心者三處耳孟子言心<lb/>
雖多然未始形容名狀其為何若以無形而不在言也<lb/>
惟心之謂歟四句則夫子所以形容名狀者如此而已<lb/>
過此以往未之或知矣今尊兄雜形氣而言之似未明<lb/>
無形之心者守心二字尤不經見如軀殻方寸之内如<lb/>
聯處開端發原如一開一闔兩位既定等語殊有所未<lb/>
解要只消昭明沖和不可言説二語足矣此二語又似<lb/>
<pb n="KR4d0334_WYG_002-13b"/>
與一篇之㫖自背易曰黙而成之不言而信存乎徳行<lb/>
某竊謂尊兄且宜放下許多言説識見只據今見在身<lb/>
心見得道理分明則即此便是著落歸宿主宰受用之<lb/>
處外此有言有見皆妄也此愚見也如髙明以為然則<lb/>
還有以教我幸甚<lb/>
　　論<lb/>
　　　論立身師法<lb/>
凡為學之道必先至誠不誠未有能至焉者也何以見其<lb/>
<pb n="KR4d0334_WYG_002-14a"/>
誠居處齋荘志意凝定不妄言不茍笑開卷伏讀必起<lb/>
恭欽如對聖賢掩巻沉思必根義理以閑邪僻行之悠<lb/>
久習與性成便有聖賢前軰氣象<lb/>
凡為學之道必須一言一句自求己事如六經語孟中<lb/>
我所未能當勉而行之或我所行未合於六經語孟中<lb/>
便使改之先務躬行非止誦書作文而已<lb/>
凡勤學須是出於本心不待父母先生督責造次不忘<lb/>
寢食在念然後見功茍有人則作無人則輟此之謂為<lb/>
<pb n="KR4d0334_WYG_002-14b"/>
父母先生勤學非為已修終無所得<lb/>
凡讀書必務精熟若或記性遲鈍則多誦遍數自然精<lb/>
熟記得堅固若是遍數不多只務强記今日誦成來日<lb/>
便忘其與不曽誦讀何異<lb/>
凡欲誦經習史須事専志屏棄外物非有父母師長之<lb/>
命不得因他而輟<lb/>
凡係已誦過書每日誦所授新書外即從頭通誦一遍<lb/>
周而復始日以為常則自然永逺不能遺忘<lb/>
<pb n="KR4d0334_WYG_002-15a"/>
凡講究經㫖須是且将正本反復誦讀求聖人立言措<lb/>
意務於經内自有所得若反復誦讀至二三十遍以至<lb/>
五七十遍求其意義不得然後以古注證之古注訓釋<lb/>
不明未可通曉方考諸家解義擇其所當者取一家之<lb/>
説以為定論不可汎汎莫知所適從也<lb/>
凡閲子史必須有所折𠂻六經語孟其子史之折𠂻也<lb/>
譬如法家之有律令格式賞功罰罪合於律令格式者<lb/>
為當不合於律令格式者為不當諸子百家之言合於<lb/>
<pb n="KR4d0334_WYG_002-15b"/>
六經語孟者為是不合於六經語孟者為非以此夷考<lb/>
古之人而去取鮮有失矣故學者當以六經為律令格<lb/>
式以語孟為㫁案諸子百家則其情欵也近年學者多<lb/>
議論孟子之非當求孟子無不是處若不識片叚不逹<lb/>
聲律從頭徹尾少精神無眼目斯為下矣<lb/>
凡取友必須趨向正當切磋琢磨有益於已者若乃邪<lb/>
僻卑汚與夫柔佞不情相誘為非者慎勿近之<lb/>
凡見人有一行之善則當學之勿以其同時同處貴耳<lb/>
<pb n="KR4d0334_WYG_002-16a"/>
賤目焉<lb/>
凡見人片文隻字可以矜式隨手録之聞人有一言半<lb/>
句可以覺悟後學即黙記之汲汲焉恐失之此之謂好<lb/>
學<lb/>
凡在朋儕中切戒自滿惟虛故能受滿則無所容人不<lb/>
我吿則止於此耳不能日益也故一人之見不足以兼<lb/>
十人我能取之十人是兼十人之能矣取之不已至於<lb/>
百人千人則在我者豈可量哉<lb/>
<pb n="KR4d0334_WYG_002-16b"/>
凡求益之道在於能受盡言或議論經指有見不到或<lb/>
制撰文字有所未工以至人有盡善者或我有未善人<lb/>
能為我盡言之我則致恭盡禮虚心而納之果有不從<lb/>
則終身服膺而不忘其或不從則退而自省揆之以道<lb/>
不得發赤而惡其逆已也<lb/>
　　　論五言所始<lb/>
五言之體説者類以為始於漢之蘇李曽不思詩原於<lb/>
虞夏之歌鬱陶乎予心顔厚有忸怩五言已權輿於五<lb/>
<pb n="KR4d0334_WYG_002-17a"/>
子歌矣厥後三百篇中諸體畢備而五言尤彰彰可見<lb/>
因漫摘出以與學詩者評之亦庶㡬知選詩之猶有古<lb/>
風者由此其選也然歌詩出於虞夏商周又不知其體<lb/>
格之始於誰乎後世略不能自詠情性自運意㫖以發<lb/>
越天機之妙鼓舞天籟之鳴動必規規焉拘泥前人之<lb/>
體格以倣傚而為之一有不合即從而非之固哉其為<lb/>
詩也真所謂惟古於詞必已出降而不能乃剽賊後皆<lb/>
指前公相襲從漢迄今用一律寥寥久哉莫覺屬者況<lb/>
<pb n="KR4d0334_WYG_002-17b"/>
又未嘗深究源委者乎因併及之不知工於詩者以為<lb/>
何如也<lb/>
　　一句類所起<lb/>
維以不永懷　維以不永傷　在南山之陽　在南山<lb/>
之側　在南山之下　無使尨也吠　于嗟乎騶虞<lb/>
胡為乎泥中　俟我於城隅　匪女之為美　逺父母<lb/>
兄弟　不如我所之　不與我戍申　不與我戍甫<lb/>
不與我戍許　河上乎翺翔　河上乎逍遥　贈之以<lb/>
<pb n="KR4d0334_WYG_002-18a"/>
芍藥　甘與子同夢　無庶予子憎　蓺麻如之何<lb/>
析薪如之何　取妻如之何　殊異乎公路　殊異乎<lb/>
公行　殊異乎公族　不敢以告人　如此良人何<lb/>
如此邂逅何　如此粲者何　不如子之衣　胡然我<lb/>
念之　宛在水中央　宛在水中坻　宛在水中址<lb/>
胡為乎株林　樂子之無知　樂子之無家　樂子之<lb/>
無室　一之日于貉　二之日其同　上入執宫功<lb/>
其始播百穀　四之日其蚤　鬻子之閔斯　其舊如<lb/>
<pb n="KR4d0334_WYG_002-18b"/>
之何　兄弟鬩于牆　如南山之壽　鶴鳴于九臯<lb/>
予王之爪牙　予王之爪士　毋金玉爾音　誰謂爾<lb/>
無羊　誰謂爾無牛　不宜空我師　蹙蹙靡所騁<lb/>
念國之為虐　我獨不敢休　正大夫離居　哀哉不<lb/>
能言　得罪于天子　誰從作爾室　無淪胥以敗<lb/>
無忝爾所生　爾居徒㡬何　不可以簸揚　我從事<lb/>
獨賢　益之以霡霂　無害我田穉　伊寡婦之利<lb/>
殿天子之邦　至于已斯亡　老馬反為駒　毋教猱<lb/>
<pb n="KR4d0334_WYG_002-19a"/>
升木　君子有徽猷　侯文王孫子　於緝熙敬止<lb/>
殷之未喪師　有虞殷自天　使不挾四方　太姒嗣<lb/>
徽音　以御于家邦　肆戎疾不殄　肆成人有徳<lb/>
古之人無斁　誕先登于岸　以對于天下　四方以<lb/>
無侮　四方以無拂　武王豈不仕　履帝武敏歆<lb/>
誕置之平林　誕置之寒氷　誕后稷之穡　即有邰<lb/>
家室　誕我祀如何　授几有緝御　序賓以不侮<lb/>
君子有孝子　泂酌彼行潦　曽莫惠我師　斂怨以<lb/>
<pb n="KR4d0334_WYG_002-19b"/>
為徳　時無背無側　以無背無卿　匪上帝不時<lb/>
雖無老成人　枝葉未有害　在夏后之世　四方其<lb/>
訓之　興迷亂于政　女雖湛樂從　罔敷求先王<lb/>
肆皇天弗尚　無淪胥以亡　萬民靡不承　定申伯<lb/>
之宅　徹申伯土田　仲山甫之徳　王命仲山甫<lb/>
仲山甫出祖　仲山甫徂齊　仲山甫永懷　為韓姞<lb/>
相攸　以先祖受命　命程伯休父　我居圉卒荒<lb/>
實靖夷我邦　曽不知其玷　昔先王受命　日辟國<lb/>
<pb n="KR4d0334_WYG_002-20a"/>
百里　駿奔走在廟　無射於人斯　駿惠我文王<lb/>
岐有夷之行　昊天有成命　成王不敢康　繼序斯<lb/>
不忘　未堪家多難　以保明其身　肇允彼桃蟲<lb/>
蹻蹻王之造　文王既勤止　我徂維求定　淑問如<lb/>
臯陶　纉太王之緒　則莫我敢承　天錫公純嘏<lb/>
復周公之子　宜大夫庶士　我受命溥将　在武丁<lb/>
孫子　武王靡不勝　肇域彼四海　殷受命咸宜<lb/>
帝立子生商　則莫我敢曷　實左右商王　以保我<lb/>
<pb n="KR4d0334_WYG_002-20b"/>
後生<lb/>
　　兩句類<lb/>
濟盈不濡軌雉鳴求其牡　期我乎桑中要我乎上宫<lb/>
　投我以木𤓰報之以瓊琚　投我以木桃報之以瓊<lb/>
瑶　投我以木李報之以瓊玖　一之日觱發二之日<lb/>
栗烈　三之日于耜四之日舉趾　九月築場圃十月<lb/>
納禾稼　風雨所漂摇予維音嘵嘵　如松栢之茂無<lb/>
不爾或承　唯酒食是議無父母詒罹　誰敢執其咎<lb/>
<pb n="KR4d0334_WYG_002-21a"/>
如匪行邁謀　以介我稷黍以穀我士女　乃求千斯<lb/>
倉乃求萬斯箱　彼有不穫穉此有不斂穧　肆不殄<lb/>
厥愠亦不隕厥問　帝作邦作對自太伯王季　不大<lb/>
聲以色不長夏以革　誕置之隘巷牛羊腓字之　民<lb/>
之方殿屎則莫我敢葵　人尚乎由行内奰于中國<lb/>
昊天其子之實右序有周　無此疆爾界陳常于時夏<lb/>
　未堪家多難予又集于蓼　俾爾熾而昌俾爾壽而<lb/>
臧　俾爾昌而熾俾爾壽而富　俾爾昌而大俾爾耆<lb/>
<pb n="KR4d0334_WYG_002-21b"/>
而艾　禹敷下土方外大國是疆　受小國是達受大<lb/>
國是達　受小球大球為下國綴旒　受小共大共為<lb/>
下國駿厖　莫敢不來享莫敢不來王<lb/>
　　三句類<lb/>
佌佌彼有屋<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>方有穀民今之無禄　宅殷土芒芒<lb/>
古帝命武湯正域彼四方<lb/>
　　四句類<lb/>
誰謂雀無角何以穿我屋誰謂女無家何以速我獄<lb/>
<pb n="KR4d0334_WYG_002-22a"/>
誰謂鼠無牙何以穿我墉誰謂女無家何以速我訟<lb/>
匪先民是程匪大猶是經維邇言是聽維邇言是争<lb/>
　　六句類<lb/>
虞芮質厥成文王蹶厥生予曰有疏附予曰有先後予<lb/>
曰有奔奏予曰有禦侮<lb/>
　　十二句類<lb/>
或燕燕居息或盡瘁事國或息偃在牀或不已于行或<lb/>
不知呌號或慘慘劬勞或棲遲偃仰或王事鞅掌或湛<lb/>
<pb n="KR4d0334_WYG_002-22b"/>
樂飲酒或慘慘畏咎或出入風議或靡事不為<lb/>
梁鍾嶸作詩評其序云夏歌曰鬱陶乎余心楚詞曰名<lb/>
余曰正則雖詩體未全然略是五言之濫觴予以為不<lb/>
然虞書載賡歌之辭曰元首叢脞哉至周詩三百篇其<lb/>
五字甚多不可悉舉如行露曰誰謂雀無角何以穿我<lb/>
屋誰謂女無家何以速我獄小旻曰匪先民是程匪大<lb/>
猶是經維邇言是聽維邇言是争至於四月之篇其下<lb/>
三章率皆五字又十畝之間則全篇五字耳然則始於<lb/>
<pb n="KR4d0334_WYG_002-23a"/>
虞衍於周逮漢専為全體矣<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>敝帚藁畧卷一</head>
    <p>
<pb n="KR4d0334_WYG_001-1a"/>
欽定四庫全書<lb/>
　敝帚藁畧卷一　　　　　　宋　包恢　撰<lb/>
　　劄子<lb/>
　　　奏平荻浦宼劄子<hi>浙西提刑</hi>
臣昨蒙聖恩除臣浙右司臬付以平宼之責重念臣既<lb/>
愚且老懼至誤事已嘗控辭而又懼疑若避事故不敢<lb/>
固辭輒行冒昧而前日夜思所以仰稱陛下聖意者顧<lb/>
非木石安敢不竭盡其愚臣竊惟此宼横行王畿之内<lb/>
<pb n="KR4d0334_WYG_001-1b"/>
與竊發於逺方者不同深為腹心之患與流毒於四肢<lb/>
者大異其繫國家之休戚至不輕也且安吉去天咫尺<lb/>
而長興縣之嘉㑹長興兩鄉十有七村如荻浦環沉等<lb/>
處使止於私販鹽茶賣酒則其罪猶小若有田不必納<lb/>
租則非王民殺人不必償命則無王法一出動是船數<lb/>
十隻衆數百人軍器數百件出沒太湖往來鎮市刼人<lb/>
財物掠人婦女剖人心腹折人肌體有一人而曾殺數<lb/>
人者慘莫甚焉其見於大賊首陳超陳洧沈文海沈文<lb/>
<pb n="KR4d0334_WYG_001-2a"/>
煥等之所供具有實迹實証其為非王民無王法至此<lb/>
極矣臣始者到司惟欲仰體陛下寛大之徳意未敢遽<lb/>
以大刑甲兵加之凡以再三化誘者惟欲變强悍為善<lb/>
良爾故嘗諭以榜文者凡二密遣将士以招之者凡五<lb/>
糾率土豪以説誘之者又不知其幾自謂曲盡恩意無<lb/>
所不及其至矣奈何歴四旬有餘其大頭首如二陳二<lb/>
沈恃其强獷負固不伏兇頑猖獗鍜戈礪刃逆謀叵測<lb/>
兇燄愈張於是知其决不可以善誘遂密為規畫潛行<lb/>
<pb n="KR4d0334_WYG_001-2b"/>
調遣以許浦二千人屯於陸澉浦一千人屯於湖又以<lb/>
吳長平望香蘭馬跡皋塘等寨兵五百餘人為之鄉導<lb/>
顧逕統制劉師勇将一軍澉浦統領袁發将一軍以許<lb/>
浦都統劉逹有謀有勇用以總制諸軍水陸並進臣又<lb/>
懼其奔突四出貽禍鄰境乃於諸處汊港及山徑可走<lb/>
之處在陸路則如臯塘水口鎮吳城步等處在水路則<lb/>
如荻浦港陳潰港及太湖諸汊港等處並多分兵守把<lb/>
及委安吉州調兵防遏大錢諸港牒廣徳軍差兵防禦<lb/>
<pb n="KR4d0334_WYG_001-3a"/>
過界且先是惟以建寨多屯為名潛機不露一旦水陸<lb/>
之兵四集賊黨褫魄無一漏網當是之時雖一洗而盡<lb/>
空之可也但臣素立成畫誓不以殺戮為威但臨之以<lb/>
兵絶其奔迸使之窮蹙悉就生俘而已故諸賊始雖欲<lb/>
拒及兵威既振則欲拒不能始雖不走及把截周密則<lb/>
欲走無路其賊首素有姓名既束手就縛其賊黨未知<lb/>
姓名者則鄉之平民皆指出而就擒無非平日稔惡之<lb/>
徒未嘗及一無辜雖有逃于幽僻之野髙險之山窩藏<lb/>
<pb n="KR4d0334_WYG_001-3b"/>
之家者亦捜捉無遺陳超陳洧沈文海沈文煥四兇之<lb/>
外凡生獲三百八十餘人軍前招刺為軍者又二百餘<lb/>
人其自知罪犯難逃而投於水縊於山者又不知其數<lb/>
獲到軍器一千九百餘件船二百餘隻兵不血刃百姓<lb/>
安堵幸無玉石俱焚之患已擒到者恐其間不無枉濫<lb/>
又就安吉州置都勘院多差官吏分勘盡得實情凡正<lb/>
典刑者一百二十餘人其餘俱刺為旗軍分籍江淮幸<lb/>
無妄殺之過始終持重欲圖萬全幸協初謀不致敗事<lb/>
<pb n="KR4d0334_WYG_001-4a"/>
外有賊之謀主邵宗煥及團結始禍人洪福何正鄉亦<lb/>
例寘典惡類除根良民吐氣境内為之肅清實由陛下<lb/>
徳威惟畏徳明惟明不怒而民威於鈇鉞王者有征無<lb/>
戰之盛舉也臣不過欽承威命實無寸功之可言抑臣<lb/>
深有感於中者臣以才薄望輕冒當重任真不自量中<lb/>
間飛語流言捷出可畏自非陛下淵然深黙超然逺覽<lb/>
堅定一意確然不移盡排羣議卓然不惑則臣之陷於<lb/>
罪戾所不足惜而事之不集豈不重貽宵旰之憂哉今<lb/>
<pb n="KR4d0334_WYG_001-4b"/>
徼倖厎定所有始末大畧謹録奏聞伏乞睿照<lb/>
　　䇿問<lb/>
　　　䇿問是非異同<lb/>
問天下有公是非一或有異非其私耶至若是者非者<lb/>
之寡孰若是者非者之衆之為無私耶一人之寡孰若<lb/>
百千萬人之為衆耶或者有百千萬人焉同以為是而<lb/>
獨有一人焉異以為非諉曰非私其可信耶且以士言<lb/>
之有鄉士非鄉之所論秀而以善名一鄉者乎有國士<lb/>
<pb n="KR4d0334_WYG_001-5a"/>
非國人之所同稱而以善名一國者乎有天下士非天<lb/>
下之所同與而以善名天下者乎所謂一鄉之善士斯<lb/>
友一鄉之善士一國之善士斯友一國之善士天下之<lb/>
善士斯友天下之善士非鄉國天下同以為是而莫有<lb/>
異以為非者所以為善乎然鄉原者一鄉皆稱原人非<lb/>
一鄉之善乎孔子獨不是一鄉之稱而指以為徳之賊<lb/>
何歟借曰非善何至以賊名之耶少正卯者魯國以為<lb/>
聞人非一國之善乎孔子獨不是魯國之言而戮之兩<lb/>
<pb n="KR4d0334_WYG_001-5b"/>
觀之下何歟借曰非善何至得誅之罪歟楊墨者天下<lb/>
之言者歸之非天下之善乎孟子獨不是天下之言而<lb/>
以為無君父之禽獸何歟借曰非善何至以禽獸目之<lb/>
歟是非之端人心所同不可誣也豈人之是非皆不足<lb/>
據必至聖賢如孔孟者然後定有非可以異同多寡例<lb/>
論歟然在下而取士為友茍非其善則害徳敗俗其禍<lb/>
猶小在上而取士為用茍非其善則生於其心害於其<lb/>
事發於其事害於其政其禍不其大歟是决擇是非之<lb/>
<pb n="KR4d0334_WYG_001-6a"/>
際尤不可不謹歟曰鄉人之善者好之用之可也國人<lb/>
皆曰賢用之可也天下歸仁焉用之可也然後世如殷<lb/>
浩有盛名至以去就占興廢朝野推服房琯有重名咸<lb/>
言其謀包文武有王佐才是二人者将天下莫不知其<lb/>
善况一鄉一國乎舉而用之宜成大功也夫何一出而<lb/>
輒敗大事耶至於韓信家貧無行寄食漂母受辱跨下<lb/>
諸葛躬耕南陽茍全性命不求聞達是二人者雖一鄉<lb/>
一國不必知其善况天下乎舉而用之宜敗大事也夫<lb/>
<pb n="KR4d0334_WYG_001-6b"/>
何一出而輒成大功耶然則鄉國天下之皆稱善何為<lb/>
反不若鄉國天下之皆無稱者之為善歟是非用人之<lb/>
難也舉人之難也抑非舉人之難也知人之難也其來<lb/>
久矣我皇上更化以來首嚴薦舉發書之禁固已一革<lb/>
前日之弊矣夫何比者廷紳有請尚慮公道之未大明<lb/>
歟而其説必欲内而侍從臺諫外而監司帥守及賢徳<lb/>
有譽寄居並許以書薦人明言某人有某徳某人有某<lb/>
才此豈非亦言其人有徳乃言曰載采采實臯謨知人<lb/>
<pb n="KR4d0334_WYG_001-7a"/>
之遺意乎豈非欲合鄉國天下之公論乎以是求人則<lb/>
薦者决不徇私而容情舉者可以因名而責實信由是<lb/>
可得人歟抑如是則不患舉人之不公矣無乃當慮知<lb/>
人之不明歟賢如傅説知者一武丁而已先是嘗築于<lb/>
傅巖則一鄉有不必知者矣聖如孔子知者羣弟子而<lb/>
已中間嘗阨于陳蔡則一國有不必知者矣忠如周公<lb/>
知者十哲人而已當時四國皆流言則天下有不必知<lb/>
者矣以大賢大聖之忠而猶有時不見知如此况其下<lb/>
<pb n="KR4d0334_WYG_001-7b"/>
者乎然惟賢知賢惟聖知聖惟忠知忠衆人固不識也<lb/>
若夫所識者其在一鄉則或徒無舉無刺似忠信亷潔<lb/>
而衆皆悦之者歟其在一國則徒居處足以聚徒成黨<lb/>
談説足以飾褒榮衆强禦足以返是獨立者歟其在天<lb/>
下則或徒為我為義兼愛為仁而處士横議者歟以議<lb/>
論取歟則有言者不必有徳以容貌取歟則色取仁者<lb/>
行或違以文章才名取歟則浮躁淺露者必不享福以<lb/>
儒學文雅取歟則入侍登朝者又以贜敗知人豈非難<lb/>
<pb n="KR4d0334_WYG_001-8a"/>
歟彼有覈論鄉曲月更品題必有如許子将之識然後<lb/>
知一鄉之善士歟太守一見薦逹郡士必有如符偉明<lb/>
之鑒然後知一國善士歟天下拔士咸稱許郭必有如<lb/>
郭有道之明然後知天下之善士歟然皆惟以人論之<lb/>
善則又豈知人之正耶方今泰交道亨方欲衆賢咸和<lb/>
於朝而無或有遺於野也諸公宜合古今而並論之其<lb/>
於鄉國天下之善士於人必有聞於已必有見庸可以<lb/>
自遜而不以自勉歟三者必有一得於此矣幸詳以告<lb/>
<pb n="KR4d0334_WYG_001-8b"/>
　　狀<lb/>
　　　防海宼申省狀<hi>福建提刑</hi>
照得某昨准省劄備臣寮奏請令福建安撫司提刑司<lb/>
及泉州各任責令措置多設方略勦捕海宼再准密劄<lb/>
備臣寮奏請行下帥司提刑司令多設方畧以為捕盜<lb/>
之策其契勘得海道日下雖暫肅清然秋深冬初其去<lb/>
者必将復來其散者必将復合敢不凛遵頒行措置盖<lb/>
海宼雖未嘗無之然未見如近年之猖獗近年雖無嵗<lb/>
<pb n="KR4d0334_WYG_001-9a"/>
無之然未見如今年之兇横前乎此但聞就海劫船後<lb/>
則敢登海岸而放火劫殺矣前乎此猶聞舟小人寡今<lb/>
則衆至數千而巨艘千數矣措置勦捕委不可緩但有<lb/>
勦捕之具今若未能别有竒策且未能盡備其具而欲<lb/>
遂一旦掃清豈易言哉且昔時海道之得捷惟有李寶<lb/>
膠西之一功雖勝敵非勝賊也然事體亦有大不同者<lb/>
姑借李寶之事以為喻寶曰海道無險要可守萬一敵<lb/>
艦散入諸洋則難以蕩滅止有一策可出萬全而其策<lb/>
<pb n="KR4d0334_WYG_001-9b"/>
則惟欲乗其未離巢穴掩出不意因其驚擾而疾擊之<lb/>
可以得志其後用此策而適當其可適逄其㑹適中其<lb/>
機適得其地而其策不一酬卒以成功今此賊固非彼<lb/>
敵之比也然亦必勦捕之有其策固當多設方畧也然<lb/>
亦在隨時出竒隨機應變難以刻舟而求劍也况兵家<lb/>
之策所密者用間也李寶則有其子潛入敵境伺動静<lb/>
驗虚實以無誤其成績海道之具所急者舟船也寶則<lb/>
有堅好可涉風濤者百有二十所用者軍兵也寶則有<lb/>
<pb n="KR4d0334_WYG_001-10a"/>
三千人乃二浙福建五分弓弩手非正兵也所仗者兵<lb/>
器也寶則有旗幟器械弓刀戈甲莫不具備所仰者軍<lb/>
實也寶則有銀絹萬數以為軍實所妙者火攻也寶則<lb/>
有火箭環射烟焰隨發不一時間延燒數百者是六者<lb/>
乃其策其具亦兵家之常事非詭異也豈容缺一哉今<lb/>
時異事殊自難例論固不敢望如李寶當時之整辦然<lb/>
量勢度力隨宜斟酌而旋行措置又豈容不盡哉其纎<lb/>
悉亦難備述姑條具大略如後須至申聞者<lb/>
<pb n="KR4d0334_WYG_001-10b"/>
一今欲略傚用間則官司動静賊未嘗不知其詳賊船<lb/>
動息官司反邏不得其實所合措置精選善為察探之<lb/>
人要盡得其衆寡强弱之狀且多設機謀多遣㳺説密<lb/>
誘其頭目以散其徒衆挺身出降又密誘其徒衆以擒<lb/>
其頭目或斬其首級率衆歸附諭以禍福許以重賞亦<lb/>
庶幾用間之術<lb/>
一今欲略備舟船則福州僅有延祥荻蘆所謂赤馬白<lb/>
鷂者隻數甚少且近以賊船比之彼皆髙大此反低小<lb/>
<pb n="KR4d0334_WYG_001-11a"/>
其他諸寨用亦各不多此外則惟泉州左翼猶有大船<lb/>
可濟困者為舟師之計只得團結民船以助官船但並<lb/>
是小樣未必可以制敵且百姓亦未必樂為吾用又只<lb/>
得委曲區處反覆勸諭以示其自衛鄉井自保室家之<lb/>
計因公及私同舟共濟且求以多為貴以張聲勢亦庶<lb/>
幾可得舟船之用<lb/>
一今欲略増軍兵則如福州又僅有延祥荻蘆兩寨之<lb/>
兵稍識海道曽諳水戰若其他諸尉諸寨非深諳習者<lb/>
<pb n="KR4d0334_WYG_001-11b"/>
但可為助耳除左翼軍可以調遣䇿應外為足兵之計<lb/>
亦只得募集民兵以助官軍彼其在海岸素知地理素<lb/>
諳水勢總以各澳長以備緩急掎角庶㡬可足軍兵之<lb/>
用<lb/>
一欲略備軍器則舟師水戰弓弩為先須先多備次則<lb/>
槍杈刀劍等亦須色色精利此乃官兵将佐常用之器<lb/>
自當多多益辦不容少有欠缺外此則當多招善於投<lb/>
水之人多辦鑿船截柁等器具併行下總首民兵各自<lb/>
<pb n="KR4d0334_WYG_001-12a"/>
措辦庶幾可濟軍器之用<lb/>
一今欲略備軍實則本司自無分文粒米可應軍需昨<lb/>
來已䝉朝廷行下運司應辦矣但為費浩大為數宜多<lb/>
兵非難用特錢糧難辦耳得遣愈多調度愈廣有限而<lb/>
不繼稽違而不逮一或乏興立致誤事非惟不足以使<lb/>
人不足以持久而已須預先辦集以備不測受給差官<lb/>
専一應副又須乞朝廷不惜重費欲奏大捷除大患成<lb/>
大功全藉軍實之裕<lb/>
<pb n="KR4d0334_WYG_001-12b"/>
一今欲少傚火攻則所在軍中自有火礟之法左統領<lb/>
自有見成可用之礟近延祥寨官亦見依法做造但恐<lb/>
不能多耳今當計其費用給之錢本責其多造舟師取<lb/>
捷尤更神速外此則多括善水民船多載乾燥火草藏<lb/>
之密處以伺便乗機而發以備火攻之法<lb/>
一擒捕此賊本只海澳土豪隅總等之所能辦也盖此<lb/>
賊雖在海中而日用飲食之物無非取之海岸之上茍<lb/>
海上之人若能同心協力處處嚴行禁止痛加拒絶使<lb/>
<pb n="KR4d0334_WYG_001-13a"/>
不得上海岸則非饑死亦渇死矣将欲何為哉唯海上<lb/>
之民多有所取利其珍寶動千萬計則富者為之停藏<lb/>
貧者為之役使甚至多起酒樓多設妓館以誘之惟恐<lb/>
其不來其小小魚船以捕魚為名者又多為賊之耳目<lb/>
嚮導是賊徒猖獗兇横皆吾民之通同而至此也今須<lb/>
於各海澳去處圑結保伍統以澳長如有一家停藏賊<lb/>
徒引接贜者保伍並加連坐遇有賊船者保伍民兵澳<lb/>
長為将深防固守使不得近岸近則聚衆擒捕隨以官<lb/>
<pb n="KR4d0334_WYG_001-13b"/>
軍擊之彼将有送死而已此項見欲措置施行<lb/>
一海各有澳可加防守澳各有長可為總首百姓各居<lb/>
海鄉可習水戰今廣擇有物力之家且素有幹畧為衆<lb/>
所推者貼補總首俾之專管結集保伍以充民兵其總<lb/>
首等須假以名目候其有功與之正補官資而保伍民<lb/>
兵候有勞績亦當等第推賞庶幾樂為官司之用此項<lb/>
須聽自朝廷指揮施行<lb/>
一賊人頭首不過一二人多或三五人此外人雖衆多<lb/>
<pb n="KR4d0334_WYG_001-14a"/>
皆是隨從或是脇從未必人人樂為賊用其頭首者豈<lb/>
不知世間未嘗有不敗之賊未必全不識利害禍福者<lb/>
也今除密遣用間外合又公行榜示顯示重賞使為首<lb/>
者日下散衆投降則當賞以某官某職錢幾千貫文又<lb/>
使為從者或擒其首或斬其首以來歸則亦當賞以上<lb/>
項官資錢㑹非惟不加罪而已其首與其從聞之必兩<lb/>
相猜疑亦足以間其心而離其黨必有一應者此項要<lb/>
得明立賞格須聽自朝廷指揮施行<lb/>
<pb n="KR4d0334_WYG_001-14b"/>
一賊不難捕在不吝重賞耳既須明立賞格今如承信<lb/>
郎等以至進武進勇校尉副尉告命綾紙若得朝廷多<lb/>
行頒降以待行賞上而兵将下而隅總必有希慕歆羡<lb/>
而勇往直前者如或有違節制有違軍令逗遛阻撓畏<lb/>
避退縮既不用命反致敗事者定行軍法賞罰須是信<lb/>
必斷不可亂此亦須聽自朝廷指揮施行<lb/>
一唐人謂羣盜如麻不可尋逐無關可守無要可防正<lb/>
為海宼言也海道洋洋無際以一州之境已自不可窮<lb/>
<pb n="KR4d0334_WYG_001-15a"/>
極若舟師屯聚一處則無常山蛇之勢首尾固不足以<lb/>
相應若散屯諸處則又恐勢分力輕不足以吞併今合<lb/>
令各縣各寨總首民兵互相察探互相報應的知賊船<lb/>
所在㑹合夾攻庶㡬有濟此項見欲措置施行<lb/>
一姑以福州之境言之賊船自北而來者則自温州界<lb/>
分銅盤山半洋碓等處而入自南而來者則自興化界<lb/>
分南嘯山南匿寨等處而入既入此則涵頭迎仙江口<lb/>
巖潯商嶼波浪澳小練等處乃行劫商船之所也中間<lb/>
<pb n="KR4d0334_WYG_001-15b"/>
西之小練山東之荻蘆頭乃南北出入之關若於此把<lb/>
斷使南不得以過北北不得以過南必可成擒此處尚<lb/>
有可以増損守禦之處此外則海勢闊逺事體重大未<lb/>
敢輕言大槩北而浙東諸郡南而廣東須一體嚴行措<lb/>
置乃常山蛇之勢也盖以三路而論則廣東首也浙東<lb/>
尾也福建中也以福建而論則福州尾也漳泉首也福州<lb/>
興化之間中也本路既將行下諸州諸縣例行措置要<lb/>
取其首尾中相應若浙東廣東欲如首尾中之相應則<lb/>
<pb n="KR4d0334_WYG_001-16a"/>
須聽自朝廷指揮施行<lb/>
一向來賊船在海其不知虚實者例皆望洋戰懼而已<lb/>
如寨尉等力小勢輕固若不足以敵至有諸司調到戰<lb/>
船水軍非勢力不足者則又多不肯向前東西向背大<lb/>
類彼此兩相迴避者即未嘗見官軍與賊人决戰一合<lb/>
是致在海之賊洋洋得意聲勢愈張驕横益甚若無如<lb/>
我何者而不知其初無能為也如今年之夏福州延祥<lb/>
寨官李安國獨敢力與之戰便能生禽殺死其衆莫計<lb/>
<pb n="KR4d0334_WYG_001-16b"/>
數目而彼即狼狽進退無路乃自此散去是一决戰之<lb/>
功也今若三路合謀併力夾攻合戰為滅此然後朝食<lb/>
之計則彼将何為哉若是各守界分幸其出境即為無<lb/>
虞縱之使去不逐不殺則未知肅清之日合三路為一<lb/>
家措置如一體兵以殄滅為期此項須聽自朝廷指揮<lb/>
施行劄付本司以所申防捕海宼一十三項委合事宜<lb/>
從行<lb/>
　　　禁銅錢申省狀<hi>廣東運使</hi>
<pb n="KR4d0334_WYG_001-17a"/>
使臣某伏準省劄行下本司責令體訪條其漏泄銅錢<lb/>
利病某竊於此事久為國家寒心苐事大體重非惟未<lb/>
有萬全禁絶亦縁人微望輕未敢出鴻毛輕率之言今<lb/>
既準指揮豈容自黙竊惟倭船一項其偷漏㡬年彰彰<lb/>
明甚已不待贅陳但漏泄之地非特在慶元抽解之處<lb/>
如沿海温台等處境界其數千里之間漏泄非一盖倭<lb/>
船自離其國渡海而來或未到慶元之前預先過温台<lb/>
之境擺泊海涯富豪之民公然與之交易倭所酷好者<lb/>
<pb n="KR4d0334_WYG_001-17b"/>
銅錢而止海上民户所貪嗜者倭船多有珍竒凡值一<lb/>
百貫文者止可十貫文得之凡值千貫文者止可百貫<lb/>
文得之似此之類奸民安得而不樂與之為市及倭船<lb/>
離四明之後又或未即歸其本國博易尚有餘貨又復<lb/>
回旋於温台之境低價賤賣交易如故所以今年之春<lb/>
台城一日之間忽絶無一文小錢在市行用乃知本郡<lb/>
奸民奸弊至此之極不知前後輾轉漏泄㡬多不可以<lb/>
數計矣今欲遏絶慶元漏泄之弊恐别亦無新竒之策<lb/>
<pb n="KR4d0334_WYG_001-18a"/>
惟復祖宗舊制仍舊就華亭置司抽解則雖未必能全<lb/>
革舊弊而比在慶元則似大相遼絶然又嘗竊有疑焉<lb/>
倭船之主抽解之場初不過板木螺頭等潑物耳而使<lb/>
之得以博易吾銅錢而歸是猶以土而博吾之真金以<lb/>
石而博吾之美玉利害本非難見螺頭僅可以供燕飲<lb/>
之需雖無之未至如五穀之養生板木不知濟何等急<lb/>
切之用雖無之未至如無棺木之送死豈不可禁絶其<lb/>
來乎惟硫黄可供軍需者許其博易抽解則舶之來者<lb/>
<pb n="KR4d0334_WYG_001-18b"/>
必少而錢之泄者亦少聞之每嵗往來不下四五十舟<lb/>
乃無非木板螺頭等物而坐聽其空竭吾國家之重寳<lb/>
豈不悮哉雖曰其歸也差官檢空然後通放然此亦一<lb/>
具文耳盖非特官吏不廉不公例有所受而不從實檢<lb/>
放也亦以倭船髙大深廣人以百計歸船視來時尤重<lb/>
盖船底莫非錢也檢空官一過其上一望而退豈嘗知<lb/>
其内之所藏為數浩瀚况又其計奸詭先是逐時積得<lb/>
現錢或寄之海中人家或埋之海山險處或預以小舟<lb/>
<pb n="KR4d0334_WYG_001-19a"/>
搬載前去州岸已五七十里候檢空訖然後到前洋各<lb/>
處逐旋搬入船内安然而去又或者其歸船撑去隔二<lb/>
三十里所差官檢空不及亦只得應故事姑聽其元來<lb/>
嘗檢者有之此漏泄之所以不可得而禁也倭人固非<lb/>
其他戎狄之比然異氣殊形醜徒惡類與吾民交易以<lb/>
至慶元城下相與集處竊恐事久情遷非特吾民将化<lb/>
而為倭而變生禍作有出於不測者非但泄錢而已尚<lb/>
可坐視而不為變通之計乎雖然此為慶元漏泄而論<lb/>
<pb n="KR4d0334_WYG_001-19b"/>
止漏泄一處耳若某所慮實有數處敢因言之盖向之<lb/>
所聞惟倭好銅錢今則聞海外東南諸番國無一國不<lb/>
貪好而凡係抽解之司無一處不漏泄慶元之外若福<lb/>
建泉州與廣東廣州之市舶兩處無以異於慶元而又<lb/>
或過之盖諸番國各以其國貨來博易抽解並是漏泄<lb/>
一色現錢而歸尤不可以計其數矣福建之錢聚而泄<lb/>
於泉之番舶廣東之錢聚而泄於廣之番舶兩路之錢<lb/>
非如海水之無窮其将盡入於尾閭豈不至枯渇者次<lb/>
<pb n="KR4d0334_WYG_001-20a"/>
則此土販海之商無非豪富之民江淮閩浙處處有之<lb/>
亦多有假作屯駐之所營運軍需為名者雖曰他有雜<lb/>
貨其實以髙大深廣之船一船可載數萬貫文而去每<lb/>
是一貫之數可以易番貨百貫之物百貫之數可以易<lb/>
番貨千貫之物以是為常也此則北自慶元中至福建<lb/>
南至廣州沿海一帶數千里一嵗不知其幾舟也此又<lb/>
海商漏泄之大者也又其次海上人户之中下者雖不<lb/>
能大有所泄而亦有帶泄之患而人多有不察者盖因<lb/>
<pb n="KR4d0334_WYG_001-20b"/>
有海商或是鄉人或是知識海上之民無不與之相熟<lb/>
所謂帶泄者乃以錢附搭其船轉相結託以買番貨而<lb/>
歸少或十貫多或百貫常獲數倍之貨愚民但知貪利<lb/>
何憚而不為者又有一等每伺番舶之來如泉廣等處<lb/>
則所帶者多銀乃競賫現錢買銀凡一兩止一貫文以<lb/>
上得之可出息兩貫文此乃沿海浙東福建廣東海岸<lb/>
之民無一家一人不泄者此一項乃漏泄之多者也雖<lb/>
然已上二者猶是番國人與吾國人為弊至此極也若<lb/>
<pb n="KR4d0334_WYG_001-21a"/>
在官司則有明明與之漏泄而曽不知禁者水軍之漏<lb/>
洩是也盖屯駐水軍去處每月多是現錢支給此錢一<lb/>
出固是不可復入散在外州可也今乃未嘗到寨軍兵<lb/>
未嘗得使自本州支出則城下大舟徑載入番國矣此<lb/>
亦以為常而恬不知怪也廣東水軍尤純支現錢漏泄<lb/>
尤甚焉一年每月若干一月一次漏泄不知何為不畧<lb/>
慮及此者此錢係各州通判㕔所辦也極其艱苦措置<lb/>
不及一月僅了又慮後月動是多方兑借以應急時刻<lb/>
<pb n="KR4d0334_WYG_001-21b"/>
不可緩也是此錢非以支吾軍乃以送番人耳自有水<lb/>
軍以來不啻當以千萬億兆矣此又漏泄之最大者也<lb/>
曩時沿邊尚有鐵錢防漏泄也今隔海即是異國一舟<lb/>
可以直到而不慮及此某竊惑焉然此一項乃軍國大<lb/>
計須是朝廷急作變通之計非某小官所敢與知也其<lb/>
他如泉州廣州之抽解去處須與慶元一體别立規模<lb/>
痛革前弊或者各州市舶司别與置一官司專一稽察<lb/>
關防重立賞罰於舊條法及賞格中更増加嚴密施行<lb/>
<pb n="KR4d0334_WYG_001-22a"/>
至販海之商沿海之民犯漏泄之罪者在法雖有明條<lb/>
然不過逺配而止在今日則為情重法輕人不知懼又<lb/>
未嘗見嚴切舉行所以愚民多不知法知者亦敢玩法<lb/>
無所忌憚今須詳酌舊法更與加嚴犯者斷無容貸責<lb/>
之各州知郡各縣知縣協心任責申嚴督責廵尉不住<lb/>
廵捕如獲到漏泄之錢照條法中賞格一一推賞不然<lb/>
州縣既不任責廵尉亦不廵捕名曰廵捕又不獲實錢<lb/>
官員罷黜吏卒逺配情理重者又别重作施行外此則<lb/>
<pb n="KR4d0334_WYG_001-22b"/>
所有中下民户惟有三路十數郡沿海數千里並與行<lb/>
下逐州逐縣嚴結保伍每十家為一甲逓相糾察如一<lb/>
家漏泄則九家舉覺或配或殺隨多少科罪舉覺者特<lb/>
與免罪數之多者又當推賞若一家漏泄九家沉匿不<lb/>
行舉覺定相連坐一甲内並無容恕十甲又為一大甲十<lb/>
甲之内如有一甲漏泄則九甲舉覺其法盡如一甲之<lb/>
法甲内斷不使有引領牙儈等奸人容留其間如有此<lb/>
等並以正漏泄人論罪其甲户又當各統之以隅總而<lb/>
<pb n="KR4d0334_WYG_001-23a"/>
隅總又多通同反為漏泄之主此又全在責之州縣選<lb/>
擇公忠為衆所服可為隅總之人方許差充州縣各特<lb/>
置一局差官専主此一事上下相承持之以久庶幾積<lb/>
年之弊可革也然此其大略耳其詳則乞朝廷特為敷<lb/>
奏乞聖㫖行下三路十數郡一體施行又庶幾仰藉威<lb/>
靈乃克有濟若但行下本司使偏責之郡縣則推轉未<lb/>
必能使之丕應此非可以常事論也外此則又鉟銷一<lb/>
項法令雖昭如日星而所在郡縣之民未始一日無鉟<lb/>
<pb n="KR4d0334_WYG_001-23b"/>
銷其銷耗又非特沿海而已此又在朝廷别作施行今<lb/>
治司一年所鑄不過一十五萬貫而費近二十文之本<lb/>
方得成一文之利至於漏泄一年不知其幾千百萬也<lb/>
舉世但慮官楮之折兑而錢皆置之不問故錢已漏泄<lb/>
欲無矣使一旦用錢殆将無錢之可用豈不大可為寒<lb/>
心哉姑據某之愚見條具大概如常是非可否不敢専<lb/>
决乞賜指揮行下須至申聞者<lb/>
</p>
<p>
</p>
  </div>
</body>
</text>
</TEI>
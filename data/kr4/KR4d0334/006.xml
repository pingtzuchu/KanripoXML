<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>敝帚藳畧巻六</head>
    <p>
<pb n="KR4d0334_WYG_006-1a"/>
欽定四庫全書<lb/>
　敝帚藳畧巻六　　　　　　宋　包恢　撰<lb/>
　　箴<lb/>
　　　酒箴<lb/>
酒流生禍獄訟繁興一獻百拜正避禍生二爵三爵油<lb/>
油言言本以成禮豈繼以淫大亂䘮德罔非惟行執拘<lb/>
以殺非過於刑糜榖耗財一醉是營飲狂失禮厥禍猶<lb/>
輕其毒腐腸其厲熏心䰟亡魄䘮昏夢莫醒肉脫骨立將<lb/>
<pb n="KR4d0334_WYG_006-1b"/>
重殞身酣者必亡為禍甚明反狂歸聖一念可升能自<lb/>
戒者先民有程或不多飲以約於親或加自杖以違先<lb/>
人或本善飲斷不濡唇為荒忽故廢業是懲特患不為<lb/>
不患不能願自愛重戰戰兢兢以報爾先以全爾靈以<lb/>
保爾寧以永爾齡逺大可覬功名可成彼嗜酒者德頌<lb/>
是名果溺其言禍將滿盈苦口利病反頌為箴勇决敏<lb/>
鋭與心為盟自此覆爵清白如神<lb/>
　　銘<lb/>
<pb n="KR4d0334_WYG_006-2a"/>
　　　恕齋銘<lb/>
　傅兄純道以恕名其藏修之齋而求銘於包山老翁<lb/>
　某翁謂此道甚大非某之所能言然純道欲以此一<lb/>
　言而終行其志亦大翁雖一言以為不智不敢辭乃<lb/>
　隨所見為銘以復之其詞曰<lb/>
人惟一心恕乃一如胡為待人與已差殊由不識已混<lb/>
然一體乃一膜外妄分我爾爾瘠我肥我安爾危爾災<lb/>
我福我全爾虧凡有便利競取歸此凡有患害並推與<lb/>
<pb n="KR4d0334_WYG_006-2b"/>
彼如心同然遂大反㫋待我登天聽爾墜淵曽反思否<lb/>
乾父坤母人皆同胞同生同受氣同一身性同一仁何<lb/>
隔彼此孰非同人萬物皆備况人同類强恕而行仁近<lb/>
可至已所欲為立而達而推以及人立達如之如非所<lb/>
欲非已所獨亦勿施人洞然心腹絜矩在中左右交通<lb/>
上下前後使事先從一有所惡截然有據斷之以毋不<lb/>
差其度有戚有休可樂可憂凡為已計即是人謀先儒<lb/>
為恕充廣得去天地變化草木蕃庶恕大矣夫為德不<lb/>
<pb n="KR4d0334_WYG_006-3a"/>
孤四海皆凖宇宙同居然實非意有本如是宜先明心<lb/>
秋毫無偽是乃為忠欺妄不容不陂乃平不私乃公剛<lb/>
健篤實積之純一如天無雲杲杲白日忠極於斯恕出<lb/>
由茲如形有影體用不違中心體約如心用博何用不<lb/>
如何徃不若一以貫之惟參也知賜疑多學猶未知非<lb/>
無加如我宜未許可終身欲行勿施則哿參日課功三<lb/>
省在躬乃先為人恐或不忠勿憚難儗勿忽易企知求<lb/>
實知履求實履成已成人仁智有親皆性之德外内維<lb/>
<pb n="KR4d0334_WYG_006-3b"/>
均惟如盛字純道罔二藏身此齋恕貫天地世狹道蕪<lb/>
少此䂓模予言似怪君其謹諸<lb/>
　　　達觀堂銘<hi>并序</hi>
　平兄少平作晚年藏修之堂名曰達觀其説謂此心<lb/>
　此理同乎一原或生或死同乎一致眞若達者之言<lb/>
　者友人東平包某為之推明其㫖曰<lb/>
地為吾形天為吾氣天地之性即此為貴一隂一陽性<lb/>
成善繼形氣即道氣塞即義非隱非顯非一非二天地<lb/>
<pb n="KR4d0334_WYG_006-4a"/>
之㑹形氣以萃乾父坤母遺體以畀清明在躬志氣具<lb/>
備天地之散形氣之離氣還歸天形復歸地昔生何愛<lb/>
今死何畏惟達能觀達必上智渙然心融怡然理契洞<lb/>
然燭照靡疑靡滯能通一貫本無二事以晝夜觀死生<lb/>
一致消息徃來始終終始惟能知生即能知死形氣聚<lb/>
散雖若有異天地之運萬世無敝吾身形氣天地即是<lb/>
天地常存吾身非斃生非贅疣死非廢棄博厚高明浩<lb/>
浩罔既並行不悖並育不戾死與生同混混無際少平<lb/>
<pb n="KR4d0334_WYG_006-4b"/>
平心宜以平視非可意擬非可言議朝聞夕可自反自<lb/>
試懋哉懋哉願言自勵<lb/>
　　誌銘<lb/>
　　　馮撫屬墓誌銘<lb/>
士固有身長不滿五尺而意氣雄千百人者或者為人<lb/>
卑弱視之儒者也遇不偶必達其志昔聞其語而見其<lb/>
人矣求之于今何難哉若馮君諱庭堅字舜舉者其殆<lb/>
庶幾乎其性質温厚其氣貎和平其體若不勝衣其言<lb/>
<pb n="KR4d0334_WYG_006-5a"/>
若不出口其處已待人恭而寛平時無事若退然惴畏<lb/>
無能為者至其遇事而激于義則奮發慷慨勇往而不<lb/>
可禦倜儻權竒智慮橫出而不可窮讀書必求有用每<lb/>
觀史傳忠節之事必為之興嘆曰男兒當如是矣方其<lb/>
校藝于文塲也所試輙中嘗屢與海内諸冠帶圜橋門<lb/>
乃竟不偶而亦未嘗以得失為欣戚葢雖素習文事而<lb/>
洞識兵機嵗在紹定之己丑鄰郡大盜起汀有黃緑頭<lb/>
者邵有劉安國者其燄甚熾而鋒甚鋭也時建寧府差<lb/>
<pb n="KR4d0334_WYG_006-5b"/>
君為隅總籍保伍以衛其鄉或以非士所宜受而宜辭<lb/>
君曰庠序之所教養者謂何吾疇昔之所學者謂何顧<lb/>
乃臨難茍避坐視鄉民之塗炭乎乃捐家貲給鄉丁日<lb/>
習戰事修險要又自别招義勇二百人自辦錢糧不以<lb/>
累官府自賊破光澤將犯郡境已及麻沙君能嚴陣力<lb/>
拒之老㓜頼以得活者甚衆先是朝廷遣殿前統領童<lb/>
德興兵一千餘人來建先至麻沙君因為之鄉導且密<lb/>
以其義丁掎角之賊甚恐府促童歸君曰兵有機㑹權<lb/>
<pb n="KR4d0334_WYG_006-6a"/>
宜今賊前有巨浸之阻右有唐石之抱我軍方張功在<lb/>
目中願統領暫畱可以一鼓而擒之今及賊不攻而反<lb/>
賊得以玩我軍矣天假我以機而不能乘之則機不在<lb/>
我而在彼矣童不能從時本府三司委劉帳幹屯招義<lb/>
丁討賊而差君充計議官君親徃唐石招一千人為土<lb/>
軍號忠勇賊破邵武乘勢來冦君將忠勇進丁字橋出<lb/>
賊不意設三伏以待之賊至迎戰佯北伏者迭起賊衆<lb/>
大潰斬首甚多既而賊增衆復來合數千人劉帳幹以<lb/>
<pb n="KR4d0334_WYG_006-6b"/>
彼衆我寡為憂君曰我聲方振賊氣方懾我若退非惟<lb/>
賊得以躡我軍亦有以沮我軍也於是偃息示弱軍皆<lb/>
伏山下而卓白旗於對山之頂賊不敢進而退君曰賊<lb/>
怯矣吾將擾之遂選壯士二十人夜入賊中使聞金聲<lb/>
則合而擊之金止即止凡數合而還無一傷者因令鳴<lb/>
金如前賊每聞金聲即自相屠戮終日擾亂辨色望之<lb/>
已悉遁去自是不復東向聞賊再入光澤君曰今賊深<lb/>
入虛實未可知不可不分兵為援君軍下橋劉帳幹軍<lb/>
<pb n="KR4d0334_WYG_006-7a"/>
牛嶺賊出其後沿途縱火使我軍中斷劉欲退軍君曰<lb/>
今四面皆賊將何之願率所部力戰帳幹援于後此必<lb/>
勝之機也少頃賊擁衆來君立馬而望張左右翼以應<lb/>
之皆殊死鬬君親出陣前視其驍勇者發數矢斃數賊<lb/>
躍馬衝其陣衆悉力併擊賊大敗望忠勇旌旗而走後<lb/>
南劒白水峒連明者作亂童統領為其所敗賊將伺府<lb/>
境守令分兵守嚴嶺乃部忠勇二百人守之賊不敢犯<lb/>
軍之所至雞犬宴如也暨甲午之夏唐石中里有龔日<lb/>
<pb n="KR4d0334_WYG_006-7b"/>
未者倡亂環唐石數百里莽為一盜區時郡將袁大監<lb/>
甫即調遣左翼軍禁軍等收捕而以敎授包某為監軍<lb/>
司禮韓楘副之差君為軍前計議君曰唐石山髙深險<lb/>
固未可輕進然當以計勝計當知所先也乃條畫山川<lb/>
形勢指陳攻守要害以入峒初險在牛頭嶺正唐石之<lb/>
都隘崇岡峻嶺俯闞層崖前阻深流路容側足羣賊所<lb/>
以未能有其險而不敢東下者以有竹溪二十四保未<lb/>
悉從亂也今若先通竹溪竹溪乃唐石之左臂先世嘗<lb/>
<pb n="KR4d0334_WYG_006-8a"/>
居焉可以片紙下之監軍然之亟使馳檄由間道達其<lb/>
首領開陳利害諭以禍福逆順之理彼新為龔脅從適<lb/>
値龔遣偽帖令率保内把牛頭嶺其首領既聽君言遂<lb/>
合二十四保皆不從逆而效順君又募善戰者得百餘<lb/>
人亦號忠勇土兵暨賊衆數千分道而至君率所領渉<lb/>
溪南岸率先邀擊于前賊懼走復沿溪遶出北岸夾擊<lb/>
于後賊腹背受攻多戰敗死其衆潰亂多生擒其首領<lb/>
獲龔日未之妻孥與其餘黨平盪之功君之力居多端<lb/>
<pb n="KR4d0334_WYG_006-8b"/>
平敵騎冦淮東時高郵守朱復之以君權在城兵馬監<lb/>
押彈壓防城軍馬君沿城提督雖雪霜中不少怠敵騎<lb/>
犯相城過高郵守委部馬軍清野兼間採前事當是時<lb/>
兵有突入民家取其物而焚其舎者民未遭敵兵而先<lb/>
自被害矣君出城即令百姓入城俟報至而清野民感<lb/>
之道遇敵騎嚴督所部謂其親力曰有難我當死國汝<lb/>
可先遯徐收我骸骨以歸平旦敵騎至君整隊除行敵<lb/>
人以為疑兵不敢逐遂清野而還月餘忽報敵騎至菱<lb/>
<pb n="KR4d0334_WYG_006-9a"/>
塘守亟與君謀之君曰欲得四輕舟弓弩手二百人守<lb/>
如所請君駕舟抵岸伏兵田舎後遣五十人背水而射<lb/>
之敵先鋒數十騎奔衝前來君分軍而兩之敵騎臨流<lb/>
不能制突入泥淖中伏兵出其後夾而射之射死數十<lb/>
人奪馬數十匹敵應兵至君率軍徐登舟敵人遁去自<lb/>
後不敢窺高郵守申奏以為菱塘第一功也嗚呼此其<lb/>
意氣之雄儒者而能必達其志如此豈非有古人之風<lb/>
乎然則以其前後之備宣勞績所以賞之而官之者宜<lb/>
<pb n="KR4d0334_WYG_006-9b"/>
如何顧乃在鄉嘗兩為計議久而方補一資繼而又僅<lb/>
轉兩資福建安撫司凖備差使在淮又嘗兩拒北冦功<lb/>
雖奏而不賞何哉然君素守謙退其欲立功名出於忠<lb/>
義而無矜功施勞之意不能巧於經營安之若命泊如<lb/>
也特其在兵間以勞苦在淮間以風寒因此成疾浸病<lb/>
一旦忽謂予胷中洞然似無一物此身如在太虛中恐<lb/>
是全歸時矣遂自盥滌正巾整衣而坐旋就卧而逝時<lb/>
嘉熙己亥四月八日也享年五十有三後七年始獲葬<lb/>
<pb n="KR4d0334_WYG_006-10a"/>
於唐石呉坊上富其山雄偉如其志乃其所自擇從治<lb/>
命也君世居建陽竹溪祖朝佐遷居麻沙考應昌妣徐<lb/>
氏娶劉氏一子震自葬後屢以君與予交契厚且嘗為<lb/>
監軍於唐石而得公之助者即予也痛念廼父之有功<lb/>
而不達因誦唐張直之之語曰吾志非不如古人吾才<lb/>
豈不如今人而至於是死於是耶以代為其父致求銘<lb/>
之意予雖非能文辭者然因君亦有感焉夫操行之難<lb/>
而姓名翳然此陶靖節所以撫巻長慨而不能已古來<lb/>
<pb n="KR4d0334_WYG_006-10b"/>
賢豪不達而埋光鏟彩與草木俱腐者又唐史臣以為<lb/>
不可勝咤者也如君者豈容不有以發其翳而出其光<lb/>
彩哉獨恨囑之非其人予言懼不足以傳世行後耳既<lb/>
廹於情義不容辭乃為之誌其大概而銘曰<lb/>
何學業詩書兮胷有許甲兵之精强何貎若怯懦兮用<lb/>
則健丈夫之軒昻何外若無能為兮中有沉密之智囊<lb/>
賊可滅敵可禦兮何兵勢之莫當功已多名未副兮何<lb/>
爵賞之未償人為君稱屈兮君自無少嫌於肝腸生而<lb/>
<pb n="KR4d0334_WYG_006-11a"/>
順命兮没而安康山峭水清兮魄宜是藏其身恨未顯<lb/>
兮顯在後人之熾昌<lb/>
　　　呉主簿墓誌銘<lb/>
予友新撫州金溪縣主書姓呉諱炎字晦夫以淳祐三<lb/>
年壬寅冬十一月二十六日以疾卒於家予時以台倅<lb/>
易倅臨安忽得其居之逺近内外各以書訃予為其學<lb/>
徒者則曰無復有此賢師友矣為其里人者則曰無復<lb/>
有此鄉善士矣為其宗族者則曰無復有此賢伯叔兄<lb/>
<pb n="KR4d0334_WYG_006-11b"/>
弟矣予為之慟而言曰世之愛欲生惡欲死者其惑之<lb/>
不辨久矣晦夫之亡同聲哀之果何以得此於人哉葢<lb/>
其自㓜嗜學如嗜飲食博識前徃而文思如泉湧辭藻<lb/>
如春華有弗問問則多知有弗疑疑則能辨且不憚勞<lb/>
為人反覆開明學文者運意用字造語悉有法度可以<lb/>
指授以是鄉之學者多從之游每隨其分量䝉麗澤之<lb/>
益此在學徒是以有無復賢師友之嘆其氣貎和平其<lb/>
詞意婉曲望而見者以為君子人也况其志行修潔少<lb/>
<pb n="KR4d0334_WYG_006-12a"/>
有可見之身過與人多美意無惡况誘人為善孜孜不<lb/>
懈人有請可從者曾無難色不亦委曲諭之未始峻拒<lb/>
人亦不怨似多可而實有守此其里人是以有無復鄉<lb/>
善士之悲其諸父叔在時莫不愛之以其循循孝友和<lb/>
氣藹如也其後諸父俱亡兄弟子姪甚衆晦夫悠然其<lb/>
中無疾言遽色不犯尊不凌卑㑹聚則少談世俗細故<lb/>
多言古今善事有黙寓相勸相規之意未始與一人作<lb/>
惡或有不美之爭必致排解調娯之力故人無長㓜咸<lb/>
<pb n="KR4d0334_WYG_006-12b"/>
知敬慕此其宗族是以有無復賢伯叔兄弟之恨方為<lb/>
兒時已端重如成人不好戲弄不為戲言獨於義理文<lb/>
字乃其所好初從予先君克翁問學即切切有志年十<lb/>
六七時侍父兄見朱文公于考亭文公令講魯論首章<lb/>
喜之因聽誨論者踰月而後歸自是一意實學而不廢<lb/>
科舉其所試之文根於義理尤極精到嘉定丁丑補入<lb/>
太學每試必冠諸生計分幾成優校觀其文者莫不擊<lb/>
節稱嘆端坐存心齋晝誦夜思業以為常淡然無他好<lb/>
<pb n="KR4d0334_WYG_006-13a"/>
未嘗妄出為市井之游若不知紛華盛麗之可悦者或<lb/>
者欲摇動之屹不可奪素行益堅同舎驚異始疑而終<lb/>
信翕然稱之以為不可及晦夫資既純明一時海内名<lb/>
世咸獲親炙多器重之且或得其心學或得其詩文法<lb/>
究師友之淵源聞見既博智慮益明時在學推為博通<lb/>
之儒既而遭父䘮以歸居䘮盡哀服除即厭出事母盡<lb/>
歡者幾年屢免文舉咸謂一第特其餘事乃竟累試見<lb/>
屈於有司嘉熙戊戌天子策士南廊勉就之以入優等<lb/>
<pb n="KR4d0334_WYG_006-13b"/>
授金溪簿待闕未赴間葢嗜未見之書究未竟之學凡<lb/>
若學徒者若里人者若宗族者往來講習方有餘樂其<lb/>
所著有陽山猥藳若干巻及日記以自課其所學其進<lb/>
未已也而不幸死矣前數月盡區處家事幽以告之家<lb/>
廟明以托之親朋若前知没寧而達者夫惟其親朋之<lb/>
所惜者年纔五十有九而平生所志所學不得少試一<lb/>
二或曰昔有不許小程先生學之可用者後有因其論<lb/>
鹽鈔法而始知其可用晦夫常備論江西鹽販之弊贛<lb/>
<pb n="KR4d0334_WYG_006-14a"/>
之守臣徃徃有用其説以戢姦萌者人莫知其出於晦<lb/>
夫也使其少試豈特能主簿書使㑹計當而已哉而遽<lb/>
至于斯亦可哀也夫曽祖某祖某考某妣錢氏娶熊氏<lb/>
再娶傅氏二子曰某二女長許適某次在室某年某月<lb/>
某日葬某處其兄玉汝謂知其弟莫若予欲得銘予念<lb/>
晦夫少予二嵗總角同學相知真莫如予也聞訃而傷<lb/>
之倍於常情豈容不銘銘曰<lb/>
孰為質玉色之光兮孰為文天葩之芳兮質既良學且<lb/>
<pb n="KR4d0334_WYG_006-14b"/>
强兮文既彰行且蔵兮宜高岡觀鳳之翔兮何垂耳困<lb/>
驥之良兮以此易年宜得夀延長兮何為中身遽有此<lb/>
哀傷兮獨幸文質學行存若不亡兮<lb/>
　　　陳通判墓誌銘<lb/>
負才氣而加之以知問學在古則易得在今為難全若<lb/>
池州通守陳公諱詠之字之道者殆庶幾其人乎公人<lb/>
物修長體貎瑰偉固自有堂堂大丈夫之氣象而音吐<lb/>
洪暢言論慷慨又若有湖海之豪而傲視瑣瑣者其才<lb/>
<pb n="KR4d0334_WYG_006-15a"/>
氣之浩乎其中者已不能掩於外矣而未有以見其用<lb/>
也若其為泉之征官則征額辦集而不擾其為蘄之幕<lb/>
官則剖决疑枉而無滯其為沅之秋官則治獄明審而<lb/>
無畱是雖足以少見其用而亦特公之所易者猶未足<lb/>
以見公之所難者也至若沅境蠻猖獗長吏未知所處<lb/>
惟公單騎深諭以恩信蠻遂革心沅江湍怒齧城人情<lb/>
方以為恐惟公視其所衝遏匱石城遂無損初宰饒之<lb/>
鄱陽嵗方大歉公先於脤䘏後於征斂寧拙摧科甘書<lb/>
<pb n="KR4d0334_WYG_006-15b"/>
下考雖不利於已而實利於人後宰撫之金溪迫以閩<lb/>
冦因以飢饉公防䕶賑救兩無缺事冦卒不入境民亦<lb/>
獲安全且平糴建倉為經久計方大旱時邑境有龍湫<lb/>
在萬山表人莫能到公獨攀援而上竟至湫所露宿而<lb/>
禱焉公歸而雨隨之遂反旱嵗而為豐年是不惟誠孚<lb/>
於民而且孚於神矣其後貳郡池州則給運之功最多<lb/>
攝郡南康則枰提之策甚便其所至頴脱以出治狀類<lb/>
有可稱公之才氣見於用者此其所難歟抑又有甚難<lb/>
<pb n="KR4d0334_WYG_006-16a"/>
者世固有負才氣者矣而不知學問者多也况世家積<lb/>
累貴富之後乎公自少不徒世其官而能世其美志趣<lb/>
高尚嗜學好修曽不移於貴富之習抑世之問學者又<lb/>
方沉迷於訓詁議論之虛浮而公獨欲反求於身心自<lb/>
得之眞實可不謂過人矣哉象山陸文安先生昔以實<lb/>
學師表海内而金溪乃文安之鄉也公讀其文如見其<lb/>
人因得發明本心慰滿素志乃創書院于邑以寓其尊<lb/>
事之意捐俸買田選秀士以共講明又延象山學徒傳<lb/>
<pb n="KR4d0334_WYG_006-16b"/>
公子雲為之師公邑政既修而教亦行焉邑之士民迄<lb/>
今頌之南城包公日庵得象山實學者也公敬信而嚴<lb/>
事之每抵掌極談擊節慶快心領神㑹有超乎訓詁議<lb/>
論之表者自是軒豁磊落表裏貫通其所自樂亦眞有<lb/>
不可誣者生於其心見於其事宜其實政實利及人者<lb/>
非一葢有可騐者故嘗曰人無學則無綱常無綱常則<lb/>
一膜之外皆與吾不相屬豈人也哉凡所履歴必欲崇<lb/>
敎化而根本於孝慈欲人皆知學也非學問有以成其<lb/>
<pb n="KR4d0334_WYG_006-17a"/>
才氣能如是乎使得盡其才而行其學其所成就又豈<lb/>
如是而已乎公以淳煕辛丑三月八日生至淳祐癸卯<lb/>
六十有三亦以是月是日卒亦異矣夫時蚤起迎賔客<lb/>
初無疾痛及午告家人曰吾行矣整襟端坐賦詩一絶<lb/>
而逝公知死生之理矣親舊莫不哀之公實敷文閣學<lb/>
士獻肅諱良翰之孫而寶謨閣待制少師諱廣夀之子<lb/>
也公事少師當諫即諫不獨以順承為孝少師嘗稱以<lb/>
異日為政必有可觀母畱氏嘗有疾百藥不効公㷊香<lb/>
<pb n="KR4d0334_WYG_006-17b"/>
泣禱願減已年其疾頓愈此尤人所難也娶姑之姪畱<lb/>
氏先二十年卒<lb/>
　　　李牧坡墓誌銘<lb/>
盱江有自號曰牧坡者姓李諱溥字子源隱君也其猶<lb/>
古之所謂逸民者歟君之生也自其少時一美丈夫疑<lb/>
其易溺於嗜好者乃獨所好者仁超然出聲色之外自<lb/>
其祖父世居城市疑其習見華麗而悦者乃獨所悦者<lb/>
學反泊然有山林之氣故世方妄生徇欲不知悔君則<lb/>
<pb n="KR4d0334_WYG_006-18a"/>
蕭然一室不娶以終其身世方奔名逐利不知反君則<lb/>
不事科舉忍貧以安其窮由其所好所悦與世俗異也<lb/>
當其未及壯未得師也其趣自高其志自尚不妄交不<lb/>
茍徇直欲得當世明師而師之求所以自見於當世者<lb/>
始從鄉之克堂包公遊包公謂何必逺求子之鄰有利<lb/>
公文伯者即子之師也君信而就學焉利公就學習而<lb/>
説克己為人以叩之君未契也忘寢食而反求者數月<lb/>
忽一旦渙然有省自是磊磊落落軒豁呈露曾無秋毫<lb/>
<pb n="KR4d0334_WYG_006-18b"/>
凝滯吟風弄月有吾與㸃也之意平時無事或撫掌抱<lb/>
膝笑歌自若不知手足之舞蹈休休其心欣欣有喜如<lb/>
口於芻豢常有餘味履坦坦而蕩蕩曽不見有戚戚之<lb/>
之態幾微出於顔靣心根發而生色睟然胷中正而眸<lb/>
子瞭然葢其所好既得而所悦益深且牧以志其所自<lb/>
養也自養者厚而其證驗有不可掩於外者矣君既性<lb/>
靜而和容貎溫粹而詞氣從容内無城府而外不事形<lb/>
迹故人皆樂親之自然釋回增美有使人意消之嘆以<lb/>
<pb n="KR4d0334_WYG_006-19a"/>
所自得者語人每亹亹不倦因其言而感發者甚衆顧<lb/>
雖與人多和平若少所可否者至於義或未安斷斷不<lb/>
詭隨遇事多寛柔若不足於剛决者至於理或未當毅<lb/>
然不可奪其所向既獨善若不屑於善世之事者而畎<lb/>
畆之忠未嘗忘抑其中虛而明其於人情物理事勢之<lb/>
是非向背類有衆所不察而已獨見者故與之上下其<lb/>
議論者鮮不為之心開目明或者羣居衆議疑而未决<lb/>
爭如聚訟君於其間或正色以斷之或談笑以解之往<lb/>
<pb n="KR4d0334_WYG_006-19b"/>
往為之冰釋有仕于州縣者以禮屈致問學問政勵翼<lb/>
宏多所至亦隂有惠澤及人者以是逺近益愛慕之不<lb/>
稱其姓字而曰牧坡尊敬之也所為詩文不務雕飾而<lb/>
詞多警策句多清麗人能傳誦之平生少疾痛老猶童<lb/>
顔直以氣漸衰弱而就盡一日忽悠然而逝庶幾乎考<lb/>
終命者時淳祐癸卯五月一日也享年七十有七聞者<lb/>
孰不傷之君事親孝而尤友於兄某有二子君以其次<lb/>
子為己子曰吾親有後可免不孝矣考某妣某氏子曰<lb/>
<pb n="KR4d0334_WYG_006-20a"/>
自復性情惟肖而世其學孫四人男定老癸郎女秀娘<lb/>
安娘俱㓜自復卜以次年甲辰某月某日葬君於城西<lb/>
之二十里曰黃田不逺千數百里來請銘亦可謂孝也<lb/>
矣銘曰<lb/>
維冬之日人愛而親維春之風沂樂而眞志道於逺得<lb/>
師於鄰一覺之後一好之神孰曰予賤孰曰予貧無禄<lb/>
而富莫潤於身無爵而貴莫尊於仁歸全正命歸安佳<lb/>
城珠藏玉韞山輝水清牧于黃田百世如新<lb/>
<pb n="KR4d0334_WYG_006-20b"/>
　　　呉規父墓誌銘<lb/>
一齋呉規父㓜而自拔不羣强壯而自立不變至知命<lb/>
而自樂不憂葢姿器學問卓然有以異於人者也方其<lb/>
失所怙恃纔十餘載若在常兒未絶嬉戱况從師問學<lb/>
誰其導之規父早已若成人聞克翁包先生講道于家<lb/>
規父不待指示不勞勉强自慨然徃師之親炙左右質<lb/>
問無曠時克翁有書堂在高山之巓當寂無一人之時<lb/>
規父不懾不懼獨處其中誦書之聲如鶴鳴九臯之上<lb/>
<pb n="KR4d0334_WYG_006-21a"/>
而聞于四野之間者晝夜以為常也且衆號從學者多<lb/>
為舉子業誰為眞具志識欲聞一貫之道者克翁方專<lb/>
以此道淑人惟規父用志不紛受教之次如所宿聞有<lb/>
言輙契此非特其志獨能超出乎流俗之表而其識已<lb/>
能知三極樞要萬化根本不出此一貫也從游漸久聞<lb/>
見益多大而宇宙細而事物何一理之不講何一説之<lb/>
不究葢欲由一而通于萬㑹萬而合於一故以一名其<lb/>
齊識所學也自其既有聞於師有得於已於是博觀書<lb/>
<pb n="KR4d0334_WYG_006-21b"/>
傳之言徧閲儒先之論莫不意領神㑹心悟理融證據<lb/>
端的自信不疑時已豁然貫通矣以此為文則發揮昭<lb/>
白以此决事則曉暢洞達以此出而與當世名師友游<lb/>
則如慈湖楊公絜齋蒙齋袁公父子莫不同聲許可而<lb/>
規父不自以為足也歸而反覆沉潜條理緝熙進退如<lb/>
初思欲廣大精微高明中庸全體純備而毫髪無遺恨<lb/>
者知之已明守之益固視天下若無足以感我而奪我<lb/>
者如眈視之虎自足其欲如芻豢之味自悦於口益信<lb/>
<pb n="KR4d0334_WYG_006-22a"/>
莫不飲食鮮能知味之言不我欺據其所知殆有若他<lb/>
人之所未見而前賢之所未及者有講義庸語一篇皆<lb/>
温故知新自得之説也既力以此學自任逺近學者從<lb/>
而質疑問惑者甚衆稱之曰一齋先生隨叩而應深切<lb/>
著明聞言類有省以規父自㧞不羣自立不變至自樂<lb/>
不憂其大概有如此者可不謂其姿器學問有以異於<lb/>
人哉德性機警理有人所苦思而未解者一見即悟曽<lb/>
無窒礙才氣强敏事有人所惴畏而不為者一决勇徃<lb/>
<pb n="KR4d0334_WYG_006-22b"/>
曽無畱難胷中疎决磊落徑直無畱藏議論倜儻慨慷<lb/>
明白無凝滯凡與人交多眞情實意相與歡洽而所至<lb/>
頴脱以出凢目其貎耳其言者亦皆知敬而親之其友<lb/>
愛之義尤重長兄早世䘮葬皆其營辦母事其寡嫂子<lb/>
育其二姪能始終扶持以至於成立死者無憾而生者<lb/>
無缺也其為詩文有骨力多雄健如其為人治諸經為<lb/>
場屋之業尤精到而竟見黜於有司惟待試成均者至<lb/>
于四五而亦卒不利也然以其姿器學問之異於人則<lb/>
<pb n="KR4d0334_WYG_006-23a"/>
顧此不足以為其軒輊輕重第其素有抱負於經世之<lb/>
事業講之甚習常有意於古英俊豪傑之所為而畧不<lb/>
使少遂其意或者惜之而亦自處之泊如也為人脩碩<lb/>
氣厚而力雄聲如鐘鼓若有上夀者年方五十五忽以<lb/>
一疾終時淳祐甲辰五月四日也聞者孰不哀之規父<lb/>
諱榘曽祖某祖某考某妣某氏娶鄭氏子男二彦博彦<lb/>
性女一彦悈適黄某孫女一以某年某月葬以某所某<lb/>
所厚友見福建路提㸃刑獄公事包某為畧志其平生<lb/>
<pb n="KR4d0334_WYG_006-23b"/>
而銘曰<lb/>
何志識之早慧而福夀之中止耶何意氣之甚偉而體<lb/>
氣之遽瘁耶何大學之知至而大命之速逝耶何健筆<lb/>
雄文之鋒鋭而一名一第之竟不利耶嗚呼已矣孰能<lb/>
起之余嘆明道象山二先生之名世皆以五十有四而<lb/>
得正以斃也則於規父乎生何愧後先儒一年而死亦<lb/>
何恚也欲後來之善述善繼則猶覬其精明如在而能<lb/>
隂相其二子也<lb/>
<pb n="KR4d0334_WYG_006-24a"/>
　　　汪氏墓誌銘<lb/>
婦人美不外見觀於其夫與子而知之如山林之輝淵<lb/>
水之媚則其間必有珠玉存焉者予嘗近觀盱城之南<lb/>
有兄鄭君直甫家庭之藹然其子純子文采之蔚然則<lb/>
知直甫之所配純子之所恃其美具可見矣葢夫人姓<lb/>
汪名處正世居撫之臨川自歸于鄭善事舅姑得其歡<lb/>
心舅先大故事姑尤加恭謹鄭本屋潤而家肥夫人能<lb/>
承順夫志而敬戒不違助夫克家日以昌熾以一子前<lb/>
<pb n="KR4d0334_WYG_006-24b"/>
熊氏出也夫人撫育如己子畧無異意以至於長延師<lb/>
教之學業日以精進志嚮不肯碌碌前道未可量也以<lb/>
其父子之間觀之夫人之美雖欲不外見其可得而掩<lb/>
耶疇昔少疾忽以小疾終實寶祐丙辰七月二十七日<lb/>
也享年五十有四祖諱汶考諱堯佐妣陳氏夫名國華<lb/>
子名無妄直甫純子其字也孫可翁曉翁肖翁曉翁出繼<lb/>
姪天宜後後三年開慶已未閏十一月二十七日始克<lb/>
𦵏于太平鄉五都地名石岐求銘於予辭不獲銘曰<lb/>
<pb n="KR4d0334_WYG_006-25a"/>
出于平陽歸于東里夫以直遂子以純美發越在表輔<lb/>
成于裏内則母訓可驗終始歸安石岐山輝淵媚如玉<lb/>
如珠以克永世<lb/>
</p>
<p>
</p>
  </div>
</body>
</text>
</TEI>
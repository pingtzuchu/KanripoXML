<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>敝帚藁畧巻七</head>
    <p>
<pb n="KR4d0334_WYG_007-1a"/>
欽定四庫全書<lb/>
　敝帚藁畧巻七　　　　　　宋　包恢　撰<lb/>
　　説<lb/>
　　　拙黙説<lb/>
拙與巧反黙與言反拙黙近實巧言近虛三代以前道<lb/>
明道行巧即此心之智而無智外之巧言即此心之聲<lb/>
而無聲外之言未始専以巧言為惡以拙黙為美而墮<lb/>
於一偏也晚周以來人心非古機巧深而邪説熾莊老<lb/>
<pb n="KR4d0334_WYG_007-1b"/>
始得以售其一偏之説而一主乎拙黙似亦足以中當<lb/>
時之病以迄于今葢已千六七百年巧極於姦詭言極<lb/>
於淫陂仰視晚周何啻倍蓰之弊茍有能寧拙無巧以<lb/>
歸朴寧黙無言以入誠則豈惟不流於汚世之弊將在<lb/>
我可以進古純厚之德矣然律以吾道則有未必皆然<lb/>
者夫巧言鮮矣仁則亦不以拙黙為非者然智譬則巧<lb/>
則巧即行所無事之智或語或黙時然後言亦天機動<lb/>
而天籟鳴自不能已者若一於拙黙豈吾道之正乎周<lb/>
<pb n="KR4d0334_WYG_007-2a"/>
先生之原流其始實出於老氏此拙黙之説所由出也<lb/>
惟其姿器高智識明其後已純乎聖人之學而為世醇<lb/>
儒矣通書四十章何拙何黙云乎哉中間如言聖則曰<lb/>
誠精故明神應故妙幾微故幽無所謂拙矣如言擬議<lb/>
則曰擬之而後言議之而後動擬議以成其變化無所<lb/>
謂黙矣若眞黙而識之猶可也心勞日拙可乎哉順理<lb/>
而不鑿以巧妄則若拙而非眞拙篤行而不泥於空言<lb/>
則若黙而非徒黙庶乎其可矣金溪何兄珍伯求拙黙<lb/>
<pb n="KR4d0334_WYG_007-2b"/>
之説信筆書以贈之<lb/>
　　　桂林説<lb/>
自昔人有誤以月中有桂而以桂林一枝為策高第之<lb/>
喻者於是迄今又誤以為秋舉登名者之喻此其智識<lb/>
之不明甚矣月中豈有桂哉朱文公謂光中之微翳乃<lb/>
山河之影足以破千古之惑其然乎豈其然乎月本隂<lb/>
魄而不明也所以生明者受日光而明耳然外雖受日<lb/>
而明内魄日照所不及者其魄仍隂暗也其明中之微<lb/>
<pb n="KR4d0334_WYG_007-3a"/>
翳即其内魄之痕迹隱隱於中而不可掩没也予實親<lb/>
見而親驗之知其然矣若曰果有桂可折是與兒童之<lb/>
見何異然則桂之所以可貴者何如哉葢萬物莫不盛<lb/>
開於春而衰謝於秋獨桂乃當衰謝之時而為盛開之<lb/>
日上焉如二南變盡魯叟乃筆春秋七國戰處鄒軻方<lb/>
談仁義其次如伯夷在商季衆濁而獨清屈原當楚亂<lb/>
衆佞而獨忠誰實為知花之貴者哉戒以白露申以嚴<lb/>
霜而其色黃中其香高清有霜露不能瘁若威武不能<lb/>
<pb n="KR4d0334_WYG_007-3b"/>
奪者秋方悲憂而此則堅正自得秋方蕭條而此則幽<lb/>
獨自媚不以炎變涼而異不以燠變寒而沮不求聞而<lb/>
香自逺不求憐而人自愛乃花中之特立獨行者固不<lb/>
願與春花之富貴者爭妍而競麗也而人能卓然自立<lb/>
於衰亂之俗悠然自樂於山林之中不悲賤貧不貪富<lb/>
貴不怨失時不悔晚達不惡淡泊不戀紛華惟知上師<lb/>
孔孟下反夷原以遺芳於萬世者乃人中之桂也曰希<lb/>
桂云者取科第云乎哉寧都舊友盧伯祥嘗植雙桂於<lb/>
<pb n="KR4d0334_WYG_007-4a"/>
家塾之前今幾年所矣而其茂林竒花芬香可愛不改<lb/>
如初其嗣某讀書其下毎追慕所怙益加愛䕶惟恐有<lb/>
傷焉求予扁其名而發明其實予嘉其志既為之作二<lb/>
大字且斥其從昔説者之誤而取桂之實可貴者以勉<lb/>
其進學如前云<lb/>
　　　山水源流説<lb/>
予觀韓文公南山之末章曰厥初孰開張俛仰誰勸侑<lb/>
創茲朴而巧戮力忍勞疚得非施斧斤無乃假詛呪鴻<lb/>
<pb n="KR4d0334_WYG_007-4b"/>
荒竟無傳功大莫酬僦是未知厥初如之何而為此山<lb/>
也噫使開創之初果戮力勞疚且待於施斧斤假詛呪<lb/>
則是若以人力之智巧為之矣豈造物者易簡自然之<lb/>
理哉自古聖人知之而不言後世不知而不能言宜乎<lb/>
自鴻荒以來竟無傳者韓公欲窮其説而不可得也况<lb/>
於他人乎予嘗忘其愚而妄有説曰山者水之所為而<lb/>
水者氣之所為也始初浩然一氣耳一氣自靜而動動<lb/>
而復靜隂陽之所由分也有隂有陽則二氣相摩而交<lb/>
<pb n="KR4d0334_WYG_007-5a"/>
感交感則水生焉而二氣之精始于此乎洩也故曰天<lb/>
一生水天則陽為之地則隂為之水之生者雖天其成<lb/>
之者則地猶男女也天為男地為女其生成為水猶男<lb/>
女搆精即水也水既天地相合而生成則隂陽相雜清<lb/>
濁相溷雜之初皆水也惟夫清者則自終為水若今之<lb/>
天包其外而戴地於内四海㑹通皆此水也在中間則<lb/>
大者如聚而為大澤流而為四瀆等是也其次小者千<lb/>
流萬派亦皆此水也惟夫水之重濁者則其中之渣滓<lb/>
<pb n="KR4d0334_WYG_007-5b"/>
如泥沙然乃一發流下而為山其石則濁之尤者也譬<lb/>
之今世兒童之戲者以沙和水以手捧之㵼下而為假<lb/>
山者莫不相似始初濁水之為山正猶是也自水既生<lb/>
成之後則其流下為山之時即此氣實行之想其行時<lb/>
氣在水中混混浩浩湯湯洋洋湧溢傾㵼奔放衝蕩乎<lb/>
虛空中勢無可禦力不可遏其大者如泥沙之堆積<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>
起下博厚而上尖銳若五嶽等是也其次或低或昻或<lb/>
縱或橫千態萬貎不可窮極皆此濁水渣滓為之無非<lb/>
<pb n="KR4d0334_WYG_007-6a"/>
自高湧下以今觀山之首尾與夫石之縫罅猶皆可驗<lb/>
而凡山之勢猶或有似水浪洶涌之狀山之麓又或有<lb/>
似水過蕩漾之痕而山間或大溪澗或小池塘未有無<lb/>
水之流行潤澤者否則鑿之即隨淺深而出為泉為井<lb/>
以山者元皆水為之也其間或有氣之轉旋囬幹而曲<lb/>
成者表實裏空空者深杳而實者延袤則為巖洞今所<lb/>
在巖洞間殊形異狀怪怪竒竒無不由上倒懸而下垂<lb/>
尤可見也方其水之湧下也非悠悠徐徐而來也氣之<lb/>
<pb n="KR4d0334_WYG_007-6b"/>
所行不疾而速至神也有如天之行即氣之行也人呼<lb/>
吸一息之間天已行八九千里矣以是驗之想其初也<lb/>
水之乘氣而行神速之極不出一息之頃而無窮之山<lb/>
大以成大小以成小皆以儼然森然彌滿宇内矣抑山<lb/>
者有情意之活通有精神之飛動第昧者不見耳或前<lb/>
去而顧後或後來而望前左右亦如之如揖如拜如立<lb/>
如坐如抱如負如拱如挹如送如迎如馳如逐雖相去<lb/>
數百里或數千里之逺亦如相與相扶相感相應相交<lb/>
<pb n="KR4d0334_WYG_007-7a"/>
相助葢無非一氣之行周流貫通如人一身内外上下<lb/>
同一血脉無有間斷氣行之時已無非此情意精神之<lb/>
運故山成之後此情意精神自軒豁呈露輝光發越不<lb/>
可掩没有如此者聖人以地有理而察之有法而觀之<lb/>
正此類也氣即此理此法也豈人力之所能為哉然或<lb/>
閲其形象有似於人為者或如排布或如制作或如裝<lb/>
飾或如揑塑或如裁成或如畫就或真如施斧斤而撲<lb/>
斵之精美如假詛呪而鬼物之幻出者曾不知造化之<lb/>
<pb n="KR4d0334_WYG_007-7b"/>
神氣機之速以一水之為在倐忽之間立見其生成之<lb/>
妙有不可致詰者一毫人力之智巧何與焉此豈宜韓<lb/>
公之所未喻歟南山之所形容者工矣然宇内之似南<lb/>
山者何限使得盡經品題不亦偉乎第恐未大究竟洞<lb/>
明厥初則亦重戮力勞疚之疑耳若予之説則又山經<lb/>
地志之所不載果何如哉果何如哉<lb/>
　　　介軒説<lb/>
昔有清江友人以介名其亭者嘗求予為之發揮其㫖<lb/>
<pb n="KR4d0334_WYG_007-8a"/>
矣今又有章貢友人陳君翔卿亦以介名其軒復欲予<lb/>
為之剖决其義焉予謂介無二理則亦無二説乃再以<lb/>
告君曰世之言介者小矣予請大之介云介云性行之<lb/>
一節云乎哉為直方為强義為堅確為正固為果斷為<lb/>
乾之剛為夬之決為大畜之止健為大壯之正大其本<lb/>
之心則卓乎中立焉有所倚思不出位立不易方無陂<lb/>
無比無偏無黨無反無側有屹乎其不可動截乎其不<lb/>
可踰者存焉其見諸用則無為其所不為不為然後可<lb/>
<pb n="KR4d0334_WYG_007-8b"/>
以有為又非徒曰狷者有所不為乃有所不為而達之<lb/>
於其所為者也若精則非禮非義之禮義大人弗為粗<lb/>
則詭遇得禽若丘陵御者弗為為上者則行一不義殺<lb/>
一不辜而得天下不為是矣與彼為宮室之美為之為<lb/>
妻妾之奉為之為所識窮乏得我而為之甚至放僻邪<lb/>
侈之無不為者何啻霄壤之異哉故凡處是非邪正公<lb/>
私之間當行止取舍去就之際分限明而界隔嚴猶律<lb/>
度之定而分寸長短不可亂也惟知有一公一是一正<lb/>
<pb n="KR4d0334_WYG_007-9a"/>
而已不則為私為非為邪毫釐不犯焉惟知有當行當<lb/>
取當就而已不則必止必舎必去絲髪不妄焉雖或有<lb/>
可不可之疑似者亦眇微不差而無或有傷焉義所弗<lb/>
乘則舎車雖馬千駟弗視義所不食則逺行雖一簞食<lb/>
不受細而於人一介之不取上而禄以天下而弗顧皆<lb/>
以非義之故不可越出此界也不以道得則雖所<lb/>
欲不處而富貴不能淫不以道去則所惡不去而貧賤<lb/>
不能移非其招不徃則在壑䘮元不忘而威武不能屈<lb/>
<pb n="KR4d0334_WYG_007-9b"/>
死生亦大矣成吾仁則殺身而不憚害吾仁則求生之<lb/>
不屑一豆羮得失之雖微而繫一生一死之匪輕或嘑<lb/>
而與之死亦不受所欲有甚於生所惡有甚於死故生<lb/>
不為茍得患有所不避以生死之大而其介如此則篤<lb/>
信好學守死善道浩氣充塞配義與道舉天下孰有一<lb/>
事一物之足以動其心哉介也果可以一節名乎哉然<lb/>
此非可以强勉矯激而為之者非知道之至而謂之至<lb/>
道之凝非明義之精而謂之精義之神未易以言介也<lb/>
<pb n="KR4d0334_WYG_007-10a"/>
豫之介于石不終日貞吉言其道之至義之精而知幾<lb/>
之神者乎夫悦豫之情乃人之順境欲界最易於流入<lb/>
而難於㧞出者惟隱然微動之初超然見幾之早能决<lb/>
然如石之確而脱然速去之無畱滯也此聖人於豫所<lb/>
以特以介石而發知幾之神所謂斷可識矣况豫獨取<lb/>
六二為介正以為中正而介非一節之偏明甚葢豫者<lb/>
悦也既能使人之氣弱六者隂也又能使人之意柔惟<lb/>
二有中正之德故弱而能强柔而能剛雖處隂悦之中<lb/>
<pb n="KR4d0334_WYG_007-10b"/>
獨有剛强之守而不出中正之界如石之不可輕動而<lb/>
幾之未能先見此其所以介也故由介之知幾推而至<lb/>
於知微知彰知柔知剛以為萬夫之望則介之為道為<lb/>
義大矣哉若後世則不識其大者而小之矣以通與介<lb/>
而對言者誤矣以廉與介而並言者末矣抑逮德下衰<lb/>
眞知介者難矣徒見其通者多而廉者少徃徃通者又<lb/>
指廉者為不通而廉者亦有時變而為通矣廉特介中<lb/>
之一細事爾猶未易得也况於介乎使有知介之為道<lb/>
<pb n="KR4d0334_WYG_007-11a"/>
義大而進學焉則豈止不為界汚之通而僅為似潔之<lb/>
廉哉可速則去可久則處可仕則不去非通而實介也<lb/>
不義而富貴於我如浮雲非廉而實介也堅磨而不磷<lb/>
白湼而不緇其為介也不可及矣且大知識者以聖人<lb/>
為師斯可矣是説也非為名義之虛言而皆為履行之<lb/>
實言無狃於虛而必履其實則所謂神而明之存乎其<lb/>
人黙而成之不言而信存乎德行君其懋之<lb/>
　　　鄭純子字説<lb/>
<pb n="KR4d0334_WYG_007-11b"/>
城南鄭君有意于為學者也元名應雷以未稱其為學<lb/>
之意而求予易之自示予以可名之目中有無妄予謂<lb/>
莫粹于此也且卦取天雷亦不失元名應雷之㫖乃以<lb/>
無妄為其名而字之曰純子欲其自此以徃純乎無妄<lb/>
而不雜以一毫之妄也且因以諗之曰易之取義以剛<lb/>
為善非剛則為惡以剛為正非剛則為邪以剛為誠非<lb/>
剛則為偽善也正也誠也是之謂無妄反是則惡焉邪<lb/>
焉偽焉皆妄也以卦取之則震一剛而動以乾之三剛<lb/>
<pb n="KR4d0334_WYG_007-12a"/>
以爻取之則震一剛而雷為主於内無妄之義彰彰矣<lb/>
當天下雷行無一物不與此無妄則亦無一物不得<lb/>
此無妄况于人之靈于萬物者其無妄宜何如哉然人<lb/>
之心内為氣質所局外為物欲所引則厥初無妄之剛<lb/>
所得于天者其後或雜以偽而不能純乎誠於是本心<lb/>
之無妄者至是而多妄矣今君欲因名求實因字取義<lb/>
則盍亦深思而痛省曰一日之間自朝迄夕此心憧憧<lb/>
徃來無時出入能以剛為主而不妄動之時少非以剛<lb/>
<pb n="KR4d0334_WYG_007-12b"/>
為主而妄動之時多至于夜而卧卧而夢則尤昧其所<lb/>
主而非以天動者尤多而不少矣可不畏哉盍又反而<lb/>
與此心自誓曰中心自此决不可以妄動而必動以天<lb/>
之剛内心斷不可以妄主而必主以雷之剛庶幾可望<lb/>
以至于無妄而能純矣乎體乾體震曰細行細德云乎<lb/>
哉君其勉强而行之<lb/>
　　　李居仁字説<lb/>
李君名士安字居仁予故友呉本立所授也久之李告<lb/>
<pb n="KR4d0334_WYG_007-13a"/>
予以仁者安仁中心安仁之説而曰安者聖人之事是<lb/>
豈容僣予謂仁者聖人先得我心之同然者也所異者<lb/>
生知安行之質仁則同安固難也夫豈不可學哉以常<lb/>
人而望聖人雖若甚逺然有志於上或得其中有志于<lb/>
中下焉而已茍能志于聖人則安仁猶有可以求至之<lb/>
理使先自暴自棄以為仁非吾心之所能安則終不可<lb/>
以期其安矣况仁亦隨人分量之深淺皆有可以言安<lb/>
者但能用力于仁志專一而無他向則亦可以為安若<lb/>
<pb n="KR4d0334_WYG_007-13b"/>
夫不仁者可與言哉不安于仁則安其危爾亡國敗家<lb/>
之本也何有于安哉故所深患者在反安于不仁者也<lb/>
葢不仁則殘忍而安于殘忍不仁則賊害而安于賊害<lb/>
不仁則放恣而安于放恣不仁則肆欺罔而安于欺罔<lb/>
不仁則逞私慾而安于私慾不仁則溺于酒色財氣而<lb/>
安于酒色財氣凢不仁之事何可勝數是安非所可安<lb/>
者茍安于其所不可安而于所當安者若本心之仁剛<lb/>
健中正純粹至精如乾者我固有之非由外鑠乃暴棄<lb/>
<pb n="KR4d0334_WYG_007-14a"/>
而不恤如人有安宅身所安居今乃曠而弗居宅為空<lb/>
舎反茫茫泛泛逐逐於外愈出而愈逺不知艱難險阻<lb/>
勞苦危殆有何樂哉然此心之靈不可終誣此心之明<lb/>
不可終泯有能一旦自疑自悔不安于此倐然自覺翻<lb/>
然自反歸而求之向如旅人逐物于外今為主人來歸<lb/>
于内永為退藏休息之地而畧無妄動輕出之萌則知<lb/>
止而定有定而靜能靜而安雖未至于仁者之安仁而<lb/>
吾能自處不離乎此習熟不厭乎此緝熙不已乎此是<lb/>
<pb n="KR4d0334_WYG_007-14b"/>
亦所以為仁而居之安者策而進之充而長之則中心<lb/>
安仁之境未必不可以積久而到我欲斯至克念作聖<lb/>
亦豈有終難終逺而不可至哉况志于仁而知必如聖<lb/>
人然後安則視彼凡人之不仁者必有不容以一息安<lb/>
而斷斷乎其不為矣何害于仁哉李君欲為尚志之士<lb/>
者也求所安而居仁焉是大人事也試以愚言思之以<lb/>
為然乎不也<lb/>
　　　呉九萬字説<lb/>
<pb n="KR4d0334_WYG_007-15a"/>
至高至逺莫如天嘗聞之言天者矣計少以里其直徑<lb/>
凡三十八萬七千里内以四遊之極為四表則地在正<lb/>
中央上下當無不通也今姑以地之上計之則亦一十<lb/>
九萬三千五百里有如鵬雖大而上止于九萬里則尚<lb/>
未及天下之半也何敢望其知天之高逺哉第以是而<lb/>
示人則鵬亦可以為高且逺耳葢人之大患在意其趨<lb/>
嚮類汩没于下而不能超出于上上則高逺其人寥寥<lb/>
也下則卑近滔滔皆是也或如雀之啄粟于場或如鶖<lb/>
<pb n="KR4d0334_WYG_007-15b"/>
之貪魚于水皆飛而下者其卑近固不足算矣其有飛<lb/>
而上者亦僅如雞之棲于樹端鶯之遷于喬木而已求<lb/>
其如隼之戾天鶴之冲天雖去天猶遼絶而亦鮮矣至<lb/>
以里計則或一二里或四五里而止上焉雖如鵠之逸<lb/>
雲際不過上而一千里又上焉者雖如鳳之翔天衢不<lb/>
過上而九千里此鵬之所以高逺下視而衆禽有所不<lb/>
能企及也惟是上觀諸天則又未至天半此所以猶未<lb/>
知天之高逺歟然此皆未離形器而論耳形而上者謂<lb/>
<pb n="KR4d0334_WYG_007-16a"/>
之道乃度數之所不能算又豈可以形器限量論哉神<lb/>
妙無方變易無體仰之彌高高不可極望之彌逺逺不<lb/>
可窮雖有形之天且猶有憾也况于鵬者可以同日語<lb/>
乎雖然道固高逺也終不可幾及而希至乎茍有能直<lb/>
知反也而自求之則極高而庸知逺之近天命為吾性<lb/>
知性則知天天非彼蒼之天性吾有生之性在盡吾心<lb/>
而已故曰盡其心者知其性也性高心逺雖如天不出<lb/>
乎我也呉氏子名九萬字㓜逺欲得予説故予以高逺<lb/>
<pb n="KR4d0334_WYG_007-16b"/>
規模廣其大志以切近心性勉其實用由下而升上高<lb/>
逺可望矣請更以問之雲卧令叔以為何如加講切而<lb/>
究竟之求所以致廣大而盡精微大人事也勉之<lb/>
　　　送崔敎授説<lb/>
天之所生地之所養惟人為大天下之理得而成位乎<lb/>
其中者人也人知人之為貴則舉天下之所貴不足以<lb/>
易吾之良貴而决不肯自賤矣人知人之為重則舉天<lb/>
下之所重不足以易吾之器重而决不肯自輕矣若曰<lb/>
<pb n="KR4d0334_WYG_007-17a"/>
人者天地之德隂陽之交鬼神之㑹也若曰人者天地<lb/>
之心五行之端食味别聲被色而生也天地大矣方以<lb/>
人為德為心則人即天地天地即人是其分雖父母而<lb/>
其心其德雖父母不得而子也大於天地矣隂陽鬼神<lb/>
五行舉不出諸人則人也豈不貴乎豈不重乎若曰形<lb/>
而上者謂之道形而下者謂之器化而裁之謂之變推<lb/>
而行之謂之通舉而措之天下之民謂之事業卒之神<lb/>
而明之存乎其人若曰洋洋乎發育萬物峻極于天優<lb/>
<pb n="KR4d0334_WYG_007-17b"/>
優大哉禮儀三百威儀三千待其人而後行夫人者非<lb/>
蕞爾形體之謂也混然宇宙之理全具在人而本諸身<lb/>
徴諸民建諸天地而不悖質諸鬼神而無疑者豈不貴<lb/>
乎豈不重乎人而知人之所以為人者如此其肯自賤<lb/>
而不自貴自輕而不自重乎故思事親不可不知人者<lb/>
知此人也君子以人治人治此人也人其父生而師敎<lb/>
之敎此人也學所以明人倫明此人也凡今之主郡學<lb/>
為人師者其皆知此敎乎不知此敎而曰授受不知所<lb/>
<pb n="KR4d0334_WYG_007-18a"/>
授者何事乎天有四時春秋冬夏風雨霜露無非教也<lb/>
地載神氣風霆流形庶物露生無非敎也清明在躬志<lb/>
氣如神如此之為敎斯知人之為敎矣人之生也此道<lb/>
之教也以之教人還以授之耳無餘事也此豈梏于蕞<lb/>
爾之形體者所能知哉鄉友崔希易將分敎江陵予也<lb/>
敢以是説勉之此人也彼亦人也求盡我之所以為人<lb/>
者以教人性之德也合内外之道也歸而求之當有餘<lb/>
師輕賤之微者為小人甚者為非人非予之所敢知也<lb/>
<pb n="KR4d0334_WYG_007-18b"/>
願自貴願自重<lb/>
　　　朝聞夕死説<lb/>
朝聞道夕死可矣何謂也謂道重於死乎非也死乃道<lb/>
也離道而論死者非惟不知死真不知道夫道也者圓<lb/>
神而無方也通活而無固也運行而無畱也周囘而無<lb/>
倚也屢遷而無居也變化而無常也混浩流轉於宇宙<lb/>
間而不可窮者也為動靜則動必有靜而靜復為動為<lb/>
往來則來必有往而往復為來為進退則進必有退而退<lb/>
<pb n="KR4d0334_WYG_007-19a"/>
復為進為闔闢則闢必有闔而闔復為闢為盈虛則盈<lb/>
必有虛而虛復為盈為屈伸則伸必有屈而屈復為伸<lb/>
為消長則長必有消而消復為長為出入則出必有入<lb/>
而入復為出此一機也其混浩流轉豈有窮哉然則生<lb/>
必有死而死復有生豈有他哉即此道在宇宙間所以<lb/>
動靜徃來進退闔闢盈虛屈伸消長出入者之為也易<lb/>
之原始反終故知死生之説者正此之謂乎夫不曰生<lb/>
死而曰死生以死復有生無停息也不曰要終而曰反<lb/>
<pb n="KR4d0334_WYG_007-19b"/>
終以終還為始非斷絶也故原其始之生則必有終之<lb/>
死而知死之説矣反其終之死則復為始之生而知生<lb/>
之説矣此死生者所以非為人小已之私乃為道大化<lb/>
之公也生非人之生道實生之死非人之死道實死之<lb/>
生者道而死亦道則生死何與我而我何私為之好惡<lb/>
哉生固所可好也若必惡死是惡道也而可乎故生於<lb/>
道而朝有聞焉即亦死於道而夕即可焉生亦猶朝也<lb/>
死亦猶夕也一日之運有朝必有夕百年之運有生必<lb/>
<pb n="KR4d0334_WYG_007-20a"/>
有死道如是故也故死生者晝夜之道知晝夜之道即<lb/>
知朝夕之道矣彼二氏者豈知此哉夫寂必有感死必<lb/>
有生者道也釋氏乃欲寂滅而無生曽不知樂於寂滅<lb/>
則道絶矣無生猶有夜而無晝也有是道乎靜必有動<lb/>
生必有死者道也老氏乃欲清靜而長生曽不知樂於<lb/>
清靜則道膠矣長生猶有晝而無夜也有是道乎夫死<lb/>
生終始實大道大化之運如環無端者也使生而無死<lb/>
死不復生始而無終終不復始則道為有窮而非道矣<lb/>
<pb n="KR4d0334_WYG_007-20b"/>
所謂生生之易者正以其生生不已也未知生焉知死<lb/>
者生猶死也事死如事生者死猶生也易之反覆上下<lb/>
而變通不窮者此而已不然乾坤毁則無以見易易不<lb/>
可見則乾坤或幾乎息矣二氏者葢皆生死為一身之<lb/>
私而不知此道之公耳生我死我一聽於道何不可之<lb/>
有要必洞然於中而無秋毫之疑庶乎時至而能死也<lb/>
夫<lb/>
　　　容齋説<lb/>
<pb n="KR4d0334_WYG_007-21a"/>
容非可以勉强矯飾為之者人情物態隨其所遇少拂<lb/>
吾意僅如毛髮許輙為之變色動心者滔滔皆是也是<lb/>
固不足道者若漢劉寛唐婁師德輩世稱為能容然特<lb/>
出於資器之美非本於性分之明其弊將至於藏汚納<lb/>
垢同而不和非真能容也惟顔子之犯而不校者是矣<lb/>
則由其克己無我而天下歸仁也使人之遭怨詈受愆<lb/>
過而方退自敬德雖含怒不啻不敢者是矣則由其迪<lb/>
哲迪哲者乃聰明睿智之足以有臨故寛裕温柔之足<lb/>
<pb n="KR4d0334_WYG_007-21b"/>
以有容也此豈勉强矯飾者之所能為而劉婁輩之所<lb/>
能知哉抑凡容者為人已對立而言也已能容人固為<lb/>
美矣而心或不平强為容受非休休焉者抑已徇物非<lb/>
中節者未忘彼我是猶有人已之分也若人有技而若<lb/>
已有之人之彦聖而其心好之不啻如自其口出則人<lb/>
即己巳即人大學平天下之章有取者以其平也平則<lb/>
無人已之分矣然其如有容寔能容之猶有容之迹而<lb/>
未底於無迹且雖不分而二之猶有人已者存也必至<lb/>
<pb n="KR4d0334_WYG_007-22a"/>
於艮其背不獲其身則已且無矣無已則將何以容人<lb/>
行其庭不見其人則人亦無矣無人則將何以容已人<lb/>
已俱無無間可容則宇宙之大一體渾然無内無外孰<lb/>
彼孰此而容之迹泯矣始自有容而終至於無可容其<lb/>
容斯其至矣乎朱兄子順以容名其藏修之齋而欲發<lb/>
揮其説因書此以復之子順惟能歸而求之當有餘師<lb/>
自有餘裕且有不容予言者必將有自得於心矣<lb/>
　　祭文<lb/>
<pb n="KR4d0334_WYG_007-22b"/>
　　　祭王實齋文<hi>遂</hi>
世推名流公為第一質猶近古純正篤實文由美中英<lb/>
華炳蔚才堪濟時權奇周密自少俊偉高視一世以其<lb/>
姿器超羣拔萃加以學問真切深至何啻饑渴飲食是<lb/>
嗜文公我師父母似之篤信不疑直如蓍龜一言一字<lb/>
服膺不違引伸觸長更多發揮世之學徒少實多虛惟<lb/>
公躬行德行具孚世號賢人多偽少真惟公意誠表裏<lb/>
惟純此心對越可質明神如鸞如鳯梧岡之祥如珠如<lb/>
<pb n="KR4d0334_WYG_007-23a"/>
玉山淵之光惟公也獨瑞世之望惟公所作行其所學<lb/>
吏政民庸兵謀將畧頴脱以出遇幾盤錯功在樵川澤<lb/>
尤優渥自著表表所立卓犖端平之元更化擇賢起家<lb/>
趨朝日接以遷擢為御史正色直言著是格非詞切色<lb/>
怡方雖如矩圓亦如規擊奸糾枉夬決大壯舊汚宿贓<lb/>
魂亡魄䘮一時作興斬新氣象海内仰旃如四諫然繼<lb/>
為侍從誠心格天獻替彌多睿眷彌堅以公才名文武<lb/>
兼全牧御責重暫煩蕃宣姑蘇宛陵江淛名城富沙濳<lb/>
<pb n="KR4d0334_WYG_007-23b"/>
藩家師考亭儒效歴試非特循吏仁心仁聞慈祥豈弟<lb/>
言政及敎示人則傚所至講論懇懇學校惟恐背師面<lb/>
命耳提文公權度堅守不移衛道之嚴念兹在兹遺訓<lb/>
之明遺愛之深迹其平生孰如公心不才如僕久䝉刮<lb/>
目樵川僻宦誤辱收録嵗月如流二十春秋辱知辱愛<lb/>
始終是猶公之甘棠在建不忘僕後二年過不自量亦<lb/>
敢承乏徒忝前芳惟聞士民頌公如新乃知政化久而<lb/>
不泯方將專書省問興居旋以罪去竟若取疎但聞召<lb/>
<pb n="KR4d0334_WYG_007-24a"/>
命久被親除將由文昌特進公孤仰公入覲柄用醇儒<lb/>
論道經邦非公誰歟繼懷疑貳公胡未至豈謂公乎遽<lb/>
遺斯世海内悲傷心焉如刺人失父師羣黎孰庇朝失<lb/>
老成國論孰是實為國悲非特私恚欲躬拜哭逺未能<lb/>
詣先慿斯文于以告祭二千里外摧折肝肺精明如在<lb/>
監此逺意<lb/>
　　　祭趙虛齋文<hi>以夫</hi>
惟公之生為世之瑞鸞鳳之儀芝蘭之氣玉山之輝珠<lb/>
<pb n="KR4d0334_WYG_007-24b"/>
淵之媚湛然秋清藹然春意儒雅風流晉人氣味琴棊<lb/>
局調唐人興致書林之遊目力超詣心聲之出文鋒敏<lb/>
鋭詩詞緒餘黃秦遺美翰墨發揮鍾王小體志若落落<lb/>
不在榮貴才則優優有足建事當無事時和平沉粹使<lb/>
遇事機强立剛毅滿腹精神滿腔智慧武畧兵謀猶若<lb/>
餘技衆善兼全曽無矜恃心如太虛曽無塵翳以名其<lb/>
齋以實如是惟虛故明克明克類如燭之照如數之計<lb/>
出宰南豐縣花竒麗建臺西江甘棠蔽芾樵川牧御利<lb/>
<pb n="KR4d0334_WYG_007-25a"/>
器備試漳浦興除利澤純被外庸既成英聲日起宜進<lb/>
本朝以强以濟遍歴華要綽有餘地出制長江威名愈<lb/>
偉兩年之間波澄水止入除文昌講讀以侍可行所學<lb/>
可遂所志嘗自得師理融心契周流六虛發越易義貞<lb/>
皆不變亨則變矣前所未發今發此理以至他經洞徹<lb/>
罔蔽語孟詩書見出自己固不詭隨亦不詭異自成一<lb/>
家自合經㫖心事身事平生亦備屯賴經綸期頤是覬<lb/>
有唐多相宗姓李氏人以望公同志以徯豈謂長徃更<lb/>
<pb n="KR4d0334_WYG_007-25b"/>
不少俟邦國聞之咸驚殄瘁皇上悲之褒嘉已既故舊<lb/>
哀之欲起莫遂某昔趨承已歴三紀中雖迹疎内實心<lb/>
比聞公云亡義激心恚某仰視公年多八嵗公何不畱<lb/>
某何未逝韓公有言寧久於世死而有知曽何違離如<lb/>
其無知悲其能幾而不悲者將無窮已不逺薄奠逕揮<lb/>
老淚精明如在神其莅止<lb/>
　　　祭趙宗丞文<hi>崇磻</hi>
嗚呼吾兄秀㧞于宗所至頴脱出乎囊中精悍之資警<lb/>
<pb n="KR4d0334_WYG_007-26a"/>
敏之性磊磊落落竒竒正正知機之圓如珠走盤詞鋒<lb/>
之直如持棘端詩文英發清新俊逸書畫緒餘神變出<lb/>
入世間之事細大畢明世間之藝游戱俱精早擢高科<lb/>
仕如素宦隨仕而事何事不辦腹笥詩書文事有譽胷<lb/>
中甲兵武畧有餘出其智勇平幾冦患有如儒將累功<lb/>
何限自班朝列直氣摩空憂切宗國倍切輸忠痛披肝<lb/>
膽覬少禆益字字行行利病藥石以憂得疾猶力疾言<lb/>
言訖病增竟爾棄捐嗚呼以其才名宜陟未巳何奪之<lb/>
<pb n="KR4d0334_WYG_007-26b"/>
遽宗丞僅止然其平生所立已殊蹇蹇奏篇太史當書<lb/>
官不必高功言不朽賢人之業信乎可久嗚呼兄所由<lb/>
生英靈終來兄之將没英靈不推前知其没曽靡係累<lb/>
眞猶白雪去來無滯其竟為夭慶雲瑞氣抑再為人從<lb/>
龍瑞世兄當能化予曷能計弟忝交契久䝉知音比幸<lb/>
同朝益辱知心年五十八何先長逝予多十六仕恨未<lb/>
致然加老憊能更幾嵗當如韓公其言有謂死而有知<lb/>
其幾何離如其無知悲不幾時而不知者當無窮期斯<lb/>
<pb n="KR4d0334_WYG_007-27a"/>
言當踐只在匪伊今暫誤恩驅馳鄉部苦辭不獲有㫖<lb/>
促赴匆遽一歸展省墳墓難于久畱尚稽哭訴後祭墓<lb/>
下當效徐孺精明如在敢告之故望揮老淚泉湧雨注<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>松鄉集巻一</head> <lb/>
    <p>
<pb n="KR4d0444_WYG_001-1a"/>
欽定四庫全書<lb/>
　松鄉集巻一<lb/>
　　　　　　　　　　　　元　任士林　撰<lb/>
　　徽州路重修學記<lb/>
皇帝臨御之初詔天下崇廟學徽為郡介在江南山川<lb/>
阻修實維文公其生也鄉其服也采式閭而鄒魯存家<lb/>
至而淵騫集庠序之政宜飭具舉然而棟宇闕漏祀肄<lb/>
弗共涂軌侵墉臧𨽻充宇有司祗曠弗構固壅徳音而<lb/>
<pb n="KR4d0444_WYG_001-1b"/>
貽愧先哲也大德七年夏四月郡博士束從周始舍菜<lb/>
告至顧瞻惕然懼弛祀肄石㑹版入八百為儲士曰不<lb/>
足於養矧能餘吏曰不足於需矧能圗從周曰撙削有<lb/>
倡人將來趨於是擇時日庀工傭斬技幹運陶甓王宫<lb/>
正室葺而新之丹刻有燁重席仍几衮冕以嚴公配東<lb/>
坐哲祀攸序下逮羣弟諸儒佩舄簋簠籩豆考禮合宜<lb/>
門廡㦸衛講肄之位藏書之室景先之祠以至廩積出<lb/>
内之共鼎鑊炊<graphic n="KR1066" url="https://raw.githubusercontent.com/kanripo/KR-Gaiji/master/images/KR1066.png" mimeType="image/png"/>之具罔不飭備鑿池思樂被以芹藻<lb/>
<pb n="KR4d0444_WYG_001-2a"/>
植蓮其中面池西南師燕有阼峙左屏阜夾右練溪是<lb/>
祠文公乃有别築於是廟學之制為始崇矣乃相與言<lb/>
曰廟學有政有舉無弛束博士之功也博士曰政以郡<lb/>
舉教由師作侯郝公之力也夫從周惡賢乃狀其事求<lb/>
文於余余惟聖人之教昭在庠序夫子之道著在人心<lb/>
不以言語文字而獨存不以禮樂刑政而偏舉忠恕之<lb/>
道天地流行修齊之功國家終始是故言政則教舉言<lb/>
教則政立夫子之道在是矣文公之學在是矣可不務<lb/>
<pb n="KR4d0444_WYG_001-2b"/>
乎於是乎記<lb/>
　　奉化州新修學記<lb/>
奉化唐開元中析鄞所置縣也今陞為州學宫政化之<lb/>
本是宜廣多士而新之有司固未暇也大德三年秋七<lb/>
月肅政亷訪副使髙公伯元始易今扁明年夏六月僉<lb/>
事王公煥行郡諸生相與謁事畢坐彛訓堂上舉凡學<lb/>
之事廢宜興圮宜修唯所畫知州事王侯珪唯而退明<lb/>
日學正趙與權録趙進德以僉事公之命請於王侯珪<lb/>
<pb n="KR4d0444_WYG_001-3a"/>
侯曰諾環宫之墻百堵皆作大二百有竒廣仞之半髙<lb/>
如廣之度而三之雄固傑立覆飾如飛殿堂門廡之壯<lb/>
棟桷之撓折者易治之瓦葢磚級之陊剥者丹白之漫<lb/>
漶不鮮者明飭咸理自夫子像以至四公十哲羣弟諸<lb/>
儒冠冕之飾衣裳之采與夫犧象簠簋爼豆之制嚴好<lb/>
潔新無遺缺自宋寳元宣和紹興慶元以來且創且修<lb/>
至於今而始備允亦壯矣於是王侯進諸生而言曰若<lb/>
等知優㳺弦歌之所自乎朝廷既右文治尊若道復若<lb/>
<pb n="KR4d0444_WYG_001-3b"/>
家選若人之秀者而官之亦隆且至矣然他日之仕者<lb/>
而泯老者而沒壯者而衰故學無常師而文無定業為<lb/>
勉勵者不既勞乎吾聞宋慶厯時正議樓公郁一出為<lb/>
鄉里師而人輙化之不惟環佩簮笏之盛遂至比屋而<lb/>
舍鄉之澤天未忍絕之也古道如新有正議公者不少<lb/>
而江海客食之士貴耶諸生悚而屏遂命之為記<lb/>
　　新城縣重修學記<lb/>
自呉孫氏有地江東谿山小邑皆禮義教化之邦故學<lb/>
<pb n="KR4d0444_WYG_001-4a"/>
官之制盛於中州新城縣介桐廬富春間故東安郡況<lb/>
舊為輔邑乎今天下一家夫子之道益大章明宜廟學<lb/>
之設日完且葺弗弛也大德七年今福寜州同知魏侯<lb/>
榮來為爾邑始謁殿既坐進德堂上揖諸生而問故於<lb/>
是釣臺山長何庚孫直學徐夢高前曰學宫改築於邑<lb/>
令陸公演増拓於耿公乗鎦公景修今有年矣圮宜修<lb/>
廢宜舉惟令君實儀圖之侯曰諾明日退自公庭致前<lb/>
漕貢進士何諄偕諸生相與謀曰端孫㑹錢穀曰德麟<lb/>
<pb n="KR4d0444_WYG_001-4b"/>
曰鉉度材植曰景星曰應辰庀工役教諭蔣昻奉唯謹<lb/>
乃建直舍凡齋廬庖廪之序始三月訖工夏五月以成<lb/>
時長官若貳數以故撓之而魏侯志弗奪益廣堵制遂<lb/>
新王宫棟宇必崇庭楹必度級磚觚尾方宻以麗秋七<lb/>
月既成丹堊輝映衮冕以嚴八月上丁舍奠升降有容<lb/>
牲幣有數既賜胙諸生濟濟升堂各以序進謝曰維學<lb/>
有政維教有本侯亷以自治仁以淑士其知本歟侯曰<lb/>
匪先孰承匪後孰開爾邑俗淳而士美教洽而政行今<lb/>
<pb n="KR4d0444_WYG_001-5a"/>
燕南河北道亷訪副使阿爾思蘭哈雅今江南行臺監察<lb/>
御史劉公弼舊蒞爾邑遺政猶在阿蘓氏治識大體劉<lb/>
公篤厚如之予日兢兢<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>弗承今廟學修舉諸君之力<lb/>
而前邑宰之所遺而榮何有焉諸生願記之而未能也<lb/>
越五年方德麟何庚孫始克請記於余余曰新城有邑<lb/>
在萬山中固人物所在而許逺死節睢陽杜稜力拒行<lb/>
宻羅隠耻臣朱梁雖盛衰離合之勢天且弗違而志節<lb/>
忠義之氣人不得而泯也非禮義教化之所由積乎而<lb/>
<pb n="KR4d0444_WYG_001-5b"/>
況前有邑宰陸耿後有阿　氏劉公其善政其善教耳<lb/>
目濡染固深矣宜乎諸君樂魏侯之令以迄有成也然<lb/>
而修齊治平之學本末精粗之道惟窮通不貳漸積有<lb/>
原諸君行且仕矣具告而子弟飭而學志而道以趨而<lb/>
政教以崇忠厚之風斯其庸有怠乎詩云有斐君子終<lb/>
不可諼兮後之布政教者宜有考云<lb/>
　　重建文公書院記<lb/>
尚論先王之制黨庠術序逺矣唐詔天下置郡縣學厥<lb/>
<pb n="KR4d0444_WYG_001-6a"/>
後四書院之名特聞宋慶厯熈寜學校寖盛處士之廬<lb/>
遂廢逮徽國朱文公始復白鹿洞之舊祀孔子如開元<lb/>
禮尋創竹林精舍升曽子子思以配孔子以周程張邵<lb/>
司馬李延平七先生從祀於是即諸儒講道之地以立書<lb/>
院者益衆文公既沒凡所居之鄉所任之邦莫不師尊<lb/>
之以求講其學故書院為尤盛其徒不事月書季考所<lb/>
習皆窮理盡性之藴其官在郡博士之上其廪官給之<lb/>
田或好義而多貲者請自給世祖皇帝混一區宇郡縣<lb/>
<pb n="KR4d0444_WYG_001-6b"/>
學益崇且侈願以力創書院者有司弗奪其志部使者<lb/>
加察詳焉行省設官以主之其選視學正録皇上嗣大<lb/>
厯服播告中外勉勵日加明年置各省提舉以敦教事<lb/>
永嘉陳君友龍以朝廷首選實來江淛始至起士林于<lb/>
家俾復文公書院於奉化之陽士林載拜承命奉公牒<lb/>
以白諸州州刺史而下翕然曰請如牒昔文公提舉浙<lb/>
東常平日循行台温郡泊舟奉化之龍津長吏率諸生<lb/>
請講書於學宫景定初橘洲姚公希得建海閫敬齋謝<lb/>
<pb n="KR4d0444_WYG_001-7a"/>
公昌元方坐幕府出籌畫前進士李君潚舒君泌童君<lb/>
㓜該請立書院於津之左聚徒讀書其下榜曰龍津書<lb/>
院尋遷廟學東偏至元十八年改扁文公書院山長李<lb/>
之皓王鎡主之既亦廢弛先是前朝請大夫趙公崇燾<lb/>
有志改築卒不就檄下日其猶子必摹圖寳鹿山以進<lb/>
其壻前太學博士陳先生著規示之於是州達嚕噶齊<lb/>
察罕知州事李侯炳與其貳星侯粲李侯居安議允協<lb/>
其屬臧君涓鄭君元均賛甚力以工給其役以吏董其<lb/>
<pb n="KR4d0444_WYG_001-7b"/>
事木石之費一不以侵官士又明年祠宇成奉遺像行<lb/>
舍菜事凡受學士林而志於立者咸願為之徒鄉人士<lb/>
亦樂以義廪三之一為之贍州若府狀其實於所部於<lb/>
省斯其成矣噫嘻夫子之道散在六經綱領在四書千<lb/>
載之下説益支道益逺子朱子者出諸儒之論始定今<lb/>
天下一家學者無科舉之累取朱子之書而讀之君臣<lb/>
父子之綱身心家國之目體用兼該本末一致其不為<lb/>
世道深繫乎余不得為朱子徒也余私淑諸人也今而<lb/>
<pb n="KR4d0444_WYG_001-8a"/>
後獲與二三子周旋矩範之下詎可不知其所自邪或<lb/>
曰州刺史之功刺史不有曰是惟陳君之力陳君力足<lb/>
以任斯文之寄而不屈於貳道足以起學者之慕而不<lb/>
間於欲故創置書院凡九所復昇潤宜興𨽻學之田萬<lb/>
八千畆皆事之著者予不得概書之云<lb/>
　　紹興路學重修講堂記<lb/>
大德九年紹興郡學重修講堂成庀是役者山隂趙珆<lb/>
費凢出所捐之田之入初趙氏捐田五百五十畆助郡<lb/>
<pb n="KR4d0444_WYG_001-8b"/>
邑學官廪入且以周里人二百畆郡庠飬二百畆里䘮<lb/>
嫁百畆邑庠養五十畆里公役郡侯義焉目是堂之敝<lb/>
將壓也與博士于天瑞王閔全議曰庀工度材惟趙能<lb/>
費慮所捐為廪養者固不浮且速集趙聞命曰視惟謹<lb/>
凡梁木之朽弗任者柱蠧弗支者瓦葢磚級之陊壞者<lb/>
易新之規不弛前植不虞後郡侯材焉曰是不可不記<lb/>
夫聖人之道在萬世言在六經漢諸儒坐重席諸生攝<lb/>
齊升左右屏虚而徃實而歸固將為授受地乎今天下<lb/>
<pb n="KR4d0444_WYG_001-9a"/>
學宫一命士坐堂中席鼓五七擊部使者郡二千石命<lb/>
諸生東西班坐耳入心著果漢儒授受事乎經世之士<lb/>
明道之儒本非二致也自明道之言支以離而經世之<lb/>
法簡以易故有事宦學者徃徃陋所聞以自髙若不相<lb/>
入也聖人之道六經之言所以為修齊治平法者果何<lb/>
事而漠然若此乎去其支且離以示其簡且易則精粗<lb/>
兼舉本末一致不在所講乎此堂之不可不修也郡侯<lb/>
賢而知人任事者稱義皆宜書侯劉姓名克昌汴人<lb/>
<pb n="KR4d0444_WYG_001-9b"/>
　　杭州路重建總管府記<lb/>
杭為郡自五代迄今不受兵革之患故生齒日繁廬井<lb/>
螘附城内外居者無慮數十萬家舊以兩縣置城西北<lb/>
隅以聴城以外之治四録事司分置城四隅以聴城以<lb/>
内之治然後受命於郡府郡府擁行省之垣聴外銓者<lb/>
列四道聨外事者郡有司傳宣之使日來貢享之夷日<lb/>
接五人聚之地轉煩劇郡府方疲於奔命兩縣四隅之<lb/>
治漫不得梳理固其宜也今大參梁公為杭之明年始<lb/>
<pb n="KR4d0444_WYG_001-10a"/>
上圖省府乞以郡治之隙地翼近兩縣直視四隅使皆<lb/>
在大閫之内將以考成治焉既而郡侯廉公希哲沃呼<lb/>
公好古實來識畫規度視梁公為有合郡民吏翕然響<lb/>
從鋸斧之工版築之子執器備用來㑹庭下始聴事中<lb/>
黄堂幕府旁列吏舍臚分㦸衛之門休眺之樓棟宇一<lb/>
新左翼仁和右翼錢唐暨四録事中唐隅列東西門入<lb/>
坐各南向繚以周墻揭以表樹視聴聳仄有壯且麗經<lb/>
始於大德二年訖工八年六月有弗集者郡侯扎呼岱<lb/>
<pb n="KR4d0444_WYG_001-10b"/>
爾伊喇呼圖克與郡貳而下實完成之於是大夫人士僉<lb/>
曰治有劇易操其簡則易從聴無比逺篤其近則逺舉<lb/>
杭今為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>既劇且煩郡長貳坐堂上屬城之吏日趨於<lb/>
庭一公交孚萬慮明白緩急傳呼不出晏坐示儀表景<lb/>
速於唯俞顧不在一轉移間乎然事大規宏更三政始<lb/>
有成皆宜書<lb/>
　　老子祠碑<lb/>
道有超世而極立言有憂世而教行是皆負上聖之姿<lb/>
<pb n="KR4d0444_WYG_001-11a"/>
周流天下出入渾淪徳盛而時不來者之所為也老子<lb/>
是已夫老子生殷之時仕周之日所掌三皇五帝之書<lb/>
四方之志凢天地之間消息盈虚治亂升降之故閲之<lb/>
熟矣是故心超太極之先道出羲軒之上退而論著五<lb/>
千言無為之道忠告其上有為之業善道其下所惡飾<lb/>
仁義之名以禍生民其意深矣於是尹喜辛鈃列禦寇<lb/>
莊周庚桑楚南榮趎士成綺崔瞿栢矩尹文子之徒得<lb/>
其言張良陳平曹參之倫得其道得其言者曼衍多方<lb/>
<pb n="KR4d0444_WYG_001-11b"/>
恢範乗之得其道者運用一致清靜載之寖以成漢文<lb/>
景刑措之治有以哉然而淮南神仙黄白之書出武帝<lb/>
方士禱祠之事行而後老子之道始詘於是峩其冠者<lb/>
為老子之徒誦其書者為老子之學求之老子之道則<lb/>
芴然如也吾嘗致憾於此乆矣大德十有一年當塗杜<lb/>
君道堅築老子祠於杭州宗陽宫之右像設巍然凡書<lb/>
存而言立尹列而下班以十子各東西坐衣冠古雅道<lb/>
德以尊既成杜君執簡曵佩執事有恪籩豆有儀拜跪<lb/>
<pb n="KR4d0444_WYG_001-12a"/>
有容於以洗千古荒唐之愧可謂知本者矣葢杜君嘗<lb/>
註道德上下篇又著原㫖發揮盡闡皇道帝德之藴且<lb/>
圖老子及十子像以翼其學今為是役也使襲明冲用<lb/>
之士旦暮遇之曕仰之下其於宗教非小補也嗚呼羲<lb/>
軒逺矣世不幸而有老子之學長往不返之徒取資山<lb/>
林猶幸有老子之書道德功力之辨有證後世曹參之<lb/>
倫烏足侔哉遂為銘銘曰象帝先惟老子尊道德抑仁<lb/>
義以援淪匪樹異籩豆陳祠容閟班十子東西置古衣<lb/>
<pb n="KR4d0444_WYG_001-12b"/>
冠人仰止載清靜禆世治後有作敬勿墜<lb/>
　　魏氏福源精舍記<lb/>
夏葢湖捍海為隄袤百里中涵丘陵林藪之勝余泛舟<lb/>
其下雲飛鳥泊昂紆回振之地水竹縈秀知必有處士<lb/>
之廬也他日錢直卿以書抵余曰予戚魏明叔好修而<lb/>
理既還江海之事故邁施之業周於丘壑之間築屋數<lb/>
十楹宅湖山之勝嵗時命巾車棹孤舟携酒與客徜徉<lb/>
其間倦不知返固將為兄弟夫婦終焉之藏子幸記之<lb/>
<pb n="KR4d0444_WYG_001-13a"/>
以嘉夫志也余聞而喜曰豈殆予所謂處士者耶夫人<lb/>
生而靜者也自井田事廢造物平施之力亦窮故有事<lb/>
宦學之士固不得不㳺以資藉其身也是故簸㺯毁譽<lb/>
衒貿是非開口見偽舉足成欺雖妻子不得告其情炳<lb/>
燭而不知跋漏盡而不知年非獨不哲且明也今天厚<lb/>
魏氏之家庶有之事固具唯諾庭行友怡政舉不耗落<lb/>
精術以出權謀不揺動筋力以奉拜跪時時頓置泉石<lb/>
錢鎛雲烟雨露之力日滋吾入且何營何求以強人事<lb/>
<pb n="KR4d0444_WYG_001-13b"/>
乎故其趣幽幽可以處休其地窅窅可以觀妙曠然悠<lb/>
然而神以全淵然隆然而智以傳噫嘻子亦知夫菟裘<lb/>
之營亦太晚計蠒室之卜殆未忘形唯日與造物者㳺<lb/>
厚我佚我碩受其正以樂兹丘之下不殆處士之節歟<lb/>
明叔名文炳而文煒其弟云<lb/>
　　武夷山天㳺道院記<lb/>
天㳺道院在武夷溪第六曲仙掌巖之巔屋若干楹中<lb/>
以為堂周以為序宻以為室廓以為亭列楯㳺空下瞰<lb/>
<pb n="KR4d0444_WYG_001-14a"/>
物狀堂之中圖以太極修真之士處焉葢武夷第六曲<lb/>
當三十六峯之中縁曲而上路入仙㳺館斗折蛇行徑<lb/>
造峯極地轉平敷有園有池白鷴鷓鴣王孫之栖集桃<lb/>
李篁竹栟櫚之叢聨嘯清舞寂紛緑駭紅自然成林由<lb/>
林池横出左右翠樹青蘿一逕中通以撫仙掌池右屋<lb/>
而流㵼瀑千丈練白珠圓晴空為澍於是堂以集序以<lb/>
析室以煦亭以舒動標靜根杳與目遇窽聲竅噫清與<lb/>
耳謀萬形攅絡之表與抗吾真四時施滅之妙與稽吾<lb/>
<pb n="KR4d0444_WYG_001-14b"/>
神不以虚空與逃蒼莽與適乎夫聖哲之士有不得志<lb/>
於禮樂刑政則託而神仙之歸若安期羡門之屬豈無<lb/>
意於事功者哉故不肯磨涅人事沐漆世汙以自遺天<lb/>
地之外非小智繆察者所能窺也是故蹈厲自然出入<lb/>
無始以求是道有物混成之先庸非猶龍氏之卓者乎<lb/>
院創始丁酉嵗以癸卯既郡人劉時中父子松溪潘儻<lb/>
成希徴張德懋實開山承規以翼者其徒趙嗣祺德懋<lb/>
初㳺錢唐嘗學南谷杜尊師之門以狀求記不得辭<lb/>
<pb n="KR4d0444_WYG_001-15a"/>
　　上虞縣驛記<lb/>
上虞紹興路之屬邑西北行二百五十里有曹娥錢唐<lb/>
重江之險三驛而路曰杭州行省之垣在焉東南行二<lb/>
百里有通明西渡二堰之阻二驛而路曰慶元旬宣之<lb/>
府在焉内則朝廷萬里意諭色授六服震動綸出汗發<lb/>
四海奔走外則獠夷蜑長時節貢獻航浮索引之民氊<lb/>
包席裹之物爾輸爾載委於御府水陸之使日接於道<lb/>
虞為中要船官騎廐之置固不可不壯且宏也初驛曰<lb/>
<pb n="KR4d0444_WYG_001-15b"/>
曹娥去江津二百歩而近大德七年春江風怒作抰民<lb/>
屋為濤不可岸障郡檄縣尹阮侯視狀侯白府曰固宜<lb/>
遷乃卜縣治之西得隙地若干畆薙荒刋棘輦舊宇為<lb/>
材益以新植始斥而大其制深堂露軒堦崇甃方東西<lb/>
列楹閈高庭廓氣象嚴壯有容有處庖井清湢既潔且<lb/>
具繚以周墻縱横樹道馬有新廐<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>有新歩經始於七<lb/>
月己未訖工於十二月甲申民不知勞吏不知役既成<lb/>
命余記之夫站驛之制凡九十里凡復民田租給户馬<lb/>
<pb n="KR4d0444_WYG_001-16a"/>
有數水行具舟復有差鋪陳乗坐之具漿飱潼酪之需<lb/>
官總其費利藏於市馳騎風來吏閲其物釃酒繼肉不<lb/>
移而具畨勞息犇馬有餘力櫂夫以熈使者刻晝夜為<lb/>
程際天蟠地上無壅澤下無廋情實經制良法也阮侯<lb/>
為邑公明平恕不倦且忠故深識大體宜不苟於此役<lb/>
也是宜書侯名惟貞<lb/>
　　江浙行省平章政事高公去思碑<lb/>
示人以善者政之良遇事而思者感之至是故召伯教<lb/>
<pb n="KR4d0444_WYG_001-16b"/>
明南國而甘棠之戒勿翦武公入為卿士而緑竹之詠<lb/>
弗諼方今朝廷念江南之遐逺而杭為要置行中書省<lb/>
以鎮之凡出為外屛宣上德意郡國受命焉者皆天子<lb/>
之宰而久於政而習於民則莫今樞宻髙公若也葢公<lb/>
之知時翕張既有以出際先皇帝一統之運而識大體<lb/>
勤小物復有以昭布聖天子宵旰之仁故自旬宣任専<lb/>
鉞以來逮參預丞轄以進平章之秩出入江浙二十年<lb/>
間其勲勞之所書政事之所及惠愛之所加習於民而<lb/>
<pb n="KR4d0444_WYG_001-17a"/>
杭為近内而宅揆宻庸外而藩屛寅協公彌縫贊理不<lb/>
一替焉葢其天性純明而又居之以忠守之以仁莅之<lb/>
以莊動之以理故民畏之愛之其庸或有既乎今去政<lb/>
日乆副在兵樞甘棠緑竹之思辭之不可以已也夫自<lb/>
古岳牧之任其重在得人而不負朝廷之知其要在民<lb/>
懷曩嵗今右揆大丞相首居外宰既而衮衣歸兮天下<lb/>
䝉福杭民具瞻曽不旬日畏愛之情至今朝夕未能忘<lb/>
其私若髙公之政歴嵗年而民習之斯民也所以直道<lb/>
<pb n="KR4d0444_WYG_001-17b"/>
而行也矧能溢有所譽乎然去政之為思則在政者之<lb/>
為感其引多矣斯民也又安得不重知所勸乎示人以<lb/>
善之機庸有在也公名興賜名霸都蔡州人<lb/>
　　鎦成卿乆齋記<lb/>
上虞劉氏族故殷起西岳公吉德培符里黨食其義未<lb/>
單也嘗命㓜子炳後其宗今七十翁矣翁之子道常與<lb/>
予㳺氣貌温深善適人意人願交之大德八年春翁置<lb/>
酒堂上親朋皆集坐予異席中觴行歡甚中酒道常延<lb/>
<pb n="KR4d0444_WYG_001-18a"/>
予西偏之室池清石潤竹淨花娟扁其額曰乆齋指其<lb/>
額而請曰願乞文予醉語許之冬十有二月予將歸錢<lb/>
唐翁父子過予客下寒雨瀟瀟意戀殊不忍去道常起<lb/>
曰乆齋其忘之乎予因省舊語不得辭天地之道惟乆<lb/>
故常人履其常無乆不臧是故人之生也門資世學欲<lb/>
乆其傳先疇畎畆欲乆其守聲求氣應欲乆其交飲食<lb/>
嗜慾欲乆其適夫亦人之常情也然而盈虚消息日闖<lb/>
乎其門顧將何以恃之精衛之志天地不違愚公之謀<lb/>
<pb n="KR4d0444_WYG_001-18b"/>
鬼神莫奪是故日省月察動能不悖其常時至氣化然<lb/>
後無斁此乆則夫人履世之道可日坐而傳也謂予不<lb/>
信請質𤣥易翁坐微笑道常請書之<lb/>
　　杭州承天靈應觀記<lb/>
承天靈應觀在杭州東南隅吳山之巔至元十三年元<lb/>
靖眞常大師陳君元德實主觀事振宗風於中否𢎞道<lb/>
脉於既傳𨽻觀之田有司籍在常住免其租入元德力<lb/>
也初觀曰冲天創於宋紹興祠天地水府三官費内帑<lb/>
<pb n="KR4d0444_WYG_001-19a"/>
緡錢若干萬燬於紹定逮端平始復建奉㫖賜今額淳<lb/>
祐中增建玉皇寳閣方紹定既燬而未復也神靈不來<lb/>
洞歌無續祈禬之民皇皇乎若有失也觀妙大師鄭君<lb/>
守一慨然曰是不可不圖神營心訃上移時宰江淮列<lb/>
閫千里求施出殿闕於瓦礫之塲列憧葢於塵煤之聚<lb/>
祥飈晝下景光夕㳺巍巍乎列聖之居秩秩乎羣玉之<lb/>
佩三官朝而玉皇侍也川行岳立景福攸介三門廊臺<lb/>
守藏之室齋庖之房周阿崇峻列楹齊同翼以梓潼真<lb/>
<pb n="KR4d0444_WYG_001-19b"/>
祠朱仙閟宇干禄者趨通真者式觀於是侈於舊矣田<lb/>
𨽻崑山之朱塘呉江之澄源范隅與夫在嘉定者為畆<lb/>
一千三百二十有竒嵗入之量以羞以奉始漕臣嘉鄭之<lb/>
功白禮部俾以乙承甲嗣鄭者唯其宗他如鄭者援有<lb/>
據今三傳矣元德曰予老矣是不可以不記夫𤣥坎之<lb/>
神生於天一成於地六故水為六府之一地平天成時<lb/>
乃之修道家者三官之奉豈其意歟羣生蚩蚩必有司<lb/>
命吉凶影響體物不遺杭今為東南巨鎮梯山甓江廬<lb/>
<pb n="KR4d0444_WYG_001-20a"/>
井螘附風檣浪舶出入渺莽是故無神以司之乎此觀<lb/>
之所由興也然廢興通塞存乎其人鄭君守一以道為<lb/>
徒以法為子孫無為之為道不冺矣故陳君元德為善<lb/>
繼使繼陳而起知鄭之心𢎞陳之守觀且乆弗替而民<lb/>
有常奉矣於是乎記<lb/>
　　瑞州路妙髙峯北乾明尼寺記<lb/>
瑞州城東北隅有山曰妙髙故宋時郡人祠洪山靈峰<lb/>
尊者於其上嵗雨暘民疾沴有禱輙應南乾明寺尼妙<lb/>
<pb n="KR4d0444_WYG_001-20b"/>
智實主祠事苦行淨業施者信往因闢其宇為佛宫以<lb/>
北乾明自别度元勝永達了敬紹懃為徒敬之徒是為法<lb/>
玉貴亨乃相與言曰事倡而不遂志成而不廢豈學道<lb/>
者謀乎於是築堂以集清鉢築室以嚴齋居西為法堂<lb/>
南為靈峯祠中奉佛天羅漢旁轉法輪八觚又别開一<lb/>
堂補陀知識昔示現像且作堂萬竹之間天風時來山<lb/>
雨涓碧心空識明道與境合妙智嘗坐堂上集其徒語<lb/>
曰吾昔以神祠奉䖍今以佛宇寜施非志之成事之遂<lb/>
<pb n="KR4d0444_WYG_001-21a"/>
乎未㡬録教事者以故撓之若不朝夕元貞二年法玉<lb/>
貴亨乃渡河北往御史中丞張公閭宣政院参議達爾嘉依<lb/>
公實憐之以見膽公師父奏奉璽書䕶持且賜妙智圓<lb/>
覺大師尋覲太后妃子敬奉懿㫖𨽻入位下仍度其徒<lb/>
出入宫闥於是妙智始以遭逢自慶益自砥礪以報上<lb/>
恩曰是不可不記時中丞公行宣院事以妙智狀來俾<lb/>
為文既而朝廷擢公左轄復施大藏經五千四百八十<lb/>
一巻以遺妙智俾其徒持誦之且洊以記文為言夫尼<lb/>
<pb n="KR4d0444_WYG_001-21b"/>
之為道苟非志奪而容寂積乆而守堅其何能淑慎其<lb/>
身以成光逺之業而大人君子又樂為振之如是耶此<lb/>
予言之不得辭也書以為記<lb/>
　　蘭芎山福仙禪院記<lb/>
㑹稽山配岱宗凡峯石穹窿𨽻是郡者皆勝絶虞蘭芎<lb/>
其一也大德七年春余以庶人在官讀書古虞氏之邦<lb/>
有僧克文以狀來謁曰蘭芎山福仙院住持僧也蘭芎<lb/>
山在縣北西二十里夏葢湖之南坐殿大海西亞曹娥<lb/>
<pb n="KR4d0444_WYG_001-22a"/>
洪濤之風葢自天姥沃洲臂横股直溝斷丘伏而來南<lb/>
為百樓山北為羅巖將直趨海而窮遂為嵌巖方特之<lb/>
勢無土壤林木之潤而尊厲尤甚是為葛仙翁修煉之<lb/>
地石井丹竈存焉今為福仙唐咸通八年操禪師闢菴<lb/>
為寺始也兩杉童童直山門之陽如塔峙立欝然古意<lb/>
更唐宋風雪物也前住持道順始改作法堂山門若干<lb/>
楹至元三十一年秋也大德五年冬十有二月乙亥克<lb/>
文與其徒如杲志和捐衣資之直且以其道恵夫人之<lb/>
<pb n="KR4d0444_WYG_001-22b"/>
肯施者重創佛殿山精駿奔海異飈集若齋庖廊廡方<lb/>
丈之居以次修舉院始完矣然自咸通迄今無金石以記<lb/>
其故非闕事乎余謂山川偉特之觀僻在江陬海表而<lb/>
使空虚寂滅者坐以鎮之且托夫仙蹤佛蹟以驚動恠<lb/>
異夫亦智巧之所營而善察幽勝者之所必録如來氏<lb/>
以識心見性為宗其為道簡直且易行也人心揜著之<lb/>
故多而禍福之説集故人之趨之也衆而智力猥附金<lb/>
碧之觀無求不成然百工之事具而衣食者迭資焉分<lb/>
<pb n="KR4d0444_WYG_001-23a"/>
田課租之有常入而農者盡敏此其教之果不替乃式<lb/>
至於今也余固喜文師之不怠事食且樂兹山之勝遂<lb/>
為之書是嵗癸卯七月望日記<lb/>
　　大䕶持杭州路宗陽宫碑<lb/>
世祖聖德神功文武皇帝以神武不殺一天下故日月<lb/>
所照熈然䆳古之世素朴之民以慈儉無為理天下故<lb/>
天地訢合藹然清靜之治寜一之風是以天保定爾之<lb/>
詩海隅丕冒之臣所以朝夕必祝必嚴其地以歸之至<lb/>
<pb n="KR4d0444_WYG_001-23b"/>
元十三年太傳淮安王首舉杭之宗陽宫尊師杜道坚<lb/>
應聘入覲師恭持瓣香稽首上前為江南民命昭謝聖<lb/>
德天顔穆然在廷皆稱萬嵗由是時賜召見訪問治道<lb/>
尋被㫖乗傳江南詢求賢哲有道之士仍賜璽書䕶持<lb/>
又明年被璽書東還初宗陽之建也析以故宫遺址凡<lb/>
土田之在華亭登瑞者以賜以賚逮尊師之還也方墮<lb/>
刧灰之餘瓦礫未疏𤣥坌罙集於是規舊址輸心識掄<lb/>
巨材畫堵制握毛樹林輦塊成阜業且營之人情厭事<lb/>
<pb n="KR4d0444_WYG_001-24a"/>
而師亦拂衣矣師乃退居呉興即封禺之地蒔竹萬个<lb/>
木萬章曰美可材吾志達矣越二十有一年是為大德<lb/>
八年有㫖賜璽書起杭州路道録住持提㸃宫事師振<lb/>
衣出山疏去蠧蝕斧斤日聞有門有墉崇之植之有殿<lb/>
有壇級之甓之有堂有廡修之邃之有庖有廩潔之峙<lb/>
之檜栢松杉日溉滋之池溝丘阜日疏積之鐘鼔有節<lb/>
幢葢有儀洛誦戾止洞歌來思維宫貳是縫是彌維敎<lb/>
父是施是資於是考制定宜大振初矣夫惟老子之教<lb/>
<pb n="KR4d0444_WYG_001-24b"/>
立世之矯矯亢亢屣棄富貴芥視事功者往往托而逃<lb/>
之故呼吸煉養以攝其𤣥禱祠祭祀以通其神然象帝<lb/>
先強道名意果是乎今夫作者談皇道帝德之盛以揚<lb/>
至治揭性命禍福之藴以開羣䝉存君臣政禮之舊以<lb/>
飾人心力棟宇封樹之勤以恢人事則無為而無不為<lb/>
老子之道始日著矣若夫罷軟而事伈俔而食矜厲終<lb/>
身自以為不廢綱常之植聞師之風獨無愧乎乃為銘<lb/>
詩以昭大道銘曰呉山之東峩峩其宫千楹雲翼萬瓦<lb/>
<pb n="KR4d0444_WYG_001-25a"/>
鱗從維乆乃隆維抑乃崇維師之功有祈有沖有馮有<lb/>
宗天子萬年四海㑹同<lb/>
　　杭州佑聖觀𤣥武殿碑<lb/>
北方𤣥武虚危之垣聲光靈異倬有神化是故浄樂之<lb/>
流祥武當之著跡昭昭乎不可掩已夫天生民有欲吉<lb/>
凶禍福動與知防鬼神禮樂相為昭布故禱祠之事出<lb/>
焉而劒履洸洸𤣥纛風靡高視下聴時游民間不回之<lb/>
福明畏之威影響不測有相之道於是昭事孔䖍自邦<lb/>
<pb n="KR4d0444_WYG_001-25b"/>
國達杭有佑聖觀在城東隅昉自宋淳熈更慶元迨端<lb/>
平迄淳祐麓樹田租始具籍入庭壇殖殖丹碧斯皇所<lb/>
以寅奉上帝而𤣥武得專祠焉仇君安一實經始更十<lb/>
五傳陸君宗輔手陳畚挶且營復之當元貞之元王君<lb/>
夀衍被璽書實來凡高居䆳宇叢房聨序震赫冲敞昔<lb/>
曠今完登校之章錫自尚方紀烈之文載在樂石蔚為<lb/>
盛矣大德六年十月𤣥武殿災瓊芳不將几帟如失民<lb/>
士歉之於是提㸃觀事呉君存真掄材為倡畫堵以謀<lb/>
<pb n="KR4d0444_WYG_001-26a"/>
金錢之施踵門日來明年五月今住山提㸃孫君益謙<lb/>
被璽書執簡曵佩退自珍庭頋瞻有懷乃究乃理材惟<lb/>
堅良工惟精碩瓦必陶貞石必礱宻又明年三月殿成<lb/>
崇修而神靈集整沐而視聴尊玉垣沉沉羽衛秩秩景<lb/>
福攸降岳峙川行夫惟𤣥武禀剛正之姿負忠孝之烈<lb/>
有象在天有靈在人固不待祠事而尊像䫉而嚴然而<lb/>
人心掩著之故多矯舉之辭侈神道設教容得弛乎夫<lb/>
然則登庭之事拱極之民叩齒而神存覩容而心惕折<lb/>
<pb n="KR4d0444_WYG_001-26b"/>
回邪於未萌援正直於弗植遷善逺罪民不踰德固非<lb/>
所以昭刑政之助乎乃為詩以永敬事銘曰紫微巍巍<lb/>
帝清穆若有人兮樹𤣥纛長劒陸離佩蒼玉手提天關<lb/>
履地軸欃槍無光蚩尤伏下與濁世掃氛毒却邪輔正<lb/>
清九牧我民敬事勿敢瀆有赫其宇鎮南服瓊芳升堂<lb/>
車擊轂嵗時胙之人戬榖蛟鱷遁兮虎豹逐風雨時兮<lb/>
年榖熟於萬年兮荷天禄與之游兮世羲嚳<lb/>
　　杭州路開元宫碑銘<lb/>
<pb n="KR4d0444_WYG_001-27a"/>
國家混一區宇𤣥風淳化如肇開闢聖天子慈儉無為<lb/>
於其上大臣清靜寜一於其下中外大小之臣有忠無<lb/>
倦禮樂刑政之具有舉無斁斯民熈熈然齒髪太古飲<lb/>
哺自然是故老氏之教昭晰而日尊初唐開元時追崇<lb/>
老子詔天下置開元宫杭州刺史陸彦恭即城北隅以基<lb/>
以構乾符五年戊戌巢賊犯城酒雨弗降遂燬越五十<lb/>
有九年是為清㤗三年呉越文穆王復新而廣之介成<lb/>
之三元大師夏隠言銘載之節度掌書記林鼎主之經<lb/>
<pb n="KR4d0444_WYG_001-27b"/>
文大德師樊徳隆也逮宋景徳中改為景徳觀乾興初<lb/>
寜海軍節度使俞承福拓舊創新棟宇凡四百間前進<lb/>
士陳戭實記其事更建炎官事草創宫亦遷改靡定嘉<lb/>
泰初詔㠯嘉王邸改建邸在泰和坊秘書省之左宫成<lb/>
復賜額開元并奉閼伯之神大洞法師張君實再經始<lb/>
紹定辛夘燬尋詔有司闢大宗正故址更建度道士十<lb/>
有四人仍撥賜田地蕩為頃七十有九有竒至元十三<lb/>
年朝廷置行中書省於杭以鎮南服即舊秘書省為治<lb/>
<pb n="KR4d0444_WYG_001-28a"/>
越十有五年辛夘災宫亦燬外宰購拓基新垣宇越明<lb/>
年住持董君德時遂置故駙馬都尉楊氏宅為宫在城<lb/>
北清湖之西又明年有㫖賜璽書䕶持命翰林承㫖閻<lb/>
公復作銘詩以記之元貞二年丙申陳君天錫奉㫖住<lb/>
持實嗣董君董君之時今住持王君夀衍貳宫事大德<lb/>
四年庚子奉晋王㫖主宫席不就八年特拜宣命以靈<lb/>
妙真常崇教法師住持提㸃仍賜璽書䕶持給上方五<lb/>
品印光華震赫遂甲諸方故凡宫之役董初創而未完<lb/>
<pb n="KR4d0444_WYG_001-28b"/>
陳欲繼而不遂靈妙式克成之規宏事舉教立道行寥<lb/>
陽之墀玉宸之闕景命有祈明離有阼柔祇岳立圓靈<lb/>
漢繞霧集沉水之芬風落鈞天之韻登壇朝夕之士列<lb/>
佩維百儼然高居之在人世也若夫雲房星序園池花<lb/>
竹天鶴來庭雲水四集其列仙之逰館歟於是老子之<lb/>
祠閼伯之奉歴世有䖍亦倣乎其人而後倡乎夫老子之<lb/>
道先天地而固存後天地而不悖鑿鑿五千言所以憂<lb/>
世立教言君道曰無為堯舜之所以為君言臣道曰有<lb/>
<pb n="KR4d0444_WYG_001-29a"/>
為禹稷之所以為臣周流六虚出入古始推本皇道帝<lb/>
德之所以盛王功伯力之所以衰不顯顯以為著不冺<lb/>
泯以為博而深渉天人之故其文王之易箕子之疇歟<lb/>
故樓觀之飾起自穆王而有唐以來宫觀由之而盛也<lb/>
夫然則優㳺琳館安坐而食高談皇道盛述帝德修身<lb/>
而𤣥冲存神而貞一獨不足以仰禆治道乎遂為之銘<lb/>
銘曰道非有始非無始憂世立言尊老氏開元有詔抗<lb/>
刺史貝闕珠宫聳城市劫灰酒灑東風靡化人㡬見蓬<lb/>
<pb n="KR4d0444_WYG_001-29b"/>
莱水皇元區宇一文軌慈儉無為萬國理秦苑秋深千<lb/>
柱峙金闕寥寥開雉尾上帝髙居百神止紫衣翩翩有<lb/>
道士潄滌𤣥風揺玉齒高談道德五千㫖對揚至化天<lb/>
萬里天書晝下玉局璽呵祓岳祇走瀆鬼呉山蒼蒼浙<lb/>
水瀰下蟄蛟蜃上虎兕大道流行民俗美皥皥熈熈逺<lb/>
九紀甘雨時兮祥風起百榖成兮廪億秭萬億年兮夀<lb/>
天子<lb/>
　　平章政事賽音迪延齊榮禄公世美之碑<lb/>
<pb n="KR4d0444_WYG_001-30a"/>
江淛等處行中書省平章政事領江淮等處財賦都總<lb/>
管府事賽音迪延齊榮禄公既莅政之嵗冬十有一月朝廷<lb/>
以近畿艱食使馳驛咨行省以嵗運海道粮石二百三<lb/>
十萬有竒俾春運五十八萬以四月到京及時而賑發<lb/>
之一府愕眙曰凡海運嵗必以夏至為期風力高兢其<lb/>
乃有濟今風東北行大海洋洋鼓颿泝流能有濟乎公<lb/>
曰聖天子宵旰之仁中朝大臣視飢猶已之道承命以<lb/>
行其必有濟公遂勇往募羣艘列海歩下量運駕發必<lb/>
<pb n="KR4d0444_WYG_001-30b"/>
誠必信海伴子來起碇之日公詣海神祠下躬具牲牽<lb/>
陳爼豆與神誓言一不煩有司於是公還省坐堂上迫<lb/>
四月二十有一日海道萬户府以狀聞春運米五十五<lb/>
萬石有竒以四月三日訖赴都倉一府懽然相賀曰平<lb/>
章公之力也於是掾史請記其事公曰毋吾寜貪天之<lb/>
功乎先是江淮財賦府初立朝廷以不得人為慮屢形<lb/>
國論迨公陛辭日太皇太后臨遣之曰江淮財賦厥有<lb/>
㑹府汝實領之公銜㫖而來凡嵗入有程分庀羣司一<lb/>
<pb n="KR4d0444_WYG_001-31a"/>
以不擾辦登校半嵗之輸凡三十三萬定人心始安國<lb/>
論用息太皇太后賜織室錦襖大官上尊用寵嘉之葢<lb/>
公渉歴明本心定知大體勤小物宜有以自植於外垣<lb/>
之右及嘗間公行事其在福建行省也重建泉州興化<lb/>
兩郡廟學王宫齋廬棟宇一新且各置田一千畆以充<lb/>
贍之而士有教養焉建泉州等路橋梁凡六所曰金鷄<lb/>
曰南臺曰相額曰營頭曰下輦曰金溪石梁板屋連駕<lb/>
海濤飛甍傑棟平跨虹霓而人無病渉焉築興化莆田<lb/>
<pb n="KR4d0444_WYG_001-31b"/>
國清海塘為田以給民之無産者一千家種之築屋三<lb/>
十間以授貧民之無歸者居之其在江浙行省也適嵗<lb/>
大饑沿門疫且死乃置藥材命醫工家至户視以濟疾<lb/>
病全活者多流亡之民父母有不顧其子抛棄在道公<lb/>
收飬之左饘右粥以治其生迨力能還家聴之収糴客<lb/>
米五百石助有司以濟饑民連糶財賦府米一十萬石<lb/>
下半估以接民食迹是二十餘役凡費鈔若干萬一捐<lb/>
己帑曽不吝焉且國家調度有程官無公帑四方賔客<lb/>
<pb n="KR4d0444_WYG_001-32a"/>
無以奉私覿公在福建則舉鈔三百錠給宣慰司公在<lb/>
江浙則舉鈔五百錠給本省五百錠給財賦府俾規運<lb/>
其贏以備餼牽庸非渉歴明本心定知大體勤小物者<lb/>
能之乎然公亦不自以為賢也一則曰吾貞簡公之所<lb/>
教也一則曰吾忠懿公之所訓也葢貞簡公出際休運<lb/>
于藩于宣備竭忠力初雲南臣附莫究化理公往撫治<lb/>
喻以教化曉以格律教以畊賦安以舍廬而後雲南始<lb/>
治凡西北一邊近沾逺被無異中土公之力為多雲南<lb/>
<pb n="KR4d0444_WYG_001-32b"/>
地邪而民尚鬼凡築土一尺則死者旋踵公告戒之俾<lb/>
斸土者日以聞嗣是凡築大基建大屋恬然以熈公去<lb/>
之日家冶金鑄公像事之如神明矧惟忠懿公扶翼丕<lb/>
基芟夷草昧神機睿筭是賛是毘帝嘉之賜姓賽音迪延<lb/>
齊國體民宜是規是度去思死慕恩在罔極孝敏公培<lb/>
仁積善敬忌天明鍾美弗彰篤生賢獻夫一代之興必<lb/>
有與立之臣而天生明哲夫豈偶然哉成宗皇帝詔用<lb/>
䘏典以昭前人先貞簡公以平章政事薨追贈金紫光<lb/>
<pb n="KR4d0444_WYG_001-33a"/>
禄大夫尚書左丞相封岐國公諡貞簡是為考妣岐國<lb/>
夫人忠懿公以平章政事薨追贈開府儀同三司太尉<lb/>
封雍國公諡忠懿是為祖考妣雍國夫人孝敏公追贈<lb/>
崇進封雲中郡公諡孝敏是為曽祖考妣雲中郡夫人<lb/>
三世寵章輝在泉壤朝廷重恩何以報乎士林竊聞在<lb/>
漢萬石君家父子兄弟相繼卿相子孫列貴十有三人<lb/>
唯以醇謹聞金日磾身輔大政子孫嗣侯七世侍中唯<lb/>
以忠孝著固未有若貞簡公父子忠節功在社稷澤在<lb/>
<pb n="KR4d0444_WYG_001-33b"/>
生民流芳無窮世濟厥美如此其盛也今榮祿公深浚<lb/>
之厚積之宜益蕃而昌益熾而大羣從一門玉帶裘馬<lb/>
揚休天朝前拜後恭而詵詵孫子鸞翔鵠峙勲業百世<lb/>
未有既也詩曰無念爾祖聿修厥德此之謂乎士林不<lb/>
肖無似獨不幸得文名然終不以困故一登公卿之門<lb/>
公温然下士進而與之言曰子文善叙事幸為我述之<lb/>
將以遺我子孫明日世牒行事實來不敢辭乃銘曰於<lb/>
赫皇元肇基立極世祖龍興統有九域厥有賢佐以勵<lb/>
<pb n="KR4d0444_WYG_001-34a"/>
以翼士馬之衆孰啟于征神機之速孰賛於成是生忠<lb/>
懿允忠允誠有政斯舉有謀斯承乃錫宗姓俾恢先烈<lb/>
匪私於公以彰有德桓桓貞簡象賢惟明父子大政相<lb/>
時升平睠彼雲南家有鑄像嵗時必祝人泣惠飬允也<lb/>
孝敏西域宗仰詔有卹典三世封壤維榮祿公興受孚<lb/>
慶昆弟一門玉立斯盛公心兢兢維忠與敬厥聞斯馨<lb/>
邦有善政明明在上我祖在下無忝厥修以翼中夏忠<lb/>
則有君孝則有親凡爾孫子視此刻文<lb/>
<pb n="KR4d0444_WYG_001-34b"/>
　　彰德路天寜寺鳯林演禪師碑<lb/>
大德四年九月二十八日鳯林大禪師示寂於上都路<lb/>
至元寺於時夜半四衆俱集師問侍者曉鐘鳴不侍者<lb/>
曰未須㬰鐘鳴師書偈已道珍重竟逝天香滿室七日<lb/>
不散茶毗五色舍利火中出門人弟子争持奉為顆三<lb/>
百餘各建塔彰德珍異其事年十八出家僧臘四十有<lb/>
四凡落髪為弟子者六百四十八人智祐師為之首凡<lb/>
授三歸五戒者五萬餘人豳國夫人老夀司徒為之首<lb/>
<pb n="KR4d0444_WYG_001-35a"/>
凡修水陸佛事一十八㑹所飯僧八十六萬人師諱福<lb/>
演生河間康氏母氏李有身時白光繞舍户及生果頴<lb/>
異弱不好㺯不引味食慈仁孝友殆類成人讀書日誦<lb/>
千言瞭然古今人物成敗痛自感觸至絶粒不食遂祝<lb/>
髪於興福寺父母不能奪其志受信具辯公習四分律<lb/>
方厲專黙終楫於深盡得天台賢首之㫖常精進故趺<lb/>
坐不卧人稱為演菩薩一日豁然悟曰言語文字豈究<lb/>
竟事乎乃走太原北師巖習定安居者四年往真定㕘<lb/>
<pb n="KR4d0444_WYG_001-35b"/>
安國賢禪師復依柏庭如琚山湛三泉和三尊宿晚入<lb/>
筠菴冲公之室直接臨濟為二十代孫萬行具足教法<lb/>
盛行世祖皇帝在位詔師為彰德路天寜寺住持尋恭<lb/>
奉聖㫖上都慶安寺作千佛大㑹法雲布日慧雨馳風<lb/>
獲大殊利至元辛已裕宗皇帝時在東宫以納鉢地𨽻<lb/>
蕩隂者益寺之制俾建舍利寶塔以鎮之丙戌塔成聸<lb/>
者生信禮者去慳輦金以來龎合猥附於是創法堂闢<lb/>
丈室廊楹塔級有覺且崇示寂之旦復以其事與道盡<lb/>
<pb n="KR4d0444_WYG_001-36a"/>
付智祐夫大雄氏以道為岸以覺為海以慈為航惟空<lb/>
諸有故人卬俱渉漸車帷裳憚在未濟得既濟故㝠行<lb/>
獨往所適滿意通矣哉演公之為道乎帝王至尊信賞<lb/>
其學元臣碩貴宗習其風故幢葢所覆作大道塲雨花<lb/>
所集無增上慢非有道者能之乎惟不有諸已故己不<lb/>
孤惟不滯諸物故物自至凡聞師之道能無覺乎是宜<lb/>
銘銘曰師之學為世大覺維筠菴卒穫維臨濟不穫師<lb/>
之道空津直造維天子是召維元臣是好維施不殖維<lb/>
<pb n="KR4d0444_WYG_001-36b"/>
精進不息維師之德維塔在空維樓閣重重維師之功<lb/>
鬼神泣其通逺近沐其風維弟子駕其宗維舍利是封<lb/>
山川無窮尚有考蕩隂之南東將毋侈爾碑之豐<lb/>
　　杭州路純真觀記<lb/>
都城之東有觀曰純真承宣使入内都知鄧公惟善捨<lb/>
宅建也至元十七年冬冲真崇正大師杭州路道教提<lb/>
㸃宗陽宫住持都監杜道堅被璽書東還凡杭之宗陽<lb/>
純真若湖之昇元報德實䕶持之葢自宋咸淳初築宗<lb/>
<pb n="KR4d0444_WYG_001-37a"/>
陽昭瑞之宫于杭于越鄧公董成焉庚午乃作道院延<lb/>
杜君以訪道書曰純真至元丙子遂以宅為觀以田為<lb/>
資即純真以名之公亦棄事入道更名道恕是為明道<lb/>
崇正大師長子卜人師逢新次子中舍人逢明更名德<lb/>
新德明亦入道仍禮公為師二十年間優㳺𤣥黙之化<lb/>
吐納道德之華時未嘗不神游鈞天也鄧公可謂聞道<lb/>
者歟德新既逝公亦化去德明遂主觀事几鄧氏所施<lb/>
𨽻觀之田以他故盡鬻民庶其在崑山之惠安者主黄<lb/>
<pb n="KR4d0444_WYG_001-37b"/>
氏未幾黄氏德一亦棄家入觀為徒作而曰鄧以已産<lb/>
為施我以鄧施為産非嗇乎遂即所售田復施入觀為<lb/>
畆七百九十八嵗登米為石四百一十九今視減為則<lb/>
實三百三十五録教事者以聞教所俾以崇正大師貳<lb/>
觀事於是觀復有養求余文為記余聞内侍之貴知保<lb/>
晚節而不昩者吾得二人焉其一則鹿泉劉公其一則<lb/>
元菴鄧公劉當思陵驅馳之餘人且言禄而卒恬退非<lb/>
達歟鄧當車書混同之日人且新貴而卒勇退非貞歟<lb/>
<pb n="KR4d0444_WYG_001-38a"/>
百五六十年前後相望人謂宫庭之臣蔽富貴而不聞<lb/>
道兹非誣歟若黄氏者既有鄧田復慕鄧之為全而歸<lb/>
之以身𢎞道亦非達者不能也皆宜書後之人尚有徴<lb/>
云<lb/>
　　上虞縣明德觀記<lb/>
明德觀在上虞縣之東舊為楊冀王故宅宅有宋茂陵<lb/>
璇宫之瑞子孫不敢有其居改築三清閣以鎮之實嘉<lb/>
定壬午嵗也屬茂陵晚年倚成内政故優假為特厚乃<lb/>
<pb n="KR4d0444_WYG_001-38b"/>
命冲和先生劉道楫繇三茅寜夀觀實來金冠象簡主<lb/>
管閣事中使傳宣時賜召見出内帑金錢白銀醮具撥<lb/>
公田若干頃先生儉素自將寵數一不拜嵗度道士一<lb/>
人冲素大師白雲郭元逸其嗣也冲素丰姿夐特嘗侍<lb/>
劉冲和見上載賡闕庭奉勅披戴緑章清曉禹歩𤣥宵<lb/>
羽儀珍宅者也凡六傳凝妙觀復真常大師丁義堅當<lb/>
至元甲申之嵗始改閣為觀請名天師真人畀今額仍<lb/>
度弟子丁禮常衍甲乙之傳大德庚子七月鞠為劫灰<lb/>
<pb n="KR4d0444_WYG_001-39a"/>
巋然一閣在瓦礫東南隅而冲素羽像鬚髪不焦神氣<lb/>
宛然凝妙驚且拜曰吾道固未墜乎於是左經右營建<lb/>
自楊氏楊氏未蝕先源給事貲入度材維碩庀工維良<lb/>
乃奉珍閣即南嚮傑視舊制高揖剡青環以宫廬嵗月<lb/>
斯構鐘磬之編琅璈之歩威儀風行洞章晝落森羅乎<lb/>
朱衣絳節之來下也縹緲乎川靈瀆后之在廷也夫上<lb/>
虞在丹山赤水之西北太極感祥寶經斯授劉樊之老<lb/>
樹猶存伯陽之九井未竭劉郭二翁游戲道鄉恢張𤣥<lb/>
<pb n="KR4d0444_WYG_001-39b"/>
教即富貴之地化清淨之居卒使其子若孫拓成觀事<lb/>
以昭示神道之教使民知遷善逺罪之歸庸非有道者<lb/>
乎凝妙狀本末請予文不得辭若𨽻觀之田為畆一百<lb/>
三十有五山為畆一百七十有四地為畆一十有九有<lb/>
司免租入在常住别有籍兹不書<lb/>
　　清江縣玉泉山靈峰院記<lb/>
遡大江而西入番陽湖過洪都又西為臨江附而邑是<lb/>
曰清江繇大庾嶺沿江而東九十有九折其山曰閤皂<lb/>
<pb n="KR4d0444_WYG_001-40a"/>
山其下曰古封溪有曰玉泉山則閤皂之支也靈峰隆<lb/>
然佛廬鎮之葢慈化院僧嗣杓所建也慈化在宜春實<lb/>
惟寂感真覺禪師行道之地禪師為南泉古佛凡大江<lb/>
東西䖍事十九故嗣杓由慈化來清江以慧力攝施勸<lb/>
者趨焉清江故為邑舟車之所湊商賈之所歸金銀銅<lb/>
錫之所聚犀象翡翠丹砂天雄芝术之所藏號稱富饒<lb/>
故施者出金繒視錙銖而杓之成有稽矣椎輪於宋咸<lb/>
淳壬申庭楹且完而簟笠如歸手鉢市至而食者飽去<lb/>
<pb n="KR4d0444_WYG_001-40b"/>
兵戍南下而嗣杓拮据之力蕩入蹂躪迨四海為一杓<lb/>
益勵終誓大拓初基檀施日來堵制曰廣殿堂門廡樓<lb/>
閣輪藏之壯像設儀衛旛華經梵鐘鯨鼓鷺之飾如地<lb/>
湧藏泄具大莊嚴樹浮屠三層級天外雲水四集香積<lb/>
為林禪房花木夾以池館繚以垣墻庤乃倉庾院之規<lb/>
始完而杓逝矣且逝語其徒妙慧曰吾以大事因縁出<lb/>
世而香華幢葢成此道場爾其甲乙䋲承吾法子孫勿<lb/>
替引之妙慧不敢忘凡杓之志且成而未竟者有加惟<lb/>
<pb n="KR4d0444_WYG_001-41a"/>
謹由妙慧而特建者則毗盧殿也凡大佛寶殿凡大法<lb/>
寶殿凡鯨音樓以木石成者相其役則其徒了一暨真<lb/>
乗也凡大士像凡阿羅漢像凡大鐘在縣以金鑄者相<lb/>
其役則其徒行深暨了一也其且施且䕶為方外勝友<lb/>
則蒼山黄憲藥囿劉珌香節黄鑑也妙慧曰是不可不<lb/>
記遂以狀來余惟先王盛時鄉庠遂序而綱常之教行<lb/>
故禮樂刑政人道化之大雄氏者出教法東流而井田<lb/>
之事適廢造物平施之力亦窮夫人富貴利欲之心熾<lb/>
<pb n="KR4d0444_WYG_001-41b"/>
矣於是梵唄之音布滿城郭聚落晨鐘夕鼓所以大揭<lb/>
夫成住壞空之道以聲之而人猶未始悟也則大金碧<lb/>
之觀在在壯麗固未可議其為嚴且侈也然杓之誓力<lb/>
以𦕈綿成慧之規守以𢎞謹遂而了一真乗行深之徒<lb/>
復以丕恊孚志人謂大雄氏之學無體用精粗為世出<lb/>
世法是固其立教之初㫖而非論乎今之所觀也謂佛<lb/>
法之日趨吾不信固不誣也嗚呼夫人禮樂刑政之身<lb/>
食利禄有民人而碩䑕伐檀之詩作可愧也已遂為之<lb/>
<pb n="KR4d0444_WYG_001-42a"/>
記<lb/>
　　通𤣥觀記<lb/>
通𤣥觀在吳興計籌山白石頂尊師杜道堅所建也師<lb/>
有道之士薊丘李衎呉興趙孟頫金華胡長孺實與之<lb/>
游執弟子禮余最晚大德十年春正月師與余御風披<lb/>
雪行白石洞天由瓊秀上長真登通𤣥觀觀有老子祠<lb/>
以辛文子鈃葛真人𤣥配東有宴坐堂堂之南東有師<lb/>
考妣祠西有覧古樓師坐樓中予擊玉磬賦反招仙辭<lb/>
<pb n="KR4d0444_WYG_001-42b"/>
清風逺韻飄然有出人間世㳺上古之意師指余曰子<lb/>
知所以名乎初漢真人𤣥之生也自然道士支道記訪<lb/>
其父曰通𤣥真人生汝家𤣥既道成計籌山中人未喻<lb/>
也至唐開元時徐靈府註辛鈃書十二篇𤣥宗諡鈃文<lb/>
子乃始封通𤣥真人豈其徴乎宋咸淳庚午予遨遊其<lb/>
中若有𤣥契遂買山力事畚築越六年應召北覲又六<lb/>
年被㫖東遷思報上恩乃命其徒薛志亨執斧斤以從<lb/>
薙蓬藋剪荆棘清泉發嘉石出蹲者踞者窒者蘖者頓<lb/>
<pb n="KR4d0444_WYG_001-43a"/>
置平理班道就列䕃以松杉庇以棟宇名曰披雲菴山<lb/>
之上為禮斗壇下得煉丹穴穴有葛真人之鼎其容數<lb/>
十斗其重數十百斤又得石室所藏辛鈃十二篇與徐<lb/>
靈府所進者同且菴之成既乆蔬有圃飯有田於是拓<lb/>
菴為觀觀成遂即通𤣥名之於時夜半雪淅淅入窓户<lb/>
既罷而睡雞初鳴紅日東出白雪在山瓊林瑤樹玉宇<lb/>
琨臺宛然在目師曰此非渾玉境界乎即之不可見見<lb/>
之不可即非幻乎子方有妻子事後三十年期子於此<lb/>
<pb n="KR4d0444_WYG_001-43b"/>
吾司馬子微陶貞白望子矣然為我記之余曰譆夫道<lb/>
為天地之始天地為人之始自有天地即有山川居山<lb/>
川之勝而有之則人為之始也前乎辛鈃山之始乎始<lb/>
也後乎杜堅觀之始乎始也中乎葛𤣥通𤣥之始乎始<lb/>
也曰吾師之弟子云者又記之所由始也師相視而笑<lb/>
於是乎記<lb/>
　　天清宫記<lb/>
夫人稟天地之性負隂陽之姿莫不有清靜貞一之道<lb/>
<pb n="KR4d0444_WYG_001-44a"/>
是故處子綽約氷雪肌膚神人似之猶足以召和氣而<lb/>
致豐年矧一念之烈却笄纓而不事嗜山林其如飴有<lb/>
子丈夫之所不能為亦可嘉已在宋寶祐冲靖大師賜<lb/>
紫沈師謙築庵于錢唐縣靈峯橋之南以庇修真之徒<lb/>
恭定公盧府君實資施之始改作請于朝賜額曰天清<lb/>
宫未幾恭定公薨師謙之徒真靜大師羅道清通微大<lb/>
師胡常净相與謀曰居静而守冲學道者事也今額在<lb/>
奉常而棟宇弗稱豈恭定公志乎乃景定三年壬戍闢<lb/>
<pb n="KR4d0444_WYG_001-44b"/>
基築畫堵制請于恭定公之子御帶公原深慨然曰吾<lb/>
先君志也其可以弗成乎凡櫧樟杉栝之儲瓴甓碝磩<lb/>
之用丹碧髹堊之供委輸畢具越二年殿堂樓閣廊廡<lb/>
山門方丈之居齋庖之宇像設幢葢香華之飾鐘鼔之<lb/>
建如地湧天設又明年師謙未克朝夕於新營而羽化<lb/>
矣其徒真妙大師沈元勝實嗣之御帶公復曰居有序<lb/>
而食無田不可也且施田為畆四百五十而強山為畆<lb/>
三百而少於是星階月殿之下雲窓霧閣之間玉珮珊<lb/>
<pb n="KR4d0444_WYG_001-45a"/>
珊籖笈整整不知瑶池翠水之在人世也今住山端靜<lb/>
凝和大師胡正寜乃作而曰創業不易事也守成豈易<lb/>
為乎吾甲乙䋲承為第二傳宫事本末不托文以紀金<lb/>
石何以示我後人遂以狀來余惟錢唐繁麗之區富貴<lb/>
浮雲榮華飄風而清浄真一之學山林處子之姿有其<lb/>
地而規拓之有其人而世守之知道逺識之士復能究<lb/>
心遐邇父子承承式以𢎞可乆之施廽視鈞天清曉人<lb/>
世夢囬觸溷濁而不羞馳恒心而俱化事或有稽矣遂<lb/>
<pb n="KR4d0444_WYG_001-45b"/>
樂為之記<lb/>
　　西山接待院記<lb/>
西山接待院在諸暨州銀木山之陽釋大山恢公建也<lb/>
初公受信具州之大雄寺寺之耆碩曰德尚師曰惠孚<lb/>
師皆公所嚴事二師嘗退即銀木之地創精廬焉以受<lb/>
四方之行鉢然規制淺窄衆至莫容二師終以是囑公<lb/>
期必斥大而有傳也公既道行江浙住名山三十年公<lb/>
坐人天中舌慧風起教思泉流凡堂下之履㑹者嘗百<lb/>
<pb n="KR4d0444_WYG_001-46a"/>
千人而公之志則退抑弗怡也且曰吾舍孔子之道為<lb/>
大雄氏徒如水中月水流月浄波波不昧水落月空影<lb/>
影俱滅獨奈何忘吾銀木山之托乎於是出資剰輸心<lb/>
識崇庳拓峙削峻築平斬林出虚發石渟碧為門為廡<lb/>
為廩庫為庖湢中為堂前為殿後為方丈之居旁挾雲<lb/>
房花竹罔不崇嚴廣敞侈繪明飾嵗入田二頃度其徒<lb/>
若干人誓以甲乙䋲承有引勿替凡雲包雨笠南趨閩<lb/>
海北走淮江暍漿趼屝其至如歸他日揮手龍象却身<lb/>
<pb n="KR4d0444_WYG_001-46b"/>
幢葢一瓶一鉢笑傲銀木諸峯問信江湖衲子稽首現<lb/>
前調御且歌且詠以鼔舞吾法之盛碩不樂歟狀其事<lb/>
求文於余夫賢智之業必以善繼為有承道義之士毎<lb/>
以恬退為至樂况釋氏之徒乎然而超然三界之身本<lb/>
無方所本無去來以諸叢林即一銀木以一銀木即諸<lb/>
叢林何者為繼何者為退乎公道方行振衣而江海景<lb/>
從卓錫而草木風動今志在銀木抱而歸之如雲出山<lb/>
雨澤散布隨機沾足神功収斂還諸膚寸之地則是院<lb/>
<pb n="KR4d0444_WYG_001-47a"/>
之創公其能無情乎公方姓名道恢白雲處士干之孫<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0444_WYG_001-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松鄉集巻一<lb/>
</p>
<p>
</p>
  </div>
<div>
<head>松鄉集巻二</head> <lb/>
    <p>
<pb n="KR4d0444_WYG_002-1a"/>
欽定四庫全書<lb/>
　松鄉集巻二<lb/>
　　　　　　　　　　　　元　任士林　撰<lb/>
　　杭州路崇福院藏經閣記<lb/>
崇福院在杭州城北門之北良渚之南宋淳熈乙亥建<lb/>
也葢杭為東南巨鎮市巷碁列廬井蟻附車運馬馳不<lb/>
厭旦夜北行三十里始有良渚之曠紛華既逺馳騁亦<lb/>
休泛苕水上天目此焉西東佛廬巍然坐攝羣寂則𢎞<lb/>
<pb n="KR4d0444_WYG_002-1b"/>
嚴象教亦固其所景定庚申前住山夀滔初建無量夀<lb/>
佛寶閣穆陵書以寵之中奉四大部經天龍森列扶衛<lb/>
有嚴幢葢香華雲烟披郁今住山師學𢎞持先志飾美<lb/>
縁中外之居小大之宇凡皆葺而新之具足梵典五千<lb/>
四十八巻經左右南向律論東向西向疏鈔北向崇以<lb/>
華龕聨絡窗牖寶函象軸五采彰施炳炳乎秩秩乎有<lb/>
不貽㕠林目巧之勝而法輪流轉具不退因於是耆舊<lb/>
僧師秀德廣德垕與凡恊力縁信之徒相與謀曰是不<lb/>
<pb n="KR4d0444_WYG_002-2a"/>
可不記遂以狀來余惟釋氏之道無隱顯精粗洪纎髙<lb/>
下性性具圓心心本了而非言語文字所能載亦非言<lb/>
語文字所不載如星辰河漢歴歴垂布而風雨晦㝠一<lb/>
毫不爽如枝條花葉種種新好而雪霜根柢一芽不蝕<lb/>
是故佛滅度後五百餘載四十二章之㫖流入中土又<lb/>
千有餘載五千四十八巻始具而經律論之宗分矣夫<lb/>
道豈不漓乎然萬目睽睽諸妄靡靡而病得醫而渡得<lb/>
筏而暗得燈道之漓民之厚也今國家以繙閲布慈仁<lb/>
<pb n="KR4d0444_WYG_002-2b"/>
塔寺以莊嚴奉福利而心惟口誦之士等證妙覺道豈<lb/>
果漓乎哉師學師以信廣縁以智𢎞果識通經藏之先<lb/>
意嚴梵相之外慈仁之布於是乎廣福利之奉於是乎<lb/>
嚴等證妙覺於是乎在夫然則道豈果漓乎哉遂樂為<lb/>
之記<lb/>
　　思逺亭記<lb/>
古者大司徒本俗之政曰族墳墓大夫掌凡丘封之度<lb/>
與其樹數使皆有私地域以容居相親藏相望也凡人<lb/>
<pb n="KR4d0444_WYG_002-3a"/>
之生祖遷於上宗易於下服盡而情未以衰矧若堂若<lb/>
坊左昭右穆以族以位曠百世不能泯也逮至後世士<lb/>
或游或仕或轉徙困踣有不能追崇其先封以息東西<lb/>
南北之嘆則松檟之奠奉在别子雨露之感敬在禰宗<lb/>
矣此髙氏思逺亭所由作也髙氏自北燕中書令諱泰<lb/>
至魏州别駕諱象可考者若干世自魏州𦵏有莘逮先<lb/>
府君諱政八世瑩大小左右望邑冢土是守子若孫更<lb/>
數百年幸不以故去桑梓嵗時上丘壠奉魚菽具酒醪<lb/>
<pb n="KR4d0444_WYG_002-3b"/>
且灌且徹戚單以陳長㓜以叙酒清肉乾百拜不慊時<lb/>
獨且無思乎夫人父子事具凢庶富且教之道非一日<lb/>
積也清淑之氣行邁以厚去民且士去士且禄又豈獨<lb/>
一日之故乎葢行逺汲者浚九仞伐逺揚者絜百圍夫<lb/>
亦未之思耳於是子思孝臣思忠弟思悌婦思順而後<lb/>
家思肥國思理前承不愧後紹無怍思其容有怠乎不<lb/>
然孳孳之入利在朝夕嗛嗛之奉樂以妻孥賢不肖且<lb/>
異思矣登是亭者能無愧乎高氏子昇侍其父世顯從<lb/>
<pb n="KR4d0444_WYG_002-4a"/>
事江浙漕計與予逰命記不敢辭<lb/>
　　頭陀福地甘露泉記<lb/>
昭文館大學士雪菴李公溥光以翰墨之遇行釋氏之<lb/>
學儒名而墨行者乎大德二年有㫖來南闡揚教事椎<lb/>
輪湖山葛嶺之西大興棟宇以聚其徒既而正智通辨<lb/>
禪師空菴焦公溥照實來都提㸃江南諸路築室佛殿<lb/>
之右鑿山泉出色白味甘飲者神醒如獲醍醐於是雪<lb/>
菴李公大書曰甘露泉余觀天目之山東南行為錢唐<lb/>
<pb n="KR4d0444_WYG_002-4b"/>
勝狀其浸西湖水流入城郭為井為渠脂澤漬之黒潦<lb/>
纁之千綆提携萬竈焮煮能使飲者内熱歌舞之童乾<lb/>
沒之兒幻㺯一世雖逹者有不得而却飲氷馬惟泉水<lb/>
之行地中時出碪巖之穴其涵者為冷泉湧者為玉泉<lb/>
裂石而發者為六一泉<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>石而㪺者為參寥泉皆清涼<lb/>
甘美為髙人釋子之所飲汲况此泉之發於卓錫者乎<lb/>
夫天降甘露地出醴泉為治世有道之瑞漢晉以來猶<lb/>
屢言之自太和磔裂神液不行使斯民不復夢唐虞之<lb/>
<pb n="KR4d0444_WYG_002-5a"/>
化則醴泉甘露何自而出哉方今淳風流布朔南暨漸<lb/>
灌沐之民淪浃至化溢為和氣散為豐年則此泉之發<lb/>
宜不知天之所際地之所出也是宜書<lb/>
　　春暉堂記<lb/>
青社王伯章為桐廬之三年既歸乃築春暉之堂于東<lb/>
牟之上志飬也始伯章㳺京師名在玉堂之署太夫人<lb/>
在堂不得朝夕視飴蜜奉温凊仕雖榮不樂也既為桐<lb/>
廬道千里而逺不敢以䟦渉勞故遺其親然爵以尊奉<lb/>
<pb n="KR4d0444_WYG_002-5b"/>
禄以飬慈伯章雖有離憂母志樂也改成且歸僮迎稚<lb/>
候具綵衣然後入太夫人坐堂上問桐廬所為政歴歴<lb/>
可道山川人物凢所選勝蹈竒怡煩宅暇友賢而尚德<lb/>
也陳説毋誑太夫人欣欣喜見顔色曰吾有子也於是<lb/>
堂若干楹阼足以奉升降庭足以容拜趨環堂之外植<lb/>
萱成翠桞影在户伯章日絭鞲奉觴食上食下問所與乃<lb/>
退家評室語整整熈熈煦為春陽草薫木潤鳥下魚出<lb/>
犀兒洛誦大塤小箎衆婦鞶絲左紛右帨温乎其為和<lb/>
<pb n="KR4d0444_WYG_002-6a"/>
也夫人莫不知愛其親也如履霜氷至思襲芳暄如㝠<lb/>
行露中思歩清旭爵禄妻子不能移也然知愛其親則<lb/>
思持其身遺羮之考叔或忮於爭車搤臂之曽參或貳<lb/>
於投杼何也夫陶侃雖賢已慙奉鮓曹成雖智終愧擁<lb/>
魚是故擇無過之地蹈永譽之實以求君子之歸不敢<lb/>
輙肆人事以為已累者義不自黷以為親憂也夫然故<lb/>
雍穆滿門室有暇日雖子從事母倚閭夫亦樂也况將<lb/>
奉板輿以賦歸田乎伯章屬記不敢辭<lb/>
<pb n="KR4d0444_WYG_002-6b"/>
　　諸暨州夀聖院觀音殿記<lb/>
天地之大生物之衆而水旱有不常嵗也是故禱于社<lb/>
稷禱于山川為國家常典然靡神不宗之日而佛菩薩<lb/>
之教行葢佛菩薩以慈悲為心有誓願力或化身以示<lb/>
應或尋聲而赴感利澤在生民不可誣也西山夀聖院<lb/>
在諸暨州之陽崇奉觀音大士慈感之蹟水旱之祈一<lb/>
雲所雨一雨所潤民以占年在宋咸淳辛未之嵗夏大<lb/>
旱官若民禱雨不應行者樓可欽嘆曰嵗旱無禾民且<lb/>
<pb n="KR4d0444_WYG_002-7a"/>
死矣吾能獨愛吾身乎乃絶粒不食且拜且祈大士前<lb/>
期七日不雨誓以身自焚迨期不少悔鄉父老為之奔<lb/>
走失容可欽左手奉槃水右手執燈炷入坐積薪中火<lb/>
起果自焚熾光未滅疾風四起大雨隨注秋賴以成縣<lb/>
狀其實於部使者眉山家公為文以祭之曰殺身成仁<lb/>
子丈夫之烈也况佛弟子乎命立祠祠之於是大士之<lb/>
道益彰而卓行之跡不可冺也時大山道恢師往來家<lb/>
林嘗白其事且欲廣殿宇以尊像設俾卓行之祠𨽻焉<lb/>
<pb n="KR4d0444_WYG_002-7b"/>
迨四海為一講學諸方始克捐資剰建山門翼兩廡具<lb/>
庖湢而院之規日廣矣既領杭之興福遷松江之延慶<lb/>
乃命其徒曰元亮曰一燈法雷募衆縁建寶殿經始大<lb/>
德辛丑以壬寅二月成中嚴寶陁勝地奉大士尊像旁<lb/>
立樓行者祠而師之志則酬矣大德十有一年冬過延<lb/>
慶丈室明年是為至大元年兩年之間浙以東以旱特<lb/>
聞而越為甚民無食流且死者以萬計師為予言樓可<lb/>
欽之事為之抵掌以泣嗚呼使可欽而有民人社稷之<lb/>
<pb n="KR4d0444_WYG_002-8a"/>
責能不愛其身以全活浙東之民則大士之澤豈為罪<lb/>
嵗吝哉師狀建殿本末求余文固宜書俾後之知師者<lb/>
為匪徒崇嚴佛事而已遂樂為之記<lb/>
　　餘姚州建福院記<lb/>
州西北行三十里其山曰大小何山其浸汝仇湖又東<lb/>
北行有院曰建福雲川暎帶殆名刹也其地無城郭車<lb/>
馬之煩故深以寂無丘陵崖石之勝故平以虚喧靜兩<lb/>
忘萬法不漏初院曰天香創於梁天監毁於隋大業周<lb/>
<pb n="KR4d0444_WYG_002-8b"/>
顯德二年始復建改曰天華宋大中祥符改曰覺朗今<lb/>
額則崇寜二年也乾道癸亥燬寶祐丙辰又燬何創之<lb/>
難而成之不易也於是甲乙之徒相與謀曰當吾世而<lb/>
失寜宇獨究竟事乎既而浴室以惟在成僧堂以智寂<lb/>
成彌陁浄土之居法堂廡序縣金藏寶方丈之室廢者<lb/>
興圮者理人咸視其力書於棟以有徴也獨前後寶殿<lb/>
規模特壯猶俟邁施時授經師方坐鹿苑山中出巾瓶<lb/>
之剰輸以心識斵美材礱宻石金碧眩竒有覺且麗自<lb/>
<pb n="KR4d0444_WYG_002-9a"/>
咸淳丙寅迨壬申凢九載而績成大德八年春師之法<lb/>
嗣孫為隱始克求記於余余聞如來氏以成住壞空示<lb/>
法天下而宫室制度日壯日廣獨非其徒之侈乎然嚴<lb/>
其居所以尊其道侈其可已乎夫以道為徒故其教為<lb/>
不替以法為子孫故其志為有成吾觀建福之役且創<lb/>
且廢而薦更而再燬衆方有為乃卒大遂於經師之手<lb/>
固豈其數乎亦其人之為也起視人世以富貴種子孫<lb/>
百年乃有傳而復何人而成住壞空之道顧乃有常如<lb/>
<pb n="KR4d0444_WYG_002-9b"/>
是獨無愧乎是宜書<lb/>
　　謹齋記<lb/>
上虞劉惔養明故侍御史忠公之猶子其翁畿漕公無<lb/>
恙時書其配名之義以為世訓養明再拜不敢忘摭其<lb/>
語以題所居之室曰謹齋他日過之延予謹齋之下坐<lb/>
其席有子敬之氊焉閲其架有鄴侯之軸焉彷徉乎齋<lb/>
之外荒園廢沼一花一石猶有平泉之舊焉養明晉衣<lb/>
冠進退語嘿有古君子之風且曰惔不肖早失先人其<lb/>
<pb n="KR4d0444_WYG_002-10a"/>
游於世且自惕也故出不越鄉隣游不越庠序而周旋<lb/>
酬酢不越兄弟姻族然猶慮夫矢集乎其躬也獨奈何<lb/>
忘吾先子言乎子其記之以昭夫先訓也余曰巨涂則<lb/>
讓小涂則殆雖欲不謹若何不謹今夫車閑五返之靷<lb/>
以行大都通邑之中吾知其不折足也上太行歴九疑<lb/>
其有不戒者乎今夫舟乗安擊空一息千里吾知其不<lb/>
失楫也下瞿唐出三峡其有不兢者乎慎在事先和受<lb/>
其福事至而慎營之不足謹乎鬼神不能渝而况人乎<lb/>
<pb n="KR4d0444_WYG_002-10b"/>
請以是刻之<lb/>
　　呉氏晚香堂記<lb/>
延陵呉成季築堂番陽夀櫟山之陽榜曰晚香志養也<lb/>
初季生敏卓神氣以靈其親夀櫟翁實竒之俾習老子<lb/>
之道且曰皋䕫禹稷治足以為經孔曽思孟經足以為<lb/>
治方今天下寜一明哲輩生躬行古人莫非治以為經<lb/>
之學而非爾所企也無已老子乎老子之道固淡泊無<lb/>
華與時消息至矣小子行之季乃退著道士衣冠侍大<lb/>
<pb n="KR4d0444_WYG_002-11a"/>
宗師於朝垂二十餘年入承清問出侍屬車所以黙賛<lb/>
聖治一本𤣥黙之化至矣哉嵗時由教事道出番陽境<lb/>
上歸覲二親夀櫟翁方左圖右書以修孔孟之道飲酒<lb/>
賦詩以樂堯舜之治夫人理閫内衆婦槃絲以從伯氏<lb/>
守門户用譽諸孫駸駸以文學名世而成季之歸也凢<lb/>
尚方錫賚歸遺庭下中朝之彦兩院之儒所以寵光歌<lb/>
詠照暎槖中季紫衣象簡問安否外躬奉觴上夀愉色<lb/>
婉容進退有禮夀櫟翁喜曰此清時賜也於是堂若干<lb/>
<pb n="KR4d0444_WYG_002-11b"/>
楹庭足以容拜趨阼足以奉升降堂之中鶴髪垂垂左<lb/>
扶右掖于壺于觴以琴以瑟堂之外黄華鮮鮮秋氣為<lb/>
潔以燕以夀于采于擷夀櫟翁亦安且榮矣於是遂即<lb/>
晩香名之既成五年成季命其姪善自京師萬里求記<lb/>
於余余惟逹人之識與時而為流行人子之情養志以<lb/>
為容悦矧當天地淳風内布清氣獨行善察生意者毎<lb/>
於此乎覘之而有黄者華風露髙潔達人君子所寄情<lb/>
焉異哉夀櫟翁之為達也以道怡時以志存晚故命其<lb/>
<pb n="KR4d0444_WYG_002-12a"/>
季自詘於老子安榮之植生自無華髙潔之姿出於澹<lb/>
泊故命其堂有取於老圃進不悖於芳妍退有遺於乆<lb/>
逺夀櫟翁可謂與時流行而成季可謂養志容悦者矣<lb/>
於是乎記<lb/>
　　氷雪相看堂記<lb/>
𤣥教呉尊師即崇真萬夀宫之右築室三間載綢載繆<lb/>
西南其户土榻陶春石煤種燠四方賔客晏坐其中題<lb/>
曰氷雪相看凡京師之名能文者咸賦之紀之既又命<lb/>
<pb n="KR4d0444_WYG_002-12b"/>
其姪編修君來錢唐致辭於余曰余生大江東以道際<lb/>
聖朝留京師二十年毎嵗大明北陸之日一氣磅礴萬<lb/>
象冲𤣥固嘗乗廣莫之風行𤣥枵之野而太始嵌空之<lb/>
姿坤元馴致之跡飛舞凌空峻嶒抱澤值物班象因川<lb/>
賦形神矣至矣是乃神㳺崑崙之上左俯玉樹右拾琪<lb/>
花翠水無波瑶池一色歌浮黎之章聼鈞天之樂超鴻<lb/>
濛混希夷寂寥而莫我知也然而造者為化化者為造<lb/>
相尋於無窮而未始相離也是故堅至之日妙入流形<lb/>
<pb n="KR4d0444_WYG_002-13a"/>
瀌瀌之中洞在見睍羲文不能畫周孔不能辭固與之<lb/>
相入於環中於是言非吹也而吹者之有言接非構也<lb/>
而構者之方接不凝也而履遷毋莫也而敦化則夫氷<lb/>
雪之觀豈非吾𤣥牡之門而谷神之妙歟揚子有云觀<lb/>
雷觀火為盈為實抑何見之晚耶予聞而<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然驚曰藐<lb/>
姑射之山有人焉使物不疵癘而年榖熟者非子耶遂<lb/>
即其語為之記<lb/>
　　上虞劉氏順寜菴記<lb/>
<pb n="KR4d0444_WYG_002-13b"/>
越上虞北西二十里有山曰蘭芎大江縈之蜿蜒之氣<lb/>
盛而不泄故回薄紆欝左右旋引而丘而阜而峯而屛<lb/>
若斷若連或起或仆是不一狀其尤紆欝而聳列者為<lb/>
楊家尖脊豎股行右薄白馬湖勢曲抱縈舞有龜蛇旁<lb/>
折之勝其山自南東大查羅巖來者雄峙崇赴至楊溪<lb/>
而夷逺引清流疇坂䟽衍坻阜星分外列平翠於是楊<lb/>
尖之下實為劉君伯夀終老之卜初劉氏三世祖塋揆<lb/>
形度宜衆以為不協晚遇僧普昭繇奉化長汀而來發<lb/>
<pb n="KR4d0444_WYG_002-14a"/>
書筮之曰有倫有脊白羊踖踖鳴雞跖跖玉兔抑抑劉<lb/>
戴其夕遂以指南决之林巒安妥土壤膚潤若神授夙<lb/>
造時先嬪戴氏卒遂𦵏焉且旁為繭室以俟終藏乃築<lb/>
樓三間其東扁曰順寜求余文記之余惟天地之造隂<lb/>
陽之凝乃有肖貌而命曰人君臣師友以寵淑之道德<lb/>
仁義以擴充之即事就業隨行建言𢎞百世而不為疚<lb/>
者此身也耶然而旦夜消息之相乗舟壑負藏之莫測<lb/>
有不能一息為蘧廬刺刺戀者人耳人耳也耶是故適<lb/>
<pb n="KR4d0444_WYG_002-14b"/>
來夫子時也適去夫子順也順吾順寜吾寜鬼神不能<lb/>
乗也伯夀其達矣夫大德八年十有二月伯夀甞與余<lb/>
坐筍輿乗北風度孝聞嶺過楊尖之山登覧終日坐語<lb/>
揆卜之故且指余曰此將廬焉廬成子記之余曰諾今<lb/>
别三年廬果成求記益力遂不辭<lb/>
　　福生堂記<lb/>
河間牛仲濟以醫道㳺公卿間遇余於越與余相好也<lb/>
見所以治病如神迎致之車無虚日所得金錢樂施不<lb/>
<pb n="KR4d0444_WYG_002-15a"/>
餘余固自悔余業之不精也然嘗為余言醫非世不承<lb/>
承非師不廣廣非心不通始余及事大父前榮禄公以<lb/>
醫名於時禁傳秘授少習之矣猶慮其未廣也㳺四方<lb/>
事其師李奉訓君左右周旋日奉賤事如是者十年始<lb/>
盡得其道故凢視人疾也人與己一已與元氣一是以<lb/>
疾無隱情而藥無妄試然至於族毎見其難為始予入<lb/>
疾者之家怵然為懼目且熒之息且平之神且營之得<lb/>
其疾以其疾然後視提囊有成劑探而授之百戰百勝<lb/>
<pb n="KR4d0444_WYG_002-15b"/>
如孫呉之兵而後語有流津笑有神來心其容少肆乎<lb/>
遂疾常愈余聞曰譆疾者聖人之所慎也而托醫醫猶<lb/>
夫人也必也使無疾乎以神㳺其微以知修其著世也<lb/>
者言其家也師也者言其傳也心也者神明之舍也必<lb/>
也懼以攝之則志慮持一吉祥來㳺語為靈草木為聖<lb/>
仲濟其庶矣乎今將築室鯨川門不拒疾榜其堂曰福<lb/>
生求余文為記余曰持此心也福其不生乎請刻諸石<lb/>
　　松鄉記<lb/>
<pb n="KR4d0444_WYG_002-16a"/>
出奉化市郭東南行數百歩有松蜿蜒如龍頭角爪體<lb/>
具葢數百年物也或曰一州之秀盡鍾此松故多名儒<lb/>
而少顯宦又東南行二十里萬山蒼然風雨嵗寒不改<lb/>
節色西接華頂雲南東引金蛾太白兩溪如帶無楩楠<lb/>
樟梓雜植人號其地為松林鄉唐開元中析鄞為十九<lb/>
鄉時所名逮更為八鄉亦不輙易南入海為鮚埼亭葢<lb/>
鄉之斗絶處余家其下聚居亦數百指祖父墳墓又宅<lb/>
鄉之高燥地遂兀兀守故書誓死徙無出鄉意大德二<lb/>
<pb n="KR4d0444_WYG_002-16b"/>
年秋部使者完顔公行郡懇問出處題之為松鄉又竊<lb/>
自念士生田里間具聰明識道理非獨父兄之積亦清<lb/>
淑之氣偶然在人飲其泉之甘衣食其土之所自出以<lb/>
長飬耳目既壯有事四方知天地之大江海之廣問釣<lb/>
㳺於某水某丘之下則已不樂道矣仕而遂不遂而客<lb/>
且遊去鄉里益逺則視鄉里益薄猶有鬼神亦何樂孕<lb/>
育靈秀於爾輩哉故材智不接世而裕詩書亦及身而<lb/>
衰前有賢哲亦可覩已余志不出里閭名不在江海守<lb/>
<pb n="KR4d0444_WYG_002-17a"/>
其鄉也固宜安能薄視草木愧仰日星求不為懷土之<lb/>
人歟至若雪霜之年風雨之夕日與二三子披雲烟攬<lb/>
蒼翠飲食與居窮達與謀大夫之却不為傲腹中之生<lb/>
不為誣松乎予乎求所以無愧於爾鄉之人乎則其庶<lb/>
乎無負部使者之知也遂書以為記<lb/>
　　凈香亭記<lb/>
世有愛嗜竹者唯晉王子猷不可一日無也葢此君洞<lb/>
然有忘物之姿而直節蒼蒼為傲時之植故寄情離世<lb/>
<pb n="KR4d0444_WYG_002-17b"/>
者嗜為宜至論杜子美善嗜竹則人不謂然然娟娟細<lb/>
細之句清圓靜好與竹寫真夫亦天涯流落之餘寄情<lb/>
離世於竹為真知而世弗察也因嘗論子猷仕而放者<lb/>
也故心與竹㑹山隂雪夜之舟西山爽氣之笏竹不能<lb/>
戾其達也若子美非聖於詩者歟心清而聞入目息而<lb/>
視來故神與竹遇有不能翳其清也是故有子猷之嗜<lb/>
無子美之知雖日與竹狎猶夫人也不然則竹與境忘<lb/>
㑹且移矣答禄氏宅宛丘之陽蹈幽接雅嗜竹尤甚其<lb/>
<pb n="KR4d0444_WYG_002-18a"/>
寄情歟讀書好古以遺富貴其離世歟於是築亭竹間<lb/>
扁曰净香日與竹對虚心守黙直節凌髙亦貌知竹而<lb/>
已若夫碧雨吹晴籜風度逺心清目息神與竹㳺釋氏<lb/>
示悟之機聞思之境其在爾乎清隂在門好客當席有<lb/>
曰仕如子猷曰竹善嗜詩如子美曰竹真知固當不為<lb/>
辭屈<lb/>
　　婺州路浦江縣真常道院記<lb/>
婺須女之墟僊華山在婺浦汭川石穎麗吞沐𤣥風岩<lb/>
<pb n="KR4d0444_WYG_002-18b"/>
棲谷隱之士築削其中兀為珍宅真常在僊華之下闖<lb/>
郭無譁藩林自蔽澄素葆和大師方無隅實創始之初<lb/>
無隅以清卓之姿早蠲人事既為黄冠師遂判其郡道<lb/>
教事青山白雲心在故梓乃營乃卜得趙氏居夥矣沈<lb/>
沈交手貲施基甓既崇棟宇既凌乃清乃祓施以丹碧<lb/>
複寢為宫周榮為序幢葢之植沉檀之芬霧㝠岳峙雲<lb/>
車風馬來宇來庭茹煉之侣鉢麻夜流枕炊晝集前鹽<lb/>
官州教授呉㓜敏實割先疇以奉常入無隅之志始單<lb/>
<pb n="KR4d0444_WYG_002-19a"/>
矣夫人身游溟涬之初沐被自然之化故出𤣥入妙宜<lb/>
多老氏之徒而萬目睽睽遊彀日殆山林之士往而不<lb/>
返頋將安所歸乎是故廓清净之學以求無為嚴神道<lb/>
之教以示修省天真與㳺恒性允保亦世教之所不得<lb/>
無而道院之所由成也陳君公舉提舉江浙儒學以無<lb/>
隅狀來㑭記其事不敢辭<lb/>
　　蕭山縣慧明菴記<lb/>
金華樓慧達築屋蕭山縣之陽畬構厥考嚴事佛居以<lb/>
<pb n="KR4d0444_WYG_002-19b"/>
受邑人係念之徒道暍予漿重趼予屝呼庚癸者予食<lb/>
飲以規以誓或以基築或以木石或以土田施者乃來<lb/>
遂成一方精廬平章紫微史公題其扁曰慧明至元十<lb/>
八年也大德九年春余猶子愭讀書是邑以其狀來求<lb/>
文人固有具冠巾有妻子不墮四肢之敏出租賦奉公<lb/>
上口誦寂滅之書以與人為善之歸果在所予乎余聞<lb/>
莊生化蝶之喻髑髏之言然後知如來凈土之樂宜有<lb/>
不誣也此劉遺民陶元亮所以日從事廬山中以姑遺<lb/>
<pb n="KR4d0444_WYG_002-20a"/>
此世也然逺公之教既行人無貧賤愚智一趨於達抑<lb/>
觀其徒以義相合以禮自防其於飲食也忘生殺之機<lb/>
鬼神也無諂賂之禱平時以智相營以力相奉逺行者<lb/>
家必有歸授記者死不倍去此菴之所由成而予言之<lb/>
不得弛也遂為之書<lb/>
　　江浙行省春運海粮記<lb/>
江浙等處行中書省平章政事領江淮等處財賦都總<lb/>
管府公賽音迪延齊榮禄公既<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>政之嵗冬十有一月朝廷<lb/>
<pb n="KR4d0444_WYG_002-20b"/>
以近畿艱食使馳驛咨行省以嵗運海道粮石二百二<lb/>
十萬有竒俾春運五十八萬以四月到京及時而振發<lb/>
之咨有平章政事榮禄公實董視焉一府愕眙曰凢海<lb/>
道嵗運必以夏至為期風力髙兢其乃有濟今風東北<lb/>
行颿一日起大海中漫爛不見踪跡舟控御失所則碎<lb/>
破沈溺患在目前能有濟乎公曰聖天子宵旰之仁中<lb/>
朝大臣視飢由已之道承命以行其必有濟公遂勇往<lb/>
而海道萬户恩公某日聴指畫乃度乃籌凡募舟大小<lb/>
<pb n="KR4d0444_WYG_002-21a"/>
凡四百餘榜舟之徒凡四萬餘凢費募傭錢為錠五萬<lb/>
七千庾人告嚴量概必平不浮病官不損耗入以三月<lb/>
二十有一日起碇於呉之嘉定劉家港而恩實部之部<lb/>
有千夫長從其翼先起碇之日公詣海神天妃宫躬具<lb/>
牲牽陳爼豆與神誓言曰海漕之運我國家萬世之利<lb/>
也春運之役其昉自今凡在人事者予既克盡之矣大<lb/>
海洋洋則爾明神之責也毋狂而風毋㝠而霧毋剽而<lb/>
暗嶼浮椒毋滯而濁水露磧俾遂善達以充國儲神亦<lb/>
<pb n="KR4d0444_WYG_002-21b"/>
與有頼焉禱已明日大歌小謳千櫓具發民氣以増江<lb/>
海明穊於是公還省坐堂上迨四月二十有一日海道<lb/>
萬户府以狀聞米五十五萬石有竒以四月三日訖赴<lb/>
都倉一府歡然賀曰平章公之力也於是掾史請記其<lb/>
事公曰毋吾寜貪天之功乎掾史咸曰是必記以著始<lb/>
也而屬文於余余謂天地之間惟海為鉅包括運轉與<lb/>
天同流是故浩浩洋洋泛濫九州之外自刳舟剡楫之<lb/>
世不能一日通也昔在帝堯都冀州日四方貢漕之道<lb/>
<pb n="KR4d0444_WYG_002-22a"/>
各因其舟楫之便而達焉故島夷之貢夾右碣石而入<lb/>
而青州之貢自汶達而入揚州之貢自江海達而入載<lb/>
在禹貢然猶不可考也堂堂天朝包括海外而東南漕<lb/>
運之利起自古揚州大海之濵而達於古青州之海屈<lb/>
折碣石之南西而京漕之道通矣大舶如山狂波為陸<lb/>
浮㳺天地之際萬里一席可指日達也然而大海之運<lb/>
六月一息舟人必以為占而南外之舶相銜而動故毎<lb/>
嵗海漕之運亦有待而後發乎今以三月起運而旬有<lb/>
<pb n="KR4d0444_WYG_002-22b"/>
數日之間銜尾而達公不失期私不耗落夫亦天彰榮<lb/>
禄公之德故為之返風以濟也猶有鬼神其可欺乎後<lb/>
之言春運海粮者自今始於是乎記<lb/>
　　曹氏捨田記<lb/>
吾聞佛菩薩之道如水中月而清瑩無瑕之淵光明委<lb/>
照上下通徹無有障礙若華亭曹氏與佛有縁心心相<lb/>
印有開必先兹非其徴歟超果寺在今松江府治之南<lb/>
西實白衣大士瑞光示現之地衆敬趨湊慈感如覿事<lb/>
<pb n="KR4d0444_WYG_002-23a"/>
有吉凶禍福其頌百三十置籖以卜之諦信之歸者亦<lb/>
多矣昔帥幹曹公某以子孫畬構之重卜乃後紹籖言<lb/>
其度吉有逺猷今宣慰副使勉齋公夢炎日事精祈㡬<lb/>
有先見至元三十一年以事禱不孚襲吉告無易辭至<lb/>
大元年以疾禱籖復示之父子歡榮且期七月事有寵<lb/>
遂及期習卜亦不易也事下果然先是沃洲光曄師住<lb/>
山日嘗迎大士小像行化公疇昔之夜夢白衣人求見<lb/>
纓絡珊珊云自超果寺來明日臨門公益悚然夫大士<lb/>
<pb n="KR4d0444_WYG_002-23b"/>
之於曹氏何影響相示若是耶於是公嚴事日篤凢道<lb/>
塲幢葢之地法食雙轉之輪屢施不倦自大德五年迄<lb/>
九年施財若干貫米若干石田若干蕩若干畆今住持<lb/>
北山文勝師以所施田嵗入五百畆補齋粥二百畆備<lb/>
修建百畆舉期懴且嵗以正月集千僧誦經典固將彰<lb/>
大士之道侈曹氏之施而乆之也求文以紀其事夫惟<lb/>
三兆九筮之道有鬼神焉所以示也近世有籖卜尊像<lb/>
設以示昭事䜟言詞以明吉凶猶繇頌之流也曹氏父<lb/>
<pb n="KR4d0444_WYG_002-24a"/>
子以積善聞其鄉邦其始卜也固知遭遇昌時在此兆<lb/>
矣及宣尉公之貴也紫衣照坐小心翼翼今九十翁矣<lb/>
儉而有度富而有守整整熈熈室無妄祈其心固與佛<lb/>
菩薩合一誠交通百感孚應猶耳提之面命之也是則<lb/>
措封殖之入𢎞可乆之施以崇殿佛事俾菩薩之道益<lb/>
大彰明而子孫之有䋲承德業之有出處動於此乎卜<lb/>
之則精神志慮清瑩無瑕上下通徹豈徒為福田利益<lb/>
計哉於是乎記<lb/>
<pb n="KR4d0444_WYG_002-24b"/>
　　佘山報恩院記<lb/>
禹跡揚州之地三江八震澤定中為吳松江瀦為澱湖<lb/>
播為三泖山自西南來越三百里清淑之氣盛而不發<lb/>
將趨海而窮纍纍隆起出平疇廣野中若斷而浮若連<lb/>
而伏其峰有九焉在華亭西北自華亭為陸氏封壤山<lb/>
増而秀可第而名之其一曰佘氏之山有寺曰報恩院<lb/>
僧紹瞿承其祖佛慧𤣥辨大師建也初大師説法住世<lb/>
時首居華亭之崇夀未幾遷南廣福院又被㫖住持延<lb/>
<pb n="KR4d0444_WYG_002-25a"/>
慶教寺講席風生學者景附垂三十年嘗泛舟佘山之<lb/>
下徘徊登覧曰是不可以建法幢乎於是與其徒紹瞿<lb/>
謀買山築精廬其上將終老焉然規制弗廣念無以稱<lb/>
嚴事也乃出資剰乃輸心識拓幽平削竒峭斬木出虚<lb/>
疊石通峻其經營之明年有㫖住持杭之南天竺崇恩<lb/>
演福教寺大師振衣出山盡以其事囑紹瞿成之崇之<lb/>
闢之有殿有堂跋之翼之有樓有閣三門兩廡十笏之<lb/>
居齋庖廩藏井湢之宇幢葢鐘鼔之餙髹漆丹碧之采<lb/>
<pb n="KR4d0444_WYG_002-25b"/>
天龍廽環法象昭布紹瞿之力日殫而大師之志則酬<lb/>
矣且曰剡源吾師也剡之報恩吾受經地也即是額以<lb/>
標存之所以示不忘也瞿等勉之紹瞿受命不敢忘既<lb/>
奉法㫖尋又欽奉聖㫖命紹瞿實住持之俾以乙承甲<lb/>
流度其徒而世守焉夫金仙氏之道本以孝敬為先以<lb/>
蓄植種德然後超入空空安詣上果是故大報恩七篇<lb/>
昭如日星然而空無蕩潏之論出則析分義以為髙卻<lb/>
情實以為達或不知其道而因違其書謂超然三界之<lb/>
<pb n="KR4d0444_WYG_002-26a"/>
表而所尊不得而企之也謂廓然萬法之林而所遂不<lb/>
得而揉之也兹非誣歟吾觀紹瞿事大師數十年凢大<lb/>
師之所以事剡源者則既聞之矣今持以事吾大師也<lb/>
宜將日勵而不忘慈恩之報表裏相謀比逺中應固宜<lb/>
示規接武有引勿替且以洗空無蕩潏之愧使皆知孝<lb/>
敬之歸則是院之建也豈徒為莊嚴像法而已哉遂樂<lb/>
為之記<lb/>
　　松江府華藏院記<lb/>
<pb n="KR4d0444_WYG_002-26b"/>
釋氏之教在天下幢葢之所樹立鐘鼔之所宣揚龍象<lb/>
山立不以為侈棟宇星分不以為泰葢鄉庠遂序之事<lb/>
廢而尊君親上之心遷善改過之地民知有歸焉有政<lb/>
化者不得而弛也華藏院在今松江府治之西超果在<lb/>
其南竹林在其東龍湫在其西九峯纍纍北引而赴其<lb/>
後金碧爭輝梵唄互答可謂盛矣至大元年冬余客華<lb/>
亭因過華藏之院自山門兩廡寶殿珍閣中外之居小<lb/>
大之宇輪奐一新種種嚴飾儼然化城寶坊之在人世<lb/>
<pb n="KR4d0444_WYG_002-27a"/>
也少則一老僧出迎曰住山從得也遂相與登千佛之<lb/>
閣坐方丈之室徘徊乆之起為我言曰從得越之南明<lb/>
人也少受業華藏寺負笈掖峰習天台尊者教宋咸淳<lb/>
甲戌侍其師囦叟法師來雲間今三十年乆矣嘗蚤夜<lb/>
以思曰古之人有去其鄉者即其弛儋之地以明其山<lb/>
川以繫雲嵐草木之思今老矣得一丘以寄吾道則吾<lb/>
志也至元己丑龔氏以宅一區售予因草創之而規模<lb/>
猶未稱也嵗壬辰既主佘山之普照廢者興圮者理又<lb/>
<pb n="KR4d0444_WYG_002-27b"/>
七年而歸嵗庚子始克廣而新之予手拮据予口蓄租<lb/>
亦云勞矣今像設儀衛幢葢香華有經四大部熏誦之<lb/>
士集焉有田若干畆齋粥之須具焉如是又十年而始<lb/>
成既成遂即華藏名之而華藏之在南明者揭其山門<lb/>
資其縁力亦所不敢忘也明日以狀來乞文夫人與天<lb/>
地並立苟其道不足以𢎞人其業不足以世守則亦泯<lb/>
泯然生死去來而已耳從得釋氏徒也使日談空空樂<lb/>
在寂滅羸形毁體抱其初而去之亦云其教固然也而<lb/>
<pb n="KR4d0444_WYG_002-28a"/>
乃積銖累寸以成一方始構使負笈之游不失其圖受<lb/>
經之舊不忘其初非有志之士乎嗚呼彼習孔子之道<lb/>
而游宦終身桑梓之隂越在度外視師果何如也嗣是<lb/>
而興者尚克紹而大之則師之業為有傳而師之道為<lb/>
不墜矣於是乎記<lb/>
　　興聖寺重修寶塔記<lb/>
興聖寺在今松江府治之東南漢乾祐五年鎮東軍張<lb/>
司空捨宅建也寺三門之外甃石梁其南歩石梁而西<lb/>
<pb n="KR4d0444_WYG_002-28b"/>
有塔屹立如空中住其高若干丈九簷四面崇峙而方<lb/>
縱廣正等宋熈寜元祐間賜紫沙門希介與如訥如禮<lb/>
協力建置嵗且乆甎瓦頺蝕丹堊剝落四方瞻仰或怠<lb/>
或歉至元二十有一年僧行高竭囊鉢之入嘗葺而新<lb/>
之大德四年行高逝而清裕主之明年七月颶風大作<lb/>
塔不得完立上而相輪下而欄楯掣入空中墮擲如棄<lb/>
故頺蝕而葺者不以支剝落而新者不以具矣裕乃嘆<lb/>
曰當吾世而塔廢之不可也乃出資剰為倡衆縁駢來<lb/>
<pb n="KR4d0444_WYG_002-29a"/>
甎瓦泥土車運舟輸甃補加宻椽梠欄檻雲擁星附莊<lb/>
校益精雙珠七輪挿其危金繩寶鐸縣其觚九疊崔嵬<lb/>
千燈周匝丹梯上通白蜃外飾中分佛如來坐層立菩<lb/>
薩人天殊特妙好視創始為有光既成鈴鐸揚聲山河<lb/>
倒影神光千尺曉夜發露戍守之士瞻拜失容可謂偉<lb/>
矣余惟古聖王之治天下也布治象于象魏振木鐸以<lb/>
徇之所以示教化而民知向方也今佛氏之宫設寶塔<lb/>
於閫域之外飾諸佛像崇示萬目使樂善者趨焉非其<lb/>
<pb n="KR4d0444_WYG_002-29b"/>
意歟然而佛在世時而從地涌出遂分多寶之坐佛滅<lb/>
度後而為供舍利甃阿育之藏是固神通願力之所致<lb/>
也夫以塔身山立巍巍然萬物之表崇善避惡揭迷塗<lb/>
而有歸使表正欲從之心一以破邪見稠林之惑兹非<lb/>
政化者之助乎清裕師有精進心為殊勝事一塔之成<lb/>
豈易為力哉遂樂為之記<lb/>
　　四聖延祥觀碑銘<lb/>
北極中天之尊左右前後有奕有靈尚矣故四聖之奉<lb/>
<pb n="KR4d0444_WYG_002-30a"/>
著於隋唐葢招揺在上天帝之居四衛所領威德為鎮<lb/>
在天成象在地成形而興運立極著見之跡昭在人世<lb/>
是故歴代䖍事之典唯道家為最嚴宋建隆初置紫極<lb/>
觀於汴奉四聖也逮紹興十三年置四聖延祥觀於杭<lb/>
初顯仁太后奉四聖惟謹思陵南渡顯仁北歸行幸湖<lb/>
山神光靈響若有𤣥契遂出金錢内帑命漕臣董成崇<lb/>
立觀宇以昭報事越七年賜今額撥賜田地山蕩𨽻杭<lb/>
蘇湖潤總若干頃命左右街都道録彭君德淳實開山<lb/>
<pb n="KR4d0444_WYG_002-30b"/>
翼以瑞真館延棲真之士多幽人韻客寄跡其間有林<lb/>
處士之風至元十三年𤣥敎大宗師真人張君留孫出<lb/>
際風雲入覲道行眷隆築崇真萬夀宫於京師留侍闈<lb/>
庭十八年有㫖命主延祥凡觀之役一以舊褐祗事二<lb/>
十有二年有以慧力掩真人者主之觀之徒雲萍東西<lb/>
無所於寄事聞於朝大德元年有㫖江浙行省撥杭天<lb/>
宗河之北官地若干俾興四聖延祥觀凡田地山蕩舊<lb/>
𨽻觀者復籍入於是大宗師際遇日乆效事忠勞乃命<lb/>
<pb n="KR4d0444_WYG_002-31a"/>
提㸃呉君全節左右經度且囑杜君道堅孫君益謙呉<lb/>
君存真實規畫之完有俶載日理嵗入植材庀工惟崇<lb/>
惟良首營棟宇恪事祈祝八年三清殿成明年四聖殿<lb/>
成若門廡樓閣齋堂庖廪以次成千楹柱立萬梠藻附<lb/>
靈修扶其崇矗象緯瞰乎飛跂儼然瓊輪玉葢之來下也<lb/>
赫然金矛𤣥纛之前陳也璽書䕶持雲漢疊見𤣥教指<lb/>
歸川岳景從於是觀之規日崇且闢矣然觀之遷襲有<lb/>
數事之振起維人不有廢者其能興乎夫國家以祈天<lb/>
<pb n="KR4d0444_WYG_002-31b"/>
永命為嚴事以神道設教為丕圗况威神福德所以環<lb/>
拱中天上翊北極為國重鎮為民鉅依昭事敢不䖍乎<lb/>
乃為銘詩以紀福庭銘曰中天之居帝九重招揺在上<lb/>
紫極穹帥垣四列帝曰庸威神福德鎮域中於民有赫<lb/>
國有功璽書晝下青玉驄棟宇日闢疆畆東峩峩千柱<lb/>
臨天宗真人上界大道崇二三祗事恪以公神靈監觀<lb/>
明且聰時暘雨若年穀豐永作神興帝業隆於萬億年<lb/>
承皇風<lb/>
<pb n="KR4d0444_WYG_002-32a"/>
　　東平杜氏種德堂記<lb/>
往時杜先生善甫以道㳺齊魯客武惠公之門時中原<lb/>
甫定公方握重權為外屛先生從容其間切磋磨琢之<lb/>
德善謔不虐之道衛人所以美武公者武惠公有焉則<lb/>
先生善甫之行其道也故東平稱杜氏凢譜杜曲而系<lb/>
東平者皆名其𦙍夀康老人則先生之𦙍而武惠公之<lb/>
老也作堂於平隂之原名曰善善既而改曰種德其孫<lb/>
楨以其伯氏朴之言來楨與余游乆稔其祖父伯氏之<lb/>
<pb n="KR4d0444_WYG_002-32b"/>
賢乃告之曰莫非天下易生之物也而種之之道惟其<lb/>
人故一年之計在穀十年之計在木夫穀之計敏於人<lb/>
而命於天木之計敏於地而命於人命於天者水旱沴<lb/>
之螟蟘疵之命於人者牛羊踐之斧斤尋之不以水旱<lb/>
螟蟘惰吾年者穀常豐不以牛羊斧斤厄吾故者材常<lb/>
足是故周於穀者食飲之沃施子孫周於材者棟宇之<lb/>
蔽達城社夫人之種於德也何獨不然是故以孝悌忠<lb/>
信為根柢以禮義亷恥為芟夷藴崇其始枝葉庇於家<lb/>
<pb n="KR4d0444_WYG_002-33a"/>
其乆連雲匝於里族而後沃之以孔孟之道華之以詩<lb/>
書之辭於是為楹為杙世以材聞似枅似臼機與天入<lb/>
吾儕小人不能以食自藝况能以材自充又况能以德<lb/>
自邁乎聞夀康老人封植之風而朴與楨也華且沃之<lb/>
為塈則楹與杙之求百世未有已也於是乎記<lb/>
　<lb/>
　<lb/>
　<lb/>
<pb n="KR4d0444_WYG_002-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松鄉集巻二<lb/>
</p>
<p>
</p>
  </div>
<div>
<head>松鄉集巻三</head> <lb/>
    <p>
<pb n="KR4d0444_WYG_003-1a"/>
欽定四庫全書<lb/>
　松鄉集巻三<lb/>
　　　　　　　　　　　　元　任士林　撰<lb/>
　　承事郎栁惠考妣墓誌銘<lb/>
承事郎栁惠貳奉化州事三年且歸將以大德某年某<lb/>
月某甲子合葬考妣於某州某縣某鄉之原墨而謁諸<lb/>
州民任士林以告曰某不天生二嵗而孤侍母氏洪之<lb/>
鹿邑淩氏淩氏愛如已出俾冒其姓者三十年母氏病<lb/>
<pb n="KR4d0444_WYG_003-1b"/>
且没慟哭以語曰爾河東栁氏子也曽祖考居商水今<lb/>
有其族爾父年來四十輦財沙河之滸河溢知不可免<lb/>
乃以髪挂車上卒溺屍遂不流予號哭七日得其屍迄<lb/>
瘞於商水之南門爾呱呱在疚予愳不能以嬰兒存仲<lb/>
氏日至未亡人之側予嚙指以誓不貳逮兵震山東殺<lb/>
氣蔽野予抱爾以泣曰天乎不惠我孤寡使圖存乎時<lb/>
淩氏居元帥郝公麾下母子頼以苟活今天不乏栁氏<lb/>
祀俾爾有仕進事我死爾其復栁氏姓且啟南門之瘞<lb/>
<pb n="KR4d0444_WYG_003-2a"/>
以予骨溝而合諸墓不然生不能事死又離之以重渝<lb/>
也栁氏其謂我何於是母子哭失聲而屬纊不起矣嗚<lb/>
呼痛哉某乃行哭商水求故族拜吾父南門瘞中既辟<lb/>
江浙省掾乞改姓栁氏今以考滿入仕為七品且貳民<lb/>
社其敢忘吾毋言乎嗚呼以不肖孤累吾毋大節以存<lb/>
聖善之德皇天實聞使栁氏祀不墜死同穴以明初心<lb/>
婦道之至隱人子之至痛子其憐而賜之銘予聞而悲<lb/>
曰異哉人事之變乎春秋書事以示懲君子原情而要<lb/>
<pb n="KR4d0444_WYG_003-2b"/>
禮昔宋范文正公飬朱氏祥符八年以朱説上第且登<lb/>
朝始復范氏姓宗祏之奉事考妣如一栁氏之志視范<lb/>
氏無越予不得而辭銘銘曰嗚呼父也卒不得其命也<lb/>
嗚呼子也壯不知其姓也母也天也全其孤以為貞也<lb/>
溝而合諸墓也范朱説氏以為徴也示人子之痛也尚<lb/>
於此乎訂也<lb/>
　　鄭氏夫人墓誌銘<lb/>
夫人鄭氏濮州觀城縣東谷疃人年十六適同縣皇甫<lb/>
<pb n="KR4d0444_WYG_003-3a"/>
瑞是為皇甫氏冡婦至元六年初籍户為軍南戍襄陽<lb/>
皇甫君在行中夫人泣别願功業自愛妾在勿以親老<lb/>
為憂也夫人髪曲局不膏沐躬勞苦事舅姑晨省夕定<lb/>
禮如良人稻粱魚鴈必具必恭菅蒯蚕絲以詒以肄退<lb/>
則絺練繭緼宻縫手熨逺將屯戍不爽寒暑舅姑嵗時<lb/>
毎嘆曰嗟予子使不興行役之懐而婦力也逮十有一<lb/>
年移戍京口且從事府帥家間至舅姑坐堂上召夫人<lb/>
語曰而夫身在軍旅遂參畫諾是歸來有日也爾以壯<lb/>
<pb n="KR4d0444_WYG_003-3b"/>
年得配未有嗣息爾其往雖有離憂吾志樂也且叔娣<lb/>
良遂命仲氏以夫人行夫人至軍中卑抑以和樛縈有<lb/>
度良人言笑有如信誓未幾姑劉氏卒夫人以舅命召<lb/>
還而子師曽生既以師曽見事舅如姑在益恭及思曽<lb/>
六嵗夫人教讀書早夜或曰南戍逺汝父不得朝夕子<lb/>
視爾其勤學不負汝也迨師曽年十有一而皇甫君在<lb/>
杭召師曾侍由是母子相望數千里外夫人以子存亡<lb/>
不可知病或屢月而師曽亦念母氏之獨留濮也大德<lb/>
<pb n="KR4d0444_WYG_003-4a"/>
三年春師曽授徒為飬六年冬迎夫人來子母相依纔<lb/>
數年爾而夫人以沒哀哉夫人生於丙午八月二十六<lb/>
日大德九年十月二日卒於錢唐客舍享年六十男一<lb/>
即師曽也女一大姐適同縣王氏孫男二杭州驢重喜<lb/>
孫女一嬌嬌以某年某月某甲子歸𦵏於濮州觀城縣<lb/>
東社楊疃之原祔姑兆也且𦵏其良人皇甫君語其子<lb/>
師曽曰而母事舅姑盡婦道事余盡妻道其教汝也盡<lb/>
母道敬戒之節獨何愧乎而余之愧獨何尤乎今爾事<lb/>
<pb n="KR4d0444_WYG_003-4b"/>
母無日而事余長也獨無悲乎蒼蒼者天果孰為之哀<lb/>
乎師曽泣不敢忘狀夫人之行以求銘於余余感母子<lb/>
之情著夫婦之義乃為之銘曰行役勞兮我思其閟尊<lb/>
章具兮我力其瘁子詩書兮我教其遂胡不百年兮以<lb/>
永中棄人有母兮父憐之獨使令子兮終身其悲全以<lb/>
事父兮揚名以為期庶㡬有慰兮母氏之思<lb/>
　　汴張府君墓誌代趙子昂作<lb/>
余汴人也不及聞汴父兄往行垂二百年至元十七年<lb/>
<pb n="KR4d0444_WYG_003-5a"/>
始識汴張好德於杭讀書好古退讓有禮固知汴父兄<lb/>
之教未衰也然夢寐故鄉蹢躅餘息居㳺固相好也余<lb/>
既召為夏官入直集賢出貳濟南罷歸復擢汾州既又<lb/>
聨師儒於外十數年間靡有定役好德才一相鹽筴事<lb/>
不仕在陋巷情未嘗一日去余大德九年冬十月乃載<lb/>
拜致辭於余曰先君没江南且返𦵏於汴然不得銘墓<lb/>
上重念先君操行侔古人當天下廣大不屑以仕為意<lb/>
獨以詩書禮樂之舊散落江南乆車笠故交終不以游<lb/>
<pb n="KR4d0444_WYG_003-5b"/>
故辱言色是固識超於人也而忍沒吾先君乎余聞而<lb/>
哀之曰是固余責也好德兄事余若翁即吾翁死而潜<lb/>
之豈情也耶君諱謙字子讓世居上谷完顔氏既渉河<lb/>
以遷遂為汴人大父某業修躬行尤長老莊故不樂仕<lb/>
進父某以貲入為宣武將軍佩銀符鎮防行營都統君<lb/>
生兵末魁梧有志行孝親弟長履人所難都統府君既<lb/>
没女弟四人少長笄嫁婦奩用將一事望族而畬而構<lb/>
稱在鄉黨晚㳺江南歴聘遺落屬纊之日戒好德曰地<lb/>
<pb n="KR4d0444_WYG_003-6a"/>
廣趨煩苟得易患爾其慎之言畢而逝君生於戊戌嵗<lb/>
十一月某甲子至元二十二年十月某甲子卒於錢唐<lb/>
客舍得年四十有八娶髙氏中書省參議明之妹男三<lb/>
人長即好德次好義好善女四人榮適曹希古錦適王<lb/>
氏鸞適行臺中丞程某子仲綿適呉氏孫男三人松居<lb/>
椿居雪居女四人鳯適劉世昌雪適徐氏餘尚㓜好德<lb/>
以君卒之嵗十二月某甲子奉柩歸葬汴南薫門外龍<lb/>
岡祖墓之原越二十年呉興趙孟頫為之銘銘曰惟不<lb/>
<pb n="KR4d0444_WYG_003-6b"/>
競也孝友以為政也惟不貲也命義以為貞也懷散亡<lb/>
也乃南適也死返卜也惟汴食也彼肯畬也苖則碩也<lb/>
穫挃挃也耜畟畟也<lb/>
　　臨淮府君王公墓誌銘<lb/>
府君姓王氏諱庭玉字國寶保定路清苑縣人其先完<lb/>
顔氏也髙祖太保公四子諱三聖仕金河間路兵馬都<lb/>
總管畨譯是為曽祖考祖考諱留幹不仕考諱安住授<lb/>
懷逺大將軍安州刺史嵗戊寅臣附尋始譯姓改名安<lb/>
<pb n="KR4d0444_WYG_003-7a"/>
生子璧次府君也府君生有機略習兵書識吏事仁厚<lb/>
其天性也在蔡國張公軍中以材勇聞己未從攻鄂州<lb/>
最陞亳州萬户府長員首領官事蔡公終始一節屈小<lb/>
就大蔡公終念之凢幕府籌畫必聴無遷事成敗勝負<lb/>
如龜卜數計至元九年遷河南路統軍司知事受勑牒<lb/>
成淮蔡壁襄樊城光化凢應機出竒功不在諸將下軍<lb/>
儲措置士有餘餉從賈統軍詣闕賜衣襖鞁轡弓箭銀<lb/>
鈔有差改遷招討司經歴佩銀符從獲南渡自丁家洲<lb/>
<pb n="KR4d0444_WYG_003-7b"/>
與宋孫虎臣遇克之追之龍江磯兵南舟二校自稱太<lb/>
平州帳下持守臣蠟書詣軍前軍中欲殺人於貨府君<lb/>
力爭之曰是絶篚迎之心也明日大軍臨其城民以不<lb/>
降死寃哉况大功未成無以示信乃以二校見受檄而<lb/>
還太平乃獲全民至今祠之丞相由是知府君兵至建<lb/>
康令給事中阿里召府君軍中曰建康新附民未知政<lb/>
宜宣撫之府君曰某少兵間莫諳民事固謝不能丞相<lb/>
曰好勾當退幕府曰簽事公丞相意也遂受檄充江東<lb/>
<pb n="KR4d0444_WYG_003-8a"/>
路宣撫司事時元帥唆都左丞亷公以軍興事殷凢郡<lb/>
政大小府君理之流者集附者歸一郡按堵溧陽既下<lb/>
行伍間有係累良民婦子為虜者府君出其屬還之十<lb/>
四年宣授建康路總管府治中丞相曰王治中吾府帥<lb/>
師也民其理矣十五年陞朝列大夫招信路總管府達<lb/>
魯花赤佩虎符招信尋改臨淮俾仍舊任佩金符時丞<lb/>
相方解兵政聞之咨中書省俾仍佩虎符府君固讓於<lb/>
是首崇教化新廟學治官廨飾使館勸農桑勵風俗整<lb/>
<pb n="KR4d0444_WYG_003-8b"/>
如師律洽如父兄初淮盜起暴甚俄二男子飲酒臨淮<lb/>
兵家軍伍張喜踪跡之乃命録事徐霆逮捕果吕文景<lb/>
吉二其魁也盡獲其黨一百七十六人殺人二百餘情<lb/>
得中書省以聞戮者七十人淮内以治先録司李哇哇<lb/>
道臨淮過泗州吏誣哇獄既具省府以府君亷明命讞<lb/>
之府君得其事出之哇得不死御史大夫相威奏江南<lb/>
亷能官五十人府君在中改授漣海州等處屯田總管<lb/>
先是上屯田䇿者偽以墾荒為言官給鈔市牛耕實未<lb/>
<pb n="KR4d0444_WYG_003-9a"/>
嘗有牛也年輸皮給市數謂以勞死田未嘗収而牛數<lb/>
市無已也府君不忍欺實白之人或誣公不治世祖皇<lb/>
帝素聞公長者不報府君遂去官居亳築亭曰飬志築<lb/>
堂曰樂善與清時大儒政樞鉅公以年老歸其鄉及仕<lb/>
而未擢者賦詩飲酒優㳺杖履相適也詩書以課子孫<lb/>
耕植以治生理於是府君老矣大德二年六月某甲子<lb/>
卒於亳州寓舍遂殯焉卒年七十有五生於甲申嵗六<lb/>
月某甲子娶同郡魏氏録事之長女先府君十五年卒<lb/>
<pb n="KR4d0444_WYG_003-9b"/>
於髙郵官舍歸𦵏清苑縣中陽村祖塋之右子二人長<lb/>
曰源侍官建康以卒次淳以父澤授保義校尉杭州等<lb/>
處檢校大使女二人長適江東道肅政亷訪司經歴奥<lb/>
屯履次適管軍總把慶都邸某孫女二長在室次適江<lb/>
南浙西道簽肅政亷訪司事焦昉孫謙孫男一可道以<lb/>
某年某月某甲子奉柩合𦵏先夫人之墓淳以狀請銘<lb/>
於句章任士林嗚呼完顔氏亡且百年子孫散落卒為<lb/>
善人忠在朝廷澤在民社人何獨不然顧余乃得銘墓<lb/>
<pb n="KR4d0444_WYG_003-10a"/>
上淳實知予子可道又從予學銘宜無辭為也遂為銘<lb/>
銘曰以仁厚為兵兵乃強以仁厚為政政乃成以仁厚<lb/>
為家子孫其有承匪府君之私抑國之慶過者式焉以<lb/>
視此銘<lb/>
　　慶元路道録陳君墓誌銘<lb/>
大德十有一年秋七月六日太極靈妙𢎞教法師陳君<lb/>
自上都還京師曰聖天子當御山川鬼神其底寜矣吾<lb/>
豈復游人間世乎越十有一日遂化於北門之新店其<lb/>
<pb n="KR4d0444_WYG_003-10b"/>
徒陳世素聞訃至與呂震亨㑹治終事至大元年集賢<lb/>
院奏以其徒乗驛奉柩還𦵏家山先是教主三真人追<lb/>
念陳君身侍闕庭十有七年際遇三朝寵渥至矣凡上<lb/>
方賜賚一不以私其徒惟授經舊地以乙承甲志死不<lb/>
渝震亨從京師最乆必承無以易迨奏聞震亨泣以别<lb/>
三真人且諭之曰死哀生榮在此行也震亨三泣不敢<lb/>
忘明日拜璽書震實副陳君世素遂収陳君之行請銘<lb/>
于句章任士林曰師諱可復字復心雷谷其號也世為<lb/>
<pb n="KR4d0444_WYG_003-11a"/>
慶元路定海縣人曽祖考祖考考皆有吉德不世耀師<lb/>
丰姿夐特神氣以靈年十四從觀妙葆真先生陳君與<lb/>
真游乃著道士衣冠觀妙實師内觀先生王君師詮内<lb/>
觀役召鬼神名震一時觀妙出單傳道行江浙至元十<lb/>
有四年世祖皇帝遣使召見未幾示化師行䘮盡弟子<lb/>
禮不越已乃退習天人性命之學復從先天道山先生<lb/>
林君某方外五年遂盡得太極諸家之藴於是内外境<lb/>
融出入天造而阿持龍集寂在雷聲矣二十有五年戊<lb/>
<pb n="KR4d0444_WYG_003-11b"/>
子夏郡大旱吏禱不應時中書左丞公旬宣浙東行郡<lb/>
率長吏迎師即府署禹歩斗折雲興纛影火挾令符大<lb/>
雨隨注既而定海長吏迎師禮有加叱咤之下白龍翔<lb/>
空乃大雷電以雨明年己丑夏邑象山以旱特聞迎師<lb/>
如定海長吏請益師一詣壇上雨輙作乃下與吏僚佐<lb/>
登樓與雨約曰酒起雨止雨果如約不爽所至民吏鼔<lb/>
舞香花幢葢泣迎歌送仰為神人又明年庚寅有㫖尋<lb/>
訪髙道浙西道都提㸃董君德時首以師應聘越二<lb/>
<pb n="KR4d0444_WYG_003-12a"/>
年壬辰春三月賜見尋扈從大駕上都夏五月西至灤<lb/>
陽灤陽早逾月不雨有㫖西行祈禱師奏曰臣壇在轂<lb/>
下西方當有沾足明日西土以雨聞有㫖西土既雨宜<lb/>
令上都滿盈師遂奉槃血盟諸天神立表下漏日中大<lb/>
雨上都果滿盈逾西都又明日上將幸龍岡旦暴風大<lb/>
作揚沙走石清蹕慮無命師止之師噀劒一揮風恬以<lb/>
息上大悦賜織室紫狨且給大官牲具以祭嗣是凡風<lb/>
雪雨暘禳必免禱必應凡祝釐聖躬必習吉由是天眷<lb/>
<pb n="KR4d0444_WYG_003-12b"/>
日深師冲澹素定便蕃恩寵亟拜輙施無餘也逮事成<lb/>
宗皇帝一德格天棐忱屢著具不一書甲午有㫖慶元<lb/>
路悟真觀住持提㸃大徳元年丁酉春考府君没於家<lb/>
師號慕欲絶即上奏乞歸治䘮事上賜金帛且遣使館<lb/>
伴以行秋復入覲天顔温勞之某年某遂拜宣命慶元<lb/>
路道録𤣥妙觀住持提㸃𤣥妙即舊天慶觀也中陳畚<lb/>
梮之餘且洊更主持規制一廢師首出賜金且戒祗事<lb/>
者以嵗入撙常度三清寶殿興建一新凢棟宇之役有<lb/>
<pb n="KR4d0444_WYG_003-13a"/>
舉無弛教門實嘉之甲乙之傳遂定有歸奏聞實為本<lb/>
觀開山師生於宋某年某月年若干弟子道士二其一<lb/>
陳世素慶元路道判其一吕震亨慶元路道録其授受<lb/>
雷法最著者今𤣥教嗣師總攝江淮荆襄等處道教都<lb/>
提㸃崇文𢎞道𤣥德真人吳君其人也次則大都崇真<lb/>
萬夀宫提㸃孫益謙夏文永寜國路道録稽天仁饒州<lb/>
路道録董處謙温州路道録危有成慶元路道判麻文<lb/>
行世素等將以某年某月某甲子奉柩𦵏於某縣某鄉<lb/>
<pb n="KR4d0444_WYG_003-13b"/>
之原嗚呼天地設位聖人成能神道之教苟可以上禆<lb/>
爕理朝廷毎優假焉凡師之功宜在史氏顧余乃得銘<lb/>
墓上師實知余銘固不得辭也銘曰沕沕沄沄乃有鬼<lb/>
神雷風山澤與定吾真匪曰致役有精惟純是賛燮理<lb/>
出入天人允也陳君矯矯白雲叱咤之妙澤在生民天<lb/>
子曰嘉寵渥日新有賚必施以侈上仁與天為徒㒺厚<lb/>
厥身珍庭家山有嚴子孫其神已遷其道則存千載之<lb/>
下視此刻文<lb/>
<pb n="KR4d0444_WYG_003-14a"/>
　　故奉直大夫趙公墓誌銘<lb/>
奉直大夫趙公既𦵏之二十有二年其孤繼祖狀其歴<lb/>
官行事乞銘于句章任士林刻石墓上按狀公諱諒字<lb/>
潤之世居景州東光縣仲薛里今為寜津縣人曽祖諱<lb/>
某祖諱某父諱璋仕金為定逺大將軍佩銀符歴懐州<lb/>
都軍指揮使金法七品官子試郡令史公遂習吏事未<lb/>
試㑹兵興河朔事定補寜津縣吏公識度宏逺動中事<lb/>
機朝廷初簽軍民間户十㸃二公白長吏曰河北初定<lb/>
<pb n="KR4d0444_WYG_003-14b"/>
人心危疑衆未可動也下令召募願者充之不旬日得<lb/>
軍數百人寜津以安既而以寜津為分地俾縣擇文吏<lb/>
明達者一人充軍府參佐令以公應遂為軍事參謀數<lb/>
畫竒策出入江漢之間所獲生口全活甚衆陞為天下<lb/>
㫁事官經歴中統元年應詔陳言條聞利害宰相竒之<lb/>
為益都路七司縣勸農官時山東㺯兵民俗悍戾仕者<lb/>
憚之公受命以行民買犢趨耕力本知勸尋罷勸農官<lb/>
公亦罷明年濟南平山東東路轉運亷訪使司保公為<lb/>
<pb n="KR4d0444_WYG_003-15a"/>
提領淩州諸軍鄂囉事淩州西迫御河人仰水利公斂<lb/>
人有差貧富不侵百姓徳之俄遷濵棣路諸軍鄂囉總<lb/>
管府經歴㑹併濵棣入濟南公亦去職至元二年宣授<lb/>
奉直大夫太皇寺提舉河渡司初沿邊馬乗憧憧人並<lb/>
縁盜以資敵故自潼關順陳而下設八提舉司以誡以<lb/>
察公申令日嚴伺察日宻舟無警棹馬無逸匹凡南諜<lb/>
潜乗奸民造偽一無以隱其迹迨襄陽乆壘亡卒盗騎<lb/>
獲無幸貨軍前餉運戰艦鎧仗輸無後期論功渡江之<lb/>
<pb n="KR4d0444_WYG_003-15b"/>
後公宜為多然整暇素定雅歌自適作逺波亭於太皇<lb/>
寺西營日與碩儒太老騷人墨客賦詩飲酒而申儆司<lb/>
察之政不廢也在政十有二年以至正十三年二月四<lb/>
日卒于官至元二十四年某月某日歸𦵏于寜津縣東<lb/>
孟里先府君之墓兆公生於丙子年二月四日享年六<lb/>
十有一娶麴氏生子三人長曰榮祖將仕郎臨淮府宣<lb/>
課提舉司知事仲曰顯祖季曰繼祖進義副尉平江路<lb/>
長洲縣主簿女八人皆適名族其二側室牛氏是出孫<lb/>
<pb n="KR4d0444_WYG_003-16a"/>
男五人思忠以公䕃汶上縣税務大使思賢思誠俱江<lb/>
浙行省宣使某某㓜未仕孫女九人七已嫁二在室曽<lb/>
孫男四人卓兒鎻兒定兒萬奴曽孫女六人在㓜遂為<lb/>
銘銘曰卓卓趙公惟時之傑審機為精燭事為哲兩河<lb/>
之間間不容髪天子命公以詢公察盗騎逸卒為奸為<lb/>
黠號令既明河流活活渡江論功公豈為劣天或嗇之<lb/>
在政而没有勞不來有潜未發尚睠後人朂爾名閥<lb/>
　　經歴阮公墓誌銘<lb/>
<pb n="KR4d0444_WYG_003-16b"/>
余客錢塘乆與河北學者游行已亷隅私竊聞之至語<lb/>
養親有曰阮子貞其人時子貞以文無害坐省幕其親<lb/>
經歴公方無恙晨興問安否退命婦子具甘㫖日必易<lb/>
味且貲奉嬉遊以適其意晚歸視杖屨在堂則喜且拜<lb/>
間所歴躬奉饍寢定然後去如是嵗不懈也余甚敬之<lb/>
大德八年春余為上虞文學掾而子貞則為邑長於斯<lb/>
遂拜其親遺像中嘗語余曰余祿不及親非終身之痛<lb/>
乎又嘗謁予而痛曰余有民社而親在客土其寜乎然<lb/>
<pb n="KR4d0444_WYG_003-17a"/>
不得銘無以歸葬子幸知我銘在子矣乃狀世出行事<lb/>
以請余不得辭公諱某姓阮氏字某世陳留人曽祖父<lb/>
某祖父某襲居順天府以積善聞父某當金亡時跋渉<lb/>
兵間遷滿城縣買田邢家莊力生務本委心分義正直<lb/>
不撓鄉人化之卒無仕進意夀六十二以終男四人曰<lb/>
享曰裕曰瑞公其長也公生敏悟讀書輙識大體迨飾<lb/>
為吏事確不越矩府史書勞遂專案牘尋遷知事方今<lb/>
朝廷定銓衡張武烈公時鎮大名檄公充幕以亷幹稱<lb/>
<pb n="KR4d0444_WYG_003-17b"/>
屢赴省部白事必得請乃歸武烈誓曰苟居中進用必<lb/>
母忘爾賢陞順天路工匠府經歴仍權府事燕南部使<lb/>
者行郡亷其善以聞將俾真授㑹時更化卒拜勅命管<lb/>
勾新興鹽場終不就武烈公江南功成上勲勞公名在<lb/>
剡中力謝曰身不與事而罔功得級吾誰欺乃益自斂<lb/>
損閟有光華葢當天下廣大人材㨗出吾寜與争趨乎<lb/>
遂盡室南遷樂錢唐湖山之勝曰是足以佚吾老矣里<lb/>
中故人多江南重官日過門問起居公泊如也公天性<lb/>
<pb n="KR4d0444_WYG_003-18a"/>
簡冲學力超定故仕止有道期不辱志功利滿眼逝不<lb/>
求多晩年遨遊江南恬養天粹朱衣象笏子仕亦遂天<lb/>
其未嗇公乎公亦一笑而去不返也公生於甲申嵗六<lb/>
月某甲子大德六年壬寅嵗八月某甲子卒於錢唐客<lb/>
舍夀七十有九娶同郡王氏先公二十八年卒男二人<lb/>
長惟貞承事郎上虞縣尹子貞其字也次某海鹽州税<lb/>
務副使女一適同郡劉氏孫男四人長瑨欽山州税務<lb/>
都監次珪次璧從余學次未名孫女五人長適蘭溪州<lb/>
<pb n="KR4d0444_WYG_003-18b"/>
站提領同郡呂繼祖次適同郡王鉉次適髙節書院山<lb/>
長同郡李敬次適福建道宣慰司令史南宫王某次未<lb/>
嫁曽男孫一曽孫女一以某年某月某甲子奉柩𦵏於<lb/>
保定路滿城縣邢家莊之先營遵志也句章任士林為<lb/>
之銘銘曰衆馳則逺我控牽兮衆渉兮喧我囬筏兮仕<lb/>
以發身不求達兮罔功得級畏明罰兮公庭有子天未<lb/>
嗇兮其溉既深將刈穫兮視此銘章世有獲兮<lb/>
　　孝子錢府君墓誌銘<lb/>
<pb n="KR4d0444_WYG_003-19a"/>
大德八年春句章任士林既職教事於古虞氏之邦友<lb/>
人錢真卿狀其先府君之行泣以告曰真卿不肖先君<lb/>
以至孝聞將銘其事以為世訓也持此志二十有六年<lb/>
行逺而重吾親其在子也夫遂相持以泣曰哀哉人子<lb/>
之情乎余走人間十八年不忍以所不樂故遺其親懼<lb/>
潜行之日泯也子乃樂余遺耶府君諱興祖字國材錢<lb/>
氏自忠懿王始居開封禮賢宅無為府君景端君曽祖<lb/>
也閬州府君夀之居弋陽君祖也父節遂家上虞從沙<lb/>
<pb n="KR4d0444_WYG_003-19b"/>
隨程氏學館雍國虞公之孫曽守富川以盡室行而府<lb/>
君生生有異夣少類成人長事三山陳九達與温陵張<lb/>
時可辨析理學為畏友事親孝奉毋氏尤謹疾二年不<lb/>
愈醫藥且匱膚體不惜曰自吾毋而不得吾情吾惡乎<lb/>
用吾情及終貧不能𦵏孺子泣者五年既葬白鳥千百<lb/>
集墓木上二大鶴巡行墓旁卒百日而後去人以為至<lb/>
孝所感夫孝為行本君蹈其本凡所修慎信可嘉已惜<lb/>
其業之不昌也生於宋嘉定癸酉十一月某甲子卒於<lb/>
<pb n="KR4d0444_WYG_003-20a"/>
至元己夘十一月某甲子享年六十有七以某年某月<lb/>
某甲子𦵏於永豐鄉鳯凰山之原娶申屠氏子男二淳<lb/>
真卿女二適邢應博嚴漢弼孫男二德晋德朋孫女四<lb/>
銘曰不昌於理而昌於孝匪孝不昌視白鳥之翔過者<lb/>
式焉孝子之藏<lb/>
　　夫人費氏墓誌銘<lb/>
錢唐張澤之端而好修博而嗜文擇交當世不苟希合<lb/>
從周應奉趙集賢遊詩法書法以精造聞而又樂與予<lb/>
<pb n="KR4d0444_WYG_003-20b"/>
追尋古作者聲氣日鐫磨未置也頋予在隱約宜無以<lb/>
翼起之使蚤有譽於時也大德十有一年冬十有二月<lb/>
澤之齊衰膝行謁予西湖之上曰澤之不天毋氏終矣<lb/>
日月且𦵏大人謂澤之曰余途行日廹半九十矣卒不<lb/>
幸失爾母而余在爾固不得乆於哀為也爾情而余奪<lb/>
之爾重哀也必求先生銘俾以狀來請無辭銘夫人姓<lb/>
費氏諱某同郡安溪人也曽祖某祖某隠德不著父某<lb/>
仕宋承節郎監安吉州酒税母唐氏夫人生柔淑性穎<lb/>
<pb n="KR4d0444_WYG_003-21a"/>
悟總角鞶帨在父母側誦論語孟子知大義學李夫人<lb/>
書習九宫筭學既事張氏肖孫黽勉有相敬戒不違日<lb/>
上堂奉舅姑飴蜜承歡乃退定省温凊禮加良人迨侍<lb/>
疾不渝勞劇弗良履行弗憚也既殁且𦵏良人廬墓上<lb/>
三年家政日舉弗弛賴以終孝嵗時烝嘗必潔必敬宗<lb/>
姻協比戚單以愉至若口齒日繁伏臘日具一不以累<lb/>
其良人而鄰里遺問瓊李無虚致也朋賔過從觴豆未<lb/>
有餘也堂無尊章而姆媪不内接也宅近㕓市而服食<lb/>
<pb n="KR4d0444_WYG_003-21b"/>
常澹如也閨中不聞愠言侍婢不奉怠色而訓語温温<lb/>
惟勵諸子詩禮飾二女德功固其身教然也然而性慧<lb/>
天通日課梵典若有頓解身未四十不恥䘮具嵗必一<lb/>
陳而良人不知也大德十有一年夏五月初得疾外瘍<lb/>
且祈天曰此非老婦人證也願以他疾終至十有二月<lb/>
某甲子果不食飲怡然而逝生於宋寶祐丙辰八月某<lb/>
甲子至元己卯歸張氏享年五十有二以明年正月某<lb/>
甲子葬於南山之原祔姑兆也男三人長即澤之次濟<lb/>
<pb n="KR4d0444_WYG_003-22a"/>
之浩之女二人在室孫男二道䕶道佑夫人且死呼濟<lb/>
浩前曰汝㓜未知至弱未勝事惟伯兄是承以虔事父<lb/>
天使志業不渝幹有譽用則吾志也良人肖孫哭之哀<lb/>
余曰是可哀也已遂為銘銘曰澹修靜兮固天性也維<lb/>
家政兮固婦道之貞也事翁子兮不得終以祗也有令<lb/>
子兮不得飬而已也報而德兮胡爾嗇也匪嗇也天維<lb/>
令妻之譽而是毋之賢兮將不墜於永年以視此銘鐫<lb/>
也<lb/>
<pb n="KR4d0444_WYG_003-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松鄉集巻三<lb/>
</p>
<p>
</p>
  </div>
<div>
<head>松鄉集巻四</head> <lb/>
    <p>
<pb n="KR4d0444_WYG_004-1a"/>
欽定四庫全書<lb/>
　松鄉集巻四<lb/>
　　　　　　　　　　　　元　任士林　撰<lb/>
　　謝翺傳<lb/>
謝翺者字皋羽閩人也父鑰性至孝喪母行服廬墓終<lb/>
身不仕宋咸淳初翺試進士不中慨然以古文倡作宋<lb/>
祖鐃歌鼓吹曲騎吹曲上太常樂工習之人至今傳其<lb/>
詞倜儻有大節嘗布衣杖䇿參人軍事未㡬善哭如唐<lb/>
<pb n="KR4d0444_WYG_004-1b"/>
衢過姑胥望夫差之臺慟哭終日過勾越行禹穴間北<lb/>
向哭乘舟至鄞過蛟門登候濤山感夫子浮桴之嘆則<lb/>
又哭晩登子陵西臺以竹如意擊石歌招魂之詞曰魂<lb/>
來兮何極魂去兮關水黒化為朱鳥兮有噣焉食歌闋<lb/>
竹石俱碎失聲哭何其情之悲也所知淪沒碧血㳺空<lb/>
山川池榭雲嵐草木與所别處及其時適相類則裴回<lb/>
顧盼悲不自已夫鳥獸䘮其羣匹越月踰時則必逡巡<lb/>
其故鄉翔回焉鳴號焉蹢躅焉踟蹰焉然後乃能去之<lb/>
<pb n="KR4d0444_WYG_004-2a"/>
若翺者章皇山澤惡夫涕之無從也既客浦汭徃桐廬<lb/>
人翕然從翺學所為歌詩其稱小其指大其辭隠其義<lb/>
顯有風人之餘類唐人之卓卓者尤善叙事有良史材<lb/>
作南史帝紀二十賛采獨行秦楚之際月表所歴浙東<lb/>
西州佳山水必有逰記當天下廣大足歴燕魏趙代問<lb/>
遺事故跡且渉大瀛海外盡識風物鴻濛之初度越子<lb/>
長矣惜其悲鳴煩促天性固然其亡乎其亡乎士充充<lb/>
入矍相持觶不去憎聞翺翺自若也易曰浚恒貞凶无<lb/>
<pb n="KR4d0444_WYG_004-2b"/>
攸利翺之謂乎或曰伯夷叔齊何人也子曰古之賢人<lb/>
也曰怨乎曰求仁而得仁又何怨屈平非怨者也精神<lb/>
漂㪚鬼語神詞變而不測翺豈平伍耶初翺無恙時得<lb/>
唐方干舊隠白雲村建炎四年江端友吕居仁朱翌諸<lb/>
賢為文祭臨水之神避地於此翺曰死必𦵏之作許劍<lb/>
錄迨疾革語其妻劉我死必以骨歸方鳳葬我許劍之<lb/>
地方鳳果聞訃至與吴思齊馮桂芳方㓜學方燾翁衡<lb/>
翁登奉骨如志夫以死生託人不爽皦日信矣哉其徒<lb/>
<pb n="KR4d0444_WYG_004-3a"/>
吴貴買田月泉精舍祠曰晞髪處士嵗時奉烝嘗云賛<lb/>
曰唐宰相董晉為汴州辟韓愈従事愈激知已稱隴西<lb/>
公而不姓晉死従裴度度乃不引用愈愈作弔田横文<lb/>
以著其哀若翺者夫亦横之客也歟<lb/>
　　吴思齊傳<lb/>
吴思齊者字子善婺永康人其先處之麗水父邃龍川<lb/>
陳氏自出大父時家焉以父任入官有能聲既老失仕<lb/>
恂恂為鄉人嫁兄弟之孤無歸者穀其憐之免女欲棄<lb/>
<pb n="KR4d0444_WYG_004-3b"/>
者棺死無以斂者意洽如也逮貧不悔有寒疾耳輒聾<lb/>
不聞人事懶不與世接獨婺方鳳閩謝翺睦方燾友善<lb/>
著老氏闕疑等書晩號全歸子全歸子生頴悟仲父監<lb/>
丞公天澤器其材卒授所學初父䆳仕員外郎當補官謀<lb/>
庶兄者再監丞公曰毋廢嫡然非其志志在科目自奮<lb/>
故征商新城日猶樂舉子試中舉攝嘉興令善聴㣲决<lb/>
疑語在全歸子自述洪提刑起畏辟置類田吏用事者<lb/>
言辦此可通籍思齊曰以民怨禄非得也婦翁方饒州<lb/>
<pb n="KR4d0444_WYG_004-4a"/>
登為人少裁制謀以自近思齊執子壻禮不衰終不就<lb/>
其有守自立如此賈氏方柄國上將以鹵簿臨其母䘮<lb/>
文侍郎及翁言不可然畏禍中悔思齊以書朂之曰叱<lb/>
嗟而母婢也公不可黙已御史俞浙以論謝堂出䑓為<lb/>
太府少卿留丞相直堂有勲籍思齊以書正之曰公宅<lb/>
百揆以貴戚廢公論世誰頼乎其自強敢言如此惟自<lb/>
強故不以貧屈惟有守故不以勢移屈且移則終始相<lb/>
渝或虧其中以取售其能以全歸乎或曰人事通塞昔<lb/>
<pb n="KR4d0444_WYG_004-4b"/>
智今愚常逢其故也何全為是不然兹其所謂全也山<lb/>
林川澤之間引若人以自媚如横空之參耿耿生白察<lb/>
曙色者有徴惜乎其自閟者深其根於逺者不宏也詩<lb/>
曰雖無老成人尚有典刑子曰善人吾不得而見之矣<lb/>
得見有恒者斯可矣及觀俟命録斷自孔曽以下死生<lb/>
瞭然貞矣哉賛曰余識謝翺得其詩以唐杜甫自律翼<lb/>
以二李其傳乎遇方鳳道謝翺已死塟於釣䑓之南與<lb/>
方干隠相望言且於邑泣下出所書全歸子自述至曰<lb/>
<pb n="KR4d0444_WYG_004-5a"/>
天奪炳燭之隣畸窮孤危如鼎一足悲矣夫其以古道<lb/>
自信者夫<lb/>
　　烈婦胡氏傳<lb/>
劉平妻胡氏濵州渤海縣秦臺鄉人也既筓適平生子<lb/>
男三人平從軍有材名至元七年戍棗陽平在行中既<lb/>
戍乃閏月六日平以小車載婦子徃時長男不從中男<lb/>
纔七嵗小兒在抱未十月胡前挽車平後推之未至棗<lb/>
陽西北百餘里沙河之滸日入繫車木下宿焉夜半虎<lb/>
<pb n="KR4d0444_WYG_004-5b"/>
來噬平臂負之去平號胡徒手從之力掣虎足中男拔<lb/>
刀室中走以授母胡得刀刺虎肝腸盡出虎始脱平平<lb/>
尚能言懼他虎來不勝乃捨車扶平挈二子渉河而西<lb/>
至季陽堡南門叫欲入門者驚懸火下燭見衣血淋漓<lb/>
猶信為置門下遲明白其將趙侯命戲下卒徃致所棄<lb/>
車載死虎來歸為召醫者視平藥之三日而死於是趙<lb/>
侯上其事棗陽帥且官納虎皮給鈔十千以瘞平八年<lb/>
十月胡以二子至自棗陽濵州長吏訊之圖其狀以聞<lb/>
<pb n="KR4d0444_WYG_004-6a"/>
復其家任子曰嘗讀詩至大夫行役室家憫其勤勞莫<lb/>
不有自貽伊阻之嘆則胡之從戍也以情及其遇虎而<lb/>
脱夫也以烈方胡之掣虎而剚刀也知有夫而已兒之<lb/>
拔刀而授母也知有父而已虎雖暴豈能嚙天倫之衷<lb/>
哉泰山之哭夫子哀之至矣余讀張維此傳因為序其<lb/>
事書於後云<lb/>
　　自然道士傳<lb/>
自然道士不知何許人也薛氏或謂系出軒轅夏車正<lb/>
<pb n="KR4d0444_WYG_004-6b"/>
奚仲成湯左相仲虺之孫薛其先封故云生澹泊有趣<lb/>
尚自謂羲皇上人與儵忽氏鑿混沌有功將第而禄之<lb/>
適華胥氏事廢而户外之屨滿矣文王居羙里箕子釋<lb/>
周縛周公東征三年歸孔子自衛反魯講承逺詣直窺<lb/>
河洛晩侍孔子問禮老耼得自然之道因號自然道士<lb/>
改自然處士非其志也題所居曰瓦注軒尋號瓦注居<lb/>
士周茂叔邵堯夫程正叔日㳺從神領意㑹與道翁張<lb/>
遂僦居孤山之上亦號孤山賃房翁蔡少霞山𤣥卿葛<lb/>
<pb n="KR4d0444_WYG_004-7a"/>
稚川司馬子㣲陶貞白相與吐吞明月宴嘯清風時未<lb/>
嘗不神㳺崑崙也坐輕泄𤣥理左遷聴鶴翁而出處去<lb/>
就之間裕如也志有專業更無定名亦順乎天而已矣<lb/>
然渉世方長信道方篤名不一更而可定也當無寵辱<lb/>
之驚乎<lb/>
　　真一先生傳<lb/>
真一先生家姓釀名字伯醇無功鄉人其先秫有國神<lb/>
農時黄帝既致杵臼之利陳師伐其國秫以俘見帝不<lb/>
<pb n="KR4d0444_WYG_004-7b"/>
忍播棄封之為太倉令崆峒牟氏聞秫賢有立志以女<lb/>
妻之秫得牟喜曰此真吾糟糠妻也生子㫖禹㑹諸侯<lb/>
於塗山有儀狄者以㫖進禹味其言甘曰吾子孫必有<lb/>
以是亡國者心疎之然亦不斥絶㫖生泛泛生醴醴生<lb/>
盎盎生緹緹生沈仕成周為最盛朝廷宗廟之上咸相<lb/>
推尊下至比閭族黨升降酬酢莫不有禮遭春秋歴戰<lb/>
國子孫以詐得幸諸侯獨商以清徳聞齊威王時淳于<lb/>
髠以滑稽受上賞而商去矣暨至秦漢商之族通顯然<lb/>
<pb n="KR4d0444_WYG_004-8a"/>
官不過主爵都尉先生其𦙍也晉桓大司馬辟先生為<lb/>
青州従事志不屑雅與阮宣畢卓劉伶阮籍之徒為忘<lb/>
形之交義熈間先生抱甕自閉不希薦引㑹五桞先生<lb/>
陶元亮棄官歸柴桑與先生交驩凢戚欣歌哭平險逆<lb/>
順之塗必揖先生商之元亮沉浸醲郁先生亦風流醖<lb/>
藉莫逆於心元亮嘗坐東籬下望先生不來唇焦肺渴<lb/>
心甚苦之㑹王江州遣白衣人送先生至元亮為之傾倒<lb/>
殆盡先生時枕藉糟中為浮蛆所困元亮脱葛巾手自<lb/>
<pb n="KR4d0444_WYG_004-8b"/>
引撥笑曰公等碌碌所謂因人成事者其愛嗜如此元<lb/>
亮晩年多感山陽下國之事令人酸心遂有瓶罄罍耻<lb/>
之憂失笑相顧舉口見疑作詩戒止思與先生絶交先<lb/>
生仰天耳熱撫岳而歌烏烏曰知我者陶先生乎罪我<lb/>
者陶先生乎退而守口如瓶不求爼豆賢人之列著書<lb/>
子壺子以自娱後趙郡蘇軾追尊之曰真一先生太史<lb/>
公曰家氏散居天下而釀以醇和稱大白若辱不沽市<lb/>
井之譽其聖之清者歟自羲叔和叔以來愛嗜釀者甚<lb/>
<pb n="KR4d0444_WYG_004-9a"/>
衆惟晋陶元明最為浹洽然而酧酢之情不能白首君<lb/>
子惜之彌子之賢未變於初也前見賢而後獲罪者愛<lb/>
憎之至變也釀之於淵明亦愛憎之至變歟世之所謂<lb/>
醇酎交者可不慎哉<lb/>
　　夀光先生傳<lb/>
夀光先生古鑑者西蜀人父同嘗輸作尚方其母范氏<lb/>
夣明月入懐同曰此竒徴也吾為爾成之後遇祝融氏<lb/>
爐中得煉養術神光滿室彌月不散果生鑑鑑生未有<lb/>
<pb n="KR4d0444_WYG_004-9b"/>
識察㑹負局仙人從代來見鑑竒曰此不迎不將應物<lb/>
而不藏者乎命以金膏塗頂玊水洗胸鑑遂光明善照<lb/>
人無妍醜皆愛鑑鑑亦不少假借毫髪無隠對之者衣<lb/>
冠必肅武帝初待詔建章宫帝將御冕旒朝羣臣召鑑<lb/>
侍帝改容臨之賜錦裀玉匣進為玊臺郎時方置大長<lb/>
秋以鑑賜貴人陳氏陳氏得鑑益自修飾儀容絶世遂<lb/>
册陳氏為皇后后受册已謝曰妾待罪後宫不能自媚<lb/>
陛下以鑑賜妾妾膏沐必對鑑令妾以色承恩鑑之力<lb/>
<pb n="KR4d0444_WYG_004-10a"/>
也乞封鑑如儀迺封鑑容成侯賜錦裀如故后立十餘<lb/>
年挾婦人媚道覺女子楚服棄市相連者三百餘人賜<lb/>
册皇后上璽綬罷退長門宫鑑懼毁求容平陽主家謳<lb/>
者衛子夫善鑑帝祓灞上還過主家所侍良家女皆不<lb/>
悦獨悦子夫得幸軒中入為皇后后不引鑑不敢侍上<lb/>
上知鑑能飾后容出入不疑加賜五龍五綬后立三十<lb/>
八年與戾太子擅發兵誅江充朝廷大怒執金吾劉敢<lb/>
奉册収皇后璽綬后自殺帝乃制詔御史容成侯鑑克<lb/>
<pb n="KR4d0444_WYG_004-10b"/>
明喜飾號為察物後宫頼之然二后實危余而鑑不察<lb/>
反飾置之雖好色必惡心朕㡬中焉夫能察人之形而<lb/>
不能察之情能飾人之容而不能飾人之心容成侯何<lb/>
以自明遂廢棄民間晩號夀光先生太史公曰古公亶<lb/>
父周之初也鑑豈其裔歟胸中不正眸子眊焉鑑豈不<lb/>
善察者飾置之過帝甘心焉以貎取人罪鑑誤矣<lb/>
　　送鄧善之修撰序<lb/>
文章之尚緣時而興時有淳龎則文有隆汙其勢則然<lb/>
<pb n="KR4d0444_WYG_004-11a"/>
也亦固在夫操制作之柄者與道消息與時翕張于以<lb/>
風示當世然後學者一趨於正也且六經述作如日星<lb/>
昭布如四時錯行渾渾乎山川之流峙也挺挺乎草木<lb/>
之華滋也何其渾厚而博大倫理而音節也千載之下<lb/>
讀之者油油然雍熙渾顥之盛如親見之至若莊周之<lb/>
荒唐屈原之沉欝蘓秦張儀公孫衍騶奭譎詐之談商<lb/>
鞅李斯韓非申不害惨礉之論以至荀卿揚雄醇疵之<lb/>
作東方朔司馬相如恢詭之辭何其披靡而支離巖嶄<lb/>
<pb n="KR4d0444_WYG_004-11b"/>
而澎湃也百世之下覧之者薾薾然破碎磔裂之風如<lb/>
新沐之然而操觚弄翰之士寜為此而不為彼何耶徃<lb/>
時科舉事具人方以言語相雄長文字第甲乙不旁搜<lb/>
以為竒逺引以為博鉤致以為深有不可也今天下一<lb/>
家元氣渾合大聲洋洋朝廷之上躬行古人而右文之<lb/>
治四海風被山林之遠時及覩播告之修紀載之作詠<lb/>
歌之章渾然典謨之溫潤風雅之清揚將作為一經以<lb/>
襲六為七何其盛耶友人鄧善之歸自詞垣與余劇談<lb/>
<pb n="KR4d0444_WYG_004-12a"/>
西湖之上觀其渾厚以和沉潜以潤如清球在縣明珠<lb/>
在乘信涵養之深而持守之純也嗚呼質乎文乎若循<lb/>
環乎盛古之風躬行之治歴數千百年而後振乎則夫<lb/>
操制作之柄者得不有思乎宜非枯槁之士果所窺也<lb/>
八代之衰退之起之五代之陋永叔弛之百川東障狂<lb/>
瀾靡之故其為力也為甚難今時則易然也善之勉乎<lb/>
哉天風萬里將還玉堂之署幸為我謝諸君江海之迹<lb/>
倦矣得無戀戀盛時乎<lb/>
<pb n="KR4d0444_WYG_004-12b"/>
　　張仲實教授宜興序<lb/>
僕漁釣海上嵗時過循王之廟且式衣冠儼然有生氣<lb/>
固知世祀未衰必有聞孫譽士出也數年來杭聞仲實<lb/>
之門凢師數十生皆公卿材子弟凢江海士仕者問業<lb/>
㳺者問舍所出詞章日益富為世所珍嗜不輒去手僕<lb/>
誠私心慕之今年春復來乃聞仲實教授宜興行有日<lb/>
矣僕自念飲沐其先之故耳接其人之賢名不在謁者<lb/>
豈情也耶明日仲實乃過僕意氣言論溢所聞且慕逺<lb/>
<pb n="KR4d0444_WYG_004-13a"/>
甚又明日楊仲宏來曰仲實且知子矣將行子不可無<lb/>
語僕聞之士一命而上皆有王事唯教事故為最優然<lb/>
聞諸仕者莫不勞且悔以去夫士有教事而悔且勞如<lb/>
此豈知方之士乎盖士處窮約時廓其庭以受諸生甚<lb/>
尊嚴且優㳺洋洋也舉莫以違其意逮名在下士諸生<lb/>
在前吏議在後怠者教不足弱者事不足勞且悔亦宜<lb/>
也仲實少長勲門壯食舊徳温乎璆琳琅玕之美具焉<lb/>
充乎夏瑚商璉之噐列焉故學有泉淵唯飲者取足文<lb/>
<pb n="KR4d0444_WYG_004-13b"/>
如宜饍四時具詳於味者日絮且歠是優於教矣况噐<lb/>
識以迎事之來聲實以括人之譽宜將大肆於時也胡<lb/>
寜日有砥礪繩墨之事於州千里之地乎仲實行矣<lb/>
　　送俞時中北上序<lb/>
俞時中將行友人餞之北門任士林執醆言曰士有襲<lb/>
家學以為珍負材識以為文其氣充焉其聲先焉然而<lb/>
仕循循進無異常人曽不得超趠寥廓而窺光天衢豈<lb/>
天下廣大以名進吏部夫人而能為賢乎將蟄爾聲抑<lb/>
<pb n="KR4d0444_WYG_004-14a"/>
爾氣不使激昂於時以一于格律之公乎抑道塞仕薄<lb/>
未嘗日造中州上國屈折王公之前拜自獻以成其身<lb/>
乎不然棟梁者未之収而桷榱之用將無自而振乎今<lb/>
之世雖多賢不能盖子也亦明矣而子又非蟄爾聲抑<lb/>
爾氣使不自耀者則餘二者為之決矣然嘗觀韓昌黎<lb/>
氏作張籍李翺之徒遂亦名世然蘓氏之聞亦待歐陽<lb/>
子之門而大吾起視江海三十年無科舉事負材抱氣<lb/>
凢可為張籍李翺者不少夫果誰為之宗依耶蘓氏父<lb/>
<pb n="KR4d0444_WYG_004-14b"/>
子雖不迄再見而振動其聲耀使天下士皆願出其門<lb/>
有如歐陽公灼然復可見乎不也吾固不得而窺也子<lb/>
行道中州造上國拜自獻以成其身將亦子之恥也仰<lb/>
視清列棟梁者収乎豈猶曰未也則子具桷榱以進夫<lb/>
猶曰需之吾不信也<lb/>
　　劉梅泉松江教授序<lb/>
漢郡文學選至重也非經明行修者不與焉雋不疑盖<lb/>
寛饒諸葛豐之徒何班班如也逮宋慶厯路州軍監始<lb/>
<pb n="KR4d0444_WYG_004-15a"/>
有學置教授或曹掾兼之或州里推擇則轉運司命之<lb/>
也熈寜中始自中書門下逮厥後選益尊法益詳其途<lb/>
有十謂之十色教官夫士自束髪至白首﨑嶇塲屋間<lb/>
迄一第於有司僥倖出是選者則以不拜吏部為榮以<lb/>
脱身箠楚為賀其選豈不甚重乎今科舉事廢上之人<lb/>
擇材於鄉里之公郡博士考所業而進之部使者加考<lb/>
覈焉縣教諭由此其選既而分録糾正郡教事由所部<lb/>
升之省加詳察焉而後畀之如是十餘年始克問選於<lb/>
<pb n="KR4d0444_WYG_004-15b"/>
吏部間關萬里風雪滿塗而狐裘為緇獲觀上國之光<lb/>
者㡬何人而老者病者不在焉吏部定天下選路府若<lb/>
州闕有限而考有期來日多而應日狹不知嵗月之坐<lb/>
困也盖横一經而坐皋比部使者以為僚二千石以為<lb/>
客書生之至貴不惟朝廷甚惜之也二十年來人之取<lb/>
富貴甚易故視此選為甚難幸而得之傲兀重席以意<lb/>
氣使諸生盖將酧其所甚難而圖其所甚易而不知自<lb/>
漢迄今其選為何如耶又安知薾然衣冠進退為館下<lb/>
<pb n="KR4d0444_WYG_004-16a"/>
生者不已試其所難者耶劉君梅泉將行松江吾故道<lb/>
其辭云<lb/>
　　程氏受義堂詩巻序<lb/>
鎮江路府推程氏其家以義名堂曰吾有所受之也凢<lb/>
能詩者賦之若干篇皇甫生求余序其首固將以為教<lb/>
化風俗美事余惟人生同氣之身㪚而兄弟繼别繼禰<lb/>
之所由分百世之所由集義之所由始也夫仁義禮智<lb/>
具於性而命於天命於天實由命於親也孟子曰仁之<lb/>
<pb n="KR4d0444_WYG_004-16b"/>
實事親是也義之實從兄是也即事親之實由之以從<lb/>
兄弟之間皆天性之所由發則是義也父有所不待授<lb/>
子有所不待受油然孝友之行始于家而逹於政豈必<lb/>
諄諄告語然哉而世道日趨家俗日靡交相瘉而不令<lb/>
之情作與人恭而獨亡之嘆興甚而風雨流落義不在<lb/>
姜肱之被矣春風枯榮義不在田真之荆矣此程氏堂<lb/>
所由作也府推公事其先大夫日凡怡怡仲季之間者<lb/>
則既聞之矣大夫既殁府推公獨忍死其親乎是故羣<lb/>
<pb n="KR4d0444_WYG_004-17a"/>
從兄弟十有三人同門以居同堂以食仕不私禄事不<lb/>
怠長井井熈熈前塤後箎左芝右蘭詩書滿闥大紛小<lb/>
帨鞶絲成帷一真天㳺㒺間内外室無私評幹有譽用<lb/>
詩云宜兄宜弟宜兄宜弟而後可以教國人府推公有<lb/>
焉則夫聞程氏之風者可不愧乎余故樂賛其事而序<lb/>
以歸之<lb/>
　　瓢湖小隠詩序<lb/>
隠者之道有二其身隠其道為天下後世用而不可冺<lb/>
<pb n="KR4d0444_WYG_004-17b"/>
也其心隠其跡在朝市進退間而不可窺也若夫生江<lb/>
海之上老耕釣之間無卓絶之行以自異無𢎞濟之道<lb/>
以自聞而徒區區行怪者之歸則亦胥而冺冺然耳隠<lb/>
云乎哉然而談笑之侯無世無之徒歩之卿相無人而<lb/>
不得也則夫智慮宇宙之外精神塵埃之表琴書以自<lb/>
娱詩酒以自樂偃然世故之不得凂獨非隠者事乎東<lb/>
山謝氏子居坳塘之上名之曰瓢湖小隠賦詩自况諸<lb/>
君交和之夫五湖之廣而納之一瓢之小一世之紛而<lb/>
<pb n="KR4d0444_WYG_004-18a"/>
坐之斗室之安非隠者不能也余來華亭不及識謝君<lb/>
而謝君之所交㳺能稱之且求余言為之序嗚呼余六<lb/>
十翁矣跡不一趨利禄之途而心未嘗徃也然尚曰吾<lb/>
隠者吾隠者人不謂信也今謝君力足以致休譽材足<lb/>
以起榮名而俛首田里之事若甘心焉非隠者之倫乎<lb/>
他日天風雪晴扁舟獨徃叩門不及而返顧相與成隠<lb/>
者之風則非人所識也因書其首云<lb/>
　　劉思魯侍父之瀏陽序<lb/>
<pb n="KR4d0444_WYG_004-18b"/>
鄜川劉汶侍其父之瀏陽教授翰林應奉周君景逺為<lb/>
次餞者之詩必求余言為贈自予得楊仲𢎞人方翕然從<lb/>
予後得師魯而人益信予將托二子以自朂也而思魯<lb/>
别予是不可以無言也海之於水所受者大故其為濤<lb/>
也怒以泄逮其平也人狎之濟以漁木之於地所培者<lb/>
深故其為幹也怒以長逮其乆也絜百圍人不驚異時<lb/>
科舉事具士薾然文字之間師友以持其成公卿以震<lb/>
其聞有司失得以摧其鋭而又嵗月以老其渉有不索<lb/>
<pb n="KR4d0444_WYG_004-19a"/>
然者乎今舉無是困也氣安得而不充乎視向之薾然<lb/>
索然者可熟視無覩也夫年以養學學以養氣有充然之<lb/>
守而待之以薾然索然之容胡不觀之海與木乎濟以<lb/>
漁者狎焉絜之圍而材者取焉未見其薄於發也然長<lb/>
沙多沉欝之士感憤悲鳴氣不能輒平吾師魯其廓受<lb/>
之深出之以道御氣輸之和平之音則淵然之學鏘然<lb/>
之文吾且避子矣三年將拜君賜<lb/>
　　送揭陽趙令君序<lb/>
<pb n="KR4d0444_WYG_004-19b"/>
仕猶農也以既穫為能事富貴猶射也以既中為良工<lb/>
天下毎以是求材而鹵莽之耕詭遇之獲不計焉夫出<lb/>
處有時仕止有節父兄之教成而素守之天定造物者<lb/>
不振耀之則善者懼矣前揭陽令君膚敏士也始集賢<lb/>
公宣撫四明郡以佐理有功起家為揭陽計凢最也揭<lb/>
陽在南海徒以老母故不能行既而集賢公立朝著令<lb/>
君不敢以見亦不敢以仕躬孝友之節養亷退之風則<lb/>
集賢公之心也集賢公薨朝廷大振幽滯郡以名聞部<lb/>
<pb n="KR4d0444_WYG_004-20a"/>
使者加察詳焉元岳大臣將進之聖天子之庭令君遂<lb/>
有仕意而貧不能為萬里資也盖自清敏公盛時退然<lb/>
一書生紈綺之味已薄於今為庶祝融回禄相之始不<lb/>
得不仰升斗之禄使集賢公無恙上被聖天子之知令<lb/>
君而求多於造物則仕傷亷矣今天子仁聖盡擢豐芑<lb/>
之材而用之令君而自棄於明時則不仕傷義矣令君<lb/>
生清敏公之門最晩而受教集賢公最深集賢公活十<lb/>
萬人命而天不富貴其子若弟吾不信也令君不濡忍<lb/>
<pb n="KR4d0444_WYG_004-20b"/>
二十年之乆徐起而収之則集賢公之心不白而仕止<lb/>
之義不明令君庸有道乎秋風載道走公卿間有不以<lb/>
予言為信是不知集賢公者也令君行矣<lb/>
　　慈溪主簿茒意山序<lb/>
士有首功而不遇志有白首而未酬造物者固將老天<lb/>
下之智慮而悲歌慷慨之士之所甚惜也意山杭人也<lb/>
受檄行軍更封傳來四明郡户口阨塞遂入職方實至<lb/>
元十三年春也集賢公被命宣撫寘君幕下既而歸奏<lb/>
<pb n="KR4d0444_WYG_004-21a"/>
天子凢帷幄之賢一時出籌畫第功吏部意山遂青衫<lb/>
拜命實簿正慈溪縣事爵之卑恩之崇也意山不以寮<lb/>
底自詘苟可以行吾志長官不能撓二千石不能屈邑<lb/>
以治聞民不忍舍去因家於苃舍之下而貧如故也嵗<lb/>
事棗栗熟坐長老立童豎杯酒相煦勞教民出租税奉<lb/>
期約射狐罝兔以為歡如未去政君之薄民之厚也今<lb/>
將以名上銓衡若不勝萬里之役是懼嗟乎功名危事<lb/>
也富貴厚報也首危事而食厚報綽綽然左劵之得意<lb/>
<pb n="KR4d0444_WYG_004-21b"/>
山退然不伐而人以為已功不亦愧乎試吏百里近三<lb/>
年有成政循序取一官以幸妻子可俯首拾方將處民<lb/>
伍如素編列豈獨無利禄之心乎吾聞集賢公之門多<lb/>
退讓士富貴狎來智者䇿殿造物之術窮而道徳之味<lb/>
勝意山不得濡染之深則性具固美也其亷於取也亦<lb/>
宜三飧蒼莽挾此以有行不超君於拾級連歩之外吾<lb/>
不信也意山勉乎哉吾北鄉望君矣<lb/>
　　送樓平隠序<lb/>
<pb n="KR4d0444_WYG_004-22a"/>
司馬季主嚴君平卜以隠其身者也然卜非隠具也以<lb/>
名致人而利其求以禍福中人而利其得卜隠乎哉是<lb/>
以季主君平以卜特聞且十日十二子相配五行相休<lb/>
王所以貧富貴賤夀夭天下之人不能竊竊然知也知<lb/>
亦未易也卜始神矣是故㳺天下之藝以自卑非隠者<lb/>
不能也神天下之術以自利則隠者不為也能其所不<lb/>
能為其所不為未可以言卜也矣夫人生於隂陽寒暑<lb/>
而乾坤坎離之妙語之而不能對食於粟米絲麻而木<lb/>
<pb n="KR4d0444_WYG_004-22b"/>
金水火之用叩之而不能解何也大抵本末精粗之學<lb/>
不明卜者始専門而道行矣異時科舉事具朝而平康<lb/>
之㳺子暮而殿陛之句臚其通塞固不能識也卜者之<lb/>
門愈盛而道愈隆然世亦以是而衰也今樓君淳甫將<lb/>
以卜聞而隠其心也為我張簾大坐閲市人之富復有<lb/>
飯牛牽狗者乎子盍擲卜錢而謝之曰六經昌矣<lb/>
　　送葉伯㡬序<lb/>
余家越天門山之陽坐瞰海波水天際逺蠻洲蜃嶼歴<lb/>
<pb n="KR4d0444_WYG_004-23a"/>
歴晴豁時則天光曙發風濶潮平舟大小淩蜃頭來杳<lb/>
若撒菽少則㠶影抑揚棹歌出沒徑列歩下市儈布立<lb/>
岸上遥呼問海伴故舊三老倚桅長揖載輸委市廢舉<lb/>
畢問且悉對然後乃登岸洋洋入市儈家揮霍醉語無<lb/>
誰何明日椎羊瀝神擊鼓召市販夫日來爭貿急售幸<lb/>
不幸聽軒輊唯淺深頼不臭厥載為賀既又渉旬月市<lb/>
儈計觚籌然後審知乾没則莫不大呼起柂列嘯揚颿<lb/>
視厚薄各滿志去又嘗觀富人之舶挂十丈之竿建八<lb/>
<pb n="KR4d0444_WYG_004-23b"/>
翼之艣長年頓指南車坐浮庋上百夫建鼔畨休整如<lb/>
官府令拖碇必良綍繂必精載必異國絶産時一上歩<lb/>
綱孔目大小殺牛釃酒暢歡而後去市儈過不敢顧盖<lb/>
將輸官塲之入保天府之珍者也余在隠約猶為學校<lb/>
諸生毎見職教者充孔楊來不險濟以求贏則幸不幸<lb/>
輸爾載以愜入者也葉君伯㡬之至也未數月也以下<lb/>
州例不得設學録故去然其深藏而不賈厚載而未輸<lb/>
大類富人之舶不入市儈之顧以滿志去者固多矣叙<lb/>
<pb n="KR4d0444_WYG_004-24a"/>
以道其别<lb/>
　　送周應申遠㳺序<lb/>
志逺業者不家食而肥毒宴安者視鄉鄰為狹夫人之<lb/>
情則然而遇不遇天也植杖之士不能易滔滔之津荷<lb/>
蕢之徒固亦議有心之磬是非茫茫然枵其中瑟瑟然<lb/>
囁嚅其外者所能有獲於世也然王矦之門首據者為<lb/>
上賢江海之上眼空者無後逹是以媻姗而進堂上之<lb/>
美人皆笑首彈鋏而歸坐上之主翁無棄責置莝豆於<lb/>
<pb n="KR4d0444_WYG_004-24b"/>
下列綈袍之情亦危在術中而不悟問舌之恥仍在如<lb/>
是而㳺於世將何獲乎吾嘗折肱於是矣兀兀出踵息<lb/>
且將尋山中遂初賦日以自察周氏子應申迺欲軒軒<lb/>
然逺㳺應申少學於余不得自隠其底而以告之雖然<lb/>
命蹇者滯來心通者巧至生聞余之所已歴能不少失色<lb/>
於人則其獲也詎可既乎雖然旁坐市肆而竊笑不言<lb/>
者宋大夫之儔生勿以言卜也過市滴油而百錢必中<lb/>
者小由基之所屈生勿以言射也池鵞可籠而拊膺之<lb/>
<pb n="KR4d0444_WYG_004-25a"/>
婦已切切然不能平石鼎可賦而楚喉之叟且啞啞然<lb/>
相迫切生其慎哉稇載望生矣<lb/>
　　杭州路三教人士送監郡序<lb/>
大徳十有二年春二月六日杭州路逹嚕噶齊通議公<lb/>
三年政成解印綬去杭父兄候公騎上道相聚成列稚<lb/>
弱纍纍耆耄種種或卧道上或控馬首泣不聽去曰公<lb/>
政慈我公恩遺我父母育我顧我復我我渴飲我我飢<lb/>
榖我公去輟我誰與活我言泣欲下又曰公留我嬉公<lb/>
<pb n="KR4d0444_WYG_004-25b"/>
去我悲我悲謂何我糴我飢泣且哽又曰浙江東來流<lb/>
民哀哀道饑誰食道骼誰埋公亦掩袂為不忍去曰我<lb/>
曷能政命由上令我曷能慈恩由上施天子仁聖前星<lb/>
令明我叩我首我陳我情俾爾毋爾病俾爾飫爾寜以<lb/>
熈爾城於是三教人士杜道堅等出謝父兄而為之言曰<lb/>
郡之民命寄在牧守牧守為政莫切杭城盖以數百萬<lb/>
之民一仰糴于升斗水旱之餘居富者不知政居官者<lb/>
不知民民與政交相病也是故心太切則政煩心不一<lb/>
<pb n="KR4d0444_WYG_004-26a"/>
則政凟令出未孚而督者在道惠施未均而覈者在庭<lb/>
奈之何其為荒政之道也公一誠明白百舉具修上不<lb/>
諂逢下不威濟此政所由成而民所由懐也然而政有<lb/>
切而未陳事有弊而當極公上下智慮間懐之乆矣今<lb/>
將日造帝庭都俞吁咈之下凡大而天下小而邦國一<lb/>
廣利澤之仁則公去之日猶在政之年也爾父兄其何<lb/>
悲於是公乃上道遂述其辭以遺採風者得焉<lb/>
　　南谷原㫖發揮序<lb/>
<pb n="KR4d0444_WYG_004-26b"/>
人不可以不知道夫道在天地之先兩儀以之分人物<lb/>
以之命率而修之而世教立是故即世教以求道則天<lb/>
地不可知即天地以窺道則其初不可究夫孔老立言<lb/>
其率而修之之謂歟其所以為言則極初在其掌歟河<lb/>
南邵氏發䝉於堯舜數千載之後而灼然有見於天地<lb/>
未開物之前故以元經㑹以㑹經運以運經世繇十日<lb/>
十二子相配為始少昊之星癸繇少昊而上凢古始之<lb/>
事可溯而知其故其原曰自老子南谷杜尊師既著道<lb/>
<pb n="KR4d0444_WYG_004-27a"/>
徳經原㫖且即邵氏書為原㫖發揮老子曰能知古始<lb/>
是謂道紀此發揮所由作也或曰身㳺形器之域為爾<lb/>
渾淪之言不亦戾於道耶應之曰生民有始天地有初<lb/>
道不可以有有而無無而渾淪之與居乃可以知此也<lb/>
夫他日著筍皮冠衣布单衣執老子以居青山白雲之<lb/>
下則庶乎其有徴於斯云<lb/>
　　送括蒼王實翁邏戍公棠序<lb/>
徃年余留鄉邦識王將軍於長吏之庭時將軍有事邏<lb/>
<pb n="KR4d0444_WYG_004-27b"/>
戍於連山隘中車笠迎逢弓矢先後而退讓有禮言温<lb/>
温以和儒先生爭譽之未㡬以滿去山谷之民出餞<lb/>
城市州長吏益以敬士益以譽民益以祝曰苃舍猶在<lb/>
越七八年遇余錢塘言貎猶徃年之見既而以復戍公<lb/>
棠别余曰人生出處良難如蟻旋磨十年之間調不改<lb/>
選仕不改州公棠有戍實鄰連山苃舍之祝云吾愧也<lb/>
余為之喜曰居有故僚鄰有故壤君何愧乎惟其愧愧<lb/>
是以不愧君何愧乎公棠在丹山之厓赤水之涘連山<lb/>
<pb n="KR4d0444_WYG_004-28a"/>
在其南漢有鎮亭亭有長故宋有公棠砦砦有邏戍既<lb/>
而連山以險陋聞故公棠連山始分戍水入剡山入婺<lb/>
女㑹稽民散居山谷中以採植為業梯石為田淡食薇<lb/>
蕨死不越市故其俗易治君所嘗試於連山者則既聞<lb/>
之矣然奉化有千里之寄守邏戍六軍戍二所以坊民<lb/>
之至矣矧時平致治民有不必坊而日赴期㑹之約州<lb/>
一小卒吏入墟落芻米之所需酒漿之所奉雞犬之厄<lb/>
有不得而免矣故邏地之胥不濫出醉語即不足以支<lb/>
<pb n="KR4d0444_WYG_004-28b"/>
兵不削食割飲則不足以承為之長者雖欲静為守簡<lb/>
為理不可得也君行首以余言為牧守告然後居君之<lb/>
敬行君之簡以與夫山林儉徳之儒受學問道暇即上<lb/>
鞠猴摘青櫺詩筒酒斗相從山水之下嵗時與爾民短<lb/>
衣晝獵山核充籩野味崇爼以歌舞牧守之治固不厭<lb/>
弓刀之為屈也吾將賀君之有成其愈於連山也固宜<lb/>
諸君餞之詩余因序其首云<lb/>
　　中易序<lb/>
<pb n="KR4d0444_WYG_004-29a"/>
大哉易乎立天之道曰隂與陽立地之道曰柔與剛立<lb/>
人之道曰仁與義如斯而已矣是故在天成象在地成<lb/>
形聖人設卦之宜也化而裁之存乎變推而行之存乎<lb/>
通神而明之存乎其人聖人作易之㫖也易乎易乎彰<lb/>
徃而察來鉤深而致逺原始而返終其㡬神矣子曰舜<lb/>
隠惡而揚善執其兩端用其中於民此之謂也詩云鳶<lb/>
飛戾天魚躍于淵言其上下察也然而子思没中庸之<lb/>
道不明而易隠矣余生千載之後獨抱全經潜心研思<lb/>
<pb n="KR4d0444_WYG_004-29b"/>
亦既有年然後豁然始悟天地之變化人事之始終作<lb/>
為中易分為上下篇三陳其卦所以極河洛之數成大<lb/>
衍之用體天地之撰盛徳大業顯仁藏用一本坎離頥<lb/>
過之妙既未隨蠱之㡬井噬賁困之感屯鼎革䝉之推<lb/>
聖人通變立言之㫖粲然甚明格物致知正心誠意修<lb/>
身齊家治國平天下之道盡在是矣可不究乎子曰天<lb/>
何言哉四時行焉百物生焉天何言哉此夫子之所以<lb/>
為聖也<lb/>
<pb n="KR4d0444_WYG_004-30a"/>
　　送徐春野蘭溪吏目序<lb/>
州千里之地建其牧有長有貳而案牘之寄則有吏目<lb/>
所以達民吏之情而受成於長貳者也事之然不然可<lb/>
不可長吏不得獨决於上必於吏目折衷焉於是獄訟<lb/>
簿書始於吏手之擬度而成於吏目之筆削非心貫格<lb/>
律性融理道吾未見其能濟者也徃嵗錢塘徐君贇夫<lb/>
來綜吾州吏事紫髯裘馬儼然儒者之政予嘗為其作<lb/>
幕中壁箴有曰上交不諂下交不凟徐君居之無倦故<lb/>
<pb n="KR4d0444_WYG_004-30b"/>
其去也如始見予錢唐乆君復為蘭溪之役且别曰今<lb/>
何以贈我予曰舊言在也夫人諂則直不舉直不舉則<lb/>
道不行凟則臨不莊臨不莊則令不從語人以諂與凟<lb/>
則忿然怒怫然辭而終身諂人也終身凟人也徐君處<lb/>
上下之間不諂不凟終始以之於從政乎何有前貳車<lb/>
郭使君以亷明聞於時今苃舍猶在君徃質之且曰江<lb/>
海之舊有任某者祝且規如是當必可吾言云<lb/>
　　重陽王真人憫化圖序<lb/>
<pb n="KR4d0444_WYG_004-31a"/>
重陽王真人憫化圖凢五十有五李真常實為之張誠<lb/>
明遂為之題其目吏𢎞真為之傳其事王資善為之序<lb/>
其然何竊竊然如也盖憫一世之窮相率而期於化此<lb/>
圖之不可不作也然吾觀重陽之為道也如月在天如<lb/>
風行水其神凝其形化何徃非跡何徃非圖逮雲行月<lb/>
移竅虚風霽其神遷其道傳何有於跡何有於圖乎哉<lb/>
果且無跡與圖乎哉雖然易象何為而作也忘筌忘蹄<lb/>
必有得是圖之外云<lb/>
<pb n="KR4d0444_WYG_004-31b"/>
　　送吾宗瑾之江隂馬䭾沙廵檢序<lb/>
瑾與余同姓學業於余精悍有膽氣余嘗語以本末精<lb/>
粗之道固知其疎敏有用材也既而同年祗命省户俱<lb/>
為縣文學掾講學之外獨能與諸生相周旋既用譽以<lb/>
去當上銓其翁府判官以年老宜傳法應補邏戍復祗<lb/>
命以行奉其尊府君之言别余錢唐曰瑾不肖不得卒<lb/>
業門下而習仕庠序間吾愧也親老矣不得奉菽水堂<lb/>
上而俛首刀弓中益吾愧也先生可獨以無辭余曰余<lb/>
<pb n="KR4d0444_WYG_004-32a"/>
知翁固以翁之事告夫翁以盛年上第適弗逢世逮授<lb/>
秩六品復不及禄退居三十年推之挽之皆當世有力<lb/>
而翁獨恬然不遷因使其子先庠序之事且曰勞奔走<lb/>
而後食其何亷於造物也如是亦固自其心不忍貪天<lb/>
之功始也且富貴利達命於人而實命於天命於天者<lb/>
天遂人命於人者人遂天以人遂天世固優之矣而翁<lb/>
弗歆也以天遂人翁獨自之而子得辭之乎而况功業<lb/>
之見於世固無乆卑屈理乎子行其以而翁亷於造物<lb/>
<pb n="KR4d0444_WYG_004-32b"/>
者為深訓以富貴利達人遂天者為深懲然後出所學<lb/>
末者粗者以日奉其役本者精者以日深其受則獲乎<lb/>
上也為有道施乎下也為有宜吾將日子之望而翁之<lb/>
心也子行<lb/>
　　易體用序<hi>為保八侍郎作</hi>
易體用者貳卿保公所著夫易之為書廣矣大矣而羲<lb/>
文周孔之心千載而得其解猶旦暮遇之也盖易之為<lb/>
道逺而天地之始終近而一日之旦夜大而天下國家<lb/>
<pb n="KR4d0444_WYG_004-33a"/>
之經綸小而一身之進退得失體而用之無不在是故<lb/>
舉理而言神明通矣而遺於末也舉數而言三五成矣<lb/>
而離於一也變化見而觀象者求之則囿於物矣吉凶<lb/>
生而尚占者玩之則梏於徴矣夫然則體之吾身措之<lb/>
日用而後簡易之理得此體用一書所由作也然嘗論<lb/>
之卦有六十四而易不止於六十四爻有三百八十四<lb/>
而稽其情通其事又豈一爻一辭之所能窮哉今觀貳<lb/>
卿所著猶不免於言下有言盖離言則道不明離道則<lb/>
<pb n="KR4d0444_WYG_004-33b"/>
言不成言與道交相渉也而後體用之學行觀貳卿之<lb/>
易者當求於言之外云<lb/>
　　雪竇淳上人求施大鐘序<lb/>
行禹穴而四明山為最勝俯鞠猴巖出二十里遂有雪<lb/>
竇飛瀑千丈激雪跑空玉乳金沙時一發露人緣蹬而<lb/>
上如行十里許盤迴折伏若已窮絶至其上則廣田平<lb/>
衍可數百畆有竹箭杉栝之饒竒峯峭壁髙入蒼莽如<lb/>
來氏結廬其中逮明覺大師道行東南雪竇特聞宋仁<lb/>
<pb n="KR4d0444_WYG_004-34a"/>
祖在御嘗夢㳺其山故三數名徳趺㳺之遺朝廷敕有<lb/>
司視窣堵具然後窆地由人勝如是乎寺更刦灰以來<lb/>
前石門來公措理其先今野翁同公紀畫其後殿閣堂<lb/>
廡庖湢之區㡬數千楹而後大備鐘樓視寺尤壯翬飛<lb/>
翼跂與山俱齊而縣金未具殊為欠事於是召匠計金<lb/>
錫之齊若干萬斤于銑鼔鉦之度厚薄侈弇之宜厥有成<lb/>
制奈何弗給一日野翁方秉拂坐召常所辦事而進曰<lb/>
官府坐曹以鼔為節故示民期㑹由聲而出幢刹昏旦<lb/>
<pb n="KR4d0444_WYG_004-34b"/>
以鐘為令故示佛知見由聲而入諸袍住卧於此鳬氏<lb/>
之工獨未究竟何耶樸翁淳師藥巖是師合掌前曰公<lb/>
卿富貴之家食施宴常如五榖邁種穫於既耰名山大<lb/>
刹資其利益者亦宏矣固有聞雪竇而未㳺㳺而且未<lb/>
忘者寜獨無心乎疏擊不出山故願施者亦不緣遇寺<lb/>
今二十年斤斧相尋六殫矣嵗所入不足以飯其徒之<lb/>
日來而暇鐘乎請扶䟽以行乃告其事常與㳺某聞如<lb/>
來氏以道覺天下故縣金為樓所以動夫人之耳而聲<lb/>
<pb n="KR4d0444_WYG_004-35a"/>
聞為近道夫施出諸心隠而不可測迨著而入物方可<lb/>
俱達人其容有恡乎二師行矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0444_WYG_004-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松鄉集巻四<lb/>
</p>
<p>
</p>
  </div>
<div>
<head>松鄉集巻五</head> <lb/>
    <p>
<pb n="KR4d0444_WYG_005-1a"/>
欽定四庫全書<lb/>
　松鄉集巻五<lb/>
　　　　　　　　　　　　元　任士林　撰<lb/>
　　閑閑説<lb/>
吕道士自陽明洞天北還京國里人任士林遇于錢唐<lb/>
之開元因道其友吴君閑閑之賢而問其説洞天下之<lb/>
物理者形色不能移究天下之事情者耳目不能役是<lb/>
以無營無求嗜欲净也不將不迎天宇寜也夫天以貧<lb/>
<pb n="KR4d0444_WYG_005-1b"/>
富貴賤毁譽飢渴寒暑命于人而人之生日侈且無孳<lb/>
孳之事者其志貎屈室無擾擾之入者其妻子怠故酬<lb/>
酢日工馳逐日勸吁亦勞矣然而聲利之府而有尸居<lb/>
之安車馬之塲而有踵息之樂其故何也盖萬物以黙<lb/>
黙中人識其機之來者不危萬境以察察移志審其處<lb/>
之安者常吉是故充吾知之所至以應夫事之方來如<lb/>
止水之過跰<graphic n="KR1271" url="https://raw.githubusercontent.com/kanripo/KR-Gaiji/master/images/KR1271.png" mimeType="image/png"/>鏡䑓之坐蓬垢舉不足以凂我豈不綽<lb/>
綽然有餘裕哉則坐忘之齋天㳺之室日在人境中矣<lb/>
<pb n="KR4d0444_WYG_005-2a"/>
莊子曰大知閑閑此之謂也雖然吳君老子徒也灑然<lb/>
熊豹之姿充充然日與猿鶴相俛仰方將枕藉白雪吞<lb/>
吐元氣則其清淨空寂之學顧何徃而非閑閑之境乎<lb/>
然鍊形氣者勞其神歌洞章者詘其息鞭鸞笞鳳之御<lb/>
逺上界官府之事具雖謂不閑可也非神交莊周之論<lb/>
於千載之上者其孰能與於此作閑閑説<lb/>
　　阮氏二子字説<lb/>
圭璋璧琮所以備頫聘之物也與事人之有尊卑衷之<lb/>
<pb n="KR4d0444_WYG_005-2b"/>
旗也故有備物必有備用有備用必有備質有備質必<lb/>
有備工工質之不備而能成物以致用未見其可也易<lb/>
水阮氏子伯曰圭仲曰璧從余㳺羣居之友思易其名<lb/>
故字圭曰友璋字璧曰友琮固將以備物而成用也然<lb/>
貴爾質使不疵庀爾工使不劌卑以進之而尊受之禮<lb/>
以成之而信徴之則人莫不嘉其有比徳之行也雖然<lb/>
圭璋示有奉而全歸之所以成禮也璧琮示有加而重<lb/>
入之所以成材也成禮成財人道之大者也出處進退<lb/>
<pb n="KR4d0444_WYG_005-3a"/>
宜有所擇矣可不謹哉<lb/>
　　趙常父字説<lb/>
三山趙君與權字常父江海士也與余善既而為吾州<lb/>
學官正部使者髙公行郡常父偕余謁郊外既至州長<lb/>
貳屏若拜庭之為獨常父命坐明日詣學宫常父語益<lb/>
親出題命試士與進退凢學之事唯常父是聽又明日<lb/>
瀹茶論政視墨汁三升在案上因請作常父二大字公<lb/>
執筆未下而問其義於余余起而對曰萬事之理莫一<lb/>
<pb n="KR4d0444_WYG_005-3b"/>
乎常萬事之適莫通乎權可乎可不可乎不可者常也<lb/>
可乎不可不可乎可者權也今夫天斯覆地斯載日月<lb/>
斯明而雷風山澤之妙雖權亦常也今夫衡低昂輕重<lb/>
唯物來是應而銖兩之昭昭一定為不可易是故察權<lb/>
於常如斗之杓火之燧察常於權如色中之膠青水中<lb/>
之鹽味也歟聖人以精一執中示後世故夫子鑿鑒然<lb/>
揭中庸之徳而適道與權之論不廢子思作為中庸一<lb/>
書而時中之義特明逮執中執一之論出天下始日趨<lb/>
<pb n="KR4d0444_WYG_005-4a"/>
於權矣故流而為術為竒而不常之羞不察也常父以<lb/>
常用權以權守常名之稱也公曰善遂漬墨作字俾書<lb/>
其説<lb/>
　　河間牛仁名説<lb/>
河間牛理以醫道㳺公卿間余識之於栁使君之門嗣<lb/>
是欵我書樓之上日再至遂及盡叩其及人之效業亦<lb/>
工矣一日斂襟問余更其名余名之曰仁昔者司馬牛<lb/>
問仁於夫子告之曰為之難言之得無訒乎夫醫之業<lb/>
<pb n="KR4d0444_WYG_005-4b"/>
有為仁之方黄帝所以設為八十一問答竟陳為醫之<lb/>
難是豈或異於夫子言仁之難乎牛君知不易於為仁<lb/>
必不易於為醫矣牛君曰甚善名我而併以問字復字<lb/>
之曰仲濟云<lb/>
　　戴易初説<lb/>
人生天地萬物備日與造物者磅礴乎無垠非一部全<lb/>
易乎窮變通乆之機追感攻推之妙是不可不謹其初<lb/>
也初乎易乎百骸九竅其迭為君臣乎何有乎圖書易<lb/>
<pb n="KR4d0444_WYG_005-5a"/>
乎初乎日用飲食皆羲文周孔之妙而連山歸藏周易<lb/>
作矣我醉欲眠先生就舍<lb/>
　　胡季常雲寄説<lb/>
雲山澤之所蒸也然則山澤雲之宅歟其所以浮㳺巻<lb/>
舒於太空者非寄乎雲非日月星辰比也日月星辰固<lb/>
根於天者歟日月星辰非天之贅乎去日月星辰而為<lb/>
天蒼蒼者其旦夜於人乎雲芒芒然終日行山澤間人<lb/>
不仰其潤膚寸一族草木委心而待滋異哉其所浮㳺<lb/>
<pb n="KR4d0444_WYG_005-5b"/>
巻舒固屯需之庭乎其寄乎作雲寄説<lb/>
　　高氏族譜引<lb/>
髙氏族譜居有莘曰昪子明作也自唐太傅文獻公至<lb/>
先人父若於世中則魏州别駕府君為有莘别子之祖<lb/>
繼别者若干世繼禰者若干世宗合族屬具載逹而仕<lb/>
則曰諱某他遂名之髙祖曰諱某祖之也大父曰諱某<lb/>
逮事之也娶某氏皆不書不以名治際㑹間天叙也生<lb/>
某嵗卒某嵗不書主在室也自别駕𦵏有莘八世異兆<lb/>
<pb n="KR4d0444_WYG_005-6a"/>
相望昭穆之有序位樹壤之有豐殺不書墓有表也别<lb/>
駕而上葬不知域因不書也觀是譜者尊祖敬宗収族<lb/>
之道盡矣夫阼階以婦降則著代之年也代日逺則恩<lb/>
日踈恩日踈則情日衰矣故六世以外姓别於上戚單<lb/>
於下然等而上之由庶姓達於正姓繫而弗别者親之<lb/>
也人道之紀也順而下之由正姓達於庶姓綴而特殊<lb/>
者疎之也先王之制也明先王之制繫人道之紀此譜<lb/>
之所由作也嗟夫夫人父生之而别禰之繼殊母育之<lb/>
<pb n="KR4d0444_WYG_005-6b"/>
而羣從之叙出婦妃之而世祚之端造處人道之大可<lb/>
不自慎乎唯抗志節則可以闡宗姓存孝悌則可以保<lb/>
族屬知人事之本可不自強乎子明好古汲深與予㳺<lb/>
最宻譜之成也俾書其端不得辭<lb/>
　　王一初説<lb/>
大哉一乎天地萬物之初乎故有一而未形則其初著<lb/>
焉有一而已形則其初冺焉然一而二二而三三而百<lb/>
千萬億則百千萬億其各有初乎由百千萬億之初而<lb/>
<pb n="KR4d0444_WYG_005-7a"/>
求夫二而三之道且不可知况一其一乎一其一則二<lb/>
矣而其初已不可求矣惟夫要終而返極合散而求全<lb/>
則一者常在初者常存孰得而二之乎是故求之吾身<lb/>
以父母未生為初而繼善成性兆於二五之凝求之吾<lb/>
心以情欲未動為初而生静感動起於七者之發一何<lb/>
從求乎初何從朕乎然而無極在吾前混沌在吾後一<lb/>
者常湛然初者常不露以之日接以之天融雖百千萬<lb/>
億之殊吾知其一而巳百千萬億之窮吾知其初而已<lb/>
<pb n="KR4d0444_WYG_005-7b"/>
何有乎未形何有乎已形者乎雲間王一初字一初號<lb/>
一初問其義於余作一初説<lb/>
　<lb/>
　<lb/>
　<lb/>
　<lb/>
　<lb/>
　松鄉集巻五<lb/>
</p>
<p>
</p>
  </div>
<div>
<head>松鄉集巻六</head> <lb/>
    <p>
<pb n="KR4d0444_WYG_006-1a"/>
欽定四庫全書<lb/>
　松鄉集巻六<lb/>
　　　　　　　　　　　　元　任士林　撰<lb/>
　　復志賦<lb/>
哉黄靈之叔𦙍兮旗所履而為姓越奚仲之有國兮誕<lb/>
繩繩於車正逮長滕於宗周兮歴萬祀其猶競座以言<lb/>
而發身兮鄙以力而稱聖紛支屬於五方兮既班班乎<lb/>
家乘亶㑹稽之句章兮聿御史而有聞迭世祚其顯昧<lb/>
<pb n="KR4d0444_WYG_006-1b"/>
兮覃斗海之有孫𦕈隑州之一曲兮羌幽樂於白雲抱<lb/>
曷鼻之倥偬兮戴圩頂之髼髶辟長風於萬里兮信散<lb/>
木之擁腫窮恫鄉之臠巻兮矐余目於蹇淺招庚癸於<lb/>
首山兮想飢渴之不免孰知夫倡麴窮之大呼兮勤茅<lb/>
絰於叔展雨絶灑於碧虚兮空囘戀於有渰木掩靚於<lb/>
春陽兮佩秋風之未慘忻吾車之未駕兮謝直矢之多<lb/>
岐抱素絲之不染兮紛黒白其何為軻耆丹之竒餌兮<lb/>
不如魯勾踐之良規大良造之適鞅兮不如退受妄人<lb/>
<pb n="KR4d0444_WYG_006-2a"/>
之罵辭秦悁悁乎嫂妹之訽忍兮痛修辭於殉市之尸<lb/>
非湣湣乎子瑕之愛憎兮迺懼夫姚賈與李斯惴僨軍<lb/>
之株坐兮悟不死厠中之更溺㦧女子之見賣兮悔不<lb/>
忍胯下之年少讓不思國士之揃拂兮又何致必斬趙<lb/>
衣而讐報亥不激屠門之骩曲兮又何致必椎晉鄙而<lb/>
危蹈心固不可溺於所渉兮智固不可售於所市身固<lb/>
不可試於綢繆與睚眦兮足固不可失於流行與坎止<lb/>
感耦耕之招擕兮何滔滔而不萉守孔約而罔貳兮憚<lb/>
<pb n="KR4d0444_WYG_006-2b"/>
巽羽之人犧不察察於薇粟之重輕兮亮溝壑之有命<lb/>
不悶悶於蕭艾之糾結兮付江漬之行詠信皎皎其何<lb/>
之兮聊黙黙以隠情卒餘懐之嶪兀兮庶察者之見徴<lb/>
道悠長而日邁兮罔思謝之足懲尚夀考之𦙍彭兮安<lb/>
知來哲之無情<lb/>
　　遊越天門賦<lb/>
柔兆之春二月既望任子與客泛舟逰於天門之表于<lb/>
時颶母停飈慎郎捲霽飛澇不興湠漫無際始則拖長<lb/>
<pb n="KR4d0444_WYG_006-3a"/>
綃偃帨腹徘徊蚌蛤之洲睥睨黿鼉之國少則掣掣洩<lb/>
洩汎汎悠悠飄如雲逝蕩若漚浮浩不知蓬萊弱水之<lb/>
在眸也浮余觀於漢裔𣺌一世之䖃苴有石塘萬里鱗<lb/>
鱗然隠波濤之下此殆祖龍氏之所鞭乎何其神也靈<lb/>
洲瞥來絶島遥没隆隆隠隠過大業天子之祠焉見其<lb/>
君臣黼冕將帥鼓旗儼然牙檣錦䌫銜尾而維也又何<lb/>
其竒也昉二帝之所䂓悼生民之不幸身未死而變隨<lb/>
顧英雄其何徃於是停橈而思思窮而愁作噫嘻悲夫<lb/>
<pb n="KR4d0444_WYG_006-3b"/>
客亦知夫天地之數廢興無常而孰知其綱蠻不必擅<lb/>
觸之強荆不必暢凢之亡江上之寂寂又安知非人世<lb/>
之揚揚客遂鼓枻而歌歌曰擊蘭漿兮扣桂舷訪田氏<lb/>
兮弔仲連數術不可乆御兮鷙力不可謂賢然乎然哉<lb/>
吾烏計吾身之乆邅余迺敲脚唱小海以和之客復擊<lb/>
節順流而歸不知舟中之有明月也<lb/>
　　閔已賦<hi>并序</hi>
正月八日獨坐雷公山中天寒風𦂳抱書自憐漸老醜<lb/>
<pb n="KR4d0444_WYG_006-4a"/>
之逼人慨盛時之不再匪私騂角恐墜肩墻作閔已賦<lb/>
庶㡬成此志耳其詞曰肆后皇之嘉貺具藐然之一身<lb/>
戴𤣥髪於芳鬢含纎齒於龎唇匪肖貎之我私獨降質<lb/>
之爾淳有賦予之重責尚墜緒之大振張余挾於㓜眇<lb/>
自青襦而裹巾亦淳濯於羣汚窺末光於徳隣孔孟吾<lb/>
之師不可以復夢兮為誰門之人顔賜吾之友不可以<lb/>
遽作焉為誰居之羣倚泰山而長嘯俯黄河而孤嘶瞻<lb/>
飛雲於月下訪流水於囘堤謂雲行而月䟦兮亦升東<lb/>
<pb n="KR4d0444_WYG_006-4b"/>
而沉西謂水逝而堤在兮忽髙岸之為谿理不可以逆<lb/>
曉事不可以深稽去者非人之所推陷者非人之所擠<lb/>
來者不可以徑遏降者不可以驟躋𦕈余思之茫茫隠<lb/>
余神之凄凄匪飢寒之足慮匪患難之足疑恫大志之<lb/>
未立矧絶學之無依人不能憂余之憂兮余亦不能悲<lb/>
人之悲聊䑛筆以自係走四方而陳辭庶聖道之未沫<lb/>
將援余之孤危<lb/>
　　感雉鳴賦<lb/>
<pb n="KR4d0444_WYG_006-5a"/>
余歸山之明日甲子日斜有鳥有鳥鳴于竹西赬撾綺<lb/>
翼紺趾雕題余睨而視之曰此殆丹鳳之儔耶嗟乎山<lb/>
梁之雉也亦何為爾栖栖者歟鳴聲益和如語以臆曰<lb/>
承后皇之嘉惠肧太和於卵翼攬草木之清麗濯雲烟<lb/>
之絢碧被文繡於外體抽肺肝之五色將自㧞於羣飛<lb/>
羌好修而強飾吁嗟乎余身之章兮又安知非余身之<lb/>
賊祝網宻而羣空虞機張而羽積林無全鷇野絶胎息觸<lb/>
罥罣之紛然聊擇音於彼木濯余羽兮清泉充余枵兮<lb/>
<pb n="KR4d0444_WYG_006-5b"/>
楝實固將坐錦衣於泥塗破黼藻於荆棘者歟悲夫太<lb/>
上貴質其次有文文而好自用斯為下矣猩血染而膋<lb/>
泣象齒㡬而身靡鷹能搏而困軒楹馬能馳而厄鞭箠<lb/>
龜以筴焦翡以毛死是故君子不失足於人而黄中通<lb/>
理也弔正平之鸚鵡悼賈傅之飛鵩訪稽氏之昂鶴睇<lb/>
楊家之䑛犢拜自獻者何心秪腥臊乎偃肉已矣乎春<lb/>
山空兮春木頎春雨零兮春草肥天地為樊兮日月為<lb/>
鞿優哉㳺哉兮飲渴食飢叩鐘鼓於魯饗謝簫韶於舜<lb/>
<pb n="KR4d0444_WYG_006-6a"/>
儀彼霧中之𤣥隠固將有感於陶妃<lb/>
　　翰音賦<lb/>
若知雞乎錦衣繡翼孤咮峩冠被鳳之彩挿鶴之翰音<lb/>
聲俊美容止輕鮮溯羽族之稠濁諒五徳之獨全然而<lb/>
沐浴泥沙歩啄蟲豸曉樹棲卑晩栅藏矮朱朱喌喌進<lb/>
退失解夫豈慕鳳凰之戀匹仰鷹鸇而䕶雛不借力於<lb/>
九萬遂扶揺之所圖鶯鳩搶榆烏鵲遶月觜啄非雄羽毛<lb/>
未刷猶决起而驚飛吾何獨守此桀也爾則明河在天<lb/>
<pb n="KR4d0444_WYG_006-6b"/>
曙色上户一振聲於兩翮若怒飛而逺翥勢甚超凌力<lb/>
則困阻氣亦飄揚身不能舉如長沙之誼蠶室之遷過<lb/>
永之栁謫潮之韓匪志氣之不厲獨墜影於孤鶱既漆<lb/>
我羽又磓我距謝雲霄之羽儀抱村落之風雨恫升躓<lb/>
之有命匪軒沉之在人聞爰居之蹭蹬亦避風乎魯門<lb/>
　　蟠松賦<lb/>
𣺌堪輿之神氣孕東海之平巒紛百昌之甲宅儼孤松<lb/>
之結蟠根半蝕以秀出枝萬折而囘環允神物之附靈<lb/>
<pb n="KR4d0444_WYG_006-7a"/>
時矯首而盤桓瞰然鱗甲之四縱傑出頭角而㠝岏霧<lb/>
市暝合雲衣晝飛非鞭霆而欲駕則既雨而初歸爾則<lb/>
童豎俛仰恍然劉累之馴擾風雨吟哦又似夫葉公解<lb/>
衣盤礴雷電至而飇馳也噫嘻龍為物靈不離鱗甲蕩<lb/>
日月撼山淵不崇朝而雨六合何其神也桎梏禹宫之<lb/>
梁斵削雷澤之梭延平之劍津吏夜驚長房之竹騰波<lb/>
自駕象㒺求而不得雲霧集而時化又何其幻也而况<lb/>
乎青髪君之盤蹝秦大夫之舂容妙蜿蜒於氣母抱不<lb/>
<pb n="KR4d0444_WYG_006-7b"/>
化之神蹤龍不知其為松松不知其為龍人不承澤螻<lb/>
蟻為宫龍乎松乎出冡間之雷車走隴上之雨工松乎<lb/>
龍乎撫亭曲以一嘯山四立而長風<lb/>
　　鳳花賦<lb/>
若知鶴林之神乎霜月如銀西風砭人丹艶自春何以<lb/>
羽翼賁此坡壠爛然九苞蹲為孤鳳百鳥無聲精采欲<lb/>
動吾聞蜀山之魄下故墀而啼寃灑丹血以成葩幻七<lb/>
七之妖仙迓羽族之初服宛來儀之蹁躚出不化之神<lb/>
<pb n="KR4d0444_WYG_006-8a"/>
為帝為䳌為花為人而復幻丹穴之形有不可致詰於<lb/>
洪鈞雞憚犧而斷尾鶴有雛而㧞羽機心洞人網目如<lb/>
雨將色舉於朝陽甘草木以同腐者乎噫嘻艮嶽之植<lb/>
政和之綱輦而致之汴水湯湯一蘤不發摧折無光天<lb/>
子曰吁謫歸故鄉抱刖而旋東風重芳蓋天津之聲舌<lb/>
既饒矣使一見賞幸則華林之觀銅雀之二喬矣其不<lb/>
為強項供奉之所笑者㡬希安在徳輝而下之立翠㣲<lb/>
之曉月伴楝樹之後風萬卉欲寂空山自紅太牢鐘鼔<lb/>
<pb n="KR4d0444_WYG_006-8b"/>
而不恧紅裙檀板而不驚蒼梧楚楚翠竹亭亭清風徐<lb/>
來求凰欲鳴𣺌不知花之精鳳之靈吾亦蝶我之俱化<lb/>
歌樊詩之商聲<lb/>
　　賔月堂賦<hi>并序</hi>
永嘉葉伯㡬士林識之西湖之上清風襲人真畏友也<lb/>
未㡬遂為吾州師出其翁賔月堂圖俾賦之翁既分教<lb/>
江西逺在千里猶覿面也其辭曰南鴈主人既堂成之<lb/>
夕天宇清新玊露横陳若有人兮駕言徂東徘徊斗牛<lb/>
<pb n="KR4d0444_WYG_006-9a"/>
歌舊雨之不來嘆浮雲之於我將有謁於主人之堂於<lb/>
是蜚亷揖至大夫掃門初猶讓登顔色未分乆乃拾級<lb/>
流光若奔主人方坐堂上仰見玊人顧而樂之罷琴與<lb/>
書相揖入帷作而曰靜而清黙而明不將不迎應物無<lb/>
形此佳賔也吾嘗遇子逝川之上不沉不浮與時俱流<lb/>
又嘗覿子東山之巔不磷不緇清風自怡子不我賔而<lb/>
賔于誰今夕何夕寜不我規賓亦從容不覺前席若有言<lb/>
曰吾聞皎皎者易汙盈盈者易虧潜雖伏孔之昭明吾<lb/>
<pb n="KR4d0444_WYG_006-9b"/>
誠也食而見更而仰過吾資也是故大白若辱愳隂滓<lb/>
之或來也大盈若冲信滿盛之必移也吾知吾情而已<lb/>
又焉以規子為主人起謝入而謀諸婦洗觥具杓與賔<lb/>
相屬主人起飲賔不語主人趣舞賔不傴對影成三賔<lb/>
不去於是歌太白之詩屬坡仙之句鸜鵒更寒天河東<lb/>
注主人既醉而寐賔去不顧<lb/>
　　吉祥賦<hi>有序</hi>
吉祥草酷似蘭而疎秀異之海國有其種率云十嵗一<lb/>
<pb n="KR4d0444_WYG_006-10a"/>
花然鮮有見者余過僧智傳之室見一本紫莖而花花<lb/>
莖纔二寸綴花數十似瑞香而微小近玩之有香氣傳<lb/>
且謂余曰種且十五年矣今纔一開感係之餘賦以自<lb/>
廣睠靈姿之幽絶蔓天竺之化城挺纎踈之竒植負吉<lb/>
祥之嘉名孰北滋於下上亶見擢於衲僧方其根移露<lb/>
本盆壅春膏儗紫莖之呈瑞伉蘭蕙於亭臯然而朝培<lb/>
夕溉十有五朞春風秋露日以披滋卒深韜而重發何<lb/>
堅忍而舒遲諒得天之獨厚不驟悦於時宜候半世之<lb/>
<pb n="KR4d0444_WYG_006-10b"/>
力深迺舒英而揚竒噫嘻江路㣲暖野梅漏枝駘蕩未<lb/>
透宫楊既絲木俟夏而藂綠葉迎秋而飄飛含英之本<lb/>
麗土之枝孰不聽造兒之鼔舞候氣母之推移肯耐静<lb/>
於寒暑不跂榮於槁萎噫嘻甯越之學請三十年文公<lb/>
之伯十九載而迍邅彼長沙之誼乏寜志於初嵗玉樓<lb/>
之賀無静心於早慧一發洩而輙衰萬不成而敗繼余<lb/>
嘗感人事於河清之期悟城非於鶴歸之世三竊桃而<lb/>
人未知年屢變海而悵其東逝謇美草之感余起余衷<lb/>
<pb n="KR4d0444_WYG_006-11a"/>
之繆計尚深根以需榮倘來時之未艾諒就木之嘆婦<lb/>
又安能訪此花之開閉<lb/>
　　老婆牙賦<hi>并序</hi>
東海有物曰老婆牙痄疨醜石掊之得膏是可怪已隑<lb/>
州任子為之賦曰何氣母之形幻縱造兒之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>探川<lb/>
后之珍錯得老婆之蜕牙既齱齵而<graphic n="KR2605" url="https://raw.githubusercontent.com/kanripo/KR-Gaiji/master/images/KR2605.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>亦齤<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
齖乍㫁槽於<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>竹終齲笑於浪花潄嚥乎春潮呀呷乎<lb/>
寒沙如懐英之石露處之峰或稜層而墻壁或異宅而<lb/>
<pb n="KR4d0444_WYG_006-11b"/>
殊封者乎于時菜鮓逗香葛禪無句搴木頭之叢耳掇<lb/>
江上之破布忽真牙之墜余尚流涎之喣喣登徒齶脣<lb/>
之妻於是朶頥玊川赤脚之婢遂為之掩口又况青女<lb/>
弄嬌玊妃試手風姨窺軒月姊呈牖堆案上之黄妳篘<lb/>
甕中之酒母傾礰硌於寒釡堆痄疨於古缶目掄齒决<lb/>
搥敲石掊得金膏於沙礫吸玉液於疰朽嚥不償勞爭<lb/>
取恐後噫嘻悲夫蕣華之姝瓠犀鮮鮮素質化已遺<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
豁然輔已脱而車在唇既亡而不寒豈舌柔之易毁而<lb/>
<pb n="KR4d0444_WYG_006-12a"/>
齒剛之反全諒堂下之乳婦宜對此而跰<graphic n="KR1271" url="https://raw.githubusercontent.com/kanripo/KR-Gaiji/master/images/KR1271.png" mimeType="image/png"/>
　　水仙花賦<lb/>
眇伊人之蟬蜕兮宅清泠以為扉越蓬隔弱窅不知其<lb/>
㡬千里兮跂余望之忽軒忩之翠蒨分見此綽約之芳<lb/>
姿曵青葱之華裾兮倚玊薤之披披逍遥清霜之夕徘<lb/>
徊明月之辰佩乞碧霞衣紉緑雲金杯盥雨玊盤承津<lb/>
㪺和注淳斟酌天均于時庭空人静萬竅不作聲沉歩<lb/>
虚之歌奏杳鈞天之樂江妃具爼以進羞海若充賔而<lb/>
<pb n="KR4d0444_WYG_006-12b"/>
酧酢持杜觶而未揚想堂中之歡樂予亦洗盞更酌接<lb/>
芳㽔而為客縱歌頺然不知天河之既落<lb/>
　　庭椿賦<lb/>
燕山之陽南溟之濵有大木焉其名曰椿盖抗嵗時而<lb/>
聳立揭造化之蹲蹲者歟相彼竒亭夷庚掌平迺睠篔<lb/>
村甍椽列星維陋巷之蕭蕭兀幽人之柴扃有椿喬然<lb/>
闞乎中庭𤣥雲搆其堂宇秀色結乎軒楹觀其崇根碩<lb/>
本挺柯稠葉蓊蓊焉䔿䔿焉青㝠黯黯皮溜雨而胼胝<lb/>
<pb n="KR4d0444_WYG_006-13a"/>
幹拂霓而冗遝篲日月之氛隂控雪霜之飄颯千尋引<lb/>
而表端萬鳥棲而影接盖根柢之臃腫性也豈不美乎<lb/>
莊生之櫟枝葉之榮暢時也又何歆乎王氏之槐耶訪<lb/>
嵗寒之松栢盼老人之豫章或輪囷以為竒或偃蹇以<lb/>
為傑孰與夫却匠石而欝茀謝萬牛而崔嵬者乎爾則<lb/>
稚竹株連弱松肺附結緒根於地軸藉末濡於雨露想<lb/>
其族幹帡幪列萬間之厦屋不足以喻宗條鱗輳雖千<lb/>
社之枌榆又何足以同年而語耶於是天翊其貞地隆<lb/>
<pb n="KR4d0444_WYG_006-13b"/>
其植寒暑節其凉温鬼神呵其峻特醴泉夜注而人不<lb/>
能挹以草木之滋卿雲晨覆而人不能衣以青黄朱緑<lb/>
之絲人不足以扶持而終風不移人不足以悦懌而陽<lb/>
春色怡此所以俯視君遷傲睨平仲而永為斯庭之瞻<lb/>
依也耶彼尋常之橋梓亦何足以與乎斯<lb/>
　　石假山賦<lb/>
天地之間境足以移人人移之而飄忽物足以致人人或可以致<lb/>
物此操虵之神所以對愚公而臲<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>也抱燃犀之餘燋覧具區<lb/>
<pb n="KR4d0444_WYG_006-14a"/>
於一日黯波臣之晝泣開水府之羣玊媧煉之遺禹餘<lb/>
之斸隕而星芒結而水沫耽枯影之申徒粲黄鉞之<lb/>
沉璧何其竒也爾則鐵繩十尋魚貫萬夫水厭人而<lb/>
不悔鞭有血兮疾驅蹲者踞者立者蹶者銛者劌者<lb/>
獨者附者似鼻似口似蹄似股似蟠而虬似鬭而虎<lb/>
雲幻状兮孤凝鳥停思兮欲翥神剜鬼削鬭面呈趺<lb/>
出濠濮扵華林納乾坤於一壺九華曉立五老前揖<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>賜履之登躋養瞳神扵崒兀誰歟抱琴徙倚而吟<lb/>
<pb n="KR4d0444_WYG_006-14b"/>
樂山之樂萬古此心草華木滋挹其仁也霞呑霧卟<lb/>
擥其神也厚載靜容徳我則也霏翠排青色我覿也<lb/>
真趣已亡枯立堂堂子胡樂之以偽翼狂主人曰嘻不<lb/>
毛之珍天不怪取終日之介置我丹府誓言不移客揖<lb/>
而去<lb/>
　　不礙雲山堂賦<lb/>
他日太學陳博士為余言大夫陳次賈之賢㑹其子自<lb/>
録教事於鄞及交之嘗曰不礙雲山堂先人南墅翁之<lb/>
<pb n="KR4d0444_WYG_006-15a"/>
所築也今更深宻存先扁大愳先志之不白子其賦之<lb/>
其詞曰紛吾車而夙駕𣺌九軌其何之嵗冉冉而不留<lb/>
况秋露之夕滋弭節蒼梧之野釃酒峴山之碑羌徃迹<lb/>
之莫余追也靈龜誶予以啟行江妃要我以既渡櫂予<lb/>
舟而五覆駕陽侯之初怒洄不可以徑溯也扵是晞雷<lb/>
峰睋石唐領跨五花巖跪羣羊心夢夢其如醒散清飇<lb/>
於流矚訊厥考之初構市紛来而擊轂神黙黙以畀子<lb/>
閲嵗年而抱獨爾則雞犬桃源父老秦服石屋無扉䕃<lb/>
<pb n="KR4d0444_WYG_006-15b"/>
雲覆足朝雪溪兮濯襟夕晞髮兮溪之涔抽𤣥鑰兮參<lb/>
同餐神氣兮丹林囿羣山兮雙門悵白雲兮南墅傲萬<lb/>
物之虛舟獨翺翔乎天府嗟夫雲山之竒造物所吝訪<lb/>
雷澤之平蕪恫専車之後觀弔衣冠於江左之年問風<lb/>
流於王謝之舊想其尺烟寸雲貿貿然紅裙蠟屐之所<lb/>
到人不得擅而有也雖欲分樵斧之夕陽占漁郎之明<lb/>
月慮有徳色矣斷林火青頺垣雨黒睇猿鶴其何人載<lb/>
英風於上國爾乃意行莊舄之吟足重下車之揖心舒<lb/>
<pb n="KR4d0444_WYG_006-16a"/>
體快口靜神逸向之幽姿絶觀屈辱於牙籌金埒之家<lb/>
者得不獻笑而迎排青而立也扵是撫其圖而為之辭<lb/>
曰山之南兮有堂潄丹井兮伯陽菊之潭兮可觴溪之<lb/>
雪兮可湘是為羣山之囿兮以翔弔先友兮落星食舊<lb/>
徳兮炊香荳為萁兮田荒筆耒兮兒壃嵗将暮兮無梁<lb/>
豈無人兮康莊<lb/>
　　瑞粟賦<lb/>
翔鳯蔣東蕘家刈粟長沙塘之上得一莖七穗焉東海<lb/>
<pb n="KR4d0444_WYG_006-16b"/>
任士林聞而賦之曰長塘之陽維粟穰穰匪駢匪枝七<lb/>
穗一莖匪雨露之私匪神氣之成維君子之臧天掲之<lb/>
祥牝牡異宇卉蘂間芳豈不偶見妖人之狂拱桑理木<lb/>
岐麥穎禾世衍時成瑞出則訛今兹歉乏民蝕吏苛七<lb/>
穟在壠賁此坡陁悝盡地力畮益三斗穗不七兮民害<lb/>
以厚錯實塞下日輸百萬穗不七兮民竭飛輓蔣君之<lb/>
仁充然畎畆和以後兄孝以奉母日服其鎛地亦發漏<lb/>
百里牛肥仲尼羊茁視粟知人田父孔恱何以繪之維<lb/>
<pb n="KR4d0444_WYG_006-17a"/>
此有象誰與紀之竹林壤壤<lb/>
　　寳麓賦<lb/>
成宗皇帝臨御之明年陞奉化縣為奉化州於是始興<lb/>
復文公書院於寳麓之陽既成假祠吏任士林賦以落<lb/>
之其詞曰紛萬山而越行兮氣蜿蜒以冲融東赴海而<lb/>
将窮兮勢糾結以益隆又析鄞而東行兮有開元之故<lb/>
封出雲南之廿里兮摘青櫺於秋風斸華頂之右股兮<lb/>
乃益崇其西墉叱太白其逆走兮柱南山而膺空下廣<lb/>
<pb n="KR4d0444_WYG_006-17b"/>
衍兮為疇為丘中疏瀹兮為洄為流忽寳麓其隆起兮<lb/>
實枕雄乎一州喧豗於釋子之鐘鼔兮屈辱於牧豎之<lb/>
蓑笠又不知白雲蒼狗㡬變幻兮而春忽秋也木偃蹇<lb/>
其獨卧兮而秦封之不受固将叩其據於混沌也花摧<lb/>
折其特芳兮而移根天上之年瞭乎其猶可問也於是<lb/>
訪昔人之所廬兮得嘉宛之故址察鳶魚之上下兮收<lb/>
端倪扵天地廼薙蓬藋廼斵松梓棟突兀其凌雲兮門<lb/>
洞開而出日水抱曲而吞江兮玉横陳而架筆羌紫陽<lb/>
<pb n="KR4d0444_WYG_006-18a"/>
之舊祀兮有白鹿之初馴瞻申申之燕居兮立青青之<lb/>
彦俊以㳺以息以講以習時風乎其詠舞兮曰微吾其<lb/>
誰歸日彌髙其鑚仰兮亶卓乎其如立噫道不擇地而<lb/>
存兮地不擇勝而尊蹈廣大兮精微之用著宅髙明兮<lb/>
中庸之體具䣊従事於斯文兮其有考扵廢興之故<lb/>
　　燈花賦<lb/>
夫何清夜之炳炳兮吐丹艷之灼灼日抱烏而行空兮<lb/>
月樹桂而流魄矧膏火之自煎兮乃含華而舒萼出坎<lb/>
<pb n="KR4d0444_WYG_006-18b"/>
離之遘濟兮粲火棗扵尺宅返汞神扵九死兮忽金芽<lb/>
之中拆曰惟人事之吉兮功或成神扵龜燋主人曰吁<lb/>
蒸成菌樂出虛呵骨祝瓦迎鵲避烏是固率天下而途<lb/>
也物有儻来豈固以喜為示也事有妄意亦固以喜為<lb/>
戲也羌不知其故也天地汤穆兮萬物以遷人志侘傺<lb/>
兮日鑿其天工為商而智騖兮接為構而心然精神外<lb/>
薄兮物挹其先嗜欲将至兮兆扣其𤣥紛吾車而交誘<lb/>
兮固鬼神之所玩焉莘女入兮昌出囚越施進兮蠡具<lb/>
<pb n="KR4d0444_WYG_006-19a"/>
舟姜醉遣兮戈逐嬴侍巾兮夜挟輈贈予䇿兮魏譟釋<lb/>
予驂兮中流兆豈足以行矣機宻庸其所投竿籊籊兮<lb/>
車以載築登登兮象以求五羊百里一言千秋堂下鬷<lb/>
蔑旅中馬周允夢寐之不化燈有占兮何由至若角枕<lb/>
粲兮夜泣守宫殷兮臂紗濕織室兮魏俘趙近家兮代<lb/>
籍斬人袪兮誶謀射人釣兮縛釋将孰従而訊之抱驚<lb/>
魂之初惕黿鼎香兮羔美朶我頥兮動吾指食既戒兮<lb/>
皮冠何従酒在盛兮睨無褐之與同彼夢泣而且旦䟦<lb/>
<pb n="KR4d0444_WYG_006-19b"/>
或㚄而履凶府潭潭而具刑兮壇矗矗而趨縛位上卿<lb/>
而東市兮身四輔而仰藥九錫具兮神飛符美新兮魂<lb/>
索吕肉赤兮霍骨白薄氏貴兮昭誅成母尊兮王氏礫<lb/>
褓如意兮豕人立玉樹歌兮擒虎迫諒兆吉扵未然亦<lb/>
是花之所謔鄂韡韡兮誰欣終不臧兮誰虐嘆夫憂樂<lb/>
同域兮吉凶迭馳利害焚槐兮是非守機喜不足以徳<lb/>
色兮戚不足以留眉天不可以逆計兮道不可以預推<lb/>
適来時兮適去順亶悲欣兮目一瞬驅五歩而却止兮<lb/>
<pb n="KR4d0444_WYG_006-20a"/>
有千里之隂靷抱墻角之短檠兮聊以對白頭之繁燼<lb/>
　　蚯蚓賦<lb/>
大塊噫氣人籟比竹而善鳴者則有羣物以旁以注以<lb/>
胷以臆以脰以翼類不足而足也彼却行之微息示上<lb/>
徳於帝初進不吸風露之枝退不登鼓吹之車誤中斷<lb/>
於斤斸而蠕動之自如何壯聲之激發而止作之誰歟<lb/>
時則緑雨圍隂碧雲漏晴江月流清得意自鳴人闖之而<lb/>
復寂夜中分而既停何其異也予不聽之以耳而聽之以<lb/>
<pb n="KR4d0444_WYG_006-20b"/>
心而聽之以氣也嗟夫夫人之聲生扵所感感生所遇<lb/>
耳目心志其具也喜怒哀樂其樞也故發若機括振若<lb/>
金石感之者形開入之者心趯是以飯牛扊扅九歌五<lb/>
噫安知非弱䘮而不知歸者耶彼且委形扵天委和於<lb/>
壤聊以呻吟其天倪不足保人間之俯仰童子曰吁含<lb/>
化以濡不如抱枯含聲以吷不如冬結彼固妄鳴之子<lb/>
亦妄聽之矣<lb/>
　松鄉集巻六<lb/>
</p>
<p>
</p>
  </div>
<div>
<head>松鄉集巻七</head> <lb/>
    <p>
<pb n="KR4d0444_WYG_007-1a"/>
欽定四庫全書<lb/>
　松鄉集巻七<lb/>
　　　　　　　　　　　　元　任士林　撰<lb/>
　　書太常卿孫静見文集後<lb/>
右孫太常詩文若干巻其子凝出以示任士林將授之<lb/>
梓以行世也某嘗讀庸齋趙公所作夫子衢州家廟記<lb/>
知公治郡日為政固有本也况徐徑畈為之民梁子竒<lb/>
為之客實踐力行之學所以施諸民事而措諸文辭者<lb/>
<pb n="KR4d0444_WYG_007-1b"/>
者宜有徴也至於凡立朝凡持節迨為京大尹殿陛之<lb/>
吁咈廟堂之可否與夫當世儒先生之往復辯論下至<lb/>
郡諸生日講説鑿鑿然理本之言豈操觚弄翰者所能<lb/>
窺也尚惟舊史散亡新聞未有攸繼吾扵前修筆墨之<lb/>
遺宜可服而習之則其行逺也固宜遂書以還孫氏<lb/>
　　跋史文靖公遺黄司户襄閫書後<lb/>
史文靖公所遺黄參軍真文忠公之徒也語其才力宜<lb/>
非永國所棄第失其名字不知終身所到嘗備中朝之<lb/>
<pb n="KR4d0444_WYG_007-2a"/>
用在當時所䟽否抑不知驅馳幕府之間如近世謝叠<lb/>
山所追惜否起公論扵百年之後此帖不無感云<lb/>
　　題劉忠公諌草後<lb/>
清議有益扵人之國乎世無忠公一䟽則父子之道幾<lb/>
絶壯矣哉然淮蔡功成舊恥亦雪衮衣初歸處置未定<lb/>
而其人竟失終身之節天乎吾固惜其材之未盡施而<lb/>
忠公之氣則已伸矣<lb/>
　　書大魁宮講方公墓銘後<lb/>
<pb n="KR4d0444_WYG_007-2b"/>
往時士大夫之對在廷輒得正人起公論扵異世庸有<lb/>
賴也余感泣久已友人方叔敏出其先宮講公墓誌銘<lb/>
且示甲子發策懇懇除舊布新之事當時以為不祥卒<lb/>
一校書郎以殁惜哉彼選居其亞而寵數起凌卒為歇<lb/>
後鄭五僅免為亡國之辱亦何補哉然公唱第日慨念<lb/>
其父南安府君名在甲科不出七人之列孤能不以首<lb/>
選為驚乎故九賓一呼而涕泗交下自闕廷至期集鞭<lb/>
絲帽影終為之不懌是固不樂扵逹以越我先人夫亦<lb/>
<pb n="KR4d0444_WYG_007-3a"/>
甘扵斥者歟此銘筆之遺者俾刻之碑隂云<lb/>
　　考亭先生聚星屏後題<lb/>
天地之精鍾而為人賢者其秀也故其精神流布上著<lb/>
扵天星象不能隱其徳傅説之傳不可誣也今夫使入<lb/>
蜀客近帝列雲臺隕營中中台少微出處生沒信而有<lb/>
徴則夫陳荀氏太史之奏固未可辨其為誣也然嘗觀<lb/>
太史公天官書景星者徳星也其狀無常出扵有道之<lb/>
國劉氏季世金火罰星揚光天廷俱入房心襄楷憂之<lb/>
<pb n="KR4d0444_WYG_007-3b"/>
矣漢事為可知也潁川入房一度胡寧而有徳星之徴<lb/>
乎二翁徳瑞世二難八龍賢足以挽漢之回天象固為<lb/>
不誣而漢事終可知也則二嬰抱車中坐膝前玉雪可<lb/>
念固豈為曹氏出乎人心誰獨無漢也非曹氏則不足<lb/>
以大芘吾民二子材略亦非曹氏不用二子豈㤀漢者<lb/>
哉世事固至此也吾觀二翁徳宇恢大非沽激取福者<lb/>
比教行乎二難八龍未有過舉雖二子有不掩衰世之<lb/>
質固亦人材之傑太史氏知星乎哉碭曹士開氏其先<lb/>
<pb n="KR4d0444_WYG_007-4a"/>
𦵏太丘嵗時過墟里夢寐名徳未瘳也行閩越間得子<lb/>
朱子所命市工考亭陳氏聚星屏畫初本後有答鞏仲<lb/>
至布置未安語好古好其人好畫好其意云<lb/>
　　書方師魯文藁後<lb/>
余少時喜作陳思王小賦自謂文潜軰相頡頑然終不<lb/>
能進矣至若子雲相如之作則矯首歉然莽不能窺材<lb/>
力正不侔也讀師魯瀑布賦鎔意鑄辭浸淫乎二子亦<lb/>
竒矣余甚愧之迨其詩若文則汪洋演邐平波千尺時<lb/>
<pb n="KR4d0444_WYG_007-4b"/>
有蜃鱷之駭使人神悚目移向若不進終亦獲其恬霽<lb/>
也盖師魯上郡計時有翁校書公方擢大廷第一親聞<lb/>
理本之言亦浸深矣<lb/>
　　題劉竹居四覺窻詩後<lb/>
世人生死夢覺中而不察也故逹人以百年為一覺上<lb/>
虞劉君竹居題寢坐之室曰四覺窻謂一日之間夢即<lb/>
覺覺即夢夢亦復覺覺亦復夢如是而吾事畢矣然翁<lb/>
履人世今九十年矣凡幾夢覺耶不知所夢何適所覺<lb/>
<pb n="KR4d0444_WYG_007-5a"/>
何喻也翁笑不言且食蛤蜊<lb/>
　　跋黄秋畦自書墓誌後<lb/>
老畦翁閱世熟矣獨死事未有所屬手為誌文以遺其<lb/>
子介亦逹矣然東坡嘗追誚劉伯倫以為未㤀骸者翁<lb/>
亦當一笑云<lb/>
　　跋中不倚所藏呉傅朋帖<lb/>
王逢原遺腹女是生呉傅朋書法固有自來此帖往復<lb/>
殆小乘僧之流非髙蹈大方者也不倚文字外人乃能<lb/>
<pb n="KR4d0444_WYG_007-5b"/>
寳之扵百五十年之後豈徒玩其筆墨之精世之人以<lb/>
殺為戲以業為果觀傅朋此帖非榮之良砭歟<lb/>
　　書蔣定叔詩巻後<lb/>
金虎呼泉科舉事廢耳目明逹之士往往以詩自暢然<lb/>
有詩法有句法有字法森嚴𤣥䆳未易入也定叔白首<lb/>
呻吟發情止義其有得扵詩法句法字法者乎不然則<lb/>
山之選何居定叔嘗次先人詩一握美家林今其子復<lb/>
能次定叔之詩獻聞當世抑亦不匱之孝詩云乎哉<lb/>
<pb n="KR4d0444_WYG_007-6a"/>
　　書唐人集句後<lb/>
活剥張昌齡生吞郭正一昔人所譏也自王介甫石曼<lb/>
卿始集古人句為戲孔毅父遂刻意為之蘇子瞻已不<lb/>
恕矣近世百家衣盛出能不無天呉與紫鳯顛倒在裋<lb/>
褐之失耶某氏子新意如硎久事㳺歴使能原性情之<lb/>
感知禮義之所止儒先生當避閥閱如搜掠未窮鼓不<lb/>
足而諷席雖李商隠之祭魚楊文公之衲被祗見其<lb/>
勞而發亦止耳名山大川清氣未歇其必有以語之者<lb/>
<pb n="KR4d0444_WYG_007-6b"/>
試挾此以行<lb/>
　　羅國賔竹西巻後題<lb/>
竹扵秋為最宜其萌其篁其操凌雪霜而不屈竹之致<lb/>
固不一也今夫金風有聲玉露垂液而竹瀝然視萬物<lb/>
變化殊無隕穫之色至凌雪霜而不屈勁而充其操者<lb/>
也臨安羅君明經家也視萬物時有秋事植竹西塢以<lb/>
觀其灑然者勁然暮色蒼然爽氣在袖作而曰鄭生不<lb/>
去吾道東乎<lb/>
<pb n="KR4d0444_WYG_007-7a"/>
　　文華國如此山二師詩巻後題<lb/>
二師吾鄉佳士也求諸冠巾而不得乃扵呉越山水間<lb/>
見之筆下時有食肉風味使二師不脱冠巾汗漫江海<lb/>
日挾毛錐子自食且傷屯悼屈之不暇安得有此清鍊<lb/>
耶<lb/>
　　洪崖先生圖<lb/>
謂洪崖是耶三十年却走人間世寕有是耶謂洪崖非<lb/>
耶漢宮唐殿行其庭者誰耶或是或否或見或不見乃<lb/>
<pb n="KR4d0444_WYG_007-7b"/>
所以為洪崖也<lb/>
　　戲書竹蕙圖<lb/>
竹有君子之節蕙有士大夫之氣抑丈夫也君子人與<lb/>
　　三十八代天師廣微真人小像賛<lb/>
天人之師留侯之孫實惟先封其慶有源乃進上公錫<lb/>
賚東還呉山莅止玉佩珊珊公顔怡止公心夷止永懐<lb/>
天寵不驚以喜維教之門維道之宅式曕清風光我林<lb/>
壑<lb/>
<pb n="KR4d0444_WYG_007-8a"/>
　　西湖逰約<lb/>
結方外友同作勝逰真箇中人允為好事况千里相逢<lb/>
誠非草草百年一息去者滔滔登山臨水或嘯或歌抱<lb/>
琴與書徐行徐坐人耳人耳時哉時哉竹林之勝不數<lb/>
牙籌蘭亭之集肯同金谷江上清風山間明月不亦説<lb/>
乎不亦樂乎水中鹽味色裏膠青必有以也必有與也<lb/>
善畫者圖形其有賦詩者隨意不拘<lb/>
　　題方白雲山蔬譜<lb/>
<pb n="KR4d0444_WYG_007-8b"/>
粱肉之味不逹扵山林蔬蕨之甘不登扵朝市地勢則<lb/>
然也然粱肉厚味固有以螫其子孫而蔬蕨清風千載<lb/>
有餘甘彼夷齊者獨何人也耶因書以還白雲方巨濟<lb/>
入山蔬譜云<lb/>
　　陪杜南谷踏雪上白石洞天賦反招仙辭<lb/>
青山兮如龕白石兮如篸誰陟之兮有佩珊珊曰惟計<lb/>
大夫之登乘兮有籌此探太極翁之上謁兮有丹此函<lb/>
方一䇿而成伯兮履六甲而叩巫咸九還之在鼎兮玉<lb/>
<pb n="KR4d0444_WYG_007-9a"/>
女浴而丁公熸去之二千年兮葛藟覃覃有真人兮目<lb/>
眈眈乘飇車兮罷朝參鞭鸞鳯兮行江南斵雲儋兮裁<lb/>
雲縑研元始兮跡盤古箋谷神兮説青驂嗟哉世之人<lb/>
方累丸兮胡為乎不惴惴而沾沾履固不可以察察而<lb/>
汶汶兮言固不可以炎炎而詹詹顧何樂乎凌溝澗而<lb/>
渾渾兮蘄自墮扵天鉗歸來歸來誠不可以久沐兮胡<lb/>
不汲汲河漢而凌雲嵐嗟哉爾山之人兮吾不汝乎云<lb/>
嫌<lb/>
<pb n="KR4d0444_WYG_007-9b"/>
　　夀岩<lb/>
人莫不欲久其所愛亦莫不欲尊其所知惟知與愛者<lb/>
之心亦惟其善之歸而已王氏為善且三十年與之交<lb/>
者知其真受其施者愛之厚徳慕生扵感激譽道起扵<lb/>
衷私宜切切然欲其久存扵世而傑出扵時也遂以夀<lb/>
岩易其名使慕善者稱焉賦偈如左<lb/>
　　福地<lb/>
福地七十二在天地四方惟功成行滿者居之此神仙<lb/>
<pb n="KR4d0444_WYG_007-10a"/>
者流之説也然而由人境求福地雖知者有不知語福<lb/>
地在人境雖愚者有不信固非囿扵形者之蔽乎夫人<lb/>
以至善之身履至實之地行義侔神明語嘿叶金石休<lb/>
休其祥熈熈其和諸福之物與日俱來而不出庭户之<lb/>
間欝然洞府之䆳名山大川日在人境中矣錢唐王氏<lb/>
某心有善根沃以素積視時廢舉每得贏扵汎舟之役<lb/>
補陀老人實示之夢利往利來垂三十年扵是所履益<lb/>
堅所持益厚而所施日益廣矣餐和蹈淳動與吉㑹足<lb/>
<pb n="KR4d0444_WYG_007-10b"/>
無愆步心有寥天蓬萊方丈云乎哉方外之士咸以福<lb/>
地譽之必有得其用心云<lb/>
　　題葉天師奉化鎮海圖<lb/>
余居奉化始從父老聞其事既而與修縣志及錄遺其<lb/>
事今觀此圖若信有其事者天地間山川流峙其性也<lb/>
性也其道也一易其性則非道矣宜乎葉君之為神也<lb/>
　　題吾子行瘞猫文後<lb/>
子愛猫如愛人性馴善捕有人理也故封有丘凡有書<lb/>
<pb n="KR4d0444_WYG_007-11a"/>
象有肖匪溺斯礉乎狗馬亡辭帷盖至矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0444_WYG_007-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松鄉集巻七<lb/>
</p>
<p>
</p>
  </div>
<div>
<head>松鄉集巻八</head> <lb/>
    <p>
<pb n="KR4d0444_WYG_008-1a"/>
欽定四庫全書<lb/>
　松鄉集巻八<lb/>
　　　　　　　　　　　　元　任士林　撰<lb/>
　　題大滌洞天<lb/>
世路迥欲絶仙風杳若遺山餘秦漢跡石有晉唐詩日<lb/>
月樓臺曉雲煙草木姿藏書更何地白首付幽期<lb/>
　　耐交吟<lb/>
魚逰北海潮木偃南山坳剖木木有漆煑魚魚有膠二<lb/>
<pb n="KR4d0444_WYG_008-1b"/>
物幸相遇締固不可揺如何同心人不耐白首交<lb/>
　　冬日<lb/>
澁霧行冬曦𤣥春散臘樹江郊卧嵗年風雨犯百慮出<lb/>
門山斑斑下有鳥雙翥山深鳥翼寒啅啅啄中步<lb/>
　　訪牟大卿<lb/>
自開黄葉徑城郭有山林老失相如璧貧嗟靖節琴青<lb/>
天庭樹在白髪鏡塵深欲叩黄唐事寥寥千載心<lb/>
　　寄陳宣慰帖<lb/>
<pb n="KR4d0444_WYG_008-2a"/>
客從崑崙來遺我一寸膠投之東海中濁浪生青濤世<lb/>
人飲涇水淪浹如寸醪醉久與俱化復惡醒者勞客笑<lb/>
予亦休涇水方滔滔<lb/>
　　鄞女墓<lb/>
一巻書存禍未央湖西人老淚浪浪東風不與埋黄壌<lb/>
孔雀屏深坐蔡郎<lb/>
　　書族祖拓齋先生白頭吟巻後<lb/>
少陵三賦明光宮清吟往往嗟不逢退之文章起八代<lb/>
<pb n="KR4d0444_WYG_008-2b"/>
獨與東野相追從詩人肝脾有清氣語嘿正與時交通<lb/>
我翁聲名四十載回首清廟埋黄鍾懸將萬斛扛鼎力<lb/>
波瀾巻入呻吟中酒酣阮籍巳類達瓶空靖節秖言窮<lb/>
顧無一語道興仆自與大雅同汙隆諸孫習氣掃未盡<lb/>
日有元白來郵筒更從帳下給驛卒一盃俛仰天夢夢<lb/>
　　顧道士松巖圖<lb/>
貞姿自孤特况乃生巖扃巖扃抱石乳貞姿懐茯苓所<lb/>
以松間人獨誦黄庭經青雲傲白石野潤含青㝠便欲<lb/>
<pb n="KR4d0444_WYG_008-3a"/>
托巾履何用腰紅鞓<lb/>
　　屏居<lb/>
壯志輪囷强未銷屏居萬事飽塵勞貧知渭竹真堪傳<lb/>
老恨江梅不入騷山谷樵歌閒日月江湖漁計足風濤<lb/>
妻孥燈後應相笑頭上如今有二毛<lb/>
　　題外弟唐楠扇<lb/>
南北阮郎俱白髪東西施子共春風人生得意何所羡<lb/>
博後神叢亦漫同<lb/>
<pb n="KR4d0444_WYG_008-3b"/>
　　海扇<hi>海中有甲物如扇文如瓦屋三月三日潮盡乃出</hi>
漢宮佳人班媫妤香雲一篋秋風初網蟲蒼蒼恩自淺<lb/>
猶抱明月為夷居至今生怕秋風面三月三日纔一見<lb/>
對人揺動不如烹肯入五雲清暑殿<lb/>
　　荒村布<lb/>
荒村一機布辛苦朝至夕置之綺羅旁不入金粟尺持<lb/>
歸語村婦投梭面不懌機手那可換明年漚麻白<lb/>
　　次韻吾子行新年<lb/>
<pb n="KR4d0444_WYG_008-4a"/>
有道貧方樂無營坐亦深新詩知病後老鬢覺年侵信<lb/>
有乾坤力時勞江海心文園亦消渴渾愧白頭吟<lb/>
已分身將隠還驚老易過時來慰岑寂相與惜蹉跎白<lb/>
髮短猶櫛青銅暗欲磨人生有如此我醉子當歌<lb/>
雪後春風起天空江水來新年渾作客多病孰憐才有<lb/>
道身先老無人首屢回承禎須不爽聞已掃丹臺<lb/>
　　公子舞歌<lb/>
明河在天不可舠我欲汲之成酒醪維北有斗不可量<lb/>
<pb n="KR4d0444_WYG_008-4b"/>
我欲挹之為酒觴人生豪誕有如此况有開筵栁公子<lb/>
公子平生白苧袍酒酣起舞天為髙大鵬長風九萬里<lb/>
老鮫鱗甲秋江水坐中忽唱河西曲琵琶聲髙裂寒玉<lb/>
態濃海樹出鷓鴣意足霜枝下鸜鵒為君一洗兒女目<lb/>
衆賔自愛白宰酒情歡不用夫起夀長空更唤明月來<lb/>
人影檀欒風滿袖<lb/>
　　鳯求凰<lb/>
鳯將將求其凰凰既遂辭母旁逐凰孔良不與母同翔<lb/>
<pb n="KR4d0444_WYG_008-5a"/>
鳯心長海樹凉<lb/>
　　用子行韻簡周景逺應奉<lb/>
供奉平生酒中郎絶代書自便青𤨏直未放碧山居軰<lb/>
行人誰在行藏意自如絲綸須世掌曽識典墳初<lb/>
　　投容齋徐大使<lb/>
湖山出清夜静攝萬井喧誰持白月行鬼物肝膽寒徘<lb/>
徊弄明光孤照欲墮軒不眠坐成曉海濶蜃氣昏幽蘭<lb/>
濯天秀玉立寄巖壑生同野草青老壓俗眼白豈無桃<lb/>
<pb n="KR4d0444_WYG_008-5b"/>
李榮東風亦輕薄作書戒荃蓀深根付開落<lb/>
　　送許君實同知之任鄉邦因簡于有卿知州<lb/>
一出已十載江流只目前家鄉荒政日客路獨醒年南<lb/>
郡碑錢逺東山屐蘚圓歸心隨使鷁漠漠海雲邊<lb/>
　　道訪子昻舟出苕溪<lb/>
吾道何迂濶舟行亦滯留客心當震澤詩巻出湖州風<lb/>
急初歸鴈沙暝欲下鷗誰歌招隠曲白首若為酬<lb/>
　　謝廣微真人假以自然處士之號<lb/>
<pb n="KR4d0444_WYG_008-6a"/>
處士猶處子聲光畏人聞正如豹隠霧又似虬蟠雲乾<lb/>
坤照孤耿草樹含幽薫虚名儻可乞何以娯斯文<lb/>
　　客逰華亭訪衛山齋<lb/>
東浙青山少西湖白髪新漸多江海伴更卜水雲隣楊<lb/>
栁初籠雨蒹葭欲剩春不愁成汗漫天地有閒身<lb/>
老鋏無魚久孤亭有鶴來聲名為客累懐抱向人開白雪仍<lb/>
巴曲黄金自隗臺一年春又半搔首鴈空回<lb/>
　　劉將軍射虎行<lb/>
<pb n="KR4d0444_WYG_008-6b"/>
半濕新蹄山徑曉於莵夜渡海中島百夫鼔譟屋瓦震<lb/>
將軍彎弓白日皎地形平露草不長狂嘯無風威欲倒<lb/>
𤣥翎一中洞心胷坐據木牀脱鬚爪胃中白骨誰家魂<lb/>
紅肉已供人醉飽人生意氣不下堂車鐸當當馮婦老<lb/>
　　曉發衡山訪子昂學士<lb/>
山林真學士天地一詩翁乘興不可返孤舟雪後風浩<lb/>
蕩襟期别艱難道術窮何當真卜宅共老水精宮<lb/>
　　送鄧善之修撰王眉叟孫初心二提㸃同入京師<lb/>
<pb n="KR4d0444_WYG_008-7a"/>
客上幽并道人瞻李郭舟天清北斗近水白御河流卿<lb/>
月殊庭表文星禁掖秋相看多道氣同是泛瀛洲<lb/>
　　留别沈介石尊師<lb/>
我本逰山來竟坐三日雨洞深石頭滑對面成幽阻平<lb/>
生韓退之衡雲故吞吐復恐北山移林慚掩虚户人間<lb/>
出處士造物正未許下山見塵霧回首天一柱<lb/>
　　夀杜南谷席上得寒字<lb/>
洞府人間見春風花底看新宮銘有草白石篆猶丹道<lb/>
<pb n="KR4d0444_WYG_008-7b"/>
在人知往門深客遂歡㑹開唐貞觀莫惜海漚寒<lb/>
　　送呉飬浩編修入院<lb/>
制作方期子編摩正得人重金須陛對良玉已庭陳逸<lb/>
氣開塵闊清風起古淳騎驢當盛日猶見玉堂春<lb/>
　　屢訪開元陳髙士不值<lb/>
我亦乾坤一腐儒杖藜時訪白雲居故人不入江海夢<lb/>
道士恐驚世俗書蕭史鳯歸雲縹緲劉郎桃在雨扶疎<lb/>
當年親見東風事楊栁絲絲二月餘<lb/>
<pb n="KR4d0444_WYG_008-8a"/>
　　李唐春牧圖<lb/>
春氣熏人未耕作江草青青牛齒白牛飢草細隨意嚼<lb/>
老翁曲膝睡亦著蓬頭不記笠抛却午樹當風夢揺落<lb/>
夢裏牛繩猶在握昨夜囤頭牛食薄<lb/>
　　明皇貴妃並馬圖<lb/>
宮坐巳無袁盎却輦車不見媫妤辭夢回南内凄凉夜<lb/>
幾度東風並馬馳<lb/>
　　山平水逺圖<lb/>
<pb n="KR4d0444_WYG_008-8b"/>
三峽波濤揭暮天九疑草樹泣晴煙人生住此空髙險<lb/>
幾夜秋風得穏眠<lb/>
　　用韻酬陳渭叟林伯清<lb/>
我本厭塵市志在棲幽清還聴客城雨深夜愁寒更山<lb/>
中兩道士孤鐺煑雷鳴潄沐得清謡久却世上名何用<lb/>
王子喬相從學長生<lb/>
　　題赤松圖<lb/>
安期一局石上碁臧穀兩兒松下石山中人在蓬萊宮<lb/>
<pb n="KR4d0444_WYG_008-9a"/>
夜半飛丹九天赤山人曉攜白雲出袖中却帯金華還<lb/>
朝廷有道海藥至金馬門外無青山<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0444_WYG_008-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松鄉集巻八<lb/>
</p>
<p>
</p>
  </div>
<div>
<head>松鄉集巻九</head> <lb/>
    <p>
<pb n="KR4d0444_WYG_009-1a"/>
欽定四庫全書<lb/>
　松鄉集巻九<lb/>
　　　　　　　　　　　　元　任士林　撰<lb/>
　　侍家君行雷公山中謁大父墓因和淵明韻<lb/>
嵗月不可恃四時如畨休今日復何日父子同嬉逰雷<lb/>
公山氣佳春水生溪流上有㝠飛鴻下有㤀機鷗杖屨<lb/>
遍林谷徘徊依先丘樵牧賞我趣班荆為賔儔酒酣忽<lb/>
髙歌山空聲相酬昔者焦先廬似此深密不衣冠不足<lb/>
<pb n="KR4d0444_WYG_009-1b"/>
惜陵谷非吾憂松根茯苓長便此居何求<lb/>
　　和唐玉潜用友人韻見寄<lb/>
獨憐鬢雪上蓬婆未得逢君鏡水波世上冬青髙誼少<lb/>
山中目錄好詩多白雲明月懐安石細雨斜風老志和<lb/>
人事參商那有此時勞相望意如何<hi>冬青事見别錄</hi>
　　四鴈圖<lb/>
江北江南秋正驕孤飛萬里氣方豪平生慣有氷霜翼<lb/>
却笑東風燕雀髙<lb/>
<pb n="KR4d0444_WYG_009-2a"/>
滿腹秋風鬰未開一聲清唳九天回人間兒女有癡夢<lb/>
明月樓頭獨往來<lb/>
孤咮雙翎睡舌香蘆花水淺海雲黄城頭未落三更月<lb/>
夢入青天萬里長<lb/>
兩翼清秋倦未翔北風㗋舌水雲鄉菰蒲萬頃食不盡<lb/>
肯與羣鳬逐稻粱<lb/>
　　春晚<lb/>
春風吹紅殷散作綠樹雨繁華乍當軒清影巳滿户晨<lb/>
<pb n="KR4d0444_WYG_009-2b"/>
興散髮坐幽鳥對我語一笑江海深萬事天地古富貴<lb/>
不可招貧賤那可拒誰能安其常黔婁有賢婦<lb/>
　　和吾子行見寄韻<lb/>
坐覺秋風老貧猶借屋居長年空竹素何地不蘧廬道<lb/>
義時相慰行藏日可書人生有知己我亦出無車<lb/>
　　送空菴焦禪師北上<lb/>
有道身仍貴無言機亦空宗風當一代弟子巳三公晞<lb/>
沐青天外行藏白業中若為辭寵數回錫大江東<lb/>
<pb n="KR4d0444_WYG_009-3a"/>
　　賦用拙齋<lb/>
青山有神姿白玉足清弄髙人息世鞅田父好懐共鼂<lb/>
生未上書意氣不可控栁子既一揮乃欲託愁諷簾蛛<lb/>
布晴網野繭作春甕物化固何如勿語癡人夢<lb/>
　　答上虞友人<lb/>
古樹隔江流青山日夜浮天清家自逺月白地曽㳺詩<lb/>
酒貧何益功名老亦休歸心雲不礙東去又東頭<lb/>
　　湖山堂<lb/>
<pb n="KR4d0444_WYG_009-3b"/>
樓臺影落空明外鐘磬聲來紫翠中白日一庭歌舞地<lb/>
蕭蕭菰蔣已秋風<lb/>
　　重㳺昇元歸寄陳道士<lb/>
獨往有所適重來興未窮蒼雲山色外晴日樹聲中世<lb/>
亦思遐舉吾方抱屢空平生司馬約回首起𤣥風<lb/>
　　七夕客中<lb/>
容易鄉心秋自生紆餘老態日縱横無官漫賦五升糴<lb/>
有婦難呼一石酲露氣滿山髙木落秋聲入屋短檠明<lb/>
<pb n="KR4d0444_WYG_009-4a"/>
薄田可買歸無計星漢年年浪影清<lb/>
　　月下歌<lb/>
月從東出西壁沉㑹照千古萬古之人心人心只有月<lb/>
照破逹人當之成酒淫卿不聞李太白蘇子瞻把酒頻<lb/>
問月無月酒不斟月為抵愁之白玉酒為買笑之黄金<lb/>
吾徒俛仰明月下月亦傲兀窺人深徑須推罌倒甕為<lb/>
月盡一醉如何青天白眼放月還西岑狂歌他日作佳<lb/>
事共道此樂今宵今<lb/>
<pb n="KR4d0444_WYG_009-4b"/>
　　喜陳茂陽客歸<lb/>
對坐頭俱白愁來強欲歌出門知己少遇事折肱多海<lb/>
氣低青嶂年光暗綠莎不堪妻子笑舌在欲如何<lb/>
　　上虞客中<lb/>
黄葉空堦曉清齋白髪人于于風力𦂳滴滴雨聲頻妻<lb/>
子千山眼詩書一飯身人間有知己垂老未相親<lb/>
　　北山錢令公墓<lb/>
北山老樹寒生耳三百年來閲城市馬嘶無跡土花香<lb/>
<pb n="KR4d0444_WYG_009-5a"/>
有客有客秋風裏當年玉節照人間朱顔羞殺江南李<lb/>
誰將金盌不歸來忠孝子孫元不死空堂白日坐衣冠<lb/>
漢祖嘗祠魏公子<lb/>
　　岳鄂王墓<lb/>
忠魂比明月可死不可滅空堂坐貂蟬荒塜埋碧血當<lb/>
時劒花寒肝膽照北闕君臣計巳定一死何足雪湖山<lb/>
翁仲青坐見氣消歇欲語老胥心飛濤過呉越<lb/>
　　寄襄貴丁明府<lb/>
<pb n="KR4d0444_WYG_009-5b"/>
　　<hi>丁亥吾邑有瘦馬粥之賈校尉諸生講後必一來對余長嘶如此者兩月其甥徐天麟歸奉承故云</hi>
小桂堂前手自栽未沉沙塌已生苔青山自笑不歸去<lb/>
白馬相看時獨來凉月清宵誰與共好花晴日不須開<lb/>
明年應度盧溝水早寄春風郭隗臺<lb/>
　　登初陽臺<lb/>
人生塵埃中白日送昏曉不上初陽臺百年空自老神<lb/>
光散瑶天寳氣横碧草想當丹成時飇車謁黄道丁公<lb/>
骨巳寒壬女跡亦掃獨有山下泉清甘散羣槁秋風灑<lb/>
<pb n="KR4d0444_WYG_009-6a"/>
銅盤夜月照呉沼陂竹不歸來浩歌林影悄<lb/>
　　垂老<lb/>
垂老真無計勞生自轉難佩雲春不暖氊雪夜能寒身<lb/>
世鸕鷀杓行藏苜蓿盤東風有庭户悔不日追懽<lb/>
　　過華亭留别呉山諸友<lb/>
出處何時定歸棲老尚遲江山無倦客天地有真知竺<lb/>
嶺呼猿日華亭聴鶴時平生愛杯酒到處付襟期<lb/>
　　賦當塗靈鷲山月印池<lb/>
<pb n="KR4d0444_WYG_009-6b"/>
池水無流時月明無定姿池空明月來上下光琉璃但<lb/>
懼隂晴多相遇長參差咄哉㑹心人庶以坎自持<lb/>
　　東隣<lb/>
久不入城府幽棲奈懶何新知相敬少舊藁欲焚多風<lb/>
雨蛙雙部江山月一梭東隣有朱阮樽酒且頻過<lb/>
　　八月十五夜對月<lb/>
客路惜年年中秋月自圓正憐兒女側不共弟兄前老<lb/>
去一丘壑人生二頃田兹㳺諒何事清影未能眠<lb/>
<pb n="KR4d0444_WYG_009-7a"/>
　　贈相者王月屋<lb/>
布囊詩巻勝黄金白紵烏紗碧眼深自是清時少遺逸<lb/>
不須物色到山林<lb/>
地爐不鑄儻來錢幾欲歸來著醉眠白髪相看須一笑<lb/>
人生冨貴出長年<lb/>
　　登餘杭綠野亭望呉興諸山懐子昻<lb/>
乘舟出東郭泛泛苕上溪起登綠野亭玉人片雲西遥<lb/>
知水精宮坐與天人稽鷗波付浩蕩未足成幽棲泝流<lb/>
<pb n="KR4d0444_WYG_009-7b"/>
竟欲往相與尋孤攜<lb/>
　　題鏡石<lb/>
靈静本無㸃磨礱不記春青天孤月在白髪幾人新<lb/>
　　題黙齋<lb/>
不言之黙吾全吾身無言之黙吾全吾真時行物生夫<lb/>
子聖人<lb/>
　　和杜元用見過韻<lb/>
湖上新樓好相過不厭君年光呉地老客夢越江分聚<lb/>
<pb n="KR4d0444_WYG_009-8a"/>
散無虚跡窮通有昔聞時遮西望眼冉冉見浮雲<lb/>
　　攜家華亭<lb/>
六月下扁舟人生入客㳺青山浮日逺白水際天流老<lb/>
色先秋鴈初心有海鷗鹿門在何許吾道日悠悠<lb/>
　　寄題終南山甘河遇仙宮<lb/>
河水甘河水甘車轔轔春酣酣平生不識劉海蟾解瓢<lb/>
一酌香醪甜此酌濫觴人屬饜七蓮東海天光涵行人<lb/>
千年下終南臨河不飲空停驂河水甘河水甘<lb/>
<pb n="KR4d0444_WYG_009-8b"/>
　　送延慶濟上人歸西<lb/>
人世難為客心空不待年坐深千衲在道許一燈傳白<lb/>
日論詩地青山住世緣髙歌望吾子我亦買歸船<lb/>
　　十二月初六日曉發松江<lb/>
冬霧比春濃舟行日未東可能辭物役豈敢怨途窮清<lb/>
興乘江水交情付曉風流年今白首何日慰飄蓬<lb/>
　　送呉縣教之麗水任<lb/>
城郭萬山中扁舟載北風溪清芹更碧地暖杏先紅忠<lb/>
<pb n="KR4d0444_WYG_009-9a"/>
厚期多士源流接迺翁周郎有遺躅吾道未終窮<lb/>
　　九日詩寄明碧竹院<lb/>
我豈人間客秋風託爾隣一聲清唳曉萬里壯逰身出<lb/>
處自有道棲遲未厭貧黄花漫情思清對未歸人<lb/>
　　逰石棋盤醉歸分韻得邊字<hi>并序</hi>
　　詩酒日廢人事數日故少疎之道士黄季勉出荷<lb/>
　　包中錢二索沽酒意行初過呉守道見菊花數本<lb/>
　　正復可人其翁出酌三行冄過謝希賢盆花標致<lb/>
<pb n="KR4d0444_WYG_009-9b"/>
　　殊倍扵呉試朱砂杯亦三酌徑上石盤上看仙人<lb/>
　　奕棋遺迹雖爛柯之客不來而橘中之樂如在也<lb/>
　　歸坐溪西酒肉具矣為舉大白劇醉尚念吾徒兄<lb/>
　　弟四海今欝欝山城間意氣相得徒此五六人如<lb/>
　　膠漆相投勺合秤停乃事磨刷㳺以泄其趣酒以<lb/>
　　陶其真詩以出其藴豈獨髙陽徒乎分杏樹壇邊<lb/>
　　漁父韻<lb/>
一鴈不度海銜蘆列青天孤流怯走壑逺赴百道泉結<lb/>
<pb n="KR4d0444_WYG_009-10a"/>
交貴日廣不廣空壯年摶沙固易散投漆固易堅所以<lb/>
日共飲山花列秋筵道士黄石孫亦解供酒錢初逰濮<lb/>
陽家冄醉康樂前却看仙人棋危石如平田山風子聲<lb/>
寂洞日瓢影懸歸來忽自笑我豈非謫仙更喚酒杯人<lb/>
健倒東籬邊摸索溪石白莫嗔我欲眠<lb/>
　　送徐春野<hi>并序</hi>
　　往年徐春野來綜吾州吏事朔風裘馬意氣倬甚<lb/>
　　今紫髯飛雪告父兄以去人貧以仕君仕而貧吾<lb/>
<pb n="KR4d0444_WYG_009-10b"/>
　　不知人事竟何如也其所㳺松鄉任某歌以送之<lb/>
昨日之酒月滿樓今日之酒月滿舟三十度月月圓缺<lb/>
共君看月丹山頭君攜月色錢唐去我有濁酒誰為酬<lb/>
功名一紙正復爾嵗月兩鬢歸來休栁橋乆負秋夜笛<lb/>
花鬟老憶春風㗋鵬雲正髙眼歴歴鯤海未運天悠悠<lb/>
雄雞一聲騎當發男兒頂上簮公侯<lb/>
　　四禽言<lb/>
大母偷小母偷翁落田兒牧牛不併力令人憂但願年<lb/>
<pb n="KR4d0444_WYG_009-11a"/>
年麥豐熟大母細母偷亦足<lb/>
行不得哥哥未曙登程日已蹉腹飢足趼可奈何前山<lb/>
雨暗豺虎多<lb/>
提壺提壺為君酤杏花村下誰家壚概平幟髙有惡犬<lb/>
戒寜不沽歸來乎<lb/>
脱袴脱袴破碎一針無補處誰持篋中新換我身上故<lb/>
但得深閨有孟光年年袴破亦不惡<lb/>
　　題翰墨十八軰封爵圖<lb/>
<pb n="KR4d0444_WYG_009-11b"/>
　　翰墨十八軰皆几案間不可闕一之物上摽封爵<lb/>
　　下圖其形旁書賛語殊有史臣之體余觀之不去<lb/>
　　手畫筆精妍疑亦島外人所製詩題其左<lb/>
公子裝車從楚國十九人行一不足上階卒賴毛先生<lb/>
招手相呼公錄錄遥來翰墨十八人一日受封列華屋<lb/>
世上空成孺子名論功却笑中書秃人生慎勿為事先<lb/>
乞留足矣張良獨<lb/>
　松鄉集巻九<lb/>
</p>
<p>
</p>
  </div>
<div>
<head>松鄉集巻十</head> <lb/>
    <p>
<pb n="KR4d0444_WYG_010-1a"/>
欽定四庫全書<lb/>
　松鄉集巻十<lb/>
　　　　　　　　　　　　元　任士林　撰<lb/>
　　石刻天台瀑布寺謝表<lb/>
雲漢用章來九天之丹詔林泉改色開一道之銀河萍<lb/>
水交歡雨花散瑞<hi>中謝</hi>兹盖欽遇皇帝陛下心行四海<lb/>
徳㑹一元風雨霜露無非至仁妙化機扵不息山川鬼<lb/>
神各有寕宇肆佛教之重興大轉法輪載𢎞講席臣僧<lb/>
<pb n="KR4d0444_WYG_010-1b"/>
敢不廣延釋子仰報聖恩衍智者天台之宗式克用勸<lb/>
賦興公瀑布之句永矢弗諼庸妙談扵九旬仰祈年扵<lb/>
萬億臣僧無任<lb/>
　　省府祈晴意旨<lb/>
日者衆陽之宗照臨在下民為有國之本種藝維時俯<lb/>
瀝輿情仰祈大造伏念某等誤膺朝命濫倚省垣國賦<lb/>
有程豈徴催之能免官刑惟恤或詳讞之未精不稼不<lb/>
穯而胡取禾其身其家而不知本遂成積累乃遘灾屯<lb/>
<pb n="KR4d0444_WYG_010-2a"/>
顧惟江浙之間田最卑而水易溢迺當夏暑之日雨不<lb/>
止而民重咨麥已熟而不收秧既老而莫種失此及時<lb/>
之役曷為卒嵗之供心則凛然民之瘼矣敬闡祈禳之<lb/>
典以求開霽之恩伏願雲漢昭回乾坤清穆寅賔寅餞<lb/>
御無曠扵羲和自明自威治聿歌扵堯舜<lb/>
　　省府祈晴青詞<lb/>
大明生扵東惟無私照百榖麗乎土乃亦有秋俯瀝輿<lb/>
情仰祈穹聴伏念某等誤膺朝命濫倚省垣治民事神<lb/>
<pb n="KR4d0444_WYG_010-2b"/>
之間能無所愧修身齊家之道罔底于行適當夏暑之<lb/>
時未遂田功之本弗種胡獲有欲必從敬求開霽之恩<lb/>
以請生靈之命伏願乾坤清穆雲漢昭回昊天曰明宜<lb/>
舒長扵化日烝民乃粒式歌詠扵豐年<lb/>
　　呂道錄保安醮䟽意<lb/>
皇穹降監嘗控忱辭萬里還家庸陳諾責叨榮巳愧昭<lb/>
謝惟恭伏念臣幸囿儒風竊窺𤣥學粤自先師之入覲<lb/>
獲侍後塵乃䝉教主之見知俾陪清列近由北上迄乃<lb/>
<pb n="KR4d0444_WYG_010-3a"/>
東還念山川道路之阻修何恃而往矧寒暑隂陽之變<lb/>
化惟疾之憂壹是控祈兩全出處敬潔精純之薦仰酬<lb/>
覆載之恩伏願上帝垂仁髙真錫祉儻身㳺鄉部粗安<lb/>
清净之規則目睇𤣥門少遂繼承之托<lb/>
　　謝恩醮疏意<lb/>
𤣥穹監在恭被璽書妙有庭深叨塵鄉部拊躬知懼稽<lb/>
首加慚伏念臣少渉世機幸依道域委心冲寂豈曰淵<lb/>
宗遇事迂疎未聞𤣥奥尚念先師之際㑹僅拜寵光敢<lb/>
<pb n="KR4d0444_WYG_010-3b"/>
圖教主之矜存俾循往武惟教事有鄉鄰之舊而教門<lb/>
煩規度之餘何以仰承未知淑後敬潔精純之薦用伸<lb/>
昭謝之私伏願上帝垂慈衆真錫察常清常净共瞻官<lb/>
府之更新是繼是承式衍家山之甲乙<lb/>
　　宗陽宮三清殿上梁文<lb/>
玉京三境之居威顔如在天子萬年之夀景福有祈睠<lb/>
惟宗陽之宮翼近省垣之地山川交慶棟宇一新載惟<lb/>
杭州路道錄住持提㸃南谷真人生遇聖朝恩承先帝<lb/>
<pb n="KR4d0444_WYG_010-4a"/>
理身如理物日深抱一之功事君如事天時謹祝釐之<lb/>
奉越自鋒車之聘召薦被璽書之䕶持𤣥都之樹森入<lb/>
垣墉滄海之波輦為基築扵是輪奐極東南之美經營<lb/>
來山嶽之竒畫棟朝飛開金闕寥陽之殿黍珠晝見儼<lb/>
瓊林羽盖之尊増八荒夀域之基侈四海太平之觀以<lb/>
朝以夕以禱以祈自我聰自我明擬形容是之謂象在<lb/>
其右在其左非壯麗無以重威爰舉修梁載陳善頌<lb/>
抛梁東海月團團上碧空若木風清黄道直太平風物<lb/>
<pb n="KR4d0444_WYG_010-4b"/>
萬方中<lb/>
抛梁西瑶臺新月碧雲低閭闔春深王母宴九重孝友<lb/>
夀天齊<lb/>
抛梁南殿閣薫風入陛簾星極老人㳺象闕遥呼萬夀<lb/>
華封三<lb/>
抛梁北斗極天髙星歴歴五雲深處紫微明炳炳前星<lb/>
垂正色<lb/>
抛梁上萬國熈熈瞻治象風時雨若太階平鑿井耕田<lb/>
<pb n="KR4d0444_WYG_010-5a"/>
人擊壌<lb/>
抛梁下百榖芃芃秋滿野人人鼔腹慶豐年草笠黄衣<lb/>
通八蜡<lb/>
伏願上梁之後𤣥風昭布道化流行皇矣上帝監觀四<lb/>
方衍天下歸仁之治錫厥庶民斂時五福致臣子報上<lb/>
之情<lb/>
　　四聖延祥觀上梁文<lb/>
乾坤拱北極之居威行四衛棟宇開天宗之勝福鎮一<lb/>
<pb n="KR4d0444_WYG_010-5b"/>
方海岳騰歡神人交賛恭惟𤣥教大宗師上卿真人身<lb/>
為教父道際聖朝入承清問出侍属車簡在九重之寵<lb/>
下詣重𤣥下探無始妙凝三極之光儼然上界官府之<lb/>
尊賁爾東壁圖書之序築宮廬而留侍錫崇真萬夀之<lb/>
嘉名對湖山而坐馳領延祥四聖之珍宅自夜半有力<lb/>
負山而走至堂上一言侵疆以歸千載之規其道復昌<lb/>
十年之間何事不立今則紫垣突兀畫棟遄飛瞻天象<lb/>
虚危之垣噦噦其㝠噲噲其正當揚州牛斗之野赫赫<lb/>
<pb n="KR4d0444_WYG_010-6a"/>
厥聲濯濯厥靈爰舉修梁載陳善頌<lb/>
抛梁東一水天門映日紅祥風逺起蒼龍角草木葱蘢<lb/>
萬墅中<lb/>
抛梁西天目山髙碧漢齊畎畝秋風成萬寳玉於菟外<lb/>
下苕溪<lb/>
抛梁南一塔河西九曲參薫風朱鳥神霄止聲教煌煌<lb/>
自朔覃<lb/>
抛梁北一天星拱開璇極朔風髙駕𤣥武尊萬里承恩<lb/>
<pb n="KR4d0444_WYG_010-6b"/>
車軌直<lb/>
抛梁上雲漢昭回著天象帥垣四列紫微髙威徳堂堂<lb/>
民北嚮<lb/>
抛梁下山嶽真形鎮民杜時暘雨若地力饒治世歡聲<lb/>
散田野<lb/>
伏願上梁之後𤣥教靈長明威昭布逺揚聖化山川鬼<lb/>
神亦莫不寕衍作太平東西南北無思不服<lb/>
　　宗陽宮講堂上梁文<lb/>
<pb n="KR4d0444_WYG_010-7a"/>
青牛車之立教以道授以言傳玉麈尾之談𤣥其人存<lb/>
其政舉睠宗陽之主宰實教門之棟梁昔畫宫于堵垂<lb/>
三十年今自堂徂基為第一義恭惟南谷真人言為世<lb/>
則心與天通八彩重瞳接清光于堯舜兩儀四象探𤣥<lb/>
旨于羲文發老子五千言為有用之書去堯夫二百載<lb/>
得不傳之學無為之為盖自有道可久則久夫亦何心<lb/>
丘壑胸中三年種竹十年種木笑談物外左手為矩右<lb/>
手為規于是植幢盖于瓦礫之場使城郭有山林之趣<lb/>
<pb n="KR4d0444_WYG_010-7b"/>
鼔于宮聲于外來霞履于四方跂斯翼翬斯飛振宗風<lb/>
于千古載陳善頌爰舉修梁<lb/>
抛梁東呉越平分一水通曉日髙懸黄道直蓬萊一葦<lb/>
起天風<lb/>
抛梁西空翠濛濛水一堤鐘梵聲中祠太乙星階月地<lb/>
碧雲齊<lb/>
抛梁南碧漢河西塔影參坐鎮飛濤跨胥種箭痕吹影<lb/>
老虬髯<lb/>
<pb n="KR4d0444_WYG_010-8a"/>
抛梁北北闕巍巍開斗極虚危垣下繞龜蛇仙佩珊珊<lb/>
飛白石<lb/>
抛梁上萬嵗千秋開治象祥風甘雨報豐年四海熈熈<lb/>
民擊壌<lb/>
抛梁下薊雨燕雲擁宗社一堂穆穆衆賢和藪鳯郊龍<lb/>
無遯野<lb/>
伏願上梁之後道鈞布物講舌懸河垂黍珠于九天逺<lb/>
者來近者悦湧玉局于大地統有宗㑹有元用開後覺<lb/>
<pb n="KR4d0444_WYG_010-8b"/>
之天欽祝聖人之夀<lb/>
　　醫士求財施藥䟽<lb/>
扁鵲之門不拒病夫盖欲救已然而防未然狄公之籠<lb/>
宜多藥物奈何得有限而求無限况俱收並用得宰相<lb/>
之方而羡補不足乃仁人之事用于逹者助我初心將<lb/>
求施諸已而及之人母曰乞諸鄰而謂之直儻參苓為<lb/>
君子甘草為國老並蓄良材則邯郸為婦人咸陽為小<lb/>
兒大施敏手<lb/>
<pb n="KR4d0444_WYG_010-9a"/>
　　吾子行夢蝶壇䟽<lb/>
誦五千言嘗究猶龍之旨以六月息載開夢蝶之壇善<lb/>
戲謔兮志恠者也載惟真白方丈布衣道士存方寸地<lb/>
卧百尺樓有淳于髠之滑稽有東方朔之博物賈誼升<lb/>
堂相如入室惜不用賦于夫子之門李邕識靣王翰卜<lb/>
鄰肯嘆誤身于丈人之聴于是心超蟬蜕之境神㳺鳥<lb/>
跡之初蘧蘧然栩栩然何必扶遥三千里九萬里誾誾<lb/>
也侃侃也不妨詠歸五六人六七人莫笑邊孝先請問<lb/>
<pb n="KR4d0444_WYG_010-9b"/>
南華子<lb/>
　　朱伊叟注刋詩板䟽<lb/>
古者有采詩之官雖諷詠而必錄人生為垂逺之計豈<lb/>
言語之可無有如伊叟之賢是亦浙東之秀五十年客<lb/>
食巳愧白頭數百篇詩章豈無青眼况家秘書為之序<lb/>
引戴翰林重以品題有不逃藻鑑之公大抵出性情之<lb/>
正笑推敲之未定幾度月明恐傳冩之或多一朝紙貴<lb/>
乃謀鋟梓誰與揮金或憐心力之窮少賜騷場之賞名<lb/>
<pb n="KR4d0444_WYG_010-10a"/>
字之立幸不幸敢曰詅癡江海之逢知不知共期愛助<lb/>
　　買屋䟽<lb/>
擇逰斯擇居每羡江湖之樂問館必問舍豈無交友之<lb/>
情相與謀一枝之安或者謂諸公之責况錢塘亦士大<lb/>
夫之冀北公安歸乎而西湖豈㨗徑者之終南吾無隠<lb/>
爾不用旋栽楊桞何妨髙詠梅花須知束書有屋廬便<lb/>
可借車載家具王翰卜鄰李邕識面尚尋杜曲清風司<lb/>
馬買宅鄭公置園猶是伊川盛事允為佳話各載芳題<lb/>
<pb n="KR4d0444_WYG_010-10b"/>
　　代曹彦祥䟽<lb/>
有客清亷以自髙當全其節使人阨窮而不憫夫豈其<lb/>
情有如彦祥之賢實為曹氏之秀夫人自一介而上皆<lb/>
足以供妻子之歡而公則二年以來惟恪守軍旅之事<lb/>
其貧如此其守可知不改其樂不堪其憂亦今所少相<lb/>
煦以濕相濡以沬毋渝爾音<lb/>
　　四聖延祥觀塑三清聖像請䟽<lb/>
太極渾淪擬形容之是謂象威顔咫尺而神明之存乎<lb/>
<pb n="KR4d0444_WYG_010-11a"/>
人儼如對于髙居信須逢于妙手載惟某人山川秀禀<lb/>
造化功侔是以似之肖貌天地之性進于技矣逰神元<lb/>
始之前適從龍漢年中曽入黍珠㑹上遂令制作超入<lb/>
空𤣥自我聰自我明有相之道在其左在其右毋貳爾<lb/>
心幻成三境之尊欽祝一人之夀<lb/>
　　代道録司賀天師夀<lb/>
兹審瑞應赤松祥開仙李接龍漢年中之統作天之師<lb/>
開瑶池宴上之春曰仁者夀歡傳洞府喜溢江山况九<lb/>
<pb n="KR4d0444_WYG_010-11b"/>
重頒正印之初正羣仙銘新宫之日某濫焉司録信甚<lb/>
歡情二十四巖清垣之尊誕揚宗教三十萬里弱水之<lb/>
隔遥徹頌聲<lb/>
　　代四聖觀賀宗師夀<lb/>
赤松瑞應紫氣春浮秩進公卿據東壁圖書之勝教<lb/>
行海岳儼上界官府之尊光近天顔歡傳人世仰惟某<lb/>
官性涵太素徳合自然為大宗師黙賛無為之化𢎞太<lb/>
上教恭延有道之長遡象麓之仙源開燕雲之華宴某<lb/>
<pb n="KR4d0444_WYG_010-12a"/>
等身依芘厦情切瓣香夀道徳五千言遥致松椿之祝<lb/>
望蓬萊三萬里永依桃李之春<lb/>
　　賀呉閑閑都提㸃<lb/>
道際九重提宗門之正印身為衆父得𤣥教之单傳賀<lb/>
溢冠裳歡傳海嶽仰惟某官𤣥冲而清浄沉潜而髙明<lb/>
大知閑閑窮理盡性以至于命至人黙黙和光同塵而<lb/>
淵乎宗鼔大道槖籥之春新上界官府之聴有三寳有<lb/>
三樂顧舉世之所希無二道無二心合衆妙而為一遂<lb/>
<pb n="KR4d0444_WYG_010-12b"/>
令末學屹有旨歸某等踴躍瓣香周旋芘厦大宗師之<lb/>
𤣥奥徳愈盛名愈彰聖天子之簡知祖拜前孫拜後敷<lb/>
陳言淺欣忭情深<lb/>
　　開元宮鐘銘<lb/>
鼓風霆爐造化范鴻音時旦夜大道鳴皇風駕祝聖人<lb/>
夀天下<lb/>
　　佑聖觀牛鼎銘<lb/>
道士呉存真募呉徳潤金鑄牛鼎銘曰牛斯負鼎斯薫<lb/>
<pb n="KR4d0444_WYG_010-13a"/>
祝𤣥武祝聖人<lb/>
　　肅堂銘<hi>為昌國李侯作</hi>
昌國在絶島中波濤之間鬼神出沒魚鹽舟楫之民正<lb/>
未易治也河間李侯某為刺史三年人愛其樹余不及<lb/>
識侯州文學嚴心傳來為余言侯仁人也構其居以肅<lb/>
堂自號子第銘之余聞行宇宙間者惟風為最神風者<lb/>
造物之槖籥也于春為至仁于秋為至肅今夫春嘘枮<lb/>
吹生風之仁也然蘭茞叢生于蕭艾之中蘿蔓生長于<lb/>
<pb n="KR4d0444_WYG_010-13b"/>
株林之上仁且有過乎然因材而篤之道則未嘗不整<lb/>
仁非肅之造乎逮夫金風一行萬物以成妄者彫落真<lb/>
者揫斂肅豈無功于物乎然伐後之肄食餘之果生意<lb/>
抽伏正毣毣然肅非仁之濟乎乃為之銘曰天地之間<lb/>
和氣生物以肅行秋真存妄滅曰仁非肅中有品節曰<lb/>
肅非仁生意勃勃是曰兼濟柔克剛克于以觀風君子<lb/>
之徳<lb/>
　　代賀天師生日呈子<lb/>
<pb n="KR4d0444_WYG_010-14a"/>
兹審赤松瑞應紫氣春浮作天人之師肇千二百年之<lb/>
道如山阜之夀開二十四岩之祥垂奕葉之光華埴𤣥<lb/>
門于永久某身逰琳宇心遡清垣九拜惟恭一誠匪簡<lb/>
擗麟脯以行酒莫陪上界之羣仙問龍漢以紀年益衍<lb/>
後天之遐筭下情無任震越祝頌之至<lb/>
　　趙䝉齋入道䟽<lb/>
三教並立天地間惟士之末流漫無所向萬事不如雲<lb/>
水樂而身之將隠何必求文况于今為庶以來亦嘗得<lb/>
<pb n="KR4d0444_WYG_010-14b"/>
其門而入儻腰纒十萬貫相與成騎鶴之逰則口誦五<lb/>
千言便可究猶龍之旨小子有造諸公慨然<lb/>
　　定光寺立經藏吉語<lb/>
大雄氏以言垂世寳藏興焉公輸子以巧服人金輪逺<lb/>
矣自白馬寺流傳寖廣而大牛車委載𢎞多如日之布<lb/>
如漢之垂不離文字如天之旋如地之運立透機關手<lb/>
好手中大作莊嚴人非人等皆生歡喜某幸操末技來<lb/>
佐勝因八萬四千母陀羅尼開無盡藏五千四百巻聖<lb/>
<pb n="KR4d0444_WYG_010-15a"/>
諦義轉不退輪永鎮定光之伽藍仰祝無疆之聖夀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0444_WYG_010-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松鄉集巻十<lb/>
</p>
<p>
</p>
  </div></body>
</text>\m</TEI>
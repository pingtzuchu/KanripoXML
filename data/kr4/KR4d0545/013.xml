<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>僑吳集附録</head> <lb/>
    <p>
<pb n="KR4d0545_WYG_013-1a"/>
欽定四庫全書<lb/>
　僑吳集附録<lb/>
　　遂昌先生鄭君墓誌銘　　　　　蘇大年<lb/>
處州鄭氏遂昌鉅族也君世以儒顯曾祖克故宋西川<lb/>
經畧使祖開先朝奉郎知道州永明縣考石門高士諱<lb/>
希逺高尚不仕國初徙家錢唐結屋湖上以耕釣自樂<lb/>
妣蔣氏二子君其仲也君諱元祐字明徳天資頴悟過<lb/>
人垂髫入鄉校日能盡記同坐諸生所授書鄉先生大<lb/>
<pb n="KR4d0545_WYG_013-1b"/>
異之年十五輒弄筆墨作詩賦往往出竒語驚人石門<lb/>
君篤意教君樹樓聚書恣其披閱君不出户庭者十年<lb/>
于書無所不讀作為文章滂沛豪宕有古作者風時咸<lb/>
淳諸遺老猶在君遍遊其門質疑稽隠其見聞充然有<lb/>
得侃侃以竒氣自負諸老皆折節下之江浙行中書省<lb/>
郎中汴人趙天錫剛正謹嚴慎于交際獨延君于家與<lb/>
其子期頤講學期頤後中甲科即中書叅知政事子期<lb/>
公也君既得友益自刻勵于學晝夜不倦由是克底厥<lb/>
<pb n="KR4d0545_WYG_013-2a"/>
成足以名世時薌林平章亷公以朝廷宿望退居錢唐<lb/>
與君為忘年友君由是徧交當世之士聲名籍甚四方<lb/>
慕君者識與不識皆稱為明徳先生君既以儒業起家<lb/>
仰承石門君夙志而奉養之禮無所不至石門君卒君<lb/>
偕其兄介甫先生移居姑蘇兄殁喪之如父從君學者<lb/>
户外之履常滿浙省御史府宣閫憲臺交章以潛徳薦<lb/>
君于朝君自以臂疾不願仕在廷諸公知君之志亦弗<lb/>
甚相屈也優游吳中者三四十年富貴聲利一不動其<lb/>
<pb n="KR4d0545_WYG_013-2b"/>
心素不喜著書嘗謂學者曰經則經也史則緯也義理<lb/>
淵藪在焉學者能盡得古人之意鮮矣況敢私有所論<lb/>
述乎識者稱其有見于道性平易真率不為矯激之行<lb/>
與人交亦然汲引後進常如不及頭童齒豁壯氣不衰<lb/>
應酬餘暇手不釋卷吳人欽仰風裁罔弗敬禮之者雖<lb/>
小夫賤𨽻亦必知君姓名人有患難拯拔之如救水火<lb/>
士友或貧不能自存無有以相給則徧告諸有力者賙<lb/>
其困阨君兒時乳媼提攜右臂脫骱左手寫楷書規矩<lb/>
<pb n="KR4d0545_WYG_013-3a"/>
備盡世稱一絶又自名為尚左生至正十七年大府授<lb/>
將仕郎平江路儒學教授君欣然不辭曰講學我素志<lb/>
也居一嵗即移疾去後七年陞江淛儒學提舉君亦不<lb/>
辭曰文臺也儒者之職也居九月感㣲疾而卒朝官仕<lb/>
友逺近聞者莫不奔赴君生于至元二十九年壬辰閏<lb/>
六月六日午時卒于至正二十四年甲辰十一月二十<lb/>
九日未時壽七十有三娶錢俶王十二世孫女三男一<lb/>
女長曰吉次曰起曰貞吉娶陳氏生十年卒貞未娶先<lb/>
<pb n="KR4d0545_WYG_013-3b"/>
君十二年卒起娶陳氏女寧贅蘇人湯惟新女孫二尚<lb/>
幼以明年乙巳正月二十六日𦵏于平江路吳縣太平<lb/>
鄉横山之原君所為詩文若干卷藏于家孤起以狀來<lb/>
請銘僕泣而撫之曰君天地之全人也生長承平晚涉<lb/>
世變骨肉竟相保無虞又且安享十年之福而後逝盖<lb/>
君明哲保身行業素無愧于造物而造物之報君者亦<lb/>
厚矣君之學淹貫而博洽君之行純誠而篤實君之見<lb/>
髙明而正大君之文雄深而雅健君之詩清峻而蒼古<lb/>
<pb n="KR4d0545_WYG_013-4a"/>
君之書嚴勁而端麗其見諸緒餘如清談雅韻依稀晉<lb/>
人如君者盖一代不數人也君已矣世不復有斯人矣<lb/>
君未疾前五日與僕㑹飲檢閱曹新民家厯厯自敘其<lb/>
平生出處語僕僕竊疑其强聒不已無幾而卒乃知君<lb/>
有託于僕也將屬纊又呼僕面焉固宜為之銘銘曰<lb/>
世之人全于人者未必全于天全于天斯可謂之歸全<lb/>
君雄文奥學碩徳高年著名當世追蹤昔賢生榮死哀<lb/>
有徳有言謂之全歸孰曰不然勒銘貞珉後有稽焉知<lb/>
<pb n="KR4d0545_WYG_013-4b"/>
其為遂昌先生有道鄭君之原<lb/>
　　郡志儒林傳<lb/>
鄭元祐字明徳處州遂昌人父石門高士元初徙家錢<lb/>
唐幼天資頴悟入鄉校日能盡記同坐諸生所授書年<lb/>
十五輒弄筆作詩賦往往出竒語驚人於書無所不讀<lb/>
為文湧沛豪宕有古作者風時咸淳諸老猶在皆折節<lb/>
下之平章亷公以朝廷宿望與為之友父卒移居姑蘇<lb/>
從之遊者甚衆省臺宣閫憲府交章以潛徳薦自以臂<lb/>
<pb n="KR4d0545_WYG_013-5a"/>
疾不願仕嘗謂學者曰經則經也史則緯也義理淵源<lb/>
也學者能盡得古人之意者鮮況敢私有所論述乎識<lb/>
者韙其有見于道平生見人有患難拯拔如救水火士<lb/>
友或貧不能自存則遍告有力者賙之至正丁酉大府<lb/>
薦授本路儒學教授欣然不辭曰講學我素志也居一<lb/>
嵗即以疾止後又陞江浙儒學提舉亦不辭曰文臺也<lb/>
儒者之職也嵗餘而卒故國史蘇氏嘗誌其墓謂為一<lb/>
代之偉人又謂天地之全人有遂昌山人雜録一卷文<lb/>
<pb n="KR4d0545_WYG_013-5b"/>
集若干卷<lb/>
　　刋僑吳集録<lb/>
　遂昌鄭明徳先生為吳中碩儒致聲前元其著述甚<lb/>
　富有遂昌山人集二十卷僅分詩與文而無類聚皆<lb/>
　漫稿也又有僑吳集者編次固當然多繁蕪重出生<lb/>
　通録之得其詩文之精純者併為一十二卷仍名僑<lb/>
　吳集用梓以傳若先生履厯之詳徳學之盛已具蘇<lb/>
　編修墓誌銘盧中舍郡志傳好古君子苟觀是集則<lb/>
<pb n="KR4d0545_WYG_013-6a"/>
　自得先生之所藴庸何加喙耶𢎞治丙辰秋八月望<lb/>
　吳下張習識<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0545_WYG_013-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　僑吳集附録<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>僑呉集卷七</head>
    <p>
<pb n="KR4d0545_WYG_007-1a"/>
欽定四庫全書<lb/>
　僑呉集卷七　　　　　　元　鄭元祐　撰<lb/>
　　銘<lb/>
　　　吳縣儒學門銘<hi>有序</hi>
　天下郡縣學莫盛於宋然其始則亦繇於中呉盖范<lb/>
　文正公以宅建學延安定胡先生為之師文教之事<lb/>
　自此興焉若呉縣學按李宗諤圖經云文宣王廟在<lb/>
　縣廨東南今三皇廟故縣治也紹定初永嘉趙善瀚<lb/>
<pb n="KR4d0545_WYG_007-1b"/>
　始建學於郡城西南之賔興坊去姑蘇驛不百歩其<lb/>
　廢置遷易槩可考矣宋以杭為行都中呉乃三輔近<lb/>
　地縣學宜大於鄰邑然負城西隅於地勢盖甚迫窄<lb/>
　更宋迄今累加完緝記刻具在至正十九年郡守海<lb/>
　陵周仁縣尹丹陽張經皆以興學為已任覩學之外<lb/>
　門日就廢壞乃始瑑石為莛與楹上象日月堅緻聳<lb/>
　陗翼以垣墻瑰麗宏敞稱其為子男學宫之門攝學<lb/>
　事崑山盧熊反學之人士咸謂縣之有學久矣未有<lb/>
<pb n="KR4d0545_WYG_007-2a"/>
　以石為門者非二侯致力興學不及是也遂為之銘<lb/>
　曰<lb/>
呉邑有學由宋始完宋社既墟學宫則存維學有門聿<lb/>
嚴啟閉因陋就簡盖已歴世郡守周侯近古遺愛張令<lb/>
佐侯民所共戴瑑石莛楹新作學門石質如玉孚尹潤<lb/>
温未易螙朽石堅斯久何莫繇是以啓其蔀勒銘於茲<lb/>
豈特詆言來游來歌永矢弗諼<lb/>
　　　世壽堂銘<hi>有序</hi>
<pb n="KR4d0545_WYG_007-2b"/>
　古之君天下者歛福於其已以敷錫於天下之人故<lb/>
　人有樂生之心無歎息愁恨之苦有夀考之徵無夭<lb/>
　閼折傷之萌武王訪道箕子大經大法畢陳之矣而<lb/>
　終之以五福盖以為人君貎言視聽舉合乎天至於<lb/>
　思而睿作聖則又無所不脗合焉人君與天一致而<lb/>
　無二則歛福於已者豈私其躬而已哉刑賞威柄惟<lb/>
　天是循子養萬民惟天是法舉熈熈然遊於太和元<lb/>
　氣之中甘露之所霡霂祥風之所披拂則其享遐齡<lb/>
<pb n="KR4d0545_WYG_007-3a"/>
　躋夀域斷非厚誣斯世也氣錯而薄世澆而漓夫以<lb/>
　孔子之聖而不獲歛福以錫民顔子之賢而不獲享<lb/>
　有夀考此其扶輿而磅礴者或清或濁或美或惡有<lb/>
　不可得而窺度也世雖媮甚而王澤猶未竭民猶有<lb/>
　享夀祺者然益罕矣故視曩時耆舊有傳耆英有㑹<lb/>
　九老有圖盖如鳯凰麒麟不可復見也已况自兵興<lb/>
　以來鋒鏑之下刼燒之餘荆榛骨骸渺莽蕭瑟亘數<lb/>
　千里無復人烟兵禍之惨未有甚於今日其幸存而<lb/>
<pb n="KR4d0545_WYG_007-3b"/>
　竊活者溝壑是憂又何知夀考康寜之意乎而金壇<lb/>
　張徳常廼於呉中所寓之室扁曰世夀以奉其父天<lb/>
　民先生居之先生今年八十歲耳聦目明氣神滋王<lb/>
　其大父愛山先生年七十五歲而終其曾大父定軒<lb/>
　先生於書無不讀於學無不講宋季趙信公最知人<lb/>
　將起先生以共事先生知事不可為力謝絶之日與<lb/>
　漫塘劉先生實齋王先生優游以終老其卒也年九<lb/>
　十有三伯父叔剛先生年七十有八至其兩老姑今<lb/>
<pb n="KR4d0545_WYG_007-4a"/>
　皆年望九十起居無恙世言夀有種豈信然歟夫承<lb/>
　平之日世享夀齡固足以夸艷今天下洶洶而徳常<lb/>
　以才幹在呉縣由丞陞尹人稱其賢既能養其父以<lb/>
　孝聞又能推其上世耆年夙學以表章暴白之抑亦<lb/>
　何脩何為而能若是耶豈昔之人當錫福之盛深培<lb/>
　厚植不少槩見於世故其世夀若此其未巳耶徳常<lb/>
　今則施之於用而其厚徳之積則又在徳常也遂昌<lb/>
　鄭元祐辱交於父子四十年矣乃為銘其堂銘曰<lb/>
<pb n="KR4d0545_WYG_007-4b"/>
<hi>原缺二字</hi>之山實系地肺山明川媚聿鍾人瑞卓哉定軒道<lb/>
隆康濟<hi>原缺二字</hi>弗施當宋之季身躋上夀名髙一世有子<lb/>
有孫俱享遐齡<hi>原缺一字</hi>何所聞惟其徳馨徳馨苾芬三夀<lb/>
作朋永言世夀以堂以搆<hi>原缺一字</hi>若有種善培滋茂良耜<lb/>
澤澤斯種斯穫我銘於櫟雖有秋無斁<lb/>
　　　石子硯銘<lb/>
<hi>原缺一字</hi>有子孰孕形卵斯石石有靈硯之千其齡𦙍將文<lb/>
鋒世發硎<lb/>
<pb n="KR4d0545_WYG_007-5a"/>
　　　周尹堂硯銘<lb/>
予無以潤一邑邑或蒙潤在茲硯㘭是硯實予金石交<lb/>
其或是之<hi>原缺一字</hi>民不被其澤予視硯愧且外膠又何以<lb/>
解人之嘲<lb/>
　　箴<lb/>
　　　進道齋箴<lb/>
　呉人趙子竒名其齋居曰進道盖取諸老氏之言曰<lb/>
　誰有栱壁以先駟馬不如坐進此道夫老之謂道不<lb/>
<pb n="KR4d0545_WYG_007-5b"/>
　能無憤悱矯激之偏亦烏知吾儒中庸大道之全哉<lb/>
　故是齋用言以箴<lb/>
天命之性率性之道兩間人物悉具奥妙綱常倫理是<lb/>
道可求不違戒懼謹獨用修斯道甚大尤至精宻屋漏<lb/>
有愧於道則斁苟欲進之其少懈斯勿流異端毋或他<lb/>
岐進進不已始終敬慎坦然由之實可賢聖<lb/>
　　　近思齋箴為髙昌偰公逺作<lb/>
繄人有心孰能無思思而惟一睿聖可期聖徒示訓在<lb/>
<pb n="KR4d0545_WYG_007-6a"/>
思之近譬則升階歛歩而進級盡一級學博理窮篤志<lb/>
切問仁在其中<hi>原缺二字</hi>親親遂及仁民方至愛物由漸以<lb/>
循格言用䟽畀爾箴規<hi>原缺二字</hi>靈府敬而聽之<lb/>
　　贊<lb/>
　　　韋臯銅像贊<hi>有序</hi>
　按韋臯自為隴川留後當朱泚之亂徳宗出幸奉天<lb/>
　盗賊滿天下而臯能於此時竭忠狥節斬泚賊奴并<lb/>
　賊叛將事聞於朝至建奉義軍節度以旌寵臯賊平<lb/>
<pb n="KR4d0545_WYG_007-6b"/>
　徳宗還宫闕召為金吾衛大將軍已而出為西川節<lb/>
　度使時吐蕃與南詔不時入㓂而臯能用間出竒南<lb/>
　詔復臣吐蕃失援西南之民遂獲蘇息徳宗累其功<lb/>
　加檢校司徒兼中書令封南康郡王蜀人徳之至範<lb/>
　銅為臯像故老相傳大家鑄臯像至與臯身等中人<lb/>
　之家又次之雖貧下小家亦鑄銅為小像長僅二三<lb/>
　寸許歲時祭拜如神明焉唐亡臯大像莫之見其小<lb/>
　像散落民間者至用為鎮紙不忍致毁夫臯一介書<lb/>
<pb n="KR4d0545_WYG_007-7a"/>
　生其功煥烈耀竹帛而其小像流傳海宇者何止千<lb/>
　百人一是稱之唐韋臯像也夫唐有天下三百有餘<lb/>
　年其臣如臯者固不少然臯像獨傳於世以見臯恩<lb/>
　徳在蜀蜀之人思臯不忘新舊唐書乃以劉闢嘗事<lb/>
　臯竟列闢與臯同傳闢反於臯殁後史臣宜置闢於<lb/>
　反臣傳昔老𣆀與韓非同傳人猶謂静躁不同刑徳<lb/>
　斯濫况闢反叛與臯同傳豈理也哉於是作臯範銅<lb/>
　小像贊贊曰<lb/>
<pb n="KR4d0545_WYG_007-7b"/>
猗臯之生本自寒素及其樹立為唐哲輔南詔復臣吐<lb/>
蕃却顧威振殊埃天聲誕布微臯功名坤維㡬捨蜀人<lb/>
思臯祖也父也無小無大像臯於冶以尸以祝錫之夀<lb/>
嘏唐社已灰臯像獨存世無董狐孰昭蒙昏於千萬年<lb/>
我舌弗捫<lb/>
　　　張吳令像贊<hi>有序</hi>
　<hi>原缺一字</hi>客荆溪主岳仲逺仲逺中表多姻戚若王君仲<lb/>
　徳其一<hi>原缺一字</hi>徳以宋閥閲居州市時延金壇張天民<lb/>
<pb n="KR4d0545_WYG_007-8a"/>
　先生訓飭其子弟久之先生徳孚其身行孚其人凡<lb/>
　溪大家無不敬慕之者於是買田築室請先生挈家<lb/>
　荆溪之上今呉縣尹徳常則先生冡子也徳常日侍<lb/>
　其親内而家庭外而朋舊人人得其驩心暇輟讀書<lb/>
　講學徳業滋進於是徳常充然為荆溪之逸民夫何<lb/>
　淮甸兵興而荆溪遂為戎首向所謂田園室廬盡為<lb/>
　瓦礫徳常遂奉先生辟地來呉以才著聞起家呉縣<lb/>
　丞由丞陞尹縣遭亢旱焚刼而徳常能涵煦以仁恩<lb/>
<pb n="KR4d0545_WYG_007-8b"/>
　自非才美兼具能若是乎僕與有世契見其松石小<lb/>
　像而喜之為題上云<lb/>
鍾英金壇蜚聲荆溪以孝以友身修家齊辟地來呉起<lb/>
家佐邑陞之製錦藹乎仁術峩冠野服松石之間逍遥<lb/>
天游良常之山猗歟老先生有此令子爾公爾侯必復<lb/>
其始<lb/>
　　　俞仲温像贊<hi>二首</hi>
能讀父書而不迂能盡子職而家腴人知石澗翁易學<lb/>
<pb n="KR4d0545_WYG_007-9a"/>
之粹而不知其令子之非拘儒也幅巾深衣有粹其容敬<lb/>
以持身所謂以道始終者乎<lb/>
之子先君子學易究源委從衡變化間悉其終與始子<lb/>
克紹其家以敞其生涯甘膬之養温清之室冬之夜夏<lb/>
之日是謂能孝而有關乎世教者也晚更事變歸休田<lb/>
廬有孫牽裾有子讀書優游乎石澗之書隱庶㡬乎俯<lb/>
仰無愧者歟<lb/>
　　　孫髙士像贊<hi>有引</hi>
<pb n="KR4d0545_WYG_007-9b"/>
　國家以清静元黙扶翊政教故道家流有所謂正一<lb/>
　也全真也雲間孫髙士明叔者隱於其里九峯三泖<lb/>
　之間讀書績學築草堂三間日偃息其中故雖甚貧<lb/>
　用前人苦志篤學名其齋曰映雪手鈔書數百篇皆<lb/>
　小楷齊截然有以為無所用於世視田野閴寂若將<lb/>
　終其身於是全真教主關真人號之曰清隱處士夫<lb/>
　隱古之人初不擇於清與濁故屠沽負販可謂之濁<lb/>
　矣然隱焉曾不異於考槃之士籥舞之人善乎介子<lb/>
<pb n="KR4d0545_WYG_007-10a"/>
　推之言曰身將隱焉用文之是求顯也故隱者不以<lb/>
　文自章其來久矣今髙士曰清隱豈外乎濁哉安知<lb/>
　九峯三泖之間田翁野老樸茂純質於清濁奚擇焉<lb/>
　遂昌山尚左老為題像曰<lb/>
自呉大帝王江東雲仍如霧莫悉其初終猗歟明叔父<lb/>
屏隱乎葭菼之浦鮫龍之宫而其志則猶在乎映雪夜<lb/>
讀將萬卷羅絡乎心胷是誠其像耶有相斯長矣非其<lb/>
像耶何其逼真而飄飄乎烟水之上矣譬之郢鼻之斵<lb/>
<pb n="KR4d0545_WYG_007-10b"/>
槩難乎召匠矣<lb/>
　　　蘭渚生像贊<hi>有引</hi>
　生而負偉異之才傑特之器必不肯齷齪為轅下駒<lb/>
　老死而已人世間固有所不屑為於是欲乘雲御風<lb/>
　視蠅蛆歴億萬起滅何足道哉廼遂棄俗欲與古仙<lb/>
　神人積精練氣以至於長生然既曰仙矣惟恐人知<lb/>
　之也鍊之冥冥之中修之擾擾之内顧吾身才器雖<lb/>
　未能與天地久長然天君期復一念萬年湛寂真明<lb/>
<pb n="KR4d0545_WYG_007-11a"/>
　百神聽命凡所謂龍虎鉛汞以成金匱而不壞者豈<lb/>
　區區金石之謂哉蘭渚生妙悟此理而進此道者也<lb/>
　有為之畫其像遂昌山尚左老人鄭某贊之曰<lb/>
蘭生於渚人孰蘭予予惟生如湘纍匪蘭不取既紉之<lb/>
以為佩復緝之以為宇纍以忠自沈生方以不死自神逮<lb/>
將系萬古而一成純是之謂蘭渚生庶㡬乎其真者耶<lb/>
　　題<lb/>
　　　題瑞竹堂記<lb/>
<pb n="KR4d0545_WYG_007-11b"/>
祕書郎白野逹公兼善父守越有治政其䘮母夫人於<lb/>
越<hi>原缺一字</hi>之人乞留𦵏於越至正七年春服闋天子以禮<lb/>
部尚<hi>原缺一字</hi>召公北上道呉遂昌鄭元祐送公西出閶門<lb/>
外即驛亭坐語<hi>原缺一字</hi>匆遽然猶握手論文首言在越時<lb/>
嘗為越僧永師者作瑞竹堂記公自喜是篇誦琅琅可<lb/>
識也然恨未得見其繕寫本已而<hi>原缺一字</hi>驛亭别公去意<lb/>
戀戀不忍舎乃知其不憚逺由越送公入呉<hi>原缺一字</hi>者也<lb/>
豈有所外慕乃依依於公哉於以驗越人愛公之深非<lb/>
<pb n="KR4d0545_WYG_007-12a"/>
<hi>原缺一字</hi>也明日師擕卷過予得所謂瑞竹堂記讀之信乎<lb/>
屬詞工<hi>原缺一字</hi>思宻也夫竹之為瑞豈足以發公之藻思<lb/>
顧猶若此其精<hi>原缺一字</hi>朝廷之上麟鳯龜龍諸福之物待<lb/>
公紀詠論贊聳皇家盛徳<hi>原缺一字</hi>三代之隆此固迂儒所<lb/>
屬望也而非溢美於公云<lb/>
　　　題諸體帖<lb/>
六書垂世於三才萬物之理無乎不具然而取義至精<lb/>
多藴<hi>原缺一字</hi>後之王者世守之又懼其傳之久而亂之也<lb/>
<pb n="KR4d0545_WYG_007-12b"/>
於是命有司<hi>原缺二字</hi>出考察其文之異者而同之周衰而<lb/>
列國異政鍾鼎銘<hi>原缺三字</hi>出於六書者紛紛藉藉然猶不<lb/>
至大失其真也今觀此諸體篆<hi>原缺一字</hi>於戯<hi>缺</hi>是皆古制<lb/>
不存人自為學其失可勝言哉可勝言哉<lb/>
　　　題雪擁藍關圖<lb/>
按唐書昌黎韓公從裴丞相平蔡還朝擢刑部侍郎元<lb/>
和一<hi>原缺一字</hi>年正月憲宗以鳯翔法門寺塔藏釋迦佛指<lb/>
一節勅中使<hi>原缺二字</hi>竒香花迎之入光順門留大内三日<lb/>
<pb n="KR4d0545_WYG_007-13a"/>
仍送還寺時王公貴人<hi>原缺一字</hi>及士庶無不傾動布施供<lb/>
養填塞道路公於是上䟽極諫憲宗大怒遂貶公潮州<lb/>
刺史行至嶢關遇雪而其姪湘解后途次<hi>原缺一字</hi>賦七言<lb/>
律一詩世所傳誦謂其詩義而有禮夫士生於世<hi>原缺二字</hi>
兩塗而已吾非匏𤓰無繫而不食故必出而事君然而<lb/>
出也亦必審其時之如何使時不可出固當儉徳辟難<lb/>
時而可出而猶低徊隱約以獨善其身則又君子之所<lb/>
不予也唐更天寳以<hi>原缺一字</hi>積衰亂以至憲宗乃始屈已<lb/>
<pb n="KR4d0545_WYG_007-13b"/>
從諫羣賢在朝逆賊就剪勃然而興公於斯時倡文武<lb/>
周孔之道以事其君遇事不諫則上負天子下負所學<lb/>
故雖暫斥一時千載之下學者仰之如泰山北斗何則<lb/>
由其出處惟道是從無可貶議者也世之君子觀此圖<lb/>
<hi>原缺一字</hi>慕公斥逐於憲宗之朝是君有可引於道之資公<lb/>
之諫非肆<hi>原缺一字</hi>而言也又當觀公平日所以持身守官<lb/>
者皆盡其道而後可<hi>原缺一字</hi>諫其君也不然則是朝不坐<lb/>
燕不與始可全身逺害而已耳不知出處而曰安榮而<lb/>
<pb n="KR4d0545_WYG_007-14a"/>
無禍則又皆公之罪人也<lb/>
　　　題楚州尼真如十三寳記<lb/>
先儒謂天以形體言乾以性情言帝以主宰言盖皆以<lb/>
理言之也然所謂帝有非視聽所及見聞豈以紫金為<lb/>
闕玉清為宫紅雲一朶之中冕旒衮裳百億侍真森羅<lb/>
擁衛以掌冥權禍滛福善以主宰於億萬千刼之溟涬<lb/>
寥廓其可也哉唐寳應元年<hi>原缺一字</hi>已月楚州尼真如恍<lb/>
惚升天得見上帝賜以寳玉十三枚<hi>原缺二字</hi>國有災以此<lb/>
<pb n="KR4d0545_WYG_007-14b"/>
鎮之羣臣表賀至今楚州寳應縣勒之金石者有所謂<lb/>
元黄天符并糓璧有所謂如意珠有所謂琅玕二珠有<lb/>
所謂玉印有所謂雷公石斧有所謂玉雞有所謂王母<lb/>
二環有所謂紅靺鞨有所謂玉玦有所謂皇后採桑勾<lb/>
凡十有三寳應<hi>原缺一字</hi>西漢平安縣寳從天降於茲也故<lb/>
朝廷為之改元時上元三<hi>原缺一字</hi>夏四月也真如見五色<lb/>
雲中有人接尼登天見神人若天帝以上所言十三寳<lb/>
使擕以下人間厭鎮兵戈腥穢之氣使其寳誠足以鎮<lb/>
<pb n="KR4d0545_WYG_007-15a"/>
禦世難則元宗宜享髙夀不應遽崩而肅宗亦繼之以<lb/>
物故於時禄山首叛搆兵史思明連禍尤惨使其無有<lb/>
則不應改元改縣以紀瑞也然唐自元宗尊崇老君為<lb/>
其始祖每詔下郡國輙言老君降又言得老君真符其<lb/>
事抑亦可恠矣宋范蜀公作唐鑑不直斥其妄而但歸<lb/>
罪於肅宗儒者據經義以為言扶植世教意於子不語<lb/>
怪司馬公作通鑑欲世之人取鑑於理亂興壞故真如<lb/>
得寳亦皆備書其㫖㣲矣今平江路總管周侯信夫寳<lb/>
<pb n="KR4d0545_WYG_007-15b"/>
應人嘗得寳圖石刻恐後泯滅奉藏縣之崇真觀開山<lb/>
道士曹君執善為侯鐫之石侯由淮入呉徧歴清要蒞<lb/>
官臨民謹愿恪實吏畏民懷逮所謂無言不讎之君子<lb/>
也其於是記殆亦維桑與梓必恭敬止之謂歟<lb/>
　　　題袁通甫詩<lb/>
今集慶昕公向年客南屏覃思文字視明教寂音不啻<lb/>
方駕過也故論議詩與文嶄嶄少許可獨盛稱呉人袁<lb/>
静春先生所為詩清麗秀潤數十年所無有某已驚掉<lb/>
<pb n="KR4d0545_WYG_007-16a"/>
而昕出先生詩讀之恨不多見而所言已足信及來呉<lb/>
先生之子泰仲長與僕相友且已集先生詩若干卷刋<lb/>
行因盡得先生而昕之言益信此卷先生手澤仲長寳<lb/>
藏者鮮于君首題直以杜拾遺黄太史並言黄從杜出<lb/>
其間不可分寸亂鮮于大手筆而其言如此盖有所見<lb/>
爾昕公今為天子祠官言論重當世某閭巷賤士不足<lb/>
知先生故托昕推重先生之意於後而歸之仲長云<hi>至順</hi>
<hi>辛未四月書</hi>
<pb n="KR4d0545_WYG_007-16b"/>
　　　題石澗書隱記後<lb/>
鄉予入呉時呉中老儒先生尚多存者潛心於經傳無<lb/>
意於利禄仰館授以自給托筆硯以自怡峩冠襃衣非<lb/>
書史不譚非理義不由若俞石澗先生盖一人也先生<lb/>
於書無不讀而尤潛心於易其為註成書而先生物故<lb/>
今㡬三十年而先生之子玉將以易說刋行於世且建<lb/>
石澗書隱於采蓮里有花卉竹石園池室廬眞稱隱者<lb/>
之居焉嘗謂易有消長之道始予入呉民負貲相雄無<lb/>
<pb n="KR4d0545_WYG_007-17a"/>
㡬何時而消息盈虗若夢中事顧欲如先生有子有孫<lb/>
又能世其家而不墜要非先生劬躬厚積不能若是也<lb/>
里人陳君子平為作記文字齊截可喜故某書其卷末<lb/>
如此<lb/>
　　　題兩伍阡表後<lb/>
自兩淮兵興中呉雖粗完而飛芻轉粟軍湏百役無晷<lb/>
刻停平時文物視他郡粗勝今則索然矣况淮東戰區<lb/>
積骸釃血其人士奔逃流落之餘喘息且未定而兩伍<lb/>
<pb n="KR4d0545_WYG_007-17b"/>
張氏家其孫天永挺身而來避地常熟扣門請見以禮<lb/>
部員外余君廷心甫撰其兩伍阡表視所書則予故人<lb/>
宛邱趙子期也讀之乃知其家一門五世詩禮克紹由<lb/>
文儒顯筮仕於朝雖更亂猶乞言於人以表章其先徳<lb/>
夫以中呉尚完文物已不逮昔而天永顧拳拳其世緒<lb/>
自匪身更百罹不忘其先者弗能爾也當趙宛邱後書<lb/>
阡表迨今十年矣為至正十五年乙未秋八月丙辰識<lb/>
　　　題良常草堂卷<lb/>
<pb n="KR4d0545_WYG_007-18a"/>
荆溪王仲徳以故宋將家子孫博古嗜學延致金壇張<lb/>
天民先生於其家徳常盖先生子其父子績學能以其<lb/>
道行於荆溪荆溪之人為其父子買田築室居甚充設<lb/>
無朋從枉訪仲徳必過徳常飲酒賦詩盖極一時之盛<lb/>
卷中所謂良常草堂者徳常扁其室云不忘金壇故居<lb/>
日接良常之山也俯仰卄年不惟當時朋友大半淪落<lb/>
而荆溪更世變鞠為邱墟仲徳亦辟地去鄉土故獨徳<lb/>
常父子僅存全其家於中呉而徳常以文學起家今為<lb/>
<pb n="KR4d0545_WYG_007-18b"/>
呉縣尹予與徳常最友善觀畫誦詩感念存殁為之慨<lb/>
然<lb/>
　　　題薛眞人誄文後<lb/>
元卿向留呉篤斯文契誼數相從已而還山中詩文日<lb/>
已精行業日已髙且謂余曰今奉璽書領教事徃杭之<lb/>
佑聖觀子幸一來豈料元卿遽沒於山中也耶鄭無用<lb/>
出杭仙儒張伯兩為之誄三讀其文而悲之若元卿者<lb/>
且與古之博大眞人游於太微之上夫豈語言文字所<lb/>
<pb n="KR4d0545_WYG_007-19a"/>
能贊美哉<lb/>
　　　題復見心清江行卷<lb/>
見心擕江西友契詩文一卷入呉中讀之所謂幽然而<lb/>
光蒼然而古者皆具有焉近日人情薄至以詩卷送人<lb/>
不異土産風物然可讀者盖甚寡由索之者非具眼故<lb/>
雖塗寫滿卷令人嘔惡見心雖桑門其於内外學髙出<lb/>
人表宜其所貯皆連城夜光云<lb/>
　　䟦<lb/>
<pb n="KR4d0545_WYG_007-19b"/>
　　　大戴禮卷後䟦<lb/>
漢儒傳經雖未必盡純而其間多可采者若大戴禮是<lb/>
已按漢書儒林傳戴聖字次君嘗為信都太傅今大戴<lb/>
禮乃題九江太守戴徳撰宋宣和間山隂傳崧卿盖已<lb/>
病其訛謬以為世亡漢史而大戴徳獨傳後人詎知徳<lb/>
為信都太傅歟其為書凡十二卷總四十篇隋志亦以<lb/>
為十三卷而夏小正别為卷唐志但云十三卷而無夏<lb/>
小正之别至傅氏釐析經傳始可讀然今不敢鈔入傅<lb/>
<pb n="KR4d0545_WYG_007-20a"/>
氏說懼紊舊章也若崇文總目則十卷而云三十五篇<lb/>
者無諸本可定也或謂漢儒得記禮之書凡二百四篇<lb/>
戴徳刪之為八十五篇謂之大戴禮聖又刪徳之書為<lb/>
四十九篇謂之小戴禮小戴為人見何武傳此所不論<lb/>
然大戴禮首題三十九終八十一凡四十三篇中間缺<lb/>
者四篇重出一篇其不可復見者則三十八篇故不能<lb/>
合於八十五篇之數其缺者既不可復見抑聖取以為<lb/>
小戴之書歟其間禮察篇與小戴經解同曾子大孝篇<lb/>
<pb n="KR4d0545_WYG_007-20b"/>
與祭義同勸學則荀卿首篇也哀公問投壺二篇盡在<lb/>
小戴書然其諸篇亦多可采頴川韓元吉在淳熈間得<lb/>
范太史家本校定盖謂小戴取之以記禮其文無所刪<lb/>
者也若夫取舎保傅等篇雖見於賈誼政事書然其増<lb/>
益三公三少之貴任與夫昭教古必有其說否則不應<lb/>
有是也至於文王官人篇則與汲冡周書官人解相出<lb/>
入夫汲冡書出於晋太康中未審何由相似也若公符<lb/>
成王祝辭而稱陛下於考古何居餘諸篇先儒取以為<lb/>
<pb n="KR4d0545_WYG_007-21a"/>
訓論者謂其探索隂陽窮析物理推本性命嚴禮樂之<lb/>
辨究數度之詳要皆有從來苐不可致詰然其書度越<lb/>
諸子也明矣海岱劉公庭幹以中朝貴官出為嘉興路<lb/>
總管政平訟理發其先府君御史節齋先生所藏書刋<lb/>
諸梓置之學大戴禮其一也遂昌鄭某向嘗學於金華<lb/>
胡汲仲先生之門每以諸生拜御史公得聞緒論上下<lb/>
數千載亹亹忘倦而公不究徳故始發於嘉興公公以<lb/>
某嘗承教於御史公也故授某識之卷末云<lb/>
<pb n="KR4d0545_WYG_007-21b"/>
　　　䟦聚星樓卷後<lb/>
記中五君子者皆布衣時某俱得内交而友之者其交<lb/>
情䟽宻雖殊顯晦亦異然不謟不凟其始終則一也呉<lb/>
蘭陵手寫詩文一卷以遺某以貧而屢遷竟失之論其<lb/>
所學方當大用豈意其最先卒栁東陽以七十之老赴<lb/>
召北上居無㡬客死於京子長與某同庚聞其赴召至<lb/>
錢唐而疾作甫及家而逝今巋然如魯靈<hi>原缺一字</hi>髙卧武<lb/>
夷山中則杜徵君也雖時有書問知動履然不面已十<lb/>
<pb n="KR4d0545_WYG_007-22a"/>
餘年惟黄侍講前年召赴都去歲辭疾與告南還中書<lb/>
遄遣使趣赴闕今春劉張掖降香南鎭而道呉也聞其<lb/>
老而强健今敬徳之樓居溪山宛然題識仍舊然復欲<lb/>
得五君子者登臨笑樂以合并於斯樓之上盖斷然不<lb/>
復有矣今年至正庚寅也<lb/>
　　　蘇文忠公恕察帖䟦<lb/>
觀文忠公恕察帖辭簡意眞猶有晋宋間風流餘意豈<lb/>
若宋末年繁文<hi>原缺一字</hi>書為可厭哉<lb/>
<pb n="KR4d0545_WYG_007-22b"/>
　　　雲笈七籖卷後<lb/>
莊周氏生衰周所著書於道有獨見豈諸子所能仿彿<lb/>
哉盖其時六經非有所表章也而其言曰詩以道志書<lb/>
以道事禮以道行樂以道和易以道隂陽春秋以道名<lb/>
分後世鴻儒軰出不能易其言也至其論列墨狄禽滑<lb/>
釐鄒衍田駢愼到惠施鄧析公孫<hi>原缺一字</hi>之徒皆掇取其<lb/>
言以折中其是非舉無所逃於周之獨見<hi>原缺一字</hi>論古之<lb/>
博大眞人則推尊老𣆀關尹然其謂道則不過懦弱謙<lb/>
<pb n="KR4d0545_WYG_007-23a"/>
下為表空虚不毁萬物為質若所自序則曰死與生與<lb/>
天地<hi>原缺一字</hi>與神明徃與茫乎何之惚乎何適萬物畢羅<lb/>
莫足以歸周之<hi>原缺二字</hi>此非超然有卓見於腥腐之末世<lb/>
惡能若是哉太史公當<hi>原缺二字</hi>欲上繼六籍成一家言然<lb/>
是時學士大夫更坑焚之後搢<hi>原缺二字</hi>少無從講明所為<lb/>
遷惜者雅不足也將欲上繼軒轅下逮<hi>原缺二字</hi>固乃局於<lb/>
春秋内外傳世本戰國䇿楚漢春秋所為遷惜者<hi>原缺二字</hi>
不足也然而遷能有見於百家異同之說析而為九流<lb/>
<pb n="KR4d0545_WYG_007-23b"/>
獨<hi>原缺二字</hi>道家氏之學以為無為無不為又曰神大勞則<lb/>
竭形大勞<hi>原缺二字</hi>神形離則死遷之言如此是若有見乎<lb/>
修練葆抱以固其形神者故西漢二百餘年間英雄卓<lb/>
特之士皆有取於黄老之<hi>原缺一字</hi>要皆遷有以啓之也今<lb/>
其書所謂道家者流雖不能盡<hi>原缺二字</hi>純全然祠竈方藥<lb/>
所由始醮祭祈禳所由終盖班班可得而<hi>原缺三字</hi>漢迄晋<lb/>
魏以至於唐昧其本而惟末是求忘其大而惟<hi>原缺二字</hi>適<lb/>
於是改年以為太平眞君任道而為山中宰相却兵而<lb/>
<pb n="KR4d0545_WYG_007-24a"/>
<hi>原缺二字</hi>大道搆亂而結於諸方其極盛至於唐推其祖為<lb/>
混元上<hi>原缺二字</hi>其階為三光髙明其英偉人君傑特輔相<lb/>
服食丹劑佩授<hi>原缺二字</hi>考之史冊綿綿不絶書更五季離<lb/>
亂至於宋之初興與髙道<hi>原缺二字</hi>之士僅有希夷先生未<lb/>
㡬而張守眞之徒出逮乎眞宗崇<hi>原缺二字</hi>書以至文正之<lb/>
賢猶不免况王欽若者乎時之人以時君所崇尚也<lb/>
悉其聰明竭其聞見網羅六合之大搜剔羣物之細幽<lb/>
之為鬼神明之為禮樂纎之為珠璣華實變之為雷霆風<lb/>
<pb n="KR4d0545_WYG_007-24b"/>
雨研極乎三才萬象以著道家之為書所以中人君之<lb/>
欲首世尚之資盖莫<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>乎雲笈七籖之為書道家者流<lb/>
崇信之不異乎天眞皇人按筆以書之盛典也於是尊<lb/>
之庋之列於飛天法輪祕為琅函寳軸更今四百餘年<lb/>
矣能讀其書者盖甚寡而况於校讎手寫者乎而李虚<lb/>
白髙士素有志於學仙也手寫是編凡若干卷字結體<lb/>
遒宻終始端愼曾無錯漏其用心抑亦至矣繕録既完<lb/>
南走武夷山中求杜徵君為之序徵君所以稱道之者<lb/>
<pb n="KR4d0545_WYG_007-25a"/>
亹亹不絶而予與徵君交契非一日徵君既許與若此<lb/>
則予也安得以蕪陋而不為書以繼徵君之卷末也哉<lb/>
　　書<lb/>
　　　與張徳常<hi>二首</hi>
僕贊郡無補深有媿於左右方圖念咎以俟屏黜又蒙<lb/>
移檇李力薄志劣何足堪之第以稍逺教音為千萬恨<lb/>
伏惟坐治之餘動履康適深慰深慰今因顧仲雅到州<lb/>
之便謹用附狀問起居僕亦自是行矣仲雅道合氣冲<lb/>
<pb n="KR4d0545_WYG_007-25b"/>
才勝於昔者欲為把茅盖新之計令人欣羡㑹間必自<lb/>
見之也<lb/>
比斾將之嘉定連日阻雨不得追送然朋友間以詩以<lb/>
序其所以頌遺愛揚令名播徳馨可謂秃盡老筆也已<lb/>
早晚鑱諸石如馬令皆有尊嚴皆有學問何其酷相似<lb/>
也且聞下車之後一州之民蒙被膏澤驩聲洋溢想見<lb/>
儒者治効非俗吏所可企及秋髙氣清亦欲拏扁舟至<lb/>
海隅以觀新政未審雅意如何州西西隱寺一老僧可<lb/>
<pb n="KR4d0545_WYG_007-26a"/>
中庭今示寂久矣其生時待僕甚厚至今塔未有銘望<lb/>
閣下發揮其徒不可泯沒其聲光也舊友翟文中中外<lb/>
仕官久矣㢘謹有學今辟地在界牌之綽墩將饑死閣<lb/>
下能屈致於治就學月給廩以活之亦盛徳事之一也<lb/>
秋向凉百糓時熟惟厚愛以膺大寵不一<lb/>
　　　與杭州路亷宣差起咨褒封岳王書<lb/>
某老矣每自念先大學士忘其齒爵徳以下交閭巷之<lb/>
小生不惟温顧之而已其所以勸奬成就之者銘感心<lb/>
<pb n="KR4d0545_WYG_007-26b"/>
膂更百世其能忘之哉閣下以名門世胄敭歴中外遂<lb/>
爾秉麾出鎮錢唐某自恨孤貧動身如㧞山徒極傾企<lb/>
而已故宋忠臣岳武穆王其墳墓在杭西湖北山更今<lb/>
二百餘年矣岳王勲烈在旂常忠義在海㝢姓名在竹<lb/>
帛閣下以文儒世家能言之能白之今岳墳主僧可觀<lb/>
者念王為忠臣烈士而求朝廷褒封祭祀之典缺焉自<lb/>
非閣下勇徃作成則王平生何以著顯於天下江浙省<lb/>
掾史宋懷玉於是事嘗殚竭其力閣下試扣之當知某<lb/>
<pb n="KR4d0545_WYG_007-27a"/>
言為不妄時暑尚炎望厚愛為國自重不具<lb/>
　　　與烏程干壽道明府<lb/>
某罪逆餘生本不可詳姓字上於几格然性賦蹇直見<lb/>
有義激於中者輙欲布憤懣為當世大賢告某舊居杭<lb/>
西湖西與岳鄂王墳寺百歩而近故知其事為詳寺久<lb/>
廢於庸僧今宣政院劄差一僧可觀為住持寺有田七<lb/>
十畆典賣在烏程兩鄉豪處㡬十餘年亦嘗數遍經官<lb/>
俾歸此田而至今揜為已有愚竊謂胡安定先生之墳<lb/>
<pb n="KR4d0545_WYG_007-27b"/>
得先生而後歸正今忠武功徳正是忠臣烈士載在祀<lb/>
典者而何物鄉豪乃敢據其先朝所賜田自非儒者道<lb/>
義憤激㡬何不以為迂且誕者况典寺田自有通例深<lb/>
惟先生公明所照不孤此意耳干瀆清嚴殞越待罪伏<lb/>
乞尊照不宣<lb/>
　　　與歸安牟景陽<lb/>
某頓首隆山先生閣下前日聞長令郎入呉以不獲一<lb/>
見為慊人從呉興來者輙能誦閣下治政之美清剛堅<lb/>
<pb n="KR4d0545_WYG_007-28a"/>
决百里遺民蒙被潤澤者和風甘雨溉及凡物可勝既<lb/>
哉某兀兀中呉閭巷間無足為道者茲恃雅度輙有白<lb/>
事杭州褒忠寺忠武岳鄂王香火院也有田在湖州久<lb/>
為人所據今主僧可觀為主持欲經理之寺久廢而觀<lb/>
甚貧閣下念鄂王忠烈出力為理之亦盛徳一事也冬<lb/>
間欲望履幙未審可動身否伏乞尊照不次<lb/>
前以岳忠武褒忠寺主僧可觀訟田事曽具記上陳典<lb/>
籖氏繼而此僧來備言閣下見義勇為已為復得廿餘<lb/>
<pb n="KR4d0545_WYG_007-28b"/>
畆仰見盛徳之至肯為地下枯骨復其烝嘗功徳何量<lb/>
耶因自念某生岳墳之西方其㓜也目擊其廢稍長鼔<lb/>
篋從旁一故宋老儒讀書又見江州岳氏及宜興仲逺<lb/>
之家圖興復之已而先人之廬不自保比入呉罔知墳<lb/>
與寺之益墜而廟貎香火一朝委地也舊鄰有來呉者<lb/>
徃徃能言之言之未嘗不下涙也夫下淚者豈有所為<lb/>
而然哉秉彞之心忠義之激不能自己耳僧可觀雖愚<lb/>
戇而能殚力為忠武晨香夕燈之謀夫豈偶然哉天於<lb/>
<pb n="KR4d0545_WYG_007-29a"/>
忠義之報必隂有以相其𠂻者以故忘其犯分輙書閣<lb/>
下閣下平昔忠義激烈徳望孚人據此而可忍孰不可<lb/>
忍茲舉也上當告於分司下必告於路官使其田盡復<lb/>
則觀且將紀公盛徳刻之堅珉置之忠武祠下使萬世<lb/>
永久不朽夫豈一時拘拘者所能與哉情辭廹切伏乞<lb/>
照恕不次<lb/>
　　　與烏程張元明判簿<hi>二通</hi>
去年嘗一再辱書有自呉興來者輙能言閣下持官持<lb/>
<pb n="KR4d0545_WYG_007-29b"/>
身氷清玉剛文穆公有孫矣英聲茂實天豈久淹簿領<lb/>
者當拭目以俟茲恃雅度輙有白事杭州褒忠寺宋以<lb/>
忠武岳王有田坐落貴治久為土豪所據今主僧觀者<lb/>
將經理之寺久廢而觀甚貧閣下能念王香火載在祀<lb/>
典肯出力為理之誠盛徳一事也柯博士近於九月初<lb/>
還呉觀遣人求書述以故柯公不及作書勿訝勿訝末<lb/>
由㑹晤尚㡬厚愛侍奉吉慶不次<lb/>
前日來呉不遑欵一餐皇恐逮今岳墳寺僧可觀者備<lb/>
<pb n="KR4d0545_WYG_007-30a"/>
言閣下徳政之醇美可慰且言忠武王贍墳簿田雖已<lb/>
復得而無所執證慮及久長必得湖州路一宗文據則<lb/>
其田畆將來始不為强有力者所轉移也於是觀復至<lb/>
霅川有丹邱書與何節推可以為其緩頰處完而畀之<lb/>
忠武有靈未必不鑒照在上也貴邑王大尹三月間在<lb/>
呉亟於賈治安縣令坐間相㑹不敢易易作書倘㑹仲<lb/>
穆節史仲光博士徳茂教授皆為致敬幸甚<lb/>
　　　上達監司啓<lb/>
<pb n="KR4d0545_WYG_007-30b"/>
恭審輟講金華出司水監屬使節於漢室之老豈惟明<lb/>
農驗田畯於豳詩之章莫先徂畛宣恩言則魚鱉咸若<lb/>
論人望則草木知名歡騰隴畆之間喜溢江湖之上而<lb/>
廼扁舟適越意欲卧夫東山一札來呉恩益隆於北闕<lb/>
盖進退一循乎義命則身心倍切於聖賢况憂國丹誠<lb/>
水萬折而必歸於海律身清節月孤朗而不翳於雲故<lb/>
能屹砥柱於中流振髙風於末俗况詞源決三峽之漲<lb/>
理窟搜萬殊之同任道若韓而無其貴富之欲立朝似<lb/>
<pb n="KR4d0545_WYG_007-31a"/>
范而有其憂樂之悰既悉其忠以事君不遺其暇以㳺<lb/>
藝交柯玉樹補石鼔之殘垂露金莖發鴻都之祕人有<lb/>
其一已足尚公兼其全若無能方且知無不為益加卑以<lb/>
自牧用是入叅鈞軸夫豈久淹水衡某栖遲中呉困頓<lb/>
下土老牛䑛犢顧豈望其代耕鳴鶴在隂亦非圖其繼<lb/>
和第惟衣食之計難忘父子之情使坐視其饑寒實所<lb/>
不忍兼自厄於困窶何由克全既濁質不可以業儒茲<lb/>
苟圖乃從其為吏便蒙龠合之禄能無搒笞之憂事㥯<lb/>
<pb n="KR4d0545_WYG_007-31b"/>
目前慮抛身外旁無蟻子之援難似登天使有䑕壤之<lb/>
餘亦堪為地其如貧病凋落不可栽蒔生成平時友朋<lb/>
公然以貨而歛其科缺上界官府明秉以心而昧其從<lb/>
違譬逐兎而疾足髙才似鬭鴨而神槌毒手天乎若此<lb/>
命矣何言自非恭遇監司内相白野先生閣下吾道丕<lb/>
基斯文元氣視顛連之無告不殊痛苦之切身識理亂<lb/>
之未形洞灼㡬微而敷政某素聆緒論茲覩末光敢云<lb/>
蘇章之二天實希伯樂之一顧編摩雖淺依庇則深謹<lb/>
<pb n="KR4d0545_WYG_007-32a"/>
再拜具啓以聞伏惟鈞慈俯賜鑒念謹啓<lb/>
　　䟽<lb/>
　　　重建岳鄂王祠寺䟽<lb/>
杭州路西湖北山褒忠衍福寺伏念故宋太師忠武岳<lb/>
鄂王忠孝絶人功名盖世方畧如霍嫖姚不逢漢武徒<lb/>
結志於忘家意氣似祖豫州乃遇晋元空誓言於擊楫<lb/>
賜墓田於栖霞嶺下建寺祠於秋水觀西落日皷鐘每<lb/>
為聲寃於草木空山香火猶將薦爽於淵泉豈期破蕩<lb/>
<pb n="KR4d0545_WYG_007-32b"/>
之愚頑盡壞久長之規制典祊田隳佛宇春秋無所烝<lb/>
嘗塞墓道掲神棲風雨遂頽廟貎鵂鶹夜啼拱木躑躅<lb/>
春吐斷垣淚落路人事關世道葢忠臣烈士每詔條有<lb/>
致祭之文豈狂子野僧攙國典出募縁之䟽望明有司<lb/>
告之臺省覬聖天子錫之珪璋褒忠義在天之靈激死<lb/>
生為臣之勸周武封比干墓事著遺經唐宗建白起祠<lb/>
恩覃異代下均士庶咸共見聞謹䟽<lb/>
　　　追薦故元帥達公亡䟽<lb/>
<pb n="KR4d0545_WYG_007-33a"/>
斮賊拚死人臣之大節凜然請佛證明朋友之交情痛<lb/>
甚竊念物故中奉大夫浙東道都元帥白野逹兼善先<lb/>
生以科名甲天下以行義著朝端㓗白之操寒於冰霜<lb/>
清明之躬炳乎日月切磋斯至殊有得乎聖心剔歴雖<lb/>
多不少罹於官謗使久居廊廟必有益寰區奈東觀未<lb/>
築之鯨鯢鎩魏闕孤鶱之鸞鳯身後纔一息能續蔡中郎<lb/>
之傳眼前<hi>原缺二字</hi>罹誰念顔杲卿之死某托交最舊慕徳<lb/>
如新慟哭西門羊曇之淚如洗蹈死東海魯連之恨奚<lb/>
<pb n="KR4d0545_WYG_007-33b"/>
窮匪依憑覺皇曷薦揚烈士伏願英靈如在豈但毅而<lb/>
為鬼雄幽爽不違要且張而作人極以助神當代以増<lb/>
光斯文<lb/>
　<lb/>
　<lb/>
　<lb/>
　<lb/>
　僑呉集卷七<lb/>
</p>
<p>
</p>
  </div>
</body>
</text>
</TEI>
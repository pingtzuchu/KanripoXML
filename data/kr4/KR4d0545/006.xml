<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>僑吳集卷六</head>
    <p>
<pb n="KR4d0545_WYG_006-1a"/>
欽定四庫全書<lb/>
　僑吳集卷六　　　　　　元　鄭元祐　撰<lb/>
　　五言絶詩<lb/>
　　　石湖十二詠<lb/>
　　　　石湖<lb/>
滄波渺千頃何䖏覔鴟夷同姓千年後流芳著斷碑<lb/>
　　　　新郭<lb/>
闔廬創城郭俄徙傍湖山酒斾千家室今猶作市寰<lb/>
<pb n="KR4d0545_WYG_006-1b"/>
　　　　拜郊臺<lb/>
呉子築圜丘祀帝存壝址魯亦取聖譏大禘同失禮<lb/>
　　　　行春橋<lb/>
醉擁捧心過韶華艶綺羅至今湖觜上彩霓卧滄波<lb/>
　　　　越來溪<lb/>
始由嘗膽鑿戰檻逐波通今日憑誰占漁家一笛風<lb/>
　　　　觀音巖<lb/>
碧潭通海眼崖設大士座宛如訪天台石梁飛度過<lb/>
<pb n="KR4d0545_WYG_006-2a"/>
　　　　治平寺<lb/>
雲塢藴招提開牕面湖渚時發鐘磬音驚散沙鷗侣<lb/>
　　　　茶磨嶠<lb/>
孤嶼突蒼翠波環欝盤盤誰嗜先春味當來製鳯圑<lb/>
　　　　楞伽塔<lb/>
危峰聳浮屠七級雕闌曲影落湖波心魚龍駭常伏<lb/>
　　　　越公井<lb/>
隋將移城時鑿供萬夫飲清冷尋丈餘倒浸青天影<lb/>
<pb n="KR4d0545_WYG_006-2b"/>
　　　　御書亭<lb/>
勅賜宋名臣穹碑載奎畫至今孤亭中虹光照山白<lb/>
　　　　紫嶶村<lb/>
公退紫薇省宅種紫薇花千樹臨山麓秋來粲曉霞<lb/>
　　　懐王敏徳長者<lb/>
清風起喬木虞麓浣花莊老我成長望平安字數行<lb/>
　　　懷亡友岳漢陽<lb/>
白璧埋黄壌清風憶錦袍何當絮酒酹斜日下林臯<lb/>
<pb n="KR4d0545_WYG_006-3a"/>
　　　寄張景昭<lb/>
舊宅桃花塢流波映草堂睽離將二月聽雨在方床<lb/>
梧竹䕃蕭齋苔花緑上堦可堪春欲去捉筆遣吟懷<lb/>
　　　朱澤民山水<lb/>
吹簫江浦秋舟蕩碧雲幽擬遡巖松下詩盟訂白鷗<lb/>
　　　永定空衲者送茶<lb/>
塵慮困春華蒙分糓雨芽醍醐滋舌本清氣溢詩家<lb/>
　　　岳生畫竹<lb/>
<pb n="KR4d0545_WYG_006-3b"/>
修篁含雨餘枝拂清風起掃破碧玲瓏髙堂净如洗<lb/>
　　　陳正孚畫<lb/>
馮嶺少㣲星羣峯列帝青太邱親貎得巖壑想嘗經<lb/>
　　　髙彦敬畫<lb/>
千疊硯㘭雲巖崖杳莫分圖餘清興在又為客書裙<lb/>
　　　過九里寺<lb/>
湖邊法喜樓千頃冷涵秋吟遶維摩室風生杜若洲<lb/>
　　　李遵道新竹<lb/>
<pb n="KR4d0545_WYG_006-4a"/>
逗土細行鞭苔茵暖透穿生生無限意都屬薊邱仙<lb/>
　　　陳摶像<lb/>
十年營一睡醒起欲安民忽睹金烏彩還山遂老臣<lb/>
　　　雲林小景<lb/>
雲起野橋西層峰翠隔溪欲尋清閟閣古木壓簷低<lb/>
　　　王元章梅<lb/>
明月西湖上清光儗舊時東風露消息香雪滿南枝<lb/>
　　　子昻蘭<lb/>
<pb n="KR4d0545_WYG_006-4b"/>
孤臣萬古愁湘渚水東流江芷汀蘺滿空令泣楚囚<lb/>
　　　子固水仙<lb/>
仙姿艷玉肌輕拂五銖衣羅襪凌波去香塵蹙歩飛<lb/>
　　　柯敬仲竹<lb/>
覊栖江梅姿飛墨鬢如絲天逺鸞留影篔簹雨後枝<lb/>
　　　子庭古木<lb/>
巨材千稔資特立僵挺挺東風吹不回雪厓氷壑冷<lb/>
　　　明雪牕蘭<lb/>
<pb n="KR4d0545_WYG_006-5a"/>
結跏向雙峩濡毫成九畹襲佩芳馨多懷人江浦逺<lb/>
　　六言絶詩<lb/>
　　　憶杭<lb/>
湖山今古姸麗寢園此際荒凉春晚花開花落故交誰<lb/>
在誰亡<lb/>
　　　淵明像<lb/>
棄官亟返柴桑家資日付壺觴莫道先生長醉義熈年<lb/>
號不忘<lb/>
<pb n="KR4d0545_WYG_006-5b"/>
　　　畫<hi>二首</hi>
六椽僦居避世一瓢淡飲怡情短褐少陵已徃小冠子<lb/>
夏復生<lb/>
雪噴滿谿泉溜雲屯匝地松隂隔岸芙蓉千疊助我吟<lb/>
詩撫琴<lb/>
　　七言絶詩<lb/>
　　　懷徐士𢎞<lb/>
錢唐湖上篠驂逰一榻長為孺子留頭白無成兩漂泊<lb/>
<pb n="KR4d0545_WYG_006-6a"/>
輸君天地一沙鷗<lb/>
　　　懷張天民<lb/>
金壇郭裏掃塵齋移向宜興傍古槐孫子讀書兒致養<lb/>
更無塵雜到苔階<lb/>
　　　張貞居神光樓看雨<lb/>
東風吹雨弄新晴仙子樓居吹玉笙不是春隂在簾幙<lb/>
已應顛倒落紅英<lb/>
濛濛靈雨向東來曙色軒牕面面開為愛條風吹潤緑<lb/>
<pb n="KR4d0545_WYG_006-6b"/>
莫教人跡印蒼苔<lb/>
碧雲千仭紫陽山都在東風化雨間細與陽春同霡霂<lb/>
岸花汀栁亦斑斑<lb/>
　　　贈製筆温生<lb/>
　今春予入杭貞居張尊師方建神光樓葛井西師與<lb/>
　予知舊因留宿樓上對酒聫句予尚左不善書而師<lb/>
　之書知名天下予出句㨗甚師捉筆便書然屢索輙<lb/>
　叱其弟子謂筆不佳最後出一枝上標温國寳姓名<lb/>
<pb n="KR4d0545_WYG_006-7a"/>
　師乃喜曰是固揭學士所賞識予雖不善書見師用<lb/>
　筆書不已因取傍赫<graphic n="KR1389" url="https://raw.githubusercontent.com/kanripo/KR-Gaiji/master/images/KR1389.png" mimeType="image/png"/>小紙試之誠善筆也既還呉<lb/>
　國寳之子持行卷來首列掲公所品題而尊師獨缺<lb/>
　然夫掲公寓師樓居四月餘子得公品藻而遺尊師<lb/>
　可謂獲連城而失照乗矣行且入杭求師言以為重<lb/>
　因詩送之<lb/>
神光樓上春聫句醉裏縱横筆屢揮歸到呉中見蒙子<lb/>
斯文㣲藝有神機<lb/>
<pb n="KR4d0545_WYG_006-7b"/>
温生有子能傳業鄭老無書可寄君他日製成壼領記<lb/>
尚憑毛頴話慇懃<lb/>
　　　病中寄王叔明<lb/>
跌宕王郎天馬駒胷蟠百篋外家書雨牕卧病三十日<lb/>
裹飯何曽見子輿<lb/>
　　　陶靖節像<lb/>
袖裏慚無博浪槌酒醒空賦稚桑詩悲凉一曲山陽笛<lb/>
滿眼山河是義熈<lb/>
<pb n="KR4d0545_WYG_006-8a"/>
　　　謝太傅像<lb/>
秦兵百萬壓東南宗社安危已獨擔却置㨗書棋局底<lb/>
諸君猶認罪清譚<lb/>
　　　病中寄光孝禪翁<lb/>
我病在床身欲飛棋鋒何日賭神機想應近日繙經後<lb/>
只有青山到竹扉<lb/>
　　　寄金山普納<lb/>
金鰲背玉欎藍天長有神龍衛法筵午夜江聲推月上<lb/>
<pb n="KR4d0545_WYG_006-8b"/>
浪花如雪寺門前<lb/>
　　　畫<lb/>
舒歗風林雲滿谿白駒空谷草萋萋相逢不作蘇門聽<lb/>
應有長松鶴未棲<lb/>
濯足清溪水已寒青山猶有此衣冠黄塵三尺烏靴底<lb/>
誰與歸來把釣竿<lb/>
水繚山廻深復深白雲茒屋住溪隂溪南十畆堪耕<hi>缺一</hi>
<hi>字</hi>何必囊中季子金<lb/>
<pb n="KR4d0545_WYG_006-9a"/>
桂樹連蜷山石幽蕭然冠屦白雲秋只愁畏壘無尸祝<lb/>
不愧長年為爾留<lb/>
桃花源上蝶飛飛誤却漁郎苦欲歸雲白山青一回首<lb/>
落紅如雨㸃春衣<lb/>
仙人樓觀隔層霞隱者烟蘿便作家萬壑千巖何䖏是<lb/>
停橈試問碧桃花<lb/>
　　　肥瘦二馬<lb/>
獅子花驕蹴暖風滿臕如瓠氣如虹年來恣飽天閑粟<lb/>
<pb n="KR4d0545_WYG_006-9b"/>
朔漠當收血戰功<lb/>
百戰纔餘骨與毛枯株倚着費抓搔何人終惠還芻秣<lb/>
拂拭風鬉氣尚豪<lb/>
　　　叢竹圖<lb/>
賦詩何䖏極幽探多在青山海岳菴一片緑雲塵跡斷<lb/>
萬竿烟雨大江南<lb/>
　　　逰魚圖<lb/>
潑剌春波荇藻深方池容得五湖心硯㘭更有神龍在<lb/>
<pb n="KR4d0545_WYG_006-10a"/>
難邈商巖旱歲霖<lb/>
　　　題文山佩刀帖<lb/>
逕露刀金柄屬誰空聞斷指血淋漓杜鵑啼暗江南月<lb/>
臣甫年年淚雨垂<lb/>
　　　子昻臨東坡竹<lb/>
戯墨王孫似子瞻雞棲石上着毿毿汴京回首西風急<lb/>
流落江南共海南<lb/>
　　　東坡笠屐圖<lb/>
<pb n="KR4d0545_WYG_006-10b"/>
得嗔如屋謗如山且看蠻烟瘴雨間白月遭蟇蝕不盡<lb/>
清光依舊滿人寰<lb/>
　　　伏生授經圖<lb/>
老無牙齒語音訛斷簡殘編缺字多不頼閨中賢弱息<lb/>
帝王典則竟消磨<lb/>
　　　蘇武牧羊圖<lb/>
飛鴻歴歴度天山何處孤雲是漢關不滴望思臺下血<lb/>
君王猶及見生還<lb/>
<pb n="KR4d0545_WYG_006-11a"/>
　　　岳王廟<lb/>
復得中原後殺身將軍未必恨奸秦甘將三百年宗社<lb/>
君相偷安塟塞塵<lb/>
　　　武侯像<lb/>
魚水君臣百世師風雲魚鳥識旌旗三分天下何經意<lb/>
恨未中原復本支<lb/>
　　　讀碑圖<lb/>
摩挲漢鼎朶饞頥臣道為忠孝可移枉使南來五千里<lb/>
<pb n="KR4d0545_WYG_006-11b"/>
越江漫讀孝娥碑<lb/>
　　　月夜懷十五友<lb/>
　庚寅中秋夜月色如晝而貧居溪渚因念晋人云感<lb/>
　念存沒心焉如割遂用東坡明月明年何處看詩平<lb/>
　韻賦詩懷友云<lb/>
剡剡台躔映五雲通明殿上玉宸君今宵賞月延秋桂<lb/>
滿袖天香不見分　　　趙宛邱<lb/>
月華浮海緑烟收曾照神光湖上樓惆悵塵生白玉麈<lb/>
<pb n="KR4d0545_WYG_006-12a"/>
詩盟從此負閒鷗　　　張貞居<lb/>
屋角氷盤擁爛銀清光千里不踈親棄官歸去輕如葉<lb/>
應念滄江有釣綸　　　李雲中<lb/>
覽古樓髙桂影寒飛觴不厭接清歡天香落盡黄金粟<lb/>
軟語何由接夜䦨　　　倪雲林<lb/>
每念道人張一無京塵填眼髑髏枯師資賊害無人理<lb/>
負子清光白玉壺　　　張文徳<lb/>
汳水秋風吹鴈聲一時分省有更生登髙弔古中秋近<lb/>
<pb n="KR4d0545_WYG_006-12b"/>
盖有危言答聖明　　　劉張掖<lb/>
天章閣下月孤明仍是中秋此夜情便到蓬萊宫裏住<lb/>
謝安應便念蒼生　　　秦白野<lb/>
芝雲如盖擁氷盤擕得王珣午夜看山色湖光秋十里<lb/>
詩成應更刻琅玕　　　草堂賔王<lb/>
闔閭城裏寄閒身四壁秋蛩語近人何異京華舊時月<lb/>
清光且照白頭親　　　程敬初兄弟<lb/>
月上溪頭樹影長婆娑老子據胡床九天風露歸來後<lb/>
<pb n="KR4d0545_WYG_006-13a"/>
桑落園林酒正香　　　黄金華<lb/>
飛雲樓上月華明㡬度中秋在帝京却有錢郎揮翰手<lb/>
倚䦨横笛最含情　　　王季野錢伯行<lb/>
南來看月異常年身在仙巖溪水邊名簡帝心歸想近<lb/>
清歌莫惜杖頭錢　　　張京兆<lb/>
　　　送張貢士<lb/>
睢陽世緒邈如雲君獨胷蟠錦綉文莫為書裙散香墨<lb/>
好攄三䇿表竒勲<lb/>
<pb n="KR4d0545_WYG_006-13b"/>
　　　送處州杜同知<lb/>
見說吾家光禄墳長松萬箇入青雲子孫為庶杭頭住<lb/>
應立車塵候使君<lb/>
含輝天上少㣲星曾照蒼蒼古栝城山水髙深民俗險<lb/>
不忘辛苦事巖畊<lb/>
誰如别駕杜侯賢純吏心腸鐡石堅山坂髙低時雨足<lb/>
郡齋篝火看畬田<lb/>
　　　贈麗水治農少府<lb/>
<pb n="KR4d0545_WYG_006-14a"/>
一寸山㘭一寸田髙低巖溜接山泉論升起稅斤稱糓<lb/>
此是山城大有年<lb/>
牛羊日夕下山時出穴耽耽虎正饑不是仁侯䕶羸畜<lb/>
麒麟折角獍梟肥<lb/>
　　　寄顔元卿院判<lb/>
戸外梅花落峭寒牕前銀燭剪更闌賈生只為憂明主<lb/>
華髪蕭蕭鏡裏看<lb/>
年華汨汨可相饒魚躍春氷逆上潮畎畆懷君不忘處<lb/>
<pb n="KR4d0545_WYG_006-14b"/>
汲生難逺武皇朝<lb/>
　　　寄王可矩宗伯<lb/>
江上羊裘把釣翁一竿烟雨致時雍客星祠下山千尺<lb/>
不在雲臺彩畫中<lb/>
昔年簮筆上瀛洲萬里青雲映黑頭相業要知霜後栢<lb/>
烝徒有楫濟川舟<lb/>
　　　寄沈存齋<lb/>
終惠長歌瘦馬行杜陵頭白淚縱横風雲滿地無春草<lb/>
<pb n="KR4d0545_WYG_006-15a"/>
頃刻難忘向主鳴<lb/>
　　　寄倪雲林<lb/>
經鉏齋外月娟娟嘗照梅花紙帳眠回首三年㡬圓缺<lb/>
塵埃堆垜白雲篇<lb/>
　　　劉功父漢川亭<lb/>
玉峯深隱漢川君安穩書巢卧白雲天禄校書兒軰在<lb/>
青山留為客書裙<lb/>
　　　虞學士小像為其姪孫堪題<lb/>
<pb n="KR4d0545_WYG_006-15b"/>
光岳英靈盖世雄九天象緯貫心胸六經文字關時運<lb/>
韓栁孫丁又及公<lb/>
紫芝眉宇鳯麟姿自是文章百世師何必凌烟畫冠劍<lb/>
雲仍翼翼奉烝祠<lb/>
　　　郭天錫雲山<lb/>
飛墨來從海岳菴春風吹雨滿江南青山肯被雲遮盖<lb/>
時聳尖竒一兩簮<lb/>
　　　朱澤民山水<lb/>
<pb n="KR4d0545_WYG_006-16a"/>
樓觀參差山磵㘭漁舟逺嘯出林梢白雲度盡千峯碧<lb/>
鬻石幽人始定交<lb/>
　　　次泰監司提兵東廣留别吳中諸友韻<lb/>
萬里南征瘴嶺過夜聞何處竹枝歌貂蟬原自兠鍪出<lb/>
盍斬鯨鯢靖海波<lb/>
白髪蕭蕭尚草元故人江海慰衰年功成竚俟歸來日<lb/>
只在城南尺五天<lb/>
　　　寄宇文國相<lb/>
<pb n="KR4d0545_WYG_006-16b"/>
精思亭上李文饒且袖經綸鎮海潮相業從容龍尾道<lb/>
唐家復數中興朝<lb/>
　　　寄黄泰甫授經<lb/>
姑蘇臺下雨聲寒舎館青燈語夜䦨父子日為師友處<lb/>
遺經不厭静中看<lb/>
風風雨雨百花洲何日春晴一醉逰滿日青山吟藉草<lb/>
鴟夷未許獨扁舟<lb/>
　　　送陳元禮之杭<lb/>
<pb n="KR4d0545_WYG_006-17a"/>
錢唐湖上鴈聲秋凉入明公紫綺裘庾信清貧何遜老<lb/>
登臨難寫古人愁<lb/>
青山遶郭候潮過今古興懷意緒多到夜令人尚無寐<lb/>
彎彎月子竹枝歌<lb/>
　　　送何舉人北上<lb/>
練川文學舊從㳺户屨儒生學最優北上神京當六月<lb/>
凉風桂子已含秋<lb/>
聞說京師喜氣多萬家齊唱董逃歌塢金何日寛民賦<lb/>
<pb n="KR4d0545_WYG_006-17b"/>
海宇頻頻望泰和<lb/>
　　　送僧還開先<lb/>
廬山面目翠千層飛屩孤禪不壓登絶頂倚雲無脚力<lb/>
潭珠三伏洒寒氷<lb/>
　　　贈曹相士<lb/>
魏武子孫誰尚賢相人唐舉得真傳王侯螻蟻知同盡<lb/>
留取雙瞳鑑碧天<lb/>
　　　陸仲明居笠澤以卜養親裕如也詩以贈之<lb/>
<pb n="KR4d0545_WYG_006-18a"/>
韓墅橋邊陸抗家灼龜靈應足生涯行人握粟遥相顧<lb/>
䖍奉慈親度歲華<lb/>
事親能孝祗天知母子團圞不皺眉賣卜得錢勤孝養<lb/>
菜羮香裏及時炊<lb/>
　　　顧定之竹<lb/>
虎頭孫子顧參軍八法縱衡寫墨君龍伯由來寳湖石<lb/>
鳯毛何事刷春雲<lb/>
　　　王元章梅<lb/>
<pb n="KR4d0545_WYG_006-18b"/>
孤山無復看梅花寂寞咸平處士家留得王髯醉時筆<lb/>
歲寒仍舊發枯槎<lb/>
　　　虞勝伯畫雨竹<lb/>
渭川烟雨緑漪漪公子飛雲出硯池萬箇青琅秋一抹<lb/>
髙梢特聳鳯凰枝<lb/>
　　　館娃宫圖<lb/>
複殿廻廊遶翠岑鴛鴦嬌擁畫屏金謾誇歌舞留君醉<lb/>
千古人猶怨捧心<lb/>
<pb n="KR4d0545_WYG_006-19a"/>
　　　揩癢馬圖<lb/>
<hi>原缺一字</hi>瘡烏去未斜陽雨足春堤草正長摩擦樹根休技<lb/>
癢明朝要爾戰沙塲<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0545_WYG_006-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　僑呉集卷六<lb/>
</p>
<p>
</p>
  </div>
</body>
</text>
</TEI>
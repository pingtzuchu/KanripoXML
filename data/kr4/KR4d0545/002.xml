<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>僑呉集卷二</head>
    <p>
<pb n="KR4d0545_WYG_002-1a"/>
欽定四庫全書<lb/>
　僑呉集卷二　　　　　　元　鄭元祐　撰<lb/>
　　七言古詩<lb/>
　　　姑蘓臺<lb/>
城西高臺高百尺傳是呉王舊遊迹百花正開西子醉<lb/>
明月芳洲照清夕嬌顔如花醉王側城上烏啼曉星白<lb/>
歌鼔聲消醉未消越王已將兵來朝鏦金撾鼔殷天地<lb/>
兵敗可復棲夫椒呉人遺恨化潮汐暮往朝來箭徑直<lb/>
<pb n="KR4d0545_WYG_002-1b"/>
不然自可君甬東何用蕭蕭馬嘶驛<lb/>
　　　夏駕湖<lb/>
呉王城西夏駕湖至今草木青扶疎想見呉王來避暑<lb/>
後宮濯濯千芙蕖酣紅矗翠總殊絶誰似西施天下無<lb/>
西施醉凭水窗睡曼衍魚龍張水戯月上湖頭王醉醒<lb/>
歸舟蓮炬繁如星不知擁扇暍人者日夜窺呉不暫捨<lb/>
　　　呉桓王墓<lb/>
有呉桓王之墓田乃在盤門南郭邊墓中玉鳬乆化土<lb/>
<pb n="KR4d0545_WYG_002-2a"/>
石上赤烏猶紀年寒食無人灑麥飯東風滿地飄榆錢<lb/>
功昭前代啟呉祚葬地合擇名山川闔閭城南不百歩<lb/>
土薄易致畊夫穿昭紘衆臣號詳密慮不及此寧非愆<lb/>
緬思山東舉義日郿炷顧已無諸賢惟王父子起相繼<lb/>
黄星閃避東南天假之修齡定四海許下豈容瞞箸鞭<lb/>
鑿山掩匠等發掘朽壤一抔誰獨專白楊蕭蕭北邙路<lb/>
姓名能得幾人傳<lb/>
　　　岳武穆王墓<lb/>
<pb n="KR4d0545_WYG_002-2b"/>
棲霞嶺南湖水陰墓木兩株高百尋鬼神撝護霜雪幹<lb/>
日夜怒號風雨音山僧紙錢每自掛隴酋金槌那得侵<lb/>
精忠既已塞天地英爽尚爾盤山林恨雖無血可化碧<lb/>
世故有人能範金恭惟父子一抔土尚想君臣千載心<lb/>
萬松嶺前行殿廢五國城頭寒漏沉空令遺黎痛至骨<lb/>
荒墳一上一哀吟<lb/>
　　　古牆行<lb/>
　某童時侍先人到杭訪諸故家其數至則循王府也<lb/>
<pb n="KR4d0545_WYG_002-3a"/>
　府在省西天井巷其北則油車巷也宋諸王子孫居<lb/>
　之者如蜂房其家粗完則月潤先生也先生諱栱與<lb/>
　菊存先生兄弟行先人言論孤峭尊爼間每謂循王<lb/>
　功名去韓岳逺甚特與高宗意合故享富貴壽考耳<lb/>
　其昆季每聞先人抗論往往引去今幾五十年杭故<lb/>
　家掃地盡矣而循王府亦為江浙省官署向年淮陰<lb/>
　龔聖予與菊存交厚見王府環牆猶堅完知其版築<lb/>
　時取土於南山其用意逺矣為賦古牆行其詞於王<lb/>
<pb n="KR4d0545_WYG_002-3b"/>
　多所褒美然豈春秋筆削之謂哉為賦此庶幾黄太<lb/>
　史浯溪讀碑詩意夫<lb/>
崒嵂環牆連數堵宋亡猶是循王府渡南功臣王第一<lb/>
賜第錢塘貯歌舞築牆逺取南山土軍士肩頳汗流股<lb/>
楨幹停匀杵築堅小却猶支三百年當時能留岳忠武<lb/>
返斾定可銘燕然嫖姚忘家子壻戮宰嚭賣國身名全<lb/>
偷安湖山忘大辱詔諭江南等臣僕蕭牆繚周千柱宮<lb/>
只欠甑泥蒸後築帶礪鐫銘在甲第築牆不厭高於屋<lb/>
<pb n="KR4d0545_WYG_002-4a"/>
逺鴈秋横五國城帛書無復淚交傾可憐忠臣痛刻骨<lb/>
空令志士死結纓佞顯忠誅誰得失二百年餘昭白日<lb/>
舊時每見古牆邊鬼燈夜暗光如漆牆土于今化作灰<lb/>
欲問故老心先摧只有省垣新築後鼔角聲殷呉山隈<lb/>
　　　吊劉龍洲墓<lb/>
宋渡南如晉永嘉屈辱更甚慚栖鴉才賢盡斃賊檜手<lb/>
君相甘同魯婦髽孝皇悲憤痛莫雪士逃竄誅能幾家<lb/>
翁也諸侯老賓客有淚每落西風笳南樓載酒桂花晚<lb/>
<pb n="KR4d0545_WYG_002-4b"/>
經綸志在言非誇且將南山抉虎穴豈但東海刳鯨牙<lb/>
長敵疏章過慟哭况聞逺鴈來龍沙林蘓與白出處異<lb/>
便欲呼起能無譁醉鄉生死忘今古酒熟蒓香魚可义<lb/>
和戎自有祈請便經天非無愽望槎瞪視乾坤謝軒冕<lb/>
朽骨深瘞山之涯婁江東流山蘊玉翁也墓此誰疵瑕<lb/>
荒陵無人澆麥飰廢家有樹開梨花熒熒鬼燐出松塢<lb/>
想翁來遊路匪賖<lb/>
　　　重建岳王精忠廟謝李全初長司<lb/>
<pb n="KR4d0545_WYG_002-5a"/>
憶昔紹興南渡時從王百萬虎與貔鄂王奮身起偏禆<lb/>
能以百戰扶國危師行動以紀律持屯行野次人罕知<lb/>
堂堂大將精忠旗敵人不敢正眼窺連城之壁無瑕疵<lb/>
如何青蠅玷汚之後來禮葬西湖湄血已化碧無完屍<lb/>
於今宋亡宗社隳獨遺墓木蟠孫枝夜啼鵂鶹嘯狐狸<lb/>
過而問者知為誰廬陵李君每涕洟迺坐幙府深自惟<lb/>
不獨罄發囊中資又屬州人使共治徘徊經營出成規<lb/>
廟遂落成煥桷枅烝嘗復享崇令儀父老瞻拜咸嗟咨<lb/>
<pb n="KR4d0545_WYG_002-5b"/>
贊君為政能及兹只今解任舟將移何以表君去後思<lb/>
爰勒堅珉著貞詞昭示億年匪夸毗過者下讀麗牲碑<lb/>
　　　長孫皇后免冠圖<lb/>
貞觀聖人還紫宮按劒欲殺田舍翁翁本帝仇今作輔<lb/>
逆鱗易批難論功后聞君言心慘惻自古君明則臣直<lb/>
直臣脱若死無辜賤妾一身亦奚惜免冠再拜明主前<lb/>
陰扶紅日行青天他時拭目看陵樹不以大義虧其全<lb/>
　　　淵明歸莊圖<lb/>
<pb n="KR4d0545_WYG_002-6a"/>
終風晝霾八表昏有眼不睹東方暾只應門前種楊柳<lb/>
山河已改枝柯存原田畇畇水漾漾歸來有酒盈清尊<lb/>
醉鄉生死豈不好懸書甲子明深恩仁人義士乆黄土<lb/>
丹青彷彿柴桑村畫圖不盡古今意寒蛩夜語秋槐根<lb/>
　　　東坡赤壁圖<lb/>
奎星墮地不化石化作盤天老胷臆清禁森嚴著不得<lb/>
半夜吹簫過赤壁百億魚龍不敢聽萬古東流月華白<lb/>
　　　溫日觀畫葡萄<lb/>
<pb n="KR4d0545_WYG_002-6b"/>
伊昔錢唐温日觀醉兀竹輿殊傲岸却將書法畫葡萄<lb/>
張顛草聖何零亂枝枝葉葉㸃畫間醉瞠白眼看青天<lb/>
狂呼大盗楊總統天不汝誅吾厚顔楊加箠死曾不畏<lb/>
故老言之淚尚<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>畫成葡萄誰賞識惟有鮮于恒嘖嘖<lb/>
醉叩齋室支離疏拊摩悲歌淚填臆鮮于設浴師浣之<lb/>
為師滌垢曾弗辭人言結襪張廷尉千載風流寧異兹<lb/>
蔓如龍須實馬乳問師揮毫奚獨取只因漢使逺持來<lb/>
野老詩成淚如雨<lb/>
<pb n="KR4d0545_WYG_002-7a"/>
　　　贈無錫強教諭<lb/>
義門影<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>梁溪水誦聲琅琅長應耳中有文儒名父子<lb/>
教鐸鏗鍧相繼起毘陵去家不百里藹藹春雲盡桑梓<lb/>
三年職教識才美鼔篋來遊無逺邇振衣升堂靜兀兀<lb/>
槩於羣經味其㫖坐見金精出鑪錘泮池冰消躍赤鯉<lb/>
壇杏緘春紅蕊蕊政成南歸㸃行李明月清風滿船尾<lb/>
歸娯慈親綵衣喜醲酒華堂紛拜跽棣萼春輝交韡韡<lb/>
咸祝先生此升矣<lb/>
<pb n="KR4d0545_WYG_002-7b"/>
　　　送范子方掌教<lb/>
江南喬木幾家存魏公猶多賢子孫根株乆浸詩書澤<lb/>
萌枿長承雨露恩美化山長尤秀出翩其令儀如玉溫<lb/>
觀光帝都富述作傳經親闈加討論一官不厭客氊冷<lb/>
暫爾定省違朝昏側身霄漢度林嶺照眼井絡逢人村<lb/>
東風吹衣晝襲襲北斗横屋夜暾暾公侯復始自今日<lb/>
浩蕩恩波白獸尊傳聞吾家光祿墳青松上啼古帝䰟<lb/>
大眥十圍閲世乆禪旁鉏伐無留根貞元丞相乆寂寞<lb/>
<pb n="KR4d0545_WYG_002-8a"/>
不辭為庶為清門得從君去拜桑梓勝倚孤雲濺涙痕<lb/>
　　　贈達長司懋衡<lb/>
十月二日君生辰菊有黄花霜露新漢朝既須召賈馬<lb/>
嵩岳豈徒生甫申衆瞻雲霄黄鵠舉自愛江海白鷗馴<lb/>
烏絲晝臨嶧山刻銀箋夜製呉宫春政爾揚舲海潮上<lb/>
忽然煮茶溪水濱囀枝幽禽語留客攙臈野梅開向人<lb/>
蒼生却問謝安石白首可同鄭子真<lb/>
　　　送顧縣尉定之<lb/>
<pb n="KR4d0545_WYG_002-8b"/>
虎頭諸孫豈誠癡飛墨即是蒼筠枝故家喬木盡黄落<lb/>
此君貞節仍堅持向年毘陵為錄判正聲早騰青玉案<lb/>
親殁天南柩返呉棄官急歸方寸亂從兄負土成孤墳<lb/>
天平山麓黯秋雲哀哀淚滴墳上土終制北謁天皇君<lb/>
一官又赴同安尉白雲黄葉秋無際道經武夷山下路<lb/>
遏雲棹歌迎鼔枻山中徵君峩小冠能令幽居帝畫看<lb/>
　　　贈藏書顧明則<lb/>
昔人於書皆手鈔六經子史方神交編摹雖勤不聞道<lb/>
<pb n="KR4d0545_WYG_002-9a"/>
是亦蠧蟫書作巢積善之家費裝緝褙工亦由書傳出<lb/>
一朝妙手完缺殘正如雲開睹初日我欲一問顧生家<lb/>
松陵春晴桃始華蟠胷萬卷老多忘檢卷只如昏樹鴉<lb/>
嗟嗟書生呉鉅族風霜日夜摧喬木雖然業身簿秩間<lb/>
有眼且看江南山<lb/>
　　　古書行贈呉孟思<lb/>
蒼頡四目通神明制字以來幾變更籕創大篆豈柱史<lb/>
石鼓有刻非無徵驪珠煌煌幾千顆照燭萬世開章程<lb/>
<pb n="KR4d0545_WYG_002-9b"/>
周平東遷帝紐解甄酆繼出加研精秦斯學荀儒運阨<lb/>
獨負小篆超焚坑戈森劒列出華玉百世是寶堪依慿<lb/>
次仲忽挾八分起喜動呂政消威稜一朝檻車化鶴去<lb/>
傳聞無乃非人情政方鞭戮海宇日程邈繼仲尤知名<lb/>
六國滅姬旋自滅人如亂麻死長城神工異畫先後出<lb/>
𨽻法變篆由邈興十年覃思非不苦習趨簡便令人輕<lb/>
堂堂逵門許叔重憤悱缺譌復著經三才萬物總蒐討<lb/>
一掣屋蔀瞻繁星慎於六義功不細朽骨逮今餘德馨<lb/>
<pb n="KR4d0545_WYG_002-10a"/>
漢章變草本伯度波磔與𨽻猶相仍俗書姿媚相扇告<lb/>
韓論匪激毋深驚千年陽冰紹斯跡有茂其實蜚英聲<lb/>
珪璧煌煌照衰世白馬記與庶子銘兩徐識解更卓特<lb/>
著書翼慎言庚庚張侯豹姿編復古金薤琳琅垂九清<lb/>
皇元篤生趙文敏掃世糠粃開羣盲龍翔鳳翥彩雲晚<lb/>
夾以日馭揚雙旌自公騎箕上天去衆論悉與濮陽生<lb/>
生名呉睿孟思字篆𨽻可寶如璜珩周旋向背盡規矩<lb/>
分布上下紛縱横囊錐畫沙泯芒角寶樹出網含光晶<lb/>
<pb n="KR4d0545_WYG_002-10b"/>
研裂雲根劒就淬射穿楊葉弓開<graphic n="KR3862" url="https://raw.githubusercontent.com/kanripo/KR-Gaiji/master/images/KR3862.png" mimeType="image/png"/>刋題班班滿山石<lb/>
姓名往往聞帝京贈言無如胡汲仲我乃蚓竅蠅薨薨<lb/>
闔閭城中每相見愧我頭白君眼青長歌哦成三月暮<lb/>
妬婦無能空拊膺<lb/>
　　　龍香行贈呉國良<lb/>
張公洞中芝草春帝藏寶書更幾塵中有龍香燒墨法<lb/>
古苔溜雨松膚皴木公竊窺試造後至今法行溪水濱<lb/>
呉生妙解不求似獨造萬古工何純𤣥霜夜搗玉兔臼<lb/>
<pb n="KR4d0545_WYG_002-11a"/>
黑瓊曉剝蒼蛟鱗製成比之犀截角研罷頓似鸞憑茵<lb/>
姿如青銅色如漆并潘便見亦相親老奚父子委世乆<lb/>
潘李竟誰追後塵嗟生一朝遇賞識會同南琛貢紫宸<lb/>
願寶龍香古圭璧明月清光長照人<lb/>
　　　相地余君祥贈言卷<lb/>
我早不識余山人湖海名知三十春聞其欲識天下士<lb/>
不厭四方走踆踆朅來中呉春苦雨雨窗峭寒肌骨皴<lb/>
袖有贈言成大軸讀未卷終傷我神儒先淪落日已盡<lb/>
<pb n="KR4d0545_WYG_002-11b"/>
我獨未死如枯鱗涸轍曾無斗升水破靴厭踏康莊塵<lb/>
生言宿知地理學轉移造化抽機輪黄箸定鈐司馬氏<lb/>
青囊為書郭景純二子騎箕上天去遺編慿誰據其津<lb/>
余生兩眼煙秋月徧觀山崖與海濱先輩而今木已拱<lb/>
後生蹇予蠖不伸何處青山可埋我免使烏鳶螻蟻嗔<lb/>
　　　舒大尹伯洪之任晉陵<lb/>
西門曉送舒晉陵十里冲冲聞鑿冰邑侯生長單父邑<lb/>
彈琴化行咸服膺民風莫訝北南異身教始為今者稱<lb/>
<pb n="KR4d0545_WYG_002-12a"/>
我歌侯聽意良苦且住槽撥朱絲繩田間困悴非一日<lb/>
錐刀割剝動千層孱民不殊罝裏兔猾吏却如霜後鷹<lb/>
豪強結托相表裏機變聚集夸才能繭絲何曽宿杼軸<lb/>
粟穗况欲棲溝塍煌煌列宿在霄漢扣首昊天呼不譍<lb/>
風聲俗習一至此問侯何以寛凌兢侯從胄監學古訓<lb/>
仁義樓櫓身光登雄談浪浪瀉河漢偉度浩浩吞鵾鵬<lb/>
力行以言拯頽俗定奮其力支崩騰坐令凋瘵復完實<lb/>
豈但賢勞不次陞腐儒歌長侯勉聽無肉如陵酒如澠<lb/>
<pb n="KR4d0545_WYG_002-12b"/>
歌長意苦白日暮忽見新月上漁罾<lb/>
　　　送韓從事玉溫之閩<lb/>
韓侯魏公之子孫傳家故笏今猶存吏程於今重漕府<lb/>
人望自昔推名門風帆曉趠鳳洲過鐵碇夜劃鯨波渾<lb/>
七閩宏開元帥府二品欲均丞相尊簷團煌煌荔子葉<lb/>
庭走陰陰榕樹根遷陞郎署不憚逺遄拜朝命兹承恩<lb/>
道山亭上登臨日為賦海湧玻瓈盆<lb/>
　　　送汪秀才瑩中<lb/>
<pb n="KR4d0545_WYG_002-13a"/>
三十年前湖上路君之外舅錢塘簿春風雙髩綠於雲<lb/>
豈料於今各遲莫遲莫相逢兩相顧出者非迂處非誤<lb/>
君出才如班定逺我處心慚黄叔度向年邊氓弄鋤梃<lb/>
屈君從戎曾不腐皇家福力九鼎固爾民何異罝中兔<lb/>
上功幕府寂不聞一命低徊樂其素參佐南安郡幙歸<lb/>
行李蕭然只如故於今復理吏部銓束書朝上閶門船<lb/>
柳條緘黄雪初霽鷗波吹白舟當牽繙書蓬窗遮老眼<lb/>
沽酒野店澆殘年想見新春花欲然君應醉倒春風前<lb/>
<pb n="KR4d0545_WYG_002-13b"/>
青雲故人布百辟黄紙除書來九天得官南歸應過我<lb/>
姑蘓臺東野水邊却問朝端泰祕監何時寄我歸來篇<lb/>
　　　趙松雪畫<lb/>
鷗波亭前千疊山縹緲峯巒烟靄間既如春雲多態度<lb/>
復似靜女工幽嫺老槎霜寒露刻削崩湍雨霽聲潺湲<lb/>
飛樓湧殿出林表中有逸人相往還風帆截谿馬載道<lb/>
兼有艇子維滄灣有時扣舷一清唱有時談𤣥一破顔<lb/>
呉興仙翁補天手毫端五色春斕斒畫成未數董北苑<lb/>
<pb n="KR4d0545_WYG_002-14a"/>
王維二李相躋攀自翁騎鯨上天後至今玉佩聲珊珊<lb/>
空令下土寶遺墨真贗紛紛誰與刪<lb/>
　　　趙仲穆畫<lb/>
王孫畫思凌紫青千峯削出秋冥冥丹臺疑通玉京路<lb/>
飛瀑上濺銀河星抱琴隨馬風冷泠定知不是王門伶<lb/>
山空水流木葉落曲終正不求人聽溪流明滅夕陽晚<lb/>
似有樵唱來巖坰王孫歸卧鷗波亭鈞天清都夢始醒<lb/>
浮雲變滅不掛眼盤石溪邊且濯纓<lb/>
<pb n="KR4d0545_WYG_002-14b"/>
　　　李龍眠唐馬仲穆臨<lb/>
龍眠畫馬妙入神貌得唐時馬與人人通馬語黙相契<lb/>
馬知人意更相親文皇昔御六龍出天為聖主産騏驎<lb/>
開元馬牧蕃盛日泛駕囓膝誰能馴自昔龍駒有天骨<lb/>
驌驦獨起秋輪囷西巡不復觴王母東歸政爾慙直臣<lb/>
馬圖流傳至汴宋玉驄紫燕聊前陳守文之君保成業<lb/>
不肻一日開邊塵遂寘驊騮鼔車下猛蛟失水無完鱗<lb/>
柏臺退休親貌得畫意逮逼曹韓真畫史纔知粉墨趣<lb/>
<pb n="KR4d0545_WYG_002-15a"/>
學士乃通元化因曹韓骨朽伯時死餘不溪上苕花春<lb/>
臨摹不得畫史意掩卷愁眉誰與伸<lb/>
　　　徐孟達别墅冬日海棠<lb/>
猗唐厚德徐有功力廻兇殘致時雍子孫蒙休百世下<lb/>
草木作花嚴冷中園林尚或保剩綠霜霰不敢欺嫣紅<lb/>
金盤朝露洗睡態錦絲歩障圍春容流年固如東逝水<lb/>
銜子豈必西飛鴻何異佳人倚脩竹尚矜絶豓彈孤桐<lb/>
徘徊樹下三歎息人生遲莫將無同<lb/>
<pb n="KR4d0545_WYG_002-15b"/>
　　　王元章白描梅<lb/>
王郎筆底無纖塵只有萬斛江南春疎花冷蕊禁不得<lb/>
珠明玉潤前森陳珊瑚交柯撑鐵網金鋩鑠日張龍鱗<lb/>
咸平處士西湖濱風雪滿頭肌肉皴長歌短吟梅樹下<lb/>
聲詩寫得梅花真王郎晚載剡溪雪艤舟孤山一問津<lb/>
色香聲塵盡奪取高揮大抹駭世人舊時娟娟裏湖月<lb/>
清光長照無疎親<lb/>
　　　顧定之墨竹<lb/>
<pb n="KR4d0545_WYG_002-16a"/>
虎頭諸孫妙飛墨藂葟脩纖傍湖石只疑湘江水湛碧<lb/>
英娥騎鯨去不返千古遥岑綰秋色<lb/>
　　　黄子乆山水<hi>二首</hi>
小黠大癡誰復然畫山畫水亦隨緣懸厓絶谷噴流泉<lb/>
此中即是安養地九品蓮華光燭天<lb/>
衆人皆黠我獨癡頭蓬面皺絲鬢垂勇投南山刺白額<lb/>
飢緣東嶺采青芝仲雍山趾歸休日尚餘平生五色筆<lb/>
畫山畫水畫樓臺萬態春雲研坳出只今年已八十餘<lb/>
<pb n="KR4d0545_WYG_002-16b"/>
無復再投光範書留得讀書眼如月萬古清光滿太虚<lb/>
　　　向年與岳漢陽趙宛丘同登荆溪王氏仁壽堂<lb/>
　　　　今幾四十稔時允同尚未生兹允同出拜感<lb/>
　　　　念今昔賦以與之<lb/>
昔年嘗登仁壽堂岳趙兩侯與頡頏周情孔思藹胷臆<lb/>
商彛雒鼎陳寶藏名畫珠官啟丹碧法書金薤垂琳琅<lb/>
官窑器列八珍饌博山爐焚三傑香稽經考史發言論<lb/>
跨秦越漢譚文章惟時石塢梅花吐肩輿起穿林嶺長<lb/>
<pb n="KR4d0545_WYG_002-17a"/>
溪廻路轉雪欲作薄暮似遶羅浮傍歸途列炬兼擊柝<lb/>
候人奔迓遥相望南枝禽翻北枝凍置酒張鐙羅豓粧<lb/>
主賓一時極驩會轉頭於今四十霜趙登廊廟岳物故<lb/>
我仍飢驅行四方人生那能免離合世運乃爾罹慘傷<lb/>
乾坤瘡痍戰塵黑溪山破碎愁雲黄華屋終焉變瓦礫<lb/>
舊厭梁肉今糟糠子之家居尤可念蒿艾叢深蹲虎狼<lb/>
幸哉仁者必有後出贅於此存豪芒子之拜我我增慨<lb/>
衰頽有幾桑榆光朋儔凋落世變苦安得不及我涕滂<lb/>
<pb n="KR4d0545_WYG_002-17b"/>
　　　送俞教授之餘杭<lb/>
餘杭縣前春水生校官書舟如葉輕鶯啼講壇杏垂實<lb/>
魚躍泮水芹抽莖易於觀天聖域敞文者載道天機精<lb/>
明年彤庭對策後我亦閶門迓前旌<lb/>
　　　送俞叔元從㳺慈溪陳文昭<lb/>
百舍重趼從師游為道不為利祿謀今子逺鼔浙東枻<lb/>
濤江日暮青山稠慈谿為縣山水幽製錦者誰陳太丘<lb/>
退食何曾廢探討固應户履逺相求它時卒業歸語我<lb/>
<pb n="KR4d0545_WYG_002-18a"/>
坐見一鶚横清秋<lb/>
　　　送李運使海漕抵京見宣城貢侍制<lb/>
易於涉險必曰川何况航海决九淵海雖無風浪或顛<lb/>
銀山雪屋相崩騫國家鴻庥上際天漕海運糧今幾年<lb/>
波神水妃相後先分䕶糧艘咸周全棹郎捩舵歌扣舷<lb/>
南風趠帆到幽燕萬井白裊朝炊烟青駒之年福更延<lb/>
上帝降監加矜憐天子明聖宰相賢明燭萬里無私偏<lb/>
春運已達北海壖天呉帖首海若眠李郎夏運能勉㫋<lb/>
<pb n="KR4d0545_WYG_002-18b"/>
海波鏡平糧在船由郎心純志確堅敬亭之山秀而妍<lb/>
幼從貢公讀陳編志存功業永乆傳縣知此行尤靜便<lb/>
定膺上賞坐玳筵金縑縹醪寵命宣應從貢公見榻前<lb/>
清光咫尺如霏煙貢公若問老鄭䖍為言白頭仍草𤣥<lb/>
海宇清晏無戈鋋咏歌太平老林泉却寄貢公山木篇<lb/>
　　　寄雲南蕭總戎<lb/>
將軍昔麾白虎旛指率虎士平雲南大山豐林犀象窟<lb/>
青山一束西横擔諸軍落險坐如蝟下嗔長鯨手獨探<lb/>
<pb n="KR4d0545_WYG_002-19a"/>
威行武侯擒縱地<hi>原缺三字</hi>立如松杉整師徐行身後殿㸃<lb/>
胄還國無留簪總戎<hi>原缺五字</hi>相國正可同曹叅自叅大政<lb/>
論國柄載其清靜民心甘<hi>原缺二字</hi>祥雲忽鎩翮公論在人<lb/>
寧乆酣皇明鼂徹燭羣<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>蔀蔽盡徹<hi>字缺</hi>謀戡將軍復整<lb/>
蒼玉佩入朝拜手儀容暗念臣已老心則壯寶鏡在匣<lb/>
秋儋儋聖君萬歲國基固明堂締搆須楩楠<lb/>
　　　送劉朝章同知赴任<hi>仲</hi>　<hi>公之子</hi>
<hi>原缺二字</hi>向任杭推官宛丘趙公最交歡子時方年二十許<lb/>
<pb n="KR4d0545_WYG_002-19b"/>
身衣大<hi>字缺</hi>頭南冠二公相予忘齒爵稽經抽史言盤盤<lb/>
趙公騎箕尊府老會合無由空嘅歎尊翁後貳呉府政<lb/>
吏畏民思閭井安只今星霜十五易北歸懸車魏地寛<lb/>
郎君翩翩蒙世澤氣貌潤哲神仍端同知黄巖行有日<lb/>
部從南向千峯巒徵詩於予感衰老况復秋深霜露寒<lb/>
客懷蕭蕭詩髩白江浦凄凄楓葉丹自慙居貧無贐餞<lb/>
鴻飛萬里須脩翰高天無雲卿月皎候吏側足迎征鞍<lb/>
<hi>原缺五字</hi>飢渴報政何以蘇凋殘尊公在此徯佳信聲騰實<lb/>
<pb n="KR4d0545_WYG_002-20a"/>
著無留難<lb/>
　　　題張伯雨留别卷<lb/>
句曲外史儒仙師開口論事劒差差詩律精嚴奪天巧<lb/>
字畫峭重含春姿一朝飄然上京邑赤墀不拜惟長揖<lb/>
名稱藉藉諸公間落紙雲煙粲星日璽書令任西湖濱<lb/>
忽思騎虎朝玉宸大茅峯頭㪺北斗劒佩色暎江南春<lb/>
山經幽文與道帙歸藏靈澗之石室小劫猶割紫琳腴<lb/>
大書應按皇人筆鬼物守䕶今幾年闔户勒銘師亦仙<lb/>
<pb n="KR4d0545_WYG_002-20b"/>
酒星在天照酒泉師醉而死方陶然如何卧病二十日<lb/>
鶴骨瘦筋神隼急一朝返真大浣洞西湖山空鬼夜泣<lb/>
飛墨如霧留人間讀之鏘然鳴佩環疑師不死不得見<lb/>
老淚灑入秋苔斑<lb/>
　　　重題温日觀葡萄<lb/>
故宋狂僧温日觀醉凭竹輿稱是漢以頭濡墨寫葡萄<lb/>
葉葉枝枝自零亂隴酋時有連真珈每欲邀師飲其家<lb/>
路逢其人輒大罵欲泄憤怒寧辭<hi>字缺</hi>鮮于愛師工字畫<lb/>
<pb n="KR4d0545_WYG_002-21a"/>
北面從師學波磔寫出葡萄皆法書二王<hi>字缺</hi>範從師得<lb/>
困學齋前支離疏師來或哭或歌呼醒塗醉抹不可測<lb/>
其言皆足警懦夫先生弊廬耿家歩阿師舊日經行路<lb/>
月落山空喚不譍尚想秋棚漙白露<lb/>
　　　師子林<lb/>
萬竹陰陰師子林蒼霏如雪不厭深影當初陽鸞鳳舞<lb/>
響作平地蛟龍吟契機元非擊後悟乘凉已在栽時尋<lb/>
行鞭土酥雖詰屈沛潤法雨尤陰森筍時不傳飡玉法<lb/>
<pb n="KR4d0545_WYG_002-21b"/>
定起每聽貫珠音那知閻浮有六月只緣毗耶無二心<lb/>
眼光固已爍天地王度政爾式玉金老矣蒲鞋尚堪織<lb/>
貧豈藜羹長乏斟養威窟中善自愛解鈴頷下知誰任<lb/>
擾擾塵勞竟何以便應於此投華簪<lb/>
　　　送詩僧珩書記<lb/>
呉僧娟娟珩上人詩如嶽面青嶙峋旁支小山各秀出<lb/>
吞雲洩雨干星辰陳高復來説珩好思若美玉蒸浮尹<lb/>
<hi>即浮筠玉之光采</hi>我老於詩苦思短援筆欲下仍嚬呻奏香擬<lb/>
<pb n="KR4d0545_WYG_002-22a"/>
繞玉皇案放櫂却入桃源春艱難若此良自笑束燒不<lb/>
爇釡底塵如何諸君擅天巧珩也又復能清新百年幾<lb/>
見光嶽合四海此喜文章純吾聞桑門重行解言必與<lb/>
道無□磷西風摇落鴈南鄉長歌送子空沾巾<lb/>
　　　送顔陋隱道士<lb/>
顔闔<hi>原缺三字</hi>茆山术煙如雲紫翠間乆御師壇黑虎出又<lb/>
騎仙巖白鶴還符籙登真有要訣祠竈却老須𤣥關寶<lb/>
書仍傅具茨牧珠實政綴𤣥都班是中有人煉玉質不<lb/>
<pb n="KR4d0545_WYG_002-22b"/>
逐頽景凋朱顔脩辭如蘭吐酷烈濯足古澗聽潺湲企<lb/>
余東望不可即天風泠然鏘珮環<lb/>
　　　送林𤣥卿鍊師歸永嘉<lb/>
玉晨明皇大道君丹霞上館校瓊文芙蓉製冠珠織裙<lb/>
並乘綠轝駕飛雲有美一人岸青帉來從東甌東海濆<lb/>
不笑不語寡戚忻帝驚顧語仙聖羣是能執持神化藴<lb/>
<hi>叶</hi>余昔夢噩帝喜紛拯余於危釋憂慬報崇仙階秩孔<lb/>
殷尚念無以章殊勲琳宮紫幄珠流熉靈來乘純去乘<lb/>
<pb n="KR4d0545_WYG_002-23a"/>
雯景響濁世那由聞神孫飄翩接芳芬烹陽冶隂調夕<lb/>
昕氣神元精駐不分由能鍊之乆益賁水浸不溺火不<lb/>
焚是謂真人非外棼鴈蕩木落溪沄沄子今東歸侣驚<lb/>
麇將與浮脆固氤氲釃之清泠濯垢氛我將學之意則<lb/>
勤其如衰年日已曛况復歲晏手足皸作詩送子空云<lb/>
云<lb/>
　　　送聰首座遊昇<hi>聞極日本人</hi>
昔年龍河帝作宮萬礎搆出金芙蓉祝釐至命黑衣相<lb/>
<pb n="KR4d0545_WYG_002-23b"/>
董役迺是烏臺公帝乘雲去師示寂瓦礫依然化金碧<lb/>
搥鐘吹螺震天地游從每振東南錫聰也金鰲背上人<lb/>
金翅擘海驅波神典座南屏萬峯上高閣瞪睨青嶙峋<lb/>
來呉欲作鳳臺去詞鋒欲寫秦淮樹業材叅天必豫章<lb/>
匠石何嘗後梁柱渺渺長江無盡流詩成為寄波間鷗<lb/>
自昔六朝帝王州老夫每欲東南遊白下江山暮雲合<lb/>
烏衣巷陌斜陽愁古人銷亡景物在着我一賦商聲謳<lb/>
　　　贈日本僧<lb/>
<pb n="KR4d0545_WYG_002-24a"/>
海以島嶼為連城其大每與龍伯爭珊瑚柱冷建宮闕<lb/>
翡翠浪暖開蓬瀛亦有神僧出其國能與古佛同無生<lb/>
飯香盛貯帝青鉢身垢沐浴琉璃瓶錫飛曾追獨鶴逺<lb/>
杯渡至比羣鷗輕輔教編成獻明主彎弓機險開羣盲<lb/>
梅花飛雪歲云暮冰樹削玉天初晴魚翻春波迓鼓柁<lb/>
馬嘶晚驛知揚旌蕩茶榻前啟沃處不讓義夫留大名<lb/>
　　　題夷僧寫蘭卷<lb/>
老禪昔從日本來足踏萬里鯨波開金仙所居太霞上<lb/>
<pb n="KR4d0545_WYG_002-24b"/>
五色芝草為樓臺國香中有蘭與蕙成叢托根在蓬萊<lb/>
老禪一見契幽獨葉葉莖莖在心目硯坳盛得楚芳魂<lb/>
九畹春風種華玉紫鰲背開龍伯宮千柱結搆神施工<lb/>
妙高臺上醉揮墨光雲閃暎珊瑚紅賢王分茅甸南服<lb/>
萬馬屯雲夜如簇獨延老師至王宮霜□毫蘸松煤綠<lb/>
為書蛟龍古竒字噴霧拏雲看不足老禪擔簦東入呉<lb/>
白虹夜騰西太湖飛墨何分醉和醒高天頃刻青糢糊<lb/>
横揮直抹恣圖寫太虚空裏無精麤諸方非無大牀坐<lb/>
<pb n="KR4d0545_WYG_002-25a"/>
合讓主席<hi>字缺</hi>揮鈇只緣自有寶玉刹千層樓閣金銀鋪<lb/>
人間腥腐蝸一殻蠛蠓聚散真斯須定追他日議天統<lb/>
大沛法雨滋焦枯<lb/>
　　　鍾馗部鬼圖<lb/>
老髯足恐迷陽棘鬼肩籐輿振雙膝前驅肥身兒短黑<lb/>
非髯嬌兒則已腊後從衆醜服厮役擔擕鬼脯作髯食<lb/>
鬼肌未必能肥腯餔之空勞髯手擘彼瘦而巾禙長窄<lb/>
無乃癯儒執髯役其餘醜狀千百態專為世人尸辟怪<lb/>
<pb n="KR4d0545_WYG_002-25b"/>
楚龔獰老非其類請問何由識其槩想龔目睛爍陰界<lb/>
行屍走鬼非殊派民膏民脂飽死後却供髯飡縮而瘦<lb/>
無由起龔問其候有嘯于梁妖莫售大明當天百祿輳<lb/>
物不疵癘民長壽<lb/>
　　　馗妹圖<lb/>
天寶治衰妹兄出白晝宮庭馘獰獝妹時何在不佐兄<lb/>
靚妝自衒妖嫺質後來形見知何所百鬼尊之莫敢睹<lb/>
提劒躍馬從其兄每為人家守環堵老韓飢窮夜縳船<lb/>
<pb n="KR4d0545_WYG_002-26a"/>
送之不去今幾年妹肻從兄肆屏逐我亦家富黄金錢<lb/>
　　　謝自然像<lb/>
老韓<hi>字缺</hi>屈雄世間好用險語搜神姦上仙飛空詣丹闕<lb/>
政自與世無相關奚為造言極誣詆何妨月照千江水<lb/>
龍伯珠宮深處<hi>字缺</hi>鶴髮嵩師醖時喜扶植世教須老韓<lb/>
天風不礙鏘鳴鸞不見<hi>字缺</hi>州南<hi>字缺</hi>縣香火至今盟未寒<lb/>
　　　花蝶謡題舜舉畫<lb/>
華魂迷春招不歸夢隨蝴蝶江南飛碧蕤粉香酣不起<lb/>
<pb n="KR4d0545_WYG_002-26b"/>
卧帖芳茵唾鉛水癡娥眼嬌錯驚顧解裙戯撲沾零露<lb/>
折釵搔首笑相語阿誰芳心同栩栩頽雲流光空影寒<lb/>
冰波緘恨啼闌干<lb/>
　　　贈筆工沈日新<lb/>
南州先生真玉人蘓家季孟世絶倫良公騎尾上天去<lb/>
清潤餘流溪水濱東老之家酒熟未其孫猶以縳筆聞<lb/>
公家兄弟不負筆我輩頽之天且嗔不如醉用榴皮寫<lb/>
仙人豈亦能書者<lb/>
<pb n="KR4d0545_WYG_002-27a"/>
　　　趙千里聚扇上寫山次伯雨韻<lb/>
宋諸王孫妙盤礴萬里江山歸一握卷藏袖中舒在我<lb/>
清風徐來縠衣薄文采於今淪落餘雕闌玉砌凄煙蕪<lb/>
寶玉不隨黄土化門上空啼頭白烏<lb/>
　　　趙善長枉顧玉山遂以絹為予索畫并詩其上<lb/>
顧家絹如雞子皮趙生畫似鮫人機冰絲瑩滑始受彩<lb/>
天藻絢爛方含輝海波金芒鼇背上溪樹翠鎻春洲肥<lb/>
漁師出港晴舉網埜老問渡寒褰衣試訊何從有此景<lb/>
<pb n="KR4d0545_WYG_002-27b"/>
顧在筆底縱横揮<lb/>
　　　崇碧軒<lb/>
江城喬木春陰薄故家文獻多淪落雨聲環堵長蓬蒿<lb/>
鬢影衰年飯藜藿見説張家崇碧軒楩楠豫章青拂天<lb/>
后皇嘉樹無不有雨露所濡皆可憐何時從子松根下<lb/>
讀書逍遥以忘年<lb/>
　　　漁莊<lb/>
濠上春晴花朶朶施周強知魚與我爭如顧循讀書倦<lb/>
<pb n="KR4d0545_WYG_002-28a"/>
馺沓浪花宵鼓柁船頭列炬船尾唱繩擉如雲翻水上<lb/>
并刀斫雪鱠縷飛拍拍茆柴薦新釀莊上東風柳欲綿<lb/>
鯉魚吹浪迎歸船由來名教有樂地看書却掃消殘年<lb/>
　　　梅隱<lb/>
昔者先人住杭州和靖祠前水東流弊廬與祠政相近<lb/>
看梅吊古山之幽咸平梅花三百樹無復春風一樹留<lb/>
荒煙野花開躑躅落日林樹啼鵂鶹黄昏娟娟裏湖月<lb/>
每為香影含孤愁長懷此花冰玉質無言自足令人羞<lb/>
<pb n="KR4d0545_WYG_002-28b"/>
眼明波間雙白鷗亦復與世相沈浮不見梅花已悽怨<lb/>
況聞笛聲湖水頭青山難消楚人恨白髮易感商聲謳<lb/>
吾廬亦豈能自愛種梅繞屋休嫌稠三十年間屢易主<lb/>
歸魂每夢花間遊因觀此圖重歎息萬事何異水中漚<lb/>
知君斷非充隱者卜居梅花善自謀我亦漂零江海上<lb/>
悠悠千古一登樓<lb/>
　　　玉山佳處為顧仲瑛賦<lb/>
東望東呉積水深海天削出青瑶岑肅侯諸孫有基搆<lb/>
<pb n="KR4d0545_WYG_002-29a"/>
界涇築室如山林石根孚尹<hi>音浮筠</hi>蒸玉氣岸曲窈窕來<lb/>
跫音籠鶴教馴合舞節池魚出游聽鼓琴樓臺花雨衆<lb/>
香國書畫芸香千古心按歌寧辭夜投轄彈冠又須朝<lb/>
盍簪已傍苔磯學釣擉更上風磴窮登臨竹梧參天鳳<lb/>
鸞集老夫為爾長歌吟<lb/>
　　　湖光山色樓<lb/>
顧家湖光山色樓登覽近在西簷頭朝煙帖水白初散<lb/>
晴雲出塢青相繆浪花鑠閃上初日崖氣澄横如凜秋<lb/>
<pb n="KR4d0545_WYG_002-29b"/>
宿草依依仲雍墓孤帆摇摇范蠡舟靈來每見雲旗下<lb/>
物換幾番汀草抽何人孤嘯畣漁唱有客五月披羊裘<lb/>
主人領客遥指㸃童子昔時曾釣遊曳裾王門塵眯目<lb/>
擔簦客鄉雪滿頭何如長年老於此登臨笑樂孰與儔<lb/>
玉關西望不得入辛苦纔封定逺侯<lb/>
　　　雲山高隱圖<lb/>
大山嶻嶪如張旗小山偃蹇如牽衣巖頭千仞瀉飛瀑<lb/>
迸珠濺雪交横飛林廬隱隱空中起青紅棟宇相軒委<lb/>
<pb n="KR4d0545_WYG_002-30a"/>
中有幽人歌紫芝自採藥苗臨澗洗喬林露下青童童<lb/>
交柯老榦森虬龍豈無明堂棟梁柱還當采獻明光宮<lb/>
寧無谷底白駒客考槃歌中風落日畫圖難寫西隱踪<lb/>
一曲鸞笙度空碧<lb/>
　　　虞勝伯江山風雨圖<lb/>
雍公之孫勝伯父落筆驚人意獨苦篆籕從衡寫風雨<lb/>
平林逺岸舟横浦想從出蜀看山多筆鋒森然如斮戈<lb/>
春秋著成可奈何酒酣㧞劒須君歌<lb/>
<pb n="KR4d0545_WYG_002-30b"/>
　　　鄭禧之古木圖<lb/>
吾宗有子擅風流履行只如陳太丘復向仇池寫林薄<lb/>
六月陰森如凜秋前脩凋零吾亦老落日孤雲生晚愁<lb/>
　　　鈎勒竹<lb/>
鳳凰仇池五色毛煜晅一如金錯刀欲斮滄海上初日<lb/>
下有積石定風濤曾向人間拾鳳毛從衡文采自揮毫<lb/>
龍孫歗詠求摹寫露洗珊瑚月影高<lb/>
　　　題梅為人壽<lb/>
<pb n="KR4d0545_WYG_002-31a"/>
二月十日君生朝連日重霧今日消梅花含春照池水<lb/>
眼明見此千瓊瑶我願君年等金石梅花結子調鼎食<lb/>
年年為君持壽杯大醉花前華月白<lb/>
　　　天台山圖<lb/>
萬八千丈天台山仙人抱琴時往還絲聲落磵秋潺潺<lb/>
曲終蜚雲舞𤣥鶴霞光樓觀難躋攀<lb/>
　　　芭蕉庵為僧賦<lb/>
芭蕉為庵世所知諭人生滅無多時春風方抽綠羅卷<lb/>
<pb n="KR4d0545_WYG_002-31b"/>
秋雨便折青瑶枝叢茂如雲葢有自身飄著土當從誰<lb/>
畦傍築室善取譬葉上濡墨仍題詩猩紅吐花粲堪數<lb/>
鵞黄駢實甘如飴使其堅牢閲世乆敢恨迫窄逢君遲<lb/>
雨聲蕭蕭集疎響世路驀驀遭多岐於兹不悟佛所説<lb/>
金粟如來良足嗤<lb/>
　　　楊妃上馬圖<lb/>
華萼樓前上馬時君王忘是壽王妃龍顔含笑待持鞚<lb/>
海棠睡美春風吹繡鞍嬌凭翠衷冷金鐙擬跨絲鞭垂<lb/>
<pb n="KR4d0545_WYG_002-32a"/>
宮鞾拍韅欲馳及簌簌步摇危不支後宮窈窕千蛾眉<lb/>
並乘騕褭黄金覊芙蓉濯露總殊妙雜遝綺羅知謂誰<lb/>
獨擁妖環何所之聨翩欲向華清池雙龍嚙膝踏花去<lb/>
錦香覆滿紅燕脂從官車騎空瞻望並肩私語行遲遲<lb/>
行母遲遲日已西漁陽鐵騎崩雲追纔出都門便别離<lb/>
千載形跡令人悲再拜能忘臣甫詩<lb/>
　　　九馬圖<lb/>
西風原野汗血駒或踶或囓或驚驅齕草飲水秋氣肅<lb/>
<pb n="KR4d0545_WYG_002-32b"/>
追風抺電神情蘓一匹滚塵一匹逋兩匹交頸如城烏<lb/>
其餘五匹總殊絶八龍溢一崩羣駑為問何時脫覊靮<lb/>
肆行如雲從所適仰首斜陽嘶嚙膝一似逢人訴胷臆<lb/>
自穆西歸遭漢家不辭低頭駕鼓車渥洼水深龍種在<lb/>
玉關西望空咨嗟<lb/>
　　　王時進梅屋<lb/>
張髯講道呉王城聽受不懈惟王生讀書折旋梅花側<lb/>
冷香吹入吾伊聲仙芸豈是辟蠧草古苔終開掛鳳英<lb/>
<pb n="KR4d0545_WYG_002-33a"/>
春融太古有積雪風度曲闌糝飛瓊生於此時讀書處<lb/>
正値何遜吟詩成豈應娟娟舊時月獨留疎影當窗横<lb/>
　　　芝雲堂<lb/>
仙家芝草曄五色海日一照蒸成雲結為樓觀霄漢上<lb/>
千門萬户皆氤氲斑龍誤騎有誦籍雲旂夜下星宮君<lb/>
忽焉隨地變為石昆吾有刀切不得巖壑高深翠濤積<lb/>
卿雲輪囷瑶草碧永䕶金粟仙人宅<lb/>
　　　畫<lb/>
<pb n="KR4d0545_WYG_002-33b"/>
抱琴船頭為誰鼔滿江秋聲荻花浦鯨魚出聽掉尾聲<lb/>
曲終鴻鴈起江滸帝子降兮木葉下<hi>闕</hi>
　　　除夕<lb/>
今日歲徂鐙火明欲雪未雪雲冥冥貧家夜有轢釡聲<lb/>
十年飄泊呉王城安知節序兒女情不眠坐數長短更<lb/>
但有榾柮煨砂瓶煮茗亦得尊前傾檐冰錚然向堦落<lb/>
北鄰笙歌厭杯酌丈夫雖貧氣不索此意莫令覉旅覺<lb/>
　僑呉集卷二<lb/>
</p>
<p>
</p>
  </div>
</body>
</text>
</TEI>
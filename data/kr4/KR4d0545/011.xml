<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>僑吳集卷十一</head>
    <p>
<pb n="KR4d0545_WYG_011-1a"/>
欽定四庫全書<lb/>
　僑吳集卷十一　　　　　元　鄭元祐　撰<lb/>
　　碑誌<lb/>
　　　忠孝感惠顯聖王廟碑<lb/>
孝莫大乎雪父讐忠莫大乎以死諫能養志者孝矣而<lb/>
忠未之聞能尸諌者忠矣而孝莫之顯故兼全忠孝者<lb/>
自有昔以為難至於王者其忠孝全節照映千古論者<lb/>
謂王脫身不死所以為父至其捐身必死所以為君若<lb/>
<pb n="KR4d0545_WYG_011-1b"/>
夫求忠臣于孝子之門則王是也故迄于今幾二千年<lb/>
不特焜燿史牒與夫廟食不毁至于樵童牧竪亦莫不<lb/>
知王之為烈也夫吳自泰伯以來隠約荆蠻謂其城邑<lb/>
不過三里而縱民畊耨其間則文身斷髪自同俚俗鼃<lb/>
黽與居不異蠻民及王身事闔閭君臣合志迺擴其小<lb/>
而大是圖屏其陋而明是向于是為之築城郭建宫室<lb/>
實府庫厲兵戎使吳自拔于蠻夷而盟會于上國者大<lb/>
抵皆王之功也于後吳雖盡入于越而吳人思王不忘<lb/>
<pb n="KR4d0545_WYG_011-2a"/>
于是建廟于盤門裏城之西隅宋建中靖國時蔡京為<lb/>
之記謂圖經與州縣祝版皆謂雙廟一為永昌武定王<lb/>
一為福順賢徳王若邦人與學士大夫自昔相傳則皆<lb/>
以為子胥廟所謂福順則常州陳烈帝異代吳邦而吳<lb/>
人所以祀烈帝者當吳越錢氏有國時崇報之請也若<lb/>
王忠孝傑然自宜專祀故唐贈右相狄文惠公持節巡<lb/>
撫江南棄燬淫祠小廟千七百所獨存夏禹泰伯延陵<lb/>
季子并王四廟而已夫王徳化自後漢太守麋豹按行<lb/>
<pb n="KR4d0545_WYG_011-2b"/>
境内其功曹唐景曰處家無不孝之子在朝無不忠之<lb/>
臣藹乎其言莫之尚也皇元大徳三年王嘗顯靈以止<lb/>
浙江之怒潮于是國朝推贈今王爵至正十二年廉訪<lb/>
僉事遼東李公書吏絳州屈臣巡按吳下力為吳民<hi>原闕二字</hi>
城郭<hi>原闕十四字</hi>田僉事浚儀馬<hi>原闕/一字</hi>一公念為吳建<hi>原闕四字</hi>
築城<hi>原闕五字</hi>莫大焉今重築於二千載之<hi>原闕/一字</hi>大<hi>原闕五字</hi>神<lb/>
<hi>原闕五字</hi>颶風不為之害待畢日當為王重建廟貌以為神<lb/>
<hi>原闕四字</hi>城果完廟不可不作也乃作王新廟於胥門之上<lb/>
<pb n="KR4d0545_WYG_011-3a"/>
按郡<hi>原闕三字</hi>嘗宅於其傍故城門所繇名夫王之英靈且<lb/>
將與<hi>原闕一字</hi>光<hi>原闕二字</hi>之氣併為乆逺則於助順富國何間<lb/>
而況於王之故<hi>原闕二字</hi>王之故國也哉廟成乃為迎享送<lb/>
神之詩以落之詩曰<hi>原闕三字</hi>新廟攸作神顧兹邦昔我是<lb/>
擴雲旗徘徊下寥廓<hi>原闕一字</hi>補官肇啟殽<hi>原闕一字</hi>膬美神其<lb/>
願歆醉飽以喜民安盜弭降福祉兮神之歸兮躡層雲<lb/>
山矗兮水沄沄<hi>原闕一字</hi>支孔盖光繽紛素車白馬還天閽<lb/>
年登穀稔兮神賜者侈樂神無窮兮自今以始李公名<lb/>
<pb n="KR4d0545_WYG_011-3b"/>
善字仲善馬公名忠字元臣監郡則六十公字子約郡<lb/>
太守髙公名履字徳基<lb/>
　　　重建岳鄂王忠烈廟碑<lb/>
故宋贈太師忠武岳鄂王起卒伍至將帥其謀審戰勝<lb/>
規模<hi>原闕一字</hi>設雖古名將不是過一時渡南諸帥臣不論<lb/>
也而髙宗昏孱竟斃之於權奸之手逮今二百餘年矣<lb/>
雖童兒婦女概知王之為烈也孝宗嗣位禮𦵏王父子<lb/>
於西湖之北山以舊廢智果觀<hi>原闕一字</hi>院賜額曰褒忠衍<lb/>
<pb n="KR4d0545_WYG_011-4a"/>
福禪寺錫之土田所以褒贈之者無不備然其榘度盖<lb/>
甚畧視張浚楊沂中墳墓裁十之二三耳嘗謂宋<hi>原闕一字</hi>
度修理獨武勇將帥之臣不及漢唐幸而王出支宋運<lb/>
中衰<hi>原闕一字</hi>復舊物以雪不與共戴天之讐顧庸君自委<lb/>
宗社之靈<hi>原闕三字</hi>廣忍父兄不世之禍而甘為怨仇之臣<lb/>
子於是王抱恨<hi>原闕三字</hi>社既墟王墳與寺亦廢王子孫<hi>原闕</hi>
<hi>三字</hi>者舊嘗與義興<hi>原闕三字</hi>譜合其力以起廢墳與寺既復<lb/>
完乆王疏屬有為僧者盡<hi>原闕二字</hi>所有粥諸人不惟王墳<lb/>
<pb n="KR4d0545_WYG_011-4b"/>
洒掃闕弛至於廟貌一切委地行道之人至或泣下會武<lb/>
昌李君全初以承事郎來為杭州路總管<hi>原闕一字</hi>經厯每<lb/>
過二墓道必瞻望咨嗟思所以興復於既壊之後而<hi>原闕</hi>
<hi>一字</hi>之人力可為者於義不屑為見義勇為者力或不足<lb/>
為李君籌於衆得一人焉王華甫華甫素服君之清强<lb/>
承命唯謹於是庀材鳩工外為廟門翼以兩廡中作正<lb/>
寢後作王燕寢且輦褒忠寺於廟之後山今浙西憲司<lb/>
王故第也舊藏王繪像憲司出王像正寢中像王右像<lb/>
<pb n="KR4d0545_WYG_011-5a"/>
王之子佐武大夫中州防禦使左像王之壻龍神衛四<lb/>
廂都指揮使閬州觀察使燕寢中像王父母暨王夫人<lb/>
咸在焉王故五子忠州君既侑食正寢矣其次任忠州<lb/>
訓郎閤門祇候贈武畧郎次任朝請大夫敷文閣侍制<lb/>
贈中大夫次任朝奉大夫提舉江南東路常平事又其<lb/>
次任修武郎閤門祇候以及王之女號銀瓶娘子者并<lb/>
閬州君之夫人與夫王諸孫名位通顯者皆肖像以祀<lb/>
焉王部曲諸將舊繪于壁今仍舊制廟成守土吏一再<lb/>
<pb n="KR4d0545_WYG_011-5b"/>
致祭杭父老率其子弟瞻拜王廟貌有感而歎曰杭内<lb/>
附幾七十年其任幕府長盖不知幾人矣視王廟貌墳<lb/>
寺頺毁蕪滅漠然無一動其心者今李君乃獨經營一<lb/>
新自非忠義契心千古一致其能若是乎衆圖昭示李<lb/>
君之艱勤與王祠廟並乆而弗墜又為迎享送神之詩<lb/>
併刻之石詩曰<lb/>
墓木隂墓道深作新廟墓之南神來臨兮新廟作粲枅<lb/>
桷王父子儼冠服颯風馭下寥廓神來格兮祊田腴嵗<lb/>
<pb n="KR4d0545_WYG_011-6a"/>
有儲牲醴肥酒甕舁神來㪺兮神醉止錫壽喜儂享王<lb/>
終復始神降祉兮琖斝陳跪跽頻徼侈福更千春儂送<lb/>
神兮<lb/>
　　　前平江路總管道童公去思碑<hi>代貢推官作</hi>
<hi>原闕二字</hi>即位之二年思繩祖武復改至元上顧念萬方惟<lb/>
東南富庶為天下最若吳之賦入則又為東南最于是<lb/>
以通識大夫信州路總管髙昌道童公來為平江平江<lb/>
土壤雖沃腴而頻年暵潦民氣破傷重以貪殘侵年費<lb/>
<pb n="KR4d0545_WYG_011-6b"/>
出無藝舊號兼并而以財雄吳下者數年來困于誅求<lb/>
殫于掊剥至蕩析奔潰父子兄弟不相保公至吳之明<lb/>
年夏大旱公宿公署屏酒肉恐懼修省祈哀百<hi>原闕一字</hi>吳<lb/>
當南北衝送迎謁候無虚日公晝盡人事夜乗單舸或<lb/>
車騎盖暴露奔走以請羣望雨以時澍而積隂以風稻<lb/>
用虚秕公曰吳民困乆矣兹嵗又大祲使重掊民椎骨<lb/>
肌瀝髓腦亦無不聽命然豈聖天子選以牧守以字其<lb/>
民之謂哉屬邑以菑狀聞公遣僚屬出履畝戒之曰民<lb/>
<pb n="KR4d0545_WYG_011-7a"/>
為國家赤子今誠飢虚為之父母者不聴其飢啼而其<lb/>
飢啼謂之誑父母之于子固若是乎今若履畝必以實<lb/>
聞時亷訪使者托岱公按部吳下聞公言是之及使者<lb/>
身出履畝所在菑狀無少不讐吳多四方寓公喜持量<lb/>
短長往時郡守至必伏謁其門日聴其所言少咈意輒<lb/>
搆飛語扇禍福公至吳則曰顧已無少愆何惜乎人言<lb/>
一切繩之以法僑居者往往不堪遂身至京邑言公妄<lb/>
以嵗凶誑朝廷事聞乃遣近臣御史乗傳南下鞠究虚<lb/>
<pb n="KR4d0545_WYG_011-7b"/>
實時公已陞江淮等處財賦都總管府達嚕噶齊財賦<lb/>
府治臨安公與吳之僚屬皆逮至檇李近臣御史評詰<lb/>
公則其所言皆妄于是朝廷罪言者而公復還臨安三<lb/>
吳之民手額南望拜公言曰儂等困瘁乆矣今實嵗祲<lb/>
儂飢使公厚自顧惜不以實聞則儂等何從生活哉其<lb/>
間欲以害公而併及吾儂者自非公清强之實有以孚<lb/>
于人人則何以能感動近臣御史不貽儂子孫萬世大<lb/>
禍哉然則公之于儂生死而骨肉有不足喻者矣於是<lb/>
<pb n="KR4d0545_WYG_011-8a"/>
合三吳之民願立石道左頌公去後思公不忘之心以<lb/>
式示萬世其民之老自吳走寧國乞予文其實予曰檇<lb/>
李庭對時予在焉固不待父老言而後知也父老則又<lb/>
出事狀以示予予以儒素備員平江推官與公共事乆<lb/>
讀事狀無一不讐者然其大致則有四焉持身嚴燭理<lb/>
明決事敏待人直由是吏懾其威民懐其恵而爾民遂<lb/>
有所不能忘公者矣謹按平江嵗征夏絲二萬一千餘<lb/>
斤嵗立三限收足其間並縁為姦民受其害公設法周<lb/>
<pb n="KR4d0545_WYG_011-8b"/>
備俯終六月而夏稅足徵吏弊為戢吳屬邑下民有訴<lb/>
於其邑而邑不為之直者於是訴於公公置籍籍民所<lb/>
訟言與夫民訟之未絶者送之屬邑務得其情而早決<lb/>
遣之訟為之簡稅務月虧課郡遣官監收則務預抑商<lb/>
賈以足之次月則復虧課耳公至務司憚公威明而虧<lb/>
稅之患為之頓絶郡素富侈百司與寓公宴客排辦皆<lb/>
出於坊正坊正者郡富民輪充宴散家奴留其什器須<lb/>
坊正出鈔乃得什器還公正身率物私第未嘗燕客人<lb/>
<pb n="KR4d0545_WYG_011-9a"/>
家宴席為之稀少坊正獲少蘇云酒課户供讌席必上<lb/>
等名酒公一切禁止酒課辦集郡以七倉儲糧嵗設所<lb/>
謂杴斗者百三十人皆積年在倉蠧納户者公盡逐去<lb/>
之選富實誠慤者為杴斗倉蠧為之一清民輸糧七倉<lb/>
豪右屬官吏初限皆細民其輸糧也石加五六斗不能<lb/>
足豪右至末限什僅納二三却用細民多輸者足之公<lb/>
設法初限必大户齊足而次及細民七倉屋建於宋厯<lb/>
年滋深嵗科里正修葺率具文無實公曰倉不可不修<lb/>
<pb n="KR4d0545_WYG_011-9b"/>
修之不可若是其苟也於是躬督倉屋役百工具興撤<lb/>
去弊陋仍復堅完識者謂七倉可以數年不修盖省惜<lb/>
民力之一端也官以俸養亷禮也而郡科助筵贐客吏<lb/>
虚占月給公筵宴既寡亦不徼譽過客吏俸始入其私<lb/>
各官卒使率多猾惡少年公先逐其聴事卒餘多望風<lb/>
避去郡用物和雇和買官償其直動經嵗年公至物裁<lb/>
入官鈔即償民民大便之郡為三吳腹江湖海相通貫<lb/>
公弭盜有方為政野無狗驚之盜公化所被也以至于<lb/>
<pb n="KR4d0545_WYG_011-10a"/>
瀕海軍船絡繹舟騎郡庠之養士粒米郊野之勸課農<lb/>
桑與夫鈔庫泉貨軍士器甲凡經郡守所按治者在他<lb/>
人一事已足書若公之惠吳民者其大者百世不能忘<lb/>
也故其餘皆畧而不書若夫田野墾闢流徙復業姦詭<lb/>
遁迹良民安枕事皆具憲臣薦章又皆畧而不必屢書<lb/>
夫今官于其土者其去也率多樹碑頌徳美及夫深究<lb/>
其實則多謟諛濫辭豈若予言所紀録者為目所親擊<lb/>
也近臣所鞠問者予身所親逮也然則民所稱頌公者<lb/>
<pb n="KR4d0545_WYG_011-10b"/>
非夸詡而濫美斷可知已公世系出髙昌望族由儤直<lb/>
殿省初命宣授承直郎中書省舍人一再為監察御史<lb/>
比三僉廣東山南亷訪司事及今之為平江也凡十有<lb/>
三命於朝矣厯官不為不多練事不為不精然公家甚<lb/>
貧無方田以耕無區宅以居其為平江也譬游崑崙𤣥<lb/>
圃而瓊瑶瑛璧無所不有而公一無所取斯可謂烈丈<lb/>
夫矣宜乎其民思之不忘于是為之銘詩使鑱之石其<lb/>
民之沾涵公之厚徳者歌之有所興起也詩曰東吳耽<lb/>
<pb n="KR4d0545_WYG_011-11a"/>
耽啟士之貪攫金晝市罔顧北南投身司寇意仍所甘<lb/>
六十年間民牧代有誰如我公有則有守持官持身其<lb/>
力糾糾譬之泰山巖巖其石萬國具瞻威稜是式崒聳<lb/>
霄漢肯混荆棘公來東吳金晶玉潔試以太阿不闕則<lb/>
折公恩在吳以日以月日月照臨猶有缺微公恩在吳<lb/>
億年依依公去而思民罔或違公始來時民拜牧守公<lb/>
既活我如親父母中更豺虎角崩我首事昧而章益思<lb/>
我公我公不來我淚盈眶徒戴公恩以死以生<hi>原闕一字</hi>死<lb/>
<pb n="KR4d0545_WYG_011-11b"/>
有子子死有孫子孫億年公恩長存樹石道傍以告來<lb/>
者我思公恩豈其自我善法我公誰云不可<lb/>
　　　前海道都漕運萬户大名邊公遺愛碑<lb/>
國家以天眷錫福為萬祀無窮之丕基故中外之臣膺<lb/>
慎選蒙厚任亦必清慎端重維持調䕶上知欽承天心<lb/>
下知愛養民命庶乎同心同徳均固福祉不則何以扶<lb/>
隆平佐休運今夫海天下之至險也而國家嵗漕東南<lb/>
粟繇海達直沽自非天佑休顯淵示川后效職致命則<lb/>
<pb n="KR4d0545_WYG_011-12a"/>
何以必其無虞也哉京畿之大臣民之衆梯山航海雲<lb/>
湧霧合輳聚輦轂之下者開口待哺以仰海運于今六<lb/>
七十年矣國家以其事大任重於是開漕府平江而漕<lb/>
臣之選尤難其人清特自守者隘渾厚不遷者迂任者<lb/>
或傷於刻激能者或闕於亷隅兹四者求盡人事尚未<lb/>
可而況於出布皇靈以當大任以培休福哉元統元年<lb/>
天子南面思得漕臣以分顧憂於是輟吏部侍郎大名<lb/>
邊公出為海道都漕運萬户佩之三珠黄金符乘傳至<lb/>
<pb n="KR4d0545_WYG_011-12b"/>
吳下公曰海嶼領徼民生雖殊其出以給公上義也至<lb/>
於樂生畏死則皆天性然也今滄海漕輓所謂船户者<lb/>
國家雖捐金以顧募之謂之水脚錢然聞之萬斛巨艦崔<lb/>
嵬如山勢非不髙且大也遇風濤作時掀舞下上若陞<lb/>
重雲墜重淵不啻揚一葉於振風耳當此呌呼神明以<lb/>
救死瞬息是非天朝厚福則雖勇力機智超世絶倫概<lb/>
皆無所施直拱手<hi>原闕一字</hi>耳<hi>原闕一字</hi>待𦵏鯨腹其險若此而<lb/>
赤子嵗春夏兩運冐萬死不顧<hi>原闕一字</hi>生<hi>原闕二字</hi>念已予承<lb/>
<pb n="KR4d0545_WYG_011-13a"/>
明命來為漕民父母忍不思所以裕養之<hi>原闕四字</hi>哉先是<lb/>
江浙行省降散水脚錢貯之平江官庫方俵<hi>原闕四字</hi>急迫<lb/>
鈔多不堪用鈔貫或不足漕民病之公移文有司躬至<lb/>
庫盤勒檢視於是鈔無不堪用與不足之患民便之猾<lb/>
徒詐增新造船謂之補置吏相與並縁而舊船户虧元<lb/>
額與夫嵗附運香糯并財賦糧罷困之家不得與而其<lb/>
利嵗為富室漕民所掩有公設法為之防使水脚之利<lb/>
溥被於强弱髙下仍令探籌自取而吏不容其奸漕海<lb/>
<pb n="KR4d0545_WYG_011-13b"/>
轉輸古今來宜有尸冥權於沖漠者於是建靈濟宫祠<lb/>
天妃祭秩視海嶽有加每糧船遇風舟之人望拜哀號<lb/>
必睹神燈降舟之柁樓其靈迹章章如是故所在祠祭<lb/>
惟謹而在吳為尤著太倉之周涇靈濟宫尤大每春夏<lb/>
運行省官躬率漕吏守土吏大祭祠下必慎選穀旦而<lb/>
卜之得吉卜舟乃敢動而豪民至侵占宫之防虞水溝<lb/>
而屋之累數政莫之問公撤溝上屋而宫始大完祭畢<lb/>
靈濟宫官吏因讌饗什器辦集皆出於坊正畢皆散去<lb/>
<pb n="KR4d0545_WYG_011-14a"/>
奴卒旁午攘竊公獨坐不動督視盡取什器乃出推公<lb/>
愛民之心形見於酒酣燕散邈然不干已之際顧能若<lb/>
此宜其於漕民無不盡其情焉若夫舟大糧少而舟中<lb/>
百須無一可闕者公則命併運起發以至於民舊造船<lb/>
則以民姓名號其船厯年滋深遂令子冐父諱孫冐祖<lb/>
諱公一一為正其名凡若此類公為漕民曲盡其情者<lb/>
皆可推見也故公臨漕府三四年間漕政無不修漕民<lb/>
無不悅民心和於下神心感於上於是海無惡風漕運<lb/>
<pb n="KR4d0545_WYG_011-14b"/>
直沽羣艦畢集一無驚虞天人祐助所謂維持調䕶均<lb/>
固福祉於無窮者豈不信哉公仕宦垂四十年亷介之<lb/>
操清慎之實不惟衆所推公而公亦以此自信之篤<hi>原闕</hi>
<hi>一字</hi>故公之貴而能貧約而能守推此言之非履之有素<lb/>
持之有道其能若是哉公代之明年夏運暴風怒雨船<lb/>
多覆溺漕民思公善政遺愛自非形之善頌勒之金石<lb/>
何以章示永乆垂之無窮於是為之頌使鑱諸石頌曰<lb/>
稽昔漢史如何君公方在職時無赫赫功及其既去民<lb/>
<pb n="KR4d0545_WYG_011-15a"/>
思不忘譬彼桔橰雨時奚庸捲水旱田功莫與京公來<lb/>
漕府既章國程填以惠安疏以顯明漕民戴公以保其<lb/>
生千艘林林萬檣蓬蓬轉海北上南來其風天吳潛鱗<lb/>
飢鯨粘首篙師下碇仰瞻北斗以達直沽神京用飽萬<lb/>
井炊烟雲散林藪户曹計功嵗書上考是皆我公善總<lb/>
其紐民心悅豫國計斯阜神人依公懽喜噎嘔方公在<lb/>
政民不知有及公既代民病疾首今公既徃參秉國鈞<lb/>
漕運思公靡間神人公不復來川示肆嗔墊溺啼號哀<lb/>
<pb n="KR4d0545_WYG_011-15b"/>
哀水濱求如我公敬神勤民如在嚴冬妄希陽春公佐<lb/>
天子番番老臣喉舌翕張民氣用伸豈獨漕民願解戚<lb/>
顰萬方惠和休祥日臻<lb/>
　　　長洲縣達嚕噶齊元童君遺愛碑<lb/>
高昌直西北為城郭諸國稱首其人才出當休明服勤<lb/>
王家大而輔相廊廟小而長貳府縣班班輩出如星麗<lb/>
天可謂蕃盛也已廊廟公輔勲書太史此不必言其散<lb/>
而試諸長貳府縣有大小職任有輕重事勢既殊才任<lb/>
<pb n="KR4d0545_WYG_011-16a"/>
亦異概可推見也已獨長洲舊為平江望縣其以里計<lb/>
未必數倍子男封邑也其以財計未必男盡田女盡蠶<lb/>
也其秋輸糧夏輸絲也糧以石計至三十有萬絲以兩<lb/>
計至八萬四千有畸餘盖皆畧之也使錢鎛盡翻其町<lb/>
疃桑柘盡植其垣塍然後輸公上者乃可以無闕也奈<lb/>
之何閒田惰農與水旱更相病然則其民力如之何而<lb/>
不瘁哉故自昔號為兼并及今至無塊壤以卓錐無片<lb/>
瓦以覆首者矣其困罷之極若此而國家兩稅銖龠不<lb/>
<pb n="KR4d0545_WYG_011-16b"/>
可減然則為是縣之長民者上何以逭責下何以逃怨<lb/>
哉故每嵗將終大府往往械繫縣長貳俾之督稅不少<lb/>
貸民窮無可償官至質朝所授書糴粟補完弗憚也噫<lb/>
官吏窘若此縣之人當何如哉迺至元仍紀元之元年<lb/>
高昌元童君來為縣之達嚕噶齊嘆曰補甚弊支甚廢<lb/>
非殫竭其才智何由集事哉于是日至野次召農父老<lb/>
相高下騐腴瘠謹浚塞厚培糞躬勸其力之稍有餘者<lb/>
出飲食以饁之策勤惰而列之嚴其程役時其賞罰其<lb/>
<pb n="KR4d0545_WYG_011-17a"/>
隄防不敗于水工作不潰于成矣則又課田之瀕江而<lb/>
枕湖者不能必其無風濤之虞也更科以蕩課而民力<lb/>
獲少蘇初至治三年行津助賦役法所謂津助者田畝<lb/>
什抽一以助役二十年間田貿易主屢遷而役悉仍舊<lb/>
殊為民病君考之縣乘騐其消長而均征之君資精明<lb/>
善記憶吏毋敢欺于是民讙趨事甫及期而糧已告足<lb/>
先是縣里所在郡東北隅縣治既更附大府官即理所<lb/>
舊基而為縣學其實民至縱畜牧佃蔬圃其間君曰今<lb/>
<pb n="KR4d0545_WYG_011-17b"/>
縣學有學官有子弟員而學官不可以闕者特空名將<lb/>
何以謂之學于是建言大府勸募徽州路儒學教授郡<lb/>
人陸徳原剏建禮殿講堂四齋兩廡計為屋若干楹學<lb/>
成慮無以養邑士也復募民捐田以饍學君莅事明察<lb/>
果毅鄉者君嘗同知常熟州民已稱其果斷故于吳習<lb/>
俗悉知之大抵吳俗剽輕而嗜利里胥田主其征糧佃<lb/>
客也寛則緩猛則斷甚至傷肢體殘孳息聴訟者不察<lb/>
往往為其所矯誣君既得其情故于征科之際民不慢<lb/>
<pb n="KR4d0545_WYG_011-18a"/>
令糧以時集夫政為于平妥易行之時雖中才無難者<lb/>
惟是甚弊而莫窺其迹甚憊而莫見其隙隠之于將潰<lb/>
匿之于垂敗理之者急則傷于刻緩則流于迂若君之<lb/>
理長洲譬之用藥然膏盲鍼砭既已疏其窽㑹通其鬱<lb/>
滯又若衛生之經攝養之術固君素具而深練者使其<lb/>
乆于兹邑生育其人而乳之涵煦其人而撫之則其顛<lb/>
連而瘁瘠者且將優游於樂生之域矣無何君以三年<lb/>
告代縣之人殆猶愛子失其慈母弟子失其嚴師其仰<lb/>
<pb n="KR4d0545_WYG_011-18b"/>
企而延望者當如何哉僉曰長洲之學建於君學校公<lb/>
論所自出縣之人念君遺愛而不忘者匪樹石於學則<lb/>
後之來游而來歌者何以知君惠其邑之深及其人之<lb/>
厚也乃相與礱石而請文於予辭不獲庸序如左仍繫<lb/>
之詩曰泰伯君吳端委初其民伾伾樂方蘇至徳渾成<lb/>
與化符炙魚七首闓爭塗沃壤而擅稻蠏區後至射利<lb/>
紛相圖長洲為邑割之吳考之縣賦天下無疃耕寸織<lb/>
殫其盈剥瀝肌髓骨先枯北庭元君至則吁譬醫製劑<lb/>
<pb n="KR4d0545_WYG_011-19a"/>
藥其痡彼竪方執膏盲樞君施芒鍼伐其隅起傴使直<lb/>
躄使趨謂醫非良爾則誣歘三星霜嵗月征正猶少愈<lb/>
病復加君不我留我孰扶顛連羇窮孰非夫倚君調䕶<lb/>
保厥軀君方翺翔上天衢聖皇顧憂民力瘏乞君早登<lb/>
朱轓車激水活我涸轍魚懐恩不忘此其粗俟君侯吳<lb/>
筆屢書用章官程儆其餘<lb/>
　　　亞中大夫海道副萬户揚珠格爾公政績碑<lb/>
國家肇興朔漠族屬之賢出為興王之佐其紀之旂常<lb/>
<pb n="KR4d0545_WYG_011-19b"/>
書之竹帛者盖已極其盛惟區宇混一垂七十年累聖<lb/>
重熙親親賢賢其所倚任以培丕基以延景運者盖駸<lb/>
駸然不異萬邦黎獻共惟帝臣之日況於天潢疏𣲖以<lb/>
演迤於無彊嗣大厯服乎顧惟文昭武穆分食茅土崇<lb/>
大尊榮為萬目瞻睹奚啻景星燦輝卿雲紓祥益見我<lb/>
朝深仁厚澤固結民心永乆而不忘若是耶亞中大夫<lb/>
海道副萬戸揚珠格爾公寔國家族屬之賢自筮仕即為<lb/>
吳長洲縣達嚕噶齊遄擢兩臺御史湖廣陜西兩省幕<lb/>
<pb n="KR4d0545_WYG_011-20a"/>
府都總管府總管皆嘗贊畫治政清慎之操忠厚之意<lb/>
日益著聞由是言官交章舉於廷士論交口誦于野遂<lb/>
魁然為世賢大夫人識與不識悉隠然望之為公輔器<lb/>
也今則貳政漕府夫漕運之道取諸海亘古所未聞始<lb/>
世皇聴海臣之言創法嵗每漕東南稻米由海轉饟以<lb/>
達京畿京畿天下人所聚豈皆裹糧以給朝暮概仰食<lb/>
于海運明矣故其職任之重其臣任之選為尤難其人<lb/>
也初公之令長洲也浙以西吏胥之美惡民俗之習尚<lb/>
<pb n="KR4d0545_WYG_011-20b"/>
與夫貲力之消長盖已洞知其然今兹之來練厯既多<lb/>
識見彌廣苐念有家國天下者盖無不役之民役其民<lb/>
而驅之以涉天下之至險則無有甚於漕民者列聖審<lb/>
若是屢加憫恤之徳音惠䕶之渥洽嵗頒璽書動有榘<lb/>
度然而羣有司所掌職靡知大體特務辯給而已鹽筴<lb/>
是也夫鹽主五味漕民當嵗運每船計口買官鹽而食<lb/>
比達直沽鹽司慮其私販遣人巡邏然其弊至有預實<lb/>
鹽苞苴中當搜檢時倉皇紛擾黙實鹽苞苴指為私販<lb/>
<pb n="KR4d0545_WYG_011-21a"/>
漕民卒莫之辯竟墜其彀中公乃建言乞中書定議計<lb/>
糧船發期與到日官皆明給據憑庶不罹其擾害糧船<lb/>
既開太倉風順浪平瞬息千里設風濤不測動淹旬朔<lb/>
舟載薪有限而涉險無涯于是取薪海壖<hi>原闕一字</hi>蒲葦葭<lb/>
菼匪求贏餘俾不乏爨斯足矣而鹽司與之爭以<hi>原闕二字</hi>
海草薪官給燒鹽漕民何得<graphic n="KR1573" url="https://raw.githubusercontent.com/kanripo/KR-Gaiji/master/images/KR1573.png" mimeType="image/png"/>取至拘囚樵蘇毒刑搒<lb/>
箠<hi>原闕二字</hi>舟經島嶼非有市苟薪不<graphic n="KR1573" url="https://raw.githubusercontent.com/kanripo/KR-Gaiji/master/images/KR1573.png" mimeType="image/png"/>取則幾于不火食<lb/>
雖熬波課急亦不宜如此檢括公亦建言于是漕船薪<lb/>
<pb n="KR4d0545_WYG_011-21b"/>
能續矣夫海運僅虞風濤至于猾冦則未之防自至正<lb/>
元年賊于茒竹山沙門島公然駕舟張旗樹矛㦸鳴金<lb/>
鼓焚舟殺人然而漕船罔敢擅設兵器拱手待斃以𦵏<lb/>
魚腹公建言五兵國兵擅藏者有禁若夫漕民雖官顧<lb/>
募然實為公既驅涉海已出萬死一生況重之以盜戮<lb/>
無辜抑何不幸若此哉公力言於朝當春夏海運檄使<lb/>
沿海分鎮官軍精選才勇善射者預于島嶼巡警清盪<lb/>
比舟發仍用之䕶送由是冦盜衰息公每念海運重事<lb/>
<pb n="KR4d0545_WYG_011-22a"/>
必得米之精鑿者始不敗事夫何有司奉行日失其指<lb/>
當輸糧時守土大吏委之佐貳官潔已者既難其人漕<lb/>
民交糧一言米惡倉庾奸頑預結羣兇輒肆凌虐將訟<lb/>
曲直則迫以風信日期適當春夏之交日氣曝于上海<lb/>
氣蒸于下米漸浥腐至直沽羣有司每歸罪漕民伸雪<lb/>
無所或至賣舟糴米貧不能返以故漕民日病公亦抗<lb/>
言其為害悉以上聞凡此數者皆公佐政漕府挺然為<lb/>
其民請命<hi>原闕一字</hi>若公履厯中外興利除害以事不在漕<lb/>
<pb n="KR4d0545_WYG_011-22b"/>
政故皆不書今公已代<hi>原闕五字</hi>感公矜憂戴公恩徳非勒<lb/>
之琬琰則何以寫其不忘之素<hi>原闕二字</hi>裒公國族之懿漕<lb/>
政之美既列其事復繫以詩於皇世祖奄有九州爰創<lb/>
海運與神為謀萬艘林林卜吉海陬撾鼓張颿鯨波安<lb/>
流夜瞻北辰是為京邑億兆仰爨縣磬待實七十年間<lb/>
靡間<hi>原闕二字</hi>漕政既修漕民是恤列聖繩武慎選漕臣<hi>原闕</hi>
<hi>十三字</hi>夏<hi>原闕/一字</hi>春<hi>原闕/一字</hi>乆斯圯支柱在人<hi>原闕/四字</hi>國<hi>原闕四字</hi>外<lb/>
攸厯<hi>原闕三字</hi>熙來貳漕府民愛吏畏<hi>原闕/十字</hi>上<hi>原闕/二字</hi>民<hi>原闕一字</hi>
<pb n="KR4d0545_WYG_011-23a"/>
公戴<hi>原闕三字</hi>不殊始終鯨<hi>原闕/一字</hi>如山海<hi>原闕十/一字</hi>今<hi>原闕一字</hi>既代<lb/>
民<hi>原闕一字</hi>入相<hi>原闕/六字</hi>加<hi>原闕/一字</hi>刻辭于石式<hi>原闕七字</hi>公名滋暢<lb/>
　　　海道都漕運和尚公政績碑<lb/>
<hi>原闕六字</hi>帝以聖文神武一天下<hi>原闕一字</hi>海内外幅員之廣亘<lb/>
萬里有所不能盡也<hi>原闕六字</hi>度<hi>原闕二字</hi>視六合猶一家四海猶<lb/>
一區于是杭<hi>原闕四字</hi>給京師夫天下之名州三百支川三千<lb/>
其視海猶一川<hi>原闕三字</hi>波有不測<hi>原闕一字</hi>或驚危大或傾覆雖<lb/>
智者不能保也何况<hi>原闕五字</hi>日與元氣溟渤相為底<hi>原闕一字</hi>哉<lb/>
<pb n="KR4d0545_WYG_011-23b"/>
然而世祖獨運成筭<hi>原闕三字</hi>謀開漕運户府于吳六七十年<lb/>
列聖相承一守成憲<hi>原闕四字</hi>以選漕臣故漕臣之長必天<lb/>
下重望其長才足以任<hi>原闕二字</hi>智足以燭理<hi>原闕二字</hi>足以厲<lb/>
俗徳量足以服人乃始克勝其任耳愚藉文祖<hi>原闕四字</hi>政<lb/>
鎮守吳下凡仕宦之來才不才賢不肖更三<hi>原闕二字</hi>乆<hi>原闕</hi>
<hi>二字</hi>城而居未有不悉其人者悉其人矣而才賢不得言<lb/>
不才<hi>原闕二字</hi>不敢言葢以非戎職所敢與聞也竊自念朝<lb/>
廷人才出膺大任目擊其賢而恨以職守不得一言于<lb/>
<pb n="KR4d0545_WYG_011-24a"/>
朝盖已私自嘆閔若夫其人三嵗既代而其政績之美<lb/>
亷謹之操士誦之民思之鑱之金石播之聲詩者忘其<lb/>
僭而屬筆焉則非侵官也今天子即位思繩祖武仍以<lb/>
至元紀元當元年用浙江道肅政亷訪司使高昌華善<lb/>
公來為漕運萬户府達嚕噶齊夫以憲使之清嚴貴重<lb/>
而乃屈之以督饟運于以見聖君慎選漕吏當何如哉<lb/>
先是漕府版籍録民貲産造舟載糧謂之船户論船户<lb/>
大小載糧多寡官以石給鈔雇募之謂之水脚錢船户<lb/>
<pb n="KR4d0545_WYG_011-24b"/>
役既乆其間貲産不能無消長官率因循不之考吏得<lb/>
並縁為姦公至稽蒐覈實船户役均當春夏兩運官給<lb/>
水脚錢動至數萬緡行中書省嵗分宰臣臨莅漕府姦<lb/>
民射利偽濫百端公嚴檄有司躬為檢閱船户受顧募<lb/>
之實云先是府吏參用儒生吳人僥倖中進者賄屬上<lb/>
下預籍姓名更牘中公曰漕<hi>原闕七字</hi>郡郡豈皆無儒生而<lb/>
獨取于平江迺檄諸郡必<hi>原闕八字</hi>取之至尤慮其非召郡<lb/>
博士試而用之府<hi>原闕八字</hi>謂之千户所所吏徃往辟諸司<lb/>
<pb n="KR4d0545_WYG_011-25a"/>
縣然多以賂進<hi>原闕八字</hi>取其人焉其傭書以佐吏與夫輿<lb/>
皂卒伍<hi>原闕八字</hi>乆而父子兄弟根株蟠結蠶食漕民公坐<lb/>
<hi>原闕八字</hi>漕府所當設而冐焉趨入者悉捕之由是<hi>原闕八字</hi>貲<lb/>
遺之得官水脚錢移償逋負及期舟弊<hi>原闕八字</hi>它舟俾無<lb/>
乏事公私稱便江西湖廣諸郡<hi>原闕八字</hi>灣漕府撥船户受<lb/>
其米輸之海船户念漕<hi>原闕八字</hi>為賫裝費諸郡之人恨其<lb/>
裒取兼是逺客<hi>原闕八字</hi>盖甚慘行省以公嚴重檄公往督<lb/>
之公往<hi>原闕八字</hi>今者船户遇風濤固有所不測然姦民或<lb/>
<pb n="KR4d0545_WYG_011-25b"/>
<hi>原闕八字</hi>官多不覈實公曰誠遇風濤固當痛心設<hi>原闕八字</hi>根<lb/>
株由是溟海萬國而人憚威望而不敢<hi>原闕八字</hi>漕府嘗有<lb/>
權貴人欲干以私望而逡巡卒<hi>原闕八字</hi>無敢欺才克任事<lb/>
政無少弛徳以服人而<hi>原闕七字</hi>亷隅整截清儉自守雖古<lb/>
之亷吏無以過之<hi>原闕六字</hi>不過若干緡公既高昌世胄自<lb/>
奉宜優裕然痛<hi>原闕六字</hi>居處晏如書生寒士此愚所目擊<lb/>
而非傳聞之<hi>原闕六字</hi>成用至正改元之年廷召公還任以<lb/>
大都路都<hi>原闕五字</hi>噶齊繼拜四川陜西兩省參政人謂公<lb/>
<pb n="KR4d0545_WYG_011-26a"/>
英聲茂實<hi>原闕五字</hi>入相一人以福萬方固世所共儗若夫<lb/>
漕府之政<hi>原闕四字</hi>公行事萬分之一哉此世之公言而非<lb/>
愚私已之臆<hi>原闕四字</hi>禄大夫行宣政院使公僑寓吳下嘗<lb/>
因坐語從容<hi>原闕三字</hi>今官既代去多伐石以紀其美者如<lb/>
公視諸人詎不逺<hi>原闕四字</hi>以兵戎鎮吳而好文學公之美<lb/>
其可泯乎愚自念經<hi>原闕四字</hi>聞于人者雖未悉其奧若夫<lb/>
世之名公卿鑿鑿有善治<hi>原闕五字</hi>而莫詳其實爰敘公漕<lb/>
政之美之實勒之石使國<hi>原闕六字</hi>之詩俾吳民咏歌之盖<lb/>
<pb n="KR4d0545_WYG_011-26b"/>
國史非民無所據誦之<hi>原闕六字</hi>於不朽也詩曰高昌才英<lb/>
毓公卿多以風望輔<hi>原闕六字</hi>世簪纓持官保身全令名向<lb/>
操憲度錢唐城威<hi>原闕六字</hi>一掃貪墨歸澄清東吳漕府控<lb/>
百城鑄銀作印<hi>原闕六字</hi>絳絨繩慎選重臣示匪輕我公威<lb/>
重世所稱<hi>原闕八字</hi>吳帖首伏海鯨祥飈送帆濤熨平龍驤<lb/>
萬<hi>原闕七字</hi>沽餉畿氓由公政善皇威靈公既入覲尹神<hi>原闕</hi>
<hi>七字</hi>勍公能禁止而令行漕民思公鎮懸情引領<hi>原闕七字</hi>富<lb/>
壽而康寧入相天子福蒼生五風十雨百<hi>原闕七字</hi>益稱鑱<lb/>
<pb n="KR4d0545_WYG_011-27a"/>
諸樂石播徳馨後將有考書汙青<lb/>
　　　重建路漕天妃宫碑<lb/>
<hi>原闕八字</hi>混潰歸東南而海之功用遂與天地配然<hi>原闕八字</hi>王<lb/>
者出而御極盖非一人至于宏大之量<hi>原闕八字</hi>波萬里猶<lb/>
一堠龍伯九淵猶一舍凌駕溟<hi>原闕八字</hi>虞如我朝世祖皇<lb/>
帝者也爰自定都于<hi>原闕八字</hi>由河渠以達畿甸則道里逺<lb/>
而勞費大積<hi>原闕八字</hi>納海臣之請斷自宸衷始創海運方<lb/>
其波<hi>原闕二字</hi>踰旬日即詣京畿斯實國家厚福其蟠地<hi>原闕</hi>
<pb n="KR4d0545_WYG_011-27b"/>
<hi>八字</hi>左劵交相付然風濤有所不測雖河流之<hi>原闕七字</hi>乎設<lb/>
使颶風鼔濤鯨去鰲抃天跳地掉萬斛之舟輕于一擲<lb/>
當此之時雖有絶倫智力亦必拱手待弊哀號籲天呌<lb/>
呼神明救死瞬息粤有天妃肇迹前宋著靈於我邦家<lb/>
亟揚神光出于星霧其光曄煜謂之天燈飛泊高桅不<lb/>
令墊覆舟人稽顙咸稱再生舟遂順濟其靈顯尤章章<lb/>
如此於是列聖相承累加封號爰即江海之要建祠妥<lb/>
靈若夫路漕靈濟宫則尤典禮尊崇者也盖海舟嵗當<lb/>
<pb n="KR4d0545_WYG_011-28a"/>
春夏運畢集劉家港而路漕實當港之衝故天妃宫之<lb/>
在路漕者顯敞華麗實甲它祠國家致重漕饟既開漕<lb/>
府于吳嵗每分江浙省宰臣一人督運當轉漕之際宰<lb/>
臣必躬率漕臣守臣咸集祠下卜吉于妃既得吉卜然<lb/>
後敢於港次發舟仍即妃之宫刑馬椎牛致大享禮餼<lb/>
腯牲肥醇酧甕㪺庶羞畢陳絲聲在絃金石間奏咽軋<lb/>
簫管繁吹入雲舞既歌闋冷風肅然填境虎臣卒徒擢<lb/>
舟揚舲撾鼔鏦金響振川陸文嚴武齊羣拜聴命而後<lb/>
<pb n="KR4d0545_WYG_011-28b"/>
舉由始建宫迄今五十一年矣神人顧歆嵗仍舊章罔<lb/>
敢或怠迺至元仍紀元之五年水嚙宫坊日就虧圯翼<lb/>
宫周廬間亦頺壓爰厯五祀審以宫迫海漘波濤浸淫<lb/>
工莫就緒今至正二年江浙行省參知政事燕山圖嚕<lb/>
公實董運事漕府以有事于妃宫告公即齋沐登舟弭<lb/>
節祠下顧瞻宫宇之弛惕憂形色立漕臣於前戒飭之<lb/>
曰朝廷嚴事天妃潔蠲明誠牲幣器數樂度舞綴悉有<lb/>
攸司載在祀典至于列聖嵗遣近臣錫金函香事事孔<lb/>
<pb n="KR4d0545_WYG_011-29a"/>
誠猶恐弗至今路漕岸坊崩虧若此夫臣子之於君父<lb/>
每先意承顔尚懼或失顧今豈得自安哉漕臣對以非<lb/>
遷宫不可而遷宫之費甚繁計無從出爰積漕餘得中<lb/>
統鈔二萬五千貫計貲量工什裁二三無何劉文明者<lb/>
跽於庭拱而言曰某常熟所海船户也蒙神庇庥漕海<lb/>
積年衣食粗給今參政公勵精於上漕府羣官盡瘁於<lb/>
下事神恤民可謂至矣欲徙神宫願以已貲合今漕府<lb/>
鈔悉委其料理洎完畢焉庶幾川后妥靈官政盡美於<lb/>
<pb n="KR4d0545_WYG_011-29b"/>
是公與羣僚咸加奬予退而文明相地於神宫之稍西<lb/>
乃徙宫其上土埴燥剛户向高平經搆於是年正月裁<lb/>
二視朔用告落成殿寢言言門廡崇崇梁拱森齊丹雘<lb/>
朗潤凡兹視舊加<hi>原闕一字</hi>是嵗春運達直沽無一少損文<lb/>
明念舊址已圯嵗乆自非<hi>原闕三字</hi>公督責嚴切省幕都事<lb/>
王公慶掾史常時等參贊門<hi>原闕三字</hi>羣公克承公志則是<lb/>
舉也幾何而得就緒哉文明<hi>原闕四字</hi>天妃之聖靈以及官<lb/>
臣之庶績庶幾神人相與取信無<hi>原闕二字</hi>天妃之<hi>原闕一字</hi>族<lb/>
<pb n="KR4d0545_WYG_011-30a"/>
靈異往往散在傳記故兹不書事既<hi>原闕二字</hi>石復為<hi>原闕一字</hi>
享送<hi>原闕一字</hi>曲以繫之其詞曰瀰為洲南海<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>積靈<hi>原闕二字</hi>
川后兮川后生以明靈帝爰命尸滄溟兮滄溟大森祕<lb/>
怪既咸若不吾害兮川后來紛雲旗從羣龍耀金支兮<lb/>
川后神海若馴廟食懿更千春兮海安流漕政修實畿<lb/>
甸更千秋兮后靈妥恒福我新宫成璨靈瑣兮后馭旋<lb/>
雲滿川依皇元于萬年兮<lb/>
　　　元普應國師道行碑<lb/>
<pb n="KR4d0545_WYG_011-30b"/>
禪自少林指心單傳十一傳而為臨濟𤣥𤣥十八傳而<lb/>
為雪巖欽欽當宋之季其道明濬光潔嗣其法者夥矣<lb/>
而獨得一人焉曰高峯妙公妙於欽諸子其得法最先<lb/>
而其道最為卓絶後登天目之西峯見其山高林深便<lb/>
卓錫巖石下書石作死關而居之閱十七暑寒不跬步<lb/>
出外方是時尊教抑禪欽江右召至錢唐授密戒玅方<lb/>
遺世孑立身巢岩扃目瞪雲漢何止空四海于一睫也<lb/>
其大弟子得兩人焉曰斷崖義公曰中峯本公義嗇其<lb/>
<pb n="KR4d0545_WYG_011-31a"/>
用以推揖于本故本公獨以其道為東南末法倡公示<lb/>
寂之十二年當元統乙亥天子錫號普應國師仍以師<lb/>
所書曰天目中峯和尚廣録三十卷賜之入藏敇詞臣<lb/>
序於書首其徒狀事礱石請於余曰吾師身棲谷巖名<lb/>
聞廟朝仁皇嘗製衣降詔一再遣使入山致禮賜號佛<lb/>
慈圓照廣慧禪師其受業師子院改陞師子正宗禪寺<lb/>
勅翰林學士承㫖吳興趙公撰碑以賜英宗繼明寵賚<lb/>
如之逮文宗臨御師已入寂賜謚智覺禪師塔曰法雲<lb/>
<pb n="KR4d0545_WYG_011-31b"/>
之塔塔之<lb/>
<pb n="KR4d0545_WYG_011-32a"/>
師其𦵏雖無竁穴而其名行勒之金石孰曰匪宜謹按<lb/>
行録師諱某俗姓孫錢唐人母娠師時夢無門開道者<lb/>
寄籠燈其家而生師師生有至性不好弄而好謌梵唄<lb/>
結趺坐髫鬌讀論孟未終卷母喪輟學年十五輒然臂<lb/>
持戒誓向空寂乆之閱傳燈録有疑志在參決遂登死<lb/>
關見妙公妙髪長不薙衣敝不易孤峭嚴冷未嘗一啟<lb/>
齒而笑亦未嘗為其徒剃落獨見即懽然欲為祝髪盖<lb/>
亦已知為大器焉乆之誦金剛經恍若開解者師自謂<lb/>
<pb n="KR4d0545_WYG_011-32b"/>
識量疏通於義趣無不融貫然非悟也已而薙染給侍<lb/>
死關天目於東南諸山最高寒廪粟屋材微飛輓則莫<lb/>
能至其上師晝服力役夜事禪定十年脇膚不沾席後<lb/>
於妙言下機㫖洞契妙以其克肖書偈付之師益自晦<lb/>
未嘗以師道自任也然而玉在山珠在淵其光氣自不<lb/>
可掩況審之以咨決重之以記别哉至元間松江瞿霆<lb/>
發施田建寺于蓮花峯號大覺正等禪寺妙將遷化以<lb/>
寺屬師師辭師每謂住者必無上大道其力可以開明<lb/>
<pb n="KR4d0545_WYG_011-33a"/>
人天夙植福縁其力可以䕃結徒衆明智通變其力可<lb/>
以酬酢事宜故凡住持道為之體而縁與智為之用有<lb/>
其體而闕其用雖則化權不周事儀不備猶之可也使<lb/>
無其體而徒倚其用則雖處衆而衆歸制事而事宜亦<lb/>
不足言矣況三者併闕而冐為尸之者其于因果能無<lb/>
懼乎當五山闕主席宰執大臣致書幣屢以為請師皆<lb/>
力辭至于窮厓孤洲草栖浪宿屏遁其迹而避之然四<lb/>
方學者北殫龍漠南踰六詔西連身毒東極扶桑裹糧<lb/>
<pb n="KR4d0545_WYG_011-33b"/>
躡屩萬里奔走而輻輳赴師者逮無虛日南詔僧𤣥鑒<lb/>
素明教觀辯博英發每曰吾聞大唐有禪宗使審是耶<lb/>
吾將從學設或未當吾宗易其宗㫖而俾趨教觀由其<lb/>
國來一聞師言即悟昔非洞發源底方圖歸以倡道而<lb/>
殁于中吳鑒之徒畫師像歸國像出神光燭天南詔遂<lb/>
易教為禪奉師為禪宗第一祖至治三年春天目山木<lb/>
稼其徒之老異之秋八月甲子師遂入寂即山之西岡<lb/>
塔其全身未逝前一日遺别其外䕶并法屬一一皆師<lb/>
<pb n="KR4d0545_WYG_011-34a"/>
手書是日白虹貫山師世壽六十一僧臈三十七矣余<lb/>
僑客江南聞師所至四衆傾慕香茗金幣拜禮供養悉<lb/>
成寳坊而師一衲一簞未嘗屬目人念其豐肌暑月□<lb/>
腐奏葛衣以袣袢者師一不以近體他可知已雖屢辭<lb/>
名山以自放於山林江海解縢屩脫袍笠在處結茒以<lb/>
居一皆名曰幻住蒲團禪板晝作夜參規程條章井井<lb/>
森列儀榘慎嚴如臨千衆至于激提提倡機用翕㸌嬰<lb/>
之者膽喪聞之者意消而其文致則深惟世道降道離<lb/>
<pb n="KR4d0545_WYG_011-34b"/>
諸方<hi>原闕三字</hi>無佛祖為可痛心每謂其教傳佛心宗單提<lb/>
直指惡有<hi>原闕二字</hi>授受哉惡有所謂言語依解哉故師于<lb/>
其教法欲救其弊<hi>原闕三字</hi>病皆以身先之故師之于物洪<lb/>
纎高下緩急後先拒之<hi>原闕三字</hi>接之而不攜人徒見其發<lb/>
于悲願其誠而不知其一一以<hi>原闕二字</hi>而非事夫空言也<lb/>
以故當世公卿大夫器識如徐君威卿<hi>原闕二字</hi>如鄭君鵬<lb/>
南才藝如趙君子昻一聞師之道固已知敬及<hi>原闕二字</hi>言<lb/>
容無不歆慕終其身江浙丞相托歡公最號嚴重讀師<lb/>
<pb n="KR4d0545_WYG_011-35a"/>
<hi>原闕三字</hi>歛袵望拜高麗瀋王以天屬懿親萬里函香拜禮<lb/>
起謂<hi>原闕三字</hi>閱人多矣未有如師福徳最勝者獲師開示<lb/>
涕淚感發<hi>原闕二字</hi>師躬已以究其道豈有毫髪涉世意哉<lb/>
然而其名不行而<hi>原闕三字</hi>不言而信自非行戒相應聲實<lb/>
一致永乆益章而弗昧<hi>原闕二字</hi>亦何以致此哉乃為銘詩<lb/>
傳之其徒昭示不朽若師所著<hi>原闕一字</hi>其目見塔銘兹不<lb/>
贅詩曰天目于山擅宏賁兩峯高盤帝青<hi>原闕一字</hi>孤禪行<lb/>
坐虎豹羣延敵死關駐孤軍神機觸著身火焚濯以<hi>原闕</hi>
<pb n="KR4d0545_WYG_011-35b"/>
<hi>二字</hi>洗垢氛有幻一人奪旌旗正令一下千騶馳定目不<lb/>
覩轅<hi>原闕二字</hi>摩尼寳玉燄輪時如日始出扶桑枝光雲照<lb/>
曜千須彌崩<hi>原闕二字</hi>赴無中邊百舍重趼走莫前來者駭<lb/>
汗命髪縣幻以鑪錘<hi>原闕二字</hi>鉛其出躍冶流炎烟不闕則<lb/>
折非龍泉乃復煅鑄而鍊烹<hi>原闕二字</hi>爾骨死以生醍醐上<lb/>
味投寳瓶蘂香珠幢帝網纓一一芬馥<hi>原闕二字</hi>明問師何<lb/>
由執神樞一切入一亦無餘隂禪國程鞏皇圖<hi>原闕一字</hi>子<lb/>
南面味道腴五朝恩光鬱扶輿號尊國師章異恩錫書<lb/>
<pb n="KR4d0545_WYG_011-36a"/>
入<hi>原闕一字</hi>開蒙昏揭若日月行崑崙又如大海涵乾坤俾<lb/>
人盡證毘耶<hi>原闕一字</hi>正宗的的萬子孫億刼師言永長存<lb/>
　　　石樓鄭氏先徳碑<lb/>
<hi>原闕一字</hi>皇帝在潛邸時聿有羈靮之臣石樓鄭元氏備嘗<lb/>
艱勤既正<hi>原闕一字</hi>宫以其勲舊言于上上即超授中順大<lb/>
夫太子率更令及即位<hi>原闕一字</hi>遷資徳大夫司農卿時延<lb/>
祐六年也是年秋九月二日上御<hi>原闕二字</hi>殿顧謂侍臣曰<lb/>
國家官制子貴而推恩於其親者視子秩<hi>原闕二字</hi>以疏恩<lb/>
<pb n="KR4d0545_WYG_011-36b"/>
今鄭某扈從以事朕二紀矣欲以一品恩官其三<hi>原闕二字</hi>
示特恩以優異於羣臣於是贈其曾祖考翼金紫光禄<lb/>
大夫上柱國大司徒追封韓國公謚康簡祖考璘加贈<lb/>
純成保徳<hi>原闕二字</hi>太保金紫光禄大夫上柱國謚安懿封<lb/>
同顯考濟加贈推<hi>原闕三字</hi>功臣太傅開府儀同三司上柱<lb/>
國謚莊僖封同曾祖妣<hi>原闕四字</hi>高氏妣段氏皆韓國夫人<lb/>
仍命詞臣代言以章寵數<hi>原闕四字</hi>既極深重而在廷之臣<lb/>
亦皆歆艷以為曠代盛典猗<hi>原闕五字</hi>石樓之有鄭氏自康<lb/>
<pb n="KR4d0545_WYG_011-37a"/>
簡仕於金官至龍虎衛上將<hi>原闕四字</hi>反使移鎮晉寧因家<lb/>
焉當時用法嚴峻康簡能以寛<hi>原闕四字</hi>徳之由康簡以上<lb/>
有諱元亨利貞四人俱隠約田里<hi>原闕四字</hi>元之配薛實生<lb/>
康簡康簡既起家秉旄節安懿以任<hi>原闕四字</hi>晉既内附仍<lb/>
用安懿以長尹其鄉邑時兵燹之餘白<hi>原闕三字</hi>數百里之<lb/>
内人烟雞犬無復孑遺而安懿撫綏其凋殘<hi>原闕二字</hi>其困<lb/>
弊恒呻吟愁歎於壊垣闕甃之下安懿必躬視其有<hi>原闕</hi>
<hi>二字</hi>其燥濕均甘苦同勞佚以休息之以故殘民之歸者<lb/>
<pb n="KR4d0545_WYG_011-37b"/>
日漸<hi>原闕二字</hi>乃復分其少有餘以濟其甚不足至于孤嫠<lb/>
鰥㷀為<hi>原闕二字</hi>有室家鉏犁錢鎛視其利鈍以驗勤惰以<lb/>
故石樓之為縣<hi>原闕三字</hi>生齒粗為完聚逮安僖而不願仕<lb/>
教授于家塾以誨其<hi>原闕三字</hi>知其積之厚而發之有日勸<lb/>
某姑亦觀光皇都時則仁<hi>原闕三字</hi>邑其宿衛之臣有與某<lb/>
同里者介之入見某長身疎眉面目光燄氣宇豐偉俾<lb/>
之言天下事詞意粲然明達于是親遇日隆後從徃覃<lb/>
懐遂贊之以入繼大統一時明良慶㑹為盛遂由宫臣<lb/>
<pb n="KR4d0545_WYG_011-38a"/>
登兩府延賞及乎三世自非其前人培植深長何能致<lb/>
是哉先是某為率更時舉監察御史郭文卿以自副上<lb/>
審其人某慊然以已不及為對上嘉其不難於自屈至<lb/>
大改元宫師府罷遄陞翰林侍讀學士侍讀必兼知制<lb/>
誥同修國史以所授闕之也仁皇自為言于上得可乃<lb/>
己巳而遷禮部侍郎未幾擢兵部尚書裁九閱月仁皇<lb/>
詔於朝若曰某既長兵曹任邦政不得如宫僚朝夕進<lb/>
見豈其初執羈靮以從朕於艱危之意哉即加授昭文<lb/>
<pb n="KR4d0545_WYG_011-38b"/>
館大學士階中奉大夫居無何轉工部尚書遄拜江西<lb/>
行省參知政事繼改山東道肅政亷訪使將上超拜資<lb/>
徳大夫太醫院使時仁皇憂各處官貪吏弊民寃政闕<lb/>
分遣重臣宣布徳音撫安黔黎於是某選自宸衷俾之<lb/>
宣撫甘肅道使還稱㫖延祐三年授政祥院使未幾超<lb/>
拜陜西行省左丞以病在告未上擢授大司農卿盖某<lb/>
敭厯清要出入禁近或一年再擢或僅嵗復除寵數之<lb/>
便蕃恩意之稠疊一時廷臣概無儷君子於此推見之<lb/>
<pb n="KR4d0545_WYG_011-39a"/>
譬則水與木水之發也源不深長其流遇坎而止何以<lb/>
能百折以東而達于海木之植也根不深厚其枝何以<lb/>
能委翳而上干霄漢成夫棟梁之具哉予於石樓鄭氏<lb/>
積徳鍾慶亦若是云某既追惟先徳自高曾以來粗撫其<lb/>
概勒之豐碑又念其伯叔父亦不可泯泯乞附見焉其<lb/>
諱浦字潤夫者公從叔父也母則高夫人嘗以軍職從<lb/>
軍南征卒軍中從伯妣賈夫人生一男四女男諱輔女<lb/>
皆適官族輔生三男諱智仁勇皆孝友才辯<hi>原闕二字</hi>字惠<lb/>
<pb n="KR4d0545_WYG_011-39b"/>
夫其行實神道有文兹不贅於乎晉更宋金兵禍連<hi>原闕</hi>
<hi>二字</hi>家遺族譜系淪落無所稽正則鄭氏之先由某之聞<lb/>
於家<hi>原闕二字</hi>者若此其不得而聞者又何但於此哉用序<lb/>
如右仍為之<hi>原闕二字</hi>仁皇御宇極盛至隆闓此太平繄誰<lb/>
之功百辟卿士星旋<hi>原闕二字</hi>爰有宫臣是惟鄭公公贊仁<lb/>
皇入統皇極大明當天溥照萬國公於其間以道贊畫<lb/>
恩意滲濫飛泳動植公貴之驟公寵之赫人皆訝公不究<lb/>
其極其極伊何公之前人能徠攜離能蘇苦辛遂令凋殘<lb/>
<pb n="KR4d0545_WYG_011-40a"/>
漸煦以春積兹厚徳其報可信篤生司農為時哲輔恩<lb/>
覃三葉𤣥衮大璐几几赤舄煌煌朱户昭哉旂常以顯<lb/>
恩數石樓之邑山高土深鄭氏有阡松柏隂森紀有先<lb/>
徳式如玉金勒兹聲詩以雅以南昭示億年以闓民心<lb/>
　　　許昌馮氏先瑩碑<lb/>
維馮氏逺有委系其墳墓在真定者盖不知世數矣其<lb/>
居許下則自處士君始處士至其孫夢弼於今為三世<lb/>
矣昔晉之亡河北受兵禍慘其民多南徙圖避而馮氏<lb/>
<pb n="KR4d0545_WYG_011-40b"/>
遂來許處士諱聚與其配師夫人之居許也生子男四<lb/>
人曰信曰玉曰用曰祥用娶郭氏亦生子四人其長即<lb/>
夢弼次夢岩夢得夢周夢弼最知名以中書掾厯諸太<lb/>
府幕僚泰定初朝廷計其伐越之功超拜朝散大夫江<lb/>
浙省理問所理問正被服金紫人咸以為光榮夢弼念<lb/>
郭夫人老矣非躬奉子職不足以盡其心即辭職就養<lb/>
丞相不允而辭愈堅夢周方以湖州歸安尉辟掾浙西<lb/>
憲府亦以養親辭與其孟均侍郭夫人怡愉盡懽當時<lb/>
<pb n="KR4d0545_WYG_011-41a"/>
稱孝養盖推其兄弟云未幾郭夫人棄養吳下奉柩歸<lb/>
𦵏于許昌服闋至順元年陞授中順大夫湖南道宣慰<lb/>
副使元統三年擢拜嘉議大夫靜江路總管於是天子<lb/>
推恩於其三世聚贈大中大夫彰徳路總管<hi>原闕一字</hi>車都<lb/>
尉進封始平郡侯配師氏追封始平郡夫人用贈通議<lb/>
<hi>原闕二字</hi>中書吏部尚書上輕車都尉追封始平郡侯郭夫<lb/>
人封同<hi>原闕三字</hi>自惟念馮氏自得姓其間顯晦升没盖不<lb/>
知幾世幾人<hi>原闕三字</hi>其祖考播遷来許依蓬藋建生業知<lb/>
<pb n="KR4d0545_WYG_011-41b"/>
力農以給賦知執<hi>原闕四字</hi>其於譜誌圖牒散亡淪落不暇<lb/>
念其所從來無足怪<hi>原闕四字</hi>弼循官序積年勞秩真二千<lb/>
石何莫非其前人之種<hi>原闕四字</hi>晦昧其祖考雖有其先敘<lb/>
不著之文詞不勒之金石<hi>原闕四字</hi>先徳以發于其身之謂<lb/>
哉於是礱石墓左乞銘于元<hi>原闕四字</hi>致其言曰夢弼四兄<lb/>
弟厪先人教育當至元三十年<hi>原闕四字</hi>一二而夢弼始冠<lb/>
不幸而先人物故其弟盖甚幼穉<hi>原闕四字</hi>躬紡織縫紉以<lb/>
字諸孤方是時文儒未大顯用而夢<hi>原闕四字</hi>儒術縁飾吏<lb/>
<pb n="KR4d0545_WYG_011-42a"/>
事於是起家八蕃元帥府令史郭夫人<hi>原闕四字</hi>南而長弟<lb/>
夢岩嘗為許州管田産提領守許下墳墓<hi>原闕四字</hi>李□長<lb/>
官司吏目其幼夢周亦以海北帥府吏而調<hi>原闕四字</hi>以承<lb/>
直節而任温州路經厯夢周向嘗馳傳至京師<hi>原闕四字</hi>所<lb/>
謂欒城劉村者得高曾以上墟壟蒼藤古木猶有<hi>原闕三字</hi>
南梁貢士為文以記之夢弼今老矣其始仕也圖以<hi>原闕</hi>
<hi>三字</hi>夫人及夫人之壽康而後享年八十有二嵗累見夢<lb/>
弼<hi>原闕三字</hi>命得累贈先人中順大夫歸徳府知府上騎都<lb/>
<pb n="KR4d0545_WYG_011-42b"/>
尉始平<hi>原闕三字</hi>老母亦累封至始平郡太君而又及見孫<lb/>
男若干人孫<hi>原闕三字</hi>人烏鳥私情獲辰終養是皆先世積<lb/>
厚流逺不自享其<hi>原闕三字</hi>遂發于夢弼顧惟無似恒恐殞<lb/>
墜及今既老而獲歸拜<hi>原闕三字</hi>石墓下不慚見鄉里父老<lb/>
是皆先公先夫人教道之篤<hi>原闕五字</hi>何足以當之也哉元<lb/>
祐聞其言而有感焉夫河北<hi>原闕三字</hi>轉死幾盡彰徳之來<lb/>
許也夫豈覬望其子孫顯榮若此<hi>原闕三字</hi>尚書君入則致<lb/>
養其親出則耕稼以給公上盖皆朝夕<hi>原闕三字</hi>亦何自而<lb/>
<pb n="KR4d0545_WYG_011-43a"/>
發于其子哉昔人有言人可以偽而天不可<hi>原闕二字</hi>人雖<lb/>
不章章於人而黙黙有契于天矣則夫天之報施於<hi>原闕</hi>
<hi>三字</hi>有不得而窺者矣不然何其得于造物者完而遂其<lb/>
志<hi>原闕三字</hi>尚書諸孫名震賁晉者夢弼子也夢弼先娶郭<lb/>
蚤卒生<hi>原闕三字</hi>梁庸庸亦早卒繼娶王皆封始平郡夫人<lb/>
震賁王出也而<hi>原闕三字</hi>夢岩娶張子鼎頤夢得娶顔子升<lb/>
履夢周始娶張生復<hi>原闕四字</hi>生謙豫益嗚呼厚徳之積非<lb/>
一日矣及尚書身殁而<hi>原闕五字</hi>夢弼雖告老于朝而夢周<lb/>
<pb n="KR4d0545_WYG_011-43b"/>
之聲實獵獵方繼起其<hi>原闕五字</hi>是天於馮氏厚徳之報方<lb/>
未已也是宜為銘銘曰<hi>原闕五字</hi>周星勤身戰耕服民經生<lb/>
居死𦵏心攸寧有宅在<hi>原闕五字</hi>城北望塵㝠㝠冢樹尚或<lb/>
連雲青匪不願處逃兵<hi>原闕五字</hi>滋徳馨爰生佳兒大門庭<lb/>
恩封寵褒侈皇靈奎章<hi>原闕五字</hi>之水泓渟決為河潤勢建<lb/>
瓴其大渾渾細<hi>原闕八字</hi>停徵辭琢石揭之塋章潛闡幽恭<lb/>
勒銘子<hi>原闕八字</hi>於兹號馮亭徳厚必報如律令過者下讀<lb/>
<hi>原闕三字</hi>
<pb n="KR4d0545_WYG_011-44a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0545_WYG_011-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　僑吳集卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>僑吳集卷八</head>
    <p>
<pb n="KR4d0545_WYG_008-1a"/>
欽定四庫全書<lb/>
　僑吳集卷八　　　　　　元　鄭元祐　撰<lb/>
　　序<lb/>
　　　思賢録序<lb/>
宋家飬士三百年受直言鼓勇士氣故鄒忠公以其<lb/>
師友淵源之學修身敦行正色立朝以為天子之職<lb/>
莫重於擇相哲宗不惟其賢而使章惇柄國故抗疏<lb/>
極諌又以為君有過舉莫重於夫婦后妃之間當哲<lb/>
<pb n="KR4d0545_WYG_008-1b"/>
宗朝孟后廢非其罪又上書極諌於是連遭貶斥炎<lb/>
烟瘴海萬死一生而公處之裕如非公天資學力不<lb/>
移於禍福利害不懾於刀鋸鼎鑊其能力追前修垂<lb/>
範百世乎徽宗嗣立首用蔡京其誤國又有甚於惇<lb/>
者當即位肆赦故公復得生還當是時君心既迷於<lb/>
奸邪國家日淪於荒謬公賫志垂殁猶以國家為念<lb/>
是與司馬文正屬纊之際何以異哉公既返葬毗陵<lb/>
其墟墓易世後松楸殘剥幾至蕪廢郡士謝子蘭深<lb/>
<pb n="KR4d0545_WYG_008-2a"/>
惟毘陵公父母之邦也流風餘韻所以漸被鄉邑者<lb/>
當宋之亡毗陵獨城守不下雖其民殱焉要皆公忠<lb/>
義使然也時既平矣典禮修且明矣而忠臣烈士烝<lb/>
嘗不續坵壟不完祭田不復何以敦勸臣節於是再<lb/>
三懇於官一如子蘭所言子蘭又裒録公存殁始終<lb/>
片言隻字無所不載凡若干卷謂之思賢録夫宋以<lb/>
仁義立國其家範端凝非漢唐可及方孟后禮成見<lb/>
宣仁后宣仁固已知其賢且識其將為國家當禍難<lb/>
<pb n="KR4d0545_WYG_008-2b"/>
使后不廢且亦從二帝北狩后得脱身渡南左右髙<lb/>
宗享國江表禍福倚伏有難明者若公忠諌大節則不<lb/>
繫於此云<lb/>
　　　荆南倡和集序<lb/>
向予客荆溪岳氏家而梁溪徐元度延於溪上梁溪非<lb/>
有髙山深林若荆溪之宏邃也然其人士之美不減荆<lb/>
溪故兩地數相往來吳人周履道讀書績學久矣其舘<lb/>
授亦嘗與予相近大篇短章所以示予者顧已駭人令<lb/>
<pb n="KR4d0545_WYG_008-3a"/>
人畏服别去六七載復相㑹于呉自罹變故來心目昏<lb/>
耗坐語久猶未識為履道也以小帙示予讀之始猶未<lb/>
以為竒絶玩味朗誦愈讀愈竒其優柔含蓄非自其性<lb/>
情與道脗契弗能若是也視昔所見迴絶不相似諗知<lb/>
履道更亂離與其友馬孝常游荆溪間邃之為谷厓泉<lb/>
石深之為洞窟聳之為岩巒幽之為林壑敞之為人烟<lb/>
聚落二子者窮幽極深一草一木蓋無不入於其所賦<lb/>
詠者柳子厚久居夷陵不辱世用於是極山水之勝發<lb/>
<pb n="KR4d0545_WYG_008-3b"/>
為文章其名遂與山水相久逺今二子身遭百罹猶能<lb/>
登眺遊覽氣志不少挫抑長歌短吟鏦金擊石二子者<lb/>
謂非竒絶之士可乎顧予老矣不得與盤礴徒誦其詩<lb/>
使人傾企瞻望云耳<lb/>
　　　送丁希元序<lb/>
淮西公告老於朝天子不允召拜翰林學士於是公乗<lb/>
傳入覲而以其甥丁希元從公與希元皆幹端國人幹<lb/>
端與國朝地若犬牙錯列去江浙二萬餘里希元初侍<lb/>
<pb n="KR4d0545_WYG_008-4a"/>
其親讀書江浙間稽經質疑問學大備使對䇿大廷其<lb/>
取必右選若探囊發所素有曽何難哉㑹舉選暫罷人<lb/>
惜其學成而時違而不知其藴用以俟時也今淮西公<lb/>
於玉堂清署從容獻納者紬之於心熟矣科第其能久<lb/>
輟乎然則希元富貴其所固有若夫期待希元者則豈<lb/>
區區富貴之謂乎吾老矣異時擁幢蓋而南也下士忘<lb/>
勢能如淮西公則必款予於畎畝之間矣問焉而以言<lb/>
其功名所成就要豈無以語我者希元其知所勉夫<lb/>
<pb n="KR4d0545_WYG_008-4b"/>
　　　送倪中愷序<lb/>
向在杭識上饒祝君蕃逺父時方設科取士而元祐獨<lb/>
取周秦兩漢間文朝夕諷讀之法其言為文章以示他<lb/>
人漫不省獨祝君與宛丘趙君子期恒嘖嘖稱善然不<lb/>
能自審其如何夫以某之孤窮而二君之卓識偉行其<lb/>
不阿某必矣二十餘年之間趙君繇高科顯于朝祝君<lb/>
嘗鄉升今為番易郡博士獨某孑孑江海上僻學不可<lb/>
售於人人至指目相笑訕甚矣其習之迂而命之窮也<lb/>
<pb n="KR4d0545_WYG_008-5a"/>
去年秋中愷自昇來呉鄉嘗從祝君戸履間識中愷夫<lb/>
以君學行之純明其從游之懿美斷可識矣然於中愷<lb/>
竊有感焉自道術為天下裂學者膠於訓詁章句於是<lb/>
聖賢心術之精微愈近而愈逺愈合而愈離中愷獨能<lb/>
得於師之説身從心孚言從行孚故能慥慥一致以自<lb/>
達于坦坦之途今中愷挾其有将上京邑以其師之相<lb/>
予也須一言以贈其行元祐窮甚矣亦何取於其言哉<lb/>
入朝見趙君為某言曰使老祝君於大山豐林僅私淑<lb/>
<pb n="KR4d0545_WYG_008-5b"/>
其徒耳孰若使之淑天下之士哉昔宋胡安定先生其<lb/>
門人髙弟用之略盡而先生之道益尊故曰達視其所<lb/>
舉於中愷之行也能無望乎<lb/>
　　　送蕭天祥序<lb/>
永嘉蕭天祥<hi>原本缺七字</hi>諭蕭山越屬邑聞其地僻左而民<lb/>
醇今<hi>原本缺九字</hi>屬也夫以天祥之學業文采乃始教諭<hi>原本</hi>
<hi>缺九字</hi>天然元祐亦以為天祥幸焉其幸何也蓋古人道<lb/>
無常師而况誠其可師者哉鄉年韓有道先生入呉元<lb/>
<pb n="KR4d0545_WYG_008-6a"/>
祐嘗以諸生拜先生矣私自念自從子弟都養從先生<lb/>
而學焉其瞶無聞亦何至於是也竒窮百憂莫之能遂<lb/>
其不幸孰有甚於元祐者今天祥教諭於是也而先生<lb/>
以文獻故家家於越之郡城數世矣元祐不識蕭山到<lb/>
郡城路幾何道夷險如何縣學事繁簡如何竊為天祥<lb/>
計縣去郡必不逺縣學事必不至於太繁劇也誠能謁<lb/>
告邑宰時往從先生以講討六藝百家之言譬之遡江<lb/>
河之支流其委係非不廣且逺也然終不若一窮其源<lb/>
<pb n="KR4d0545_WYG_008-6b"/>
也三年之久天祥其復相見於呉也學官年勞不足言<lb/>
其有聞於先生者山増髙而川増深也萃乎其太山喬<lb/>
嶽淵乎其溟海之無窮也學官云乎哉請以為贈<lb/>
　　　送吕惟清序<lb/>
宋丞相吕文穆公以厚徳兩入相及大小申公相次柄<lb/>
用致宋徳業偉耀如兩漢盛時逮宋将亡而文穆子孫<lb/>
生武勇将帥如武忠兄弟起田間秉旄鉞赫然以功名<lb/>
顯著于天下武忠薨而權姦誤宋滋甚於是武忠之子<lb/>
<pb n="KR4d0545_WYG_008-7a"/>
平章公以襄漢歸國方是時藩屏之臣陷身重圍百戰<lb/>
死守五六寒暑天心變於上人心變於下故如節之上<lb/>
六以為苦節貞凶則其道之窮身之不幸豈獲已哉余<lb/>
生晚不及見内附之初年然自髫鬌時侍先生杖屨往<lb/>
往能言武忠之善戰平章之善守權姦之骨不勝誅季<lb/>
世之遺才興王之良佐有未易一二言者予齒日以長<lb/>
於杭呉昇諸郡喬木故家猶有存者時見吕氏子孫珠<lb/>
玉錦繡之習輿馬聲伎之奉留予目而在予耳者今猶<lb/>
<pb n="KR4d0545_WYG_008-7b"/>
一日也無何厯稔既久草木之枯榮不同浮雲之變閃<lb/>
迭異迄余已老始識惟清於中呉惟清之大父宣慰公<lb/>
平章之子也方宋有國時吕氏之貲業何可以算計今<lb/>
皆淪落傾謝而惟清自幼好學六藝經傳百家之書蓋<lb/>
無所不觀而能絶意於進取勵志於窘隱寓呉城而居<lb/>
幾十年日從薦紳先生游一朝詣予别其言曰家有薄<lb/>
田在蕪湖而老父以隱約居湖上兹将歸耕以養父讀<lb/>
書以明理庶幾乎古人耕且養子将何以語我余謂惟<lb/>
<pb n="KR4d0545_WYG_008-8a"/>
清生宋季使享世禄顧何暇於學宋亡而家之貲産能<lb/>
令賢者損其志愚者益其過亦何暇於學兹惟清操身<lb/>
若寒士養睿如愚人而能歸而畊且養磨礪其志不少<lb/>
退則問學之成斷可卜矣更十年而余暮齒獲尚存且<lb/>
将訪子於湖上其有得於聖賢學術之精微幸勿靳以<lb/>
告我<lb/>
　　　送趙克上序<lb/>
自仁廟設科取士更今三十一年初慮科舉久廢士習<lb/>
<pb n="KR4d0545_WYG_008-8b"/>
不同於是河南省三嵗貢士裁七人視湖廣則少矣視<lb/>
江西則尤少視江浙裁三之一今更一世累聖繼明河<lb/>
南士類曽不少増而士論亦恬不以為怪夫河南為國<lb/>
家内地其歸版圖甲子兩周于兹矣自昔士之成文武<lb/>
之才就道徳之實者三代以降槩多出於大河之南顧<lb/>
至於今而士氣疎落乃若此涵煦而生植之者可不深<lb/>
思其故歟洛陽趙克上久遊呉楚間今秋将歸試於河<lb/>
南夫以克上積學之淵懿其登巍科縻好爵蓋有所不<lb/>
<pb n="KR4d0545_WYG_008-9a"/>
足道然不知克上斤斤取爵禄而已耶抑将建明於朝<lb/>
以父祖鄉黨之國衣冠禮樂之地深思其故而達其道<lb/>
将何以而俾之富庶有方教養有道尚庶幾於先王詳<lb/>
内略外之意哉克上冀時勉之今其歸朋舊賦詩送之<lb/>
者凡若干人而某為之序<hi>至正四年三月</hi>
　　　送徐元度序<lb/>
周以后稷興故其子孫有天下於郊廟薦饗其功烈而<lb/>
被之詩者一是以農事為言我朝起朔漠百有餘年間<lb/>
<pb n="KR4d0545_WYG_008-9b"/>
未始不以農桑為急務欽惟世皇東征西伐豈知東南之<lb/>
稻米然既定鼎于燕有海民朱張氏設䇿通海運用海艘<lb/>
趠順不浹旬而至於畿甸其初不過若干萬興利之臣嵗<lb/>
增年益今乃至若干萬於是畿甸之民開口待哺以迄於<lb/>
中州提封萬井要必力耕以供軍國之需如之何海運既<lb/>
開而昔之力耕者皆安在此柄國者因循至於今而悉仰<lb/>
東南之海運其為計亦左已至正任用廟堂大臣言於上<lb/>
即畿内開屯田深惟甸民不長於水耕而長於種稻也於<lb/>
<pb n="KR4d0545_WYG_008-10a"/>
是毘陵徐元度由泉賦提舉出使江南召募江南有貲力<lb/>
者授之官而俾之率耕者相與北上未幾而畢集天作<lb/>
蓋民之所天故成周有天下豳雅之陳不惟其他而惟<lb/>
切於衣食宜乎登歌雅頌之不敢少忘故能厯祀八百<lb/>
與夏商比隆也秦起號富强蓋其民不耕則戰漢以孝<lb/>
悌力甲選士故其得士為多趙充國平西戎建置屯田邊<lb/>
費為省降是莫不以屯田致富强也然水有順逆土有<lb/>
柔堅或者謂北方早寒土不宜稻然昔蘇珍芝嘗開幽<lb/>
<pb n="KR4d0545_WYG_008-10b"/>
州督元舊陂矣嘗收長城左右稻租矣隋開皇間長城<lb/>
以北大興屯田矣唐開元間河北河東河西左右屯田<lb/>
嵗收尤為富贍由此言之顧農力勤惰如何不可以南<lb/>
北限也然呉下力田之氓一旦應召募捐父母棄妻子<lb/>
去鄉里羈棲旅泊欲其畢志於耕穫雖嵗月不甚久然<lb/>
亦必使之有室廬井竈有什器醫藥略如鼂錯屯邊之<lb/>
䇿庶乎人有樂生之心無逆旅之歎此則又在乎元度<lb/>
轉其情而聞之廟堂聖君賢相方愛民如子之時元度<lb/>
<pb n="KR4d0545_WYG_008-11a"/>
之言行且将用之為田畯用之為大夫其進頌於朝者<lb/>
亦将與思文后稷克配彼天之詩相續也余老矣尚庶<lb/>
乎其或見之<lb/>
　　　送牟伯愚序<lb/>
故宋金紫光禄大夫端明殿學士蜀人牟清忠公以直<lb/>
道端凝立理度兩朝是時閹宦方竊寵而公言之不置<lb/>
遂貶姑熟今脱靴返棹圖清風勁節照映千古繼而提<lb/>
刑先生風範學問又與清忠相炳煥江南入版圖世祖<lb/>
<pb n="KR4d0545_WYG_008-11b"/>
皇帝擢宋名臣躋顯爵而先生與邑人恥堂髙叅政矢<lb/>
不屈先生兩子長為主簿君誠甫先生是也季為治中<lb/>
君景陽先生是也若主簿君之博學雄文治中君之言<lb/>
行政事皆海内所推重今伯愚在治中君為長子以門<lb/>
䕃初授震澤巡檢遄辟掾浙東元帥府用年勞陞授福<lb/>
建鹽運司知事讀書績學稱為簪纓家子孫治中君向<lb/>
以文獻世系年甫冠遊京師諸宗工鉅學若閻承㫖以<lb/>
下莫不推奬愛重時李丞相叔固欲屈公出門下公毅<lb/>
<pb n="KR4d0545_WYG_008-12a"/>
然不從由是堙鬱逮晚雖迴翔下僚而剛特節槩不少<lb/>
挫抑伯愚能世其業上繼其前人且将躐躐柄用矧治<lb/>
中君知舊尚多存者伯愚行矣武夷山中杜徵君先生<lb/>
年已七十餘矣其道徳方為聖君賢相所欽慕治中君<lb/>
無恙時平生友契先生其一也伯愚道武夷幸徒歩髙<lb/>
山望先生下風以致拜焉則夫所以治官治身者先生<lb/>
且有所以語子矣豈但施之鹽筴而已哉雖舉之天下<lb/>
可也<lb/>
<pb n="KR4d0545_WYG_008-12b"/>
　　　送岳季堅序<lb/>
物不能寖盛而不衰故君子之於物以其外而不可容<lb/>
於心為去留也於是等之如變滅之浮雲如散聚之埃<lb/>
壒槩不少繫戀于心至已之得於天而見於言語行事<lb/>
之間者則必兢慎保䕶而不敢斯須或悖之是以君子<lb/>
顧已恒重而顧物輕良以此也昔者義興岳氏由其前<lb/>
人銖寸積之至于漢陽君而始大方宋内附初漢陽君<lb/>
以其所學游公卿間尊彛罍鼎書䇿琴瑟其辯博賞識<lb/>
<pb n="KR4d0545_WYG_008-13a"/>
既足以駭動一時然必本之以忠厚之懿美濟之以封<lb/>
植之久大故浙以西人字君曰仲逺而稱之不容口數<lb/>
十年來漢陽君物故岳氏竟爾銷謝而不能有其家矣<lb/>
名榆字季堅者君之季子也季堅於諸子最警敏嗜學<lb/>
君喜其有夙成之資不惟延師教之至使裹糧負笈以<lb/>
肆其討論之益兹欲北游京師人訝其衣褐無寸贏亦<lb/>
何所挾而翩然有事於數千里之外哉季堅曰先人由<lb/>
布韋登仕版其言行厯有可傳世而垂後者懼将冺無<lb/>
<pb n="KR4d0545_WYG_008-13b"/>
聞也吾將掃文儒先生之門庶幾委雄文勒貞石所謂<lb/>
發幽光於朽壤慰孝思於無窮吾豈辭不肖而憚夫貧<lb/>
哉於其行所交各賦詩送之而某復凟之以衰盛之端<lb/>
莫匪外物若夫脩身以俟命雖已嘗熟聞然迂拙所聞<lb/>
僅若是故不愧强聒而告焉異時季堅能以所學致光<lb/>
顯亦豈能外斯言耶<lb/>
　　　贈張從善序<lb/>
予嘗至毗陵過所謂小東門者寒水如帶繞城北流窄<lb/>
<pb n="KR4d0545_WYG_008-14a"/>
逕疎籬民居雜出町畦間其傅城已近而物景甚於墟<lb/>
落蓋更六七十年矣而民氣未復兵禍之慘如此哉張<lb/>
君從善甫其先府君嘗録事其郡内為常之民掩骸骼<lb/>
奠居室常人徳之故挽君居之君仕既廉慎蓽門草屋<lb/>
稻畦蔬圃僅比下農夫之家而君居之不厭上以奉親<lb/>
下以教子其親與君皆終於是從善以其樂之也乃復<lb/>
葬於是而從善亦已老矣聞從善壯盛時喜讀書善騎<lb/>
射錦衣繡襮眉目如畫游燕趙間觴酒微醉箕踞吹洞<lb/>
<pb n="KR4d0545_WYG_008-14b"/>
簫間持如意起舞聞者服膺觀者屬目中朝貴官多父<lb/>
祖交契用是辟樞密院譯吏日從親賢出入禁近其睫<lb/>
密清光耳聆玉音顧一時榮幸自謂剖符列爵無難者<lb/>
安知疢疾中作其堅志强力竟爾銷謝於是南歸以奉<lb/>
其親而今則遂老也士遇不遇命也要觀其所持循者<lb/>
如何耳從善時時策羸馬入城府顯者無不舉鞭揖從<lb/>
善徐按轡去常民之老間有指從善而言者曰是吾故<lb/>
録事君之賢嗣也事其親孝治其家嚴而交其朋從以<lb/>
<pb n="KR4d0545_WYG_008-15a"/>
信者顧今貧且老而其所守益端若而人者豈獨吾常<lb/>
民之望哉蓋幾於孔子所謂善人也已余聞於常之人<lb/>
已若是及審於朋從又若是朋從或者其狥也若常民<lb/>
之老巷言而野議夫豈有過情哉於是摭其言為之贈<lb/>
　　　贈卞宜之序<lb/>
魏武得國雖不仁然奪神器於羣盜之手則亦庶乎其<lb/>
可也司馬氏用其狙詐以覆魏僅一傳而天下遂亂崩<lb/>
披播蕩奄奄南服非惟外冦迫辱無已至於其國亂臣<lb/>
<pb n="KR4d0545_WYG_008-15b"/>
賊子日相尋於干戈當是時主勢降乎上國體頽乎下<lb/>
不有忠義孝弟之君子惡能有其國乎若卞忠貞是已<lb/>
世知忠貞父子皆死於賊名章汗青廟食百世然不知<lb/>
忠貞孜孜奉國動以身教故其時自放於禮法者畏公<lb/>
而不敢肆推波而助瀾者憚公而不敢為典午之民能<lb/>
復有國者繄公之力是賴豈特温太真諸人哉史言公<lb/>
墓遭發肌膚不變指爪復生忠義之報顧若此又豈惟<lb/>
廟食百世哉千有餘年之間世態起滅空花浮雲槩不<lb/>
<pb n="KR4d0545_WYG_008-16a"/>
足道若公之子孫則尤有表裏當世者余得宜之焉宜<lb/>
之以建徳路録事判官未任而改辟吏都水庸田使司<lb/>
其清慎而好學疏通而能文非忠貞子孫不能爾也吏<lb/>
秩滿考呉人士以宜之吏水曹有能稱圖欲章其徳美<lb/>
也莫若形之言余於是復得其家世焉淮安路山陽縣<lb/>
則其世以儒而占籍者至宜之大父嘗為嘉興路安撫<lb/>
使後陞廣州等處總管逮其先君子皆以游寓浙西今<lb/>
宜之以年勞且将躐躐向陞進天將厚忠義之報則宜<lb/>
<pb n="KR4d0545_WYG_008-16b"/>
之赫然為世用若然則忠貞公之徳業豈但顯著於晉<lb/>
室而已哉呉人士既相率賦詩以贈之而授為序首簡<lb/>
　　　送楊季民序<lb/>
古者民恬安而志分定故雖一車也而輪人之志在合<lb/>
於規圜有不暇志夫輈人之如屋梁也一車之製不逺<lb/>
而猶若此矧農夫商旅各有所志之事乎由此觀之民<lb/>
生其時異言有誅異服有禁所以養其恬安而定其素<lb/>
志者豈一朝一夕之故先王之造士也雖皆教以六藝<lb/>
<pb n="KR4d0545_WYG_008-17a"/>
然學易則於太卜學春秋則於太史學禮則於宗伯學<lb/>
樂則於瞽宗惟詩與書得通授更秦而先王之道廢漢<lb/>
興六藝殘缺士各以其所便者為學然猶謹守師説而<lb/>
號稱專門夫六藝尚矣姑即詩言之風雅正變雖不同<lb/>
而舊章民風形之詩者方巡守也命太師陳之以觀民<lb/>
風然後采而録之夫采之者有官而侵官有誡自詩定<lb/>
為三百篇采詩之官廢久矣而況漢更魏晉以迄于唐<lb/>
其為詩情聲節範亦皆屢變而不同大槩世降俗漓其<lb/>
<pb n="KR4d0545_WYG_008-17b"/>
聲容未必得其情而情聲之實亦時可以槩見其人矣<lb/>
昔孔子不以論篤與人然言本心聲自不容偽江西楊<lb/>
季民氏自其上世皆工於為詩然閟其聲光不少用於<lb/>
世乃自以樂於大山窮谷間至季民其詩益工其窮益<lb/>
甚而其志益堅季民學富而詩工非不可他塗以求顯<lb/>
也蓋其志分定而心恬安也於是其父兄師友相與言<lb/>
曰楊氏工於詩數世矣其工於為詩也期合於古人非<lb/>
求知於今人也雖不求人知而不可以不知也乃屬季<lb/>
<pb n="KR4d0545_WYG_008-18a"/>
民沿江入浙而遂留於呉者幾一年見人所賦詩一篇<lb/>
一什輙皆采而録之某告之曰官不采詩久矣而父兄<lb/>
師友属之季民者豈特詩之美惡高下哉舊章民風與<lb/>
古雖殊然皆先王之澤也先王之澤未冺尚於此見之<lb/>
則豈徒傷今而思古哉季民之歸也發所采之詩而讀<lb/>
之其感發而懲創者端可以知人因人而論學昔者商<lb/>
賜可與言詩而遂有補於世教非夫季民父兄師友尚<lb/>
誰望哉<lb/>
<pb n="KR4d0545_WYG_008-18b"/>
　　　贈李憲僉序<lb/>
昔殷太師以洪範授武王已而太師受封朝鮮朝鮮之<lb/>
民被其化遂成禮義之大國周之衰聖人道不行於天<lb/>
下之廣限聖轍而不可往者則曰吾欲居九夷得非聖<lb/>
人覩中州之澆偽而有慕夫東方之俗歟隋焬帝逞侈<lb/>
心以為髙麗冠帶之國也舉兵征之遄致大禍唐太宗<lb/>
指麾則中原清顧盻則四夷服其征髙麗也所料與其<lb/>
國對盧之言僅脗合由此觀之則髙麗之為國其人本<lb/>
<pb n="KR4d0545_WYG_008-19a"/>
未易量也聖朝承平日久海宇晏然夫何三四年來守<lb/>
令失撫字民為冦攘至正壬辰春海冦燒刼嘉定崑山<lb/>
而得朝鮮李公分憲呉下深惟呉乃財賦所由出實國<lb/>
家東南大藩屏苟城隳塹湮無以禦盜於是謀於守臣<lb/>
而經費方不給公乃集衆議廣衆思斟酌民貲厚薄多<lb/>
寡量城丈尺而分築之蓋城周四十餘里高四十餘尺<lb/>
費以萬計為役可謂大矣況民不可與慮始故築甃之<lb/>
初謗詛毁恨莫究由來而公恬然一弗聽炎埃赤日揮<lb/>
<pb n="KR4d0545_WYG_008-19b"/>
汗如雨畧弗少憚巡察城上下以稽工役勤賞怠罰威<lb/>
行惠敷杵楨齊集矩度整截雉堞森然儼如金湯百工<lb/>
甫畢而紅巾賊起矣始犯錢唐次及呉興毘陵京口相<lb/>
繼殘破而耽耽呉城獨克完峙於是呉之民乃始驩忻<lb/>
悦懌變嗟怨為言笑易嘆恨為謳歌以為中呉非公繕<lb/>
完城池亦且摧陷鋒鏑肝腦塗地莫知其所以也感公<lb/>
恩如父母戴公徳猶更生而公亦釋然自喜自慰當傳<lb/>
聞警急時晝夜身巡市里累旬弗懈雖有穴牆鼠狗亦<lb/>
<pb n="KR4d0545_WYG_008-20a"/>
皆革化故呉民獲奠枕安寝者伊誰之力哉若公推憲<lb/>
平允揚清激濁不茹柔吐剛而使姦邪黠猾之攝伏此<lb/>
呉民於公當尸而祝之於社雖百世不易者也公名朶爾<lb/>
濟字仲善朝廷録是功特進重位登廟堂而銘勲業於<lb/>
旂常者應自兹始云<lb/>
　　　送漕府李侯北歸序<lb/>
燕自召公啟國其世系與周始終世言燕趙多悲歌慷<lb/>
慨之士夫更聖賢之所過化其習俗之懿美人士之傑<lb/>
<pb n="KR4d0545_WYG_008-20b"/>
特豈但悲歌慷慨而已哉國家肇興朔漠定鼎燕都百<lb/>
餘年來燕人士以其才用内而廟朝外而郡國蓋多冠<lb/>
竒偉特之士苐余不辰生長錢塘湖上南游止于婺北<lb/>
游止于揚重以狷峭與人不能苟合故於當世顯人罕<lb/>
有識者然以先隴在呉也僑呉逾三十年矣孤貧人所<lb/>
厭賤益與世無聞向年劉公徳之來貳水司已而與公<lb/>
仲常來守郡治二公皆燕人皆忠厚惻怛有長民之道<lb/>
不以予無似辱相過從後皆北旋徒企仰望今春李公<lb/>
<pb n="KR4d0545_WYG_008-21a"/>
仲賢父亦燕人以湖南憲使來尹漕府一日欵余室謂<lb/>
余言曰得子姓名於文字間久矣發京師之日國子祭<lb/>
酒宛丘趙子期念子之貧也以子托之我庶乎涵煦之<lb/>
然自料無以振子也奈何自是獲與公時往還公為人<lb/>
忠厚惻怛與前二公曽弗少異每見談經紬史無雜論<lb/>
荷所以慰藉者至矣公嘗謂予向持節河南有呉彦輝<lb/>
者尚無恙子所為詩文常見於其家子與彦輝雖顯晦<lb/>
不同要皆不辱予交者予謝不敏後公自春徂夏以疾<lb/>
<pb n="KR4d0545_WYG_008-21b"/>
作遂不樂居呉乃以秋七月望買舟北旋余辱公知契<lb/>
也問何行之亟公曰漕府職任重範銀為印章冶金為<lb/>
符節各道憲雖尊嚴貴重曽莫之及每春夏運畢優閑<lb/>
無餘擾使予悠然養疾于此豈非幸歟然官轍未嘗一<lb/>
日而南今南來失調若是不自解去一朝誤饟運則先<lb/>
人忠惠侯之澤尚何託乎於是餞公於梁溪之上而為言<lb/>
曰今聖君賢相用賢如不及況公中朝老成徳望重海<lb/>
内天子是毗公卿是師固無疑矣然獨於予竊有感焉<lb/>
<pb n="KR4d0545_WYG_008-22a"/>
蓋燕人士臨蒞呉下者忠厚惻怛藹然也祥風慶雲三<lb/>
十年來前後僅三見聞劉公已告老於朝呉公今為西<lb/>
臺中執法生景仰舊悰因公而竊得以問焉亦庶乎曩<lb/>
時門下賤士之意也<lb/>
　　　送張同知之官嘉定序<lb/>
呉為澤國獨呉縣為有山山崒起以環具區蹴烟浪多<lb/>
至七十二峯初子胥未入城呉猶宫於靈巖更今二千<lb/>
年故宫陳跡尚多存者登臨探討感念今昔未嘗不令<lb/>
<pb n="KR4d0545_WYG_008-22b"/>
人惻愴興懐也縣令張君徳常係金壇文獻故家早以<lb/>
才器知名江表奉其嚴尊避地來呉未幾徒歩起家為<lb/>
縣丞縣遭隣境失守民心恟恟不安君雖丞其所以撫<lb/>
恤之者逾於尹聲蜚實遄陞縣尹使為尹承平時猶斤<lb/>
斤不易況軍旅殘破之後乎徳常之尊已老白首移孝<lb/>
以為政於一邑其惠及民者真所謂息黥而補劓生死<lb/>
而肉骨無媿於古之人於是民氣稍稍復完今兹五閲<lb/>
寒暑政譽洋溢用年勞陞授嘉定州同知夫既尹大縣<lb/>
<pb n="KR4d0545_WYG_008-23a"/>
民戴恩徳自宜守一州然猶任州佐於海隅者千尋之<lb/>
木棟梁之具昭然匠石養之而未之顧者期望者大也<lb/>
早晚施之用且將柱明堂支清廟凝然荷萬鈞而無少<lb/>
[危*臬][危*瓦]矣呉人士分題賦詩以送之而屬某為之序<lb/>
　　　送岳山長序<lb/>
宋禮部侍郎河南尹蕭公紹興五年以崇政殿説書召<lb/>
其辭至二十然後出蜀見天子久之辭行在所居授呉<lb/>
之虎丘已而入越卒捐館越上於是呉越皆建書院祠<lb/>
<pb n="KR4d0545_WYG_008-23b"/>
公嵗時烝嘗立學官置弟子員至元仍紀元之四年義<lb/>
興岳君徳操繇縣學教諭改授紹興路和靖書院山長<lb/>
行有日矣某嘗館于其長兄漢陽君之家見其家丘園<lb/>
室廬篁樹封植莫非數百年故物也人言其完盛時延<lb/>
致名徳鉅儒讐校羣經鋟諸梓且訂定音訓傳各經以<lb/>
傳海内海内號為岳氏九經於時徳操父兄子弟襃衣<lb/>
大帶談詩書説禮樂自浙以西推雅尚好脩之君子必<lb/>
曰岳氏云十餘年間徳操諸兄相繼淪謝重以有司誅<lb/>
<pb n="KR4d0545_WYG_008-24a"/>
求朘剥而一家無復曩時之彷彿矣徳操後諸兄出登<lb/>
仕版人世消長榮悴不足言當觀其所存者何如耳古<lb/>
之君子論天下士直論其人而不論其區區成敗得喪<lb/>
良有以也今徳操聞於父兄師友者不以舊所齎而存<lb/>
則夫今之所存者動心忍性日増其所不能則其為學<lb/>
視昔有加已矧兹往長肅公書院昔者肅公處患難之<lb/>
極更貴顯之驟然不少動其心而直以道任於已今其<lb/>
遺書具在徳操善讀其書而學焉吾知徳操益有以驗<lb/>
<pb n="KR4d0545_WYG_008-24b"/>
乎其中之所存者不系乎其外之盛衰而學肅公也不<lb/>
難矣於其行書以識别<lb/>
　　　送方學録序<lb/>
元統三年鄱陽方信可來為平江路學録朔望與教授<lb/>
叅講人見其榘度之習於禮也見其講討之根極於經<lb/>
㫖也骯髒而不羣委蛇而能文固以異於衆人也未幾<lb/>
教授坐賕除名學正又缺員於是信可攝學事呉學田<lb/>
嵗入恒數千使善彌縫當與穴鼠窟狐爭肥腯信可則<lb/>
<pb n="KR4d0545_WYG_008-25a"/>
不然日坐齋稽經考史糾録學之弟子員昏明勤惰而<lb/>
䇿勵之稍暇則從老儒先生質疑就正他則泊然不以<lb/>
毫髮汨其心人皆曰是處脂膏而不自潤其為計亦疎<lb/>
矣信可聞而笑之至元丙子陞官於信為之言曰鄱舊<lb/>
多名徳大儒信可所學與守固宜有以異乎衆矣上饒<lb/>
祝君有道士也信可為博士誠能降心以問學祝君則<lb/>
其所學與守又不止於今日而已也信可行呉之士相<lb/>
與賦詩餞之而屬某為之序<lb/>
<pb n="KR4d0545_WYG_008-25b"/>
　　　鴻山楊氏族譜序<lb/>
江南歸職方浙西為故宋内地豪宗鉅黨以自附麗于<lb/>
昔者不可謂不多也六七十年之久太平之澤涵煦而<lb/>
生植者豈異於昔哉然其間衰榮代謝何有於今日人<lb/>
事之虧成天運之更迭非惟文獻故家牢落殆盡下逮<lb/>
民舊嘗脱編户齒士籍稍覺衣食優裕者亦併消歇而<lb/>
靡有孑遺若夫繼興而突起之家爭推長於壟畝之間<lb/>
彼衰而此盛不為少矣苟以詩書之澤徳義之舊栽培<lb/>
<pb n="KR4d0545_WYG_008-26a"/>
涵煦於數百年之久則有間矣所以不能無竊歎也歟<lb/>
無錫東墟有山曰鴻山相傳漢梁伯鸞隱之而得名其<lb/>
西來與所謂奚山崇山相起伏委蛇淺狹非有邃谷層<lb/>
嶂也其東有楊氏者世居之蓋自其始祖處士伯璿君<lb/>
占籍焉由處士迄今𢎞敞適三人兹三人有子尚幼然<lb/>
由其子以上遡于處士八世于兹矣今其子孫可以推<lb/>
知者八世矣若以上堆阜林薄但知其為祖宗墟壟然<lb/>
莫究其幾世幾年也士服勤農畝且耕且養暇而琴書<lb/>
<pb n="KR4d0545_WYG_008-26b"/>
詠歌自樂顧雖長才秀民多自老於田里夫既置通顯<lb/>
而安嚮晦則所謂譜系符籍言行簿録傳示來世者或<lb/>
有或無宜不以之而繫心也況更亂離兵戈逐蹙尚何<lb/>
有於言行簿録譜系符籍哉天下鄉平人知門地為可<lb/>
重至有逺冒仕族以眩鬻於誼屬者古猶不免而況於<lb/>
今乎夫它宗冒光華者固可醜矣若深自退悔而昧前<lb/>
人之緒業使泯泯與草木同腐非不孝之大者乎此楊<lb/>
氏族譜所由作也夫服五世則親盡今推而至于八世<lb/>
<pb n="KR4d0545_WYG_008-27a"/>
而尤念其初蓋其初一人之身也由一人之身蔓延既<lb/>
久而至于不可考懼後之子若孫復失其傳如今日則<lb/>
其宗與祖不幾於昧之乎此楊氏族譜所由作也楊氏<lb/>
自處士君四傳而至餘干州教授其家始益大故譜之<lb/>
詳自教授君始嗚呼易代改卜物之囿乎其間者寧弗<lb/>
隨之變遷哉故六七十年來代謝更迭何異於霏烟浮<lb/>
雲起滅萬狀要無足怪者顧獨楊氏室廬丘園書冊一<lb/>
一皆具其前人之所封植而其子若孫寳持而有之者<lb/>
<pb n="KR4d0545_WYG_008-27b"/>
雖更數十百年之久而手澤宛然若新謂非積善之家<lb/>
其可乎予嘗客其家事得於目擊者非妄𢎞既為族譜<lb/>
而予為論列焉庶幾為善者有所勸也夫<lb/>
　　　沈祖母王碩人夀九秩序<lb/>
子於父母其屬近其情昵其恩至故彼此之分顯易以<lb/>
敷施而人情之所以感發而歎詠者亦曰父兮生我母<lb/>
兮鞠我又曰陟彼岵屺瞻望父母與夫堂構菑穫又皆<lb/>
屬於父子至謂生之膝下以養父母日嚴凡此聖人皆<lb/>
<pb n="KR4d0545_WYG_008-28a"/>
係乎父母之於子而祖孫不與焉若孫之於祖情非不<lb/>
昵也恩非不至也聖人設教忠厚之至豈不欲引而近<lb/>
之然其等威隆殺自有不得而同者原夫尊親不以逺<lb/>
而可疎也不以近而可䙝也故曰尊祖曰敬宗曰穆族<lb/>
職是之故孫之於祖其養當益厚禮當益嚴情當益致<lb/>
然自書傳之所紀載孫及養其祖者蓋甚寡由是李令<lb/>
伯遂著名於不朽也呉人沈君仲説自其先府君不禄<lb/>
于今若干稔矣獨其祖母王碩人綜理家事鞠育仲説<lb/>
<pb n="KR4d0545_WYG_008-28b"/>
以迄於成人今仲説年四十餘不惟讀書績學度越流<lb/>
輩至於履踐之素言行之實無一不求合古人欲所以<lb/>
奉其祖母者食飲温凊起居定省略弗異乎孝子之事<lb/>
慈母也今年至正庚寅碩人夀登九袠九月廿九實其<lb/>
生辰仲説具酒張筵為碩人夀凡親舊里隣畢集於清<lb/>
越堂先於夏天子賜高年帛碩人以九十頒雙縑仲説<lb/>
用製衣衣碩人碩人雖屆期頤而神觀澄澈覩其孫與<lb/>
婦復領曽孫拜于前而親舊里隣無不拜相次進酒為<lb/>
<pb n="KR4d0545_WYG_008-29a"/>
夀以為世所罕得同郡錢伯行天台陳敬初輩咸奉詩<lb/>
以慶而予後至衆靡以老謬俾序於篇端夫人之所以<lb/>
事其親者豈不欲致其養然未必有能享上夀而康强<lb/>
也使誠有之又未必如仲説能養其志而不衰也然則<lb/>
天將報仲説者有子有孫皆将如仲説碩人雖老矣行<lb/>
且見之沈氏其不昌大矣乎詩曰孝孫有慶此之謂也<lb/>
　　　祈晴有應序<lb/>
平江於三呉地勢最卑瀼遇雨暘時若嵗乃有秋一或<lb/>
<pb n="KR4d0545_WYG_008-29b"/>
霖潦兼旬則漭為巨浸故宋法慮民之嗜利戒民不得<lb/>
圍裹成田慮積雨為民害縣令至以係銜内附後務田<lb/>
租嵗入之多而其所以憂水為民害者寝不復講國初<lb/>
嘗立都水監近又立庸田司嵗預勒守令必具狀秋收<lb/>
有成數而水旱不䘏也於是農始告病焉至正甲辰春<lb/>
連綿雨雪占嵗者云春雪多霖潦之兆也已而積雨至<lb/>
夏五月弥日兼旬屋漏床床如建瓴曽不少止上下原<lb/>
隰漫湧白波而農告悴秋將失望矣呉人周君𤣥初𤣥<lb/>
<pb n="KR4d0545_WYG_008-30a"/>
妙觀道士也人素稱其精於道家法時郡守呉陵馬侯<lb/>
國瑞暨闔府僚屬皆屬意於周君請用其法禱于天且<lb/>
每旦即東門以拜日暘雖雨勢遄止猶氛翳四塞乃復<lb/>
致懇於周君能嘘呵雷風䇿役將吏若有神物從之者<lb/>
於是馬侯躬致香幣伏俯壇下周君若将宣其誠以達<lb/>
諸清都而籲諸上帝者由是頑雲倐消長空一碧曜靈<lb/>
赫然而官吏士民咸以手加額讙忻頌曰使積雨不解<lb/>
民其為魚又何望諸苗稼耶勢甚可畏㣲吾侯輸誠微<lb/>
<pb n="KR4d0545_WYG_008-30b"/>
吾周君引以格上下神祇則是淫霖何自頓收羲馭何<lb/>
自朗霽隂霾澄朗濕暑清暟薰風南來物有生意四郊<lb/>
萬姓驩聲如雷侯思所以彰君之道法非文學不能也<lb/>
乃俾作祈晴有應序以贈之<lb/>
　　　送周錬師序<lb/>
宋季蜀人鄧尊師號山房先生者以其教法顯於理度<lb/>
兩朝宋既内附尊師樂吾呉之風土以其槖中貲建會<lb/>
道觀于呉之東城下時尊師蓋已老矣而神觀恬謐能<lb/>
<pb n="KR4d0545_WYG_008-31a"/>
言宋季遺事國朝名公卿如胡紫山雷若齋閻子靜徐<lb/>
子方諸公相後先以人望秉憲節戾止呉下往從尊師<lb/>
聽琴賦詩日必載殽核具酒茗燕談尊俎間以共適方<lb/>
是時呉之文獻故家尚多存者巍冠大帶稽今考史而<lb/>
尊師以方外老宿從容其間至今倡和之卷軸往來之<lb/>
篇翰雖更遺落而觀之道流尚能藏之多不下十數百<lb/>
首向年某嘗陪中丞曹文貞及曹尚書克明郭運使子<lb/>
昭避暑觀之廡下皆相予伏讀而乃復拊卷嘆息至於<lb/>
<pb n="KR4d0545_WYG_008-31b"/>
文貞又親炙諸公言曰是諸公者先後奄逝迨今四五<lb/>
十矣風流文采未或逮泯至於余亦復老白首人世遷<lb/>
謝乃若此哉俯仰數十年文貞捐館毗陵曹郭二公相<lb/>
繼謝去然則人之生也将何而不老哉鄧尊師之孫周<lb/>
存中鍊士者乃以至正四年春捧教劄将往崇明州住<lb/>
持仙道觀錬士既為山房先生之𤣥胄則其𤣥學之妙<lb/>
槩可想見矣故述其祖之髙風亦稱人之賢本之父兄<lb/>
師友之意也序成呉之人士賦詩而送之者凡若干云<lb/>
<pb n="KR4d0545_WYG_008-32a"/>
　　　送徐尊師序<lb/>
中呉城而處有道館曰𤣥明始予過之聞琴書聲未始<lb/>
異之也後屢過之皆然予始洒然知呉人徐養吾鍊師<lb/>
授業於是時予方盛年而養吾亦甫冠每揖余坐語方<lb/>
瞳廣顙端毅厚重已如老成人問其所讀書則曰内聖<lb/>
外王之道也夫豈易言哉今幾二十年養吾以葆鍊為<lb/>
事神完而體紓氣津津自頂出如蒸炊若予則憔悴頓<lb/>
挫鬚髮盡白而老甚矣去年養吾由道秩陞任常熟州<lb/>
<pb n="KR4d0545_WYG_008-32b"/>
之致道觀今春歸省其親於呉得一再見既已異其神<lb/>
觀乃即而扣之焉錬師曰古之博大真人既立内為精<lb/>
而物為粗矣其樂於内者千聖一致也萬年一瞬也由<lb/>
乎中出者外而應帝王亦其粗者耳而況於世累乎予<lb/>
曰形上之道形下之器本末一致則聞之矣曽何精粗<lb/>
之謂耶鍊師笑曰是豈區區世儒所能識也吾居致道<lb/>
觀仲雍故墓在焉朝登山巔觀日出夜聽松風撼山作<lb/>
海濤每援琴寫之冷然八表也子能識我乎予不能詰<lb/>
<pb n="KR4d0545_WYG_008-33a"/>
乃作招鶴辭送之今春則至元仍紀元之六年也詞曰<lb/>
仙之人兮跨鶴以遊六翮一舉兮瞬息乎九州蓬島之<lb/>
是往兮聖真之與儔招之不來兮使我心憂海虞之山<lb/>
兮瑶草稠徘徊飲啄兮雲澗之幽吾将聽誦蕋珠兮得<lb/>
相羊於暮秋<lb/>
　　　送初上人遊方序<lb/>
呉人奉佛自蕭梁有國時塔寺像設遍江左而呉尤夥<lb/>
焉呉以水為國滙其腹者具區區别派而湖者曰陳湖<lb/>
<pb n="KR4d0545_WYG_008-33b"/>
湖當淞江之南大浸幾四十里濤波盪天而其北烟林<lb/>
蒼翠出州渚之上者磧砂也砂有積藍曰福嚴創始於<lb/>
國朝至大間飛樓傑閣視城甲刹畧不少讓其徒居之<lb/>
既研精於其教法又復購吾儒書數萬卷自六藝經傳<lb/>
子史百家之言每延儒之老於文學者日講肄之俾其<lb/>
徒知仁義道徳元與其學不相悖戾所以開明其心焉<lb/>
至有翹楚傑出者則本元初上人初尤工於詩以其所<lb/>
學出為大方之游非惟其教之尊宿愛其為法器至當<lb/>
<pb n="KR4d0545_WYG_008-34a"/>
世宗工鉅卿若承㫖長沙歐陽公侍講金華黄公修撰<lb/>
晉陽張公博士浚儀段公皆與其進而不之拒也故學<lb/>
士豫章揭公應奉清泉陳公尤所奨與若予則疵賤老<lb/>
朽浮沉里巷間初何所取門至再不厭且出詩文一篇<lb/>
讀之皆前數君子與之篇什雄辭奥㫖温然而玉質金<lb/>
相者在他人一二固以多兹何其富耶初不以予無似<lb/>
若将從容講學如前數君子從游以質疑予為言曰古<lb/>
之君子出處不同言行亦異至其不悖乎聖人者曽不<lb/>
<pb n="KR4d0545_WYG_008-34b"/>
少思也儒佛爭久矣儒辟佛者覩儒從佛輙揮呵詈斥然<lb/>
不思均之為儒言行出處尤曰不得而同也而況於好<lb/>
學惡異尚哉前數君子皆於佛無間然若予尤非敢徼<lb/>
福於佛者言行雖不敢同數公至其出處則甚異矣出<lb/>
者方貴顯其言足為初輕重若予何所取初求之不已<lb/>
哉大江深林江湖寰宇顧豈無其人哉初行矣復求其<lb/>
人而學焉學成而歸之日其有以語我<lb/>
　僑呉集卷八<lb/>
</p>
<p>
</p>
  </div>
</body>
</text>
</TEI>
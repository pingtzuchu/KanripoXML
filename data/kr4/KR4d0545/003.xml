<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>僑呉集卷三</head>
    <p>
<pb n="KR4d0545_WYG_003-1a"/>
欽定四庫全書<lb/>
　僑呉集卷三　　　　　　元　鄭元祐　撰<lb/>
　　長短句詩<lb/>
　　　汝陽張御史死節歌<lb/>
張御史罵賊死國忠臣家孝子忠義國家培植來白日<lb/>
照耀黄金臺此身許國誓不二不信白骨生青苔近者<lb/>
汝陽妖賊起揮刀殺人丹汝水侯指頭上獬豸冠掌柱<lb/>
乾坤立人紀侯頸可斷身可捐義不與賊同戴天背裂<lb/>
<pb n="KR4d0545_WYG_003-1b"/>
齒碎加憤怒髮直上指目炯然賊刀入口鉤侯舌舌斷<lb/>
含餬罵不絶孤忠既足明丹心三年猶須化碧血顔平<lb/>
原張睢陽一日雖短千載長人誰不死死忠義汗簡至<lb/>
今名字香朝廷易名賜廟食人誰無心應感激坐令忠<lb/>
義銷兇邪鑿井畊田歌帝力<lb/>
　　　沈孝孫孝感行為謝醫沈日新<lb/>
呉東門葑泥千頃曾無根舟行滉漾渺無際天水日夜<lb/>
相吐吞太平日乆人煙聚落散布洲渚上繩擉網罟往<lb/>
<pb n="KR4d0545_WYG_003-2a"/>
往成人村沈仲説父奉其高年之祖母避喧却掃於此<lb/>
安晨昏説也不惟文行一如李令伯零丁孤苦形影相<lb/>
依惟此祖與孫祖母今年九十歲十年三蒙賜帛恩孫<lb/>
扶母出拜君命能無芳鮮列酒樽阿㜷喜懽一一為孫<lb/>
加啖歠便出泄瀉腑臟如雷奔耄齡乆衰元氣薄數日<lb/>
不復欣盤飡説憂形於色苦形於言東呉世醫沈君日<lb/>
新父與沈世契如水有委則有源新至切母脈察母虚<lb/>
實寒與温謂非藥可療精鑿曾經臈水浸中有穀氣可<lb/>
<pb n="KR4d0545_WYG_003-2b"/>
以囘脾元作麋飲母病良愈説也樂甚再拜謝新難具<lb/>
論嗟哉説與新時之人孝如説藝如新皆可敦薄俗厚<lb/>
彛倫只今聖王敷五教舉逸民一朝徵車轟動龍伯國<lb/>
陳情有表應更語諄諄新也上醫國固有道説也孝感<lb/>
可以假上帝通神明是謂同姓不減骨肉親二子孝與<lb/>
藝流布千秋春<lb/>
　　　虚靖天師大道歌<lb/>
千峯秀攢龍虎山學仙之人住其間時乘飛馭下人寰<lb/>
<pb n="KR4d0545_WYG_003-3a"/>
主掌符籙尸神姦虚靖維出千載後道風契天高莫攀<lb/>
如網有綱樞有環足以立懦而亷頑豈徒風霆走稟命<lb/>
政使仙聖皆承顔大道甚夷民自艱大道甚經民自孱<lb/>
天師興歌一哀唱只在身中無往還吁此血肉塊成壞<lb/>
等草菅氣歸元海便無極箭射虚空真等閒無何虞趙<lb/>
二公辯方始無乃七聖皆迷所見才一斑<lb/>
　　　碧海謡贈洪尊師<lb/>
我逢碧海之仙人為賦碧海之仙謡霞光樓觀不在東<lb/>
<pb n="KR4d0545_WYG_003-3b"/>
瀛大海外煌煌紫芝一年三秀近在計籌之山椒山椒<lb/>
真人號南谷乘雲累侍通明朝其言皇帝王霸若指掌<lb/>
聖心傾泞如以水沃焦白雲那知紫極貴歸休林壑殊<lb/>
逍遥草衣木食甘應世土堦茅茨或夢堯坐致公卿貴<lb/>
人北面拜稽首真人眼空四海瞪泬寥於時大弟子獨<lb/>
稱薛與姚洪君之家在天目百年喬木風霜凋時從真<lb/>
人問道巖谷裏暑時日爍石寒時雪齊腰道成真人駕<lb/>
鶴去山頭每每聞吹簫於今三十載海逺天迢迢先輩<lb/>
<pb n="KR4d0545_WYG_003-4a"/>
儀刑漸淪落何以使我鄙吝消騎牛青林躬畊苦日短釣<lb/>
鰲碧海欲往嗟路遥别來幾度水清淺相逢髩髮俱飄<lb/>
蕭呉王城中暍欲斃擬渡碧海心旌摇便欲乘槎共君<lb/>
去問君登真之要訣分君不死之藥苗萬一天風引舟<lb/>
便勞君逺舉雲旗招<lb/>
　　　送木善副使任古杭宣監<hi>葢管僧之官也</hi>
昔者雪山大沙門道如日月行乾坤屬法王臣俾外䕶<lb/>
言雖已逺如生存爰自西來東震旦䕶法孰如我皇元<lb/>
<pb n="KR4d0545_WYG_003-4b"/>
統以内外宣政院官僚皆選宰輔尊公為院副秩二品<lb/>
横金厭冷腰犀温大江之南地萬里僧之賢愚難具論<lb/>
公以憲監暫居此摩尼珠照濁水源我知公繼相業大<lb/>
召登廟堂扣天閽太平勲業可坐致豈但安禪闡教報<lb/>
佛恩異時丹青畫麟閣知是忠武魯公賢相之諸孫<lb/>
　　　觱篥吟次趙季文韻贈老伶杜寛<lb/>
呉王故宮天早秋誰吹觱篥城南樓一吹風生鷫鸘裘<lb/>
再吹何人敢伊優曲終引氣如刀鎪龍笛鳳笙皆不侔<lb/>
<pb n="KR4d0545_WYG_003-5a"/>
五音歕薄一吸收玉關淚落定逺侯不獨壯士皆囘頭<lb/>
杜伶何來自中州目睫每射車前牛不以伎業寒颼颼<lb/>
妙吹觱篥冠名流嚼宮噴徵無時休巧如春鸎轉曉簧<lb/>
舌抽歘如飢鶻嘯樹呼高飂慘如國殤舉燐精靈夜相<lb/>
求劃如雌龍挾雨歸吟百丈湫緯嫠與㸑婦聽終各自<lb/>
愁為問竹枝蘆葉若為寫出秦青謳四座皆感歎何如<lb/>
謝安石素抱蒼生憂且復彈絲弄竹少為東山留我願<lb/>
謝公上廊廟任臣鄰掌調爕鏘琳球一鳴簫韻下威鳳<lb/>
<pb n="KR4d0545_WYG_003-5b"/>
和樂雝雝聞九丘毋但謡觱篥妙語高浮浮功成拂衣<lb/>
滄海上仙人並轡驂螭虯却憐江潭憔悴者悲世迫隘<lb/>
賦逺遊<lb/>
　　　李早馬圖<lb/>
外甥似舅明昌帝取法宣和尚工伎李早畫馬供奉時<lb/>
畫院森森嚴品第冀之北土馬所生早也想見房星精<lb/>
遂令龍媒出毫素側胷注目疑嘶鳴紈扇畫三騎郎君<lb/>
峭鞍轡窄衫繡襮四帶巾靴尖曽踢中州碎紫絨軍敗<lb/>
<pb n="KR4d0545_WYG_003-6a"/>
祁連山金鈿玉軸仍南還好事空餘扇頭馬至今拂拭<lb/>
塵埃間<lb/>
　　　離鸞曲為貞婦徐夫人作<lb/>
鸞孤飛鳳不歸百年雖逺情依依請彈離鸞曲秪愁聽<lb/>
者哭夫死南征兒尚乳對鏡離鸞淚如雨大名城裏千<lb/>
家杵不歌不相私相語為問嫠之哭月上斗横屋兒啼<lb/>
欲乳夢夫歸金創在骨血滿衣夫婦忠貞兩不遺匹如<lb/>
鸞鳳參差飛毋云青天逺千古令人覽德輝<lb/>
<pb n="KR4d0545_WYG_003-6b"/>
　　　題桐華烟卷<lb/>
桐始華桐花開向荆溪之水涯溪聲長繞孝侯廟桐陰<lb/>
盡覆呉生家呉生家藏燒墨法傳自李潘乆益嘉瓦溝<lb/>
爇膏火蘊灺穂結葩日掃桐花之煙三萬石鬼物守䕶<lb/>
無疵瑕千杵萬杵白兔臼麋鹿搗膠無夜晝製成龍香<lb/>
古圭璧玉剛金精石同壽奚老然松松化石潘癡坐井<lb/>
井裂甃二子却掃桐花煙生也與之誰後先墨成飛上<lb/>
通明殿紅雲一朶捧宮硯試之漆黑勞磨研呉生姓名<lb/>
<pb n="KR4d0545_WYG_003-7a"/>
等潘李肻讓諸蒲先著鞭<lb/>
　　　贈薛相士<lb/>
君不見會稽楊亷夫醉吹鐵笛聲嗚嗚又不見虎林張<lb/>
伯雨靈<hi>字缺</hi>溪邊待輕舉二子道異出處殊長歌短吟意<lb/>
則俱薛生相人兩眼㸌流電二子喜之皆贈以所製之<lb/>
詩書詩如于闐滿玉裝劒璏書似昆吾寶刀切琳腴生<lb/>
矜袖中有明月出以照我白髭鬚我鬚日加白我面歲<lb/>
增黑筆硯慚乆蕪江湖厭為客生工鑑人知我者虞翻<lb/>
<pb n="KR4d0545_WYG_003-7b"/>
骨屯由命也兒癡家貧四壁立誰為老韓念東野生見<lb/>
張楊煩寄聲老來何處堪歸畊珠藏深淵劒在匣夜夜<lb/>
空谷騰光晶<lb/>
　　　贈翰古清<lb/>
虞公借榻宗鏡堂四衆鄉仰不暫忘古清上人獨見取<lb/>
贈以金薤之琳琅公時目眚視貿貿文成欲寫難成行<lb/>
殞星著紙廢屬讀風襟露帶斜低昂中言上人善幻化<lb/>
神龍千丈一鉢藏蜿蜒委蛇各有態擘雲掣電金蛇光<lb/>
<pb n="KR4d0545_WYG_003-8a"/>
海濤翻山霹靂碎怒捲河漢如壷漿世人蒿目不敢覷<lb/>
師獨摩撫如馴羊神膏㸃鱗翠鬛舞金篦刮瘼星芒張<lb/>
珊瑚千樹宮室祕獻以耆婆未覩之藥方師哀其誠為<lb/>
摹寫風旗雷車兩脚霶㸃睛未了便飛去硯坳有墨空<lb/>
淋浪願師騎之上帝都為問蒼生誰短長鳬眠鶴翥且<lb/>
莫辨伽那定裏松花香<lb/>
　　　巖栖仙人歌<lb/>
彼仙之人與神為謀舒嘯烟霞放浪林丘以六合為指<lb/>
<pb n="KR4d0545_WYG_003-8b"/>
掌以千歲為春秋瞪霄漢之空碧渺白雲之孤遊疎星<lb/>
向曙目光炯頳玉暎雪肌膚柔方騎閬風謁絳闕又采<lb/>
瑶草過滄洲仙之人兮欲擅一壑美匪遲徊兮此淹留<lb/>
傍置素琴不復鼓得非與世方同憂龍蟠青藜杖花落<lb/>
綠綺裘岸巾不掛壁翠髮風颼颼正研思慮探道奥金<lb/>
匱石室非難紬想應誤騎斑龍墮謫籍於以輔相聖主<lb/>
福齊州顛崖蒼生性命懸一縷可但獨樂身夷猶仙之<lb/>
人兮須為謝安石莫學王子猷謝公廊廟上王郎澗之<lb/>
<pb n="KR4d0545_WYG_003-9a"/>
幽窮而成仙達卿相君家子房出處真其儔功成拂衣<lb/>
江海去笛聲尚殷岳陽樓<lb/>
　　　檳榔木拄杖歌<lb/>
海南草樹四時綠至剛獨有檳榔木刻作仙人九節杖<lb/>
昆吾之刀削𤣥玉呉人沈傅師腹撑書與詩跫然念我<lb/>
老贈此珊瑚枝入手豈獨扶持力老蛟雖瘦鐵作脊何<lb/>
况提擕指爪間𤣥冥側身避正色朝敲鄰扉看竹去鄰<lb/>
翁指示三歎息此枝曾被猩猩攀酒痕尚留枝節間靈<lb/>
<pb n="KR4d0545_WYG_003-9b"/>
藥結作雞心核蠻唾噀成花乳殷老夫方將東入海撑<lb/>
拄殘骸謁真宰就中可有安期在杖頭挑得棗歸來分<lb/>
餉傅師壽千載<lb/>
　　　松風吟<lb/>
昔者谷仙之真人曾謁世皇通明殿殿上賜坐言諄諄<lb/>
以為皇王帝霸不殊冬夏秋春紫極雖貴白雲難親翩<lb/>
然歸卧計籌峰下通𤣥館日聽松風不異大韶樂自謂<lb/>
身是葛天民松風晴吹東日上蓬山閣外五采雲霞新<lb/>
<pb n="KR4d0545_WYG_003-10a"/>
日方西傾月復白松風吹澗壑不著人間一㸃之埃塵<lb/>
細而笙竽間奏有餘韻大而海濤怒鼔翻龍鱗真人卧<lb/>
起食息聽不厭自謂軒轅張樂湘靈鼓瑟同天真有時<lb/>
雨雪黯慘之寒夜有時花柳明媚之芳辰松風不吹樽<lb/>
爼淡松風不吹肌骨皴真人於此時漱嚥太和朝玉宸<lb/>
撼屋松風三日吹不醒安知便以神為馬尻為輪飛度<lb/>
蓬萊弱水三萬里衆真懽言歸何晚坐吟松花屑粉沾<lb/>
冠巾于今三十五寒暑天根月窟來往長頻頻濟濟山<lb/>
<pb n="KR4d0545_WYG_003-10b"/>
中學仙侶或跨鸞鳳驂騏麟辛开范蠡謾師友南郭顔<lb/>
成誰主賓善聽松風不以耳善御松風不以身真人有<lb/>
道傳不朽千古萬古無緇磷<lb/>
　　　自怡歌<lb/>
緬惟陶隱居高卧松風樓太平晉主特延聘麟鳳肻向<lb/>
人間遊試詢山中何所樂白雲與我同悠悠當時江左<lb/>
難將作三綱墜地民風媮所以自怡者惟答白雲盈隴<lb/>
頭至今稱其高疑是神仙流東呉阿翁貞白裔不遂鞅<lb/>
<pb n="KR4d0545_WYG_003-11a"/>
掌干王侯國政雖未斁黎氓却懷憂憂民之責非預韋<lb/>
布謀所以擺脱世寰聲勢利惟與白雲為伴儔芻豢豈<lb/>
足適吾口綺綉何以開吾眸淡然白雲相近處那知倚<lb/>
門骯髒風馬牛熱鏊翻餅紫纈賂方州車輪括頸宰執<lb/>
圖小秋周為胡蝶蝶為周天下之樂莫若怡雲優箇中<lb/>
誰覺察身心亦相讐好如司馬之獨樂知者良寡昧者<lb/>
稠吾聆此語奚翅鈞天廣樂鏘琳球老髮雪種種戒得<lb/>
當自脩便欲陪杖屨與雲同去留山中自怡者慨然許<lb/>
<pb n="KR4d0545_WYG_003-11b"/>
識此意否慨然許識此意否<lb/>
　　　悲歌一首寄呈劉學齋相執王可矩張德昭二<lb/>
　　　　尚書周雪坡大監王本中經歴貢吉甫司業<lb/>
　　　　宇文子貞助教危太樸待制貢泰甫授經陳<lb/>
　　　　元禮孝亷列位<lb/>
天星曾照遂昌山人家隱約木石巖巒間貞元丞相有<lb/>
支裔避地東入浙甘與猨猱麋鹿老死不復還五季閩<lb/>
王鄭光祿至今拱木斬伐後尚爾青珊珊使不念鄉井<lb/>
<pb n="KR4d0545_WYG_003-12a"/>
俯仰應厚顔其如貧病日零落每企予望涕泣長潸潸<lb/>
僑呉三十載惟餘此心在豈惟讀書老無成但覺出門<lb/>
俱有礙三兒兩病一凡劣四體三完百崩敗貸粟方炊<lb/>
薪水艱僦屋屢遷家具壞文章出售有誰收書籍縱沽<lb/>
無可賣此心獨存何所似夜夜長虹發光怪青雲故人<lb/>
祿萬鐘不割少許禆飢窮忍令江南秋雨夜頽垣腐草<lb/>
啼寒蛩<lb/>
　　　李遵道海岳圖<lb/>
<pb n="KR4d0545_WYG_003-12b"/>
李黄巖疎眉瘦體滿臆秋嶄嶄似厭分符磵谷底折腰<lb/>
督郵面皺鬚毿毿竟騎鯨魚上天去帝憫人間留不住<lb/>
乃令筆底飛墨如雲霧王維鄭䖍本有素早年臨摹米<lb/>
顛海岳圖黄巖非有顛非無庵空月落山木擁是中疑<lb/>
有窮猿呼二子風流俱不泯寶月夜夜生珊瑚<lb/>
　　　趙松雪人馬<lb/>
王孫昔騎天廐驎貌得名駒并圉人羲臺路寢風日媺<lb/>
繡<hi>字缺</hi>錦韀花柳春吾聞冀北之野每以穀量馬駿骨千<lb/>
<pb n="KR4d0545_WYG_003-13a"/>
金古來寡世<hi>字缺</hi>騎之一天下鞭笞四海入褭蹄億兆<lb/>
俯伏聽鳴嘶如何頻年頓失之對畫令人雙泪垂<lb/>
　　　黄公望山水<lb/>
姬虞山黄大癡鶉衣垢面白髮垂憤投南山或鼔袒禓<lb/>
勇飢驅東閣肻為兒女資不憚北遊行萬里歸來畫山<lb/>
復畫水荆關復生亦退避獨有北苑董營丘李放出頭<lb/>
地差可耳顔仙種术茅公山喜得此卷開心顔句曲千<lb/>
巖萬壑縱深秀何似卷舒只在咫尺間<lb/>
<pb n="KR4d0545_WYG_003-13b"/>
　　　活死人窩為畨陽胡道𤣥賦<lb/>
我嘗夢登天身乘帝青雲下視六合大死人何紛紛尸<lb/>
行鬼走不知醜天跳鬼踔無由分首戴髑髏蒿兩目腸<lb/>
縣題湊空孤墳自謂筞神智可以干明君自謂琱纂組<lb/>
可以成華文自謂昭旂常可以銘前勲形如枯株心強<lb/>
活氣如濕灰耳強聞哀哉腥腐窟何以能超羣天孫為<lb/>
余言此皆不足云累累白骨成飛塵安知中有不死人<lb/>
眉厖喉結目如電揮呵風雨走百神塌額玉陛下自稱<lb/>
<pb n="KR4d0545_WYG_003-14a"/>
小兆臣臣之形骸與衆等乆斷葷血腐肉皴言臣不死<lb/>
誠謬妄固有不死丹元君丹元君在何處泥丸真人且<lb/>
延駐一曲鸞笙五百年死人窩裏翻身去<lb/>
　　　送性僧遊徑山<lb/>
憶昔苕溪登徑山童孩無識空躋攀但見五峯削玉倚<lb/>
天外兼聞衆木戞樂下雲間振威何人喝石裂行脚有<lb/>
僧挑月還神龍依禪井水立杜鵑啼血春花殷孤煙中<lb/>
分白窈窕一雨忽洗青嶄顔何時復至舊遊處行蹤應<lb/>
<pb n="KR4d0545_WYG_003-14b"/>
有蒼苔斑願從師去不可得起看蘿月空灣灣<lb/>
　　　雪巢<lb/>
太古有積雪不在西蜀西西蜀之西雲山逺斵冰千仞<lb/>
難攀躋豈如界溪之上肅侯宇虚室生白皦於楮正猶<lb/>
積雪太古前表裏空明堪中處其處其誰世寡儔純淨<lb/>
不湼緇塵羞素履恒因積後見冰潢夜轉銀潢流遂疑<lb/>
巢居葛天氏不在木末并山頭三啟惜明啟牖户九霄<lb/>
排雲達遥路呉天月明日將曙銅盤盛得金莖露借問<lb/>
<pb n="KR4d0545_WYG_003-15a"/>
脩梁初舉時見者喜氣盈芝眉巢成定産九苞鳳我老<lb/>
為賦卷阿詩<lb/>
　　　陳履元畫玉山草堂<lb/>
故人陳孟公辭如春雲氣如虹畫法師海岳山如騫鵬<lb/>
樹如龍騎箕上天二十載有子齄鼻畫極工驚蛟嘘雲<lb/>
海浪白離鸞照水巖花紅皺鱗張鬐聳鬱磵底松中有<lb/>
一畞幽人宮石牀支頤睨飛瀑意逺欲托冥飛鴻我欲<lb/>
從之不可得青山萬疊金芙蓉<lb/>
<pb n="KR4d0545_WYG_003-15b"/>
　　　趙松雪畫馬<lb/>
地用莫如馬壺頭竟何施寒風善相不假式何必郭家<lb/>
口齒謝家鬐神駒龍變如何按式取譬之圖面八駿令<lb/>
人嗤君不見房星精飛光夜流拽練明漢家都廐盡凡<lb/>
骨冀之北土龍方生兒能引弓射烏鼠便解騎過宛王<lb/>
城玉堂學士親眼見貌得風蹄㸌流電山人半世只步<lb/>
行髀肉何曾識鞍韅每每作詩題馬圖千金駿骨世所<lb/>
無人間空費粉墨摹𤣥黄牝牡真成誣<lb/>
<pb n="KR4d0545_WYG_003-16a"/>
　　　高房山墨竹<lb/>
高侯胷中渭川之千畞家居房山未必有如何文章政<lb/>
事之暇日能為此君圖不朽想當飛墨時蒼龍投硯池<lb/>
山雨急洗琅玕節海月靜照珊瑚枝自侯騎箕上天去<lb/>
浮世茫茫水東注千秋萬古房山雲載拜為侯賦墨君<lb/>
　　　倪元鎮古木竹石<lb/>
雲林子外生死解内敬為天使帶經而鋤倦即休亦復<lb/>
拈筆為林丘樹枝鱗皴崖石幽若有人兮在空谷招之<lb/>
<pb n="KR4d0545_WYG_003-16b"/>
不來兮雲慘瘁以令人愁<lb/>
　　　沈仲説畫樹石<lb/>
風流沈傅師浩蕩江海姿黙菴豈誠黙開口譚書詩興<lb/>
來捉筆畫樹石溪深岸高浪波白豪端無非篆籕法折<lb/>
鐵中郎此其式世人貴耳賤目者於此却令三歎息<lb/>
　　　稽康柳下鍛圖<lb/>
何所聞而來不妨柳下鍛何所見而去魏鼎不復㸑哀<lb/>
哉志士千古心有鎚弗鍛躍冶金<lb/>
<pb n="KR4d0545_WYG_003-17a"/>
　　　江鄉捕魚圖<lb/>
人言東坡謫居海上時顧見漁釣之家樂嬉嬉問其生<lb/>
涯煙波萬頃舟一葉問其日給鰕蠏小鱻日三炊有時<lb/>
大魚入網即沽酒有時順風張帆即解維不知朝廷尊<lb/>
嚴百官側枕聽雞起不知行役戴星出入世途愁險欹<lb/>
篷窗齁齁子女睡竹笛嗚嗚朝暮吹坡聞其言慘不樂<lb/>
我身何有恒百罹瘴海南浮天接水家鄉往往夢見之<lb/>
何如此漁者生不觸禍機麤衣糲飰既飽暖高葢大馬<lb/>
<pb n="KR4d0545_WYG_003-17b"/>
空奔馳我觀此圖重歎息無乃有似坡翁所見畫入無<lb/>
聲詩金緋貴官一射獵漁釣江湖勞夢思投毫寫圖意<lb/>
可見一□秋風雙髩絲<lb/>
　<lb/>
　<lb/>
　<lb/>
　<lb/>
　僑呉集卷三<lb/>
</p>
<p>
</p>
  </div>
</body>
</text>
</TEI>
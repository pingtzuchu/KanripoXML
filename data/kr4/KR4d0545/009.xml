<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>僑呉集卷九</head>
    <p>
<pb n="KR4d0545_WYG_009-1a"/>
欽定四庫全書<lb/>
　僑呉集卷九　　　　　　元　鄭元祐　撰<lb/>
　　記<lb/>
　　　平江路新築郡城記<lb/>
吳自泰伯十九世至壽夢而呉始大及王闔閭用伍子<lb/>
胥而吳之城郭宮室遂為東南雄藩世言泰伯城僅<lb/>
周三里二百步在今梅里平墟夫泰伯以天下讓宜<lb/>
其不肯自大其城也及闔閭徙都於今郡城於是子<lb/>
<pb n="KR4d0545_WYG_009-1b"/>
胥相土嘗水象天法地築大城周廻四十五里其陸<lb/>
門八以象天八風水門八以法地八卦城邑既完府<lb/>
庫既充遂觀兵上國一傳至夫差而子胥以忠諌賜<lb/>
死未幾吳為越併漢亡孫吳嘗建都於此矣更江左<lb/>
六朝以迄於唐末五季歴前後宋要皆以吳為大藩<lb/>
屏世皇之一天下以四海為家六合為宮不設險於區<lb/>
區之城郭也至正十一年紅巾賊起汝陽明年浙東<lb/>
海冦燒刼崑山是年亷訪憲司僉朝鮮李公廵案吳<lb/>
<pb n="KR4d0545_WYG_009-2a"/>
下深惟平江賦役供國家經費什之七郡無城郭何<lb/>
以禦冦乃謀於監郡西夏六十公郡太守真定髙公<lb/>
時百須之出於吳者日不暇給然築城之役則不可<lb/>
已於是㑹司屬僚佐驗民之家貲産厚薄計量城之<lb/>
長短髙下分築之罷弱戸則悉汰去之常時役不及而<lb/>
豪强者則糾率之寧夏髙公為南臺御史大夫及太<lb/>
尉首捐貲以助役水司亦捐官帑一千錠漕府皆捐<lb/>
貲俸然太平日乆一旦興大工役民夫十餘萬當盛<lb/>
<pb n="KR4d0545_WYG_009-2b"/>
暑揮鉏如雲下鍤如雨城之大綿延數百雉漫不知<lb/>
何從列楨榦於是公曉之以程度示之以榘範勉之<lb/>
以誠慤必若是而後無善崩之憂民志既齊無敢或<lb/>
惰遂經始於是年夏四月畢工於秋八月城四向一仍<lb/>
子胥之舊若水門則仍宋之舊獨啟胥門上建忠孝<lb/>
王廟餘五門之上亦皆祠神葢役興時慮暑雨鬱為民<lb/>
害乃禱於神以祈佑城既完故列祠以荅神貺城之髙<lb/>
以尺計凡三十有三城之趾則三十有五疊石三層以<lb/>
<pb n="KR4d0545_WYG_009-3a"/>
為固城之面則廣丈六尺皆甃以甓仍甃大瓦作水溝<lb/>
每門建戍樓以謹斥堠嚴烽燧當人馬陟降處皆列置<lb/>
蛾眉甬道門内外搆屋設官居之以察非常城於是備<lb/>
矣其先慮民力不給爰給中統鈔三百五十貫白米一<lb/>
千斛至是合官民用財凡若干萬錠米若干萬斛論者<lb/>
謂是役非亷訪使公勇於敢為則無以贖子胥之功於<lb/>
二千載之後也城既完呉民始大喜有依衛則又相與<lb/>
嘆息言曰明公非有一㕓之田一區之宅在呉也然苦<lb/>
<pb n="KR4d0545_WYG_009-3b"/>
心焦思以完斯城者葢上以為國下以為民也况呉東<lb/>
北瀕大海西南枕震澤於澤國四通五達之衢也郛郭<lb/>
之内官糧貯於廩庾者嵗數百萬設城郭不完冦攘逼<lb/>
近將何以為國計乎今既完城以為民衛繼今所以守<lb/>
禦之者則在乎明有司承流宣化蘇民之力以固結其<lb/>
心使呉之民愛戴其上如子弟之親父兄手足之捍心<lb/>
腹夫然後則其民以仁義為干㯭以禮樂為甲胄人心<lb/>
既固則與此金城湯池併為天險於無窮也已李公名<lb/>
<pb n="KR4d0545_WYG_009-4a"/>
多爾濟字仲善<lb/>
　　　重修平江路儒學記<lb/>
維呉有學肇自范文正公父子更宋渡南而呉之文廟<lb/>
與學宫始大備至國家大一統興學勸士累詔郡國六<lb/>
七十年之間所在學校誦聲相聞顧呉為東南雄藩學<lb/>
興於范公宜特盛於東諸侯然更頻年郡非不大也而<lb/>
土力實耗於往時民非不多也而貲力實罷于昔日則<lb/>
夫學校之教禮學之文亦有所不逮也事稍上聞於是<lb/>
<pb n="KR4d0545_WYG_009-4b"/>
廟堂慎選守臣而燕人呉侯由彰徳路總管仍授大中<lb/>
大夫即拜平江中書遣使以堂帖賫起奉璽書得乘驛<lb/>
南下用示特恩公既至首謁大成殿仰見殿脊勢將傾<lb/>
圮甍桷欹墊欲壓尊像自聖師以下綵繪黝剥窻户䦨<lb/>
楯髹漆皆舊暗侯乃惕焉疚心即裒稽贏節冗濫悉徵<lb/>
每嵗廩之入畸度積可敵費乃鳩工庀材一新禮殿并<lb/>
兩廡㦸門自聖師以至從祀諸賢冕衮圭佩五采煥發<lb/>
如日麗天且重建外門掲示文廟采芹官臣之所戾至<lb/>
<pb n="KR4d0545_WYG_009-5a"/>
也至是亦一新之禮殿前舊設樂軒乆撤去迫近香案<lb/>
殊失廟貌深嚴之意侯命復之雄渾沈厚而廟益以邃<lb/>
密僉謂呉學自數年來支柱庳傾苟遮目前率多具文<lb/>
無教養之實豈若侯誠慤一忱以興學養士為已任也<lb/>
哉乃礱石紀辭以章侯修學廢墜之實謹按中呉自泰<lb/>
伯端委以臨其民其後子游生於海虞乃北學於魯聖<lb/>
人之門風氣既開賢者輩出由其山川之秀不可閟若<lb/>
夫庠序之教則尚未大備也至我呉公雖長於北方及<lb/>
<pb n="KR4d0545_WYG_009-5b"/>
歸典鄉郡深惟桑梓之故莫先於學校之教由是大興<lb/>
呉學今宋社已墟而學宫成於公父子者迄今不墜雖<lb/>
其間張弛有時不同然更乆而愈益嚴重則以公父子<lb/>
里閈之故也今侯剔歴中外而以才望為呉守臣其潔<lb/>
白之操愷悌之政要其心不以文正自期待者固不能<lb/>
若是也因紀侯修學之實而侯之徳美因牽連得書謹<lb/>
記<lb/>
　　　海鹽州學興建記<lb/>
<pb n="KR4d0545_WYG_009-6a"/>
海鹽於故宋畿壯縣地雖斥鹵而其學宫養士之廩入<lb/>
造士之榘度粗皆有緒而可紀江南歸職方壯縣例陞<lb/>
之州於是海鹽學與州同陞州有學<graphic n="KR2451" url="https://raw.githubusercontent.com/kanripo/KR-Gaiji/master/images/KR2451.png" mimeType="image/png"/>薄尤宜加之意<lb/>
况不為過薄者乎第長吏因循而教官又忽畧則其荒<lb/>
墜槩可想見至正七年夏六月松陽葉侯以奉政大夫<lb/>
來為知州侯始筮仕即以才名為江南諸道行御史臺<lb/>
架閣管勾其於興學勸士得於風紀之地者源委逺矣<lb/>
况素勵已以講學潛心於理義則其視學校興替為何<lb/>
<pb n="KR4d0545_WYG_009-6b"/>
如侯未至之先天台黄君國才典教是州睹學宫之弛<lb/>
念事為之難積怏于中而未克展布甫十視朔而侯至<lb/>
至三日廟謁禮竟侯謂黄君以為國家列聖相承明詔<lb/>
誕頒致重學校今茲黌舍蕪圯不加修士氣萎薾不加<lb/>
振豈守令承宣徳化之謂乎君聞侯言即以其目請於<lb/>
侯曰大成殿春秋合樂以致祭朔望釋菜以瞻拜使蕪<lb/>
仄而無以掲䖍表誠何以謂之清廟燕居閣上肖聖師<lb/>
申申夭夭之徳容下俾學者來游來歌今而欹墊勢將<lb/>
<pb n="KR4d0545_WYG_009-7a"/>
壓翼殿東西廡列祀諸儒賢使衮冕圭組黯昧弗章籩<lb/>
豆罍爵薦裸無所豈非䙝慢之大者乎明倫有堂堂有<lb/>
四齋所以待士授業蔵修也苟非涼燠適宜明敞深潔<lb/>
則欲講肄而討論者何以成其麗澤之益也前之繕葺<lb/>
者踵相接然率其虗文今非仁侯加之意則亦苟焉而<lb/>
已耳侯覽君所條列遂惕然于懐謂之曰學宫廢墜乃<lb/>
若此將葺而新之必不可承昔之苟也苟焉以掠美顧<lb/>
莫若已也於是侯與黄君稽研商確計饍士之田畝且<lb/>
<pb n="KR4d0545_WYG_009-7b"/>
踰萬第以民曠而士瘠嵗入纔什二重以失收冒支螙<lb/>
弊坌積於是考昔逋租驗今庾貯徵宿負發見廩且併<lb/>
各捐衣布之贏得中統鈔若干緍鳩工庀材當炎暍侯<lb/>
與君皆身董其役而不肯少憚其勞於是一瓦一椽一<lb/>
甓一礎要必堅緻壯朴可以能風日可以支永乆經始<lb/>
於是年季夏裁四閲月而學宫一新殿前殊淺偪為創<lb/>
設樂之軒凡黄君所條列以請于侯者靡不一一就緒<lb/>
庾湢帑庖亦無滲漏於是海鹽之學雖僻處鯨魚潮汐<lb/>
<pb n="KR4d0545_WYG_009-8a"/>
之壖一朝而觚甍翬飛丹艧煥耀不獨州人士觀感鼓<lb/>
舞以戴侯與君之徳若海島浦溆之上漁鹽商販之民<lb/>
帆飛艘纜出没於望洋向若之際聿觀學宫之興亦皆<lb/>
斂袵以鄉道是則學校之助與為多焉夫昔魯人頌泮<lb/>
宫其在泮者不獨文事而已至於獻俘受馘亦在焉由<lb/>
此言之士成文武之才就道徳之實者未始岐而二之<lb/>
也于後學校論政取士以迄于絃誦又其後則惟誦與<lb/>
絃又其絃而罷獨誦而已夫士誠專志于誦則誦者考<lb/>
<pb n="KR4d0545_WYG_009-8b"/>
聖賢之成法識事理之當然本乎身心言行之微達之<lb/>
家國天下之著然則誦可少乎海邦之士其於誦習要<lb/>
必慎嚴乎義利之分理欲之判庶乎仁侯與賢博士道<lb/>
同心一新學宫之所致也歟<lb/>
　　　長洲縣儒學記<lb/>
至元三年龍集丁丑平江路長洲縣官元同等言於大<lb/>
府曰國家疆理際天地糧饟之富呉獨擅天下什之五<lb/>
而長洲一縣又獨擅呉賦四之一生聚之繁財用之博<lb/>
<pb n="KR4d0545_WYG_009-9a"/>
天下縣未有壯於長洲者而縣學不建職教不修故自<lb/>
廿餘年來父兄之教子弟大率富者侈靡而不知禁貧<lb/>
者媮惰而不知所向之方自非興學校明義理則將何<lb/>
以定民志善民俗哉今天下縣皆有學獨長洲於舊理<lb/>
所在廢址之上未支衡門漫名之儒學然誦聲不聞講<lb/>
席不設民至有縱蓄牧佃蔬圃其間昔孔子適衛稱既<lb/>
富庶則必有以教之矧今興學勸士之詔數下而同等<lb/>
坐視其曠墜若此則豈有司宣承之謂哉奈縣無夙儲<lb/>
<pb n="KR4d0545_WYG_009-9b"/>
官無餘帑竊見徽州路學教授郡人陸徳原向嘗捐貲<lb/>
建甫里書院規畫嚴密列之學宫而徳原一㕓一區無<lb/>
在縣境者誠得大府訓飭而奬勵之徳原宜於此無不<lb/>
盡其心者矣狀上路總管髙<hi>缺</hi>道童公召徳原示所以<lb/>
徳原作而起曰公牧我民厚完我民者無不至今又將<lb/>
溥善教以漸涵之公之徳意厚矣然則徳原將何以荅<lb/>
公意哉惟罄竭心力期於壯厚髙𢎞與公徳化同歸永<lb/>
乆而已耳於是搜才簡工始於是年三月甲子更八月<lb/>
<pb n="KR4d0545_WYG_009-10a"/>
末儒學告落成門廡深敞殿寢尊嚴齋宫講廬庖湢庾<lb/>
帑一一大備先是贍士廩餼未給徳原復買田以足之<lb/>
於是呉人士與大夫公卿睹學之成嘆息言曰長洲為<lb/>
天下壯縣使其學聊且麤略何以稱子男邦伯興建之<lb/>
意哉今學成實雄壯與縣適則其人士蔵修游息庶為<lb/>
稱情也已况明守令為政知本末徳原以儒者為學宫<lb/>
事皆可書乃相率請記於予辭不獲為之言曰三代盛<lb/>
時呉葢陋邦自泰伯端委而君呉乆之而子游北學於<lb/>
<pb n="KR4d0545_WYG_009-10b"/>
中國自是聲明文物煥耀四方葢子游生於海虞而長<lb/>
洲則切其地也今學之成豈徒美觀容飭文具哉善教<lb/>
者本諸其身而已矣故子游之宰武城必曰君子學道<lb/>
則愛人小人學道則易使也郡邑令長誠能推是以修<lb/>
其身以及於邑之民將見民化政成風移俗美其秀民<lb/>
良士顧豈無子游之徒出而為邦家之光也哉詩曰無<lb/>
競維人四方其訓之有覺徳行四國順之此之謂也請<lb/>
以為記<lb/>
<pb n="KR4d0545_WYG_009-11a"/>
　　　文正書院記<lb/>
至正五年龍集乙酉夏六月吉亷訪僉事趙公承僖分<lb/>
巡中呉至則首謁范文正公祠下拜瞻廟貌起敬起慕<lb/>
作而言曰文正公以徳以功既無忝伊傅之為輔相以<lb/>
學以識則有功於洙泗道統之傳故其具文武全才出<lb/>
將則安邊却敵入相則尊主庇民其先憂後樂與先知<lb/>
覺覺後知覺者何以異豈非聖之任者乎其平生論諫<lb/>
直道正言剴切人主至上百官圖詆宰執為張禹觸犯<lb/>
<pb n="KR4d0545_WYG_009-11b"/>
盛怒雖坐摧抑曽弗少沮詎不猶木從繩則正而欲后<lb/>
之克聖者乎當時天下郡縣未嘗皆置學公至呉首以<lb/>
己地建學故學校徧天下者自公始識泰山孫明復於<lb/>
貧賤中授以春秋遂大鳴聖道於時延安定胡公入太<lb/>
學為學者師而河南程叔子實遇奬拔其後横渠張子<lb/>
以盛氣自負公折之而授以中庸卒之關陜之教與伊<lb/>
洛相表裏葢自六經堙晦聖人之道不傳為治者貿貿<lb/>
焉罔知適從以至于公而後開學校隆師儒造就士類<lb/>
<pb n="KR4d0545_WYG_009-12a"/>
作成忠義之風以致道統之傳則公之學識於名教豈<lb/>
小補哉公之薨也所在廟食一以忠烈錫名顧兹中呉<lb/>
公父母之邦所宜大建祠廟萬世血食如之何而僅享<lb/>
之於私第况今國朝崇徳報功在在有書院以祠先賢<lb/>
豈有豐功偉徳正學卓識如文正公而書院莫之建則<lb/>
是缺典豈有大於此者乎公八世孫文英具辭於趙公<lb/>
以為先公之功徳學識誠如公所言顧惟范宗仰食於<lb/>
義廩食指幾千餘使建書院則官除山長有山長則有<lb/>
<pb n="KR4d0545_WYG_009-12b"/>
廩稍之奉矣今藐焉義廩不自給使但建書院以祀公<lb/>
慎選族人之賢者充主奉斯足矣官除山長則乞免焉<lb/>
於是公從其言時總管古燕呉侯秉彛聞公之所建明<lb/>
即敘公所言請于行省上之中書議有關世道且不設<lb/>
教官而以居嫡者世主祠而行教於事便由是二公商<lb/>
出公帑羡餘命工益址而崇制既宏且固甫完屬元祐<lb/>
記之祐以蕞爾膚謭烏敢厠一喙於大賢之門雖然公之<lb/>
功徳學識憲僉公知而言之則凡天下之士皆知道之<lb/>
<pb n="KR4d0545_WYG_009-13a"/>
也知其人而不思效之可乎子朱子謂人之立志必當<lb/>
以公自期待况遊於公之門乎况郡人乎若然庶於公<lb/>
可無負所謂尚友者此也元祐言不腆謹用復諸憲僉<lb/>
公俾書之石焉<lb/>
　　　重建和靖書院記<lb/>
宋禮部侍郎和靖先生河南尹公紹興七年用崇政殿<lb/>
説書召遄奉外祠居呉之虎丘先生殁七十有五年呉<lb/>
守陳君芾乃始繪像建祠而勉齋先生黄公榦為之記<lb/>
<pb n="KR4d0545_WYG_009-13b"/>
端平間提舉常平曺君某請于朝易祠為書院乃始買<lb/>
田為經乆計江南内附奪於僧有司以尊前賢勵後學<lb/>
不可冺冺遂己也於是以府治東南陬故宋檢法㕔事<lb/>
基合若干畝建書院祠先生大徳丁未山長王建為剏<lb/>
大成殿前無門徑旁無兩廡居民又加侵牟益見簡陋<lb/>
而士病焉元統丙子新安呉希顔來為山長克復故址<lb/>
又請常平提幹㕔基以益之剔螙弊撙浮濫積力稍乆<lb/>
有志重建然猶懼或中沮於是白于大府時中書左丞<lb/>
<pb n="KR4d0545_WYG_009-14a"/>
耿公介督餫呉下聞而善之俄被召復請參政張侯傑<lb/>
侯又入為天官今郡守道童公亷明剛正治稱第一希<lb/>
顔請新書院公曰治不本於學豈稽古崇徳之謂哉即<lb/>
選其從事分董程役而籍書院粒米之在廩者糶之得<lb/>
中統鈔八千六百貫輦大成殿即新址而前為儀門門<lb/>
少西為先生祠又西為上祠又西臨廣衢為外門翼殿<lb/>
為兩廡殿後建習堂堂東齋廬曰六有總為屋若干楹<lb/>
其即工始于夏六月甫冬孟十月而書院落成矣初先<lb/>
<pb n="KR4d0545_WYG_009-14b"/>
生卒於越越亦有先生書院先是希顔嘗為越之書院<lb/>
長亦既盡瘁完葺及今再調而入呉故希顔每加太息<lb/>
曰先生學繼濓洛道被海㝢其大者斷不繫於一祠宇<lb/>
之興墜然已何幸而一再獲長先生祠下哉既不佞無<lb/>
以紹隆斯道之統緒若區區祠宇而復不能殫盡心力<lb/>
則豈成承學小子之謂哉斯其志有可尚者已若夫先<lb/>
生師友淵源出處大致皆具勉齋記兹不敢凟惟槩言<lb/>
其修建始末云<lb/>
<pb n="KR4d0545_WYG_009-15a"/>
　　　潁昌書院記<lb/>
國家右文崇儒路府州縣莫不有學猶以為未也故所<lb/>
在有書院即其地其賢者而祀之江南歸職方書院之<lb/>
建幾十倍於昔若中州先哲之所過化禮樂刑政夫豈<lb/>
東南所可企及然由仁廟設科取士考於各省士額多<lb/>
寡河南許洛為天下中然河南士額視江淛裁什之六<lb/>
則夫兩地學校盛衰槩可見己夫學既已布於路府州<lb/>
縣博士弟子員稽經考古已自足於為治若書院之有<lb/>
<pb n="KR4d0545_WYG_009-15b"/>
無多寡曽何損益於治道而論者則獨懇懇以為言葢<lb/>
先王之敷治也每詳内而略外先近而後逺故自其禮<lb/>
樂之文詩書之澤漸之以仁恩摩之以徳義未有不本<lb/>
乎一人心術之精微而能見乎廟朝家國之近逺故曰<lb/>
始於家邦終于四海今聲明文物乃獨盛於東南内外<lb/>
異勢詳略乖方此中州有識之士所以動心於兹而執<lb/>
事者未必不以為迂也許昌馮君夢周所以建書院於<lb/>
潁昌有不暇顧夫或者之議也以為潁昌秦漢以來以<lb/>
<pb n="KR4d0545_WYG_009-16a"/>
武以文以功以徳知名海内布在方册者槩以多矣然<lb/>
皆莫若蘇右丞萬里出蜀用其所學以相其君及其老<lb/>
也歸休乎潁上自號曰潁濱老人於是夢周請於其長<lb/>
兄尚書公及許下鄉曲之老咸以為宜乃捐衣布之贏<lb/>
卜地於許下之某鄉某原營搆結築為屋若干楹中嚴<lb/>
寢以安燕居之聖師後蠲祠以安蘇公像門廡齋廬庫<lb/>
庾庖湢凡書院所宜有者無不備官設山長固不問若<lb/>
訓導之師則慎嚴其選必經明行修可以成就人才者<lb/>
<pb n="KR4d0545_WYG_009-16b"/>
嵗以地三頃之入給之弟子不踰二十員多則耗其師<lb/>
之力旬月季嚴課試法必苐其髙下激賞以示勸懲事<lb/>
已畢具夢周言之官官言之憲省憲省言之中書中書<lb/>
禮部皆允其所請由是潁昌書院遂表著於北方夢周<lb/>
昔為温州路經歴嘗梓鋟六諸圖諸書及為平江路推<lb/>
官得庸學語孟善本并小學書夢周更為髙經下註其<lb/>
為書版凡若干巻悉以歸之書院而不以私於其家其<lb/>
平日捐金以購買之書籍自六經傳註子史别集以至<lb/>
<pb n="KR4d0545_WYG_009-17a"/>
稗官雜説其為書凡若干萬巻亦悉歸之書院師生有<lb/>
欲借之者則具姓名列書目而以時謹其出納且慮書<lb/>
版所在民間得印者什無二三强有力脅之使印者什<lb/>
則六七是書板為學校累又買某鄉桑棗地若干畝計<lb/>
一嵗之所入畢一嵗紙墨裝禙工食之費則止矣其規<lb/>
制若是不惟勒之石又且聞之官其間防閑之纎悉意<lb/>
度之委曲記有所不能竟者皆鑴之碑陰夫書院之設<lb/>
宋初栽三四長書院者皆郡太守職也固末始立山長<lb/>
<pb n="KR4d0545_WYG_009-17b"/>
與學正既立山長學正必積年勞著成績乃始陞郡博<lb/>
士於是學官往往多庸常衆人夫以常人苟嵗月則其<lb/>
所以教之者豈能成天下之才以待用乎後之來主院<lb/>
席誠賢者也固所不論其或不也當念夢周之創始是<lb/>
豈官髙禄厚與夫祖父貲産哉是皆其兄弟躬履儉素<lb/>
銖寸積累不忍令其子孫獨有之也於是建書院與鄉<lb/>
里共職是院者當察夢周兄弟之心篤志以職教養至<lb/>
公以司出納庶彬彬許洛之士不讓乎大江以南所謂<lb/>
<pb n="KR4d0545_WYG_009-18a"/>
本諸身施諸家國天下出處進退彷彿乎潁昌老人是<lb/>
則馮君之意也可不知所尚哉<lb/>
　　　呉江甘泉祠禱雨記<lb/>
呉槩以水為國東出而為呉江其為州郭低窪人烟聚<lb/>
落於浦漵之間洲渚之上耳州既左江右湖雲濤烟水<lb/>
其為神龍之宫靈怪之宅尚何異哉自非神龍以著靈<lb/>
而人托龍之庥以為命則其四封之内呼吸而沼之者<lb/>
顧何難哉州之東行涉江湖而為橋者相望獨第四橋<lb/>
<pb n="KR4d0545_WYG_009-18b"/>
之下水最深味最甘色湛湛寒碧唐陸羽嘗品第入茶<lb/>
經則其異於泉水也必矣世傳有龍居之州人即其橋<lb/>
之北水之中沚建祠以享龍謂之甘泉龍王祠其來葢<lb/>
甚乆矣至正三年夏大旱田禾焦然就槁民心皇皇無<lb/>
賴時髙昌雅<hi>缺</hi>理公為州達嚕噶齊憂心惻然乃捐巳<lb/>
俸市香燭宿齋戒躬致情詞於昭靈觀道士富恕乞為<lb/>
將誠籲天而公率僚幕胥吏之屬悉徒跣謁龍于祠下<lb/>
再拜稽首為民請命富君乃用其教法役神召龍煉鐵<lb/>
<pb n="KR4d0545_WYG_009-19a"/>
符投橋水符纔入而雷殷殷自水起去雲四垂雨即隨<lb/>
至公忽驚且喜以手加額曰神明不逺如此哉船迎龍<lb/>
漫至州署有赤鯉躍入公舟中公命僮捧縱之波雨霶<lb/>
沱告足即昭靈設醮謝比竣事復迎牲祠下合樂大饗<lb/>
以荅龍神之靈貺是州遂成有年於是州之人驩然曰<lb/>
吾州依龍以為命故水旱必禱然未有若我公誠心懇<lb/>
至一念之頃神人孚合其嚮應葢若執左劵交相付者<lb/>
其故何哉遂昌某曉於衆曰若知公嘗為泗州長吏乎<lb/>
<pb n="KR4d0545_WYG_009-19b"/>
天乆雨泗之民將為魚公牋詞請于上帝詞有曰甘减<lb/>
一年之壽禄願起百姓於泥塗詞焚而雨霽然則公之<lb/>
惠政愛民至不惜身命有如此爾民亦知之乎於是州<lb/>
之民悉公之心戴公之惠恃公以為命有在矣作禱雨<lb/>
感應以記之<lb/>
　　　伏蛟臺記<lb/>
山精木恠地妖水孽葢亦莫非陰陽合散之所為故雖<lb/>
太平盛世不能必其無有然當盛時君明臣良朝廷清<lb/>
<pb n="KR4d0545_WYG_009-20a"/>
明海宇寜晏人之奸雄鬼之妖孽一皆屏遁消釋各安<lb/>
其類於禮樂刑政修明於旂常廟社之尊顯天氣和於<lb/>
上地氣暢於下人之類安舒泰阜於兩間葢由此也然<lb/>
神仙竒異之士雖不屑於世用而心則淵乎天地之鑒<lb/>
也靜乎萬物之凖也故能見人之所不見聞人之所不<lb/>
聞過計私憂逺在數千百年之後又何止冬起雷夏造<lb/>
氷役靈召神變幻目前而已耶世傳九州都仙輕舉時<lb/>
嘗有縣記謂後千年江心生砂磧下掩井口則其所斬<lb/>
<pb n="KR4d0545_WYG_009-20b"/>
之蛟當復出時則有地仙八百人而師則在豫章於是<lb/>
鄱陽胡君道𤣥之生適與縣記合君生有異禀幼斷葷<lb/>
血紙衣草屩而其道術每於水旱蝗疫有時而取日雲<lb/>
天借水淵泉起瘥癘殞螟螣其應皆章章可稽也乃至<lb/>
正四年秋君艤舟東湖夜賭光恠赫然出隄南即其地<lb/>
得鐵劵一玦上有盟告之詞則都仙斬蛟之埋銘也要<lb/>
與鐵柱相表裏可信不巫南臺真御史為胡君築臺以<lb/>
劵瘞其下而名之伏蛟臺奎章學士青城虞公為之記<lb/>
<pb n="KR4d0545_WYG_009-21a"/>
夫仙真神人豈有戀於世而私憂過計出於人所不見<lb/>
不聞而又逺在千有餘年之外兹胡君克紹都仙之烈<lb/>
應縣記之言睹神㡬於未動之兆伏精怪於欲作之先<lb/>
自非仙真神人斷弗能若是蒙莊氏曰至人之用心若<lb/>
鏡其胡君之謂歟臺成之五年續為之後記云<lb/>
　　　周𤣥初主醮來鶴記<lb/>
古者聖人出而麟鳳龜龍亦出以彰其瑞事明明載書<lb/>
傳必非厚誣斯世然豈聖人有意為之固不然也葢厚<lb/>
<pb n="KR4d0545_WYG_009-21b"/>
徳之積疏之為祥風潤之為甘雨著之為景星慶雲夫<lb/>
若然者使聖人有意而為之則不足以為聖人矣後世<lb/>
道家者流其髙者輕舉次者長生又次者方藥煉餌又<lb/>
次者醮祭科教若夫醮祭則有交於神明之道焉神明<lb/>
者𤣥虚冲漠非視聴所能親接然禍淫福善每若司其<lb/>
柄以荅響是豈神明為不可依憑也哉古今文士稱鶴<lb/>
為仙禽道家以鶴為仙驥世之人皆言仙鶴云方人設<lb/>
醮祭之時壇陛嚴整儀容肅齊鐘磬華香冠服笏珮之<lb/>
<pb n="KR4d0545_WYG_009-22a"/>
類罔不端備儼然天神之是臨也人之情哀生於丘墓<lb/>
敬生於廟社人方傾誠神斯來格所謂仙真神人跨鶴<lb/>
而來者詎可忽於視聴之間也哉呉人周元真字𤣥初<lb/>
自童時即好老氏之學稍長為道士詣嘉禾城東紫虚<lb/>
觀禮其師李太無既本之以輕舉長生之道又參之以<lb/>
修煉醮祭之術於是呼風召雷致晴雨若有神人從役<lb/>
之無不響荅焉以呉城報恩道院虚其席即來歸主之<lb/>
至正丁酉夏呉守禦萬户沈侯實薦母設醮禮延𤣥初<lb/>
<pb n="KR4d0545_WYG_009-22b"/>
提㸃法是其精誠孚格遂感白鶴盤空而來或引吭長<lb/>
鳴或低翔獻頂其多至四十餘隻與人相親若狎若馴<lb/>
良乆斯逰一時之人罔不仰瞻嘆異士友徐正甫預同<lb/>
觀者數輩咸賦詩頌美之惟侯以虎羆之職亦加起敬<lb/>
起悚乃索予為記夫鶴一羽族耳其往來靡常其性莫<lb/>
可馴狎其視麟鳳龜龍固不類其應祈而來非有神人<lb/>
司之與異人所致之吾未之信也吾之氣順則天地之<lb/>
氣亦順彼景星慶雲祥風甘雨要皆聖人以和召和之<lb/>
<pb n="KR4d0545_WYG_009-23a"/>
所致不然冲虚𤣥漠之表非人視聴之所及焉能加一<lb/>
髪之力於其間耶然則𤣥初不得不謂之異人而兹事<lb/>
不得不謂之異事春秋紀異則書故予不靳樂書之用<lb/>
冠羣玉云<lb/>
　　　白鶴觀祠堂記<lb/>
國家混一之初世祖蒐羅海内才俊用之惟恐其或遺<lb/>
於是魁竒磊落之士往往顯功名於當世若嘉議大夫<lb/>
平江路總管致仕郡人張公正卿是也公初未冠即北<lb/>
<pb n="KR4d0545_WYG_009-23b"/>
上膴仕儤直殿廷出入禁衛乆之成宗愛其小心謹飭<lb/>
賜名巴延大徳間出官江南累陞漳州路總管原公自<lb/>
膺柄用四貳郡政一留鹽運同知將老而再牧名州至<lb/>
以清白謹愿見稱恂恂有古循吏風朝廷推恩累世於<lb/>
是公大父海贈中順大夫清河郡伯大母何夫人贈清<lb/>
河郡夫人父憲江淮財賦副總管累贈廣徳路總管母<lb/>
酆氏封清河郡夫人室人沈氏封同於姑公父子自念<lb/>
臣子所以報其君親雖瀝肝膽未足以罄萬分之一矧<lb/>
<pb n="KR4d0545_WYG_009-24a"/>
人之生起滅在呼吸間哉審以别業之在郡城鶴舞橋<lb/>
之東者舊為宋信安郡王之藏春園也基頗宏敞近為<lb/>
建搆雄麗而敬歸之太上教法大道上以祝釐以報君<lb/>
下則立祀以報親初名之曰報恩道院舊植古松一株<lb/>
於井傍大已合抱高踰數尋二百年物也道士張應𤣥<lb/>
始廬其下遂有羣鶴自東南來盤旋于空久之一鶴下<lb/>
峙於松弗去經嵗作巢其顛大如百斗盎每晨長鳴屢<lb/>
獲其驗張既羽化復倩括蒼趙真士知微番陽蕭錬師<lb/>
<pb n="KR4d0545_WYG_009-24b"/>
𤣥中皆克修虚淨𤣥妙之學而行之為人所推重而公<lb/>
益厚禮之俾相繼主席仍割腴田若干畝飰其徒趙與<lb/>
蕭状其事于朝乞更道院為白鶴觀當宁可之請降璽<lb/>
書護焉由是白鶴觀之名著於呉中矣未幾公捐館舍<lb/>
趙與蕭亦以次委蜕張弟子席應真博通𤣥典兼讀儒<lb/>
書踵搆觀宇輪奐一親仍即觀東為祠堂以祀公及清<lb/>
河伯以下凡幾主每遇諱日節序用𤣥教薦享之夫公<lb/>
敭厯中外為時名臣其卒也史有傳家有廟祭有主然<lb/>
<pb n="KR4d0545_WYG_009-25a"/>
而公之神靈無不之所以屬厭其施心者自非掲䖍祠<lb/>
宇晨香夕燈則何以妥公之靈也哉觀之始末故學士<lb/>
揭公已為之記故於基宇所設道流所聚則蓋略焉席<lb/>
羽士懼更久而張氏之厚施祠禮之報享併所以自列<lb/>
於道家者非勒之金石則何以章示永久此祠堂記所<lb/>
由請作也張氏世居呉長洲之相城公之嗣子都中以<lb/>
䕃任黄巖州同知克世家業云<lb/>
　　　福山東嶽廟興造記<lb/>
<pb n="KR4d0545_WYG_009-25b"/>
國家思所以惠安元元莫若慎選守令於是浚儀王侯<lb/>
某以至正戊戌授平江路常熟州知州莅政之二年化<lb/>
綏徳懐民用大協百廢具舉故福山東嶽廟著興造之<lb/>
績焉按福山距州四十里而近北枕大江即唐之金鳳<lb/>
山也後以山形如覆釡覆與福聲相近因名之福山云<lb/>
山萃起於海虞之邦聳秀深特宋仁宗至和初邑人建<lb/>
東嶽廟於山上已為呉下叢祠之冠哲宗元符間復拓<lb/>
其規制而侈大之及髙宗渡南金兵迫逐不少置東南<lb/>
<pb n="KR4d0545_WYG_009-26a"/>
郡縣悉被焚蕩而福山廟與常熟縣巋然獨存呉人益<lb/>
神之紹興二年邑人請于知縣施侯乞崇大廟制以荅<lb/>
神貺蓋岱宗逺在魯而福山則宋京畿近地東南士民<lb/>
奔走祠下乞靈祈福於是福山嶽廟遂為泰岱行祠之<lb/>
甲宋入職方七十有五年矣而王侯來為是州廟制非<lb/>
不宏大也然厯年滋深棟宇腐橈丹雘黯昧侯即首捐<lb/>
衣布之贏以奬率州人士撤去弊陋一新廟制而繚以<lb/>
垣墉先是殿無前軒侯建屋若干楹庶朝謁拜跽有餘<lb/>
<pb n="KR4d0545_WYG_009-26b"/>
地仍為若干楹以祠福濟李侯王以國家漕海運萬里<lb/>
鯨波惟天妃是賴爰即廟之左作天妃宫復别建方丈<lb/>
之室以居司廟之人又作官㕔若干楹以待守土吏嵗<lb/>
祀之日焉竊惟福山嶽廟由始建至于今兹三百餘年<lb/>
矣顧未若今日之極盛而甚完也於以見王侯為州有<lb/>
餘力為政有餘暇神人於是誠有攸託則侯之賢其可<lb/>
泯泯無聞也禮五嶽視三公至唐開元中尊封五嶽加<lb/>
王爵及宋祥符五年遂加帝號國家一天下禮秩百神<lb/>
<pb n="KR4d0545_WYG_009-27a"/>
復加徽號以著尊崇之盛典夫岱宗既在魯由魯並海<lb/>
岱東諸侯凡尸冥權以福東土者要皆泰岱宗而主之<lb/>
也則岱宗於東呉有祠廟惡得以封内山川限其逺近<lb/>
也哉況福山鎮峙海虞糧儲之富當東呉什之三自非<lb/>
明神依憑山川以出雲雨嵗何以能稔民何以能治國<lb/>
家何以能有所藉於無窮其為之記以章明神之休以<lb/>
著王侯之美匪誇詡也覽者固宜敬慎而無忽<lb/>
　　　無錫泗州寺記<lb/>
<pb n="KR4d0545_WYG_009-27b"/>
昔泰伯東入呉建都梅里聚至今號泰伯鄉宋嘉定十<lb/>
六年鄉之建安庵比丘了忠之母劉素奉佛以坊荘之<lb/>
田建僧庵于鄉之夀里時庵名崇報俾了忠居之宋法<lb/>
非敕額不敢造寺端平二年請于官乃以常熟縣泗州<lb/>
廢寺額易崇報庵為是寺定寺制為甲乙住持而了忠<lb/>
則泗州寺之始祖也忠買泰伯垂慶之田九百餘畝以<lb/>
飯其徒已而忠示寂塔其骨于建安忠十傳而為宗永<lb/>
值宗亡寺燬有所謂招民官張宣差者據寺田寺之徒<lb/>
<pb n="KR4d0545_WYG_009-28a"/>
客散去則寺僧元吉睹寺廢墜乃别禮垂慶鄉祈福皎<lb/>
公為之師師資異於派故泗州寺僧却㱕建安寺及至<lb/>
元十年平江北禪寺乃冒認寺田於張泗州香火既絶<lb/>
至大徳八年寺僧懐信智明痛基業之殞墜也於是訟<lb/>
於官莫之直明之邑人朱君某者捐貲以相信與明乃<lb/>
走京師訟之於宣政時仁皇在青宫有以其事上聞遂<lb/>
降令㫖俾宣政斷寺田歸泗州論者許信明之於泗州<lb/>
也侵疆克復功莫大焉先是大徳十年寺僧契理建佛<lb/>
<pb n="KR4d0545_WYG_009-28b"/>
殿於廢址明年仁廟仍降㫖加庇護且明言契理領衆<lb/>
使之住持更七年為皇慶癸丑天子復煥徳音賜璽書<lb/>
加外護契理於是建法堂搆方丈理一傳至徳言則建<lb/>
覺皇寶殿若捐衣鉢以繪塑佛像山門兩廡以次畢工<lb/>
者則又智明也夫泰伯之為鄉也自宋迄今聚族而居<lb/>
者渾渾湛湛蓋亦多矣然而廢興變滅不啻如浮雲求<lb/>
如泗州已墜而復振至令其區區基搆熙朝為璽書加<lb/>
護非其徒才幹卓犖有足以動人者惡能若是哉況自<lb/>
<pb n="KR4d0545_WYG_009-29a"/>
國家䘏民艱難勤役及釋老穹樓湧殿一墜不復興者<lb/>
所在皆是兹泗州僧徒上當圖報夫天恩下當思先人<lb/>
克復之艱精修謹守以保乎勿替不惟禪釋之教有輝<lb/>
而於世道重有勸焉因釋智明請為疏顛末勒之貞珉<lb/>
以昭示於永久云<lb/>
　　　簡村順心禪庵記<lb/>
普應國師道振東南時所至為寶坊一切棄弗居顧尋<lb/>
山崖水阻草棲浪宿以自遁逃其聲光呉江簡村在震<lb/>
<pb n="KR4d0545_WYG_009-29b"/>
澤東南陲土腴而勢阻由垂虹橋望之其烟林聚落可<lb/>
指顧間也比丘理悟再世有其地可三頃餘草苫田廬<lb/>
僅庇風雨悟未祝髪時嘗一再延國師居之俾之安禪<lb/>
而却掃蓋悟雖生長大家而實心慕空宗未幾徒歩登<lb/>
天目從國師剃落爰即是為順心禪庵而實徼師悲願<lb/>
道力開創厥始庶永其傳已而國師示寂悟於初心尤<lb/>
益勤勵寒暑一衲晝夜一簞草衣蔬餐破弊觕惡同門<lb/>
禪者喜悟頽然委順有若此也於是智者奮謀朴者効<lb/>
<pb n="KR4d0545_WYG_009-30a"/>
力撤去舊小遂成精藍一是素堅不事雕繪屋瓦鱗比<lb/>
出町畦中居者晝而農辰而禪甽澮溝塍近在簷檻粥<lb/>
魚磬鐘答響風水其三時之勤為終嵗之須要皆食其<lb/>
力而非苟取於人見者以其役力而休心知其為勤行<lb/>
道者之居食其力不足則買田以給之十方禪人拏舟<lb/>
來者飽其飢而憇其勞俾之安居究道而期其必契必<lb/>
澄焉主庵席者必志願敦確僉議允請其𨽻事徒衆則<lb/>
率循庵規分掌庶務其條具碑隂夫悟堅廣施心不惟<lb/>
<pb n="KR4d0545_WYG_009-30b"/>
不有其貲觀其放寘枯寂且將不有其身誠以佛之道<lb/>
溥愽周徧公天下而非已得私觀於此而知易之為卦<lb/>
矣夫同人于宗而有吝之道及同人于野而亨宗狹而<lb/>
野廣也然則儒與佛其大致雖不同然其道之行俾人<lb/>
不獨親其親而子其子則亦未嘗不同也今是庵當震<lb/>
澤風水之㑹其來者非有一日之契也然以其規程一<lb/>
出於公而無私觀者固已思過半矣況國師之道厚大<lb/>
深宏可以蔭永久而庇無窮則是庵之期於弗替可保<lb/>
<pb n="KR4d0545_WYG_009-31a"/>
也矣<lb/>
　　　立雪堂記<lb/>
榮禄大夫江西等處行中書省平章政事髙昌簡齋公<lb/>
懸車呉下休心空寂一日語其門客鄭某曰昔普應國<lb/>
師倡道天目時予先君秦國公方平章江浙以其素學<lb/>
叅扣於國師國師之弟子東殫三韓南極六詔西窮身<lb/>
毒北弥龍沙則其近地槩可知已今中呉師子林主者<lb/>
天如和尚在國師之門尤為得法上首頴異秀出者也<lb/>
<pb n="KR4d0545_WYG_009-31b"/>
余今所寓與師林相密邇時時扣門瞻禮謂益其為室<lb/>
不滿廿楹而挺然修竹則數萬箇與其徒休止其中蒲<lb/>
團禪板如大叢林勘辨根研以發明國師之道名公貴<lb/>
人向師道風叅拜跪跽獲聞一言如飲甘露然師機用<lb/>
險峻傾企莫及至乎杜門却掃經嵗不出予雖不敏竊<lb/>
嘗觀師方以大虛空涵納沙界王公士庶貴賤雖殊生<lb/>
死泡沫起滅無異自非師隨方誘掖倡明心宗則國師<lb/>
之道幾乎熄矣予胄出髙昌依佛為命覩兹僧寶敢同<lb/>
<pb n="KR4d0545_WYG_009-32a"/>
寒蟬苐以學匪房裴艱於纉頌輙為師手書二扁名説<lb/>
法之堂曰立雪禪燕之室曰卧雲仍命工刻諸梓而掲<lb/>
之以寓叅承之意子為我記之某曰嗚呼世習下趨豈<lb/>
但人情而已要雖出世間亦罕不為名聞利養之所動<lb/>
若天如師者殆所謂香象渡河金翅擘海為砥柱於波<lb/>
頽瀾倒之日振清風於炎埃星霧之中也歟夫自少林<lb/>
立雪傳心八百年後至普應國師而其化益隆今師上<lb/>
繼普應直截衆流𢎞倡大法使真叅實悟之士永懐依<lb/>
<pb n="KR4d0545_WYG_009-32b"/>
歸是則簡齋公立雪名堂之意良有以哉是為記<lb/>
　　　掛蓑亭記<lb/>
宋丞相富文忠公其子孫渡南而散處者往往有之江<lb/>
南入職方故家遺轍往往寄迹於釋老異教而公之諸<lb/>
孫曰紫微者遂為道士於呉江之昭靈觀為屋不百楹<lb/>
而神明偶像居什六七州境既狹而紫微又不樂與凡<lb/>
搆接恒飄飄有凌雲之思謝去而未能乃於州東雪灘<lb/>
之上結一亭甚隘覆以緑莎僅庇風雨婆娑儼然一蓑<lb/>
<pb n="KR4d0545_WYG_009-33a"/>
之懸也遂扁曰掛蓑蓋將與三髙神游意猶未足則又<lb/>
繪仙山訪隱圖寘於中若将尋真蓬萊訪其師安期羡<lb/>
門於雲海之上以究竟黄老之説而成遐舉之願也某<lb/>
與紫微方外友也乞記於圖之左為之説曰神仙有無<lb/>
不可知然自秦以降世主每甘心焉使誠有之其神靈<lb/>
長年變化於兆朕之表奚必山林岩壑之間哉豈山林<lb/>
巖壑幽閒深閟人跡罕到仙者乃始樂居之世固有髙<lb/>
世遁迹之士膠其光而不耀郤其名而弗居俯仰以自<lb/>
<pb n="KR4d0545_WYG_009-33b"/>
樂優游以終老則山棲樹巢不厭深密者古蓋多其人<lb/>
未必一一皆然也槩亦隱者之流耳夫隱者如沮溺荷<lb/>
蕢之徒雖聖人不能語之化其卓識逺見世蓋有不得<lb/>
而聞者今豈無其人乎紫微訪而得之某雖老尚将從<lb/>
而究問焉<lb/>
　　　計籌山巢雲樓記<lb/>
向年當塗杜真人以養身安民之道遭遇世祖皇帝論<lb/>
辨陳説恩光穆然已而歸休計籌山其大弟子有曰姚<lb/>
<pb n="KR4d0545_WYG_009-34a"/>
桂菴髙士者獨得真人所傳之道脩錬葆嗇淵輝而神<lb/>
瑩玉立而長身嘗繼真人主席昇元觀觀在計籌山之<lb/>
東真人嘗建蓬山閣以為盡得山之神秀若海上之蓬<lb/>
萊然姚君既羽化其弟子天台柯君徳嗣號巢雲巢雲<lb/>
之弟子洪善淵者乃於閣之前用其師之號建巢雲樓<lb/>
樓突起于蓬山閣前羣峰起伏映帶綿亘延接所謂山<lb/>
之神秀又畢獻於樓之四阿樓甫成而柯君亦仙去夫<lb/>
山名計籌者按呉越書以為有辛鈃者蓋有所養抱而<lb/>
<pb n="KR4d0545_WYG_009-34b"/>
隱遯於此當呉越吞噬時范蠡當從鈃問所以取呉之<lb/>
䇿鈃與偕登之觀覽指畫若規見其勝負然者故得名<lb/>
夫杭之諸山雖皆原於天目其龍拏鳳鶱傍枝次脈氣<lb/>
勢飛舞而沓至則皆莫若計籌之一山故宋楊和王沂<lb/>
中即中山以為墳昇元觀乃其香火院也方真人在京<lb/>
師時世皇恩遇殊厚然每日乞南歸江南名山川非不<lb/>
多而真人獨孳孳愛戀乎一計籌則山之竒秀槩可想<lb/>
見矣時真人延予蓬山閣上較讎羣書巢雲樓未之建<lb/>
<pb n="KR4d0545_WYG_009-35a"/>
也迨今四十寒暑矣顧予方飢驅餬口於呉中雖欲復<lb/>
遊山中莫可得兹冬舟過婁江㑹善淵於婁江之𤣥真<lb/>
道館念予嘗承真人知遇之厚端來呉介道侣歩宗浩<lb/>
甫請予為樓記也夫計籌之為山固予所熟游善淵又<lb/>
指畫言巢雲樓得地之勝雖未能登斯領覽而巖巒之<lb/>
態度松杉之鬱茂泉石清出而棟宇深曲則固已了然<lb/>
心目之間因為善淵言昔邃古之初固巢居矣禮運所<lb/>
謂橧巢是也及聖人者出創為宫室上棟下宇民安攸<lb/>
<pb n="KR4d0545_WYG_009-35b"/>
居故荘周氏以為樹處則惴慄危懼将以矯齊物情夫<lb/>
何唐時又有年老隱者以樹為巢寝息其上而謂之巢<lb/>
父耶若雲可巢則李太白詩有謂吾将此地巢雲松故<lb/>
山翁巖叟往往自號巢雲夫雲為陽氣山川所由出晴<lb/>
雨變態甚為不一至峯巒林壑髙深幽密之境則雲在<lb/>
堦除在軒窗在几席近有在床榻者是雲可接可攬可<lb/>
耕而或可卧者烏不可巢耶况爾仙真往來乎太虛恒<lb/>
以雲為乗矣則樓號巢雲要不為過且善淵名樓不忘<lb/>
<pb n="KR4d0545_WYG_009-36a"/>
其師尤可嘉明春當來拜真人蜕冡其樓四向景致予<lb/>
雖老尚為賦之<lb/>
　　　純素齋記<lb/>
楚漆園吏以内聖外王之道斂之於精神純一之中迺<lb/>
曰其人純素可為真人夫真人者大浸稽天而不溺大<lb/>
旱金石流土山焦而不熱世惡有若人哉蓋指此心而<lb/>
言也人之為心湛然純白一念萬年則雖為賢聖為佛<lb/>
祖要豈能外於此哉東晉逺法師在廬山修念佛三昧<lb/>
<pb n="KR4d0545_WYG_009-36b"/>
謂之修白業夫白與黒對暗還黒日明還白雪雪山大<lb/>
沙門教學佛者至矣盡矣又豈待予言也哉呉僧如瑛<lb/>
者號白石潔素而好修依止蹟沙寺毅公文室為侍者<lb/>
乃取漆園吏之言扁其齋居之室曰純素漆園之言不<lb/>
惟是而已又曰虛室生白吉祥止止漆園著書時佛之為<lb/>
教東震且未之聞也良以佛教寂滅而荘助老氏者其<lb/>
教清淨清淨而虛無虛無而寂滅要不可岐而為二雖<lb/>
周之書肆行而與其言自相脗合也瑛也浣濯其心身<lb/>
<pb n="KR4d0545_WYG_009-37a"/>
服膺乎佛祖之所垂訓則雖拾薪鬻石山顛水涯精進<lb/>
不惑則将見純白真人無二無雜我即真人真人即我<lb/>
雖佛與祖亦何異哉瑛年未三十能精進不退定以予<lb/>
為知言至正已亥𤣥月朔記<lb/>
　　　虚白室記<lb/>
西隱庵在吳城葑門東一舍而近郡高僧賢哲翁之所<lb/>
建也庵非有廣殿修廊之宏麗然當江湖之㑹文漪驚<lb/>
瀾天光雲影朝夕滉漾簸蕩在几席間蓋亦精藍云其<lb/>
<pb n="KR4d0545_WYG_009-37b"/>
徒在别峯於庵東南剏一淨室扁曰虛白索予記之予<lb/>
嘗讀荘周氏之書曰瞻彼闋者虚室生白謂人能遺聲<lb/>
色之雜去嗜慾之擾而一任夫性則道集太虛之宅而<lb/>
純白生焉其義若此周蓋老氏之流别峯佛者也老佛<lb/>
果同道乎不然老之道清淨亦在乎養性佛之道寂滅<lb/>
亦在乎見性性無不同與生俱生而不可不養者也苟<lb/>
能養而有所見則本性虛明舉天地萬物莫逃乎明鑒<lb/>
之下何虛之不生白也哉别峰寂然燕坐是室以息羣<lb/>
<pb n="KR4d0545_WYG_009-38a"/>
動則必心靜性靈四維上下皆成虚空雖晝之日夜之<lb/>
月其光明亦同普照十方矣何有執著乎何有垢湼乎<lb/>
佛乎老乎莫之同乎莫之異乎此少林指以單傳而神<lb/>
光遂入於雞足山者其能外此虛白否耶姑反訊之用<lb/>
以為記<lb/>
　　　趙州守平反寃獄記<lb/>
儒者存心不累於物故能超然逺覽於情偽之表流俗<lb/>
之人則不然遇事屑屑較彼我計利害心非不知其事<lb/>
<pb n="KR4d0545_WYG_009-38b"/>
之枉直也顧乃怵於浮言惑於妄議局局保自已而彼<lb/>
之黒白有不暇計焉於戲使人盡如此則所謂司平於<lb/>
我者我何賴焉夫司平者非一端然莫重於獄獄者狴<lb/>
犴之中捶楚之下酷吏所煅錬至有反是實者夫反逆<lb/>
天下之大惡也平人不勝其楚而曰反是實焉由此言<lb/>
之他可知已惟其心不累於物者鑒空衡平為之體妍<lb/>
醜輕重舉莫逃焉一為煅錬文致之所惑而不推其情<lb/>
狀所由起未有不錯謬者矣然人心日偽世道日降荃<lb/>
<pb n="KR4d0545_WYG_009-39a"/>
蕙不能化茅蕕矣況其他乎則其呼吸之間變詐機巧<lb/>
旁午蠭出竊謂臯陶復生於今亦豈能悉其情與狀夫<lb/>
儒者其用心萬無過於臯陶也然於滋偽愈詐之日其<lb/>
心不為流俗之所移也乃能洞見其情而不惑斯其所<lb/>
以為可紀録也歟王㽘字季境其先閩人大父中書平<lb/>
章公其父則江浙行中書省叅知政事本齋公也至元<lb/>
五年任淮東宣慰司奉差未幾侍父病歸呉下終喪仍<lb/>
往淮東陞都府宣差至正八年八月十六日府同知上<lb/>
<pb n="KR4d0545_WYG_009-39b"/>
任而㽘職掌堂食公宴當其職所𨽻所謂茶酒夫翟四<lb/>
者以蔬飣不謹令别具鮮潔翟不從乃叱直㕔軍夫戈<lb/>
占負翟四令獄卒張全隔衣笞其臀兩下㽘以張笞不<lb/>
力也奪張手杖自捶之亦兩下耳翟方整換蔬飣終宴<lb/>
逮暮方散去翌日翟復到府署少頃即歸時維揚大疫<lb/>
染者多暴亡蓋翟已染疫顧身𨽻官其出乃强勉更四<lb/>
日翟四者死府饔人鄧徳者翟疎逺親戚也嘗以割烹<lb/>
遭㽘撻於是嗾翟妻蕭訟其夫死不以命先是揚州路<lb/>
<pb n="KR4d0545_WYG_009-40a"/>
録判石琪目擊㽘由元戎以下以其名臣子禮遇有加<lb/>
每諂事㽘恒欲具酒以㗖㽘㽘拒絶之兼以驛騎數不<lb/>
足㽘烙琪所乘馬以足之琪恚無所洩及見翟妻訟夫<lb/>
遭㽘捶死乃大喜教蕭以為翟不死於杖而死於㽘用<lb/>
靴脚疉踢其夫臍右凡兩脚於是翟殞命㽘既就逮戈<lb/>
占等証佐不得同琪為畫䇿别立誣同証佐而加之搒<lb/>
掠驅拽且更卷十六日字為十八日所以誣陷㽘者無<lb/>
不至兼帥府憲府兩不相干録事司不能無觀望而得<lb/>
<pb n="KR4d0545_WYG_009-40b"/>
以髙下其手焉㽘既不勝苦楚亦自誣服獄成上府凡<lb/>
囚在禁憲府當以時獻㽘或審異獨漏㽘不知加省録<lb/>
及憲長它除揚州路及憲府以㽘家屬訴寃頻切乃如<lb/>
選委泰州知州趙公威鞫之公即追蕭所告狀反覆披<lb/>
閲見擦洗告日兼証佐皆非當時與見㽘捶翟者撿翟<lb/>
死既在八月廿一日縁何江都縣繳申屍圖却在九月<lb/>
十四日兼訟㽘踢翟死公論甲舉右足當踢乙身之左<lb/>
縁何訟㽘舉右足踢翟而踢傷痕反在身之右乎使誠<lb/>
<pb n="KR4d0545_WYG_009-41a"/>
以臍右致傷翟當即死縁何更五日後乃始死乎凡所<lb/>
以誣㽘者卷紙色不同墨濃淡亦異兼㽘招辭皆非㽘<lb/>
手書公既洞見底裏即命吏以此數端立案駁問該吏<lb/>
莫珍以下誣証仵作等四十餘人或首或招盡發石琪<lb/>
所謀而琪避罪逃去於是㽘之遭誣乃始平反而明著<lb/>
於淮甸㽘寃既伸而公以文章之純道徳之懿英聲茂<lb/>
實海内傳誦於是聖朝召拜翰林待制予念叅政公無<lb/>
恙時㽘嘗從予游聞叅政卧病久其薨至無以為斂忠<lb/>
<pb n="KR4d0545_WYG_009-41b"/>
愍公死王事朝廷賜田十頃于呉以贍其家舉族之人<lb/>
食賜田者常千餘指而賜田所入每缺於水旱故其家<lb/>
窶困日甚重以㽘不幸遭誣既在獄其家訴寃入淮幾<lb/>
二載囚糧不可以飽㽘諸兄弟更貸以救㽘垂死非公<lb/>
以儒者用心不為威怵言移灼見寃抑即為平反則㽘<lb/>
死犴狴必矣夫能平反寃獄國有賞典豈公所喜哉傳<lb/>
所謂如得其情則哀矜而勿喜也顧諟者心術之純不<lb/>
惑於文致煅鍊不動於是非利害曲必為直之枉必為<lb/>
<pb n="KR4d0545_WYG_009-42a"/>
伸之蓋其心初不求人知而人自知在公不加喜人不<lb/>
知在公不加愠此儒者用心之恒使善於頌公者必曰<lb/>
隂徳隂徳云夫徳必積而後成然其積之也要亦行其<lb/>
所無事今天之所以報公者将由掖垣論思獻納匡益<lb/>
聖明以福海㝢則凡天下誣枉者豈特㽘哉將使沉寃<lb/>
盡雪枯朽蒙惠人心和於下天心悦於上是皆公能以<lb/>
道參輔廟堂儒者所能致非公尚誰望之<lb/>
　<lb/>
<pb n="KR4d0545_WYG_009-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　僑呉集卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>僑吳集卷十二</head>
    <p>
<pb n="KR4d0545_WYG_012-1a"/>
欽定四庫全書<lb/>
　僑吳集卷十二　　　　　元　鄭元祐　撰<lb/>
　　行狀<lb/>
　　　元故昭文館大學士榮禄大夫知祕書監鎮太<lb/>
　　　　史院司天臺事贈推誠贊治功臣銀青榮禄<lb/>
　　　　大夫大司徒上柱國追封申國公諡文懿湯<lb/>
　　　　隂岳鉉字周臣第二行狀<lb/>
　曽祖諱天祐字賢佐金太醫院副行司天臺事<lb/>
<pb n="KR4d0545_WYG_012-1b"/>
　祖諱熙載字壽之金司𤣥大夫贈資善大夫集賢院<lb/>
　學士上䕶軍追封南陽郡公諡簡惠<lb/>
　考諱壽字椿卿贈榮禄大夫大司農柱國封申國公<lb/>
　諡僖成<lb/>
岳得姓逺矣由唐虞三代降至漢唐五季無大顯者及<lb/>
宋渡南而太史岳王起相州湯隂縣事宋高宗用功名<lb/>
顯著于天下若其忠義大節則尤冠絶古今王薨而家<lb/>
南徙子孫在北方者更兵燹禍亂分徙于燕遂為燕人<lb/>
<pb n="KR4d0545_WYG_012-2a"/>
者公之家是也院副公精于推步占候之學盈虛消息<lb/>
之道仰觀于上俯察于下究于天之道而不忒驗于人<lb/>
之事而□合且攻軒岐難素諸書方是金所策上有精<lb/>
通𤣥象科博贍醫藥科其選甚精覈與傳術同院副能<lb/>
以其學連中兩科累官至太醫院副使行司天臺事簡<lb/>
惠公幼而警敏稍長讀書五行俱下日記幾萬言正大<lb/>
間亦以𤣥象科登第授司𤣥大夫簡惠既以占候之學<lb/>
起其家于是甚有所論載有天文精義賦天文祥異賦<lb/>
<pb n="KR4d0545_WYG_012-2b"/>
列舍史傳星總主管等書金南遷從宣宗都汴迄金之<lb/>
後還燕用其所學進見太宗皇帝既以推騐無不應者<lb/>
遂以天文屬之公逮僖成公用其家學事奎騰太子行<lb/>
司天臺太子征行屯戍十餘年間無一日不以公自隨<lb/>
也禡牙建陣掩襲攻取多諮于公而後行配張夫人夢<lb/>
神抱嬰兒下雲間授之夫人者夢覺而生公公在孩抱<lb/>
即警敏異羣兒髫鬌便嗜學時北南阻修國家起翔漠<lb/>
戡金定中國書籍經喪亂其得見者盖甚寡有以資治<lb/>
<pb n="KR4d0545_WYG_012-3a"/>
通鑑示者公見大喜即手鈔成帙晝夜伏讀故公于史傳君<lb/>
臣治政之美惡世統修為之長短禍福倚伏之兆興壊理亂<lb/>
之迹餘二千年間概不異于燭照枚計而周知也若夫觀天<lb/>
之道由院副公來三世于兹矣年未冠自通姓名見劉太保<lb/>
劉方得列舎星總等書讀之有疑碍無碍無從質問知公司<lb/>
天岳氏子孫試叩之公得書即掩誦以其義歴歴語太保大<lb/>
竒之翌日即以公見世祖皇帝顧謂太保曰是兒骨髪聳<lb/>
秀目光爍人俾之觀天其有契于𤣥象必矣是日降㫖許<lb/>
<pb n="KR4d0545_WYG_012-3b"/>
公出入禁近時至元十年也至十三年陞授中議大夫司<lb/>
天臺提黙廿四年納延反北方勢張甚上親征命公從軍凡<lb/>
屯行日時營壘止作乘機邀利皆命禀于公先是上無意于<lb/>
必殺故親御象與以督戰意其望見車駕必就降鋒既交兩<lb/>
陣矢激射㡬蔽天乃顔悉力攻象輿時公已勸上下輿御馬<lb/>
矣平章李牢山固請以其衆陷陣而入盡殱乃顔非上意也<lb/>
先是上行殿西南塵起漲大衆謂賊且大至公曰是將有糧<lb/>
儲以餉我師母驚已而槖馳八百載皇后所進糗<graphic n="KR1458" url="https://raw.githubusercontent.com/kanripo/KR-Gaiji/master/images/KR1458.png" mimeType="image/png"/>以餉<lb/>
<pb n="KR4d0545_WYG_012-4a"/>
軍公之精于占候皆此類也乃顔平車駕還京策勲行<lb/>
賞擢授嘉議大夫知祕書監賜玉帶一金織幣四端自<lb/>
是親信深篤公往往入奏事帝后雖並坐上必問曰卿<lb/>
豈有欲言者乎無所言則已將有意于敷奏雖皇后亦<lb/>
起避親王大臣望見未嘗不歎羨其得君也公益感激<lb/>
遂抗章言以為臣所職者天文所司者測候然天道逺<lb/>
而人道邇天道幽而人道著古之聖王其于敬天恒若<lb/>
對越其于勤民恒切撫馭是故勤民者敬天之實古人<lb/>
<pb n="KR4d0545_WYG_012-4b"/>
謂敬天以實不以文何謂實茂選賢才使居相位一相<lb/>
既得其人則必慎簡羣僚布列中外進則盡忠獻納以<lb/>
廣上之聰明退則修身齊家以宣布上之徳澤刑賞當<lb/>
功罪而必信賦歛罷誅求以養民是皆敬天之實也夫<lb/>
紫㣲上宫三師上輔皆環拱帝座下應宸極由此為輔<lb/>
相者天豈可以非其人哉時權姦僧格當國故公言及<lb/>
之是年尚書省以民間逋負係官錢糧僧格奏立徵理<lb/>
司設官置吏使軺將命者旁午于道所在貪墨吏並縁<lb/>
<pb n="KR4d0545_WYG_012-5a"/>
為姦欺民貲産破蕩不足償至榜繫猶纍纍相屬民間<lb/>
騷然幾無以存活時彗星見方掃掃宿指處山崩地震<lb/>
上春秋高權姦方務蔽塞聰明而其威燄軋天下人懐<lb/>
私憤無敢為言者公竊歎曰我蒙恩遇厚矣懼禍不言<lb/>
是孤聖言時從獵栁林從容諫諷大意以為臣職司乾<lb/>
象所當言者日月之推移或失經星辰之飛流或失度<lb/>
今天垂象星耀光芒地震動坤道失其常況皇上聖躬<lb/>
違和皆大臣欺聖明虐黎庶所致非除舊布新洗濯苛<lb/>
<pb n="KR4d0545_WYG_012-5b"/>
穢則何以囘天心釋民怨于是上即栁林命詞臣草詔<lb/>
大赦天下比使臣馳至闕命百官具朝服諸崇文門聴<lb/>
徳音僧格知有赦乃大驚馳詣栁林密令其黨與察上<lb/>
近臣敢啟沃者其黨以公對僧格大怒召公詰責公徐<lb/>
言曰某所言者天象宰相大臣不當與聞僧格怒愈甚<lb/>
至令人以椎捶公者二公先僧格往泣訴于上僧格繼<lb/>
至其所言以為天下之大既已屬之臣矣方理財助國<lb/>
今建官徵誅方就緒而岳某乃敢啟赦以沮臣上令公<lb/>
<pb n="KR4d0545_WYG_012-6a"/>
與之辨公則曰宰相者論道經邦爕理隂陽者也今國<lb/>
家疆宇亘日出没何少于區區錢糧而宰相乃為國歛<lb/>
怨況聖上春秋高體諐和丞相權輕重果何在僧格語<lb/>
塞上留公問以事因力言僧格之姦不誅無以謝天下<lb/>
于是上始有誅格意臺省知公為上所親信多欵門候<lb/>
謁以自通慇懃公與言一惟忠信孝悌而已設正人端<lb/>
士遭誣罔陷害公必懇懇言之當路其人或知而來拜<lb/>
敘謝意公必拒之未嘗言出于我也先是世皇與劉太<lb/>
<pb n="KR4d0545_WYG_012-6b"/>
保語問其壽猶有幾太保謂尚可得三年活上復問三<lb/>
年後孰可倚任者太保一一為上言至于司天則以公<lb/>
為對上嘗以宋銀宫漏賜公製作極工贍公不敢藏于<lb/>
家請置之司天監成宗皇帝即位以公先朝舊臣尤加<lb/>
眷寵超授昭文館大學士中奉大夫知祕書監且賜古<lb/>
白玉環後賞賚益頻疊多故不書大徳三年有告山西<lb/>
某家私藏䜟緯圖書者朝命公辯覈公曰山野愚民豈<lb/>
知䜟緯法象之典苐恐怨家誣罔已而推驗果得其實<lb/>
<pb n="KR4d0545_WYG_012-7a"/>
公臨事忠厚多類此五年彗星見公言聖上宜仄躬修<lb/>
省進賢去佞省録寛抑以答天戒乃分遣使臣宣撫天<lb/>
下七年監修地理書大一統志八年上以乆不豫庶政<lb/>
多取決于中宫公從容言于朝曰六年之間彗星見者<lb/>
五此豈尋常變故哉桑門道士禱祠頻瀆皆非應天之<lb/>
實惟帝后深自修省慎選忠賢以為輔相如此庶可以<lb/>
少囘天心言達中宫后大怒同列皆為恐怖公曰天垂<lb/>
異象臣盡忠言雖死何憾公歸謂所親曰余言非過分<lb/>
<pb n="KR4d0545_WYG_012-7b"/>
而觸怒中宫一當聴于天耳翌日復對后已怒解且俾<lb/>
盡言毋有所諱公因感激力言天人之道非有二致人<lb/>
心和則天心悅也近年灾異頻見上自宫壼下自廟堂<lb/>
宜一新庶政以格非心由是權貴人多不喜公而公處<lb/>
之泊如也同列以灾異請于朝宜從事禱禳規取金帛<lb/>
公皆拒不受十一年成宗崩武宗鎮北藩仁宗在懐孟<lb/>
后將有所挾立藩王時丞相達爾罕心憂甚彷徨未決<lb/>
公潛往勸丞相以天心有所在測候見之矣丞相宜蚤<lb/>
<pb n="KR4d0545_WYG_012-8a"/>
定大計於是迎仁廟入京師内難悉平定武宗入即位<lb/>
超拜正奉大夫長祕書監仁宗既即位登拜榮禄大夫<lb/>
仍知祕監領太史院天臺事公以耄力辭不不允仁宗<lb/>
每謂公世皇舊臣不特精於占候忠言嘉猷所以禆贊<lb/>
累朝者不一方有意大用而以皇慶元年三月五日薨<lb/>
於官享年六十有四訃聞上為哀悼賜中統鈔五萬錠<lb/>
為賻仍勑有司具儀注為襄𦵏薨一月諸子奉靈輀𦵏<lb/>
大都城南之鄧林先瑩之次配樂氏封申國夫人子男<lb/>
<pb n="KR4d0545_WYG_012-8b"/>
三長初義初任太史院都事娶馬氏今官溫州路平陽<lb/>
州知州次宗禮由國子生任中書舍人娶于民次嗣貞<lb/>
未娶女一適許某而寡孫男六人公有兄諱斌簡惠公<lb/>
從奎屯太子西征時賜某氏出也家羌中公篤念同姓<lb/>
每因西人物色求訪至元癸巳斌來京𦍑公即引見世<lb/>
祖上為歎息俾同知西涼州總管府事且厚贐其行先<lb/>
是大徳間公嘗言于上以為旬日内妃后當有菑乞厚<lb/>
自愛上詰爾言妃后定為何人公曰在皇太后上遂命<lb/>
<pb n="KR4d0545_WYG_012-9a"/>
書之至九日皇太后崩又遇熒惑入南斗司天者以為<lb/>
言公笑謂曰是不在朝廷吳越明年當大稔但不利於<lb/>
江浙省相臣耳已而果然公於天象雖究極幽奧然未<lb/>
嘗以自負故能出入宫禁四十餘年小心慎密恒若不<lb/>
勝衣弗輕漏一言于外故自禁近重臣省憲僚屬靡不<lb/>
稱公為本分人平居言議絶口不及推測事每曰高允<lb/>
崔浩一可為師一可為戒況吾家三世業此逮予猶莫<lb/>
之測何可以授非其人故公三子每教以修身慎行而<lb/>
<pb n="KR4d0545_WYG_012-9b"/>
已若夫推候之學則一不與言國家承平乆官署多峻<lb/>
陞凡在職者亦就遷司天祕監以為言而公恬莫之聴<lb/>
家貧泰然弗介意每遇賞賚輒分給親友京城私第所<lb/>
居蕭然一室幾不異于山僧野人然公氣禀剛直遇所<lb/>
得言雖鼎鑊刀鋸不少挫怯若平居無事則惴惴不以<lb/>
其所能驕人若此者抑亦可謂純徳君子也已公薨後<lb/>
二年朝廷始推恩享贈䘏之典然而諸孤薄宦四方寶<lb/>
公遺訓皆清慎自持因循乆尚未乞銘當代大手筆粗<lb/>
<pb n="KR4d0545_WYG_012-10a"/>
述公行事萬分一以章示不朽云謹狀<lb/>
　　哀詞<lb/>
　　　元故水南王先生哀辭<lb/>
越故水南先生王公卒五寒暑矣某嘗因杜君原父謁<lb/>
先生于當塗杜尊師之𤣥尤館先生長身寛衣幅巾白<lb/>
髭鬂屣履徐出某以諸生謁拜其情言風致望而知為<lb/>
厚徳長者時方飢驅欲為子弟都養弗可得頗聞先生<lb/>
仲子艮官兩浙都轉運鹽使司經厯迎養錢唐朝廷加<lb/>
<pb n="KR4d0545_WYG_012-10b"/>
恩封承事郎新昌縣尹當大厯改元壽八十七用是年<lb/>
春正月卒初先生與東陽許古道同客武林宋亡漸東<lb/>
道梗于是先生拉古道入越舍古道中霤而自居前榮<lb/>
古道念妻子存没不可知出其賫裝白金二百兩託先<lb/>
生買田築室而身徃東陽迎妻子垂抵舍而殁先生走<lb/>
往往哭盡哀悉其所託金歸之其妻子固弗知一旦得<lb/>
金意料外悲愕歎訝以其半壽先生揮手謝弗顧先生<lb/>
于書徧讀每惟身隠而言文是求顯也故其詩文不多<lb/>
<pb n="KR4d0545_WYG_012-11a"/>
見然其言論亹亹上下今古興壊理亂枚數條析若之<lb/>
何隳可完廢可舉使人聳聴如指諸掌睹世降俗漓觸<lb/>
目感心不能自己者言之未嘗不涕下歔欷于書覽而<lb/>
有得必懇懇為人言見人製述合體要輒稱道不容口<lb/>
否必欵曲開示務引之蹈榘度乃已親舊行有過差聞<lb/>
即弗樂見其人必輸肺腑以告而不令人知也故士于<lb/>
諧謔不稍謹苐恐先生知先生初名鯉後入京學更名<lb/>
理字倫卿杜尊師嘗為某言宋行都已破淮安忠武王<lb/>
<pb n="KR4d0545_WYG_012-11b"/>
命史勝帥偏師下越趙孟崧黨與繫獄勝夜夢神入盤擊<lb/>
生鯉指語勝曰是鯉不可殺詰旦獄上勝悟縱遣之去<lb/>
尊師老人言不妄質諸其子信然嗚呼為善責諸天固<lb/>
有㝠夢不可必者而天于先生為善之報者執左劵交<lb/>
相付于是脫非辜享壽考清强裕謐及見其子朱衣象<lb/>
笏躬致禄養諸孫伸揚仲廬等皆勤慎績學某素承教<lb/>
益為製哀詞列之墓云植之腴兮藝之良子始穫兮遲<lb/>
年穰天之報施兮靡不償子孫其賢兮稼日以美一稃<lb/>
<pb n="KR4d0545_WYG_012-12a"/>
二米兮天降嘉祉公侯子孫兮自今以始<lb/>
　　墓誌銘<lb/>
　　　元從仕郎廣濟庫提領張君墓誌銘<lb/>
國家以大寧為北京其民㞐叅錯以國族信厚朴直天<lb/>
性然也君既世為北京懿州人而出于蒙古氏因曾祖<lb/>
妣年扎克氏者譯言張姓也君諱信字子誠繇父千户君<lb/>
載筆從軍而君遂好讀書淮安忠武王帥師南征君載<lb/>
筆從軍凡幕府文簿皆憑主之江南内附尋辟甘肅省<lb/>
<pb n="KR4d0545_WYG_012-12b"/>
江淮譯史用年勞授將仕佐郎弋陽縣主簿邑更兵燹<lb/>
盜椎埋肆姦君為擒獲殘民用安乃捐俸建縣學人士<lb/>
至今徳之尋轉常州路録事常民被殱無遺者君糾録<lb/>
郛内掩遺骼定坊巷建官署立廛市事多由君監倉庾<lb/>
出内四年人誦其平直繼擢長興州判官獄多平反部<lb/>
使者録其勤而君一不以介意陞從仕郎廣濟庫提領<lb/>
未幾引去君佐長興既代遇故人馬尚書掌銓曹遺人<lb/>
語人曰漕運千户皆宣授我力能為君豈欲之乎君謝<lb/>
<pb n="KR4d0545_WYG_012-13a"/>
之曰父母老矣何忍以遺體涉鯨波乎尚書復謂曰橦<lb/>
樹鎮務官嵗可得萬錢君豈欲之乎君復謝曰親今僑<lb/>
于常而安之願得近常者以便養于是調庫官君既篤<lb/>
孝其親而其父名簡字居敬嘗從軍東平其太師國王<lb/>
用為長陽糓鄂囉千户公長者殊不疑人欺飲酒幾斗<lb/>
不亂君仕既南父母亦皆老矣君左右就養官卑禄薄<lb/>
而能樂其心志君二弟珪桂後君同居盖其先四世不<lb/>
析炊及君生子女而四世實相見初君之從戎南下也<lb/>
<pb n="KR4d0545_WYG_012-13b"/>
才不逮君者往往立功名取卿相而君盡瘁尺籍伍符<lb/>
之間雖為淮安王器重而終不能自顯者非命也歟及<lb/>
淹抑州縣在他人則浮湛狥俗矣君獨持身亷勤毫不<lb/>
苟取所至吏畏民愛表有政績顧其家則甚貧然而益<lb/>
以養親自樂也及千户公捐館君廬墓哀戚甚人愈賢<lb/>
之君配耶律氏生一子五女子衷充樞宻院譯史婿姚<lb/>
成楊衍孫儀白溥馬讓孫男一壽安孫女一適李仁延<lb/>
祐乙未年七十二十一月十八日卒之十七年為至元<lb/>
<pb n="KR4d0545_WYG_012-14a"/>
二年衷以孤貧始克𦵏君于常之東門外從千户公之<lb/>
兆是宜銘銘曰孰勇其逢孰嗇其終是天不可詰而歸<lb/>
全于先人之宮松檟滋茂益昌厥後常更億年世保其<lb/>
東門阡<lb/>
　　　李處士墓誌銘<lb/>
夫退處士雖良史不能無譏褒善人在政典尤所當謹<lb/>
然而藏密者道恒晦善卷者跡若汙世之君子不以其<lb/>
卷而貶其迹因晦而詘其道也若句吳李處士其人乎<lb/>
<pb n="KR4d0545_WYG_012-14b"/>
處士諱敦字誠功其先占籍龍興武寧縣之裏溪逮其<lb/>
父和父官遊入吳而遂家焉和父娶沈生處士處士生<lb/>
而俊頴少長從師講學知為已力行務徇義和父歎曰<lb/>
吾兒于聲利不苟取楚江以西茶荈所自出于<hi>原闕二字</hi>君<lb/>
以營什一而致養焉不欲速貧尼父猶申以子夏豈其<lb/>
<hi>原闕二字</hi>嬴政乃慕于懐清顧惟其人何如耳嘗鬻茶儀真<lb/>
様茶為<hi>原闕三字</hi>嘗而仍内之筠篋者處士黙以鈔幾千實<lb/>
之篋不令人<hi>原闕三字</hi>族有賣其女于人處士贖而教育之<lb/>
<pb n="KR4d0545_WYG_012-15a"/>
俟長擇配嫁之間<hi>原闕三字</hi>貲逃湘潭者處士怡然不以語<lb/>
人其厚徳往往皆類此事<hi>原闕三字</hi>孝養甘膬親嘗溫凊節<lb/>
適嚴慈先後殁哀毁頓瘁吊者<hi>原闕二字</hi>娶許生男一良臣<lb/>
教之能不負其學言必顧行以遵素履<hi>原闕二字</hi>勝義克任<lb/>
雅度撫其庶弟良祐尤盡恩意至順四年秋七<hi>原闕二字</hi>五<lb/>
日卒壽七十有四即是年冬十月廿五日𦵏長洲縣武<lb/>
<hi>原闕二字</hi>祖瑩之原卒之六年至元為後紀元之四年良臣<lb/>
用儒術<hi>原闕一字</hi>家湖廣行省檄桂陽州學正處士于是孫<lb/>
<pb n="KR4d0545_WYG_012-15b"/>
曾孫詵詵蘭茁其芽<hi>原闕一字</hi>銷其鑛可以推見其為人矣<lb/>
處士暮年家益裕而自奉益簡<hi>原闕一字</hi>衣蔬飡泊如也良<lb/>
臣饌滫髓製麗密以奉輒蹙然却去之曰<hi>原闕二字</hi>以堪之<lb/>
夫人内省者不外慕貴天守者賤其人斯之謂乎<hi>原闕二字</hi>
深惟幽潛之輝素履之行<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>無傳乃圖銳堅珉示後世<lb/>
夫<hi>原闕一字</hi>郎之盛製獨不媿于林宗東觀之雄丈豈宜後<lb/>
于君公哉用<hi>原闕一字</hi>使刻之曰理欲兩岐在為適宜魚鹽<lb/>
致富飯牛而肥曽不以<hi>原闕一字</hi>謂與道違婉婉李君惟道<lb/>
<pb n="KR4d0545_WYG_012-16a"/>
是鄉躬營什一圖致終養營養其親<hi>原闕一字</hi>侃和樂兒聞<lb/>
詩禮身重然諾我居其厚孰處其薄善念日滋<hi>原闕一字</hi>源<lb/>
日長瞻吳西門松柏鬱蒼為善庸式隠君之鄉<lb/>
　　　信菴李先生墓誌銘<lb/>
<hi>原闕二字</hi>燕自太子丹傾身結客故其風流多尚氣而好義<lb/>
喜賔友<hi>原闕一字</hi>然諾其來逺矣信菴先生家于燕累世由<lb/>
其上皆饒貲至先<hi>原闕一字</hi>乃結交天下知名士若商左山<lb/>
姚牧菴暢純父高彦敬及焦<hi>原闕二字</hi>鮮于伯幾李仲方若<lb/>
<pb n="KR4d0545_WYG_012-16b"/>
仲賔父則先生從兄弟而劉蘇州嗣<hi>原闕二字</hi>又姻家也世<lb/>
祖皇帝駕馭天下豪傑布衣一言動萬乘立<hi>原闕二字</hi>相無<lb/>
難者先生生長輦轂下其一時游從皆海内名徳鉅公<lb/>
<hi>原闕二字</hi>大臣有以言于上宣授泉福司提舉先生笑曰堯<lb/>
舜之佐<hi>原闕二字</hi>巢由豈可强其所不欲哉竟辭以不仕之<lb/>
節高諸公間乆<hi>原闕二字</hi>欲强之仕者于是挈家南游時故<lb/>
人有尹江隂者遣使過<hi>原闕二字</hi>迎先生過申浦買田築室<lb/>
為住計矣而嗣宗以北京憲除<hi>原闕三字</hi>再遣使江隂迎先<lb/>
<pb n="KR4d0545_WYG_012-17a"/>
生入吳劉既無子撫其甥如兒四方<hi>原闕二字</hi>以先生素喜<lb/>
客而姻家為中吳守客沓至先生莫不典衣<hi>原闕二字</hi>所以<lb/>
慰藉之者惟恐失人懽心而未嘗令劉知比劉卒于<hi>原闕</hi>
<hi>二字</hi>先生衣貲罄盡故人南來者皆思所以處先生獨高<lb/>
公鍾<hi>原闕二字</hi>切至凡能以禮待士者高皆懇懇致禱而先<lb/>
生尤能以禮自<hi>原闕二字</hi>語不合意便引去僑吳若干年終<lb/>
始能以禮事先生不少<hi>原闕二字</hi>惟荆溪岳仲逺氏已而浙<lb/>
以西文獻故家日益凋落求如<hi>原闕二字</hi>者不可一于是先<lb/>
<pb n="KR4d0545_WYG_012-17b"/>
生居鬱鬱而遂卒于吳時某年月日也其<hi>原闕二字</hi>祖字志<lb/>
仁先生卒後若干日亦逝志仁室劉更幾日亦殁<hi>原闕三字</hi>
子謙力度不能舉不免焚而函其骨暫寄隣僧菴念先<lb/>
<hi>原闕三字</hi>者含淚北還燕即先曾故廬教小學數十百童子<lb/>
得脯<hi>原闕三字</hi>食淡一錢不妄用累若干年乃揭來南奉其<lb/>
三喪歸𦵏<hi>原闕三字</hi>平縣西栁村之原距先生卒若干年為<lb/>
至正十年某月<hi>原闕三字</hi>生諱某字英發享年六十二謙將<lb/>
𦵏其祖乞銘于予曰<hi>原闕三字</hi>岳氏知吾祖獨子在銘不得<lb/>
<pb n="KR4d0545_WYG_012-18a"/>
辭也故序而為之銘銘曰<lb/>
<hi>原闕三字</hi>孰汝主處易而出難與其難而刓也孰若易而獲<lb/>
完嗟<hi>原闕三字</hi>自計明一朝南遊一羽輕拱木蒼蒼家宛平<lb/>
孝哉有孫負函骨歸𦵏嵗時矢弗没勒銘堅珉其永昭<lb/>
示千秋春<lb/>
　　　慎獨陳君墓誌銘<lb/>
吳有隠君子曰陳君叔方自其上世皆以讀書績學服<lb/>
膺儒術然以隠約終其身至叔方父三世于兹矣始予<lb/>
<pb n="KR4d0545_WYG_012-18b"/>
東入吳識其尊人寧極先生沈潛問學淹貫羣經年已<lb/>
髦㑹諸先輩著書立言咸造底藴予與先生有維私之<lb/>
契而先生長予廿餘年先生降屈齒徳時相過從高談<lb/>
亹亹不絶予于君一年之長而君能以文行學術結知<lb/>
士林時方承平巨室大家欲淑其子弟者必厚幣延致<lb/>
有非乘壺牽犬所能致禮也君尤篤孝每館授歸其浣<lb/>
滌不但中裙厠牏若夫温凈室廬則其上世蔽風日者<lb/>
至于滫<graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>飲食之奉必躬庖烹價固貴有所不計也以<lb/>
<pb n="KR4d0545_WYG_012-19a"/>
故老先生壽體康寧無少不如意者君能力學其為文<lb/>
以經為準貫穿諸史百氏褒其菁華以立言其為詩尤<lb/>
刻苦精練本之于杜而叅以唐諸名家在宋則尤喜陳<lb/>
黄至于畫思之盤礴鬱積山林泉石幽篁怪木各盡其<lb/>
變態然貴富以挾而求之者雖百金不與一筆兼之襟<lb/>
度洒落其割三牲以奉客亦肴膳兼豐潔與人交重然<lb/>
諾至正壬寅辜月五日卒享年七十娶費早世繼夏生<lb/>
二子長訥先殁次謹女二長慧適俞沂次清適曹敬謹<lb/>
<pb n="KR4d0545_WYG_012-19b"/>
以卒後十五日𦵏吳縣靈岩鄉朱墩之原曾祖考徳一<lb/>
配張祖暹配栁寧極先生諱深字㣲靜配周君諱植自<lb/>
號慎獨叟朋舊私諡曰慎獨處士謹乞銘于予為序而<lb/>
銘曰士而處矣乆當舉矣胡為乎更三世而益傴也身<lb/>
雖屯而道則純豈得于天者而嗇于人耶既以有行有<lb/>
言無緇磷矣其示不朽有堅珉矣尚何痛慟有弗信者<lb/>
矣<lb/>
　　　王處士墓誌銘<lb/>
<pb n="KR4d0545_WYG_012-20a"/>
中吳山水深秀自昔多古仙神人其最顯著則王方平<lb/>
降蔡經家又如王可交嗜酒斫鱠遇星宫七真雖玉壺<lb/>
縹醪不得飲而得㗖火棗其骨遂仙事載郡乗豈虛言<lb/>
哉近日王處士盖亦仙者類其先本㑹稽人大父以上<lb/>
皆宋衣冠世胄後徙居吳長洲之永昌溪釣游耕鑿縱<lb/>
浪大化浩然自以為葛天氏之民而獨好飲酒盡擺脫<lb/>
世故以自適于酒而扁其室曰醉鄉當其時悲歡窮達<lb/>
興壊理亂曽弗絲毫繫心世降習媮非達人曠士可以<lb/>
<pb n="KR4d0545_WYG_012-20b"/>
外骸形齊物我也于是其家不能無朘削然猶嗜酒不<lb/>
問有無其孫翥能自力于學博洽淹貫鄉人士推重之<lb/>
而翥也能悉意以奉處士于是得陶然醉鄉云處士取<lb/>
朱氏先卒卒後鰥居屏處四十餘年能待其孫之成立<lb/>
以屬其家處士雖飲酒而神觀明朗人不敢欺諱元字<lb/>
元之二子長亨次良亨娶周良娶郁二女長清次明清<lb/>
適陸明適陳翥亨之子也卒年七十九顔貎如孩嬰人<lb/>
皆以酒仙稱之而處士亦自笑曰神仙道人亦人而已<lb/>
<pb n="KR4d0545_WYG_012-21a"/>
耳生于戊寅卒于丙申七月廿日翥卜十月五日𦵏函<lb/>
骨于許墅鳳山之先塋翥言處士當屬纊時猶索酒曰<lb/>
吾醉鄉雖蓬萊瀛洲不是過也惜宗人可交福不逮不<lb/>
得分飲玉壺春耳然以遇仙馳名豈若吾之樂無涯也<lb/>
哉翥摭斯來乞予銘是為銘銘曰醉而死其不死者吾<lb/>
不知誰之子斯言也吾聞諸耼史何以知其然盖所謂<lb/>
一念萬年不為刑毁不為形全是之謂醉鄉之古仙<lb/>
　　　平江路總管致仕張公壙誌<hi>代其子都中作</hi>
<pb n="KR4d0545_WYG_012-21b"/>
張氏世占吳都籍而為長洲之相城人至先公始以謹<lb/>
飭小心入仕于朝儤直殿廬乆之成皇以先公忠勤愛<lb/>
之賜名伯顔大徳五年宣授將作院判官十年冬出為<lb/>
泉州路總管府治中至大初陞授同知邵武路府事明<lb/>
年改兩浙都運鹽使司同知丁内艱服闋延祐元年除<lb/>
慶元路同知七年陞授奉政大夫池州路同知泰定三<lb/>
年進階朝散大夫福寧州尹至順二年超遷大中大夫<lb/>
漳州路總管至元二年丙子先公年六十有五是夏代<lb/>
<pb n="KR4d0545_WYG_012-22a"/>
歸先公素有止足意即告老于朝于是以正議大夫平<lb/>
江路總管致仕歸卧吳下舂容丘園而以三年夏六月<lb/>
十四日卒于相城之私第不肖孤忍死用是冬蜡月七<lb/>
日函骨𦵏同邑益地鄉謝澤原清河侯之兆嗚呼先公<lb/>
自元貞初入見闕廷繼拜恩寵一為中朝官四貳郡政<lb/>
一佐鹽運司晚年一再典牧藩翰而引退之志亟矣漳<lb/>
州代乞懸車未匝嵗而天奪之痛哉先公諱世昌字正<lb/>
卿先大父諱顯江淮等處財賦副總管累贈亞中大夫<lb/>
<pb n="KR4d0545_WYG_012-22b"/>
廣徳路總管輕車都尉追封清河郡伯祖母酆氏封清<lb/>
河郡君配沈氏子男二人長不肖孤都中次好禮早夭<lb/>
女一人適羅烈嗚呼先公厯政清操善著之民心傳之<lb/>
士論後來太常議之國史傳之非𤣥堂所得識也于是<lb/>
不肖孤謹抆淚摭世緒官封生卒𦵏嵗月納諸幽云<hi>某</hi>
<hi>人填諱</hi>
　　　江西行中書省左右司郎中高昌布達實哩公<lb/>
　　　　墓誌銘<lb/>
<pb n="KR4d0545_WYG_012-23a"/>
至正七年冬十有二月朔奉政大夫江西等處行中書<lb/>
省左右司郎中高昌布達實哩卒于吳享年四十有四<lb/>
卒之日其父榮禄大夫前江西等處行中書省平章政<lb/>
事敏珠爾公告老於朝懸車户下哭之慟曰吾賢子也天<lb/>
不留為家與國吾何以生為吳自寓公若水司漕臺及<lb/>
郡侯牧皆㑹哭于其私第一是皆曰以孝以亷而天乃<lb/>
奪之速可不為天下慟邪按布達實哩諱也字仲溫其<lb/>
大父光禄大夫河南河北等處行中書省平章政事柱<lb/>
<pb n="KR4d0545_WYG_012-23b"/>
國秦國公諱阿勒台托音配阿勒台德濟杜氏皆封秦國大<lb/>
夫人曾大父贈光禄大夫上柱國中書平章昌國公諱<lb/>
和齊納配伊德濟勒氏封昌國太夫人其母伊蘇津氏都<lb/>
哩哈爾吉氏皆封秦國夫人仲温以世胄當文宗時儤直<lb/>
禁禦謹飭端重為上所知召宰相問曰某可倚任以事<lb/>
中書遂擬除承事郎尚乘寺大使上顧其名曰是宜寘<lb/>
清要相臣對曰初任試此遄重用矣時至順改元秋也<lb/>
是年冬十月御史臺以除目奏上復指其名曰良御史<lb/>
<pb n="KR4d0545_WYG_012-24a"/>
也御手㸃除陜西諸道行御史臺監察御史就任即有<lb/>
威望關陜間遇少暇輒從宿儒學人見其夜叅半猶篝<lb/>
燈讀書人訝而問曰豈欲窮經作博士耶仲溫謂益人<lb/>
神智無如讀書縱紛冗猶當學況兹事簡不委已於學<lb/>
異時悔何及乎由是材識與學俱進四年秋轉南臺其<lb/>
所建明興利除害要皆有得于講學故其言切于用而<lb/>
不刻本于理而不迂元統三年春奏授承務即擢拜内<lb/>
臺上自乘輿次關廊廟又其次朝署之間皆有所匡正<lb/>
<pb n="KR4d0545_WYG_012-24b"/>
時權奸柄國仲溫力言其非疏入不報納印乞去權奸<lb/>
罷黜乃已是年冬超拜淮西亷訪僉事淮本宋疆埸内<lb/>
附後民氣猶未復建言乞妙擇守令涵煦其民而孳育<lb/>
之至元四年奏陞奉直大夫遷廣東仲溫言廣海去天<lb/>
逺朝廷三年一差官分詣行省自三品以下皆得優等<lb/>
斟量銓注謂之廣選然年勞未及者有之品敘猥冗者<lb/>
有之上任未乆多見奪于省部匹授官以故人懐苟且<lb/>
莫肯盡心遂至路府州縣往往闕官廣海之間計闕八<lb/>
<pb n="KR4d0545_WYG_012-25a"/>
百餘員仲溫意謂地逺近不同其為土臣一也宜慎選<lb/>
其人即同實授庶不闕官敗事食鹽害民所至皆是而<lb/>
嶺海之間其害尤甚鹽官既設辨鹽提舉司所司辨鹽<lb/>
裁三之一其二分則驅迫州縣民至破家蕩産猶不充<lb/>
具言世皇中統詔凡以鹽椿配處一切停罷文廟時詔<lb/>
海北散辦鹽課自今悉停仲溫建明嚴設科條禁止鹽<lb/>
司非理害民等件雖鹽禁未全寛然所以恤民之意見<lb/>
矣部使者每季慮囚官吏勞擾仲溫謂一嵗兩讞為庶<lb/>
<pb n="KR4d0545_WYG_012-25b"/>
幾所在獄囚往往有死者此皆士師不加之意今後囚<lb/>
死者坐獄官罪仍于解由開寫囚死數目以明降黜嶺<lb/>
海官員死無以歛喪無以歸雖舊有恩例然宜加厚六<lb/>
年夏擢授西臺經厯關陜仲溫嘗冠薦于昔年矣見仲<lb/>
溫後來咸驚喜迎迓未幾擢浙東海右亷訪副使巡按<lb/>
所至威不殘寛不弛溫州路平陽州民倪景元嘗捕海<lb/>
冦後為克埒州判及其子雅勒呼攘其功賞反以倪為賊<lb/>
遂枉問于連沈貴寧拷掠死仲溫察倪寃克埒坐罪滅<lb/>
<pb n="KR4d0545_WYG_012-26a"/>
死一等倪寃獲伸斷官吏罪必殷勤訓諭至曰汝母畏<lb/>
威匿寃弗言也咸曰公長者我罪自我分尚何寃尤急<lb/>
於興學勸士具宣教養之意誘掖其人士多抵成効至<lb/>
正二年冬陞授奉議大夫遷湖北其治如浙東四年春<lb/>
擢拜奉政大夫江西省郎中仲温天性至孝每念其父<lb/>
母老矣宦轍無由得合并其在湖北時平章公奉㫖首<lb/>
宣政而仲温有江西之除亟與平章㑹于吴一再遣使<lb/>
趣仲温上而仲温樂與親聚首朝夕色養惓惓焉而兄<lb/>
<pb n="KR4d0545_WYG_012-26b"/>
布尼雅實哩方為吴江州達嚕噶齊次兄僧格實哩廣<lb/>
東僉憲僑居吴而弟敖拉努色爾將上岳州路平陽州<lb/>
達嚕噶齊亦㑹于吴仲温深念骨肉聚合之日無幾其<lb/>
志將辭職以為養平章毅然不許乃是怏怏之江西既<lb/>
而祖母杜夫人卒於京乃由江西入吴且將從平章北<lb/>
上𦵏秦國一再行皆以病作復歸吴盖仲温之孝弟由<lb/>
中以著乎外自非勉强而然者再北上舟發閶門而復<lb/>
病止更四閱月而卒卒之日平章俾其室人奉衣斂則皆<lb/>
<pb n="KR4d0545_WYG_012-27a"/>
弊素無鮮<hi>原闕一字</hi>者詢其子五十四奉其母以告于平章<lb/>
曰不惟衣不給其假<hi>原闕一字</hi>于人者至四百緡平章乃始<lb/>
知仲溫平日所以奉事之者非<hi>原闕一字</hi>有羨也哭之頓絶<lb/>
曰吾兒力孝若此天忍奪之耶盖仲溫以親年幾何竭<lb/>
力以奉猶恐不及敢計有無哉然不知中道遽<hi>原闕二字</hi>没<lb/>
猶張目視平章曰兒負父不得盡孝矣烏乎使仲溫稍<lb/>
待<hi>原闕一字</hi>大用移其孝親者必効忠于國如之何止于斯<lb/>
也配金圖氏封大興縣君子一即五十四女二孫男一<lb/>
<pb n="KR4d0545_WYG_012-27b"/>
觀音努將以某年月日歸𦵏于秦國公之兆其子以平<lb/>
章之命來拜乞銘銘曰壽雖中道夭其特立者固表表<lb/>
峨廌三臺佐憲四道顧豈無其人哉求如公之賢則猶<lb/>
劍之有龍泉不缺不折斯全其節是則仲溫<hi>原闕一字</hi>皎如<lb/>
玉雪者也歸𦵏于燕以從秦國之阡名徳章章乆益傳<lb/>
　　　白雪漫士陶君墓碣<lb/>
君姓陶氏其得姓始于堯至晉長沙公與靖節處士皆<lb/>
以垂名無窮更江左五朝厯唐沿五代以入于宋衣冠<lb/>
<pb n="KR4d0545_WYG_012-28a"/>
蟬聨世不乏人有諱榎者台州司户叅軍遂家于台八<lb/>
世孫諱若晦始居之地乃以姓顯生子諱辰史館校勘<lb/>
校勘生太常寺簿諱居安<hi>原闕二字</hi>生太學録諱應雷至元<lb/>
丙子淮安忠武王統兵平宋偏師至<hi>原闕一字</hi>學録為鄉里<lb/>
請命將授以官則曰吾欲全父母之邦豈知有<hi>原闕一字</hi>已<lb/>
而築室清陽溪上藥病者槥死者賑飢者煦寒者其配<lb/>
繆<hi>原闕一字</hi>靜慈而克賢故志得伸及生君有異質未髫鬌<lb/>
即異常兒稍<hi>原闕一字</hi>從周仁榮先生學邃于易逮百家九<lb/>
<pb n="KR4d0545_WYG_012-28b"/>
流皆曉達學成乃出遊<hi>原闕一字</hi>跡幾徧天下上京師王公<lb/>
貴人聞君言論莫不驚喜傾下然所持者連城之璧照<lb/>
乘之珠襍之碔砆魚目為病于是翩然南歸每曰燕趙<lb/>
古稱多竒士今所見何不逮所聞耶既歸齒髪方壯而<lb/>
家貧鄉里諸儒先力勸君宜少屈以就禄遂試吏蘭溪<lb/>
州民盜騖連逮一十三人當刺臂君念其貧輕騖直得<lb/>
賖免浙省檄補江隂州州民劉鐵欲强姦趙屠妻趙訟<lb/>
鐵鐵抵罪一日縛其妻犯之痛箠趙幾至殞趙乘急捉<lb/>
<pb n="KR4d0545_WYG_012-29a"/>
刀刺劉斃君謂事出俄頃非有意故殺也趙得減死州<lb/>
重建治所君主辦社稷壇厯乆寖壊每春秋社祭之道<lb/>
氏院門外君白于尹社稷復建壇壝調松江創聴事後<lb/>
燕堂六楹君才優長能使民不知役而事集屬邑上海<lb/>
民徐徳訟戴千户强刦二人瘐死十九人獄具民皆以<lb/>
為寃君平反之時部使者韓公審讞一如君所言移文<lb/>
陞賞而辭縣豪民朱管坐戮死籍其家悉以兩家田賜<lb/>
丞相托克托丞相威權震海内差官高成劉錫副以惡少<lb/>
<pb n="KR4d0545_WYG_012-29b"/>
年為𤓰牙南下肆虐設計陷民掊財無辜被搒掠死者<lb/>
無筭府縣曲承風指莫敢誰何王兼善以母老被詬辱<lb/>
奪不顧死言于官官吏悉驚避獨知府楊侯伸憤痛之<lb/>
意未決君進曰朝廷命公守是邦寧忍坐視赤子啖餓<lb/>
虎頤耶侯喜遂與謀傾諸惡少勢稍減所差官乃轉委<lb/>
憲省遣使至府考立官猶震懼君獨抱案條折理明詞<lb/>
直悉依律斷遣事聞丞相賞鈔幣以年勞省除杭州東<lb/>
北隅録事司典史輝和爾人拜布哈與其妻呼喇章自昔<lb/>
<pb n="KR4d0545_WYG_012-30a"/>
同艱苦生女已十嵗一朝為省宣使乃娶呼都克女觀音<lb/>
努為小妻貌美貲豐善迎合至抑正妻正妻不勝憤布<lb/>
哈擲刃以剚弗斃閉一室囚之及其女日少予食欲俾<lb/>
餓死婢引兒訴主母枉于官録事揮使去君曰此婢去<lb/>
三人必俱死于是叩頭白憲府使得伸理獲全拜布哈<lb/>
雖遇赦釋免猶坐黜矣至正壬辰春除信州弋陽縣以<lb/>
病不赴秋再除湖州歸安縣時方兵興長興州已陷浙<lb/>
省㕘政托克托檄君與烏程縣各<hi>原闕二字</hi>萬斛給餽餉君募<lb/>
<pb n="KR4d0545_WYG_012-30b"/>
巨艘二十以載君未至半道潰即指<hi>原闕三字</hi>使各有定處<lb/>
甫二日湖州陷君白叅政畫計策遄復湖州<hi>原闕二字</hi>無見<lb/>
糧君走一介召諸艘其至無時刻違遂加賞賚録功<hi>原闕</hi>
<hi>二字</hi>不報方事變時守土大吏望風奔潰槌埋竊發至有<lb/>
火人<hi>原闕二字</hi>淫殺縱恣君禀命叅政按其罪不少貸良民<lb/>
始復蘇丙申<hi>原闕二字</hi>紹興上虞縣歎息言曰吾懐抱利器<lb/>
出將為家國天下用<hi>原闕二字</hi>浮沈下僚今年七十其所藴<lb/>
曽不得少試以没尚何言哉<hi>原闕二字</hi>月廿日卒于府城都<lb/>
<pb n="KR4d0545_WYG_012-31a"/>
昌坊之寓舍享壽七十有三配趙氏<hi>原闕二字</hi>真故宋宗室<lb/>
孟本女也有淑徳先君十二年卒𦵏黄巖州<hi>原闕二字</hi>鄉逍<lb/>
奥之原今侍講張公翥為應奉時銘其墓子男三人<hi>原闕</hi>
<hi>二字</hi>儀娶都漕運萬户松江費雄女元珍次宗傳娶錢唐<lb/>
于從<hi>原闕二字</hi>淑英次宗儒未娶女三人長宗媛適同郡杜<lb/>
思絅次宗媏<hi>原闕二字</hi>國楊至次宗婉尚幼孫女没時艱路<lb/>
梗寓殯㑹稽玉笥山<hi>原闕二字</hi>其為人倜儻磊落于為義若<lb/>
飢渴居父母喪哀毁骨立四<hi>原闕二字</hi>享感愴怛悼待人以<lb/>
<pb n="KR4d0545_WYG_012-31b"/>
誠律已以亷盖天禀然也君諱煜字<hi>原闕二字</hi>自號逍奥山<lb/>
人又號白雲漫士喜吟詠善樂章夫其游厯<hi>原闕二字</hi>交友<lb/>
及所抱負當大有為可也乃老死簿書期㑹間然觀<hi>原闕</hi>
<hi>二字</hi>心吏牘不怵于勢不溺于利享尊爵厚禄者愧于君<lb/>
多矣<hi>原闕二字</hi>其履厯之槩以副其子之請庸揭諸墓以俟<lb/>
銘傳者采焉<lb/>
　　　畬山老人墓誌銘<lb/>
嗚呼士而抱利器屈下僚如轅下駒受牽縶于庸妄之<lb/>
<pb n="KR4d0545_WYG_012-32a"/>
手<hi>原闕二字</hi>一展足為千里試此龎士元幾困頓於漢昭烈<lb/>
何況常人<hi>原闕二字</hi>東吳直東南瀕大海九峯三泖間才器<lb/>
如畬山老人卒厄<hi>原闕二字</hi>書期㑹其可哀已老人諱仁字<lb/>
子壽姓陳氏其先浚儀人大父鼎宋迪功郎崇徳監酒<lb/>
稅遂家錢唐父嗣青鎮酒醋務都監没時家貧母杜殊<lb/>
賢淑脫簪珥營襄事誓守節弗移躬紉紡蠶織給其子<lb/>
讀書而老人能淬勵力學時宋亡人以吏為師老人念<lb/>
親老人迫從舅杜汝霖居華亭業吏獲禄為養㫖甘無<lb/>
<pb n="KR4d0545_WYG_012-32b"/>
少闕母喪哀泣甚人至不忍其舅亦漸老養之如母至<lb/>
八十三而卒大徳間松江陞府老人筦庫與計偕解府<lb/>
諸項鈔若干萬緡時府為皇太后湯沐邑直𨽻徽政院<lb/>
道路以嵗祲往往椎埋竊發老人用智周防卒善達畿<lb/>
甸院官以老人才可大用比南歸勑其府擢之調上海<lb/>
以年勞為府史地瀕海斥鹵宜荳麥不宜稻其事合言<lb/>
浙省而衆皆首鼠憚行老人毅然請往意為東南民力<lb/>
竭征徭寛一分受一分賜抱吏牘翻覆辨諭曰海隅罷<lb/>
<pb n="KR4d0545_WYG_012-33a"/>
氓迫其所有急供上庸何辭今輸官欲以其所無有是<lb/>
殺之也宰臣韙其言止科荳麥已而調常州更鎮江焦<lb/>
山寺有田在府寺僧端挾寺貲隂持丹徒縣長短與同<lb/>
寺僧醒有憾殺醒以滅其迹事逮所謂嚴閏于湛等拘<lb/>
之獄榜掠誣服人皆寃之老人按而得直時天乆旱而<lb/>
雨人以為洗寃雨次年勞浙省除老人婺州路録事典<lb/>
史浙東憲治在婺守土大吏日惴惴懼飛語而老人以<lb/>
才幹稱婺民有殺已女舁尸沈潤竈陘下圖陷以得賄<lb/>
<pb n="KR4d0545_WYG_012-33b"/>
老人直其寃秩滿轉衢州衢俗獷號難治而老人從容<lb/>
案牘間三年如一日一日嘆曰湛卑職固吾命顧止足<lb/>
則在我於是引年以歸松江有舊田廬琴書畫册足以<lb/>
娛嵗時邑人長者喜而攜子弟相從奉几杖進尊罍靡<lb/>
少間吳興趙魏公為書秋圃二大字遺之金華黄侍講<lb/>
賦之詩浯溪俞伯貞父為記秋圃堂其大致以老人持<lb/>
官不剋而樂亷退故安於晚節且有子四人長元善次<lb/>
亨道利用貞固皆以儒術致身女二人皆適士族孫男<lb/>
<pb n="KR4d0545_WYG_012-34a"/>
曾畀思配何氏先卒老人雖從吏而酷嗜問學經史百<lb/>
氏言往往能成誦遺子從許文懿公講道金華山故其<lb/>
子皆知名當世亨道從事漕府時迎老人居吳時猶承<lb/>
平每嬉遊山水間意甚樂也至正八年詔賜高年帛老<lb/>
人亦與焉還松江是年秋九月五日捐館於其里壽八<lb/>
十諸子以十一年蜡月望𦵏於邑之集賢里畬山之原<lb/>
十八年享道自閩任滿歸走吳謁予銘墓予惟老人出<lb/>
而為用弗殫才而子多才俊皆可書于是序其事而為<lb/>
<pb n="KR4d0545_WYG_012-34b"/>
之銘銘曰稼于石田固難望其有年忽倍其獲獲濯溉<lb/>
然嗟嗟老人百僚底施于其難而可紀壽康令終又有<lb/>
子畬山藏極邃美嗟嗟老人是之謂不死<lb/>
　　　蜀虞處士墓碣銘<lb/>
宋亡今八十年能以文儒丕顯于國家無如虞雍公子<lb/>
孫其顯者海内章章知其為侍講諱集者矣然族之宗<lb/>
有居吳者至正十五年秋七月庚子公六世孫處士君<lb/>
卒其子堪衰斬哀毁以某先公太史與有世契迺從其<lb/>
<pb n="KR4d0545_WYG_012-35a"/>
從父太常奉禮愷來乞銘哭曰先人生不諧俗竟以隠<lb/>
約終其身顧先人之孝行懼泯泯無聞大父諱栩博極<lb/>
羣書内傳後北南從遊者衆已而病病且一紀先人勤<lb/>
苦以養恒手浣中裠厠牏大母夏氏病目至以舌䑛之<lb/>
先人既老而堪問學蕪淺亦館授以為養溫凊之室廬<lb/>
滫<graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>之飲食曽不足以少慰其心今没已未能盡大事<lb/>
嗚呼痛哉夫欲致養而莫遂雖菽水盡懽斯謂養歛手<lb/>
足形無槨斯謂𦵏今堪是已處士諱炫字明之蜀隆州<lb/>
<pb n="KR4d0545_WYG_012-35b"/>
長壽縣人雍公既相孝廟故其家有在吳者于是處士<lb/>
生于吳其諱兟累官至朝請大夫户部郎中知岳州者<lb/>
處士之曾大父也處士生至元十八年辛巳年七十五<lb/>
娶宣氏生二子長堪次坊女一堪既貧重以兵興世艱<lb/>
棘舉無助者能以是年八月庚申奉𦵏吳縣下駕邨烝<lb/>
山之先塋去其髙祖雍郡侯墓在玉遮山張市村者可<lb/>
一望而近宜為之銘曰宋相世系有克保其墓地者百<lb/>
無一二而堪能守其先塋奉其先人以𦵏以志斯可謂<lb/>
<pb n="KR4d0545_WYG_012-36a"/>
忠孝之懿而詩書之澤百世不墜者已<lb/>
　　　廬山陳天倪墓誌銘<lb/>
天倪諱徵字明善姓陳氏蘊懐瓌竒不屑屑求世用嘗<lb/>
讀莊周氏書至曰和之以天倪困之以漫衍故以天倪<lb/>
為自號其先本蜀人逺祖篆嘗登宋宣和進士第厯官<lb/>
至左朝散大夫以蜀險逺遂徙家廬山之下其曾大父<lb/>
霦大父洽皆宋鄉貢進士父同隠居不仕娶黄氏生處<lb/>
士始予在杭計籌山中得從黄松瀑先生游先生長不<lb/>
<pb n="KR4d0545_WYG_012-36b"/>
踰四尺自六藝百家之書無不讀而猶清介孤峭然以<lb/>
侏儒竟自為道士當時名流如吳興趙文敏公巴西鄧<lb/>
文肅公皆歛袵畏敬其甥陳誠善亦厲志苦學已而先<lb/>
生没誠善亦蚤夭而予亦東入吳顧乃于無錫梁溪之<lb/>
上始識天倪聚語已洽乃知為黄氏甥而誠善則其兄<lb/>
也又始知幼嘗從草廬吳先生學學于先生之門者盖<lb/>
夥然獨稱天倪既卒業迺北上燕趙古所謂悲歌慷慨<lb/>
之士今所謂公卿大夫之賢天倪皆得與之握手傾肺<lb/>
<pb n="KR4d0545_WYG_012-37a"/>
腑論天下事甚可措之于用既乆之南歸若北庭貫君<lb/>
酸齋山東李君溉之無不稱其才雋如青城虞公伯生<lb/>
豫章揭公曼碩亦甚稱而形之詩文者皆可考見夫士<lb/>
不得志于時浪遊海宇以才氣與人相軒輊觀其所與<lb/>
交可以知其人矣矧重之以黄先生之甥耶已而入吳<lb/>
知舊有延之取資者于是遂僑于吳娶故宋相古心江<lb/>
公孫女生二男子曰汝秩曰汝言女三人天倪卒于至<lb/>
正八年戊子嵗秋七月廿有六日得年五十二而二子<lb/>
<pb n="KR4d0545_WYG_012-37b"/>
能力貧而學養其母能盡歡以至正十六年四月四日<lb/>
𦵏于吳縣雅宜山大墩之原夫以天倪懐才負氣盍措<lb/>
諸用乃不遇而殁非命也夫非命也夫二子以予嘗從<lb/>
其外氏遊來拜哭乞銘于是為之銘銘曰嗚呼天倪竟<lb/>
止于是而歸耶保身全歸人孰以汝為非耶殁而有子<lb/>
九原其泯汝輝耶<lb/>
　　　張子昭墓誌銘<lb/>
吳人張旻字子昭其先浚儀人宋宣政間其逺祖通官<lb/>
<pb n="KR4d0545_WYG_012-38a"/>
御器械從高宗南渡居錢唐宋亡其祖世傑父興嘗居<lb/>
燕已而居吳遂為吳人子昭髫鬌便嗜學喜從儒先君<lb/>
子游時宋社已屋三十稔矣故老遺黎殘枝退卒猶有<lb/>
存者子昭從其人問宋遺事朝廷宗廟宫室制度㑹同<lb/>
燕享生殺除拜車輿章服征屯討伐文詞經術下至幽<lb/>
人遁士言論出處雖不能盡得其詳然依約什一于千<lb/>
百視後生晚進懵懵無聞知不可同日語已喜遊錢唐<lb/>
錢唐實宋故都嵗必一往或再往左江右湖山川之勝<lb/>
<pb n="KR4d0545_WYG_012-38b"/>
城邑之舊以至荒臺欹榭壤冢故墓斷碑殘碣頽垣廢<lb/>
宅更乆湮没未嘗有過而問之者子昭每游息登眺必<lb/>
徘徊躑躅吁歎感嗟哀不能已人或指目笑之不顧也<lb/>
兼通聲音律呂清濁高下長短疾徐每遇張筵設樂八<lb/>
音並奏坐客方懽譁而子昭獨顰蹙歔欷人問之輒俯<lb/>
首不答或嘆曰時根于音其有兆乎尤好樂府詞曲遇<lb/>
故舊笑樂輒為之歌又時吹洞簫觱篥奏調清越方其<lb/>
發聲噴氣旁若無人而子昭亦洋洋自喜遇其不欲歌<lb/>
<pb n="KR4d0545_WYG_012-39a"/>
雖貴為王公弗能强也臨市衢搆楼蓄書其上上經傳<lb/>
子史下逮稗官百家之言無不備子昭日繙閱研究至<lb/>
其㑹心得意處引卷疾讀往往能成誦然不喜人言科<lb/>
第得失官程吏牘與夫巧宦逆富其為人大致如此故<lb/>
窶約終其身年六十四嵗卒于至正十六年十一月廿<lb/>
七其子田𦵏于吳邑胥臺鄉黄山之原娶陳氏繼黄氏<lb/>
次子里孫男一名肎田讀書苦學能紹父志裒子昭所<lb/>
著書繼潛録若干卷意盖繼潛夫論也畫記補遺書補<lb/>
<pb n="KR4d0545_WYG_012-39b"/>
遺并墨記凡若干卷予讀其書皆終卷田泣而言曰先<lb/>
人與物無競其為學不求人知浮沈中吳閭巷間今没<lb/>
矣僅其書存耳不幸没之年遭世變平生知舊舉皆淪<lb/>
落故田居益貧若臨街小樓先人没之日又讓與田仲<lb/>
父今𦵏已乆而墓碣未有銘先人幸無靳夫子昭更事<lb/>
時宋亡已乆而子昭若感于宋豈有所徼覬以沽名于<lb/>
萬一哉此與周頑民有懐于商嗚呼其在周則頑矣在<lb/>
商則惡得不謂之義哉然子昭之心尤為隠約而難見<lb/>
<pb n="KR4d0545_WYG_012-40a"/>
予讀其繼潛録其間有可衷者多然不出于憫宋之亡<lb/>
其遺文陳迹儘可以補野史之闕他如畫記書補遺之<lb/>
類又皆博洽有考匪空言也昔歐陽公於五代史作獨<lb/>
行或出或處雖皆不同然士不可以一途取故為之銘<lb/>
銘曰混于俗而其行獨譬之玉其庶乎全其璞者歟<lb/>
　　　邵景義室人陸氏壙誌銘<lb/>
邵氏居華亭之胥浦為康節先生支𦙍故猶有讀書績<lb/>
學之士若景義父其一也景義襟抱坦朗言論達古今<lb/>
<pb n="KR4d0545_WYG_012-40b"/>
喜賔友每坐定或不如意輒泫然流涕曰使吾室人在<lb/>
安至此哉人問之則曰吾室人姓陸諱靜貞父潤卿居<lb/>
雲間為右族室人年廿一歸於吾吾族蕃衍吾室人性<lb/>
嚴潔上事舅姑順婦道則稱之曰孝婦中接姻妯遵禮<lb/>
度則稱之曰邵氏子舍之賢下御僕妾則稱之曰賢哉<lb/>
主饋之人生一男宋永娶謝女媛清媛貞皆有適媛齡<lb/>
待年於室以吾室之賢宜左右以偕老詎意四十六嵗<lb/>
而卒至正戊戌七月十日也嗚呼痛哉今欲奉祭祀潔<lb/>
<pb n="KR4d0545_WYG_012-41a"/>
牲醴以相予復何人所以凄斷梗塞尚忍言哉以某年<lb/>
月日安𦵏乞予銘之曰<lb/>
為婦賢為母明<hi>叶</hi>猗壽弗長良人傷猗子克紹庶幾昌<lb/>
猗<lb/>
　　　金母沈媼墓誌銘<lb/>
媼姓沈諱性貞蘇之吳江人同里金潤甫之側室潤甫<lb/>
四世祖宋迪功郎家已饒于貲而好施予赴人急難不<lb/>
啻從已出至潤甫莫不皆然潤甫尤篤于學媼奉其夫<lb/>
<pb n="KR4d0545_WYG_012-41b"/>
婦惟謹上下安之生子天麟裁九嵗而甫謝世媼躬紉<lb/>
績勤劬以育其子者恩禮備至天麟方成童即遣從師<lb/>
受學歸每誨之曰吾至汝家惟見攻學行義而已汝齒<lb/>
已長苟弗紹隆汝家異日使吾何以見汝父于地下于<lb/>
是天麟感激務以逺大自期先是媼本姓屈媼父成從<lb/>
其母嫁沈因冐沈姓屈自祖父來皆好善誦佛書成之<lb/>
祖海陵居士每勸迪功積徳既深當益于前而昌于後<lb/>
故自媼之奉其主增益其家而為人所稱道媼十餘年<lb/>
<pb n="KR4d0545_WYG_012-42a"/>
來病風痺不良于行天麟醫禱殫力竟弗瘳乃于至正<lb/>
己亥四月卒壽六十以是年六月壬寅𦵏長洲縣金墩<lb/>
之原既𦵏五視朔始克弔天麟于哀次見其居喪以禮<lb/>
慨然歎曰喪禮三年之中自轉徙執事而後事行者面<lb/>
垢而已聞媼乆病天麟每輿其母以行今居喪若是其<lb/>
可謂篤行之士也已以其友虞勝伯狀媪之行乞予銘<lb/>
銘曰<lb/>
金墩之隆土厚而豐是為媼之宫更萬子孫孝弟樂施<lb/>
<pb n="KR4d0545_WYG_012-42b"/>
振祖父之風其永弗痌<lb/>
　<lb/>
　<lb/>
　<lb/>
　<lb/>
　<lb/>
　<lb/>
　僑吳集卷十二<lb/>
</p>
<p>
</p>
  </div>
</body>
</text>
</TEI>
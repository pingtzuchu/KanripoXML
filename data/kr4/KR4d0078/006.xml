<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0078_SBCK_006-1a"/>
増刋校正王狀元集注分類東坡先生詩卷之六<lb/>
　塔<lb/>
　　詩四首<lb/>
　　　泗州僧伽塔<lb/>
我昔南行舟繫汴逆風三日沙吹靣<hi>次公杜詩歩壑風吹靣又云疾風吹</hi>
<hi>沙暗河縣</hi>舟人共勸禱靈塔香火未収旗脚轉回頭頃刻<lb/>
失長橋却到龜山未朝飯<hi>厚梅聖俞龍女祠祈順風詩龍母龍相依風雲隨所変舟人請</hi>
<hi>予往出廟旗脚轉又云長廬江口發平明白鷺洲前巳朝飯</hi>至人無心何厚薄我自懷<lb/>
私欣所便耕田欲雨刈欲晴去得順風來者怨若<lb/>
使人人禱輙遂造物應須日千變我今身丗兩悠<lb/>
悠去無所逐來無戀得行固願留不惡毎到有求<lb/>
<pb n="KR4d0078_SBCK_006-1b"/>
神亦倦退之舊云三百尺澄觀所營今巳換<hi>縯退之澄觀詩</hi>
<hi>火燒水轉掃地空突兀便髙三百尺又云借問經營本何人道人澄觀名籍人</hi>不嫌俗士汙丹梯<lb/>
一看雲山遶淮甸<hi>次公北山移文云請回俗士駕杜詩著処覔丹梯</hi>
　　　北寺悟空禪師塔<hi>自注名齊安宣宗微時師知其非凡人○無逸塩官圗經云安</hi>
<hi>國寺在縣西北六百五十歩祥符元年改今額寺中有悟空塔塔前有古檜存焉</hi>
巳將丗界等微塵空裏浮花夢裏身<hi>援華嚴經如目翳人見空中花〇子</hi>
<hi>仁圓覺經云譬彼病目見空中花</hi>豈爲龍顔更分別<hi>次公前漢髙祖爲人隆凖而龍顔</hi>只應<lb/>
天眼識天人<hi>次公邯郸停見曹樹曰貞天人也</hi>
　　　遊靈隠髙峯塔<hi>粛之按武林山記北髙峯在靈隠寺後山上有塔記云唐天寳中邑</hi>
<hi>人建髙七層</hi>
言遊髙峯塔蓐食治野裝<hi>援韓信甞寄食南昌亭亭長妻苦之乃晨炊辱食</hi>火雲<lb/>
<pb n="KR4d0078_SBCK_006-2a"/>
秋未衰<hi>師杜詩火雲洗月露</hi>及此𥘉旦凉霧霏巖谷暗日出草<lb/>
木香嘉我同來人乆便<hi>平聲</hi>雲水郷相勸小舉足前<lb/>
路髙且長古松攀龍蛇怪石坐牛羊漸聞鍾磬音<lb/>
飛鳥皆下翔入門空無有雲海浩茫茫惟見聾道<lb/>
人老病時絶糧問年笑不荅但指穴藜牀<hi>厚管寕自越海㱕家</hi>
<hi>貧常自坐一藜牀積五十餘年爲學不倦牀上當膝処皆穿</hi>心知不復來欲歸更徬徨<lb/>
贈别留匹布今歲天早霜<lb/>
　　　屈原塔<hi>自註在忠州原不當有塔于此意者後人追思爲作之</hi>
楚人悲屈原千載意未歇精魂飄何在父老空哽<lb/>
咽至今滄江上投飯救饑渴遺風成競渡<hi>子仁荆楚歲時記屈</hi>
<hi>原五月五日投汨羅死後人以舟楫救之名曰競渡遂因而成俗</hi>哀呌楚山裂屈原古壯<lb/>
<pb n="KR4d0078_SBCK_006-2b"/>
士就死意甚烈丗俗安得知眷眷不忍决南賔舊<lb/>
屬楚<hi>子仁南賔古之巴子國也</hi>山上有遺塔應是奉佛人恐子就<lb/>
淪滅此事雖無憑此意固巳切古人誰不死何必<lb/>
較考折聲名實無窮富貴亦暫熱大夫知此理所<lb/>
以持死節<lb/>
　節序<lb/>
　　詩四十三首<lb/>
　　　四時詞<lb/>
春雲隂隂雪欲落東風吹冷驚羅幕漸看逺水緑<lb/>
生漪未放小桃紅入蕚<hi>子仁選詩山桃發紅蕚</hi>佳人瘦盡雪膚<lb/>
肌<hi>子仁莊子藐姑射之神人肌膚若氷雪綽約若處子</hi>眉歛春愁知爲誰<hi>子仁李白詩美人捲朱簾</hi>
<pb n="KR4d0078_SBCK_006-3a"/>
<hi>獨坐顰蛾眉但見淚痕湿不知心恨誰</hi>深院無人剪刀響應將白紵作春<lb/>
衣<hi>子仁柳子厚詩春衫裁白紵</hi>
垂柳隂隂日𥘉永蔗漿酪粉金盤冷<hi>次公前漢禮樂志星星篇有云㤗尊</hi>
<hi>蔗漿析朝醒注蔗漿取蔗汁以爲飲也○師杜甫入奏行蔗漿歸厨金盌凍洗滌煩熱足以寕君軀○子仁宋玉招䰟云臑鼈炰羔</hi>
<hi>有蔗漿注云蔗藷蔗也和其汁爲漿飲也</hi>簾額低垂紫鷰忙蜜脾巳滿黃蜂<lb/>
静<hi>次公李啇隠詩花房與蜜脾雄蜂蛺蝶雌</hi>髙樓睡起翠眉顰枕破斜紅未<lb/>
肯匀<hi>饒白樂天時丗粧詩斜紅不暈赭面女</hi>玉腕半揎雲碧䄂<hi>子仁小說載詩云揎薪玉</hi>
<hi>腕斜</hi>樓前知有斷腸人<lb/>
新愁舊恨眉生緑粉汗餘香在蘄竹<hi>次公蕲竹簟也退之有鄭群贈簟詩</hi>
<hi>云蘄州笛竹天下知鄭君所寳猶瑰竒攜來當晝不得卧一府傳看黄琉璃</hi>象牀素手熨寒衣<lb/>
<hi>次公杜詩象牀素手亂殷紅又通鑑孟甞君受象牀○孫杜詩美人細意熨帖平裁縫滅盡針線跡</hi>爍爍風燈動<lb/>
<pb n="KR4d0078_SBCK_006-3b"/>
華屋<hi>子仁退之詩紅燈爍爍緑盤龍</hi>夜香燒罷掩重扄香露空𪷟月<lb/>
滿庭抱琴轉軸無人見門外空聞裂帛聲<hi>縯樂天琵琶行云轉</hi>
<hi>軸撥絃三兩聲未成曲調先有情又云放絃収撥當心畫四絃一聲如裂帛○子仁琵琶即胡琴也故先生用琵琶事得使抱琴字</hi>
霜葉蕭蕭鳴屋角黃昏陡覺羅裳薄夜風揺動鎮<lb/>
帷犀<hi>厚杜牧杜秋娘詩虎睛珠綌褓金盤犀鎮帷</hi>酒醒夢回聞雪落起來呵<lb/>
手畫雙鵶<hi>次公老杜逸詩迎旦東風騎蹇驢旋呵手暖凍髭鬚</hi>醉臉輕匀襯眼霞真<lb/>
態生香誰畫得玉奴纎手嗅梅花<hi>縯玉奴齊廢帝東昏侯妃潘氏也</hi>
　　　新年五首<hi>岩老按年譜即紹聖三年丙子也先生年六十一在惠州即古白鶴基始營新居故</hi>
<hi>有結茅來此住之句</hi>
曉雨暗人日<hi>厚荆楚嵗時記正月七日謂之人日以隂晴卜豊耗杜子美人日詩元日至人日未有不隂時</hi>春<lb/>
愁連上元水生挑菜渚<hi>次公丗說范宣後園挑菜傷指</hi>煙濕落梅村<lb/>
<pb n="KR4d0078_SBCK_006-4a"/>
小市人歸盡孤舟鶴踏飜猶堪慰寂寞漁火亂黄<lb/>
昏<lb/>
北渚集羣鷺新年何所之盡歸喬木寺分占結巢<lb/>
枝生物㑹有役<hi>次公江淹雜擬詩問君亦何爲百年㑹有役</hi>謀身各及時何<lb/>
當禁畢弋<hi>厚莊子畢弋之智多則鳥亂於上矣</hi>看引雪衣兒<lb/>
海國空自暖春山無限清冰谿結瘴雨雪<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>到江<lb/>
城更待輕雷發先催凍笋生豐湖有藤菜似可敵<lb/>
蓴羹<hi>厚先生甞言豊湖有燕脂藤生滑美大類蓴</hi>
小邑浮橋外青山石岸東茶槍燒後有<hi>厚大觀茶論一槍一旗爲</hi>
<hi>揀牙一槍两旗次之餘爲下○師川顧渚山記團黄茶有一槍两旗之號</hi>麥浪水前空萬户不<lb/>
禁酒三年真識翁結苑來此住<hi>厚戎昱詩結苑同楚客卜築漢江边</hi>歲晚<lb/>
<pb n="KR4d0078_SBCK_006-4b"/>
有無同<lb/>
荔子幾時熟花頭今巳繁探春先揀樹買夏欲論<lb/>
園居士常攜客參軍許叩門明年更有味懷抱帶<lb/>
諸孫<hi>厚先生甞言周參軍家多荔枝也</hi>
　　　次韻楊襃早春<lb/>
窮巷凄凉苦未和君家庭院得春多不辭瘦馬騎<lb/>
衝雪來聽佳人唱踏莎<hi>士昭丗傳曲有踏莎行</hi>破恨徑須煩麴<lb/>
糵<hi>次公退之詩髙土例湏憐麴糵</hi>増年誰復怨羲娥<hi>次公退之詩掎摭星象遺羲娥羲謂日娥謂月</hi>
<hi>也</hi>良辰樂事古難並<hi>縯謝靈運良辰樂事賞心美景四者難并</hi>白髮青衫我<lb/>
亦歌<hi>堯祖盧秉詩青衫白髪病參軍</hi>細雨郊園聊種菜冷官門户可<lb/>
張羅<hi>李翟公罷廷尉門外可設雀羅</hi>放朝三日君恩重睡美不知身<lb/>
<pb n="KR4d0078_SBCK_006-5a"/>
在何<lb/>
　　　次韻秦少游王仲至元日立春三首<lb/>
省事天公厭兩回<hi>次公旣是元日而又立春日两節此天公之省事也</hi>新年春日併<lb/>
相催慇懃更下山隂雪<hi>厚杜詩翛然欲下隂山雪</hi>要與梅花作伴<lb/>
來<hi>厚退之雪間梅詩先期迎献歳更伴占茲辰</hi>
巳卯嘉辰壽阿同<hi>自注子由一字同叔元日巳卯渠本命也○呉憲按年譜實元祐八年之元日也</hi>
願渠無過亦無功明年春日江湖上回首觚稜一<lb/>
夢中<hi>次公文選班固西都賦上觚稜而棲金爵觚稜帝闕之角也謂明年當乞外𥙷於江湖上回首觚稜則瞻望帝闕矣</hi>
<hi>○子仁杜牧之詩觚稜拂斗極回首尚遲遲四朝三十載似夢復非冝</hi>
詞鋒唯作楚騷寒德意還同漢詔寛<hi>縯後漢侯霸傳毎春下寛大之詔奉</hi>
<hi>四時之令皆霸所建也</hi>好遣秦郎供帖子盡驅春色入毫端<hi>自注</hi>
<pb n="KR4d0078_SBCK_006-5b"/>
<hi>立春翰林學士供詩帖子</hi>
　　　元日次韻張先子野見和七夕寄莘老之<lb/>
　　　作<lb/>
得句牛女夕<hi>縯七月七日牛女二星當㑹守夜者見天漢中奕奕白氣光耀五色以此爲徵〇次公此言七夕</hi>
<hi>常寄孫莘老詩也</hi>轉頭參尾中<hi>厚月令孟春之月昏參中旦尾中〇次公此所以紀元日次韻張子野詩</hi>
青春先入睡白髪不遺窮酒社我爲敵詩壇子有<lb/>
功<hi>縯杜牧贈趙嘏詩命代風騷將誰登李杜壇</hi>縮頭先夏鼈<hi>自注見玉川子○厚盧仝月蝕詩北方寒</hi>
<hi>龜𬒳蛇縛藏頭入殻如入獄又云寒龜夏鼈一種味且當以其肉充臛</hi>實腹鄙秋蟲<hi>次公羅隠作蜘蛛賦</hi>
<hi>序云蜘蛛秋蟲也致身羅網間實腹亦羅網也</hi>莫唱裙垂緑<hi>次公永叔詞云舞餘裙帶緑双垂</hi>無<lb/>
人臉斷紅<hi>次公元稹鶯二序其臉断紅而巳言其不甚粧飾也</hi>舊交懷賀老<hi>縯李白憶賀監詩稽</hi>
<hi>山無賀老</hi>新進謝終童<hi>厚終軍/傳軍年十八選爲博士躬子後爲諌議太天死時年二十餘丗謂之終童</hi>𫀆<lb/>
<pb n="KR4d0078_SBCK_006-6a"/>
鶻雙雙瑞腰犀一一通<hi>堯祖漢西域傳賛曰明珠通犀之珍注通犀中央色白通两頭</hi>小<lb/>
蠻知在否<hi>縯小蛮白樂天妾樂天詩云楊柳小蛮腰盖善舞也</hi>試問囁嚅翁<hi>厚竇鞏自號囁嚅翁</hi>
<hi>〇次公囁嚅翁乃樂天也李林宗字直木甞謂白爲囁嚅翁岀雲溪友議盖張子野有妾故以樂天比之舊注所引非是</hi>
　　　元日過丹陽明日立春寄魯元翰<lb/>
堆盤紅縷細茵蔯<hi>次公元日作五辛盤故云尓</hi>巧與椒花兩闘新<hi>縯晋</hi>
<hi>劉臻妻陳氏元日献椒花頌</hi>竹馬異時寧信老<hi>厚竹馬小兒之戯本出郭伋傳而白樂天詩一</hi>
<hi>見竹馬戯毎思童騃時</hi>土牛明日莫辭春<hi>縯月令岀土牛以送寒氣</hi>西湖弄水<lb/>
猶應早<hi>堯卿西湖在杭州</hi>北寺觀燈欲及辰<hi>堯卿北寺在潤州上元最盛</hi>白髪<lb/>
蒼顔誰肯記曉來頻嚏爲何人<hi>次公丗傳爲人所思則嚏詩云願言則嚏</hi>
　　　次韻劉景文路分上元<lb/>
華燈閟艱歲冷月挂空府三呉重時節九陌自歌<lb/>
<pb n="KR4d0078_SBCK_006-6b"/>
舞云從月幾望<hi>師謂上元也○子仁周易月幾望</hi>遂至一百五<hi>縯荆楚嵗時記曰去</hi>
<hi>冬節一百五日即有疾風甚雨謂之寒食</hi>嘉辰可屈指樂事相繼武今宵掃<lb/>
雲陣極目静天宇嬉遊各忘歸闐咽頃未覩飛毬<lb/>
互明滅激水相吞吐<hi>師謂水灯也</hi>老去反兒童歸來尚鐃<lb/>
鼔<hi>師梁曹景宗應詔分韻賦詩得競病字即援筆立成云去時兒女悲歸來笳鼓競借問行路人何如霍去病</hi>新年<lb/>
消暗雪舊嵗添絲縷<hi>師自冬至後日添一線</hi>何時九江城<hi>惠安尋陽記云</hi>
<hi>其山九疊川亦九派○希声廬山記曰是郡前丗或號九江或號潯陽</hi>相對兩漁父<hi>自注予舊欲卜居廬</hi>
<hi>山景文近買宅江州</hi>
　　　次韻曽仲錫元日見寄<lb/>
蕭索東風兩鬢華年年幡勝翦宫花<hi>厚荆楚歲時記正月七日爲人日<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>
                    </hi>
<hi>金薄爲人以貼屏風亦戴之頭鬢又造華勝相遺杜甫人日詩云樽前栢葉休隨酒勝裏金花巧耐寒</hi>愁聞塞曲<lb/>
<pb n="KR4d0078_SBCK_006-7a"/>
吹蘆管<hi>厚後漢蔡琰云胡人捲蘆葉吹之以作樂故謂之胡笳</hi>喜見春盤得蓼芽<lb/>
<hi>次公風土記云元日造五辛盤〇子仁杜甫立春詩春日春盤得生菜</hi>吾國舊供雲澤米<hi>自注定州</hi>
<hi>齋酒用蘇州米</hi>君家新致雪坑茶<hi>自注近得曽坑茶〇思文筆談曰建茶勝處曰郝原曽坑</hi>燕南<lb/>
異事真堪記三寸黄柑擘永嘉<hi>次公永嘉温州也温州出柑今此言定州亦有</hi>
<hi>柑似温州也杜詩三寸如黄金又云三寸黄柑猶自青</hi>
　　　　上元夜<lb/>
前年侍玉輦端門萬枝燈<hi>次公端門宣徳門也元夕皇帝登端門以宴羣臣〇韓按年譜</hi>
<hi>元祐七年壬申先生自楊州召還至八年癸酉知定州至紹聖元年甲戌安置惠州以是年十月至惠州此詩云前年侍端門即癸</hi>
<hi>酉年春也去年中山府即甲戌年春也今年江海上即乙亥年春也</hi>璧月挂罘罳珠星綴觚<lb/>
稜<hi>次公前漢天文志日月如合璧五星如連珠又前漢文帝七年六月未央宫東闕罘罳灾顔師古曰罘罳爲連闕曲閣也其形</hi>
<hi>罘罳然又班固西都賦上觚稜而棲金爵注云觚棱闕角也</hi>去年中山府老病亦宵興<lb/>
<pb n="KR4d0078_SBCK_006-7b"/>
牙旗穿夜市鐵馬響春氷<hi>次公中山府定州也牙旗府帥之旗鐵馬是定州有之</hi>今<lb/>
年江海上雲房寄山僧亦復舉膏火松間見層層<lb/>
散策桄榔林林踈月鬅鬙<hi>次公桄榔木廣南皆有之其株徹頂而後有葉鬅鬙覆下</hi>
<hi>也</hi>使君置酒罷簫鼔轉松陵狂生來索酒<hi>自注賈道人也</hi>一<lb/>
舉輙數升浩歌出門去<hi>厚李白詩仰天大笑出門去</hi>我亦歸瞢騰<lb/>
　　　上元夜過赴儋守召獨坐有感<hi>自注戊寅嵗</hi>
使君置酒莫相違<hi>厚杜詩寄語春光共流轉暫時相賞莫相違</hi>守舎何妨獨<lb/>
掩扉静看月牎盤蜥蝪<hi>厚尓雅蜥蝪蝘蜒守宫也又說文云在草曰蜥蝪在壁曰蝘蜓○邦</hi>
<hi>衡韓詩月吐䆫囧冏</hi>卧聞風幔落蛜蝛<hi>次公蛜蝛在户注云負黍虫也○子仁杜詩風幔不依樓</hi>燈<lb/>
花結盡吾猶夢香篆殘時汝欲歸搔首凄凉十年<lb/>
事傳柑歸遺滿朝衣<hi>次公故事上元夜貴戚宫人以黄柑遺近臣謂之傳柑東方朔割肉懷歸</hi>
<pb n="KR4d0078_SBCK_006-8a"/>
<hi>曰歸遺細君又何仁也</hi>
　　　追和戊寅歲上元<hi>㓜盤按年譜元符元年戊寅先生年六十三在儋州</hi>
春鴻社燕巧相違<hi>厚淮南子燕鴈代飛注燕春分而來鴈春分而北燕秋分而去鴈秋分而南</hi>白<lb/>
鶴峯頭白板扉<hi>次公白鶴峯在惠州白樂天詩云書扉扄白板</hi>石建方欣洗牏<lb/>
厠<hi>縯前漢石建爲郞中令事親孝謹每五日洗沐歸謁親入子舎竊問侍者取親中裙厠牏身自澣洗</hi>姜龐不解<lb/>
歎蠨蝛<hi>次公後漢廣漢姜詩妻龐氏事姑至孝不解歎蠨蝛則東山詩云蛜蝛在室蠨蛸在户以婦人歎其夫不在家</hi>
<hi>而居處寂寞也</hi>一龕京口嗟春夢萬炬錢塘憶夜歸<hi>次公京口潤州也錢</hi>
<hi>塘杭州也</hi>合浦賣珠無復有當年笑我泣牛衣<hi>縯前漢王章字仲卿甞疾</hi>
<hi>病無被卧牛衣中與妻訣泣涕其妻呵怒之曰仲卿京師尊貴在朝廷人誰踰仲卿者今疾病困厄不目激昂乃反泣涕何鄙也後</hi>
<hi>章任官歴位及爲京兆欲上卦事妻止之曰獨不念牛衣中泣時耶後章果上書下獄死妻子徙合浦後放還故郷其家属皆以採</hi>
<hi>珠致産百萬〇次公先生甞自跋云戊寅上元在儋耳過子夜出余獨守舎作違字韻今庚辰上元巳再朞矣家在惠州白鶴峯下</hi>
<pb n="KR4d0078_SBCK_006-8b"/>
<hi>過子不眷婦子從余北來其婦亦篤孝悵然感之故和前篇有石建姜龐之句又復悼懷同安君末章故復有牛衣之句悲君亡而</hi>
<hi>喜予存也書以示過看余靣勿復感懷</hi>
　　　元夕夜遊絶句<lb/>
午夜朧朧淡月黄夢回猶有暗塵香縱横滿地霜<lb/>
槐影寂寞蓮燈半在亡<lb/>
　　　春日<lb/>
鳴鳩乳燕寂無聲<hi>次公杜詩鳴鳩乳燕青春深</hi>日射西䆫潑眼明午<lb/>
醉醒來無一事<hi>次公陳後主詩午醉醒來晚</hi>只將春睡賞春晴<lb/>
　　　和子由寒食<lb/>
寒食今年二月晦樹林深翠巳生煙遶城駿馬誰<lb/>
能借到處名園意盡便但掛酒壺那計盞偏題詩<lb/>
<pb n="KR4d0078_SBCK_006-9a"/>
句不須編忽聞啼鵙驚覊旅江上何人治廢田<hi>次公</hi>
<hi>詩七月鳴鵙據李善註思玄賦鶗鴂鳴引臨海異物志鶗鴂一名杜䳌至三月鳴晝夜不止又引服䖍云鶗鴂一名鵙詳先生詩意</hi>
<hi>應爲催耕之鳥鳴故人治廢田然三月當鳴於二月晦聞之旅况之驚可知也○堯卿鄭元成云鵙伯劳也伯劳鳴即寒食後</hi>
　　　寒食雨二首<lb/>
自我來黃州巳過三寒食年年欲惜春春去不容<lb/>
惜今年又苦雨兩月秋蕭瑟<hi>子仁宋玉云悲哉秋之爲氣也蕭瑟芳草木摇落而</hi>
<hi>変衰</hi>卧聞海棠花泥汚臙脂雪<hi>任杜詩林花着雨臙脂落</hi>暗中偷負<lb/>
去夜半眞有力<hi>縯莊子藏山於澤藏舟於壑謂之固矣然夜半有力者負之而走昧者不知也</hi>何殊<lb/>
病少年疾起頭巳白<lb/>
春江欲入户雨勢來不巳小屋如漁舟濛濛水雲<lb/>
裏空庖煑寒菜破竈燒濕葦那知是寒食但見烏<lb/>
<pb n="KR4d0078_SBCK_006-9b"/>
衘紙君門深九重墳墓在萬里<hi>次公此兩句含蓄言欲歸朝廷邪則君門有九</hi>
<hi>重之深欲返郷里邪則墳墓有萬里之逺皆以謫居而勢不可也</hi>也擬哭塗窮<hi>厚晋阮籍傳籍容皃瓌傑</hi>
<hi>志氣宏放時率意獨駕不由徑路車迹所窮輒慟哭而反○子仁王勃滕王閣記云阮籍猖狂豈效窮塗之哭</hi>死灰吹<lb/>
不起<hi>援前漢韓安國坐法抵罪獄吏田甲辱安國安國曰死灰獨不復然乎曰然即溺之</hi>
　　　送春<lb/>
夢裏青春可得追欲將詩句絆餘暉<hi>次公絆繫也杜詩何用浮名絆此身</hi>
酒闌病客惟思睡蜜熟黃蜂亦懶飛芍藥櫻桃俱<lb/>
掃地<hi>自注病過此二物</hi>鬢絲禪榻兩忘機<hi>縯杜牧詩今日鬢絲禪榻畔茶煙輕颺落花風</hi>
慿君借取法界觀<hi>縯華嚴經法界觀以在日爲觀以理無碍事無碍理事無碍事事無碍爲四觀云</hi>
一洗人間萬事非<hi>自注來書云近看此書余未甞見也</hi>
　　　三月二十九日二首<lb/>
<pb n="KR4d0078_SBCK_006-10a"/>
南嶺過雲開紫翠<hi>次公紫翠山色也杜牧詩千峯横紫翠○養源曰杜詩絕壁過雲開錦綉</hi>北江<lb/>
飛雨送凄凉<hi>子仁杜詩宵殘雨送凉</hi>酒醒夢回春盡日<hi>厚李涉詩終日昏昏</hi>
<hi>醉夢間忽聞春盡彊登山</hi>閉門隱几坐燒香<hi>厚荘子南郭子綦隠几而坐仰天而嘘</hi>
門外橘花猶的皪墻頭荔子巳斕斑樹暗草深人<lb/>
静處捲簾欹枕卧看山<hi>子仁杜詩捲簾惟白水隠几亦青山</hi>
　　　首夏官舎即事<lb/>
安石榴花開最遲<hi>堯卿博物志曰張騫使蜀得石榴</hi>絳裙深樹出幽菲<lb/>
吾廬想見無限好<hi>厚陶潜詩吾亦愛吾廬</hi>客子倦遊胡不歸<hi>厚司</hi>
<hi>馬相如傳長卿故倦逰</hi>座上一樽雖得滿<hi>縯孔北海曰座上客常滿樽中酒不空吾無事矣</hi>
古來四事巧相違<hi>厚謝靈運曰良辰美景賞心樂事四者難并</hi>令人却憶湖<lb/>
邊寺<hi>次公湖邊寺盖先生憶杭州西湖</hi>垂柳隂隂晝掩扉雖<hi>或作常字</hi>
<pb n="KR4d0078_SBCK_006-10b"/>
　　　次韻朱光庭𥘉夏<hi>堯卿字公掞與公同年</hi>
朝罷人人識鄭崇直聲如左履聲中<hi>縯前漢鄭祭字子㳺哀帝擢爲尚書</hi>
<hi>僕射數誎争上𥘉納用之毎見曳革履上笑曰我識鄭尚書履聲</hi>卧聞踈響梧桐雨<hi>厚孟浩然詩踈</hi>
<hi>雨滴梧桐</hi>獨詠㣲凉殿閣風<hi>援唐文宗召柳公權聮句公權曰薰風自南來殿閣生微凉</hi>諌<lb/>
苑君方續承業<hi>縯南史李承業集古今章䟽作諌苑</hi>醉郷我欲訪無功<hi>厚唐</hi>
<hi>王績字無功作醉郷記</hi>陶然一枕誰呼覺牛蟻𥘉除病後聦<hi>援晋</hi>
<hi>殷伸堪傳父甞患耳聡聞牀下蟻動謂之牛闘</hi>
　　　海南人不作寒食而以上巳上冡余携一<lb/>
　　　瓢酒㝷諸生皆出矣獨老符秀才在因與<lb/>
　　　飲至醉符蓋儋人之安貧守静者也<hi>洪炎按先生𬒳</hi>
<hi>酒獨行詩注云符林秀才也</hi>
<pb n="KR4d0078_SBCK_006-11a"/>
老鵶衘肉紙飛灰萬里家山安在哉蒼耳林中太<lb/>
白過<hi>次公李白詩集有㝷城北范居士失道落蒼耳中見范置酒摘蒼耳作也</hi>鹿門山下德公<lb/>
回<hi>縯後漢龐徳公携妻子登鹿門山因採藥不返㐮陽記司馬徳操甞詣徳公值徳公上冢徳操徑入其室命德公妻子速作黍</hi>
<hi>云徐元直當來就此共談其妻子奔走供設湏臾徳公還直入相就不知何者是客也○馮襄沔記率道縣有鹿門廟廟門有二石</hi>
<hi>鹿夾之故爲鹿石山</hi>管寜投老終歸去<hi>厚三國志管寕北海朱虚人方天下大亂與邴原王烈等至于</hi>
<hi>遼東時避難者多居郡南而寕居廿亦無遷志</hi>王式當年本不來<hi>援前漢王式諸博士共薦詔除爲博</hi>
<hi>士旣至爲江公所辱式恥之謂諸生曰我本不欲來諸生彊勸我竟爲孺子所辱遂謝病免歸</hi>記取城南上<lb/>
巳日木綿花落刺桐開<hi>厚呉録地理志交趾安定縣有木綿樹實如酒杯口有綿如蚕之綿</hi>
<hi>可作布又晋安海物異名記刺桐其花丹其枝榦有刺花附榦而生其葉如桐其花側敷如掌形若金鳯</hi>
　　　　七月五日二首<lb/>
避謗詩㝷醫畏病酒入務<hi>次公爲官有㝷醫官政有入務先生以文爲戯也〇師詩㝷醫</hi>
<pb n="KR4d0078_SBCK_006-11b"/>
<hi>謂不作詩也酒入務謂止酒不飲也</hi>蕭條北䆫下<hi>師陶潜髙卧北䆫之下</hi>長日誰與度<lb/>
今年苦炎熱<hi>厚唐文宗聮句人皆苦炎熱</hi>草木困薫煑况我早衰<lb/>
人幽居氣如縷<hi>縯杜詩更深氣如縷</hi>秋來有佳興秫稻巳含露<lb/>
還復此微吟往和糟牀注<hi>厚杜詩頼知禾黍秋巳覺糟牀注</hi>
何處覔新秋蕭然北臺上<hi>李秋聲蕭蕭竹</hi>秋來未云幾風日<lb/>
巳清亮雲間聳孤翠林表浮逺漲新棗漸堪剥<hi>次公</hi>
<hi>詩八月剥棗</hi>晚瓜猶可餉西風送落曰萬竅含凄悵念當<lb/>
急行樂白髪不汝放<hi>縯樂天詩紅顔今日雖欺我白髪他年不放君〇子仁杜詩苦遭白髪不相放</hi>
　　　九日次韻王鞏<lb/>
我醉欲眠君罷休<hi>縯陶潜性嗜酒有酒輒醉毎謂客曰我醉欲眠卿且去矣○次公李白嘗使云我醉</hi>
<hi>欲眠卿且去明朝有意抱琴來○子仁史記呉王謂孫子曰將軍罷休就舎</hi>巳教從事到青州<hi>厚桓</hi>
<pb n="KR4d0078_SBCK_006-12a"/>
<hi>温有主簿善别酒好者爲青州從事惡者謂平原督郵青州有齊郡平原有革縣從事謂到臍下督郵言在鬲上住也</hi>鬢<lb/>
霜饒我三千丈<hi>援李白詩鬢髪三千丈縁愁似箇長</hi>詩律輸君一百籌<hi>師歐</hi>
<hi>陽公歸田録吕文穆公未第時薄逰一縣胡大監旦方隨其父宰是邑遇吕甚薄客有喻胡曰吕工於詩冝少加礼胡問警句客舉</hi>
<hi>曰挑尽寒燈不成夢胡笑曰乃是一渴睡漢尓吕甚恨而去明年首中甲科寄聲於胡曰渴睡漢狀元及第矣胡曰待我明年第二</hi>
<hi>人及第輸君一籌旣而次榜亦中首選</hi>聞道郞君閉東閣<hi>縯李啇隠師令狐楚常呼楚子綯爲郎君</hi>
<hi>綯爲翰林學士啇隱上謁不見因題詩云郎君官貴施行馬東閣無因更重窺</hi>且容老子上南樓<hi>厚晋</hi>
<hi>庾亮在武昌諸佐吏殷浩之徒秋夜共登南楼亮忽至諸人起避亮徐曰諸君少住老子於此興復不淺</hi>相逢不用<lb/>
忙歸去明日黃花蝶也愁<hi>次公蓋用節去蜂愁蝶不知而反之也</hi>
　　　次韻蘇伯固主簿重九<lb/>
雲間朱䄂拂雲和應是長松挂女蘿<hi>援周礼雲和之琴瑟○次公李白寄</hi>
<hi>逺詩三鳥别王母銜書來相過遥知玉牎裏纎手弄雲和奏曲有深意青松交女蘿</hi>髻重不嫌黃菊滿<lb/>
<pb n="KR4d0078_SBCK_006-12b"/>
<hi>子仁杜牧詩菊花湏挿滿頭歸</hi>手香新喜緑橙搓<hi>次公韓渥詩手香紅橘嫩</hi>墨翻衫<lb/>
䄂吾方醉<hi>次公趙壹善草書日一枝筆月数丸墨領䄂如皂脣齒皆黒</hi>𥿄落雲煙子患<lb/>
多<hi>縯老杜詩揮毫落𥿄如雲煙○次公張華謂陸機曰人患才少子患才多</hi>只有黃雞與白髪玲<lb/>
瓏應識使君歌<hi>次公樂天醉歌云歌罷胡琴掩秦瑟玲瓏再拜歌𥘉畢誰道使君不解歌聽唱黄雞與白</hi>
<hi>日黄雞催曉丑時鳴白日催年酉時没腰間紅綬挂未穏鏡裏朱顔看巳失玲瓏玲瓏奈老何使君歌了汝更歌</hi>
　　　九日次定國韻<lb/>
朝菌無晦朔蟪蛄疑春秋<hi>縯莊子朝菌不知晦朔蟪蛄不知春秋</hi>南柯巳<lb/>
一丗我眠未轉頭<hi>援異聞集淳于棼甞夢至一國曰大槐宫入國王以女妻之拜爲南柯太守夢中倐忽</hi>
<hi>若度一丗及覺而理之乃宅南大槐樹下蟻穴也</hi>仙人視吾曹何異蜂蟻稠不<lb/>
知蠻觸氏自有兩國憂<hi>縯莊子有國於蝸之左角者曰觸氏有國於蝸之右角者曰蠁氏相</hi>
<hi>與爭地而戰伏尸百萬</hi>我觀去來今<hi>次公維摩經天女曰皆以丗俗文字數故說有二丗非謂菩提有夫</hi>
<pb n="KR4d0078_SBCK_006-13a"/>
<hi>來今</hi>未始一念留奔馳竟何得而起無窮羞王郎誤<lb/>
渉丗屢獻乆不酬黄金散行樂<hi>次公言黄金之布散以用之於行樂也</hi>清<lb/>
詩岀窮愁俛仰四十年始知此生浮<hi>縯莊子其生若浮</hi>軒冕<lb/>
陳道路往往兒童収封侯起大第或是君家騶<hi>次公</hi>
<hi>言君家騶卒而取封侯此亦李廣言廣之軍吏士卒或取封侯之意也○晁唐人作郭汾陽詩咸陽原上英雄骨半在君家養馬來</hi>
似聞負販人中有第一流烱然徑寸珠藏此百結<lb/>
裘<hi>子仁録董威在洛陽時出入於市/得殘繒帛輙結以爲衣號曰百結裘</hi>意行無車馬<hi>次公</hi>
<hi>劉禹錫云意行無舊路</hi>倐忽略九州邂逅獨見之天與非人謀<lb/>
笑我方醉夢衣冠戲沐猴<hi>縯前漢項羽傳董生曰人謂楚人沐猴而冠果然</hi>力盡<lb/>
病騏驥<hi>次公杜詩草黄騏驥病</hi>伎窮老伶優<hi>次公荀子鼯䑕五伎而窮</hi>北方有<lb/>
雲根寸田自可耰<hi>援黄庭内景云寸田尺宅可理生</hi>㑹當無何郷同作<lb/>
<pb n="KR4d0078_SBCK_006-13b"/>
逍遥遊<hi>次公莊子内篇逍遥遊今子有大樹何不樹之無何之郷廣莫之野</hi>歸來城郭是空<lb/>
有纍纍丘<hi>程續搜神記遼東華表柱上有鶴言曰有鳥有鳥丁令威去家千嵗今始歸城郭猶是人民非何不學仙冡纍纍</hi>
　　　丙子重九二首<lb/>
三年瘴海上<hi>喻按年譜先生紹聖元年甲戌貶惠州至紹聖三年丙子盖三年矣</hi>越嶠真我家<lb/>
登山作重九蠻菊秋未花惟有黄茆浪堆壠生坳<lb/>
窊<hi>次公言風吹黄茆如浪一髙一下也</hi>蜑酒孽衆毒酸甜如梨楂何以侑<lb/>
一樽鄰翁餽鼃蛇亦復彊取醉讙謡雜悲嗟今年<lb/>
吁惡嵗僵仆如亂麻<hi>厚前漢天文志秦以兵内兼六國外攘四夷死人如亂麻</hi>此㑹<lb/>
我雖健<hi>次公杜甫重九詩明年此㑹知誰健醉把茱茰子細看</hi>狂風卷朝霞<hi>次公言彊健易過如</hi>
<hi>暴風吹朝霞而卷去也</hi>使我如霜月孤光挂天涯西湖不欲往<lb/>
暮樹號寒鵶<lb/>
<pb n="KR4d0078_SBCK_006-14a"/>
窮途不擇友過眼如亂雲餘子誰復數<hi>縯禰衡曰大兒孔文舉小</hi>
<hi>兒楊德祖餘子碌碌不足數</hi>坐閲兩使君共飲去年堂俯看秋水<lb/>
紋<hi>厚古樂府渡遼本自有將軍寒風蕭蕭生水紋</hi>此水與此人相追兩沄沄<hi>次公</hi>
<hi>沄沄水去之貌退之云浪波沄沄去</hi>老去各休息<hi>厚老杜九日詩老去悲秋強自寛</hi>造物嗟<lb/>
長勤佳哉此令節不惜與子分何以娯我客游魚<lb/>
在清濆水師三百指<hi>次公人以指計史記僮手指千今云三百指則三十人也</hi>鐵網欲<lb/>
掩群<hi>厚禮記大夫不掩群</hi>獲多雖一快買放尤可欣此樂眞不<lb/>
朽明年我歸耘<lb/>
　　　嵗晚相與餽問爲餽歲酒食相邀呼爲别<lb/>
　　　嵗至除夜逹旦不眠爲守嵗蜀之風俗如<lb/>
　　　是余官於歧下嵗暮思歸而不可得故爲<lb/>
<pb n="KR4d0078_SBCK_006-14b"/>
　　　此三詩寄子由<lb/>
　　　　餽嵗<lb/>
農功各巳収<hi>次公選云功名良可収又左傳云妨於農収</hi>嵗事得相佐<hi>次公殷武詩嵗事來</hi>
<hi>辟又左傳云以相輔佐</hi>爲歡恐無見假物不論貨山川隨出産<lb/>
貧冨稱小大<hi>次公大唐佐反杜甫天狗賦云不愛力以許人兮能絶甘以爲大</hi>寘盤巨鯉<lb/>
横發籠<hi>上声</hi>雙兎卧冨人事華靡綵繡光翻座貧者<lb/>
愧不能<hi>次公此王符潜夫論浮侈篇云冨者競欲相過貧者耻不逮及也</hi>微摯出舂磨<hi>次公</hi>
<hi>微摯微尠之操摯也在官韻注摯訓握持蓋周礼各以其貴寳爲摯是巳</hi>官居故人少里巷佳<lb/>
節過亦欲舉鄉風獨唱無人和<lb/>
　　　　别嵗<lb/>
故人適千里臨别尚遲遲<hi>次公莊子適千里者三月聚糧又孔子去魯曰遲遲吾行也</hi>
<pb n="KR4d0078_SBCK_006-15a"/>
人行猶可復嵗行那可追問嵗安所之逺在天一<lb/>
涯<hi>次公選詩各在天一涯</hi>巳逐東流水赴海歸無時<hi>師白居易詩云去復去兮</hi>
<hi>如長河東流赴海無回波○堯卿古樂府云百川東到海何時復西歸太白詩黄河之水天上來東流到海不復回○子仁李太白</hi>
<hi>詩東流不作西歸水</hi>東鄰酒𥘉熟西舎彘亦肥且爲一日歡<hi>次公</hi>
<hi>列子載楊先曰舜禹周孔四聖人者生無一日之歡死有萬丗之名〇堯卿謝靈運詩且盡一日娯退之詩亦云念念百年聊樂一</hi>
<hi>日</hi>慰此窮年悲<hi>次公淮南子木葉落長年悲</hi>勿嗟舊嵗别行與新<lb/>
嵗辭去去勿回顧還君老與衰<lb/>
　　　守嵗<lb/>
欲知垂盡嵗有似赴壑蛇脩鱗半巳没去意誰能<lb/>
遮况欲繫其尾<hi>次公晉惠賈皇后云繫狗當繋頸今反繫其尾</hi>雖勤知奈何兒<lb/>
童彊不睡相守夜諠譁晨雞且勿唱更鼓畏添撾<lb/>
<pb n="KR4d0078_SBCK_006-15b"/>
坐乆燈燼落起看北斗斜明年豈無年心事恐蹉<lb/>
跎努力盡今夕少年猶可誇<hi>子仁白樂天云猶有誇張少年處笑呼張文喚殷兄</hi>
　　　除夜野宿常州城外二首<lb/>
行歌野哭两堪悲逺火低星漸向微病眼不眠非<lb/>
守嵗<hi>次公蜀人除夜不睡謂之守嵗先生巳有詩矣</hi>郷音無伴苦思歸重衾脚<lb/>
冷知霜重新沐頭輕感髮稀<hi>次公先生又有云新浴覺身輕新沐感髪稀</hi>多<lb/>
謝殘燈不嫌客孤舟一夜許相依<lb/>
南來三見嵗云徂直恐終身走道塗老去怕看新<lb/>
曆日<hi>次公唐李君虞有書院無曆日詩</hi>退歸擬學舊桃符<hi>縯漢制大儺敺除畢立桃</hi>
<hi>板於門畫神茶欝壘以禦凶</hi>煙花巳作青春意霜雪偏㝷病客鬚<lb/>
但把窮愁博長健不辭最後飲屠酥<hi>厚崔寔四民月令元日進椒栢</hi>
<pb n="KR4d0078_SBCK_006-16a"/>
<hi>酒次第從少至老今屠酥其遺意也〇堯卿屠酥草菴名古人居菴作酒因以爲名</hi>
夢　詩十首<lb/>
　　　石芝<hi>并引</hi>
　　元豐三年五月十一日夜夢游何人家開堂<lb/>
　　西門有小園古井井上有蒼石石上生紫藤<lb/>
　　如龍蛇枝葉如赤箭主人言此石芝也余率<lb/>
　　爾折食一枝衆皆驚笑其味如雞蘇而甘明<lb/>
　　日作此詩<lb/>
空堂明月清且新幽人睡息來𥘉匀了然非夢亦<lb/>
非覺有人夜呼祁孔賔<hi>縯晉書祁嘉字孔賔以清貧好學年二十餘夜忽牎中有聲呼曰祁</hi>
<hi>孔賔隱去來修飾人間事甚苦不可諧所得未毛銖所䘮如山崖旦而逃去</hi>披衣相從到何許朱<lb/>
<pb n="KR4d0078_SBCK_006-16b"/>
欄碧井開瓊户忽驚石上堆龍蛇玉芝紫筍生無<lb/>
數鏘然𫾣折青珊瑚<hi>厚晉武帝賜王愷珊瑚樹髙二尺許枝柯扶疎丗所罕比愷以示石崇崇</hi>
<hi>以鐵如意擊之應手而碎</hi>味如蜜藕和雞蘇<hi>次公本草水蘇味辛一名雞蘇</hi>主人相<lb/>
顧一撫掌滿堂坐客皆盧胡<hi>次公撫掌笑也史云撫掌而笑盧胡亦笑也後漢應</hi>
<hi>劭傳昔鄭人以乾䑕爲璞鬻之於周宋愚夫亦寳燕石緹縉十重夫覩之者掩口盧胡而笑</hi>亦知洞府嘲<lb/>
輕脫<hi>厚太平廣記許碏遊廬江間甞醉吟曰閬苑花前是醉郷誤翻王母九霞觴群仙拍手嫌輕脫謫向人間作酒往</hi>
終勝嵇康羡王烈<hi>援晉嵆康傳康遇王烈甞得石髓如飴即自服半餘半與康皆凝而爲石烈歎曰叔</hi>
<hi>夜志趣非常而輒不遇命也</hi>神山一合五百年<hi>縯神仙傳王烈之太行山中忽聞山東北如雷声烈</hi>
<hi>往視見石破山裂有一穴青泥流出如髓烈語弟子曰神仙經云神山五百年輒一開其中石髓岀得而服之夀等天地</hi>風<lb/>
吹石髓堅如鐵<lb/>
　　　　夢回文二首<hi>并序</hi>
<pb n="KR4d0078_SBCK_006-17a"/>
　　十二月二十五日大雪始晴夢人以雪水烹<lb/>
　　小團茶使美人歌以飲余夢中爲作回文詩<lb/>
　　覺而記其一句云亂點餘花唾碧衫意用飛<lb/>
　　燕唾花故事也乃續之爲二絶句云<lb/>
酡顔玉盌捧纎纎<hi>次公楚詞美人醉朱顔酡○子仁退之㑹合聮句孟郊云雲絃寂寂聽茗盌纎纎捧</hi>
<hi>○任纎纎當作㩥㩥音師咸切亦好手貌乃與韻相恊恐傳冩誤</hi>亂點餘花唾碧衫<hi>縯伶玄趙飛燕</hi>
<hi>外傳云后與其妹婕妤坐后誤唾婕妤褏婕妤曰姊唾染人紺碧正似石上花故令尚方爲之未必能如此衣之華乃以爲石華廣</hi>
<hi>褏</hi>歌咽水雲凝静院夢驚松雪落空巖<hi>子仁杜詩晴雪落長松</hi>
空花落盡酒傾釭日上山融雪漲江紅焙淺甌新<lb/>
火活<hi>堯卿論語鑚燧改火四時取之皆不同新取者謂之新火唐汧公嗜茶能自煎謂人曰茶須緩火炙活火煎</hi>龍<lb/>
團小碾闘晴䆫<lb/>
<pb n="KR4d0078_SBCK_006-17b"/>
　　　秦少游夢發殯而葬之者云是劉發之柩<lb/>
　　　是嵗發首薦秦以詩賀之劉涇亦作因次<lb/>
　　　其韻<lb/>
君看三代士執雉<hi>次公士執雉岀周禮宗伯以禽作六挚䟽云義取所守介而死不失其節</hi>本以<lb/>
殺身爲小𥙷居官死職戰死綏<hi>縯禮戰者将死鼔御死綏</hi>夢尸得<lb/>
官真古語<hi>厚晋殷浩傳或問浩曰將蒞官而夢棺將得財而夢糞何也浩曰官本臭腐故將官而夢屍錢本糞土故</hi>
<hi>將得錢而夢穢時人以爲名言</hi>五行勝巳斯爲官官如草木吾如土<hi>次公</hi>
<hi>五行以尅我者爲官而先生止言官如草木吾如主特取其冗賤者言之尓</hi>仕而未禄猶賔客待<lb/>
以純臣蓋非古<hi>次公純臣字純於爲臣也乃諸侯有不純臣之義</hi>餽焉曰獻稱<lb/>
寡君<hi>援禮記仕而未有禄者君有餽焉曰献使焉曰寡君</hi>豈比公卿相爾汝<hi>次公孔融</hi>
<hi>與祢衡爲尓汝交又杜詩忘形到尔汝</hi>丗衰道微士失巳得䘮悲歡反其<lb/>
<pb n="KR4d0078_SBCK_006-18a"/>
故草𫀆蘆箠相嫵媚<hi>厚杜詩汀草亂青袍</hi>飲食嬉逰事群聚曲<lb/>
江船舫月燈毬<hi>縯唐進士開宴嘗寄於曲江亭既撤饌則移樂泛舟又有見灯閣打毬之㑹</hi>是謂<lb/>
舞殯而歌墓看花走馬到東野<hi>厚孟郊字東野其及第詩曰春風得意馬蹄疾</hi>
<hi>一日看尽長安花</hi>餘子紛紛何足數<hi>次公祢衡云餘子碌碌莫足數老杜云紛紛輕薄何湏數</hi>二<lb/>
生年少兩豪逸詩酒不知軒冕苦故令將仕夢發<lb/>
棺勸子莫爲官所腐塗車芻靈皆假設<hi>次公塗車芻靈言明器也</hi>
<hi>字出禮檀弓</hi>着眼細看君勿誤時來聊復一飛鳴進隱不<lb/>
須煩伍舉<hi>援楚莊王即位三年不岀号令日夜爲樂令囯中曰有敢諌者死無赦伍舉曰願有進隠曰有鳥在</hi>
<hi>阜三年不蜚不鳴是何鳥也莊王曰三年不蜚蜚㸔花走馬先生以東野將冲天三年不鳴鳴將/驚人舉退矣吾知之矣輕薄猶然况餘子乎</hi>
　　　金山夢中作<lb/>
江東賈客木綿裘<hi>明可遯齋閑覧云閩嶺以南多木綿土人競植之採其花爲布</hi>㑹散金<lb/>
<pb n="KR4d0078_SBCK_006-18b"/>
山月滿樓夜半潮來風又熟卧吹簫筦到楊州<hi>子仁</hi>
<hi>唐漢中王瑀素知音常過永興里聞太常工吹笛他日識之謂曰何故卧吹笛</hi>
　　　記夢<hi>并叙次公韓退之有記夢一篇</hi>
　　樂全先生夢人以詩三篇示之字皆旁行而<lb/>
　　不可識旁有人道衣古貌爲讀其中一篇云<lb/>
　　人事且常在留質悟圓間凡四句覺而忘其<lb/>
　　二以告其客蘇軾軾以私意廣之云<lb/>
圎間有物物間空豈有圎空入井中<hi>子仁楞嚴經鑿井求水出土一尺於</hi>
<hi>中則有一尺虚空此空若因土岀則土岀時應見空入若土先出無空入者云何虚空因土而出</hi>不信天形<lb/>
真箇様<hi>次公昔言天者有渾天有宣夜有蓋天其論天形之說各異</hi>故應眼力自無窮<lb/>
連環巳解如神手<hi>縯恵施好辯謂連環可解</hi>萬竅猶號未濟風<hi>厚莊</hi>
<pb n="KR4d0078_SBCK_006-19a"/>
<hi>子大塊噫氣其名爲風是唯無作作則萬竅怒號</hi>稽首問公公大笑本來誰礙<lb/>
更求通<lb/>
　　　夜夢<hi>并引</hi>
　　七月十三日至儋州十餘日矣澹然無一事<lb/>
　　學道未至静極生愁夜夢如此不免以書自<lb/>
　　怡<lb/>
夜夢嬉遊童子如父師檢責驚走書<hi>次公走字當如前漢書音湊蓋</hi>
<hi>趍之之義也</hi>計功當畢春秋餘今乃始及桓莊𥘉怛然悸<lb/>
寤心不舒起坐有如挂鈎魚<hi>厚退之詩歸舎不能食有如魚掛鈎</hi>我生<lb/>
紛紛嬰百縁氣固多習獨此偏<hi>次公習氣字岀佛書</hi>弃書事君<lb/>
四十年<hi>江按年譜先生以嘉祐二年丁酉中第至紹聖四年丁丑貶儋耳適四十年</hi>仕不願留書<lb/>
<pb n="KR4d0078_SBCK_006-19b"/>
繞纏自視汝與丘孰賢<hi>縯孟子夫二子之勇未知其孰賢</hi>易韋三絶丘<lb/>
猶然<hi>厚史記孔子晚而喜易讀易韋編三絶○次公又北堂書抄載孔子讀易韋編三絶鐡摘三折</hi>如我當<lb/>
以犀革編<lb/>
　　　昔在九江與蘇伯固唱和其略曰我夢扁<lb/>
　　　舟浮震澤雪浪横空千頃白覺來滿眼是<lb/>
　　　廬山倚天無數開青壁盖實夢也昨日又<lb/>
　　　夢伯固手持乳香嬰兒示予覺而思之蓋<lb/>
　　　南華賜物也豈復與伯固相見於此耶今<lb/>
　　　得來書知巳在南華相待數日矣感歎不<lb/>
　　　巳故先寄此詩<lb/>
扁舟震澤定何時<hi>縯史記貨殖傳范蠡乘扁舟浮於江湖</hi>滿眼廬山覺又<lb/>
<pb n="KR4d0078_SBCK_006-20a"/>
非春草池塘惠連夢<hi>厚謝惠連靈運之族弟也靈運作春詩未就夢見惠連斍而得池塘生春</hi>
<hi>草之句自以爲有神助</hi>上林鴻鴈子卿歸<hi>縯蘇武在匈奴中昭帝遣使和親使謂單于曰天子</hi>
<hi>射上林中得鴈足有繫帛書言武在某澤中單于大驚乃使武歸漢</hi>水香知是曹溪口<hi>次公此句正以</hi>
<hi>言南華矣天監元年有婆羅門智樂者南游至曹溪口掬水聞香云此必勝地可建道場故於是有南華寺也</hi>眼浄同<lb/>
看古佛衣<hi>次公維摩經云逺塵離垢得法眼浄故先生屢用此字如云水洗禪心俱浄眼又云眼浄不覷登伽女也</hi>
不向南華結香火<hi>子仁曰樂天詩本結菩提香火社爲嫌煩惱電泡身</hi>此生何處是<lb/>
真依<lb/>
　　　夢中作寄朱行中<hi>舊傳先生本序云前一日夢作此詩寄朱行中覺而記之自不</hi>
<hi>曉所謂謾冩去夢中分明用此色𥿄也</hi>
舜不作六器<hi>次公周禮宗伯以玉作六器書舜典修五禮五玉註五等諸侯所執之玉也</hi>誰知貴<lb/>
璵璠<hi>次公璵璠魯國之寳玉也逸論語載孔子曰美哉璵璠遠而望之煥若也近而視之瑟若也一則理勝一則字勝春</hi>
<pb n="KR4d0078_SBCK_006-20b"/>
<hi>秋書陽虎竊寳玉大弓解者謂寳玉即此璵璠也</hi>哀哉楚狂士抱璞號空山<hi>任劉</hi>
<hi>向新序荆人卞和得玉璞而献之荆厲王使玉工相告之曰石也王以和爲謾而断其左足厲王薨武王即位和復奉玉璞而献之</hi>
<hi>王使玉工相告之曰石也又以爲謾而断其右足及共王即位和奉玉璞抱而哭於荆山中共王聞之乃使人理其璞而得寳焉名</hi>
<hi>曰和氏之璧</hi>相如起晲柱頭璧與俱還<hi>厚吏記趙王得和氏之璧秦王聞之使人請以</hi>
<hi>十五城易之趙王使藺相如奉璧入秦相如視秦王無意償趙城乃前曰璧有瑕請示王王授璧相如因持璧却立睨柱欲以擊柱</hi>
<hi>曰臣頭今與璧俱碎於柱矣秦王乃辝謝卒以完璧歸趙</hi>何如鄭子産有禮國自閑雖<lb/>
微韓宣子鄙夫亦辭環<hi>縯左傳昭十六年晉韓宣子有環其一在鄭啇宣子謁諸鄭伯子産</hi>
<hi>弗與曰大國之求無禮以斥之何饜之有宣子私覲於子産子命起舎大玉而免吾死也敢不籍手以拜</hi>至今不貪<lb/>
寳<hi>援左傳襄十五年宋人或得玉献之子罕子罕不受曰爾以玉爲寳我以不貪爲寳</hi>凛然照塵寰<lb/>
<hi>次公詩意謂以舜貴玉之故乃起陽虎之切盗以卞和献璞之故乃致秦趙之紛紛惟子産知禮之可以爲國而韓宣子能悔過以</hi>
<hi>辝環然使古無韓宣子之賢則爲鄙夫者亦自無求玉之心豈獨宣子哉故以不貪終焉先生臨終而夢中作此詩盖若言其平生</hi>
<pb n="KR4d0078_SBCK_006-21a"/>
<hi>所存之大節可以意悟</hi>
　　　夢雪<lb/>
殘盃失春温破𬒳生夜悄開門千山白俯仰同一<lb/>
照雖時出圭角固自絶瑕竅群兒勿驚懼調汝得<lb/>
一笑<lb/>
　月<hi>星河附</hi>
　　詩十七首<lb/>
　　　與述古自有美堂乗月夜歸<hi>倬陳㐮字述古福州候官人</hi>
姢姢雲月稍侵軒㶑㶑星河半隱山<hi>倬文選謝靈運逰南亭詩逺峯隠半</hi>
<hi>規</hi>魚鑰未収清夜永<hi>縯鑰必以魚者取其不瞑目守夜之義</hi>鳯簫猶在<lb/>
翠微間<hi>任蕭史善次簘秦穆公以女弄玉妻焉遂教弄玉吹簘作鳯鳴鳯凰來止其屋公爲作鳯䑓一旦弄玉乗鳯蕭</hi>
<pb n="KR4d0078_SBCK_006-21b"/>
<hi>史乗龍昇天而去</hi>凄風瑟縮經絃柱<hi>次公絃柱則琵琶筝之属也○子仁瑟縮字岀韓退之詩</hi>香<lb/>
霧凄迷着髻鬟<hi>師杜詩香霧雲鬟湿</hi>共喜使君能鼓樂<hi>縯孟子舉欣欣焉有</hi>
<hi>喜色而相告曰吾王庶幾無疾病歟何以能鼔樂也</hi>萬人争看火城還<hi>厚李肇/國史𥙷遺正旦曉漏</hi>
<hi>巳前三司使大金吾皆以樺燭擁馬謂之火城</hi>
　　　中秋月三首<lb/>
慇懃去年月㶑灔古城東憔悴去年人卧病破牎<lb/>
中徘徊巧相覔窈窕穿房櫳月豈知我病但見歌<lb/>
樓空撫掌三歎息扶杖起相從天風不相哀吹我<lb/>
落瓊宫白露入肝肺夜吟如秋蟲坐令太白豪化<lb/>
爲東野窮<hi>縯太白李白也東野孟郊也白詩豪放郊詩窮苦</hi>餘年知幾何佳月豈<lb/>
屢逢寒魚亦不睡竟夕相噞喁<hi>厚噞喁魚動口也左思呉都賦云泝洄逆流噞</hi>
<pb n="KR4d0078_SBCK_006-22a"/>
<hi>喁沉浮註曰言水物噞喁出口於水上也</hi>
六年逢此月五年照離别<hi>自註中秋有月凡六年矣惟去歳与子由㑹於此</hi>歌<lb/>
君别時曲滿坐爲凄咽<hi>次公盖子由有水調歌頭也</hi>留都信繁麗<lb/>
此㑹豈輕擲<hi>自註留都言南京也太祖興王處有留官司故云</hi>鎔銀百頃湖<hi>次公</hi>
<hi>刘夢得詩洞庭秋月生湖心層波萬頃如鎔金</hi>挂鏡千㝷闕三更歌吹罷人影<lb/>
亂清樾<hi>厚樾木隂也</hi>歸來北堂下寒光翻露葉喚酒與婦<lb/>
飲念我向兒說豈知衰病後空盞對梨栗但見古<lb/>
河東<graphic n="KR1593" url="https://raw.githubusercontent.com/kanripo/KR-Gaiji/master/images/KR1593.png" mimeType="image/png"/>麥如鋪雪欲和去年曲復恐心断絶<lb/>
舒子在汶上閉門相對清<hi>自註舒煥試舉人鄆州</hi>鄭子向河朔<lb/>
<hi>自註鄭僅赴北京尸曹</hi>孤舟連夜行頓子雖咫尺兀如在牢扄<lb/>
<hi>自註頓起來徐試舉人</hi>趙子寄書來水調有餘聲<hi>自注今曰得趙杲卿書猶記余在東</hi>
<pb n="KR4d0078_SBCK_006-22b"/>
<hi>武中秋所作水調歌頭</hi>悠哉四子心共此千里明<hi>次公謝莊月賦美人邁兮音塵闕隔</hi>
<hi>千里兮共明月○堯卿唐許渾送人詩云故人迢逓故人去一夜月明千里心</hi>明月不解老良辰難<lb/>
合并<hi>子仁謝靈運曰良辰美景賞心樂事四者難并</hi>囬顧座上人聚散如流萍<lb/>
嘗聞此宵月萬里同隂晴<hi>自註故人史生與余言甞見海賈云中秋有月則是歳珠多而</hi>
<hi>圎賈人以此候之雖相去萬里他日㑹合相問隂晴無不同者</hi>天公自着意此㑹那可輕<lb/>
明年各相望俯仰今古情<lb/>
　　　中秋見月寄子瞻兄<hi>此子由自南京寄徐州也</hi>
西風吹暑天益髙明月耿耿分秋毫<hi>子仁杜甫八月十五夜詩此時瞻白</hi>
<hi>兎直欲數秋毫</hi>彭城閉門青嶂合坐聽百歩鳴飛濤<hi>次公彭城指言徐州</hi>
<hi>百歩則百歩洪也</hi>史君携客登燕子<hi>次公燕子楼名張建封所建以居妓眄眄者也</hi>月色<lb/>
着人如着水筵前不設鼓與鍾處處笛聲相應起<lb/>
<pb n="KR4d0078_SBCK_006-23a"/>
浮雲捲盡流金丸戲馬臺西山鬱蟠<hi>次公戲馬臺亦在徐州</hi>杯<lb/>
中渌酒一時盡衣上白露三更寒扁舟明月浮古<lb/>
汴廻首逡巡陵谷變河吞巨野入長淮城没黄流<lb/>
只三版<hi>縯史記智伯率韓魏之兵以圍趙決晉水以灌晉陽之城不湛者三版</hi>明年築城城<lb/>
似山伐木爲堤堤更堅黄樓未成河巳退空有遺<lb/>
迹令人看城頭看月應更好河流深處今生草<hi>次公</hi>
<hi>此一叚子由言其過中秋遂離徐後有河溢之患而叙述先生有捍水之功建樓築堤而有今年看月也</hi>子孫免𬒳<lb/>
魚鼈食歌舞聊寛史君老南都從事老更貧羞見<lb/>
青天月照人飛鶴投籠不能岀曽是彭城坐中客<lb/>
　　　和<lb/>
明月未出羣山髙瑞光千丈生白毫一杯未盡銀<lb/>
<pb n="KR4d0078_SBCK_006-23b"/>
闕湧亂雲脫壞如崩濤誰爲天公洗眸子<hi>縯退之效月蝕詩念</hi>
<hi>此日月者爲天之眠睛</hi>應費明河千斛水遂令冷看丗間人照<lb/>
我湛然心不起西南大星如彈丸<hi>次公謝眺詩流轉如彈丸</hi>角尾<lb/>
奕奕蒼龍蟠<hi>厚盧仝月蝕詩東方蒼龍角挿㦸尾曳風</hi>今宵注眼看不見更<lb/>
許螢火争清寒何人艤舟臨古汴千燈夜作魚龍<lb/>
變曲折無心逐浪花低昂赴節隨歌版<hi>坡是夜賈客船中放水燈</hi>
青熒滅没轉前山浪颭風回豈復堅明月易低人<lb/>
易散歸來呼酒更重看堂前月色愈清好咽咽寒<lb/>
螿鳴露草卷簾推户寂無人牎下咿啞惟楚老<hi>坡近</hi>
<hi>有一孫名楚老</hi>南都從事莫羞貧對月題詩有幾人明朝人<lb/>
事隨日出<hi>縯武元衡詩無因駐清景日出事還生</hi>怳然一夢瑶臺客<hi>次公李公</hi>
<pb n="KR4d0078_SBCK_006-24a"/>
<hi>垂鶯鶯歌怳然夢作瑶臺客</hi>
　　　十月十五觀月黃樓席上次韻<lb/>
中秋天氣未應殊不用紅紗照坐隅山下白雲横<lb/>
匹素水中明月卧浮圖未成短棹還三峽巳約輕<lb/>
舟泛五湖<hi>縯范蠡去越泛扁舟游五湖〇龔呉郡圗經續記一曰貢湖二曰遊湖三曰胥湖四曰梁湖五曰金鼎湖</hi>
爲問登臨好風景明年還憶使君無<lb/>
　　　臺頭寺歩月得人字<lb/>
風吹河漢掃微雲<hi>次公古詩云微雲淡河漢</hi>歩屧中庭月趂人<hi>次公</hi>
<hi>袁粲歩屧白楊郊又杜詩歩屧隨春風又云突兀猶趂人</hi>浥浥爐香𥘉泛夜離離花影<lb/>
欲揺春遥知金闕同清景想見氈車碾暗塵回首<lb/>
舊遊眞是夢一簮華髪岸綸巾<hi>次公杜詩白幘岸江臯</hi>
<pb n="KR4d0078_SBCK_006-24b"/>
　　　趙德麟餞飲湖上舟中對月<lb/>
老守惜春意主人留客情官餘閑日月湖上好清<lb/>
明新火發茶乳温風散粥餳<hi>子仁白樂天清明詩留餳和冷粥岀火煑新茶</hi>酒<lb/>
䦨紅杏闇日落大堤平<hi>揚劉賔客詩春江月岀大堤平</hi>清夜除燈坐<lb/>
孤舟擘岸撑逮君幘未墯<hi>縯晉書庾敳字子嵩於東海王越坐頽然醉幘墮几上以頭就</hi>
<hi>穿</hi>對此月猶横<lb/>
　　　六月十二日酒醒歩月理髪而寢<lb/>
羽蟲見月争翾翻我亦散髪虚明軒<hi>厚杜夏夜歎詩昊天岀華月茂</hi>
<hi>林延踈光仲夏苦夜短開軒納微凉虚明見纎毫羽虫亦飛揚</hi>千梳冷快肌骨醒風露氣<lb/>
入霜蓬根<hi>用中真誥太極緑經云髪當數櫛血液不滯髪根常堅</hi>起舞三人謾相屬<lb/>
<hi>縯李白詩舉杯邀明月對影成三人又云我歌月徘徊我舞影零亂</hi>停杯一問終無言<hi>援李白詩青天</hi>
<pb n="KR4d0078_SBCK_006-25a"/>
<hi>有月來幾時我今停杯一問之</hi>曲肱薤簟有佳處<hi>厚樂天寄李蘄州詩笛愁春盡梅花裏簟令秋生薤</hi>
<hi>葉中註云蘄州岀好笛并薤葉簟</hi>夢覺瓊樓空斷䰟<hi>次公瓊樓以言月也翟乾祐與十許人翫月或</hi>
<hi>曰月中竟何所有乾祐曰隨我手看之月規半天瓊樓玉宇滿焉良乆乃隠</hi>
　　　江月五首<hi>并引</hi>
　　嶺南氣候不常吾甞云菊花開時乃重陽凉<lb/>
　　天佳月即中秋不須以日月爲斷也今嵗九<lb/>
　　月殘暑方退旣望之後月岀愈遲然予嘗夜<lb/>
　　起登合江樓或與客游豐湖入栖禪寺扣羅<lb/>
　　浮道院登逍遥堂逮曉乃歸杜子美云四更<lb/>
　　山吐月殘夜水明樓此殆古今絶唱也因其<lb/>
　　句作五首仍以殘夜水明樓爲韻<lb/>
<pb n="KR4d0078_SBCK_006-25b"/>
<pb n="KR4d0078_SBCK_006-25b"/>
四更山吐月皎皎爲誰明幽人赴我約坐待玉繩<lb/>
横<hi>厚春秋元命苞玉衡北兩星爲玉繩星杜月詩不違銀漢落亦伴玉繩横</hi>野橋多斷板山寺<lb/>
有微行今夕定何夕<hi>援詩今夕何夕見此粲者</hi>夢中逰化城<hi>次公法華經有</hi>
<hi>一導師以方便力化作一城於是衆人前入化城生巳度想生安穏想</hi>
五更山吐月牎逈室幽幽<hi>厚退之詩䖝鳴室幽幽月吐牎冏冏</hi>玉鈎還挂<lb/>
户<hi>厚鮑昭月詩始岀西南樓纎纎如玉鈎</hi>江練却明樓<hi>縯謝玄暉詩澄江静如練</hi>星河澹<lb/>
欲曉鼔角冷知秋不眠飜五詠清切變蠻謳<lb/>
　　　妬佳月<lb/>
狂雲妬佳月怒飛千里黒佳月了不嗔曽何汙㓗<lb/>
白爰有謫仙人舉酒爲三客<hi>縯李白詩舉杯邀明月對影成三人</hi>今夕<lb/>
偶不見汍瀾念風伯無煩風伯來彼也易㓕没支<lb/>
<pb n="KR4d0078_SBCK_006-26a"/>
頥少待之寒空净無跡粲粲黄金槃獨照一天碧<lb/>
玉繩<hi>見上首注</hi>慘無輝玉露洗秋色浩歌玻璃盞和光<lb/>
入胸臆使我能永延約君爲莫逆<lb/>
　　　夜行觀星<lb/>
天髙夜氣嚴列宿森就位大星光相射小星閙<lb/>
如沸天人不相干嗟彼夲何事丗俗彊指擿一一<lb/>
立名字南箕與北斗乃是家人器天亦豈有之無<lb/>
乃遂自謂迫觀知何如逺想偶有似茫茫不可曉<lb/>
使我長嘆喟<lb/>
増刋校正王狀元集注分類東坡先生詩卷之六<lb/>
<pb n="KR4d0078_SBCK_006-26b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0078_SBCK_022-1a"/>
增刋校正王狀元集注分類東坡先生詩卷之二十二<lb/>
　送别下<lb/>
　　詩五十六首<lb/>
　　　座上復借韻送岢嵐軍通判葉朝奉<hi>十朋此詩</hi>
<hi>借荅劉景文左藏韻</hi>
雲間踏白看纒旗<hi>次公先生言岢嵐邊州所見〇師軍中有踏白馬遇行師以爲先驅</hi>莫忘<lb/>
西湖把酒時夢裏呉山連越嶠<hi>次公言葉朝奉懷呉越也</hi>樽前羗<lb/>
婦雜胡兒<hi>次公言岢嵐軍也</hi>夕烽過後人𥘉醉<hi>師夕烽邊上平安火也</hi>春<lb/>
鴈來時雪未滋爲問從軍眞樂否書來粗遣故人<lb/>
知<hi>縯杜詩邊城有餘力早寄從軍詩〇次公王<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>有從軍詩云從軍有苦樂但問所從誰又李正封與韓退之聮句云從軍</hi>
<hi>苦云楽談笑青油幕</hi>
<pb n="KR4d0078_SBCK_022-1b"/>
　　　送鄧宗古還郷<lb/>
廣漢有姜子孝弟行里閭<hi>縯後漢姜詩廣漢人事母至孝</hi>赤眉雖豺<lb/>
虎弛兵過其墟<hi>縯前漢末赤眉散賊經詩里弛兵而過曰驚大孝必觸鬼神</hi>至今空清<lb/>
泉無復雙鯉魚<hi>見李脩孺留别詩注</hi>南鄭有李郃得妙甘公書<lb/>
<hi>次公後漢李郃漢中南鄭人善河洛風星漢𥘉有甘公石公亦知星〇夢齡晉志云齊有甘德魏有石申夫皆掌天文</hi>夜<lb/>
坐指流星驚倒兩使車<hi>次公和帝即位分遣使者皆微服單行各至州縣觀採風謡使者二</hi>
<hi>人當到益部投郃候舎時夏夕露坐郃因仰觀問曰二君發京師時寕知朝廷遣二使耶二人黙然驚相視曰不聞也問何以知之</hi>
<hi>邰指星示云有二使星臨益州分野故知之耳</hi>抱關不肯仕布褐蒙璠璵<hi>次公抱関不肯</hi>
<hi>仕所以言李郃縣召著幕門候吏也〇師蕭望之傳王仲翁謂望之碌碌反抱関爲</hi>西南固多士君得<lb/>
二子餘<hi>師宗古事親孝亦精於星曆之學故用姜詩李郃二子事</hi>凛凛忠文公搜士<lb/>
及樵漁<hi>次公忠文公謂范景仁也宗古必景仁門生矣</hi>澗谿有幽討<hi>援老杜詩李侯金閨彦脫</hi>
<pb n="KR4d0078_SBCK_022-2a"/>
<hi>身事幽討</hi>蘋芷眞嘉𬞞<hi>次公左氏澗谿沼沚之毛蘋蘩藴藻之菜詩采蘋采蘩采藻</hi>嵗晚終<lb/>
不食心惻當何如<hi>厚易井卦井渫不食爲我心惻</hi>增刋<hi>蘋芷次公或云無芷字恐悞</hi>
　　　次韻送張山人歸彭城<hi>堯卿天驥也</hi>
羡君飄蕩一虚舟<hi>縯莊子有虚船來觸舟○次公杜詩云對君疑是泛虚舟</hi>來作錢<lb/>
塘十日遊水洗禪心都眼净<hi>次公先生又次韻曹子方同遊西湖云上下碧流清</hi>
<hi>似眼</hi>山供詩筆緫眉愁<hi>次公卓文君眉如遠山</hi>雪中乗興眞聊爾<lb/>
<hi>見徑山道中荅周長官詩</hi>春盡思歸却罷休<hi>援韓退之詩一年春盡送春詩</hi>何日五<lb/>
湖從范蠡種魚萬尾橘千頭<hi>縯柳子厚遊黄溪記曰有魚數百尾橘千頭事見姪</hi>
<hi>安節遠來夜坐詩〇尭祖范蠡種魚經云以活鯽魚用竹刀破之入水銀少許同水滓油菜碎之和拌入魚腹内再以菜褁之懸空處</hi>
<hi>四十九日用河水取腹内元子一二粒至於水中以物盖之少時一粒即一魚乃魚活水盆中遊只依元種大云</hi>
　　　仲元貺王元直自眉山來見予錢塘留半<lb/>
<pb n="KR4d0078_SBCK_022-2b"/>
　　　嵗旣行作絶句五首送之<lb/>
仲君豈弟多學<hi>援論語多學而識之</hi>王子清脩寡言<hi>縯王獻之與兄弟詣謝安</hi>
<hi>旣出客問優劣安曰小者佳客問其故曰吉人之辝寡〇次公揚子云寡言而法君子也</hi>病後空驚鶴瘦<lb/>
時來或作鵬騫<hi>子仁李白詩一屈雖百里鵬騫望三台</hi>
海角煩君逺訪江源與我同來剰作數詩相送莫<lb/>
教萬里空回<lb/>
三人一旦同行<hi>二子與秦少章同寓髙齋復同舟北行</hi>留下髙齋月明遥<lb/>
想扁舟京口尚餘孤枕潮聲<lb/>
更欲留君乆住念君去國彌年空使犀顱玉頰<hi>次公</hi>
<hi>犀顱玉煩先生之子也</hi>長懷髯舅悽然<lb/>
爲予逺致慇懃瑞草橋邊老人紅帶雅冝華髮<hi>善權</hi>
<pb n="KR4d0078_SBCK_022-3a"/>
<hi>詩文發源云王慶源以恩牓得官居於青神來從東坡求紅帶坡作長篇井帶贈之詩在集中</hi>白醪光泛新<lb/>
春<hi>老人王慶源也</hi>
　　　次韻劉景文送錢蒙仲三首<hi>堯卿是時穆父在越州<graphic n="KR3008" url="https://raw.githubusercontent.com/kanripo/KR-Gaiji/master/images/KR3008.png" mimeType="image/png"/>仲蒙仲皆</hi>
<hi>來錢塘蒙仲欲往赴舉景文以詩送之云膝下五車就業殿前三月亨途日出喚君名姓春風吹過江湖又文</hi>
<hi>價從今第一家風經古無倫不假湘靈十字知君才倍前人又俊氣將探虎穴清才早踐龍門故此隔江白鷺</hi>
<hi>萬人回首王孫自注君岀蘇翰林門下有秦少章和君詩二子有如雙白鷺隔江相照雪衣明</hi>
誰識天閑老驥不争日暮長途<hi>師伍子胥曰日暮途逺吾故倒行而逆施之</hi>
送盡青雲九子<hi>次公言穆父有九子也嘗戯呼之爲九子母丈夫又南史何承天已老爲著作郎諸佐並</hi>
<hi>年少荀伯子嘲曰妳母承天曰卿當云鳯凰將九子妳母何言耶</hi>歸去扁舟五湖<hi>援范蠡扁舟泛五湖</hi>
寄語竹林社友同書桂籍天倫王郎獨爲鬼録丗<lb/>
間無此玉人<hi>縯裴楷衞玠人皆謂之玉人</hi>
<pb n="KR4d0078_SBCK_022-3b"/>
五字古原春草<hi>援白居易以詩謁顧况况戲之曰長安物貴居大不易及讀至古原草送别云野火燒不</hi>
<hi>盡春風吹又生於是稱歎</hi>千金漢殿長門<hi>次公漢武帝陳皇后廢處長門宫奉百金於司馬相如爲作賦</hi>
<hi>以悟主上</hi>經緯尚餘三䇿<hi>堯卿錢氏先丗易與純老皆應制舉荅策甚工</hi>典刑留與<lb/>
諸孫<hi>任詩雖無老成人尚有典刑</hi>
　　　介亭餞楊傑次公<hi>堯卿次公號無爲子〇邦衡杭州圗經云介亭在舊治後聖果</hi>
<hi>寺熈寕中郡守祖無擇對排衙石作介亭左江右湖千里在目先生餞次公于此亭也其詩云云</hi>
藍輿西出登山門<hi>縯陶淵明對王弘曰向乗藍輿亦足自反</hi>嘉與我友尋仙<lb/>
村丹青明滅風篁嶺環佩空響桃花源<hi>都人謂介亭山下爲桃源</hi>
<hi>路〇堯卿柳子厚文曰斗折蛇行明滅可見千巖萬壑煥若丹青風篁嶺下山水潺湲如聞環佩之聲無異武陵桃源</hi>前<lb/>
朝欲上巳蠟屐<hi>次公晉阮孚性好屐或有詣阮正見自蠟屐因嘆白未知一生當著幾緉屐耶</hi>黒<lb/>
雲白雨如傾盆<hi>厚老杜詩白帝城中雲如屯白帝城下雨翻盆</hi>今晨積雪卷千<lb/>
<pb n="KR4d0078_SBCK_022-4a"/>
<pb n="KR4d0078_SBCK_022-5a"/>
<hi>君之兄德孺自言近於佛法有得</hi>歳晚家郷路莫遣生榛菅<lb/>
　　　送張嘉州<lb/>
少年不願萬户侯亦不願識韓荆州<hi>援李白上韓荆州書曰天下之</hi>
<hi>談士相聚而言人生不願萬户侯但願一識韓荆州</hi>頗願身爲漢嘉守載酒時作<lb/>
凌雲遊<hi>次公嘉州九頂山上寺曰凌雲</hi>虚名無用今白首夢中却到<lb/>
龍泓口<hi>次公龍泓口在凌雲之上土人謂之龍嵓</hi>浮雲軒冕何足言惟有江<lb/>
山難入手峨眉山月半輪秋影入平羗江水流謫<lb/>
仙此語誰解道<hi>縯李白峨眉山月歌曰峨眉山月半輪秋影入平羗江水流夜發清溪向三峽思君不見</hi>
<hi>下偷州</hi>請君見月時登樓笑談萬事眞何有一時付<lb/>
與東巖酒<hi>佛峽人家白酒舊有名</hi>歸來還受一大錢<hi>見送周正孺注</hi>好<lb/>
意莫違黄髮叟<hi>任此詩中兩句全是李謫仙詩故継之以謫仙此語誰解道請君見月時登樓此格本出</hi>
<pb n="KR4d0078_SBCK_022-5b"/>
<hi>於謫仙其詩云解道澄江浄如練令人還憶謝元暉後人襲用此恪愈變愈工</hi>
　　　送李陶通直赴清溪<hi>堯卿大臨之子大臨字才元</hi>
忠文文正二大老<hi>司馬温公范蜀公君之師友〇縯孟子言伯夷太公二老者天下之大老也</hi>蘇<lb/>
李廣平三舎人<hi>蘇子容宋次道與先公才元熈寕中封還李定詞頭天下謂之三舎人</hi>喜見<lb/>
通家賢子弟<hi>縯孔融謂李膺曰先君孔子與君先人李老君同徳比義而相師友則融與君累丗通家</hi>自<lb/>
言得邑少風塵<hi>次公陸機詩京洛多風麈〇任髙適爲封丘尉有詩云寕堪作吏風塵下</hi>從來<lb/>
埶利關心薄此去溪山琢句新肯向西湖留數月<lb/>
錢塘𥘉識小麒麟<hi>厚杜詩盡是天上麒麟兒</hi>
　　　送程之邵簽判赴闕<lb/>
夜光不自獻<hi>縯史記鄒陽書曰明月之珠夜光之璧以暗投人於道衆莫不按劒相盻何則無因而至前也</hi>
天驥良難知<hi>援賈誼賦驥垂兩耳服塩車兮</hi>從來一狐腋<hi>援趙良言千羊之皮不如一狐</hi>
<pb n="KR4d0078_SBCK_022-6a"/>
<hi>之腋</hi>或出五羖皮<hi>厚百里奚亡秦走宛楚鄙人執之秦穆公以五羖皮贖之</hi>賢哉江東<lb/>
守収此幕中竒無華豈易識<hi>子仁漢章帝詔曰安静之吏悃愊無華</hi>旣<lb/>
得不自隨留君望此府<hi>子仁舊唐書皇甫公義檢校沛王府長史引韋思謙爲同府倉曹謂</hi>
<hi>思謙曰公豈比池中之物屈公爲數旬客以望此府耳〇倬丗說王東亭爲桓宣武主簿有美譽爲一府之望</hi>助我怜<lb/>
其衰二年促膝語一旦長挹辭林深伏猛在岸改<lb/>
潜珍移<hi>次公伏猛以言虎潜珍以言龍先生又有潜珍閣銘〇倬賈誼賦襲九淵之神龍兮沕淵潜以自珍</hi>去<lb/>
此當安從失君徒自悲念君瑚璉質當今臺閣宜<lb/>
去矣㑹有合豈常懷其私<lb/>
　　　送江公著知吉州<lb/>
三呉行盡千山水猶道桐廬更清羙<hi>次公桐廬公著郷里也而桐盧</hi>
<hi>縣在今嚴州</hi>豈獨濁丗隱狂奴<hi>援司徒霸與嚴光素舊遣使奉書光荅曰懷仁輔義天下恱阿</hi>
<pb n="KR4d0078_SBCK_022-6b"/>
<hi>䛕順旨腰領絶霸得書封奏之帝曰狂奴故態也</hi>時平亦出佳公子<hi>子仁史記太史公曰平原</hi>
<hi>君翩又濁丗之佳公子也</hi>𥘉冠惠文讀城旦<hi>次公漢張武曰梁國大都吏民凋敝且當以柱後惠文弹</hi>
<hi>治之耳秦時獄法吏冠柱後惠文武意以刑法治梁也城旦則司空城旦書蓋刑書也</hi>晚入奉常陪劒<lb/>
履<hi>次公奉常今之太常也蕭何劒履上殿</hi>方將華省起彈冠<hi>援貢禹傳王陽在位貢禹</hi>
<hi>彈冠</hi>忽憶釣臺歸洗耳<hi>縯嚴光除諌議大夫不屈車駕即日幸其館光卧不起帝即其卧所撫光</hi>
<hi>腹曰咄又子陵不可相助爲理耶良乆乃張目熟視曰昔唐堯著徳巢父洗耳士固有志何至相迫乎</hi>未應良木<lb/>
弃大匠要使名駒試千里奉親官舎當有擇得郡<lb/>
江南差可喜白粲連檣一萬艘<hi>倬郭景純江賦云舳艫相屬萬里連檣注舳船</hi>
<hi>傍艫船尾也檣掛帆木也</hi>紅粧執樂三千指簿書期㑹得餘閑<hi>師前</hi>
<hi>漢禮楽志大臣特以簿書不報期㑹爲故至於風俗流溢恬而不怪以爲是適然耳</hi>亦念人生行樂耳<lb/>
<hi>二耳義不同故得重用○次公楊惲詩田彼南山蕪穢不治種一頃豆落而爲箕人生行樂耳湏富貴何時</hi>
<pb n="KR4d0078_SBCK_022-7a"/>
<pb n="KR4d0078_SBCK_022-8a"/>
道傍垂白定沾巾正似當年緑髮新故國依然喬<lb/>
木在<hi>縯孟子所謂有故國者非謂有喬木之謂也有丗臣之謂也</hi>典刑復見老成人<hi>援詩</hi>
<hi>雖無老成人尚有典刑〇次公老成人指言醉翁典刑指言主簿後漢孔融與蔡邕素善邕卒後有虎賁士貌類邕融每酒酣引與</hi>
<hi>同坐曰雖無老成人尚有典刑</hi>
　　　送歐陽推官赴華州監酒<lb/>
我觀文忠公四子皆超越<hi>次公謂伯和仲純叔弼季黙也</hi>仲也徑寸珠<lb/>
照夜明如月<hi>縯搜神記隋侯見大蛇𬒳傷而治之後蛇銜珠以報其珠徑寸純白夜有光明如月之照一名隋侯</hi>
<hi>珠一名明月珠</hi>好詩眞脫兎<hi>厚孫子九地篇始如處女適人門戸終如脫兔敵不及柜</hi>下筆先落<lb/>
鶻知音如周郎<hi>援呉志周瑜字公瑾少精於音樂雖三爵之後其有闕誤瑜知之必顧人爲之語曰曲有</hi>
<hi>誤周郎顧</hi>議論亦英發<hi>次公呉志孫權論吕蒙曰子明學問開益籌略竒至可以次於公瑾但言議英發不</hi>
<hi>及之耳</hi>文章乃餘事<hi>厚退之詩多情懷酒伴餘事作詩人</hi>學道探玄窟死爲<lb/>
<pb n="KR4d0078_SBCK_022-8b"/>
長白主<hi>熈寕之未仲純父見僕於京城之東曰吾夢道士持告身授吾曰上帝命汝爲長白山主此何祥也明年仲純</hi>
<hi>父没〇安國松漠紀聞云長白山在冷山東南白衣觀音所居其山禽獸皆白人或穢其間則致蛇虺之害</hi>名字書<lb/>
絳闕<hi>厚金泉碑謝自然欲過海求師或謂蓬萊去弱水三十萬里不可到天台有司馬子微身居赤城名在絳闕可往從</hi>
<hi>之</hi>傷心清頴尾<hi>厚左傳楚子狩于州來次於頴尾注頴水之尾在下蔡西</hi>巳伴白鷗<lb/>
没<hi>次公杜詩白鷗没浩蕩</hi>喜見三年少俱有千里骨千里不難<lb/>
到莫遣歷塊蹶<hi>縯王褒垩主得賢臣頌過都越國蹶如歴塊顔師古曰如經歷一塊言其速疾之甚〇厚</hi>
<hi>范傳正李白墓碑騏驥筋力成意在萬里外歴塊一蹶死於空谷〇次公曰杜詩云當時歴塊誤一蹶</hi>臨分出苦<lb/>
語願子書之笏<hi>次公唐書魏證死太宗使人至其家得書一𥿄始半幅大抵論任賢去邪之事帝曰朕顧</hi>
<hi>思之恐不免於過公卿侍臣可書之於笏知而必諌也</hi>
　　　送歐陽季黙赴闕<lb/>
先生豈止一懷祖郎君不減王文度膝上幾日今<lb/>
<pb n="KR4d0078_SBCK_022-9a"/>
白鬚<hi>次公王述字懷祖其子坦之字文度皆晋之名士坦之雖長大述嘗置之膝上先生指言歐陽永叔也郎君指言季</hi>
<hi>黙也古稱貴人之子而身嘗及事其父者曰郎君故藩鎮之子曰郎君而李商隠與令狐縯詩曰郎君官貴施行馬王彪之年二十</hi>
<hi>而鬚白時號王白鬚</hi>令我眼中見此父<hi>厚南史王彧字景文袁粲見之稱其風流或云景文比謝叔原</hi>
<hi>猶爲野父<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>惆悵良乆曰但眼中不見此人</hi>汝南相從三晦朔君去苦早我<lb/>
來暮<hi>縯後漢廉范爲蜀郡守民歌曰廉叔度來何暮</hi>霜風淒緊正脫木<hi>厚謝希逸月賦洞庭</hi>
<hi>始波木葉微脫</hi>頴水清淺可立鷺莫辭白首冩香泉<hi>次公香泉酒名</hi>巳<lb/>
覺扁舟掠新渡坐看士衡執别手更遣夢得出竒<lb/>
句<hi>次公晉陸機字士衡雲之兄意謂叔弼與之别也唐劉禹錫字夢得意謂劉景文必有送行詩</hi>郎君可是<lb/>
筦庫人<hi>厚礼記檀弓云趙文子舉晋國筦庫之士七十餘家</hi>乃使驥騄隨蹇歩<hi>厚劉</hi>
<hi>向新序驊騮騄驥天下之駿馬也</hi>置之行矣無足道賢愚豈在遇不遇<lb/>
<hi>次公揚雄傳君子得時則大行不得則龍蛇遇不遇命也</hi>
<pb n="KR4d0078_SBCK_022-9b"/>
　　　次前韻送劉景文<lb/>
白雲在天不可呼<hi>次公西王母爲周穆王謡曰白雲在天山陵自岀道里遥遠山川間之又南史謝眺</hi>
<hi>與子隆牋曰白雲在天龍門不見去徳滋永思徳滋深蓋别徳之語也</hi>明月豈肯留庭隅怪<lb/>
君西行八百里清坐十日一事無路人不識呼尚<lb/>
書但見凛凛雄千夫<hi>君一馬两僕率然相訪逆旅多呼尚書意謂君都頭也○厚南史張瓌字祖逸</hi>
<hi>時集書每兼門下東省瓌清貧有不識瓌者呼爲散騎</hi>豈知入骨愛詩酒醉倒正<lb/>
欲蛾眉扶一篇向人冩肝肺四海知我霜鬢鬚<hi>君前</hi>
<hi>有詩見寄云四海共知霜雪滿重陽曽挿菊花無</hi>歐陽趙陳皆我有豈謂夫子<lb/>
駕復迂爾來又見三黜柳<hi>縯論語柳下惠爲士師三黜言柳戒之也</hi>共此煖<lb/>
熱飱氊蘇<hi>厚前漢蘇武使匈奴單于留武置大窖中絶不飲食天雨雪武卧齧雪與氊毛并咽之數日得不死</hi>酒<lb/>
殽酸薄紅粉暗秪有頴水清而姝一朝寂寞風雨<lb/>
<pb n="KR4d0078_SBCK_022-10a"/>
散對影誰念月與吾<hi>郡中日與歐陽叔弼趙景貺陳履常相從而景文復至不數日柳戒之亦見過</hi>
<hi>賔客之盛頃所未有然不數日叔弼景文戒之皆去矣</hi>何時歸帆泝江水春酒一變<lb/>
甘棠湖<hi>景文近卜居九江近甘棠湖〇次公李白襄陽歌云此江若変作春酒壘麴便築糟丘䑓</hi>
　　　送王竦朝散赴闕<lb/>
我家衡山公清而畏人知<hi>縯晋良使傳胡威質之子也武帝嘗謂威曰卿孰與父清對曰</hi>
<hi>臣不如也臣父清恐人知臣清畏人不知</hi>臧否不出口<hi>援晋阮籍雖不拘禮数然發言玄逺口不臧否人物</hi>黙<lb/>
識如蓍龜擢子拱把中<hi>次公孟子拱把之桐梓人苟欲生之皆知所以飬之注云兩手曰拱一手</hi>
<hi>曰把</hi>云有驥騄姿<hi>次公孫卿子曰驊騮騏驥纎離騄耳古之良馬也</hi>胡爲三十載<lb/>
<hi>次公陶詩閑居三十戴〇任杜詩騎驢三十載</hi>尚作窮苦詞<hi>縯退之荆潭唱和詩序驩愉之辝難工窮苦之</hi>
<hi>言易好</hi>文人不妄語未効此何疑朅來清頴上淚濕中<lb/>
郎詩怪我一年長而作十年衰同時幾人在豈敢<lb/>
<pb n="KR4d0078_SBCK_022-10b"/>
怨白髭願君指松栢永與霜雪期<hi>伯父爲衡州日與君相知有送行詩</hi>
　　　送潞都曹<hi>并引</hi>
　　乖崖公在蜀<hi>厚范蜀公東齋記張詠自蜀代去留一卷實封文字與僧正希白且云十年後開後</hi>
<hi>十年公薨於陳訃至僧發開所留文字乃公畫像自賛曰乖則違衆崖不利物乖崖之名聊以自表徳因號乖崖公</hi>
　　有録事叅軍老病廢事公責之曰胡不歸明<lb/>
　　日叅軍求去且以詩留别其略曰秋光都似<lb/>
　　宦情薄山色不如歸意濃公驚謝之曰吾過<lb/>
　　矣同僚有詩人而吾不知因留而慰薦之予<lb/>
　　㓜時聞父老言恨不問其姓名今都曹路君<lb/>
　　以小疾求致仕予誦此語留之不可乃採前<lb/>
　　人意作詩送之并送趙徳麟陳履常各賦一<lb/>
<pb n="KR4d0078_SBCK_022-11a"/>
　　　篇　增刋<hi>春心誰爲容次公桃李以冬憔悴以春敷榮積雪旣困之雖有春心豈能爲容采乎以言路官㣲而不振</hi>
積雪困桃李春心誰爲容<hi>次公毛詩豈無膏沐誰適爲容</hi>淮光釀山色<lb/>
先作歸意濃我亦倦遊者<hi>縯前漢司馬相如傳言長卿故倦游</hi>君恩繫踈<lb/>
慵欲留耿介士伴我衰遲蹤吏課升斗積﨑嶇等<lb/>
鈆舂<hi>援前漢江都易王建宫人有過者髠鉗以鈆杵舂不中程輒掠</hi>那作露電身<hi>次公維摩經言</hi>
<hi>是身如電念念不忘又佛書云如露亦如電</hi>坐待収千鍾結髪空百戰市人<lb/>
看先鋒<hi>縯前漢李廣謂望氣王朔曰自漢征匈奴廣未嘗不在其中而諸妄校尉巳下材能不及中以軍功取封侯者</hi>
<hi>數十人廣終無尺寸功以得封邑者何也後元符四年大將軍撃匈奴廣自請行失道謂麾下曰廣結髪與匈奴大小七十餘戦今</hi>
<hi>幸從大將軍岀又迷失道豈非天哉</hi>誰能搔白首抱關望夕烽<hi>厚前漢蕭望之以射䇿甲</hi>
<hi>科爲郎上署東都候王仲翁謂之曰不肯碌碌反抱関爲〇次公邊障夜舉火以告急曰烽杜詩夕烽來不近</hi>子意諒<lb/>
巳成我言寕復從恨無乖崖老一洗芥蔕胷<hi>縯司馬相如上</hi>
<pb n="KR4d0078_SBCK_022-11b"/>
<hi>林賦言齊國青丘之大吞楚雲夢者八九其於胷中曽不芥蔕也</hi>我田荆溪上<hi>次公荆溪有田先生实事此後</hi>
<hi>滕逹道挽詞中亦云荆溪欲歸老也〇堯卿荆溪在常之冝興</hi>伏臘亦粗供懷哉江南路<lb/>
㑹作林下逢<hi>次公僧靈徹詩相逢盡道休官去林下何曽見一人</hi>
　　　新渡寺送任仲微<lb/>
春隂欲落雪野氣方升雲<hi>子仁退之訟風伯云山升雲兮澤上氣</hi>我遊淸<lb/>
頴尾想見翠𬒳君<hi>次公左傳楚子狩于州來次于頴尾圍徐以懼呉楚子次于乾谿以爲之援雨雪王</hi>
<hi>皮冠秦復陶翠被豹舄執鞭以岀</hi>古來聚散地<hi>厚杜詩古來聚散地宿昔長荆棘</hi>與子復言<lb/>
分倦遊安稅駕<hi>縯漢書司馬長卿故倦遊〇任史記李斯云當今大臣之位無居臣上者吾未知所稅駕</hi>
<hi>矣</hi>瘦田失歸耘獨宿古寺中荒雞亂鳴羣<hi>次公晋書祖逖聞荒</hi>
<hi>雞而起舞</hi>送子以曉角幽幽醒時聞<lb/>
　　　送運判朱朝奉入蜀<lb/>
<pb n="KR4d0078_SBCK_022-12a"/>
藹藹青城雲姢姢峨眉月<hi>次公此篇惟反覆用岷峨雲月爲意青城山則岷也峨眉則峨</hi>
<hi>也杜詩云自爲青城客不唾青城地爲愛丈人山丹梯近幽意丈人祠西佳氣濃縁雲擬住最髙峯又李白云峨眉山月半輪秋〇</hi>
<hi>伯恭青城山記云蜀之山近江源者通謂之岷山連峯接岫千里不絶青城乃第一峯也福地記云青城山髙三千六百丈周回五</hi>
<hi>千里</hi>隨我西北來照我光不㓕我在塵土中白雲呼<lb/>
我歸我遊江湖上明月濕我衣岷峨天一方<hi>子仁文選蘇子</hi>
<hi>卿詩良友逺離别各在天一方</hi>雲月在我側謂是山中人相望了不<lb/>
隔夢尋西南路黙數短長亭<hi>厚庾子山哀江南賦云十里五里短亭長亭</hi>似<lb/>
聞嘉陵江<hi>縯山水志嘉陵江其源岀于大散關嘉陵谷</hi>跳波吹枕屏送君無<lb/>
一物清江飲君馬路穿慈竹林<hi>明仲茅亭客話慈竹聚生根不離母故名之慈</hi>
<hi>也</hi>父老拜馬下不用驚走藏使者我友生聽訟如<lb/>
家人<hi>援唐書陽城爲道州刺史以家人法待吏人宜罰者罰之宜賞者賞之</hi>細說爲汝評若<lb/>
<pb n="KR4d0078_SBCK_022-12b"/>
逢山中友問我歸何日爲話腰脚輕猶堪踏泉石<lb/>
　　　和趙德麟送陳傳道<lb/>
二陳旣妙士兩歐惟德人<hi>次公二陳言傳道履常也兩歐言叔弼季黙也</hi>王孫<lb/>
乃龍種<hi>縯杜甫哀王孫詩髙帝子孫尽龍種隆凖自與常人殊</hi>丗有籋雲鱗<hi>援漢武天馬歌</hi>
<hi>籋浮雲晻上馳</hi>五君從我遊傾㵼出怪珍俗物敗人意<hi>縯晉王戎與阮</hi>
<hi>籍爲竹林之遊戎嘗後至籍曰俗物巳復來敗人意戎笑曰卿意亦復易敗耳</hi>兹遊實清醇那知<lb/>
有聚散佳夢失欠伸我舟下清淮<hi>次公先生將離頴州而赴揚州故云</hi>沙<lb/>
水吹玉塵<hi>次公幽怪録載橘中四叟相謂曰汝輸我瀛州玉塵九斛</hi>君行踏曉月踈木<lb/>
挂寸銀尚寄别後詩翦刻淮南春<lb/>
　　　送陳伯脩察院赴闕<lb/>
𥙿陵固天縱<hi>次公𥙿陵宋神宗皇帝也天縱岀論語</hi>筆有雲漢姿<hi>次公詩曰倬彼</hi>
<pb n="KR4d0078_SBCK_022-13a"/>
<hi>雲漢爲章于天帝王文章如雲漢之昭回故每以爲比</hi>嘗重連山象<hi>援連山易名夏曰連山商曰歸蔵周曰周</hi>
<hi>易其實一也伏義畫八卦文王重之爲六十四</hi>不數秋風辭<hi>縯漢武帝幸何東祠后土作秋風辭云秋風起</hi>
<hi>兮白雲飛草木黃落兮鴈南飛</hi>龍騰與虎變貍豹復何施<hi>厚揚子大人虎别君子豹</hi>
<hi>别辯人貍别貍変則豹豹變則虎</hi>我窮眞有數文字乃見知<hi>次公先生因言陳伯</hi>
<hi>脩殿䇿時爲宋神宗所知故首述神聖之文而自言其誤蒙聖知乃稱述伯脩亦受知之士也</hi>聞君射䇿日<lb/>
<hi>子仁前漢蕭望之傳注師古曰射策者謂爲問難書之於䇿量其大小署爲甲乙之科列而置之不使彰顯有欲射者隨其所取得</hi>
<hi>而釋之以知優劣</hi>妙語發疇咨一日喧萬口驚倒同舎兒豈<lb/>
知二十年道路猶遲遲苦言如藥石<hi>援史記啇鞅言苦言藥也甘言疾也</hi>
<hi>〇養源唐太宗賜髙馮鍾乳一劑曰而進藥石之言朕以樂石相報</hi>瞑眩終見思<hi>次公書曰若藥弗瞑眩厥</hi>
<hi>疾弗瘳言藥攻人之疾使先瞑眩潰亂乃得瘳愈也此以言伯脩殿策時獻直言也</hi>屈信反覆手獨於<lb/>
君何疑<hi>次公言雖天下之理有屈則有信伯脩乆屈不信爲可疑也</hi>四門方穆穆<hi>次公書曰賔于</hi>
<pb n="KR4d0078_SBCK_022-13b"/>
<hi>四門四門穆穆</hi>行矣及此時<lb/>
　　　送張嘉父長官<lb/>
都城昔傾蓋<hi>縯家語孔子之郯遇程子於塗傾蓋而語終日甚相親</hi>駿馬𥘉服輈<lb/>
<hi>次公輈車轅也馬服輈史所謂服轅之馬也考工記輈人爲輈有國馬之輈有田馬之輈有駑馬之輈而張衡賦云馬倚輈而徘徊</hi>
再見江湖間秋鷹巳離韝<hi>次公稱所以絆鷹也鮑明遠詩昔如韝上鷹今似檻中猿</hi>于<lb/>
今三會合毎進不少留豫章旣可識<hi>次公豫章堅才之木最難長其才生</hi>
<hi>之時雜在草萊未易辨識淮南子曰豫章生七年而可知也</hi>瑚璉誰當収微官有民社<lb/>
<hi>援論語孔子謂子貢汝器也湖璉也又仲由曰有民人焉有社稷焉</hi>妙割無雞牛<hi>次公子游爲武城宰而每</hi>
<hi>絃歌孔予戲之曰割雞焉用牛刀言以大器施之小用也今先生云妙割則所以無雞無牛其刀皆可用也</hi>歸來我<lb/>
益敬器博用自周<hi>縯後漢伏湛傳論曰器搏者無近用道長者其功遠</hi>百年子𥘉筵<lb/>
<hi>援詩賔之𥘉筵〇任杜詩彫瘵延𥘉秋</hi>我巳迫旅酬<hi>次公筵將終而勸衆人酒謂之旅酬礼記曾子問曰祭如</hi>
<pb n="KR4d0078_SBCK_022-14a"/>
<hi>之何則不行旅酬之事</hi>但當記苦語髙節貫白頭<lb/>
　　　次韻范淳父送秦少章<lb/>
宿縁在江海丗網如予何<hi>子仁文選陸機詩借問予何之丗網嬰我身任白樂天云塵</hi>
<hi>纓勿解誠堪喜丗網重來未可知</hi>西來庾公塵<hi>縯晋王導傳庾亮雖在外鎭而執朝廷之權趨向者多歸之導</hi>
<hi>内不能平嘗遇西風塵起㪯扇自蔽徐曰元規塵汗人</hi>巳濯長淮波十年淮海人𥘉<lb/>
見一麥禾<hi>次公春秋莊公二十八年大無麥禾十年見一麥禾言乆不登豊也</hi>但欣爭訟少<lb/>
未覺舟車多秦郎忽過我賦詩如卷阿<hi>次公卷阿之詩言求賢用</hi>
<hi>吉士此必秦之詩中勸先生薦賢故下句多言薦拔之意也</hi>句法本黄子<hi>謂魯直也</hi>二豪與楷<lb/>
磨<hi>其凡少游與張文潜</hi>嗟我乆離羣<hi>援禮記子夏曰吾离羣而索居亦巳乆矣</hi>逝將老<lb/>
西河<hi>縯禮記曽子謂子夏曰事夫子於洙泗之間退而老於西何之上</hi>後生多名士欲薦<lb/>
空悲歌小范眞可人<hi>次公桓温過五敦墓曰可人可人</hi>獨肯勤収羅瘦<lb/>
<pb n="KR4d0078_SBCK_022-14b"/>
馬識騄耳<hi>次公騄耳穆天子駿馬名而史記骨稽傳曰相士失之貧相馬失之瘦</hi>枯桐得雲<lb/>
和<hi>縯周禮雲和之琴瑟〇任杜詩君不見前者枯桐栢百年死樹中琴瑟</hi>近聞館李生<hi>李廌方叔</hi>病<lb/>
鶴借一柯<hi>厚成都記李義父作烏詩曰上林無限樹不借一枝栖大宗曰將與卿全樹何止一枝</hi>贈行<lb/>
苦說我妙語慰蹉跎西羌巳解仇<hi>縯趙充囯傳先零與諸羌解仇交質盟詛</hi>
<hi>言解釋平昔仇讎而相親也</hi>烽火連朝那<hi>次公朝那西邊地名属安定烽火連朝那則使烽火通於甘泉</hi>
<hi>之势也</hi>坐籌付公等<hi>任前漢宋義謂項羽曰坐運籌策公不如我</hi>吾將寄潜沱<lb/>
<hi>次公潜沱成都水名先生言吾則歸休於此也禹貢沱潜旣道</hi>
　　　次韻蘇伯固游蜀岡送李孝博奉使嶺表<lb/>
新苗未没鶴<hi>任退之稻畦詩魚肥知已秀鳥没覺秋深</hi>老葉方翳蟬<hi>子仁傅玄蟬賦翳密</hi>
<hi>葉之重䕃兮處閑樹之粛清</hi>緑渠浸麻水白板燒松煙笑窺有紅<lb/>
頰醉卧皆華顚家家機杼鳴樹樹棃棗懸野無佩<lb/>
<pb n="KR4d0078_SBCK_022-15a"/>
犢子<hi>縯謂人不事武而皆耕種也龔遂爲渤海大守民有帶持刀劎者謂曰胡爲帶牛佩犢</hi>府有騎鶴<lb/>
仙<hi>次公太平廣記昔有四人各言所願甲曰願多財乙曰願爲揚州太守丙曰願爲神仙丁皆笑之衆問如何曰腰纏十万貫騎</hi>
<hi>鶴上揚州欲兼三子之願也先生爲掦州故以騎鶴爲言</hi>觀風嶠南使岀相山東賢<hi>次公</hi>
<hi>嶠有即嶺南也李孝博山東人而又相家子故云出相山東賢山東出相語在前漢賛</hi>渡江吊很石<hi>縯很</hi>
<hi>石在潤州甘露寺有石如羊相傳謂之很石云諸葛孔明坐其上與孫仲謀論曹公也</hi>過嶺酌貪泉<hi>援晋</hi>
<hi>書呉隠之爲廣州刺史未至州二十里地名石門有水曰貪泉飲者懷無厭之心隱之旣至乃酌而飲之賦詩曰緃使夷斉飲終當</hi>
<hi>不易心</hi>與君歩徙倚望彼脩連姢願及南枝謝<hi>次公南枝梅也</hi>
<hi>蜀州紅梅閣上鬼詩云南枝向暖北枝寒庾嶺多梅故以梅爲南枝也</hi>早隨北鴈翩<hi>縯月令季冬之月鴈</hi>
<hi>比嚮</hi>歸來春酒熟共看山櫻然<hi>次公沈約詩野棠開未落山櫻發欲然</hi>
　　　送晁美叔<lb/>
我年二十無朋儔當時四海一子由君來叩門如<lb/>
<pb n="KR4d0078_SBCK_022-15b"/>
有求頎然病鶴清而脩<hi>次公頎然長皃也詩云碩人其頎</hi>醉翁遣我<lb/>
從子游翁如退之蹈軻丘<hi>縯退之贈張籍詩云子身蹈軻丘爵位不早綰</hi>尚欲<lb/>
放子出一頭<hi>嘉祐𥘉軾與子由寓興國浴室美叔忽見訪云吾從歐陽公游乆矣公令我來與子定交謂子必名</hi>
<hi>丗老夫須放他出一頭地</hi>酒醒夢斷四十秋病鶴不病骨愈蚪惟<lb/>
有我顔老可羞<hi>子仁退之送侯継詩我齒豁何鄙君顔老可憎</hi>醉<graphic n="KR2119" url="https://raw.githubusercontent.com/kanripo/KR-Gaiji/master/images/KR2119.png" mimeType="image/png"/>賔客散九<lb/>
州幾人白髪還相収我如懷祖拙自謀正作尚書<lb/>
巳過優<hi>縯晋書王述字懷祖與羲之齊名而羲之甚輕之由是情好不恊羲之嘗謂賓友懷祖正當作尚書耳投老可</hi>
<hi>作僕射若求會稽便自邈然</hi>君求會稽實良籌<hi>次公先生因言美叔求越州故用越州事實良</hi>
<hi>籌又暗用郄超爲其父方回畫計乞㑹稽也</hi>往看萬壑爭交流<hi>君近乞越州/厚晋書人或問顧愷</hi>
<hi>之㑹稽山水之狀曰千岩競秀万壑争流者也</hi>
　　　送陳德林赴眞州<lb/>
<pb n="KR4d0078_SBCK_022-16a"/>
君爲縣令元豐中吏貪功利似病農君欲言之路<lb/>
無從移書諌臣以自通<hi>諌臣蹇授之也</hi>元豐天子爲改容<lb/>
<hi>次公元豊天子神宗皇帝也</hi>我時疋馬江西東問之逆旅言頗同<lb/>
老人愛君如劉寵<hi>縯後漢劉寵罷會稽郡有五六老叟從若耶山谷間出人持百錢送寵寵曰吾政何</hi>
<hi>能及公言耶勤苦父老爲人選一大錢受之也</hi>小兒敬君如魯恭<hi>援後漢魯恭爲中牟令竪子化之不</hi>
<hi>捕桑下將雛之雉也</hi>爾來明目達四聦収拾駔駿冀北空<hi>縯退之送温造</hi>
<hi>處士序云伯樂一過兾北之野而馬羣遂空</hi>君爲赤令有古風<hi>次公東京惟開封祥符西京惟河南</hi>
<hi>永安南京惟宋城北京惟元城謂之赤縣其餘乃謂之畿縣也</hi>政聲直入明光宫<hi>次公明光宫漢宫名</hi>
<hi>武帝時起徳麟新開西湖詩注中</hi>天廐如海養羣龍并收其子豈不<lb/>
公<hi>君之子祁舉制䇿文學行義爲時所稱</hi>白沙何必煩此翁<hi>子仁眞州唐永正縣白沙鎭也</hi>
　　　送蔣頴叔帥熈河<hi>并引</hi>
<pb n="KR4d0078_SBCK_022-16b"/>
　　頴叔出使臨洮軾與穆父仲至同餞之各賦<lb/>
　　詩一篇以今我來思爲韻致遄歸之意軾得<lb/>
　　我字<lb/>
西方猶宿師論將不及我苟無深入計<hi>厚前漢李陵武帝以爲有</hi>
<hi>廣之風使將數百騎深入匈奴二千餘里</hi>緩帶我亦可<hi>縯晋書羊祐在軍不親戎服常輕裘緩帶</hi>承<lb/>
明正須君<hi>援承明漢殿廬名嚴助爲㑹稽守帝賜書曰君厭承明之廬勞侍從之事懷故土出爲郡吏</hi>文<lb/>
字粲藻火<hi>厚尚書宗彛藻火</hi>自薦誰云數留行終不果<hi>縯孟子去齊有</hi>
<hi>欲爲王留行者</hi>正坐喜論兵臨老付邊瑣<hi>厚前漢丙吉傳案邊長安瑣科條其人張</hi>
<hi>晏曰瑣録也欲科條其人老少及所經歷知其夲以文武進也</hi>新詩出談笑僚友困掀簸<lb/>
我欲歌枤杜楊柳方婀娜<hi>次公詩枤杜勞還帥之詩也詩曰昔我往矣楊柳依依今我來</hi>
<hi>思雨雪霏霏又詩云婀娜其枝</hi>邊風事首虜<hi>次公首虜奏虜首之數也馮唐傳曰魏尚爲雲中守坐首</hi>
<pb n="KR4d0078_SBCK_022-17a"/>
<hi>虜差六級而奪爵</hi>所得蓋么麽<hi>厚通俗文云不長曰公細小曰麽</hi>願爲魯連書一<lb/>
射聊城笴<hi>縯史記燕將保守聊城齊田單攻之不下死傷無數魯連乃為書約之矢以射城中遺燕將燕將自</hi>
<hi>殺聊乃下也</hi>隂功在不殺結草酬魏顆<hi>援左傳載魏武子有嬖妾無子武子疾命顆曰</hi>
<hi>必嫁是疾病則曰必以爲殉及卒顆嫁之及輔氏之役見老人結草以抗杜回回躓而顚故獲之夜夢之曰余而所嫁婦人之父也</hi>
<hi>汝用先人之治命余是以報</hi>
　　　再送二首<lb/>
使君九萬擊鵬鵾<hi>縯莊子北溟有魚其名爲鵾化而爲鳥其名爲鵬鵬之徙於南溟也水撃三千里摶</hi>
<hi>風而上者九萬里也</hi>肯爲陽關一斷魂<hi>次公陽関送别之曲所謂勸君更盡一杯酒西出陽関無故人</hi>
不用寛心九千里安西都護國西門<hi>次公安西都護則唐正觀中置府也</hi>
<hi>都護本事漢鄭吉𥘉護鄯善以西南道旣破車師降日逐威震西域遂并護車師以西北道故號都護自吉始焉國西門則置都護</hi>
<hi>之處言安西都護乃國之西門不可不謹也</hi>
<pb n="KR4d0078_SBCK_022-17b"/>
餘刄西屠横海鯤<hi>厚莊子恢恢乎其於遊刃必有餘地矣〇次公李白詩橫行青海夜帶刀西屠石堡</hi>
<hi>取錦𫀆而賈誼賦云橫海之鱣鮪也〇子仁魏顥李翰林集序云横海鯤負天鵬豈池籠縈之</hi>應予詩䜟是<lb/>
游魂<hi>次公先生舊有本注云頴叔未有帥洮之命作扈駕詩某和有游魂之句遂成吟䜟盖先生詩云回首鵷行有人傑</hi>
<hi>坐知羌虜是游魂是也</hi>歸來趂别陶弘景看挂衣冠神武門<hi>縯梁</hi>
<hi>史陶弘景挂衣冠神武門上書辭禄</hi>
　　　送襄陽從事李友諒歸錢塘<lb/>
居杭積五歳<hi>師川按年譜先生熈寕四年通判杭州凡三年又元祐四年知杭州凡二年</hi>自意<lb/>
本杭人故山歸無家欲卜西湖鄰良田不難買静<lb/>
士誰當親髯張旣超然老潜亦絶倫李子冰玉姿<lb/>
<hi>次公髯張老潜李子皆杭州人髯張不知爲誰老潜豈道潜師曰參寥子者乎李子則友諒也</hi>文行兩清淳<lb/>
歸從二人遊便足了此身<hi>縯晋書畢卓云得酒滿数百斛船四時美味置两頭便足了此</hi>
<pb n="KR4d0078_SBCK_022-18a"/>
<hi>生矣</hi>公堤不改作姥嶺行開新<hi>次公公堤乃先生所築杭人謂之蘇公堤也姥嶺則</hi>
<hi>天姥山也</hi>幽夢隨子去松花落衣巾<lb/>
　　　送黃師是赴兩浙憲<lb/>
丗乆無此士我晚得王孫寜非叔度家豈出次公<lb/>
門<hi>縯後漢黄憲字叔度前漢黄霸字次公也</hi>白首沉下吏<hi>厚文選左思詩丗胄攝髙位英俊沉下僚</hi>緑<lb/>
衣有公言<hi>次公當時人有未解此句問之先生先生曰吾家朝雲每見師是怪其官聀不遷耳然後知緑衣指朝雲</hi>
<hi>盖緑衣乃詩篇名妾之服也</hi>哀哉吴越人乆爲江湖吞官自倒帑<lb/>
廪飽不及黎元<hi>次公詩意言吴越之人乆罹水患官雖費財扵帑庫費糧扵倉廪而終不救黎元之飢困</hi>
<hi>也</hi>近聞海上港漸岀水底村願君五袴手<hi>廉范事屢見上注</hi>
招此半菽魂<hi>厚漢書項羽曰嵗飢民貧士卒食半菽也</hi>一見刺史天<hi>縯後漢蘇章字孺文</hi>
<hi>爲兾州刺史故人爲清河太守章行部案其姦贓乃請太守爲設酒殽陳平生之好甚歡太守喜曰人皆有一天我獨有二天章曰</hi>
<pb n="KR4d0078_SBCK_022-18b"/>
<hi>今夕蘇孺文飲故人酒私恩也明日兾州刺史按事公法也遂舉正其罪</hi>稍忘獄吏尊<hi>厚前漢周勃下獄獄</hi>
<hi>吏侵辱之及後岀獄曰吾甞將百萬兵安知獄吏之貴也</hi>㑹稽入吾手<hi>厚樂天詩濟源山水好老尹知之乆</hi>
<hi>常日聽人言今秋入吾手</hi>鏡湖小於盆<hi>次公是時先生欲乞守越此言水患銷而湖水不泛溢也</hi>比<lb/>
我東來時無復瘡痍存<hi>次公李布傳云今創痍未瘳師古曰痍傷也創即瘡字也</hi>
　　　送范中濟經畧侍郎分韻賦詩軾得先字<lb/>
　　　且贈以魚枕杯四馬箠一<lb/>
梁李乆樂禍<hi>次公梁李指言西夏二種族也西夏在唐賜姓李則李継遷是巳在前宋朝賜姓趙元昊是巳其承</hi>
<hi>襲者旣姓趙而其餘種族猶李姓焉梁則其妻之黨也梁氏擅權遂至弑立故梁李有用兵相闘之禍</hi>自焚豈非天<lb/>
<hi>縯左傳曰兵猶火也弗戢將自焚也〇厚前漢賛楚漢之際豪傑相王唯魏豹韓信田儋兄弟爲舊國之後然皆及身而絶横之志</hi>
<hi>節賔客慕義猶不能自立豈非天乎</hi>兩䑕闘穴中一勝亦偶然<hi>次公史記秦伐韓軍於閼</hi>
<hi>與廉頗樂乗皆以道逺險狹難救趙奢獨曰道遠険狹譬猶兩䑕闘穴中將勇者勝也</hi>謀𥘉要百慮善<lb/>
<pb n="KR4d0078_SBCK_022-19a"/>
後乃萬全廟堂選丗將<hi>援唐書突厥擾河北武后以薛訥丗將以爲安東道經畧使訥即仁</hi>
<hi>貴之子也</hi>范氏真多賢仁風𬒳宿麥<hi>厚晋書袁宏出爲東陽郡謝安送之取一扇授之曰</hi>
<hi>聊以贈行宏曰輙當奉揚仁風慰彼黎庶</hi>緑浪摇秦川號令聳毛羽先聲落<lb/>
虚弦<hi>厚戦國䇿更嬴與魏王處京臺之下仰見飛鳥引弓盡發而下之魏王曰射可至此乎更嬴曰此孽也其飛徐而鳴</hi>
<hi>悲故瘡未息而驚心未去也聞弦音引而髙飛故瘡殞也</hi>我家天一方<hi>子仁前漢烏孫公主歌曰吾家嫁我兮天</hi>
<hi>一方</hi>去路城西偏<hi>厚左傳鄭伯使公/孫獲處許西偏</hi>投竿困障日<hi>次公杜牧詩惆悵江</hi>
<hi>湖釣竿手却遮西日向長安</hi>賣劒行歸田<hi>縯龔遂爲渤海太守令民賣劒買牛賣刀買犢</hi>贈君<lb/>
荆魚杯<hi>堯祖荆州出魚枕可爲柸</hi>副以蜀馬鞭<hi>次公杜牧張好好詩贈之天馬錦副以水犀梳</hi>
<hi>又送兾處士詩贈以蜀馬箠副之胡罽裘〇伯恭文粹顧况竹杖歌曰約束蜀兒採馬鞭採得馬鞭長且堅</hi>一醉可<lb/>
以起<hi>厚退之送石處士詩去夫事方急酒行可以起</hi>無令祖生先<hi>援晋刘琨与祖逖爲友聞逖𬒳</hi>
<hi>用與親故書曰吾枕戈待旦志梟逆虜常恐祖生先吾着鞭</hi>
<pb n="KR4d0078_SBCK_022-19b"/>
　　　謝仲適座上送王敏仲北使<lb/>
衝風振河朔<hi>次公此巳下定州詩也阮籍詩云寒風振山岡</hi>飛霧失太行<hi>次公太行山在</hi>
<hi>河北鮑昭詩霧失交河城</hi>相逢不相識下馬湏眉黃洗眼忽驚笑<lb/>
見此玉節郎<hi>任玉節則使者所持之節也○龜父沈括云古之節如今之虎符其用則有圭瑋龍虎之别</hi>
吾有賢主人共此燈獨光<hi>厚杜詩今夕復何夕共此燈燭光</hi>聚散一夢<lb/>
中人北馬南翔<hi>厚歐陽送賈推官詩曰雲汾煙水上人北馬南飛</hi>吾生如寄耳<lb/>
<hi>次公魏文帝樂府云人生如寄多憂何爲又謝安与支遁書云人生如寄耳終日戚戚當來悟言銷之岀法苑珠林</hi>送老<lb/>
天一方<hi>次公此先生言其在定州也杜詩我行山川異忽在天一方</hi>幸子遇明主陳經<lb/>
入西廂<hi>次公言王敏仲之在經筵也</hi>歸期不可緩倚相宜在傍<hi>縯左</hi>
<hi>傳楚子與右尹子革語左史倚相趨而過上曰良史也是能讀三墳五典八索九丘</hi>
　　　送曽仲錫通判如京師<lb/>
<pb n="KR4d0078_SBCK_022-20a"/>
<pb n="KR4d0078_SBCK_022-21a"/>
<pb n="KR4d0078_SBCK_022-22a"/>
<hi>堂思詩竟日不就忽夢見惠連即得池塘生春草之句大以爲工</hi>白髪歸心慿說與古來<lb/>
誰似兩䟽賢<hi>厚前漢䟽廣爲太傳兄子受爲少傳一旦致仕而歸人皆歎息曰賢哉二大夫也</hi>
　　　次韻王雄州送侍其涇州<lb/>
威聲又數中興年<hi>縯杜甫喜逹行在所詩今朝漢社稷新數中興年</hi>二虜行當<lb/>
一矢聮<hi>次公周易射雉一矢亡又杜甫云一箭正墜双飛翼又曹子建云云左挽因右發一縱两禽連</hi>聞道<lb/>
名城得眞將<hi>厚皮日休七爱詩序定大亂者必有眞將以李太尉爲眞將</hi>故應驚羽<lb/>
落空弦<hi>詳見卷内送范中濟經略侍郎詩住</hi>追鋒歸去雄三衛<hi>厚傳子曰追鋒車遽則乘</hi>
<hi>之昔魏帝召司馬仲逹乗追鋒車四百餘里一宿而至次公三衛在唐制有司戈司階執干執㦸謂之四色官而在前宋朝神宗</hi>
<hi>時官制有左右金吾衛有左右衛有諸衛是三也於左右金吾衛則有上將軍於左右衛亦有上將軍於諸衛則有大將軍上将軍</hi>
<hi>右將軍此之謂衛官也</hi>授鉞重來定十連<hi>次公禮記十國爲連連有帥</hi>别酒回頭<lb/>
便陳迹<hi>縯王羲之蘭亭詩序云俯仰之間已爲陳迹</hi>號呶端合發𥘉筵<hi>詩賔之𥘉筵萹</hi>
<pb n="KR4d0078_SBCK_022-22b"/>
<hi>有曰載號載呶</hi>
　　　追餞正輔表兄至博羅賦詩爲别<lb/>
孤臣南遊墯黄菅<hi>次公孤臣先生自謂也字岀孟子孤臣孽子而退之云孤臣皆放逐</hi>君<lb/>
亦何事來収蠻艤舟蜑户龍岡窟<hi>次公惠州有蜑戸而龍岡則惠州江之処</hi>
<hi>所也</hi>置酒椰葉桄榔間髙談巳笑衰語陋傑句尤覺<lb/>
清詩孱愽羅小縣僧舎古我不忍去君忘還君應<lb/>
回望秦與楚夢渉漢水愁秦關我亦坐念髙安客<lb/>
<hi>次公髙安客指言筠州也筠州治髙安縣時子由分司南京筠州居住也</hi>神游黄孽參洞山<hi>厚李</hi>
<hi>白大鵬賦序司馬子微謂予有仙風道骨可與神遊八極之表又傳燈録洪州黄孽希遷禪師筠州洞山良玠禪師髙安昔日屬洪</hi>
<hi>州故云尔也</hi>何時曠蕩洗瑕謫<hi>次公曠蕩言赦恩也史有云曠蕩之澤又老子善行無瑕謫也</hi>與<lb/>
君歸駕相追攀棃花寒食隔江路<hi>厚雲齊廣録侯穆有詩名因寒食郊行見</hi>
<pb n="KR4d0078_SBCK_022-23a"/>
<hi>数少年共飲於棃花之下穆長揖就坐衆皆哂之或曰能詩者飲乃以棃花爲題穆遂吟云共飲棃花下棃花挿滿頭年年寒食夜吟</hi>
<hi>遶不勝愁</hi>兩山遥對雙煙鬟歸耕不用一錢物惟要兩<lb/>
脚飛孱顔玉牀丹鏃記分我<hi>厚本草圖經丹砂辰州者最勝生深山石崖間土人採之</hi>
<hi>穴地数十文始見苗乃白石耳謂之朱砂牀砂生石上若箭鏃紫黯鐡而光明瑩徹者眞辰砂也</hi>助我金鼎<lb/>
光斕斑<hi>韓大丹祕契圖金鼎篇云金鼎者上應天下應地中應人民</hi>
　　　再用前韻<lb/>
樂天雙鬚如霜菅始知謝遣素與蠻<hi>縯樂天有二妾樊素善歌小蛮</hi>
<hi>善舞嘗有詩曰櫻桃樊素口楊柳小蛮腰其後二妾竟去也</hi>我兄緑髮蔚如故巳了夢<lb/>
幻齊人間<hi>厚金剛經一切有爲法如夢幻泡影</hi>蛾眉勸酒聊爾耳<hi>援晋書阮咸嘗曰未</hi>
<hi>能免俗聊復尔耳</hi>處仲大忍茂弘孱<hi>縯晋書王敦字處仲王導字茂弘敦與導嘗造王愷愷使羙人</hi>
<hi>行酒以客飲不盡輒殺之酒至導敦所敦故不肯持羙人悲懼失邑而敦傲然不視導素不能飲恐行酒者得罪遂勉強盡觴導還</hi>
<pb n="KR4d0078_SBCK_022-23b"/>
<hi>嘆曰處神若當丗心懷剛忍非令終也</hi>三杯徑醉便歸卧海上知復幾往<lb/>
還連姢六么趂蹋鞠<hi>次公蹋鞠字岀衛青傳今之蹴鞠也於六么言之則舞有蹴鞠六么也〇</hi>
<hi>邦衡琵琶録唐崑崙弹新翻羽調緑腰注云緑腰即録要是也本自樂工進曲上令録岀要者乃以爲名誤言緑腰也</hi>香<lb/>
眇三疊縈陽關<hi>厚先生詩話云丗傳湯関三疊然今丗歌者每句再疊而已若只通一首言之又是四疊</hi>
<hi>皆非足或每句三唱以應四疊之說則叢然無復節奏予在宻州有文勛長官者以事至宻自云得古本陽関其声宛轉凄断不類</hi>
<hi>向之所聞每再唱而第一句不疊乃知舊本三疊蓋如此</hi>酒醒夢斷何所有落花流水<lb/>
空青山忽驚鐃鼔發半夜明月不許幽人攀<hi>厚李白詩人攀</hi>
<hi>明月不可得月行却與人相隨</hi>贈行無物惟一語莫遣瘴霧侵雲鬟<lb/>
羅浮道人一傾蓋欲繫白日留君顔<hi>厚李白惜餘春賦恨不得掛長</hi>
<hi>繩於青天繫此西飛之白日〇次公白樂天詩又云恨無長繩繫白日</hi>應知我是香案吏他<lb/>
年許綴蓬萊班<hi>次公兀稹詩我是玉皇香案吏謫居猶得任蓬萊</hi>
<pb n="KR4d0078_SBCK_022-24a"/>
　　　送鮮于都曹歸蜀灌口舊居<hi>彦章成都今古記云秦昭王以</hi>
<hi>李冰代弱守鑿離堆辟沫水之害穿二江成都中於是沃千里號爲陸海民思其惠立廟在灌口山</hi>
籋盡霜鬚照碧銅<hi>次公籋讀如鑷碧銅鏡也</hi>依然春雪在長松<hi>次公</hi>
<hi>言白髪也白鬚雖去而白髪猶在故言依然也</hi>朝行犀浦催收芋<hi>次公犀浦在郫縣○子翬青城山記</hi>
<hi>云李冰琢五石犀以厭水一在青城二在犀浦一在成都市橋一在江中號犀浦爲沉犀浦</hi>夜渡繩橋看<lb/>
伏龍<hi>次公繩橋在灌口引繩架之故云繩橋昔李太守之子禁龍於此今山上有伏龍觀焉〇養源白樂天蛮子朝云泛</hi>
<hi>皮船兮渡繩橋</hi>莫歎倦游無駟馬<hi>縯司馬相如傳或云卓王孫長卿故倦遊又華陽國志載相如題昇</hi>
<hi>仙橋云不乗赤車駟馬不復過汝下</hi>要將老健敵千鍾子雲三丗惟身在<lb/>
<hi>援楊子雲歷成哀平三丗不徙官</hi>爲向西南說病容<lb/>
　　　送邵道士彦肅還都嶠<hi>十朋洞天福地記三十六小洞天記第二十都</hi>
<hi>嶠山洞周回一百八十里名寳玄之天在容州</hi>
<pb n="KR4d0078_SBCK_022-24b"/>
乞得紛紛擾擾身結茆都嶠與仙鄰少而寡欲顔<lb/>
常好老不求名語益眞許邁有妻還學道<hi>縯晋許迈字逺遊𥘉</hi>
<hi>學道時其妻尚在父母旣終乃遣妻孫氏還家遂攜其同志徧遊名山焉</hi>陶潜無酒亦從人<hi>援陶潜傳</hi>
<hi>羊松齡龐遵等或有酒要之或要之共至酒座雖不識主人亦欣然無忤酣醉便返</hi>相隨十日還歸去<lb/>
萬刼清遊結此因<lb/>
　　　送柳子玉赴靈山<lb/>
丗事方艱便猛回此心未老巳先灰何時夢入眞<lb/>
君殿也學傳呼觀主來<lb/>
留别　詩十四首<lb/>
　　　和童傳留别<hi>堯卿童傳字至和洛陽人有詩名於時嘗在鳯翔與東坡相従韓魏公鎮</hi>
<hi>長安傳有詩云古來風義遺才少送丗公卿薦士稀韓㪯而巳卒矣</hi>
<pb n="KR4d0078_SBCK_022-25a"/>
麤繒大布褁生涯腹有詩書氣自華<hi>次公退之詩人之能爲人由腹</hi>
<hi>有詩書</hi>厭伴老儒烹瓠葉<hi>縯後漢劉昆教授弟子常五百餘人每春秋享射常備列典儀以素</hi>
<hi>木瓠葉爲爼豆○次公小雅瓠葉詩曰幡幡瓠葉采之烹之鄭氏注云酒旣成先與父兄室人烹瓠葉而飲</hi>強隨舉<lb/>
子踏槐花<hi>援南部新書載長安㪯子六月後落第者不出京謂之過夏偕浄坊廟院作文章曰夏課時語曰槐花黄</hi>
<hi>舉子忙</hi>囊空不辦尋春馬<hi>厚孟郊詩春風得意馬蹄疾一日看盡長安花</hi>眼亂行<lb/>
看擇壻車<hi>援售進士開宴常寄曲江亭其日公卿家傾城縱觀鈿車珠鞅櫛北而至中東榻之選十八九</hi>得<lb/>
意猶堪誇丗俗詔黃新濕字如鴉<hi>縯盧仝示添丁詩閉來案上翻墨汁塗抹</hi>
<hi>詩書如老鴉</hi>
　　　和沈立之留别二首<lb/>
而今父老千行淚一似當時𥘉去時不用鐫碑頌<lb/>
遺愛丈人清德畏人知<hi>縯晋胡質有清德武帝問其子威日卿清何如父清對曰臣父清畏</hi>
<pb n="KR4d0078_SBCK_022-25b"/>
<hi>人知臣清畏人不知</hi>
卧聞鐃鼔送歸艎夢裏怱怱共一觴試問别來愁<lb/>
幾許春江萬斛若爲量<hi>去時予在試院〇次公李後主詩問君都有幾多愁恰似一江春水</hi>
<hi>向東流庾信愁賦且將一寸心能容万斛愁而介父詩子山清愁一萬斛用對翰林白髪三千丈</hi>
　　　次韻代留别<lb/>
絳蠟燒殘玉斚飛離歌唱徹萬行啼他年一舸鴟<lb/>
夷去<hi>縯范蠡旣佐越㓕呉復得西施與之共去乗舟浮海変姓名自謂鴟夷子皮杜牧詩西子下姑蘇一舸逐鴟夷</hi>應<lb/>
記儂家舊姓西<hi>次公按寰宇記載西施施其姓也所居在施故有東施家西施家黄魯直詩云丗有捧心</hi>
<hi>學取笑如東施今云舊姓西豈偶不契勘耶然不害其詩句之妙</hi>
　　　留别金山寳覺圎通二長老<lb/>
沐罷巾冠怏晚凉睡餘齒頰帶茶香艤舟北岸何<lb/>
<pb n="KR4d0078_SBCK_022-26a"/>
時渡<hi>厚項羽欲渡烏江亭長艤舟以待</hi>晞髪東軒未肯忙<hi>厚楚詞與女沐兮咸池晞</hi>
<hi>汝髪兮陽之阿〇師後漢張平子思玄賦且余休於淸源兮晞余髪於朝陽注旣沐髪於淸源而乾髪於山東矣朝陽山東也</hi>康<lb/>
濟此身殊有道醫治外物本無方風流二老長還<lb/>
往<hi>縯杜詩寄賛上人興子成二老來往亦風流</hi>顧我歸期尚渺茫<hi>子仁韓詩㱕來辛苦欲誰</hi>
<hi>爲坐令再往之計墯渺茫</hi>
　　　子由自南都來陳三日而别<lb/>
天子自逐客<hi>縯史記李斯傳秦宗室大臣請一切逐客斯乃上書云云</hi>尚能哀楚囚<lb/>
<hi>屢見上注</hi>奔馳二百里徑來寛我憂<hi>次公杜詩斗水何直百憂寛</hi>相逢<lb/>
知有得道眼清不流别來未一年落盡驕氣浮<hi>子仁</hi>
<hi>史記老子謂孔子曰夫子之驕氣與多欲熊色與淫志</hi>嗟我晚聞道欵啓如孫休<hi>厚孫</hi>
<hi>休人名莊子予扁慶子曰今休欵啓寡聞之民也</hi>至言雖乆服放心不自収<hi>次公</hi>
<pb n="KR4d0078_SBCK_022-26b"/>
<hi>莊子至言玄言孟子求其放心</hi>悟彼善知識妙藥應所投<hi>師維摩經言丗尊現身爲</hi>
<hi>大醫王善療衆病應病與薬</hi>納之憂患場磨以百日愁<hi>次公善知識出佛書而此</hi>
<hi>句以下意言對獄百日乃爲妙藥也</hi>冥頑雖難化䥴發亦巳周平時種種<lb/>
心次第去莫留但餘無所還<hi>縯楞嚴經佛告阿難我今示汝無所還地其餘八種</hi>
<hi>皆有所還見精明性當欲誰還諸可還者自然非汝無所還者非汝而誰則知汝心本妙明浄</hi>永與夫子遊<lb/>
此别何足道大江東西州畏蛇不下榻<hi>厚退之八月十五夜贈張</hi>
<hi>功曹詩下牀畏蛇食畏藥海氣濕蟄熏腥臊</hi>睡足吾無求<hi>援杜牧齊安郡詩平生睡足處雲夢澤南州○</hi>
<hi>堯祖曰今齊安郡治有睡足斎</hi>便爲齊安民何必歸故丘<lb/>
　　　過新息留示郷人任師中<hi>任時知瀘州亦坐事對嶽</hi>
昔年嘗羡任夫子卜居新息臨淮水<hi>厚新息蔡州縣也</hi>怪君<lb/>
便爾忘故郷稻熟魚肥信清美竹陂鴈起天爲黒<lb/>
<pb n="KR4d0078_SBCK_022-27a"/>
<hi>小竹陂在縣北</hi>桐栢煙横山半紫<hi>桐栢廟/在縣南</hi>知君坐受兒女困<hi>厚後漢王</hi>
<hi>式讓諸生曰我本不欲來諸生强勸我竟爲竪子所辱遂謝病免帰</hi>悔不先歸弄清泚塵埃<lb/>
我亦失収身行此蹭蹬尤可鄙寄食方將依白足<lb/>
<hi>次公白足言僧也刘禹錫云白足赤髭之侶</hi>附書未免煩黄耳<hi>見捕蝗懷子由詩注</hi>往<lb/>
雖不及來有年詔書儻許歸田里<hi>任刘禹錫詩皇恩若許㱕田去晚歳當爲</hi>
<hi>鄰舎<graphic n="KR2119" url="https://raw.githubusercontent.com/kanripo/KR-Gaiji/master/images/KR2119.png" mimeType="image/png"/>
                    </hi>却下關山入蔡州<hi>次公関山則自蔡州所經由來黄州路先生後有梅花小詩云半隨</hi>
<hi>飛雪渡関山</hi>爲買烏犍三百尾<hi>黄州出水牛</hi>
　　　别子由三首兼别遲<lb/>
知君念我欲别難我今此别非他日風裏楊花雖<lb/>
未定雨中荷葉終不濕三年磨我費百書一見何<lb/>
止得雙璧<hi>縯史記虞卿說趙孝成王一見賜黄金百鎰白璧一双</hi>願君亦莫歎留<lb/>
<pb n="KR4d0078_SBCK_022-27b"/>
滯<hi>厚西漢司馬遷傳是歳天子始建漢家之封而太史留滯周南不得與從事</hi>六十小刼風雨<lb/>
疾<hi>次公蓮華經有言六十小刼又有言八十小刼</hi>
先君昔愛洛陽居<hi>子仁按子由卜居賦序云昔余先君以布衣宦斈四方嘗過洛陽愛其山川慨然有</hi>
<hi>卜居意而貧不能遂</hi>我今亦過嵩山麓水南卜宅吾豈敢<hi>縯温造隠居洛</hi>
<hi>水之南烏重㣧辟河陽幕韓愈詩曰水南山人又繼往車馬僕從塞閭里</hi>試向伊川買脩竹又<lb/>
聞緱氏好泉眼<hi>次公杜有太平寺泉服詩緱山泉河南志緱氏山有佛光寺有甘泉</hi>傍市穿<lb/>
井㵼冰玉遥想苑軒照水開兩翁相對清如鵠<lb/>
兩翁歸隱非難事惟要傳家好兒子<hi>次公杜詩有只應與兒子又逺遊長</hi>
<hi>兒子</hi>憶昔汝翁如汝長筆頭一落三千字丗人聞此<lb/>
皆大笑愼勿生兒兩翁似不知樗櫟薦明堂<hi>縯莊子吾有大</hi>
<hi>樹人謂之樗大枝拳曲而不中規矩匠石之曲垣見櫟社樹日此木以不材終其天年〇次公樗櫟而薦明堂以言不材者進用</hi>
<pb n="KR4d0078_SBCK_022-28a"/>
何似鹽車壓千里<hi>見次韻孔文仲推官見贈詩注〇次公荀子騏驥一日千里今何以言遲盖謂以千</hi>
<hi>里之騰踏而困壓於塩車也</hi>
　　　𥘉别子由至奉新作<lb/>
雙鵲先我來<hi>次公西京雜記陸賈云乾鵲噪而行人至</hi>飛上東軒背<hi>次公東軒盖子</hi>
<hi>由在筠州官居所建</hi>書隨好夢到人與佳節㑹<hi>次公佳莭指言端午相㑹也</hi>一懽<lb/>
難把玩<hi>師柳子厚書悠悠人丗越不過爲三十年客耳前過三十七年與瞬息無異後所得者其不足把玩亦巳審矣</hi>
回首了無在却渡來時溪斷橋號淺瀬茫茫暑天<lb/>
闊藹藹孤城背青山眊矂中<hi>援唐進士失意相與聚飲謂之打眊矂</hi>落日<lb/>
凄凉外盛衰豈吾意離合非所礙何以解我憂粗<lb/>
了一事大<hi>次公禪家之語謂了死生也</hi>
　　　東府雨中别子由<lb/>
<pb n="KR4d0078_SBCK_022-28b"/>
庭下梧桐樹<hi>次公杜詩西掖梧桐樹空留一院隂</hi>三年三見汝前年適<lb/>
汝隂見汝鳴秋雨去年秋雨時我自廣陵歸今年<lb/>
中山去<hi>次公汝隂言頴州廣陵言楊州而今中山則言定州也〇饒按年譜先生以元祐六年知頴州七年知揚州八</hi>
<hi>年守定州</hi>白首歸無期客去莫歎息主人亦是客對牀<lb/>
定悠悠夜雨空蕭瑟<hi>次公韋蘇州與元常全眞二生詩那知風雨後復此對牀眠先生與子由</hi>
<hi>往嘗讀韋詩至此句惻然感之遂相約早退爲閑居之楽自後詩中屢及之</hi>起折梧桐枝贈汝<lb/>
千里行重來知健否莫忘此時情<lb/>
　　　留别廉守<lb/>
編雚以苴豬<hi>次公編雚綴茅也左傳或取一編雚焉苴塞也傳云不以直履也</hi>墐塗以塗之<lb/>
<hi>子仁礼記内則篇炮取豚若將刲之刳之實棗於其腹中編雚以苴之塗之以謹塗炮之注云謹當爲墐声之誤也</hi>小餅<lb/>
如嚼月<hi>次公言行録丁晋公與楊大年抛令大年云有酒如線遇針則見晋公云有餅如月遇蝕則缺</hi>中有<lb/>
<pb n="KR4d0078_SBCK_022-29a"/>
酥與飴懸知合浦人常誦東坡詩好在眞一酒爲<lb/>
我醉宗資<hi>縯後漢宗資爲汝南太守而委郡事於范滂郡人謡曰汝南太守范孟愽南陽宗資主畫諾</hi>
　　　王子立去歳送子由北歸往返百舎今又<lb/>
　　　相逢贛上戯用舊韻作詩留别<lb/>
米盡無人典破裘送行萬里一鄒游<hi>次公顔魯公與蔡明遠帖云聞鄒游</hi>
<hi>與明遠同來欲至采石計其不乆亦合及吾於淮泗之間脫若未到見之冝傳此意</hi>解舟又欲携君去<lb/>
<hi>厚晋書賀循赴命入洛經呉閶門於舟中弹琴張翰𥘉不相識乃就言便相欽恱問循知其入洛翰曰吾亦有事比京便同載而去</hi>
<hi>而不告家人</hi>歸舎聊湏與婦謀<hi>縯楚王欲相優孟孟曰請歸與婦計之</hi>聞道年來<lb/>
丹伏火不愁老去雪蒙頭剰買山田添鶴口<hi>次公以王子直</hi>
<hi>住鶴田山故也往時先生此詩先傳於丗自注云尔○子仁魏野閉居即事詩成家書滿室添口鶴生孫</hi>廟堂新拜<lb/>
冨民侯<hi>援漢武帝末年拜田千秋爲丞相封冨民侯</hi>
<pb n="KR4d0078_SBCK_022-29b"/>
慶賀<lb/>
　　詩十五首<lb/>
　　　朱壽昌郎中少不知母所在刺血寫經求<lb/>
　　　之五十年去歳得之蜀中以詩賀之<lb/>
嗟君七歳知念母怜君壯大心愈苦羡君臨老得<lb/>
相逢喜極無言淚如雨不羡白衣作三公<hi>次公史記儒林傳序</hi>
<hi>公孫弘以春秋白衣爲天子三公又荀爽白衣作三公</hi>不愛白日昇青天<hi>次公史記始皇本紀注引</hi>
<hi>茅盈内紀盈曽祖父蒙於華山之中承雲駕龍白日昇天而神仙傳亦多矣</hi>愛君五十着綵服兒<lb/>
啼却得償當年<hi>縯老萊子年八十衣綵衣爲小兒啼以恱親○厚杜詩熟精文選理休覔綵衣輕</hi>烹<lb/>
龍爲炙玉爲酒鶴髪𥘉生千萬壽金花詔書錦作<lb/>
囊白藤肩輿簾蹙繡感君離合我傷心此事今無<lb/>
<pb n="KR4d0078_SBCK_022-30a"/>
古或聞長陵朅來見大姉<hi>厚漢武帝母王大后微時爲金王孫婦生女在長陵小市武帝</hi>
<hi>立自駕迎之直至其門家人驚恐女迷匿扶將出拜帝下車泣曰大姉何藏之深也載至長樂宫與俱謁太后</hi>仲孺豈<lb/>
意逢將軍<hi>援霍仲孺以縣吏給事平陽侯家與侍者衛少兒私通而生去病絶不相聞乆之去病旣壯大爲將</hi>
<hi>軍擊匈奴至平陽見仲孺跪曰去病不早自知爲大人遺躰也</hi>開皇苦桃空記靣<hi>縯隋文帝外家吕氏</hi>
<hi>其家甚微平齊後求訪不知所在開皇𥘉汝南郡上言有男子吕永吉自称有姑字苦桃嫁楊氏勘驗知是舅家而貴之</hi>建<lb/>
中天子終不見<hi>厚代宗皇后沈氏生徳宗史思明再䧟河洛失后所在徳宗即位建中元年遥尊爲皇太</hi>
<hi>后以睦王述爲奉迎太后使分命使臣周行天下終貞元之丗無聞焉</hi>西河郡守誰復譏<hi>援呉</hi>
<hi>起岀衛國門與其母訣齧臂而盟曰起不爲卿相不復入衛頃之其母死起終不歸後仕衛爲西河守</hi>頴谷封人<lb/>
羞自薦<hi>次公鄭莊公寘母姜氏于城頴而誓之曰不及黄泉无相見也旣而悔之頴考叔爲頴谷封人聞之有献於公</hi>
<hi>鄭伯用其説而母子如𥘉</hi>
　　　次韻穆父尚書侍祠郊丘瞻望　天光退<lb/>
<pb n="KR4d0078_SBCK_022-30b"/>
　　　而相慶引滿醉吟<lb/>
千章𣏌梓䕃雲天<hi>厚史記貨殖傳山居千章之材左傳云杞梓皮革自楚往也雖楚有材晋實用之</hi>
樗散誰収老鄭䖍<hi>縯杜甫送鄭䖍詩鄭公樗散鬢成絲酒後嘗稱老畫師</hi>喜氣到君<lb/>
浮白裏<hi>縯說苑魏文侯飲羣臣酒曰飲不盡者浮以大白</hi>豐年及我挂冠前<hi>援後</hi>
<hi>漢逄萌挂冠東都城門歸遼東又陶弘景脫朝服挂神武門</hi>令嚴鍾鼔三更月<hi>厚杜詩中天懸明月</hi>
<hi>令嚴夜寂寥〇任崔塗詩云胡蝶夢中家萬里杜䳌枝上月三更</hi>野宿貔貅萬竈煙<hi>次公先生</hi>
<hi>詩話自云七言之偉麗者杜子美詩旌旗日暖龍蛇動宫殿風微燕雀髙五更鼓角声悲壯三峽星河影動揺爾後寂寥無聞焉直</hi>
<hi>至歐陽永叔滄波萬古流不盡白鶴雙飛意自閑萬馬不嘶聽號令諸蕃無事樂耕耘可以並驅争先矣某亦云令嚴鍾鼔三更月</hi>
<hi>野宿貔貅萬竈煙又云露布朝馳玉關塞捷書夜到甘泉宫亦庻幾焉</hi>太息何人知帝力<hi>縯列</hi>
<hi>子堯時有老人擊壌而歌曰日出而作日入而息鑿井而飲耕田而食帝何力於我哉</hi>歸來金帛看頳<lb/>
肩<hi>次公退之城南聯句刈熟擔肩頳</hi>
<pb n="KR4d0078_SBCK_022-31a"/>
<pb n="KR4d0078_SBCK_022-32a"/>
<hi>厚禮記坊記上酌民言則下天上施</hi>帝謂本無聲<hi>次公詩帝謂文王又云上天之載無聲無臭</hi>冨國<lb/>
因崇儉蘄年在好生<hi>次公周禮曰以祈年而漢有祈年觀書曰好生之德洽于民心</hi>無心<lb/>
斯格物克已自消兵<hi>厚禮記大學云致知在格物論語克巳復禮爲仁唐書蕭悗當國謂四方無虞</hi>
<hi>遂議大平事乃密詔天下鎭兵逃亡不𥙷謂之銷兵</hi>化國安新政孤臣返舊耕<hi>次公</hi>
<hi>王符論化國之日舒以長而孟子云孤臣孽子也</hi>還將清廟什留與野人賡<hi>次公</hi>
<hi>清廟祀丈王之詩也</hi>
　　　　　次韻王仲至喜雪御筵<lb/>
三軍喜氣鑠飛花<hi>縯唐摭言李紳鎭楊州請章孝標賦春雪詩云六岀花飛處處飘黏牎拂砌上寒條</hi>
<hi>朱門到曉難盈尺盡是三軍喜氣銷</hi>睡起空驚月在沙未集驊騮金騕褭<lb/>
<hi>厚漢武帝鑄金作馬蹄狀謂之金褭蹄其後杜詩云駿馬時看金騕裊佳人屡出董嬌饒</hi>故殘鳷鵲王横<lb/>
斜<hi>次公鳷鵲漢殿名杜甫宣政殿退朝詩云雪殘鳷鵲亦多時玉横斜雪殘之皃也</hi>偶還仗内身<lb/>
<pb n="KR4d0078_SBCK_022-32b"/>
如寄尚憶江南酒可賖宣勸不多心自醉<hi>次公宣勸字先生三</hi>
<hi>用之和王晉卿館伴髙䴡云宣勸不辤金盌側又和蔣頴叔端門觀燈云十分宣勸恐難勝而此則其一也又刘寛傳嘗於帝前𬒳</hi>
<hi>酒醉伏帝問太尉醉邪寛仰對曰臣不敢醉但任重責大憂心如醉也</hi>強扶衰白拜君嘉<hi>縯左</hi>
<hi>傳㐮四年穆叔如晉晉侯享之歌鹿鳴之三三拜曰鹿鳴君所以嘉寡君也敢不拜嘉</hi>
　　　表弟程德孺生日<lb/>
仗下千官散紫庭時聞小語說蘇程長身自昔傳<lb/>
甥舅壽骨遥知是弟兄<hi>予與君皆壽骨貫耳班列中多指予二人不問而知其爲中表也</hi>
曽活萬人寜望報<hi>君在楚州予在杭州皆遇飢歳活数萬人</hi>秪求五畒却歸<lb/>
耕四朝遺老凋零盡<hi>次公此詩是元祐八年乃宋哲宗時也言四朝則是仁宗英宗神宗哲宗</hi>
<hi>爲四朝逆數甲子蓋三四十年事則程德孺當是時自出仕而來乃四朝之臣矣</hi>鶴髪他年幾箇迎<lb/>
　　　子由生日以檀香觀音像及新合印香銀<lb/>
<pb n="KR4d0078_SBCK_022-33a"/>
　　　篆盤爲夀<lb/>
旃檀婆律海外芬<hi>縯婆律出波斯囯膏香在木心中〇厚酉陽雜爼一木五香根旃檀節沉香花雞舌</hi>
<hi>葉藿膠薫睦又云龍脛香出婆利國有婆律樹髙八九丈瘦者岀龍脛香肥者出婆律香〇次公按本草云波律香出波律囯與龍</hi>
<hi>脛同生一樹也</hi>西山老臍柏所薫<hi>厚唐本草麝生中臺川谷陶隠居云形似麞常食柏乗故嵇康養生</hi>
<hi>論云麝食柏而香也</hi>香螺脫黶來相羣<hi>援香螺脱黶甲香也能聚衆香故涪翁詩亦云寳螺香脱黶</hi>
能結縹緲風中雲一燈如螢起微焚何時度盡繆<lb/>
篆紋<hi>厚前漢藝文志漢興太史試斈童以六躰謂古文竒字篆書繆篆虫書隷書注繆篆謂其文屈曲纏繞所以摹印章</hi>
<hi>也</hi>繚繞無窮合復分東坡持是壽卯君<hi>次公卯君子由也子由巳</hi>
<hi>卯生故云</hi>君少與我師皇墳<hi>次公皇墳言三皇之書三墳是也</hi>旁資老聃<lb/>
釋迦文共厄中年點蠅蚊<hi>縯退之詩朝蠅不湏驅暮蚊不湏拍蝇蚊滿八區可盡與相格</hi>
<hi>厚前漢楊震死詔䇿曰震正直是與俾匡時政而青蠅點素同兹在潘</hi>晚遇斯湏何足云<hi>子仁曰楽</hi>
<pb n="KR4d0078_SBCK_022-33b"/>
<hi>天曲江感秋詩晚遇何足言白髪映朱紱</hi>君方論道承華勛<hi>援韓詩方今向升平元凱承華勛</hi>我<lb/>
亦旗鼔嚴中軍<hi>次公先生盖自言作帥定州也</hi>國恩當報敢不勤但<lb/>
願不爲丗所醺邇來白髪不可耘問君何時返郷<lb/>
枌<hi>厚謝霊運詩揮手告郷曲三載期㱕旋且爲樹枌檟無今孤願言又刘禹錫上武相公書一身主祀万里望枌榆之郷〇</hi>
<hi>次公漢髙祖少時祭枌榆之社及移新豊亦立焉故後人用枌榆字爲郷曲也</hi>収拾散亡理放紛此<lb/>
心實與香俱焄聞思大士應巳聞<hi>厚楞嚴經言觀丗音從聞思修入三摩地</hi>
　　　借前韻賀子由生第四孫斗老<hi>借子由俗罷詩韻</hi>
今日散幽憂<hi>縯莊子堯以天下譲許由許由不受又讓於子州支父子州支父曰我適有幽憂之病方治之</hi>
<hi>未睱治天下也</hi>彈冠及新沐<hi>厚楚詞新沐者必弹冠</hi>况聞萬里孫巳報三<lb/>
日浴朋來四男子大壯㤗臨復<hi>次公易復卦朋來无咎爲其有四男子故使大</hi>
<hi>壯㤗臨復葢一陽生則爲復二陽生則爲臨三陽生則爲㤗四陽生則爲大壯</hi>開書喜見靣<hi>厚盧仝詩開緘宛見</hi>
<pb n="KR4d0078_SBCK_022-34a"/>
<hi>諌靣</hi>未飲春生腹<hi>厚白樂天家醖诗捧疑明水從空化飲似陽和滿腹春</hi>無官一身<lb/>
輕有子萬事足舉家傳吉夢<hi>援詩吉夢維何維熊維羆</hi>殊相驚凡<lb/>
目爛爛開眼電<hi>縯晋書戎眼爛爛如岩下電謂王戎也</hi>磽磽峙頭玉<hi>李賀詩云頭玉</hi>
<hi>磽磽眉製翠杜郎生得眞男子</hi>但令彊筋骨可以耕衍沃<hi>次公衍沃地之肥羙者左</hi>
<hi>傳有云春井街沃</hi>不湏冨女章端解耗紙竹君歸定何日我<lb/>
計乆巳熟長留五車書<hi>厚莊子謂惠子多方其書五車</hi>要使九子讀<lb/>
<hi>吾與子由共九男孫矣</hi>簞瓢有内樂軒冕無流矚人言适似我<lb/>
<hi>次公适則子由之㓜子也</hi>窮逹巳可卜蚤謀二頃田莫待八州督<lb/>
<hi>君前後典八州屡見前注</hi>
　　　子由生日<lb/>
上天不難知好惡與我一方其未定間<hi>次公申包胥曰人衆者勝</hi>
<pb n="KR4d0078_SBCK_022-34b"/>
<hi>天天定亦能勝人</hi>人力破隂騭<hi>縯洪範惟天隂騭下民注云騭定也天不言而嘿定下民也</hi>少<lb/>
忍待其定報應眞可必季氏生而仁觀過見其實<lb/>
<hi>援論語曰觀過斯知仁矣</hi>端知柳下惠焉往不三黜<hi>縯柳下惠爲士師三黜孔子曰直道</hi>
<hi>而事人焉往而不三黜</hi>天有時而定壽考未易畢兒孫七男子<lb/>
<hi>三子四孫</hi>次第皆逢吉<hi>厚洪範身其康/彊子孫其逢吉</hi>遥知設羅門<hi>次公鄭當時傳</hi>
<hi>載翟公爲廷尉賔客塡門及廢門外可設雀羅</hi>獨掩懸磬室<hi>厚左傳曰室如懸磬野無青草</hi>回思<lb/>
十年事無愧篋中筆<hi>次公杜詩篋中有舊筆情至時復援</hi>但願白髪兄<lb/>
年年作生日<lb/>
　　　以黄子木拄杖爲子由生日之壽<lb/>
靈壽扶孔光<hi>縯前漢孔光爲大師大后詔曰國之將興尊師重傳其令大師母朝賜靈壽杖</hi>菊潭<lb/>
飲伯始<hi>厚盛弘之荆州記菊水出穣縣芳菊被水極甘香谷中皆飲此水而壽大尉胡廣所患風疾休沐南歸常飲此</hi>
<pb n="KR4d0078_SBCK_022-35a"/>
<hi>水後疾遂瘳胡廣字伯始</hi>雖云閑草木豈樂蒙此恥<hi>次公孔光胡廣二人皆畏儒謟䛕之</hi>
<hi>人故云草本蒙恥</hi>一時偶収用千載相瘢疻海南無佳植野<lb/>
果名黃子堅瘦多節目<hi>厚晋書庾凱見和嶠嘆曰森森如千文松虽磥砢多節目施之大厦</hi>
<hi>有棟梁之用</hi>天材任操倚嗟我始翦裁丗用或縁此貴從<lb/>
老夫手往配先生几相從歸故山不愧仙人𣏌<hi>本草狗𣏌</hi>
<hi>一名仙人杖</hi>
　　　元豐四年十二月二十日謁王文甫於江<lb/>
　　南岸坐上得陳季常書報是月四日陜西<lb/>
　　奏种諤領兵入界殺西夏六萬餘人獲馬<lb/>
　　　六十匹衆喜抃唱樂各飲一巨觥<lb/>
聞說官軍取乞誾將軍旗鼔捷如神故知無定河<lb/>
<pb n="KR4d0078_SBCK_022-35b"/>
邊柳得共中原雪絮春<hi>子仁按王立之詩話云東坡在黃時有一詩云漢家將軍一丈佛詔</hi>
<hi>賜天池八尺龍露布朝馳玉関塞捷書夜對甘泉宫似聞指揮築上郡巳覺談笑無西戎放臣不見天顔喜但驚草木皆春容其後</hi>
<hi>作謝賜御書詩復用其間數句立之所記如此今集中皆無有疑其非全篇故附見于此</hi>
　　　獲鬼章二十韻<hi>子仁按先生謝御書詩自注云時熈河新獲鬼章當在元祐之𥘉</hi>
青雲有逋宼白首巳窮妖竊據臨洮郡潜通講渚<lb/>
橋廟謀周召虎邊帥漢班超堅壘千兵破連航一<lb/>
炬燒擒姦從窟穴奏捷上煙霄詭異人圖像懽娯<lb/>
路載謡干誅非一事伐叛自先朝<hi>縯倣杜詩偷生惟一老伐叛巳三朝</hi>取<lb/>
道經陵寢前期告廟祧西來聞幾日靣縛見今朝<lb/>
二聖臨雲陛千官溢海潮載因車轣轆失主馬蕭<lb/>
條<hi>縯老杜病馬行失主錯莫無晶光又云毛暗蕭條連雪霜</hi>横拜如蹲犬胡裝尚衣<lb/>
<pb n="KR4d0078_SBCK_022-36a"/>
貂理卿辭具服譯長舌𥘉調緩死恩殊厚求生尾<lb/>
屢揺<hi>縯太史公言猛虎在䧟穽之中摇尾而求食</hi>慈仁逢太母寛厚戴唐尭<lb/>
赤手眞擒虎和羹未賜梟<hi>縯漢使秉節送粟五月五日作梟羮以賜百官梟惡鳥欲絶其</hi>
<hi>倫也</hi>藁街虚授首東市偶全腰<hi>縯三輔録言長安城中有藳街陳湯斬郅支单于懸</hi>
<hi>頭藁街晁錯衣朝衣斬東市左傳有得全腰領</hi>困獸何須殺遺雛或可招威<lb/>
聲西振夏武節北通遼帝道有強弱天時或長消<lb/>
羌情防報復軍勝忌矜驕愼重關西將竒功勿再要<lb/>
　　　太夫人以無咎生日置酒留予夜歸書小<lb/>
　　　詩賀上<lb/>
壽樽餘瀝到朋簮要與郎君語夜深敢請阿婆開<lb/>
夜閤井中車轄任浮沉<hi>見燕飲門觀燈之什注</hi>
<pb n="KR4d0078_SBCK_022-36b"/>
　　　樂全先生生日以鐵拄杖爲壽二首<lb/>
先生眞是地行仙<hi>次公楞嚴經言仙之品有地行仙</hi>住丗因循五百年<lb/>
毎向銅人話疇昔<hi>見鐵柱杖詩注</hi>故教鐵杖闘清堅入懷冰<lb/>
雪生秋思倚壁蛟龍護晝眠<hi>子仁退之赤藤扙歌空堂晝眠倚牖户飛電著壁搜</hi>
<hi>蛟螭</hi>遥想人天㑹方丈<hi>縯維摩經言三萬二千師子座髙八萬四千由旬入維摩方丈室中無所</hi>
<hi>妨礙</hi>衆中驚倒野狐禪<hi>次公野狐禪禪家之妖魔者〇任傳燈録云臨済野孤禪云云</hi>
二年相伴影隨身<hi>縯李白詩㪯杯邀明月對影成三人月旣不解飲影徒隨我身</hi>踏遍江<lb/>
湖草木春擿石舊㾗猶作眼閉門髙節欲生鱗畏<lb/>
塗自衛眞無敵<hi>縯莊子畏隷者若畏泥塗〇次公莊子畏塗者十殺一人焉則必盛卒徒而後往</hi>捿<lb/>
徑争先却累人<hi>縯唐書盧藏用如隱終南山晚徇權利嘗謂司馬承禎曰此中大有佳處承禎曰以僕視</hi>
<hi>之仕塗之捷徑耳</hi>逺寄知公不嫌重筆端猶自斡千鈞<hi>子仁先生嘗云</hi>
<pb n="KR4d0078_SBCK_022-37a"/>
<hi>
                        <graphic n="KR1351" url="https://raw.githubusercontent.com/kanripo/KR-Gaiji/master/images/KR1351.png" mimeType="image/png"/>人作文字湏是筆頭下挽得數萬鈞起方可以言文字故歐陽文忠公詩云興來筆下千鈞重</hi>
　　　賀陳述古弟章生子<lb/>
鬱葱佳氣夜充閭<hi>縯漢光武紀望氣者蘇伯阿曰氣佳哉欝欝葱又然賈充始生父逵曰後當有充閭</hi>
<hi>之慶故以爲名充字公閭</hi>始見徐卿第二雛<hi>厚杜詩徐卿二子生絶竒又云丈夫生兒有如此二</hi>
<hi>雛者名位豈肯卑微休</hi>甚欲去爲湯餅客<hi>縯劉禹錫送張盥赴舉詩爾生始懸弧我作坐上賔</hi>
<hi>引筯斈湯餅祝詞天麒麟〇援唐明皇王后恩寵日衰不自安一日訢曰三郎獨不記阿忠脫新紫半臂換一斗麵爲生日湯餅邪</hi>
<hi>上戚然閔之</hi>惟愁錯寫弄麞書<hi>縯李林甫舅子姜度妻誕子林甫手書慶之曰聞有弄麞之慶客視</hi>
<hi>之皆掩口也</hi>參軍新婦賢相敵<hi>厚晋王渾妻鍾琰生子済他日済趨庭而過渾曰生子如此足慰人</hi>
<hi>心琰曰若使新婦得配參軍生子不翅如此參軍謂渾弟淪</hi>阿大中郎喜有餘<hi>援謝道韞嘗曰一門</hi>
<hi>叔父則有阿大中郎蓋謂謝安也</hi>我亦從來識英物試教啼看定何如<lb/>
<hi>縯桓温生未朞温嶠見之曰此兒有竒骨可試使啼及聞其聲曰真英物也以其爲温嶠所賞故名曰温</hi>
<pb n="KR4d0078_SBCK_022-37b"/>
　　　虎兒<lb/>
舊聞老蚌生明珠<hi>縯曰韋康字元將弟誕字仲將孔融與康父書曰前日元將來淵才亮茂雅度弘毅</hi>
<hi>偉丗之器也昨日仲将又來懿性貞實文敏篤誠保家之主也不意双珠近岀老蚌也甚珍貴之</hi>未省老兎<lb/>
生於莵<hi>援楚人謂虎為於莵見左傳〇師孔由卯生子遠寅生故小名虎兒</hi>老兎自謂月中<lb/>
物不騎快馬騎蟾蜍<hi>用中曰五經通義曰月中有兎與蟾蜍兎隂也蟾蜍陽也而與兎並明隂</hi>
<hi>係於陽也〇堯祖王充論衡云男妻姮娥託身於月是爲蟾蜍</hi>蟾蜍爬沙不肯行<hi>縯曰韓愈效玉川子</hi>
<hi>月蝕詩爬沙脚手鈍誰使女解縁青冥</hi>坐令青衫垂白鬚於莵駿猛不類<lb/>
渠指揮黃熊駕黒貙丹砂紫麝不用塗<hi>堯卿丗之小兒必塗丹砂</hi>
<hi>紫麝以辟邪氣不祥</hi>眼光百歩走妖狐妖狐莫誇智有餘不勞<lb/>
揺牙咀爾徒<hi>厚魏志曹真甞曽呉質等真性肥朱鑠性瘦質召優使説肥瘦真恚按刀瞋目言排敢輕脫吾</hi>
<hi>斬尔遂罵坐質按劒曰曹子用汝非屠机上肉呉質吞爾不揺喉咀爾不摇牙何敢恃势驕邪</hi>
<pb n="KR4d0078_SBCK_022-38a"/>
增刋校正王狀元集注分類東坡先生詩卷二十二<lb/>
<pb n="KR4d0078_SBCK_022-38b"/>
</p>
<p>
</p>
  </div>
</body>
</text>
</TEI>
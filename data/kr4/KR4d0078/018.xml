<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0078_SBCK_018-1a"/>
増刋校正王狀元集注分類東坡先生詩卷十八<lb/>
　酬荅中<lb/>
　　詩九十一首<lb/>
　　　劉貢父見余歌詞數首以詩見戯聊次其韻<lb/>
十載飄然未可期<hi>子仁云杜牧之詩十載飄然繩撿外樽前自献自爲酬</hi>那堪重作<lb/>
看花詩門前惡語誰傳去醉後狂歌自不知刺舌<lb/>
君今猶未戒<hi>縯曰隋書賀若弼傳父敦臨刑呼弼謂曰吾以舌死汝不可不思因引錐刺弼舌誡以謹口○</hi>
<hi>次公云按先生詩案熈寕六年十二月内劉攽作詩寄軾軾和詩引賀若弼以錐刺其子舌以譏時不能容狂直之言也</hi>炙眉<lb/>
我亦更何詞<hi>厚云晋郭舒爲王澄别駕荆土士人宗廞甞因酒忤澄怒叱左右棒廞舒厲色謂左右曰使君</hi>
<hi>過醉汝輩何敢妄動澄恚曰别駕狂邪誑言我酔因遣掐其鼻炙其眉頭舒跪而受之廞遂得免</hi>相從痛飲<lb/>
無餘事正是春容最好時<lb/>
<pb n="KR4d0078_SBCK_018-1b"/>
　　　和李邦直沂山祈雨有應<lb/>
髙田生黄埃<hi>縯云杜詩云雨降不濡物良田起黄埃</hi>下田生蒼耳<hi>堯卿云神農夲草蒼</hi>
<hi>耳一名胡葈一名地葵亦名卷耳苓耳</hi>蒼耳亦巳無更問麥有幾蛟龍睡<lb/>
足亦解慙二麥枯時雨如洗不知雨從何處來但<lb/>
聞吕梁百歩聲如雷<hi>厚曰莒縣有石梁焉謂之吕梁今謂百歩洪在徐州彭城之東</hi>試<lb/>
向城南望城北<hi>師云杜詩欲徃城南望城北</hi>際天菽粟青成堆飢<lb/>
火燒腸作牛吼不知待得秋成否半年不雨坐龍慵<lb/>
共怨天公不怨龍今朝一雨聊自贖神龍社鬼各<lb/>
言功無功日盗太倉粟<hi>次公云杜詩日籴太倉五升米</hi>嗟我與龍<lb/>
同此責勸農使者不汝容因君作詩先自劾<hi>師云韋堅作詩</hi>
<hi>自劾責〇堯卿退之詩家請官供不報荅何異䑕雀偷太倉行抽手版付丞相不待彈劾還耕桑此公之意也</hi>
<pb n="KR4d0078_SBCK_018-2a"/>
　　　宿州次韻劉涇<lb/>
我欲歸休瑟漸希舞雩何處着春衣<hi>縯云論語點尓何如鼔瑟希又曰春</hi>
<hi>服旣成浴乎沂風乎舞雩詠而歸</hi>多情白髮三千丈<hi>厚李白詩白髮三千丈縁愁似箇長</hi>無用<lb/>
霜皮四十圍<hi>縯杜詩云古栢行霜皮溜雨四十圍</hi>晚覺文章真小技<hi>厚云</hi>
<hi>杜詩文章一小技於道未爲尊變一爲眞義在眞/字盖言老杜以文章爲小技我早年不以為然晚乃覺其真</hi>早知冨貴有<lb/>
危機<hi>次公諸葛長民曰冨貴必履危機師曰劉穆之臨刑謂所親曰冨貴必踐危機</hi>爲君垂涕君知<lb/>
否千古華亭鶴自飛<hi>涇之兄汴亦有文亦死矣○縯陸機臨刑歎曰華亭鶴淚豈可復聞乎</hi>
　　　和趙郎中見戯二首<hi>次公以徐妓不知東武詩中見戯云只有當時燕子樓</hi>
燕子人亡三百秋<hi>縯云唐徐州節度使張建封有爱妓名盻盻建封旣卒盻盻居燕子樓十餘年不肯</hi>
<hi>嫁白樂天爲作燕子樓詩三絶</hi>捲簾那復似揚州<hi>厚杜牧詩春風十里揚州過卷上珠簾緫不如</hi>
西行未必能勝此空唱崔徽上白樓<hi>援云崔徽河中娼也以御史裴敘中</hi>
<pb n="KR4d0078_SBCK_018-2b"/>
<hi>病亡元積爲作崔徽歌下邳城南門謂之白門樓○堯卿裴欽中以興元幕使河中與徽相從者累月欽中使罷徽不能從情懷怨</hi>
<hi>抑後數月東川幕白知退將自河中歸徽乃託人冩真因捧書謂知退曰爲妄謂裴郎崔徽一旦不及卷中人徽且爲郎死矣明日</hi>
<hi>遂疾發狂元稹爲作崔徽歌以叙其事白樓在河中府城之西北</hi>
我擊藤牀君唱歌明年六十柰君何醉顛只要裝<lb/>
風景莫向人前自洗磨<hi>次公毎醉歌畢輒日明年六十矣</hi>
　　　和子由與顔長道同遊百歩洪相地築亭<lb/>
　　　種柳<lb/>
平明坐衙不暖席<hi>縯孔席不暖</hi>歸來閉閣閑終日<hi>次公前汲黯閉閤卧</hi>
<hi>治</hi>卧聞客至倒屣迎<hi>縯陳壽三國志魏王粲傳左中郎將蔡邕見而竒之時邕才學顯著貴重朝廷</hi>
<hi>聞粲在門倒屣迎之</hi>兩眼蒙籠餘睡色城東泗水歩可到路轉<lb/>
河洪翻雪白安得青絲絡駿馬<hi>次公杜詩云青絲絡頭爲君老</hi>蹙踏<lb/>
<pb n="KR4d0078_SBCK_018-3a"/>
飛波柳隂下奮身三丈兩蹄間<hi>縯史記張儀言秦馬之良探前扶後蹄間三㝷</hi>
<hi>騰者不可勝數〇師蜀志注劉備所乗馬名的盧騎的盧走墮襄陽城西檀溪水中溺不得岀備急曰的盧今日危矣可弩力的盧</hi>
<hi>乃一踴三丈遂得出</hi>振鬛長鳴聲自乾少年狂興乆已謝但憶<lb/>
嘉陵遶劒關<hi>厚嘉陵江水出大散閞下嘉陵谷南行逕鳯㒷利至劒門閞丁木瓜園轉東向閬中西與倍氷</hi>
<hi>㑹</hi>劒關大道車方軌<hi>縯李左車說成安君曰井陘之道車不得方軌騎不得成列○厚蘇秦傳</hi>
<hi>今秦之攻齊車不得方軌騎不得比行</hi>君自不去歸何難山中故人應大<lb/>
笑築室種柳何時還<lb/>
　　　次韻李邦直感舊<hi>師李時爲東京提舉</hi>
騶騎傳呼出跨坊<hi>縯淮隂少年辱韓信處後人以名坊在徐州〇次公按韓信淮隂人今之楚州也非</hi>
<hi>今先生所臨之地跨乃凌跨之跨盖以出而騶騎傳呼則凌跨坊巷入而簿書埴委則充滿堂㕔或云跨坊乃籠街之義</hi>簿<lb/>
書填委入充堂<hi>師文選劉公幹詩聀事煩填委文墨紛消散〇堯卿陸士衡賦居充堂而衍字亦必堂名</hi>
<pb n="KR4d0078_SBCK_018-3b"/>
誰教按部如何武<hi>厚何武爲揚州刺史所奏舉二千石長吏先露章服罪者免之而巳不服極法奏之</hi>
<hi>抵罪或至死</hi>只許清樽對孟光<hi>縯後漢梁鴻妻也</hi>婉娩有時來入夢<lb/>
<hi>縯退之詩孤㳺懷耿介旅宿夢婉娩</hi>温柔何日聽還郷<hi>援趙飛燕外傳飛燕妹合德成帝視曰吾當老</hi>
<hi>此温柔郷不復效武皇老白雲郷</hi>酸寒病守尤堪笑千歩空餘僕射埸<lb/>
<hi>厚張建封好擊毬之戯韓愈佐幕以書戒之又贈張僕射/詩汴泗交流郡城角<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>場千歩平如削</hi>
　　　次韻荅邦直子由四首<lb/>
簿書顚倒夢魂間知我踈慵肯見原閑作閉門僧<lb/>
舎冷病聞吹枕海濤喧忘懷杯酒逢人共引睡文<lb/>
書信手翻<hi>師白樂天詩卧枕一卷書起甞一杯酒書將引昏睡酒用扶衰朽</hi>欲吐狂言喙<lb/>
三尺<hi>縯莊子云丘願有喙三尺〇子仁陸餘慶善論事而謬於判時嘲之曰說事喙長三尺判事手重五斤</hi>怕君<lb/>
輕我却須吞<hi>邦直屢以此見戒〇師杜牧之詩撩頭雖欲吐到口却成吞</hi>
<pb n="KR4d0078_SBCK_018-4a"/>
城南短李好交遊<hi>厚短李李紳也白樂天詩云閑吟短李詩</hi>箕踞狂歌緫自<lb/>
由<hi>師劉伶酒徳頌奮髯箕踞</hi>尊主庇民君有道<hi>次公舊唐書大宗紀賛云以房魏之智不踰乎</hi>
<hi>丘軻遂能尊主庇民者遭時也</hi>樂天知命我何憂<hi>次公列子載孔子之言曰楽天知命吾何憂</hi>
醉呼妙舞留連夜閑作清詩斷送秋<hi>任白樂天詩云留連燈下明猶</hi>
<hi>飲断送樽前倒即休</hi>瀟洒使君殊不俗樽前容我攬須不<hi>縯晋桓伊</hi>
<hi>於上前彈筝歌詩以言謝安之忠安起攬其須曰使君於此不凡</hi>
老弟東來殊寂寞故人留飲慰酸寒草荒城角開<lb/>
新徑雨入河洪失舊灘車馬追陪迹未掃唱酬往<lb/>
復字應漫此詩更欲慿君改待與江南子布看<hi>厚張</hi>
<hi>昭字子布典畧曰余曩聞劉荆州甞自作書欲與孫伯符以示禰正平正平嗤之言如是爲欲使孫策帳下兒讀之邪將使張子布</hi>
<hi>見之也</hi>
<pb n="KR4d0078_SBCK_018-4b"/>
君雖爲我此遲留別後淒凉我巳憂不見便同千<lb/>
里逺退歸終作十年遊恨無揚子一區宅<hi>縯揚雄有田一[門@里]有</hi>
<hi>宅一區</hi>懶卧元龍百尺樓<hi>縯陳登字元龍許汜見先主曰元龍湖海之士豪氣不除昔遭亂過下圯見元</hi>
<hi>龍元龍無客主之意乆不相與語自上大床卧使客卧下床劉備曰君有國士之名今天下大亂帝王失所君宜憂國忘家有救丗</hi>
<hi>之意而君求田問舎言無可採是元龍所諱也何縁當面君語如我欲卧百尺樓上卧君於地何但上下床之間耶</hi>聞道<lb/>
鵷鴻滿臺閣網羅應不到沙鷗<lb/>
　　　荅任師中家漢公<lb/>
先君昔未仕杜門皇祐𥘉<hi>次公先君言編禮也皇祐宋仁宗年號也慶暦八年歲在戊子</hi>
<hi>次年改皇祐盡五年改至和</hi>道德無貧賤風采照郷閭何甞踈小<lb/>
人小人自闊踈出門無所詣老史在郊墟<hi>任老史名經字彦輔</hi>
<hi>眉之老儒甞作思子䑓賦公甚稱之</hi>門前萬竿竹堂上四庫書<hi>縯唐藝文志兩都各聚書</hi>
<pb n="KR4d0078_SBCK_018-5a"/>
<hi>四部以甲乙丙丁爲次列經史子集四庫其本有正副軸帶牙籖皆異色以别之</hi>髙樹紅消梨<hi>師川三秦</hi>
<hi>記云漢武帝園有大棃如五升瓶落地則破名含消梨</hi>小池白芙蕖常呼赤脚婢<hi>厚退</hi>
<hi>之玉川子詩一婢赤脚老無齒</hi>雨中擷園𬞞矯矯任夫子罷官還舊<lb/>
廬是時里中兒始識長者車<hi>縯陳平家貧門外多長者車轍〇次公杜詩門多長</hi>
<hi>者車</hi>烹雞酌白酒相對歡有餘<hi>縯李白詩白酒𥘉熟山中歸黄雞啄黍秋正肥呼童</hi>
<hi>烹雞酌白酒児女歌笑牽人衣</hi>有如龐德公往還葛與徐妻子走堂<lb/>
下主人竟誰歟<hi>援龐公南郡㐮陽人也居峴山之南未甞入城府㐮陽記曰諸葛孔明毎至徳公家獨拜</hi>
<hi>床下徳公𥘉不令止司馬德操甞詣徳公值其上家德操徑入其室呼德公妻子使速作黍徐元直向云當來就我與德公談妻子</hi>
<hi>皆羅拜堂下奔走供設須臾德公還直入相就不知何者是客也</hi>我時年尚少作賦慕相<lb/>
如<hi>縯司馬相如作子虚大人賦○次公揚雄傳先是蜀有司馬相如作賦甚弘䴡温雅雄心壯之毎作賦常擬之以爲式</hi>侍<lb/>
立看君談精悍實起予<hi>祖謙漢書嚴延年爲人精悍又論語起予者商也</hi>歲月<lb/>
<pb n="KR4d0078_SBCK_018-5b"/>
曽幾何耆老逝不居史侯最先没孤憤拱桑樗<hi>援左</hi>
<hi>傳秦穆公謂蹇叔曰墓上之木拱矣</hi>我亦渉萬里清血滿襟祛漂流二十<lb/>
年始悟萬縁虚獨喜任夫子老佩刺史魚<hi>次公唐髙祖爲唐王</hi>
<hi>渟竹使符頒銀莬符諸郡武徳元年改銀莬符爲銅魚符○子仁杜牧詩使君四十四兩佩左銅魚</hi>威行烏白<lb/>
蠻解辮請冠𥚑<hi>援丘布範書夜郎滇池解辮請聀</hi>方當入奏事清廟陳<lb/>
璠璵<hi>次公清廟文王之廟陳璠璵以言宗廟之器也逸論語曰璠璵魯之寳玉也孔子曰美哉璠璵逺而望之煥若也近</hi>
<hi>而視之瑟若也</hi>胡爲厭軒冕歸志不少舒上蔡有良田<hi>次公上蔡蔡州</hi>
<hi>也任公有田在新息見先生傳有詩一篇</hi>黄沙走清渠罷亞百頃稻<hi>縯杜牧詩罷亞百頃</hi>
<hi>稲秋風吹半黄</hi>雍容十年儲間隨李丞相搏射鹿與猪<hi>援李氶相</hi>
<hi>斯也斯出獄顧謂其中子曰吾復與若牽黄犬出上蔡東門逐狡兎豈可得之乎</hi>蒼鷹十斤重<hi>龜父酉陽</hi>
<hi>雜爼云鷹有荆窠白者短身而大五斤漁陽曰東道大者六斤</hi>猛犬如黄驢豈比陶淵明<lb/>
<pb n="KR4d0078_SBCK_018-6a"/>
窮苦自把鋤<hi>次公陶淵明園田居曰侵晨理荒穢帶月荷鋤歸</hi>我今四十二衰<lb/>
髮不滿梳彭城古名郡乏人偶見除頭顱已可知<lb/>
<hi>次公陶弘景與從兄書曰昔仕宦期四十左右作尚書郎即投簮髙邁今三十六方奉朝請頭顱可知不如早去遂挂冠神武門上</hi>
<hi>表辝禄</hi>幾何不樵漁㑹當相從去芒鞋老菑畬念子<lb/>
瘴江邊<hi>子仁退之詩知子逺來真有意好収吾骨瘴江邊</hi>懷抱向誰攄頼我同<lb/>
年友相歡出同輿冰盤薦文鮪<hi>鮪鮥也戎瀘常有○次公退之詩云氷盤夏薦</hi>
<hi>碧實脆</hi>玉斚傾浮蛆醉中忽思我清詩綴瓊琚知我<lb/>
少所諧教我時卷舒丗事日反覆翩如風中旟雀<lb/>
羅弔廷尉<hi>縯前漢翟公罷廷尉門外可設雀羅</hi>秋扇悲婕妤<hi>厚文選趙飛燕妹弟得幸班婕</hi>
<hi>妤失寵作秋扇歌云常恐秋莭至凉飈奪炎熱弃捐篋笥中恩情中道絶</hi>升沉一何速喜怒紛<lb/>
衆狙<hi>援莊子狙公賦芧曰朝三暮四衆狙皆怒朝四暮三衆狙皆恱</hi>作詩謝二子我師寗<lb/>
<pb n="KR4d0078_SBCK_018-6b"/>
與蘧<hi>厚寗武子邦有道則知邦無道則愚蘧伯玉邦有道則仕邦無道則卷而懷之</hi>
　　　陽關詞三絶<hi>次公三詩各自說事唯是皆可歌之故曰陽関三絶按王立之詩話云先</hi>
<hi>生作彭門守時過齊州李公擇中秋席上賦一絶云云其後山谷在黔南令以小秦王歌之次公謂先生名之</hi>
<hi>爲陽関三絶則必用西出陽関無故人之聲歌之矣王立之之說恐非也盖贈張継愿言戯馬䑓則在徐州所</hi>
<hi>贈也荅李公擇云濟南春好雪𥘉晴則自是春𥘉之作豈可便指爲過齊州作耶意者三詩先生皆以陽関歌</hi>
<hi>之乃聚爲一處標其題曰陽関三絶内中秋月一絶見月門</hi>
受降城下紫髯郎<hi>縯朔方緫管張仁愿於何比築三受降城以絶突厥南冦之路○厚孫權爲張遼所</hi>
<hi>敗遼問降人向有紫髯將軍爲誰荅曰係㑹稽</hi>戲馬臺南古戰場<hi>次公戯馬䑓在徐州彭城縣項</hi>
<hi>羽所築宋武建第舎重九日引賔客登䑓賦詩自春秋以來乃用武之處春秋鄭伯取宋彭城而漢髙祖項羽皆起於此後傼吕布</hi>
<hi>自下邳相持築城於彭城又李華有吊古戰場文</hi>恨君不取契丹首金甲牙旗<lb/>
歸故郷<lb/>
<pb n="KR4d0078_SBCK_018-7a"/>
　　　　右贈張繼愿<lb/>
濟南春好雪𥘉晴行到龍山馬足輕使君莫忘霅<lb/>
溪女時作陽關腸斷聲<hi>次公濟南則齊州濟南郡也龍山豈桓温九日所登之山乎霅溪在</hi>
<hi>湖州則李公擇先爲湖州故也</hi>
　　　　右荅李公擇<lb/>
　　　次韻吕梁仲屯田<lb/>
雨葉風花日夜稀<hi>堯卿陸龜蒙詩閑䆫雨過苔花潤小簟風來薤葉凉</hi>一杯相屬竟<lb/>
何時<hi>次公韓詩一杯相属君當歌</hi>空虚豈敢酬瓊玉<hi>縯詩云投我以木瓜報之以瓊</hi>
<hi>琚</hi>枯朽猶能出菌芝<hi>厚柳宗元書雖朽枿腐敗不能生植猶足蒸出芝菌以爲瑞</hi>門外<lb/>
吕梁從迅急<hi>子仁孔子觀於吕梁懸水三千仞流沬三十里</hi>胷中雲夢自逶遟<lb/>
<hi>援司馬相如子虚賦吞若雲夢者八九於其胷中曽不芥蔕</hi>待君筆力追靈運莫負南<lb/>
<pb n="KR4d0078_SBCK_018-7b"/>
臺九日期<hi>縯劉𥙿爲宋公在彭城九月九日出遊戯馬臺送孔静辭位歸卿謝靈運宣逺等並從賦詩</hi>
　　　王鞏屢約重九見訪旣而不至以詩送將<lb/>
　　　官梁交且見寄次韻荅之交頗文雅不類<lb/>
　　　武人家有侍者甚慧麗<lb/>
知君月下見傾城<hi>縯李延年歌曰北方有佳人絶丗而獨立一頋傾人城再頋傾人囯○次公李白詩</hi>
<hi>定向瑶臺月下逢</hi>破恨懸知酒有兵<hi>縯南史江諮議言酒猶兵也兵可千日不用不可一日不備酒</hi>
<hi>可千日不飲不可一飲不醉○師杜牧贈酒詩與愁爭底亊要尓作戈矛</hi>老守無何惟日飲<hi>厚袁</hi>
<hi>盎爲吴相姪種謂益曰絲惟日飲無何說王母反而已如此幸得脫</hi>將軍競病自詩鳴<hi>援梁曹景宗振</hi>
<hi>旅凱入帝於光華殿宴飲連句啓求賦詩不巳帝令沈約賦韻時韻巳尽唯餘競病二字景宗便操筆斯湏而成曰去時児女悲歸</hi>
<hi>來笳鼔競借問行路人何如霍去病○次公韓愈言孟東野以詩鳴</hi>花枝不共秋欹帽筆陣<lb/>
空來夜斫營<hi>縯杜詩筆陣獨掃千人軍○師唐渾日進知虜曲折夜斫其營斬千餘級</hi>愛惜微<lb/>
<pb n="KR4d0078_SBCK_018-8a"/>
官將底用它年只好冩銘旌<hi>師杜牧詩黄壤不沾新雨露粉書空換舊銘旌</hi>
　　　九日邀仲屯田爲大水所隔以詩見寄次<lb/>
　　　其韻<lb/>
無復龍山對孟嘉<hi>援晉桓温與孟嘉九日宴龍山</hi>西來河伯意雄誇<hi>縯莊</hi>
<hi>子秋水時至河伯欣然自喜以天下之美在巳</hi>霜風可使吹黃帽<hi>舟人黄帽土勝水也○厚史記</hi>
<hi>鄧通傳櫂船爲黄頭郎徐廣曰著黄帽也</hi>樽酒那能泛浪花<hi>任子美詩云閃閃浪花飜</hi>謾遣<lb/>
鯉魚傳尺素<hi>援文選詩客從逺方來遺我雙鯉魚呼児烹鯉魚中有尺素書</hi>却將燕石報<lb/>
瓊華<hi>縯列子宋之愚人得燕石以爲寳周人曰此燕石也瓦䃯不殊○次公詩云尚之以瓊華乎</hi>何時得<lb/>
見悲秋老<hi>縯宋玉曰悲哉秋之爲氣也</hi>醉裏題詩字半斜<lb/>
　　　有言郡東北荆山下可以溝畎積水因與<lb/>
　　　吳正字王户曹同往相視以地多亂石不<lb/>
<pb n="KR4d0078_SBCK_018-8b"/>
　　　果還遊聖女山山有石室如墓而無棺椁<lb/>
　　　或云宋司馬桓魋墓二子有詩次其韻二<lb/>
　　　首<hi>敬夫按先生集遊桓山記云元豊三年正月乙亥春服旣成從二三子遊於泗水之上登桓山入石室</hi>
側手區區未易遮<hi>縯時河决水方退諺有側手障黄河之語</hi>奔流一瞬卷千<lb/>
家共疑智伯𥘉圍趙<hi>縯左氏智伯率韓魏攻趙㐮子懼奔晉陽三國攻晉陽引汾水灌其城不</hi>
<hi>沈者三板</hi>猶有張湯欲漕斜<hi>厚前漢溝洫志人有上書欲通褒斜漕事下御史大夫張湯湯問之</hi>
<hi>言抵蜀從故道故道多陂回逺今穿褒斜道少陂近四百里而褒水通沔斜通渭皆可以船漕上以爲然而水多湍石竟不可漕</hi>
已坐迂踈來此地分將勞苦送生涯使君下䇿真<lb/>
堪笑隱隱驚雷響踏車<hi>次公以車掉水也</hi>
茫茫清泗遶孤岑歸路相將得暫臨試着芒鞋穿<lb/>
犖确<hi>次公退之詩山石犖确行逕微</hi>更燃松炬照幽深縱令司馬能<lb/>
<pb n="KR4d0078_SBCK_018-9a"/>
鑱石<hi>縯宋司馬桓魋自爲石椁</hi>㑹有中郎解摸金<hi>厚陳琳爲袁紹作檄言曹</hi>
<hi>操時置發兵中郎將摸金校尉</hi>強冩蒼崖留歳月他年誰識此時心<lb/>
　　　　荅吕梁仲屯田<lb/>
亂山合沓圍彭門官居獨在懸水村<hi>吕梁地名○縯莊子吕梁懸水</hi>
<hi>三十仞故今言吕梁爲懸水村也○師即今百歩洪是也</hi>居民蕭條雜麋鹿小市冷落<lb/>
無雞豚<hi>次公杜詩小市當争米</hi>黄河西來𥘉不覺但訝清泗流<lb/>
奔渾夜聞沙岸鳴罋盎暁看雪浪浮鵬鵾<hi>次公退之詩餘瀾怒</hi>
<hi>不巳喧聒鳴罋盎</hi>吕梁自古喉吻地<hi>堯卿按水經云吕梁乃自古黄河喉襟脣吻之地</hi>萬頃<lb/>
一抹何由吞坐觀入市卷閭井吏民走盡餘王尊<lb/>
<hi>縯王尊爲東郡太守河水盛溢尊躬率吏民沉白馬祀水神河北因止宿隄上及水盛隄壞吏民皆奔走惟尊立不動而水波稍却</hi>
計窮路斷欲安適吟詩破屋愁鳶蹲歳寒霜重水<lb/>
<pb n="KR4d0078_SBCK_018-9b"/>
歸壑<hi>次公月令季冬之月水歸其壑土反其宅</hi>但見屋瓦留沙㾗入城相對<lb/>
如夢寐<hi>次公杜詩夜䦨更秉燭相對如夢寐</hi>我亦僅免爲魚黿<hi>縯劉子過洛汭曰微禹吾</hi>
<hi>其魚乎</hi>旋呼歌舞雜談笑不惜飲釂空瓶盆念君官<lb/>
舎冰雪冷新詩美酒聊相温人生如寄何不樂<hi>師法</hi>
<hi>苑珠林支遁在剡謝安與書曰人生如寄耳終日戚戚遲君來以晤言銷之</hi>任使絳蠟燒黄昏宣<lb/>
房未築淮泗滿<hi>任武帝作瓠子之歌有云齧浮梁兮淮泗滿</hi>故道堙没瘡痍<lb/>
存明年勞苦應更甚我當畚鍤先黥髠付君萬指<lb/>
代頑石千鎚雷動蒼山根<hi>韓白樂天開八節灘詩鐡鑿金鎚隠若雷</hi>髙城如<lb/>
鐡洪口快<hi>次公杜詩大城鐡不如</hi>談笑却掃看崩奔農夫掉臂<lb/>
免狼顧秋榖布野如雲屯<hi>次公列子言化人之宫望之若雲屯焉○師杜甫沙苑行王有</hi>
<hi>虎臣司苑門入門天廐皆雲屯</hi>還須更置軟脚酒爲君擊鼔行金樽<lb/>
<pb n="KR4d0078_SBCK_018-10a"/>
<hi>縯玄宗幸諸楊第岀有賜曰餞路反有勞曰軟脚○師唐郭子儀自同州歸代宗詔大臣就宅作軟脚局人出三百千</hi>
　　　荅孔周翰求書與詩<lb/>
身閑曷不長閉口<hi>次公傳曰病從口入患從曰出閉口則無事而身得長閑矣非謹而何</hi>天寒<lb/>
正好深藏手吟詩冩字有底忙未脫多生宿塵垢<lb/>
不蒙譏訶子厚疾<hi>縯柳宗元報崔黯書曰凡人好詞工書者皆病癖也吾不幸蚤得三病學道以來日</hi>
<hi>思砭鍼攻熨卒不能去纏結心腑牢甚願斯須忘之而不克竊甞自毒</hi>反更刻畫無鹽醜<hi>厚晉</hi>
<hi>書周顗傳庾亮甞謂顗曰諸人咸以君方樂廣顗曰何乃刻畫無塩唐突西施無塩醜女也</hi>征西自有家<lb/>
雞肥<hi>次公南史王僧䖍傳載僧䖍論書云庾征西翼書少時與右軍齊名右軍後進庾猶不分在荆州與都下人書云小</hi>
<hi>兒輩賤家雞皆學逸少書</hi>太白空驚飯山瘦<hi>援舊唐杜甫傳李白於甫有飯山之嘲而李白集有</hi>
<hi>戯甫詩云飯顆山頭逢杜甫頭戴笠子日卓午借問因何太瘦生緫爲從前作詩苦</hi>與君相從知幾<lb/>
日春風待得花開不撥弃萬事不復談<hi>厚杜詩云撥弃潭州百斛</hi>
<pb n="KR4d0078_SBCK_018-10b"/>
<hi>酒</hi>百觚之後那辤酒<hi>縯孔叢子曰平原君與子髙飲強子髙酒曰昔有遺諺堯舜千鍾孔子百觚子</hi>
<hi>路嗑嗑尚飲百榼古之賢聖無不能飲子何辝焉</hi>
　　　聞公擇過雲龍張山人輒往從之公擇有<lb/>
　　　詩戲用其韻<lb/>
我生固多憂肉食常苦墨<hi>縯左氏晉定公吴夫差㑹于黄池司馬寅曰肉食者無墨</hi>
<hi>今呉王有墨國勝乎太子死乎</hi>軒然就一笑猶得好飲力聞君過雲<lb/>
龍對酒兩靜嘿急攜清歌女出郭及未<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>一歡難<lb/>
力致<hi>厚劉毅曰合一射甚難</hi>邂逅有勝特喧蜂集晩花<hi>沈杜詩籬踈帶晚花</hi>
亂雀啅叢棘<hi>曹易寘于叢棘</hi>山人樂此耳寂寞誰侍側何<lb/>
當求好人聊使治要襋<hi>次公詩魏葛屨曰紏紏葛屨可以履霜摻摻女手可以縫裳要之襋</hi>
<hi>之好人服之注要䙅也襋領也好人好女手之人</hi>使君自孤僨<hi>援前漢匈奴傳冒頓爲書遺髙后曰陛下</hi>
<pb n="KR4d0078_SBCK_018-11a"/>
<hi>獨立孤僨獨居兩主不樂無以自娱○次公按漢書注云僨仆也尤言不能自立也則獨居無偶可以言孤僨矣</hi>此里<lb/>
誰相直不如學養生一氣服千息<hi>次公晉許邁傳常服氣一氣千餘息</hi>
　　　寒食日荅李公擇三絶次韻<lb/>
從來蘇李得名雙<hi>次公前漢蘇武李陵能詩謂之蘇李唐蘇味道里人李嶠俱以文章顯時號蘇李又</hi>
<hi>蘇晋李嶠知制誥時號蘇李又蘇頲李乂對掌文誥明皇謂頲曰前朝有李嶠蘇味道今有卿及李乂亦丗不乏人</hi>只恐<lb/>
全齊笑陋邦<hi>次公李公擇知齊州故云</hi>詩似懸河供不辦<hi>縯郭象傳王衍毎云</hi>
<hi>聽象語如懸河㵼水注而不竭○師韓退之石鼔歌願借辯口如懸河</hi>故欺張籍隴頭瀧<hi>厚退</hi>
<hi>之詩君乃崑崙渠籍乃隴頭瀧南人謂水之湍者爲瀧</hi>
簿書鼛鼔不知春<hi>次公鼛鼔所以督役也周禮云以鼛鼔鼓役事</hi>佳句相呼頼<lb/>
故人<hi>次公杜詩毎於百僚上猥誦佳句新○子仁謝靈運毎有篇章對惠連輙得佳句</hi>寒食德公方<lb/>
上冡歸來誰主復誰賔<hi>縯後漢龐公傳注司馬徳操甞造徳公值其渡沔上祀先人墓徳操徑入</hi>
<pb n="KR4d0078_SBCK_018-11b"/>
<hi>其室呼德公妻子使作黍湏臾徳公還直入相就不知何者爲客也</hi>
廵城巳困塵埃眯<hi>次公眯字莊子曰播糠眯目則天地四方易位○師杜詩云塵土汗人眼易眯</hi>執<lb/>
扑仍遭蟣蝨縁<hi>次公左氏華元爲植廵城禮司空執扑</hi>欲脫布衫攜素手<lb/>
<hi>次公文選詩盈盈楼上女纎纎出素手</hi>試開病眼點黄連<hi>來詩謂僕布衫督役</hi>
　　　次韻荅劉涇<hi>堯卿涇字巨濟</hi>
吟詩莫作秋蟲聲<hi>彦章退之送孟東野序以蟲鳴秋</hi>天公怪汝鈎物情<lb/>
使汝未老華髮生芝蘭得雨蔚青青何用自燔以<lb/>
出馨<hi>縯漢兩龔傳云薰以香自燒膏以明自消</hi>細書千紙雜眞行新音百變<lb/>
口如鸎異議鋒起弟子争舌翻濤瀾卷齊城<hi>厚蒯通言</hi>
<hi>於韓信曰<graphic n="KR1073" url="https://raw.githubusercontent.com/kanripo/KR-Gaiji/master/images/KR1073.png" mimeType="image/png"/>生一士伏軾掉三寸舌下齊七十餘城</hi>萬卷堆胷兀相撑以病爲樂<lb/>
子未驚我有至味非煎烹是中之樂吁難名緑槐<lb/>
<hi>仁謝靈運毎有篇章對惠連輙得佳句</hi>
<pb n="KR4d0078_SBCK_018-12a"/>
如山闇廣庭飛蟲繞耳細而清<hi>次公唐文粹載何諷夣渇賦云牎日斜照飛蚊</hi>
<hi>繞鬢也</hi>敗席展轉卧見經亦不自嫌翠織成<hi>縯老杜有太子張舎</hi>
<hi>人遺織成段褥詩客從西北來遺我翠織成</hi>意行信足無溝坑<hi>次公劉夢得詩意行無舊路</hi>
不識五郎呼作卿<hi>厚宋璟傳甞宴朝堂三張列三品璟階六品居下坐易之諂事璟虚位揖曰公第一</hi>
<hi>人何下座璟曰才劣品卑卿謂第一何耶是時朝廷以易之等内寵不名其官呼易之五郎昌宗六郎鄭善果謂璟曰公柰何謂五</hi>
<hi>郎爲卿璟曰以官正當爲卿君非其家奴何郎之有</hi>吏民哀我老不明<hi>次公馬援曰頗哀老子使</hi>
<hi>得遨遊</hi>相戒無復煩鞭刑<hi>縯徐有功爲蒲州司法不忍杖罰民服其恩相戒曰犯參軍杖者必斥之</hi>
<hi>訖不辱一人</hi>時臨泗水照星星<hi>次公星星言白髮也何長瑜嘲陸展曰陸展染白髮欲以媚側室青</hi>
<hi>青不解乆星星行復岀〇師歐陽永叔秋聲賦黝然黒者変而爲星星</hi>微風不起鏡面平安<lb/>
得一舟如葉輕<hi>次公退之詩共泛清湘一葉舟</hi>卧聞郵籖報水程<hi>厚杜</hi>
<hi>詩宿槳依農/事郵籖報水程</hi>蓴羮羊酪不湏評<hi>縯陸/機甞詣侍郎王濟濟指羊酪謂機曰卿吴中</hi>
<pb n="KR4d0078_SBCK_018-12b"/>
<hi>何以敵此機荅云千里蓴羹未下塩豉時稱爲名對云</hi>一飽且救飢腸鳴<hi>次公此篇皆所以裁抑劉</hi>
<hi>涇之豪氣也劉涇好為險怪之文盖嘗見其上先生詩即/此詩文多不載任退之詩飢腸徹死無由鳴</hi>
　　　和孫莘老次韻<lb/>
去國光隂春雪消還家蹤跡野雲飄<hi>次公杜詩去國哀王粲李白詩</hi>
<hi>不如早還家</hi>功名正自妨行樂<hi>次公向秀欲註莊子嵆康曰此書詎復湏註正是妨人作樂耳楊惲</hi>
<hi>云人生行樂耳</hi>迎送纔堪博早朝<hi>白詩昏昏一覺睡不博早朝人</hi>雖去友朋親<lb/>
吏卒却辤䜛謗得風謡今年我亦江東去不問繁<lb/>
雄與寂寥<hi>次公繁雄寂寥言郡之如此也孫萃老必在江東故云尓</hi>
　　　文與可有詩見寄云待將一叚鵝溪絹掃<lb/>
　　　取寒梢萬尺長次韻荅之<lb/>
爲愛鵝溪白蠒光<hi>縯鵝溪地名在梓州塩亭縣岀絹甚良〇次公時人謂之鵝溪絹老杜云我有一疋</hi>
<pb n="KR4d0078_SBCK_018-13a"/>
<hi>好東絹亦謂此也</hi>掃殘雞距紫毫芒丗間那有千㝷竹月落<lb/>
庭空影許長<hi>次公先生作篔簹谷偃竹記云與可畫竹𥘉不自貴重四方之人持縑素而請者足相躡於門</hi>
<hi>與可厭之投諸地而罵曰吾將以爲襪聞者傳之以爲口寔及與可自洋州還而余爲徐州與可以書遺余曰近語士大夫吾墨竹</hi>
<hi>一泒近在彭城可往來之襪材當萃於子矣書尾復冩一詩其畧曰待將一叚鵝溪絹掃取寒梢萬尺長余謂與可竹長萬尺當用</hi>
<hi>絹二百五十疋知公倦於筆研頋得此絹而已與可無以荅則曰吾言妄矣丗豈有萬尺竹哉余因而實之荅其詩云云與可笑曰</hi>
<hi>蘇子辯則辯矣然二百五十疋吾將買田而歸老焉因以其所畫篔簹偃竹遺予曰此竹數尺耳而有萬尺之势</hi>
　　　次韻秦觀秀才見贈秦與孫莘老李公擇<lb/>
　　　甚熟將入京應舉<hi>次公是時先生守徐州盖元豊元年也</hi>
夜光明月非所投<hi>縯史記鄒陽曰明月之珠夜光之壁以暗投人於道衆莫不按劒相盻者何則無因</hi>
<hi>而至前也</hi>逢年遇合百無憂<hi>厚太史公言力田不如逢年善仕不如遇合○次公杜詩吾知徐卿</hi>
<hi>百不憂</hi>將軍百戰竟不侯<hi>援漢李廣與望氣王朔語曰自漢征匈奴廣未甞不在其中而諸校</hi>
<pb n="KR4d0078_SBCK_018-13b"/>
<hi>尉材能不及中以軍功取封侯者數十人廣不爲後人然終無尺寸功以得封邑者何也豈吾相不當侯耶〇次公李白贈張鎬詩</hi>
<hi>夲家隴西人先爲漢边將苦戰竟不侯當年頗惆悵</hi>伯郎一㪷得凉州<hi>縯孟佗字伯郎中常侍張</hi>
<hi>譲專權用事佗以蒲萄酒一㪷遺譲爲凉州刺史</hi>翹關負重君無力<hi>厚武后時置武舉有此科</hi>
<hi>○次公朝野僉載云崔湜爲吏部侍郎掌銓有選人白湜曰某能翹関負米偍笑曰若壯何不求選兵部荅曰外議謂崔侍郎下有</hi>
<hi>氣力者即得選</hi>一年不入紛華域<hi>次公子夏曰入聞夫子之道而樂岀見紛華而恱</hi>故人<lb/>
坐上見君文謂是古人吁莫測<hi>子仁唐貟半千傳武后謂半千曰乆聞爾名謂</hi>
<hi>爲古人乃在朝邪</hi>新詩說盡萬物情硬黄小字臨黄庭<hi>縯公言甞</hi>
<hi>於秘書閣觀王羲之墨蹟昔唐人硬黄土臨本惟鵝羣一帖似献之真筆公甞書黄庭内景經以贈葆光道士故謂太虚臨之也</hi>
故人已去君未到空吟河畔草青青<hi>厚古詩云青青河上草欎欎園</hi>
<hi>中柳</hi>誰謂他郷各異縣<hi>次公張正見古樂有云他郷且異縣</hi>天遣君來破吾<lb/>
願一聞君語識君心短李髯孫眼中見<hi>次公短李指言公擇借楽</hi>
<pb n="KR4d0078_SBCK_018-14a"/>
<hi>天言李紬曰短李而用之髯孫指言莘老借張遼言孫權曰紫髯將軍而用之此詩人之巧也○子仁郄超爲桓温參軍王恂爲主</hi>
<hi>簿超髯而珣短府中語曰髯參軍短王簿</hi>江湖放浪乆全眞<hi>悼文選嵆叔夜詩志在守樸養素全眞</hi>
忽然一鳴驚倒人<hi>援史記齊威王曰此鳥不鳴則巳一鳴驚人</hi>縱横所往無<lb/>
不可知君不怕新書新<hi>次公新書言王介甫新學經義之說也</hi>千金弊帚<lb/>
那堪換<hi>縯魏文帝論文曰夫人善於自見而文非一体鮮能備善是以各以所長相輕所短里語曰家有弊帚享之千</hi>
<hi>金斯不自見之患也</hi>我亦淹留豈長筭山中旣未决同歸我聊<lb/>
爾耳君其漫<hi>厚晋元咸曰未能免俗聊復尓耳</hi>
　　　次韻黄魯直見贈古風二首<hi>敬夫魯直詩其一曰江梅有佳</hi>
<hi>實託根桃李埸桃李終不言朝露借恩光孤芳忌皎潔氷雪空自香古來和鼎實此物升廟廊歲月坐成晚煙</hi>
<hi>雨青巳黄約升桃李盤以逺𥘉見甞終然不可口擲弃官道傍但使本根在弃捐果何傷其二曰青松出洞壑</hi>
<hi>十里樍風声上有百尺絲下有千歳苓小草有逺志相依在平生毉和不並丗深根且固蔕人言可毉國何用</hi>
<pb n="KR4d0078_SBCK_018-14b"/>
<hi>太早計小大才則殊氣味固相似</hi>
佳榖卧風雨莨莠登我埸<hi>次公書云農殖嘉榖孟子悪莠之乱苗也又詩九月築埸</hi>
<hi>圃公詩案此詩譏出之小人勝君子如稂莠之奪嘉榖也</hi>陳前漫方丈<hi>縯孟子食前方丈</hi>玉食<lb/>
慘無光<hi>厚洪範惟辟玉食○次公前漢陳咸奢侈玉食師古注云玉食美食如玉也</hi>大哉天宇<lb/>
間美惡更臭香<hi>厚杜詩大哉乾坤内</hi>君看五六月飛蚊殷回廊<lb/>
兹時不少假俛仰霜葉黄期君蟠桃枝千歲終一<lb/>
甞<hi>縯東海度朔山有大桃蟠屈三千里漢武時東郡献矮人指東方朔曰王母種桃三千歲一着子此子巳三過偷之矣○厚太</hi>
<hi>平廣記西王母以桃献漢武帝帝食桃輒録其核欲種之西王母曰此桃三千年一實帝乃止</hi>頋我如苦<lb/>
李全生依路傍<hi>援王戎甞與羣兒戯道側見李樹多實競趍之戎獨不往或問其故戎曰樹在道邊而多</hi>
<hi>子必苦李也</hi>紛紛不足愠悄悄徒自傷<hi>厚詩曰憂心悄悄愠于羣小按公詩案招此詩</hi>
<hi>譏今日進用之人多小人也</hi>新添<hi>先生盖謂収穫而登埸當是嘉榖乃/以困卧於風雨/而登者莨莠○玉食無光盖言冗者之雜佳士也</hi>
<pb n="KR4d0078_SBCK_018-15a"/>
空山學仙子妄意笙簫聲<hi>縯簫史善吹簫作鵉鳯之音秦穆公有女弄玉喜吹簫公</hi>
<hi>以妻之後皆仙云○居仁退之誰氏子詩或云欲學鳯吹笙新慕靈妃嫓簫史神仙雖然有傳說知者自知其妄矣</hi>千金<lb/>
得竒藥開視皆豨苓<hi>厚韓進學解言訾醫師以昌陽引年欲進其豨苓也○次公豨苓今所謂</hi>
<hi>茯苓是也至賤之品</hi>不知市人中自有安期生<hi>援前漢郊祀志注云安期生琅邪人</hi>
<hi>賣藥東海邊時人皆言千歳</hi>今君巳度丗坐閱霜中蔕摩挲古銅<lb/>
人歲月不可計<hi>縯後漢方術傳薊子訓於長安東灞城與一老翁共摩挲銅人相謂曰適見鑄此巳五百</hi>
<hi>年矣</hi>閬風安在哉<hi>厚山海經曰閬風之山是謂玄圃</hi>要君相指似<lb/>
　　　荅仲屯田次韻<lb/>
秋來不見渼陂岑<hi>縯杜詩岑參兄弟皆好竒携我逺來遊渼陂〇次公渼陂在扈縣</hi>千里<lb/>
詩盟忽重㝷太木百圍生逺籟<hi>厚莊子大木百圍之竅穴風作則萬竅怒號又</hi>
<hi>曰地籟則衆竅是巳</hi>朱絃三歎有遺音<hi>縯礼記清廟之瑟朱絃而䟽越一唱而三歎有遺音者矣</hi>清<lb/>
<pb n="KR4d0078_SBCK_018-15b"/>
風卷地収殘暑<hi>厚退之雙鳥詩清風卷地起百鳥皆飄浮</hi>素月流天掃積隂<lb/>
<hi>厚謝莊月賦云白露曖空素月流天</hi>欲遣何人𢋫絶唱滿堦桐葉候蟲吟<lb/>
<hi>共父柳宗元詩門掩候虫秋</hi>
　　　密州宋國愽以詩見紀在郡雜詠次韻荅<lb/>
　　　之<lb/>
吾觀二宋文字字照縑素<hi>師二宋宋郊宋祁也國博乃其嗣子</hi>淵源皆<lb/>
有考竒險獲難句<hi>次公二宋者莒公庠字公序景文公祁字子京</hi>後來邈無繼<lb/>
嗣子其殆庶<hi>次公易係辝曰顔氏之子其殆庶幾乎</hi>胡爲尚流落用舎真<lb/>
有數當時苟恱可謹勿笑枤杜<hi>縯李林甫傳林甫不識枤杜字謂韋陟曰此云</hi>
<hi>杖杜何也陟俛首不敢言</hi>斵牎誰救赴<hi>次公朝野僉載云唐陽滔爲中書舎人時促命草制而吏持門鑰他</hi>
<hi>適無舊夲檢眎乃断牎取之時號斵牎舎人</hi>䄂手良優𥙿<hi>厚退之祭柳子厚文云不善爲斵血指汗顔巧</hi>
<pb n="KR4d0078_SBCK_018-16a"/>
<hi>匠旁觀縮手䄂間</hi>山城辱吾繼<hi>次公山城指言宻州也</hi>缺短煩遮護昔年<lb/>
繆陳詩無人聊瓦注于令𢋫絶唱外重中巳懼<hi>縯莊</hi>
<hi>子以瓦注者巧以鉤注者憚以黄金注者惛其巧一也而有所矜則外重也凡外重者爲拙</hi>何當附家集<lb/>
擊壤追咸濩<hi>厚堯時有田父擊壤而歌曰我日出而作日入而息鑿井而飲耕田而食帝力何加於我哉黄</hi>
<hi>帝之樂曰咸池湯之樂曰大濩〇公衮藝經云堯時擊壤壌以木爲之前廣後銳長尺四寸闊三寸其形如履將戯先側一壤於地</hi>
<hi>逺三四十歩以手中壌擊之中者爲上</hi>新添<hi>次公擊壌則先生謙以自比其詩咸濩則以言宋國博之詩也</hi>
　　　荅范祖禹<lb/>
吾州下邑生劉季誰數區區張與李<hi>來詩有張僕射李臨淮之之句</hi>
<hi>○次公先生爲徐州太守故稱吾州漢髙祖豊邑人今徐州有豊縣故云下邑劉季髙祖字張僕射建封也李臨淮光弼也</hi>重<lb/>
瞳遺跡巳塵埃惟有黄樓臨泗水<hi>郡有㕔事俗謂之覇王㕔相傳不可坐僕</hi>
<hi>拆之以蓋黄樓○縯項羽重瞳子都彭城號西楚覇王</hi>而今太守老且寒俠氣不洗<lb/>
<pb n="KR4d0078_SBCK_018-16b"/>
儒生酸猶勝白門窮吕布欲將鞍馬事曹瞞<hi>厚曹操擊</hi>
<hi>布下邳布登白門樓兵圍之急乃下降布見操曰明公之所患不過於布今巳服矣令布將騎明公將步天下不足定也操小字阿暪</hi>
　　　次韻荅王定國<lb/>
毎得君詩如得書宣心冩妙書不如<hi>次公劉夢得和白公𥘉冬早寒云欲</hi>
<hi>傳千里意書扎不如詩</hi>眼前百種無不有知君一以詩驅除<lb/>
傳聞都下十日雨清泥没馬街生魚舊雨來人今<lb/>
不來<hi>次公老杜秋述云秋杜子卧病長安旅次多雨生魚青苔及榻當時車馬之客舊雨來今雨不來</hi>悠然<lb/>
獨酌卧清虚<hi>堂名○次公王定國堂名也子由甞爲作記云</hi>我雖作郡古云樂<lb/>
<hi>子仁退之郾城聮句云從軍古云樂</hi>山川信美非吾廬<hi>次公謝眺云信美非吾室又淵明詩吾亦愛吾</hi>
<hi>廬</hi>願君不廢重九約念此衰老勤呵嘘<lb/>
　　　荅王鞏鞏將見過有詩自謂惡客戯之<lb/>
<pb n="KR4d0078_SBCK_018-17a"/>
汴泗遶吾城城堅如削鐵<hi>次公杜詩大城鐵不如</hi>中有李臨淮<lb/>
號令肝膽裂<hi>縯李光弼御軍嚴肅代郭子儀於河陽士卒旗幟皆舊也光弼一號令之乃益精明○子仁唐書</hi>
<hi>郝廷玉傳魚朝恩聞其善布陣請觀之廷玉申號令鳴鼔角部伍坐作進退若一曰此臨淮王遺法也王善御軍賞當功罰當罪每校</hi>
<hi>旗不如令者輒斬由是人皆自效而赴蹈馳突心破膽裂盖臨淮甞鎭徐州</hi>古來彭城守未省<lb/>
怕惡客<hi>縯公孫洪曰寕逢悪賔不逢故人○子仁元結謂不飲者爲悪客後人以痛飲爲悪客</hi>惡客云<lb/>
是誰祥符相公孫是家豪逸生有種千金一擲頗<lb/>
黎盆<hi>次公退之詩谿呀鉅壑頗黎盆</hi>連車載酒來不飲外酒嫌其村<lb/>
子有千鉼酒我有萬株菊任子滿頭挿<hi>厚杜牧之詩塵丗難逢開</hi>
<hi>口笑菊花須挿滿頭歸</hi>團團見花不見目醉中挿花歸花重壓<lb/>
折軸<hi>次公史記云羣輕折軸</hi>問客何所湏客言我愛山青山自<lb/>
遶郭不要買山錢<hi>縯戴符乞買山錢于頔予百萬</hi>此外有黄樓樓下<lb/>
<pb n="KR4d0078_SBCK_018-17b"/>
一河水美哉洋洋乎可以療飢并洗耳<hi>厚史記孔子曰美哉河水</hi>
<hi>洋洋乎江之不濟此命也詩衡門泌之洋洋可以療飢洗耳許由事也○師晋孫楚云所以枕流欲洗吾耳</hi>彭城之遊<lb/>
樂復樂客惡何如主人惡<lb/>
　　　次韻王定國馬上見寄<lb/>
昨夜霜風入裌衣暁來病骨更攴離<hi>縯莊子攴離䟽頥隠于臍肩髙於頂</hi>
踈狂似我人誰頋坎軻怜君志未移但恨不攜桃<lb/>
葉女<hi>厚樂天詩小妓推桃葉新歌踏柳枝○次公桃葉王子敬妾也有詩云桃葉復桃葉渡江不用楫</hi>尚能來<lb/>
趂菊花時南臺二謝無人繼只恐君詩勝義熈<hi>二謝</hi>
<hi>從宋武帝九日燕戯馬䑓〇縯時晋義熈年中者也</hi>
　　　次韻荅頓起<hi>二首</hi>
挽袖推腰踏破紳<hi>次公左傳曰或挽之或推之</hi>舊聞攜手上天門<lb/>
<pb n="KR4d0078_SBCK_018-18a"/>
<hi>次公漢官儀云㤗山東上七十里至天門</hi>相逢應覺聲容似欲話先驚歳月<lb/>
奔新學巳皆從許子<hi>縯孟子陳相見許行而大恱盡弃其學而學焉○次公新學以言王介甫</hi>
<hi>新經之學也</hi>諸生猶自畏何蕃<hi>厚退之作何蕃傳云蕃入太學二十餘年歳舉進士學成行尊太學</hi>
<hi>諸生推頌不敢與蕃齒</hi>殿廬直宿眞如夢猶記憂時䇿萬言<hi>頓君</hi>
<hi>及第時余爲殿後編排官見其荅䇿語頗直其後與子由試舉/人西京旣罷同登嵩山絶頂甞見其唱酬詩十餘首頓詩及之</hi>
十二東秦比漢京<hi>縯前漢田肯曰齊地方一千里持㦸百萬縣隔千里之外齊得十二焉此東西秦也</hi>
去年古寺共題名<hi>去歳見之於青州〇堯卿唐自慈恩寺鴈塔題名之後士人多效之</hi>早衰<lb/>
怪我遽如許<hi>厚曹操欲殺左慈慈走入羊羣不可辨忽有一老羝屈膝人言曰遽如許</hi>苦學怜<lb/>
君太瘦生<hi>援李白朝杜甫云借問因何太瘦生㧾爲從前作詩苦</hi>茆屋擬歸田二頃<lb/>
<hi>縯蘇秦曰使我有負郭田二頃吾豈能佩六國相印乎</hi>金丹終掃雪千莖<hi>堯卿子美詩衰顔欲</hi>
<hi>付紫金丹○任杜詩白髮千莖雪</hi>何人更似蘇司業<hi>次公蘇司業源明/也乃唐之詩人先生以比</hi>
<pb n="KR4d0078_SBCK_018-18b"/>
<hi>子由云</hi>和遍新詩滿洛城<lb/>
　　　太虚以黃樓賦見寄作詩爲謝<lb/>
我在黄樓上欲作黄樓詩忽得故人書中有黄樓<lb/>
詞黄樓髙十丈下建五丈旗<hi>任始皇作阿房宫上可以坐萬人下可以建五丈旗</hi>
楚山以爲城泗水以爲池<hi>次公左氏楚國方城以爲城漢水以爲池</hi>
我詩無傑句萬景驕莫隨夫子獨何妙雨雹散雷<lb/>
椎<hi>援雷州大雷雨時人有收得雷斧雷椎皆石也詩見雪浪詩注中</hi>雄詞雜今古中有屈<lb/>
宋姿<hi>縯屈原宋玉也</hi>南山多磐石清滑如流脂<hi>縯禹貢篇四濵浮磬○子暈杜</hi>
<hi>牧之秋娘詩京江水清滑生女白如脂</hi>朱蠟爲摹刻細妙分毫氂佳處<lb/>
未易識<hi>厚范榮期讀孫綽天台山賦毎至佳句輒云應是我輩語</hi>當有來者知<lb/>
　　　次韻荅王鞏<lb/>
<pb n="KR4d0078_SBCK_018-19a"/>
我有方外客顔如瓊之英<hi>次公謝奕時稱方外司馬詩尚之以瓊英乎而又劉向列女傳</hi>
<hi>趙靈吴女歌曰美人熒熒兮顔若苕之榮</hi>十年塵土窟一寸冰雪清朅來從<lb/>
我遊坦率見眞情<hi>邠老國史𥙷云宋濟老於文埸舉止可笑甞試賦誤失官韻乃拊膺曰宋五又坦率</hi>
顧我無足戀戀此山水清新詩如彈丸<hi>縯南史謝眺曰好詩圓美流轉如彈丸也</hi>
脫手不暫停昨日放魚回衣巾滿浮萍今日扁舟去<lb/>
白酒載烏程<hi>厚湖州烏程有若下酒爲天下之美</hi>山頭見月出江路聞鼉鳴<lb/>
莫作孺子歌滄浪濯吾纓<hi>見孟子</hi>吾詩自堪唱相子棹<lb/>
歌聲<hi>厚李白詩滄浪吾有曲寄入棹歌聲</hi>
　　　　張安道見示近詩<lb/>
人物一衰謝微言難重㝷<hi>縯太史公曰仲尼没而微言絶</hi>慇勤永嘉<lb/>
末復聞正始音<hi>厚晉衛玠傳玠至豫章與謝琨相見言論弥日王敦謂謝琨曰不意永嘉之末復聞正始</hi>
<pb n="KR4d0078_SBCK_018-19b"/>
<hi>之音○次公詩案云此言晉元帝時人物衰謝不意復見衛玠之清談風流如今時人物衰謝不意復見方平文章才氣也</hi>淸談<lb/>
未足多感時意殊深少年有竒志欲和南風琴<hi>縯曰舜作</hi>
<hi>五絃之琴以歌南風次公曰退之詩騎驢到京國欲和薰風琴</hi>荒村蜩蛩亂廢沼蛙蟈淫遂欲掩<lb/>
兩耳臨文但噫<graphic n="KR4060" url="https://raw.githubusercontent.com/kanripo/KR-Gaiji/master/images/KR4060.png" mimeType="image/png"/>
                    <hi>次公曰詩案云以荒村廢沼比朝廷新法屢有変更事多荒廢風俗浮薄學者誕妄蜩蛩蛙蟈之紛</hi>
<hi>亂故遂欲掩耳不湏論文也</hi>蕭然王郎子<hi>厚太平廣記云王仙客者劉振之甥也振有女曰無雙小仙客數歳皆㓜稚相狎振</hi>
<hi>妻常呼仙客爲王郎子</hi>來自緱山隂<hi>其婿王鞏携來</hi>云見浮丘伯吹簫明月岑<lb/>
<hi>援王子喬好吹簫作鳯鳴浮丘公接上嵩山三十年後於緱氏山頭乗白鶴舉首謝時人而去</hi>遺聲落淮泗蛟鼉<lb/>
爲悲吟願公正王度祈招繼愔愔<hi>縯左傳昭公十二年周穆王欲肆其志周</hi>
<hi>行天下將必有車轍馬迹焉祭公謀父作祈招之詩以止王心曰祈招之愔愔式昭徳音思我王度式如玉式如金〇次公詩案云</hi>
<hi>意欲方平作詩譏諌朝廷闕失</hi>
　　　次韻王鞏顔復同泛舟<lb/>
<pb n="KR4d0078_SBCK_018-20a"/>
沈郎清瘦不勝衣<hi>縯沈昭畧甞遇王約張目視之曰汝是王約邪何乃肥而癡約曰汝沈昭畧邪何乃</hi>
<hi>瘦而狂〇次公沈郎或以爲指言沈約則其與徐勉書云老病百日數圍革帶甞應移孔以手握臂率計月小半分此則僅有不勝</hi>
<hi>衣之意而魯直亦有云自是沈郎作詩瘦不関春能生許愁則亦言沈約矣又檀弓言趙文子其中退然若不勝衣○堯卿荀子葉</hi>
<hi>公子髙不勝其衣</hi>邊老便便腹十圍<hi>援邊韶字孝先弟子嘲曰邊孝先腹便便○次公東平王蒼腰</hi>
<hi>帶十圍○師晉載記尹緯慕容超李勢赫連勃勃皆身長八尺腰帶十圍云云</hi>躞蹀身輕山上走<lb/>
懽呼船重醉中歸<hi>躞悉協切蹀逹協切○縯杜詩取樂喧呼覺船重</hi>舞腰似雪<lb/>
金釵落<hi>次公楊希道詠舞詩二八如回雪西京雜記載戚夫人善爲折腰舞○縯張祐杜牧之同燕有属意者索骰子</hi>
<hi>賭酒牧之微吟曰骰子廵廵裹手粘無因得見玉纎纎祐應声曰但知報道金釵落髣髴還應露指尖</hi>談辯如雲<lb/>
玉麈飛<hi>次公後漢符融幅巾奮䄂髙談如雲○縯王衍善談玄毎捉玉柄麈尾與手同色○堯卿文忠公詩云金釵墜</hi>
<hi>鬢分行立玉塵髙談四座傾</hi>憶在錢塘正如此回頭四十二年非<lb/>
　　　次韻張十七九日贈子由<lb/>
<pb n="KR4d0078_SBCK_018-20b"/>
千戈萬槊擁笓籬<hi>援晉史傅咸劾事云令史張濟案行城東有新立屋間笓籬障二十丈又裴潜妻子</hi>
<hi>織笓籬以自供</hi>九日清樽豈復持<hi>是日南都敕使按兵</hi>官事無窮何日<lb/>
了<hi>厚晉傳咸傳楊濟與咸書曰天下大器非可稍了而相觀毎事欲了生子癡了官事官事未昜了也了事正作癡復爲快耳</hi>
菊花有信不吾欺逍遥瓊館眞堪羡<hi>次公逍遥瓊館以言張公之宫</hi>
<hi>祠</hi>取次塵纓未可縻迨此暇時湏痛飲<hi>子仁詩云迨我暇矣飲此</hi>
<hi>醑矣○安國杜詩痛飲眞吾師</hi>他年長劒拄君頥<hi>縯田單攻狄不能下齊兒謡曰大冠如箕長劒</hi>
<hi>柱頥攻狄不下壘於悟丘○次公李白詩何必携長劒拄頥事玉階</hi>
　　　次韻王鞏獨眠<hi>鞏字定國自號清虚居士</hi>
居士身心如槁木<hi>次公莊子身若槁木心若死灰</hi>旅館孤眠體生粟<lb/>
<hi>次公趙飛燕傳體無軫粟</hi>誰能相思琢白玉<hi>縯盧仝詩白玉璞裏琢出相思心黄金鑛裏鑄岀相</hi>
<hi>思淚</hi>服藥千朝償一宿<hi>厚太平廣記彭祖曰服藥千朝不如獨卧一宵</hi>天寒日短<lb/>
<pb n="KR4d0078_SBCK_018-21a"/>
銀燈續<hi>任寒天催日短</hi>欲往從之車脫軸<hi>次公詩泝游從之左傳車脫其輹</hi>何<lb/>
人吹斷參差竹<hi>縯風俗通曰舜作簫其形参差以象鳯翼</hi>泗水茫茫鴨頭緑<lb/>
<hi>厚李白髙陽歌遥看漢水鴨頭緑</hi>
　　　次韻王鞏留別<lb/>
去國巳八年故人今有誰當時交游内未數蔡克<lb/>
兒<hi>縯晉史王導傳司徒蔡謨戯侮王導導怒謂人曰吾往與羣賢共游洛中何曽聞有蔡克兒邪克謨父也</hi>豈無知<lb/>
我者好爵半巳縻<hi>縯易我有好爵吾與爾縻之</hi>争爲東閤吏<hi>厚西漢未</hi>
<hi>雲傳薛宣爲丞相雲往見之宣備賔主禮從容謂雲曰在田野無事且留我東閣可以觀四方竒士雲曰小生乃欲相吏邪宣不敢</hi>
<hi>復言</hi>不願北山移<hi>援齊書周彦倫隠鐘山後應詔岀仕將過北山孔稚圭乃假山靈之意移文以却之名曰</hi>
<hi>北山移文</hi>公子表獨立與丗頗異馳不辭千里逺成此<lb/>
一叚竒<hi>堯卿去帖云成此一叚竒事</hi>蛾眉亦可怜無柰思餅師<hi>縯唐</hi>
<pb n="KR4d0078_SBCK_018-21b"/>
<hi>寕王献宅左有賣餅者妻纎白明媚一見属意因厚遺其夫取之寵爱逾等環歲甞問之曰汝復憶餅師否黙然不對王召餅師使</hi>
<hi>見之其妻注視雙淚垂頰王乃歸之</hi>無人伴客寢惟有支牀龜<hi>厚史記云南方老人用龜</hi>
<hi>支牀足二十餘年老人死移牀龜尚生〇悼樂天詩春朝鎻寵鳥冬夜支牀龜</hi>君歸與何人文字相<lb/>
娯嬉<hi>子仁退之贈張籍詩文章自娯戯金石相擊撞</hi>持此調張子一笑當脫頥<lb/>
<hi>縯漢書匡說詩解人頥○子仁退之有調張籍詩王鞏乃張安道婿此張子豈謂安道邪</hi>
　　　荅王定民<hi>定民字佐才毫人俊民弟也</hi>
開緘奕奕滿銀鈎<hi>縯晉索靖作草書狀云婉若銀鈎漂若驚鵉○厚韋續書法墨藪云點欲堅重如鐵</hi>
<hi>鈎欲活而有力如銀</hi>書尾題詩語更遒<hi>子仁退之詩暮作千詩轉遒緊</hi>八法舊聞<lb/>
宗長史<hi>厚張長史草書神逸書有八法以永字爲例云側蹲鴟而墜石勒緩縱以藏機弩彎環而勢曲趯俊快以如錐</hi>
<hi>䇿依稀而似勒掠髣髴以冝肥墜騰波而速進磔憶息以遟移蔡邕得之神人相傳至張旭旭以傳李陽冰顔真卿云云</hi>五言<lb/>
今復擬蘇州<hi>援白樂天謂韋蘇州歌行才麗之外頗近興諷其五言詩又髙雅閑淡自成一家之体</hi>筆<lb/>
<pb n="KR4d0078_SBCK_018-22a"/>
蹤好在留臺寺<hi>次公指言䑓頭寺也今句蓋言定民書字留於臺寺也故對旗隊到石溝之句舊注引李</hi>
<hi>建中留臺事非惟不識句讀却於王定民何干焉</hi>旗隊遥知到石溝欲寄䑕湏<lb/>
并蠒紙<hi>縯䑕湏筆白蠒紙王羲之所用冩蘭亭記者</hi>請君章草賦黄樓<hi>次公章草</hi>
<hi>岀漢元帝時史游作急就章解散隷體麄書之出書斷</hi>
　　　次韻王庭老和張十七九日見寄<lb/>
霜葉投空雀啅籬上樓筋力強扶持對花把酒未<lb/>
甘老<hi>次公退之云把酒對南山</hi>膏靣染鬚聊自欺<hi>堯卿劉夢得詩近來時丗輕先輩好染髭</hi>
<hi>鬚事後生</hi>無事亦知君好飲<hi>厚史記陳軫謂犀首曰公何好飲也曰無事也曰吾令公厭事可乎</hi>多<lb/>
才終恐丗相縻請看平日衘杯口<hi>子仁杜詩生前相遇且銜杯</hi>㑹<lb/>
有金椎爲控頥<hi>厚莊子儒以詩禮發冡大儒臚傳曰東方作矣事之若何小儒曰未解裙襦口中有珠詩</hi>
<hi>固有之曰青青之麥生於陵陂生不布施死何含珠爲儒以金椎控其頥徐别其頰無傷口中珠</hi>
<pb n="KR4d0078_SBCK_018-22b"/>
　　　次韻參寥師寄秦太虚三絶句時秦君舉<lb/>
　　　進士不得<lb/>
秦郎文字固超然漢武慿虚意欲僊<hi>縯司馬相如旣奏大人賦天子</hi>
<hi>大說飄飄有凌雲氣游天地之間意</hi>底事秋來不得解定中試與問諸天<lb/>
<hi>堯卿劉夢得和宣上人寄賀禮部王侍郎放榜後詩云禮闈新榜動長安九陌人人走馬看惜問至公誰印可支郎天眼</hi>
<hi>定中觀先生此詩和参寥師故用宣上人及支郎故事支乃漢支謙黄眼上人也〇子仁申包胥曰天定亦能勝人</hi>
一尾追風抹萬蹄<hi>次公馬名追風杜詩湏君櫪上追風驃</hi>崑崙玄圃謂朝<lb/>
躋<hi>厚崑崙第三級名曰玄圃周穆王駕八駿之乗升崑崙之丘賔于西王母觴于瑶池之上○次公神仙傳崑崙一曰玄圃一曰</hi>
<hi>積石瑶房一曰閬風臺一曰華蓋一曰天柱</hi>回看丗上無伯樂却道鹽車勝月<lb/>
題<hi>援戰國䇿汗明曰驥服塩車而上太行瀌汗灑也白汗交流伯樂遭之下車攀而哭之〇次公莊子馬蹄篇加之以衡扼</hi>
<hi>齊之以月題䟽云月題額上當顱形似月者也云云</hi>新添<hi>追風此以駿馬言之也始皇七馬有名追風者</hi>
<pb n="KR4d0078_SBCK_018-23a"/>
得失秋毫乆巳冥不湏聞此氣峥嶸何妨却伴參<lb/>
寥子無數新詩咳唾成<hi>縯李白詩咳唾落九天隨風生珠玉○倬江淹謂郭鞏曰子之咳唾</hi>
<hi>成珠玉吐氣作虹霓○任杜詩汝身已見唾成珠</hi>
　　　次韻王庭老退居見寄二首<lb/>
浪蘂浮花不辨春<hi>次公退之杏花詩浮花浪蘂鎮長有</hi>歸來方識歳寒<lb/>
人<hi>次公孔子云歲寒然後知松栢之後彫</hi>回頭自笑風波地閉眼聊觀夢<lb/>
幻身北牖巳安陶令榻<hi>任陶潜云夏月虚閑髙卧北牎之下</hi>西風還避<lb/>
庾公塵<hi>厚王導傳時庾亮雖居外鎮而執朝廷之權導内不能平甞遇西風塵起舉扇自蔽徐曰示規塵汙人</hi>更<lb/>
搔短髮東南望試問今誰裹舊巾<lb/>
接果移花看𥙷籬<hi>子仁杜詩牽蘿𥙷壞籬</hi>腰鎌手斧不妨持<hi>師鮑</hi>
<hi>昭樂府詩腰鎌刈葵藿倚杖牧雞豚</hi>上都新事長先到<hi>次公班固賦隆上都而觀万國</hi>老圃<lb/>
<pb n="KR4d0078_SBCK_018-23b"/>
<pb n="KR4d0078_SBCK_018-23b"/>
寜當待垂老倉卒収一旦<hi>次公退之別知賦惟知心而難得斯一旦而爲収</hi>不見<lb/>
梁伯鸞空對孟光案<hi>援後漢梁鴻字伯鵉爲人賃舂毎歸妻孟光爲具食舉按齊眉</hi>才難<lb/>
不其然婦女厠周亂<hi>縯論語武王曰予有亂臣十人孔子曰才難不其然乎有婦人焉九人而</hi>
<hi>巳</hi>丗豈無作者於我如旣盥<hi>縯謂不欲觀之也孔子曰褅自旣灌而往者吾不欲</hi>
<hi>觀之矣</hi>獨喜誦君詩咸韶音節緩夜光一巳多矧獲<lb/>
纍纍貫<hi>次公禮記纍纍乎端如貫珠</hi>相思君欲瘦<hi>次公杜詩思君令人瘦</hi>不<lb/>
往我真儒吾儕眷微禄寒夜抱寸炭何時定相<lb/>
過徑就我乎館<hi>次公礼記檀弓篇子夏曰賔客至無所館夫子曰生於我平館死於我乎殯舊住得誤本</hi>
<hi>云徑就臨平館乃注云臨平山在臨平縣大誤</hi>飄然東南去江水清且暖與君<lb/>
訪名山微言師忍粲<hi>厚弘忍僧粲禪學之流○次公弘忍大師乃五祖也僧粲大師蓋受度傳</hi>
<hi>法於二祖者也今先生粲字豈别有一粲乎〇子仁杜詩余亦師粲可身猶縛禅寂乃此粲字</hi>
<pb n="KR4d0078_SBCK_018-24a"/>
　　　次韻田國博部夫南京見寄二首<lb/>
歲歲翩翩下坂輪<hi>次公此亦如坂走丸之義也</hi>歸來杏子巳生人<lb/>
深紅落盡東風惡<hi>饒杜牧之詩狂風落盡深紅色</hi>柳絮榆錢不當春<lb/>
<hi>次公謝道藴言雪云柳絮因風起李賀詩云榆莢相催不知數沈郎青錢夾城路</hi>
火冷餳稀杏粥稠<hi>縯玉燭宝典云寒食煑大麥粥研杏人爲酪别造餳氏之</hi>青裙縞𬒮<lb/>
餉田頭大夫行役家人怨<hi>師詩大夫不均我從事獨賢又曰我入自外室人交徧謫我</hi>
應羡居郷馬少游<hi>厚馬援甞言曰吾從弟少游甞哀吾慷慨多大志曰士生一丗但取衣食裁足乗下</hi>
<hi>澤車騎欵段馬郷里稱善人足矣</hi>
　　　再次韻田國博部夫逺二首<lb/>
西郊黄土没車輪蒲靣風埃笑路人巳放役夫<lb/>
三萬指<hi>子仁史記貨殖傳言僮手指千</hi>從教積雨洗殘春<lb/>
<pb n="KR4d0078_SBCK_018-24b"/>
枝上稀踈地上稠<hi>次公古詩地上漸多枝上稀〇任樂天詩云枝上稀踈地上多</hi>忍看<lb/>
紅糝落墻頭<hi>縯退之詩始見洛陽春桃枝綴紅糝</hi>風流別乗多才思<hi>縯唐</hi>
<hi>置别駕爲太守之貳謂之别乗</hi>歸趂西園秉燭遊<hi>厚魏文帝詩乗輦夜行遊逍遥歩西園又曹植</hi>
<hi>詩倩夜遊西園○次公選詩云晝短苦夜長何不秉燭遊</hi>
　　　田國愽見示石炭詩有鑄劒斬佞臣之句<lb/>
　　　次韻荅之新添<hi>次公曰今先生詩云爾言屬鏤當以斬無極而反以賜子胥之死故爲不識人</hi>
楚山鐵炭皆竒物知君欲斫姦邪窟屬鏤無眼不<lb/>
識人<hi>縯伍子胥以忠諌吴王太宰嚭與子胥有隙因䜛之呉王乃賜子胥属鏤之劒以死○次公無眼不識人字暗用國</hi>
<hi>志云此箭無眼不識人之語</hi>楚國何曽斬無極<hi>厚左氏費無極䜛王太子建殺伍奢父子與郤</hi>
<hi>宛楚人怨甚令尹子常誅之以衆說</hi>玉川狂直古遺民救月裁詩語最<lb/>
眞千里妖蟇一寸鐵地上空愁蟣蝨臣<hi>援盧仝自號玉川子作月</hi>
<pb n="KR4d0078_SBCK_018-25a"/>
<hi>蝕詩云傳聞古老說蝕月蝦蟇精徑圍千里入汝腹如此癡騃阿誰生又云地上蟣蝨臣仝告訴帝天皇臣有一寸鐡刳妖蟇癡腸</hi>
　　　次韻曹九章見贈<lb/>
蘧瑗知非我所師流年巳似手中蓍<hi>縯莊子蘧伯玉行年六十而六</hi>
<hi>十化曰未知今之所謂是之非五十九非也手中蓍謂四十九也</hi>正平獨肯從文舉<hi>厚後漢祢</hi>
<hi>衡字正平唯善孔融楊脩甞曰大兒孔文舉小兒楊德祖餘子碌禄不足數</hi>中散何曽靳孝尼<lb/>
<hi>援晉嵆康捋刑東市顧視日影索琴而彈之曰昔袁孝尼甞從吾學廣陵散吾毎靳固之廣陵散於今絶矣</hi>賣劒買<lb/>
牛眞欲老<hi>見山村五絶注</hi>得錢沽酒更無疑<hi>厚杜詩云得錢即相覔沽酒不復疑</hi>雞<lb/>
豚異日爲同社<hi>援韓愈詩願爲同社人雞豚燕春秋</hi>應有千篇唱和詩<lb/>
　　　次韻秦太虚見戯耳聾<lb/>
君不見詩人借車無可載<hi>次公歐陽永叔詩話云孟郊賈島皆以詩窮至死而平生尤喜</hi>
<hi>窮苦之句孟有移居詩云借車載家具家具少於車乃是都無一物耳</hi>留得一錢何足頼<hi>厚杜</hi>
<pb n="KR4d0078_SBCK_018-25b"/>
<hi>詩囊空恐羞澁留得一錢看</hi>晚年更似杜陵翁右臂雖存耳先聵<lb/>
<hi>援杜詩此身飄泊恐西東右臂偏枯耳半聾</hi>人將蟻動作牛鬪<hi>縯晉殷仲堪父師甞患耳聦聞</hi>
<hi>床下蟻動謂之牛闘</hi>我覺風雷真一噫<hi>厚莊子大塊噫氣其名爲風</hi>聞塵掃盡<lb/>
根性空<hi>縯楞嚴經言人有六根出生六塵</hi>不湏更枕清流派<hi>援孫楚謂王濟曰所</hi>
<hi>以枕流欲洗其耳</hi>大朴𥘉散失混沌<hi>縯莊子倐忽謂混沌曰人皆有大竅子獨無有曰鑿一竅</hi>
<hi>七日而混沌死</hi>六鑿相攘更勝敗<hi>次公莊子心無天遊則六鑿相攘</hi>眼花亂墜<lb/>
酒生風口業不停詩有債君知五藴皆是賊<hi>援佛書五藴皆</hi>
<hi>空謂色受想行識也</hi>人生一病今先差<hi>次公病除謂之差言五藴之中才得耳賊之病除也</hi>但恐<lb/>
此心終未了不見不聞還是礙今君疑我特佯聾<lb/>
<hi>次公楚詞兹歷情以陳辭兮蓀佯聾而不聞</hi>故作嘲詩窮嶮怪湏防額癢出<lb/>
三耳<hi>厚太平廣樂記兖州張審通甞爲㤗山府君所召令爲詞判錄申天曹天曹允之府君恱與畨通額安一耳旣悟斍</hi>
<pb n="KR4d0078_SBCK_018-26a"/>
<hi>額癢果生一耳尤更聦俊時號三耳秀才○次公張君房脞說載方隂官以事懇於上元大人而不尤聞陽丗有柳愼善爲文遂追</hi>
<hi>令爲表旣而獲命隂官喜曰子何欲曰欲更聦明乃命取一耳置其額旣寤輙搔出一耳時人語曰天上有九頭鳥地上有三耳秀</hi>
<hi>才</hi>莫放筆端風雨快<hi>縯杜詩筆落驚風雨詩成泣鬼神</hi>
　　　李公擇過髙郵見施大夫與孫莘老賞花<lb/>
　　　詩憶與僕去歳㑹于彭門折花餽筍故事<lb/>
　　　作詩二十四韻見戯依韻亦以戯公擇云<lb/>
汝陽眞天人絹帽著紅槿<hi>次公汝陽譲皇帝之子璉也老杜八哀詩云汝陽譲帝子眉宇</hi>
<hi>眞天人王多從明皇爲羯鼓之樂見羯鼔録云汝陽王璡常戴研絹㡌打曲上自摘紅槿置㡌上極滑乆而方安曲終花不墜以爲</hi>
<hi>能上曰花奴姿質明瑩必是神仙中責墯來也故老杜有真天人之語</hi>纏頭三百萬不買一<lb/>
微哂<hi>縯明皇自打羯鼓曲終戯謂八姨曰樂籍今日有幸得供養天人請一纒頭八姨岀三百萬爲壽</hi>共誇青<lb/>
山峯曲盡花不隕<hi>援宋璟曰頭如青山峯取其不動手如白雨點取其碎急此羯鼓之最妙處也</hi>當<lb/>
<pb n="KR4d0078_SBCK_018-26b"/>
時謫僊人逸韻謝封略<hi>縯曰謫仙人謂唐李白也賀知章見之曰子謫仙人也</hi>
詩成天一笑<hi>厚玉女役壷天爲之笑則電杜詩毎蒙天一笑復似物皆春○次公詩成事乃李白甞於禁中作木芍藥詞</hi>
<hi>三章故也</hi>萬象解寒窘驚開小桃杏不待雷發軫<hi>縯明皇甞</hi>
<hi>御小殿取羯鼔縱擊一曲各春光好頋桃杏皆拆帝笑曰不喚我作天公可乎○次公借此意以言李白詩章可動造化亦猶汝陽</hi>
<hi>王打羯鼓之妙矣</hi>餘波尚㳙滴乞與居易稹<hi>援白樂天元微之也</hi>邇來誰<lb/>
復見前軰風流盡<hi>次公前軰謂李白與元白也南史張融傳其從弟弔之曰阿兄風流頓盡</hi>寂<lb/>
寞兩詩人殘紅對櫻筍<hi>次公兩詩人指言莘老施大夫也櫻筍兩物唐三月宰相有櫻笋厨</hi>
<hi>時爲最盛如此</hi>飢腸得一醉妙語傳不泯君來恨不與更復<lb/>
相牽引我老心已灰空煩扇餘燼<hi>次公莊子心若死灰左傳云収合餘烬</hi>
天遊照六鑿虚室掃充牣<hi>次公莊子室無空虚則歸姑勃溪心無天遊則六鑿相攘選琛</hi>
<hi>幣充牣</hi>懸知色竟空<hi>厚佛書云/色即是空</hi>那復嗜烏吻<hi>縯烏吻即烏喙也蘇秦云</hi>
<pb n="KR4d0078_SBCK_018-27a"/>
<hi>飢人所以飢而不食烏喙爲其愈充腹而與餓死同患也</hi>蕭然一方丈居士老龐藴<lb/>
<hi>縯方丈使維摩詰也居士龐藴問馬祖言下頓悟</hi>散花從滿祴不荅天女問<hi>見坐</hi>
<hi>上賦戴花注</hi>故人猶故目怨句冩餘恨<hi>子仁退之詩頻蒙怨句刺弃遺</hi>疑我<lb/>
此心在遮防費欄楯應虞巳斃蛇折尾時一蠢<hi>次公</hi>
<hi>倣杜詩義鶻行之言蛇曰折尾能一掉</hi>仄聞孟光賢不學處仲忍<hi>縯孟光梁鴻妻○援</hi>
<hi>王敦字處仲甞荒恣於色左右諫之敦曰此甚易耳乃開後閣驅諸妾數十人並放出之云云</hi>寄招應巳足<lb/>
左右侍雲鬒<hi>任詩鬒髮如雲</hi>何時花月夜羊酒謝不敏<hi>縯退</hi>
<hi>之詩買羊沽酒謝不敏偶逢明月曜桃李</hi>此生如幻耳戯語君勿愠應同亡<lb/>
是公一對子虚听<hi>厚司馬相如子虚賦子虚與亡是公言楚獵之事亡是公听然而笑</hi>
　　　和孫同年卞山龍洞禱晴<lb/>
吴興連月雨<hi>信民吴興統記歸命侯宝鼎元年分吴郡之烏程永安餘杭臨水陽羡五縣及丹陽郡之故鄣</hi>
<pb n="KR4d0078_SBCK_018-27b"/>
<hi>安吉原郷於潜四縣合九縣立吴興郡</hi>釡甑生魚蛙<hi>縯范丹云甑中生塵范史雲釡中牛魚范萊蕪</hi>往<lb/>
問卞山龍曷不安厥家梯山上巉絶俯視驚谽谺<lb/>
<hi>次公谽音虚咸切谺音火加切空谷也</hi>神井湧雲盖隂崖垂蘚花交流百<lb/>
道泉赴壑走群蛇不知落何處<hi>子仁古詩飛泉何處落</hi>隱隱如<lb/>
繰車我來叩石戸飛䑕翻白鵶<hi>厚李白詩仙䑕如白鴉〇子仁按太白詩序云</hi>
<hi>荆州玉泉寺近淸溪諸山山洞往往有乳窟中多玉泉交流中有白蝙蝠大如鴉按仙經蝙蝠一名仙䑕千歳之後躰白如雪棲則</hi>
<hi>倒懸</hi>寄語洞中龍睡味豈不嘉<hi>厚莊子驪龍頷下有珠得之者必遭其睡</hi>雨<lb/>
師少弭節雷師亦停檛<hi>厚離騷雷師告我以未具雷師喻君爾雅雨師曰屏翳次公曰</hi>
<hi>疊疊師字亦退之遣瘧鬼詩醫師加百藥灸師施艾炷之勢</hi>積水得反壑稻苗岀泥沙<lb/>
農夫免菜色龍亦飽豚蝦<hi>安國樂天黒潭龍楽府云假託神龍食豚盡重泉之下龍知無</hi>
看君擁黄紬髙卧放早衙<hi>縯世傳太祖皇帝謂一縣令曰謹勿於黄紬𬒳底故衙〇厚文</hi>
<pb n="KR4d0078_SBCK_018-28a"/>
<hi>潞公爲榆次縣今甞題詩縣樓鼔云置向譙樓一任檛撾多撾少不知它如今幸有黄紬𬒳努岀頭來放早衙盖用宋朝故事云</hi>
　　　次韻孫祕丞見贈<lb/>
感槩清衷似變風老於詩句耳偏聦<hi>次公殷師有耳聦之疾聞蟻動</hi>
<hi>如牛闘</hi>迂踈自笑成何事冷淡誰能用許功<hi>次公白樂天醉中欲</hi>
<hi>罷聮句曰笙歌鼎沸勿作冷淡生活</hi>不怕飛蚊如立豹肯隨白馬過垂虹<lb/>
吟哦相對忘三伏擬泛冰溪入雪宫<hi>湖州多蚊豹脚尤毒垂虹吴江</hi>
<hi>亭名○无逸吴郡圗經云慶曆八年縣尉王廷堅建橋有亭曰垂虹○次公丗謂湖州爲水精宫言其四靣皆水雪宫見孟子</hi>
　　　次韻周開祖長官見寄<hi>倬開祖名邠元豊二年知湖州時作</hi>
俯仰東西閱數州老於歧路豈伶優𥘉聞父老推<lb/>
謝令<hi>厚鄧攸去郡不受一錢百姓数千人留牽攸船不得進乃小停夜中發去吴人歌之曰紞如打五鼔雞鳴天欲曙鄧</hi>
<hi>侯挽不來謝令推下去</hi>旋見兒童迎細侯<hi>縯後漢郭伋字細侯爲并州牧始至行部到河西羙</hi>
<pb n="KR4d0078_SBCK_018-28b"/>
<hi>稷有児童数百各騎竹馬道次拜迎</hi>政拙年年祈水旱<hi>子仁唐陽城云撫字心勞催科政拙</hi>民勞<lb/>
處處避朝謳河吞巨野那容塞<hi>倬溝洫志孝武元光中河决於瓠子東南注鉅</hi>
<hi>野通於淮泗上使汲黯鄭當時興人徒塞之輒復壞</hi>盗入蒙山不易捜仕道固應<lb/>
慙孔孟<hi>縯孟子曰然則孔子之仕也非仕道與曰仕道也</hi>扶顛未可責由求<hi>次公</hi>
<hi>論語季氏將伐顓臾冉有季路見於孔子孔子曰危而不持顛而不扶則將焉用彼相矣○按公詩案招此詩言遷徙數州老於道</hi>
<hi>塗所至常遇水旱盗賊數起皆新法不便所致以譏諷當今所失而執政三四大臣不能扶正其顛仆也</hi>漸謀田舎<lb/>
猶懷禄未脫風濤且傍洲罔罔可怜眞䘮狗<hi>厚史記孔</hi>
<hi>子丗家孔子適鄭與弟子相失獨立郭東門或謂子貢曰東門有人纍纍然若䘮家之狗○子仁退之送殷侑序云今人適數百里</hi>
<hi>岀門罔罔有離別可怜之色</hi>時時相觸是虚舟<hi>縯莊子有虚船來觸舟</hi>朅來震<lb/>
澤都如夢只有苕溪可倚樓<hi>次公震澤指言太湖苕溪則言湖州矣</hi>齋<lb/>
醸酸酣如蜜水樂工零落似風鷗逺思顔柳并諸<lb/>
<pb n="KR4d0078_SBCK_018-29a"/>
謝<hi>厚晋謝安謝萬宋謝莊梁栁渾唐顔真卿皆爲吴興太守</hi>近憶張<hi>子/野</hi>陳<hi>令/舉</hi>與老劉<hi>孝叔</hi>
風定軒牎飛豹脚<hi>倬湖州多蚊豹脚者尤毒</hi>雨餘欄檻上蝸牛舊<lb/>
遊到處皆蒼蘚同甲惟君尚黒頭憶昔湖山共㝷<lb/>
勝相逢杯酒兩忘憂醉看梅雪清香過夜棹風船<lb/>
駭汗流百首共成山上集三人俱作月中遊<hi>次公李白詩㪯</hi>
<hi>杯邀明月對影成三人</hi>海南未起垂天翼<hi>縯莊子鵬之背不知其幾千里怒而飛其翼若垂天</hi>
<hi>之雲</hi>澗底仍依徑寸庥<hi>次公左太冲詩云欎欎澗底松離離山上苗以彼徑寸莖隂此百尺條</hi>
已許秋風歸過我豫憂詩筆老難酬此生歲月行<lb/>
飄忽<hi>次公劉勰文心雕龍云歲月飄忽性靈不居</hi>晚節功名亦謬悠<hi>次公莊子謬悠之說</hi>犀<lb/>
首正縁無事飲<hi>厚史記陳軫見犀首曰公何好飲也曰無事也曰吾請令公饜事可乎</hi>馮驩<lb/>
應爲有魚留<hi>縯史記孟甞君傳馮驩彈劒鋏而歌曰長鋏歸來乎食無魚孟甞君遷之幸舎食有魚矣</hi>從<lb/>
<pb n="KR4d0078_SBCK_018-29b"/>
今便踏靑州麴薄酒知君笑督郵<hi>次公丗說桓温有主簿善别酒好者</hi>
<hi>謂青州從事惡者謂平原督郵青州有齊郡平原有革縣從事謂到齊下督郵言在鬲上住也</hi>
　　　次韻荅孫侔<lb/>
十年身不到朝廷欲伴騷人賦落英<hi>縯離騷經云朝飲木蘭之墜露</hi>
<hi>兮夕餐秋菊之落英</hi>但得低頭拜東野<hi>厚韓愈詩低頭拜東野願得終始如駏蛩東野不回頭有</hi>
<hi>如寸莛撞鉅鐘</hi>不辭中路伺淵明<hi>按陶潜傳王弘毎令人候之宻知其當注廬山乃遣其故人龐通之</hi>
<hi>等齎酒先於半道要之潜旣遇酒先引酌野亭欣然忘進</hi>艤舟苕霅人安在<hi>厚苕霅湖州二水○堯祖</hi>
<hi>苕溪属杭州餘杭霅溪属湖二水源皆自天目山○十朋唐隱逸傳云張志和云願爲浮家泛宅往來苕霅間</hi>卜築江<lb/>
淮計巳成千里論交一言足<hi>次公千里論交即嵆康呂安毎一相思千里命駕也</hi>
與君蓋亦不湏傾<hi>縯孔子與程子相遇傾盖而語○厚鄒陽書諺曰有白頭如新傾盖如故何則知與</hi>
<hi>不知也</hi>
<pb n="KR4d0078_SBCK_018-30a"/>
　　　重寄<lb/>
凛然髙節照時人不信微官解浼君蔣濟謂能來<lb/>
阮籍<hi>縯阮籍傳太尉蔣濟聞籍有雋才而辟之籍詣都亭奏記求免𥘉濟恐籍不至得記欣然遣卒迎之而籍巳去濟大</hi>
<hi>怒於是郷親共喻之乃就吏後謝病歸</hi>薛宣直欲吏朱雲<hi>厚宣爲丞相朱雲往見之宣備賔主</hi>
<hi>禮因從容謂雲曰在田野亡事且留我東閣可以觀四方之竒士雲曰小生乃欲相吏邪宣不敢復言</hi>好詩衝口<lb/>
誰能擇俗子疑人未遣聞乞取千篇看俊逸不<lb/>
將輕比鮑叅軍<hi>援鮑昭字明逺文辝贍逸爲臨海王子頊前軍叅軍杜甫憶李白詩清新庾開府俊</hi>
<hi>逸鮑叅軍〇倬鮑明逺詩鍾嶸曰鮑叅軍詩如野鶻翻雲良馬走堤俊逸奔放</hi>
　　　次韻樂著作野歩<lb/>
老來幾不辨西東秋後霜林且強紅<hi>次公白樂天詩云醉貌如霜葉</hi>
<hi>雖紅不是春</hi>眼暈見花眞是病<hi>次公佛書云空本無花病者妄見</hi>耳虚聞蟻<lb/>
<pb n="KR4d0078_SBCK_018-30b"/>
定非聦<hi>縯晉書殷仲堪傳父甞患耳聦聞牀下蟻動謂之牛閫也</hi>酒醒不覺春強半<lb/>
睡起甞驚日過中植杖偶逢爲黍客<hi>厚論語子路從孔子而後遇丈</hi>
<hi>人以杖荷蓧子路問曰子見夫子乎丈人曰四躰不勤五榖不分孰爲夫子植其杖而芸子路拱而立止子路宿殺雞爲黍而食之</hi>
披衣閑詠舞雩風<hi>次公曽點曰俗乎沂風乎舞雩詠而歸</hi>仰看落蘂収<lb/>
松粉俯見新芽摘𣏌叢楚雨還昏雲夢澤呉潮<lb/>
不到武昌宮<hi>黄州對岸武昌縣有孫權故宫</hi>廢興古郡詩無數寂寞<lb/>
閑䆫易粗通解組歸來成二老風流它日與君同<lb/>
<hi>縯老杜與賛上人詩與子成二老來往亦風流</hi>
　　　次韻荅子由<lb/>
平生弱羽寄衝風<hi>次公桞子厚詩翻愁羽弱上青霄又文選衝風起兮横波○子仁傳云衝風之</hi>
<hi>末不能舉弱羽</hi>此去歸飛識所從好語似珠穿一一妄心如<lb/>
<pb n="KR4d0078_SBCK_018-31a"/>
膜退重重山僧有味寜知子<hi>縯杜牧之詩家住城南杜曲傍一枝月桂兩回芳山</hi>
<hi>僧却未知名姓始覺空門氣味長</hi>瀧吏無言只笑儂<hi>厚退之南遷下樂昌瀧作瀧吏詩往問瀧頭吏</hi>
<hi>潮州尚幾里行當何時到土風復何似瀧吏垂手笑官何問之愚譬如官京邑何由知東呉潮州底處所有罪乃竄流儂幸無負犯</hi>
<hi>何由到而知</hi>尚有讀書清净業未容春睡敵千鍾<lb/>
　　　和何長官六言次韻五首<lb/>
作邑君眞伯厚<hi>縯後漢朱震字伯厚𥘉爲州從事奏濟隂太守單匡贓罪并連匡兄中常侍車騎將</hi>
<hi>軍超桓帝收匡下廷尉以譴超超詣獄謝三府諺曰車如雞栖馬如狗疾惡如風朱伯厚</hi>去官我豈曼容<lb/>
<hi>厚兩龔傳云琅琊邴漢兄子曼容養志自修爲官不肯過六百石輒自免去</hi>一㕓願託仁政<hi>縯孟子陳</hi>
<hi>相踵門而告膝文公曰聞君行仁政願受一㕓而爲氓</hi>六字難賡變風<lb/>
五噫巳岀東洛<hi>見和邵同年戯贈賈秀才詩住</hi>三復願比南容<hi>縯論語南容三</hi>
<hi>復白圭</hi>學道未從潘盎<hi>南海謂狂爲盎潘近丗得道者也〇堯卿按宋朝元祐中廣南儂智髙率</hi>
<pb n="KR4d0078_SBCK_018-31b"/>
<hi>衆䧟邕州又將襲廣南諸郡賊至梧州有僠盎者弃妻子服儒衣常持一大翣行坐獨語南越謂愚爲盎儂賊聞其異召而問之曰吾</hi>
<hi>形貌何如盎曰汝一賊也他無所類又問梧州幾日可䧟曰百年亦不可䧟又曰吾欲據此城以有南越如何曰汝將斬頭豈能有</hi>
<hi>越邪賊怒害之</hi>草書猶似揚風<hi>揚凝式也</hi>
石渠何須反顧<hi>漢有石渠署典校祕書先生𥘉直文館岀倅杭州自杭州知宻州自宻徙徐自</hi>
<hi>徐徙湖以詩得罪責黄州團練副使</hi>水澤幸足相容長江大欲見庇探支<lb/>
八月凉風<hi>次公探支字是官物官錢有此名此亦戯言之矣</hi>
清風𥘉號地籟<hi>縯莊子地籟則衆竅是矣</hi>明月自冩天容貧家何<lb/>
以娯客但知抹月批風<hi>次公饌食者有批有抹抹月批風又戯言之</hi>
青山自是絶丗無人誰與爲容<hi>次公詩豈无膏沐誰適爲容又杜荀鶴詩承恩</hi>
<hi>不在貌教妾若爲容</hi>說向市朝公子何殊馬耳東風<hi>厚李白詩丗人聞此皆掉</hi>
<hi>頭有如東風吹馬耳</hi>
<pb n="KR4d0078_SBCK_018-32a"/>
　　　次韻子由病酒肺疾發<lb/>
憶子少年時肺喘疲坐卧喊呀或終日勢若風雨<lb/>
過虚陽作浮漲客冷仍下墯<hi>次公下墮字素問有云令人下墜下墜即下墮言氣</hi>
<hi>墜於下也</hi>妻孥恐悵望膾炙不登坐<hi>次公退之云妻兒恐我生悵望盤中不飣栗與梨</hi>
終年禁晚食半夜發清餓胃強鬲苦滿肺歛腹輒<lb/>
破三彭恣啖齧<hi>縯山人謂僧契虚曰能伐三彭之仇乎〇邦衡唐秦先生去三尸法云上尸彭居居人頭</hi>
<hi>中中尸彭質在人腹中下尸彭矯在人足中狀如小兒有須毛人旣死遂作鬼耳</hi>二竪肯逋播<hi>厚左傳晉</hi>
<hi>景公疾求醫于秦秦使醫緩爲之未至公夢疾爲二竪子曰彼良醫也懼傷我焉逃之其一曰居膏之上肓之下若我何</hi>寸<lb/>
田可治生<hi>次公道家有云尺宅寸田寸田以言丹田也</hi>誰勸耕黄稬<hi>方田謂上腴爲</hi>
<hi>黄稬</hi>探懷得真藥不待君臣佐<hi>縯本草藥有君臣佐使處方者當一君二臣二佐五使</hi>
𥘉如雪花積漸作櫻珠大<hi>厚老子節解曰唾者溢爲醴泉聚爲玉漿流爲華池散爲津液</hi>
<pb n="KR4d0078_SBCK_018-32b"/>
<hi>降爲甘露漱以咽之旣藏潤身以流百脉化養萬神支節毛髪堅固長春○次公此唾咽漱法也舊注所引雖不關涉詩句中字而</hi>
<hi>其意則是</hi>隔墻聞三嚥<hi>次公退之詩隔墻聞歡呼又孟子言於陵仲子三嚥然後耳有聞目有見</hi>隱隱<lb/>
如轉磨自兹失故疾陽唱隂輒和神仙多歷試中<lb/>
路或坎坷平生不盡器<hi>次公何諷渴賦云飲不盡噐</hi>痛飲知無奈<lb/>
<hi>次公杜詩痛飲真吾師</hi>舊人眼看盡老伴餘幾箇殘年一斗粟<lb/>
待子同春簸<hi>援漢文帝時淮南王長謀反廢死民歌曰一尺布尚可縫一斗粟尚可春兄弟二人不相容</hi>
云何不自珍醉病又一挫眞源結梨棗<hi>縯許逺遊与王逸少書曰</hi>
<hi>夫交梨火棗者是飛騰之藥也云云○次公又真誥有云</hi>丗味等糠莝<hi>次公莝音千卧切注曰斬芻也史記</hi>
<hi>范睢之辱須買坐之堂下置莝豆其前今两黥徒夾而馬食之</hi>耕耘當待穫願子勤自課<lb/>
相將賦逺遊<hi>次公屈原有逺遊賦其畧云悲丗俗之廹隘兮願從子而逺遊</hi>仙語不用<lb/>
些<hi>縯些楚辝出宋玉賦皆以些爲文</hi>
<pb n="KR4d0078_SBCK_018-33a"/>
　　　杭州故人信至齊安<lb/>
昨夜風月清夢到西湖上<hi>子仁先生荅陳師仲書云軾於錢塘人有何恩意而其人至今見</hi>
<hi>念軾亦一歲率常四五夢至西湖上此殆丗俗所謂前縁者此詩蓋紀實也</hi>朝來聞好語<hi>次公李賀云沙</hi>
<hi>路帰來聞好語</hi>叩户得呉餉輕圎白曬荔脆釅紅螺醬更將<lb/>
西庵茶勸我洗江瘴故人情義重說我必西向一<lb/>
年兩僕夫千里問無羔<hi>程風俗通云筮虫曰恙古者人多野宿爲恙所囓故早相見必相勞</hi>
<hi>問曰無恙乎○子仁退之書云問無恙外不暇出一語且先賀其得賢主人</hi>相期結書社<hi>故人相約醵錢</hi>
<hi>雇僕夫一歲再至黄</hi>未怕供詩帳<hi>僕頃以詩得罪有司移杭取境内所留詩杭州共數百首謂之詩帳</hi>還<lb/>
將夢魂去一夜到江漲<hi>丘漲杭州橋名養源啚經云錢塘縣江漲橋去縣八里</hi>
　　　和王鞏六首並次韻<hi>次公王定囯謫賔州有詩寄先生先生和之</hi>
君談陽朔山<hi>次公先生第四篇云賔州在何處爲子上栖霞則定囯之謫在賔州矣今云陽朔山則桂州有</hi>
<pb n="KR4d0078_SBCK_018-33b"/>
<pb n="KR4d0078_SBCK_018-33b"/>
<hi>去桂不甚逺朱砂差易致不可不留意也</hi>他年分刀圭名字挂仙籍<hi>君許惠丹砂</hi>
少年帶刀劒<hi>程淮隂少年侮韓信曰雖長大好帶劒刀怯耳</hi>但識從軍樂<hi>次公王粲</hi>
<hi>有從軍詩五篇甚一曰從軍有苦樂但問從者誰又退之郾城聮句李正封云從軍古云樂</hi>老大服犁鋤<lb/>
解佩付鎔鑠<hi>次公解佩字即龔遂令民賣剱買牛賣刀買犢曰何爲帶牛佩犢</hi>雖無獻捷<lb/>
功㑹賜力田爵<hi>厚左傳斉侯來献戎捷文漢有孝悌力田之科</hi>敲冰春擣紙刈<lb/>
葦秋織箔櫟林斬冬炭竹塢收夏籜四時俯有取<lb/>
<hi>次公史記孔氏起冨至巨萬然家自父兄子孫約使俯有拾仰有取</hi>一飽天所酢君非紈綺<lb/>
間<hi>次公用廣絶交論正所謂綺紈公子也</hi>欲學非其脚<hi>倬事有非素所諳習而謾爲之諺云不是脚此</hi>
<hi>語盖使方言耳</hi>左右玉㩥㩥<hi>次公玉㩥㩥宫手也詩曰掺掺女手㩥与掺同音師咸切</hi>束薪誰<lb/>
爲縳勿令聞此語翠黛頩將惡<hi>次公頩音普經切楚辝逺遊章句云玉色頩以</hi>
<hi>艶顔兮精神粹而始壯又柳子厚謫龍說云澤州郊亭有竒女墜地光燁然少年駭且恱之稍狎焉竒女頩爾怒</hi>笑我<lb/>
<pb n="KR4d0078_SBCK_018-34a"/>
一間茆婦姑紛六鑿<hi>縯莊子室無空虚則婦姑勃磎心無天逰則六鑿相攘</hi>
欲結千年實先催二月花故教窮到骨<hi>子仁杜討已許徵求貧到</hi>
<hi>骨更思戎馬淚盈巾</hi>要使壽無涯乆巳逃天網<hi>厚老子天網恢恢踈而不漏</hi>何<lb/>
須服月華<hi>程道家養生有服日精月華法</hi>賔州在何處爲子上栖霞<lb/>
<hi>樓名○子仁按今東坡圗有栖霞樓又宋朝閭丘大守孝終公顯甞守黄州作栖霞樓爲郡中之絶勝</hi>
鄰里有異趣何妨傾蓋新<hi>縯鄒陽曰白頭如新傾盖如故</hi>殊方君莫<lb/>
厭數面自成親<hi>次公陶淵明荅龐叅軍詩序諺云數面成親况情過此者乎</hi>黙坐無餘<lb/>
事回光照此身他年赤墀下玉立看垂紳<hi>師桓温表抗節玉立</hi>
<hi>誓不降辱杜甫謝大常卿趙公大食刀歌趙公玉立髙歌起攬環結佩相終始云云</hi>
平生我亦輕餘子<hi>厚祢衡云大兒孔文舉小兒楊德祖餘子碌碌不足數</hi>晚歲人<lb/>
誰念此翁巧語屢曽遭薏苡<hi>縯後漢馬援在交趾常餌薏苡實用能輕身省慾軍</hi>
<pb n="KR4d0078_SBCK_018-34b"/>
<hi>還載之一車及卒人有譛之者以爲前所載還皆明珠紋犀</hi>廋辭聊復託芎藭<hi>厚左傳宣十二</hi>
<hi>年冬楚子伐蕭遂傳於蕭蕭大夫還無杜與司馬卯言號申叔展叔展曰有麥麴乎曰無有山鞠窮乎曰無河魚腹疾奈何○次公</hi>
<hi>按注麥麴鞠窮所以禦濕欲使無社逃泥水中無社不解故曰無軍中不敢正言故謬語今所謂廋辝廋者隱也鞠窮即芎窮也○</hi>
<hi>子仁廋字岀唐書許紹傳紹曽孫欽明爲凉州都督爲突厥所執與皆至靈州使說之降欽明至城下呼曰我乏食有羙醬乎有梁</hi>
<hi>米乎并乞墨一枚而城中無寤其廋者遂見害云云</hi>子還可責同元亮<hi>次公陶潜一字元亮潜有</hi>
<hi>責子詩</hi>妻却差賢勝敬通<hi>次公馮衍字敬通其妻極悍衍有書與妻兄絶之而劉孝標云予與</hi>
<hi>敬通三同不遇一同也剛直二同也馮有忌妻自操井臼予亦悍妻家道坎軻三同也</hi>若問我貧天所<lb/>
賦不因遷謫始囊空<hi>次公杜詩嚢空恐羞澁留得一錢看</hi>
君家玉臂貫銅青<hi>次公銅青所染衣服顔色之名○倬杜詩香霧雲鬟濕淸輝玉臂寒又本草銅</hi>
<hi>青銅器上緑色是以銅靑爲臂飾耳</hi>下客何時見目成<hi>次公屈原九歌之少司命曰滿堂兮羙人</hi>
<hi>忽獨與予兮目成注獨與我睨而目望成爲親也</hi>勤把鈆黄記宫様<hi>縯韋應物詩髙髻雲鬟宫</hi>
<pb n="KR4d0078_SBCK_018-35a"/>
<hi>樣粧</hi>莫教絃管作蠻聲薫衣漸歎衙香少<hi>共父香譜載唐化度寺及</hi>
<hi>雍文徹郎中二衙香法</hi>擁髻遥怜夜語清<hi>堯卿伶元傳字子干買妄樊通德有才色頗能言趙</hi>
<hi>飛燕姊妹故事子干閑居命言之厭厭不倦子干語通德曰斯人俱灰㓕矣當時疲精殆力馳騖嗜慾蠱惑之事寕知終歸荒田野</hi>
<hi>草乎通德卷䄂頋視燭影以手擁髻凄然泣下不勝其悲子干亦然</hi>記取北歸携過我江南<lb/>
風雪浪山傾<hi>君自江南赴任不一過我</hi>
　　　次韻陳四雪中賞梅<lb/>
臘酒詩催熟寒梅雪鬪新杜陵休歎老<hi>子仁杜甫和裴迪逢早梅</hi>
<hi>相憶詩云東閤官梅動詩興又云此時對雪遥相憶又云江邊一樹垂垂發朝夕催人自白頭子美詩中自称杜陵野老</hi>韋<lb/>
曲巳先春<hi>厚杜詩韋曲花無頼家家惱殺人緑樽須盡日白髮好禁春</hi>獨秀驚凡目<hi>子仁</hi>
<hi>陳謝爕早梅詩云迎春故早發獨自不疑寒畏落衆花後無人别意看古樂府云花艶驚郎目</hi>遺英卧逸民<lb/>
<hi>師以梅之標格孤髙譬逸民也○堯卿此疑若不使事而乃使事謂袁安雪中髙卧耳遺逸之士謂之逸民</hi>髙歌對<lb/>
<pb n="KR4d0078_SBCK_018-35b"/>
三白<hi>次公三白以言雪西人語曰要宜麥見三白言三次見雪也</hi>遲莫慰安仁<hi>縯潘岳字安仁</hi>
<hi>自言弱冠渉于知命之年八徙官一進階甫免一除名一不拜聀遷者三而巳雖通塞有命抑亦拙之效也乃作閑居賦其畧曰人</hi>
<hi>生安樂孰知其他〇次公楚詞傷羙人之遟暮</hi>新添<hi>子仁先生嘗注云雪梅賦/照寒溪之豔豔帶冷雪/之垂垂子雪中見梅而作今云休歎老盖用此也</hi>
　　　　和子由題孔平仲草庵次韻<lb/>
逢人欲覔安心法<hi>見寄刘孝叔詩</hi>到處先爲問道庵盧子<lb/>
不須從若士<hi>次公淮南子盧敖遊乎北海遇若士敖自謂觀乎六合之外若士舉臂而聳身遂入雲中敖嘆</hi>
<hi>曰吾比夫子猶黄鵠之與壤蟲不亦悲哉</hi>蓋公當自過曹參<hi>援曹叅聞膠而有蓋公善治黄老言</hi>
<hi>使人厚幣請之旣見蓋公爲言治道貴清静而民自定推此類具言之叅於是避正堂舎蓋公焉</hi>羡君美玉<lb/>
經三火<hi>縯淮南子鍾山之玉灼以爐炭三日三夜色澤不変得天地之精也○次公白樂天詩大圭廉不割利刀用不</hi>
<hi>鈌當其斬馬時良玉不如鐵置鐡在洪爐鐡消易如雪良玉同其中三日燒不熱</hi>笑我枯桑困八𧖟<lb/>
<hi>縯日南一歲八蚕左思吴都賦云國稅再熟之稻郷貢八蚕之絲○厚李賀春園詩長腰健婦貪攀折將餽吴王八蠒蚕俞益期牋</hi>
<pb n="KR4d0078_SBCK_018-36a"/>
<hi>曰日南蚕八熟蠒軟而薄</hi>猶喜大江同一味故應千里共清甘<lb/>
　　　次韻荅元素余舊有贈元素云天涯同是<lb/>
　　　傷流落元素以爲今日之先兆且悲當時<lb/>
　　　六客之存亡六客蓋張子野劉孝叔陳令<lb/>
　　　舉李公擇元素與余也<lb/>
不愁春盡絮隨風<hi>縯刘禹錫詩春盡絮飛留不得隨風好去落誰家</hi>但喜丹砂<lb/>
入頰紅流落天涯先有䜟<hi>次公白樂天琵琶行云同是天涯流落人相逢何必曽相識</hi>
摩挲金狄㑹當同<hi>見鐵拄杖詩注</hi>蘧蘧未必都非夢<hi>次公莊子莊周</hi>
<hi>夢爲胡蝶栩栩然胡蝶也俄然覺則蘧蘧然周也</hi>了了方知不落空<hi>子仁傳灯録越州慧海禅</hi>
<hi>師有律師問禪師家多落空師曰𥿄墨文字空設坐主执滯豈不落空</hi>莫把存亡悲六客巳<lb/>
將地獄等天宫<hi>次公圎覺經言地獄天宫俱爲浄土</hi>
<pb n="KR4d0078_SBCK_018-36b"/>
　　　次韻孔毅父集古人詩見贈五首<hi>堯卿毅父名武仲</hi>
羡君戯集古人詩指呼市人如使兒<hi>次公市人字亦驅市人而戦之意</hi>
天邊鴻鵠不易得便令作對隨家雞<hi>次公庾翼能書而心不服王羲</hi>
<hi>之諸子但學王書翼曰兒軰憎家雞爱野鶩○堯卿集古詩前古未有王介父始盛爲之多者數十韻蓋以誦古人詩多或坐中率</hi>
<hi>然而成徃徃對偶親切其後人多有效之者但取數十部詩聚諸家之集耳故公此詩羙之亦微以譏之耳蓋市人不可使之如兒</hi>
<hi>鴻鵠不可與家雞爲對猶古人詩句有羙惡工拙其𥘉各有思致豈可混爲一律邪</hi>退之驚笑子美泣<lb/>
問君乆假何時歸<hi>縯孟子曰五伯假之也乆假而不歸烏知其非有也</hi>丗間好句<lb/>
丗人共<hi>子仁歐陽文忠公誦文與可詩云此非與可詩丗間元有此句與可拾得耳</hi>明月自滿<lb/>
千家墀<lb/>
紫駝之峯人莫識<hi>縯杜詩紫駝之峯出翠釜漢書大月氏出一封橐駝顔師古曰脊上有一封隆</hi>
<hi>髙俗呼犎音峯</hi>雜以雞豚眞可惜今君坐致五侯鯖<hi>厚西京雜記五</hi>
<pb n="KR4d0078_SBCK_018-37a"/>
<hi>侯不相能賔客不相往來婁護豊辯傳㑹五侯間各得其歡心競致竒膳護乃合以爲鯖丗稱五侯鯖以爲珍味</hi>盡是<lb/>
猩唇與熊白<hi>次公吕氏春秋曰肉之羙者猩猩之唇張恊七命曰封熊之掌翰音之跖燕髀猩唇髦殘象白</hi>
<hi>熊白即如謂象白也〇師李賀大堤曲郎食鯉魚尾妾食猩猩唇又孟子曰熊掌亦我所欲也</hi>路旁拾得半<lb/>
叚槍<hi>援譚賔録唐哥舒翰捍吐蕃賊衆三道從山相續而下翰持半叚折搶當前擊之無不披靡</hi>何必開<lb/>
爐鑄矛㦸用之如何在我耳入手當令君䘮魄<hi>䘮去声</hi>
天下幾人學杜甫<hi>杜天下幾人畫古松</hi>誰得其皮與其骨<hi>厚傳燈録</hi>
<hi>逹磨傳法命門人各言所得道副曰汝得吾皮尼緫持曰汝得吾肉道育曰汝得吾骨最後慧可依位而立師曰汝得吾髓仍付法</hi>
<hi>○次公晋史言學書云胡昭得張芝骨索靖得其肉韋誕得其筋此方有得其兩字之勢舊注所引雖有皮骨字却是得吾兩字非</hi>
<hi>此矣</hi>劃如太華當我前跛牂欲上驚崷崪<hi>縯韓非子太山之髙百仞</hi>
<hi>而跛牂牧其上凌遲故也</hi>名章俊語紛交衡無人巧㑹當時情前<lb/>
生子美只君是信手拈得俱天成<hi>次公禪家言信手拈來文韓退之上于頔</hi>
<pb n="KR4d0078_SBCK_018-37b"/>
<hi>書渾然天成無有畔岸</hi>
詩人雕刻閑草木<hi>次公彫刻字莊子覆載天地彫刻衆形</hi>捜抉肝腎神應<lb/>
哭<hi>次公退之詩不用彫琢愁肝腎〇堯卿蒼頡作字神鬼夜哭李太白作烏棲曲賀知章見之云此詩可以泣鬼神矣</hi>不<lb/>
如嘿誦千萬首左抽右取談笑足<hi>次公詩云左旋右抽</hi>夜吟石<lb/>
鼎聲悲秋可怜好事劉與侯<hi>縯退之石鼎聮句序云劉師服侯喜與道士軒轅弥</hi>
<hi>明同宿喜夜與師服說詩視弥明若無人弥明忽軒衣張眉指爐中石鼎曰子云能詩能與我賦此乎劉即援筆題其首句傳與喜</hi>
<hi>道士啞然笑即䄂手竦肩髙吟𥘉不經意詩旨譏喜二子毎營度欲出口吻声益悲竟亦不能竒</hi>何當一醉百<lb/>
不問我欲眠矣君歸休<hi>厚陶潜爲彭澤令郡遣督郵至吏白應束帶見之潜歎曰吾不能爲</hi>
<hi>五斗米折腰事郷里小兒即日解印賦歸去來</hi>
膏明蘭臭俱自焚<hi>次公漢書兩龔傳龔勝死有老父來弔哭甚哀旣而曰嗟乎薰以香自燒膏以</hi>
<hi>明自銷龔生竟夭天年非吾徒也</hi>象牙翠羽殘其身<hi>縯左傳象有齒以焚其身賄故也次公翠羽言</hi>
<pb n="KR4d0078_SBCK_018-38a"/>
<hi>翡翠之羽也洛神賦云或拾翠羽</hi>多言自古爲數窮<hi>厚老子多言数窮不如守中</hi>微<lb/>
中有時堪解紛<hi>援太史公言談微中可以解紛</hi>癡人但數羊羔兒不<lb/>
知何者是左慈<hi>縯曹操欲殺左慈逢慈於陽城山頭遂入羊羣操知不可得乃令就羊中告之曰不復相</hi>
<hi>殺本試君術耳忽有一老羝屈前兩膝人立而言曰遽如許即競往赴之而羣羊數百皆変爲羝並屈前膝人立曰遽如許遂莫知</hi>
<hi>其所取焉</hi>千章萬句卒非我急走捉君應巳遲<lb/>
　　　次韻子由種杉竹<hi>子仁按子由東軒記云關㕔事之東爲軒種杉二夲竹百</hi>
<hi>个以爲宴休之所云</hi>
吏散庭空雀噪簷閉門獨宿夜厭厭<hi>子仁夜飲厭厭</hi>似聞<lb/>
梨棗同時種<hi>見前子由病酒詩注</hi>應與杉篁刻日添糟麴有神<lb/>
薰不醉<hi>縯懷寳至楊羔舅家賜薰肌酒一杯曰此酒栢奉草所造亦云千歲虆也</hi>雪霜誇健巧<lb/>
相沾先生坐待清隂滿空使人人歎滯淹<lb/>
<pb n="KR4d0078_SBCK_018-38b"/>
　　　次韻王鞏南遷𥘉歸二首<hi>堯卿鞏字定國文正公旦之孫懿敏公素</hi>
<hi>之子元豊年中坐東坡事貶賔州監局三年還</hi>
問君謫南賔野葛食幾尺<hi>縯曹操枕刀習毒啖野葛至一尺</hi>逢人瘴<lb/>
髮黄入市胡眼碧<hi>堯卿嶺南人瘴<graphic n="KR3635" url="https://raw.githubusercontent.com/kanripo/KR-Gaiji/master/images/KR3635.png" mimeType="image/png"/>所感則鬢髮皆黄其眼皆作胡人碧色風土使然也</hi>三<lb/>
年不易過坐睨倚天壁<hi>師倚天壁謂村嶺也</hi>歸來貌如故妙語<lb/>
仍破鏑那能廢詩酒亦未妨禪寂<hi>師維摩詰云以善方便毗耶離一心禅寂</hi>
<hi>攝諸亂意</hi>願爲尚書郎還賜尚方舄<hi>賜舄見將往終南詩注</hi>
江家舊池臺脩竹圍一尺<hi>次公劉禹錫詩青松欎成塢脩竹盈尺圍</hi>歸來萬<lb/>
事非惟見秦淮碧<hi>縯劉禹錫江揔宅詩南朝詞臣北朝客歸來唯見秦淮碧秦淮在江寕府</hi>平<lb/>
生痛飲處遺墨鵶棲壁西來故父客金印雜鳴鏑<lb/>
三槐老更茂<hi>厚三槐王定國家本事其祖祐手植三槐於庭曰吾子孫必有爲三公者其後子旦果相真宗</hi>
<pb n="KR4d0078_SBCK_018-39a"/>
花絮春寂寂中微未可料家廟藏赤舄<hi>援詩赤舄几几言周公也</hi>
<hi>定國相門之後</hi>
　　　孔毅父以詩戒飲酒問買田且乞墨竹次<lb/>
　　　其韻<lb/>
酒中真復有何好孟生雖賢未聞道<hi>縯晉書桓温問孟嘉曰酒有何</hi>
<hi>好而卿嗜之嘉曰公未得酒中趣耳</hi>醉時萬慮一掃空醒後紛紛如宿<lb/>
草<hi>次公退之詩云數杯澆腸雖暫醉皎皎萬慮醒還新</hi>十年揩洗見眞妄石女無<lb/>
兒焦榖槁<hi>厚維摩詰言如焦榖芽如石女兒</hi>此身何異貯酒缾滿輒<lb/>
予人空自倒武昌痛飲豈吾意性不違人遭客惱<lb/>
<hi>師嵇康幽憤詩性不違物頻致怨憎</hi>君家長松十畒隂借我一庵聊洗<lb/>
心我田方寸耕不盡<hi>師五代馮瀛王詩但存方寸地留與子孫耕○厚黄庭經言寸田尺宅可</hi>
<pb n="KR4d0078_SBCK_018-39b"/>
<hi>治生也</hi>何用百頃糜千金枕書熟睡呼不起好學憐<lb/>
君工雜擬<hi>次公文選有雜擬詩如陸士衡擬古詩何陽源有效古詩也</hi>且將墨竹換新<lb/>
詩潤色何須待東里<hi>任論語東里子産潤色之</hi>
　　　生日王郎以詩見慶次其韻并寄茶二十<lb/>
　　　一片<hi>任元豊五年黄州作</hi>
折揚新曲萬人趨<hi>縯莊子大聲不入於俚耳折揚皇華則嗑然而笑</hi>獨和先生<lb/>
于蔿于<hi>厚唐文元德秀爲曽山令明皇在東郊命三百里守令各以聲樂集河内太守輦優伎𬒳錦綉德秀與樂工數</hi>
<hi>十人聮𬒮歌于蔿于干蔿于者徳秀所制曲也帝曰真賢人之言哉</hi>但信櫝藏終自售<hi>縯論語有</hi>
<hi>羙玉於斯緼櫝而藏諸求善價而沽諸</hi>豈知盌脫本無橅<hi>次公唐武后所舉人無問賢愚時人語曰𥙷闕</hi>
<hi>連車載拾遺平斗量欋椎侍御/史盌脫校書郎欋椎爬齒盌小盂</hi>朅從冰叟來游宦<hi>援衛玠妻</hi>
<hi>父樂廣有重名議者以爲婦翁氷清子壻玉潤〇次公王郎王子立也爲子由壻故云耳</hi>肯伴臞仙亦號<lb/>
<pb n="KR4d0078_SBCK_018-40a"/>
儒<hi>厚司馬相如大人賦序以爲列仙之儒居山澤間形容甚臞此非帝王仙意也乃作大人賦</hi>棠棣並爲<lb/>
天下士<hi>縯棠棣以譬兄弟詩棠棣燕兄弟也〇厚史記新垣衍再拜謝魯仲連曰始以先生爲庸人吾乃今日知先生</hi>
<hi>爲天下之士也</hi>芙蓉曽到海邊郛<hi>次公丗傳王子立之兄子髙與仙人周瑶英遊美蓉城見先生</hi>
<hi>本詩</hi>不嫌霧谷埋松栢終恐虹梁荷棟桴<hi>厚桴屈棟也班固西都賦</hi>
<hi>因瓌材而䆒竒抗應龍之虹梁列棼撩以布翼荷棟桴而髙驤○次公班彪王命論亦云楶梲之材不荷棟梁之任</hi>髙論<lb/>
無窮如鋸屑<hi>援晋胡母輔之傳字彦國王澄甞與人書曰彦國吐佳言如鋸木屑霏霏不絶</hi>小詩<lb/>
有味似連珠<hi>次公連珠文章一種名晋傅玄叙連珠云所謂連珠者㒷於漢章帝之丗班固賈逵傳毅三子</hi>
<hi>受詔作之而蔡邕張華之徒又廣焉其文躰詞麗而言約不指說事情必假喻以逹其旨而賢者微悟合於古詩勸興之義欲使歷</hi>
<hi>歷如貫珠易覩而可恱故謂之連珠也</hi>感君生日遥稱壽祝我餘年老不<lb/>
枯未辦報君青玉案<hi>縯張衡四愁詩美人贈我錦綉叚何以報之青玉案</hi>建溪新<lb/>
餅截雲腴<lb/>
<pb n="KR4d0078_SBCK_018-40b"/>
增刋校正王狀元集注分類東坡先生詩卷之十八<lb/>
</p>
<p>
</p>
  </div>
</body>
</text>
</TEI>
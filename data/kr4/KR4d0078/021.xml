<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0078_SBCK_021-1a"/>
増刋校正王狀元集註分類東坡先生詩卷之二十一<lb/>
　送别中<lb/>
　　詩七十五首<lb/>
　　　送鄭户曹<hi>堯卿名僅字彦能赴大名府户曹</hi>
遊遍錢塘湖上山歸來文字帶芳鮮羸僮瘦馬從<lb/>
吾飲陋巷何人似子賢公業有田常乏食<hi>縯後漢鄭大字公業</hi>
<hi>交結豪傑家冨於財有田四十頃而食常不足</hi>廣文好客竟無氊<hi>厚廣文鄭䖍也爲廣文館博士杜甫</hi>
<hi>與䖍詩云才名四十年坐客寒無氊</hi>東歸不趂花時節開盡春風誰與妍<lb/>
　　　送孔郎赴陜郊<lb/>
驚風擊面黄沙走西出崤函脫塵垢<hi>縯言二崤與函関也二崤山在河南</hi>
<hi>永寕縣凾谷関在新安縣任杜子美詩云疾風吹塵暗河縣行子隔手不相見此正陜州詩也</hi>使君來自古<lb/>
<pb n="KR4d0078_SBCK_021-1b"/>
徐州<hi>堯卿古有南徐北徐南徐潤州北徐彭城時自彭城而往故云古徐</hi>聲震河潼殷關右<lb/>
<hi>厚潼関在華州華隂縣河水自龍門南流激華山而東故名潼関函谷在靈寳二関相爲首尾</hi>十里長亭聞<lb/>
鼔角一川秀色明花柳北臨飛檻卷黄流南望青<lb/>
山如峴首<hi>師峴首山在㐮州㐮陽縣陜州去郡二十里有山亦名峴以其狀類峴首故得名</hi>東風吹<lb/>
開錦繡谷<hi>子仁谷名也按先生菩薩泉銘云廬山有金像㑹昌中詔毁佛寺寺僧藏像錦繡谷云</hi>渌水<lb/>
翻動蒲萄酒<hi>縯李白詩遥看漢水鴨頭緑恰似蒲萄𥘉醱醅</hi>訟庭生草數開樽過<lb/>
客如雲牢閉口<hi>倬退之與李實書曰接過客俗子絶口不掛時事務爲崇深以拒止嫉妬之口</hi>
　　　送李公擇<lb/>
嗟余寡兄弟四海一子由<hi>任論語子夏曰四海之内皆兄弟也</hi>故人雖云<lb/>
多出處不我謀弓車無停招<hi>縯左氏載逸詩翹翹車乗招我以弓</hi>逝去勢<lb/>
莫留僅存今幾人<hi>任杜詩他時一笑後今日幾人存</hi>各在天一陬<hi>次公杜詩名在</hi>
<pb n="KR4d0078_SBCK_021-2a"/>
<hi>天一隅又云各在天一角</hi>有如長庚月到曉爛不収<hi>厚李白獨酌有懷詩孤月滄浪河漢</hi>
<hi>清北斗錯落長庚明〇援退之詩東方未明大星没獨有太白配殘月〇次公太白一名長庚此方有長庚月之義如李注所引雖</hi>
<hi>顕得長庚字而無相配之義矣</hi>冝我與夫子相好手足侔比年兩見之<lb/>
賔主更獻酬樂哉十日飲<hi>子仁史記秦昭王遺平原君書寡人聞君之髙義願與君爲布</hi>
<hi>夜之交君幸過寡人寡人願與君爲十日之飲</hi>衎衎和不流<hi>縯柳子厚㑹飲曰捨百拜而礼無叫號而極不</hi>
<hi>袒裼而逹非金石而和去紏逖而宻簡而同肆而恭衎衎而從容於以合山水之樂成君子之心</hi>論事到深<lb/>
夜僵仆鈴與騶<hi>厚鈴守鈴閣者騶廐御者也</hi>頗嘗見使君有客如<lb/>
此不<hi>縯謝安爲桓温司馬旣至温甚喜言平生歡笑竟日温顧左右曰頗甞見我有如此客不</hi>欲别不忍<lb/>
言慘慘集百憂念我野夫兄<hi>堯卿公擇兄名莘字野夫</hi>知名三十秋<lb/>
巳得其爲人<hi>倬孔子丗家曰丘得其爲人</hi>不待風馬牛<hi>厚左傳僖四年齊侯伐楚楚子使與</hi>
<hi>師言曰君處北海寡人處南海唯是風馬牛不相及也不虞君之渉吾地也何故</hi>他年林下見傾蓋<lb/>
<pb n="KR4d0078_SBCK_021-2b"/>
如白頭<hi>厚前漢鄒陽云白頭如新傾盖如故</hi>增刋<hi>趙集百憂此則老杜百憂集之倒文也</hi>
　　　和子由送將官梁左藏仲通<lb/>
雨足誰言春麥短城堅不怕秋濤卷日長惟有睡<lb/>
相冝<hi>師歐陽永叔詩飽食杜門無一事日長唯有睡相冝</hi>半脫紗巾落紈扇芳草<lb/>
不耡當戸長<hi>縯蜀志先主云芳蘭生門不得不勸</hi>珍禽獨下無人見覺來<lb/>
身丗都是夢坐乆枕痕猶著面城西忽報故人來<lb/>
急掃風軒炊麥飯<hi>徐州所岀次公漢書光武云蕪蔞亭豆粥滹沱麥飯</hi>伏波論兵<lb/>
𥘉矍鑠<hi>厚後漢劉尚擊五溪蛮軍没伏波將軍馬援請行時年六十二帝愍其老未許之援曰臣尚能被甲上馬據鞍</hi>
<hi>顧盻以示可用帝笑曰矍鑠哉是翁也</hi>中散談仙更清逺<hi>援嵆康仕魏爲中散大夫常修養性服食</hi>
<hi>之事弹琴詠詩自足於懷以爲神仙禀之自然非學所得至於導養得理則安期彭祖之倫可及乃著養生論</hi>南都從<lb/>
事亦學道<hi>子仁謂子由也蓋是時子由從張文定簽書南京判官而先生嘗云余觀子由自少曠逹天資近道又得</hi>
<pb n="KR4d0078_SBCK_021-3a"/>
<hi>至人養生長年之訣而子由亦嘗云學道三十年今始粗聞道也</hi>不恤腸空誇腦滿<hi>縯道家云欲得</hi>
<hi>不死腸中無滓欲得不老還精𥙷腦</hi>問羊他日到金華應許相將遊閬苑<lb/>
<hi>黄𥘉平之兄尋其弟於金華山○厚黄𥘉平少時牧羊有道士見其良謹将至金華山四十餘年其兄𥘉起尋得之問曰羊何在𥘉</hi>
<hi>平曰近在山東乃俱往視見白石無數𥘉平叱之白石皆起成羊〇援閬苑即閬風亦曰玄圃在崑崙之中天帝所居</hi>
　　　送胡掾<lb/>
亂葉和淒雨投空如散絲<hi>次公張載雜詩云騰雲似湧煙宻雨如散絲</hi>流年<lb/>
一如此遊子去何之節義古所重艱危方自兹<hi>次公杜詩</hi>
<hi>險艱方自兹</hi>他年著清德仍復畏人知<hi>縯晋胡威傳父質以忠清著稱威入朝武帝語及平</hi>
<hi>生因歎其父清謂威曰卿孰與父清對曰臣不如也臣父清恐人知臣清恐人不知是臣不及遠也</hi>
　　　送將官梁左藏赴莫州<hi>次公莫州文安郡理鄚縣唐開元中以鄚字類</hi>
<hi>鄭改爲莫乃公孫瓉之易京也</hi>
<pb n="KR4d0078_SBCK_021-3b"/>
燕南垂趙北際其間不合大如礪<hi>縯後漢公孫瓉傳童謡曰燕南垂趙北際</hi>
<hi>中央不合大如礪唯有此中可避丗瓉旣破劉虞盡有幽州之地自以爲易地當之乃徙鎮焉</hi>至今父老哀<lb/>
公孫烝土爲城鐵作門<hi>厚晋載記赫連勃勃烝土築城錐入一寸即殺築者</hi>城中<lb/>
積榖三百萬猛士如雲驕不戰一朝鼓角鳴地中<lb/>
<hi>援瓉居髙京以鐵爲門積榖三百萬斛希復攻戰袁紹大攻瓉瓉與子續書曰袁氏之攻壮若鬼神梯衝舞吾樓上鼔角鳴於地中</hi>
帳下美人空掩靣<hi>縯漢圍項羽於垓下羽起飲帳中有美人姓虞氏羽悲歌忼慷美人和之</hi>豈如<lb/>
千騎平時來笑談謦欬生風雷葛巾羽扇紅塵静<lb/>
<hi>縯諸葛亮葛巾羽扇指揮三軍</hi>投壷雅歌清宴開<hi>厚祭遵爲将車取士必用儒術對酒設樂必雅歌投</hi>
<hi>壷</hi>東方健兒虓虎様<hi>縯詩曰進厥虎臣闞如虓虎師杜甫詩朔方健兒好身手</hi>涕泣<lb/>
懷思廉恥將<hi>厚杜詩安得廉恥將三軍同晏眠○次公東方健兒則梁左藏所替罷處故懷思之也</hi>彭<lb/>
城老守亦淒然不見君家雪兒唱<hi>援李宻有寵姬名雪兒毎賔客有新製必</hi>
<pb n="KR4d0078_SBCK_021-4a"/>
<pb n="KR4d0078_SBCK_021-5a"/>
河壖黃樓我所開<hi>子仁按子由黃樓賦叙云熈寕十年秋河决澶淵水及彭城下子瞻適爲彭城守廬</hi>
<hi>於城上調急夫發禁卒以從事以身帥之故水大至而民不潰於是即城之東門爲大樓焉堊以黄土曰土實勝水徐人相勸成之</hi>
<hi>即此也</hi>秋月堕城角春風搖酒杯遲君爲坐客新詩出<lb/>
瓊瑰<hi>縯劉禹錫詩每逢詞客餽瓊瑰</hi>樓成君巳去人事固多乖<hi>任陶潜荅龐參</hi>
<hi>軍詩叙云人事好乖便當語離</hi>他年君倦遊白首賦歸來<hi>援司馬長卿故倦遊陶淵</hi>
<hi>明賦歸去來</hi>登樓一長嘯<hi>厚王粲作登樓賦孫登於蘇門長嘯〇次公劉琨在晉陽爲胡騎所圍琨乃乗</hi>
<hi>月登樓長嘯賊聞之悽然弃圍而走</hi>使君安在哉<hi>堯卿太白詩云君若不飲酒昔人安在哉</hi>
　　　送頓起<lb/>
客路相逢難爲樂常不足臨行挽衫䄂更賞折殘<lb/>
菊佳人亦何念淒斷陽關曲<hi>次公即王維詩渭城朝雨裛輕塵客舎青青柳色新勸君</hi>
<hi>更盡一杯酒西出陽關無故人○師唐何戡善唱渭城即陽關曲也</hi>酒䦨不忍去共接一寸<lb/>
<pb n="KR4d0078_SBCK_021-5b"/>
燭留君終無窮歸駕不免促岱宗已在眼<hi>次公岱宗㤗山也頓</hi>
<hi>蓋之兖州矣在眼字謝靈運詩想見山阿人薜蘿若在眼〇任杜詩云青山各在眼</hi>一往繼前躅天門<lb/>
四十里<hi>厚㤗山東上七十里至天門</hi>夜看扶桑浴<hi>縯漢官儀㤗山東南名日觀見日始岀長三丈</hi>
<hi>所淮南子曰日岀晹谷拂于扶桑浴於咸池〇蘇東方朔十洲記云扶桑在碧海中葉似桑樹長數千丈大二十圍兩兩同根更相</hi>
<hi>依傍是名扶桑</hi>回頭望彭城大海浮一粟故人在其下塵土<lb/>
相豗蹴惟有黃樓詩千古配淇澳<hi>頓有詩記黃樓本末縯衛國風有淇澳篇</hi>
　　　次韻子由送趙㞦歸覲錢塘遂赴永嘉<hi>次公㞦清</hi>
<hi>獻公之仲子也清献守杭㞦將倅温先歸覲親而後之官過南都子由作詩送之時先生在徐次其韻</hi>
歸舟轉河曲稍見楚山蒼候吏來迎客吴音巳帶<lb/>
郷言從謝康樂<hi>縯謝靈運襲封康樂公嘗爲永嘉太守</hi>先獻魯靈光<hi>厚後漢王延壽</hi>
<hi>父逸欲作靈光殿賦命延壽往録其狀延壽因韻之以簡其父父曰吾無以加也殿即漢魯共王所建</hi>巳擊三千<lb/>
<pb n="KR4d0078_SBCK_021-6a"/>
里<hi>援莊子鵬徙於南溟也水擊三千里</hi>何須四十強<hi>縯記四十曰強而仕</hi>風流半刺史<lb/>
<hi>縯庾亮與郭游書曰别駕與刺史同流王化任居刺史之半安可非其人也</hi>清絶校書郎<hi>厚校書郎隷祕書省</hi>
<hi>最爲仕林清選</hi>到郡詩成集尋溪水濺裳芒鞋隨採藥<hi>堯卿下式行著</hi>
<hi>芒鞋〇師劉晨阮肇採藥於天台山</hi>蠒紙記流觴<hi>援羲之蘭亭叙以蠒紙冩記流觴曲水〇仔詩成集指謝靈運</hi>
<hi>詩</hi>海静蛟鼉出山空草木長<hi>師陶潜詩孟夏草木長</hi>䆠遊無逺<lb/>
近民事要更嘗願子傳家法他年請尚方<hi>縯漢朱雲上書請尚</hi>
<hi>方斬馬劒断佞臣一人以厲其餘上問誰對曰安昌侯張禹〇次公曰此乃勉㞦令効清献之直彈劾不避權倖也</hi>
　　　送孫勉<lb/>
昔年罷東武曽過北海縣<hi>次公東武宻州也先生前守宻北海縣在後漢爲北海國有菑</hi>
<hi>川髙宻膠東三國以其縣屬則乃宻州一帶矣</hi>白河翻雪浪黃土如蒸麫桑麻冠<lb/>
東方一熟天下賤是時累饑饉常苦盗賊變毎怜追<lb/>
<pb n="KR4d0078_SBCK_021-6b"/>
胥官野宿風裂面君爲淮南秀文采照金殿<hi>吾常考中進士</hi>
<hi>第一</hi>胡爲事奔走投筆腰羽箭<hi>縯後漢班超爲官傭書嘗輟業投筆歎曰大丈夫無</hi>
<hi>它志略猶當效傅介子張騫立功異域以取封侯安能乆事筆硯間乎杜詩猛將腰間大羽箭</hi>更𬒳髯將軍<lb/>
豪篇來督戰<hi>其兄莘老以詩寄之皆言戰事〇次公呉國志注引献帝春秋曰張遼問呉降人向有紫髯将</hi>
<hi>軍是誰曰孫㑹稽權</hi>親程三郡士<hi>堯卿時考試/三郡士子</hi>玉石不能衒<hi>次公揚子云衒王而</hi>
<hi>賈石不能欺也</hi>欲知君得人失者亦稱善君才無不可要欲<lb/>
經百錬<hi>次公劉琨云何意百錬剛化爲繞指柔〇堯卿崔豹古今注曰百錬吴大帝刀名</hi>吾詩堪咀<lb/>
嚼聊送别酒嚥<lb/>
　　　送參寥師<lb/>
上人學苦空百念巳灰冷劒頭惟一吷<hi>厚莊子惠子曰管也猶有嗃也</hi>
<hi>吹劒者吷而巳矣〇次公專使莊子道仁義於戴晉人之前猶劔首之一吷</hi>焦穀無新頴<hi>縯維摩詰言如焦穀</hi>
<pb n="KR4d0078_SBCK_021-7a"/>
<hi>牙如石女皃</hi>胡爲逐吾軰文字爭蔚炳<hi>縯揚子君子豹変其文蔚也大人虎变其文炳</hi>
<hi>也</hi>新詩如玉雪出語便新警退之論草書萬事未<lb/>
嘗屏憂愁不平氣一寓筆所騁頗怪浮屠人視身<lb/>
如丘井<hi>縯維摩經云視身如丘井爲老所逼○厚白樂天詩云身老同丘井心空是道埸</hi>頽然寄澹<lb/>
泊誰與發豪猛<hi>次公自退之論草書而下至此蓋退之送髙閑上人序云生時張旭喜草書下治他技喜</hi>
<hi>怒窮窘憂悲愉懌怨恨思慕酣醉無聊不平有動於心必於草書發之故旭之書変動猶鬼神不可端倪以此終其身而名後丗今</hi>
<hi>閑之於草書有旭之心哉又云今閑師浮屠氏一死生解外膠是其爲心必泊然無所起其於丗必淡然無所嗜泊與淡相遭頽堕委</hi>
<hi>靡潰敗不可収拾則其於書得無象之然乎然吾聞浮屠人善幻多伎能閑如通其術則吾不能知矣先生八句蓋用其語</hi>細<lb/>
思乃不然真巧非幻影<hi>次公金剛經云如夢幻泡影</hi>欲令詩語妙<lb/>
無厭空且静静故了羣動空故納萬境閱丗走人<lb/>
間觀身臥雲嶺<hi>次公自細思乃不然而下則反其言浮屠人善幻也欲髙退之不取澹伯之意矣</hi>鹹<lb/>
<pb n="KR4d0078_SBCK_021-7b"/>
酸雜衆好<hi>次公柳子厚報崔黯書吾甞見病心腹人有思㗖土炭嗜酸鹹者不得則大戚</hi>中有至<lb/>
味永詩法不相妨此語更當請<lb/>
　　　次顔長道韻送傳倅<lb/>
兩見黄花掃落英<hi>次公楚詞夕食秋菊之落英</hi>南山山寺遍題名<lb/>
宗成不獨依岑范<hi>見趙郎中見和戲復荅之詩注</hi>魯衛終當似弟兄<lb/>
<hi>援論語魯衛之政兄弟也又漢史曰大馮君小馮君兄弟繼踵相因循政如魯衛徳化均</hi>去嵗雲濤浮汴<lb/>
泗與君泥土滿衣纓如今别酒休辭醉試聽雙洪<lb/>
落後聲<hi>子仁雙洪盖徐州二水也先生徐州鹿鳴燕賦詩叙云俯聽洪之號怒即此也</hi>
　　　臺頭寺送宋希元<lb/>
相從傾蓋只今年<hi>縯孔子之郯遇程子於塗傾蓋而語〇厚鄒陽曰白頭如新傾盖如故</hi>送<lb/>
别南臺便黯然<hi>次公江淹别賦黯然銷魂者惟别而已矣</hi>日夜更歌金縷曲<lb/>
<pb n="KR4d0078_SBCK_021-8a"/>
<hi>縯李錡妾杜秋娘常爲錡唱詞云勸君莫惜金縷衣</hi>他年莫忘角弓篇<hi>是日與宋君同㘽松寺中</hi>
<hi>〇厚左傳韓宣子聘魯韓子賦角弓宴于季氏有嘉樹焉宣子譽之武子曰宿敢不封殖此樹以無忘角弓○任杜詩更尋嘉樹傳</hi>
<hi>不忘角弓詩</hi>三年不顧東鄰女<hi>取宋玉○援宋玉言臣里之美者莫若東家之子然此女登墻窺臣</hi>
<hi>三年至今未許也</hi>二頃方求負郭田<hi>任蘇秦旣約六國從親爲從長相六國曰使我有負郭田二頃</hi>
<hi>豈能佩六國相印乎</hi>我欲歸休君未可茂先方議斸龍泉<hi>厚晉張華</hi>
<hi>字茂先與雷煥登樓共尋天文煥曰牛斗之間有異氣是寳劎之精上徹於天耳在豫章鄷城即𥙷煥爲鄷城令煥到縣掘獄屋基</hi>
<hi>得一石函函中有雙劒並刻題一曰龍泉二曰太阿〇縯杜詩無計<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>龍泉</hi>
　　　送蜀人張師厚赴殿試二首<lb/>
忘歸不覺鬢毛斑好事郷人尚往還斷嶺不遮西<lb/>
望眼<hi>退之詩爲遮西望眼終是懶回頭</hi>送君直過楚王山<hi>次公項羽都於徐州自號</hi>
<hi>西楚覇王故此有楚王山</hi>
<pb n="KR4d0078_SBCK_021-8b"/>
雲龍山下試春衣放鶴亭前送落暉<hi>次公雲龍山人居也有放鶴亭先生</hi>
<hi>有記云</hi>一色杏花三十里新郎君去馬如飛<hi>次公杏花三十里則</hi>
<hi>徐州往趍京之路有如此者新及第者謂之新郎君則送其赴殿試遂可以此目之矣〇師曰孟郊詩少年得意馬蹄疾一日看盡</hi>
<hi>長安花</hi>
　　　送劉寺丞赴餘姚<lb/>
中和堂後石楠樹與君對床聽夜雨<hi>次公夜雨對床事見與子由别於鄭</hi>
<hi>州西門之外詩注中和堂在杭州先生爲倅日監秋試意者劉寺丞爲試官也</hi>玉笙哀怨不逢人<lb/>
但見香煙横碧縷謳吟思歸岀無計坐想蟋蟀空<lb/>
房語明朝開鎻放觀潮<hi>次公先生監試杭州時以八月十六日放榜故云開鎻放觀潮見前</hi>
<hi>第十一卷有監試呈諸武官又催試官考較戯作可放者也</hi>豪氣正與潮爭怒銀山動<lb/>
地君不看獨愛清香生雪霧别來聚散如宿昔城<lb/>
<pb n="KR4d0078_SBCK_021-9a"/>
郭空存鶴飛去<hi>縯丁令威化鶴集華表柱上言曰城郭如故人民非</hi>我老人間萬<lb/>
事休<hi>任栁子厚詩耦耕若便遺身丗黄髪相看萬事休</hi>君亦洗心從佛祖手香<lb/>
新冩法界觀<hi>次公法界觀杜順和尚所着者</hi>眼净不覷登伽女<hi>厚楞嚴經阿難</hi>
<hi>因乞食遭摩登伽女引入淫室</hi>餘姚古縣亦何有龍井白泉甘勝乳<lb/>
千金買斷顧渚春似與越人降日注<hi>縯顧渚在湖州日注在越州並進草茶其品甚貴</hi>
　　　送孫著作赴考城兼寄錢醇老李邦直二君於<lb/>
　　　孫處有書見及<hi>次公考城古戴國也北毫葵立黄池皆考城地今地志隷東京云曹州割也</hi>
使君閑如雲欲出誰肯伴清風獨無事一嘯亦可<lb/>
喚<hi>仔趙昞云長嘯呼風亂流而濟</hi>來從白蘋洲<hi>縯白蘋洲在湖州因梁栁惲爲呉興太守賦詩於此因以</hi>
<hi>名洲〇次公柳惲詩汀洲採白蘋日晚江南春〇共父呉興統記云白蘋洲在霅溪東南一里</hi>吹我明月觀<lb/>
<hi>厚明月觀在江寕府故臺城〇次公楊州有月觀何遜梅花詩曰枝横却目觀</hi>門前逺行客青衫流白汙<lb/>
<pb n="KR4d0078_SBCK_021-9b"/>
<hi>子仁戦國䇿白汗交流</hi>問子何怱怱王事不可緩故人錢與李<lb/>
清廟兩圭瓉<hi>次公曰書云秬鬯圭瓉</hi>蔚爲萬乗噐<hi>次公鄒陽云蟠木輪囷而爲萬乗器者以</hi>
<hi>左右爲之先容也</hi>尚記溝中斷<hi>縯莊子百年之木破爲犠樽青黃而文之其斷在溝中比犠樽於溝中之</hi>
<hi>斷則美惡有間矣其失性一也</hi>子亦東南珍價重不可筭<hi>次公杜詩價重百車渠〇任孟子倍</hi>
<hi>蓰而無筭者</hi>别情何以慰酒盡對空案惟持一榻凉勸子<lb/>
巾少岸<hi>次公杜詩白幘岸江臯</hi>北風那復有塵土飛灰炭欲寄<lb/>
二大夫<hi>次公漢踈廣踈受之夫觀者皆曰賢哉二大夫</hi>發發不可絆<hi>厚借用詩飄風發發</hi>
　　　送淵師歸徑山<lb/>
我昔嘗爲徑山客至今詩筆餘山色師住此山三<lb/>
十年妙語應須得山骨溪城六月水雲蒸飛蚊猛<lb/>
捷如花鷹羡師方丈氷雪冷蘭膏不動長明燈<hi>倬楚詞蘭</hi>
<pb n="KR4d0078_SBCK_021-10a"/>
<hi>膏明燭</hi>山中故人知我至爭來問訊今何似<hi>次公法華經問訊如來今禪院</hi>
<hi>自打問記也</hi>爲言百事不如人兩眼猶能書細字<hi>徑山夏無蚊余舊詩</hi>
<hi>云問龍乞水歸洗眼欲看細字銷殘年</hi>
　　　　送表忠觀道士歸杭<hi>次公先生表忠觀碑載趙抃知杭州言故呉越國王錢氏</hi>
<hi>墳廟在錢塘臨安者皆無廢不治請以妙因院爲觀使錢氏之孫爲道士曰自然者居之以守其墳廟詔許之</hi>
<hi>改妙因爲表忠觀〇性之按杭州圖經云表忠觀在城南龍山一十五里熈寕十年賜今額</hi>
先王舊德在民心著令稱忠上意深<hi>縯前漢呉芮傳徙爲長沙王髙祖賢之制詔</hi>
<hi>御史長沙王忠其定著令〇次公/芮賛云呉芮之起不失正道故/能傳號五岀以無嗣絶慶流庶有以矣夫著于甲令而稱忠也〇</hi>
堕淚行看會祠下<hi>厚晋羊祜傳㐮陽百姓於峴山祜平生遊憇之所建碑立廟歳時饗祭焉望其碑者</hi>
<hi>莫不流涕杜預因名堕淚碑</hi>掛名爭欲刻碑隂<hi>縯表忠碑公書其事〇次公退之文云得掛名</hi>
<hi>於經端也</hi>凄凉破屋塵凝坐憔悴雲孫雪滿簮<hi>次公此指言錢道士矣爾</hi>
<pb n="KR4d0078_SBCK_021-10b"/>
<hi>雅子之子爲孫孫之子爲曽孫曾孫之子爲玄孫玄孫之子爲來孫來孫之子爲晜/孫晜孫/之子/爲仍孫/仍孫之子爲雲孫注云輕逺如浮雲也</hi>
未信諸豪容郭解却從他縣施千金<hi>援吏記郭解傳洛陽人有相仇者邑</hi>
<hi>中賢豪居間以十數終不聽客廼見解解夜見仇家仇家曲聽解謂仇家吾聞洛陽諸公在間多不聽今子幸而聽解言柰何從他</hi>
<hi>縣奪人邑賢大夫權乎乃夜去</hi>
　　　　送俞節推<hi>尚之子尙字退翁</hi>
呉興有君子淡如朱絲琴一唱三歎息至今有遺<lb/>
音<hi>縯礼記清廣之瑟朱絃而䟽越一唱而三歎其有遺音者矣</hi>嗟予與夫子相避如辰<lb/>
參<hi>退翁官于蜀余任京師余歸而退翁去及余官於呉興則退翁亡矣〇厚參辰二星常出没不相見蘇武詩昔爲鴛與鴦今爲</hi>
<hi>参與辰○次公揚子曰吾不覩參辰之相比也</hi>猶喜見諸郎窈然清且深異時<lb/>
多良士末路䘮𥘉心我生不有命其肯枉尺尋<hi>次公</hi>
<hi>孟子在尺而直尋枉尋而直尺</hi>
<pb n="KR4d0078_SBCK_021-11a"/>
　　　伯父送先人下第歸蜀詩云人稀野店休<lb/>
　　　安枕路入靈關穩跨驢安節將去爲誦此<lb/>
　　　句因以爲韻作小詩十四首送之<lb/>
索漠齊安郡從來著放臣<hi>次公齊安即黄州也著放臣則在唐如杜牧之在本朝如王元</hi>
<hi>之也</hi>如何風雪裏更送獨歸人<lb/>
瘦骨寒將斷衰髯摘更稀未甘爲死别猶恐得生<lb/>
歸<hi>次公杜詩孰知是死别又曰生離與死别</hi>
日上氣暾江雪晴光眩野記取到家時鋤耰吾正<lb/>
把<hi>次公杜詩縱有健婦把犂鋤〇夢齡前賈誼傳偕父耰鋤注耰摩田噐也</hi>
月明穿破裘霜氣澁孤劒歸來閉戸坐黙數來時<lb/>
店<hi>次公退之詩依依夢歸路歴歷想行店</hi>
<pb n="KR4d0078_SBCK_021-11b"/>
諸兄無可寄一語㑹須酬晚歳俱黄髪相看萬事<lb/>
休<hi>次公柳子厚荅刘夢得别詩云耦耕若便遺身丗黃髪相看萬事林</hi>
故人如念我爲說瘦欒欒<hi>次公詩棘人欒</hi>尚有身爲患<hi>縯老</hi>
<hi>子吾有大患爲吾有身</hi>巳無心可安<hi>見寄刘孝叔注中</hi>
吾兄喜酒人今汝亦能飲一杯歸誦此萬事邯鄲<lb/>
枕<hi>縯太平廣記有客遇吕仙翁自言乆不得意仙翁以一枕與之客就枕即夢入枕中仕䆠數十年甚愜意及覺所炊黄梁猶未</hi>
<hi>熟</hi>
東遷在何許寒食江頭路哀哉魏城君宿草荒新<lb/>
墓<hi>次公魏城君乃先生之配王氏也記云朋友之墓有宿草而不哭焉○伯恭按年譜至和元年甲午先生年十九歳始娶青城</hi>
<hi>王方女後封通義郡君先生作王氏墓誌云生十九年而歸于某至治平二年卒年二十有七</hi>
臨分亦泫然不爲窮途泣<hi>厚阮籍率意獨駕不由徑路車迹所窮輙慟哭而反〇師楊朱</hi>
<pb n="KR4d0078_SBCK_021-12a"/>
<hi>見𡵨路而哭之曰可以南可以北〇子仁岀王勃滕王閣記云阮籍猖狂豈效窮途之哭</hi>東阡時一到莫<lb/>
遣牛羊入我夢隨汝去東阡松柏青却入西州門<lb/>
<hi>援晋謝安傳羊曇爲安所爱重安薨後輟樂弥年行不由西州路嘗因石頭大醉扶路唱樂不覺至州門左右白曰此西州門曇悲</hi>
<hi>感不巳以馬䇿叩扉誦曹子建詩云生存華屋處零落歸山丘因慟哭而去</hi>永愧北山靈<hi>次公蕭子顕齊書鍾</hi>
<hi>山在㑹稽郡北周彦倫隱於此山後應詔岀爲塩海令欲過此山孔稚圭乃假山靈之意移之使不得至故云北山移文其辭曰鍾</hi>
<hi>山之英草堂之靈云云</hi>
乞墦何足羡<hi>次公此篇戒安節之詩也孟子載斉人之東郭墦間之祭者乞其餘歸驕其妻妾</hi>負米<lb/>
可忘艱<hi>縯家語子路爲親負米於百里之外</hi>莫爲無車馬含羞入劒關<hi>厚成都之</hi>
<hi>北有昇仙橋司馬相如嘗題其柱云大丈夫不乗駟馬車不復過此橋古詩羞見關城吏年年舊路歸</hi>
我坐名過實<hi>子仁崔援座右銘云無使名過實守愚聖所臧</hi>讙譁自招損<hi>次公尚書益賛于禹</hi>
<hi>曰滿招損謙受益</hi>汝幸無人知莫厭家山穩<lb/>
<pb n="KR4d0078_SBCK_021-12b"/>
竹笥與綀裙隨時畢婚嫁<hi>次公後漢逸民傳戴良有五女綀裳布𬒳竹笥木履而遣之畢</hi>
<hi>婚嫁則向子平事也又退之詩如今便可爾何用畢婚嫁</hi>無事若相思征鞍還一跨<lb/>
萬里却來日一庵仍獨居應笑謀生拙團團如磨<lb/>
驢<hi>次公先生又有詩云團團如磨牛歩歩踏陳迹</hi>
　　　送沈逹赴廣南<lb/>
嗟我與君皆丙子四十九年窮不死<hi>元按年譜先生四十九歳正元豊七</hi>
<hi>年在黄州三月量移汝州</hi>君隨幕府戰西羗夜渡冰河斫雲壘飛<lb/>
塵漲天箭洒甲歸對妻孥眞夢耳<hi>師杜甫自賦中脫歸老杜詩云夜闌更秉</hi>
<hi>燭相對如夢寐</hi>我謫黃岡四五年<hi>沈按年譜先生以元豊二年謫黄州至此凡五年</hi>孤舟<lb/>
出没煙波裏故人不復通問訊疾病飢寒疑死矣<lb/>
相逢握手一大笑白髪蒼顔略相似我方北渡脫<lb/>
<pb n="KR4d0078_SBCK_021-13a"/>
重江君復南行輕萬里功名如幻何足計學道有<lb/>
涯眞可喜岣嶁丹砂巳付君<hi>任杜詩逺尋勾漏令不復問丹砂〇厚晉葛洪傳以老年</hi>
<hi>欲錬丹以祈遐壽聞交趾岀丹求爲勾漏令帝以洪資髙不許洪曰非欲爲榮以有丹耳帝從之洪遂將子姪俱行至廣州刺史鄧</hi>
<hi>嶽留不聽去洪乃止羅浮山鍊丹</hi>汝陽罋盎君何恥<hi>次公汝陽汝州罋盎以言其癭之狀也先生别黄州</hi>
<hi>詩曰闊領先裁蓋癭衣是巳〇子仁莊子云其脰肩肩罋盎大癭</hi>君歸赴我雞黍約<hi>次公論語殺雞</hi>
<hi>爲黍范張有雞黍之約</hi>買田築室從今始<lb/>
　　　送楊傑<hi>井叙堯卿元祐二年髙麗僧義天<graphic n="KR3237" url="https://raw.githubusercontent.com/kanripo/KR-Gaiji/master/images/KR3237.png" mimeType="image/png"/>海間道至明州傳云義天弃王位出家上䟽乞偏歷</hi>
<hi>叢林間法受道有詔朝奉郎楊傑次公舘伴所至吴中諸刹皆迎餞如王臣礼至金山僧了元乃牀坐受其大</hi>
<hi>展次公驚問其故了元曰義天亦異囯僧耳叢林規繩如是不可易朝廷聞之以了元知大躰</hi>
　　無爲子嘗奉使登太山絶頂雞一鳴見日出<lb/>
　　又嘗以事過華山重九日飲酒蓮華峰上今<lb/>
<pb n="KR4d0078_SBCK_021-13b"/>
　　乃奉詔與髙麗僧統遊錢塘皆以王事而從<lb/>
　　方外之樂善哉未曽有也作是詩以送之<lb/>
天門夜上賔出日<hi>次公㤗山記云㤗山盤道屈曲而上凡五十餘盤經小天門大天門仰視天門如穴</hi>
<hi>中視天牎矣自下至古封禅處凡四十里山頂西嵓爲仙人石閣東崖爲介丘東南嵓名日觀者雞一鳴時見日始欲出長三丈許</hi>
<hi>〇曹書堯典寅賔岀日</hi>萬里紅波半天赤歸來平地看跳丸<hi>次公</hi>
<hi>退之詩日月如跳丸〇師杜牧詩日月若跳丸</hi>一點黄金鑄秋橘太華峰頭作<lb/>
重九天風吹灔黄花酒浩歌馳下腰帶鞓<hi>縯腰帶鞓華山地名</hi>
<hi>也</hi>醉舞崩崖一揮手<hi>次公李白詩因之出寥廓揮手謝此丗</hi>神遊八極<lb/>
萬縁虚<hi>厚李白大鵬賦序云余昔於江陵見天台司馬子微謂余有仙風道骨可與神遊八極之表</hi>下視<lb/>
蚊雷隱汙渠<hi>次公西漢中山靖王云聚蚊成雷</hi>大千一息八十返笑<lb/>
厲東海騎鯨魚<hi>次公詩云深則厲淺則揭厲言渉之也爾雅繇帶以上爲厲〇任杜甫詩若逢李白騎鯨</hi>
<pb n="KR4d0078_SBCK_021-14a"/>
<hi>魚道甫問信今何如</hi>三韓王子西求法<hi>縯東夷國名曰韓韓有三種曰馬韓曰辰韓曰弁韓皆髙䴡也</hi>
鑿齒彌天兩勍敵<hi>厚晋書釋道安與習鑿齒相見鑿齒曰四海習鑿齒道安曰弥天釋道安人以爲名</hi>
<hi>對三</hi>過江風急浪如山寄語舟人好看客<hi>縯摭言載唐令狐楚鎮楊</hi>
<hi>州處士張祐常與狎宴楚視祐改令曰上水舡風又急帆下人湏好立祐應聲曰上水舡舡厎破好看客莫倚柂</hi>
　　　送穆越州<lb/>
江海相忘十五年羡公松柏蔚蒼顔四朝耆舊冰<lb/>
霜後<hi>次公穆越州名珣字東美而詩云四朝耆舊者豈以其甞歷住四朝故耶</hi>兩郡風流水石<lb/>
間<hi>次公兩郡盖言其前在蜀中作郡今又爲越州太守所領州前後皆山水郡也</hi>舊政猶傳蜀父老<lb/>
<hi>次公司馬相如有詰難蜀父老詞</hi>先聲巳振越溪山樽前俱是蓬萊守<lb/>
<hi>次公蓬萊守盖穆旣守越而先生將守登越謂之蓬萊者元微之守越以州宅誇白樂天詩云我是玉皇香案吏謫居猶得在蓬萊</hi>
<hi>今越州有蓬萊閣及以酒名也登州有萊山倚郭乃蓬萊縣故越登皆可稱蓬萊守</hi>莫放髙樓雪月閑<lb/>
<pb n="KR4d0078_SBCK_021-14b"/>
　　　送范純粹守慶州<hi>堯卿文正公㓜子字德孺</hi>
才大古難用<hi>縯老杜古栢行志士幽人莫怨嗟古來才大難爲用</hi>論髙常近迂<hi>厚莊</hi>
<hi>子髙論怨誹爲亢而已論語子路曰有是哉子之迂也</hi>君看趙魏老乃爲滕大夫<hi>縯論</hi>
<hi>語子曰孟公綽爲趙魏老則優不可以爲滕大夫</hi>浮雲無根蔕<hi>援退之詩浮雲柳絮無根蔕</hi>潢<lb/>
潦能湏臾<hi>縯退之詩潢潦無根源朝滿夕已除</hi>知經幾成敗得見眞賢愚<lb/>
羽旄照城闕談笑安邊隅<hi>次公此言范純粹之父至純粹皆能安邊服敵也</hi>當<lb/>
年老使君<hi>次公老使君則純粹之父仲淹也</hi>赤手降於莵<hi>次公赤手以言降之易也退之</hi>
<hi>云蛟龍弄角牙造次欲手攬而先生有云赤手攬象犀也於莵虎也楚人謂虎爲於莵見左傳</hi>諸郎更何事<lb/>
折箠鞭其雛<hi>倬後漢鄧禹傳帝徴禹還勑曰赤眉無彀自當來東吾折箠笞之非諸將憂也</hi>吾知<lb/>
鄧平叔不鬭月支胡<hi>縯後漢鄧訓字平叔爲護羗校尉先是小月氏胡分居塞内勝兵者二三</hi>
<hi>千騎皆勇徤富強每與羗戰常以少制多漢亦時收其用時迷吾子迷唐與武威種羗合兵万騎來未敢攻訓欲脅月氏胡訓擁衛稽</hi>
<pb n="KR4d0078_SBCK_021-15a"/>
<hi>故令不得戦令開城及所居園門悉驅羣胡妻子内之嚴兵守衛羗掠無所得諸胡因即解去由是湟中諸胡皆言漢家常欲闘我</hi>
<hi>曹今鄧使君待我以恩信開門納我妻子咸歡喜叩頭曰唯使君所命</hi>
　　　送戴䝉赴成都玉局觀將老焉<hi>堯卿蒙本名莊呉興</hi>
<hi>人慶曆六年賈黯榜登第後改名蒙</hi>
拾遺𬒳酒行歌處<hi>縯杜甫爲右拾遺避亂居成都浣花草堂𬒳酒者爲酒所加漢紀髙祖𬒳酒夜徑澤</hi>
<hi>中○倬靈帝常令劉寛講經寛常於座被酒睡伏〇次公行歌字出列子拾穗行歌</hi>野梅官栁西郊路<lb/>
<hi>厚杜甫詩時出碧雞坊西郊向草堂市橋官柳細江路野梅香</hi>聞道華陽版籍中<hi>縯昔人論蜀之冨曰</hi>
<hi>地稱天府縣號華陽常璩蜀志謂之華陽國志○次公華陽乃成都倚郭縣名也今言杜子美在蜀則華陽有杜姓矣</hi>至<lb/>
今尚有城南杜<hi>縯京兆城南有韋曲杜曲韋杜皆遭盛時人語曰城南韋杜去天尺五杜正倫爲相與城南諸</hi>
<hi>杜昭穆逺求同譜不許衘之諸杜所居號杜固丗傳其地有壯氣故丗衣冠正倫建言鑿杜固通水以利人旣鑿川流如血自是城</hi>
<hi>南諸杜稍不振</hi>我欲歸尋萬里橋<hi>援成都有万里橋者諸葛亮送呉使者至此曰万里之行從此始矣</hi>
<pb n="KR4d0078_SBCK_021-15b"/>
水花風葉暮蕭蕭芋魁徑尺誰能盡<hi>次公漢書時有謡歌曰飯我且食羮</hi>
<hi>芋魁蓋言芋之大者華陽國志曰汶山郡有大芋如蹲鴟故杜詩云我恋岷下芋</hi>榿木三年巳足燒<lb/>
<hi>四杜詩云飽聞榿木三年大與致溪邊十畒隂</hi>百歳風狂定何有<hi>縯退之詩云男兒不再壯百歳如風</hi>
<hi>狂</hi>羡君今作峩眉叟縱未家生執㦸郎<hi>厚揚雄成都郫人執㦸爲</hi>
<hi>郎〇次公老杜寄李虢州云今日還珠守何年執㦸郎</hi>也應丗出埋輪守<hi>援漢順帝遣八使循行風</hi>
<hi>俗餘人受命之部而張綱獨埋其車輪於洛陽都亭曰豺狼當路安問狐狸遂劾奏梁兾䓁綱蜀郡犍爲人也</hi>莫欺老<lb/>
病未歸身玉局他年第幾人<hi>縯昔張道陵修道旣成老君降於成都地湧玉局今</hi>
<hi>爲觀在午門内〇堯卿公後果以提舉玉局而終〇師杜甫存殁口號云玉局他年無限笑白楊今日幾人愁</hi>㑹待子<lb/>
猷清興發<hi>任李白詩昨夜呉㒷月子猷佳㒷發</hi>還須雪夜去尋君<hi>徑山道中荅周長官</hi>
　　　送陳睦知潭州<lb/>
華清縹眇浮髙棟<hi>次公按志載云<graphic n="KR2266" url="https://raw.githubusercontent.com/kanripo/KR-Gaiji/master/images/KR2266.png" mimeType="image/png"/>泉宫咸亨二年名温泉宫天寳六年改爲華清宫北向正門曰津</hi>
<pb n="KR4d0078_SBCK_021-16a"/>
<hi>陽門東靣曰開陽門西面曰望京門南面曰昭陽門其中有瑶光殿飛霜殿九龍殿冝春亭重明閣芳風閣十八名此所謂浮髙棟</hi>
<hi>也杜詩髙棟層軒巳自凉〇師杜甫遠遊詩江闊浮髙棟</hi>上有纈林藏石罋<hi>次公福嚴寺在南山半腹</hi>
<hi>石罋谷有懸泉激石成臼似罋形因以谷名爲石罋寺鄭愚津陽門詩注曰石魚嵓下有天然石其形似罋以貯飛泉故玄宗以石</hi>
<hi>罋爲之寺名僧於上層飛楼中懸轆轤斜引修䋏長二百餘丈以汲罋泉出於紅楼喬樹之杪此所謂纈林藏石罋也</hi>一杯<lb/>
此地𥘉識君千巖夜上同飛鞚<hi>次公顧愷之千巖競秀杜詩黃門飛鞚不動塵</hi>
君時年少面如玉一飲百觚嫌未痛<hi>次公孔叢子孔子飲百觚杜痛</hi>
<hi>飲真吾師</hi>白鹿泉頭山月出<hi>次公按述征記曰長安東則驪山西則白鹿原而驍山中又有白鹿觀云</hi>
<hi>本驪山觀有老母殿唐髙祖武德六年幸温泉傍觀川原見白鹿遂改觀名而白鹿泉三字未見顯載唯清華宫有飲鹿泉又有飲</hi>
<hi>鹿槽不敢指名以俟傳聞</hi>寒光潑眼如流汞<hi>師汞水銀也○敬夫物類相感云登汞泉在滄州九視山</hi>
<hi>山岀泉闊百歩亦云流汞渠雖泛金石終不沉故州人以瓦鐵爲船舫</hi>朝元閣上酒醒時<hi>次公志云</hi>
<hi>天寳七年玄元皇帝見干朝天閣即改名降垩閣</hi>臥聽風鸞鳴鐵鳯<hi>厚陸倕石関銘蒼龍玄武之制銅雀</hi>
<pb n="KR4d0078_SBCK_021-16b"/>
<hi>鐵鳯之上〇次公鐡鳯蓋施雀鳯於屋脊上者薛綜西京賦注云圎闕上作鐡鳯皇令張兩翼舉頭敷尾故老杜賛公房詩曰鐵鳯</hi>
<hi>森翔翔又贈崔評事詩曰隂沈鐵鳯闕風鵉和銮之銮也以其在風中故謂之風銮</hi>舊遊空在人何處<lb/>
二十三年真一夢我得生還雪髯滿君亦老嫌金<lb/>
帶重<hi>師杜䢶相詩老賺金帶重瘦覺玉堂寒</hi>有如杜燕與秋鴻相逢未穩<lb/>
還相送洞庭青草渺無際<hi>縯洞庭青草二湖名相連接乃往潭州之所經也</hi>天柱紫<lb/>
蓋森欲動<hi>厚退之謁衡岳廟詩紫蓋連延接天柱石廪騰擲堆祝融森然魄動下馬拜松柏一徑趨霊宫〇師衡山</hi>
<hi>有天柱紫蓋峯</hi>湖南萬古一長嗟<hi>次公杜詩云湖南清絶地万古一長嗟</hi>付與騷人<lb/>
發嘲弄<lb/>
　　　　用前韻荅西掖諸公見和<lb/>
雙猊蟠礎龍纒棟<hi>次公礎石磉也礎斵双猊棟盤龍像此言禁殿也〇師梅聖俞和人紫宸早朝詩耽</hi>
<hi>耽玉宇龍纏棟藹藹金鋪獸齧環</hi>金井轆轤鳴曉罋<hi>厚李賀詩轆轤咿啞轉鳴玉</hi>小殿<lb/>
<pb n="KR4d0078_SBCK_021-17a"/>
垂簾白玉鈎大宛丘仗朱絲鞚<hi>縯大宛國有善馬漢武帝嘗遣使求之唐李林</hi>
<hi>甫謂諌官曰君不見立仗馬乎不鳴日飫三品芻豆一鳴則斥之矣</hi>風馭賔天雲雨隔<hi>次公列子御風</hi>
<hi>而行又所謂風馬雲車也賔天以言帝之上仙也此蓋言仙神宗矣</hi>孤臣忍淚肝腸痛<hi>師梅聖俞詩云</hi>
<hi>二年不到大梁城江邊滴淚肝腸痛</hi>羡君意氣風生座落筆縱橫盤走汞<lb/>
上樽日日㵼黃封賜茗時時開小鳯閉門怜我老<lb/>
太玄<hi>縯李白詩獨有揚執㦸閉門草太玄</hi>給札看君賦雲夢<hi>厚前漢司馬相如傳相如請爲游獵</hi>
<hi>之賦上令尚書給筆札〇次公曰子虚賦齊使者言其齊之青丘吞楚雲夢者八九</hi>金奏不知江海眩<lb/>
<hi>援莊子海鳥止於魯郊魯君奏九夏以樂之鳥乃憂悲眩視〇次公周礼以晋皷鼓金奏</hi>木瓜屢費瑶瓊<lb/>
重<hi>縯詩投我以木瓜報之以瓊琚投我以木桃報之以瓊瑶</hi>豈惟蹇歩困追攀巳覺侍<lb/>
史疲奔送春還宫柳腰攴活<hi>次公杜詩云隔户楊柳弱嫋嫋恰似十五女兒腰任白</hi>
<hi>楽天云楊柳小蛮腰</hi>雨入御溝鱗甲動借君妙語發舂容<hi>次公漢書賈君</hi>
<pb n="KR4d0078_SBCK_021-17b"/>
<hi>房言語妙天下之摘也</hi>顧我風琴不成弄<lb/>
　　　送表弟程六知楚州<hi>師程之元徳瑞也</hi>
炯炯明珠照雙璧當年三老蘇程石里人下道避<lb/>
鳩杖<hi>縯漢制仲秋之月年始七十者授之以玉杖杖端以鳩鳥爲飾鳩者不噎之鳥欲老人不噎也</hi>刺史迎門<lb/>
倒鳬舄<hi>見將往終南和子由見寄詩注○援倒鳬舄倒屣迎也</hi>我時與子皆兒童狂<lb/>
走從人覔棃栗<hi>援陶詩通子垂九齡但覔棃與栗</hi>健如黃犢不可恃<hi>縯杜詩憶</hi>
<hi>昔十五心尚孩健如黄犢走復來</hi>隙過白駒那暇惜<hi>次公莊子若白駒之過隙</hi>醴泉寺<lb/>
古垂橘柚<hi>厚杜詩荒庭垂橘柚古屋晝龍蛇</hi>石頭山髙暗松櫟諸孫相<lb/>
逢萬里外<hi>次公杜詩且復尋諸孫</hi>一笑未解千憂積子方得郡古<lb/>
山陽<hi>次公山陽言楚州蓋淮隂郡山陽縣也</hi>老手風生謝刀筆<hi>厚蕭何曹參皆起秦刀筆</hi>
<hi>吏</hi>我正含毫紫微閣<hi>次公紫微閣則中書舎人事唐開元𥘉號紫微舎人白樂天詩絲綸閣下</hi>
<pb n="KR4d0078_SBCK_021-18a"/>
<hi>文書静鍾鼔楼中刻漏長坐到黄昏誰是伴紫微花對紫微郎</hi>病眼昏花困書檄莫教印<lb/>
綬繫餘年去掃墳墓當有日<hi>厚唐太宗謂裴寂曰今歸掃墳墓尚何辝</hi>功成<lb/>
頭白早歸來<hi>任杜甫與李白詩匡山讀書處頭白早歸來</hi>共藉棃花作寒食<lb/>
<hi>次公棃花爛開而可藉乃寒食時也白樂天寒食月夜詩風香露重棃花濕草舎無燈愁未入</hi>
　　　送王伯敡守虢<lb/>
華山東麓秦遺民當時依山來避秦<hi>縯華山南有川廣袤数百里連山洞</hi>
<hi>不知其深淺人有登蓮華峯見人煙屋舎相望四時常有花木疑是靈仙之窟宅又云秦人避難居此其後裔也</hi>至今<lb/>
風俗含古意柔桑緑水招行人行人掉臂不回首<lb/>
爭入崤凾土囊口<hi>厚宋玉風賦盛怒於土囊之口</hi>惟有使君千里來欲<lb/>
飲三堂無事酒<hi>縯號州三堂唐開元中建吕温作記言三者明臣子在三之節堂者励宗室肯構之義退</hi>
<hi>之言劉給事出刺史州職修人治州中稱無事頗復增飾而㳺其間云○厚史記陳軫謂犀首曰公何好飲也曰無事也○任退之</hi>
<pb n="KR4d0078_SBCK_021-18b"/>
<hi>詩何人有酒身無事</hi>三堂本來一事無日長睡起聞投壷<hi>厚後漢祭遵傳遵爲</hi>
<hi>将軍取士皆用儒術對酒設樂必雅歌投壷</hi>牀頭硯石開雲月澗厎松根斸<lb/>
雪腴<hi>援虢岀月石硯屏并茯芩</hi>山棚盗散人安寢<hi>次公唐史河南汝虢深山居民團結爲盗</hi>
<hi>謂之山棚李師道常衣食而潜部分之欲以作亂於洛城多置田伊闕陸渾間以舎山棚元和十年大饗邸中殺牛釃酒旣衷甲矣</hi>
<hi>其徒白官發之留守吕元膺以兵掩禦賊突岀轉略幾部入山中數月奪山棚所市山棚怒道官軍襲擊尽殺之</hi>勸買<lb/>
耕牛發陳廪<hi>厚龔遂治渤海令民賣剱買牛賣刀買犢</hi>歸來只作水衡卿<hi>縯龔</hi>
<hi>遂自渤海徴還上以遂年老不任公卿拜爲水衡都尉水衡典上林禁苑共張宮舘爲宗廟取牲官職親近</hi>我欲攜壷<lb/>
就君飲<hi>次公杜牧詩與客攜壷上翠微</hi>
　　　次韻子由送千之姪<lb/>
江上松楠深復深滿山風雨作龍吟年來老幹都<lb/>
生<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>下有孫枝欲出林白髮未成歸隱計青衫<lb/>
<pb n="KR4d0078_SBCK_021-19a"/>
儻有濟時心閉門試草三千牘<hi>師前漢東方朔許公車奏議三千牘</hi>側席<lb/>
求人少似今<hi>厚漢光武側席幽人求之如不及</hi>新刋<hi>孫枝縯凡木皆幹/实而未虚唯桐反是琴用孫枝爲貴</hi>
　　　用王鞏韻送其姪震知蔡州<lb/>
九門挿天開<hi>啇老楚詞虎豹九関注天門凡有九重</hi>萬馬先朝屯<hi>次公選詩云胡馬如</hi>
<hi>雲屯</hi>舉鞭紅塵中<hi>次公襄陽小兒歌山簡曰舉鞭向葛強紅塵則所謂東華門軟紅塵土</hi>相見<lb/>
不得言夜走清虚宿<hi>師王鞏家有清虚堂</hi>扣門驚鵲翻君家<lb/>
汾陽家永巷車雷奔<hi>縯長安志載郭汾陽宅在親仁里居其里四分之一中通永巷子孫甚衆</hi>
<hi>〇子仁杜牧阿房宫賦云雷霆乍驚宮車過也</hi>夕郎方不夕<hi>厚漢故事黄門郎每日暮入對青鎻門拜故謂之夕</hi>
<hi>郎即今之給事中也</hi>列㦸以自藩<hi>縯大官門賜列㦸</hi>相逢開月閣畫簷<lb/>
低金盆<hi>次公杜詩夜闌接軟語落月如金盆</hi>至今夢中語猶舉燈前樽阿<lb/>
戎修玉牒<hi>援晋阮籍謂王渾之子戎爲阿戎謂渾曰共卿言不如與阿戎談玉牒宗室丗譜也</hi>未憚筆<lb/>
<pb n="KR4d0078_SBCK_021-19b"/>
削煩<hi>次公孔子作春秋筆則筆削則削</hi>君歸助獻納<hi>次公班固两都賦序云朝夕論思日月献納注</hi>
<hi>論思正道献納於上</hi>坐繼岑與温<hi>縯岑則岑文本與其兄子長倩也温則温大雅與其弟彦愽也文本爲中</hi>
<hi>書舎人侍郎令而兄子長倩爲兵部侍郎同中書門下平章事大雅爲黄門侍郎而彦愽爲中書舎人侍郎令</hi>我客二<lb/>
子間不復尋諸孫<hi>子美詩云權門多噂沓且復尋諸孫〇縯此杜子美示從孫濟詩也</hi>
　　　用舊韻送魯元翰知洺州<hi>魯少卿也</hi>
我在東坡下躬耕三畒園君爲尚書郎坐擁百吏<lb/>
繁鳴蛙與鼔吹等是俗物喧<hi>縯南史孔珪門庭之内草萊不剪中有蛙鳴或問之</hi>
<hi>曰欲爲陳蕃乎珪笑曰我以此當兩部鼔吹何必効蕃又王晏甞鳴鼔吹候之聞羣蛙鳴曰此聒人耳珪曰我聽鼓吹殆不及此晏</hi>
<hi>有慙色也</hi>永謝十年舊老死三家村惟君綈𫀆信<hi>厚史記范睢爲須賈</hi>
<hi>譛得脫死於魏易姓名爲張禄入秦秦拜睢爲相而魏不知也魏使須賈於秦睢爲敝衣微行見賈賈驚曰范叔一寒如此哉乃取</hi>
<hi>一綈𫀆賜之已而入秦相府門下曰乃吾相張君也賈大驚謝罪睢曰公所以得無死者以綈𫀆戀恋有故人之意</hi>到我<lb/>
<pb n="KR4d0078_SBCK_021-20a"/>
雀羅門<hi>援前漢鄭當時傳載下邽翟公爲廷尉賔客填門及廢門外可設羅雀</hi>𬗟懷故人意<lb/>
欲使薄夫敦<hi>縯孟子聞柳下惠之風者薄夫敦</hi>新年到宣室<hi>厚賈誼爲長沙王太傅後</hi>
<hi>嵗餘文帝思誼徵之至入見上方受釐坐宣室〇子翬三輔黃圗云宣室在未央宫殿北未央前殿正室也</hi>白首代<lb/>
堯言<hi>次公先生言其今爲中書舎人也掌制誥爲代言之職說命云夢帝賚予良弼其代予言又漢夏侯勝云堯言布於</hi>
<hi>天下至今見誦</hi>相逢問前軰所見多從昆道館雖云樂<hi>次公華嶠後漢</hi>
<hi>書曰學者謂東觀爲老氏藏室道家蓬萊</hi>冷卿當復温<hi>次公冷卿言魯元翰也乃杜詩廣文先生官獨冷之義因</hi>
<hi>話録言祠部謂之水聽以其冷也〇倬丗傳京師謂光禄爲飽卿衛尉爲暖卿鴻臚爲睡卿司農爲走卿宗正爲冷卿暖卿謂其管</hi>
<hi>儀鵉供帳之類冷卿謂其管玉牒所</hi>還持刺史節却駕朱輪軒<hi>援漢制刺史皂盖朱两轓</hi>
黃髮方用事<hi>次公書尙猷詢兹黄髪</hi>白鬚冝少存嗣聖眞生知<lb/>
拯民如救燔<hi>次公救燔則救焚也史有救焚拯溺</hi>𥘉囚羽淵魄<hi>縯左傳言堯殛鯀于羽山其神</hi>
<hi>化爲黃熊以入于羽淵</hi>盡返湘江魂<hi>厚屈原流放湘江而宋玉爲作招魂〇師時哲宗𥘉登極太母垂簾</hi>
<pb n="KR4d0078_SBCK_021-20b"/>
<hi>悉罷新法而元豐末年用事宰執皆斥逐當時議新法不合𬒳竄謫者皆召還録用</hi>坐憂東郡決老守<lb/>
思王尊<hi>縯前漢王尊遷東郡太守河水盛溢泛浸瓠子金堤老弱奔走恐水大決爲害尊躬率吏民投沉白馬祀水神</hi>
<hi>河伯因止宿堤上水盛堤壞吏民皆奔走唯一主簿泣在尊旁立不動而水波稍却吏民壯尊之勇節云</hi>北流桑柘<lb/>
没故道塵埃翻<hi>次公桑拓没則泛水没之也塵埃翻則水不循故道而反爲平地也</hi>知君一<lb/>
寸心可敵千歩垣流亡自栖止老幼忘崩犇得閑<lb/>
閉閣坐<hi>次公即漢書閉閣卧治也</hi>勿使道眼渾聊乗應捨筏<hi>縯金剛經如來</hi>
<hi>如筏喻者法尚應捨何况非法</hi>直泝無生源<hi>師佛氏以/無生爲樂</hi>歸來成二老<hi>縯杜詩與子成</hi>
<hi>二老來往亦風流</hi>夜榻當重論<lb/>
　　　次韻子由送陳侗知陜州<lb/>
誰能如鐵牛横身負黃河<hi>倬陜州有鐵牛廟今封爲順濟王頭在河之南尾在河之北丗</hi>
<hi>傳禹以此鎭河患也</hi>滔天不能没尺箠未易訶<hi>次公書云洪水滔天〇任莊子有云一尺</hi>
<pb n="KR4d0078_SBCK_021-21a"/>
<hi>之箠</hi>丗俗自無常徐公故逶迤<hi>次公徐公言徐邈也或問盧欽徐公當武帝之時人以爲</hi>
<hi>通自在凉州及還京師人以爲介何也欽荅曰往者毛孝先崔季珪等用事貴清素之士于時皆変易車服以求名髙而徐公不改</hi>
<hi>其常故人以爲通比來天下奢靡轉相倣傚而徐公雅尚自若不與俗同故前日之通乃今日之介也是丗人之無常而徐公之有</hi>
<hi>常也逶迤則雍容曲折之義也</hi>别來不可說事與浮雲多當時無限<lb/>
人毀譽即墨阿<hi>厚史記齊威王召即墨大夫而語之曰自子之居即墨也毀言日至然吾使人視即墨田</hi>
<hi>野闢人民給官無留事東方以寕是子不事吾左右以求譽也封之萬家召阿大夫語曰自子之在阿譽言日聞然吾使人視阿田</hi>
<hi>野不闢民愁苦昔日趙攻甄子弗能救衛取薛陵子弗知是子以幣厚吾左右以求譽也是日烹之</hi>虚聲了無<lb/>
實夜蟲鳴機梭<hi>次公蓋夜蟲有促織之名而實未嘗織所以成毀譽無寔之義</hi>相逢一笑<lb/>
外柰此白髮何天驥皆籋雲<hi>援前漢礼樂志天馬歌云志倜儻精權竒籋浮雲䁆上馳</hi>
<hi>籋音鑷</hi>長鳴飽芻禾主庭旅百寳<hi>縯左氏庭寳旅百天地之美具焉</hi>大貝隨<lb/>
弓戈<hi>縯書㣧之舞衣大貝鼖鼔在西房兊之戈和之弓垂之竹矢在東房</hi>君獨一麾去<hi>次公顔延年五</hi>
<pb n="KR4d0078_SBCK_021-21b"/>
<hi>君詠阮始平云屡薦不入官一麾乃出守乃麾却之麾杜牧之誤以爲旌麾之麾其將赴呉㒷一絶云欲把一麾江海去</hi>欲賡<lb/>
五袴歌<hi>援後漢廉范爲蜀郡太守民歌之日廉叔度來何暮昔無襦今五袴</hi>甘棠古樂國<hi>次公甘棠陜州</hi>
<hi>事此即召公分陜之所嘗决獄棠下後人思之不敢伐爲作甘棠之詩今驛名尚謂之甘棠館云</hi>白酒金叵羅<lb/>
<hi>厚李白詩云白酒𥘉熟山中歸又云蒲萄酒金叵羅</hi>知君不乆留治行中新科過客<lb/>
足瞋喜東堂記分鵝<hi>縯晋刘毅傳𥘉江州刺史庾恱隆安中爲司徒長史曽至京口毅時甚屯</hi>
<hi>窭先就府借東堂與親故出射而恱後與僚佐徑來詣堂毅告之曰毅屯否之人合一射甚難君於諸堂並可望以今日見讓恱不</hi>
<hi>許旣而恱食鵝毅求其餘恱又不荅毅常銜之義熈之故奪恱豫章觧其軍府使人微示其旨恱恐懼而死</hi>此外但<lb/>
坐嘯<hi>見趙郎中見和戯復荅之詩注</hi>後生工揣摩<hi>援史記蘇秦得周書隂符伏而讀之期年以岀</hi>
<hi>揣摩曰此可以說當丗之君鬼谷子有揣摩篇</hi>
　　　　送賈訥倅眉二首<hi>堯卿訥時朝散郎</hi>
當年入蜀歎空回未見峩眉肯再來童子遥知頌<lb/>
<pb n="KR4d0078_SBCK_021-22a"/>
𥜗袴<hi>見前篇注</hi>使君先巳洗樽罍<hi>李大夫眉之賢大守也〇堯卿元祐元年李琪以朝散大夫知</hi>
<hi>眉州○次公周礼彞皆有舟樽皆有罍也</hi>鹿頭北望應逢鴈<hi>次公鹿頭関在綿州羅江縣下鹿頭関則</hi>
<hi>趨成都而往眉矣自成都趍眉乃一直南往而云北望未詳時乃季冬故曰<graphic n="KR1134" url="https://raw.githubusercontent.com/kanripo/KR-Gaiji/master/images/KR1134.png" mimeType="image/png"/>鴈〇子仁北望逢鴈意欲其附書也自蜀望中原故</hi>
<hi>云此</hi>人日東郊尚有梅<hi>人日出東郊渡江游蟇頥山眉之故事也○縯髙適寄杜甫詩云人日題詩寄</hi>
<hi>草堂遥憐故人思故郷柳條弄色不忍見梅花滿枝空断腸</hi>我老不堪歌樂職後生試覔<lb/>
子淵才<hi>援前漢王襃字子淵益州刺史王㐮欲宣風化於衆庶聞褒有俊才請與相見使作中和樂聀宣布詩選好事者令</hi>
<hi>依鹿鳴之詩習而歌之</hi>
老翁山下玉淵回手植青松三萬栽父老得書知我<lb/>
在小軒臨水爲誰開試看一一龍蛇活更聽蕭蕭<lb/>
風雨哀<hi>子仁虎丘寺幽獨君詩云青松多悲風蕭蕭清且哀</hi>便與甘棠同不剪<hi>縯詩蔽芾</hi>
<hi>甘棠勿剪勿伐</hi>蒼髯白甲待歸來<hi>先君葬於蟇頥山之東二十餘里地名老翁泉君許爲一往感歎之</hi>
<pb n="KR4d0078_SBCK_021-22b"/>
<hi>深故及之</hi>
　　　送程建用<hi>堯卿字彞仲時爲宣徳郎還眉山</hi>
先生本舌耕<hi>厚王子年拾遺記賈逵旦誦經文以教人贈遺者積粟盈倉或云賈逵非力耕所得誦經舌倦丗所</hi>
<hi>謂舌耕也○次公洞冥記載黄安讀書畫地以記其數一夕地成池時人謂安舌耕句首所謂先生則指言建用之父也後所謂公</hi>
<hi>子則建用矣</hi>文字浩千頃<hi>次公退之詩歸來閱書史文字浩千頃</hi>空倉付公子坐<lb/>
待發苕頴<hi>次公發苕頴字祖出陸機文賦苕發頴竪離衆絶敷而合用則劉禹錫菑田行亦云蒼蒼一雨後苕頴如</hi>
<hi>雲發</hi>十年困新說兒女爭捕影<hi>次公新説言王介父三經新義也時斈者號之曰新經多</hi>
<hi>言性命之說故以捕影言之谷永言如繋風捕影終不可得也</hi>鑿垣種蓬蒿<hi>次公莊子是猶妄鑿垣墻而植蓬蒿</hi>
<hi>也</hi>嘉榖誰復省空餘南陔意<hi>縯詩南陔孝子相戒以飬也</hi>大息北<lb/>
堂冷<hi>次公北堂冷則念其母也詩云焉得諼草言樹之北説者謂諼即今萱覃可以忘憂也北音背言北堂也故今謂母</hi>
<hi>爲萱堂又爲北堂</hi>織屨隨方進<hi>縯西漢翟方進辝其後母欲西至京師受經母怜其㓜隨之長安織屨以給方</hi>
<pb n="KR4d0078_SBCK_021-23a"/>
<hi>進</hi>採薪教韋逞<hi>厚晋書韋逞年小母宋氏晝則教逞送學成名後仕苻堅爲太常</hi>辛勤守<lb/>
一經<hi>厚西漢韋賢子玄成皆以明經位丞相故鄒魯諺曰遺子黄金滿嬴不如一經</hi>菽水賢五鼎<lb/>
<hi>縯礼檀弓孔子曰啜菽飲水盡其歡斯謂之孝〇師孟子前以三鼎後以五鼎此言菽水以奉親賢於五鼎之食也</hi>今年<lb/>
聞起廢<hi>子仁太史公自序春秋𥙷敝起廢</hi>魯史復光景<hi>縯魯史春秋也王荆公興新斈以春秋爲</hi>
<hi>破爛朝報廢之元祐𥘉詔復詩賦併復春秋</hi>公子亦改官三就繁馬頸<hi>次公礼器云大</hi>
<hi>路繁纓一就先路三就次路五就又郊特牲云大路繁纓一就次路繁纓七就釋文繁音歩干反今句盖以其飾馬言之</hi>歸來<lb/>
一笑粲<hi>援榖梁傳有云軍人粲然皆笑</hi>素髪颯垂領<hi>次公文選潘安仁秋興賦云悟時歳之遒</hi>
<hi>尽兮慨俛首而自省班鬢髪以産弁兮素髪颯以垂領</hi>㑹看金花詔湯沐奉朝請<lb/>
<hi>次公湯沐則賜湯沐之邑也陶弘景云三十六方昨奉朝請頭顱可知不如早去〇堯卿宋敏求春明退朝録云予嘗判官告院郡</hi>
<hi>夫人使金花羅𥿄七張法錦標袋賜以湯沐之邑而奉朝請乃奉親之荣事也</hi>天公不吾欺壽與龜<lb/>
鶴永<hi>次公白樂天詩誰識天地意獨與亀鶴年</hi>
<pb n="KR4d0078_SBCK_021-23b"/>
　　　送杜介歸楊州<lb/>
再入都門萬事空<hi>次公先生守宻守徐守湖而謫黄自徙汝居常守登召入爲礼部郎中爲起居舎人</hi>
<hi>爲翰林學士此爲再入都門矣</hi>閑看清洛漾春風當年帷幄幾人在<hi>厚近臣出</hi>
<hi>奉車輦入侍帷幄</hi>回首觚稜一夢中<hi>縯班固西都賦設壁門之鳯闕上觚陵而栖金爵觚校闕角也○任</hi>
<hi>杜牧之詩觚稜拂斗拯囘首尚遟遟四朝三十載似夢復非冝○倬蘇鶚演義曰觚者斈書之牘或以記事削木爲之或六靣或八</hi>
<hi>靣皆可書以有圭角故謂之觚文選操觚進牘或以觚爲筆非也</hi>採藥㑹須逢薊子<hi>援後漢蓟子訓</hi>
<hi>傳有百歳翁自說兒童時見子訓賣藥於㑹稽市顔色不異於今</hi>問禪何處識龐翁<hi>次公龐翁龐藴</hi>
<hi>居士也乃與江西道一禅學相契者傳燈録有傳</hi>歸來鄰里應迎笑新長淮南<lb/>
舊桂叢<hi>縯文選劉安招隠士詞淮南小山之所作也其詞曰桂樹叢生兮山之幽偃蹇連卷兮枝相繚</hi>
　　　送楊孟容<hi>次公傳者云送知懷安軍先生自謂效黄魯直體觀南昌集所載信然魯直云子瞻</hi>
<hi>詩句妙一丗乃収歛光芒入此窘歩以見效盖退之戯效孟郊樊宗師之比以文滑稽耳恐後生不觧故追韻</hi>
<pb n="KR4d0078_SBCK_021-24a"/>
<hi>道之○敬夫曰黄魯直詩去我詩如曹鄶淺陋不成邦公如大國楚吞五湖三江赤壁風月笛玉堂雲霧䆫句</hi>
<hi>法提一律堅城受我降枯松倒澗壑波壽所舂撞萬牛挽不前公乃獨力扛諸人方嗤黙渠非趙張双但懷相</hi>
<hi>識察床下拜老龐小兒未可知客或許敦厖誠可壻阿巽買紅纒酒缸</hi>
我家峨眉隂<hi>次公峨眉山在嘉州之峨眉縣而眉州則靣其隂也故州以此而得名</hi>與子同一<lb/>
邦相望六十里共飲玻瓈江<hi>次公退之詩鉅壑玻瓈盆</hi>江山不違人遍<lb/>
滿千家牎但苦牎中人寸心不自降子歸治小國洪<lb/>
鍾噎微撞<hi>縯東方朔客難曰以莛撞鍾豈能發其声音</hi>我留侍玉座弱歩欹<lb/>
豐扛<hi>次公扛舉也前漢項藉傳藉長八尺二寸力能扛鼎</hi>後生多髙才名與黄童雙<lb/>
<hi>厚後漢黄香傳香字文強博學能文章京師號曰天下無雙江夏黄童</hi>不肯入州府故人餘<lb/>
老龐<hi>援後漢龐徳公居峴山之南未嘗入城府荆州刺史劉表數延請不能屈乃就候之</hi>慇懃與問訊<lb/>
愛惜霜眉厖<hi>次公退之云夜闌緃有闔哆口踈眉厖</hi>何以待我歸寒醅發<lb/>
<pb n="KR4d0078_SBCK_021-24b"/>
春缸增刋<hi>次公水言玻瓈亦老杜言漢陂云琉璃汗漫泛舟入</hi>
　　　送錢承制赴廣西路分都監<lb/>
當年我作表忠碑<hi>縯先生作表忠觀碑言呉越王錢氏事見本集</hi>坐覺江山氣<lb/>
未衰舞鳯尚從天目下<hi>援郭璞詩天目山前兩乳長龍飛鳯舞到錢塘〇次公天目山以其</hi>
<hi>上自兩胡謂左右目名天目也</hi>牧駒時有渥洼姿<hi>厚前漢武帝元鼎四年秋馬生渥洼水中作天馬之歌○</hi>
<hi>次公牧應作収周禮教駣攻駒注作収駒也</hi>據牀到處堪吹笛<hi>縯晋桓伊有蔡邕柯亭管常自吹之</hi>
<hi>王徽之赴召命泊舟青溪素不相識伊於岸上過徽之令人謂伊曰聞君善吹笛爲我一弄伊是時巳顯貴素聞徽之名便下車踞</hi>
<hi>胡床爲作三調弄畢便上車去客主不交一言</hi>橫槊何人解賦詩<hi>厚唐人元稹言曹氏父子鞍馬間爲文注</hi>
<hi>往橫槊賦詩</hi>知是丹霞破佛手<hi>援傳燈録丹霞天然禅師於慧林寺遇天大寒師取木佛焚之人或</hi>
<hi>譏之師曰吾燒取舎利人曰木頭何有師曰若尔者何責我乎</hi>先聲應巳懾羣夷<hi>廣西僧寺項有佛動</hi>
<hi>之異錢君碎而投之江中</hi>
<pb n="KR4d0078_SBCK_021-25a"/>
　　　送顧子敦奉使河朔<hi>子仁曰子敦頋臨也元祐二年自給事中除天章閣待制</hi>
<hi>岀爲河北都轉運使</hi>
我友顧子敦軀膽兩俊偉<hi>次公杜詩身大不及瞻</hi>便便十圍腹<lb/>
<hi>縯邊孝先腹便便又晋書尹緯腰帶十圍</hi>不但貯書史容君數百人<hi>厚晋王導嘗枕周顗</hi>
<hi>膝而指其腹曰卿此中何所有荅曰此中空洞無物然可容君軰數百人</hi>一笑萬事巳十年卧<lb/>
江海了不見愠喜<hi>任令尹子文三仕爲令尹無喜色三巳之無愠色</hi>磨刀向猪<lb/>
羊<hi>次公古樂府木蘭歌云鄰里喜我歸磨刀霍霍向猪羊</hi>釃酒㑹鄰里<hi>次公後漢史有擊牛釃酒釃所</hi>
<hi>尔切</hi>歸來如一夢豊頰愈茂美平生批敕手<hi>援唐李藩爲給事中制敕有不</hi>
<hi>可遂於黃𥿄敕後批之吏曰冝别連白𥿄藩曰别以白紙是文狀豈曰批敕耶</hi>濃墨冩黄𥿄㑹當勒<lb/>
燕然<hi>厚後漢竇憲擊匈奴大破之遂登燕然刻石勒功紀漢威徳令班固作銘</hi>廊廟登劒履<hi>縯蕭何功苐一</hi>
<hi>於是乃令何劒履上殿入朝不趨</hi>翻然向河朔坐念東郡水河來訖不<lb/>
<pb n="KR4d0078_SBCK_021-25b"/>
去<hi>見用舊韻送魯元翰知洛州詩</hi>如尊乃勇耳<hi>次公王尊爲東平相是時東平以至親驕奢不奉法傳相連坐</hi>
<hi>尊視王謂王曰尊來爲相人皆弔尊也以尊不容朝廷故見使相王耳天下皆言王勇顧但負貴安能勇如尊乃勇耳</hi>
　　　諸公餞子敦軾以病不往復次前韻<lb/>
君爲江南英靣作河朔偉人間一好漢誰似張長<lb/>
史<hi>次公舊唐書武后謂狄仁傑曰思得一好漢用之仁傑曰荆州長史張東之雖老宰相材也</hi>上書苦留君<lb/>
言拙輒報巳<hi>師韓愈孔戣墓誌愈留孔幾奏䟽曰如戣輩在朝不過三數人陛下不冝苟順其求不留自助也不</hi>
<hi>報〇子仁先生詩集有乞留顧臨狀云方今二聖臨御肅正紀綱如臨等軰正當置之左右以輔闕遺也</hi>置之勿復<lb/>
道出處俱可喜攀輿共六尺<hi>縯袁盎謂漢文帝曰天子所與共六尺輿者皆天下豪英</hi>
食肉飛萬里<hi>厚後漢班超行詣相者相者曰生燕頷虎頭飛而食肉此萬里侯相也</hi>誰言遠近<lb/>
殊等是朝廷美遥知送别處醉墨爭淋𥿄我以病杜<lb/>
門商頌空振履<hi>縯莊子曽子居衞三日不舉火十年不製衣曵縱而歌啇頌声滿天地若出金石</hi>後<lb/>
<pb n="KR4d0078_SBCK_021-26a"/>
㑹知何日一懽如覆水<hi>次公李白詩覆水不可収</hi>善保千金軀<hi>厚杜詩豺狼在</hi>
<hi>邑龍在野王孫善保千金軀</hi>前言戯之耳<hi>次公王立之詩話載元祐中顧子敦有顧屠之號以其拯肥偉也其</hi>
<hi>後奉使河朔居士有詩送之云我友顧子敦軀膽兩俊偉便十圍腹不但貯書史又云磨刀向猪羊釃酒㑹鄰里又云批敕手皆用</hi>
<hi>屠家語也子敦讀之頗不樂所以居士復和前篇云善保千金軀前言戯之耳</hi>
　　　次韻子由送家退翁知懷安軍<lb/>
吾州同年友粲若琴上星<hi>次公琴上星言十三徽也</hi>當時功名意豈<lb/>
止拾紫青<hi>縯夏侯勝云士患不明經經術苟明取青紫如俯拾地芥</hi>事旣喜違願天或<lb/>
不假齡今如圗中鶴俛仰在一庭<hi>吾州同年友十三人今存者六人而已故</hi>
<hi>有琴上星圖中鶴之語</hi>退翁守清約霜菊有餘馨鼔笛方入破<lb/>
朱絃微莫聽<hi>厚礼記清廟之瑟朱絃而䟽越</hi>西南正春旱廢沼粘枯萍翩<lb/>
然一麾去<hi>次公杜牧之詩欲把一麾江海去詳見前注</hi>想見靈雨零<hi>縯詩靈雨既零命彼</hi>
<pb n="KR4d0078_SBCK_021-26b"/>
<hi>倌人</hi>我無謫仙句待詔沉香亭<hi>見續麗/人行注</hi>空騎内廐馬<hi>次公</hi>
<hi>翰林學士初入院例賜名馬句勢如杜詩濫騎沙苑馬</hi>天仗隨雲軿竟無絲毫𥙷眷<lb/>
焉誰汝令永愧舊山叟慿君寄丁寕<lb/>
　　　送宋構朝散知彭州迎侍二親<hi>堯卿宋君字承之成都人</hi>
東來誰迎使君車知是丈人屋上烏<hi>縯杜詩丈人屋上烏烏好人亦好〇</hi>
<hi>師劉向説苑大公謂武王曰愛其人者兼屋上之烏憎其人者悪其餘胥</hi>丈人今年二毛𥘉<hi>厚潘安仁秋興</hi>
<hi>賦佘春秋三十有二始見二毛左傳君子不禽二毛謂頭白有二色者也</hi>登樓上馬不用扶<hi>倬杜詩上馬不</hi>
<hi>用扶每扶必怒嗔</hi>使君負弩爲前驅蜀人不復談相如<hi>援司馬相如中郎将使西南</hi>
<hi>夷至蜀太守以下郊迎縣令負弩爲前驅蜀人以爲寵〇次公言宋朝散迎父自爲之負弩前驅所以盛言其爲父之榮也</hi>老<lb/>
幼化服一事無有鞭不施安用蒲<hi>縯後漢劉寛爲南陽太守吏人有過但蒲鞭罰</hi>
<hi>之示辱而巳○次公南史崔祖思叔父景真位平昌太守有惠政常懸一蒲鞭而未嘗用去任之日士人思之爲立祠</hi>春波<lb/>
<pb n="KR4d0078_SBCK_021-27a"/>
如天漲平湖<hi>次公此亦柳子厚江南眷尽水如天之変也</hi>鞓紅照坐香生膚<hi>次公</hi>
<hi>鞓紅牡舟名見歐陽花譜彭州多此花</hi>絭韝上壽白玉壷<hi>次公史記淳于髠傳/有云絭韝鞠<graphic n="KR1743" url="https://raw.githubusercontent.com/kanripo/KR-Gaiji/master/images/KR1743.png" mimeType="image/png"/>侍酒</hi>
<hi>於前徐廣云帣収衣褏也韝臂捍也音溝秦字音義與索隱並音紀免切</hi>公堂登歌鳳將雛<hi>次公</hi>
<hi>鳯將雛樂府曲名</hi>諸孫懽笑爭挽鬚蜀人畫作西湖圗<lb/>
　　　次韻孔常父送張天覺河東提刑<lb/>
送君應典鷫鷫裘<hi>厚李白詩投筋解鷫鸘換酒醉北堂〇次公西京雜記司馬相如𥘉與卓文君還成</hi>
<hi>都居貧愁懣以所著鷫鸝裘貰酒爲歡</hi>慿仗千鍾洗别愁<hi>次公孔叢子平原君強子髙飲曰堯飲千</hi>
<hi>鍾孔子飲百觚古之聖賢無不能飲子何辭焉</hi>脫帽風流餘長史<hi>君喜草書而不工故以此爲戯〇縯</hi>
<hi>長史張旭也杜詩張旭三盃早聖傳脫帽露頂王公前</hi>埋輪家丗本留侯<hi>張綱子房七丗孫也犍爲武陽</hi>
<hi>人墓在今彭山君豈其後耶〇援漢順帝遣八使処行風俗張綱埋車輪於都亭曰豺狼當路安問狐狸</hi>子河駿馬<lb/>
方爭出<hi>麟府馬出子河泌</hi>昭義疲兵得少休<hi>唐福昭義歩兵盖澤路弓箭手</hi>定向<lb/>
<pb n="KR4d0078_SBCK_021-27b"/>
秋山得嘉句故關黄葉滿行舟<hi>次公故關即河東之古開也〇師李端古别離詩水</hi>
<hi>國葉黄時洞庭霜落夜行舟聞啇賈宿在楓林下此地送君還茫茫似夢間</hi>
　　　送張天覺得山字<lb/>
西登太行嶺北望清凉山<hi>次公太行山在澤州晉中縣而岱州五臺山即清凉山也</hi>晴<lb/>
空浮五䯻䁆靄卿雲間<hi>師史記天官書若煙非煙若雲非雲郁郁紛紛蕭索輪囷是謂卿雲</hi>餘<lb/>
光入巖石神草出茅菅<hi>縯五臺山有草藥名長松亦名仙郊○次公此篇專言長松事有患</hi>
<hi>大風者逢僧指以長松草而愈詳見寄天覺詩</hi>何人相指似稍稍落人寰能令墜<lb/>
指兒虬髯茁氷顔祝君如此草爲民巳痌癏我亦老且<lb/>
病眼花腰脚頑念當勤致此莫作河東慳<hi>師河東古晉地其俗儉嗇</hi>
　　　送歐陽辯監澶州酒<lb/>
汗血駕鼔車何從致千里<hi>縯前漢天馬歌霑赤汗又光武時異國有獻名馬日行千里詔以馬</hi>
<pb n="KR4d0078_SBCK_021-28a"/>
<hi>駕鼔車</hi>紛紛糟麴間欲試賢公子君家江南英濯足滄<lb/>
浪水<hi>玉父孟子有孺子歌曰滄浪之水濁可以濯我足</hi>朅渡舊黄河漲沙埋馬耳由<lb/>
來付造物倚伏何窮已當念楚子文三仕無愠喜<hi>厚見論語</hi>
　　　送家安國教授歸成都<lb/>
别君二十載坐失兩鬢靑吾道雖艱難<hi>倬杜詩丗人共鹵莽吾道属艱難</hi>
斯文終典刑屢作退飛鷁<hi>任左傳六鷁退飛</hi>羞看乾死螢<hi>次公老杜詩按</hi>
<hi>頭乾死讀書萤</hi>一落戎馬間五見霜葉零夜談空說劒<hi>任李白詩莊周</hi>
<hi>空說劒</hi>春夢猶橫經新科復舊貫童子方乞靈<hi>倬哀公二十四年寡</hi>
<hi>君欲徼福於周公願乞靈於臧氏</hi>須煩凌雲手<hi>縯相如奏大人賦天子大恱飄飄然有凌雲氣遊天地之間意</hi>
去作入蜀星<hi>援後漢和帝遣使者二人當益部皆微服單行李邰指星云有二使星入益州分野〇</hi>蒼苔<lb/>
髙朕室古柏文翁庭<hi>縯髙朕室今府學石室是也文翁庭今有古柏処是也</hi>𥘉聞編<lb/>
<pb n="KR4d0078_SBCK_021-28b"/>
簡香稍覺鋒鏑腥岷峨有雛鳯梧竹養脩翎嗚呼<lb/>
應嶰律飛舞集虞廷<hi>援黄帝使伶倫截嶰谷竹聴鳯嗚以制十二律又帝舜奏九韶鳯皇來儀〇</hi>
吾儕便歸老亦足慰餘齡<hi>次公家安國字復禮眉州人𥘉斈㪯進士不第後隨韓存寳徑</hi>
<hi>乞第得官旣而諸公舉之得成都教授故後六句意各言其子故落句云先生有說劒横經鋒鏑腥編簡香之句吾儕便歸老亦足慰餘齡也</hi>
　　　余與李廌方叔相知乆矣領貢舉事而李不<lb/>
　　　得第媿甚作詩送之<hi>子翬按年譜元祐三年戊辰任翰林學士知貢舉又石材</hi>
<hi>先生云李廌陽翟人少以文字見蘇子瞻子瞻喜之及知舉廌適就試意在必得廌以冠多士及考章程文大</hi>
<hi>喜以爲廌無疑遂以爲魁旣拆號悵然出院以詩送廌</hi>
與君相從非一日筆勢翩翩疑可識<hi>厚魏文帝與呉質書有筆埶翩翩之</hi>
<hi>言又阮瑀曰元瑜書記翩翩政足樂也</hi>平生謾說古戰場<hi>縯李華作弔古戦場文汗為故書它日与</hi>
<hi>蕭穎士讀之稱工華問今誰可及頴士曰君加精便能至矣華愕然而服</hi>過眼終迷日五色<hi>援唐李程貞元</hi>
<pb n="KR4d0078_SBCK_021-29a"/>
<hi>中試日五色賦先榜落矣𥘉出試揚於陵遇程詢其所試程示之其破題曰德動天鋻样開日華於陵覧之謂程曰公今須作狀元</hi>
<hi>翌日無名於陵深不平乃於故冊子末繕冩而斥其名氏攜之以詣主文主文嘆賞不已於陵曰當今場中若有此賦侍郎何以侍</hi>
<hi>之主文曰非狀元不可也於陵曰苟如此侍郎巳遺賢矣此乃李程所作亟命取李程所納卷對不差一字主文因謀之於陵擢爲</hi>
<hi>狀元</hi>我慙不出君大笑行止皆天子何責靑𫀆白紵五<lb/>
千人知子無怨亦無德買羊沽酒謝玉川<hi>厚韓退之寄玉川子詩買羊沽</hi>
<hi>酒謝不敏</hi>爲我醉倒春風前<hi>縯退之紅芍藥歌云花前醉倒歌者誰楚狂小子韓退之</hi>歸家但<lb/>
草凌雲賦我相夫子非臞仙<hi>援相如奏大人賦天子大恱飄飄有凌雲氣故謂之凌雲賦也</hi>
<hi>又柑如以爲列仙之儒居山澤間形容甚臞也</hi>
　　　次許冲元韻送成都髙士敦鈐轄<hi>堯卿許將字冲元福州人</hi>
<hi>髙士敦字仲穆</hi>
栘中老監夲虚名<hi>厚前漢蘇武爲栘中廐監使㐫奴十九年不辱命</hi>懶作燕山萬<lb/>
<pb n="KR4d0078_SBCK_021-29b"/>
里行<hi>余與髙君奉使契丹辝免不行</hi>坐看飛鴻迎使節歸來駿馬換傾<lb/>
城<hi>次公言以爲使所得之馬置妾事則纂異記韋生以馬換鮑生之妾而江文通謝希逸爲妾換馬賦</hi>髙才本不<lb/>
縁勲閥餘力還思治蜀兵西望雪山烽火盡不妨<lb/>
樽酒寄平生<hi>次公雪山在蜀之西靠吐蕃見杜詩言嚴武公來雪山重公去雪山詩</hi>
　　　次韻送程六表弟<lb/>
君家兄弟眞連璧<hi>縯晋夏侯湛美容觀與潘岳同與接茵京師謂之運璧</hi>門十朱輪<lb/>
家萬石<hi>厚楊惲傳云乗朱輪者十人又石舊傳景帝曰石君與四子皆二千石人臣尊寵舉集其門號奮爲萬石君〇師劉</hi>
<hi>禹錫詩一家何啻十朱輪</hi>竹使猶分刺史符<hi>援文帝二年九月𥘉與郡守爲銅虎符竹使符</hi>尚方<lb/>
行賜尚書舄<hi>見將往終南注</hi>前年持節發倉廪<hi>厚汲黯傳河内失火燒千餘家</hi>
<hi>上使黯往視之還曰家人失火屋比延燒不足憂臣過河内河内貧人傷水旱萬家或父子相食臣謹以便冝持節發何内倉粟以</hi>
<hi>賑貧民請歸節伏矯制罪上賢而釋之</hi>到處賣刀収蠒栗<hi>賣刀事見山村五絶〇縯礼記天地之牛</hi>
<pb n="KR4d0078_SBCK_021-30a"/>
<hi>角蠒栗</hi>歸來閉口不論功却走渡江誰復惜君才不用<lb/>
如澗松<hi>縯左太冲詩欎欎澗底松</hi>我老得全如社櫟<hi>厚莊子匠石見社樹不顧遂行歸櫟</hi>
<hi>社見夢曰云云使予也而有用且得有此大也邪此乃得全之義矣</hi>青衫莫厭百僚底<hi>援老杜狄明府</hi>
<hi>詩有才無命百僚底</hi>白首上有千薪積<hi>縯汲黯云陛下用人如積薪後來者居上</hi>未應便<lb/>
障西風扇<hi>見王延老退居見寄詩注</hi>只恐先移北山檄<hi>見以伯父詩句作小詩十四首</hi>
<hi>詩注</hi>慿君寄謝江南叟<hi>次公先生又有詞云仍寄語江南父老時爲曬漁簔</hi>念我空<lb/>
見長安日<hi>見障日峯詩○師李白詩緫被浮雲能蔽日長安不見使人愁〇</hi>浮江泝蜀有<lb/>
成言江水在此吾不食<hi>縯晋桓玄曰江水在此吾不食言</hi>
　　　送錢穆父出守越州二首<hi>堯卿穆父自開封府出守㑹稽</hi>
簿書常苦百憂集杯酒今應一笑開京兆從敎思<lb/>
廣漢㑹稽聊喜得方囬<hi>次公王筠行路難云百憂俱集断人腸又老杜云悲見生涯百憂集又云</hi>
<pb n="KR4d0078_SBCK_021-30b"/>
<hi>毎蒙天一笑爾輩堪一笑趙廣漢以蕭望之劾下獄被罪吏民守闕號泣者數萬人願代趙京兆死使牧養小民廣漢竟坐腰斬廣</hi>
<hi>漢爲京兆廉明威制豪強小民得職百官追思歌之至今又晋書郗愔字方回在北府徐州人多勁悍桓温云京口酒可飲兵可用</hi>
<hi>深不欲愔居之而遣牋自陳老病甚不堪人間乞閑地自飬温得牋大喜即轉愔爲㑹稽太守</hi>
若耶溪水雲門寺賀監荷花空自開<hi>師若耶溪雲門寺在越州㑹稽縣南</hi>
<hi>齊何㣧嘗遊焉又賀知章歸老㑹稽亦在此</hi>我恨今猶在泥滓勸君莫棹酒<lb/>
船囬<hi>厚杜甫奉先劉少府新畫山水障歌云若耶溪雲門寺吾獨胡爲在泥滓青鞋布襪從此始又李白對酒億賀監有云人</hi>
<hi>云餘故宅空有荷花生念此香如夢凄然傷我情又重憶一首云欲向江東去定將誰舉杯稽山無賀老却棹酒船囬</hi>
　　　送程七表弟知泗州<hi>倬名之邵字懿伯</hi>
江湖不在眼塵土坐滿顔繫舟清洛尾𥘉見淮南<lb/>
山淮山相媚好曉鏡開煙鬟<hi>厚退之炭谷秋祠堂詩擢玉紆煙鬟</hi>持此娯使<lb/>
君一笑簿領間使君如天馬<hi>援漢書禮樂志有天馬下</hi>朝燕暮荆蠻<hi>師顔</hi>
<pb n="KR4d0078_SBCK_021-31a"/>
<hi>延年詩旦刷幽燕晝秣越</hi>時無王良手<hi>縯杜詩云丗無王良伯樂死即休</hi>空老十二閑<lb/>
<hi>厚周礼校人天子十有二閑</hi>聊當出毫末化服狡與頑勿謂無人知<lb/>
古佛臨清灣赤子視萬類流萍閱人寰但使可此<lb/>
人餘事眞苑菅<hi>師泗州大聖塔臨泗水舟人往來與君人祈禱立有應謂郡政能可此人則餘事等苑菅矣</hi>
　　　送曹輔赴閩漕<hi>堯卿字子方海陵人</hi>
曹子本儒俠筆勢翻濤瀾往來戎馬間邊風裂儒<lb/>
冠<hi>援字祖出酈食其傳○任杜詩儒冠多誤身</hi>詩成橫槊裏<hi>厚唐元稹言曹氏父子鞍馬間爲文往往横槊</hi>
<hi>賦詩</hi>楯墨何曽乾<hi>縯頴川荀濟與梁武有舊而帝素輕之及受禪乃入北嘗云㑹於楯鼻磨墨作文檄</hi>一旦<lb/>
事逺遊<hi>援屈原有逺遊賦</hi>紅塵隔巖灘平生羊炙口並海収<lb/>
鹹酸<hi>並字音普浪反</hi>一從荔枝食豈念首蓿槃<hi>見和子由詩注</hi>我亦江海<lb/>
人<hi>厚謝靈運憶山中詩韓亡子房奮秦帝魯連本自江海人忠義感君子又杜詩終爲江海人</hi>市朝非所<lb/>
<pb n="KR4d0078_SBCK_021-31b"/>
安常恐青霞志㘴隨白髮䦨淵明賦歸去談笑便<lb/>
解官<hi>見和蔡郎中遊西湖詩注</hi>今我何爲者索身良獨難慿君問清<lb/>
淮秋水今幾竿我舟何時發霜露日巳寒<lb/>
　　　送蹇道士歸廬山<lb/>
物之有知盖恃息<hi>厚莊子外物篇物之有知者恃息其不殷非天之罪</hi>孰居無事<lb/>
使出入<hi>縯莊子天運篇孰居無事而推行是孰居無事淫樂而勸是孰居無事而披拂是〇師著生論丗人任自然而息至</hi>
<hi>近但其所利者唯化食而巳矣若神能御氣則口鼻不失息</hi>心無天遊室不空六鑿相<lb/>
攘婦爭席<hi>援莊子室無空虚/則婦姑勃溪心無天遊則六鑿相攘任莊子舎者與之爭席</hi>法師逃人入<lb/>
廬山山中無人自往還往者一空還者失此身正在<lb/>
無還間<hi>次公楞嚴經云佛謂阿難當示汝無所還地且以八還語之明還日輪暗還黒月通還户牖塞還墻宇縁還分</hi>
<hi>别頑虚還空欝燩還塵清明還霽而阿難復問無還云何也</hi>綿綿不絶微風裏内外丹<lb/>
<pb n="KR4d0078_SBCK_021-32a"/>
成一彈指<hi>厚老子云綿綿若存用之不勤〇師道家以烹錬金石為外丹龍虎胎息吐故納新爲内丹</hi>人<lb/>
間俯仰三千秋騎鶴歸來與子游<hi>見張安道見示近詩</hi>
　　　送周朝議守漢州<hi>尭卿周表臣字思道成都人</hi>
茶爲西南病氓俗記二李<hi>𣏌與稷也〇倬元豊五年十月李稷傳云𥘉蜀茶額歳三十萬至稷</hi>
<hi>加爲五十萬熈寕三年朝廷依李𣏌等申請㩁川茶</hi>何人折其鋒矯矯六君子<hi>思道與姪正孺</hi>
<hi>張永徽呉醇翁吕元鈞宋文輔</hi>君家尤岀力流落𥘉坐此謂當収桑榆<lb/>
華髮看劒履<hi>援光武曰失之東隅収之桑榆〇蕭何劒履上殿</hi>胡爲犯風雪歳晚<lb/>
行未巳念歸誠得計顧自爲謀耳<hi>次公周氏蜀人也其岀守漢州亦自爲謀也〇任莊</hi>
<hi>子爲彘謀則取之自爲謀則去之</hi>吾聞江海間瘡痏有未起<hi>次公張平子西京賦所悪成瘡</hi>
<hi>痏而句意則瘡痍未平之義也〇子仁前漢婁敬傳瘡痍者未起言民困傷也</hi>莫輕龔遂老君王付<lb/>
尺箠召還當有詔挽䄂謝鄰里猶堪作水衡供帳園<lb/>
<pb n="KR4d0078_SBCK_021-32b"/>
林羙<hi>次公宣帝即位渤海盗賊並起丞相舉遂爲太守時遂年七十餘召見形貌短小宣帝望見不副所聞心内輕焉謂</hi>
<hi>遂曰何以息其盗賊遂對云云上許焉至渤海盗賊悉平吏民皆冨實獄訟止息後上以遂年老不任公卿拜爲水衡都尉水衡典</hi>
<hi>上林禁苑供帳宫館爲宗廟取牲官職親近上甚重之以官壽卒</hi>
　　　送千乗千能兩姪還郷<lb/>
治生不求冨讀書不求官譬如飲不醉陶然有餘<lb/>
歡君看龐德翁白首終泥蟠豈無子孫念顧獨遺<lb/>
以安鹿門上冡回牀下拜龍鸞躬耕竟不起耆舊節<lb/>
獨完<hi>次公後漢龐徳公襄陽人也居峴山之南未嘗入城府荆州刺史劉表數延請不能屈乃就候之謂曰先生苦居畎</hi>
<hi>畒而不肯官禄後丗何以遺子孫乎公曰丗人皆遺之危今獨遺之安虽所遺不同未爲無所遺也表歎息而去後遂攜其妻子登</hi>
<hi>鹿門山因採藥不返本傳注引襄陽記曰司馬徳操嘗詣徳公值其渡沔上先人墓徳操徑入其堂云徐元直約來就我與徳公談</hi>
<hi>又云諸葛孔明每至徳公家獨拜牀下又徐元直云孔明臥龍也又司馬徳操曰此間自有伏龍鳯雛先主問爲誰曰諸葛孔明龐</hi>
<pb n="KR4d0078_SBCK_021-33a"/>
<hi>士元也此四韻皆龐徳公事或曰鹿門上冡回牀下拜龍鸞兩句其用事可疑鹿門自是與妻子採藥處上冡自是渡沔上而上冡</hi>
<hi>囬相見自是司馬徳操非諸葛孔明也以俟明識</hi>念汝少多難氷雪落綺紈<hi>厚劉孝摽絶交</hi>
<hi>論有綺紈公子也</hi>五子如一人奉養眞色難<hi>子仁五子即千乗千之千能千秋千鈞也</hi>烹<lb/>
雞獨饋母自饗首蓿槃<hi>援郭大傳茅容字季偉陳留人也林宗見之請寓宿旦日容殺雞爲饌林</hi>
<hi>宗以爲巳設旣而供其母自以草𬞞與客同飲林宗拜之曰卿賢乎哉因勸令學卒以成徳首蓿槃見和子由詩注</hi>口腹正<lb/>
累人寕我食無肝<hi>厚後漢太原閔貢字仲叔客居安邑老病家貧不能得肉日買猪肝一片屠者或不</hi>
<hi>肯與守邑令聞敕令常給仲叔怪而問知之乃歎曰閔仲叔豈以口腹累人邪遂去客沛以壽終</hi>西來四千里<lb/>
敝𫀆不言寒秀眉我似兄亦復心閑寛<hi>子仁我兄即太子中舎不欺而提刑</hi>
<hi>渙之子也</hi>忽然舎我去歳晚留餘酸我豈軒冕人青雲意<lb/>
先䦨汝歸蒔松菊環以青琅玕榿隂三年成可以挂我<lb/>
冠<hi>縯杜詩飽聞榿木三年大與致溪南十畒隂</hi>淸江入城郭小圃生微瀾相從<lb/>
<pb n="KR4d0078_SBCK_021-33b"/>
結茅舎曝背談金鑾<hi>次公金鑾殿名在東内還同殿之西北唐陸扆字祥文充翰林斈士又拜</hi>
<hi>中書舎人嘗金鑾作賦命學士和辰先成帝覧而嗟悒之〇師歐陽永叔内制序末云嗚呼余且老矣方買田倠頴之間凉竹簟之</hi>
<hi>暑風曝苑薝之冬日顧瞻玉堂如在天上因覧遺藁見其所載職官名氏以較其人盛衰先後孰存孰亡足以知榮寵爲虚名而資</hi>
<hi>談笑之一噱也亦因以誇於田夫野老而已公意有取於此</hi>
　　　送周正孺知東川<lb/>
得郡書生榮還家昔人重<hi>師退之言士大夫官至四千石亦榮矣又武帝謂朱買臣曰冨</hi>
<hi>貴不歸故郷如衣繡夜行乃以買臣爲㑹稽太守</hi>而况東西川千騎許上冡<hi>厚前漢許白爲</hi>
<hi>定㐮太守上書願過故郡鴈門上父祖冡有詔太守都尉以下會此州人以爲榮</hi>里門下車入父老<lb/>
自驚聳<hi>次公皇甫謚髙士傳李耳之師嘗謂李耳曰過故郷而下車子知之乎〇師石慶醉歸入外門不下車父奮譲</hi>
<hi>曰内史貴人入閭里里中長者走匿而内史坐車中自如固當</hi>端如何武賢不事長卿寵<lb/>
<hi>次公按武傳武之美事甚多爲九卿時多所舉奏號爲煩碎不称其賢公功名略比薛宣而其材不及也而經術正直過之恐别有載称</hi>
<pb n="KR4d0078_SBCK_021-34a"/>
<hi>武賢字以俟愽聞又按相如傳相如以中郎將建莭使蜀太守以下郊迎縣吏負弩矢先驅蜀人以爲寵却有此寵字也</hi>清時<lb/>
養材傑𣏌梓方培擁<hi>次公陸韓卿詩离宫収𣏌梓〇任杜詩楚材擇𣏌梓</hi>未應遺合抱<lb/>
取用及把拱<hi>厚老子合抱之木生於毫末○仔莊子宋有荆氏者冝楸柏桑其拱把而上者求狙猴之<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>
                    </hi>如君<lb/>
尚出麾<hi>無巳顔延年詩一麾乃岀守杜牧之詩欲把一麾江海去</hi>顧我冝耕壟告歸謝<lb/>
先手求去悔不勇豈云慕廉退實自知衰冗爲君掃<lb/>
棠隂畫像或相踵<hi>蜀中太守無不畫像者〇子仁按先生集中書詣公送周梓州詩後序引此詩有方上章</hi>
<hi>請郡代正孺之語</hi>
　　　　次前韻再送周正孺<lb/>
東川得望郎<hi>師唐李義山酬令狐郎中詩望郎臨古郡</hi>坐與西爭重髙風傾<lb/>
石室舊學鄙文冡<hi>次公按本朝趙抃成都記載顔師古注文翁傳云文翁學堂于今在益州城内按舊</hi>
<hi>記文翁造講堂及石室講堂一名明堂宫石室一名玉堂又按唐文粹載劉蛻梓州兠率寺文冡銘其序云文冡長沙劉蜕字復愚</hi>
<pb n="KR4d0078_SBCK_021-34b"/>
<hi>爲文不忍弃其草聚而封之也其銘曰文乎文乎有鬼神乎風水爲真將利其子孫乎</hi>蜀人安使君所<lb/>
至野不聳竹馬迎細侯大錢送劉寵<hi>次公左傳在野不聳細侯後漢郭伋之字</hi>
<hi>也王莽時爲并州牧丗祖十一年又爲并州牧其前在并州也素結恩德及後始至行部到西州美稷有童兒數百各騎竹馬於道</hi>
<hi>路次迎拜伋問兒曹何自遠來對曰聞使君到喜故來奉迎後漢劉寵拜㑹稽太守郡中大化徴爲將作大匠山隂縣有五六老叟</hi>
<hi>寵眉皓髪自若耶山谷間出人賚百錢以送寵云云寵選一大錢受之</hi>遥知句谿路老稚相扶<lb/>
擁<hi>次公今有句谿神廟貌甚雄乃此路也〇師句溪在中江縣西</hi>看畫古叢祠百怪朝幽拱<lb/>
牛頭與兠率雲木蔚堆壠<hi>厚牛頭兠率梓州二寺老杜皆有詩</hi>醉郷追舊<lb/>
遊<hi>天祐唐王績著醉郷記一篇</hi>筆陣賈餘勇<hi>縯左傳齊髙固入晋師桀石以投人曰欲男者賈予餘勇〇駒</hi>
<hi>父晋王右軍嘗著筆陣圗一篇云夫紙者陣也筆者乃矟也意者將軍也</hi>聊將詩酒樂一掃簿書<lb/>
冗西風吹好句珠玉本無踵<hi>次公戰國䇿云珠無足去此數千里而所以能來者好之也</hi>
　　　送吕昌朝知嘉州<lb/>
<pb n="KR4d0078_SBCK_021-35a"/>
不羡三刀夢蜀都聊將八詠繼東呉<hi>縯王濬爲廣漢大守夜夢三刀懸於</hi>
<hi>卧屋梁上須臾又益一刀濬甚惡之李毅日三刀爲州字又益一刀者明府其臨益州乎果遷益州刺史○次公昌朝得宋復古盡</hi>
<hi>八景圖來嘉州其目曰洞庭晚靄廬阜秋雲平田鴈落闊浦帆歸兩暗江村雪藏山麓泉嵓古栢石岸孤松八訣継東呉則沈休文</hi>
<hi>常有東吴八詠者也</hi>臥看古佛凌雲閣勑賜詩人明月湖<hi>次公凌雲閣即</hi>
<hi>凢頂寺有太佛之像明月湖在州治之東○子仁湖言勑賜盖以賀知章勑賜鏡湖故也</hi>得句㑹應縁竹<lb/>
鶴思歸寕復爲蓴鱸<hi>次公蓴鱸張翰事屢見上注</hi>横空好在脩眉色<lb/>
<hi>子仁退之南山詩天宇浮脩眉〇思文峩眉山在嘉州</hi>頭白猶堪乞左符<hi>厚漢文帝爲銅虎竹使符右留</hi>
<hi>京師左以與之○師公送張嘉州詩云少年不願萬戸侯亦不願見韓荆州頗願身爲漢嘉守載酒時作凌雲遊乞左符盖申前意</hi>
　　　送子由使契丹<hi>倬元祐四年三月十一日子瞻出知杭州八月十六日詔子由爲賀遼使</hi>
雲海相望寄此身那因遠適更沾巾<hi>子仁杜南征詩偷生長避地適遠更沾襟</hi>
不辭馹騎凌風雪要使天驕識鳯麟<hi>厚匈奴傳單于遺漢書自云胡者天</hi>
<pb n="KR4d0078_SBCK_021-35b"/>
<hi>之驕子不爲小禮以自煩</hi>沙漠回看清禁月湖山應夢武陵春<hi>次公清禁月言</hi>
<hi>子由之念禁省武陵春言子由之念杭州水經在錢塘縣有武林山〇器先曰杭州國經武林在錢塘縣舊治之北半里</hi>單于<lb/>
若問君家丗莫道中朝第一人<hi>次公唐李揆美風義善奏對帝歎日卿門地人</hi>
<hi>物文斈皆當丗第一信朝廷羽儀乎又徳宗幸山南揆爲盧𣏌所惡用爲入蕃㑹盟使拜尚書左僕射揆至蕃酋長曰聞唐有第一</hi>
<hi>人李揆公是否揆畏留因紿之曰彼李揆安肯來耶</hi>
　　　跋姜公弼課冊姜君瓊人巳卯閠九月來<lb/>
　　　從學於東坡至儋耳庚辰三月方還瓊<hi>四言</hi>
雲興天際欻若車蓋凝目未瞬瀰漫霮䨴驚雷出<lb/>
火喬木靡碎殷地爇空萬夫皆廢懸溜綆墜日中<lb/>
見沬移晷而収野無完塊　送仲素寺丞歸潜山<lb/>
潜山隱居七十四紺曈緑髪𥘉謝事腹中靈液變<lb/>
<pb n="KR4d0078_SBCK_021-36a"/>
丹砂江山幽居連福地彭城爲我駐三日明月滿<lb/>
船同一醉丹青細字口傳訣顧我沉迷眞棄耳來<lb/>
年四十髪蒼蒼始欲求方救憔悴它年若訪潜山<lb/>
居愼勿逃人改名字　送都監北歸<lb/>
一聲鴻鴈破江雲萬里梧桐卷露銀我自飄零是<lb/>
羇客更堪秋晚送行人　送柳宜歸<lb/>
折脚鐺中煨淡粥曲枝桑下飲離杯書生不是南<lb/>
遷客魑魅驚人湏早廻　送蘇伯固効韋蘇州<lb/>
三度别君來此别眞遲暮白盡老髭鬚明日淮南去<lb/>
酒罷月隨人淚濕花如霧後夜逐君還夢繞江南路<lb/>
增刋校正王狀元集注分類東坡先生詩卷之二十一<lb/>
</p>
<p>
</p>
  </div>
</body>
</text>
</TEI>
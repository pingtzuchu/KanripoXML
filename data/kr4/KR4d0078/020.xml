<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0078_SBCK_020-1a"/>
用折去還可嗟棄擲諒未能送與謫仙家還將一<lb/>
枝春挿向兩䯻丫<hi>次公謫仙指言公擇以其姓李故也堯卿文忠詩云小婢立我前赤脚兩髻丫</hi>
　　　次韻關令送魚<lb/>
舉網驚呼得巨魚饞涎不易忍流酥更煩赤脚長<lb/>
鬚老<hi>次公退之寄玉川子詩一奴長鬚不裹頭一婢赤脚老無齒又詩云先生有意許降臨更遣長鬚致雙鯉</hi>來<lb/>
聽西風十幅蒲<hi>師川國史𥙷云舟舡之盛盡於西江編蒲爲帆大者或数十幅自白沙泝流而上常待東</hi>
<hi>北風謂之潮信風</hi>
　　　　丁公黙送蝤蛑<hi>堯卿胡越風物志云蝤蛑井<graphic n="KR1722" url="https://raw.githubusercontent.com/kanripo/KR-Gaiji/master/images/KR1722.png" mimeType="image/png"/>十足生海邊泥穴中潮退探取之四</hi>
<hi>時常有雌者厴大而肥重者踰數斤去厴渾煑熟分擘薦酒切爲羮其小而黄者謂之石蝤蛑肉猶硬<graphic n="KR1722" url="https://raw.githubusercontent.com/kanripo/KR-Gaiji/master/images/KR1722.png" mimeType="image/png"/>音敖</hi>
溪邊石蟹小如錢喜見輪囷赤玉盤半殻含黄冝<lb/>
點酒两螯斫雪勸如飡<hi>伯恭酉陽雜爼云蝤蛑大者長尺餘兩螯最強鄮縣昔有人於水際</hi>
<pb n="KR4d0078_SBCK_020-1b"/>
<hi>泥穴探取之手爲左右螯所夾即以口囓目所又爲右螯所剪有湏而死至今呼此爲蝤蛑州</hi>蠻珍海錯聞<lb/>
名乆<hi>師禹貢海物惟錯</hi>怪雨腥風入座寒堪笑吴興饞太守<lb/>
一詩換得兩尖團<hi>次公母蟹之臍團雄蟹之臍尖尖團名蟹常語也</hi>
　　　次韻樂著作送酒<lb/>
少年多病怯杯觴老去方知此味長萬斛覊愁都<lb/>
似雪<hi>次公庾子山愁賦云唯將一寸心貯此萬斛愁</hi>一壷春酒若爲湯<hi>次公後漢閻忠于說</hi>
<hi>皇甫嵩曰摧強易於折枯消堅甚於湯雪</hi>
　　　送牛尾狸與徐使君<hi>時大雪中</hi>
風卷飛花自入帷一樽遥想破愁眉泥深厭聽鷄<lb/>
頭鶻<hi>蜀人謂泥滑滑爲鷄頭鶻〇龜父遯齋閑覧云白蟻聞竹鷄之聲化爲水今在處山林皆有之聲自呼爲泥滑滑者</hi>
<hi>是也</hi>酒淺欣甞牛尾狸<hi>次公先生詩有因題中三字而爲之對如以白芽薑對黄耳菌下以梅黄雨對</hi>
<pb n="KR4d0078_SBCK_020-2a"/>
<hi>舶趠風與今以鷄頭鶻對牛尾狸同格其意自貫不害爲工韓酉陽雜爼云洪州有牛尾狸肉甚美</hi>通印子魚<lb/>
猶帶骨<hi>共父遯齋閑覧云莆陽通應子魚名著天下盖其地有通應侯廟廟前有港港中之魚最佳今人必求其大可</hi>
<hi>容印者謂之通印子魚〇堯祖酉陽雜爼云印魚長一尺三寸額上四方如印有字諸大魚應死者皆以印封之</hi>披緜<lb/>
黄雀漫多脂慇懃送去煩纎手爲我磨刀削玉肌<lb/>
　　　杜沂遊武昌以酴醿花菩薩泉見餉二首<lb/>
<hi>子翬先生菩薩泉銘叙云陶侃送阿育王所鑄文殊師利像於武昌寒溪寺今寒溪小西數百歩别爲西山寺</hi>
<hi>泉岀色白而甘號菩薩泉</hi>
酴醿不争春寂寞開最晚青蛟走玉骨羽蓋蒙珠<lb/>
幰不粧艷巳絶無風香自遠凄凉吴宫闕<hi>武昌有孫權故宫苑</hi>
紅粉埋故苑至今微月夜笙簫來翠巘餘妍入此<lb/>
花千載尚清婉<hi>次公以武昌有孫權故宫故特用吴宫嬪嬙之䰟爲意耳</hi>怪君呼不<lb/>
<pb n="KR4d0078_SBCK_020-2b"/>
歸定爲花所挽昨宵雷雨惡花盡君應返<lb/>
君言西山頂自古流白泉上爲千牛乳下有萬石<lb/>
鈆不愧惠山味但無陸子賢<hi>縯陸鴻漸論泉優劣以無錫惠山泉爲第二</hi>願君<lb/>
揚其名庶託文字傳寒泉比吉士<hi>次公寒泉字詩爰有寒泉在浚之下</hi>清<lb/>
濁在其原不食我心惻<hi>程易井卦井渫不食使我心惻</hi>於泉非所患<lb/>
嗟我本何有虚名空自纒不見子柳子餘愚汙溪<lb/>
山<hi>厚柳宗元謫居永州名愚溪以居溪神見夢曰子何辱余而以無實之名歸之栁子曰子何不呼今之握天子有司之柄使一</hi>
<hi>經子而唯我與處則子之實也神曰子之愚如何栁子曰涸子之流不足以窮其說神曰有餘矣是及我也溪本名冉溪</hi>
　　　徐使君分新火<lb/>
臨皐亭中一危坐<hi>子仁先生𥘉至黄寓居定惠院後自定惠徙居臨皐亭本回車院也</hi>三月<lb/>
清明改新火溝中枯木應笑人<hi>縯莊子百年之木破爲犧樽青黄而文之其断</hi>
<pb n="KR4d0078_SBCK_020-3a"/>
<hi>在溝中比犧樽於溝中之断則有間矣</hi>鑚灼不然誰似我黃州使君憐乆<lb/>
病分我五更紅一朶從來破釡躍江魚<hi>厚東漢范丹字史雲陳留外黄</hi>
<hi>人嘗爲萊蕪長後以黨錮之累乃結草屋而居有時絶粒閭里歌之曰甑中生塵范史雲釡中生魚范萊蕪</hi>只有清<lb/>
詩嘲飯顆<hi>援唐史李白以杜甫齷齪故有飯山之嘲其詩云飯顆山頭逢杜甫頭戴笠子日卓午試問因何太瘦生</hi>
<hi>總爲從前作詩苦</hi>起攜蠟炬遶空屋<hi>彦章退之詩日暮漢宫傳蠟燭</hi>欲事烹煎<lb/>
無一可<hi>任石鼎聮句云巧匠琢山骨刳中事煎烹</hi>爲公分作無盡燈<hi>縯維摩詰言無盡燈</hi>
<hi>者譬如一燈然千百燈冥者皆明明終不盡</hi>照破十方昏闇鏁<lb/>
　　　謝陳季常惠一揞巾<hi>師揞於感切藏也</hi>
夫子胷中萬斛寛此巾何事小團團半升僅漉淵<lb/>
明酒<hi>縯南史陶潜傳郡將候潜逢其酒熟取頭上葛巾漉酒畢還復著之</hi>二寸纔容子夏冠<hi>厚前</hi>
<hi>漢杜欽字子夏茂陵杜鄴與欽同姓字俱以才能稱京師故衣冠謂欽爲盲杜子夏以相别欽惡以疾見詆乃爲小冠髙廣才二寸</hi>
<pb n="KR4d0078_SBCK_020-3b"/>
<hi>由是京師更謂欽爲小冠杜子夏云</hi>好帶黃金雙得勝可憐白紵一生酸<lb/>
<hi>堯卿謂季常有文事而復有武備黄金得勝乃戰陣得捷之人所戴也吴有白紵巾按舊史稱白紵吴地所出白紵釋本吴舞也〇</hi>
<hi>敬夫朱書樂志有白紵舞樂府解題譽白紵曰質如輕雲色如銀製以爲袍餘作巾袍以充躰巾拂塵</hi>臂弓腰箭<lb/>
何時去直上隂山取可汗<hi>次公可汗突厥稱其君之名也唐書李靖進師至隂山搊可汗</hi>
　　　次韻周穜惠石掉<lb/>
銅腥鐵澁不冝泉愛此蒼然深且寛蟹眼翻波湯<lb/>
巳作龍頭拒火柄猶寒<hi>厚道士軒轅彌明石鼎聮句云龍頭縮<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>蠢豕腹張膨脝〇次公龍</hi>
<hi>頭言拒火則掉所刻之柄也舊注所引乃鼎之狀耳非是</hi>薑新鹽少茶𥘉熟水漬雲蒸<lb/>
蘚未乾<hi>厚石鼎聮句又云外苞乾蘇文中有暗浪驚</hi>自古函牛多折足<hi>縯淮南子凾牛</hi>
<hi>之鼎沸則蛾不得置一足焉又易鼎卦云鼎折足覆公餗</hi>要知無脚是輕安<hi>次公衝波傳曰孔子使子</hi>
<hi>貢於吴乆而不來謂弟子占之遇鼎皆言無足不來顔回掩口而笑曰無足者乗舟而來矣子貢朝至如回言</hi>
<pb n="KR4d0078_SBCK_020-4a"/>
　　　泗州除夜雪中黃寔送酥酒二首<hi>元豊七年甲子作</hi>
莫雪紛紛投碎米春流咽咽走黃沙舊遊似夣徒<lb/>
能說逐客如僧豈有家<hi>次公逐客先生自謂黄州之謫也史記李斯傳秦一切逐客李斯議</hi>
<hi>亦在逐中</hi>冷硯欲書先自凍孤燈何事獨成花<hi>縯西京雜記樊噲問</hi>
<hi>陸賈曰自古人君受命於天云有瑞應豈有是乎賈曰目瞤得酒食燈花得錢財乾鵲噪而行人至蜘蛛集而百事喜小旣有徵大</hi>
<hi>亦冝然〇次公杜詩燈花何太喜又退之詠燈花詩曰更煩將喜事來報主人翁</hi>使君半夜分酥酒<lb/>
驚起妻孥一笑譁<lb/>
関右土酥黃似酒<hi>次公杜詩金城土酥净如練土酥者彼中土酥之名也丗有論杜詩者又輙指爲來</hi>
<hi>服非是又杜詩鵝兒黄似酒</hi>楊州雲液却如酥<hi>次公梁孝標謝啓有松子玉漿衛卿雲液</hi>欲從<lb/>
元放覔柱杖<hi>厚太平廣記左慈字元放孫討逆欲殺之使慈行於馬前欲自後刺之慈着一木履拄一竹杖徐徐</hi>
<hi>而行討逆䇿馬莫能及次公按神仙傳孔元方常服松脂老而益少郄元節左元放皆爲親友或請元方飲元方以杖拄地手把杖倒豎頭在下足向</hi>
<pb n="KR4d0078_SBCK_020-4b"/>
<hi>上以一手持杯倒飲豈先生誤用元放邪</hi>忽有麴生來坐隅<hi>縯集異記載朝官数人詣葉法善座上思酒忽有人</hi>
<hi>叩門稱麴秀才論難鋒起葉疑其妖以劔擊之化爲酒壷坐客飲之撫瓶曰麴生風味不可忘〇厚一說張燕公說詣葉法善師命</hi>
<hi>酒弥日無他客師曰此有麴處士者性謹而訥頗眈於酒說請召之斯須而至其形不及三尺而腰帶數圍使坐於下酒至杯盂皆</hi>
<hi>盡而神色不動燕公將去師忽奮劒叱麴生曰曽無髙談虚論唯耽於酒亦何用哉因斬之巨榼而巳</hi>對雪不堪<lb/>
令飽煖隔舩應巳厭歌呼<hi>厚曹參傳相舎後園近吏舎吏舎日飲歌呼參聞之乃反取酒</hi>
<hi>張坐飲大歌呼與相和者也</hi>明朝積玉深三尺髙枕牀頭尚一壷<lb/>
　　　章錢二君見和復次韻荅之<lb/>
黃昬巳作風翻絮<hi>次公謝道藴言雪曰未若栁絮因風起</hi>半夜猶驚月在<lb/>
沙<hi>師盧仝詩夜半沙上行月瑩天心明沙月浩無際此中離思生</hi>照汴玉峯明佛刹隔淮<lb/>
雲海暗人家來麰有信迎三白<hi>次公來麰言麥也詩曰貽我來牟而西人之語</hi>
<hi>云欲冝麥見三白謂三度見雪也</hi>薝蔔無香散六花<hi>薝蔔梔子花與雪花皆六岀〇縯韓詩外傳凡</hi>
<pb n="KR4d0078_SBCK_020-5a"/>
<hi>草木花五出薝蔔花六出胡薝蔔六岀故以比雪花山谷乃謂東坡未極其趣白薝蔔即白梔子花也染梔子花六出雖香不濃郁山梔子八岀一株</hi>
<hi>可香一園佛說譬如入薝蔔林唯齅薝蔔不齅餘/香於此可驗余謂山谷此說/穿鑿東坡止言梔子花六岀似雪花𥘉不論其香之異梔子花止一種即無染梔</hi>
<hi>子山梔子二種皆六岀無八岀</hi>欲喚阿咸來守歳林烏櫪馬闘喧譁<hi>次公</hi>
<hi>老杜於杜位宅守歳詩云守歳阿咸家椒盤巳頌花盍簮喧櫪馬列炬散林鴉杜位者杜公之從弟也盖阮籍謂兄子咸爲阿咸</hi>
分無纎手裁春勝况有新詩點蜀酥<hi>次公春勝元日所戴也蜀中人家多</hi>
<hi>誇婦女以點酥詩飣坐</hi>醉裏冰髭失瓔珞夢回布𬒳起廉隅君<lb/>
應旅睫寒生暈我亦飢腸夜自呼明日南山春色<lb/>
動不知誰佩紫微壷<hi>次公紫微指杜牧也牧爲紫微舎人有獨酌詩曰獨佩一壷遊秋毫㤗山小</hi>
　　　次韻趙令鑠惠酒<lb/>
神仙無石髓<hi>次公神仙傳王烈字長休嵇叔夜甞就斈共入山採藥後烈獨之大行山中忽聞山東北如雷声烈</hi>
<hi>往視之乃見山坡石烈數百文中有青泥流出如髓烈取泥試丸之氣如粳米飯嚼之亦然烈食數丸因攜少許歸欲與叔夜曰吾</hi>
<pb n="KR4d0078_SBCK_020-5b"/>
<hi>得異物叔夜喜取視之巳成青石又按神仙經云神山五百年輒一開其中石髓出得而服之壽等天地烈前得者必是也</hi>生<lb/>
丗悲暫寓坐待石膏流<hi>縯十洲記瀛洲有玉膏如酒名曰玉酒飲數升輒醉令人長生〇次</hi>
<hi>公山海經云宻山之上丹水出焉其中多玉膏其源沸湯黄帝是食玉膏之出玉色乃青玉味乃馨堅栗精宻曜而有光五色發作</hi>
<hi>以和柔剛天地鬼神是食是享君子服之以禦不祥</hi>千載眞旦暮<hi>次公莊子旦暮遇之也</hi>青州<lb/>
老從事鬲上非所部<hi>厚桓温有主簿善别酒好者謂青州從事惡者謂平原督郵盖青州有齊</hi>
<hi>部平原有革縣從事謂到臍下督郵言鬲上住</hi>惠然肯見從<hi>子仁詩云惠然肯來</hi>知我憎市<lb/>
酤開鉼自洗盞殽核誰與具<hi>師毛詩殽核維旅</hi>門前聽剥啄<lb/>
<hi>縯退之剥啄行剥剥啄啄有客至門我不岀應客去而嗔</hi>烹魚得尺素<hi>厚選詩云呼童烹鯉魚中有尺素書</hi>
　　　杜介送魚<lb/>
新年巳賜黄封酒舊老仍分赬尾魚<hi>縯詩魴魚頳尾</hi>陋巷關<lb/>
門負朝日小園除雪得春𬞞病妻起斫銀絲繪<hi>厚杜</hi>
<pb n="KR4d0078_SBCK_020-6a"/>
<hi>詩鮮鯽銀絲繪</hi>稚子歡尋尺素書<hi>見上篇注</hi>醉眼朦朧覔歸路松<lb/>
江煙雨晚踈踈<hi>次公松江在蘇州長洲昆山縣出鱸魚今因所送之魚起欲歸休於蘇州食松江之鱸</hi>
　　　　次韻宋肇惠澄心𥿄二首<hi>居仁詩文發源云澄心堂紙乃江南李后</hi>
<hi>主所製劉貢父詩云當時百金售一幅澄心堂中千萬軸後人聞此那復得就使得之當不識</hi>
詩老囊空一不留<hi>子仁杜詩囊空恐羞澁留得一銭看詩老指梅聖俞也</hi>百番曽作<lb/>
百金収<hi>永叔以澄心百幅遺聖俞聖俞有詩</hi>知君也要雕肝腎分我江南<lb/>
數斛愁<hi>厚庚亮賦云且將一寸心能容萬斛愁澄心𥿄江南後主所製也故曰江南數斛愁又不用雕琢愁肝腎</hi>
君家家學陋相如<hi>次公宋肇蓋子京家子京好爲險澁之語故言其家學陋相如也</hi>冝與<lb/>
諸儒論石渠<hi>師漢天禄石渠皆儒臣著述之館</hi>古𥿄無多日分我自應<lb/>
給札奏新書<hi>倬漢武帝詔尚書給筆札令司馬相如賦子虚雲夢之賦</hi>
　　　次韻王晉卿惠花栽栽所寓張退傳第中<lb/>
<pb n="KR4d0078_SBCK_020-6b"/>
坐來念念失前人共向空中寓一塵若問此花誰<lb/>
是主天教閑客管青春<lb/>
　　　謝關景仁送紅梅栽一首<lb/>
年來芳信負紅梅江畔垂垂又欲開<hi>縯老杜詩江边幾樹垂垂發朝</hi>
<hi>夕催人自白頭</hi>珍重多情關令尹<hi>師史記関令尹喜以謂景仁也</hi>直和根撥送<lb/>
春來<lb/>
爲君栽向南堂下記取他年着子時酸釅不堪調<lb/>
衆口使君風味好攅眉<hi>堯卿廬阜雜記曰遠法師結白蓮社甞以書召淵明淵明曰弟子性</hi>
<hi>嗜酒法師君許飲即往矣逺因許之遂造焉遠因勉入社淵明攅眉而去此詩就梅实酸而言攅眉井風味是引用淵明事</hi>
　　　以屏山贈歐陽叔弼<lb/>
漫郎天骨清<hi>縯唐元結自稱浪士及有官人呼爲漫郎</hi>生與丗俗異學道新<lb/>
<pb n="KR4d0078_SBCK_020-7a"/>
有得爲貧聊復仕<hi>援孟子仕非爲貧也而有時乎爲貧</hi>毎於紅塵中<hi>厚班</hi>
<hi>固西都賦紅塵四合煙雲相連</hi>常起青霞志<hi>次公江淹恨賦云中散下獄神氣激揚欝青霞之竒意入</hi>
<hi>脩夜之石腸</hi>屏山輟贈子莫遣汙簮珥寓目紫翠間<hi>次公</hi>
<hi>杜牧詩千峯横紫翠雙闕凭欄干</hi>安眠本非睡夢中化爲鶴飛入長<lb/>
松寺<lb/>
　　　洞庭春色<hi>并引</hi>
　　安定郡王以黄柑醸酒謂之洞庭春色色香<lb/>
　　味三絶以餉其猶子德麟德麟以飲予爲作<lb/>
　　此詩醉中信筆頗有沓拖風氣<hi>次公凡酒皆以春名今曰洞庭</hi>
<hi>春色蓋以杜甫贈韋七賛善詩有洞庭秋色悲公子故借用也呇拖字雖祖出文選而隋僧智果論書云王僧</hi>
<hi>䖍書如王謝家子弟縱復不端正奕奕皆有一種風氣王子敬書如河朔少年皆風流㪯躰沓拖不可耐</hi>
<pb n="KR4d0078_SBCK_020-7b"/>
二年洞庭秋<hi>次公曰洞庭秋言柑也太湖洞庭山上出美柑所謂洞庭柑熟欲分金也</hi>香霧長<lb/>
噀手今年洞庭春玉色疑非酒賢王文字飲<hi>縯曰退之</hi>
<hi>詩不解文字飲惟能醉紅裙子仁後漢沛献王輔在國謹節終始如一稱爲賢王</hi>醉筆蛟蛇走<hi>任曰李白</hi>
<hi>草書歌怳怳如聞神鬼驚時時乆見龍蛇走</hi>旣醉念君醒逺餉爲我壽缾開<lb/>
香浮座盞凸光照牖方傾安仁醽<hi>潘岳笙賦云披黃包以授柑傾縹瓷以酌</hi>
<hi>醽</hi>莫遣公遠嗅<hi>明皇食柑凡千餘枚皆闕一瓣問進柑使者云巾塗甞有道士嗅之蓋羅公遠也</hi>要<lb/>
當立名字未用問升斗<hi>援杜曰詩云月出遮我留仍嗔問升斗</hi>應呼釣詩<lb/>
鈎亦號掃愁帚<hi>子仁曰李後主中酒詩莫言滋味惡一篲掃閑愁</hi>君知蒲萄惡<hi>次公</hi>
<hi>曰蒲萄言酒也前漢大宛以蒲萄爲酒冨人藏酒至萬餘石又唐書破髙昌取蒲萄實於苑中種之并得其酒法上自損益造酒成</hi>
<hi>凡有八色</hi>正是嫫母<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>
                    <hi>次公曰何承天纂文曰嫫母醜婦人也黃帝愛幸楚詞西施媞媞而不得見嫫母勃屑而</hi>
<hi>日侍黝黒也</hi>湏君灔海柸澆我談天口<hi>次公曰史記齊人頌曰談天衍雕龍奭又田駢</hi>
<pb n="KR4d0078_SBCK_020-8a"/>
<hi>有天口之號故參用之</hi>
　　　　次韻趙德麟雪中惜梅且餉柑酒三首<lb/>
千花未分出梅餘遣雪摧殘計巳踈臥聞點滴如<lb/>
秋雨知是東風爲掃除<lb/>
閬苑千葩映玉宸<hi>次公曰玉宸上帝殿名白樂天詩借問晨霞子何如朝玉宸</hi>人間只有<lb/>
此花新飛霙欲要先桃李散作千林火迫春<hi>次公曰唐</hi>
<hi>史云火迫鄼侯火迫者急忙之謂今言梅花飛霙又欲急作桃李之春也敬夫唐史云源休導朱泚僣號姚令言勸泚圍奉天二人</hi>
<hi>爭自比蕭何休顧令言曰成秦之業無輩我者我視蕭何子當曹參可矣即收圗籍貯府庫效何者人皆笑謂爲火迫鄼侯</hi>
蹀<hi>徒篋切</hi>躞<hi>蘇協/切</hi>嬌黃不受鞿<hi>次公曰嬌黃所以言柑也</hi>東風暗與色香<lb/>
歸偶逢白墮争春手<hi>厚曰張君房脞說海東劉白墮善醸酒曝於日中經旬酒味不動飲之醉</hi>
<hi>而不醒永熈中青州刺史毛鴻賔賫酒之蕃路逢刼盗飲之即醉皆𬒳禽因此名禽姦酒游俠語曰不畏張弓拔刀惟畏白墮</hi>
<pb n="KR4d0078_SBCK_020-8b"/>
<hi>春醪</hi>遣入王孫玉犖飛<lb/>
　　　到官病勌未甞㑹客毛正仲惠茶乃以端<lb/>
　　　午小集石塔戯作一詩爲謝<hi>正仲名漸衢之江山人也</hi>
我生亦何湏一飽萬想滅胡爲設方丈<hi>縯曰孟子食前方丈</hi>養<lb/>
此膚寸舌<hi>次公曰張儀掉三寸舌公羊言太山之雲膚寸而合</hi>邇來文衰病過午飯<lb/>
輒噎繆爲淮海帥毎愧厨傳缺<hi>次公曰淮海言揚州也漢宣帝詔曰吏或飾厨</hi>
<hi>傳稱過使客注云厨謂飲食傳謂傳舎</hi>㸑無欲倩人奉使免内熱<hi>縯曰莊子葉公子髙</hi>
<hi>將使齊問於仲尼曰吾食也執粗而不臧爨無倩之人今吾朝受命而夕飲氷我其内熱與</hi>空煩赤泥印<hi>子仁</hi>
<hi>曰劉夢得試茶歌何况蒙山顧渚春白泥赤印走風塵</hi>逺致紫玉玦<hi>曽曰茶録云茶色貴白而餅茶多以</hi>
<hi>珍膏油其靣故有青黄紫黒之異</hi>爲君伐羔豚歌舞菰黍節<hi>次公曰周處風土記</hi>
<hi>曰端午以菰葉裹粘米謂之角黍以象隂陽相包褁未分散也</hi>禪牎麗午景蜀井岀冰雪<lb/>
<pb n="KR4d0078_SBCK_020-9a"/>
<hi>次公曰揚州有蜀岡岡上有井水最宜茶也</hi>坐客皆可人<hi>援曰禮記孔子曰管仲遇盗取二人焉曰可人</hi>
<hi>也又晉書桓温過王敦墓曰可人可人</hi>鼎器手自㓗金釵候湯眼魚蟹亦<lb/>
應訣<hi>子仁曰茶經云凡候湯有三沸如魚目微有聲爲一沸四邊如湧泉爲二沸騰波鼔浪爲三沸湯老矣</hi>遂令<lb/>
色香味一日備三絶報君不虚授知我非輕啜<lb/>
　　　生日劉景文以古畫松鶴爲壽且貺佳篇<lb/>
　　　次韻爲謝<lb/>
問子一室間寜有千里廓塵心洗長松逺意發孤<lb/>
鶴生朝得此壽死籍疑可落<hi>縯曰抱朴子云小餌丹法服之二日司命削其死籍</hi>
<hi>次公李太白詩北鄷落死名南斗上生籍</hi>微言在參同<hi>厚曰魏伯陽作參同契之書次公白樂天詩云授我</hi>
<hi>參同契其辝妙且微潘按神仙傳魏伯陽齊㑹稽上虞人也得古文龍虎上經盡獲妙旨公因約其象著參同契三卷</hi>妙<lb/>
契藏九籥<hi>援曰鮑昭升天行云五圗發金記九籥隠丹經注云仙家有九轉金丹法而籥所以藏書也</hi>故<lb/>
<pb n="KR4d0078_SBCK_020-9b"/>
人有竒趣逸想寄幽壑霜枝謝寒暑雲翮無前却<hi>次公</hi>
<hi>曰蔡邕傳皷琴者見螳蜋一前一却又郭景純江賦巨石硉矶以前却任韓退之云玉山前却不復來</hi>何湏構明<lb/>
堂<hi>厚曰樂天松詩殺身護其所爲君構明堂</hi>未羡巢阿閣<hi>厚曰帝王丗紀曰黃帝時天氣体通</hi>
<hi>五行期化鳯皇巢于阿閣</hi>𬗟懷别時語復作數日惡<hi>縯曰晉書王羲之謝安甞謂曰</hi>
<hi>中年以來傷於哀樂與親友别輒作數日惡羲之曰年在桑榆自然至此</hi>詩腴固堪飱字瘦還<lb/>
可愕<hi>次公曰中興間氣集載髙仲武評郭士元詩曰可齊衡古人掩腴前輩瘦則杜詩云書貴瘦硬方通神又退之言髙</hi>
<hi>閑之於草書其可喜可愕也子建云秀色若可飱</hi>髙標忽在眼清夢了如昨君今<lb/>
噲等伍<hi>厚曰韓信廢爲淮隂侯甞過樊噲噲趨拜曰大王乃肯臨臣信曰生乃與噲等爲伍即</hi>志與湛<lb/>
輩各<hi>援曰晉書羊祜登峴山慨然顧謂從事鄒湛等曰自有宇宙便有此山由來賢逹勝士登此逺望如我與君者多矣</hi>
<hi>皆湮㓕無聞使人悲傷湛曰公德冠四海道嗣前哲令聞令望必與此山俱傳至若湛軰乃如公言耳次公押志各字韻則論語盍</hi>
<hi>各言爾志也</hi>豈待相顧言方爲不朽託子雲老執㦸<hi>縯曰揚雄</hi>
<pb n="KR4d0078_SBCK_020-10a"/>
<hi>字子雲爲執㦸郎三丗不徙官</hi>長孺終主爵<hi>厚曰汲黯字長孺爲主爵都尉列於九卿後以鯁直不容</hi>
<hi>上益踈之</hi>吾當追喬松<hi>援曰赤松子神農時雨師服氷玉得仙王子喬周靈王太子晉也</hi>子亦<lb/>
鄙衛霍<hi>次公曰言子亦自鄙衛青霍去病而不求戰功也以景文将種故云耳</hi>
　　　程德孺惠海中柏石兼辱佳篇輒復和謝<lb/>
嵐薫瘴染却膚腴<hi>次公曰言德孺自廣南使還也</hi>笑飲貪泉獨繼吴<lb/>
<hi>縯曰晉書吴隱之傳廣州二十里有貪泉飲者懷無厭之心隱之至泉所酌而飲且賦詩曰試使夷齊飲終當不易心</hi>未欲<lb/>
連車収薏苡<hi>援曰後漢馬援在交趾常餌薏苡寔用能輕身省慾以勝瘴氣及軍還載一車欲以爲種時人</hi>
<hi>讒之以爲皆明珠文犀也</hi>肯教沉網取珊瑚<hi>厚曰唐書西域傳大秦西南漲海中八百里到珊瑚洲洲</hi>
<hi>底有盤石珊瑚生其上海人乗大舶沉鐡網水底以鐡發其根而取之</hi>不知庾嶺三年别<hi>厚曰</hi>
<hi>九域志大庾嶺本属䖍州大庾縣淳化三年以縣置南安軍</hi>収得曹溪一滴無<hi>厚曰傳燈録僧</hi>
<hi>問清凉如何是曹溪一滴清凉云云</hi>但指庭前雙栢石<hi>縯曰僧問趙州如何是佛荅曰庭前</hi>
<pb n="KR4d0078_SBCK_020-10b"/>
<hi>栢樹子</hi>要予臨老識方壷<hi>次公曰列子渤海之東有大壑名曰㱕墟其中有岱輿貟嶠方壷也</hi>
　　　吴子野將出家贈以扇山枕屏<lb/>
峩峩扇中山絶壁信天剖誰施大圎鏡<hi>厚曰楞嚴經云又於自心</hi>
<hi>現大圎鏡内放十種㣲妙寳光</hi>衡霍入戸牖<hi>厚曰尔雅䟽衡山一名霍山漢武帝移岳神於天柱</hi>
<hi>又名天柱爲霍故漢巳來衡霍别耳</hi>得之老月師畫者一醉叟常疑若<lb/>
人胷自有雲夢藪<hi>縯曰相如子虚賦言齊之青丘吞楚之雲夢者八九而於胷中曽不芥蔕也</hi>
千巖在掌握用捨彈指乆<hi>次公曰杜詩大千在掌握而佛書所謂一弹指頃也</hi>低昂<lb/>
不自知恨寄兒女手短屏雖曲折<hi>厚曰南史王逺時人謂爲屏風屈曲</hi>
<hi>從俗也</hi>髙枕謝奔走出家非今日<hi>次公曰言呉子野方謀削髪是謂岀家然未削</hi>
<hi>髪時巳絶離塵垢則爲在家出家如鳥窠禅師謂謝靈運之儔故云非今日也</hi>法水洗無垢<hi>厚曰維摩經言</hi>
<hi>八解之浴池定水湛然蒲布以清浄花浴此無垢人也</hi>浮游雲釋嶠<hi>韓退之詩恋地羣鴨回釋嶠孤雲蹤</hi>
<pb n="KR4d0078_SBCK_020-11a"/>
燕坐柳生肘<hi>縯曰莊子支離叔與骨介叔觀於冥伯之丘崑崙之墟黄帝之所伐而柳生其左肘</hi>忘懷紫<lb/>
翠間<hi>次公杜牧詩千峯横紫翠</hi>相與到白首<lb/>
　　　中山松醪寄雄州守王引進<lb/>
鬱鬰蒼髯千歳姿肯來柸酒作兒嬉流芳不待龜<lb/>
巢葉<hi>唐以荷葉爲酒杯謂之碧䇶酒厚脞說魏正始中鄭公慤三伏之際卛賔潦避暑於歴城取大荷葉盛酒以簮刺葉</hi>
<hi>令與柄通傳翕之名爲碧筩次公史記載千歳之龜其大如錢遊於蓮葉之上也</hi>掃白聊煩鶴踏枝<lb/>
<hi>次公曰鶴踏枝言松也古詩云虬枝鶴踏消</hi>醉裏便成欹雪舞醒時與作嘯<lb/>
風辭馬軍走送非無意<hi>厚曰杜甫謝嚴中丞送乳酒詩云鳴鞭走送憐漁父洗盞開甞對馬</hi>
<hi>軍</hi>玉帳人閑合有詩<hi>次公曰玉帳將軍帳也古有玉帳經任杜空留玉帳術李貞居玉帳臨河魁</hi>
　　　歐陽晦夫惠琴枕<lb/>
中郎不眠仰看屋<hi>縯曰中郎蔡邕也伏滔長笛賦序曰蔡邕避難江南宿於祠亭亭亭之館以竹</hi>
<pb n="KR4d0078_SBCK_020-11b"/>
<hi>爲椽邕仰而盻之曰良竹也取以爲笛竒聲獨絶歷代傳之</hi>得此古椽圍尺竹<hi>次公曰刘禹錫詩脩</hi>
<hi>竹盈尺圍</hi>輪囷濩落非笛用<hi>次公曰鄒陽云枯木輪囷爲万乗器又惠子云大瓠濩落無所容也</hi>
剖作䄂琴徽軫足流傳幾處到淵明卧枕綸巾酒<lb/>
新漉<hi>援曰陶渊明以頭上葛巾漉酒客至仍戴之</hi>孤鸞别鶴誰復聞<hi>次公曰孤鵉别鶴古</hi>
<hi>琴曲名子仁渊明詩知我故來意取琴爲我弹上絃驚别鶴下絃離孤鵉</hi>鼻息齁齁自成曲<hi>次公</hi>
<hi>曰齁齁鼻息聲也音火侯反</hi>
　　　歐陽晦夫遺接䍦琴枕戯作詩謝之<lb/>
攜兒過嶺今七年逸途更着黎衣冠<hi>次公曰黎謂生黎也儋州之俗</hi>
<hi>呼山嶺爲黎而人居其間號曰生黎見地志所載今云黎衣冠言生黎所服之衣冠也</hi>白頭穿林要藤<lb/>
帽赤脚渡水愁花縵<hi>次公曰杜詩南望青松架短壑安得赤脚踏層氷</hi>不愁故<lb/>
人驚絶倒<hi>子仁曰晋衛玠字叔宝王澄毎聞玠言輒歎息絶倒時人爲之語曰衞玠談道平子絶倒</hi>但使<lb/>
<pb n="KR4d0078_SBCK_020-12a"/>
俚俗相恬安見君合浦如夢寐挽須握手俱汍瀾<lb/>
<hi>次公曰謝安起挽桓伊須曰使君於此不凡又馬援見公孫述以爲當握手歡如平生也</hi>妻縫接離霧縠<lb/>
細兒送琴枕氷徽寒無絃且寄陶令意<hi>縯曰陶渊明蓄素琴</hi>
<hi>一張徽絃不具每撫而和之曰但得琴中趣何勞絃上聲</hi>倒載猶作山公看<hi>援曰晋山簡爲</hi>
<hi>荆州民有佳池簡每岀嬉遊輙醉名之曰髙陽池童兒謡曰山公岀何許往至髙陽池日暮倒載㱕酩酊無所知時時能騎馬</hi>
<hi>倒着白接䍦</hi>我懷汝隂六一老<hi>次公歐湯永叔自號六一居士汝隂頴州也永叔甞爲頴州</hi>
眉宇秀發如春巒羽衣鶴氅古仙伯<hi>縯曰晋王恭披鶴氅渉雪而行</hi>
<hi>孟昶見之曰神仙中人也</hi>岌岌兩柱扶霜紈<hi>次公曰此接離巾之製也</hi>至今畫像<lb/>
作此服凛如退之加渥丹<hi>子仁曰魏㤗東軒雜録晏公一日見韓愈畫像語坐客曰</hi>
<hi>此皃大類歐陽脩安知非愈後身也詩云顔如渥丹</hi>邇來前輩皆鬼録<hi>縯曰魏畧文帝與吴</hi>
<hi>質書曰徐陳應劉一時傾逝今視其文皆爲鬼録</hi>我亦帶脫巾欹寛作詩頗作<lb/>
<pb n="KR4d0078_SBCK_020-12b"/>
六一語往往亦帶梅公酸<hi>次公曰梅公垩俞也酸則言其詩之清也</hi>
　　　謝人惠雲巾方舄二首<lb/>
燕尾稱呼理未便剪裁雲葉却天然無心只是青<lb/>
山物覆頂冝歸紫府僊<hi>子仁曰燕尾謂巾也杜詩雨稀雲葉断淵明云雲無心而岀岫</hi>轉<lb/>
覺周家新様俗未容陶令舊名傳<hi>縯頭巾起後周陶潜以葛巾漉酒</hi>
鹿門佳士勤相贈黒霧玄霜合比肩<lb/>
胡鞾短靿格麄踈古雅無如此様殊妙手不勞盤<lb/>
作鳯輕身只欲化爲鳬魏風𥚹儉堪羞葛楚客豪<lb/>
華可笑珠擬學梁家名解脫便於禪坐作跏趺<hi>縯曰</hi>
<hi>詩魏風葛屨刺𥚹也楚公子春申君客皆躡珠履梁武帝作解脫履</hi>
　送别上<lb/>
<pb n="KR4d0078_SBCK_020-13a"/>
　　詩三十九首<lb/>
　　　送曽子固倅越得燕字<hi>次公曰以先生詩案攷之此熈寕三年詩也堯</hi>
<hi>卿子固名鞏南豊人嘉祐二年永叔知貢舉子固兄弟四人同登科治平中與東坡同在舘中</hi>
醉翁門下士雜沓難爲賢<hi>倬曰劉向傳雜遝衆賢罔不肅和</hi>曽子獨<lb/>
超軼孤芳陋羣妍<hi>次公曰子固即南豊先生也今其集中有上歐陽二書乃𥘉謁醉翁時矣退之詩異</hi>
<hi>質忌處羣孤芳難寄林</hi>昔從南方來與翁兩聮翩翁今自憔悴子<lb/>
去亦冝然<hi>次公醉翁爲參政時子固亦在舘閣故云两聮翩</hi>賈誼窮適楚<hi>厚曰賈誼傳天</hi>
<hi>子議以誼任公卿之位絳灌之属皆害之岀爲長沙大傅長沙楚地也</hi>樂生老思燕<hi>縯曰樂毅去燕</hi>
<hi>奔趙燕王以其子間爲昌國君而毅往來復通燕</hi>那因江鱠美遽厭天庖羶但<lb/>
苦丗論隘聒耳如蜩蟬<hi>次公曰按先生詩案云送曽鞏詩以譏近來多用刻薄之人議論鄙隘</hi>
<hi>如蟬之鳴不足聽也師晉嵆康書賔客盈座鳴声聒耳</hi>安得萬頃池養此橫海鱣<lb/>
<pb n="KR4d0078_SBCK_020-13b"/>
<hi>援曰賈誼弔屈原曰横江湖之鱣鯨兮固將制於蝼蟻○厚曰謝晦詩偉哉横海鱗壯矣垂天翼李白詩魯國一杯水難容横海鱗</hi>
　　　王頥赴建州錢監求詩及草書<lb/>
我昔識子自武功寒㕔夜語樽酒同<hi>次公曰武功縣名属永興軍今</hi>
<hi>之長安也退之荅張徹詩云勤來得晤語勿憚宿寒聽杜詩喜得與子長夜語</hi>酒䦨燭盡語不盡<lb/>
倦僕立寐僵屏風<hi>縯曰漢陳萬年病召其子咸教戒於牀下語至夜半咸睡頭觸屏風</hi>丁寕<lb/>
勸學不死訣自言親受方瞳翁<hi>縯曰南史陶弘景年踰八十而有壯容仙書云</hi>
<hi>眼方者壽千歳弘景末年一眼有時而方○厚曰真人之目方瞳緑筯貫之有紫光〇援曰李恨两目瞳子皆方仙經說八百歳人</hi>
<hi>瞳子方也〇次公曰拾遺記老叟五人見老聃其瞳子方</hi>嗟予聞道不早悟醉夢㒹<lb/>
倒隨盲聾邇來憂患苦摧剥意思蕭索如霜蓬羡<lb/>
君顔色愈少壯外慕漸少由中充河車挽水灌腦<lb/>
黒<hi>縯曰黄庭經云北方正氣名河車仙經云鈆絶河車空所作必無功鈆失河車絶萬事無所岀〇次公曰道訣云脅腹腰曲緑</hi>
<pb n="KR4d0078_SBCK_020-14a"/>
<hi>黄河水逆流河車挽水盖搫運之法也</hi>丹砂伏火入頰紅<hi>師曰道家言服九轉丹砂者爲地行仙〇</hi>
<hi>安國古嵩子真訣云大丹第六轉以文武火養一伏時成其伏火朱砂以楮汁丸如麻子大每日空心酒下三丸駐顔定色</hi>大<lb/>
梁相逢又東去但道何日辭樊籠<hi>師曰莊子内篇澤雉十歩一啄百歩</hi>
<hi>一飲不蘄畜乎樊中〇倬南史陽休之不樂煩聀典選乆曰此官寔是清華但妨吾賞真是樊籠矣</hi>未能便乞<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>
漏令<hi>厚曰晉葛洪聞交趾出丹砂求爲勾漏令帝不許洪曰非欲求荣以有丹耳</hi>官曹似是錫<lb/>
與銅<hi>縯曰晉王徽之爲桓冲騎兵參軍冲問卿署何曹對曰似是馬曹</hi>留詩河上慰離<lb/>
别草書未暇縁怱怱<hi>厚曰晋衛恒傳載張伯英下筆必爲揩則曰怱怱不暇草書</hi>
　　　送安惇秀才失解西歸<lb/>
舊書不厭百回讀熟讀深思子自知<hi>縯曰人有從董遇學者遇不肯</hi>
<hi>教而云必當先讀百回讀書百遍而義自見</hi>他年名䆠恐不免<hi>援曰謝安云恐不免耳見上記</hi>
<hi>園中草木詩注</hi>今日棲遲那可追我昔家居斷還往著書不<lb/>
<pb n="KR4d0078_SBCK_020-14b"/>
復窺園葵<hi>厚曰董仲舒爲博士下惟講誦三年不窺園〇次公園葵字則使公儀子拔去園葵也</hi>朅來<lb/>
東遊慕人爵<hi>任曰孟子公卿大夫此人爵也</hi>弃去舊學從兒嬉狂謀<lb/>
謬筭百不遂惟有霜鬢來如期故山松栢皆手種行<lb/>
且拱矣歸何時<hi>厚曰左傳秦穆公使孟明西乞白乙伐鄭蹇叔哭之公曰爾何知中壽尔墓之木拱矣</hi>
萬事早知皆有命十年浪走寜非癡<hi>厚曰南史沈攸之言早知窮逹</hi>
<hi>有命恨不十年讀書</hi>與君未可較得失臨别唯有長嗟咨<lb/>
　　　送任伋通判黃州兼寄其兄孜<hi>堯卿曰孜時爲簡州平泉</hi>
<hi>令字師聖伋字師中皆名士眉人也東坡謂之大任小任兄弟於慶曆間登第</hi>
吾州之豪任公子少年盛壯日千里<hi>縯曰史記田光曰騏驥盛壯之</hi>
<hi>日一日而馳千里至其衰老駑馬先之</hi>無媒自進誰識之有才不用今老<lb/>
矣别來十年學不厭讀破萬卷詩愈羙<hi>縯曰杜詩讀書破萬卷下</hi>
<pb n="KR4d0078_SBCK_020-15a"/>
<hi>筆如有神</hi>黃州小郡夾谿谷苑屋數家依竹葦<hi>次公曰見佛書稻麻竹葦</hi>
知命無憂子何病<hi>次公曰孔子曰樂天知命故不憂也</hi>見賢不薦誰當恥<lb/>
平原老令更可悲<hi>次公曰此所謂寄其兄孜也平原則簡州属縣</hi>六十青衫貧<lb/>
欲死桐郷遺老至今泣<hi>縯曰前漢朱邑字仲卿病且死屬其子曰我故桐郷吏其民愛我必</hi>
<hi>葬我桐郷後丗子孫奉甞我不如桐郷民○饒曰按同安志云朱司農廟在桐城縣西南漢書志云大司農朱邑冡在桐城西郭外</hi>
<hi>〇子仁曰李白詩云大帝餘古丘樵蘇泣遺老</hi>頴川大姓誰能箠<hi>援曰漢書頴川大姓原楮宗族</hi>
<hi>恣横賔客犯爲盗賊前二千石莫能禽制趙廣漢爲太守旣至數月誅原禇首惡郡中震慄</hi>因君寄聲問<lb/>
消息<hi>子仁曰杜詩因君問消息好在阮元瑜</hi>莫對黄鷂矜爪觜<hi>縯曰退之詩魯連細兒黠</hi>
<hi>有似黃鷂子田巴兀老蒼憐汝矜爪觜</hi>
　　　送劉攽倅海陵<hi>堯卿曰攽字貢父甞爲㤗州通判</hi>
君不見阮嗣宗臧否不挂口<hi>縯曰晉阮籍字嗣宗不拘礼法發言玄遠口不臧否人物</hi>
<pb n="KR4d0078_SBCK_020-15b"/>
休誇舌在牙齒牢<hi>援曰史記楚相遺璧意張儀掠笞数百其妻羞之儀曰視吾舌尚在不妻笑曰</hi>
<hi>在也儀曰足矣〇厚退之詩羡君牙齒牢且潔〇師按公赴詔獄招此詩譏諷朝廷新法不便不容人直言不如耳不聞而口</hi>
<hi>不言也</hi>是中唯可飲醇酒<hi>厚曰南史謝朏爲吴興其弟瀹於征虜渚送别朏指瀹口曰此中唯</hi>
<hi>冝飲酒</hi>讀書不用多作詩不須工海邊無事日日醉<lb/>
夢魂不到蓬萊宫<hi>次公曰杜詩憶献三賦蓬萊宫</hi>秋風昨夜入庭樹<lb/>
<hi>堯卿曰劉夢得秋風引云何處秋風至蕭蕭送鴈羣朝來入庭樹孤客最先聞</hi>蓴絲未老君先去<hi>縯曰</hi>
<hi>晉張翰爲齊王囧東曹椽因見秋風起乃思吴中菰菜蓴羮鱸魚鱠曰人生貴得適志何能覉宦數千里以要名爵乎遂命駕而歸</hi>
<hi>俄而囧敗人皆謂之見幾〇次公曰杜詩羹煑秋絲滑○養源曰齊民要術云羮之菜蓴爲第一四月蓴生莖而無葉名雉尾蓴第</hi>
<hi>一肥美葉舒長名絲蓴</hi>君先去幾時回<hi>堯卿曰柳子厚詩不知從此去更遣幾年回</hi>劉郎<lb/>
應白髪桃花開不開<hi>堯卿曰劉夢得元和十年自朗州承召至京師戯贈看花諸君子詩紫陌</hi>
<hi>紅塵拂靣來無人不道看花回元都觀裏桃千樹盡是劉郎去後栽大中二年三月復來遊作絶句并引曰予真元二十一年爲尚</hi>
<pb n="KR4d0078_SBCK_020-16a"/>
<hi>書屯田貟外郎時此觀中未有花木是歳出牧連州尋貶朗州司馬居十年召至京師人人皆言有道士植仙桃滿觀如爍晨霞遂</hi>
<hi>作詩以志一時之事旋左出牧于今十有四年得爲主客郎中重遊兹觀蕩然無復一樹唯兎葵燕麥動摇春風耳因再題二十八</hi>
<hi>字以俟後遊詩曰百畒中庭半是苔桃花落盡菜花開種桃道士歸何處前度劉郎又再來</hi>
　　　送錢藻出守婺州得英字<hi>堯卿藻字醇老</hi>
老手便劇郡<hi>師曰朱邑傳云遠守劇郡〇子仁前漢張敞自請治劇郡拜膠東相</hi>髙懷厭承<lb/>
明<hi>縯曰嚴助爲㑹稽大守上賜書曰君厭承明之廬勞侍從之事懷故郷出爲郡吏</hi>聊紆東陽綬<hi>縯曰</hi>
<hi>㜈州故東陽郡也</hi>一濯滄浪纓<hi>縯曰孺子歌曰滄浪之水清兮可以濯我纓</hi>東陽佳山<lb/>
水<hi>厚曰劉禹錫詩東陽自是佳山水何况曽經沈隱侯○信民曰韻語陽秋云東陽峴山夫縣三里舊名三丘山</hi>未到意<lb/>
已清過家父老喜<hi>次公曰後漢岑彭傳有詔過家上冡</hi>岀郭壷漿迎子行<lb/>
得所願愴恨居者情吾君方急賢日旰坐邇英<hi>迩英</hi>
<hi>閣名〇堯卿曰宋景文詩大極洪樞暇西清祕閣開文從壁府岀輦自殿中來盖謂是也</hi>黃金招樂毅<hi>縯曰</hi>
<pb n="KR4d0078_SBCK_020-16b"/>
<hi>燕昭王置千金於臺上以延天下士謂之黄金臺於是樂毅注燕委質爲臣〇厚曰李白詩昭王曰骨縈蔓草何人更掃黄金臺</hi>
白璧賜虞卿<hi>援曰史記虞卿躡蹻擔簦説趙孝成王一見賜黄金百鎰白璧一双再見爵上卿</hi>子不<lb/>
少自貶陳義空崢嶸<hi>厚曰孔子丗家子貢曰夫子之道至犬也故天下莫能容夫子盍少貶焉</hi>
<hi>〇縯曰莊子趙王反國賞國人屠羊說不受王曰屠羊說陳義甚髙〇堯卿曰子美詩峥嶸吐髙論</hi>古稱爲郡樂<lb/>
漸恐煩敲榜臨分不敢盡醉語醒還驚<hi>師曰按公赴詔獄招此詩</hi>
<hi>言行青苗助役不免用鞭箠催促醉中道此醒後還驚恐得罪以譏諷朝廷立法不便之故</hi>
　　　送吕希道知和州<hi>堯卿希道乃文穆之後</hi>
去年送君守解梁今年送君守歷陽<hi>次公曰歷陽和州也</hi>年年<lb/>
送人作太守<hi>縯曰丗説襄陽羅友好學嗜酒桓温雖以才遇之許而不用人有得郡者温爲席送别友亦𬒳</hi>
<hi>命至尤遲晚温問之荅曰旦出門逢一鬼揶揄云我只見汝送人作郡何以不見人送汝作郡遂慙怖却回不覺淹緩桓心媿焉後</hi>
<hi>以爲㐮陽太守</hi>坐受塵土堆胷腸君家聮翩三將相<hi>堯卿曰蒙正謚文穆</hi>
<pb n="KR4d0078_SBCK_020-17a"/>
<hi>本朝名相其姪曰夷簡夷簡之子曰公著皆爲將相</hi>冨貴未巳今方將鳯雛驥子<lb/>
生有種<hi>厚曰杜詩竇侍御驥之子鳯之雛年未三十忠義俱〇堯卿曰龐統者德公之從子也徳公謂統爲鳯雛晋陸</hi>
<hi>雲㓜時吴尚書閔鴻見而竒之曰此兒若非龍駒當是鳯雛女齊裴景鸞景鴻河東聞喜人並有逸才河東呼景鸞爲驥子</hi>毛<lb/>
骨往往傳諸郎<hi>堯卿曰晋宋時江左謂王榭子弟爲烏衣諸郎</hi>觀君崛鬱負竒<lb/>
表便合劒佩趨明光<hi>師曰西漢有明光宫又詳見前數詩注中</hi>胡爲小郡屢<lb/>
奔走征馬未解風帆張我生夲自便江海忍恥未<lb/>
去猶彷徨<hi>縯曰周大夫閔周室之㒹覆彷徨不忍去</hi>無言贈君有長歎美哉<lb/>
河水空洋洋<hi>厚曰孔子將西見趙簡子至於河而聞竇鳴犢舜華之死也臨河嘆曰美哉河水洋洋乎之</hi>
<hi>不濟命也夫</hi>
　　　送文與可出守陵州<hi>堯卿曰與可名同梓州塩亭縣安㤗人皇祐元年馮京榜及第</hi>
壁上墨君不解語<hi>次公曰晋人以卿爲常以君爲重命竹謂之君者王子猷也子猷常寄居空宅中便</hi>
<pb n="KR4d0078_SBCK_020-17b"/>
<hi>令種竹或問其故但嘨詠指竹曰何可一日無此君邪此子猷命竹謂之君也文與可善墨竹今先生又呼墨行爲墨君蓋甞作墨</hi>
<hi>君堂記云</hi>見之尚可銷百憂而况我友似君者素節凛<lb/>
凛欺霜秋清詩健筆何足數<hi>次公曰杜詩清詩近道要又云健筆陵鸚鵡</hi>逍<lb/>
遥齊物追莊周<hi>縯曰逍遥逰齊物論莊十二篇名</hi>奪官遣去不自覺曉<lb/>
梳脫髮誰能収江邊亂山赤如赭<hi>次公曰史記秦始皇伐山樹赭其山</hi>
陵陽正在千山頭知君逺别懷抱惡<hi>謝安日與親友别輒作數日惡杜使我不</hi>
<hi>能飱令我惡懷抱</hi>時遣墨君消我愁<hi>師曰與可善墨竹</hi>
　　　送劉道原歸覲南康<hi>堯卿曰道原名恕廬州人熈寕二年爲祕書丞編修文字</hi>
晏嬰不滿六尺長<hi>厚曰史記晏子御者之妻語其夫曰晏子長不滿六尺身相齊國名顕諸侯</hi>髙<lb/>
節萬仞陵首陽<hi>縯齊崔杼弑莊公立景公而相之盟國人曰所不與崔慶者讀未終晏子抄易其詞</hi>
<hi>曰嬰所不與唯忠於君利社稷者是與有如上帝乃歃首陽伯夷叔齊也</hi>青衫白髮不自歎冨<lb/>
<pb n="KR4d0078_SBCK_020-18a"/>
貴在天那得忙十年閉户樂幽獨<hi>師曰李頎詩十年閉户頴水陽</hi>百<lb/>
金購書収散亡朅來東觀弄丹墨聊借舊史誅姦<lb/>
彊<hi>次公曰東觀言道原之爲史官也後漢述史於東觀○援韓退之云誅奸䛕於旣死發潜徳之幽光</hi>孔融不肯<lb/>
下曹操<hi>縯融見操雄詐漸著數不能堪故發辭𥚹宕多致乖忤</hi>汲黯本自輕張湯<hi>援張</hi>
<hi>湯深文苛刻黯罵曰天下謂刀筆吏不可爲公卿果然必湯也</hi>雖無尺箠當寸刃口吻排<lb/>
擊含風霜自言静中閱丗俗有似不飲觀酒狂衣<lb/>
巾狼籍又屢舞<hi>任曰蓋寛饒曰我乃酒狂詩云屢舞僛屢舞傞傞</hi>旁人大笑供<lb/>
千埸<hi>次公曰李白短歌行云天公見玉女太笑億千埸</hi>交朋翩翩去畧盡惟我<lb/>
與子猶徬徨丗人共弃君獨厚豈敢自愛恐子傷<lb/>
<hi>厚曰退之荅胡直均書云如生之徒於我厚者知其賢時或道之於生未有所益也不知者乃用是爲謗不敢自愛懼生之無益而</hi>
<hi>有傷也</hi>朝來告别驚何速歸意巳逐征鴻翔匡廬先<lb/>
<pb n="KR4d0078_SBCK_020-18b"/>
生古君子<hi>堯卿曰匡廬先生道原父也致仕二十餘年矣</hi>挂冠兩紀鬢未蒼<lb/>
<hi>援曰晋陶弘景挂冠神武門</hi>定將文度置膝上<hi>縯曰晋王述愛其子坦之雖長大猶抱置膝上</hi>
<hi>文度坦之字</hi>喜動鄰里烹猪羊<hi>縯曰古樂府木蘭歌鄰里喜我歸磨刀霍霍向猪羊</hi>君<lb/>
歸爲我道姓字幅巾他日容登堂<hi>厚曰東漢符融遊太學師事少府李膺膺</hi>
<hi>風性髙簡甞每見融輒絶它賔客聽其言論融幅巾奮褏談辭如雲</hi>
　　　送張安道赴南都留䑓<lb/>
我公古仙伯<hi>次公曰道科有仙卿仙伯如集仙録大茅君傳有云紫陽左公太極仙伯是也〇堯卿神仙王</hi>
<hi>知遠母夢靈鳯集因而有娠僧寳誌曰生子當爲神仙宗伯其後知逺謂弟子曰吾漸游洞府仙曹除吾爲少室仙伯</hi>超然<lb/>
羡門姿<hi>縯曰西漢郊祀志始皇遂東游海上求仙人羡門之属應劭曰羡門名子髙古仙人也〇尭卿紫陽真人周義</hi>
<hi>山入蒙山遇羡門子乗白鹿執羽盖佩青旄之節侍從十餘玉女真人乃再拜叩頭乞長生要訣羡門子曰子名在丹臺玉室中何</hi>
<hi>憂不仙先生以安道有仙風道骨故云耳</hi>偶懷濟物志遂爲丗所縻黄龍遊<lb/>
<pb n="KR4d0078_SBCK_020-19a"/>
帝郊簫韶鳯來儀<hi>厚曰礼記龜龍在郊陬揚雄傳鳯凰巢其樹黄龍遊其沼書簫韶九成鳯凰來</hi>
<hi>儀</hi>終然反溟極豈復安籠池<hi>次公曰晉潘安仁云池魚籠鳥</hi>岀入四<lb/>
十年憂患未甞辭一言有歸意闔府諌莫移吾君<lb/>
信英睿搜士及苑茨<hi>堯卿曰當時神宗皇帝</hi>無人長者側何以<lb/>
安子思<hi>次公曰安道之所以去者以當時之不能用也必人主堅留之而後可冀其住故用子思事言之孟子曰昔者</hi>
<hi>魯繆公無人乎子思之側則不能安子思又云子爲長者慮而不及子思〇師曰按公赴詔獄招此詩以方平比子思之賢也</hi>歸<lb/>
來掃一室<hi>次公曰後漢陳蕃甞閑處一室而庭宇蕪穢薛勤謂蕃曰孺子何不洒掃以待賔客曰大丈夫當掃除天</hi>
<hi>下安事一室乎</hi>虚白以自怡<hi>縯/曰莊子虚室/生白吉祥止止</hi>遊於物之𥘉<hi>厚曰莊子</hi>
<hi>吾遊於物之初</hi>丗俗安得知我亦丗味薄因循鬢生絲<hi>子仁</hi>
<hi>曰退之示爽詩吾老世味薄因循致留連杜詩鄭公樗散鬢成絲</hi>出處良細事從公當<lb/>
有時<lb/>
<pb n="KR4d0078_SBCK_020-19b"/>
　　　頴州𥘉别子由二首<hi>堯卿曰熈寕四年十月東坡赴杭州通判時黄門送</hi>
<hi>到頴州相别</hi>
征帆掛西風别淚滴清頴留連知無益惜此湏臾<lb/>
景我生三度别<hi>堯卿曰與黃門𥘉别於鄭州門外次别鄭州今别頴州</hi>此别尤酸<lb/>
冷念子似先君木訥剛且静<hi>縯曰論語剛毅木訥近仁</hi>寡辭眞吉<lb/>
人介石乃機警<hi>縯曰易吉人之辭寡又曰介于石不終日貞吉〇師按公赴詔獄招此詩言弟曽争議新</hi>
<hi>法不合乞罷旣羙其去果决亦是譏新法之不便也</hi>至今天下士去莫如子猛嗟<lb/>
我乆病狂意行無坎井<hi>縯曰劉禹錫蛮子歌云腰斧上髙山意行無舊路</hi>有如<lb/>
醉且墜<hi>縯曰莊子醉者之墜車雖疾不死其神全也</hi>幸未傷輙醒從今得閑<lb/>
暇黙坐消日永作詩解子憂持用日三省<lb/>
近别不改容逺别涕沾胷咫尺不相見實與千里<lb/>
<pb n="KR4d0078_SBCK_020-20a"/>
同人生無别離誰知恩愛重始我來宛丘牽衣舞<lb/>
兒童<hi>子仁曰李白詩出門妻子強牽衣又云兒女歌笑牽人衣</hi>便知有此恨留我過<lb/>
秋風秋風亦巳過别恨終無窮問我何年歸我言<lb/>
歳在東<hi>堯卿曰歳在東辰夘年也</hi>離合旣循環憂喜迭相攻悟此<lb/>
長太息我生如飛蓬多憂髮早白不見六一翁<hi>師曰</hi>
<hi>歐陽公自号六一居士云吾家藏書三代巳來金石遺文一千卷有琴一張有碁一局有酒一壷而吾身處其間是爲六一</hi>
　　　壽州李定少卿岀餞城東龍潭上<lb/>
山鵶噪處古靈湫亂沫浮涎遶客舟<hi>無逸曰延平志云苦竹潭在尤</hi>
<hi>溪縣西四十五里潭有五龍人常見之有漁者棹舟潭上龍吐涎沫舟膠不能進自辰至午涎沫漸泮遂獲免焉</hi>未暇<lb/>
燃犀照竒鬼<hi>次公曰燃犀見仙遊潭詩注竒鬼字出張平子思玄賦注曰梁北部有竒鬼善效人之子姪昆</hi>
<hi>弟云</hi>欲將燒燕岀潜蚪<hi>縯曰燕肉水族嗜之今釣魚聚蛇其術多以燕肉〇次公曰梁四公記載</hi>
<pb n="KR4d0078_SBCK_020-20b"/>
<hi>震澤洞事次公曰龍畏蠟爱羙玉及空青而嗜燕啓之武帝燒燕五百放教羅子春以燒燕往而得宝珠蜀都賦下髙鵠出潜蚪〇</hi>
<hi>邦衡曰物類相感志云龍之爲性麄猛而畏鐵爱玉及空青而嗜燒燕肉故食燕肉之人不可以渡江海</hi>使君惜别<lb/>
催歌管村巷驚呼聚玃猴北地他年頌遺愛觀魚<lb/>
并記老莊周<hi>見讀杜詩注</hi>
　　　送蔡冠卿知饒州<hi>熈寧五年壬子</hi>
吾觀蔡子與人遊掀豗笑語無不可<hi>吴曰杜詩倐忽東西無不可</hi>
平時儻蕩不驚俗臨事迂闊乃過我横前坑穽衆<lb/>
所畏布路金珠誰不裹<hi>次公曰先生詩案自言以譏當今朝廷進用之人有逆其意者則設</hi>
<hi>坑穽以䧟之有順其意者則以利誘之如以珠金布於道路</hi>邇來變化驚何速昔號剛<lb/>
彊今亦頗怜君獨守廷尉法<hi>縯曰張釋之曰廷尉天下之平也一傾而天下用法</hi>
<hi>皆爲輕重民安所措其手足</hi>晚歳却理鄱陽柁莫嗟天驥逐羸牛<lb/>
<pb n="KR4d0078_SBCK_020-21a"/>
<hi>縯曰賈誼弔屈原曰騰駕罷牛驂蹇驢兮驥垂兩耳服塩車兮〇子仁杜詩錦樹行天馬跛足隨羸牛</hi>欲試良玉<lb/>
湏猛火<hi>援曰淮南子鍾山之玉灼以鑪炭三日三夜色澤不変得天地之精也</hi>丗事徐觀真<lb/>
夢寐人生不信長坎軻知君决獄有隂功<hi>縯于定囯父于公曰</hi>
<hi>我治獄多隂徳子孫必有興者</hi>他日老人酬魏顆<hi>厚曰左傳魏顆以父治命嫁其爱妾及輔氏之</hi>
<hi>役見老人結草以抗秦將杜回因獲之夜夢老人曰余而所嫁婦人之父也尔用先人之治命余以是報</hi>
　　　送岑著作<lb/>
懶者常以静静豈懶者徒拙則近於直而直豈拙<lb/>
歟夫子静且直雍容時卷舒嗟我復何爲相得歡<lb/>
有餘我本不違丗而丗與我殊<hi>次公曰太白詩我本不弃丗丗人自弃我</hi>拙<lb/>
於林間鳩懶於冰底魚人皆笑其狂子獨憐其愚<lb/>
直者有時信<hi>平</hi>静者不終居而我懶拙病不受砭<lb/>
<pb n="KR4d0078_SBCK_020-21b"/>
藥除臨行怪酒薄巳與别淚俱後㑹豈無時遂恐<lb/>
岀處踈惟應故山夢隨子到吾廬<hi>次公曰淵明詩吾亦愛吾廬詳此詩</hi>
<hi>末句則岑著作赴官眉州也</hi>
　　　送張職方吉甫赴閩漕六和寺中作<hi>堯祖曰按</hi>
<hi>杭州圗經云六和塔在龍山月輪峯開寳三年智果禅師始建塔因即其地造寺</hi>
羡君超然鸞鶴姿江湖欲下還飛去空使吴兒怨<lb/>
不留青山漫漫七閩路門前江水去掀天寺後清<lb/>
池碧玉環<hi>次公曰六和寺後有池蘇子美所賦金鯽魚是也又劉禹錫詩云水遶亭䑓碧玉環</hi>君如大<lb/>
江日千里我如此水千山底<lb/>
　　　送張軒民寺丞赴省試<lb/>
龍飛甲子蓋豪英<hi>次公曰李白詩談笑盡豪英而豪英字本岀袁盎云天子所與共六尺輿者皆天下</hi>
<pb n="KR4d0078_SBCK_020-22a"/>
<hi>豪英也</hi>甞喜吾猶及老成人競春蘭笑秋菊<hi>縯曰煙花錄煬帝曰</hi>
<hi>春蘭秋菊各一時之芳〇次公曰陳崇業云蘭菊異芳胡有廢者</hi>天教明月伴長庚<hi>次公曰長庚太</hi>
<hi>白也退之詩云東方未明大星没獨有太白對殘月</hi>傳家各自聞詩禮<hi>次公曰論語云聞詩聞礼</hi>
與子相逢亦弟兄洗眼上林看躍馬<hi>次公曰上林漢苑名以言京師</hi>
<hi>若瓊林苑者乃新先軰所宴之處史記蔡澤云躍馬食肉冨貴四十三年足矣</hi>賀詩先到古宣城<lb/>
<hi>伯父與太平州張侍讀同年此其子</hi>
　　　次韻孫莘老見贈時莘老移廬州因以别之<lb/>
爐鎚一手賦形殊造物無心敢忘渠我本踈頑固<lb/>
當爾子猶淪落况其餘龔黄側畔難言政<hi>援曰龔遂爲勃</hi>
<hi>海太守黄霸爲頴川太守皆有善政在前漢循吏傳</hi>羅趙前頭且眩書<hi>莘老見稱政事與書而莘</hi>
<hi>老書至不工○厚曰晋衛恒傳羅叔景趙元嗣與張伯英並時見稱故伯英自稱上比崔杜不足下方羅趙有餘〇次公曰劉禹錫</hi>
<pb n="KR4d0078_SBCK_020-22b"/>
<hi>詩沉舟側畔千帆過病樹前頭萬木春</hi>惟有陽關一柸酒<hi>縯曰王維詩勸君更盡一柸酒西出</hi>
<hi>陽関無故人</hi>慇懃重唱贈離居<hi>厚曰李白代寄情人楚詞躰云使青鳥兮衘書恨獨宿兮離居</hi>
　　　贈别<lb/>
青鳥衘巾乆欲飛<hi>縯曰太平廣記漢武故事七月七日於永華殿齋西王母來至有二青鳥扶持王母</hi>
<hi>旁〇厚曰杜詩楊花雪落覆曰蘋青鳥飛去衘紅巾</hi>黃鶯别主更悲啼<hi>援曰唐韓晃鎭浙西戎昱</hi>
<hi>爲部内刺史有官妓善歌色亦閑妙昱情属至厚滉聞其能召置籍中昱爲詞以送云送容春風湖上亭柳條藤蔓繫人情黄鶯乆</hi>
<hi>住渾相識欲别頻啼四五声妓至唱戎此詞滉即時歸之</hi>慇懃莫忘分攜處湖水東<lb/>
邊鳯嶺西<lb/>
　　　席上代人贈别三首<lb/>
淒音怨亂不成歌縱使重來奈老何淚眼無窮似<lb/>
梅雨<hi>次公風士記夏至前雨名/黄梅雨水潤士溽三月雨謂之迎梅五月雨曰送梅</hi>一畨匀了一畨多<lb/>
<pb n="KR4d0078_SBCK_020-23a"/>
天上麒麟豈混塵<hi>縯曰南史徐陵母臧氏甞夢五色雲化爲鳯集左肩上巳而誕陵年数歳家人攜以</hi>
<hi>候宝誌誌摩其頂曰天上石麒麟也</hi>籠中翡翠不由身<hi>次公曰籠中翡翠見白樂天詩</hi>那<lb/>
知昨夜香閨裏更有偷啼暗别人<lb/>
蓮子擘開湏見憶楸枰着盡更無期破衫却有重<lb/>
逢處一飯何曽忘却時<hi>次公曰此吴歌格借字寓意也古詩有云圍碁燒敗襖看子故依然</hi>
<hi>乃此格矣蓮子曰菂菂中公荷曰薏湏見臆以菂之薏言之楸枰碁槃也杜牧詩云玉子紋楸一路饒則此楸謂之矣更無期以碁</hi>
<hi>言之重縫處以縫綻之縫隠之也忘却時以匙七之匙隱之也</hi>
　　　送杭州杜戚陳三掾罷官歸郷<hi>師曰熈寕元年</hi>
秋風摵摵鳴枯蓼<hi>次公曰摵音所革反潘安仁秋興賦庭樹摵以灑落兮勁風勵而吹帷注摵葉</hi>
<hi>落貌李善曰摵枝空之貌〇任曰韓詩摵摵井梧踈更殞</hi>船閣荒村夜悄悄正當逐<lb/>
客斷腸時君獨歌呼醉連曉<hi>厚曰漢曹參傳相舎後園近吏舎日飲歌呼參聞之</hi>
<pb n="KR4d0078_SBCK_020-23b"/>
<hi>乃反取酒張坐飲大歌呼與相和</hi>老夫平生齊得䘮尚戀微官失輕矯<lb/>
君今憔悴歸無食五斗未可秋毫小<hi>縯曰陶渊明云吾不能爲五斗</hi>
<hi>米折腰事郷里小兒〇次公曰莊子莫大於秋毫而大山爲小</hi>君言失意能幾時月啖蝦<lb/>
蟇行復皎<hi>厚曰盧仝月蝕詩傳聞古老說蝕月蝦蟇精〇次公曰先生詩話云玉川子作月蝕詩以爲蝕月者月之</hi>
<hi>蝦蟇也梅聖俞作日蝕詩云食日者三足烏也此固因俚說以寓其意也戰國䇿日日月暈於外其賊在内則俚說亦當矣〇師曰</hi>
<hi>盧仝詩嗚呼人養虎𬒳虎齧天媚蟇𬒳蟇瞎又云衆星盡原赦一蟇獨誅磔腹肚忽脫落依舊掛穹碧光彩未蘇來惨澹一片白奈</hi>
<hi>何萬里光受此吞吐厄</hi>殺人無驗中不快此恨終身恐難了<hi>次公</hi>
<hi>曰平時讀此詩未痛解及觀先生詩案而後釋然盖杭州録事參軍杜子房司户陳珪司理戚秉道各爲承受勘夏香事本路提刑</hi>
<hi>陳睦舉駮差張若濟重勘上件三貟官因此衝替月啖蝦蟇行復皎言陳睦張若濟蒙蔽朝廷殺人無験中不快詩案作終不决意</hi>
<hi>者欲致夏香以死罪而杜陳戚三掾不敢以死處之則殺人爲無憑験終不决也</hi>徇時所得能幾何<lb/>
隨手巳遭憂患繞<hi>堯卿曰張若濟非乆亦𬒳劾</hi>期君正似種宿麥<lb/>
<pb n="KR4d0078_SBCK_020-24a"/>
忍飢待食明年麨<hi>次公曰酉人呼擣麥屑爲麨</hi>
　　　次韻周長官壽星院同餞魯少卿<lb/>
琉璃百頃水仙家<hi>縯曰杜詩天地黯慘忽異色波濤萬頃推琉璃○師杭州西湖上有水仙王廟</hi>
<hi>也</hi>風静平湖響釣車寂歷踈松欹晚照<hi>次公曰刘禹錫詩寂歷斜</hi>
<hi>陽照懸鼔</hi>伶俜寒蝶抱秋花困眠不覺依蒲褐歸路相<lb/>
將踏桂華<hi>縯曰唐垂拱中天台桂子落十餘日方止〇子仁曰桂華意指月也胡瓜反舊注引天台桂子非是不然</hi>
<hi>却成重押花字韻矣</hi>更着綸巾披鶴氅他年應作畫圖誇<hi>厚曰綸巾</hi>
<hi>則晉人白綸巾也王恭於雪中披鶴氅而行孟昶視之曰神仙中中也恭美姿儀人多慶恱戓目之云濯濯如春月柳</hi>
　　　杭州牡丹開時僕猶在常潤周令作詩見<lb/>
　　　寄次其韻復次一首送赴闕<lb/>
羞歸應爲負花期巳見成隂結子時<hi>厚曰唐闕記載杜牧之詩自是</hi>
<pb n="KR4d0078_SBCK_020-24b"/>
<hi>尋春去較遲不湏惆悵怨芳時狂風落盡深紅色緑葉成隂子滿枝</hi>與物寡情怜我老遣春<lb/>
無恨頼君詩玉臺不見朝酣酒<hi>次公曰南部新書載李正封詩國色朝酣酒天</hi>
<hi>香夜染衣上指楊妃曰粧臺前飲以一紫金盞酒則正封之詩見矣○師曰東晋温嶠娶姑之女以玉鏡臺爲禮物</hi>金縷<lb/>
猶歌空折枝<hi>縯曰杜秋娘金陵女也年十五爲李錡妾甞爲錡唱詞云勸君莫惜金縷衣勸君湏惜少年時</hi>
<hi>花開堪折直湏折莫待無花空折枝見杜牧之杜秋娘詩序</hi>從此年年定相見欲師老<lb/>
圃問樊遲<hi>師曰燓遲請學爲圃孔子曰吾不如老圃</hi>
莫負黄花九日期人生窮逹可無時十年且就三<lb/>
都賦<hi>厚曰左思欲賦三都乃詣著作郎張載訪岷卭之事遂構思十年門庭藩溷皆著紙筆遇得一句即便䟽之自以其</hi>
<hi>所見不博求爲祕書郎及賦成豪貴之家競相傳冩都城爲之紙貴</hi>萬户終輕千首詩<hi>縯杜牧之</hi>
<hi>詩云誰人得似張公子千首詩輕万戸侯</hi>天静傷鴻猶戢翼<hi>次公曰傷鴻事暗用戰國䇿更羸虚</hi>
<hi>弦而落傷鴈也○師曰唐傳奕傳傷弓之禽驚曲木</hi>月明驚鵲未安枝<hi>任曰月明星稀烏鵲</hi>
<pb n="KR4d0078_SBCK_020-25a"/>
<hi>南飛遶樹三匝何枝可依見魏武帝詩</hi>君看六月河無水萬斛龍驤到自<lb/>
遲<hi>次公曰龍<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>大舟也蓋言無援以濟則大/才難進如同無水而龍<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>之舟不行也</hi>
　　　送叚屯田分得于字<lb/>
勸農使者古大夫不惜春衫踐泥塗王事靡盬君<lb/>
甚劬奉常客卿虬兩鬚<hi>次公曰勸農使者指叚屯田也奉常客卿喬太博也應爲太常愽士</hi>
<hi>矣虬湏字崔琰對賔客虬湏直視唐有虬湏公傳</hi>東武縣令天馬駒<hi>縯曰大宛囯有善馬生駒</hi>
<hi>皆汗血號曰天馬子</hi>泮宫先生非俗儒<hi>任曰時趙早卿爲郡教授</hi>相與野飲四<lb/>
子俱樂哉此樂城中無溪邊䇿杖自攜壷腰笏不<lb/>
煩何易于<hi>厚曰唐何易于爲益昌令太守崔朴遊宴江上索民挽舟易于腰笏挽焉太守問狀對曰民方耕桑不可</hi>
<hi>役縣令閑睱當任其勞朴慙乃罷</hi>膠西病守老且迂<hi>師曰公時爲宻州守</hi>空齋愁<lb/>
坐紛墨朱<hi>縯曰蘇綽爲周行臺左丞始制文案程式朱出墨入及計帳户籍之法</hi>四十豈不<lb/>
<pb n="KR4d0078_SBCK_020-25b"/>
<hi>南飛遶樹三匝何枝可依見魏武帝詩</hi>君看六月河無水萬斛龍驤到自<lb/>
遲<hi>次公曰龍<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>大舟也蓋言無援以濟則大/才難進如同無水而龍<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>之舟不行也</hi>
　　　送叚屯田分得于字<lb/>
勸農使者古大夫不惜春衫踐泥塗王事靡盬君<lb/>
甚劬奉常客卿虬兩鬚<hi>次公曰勸農使者指叚屯田也奉常客卿喬太博也應爲太常愽士</hi>
<hi>矣虬湏字崔琰對賔客虬湏直視唐有虬湏公傳</hi>東武縣令天馬駒<hi>縯曰大宛囯有善馬生駒</hi>
<hi>皆汗血號曰天馬子</hi>泮宫先生非俗儒<hi>任曰時趙早卿爲郡教授</hi>相與野飲四<lb/>
子俱樂哉此樂城中無溪邊䇿杖自攜壷腰笏不<lb/>
煩何易于<hi>厚曰唐何易于爲益昌令太守崔朴遊宴江上索民挽舟易于腰笏挽焉太守問狀對曰民方耕桑不可</hi>
<hi>役縣令閑睱當任其勞朴慙乃罷</hi>膠西病守老且迂<hi>師曰公時爲宻州守</hi>空齋愁<lb/>
坐紛墨朱<hi>縯曰蘇綽爲周行臺左丞始制文案程式朱出墨入及計帳户籍之法</hi>四十豈不<lb/>
<pb n="KR4d0078_SBCK_020-26a"/>
知頭顱<hi>縯曰摭遺載陶弘景與從兄書云昔仕䆠期四十左右作尙書郎郎投簮髙邁令三十六方作奉朝請頭顱可</hi>
<hi>知不如早去</hi>畏人不出何其愚<lb/>
　　　送李供備席上和李詩<lb/>
家聲赫奕蓋并凉也解微吟錦瑟傍<hi>縯曰杜詩何時詔此金錢㑹暫</hi>
<hi>醉佳人錦瑟傍</hi>擘水取魚湖起浪引杯看劒坐生光<hi>任曰杜詩撿書燒燭</hi>
<hi>短看劒引杯長</hi>風流别後人人憶才氣歸來種種長不用更貪<lb/>
窮事業<hi>師曰歐陽永叔作梅聖俞詩序云非詩能窮人殆窮者而後工也</hi>風騷分付與沉<lb/>
湘<hi>縯曰楚屈原爲三閭大夫遭上官大夫之譛悲愁憂思而作離騷自投汨羅而死〇次公曰李竒注揚雄反騷欽弔楚之</hi>
<hi>湘纍曰屈原赴湘死故曰湘纍</hi>
　　　送趙寺丞寄陳海州<lb/>
景䟽樓上喚蛾眉君到應先誦此詩<hi>次公曰海州即東海郡也二䟽</hi>
<pb n="KR4d0078_SBCK_020-26b"/>
<hi>之郷故有樓曰景䟽</hi>若見孟公投轄飲<hi>縯曰陳遵字孟公每大飲賔客滿堂輙関門取客車轄投井中</hi>
<hi>雖有急終不得去</hi>莫忘衝雪送君時<hi>堯卿曰子美詩北歸衝雨雪</hi>
　　　送喬施州<hi>堯卿曰名叙字禹功甞以太博換左藏知欽州其後除知施州</hi>
恨無負郭田二湏<hi>厚曰史記蘇秦曰使我有洛陽負郭田二頃豈能佩六國相印乎</hi>空有<lb/>
載行書五車<hi>厚曰莊子惠施多方其書五車〇縯曰李襲譽謂子孫吾負京田十湏耕之足以食江都書數車力</hi>
<hi>讀可求進〇堯卿曰杜詩男兒湏讀五車書禹功貧甚但有書數千卷隨車載行</hi>江上青山橫絶<lb/>
壁雲間細路躡飛蛇雞號黒暗通蠻貨<hi>胡人謂犀爲黒暗○</hi>
<hi>希聲曰酉陽雜爼云犀角通者其理有倒挿正挿腰鼓挿倒者一半巳下通正者一半巳上通腰鼔者中斷不通故波斯謂牙爲白</hi>
<hi>暗犀爲黒暗〇縯曰靈犀之角雞見其影則鳴太公使南宫适至義渠得駭雞犀以獻商紂○次公曰抱朴子曰通天犀有一白理</hi>
<hi>如緑者以盛米置羣雞中雞欲往啄米至輒驚却故南人名曰駭雞犀也</hi>蜂閙黃連採蜜花<hi>次公</hi>
<hi>曰本草言有苦蜜蓋蜂採黃連爲之</hi>共怪河南門下士不應萬里向長<lb/>
<pb n="KR4d0078_SBCK_020-27a"/>
沙<hi>喬受知於吴丞相而施州風士大類長沙〇縯曰河南守吴公聞賈誼秀才召置門下文帝立聞吴公治爲天下第一徴爲廷</hi>
<hi>尉吴公乃言誼年少頗通書上召以爲博士議以任公卿絳灌之屬盡害之以誼爲長沙太傅</hi>
　　　送范景仁遊洛中<lb/>
小人真闇事閑退豈公難<hi>按公詩案招此譏當時所用之人以小才而當大任闇於</hi>
<hi>事理以進爲榮以退爲辱也</hi>道大吾何病<hi>縯曰顔淵曰夫子之道至大故天下莫能容雖然不容何</hi>
<hi>病</hi>言深聽者寒憂時雖早白<hi>子仁曰按先生甞誌范公墓云宋仁宗即位三十五</hi>
<hi>年未有繼嗣公獨奮曰事有大於此者乎即上䟽請檡宗室賢者異其禮物而試之政事以繫天下心聞者爲之股栗章累上不報</hi>
<hi>待罪百餘日章十九上鬚髪爲白</hi>住丗有還丹<hi>子仁曰李白詩云待吾還丹成投跡歸此地</hi>得<lb/>
酒相逢樂無心所遇安去年行萬里蜀路走千盤<lb/>
投老身彌健登山意未䦨西遊爲櫻笋東道盡鵷<lb/>
鸞杖屨攜兒去園亭借客看折花斑竹寺弄水石<lb/>
<pb n="KR4d0078_SBCK_020-27b"/>
樓灘<hi>縯曰石樓在何南龍門伊水中</hi>鬻馬衰憐白<hi>厚曰白居易致仕洛中旣老又病風於是</hi>
<hi>欲去經費之冗長者將鬻其駱馬馬悲鳴復留之</hi>驚雷怯笑韓<hi>援曰韓愈與盧仝樊宗師同謁少室</hi>
<hi>山人李渤題名刻於天封宫石柱上記龍潭遇雷事宫即唐嵩陽觀〇堯卿曰退之題名云元和四年三月二十六日余與著作佐</hi>
<hi>郎樊宗師處士盧仝同自洛中至少室謁拾遺公李渤宗師次玉泉寺疾作歸明日遂與渤仝道士韋濛僧惠榮並少室而東抵衆</hi>
<hi>寺上太室中峯宿封禅壇下石室遂自龍潭寺下釣龍潭水遇雷明日觀啓母石入此觀與道士趙元遇乃歸此乃唐嵩陽觀所題</hi>
<hi>也</hi>蘚書摽洞府<hi>歐陽永叔嘗遊嵩山日暮於絶壁上見苔蘚成文云神清之洞明日復尋不見〇堯卿曰</hi>
<hi>按頴陽石唐山一峯特峙勢雄秀獨支徑通絶頂有石室邢和璞筭心處治平中許昌齡者安丗之諸父也蚤得神仙術杖策來居</hi>
<hi>天下傾焉後游太清宫時歐陽文忠公守亳社公生平不喜佛老聞之要致郡舎與語豁然有悟贈之詩曰緑髪青瞳瘦骨輕飄然</hi>
<hi>乗鶴去吹笙郡齋獨坐風生竹疑是孫登長嘯聲公集中有贈許道人及石唐山隠者皆昌齡也一日公問道許告以公屋宅已壞</hi>
<hi>難復語此但明了前境猶庶幾焉且道公昔遊嵩山見神清洞事公黙有所契語祕不傳後公歸汝隂臨薨以詩寄之曰石唐仙室</hi>
<hi>紫雲深頴陽真人此筭心真人巳去升寥廓歳歳嵓花自開落我昔曽爲洛陽客偶向嵓前坐磐石四字丹書萬仞崖神清之洞鏁</hi>
<pb n="KR4d0078_SBCK_020-28a"/>
<hi>樓䑓雲深路絶無人到鸞鶴今應待我來事出蔡鞗西清詩話</hi>松蓋偃天壇試與劉夫子<lb/>
重尋靖長官<hi>劉几云曽見人嵩山幽絶處眼光如猫意其爲靖長官也〇師曰靖長官唐末五代之人得道</hi>
<hi>不死云云</hi>新添<hi>歐公又嘗書昌齡詩南莊相/對北莊居更入深山十里餘幽路每尋樵徑上眞心還與丗情踈雲中狗吠流星過天外雞鳴曉日𥘉昨日有人相問訊</hi>
　　　次韻景仁留别<hi>旋将落葉冩回書</hi>
公老我亦衰相見恨不數臨行一杯酒<hi>次公曰杜詩何時一樽酒</hi>
<hi>重與細論文</hi>此意重山岳歌詞白紵清<hi>厚曰吴孫皓時作白紵歌詳見前謝陳季常惠</hi>
<hi>一揞巾詩注</hi>琴弄黃鍾濁<hi>縯曰鄒忌言琴曰大絃濁以春温者君也聲中於宫宫爲君五聲之本生於黄</hi>
<hi>鍾琴有黄鍾調</hi>詩新眇難和飲少僅可學欲參兵部選有力<lb/>
誰如犖<hi>次公曰朝野僉載云崔湜爲吏部侍郎掌銓有選人白湜曰某能翹関負米湜笑曰若壯何不求選兵部</hi>
<hi>荅曰外議謂崔侍郎下有氣力者即得選左傳曰犖有力焉能投蓋于稷門</hi>且作東諸侯山城<lb/>
雄鼔角南遊許過我不憚千里邈<hi>援曰吕安與嵆康每一相思千里命</hi>
<pb n="KR4d0078_SBCK_020-28b"/>
<hi>駕</hi>會當聞公來倒屣髪一握<hi>縯曰蔡邕聞王粲在門倒屣迎之周公一沐三握髪</hi>
<hi>一飯三吐哺恐失天下之士</hi>
　　　送魯元翰少卿知衛州<lb/>
冗士無處着寄身范公園<hi>倬曰子由文集載子瞻兄始與元翰皆倅杭州及自彭城</hi>
<hi>還止都門寓居范景仁東園元翰時相過</hi>桃花忽成隂薺麥秀巳繁閉門春<lb/>
晝永唯有黃蜂喧誰企月攜酒共醉榆柳村髯卿<lb/>
獨何者一月三到門我不往拜之髯來意彌敦<hi>次公</hi>
<hi>曰魯元翰有髭髯故以髯稱之如諸葛亮與関羽書曰孟起一丗之傑黥彭之徒當與益德並驅争先猶未若髯之絶倫逸羣也羽</hi>
<hi>美須髯故亮謂之髯也</hi>堂堂元老後亹亹仁人言<hi>厚曰謝安弱冠詣王濛清言良</hi>
<hi>乆乃去濛子脩曰向客何如大人濛曰此客亹亹爲來逼人〇次公曰元脩傳王衍族子敦謂衍曰阮宣子可與言衍曰吾亦聞之</hi>
<hi>但未知其亹亹之處</hi>憶在錢塘歳情好均弟昆時於冰雪中笑<lb/>
<pb n="KR4d0078_SBCK_020-29a"/>
語作春温欲飲徑相覔夜開叢竹軒搜尋到篋笥<lb/>
鮓醢無復存毎愧煙火中玉腕親炮燔<hi>任曰小說載詩云吹火紅</hi>
<hi>唇動揎薪玉腕斜遥觀煙裏靣恰似霧中花事見孟啓本事詩</hi>别來今幾何相對如夢<lb/>
魂告我當北渡新詩侑淸樽坡陁太行麓汹湧黃<lb/>
河翻仕䆠非不遇王畿西北垣斯民如魚耳見網<lb/>
則驚奔皎皎千丈清不如尺水渾刑政雖首務念<lb/>
當養其源一聞袴襦音<hi>縯曰後漢廉范人歌之曰廉叔度來何暮昔無𥜗今五袴</hi>盗賊<lb/>
安足論<lb/>
　　　次韻子由送蔣夔赴代州學官<lb/>
功利争先變法𥘉典刑獨守老成餘<hi>縯曰詩雖無老成人尚有典刑</hi>
窮人未信詩能爾<hi>厚曰歐陽永叔云非詩能窮人殆窮者而後工也</hi>倚市懸知<lb/>
<pb n="KR4d0078_SBCK_020-29b"/>
繡不如<hi>縯曰太史公曰農不如工工不如商刺繡文不如倚市門</hi>代北諸生漸狂簡牀<lb/>
頭雜說爲爬梳<hi>次公曰晋王濟甞詣王湛見牀頭周易</hi>歸來問鴈吾何敢<lb/>
疾丗王符解著書<hi>縯曰王符隠居著書三十篇以譏當丗得失號曰潜夫論皇甫規解官歸安定</hi>
<hi>人有以貨得鴈門太守者亦去職還家書刺謁規規卧不迎旣入而問卿在郡食鴈羙乎頃又曰王符在門規素聞符名乃驚遽而</hi>
<hi>起衣不及帶屣履迎門援符手而還與同坐極歡時人爲之語曰徒見二千石不如一逢掖言書生道義之貴</hi>
　　　送顔復兼寄王鞏<hi>堯卿復字長道鞏字定國</hi>
彭城居官冷如水誰從我游顔氏子<hi>秦易係辝云顔氏之子其殆庶</hi>
<hi>幾乎</hi>我衰且病君亦窮衰窮相守正其理胡爲一朝<lb/>
捨我去輕衫觸熱行千里<hi>縯曰杜詩昔問今何官觸熱向武威</hi>問君無乃<lb/>
求之歟<hi>任曰論語夫子求之歟抑與之歟</hi>荅我不然聊爾耳<hi>厚曰晋阮咸曰未能</hi>
<hi>免俗聊復爾耳</hi>京師萬事日日新<hi>師曰刘禹錫詩不改南山色其餘事事新</hi>故人如故<lb/>
<pb n="KR4d0078_SBCK_020-30a"/>
今有幾君知牛行相君宅扣門但覔王居士<hi>師曰謂王</hi>
<hi>鞏也</hi>清詩草聖俱入妙<hi>師曰衛恒傳張伯英下筆必爲楷則至今尤寳其書謂之草聖</hi>别<lb/>
後寄我書連紙苦恨相思不相見約我重陽嗅霜蘂<lb/>
君歸可喚與俱來未應指日方進擬太一老僊閑<lb/>
不岀<hi>張安道爲太一宫使</hi>踵門問道今時矣因行過我路幾何<lb/>
願君推挽加鞭箠吾儕一醉豈易得買羊酤酒從<lb/>
今始<hi>縯曰退之詩買羊酤酒謝不敏</hi>
　　　𥘉别子由<lb/>
我少知子由天資和而清<hi>次公曰孟子曰伯夷聖之清柳下惠垩之和</hi>好學<lb/>
老益堅表裏漸融明豈獨爲吾弟要是賢友生<hi>次公</hi>
<hi>曰在先生與子由當如此矣子由爲先生畫賛亦云人曰吾兄我曰吾師</hi>不見六七年微言誰<lb/>
<pb n="KR4d0078_SBCK_020-30b"/>
與賡常恐坦率性<hi>倬云宋濟老於場屋甞試誤落官韻拊膺曰宋五坦率矣名甚著盧氏雜說云唐德</hi>
<hi>宗夏中微行西明寺宋濟葛巾犢鼻抄書上曰茶請一椀濟曰鼎水方煎此有茶末可自潑之上又曰作何事業是何姓名濟曰姓</hi>
<hi>宋第五應進士㪯湏吏聞呼官家濟皇懼上曰宋五坦率後聞礼部放榜上令探濟無名上曰宋五又坦率</hi>放縱不<lb/>
自程㑹合亦何事無言對空枰使人之意消<hi>縯曰莊子</hi>
<hi>南郭順子正容以悟物使人之意也消</hi>不善無由萌森然有六女包裹布<lb/>
與荆<hi>縯曰梁鴻妻荆釵布裙</hi>無憂頼賢婦藜藿等大烹使子<lb/>
得行意青衫陋公卿明日無晨炊倒床作雷鳴<hi>次公</hi>
<hi>云退之石鼎聮句序云道士倚墻睡鼻息如雷</hi>秋眠我東閣夜聽風雨聲<hi>見與子由</hi>
<hi>别於鄭州西門外詩</hi>懸知不乆别妙理重細評昨日忽出門孤<lb/>
州轉西城歸來北堂上古屋空崢嶸退食悞相從<lb/>
入門中自驚南都信繁㑹人事水火争<hi>次公曰南都則南京也時</hi>
<pb n="KR4d0078_SBCK_020-31a"/>
<hi>子由從張文定簽書南京判官爲此别也師曰退之石鼎聮句詩謬當鼎鼐間妄使水火爭</hi>念當閉閤坐頽<lb/>
然寄聾盲妻子亦細事文章固虚名㑹湏掃白髪<lb/>
不復用黃精<hi>縯曰杜詩掃除白髪黃精在君看他時氷雪容</hi>
　　　臺頭寺雨中送李邦直赴史館分韻得憶<lb/>
　　　字人字兼寄孫巨源二首<lb/>
霜林日夜西風急老送君歸百憂集<hi>厚曰杜詩強將笑語供主人悲</hi>
<hi>見生涯百憂集</hi>清歌窈眇入行雲<hi>次公曰列子言秦青之歌聲振林木響遏行雲</hi>雲爲不<lb/>
行天爲泣<hi>次公曰杜詩真宰上訴天應泣師曰五行志無雲而雨爲雨泣</hi>紅葉黃花秋正<lb/>
亂白魚紫蟹君湏憶<hi>次公曰白魚紫蟹言徐州所有之物老杜用白魚屢矣如云白魚如切玉</hi>
<hi>又云白魚一雙一不受釣是巳</hi>慿君說向髯將軍<hi>縯曰孫權爲張遼所敗遼問降人向有紫髯將</hi>
<hi>軍爲誰曰孫㑹稽</hi>衰鬢相逢應不識<hi>堯卿曰劉夷甫詩相逢應不識歸去夢青樓文忠公詩云</hi>
<pb n="KR4d0078_SBCK_020-31b"/>
<hi>滁人思我雖未忘見我今應不能識</hi>
珥耳西歸近紫宸<hi>縯曰魏畧曰殿中侍御史簮曰筆側階而立士問曰此何官也辛毗曰御史簮</hi>
<hi>筆書過上帝所居曰宸紫微大帝之座也</hi>大平典冊不縁麟<hi>次公曰不縁麟言司馬子長也司馬子長</hi>
<hi>作史記亦以獲麟而起〇師曰杜預左傳序孔子絶筆於獲麟一句者所感而起故所以爲終也</hi>付君此事寜<lb/>
論晉<hi>厚曰晉陳壽撰三國志時人稱其有良史之才張華謂壽曰當以晉書相付</hi>載我當時舊過<lb/>
秦<hi>縯曰賈誼作過秦論司馬遷取之以賛項羽班固因之〇次公曰按詩按熈寜十年九月内李清臣差知國史軾作詩送清臣</hi>
<hi>云付君此事寜論晉載我當時舊過秦軾於宋仁宗朝曽進論徃古得失賈誼漢文帝時人論秦之過失作過秦論史記載之軾妄</hi>
<hi>以賈誼自比意欲李清臣於國史中載軾所進論倬曰文選左太冲詩著論惟過秦作賦擬子虚</hi>門外想無<lb/>
千斛米<hi>厚曰晉陳壽傳丁儀丁廙有盛名於魏陳壽謂其子曰可覔千斛米當爲尊公作佳傳子不與竟不作傳</hi>
墓中知有百年人<hi>縯曰漢末有發前漢宫人冡者宫人猶活問漢時宫中事說之皆了了有次緒又發</hi>
<hi>范明友奴冡奴亦三百五十餘矣說霍光廢立之際多與漢書相應者〇次公曰廣記載鄭郊謁友人於陳蔡路逢一冡有竹二竿</hi>
<pb n="KR4d0078_SBCK_020-32a"/>
<hi>滁人思我雖未忘見我今應不能識</hi>
珥耳西歸近紫宸<hi>縯曰魏畧曰殿中侍御史簮曰筆側階而立士問曰此何官也辛毗曰御史簮</hi>
<hi>筆書過上帝所居曰宸紫微大帝之座也</hi>大平典冊不縁麟<hi>次公曰不縁麟言司馬子長也司馬子長</hi>
<hi>作史記亦以獲麟而起〇師曰杜預左傳序孔子絶筆於獲麟一句者所感而起故所以爲終也</hi>付君此事寜<lb/>
論晉<hi>厚曰晉陳壽撰三國志時人稱其有良史之才張華謂壽曰當以晉書相付</hi>載我當時舊過<lb/>
秦<hi>縯曰賈誼作過秦論司馬遷取之以賛項羽班固因之〇次公曰按詩按熈寜十年九月内李清臣差知國史軾作詩送清臣</hi>
<hi>云付君此事寜論晉載我當時舊過秦軾於宋仁宗朝曽進論徃古得失賈誼漢文帝時人論秦之過失作過秦論史記載之軾妄</hi>
<hi>以賈誼自比意欲李清臣於國史中載軾所進論倬曰文選左太冲詩著論惟過秦作賦擬子虚</hi>門外想無<lb/>
千斛米<hi>厚曰晉陳壽傳丁儀丁廙有盛名於魏陳壽謂其子曰可覔千斛米當爲尊公作佳傳子不與竟不作傳</hi>
墓中知有百年人<hi>縯曰漢末有發前漢宫人冡者宫人猶活問漢時宫中事說之皆了了有次緒又發</hi>
<hi>范明友奴冡奴亦三百五十餘矣說霍光廢立之際多與漢書相應者〇次公曰廣記載鄭郊謁友人於陳蔡路逢一冡有竹二竿</hi>
<pb n="KR4d0078_SBCK_020-32b"/>
<hi>鄭爲詩曰冡上兩竿竹風吹常裊裊冡中人賡之曰下有百年人長眼不知曉先生之意言必不如陳壽之希求當念墓下之人而發</hi>
<hi>其潜光也</hi>看君兩眼明如鏡休把春秋坐素臣<hi>縯曰韓愈謂自古作</hi>
<hi>史不有天禍必有人刑左丘明紀春秋時事以失明〇厚曰杜預序左氏言仲尼素王丘明素臣〇次公曰先生之意言邦直眼如</hi>
<hi>明鏡知所去取當知春秋非若丘明之失明也</hi>
　　　　送李公恕赴闕<lb/>
君才有如切玉刀<hi>縯曰周穆王征西戎西戎献昆吾之劒長尺有咫錬鋼赤刄切玉如泥○援曰漢武</hi>
<hi>故事於建章别造華殿四夷珍寳充之火浣布切玉刀不可勝數次公曰切玉事二其一是劒則歐陽率更類書劒部引古列子云</hi>
<hi>西戎献昆吾之劒於周穆王切玉如泥其一是刀徐光禄類書刀部云昆吾割玉刀見十洲記周穆王時西湖献刀切玉如土白傳</hi>
<hi>類書於劒部所載同率更於刀部所載同光禄又引孔叢子西戎利刀秦王得之割玉如泥舊注兩家其一引昆吾之劒與先生用</hi>
<hi>切玉刀字背矣其一引漢武故事却是刀事然在徐光禄白傳所引之後矣</hi>見之凛凛寒生毛<lb/>
願隨壯士斬蛟蜃<hi>縯荆佽飛澹臺㓕明周處鄧遐許旌陽皆古斬蛟者〇次公曰王粲刀銘曰陸剸犀</hi>
<pb n="KR4d0078_SBCK_020-33a"/>
<hi>兕水截鯨鯢則用言刀無害</hi>不願腰間纒錦絛<hi>次公曰杜甫大食寳刀詩云蒼</hi>
<hi>水使者捫赤絛</hi>用違其才志不展<hi>次公曰晉殷浩傳桓温每輕浩甞謂郄超曰浩有德</hi>
<hi>有言向使作令僕足以儀刑百揆朝廷用違其才耳〇師曰唐房琯賛用違所長</hi>坐與胥吏<lb/>
同疲勞忽然眉上有黄氣<hi>厚曰退之詩城上赤雲呈勝氣眉間黄色</hi>
<hi>見歸期</hi>吾君漸欲収英髦立談左右俱動色一<lb/>
語徑破千言牢<hi>縯退之淮西碑萬口附和并爲一談牢不可破</hi>我頃分符在東武<lb/>
<hi>次公曰漢文帝爲竹使符與太守分之東武宻州也</hi>脫略萬事唯嬉遨<hi>次公曰江淹恨賦云脫畧公卿</hi>
<hi>跌宕文史〇師曰後漢馬援爲隴西太守諸曹時白事援曰此丞椽之聀何足相煩頗哀老子使得遊遨</hi>盡壞屏障<lb/>
通内外<hi>援曰晉阮籍傳文帝輔政籍甞從容言於帝曰籍曽遊東平楽其風土帝大恱即拜東平相籍乗驢到郡壞府</hi>
<hi>舎屏障内外相望法令清簡旬日而還</hi>仍呼騎曹爲馬曹<hi>縯曰晉王徽之爲桓冲騎兵參軍冲</hi>
<hi>問卿署何曹對曰似是馬曹又問管幾馬曰不知馬何由知數又問馬比死多少曰未知生焉知死</hi>君爲使者見<lb/>
<pb n="KR4d0078_SBCK_020-33b"/>
不問反更對飲持雙螯<hi>次公曰對飲惜用曹參傳相舎後園近吏舎吏舎日飲歡呼從吏患</hi>
<hi>之乃請參遊後園幸相國召按之乃反取酒張坐歌呼與相和〇厚曰晋畢卓甞謂人曰得酒滿數百斛舡四時羙味置两頭右手</hi>
<hi>持酒杯左手持蟹螯拍浮酒舡中便足了一生矣</hi>酒酣箕坐語驚衆<hi>師曰前漢張耳傳髙祖箕</hi>
<hi>踞罵詈甚慢之顔師古注箕踞者謂曰两脚其形如箕</hi>雜以嘲諷窮詩騷<hi>次公曰柳子厚寄韋</hi>
<hi>瑜詩君今矻矻又竄逐詞賦巳復窮詩騷</hi>丗上小兒多忌諱獨能容我真賢<lb/>
豪爲我買田臨汝水逝將歸去誅蓬蒿安能終老<lb/>
塵土下俯仰隨人如桔槹<hi>縯曰莊子子不見桔槹者乎引之則俯捨之則仰</hi>
増刋校正王狀元集注分類東坡先生詩卷之二十<lb/>
<pb n="KR4d0078_SBCK_020-34a"/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>靜春堂詩集卷一</head>
    <p>
<pb n="KR4d0488_WYG_001-1a"/>
欽定四庫全書<lb/>
　靜春堂詩集卷一　　　　　元　袁易　撰<lb/>
　　過泰伯廟<lb/>
孤城下白日昃景射枌榆與客上河梁河水寒瀰瀰巋<lb/>
然呉泰伯靈瑣瞰其址升堂閴無人白雲在亷陛淳風<lb/>
暨南服妾婦知敬止禋祀何寂寥廟食不饛簋至徳貴<lb/>
辭讓千乘猶敝屣豈伊常人情簞食形愠喜吾甞憫僚<lb/>
光同室操劍匕神孫且淪薄流俗重已矣伯也諒有靈<lb/>
<pb n="KR4d0488_WYG_001-1b"/>
願言振頽靡𤣥蹤企龍徳懿化慕麟趾<lb/>
　　遊靈岩<lb/>
緒風散林薄洩露開岩扄兹晨愜清穆曠懷延杳冥九<lb/>
折度峻壁微行窮絶陘夫差昔戾止鏘鏘駐和鈴華旗<lb/>
一以建繽紛朝百靈花飄磴道白樹入端闈青呉娃煽<lb/>
方處越甲蔽長坰千秋魂魄歸過沛涕亦零嗚呼重華<lb/>
後格鬭何由寧秦宫委蔓草漢闕流寒螢惟應金仙姿<lb/>
空山屹亭亭摩足耀八極象教垂千齡<lb/>
<pb n="KR4d0488_WYG_001-2a"/>
　　酬湯師言崑山冬夜見寄<lb/>
清昊懸白日靈景煥八荒維時星昴中賔餞由朔方夕<lb/>
曛落草頭寒谷晦蒼蒼之子在天末江湖阻且長濟盈<lb/>
恐濡軌欲往悲無梁風吹崑岡裂念子單衣裳短札俄<lb/>
枉辱髙情何慨慷一辭三致意再歌婉成章要我數日<lb/>
期我懷増惋傷數日詎可玩百年亦易量焉能<hi>缺</hi>耿耿<lb/>
契濶如參商<lb/>
　　寄承天寺書記<hi>號此山</hi>
<pb n="KR4d0488_WYG_001-2b"/>
赤城亘蒼穹實維仙聖宅上人釋門秀靈氣載營魄浮<lb/>
杯渡三呉爰止雙峨石白雲亦何心皓鶴時歛翮禪扄<lb/>
清唄餘宴坐羣動寂斷除前後際洞徹天人賾我生遊<lb/>
彀中憂勤<hi>缺</hi>怵惕北風過環堵落葉平地尺中宵念室<lb/>
家嵗晚凍餒廹鬢髪能幾何顧為兒女白明當絶塵機<lb/>
從師振金䇿<lb/>
　　水仙花<lb/>
疾風吹長林急雪集叢竹飛仙從何來翩然賁空谷初<lb/>
<pb n="KR4d0488_WYG_001-3a"/>
逢恍若驚莊視矧敢黷黄裳韞華藻素服立幽獨昔聞<lb/>
賢達流滄波振遐躅太白御鯨背靈均葬魚腹永傷骨<lb/>
為土緬想人如玉貞魂千秋後流落依草木吾將佩幽<lb/>
芳采采不盈掬<lb/>
　　過定慧院尋陳舜咨不見<lb/>
城東古招提遺構何代作薜蘿施欄楯流塵翳丹雘岌<lb/>
岌垝垣仆裊裊危柱弱舉頭瞻金像古屋蒼䑕落恭聞<lb/>
西方教冥念貴恬漠班荆䕃雙樹蔽芾亦可託邇來列<lb/>
<pb n="KR4d0488_WYG_001-3b"/>
萬刹中天峙飛閣隆䂓競宏麗至道愈衰薄愛兹遺古<lb/>
意每過必枉䇿故人志雲臥斯焉甘旅泊儒墨豈磷緇<lb/>
寄食共藜藿踟蹰不及見心期悵何邈白雲東北飛縹<lb/>
緲帶皓鶴緬懷肥遁姿清風在寥廓<lb/>
　　諸友約遊虎丘不及往<lb/>
原疇擁危阜岡巒帶重闉捫蘿稍曲折身已躋嶙峋徑<lb/>
蟠太古石嵓棲百代雲昔王侈厚葬宏模難具陳玉匣<lb/>
閉鳬脛珠襦被龍文重險疲卒伍三泉愁鬼神雄圖乍<lb/>
<pb n="KR4d0488_WYG_001-4a"/>
不滅伯心寜肯冺遺基委勁越餘孽開嬴秦金精既蕩<lb/>
潏劍氣亦沈湮薄遊羡良友覽物酬芳春龍收靈雨旦<lb/>
虎嘯清風晨升髙望八極酒酣氣亦振俯仰視遺跡飄<lb/>
忽如埃塵登臨勿重嘆兹歡信可珍<lb/>
　　游蘇子美滄浪故園<lb/>
昊穹積長隂寒日光炯碎虚步少城隅物色入遐睇蘇<lb/>
侯故臺沼蕪沒今誰記依依故址存慘慘迴飈厲谷傳<lb/>
魑魅嘯地失神靈衛伊人百夫特文采傾當世立朝罹<lb/>
<pb n="KR4d0488_WYG_001-4b"/>
網羅抱影投荒裔皁淹天馬逸韝困秋鷹鷙空餘意氣<lb/>
雄摩盪山嶽銳生存且飄泊身後何嗟異下泉雖冥冥<lb/>
精爽不可閟孤城千載歸秋風九皋唳<lb/>
　　登開元寺閣觀浮海石佛<lb/>
招提控城闉飛閣峙千尺白日轉棼輴朱霞覆檐隙升<lb/>
髙覽萬象目眩潛動魄天驚泱漭懸地覺虚無闢閣中<lb/>
兩金像竒姿斵山石當年浮巨海泛泛來中國未聞積<lb/>
水厚能負萬鈞力瞽俗昧𤣥津至人示靈蹟區區拯世<lb/>
<pb n="KR4d0488_WYG_001-5a"/>
心于道詎無益危坐睨隋唐浩刼一朝夕檻前飛鳥逝<lb/>
户外流水疾九衢冠葢埸浮埃浩如積車馬何時閒丹<lb/>
梯展良覿<lb/>
　　金鳯花<lb/>
灌木振凄風庶草浥零露懍秋兆摇落孤花表貞素蘿<lb/>
生古徑隂迴立虚垣暮芳蕤五色明幽叢九苞聚弱質<lb/>
抱殊姿髙標秉修譽阿閣誰為容軒除自成趣鳯徳諒<lb/>
未衰春榮亦何慕<lb/>
<pb n="KR4d0488_WYG_001-5b"/>
　　寄錢徳鈞徳鈞時在錢塘<lb/>
驥騄動長嘶髙鴻托孤影丈夫四方志焉能戀鄉井憶<lb/>
昨行邁初嚴裝在俄頃决眥雪壑明矯睇雲路永子行<lb/>
不我過數日懷耿耿曩與子成言竊比韓與邴清風塞<lb/>
寥廓髙誼破溟涬明知忽遐遺蒙谷誰予儆嗣宗詩酒<lb/>
放叔夜交遊屏冲襟憶晤言夙暮發深省載瞻呉洲月<lb/>
遥矚孤山嶺平生故舊心丹霄共光景<lb/>
　　贈竹徑<lb/>
<pb n="KR4d0488_WYG_001-6a"/>
青士抱竒節名與髙人齊髙人愛入谷對之忘朝飢千<lb/>
載嵇阮林往者六逸谿俗人欲徑造白日蒼雲迷今君<lb/>
在城郭種竹下成蹊比鄰任來往不遣捶藩籬我自用<lb/>
家法此意人得知<lb/>
　　梅隠院觀魚<lb/>
窈窕轉微徑蕭森見祇園宻林已亭午宿霧始髙騫地<lb/>
迥煩想滅景虚遐眺延陞階啟朱牖頫檻視清泉素鱮<lb/>
散蘋藻文魴媚漪漣水光忽破碎繽紛鬐鬛翻無機藴<lb/>
<pb n="KR4d0488_WYG_001-6b"/>
至樂物微詎可捐伊余值良友追逐相聮翩觀化聊假<lb/>
日達生終忘年匪慕惠施辨願承莊叟言<lb/>
　　寄湯師言倩徳鈞書數詩故章末及之<lb/>
逺報平安如見君草生官舍不嫌貧山寒猨狖時相命<lb/>
江濶蛟螭夜有神詩句祇添風土異酒杯莫放鬢毛新<lb/>
欲知别後嵇康嬾一紙書題亦倩人<lb/>
　　寓西隠菴師賢與唐月心相過分韻得然字<lb/>
浪走黄塵祇自憐惠詢前約竟茫然偶棲蘭若耽幽趣<lb/>
<pb n="KR4d0488_WYG_001-7a"/>
轉欲滄洲寄暮年草草詩篇書柿葉蕭蕭鬢髪亂茶煙<lb/>
他時我醉君休去淨掃禪齋共榻眠<lb/>
　　贈日者余竹深<lb/>
吾宗昔日丹陽尹不問主人過竹所奮然長嘯振林樾<lb/>
滿谷笙簧翠蛟舞我生嗜好頗相似千古清風慙鼻祖<lb/>
余君談天氣吐虹白眼看人坐箕倨吾甞匹馬造堂階<lb/>
隔墻過酒延我語知君旁舍竹如雲借問林園得窺否<lb/>
君言我居安得此但有蓬萊繞環堵竹林嵇阮太廹窄<lb/>
<pb n="KR4d0488_WYG_001-7b"/>
避世雖深觸憎怒要當胷中有千畮世人那得知其處<lb/>
猗猗叢菉比君子維其似之美無度再歌淇澳為君飲<lb/>
醉倒猶能騎馬去<lb/>
　　胡西軒道院竹石<lb/>
靈石越微雲髙篁嘯飛雨解襟散幽寂清心見琳宇道<lb/>
人方燕坐碧鮮照巾屨客來但對面莊視不得語如觀<lb/>
温伯雪目擊破千慮清風何方來泠然入窓户羣籟起<lb/>
虚谷衆妙㑹靈府飄颻紫鳯鳴蕭瑟驪虬舞伊余墮塵<lb/>
<pb n="KR4d0488_WYG_001-8a"/>
網憧憧困馳騖神栖方外乆夢繞雲臥屢永願繼壺公<lb/>
終當效巢父<lb/>
　　題陸義齋香逺亭<lb/>
漢廣不可泳江永不可方遐觀貞女遊矯若驚鴻翔兹<lb/>
花亦如之曲池抱明妝絳袖冰雪質翠衣雲錦章褰裳<lb/>
欲往從宛在水中央修姱冶容滅閑都纎態昌倚檻回<lb/>
眺乆頫軒流涕長徘徊初月升厭浥零露瀼漠漠遞幽<lb/>
馥悠悠播微芳相彼亦何心因風為飄揚<lb/>
<pb n="KR4d0488_WYG_001-8b"/>
　　送湯師言赴杭<lb/>
烜赫忠臣裔飛騰秀士英孝亷敦素履經術繼家聲邑<lb/>
校為官小儒風藉爾行禮還周六典人見魯諸生省署<lb/>
交章上天衢濶步亨溟池鯤速化丹穴鳯長鳴夙昔論<lb/>
襟誼殷勤結弟兄雲泥慚異趣膠漆動深情敢望追王<lb/>
吉寧希薦禰衡湖山有竒句儻許寄柴荆<lb/>
　　送潘鶴臞歸侍母<lb/>
冉冉虞淵月迴光照我衣蕭蕭大堤馬送客長鳴嘶窮<lb/>
<pb n="KR4d0488_WYG_001-9a"/>
冬霜雪繁陟岡行旅稀子何意浩蕩歸心如奮飛王粲<lb/>
故鄉志江淹南浦悲丈夫各有適聚散焉可期子有白<lb/>
頭親天寒守重闈蠨蛸懸户牖知子行當歸舉觴慈顔<lb/>
和升軒福履綏士生食萬鍾髙堂色養違何如衡門下<lb/>
菽水歡逶迤羡子敦懿義家聲良不虧閒居富詞藻札<lb/>
翰時相貽<lb/>
　　題束季博適安齋<lb/>
蕭蕭虚楹暮冉冉飛雲入紛紛車馬塵悠悠詎能及凭<lb/>
<pb n="KR4d0488_WYG_001-9b"/>
軒亦何有竹樹相蒙翳雞鳴境逾廓鶴唳林更寂人生<lb/>
貴是身夫豈不願適胡為悔吝端往往在祍席莊生歎<lb/>
坐忘陶令嗟形役兹理信無暌非君諒誰識<lb/>
　　送王沂父常州學正<lb/>
豐草被長堤春波轉微綠江淹南浦情悠然在吾目吾<lb/>
鄉二三友交誼天倫篤爾來數暌阻旦旦歌伐木陸生<lb/>
既髙騫子亦展遐躅連遊陽羡區並泛荆溪曲是邦號<lb/>
多士文風素云淑矧兹二賢教時雨新沾沐恭聞淑化<lb/>
<pb n="KR4d0488_WYG_001-10a"/>
原其機系庠塾嗚呼季子風千祀今可復若予遲暮姿<lb/>
冥棲滯窮谷經素昧𤣥義漫費百回讀寜希兼善才實<lb/>
愧聞見獨載瞻雙鳯翔髙天引遐矚<lb/>
　　贈崑山儒醫張生生攜洛陽耆英圖云圖中名燾<lb/>
　　　者某之始祖也<lb/>
園公深谷隠巢父中林居生逢嘉運啟尚拘曲士模豈<lb/>
若洛中叟抱材自卷舒誠著金鉉職忠禆繡衮謨功成<lb/>
遂投紱身退斯懸車逍遥天地中優㳺日月徐相顧髮<lb/>
<pb n="KR4d0488_WYG_001-10b"/>
皓白胥㑹情怡愉既應徳星聚亦彰南極符一時聚冠<lb/>
葢千祀存畫圖老成則已矣典型猶宛如張子有仍孫<lb/>
韜名倉扁徒種杏白雲表蒔藥青山隅利物貴兼濟秉<lb/>
心良不渝咸俾迨爾祖永膺眉夀俱<lb/>
　　贈禽衍陸生<lb/>
徴士士龍之子孫天馬為駒氣深厚逸才致逺誰能羈<lb/>
少年氣已干牛斗爾來狼狽一緼袍豪蕩肯居狐貉後<lb/>
文豹深藏霧雨濛潛蛟終作風雷吼相徉㕓市昔傾葢<lb/>
<pb n="KR4d0488_WYG_001-11a"/>
執雉定交歡握手燕坐談天試相詰繫蛇掉尾還應首<lb/>
衆人乃欲攘其羭無異醯雞喧甕缶獬冠蟬弁戯推許<lb/>
鼠目麞頭慚老醜嗟予退處操如蚓分與窮猿擅林藪<lb/>
蟲飛蝠伏各有時萬物行藏信非偶文章藻繪亦安用<lb/>
畫虎不成徒類狗寧為牧豬隠蒱博雖非待兔聊株守<lb/>
豻袖無堪厠朝列鹿門政可安農畆君不見千秋麟閣<lb/>
笑獼猴烏用丹青傳不朽<lb/>
　　過長安堰<lb/>
<pb n="KR4d0488_WYG_001-11b"/>
霜落天清木葉零我勞王事賦宵征三更燈火魚龍動<lb/>
千里星河雁鶩鳴大舶低昂銜尾進扁舟來往一身輕<lb/>
抱闗恐有髙人隠野客低頭愧送迎<lb/>
　　杭州客樓開爐日作<lb/>
袖長起舞朱樓窄壺缺聴歌綠酒寒故國蓴應歸日老<lb/>
小春花在客中看江山信美終心折風月横陳惜鬢殘<lb/>
千古流傳王粲賦令人登覽動愁端<lb/>
　　送湯師言番江書院山長<lb/>
<pb n="KR4d0488_WYG_001-12a"/>
風土迢迢呉苪邑送君還憶舊羈栖芝山擁郭蒼龍臥<lb/>
番水粘雲白雁低逺道故因勞夢想一官那得限東西<lb/>
野花芳草江南路千里秋風入馬蹄<lb/>
　　乆出還家梅花已謝<lb/>
手攜長鑱斵蒼苔雜樹無多取次栽斟酌何郎才思減<lb/>
梅花謝了却歸來<lb/>
梅花謝了却歸來不見繁枝雪作堆桃李向來羞欲死<lb/>
而今紅白滿園開<lb/>
<pb n="KR4d0488_WYG_001-12b"/>
梅花謝了却歸來風裏殘英旋面迴我似穰侯遲見事<lb/>
當時合築避風臺<lb/>
　　和師言見寄<hi>僕時喪制中</hi>
千仞崗頭亦振衣塵中祇伴白駒馳功名到手終安用<lb/>
憂患凌人竟大竒陶令田園松菊廢王裒冡墓栢楊悲<lb/>
新詩縱寫髙情極得似相看減夢思<lb/>
　<lb/>
　靜春堂詩集卷一<lb/>
</p>
<p>
</p>
  </div>
<div>
                <head>靜春堂詩集卷二</head>
    <p>
<pb n="KR4d0488_WYG_002-1a"/>
欽定四庫全書<lb/>
　靜春堂詩集卷二　　　　　元　袁易　撰<lb/>
　　杭州道中言懷<lb/>
涉世恒多故謀身轉益迂馬周聊逆旅阮藉豈窮途鷺<lb/>
宿依船尾楓凋落酒壺逺行憀慄意對此不能無<lb/>
白霧籠舟楫青山失畫圖往來迷咫尺收歛忽斯須野<lb/>
曠連飛鶻江清映浴鳬還將明媚色且復慰征途<lb/>
堤栁欹招纜汀花笑入舟髙歌鳬鵠起濶視水雲流牢<lb/>
<pb n="KR4d0488_WYG_002-1b"/>
落江淹恨飄零庾信愁都將付尊酒短髮得禁秋<lb/>
憂患看飄瓦浮沉任轉蓬題詩霜葉赤對酒燭花紅嵇<lb/>
阮情何曠陶韋意未窮前賢負髙興不必萬人同<lb/>
　　重午客中<lb/>
往恨湘纍逺他鄉楚俗同流傳存弔祭汨沒見英雄竹<lb/>
葉於人綠榴花此日紅未須嗟旅泊吾道豈終窮<lb/>
湖上冥冥雨和愁細似塵翠嵐沾玉麈清潤逼綸巾他<lb/>
日看濃抹兹晨傚淺顰遂諳山水意有為若留人<lb/>
<pb n="KR4d0488_WYG_002-2a"/>
令節殊方客虚樓暮雨時何心吟鑄鏡余髮欲成絲昌<lb/>
歜誰浮玉芳醪且滿巵今朝羈旅思更用獨醒為<lb/>
　　寄呉中諸友<lb/>
　　　錢徳鈞<lb/>
風雨蕭齋裏雞鳴夜向晨簡編心力盡燈火鬢毛新餘<lb/>
地知遊刃何人解斵輪煩君毋割席轉漂暫埃塵<lb/>
　　　蕭子中<lb/>
並馬春風陌髙歌夜雨床追游前夢失漂泊此身忙綠<lb/>
<pb n="KR4d0488_WYG_002-2b"/>
酒西湖色冰肌六月凉難招髯似㦸來對玉成行<lb/>
　　　湯師言<lb/>
卓行拘常調微官更數移君懷同棄屣吾道嘆如絲濩<lb/>
落材髙世飛騰命與時晚成梁棟器剰破十年遲<lb/>
　　　唐希賢月心<lb/>
枉䇿招尋宻髙談謔浪俱他鄉懷楚奏何日攬桓鬚白<lb/>
月垂文練青天落酒壺看君話心事餘子盡﨑嶇<lb/>
　　　趙明仲<lb/>
<pb n="KR4d0488_WYG_002-3a"/>
共話巴山雨曽題華嶽秋儒官雖寂寞公子足風流即<lb/>
擬同呉詠焉知效楚囚江南新作賦寄爾恐添愁<lb/>
　　　馮景說<lb/>
之子華簪裔簞瓢祇晏如為郎應駐輦延客愧無車早<lb/>
托襟期合能容禮法疎一燈何日共料理讀殘書<lb/>
　　和送春韻<lb/>
浩歌擊折玉妃簪獨立東風思一襟桃蕚帶雲歸洞口<lb/>
栁花因雨老墻隂睡鄉化蝶三春夢客路聞鷗萬里心<lb/>
<pb n="KR4d0488_WYG_002-3b"/>
猶有茂林觴詠處激湍不改晉時音<lb/>
　　和月心韻<lb/>
陋室僅容書滿榻髙車遂訝席為門溪山卜地闗心近<lb/>
風雨翻江入夢繁烏雀浪傳佳客喜龍蛇新見醉啼痕<lb/>
何時重對蕭蕭竹細影參差過酒樽<lb/>
　　送趙明仲番江書院長僕時自石洞書院歸<lb/>
詩酒欣欣同里社宦遊那復共山川一朝奉檄雖云喜<lb/>
千里擔簦祇自憐羡子飛騰端在此顧余來往獨翛然<lb/>
<pb n="KR4d0488_WYG_002-4a"/>
番江官暇無餘事還許重來弄釣舡<lb/>
　　首夏村居雜興七絶<lb/>
江花留我澹相娯沙鳥侵人狎易呼乘興觥船時獨往<lb/>
置身塵網欲何須<lb/>
穿逕幽篁破嫩苔遶池漲綠潑新醅黧黄梢蝶驚還起<lb/>
翠碧窺魚去復來<lb/>
問舍求田計已遲江鄉别業漫委蛇舂鉏屬玉明人眼<lb/>
祇比輞川無好詩<lb/>
<pb n="KR4d0488_WYG_002-4b"/>
遲暮耽書愧斵輪抛書聊憇夢中身翛然一榻誰相過<lb/>
祇有清風似故人<lb/>
灣碕流水轉微瀾隠見遊鯈荇藻間濠上難窮千古意<lb/>
栁隂聊得片時閒<lb/>
汎汎鵁鶄渺渺波烟消日出聴漁歌江天物色無人共<lb/>
城郭風塵柰我何<lb/>
綠樹荆扉晚更幽鱸魚菰菜近堪求故人有興能尋我<lb/>
但覔呉淞欲盡頭<lb/>
<pb n="KR4d0488_WYG_002-5a"/>
　　八月一日雨後賦兼寄城中諸友<lb/>
今我不樂思出遊宿酒昏昏仍嬾惰安得凉飈破煩鬱<lb/>
竹頭搶地桐隂妥紈扇那能脫腕揮紗巾不覺酣眠墮<lb/>
誰喚飛雲起天末政用此時持贈我渴龍掉尾下飲江<lb/>
列缺為右豐隆左蜿蜒初若彌六合變滅忽復成么麽<lb/>
長江收曀淨千頃落日著山縣半笴白衣蒼狗覺虚無<lb/>
孤鶩斷霞明細瑣人生萬事風雨散苦欲控摶無一可<lb/>
嗟予學道良已晚閱世忘憂今亦頗西疇䆉稏碧參差<lb/>
<pb n="KR4d0488_WYG_002-5b"/>
南埭芙蓉紅婀娜聊尋清景日追逐别復川原秋澹沱<lb/>
故人城郭尚留連何時共鼓呉淞柁<lb/>
　　呈信州孟能靜總管<lb/>
設官重邦牧宣化馳皇風師師漢百僚獨推黄與龔金<lb/>
章映紫綬非材焉所蒙君侯上宰裔樹立何穹崇神駒<lb/>
籋雲霧威鳯下椅桐昔在英妙日已謁明光宫髧髦拜<lb/>
玉陛秀骨回重瞳帝併持一麾往哉懋汝功屢考上治<lb/>
最野闢蕃春農及兹三錫命厚恩零露濃上饒古名郡<lb/>
<pb n="KR4d0488_WYG_002-6a"/>
穰穰庶物豐誅求入豪吏稅歛或缺供朱旛一戾止起<lb/>
弊如轉蓬坐聞襦袴歌喧呼走兒童侯甞過呉下五馬<lb/>
聲龎龎吾友具朗鑒揖侯廣坐中褚裒得孟嘉千載事<lb/>
畧同伊予慕清裁欲見嗟何從自憐七尺軀仰愧髙飛<lb/>
鴻<lb/>
　　題錢徳鈞水邨圖子昂仲賔二公作竹石于後<lb/>
無多茅屋滄波遶一半青山竹樹遮宛似吾鄉荒寂地<lb/>
直疑割我白鷗沙<lb/>
<pb n="KR4d0488_WYG_002-6b"/>
枝葉翛然長帶雨坡陀幽處欲飄雲故將竹石期貞士<lb/>
二子風流最絶羣<lb/>
　　題渡海羅漢像<lb/>
錫飛自有天龍䕶杯渡能令海若趨屑屑往來應自笑<lb/>
區區變幻欲何須<lb/>
　　冬日感興併懷徳鈞師言月心<lb/>
日帶寒隂暝雲含雪意稠飢烏啼欲下鳴雁去安投物<lb/>
態闗身近年光入鬢流低頭頻覽鏡勛業付悠悠<lb/>
<pb n="KR4d0488_WYG_002-7a"/>
散帙蟫魚走挑燈黠鼠窺温尋經嵗讀感激長年悲糟<lb/>
粕求𤣥理芝蘭藉故知三冬開萬卷須訪董生帷<lb/>
短褐黄埃積髙堂絳帳開東西成契濶嵗月轉低徊青<lb/>
稍還衰栁紅初注小梅城南有幽事興發可能來<lb/>
之子數相顧談諧寫我憂每憐髙誼激端向古人求玉<lb/>
斚流泉酒青旗瞰水樓邀君興飛動己解鷫鸘裘<lb/>
　　杭州長至日㑹戴師奭張仲賔<lb/>
貞元朝士今遺老南渡王孫不乏賢二妙聮翩今拱璧<lb/>
<pb n="KR4d0488_WYG_002-7b"/>
一官留落尚無氊笑談政用迎陽復汲引懸知到日邉<lb/>
揮翰玉堂如問我短蓑黄犢亂春烟<lb/>
長歌彈鋏日為年晝晷何堪一線添歸艇有時終入手<lb/>
清尊對客漫掀髯雲隂欲落平垂地山色相新稍近簷<lb/>
人散凭髙聊發興半空樓閣雨纎纎<lb/>
　　次日雪中再用前韻<lb/>
嵗晚敝裘慚乆客雪中僵臥愧髙賢强呼竹葉開金琖<lb/>
細看楊花糝白氊列壑含春人未覺一江趨海勢無邉<lb/>
<pb n="KR4d0488_WYG_002-8a"/>
若為乗興尋安道十幅蒲帆破暮烟<lb/>
故人要我乆忘年我亦相逢意氣添欲喚娉婷歌白雪<lb/>
恰驚㸃綴入蒼髯留連冰柱煩詩筆零亂天花入帽簷<lb/>
待取明朝殘酒醒越山重看翠眉纎<lb/>
　　正月十六日與徳鈞子敬翼之洎兒子震遊束季<lb/>
　　　博山園賦詩五首<lb/>
我愛山園好芳堂隠薜蘿野雲栖不去風葉掃還多暫<lb/>
憇忘城郭長謡詠澗阿不嫌頻啓鑰重過意如何<lb/>
<pb n="KR4d0488_WYG_002-8b"/>
我愛山園好幽篁積翠重㑹令棲彩鳯勿遣化蒼龍清<lb/>
影參差乆髙標邂逅逢未須猜逕造聊復效吾宗<lb/>
我愛山園好峯嵐絶垢氛石痕常積雨洞穴細飄雲醉<lb/>
臥移時醒晨遊送夕曛數椽吾擬卜半席可能分<lb/>
我愛山園好清池漾細漣幽花欹半笑野鶩睡相聮每<lb/>
醉容山簡因詩憶惠連更期春雨歇來對碧濺濺<lb/>
我愛山園好兼懷地主賢興同招隠賦文繼補亡篇坐<lb/>
納千峰秀無如一壑專斯遊偶不見欲去意悠然<lb/>
<pb n="KR4d0488_WYG_002-9a"/>
　　病目廢書雨中獨臥偶賦<lb/>
澹墨秋隂暗滿川髙山叢竹亂風烟淋浪稍覺天瓢瀉<lb/>
飛灑還驚瀑布懸病睫朦朧妨逺眺閒身衰謝竟誰憐<lb/>
祇應造物諳疎懶乞與蕭齋聴雨眠<lb/>
遲暮耽書祇嘆嗟更憐阿堵著昏花形容未怕參軍笑<lb/>
方術徒煩坐客誇緗帙暫抛塵爛熳青燈故照髮蒼華<lb/>
衰慵目斷今如此知復何年究五車<lb/>
村徑無人喧鳥雀衡門積雨散逢蒿頻拈藥褁封題懶<lb/>
<pb n="KR4d0488_WYG_002-9b"/>
獨處藜床偃臥髙幻翳本空終掃滅秋容新沐試遊遨<lb/>
為憑湯慰相料理欲數青冥玉兔毫<lb/>
　　湖上即事多懷月心之辭<lb/>
月轉山横湖水明星河倒影玉壺冰故人天末難持寄<lb/>
來倚髙樓第四層<lb/>
浙東山色渡江青眼底新詩向此成天盡雲低看鶻落<lb/>
日斜風細待潮生<lb/>
顧盼江湖左右分呉山飛雨越山雲兹遊覽結風烟秀<lb/>
<pb n="KR4d0488_WYG_002-10a"/>
獨自題詩轉憶君<lb/>
卷地楊花作雪飛來時弄色尚依依不知華髮添青鏡<lb/>
漫道緇塵染素衣<lb/>
送罷東風身是客午窓半對紫玫瑰家山枕上分明見<lb/>
何處濃香喚夢回<lb/>
拄腹芬芳萬卷餘劇談痛飲亦時須憐君獨抱詩箋注<lb/>
頗憶城南舊酒徒<lb/>
　　題扇<lb/>
<pb n="KR4d0488_WYG_002-10b"/>
千古錢塘佳麗地名花一朶滿城春樊川已老何堪賦<lb/>
蘇小雖亡更有人<lb/>
飛燕驚鴻擬未真飄飄真欲似行雲入舟山色羞眉黛<lb/>
隔岸榴花避舞裙<lb/>
倚扇風流已絶羣西湖小却欲飛雲不知身是杭州客<lb/>
一曲清歌帶酒聞<lb/>
　　唾壺<lb/>
同抱尊罍質蒙將沃盥俱敢論才不器得近唾成珠棄<lb/>
<pb n="KR4d0488_WYG_002-11a"/>
置枵然大提攜醉後須長歌空擊缺牢落壯心孤<lb/>
　　燈檠<lb/>
雁足形模小猶存漢制微低懸花燼宻故照鬢毛稀豈<lb/>
忍捐墻角何須對燭圍露螢乾死後嵗晚澹相依<lb/>
　　麈尾<lb/>
王謝風流物翩然落手中𤣥談方亹亹舊擲莫怱怱拂<lb/>
席青蠅避障塵白羽同空言移晉鼎千載累清風<lb/>
　　鐵如意<lb/>
<pb n="KR4d0488_WYG_002-11b"/>
犀玉誇纎巧那堪緩急須晶熒同劍鍔玩弄避珊瑚誰<lb/>
解麾戎壘徒能擊唾壺持將擬諸葛碌碌笑狂夫<lb/>
　　白海青<lb/>
　　　尚方有賜江浙省臣白海青者杭州人士美以<lb/>
　　　歌詩徴余同賦<lb/>
渺渺東溟刷羽翰乍隨天馬萬人觀孤飛雪㸃青雲破<lb/>
一擊秋生玉宇寛賜予豈將追雁鶩馳驅直欲辨梟鸞<lb/>
江南明月雖同色夢想瑶階白露漙<lb/>
<pb n="KR4d0488_WYG_002-12a"/>
　　寄孔退之<lb/>
昔從茂苑觀為政江動雲飛五月秋已識威名彌屬望<lb/>
相看談笑更風流才華祇解逢人說薄劣真慚與子遊<lb/>
遥對青山憶丰度幾回獨倚仲宣樓<lb/>
　<lb/>
　<lb/>
　<lb/>
　<lb/>
<pb n="KR4d0488_WYG_002-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　靜春堂詩集卷二<lb/>
</p>
<p>
</p>
  </div>
<div>
                <head>靜春堂詩集卷三</head>
    <p>
<pb n="KR4d0488_WYG_003-1a"/>
欽定四庫全書<lb/>
　靜春堂詩集卷三　　　　　元　袁易　撰<lb/>
　　上張大學士<lb/>
玉節飄飄拂錦韀宫袍猶帶御爐烟承恩始覺詞臣貴<lb/>
問俗爭迎使者先近侍鳴珂依日月南遊染翰動山川<lb/>
更須一試調元手爛熳為霖下九天<lb/>
　　春日雪中<lb/>
蕭齋聴寒雨出户霰已集飛英㸃砌銷綠苔稍沾濕紛<lb/>
<pb n="KR4d0488_WYG_003-1b"/>
紛漸填委勢若包原隰冥觀隂陽妙欲張故先歙定知<lb/>
陳荄下已有春風入<lb/>
危坐愁苦思急雪鳴窓櫺碧筠助蕭瑟音響有餘清啾<lb/>
啾寒雀聚肅肅髙鴻驚撫物易感興濁醪時一傾獨酌<lb/>
誰寤歌閒襟徒自盈<lb/>
窮居散書帙閉門風雪中聖賢有遺意眇邈殆難通千<lb/>
秋紙上塵欲論誰與同掩卷且須臥時聆響幽叢孤懷<lb/>
偶便靜敢慕髙人踪<lb/>
<pb n="KR4d0488_WYG_003-2a"/>
　　春日自城南歸㑹二友觀書人散後作<lb/>
花栁垂垂放風烟澹澹晴路長閒信馬春淺未聞鶯心<lb/>
與遊絲逺興隨吹笛生欲攜尊酒去對取亂山傾<lb/>
二仲能相過慚非蔣詡居麈毛頻落飯螙葉亂翻書膠<lb/>
合精神際珠生咳唾餘驪駒惜輕賦幽興晚蕭疎<lb/>
　　春日遊廢園<lb/>
種花移竹為誰營過眼風烟祇暗驚試數舊題竒石少<lb/>
尚論他日曲池平垂楊臥水僛僛舞細草侵堦故故生<lb/>
<pb n="KR4d0488_WYG_003-2b"/>
偶與春光共流轉綠尊對此竟須傾<lb/>
　　和師言遊南園韻<lb/>
竹裏亭臺納翠光席邉泉石坐仙鄉驚飛水鳥爭魚出<lb/>
吹盡林花草自香誰把洞簫吟嶰谷似聴鄰笛在山陽<lb/>
諷君詩句雲烟動轉覺蒼崖晚更蒼<hi>是日坐上有吹洞簫者</hi>
　　送孔退之<lb/>
笑談玉麈清風起手滑冰壺雪片虛信宿暫疎情已惡<lb/>
數州相望意何如江淹别恨蒼茫外阮籍窮途潦倒餘<lb/>
<pb n="KR4d0488_WYG_003-3a"/>
目送故人猶作客明朝懷抱向誰舒<lb/>
　　送蔡松江之饒州石洞書院<lb/>
寂歴雙峯絃誦室遺書長共白雲扄絶憐皓首窺章句<lb/>
不似青山見典型隨牒非才心自愧同僚得子眼還醒<lb/>
鱣堂㑹有千人聴細聴傳家舊石經<lb/>
　　送樓山長之石洞交代<lb/>
昔賢遺緒何寥濶欲振髙風愧不能深喜君才逾十倍<lb/>
豈徒吾事得交承錢塘傾盖江湖動南浦揚帆曙色凝<lb/>
<pb n="KR4d0488_WYG_003-3b"/>
行矣莫辭千里逺百年禮樂待君興<lb/>
　　與師言客錢塘凡三月餘師言歸後作詩奉寄<lb/>
燈花猶記别時紅為報君歸我亦東豈意黄塵迷瘦馬<lb/>
尚淹青眼送飛鴻羣山積雪清相射千樹寒梅望欲空<lb/>
何遜揚州才思減試煩妙語喚春風<lb/>
　　寒食日南山招飲馬塍醉為馬墜<lb/>
錢塘西湖天下竒寒日清明風日美山開錦繡身入畫<lb/>
舟近絲簧春入耳上人發興流俗表攜客看花古塍裏<lb/>
<pb n="KR4d0488_WYG_003-4a"/>
委蛇微徑出荒蕪繚繞重巒當燕几逺尋桃萼失紅霞<lb/>
稍覺風光在流水賞心尚及答芳晨傾蓋何期遇知己<lb/>
晉人禊事得同然介子髙風嗟已矣山懸落日為人歡<lb/>
酒盡青尊遮客起墜馬常吟杜甫詞墜車今悟莊周㫖<lb/>
養生被戮幾自解以酒得全探妙理今我不樂復何為<lb/>
人生如斯良有幾鷲峰蒼翠尚招邀已分青鞋從此始<lb/>
　　與南山伯祥㑹飲湖中暮歸書所見<lb/>
絳袖維舟並清湖滿鏡愁目成千里近曲罷數峯留寄<lb/>
<pb n="KR4d0488_WYG_003-4b"/>
語憑青鳥知機避白鷗東隣窺宋乆邂逅亦風流<lb/>
風塵天際客弦管道邉樓良夜苦無月殊鄉應更愁精<lb/>
深鍾子聴瀟灑逺公遊頗念羈栖否飛花㸃敝裘<lb/>
　　自錢塘歸寄諸友<lb/>
蒼崖環抱汀洲口臯亭蜿蜒繞其後勢如奔馬赴平川<lb/>
轡銜約住驚回首折旋起復固多態跋涉往來看亦乆<lb/>
不煩山色笑相迎今日扁舟落吾手曠野蕭蕭殘雪淨<lb/>
長堤活活春流走鳴櫓寧嫌亂鵞鶩掛帆似欲窮牛斗<lb/>
<pb n="KR4d0488_WYG_003-5a"/>
飈風忽怒當夜分天畢定知為月守縱横雨脚散書卷<lb/>
澎湃波聲撼窓牖未須戯侮出惡劇已厭奔馳謝衰朽<lb/>
錢塘留住春復秋千首髙吟負花栁雕鐫擬效西子顰<lb/>
刻劃肯墮無鹽醜角端羞與蠻觸伍胷次不妨雲夢九<lb/>
秋毫得喪良可笑百嵗風燈定何有已矣歸乗下澤車<lb/>
悠然更瀉新豐酒數尺白魚鬐欲奮三寸黄柑香半剖<lb/>
邇來夢境過眼空愈識天公于我厚垂虹在望渺烟水<lb/>
倦翼知還認林藪湯君文妙不加㸃唐子酒酣初撫缶<lb/>
<pb n="KR4d0488_WYG_003-5b"/>
亦知晤語漸有涯逺來相就還能否若人折簡不可招<lb/>
寄與篇詩換瓊玖<lb/>
　　自杭還呉訪徳鈞因留論文過午歸途過竹間道<lb/>
　　　院<lb/>
城郭塵埃傍馬飛此中何地頓能竒蕭蕭殘雪鴉翻急<lb/>
漠漠平田鷺下遲水帶冰凘流窸窣路隨籬落轉逶迤<lb/>
直疑身在宜城畔野店山橋映酒旗<lb/>
曉蹋雪泥寒未解暮歸沮洳稍沾裳己驚康樂春生筆<lb/>
<pb n="KR4d0488_WYG_003-6a"/>
更伴彌明睡倚墻共話祇添眉睫喜相看莫問鬢毛蒼<lb/>
從今來往城南道藜杖東風百草香<lb/>
　　送屠存博去嵗客杭一年多與存博遊故詩意及<lb/>
　　　之<lb/>
百尺朱樓花照天十分金盞酒如泉共聴風雪當今夕<lb/>
却話湖山記往年身世薄遊那可料鬢毛相顧各堪憐<lb/>
慙無賀老風流趣苦欲淹留更繫船<lb/>
　　邀師言過城南隠居不肯來已而雪作并寄姚子<lb/>
<pb n="KR4d0488_WYG_003-6b"/>
　　　敬<lb/>
嵗云暮矣凍雨零南山宻雲如環城閉門讀書華髮生<lb/>
坐與嵗月俱崢嶸哀鴻晝啼各相命吾亦求友紓吾情<lb/>
街衢揚塵紛莫掃一笑相逢幾絶倒丈夫意氣膠在漆<lb/>
白璧明珠豈為寳城南濁醪賤如土地僻叢梅似繁縞<lb/>
割鮮那得效膏粱接讌聊將慰枯槁具區美菜葅半綠<lb/>
大谷雪梨寒更好苦邀鞭轡不可回念子取别何草草<lb/>
歸來懷抱為誰開竒事咄咄令人猜初驚竹樹聲槭槭<lb/>
<pb n="KR4d0488_WYG_003-7a"/>
旋覺庭户光皚皚飛絮散鹽兒女語雪車冰柱猶堪咍<lb/>
惠連賦筆亦何事徒藉司馬煩鄒枚法當對此但飲酒<lb/>
慎勿刻劃瓊與瑰明朝東風土膏釋百鳥喧啾破幽寂<lb/>
杖藜禪榻烟繞鬢問栁灣碕春動色東郭履穿君莫嘆<lb/>
北海尊深我安惜一時㑹合猶少靳百年膠轕終何益<lb/>
思君定卜晏子鄰書聲燈光夜穿壁焉能終日心拳拳<lb/>
長倚城南望城北<lb/>
　　題錢翼之所藏華岳山水圖<lb/>
<pb n="KR4d0488_WYG_003-7b"/>
窓含逺嶺綿綿樹門對清江箇箇船此景吾廬朝暮有<lb/>
畫中忽見絶堪憐<lb/>
　　次師言月夜見寄韻<lb/>
暮烟銷盡月東出明鏡團團飛上天欲向青冥窮逺目<lb/>
不堪光彩照華顛金尊翠勺期何夕紫綺烏紗憶少年<lb/>
詩句喚醒千古夢南樓風物故依然<lb/>
　　春雨漫興<lb/>
日日春隂祇欲眠强尋南陌復東阡猶殘碧樹花多少<lb/>
<pb n="KR4d0488_WYG_003-8a"/>
莫惜金尊酒十千象管烏絲題往事玉簫錦瑟負華年<lb/>
愁來祇對西山坐捲起疎簾翠接天<lb/>
江上平蕪望欲迷江邉宻雨細如絲冥冥白晝飛花急<lb/>
漠漠青林度鳥遲春事又當三月暮人生那得百年期<lb/>
誰能苦惜纒頭錦喚起嬌嬈舞柘枝<lb/>
積雨厭厭愁斷腸暫晴猶得見春陽頻來幽鳥當窓語<lb/>
半落閒花度水香彩筆彫零詩漫興金杯摇蕩酒生光<lb/>
悠悠心緒渾抛却付與遊絲共短長<lb/>
<pb n="KR4d0488_WYG_003-8b"/>
　　和師言首夏襍興併用書懷<lb/>
四月家家摶黍鳴東岡南埭半隂晴春兼落絮隨流水<lb/>
風引遊絲入太清浮世時時塵事接荒郊日日暮山横<lb/>
能來相就同雞黍壠上何辭暫輟耕<lb/>
栁花如雪填門巷不到先生絳帳深伏櫪暫淹千里足<lb/>
耽書閒寄百年心乍抛酒盞愁侵鬢忽枉詩篇興滿襟<lb/>
祇欲籠將鵝自去看君醉墨寫來禽<lb/>
百年未放鬢毛斑更復求誰似我頑山鬼吹燈風雨裏<lb/>
<pb n="KR4d0488_WYG_003-9a"/>
漁人爭席水雲間采蘋聊出經南澗攀桂因留賦小山<lb/>
薄劣敢同髙士趣身如飛鳥倦知還<lb/>
　　雨後寄陸小山<lb/>
飛雨鳴簷似决渠髙歌終日意何如但知書盡五車讀<lb/>
那問家無儋石儲尚憶堂階曽繫馬近傳釡竈欲生魚<lb/>
解頥祇擬尋匡鼎滿腹窮愁得破除<lb/>
閉門十日蕭蕭雨裹飯何人問子桑孤坐性便松桂冷<lb/>
髙歌聲出薜蘿長忽貽短札愁仍破更讀新書喜欲狂<lb/>
<pb n="KR4d0488_WYG_003-9b"/>
安得從君共清嘯祇應容我據胡床<lb/>
　　和小山雨中見寄<lb/>
滑滑泥中啼野禽東阡南陌復霖霪入空漠漠連平楚<lb/>
竟夕冥冥失故岑仲蔚門前荒草合子真谷口亂雲深<lb/>
棲遲不作干時計空藴經綸一寸心<lb/>
江永浮天接混茫無船可買繫籬傍欲窺七澤窮三楚<lb/>
但見一雲連八荒絳帳髙堂深莫到蒼崖逺樹鬱相望<lb/>
訪君不待帆檣具河廣猶傳葦可杭<lb/>
<pb n="KR4d0488_WYG_003-10a"/>
　　和師言窮居即事韻<lb/>
城郭烟花裹屋廬蕭然誰識范萊蕪借居種竹憐君達<lb/>
築室移山笑我愚坐乆眼看烏几綻醉來頭向墨池濡<lb/>
壯心縱復都銷盡末害狂歌擊唾壺<hi>來詩有壯心觸事漸消磨之句</hi>
雨聲連夕亂鳴簷野色今朝稍入簾綠樹成圍黄鳥度<lb/>
青天欲盡白波粘熊經嬾戱愁危坐鵲語無憑喜謾占<lb/>
若話浮名身外事畫蛇無足不須添<lb/>
野水侵扉水滿坡蕭蕭鐵硯乆慵磨忽傳翡翠鯨魚句<lb/>
<pb n="KR4d0488_WYG_003-10b"/>
驚見珊瑚碧樹柯深喜交情期管鮑敢將詩律鬭隂何<lb/>
倩誰寫向髙堂壁醉後長歌復短歌<lb/>
　　再次前韻<lb/>
浮生處處可為廬勝境非人地亦蕪笠澤昔因髙士重<lb/>
冉溪曽為放臣愚憐君噪吻哦詩苦笑我枯腸藉酒濡<lb/>
若問神仙醉鄉近枉尋圓嶠與方壺<lb/>
醉裏花枝拂帽簷醒來花落鳥窺簾林園秉燭須行樂<lb/>
日月煎膠可解粘夢鹿生涯身轉誤維魚嵗事兆難占<lb/>
<pb n="KR4d0488_WYG_003-11a"/>
長江安得成春酒痛飲杯乾自可添<lb/>
北窓無夢到鑾坡寸墨寜堪盾鼻磨任性祇應同社櫟<lb/>
怡顔聊復眄庭柯琴從得趣無弦乆酒可忘憂如醉何<lb/>
詩句粗疎君莫笑江湖付與竹枝歌<lb/>
　　題畫<lb/>
　　　來禽<lb/>
離離玉井露光漙移得精神畫裏看更待秋風紅顆爛<lb/>
墻隂狼藉鳥銜殘<lb/>
<pb n="KR4d0488_WYG_003-11b"/>
　　　𤓰<lb/>
故侯一日聲名隠翠蔓千年採摘頻為問金盤供錯落<lb/>
何如秋圃臥輪困<lb/>
　　　黄葵<lb/>
憶昔茙葵花下飲金杯春艶綠鬟欹祇今花似金杯側<lb/>
獨對西風詠折枝<lb/>
　　　杏花<lb/>
擬賦春風碎錦枝含毫無句入支頥趙村當日花千樹<lb/>
<pb n="KR4d0488_WYG_003-12a"/>
白傅風流大好詩<lb/>
　　題錢仲昭家菊坡圖<lb/>
紅紫紛紛總後塵十年陶令可相親不知坡上秋多少<lb/>
展卷霜風欲拂人<hi>仲昭居風憲故云</hi>
　<lb/>
　<lb/>
　<lb/>
　<lb/>
<pb n="KR4d0488_WYG_003-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　靜春堂詩集卷三<lb/>
</p>
<p>
</p>
  </div>
<div>
                <head>靜春堂詩集卷四</head>
    <p>
<pb n="KR4d0488_WYG_004-1a"/>
欽定四庫全書<lb/>
　靜春堂詩集卷四　　　　　元　袁易　撰<lb/>
　　新嵗郊居即事<lb/>
白日無遺照青春入敝廬屠蘇慚後飲桃梗伴閒居荒<lb/>
僻逢迎少衰慵拜起徐占年聴雞卜吾得把犁鉏<lb/>
雲葉開清旭霜花散積隂稍欣迴凍澤已覺變鳴禽物<lb/>
化爭流疾天機靜玩深東風漸相顧來往補疎林<lb/>
岸幘江臯乆移笻野望新草傾將落日樹裏欲迴春暖<lb/>
<pb n="KR4d0488_WYG_004-1b"/>
曬隨陽羽晴翻在藻鱗自今還往數魚鳥亦相親<lb/>
　　村居即事<lb/>
亭皋獨立看雲移併覺青山入杖藜汀草路窮爭地出<lb/>
水禽日落向人啼百年小飲身如寄萬象横陳句嬾題<lb/>
驅使風光詩爛熳令人苦憶浣花溪<lb/>
村北村南鳴水車直疑樹杪著浮槎因居澤國憂農事<lb/>
强起江天管物華當户漫栽彭澤栁何田宜種邵平𤓰<lb/>
悠悠作計全疎懶倒罷清尊又日斜<lb/>
<pb n="KR4d0488_WYG_004-2a"/>
睡起西山翠作堆蜿蜒渾欲傍人來政愁塵土無詩句<lb/>
已覺風烟撲酒杯清景彌年供嘯傲浮生何事苦低徊<lb/>
誰能共此悠然意冉冉斜陽白鳥迴<lb/>
　　寄陸冶僊<lb/>
寄語雲間陸士龍近來談笑與誰同圓機往往論千古<lb/>
濁酒時時判一鍾聞道新居營水竹頗勝窮巷散蒿蓬<lb/>
驅馳城郭還知否江水桃花昨夜風<lb/>
　　和小山夏夜獨坐<lb/>
<pb n="KR4d0488_WYG_004-2b"/>
宻竹通風細新荷貼水圓林塘涵倒景河漢轉髙天有<lb/>
興棲霞外無愁到酒邉何煩百錢卜已悟小行年<lb/>
屋角天河白尋源去匪遙祇應廣寒闕共此可憐宵北<lb/>
斗迴空濶清風起泬寥騫槎何處覔吾欲泛輕舠<lb/>
膠漆存吾道髙情宿昔同神交懷阮藉夜飲憶元忠兩<lb/>
地牛鳴近何時馬首東酒酣君勿去待我浩歌終<lb/>
臥石雲粘袖乘舟月入蓬物華歸目睫詩句愈頭風有<lb/>
喜成三益毋勞嘆五窮昔賢傾意氣安用萬人同<lb/>
<pb n="KR4d0488_WYG_004-3a"/>
漫浪鷗為侣行藏鷁退飛秋侵蒲栁質月滿薜蘿衣零<lb/>
露濃如瀉閒雲薄未歸思君共揮麈相對澹忘機<lb/>
漏水催傳箭繁星拱建杓菰蒲終夜響魴鱮傍人跳篇<lb/>
什何多興風光頗困嘲胡床談詠處著我醉喧囂<lb/>
夜乆琴書冷樓髙枕簟清微風過梧葉故作雨來聲濁<lb/>
酒悠然酌新詩向此成殘杯猶在手鼻息已雷鳴<lb/>
髙臥北窓裏無因夢益州行吟風滿袖醉舞月窺樓倒<lb/>
載慚山簡清歌無杜秋逺游須借問何地可埋憂<lb/>
<pb n="KR4d0488_WYG_004-3b"/>
浪跡供多病牢愁伴獨醒歌長聊自舞詩好欲誰聴老<lb/>
馬元西極遊鵾且北溟賴君時慰我喜變髮星星<lb/>
　　因公事留驛中遂登姑蘇臺晚望<lb/>
古驛西風起中含水國秋官閒公館靜鳥下吏人休移<lb/>
簟微凉入登臺晚興留亂蟬當檻急衆木抱城稠天迥<lb/>
摶蒼鶻山横走翠虬虛無疑地盡突兀併雲浮絶景嗟<lb/>
才窘微吟怯語遒烟霏生變態鷗鷺傲冥搜初月清如<lb/>
濕殘霞散不收似乘牛渚舫若在武昌樓娃館今荒草<lb/>
<pb n="KR4d0488_WYG_004-4a"/>
呉宫祇廢丘按圖非舊跡訪古莫深愁蘋浦漁歌斷楓<lb/>
根鬼唱幽掠檐聞鶴警照席數螢流止舍慚昭子投亭<lb/>
愧褚裒疎頑能稍稍漂轉付悠悠兹宇閱人乆伊誰似<lb/>
我儔途窮翻一笑鬢短耐千憂世故從飄瓦浮生等置<lb/>
郵三更星斗落萬事入搔頭<lb/>
　　秋夜懷友<lb/>
平生故舊誰知我潦倒襟期子畧同縱酒祇拚千日醉<lb/>
讀書少忍十年窮嵗華晼晚欺霜髩物色凄凉入井桐<lb/>
<pb n="KR4d0488_WYG_004-4b"/>
未用相看嘆摇落古來江漢有秋風<lb/>
屋角闌干北斗垂誰家長笛夜深吹月流河漢天機急<lb/>
秋到山川木葉知老去潘生聊漫賦向來宋玉不勝悲<lb/>
四時代謝渾閒事有底窮愁入兩眉<lb/>
　　和翼之秋懷<lb/>
衡門無馬跡露草有蟲鳴樓上誰家女穿針聞笑聲胡<lb/>
床歌處穏長笛醉來横此際得吾子掀髯紗帽傾<lb/>
　　再和<lb/>
<pb n="KR4d0488_WYG_004-5a"/>
千林羣鳥靜兩地一牛鳴月裏山河影風前鼓角聲川<lb/>
原秋浩蕩雲物暮縱横此夕<hi>原缺五字</hi>　且細傾<lb/>
　　贈周生<lb/>
人生身幸一丘足豫卜佳城也是賢甚欲與君論此事<lb/>
祇今未辦買山錢<lb/>
　　戯調月心<lb/>
藥囊近說蛛絲繞酒戒兼聞翠袖開絳帳生徒何日了<lb/>
秋花池閣喚人來<lb/>
<pb n="KR4d0488_WYG_004-5b"/>
淡月微雲相與清思君詩句臥中庭誰謂西風不解意<lb/>
牆根吹散讀書螢<lb/>
南園花竹清如洗每到徘徊不擬還辦取拍浮三百斛<lb/>
醉鄉堂上破除閒<lb/>
南蕩東陂爛熳秋問君底事不來遊身如槁木書堆案<lb/>
相伴螙魚何日休<lb/>
扣門載酒可容來懷抱相看得好開祇恐彭宣驚女樂<lb/>
後堂絲竹一時迴<lb/>
<pb n="KR4d0488_WYG_004-6a"/>
　　送府判常仲寛<lb/>
魚鱗邑井古勾呉地控東南擁具區别乘向來猶半刺<lb/>
連銜况復共分符雄藩專轄勞參佐屬邑安居罷呌呼<lb/>
去日翛然舊行旅但添霜雪上髭鬚<lb/>
凝神萬事優游裏文翰如山不憚煩乆淹朱紱從千騎<lb/>
垂上青雲更二藩祖道攀船歌宛轉秋風卷斾看飛翻<lb/>
胸中歴歴知民瘼臺閣從容好細論<lb/>
　　送趙顯之檢校<lb/>
<pb n="KR4d0488_WYG_004-6b"/>
憲府昔淹從事衫攜書又問淛河帆湖山樓閣秋千仞<lb/>
省闥文符日幾函稍糾掾曹疏冗劇時要賔客上嶃岩<lb/>
蘭臺只恐催軺轉崖石今題是舊銜<lb/>
　　挽陳徹堂<lb/>
累世仍簪紱髙名被搢紳貳車回步勇真館宿心親凋<lb/>
落嗟前哲參陪阻後塵襄陽耆舊傳紀述付何人<lb/>
髙賢遂如此忽忽死生分竟失崑岡玉祇殘太華雲人<lb/>
間空作誄地下定修文不謂貞元老今為馬鬛墳<lb/>
<pb n="KR4d0488_WYG_004-7a"/>
黄壤千年墓瑤芝一夜霜病初傳稍稍身已去堂堂有<lb/>
子翁堪瞑知生我亦傷白頭流輩盡誰表鄭公鄉<lb/>
　　陳仲淵别室<lb/>
一桁朱簾護綺疏數拳蒼石蔓寒蒲汝南市上塵如霧<lb/>
誰見仙人隠玉壺<lb/>
粉垣宻掩竹脩脩時見清風舞翠虬若訝此君嫌俗客<lb/>
祇開三徑納羊裘<lb/>
冰壺玉盤粲烱烱清泉墮石寒泠泠羞將白髮三千丈<lb/>
<pb n="KR4d0488_WYG_004-7b"/>
來對靈苖一寸青<lb/>
方瞳綠髮照寒碧冉冉雲氣生裳衣不辭乞汝服食法<lb/>
但恐石上龍蛇飛<lb/>
琴中流水瀾翻落畫裏秋山雜㳫來<hi>原缺四字</hi>傍脩竹<lb/>
臥看飢鶴啄莓苔<lb/>
　　别南山上人<lb/>
擾擾人間萬事非相從時得扣𤣥機林堂酒半月到席<lb/>
竹院棊殘雲滿衣浮世情緣雖已觧丈夫意氣忍輕違<lb/>
<pb n="KR4d0488_WYG_004-8a"/>
費家池上沾巾處此道今無古亦稀<lb/>
折松為麈論如流落盡松花語未休豈但近公如白雪<lb/>
便應著我寄滄洲粗疎頗慕嵇康懶薄劣難追惠逺遊<lb/>
他日重尋黄葉寺碧雲吟罷不勝愁<lb/>
　　獨坐懷黄子乆<lb/>
衡門處窮巷蓬蒿散空垣臥起但書帙往來寡車轅獨<lb/>
謡誰與和風葉一騷怨茅櫩日可愛南窓明更喧蒼筠<lb/>
送脩影忽作蛇龍翻人生耳目娯豈在聲色間欣然㑹<lb/>
<pb n="KR4d0488_WYG_004-8b"/>
心處欲寫竟忘言<lb/>
良友多隔濶邈若參與商衆中見快士蔚然江夏黄詞<lb/>
章發華藻眉目婉清揚如瞻晨星輝燁燁吐寒芒相逢<lb/>
車馬邉俗塵不可障欲申慷慨懷告别復怱忙具區藪<lb/>
澤深髙天雲露長願為雙鴻鵠與子俱飛翔<lb/>
　　郊居寓目隨事輒題得詩九首<lb/>
雨洗萬象出暄和風日新鷗聲新命侣山色暮迎人<lb/>
絶江捕寒魚赤鯶巨莫逃鰷鱨翻有神騰出如銀刀<lb/>
<pb n="KR4d0488_WYG_004-9a"/>
雜英渾末吐弱栁不勝垂獨得春風意黄金撚作絲<lb/>
罷釣坐盤石水清石粼粼鑑影見毛髮吾今非昔人<lb/>
春風號樹穴達曙簫笳聲殘梅幾㸃雪猶復照人明<lb/>
把酒清江上扁舟送夕暉行雲杯裏度白鳥鏡中飛<lb/>
决决堰根水跳珠終日鳴班荆坐忘返中有激湍聲<lb/>
乾鵲構危巢拾薪來往飛拮据有餘閒猶報行人歸<lb/>
人生百憂集心役鬢毛斑烟雨江南岸舂鉏爾許間<lb/>
　　和師言病中止酒見寄韻<lb/>
<pb n="KR4d0488_WYG_004-9b"/>
憐君止酒嬰何疾猶復題詩枉故交三月青春看又破<lb/>
數莖白髮若為抛已鉏宿草留微徑肯踏泥途過逺郊<lb/>
喚取載眉開一醉鼓簧調暖玉笙匏<lb/>
　　題趙明仲鄱陽行藁後<lb/>
新詩别後頓能竒筆勢翩翩直欲飛但怪衣巾清氣襲<lb/>
盡持山郭白雲歸應劉淪落詞人少徐庾雕鐫雅道微<lb/>
拂拭朱絃誰共聴似君髙趣眼中稀<lb/>
　　春日對雪即事寄師言<lb/>
<pb n="KR4d0488_WYG_004-10a"/>
落梅和雪作團飛鬭舞迴風不自持豈但燕鸎寒歛翼<lb/>
頓令桃李澹無姿梁園賞罷須重賦水部題殘更有詩<lb/>
料理物華煩妙筆喚回春色乞花枝<lb/>
　　次月心見寄書懷<lb/>
世故嬰我懷俗念令人老解憂聊用酒人譏有何好君<lb/>
詩出竒瑰珊瑚間瑶草宛如對長髯清談吾絶倒<lb/>
藜床膝穿穴臥起繙故書僵立困僮僕傳抄愁小胥兀<lb/>
兀竟何事新婦閉一車敢慕陳元龍豪氣猶未除<lb/>
<pb n="KR4d0488_WYG_004-10b"/>
今日風日好嘉辰嗟離羣小桃繁似火江水碧于雲我<lb/>
獨掩闗臥無客為書裙但聞松風號蕭爽如秋旻<hi>小齋有松</hi>
<hi>數株</hi>
　　三月一日過南園報師言諸友<lb/>
素李花繁不見天綠楊氣暖欲生烟飛泉潄口清如玉<lb/>
細草留人輭勝綿<lb/>
數日春隂一日風海棠只擬向來紅南園昨暮渾成雪<lb/>
猶賴相看是醉中<lb/>
<pb n="KR4d0488_WYG_004-11a"/>
栁花吹破百花休及此吾當秉燭遊辛苦虞卿緣底事<lb/>
滿窓白日照窮愁<lb/>
　　再用韻<lb/>
崇桃積李照青天乳燕鳴鳩隔暖煙漫道遊絲髙百尺<lb/>
祇應春思更綿綿<lb/>
落花池館鳥呼風狼籍薔薇半丈紅何處飛來雙燕子<lb/>
與人相對寂寥中<lb/>
清談難覔許文休欵段聊追馬少遊辦取拍浮三萬斛<lb/>
<pb n="KR4d0488_WYG_004-11b"/>
莫令酒盡作春愁<lb/>
　　和師言殘春漫興韻<lb/>
登臨特地起長嗟烟樹依依減物華嵗去祇添新白髮<lb/>
春歸猶問續開花嬾為二頃求田計悉送千錢留酒家<lb/>
端肯忘機同釣席亂鷗如雪滿平沙<lb/>
城東雲木翠相望城裏飛塵自在忙萬頃江波摇鴨綠<lb/>
百壺春酒瀉鵝黄野禽忽送尊前曲水荇時飄鏡裏香<lb/>
只少紅妝同綵舫清溪白石聴鳴榔<lb/>
<pb n="KR4d0488_WYG_004-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0488_WYG_004-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　靜春堂詩集卷四<lb/>
</p>
<p>
</p>
  </div>
<div> <lb/>
    <p>
<pb n="KR4d0488_WYG_005-1a"/>
静春堂詩集原䟦<lb/>
静春詩似黄陳學杜徃徃以蒼硬盤鬱出之當是去宋<lb/>
未遥不染元人纎靡之習耳八月一日雨後七古一篇<lb/>
意氣擺脱才情奔放具體大蘇矣鈔本多訛字改定覺<lb/>
眼界爽朗誰云誤書思之更是一適邪丁未七月二十<lb/>
七日半村學人厲鶚記<lb/>
</p>
<p>
</p>
  </div></body>
</text>\m</TEI>
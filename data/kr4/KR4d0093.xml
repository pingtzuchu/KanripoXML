<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4d0093_SBCK_001-1a"/>
參寥子詩集巻第一<lb/>
　　　　　　　　　　　法孫　法頴<lb/>
　　　廬山雜興<lb/>
古帝論匡山南國之德鎭邇來得躋攀此語始吾信雄雄壓九<lb/>
江矗矗排萬仞青天落飛瀑白日雷霆震石鏡俄忽開孤光舞<lb/>
而運異花無冬春瑶草亦芳潤逺公初渡江道譽藹東晉劉雷<lb/>
賛髙風遯世各無悶陳迹虎溪頭于今誰與訊<lb/>
衆峰勢連環萬疊不可窮香炉獨秀拔佳氣常葱葱長風卷㳺<lb/>
霧曉壁開曈曨招提出其下樓觀排青紅回眸盻五老刻削金<lb/>
芙蓉宜哉謫仙子愛此巢雲松<lb/>
白鶴峰後原逶迤曠平陸道周問樵子古實青牛谷披榛得徑<lb/>
<pb n="KR4d0093_SBCK_001-1b"/>
路曳杖驚麋鹿鮑生古騷人曽過鍊師宿明月古壇邉題詩記<lb/>
脩竹兹焉廢耕隴嵗晏空菽粟薄日静銜山驚湍瀉哀玉回首<lb/>
睇吾廬風幡隔林麓<lb/>
山南信美矣山北尤増竒春風錦繡谷紅素自相依梯空上絶<lb/>
巘雲日驚倒窺巖壁暈祥光五色成頗梨旁通大林寺松竹短<lb/>
且欹樂天當日㳺四月桃始披餘齡願寄此永與人世違<lb/>
少文好山林毎往輒忘歸余生千載後獨與斯人違朅來爐峯<lb/>
下結宇聊棲遟長林拱茂木九夏遺炎曦溪雨晝忽破藤花照<lb/>
清漪黄鸝語深竹可聽不可窺暮峯騰玄雲飛雨來滂沲亂㸃<lb/>
洒蒼壁森森挂青蘿須臾漲前溪蕩蕩浮銀河中流轉巨石出<lb/>
沒如黿鼉天宇夜開霽星蟾瑩摩挲玲瓏辨崖樹宛轉照庭柯<lb/>
<pb n="KR4d0093_SBCK_001-2a"/>
詠詩無傑句奈此佳景何<lb/>
中嵓不知暑但覺晝景長朝來出孤定踽踽行西岡風泉漱石<lb/>
齒松雨飛蒼蒼猿鳥亦我喜鹿麋還相將喬林積翠下粲然曯<lb/>
孤芳冉冉抱絶格霏霏浮暗香山秖善守護每吐雲霧藏寄言<lb/>
樵蘇子慎勿輕摧傷龍湫亘三峽草木皆森竒禪餘得支徑别<lb/>
塢行逶迤上人吴門秀邈有方外姿芒鞵襯两足筞筞欣相追秋<lb/>
田罷刈穫雲水明空陂雙雙林中禽文彩光陸離雍容事飲啄相<lb/>
顧忘驚飛鮮飈忽騰馥嵓桂飄葳蕤峰端卧落日眷此忘還期<lb/>
霜清玉繩曉澗谷風未號澄潭不可極俛盻驚骨毛豈不有神<lb/>
物於兹能遁逃海日射兩崖餘輝何昭昭㳺鱗出岸穴翻覆如<lb/>
銀刀偶來殊不惡勝事俄所遭聊爲五字詠逺愧謝與陶<lb/>
<pb n="KR4d0093_SBCK_001-2b"/>
山深雲物清挹玩洗浮慮昨日行澗南飄然即芒屨風潭耿危<lb/>
彴晚與樵争度隔水認梅花方驚嵗華暮幽人眇江海樂事<lb/>
期誰預山月獨多情娟娟遟歸路髙嵓吐竒雲倐忽千萬丈援<lb/>
毫欲名皃卷縮非一狀飛仙或遨㳺隱隱出其上驚飈忽吹㓕<lb/>
轉盻惟清嶂山中勝事多彼俗誰能亮<lb/>
圎月未出嶺衆峰環蒼蒼裴回倚脩竹遟此清夜光俄驚衆木<lb/>
顛灔灔浮銀潢玉兎既且躍浮雲亦難妨須臾經中天下矚被<lb/>
八荒却瞻中外官森森斂低昂一月廬山陽光風動林壑隂崖<lb/>
拆曽氷隱隱飛溜落曦和伯化工萬彚欣並作怱怱鳥聲聒艶<lb/>
艶花霧薄痩骨喜攀躋芒鞵便犖确期遇山阿人賞心將共託<lb/>
五更山雨餘海月漏雲表流輝入庭户烱烱白如縞百舌語空<lb/>
<pb n="KR4d0093_SBCK_001-3a"/>
林関関催欲曉衆禽亦和鳴爲我釋孤抱杉松本竒姿洗滌看<lb/>
愈好惆悵桃李花東風卷如掃<lb/>
通玄接香谷夾道青松直髙秋得微雨秀色寒更碧林梢挂<lb/>
紅子照眼眀的的散䇿從所歡悠悠事遐歴增坊媚煙篆笑<lb/>
語戀几席陶謝在哉空山獨行迹<lb/>
　　　陳季常静庵<lb/>
龐公與少陵不肯入州府畏人嫌其真但喜歸苑宇先生豈其<lb/>
徒與世亦齟齬年來作庵榜以静静非對動黙即語閉門謝客<lb/>
親待鋤秀甲珍芽春滿圃黄雞白酒厭妻孥醉以詩書相媚娬<lb/>
况復家傳侍郎後縹囊玉匣収竒古寳刀錯落走金蛇至藥晶<lb/>
熒嘯鈆虎先生妙齡巳絶人放浪江湖棄簮組居閑自不减前<lb/>
<pb n="KR4d0093_SBCK_001-3b"/>
烈遇物隂施功不數我疑造物巳収録冨貴來尋君勿阻不然<lb/>
騎鶴扣玄関跨躒松喬攀佛祖<lb/>
　　　何氏寒碧堂<lb/>
城東十畒春蕭瑟脩竹漫山藹如櫛颼颼細浪鳴石齒黯黯蒼<lb/>
雲翳朝日虚堂正在無有處不惜千竿開翠密鳴鳩野鵲亦觧喜<lb/>
頡頏穿林語啾唧但得凉隂過酒樽莫辭晚色侵書帙蓬萊仙<lb/>
人爲書榜筆端矯矯龍蛇逸壯觀南來無與倫千載風流君不失<lb/>
　　　玉荆山人崔君草堂<lb/>
玉荆山蒼勢蜿蜒王荆澗碧涵漪漣山人結廬占幽絶如使世<lb/>
俗來無縁䆫前松竹交夏䕃砌下紅紫爭春妍清腸終日飽葵<lb/>
藿耳目久厭論腥膻山空月晝猨鳥寂象床拂拭翻朱絃冷然細<lb/>
<pb n="KR4d0093_SBCK_001-4a"/>
韻發幽指妙意自得人誰傳烏巾席㡌事髙格蹇驢獨跨何翩<lb/>
翩行當近林就卜築與子來往聊窮年<lb/>
　　　虚寂堂<lb/>
吾聞卓道士操節如冰霜學窺老莊本淵然閟光芒當時世莫<lb/>
識落魄依四方甞爲京洛㳺不踐聲利場衣𥚑卷塵土獨鶴翻<lb/>
南翔千里不駐足飄飄指潯陽潯陽多名山飛仙共徜徉晚嵗<lb/>
隠城郭古宫極凄凉千金售鄰壤増築成虚堂流塵斷四壁虚<lb/>
白浮中央惜哉今巳往吊影空歎傷頼有賢弟子黄冠挺昻藏<lb/>
區區慕髙格綽欲傳芬芳逐客蘇太史堂堂國之良言爲天下重<lb/>
墨妙逾珪璋爲君易華榜庭户增輝光風流滿江左知子非尋常<lb/>
　　　遊詠真洞贈陶道人<lb/>
<pb n="KR4d0093_SBCK_001-4b"/>
淵明骨巳朽陳迹尚可求我復識其孫長鬛青兩眸相去僅千<lb/>
載猶能繼風流寄跡黄冠中神姿邈清脩相携行洞天暝色藹<lb/>
巳浮松寒語栖鶴潭静眠蒼虬蘭膏照深夜風磬鳴重樓吾廬<lb/>
閟三峽清净亦此侔何時駕鹿車訪我西林丘<lb/>
　　　廖司法挽辭<lb/>
吾聞廖夫子名大不得覩讀書盡五車行義拔前古聚徒從妙<lb/>
齡所至變鄒魯身雖甘陋巷志欲望伊吕風雲茍超騰名教當<lb/>
有補蹉跎鬢毛攺寸禄晚方取青衫適南營素幔歸湓浦秋原<lb/>
起新隴寂寞一坯土悲歌動閭里清血洒如雨蘭玉已含芳行<lb/>
看秀庭户<lb/>
　　　絶句<lb/>
<pb n="KR4d0093_SBCK_001-5a"/>
髙嵓有鳥不知名欵語春風入户庭百舌黄鸝方用事汝音雖<lb/>
好復誰聽<lb/>
　　　覽秀亭<lb/>
飛甍巨棟出髙墉覽秀開亭實有功湓水秋横簾幙外廬山晴<lb/>
落酒杯中俯窺城郭千艘轉仰見星河四面同江左元規存舊<lb/>
觀孟侯還此繼髙風<lb/>
　　　歸宗道中<lb/>
朝日未出海杖藜適松門老樹暗絶壁蕭條聞哀猨迤邐轉谷<lb/>
口悠悠見前村農夫争道來聒聒更笑喧數辰競一虚邸店如<lb/>
雲屯或携布與楮或驅雞與㹠縱横箕箒材瑣細難具論老翁<lb/>
主貿易俯仰衆所尊區區較尋尺一一手自翻得無筋力疲兩<lb/>
<pb n="KR4d0093_SBCK_001-5b"/>
鬢埋霜根吾鄉東南㑹百貨常源源金鐶衣短後群奴列崑崙<lb/>
通衢旅犀象顛倒同籬藩蛟綃與翡翠觸目亦已繁少壮供所役<lb/>
耆年卧髙軒翁今處窮獨未易聽我言且當具鹽米歸家飯兒孫<lb/>
　　　寄王慎中教授<lb/>
髙人屏迹匡廬山不入州府今幾年煑葵烹藿日一飯目光烱<lb/>
烱明星懸行脩道冨神所憐絳帳弟子如雲煙憶昨秋風宿曾<lb/>
巘杖藜扣户君未眠堦松影月不到席耿耿唯有青燈然髙談<lb/>
一傾百慮洗似拂蒿艾披蘭荃清詩落筆有餘地頃刻百𥿄<lb/>
珠璣聮錦囊别後有新句勿惜東使聊相傳<lb/>
　　　夏日山居<hi>十首六言</hi>
杜宇鳴春已歇薔薇尚有餘花吾廬宛同彭澤遶屋美䕃交加<lb/>
<pb n="KR4d0093_SBCK_001-6a"/>
苦笋爭抽豸角枇杷競吐驪珠午飯松間睡足茶甌滿泛雲腴<lb/>
紈扇輕裁孤月竹簟冷織雙紋呼取凉襟幽吹拂開亂眼浮雲<lb/>
麥浪遥翻隴底雲峰忽起空端拄杖支頥松下直須細細吟看<lb/>
山月明含草木溪風暗度襟裳寂寂簾櫳夜半羽蟲相趂飛楊<lb/>
隂洞石床初掃誰來共飯胡麻鳥道新䟽碧注爲君沉李浮瓜<lb/>
古徑斜依杉竹薫風永日無人噪鵲鳴鳩去後一聲幽磬南鄰<lb/>
門外溪行碧玉林梢日墮黄金好景莫愁吟盡㑹看月出遥岑<lb/>
山雨洗開林幄梧桐日射荆扉傍砌榴花初吐照人特地光輝<lb/>
逺壑尚餘殘照飛蚊巳閙前簷巢燕歸來何暮呼童爲汝開簾<lb/>
　　　秋江<lb/>
赤葉楓林落酒旗白沙洲渚夕陽㣲數聲柔櫓蒼茫外何處江<lb/>
<pb n="KR4d0093_SBCK_001-6b"/>
村人夜歸<lb/>
　　　周茂叔郎中濂溪<lb/>
蓮花峰下水東出其流長十里漱石齒鏘然韻珩璜坡陁滀野<lb/>
岸烱烱浮眀光衣冠有曠士眷此冝徜徉乞身不待老結屋栖<lb/>
其旁髙風慕箕頴不羨尚書郎松菊手自挿葱葱蔚連岡了無<lb/>
川澤營庻以廉自方禽魚出堦塹詎識矰繳防雲山侑几席風<lb/>
月非迎將萬事委空洞頹然寄壷觴詩書藂屋壁教子心獨强<lb/>
翹翹䨇鳯雛炳炳其文章婆娑刷勁翮雲漢期翺翔髙名與溪<lb/>
水千載同湯湯<lb/>
　　　　陶宣德逸老堂<lb/>
湓浦城南舊隠淪一堂無地可栖塵石床春卧荼<graphic n="KR2573" url="https://raw.githubusercontent.com/kanripo/KR-Gaiji/master/images/KR2573.png" mimeType="image/png"/>砌撩亂餘<lb/>
<pb n="KR4d0093_SBCK_001-7a"/>
花墮酒巾<lb/>
歸來詩酒洽天機騷客無煩詠式微三徑就荒松菊在洗除蒿<lb/>
艾浄秋暉<lb/>
　　　夜渡採石<lb/>
滄江夜半月沉輝客子行舟失渺瀰不用然犀剛照耀波間百<lb/>
恠惡人窺<lb/>
　　　秋日西園<lb/>
日月更代顯光華難並留昔人尚行樂俯仰無暫休平居得君<lb/>
子出處常相求良辰緩余臂共作西園逰極目瞰平野緬然見<lb/>
蒼洲千林澹霽色萬韻生凉秋露華溥菊英藹藹香可揉參差<lb/>
間畦壠芋栗森相儔緑蔓無芳姿碧花茂牽牛低回曯籬落樹<lb/>
<pb n="KR4d0093_SBCK_001-7b"/>
影環清流賞物志巳諧何用登蓬丘<lb/>
山家無外營超然閉幽室莆團北䆫下黙坐終永日炎景忽差<lb/>
池涼飈動蕭瑟中林多橘柚粲粲垂華實凭髙試裴回幽興遽<lb/>
超逸雲霞散平岡太白空際出禽歸杳莫辨積翠鎻深蔚吁哉<lb/>
宇宙間濩落竟一物胡爲市朝客終嵗浪汩没翳吾樂餘生勝<lb/>
事良可詰放懐在冥冥身世兩俱失<lb/>
甞聞晉支遁矯志歸沃洲千載激清風邈哉誰與儔余今雖不<lb/>
敏萬事非身謀朅來卧窮谷未覺暫先脩一法尚無遣何勞問<lb/>
三休卷舒在至理賞詠歸優㳺採薇陟曾阿濯足依澗流但驚<lb/>
桂花拆詎識江漢秋滄溟空汗漫無意狎群鷗<lb/>
憶昔少壯時意氣摩雲霓㳺心黄卷間豈顧白日西由來昧根<lb/>
<pb n="KR4d0093_SBCK_001-8a"/>
本旦旦從所迷邇獨悟無爲文字如委泥物生豈髙下至道良<lb/>
自齊青山遶吾廬開户衆鳥啼曉日上喬木秋光媚囬溪畸人<lb/>
長往來絶壁同攀躋遐天浄若掃矌目無端倪楚客一何苦登<lb/>
臨獨悽悽秋山夜來雨雲氣朝尚昬禪庭無來轍但見落葉繁<lb/>
石室暗燈火天容開霽㾗耳目思逺適曠然啓曾軒長謡緩輕<lb/>
筞去去窮深源方塘灔清流鳬鴈静不喧時遭羲皇翁容與諧<lb/>
笑言邈然採真賞嵗晏誰與論<lb/>
　　　寄題濟源令楊君蘭軒<lb/>
昔人慕猗蘭佩服比脩㓗往往卒嵗間山中行採掇吁哉昔人<lb/>
去巳久此花憔悴今誰折濟源長官真好古王屋天壇馳逺歩<lb/>
陽崖月窟得芳叢滿握歸來誇所遇净掃幽軒植蘚墀紫莖緑<lb/>
<pb n="KR4d0093_SBCK_001-8b"/>
葉弄竒姿踈簾風軟日華薄芳馥滿懐君自知<lb/>
　　　送琳上人還杭<lb/>
聚水作一雨多少近逺隨所遭或霑枯荄僅濡浹或入巨海成<lb/>
波濤少林真風今百紀悵惜至此何蕭條喜君齊志早寂寞同<lb/>
我十載淪芻樵含冲嗜漠不自厭更欲刺口甞群餚師門祖席<lb/>
在在有得此失彼良自嘲朅來東南走千里但願刈楚逢翹翹<lb/>
駃浮長川不憚惡陟彼巨巘寜知勞誠專志苦若有相行斷西<lb/>
壤逢英豪金鎚扣天玄楗廓玉電激海眀珠髙星霜因循共千<lb/>
日誰爾使子先行包湖山蜿蜒湖水薄湖上幽人想如昨秋入<lb/>
芙蓉露巳溥曉捲簾櫳暑初却明明潭底見行雲謾謾空中聞<lb/>
唳鶴此景從來吾巳知異鄉寜羨君先歸由來出處元無隔同<lb/>
<pb n="KR4d0093_SBCK_001-9a"/>
看明朝日上時<lb/>
　　　春日即事呈定海尉葛叔忱<lb/>
曾臺宿霞披滴瀝朝露濕有客獨登臨含情空佇立問君佇立<lb/>
何所爲報言逺人甞有期菊花黄日出山去芳草緑時猶未歸<lb/>
萬壑千嵓望何極願託孤鴻寄消息少年㳺衍易蹉跎翻恐歸<lb/>
來不相識滿目春暉花爛熳花厎幽禽自相喚紛紛萬類皆有<lb/>
從獨我參差邈雲漢勸君不用長相思容顔消竭神空疲無情<lb/>
况有西樓月夜夜清光照不虧<lb/>
　　　臨平道中<lb/>
風蒲獵獵弄輕柔欲立蜻蜓不自由五月臨平山下路藕花無<lb/>
數滿汀洲<lb/>
<pb n="KR4d0093_SBCK_001-9b"/>
　　　寄龍井辨才法師<lb/>
法師安逺徒我見常罄折頹綱製像運基搆甚宏達煌煌四十<lb/>
載說法傾吴越人天㑹方丈萬趾常雜遝藹然如丘山四座羞<lb/>
蟻垤投老倦揮松毅然辭且决飢鷹得秋風轉盻俄一掣結苑<lb/>
南山陲雲蘿占幽絶昔我海上還相尋訪林樾夜闌叩㣲要猨<lb/>
鳥寂不聒慧風洒幽襟法雨濯枯枿别來今四載寒暑驚屢闋相<lb/>
望如晨星杳杳各天末何當從杖藜一笑龍泓月<lb/>
　　　再逰鶴林寺<lb/>
招隱山南寺重來嵗巳寒風林驚墜雪雨澗咽飛湍壁暗詩千<lb/>
首霜清竹萬竿東軒謫仙句洗眼共君看<lb/>
　　　江上秋夜<lb/>
<pb n="KR4d0093_SBCK_001-10a"/>
雨暗蒼江晚未晴井梧翻葉動秋聲樓頭夜半風吹斷月在浮<lb/>
雲淺處明<lb/>
　　　邵仲恭許相過金山未至<lb/>
二月歸來江上居江流變渌江鷗去時移物攺何足論身世悠<lb/>
悠本非固鳩鳴屋角山雨餘花苞破紅滿芳樹晴䆫曉日幽興<lb/>
催振衣出戸凌髙臺潮回浪死風色定縹緲沙岸煙中開故人佳<lb/>
期絶消息滿眼空看暮雲碧何日扁舟南渡來一洒髙風破吾臆<lb/>
　　　淮王府園與王元規承事同賦<hi>三首</hi>
年少王郎一幅巾杖藜呼我歩城闉紅泥亭子闌干外絶目遥<lb/>
看萬樹春<lb/>
一霎催花驟雨來集芳堂下錦千堆浪紅狂紫渾争發不待啇<lb/>
<pb n="KR4d0093_SBCK_001-10b"/>
量細細開<lb/>
藹藹春空宿霧披桃溪栁陌共逶迤阿戎莫道無才思細草幽<lb/>
花揔要詩<lb/>
　　　春晚<lb/>
疊頴叢條翠欲流午隂濃延聽鳴鳩兒童賭罷榆錢去狼藉春<lb/>
風漫不收<lb/>
曉風池沼水瀾翻春盡淮南麥秀寒院落無人日亭午栁花如<lb/>
雪滿䦨干<lb/>
恠雨盲風卷却春傍欄蕭瑟只青筠引雛燕子朝來去回首多<lb/>
情語更頻<lb/>
參寥子詩集卷第一<lb/>
</p>
<p>
</p>
  </div>
<div> <lb/>
    <p>
<pb n="KR4d0093_SBCK_002-1a"/>
參寥子詩集巻第二<lb/>
　　　　　　　　　　　　法孫　法頴<lb/>
　　　邵伯道中<lb/>
一道河流逺接天兩行官栁復蕭然村<graphic n="KR4072" url="https://raw.githubusercontent.com/kanripo/KR-Gaiji/master/images/KR4072.png" mimeType="image/png"/>歷歷鳴何處彷彿孤<lb/>
煙落日邊<lb/>
囬首山光古寺基拂天寒木耿斜暉孤撑漸與鍾聲逺但見風<lb/>
幡竹外飛<lb/>
　　　平山堂觀雨<lb/>
午枕藜床夢忽驚栁邊雷送雨如傾蜀岡西望蕪城路銀竹森<lb/>
森十里横<lb/>
　　　建隆秋夜<lb/>
<pb n="KR4d0093_SBCK_002-1b"/>
𣑽唄聲沈香霧銷月明金殿影岧嶤夜深唯有龕燈在風露滿<lb/>
庭人寂寥<lb/>
姢姢雲月照䆫扉𥿄帳形開夢覺時庭下風篁自成韻吹簫安<lb/>
用玉人爲<lb/>
　　　晚歩<lb/>
叢薄蕭蕭朔吹翻瞑鴉遼亂欲投村江南雪後山無數林表纔<lb/>
分翠一㾗<lb/>
　　　次韻閻永仁博士同飲蜀井<lb/>
潭潭古甃閟髙岡脩綆低懸百尺長廋語樂天推絶特第泉鴻<lb/>
漸許甘凉金盤謾說溥秋露玉盌休誇沃蔗漿更有碧梧盤爽<lb/>
䕃坐驚亭午失驕陽<lb/>
<pb n="KR4d0093_SBCK_002-2a"/>
　　　次韻永仁見贈<lb/>
憐君泣血依墳墓雖設衡門不妄開盈几貝多翻百遍同龕彌<lb/>
勒禮千囬夜寒幽鳥窺香火嵗暮鄰僧數往來何日爲余重<lb/>
掃榻卧聽松韻落清哀<lb/>
　　　次韻何子温龍圗見贈<lb/>
春破䢴溝古驛旁揮毫邂逅沈東陽自慙擊壤無髙韻但愧<lb/>
投珠有異光曠逹未應輸靖節風流可復羨知章我非照鏡迷<lb/>
頭客一接清歡亦似狂<lb/>
　　　楊康功待制所藏醉道士石<lb/>
天官夜燕瓊樓春一官大醉頽穹旻飛光貫地若素練百里雞<lb/>
犬聲紛紛吹風洗雨嵗月古化此頑石良悲辛楚山之老頗知<lb/>
<pb n="KR4d0093_SBCK_002-2b"/>
異濯以澗底清漪淪霓裳彷彿認羽客楮冠數寸横秋雲空齋<lb/>
晝閑戯一擊琅然哀韻還清真我聞天官天所陳雖復暫屈終<lb/>
當申烈風迅雷一朝作却上蒼蒼朝紫宸<lb/>
　　　乾明夜坐懐孫萃老學士<lb/>
余生飄泊猶斷蓬詎肯低囬附根柢兹焉得坎謾栖止一日從<lb/>
風即輕逝淮南十月寒未苦耿耿虚堂屬宵夜星辰錯落挂簷<lb/>
廡爽氣侵尋入衣𬒮桐葉聲翻玉露圎竹枝影掃金波碎安得<lb/>
南鄰龐老翁揮麈堂堂坐相對<lb/>
　　　維陽府學四栢堂<hi>時爲教官<折 t="33"/>鄒志完待制</hi>
頖宫本凄凉庭户無冗長蒼然餘四栢終日清相向夫人擅所<lb/>
有髙懐益超放炎蒸五六月大厦如甕盎凉飈天外來披拂逾<lb/>
<pb n="KR4d0093_SBCK_002-3a"/>
一餉怳如乗虚舟破月渡溟漲嚴冬衆木死薿薿獨無恙非永<lb/>
造化私故與冰雪抗冝亦有神明兹焉隂所相<lb/>
　　　次韻少㳺學士送龔深之往金陵見王荆公<lb/>
春風隨意可嬉娱水有舟航陸有車應笑楊雄未忘我閉門<lb/>
猶著解嘲書<lb/>
夢㓜皆輸古竺乾功名何用咤燕然羨君一棹江南去碧薺時<lb/>
魚暮雨邊<lb/>
虎踞龍盤亦漫雄城荒狐兎往來通可人誰有秦淮月出沒姢<lb/>
姢波浪中<lb/>
白下長干春霧披家家桃李粲朝暉懸知一見毗耶老心地如<lb/>
灰不更飛<lb/>
<pb n="KR4d0093_SBCK_002-3b"/>
　　　次韻黄子理宣德田居四時<lb/>
四序自逶迤田園常局促春陽旋東臯迫我事銚鎒出種曝籬<lb/>
根驅牛飲溪曲暉暉明朝陽聒聒喧布榖頽齡惜筋骸曉睡謾<lb/>
云足蓐食出柴門荷蓧赴幽谷搴條視柔桑密葉巳舒緑今<lb/>
年氣候早膏雨厭霡霂鄰翁時一來耕耨每相屬<lb/>
離離小麥黄習習南風度桑棗暗蓬麻耘鋤困朝暮種瓜屋<lb/>
東隅翠蔓巳分布黄花引踈籬冉冉欲横路白水漫青秧聮翩<lb/>
下鷗鷺新絲換濁酒肴蔌羞薄具掃洒聚比鄰環坐䕃髙樹稚<lb/>
子羨嬴餘牽衣傍翁嫗牛羊嶺外歸落日林梢去餉婦亦還家<lb/>
笑言隔煙霧<lb/>
村落巳徂暑蚊蠅尚喧啾衡門霽朝雨苑竹歸新秋機絲廹鄰<lb/>
<pb n="KR4d0093_SBCK_002-4a"/>
女札札無停休中田藹黄稼爛熳如雲浮渌蟻釀新甕嘉魴<lb/>
釣清流瓦尊遟來客禮數忘獻酬三盃未肯辭笑語方綢繆時<lb/>
平盜自隠場圃無宵憂兒孫漸束髪婚嫁迫所謀欵曲從我言<lb/>
歸途蹇淹留林端有月色相送前溪頭<lb/>
朔吹鳴髙林回塘冰已結牛羊卧茅屋原野暗飛雪壯男臂彫<lb/>
弓短後事田獵饑鷹一號呼荒徑洒毛血歸來誇意氣鄰舍呼<lb/>
飲啜明朝過南山更欲窮窟穴寒爐然豆萁光燄時起㓕布被<lb/>
擁嬌兒從渠踏裏裂老翁寢不寐展轉念鵝鴨籬落易穿窬<lb/>
狐狸恐驚發<lb/>
　　　和龍直夫秘校細雨<lb/>
細雨連阡陌輕雲濕不飛池寒鷗自卧巢冷燕催歸慘澹疑沈<lb/>
<pb n="KR4d0093_SBCK_002-4b"/>
樹飄蕭忽近幃簷花霑巳久稍欲墮人衣薄霧兼寒雨凌晨<lb/>
靄未分細冝池上見清愛竹邊聞斗帳侵蘭夢虚櫺逼蕙薫<lb/>
晚來欣小霽鈎箔見踈雲傍砌飄纔断從風強更來斑斑泣蛛<lb/>
網浥浥汗江梅薄日光時漏曽隂意未開少陵心易感詩句冩清哀<lb/>
　　　次韻孫傳師龍圗㳺醴泉寺<lb/>
楊林幾曲到城根中有招提氣象昬暝雀聚群盤棟吻老藤垂<lb/>
蔓覆髙垣月生歸路無燈火巷轉人家有笑言却掩吾廬還寂<lb/>
寞冷風揺幔影翩翻<lb/>
　　　春晴<lb/>
積雨久不破曾隂蔽城闕曉來得春風掃蕩净六合綽約墻頭<lb/>
花依㣲帶殘月少年誰家子驊騮飛蹀躞揚鞭出郊去逸興<lb/>
<pb n="KR4d0093_SBCK_002-5a"/>
生林樾黄鳥弄柔音青梅巳堪折行樂湏及辰芳時易消歇<lb/>
寒食東城隅青楊夾馳道髙樓暖鳯笙絶曲聞縹緲晴日動鞦<lb/>
韆飛煙拂瑶草南鄰與北里良辰競爲好人生逆旅間何必事<lb/>
枯槁仰首笑春風兹懐誰與造<lb/>
　　　東園<lb/>
斜照眀眀射竹籬桑隂翳翳麥蛾飛蕭條一徑無來轍時見羸<lb/>
牛引犢歸<lb/>
曲渚回塘孰與期杖藜終日自忘歸隔林彷彿聞機杼應有人<lb/>
家在翠㣲<lb/>
雲峰缺處支笻立溪溜聲中弄扇行習習南風吹百草幽香知<lb/>
有蕙蘭生<lb/>
<pb n="KR4d0093_SBCK_002-5b"/>
　　　淮上<lb/>
蘆梢向曉戰秋風浦口寒潮尚未通日出岸沙多細穴白蝦青<lb/>
蟹走無窮<lb/>
今夜沙頭月上遟小螢零碎傍舡飛可憐光彩雖無限何似嬋<lb/>
娟一寸輝<lb/>
天闊隂雲低抱樹沙寒鷗鷺欲親人小航泊處誰家住脩竹踈<lb/>
花宛似春<lb/>
　　　冬夜㑹孫莘老司諫書齋<lb/>
去馬來車聲巳䦨雪雲低壓暮簷寒地爐山枿燒初熟軟語聊<lb/>
爲世外歡<lb/>
碧瓦爐焚裊裊香紅柑紫栗更分甞從來樂事人間少不惜歸<lb/>
<pb n="KR4d0093_SBCK_002-6a"/>
途夜漏長<lb/>
多病山人能放曠忘縁居士解逍遥蒲團疊足清相向誰道雲<lb/>
林勝市朝<lb/>
　　　曉出土山<lb/>
遶山脩竹曉參差葉葉塗霜墜碧枝日脚漸髙風乍起蕭蕭恰<lb/>
似雨來時<lb/>
　　　寄蔡彦規主簿<lb/>
遶舍蒼煙晚更凝隔簾新月未多明捿烏著樹無餘噪老檜吟<lb/>
風有細聲客散愈憐真境好定囬猶覺幻身輕可堪俗子能知<lb/>
味此語聊傳北郭生<lb/>
　　　次韻太虚夜坐<hi>字太虚<折 t="33"/>少㳺一</hi>
<pb n="KR4d0093_SBCK_002-6b"/>
古寺冬蕭瑟天寒色更冥捲幃延素月轉盻失流星爐厎眠枯<lb/>
枿䆫根立凍缾談餘焚栢子一燧小煙清<lb/>
　　　廣陵城外野歩呈莘老<lb/>
林梢聒聒鳥聲繁積雪初消澗水渾老樹卧波寒影動野煙浮<lb/>
草夕陽昬風囬笛響山前路犬吠人行竹外村杖屨不知幽興<lb/>
逺歸來新月在柴門<lb/>
　　　次韻王通叟寺丞見寄<lb/>
彫斵肝脾欲報公還如獻豕過遼東珠璣屢獲淵雲妙土木曾<lb/>
無粲忍風耿耿吟魂嗟異處迢迢桂魄謾相同錦嚢應有新詩<lb/>
在九曲池邊多塞鴻<lb/>
　　　寄仲恭<lb/>
<pb n="KR4d0093_SBCK_002-7a"/>
曉雨霽郛郭晴雲逓紛披曦和拆萬物初莖弄葳蕤儵魚泳弱<lb/>
藻漾漾動碧漪緬彼空際山黛影揺參差感此芳菲節羙人曠<lb/>
佳期音形眇何方莽莽天一涯長河泮春冰花浪激箭馳好慿<lb/>
三尺鯉寄我相思詩<lb/>
　　　早秋南樓書事<lb/>
白帝初囬天地秌井梧葉老隂尚稠森森爽氣入屏幔骨冷魂<lb/>
清無汗流覺來覽眺覓佳處挾冊獨上西南樓崇山廣澤坐可<lb/>
挹逺水孤村横道周上窺青天墮海日下瞰白鶴盤庭楸誰令<lb/>
濃隂起曽嶂撲撲亂眼如雲浮埋林漲壑只俄頃撫袂掩抑將<lb/>
誰儔眀星皎月邈難見絡緯蟋蟀空啁啾安得風生土囊口萬<lb/>
里一掃無停留王孫未歸空碧草我思不見徒離憂<lb/>
<pb n="KR4d0093_SBCK_002-7b"/>
　　　和莘老經六合西門水亭懐裴學士<lb/>
折栁相從地重來失舊柯林光延晚照岸影動霜波碧圃檀欒<lb/>
密朱簷翡翠過主人成異物搔首柰情何<lb/>
　　　和莘老初至温泉呈慶禪師<lb/>
年華行巳老林莽尚葱蒼地勝連龍窟泉温注鬼湯人風逺城<lb/>
市鍾𣑽近僧坊九夏來投錫捿心應更凉<lb/>
參寥子詩集巻第二<lb/>
</p>
<p>
</p>
  </div>
<div> <lb/>
    <p>
<pb n="KR4d0093_SBCK_003-1a"/>
參寥子詩集卷第三<lb/>
　　　法孫　法頴<lb/>
　　　再賦温泉<lb/>
赭落峰前與世分溶溶湯井翳深雲月生滋穴流寒影風入華<lb/>
清皺碧紋暗引石池波宛轉暖蒸苔壁氣氤氲解衣盤礴南<lb/>
䆫下骨肉都融到日曛<lb/>
　　　次韻莘老㳺龍洞<lb/>
曈曨杲日破林埛杖筞相將馬暫停路與猿猱争險磴身隨鴻<lb/>
鵠入青冥巉嵓曲穴疑無底盤屈蒼虬信有靈能使謝公詩興<lb/>
動宛如㳺刃發新硎<lb/>
　　　次韻莘老贈顯之<lb/>
<pb n="KR4d0093_SBCK_003-1b"/>
盤盤秀嶺遶曾簷方丈門開挹翠嵐風激松梢聲間發月留<lb/>
泉厎影相涵大機清曉猊臺震險句窮宵虎穴探白傅異時修<lb/>
故事杖藜應許到雲庵<lb/>
　　　虚樂亭<lb/>
誰搆新亭近翠微似教陶令洽天機池光引月來簷廡竹影踈<lb/>
風到客衣愛酒有時携玉斝無絃聊自拂金徽人間樂事還能<lb/>
幾肯向良辰與物違<lb/>
　　　次韻朱伯収主簿觀雪<lb/>
朝來密雪蔽天涯坐目丘園發素華初著敗梧驚擁腫久霑庭<lb/>
竹見欹斜水精不動垂千筯雲母無聲落萬家安得曾穹返収<lb/>
拾莫教狼藉渾泥沙<lb/>
<pb n="KR4d0093_SBCK_003-2a"/>
隂風何事吼簷牙夜半䆫前變物華夢断只疑蟾影在褰幃俄<lb/>
駭練光斜苦侵陋巷凌寒士強入髙樓媚酒家霽後請看庭下<lb/>
草蕙蘭含緑出晴沙<lb/>
　　　次韻姜伯輝朝奉宿九曲池<lb/>
當時樓闕巳桑麻陳迹何湏置齒牙宛轉頽城圍緑野嶔崟孤<lb/>
塔背眀霞山雲度晚飛瓊葉海月生秋墮桂花圎嶠方壷同笑<lb/>
語終宵疑在水仙家<lb/>
　　　刋溝絶句<lb/>
隔屋蕭蕭風度竹當空粲粲斗翻芒峥嶸嵗月人間暮目断雲<lb/>
山歸興長<lb/>
　　　過新開湖寄李端叔大夫<lb/>
<pb n="KR4d0093_SBCK_003-2b"/>
新開湖邊秋夢曉雞犬無聲人悄悄試揭踈篷覘日華水面殘<lb/>
星猶繚繞甞聞眀珠藏巨浸光焰一出輝群草篙師爲我暫停<lb/>
櫓冈象終期入幽討波間宛轉興方豪依然别恨生懐抱故人<lb/>
離群東海頭徇禄摧眉事枯槁菰梢蘋末翠猶在蕙蘭憔悴青<lb/>
楓老浪㳺不知嵗月徙舊約無端失天杪目羨南鴻兩兩飛安<lb/>
得身同羽翰小㳺胥堂在吾必行一榻數椽應預掃<lb/>
　　　都下曉霽<lb/>
千門昨夜雨萬木曉生光御水浮紅蘂宫雲麗粉墻轉樓遲日<lb/>
静縈草亂絲長想像西池路濃隂覆緑楊<lb/>
　　　酬邵彦瞻朝奉見寄<lb/>
楊州從事多文章新詩組織如朝霞髙懐忽念朔方客秋風一<lb/>
<pb n="KR4d0093_SBCK_003-3a"/>
𥿄來天涯都城官蓋屬休沐解后過我森如麻開緘傳讀不知<lb/>
厭愕立圎視相驚誇上言音形闊川路下言杖屨埋風沙蹲䲻<lb/>
正熟邀我返城南古寺無諠譁我今翩然巳東下輕舟早晚從<lb/>
公家平山堂西百尺井請公爲汲烹露芽<lb/>
　　　訪彭門太守蘇子瞻學士<lb/>
眉山鬰茀眉水清清淑之氣鍾群形精璆羙璞不能擅散發宇<lb/>
内爲豪英煌煌蘇氏挺三秀豫章𣏌梓參青冥少年著書即<lb/>
稽古經緯八極何崢嶸未央宫中初射筞落筆㳺刃揮新硎翰<lb/>
林醉翁發竒歎臺閣四座爭相驚逡廵傳玩騰衆手一日𥿄價<lb/>
増都城同時父子擅芳譽芝蘭玉樹羅中庭風流浩蕩播江海<lb/>
粲若髙漢懸眀星前年聞公適吴㑹五漿跪道人争迎浮雲流<lb/>
<pb n="KR4d0093_SBCK_003-3b"/>
水付幽討下視世網鴻毛輕野人弱齡不事事白首丘壑甘忘<lb/>
情神仙髙標獨未識暫棄蘿月人間行朝吴暮楚失邂逅惝怳<lb/>
夜夢還惸惸迩來旅食寄梁苑坐歎白日徒虚盈彭門千里不<lb/>
憚逺秋風疋馬吾能征鈴齋吏退属幽欵一看揮麈銀河傾<lb/>
　　　彭門書事寄少㳺<lb/>
我思君處君思我此語由來自謫仙欲借野人傳𥿄尾待慿新<lb/>
鴈寄遼天<lb/>
戯馬臺邊駐馬蹄囬廊曲院揔攀躋秦郎前日曽來否試拂凝<lb/>
塵覔舊題<lb/>
百尺黄樓拂杳冥樓前風物極崢嶸東州詞客渾争詠獨恠相<lb/>
如賦未成<lb/>
<pb n="KR4d0093_SBCK_003-4a"/>
　　　虚白齋<hi>瞻瞻遣放之遂命賦是詩<折 t="33"/>與子瞻共坐有客跪魚於子</hi>
嘉魚滿盤初出水尚有青萍㸃紅尾銀腮戢戢畏烹煎掘強有<lb/>
時俄自起彼客殷勤贈使君願向中厨薦醪醴使君事道不事<lb/>
腹𣏌菊終年食甘美傳呼慎勿付庖人百歩洪邊放清泚囬首<lb/>
無欺子産淳謾道悠然泳波底<lb/>
　　　子瞻席上令歌舞者求詩戯以此贈<lb/>
底事東山窈窕娘不將幽夢囑襄王禪心巳作沾泥絮肯逐春<lb/>
風上下狂<lb/>
　　　陪子瞻登徐州黄樓<lb/>
黄花離披秌日短使君無事邀僧飯飯餘軟語爇香幽共坐圎<lb/>
庵不知晚燭籠持火報黄昬使君愛客還留連前登脩徑歩超<lb/>
<pb n="KR4d0093_SBCK_003-4b"/>
逸後却從御來聮翩城頭隂隂未上月城下激激鳴潺湲漁燈<lb/>
照舡沙岸近賈客夜唱聲清圎徘徊始轉黄樓側銀箭銅壷知<lb/>
幾刻欄竿倚遍惜分携泣泣芙蓉珠露滴<lb/>
　　　逍遥堂書事呈子瞻<lb/>
尋常卧雲林往往厭闤闠今朝郡齋裏岑寂反可愛曦和破簾<lb/>
櫳幽鳥語庭際開門面脩圃珍木羅翠盖蕭踈舊菊叢裛露<lb/>
有餘態主人事天和萬慮屏身外勞生一斷梗何處考根柢安<lb/>
能從物役擾擾空卒嵗脫巾每相從頗得資傲睨<lb/>
　　　次韻子瞻飯別<lb/>
鈴閣追隨半月強葵心菊腦厭甘凉身行異土老多病路憶故<lb/>
山秋易荒西去想難陪蜀芋南來應得共吴薑白雲出處元無<lb/>
<pb n="KR4d0093_SBCK_003-5a"/>
定只恐從風入帝鄉<lb/>
　　　次韻少㳺寄李齊州<lb/>
畫舡京口見停橈蕭洒渾疑謝與陶但把好山供勝踐不將餘<lb/>
論挂塵勞諫垣天上經焚草藩國年來屢夢刀北客近傳新政<lb/>
羙未甞因物強吹毛<lb/>
　　　次韻少㳺和子理梅花<lb/>
朔風蕭蕭方振槁雪壓苑齋欲欹倒門前誰送一枝梅問訊山<lb/>
僧少病惱強將筆力爲摹冩麗句巳輸何遜早碧桃丹杏空自<lb/>
妍嚼蘂齅香無此好先生携酒傍玉叢醉裏雄辭驚電掃東溪<lb/>
不見謫仙人江路還逢少陵老我雖不飲爲詩牽不惜山衣同<lb/>
藉草要看陶令挿花歸醉卧清風軼軒昊<lb/>
<pb n="KR4d0093_SBCK_003-5b"/>
　　　自彭門囬止淮上因寄子瞻<lb/>
朅來淮上卧蕭宫囬首人間萬事空院静水沈銷薄幔睡餘寒<lb/>
日耿脩桐南山訪古思杯渡北海談經憶孔融寂寞蒹葭霜雪<lb/>
後何時重倚玉青葱<lb/>
　　　與曾逢原寺丞相别<lb/>
落葉追奔卷地飛淮流轉處楚山稀君騎黄鵠朝天去我憶青<lb/>
松舊壑歸道在不湏驚契闊情親聊用惜分違嵓居禄隠都如<lb/>
夢莫向秋風歎式微<lb/>
　　　夜泊淮上復寄逢原<lb/>
黄沙白草滿淮垠逆旅蕭條思不禁風約亂雲歸隴首角催明<lb/>
月出波心槎頭湧處潮初上斗柄移時夢未沈遥想故人投宿<lb/>
<pb n="KR4d0093_SBCK_003-6a"/>
地畫舡應在碧榆林<lb/>
　　　曉發桃源渡寄端叔<lb/>
桃源渡頭雞一鳴舟子夜起趨南行泯泯河流浮落月蕭蕭岸<lb/>
木警秋聲依人翡翠霜翎重拂棹芙蓉露點輕爲報舊㳺朝士<lb/>
說天街何似此中清<lb/>
　　　贈鄒毉<lb/>
君不見宋清市藥長安西衆工就取資刀圭瘡痬疾病一皆往<lb/>
所應不必黄金賫度未能酬輒焚劵耻學庸生憂噬臍人人徳<lb/>
清莫肯負日獲逺利豊子妻公侯餽遺日相属螘食華衣乗駃<lb/>
騠羅池神人爲作傳至今名譽横雲霓鄒君業毉世淮海㵼盛<lb/>
補衰知徑蹊玉函金匱恣探討拏以自副能不迷頃年西㳺抵<lb/>
<pb n="KR4d0093_SBCK_003-6b"/>
京室逹官貴吏争品題歸來鄉縣頗蕭瑟湖水粘雲芳草萋怜<lb/>
余寢瘵古佛刹每辱珎劑相扶携傾囊倒槖願爲贈唯有圎<lb/>
蒲并杖藜君聞掉頭不我顧止索詩句光衡圭夜披陳編見清<lb/>
事重嗟此道今如泥君誠有意嗣前躅篋笥不憂無錦綈<lb/>
　　　寄蘇子由著作<lb/>
先生道德若為容曾向南都幕下逢拔俗髙標驚萬丈凌雲逸<lb/>
氣藹千重低梧暫宿張家鳯濁水難藏許氏龍嵗晚雪霜雖更<lb/>
苦未應憔悴碧嵓松<lb/>
　　　贈子固舍人<lb/>
文章煒燁動當時雋乂雖多不並馳解激頽波旋往古獨憐夫<lb/>
子抱青規山川淑氣真能感宇宙雄名豈浪垂未信長途老天<lb/>
<pb n="KR4d0093_SBCK_003-7a"/>
馬行看蹴踏上瑶池<lb/>
吏部遺編久寂寥頴濵居士亦蓬蒿支流盡屈江湖闊衆阜爭<lb/>
隆㤗華髙落落千章揮琬琰湯湯萬頃起波濤玉堂鵷鷺遲公<lb/>
久何事﨑嶇尚夢刀<lb/>
　　　宿乹眀<lb/>
五更風雨閙秋堂夢斷篝燈尚有光眀日又爲湖上客舡頭雲<lb/>
水正茫茫<lb/>
　　　寄莘老<lb/>
十年手把使君麾一日歸來践赤墀偶爾夢中成故事凛然霜<lb/>
後見竒姿枯荄在昔甞叨廕微蚋于今頼附馳况有雲庵閟深<lb/>
谷他時香火與君期<lb/>
<pb n="KR4d0093_SBCK_003-7b"/>
　　　寄李公擇侍郎<lb/>
髙城夜寂起清風月下清霜墮曉空澤國巳驚黄橘柚省垣應<lb/>
對老梧桐青錢舊數文才妙碧落新㳺問望隆四海倚公調鼎<lb/>
鼐佇瞻和氣洽冲融<lb/>
　　　俞公達待制挽辭<lb/>
金鐸哀傳静列營將星飛墜漢蕃驚森森氣與秦山在奄奄魂<lb/>
隨隴水傾塞路簫笳悲部曲海天風雨濕銘旌堪嗟未勒燕然<lb/>
石遽失連雲萬里城<lb/>
東吴佳氣久氤氲果見雄才出海濵屢試干將羗破膽忽摧梁<lb/>
木士霑巾人間夢斷黄粱熟天上樓成白玉新零落山丘今古<lb/>
事情鍾我軰謾傷神　卷終<lb/>
</p>
<p>
</p>
  </div>
<div> <lb/>
    <p>
<pb n="KR4d0093_SBCK_004-1a"/>
參寥子詩集巻第四<lb/>
　　　春行<lb/>
朝入春山千萬重暮歸溪上漫匆匆白沙岸口長回首無數漁<lb/>
燈翠靄中<lb/>
　　　次韻傳師見過<lb/>
孫郎蕭洒逼人衣咫尺塵埃隔蕙帷陋巷有時過佛刹談經還<lb/>
共惜秋暉百年空果冥中謝一寸靈珠象外歸久矣此情人不<lb/>
諭援毫聊復爲君揮<lb/>
　　　准上聞鴈寄仲恭<lb/>
欹枕舡舷夜櫓停數行南去鴈如繩起來欲寄相思字髙拂銀<lb/>
河喚不噟<lb/>
<pb n="KR4d0093_SBCK_004-1b"/>
　　　與怡然夜話<lb/>
雲埋碧瓦寒侵戸榻照青燈夜色空故國十年無限事笑談如<lb/>
在夢魂中<lb/>
　　　鶴林寺<lb/>
宛轉囬廊漫布金蕭條寒日墮墻隂門前合抱松千尺黄鶴不<lb/>
來年巳深<lb/>
　　　寄舒堯文教授<lb/>
經綸滿腹貯雲霓卓犖丘門道可躋絳帳開時霞影亂青衿立<lb/>
處鴈行齊憶親麈尾焚香夜共惜筠梢落月低别後鳯毛知更<lb/>
長五車應巳識詮題<lb/>
　　　次韻順上人寄叔康講師<lb/>
<pb n="KR4d0093_SBCK_004-2a"/>
少年好詩書齷齪空閉户有若丹青徒秉筆學畫虎法師<lb/>
當是時聲價久巳負籍籍東州人髙談慕支許余時跡四方<lb/>
浪渉川陸苦昨夜北山翁挑燈同軟語因論鄉里賢悵師成<lb/>
獨阻南徐號名都興發歷漢楚峥嶸江上山王氣埋千古至<lb/>
今風前笛夜夜怨江浦感慨易成吟安得君來伍<lb/>
　　　次韻順上人登壽寜閣<lb/>
昔過廣陵日兹樓亦盤桓飛甍切星斗鴻鵠争危欄怳若隨<lb/>
扶揺九萬直上摶下視古帝基蕭條空湠漫當時競豪華人<lb/>
物鏤綺紈孰謂千載後故宫半耕殘城西舊輦道繚繞猶屈<lb/>
盤咫尺見螢苑枯桑生晝寒閻閭豈復隘狐兎穴巳寛楚楚<lb/>
但喬木萋萋無寸山茍非壯士懷往往不忍看青旗催畫角<lb/>
<pb n="KR4d0093_SBCK_004-2b"/>
囬首送飛翰<lb/>
　　　得端叔淮上書<hi>揚舲恨不得與君俱之<折 t="33"/>云長淮秋色清曠順風</hi>
飛鴻從西來有客遺我書開緘識逺意字字情有餘報言歷<lb/>
長淮泛泛乗舳艫天開㓕逺霧水碧涵空虚超然忘端倪身<lb/>
世疑有無徜徉極幽致恨我失之俱我昔與曾子兹㳺頗躊<lb/>
蹰風髙當白帝露冷凋紅蕖扁舟僅半月歷覽窮朝晡伊人<lb/>
亦才華俊逸千里駒結交慕豪彦倜儻非迂儒當時欲相從<lb/>
恨子隔海隅今朝子獨往我軰還星踈邂逅亦有分夤縁非<lb/>
強圗茫然臨西風俛首良自吁庻幾有至理去彼形跡拘相<lb/>
望雲漢間皎㓗同蟾蜍<lb/>
　　　送慧悟大師還闕下<lb/>
<pb n="KR4d0093_SBCK_004-3a"/>
道人本丘壑浪爲京華居一往二十年嵗月驚湏臾禪餘挾妙<lb/>
術出入卿大夫飛揚動天子聲問傾九衢紛彼户外屨泛如水<lb/>
中鳬髙懐勌酬應逸賞思江湖春風巻衣祴千古隨舳艫中泠<lb/>
湧樓觀圎嶠連方壷杖筞歩鼇頭直上窮﨑嶇超然萬象外所<lb/>
得良有餘興盡乗白雲飄飄還帝都<lb/>
　　　將之金陵寄侍琪服之秀才<lb/>
黄昬落帆牛渚磯蒼石岸黒行人稀漁燈夜深逺近沒水鳥月<lb/>
眀來去飛瓶盂漸與南斗闊身世東去將焉爲鍾山咫尺行可<lb/>
及㑹當與子同遨嬉<lb/>
　　　鍾山夜月<lb/>
萬壑千嵓夜未央月華松色共蒼蒼上方巳覺無人語金殿誰<lb/>
<pb n="KR4d0093_SBCK_004-3b"/>
焚栢子香<lb/>
　　　睡起<lb/>
紅芳落盡踏青青啞咤黄鸝隔樹鳴午睡覺來聽不足杖藜重<lb/>
過竹隂行<lb/>
　　　曾子固舍人挽辭<lb/>
命世髙標見實難狂瀾既倒頼公還學窮㳺夏淵源際文列斑<lb/>
楊伯仲間落落聲塵隨逝水滔滔論著在名山凄凉四海門人<lb/>
淚想對秋風爲一潸<lb/>
雄詞大冊破幽昬返覆難窺斧鑿痕投老雍容歸法從銜哀倉<lb/>
卒去都門雲泉巳負髙秋約江渚空悲静夜魂誰與朝廷終太<lb/>
史君王應待鶺鴒原<lb/>
<pb n="KR4d0093_SBCK_004-4a"/>
　　　子瞻赴守湖州<hi>武陵竇群朱宿詩追用其韻各賦三首<折 t="33"/>少㳺與余同載因㳺惠山覧唐處士王</hi>
山煙弄滅沒山木含葱蒼刺舟傍遥岸理筞升虚堂周遭矚曾<lb/>
巘矯矯如翺翔下瞰平田流澹然浮日光青簩解初籜洗兩聞<lb/>
清香雖云迫前涂真賞豈易　松門暗朝雨寂歷無行人<lb/>
隆曦忽穿漏卉木蔚以新堦泉漱石齒照眼光磷磷吏君羙無<lb/>
度卓犖遺囂塵風標傲竹栢談笑凌穹旻何愧沈冥子卧霞吞<lb/>
結鄰　揚帆渡江來洗眼驚翠樾雲姿既容裔鳥哢更清絶<lb/>
凌梯訪前蹤琬琰亦未㓕嗟我魚目光疇能綴明月狂墨掃琅<lb/>
玕風煙坐中發殊勝區中人茫茫走飛轍<lb/>
　　　吴江垂虹亭同賦得岸字<lb/>
蜿蜒誇長虹吴㑹稱傑觀淪漣幾萬頃放目失垠岸倒影射遥<lb/>
<pb n="KR4d0093_SBCK_004-4b"/>
山青螺㸃空半從來夸震澤勝事無昬旦破浪湧長鬐排空度<lb/>
飛翰肺肝入清境劃若春冰泮安得凌九垓從公㳺汗漫<lb/>
　　　同吴興尉錢濟明南溪泛舟<lb/>
枇杷弄實梅欲黄海氣冥冥錯昬書僧坊亭午隘可鄙畫舸從<lb/>
君逐溪溜斗欣紛翳眼前失但覺波光翻縠縐蘋花洗雨白雪<lb/>
香荷柄吹風青玉瘦囬看行人走南北蠢蠢岸傍如蟻闘一竿<lb/>
落日麗樵明繞郭雲山相倚搆嶄嶄青壁映彤霞轉盻忽驚開<lb/>
錦繡好將傑句爲余寫天乞君才多頴荗錦囊玉刻厭傳玩燕<lb/>
尾蚕頭吾未䆒輕橈欲動蹇淹留城上哀笳凄巳奏<lb/>
　　　吴興道中寄子瞻<hi>與少㳺同賦</hi>
弱性嗜幽散出門隨所便蓮房紛可襲林幄正髙褰群木含晨<lb/>
<pb n="KR4d0093_SBCK_004-5a"/>
景孤撐破宿煙逶迤屯秀㠋宛轉滀清漣岸匝藤花暗崖垂桂<lb/>
影圓引鶵鳴鴶鵴解籜露嬋姢怳若經愚谷渾疑渡<graphic n="KR2495" url="https://raw.githubusercontent.com/kanripo/KR-Gaiji/master/images/KR2495.png" mimeType="image/png"/>川葑田<lb/>
青泛泛石葛蔓綿綿緬想醉山蕳相從狂謫仙援毫更妙韻愧<lb/>
乏碧雲妍<lb/>
　　　田居四時<lb/>
原隰春風暖池塘鴈北翔曉耕雲塢潤午飯野芹香燕子依茒<lb/>
棟花枝過土墻東阡與南陌生事日皇皇　五月梅争熟村<lb/>
村桑柘稀茜裙蚕婦瘦粉翅乳鵝肥菱蔓滋溪雨藤花鎻釣磯<lb/>
呼兒行採去亭午候荆扉　刈穫終吾事田園日向閑晚香<lb/>
増橘柚潦水耗汀灣聚噪捿鴉定孤吹牧竪還兒童驚野燒一<lb/>
片起前山汩汩防濃霧窮冬亦謾勞茒簷催日午籬落聽雞<lb/>
<pb n="KR4d0093_SBCK_004-5b"/>
號臘近還移竹宵閑更索綯春風歸早晚行見事東臯<lb/>
　　　夏日龍井書事<hi>并秦少㳺少㳺時在越<折 t="33"/>呈辯才法師兼寄吴興蘇太守</hi>
翠櫪髙蘿結晝隂驕陽無地迫吾身石崖細聽紅泉落林菓初<lb/>
甞碧柰新揮麈巳欣從惠逺談經終恨少遺民何時暫著登山<lb/>
屐來岸烏紗漉酒巾<lb/>
雨過千嵓爽氣新孤懐入夜與誰鄰風蟬故故頻移樹山月時<lb/>
時自近人禮樂汝其攻我短形骸吾巳付天真露華漸冷飛蚊<lb/>
息䆫裏吟燈亦可親<lb/>
自憐多病畏炎曦長夏投蹤此最冝青石白沙含淺瀬碧梧蒼<lb/>
竹聒涼颸雲中雞犬聽難辨谷口漁樵問不知斑杖芒鞵隨歩逺<lb/>
歸來幽火認苑茨<lb/>
<pb n="KR4d0093_SBCK_004-6a"/>
朅來人外慰捿遟谷逺山長萬事遺好鳥未嘗吟俗韻白雲還<lb/>
解弄竒姿藤花冉冉青當户竹色姢姢碧過籬不羨故人探禹<lb/>
穴短橈孤榜逐漣漪<lb/>
　　　寄俞伯謨宣義昆仲<lb/>
謝家蘭玉競芬芳千里南來未易忘猶憶娑羅雙樹院月眀相<lb/>
對坐胡床<lb/>
多病侵尋鬢巳霜昔年交友半殊方吴臺松栢今何似想見龍<lb/>
蛇數尺長<lb/>
　　　夏夜<lb/>
斗帳昬昬夜氣蒸移床趂月卧中庭紫薇花露霑衣冷翻覺華<lb/>
胥夢易醒<lb/>
<pb n="KR4d0093_SBCK_004-6b"/>
　　　送楚上人還廣陵慶禪師法席<lb/>
吾鄉少年多齷齪投老家山猶戀著何異醯雞舞甕天肯信十<lb/>
方無壁落羡君壯懐慕逺舉萬里雲山行犖确荆江洞庭虚浩<lb/>
渺歛祴浮杯心自若去年臘月過湓城聆我幽蹤卧雲壑朅來<lb/>
相從慰契闊笑語逸發驚猿鶴春風又復卷征衣問子東去將<lb/>
何爲廣陵城西古佛刹中有老禪吾所師當年與君共伏役妙<lb/>
道彷彿窺籓籬别來星霜歎巳久夜夢往往神魂馳真金雖巳<lb/>
出頑鑛鍜錬豈厭増鉗鎚縱横法縛断除盡了了方為獅子兒<lb/>
　　　晚興<lb/>
墻角風欺竹影斜數聲啼盡欲棲鴉重門巳閉断還往獨卷踈<lb/>
簾進月華<lb/>
<pb n="KR4d0093_SBCK_004-7a"/>
　　　下湖晚歸<lb/>
屈曲莎隄引興長肯辭芒屨踏秋霜歸來巳奏孤城角撩亂梅<lb/>
花落女墻<lb/>
　　　秋日西湖<lb/>
兩山斜抱翠逶迤一水中間似漾陂孤榜獨來還獨往鸕鷀鸂<lb/>
䳵莫相疑<lb/>
琤然一葉墮空庭似喚幽人夢欲醒斜倚素屏褰翠幔沈香煙<lb/>
吐鏄山青<lb/>
南山爽氣對朝扉竹露吹風更濕衣可是吟魂怯清景何妨著<lb/>
屐歩苔磯<lb/>
飛來䨇鷺落寒汀秋水無㾗玉鏡清踈蓼黄蘆冝掩映沙邊危<lb/>
<pb n="KR4d0093_SBCK_004-7b"/>
立太分眀<lb/>
欲跨髙樓曠逺情無端秋雨苦冥冥崢嶸日脚漏雲處瞥見遥<lb/>
山一抹青<lb/>
西風夜半捲庭槐卧聽鄰翁曉圃開稚子相呼入林去應知病<lb/>
菓落莓苔<lb/>
　　　晨起<lb/>
䆫扉曉闢對平湖爽氣侵尋冷入膚林逈霜黄垂橘柚渚清沙<lb/>
碧老菰蒲忘機鷗鷺元相狎得食猿猱不用呼㳺目騁懐心正<lb/>
逸更慿髙處立湏臾<lb/>
參寥子詩集巻第四<lb/>
</p>
<p>
</p>
  </div>
<div> <lb/>
    <p>
<pb n="KR4d0093_SBCK_005-1a"/>
參寥子詩集巻第五<lb/>
　　　戯招李無悔秀才<lb/>
淋漓一雨過秋山洗出西湖小霽天烱烱魚鱗含倒景飄飄羊<lb/>
角巻荒阡野塘白芡珠盈斗幽浦紅蕖錦繞舡冷炙殘盃當巳<lb/>
厭好來波際弄嬋姢<lb/>
　　　西湖雪霽寄彦瞻<lb/>
西湖漫天三日雪上下一色迷空虚曾巒沓嶂杳難辨彷彿樓<lb/>
觀疑有無飢雛乳獸失所食飛走阡陌空號呼中園却羨啄木<lb/>
鳥利觜自解謀朝哺曉來鍾鼔報新霽天半稍稍分浮圖試慿<lb/>
髙樓肆逺目千里顛倒羅瓊琚逡廵夜月出海角光彩猛射來<lb/>
城隅方壷圎嶠只在眼綽約怳晤神仙居咄哉浩景似欺壓謂<lb/>
<pb n="KR4d0093_SBCK_005-1b"/>
我不足為傳摸風流江左杜從事氣格豪贍凌相如安得飄颻<lb/>
跨鸞鵠手持栗尾來為書<lb/>
　　　次韻彦瞻舟次三墪見寄<lb/>
雪消幽港漲漪漣草際晴絲罥細煙避槳輕鷗翻㸃㸃亞墻脩<lb/>
竹静姢姢風流逺繼東山後詩句髙凌北斗邉何日去尋陽羨<lb/>
路相携青嶂弄雲泉<lb/>
　　　次韻彦瞻樊良道中<lb/>
幾日官河凍不流朝來㣲暖始通舟江梅破蘂香猶淺汀草埋<lb/>
沙緑未浮脩網横川魚乍集晴雲開野雪初収探珠既巳從驪<lb/>
頷何用區區入海搜<lb/>
　　　寄張眀甫朝奉<lb/>
<pb n="KR4d0093_SBCK_005-2a"/>
昔公令吾鄉緑髪氣方壯鳴絃坐髙堂百里肅清曠良辰騁遨<lb/>
嬉繭足履青嶂當時陪杖屨笑語相頡頏論文希鄴都樂事敦<lb/>
可尚銅章既云解余亦航海上悠悠亘六載天角空相望朅來<lb/>
石頭城邂逅慰離愴携手雨花臺俛仰得超放瓶盂徙京口冉<lb/>
冉抱㣲恙扁舟亂江來起我神益王浮雲共平生飄忽無定向<lb/>
去年客梁園塵土紛冗長狙猿失林木憔悴無優况獨有青桂<lb/>
枝冰雪不凋䘮惠然肯過從香積仍接餉秋風廹南還危帆髙<lb/>
且張落日通津門轉盻増惋悵寢寐見髙標幽魂驚夜帳相忘<lb/>
同海魚千里各雲浪<lb/>
　　　探梅<lb/>
問訊風篁嶺下梅踈枝嶺蘂未全開繁英待得渾如雪霜曉無<lb/>
<pb n="KR4d0093_SBCK_005-2b"/>
人我獨來<lb/>
　　　嵗寒亭<lb/>
草枯蓬断正紛紛翠幹排簷不攺隂自是孤根難挫抑驕霜傲<lb/>
雪本無心<lb/>
　　　與元規話别<lb/>
湖水蒼茫四接天短篷孤榜數囬旋想君東海東頭夢猶在汀<lb/>
洲白鳥邊<lb/>
雷岫庵南千種梅含芳準擬為君開冷香秀色誰為主趂取花<lb/>
時更一來<lb/>
　　　春日<lb/>
蘭英蕙蕚競芳新左右吹香暗襲人江海久無騷客賦一枝唯<lb/>
<pb n="KR4d0093_SBCK_005-3a"/>
可薦靈均<lb/>
清溪白石曉磷磷洗露桃花兩岸新欲覓劉郎家住處但聞雞<lb/>
犬不逢人<lb/>
　　　春詞<lb/>
輕雲著地栁垂絲百尺髙臺獨歩時遥愛南隣紅杏樹曉來新<lb/>
有過墻枝<lb/>
濛濛小雨暗池塘逺樹依㣲不辨行可是晚來風更惡杏花香<lb/>
亂撲囬廊<lb/>
氷開池面初浮緑日促花梢始破紅謾道春光來眼底茫然無<lb/>
意對芳叢<lb/>
　　　駐景樓<lb/>
<pb n="KR4d0093_SBCK_005-3b"/>
額額髙樓古道旁樓前風物鬰摐摐溪聲不斷來幽耳山色無<lb/>
時在小䆫金鼎養丹嘗駐景玉罇傾酒屢空缸宋清賣藥長安<lb/>
市千載佳名與子䨇<lb/>
　　　程公闢給事罷㑹稽道過錢塘因以詩見之<lb/>
嘗聞鍾皷過蓬萊席上無非八斗才刻燭揮毫公屢勝投壷飲<lb/>
釂客先頽老元格調真難繼短李風流不易陪鑑水稽山行樂<lb/>
處後車長是載鄒枚<lb/>
江干千騎送朱輪父老無縁借㓂恂吴國旌旗開白日越溪桃<lb/>
李失青春雄名素與珠星爛妙質長隨玉樹新當宁比聞思舊<lb/>
德萬方行見入洪鈞<lb/>
　　　寄濟眀<lb/>
<pb n="KR4d0093_SBCK_005-4a"/>
茫乎一氣同渾淪瀰漫六合無邊垠吁哉破散幾千載被在萬<lb/>
物含其真清輕爲天濁為地一一厚薄理自匀駑駘騏驥不並<lb/>
廐夜光魚目難相親錢郎少年禀清裔英姿綽欲揮等倫忠言<lb/>
讜論躡根本行義修篤無緇磷是家嚴君抱勁烈直筆曽預螭<lb/>
頭臣我昔浮㳺霅溪側傾蓋遇子情彌欣炎雲燒空五六月漾<lb/>
舟南郭吟青蘋溪流寛圍野橋碧溪樹静嘯涼飊新竒探險取<lb/>
得佳句𣣔壓桞惲江南春瓶盂属我暫行役樂事一跌成參辰<lb/>
使君旋亦報西去紛紛萬變難重陳南山暮冬厚積雪剛茂不<lb/>
死期松筠<lb/>
　　　江行寄俞仲寛察院<lb/>
潮回沙浦寒月落山未曉駕言江上行行逺心亦悄苑屋兩三<lb/>
<pb n="KR4d0093_SBCK_005-4b"/>
家鷄聲聞縹緲輕風颭垂楊芳枝何裊裊上有䨇鳴禽下有蕙<lb/>
蘭草蒸蒸物巳繁灼灼花更好時見頳尾鱗跳波泳紋藻即事<lb/>
起幽情情含結懐抱故交如參辰咫尺曠煙島紅日巳三竿回<lb/>
轅白沙道但聞蕭葦間挐音飛杳杳<lb/>
　　　春日雜興<lb/>
池南池北日融融水荇風蒲各占叢幸有花枝能照眼可無詩<lb/>
句補春工<lb/>
城根野水渌逶沱颭颭風舡掠岸過日暮蕙蘭無處採渚花汀<lb/>
草占春多<lb/>
栁外披煙舒逺目花邊植杖坐芳茵能言百舌深藏葉解舞鵾<lb/>
雞不避人<lb/>
<pb n="KR4d0093_SBCK_005-5a"/>
雨闋中庭暖日浮春禽百種聚喧啾粉腰蜂子尤無頼撓遍花<lb/>
鬚未肯休<lb/>
去嵗春風上苑行爛窺紅紫厭平生而今眼底無姚魏浪蘂浮<lb/>
花懶問名<lb/>
碧流如鏡轉春渠時送殘紅出雨餘可怕莓苔黏屐齒強扶笻<lb/>
竹過鄰居<lb/>
雨洗樓頭碧瓦昬五更殘月墮金盆轆轤索轉玉繩曉花底宿<lb/>
禽無數喧<lb/>
梅梢青子大於錢慚愧春光又一年亭午無人初破睡杜䳌聲<lb/>
在桞花邊<lb/>
戢戢籬根紫筍長滿城桃李罷芬芳東風雖是無情物送謝迎<lb/>
<pb n="KR4d0093_SBCK_005-5b"/>
繁亦更忙<lb/>
樹萱移菊助春榮沐雨踈風擢翠莖童子新能理荒穢不教蕭<lb/>
艾並叢生<lb/>
　　　雪堂雨中<lb/>
梢林急雨暮凄凄簾幕風燈暗欲迷向曉請看南陌上一畨紅<lb/>
素掩春泥<lb/>
　　　春日赤壁<lb/>
灧灧春江水拍隄雙雙出沒羨鳬鷖白沙青石無泥滓且逐東<lb/>
風進杖藜<lb/>
蕭瑟江梅樹樹空蘭芽猶短未成叢行窮赤壁山西路只有桃<lb/>
花一樣紅<lb/>
<pb n="KR4d0093_SBCK_005-6a"/>
　　　留别雪堂呈子瞻<lb/>
筞杖南來寄雪堂眼看花絮老風光主人今是天涯客眀日孤<lb/>
帆下渺茫<lb/>
　　　寄題徐德之先生閑軒<lb/>
建安自古多俊髦徐子磊落尤其豪論兵說劒走湖海身勤事<lb/>
左無所遭緑林五校巳屠膾黒衣三衛羞徒勞歸來故山便卜<lb/>
築脫棄萬事輕鴻毛横前澗水漱哀玉傍舍老攊藏飛猱山𬞞<lb/>
何用羨粱肉鶴氅未必輸青袍追雲弄月有真趣慎勿輕語傳兒曹<lb/>
　　　九江與東坡居士話别<lb/>
霅水黄樓赤壁間勝㳺長得共躋攀屠龍冉冉空三載窺豹悠<lb/>
悠愧一斑投錫雲林聊避暑絶江舟檝自東還求田問舍知何<lb/>
<pb n="KR4d0093_SBCK_005-6b"/>
處杖屨它時訪小山<lb/>
　　　贈潘邠老秀才<lb/>
去年雲夢澤南州爲訪太史嘗淹留東坡寒碧最佳處恨不得<lb/>
子同遨㳺今年廬山深且窅感君忽來慰枯槁溪月嵓雲亦有<lb/>
情昨夜爲君顔色好飄飄緑髪方妙年圖史滿腹皆精研揮毫<lb/>
應敵風雨快咳唾落𥿄珠璣圓廣文英豪僅數千逸群驥子誰<lb/>
與肩男兒窮通故有命勸子未冝嗟蹭蹬丈夫蓋棺事始定他<lb/>
日雄飛鵰鶚勁草草論文未有涯匆匆别我却還家秋風更約<lb/>
通玄府共訪仙人卧彩霞<hi>㑹於太平觀<折 t="33"/>邠老嘗約余重</hi>
　　　酬周元翁推官見贈<lb/>
南來濟濟多俊良聲問逸發推周郎詞場較藝一戰捷筆陣獨<lb/>
<pb n="KR4d0093_SBCK_005-7a"/>
掃千人強烱然眉目行且貴驥足萬里看騰驤吟詩作賦不媚<lb/>
俗期與往者同芬芳斷璋殘璧忽我贈把玩溢目驚輝光自嗟<lb/>
行李久蕭瑟安得置之雲錦囊又聞跨馬欲過我此意想君非<lb/>
渺茫山中草木最冝夏雨餘一一含幽香雛鶯乳燕學飛舞葉<lb/>
厎啞咤調圎吭䦨干笋蕨雖巳老璀錯梅杏猶可嘗隂崖碧洞<lb/>
不受暑谷風習習吹衣凉提携爲子掃盤石談笑共坐莓苔蒼<lb/>
宣毫越楮須盛載吟取佳句還巾箱<lb/>
　　　南康與曽子宣内翰<hi>神林浦因以詩寄之<折 t="33"/>相别抵暮大風聞泊舟</hi>
旗亭方喜㑹髙標𣏌國天崩促去橈星渚風花朝冉冉神林雨<lb/>
脚暮蕭蕭飛流濺沬江翻怒拆岸頽沙蜃倚驕遥想英雄濟川<lb/>
手壯懐寧復畏傾揺<lb/>
<pb n="KR4d0093_SBCK_005-7b"/>
　　　曾子開吏部服闋赴召<hi>觀子固舎人題名一首<折 t="33"/>道過廬山與余宿偣東林</hi>
驛騎駸駸破夕煙西來遇我虎溪前征途乍即應勞止陳迹重<lb/>
窺更泫然天上歸瞻新日月山中行覩舊林泉感時撫事情何<lb/>
極且伴幽人此夜禪<lb/>
　　　過公擇藏書室<lb/>
我公昔未仕託蹤此山阿牙籖列圖史萬卷堆嵯峨披剥得精<lb/>
要卷衣辭薜蘿一住三十年功名歎蹉跎公今陟臺省壯志應<lb/>
未磨出處獨不謬紛紛當柰何脫身早來歸挂冠舊庭柯松䆫<lb/>
展故帙烱烱臨曦娥豈復求甚解聊將寄天和勿憂野馬集勿<lb/>
念䖝網羅山祇善守護早晩潜揮訶<lb/>
　　　䨇溪曉步懐少㳺子實<lb/>
<pb n="KR4d0093_SBCK_005-8a"/>
亭午炎威劇風溪破曉行紆餘憐野彴錯落見長庚翻藻魚呈<lb/>
媚梢林露獻清二豪俱二闕此樂與誰并<lb/>
參寥子詩集卷第五<lb/>
<pb n="KR4d0093_SBCK_005-8b"/>
</p>
<p>
</p>
  </div>
<div> <lb/>
    <p>
<pb n="KR4d0093_SBCK_006-1a"/>
參寥子詩集卷第六<lb/>
　　　寄王元均奉議昆仲<lb/>
崇文學士後二子皆翹翹異哉荆山麓産此英瓊瑶婆娑翰墨<lb/>
場文彩相蔚饒頃我未知識寸心徒揺揺前年廣陵城㑹合如<lb/>
有招名都冠淮海氣象古所豪林園若棊置佳處遺塵囂良辰<lb/>
肯浪負杖筞同嬉遨清談落玉麈亹亹如聞韶嵗晏樂未闋離<lb/>
群復蕭蕭扁舟眇一葉出沒隨江潮雲山列千里廬藿尤岧嶤<lb/>
孤懐喜自放跨躒豈憚勞所嗟無二陸相我吟風騷<lb/>
　　　廬山雜興<lb/>
溪石斑斑舞碎光巖花冉冉馥幽香當時吴猛逢山處金闕横<lb/>
開在上方<lb/>
<pb n="KR4d0093_SBCK_006-1b"/>
隔崖垂蔓蔚蒼蒼隱見莓苔舊石床定有飛仙集其下月明時<lb/>
復度笙篁<lb/>
髙松夾道夕陽明抱葉風蟬引細聲勸爾行人聊駐足出山無<lb/>
物更能清<lb/>
星渚江邊月巳生石橋歸路夜崢嶸西風散入松千樹翻覆銀<lb/>
河秋浪聲<lb/>
　　　宿回峰院寄黄擇中察院<lb/>
秋堂立四壁物色夜蕭然藜床抱孤影起坐未成眠曽飈激髙<lb/>
梧万動接虚警感至情先謝理冥神預領銅壷漏未央扶杖起彷<lb/>
徨方塘溢繁荇冷月下踈篁躑躅歩空除風帶褭霜裾泯余契<lb/>
幽獨悵子隔川途短短䄂中書明發欲誰寄梁上木鯉魚儻能<lb/>
<pb n="KR4d0093_SBCK_006-2a"/>
將此意古亦有相思吾今何所遺浩歌望雲水期子與同歸<lb/>
　　　寄史院王正仲曽子開二學士<lb/>
太史久不作千秋想前人朝廷理故事董職湏絶倫青錢兩學<lb/>
士班馬相並隣婆娑金閨中婉孌得所親學海揚波瀾詞林藹<lb/>
芳春青編炳金雘允顯無曲陳翹翹茂令德諤諤規縉紳玉堂<lb/>
行見躋清切凌紫宸野人蹈江海放浪無邊垠相思邈何許共<lb/>
此青桂輪<lb/>
　　　寄東坡昆仲<lb/>
江南十月天未霜木梢冉冉猶青蒼煙沙篁竹媚兩岸亭午氣<lb/>
候如春陽吴檣楚柂自紛擾花鴨鸕鷀殊未忙深灣野浦望不<lb/>
劇葦間隱隱聞漁桹黄昬無雲桂魄滿一川秀色傾銀潢何人<lb/>
<pb n="KR4d0093_SBCK_006-2b"/>
隔岸弄長笛吹風渡水聲悲凉蘭臺故人天一方美景樂事誰<lb/>
相將舡䆫欹枕夜未央沓沓孤雲空飛揚<lb/>
　　　梅花寄章仲粹法曹<lb/>
蕙死蘭枯驚嵗晏玉<graphic n="KR3455" url="https://raw.githubusercontent.com/kanripo/KR-Gaiji/master/images/KR3455.png" mimeType="image/png"/>初發照溪寒從來吴苑墻頭見不似匡<lb/>
廬谷底看月浸繁枝香冉冉露浮紅蕚曉團團參軍詩格追何<lb/>
遜應笑山人自考槃<lb/>
　　　梅花<lb/>
雲英粲粲笑相重結子能參鼎鼐功茜杏妖桃縁格俗含芳不<lb/>
得與君同<lb/>
造化推排力自強非関着意占年芳繁霜亂雪虚埋沒傾國人<lb/>
知有此香<lb/>
<pb n="KR4d0093_SBCK_006-3a"/>
枝頭灼灼爛生光弄日驕寒倚短墻欲賦却慙無妙手使人操<lb/>
筆憶何郎<lb/>
　　　寄福州太守孫莘老龍圖<lb/>
公生自淮海弱不㳺群兒良哉白玉質烱烱無磷緇澡身以道<lb/>
德餘棄爲文詞端能處庠序邈有孔孟姿一朝擅髙名卓然動<lb/>
京師餘輝耀天末燁燁如斗箕校酬芸閣中精義無參差同時<lb/>
鵷鷺行半巳翔鳯池兩登諫官室抗䟽犯天威揚舲去江海曠<lb/>
嵗成流離朱輪擁苕霅五馬從合肥編氓仰遺愛墮淚存豊碑<lb/>
歸來遘風樹憔悴不展眉藉苫一室中四壁無重帷南鄰有古<lb/>
刹而我方捿遟杖藜時過公泣血聞嗟咨從容勸我坐一飯常<lb/>
共爲蒸蒸沸古鼎蔌蔌投園葵客來慵應門客去知爲誰禮䘮<lb/>
<pb n="KR4d0093_SBCK_006-3b"/>
事云既始領吴門麾瓶盂走梁苑恨不相追隨秋風亟東下旌<lb/>
斾俄巳睽浮川與遵陸多病亦云疲七閩冨名山空翠相逶迤<lb/>
在昔慕仁智於今慰遨嬉棠隂想初坐吏案紛交馳庖刀一爲<lb/>
解往往無孑遺麥秋薦丹實梅雨裁纎絺黄金燕佳客柔指鳴<lb/>
哀絲萬事不芥蔕羨公能自怡<lb/>
　　　聞子由舟及南昌以寄之<lb/>
髙安居士實人龍五載南遷道愈豊域外城池剛自守人間膏<lb/>
火詎能攻屢嗟江海星霜隔行喜雲林笑語同五老峰前佳氣<lb/>
象待君一醉吐長虹<lb/>
　　　和子由彭蠡湖遇風雪<lb/>
夫子經濟材妙質静而黙當年大廷中如堵觀射筞雄哉賢父<lb/>
<pb n="KR4d0093_SBCK_006-4a"/>
兄一日並輝赫勲業望䕫龍寧論二千石扶揺吝不借困此垂<lb/>
天翼五載貶筠陽區區挍尋尺塩車厄驥足道路行歎惜脫身<lb/>
當嵗晏行李唯典籍髙懐久達觀不見憔悴色悠悠東下舡晚<lb/>
次彭蠡側江風忽崩騰江水翻且黒飄風断黄蘆落鴈委砂磧<lb/>
鵝毛飛雪片滿野來無極龍驤飛萬斛欲進不可得淹留向汀<lb/>
灣蕭瑟日將夕黄昬勢漸壯夜半巳堆積魚龍亦悲嘯凛氣増<lb/>
几席青燈冷不眠坐漱元和液危檣翻曉鴉霽日動䆫隙搴幃<lb/>
望廬山萬仞絶寸碧茫茫銀世界蕩蕩月閫域順流復前趨百<lb/>
里俄頃刻暫停篙櫓喧却著登山屐五老笑相迎千嵓委圭璧<lb/>
紛紛林下士洗眼兾一識松門共邀迓香霧浮羃羃相將擁<lb/>
寒爐軟語同夙昔堂堂赤眼師既往有遺跡惸然窣堵波縹緲<lb/>
<pb n="KR4d0093_SBCK_006-4b"/>
根石壁清晨陪拄杖緩歩躡山肋徘回憇蒼嶺左右抗松櫪猿<lb/>
猱侮僮僕上下或戯劇巴僧眉半雪解后語鄉國却返朱砂峰<lb/>
招提更岑寂中藏李氏書盛事誇絶特東坡老居士邇亦有題<lb/>
墨一覽慰君心都忘逺行役<lb/>
　　　寄俞秀老清老二居士<lb/>
風溪雲巘雪消初鳥變春聲滿屋除安得故人同蠟屐石梁斜<lb/>
日看㳺魚<lb/>
落星江水接天流花絮飛時暮雨収波底鯉魚東去否尺書煩<lb/>
汝到楊州<lb/>
慚愧君家好弟兄風流冝與晉人并青鞋布襪䏻從我共入廬<lb/>
山深處行<lb/>
<pb n="KR4d0093_SBCK_006-5a"/>
　　　廬山道中懐子瞻<lb/>
谷口晴雲散曉光鳥聲呼我渡横塘輕明獨愛桃花静撩亂偏<lb/>
嫌桞絮狂處處叢祠起簫皷家家籬落動耕桑去年今日東坡<lb/>
路拄杖相將探海棠<lb/>
　　　酬周亨叔主簿見贈<lb/>
廬山百里蟠穹蒼絶頂隂雲常下覆晴日天風忽掃除翠壁千<lb/>
層開錦繡我來廬山初得君愛君面有廬山秀長篇嶮韻使我<lb/>
驚忽獲風流雲散後氣味清新滿牙頰如入洞庭甞橘柚梅子<lb/>
如錢桞絮飛杜䳌哀號山雨晝念君眀當京邑行馬蹄蹴踏春<lb/>
泥縐黄陂新息道路逈野飯藜羮湏強齅天街到日夏漸熱車<lb/>
轂相摩汗如溜丈夫功名非苟取勸子未用輕藍綬山中五月<lb/>
<pb n="KR4d0093_SBCK_006-5b"/>
早歸來澗底清泠當共漱<lb/>
　　　訪荆國王公<lb/>
浩蕩經綸志已行北山歸老思冥冥可妨渡水穿雲客拄杖芒<lb/>
鞵到户庭<lb/>
愽辯舊聞輕孟子談經早不愧楊雄惠能伎倆元無有還許從<lb/>
容廣座中<lb/>
苦嫌榮禄早収身歸與漁樵共隱淪白下門西山迤邐興來長<lb/>
是岸烏巾<lb/>
　　　謁上竺觀音大士<lb/>
十年江海去飄然魂夣長依鷲嶺邊月地雲堦重到處殷勤稽<lb/>
首白衣僊<lb/>
<pb n="KR4d0093_SBCK_006-6a"/>
　　　次韻元翁見寄<lb/>
十載離群歎渺茫良辰無地可相羊何時却入蓮花社軟語重<lb/>
焚栢子香藹藹春風揺几席紛紛啼鳥滿林塘欲慿海燕傳消<lb/>
息徑入君家舊屋梁<lb/>
　　　病中四絶句呈劉景文左藏<lb/>
一室寥寥北嶺隈午䆫孤枕夢初回無端自是風驚竹錯認旁<lb/>
人問疾來<lb/>
西風薄木晚颼颼古屋無人夜更幽童子未閑煎藥火隔䆫燈<lb/>
影漫悠悠<lb/>
髙梧挂月照床頭聒砌寒螀似怨秋我病尚能安静黙爾曹無<lb/>
事苦啁啾<lb/>
<pb n="KR4d0093_SBCK_006-6b"/>
竹裏鳴鴉曉欲飛遽褰踈箔望朝暉莫嫌山色經秋瘦我亦秋<lb/>
來減帶圍<lb/>
　　　余初入智果院<hi>云<折 t="33"/>蘇翰林率賔客相送者十六人各賦詩一章</hi>
泰山屹天下四海同仰止我公命世英突兀等於是胷中廓秋<lb/>
漢皎絶㣲雲滓當年事危言軒冕如脫屣正貴知我希寜慙不<lb/>
吾以風雲果再符六翮挑空起一昨厭承眀抗章求迤邐餘杭<lb/>
右雄籓比屋冨生齒立談政即成興不負山水雍容敦末契訪<lb/>
我頑且鄙大斾輝松門禽猿亦驚喜森森門下士左右燦珠履<lb/>
使君道德姿圭角非所恃軟語如春風薫然著桃李今朝真勝<lb/>
事千載足遺美安得筆如椽磨崖爲公紀<lb/>
　　　龍井辯才老師新亭<hi>公禆余継和輙次元韻<折 t="33"/>初成有詩呈府帥翰林</hi>
<pb n="KR4d0093_SBCK_006-7a"/>
逺公吾家傑道妙非壺丘德傾龍象侣㒵葢江湖秋平生經論<lb/>
學不爲名相留淊淊若懸瀑下注萬丈湫昔年謝講事衆挽不<lb/>
轉頭刳心老嵓穴百念本不浮東南多望士唯見此老優翰林<lb/>
天下公方外寔軰流旌旗虎溪路竟日泉石㳺衆生病未巳師<lb/>
意可忘憂<lb/>
　　　次韻蘇仲豫承務寄伯逹推官<lb/>
蘇子真豪英氣貌嚴且重㓜無兒女姿嗜好百不動唯餘讀書<lb/>
事乃與古人共文章造深淳詞力寛不縱樂哉賢父兄道義日<lb/>
相從昨朝西湖外目極孤鴻送髙帆去百里山水乏吟弄作詩<lb/>
投置郵但述鴒原夢<lb/>
　　　辯才生日<lb/>
<pb n="KR4d0093_SBCK_006-7b"/>
像末真風恐不傳故生豪傑爲人天慈航横截三千界法雨均<lb/>
沾四十年獨鶴精神秋始徤長松根節老弥堅莫將有物觀無<lb/>
象唾霧氷輪處處圎<lb/>
　　　寄題解頥堂<lb/>
道人還家今幾時築室搆堂名解頥尺書三遣要我賦我獨老<lb/>
矣何能爲塵埃筆研試料理肝肺枯槁源不滋爲君苦思強抽<lb/>
軋詞慳氣廹無逶迤東陽自古號多士文采風流世有之堂成<lb/>
往往獻佳句羅列四壁皆瑰竒譬如鈞天巳九奏安用擊筑鳴<lb/>
參差又如玉食厭方丈葵藿欲進旁必嗤他年但約訪君去借<lb/>
君几席聊偃欹堂中挿架足書史牙籖玉軸當細窺<lb/>
　　　送仲豫叔黨二承務赴試春闈<lb/>
<pb n="KR4d0093_SBCK_006-8a"/>
烱烱䨇黄鵠雍容振羽儀風髙辭澤國嵗暮及天池文彩非凡<lb/>
近周旋競陸離眀年翔集處九萬是君期<lb/>
　　　同蘇文饒主簿西湖夜泛<lb/>
鳯咮山頭暮靄空月娥飛出廣寒宫初登桂檝横湖去似覺銀<lb/>
河有路通掠草飛螢星㸃㸃眠沙宿鷺玉叢叢從來江揔文才<lb/>
妙請付毫端刻畫中<lb/>
　　　酬錢塘宰王昭叔朝奉<lb/>
令尹胷中萬斛寛簿書堆案豈相関揮毫手過庖刀疾訪勝心<lb/>
同止水閑竹日映簷光破碎雪雲開嶺翠連環自嗟不及匡山<lb/>
逺坐對淵明秖愧顔<lb/>
　　　景文寵示<hi>把五言一章景文巳和之復使余継其後<折 t="33"/>四月十七日翰林公過龍山真覺院賞枇</hi>
<pb n="KR4d0093_SBCK_006-8b"/>
脫略今山簡能吟舊子春偶因尋勝出不爲採芳人紅紫千葩<lb/>
盡甘酸萬顆新江雲浮翠壁靄靄散魚鱗<lb/>
　　　夏夜奉懐景文路分<lb/>
曽欄霽晚雨餘響猶滴瀝天風吹浮雲入夜巳無迹月波泛脩<lb/>
竹灔灔流几席蘭膏滅衆炬凉氣滿四壁蕙煙擢銅爐暗觸鼻<lb/>
端息藜床但危坐萬想本空寂肺肝既冷然紈扇亦暫釋將軍<lb/>
不吾期樂事空自得願言賦長謡爲我記此夕<lb/>
　　　次韻景文㑹朱充仁大夫魏敏中朝奉於望湖樓長句<lb/>
髙樓冠浮雲下瞰百頃湖清漪照兩岸秀色含菰蒲騷人冨筆<lb/>
力領略驚湏臾短長隨萬象肯議鶴與鳬二客各英妙温温古<lb/>
爲徒從公文字飲所樂非歌呼酒酣挹諸山髙下如迎趨籃輿<lb/>
<pb n="KR4d0093_SBCK_006-9a"/>
復迤邐逺訪飛來孤炎蒸近亭午天地如大爐石泉飲吾廬快<lb/>
意猶過屠松門徹九里始見靈山隅佳名自開皇籍甚聞中區<lb/>
幽芳不時艶地勝乃滋濡招提數四海雄觀冝且無歸途憇壽<lb/>
星寒碧森萬株蕭騷聒衆響孰辨笙與竽擡眸瞩新榜蔚蔚氣<lb/>
自殊將軍戀清絶歡容頽玉壷道人烹露芽滿盞浮雲腴儻無<lb/>
方外姿未可同此娱<lb/>
　　　寒食日<hi>有詩示怡然并余余次韻之<折 t="33"/>蘇翰林司馬中玉提刑過訪</hi>
使君薄珪組冨貴良易足一麾下東南千里争拭目援毫賦山<lb/>
水詞力㵼溪谷勝㳺便杖履聒耳厭絲竹西湖破春冰曉漲翻<lb/>
晴緑相將二使軺導從還屏逐後先度嵓壑頡頏追鸞鵠樂事<lb/>
殊未央酒行冝局促風流俄醉舞坐客瞻頽玉嵇阮真逹生秦<lb/>
<pb n="KR4d0093_SBCK_006-9b"/>
<pb n="KR4d0093_SBCK_006-9b"/>
</p>
<p>
</p>
  </div>
<div> <lb/>
    <p>
<pb n="KR4d0093_SBCK_007-1a"/>
參寥子詩集卷第七<lb/>
　　　别蘇翰林<lb/>
四海窺人物其誰似我公論交容末契許國見深衷漸逺吴天<lb/>
月行披禁殿風玉堂清夜夢解后過江東<lb/>
　　　送景文<lb/>
交㳺盡四海厚我乃無幾劉侯軀七尺堂堂信英偉中剛冷如<lb/>
鐵萬事肯料理相逢傾蓋餘眷眷極終始東南久徹警將領用<lb/>
儒士三年湖上游屬得陪屐齒長謡傲雲壑草木俱披靡詞鋒<lb/>
剉萬象搜索泣山鬼珠璣溢錦嚢所得真冨矣軒冕本儻來功<lb/>
名徒爾耳一㕓聞已卜視此猶脫屣嵗晚匡廬山髙捿踵前䡄<lb/>
　　　贈太守林子中待制<lb/>
<pb n="KR4d0093_SBCK_007-1b"/>
拭目除書下九天邦人争賀使君賢風流謝守宣城日愷悌龔<lb/>
公渤海年終作塩梅均鼎鼐且慿觴豆樂山川一門棣蕚登臺<lb/>
省盛事駸駸海内傳<lb/>
　　　照閣奉陪辯才老師夜坐懐少㳺學士<lb/>
猿鳥投林已寂然芭蕉過雨小樓前雲依絶壁中間破月自遥<lb/>
峰缺處圎照坐不須紅蠟炬可人唯有蕙爐煙校酬御府圖書<lb/>
客疇昔還同此夜禪<lb/>
　　　贈天竺聦道人<lb/>
完完明月珠蓄彼萬丈淵徑寸不可覩餘輝媚清川道人實有<lb/>
道膠口黙不傳心閑氣自和眉宇常藹然邦人昔致師欲以居<lb/>
法筵文移動帥府禮數端亦䖍冥鴻避網羅矯翼從髙騫朅來<lb/>
<pb n="KR4d0093_SBCK_007-2a"/>
靈山隅圎蒲味深禪盛德不自顯與物同周旋兒曹恃文采毫<lb/>
末爭醜妍相逢廣坐間肯顧斯人賢茫茫大化中浮名暫腥膻<lb/>
吾知道人意反汝生哀憐<lb/>
　　　送僧遊天台<lb/>
海邉孤起碧千尋俯仰應酬壯觀心峭壁断崖當嵗晏冷雲踈<lb/>
雪上衣襟論懐此日能傾倒尺素它時嗣好音摘勝窮幽吾老<lb/>
矣杖藜無復伴登臨<lb/>
　　　覽黄子理詩卷<lb/>
六載南官何所營百篇翻覆見髙情霜鷗露鵠元非俗雪竹風<lb/>
松本自清俊逸固冝凌鮑照優㳺真已逼淵眀㣲言㑹有知君<lb/>
者謾擬鍾嶸試一評<lb/>
<pb n="KR4d0093_SBCK_007-2b"/>
　　　梅花寄汝隂蘇太守<lb/>
湖山揺落嵗方悲又見梅花破玉蕤一樹輕眀侵曉岸數枝清<lb/>
瘦耿踈籬良辰易失空回首習氣難忘尚有詩所向皆公舊題<lb/>
墨肯辜魚鳥却來期<lb/>
　　　次韻陳敏善秀才見過<lb/>
投老形骸真木偶水飲嵓栖聊自守世事浮雲日變遷我亦何<lb/>
心預臧否故人新自廣陵來問我詩嚢近何有吾言淡薄非橄<lb/>
㰖縱可咀嚼聊能久且開䆫户話平生湖色山光翠相糾烘簷<lb/>
暖日氣味好相對蒲圑復支肘愛君年少擅才華詩律清妍無<lb/>
可醜却愁征棹促君還空聽陽關詞一首<lb/>
　　　都僧正慈化大師挽詞<lb/>
<pb n="KR4d0093_SBCK_007-3a"/>
領䄂吾家事由來二十春虚懐能應物真氣肯隨人逝水流方<lb/>
逺臨池墨尚新聲聞䨇樹子不見葉間身<hi>漢木贈蘇翰林蘇反以<折 t="33"/>育王山大覺襌師以羅</hi>
<hi>師甞指此語余曰吾不復見此羅漢之生也故及之<折 t="33"/>贈師凢植凢二十年葉間生青如比丘形謂之羅漢木</hi>
平生輕長物身世等鴻毛譽出東南早人驚節義高玩竒唯水<lb/>
石結客盡英豪來往元無迹情鍾謾鬱陶<lb/>
伏枕時無幾臨分若故常寸心能烱烱去路豈茫茫車馬門猶<lb/>
盛芝蘭室更香獨餘庭下竹冷韻起悲凉<lb/>
　　　次韻吴承老推官觀開西湖<lb/>
偉人謀議不求多事定紛紛自唯阿盡放龜魚還渌净肯容蕭<lb/>
葦障前坡一朝美事誰能紀百尺蒼崖尚可磨天上列星當亦<lb/>
喜月眀時下浴晴波<hi>出教中<折 t="33"/>列星事</hi>
<pb n="KR4d0093_SBCK_007-3b"/>
　　　都僧正既闕子中待制欲余𥙷其位輒辭以小詩遂獲免<lb/>
佩德懐恩豈易陳自嗟麋鹿性難馴流年日月無多子乞取山<lb/>
林放曠身<lb/>
　　　送子中待制<lb/>
翹翹孤鳯凰安巢本阿閣偶來依澤國歸興遂淹泊江山廹嵗<lb/>
華草木正揺落霜空肅萬里纎翳無處著翻然整羽儀一舉在<lb/>
寥廓<lb/>
南山有佳木秀色何葳蕤封植不記年落落今百圍盤根雖自<lb/>
固烈風無時吹匠手營大厦衆材得施為偉哉梁棟姿取用不<lb/>
可遲<lb/>
平生長樂公聲華越三紀文章兩京齊學術㳺夏比螭頭足未<lb/>
<pb n="KR4d0093_SBCK_007-4a"/>
安符竹已屢徙聮翩開幕府爛熳樹桃李鋒車入帝鄉天馬行<lb/>
九軌周旋有程度駑駕安足擬<lb/>
　　　曉發苕溪将次徑山呈通判廖明略學士<lb/>
明星耿耿出天東結束籃輿伴<hi>公<折 t="33"/>我</hi>藹藹梅香侵曉陌斑斑旗脚<lb/>
轉春風勝㳺此日塵埃外回首它年夢寐中絶景小詩難壯觀<lb/>
當看醉筆吐長虹<lb/>
　　　次韻王行甫奉議湖上晚歸遇雨<lb/>
妙齡公子嗜遨嬉永日湖山未肯歸酒幟曉人應慣識花枝拂<lb/>
帽不湏揮輕紈細綺來何處青蓋朱輪去似飛向晚薄雷催急<lb/>
雨清寒無柰襲裳衣<lb/>
　　　同曽仲錫通判游天竺諸山<lb/>
<pb n="KR4d0093_SBCK_007-4b"/>
煌煌世胄餘夫子非碌碌由腹有詩書所以能㧞俗得官夲河<lb/>
朔瓜期未云促扁舟下東南逸興追鴻鵠遇勝即徜徉風飡兼<lb/>
露宿嗟余偶傾蓋一笑外覉束杖筞每過從相携訪山谷春風<lb/>
披鮮榮繡錯出林麓松門有時盡幽興無断續崖轉聞鍾聲林<lb/>
踈見華屋銜山餘落景歸路猶躑躅誰云鄴下歡往事不可復<lb/>
吾曹二三子所樂亦云足願公紀新詩一一能見録舡頭行北<lb/>
歸嚢篋有美玉塵埃京洛人示與洗心目<lb/>
　　　次韻劉韋孟主簿湖上<lb/>
劉郎詞筆過蘭成詠遍湖山草木情禄隠太平真樂事莫思神<lb/>
武挂冠纓<lb/>
中流出沒一舟虚緩檝長謡彼自如聞說古來江海上達人多<lb/>
<pb n="KR4d0093_SBCK_007-5a"/>
半寄樵漁<lb/>
老葑如雲既卷除風瀾百頃翠紆餘竒探險取各争賦誰復能<lb/>
名造物𥘉<lb/>
　　　逰苕溪道場山<lb/>
東風吹雨過城闉日照河隄桞映津兩槳差差揺燕尾千山漠<lb/>
漠散魚鱗長縁絶境關幽夢尚喜兹㳺及暮春蘭蕙未衰桃李<lb/>
在蜂喧鳥咽莫愁人<lb/>
　　　夏夜<lb/>
松室開孤定褰幃納夜涼嬋姢依翠竹無語過東墻<lb/>
　　　送蘭花與毛正仲運使<lb/>
幽姿冷艶匪夭嬈曽伴靈均賦楚騷今日移根庭下植可無佳<lb/>
<pb n="KR4d0093_SBCK_007-5b"/>
句與揮毫<lb/>
從來託迹喜深林顯晦那求世所聞偶至華堂奉君子不隨桃<lb/>
李闘氤氲<lb/>
　　　夏日竹閣<lb/>
沈水擢煙青繚繞風篁傳韻冷蕭騷楚山竹簟琉璃滑卧看炎<lb/>
雲檻外髙<lb/>
　　　送李仲益赴襄陽幕<lb/>
襄陽古名都雄觀壓荆楚醉公誇文詞風物粲可數嗟余未歷<lb/>
覽彷彿已如覩人生㳺宦間得此亦佳遇李俊妙天姿文行兩<lb/>
自負少年志冥鴻千里輕一舉天風不借便造物暫淹阻既無<lb/>
負郭田黽勉依幕府賢哉彼方伯脫略髙韻度寜俾簿書役朱<lb/>
<pb n="KR4d0093_SBCK_007-6a"/>
墨事朝暮爽氣對西山清談共樽爼試問鹿門翁遺蹤今在否<lb/>
　　　訪勤上人<lb/>
断橋蒼壁倚溪斜赤葉楓林噪晚鴉可怕嶺雲埋徑路㑹尋流<lb/>
水到君家<lb/>
　　　荅柯山曉上人<lb/>
風騷古人事而我豈所長兒曹嗜章句餘習未易忘根源本無<lb/>
有真若夏潦潢道人氣拔俗吾黨稱俊良十年依叢林實以道<lb/>
自将禪餘喜賦詠妙語逾珪璋世眼獨未識深叢閟孤芳鋒錐<lb/>
必頴脫安肯久處嚢子冝力自勉聲問終揚揚吾言豈知子老<lb/>
大殊荒唐<lb/>
　　　送俞伯謨宣徳赴辟成都<lb/>
<pb n="KR4d0093_SBCK_007-6b"/>
我生落拓如虚舟萬里江湖隨演漾君今禄仕亦我同南北悠<lb/>
悠無定向故郷回首海東頭兄弟十年官塞上才髙質羙衆所<lb/>
竒𣏌梓豫章非冗長辟書交飛上廟堂肯使湏臾事閑曠秦山<lb/>
峥嶸塹戎虜自古征人愁悵望劒門棧閣天下危去馬來車魂<lb/>
欲喪羡君年少勇攀躋足躡青冥身益壯舊游陳迹想依然感<lb/>
物懐親情獨愴<hi>嘗為成都漕<折 t="33"/>伯謨先公待制</hi>
　　　次韻文饒同自龍井出資國度泛舟以歸北山<lb/>
踞虎奔犀列萬形竒觀直已過南屏縈雲細路杳無盡落石飛<lb/>
泉静有聲十里平湖𥘉卷葑一天秋色共揚舲停橈共過孤山<lb/>
寺寂寂林僧半掩扃<lb/>
　　　陪司馬才仲節推諸君㳺天竺<hi>得青字</hi>
<pb n="KR4d0093_SBCK_007-7a"/>
西郊久不雨草木無餘青薄雲弄秋暉山色時晦冥超然五詞<lb/>
客文采披華星聮翩過吾廬車蓋紛滿庭相携訪靈鷲細路通<lb/>
嵓扃攀翻幽桂叢衣襟襲芳馨絶境異人世吾詩豈能名諸豪<lb/>
追鄴下妙語逾瓊英願言一揮冩樂事良難并髙空墮海日歸<lb/>
驂尚能停<lb/>
　　　呈丞相章公<hi>時提舉洞霄</hi>
大滌仙翁謝往還蕭然几席奉清閑胷中舊已吞雲夢人望從<lb/>
來重泰山書到鍾王方絶學文非典誥不湏攀名言一一皆公<lb/>
語它日親聞廣坐間<lb/>
　　　過定林謁荆公畫像<lb/>
古木蒼藤一徑纒我公疇昔屢回旋蕭蕭屋底瞻遺像傑氣英<lb/>
<pb n="KR4d0093_SBCK_007-7b"/>
姿尚<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>然<lb/>
壁間千字走龍蛇好事何人護絳紗一讀已能生感慨暮簷蕭<lb/>
瑟更啼鴉<lb/>
　　　次韻曽子開侍郎話别<lb/>
二紀浮㳺踏世塵賢愚了了見情真行藏不昩如公少細聽名<lb/>
言實可人<lb/>
抗論儀曹肯折旋一麾江海去飄然他時開府餘杭郡來酌吾<lb/>
廬石縫泉<lb/>
　　　書夢寄妙懿<lb/>
妙思堂深路屈盤夜來魂夣忽躋攀道人開户相迎處宛在脩<lb/>
篁翠霧間<lb/>
<pb n="KR4d0093_SBCK_007-8a"/>
　　　觀恭師詩書以二絶勉之<lb/>
吾郷英秀頗能文子復區區慕碧雲請用三多為祖式他時自<lb/>
與古人群<lb/>
論書當亦似論兵軍律非嚴事不成行伍㑹湏同比櫛出竒方<lb/>
可語縱横<lb/>
　　　過鍾山尋俞清老不遇<lb/>
霜風薄木韻含悲嵗晚尋君失後期夜鶴曉猿驚怨歇草堂人<lb/>
去已多時<lb/>
　　　次韻劉伯昌長官見贈<lb/>
劉侯詩格殆天全𥘉得西湖紀勝篇錦繡為腸供麗藻鯨鯢作<lb/>
氣吸長川静依北牖開樽爼醉掃寒梢雜雨煙嵗晚扁舟東去<lb/>
<pb n="KR4d0093_SBCK_007-8b"/>
急喜君髙調重遷延<lb/>
　　　次韻法真禪師送曽敬之宣德昆仲<lb/>
昔與乃翁相遇年始知有子生且賢尔來䨇榦已争秀屹屹欲<lb/>
上參髙天昨朝較蓺偶不售他日奏賦聞甘泉方今廟堂喜人<lb/>
物収拾萬彚歸陶甄褭蹄麟趾終一出輝映左右無餘妍肯學<lb/>
孟生誇得意一日走遍春風前嗟余投老隠嵓谷形若槁木心<lb/>
灰然扁舟追子僅千里彷彿夜夢遥相傳西湖風物行嵗晏歸<lb/>
賦梅花趂臈先<lb/>
　　　送文惠師還金華<lb/>
脫略紛華自妙年秉心端喜事金僊終期象馭超三界不羨鵬<lb/>
程越九天考䟽窮經心尚壯依仁據德節尤堅秋風陡起庭闈<lb/>
<pb n="KR4d0093_SBCK_007-9a"/>
念聊寄脩江一葉舡<lb/>
　　　證師聖可桐虚齋<lb/>
吾聞嶧山桐猗猗排秀榦栖鸞宿鳯信所竒衆木紛紛何足筭<lb/>
嗚呼天相彼質復虚彼心故其聲之隱也無閡其動也無留有<lb/>
叩而鳴體佚而休嘉上人之妙齡兮無適俗之卑韻剛有儗於<lb/>
斯桐兮廓中虚以受訓異速成之朝榮兮培益厚而日敏悼像<lb/>
末之寥寥兮蹇我道之不振續芳塵於祖席兮他日非桐虚上<lb/>
入者而復誰何哉<lb/>
　　　䂓師方外停雲齋<lb/>
上人少脫略出處非拘囚停雲倚空端舒卷良自由縱之千丈<lb/>
強歛附拳石幽超遥宇宙間孰與斯人儔銘詩善摹冩居士亦<lb/>
<pb n="KR4d0093_SBCK_007-9b"/>
風流<hi>士居士即周元翁也<折 t="33"/>揭榜作銘皆濂溪居</hi>
　　　卜居智果方外以詩見寄次韻奉酬<lb/>
偶來湖上緝衡門桐長脩柯竹有孫引䇿每從佳處去望雲橋<lb/>
下是西村<lb/>
青燈殘篆夜寥寥門外秋風振葦蕭慚愧髙人能見憶為余西<lb/>
望立溪橋<lb/>
　　　次韻周開祖大夫泛湖見訪<lb/>
漾漾清漪十里間畫舡人似鏡中安雨催菡蓞幽香發風觸莆<lb/>
萄細浪寒髙岸烏紗來静院倒揮白羽傍曾欄吟毫所遇無遺<lb/>
景天乞詞源比海寛<lb/>
參寥子詩集卷第七<lb/>
</p>
<p>
</p>
  </div>
<div> <lb/>
    <p>
<pb n="KR4d0093_SBCK_008-1a"/>
參寥子詩集卷第八<lb/>
　　　次韻才仲試院夢中夢事見寄<lb/>
夢入秋山知幾層霜風吹骨正稜稜蒼崖犖硧難安足自說從<lb/>
余授杖藤<hi>事見才仲叙中</hi>
朱甍碧瓦礙雲浮共躡層梯最上頭一餉䦨干變風雨凛然毛<lb/>
髪便驚秋<lb/>
恠獸胡為出巨津昻然激水忽翻身魚龍贔屭何妨事莫作風<lb/>
波謾恐人<lb/>
一川脩竹映踈花川上時聞響釣車似到秦人種桃處誰知夢<lb/>
断却還家<lb/>
崖根烏蜜已先嘗從此知君鬢不霜應笑吾曺事枯槁山中危<lb/>
<pb n="KR4d0093_SBCK_008-1b"/>
坐獨休粮<lb/>
　　　贈吴子野先生<lb/>
麻田老仙心烱烱少有髙風慕箕潁枕流漱石三十年眸子瞭<lb/>
焉神更静忽然杖筞海上來至人道妙同塵埃達官貴侯競招<lb/>
致往無所欲誰嫌猜迩來一志從吾黨跡與孤雲共天壤曹溪<lb/>
有路更攀躋徑躡毗盧髙頂上<hi>見東坡詩中<折 t="33"/>子野將岀家事</hi>
　　　送庠上人<lb/>
㸃撿行装拂與巾洒然輕别故山春家家門底長安道舉目何<lb/>
湏更問津<lb/>
　　　次韻才仲山行<lb/>
幕府文書一掃空何妨行樂醉春風想聞笑語千山外正在煙<lb/>
<pb n="KR4d0093_SBCK_008-2a"/>
雲萬疊中哢日鳥聲喧細碎照溪花影静玲瓏苦吟只恐凋肝<lb/>
腎夫子還冝少黜聦<lb/>
　　　與神智師話别<lb/>
昔我年始壯託身靈鷲峰主人大導師皷舞揚真風四方依絳<lb/>
帳雜遝象與龍嗟余於此時已識大士蹤紛紛論議場頭角出<lb/>
群雄如何三十載慧刃藏其鋒端居肄業地了不為世通邇獨<lb/>
念西湖聿來将誰從情隨山水逺興與魚鳥同平生方外姿自<lb/>
在如冥鴻明朝復回首飄洒一孤篷<lb/>
　　　暉暉堂<lb/>
堂上何為絶㸃埃堂前翠箒掃空堦遥憐薄日暉暉静影入髙<lb/>
人燕坐懐<lb/>
<pb n="KR4d0093_SBCK_008-2b"/>
　　　次韻嵩陽陳叔易先生見訪<lb/>
知君挟冊未嘗閑一志端能事孔顔千里扁舟下吴㑹眼中収<lb/>
拾只溪山<lb/>
枯槁長專一壑間權豪殊未少低顔風雲他日超騰去莫畏移<lb/>
文到北山<lb/>
　　　曉霽<lb/>
雲擁茅簷水拍渠曉來新雨過吾廬蔫紅宿蕚莓苔滿解事長<lb/>
揚自掃除<lb/>
　　　次韻龔堯佐帳勾晨起感懐<lb/>
造物紛紛自變更達人何用較前程芭蕉身世榮枯久胡蝶夢<lb/>
魂來往輕隔屋想驚銅漏盡開扉猶愛玉繩横應嫌百吏鳬行<lb/>
<pb n="KR4d0093_SBCK_008-3a"/>
進簿領文書與案平<lb/>
　　　逺齋<hi>為玉上人作</hi>
君不見崑崙之河與天通源深發逺人莫窮回溪轉壑隨折衝<lb/>
末勢演溢流于東東溟無旁下無底浩蕩足以家魚龍嗟哉吾<lb/>
徒雖好學詎肯著意推所從淵停冨滀有若是孰謂世上無豪<lb/>
雄法師名齋意且逺張皇幽眇見尔聦西來竺書五千軸期子<lb/>
嵗月如磨礱離騷楚詞亦謾讀言語黼黻何必工禪餘習氣如<lb/>
未盡時倚澗石吟松風<lb/>
　　　懐仙閣<lb/>
瀛州仙人騎皓鶴珮玉鳴風度寥廓錦溪南望九仙岑笑指煙<lb/>
霞憇層閣閣中清絶無纎塵銅鑪著香夜夢真平明跨鶴出山<lb/>
<pb n="KR4d0093_SBCK_008-3b"/>
去澗草嵓花空自春山僧問我入何地今作玉皇香案吏挾持<lb/>
造化幾時還搔首臨風聊一喟<lb/>
　　　華亭道中<lb/>
白水茫茫天四空黄昏小雨濕春風五更百舌催殘夢月到官<lb/>
河桞影中<lb/>
　　　同周元翁著作范眀逺祕校西湖夜泛各賦一首<lb/>
薄雲踈雨作還休白帝撩人巧變秋天地此身均逆旅江湖幾<lb/>
番共離憂暮聲断續鐘連磬夜氣浮沈浦與洲圓嶠方壷吾未<lb/>
羡敢煩騷客為冥搜<lb/>
　　　和元翁<lb/>
髙論每逢賢友生還如講武得竒兵了無鄙吝胷中物尚有風<lb/>
<pb n="KR4d0093_SBCK_008-4a"/>
流世外情破海玉蟾初未躍洒空珠露已先傾囬橈轉柂行三<lb/>
皷始見波瀾百頃明<lb/>
　　　和明逺<lb/>
二客風神瑩石泉解衣同緩夜歸舡已殘巾子峰頭日猶認吾<lb/>
廬竹外煙水恠有名殊未見犀燈無事不湏然月明幽渚蒹葭<lb/>
静珍重沙禽穏睡眠<lb/>
　　　次韻月上人秋夜見寄<lb/>
冥鴻振鷺想儀形數日新秋入夢清丹壑流泉依舊否碧嵓藂<lb/>
桂幾時生風來玉户凉𥘉集露泫銀河色漸清僶俛酬君無妙<lb/>
語夜光魚目愧相并<lb/>
　　　送逺上人還金華<lb/>
<pb n="KR4d0093_SBCK_008-4b"/>
千　脫葉送殘秋一舸南歸興莫留冨渚江平非白馬子陵灘<lb/>
穏異黄牛吟懷覽勝冝無倦才力如君豈易求他日殷勤為細<lb/>
字盡傳佳句到東州<lb/>
　　　與愚上人宿天竺<lb/>
夕陽山氣藹葱葱路轉松隂複幾重行過石橋人未見數聲先<lb/>
聽寺樓鍾<lb/>
稽留峰北好林泉珎重幽棲得所便栢子煙中能宴坐想無餘<lb/>
習可攀縁<lb/>
霜壓簾櫳露泫條銀河影轉斗垂杓清言共失三更夣錯恨芙<lb/>
蓉漏易消<lb/>
　　　晨起<lb/>
<pb n="KR4d0093_SBCK_008-5a"/>
猿鶴驚呼曉樓鐘動翠㣲楓林墮清月踈影亂人衣<lb/>
　　　喜不群不疑見訪<lb/>
鵲啅庭梧喜滿懷懸知二子下崔嵬山中爽氣知多少半逐風<lb/>
流杖屨來<lb/>
　　　送桐江明上人之都下<lb/>
窈窕孤雲下翠岑帝郷閑去夲無心紅塵滿眼急囬首莫遣空<lb/>
山鶴怨深<lb/>
　　　送定上人還㑹稽<lb/>
西風警群木蕭瑟散秋聲病客有歸思孤雲無戀情月當千里<lb/>
共人恨四難并苦學誰如子它年在一鳴<lb/>
　　　次韻劉蔡仲秀才雪後登竹閣<lb/>
<pb n="KR4d0093_SBCK_008-5b"/>
檻前君子舊虚心雪後相看意更深晴日暖風催語鳥翠梢髙<lb/>
處囀柔音<lb/>
君看楚嶠聳㠝岏圭壁千層間翠嵐山後一峰尤秀拔依稀還<lb/>
落剡溪南<lb/>
　　　次韻黄仲閔主簿見訪游寳雲諸寺<lb/>
吾廬附曽阿松竹蔚行路平生土木軀羞為折腰具蓼虫甘苦<lb/>
澁雖死那求遇黄香諸父賢傾蓋如有素相將山水行所適得<lb/>
佳趣觀臺深且靚縞壁懸清句雲巢倚空端下覽冝細顧樓臺<lb/>
霽雪𥘉碧瓦塵未涴籃輿指頽景長挹還辭去怳如山隂集俛<lb/>
仰已成故重來竟何時相望碧雲暮<lb/>
　　　蘇世羙夫人挽辭<lb/>
<pb n="KR4d0093_SBCK_008-6a"/>
夫子剛中早數竒閨門髙節聳當時淵眀晚欲歸三徑德曜能<lb/>
從賦五噫不見萊衣華髪事空驚薤露昔人悲故知造物酬隂<lb/>
施玉立諸郎冨白眉<lb/>
　　　重居夜坐懷蘇伯達昆仲<lb/>
狂風吹林聲怒號隔垣洶洶如秋濤夜䦨稍覺群動息星斗挂<lb/>
簷霜月髙東隣書生勤且勞粲然文采真鳯毛想遥下帷應未<lb/>
寢短檠相對課離騷<lb/>
　　　慕容居士䨇柟軒<lb/>
陽羡溪山名浙右氤氲淑氣無時有遂令比屋慕絃歌甲第殊<lb/>
科争捷手先生讀書三十年數竒不偶真可憐閉門陋巷聊自<lb/>
隠簞瓢屢空心晏然南軒前頭兩佳木先生撫玩長不足尤愛<lb/>
<pb n="KR4d0093_SBCK_008-6b"/>
薫風五月𥘉白銀開花光照屋故人解后相逢遇指㸃婆娑索<lb/>
新句君不見少陵杜叟有長吟莫作凢材等閑賦<lb/>
　　　次韻蘇端定武雪浪齋<lb/>
孔眀氣宇白玉温忠義勇決踰王尊葛巾羽扇傳號令塞垣徹<lb/>
警無塵昏良辰往往挾將佐射鵰走馬循煙村歸來飲酒坐堂<lb/>
上賔從如雲填㦸門一朝郡圃得竒石雪浪觸眼驚神魂旁求<lb/>
蒼珉琢巨斛偃然卧土知無根三牛曳歸置堦圯錯磨不許留<lb/>
纎㾗興來作詩寄臺閣雄詞妙筆争考論將軍今謫窮海外㑹<lb/>
見曦娥窺覆盆殷勤寄語朔方客佳致勿毁冝長存<lb/>
　　　無為堂<lb/>
無為豈不動無念非刳心至人均道妙與物相浮沉青銅一寸<lb/>
<pb n="KR4d0093_SBCK_008-7a"/>
眀萬象了自分何湏苦機械擾擾亂冲襟晴䆫馥煙篆衣祴蒙<lb/>
餘薫超然曠士懷所得踰古今<lb/>
　　　示法頴<lb/>
兒曹汝既識薫蕕卓犖應湏力自修一志徑從齊客語萬端無<lb/>
受楚人咻卑飛燕雀冝深逺髙舉鸞凰可並㳺莫負謫仙當日<lb/>
語十年名譽滿東州<lb/>
　　　清聚軒<lb/>
之子唫懷欲稱情故穿幽沼滀清泠儻逢來客議深淺但道淵<lb/>
源通北溟<lb/>
　　　次韻曉師見别欲㳺京洛<lb/>
春波漲南浦霽色媚澄鮮扁舟駕兩槳行矣子所便岸花開迤<lb/>
<pb n="KR4d0093_SBCK_008-7b"/>
邐紅紫交相妍詩情發浩蕩輸㵼萬壑淵清新逼庾信雅徤追<lb/>
樊川相儔得鴻鵠翔集固超然衣祴暫塵土它時洗雲泉幽姿<lb/>
復烱烱不羡玉池蓮<lb/>
　　　㳺徑山懷司馬才仲<lb/>
柔桑蔽野麥𥘉齊布糓催耕雨一犂略彴時横溪上下薔薇間<lb/>
發水東西重㝷勝處追前賞無復斯人手共携回首春風増感<lb/>
槩綿綿黄鳥更悲啼<lb/>
　　　雲巢<lb/>
環湖相望百招提髙棟曽軒亦屢躋未若道人基<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>勝䦨干清<lb/>
與白雲齊<lb/>
九江秀色可攬結謫仙愛彼巢雲松寂寞風流三百載此軒竒<lb/>
<pb n="KR4d0093_SBCK_008-8a"/>
觀躡前蹤<lb/>
碧瓦朱甍冠翠㣲鬰葱佳氣繚䆫扉人間塵土紛阡陌不到藜<lb/>
床燕坐衣<lb/>
　　　清明日湖上呈秦少章主簿<lb/>
水邉花霧曉氤氲春入西湖兩岸深冶葉倡條他自媚朽株枯<lb/>
木我何心鞦韆索轉朱樓角博塞聲喧碧桞隂年少故人方感<lb/>
㮣未應從俗強浮沉<hi>喪耦<折 t="33"/>時少章</hi>
　　　送誠無上人還洞山文禪師席下<lb/>
上人妙齒遺樊籠嗜好豈與稠人同嵓捿水飲有餘𥙿期以至<lb/>
道超鴻蒙少林人亡僅千載末路皷舞誰為雄江西老褐真望<lb/>
士蟻趨雲合争所從羡君伏役事且久誠專志苦迷春冬心珠<lb/>
<pb n="KR4d0093_SBCK_008-8b"/>
磨錯稍精瑩彷彿水月含冲融去嵗扁舟下吴㑹溪山勝踐情<lb/>
所鍾芒鞵竹杖霜露入始知節物徂秋風朝來興盡挽不住飜<lb/>
然又逐南征鴻它年相逢定廬岳與子終老巢雲松<lb/>
　　　燕黙堂<lb/>
萬彚乹坤裏誰何識道真喧卑憎末俗燕黙羨髙人漏轉芙蓉<lb/>
永香銷栢子頻他年揮玉麈堂上挹芳塵<lb/>
　　　送嚴上人還永嘉<lb/>
道人出處孤鴻儔詎肯低囬受覉絆飄風轉日歷九州不羡騎<lb/>
鯨游汗漫我生與君幾相逢窮幽摘勝時乃同胷中妙道未容<lb/>
扣又引髙興辭秋風君家住在孤嶼側此别何時見顔色欲識<lb/>
相思一寸心冷月依依挂空碧<lb/>
<pb n="KR4d0093_SBCK_008-9a"/>
　　　吴門獄中懷北山舊隠<lb/>
江湖堂北是吾廬繚繞杉篁蔚有餘欲問山中近消息鱗鴻不<lb/>
寄獄中書<lb/>
誅茒投老卜栖遟雲雨相翻豈易知夜鶴曉猿休悵望回車復<lb/>
路可無時<lb/>
數畒檀欒古道邉亭亭氣槩上參天未應霜雪能摧抑不用行<lb/>
人歎可憐<lb/>
東崦扶踈一樹梅繁英辜負嵗時開殷勤寄語蘭兼蕙它日春<lb/>
風我亦來<lb/>
甘冷冝茶石縫泉得名𥘉自玉堂仙蒼苔滓穢聊䟽治照月涵<lb/>
星復粲然<lb/>
<pb n="KR4d0093_SBCK_008-9b"/>
一徑縁雲入夀星竹間窈窕見踈櫺䦨干數曲觀臺上幽草靚<lb/>
花常滿庭<lb/>
　　　吴門有懐錢塘何彦時仙尉<lb/>
英妙何郎藴德光不隨人世事炎凉麒麟歩武開天上他日青<lb/>
雲道路長<lb/>
英㳺閣前官桞行柔枝嫋嫋弄鵝黄多情春色還依舊獨有離<lb/>
人天一方<lb/>
湖岸茸茸細草生芳洲杜若想縱横去年問桞尋花地誰伴穿<lb/>
雲渡水行<lb/>
　　劉咸臨秀才挽詞<hi>道源學士之子</hi>
劉子江南英韻勝不友俗閉門誦詩書户外無來躅昔我寄匡<lb/>
<pb n="KR4d0093_SBCK_008-10a"/>
山嵓扉屏幽獨君聞跨蹇驢迢迢訪深谷忘懷去畦畛結好比<lb/>
松竹浮雲事忽空逝水難再復徒有篋中文千秋成鬼録<lb/>
異材擢陽阿秀色方蔚然侵尋掩衆阜屹屹上造天驚飈忽摧<lb/>
殞中道虚棄捐顔淵古稱夭道德今獨妍何求擁腫為無用徒<lb/>
永年<lb/>
平生本家學耻作干時語著書以愚名綽欲慕前古紛紛詆迂<lb/>
闊黙黙君自許弱齡詠風騷其詞哀以苦先生歎竒作夀達終<lb/>
難與果為冥冥㳺一往不可覩<lb/>
吾希李長吉異代不得友賴餘錦嚢篇把玩時在手斯人君並<lb/>
駕未易較先後肝脾褁陽秋落筆粲瓊玖當年邂逅初宛在三<lb/>
峽右相携石橋行下瞰冰雪溜音容俄永隔山月空依舊銘詩<lb/>
<pb n="KR4d0093_SBCK_008-10b"/>
得黄香知子垂不朽<lb/>
　　　贈霍山人<lb/>
先生少年喜武事三略六韜曽徧閱胷中雲夢吞八九氣勝萬<lb/>
夫真勇决防邉伊昔從都護欲取功名繼前烈臂弓腰箭事戎<lb/>
裝逺出砂場恣㳺獵擒狐射鴈狂且逸不覺歸途迷夜雪敗官<lb/>
遭譴失所志回首飄然辭魏闕挾持妙術當生涯放浪江湖閑<lb/>
嵗月尋常得錢即沽酒笑與妻奴同飲啜樂天知命了無憂奕<lb/>
奕紅顔浮兩頰春風浩蕩魯城邉稠花亂蘂争紛妍方將與君<lb/>
共携手騁懷㳺目相回旋興來别我汶陽去黄鵠一舉難留連<lb/>
村橋野店醉斜日路人誰識地行仙<lb/>
參寥子詩集卷第八<lb/>
</p>
<p>
</p>
  </div>
<div> <lb/>
    <p>
<pb n="KR4d0093_SBCK_009-1a"/>
參寥子詩集巻第九<lb/>
　　　送劉不已推官罷奉符尉入都注擬<lb/>
少年讀書破萬卷河朔聲名壓諸彦詞場百戰功不成晚得青<lb/>
衫非所願白頭况有北堂親斗禄強湏甘冗賤三年一尉泰山<lb/>
下簿領區區事弓箭追窮㓂盗走山谷肯為風霜辭怯懦要功<lb/>
兾賞夲無心脫去僅能逃所譴草枯蓬斷嵗將徂結束行裝抵<lb/>
京縣達官貴吏急賢材一鶚君湏預論薦投竿舍築去作相邂<lb/>
逅風雲一朝變造物於人自有時未足為君生忿怨<lb/>
　　　過彭城觀陳傳道知録所藏東坡公畫<lb/>
枯株瘦石兩相望南北悠悠徑路長巻盡平岡三百里風枝雨<lb/>
葉更飄揚<lb/>
<pb n="KR4d0093_SBCK_009-1b"/>
　　　淮上觀水<lb/>
桐柏崑崙日夜傾投溪注壑本無情乍為含垢千尋濁不作矜<lb/>
人一掬清<lb/>
　　　戯書誠師秋景小屏<lb/>
黄蘆敗葦兩三叢彷彿江湖在眼中鴈鴨驚呼縁底事一時昻<lb/>
首立秋風<lb/>
　　　過韞秀堂觀仲豫二詩因次其韻<lb/>
箕南斗北各殊方誰信相思去夢長蓬断草枯當歳晏寥寥空<lb/>
對蕙爐香<lb/>
荆溪一别十年餘流竄何甞定所居等與山河同幻質更將三<lb/>
界作蘧廬<lb/>
<pb n="KR4d0093_SBCK_009-2a"/>
　　　次韻聦師見寄<lb/>
三年東魯貶閉户實超然静極通幽眇神㳺豈間焉獨全霜後<lb/>
操未異火中蓮不似沈湘客徒懷忿與悁<lb/>
夙學誰知子源流務所滋風騷追五桞襌寂擬長髭桂魄元昭<lb/>
晣浮雲自蔽虧險夷終一節吾以古為師<lb/>
　　　次韻升師見招<lb/>
老去年光知幾尋無端華髪苦相侵獨怜碧眼平生舊未改青<lb/>
松一寸心欲扣禪關當嵗晏肯愁溪路隔雲深相逢試探梅花<lb/>
信應有香鬚擢碎金<lb/>
兒童牋管已能操書乏吟䆫幾兔毫文囿垣墻増漸廣詞林枝<lb/>
葉勢方髙嗟余舊喜論周誥晚嵗無心諷楚騷羡子得時勤述<lb/>
<pb n="KR4d0093_SBCK_009-2b"/>
作宛如秋浦湧雲濤<lb/>
　　　殘菊<lb/>
霜摧露殞萬枝空藂菊鮮鮮尚見容細蘂冷香聊自媚無心引<lb/>
蝶更勾蜂<lb/>
　　　滌軒<lb/>
隔雲穿竇引㳙㳙噴玉跳珠亦可憐心垢本無何用滌戯将蕭<lb/>
洒度流年<lb/>
　　　千頃廨院觀司馬才仲遺墨次韻<lb/>
濛濛春雨暗村橋竹裏禽啼婆餅焦度谷勌聞車軋軋穿林愁<lb/>
聽馬蕭蕭細窺陳迹僧坊静黙想風流鄙吝消浮魄沉魂今已<lb/>
矣無人為作楚詞招<lb/>
<pb n="KR4d0093_SBCK_009-3a"/>
　　　唐昌王恱道桃竹軒<lb/>
餘杭門西山迤邐屹屹千峰挿天起窮幽摘勝過三邑隨處雲<lb/>
林皆可喜邇來杖筞到君家始覺溪山逢骨髓争流萬壑㑹目<lb/>
前競秀千嵓對䆫机丹楓洗雨秋霽餘白鳥出没嵐光裏主人韻<lb/>
勝無塵埃翠竹紅桃相映栽良辰樽爼憑誰共友月朋雲自往來<lb/>
　　　溪上<lb/>
紅蓼藂邉䨇鷺飛波㾗飜動碧琉璃湏臾相趂却回首斜立垂<lb/>
楊煙外枝<lb/>
　　　聽盛道人琴<lb/>
隂雲収雨閣曾簷寂寂西風不動簾燒盡夜堂紅蠟炬髙山流<lb/>
水聽無厭<lb/>
<pb n="KR4d0093_SBCK_009-3b"/>
有客浮游不定家玉琴三尺當生涯從來正始無人㑹掉首髙<lb/>
歌烏帽斜<lb/>
　　　千頃山圎鏡堂呈應禪師<lb/>
兹山嵯峨冠天下一徑縈雲行兩舍始窮絶頂見招提碧閣丹<lb/>
樓屹如畫門前池水滀蜿蜒座上風雷驚晝夜峨眉五臺誇壯<lb/>
觀品目真不此為亞偉哉南師非世人開荒闢土𥘉椎輪寥寥<lb/>
相望三百載廢興一一難具陳丹丘大士來皷舞氣象煥發重<lb/>
増新投金輸贐走南北法雨所被無涯津虚堂選勝得佳處隆<lb/>
簷巨棟成逡廵䆫扉洞達舒兩目異景錯出羅蓁蓁朝雲夜月<lb/>
常萬頃寒光烱烱如鎔銀堂中隠几人何似湛若玉毛懸秋旻<lb/>
牓名圓鏡示來客庶使方寸無淄磷<lb/>
<pb n="KR4d0093_SBCK_009-4a"/>
　　　沈道原養浩堂<lb/>
塵勞萬計日紛紛未礙堂中養浩心花草暗香來屋角溪山爽<lb/>
氣入衣襟樽中白酒無時有篋裏清詩不廢吟夜夜鄰家助幽<lb/>
致數聲羗管弄㣲音<lb/>
　　　宣上人玉淵堂<lb/>
玉淵閟蒼崖源深杳難測但見㳙㳙附籜龍宛轉來投小池側<lb/>
小池方折餘兩尋鼃黽不游苔不侵青天無雲落寒影沈柔見<lb/>
底空人心妙哉支公營小築氣象蕭然真不俗夜吟朝講度流<lb/>
年何用峥嶸誇傑屋<lb/>
　　　與定師話别六言<lb/>
客有來從東越示余滿把瓊瑶萬壑千嵓鍾秀故知多士翹翹<lb/>
<pb n="KR4d0093_SBCK_009-4b"/>
雪解松筠振色氣回蘭蕙含芳興動剡溪吟客夢先歸鳥飛翔<lb/>
山海濤雷方震横江雪陣如山一葉舟輕飛燕飄然掠水東還<lb/>
鳯咮山含暮靄西陵月破黄昏慣作江湖離别未應當此銷魂<lb/>
　　　慧覺孜師緑筠軒<lb/>
緑筠蕭蕭含爽籟幽<hi>冷<折 t="33"/>姿</hi>落人難愛璧間但有謫仙詞聲名自到<lb/>
江湖外當年刱軒非壯觀局促簾櫳日虧蔽一朝經畫有底難<lb/>
推倒墻頭了無礙坐挹西南十里山彩翠浮空屹相對開池鑿<lb/>
圃増氣象佳致真為一方最鳥聲鳴春春漸融蘭芽蕙岀初䝉<lb/>
茸我來正值新雨定弄日吹香聞座中主人散筞邀我歩池南<lb/>
池北聊從容㑹待龍孫添夏䕃借君此地眠清風<lb/>
　　　夏夜智果懐武康令毛澤民<lb/>
<pb n="KR4d0093_SBCK_009-5a"/>
暮磬寥寥殷上方籠紗朱火影㣲茫䆫虚竹净雨初闋雲潤星<lb/>
輝夜更凉落枕松聲驚瑟瑟撲簾香霧靄蒼蒼遥憐散髪東<lb/>
堂老正卧風漪六尺床<hi>東堂老人<折 t="33"/>澤民自号</hi>
　　　寄宗室趙伯言朝請<lb/>
趙侯天人裔雅韻能抜俗豈意江湖間解后識眉目髙談為余<lb/>
傾落落如轉轂端無貴冨驕但有文字欲交㳺多望士頡頏争<lb/>
馳逐艱難風義髙迹與古人續銅章領劇邑宛在江之曲鳴絃<lb/>
陶永日了不事鞭朴新詩擬建安簡逺詞不縟錦嚢有餘棄示<lb/>
我僅盈軸持還故山棲把玩時反覆美哉韶濩音鏘然落嵓谷<lb/>
嗟余真淺陋學海無一掬仰君東溟深短綆不可觸<lb/>
　　　讀東坡居士南遷詩<lb/>
<pb n="KR4d0093_SBCK_009-5b"/>
居士胷中真曠夷南行萬里尚能詩牢籠天地詞方壯彈壓山<lb/>
川氣未衰忠義凛然剛不負瘴煙雖苦力何施往來慣酌曹溪<lb/>
水一滴還應契祖師<lb/>
　　　讀聞復詩巻<lb/>
詩律久已廢宏綱誰與操断絃那慮續吾黨有英髦氣穏侔彭<lb/>
澤詞幽近楚騷未輸湯從事獨詫碧雲髙<lb/>
　　　次韻聞復廬山見懷<lb/>
匡廬三載恣徜徉肯憚衣裘弊雪霜學徹死生追粲忍力窮騷<lb/>
雅陋齊梁心源素與秋潭静定水寜同夏潦潢邂逅逢余舊題<lb/>
墨蘚封苔駮不成行<lb/>
　　　夏日寄愚坦二上人<lb/>
<pb n="KR4d0093_SBCK_009-6a"/>
仙潭從古水雲郷不羨西湖六月凉支港官河通市井採菱拾<lb/>
翠有舟航觚稜逈與星辰接鐵鳯疑參鸛鶴翔九夏登臨輸二<lb/>
子一時摹冩付詩嚢<lb/>
　　　次韻聞復西湖夏日六言<lb/>
山水𥘉無今古人間自有沈浮試問行歌野老桑麻用事何憂<lb/>
老葑年來席卷吴儂舊恨弥申昨夜馮夷皷吹遨嬉抵徹諸隣<lb/>
夜深一碧萬頃彷彿明河椄天岸曲風篁成韻絶勝細筦危絃<lb/>
西湖清淺可泛湍險豈類瞿塘隨處菰蒲蓮芡櫛風沐雨尤香<lb/>
南䆫寄傲一榻午帳風來卷舒懶躡子雲陳迹解嘲更續成書<lb/>
燒空火雲萬丈氣熖信可流金嗟爾龜魚得計適然㳺泳滋深<lb/>
櫟杜侵堦羙䕃鳴蟬託質𥘉凉薰風正被草木莫作秋聲感傷<lb/>
<pb n="KR4d0093_SBCK_009-6b"/>
柱礎爭流餘潤油雲忽改山容定有盲風恠雨曉來已聽鼉龍<lb/>
湖光宛同玉鏡隄桞閟若房櫳六月行人過此未輸仙客壷中<lb/>
河漢斗杓横七重城漏皷傳三露鶴一聲何許嘠然震響空嵓<lb/>
　　　夏夜偶興<lb/>
㣲陽墮曽巚歸翼投空林龕燈閟古殿𣑽唄無餘音眷兹石壁<lb/>
下徐風散冲襟缺月如断環依㣲挂松隂清暉婉相屬永夜諧<lb/>
吾心空生大覺中一漚示浮沉此身漚中客冥觀無古今昔我<lb/>
嬰世故紛紛那重陳且求華胥夢胡蝶相追尋<lb/>
　　　次韻古上人湖上歩月<lb/>
尋常西湖月雲霧多襲眀兹宵實昭晣似慰詩人情低昻見列<lb/>
宿戢曜非光熒起余二三子㣲咏哦新聲杖藜山前去鷄犬寂<lb/>
<pb n="KR4d0093_SBCK_009-7a"/>
不鳴蘭臯宿鷺群回首時自驚君看南北山氣象真峥嶸參差<lb/>
煙樹藂一一含餘清上人江南秀邂逅意所傾夜䦨勸復路浩<lb/>
興殊未盈<lb/>
　　　臨江月上人<hi>部<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>其𣑽行作此以贈之<折 t="33"/>率同志爲社誦法華經一萬</hi>
能仁說教滿竺乹流入中國餘五千於中妙經爲最勝顗師所<lb/>
解尤通玄化行吴㑹連海壖紛紛得法如雲煙見聞讀誦又其<lb/>
次隨類譬率無間焉嗚呼上人志且堅善邀佛子同法筵妙香<lb/>
炷爐馥旃檀十科勸進追昔賢旁行貝葉軸似椽卷舒朝暮往<lb/>
復旋利根<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>種聊窮研魚兎一獲忘蹄筌自餘區區顧未然瀾<lb/>
翻口舌如湧泉外物交錯心匪縁功成一朝脫愛纒曄如紅蕖<lb/>
濯清淵俯仰千聖遽可肩茫茫苦海旁無邉不有舟栰誰能先<lb/>
<pb n="KR4d0093_SBCK_009-7b"/>
烏蟾疾馳如走丸咨爾佛子無睡眠<lb/>
　　　琅瑘山茶仙亭呈曽子開侍郎<lb/>
滁山雖僻左謫宦皆名臣後先聞數公卓然皆鳯麟憶昨紹聖<lb/>
𥘉譴公俾省循盛德忘怨悱虚懷隨屈信政成思覽眺興與煙<lb/>
霞親後車載鄒枚主客驚路人逶迤度山谷導從屏所陳漁樵<lb/>
許爭席解后全天真泠泠庶子泉味壓康王珍團團小圎月色<lb/>
冠閩山春白足相與飯溪毛擷青芹熊魚得兼羙樂事無涯津<lb/>
花瓷勸引滿䟽瀹貫百神危亭倚嵓阿榜額獨未新牧之擅風<lb/>
流茶仙誇絶倫相望三百載公能嗣芳塵<lb/>
　　　送錢持王主簿西歸<lb/>
蘭陵號多士君實名家孫髙才糜筦庫枳棘捿鴛鸞一旦謝朱<lb/>
<pb n="KR4d0093_SBCK_009-8a"/>
墨超然整歸軒迎秋餞伏𥘉炎威尚歊煩松陵接苕霅迤邐皆<lb/>
清源舟子冝夜泛蘋風生夢魂回塘官桞行千樹如雲屯明河<lb/>
挂桞外凉月低金盆兹行信有得它日為余言<lb/>
　　　寄子開内翰<lb/>
天將有作㑹雲龍一德君臣邂逅同表率衣冠真領䄂羽儀臺<lb/>
閣舊家風詞林豈獨專周誥衮職深期𥙷舜聦四海滯淹公可<lb/>
棄盡収鳬鴈集庭中<lb/>
　　　贈潜照月師<lb/>
吴興上人心志苦筆研十年耕學圃形癯骨瘦神獨清耿若霜<lb/>
鷗立秋浦錦嚢新詩殊汗漫妙語間發猶稽古銖鋤冗長更磨<lb/>
揉激濁䟽清導靈府自然韻勝遺島可逺跂淵眀追歩武瓶盂<lb/>
<pb n="KR4d0093_SBCK_009-8b"/>
勸子適四方莫學匏瓜甘墮窳崇山廣澤徧游覽始信慿髙極<lb/>
天宇蓺成技進蔚文采楚楚華身竟何𥙷茫乎三界同傳舍而<lb/>
我與君俱逆旅不如回首依老褐妙精眀心求許與鳴蟬委蛻<lb/>
藁壌餘脫略秋風即髙舉<lb/>
　　　垂慈堂木栖花<lb/>
堂下髙花屹兩株繁英碎蕚巧連茹猛香匪占春園盛清烈仍<lb/>
分里巷餘長抱秋蟾滋夜氣偶揺風露墮階除根盤厚地知方<lb/>
壯封植何人考厥𥘉<hi>化老師手植之<折 t="33"/>此花乃都正慈</hi>
　　　次韻關子容晚霽<lb/>
小院囬廊眀霽霞踈簾未捲尚横斜應憐碧砌無塵滓石竹紅<lb/>
薇靚有花<lb/>
<pb n="KR4d0093_SBCK_009-9a"/>
飛簾初遣雨師回獨上江城百尺臺萬景横前方領略越山仍<lb/>
欲送青來<lb/>
　　　再和湖上晚歸<lb/>
漾舟歸路興何賖水樹低凉一道斜菱蔓蒹葭都巻盡芙蓉烱<lb/>
烱獨開花<lb/>
雲披霞卷仰昭回試望翻經古石臺應有秋香生桂樹吹風肯<lb/>
傍暮舡來<lb/>
　　　次韻子容同聖功見過<lb/>
檀欒小徑閟隂隂解鞅停驂步更深知我山栖久牢落故留佳<lb/>
句比南金<lb/>
桃李君家世布隂棣華雍穆義還深浮雲百變何湏怪張耳陳<lb/>
<pb n="KR4d0093_SBCK_009-9b"/>
餘舊断金<lb/>
參寥子詩集卷第九<lb/>
</p>
<p>
</p>
  </div>
<div> <lb/>
    <p>
<pb n="KR4d0093_SBCK_010-1a"/>
參寥子詩集巻第十<lb/>
　　　續許元裕夣中作<hi>下遂夣爲詩覺而記其兩句云未可病中<折 t="33"/>許奉議失㓜子甚慧方悲惱中卧於北䆫</hi>
<hi>元𥙿意其子他日必復生俾余續之<折 t="33"/>驚老去會湏花底喚春歸語甚羙而</hi>
北䆫支枕夣幽㣲隱隱神眀發暗機未可病中驚老去㑹湏花<lb/>
底喚春歸<lb/>
琉璃雖破彩雲飛演慶髙門未易衰既有嘉祥能兆夣定湏他<lb/>
日産熊羆<lb/>
　　　次韻聞復湖上秋日六言<hi>十首</hi>
澤畔蒹葭蕭瑟露華落日珠浮撫事少陵多感萬端獨立懐憂<lb/>
禪餘偶登絶巘據石聊為欠申眼界謾分畦畛誰知大道無隣<lb/>
楚客當年何苦愁懐繚轉非舒頼有管城公子離騷萬恨能書<lb/>
<pb n="KR4d0093_SBCK_010-1b"/>
西湖發揮有素最盛唯誇樂天遺愛到今不朽長隄一道如弦<lb/>
處士尚餘陳迹断碑横卧林塘婉約梅花秀句騷人萬古傳香<lb/>
草蔓行将潰茂菊英稍稍敷金南浦愁窺去燕海山莽蒼雲深<lb/>
江城秋至幾日風物斗覺凄凉隣女機絲何有夜聞促織悲傷<lb/>
人物年來衰謝背繩追曲周容嗟爾得時蝘蜓故能嘲哂龜龍<lb/>
涼月娟娟清媚舒光巧入簾櫳萬籟聲同比竹細窺一一空中<lb/>
可恠狙公巧黠猶迷暮四朝三老我身如枯枿瓦然不動幽嵓<lb/>
　　　觀宗室趙明發使君所畫訪戴圗并二小詩因次其韻<lb/>
水石追摩詰風騷類小山每來窺二妙戀戀欲忘還<lb/>
巉絶千峰玉清妍五字詩胷中盤爽氣彷彿幾人知<lb/>
　　　次韻樓試可承議見招<lb/>
<pb n="KR4d0093_SBCK_010-2a"/>
東州覉旅迹誰親夫子端能給我貧黙識松筠霜後操静<hi>桃<折 t="33"/>看</hi>李<lb/>
夢中春嵩陽勝絶髙天下縣令風流邁古人待得芳菲開爛熳<lb/>
去隨行樂後車塵<lb/>
　　　次韻秦少游學士<hi>畫江千晚晴圖四首<折 t="33"/>觀宗室大年觀察所</hi>
數幅生綃上形容萬態心坐窺天下勝何用逺登臨<lb/>
漠漠雲披岫斑斑雨弄晴横江舟一葉注目使人驚<lb/>
陽秋閟肝膈無處見㣲茫時作丹青戯風流冠帝鄉<lb/>
參差山接野渺莽水連空笠釣沙頭客真冝避世翁<lb/>
　　　春隂<lb/>
浮雲易作雨無端未放春泥十日乾湏信杏園憔悴煞從來花<lb/>
骨不禁寒<lb/>
<pb n="KR4d0093_SBCK_010-2b"/>
　　　次韻伯言眀發登西樓望桃花<lb/>
江南梅子已生人京國桃花始放春氣候不齊雖可恨一枝猶<lb/>
得見墻闉<lb/>
小樓西望那人家出屋香梢幾樹花只恐東風能作悪亂紅如<lb/>
雨墮䆫紗<lb/>
　　　送伯言赴姑蘇上幕<lb/>
都城公子海賢否良難㑹從容翰墨場班班知所詣超然三四<lb/>
公詞學昔人配源流出蘇黄汲引功豈細斯人固才華氣節復<lb/>
逺邁一官從幕府未覺簿書礙投刃却鳬行岸巾依物外凝香<lb/>
久寂寞清絶今可繼𥘉辭廣陌塵笑皷春江枻楚岫與吴山相<lb/>
望挹空際莫唱渭城歌臨流増歎喟<lb/>
<pb n="KR4d0093_SBCK_010-3a"/>
　　　贈歐陽季黙承議<lb/>
先公跨箕尾揺曳旋天關於今二紀餘肯復來人間時時對遺<lb/>
編彷彿窺一斑夢寐思見之何從暫追攀迩來都城裏忽覩庭<lb/>
中蘭方寸實驚喜典刑斯可觀抱痾一榻上骨瘦清琅玕爲余<lb/>
設幽几氣皃徐以寛㣲詞落玉麈文彩真孔鸞棣華惜未識妙<lb/>
譽聞朝端先公德未冺四海共仰歎願言付百世清風嗣門䦨<lb/>
　　　次韻劉延中廷直見贈<lb/>
劉郎世胄子苦學窮淵源羞爲一掬清欲効千丈渾君看長鯨<lb/>
質澗壑豈所存操觚妙述作斧鑿無纎㾗鍾牙不世出審音誰<lb/>
復論鵷鶵理勁翮雲漢思孤騫上追鸞皇游下棄燕雀喧建安<lb/>
誇七子壮氣君可吞九衢苦昬霾槐隂蔽重門良辰爲我飯滿<lb/>
<pb n="KR4d0093_SBCK_010-3b"/>
案餘芳蓀軟語夜達旦未覺罷神魂湏知名教樂不羨冨貴尊<lb/>
　　　酬劉巨載舍人見贈所畫山水扇<lb/>
冰紈玉粉净無塵墨妙扶踈更絶倫試問揮毫厎人物不言從<lb/>
可識天真<lb/>
　　　觀眀發畫李賀髙軒過圖<lb/>
唐年茂宗枝時平多俊良長吉尤震曜春林擢孤芳退之於孔<lb/>
門屹屹真棟梁筆力障百川風瀾息其狂破衣繫麻鞵右顧生<lb/>
輝光一朝與湜軰命駕驚煌煌賀初為兒童隨父事迎将湏臾<lb/>
命賦詩英氣加激昻長安衆詞客聲問争推揚風流垂異代尚<lb/>
想古錦嚢君今亦宗英韻勝斯人方少年肯事事苦學志獨強<lb/>
風騷擬屈宋妙處相頡頏丹青出戯弄配古猶擅場形容示往<lb/>
<pb n="KR4d0093_SBCK_010-4a"/>
事彷彿如在旁一徑入幽逺古垣繚林莊平橋跨渌水叢薄含<lb/>
葱蒼晴䆫為披拂佳興杳難忘<lb/>
　　　次韻東坡居士過嶺<lb/>
一時遷客盡難堪二老髙懷黙自甘造物定知還嶺北暮年寜<lb/>
許喪天南安排拄杖尋廬阜斗藪征衣洗瘴嵐他日相逢長夜<lb/>
語殘燈飛燼落毿毿<lb/>
　　　次韻代嶺上老人荅<lb/>
閑持箕箒掃崔嵬夾道松隂盡我栽人去人歸真一笑壊空成<lb/>
住互輪回<lb/>
　　　次韻子由侍郎書事二首<lb/>
七年依嶺外遇物即防閑宿負𥘉償畢他生豈復還飄飄疑鶴<lb/>
<pb n="KR4d0093_SBCK_010-4b"/>
骨奕奕藹童顔自許喬松夀玄機宻鏁關<lb/>
真材不易得於國實長城造父還能御驊騮豈憚行買田隣少<lb/>
室為計老餘生居士來何晚江淮遣候迎<lb/>
　　　次韻丗可見訪峻極遇雨<lb/>
都城塵土倦茫茫獨喜西來筞甚長避暑禪房依亢爽可人溪<lb/>
雨作清凉飛蚊斗絶簷間閙乳燕時拳砌下篁縣令風流真晉<lb/>
客談餘玉麈自揮揚<lb/>
　　　揖仙亭<lb/>
崧陽古令尹製錦誇妙手鳴絃對髙堂坐使風俗厚政成思考<lb/>
槃觴豆宴賔友開亭面緱嶺佳致昔未有雲煙靄葱曨青壁冠<lb/>
星斗王子果真仙揖君千載後鸞車駐縹緲彷彿容暫偶天風<lb/>
<pb n="KR4d0093_SBCK_010-5a"/>
吹簫笙凄響落户牖紛紛驚坐客往往爲囬首相顧弗復言且<lb/>
進杯中酒<lb/>
　　　次韻試可同逰法王嶽寺<lb/>
兩山脩徑盡榛蕪謾詫當年幸翠輿空覩宸文藏寳<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>不逢衲<lb/>
子話真如<hi>長老<折 t="33"/>寺久無</hi>林深想見靈根茂地勝冝多隠者居凉月照人<lb/>
歸路好傍溪嘉樹影扶踈<lb/>
　　　次韻試可喜雨<lb/>
東阡北陌久黄埃天遣神龍詎用媒雲似濤頭山半起雨如銀<lb/>
竹望中來奔輸澗谷時頽岸噴激龜魚或曝顋民物有秋真可<lb/>
喜池蓮從此更湏栽<lb/>
　　　峻極夏夜<lb/>
<pb n="KR4d0093_SBCK_010-5b"/>
廣庭無凡株鬰鬰兩佳樹扶踈饒美䕃盤錯根本固朝披葉厎<lb/>
風夜泫衣上露禪餘自循繞百匝未忍住月華中天來左右發<lb/>
暉素清景非人間泠然洗吾慮緬彼大梁下炎蒸毒朝暮朱門<lb/>
曉未開馬足已馳騖摧眉事權要幸彼一盻顧素標挿君頭擾<lb/>
擾獨不悟<lb/>
　　　觀宗室曹夫人畫<lb/>
野水平林眇不窮雪翻鷗鷺㸃晴空洞房豈識江湖趣意象冥<lb/>
將造化同<lb/>
華屋生知世胄榮誰教天付與多能西風白草牛羊晚隠見横<lb/>
岡一兩層<lb/>
臨平山下藕花洲旁引官河一帶流雨棹風㠶有無處筆端湏<lb/>
<pb n="KR4d0093_SBCK_010-6a"/>
與細冥捜<hi>平藕花圖<折 t="33"/>甞許作臨</hi>
　　　次韻陽翟尉黄天選見寄<lb/>
寓形宇宙間佚我方以老流光安足恃百嵗同過鳥頃余嬰網<lb/>
羅文彩縁自表自古山林人何曽識機巧但記寒嵓翁論心秋<lb/>
月皎黃香十年舊學術參衆妙虚懷養天和肯徇奔走閙官居<lb/>
職事理晨起何用早桐隂滿西齋叱吏供洒掃眷余東南來野<lb/>
飯煑芹藻先生既清尚令尹亦髙蹈相將古寺行軟語頽晚照<lb/>
公家有畸人虚縁能自葆卜築嵩山陽行當從結好山中饒勝<lb/>
境一覧未易了何時命巾車共陟雲外嶠翻愁筋力疲不隨追<lb/>
勇踔公詩擬南山雄拔千丈峭形容逼天真解后適其要籓籬<lb/>
吾未窺敢議窮閫奥<lb/>
<pb n="KR4d0093_SBCK_010-6b"/>
　　　次韻試可嶽祠祭土宿齋<lb/>
神祠齋舘卧耽耽五皷星河屢起瞻劔珮森森趨帝右衣冠肅<lb/>
肅奉宸嚴風傳逺壑松千樹人擁囬廊月一簾四嶽旌幢𥘉㑹<lb/>
散晨烏聲動廟竿尖<lb/>
　　　贈宗室徳強團練<lb/>
造物賦象質於余頗能名瓊瑶琢其骨冲和擅其清公生華屋<lb/>
貴好學從妙齡才髙豈容遏卓然以文鳴厚德滋善飬雍容無<lb/>
暫矜區區草苑人未必真爾能家藏三萬軸挿架連屋楹牙籖<lb/>
示題目探賾手不停㣲言固澹泊嗜好如飴餳祖宗開鴻基累<lb/>
聖致太平詵詵既蕃衍綽綽亦見稱𥙿陵喜人物教率從典刑<lb/>
聮翩試文藝議論參公卿公材實𣏌梓落落非杉檉願言勤著<lb/>
<pb n="KR4d0093_SBCK_010-7a"/>
書㑹當補朝廷他時樹勲業彛鼎信可銘<lb/>
　　　秋聲<lb/>
古槐花落小中庭夜半風來捲葉鳴潁水先生如尚在呼兒應<lb/>
問此何聲<lb/>
　　　次韻天選寄逍遥庵黄居士<lb/>
收得詞場舉子身拂衣高卧傍嶙峋休言白日壷中勝且看紅<lb/>
顔鏡裏春冨貴群争雖有路山林獨往豈無人恐君未識陶彭<lb/>
澤故約籃輿訪采真<lb/>
　　　次韻試可同謁子晉祠<lb/>
古栢連岡三萬株朝煙破日翠扶踈投鞭下馬得幽徑共謁賔<lb/>
天帝子居<lb/>
<pb n="KR4d0093_SBCK_010-7b"/>
遺榮少海猛無雙便逐浮丘岀帝郷可笑而今居冨貴亦思高<lb/>
舉上蒼蒼<lb/>
　　　哭少游學士<lb/>
江左有豪英超驤世無倫妙齡已述作識造窮天人儒林老先<lb/>
生相與為友賔客來叩治亂亹亹披霜筠波瀾與枝葉猶足跨<lb/>
後塵青衫入仕初十手爭扶輪孤嘲可敵衆志欝不得信造物<lb/>
念流落荐収付洪鈞干將不許就中晝如有神七年投炎荒日<lb/>
與山鬼隣妻孥各異土相望同參辰秋風吹黄茅八月瘴霧新<lb/>
囬車嬰重癘惸惸無與親中原尚杳隔墳隴懷棘薪凄涼浯水<lb/>
頭魂逝歸無因精爽竟了了挽章見情真流傳到京闕悲讀聞<lb/>
縉紳斯人儻不亡光華國之珎彼蒼未易曉三歎鼻酸辛<lb/>
<pb n="KR4d0093_SBCK_010-8a"/>
念子少年日豪氣吞九州讀書知宎奥㳺刃無全牛當時所獻<lb/>
筞考致第一流論髙追賈誼氣勝凌馬周勝理非空文灼可資<lb/>
廟謀危根易揺動謂子不好脩嗚呼一齊人柰彼衆楚咻孔門<lb/>
餘四科士豈一律求區區事屠釣崛起為公侯數竒信有命君<lb/>
亦忘怨尤平生所著書字字鏗琳球子道决不泯千載傳芳猷<lb/>
瓶盂客京口彷彿熈寜末君方駕扁舟歸來自苕霅中泠忽相<lb/>
值傾蓋忘楚越禪揮龐老鋒辯皷子貢舌連宵極名談江閣倚<lb/>
清絶扣檻出黿鼉時取一笑發<hi>即岀賔客常以爲戯<折 t="33"/>金山江中多黿扣欄</hi>䢴溝介淮海<lb/>
濟濟多俊傑良辰苦招要結好從此設堂堂紫髯翁道德冠前<lb/>
烈<hi>老龍圖<折 t="33"/>謂孫莘</hi>風流廣文先烱烱事脩㓗<hi>仁博士<折 t="33"/>謂閻求</hi>老禪魁藂林冠蓋<lb/>
趨雜遝<hi>之禪師<折 t="33"/>謂慶顯</hi>三豪相繼往墓木葉屢脫子今復云亡枯棊愈<lb/>
<pb n="KR4d0093_SBCK_010-8b"/>
殘缺相逢舊好間悲詫那忍說眀年東下舩繫䌫竹西月茗奠<lb/>
蜀岡南彈指當永訣<lb/>
參寥子詩集卷第十<lb/>
</p>
<p>
</p>
  </div>
<div> <lb/>
    <p>
<pb n="KR4d0093_SBCK_011-1a"/>
參寥子詩集巻第十一<lb/>
　　　寄王晉卿都尉<lb/>
主第耽耽冠北城位居侯伯固尊榮肯將踏月趨朝脚來伴穿<lb/>
雲渡水行池上紅蕖應漸老山中紫筍尚抽萌崧陽迤邐川原<lb/>
勝聞說它時卜釣耕<lb/>
　　　與田承君宗丞話舊<lb/>
赤日下西谷松門歛餘暉蕭蕭征馬鳴客子來者誰故人田子<lb/>
方六月并州歸﨑嶇千里道問子來何爲君命不竢駕詎敢辭<lb/>
炎曦禪庭𣑽唄歇軟語同逶迤梧桐挂凉月清潤含裳衣人生<lb/>
實萍梗同附一渺瀰驚風或暫先波定還相依昔我在南兖識<lb/>
君英妙時軒軒勇氣節凛凛如熊羆聲名固已早時命殊淹<lb/>
<pb n="KR4d0093_SBCK_011-1b"/>
遟今兹向魏闕驥足將騰夷聖君隆至治諫諍求瑕玼甞聞至<lb/>
人語子可𥙷拾遺一言開堯聦四海風俗移無為外重失蹇諤<lb/>
當自持贈言古者事吾豈忘前規<lb/>
　　　登嶽頂呈試可邦直<lb/>
偉哉中國擅五岳巍巍崧髙據其尊四時百辟盡朝㑹雲幢煙<lb/>
蓋來追奔自餘衆阜何足數擾擾羅列真兒孫秋霖乍開原野<lb/>
净隆曦破海浮朝暾淵眀曠達不事事勝日結客遊山樊山腰<lb/>
下馬躡風磴杖屨詰曲躋㠝岏䆫經玉女猨鳥寂石漱飛瀏鳴<lb/>
潺湲長松吟風和哀響肌膚凛粟凄神魂行窮絶頂已晡側雲<lb/>
煙為我開餘昬昻頭玄天驚尺五星斗歷歷俯可捫超然擬與<lb/>
人世絶彷彿有路通崑崙洛陽竒峰三十六領略併入一眼吞<lb/>
<pb n="KR4d0093_SBCK_011-2a"/>
平生方寸喜壯觀兹㳺氣豁殊軒軒二豪詞筆有餘地請賦傑<lb/>
句留山巔風流便可付千載歐梅尹謝相與傳<lb/>
　　　送王彦齡承務還河内<lb/>
武陵王郎髙韻度鞍馬四方無定住眼逢泉石便吟哦咳唾珠<lb/>
璣不論數我亦悠悠事不羇浪萍風梗隨安之少室山前古蘭<lb/>
若邂逅便與同襟期興來岸幘一長嘯清聲激越穿雲嶠竹林<lb/>
故事獨未泯人物如君亦髙調秋風獵獵促鳴蟬歸路千山入<lb/>
馬鞭白袍烏䄂冝圗畫不羨襄陽孟浩然<lb/>
　　　寄宗室周臣觀察<lb/>
帝胄天孫多茂良似公人物更難方詩書自負青雲噐風月能<lb/>
収古錦嚢科斗雷文陳几席鱗衣蟻食耀杯觴都城邂后傾遟<lb/>
<pb n="KR4d0093_SBCK_011-2b"/>
素崧少歸來一夢長<lb/>
　　　題宗室公震防禦畫後<lb/>
錯莫江雲結暝隂歸飛宿翼半浮沈毫端領略無遺種想見雍<lb/>
容物外心<lb/>
蒹葭照雪含餘潤古木攙天氣老成山谷不來居士死何人為<lb/>
子一題評<lb/>
　　　同趙伯充防禦觀東坡所畫枯木<lb/>
經綸志業終不試晚嵗収功翰墨林偶向僧坊委陳迹每經風<lb/>
雨聽龍吟<lb/>
蕭然素壁倚枯枝行路驚嗟况所思惆悵騎<graphic n="KR1706" url="https://raw.githubusercontent.com/kanripo/KR-Gaiji/master/images/KR1706.png" mimeType="image/png"/>天上玄却來人<lb/>
世恐無期<lb/>
<pb n="KR4d0093_SBCK_011-3a"/>
　　　大年觀祭許作從駕出南薫門雪霽圗因以詩督之<lb/>
南薫門外照𥘉陽寳馬琱鞍從玉皇千丈雪雲開逺野萬枝瓊<lb/>
樹闘新粧筆端妙處君先得老去閑情我未忘乞與山林資翫<lb/>
好髙懸素壁爛生光<lb/>
　　　與廖明略學士賦餘干縣白雲亭一首呈吴眀府<lb/>
白雲翔太虚時來傍孤城超然此榮觀常恐鸞鶴迎能賦自疇<lb/>
昔騷人遺典刑嗣音竟有属異代逢淵明揮毫無停綴臨流有<lb/>
餘清光風轉洲渚爽氣生軒楹况復廖常州吐辭皆正聲跂予<lb/>
浪續貂坐想徒揺旌<lb/>
　　賦王立之承奉園亭<lb/>
　　　大裘軒<lb/>
<pb n="KR4d0093_SBCK_011-3b"/>
經綸志四海齟齬不得申大裘縱千丈姑覆洛陽春<lb/>
　　　載酒堂<lb/>
子雲草玄時載酒客常滿君今慕若人竹户誰來欵<lb/>
　　　潄醉亭<lb/>
潭潭百尺井汲引鳴飛瀾驚囬午醉客一漱齒頰寒<lb/>
　　　介庵<lb/>
一庵容宇宙介意安在哉珍重庵中人空洞無纎埃<lb/>
　　　頓有亭<lb/>
君家十亭觀棊置宛相望是中冨墨妙偉哉蘇與黄<lb/>
　　　亦愛亭<lb/>
扶踈䕃佳木五月風來徐淵眀方偃卧亦是愛吾廬<lb/>
<pb n="KR4d0093_SBCK_011-4a"/>
　　　永日亭<lb/>
長安貴冨人嵗月馬上遷岸巾怡永日心事獨翛然<lb/>
　　　求定齋<lb/>
南華鑑止水烱然見湏眉夫子果能定物豈逃妍媸<lb/>
　　　冷然齋<lb/>
虚室晝生白清風襲衣屨圓蒲燕坐人泠然欲仙去<lb/>
　　　賦歸堂<lb/>
王郎英妙年功名固堪勉浩然賦歸歟持操真可羡<lb/>
　　　送慈義偁師遊嵩少<lb/>
道人家住錦溪頭衣祴常含爽氣浮偶踏塵埃經北闕却尋雲<lb/>
水過西州冰銷隂壑蘭芽動栁岸長條春意柔少室峰前無異<lb/>
<pb n="KR4d0093_SBCK_011-4b"/>
路莫將陳迹苦追求<lb/>
　　　東坡先生挽詞<lb/>
造物周千載真材得䂊章經綸等伊吕辭學過班楊徳厚傾蠻<lb/>
貊名髙震虜羗數竒終不偶難與問蒼蒼博學無前古雄文冠<lb/>
兩京筆頭千字落詞力九河傾雅量同安石髙才類孔眀平生<lb/>
勲業志鬰鬰閟佳城少年持國論不羡洛陽人抗䟽忘機骩<lb/>
危言駭搢紳丹衷那有謂康濟在斯民竟謫江湖去端居寂寞<lb/>
濵𥘉復中原日人争拜馬蹄梅花辭庾嶺甘溜酌曹溪梁木傾<lb/>
何速椿年竟不齊靈輀向崧洛行路亦悽悽一時英俊附門墉<lb/>
兄弟從來號兩龍雄辯未饒端木賜題評肯下郭林宗精神烱<lb/>
烱風前鶴操節稜稜雪後松無復勝游參杖屨追雲弄月更雍容<lb/>
<pb n="KR4d0093_SBCK_011-5a"/>
群驚投老竄炎荒瘴雨蠻煙豈易當燾氣内全真自葆鐵心無<lb/>
動亦何妨海山出處慿誰共蜑叟追隨樂未央凖易著書人不<lb/>
見微言分付有諸郎<lb/>
羽扇綸巾擁帥權髙才大纛拂雲煙𥘉聞父老誦嘉語綽有風<lb/>
流似昔賢<hi>施設宛如韓魏公<折 t="33"/>定武人謂公下車</hi>謫籍數年居瘴海功名無分勒燕然<lb/>
空餘雪浪齋中石留與邦人萬古傳<lb/>
當年吴㑹友名緇<hi>月辯才<折 t="33"/>大覺海</hi>盡是人天大導師技俗髙標元自悟<lb/>
妙眀真覺本何疑籃輿行處依然在蓮社風流固已襄它日西<lb/>
湖吊陳迹斷橋隄桞不勝悲<hi>橋皆公所剏<折 t="33"/>西涬新隄六</hi>
徳政從來主意寛奮髯時怒豈容姧儻逢大事能談笑未必風<lb/>
流劣謝安<lb/>
<pb n="KR4d0093_SBCK_011-5b"/>
峩冠正笏立談叢凛凛群驚國士風却戴葛巾從杖履直將和<lb/>
氣接兒童<lb/>
大河當日决澶淵横𬒳東徐正渺漫城上結廬親指顧敢將忠<lb/>
義折狂瀾<lb/>
文登五日召公歸海市竒觀與願違已蟄魚龍能再起人間異<lb/>
事古來稀<lb/>
西湖卷葑拓漪漣十里撗吞碧玉天自謂前身真白傳至今陳<lb/>
迹尚依然<hi>治湖葉隄爲政十六箇月公亦如之<折 t="33"/>公平生岀處多與樂天同樂天在杭</hi>
臨淮大士夲無私應物長於險處施親護舟航渡南海知公盛<lb/>
徳未全衰<hi>一夕夢泗洲大聖來别云將送蘇某過海<折 t="33"/>鄒至完言在嶺外甞聞人傳慧州太守方</hi>
<hi>儋耳至完始未信後遇方君問之信然<折 t="33"/>當去荅曰八日去矣後果如期公得命移</hi>
<pb n="KR4d0093_SBCK_011-6a"/>
畫圗雖不上凌煙道德芬芳滿世間遼鶴已歸東海去烈仙風<lb/>
骨若為攀<lb/>
　　　孔子韶方平與其姪處度相訪於香山作此詩以贈之<lb/>
洙泗芬芳逺髙材尚可求二難俱韻勝小阮更風流語欵時容<lb/>
接詩豪未易酬平生喜人物邂逅此相投<lb/>
　　　孔平子書閤所藏石菖蒲<lb/>
寒溪之濵沙石之竇産此靈苖蔚然而秀有羙君子採持而歸<lb/>
文石相并滀涵清漪根盤九節霜雪不槁置之幽齋永以為好<lb/>
　　　送處度赴試<lb/>
異哉曲阜幾世孫白玉受性良且温詩書禮義祖家學擾擾<lb/>
自餘何足論良辰往往專吟諷逺壓曹劉攀屈宋肯與齊梁作<lb/>
<pb n="KR4d0093_SBCK_011-6b"/>
後塵秋月春花恣嘲弄我方杖筞過西州指㸃雲山結勝游已<lb/>
有詔書催去興豈冝泉石更淹留征車曉送登長陌月沒參横<lb/>
河漢白期君安穏上龍門不怕臨流遭㸃額<lb/>
　　　次韻李端叔題孔方平書齋壁<lb/>
萬事年來即罷休心縈雲水尚追求草堂早晚投君宿紙帳莆<lb/>
團不用収<lb/>
菊叢稍稍敷金蘂蕎麦芃芃放雪花榆桞繚墻蒼靄宻誰知中<lb/>
有隠人家<lb/>
白頭幕府尚﨑嶇南畒歸休盍早圗<graphic n="KR1591" url="https://raw.githubusercontent.com/kanripo/KR-Gaiji/master/images/KR1591.png" mimeType="image/png"/>上山川要佳句安排風<lb/>
月待相如<lb/>
舍南舍北盡雲山此處躬耕有底難社飲雞豚好鄰里一盃相<lb/>
<pb n="KR4d0093_SBCK_011-7a"/>
属百憂寛<lb/>
馬蹄逐逐走埃塵官府寜容自在身夜宿南溪孔居士青燈相<lb/>
對話悲辛<lb/>
愛君簷外蕭蕭竹翠幹扶踈一様齊莫道此君無俯仰驚風墜<lb/>
雪亦湏低<lb/>
端居終日少逢迎佳客時來一座傾不見諸郎事絃筦幽䆫唯<lb/>
有讀書聲<lb/>
肝膽未應分楚越髙曽元共水雲鄉<hi>避亂居錢塘<折 t="33"/>方平五丗祖</hi>愛君善作離<lb/>
騷語清警殊非俗肺腸<lb/>
仲尼道徳髙千古老子㣲言冠百家餘澤風流俱擅羙那云玉<lb/>
樹倚蒹葭<lb/>
<pb n="KR4d0093_SBCK_011-7b"/>
吾黨從來跡易親只縁同是箇中人<graphic n="KR1591" url="https://raw.githubusercontent.com/kanripo/KR-Gaiji/master/images/KR1591.png" mimeType="image/png"/>川魚鳥渾相識來往沙<lb/>
頭肯厭頻<lb/>
　　　行歌亭<hi>孔寜極先生所居</hi>
自古山林浪得名欲要人爵謾逃形唯餘<graphic n="KR1591" url="https://raw.githubusercontent.com/kanripo/KR-Gaiji/master/images/KR1591.png" mimeType="image/png"/>上行歌者獨免移<lb/>
文勒户庭<lb/>
先生本自負經綸志在丘園世莫親不信請看門下客盡為金<lb/>
馬玉堂人<hi>王仲儀諸公皆禮敬甚厚<折 t="33"/>故相范忠宣韓待國滕達道</hi>
甞聞箕潁卧巢由振蕩髙風冠九州欲識當年孔寜極依稀堪<lb/>
與若人儔<lb/>
<graphic n="KR1591" url="https://raw.githubusercontent.com/kanripo/KR-Gaiji/master/images/KR1591.png" mimeType="image/png"/>川勝氣藹葱葱逺訪先生舊隱風閱禮敦詩見猶子故知餘<lb/>
澤未終窮<lb/>
<pb n="KR4d0093_SBCK_011-8a"/>
　　　次韻孔處度李榮期同㳺汝陽城西等慈寺溪堂<lb/>
汝陽介崧洛郡邑古且幽出郭纔數里招提據清流千章鬰古<lb/>
木中有百尺樓循梯到朱欄眼接萬象㳺二豪俱才華筆力勝<lb/>
九牛佳辰同覽眺髙懷肯悲秋軒渠發笑語遼亂驚鳬鷗平生<lb/>
讀書要取用不假鈎想當楥毫𥘉應手如見投挹子眀月光冷<lb/>
然洗吾侔<lb/>
　　　次韻方平見寄<lb/>
黄花弄色近重陽山菓紅棃逈得霜節物撩人興不淺交情如<lb/>
子味何長終期霧豹栖嵓穴且作賔鴻寄野塘它日西湖能過<lb/>
我胡麻共飯煑芹香<lb/>
　　　寄題南陽劉氏松堂<lb/>
<pb n="KR4d0093_SBCK_011-8b"/>
南陽自古誇雄都山川淑氣無時無中間豪傑相間出卧龍光<lb/>
武興王圖有唐昌黎百世士布衣奮起為師儒風流異代骨雖<lb/>
朽餘澤尚可濡焦枯劉郎先子挺竒質志業文史稱郷閭詞場<lb/>
較蓺一不售掉頭便卜溪山居朋雲友月終嵗事挾冊教子猶<lb/>
區區青松寸根手自植氣槩今已凌凢株虬髯龍甲拂天籟䬃<lb/>
若風雨來江湖悲哉孝思論罔極新構永與甘棠俱西州騷人<lb/>
競與賦盛事相詫無賢愚續貂自昔人所誚詩成出䄂増躊躇<lb/>
　　　同韓子蒼㳺黄山觀約髙壽朋張公碩不至<lb/>
駝裘躍馬去翩翩一舍逡廵箭脫弦仙事未湏窮傳記勝㳺聊<lb/>
為好山川寄林絡石驚寒瀏繚白縈青對篆煙惆悵能文二三<lb/>
子操觚安得共周旋<lb/>
<pb n="KR4d0093_SBCK_011-9a"/>
　　　子蒼見和二篇再用前韻酬之<lb/>
渉世伊余實強顔傷弓因翼尚驚弦論文已失李太白採藥<lb/>
行尋葛稚川請置黄公新石研<hi>岀研<折 t="33"/>此山</hi>歸磨潘子古松煙幽䆫冩<lb/>
就經綸志它日風雲去斡旋<lb/>
　　　次韻王潜翁題王孝孫所藏摩詰聽松圗<lb/>
<graphic n="KR2495" url="https://raw.githubusercontent.com/kanripo/KR-Gaiji/master/images/KR2495.png" mimeType="image/png"/>川竒處固難評眼裏瞳人要自眀落落信為霜後操蕭蕭<lb/>
那慮世間聲忘言我已輸三士妙曲渠寧羨九成此去黄塵沙<lb/>
漠底時時開匣覩余清<hi>塞上之行<折 t="33"/>時孝孫有</hi>
　　　㳺葉城韓氏東園<lb/>
曽臺累榭蔚相望古木連雲出繚墻可伹陶朱能計略湏知<lb/>
猗頓亦材良松風菊露滋清夜楚舞吴歌奉宴觴好在諸郎俱<lb/>
<pb n="KR4d0093_SBCK_011-9b"/>
挾冊起家儒術未應忘<lb/>
　　　過張公碩廷直息軒<hi>此軒實黃魯直名之<折 t="33"/>公碩乃張施州仲謀子</hi>
涪翁六蓺學力可當萬人施州亦英特文武備一身風味真頡<lb/>
頏宛然喜相親詩壇甞屢戰妙譽傾縉紳涪翁往播遷風義頗<lb/>
凋淪施州奮不顧伏臘賙且勤霜雪槁群木凛然見松筠施州<lb/>
歸夜臺遺編照青春嗟我獨不識覽卷徒悲辛有子紹門户飄<lb/>
飄氣方振能文得父風作語殊不陳流源日䟽鑿豈易量涯津<lb/>
結廬依通衢隔墻閙蹄輪頽然小軒上息偃全天真男兒功名<lb/>
志蠖屈終一申誰能効急急俛仰車馬塵涪翁為子名髙意<lb/>
庶可循<lb/>
參寥子詩集巻第十一<lb/>
</p>
<p>
</p>
  </div>
<div> <lb/>
    <p>
<pb n="KR4d0093_SBCK_012-1a"/>
參寥子詩集巻第十二<lb/>
　　　静舍與蔡秀如承事㑹話<lb/>
浮雲無根蔕合散不可拘忽然隨髙風千里各湏臾吾生共天<lb/>
壤出處良亦如憶昔淮水濵與君傾蓋初翹翹兩弟昆文彩照<lb/>
冰壷門䦨夲世胄折節勝寒儒扁舟倚髙岸為我飯伊蒲清談<lb/>
落犀麈鄙吝驚掃除一别今四載相忘寄江湖朅來過汝頴吊<lb/>
舊投生芻夤縁訪山水嵗晚倦回車蕭蕭古寺底彷彿日已晡<lb/>
聞君户外音倒屣迎前趨胡為乎來哉吏牒頗馳驅髙材困所<lb/>
役何似林間樗清寒凛敗屋猛燄焚枯株胡床坐相對氣皃温<lb/>
以舒眀朝各異縣那得同蘧廬無煩歎離索且盡一笑娱<lb/>
　　　贈耿純叔祕校二令姪<lb/>
<pb n="KR4d0093_SBCK_012-1b"/>
髙門知積慶堂上有諸郎禮樂非童子詩書見義方經營羞弱<lb/>
羽騰踏羡飛黄富貴由勤苦五車安可忘<lb/>
　　　讀子蒼詩卷<hi>二首</hi>
蜀國竒男子能文到古人淳源稽大雅妙曲和陽春節物驚揺<lb/>
落僧坊断四隣看君新著述時與短檠親<lb/>
大冊雄文未許窺百篇先讀海陵詩疲駑伏櫪空驤首飛兎流<lb/>
星作麽追<lb/>
　　　贈賢上人<lb/>
恒山道人棄妻孥壊衣祝髪從浮圗愛纒欲網豈易脫慧劒劃<lb/>
断真湏臾飄然雲水出郷國力學生死來東都心猨意馬就覊<lb/>
束肯逐萬境爭馳驅回看舊事真一夢清渭濁涇良自殊楚山<lb/>
<pb n="KR4d0093_SBCK_012-2a"/>
嵗晚俄邂逅雪屋對語依圎莆勸子南㳺下吴越小航短棹尋<lb/>
西湖我家住處湖岸北如椽翠竹森千株竹間扣扉試訪我定<lb/>
有猨鶴聲相呼<lb/>
　　　次韻髙壽朋殿直喜雪<lb/>
俄頃風雲變物華撒塩飛絮闘輕花只應陋巷無貧者玉户瑶<lb/>
階共一家<lb/>
挾風穿箔打䆫紗䆫裏人看䆫外花噴玉流珠君豈羨從來自<lb/>
是五侯家<hi>仁曾孫<折 t="33"/>壽朋乃宣</hi>
　　　書申正已秀才所藏雀竹圗後<lb/>
荒園古壍雪溟濛細竹枯條共一叢寒雀喧飢正無頼輸他孔<lb/>
翠食樊籠<lb/>
<pb n="KR4d0093_SBCK_012-2b"/>
樊籠得食暫時優身世經年類楚囚何似東阡與南陌暖風晴<lb/>
日恣遨逰<lb/>
　　　過韓氏莊登小閣<lb/>
繚墻千堵氣雄深小搆亭亭出數尋刈穫一空雲水白䦨干注<lb/>
目見遥岑<lb/>
玉秀蘭芬好弟昆時來挾冊視田園囷場古木千章合彷彿秦<lb/>
人避世村<lb/>
　　　鄭元䂓秀才内樂庵<hi>陳叔易命名</hi>
内樂名庵誰所擇澗上文人題榜額想見風流庵内人定匪紛<lb/>
華域中客紆朱懐金何足誇簞食瓢飲真生涯了無憂患到心<lb/>
境得失雞虫良可嗟<lb/>
<pb n="KR4d0093_SBCK_012-3a"/>
　　　李榮期秀才𣏌菊軒<lb/>
草木助盤飡紛紛固多品精英唯竹萌香軟獨楮菌𣏌菊於其<lb/>
間甘清有餘韻達人忘口體道德自滋潤天隨與東坡風味實<lb/>
相近窮通均一致了不見喜愠春苗共採擷秋英配蘭紉後先<lb/>
属文詞金聲而玉振李子妙窮經屢遭有司擯奔軍未云怯再<lb/>
舉當决陣開軒植𣏌菊澹泊守定分回頭語世俗未用誚飢困<lb/>
二豪勉躋攀孔聖故許進長卿亦何人區區能慕藺<lb/>
　　　寄潘仲升秀才<lb/>
漢唐誇汝南豪傑不勝數山川有靈蓄鬰鬰久不吐迩來見潘<lb/>
子秀色實眉宇是家賢伯仲學術夲鄒魯他時俱特立肯與噲<lb/>
等伍浪爲葉城㳺邂逅得晤語異鄉逢嵗晏越鳥思南舉江湖<lb/>
<pb n="KR4d0093_SBCK_012-3b"/>
結後期細與論今古<lb/>
　　　次韻方平送李南仲赴試春闈<lb/>
四溟鳬鴈集天池十目先看俊翮飛養氣有餘吞大敵窮經無<lb/>
繆識玄微塵埃舊服辭阿緆雨露新𫀆授楚衣拜命還家春尚<lb/>
好桃花流水漲漁磯<lb/>
　　　劉福老長官佚老堂<lb/>
淵明未掛冠志已蹈方外何時辭五斗散髪從傲睨閑中氣味<lb/>
好至樂無與對黄香識君心機事勸早計古來軒冕事端受外<lb/>
物制有如纒蔓瓜詎肯脫根葉一朝秋風至零落驚潰潰佚老<lb/>
得天和晚景期百嵗超然閭里間髙風邈難繼<lb/>
　　　贈權上人兼簡其見髙致虚秀才<lb/>
<pb n="KR4d0093_SBCK_012-4a"/>
豫章山川足靈氣天與四時滋萬彚翹然䨇榦秀一門儒釋殊<lb/>
科道無異一操經術游廣文一事瓶盂尋祖意功名生死兩俱<lb/>
徹論報君親各無愧上人餘力擅風騷三昧何妨間逰戯窮愁<lb/>
肯學郊與島髙贍已能追晉魏文章妙處均製饌不放醎酸傷<lb/>
至味少陵彭澤造其真運斤成風有餘地眉陽老人文所宗此<lb/>
語得之吾敢祕期君向上踏玄關奔逸絶塵那可跂<lb/>
　　　孫傳師宻學挽辭<lb/>
淮海衣冠盛門䦨占一時朝廷矜棣蕚人物得熊羆暫倚軒裳<lb/>
貴還隨舟壑移新阡埋玉樹黄霧慘餘悲玉畿𥘉作邑終日坐<lb/>
鳴絃雅量能知變平戎在未然𥙿陵俄識㧞鵬路遽騰騫二十<lb/>
年間事凄凉付逝川逸氣凌崧華髙標藹搢紳經綸真漢将談<lb/>
<pb n="KR4d0093_SBCK_012-4b"/>
笑郤胡塵白首遭㣲譴青雲阻要津功名關造物一語未能陳<lb/>
伯仲持哀日余方傾蓋𥘉炷香翻貝葉酌茗飯園𬞞一作䢴溝<lb/>
别空傳桂嶺書升堂揖遺像回首意何如<lb/>
　　　孫志甫主簿挽詞<lb/>
彼美荆岑玉斯人實可儔眉間見和氣皮裏識陽秋夫子常稱<lb/>
徳蓬山素並㳺一官雖不夀撫已亦何羞<hi>梅子明學士之友<折 t="33"/>君乃莘老龍圖之弟</hi>
䔍學誰如子窮經志亦勤干將曽未試寳氣已沈淪天逺終難<lb/>
問眉酸謾自顰佇瞻蘭玉秀裒及墓中身<lb/>
　　　次韻張敏叔工部題郭殿直逺趣軒<lb/>
髙棟曽軒何用為此軒湏小景無遺惜當麥壠堆青日不見波<lb/>
濤卷雪時眼底衣冠多邂逅胷中貴賤少參差<hi>人倫<折 t="33"/>郭君善</hi>問君卜<lb/>
<pb n="KR4d0093_SBCK_012-5a"/>
築隋隄上幾見春光上桞絲<lb/>
　　　䝉泉堂<lb/>
百尺蒼崖底䝉泉自我名滀涵滋造化汲引絶虧盈碧甃深仍<lb/>
固朱欄小易成慇懃中夜月長與照澄眀<lb/>
　　　八月十七夜夢中作<lb/>
夜半秋江不見人翠荷擎出露華新江神水仙來共飲一掬遺<lb/>
我生精神<lb/>
　　　哭休上人<lb/>
從來疑造物無處識其真好月難終夕名花不盡春青燈空照<lb/>
<hi>白<折 t="33"/>室</hi>㲲謾遺巾泣血怜慈母悲酸動四隣<lb/>
　　　䆳隠堂<lb/>
<pb n="KR4d0093_SBCK_012-5b"/>
雅構何幽眇真冝䆳隠名朝雲半峰秀夜月一簾明終嵗塵痕<lb/>
少無時爽氣清炷香翻貝葉安穩老餘生<lb/>
　　　寜川西寺水閣呈周格非承議<lb/>
岧嶤畫棟與雲平一派寒流玉鏡清三島勝形方足擬千鈞筆<lb/>
力始能名鷗飜翠靄光中去山倚朱欄静處横令尹政閑勤把<lb/>
酒風流未減謝宣城<lb/>
　　　僧首然師院北軒觀牡丹<lb/>
鳥聲鳴春春漸融千花萬草争春工紛紛桃李自撩亂牡丹得<lb/>
體能從容琱欄玉砌昇曉日輕薄煙霧初冥䝉深紅淺紫忽爛<lb/>
熳如以蜀錦羅庭中姚黄貴極未易覩緑葉遮護藏深叢露華<lb/>
膏沐披正色肯事夭冶分纎穠從來品目壓天下百卉羞澁莫<lb/>
<pb n="KR4d0093_SBCK_012-6a"/>
敢同清浄老禪根道妙即此幻色談真空上人封植匪玩好庻<lb/>
敬先烈存遺風遨芳公子應未耳且樂樽俎怡歌鍾<lb/>
　　　用法頴韻寄信上人<lb/>
懐素髙閑世罕追君今端與若人期龍蛇落紙驚飛電心手相<lb/>
忘豈所思驥子神駒天與俊朝燕暮越足難覊超然遽作䨇溪<lb/>
别肯學紛紛兒女悲<lb/>
　　　昌化䨇溪堂呈府簽判徳茂宣徳<lb/>
吴㑹溪山揔可憐此堂雄覧獨能全銀河兩派來天上黛色千<lb/>
峰落檻前樵斧聲沉蒼靄裏釣竿人立白鷗邉多才李賀知無<lb/>
敵妙句行㸔陋衆妍<lb/>
　　　用法頴韻寄詵上人<lb/>
<pb n="KR4d0093_SBCK_012-6b"/>
吾生出處異周顒猿鶴休驚蕙帳空木筍薦盤非世味胡麻供<lb/>
飯古人風時翻貝葉千行偈戰勝詩魔五字功杖屨儻來償素<lb/>
約與君同盡此生中<lb/>
　　　山中書事<lb/>
身世從來薄所營晚歸丘壑更忘情隨眠煩惱何曽有無樹菩<lb/>
提本不生布襪青鞋供我老月溪沙路恣經行細炊雲子齋㕑<lb/>
飯要配香芹碧澗羮<lb/>
　　　次韻孔天瑞秀才見寄<lb/>
䨇溪秋色最關情想見登臨爽氣生木落草枯山自瘦潦収沙<lb/>
白水偏明眼中舊事煙雲散篋裏新書早晚成來嵗如今好時<lb/>
節看君髙歩躡鵬程<lb/>
<pb n="KR4d0093_SBCK_012-7a"/>
　　　聽天竺慧照師琴<lb/>
太古淳音久已虧多君妙指善醫治髙山流水意雖在白雪陽<lb/>
春和者誰不放驚飈侵澗户只容明月侍簾帷滿堂賔客俱傾<lb/>
耳共失芙蓉漏轉時<lb/>
　　　寄伯言明發<lb/>
御城東畔聽鳴珂公子當年爲我過論議凛然無兩可文章妙<lb/>
絶具三多情親意合方傾倒雲散風流欲柰何儻附南鴻寄消<lb/>
息吾今蹤跡閟嵓阿<lb/>
　　　過玉師室觀霅川范生梅花<lb/>
桃李韻麄俗江梅清獨妍幽姿有時覩如揖姑射仙從來丹青<lb/>
手黙數三四賢徐熈擅江左趙子名西川中間復誰何絶特推<lb/>
<pb n="KR4d0093_SBCK_012-7b"/>
老邉風流迨兹泯范子俄超然廼知苕霅勝秀氣常回旋斯人<lb/>
非畫師勢利不可鐫興來即揮毫㳺戯三昧前一枝豈易得荅<lb/>
子能拳拳横斜有餘態肌粉含霏煙我來玩几席歎賞徒留連<lb/>
恨無處士詩二妙相並傳<lb/>
　　　處順齋<lb/>
生前不用驚毀譽身後何湏千載名處順安時真曠達本無哀<lb/>
樂動幽情<lb/>
　　　贈聖可證師<lb/>
吾道日凋喪末流殊可嗟師門互開闢學者如泥沙欲求超然<lb/>
姿駑廐搜渥洼子𥘉為兒童岐嶷衆所誇長能㳺學海宛轉窮<lb/>
津涯誰知蓬蒿底忽覩挺生麻向來挈瓶盂同我捿煙霞朝昏<lb/>
<pb n="KR4d0093_SBCK_012-8a"/>
事禪恱神觀静不譁子今未三十涵養滋根芽行看覺苑中綽<lb/>
現優曇花<lb/>
　　　次韻通守楊叔豐大夫㳺狼山<lb/>
朱轓千騎擁郊埛政暇尋山固有名眼接青蒼心已喜身經曠<lb/>
野路尤平潮吞浦溆渾如海蜃吐煙雲謾作城欲訪真仙迷紫<lb/>
府空端依約歩虚聲<lb/>
吴楚封疆一望間時平無事可相關樂天標致元非俗靈運襟<lb/>
懐本愛山蠟屐斜穿横嶺上角巾相對野僧閑扁舟却恨南來<lb/>
晚勝事風流不預攀<lb/>
　　　過都監趙思正崇班容膝庵<lb/>
公子居閑厭華屋一官江海辭覉束端能有志學淵眀數板垣<lb/>
<pb n="KR4d0093_SBCK_012-8b"/>
墻營小築榜名容膝雅所冝寄傲南牎聊自足祖宗承平逾百<lb/>
年冑緒蕃衍如雲煙敦詩閲禮不勝數人物似君尤卓然論文<lb/>
講蓺未易料虚己下士常折旋憶昔初逢大梁下風味向人如<lb/>
倒蔗若遭猨鶴促還山回首相望驚百舍誰言江路渺雲濤一<lb/>
舸春風重命駕<lb/>
　　　酬王衮臣朝奉見贈<lb/>
吾聞終南山鬰茀參斗牛其下多賢豪學術貫九流公生實異<lb/>
禀氣奪河漢秋妙齡升廣文岐嶷壓上㳺登科三十年仕䆠真<lb/>
悠悠功名信有命冨貴豈力求迩來居海上未解鍾儀囚髙懐<lb/>
素聞道對客忘咿嚘相懽固傾倒不可即掉頭今我來自東邂<lb/>
逅欣綢繆新詩激謬懦詞力勁且遒怳如開武庫左右森戈矛<lb/>
<pb n="KR4d0093_SBCK_012-9a"/>
便當偃旗皷罷戰為良謀與公從逍遥放浪追子休<lb/>
　　　觀宗室伯山司户詩卷<lb/>
參軍暫輟簿書忙為我聊開古錦嚢玉骨已能含秀氣珠璣那<lb/>
解不輝光王孫挾筞真難事妙質如君豈易量它日酬書天禄<lb/>
閣聲名端可繼劉郎<lb/>
　　　次韻思正雨中偶興<lb/>
招提岑寂古城隈海雨江風日日來但覺園林芳意盡不知紅<lb/>
紫為誰開花飛南陌渾空栁緑染中庭半是苔有客衝泥能過<lb/>
我筍輿駞褐夜深回<lb/>
　　　酬趙存道都曹見贈<lb/>
騷人久無聞風雅日浸衰汀洲空蘭芷憔悴無芳姿參軍妙述<lb/>
<pb n="KR4d0093_SBCK_012-9b"/>
作鮑謝相並馳明珠不自耀光彩閟陸離聊因五斗粟暫寄東<lb/>
海湄官身雖簿領㳺刃能一麾寥寥古寺空轉砌春日遟閉關<lb/>
時却掃寂寂下書帷唐虞悉觀覽百氏了不遺論文慎許可紀<lb/>
律嚴自持昨朝發新詠落語皆瑰竒世無楊徳祖詎識黄絹詞<lb/>
　　　次韻思正㳺南寺賞牡丹<lb/>
叢芳依小院妙色發纎穠綽約冝朝露温柔怯午風興隨懽宴<lb/>
盡事逐斷雲空應待酴醿放招携更與同<lb/>
　　　贈思正令子<lb/>
堪愛君家小鳯雛烱然眉目照氷壷他年足逸詩書圃翰墨場<lb/>
中千里駒<lb/>
　　　思正挈家㳺張氏園有詩俾余次韻<lb/>
<pb n="KR4d0093_SBCK_012-10a"/>
邦人莫訝氣如虹生長皇家冨貴叢陶冩<hi>華<折 t="33"/>年</hi>樽爼外吟哦風物<lb/>
笑談中伶倫奏曲千般巧錦綵纒頭一樣紅琴瑟獻酬還可樂<lb/>
牽衣兒女復相同<lb/>
　　　維陽秋日西郊<lb/>
雨洗髙梧爽氣浮鳴蟬相喚作新秋翻空白鳥一行去目送岡<lb/>
巒欲盡頭<lb/>
瓜花零落豆花繁秋入隋家舊苑看水調遺音今寂寞空餘壊<lb/>
道㵼哀湍<lb/>
潦水初収古澗清小橋斜倚數魚行神林社日傳簫皷秋稼如<lb/>
雲嵗有成<lb/>
枯榆偃蹇若蒼龍影占荒郊半畒宫下有牧羊䨇稚子卧吹蘆<lb/>
<pb n="KR4d0093_SBCK_012-10b"/>
管對西風<lb/>
參寥子詩集巻第十二<lb/>
</p>
<p>
</p>
  </div></body>
</text>\m</TEI>
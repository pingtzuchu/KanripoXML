<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>王山名勝集巻一</head> <lb/>
    <p>
<pb n="KR4h0085_WYG_001-1a"/>
欽定四庫全書<lb/>
　王山名勝集巻一<lb/>
　　　　　　　　　　　　　元　顧瑛　編<lb/>
　玉山草堂題句<hi>虞集𨽻顔</hi>
　　痩影在窗梅得月　涼陰滿席竹籠煙<lb/>
　記<lb/>
　　遂昌鄭元祐明徳<lb/>
昔王摩詰置輞川莊有藍田玉山之勝其竹里館皆編<lb/>
<pb n="KR4h0085_WYG_001-1b"/>
茅覆瓦相參以為室於是杜少陵為之賦詩有曰玉山草<lb/>
堂云者景既偏勝詩尤絶倫後六百餘年吳人顧仲瑛<lb/>
氏家界溪溪瀕崑山仲瑛工於為詩而心竊慕二子也<lb/>
亦於其堂廡之西茅茨雜瓦為屋若干楹用少陵詩語<lb/>
扁曰玉山草堂其幽闃佳勝繚簷四周盡植梅與竹珍<lb/>
奇之山石瓌異之花卉亦旁而羅列堂之上壺槊以為<lb/>
娛觴咏以為樂盖無虚日焉客有過其家喜即草堂以<lb/>
休偃者仲瑛乞為之記客乃為之言曰夫物貴乎有初<lb/>
<pb n="KR4h0085_WYG_001-2a"/>
其來尚矣在邃古時所謂標枝而野鹿久之而始知以<lb/>
韋蔽前及夫上衣下裳之日亦何取乎方尺之韋以蔽<lb/>
乎膝之上也然不若是不足以謂之法服示不忘其初<lb/>
者其意可見竊意上棟下宇之始也其草苫以為室當<lb/>
必在乎陶瓦之先今而覆瓦利百倍於茅也其綯以乗<lb/>
屋者貧者不得巳也若仲瑛覆瓦而室者亘數百楹櫛<lb/>
比而鱗次若波水然然猶構此艸堂者豈但追慕少陵摩<lb/>
詰乎盖亦古人不忘其初之謂也仲瑛嗜詩如饑渇毎<lb/>
<pb n="KR4h0085_WYG_001-2b"/>
㝠心古初哦詩草堂之下既以成篇什又綵繪以為之<lb/>
圗今復令客為之記其於草堂拳拳若此勢且與浣花<lb/>
溪輞川莊同擅名於乆逺豈特不忘其初之謂哉客者<lb/>
遂昌鄭元祐其為之記則至正九年秋九月一日云<lb/>
　序<lb/>
　　延陵吳克恭寅夫<lb/>
玉山草堂者崑山顧仲瑛氏為之讀書絃誦之所也崑<lb/>
以山得名而山有石如玉故州志云玉山仲瑛因是山<lb/>
<pb n="KR4h0085_WYG_001-3a"/>
之勢築堂以居之結茅以代瓦儉不至陋華不踰侈㪚<lb/>
植野梅幽篁於其側寒英夏陰無不佳者以其合於巖<lb/>
棲谷隠之制故云草堂也仲瑛好古博學今之名卿大<lb/>
夫髙人韻士與夫仙人釋氏之流盡一時之選者莫不<lb/>
與之游從雅歌投壺觴酒賦詩無虚日由是仲瑛名聞湖<lb/>
海間故學士虞先生又𨽻書以榜其額而郡人從序倣<lb/>
輞川故實為圗以傳播之仲瑛益撝謙自牧無矜色無<lb/>
怠容日以賔客從事而惟詩是求詠歌之不足其來將<lb/>
<pb n="KR4h0085_WYG_001-3b"/>
無窮哉徂暑既熾予放船海濵溯流玉山之下仲瑛肅<lb/>
予於草堂出諸君所為詩觀之適蘭雨方霽林景清沐<lb/>
予神情超然手其帙不舍去時客㑹稽外史于立與龍<lb/>
門山僧琦各捉筆賦詩詩成辭輒清麗竒古皆可觀仲<lb/>
瑛多其客之能詩言度其方來者之未艾也俾余序其<lb/>
端予惟天地清淑之氣流峙融結為山川之秀囊括萬<lb/>
物而無遺者豈偶然哉於人則必清明純粹而不雜故<lb/>
能出乎萬物之上物之英華所聚為精金美玉之屬凡<lb/>
<pb n="KR4h0085_WYG_001-4a"/>
可為世之寳者必記睹其人而用之至於遊居之適而<lb/>
所在為之増重者又必因人而勝焉故昔人以機雲兄<lb/>
弟所居以喻其徳若兹山是已今仲瑛居機雲之鄉不<lb/>
逺百里而大田長林足以自樂有雲壑笙鶴之想無華<lb/>
亭清唳之歎其失得又何如也夫隠居求志孔子猶謂未<lb/>
見其人豈不難哉故予欣然為作玉山草堂詩序今年<lb/>
實至正九年延陵吳克恭寅夫書於草堂之松下<lb/>
　詩<lb/>
<pb n="KR4h0085_WYG_001-4b"/>
　　匡廬于立彦成<lb/>
愛此草堂趣雅與幽人宜水迴嵐氣合風度竹聲遲沿<lb/>
流釣月處看雲坐石時滄洲寄髙賞曽共虎頭期<lb/>
　　吳龍門山釋良琦元璞<lb/>
玉山草堂婁水西雜樹逺近春雲低王維昔賦宫槐陌<lb/>
杜老亦住浣花溪彈碁局在髙梧落委佩聲傳暮竹迷<lb/>
閣老文章全盛日釣竿磐石慰幽棲<lb/>
　　吳興郯韶九成<lb/>
<pb n="KR4h0085_WYG_001-5a"/>
玉山草堂深復深沿洄路入婁江潯溪桃始華日杲杲<lb/>
風磴積雪春陰陰皂蓋屢過嚴武駕白頭不愧杜陵吟<lb/>
稍待清秋林壑静杖藜與子一登臨<lb/>
　　河南陸仁良貴<lb/>
小築西郊僻渾如杜草堂不煩嚴武駕特過碧鷄坊<lb/>
　　崑山郭翼羲仲<lb/>
玉山草堂誰比數風流不減浣溪頭碧桐翠竹一箇箇<lb/>
鸕鷀鸂鶒兩悠悠吹笙子晉尋常過愛酒山公爛漫游<lb/>
<pb n="KR4h0085_WYG_001-5b"/>
但道幽棲嫌早計須君更上鳳麟洲<lb/>
　　清河張天英楠渠<lb/>
結構郊居勝杜陵草堂幽興喜重乗白泉出洞浮金粟<lb/>
碧樹當簷掛玉䋲坐看中天行古月炯如萬壑浸清冰<lb/>
浣花風致今猶在日日軒窗一醉憑<lb/>
　　天台陳基敬初<lb/>
髙人種竹水西頭中有草堂深且幽隔溪雲氣不成雨<lb/>
滿谷風聲長是秋毎憶丹山五色鳳應同渭川千戸侯<lb/>
<pb n="KR4h0085_WYG_001-6a"/>
更有梅花三百樹清泉白石似滄洲<lb/>
　　其二<lb/>
隠居家住玉山阿新製茒堂接薜蘿翡翠飛來春雨歇<lb/>
麝香眠處落花多竹枝已聽巴人調桂樹仍聞楚客歌<lb/>
明日扁舟入青浦不堪離思隔滄波<lb/>
　　臯亭埜人王蒙叔明<lb/>
玉山草堂近秋水當晝煙雲生席茵簷間鷗鷺下白雪<lb/>
牀有琴瑟娛嘉賔虎頭癡絶丹青在鵞帖臨摹紙墨新<lb/>
<pb n="KR4h0085_WYG_001-6b"/>
料得西風收穫竟焚香菌閣坐清神<lb/>
　　勾吳李瓚子粲<lb/>
羡君家住玉山旁地勢江流接草堂書巻已傳秦伏勝<lb/>
釣竿還學漢嚴光溪毛秋冷珊瑚小野竹寒深翡翠長<lb/>
酌酒㡬思援北斗濯纓還擬泛滄浪聖明此日興賢急<lb/>
如子那能滯逺方<lb/>
　　華亭馮濬淵如<lb/>
玉山草堂玉山裏銀浦流雲䕶石矼粉垣緑竹髙千尺<lb/>
<pb n="KR4h0085_WYG_001-7a"/>
秋水錦鳬飛一雙小桃源近長洲苑百花潭如濯錦江<lb/>
亭臺莫許浪題品玉堂學士筆如杠<lb/>
　　會稽楊維楨廉夫<lb/>
愛汝玉山草堂好草堂最好是西枝浣花杜陵錦官里<lb/>
載酒山簡髙陽池花間燕語春長在竹裏清尊晚更移<lb/>
無奈道人狂太甚時攜紅袖冩烏絲<lb/>
　　汝南袁華子英<lb/>
玉山之中草堂深石牀蘿磴秋陰陰華林月白鶴在野<lb/>
<pb n="KR4h0085_WYG_001-7b"/>
水館風清魚聽琴底須封侯醴泉郡自好躬耕梁父吟<lb/>
碧桐翠竹吾所愛他日杖屨重幽尋<lb/>
　　淮海秦約文仲<lb/>
華構連山起春雲隔樹陰雨聲魚罶滿草色鹿塲深洗<lb/>
硯收金匣鈎簾動玉琴相過有于鵠燕坐共長吟<lb/>
　　夏日晚過草堂又題<lb/>
草堂六月渾無暑清簟踈簾思不羣稽古未須嗟事往<lb/>
論詩那惜到宵分微風木末送青雨新水竹根流白雲<lb/>
<pb n="KR4h0085_WYG_001-8a"/>
浩蕩好懐縁底事喳喳靈鵲隔江聞<lb/>
　　吳興華翥伯翔<lb/>
我愛玉山之草堂清秋樹色正蒼蒼虎頭癡絶清真癖<lb/>
賀監歸來老更狂傍席好花迎珮粲當門立鶴過人長<lb/>
何時月夜將簫管醉倚闌干學鳳皇<lb/>
　　吳龍門山釋良琦元璞<lb/>
　　　草堂壁間有張貞居題恵山詩一首就韻留别<lb/>
草堂幽幽竹西偏鑿池種蓮渠引泉大峯小石雲郁若<lb/>
<pb n="KR4h0085_WYG_001-8b"/>
松風野日秋蕭然結廬何必青山腹空谷難留人似玉<lb/>
浣花自得杜陵榮北山却被周顒辱塵埃汨人吾可逃<lb/>
不歸或恐山靈嘲明朝獨鶴渡海去仙山一抹如秋毫<lb/>
　　山陰王濡之徳輔<lb/>
往昔杜陵老草堂樂棲遲雖當艱虞際去歸忘險巇迢<lb/>
遥玉山翁髙致心所追結構略華靡小逕分逶迤軒楹<lb/>
既瀟洒竹樹仍紛披洗翠彞鼎列琢石屛几施燕坐書<lb/>
萬巻意行笻一枝幽花春冉冉鳴鳥景熙熙環珮恣歡<lb/>
<pb n="KR4h0085_WYG_001-9a"/>
集琖斚無停時詠嘯紫鸞下吐句長虹垂文章振光耀<lb/>
照暎滄海涯曽不隠居士亦復欣爾為盧鴻圖繪設香<lb/>
山妻子攜浣花我深慕俗人殊未知樂兹賔客共豈惟<lb/>
一園池秋風捲茅屋不見形歌詩突兀萬間厦千載同<lb/>
襟期<lb/>
　　吳興沈明逺自誠<lb/>
草堂静對玉山岑谿路委蛇竹樹深花發東西迷錦水<lb/>
鶴飛逺近識雲林問竒數與揚雄醉折簡時邀支遁吟<lb/>
<pb n="KR4h0085_WYG_001-9b"/>
無那春潮促歸興重期放艇一相尋<lb/>
　　遂昌鄭元祐明徳<lb/>
　　　題陳履元畫玉山草堂圖<lb/>
故人陳孟公辭如春雲氣如虹虹作畫法師海岳山如<lb/>
騫鵬樹如龍騎箕上天二十載有子齄鼻畫極工驚蛟<lb/>
嘘雲海浪白離鸞照水岩花紅皴鱗聳鬱澗底松中有<lb/>
一畝幽人宫石牀支頤睨飛瀑意逺欲托㝠飛鴻我欲<lb/>
從之不可得青山萬壑金芙蓉<lb/>
<pb n="KR4h0085_WYG_001-10a"/>
　　善住良圭<lb/>
傳道崑山有草堂風流不減百花莊窗前緑竹飛鸚鵡<lb/>
井上髙梧集鳳皇毎想對牀延孺子近聞築室欵支郎<lb/>
乗閒亦欲攜樽酒雪裏清江汎野航<lb/>
　　吳郡宗束庚<lb/>
玉山草堂江上無全勝西莊給事居盤内玉芝分食後<lb/>
階前珠樹種來初詩成綵筆傳金刻帙散芸香啓石渠<lb/>
敢有新圖將逺意東吳瞻望重愁予<lb/>
<pb n="KR4h0085_WYG_001-10b"/>
　　雲間陸居仁<lb/>
同宗入洛稱三儁累世留吳尚㡬家谷水千秋書有種<lb/>
崑山一片玉無瑕内臺應笑金釵筍羽竈當攜石鼎茶<lb/>
見説草堂開綠野何人分我白鷗沙<lb/>
　　蜀郡袁凱<lb/>
吳下顧榮稱望族草堂近在玉山阿窓閒竹樹紆煙霧<lb/>
潭静花枝亞綺羅毎喜大儒留述作從知逺客愛經過<lb/>
晴江𣺌𣺌看圖畫此日令人意轉多<lb/>
<pb n="KR4h0085_WYG_001-11a"/>
　　吳郡宗束癸<lb/>
草堂只在滄江上西戸馮虚野氣隂秋屐行隨苔徑曲<lb/>
春船坐泛栁塘深久聞好事歸時論復喜交逰盡苦吟<lb/>
我欲乗閒來問訊百壺送酒重論心<lb/>
　　華亭朱熙<lb/>
玉山主人清且妍標格皦皦人中仙對花時復得詩句<lb/>
愛客每能揮酒錢寒燈巢雪歌暖響春水桃源放畫船<lb/>
我將載酒即相覓與爾醉倒薰風前<lb/>
<pb n="KR4h0085_WYG_001-11b"/>
　　瓊臺山人元本<lb/>
毎憶吳中顧野王門前溪水即滄浪寄來書法全臨晉<lb/>
傳刻詩章已入唐翠竹碧梧歌鳳曲疎簾細簟坐漁莊<lb/>
扁舟凖擬來相訪稍待秋風八月涼<lb/>
　　九山衛仁近<lb/>
萬木隂隂覆草堂湘簾低下淨琴張逶迤萬里橋南路<lb/>
彷彿百花潭上莊白鳥向人飛箇箇好山當户立蒼蒼<lb/>
披圗想見人清絶為寫新詩並晚涼<lb/>
<pb n="KR4h0085_WYG_001-12a"/>
　　邢臺張玉<lb/>
崑山之西幽人居手種橘樹今扶踈地深芸窗啟日静<lb/>
潭迴草閣臨江虚髙吟無時㑹賓客野唱何處來樵漁<lb/>
他時我或能乗興花外還容駐小車<lb/>
　　沙門泉澄<lb/>
徵君家住玉山西雅集詩成每自題髙爽只同崔氏宅<lb/>
風流不減浣花溪碧桃春露迷青鳥翠竹晴沙散錦鷖<lb/>
聞道白雲泉上客近攜瓶錫寄幽棲<lb/>
<pb n="KR4h0085_WYG_001-12b"/>
　　丹丘金<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
不見玉山今五月近聞乗興越中行清狂道士居湖曲<lb/>
文字參軍在郡城罰酒定依金谷數看花猶憶館娃名<lb/>
獨憐此日滄江上綵筆題詩寄逺情<lb/>
　　四明黄玠伯成<lb/>
君家草堂溪水頭溪水正遶漁莊流種石得玉將有待<lb/>
編茅為茨聊可休鼔鐘清時圭璧器杖屨暇日林塘游<lb/>
熊兒驥子盡知學人生此外復何求<lb/>
<pb n="KR4h0085_WYG_001-13a"/>
　　砂岡全思誠<lb/>
草堂中人天下竒昔聞盧鴻今見之鯨牙已出滄海底<lb/>
鳳雛猶隠崑山陲村醪醉客飛錯落竹牀臥月吹參差<lb/>
相知何必曽相識畫裏題詩遺所思<lb/>
　　崑山郭翼并題<lb/>
玉山草堂趣殊絶風煙白石路縈紆寄詩未答髙常侍<lb/>
簇馬或迎嚴大夫花徑掃晴當晚雪榿林逗雨接春湖<lb/>
主人結構知幽寂還約看山傍酒壺<lb/>
<pb n="KR4h0085_WYG_001-13b"/>
　　勾吳周砥履道<lb/>
憶汝草堂何許在辟疆園裏玉山陲方牀石鼎髙情逺<lb/>
細雨茶煙清晝遲鴻雁來時曽㑹面枇杷開後更題詩<lb/>
山中容易年華暮書史娱人總不知<lb/>
　詞<lb/>
　　東郭錢抱素賦𤨏牕寒<lb/>
書帶生香忘憂㺯色四牕虚悄茅茨浄覆棟宇洗空文<lb/>
藻捲珠簾雨㾗暮收綺羅静隔紅塵島對紙屛素榻拂<lb/>
<pb n="KR4h0085_WYG_001-14a"/>
潭煙樹掃簷風篠　深窈西園曉似日照爐峯數聲啼鳥<lb/>
瓊蓮倚盖曉水靚孤裊浣花溪尚餘舊春穠芳賸馥吟<lb/>
未了望東林小逕斜通夢約香山老<lb/>
　賦<lb/>
　　趙麟<lb/>
東吳之邦崑山之陽有碩其人於焉徜徉夫以青雲卓<lb/>
絶之姿綠野飄颻之趣芥千金於外心韞尺璧而自固<lb/>
脱屣塵鞅游情邃古於是即飛甍煥彩之隅得靈嶽儲<lb/>
<pb n="KR4h0085_WYG_001-14b"/>
精之所既戒盈而崇儉果宅幽而勢阻木無雕機文弗<lb/>
被土構堂維仞葺艸彌宇盖將追草𤣥於西蜀軼浣花<lb/>
於南杜者也觀其盤桓縈延陻鬱發宣審端卜地協吉<lb/>
叶天翦弗納於危棟材奚擇於脩椽拔南荆之茹於以<lb/>
儗善類之彚進刈西疇之秸於以知稼穡之艱難僕素<lb/>
渾厚次第聯駢視萬寳之煒若異一區之藜然煌煌乎<lb/>
襌褧襲衣而尚文錦蕭蕭乎八音盈耳而調朱絃其外<lb/>
則重扉洞開楔臬旁通吐納赤黄掩映蒼紅其内則棼<lb/>
<pb n="KR4h0085_WYG_001-15a"/>
楣文質疏户玲瓏坐必虚右席必設重其前則晴嵐蒼<lb/>
蒼煙骨童童藍田日暖𤣥圃春融拂衣之濕翠飛霧栖<lb/>
簷之暮靄從龍又有清流暎帶晴波湛空淢淢淵淵汩<lb/>
汩溶溶黄簾蕩而金烏曉浴碧礎潤而潮海夜通乃有<lb/>
瑶草綠縟綺樹瓊葩芳椒杜若紫荇菱荷盤松踞石孫<lb/>
竹穿沙水仙舞霓裳於翠幄菊婢羅絳幘於綠霞芙蓉<lb/>
倚西風而泣露珊瑚出東海而吐華崇蘭盈砌緬江左風<lb/>
流之日寒梅繞屋即西湖處士之家其中則輦石傚竒<lb/>
<pb n="KR4h0085_WYG_001-15b"/>
層巒叠頴引泉汲古靈液沁冷玩好時出有列差等商<lb/>
樽周彛秦鐘漢鼎雖逺迹於侈靡實誇竒於博敏玉堂<lb/>
金馬彼軒冕以何為流水桃花豈武陵之路永又有牙<lb/>
籖玉軸左圖右書峨弁垂紳前蹌後趨語必無懐歌必<lb/>
康衢一詠一觴談辨喧呼胸襟星斗咳唾明珠鼓焦尾<lb/>
而悲别鶴披芸香而落蠧魚於是尚陶匏徹氍毹醴酒<lb/>
設珍饌俱方圖一局決勝成圍左右八籌更拾投壺節<lb/>
以薛人之鼔浮以太白之觚賔醉蹁躚主笑胡盧方且<lb/>
<pb n="KR4h0085_WYG_001-16a"/>
進海錯茹山蔬摘芳卉咀莖荷玩㺯大塊睥睨庸奴閣<lb/>
春秋於朝夕寄雲月於江湖醒則橘中夢則華胥其視<lb/>
墮珥遺簪之樂孰若傲物忘世之娯此草堂之佳絶盖<lb/>
希世之莫如直南華老仙之曠達又豈碧山學士所可<lb/>
比侔也哉賦未巳客有進者曰子徒知掎摭於草堂之<lb/>
麗而不知鈎摘於玉山之名者也今主人之結草成廬<lb/>
卜山為隣也上非求捷徑於終南下非探至寳於崑岡<lb/>
固將韞美深藏種學韜光文采内充聞譽外彰猶玉之<lb/>
<pb n="KR4h0085_WYG_001-16b"/>
在山而澤潤羣芳者乎温醇堅樸縝宻和樂示人弗衒<lb/>
守巳强確猶玉之在璞而不事琱琢者乎瑩絶無瑕清<lb/>
越有聲器成韞櫝價重連城猶萬鎰雖貴必有恃於玉<lb/>
人者乎是則草堂之勝固擅乎玉山之清而玉山之名<lb/>
又係乎草堂之英也子其知乎哉賦者曰唯唯於是團<lb/>
松葉之餘煙茹菅茆之墜露挹玉山之清輝寫草堂而<lb/>
為賦<lb/>
　分韻詩序　　西夏昻吉起文<lb/>
<pb n="KR4h0085_WYG_001-17a"/>
　　七月既望日玉山主人與客晚酌於草堂中肴果<lb/>
　　既陳壺酒將㵼時暑漸退月色出林樹間主人乃<lb/>
　　以髙秋爽氣相鮮新分韻昻吉得髙字詩不成者<lb/>
　　三人各罰酒二觥詩成者并書於後<lb/>
窗外白雲翻素濤座間翠袖妬紅桃風生楊柳暑光薄<lb/>
月上芙蓉秋氣髙喜近山僧吟樹底更隨仙子步林皋<lb/>
主人才思如元白日日題詩染綵毫<lb/>
　　鄭元祐眀徳得秋字<lb/>
<pb n="KR4h0085_WYG_001-17b"/>
岩桂花開江浦流辟疆園墅舊曽逰天方雨粟成金色<lb/>
風直吹香上玉楼空裏寳雲獅子座鏡中絲鬢鷫鸘裘<lb/>
姮娥手種誰攀得一曲鸞聲萬壑秋<lb/>
　　陳基紀㑹得新字<lb/>
雨止玉山静天澄華月新臨流敞畫舫投竿垂素緡綺<lb/>
席接芳燕清言款嘉賔秉燭林喧鳥鼓琴波出鱗樂只<lb/>
永清夜陶然適天真厚意諒莫酬鄙辭聊復陳<lb/>
　玉山名勝集巻一<lb/>
</p>
<p>
</p>
  </div>
<div>
<head>玉山名勝集巻二</head> <lb/>
    <p>
<pb n="KR4h0085_WYG_002-1a"/>
欽定四庫全書<lb/>
　玉山名勝集巻二<lb/>
　　　　　　　　　　　　　元　顧瑛　編<lb/>
　玉山佳處題句<hi>馬九霄篆顔</hi>
　　翠㾗新得月　玉氣暖為雲<lb/>
　記<lb/>
　　㑹稽楊維楨廉夫<lb/>
崑隠君顧仲瑛氏其家世在崑之西界溪之上既與其<lb/>
<pb n="KR4h0085_WYG_002-1b"/>
仲為東西第又稍為園池别墅治屋廬其中名其前之<lb/>
軒曰釣月中之室曰芝雲東曰可詩齋西曰讀書舍後<lb/>
累石為山山前之亭曰種玉登山而憩注者曰小蓬莱<lb/>
山邊之樓曰小游仙最後之堂曰碧梧翠竹又見湖光<lb/>
山色之樓過浣花之溪而草堂在焉所謂桞堂春漁荘<lb/>
者又其東偏之景也臨池之軒曰金粟影此虎頭之癡<lb/>
絶者合而稱之則曰玉山佳處也余抵崑仲瑛氏必居<lb/>
余佳之所且求誌牓顔屋按郡志崑山𨽻華亭陸氏祖<lb/>
<pb n="KR4h0085_WYG_002-2a"/>
所窆生機雲時人因以玉出崑而名崑邑山本號馬鞍<lb/>
出竒石似玉烟雨晦明時有佳氣如藍田焉故人亦呼<lb/>
曰玉又曰崑而仲瑛氏之居去玉山一舍逺奚以佳名<lb/>
哉山之佳在去山之外者得之山中之人未知也如唐<lb/>
之終南隠者與司馬道人指山之佳身故在山數百里<lb/>
之外也雖然終南之佳終南之隠者未知也借佳為㨗<lb/>
仕之途千古慚徳至於今山無能掩焉若仲瑛氏之有<lb/>
仕才而素無仕志幸有世禄生産又幸遭逢盛時得與<lb/>
<pb n="KR4h0085_WYG_002-2b"/>
名人韻士日相優游於山西之墅以樽酒文賦為吾弗<lb/>
遷之樂則玉山之佳非仲瑛氏弗能領而有之吁與終<lb/>
南隠者可以辨其佳之誣不誣矣余嘗論山不能重人<lb/>
而人重之耳陵以嚴子重荆以卞和重峴以羊叔子重<lb/>
紫金以八公重他日崑之重既以陸氏玉之重又不以<lb/>
仲瑛氏乎不然山以玉稱者衆矣若鄜若灌若龍城若<lb/>
中已若滇池霅水上饒山隂星沙横浦皆未嘗無玉之<lb/>
稱也求佳之賴人而重者不得如仲瑛氏焉則玉之稱<lb/>
<pb n="KR4h0085_WYG_002-3a"/>
山者毋亦土石之阜之類焉爾君子又何取哉仲瑛謝<lb/>
曰瑛何修而得比古之哲人竊願勉焉以無辱先生之<lb/>
云也遂録諸堂之屏為誌至正八年八月初吉㑹稽楊<lb/>
維楨書於玉山之讀書舍<lb/>
　後記<lb/>
　　天台陳基敬初<lb/>
由呉城東行五十里為界溪又十五里為馬鞍山葢古<lb/>
之婁縣今所謂崑山也濵溪而居者曰顧君仲瑛樂其<lb/>
<pb n="KR4h0085_WYG_002-3b"/>
水之清而病去山逺雖時舟至其所然不可以朝夕成<lb/>
趣於是即所居西偏積土為小山而累石其上髙可數<lb/>
尋而袤倍之每日初昕霽景鮮麗則其峯巒之秀㧞者<lb/>
如瑞雲如圭瓚而其為嶠為巘者又矯然若飛龍巋然<lb/>
若伏獸晦冥之夕則雲雨之霮䨴者恍若出於其谷風<lb/>
雷之歕薄者歘若興於是壑以至嶄巖磊磈如積雪如<lb/>
紫芝與夫髙卑俯仰獻竒而効異者莫不各極其態四<lb/>
時所植則松桂石楠李桃梅竹鞠蘭香草之屬参差離<lb/>
<pb n="KR4h0085_WYG_002-4a"/>
列而青叢翠蔓薈蔚蔥蒨丹榮紺實含澤而葳㽔有若<lb/>
玉藴於中而光輝發於草木者故狀其名曰玉山佳處<lb/>
或者以為擬崑山而作崑山本婁地今𨽻華亭縣機雲<lb/>
故宅在焉蓋以人而勝也或又以為馬鞍山其石如玉<lb/>
故名崑山仲瑛於此豈尚徳乎夫人力之所作固異於<lb/>
元氣磅礴胚腪而凝結者然界溪山水之勝丘壑之美<lb/>
至仲瑛而始備朝夕凝睇以成趣則天台蓬萊匡廬王<lb/>
屋皆可想而見之夫豈崑山而已哉若夫所謂尚徳焉<lb/>
<pb n="KR4h0085_WYG_002-4b"/>
則不在彼而在此也天台陳基記<lb/>
　詩<lb/>
　　延陵呉允恭寅夫<lb/>
虎頭将軍玉山隈翠削羣峯錦作苔自縁與子神交在<lb/>
相見令人懐抱開褰裳或從栁浪入刺船還問桃源來<lb/>
清秋更託草堂静風磴蘿隂日幾囘<lb/>
　　呉龍門釋良琦元璞<lb/>
玉山洲居何許深玉山六月寒蕭森松雲細落三峯雪<lb/>
<pb n="KR4h0085_WYG_002-5a"/>
桃水晴生百洞隂草亭已為揚雄結石壁還供攴遁吟<lb/>
重欲隨潮野航去秪愁月霧障青林<lb/>
　　河南陸仁良貴<lb/>
赤水三珠樹丹厓五粒松玉山有佳處千户底須封<lb/>
　　盧昭伯融<lb/>
慿髙一望三百里草堂嘉樹秋氤氲慷慨杜陵獨懐古<lb/>
癡絶虎頭能好文夜乆看山占玉氣酒顛臨石拜芝雲<lb/>
浩歌緑水且歸去明日題詩重寄君<lb/>
<pb n="KR4h0085_WYG_002-5b"/>
　　于立彦成<lb/>
春風昨夜起吹蕩滄江水幽人𣺌何許乃在玉山裏秀<lb/>
色何崔嵬滄江之水長縈迴縈迴不盡遶山去但見滿<lb/>
谷桃花開草肥青野鹿呦呦花下殘棋暮不収鄰家野<lb/>
老長攜酒溪上漁郎或艤舟幽人讀書忘世慮結屋山<lb/>
中最佳處世上紅塵空白頭束書我欲山中去<lb/>
　　汝陽袁華子英<lb/>
玉山最佳處牕戸絶纖埃門無俗子駕禽鳥莫驚猜<lb/>
<pb n="KR4h0085_WYG_002-6a"/>
　　遂昌鄭元祐明徳<lb/>
東望東呉積水深海天削出青瑶岑肅侯諸孫有基構<lb/>
界涇築室如山林石根孚尹<hi>音浮筠</hi>蒸玉氣岸曲窈窕來<lb/>
跫音籠鶴教馴舞合節池魚出游聽鼓琴樓臺花雨衆<lb/>
香國書畫芸香千古心按歌寜辭夜投轄彈冠又須朝<lb/>
盍簪已傍苔磯學釣擉更上風磴窮登臨竹梧參天<lb/>
鳯凰集老夫為爾長歌吟<lb/>
　　清河張天英楠渠<lb/>
<pb n="KR4h0085_WYG_002-6b"/>
玉山有佳處乃在崑崙西蓬萊數峰小上與浮雲齊雲<lb/>
中飄颻五色鳯只愛碧桐枝上棲芝草琅玕滿園圃羣<lb/>
仙共躡青雲梯太湖三萬六千頃水水流入桃花溪溪<lb/>
頭浣花如濯錦百花潭邊浮紫泥紫皇拜爾山中相閒<lb/>
把絲綸草堂上漁荘一釣得龍梭龍女吹簫書畫舫西<lb/>
風玉樹金粟飛東風柳浪金波漾嵗嵗年年樂事多緑<lb/>
野平泉何足尚十二樓前看月明太乙明星夜相訪酌<lb/>
霞觴瑶臺露濕芙蓉裳我亦桃源隠居者握手一笑三<lb/>
<pb n="KR4h0085_WYG_002-7a"/>
千霜<lb/>
　雅集志<lb/>
右玉山雅集圖一巻淮海張渥用李龍眠白描體之所<lb/>
作也玉山主者為崑山顧瑛氏其人青年好學通文史<lb/>
好音律鐘鼎古器法書名畫品格之辨性尤輕財喜客<lb/>
海内文士未嘗不造玉山所其風流文采出乎流軰者<lb/>
尤為傾倒故至正戊子二月十有九日之㑹為諸集之<lb/>
最盛冠鹿皮衣紫綺坐案而伸巻者鐵笛道人㑹稽楊<lb/>
<pb n="KR4h0085_WYG_002-7b"/>
維楨也執笛而侍者姬為翡翠屏也岸香几而雄辯者<lb/>
野航道人姚文奐也沉吟而癡坐捜句於景象之外者<lb/>
苕溪漁者郯韶也琴書左右捉玉麈從容而色笑者即<lb/>
玉山主者也姬之侍者為天香秀展巻而作畫者為呉<lb/>
門李立旁侍而指畫即張渥也席臯比曲肱而枕石者<lb/>
玉山之仲晉也冠黄冠坐蟠根之上者匡廬山人于立<lb/>
也美衣巾束帶而立頥指僕從治酒者玉山之子元臣<lb/>
也奉肴核者丁香秀也持觴而聽令者小璚英也一時<lb/>
<pb n="KR4h0085_WYG_002-8a"/>
人品疎通雋朗侍姝執伎皆妍整奔走童𨽻亦皆馴雅<lb/>
安於矩矱之内觴政流行樂部皆暢碧梧翠竹與清揚<lb/>
争秀落花芳草與才情俱飛矢口成句落毫成文花月<lb/>
不妖湖山有發是宜斯圖一出為一時名流所慕艶也<lb/>
時期而不至者句曲外史張雨永嘉徴君李孝光東海<lb/>
倪瓉天台陳基也夫主客交并文酒宴賞代有之矣而<lb/>
稱美於世者僅山隂之蘭亭洛陽之西園耳金谷龍山<lb/>
而次弗論也然而蘭亭過於清則隘西園過於華則靡<lb/>
<pb n="KR4h0085_WYG_002-8b"/>
清而不隘也華而不靡也若今玉山之集者非歟故予<lb/>
為譔述綴圖尾使覽者有攷焉是嵗三月初吉鐡崖楊<lb/>
維楨記<lb/>
　　　是日以愛汝玉山草堂静分題賦詩詩成者五<lb/>
　　　人<lb/>
　　于立得愛字<lb/>
青陽在林野雲物殊變態繫船石蘿隂把釣桃水滙采<lb/>
英延清酌攬芳結幽佩歡期豈再必於焉寄所愛<lb/>
<pb n="KR4h0085_WYG_002-9a"/>
　　姚文奐得汝字<lb/>
仲春㑹桃源青年暎霞舉道人吹鐵笛主者捉玉麈野<lb/>
航晨不渡溪漁來何許欹坐蟠桃隂匡廬故儔侣衆賔<lb/>
各雅興辭適忘爾汝懐哉張李軰明月在空渚復念東<lb/>
海宇雲林夜來雨<lb/>
　　郯韶得玉字<lb/>
逶迤玉山阿窈窕桃花谷林芳綴丹葩霞彩散晨旭溪<lb/>
迴濯新錦洞幽荅鳴玉樂哉君子遊于以寄髙躅<lb/>
<pb n="KR4h0085_WYG_002-9b"/>
　　顧晉得草字<lb/>
客從桃源遊愛此玉山好清文引佳酌𤣥覽窮幽討流<lb/>
鶯荅新歌飛花落纎縞分坐有雜英醉眠無芳草<lb/>
　　顧瑛得静字<lb/>
蘭風蕩叢薄髙宇日色静林迴泛春聲簾疎散清影褰<lb/>
裳石蘿右濯纓水花冷於焉奉華觴聊以娯晝永<lb/>
　　　詩不成者二人各罰一觥<lb/>
　題詠<lb/>
<pb n="KR4h0085_WYG_002-10a"/>
　　山隂王濡之徳輔<lb/>
雅道久寥落馳騁争相先襟期屬幽曠丘園樂無邊披<lb/>
圖得良玩燕集羣才賢春風拂蘿逕碧澗縈芳筵忘形<lb/>
襟佩散班坐花竹妍瑶觴亂飛月翠袖寒籠煙徘徊玲<lb/>
瓏曲瀟洒琳琅篇屢舞春餘景顛倒山公鞭主人三絶<lb/>
儁晉胄今猶傳勝事有如此妙寫呼龍眠髙風振庸俗<lb/>
清輝照林泉衰遲亦何幸拭塵想鶯遷<lb/>
　　吳龍門山釋良琦元璞<lb/>
<pb n="KR4h0085_WYG_002-10b"/>
　　　至正戊子二月十九日楊侯鐵崖宴於顧君玉<lb/>
　　　山賦詠叠筆淮海張渥為圖傳者無不歎羡余<lb/>
　　　後半月與呉興郯九成至玉山顧君張樂置酒<lb/>
　　　清歌雅論人言不減楊侯雅集時既酣暢顧君<lb/>
　　　徴予賦詩然予於聲樂詩詠何有哉適其所遇<lb/>
　　　而不違耳嗚呼人誰非寓故作詩以道其事卒<lb/>
　　　反乎正云耳<lb/>
玉山窈窕集瓊筵手撥鵾鷄十二絃巢樹老僧狂破戒<lb/>
<pb n="KR4h0085_WYG_002-11a"/>
散花天女醉談禪鵞兒色重酴醿酒桂葉香深翡翠煙<lb/>
最愛碧桃歌扇静長瓶自煮白雲泉<lb/>
　　雲林生倪元鎮<lb/>
　　　至正九年八月十六日計籌山吕尊師訪余蕭<lb/>
　　　閒館為余言顧仲瑛徴君玉山隠居之勝輙想<lb/>
　　　象賦長句以寄他日尚同袁南宫攜琴嘯詠竹<lb/>
　　　間也時南宫同在蕭閒館中敢託致意焉<lb/>
解道玉山佳絶處山中惟有吕尊師已招一鶴來庭樹<lb/>
<pb n="KR4h0085_WYG_002-11b"/>
更養羣鵞戲墨池松風自奏無絃曲桐葉新題寄逺詩<lb/>
若許王猷性狂癖逕來看竹到堦墀<lb/>
　　河東李元珪廷璧<lb/>
荆山月明秋水清山間之璞千古名誰謂隠君慰幽獨<lb/>
我欲攜酒相與傾堦前拾翠驚春鳥石上看泉更晚晴<lb/>
何日同舟載仙侶紫荆花下聽吹笙<lb/>
　　崑山郭翼羲仲<lb/>
愛汝西荘給事家遶屋山石何谽谺截江秀色發林壑<lb/>
<pb n="KR4h0085_WYG_002-12a"/>
平地玉氣貫虹霞佳處如居子午谷望中開徧冬春華<lb/>
夜深酒醒月在海應有仙人來繫槎<lb/>
　　㑹稽楊維楨廉夫<lb/>
玉山丈人美無度前度虎頭金粟身未試囊中餐玉法<lb/>
時有座上索花人銀魚學士真成隠錦里先生許卜鄰<lb/>
自是君家時節好桃源風日洞庭春<lb/>
　　又<lb/>
丈人家住筆峯下玉氣有似藍田山椰酒熟時春灔瀲<lb/>
<pb n="KR4h0085_WYG_002-12b"/>
山香舞處花斕斑伶官石作鐘磬響少女潮帶魚龍還<lb/>
險穴已平滄海角仙家不啻白雲間<lb/>
我常被酒玉山堂風物於人引興長銀絲尊薦野鴨炙<lb/>
金粟𤓰取西楊荘山頭雲氣或成虎溪上仙人多訝羊<lb/>
何處行春柘枝鼓閬州竹枝歌女郎<lb/>
　　婁江姚文奐子章<lb/>
玉山之堂湖水東朝來佳氣鬱蔥蘢鶴飛瓊圃三珠樹<lb/>
鰲戴崑崙小朶峯雨裏賣魚溪友過花間吹笛野人逢<lb/>
<pb n="KR4h0085_WYG_002-13a"/>
朝簪倘擲歸相候一箇桃枝瘦竹筇<lb/>
　　龍門山釋良琦<lb/>
鐵笛倒吹江上去聞在玉山仙子家自喜酒船逢賀監<lb/>
定将𤣥易授侯巴露涼氷椀金莖凍月滿湘簾玉樹花<lb/>
人生歡樂何可暮遲爾龍門望太霞<lb/>
　　㑹稽楊維楨次韻<lb/>
山迴古縣六七里湖到維亭第一家翡翠明珠通百粤<lb/>
竹枝銅鼔出三巴山公酒醉童将馬禪客詩成女散花<lb/>
<pb n="KR4h0085_WYG_002-13b"/>
須信西園圖雅集佛中脱縛有丹霞<lb/>
　　又<lb/>
荆山道人曽有約約過虎頭金粟家江上降龍重見朗<lb/>
酒邊吹雨或成巴春歸駟馬橋頭栁月滿蕃禧觀裏花<lb/>
鐵笛東歸還小住仙源不隔赤城霞<lb/>
　　劉肅子威次前韻<lb/>
故人逺招揚執㦸酒船囘到孝亷家玉山獨立髙如屋<lb/>
湖水西迴曲似巴鐵笛吹翻蛟蜃窟清娥舞落芙蕖花<lb/>
<pb n="KR4h0085_WYG_002-14a"/>
何日問潮亭子了更邀齊已卧煙霞<lb/>
　　勾吳李瓚子粲<lb/>
玉山亭子仙人築小似桃源隠者家天近方壺知劍氣<lb/>
水從清漢接星槎參差鳯吹空歌迴爛漫龍香醉墨斜<lb/>
金盌細傾新竹葉銀瓶還出小璚華榮名何事頭如雪<lb/>
亦欲羊裘釣白沙<lb/>
　　河南陸仁良貴賦得山中好長日<lb/>
山中好長日流景麗蓬瀛池臺帶蘭薄水色上簾旌興<lb/>
<pb n="KR4h0085_WYG_002-14b"/>
言春再交嘉鳥相和鳴木桃源上芳洵美粲條英延念<lb/>
顧長康散息志慮清豈不懐爵服馳逐正營營馳逐非<lb/>
所慕髙情諒難并<lb/>
　　金華胡助古愚<lb/>
花滿春城錦繡林可耕可釣足登臨紫芝日静隠居樂<lb/>
白璧雲和養徳深倚樹或聽流水韻看書時坐古松隂<lb/>
玉山佳處因人勝能賦揚雄為賞心<lb/>
　　甬東釋照覺元<lb/>
<pb n="KR4h0085_WYG_002-15a"/>
玉山青青青若蓮山中樓閣白雲連采藥相從赤松子<lb/>
吹簫時約紫霞仙鮫人獻寳珠盈斗石壁題詩筆似椽<lb/>
相去地無三十里㑹須騎馬草堂前<lb/>
　　河南張渥叔厚<lb/>
溪上花無數春風别有天樓臺仙子宅書畫米家船絳<lb/>
雪迴歌扇紅霞落舞筵羽觴飛醉月應是酒如泉<lb/>
　　天台陳基敬初<lb/>
山嵁嵁兮磅薄太古木蔥蔥兮雲英英而欲雨日朝出<lb/>
<pb n="KR4h0085_WYG_002-15b"/>
兮在户光輝輝兮水流其下非君子兮夫誰與處采我<lb/>
蘭兮為珮搴我荷兮為蓋從子於山兮聊逍遥以卒嵗<lb/>
　　天台釋一愚子賢<lb/>
玉峰佳地小徘徊霞氣丹光接上台白日山移蓬島去<lb/>
紫宫花繞蘂珠開雲邊青鳥迎人語溪上黄童采藥囘<lb/>
昭代衣冠非隠世慿軒志筆寫仙才<lb/>
　　西夏昂吉起文<lb/>
　　　玉山雅集圖者淮海張叔厚為玉山主人作也<lb/>
<pb n="KR4h0085_WYG_002-16a"/>
　　　主人當花桞春明之時宴客於玉山中極其衣<lb/>
　　　冠人物之盛至今林泉有光叔厚即一時景繪<lb/>
　　　而成圖楊鐵史既序其事又各分韻賦詩於左<lb/>
　　　俾當時預是會者既足以示不忘而後之覽是<lb/>
　　　圖與是詩者又能使人心暢神馳如在當時㑹<lb/>
　　　中展玩之餘因賦詩以記其後云<lb/>
玉山草堂花滿煙青春張樂宴羣賢美人蹋舞艶于月<lb/>
學士賦詩清比泉人物已同禽鳥樂衣冠並入畫圖傳<lb/>
<pb n="KR4h0085_WYG_002-16b"/>
蘭亭勝事不可見頼有此㑹如當年<lb/>
　　永嘉曹睿玉山席上作就呈同會<lb/>
我到玉山最佳處溪頭新水蕩輕舠春囘𤣥圃花如霧<lb/>
風入蒼梧翠作濤越女雙歌金縷曲秦筝獨押紫檀槽<lb/>
詩成且共揚雄醉笑奪山人宫錦袍<lb/>
　　㑹稽楊維楨次韻<lb/>
重過碧桃溪上路西枝樹長繫漁舠伶官石出生雷雨<lb/>
状元潮來平海濤山翁醉上桃花馬溪女能彈癭木槽<lb/>
<pb n="KR4h0085_WYG_002-17a"/>
故人情深誰比似論交奚啻舊綈袍<lb/>
　　匡廬于立次前韻<lb/>
緑樹當門過屋髙滿溪新水繫雙舠千林夜色懸青雨<lb/>
萬頃晴雲捲素濤鸚鵡傾杯傳翠袖琵琶度曲響金槽<lb/>
揚雄賦就風流甚製得輕紅小褏袍<lb/>
　　玉山主人次韻<lb/>
詩人得句題茅屋客子乗流泛小舠老眼看花起春霧<lb/>
醉眠聽雨響秋濤弓盤舞按銀鵞隊水調聲傳金鳯槽<lb/>
<pb n="KR4h0085_WYG_002-17b"/>
與爾共傾千日酒呼童換却五雲袍<lb/>
　　吳興沈明逺自誠<lb/>
片玉山中秋日來竹梧清影落蒼苔飛樓坐接青天近<lb/>
别館竹穿緑水迴正似米顛留海嶽尚傳摩詰賦宫槐<lb/>
鷗波艇子重相過更待桃花滿洞開<lb/>
　　四明黄玠伯成<lb/>
儘佳最是崑山玉更奈玉山佳處何未尚昔人能識璞<lb/>
焉知此里不鳴珂葱珩赤芾聲容盛瑟瓚黄流氣味和<lb/>
<pb n="KR4h0085_WYG_002-18a"/>
有美不沽方待價一丘一壑好懐多<lb/>
　　吳龍門山釋良琦元璞<lb/>
　　　秋日與呉興沈自誠池上晚坐偶賦時至正辛<lb/>
　　　卯八月十三日也<lb/>
池上偶來坐流泉鳴竹根秋花正獨好暮雀忽相喧東<lb/>
老亦嗜酒辟疆仍辟園詩成興逾逺白月在前軒<lb/>
　　清真余善<lb/>
　　　向承池上之作龍門琦上人所和皆已刻之廡<lb/>
<pb n="KR4h0085_WYG_002-18b"/>
　　　下如珪璧相照暎今聞於㑹稽囘在玉山中将<lb/>
　　　求一詩并刋故就韻以寄所懐云<lb/>
絶愛玉山佳處好山雲白白樹蒼蒼翠旂遥駐天邊鳯<lb/>
玉琯聲飛月下霜社結龍門懐智滿曲傳鑑水羡知章<lb/>
醉中記得蓬萊宴笑折瓊花索酒嘗<lb/>
　　丹丘柯九思敬仲<lb/>
神人夜斧開清玉一片西飛界溪曲中有桃源小洞天<lb/>
雲錦生香䕶華屋主人意度真神仙日日醉倒春風前<lb/>
<pb n="KR4h0085_WYG_002-19a"/>
手揮白羽扇口誦青瑶篇袖拂荆山雲足躡藍田烟飄<lb/>
飄直向最佳處漱潤含芳擥琪樹世間囘首軟紅塵不<lb/>
須更上蓬萊去<lb/>
　分韻詩序　　龍門山釋良琦<lb/>
　　　去年夏六月十有八日余與延陵吳伯恭雲臺<lb/>
　　　散吏郯九成訪玉山草堂主人畱半月酣餘賦<lb/>
　　　詩無虚日當時以為人生歡㑹之難未知明年<lb/>
　　　又在何處慨然為之興懐今年五月中澣復與<lb/>
<pb n="KR4h0085_WYG_002-19b"/>
　　　延陵吳水西隴西李立放舟溪上迂疎散逸其<lb/>
　　　樂又過於前所寓者及視舊所題詩章則伯恭<lb/>
　　　在數百里外雲臺方進漕掾日趨大府以簿書<lb/>
　　　從事得周旋相與談笑者匡廬山人在焉飲散<lb/>
　　　歩月以炯如流水涵青蘋分韻賦詩如左書之<lb/>
　　　於巻以示今之所寓者如此而後之所寓者不<lb/>
　　　知其可必不可必也時至正庚寅五月十八日<lb/>
　　　吳龍門山良琦書<lb/>
<pb n="KR4h0085_WYG_002-20a"/>
　　　是夕以炯如流水涵青蘋分韻賦詩詩成者四<lb/>
　　　人<lb/>
　　于立得如字<lb/>
愛爾玉山溪上居厭厭共飲思何如清飈入夜生金氣<lb/>
瑶漢經天帶玉除荷露襲衣凉冉冉桐隂轉户月疎疎<lb/>
偏憐坐客多才思分得新題取次書<lb/>
　　顧瑛得流字<lb/>
幽人雅愛玉山好肯作清酣盡日畱梧竹一庭凉欲雨<lb/>
<pb n="KR4h0085_WYG_002-20b"/>
池亭五月氣涵秋月中獨鶴如人立花外疎螢入幔流<lb/>
莫笑虎頭癡絶甚題詩直欲擬湯休<lb/>
　　釋良琦得涵字<lb/>
月照玉山浮紫嵐樓臺宛近百花潭魚鱗屋潤波文動<lb/>
翠羽簾隂水氣涵竹外瑶笙時一聽風前玉麈正多談<lb/>
瀛洲咫尺羣仙在老客滄洲獨我慚<lb/>
　　吳世顯得青字<lb/>
玉山月色夜㝠㝠人在池亭酒未醒河漢界天龍氣白<lb/>
<pb n="KR4h0085_WYG_002-21a"/>
竹梧當檻鳯毛青露臺翠館來仙子秋水漁荘動客星<lb/>
明日草堂塵事少定将詩句刻雲屏<lb/>
　　　詩不成者三人各罰酒一觥<lb/>
　　于立聨句引<lb/>
　　　十九日玉山主人與客吳水西卧酒不能起余<lb/>
　　　與元璞坐東廡池上清風交至竹聲荷氣清思<lb/>
　　　翛然殆非人間世因與聨句若干韻不知二公<lb/>
　　　在華胥夢中亦有此樂否書之巻中以索二公<lb/>
<pb n="KR4h0085_WYG_002-21b"/>
　　　一笑<lb/>
玉山山中清晝長偶來池上據胡牀<hi>立</hi>桐隂竹色不見<lb/>
日水氣荷風多是涼<hi>琦</hi>魚度波心行箇箇鶴來林下舞<lb/>
蹌蹌<hi>立</hi>嫩篁承宇清揺幘文藻縈波緑暎裳<hi>琦</hi>每愛湯<lb/>
休詩句好獨憐賀監醉時狂<hi>立</hi>飯輸香積真成媿酒送<lb/>
金莖或可嘗<hi>琦</hi>氷盌泠泠寒欲凍蓴絲細細滑仍香<hi>立</hi>
濯纓聊復㪺清溜結佩還須擷野芳<hi>琦</hi>世上黄塵方沒<lb/>
馬山中白石忽為羊<hi>立</hi>詩成醉卧不知處翠雨霏霏滿<lb/>
<pb n="KR4h0085_WYG_002-22a"/>
竹房<hi>琦</hi>
　　遂昌鄭元祐明徳<lb/>
　　　至正十年龍集庚寅秋七月廿有一日吳僧宣<lb/>
　　　無言訪顧仲瑛於玉山時遂昌鄭元祐先在焉<lb/>
　　　匡廬于立彦成則仲瑛之客也欵之春暉樓上<lb/>
　　　行酒對弈已而觴詠於芝雲堂酒半興洽分氷<lb/>
　　　衡玉壺懸清秋為韻相與賦詩以紀一時邂逅<lb/>
　　　之樂仲瑛得壺字詩先成莒城趙善長作畫以<lb/>
<pb n="KR4h0085_WYG_002-22b"/>
　　　代詩坐客不能成詩者各罰酒一觥<lb/>
　　　是日以氷衡玉壺懸清秋分韻賦詩詩成者四<lb/>
　　　人<lb/>
　　鄭元祐得玉字<lb/>
開士枉遥駕真人啟華屋話接麈尾素酒傾麟壺緑逺<lb/>
山横書幌飛花動棋局谷芳餘荃蕙夕隂在梧竹雙絲<lb/>
戛鵾絃羣書閟魚目迹異心匪殊語契道難瀆相逢固云<lb/>
暫後會詎可卜離懐渺烟水遐音毋金玉<lb/>
<pb n="KR4h0085_WYG_002-23a"/>
　　顧瑛得壺字<lb/>
鄭𤣥于鵠本清好况有名僧似仲殊濠上魚肥應受釣<lb/>
厨中酒熟莫教酟雨花落座成金粟秋露凝寒貯玉壺<lb/>
更向飛樓賭碁槊香囊畱得未全輸<lb/>
　　于立得懸字<lb/>
芝草琅玕徧石田採英擷秀入芳筵白魚作鱠明於雪<lb/>
緑蟻傾樽吸似川潭底行雲秋共迴簷間髙樹月初懸<lb/>
山僧醉説無生法金粟天花落滿前<lb/>
<pb n="KR4h0085_WYG_002-23b"/>
　　廣宣得秋字<lb/>
故人一别知幾秋相逢談笑便登樓圍碁細説生公法<lb/>
酌酒應為靖節畱蓮葉秋深纔緑浄蓀花露冷尚香浮<lb/>
界溪文物風流在不減當年顧虎頭<lb/>
　　　詩不成者二人各罰酒一觥<lb/>
　　匡廬于立彦成<lb/>
　　　七月二十五日金華王子充過玉山夜飲芝雲<lb/>
　　　堂上酒酣賦詩以丹桂五枝芳為韻余得丹字<lb/>
<pb n="KR4h0085_WYG_002-24a"/>
　　　蓋子充黄太史里人又其髙第門生也挟所學<lb/>
　　　由京師來就鄉試於南省泝銀河攀月桂且有<lb/>
　　　日故予詩多歸美之是日約元璞袁子英不至<lb/>
　　　明日二公來遂足韻寫詩次第於後<lb/>
　　于立得丹字<lb/>
良宵縱飲得清歡政是霜楓葉半丹入座幽花嬌欲語<lb/>
近人仙桂手堪攀佳期已在中秋節爽氣先生七月寒<lb/>
明日金華南省去蜚聲應到五雲端<lb/>
<pb n="KR4h0085_WYG_002-24b"/>
　　王禕得桂字<lb/>
玉山何岹嶢亭館發佳氣雨過井上梧風生石邉桂芳<lb/>
樽侑嬌歌謔笑雜清議論交不須多對酒且成醉情文畧<lb/>
細儀理㑹忘外累孤踪苦無常良集詎云易未知今日<lb/>
歡明年復何地<lb/>
　　顧瑛得五字<lb/>
南州孟秋月維日二十五廻風吹層霄飛雲過疎雨客<lb/>
從金華來欵曲置樽爼況有匡廬仙貌古心亦古襟期<lb/>
<pb n="KR4h0085_WYG_002-25a"/>
事蕭散笑傲忘賓主哀絃發秦聲長眉善胡舞秋輝能<lb/>
娯人夜色滿庭户翛翛風葉鳴泫泫露花吐春波盃中<lb/>
月不照墳上土緬懐琦龍門扁舟下南浦<lb/>
　　袁華得枝字<lb/>
窈窕玉山上樓觀何逶迤丹葩曜陽林金粟亞柔枝感<lb/>
兹節序遷置酒樂芳時桂酒湛華觴蘭煙度罘罳雙歌<lb/>
聲嫋嫋屢舞醉僛僛樂事古難并惆悵失佳期何以慰所<lb/>
懐載歌停雲詩<lb/>
<pb n="KR4h0085_WYG_002-25b"/>
　　釋良琦得芳字<lb/>
芝草生香秋雨涼風流賔客滿髙堂禰衡彩筆題鸚鵡<lb/>
子晉瑶笙吹鳯皇玉洞暗泉流決決青林㣲月散蒼蒼<lb/>
偏憐杖策來何晚落盡芙蓉菊已芳<lb/>
　　晉寜張翥仲舉<lb/>
　　　至正十年蒼龍庚寅之嵗秋仲十九日予以代<lb/>
　　　祀歸至姑蘇顧君仲瑛延於玉山時鄭君明徳<lb/>
　　　李君廷壁于君彦成郯君九成華君伯翔草堂<lb/>
<pb n="KR4h0085_WYG_002-26a"/>
　　　主人方外友本元元璞二公酒半歡甚即席以<lb/>
　　　玉山亭館分題者九人予以過賔属為小引未<lb/>
　　　知昔賢梓澤蘭亭如今之㑹也耶<lb/>
　　張翥題釣月軒<lb/>
玉山山下水滿池池水秋雨深生漪夜深明月出滄海<lb/>
照見池邊巖桂枝華隂故人媺如玉獨坐蒼苔垂釣絲一<lb/>
絲涵影秋嫋嫋待到月來花上時苦吟忘却魚與我但<lb/>
覺兩袖風颸颸引竿釣破廣寒碧乘興攪碎青玻璃不<lb/>
<pb n="KR4h0085_WYG_002-26b"/>
知今夕草堂醉笑領洛神張水嬉明朝囘首越來道獨<lb/>
看月華多所思<lb/>
　　釋良琦題碧梧翠竹堂<lb/>
碧梧翠竹之髙堂乃在玉山西石岡濃隂晝䕶白日静<lb/>
翠影夜合清秋涼堂中美人雙鳴璫不獨癡絶能文章<lb/>
北海李生共放曠東林恵逺同徜徉張騫乗槎下銀漢<lb/>
奉詔逺降天妃香帷中靈風神欲語壇上五色星垂光<lb/>
舟迴鯨濤溯長江故人宛在水中央入門相見各青眼<lb/>
<pb n="KR4h0085_WYG_002-27a"/>
花間促席飛霞觴清歌遏雲錦瑟張亦有衆賔相頡頏<lb/>
襧衡賦就驚滿座寛饒酒深真醉狂黄河東流雁南翔<lb/>
軺車明朝歸帝鄉玉堂掖垣梧竹長題詩寄逺母相忘<lb/>
　　顧瑛題金粟影<lb/>
飛軒下瞰芙蓉渚檻外幽花月中吐天風寂寂吹古香<lb/>
清露泠泠濕秋圃雲梯萬丈手可攀居然夢落清虛府<lb/>
庭中搗藥玉兎愁樹下乘鸞素娥舞璚樓玉殿千娉婷<lb/>
中有癯仙淡眉宇問我西湖舊風月何似東華軟塵土<lb/>
<pb n="KR4h0085_WYG_002-27b"/>
寒光倒落影蛾池的皪明珠承翠羽但見山河影動揺<lb/>
獨立清輝照今古覺來作詩思茫然金栗霏霏下如雨<lb/>
　　于立題芝雲堂<lb/>
仙人誤讀黄庭經神光墮地如流星地氣忽與天光凝<lb/>
靈芝輪囷結浮英杖撞雙檢聲彭訇居然異境標殊庭<lb/>
霞裾珠璫翠羽屏天樂桂樹風泠泠張騫夜騎赤鳯翎<lb/>
函香南荒杳𡨕𡨕精誠一念通真靈海若縮息波濤平<lb/>
芝雲堂中笑相迎美人如花酒如渑笑談未了離别情<lb/>
<pb n="KR4h0085_WYG_002-28a"/>
飄然乗風朝帝京五色慶雲三秀霙永永瑞世開皇明<lb/>
　　郯韶題桞塘春<lb/>
美人逺在春塘住門外垂楊千萬樹微風白日裊游絲<lb/>
度水輕隂蕩飛絮使君來自白玉堂攀條欲結雙明璫<lb/>
門前繫著紫騮馬上堂急管絃清商美人起舞為君壽<lb/>
再拜登歌酌君酒使君明日上長安莫唱東風折楊桞<lb/>
　　鄭元祐題湖光山色樓<lb/>
顧家湖光山色樓登覽近在西簷頭朝烟貼水白如練<lb/>
<pb n="KR4h0085_WYG_002-28b"/>
晴雲出塢青相繆浪花爍閃上初日崖氣髙寒成凛秋<lb/>
宿草遥瞻仲雍墓孤㠶誰張范蠡舟靈來恍若雲旗下<lb/>
物換依然汀草抽何人孤嘯荅漁唱有客五月披羊裘<lb/>
主人引客遥指㸃童子昔時曽釣遊王門曳裾塵眯目<lb/>
客鄉擔簦雪滿頭何如長年老於此登臨笑樂孰與儔<lb/>
玉關西望不得入辛苦纔封定逺侯<lb/>
　　華伯翔題玉山佳處<lb/>
我聞玉山最佳處翠竹髙梧夾行路隂隂石洞響流泉<lb/>
<pb n="KR4h0085_WYG_002-29a"/>
歴歴青山隔春霧草堂窈窕烟水西楊桞漠漠鳴黄鸝<lb/>
花間委珮仙客集水上清唱漁舟迷巖頭桂子飄金屑<lb/>
石上芝雲白於雪何曽夢入小遊仙長夜持竿釣明月<lb/>
玉堂學士天上來相逢一笑華筵開千鍾緑酒金莖瀉<lb/>
五色新詩雲錦裁美人髙歌醉擊筑下堂送客燒銀燭<lb/>
明朝迴首望仙槎月出金盤照華屋<lb/>
　　李元珪題玉山草堂<lb/>
婁江東流五十里一溪青界婁江水溪中有玉山為輝<lb/>
<pb n="KR4h0085_WYG_002-29b"/>
結廬人住桃源裏虎頭幾葉之雲孫彩袖斑斑奉甘㫖<lb/>
弟兄連璧趨庭隅鸞鳯引雛下堦址琪樹香生翠靄間<lb/>
萱草花明紫芝底龜甲珠簾白玉鈎逺隔鞓紅暎羅綺<lb/>
石田移得少陵居教子經鉏足歡喜張騫泛槎天上來<lb/>
相見出門驚倒屣有酒在尊琴在几把酒奏琴忘爾汝<lb/>
珠玉揮毫喧坐起笑我分題續貂尾酒酣休誦徳璋文<lb/>
氷雪相看我老矣<lb/>
　　釋福初題漁荘<lb/>
<pb n="KR4h0085_WYG_002-30a"/>
君家漁莊在何處江波迢迢隔烟霧清秋獨釣蘆花風<lb/>
眀月長歌白蘋渡髙堂絲管延佳賔舉網得魚皆錦鱗<lb/>
小奴鸞刀出素手金盤斫鱠如飛銀走也山林老釋子<lb/>
拄杖行吟嗟未已平生雅有濠上游相思瀰瀰東流水<lb/>
　　弋陽山樵李纉<lb/>
　　　至正十一年冬十月廿三日玉山隠君宴其客<lb/>
　　　王徳輔<hi>缺</hi>伯明袁子英李纉酒酣忽郯雲臺陸<lb/>
　　　良貴泛舸而來隠君復呼酒盡歡匡廬先生以<lb/>
<pb n="KR4h0085_WYG_002-30b"/>
　　　夜闌更秉燭相對如夢寐分韻賦詩時坐客正<lb/>
　　　八人遂虛二韻夫人生百年憂患之秋多燕樂<lb/>
　　　之日少而況友朋南北東西迄無定居則今日<lb/>
　　　之簪盍夫豈偶然哉弋陽山樵李纉謹序<lb/>
　　　是夕以夜闌更秉燭相對如夢寐分韻賦詩詩<lb/>
　　　成者八人<lb/>
　　陸仁得夜字<lb/>
朝發吳王城輕艦從東下落日蕩柔艣暮抵玉山舍張<lb/>
<pb n="KR4h0085_WYG_002-31a"/>
燈共清宴寂寂西園夜珠斗當層樓銀月照芳榭坐客<lb/>
盛文彦逸氣凌曹謝鳴琴聆妙音使我憂心寫率意阮<lb/>
生狂明晨還獨駕<lb/>
　　僧寳月得闌字<lb/>
玉醴徐泂酌銀燈消薄寒清談方欲洽髙宴殊未䦨孰<lb/>
如契濶餘盡此平生歡驚風起山河㫁鴻行路難嘉㑹<lb/>
豈云易長歌為辛酸<lb/>
　　于立得更字<lb/>
<pb n="KR4h0085_WYG_002-31b"/>
孟冬未霜霰流水涵春聲客來玉山裏照眼氷雪清主<lb/>
人羅酒肴夜久燈燭更髙談雜諧笑急令飛籌觥黄塵<lb/>
暗關雒海波殊未平豈不懐逺途且復慰閒情出門瞻<lb/>
北斗河漢東南傾<lb/>
　　袁華得相字<lb/>
今日復何日張宴芝雲堂西風度江漢仰見征鴻翔坐<lb/>
中仙釋侣學道攻文章飄飄鸞鶴姿皎皎金玉相上客<lb/>
貌蒼古乃是李伯陽憶别崑丘顛十見木葉黄受經金<lb/>
<pb n="KR4h0085_WYG_002-32a"/>
沙俞予則鐵崖楊俞楊同年生健筆賦太常嗟我久濩<lb/>
落邅漫筆硯荒相逢玉山中道舊熱衷腸忽聞郯與陸<lb/>
乗月汎夜航促席更秉燭深杯送瓊漿酒䦨登雪巢取<lb/>
琴絃清商一彈别鵠操再歌鳯求凰暮歸急就寢後㑹<lb/>
知何鄉辟疆最多情明發更引觴與子各盡醉憂樂兩<lb/>
相忘<lb/>
　　李纉得對字<lb/>
日夕南窻雲水生東北滙開筵草堂接拄笏玉山對泂<lb/>
<pb n="KR4h0085_WYG_002-32b"/>
酌興未央清吟心每醉酒香鸚鵡滿琴韻鳯皇碎崔蔡<lb/>
有雄才鄒枚富佳製笑談可㝠身出處當㧞萃慨忼寧<lb/>
廢歌栖遲何足累天髙星漢移夜久鴻鵠逝投筆慚髩<lb/>
絲長嘯風塵際<lb/>
　　王濡之得如字<lb/>
𤣥冬煦春燠花竹妍幽居契濶㑹心友邂逅佳期如豈<lb/>
無釋門老更曳青霞裾主人逸浩思清宴臨前除飛觴<lb/>
劇談裏拂劍酣歌餘延景華炬列濕露松窻虗忘形竟<lb/>
<pb n="KR4h0085_WYG_002-33a"/>
爾汝塵雜一以驅睠彼海甸間易地哀樂殊尚言恣歡<lb/>
適不得安樵漁際此豪雋集聊慰山澤癯<lb/>
　　顧瑛得夢字<lb/>
涼風振林木惻惻初寒動肅客桃花源張筵鳴玉洞落<lb/>
日照金樽飛雪洒華棟談𤣥味妙理謔笑雜微諷取琴<lb/>
雪巢彈共聽金石㺯嘉㑹固難并聚散恍春夢明發大<lb/>
江舟天濶孤鴻送<lb/>
　　郯韶得寐字<lb/>
<pb n="KR4h0085_WYG_002-33b"/>
清江下斜日水落鴻雁至方舟蕩文漪葭莩新霜委岧<lb/>
岧玉山岑溟溟薄雲氣沿洄入林塘池館翳幽邃羣公<lb/>
欣盍簪稱觴有餘思人生當盛年感彼鴻鵠志擊節歌<lb/>
慨慷厭厭夜忘寐<lb/>
　　呉興趙奕仲光<lb/>
　　　至正辛卯冬十月余從苕溪來訪玉山隠君艤<lb/>
　　　<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>百花洲下適友人吕伯起御史自閩來邂逅<lb/>
　　　於官驛話舊盡日賦詩為别明日攜詩偕沈自<lb/>
<pb n="KR4h0085_WYG_002-34a"/>
　　　誠同過玉山中時省郎楊伯震龍門山釋良琦<lb/>
　　　亦至焉隠君佳客也至乃置酒於草堂復邀山<lb/>
　　　隂王徳輔匡廬于彦成汝陽袁子英同飲時霜<lb/>
　　　風初寒松菊具秀酒半匡廬于山人舉杯属余<lb/>
　　　曰今日之㑹誠不易得子過賔且文雅能無言<lb/>
　　　乎余遂以何以解憂惟有杜康分韻賦詩余得<lb/>
　　　解字復為序首云<lb/>
　　顧瑛得何字<lb/>
<pb n="KR4h0085_WYG_002-34b"/>
客從苕溪來白馬紫玉珂下馬話疇昔一别三載過省<lb/>
郎最後至鬢髪今已皤筵張碧梧堂琴彈白雪窩我欲邀<lb/>
飛光飛光去如梭人生百年内良㑹苦不多相逢不盡<lb/>
醉其如歡樂何<lb/>
　　釋良琦得以字<lb/>
長空凝雲朔風起扁舟暮泊桃花沚故人草堂許屢到<lb/>
一笑相迎竹梧裏白頭王孫已在坐青眼省郎初脱屣<lb/>
江河契濶初相迎把手驚呼問行李主人張筵趣華饌<lb/>
<pb n="KR4h0085_WYG_002-35a"/>
再拜稱觴列孫子緑酒黄柑既滿眼錦瑟瑶琴亦陳几<lb/>
人生所貴適意耳丹砂豈能畱迅晷友朋㑹合不作樂<lb/>
老向塵埃竟何以我媿山林人所鄙詞華幸接羣公美<lb/>
願言交誼相終始有不同心如白水<lb/>
　　趙奕得解字<lb/>
我從姑蘇來髙臺逢吕豸共坐話當年日昃不能罷囘<lb/>
瞻玉山青百里風帆掛維舟草堂前梧竹自瀟洒一别<lb/>
逾三秋相見各驚駭開筵出紅糚持杯擘紫蠏黄花照<lb/>
<pb n="KR4h0085_WYG_002-35b"/>
白髪流光豈能買兹辰且盡樂一醉百憂解<lb/>
　　袁華得憂字<lb/>
公子愛清遊逺乗青翰舟鼔楫雙溪水落㠶百花洲朝<lb/>
從豸冠别暮向玉山畱時維十月交木落境偏幽華林<lb/>
澹素月層榭度朱樓文酒集羣彦歌絃雜鳴球髙僧紅<lb/>
罽帽仙人紫霞裘焚膏紀良夜急令散飛籌㑹合不為<lb/>
樂暌離端百憂傾觴各盡醉慎勿起遐愁<lb/>
　　楊祖成得惟字<lb/>
<pb n="KR4h0085_WYG_002-36a"/>
簿書縛壯士三載勞驅馳歸來事愈繁心緒如亂絲故<lb/>
人界溪北天賦玉雪姿亭臺寄游息花竹供娛嬉嗜好<lb/>
異流俗耕釣每自怡一别動經嵗夜夢或見之今朝獲<lb/>
良覿如解渴與饑張筵沸絲竹妙舞雙吳姬座中盡嘉<lb/>
客梧竹標清輝酒酣置筆硯分韻令作詩嗟我塵俗狀<lb/>
清事久不為詩從何處生枯腸費思惟督促星火急強<lb/>
歌紀嵗時自慚鄙拙句亦得聯珠璣明朝便陳迹分違<lb/>
各東西此歡恐難再後㑹何當期<lb/>
<pb n="KR4h0085_WYG_002-36b"/>
　　王濡之得有字<lb/>
嘉賔逺方來念别嵗云久粲爛綺席陳悃欵主情厚清<lb/>
言契襟期髙咏絶塵垢豈無平生歡文獻固難有微雨<lb/>
飛軒盈暮色靄林藪吾儕亦何幸酬酢相先後酣來小<lb/>
海歌放浪大垂手人生白駒隙幾遂開笑口眀朝渺烟<lb/>
帆長天仍矯首<lb/>
　　于立得杜字<lb/>
仲冬十月交輕颷散靈雨依微暮景承煒煌徳星聚翩<lb/>
<pb n="KR4h0085_WYG_002-37a"/>
翩清時彦眷眷玉山主王孫才且賢楊侯文甚武袁安<lb/>
最清峭休文好眉宇王褒坐據梧齊已談揮麈嗟余濩<lb/>
落人蒹葭間珪組詩章捉筆成酒令分曹賭筯缺玉壺<lb/>
口字折金釵股豈無緩緩歌亦有蹲蹲舞眼空吳下蒙<lb/>
地近南城杜人生多契濶世事一仰俯栖遲感時序慷<lb/>
慨懐今古當時劉伶酒不到墳上土出處或參商道路<lb/>
多豺虎勸君且為樂不飲良自苦明發早潮生征帆下<lb/>
南浦<lb/>
<pb n="KR4h0085_WYG_002-37b"/>
　　沈眀逺得康字<lb/>
仲冬美風日遥睇玉山蒼公子移綵舟興命共翺翔委<lb/>
蛇遡江水延縁入林塘整衣起亭午喜登君子堂主人<lb/>
欣㑹面言笑以相忘肆筵列文俎酌醴獻鸞觴哀絲諧<lb/>
妙舞銀燈照紅糚與席況文采清談玉屑揚轉見故人<lb/>
心欣欣殊樂康吾慕陳太丘徳星耿相望焉知百年後<lb/>
流傳有輝光<lb/>
　玉山名勝集巻二<lb/>
</p>
<p>
</p>
  </div>
<div>
<head>玉山名勝集巻三</head> <lb/>
    <p>
<pb n="KR4h0085_WYG_003-1a"/>
欽定四庫全書<lb/>
　玉山名勝集巻三<lb/>
　　　　　　　　　　　　　元　顧瑛　編<lb/>
　種玉亭題句<hi>杜本𨽻顔</hi>
　　𤣥圃分仙種　藍田發夜光<lb/>
　詩<lb/>
　　龍門釋良琦元璞<lb/>
乆愛幽栖似學仙山中種玉不知年緑隂分綴三危露<lb/>
<pb n="KR4h0085_WYG_003-1b"/>
瑞氣飛成五色烟璞裏辨文裁雜佩囊中飡法自藍田<lb/>
安知此地非蓬島月下鸞笙夜夜傳<lb/>
　　河南陸仁良貴<lb/>
彼美不自獻置之王子岡珍重保靈璞春雨欲流肪<lb/>
　　汝陽袁華子英<lb/>
採得崑岡石連雲種小亭日華閣靈雨虹影燭青㝠<lb/>
　　四明黄玠伯成<lb/>
亭子迥臨池水上數峯羅立似兒孫㡬年種石待成玉<lb/>
<pb n="KR4h0085_WYG_003-2a"/>
終日看雲如有根東序已成周琬琰下方思見魯璠璵<lb/>
當時雍伯今何在桃李春風正不言<lb/>
　　淮海秦約文仲<lb/>
𤣥圃乗春種温温似截肪夜光凌石脉晨采絢天章好<lb/>
嫓球琳美何煩藻藉藏睠言製鳴佩待漏造鵷行<lb/>
<pb n="KR4h0085_WYG_003-3a"/>
　小蓬萊<hi>趙孟頫篆顔</hi>
　　鶴羣長繞三珠樹　　鼇背髙瞻五色雲<lb/>
　詩<lb/>
　　蜀郡虞集伯生賦歩虚詞<lb/>
歩虚長松下流響白雲間華星列爟火明月懸佩<lb/>
環肅然降靈氣穆若愉妙顔竹宫憺清夜望拜久<lb/>
乃還<lb/>
　　其二<lb/>
<pb n="KR4h0085_WYG_003-3b"/>
朱光出東海髙臺迎赤曦六龍獻陽燧九鳳保金<lb/>
支煉丹軒轅鼎濯景崑崙池拜賜水玉珮𤣥洲共<lb/>
遨嬉<lb/>
　　其三<lb/>
稽首望太霞離羅間層霄絪緼結冲氣要眇出空<lb/>
謡前參千景精後引務猷猷攝衣上白鶴招摇事<lb/>
晨朝<lb/>
　　其四<lb/>
<pb n="KR4h0085_WYG_003-4a"/>
學仙淮南王問道劉更生三年錬神丹九載凌上<lb/>
清日月作環珮雲霓為斾旌回首召司命零雨洒<lb/>
蓬瀛<lb/>
　　㑹稽楊維楨廉夫<lb/>
　　　仲瑛所藏歩虚詞四章青城虞翰林所作<lb/>
　　　仙風道氣可厠之楊許間洞𤣥隱文也仲<lb/>
　　　瑛藏於玉山小樓余遂扁之曰小蓬萊為<lb/>
　　　書小遊仙四章<lb/>
<pb n="KR4h0085_WYG_003-4b"/>
東華塵又起瀛洲十屋今添第幾籌阿母西來騎白鳳<lb/>
蛾眉相見不勝秋<lb/>
　　其二<lb/>
麻姑今夜過青丘玉醴催斟白玉舟莫向外人矜指爪<lb/>
酒酣為我擘箜篌<lb/>
　　其三<lb/>
曽與毛劉共學丹丹成猶未了塵縁玉皇勅賜西湖水<lb/>
長作西湖水月仙<lb/>
<pb n="KR4h0085_WYG_003-5a"/>
　　其四<lb/>
西湖仙人蓮葉舟又見石山移海流老龍捲水青天去<lb/>
小朶蓮峯共上遊<lb/>
　　河南陸仁良貴賦小逰仙<lb/>
陟彼靈邱上虚名小有天怡情閟清賞遡源非求仙<lb/>
　　汝陽袁華子英<lb/>
露下仙人掌雲生玉女忩千年桃結子九醖酒盈缸<lb/>
　　四明黄玠伯成<lb/>
<pb n="KR4h0085_WYG_003-5b"/>
　　　賦小蓬萊<lb/>
清淺蓬萊小更竒太平時序好園池紅牙翠袖行相引<lb/>
緑酒銀甖醉不知海上烟霞瞻眺近山中日月徃來遲<lb/>
思君屢作尋仙想還許攜琴看奕棋<lb/>
　　　賦小逰仙<lb/>
木公金母醉仙桃青鳥飛來下碧霄月帳星房元迤邐<lb/>
雲車風馬最逍遥朝迎葉令雙鳬舄夜聽秦娥五鳳簫<lb/>
騎竹歸來堪一笑乾坤原在藥翁瓢<lb/>
<pb n="KR4h0085_WYG_003-6a"/>
　　淮海秦約文仲<lb/>
窈窕侯神觀委蛇錬丹房靈芝爛五色登爼何煌煌和<lb/>
以空青蕤潄以瓊玉漿逌然一笑粲駕言𤣥洲陽𤣥洲<lb/>
𣺌何許宛在海中央衝颷激流雲倒景駐扶光于以轡<lb/>
蒼螭躡跡趨混茫蹇修幸憫予告誡良允臧惟應漆園<lb/>
叟逍遥共相羊<lb/>
　　又賦小逰仙<lb/>
天雞鳴蟠桃赫赫朝景妍天田産嘉禾翼翼雨色鮮鷄<lb/>
<pb n="KR4h0085_WYG_003-6b"/>
以警舞動禾以樂有年真境諒絶殊昧者何能傳為問<lb/>
一世人何不去學仙蜺旌緱母後虎駕麻姑前蹋雲吹<lb/>
參差遨遊蔚藍天振衣俯八荒蠛蠓聚蜚烟<lb/>
　　其二<lb/>
瞻彼丹谿源泉流在其下連筒手自㪺灌溉黄精圃靈<lb/>
苖炫幻霞靈根蟠厚土采之盛筐筥庶以慰遲暮𤣥虚<lb/>
萬化理惟人識其祖養生善自保奚暇慕珪組咄哉吾<lb/>
道成燕坐閲衆甫<lb/>
<pb n="KR4h0085_WYG_003-7a"/>
　　郯韶賦小逰仙<lb/>
旭日三危際春烟五色開誰知大瀛海似是小蓬萊靈<lb/>
鶴傳書去神魚聴瑟來仙軿如少駐花㡳注深杯<lb/>
　　天台陳基敬初賦小遊仙<lb/>
飛珮飄飄矢逺遊青藜為杖鹿為裘采芝歌逐秦遺老<lb/>
辟穀心期漢列侯又見秋風歸乙鳥㡬看春雨戰蝸牛<lb/>
有時濯足溪頭晚一曲滄浪不動鷗<lb/>
　　其二<lb/>
<pb n="KR4h0085_WYG_003-7b"/>
幽泉怪石好栖遲鐘鼎無勞入夢思每把青章閒裏讀<lb/>
細將𤣥牝静中推溪頭斫竹栽新管石上栽松引兔絲<lb/>
去去盧敖休汗漫十洲三島與君期<lb/>
　　其三<lb/>
白雲深䕶他仙家千樹琪葩老嵗華羽客穿林收桂實<lb/>
山童和露采松花烟梳瑶草柔于髪石走蒼藤曲似蛇<lb/>
記得夜來歸路險翻江風雨撼秋葭<lb/>
　　呉郡顧達<lb/>
<pb n="KR4h0085_WYG_003-8a"/>
扶桑西枝近神山左股分丹光動寥廓霞彩㪚氤氲霓<lb/>
旌降緱母火棗受元君月明金磬響稽首誦𤣥文<lb/>
<pb n="KR4h0085_WYG_003-9a"/>
　碧梧翠竹堂題句<hi>趙孟頫篆顔</hi>
　　嶧陽古調來鸞鵠　　嶰谷春聲吹鳳皇<lb/>
　記<lb/>
至正八年秋崑山顧君仲瑛於其居之西偏治别業<lb/>
一所架石為山窽土為池層樓複館悉就規制明年中<lb/>
奥之堂成顔曰碧梧翠竹乃馳書數百里關寄於友<lb/>
人楊維楨曰堂瞰金粟沼枕湖山樓漁莊草堂相為<lb/>
僎分<hi>一作介</hi>蓋予玉山佳處之尢閎而勝者也鴻生茂<lb/>
<pb n="KR4h0085_WYG_003-9b"/>
士為予記咏者多矣茲堂之志非名鉅手不以屬<lb/>
敢以請余謂仲瑛愛花木治園池位置品列曰桃<lb/>
溪曰金粟曰菊田曰芝室不一足矣而於中堂焉<lb/>
獨取梧竹非以梧竹固有異於纎妍𤨏馥者耶人<lb/>
曰梧竹靈鳳之所栖食者宜資其形色為庭除玩<lb/>
吁人知梧竹之外者云爾我觀梧之華始於清明<lb/>
葉落於立秋之頃言厯者占焉是其覺之靈者在<lb/>
梧而絲布琴瑟之材未論也竹之介於秋而不徇<lb/>
<pb n="KR4h0085_WYG_003-10a"/>
秋零通於春而不為春媚貫四時而一節焉是其<lb/>
操之特者在竹而籩簡笙篪之器亦未論也淮南<lb/>
子曰一葉落而天下知秋吾以淮南子為知梧記<lb/>
禮者曰如竹箭之有筠也吾以記禮者為知竹然<lb/>
則仲瑛之取梧竹也盍亦徴其覺之靈操之特者<lb/>
書以為取諸物者法毋徒資其形色之外者子韓<lb/>
子美馬少傅之詞曰碧梧翠竹能守其業者也徒<lb/>
取其形色之外而不得其靈與特者未必善守仲<lb/>
<pb n="KR4h0085_WYG_003-10b"/>
瑛氏呉之衣冠舊族也有學而不屑於仕茲堂之建<lb/>
將日與賢者處談道徳禮義以益固其守業者其不<lb/>
以吾言取梧竹乎書以復仲瑛俾仲瑛刻諸堂為記<lb/>
㑹稽楊維楨書<lb/>
　後記<lb/>
崑山顧君仲瑛名其所居之室曰玉山草堂築圃<lb/>
鑿池積土石為丘阜引流種樹於中為堂五楹還<lb/>
植脩梧鉅竹森密蔚秀蒼縹隂潤袢歊不得達其<lb/>
<pb n="KR4h0085_WYG_003-11a"/>
牖羲暉不能窺其户乃名其堂曰碧梧翠竹堂中列<lb/>
琴壺觚硯圖籍及古鼎彛器非韻士勝友不趣延入<lb/>
也凡自呉來者既誇仲瑛之美則必盛稱梧竹之雅<lb/>
致今年八月余至崑山過仲瑛所居仲瑛延客入堂<lb/>
時日已暮餘暑尚酷及坐蕭爽闃寂清氣可沐須臾<lb/>
有風出梧竹之間摩戛柯葉調調刁刁泠然于喁如<lb/>
耳琴筑久焉皎月自水際出光景穿漏泛漾欄檻仲<lb/>
瑛出酒觴客客數人皆能詩歌談辨飲甚樂夜將半<lb/>
<pb n="KR4h0085_WYG_003-11b"/>
露瀼瀼下梧竹中清光拂席凉吹襲人毛骨欲寒客<lb/>
相與笑曰安得從浮丘公招青童吹靈霄之笙擊洞<lb/>
隂之磬以終此樂耶飲酣客將就寢余以公事有程<lb/>
不得留舟至河滸時已曙矣回望玉山之居樹木蔥<lb/>
翠烟霏芊綿樓閣縹緲隱約若圖畫因嘆曰史稱蓬<lb/>
萊方丈瀛洲有欲至者風輙引其船去世或疑其怪<lb/>
誕然以余觀之若梧竹之勝雖欲優游夷猶而以塵<lb/>
累牽掣不得少留而去况欲渉海求所謂方丈瀛洲蓬<lb/>
<pb n="KR4h0085_WYG_003-12a"/>
萊者哉然則引船之風意或有之也余又觀史傳中所<lb/>
載古今人物類皆功名勢位之人而以潔身遁世稱者<lb/>
僅一二見豈非山林泉石之樂固少有得之者耶乃知<lb/>
謝幼輿自以一丘一壑過人彼蓋深有所見也遂乃命<lb/>
舟人緩移櫂且顧且去意眷眷不能舍也比至城郭車<lb/>
馬雜沓塵氛滃起慨想昨昔所遊則已疑為夢中所見<lb/>
矣適袁君子英來自崑山乃記其事以示子英俾以遺<lb/>
仲瑛且告之曰為我語仲瑛君碧梧翠竹之樂不易得<lb/>
<pb n="KR4h0085_WYG_003-12b"/>
也第安之他日毋或汨於禄仕而若予之不能乆留也<lb/>
至正九年九月既望永嘉髙明則誠記<lb/>
　詩<lb/>
　　秦溪馬琬文璧<lb/>
片玉山前衆香國髙秋亭館正鮮新竹間馴鶴明於雪<lb/>
石上稚桐長似人庫書新置太平覽家釀屢熟羅浮春<lb/>
鴻文最愛新堂記筆力端能挽萬鈞<lb/>
　　龍門釋良琦元璞<lb/>
<pb n="KR4h0085_WYG_003-13a"/>
舊種竹梧千尺强清隂碧色䕶新堂髙岡晴發朝陽氣<lb/>
淇水春沾湛露香玉田瑞液生芝菌金井迴瀾宿鳳皇<lb/>
何意老騎支遁鶴與君相對坐雲牀<lb/>
　　匡廬子立彦成<lb/>
慿髙户牖鬰嵯峨奈爾虎頭癡絶何石種藍田皆化玉<lb/>
水通瑶漢不生波碧梧翠竹凉隂合金井銀牀月色多<lb/>
天吹忽來鸞鵠下定知仙佩一相過<lb/>
　　延陵吳克恭寅夫<lb/>
<pb n="KR4h0085_WYG_003-13b"/>
玉山秀絶炎雲凉疎簾枕簟安髙堂碧梧翠竹倚蕭瑟<lb/>
玉繩金井憶相將浮槎斷溜眠鸂鶒露葉成隂待鳳皇<lb/>
掖垣洞門何許在正自不减輞川莊<lb/>
　　汝陽袁華子英<lb/>
疎華覆銀牀碧色被蘭渚赤日欲流金髙堂不知暑<lb/>
　　河南陸仁良貴<lb/>
嘉垣遶林色髙標相與清隂凉流幔入靈籟答空鳴<lb/>
　　吳郡顧達<lb/>
<pb n="KR4h0085_WYG_003-14a"/>
玉山之堂絶蕭爽梧竹滿庭深且幽出檐百尺擁髙蓋<lb/>
覆地六月生清秋玉繩挂樹月皎皎翠袖起舞風颼颼<lb/>
石牀碧華亂如雨仙佩夜過鏘鳴球<lb/>
　　清河張天英楠渠<lb/>
八月髙堂天氣新方壺圎嶠翠嶙峋堦前雙樹碧如玉<lb/>
竹下一鶴髙於人客至壺觴長對酌夜凉燈火毎相親<lb/>
手招丹鳳下霄漢載我吹簫朝北辰<lb/>
　　華亭馮濬淵如<lb/>
<pb n="KR4h0085_WYG_003-14b"/>
玉山草堂玉山裏銀浦流雲䕶石矼掖垣緑竹髙千尺<lb/>
秋水錦鳬飛一雙小桃源近長洲苑百花潭如濯錦江<lb/>
亭臺莫許浪題品玉堂學士筆如杠<lb/>
　　臨海陳基敬初<lb/>
玉山窈窕地仙居翠竹參差間碧梧夜静簾櫳人度曲<lb/>
春深庭院鳳將雛瑤華散席侵碁局瓊露分香落酒壺<lb/>
見說秋來更瀟洒四簷虚籟奏笙竽<lb/>
　　西夏昻吉起文<lb/>
<pb n="KR4h0085_WYG_003-15a"/>
爾愛小軒梧竹好雨晴添得草堂幽掛簷凉月作秋色<lb/>
遶屋清隂如水流莫剪髙枝留宿鳯好依勁節聽鳴璆<lb/>
醉來㡬度凭欄立但覺蕭蕭爽氣浮<lb/>
　　遂昌鄭元祐明徳<lb/>
顧仲瑛父作堂溪滸矗矗其楹植植其礎飛甍斯鬰髙<lb/>
栱其楚綺疏迎陽粉扉作堵文藝之苑圖書之府爰植<lb/>
梧竹翠碧之溥竹益冬榮梧因夏膴既敷其䕃又歗而<lb/>
儛春暮首夏炎日當午合梧與竹繁隂在下魚跳矜肥<lb/>
<pb n="KR4h0085_WYG_003-15b"/>
鸚囀命侣父既樂只坎坎其鼔載㪺清泉載陳列爼歌<lb/>
聲在節絲聲合拊竹梧交枝髙出雲雨賔既醉止舉觴<lb/>
夀父願父夀樂以續妣祖以長孫子以養父母以承天<lb/>
之祐<lb/>
　　呉興郯韶九成<lb/>
去年種桐樹緑葉髙雲凉今年種新竹已與桐樹長幽<lb/>
人讀書坐髙堂夜間天籟鳴笙簧下堂仰視明月光照<lb/>
見烏啼金井傍烏啼在何處雙飛向桐樹枝頭啞啞傳<lb/>
<pb n="KR4h0085_WYG_003-16a"/>
好語明年結巢鳯來住<lb/>
　　匡廬于立彦成補梧竹謡<lb/>
　　　雲臺外史題梧竹堂樂府多道梧而畧於竹豈<lb/>
　　　愛有不同耶續其語以補其缺云<lb/>
鳯來住髙梧枝髙梧葉老秋風吹月明夜夜栖啼烏不<lb/>
如池邉竹千尺露葉霜筠照寒碧今年結實苦未多明<lb/>
年實多鳯來食<lb/>
　　太拙生聶鏞茂宣<lb/>
<pb n="KR4h0085_WYG_003-16b"/>
青山髙不極中有仙人宅築堂向溪路鳥啼花落迷行<lb/>
迹翠竹羅堂前碧梧置堂側忩户墮疎影簾帷卷秋色<lb/>
仙人紅顔鶴髪垂脫巾坐受凉風吹天青露葉净如洗<lb/>
月出照見新題詩仙人援琴鼓月下枝上栖烏絃上語<lb/>
空堦無地著清商一夜琅玕響飛雨<lb/>
　　淮海秦約文仲<lb/>
嘉植真堪愛清華信少雙留隂低覆井㺯影半當忩翡<lb/>
翠春鳴桁鵁鶄夜聚矼何由酬勝賞為爾倒銀缸<lb/>
<pb n="KR4h0085_WYG_003-17a"/>
　　茶陵李祁<lb/>
玉山園林誰比倫修梧柯密䕃當門已憐碧梧拂霄上<lb/>
更愛翠竹如雲屯嶧陽風霜老巖石渭川烟水連荒村<lb/>
何如髙堂日無事客至有酒盈芳尊<lb/>
　　髙平瞿智<lb/>
髙堂背郭對青山盡日褰帷境界寛碧樹欲隨鸞影痩<lb/>
緑筠長伴鶴翎寒水晶簾動雲成片環珮聲閒雪作團<lb/>
乆負故人詩酒約不嫌逕去倚䦨干<lb/>
<pb n="KR4h0085_WYG_003-17b"/>
　　釋元瀞天鏡<lb/>
君家子弟彬彬盛碧梧翠竹森相映聲諧琴瑟動瑤窓<lb/>
秀峙鵠鸞開寳鏡髙堂新暑泉石深緑隂清晝門堦净<lb/>
鼎彜圖史規漢章麒麟鳳皇祖虞咏人間妙絶虎頭癡<lb/>
文采風流至今稱浣花潭前雙鶴翎金粟池中萬魚泳<lb/>
翰林學士天上來大宴玉山舉觴政金杯行酒凉雲浮<lb/>
氷盤薦鮮寒雪凝清歌妙舞意氣揚紫燕黄鸝語音競<lb/>
邇來麗句江海傳坐見髙名巖壑應深嚴未厭鵷鷺行<lb/>
<pb n="KR4h0085_WYG_003-18a"/>
蕭散要遂麋鹿性八忩風月色更妍千畝氷霜節尢勁<lb/>
誰言蒲栁秀且脆卓爾松柏獨也正元元生意本不殊<lb/>
自是詞人涉疑諍<lb/>
　　四明黄玠伯成<lb/>
瀟洒碧梧連翠竹是間不著一塵紅凉隂滿地散如水<lb/>
清氣有時吹作風把酒聽鶯來扇底罷琴呼鶴出樊中<lb/>
最思長夏無煩暑雪藕調氷與客同<lb/>
　　吳郡顧達<lb/>
<pb n="KR4h0085_WYG_003-18b"/>
山風墮凉氣檐月隱波文翔鸞迴秋夜逰龍上春雲晏<lb/>
景清有容<hi>缺</hi>　静無紋此中遺塵思飄飄隨鶴羣<lb/>
　　范陽盧熊公武<lb/>
鳯皇鳴朝陽翡翠在髙竹此中有清氣暉映崑山玉<lb/>
　　錢塘錢惟善<lb/>
露井風䦨䕶翠寒髙梧脩竹有栖鸞謝家寳樹平泉石<lb/>
今在玉山佳氣看<lb/>
　　茶陵李祁寄題<lb/>
<pb n="KR4h0085_WYG_003-19a"/>
醫翳林木交肅肅簷宇静於焉脫塵鞅偶坐惬所性初<lb/>
欣景物佳稍覺意想浄一與梧竹親寧忘五君詠<lb/>
　分題詩序<lb/>
　　　己丑之嵗六月徂暑余問津桃源遡流玉山之<lb/>
　　　下玉山主人館余於草堂芝雲之間日飲無不<lb/>
　　　佳適有客自郡城至者移於碧梧翠竹之隂蓋<lb/>
　　　堂構之清美玉山之最佳處也集者㑹稽外史<lb/>
　　　于立呉龍門山僧琦瘍醫劉起吳郡張雲畫史<lb/>
<pb n="KR4h0085_WYG_003-19b"/>
　　　從序後至之客則聊城髙晉吳興郯韶玉山主<lb/>
　　　人及其子衡暨余凡十人以杜甫氏暗水流花<lb/>
　　　徑春星帶草堂之韻分䦰各詠言紀實不能詩<lb/>
　　　者罰酒二觥罰者二人明日其一人逸去雖敗<lb/>
　　　乃公事亦蘭亭之遺意也從序以畫事免詩而<lb/>
　　　為圖時炎雨既霽凉隂如秋琴姬小璚英翠屏<lb/>
　　　素真三人侍坐與立趨歈俱雅音是集也人不<lb/>
　　　知暑坐無雜言信曰雅哉延陵吳克恭序<lb/>
<pb n="KR4h0085_WYG_003-20a"/>
　　　是日以暗水流花徑春星帶草堂分韻賦詩詩<lb/>
　　　成者七人<lb/>
　　釋良琦得花字<lb/>
今夕復何夕宴此玉山家桐隂深繡户凉隂覆碧紗朱<lb/>
絃度法曲香斚貯流霞念昔空山隂在今猶浣花風流<lb/>
維子所滄海近仙槎<lb/>
　　于立得徑字<lb/>
玉山之堂俯吳甸<hi>音盛</hi>對酒慿髙發清興碧桐翠竹晝生<lb/>
<pb n="KR4h0085_WYG_003-20b"/>
隂金盌蔗漿寒欲凝亭亭雙鳯踏長筵寂寂孤鶯度深<lb/>
徑請君更盡雙玉壺絳䗶銀瓶破昏瞑<lb/>
　　郯韶得春字<lb/>
髙堂落新構式燕娱嘉賔華林散玉氣方池䕃清蘋魚<lb/>
遊樂磐石鹿鳴懐早春陶情寄物表與子聊相親<lb/>
　　顧瑛得星字<lb/>
髙堂梧與竹靉靉排空青凉颷忽飛來落我生色屏為<lb/>
君燕坐列綺席吳歌趙舞雙娉婷蓴香翠縷雪齒齒蔗<lb/>
<pb n="KR4h0085_WYG_003-21a"/>
漿玉碗氷泠泠人生良㑹不可遇况復聚散如浮萍分<lb/>
明感此眼前事鬢邉白髪皆星星華亭夜鶴怨明月何<lb/>
如荷鍤隨劉伶中山有酒十日醉汨羅羇人千古醒葡<lb/>
萄酒玻瓈瓶可以駐君之色延君齡脫吾帽忘吾形美<lb/>
人聽我重叮嚀更惜白玉手進酒且莫停酒中之趣通<lb/>
仙靈玉笙吹月聲泠泠與爾同躡雙鳯翎<lb/>
　　吳克恭得帶字<lb/>
長夏梧竹隂偃薄適所愛良朋四方至敘此承嘉㑹雅<lb/>
<pb n="KR4h0085_WYG_003-21b"/>
意㡬宿昔神交一傾蓋蓮芳玉山酒芹碧松湖菜風流<lb/>
五侯鯖鮮潔郎官膾髙郎雅眉宇郯生富清裁短李善<lb/>
長談醫緩輙雅拜張顛矜道妙僧徹持醒戒歌喉間寳<lb/>
瑟舞影迴蘭斾題扇瓊英忿張筵翠屏對雜亂雖無次<lb/>
妍醜各有態良逰信所惬佳賞心亦快兹㑹安可期明<lb/>
當返予載回望玉山雲川長水如帶<lb/>
　　髙晉得草字<lb/>
蘭堂俯清池虚楹麗華藻流雲度髙梧書帶生春草嘉<lb/>
<pb n="KR4h0085_WYG_003-22a"/>
賔式燕集幽懐為傾倒清歌一徘徊凉月翠屏小<lb/>
　　顧衡得堂字<hi>仲瑛子</hi>
玉山有佳趣張筵竹梧堂翠氣動空碧緑隂生暗芳蔗<lb/>
漿銀碗凍蓴縷翠絲凉最愛纎歌罷虚庭月似霜<lb/>
　　　詩不成者二人各罰酒二觥<lb/>
　序<lb/>
　　　予於玉山隱君别三四年間其與㑹稽楊鐵崖<lb/>
　　　遂昌鄭有道匡廬于錬師苕溪郯九成吳僧琦<lb/>
<pb n="KR4h0085_WYG_003-22b"/>
　　　元璞日有詩酒之娛而其更唱迭和之見於篇<lb/>
　　　什者徃徃傳誦於人而予也以汗漫之役遡河<lb/>
　　　洛上嵩華歴關陕北遊而客京師度居庸計其<lb/>
　　　所䟦涉不啻萬餘里方挈挈焉觸寒暑犯霜露<lb/>
　　　之不暇又何由持杯酒濡翰墨咏歌揮洒以厠<lb/>
　　　諸子之列耶今年孟春予還自北方隱君首以<lb/>
　　　書見招過草堂為旬日之歡於是鐵崖去講春<lb/>
　　　秋於松江栁澤之上有道隱居吳城天宫裏元<lb/>
<pb n="KR4h0085_WYG_003-23a"/>
　　　璞亦歸天平山之龍門而九成則出入漕臺執<lb/>
　　　文牘以理公事朝夕與子為侣者主則隱君客<lb/>
　　　則錬師也予竊念三四年來驅馳辛苦幸而息<lb/>
　　　肩而隱君能以水竹琴書相慰藉而諸君子况<lb/>
　　　復出處不齊不能復如疇昔雅集之盛方俯仰<lb/>
　　　寤歎慨然興懐而豫章熊松雲婁江陸良貴適<lb/>
　　　至隱君乃列綺席設芳爼於碧梧翠竹間相與<lb/>
　　　投壺雅歌飲酒歡甚且即席賦詩而以碧梧栖<lb/>
<pb n="KR4h0085_WYG_003-23b"/>
　　　老鳯皇枝為韻予探得老字餘則各有所属詩<lb/>
　　　皆輙成獨松雲子飲酣長嘯上馬馳去得栖字<lb/>
　　　不賦云臨海陳基敬初序<lb/>
　　　是日以碧梧栖老鳯皇枝為韻詩成者六人<lb/>
　　顧晉得碧字<lb/>
東軒梧桐樹萋萋長新碧愛此日夕隂於焉列華席感<lb/>
兹造化心浩蕩無留迹與子酌春酒清歡聊自適<lb/>
　　顧瑛得梧字<lb/>
<pb n="KR4h0085_WYG_003-24a"/>
流雲拂綺席晴光在髙梧當軒酌春酒清䕃何扶疎豈<lb/>
無歌鐘樂乃爾文字娛逍遥以終夕聊復遂吾初<lb/>
　　陳基得老字<lb/>
華軒列綺席嘉樹䕃芳草愛此時雨歇緑隂浄如掃君<lb/>
子謝軒冕逍遥遂幽討有瑟復有琴自鼓還自考達哉<lb/>
松雲翁狂歌不知老<lb/>
　　陸仁得鳯字<lb/>
張宴池館夕酥凝酒微凍明月流綺疎華燈照隂洞翠<lb/>
<pb n="KR4h0085_WYG_003-24b"/>
琯裊遺音朱絃細成㺯徙倚桐花原相期聽鳴鳯<lb/>
　　顧衡得凰字<lb/>
梧竹遶髙堂清音滿席凉春風人似玉芳草句生香緑<lb/>
酒傾鸚鵡瑶笙引鳯凰詩成歡未徹月色轉迴廊<lb/>
　　于立得枝字<lb/>
新陽散微雪薄靄凝春姿逍遥桐軒下命侣酬芳時輕<lb/>
風蕩微和酒面浮晴漪娟娟明月鈎掛在珊瑚枝<lb/>
　序<lb/>
<pb n="KR4h0085_WYG_003-25a"/>
　　　至正辛卯余自勾吳還㑹稽飲酒玉山而别當<lb/>
　　　是時已有行路難之歎矣繼而荆蠻淮夷山戎<lb/>
　　　海寇警呼並起赤白囊旁午道路驅馳鋒鏑間<lb/>
　　　又復相見因相與道寒温慰勞良苦玉山為設<lb/>
　　　宴髙㑹梧竹堂上在座皆俊彦能文章歌舞盡<lb/>
　　　妙選客有置酒而歎者子笑曰子何為是拘拘<lb/>
　　　也夫天下之理未有徃而不復器無久不用者<lb/>
　　　迨國家至隆極治㡬及百年當聖明之世而不<lb/>
<pb n="KR4h0085_WYG_003-25b"/>
　　　靖於四方或者天將以武徳禍亂大啟有元無<lb/>
　　　疆之休諸君有文武才將乗風雲之㑹依日月<lb/>
　　　之光且有日予也尚拭目以觀太平之盛何暇<lb/>
　　　作愁歎語耶玉山揚觶而起曰子誠知言哉於<lb/>
　　　是飲酒樂甚明當重九遂以滿城風雨近重陽<lb/>
　　　為韻分賦壬辰九月八日畨陽蕭景㣲序<lb/>
　　　是日以滿城風雨近重陽分韻賦詩詩成者七<lb/>
　　　人<lb/>
<pb n="KR4h0085_WYG_003-26a"/>
　　顧瑛得滿字<lb/>
西風吹長江舟楫㡬欲斷仙人逺方來羽服自蕭散頗<lb/>
言官軍中殺賊盡左袒時艱㑹面難取醉那容緩菊開<lb/>
重陽花對酒莫辭滿賡歌雜絲竹言笑亦侃侃月明梧<lb/>
竹間夜夜良可歎<lb/>
　　袁華得城字<lb/>
霜露悴百草風埃闇重城㝠鴻奮羽翰肅肅東南征感<lb/>
時増慷慨豈不懐友生美人欣㑹面開觴掇秋英宴坐<lb/>
<pb n="KR4h0085_WYG_003-26b"/>
適冲賞髙梧含夕清湛湛樂未央璇霄珠斗傾<lb/>
　　盧震則得風字<lb/>
黄埃滿眼歎萍踪暫對清尊樂事同絳蠟烟輕飄永夜<lb/>
鎮幃犀重䕶香風杯行翠袖飛鸚鵡舞罷纒頭散綵虹<lb/>
明日黄花重有約夜深歸去月明中<lb/>
　　陸仁得雨字<lb/>
華屋帶脩沱梧竹夾兩廡流雲蕩微隂冉冉菊花雨張<lb/>
筵廣樂作彼美瑶之圃仙人紫雲裘渥頳顔孔廡逍遥<lb/>
<pb n="KR4h0085_WYG_003-27a"/>
惬中賞且以樂嘉聚翩然跨黄鶴渺𣺌渡烟渚<lb/>
　　于立得近字<lb/>
梧竹幽深霜未隕置酒髙堂洗塵坋菊英已泛紫霞觴<lb/>
桂子尚飄金屑粉春潮暈臉笑顔酡逺山入眼脩眉近<lb/>
顛風折岳江倒流人間何事糟丘飲<lb/>
　　岳榆得重字<lb/>
桂花開過菊花濃酣宴髙堂酒百鍾帷帳覆筵香籍籍<lb/>
樓臺臨水影重重艱時㑹合人希有籌令傳呼曲屢終<lb/>
<pb n="KR4h0085_WYG_003-27b"/>
明日登髙須再約只愁風雨阻行踪<lb/>
　　趙珍得陽字<lb/>
碧梧翠竹䕃髙堂堂上張筵引興長上客凌風還解珮<lb/>
美人傳令更飛觴簾櫳冉冉香㣲動星斗沉沉夜未央<lb/>
黄菊紫茰應爛漫江南風景在重陽<lb/>
<pb n="KR4h0085_WYG_003-28a"/>
　湖光山色樓題句<hi>趙奕篆顔</hi>
　　天連逺水三千頃　雲擁晴巒十二鬟<lb/>
　記<lb/>
前十載秋八月余嘗登羣玉之山逺見太湖西南<lb/>
下繞陽山海虞麓流東滙為陽城湖湖之上有大<lb/>
林壑神秀融結是為界溪隱君子顧仲瑛氏居之<lb/>
是時余一至焉今八月又一至焉㑹稽外史出肅<lb/>
客延客入坐小東山未幾由西階過别墅上芝雲<lb/>
<pb n="KR4h0085_WYG_003-28b"/>
堂主人與客道故舊歡甚坐定作而曰吾有湖光<lb/>
山色樓欲得子文以記之乆矣子今來毋容讓於<lb/>
是外史進客樓上見所居三代漢唐禮樂之器典<lb/>
墳經史諸子百氏之書有古人氣象至若草堂書<lb/>
畫舫浣花之亭與夫山𤣥水蒼之石皆列之左右<lb/>
前後其地宜植物異卉珍木樹之無或不良麋鹿<lb/>
羽鱗之属罔不畢致日與賢士大夫宴遊其上慿<lb/>
髙四望清氣逼人三山十湖宛收在目余謂凡為<lb/>
<pb n="KR4h0085_WYG_003-29a"/>
天地間得其氣之盛者莫山水若也水生於天天<lb/>
氣又與山接亦未始不因人而得之者也宋蘇文<lb/>
忠西湖詩作而湖山之氣益清安知後五百載湖<lb/>
山之勝不在彼在此矣客既醉属余歌以為夀歌<lb/>
曰山蒼蒼兮水溶溶月皎皎兮羣玉之峯仙子不<lb/>
來兮吾將曷從仙子既見兮我心則降歌既畢均<lb/>
請志之於石清河張天英書<lb/>
　後記<lb/>
<pb n="KR4h0085_WYG_003-29b"/>
崑山濵海為邑地平夷曼衍無山水之勝民樂於田<lb/>
畝無登覧之適州治西行三十里為馬鞍山又十五<lb/>
里為界溪而顧仲瑛氏居焉仲瑛素為呉著姓居溪<lb/>
上蓋累世矣溪南出眞儀北流入陽城湖湖大且百<lb/>
里烟波蒼莽天與水接其北則海虞之山虞仲之所<lb/>
居也於是即湖壖爽塏之地有園池之勝叠石為島<lb/>
激泉為湍亭館臺榭曲盡其制合而名之曰玉山佳<lb/>
處其景之尤勝者則有湖光山色樓樓列古器物圖<lb/>
<pb n="KR4h0085_WYG_003-30a"/>
畫及經史百氏之言日與賔客遊息其上幅巾杖履<lb/>
逍遥自適風日清美慿高逺望惟見風檣徃來漚波<lb/>
出沒而山色蔥蘢明秀如在几格間其或水氣上行<lb/>
與山氣盤礴變而成龍虎合而為烟霏千態萬状不<lb/>
可盡述予謂天地清淑之氣峙而為山流而為川得<lb/>
其勝絶以適我生生者亦將有待於人乎何凝藴之<lb/>
資久而發輝之在斯也君曰予陋世俗之隘每登斯<lb/>
樓慨思古人而不可得方將駕長風凌烟波際湖之<lb/>
<pb n="KR4h0085_WYG_003-30b"/>
北登海虞之顛訪虞仲之遺跡望三山銀闕於雲濤<lb/>
縹緲之中予將有所得也同我者誰哉乃歌曰水浩<lb/>
蕩兮山蘢蔥幽幽而深兮馮夷之宫激長波兮駕風<lb/>
仙之人兮吾從又曰日月皎皎兮波粼粼山巉巖而<lb/>
嶙峋超凌厲兮無鄰我所思兮古人是為之記至正<lb/>
九年九月一日匡廬于立書<lb/>
　詩<lb/>
　　丹丘柯九思敬仲酒邉口占<lb/>
<pb n="KR4h0085_WYG_003-31a"/>
紅顔欲醉倚髙樓玉琯聲中桂子秋湖山如此不歸去<lb/>
冷雲風急卧扁舟<lb/>
　　河南陸仁良貴<lb/>
朝拂崑城漲暮矚海虞孤日照簾旌裏蕭條粉墨圖<lb/>
　　匡廬于立彦成<lb/>
虎頭本癡絶雅亦愛樓居霞月流青瑣湖山迥碧虚意<lb/>
閒雲與汨心在物之初不似揚雄宅城南老著書<lb/>
　　遂昌鄭元祐明徳<lb/>
<pb n="KR4h0085_WYG_003-31b"/>
晴峯抹出海虞山宛在空明野水間范蠡不騎丹鳯去<lb/>
仲雍仍駕彩雲還浪花光閃芝三秀霧雨寒増豹一斑<lb/>
試問風颿去何許想聞環珮玉珊珊<lb/>
　　龍門釋良琦元璞<lb/>
新樓一登眺不爾見湖山興落滄洲逺心超雲物間漁<lb/>
歌方互起鳥倦忽飛還牽舟成獨去清月滿虚灣<lb/>
　　延陵吳克恭寅夫<lb/>
智仁予所樂平湖仍對山神交魚鳥外興移蒲栁間閒<lb/>
<pb n="KR4h0085_WYG_003-32a"/>
雲捲幔入落日櫂歌還望海躡星影秋槎來碧灣<lb/>
　　豫章熊夣祥<lb/>
移舟界溪上忽見海虞山山接空明外湖當慘淡間松<lb/>
聲聽欲近帆影坐看還何處西風起漁歌下别灣<lb/>
　　苕溪郯韶九成<lb/>
兹樓頫吳甸百里見虞山雲歸飛鳥外帆落大江間河<lb/>
源或可到星使㡬時還因尋種桃者繫船清溪灣<lb/>
　　汝陽袁華子英<lb/>
<pb n="KR4h0085_WYG_003-32b"/>
嵐起天邉雨帆飛樹杪風湖光與山色倒影畫樓中<lb/>
　　臨海陳基敬初<lb/>
樓居仙子亦多情收拾湖山作畫屏澤國雨添千頃緑<lb/>
海虞晴送四時青亭亭暮靄凝眉黛灔灔春波漲醁<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>
長笛一聲賔客醉餘音猶自繞清㝠<lb/>
　　西夏昻吉起文<lb/>
危樓倚天何壯哉軒忩八面玲瓏開水搖萬丈白虹氣<lb/>
山横十二青瑶臺林光朝開宿鳥散帆影暮接歸雲回<lb/>
<pb n="KR4h0085_WYG_003-33a"/>
坐乆身如在泉石神清骨爽無纎埃<lb/>
　　㑹稽楊維楨亷夫<lb/>
仙家十二樓俯瞰芙蓉渚象田耕玉烟龍氣生珠雨鳳<lb/>
麟逺水接空濛小瀛夜折蓬萊股蘭臺美人能楚語十<lb/>
三鴈急孤鸞舞仙人醉騎黄鶴來酣揮落日使倒迴剪<lb/>
取璚田一稜歸滿天鐵笛走春雷<lb/>
　　淮海秦約文仲<lb/>
快閣初延望流雲乍度檐沙明蕩瑶席山色上牙籖荇<lb/>
<pb n="KR4h0085_WYG_003-33b"/>
葉浮波動桃花隔岸添隱囊西景暮坐見月纎纎<lb/>
　　華亭吕恂徳厚<lb/>
水光山色樓千尺老子於中興最多手板時看雲氣好<lb/>
吹簫無奈月明何鳯池上客陽春曲鐵笛仙人小海歌<lb/>
二月玉溪花正好夢隨春水白鷗波<lb/>
　　華亭馮濬淵如<lb/>
仙人樓閣禁城東近水慿虚對雪峰香篆寳爐金鵲尾<lb/>
酒行仙掌玉芙蓉湖波西下寒仍緑山色春來晚更濃<lb/>
<pb n="KR4h0085_WYG_003-34a"/>
愧似登髙能賦客懸知百尺卧元龍<lb/>
　　四明黄玠伯成<lb/>
山色湖光樓上頭䦨干十二古今秋一川碧浪與天逺<lb/>
滿地白雲如水流徃事只聞吳苑在幽人多愛習池遊<lb/>
當年風景尋常好日日芳筵爛不收<lb/>
　　義興岳榆季堅<lb/>
複道逶迤接井榦綺疏面面瞰湖山涵光直上虚無底<lb/>
爽氣遥生縹緲間鷗鷺忘機閒可狎牛羊及暮自知還<lb/>
<pb n="KR4h0085_WYG_003-34b"/>
欲従范蠡凌風去卧看烟鬟十二灣<lb/>
　口占詩<lb/>
　　樓之主人顧瑛仲瑛<lb/>
　　　至正十年五月十八日余與延陵吳水西龍門<lb/>
　　　僧元璞匡山于外史避暑樓中時輕雲過雨霽<lb/>
　　　光如秋各占四絶句云<lb/>
天風吹雨過湖去溪水流雲出樹間樓上幽人不知暑<lb/>
鈎簾把酒看虞山<lb/>
<pb n="KR4h0085_WYG_003-35a"/>
晴山逺樹青如薺野水新秧緑似苔落日湖光三萬頃<lb/>
盡隨飛鳥帶將迴<lb/>
雨隨牛跡坡坡緑雲轉山腰樹樹齊江閣晚添凉似洗<lb/>
隔林時有野鶯啼<lb/>
紫茸香浮薝蔔樹金莖露滴芭蕉花幽人倚樓看過雨<lb/>
山童隔竹煮新茶<lb/>
　　于立<lb/>
長煙落日孤鳥沒野岸平疇新水多有客倚欄成獨嘯<lb/>
<pb n="KR4h0085_WYG_003-35b"/>
白蘋洲上起漁歌<lb/>
團團緑樹野人家一道官河紫楝花桞外時時啼布穀<lb/>
林間軋軋響繅車<lb/>
秧田已是三時雨草閣風生五月凉薝蔔開花渾似雪<lb/>
枇杷著子已全黄<lb/>
晚烟晴樹遶樓臺别浦荷花逺近開芳草茫茫隨地逺<lb/>
野帆片片向人來<lb/>
　　釋良琦<lb/>
<pb n="KR4h0085_WYG_003-36a"/>
斷雲將雨過瑤山極浦烟開白鳥還隔水漁郎驚客意<lb/>
笛聲嗚咽起空灣<lb/>
迴溪斷岸栁隂疎酒舍漁家竹逕迂一片湖光暮雲隔<lb/>
荷花荷葉滿平蕪<lb/>
仙人自是好居樓江氣生寒雨作秋赤日長安塵沒馬<lb/>
㡬人回首憶滄洲<lb/>
重重樓户燕穿風曲曲紅橋緑水通薄暮鈎簾對凉雨<lb/>
一時秋思在梧桐<lb/>
<pb n="KR4h0085_WYG_003-36b"/>
　　吳世顯<lb/>
一溪新水䕶平田髙桞清風起暮蟬人在樓頭揮汗雨<lb/>
行人更在夕陽邉<lb/>
樓居竹樹抱溪長落日虞山煙翠凉遥想白雲招隱處<lb/>
長鑱鉏雨茯苓香<lb/>
雨來江閣清風滿山入吳雲紫翠分黄犢草深人窅窅<lb/>
白鷗波起雪紛紛<lb/>
水風楊桞疎踈緑山雨芙蓉朶朶秋樓上捲簾凉意足<lb/>
<pb n="KR4h0085_WYG_003-37a"/>
玉笙時度竹西頭<lb/>
　分題詩引<lb/>
　　　七日初五日余㑹於匡山琦龍門於樓上輕風<lb/>
　　　吹衣爽氣浮動纎月既出乃移樽樓外閣橋團<lb/>
　　　飲時瑶笙與琴聲歌聲齊發泠泠天表如霓裳<lb/>
　　　羽衣落我清夢遂各賦詩以記樓之主人顧瑛<lb/>
　　　題<lb/>
　　　是日以危樓髙百尺分韻賦詩詩成者三人<lb/>
<pb n="KR4h0085_WYG_003-37b"/>
　　顧瑛得危字<lb/>
樓上笙歌合奏時湖山當席最相宜風吹輕袂身疑舉<lb/>
人立飛橋意不危蜃氣欲浮河漢動秋光已近女牛期<lb/>
潘郎容易頭如雪且醉花前雙玉巵<lb/>
　　于立得樓字<lb/>
又見梧桐一葉秋酒豪詩客滿西樓逶迤飛閣連雲度<lb/>
隱約仙槎入漢流忽聽鈞天雙奏樂炯如秋水共乗舟<lb/>
竹風荷氣凉無限清夜厭厭醉未休<lb/>
<pb n="KR4h0085_WYG_003-38a"/>
　　釋良琦得髙字<lb/>
何處最堪聽鳯簫夜凉閣道踏金鼇風生髙士飛霞珮<lb/>
月照謫仙宫錦袍豈畏秋聲催髩改且慿春酒助詩豪<lb/>
清酣欲散凉如水河漢西流北斗髙<lb/>
　　　七月十五元璞泛舟下婁江余與髙起文先生<lb/>
　　　玉山隱君坐湖山樓上悵然有懐即所見聫句<lb/>
　　　成律于立書<lb/>
樓倚清秋爽氣髙<hi>髙</hi>眼明百里見纎毫風行緑野翻清<lb/>
<pb n="KR4h0085_WYG_003-38b"/>
浪<hi>于</hi>雨到青林起暮濤幾樹好花開别岸<hi>顧</hi>一雙飛鳥<lb/>
趂輕舠龍門今日婁江去<hi>髙</hi>㑹有新詩寄我曹<hi>于</hi>
　　　至正十年冬温如春民為來嵗癘疹憂嘉平之<lb/>
　　　望凝雲晝合風格格作老梟聲雨霰交下頃刻<lb/>
　　　積雪徧林野適郯雲臺自呉門張雲槎自茂苑<lb/>
　　　呉國良自義興不期而集相與痛飲湖光山色<lb/>
　　　樓上以凍合玉樓寒起粟分韻賦詩國良以吹<lb/>
　　　簫陳惟允以彈琴趙善長以畫序首各免詩張<lb/>
<pb n="KR4h0085_WYG_003-39a"/>
　　　雲臺興盡而返時詩不成者命佐酒女奴小瑶<lb/>
　　　池小蟠桃金縷衣各罰酒二觥予乃于立得樓<lb/>
　　　字賦詩於後<lb/>
　　　是日以凍合玉樓寒起粟分韻詩成者四人<lb/>
　　顧瑛得凍字<lb/>
積雪未消春意動千里登臨逰目縱月明初度影娥池<lb/>
曙色稍侵鳴玉洞佳人象琯怯初寒銀瓶梅萼猶含凍<lb/>
白髪休嫌舞袖長張燈夜促飛觴送<lb/>
<pb n="KR4h0085_WYG_003-39b"/>
　　于立得樓字<lb/>
凝雲變晴景積雪滿山丘公子延綺席美人迴綵舟逶<lb/>
迤度飛閣窈窕接層樓㣲颷散輕靄寒光抱空浮勿云<lb/>
歌鐘樂適為窶者憂願言均此施榮名及千秋<lb/>
　　郯韶得寒字<lb/>
玉山臘月春意動獨樹花發照江干髙閣此時宜望逺<lb/>
開尊與子一凭欄雪消野渚鳬鷖亂水落漁舟網罟寒<lb/>
明日風帆又城市且須泥飲罄清歡<lb/>
<pb n="KR4h0085_WYG_003-40a"/>
　　顧衡得起字<lb/>
客從吳門來張宴玉山裏逶迤朱閣連散漫瓊芳委雲<lb/>
迷曙光合風迴水花起杯深煖入懐弦澁寒生指飛光<lb/>
不我留幽興那能已<lb/>
　　　詩不成者三人各罰酒二觥<lb/>
　引<lb/>
　　　界溪顧君仲瑛有樓曰湖光山色蕭爽夷曠殊<lb/>
　　　快人意慿髙一覧呉東山水盡在几席下子與<lb/>
<pb n="KR4h0085_WYG_003-40b"/>
　　　諸文彦因得以適洞心駭目之觀遂即席用山<lb/>
　　　水命題賦詩以紀事時端陽前一日<lb/>
　　　是日以呉東山水分題賦詩詩成者五人<lb/>
　　三江盧昭賦虞山<lb/>
海虞之山何峩峩連岡百里青巉嵯巫咸却立在其左<lb/>
芙蓉倒醮昆城波云有仲雍之古冡白虹夜燭山之阿<lb/>
猗歟讓德亘不冺上與日月光相磨我昔褰裳來下拜<lb/>
精英颯爽志匪頗饑鼯跳梁竄叢栗驚猿趫㨗攀垂蘿<lb/>
<pb n="KR4h0085_WYG_003-41a"/>
原田碁布迤衍沃檉椐互立縁坡陀水溢靈湫訪龍母<lb/>
花雨丈室尋維摩冥捜遺跡慨徃古我僕既痡吾力痾<lb/>
只今陵谷與時變赤幟森衛曳落河繚以周垣百餘雉<lb/>
夙夜嚴邏煩撝訶山靈請迴俗士駕舊遊轉瞬成蹉跎<lb/>
玉山髙樓隔花起邀我登覽供長哦虞山北向列几格<lb/>
羣峯下侍同么䯢相看即有故人意空翠飛滿栖雲窩<lb/>
慿髙問山山不語大笑酹以金叵羅我酌玉山酒我歌<lb/>
玉山歌歌長壺缺朱顔酡人生百年貴清賞嗤彼豪飲<lb/>
<pb n="KR4h0085_WYG_003-41b"/>
如飛蛾英雄蓋世竟安在蔽野荆棘生銅駝興闌下樓<lb/>
日復暝虞山虞山奈爾何<lb/>
　　秦約賦傀儡湖<lb/>
晨興東湖隂放浪隨所之日光出林散霾翳晃朗澄碧<lb/>
堆玻瓈天風忽來棹謳發岸岸灣灣浴鵝鴨中峯疊巘<lb/>
與雲連西墩佳樹如城匝主人湖上席更移醉歌小海<lb/>
和竹枝文魚跳波翠蛟舞疑是馮夷張水嬉㣲生百年<lb/>
何草草傀儡棚頭幾絶倒逝川一去無還期長嘯不知<lb/>
<pb n="KR4h0085_WYG_003-42a"/>
天地老酒䦨横被復揚舲菖蒲洲渚花㝠㝠鷄皮鶴髪<lb/>
漫從汝且讀楚騷招獨醒<lb/>
　　顧瑛賦陽山<lb/>
别起髙樓臨碧溪遶樓青山雲約齊陽山獨出衆山上<lb/>
却立陽湖西復西天風吹山屼不起倒落芙蓉明鏡裏<lb/>
影娥池上曲欄干遍倚秋光三百里白雲不化五采虹<lb/>
化為夭矯之白龍一朝挾子上天去霈澤下土昭神功<lb/>
土人結祠倚靈洞雨氣腥翻海波動紙錢窣窣蜥蜴飛<lb/>
<pb n="KR4h0085_WYG_003-42b"/>
女巫擊鼓歌迎送茲山本是秦餘杭越兵盡獲夫差王<lb/>
不知誰是公孫聖空谷答聲呉乃亡只今此地愁雲黒<lb/>
鐵馬將軍金作勒漢蛇曷識劍雌雄秦鹿應迷路南北<lb/>
山下花開一色紅花下千頭鹿養茸銜花日獻黄面老<lb/>
挟羣時入青蓮宫聞道青霜落林谷斤斧丁丁驚鳥宿<lb/>
千年白鶴忽飛歸失却長松舊時緑君今坐看樓上頭<lb/>
拆韻賦詩浮玉舟慿髙一覧青未了㡳事仲宣生逺愁<lb/>
明朝更踏東山路傀儡湖中觀競渡酒花灔灔泛昌陽<lb/>
<pb n="KR4h0085_WYG_003-43a"/>
醉歸扶上樓頭去<lb/>
　　釋自恢賦崑山<lb/>
馬鞍山在勾呉東山中佳氣常鬰蔥層巒起伏積空翠<lb/>
芙蓉削出青天中六丁夜半石壘壁殿開煌煌絢金碧<lb/>
響師燕坐講大乘虎來問法作人立天花散雨娑羅樹<lb/>
一聲共命雲深處我時細讀孟郊詩興來更上龍洲墓<lb/>
憶昔曽同信心友七尺枯藤長在手數年音問墮茫然<lb/>
頓覺羈懐醉如酒嗟彼習俗躭歡娯錦韀細馬紅氍毺<lb/>
<pb n="KR4h0085_WYG_003-43b"/>
畫船吹箾撾大鼓吳兒棹歌越女歈只今歌樂難再得<lb/>
面顔已帶風塵色何如張宴溪上樓山光倒浸湖光白<lb/>
我愛虎頭金粟子十載論交淡如水每懐故舊參與商<lb/>
二老到門驚復喜我留玉山君即歸天風泠泠吹客衣<lb/>
人生㑹合如夢寐焉能對酒如吁<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>我歌長歌君起舞<lb/>
山川洵美非吾土褰裳涉澗采昌陽且向山中作重午<lb/>
　　袁華賦陽城湖<lb/>
海虞之南姑胥東陽城湖水青浮空瀰漫巨浸二百里<lb/>
<pb n="KR4h0085_WYG_003-44a"/>
勢與江漢同朝宗波濤掀簸日慘淡魚龍起伏天晦蒙<lb/>
雨昏隂淵火夜燭下有物怪潛幽蹤下雉巴城水相接<lb/>
以城名湖胡不同想當黄池㑹盟後夫差虎視中原雄<lb/>
東征諸夷耀威武湖隂閲戰觀成功陵遷谷變天地老<lb/>
按圖何地追遺蹤我來弔古重太息空亭落日多悲風<lb/>
虎頭結樓傍湖駐忩開几席羅諸峯鳴鷄吠犬境幽閴<lb/>
嘉禾良田青鬰蔥漁郎莫是問津者仙源或與人間通<lb/>
時當端午天氣好故人久别欣相逢玻璃萬頃汎舟入<lb/>
<pb n="KR4h0085_WYG_003-44b"/>
俯覧一碧摩青銅蓴絲鱸鱠雪縷碎菱葉荷花雲錦重<lb/>
恩賜終慙鑑曲客水嬉不數樊川翁酒酣狂吟逸興發<lb/>
白鷗驚起菰蒲中相國井湮烽火闇郎官水涸旌旗紅<lb/>
此中樂土可避世一舸便逐陶朱公更呼列缺鞭乖龍<lb/>
前驅飛廉後豐隆盡將湖水化霖雨净洗甲兵歌歲豐<lb/>
　<lb/>
　<lb/>
　玉山名勝集巻三<lb/>
</p>
<p>
</p>
  </div>
<div>
<head>玉山名勝集巻四</head> <lb/>
    <p>
<pb n="KR4h0085_WYG_004-1a"/>
欽定四庫全書<lb/>
　玉山名勝集巻四<lb/>
　　　　　　　　　　　　　元　顧瑛　編<lb/>
　讀書舍題句<hi>趙雍篆顔</hi>
　　學時時習　德日日新<lb/>
　記<lb/>
君子所以貴夫讀書者豈徒誇多鬬靡而已哉豈徒博<lb/>
物洽聞而已哉豈徒科名利祿而已哉蓋三才萬物之<lb/>
<pb n="KR4h0085_WYG_004-1b"/>
理興壊治亂之效名物度數之詳動靜消息之故是皆<lb/>
非書莫能載故善讀書者其於理無不窮於效無不覩<lb/>
於詳無不考於故無不知夫若然者抑亦可謂煩且多<lb/>
矣然不反求諸身而㑹於約則豈善學聖人者哉故君<lb/>
子學欲其博守欲其要讀書者舍是吾恐其如大軍之<lb/>
遊騎岀太逺而無所歸然竊論之唐虞夏商之時可謂<lb/>
至隆極盛也巳士生其間豈非一一本於書也至周而<lb/>
文大備及其衰也聖人岀焉六藝百家莫不折衷於聖<lb/>
<pb n="KR4h0085_WYG_004-2a"/>
人而後定由是之後觀於詩而性情得其正於書而政<lb/>
紀得其宜於禮而敬於樂而和於易則有以驗隂陽於<lb/>
春秋則有以定名分是則聖人之功與天地髙深迄於<lb/>
今而不墜者由書始傳也書之功若是善讀書者即所<lb/>
以善學聖人也更秦書㡬泯盡而無餘漢更武帝表章<lb/>
六經及其衰而學者讀書之效至以清言而髙議扶持<lb/>
人極與漢相終始然人自為書家自為説迨乎隋唐以<lb/>
迄於宋明之為日月幽之為鬼神象犀珠玉之富車旗<lb/>
<pb n="KR4h0085_WYG_004-2b"/>
朝廟之貴河海山嶽之深厚風雲雷電之變化可謂衆<lb/>
且多矣然未有不本乎經根乎理以擅專門名家者也<lb/>
書至此而不勝其煩讀之者累日窮年而莫之能竟自<lb/>
非善讀以致其博善守以歸其要則將何以哉呉人顧<lb/>
仲瑛氏家於崑山界涇之上凡所居室藏修逰覽莫不<lb/>
皆有題扁之名至於其所藏書而繙閲之所則曰讀書<lb/>
舍其所志以揭於兩楹者則曰學時時習德日日新余<lb/>
喜其有志於讀書也然其本末兼該内外交養則必本<lb/>
<pb n="KR4h0085_WYG_004-3a"/>
於反身窮理庶有以驗夫三才萬物無一不備乎吾心<lb/>
以吾心之所固有推而達之家國天下所謂成已之仁<lb/>
成物之智非善讀書者不能也雖余老矣且將扁舟過<lb/>
仲瑛以叩其所造詣仲瑛必有以語我至正庚寅秋七<lb/>
月遂昌鄭元祐記<lb/>
　詩<lb/>
　　汝陽袁華子英<lb/>
芳草生書帶香芸辟蠧魚褰簾雙燕入長日坐看書<lb/>
<pb n="KR4h0085_WYG_004-3b"/>
　　河南陸仁良貴<lb/>
黃簾開白日銀燭照清宵如此惜流景中心忘悁勞<lb/>
　　清河張天英楠渠<lb/>
近聞東觀蔵書室乃在崑崙𤣥圃臺羣玉山頭海月岀<lb/>
武陵溪上漁舟来故人十載草堂别仙家九月桃花開<lb/>
太白時時吹鐡笛對酌花前鸚鵡杯<lb/>
　　淮海秦約文仲<lb/>
端居書灝灝曲几晝沉沉要識鳶魚樂不聞車馬音帶<lb/>
<pb n="KR4h0085_WYG_004-4a"/>
經鉏雨隴攤帙坐風林太息前修逺斯文一脉深<lb/>
　　四明黄玠伯成<lb/>
長年竹素如山積臨水軒忩巻帙開白屋少㣲何日起<lb/>
青藜太乙有時来芸香蠧簡三千牘雪色蠻牋九萬枚<lb/>
吾亦平生頗知學於今老去且銜杯<lb/>
　　勾呉周砥履道賦君子之所樂<lb/>
君子之所樂其樂且何如結廬在丘壑委懐在詩書肅<lb/>
肅整冠帶雍雍對唐虞披閲抱中黙諷咏博怡愉聖賢<lb/>
<pb n="KR4h0085_WYG_004-4b"/>
千萬言要之歸一途渙焉心解悟充然道敷腴孰云足<lb/>
自守覺可覺其餘舍前有修竹舍後有芙蕖掇蓮置俎<lb/>
豆清風當座隅倦来聊掩巻歩岀臨前除形氣既和順<lb/>
支體亦安舒不知老將至但爾惜居諸君子之所樂君<lb/>
子不我愚我歌適有㑹願言無淪胥<lb/>
<hi>缺</hi>
<pb n="KR4h0085_WYG_004-5a"/>
　送鄭同夫歸豫章分題詩序<lb/>
　　　余辱與鄭文學同夫遇於呉之隠君子顧仲瑛<lb/>
　　　所仲瑛素多賔客而同夫與余相值未暇問姓<lb/>
　　　字邑里行李所從来輙舉酒相與獻酬襍遝亦<lb/>
　　　不計年齒貌蒼者上坐飲酣歌舞各以所長自<lb/>
　　　適於是呉興郯九成沈自誠龍門琦上人赤城<lb/>
　　　金敬德錢塘俞在明皆以能詩為仲瑛友郯九<lb/>
　　　成素不善畫捉筆作山水圖輙爛漫竒詭坐客<lb/>
<pb n="KR4h0085_WYG_004-5b"/>
　　　嘖嘖稱嘆同夫首為賦詩仲瑛率衆賔和之而<lb/>
　　　敬德起行酒放歌作廬山髙亹亹有梁楚間人<lb/>
　　　氣調同夫歡甚顧謂余曰吾自北方来行數千<lb/>
　　　里親舊疏數固自有不同然飲酒之樂未有如<lb/>
　　　今日者吾行且歸矣諸君能無言乎余然後知<lb/>
　　　同夫為豫章人嘗登清江范公蜀郡虞公豐城<lb/>
　　　揭公之門而余故人危君太朴揭君伯坊楊君<lb/>
　　　季子鄒君魯望張君宣仲皆其友也嗟乎余恨<lb/>
<pb n="KR4h0085_WYG_004-6a"/>
　　　不及識范虞二公而幸嘗獲接揭公之下風而<lb/>
　　　聴其餘論見其文章九原不可復作而其鄉之<lb/>
　　　士如同夫者文學才藝一何似公之甚也同夫<lb/>
　　　歸矣太朴諸君子皆以其父兄師友之學相繼<lb/>
　　　登臺閣顧余無似日與仲瑛賔客嘯傲三江五<lb/>
　　　湖之上以呉中山水分題得詩若干首為同夫<lb/>
　　　贈余辱為之序因以謝不敏於諸君子云至正<lb/>
　　　十一年八月五日潁川陳基序<lb/>
<pb n="KR4h0085_WYG_004-6b"/>
　　陳基分題太湖<lb/>
朝飲太湖水暮咏太湖秋太湖三萬六千頃七十二峯<lb/>
居上頭上稟咸池五雲氣下浸日月涵斗牛鴟夷之舟<lb/>
從此逰功成身退合天道聲名萬古齊伊周江東歩兵<lb/>
輕冕旒長揖齊王歸故丘蓴羮鱸鱠何足道上與造物<lb/>
同遨逰唐家拾遺巢許流躬耕湖上食杞菊不與濁世<lb/>
俱沉浮三人之生不並世岀處雖異心則侔至今血食<lb/>
太湖上上下雲氣乘蒼虬今君遥别太湖渚鼓枻三髙<lb/>
<pb n="KR4h0085_WYG_004-7a"/>
祠下路借得龍城一席風送君彭蠡湖南去<lb/>
　　張田分題滄浪池<lb/>
滄浪池上水無日不東流披竹尋幽徑携壺趂小舟雜<lb/>
花分兩岸叢樹掩雙丘旭日金波亂㣲風碧霧收直疑<lb/>
来貝闕豈復辨𤣥洲未學乗槎去選勝太史逰登臨増<lb/>
忼慨笑語漫夷猶野老閒相過漁人自對謳芙蓉晴綵<lb/>
落菡蓞晚香浮樂事聨長句忘機狎衆鷗時逢採芹士<lb/>
為説故園秋翠影侵棋局晴光漾酒甌醉深偏繾綣義<lb/>
<pb n="KR4h0085_WYG_004-7b"/>
合愈綢繆席故儒官冷堂升弟子優鄉閭傳德業風教<lb/>
動公侯司業情猶在參軍興少留年華欺短髪霜落暗<lb/>
征裘舊里誰無念亨衢况有謀世情原兀兀人事孰悠<lb/>
悠畫鷁行將去驪駒唱未休栁疎縈馬首帆飽岀江頭<lb/>
别思隨煙浪懸懐倚柂樓山昏猿盡宿林暮鳥相投今<lb/>
夜中呉月分光照薄愁<lb/>
　　劉西邨分題楓橋<lb/>
涼風起蘋末送子過楓橋落日聞征鴈空江生暮潮星<lb/>
<pb n="KR4h0085_WYG_004-8a"/>
沉呉渚濶雲入楚山遥歸去秋堪把芙蓉葉未凋<lb/>
　　釋良琦分題震澤<lb/>
具區開萬頃波浪入三江光怪浮神鼎憑陵跨石矼風<lb/>
髙帆影亂天碧鳥飛雙乆客瞻南斗歸心未易降<lb/>
　　郯韶分題虎丘<lb/>
青山闔閭墓荒草起秋風古隧蒼精化隂房玉鴈空夕<lb/>
陽明野寺逺樹落霜楓送子難為别無情楚水東<lb/>
　　顧瑛分題太湖<lb/>
<pb n="KR4h0085_WYG_004-8b"/>
五湖秋水洞庭烟七十二峯青插天神禹書藏林屋裏<lb/>
仙人詩刻石屏前温温玉氣穿靈洞白白銀河㵼瀑泉<lb/>
鴻鴈来時木葉下送君晨發楚江船<lb/>
　　張簡分題姑蘇臺<lb/>
崇臺去千載風日麗飛甍漠漠春洲草寧知歌舞輕香<lb/>
泥汚麋跡嬋娟若為情登覽猶悒怏况乃送君行<lb/>
　　沈明逺分題龍門<lb/>
峭抜終同禹鑿存折盤雙磴竦雲根青天鳥沒仙人掌<lb/>
<pb n="KR4h0085_WYG_004-9a"/>
黒骨龍歸箭括門寒落雲泉揺暝影晴開石鏡見秋痕<lb/>
詩成待刻嶙峋上遲子重来細與論<lb/>
　　袁華分題泰伯廟<lb/>
巍巍三讓廟乃在古城阿日月明裳袞殿陛森劍戈萬<lb/>
世尊至德遺風諒靡他送君金閶路楚江秋水波<lb/>
　　俞明德分題館娃宫<lb/>
呉王歌舞地千載一登臨猶有頽基在空餘秋草深香<lb/>
銷珠佩化土蝕玉釵沉楚客今朝别仍多感慨心<lb/>
<pb n="KR4h0085_WYG_004-9b"/>
　　周砥分題百花洲<lb/>
洲上百花明春流日夜生祗㸔維客棹無復渡霓旌落<lb/>
日山仍舊東風鳥自鳴蕭條千古意離别暗傷情<lb/>
　　郯韶九成<lb/>
　　　至正庚寅臘月下澣予與琦元璞呉國良同寓<lb/>
　　　玉山時大雪彌旬日坐雪巢聴箾酌酒煮茗賦<lb/>
　　　詩俄有他故乗夜汎舟泊楓橋下雪復大作匡<lb/>
　　　山于彦成有越上之行予爰賦是詩以送之<lb/>
<pb n="KR4h0085_WYG_004-10a"/>
長江㡬萬里送子一扁舟日落雲帆盡天空海水流青<lb/>
春無過燕白髪有歸鷗為語乗槎客何如汗漫逰<lb/>
　　其二<lb/>
山隂有歸客雪夜汎扁舟一笑遽云别知君静者流㸔<lb/>
山對明鏡濯足起飛鷗還載一壺酒相尋賀監逰<lb/>
　　釋良琦次韻<lb/>
雪霽春水動初囘賀監舟青山天際㫁白月鏡中流竹<lb/>
杖隨行鹿烏巾照野鷗蘭亭花盛日載酒一同逰<lb/>
<pb n="KR4h0085_WYG_004-10b"/>
　　其二<lb/>
㑹稽佳山水羨子一歸舟歩入萬峯裏坐聴雙澗流鳴<lb/>
琴對白鶴躡舄侣輕鷗東去蓬萊近安期待爾逰<lb/>
　　呉國良次韻<lb/>
三日寒山寺橋邉共䌫舟㸔雲坐磐石濯足俯清流急<lb/>
雪翻隨馬澄江靜沒鷗君歸甬東去我向竹西逰<lb/>
　　陳基次韻<lb/>
楚楚飛霞佩飄飄渡海舟山餘秦篆刻人有晉風流好<lb/>
<pb n="KR4h0085_WYG_004-11a"/>
種三珠樹休馴萬里鷗何當除結習方外共浮逰<lb/>
　　陸仁次韻<lb/>
正月山隂道夫君剡上舟好峯開雪霽春水匝城流拭<lb/>
目瞻雲鵠忘機惜海鷗多情今夜月何處照清逰<lb/>
　　瞿智次韻<lb/>
匡山于外史上越有歸舟乆負江湖約寕知嵗月流璚<lb/>
書天上鶴淥水鏡中鷗一曲真幽絶當追賀監逰<lb/>
　　張師賢次韻<lb/>
<pb n="KR4h0085_WYG_004-11b"/>
江城嵗云暮仙客汎歸舟交態浮雲變離懐逐水流雪<lb/>
空横獨鶴沙際𣺌羣鷗劍珮山隂道知君獨重逰<lb/>
　　袁華次韻<lb/>
楓橋明積雪曉發木蘭舟獨鶴横江去三山接海流綠<lb/>
尊照烏帽白髪映霜鷗剡曲雲門路輸君足勝逰<lb/>
　　于立次韻<lb/>
雪消汀草碧行客理歸舟落日千山暮清江萬里流蕭<lb/>
蕭鳴去馬𣺌𣺌沒輕鷗自笑清狂者真成汗漫逰<lb/>
<pb n="KR4h0085_WYG_004-12a"/>
　　顧瑛<lb/>
　　　至正辛夘正月八日雪中與郯九成陳惟允逰<lb/>
　　　虎丘夜宿賢上人竹所明日始霽乃登劒池取<lb/>
　　　水煮茗圖景賦詩詩成而九成上馬入城予獨<lb/>
　　　拂蘚讀碑得邂逅石庭堅上人於雨花軒上對<lb/>
　　　坐談詩不絶庭堅乃以巻求詩遂和李五峯韻<lb/>
　　　以紀<lb/>
相逢一笑石林間共讀遺碑拂蘚斑白虎蒼龍當日去<lb/>
<pb n="KR4h0085_WYG_004-12b"/>
金鳬玉鴈㡬時還得文巳許逢居易墮淚何須憶峴山<lb/>
擬借蒲團成夜宿細傾松酒破蒼顔<lb/>
　　其二<lb/>
師與龍門伯仲間手携湘竹鷓鴣斑相逢溪上成三笑<lb/>
共坐松根語八還花雨㣲沾劍池茗春雲遥隔鑑湖山<lb/>
明年共㸔長松樹莫遣啼鵑動客顔<lb/>
　　釋良琦次韻柬于匡山<lb/>
開士遍逰梁楚間歸来雙髩未全斑寺前雪落長松在<lb/>
<pb n="KR4h0085_WYG_004-13a"/>
洞口雲閒獨鶴還石刻秦銘光燭漢書藏禹穴氣浮山<lb/>
風流賀監應相見醉岸烏紗一解顔<lb/>
　　郯韶次韻<lb/>
之子逺逰呉楚間春江二月草斑斑扁舟不愁風雨惡<lb/>
作客正喜東南還共愛開門對湖水㡬時髙閣㸔青山<lb/>
花雨亭前未相見題詩憶爾尚紅顔<lb/>
　　陳基次韻<lb/>
天姥蓬萊縹緲間謝公詩處蘚痕斑仙人已著雙鳬去<lb/>
<pb n="KR4h0085_WYG_004-13b"/>
釋子仍飛一錫還且復開尊陪北海不須拄笏㸔西山<lb/>
鄙夫夙負滄洲約送别江頭祇厚顔<lb/>
　　夏溥次韻送堅上人<lb/>
此去二三百里間黄洲橋頭竹斑斑一時相送不為别<lb/>
七月稍涼宜便還學士記傳龍井水道人愛説雲門山<lb/>
為有晉唐以来事穹碑岌岌題寺顔<lb/>
　　李孝光五峯次韻送堅上人還雲門<lb/>
送客去逰梁楚間桃花開半杏花斑幽蘭白雪令人瘦<lb/>
<pb n="KR4h0085_WYG_004-14a"/>
鳯凰麒麟何日還江作蛇行過全楚天將雲去見三山<lb/>
借問石城在何處不緣離别損朱顔<lb/>
　虎丘宴集分賦送<hi>缺</hi>
　　釋良琦賦放鶴亭<lb/>
道林昔隠支硎山日惟與鶴相對閒六翮㡬年初長就<lb/>
三山歸路忽飛還丹崖霞發神芝紫白石苔深細雨斑<lb/>
落澗寒泉應可濯盤空風磴尚堪攀客離呉㑹三山上<lb/>
忻渡秦淮一水間臼下風雲消王氣烏啼霜月惨離顔<lb/>
<pb n="KR4h0085_WYG_004-14b"/>
蕭蕭岸栁揺征斾黯黯江花送别殷盛世簡書知有暇<lb/>
寄来詩句莫教删<lb/>
　　馬麐賦涵空閣<lb/>
歩逰靈巖山陟彼涵空閣層巒欎深迥結構俯寥廓梯<lb/>
石擁䦨干飛軒並崖壑湖光日滉漾雲氣紛栖薄矯首<lb/>
縱遐觀湛宇翔羣鶴秦淮𣺌何許引領心有托飲餞相<lb/>
晤言明知足娯樂殷勤送子行清風振臺柏<lb/>
　　秦約賦三江<lb/>
<pb n="KR4h0085_WYG_004-15a"/>
三江奔流接滄溟西滙震澤連洞庭神禹疏鑿靡不經<lb/>
𤣥圭告成昭日星殺湍湮洪水道寧原田每每桑穀青<lb/>
眄彼䲭夷子立功去王廷一朝絶江竟揚舲髙風流播<lb/>
三髙亭吁嗟出處間孰别渭與涇江源到海流晝夜不<lb/>
暫停送君逺逰采蘭馨石頭城髙月滿汀浩歌未盡雙<lb/>
玉瓶鳥啼碧樹風泠泠<lb/>
　　文質賦呉王城<lb/>
呉王城據東南雄夫椒一戰成厥功钃鏤夜泣伍員死<lb/>
<pb n="KR4h0085_WYG_004-15b"/>
黄池之㑹城池空城池空越師襲宫前草露沾衣濕煙<lb/>
花遺堞黯離愁三江潮来若山立君不見城上蒿碧如<lb/>
染兎穴狐踪遍荒甸漁歌落日破湖煙鴟夷蕩舟迷瀲<lb/>
灔前年送客閶門西楊栁青青官馬嘶今年送子出城<lb/>
去接天芳樹春迷迷霜臺故人俱豸首尺簡誰能問山<lb/>
藪簿書叢裏㸔峥嶸歸来共醉呉中酒<lb/>
　　瞿榮智賦姑蘇臺<lb/>
髙臺崔巍插天起勢壓雄城三百里雲忩霧閣迷烽煙<lb/>
<pb n="KR4h0085_WYG_004-16a"/>
日日呉王醉西子桂膏蘭燼燒春雲錦絲瑶管空中聞<lb/>
甲兵重来破歌舞粲齒修眉散如雨雙鈎帶血不敢飛<lb/>
城荒草碧春風吹秪今惟有臺前月曽照呉宫花發時<lb/>
忼慨悲歌嘆陳迹霜烏怨啼楓葉赤明朝送客過鍾陵<lb/>
西望茫茫五湖白<lb/>
　　殷奎賦季子祠<lb/>
讓王開國江之左尚父周王十三世僭王一變變於夷<lb/>
至德巍巍誰復繼有美季子才且賢歴聘上國何翩翩<lb/>
<pb n="KR4h0085_WYG_004-16b"/>
東逰縱觀太師樂王風帝德皆能言周旋齊晉説諸子<lb/>
無愧古人相警意紵衣酬獻著交情佩劍終懸見髙誼<lb/>
使車煌煌尚未還魚中之刀機已先去之寕附子臧節<lb/>
不忍父子兄弟戕其天世人躗言何足數類云辭國兆<lb/>
亡土不知自古皆有亡曽有遺風振千古春秋大義昭<lb/>
日星特筆表墓幽光明故國遺祠神戾止呉民世世豐<lb/>
粢盛周之孫子烏臺彦烈日秋霜映顔面闔閭城邉春<lb/>
水波蕩漾蘭舟過淮甸髙臺鳯舞大江東孰作烏臺氣<lb/>
<pb n="KR4h0085_WYG_004-17a"/>
勢雄明年臺前霜葉紅歸陪驄馬觀呉風觀呉風歌至<lb/>
德季子祠前照秋色<lb/>
　　沈明逺賦采香逕<lb/>
遥憐采香逕還憶種香時緑水縈蘭棹青娥駐綵旗盈<lb/>
盈春滿把冉冉碧含滋持贈鍾陵去芬芳慰所思<lb/>
　　盧昭賦春申君廟<lb/>
天綱一墮王室東七雄虎視華夷空春申辨智竟强楚<lb/>
珠履颯沓来飛鴻蒼茫棘門誰禦侮當年悔失朱亥語<lb/>
<pb n="KR4h0085_WYG_004-17b"/>
不知𦙍祚散飛煙猶詫英靈食茲土荒碑碧蘚春斑斑<lb/>
遺廟深栖粉堞間由来正直神所與下馬褰衣殊厚顔<lb/>
臨城懐古重送客忼慨歌殘心為惻鳥啼霜樹夜思家<lb/>
醉倚鍾陵㸔山色<lb/>
　　金翼賦響屧廊<lb/>
深宫風日静鳴屧憶當時花襯珠嬪歩春隨彩仗移錦<lb/>
鳬雲窈宨香佩玉葳㽔我正慚趨歩臺郎赴逺期<lb/>
　　釋元瀞賦生公講堂<lb/>
<pb n="KR4h0085_WYG_004-18a"/>
生公説法地乃在虎丘山磊磊㸃頭石尚帶春蘚斑髙<lb/>
風不可振空堂桂團團何以餞子行月色秦淮寒<lb/>
　　郯韶<lb/>
　　　至正十年十二月十九日義興呉國良持倪雲<lb/>
　　　林詩来玉山中相與徜徉數日將旋索為别予<lb/>
　　　與玉山同東雲林<lb/>
呉生陽羨溪頭住嵗晏扁舟載雪歸江上坐㸔雙槳去<lb/>
天邉目送一鴻飛豈無穉子燒桐葉知有幽人候水扉<lb/>
<pb n="KR4h0085_WYG_004-18b"/>
後夜相思心欲折短簫吹月坐苔磯<lb/>
<pb n="KR4h0085_WYG_004-19a"/>
　可詩齋題句<hi>杜本篆顔</hi>
　　正聲存大雅　古調有遺音<lb/>
　䟦𨽻字後<lb/>
科斗廢而大篆作六書之文日章三蒼之變以著不<lb/>
過欲適乎義而巳𨽻書非古也蓋出於斯邈小篆之<lb/>
捷即今之八分古之真書也或曰王次仲變頡文為<lb/>
𨽻又曰齊胡公桐棺𨽻先於籕皆非也天下俊學率<lb/>
以得鍾王土苴自謂進乎技矣皆不知形聲事意以<lb/>
<pb n="KR4h0085_WYG_004-19b"/>
為何物可歎也夫今觀伯原杜先生書可詩齋蓋書<lb/>
而有法者也有能登其𨽻門入其篆室窮三蒼六書<lb/>
之奥俾今之世復古之風其在斯人與清河張天英<lb/>
書於湖光山色樓<lb/>
　記<lb/>
呉郡崑山之西若干里有水曰界溪界溪之上是為<lb/>
顧君仲瑛之所居其所居屋之西有别墅曰玉山佳<lb/>
處清池宻囿敞堂奥館凡賔客逰適之所咸極幽邃<lb/>
<pb n="KR4h0085_WYG_004-20a"/>
玉山之前有室曰可詩齋盖其間亭館之一也遂昌<lb/>
鄭先生既為之銘仲瑛復属予記之昔周太師所掌<lb/>
六詩盖以風雅頌為三經賦比興為三緯以其用於<lb/>
宗廟者謂之頌所以美功德用於朝廷者謂之雅所<lb/>
以道政事用於鄉黨邦國之間者謂之風所以施教<lb/>
而行化焉而其為是風雅頌者則賦以直陳其事比<lb/>
以即彼状此興以託物興辭而巳此先儒君子經體<lb/>
緯用之説所由立也自風雅頌之體壊一變而為離<lb/>
<pb n="KR4h0085_WYG_004-20b"/>
騷再變為五言三變而為樂府之詞四變而為聲<lb/>
律之格其間支分派别不可據數固皆不能外乎<lb/>
三緯以為用而昔之用以陳功德道政事施教而<lb/>
行化者遂不復見於後世哀怨滛佚委靡浮薄蕩<lb/>
然無有溫柔敦厚之意甚而用於宗廟朝廷者亦<lb/>
往往雜乎桑間濮上之音三百篇之㫖聖人所以<lb/>
懲勸而興起者於是亦因以泯然矣故嘗謂文章<lb/>
雖與時髙下然非猗那清廟不得用於宗廟非鹿<lb/>
<pb n="KR4h0085_WYG_004-21a"/>
鳴四牡皇華不宜用於朝廷非關雎鵲巢不當用<lb/>
於鄉黨邦國之間所以然者誠以風雅頌而不本<lb/>
於三百篇不足以為詩也嗚呼是豈可以易言乎<lb/>
是故聖人之徒盖三千焉夫子以為可與言詩者<lb/>
惟子貢子夏而巳則詩之不易言豈不信然乎雖<lb/>
然子貢子夏之可以言詩者夫子以其得詩之㫖<lb/>
而非予之所言也仲瑛博學好古尤潛心於詩故<lb/>
予推本三百篇之大要相與商㩁之仲瑛或以予<lb/>
<pb n="KR4h0085_WYG_004-21b"/>
言為然則請姑書之以為記至正十年七月庚辰金華<lb/>
王禕子充記<lb/>
　銘<lb/>
　　遂昌鄭元祐明德<lb/>
昔者聖人以詩詔我興觀羣怨皆僅曰可方其興起夫<lb/>
豈一端由乎人心天理即安懲創感發一歸於正天君<lb/>
是維孰不從令四詩攸陳其類匪一在善學者考見得<lb/>
失繄人之生羣居是繆主敬行恕和而不流詩之怨者<lb/>
<pb n="KR4h0085_WYG_004-22a"/>
與人一致惟其優柔不怒其氣用以事親孝哉有子移<lb/>
孝為忠曽不越此人倫之大孰踰君親性情斯恊無往<lb/>
不伸雲飛川泳根柢動植其類至夥旁資多識是盖聖<lb/>
人以詩設教下逮百王是則是傚湘纍始騷五言由漢<lb/>
百體變殊孰聚其散委系雖别求源則同性情攸歸豈<lb/>
汙豈隆顧仲瑛甫學詩嗜古邃初是㡬本之樂祖賡歌<lb/>
伊始如或聞之猗那商頌如或陳之六義迭奏以濩以<lb/>
韶積力斯乆匪一夕朝名室可詩意猶未盡不有聖師<lb/>
<pb n="KR4h0085_WYG_004-22b"/>
道何由徇嗟甫於詩既殚源委我歌以樂之㡬父其復<lb/>
始<lb/>
　詩<lb/>
　　勾呉顧敬思恭<lb/>
一室何慙小閒来自可詩春池㸔碧草夏木聴黄鸝佳<lb/>
句驚児得行廚為客移卜隣吾欲老莫怪虎頭痴<lb/>
　　河南陸仁良貴<lb/>
漢魏寥寥後浮葩尚六朝好稽周大雅宜咏楚臣騷<lb/>
<pb n="KR4h0085_WYG_004-23a"/>
　　汝陽袁華子英<lb/>
東閣官梅放西池春草芳絶勝驢背上風雪灞橋旁<lb/>
　　淮海秦約文仲<lb/>
姬周世應逺述作詎難名要共論風雅先須識性情秋<lb/>
清羣木見春静百花明無復浮丘伯喈喈想鳯鳴<lb/>
　　四明黄玠伯成<lb/>
讀君江上寄来篇喜殺能詩謝阿連氣律㟁髙才獨贍<lb/>
神機清俊語多圓逺參淡趣徽絃外妙入希聲律吕先<lb/>
<pb n="KR4h0085_WYG_004-23b"/>
欲叩小胥抄近作老夫亦有弁陽編<lb/>
　　山隂王濡之德輔<lb/>
茸茸春草臨流地藹藹晴雲變態時須識玉山深悟處<lb/>
未應餘子易言詩<lb/>
　　錢塘錢惟善思復<lb/>
自寫逰山記長懸戀闕心開尊留好客促席和新吟亦<lb/>
有孟東野豈無支道林適然幽興至還復一登臨<lb/>
　　范陽盧熊公武<lb/>
<pb n="KR4h0085_WYG_004-24a"/>
大雅復誰繼斯人良獨工時時志憂國彷彿杜陵翁<lb/>
　　薊丘聶鏞茂宣<lb/>
乆知顧況好清吟結得茅齋深復深千古再賡周大雅<lb/>
五言能繼漢遺音竹聲遶屋風如水梅萼吹香雪滿襟<lb/>
何日扁舟載春酒為君題句一登臨<lb/>
　分韻詩序<lb/>
　　　至正十二年季秋十有三日子偕汝陽袁子明<lb/>
　　　子英河南陸仁良貴訪玉山於界水之上握手<lb/>
<pb n="KR4h0085_WYG_004-24b"/>
　　　道契濶巳即相與班席列坐而蘭陵周履道適<lb/>
　　　先予至履道盖嘗與予神交翰墨者也翌日夜<lb/>
　　　分玉山張席於可詩齋時故人于匡山岳季翁<lb/>
　　　咸在焉言論該愽意氣欵洽酒既半玉山作而<lb/>
　　　言曰古人驅馳戎馬間覧物興懐未嘗不託之<lb/>
　　　賦咏每讀周公東征宣王六月江漢常武下迨<lb/>
　　　兩漢六朝唐人諸詩其有及於亂離者竊有感<lb/>
　　　焉昔則見於詩今則身踐之風景艱棘山川險<lb/>
<pb n="KR4h0085_WYG_004-25a"/>
　　　阻諸君相㑹良不易得可無賦咏以紀興乎遂<lb/>
　　　以小雅鹿鳴我有嘉賔鼓瑟吹笙分韻詩皆次<lb/>
　　　第而成予得我字餘皆有属玉山且俾予序其<lb/>
　　　首焉淮海秦約文仲書<lb/>
　　　是日以我有嘉賔鼓瑟吹笙分韻賦詩詩成者<lb/>
　　　八人<lb/>
　　秦約得我字<lb/>
張席玉山館飛雨遥夜坐賔朋意欵洽笑咏紛侈哆主<lb/>
<pb n="KR4h0085_WYG_004-25b"/>
人尚文雅蒨絢五雲朶有詩能啟予有酒還醑我灼灼<lb/>
棣萼爛肅肅梧葉墮緬懐浮丘伯含睇玉佩儺他人豈<lb/>
無匹噂沓諒難可滄洲𣺌何許欲駕凌風舸<lb/>
　　于立得有字<lb/>
西風振庭柯落葉下疎栁今夕復何夕盍簮盡嘉友髙<lb/>
齋既可詩良㑹寕辭酒鹿鳴乆已廢正聲亦何有國風<lb/>
變離騷寂寥千載後豈無鮑謝徒浮靡安足取諸君盡<lb/>
瑋彦樽彛間瓊玖捷如矢離弦粲若珠量斗主人起勸<lb/>
<pb n="KR4h0085_WYG_004-26a"/>
客有言君德否維時艱難際鴻洞風塵走眼前耕鑿人<lb/>
不得安畎畆英英菊始華灔灔盃在手勿辭酩酊醉為<lb/>
我開笑口願言致清平樂康以黄耉<lb/>
　　岳榆得嘉字<lb/>
涼飈吹雨来浥我黄菊花粲彼花前姝灼灼顔如霞味<lb/>
登酒既㫖酌獻肴巳嘉滌場舍之北弋雁湖之涯載歌<lb/>
少陵詩把酒言桑麻<lb/>
　　顧瑛得賔字<lb/>
<pb n="KR4h0085_WYG_004-26b"/>
玉山茅齋溪水濵日日舟楫往来頻行廚酒熟更留客<lb/>
當檻花開殊可人㸔雲聴雨意自適分韻賦詩情亦真<lb/>
風塵澒洞罕相見盡醉忘形誰主賔<lb/>
　　袁暠得鼓字<lb/>
玉山何迢迢池臺隔煙浦相望伊永懐於焉得嘉聚清<lb/>
才誰匹儔髙情邁今古浣花溪上春夢草池頭雨緬思<lb/>
江右謝載念韋曲杜於以陶性情横琴聊自鼓<lb/>
　　周砥得瑟字<lb/>
<pb n="KR4h0085_WYG_004-27a"/>
大雅何寥寥千載㡬絶筆後来作者聖間代亦輩出小<lb/>
技何足言紛紛比如櫛逮我治世音昭然爛星日我登<lb/>
君子堂主人盛文物中筵列彛鼎四壁羅書帙置酒髙<lb/>
宴㑹衆賔時促膝髙談三百篇下筆無壅窒陶寫情性<lb/>
餘深入義理窟空山風雨鳴落葉秋瑟瑟主醉客亦醉<lb/>
臥予芝蘭室明日拂衣去長歌返蓬蓽<lb/>
　　袁華得吹字<lb/>
大雅去已逺滛哇襍乖漓惟君力追古豈數漢魏隋朝<lb/>
<pb n="KR4h0085_WYG_004-27b"/>
歌棠棣篇暮誦豳風詩齋居日夷猶圖史充棟楣燎芸<lb/>
藹郁芬奎采光陸離肆筵預雅集百拜循古規班坐列<lb/>
長幼論難啟羣疑諸郎咸古雅六朝問樽彛蹇予學無<lb/>
成學成無所施困頓盜賊中沉復逢百罹秃鬢二毛侵<lb/>
不受霜風吹耿耿發長嘆惻惻起遐思引滿莫辭醉風<lb/>
塵暗天涯<lb/>
　　陸仁得笙字<lb/>
霜降寒始至屢豐秋屇成中園菊未花層漢雁宵征齋<lb/>
<pb n="KR4h0085_WYG_004-28a"/>
居賔既洽咏歌神慮清王風乆已蕩雅頌閟遺音悠悠<lb/>
感文化惻惻念物情氛翳障南國干戈衛重城<lb/>
　後序<lb/>
　　蘭陵周砥履道<lb/>
夫詩發乎性情止乎禮義非矯情而飾偽也嗟夫王者<lb/>
迹熄而詩亡然後春秋作矣寥寥數千載下晉有陶處<lb/>
士焉盖靖節於優游恬澹之中有道存焉所謂得其性<lb/>
情之正者矣玉山顧君仲瑛慕靖節為人居處好修行<lb/>
<pb n="KR4h0085_WYG_004-28b"/>
義好潔故其詩清絶冲淡得之靖節者為多仲瑛開可<lb/>
詩齋延四方之文人才士與講論其中故海内之士慕<lb/>
仲瑛而来者日相繼不絶也予辱逰於仲瑛有日矣秋<lb/>
髙氣清江水澂瑩乗扁舟而造其所不亦故人之情乎<lb/>
仲瑛欵予齋之東偏酒肴雜陳賔客既集酒至半歌鹿<lb/>
鳴之篇曰我有嘉賔鼓瑟吹笙諸君子為我賦之次第<lb/>
成編而属砥叙其後<lb/>
　　齋之主人顧瑛仲瑛<lb/>
<pb n="KR4h0085_WYG_004-29a"/>
　　　五月三日宴客於漁荘之上是夕賔客既散遂<lb/>
　　　與范陽盧伯融淮海秦文仲張燈啜茗於可詩<lb/>
　　　齋以杜工部已公茅屋下可以賦新詩平聲字<lb/>
　　　分韻因各口占一首以紀嵗月余得公字遂書<lb/>
　　　於左<lb/>
　　顧瑛得公字<lb/>
西瀼之西東屯東有徑疑與桃源通一間雪屋翠竹裏<lb/>
百盤風磴青雲中避地卜居擬杜老結茅賦詩懐巳公<lb/>
<pb n="KR4h0085_WYG_004-29b"/>
留君更住十數日要對端陽嗟轉蓬<lb/>
　　盧昭得苑字<lb/>
結屋界溪㘭詩情在逺郊煙華緣磴石山翠落衡茅喚<lb/>
婢從頭咏呼兒信手抄興觀祗自感非是解吾嘲<lb/>
　　秦約得詩字<lb/>
古聖删詩大雅後有子過庭曽學詩雲漢昭囘差可擬<lb/>
河岳英靈安足竒多君唾玉驚座駭五色織錦投梭遲<lb/>
性情陶寫孰觧及莫訝虎頭金粟癡<lb/>
<pb n="KR4h0085_WYG_004-30a"/>
　　袁華<lb/>
　　　至正乙未秋九月平江等處水軍都萬户納麟<lb/>
　　　哈刺公拜江淛行省參知政事奉㫖統兵常鎮<lb/>
　　　時寕海所正千户顧元臣在行間越明年二月<lb/>
　　　寕海君由無錫道太湖入杭維時姑蘓檇李之<lb/>
　　　壤杳如呉越音問不相知者二載今年春二月<lb/>
　　　寕海君以功陞水軍都府副都萬户奉省檄道<lb/>
　　　天台杭海而歸時秋閏九月也玉山嘉予之歸<lb/>
<pb n="KR4h0085_WYG_004-30b"/>
　　　乃置酒㑹友朋於可詩齋寕海君綵衣金符照<lb/>
　　　耀左右奉觴行酒偘偘愉愉嗚呼父子之親君臣<lb/>
　　　之義鮮有能兩全者今寕海君能攄誠致義陞<lb/>
　　　秩三品居重慶之下奉温凊之養可謂上不負<lb/>
　　　聖天子下不負所學矣座客皆能賦者遂以客<lb/>
　　　從逺方来遺我雙鯉魚以平聲循次分韻予得<lb/>
　　　從字敬序其端<lb/>
　　　是日以客從逺方来遺我雙鯉魚平聲字為韻<lb/>
<pb n="KR4h0085_WYG_004-31a"/>
　　　賦詩詩成者五人<lb/>
　　袁華得從字<lb/>
岀處能全孝與忠寕辭大海駕蒙衝祗將禮義為干櫓<lb/>
豈但韜鈐閲虎龍烽火頻年成逺别酒尊今日復相從<lb/>
金符紫綬居重慶勛業當期上景鐘<lb/>
　　顧瑛得方字<lb/>
海上風颿似馬狂歸来仍喜佩銀章三年報國存忠直<lb/>
一旦見親全義方祖逖誓江期復晉董徽仗節樂還鄉<lb/>
<pb n="KR4h0085_WYG_004-31b"/>
聖恩已見金鷄放醉飲寕辭累十觴<lb/>
　　繆侃得来字<lb/>
桃花渡口錦帆開逺喜將軍海上来綵袖稱觴行臘蟻<lb/>
畫堂撾鼓動春雷親朋每共論髙義忠孝應知属大才<lb/>
總是西風吹浪急放歌清夜醉徘徊<lb/>
　　陸仁得雙字<lb/>
將軍南省承恩日歸拜庭闈意氣降王事賢勞殊不忝<lb/>
忠心許國已無雙總戎每見行竒陣開閫仍當駐大江<lb/>
<pb n="KR4h0085_WYG_004-32a"/>
一説煙塵一惆悵臨風坐擁碧油幢<lb/>
　　釋自恢得魚字<lb/>
将軍駕舶來東海喜見升堂奉起居自是經年趨畫省<lb/>
已膺三品佩金魚鐃歌載道從軍樂忠孝傳家教子書<lb/>
此夕稱觴恣歡樂烽煙莫問近何如<lb/>
　夜集聨句詩序<lb/>
　　　至正十四年冬十二月二十二日予逰呉中属<lb/>
　　　時冦攘相接君有南征之命川涂修阻舟檝艱<lb/>
<pb n="KR4h0085_WYG_004-32b"/>
　　　難遂假館於仲瑛顧君之草堂而雪霰交作寒<lb/>
　　　氣薄人翌日夜分集於可詩齋客有匡廬于彦<lb/>
　　　成汝陽袁子英呉郡張大本相與笑談樽俎情<lb/>
　　　誼浹洽酒半諸君咸曰今四郊多壘膺厚祿者<lb/>
　　　則當致身報効吾輩無與於世得從文酒之樂<lb/>
　　　豈非幸哉然友朋難必每思草堂一時諸公出<lb/>
　　　處俱異時郯君九成則執筆漕臺陸君良貴亦<lb/>
　　　有漕事之冗惟龍門琦公元璞獨占林泉之勝<lb/>
<pb n="KR4h0085_WYG_004-33a"/>
　　　以自適其性情興言若人又不能不於斯集馳<lb/>
　　　企也因效石鼎故事以紀是集凡若干韻詩成<lb/>
　　　夜漏下三鼓矣序其首者淮海秦約文仲也<lb/>
今夕乃何夕嵗律巳云暮更長燈燭明<hi>顧</hi>夜冷氷雪沍<lb/>
滕六巧薦瑞<hi>于</hi>封姨怒相妬盍簮各盡歡<hi>秦</hi>杯行不知<lb/>
數肉臺春筍纎<hi>袁</hi>法曲冰絃度紅泪泣風蠟<hi>張</hi>翠煙積<lb/>
春霧鼎沸雀舌烹<hi>顧</hi>酒瀉龍頭注咿嚶囀鶯喉<hi>于</hi>蹣跚<lb/>
躅鵝歩燕謔落語穽<hi>秦</hi>驅馳慨行路計窮酋授首<hi>袁</hi>車<lb/>
<pb n="KR4h0085_WYG_004-33b"/>
墜費誅屨風塵暗城郭<hi>張</hi>稼穡罄場圃憂傾漆室葵<hi>顧</hi>
啖分懶殘果天王狩河陽<hi>秦</hi>奸臣拒官渡濟時風雲㑹<lb/>
<hi>于</hi>曠世龍虎遇前席宣室徵<hi>袁</hi>下詔輪臺布凱奏枤杜<lb/>
詩<hi>張</hi>諷諫校獵賦干羽舞兩階<hi>顧</hi>歌謡誇五袴時清仰<lb/>
皇澤<hi>秦</hi>㑹少憶良晤春氷破㣲甲<hi>于</hi>夜月照寒素雲間<lb/>
鶴鳴陸<hi>袁</hi>呉下書惟顧瘦袁髯似㦸<hi>張</hi>短于腹如瓠張<lb/>
也鄉曲英<hi>顧</hi>秦亦廊廟具孔問郯子官<hi>于</hi>杜賞巳公句<lb/>
暌違念契濶<hi>秦</hi>酩酊寫情愫冉冉歎驅馳<hi>袁</hi>營營笑蚊<lb/>
<pb n="KR4h0085_WYG_004-34a"/>
聚浮生草栖塵<hi>張</hi>虚名日晞露嗟彼噂沓徒<hi>顧</hi>有此和<lb/>
樂孺用繼石鼎聨聊以奏所寓<hi>于</hi>
　口占詩序<lb/>
　　　海虞山人繆叔正扁舟相過以慰别後之思予<lb/>
　　　謂兵後朋舊星㪚得一頃相見曠如隔世遂邀<lb/>
　　　汝陽袁子英天平范君本彭城錢好學榮城趙<lb/>
　　　善長扶風馬孟昭聚首可詩齋内諸公亦樂就<lb/>
　　　飲或携肴或挈果共成真率之㑹由是皆盡歡<lb/>
<pb n="KR4h0085_WYG_004-34b"/>
　　　飲酒酣各賦詩以紀走筆而就興有未盡者復<lb/>
　　　能酬倡以樂永夜予以詩先成叔正俾予序數<lb/>
　　　語於篇首緬思烽火隔江近在百里今夕之㑹<lb/>
　　　誠不易得況期後無㑹乎呉宫花草婁江風月<lb/>
　　　今皆走麋鹿於瓦礫塲矣獨吾草堂宛在溪上<lb/>
　　　予雖祝髪尚能與諸公觴咏其下共忘此身於<lb/>
　　　干戈之世豈非夢逰於已公之茅屋乎善長秉<lb/>
　　　筆作圖於巻予索孟昭楷書以識峕丙申嵗已<lb/>
<pb n="KR4h0085_WYG_004-35a"/>
　　　亥月乙亥日齋之主人顧瑛序<lb/>
木葉紛紛亂竹忩凄風凄雨暗空江世間甲子今為晉<lb/>
户裏庚申不到龎此膝豈因兒輩屈壮心寕受酒杯降<lb/>
與君相見俱頭白莫惜清談對夜缸<lb/>
　　繆侃次韻<lb/>
玉壺酒美醉寒忩酒渴還思飲大江好事乆傳呉下顧<lb/>
作官甚愧鹿門龎眼中世態原如此愁裏詩魔卒未降<lb/>
相對正憐猶夢寐笑談何惜倒銀缸<lb/>
<pb n="KR4h0085_WYG_004-35b"/>
　　范基次韻<lb/>
草堂舊嵗逢君日正説王師欲渡江守境無人能借冦<lb/>
移家容我亦為龎闋中積粟愁輸輓海畔飛書願乞降<lb/>
世事如碁憂不得擁書清夜對寒缸<lb/>
　　袁華和韻<lb/>
哦詩聴雨坐西忩猶勝銜枚夜渡江赤壁焚舟嗟失魏<lb/>
馬陵斫木喜收龎身經䘮亂愁難遣老去情歡酒易降<lb/>
清坐不知更漏永定須㸃㸃墜銀缸<lb/>
<pb n="KR4h0085_WYG_004-36a"/>
　　繆侃倡韻<lb/>
少年壮志已模稜憶舊懐親思不勝我父竟為逃難客<lb/>
故人近作在家僧身居亂世慚何補哭到窮途去未能<lb/>
相見莫論生死事且須泥飲對寒燈<lb/>
　　袁華和韻<lb/>
移家縮地慚無術扛鼎翹関力未勝半世狎逰滄海客<lb/>
三生舊夢白雲僧也知逐鹿多謀智始信屠龍有技能<lb/>
自愧儒冠猶悞世虚齋坐對讀書燈<lb/>
<pb n="KR4h0085_WYG_004-36b"/>
　　顧瑛和韻<lb/>
白雲開處見山稜我欲躋攀力未能晚嵗不為干祿士<lb/>
前身應是小乗僧竹林載酒邀山簡草閣裁詩愧薛能<lb/>
結習未除閒未盡焚香且對佛前燈<lb/>
　　繆侃顧瑛聨句<lb/>
短檠二尺照清酣<hi>顧</hi>圓餅裁肪韭味甘<hi>繆</hi>舊雨今為紅<lb/>
葉雨<hi>顧</hi>閒雲不障白雲菴<hi>繆/</hi>范君逺饋呉犍肉<hi>顧</hi>錢老<lb/>
能分林屋柑<hi>繆</hi>今夕共謀真率醉<hi>顧</hi>莫将時事説江南<lb/>
<pb n="KR4h0085_WYG_004-37a"/>
<hi>繆</hi>
　　顧瑛和柑字韻<lb/>
一醉能辭十日酣濁醪到手味偏甘新詩漫賦宫槐陌<lb/>
好事争傳海岳庵霜後兩螯㸔紫蟹樽前一味岀黄柑<lb/>
料應堂北梅花樹今嵗開時只向南<lb/>
　　馬晉倡韻<lb/>
雅集茅堂下厭厭夜二更干戈隨處起荆棘畏途生嵗<lb/>
晚寒潮落林深衆鳥鳴孤燈挑欲盡覔句竟無情<lb/>
<pb n="KR4h0085_WYG_004-37b"/>
　　顧瑛呈繆侃<lb/>
百里扁舟能作客入門欵語似無依阿翁九月新成服<lb/>
老父三冬未見歸江上黑風兼雨至樹頭紅葉帶霜飛<lb/>
傷心我亦如君切有子天涯未授衣<lb/>
　　繆侃和韻<lb/>
下榻草堂才兩日賦詩行酒思依依清時一見猶難得<lb/>
今日重来豈易歸緑橘正堪和露摘白雲未許岀林飛<lb/>
自憐箧笥俱零落十月蕭條尚夾衣<lb/>
<pb n="KR4h0085_WYG_004-38a"/>
　　錢敏<lb/>
小忩剪燭共題詩却話今春避亂時栁巷嵇康原放逸<lb/>
草堂杜甫嘆流離山空脱葉辭髙樹月冷啼鴉䕶落兒<lb/>
我亦自知身是客不辭百罰對金巵<lb/>
　<lb/>
　<lb/>
　<lb/>
　<lb/>
<pb n="KR4h0085_WYG_004-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉山名勝集巻四<lb/>
</p>
<p>
</p>
  </div>
<div>
<head>玉山名勝集巻五</head> <lb/>
    <p>
<pb n="KR4h0085_WYG_005-1a"/>
欽定四庫全書<lb/>
　玉山名勝集巻五<lb/>
　　　　　　　　　　　　　元　顧瑛　編<lb/>
　聽雪齋題句<hi>杜本𨽻顔</hi>
　　夜色飛花合　春聲度竹深<lb/>
　記<lb/>
　　臨海陳基敬初<lb/>
顧君仲瑛飾藏脩之室於所居小東山之左京兆杜徵<lb/>
<pb n="KR4h0085_WYG_005-1b"/>
君用𨽻古題顔曰聴雪屬予為之記夫天地之氣舒而<lb/>
為陽慘而為陰潤而為雨露凝而為霜雪而其所以舒<lb/>
所以慘而凝且潤者亦何與人而夫人之情見雨露之<lb/>
濡則神夷覩霜雪之嚴則神肅此必有為之真宰而機<lb/>
括於其間者矣且歳聿云暮雨霰交集君子於此宜感<lb/>
時序之代謝慨物候之變遷退而居重幄襲兼裘徵纎<lb/>
歌選妙舞厲金石之響諧絲竹之音以樂其樂今也則<lb/>
不然斂容以處其獨潜聰以察其㣲超超然若逃乎虚<lb/>
<pb n="KR4h0085_WYG_005-2a"/>
空薄富貴而樂枯槁者豈夫所謂瀌瀌奕奕霏霏脉脉<lb/>
颺英而屑玉緣甍而入隙者果足以悦其耳而懌其心<lb/>
乎葢歳功既成嘉瑞時應出無羇旅䟦涉之役入有琴<lb/>
書咏歌之娯而又仰足以致其養俯足以盡其育葢裕<lb/>
於已者不役於物足於内者無待於外於是施施焉衎<lb/>
衎焉與葛天氏之民並遊於熈洽之世嗚呼居太平之<lb/>
時聴豐歳之雪其得於天者亦厚矣宜其不以人之所<lb/>
樂者為樂而以已之所適者以自適然則非仲瑛亦何<lb/>
<pb n="KR4h0085_WYG_005-2b"/>
足以與於此哉雖然吾聞井蛙不可以語海夏蟲不可<lb/>
以語氷葢拘於墟者猶篤於時也今仲瑛處富而不嗇<lb/>
居盈而不矜持虚以守實主靜以制動葢庶㡬於不溺<lb/>
此不泥彼而能與物推移者故予樂為之道也是為記<lb/>
　詩<lb/>
　　㑹稽楊維楨廉夫<lb/>
山人夜坐衆喧息大地花飛不動塵聴到天聲入無極<lb/>
蟹沙蠶葉未為真<lb/>
<pb n="KR4h0085_WYG_005-3a"/>
　　永嘉曹睿新民<lb/>
公子清歌夜未䦨畫簾風動雪珊珊憑君聴到無聲處<lb/>
始信梅花耐歳寒<lb/>
　分題詩序<lb/>
　　西夏昻吉起文<lb/>
　　　至正九年冬予泛舟界溪訪玉山主人時積雪<lb/>
　　　在樹凍光著户牖間主人榼酒宴客於聴雪齋<lb/>
　　　中命二娃唱歌行酒雪霰復作夜氣襲人客有<lb/>
<pb n="KR4h0085_WYG_005-3b"/>
　　　岸巾起舞唱青天歌聲如怒雷於是衆客樂甚<lb/>
　　　飲遂大醉匡廬道士誡童子取雪水烹茶主人<lb/>
　　　具紙筆以齋中春題分韻賦詩者十人俾書成<lb/>
　　　巻各列姓名於左是㑹十二月望日也<lb/>
　　旃<graphic n="KR4500" url="https://raw.githubusercontent.com/kanripo/KR-Gaiji/master/images/KR4500.png" mimeType="image/png"/>問得夜字<lb/>
我從髙書記窮冬走呉下江湖風雪深千里一税駕玉<lb/>
山有佳處風物美無價主人顧虎頭風韻若啖蔗春酒<lb/>
奉客歡璚玉照䑓榭美人狎飛觴碧盌頻行炙徘徊雙<lb/>
<pb n="KR4h0085_WYG_005-4a"/>
鸞舞窈窕新鶯咤清歌乆未停醉語仍無呉起坐影零<lb/>
亂酣眠相枕藉厭厭竟終宵鷄鳴不知夜<lb/>
　　陳惟義得色字<lb/>
北風吹雪迷南國頗覺寒威欺酒力酒酣開户倚髙寒<lb/>
但見乾坤同一色<lb/>
　　于立得飛字<lb/>
暮雪宻成圍寒侵酒力微度窗聞暗響啟户見斜飛漸<lb/>
覺明書幌時來近舞衣酣歌過午夜香靄正霏霏<lb/>
<pb n="KR4h0085_WYG_005-4b"/>
　　陸遜得花字<lb/>
夜宴玉山家春風舞雪斜佳人歌白苧零亂落梅花<lb/>
　　顧衡得合字<lb/>
清夜娯嘉賔融光敞虚閤聲繁松竹深景暝瓊瑶合低<lb/>
徊帯舞斜窈窕歌聲答掇英煮新茶聊以慰喧襍<lb/>
　　虞祥得春字<lb/>
東風撲天吹玉塵玉山張宴娯嘉賔鳴筝醉倚栁枝曲<lb/>
深杯滿泛梨花春琪英凝寒夜光合梅蕊亞簷春色勻<lb/>
<pb n="KR4h0085_WYG_005-5a"/>
酒酣大叫出門去頭上失却烏紗巾<lb/>
　　顧瑛得聲字<lb/>
虚館晝生白飛花照眼明隔簾時有影著地静無聲夾<lb/>
坐人如玉深杯酒屢傾清歡竟成醉淡月破雲生<lb/>
　　昻吉得度字<lb/>
把酒臨前軒積雪滿行路清唱廻春風夜色在髙樹主<lb/>
人雅好客殷勤道情愫歡極座屢更杯深不知數酒䦨<lb/>
看雪行亭亭水中度<lb/>
<pb n="KR4h0085_WYG_005-5b"/>
　　章桂得竹字<lb/>
㑹飲玉山堂瓊花暎<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁夜乆寂無喧春聲在踈竹<lb/>
　　王元珵得深字<lb/>
東風吹雪夜沉沉寒沍千山玉樹林一曲落梅春思濶<lb/>
金杯美酒莫辭深<lb/>
　　　至正十年十二月十九日余扁舟載雪來訪玉<lb/>
　　　山隠君宴余於聴雪齋中時快雪初晴山木清<lb/>
　　　霽雲影翳日氷華著人纎歌徹雲羽觴促席草<lb/>
<pb n="KR4h0085_WYG_005-6a"/>
　　　堂漁荘暎帯左右若在輞川圖畫間也座客藏<lb/>
　　　六道人洓水陳讓㑹稽外史匡山于立桐花仙<lb/>
　　　客陽羡呉善清癯生西江陳汝吉咸集焉賔筵<lb/>
　　　初秩嘯詠既雅隠君以東閣官梅動詩興分韻<lb/>
　　　各賦詩刻竹上酒酣予詩最先成葢桐花仙客<lb/>
　　　又能倚洞簫作梅花三弄實能起予之遐思侑<lb/>
　　　尊者小瑶池小蟠桃小金縷予則雲䑓仙吏呉<lb/>
　　　興郯韶也<lb/>
<pb n="KR4h0085_WYG_005-6b"/>
　　　是日以東閣官梅動詩興分韻賦詩詩成者四<lb/>
　　　人<lb/>
　　陳讓得東字<lb/>
寒鷗不下暮江空遊子生涯尚短蓬嵗事暗隨殘雪去<lb/>
歸心似逐晚潮東岸巾老髩從教白得酒衰顔暫借紅<lb/>
賴有主人能好客草堂燈火一宵同<lb/>
　　于立得閣字<lb/>
歳晏風景異今我忽不樂閒齋掩書坐稍聞踈雨落主<lb/>
<pb n="KR4h0085_WYG_005-7a"/>
人欵客懐開尊慰離索雲牕敞虚館清池瞰飛閣纎歌<lb/>
煖欲浮翠袖寒禁薄嗟予山澤癯那能事羈絡豈不念<lb/>
鐘鼎終期在丘壑酒酣一長嘯目盡盤空鶴<lb/>
　　顧瑛得官字<lb/>
𤣥陰翳陽景積雪凝深寒客行玉山裏悠然起遐觀登<lb/>
髙發清嘯臨流掲長竿勿云鐘鼎貴且盡樽俎歡蜀琴<lb/>
彈白雪秦簫吹紫鸞人生百年間嘉㑹諒亦難莫嗟嵗<lb/>
云暮長歌夜漫漫<lb/>
<pb n="KR4h0085_WYG_005-7b"/>
　　郯韶得興字<lb/>
玉山何逶迤積雪徧行徑池閣生漣漪林木發澄瑩於<lb/>
時接芳筵遐眺復觴咏歌停花入簷笛奏魚出泳若人<lb/>
多雅懐起舞屢清興言歸夜未央㣲月逗初暝<lb/>
　　　詩不成者三人各罰酒一觥<lb/>
<pb n="KR4h0085_WYG_005-8a"/>
　白雲海<hi>盧熊篆顔</hi>
　　<hi>題句缺</hi>
　記<lb/>
　　遂昌鄭元祐明徳<lb/>
今年春界溪顧君仲瑛奉其母陶夫人避地於商溪商<lb/>
溪在呉興之東南僻絶處人以君平昔尊賢下士雖危<lb/>
險殆艱裏餱糧具舟楫以從君於商溪者相望不絶溪<lb/>
之上有大慈隠寺寺僧聞君名延欵禮遇如子弟之於<lb/>
<pb n="KR4h0085_WYG_005-8b"/>
父兄故夫人甘膬之味温凊之奉一切如家庭居無何<lb/>
病氣決而卒君痛母客死旅次號慟頓絶事平即奉函<lb/>
骨歸祔塟綽墩之先隴仲瑛念母不見結樓於碧梧翠<lb/>
竹之堂後而名樓曰白雲海時時登樓躑躅四顧以為<lb/>
母之骨骸雖已歸塟若夫魂氣在此乎在彼乎終天之<lb/>
恨何時而已乎於赫新朝聞君才名将授君以爵秩君<lb/>
以斬然衰絰辭之弗獲乃祝髪家居日誦大乗經以薦<lb/>
母遂昌鄭元祐與君交乆相厚善俾之為樓記昔唐狄<lb/>
<pb n="KR4h0085_WYG_005-9a"/>
梁公使軺過太行見白雲孤飛念母舍其下徘徊興嘆<lb/>
然狄公於時母未亡豈若君之母不存君之痛莫贖其<lb/>
家封殖百年之乆園池室廬書冊琴瑟悉委棄出奔母<lb/>
子累累寄命草野徒以徳厚在人粗畢襄事奉迎商溪<lb/>
人悉能言君之䘮其母也弔者相屬於道哭者相踵於<lb/>
室執紼追送㡬數千人噫士於此可以念君平日之為<lb/>
人今既歸𦵏登樓以思親凝望延佇原隰演迤江湖渺<lb/>
然瞻彼白雲或巻或舒或明或滅雲之意雖有盡而君<lb/>
<pb n="KR4h0085_WYG_005-9b"/>
之痛若無窮於是屏却世緣以游心於清淨覺海深惟<lb/>
海之大無際雲之變無窮君之所以思親也觀其英英<lb/>
盤礴極海際天莫非孝思之情至其著存不忘僾然必<lb/>
有見乎其位肅然必有聞乎其容聲然則夫人魂氣精<lb/>
爽乗雲下上要與君接乎雲氣縹緲之間者雲與海相<lb/>
無窮經曰孝弟之至通乎神明光于四海此之謂也<lb/>
　詩<lb/>
　　玉山顧瑛仲瑛<lb/>
<pb n="KR4h0085_WYG_005-10a"/>
虞山㡬千疊千疊白雲飛出山變蒼狗入山為白衣不<lb/>
能化作雙白鶴飛向白雲深處落向予能觧説前身不<lb/>
是當初舊城郭<lb/>
　　崑山郭翼羲仲次韻<lb/>
青田生鶴子隨母青田飛飛向青天去𤣥裳縞其衣千<lb/>
年歸來華表鶴鶴雛悲吟西日落好將商溪寺前雲還<lb/>
家直過青山郭<lb/>
　歌<lb/>
<pb n="KR4h0085_WYG_005-10b"/>
　　雁門文質<lb/>
白雲深白雲深白雲深處元無心眼空瑶海一萬里山<lb/>
光不動秋隂隂虚白英英啓扃牖袖拂天開落星斗盡<lb/>
隨玉氣化為龍不逐西風變蒼狗道人髙居白雲裏九<lb/>
重丹書徵不起三生石上話因緣春夢梨花隔秋水風<lb/>
塵眯目横干戈龍吞虎噬奈爾何斷蛇神器未出匣海<lb/>
宇無復春光和世事紛紛為落絮百歳流光水東注白<lb/>
雲與我有深期我亦相依白雲住<lb/>
<pb n="KR4h0085_WYG_005-11a"/>
　　顧瑛次韻<lb/>
白雲深白雲深白雲飛來知我心笑看觸石起膚寸斯<lb/>
須變作漫天隂山人驅雲飛出牖一道龍光射南斗大<lb/>
星落落小星明萬物區區等芻狗舉手招歸懐抱裏三<lb/>
日顛風吹不起怒排雨脚走空來捲入銀河一泓水四<lb/>
野紛紛未倒戈其奈山人不出何有時乗雲釣東海世<lb/>
上空尋張志和萬松嶺上雲如絮天賜山人作霖注明<lb/>
朝説與雲中君白雲之樓是常住<lb/>
<pb n="KR4h0085_WYG_005-11b"/>
　　汝陽袁華子英和韻<lb/>
白雲樓居深復深道人燕坐雲為心未逐神龍澤天下<lb/>
時從倦鶴栖巖隂玉氣虹光射虚牖天逼闌干挂牛斗<lb/>
始信桃源隔一塵世人但許聞鷄狗君不見茂苑長洲<lb/>
荒草裏豪傑消沉呼不起功成身退髙者誰一棹䲭夷<lb/>
淼烟水又不見秦川公子走干戈龍顛虎踞奈渠何落<lb/>
日憑髙望鄉土窮愁一洗衰顔和世事興亡等飛絮莫<lb/>
挽黄河水西注御風八極恣遊遨歸去還依白雲住<lb/>
<pb n="KR4h0085_WYG_005-12a"/>
　　顧瑛再叠<lb/>
白雲深白雲深髙樓結在雲中心樓中之人白雲友日<lb/>
日醉卧梨花隂長笑白衣對户牖肘後黄金大於斗草<lb/>
間逐兎縱得之九鼎熱油烹走狗爭如髙卧髙樓裏不<lb/>
聴催歸聴喚起釣竿不釣北溟魚酒杯倒吸西江水何<lb/>
須逐日怒揮戈其若花間雪落何空将朽索馭快馬籋<lb/>
雲放轡追羲和樓外晴雲擘飛絮手拍䦨干目如注青<lb/>
山排闥四海來面面青山白雲住<lb/>
<pb n="KR4h0085_WYG_005-12b"/>
　　河南陸仁良貴和韻<lb/>
白雲深白雲深白雲觧結山人心朝飛玉山陽暮宿玉<lb/>
山隂白雲來時入窗牖或化長虹干北斗方今海内正<lb/>
風塵蕭條千里無鷄狗却怪山人玉山裏掉頭不為蒼<lb/>
生起自緣金粟悟前身要接曹溪一綫水英雄空指魯<lb/>
陽戈奈此西飛白日何連城之珍豈易識有刀莫刖楚<lb/>
卞和白雲之白白於絮太行望絶心如注樓前梧竹已<lb/>
成隂定擬雲深鳯來住<lb/>
<pb n="KR4h0085_WYG_005-13a"/>
　　顧瑛三叠<lb/>
君不見白雲在山如海深世人不觧白雲心不從神龍<lb/>
降甘澤肯從靈女為朝隂又不見白雲出山飛入牖維<lb/>
南有箕北有斗世人再拜仰天光多挽長弓射天狗月<lb/>
明照見玉山裏不受輕風易吹起宵深飛度影娥池影<lb/>
在青天天在水樓下鷄鳴夜枕戈樓頭開宴招李何雲<lb/>
車遝遝衆仙下玉笙瑶管聲相和剪雲作花雲作絮浪<lb/>
浪酒瀉龍頭注就中誰起夀主人倒喝飛光酒中住<lb/>
<pb n="KR4h0085_WYG_005-13b"/>
　　柴榮智和韻<lb/>
白雲深白雲深白雲深䕶山之心有時隨龍去滄海倐<lb/>
焉天宇團秋陰英英不來入我牖直上璇霄掩箕斗或<lb/>
貫日色流玉虹或漏雷聲墮天狗山人學禪草菴裏靜<lb/>
看白雲朝暮起此心欲與雲俱聞又逐溪風過溪水紛<lb/>
紛武士尚揮戈格鬬東南未决何安得此雲化霖雨洗<lb/>
兵甲散為玉燭四海皆陽和雲兮雲兮如擘絮奈此東<lb/>
流復如注山人祗在玉山中長繞山人草菴住<lb/>
<pb n="KR4h0085_WYG_005-14a"/>
　　顧瑛四叠<lb/>
玉山盤盤窈且深中有樓兮居山心白雲不斷䕶岩壑<lb/>
下與梧竹連秋隂天風吹雲夜開牖城下烏啼擊刁斗<lb/>
芒碭長途㫁白蛇上蔡東門嘆黄狗主人醉坐䦨干裏<lb/>
雲影時時酒中起賞春不折背岩花烹茶自汲當門水<lb/>
戰國紛紛競挽戈縱横辯口誇隋何黄鍾不化大雅調<lb/>
五絃漫爾張雲和君不見水上浮萍元栁絮也趂桃花<lb/>
流水注不似白雲日日閒只伴幽人在山住<lb/>
<pb n="KR4h0085_WYG_005-14b"/>
　　三山盧昭伯庸和韻<lb/>
白雲深白雲深愛爾深得雲之心不為霖雨散𤣥澤盡<lb/>
休梧竹屯清隂㡬㸃呉山落瓊牖醉握白雲㪺北斗豪<lb/>
華衰歇嘆銅駝巧詐紛綸慚瓦狗我亦觀雲北軒裏薄<lb/>
暮來歸朝復起為卿為矞乃不常一片閒情淡于水只<lb/>
今壮士擁雕戈奈此川原百戰何願分白雲作避地㑹<lb/>
須偃武歌時和人生百年等飛絮憑髙目送江流注道<lb/>
人趺坐白雲深應是此心無所住<lb/>
<pb n="KR4h0085_WYG_005-15a"/>
　　范陽盧熊公武和韻<lb/>
山中山中白雲深丈人看雲悟雲心挂冠笑傲白雲外<lb/>
結樓靣勢西山隂瓊户璇題玉為牖朝暮白雲栖栱斗<lb/>
下視醯鷄甕裏天車如鷄栖馬如狗崑崙方壺圖畫裏<lb/>
長風吹雲海波起青鸞白鹿滿芝田目送歸雲心似水<lb/>
慙余執筆比操戈塞下馳驅将奈何雨雪沾衣去家逺<lb/>
寒谷正待嘘春和此身如雲等飄絮日夜歸心水東注<lb/>
負郭能分二頃田我亦還依白雲住<lb/>
<pb n="KR4h0085_WYG_005-16a"/>
　來龜軒<lb/>
　　<hi>題句缺</hi>
　記<lb/>
　　三山盧昭伯庸<lb/>
至正十六年三月廿日玉山顧君仲瑛自避地呉興復<lb/>
歸故第芝雲堂之東偏有軒廣不踰丈垣壁周緻家僮<lb/>
啟扃鐍洒掃庭户俄有一龜盈尺蒲伏出墀下家僮見<lb/>
而駭莫究其所由來持以獻於主人主人悦且異之遂<lb/>
<pb n="KR4h0085_WYG_005-16b"/>
名其軒曰來龜徵于文志之夫龜甲蟲之長天下之大<lb/>
寳也原其象天地法隂陽辨是非知吉凶龜亦靈矣哉<lb/>
然予嘗聞能得名龜者家必昌禮運又曰龜以為畜故<lb/>
人不失是則龜四靈之一不有聖人信順之休洽若之<lb/>
何而至焉是故聖人作則君子儀之以和而龜和推之<lb/>
家國一理也斯其為祥也章章矣玉山顧君號呉下鉅<lb/>
族東南清淑之氣磅礴而鬱積肇自爾祖樹厥徳彰厥<lb/>
善蕃滋演迤殆百年于兹子姪昆弟夷愉雍睦得以涵<lb/>
<pb n="KR4h0085_WYG_005-17a"/>
泳乎詩書優游乎富貴家固昌矣今吾子獲名龜之來<lb/>
而軒遂以名斯其為知嫓夫居蔡山節藻棁者有逕庭<lb/>
矣然吾子居是時也悦是祥也藏焉修焉息焉游焉恂<lb/>
恂然有餘兢兢然不足義而順禮而度持盈而勿陂也<lb/>
守成而勿肆也俾爾純嘏保之於身樂之於親以施於<lb/>
子孫如川之方至以莫不増則顧氏之門得不愈昌而<lb/>
大矣哉龜乎龜乎其來有徴乎嘉其事可采書以為志<lb/>
　銘辭<lb/>
<pb n="KR4h0085_WYG_005-17b"/>
　　淮海秦約<lb/>
龜何為兮中墀俠神氛兮聿<hi>缺</hi>被𤣥文兮五色粲瑶光<lb/>
兮陸離鸞廻兮鶴顧睠夫君兮媺且姱天允鍚兮爾禎<lb/>
宜蕃昌兮𦙍祚表兹軒兮佳名厥徳植兮兆其徴蘄嘘<lb/>
吸兮永乆介三夀兮作朋<lb/>
　詩<lb/>
　　軒之主人顧瑛<lb/>
　　　予自呉興避難浮家而歸玉山佳處無一毫之<lb/>
<pb n="KR4h0085_WYG_005-18a"/>
　　　失忽於西廡空庭中有神龜大将尺餘四墻無<lb/>
　　　隙不知所來乃添一小軒扁曰來龜以符龜來<lb/>
　　　之兆及有舊犬聞囓軍士右足環柱不能脱衆<lb/>
　　　槍将及始去匿於田坂中不能得予因呼之為<lb/>
　　　阿義陸君良貴有義犬行因紀龜之靈故及犬<lb/>
　　　之義也<lb/>
避亂歸來兩鬢霜春風依舊滿門墻喜看義犬眠花塢<lb/>
驚見靈龜踞石牀曳尾泥塗來逺道負書蓮葉出重光<lb/>
<pb n="KR4h0085_WYG_005-18b"/>
慎須勿落元君夢自笑能知世𦙍昌<lb/>
　　吕城諸葛耑<lb/>
清江使者過桃溪左顧還驚水石迷綠髪披披逃夜網<lb/>
𤣥裳納納帯春泥鶴歸華表清霄濶燕入空梁落日低<lb/>
珍重主人靈物至舉觴稱夀樂天倪<lb/>
　　汝陽袁華子英<lb/>
憶昔避地商溪頭畏途風雪同泛舟登樓見月思鄉淚<lb/>
坐石看雲憶弟愁落花芳草青春暮東歸喜踏來時路<lb/>
<pb n="KR4h0085_WYG_005-19a"/>
入門梧竹兩青青園池樹石還如故中庭有物状若能<lb/>
屭贔踞石䶲生苔相驚左顧一笑粲乃是河伯使者清<lb/>
江來重門複户嚴扃鐍曳尾泥塗何處入固知異物人<lb/>
所登却勝豫且網中得吾聞靈龜夀綿綿搘牀一息三<lb/>
千年游從鳯麟郊外内㑹合龍虎風雲前舉目烽烟徧<lb/>
區宇巷陌銅駝委榛莽玉山佳處屋鱗鱗鶯花春滿辛<lb/>
夷塢主人當軒寫來龜邀我為作來龜詩蹇予才薄不<lb/>
能賦願爾子孫金印懸纍纍<lb/>
<pb n="KR4h0085_WYG_005-19b"/>
　靈龜銘<lb/>
　　河南陸仁良貴<lb/>
猗甲蟲長四靈之一聖人肇卜曰維墨食大横庚庚於<lb/>
昭典冊玉山之陽洵美園宅和以致祥示兹靈物厥來<lb/>
孔神曰吉曰貞左脇甲子有炳𤣥冥鑄紐作式佩之黄<lb/>
金徵爾夀考永昌子孫<lb/>
<pb n="KR4h0085_WYG_005-20a"/>
　雪巢題句<hi>達兼善篆額</hi>
　　花雨空青迷鶴夢　窗含虚白失鷗羣<lb/>
　記<lb/>
　　㑹稽楊維楨廉夫<lb/>
雪一也而苦樂情異焉清也寒也寒者不知其清清者<lb/>
不知其寒此苦樂之情辨也上古未有室廬則民有橧<lb/>
巢而居者至陶唐氏之世尚有巢父之流以樹為窟與<lb/>
羽族同栖者吾想其巢當霰雪之集與木稼同氷是有<lb/>
<pb n="KR4h0085_WYG_005-20b"/>
雪之寒無雪之清者也後世或有借先於竇者謂之雪<lb/>
窗致爽於髙者謂之雪樓而又有假屋于巢假巢于雪<lb/>
者謂之雪巢是有雪之清無雪之寒者也吾所謂雪巢<lb/>
者崑山之片玉山人治其栖客之舍在於梧竹堂之右<lb/>
偏者是也山人之居髙門懸薄也而無華靡之習炎赫<lb/>
之勢葢盛而能貧腴而能清者也則其名屋於巢名巢<lb/>
於雪者固宜雖然居其清<hi>缺</hi>
　　　　　　　　　　於主與客山人接物之潔也<lb/>
<pb n="KR4h0085_WYG_005-21a"/>
處巢於窮隂沍寒之際一念之纊衣吾衣及人之卒歳<lb/>
無衣者此又山人及物之慈之義也余辱山人觴於巢<lb/>
人固尚其潔已而接而為慈為義者或懼弗及焉故因<lb/>
其請記而為之言且使賦雪巢者不徒美於古人巢寒<lb/>
者之義也山人為顧仲瑛氏予李黼榜進士㑹稽楊維<lb/>
楨也<lb/>
　詩<lb/>
　　遂昌鄭元祐明徳<lb/>
<pb n="KR4h0085_WYG_005-21b"/>
太古有積雪不在西蜀西西蜀之西雪山逺斵氷千仞<lb/>
難扳躋豈知界涇之上肅侯宇虚室生白皦於楮正猶<lb/>
雪積太古前表裏空明湛中處其處者誰世寡儔純淨<lb/>
不涅緇塵羞素履恒因積後見氷潢夜轉銀河秋遂擬<lb/>
巢居葛天氏不在木未并山頭三辰借明啟牖户九霄<lb/>
排雲通徑路呉天月明日将曙螺盤盛得金莖露借問<lb/>
修梁初舉時見者喜氣盈芝眉巢成定産九苞鳯我老<lb/>
為賦卷阿詩<lb/>
<pb n="KR4h0085_WYG_005-22a"/>
　　天台陳基敬初<lb/>
　　　至正十年十二月積雪彌旬玉山主人邀余與<lb/>
　　　于匡山煮茗於雪巢為賦煮雪窩<lb/>
草堂之仙人隠居玉山陲盗泉不肯飲惡木不肯栖就<lb/>
山為窩山積雪雪勝玉泉茶勝芝煮以彭亨菌蠢之石<lb/>
鼎燃以蹙縮擁腫之樹枝恍聞松風洶湧出澗壑化作<lb/>
雲氣爛漫上欲干虹蜺匡廬道士來㑹稽嬉笑怒罵皆<lb/>
成詩尋常一飲即一石踏破甕中天地皆醯鷄不厭陶<lb/>
<pb n="KR4h0085_WYG_005-22b"/>
家滋味薄却愛玉川文字竒舉盌猛吸如鯨鯢悠然相<lb/>
對如賔主窩中自來無町畦乃知混沌鑿不破縱使先<lb/>
天之子亦莫窺端倪逍遥笑殺南華老夢與蝴蝶隨春<lb/>
迷<lb/>
　附録題桐花道人卷<lb/>
　　巢之主人顧仲瑛<lb/>
　　　桐花道人呉國良雪中自雲林來持所製桐花<lb/>
　　　烟見遺留玉山中數日今日始晴相與同坐雪<lb/>
<pb n="KR4h0085_WYG_005-23a"/>
　　　巢以銅博山焚古龍涎酌雪水烹藤茶出壑雷<lb/>
　　　琴聴清癯生陳惟允彈石泉流水調道人復以<lb/>
　　　碧玉簫作清平樂虚室半白塵影不動清思不<lb/>
　　　能已巳道人出所擕卷索和民瞻石先生所製<lb/>
　　　清平樂詞予遂以紫玉池試桐花烟以贈之且<lb/>
　　　邀坐客郯雲同和時至正十年臘月廿二日也<lb/>
　　石民瞻　清平樂<lb/>
呉郎丰度邂逅春城暮暖日晴雲花滿樹恰似故人詩<lb/>
<pb n="KR4h0085_WYG_005-23b"/>
句　坐中翔鳯飛霞來尋弄玉仙家説與江州司馬淚<lb/>
痕不為琵琶<lb/>
　　顧瑛和韻<lb/>
鳳簫聲度十二瑶臺暮開徧璚花千萬樹纔入謝家詩<lb/>
句　仙人酌我流霞夢中知在誰家酒醒休扶上馬為<lb/>
君一洗筝琶<lb/>
　　郯韶和韻<lb/>
湘雲㣲度六曲朱欄暮簾外香飄梅子樹知有王孫索<lb/>
<pb n="KR4h0085_WYG_005-24a"/>
句　誰將璚琯吹霞栁花飛過東家説與門前去馬斷<lb/>
腸休為琵琶<lb/>
<pb n="KR4h0085_WYG_005-25a"/>
　春草池<lb/>
　緑波亭題句<hi>篆顔缺名</hi>
　　逺夢生青草　芳池看緑波<lb/>
　詩<lb/>
　　匡廬于立彦成<lb/>
我愛玉山人結屋玉山裏窈窕接飛橋逶迤帯流水東<lb/>
風入庭樹好鳥聲嚶嚶夜來過新雨池塘春草生客來<lb/>
坐閒事翛然媚幽獨俯檻見青天蕩漾波光綠悠悠羣<lb/>
<pb n="KR4h0085_WYG_005-25b"/>
魚泳渺渺孤鷗飛魚鳥亦有適物我盡忘機何人欵乃<lb/>
歌徑度前溪去恐是武陵人來向桃源住<lb/>
　　呉龍門山釋良琦元璞<lb/>
桃溪綠水接深池芳草如雲護石磯色映湘簾春雨細<lb/>
波明畫舫夕陽㣲最憐才子新成句因憶王孫乆未歸<lb/>
況有髙亭更蕭爽日長留客看清暉<lb/>
　　汝陽袁華子英<lb/>
為愛玉山好放舟玉山去綠波亭邉春草池况據玉山<lb/>
<pb n="KR4h0085_WYG_005-26a"/>
最佳處時當二月春正美麴塵揺波草如綺雨驚殘夢<lb/>
未鳴蛙風漾飛花見游鯉大謝文章迥絶塵江郎詞賦<lb/>
亦清新得句池塘懐别逺傷情南浦送行人何如此亭<lb/>
樂賞適石脚挿入魚龍宅臨流行酒水浮堦俯檻鳴琴<lb/>
光照席君不見山川極目楚囚悲北望神州淚滿衣又<lb/>
不見昆明一夜飛刼灰漢代衣冠委草萊但願無事長<lb/>
相見春草池頭日日來<lb/>
　　雲門僧法堅<lb/>
<pb n="KR4h0085_WYG_005-26b"/>
雪消春色滿江沱芳草纎纎覆綠波最是髙陽池上客<lb/>
狂歌無奈醉時何<lb/>
亭前脩竹淨猗猗烟暖沙頭杜若肥一夜雨餘春水漲<lb/>
白鷗日日到柴扉<lb/>
　　天台釋至奐<lb/>
為愛幽居好清池近草堂雨晴春淡沲月白夜光芒憶<lb/>
弟情何極題詩興不㤀秪應無俗事濯足向滄浪<lb/>
　　雁門文質<lb/>
<pb n="KR4h0085_WYG_005-27a"/>
池上新亭好憑闌引興長朝暉生草色天影落波光雨<lb/>
過鳬鷖亂春明杜若香為懐江謝趣清夢遶西堂<lb/>
　　河南陸仁良貴<lb/>
迴塘帯蘭薄曲檻暎朱甍春雨夜初至綠波池上生游<lb/>
魚蕩清漣細藻承落英浩浩謝池思悠悠南浦情日夕<lb/>
淡無語燕坐望寰瀛<lb/>
　　句呉周砥履平<lb/>
風漪結蘭汜澂緑汎沄沄似将楊栁絲織成縠紗紋浮<lb/>
<pb n="KR4h0085_WYG_005-27b"/>
影動踈箔新晴靄㣲雲春草夜來長萋萋綿夕曛謝公<lb/>
乆不作寄懐良以勤孰知後來者亦足與斯文<lb/>
　　呉郡顧達<lb/>
　　　春草池<lb/>
浮颷偃蘭薄飛烟生水漣紅沾雨花濕翠侵衣桁鮮翡<lb/>
翠晚迷徑蜻蜓酣倚船援筆攄藻思臨流懐惠連<lb/>
　　　綠波亭<lb/>
碧色漲春雲圓文生暮雨稍渟楊栁岸已没鵁鶄渚錦<lb/>
<pb n="KR4h0085_WYG_005-28a"/>
鱗唼萍游蘭棹隔烟語曲䦨倚東風懐人𣺌南浦<lb/>
　　天台陳基敬初<lb/>
眼明忽見此亭新公子詩成思入神坐愛碧波千頃綠<lb/>
夢回芳草一池春每傾鸚鵡留佳客欲采芙蓉寄逺人<lb/>
燕子不來秋已暮倚䦨無語獨逡巡<lb/>
　詞<lb/>
　　金華王禕子充<lb/>
有美人兮玉山之下蹇好修兮樂逍遥以容與采衆芳<lb/>
<pb n="KR4h0085_WYG_005-28b"/>
兮中洲洲有杜若兮有葯在渚葯為房兮杜若為户芳<lb/>
菲菲兮襲予羌獨立兮其誰與處我懐美人兮欲往從<lb/>
之水波深兮使我延佇<lb/>
玉山之下兮有美一人我之懐子兮匪秋伊春水波兮<lb/>
孔深渉從子兮子宜我親遺我兮幽蘭報子兮綠蘋嗟<lb/>
夫人兮混濁非我與子夫誰與論願嵗晏兮為期母相<lb/>
忘兮水濵<lb/>
　分題詩序<lb/>
<pb n="KR4h0085_WYG_005-29a"/>
　　呉興沈明逺自誠<lb/>
　　　玉山顧君仲瑛樂遊好竒聞呉興山水清逺嘗<lb/>
　　　放舟過予水竹居每與登何山汎玉湖輙盡興<lb/>
　　　而返問於予曰子安知吾鄉玉山色日接於心<lb/>
　　　目固可樂也抑豈若余来遊觀之為樂與今年<lb/>
　　　暮春予過呉舍於法流水寺仲瑛聞余至遂入<lb/>
　　　城府相見劇談數日而去秋八月十有四日仲<lb/>
　　　瑛復以書致予曰當秋髙氣爽玉山中能來一<lb/>
<pb n="KR4h0085_WYG_005-29b"/>
　　　遊及予來時龍門琦元璞開士先至數日遂握<lb/>
　　　手入西園歴覽清勝是夜月魄既滿涼空一碧<lb/>
　　　天香水影交暎上下殆非人間仲瑛乃張樂置<lb/>
　　　酒於湖山樓酒半移席綠波池上同席者㑹積<lb/>
　　　王徳輔從子倫仲瑛之季晉道仲瑛命小瓊華<lb/>
　　　調箏南枝秀倚曲舉杯屬客曰人生㑹合不可<lb/>
　　　常今夕之飲可不盡歡耶去年兹集如山隂道<lb/>
　　　士于彦成軰今皆在天外雖欲同此樂邈不可<lb/>
<pb n="KR4h0085_WYG_005-30a"/>
　　　得乃以銀漢無聲轉玉盤分韻賦詩元璞得銀<lb/>
　　　字徳輔得漢字仲瑛得聲字予得無字詩不成<lb/>
　　　者罰酒一觥明日詩成登卷俾余為小引云余<lb/>
　　　則呉興沈明逺自誠也時至正中秋既生魄<lb/>
　　　是日以銀漢無聲轉玉盤分韻賦詩詩成者四<lb/>
　　　人<lb/>
　　釋良琦得銀字<lb/>
今宵白月滿孤輪大地山河無一塵天上分明呈玉兎<lb/>
<pb n="KR4h0085_WYG_005-30b"/>
水中清切見氷鱗横簫度曲聲初轉剪葉分題意更新<lb/>
却憶當時同㑹者相思直欲髩如銀<lb/>
　　王濡之得漢字<lb/>
丹桂發天芳涼月正秋半開筵緑波上雜佩微風㪚清<lb/>
光麗飛閣明波溢長岸纎歌珠露零妙舞綺霞粲於焉<lb/>
接觥籌況乃富詞翰賞適靡預期急景無留玩胡為羈<lb/>
塵鞅髙情邈雲漢<lb/>
　　沈明逺得無字<lb/>
<pb n="KR4h0085_WYG_005-31a"/>
此月玉山月清光無處無池䑓帯秋水風露在氷壺翠<lb/>
袖歌相並金樽興不孤厭厭醉忘返落葉響髙梧<lb/>
　　顧瑛得聲字<lb/>
據牀坐看月華生水氣浮空夜氣清蜃闕珠宮寒作市<lb/>
銀盤玉露靜無聲芳筵累吸杯中月彩鳯雙吹樹底笙<lb/>
不見山隂狂道士相思只在越王城<lb/>
　　龍門釋良琦元璞<lb/>
避地去年因共難臨池今日喜同間晴沙草接春簾外<lb/>
<pb n="KR4h0085_WYG_005-31b"/>
落日鳥鳴芳渚間詩卷一朝歸趙璧野亭百里見呉山<lb/>
已知金粟真成隠約我釣船長往還<lb/>
　　　去年春予與玉山主者避難于霅上家之舊藏<lb/>
　　　書畫多失去今年二月予自松陵放舟過玉山<lb/>
　　　中時芙蓉渚之軒新成主人與予登眺其上洗<lb/>
　　　人心目不覺人情暢然與去年難中不同也及<lb/>
　　　觀所補詩巻因漫製云<lb/>
　　玉山顧瑛次韻<lb/>
<pb n="KR4h0085_WYG_005-32a"/>
去歳一春同作客今春相見却身閒亭開翠栁紅桃外<lb/>
魚躍緑波春草間自笑淵明居栗里也隨慧逺入廬山<lb/>
何當共下呉江釣坐向船頭話八還<lb/>
　夜坐口占<lb/>
　　繆偘<lb/>
夜涼團坐緑波亭月色荷風户不扃自喜清狂如賀監<lb/>
移文休詫北山靈<lb/>
　　顧瑛<lb/>
<pb n="KR4h0085_WYG_005-32b"/>
虚亭月色不勝寒況坐綠波亭上看啼斷候蟲秋寂寂<lb/>
好懐正在倚䦨干<lb/>
　記<lb/>
余家玉山中亭館凡二十有四其扁題書卷皆名公鉅<lb/>
卿髙人韵士口咏手書以贈予者故寳愛甚於古玩好<lb/>
今年春正月兵入草堂書畫無長物夏四月有軍士數百<lb/>
持戈特來索予甚急時予與家累軰尚在山中由是獲<lb/>
免然不知其故後三日始知為不義者誣及歸草堂而<lb/>
<pb n="KR4h0085_WYG_005-33a"/>
諸卷皆為之分挈而去每與汝陽袁子英嘆諸朋軰手<lb/>
澤不可復見秋八月予欲謝世緣而無策不免削髪作<lb/>
在家僧一日通守馮秉中下車問訊茗供之餘遊觀諸<lb/>
所為余言曰君家書卷向為軍士持去予知君好事皆<lb/>
為君收得之明當奉送不數日囊貯七十餘巻以歸予<lb/>
檢㸃諸亭館巻中惟栁塘絳雪緑波三巻不在焉嗚呼<lb/>
物之聚散豈偶然哉向之大變而無所失忽罹細故皆<lb/>
星散而去又得賢守于衆手中裒輯以歸使吾之亭館<lb/>
<pb n="KR4h0085_WYG_005-33b"/>
愈増其顔然不忍獨使三亭館處寂寞也暇日與袁子<lb/>
英馬孟昭分補其闕各書一卷予得此卷以前書鈔為<lb/>
續卷因記其得失云旹丙申歳已亥月庚申日玉山顧<lb/>
瑛書於綠波亭<lb/>
<pb n="KR4h0085_WYG_005-34a"/>
　絳雪亭<hi>篆顔缺名</hi>
　　<hi>題句缺</hi>
　秋日海棠花開序<lb/>
　　亭之主人顧瑛<lb/>
得商鼎靈石者數軰日相玩賞以遣世慮一日同覩此<lb/>
花於脱葉間露紅蓓蕾於炎風赫日中甚可驚訝後三<lb/>
日而花大放乃延汝陽莒城二公炰鱉斫鱔嘗新篘蓮<lb/>
花白酒與花神洗糚少焉清風南來明月東上頓思匡<lb/>
<pb n="KR4h0085_WYG_005-34b"/>
山寓於越香山阻於杭龍門歸呉江而無信道路梗絶<lb/>
莫知何在予子元臣孤身守忠存歿未保向之看花觴<lb/>
咏者惟汝陽一人而已對花傷感漸成不樂而罷酒越<lb/>
五日而河南陸仁良貴太原王楷叔正同舟泊溪上是<lb/>
晚鬱蒸尤甚而此花尚留數十朶在急命書童張席露<lb/>
坐樹旁相與折花劇飲各永言之嗚呼花不以寒暑而<lb/>
開人而有呉越之阻世殊事異能不慨然予向時絳雪<lb/>
亭詩卷兵至時為亂軍中好事者持去就俾莒城貌圖<lb/>
<pb n="KR4h0085_WYG_005-35a"/>
于前予賦唐律一首于後請坐客相次以紀時丙申七<lb/>
月廿八日也<lb/>
　　顧瑛<lb/>
怪底海棠能狡獪今年當暑著花鮮露粘蝶粉生珠汗<lb/>
日炙猩紅上紫綿夢斷馬嵬春信逺神遊金谷晚糚妍<lb/>
獨憐向嵗題詩者不見燒燈花樹前<lb/>
　　袁華<lb/>
春暉樓前海棠樹七月花開殊可人紅衣飛盡欣同列<lb/>
<pb n="KR4h0085_WYG_005-35b"/>
金粟吹香殿後塵白帝駕回歌吹海天孫錦織女牛津<lb/>
三年花向秋冬發把酒分詩莫厭貧<lb/>
　　陸仁<lb/>
七月海棠花滿枝却思三月見花時誰燒銀燭相為樂<lb/>
正是烽烟苦亂離絳雪飄揺從自落涼風愛䕶莫教吹<lb/>
人生若此秋如許不惜沉酣倒玉巵<lb/>
　　王楷<lb/>
春去好花都落盡也憐秋見海棠開持杯爛醉紅雲底<lb/>
<pb n="KR4h0085_WYG_005-36a"/>
莫把銀燈照石苔<lb/>
　䟦<lb/>
　　　右絳雪亭詩一卷兵入草堂時圖史散佚玉山<lb/>
　　　歸而獲此卷于池中完而可讀者惟前詩五首<lb/>
　　　耳自張師允御史至王叔正之作凡若干首皆<lb/>
　　　于名勝集中重録于右惟御史之詩乃袁子英<lb/>
　　　所𨽻餘詩并七月紀時與序皆予書以補舊巻<lb/>
　　　之失丙申嵗十月望日扶風馬晉記<lb/>
<pb n="KR4h0085_WYG_005-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉山名勝集巻五<lb/>
</p>
<p>
</p>
  </div>
<div>
<head>玉山名勝集卷六</head> <lb/>
    <p>
<pb n="KR4h0085_WYG_006-1a"/>
欽定四庫全書<lb/>
　玉山名勝集卷六<lb/>
　　　　　　　　　　　　　元　顧瑛　編<lb/>
　浣花館題句<hi>趙雍篆顔</hi>
　　波煖花明狀元浦　竹寒沙碧拾遺詩<lb/>
　記<lb/>
予别墅號小桃源達秘書為余篆扁諸名公賦咏疊筆<lb/>
至正戊子春故人張楠渠詩來乃知其隠居之所亦號<lb/>
<pb n="KR4h0085_WYG_006-1b"/>
小桃源嗟夫天台武陵固不在論今之托是名者又何<lb/>
多也王謝爭墩於千載之下識者哂之遂以桃源之號<lb/>
歸之楠渠易其顔為浣花又恐杜陵翁笑余乆假也呵<lb/>
呵館之主人顧瑛識<lb/>
　詩<lb/>
　　丹丘柯九思敬仲<lb/>
谿行何處是仙家谷口尋君日未斜隔岸雲深相借問<lb/>
青林望極有桃花<lb/>
<pb n="KR4h0085_WYG_006-2a"/>
　　四明黄玠伯成<lb/>
錦官城外浣花溪萬里東流無盡時出郭水青魚可數<lb/>
緣谿路曲馬難騎春星一夕草堂飲夜雨㡬年茅屋詩<lb/>
阿段前扶阿稽後少陵野老鬢如絲<lb/>
　　勾呉張遜<lb/>
種桃如種栁容易得成花千樹恐無地平原堪子家晚<lb/>
風迎窈窕春水遶汙邪乆不通人問循溪歩曲斜<lb/>
　　天台陳聚敬徳<lb/>
<pb n="KR4h0085_WYG_006-2b"/>
愛爾桃溪好幽期不可分山光晴挹翠玉氣暖為雲漁<lb/>
艇花間泊樵歌竹外聞思君賦招隠慚愧北山文<lb/>
　　河東李元珪廷璧<lb/>
浣花溪在界溪頭愛汝新成小隠幽日日花間頻洗盞<lb/>
時時栁外更維舟春風繡幙圍歌扇夜月珠簾控玉鈎<lb/>
倚杖看雲雙眼豁功名冨貴等浮漚<lb/>
　　呉郡顧達<lb/>
宻葉晝沉影落英春洗香白雪紛渚亂錦雲緣岸長尋<lb/>
<pb n="KR4h0085_WYG_006-3a"/>
津迷去路懐人贈遺芳𤣥洲諒非逺樓䑓烟霧藏<lb/>
　聫句詩序<lb/>
　　　至正戊子六月廿四日維楨與衛輝髙智匡廬<lb/>
　　　于立清河張師賢汝南袁華河南陸仁宴集于<lb/>
　　　浣花館酒䦨主客聫句凡廿四韻㑹稽楊維楨<lb/>
　　　序<lb/>
大厦千萬餘小第亦云甲馬山分玉崑<hi>楊</hi>鯢津類清霅<lb/>
湖吞傀儡深<hi>于</hi>江㵼呉淞狹地形九曲轉<hi>張</hi>峯影千丈<lb/>
<pb n="KR4h0085_WYG_006-3b"/>
挿斜川萬桃蒸<hi>袁</hi>小徑五栁夾仙杖撞石檢<hi>陸</hi>靈洞開<lb/>
玉匣雲停清䕃初<hi>顧</hi>涼過小雨霎鶴舞竹䙰褷<hi>楊</hi>魚亂<lb/>
萍喋啑風顛帽屢欹<hi>于</hi>暑薄衣猶袷花憑嬴女獻<hi>張</hi>酒<lb/>
倩呉姬壓簾捲蒼龍鬚<hi>袁</hi>盤薦紫駝胛戎葵粲巧笑<hi>于</hi>
文𤓰印微搯白㦸魚乍刲<hi>顧</hi>紅蓮米新鍤急觴行葡萄<lb/>
<hi>楊</hi>清厨扇蒲箑火珠梅焜熿<hi>于</hi>氷絲蓴浹渫雲靁摩乳<lb/>
彞<hi>張</hi>珌琫玩腰玾伶班鼔解穢<hi>袁</hi>軍令酒行法弓彎舞<lb/>
百盤<hi>陸</hi>鯨量杯千呷腔悲牙板擎<hi>顧</hi>調促氷絃擪客歡<lb/>
<pb n="KR4h0085_WYG_006-4a"/>
語噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>
                    <hi>楊</hi>童酣鼻齁䶎觴徹給泓頴<hi>于</hi>詩成繕書剳嘔<lb/>
句投錦囊<hi>張</hi>披圖出緗笈驪駒歌已終<hi>袁</hi>青蛾情尚狎<lb/>
永矢交友盟<hi>陸</hi>銅盤不須㰱<hi>顧</hi>
<pb n="KR4h0085_WYG_006-5a"/>
　柳塘春題句<hi>馬九霄篆顔</hi>
　　金縷和烟春漠漠　赤欄倚月水溶溶<lb/>
　詩<lb/>
　　崑山郭翼羲仲<lb/>
隂隂覆地十餘畆嫋嫋迴塘二月風雨過鷗眠沙裏色<lb/>
花飛鸚亂水聲中<lb/>
　　河南陸仁良貴<lb/>
晴雪散河堤春雲晚復迷鯉魚跳藻葉燕子拂蘭荑<lb/>
<pb n="KR4h0085_WYG_006-5b"/>
　　汝南袁英子英<lb/>
鴨緑波揺艦鵝黄栁覆堤飛花如白雪流出武陵溪<lb/>
　　臨海陳基敬初<lb/>
扁舟二月傍溪行愛此林塘照眼明芳草日長飛燕燕<lb/>
緑隂人靜語鶯鶯臨風忽聴歌金縷隔水時聞度玉笙<lb/>
更待清明寒食後買魚沽酒答春晴<lb/>
　　西夏昻吉起文<lb/>
春塘水生揺緑漪塘上垂楊長短絲美人蕩槳唱流水<lb/>
<pb n="KR4h0085_WYG_006-6a"/>
飛花如雪啼黄鸝<lb/>
　　三山盧昭伯庸<lb/>
黄栁花香水上衣褰簾亭上挹春暉蘭橈一道㣲風入<lb/>
却逐金塘燕燕歸<lb/>
　　呉興郯九成<lb/>
春塘二月春波深楊栁濯濯㺯輕隂㣲風裊裊金蟲落<lb/>
隔屋兩兩黄鸝吟飛花莫遣度流水化作浮萍無定止<lb/>
折時須折㝡長條堤邉繫取木蘭橈<lb/>
<pb n="KR4h0085_WYG_006-6b"/>
　　淮海秦約文仲<lb/>
弱栁金塘上春潮岸岸連樹深停野騎花送渡江船燕<lb/>
蹴初晴雨烏栖欲暝烟沼濵延佇乆落日棹歌還<lb/>
　　四明黄玠伯成<lb/>
江南二月栁條青栁下陂塘取次行蘭杜吹香魚隊樂<lb/>
草莎成罽馬蹄輕小蠻多恨身今老張緒少年春有情<lb/>
得似東呉顧文學風前雨後聴鶯聲<lb/>
　　義興岳榆季堅<lb/>
<pb n="KR4h0085_WYG_006-7a"/>
三月風柔雨霽初芳塘流水碧珊瑚欲維畫舫絲猶弱<lb/>
稍撲湘簾絮已無㣲影揚波驚鯉隊新陰分色映鵞雛<lb/>
調筝莫按陽關曲時到藏鴉興未孤<lb/>
　　呉郡顧達<lb/>
垂絲拂波迥沉影帯雲流鶯啼渚烟凈燕飛簾雨收萍<lb/>
閒雙槳蕩花浮羣鯉遊東風約朝煖晞髪靣輕鷗<lb/>
　　范陽盧熊公武<lb/>
千歩垂楊栁隂連喜水生花深吹落絮葉宻坐流鶯<lb/>
<pb n="KR4h0085_WYG_006-7b"/>
　口占詩序<lb/>
　　　至正十二年正月下澣春雪方霽飲酒栁塘上<lb/>
　　　水光與春色相動盪因咏王臨川鴨綠鵞黄之<lb/>
　　　句各口占四絶以紀時序嗟乎世故之艱難人<lb/>
　　　事之不齊得一適之樂如此者可不載諸翰墨<lb/>
　　　以識當時之所寓況南北東西理無定止焉知<lb/>
　　　後之㑹者誰歟席上賦詩者三人匡廬于立書<lb/>
　　于立<lb/>
<pb n="KR4h0085_WYG_006-8a"/>
江浦雪消楊栁春檻下新水碧粼粼嫁得東風最輕薄<lb/>
吹蕩柔條拂著人<lb/>
正月已盡寒未收栁塘曲曲帯平流青絲銀瓶送美酒<lb/>
赤欄畫橋横釣舟<lb/>
日落大堤楊栁明栖烏也復可憐生若待清明花似雪<lb/>
風光多屬上林鶯<lb/>
嫩綠新生楊栁枝輕風故故向人吹春波不盡東流意<lb/>
折得柔條欲遺誰<lb/>
<pb n="KR4h0085_WYG_006-8b"/>
　　顧瑛<lb/>
二月㸔㸔已過半春雨尚爾不放晴楊栁長堤飛鳥過<lb/>
鸕鷀新水沒灘平<lb/>
溪上草亭絶低小春來有客日相過便須對栁開春酒<lb/>
坐㸔晴色上新鵞<lb/>
鳥啼殘雨過平皋魚逐輕波趂小舠獨愛大堤楊栁樹<lb/>
又牽春意上柔條<lb/>
小亭結在瀼西頭况復春半雨初收栁垂新綠枝枝弱<lb/>
<pb n="KR4h0085_WYG_006-9a"/>
水轉迴塘漫漫流<lb/>
　　袁華<lb/>
横雨狂風二月餘栁塘猶未動春鋤花明蘭渚冝垂釣<lb/>
月暗芸忩好讀書<lb/>
細雨初晴煖尚㣲小亭簾幙䕶春暉麴塵波動魚初上<lb/>
金縷條長燕未歸<lb/>
漠漠輕風雨乍收方塘生水不膠舟慈烏將子避人去<lb/>
返照正在栁梢頭<lb/>
<pb n="KR4h0085_WYG_006-9b"/>
春塘楊栁未飛綿已有清隂覆畫船好倩呉姬歌水調<lb/>
不辭百罰酒杯傳<lb/>
　後序<lb/>
栁塘春者顧君仲瑛玉山佳處之一館也仲瑛為中呉<lb/>
世家讀書績文日從四方賢士大夫遊凡一亭一館必<lb/>
觴咏以紀日累月増共若干卷丙申春正月兵入草堂<lb/>
俱發篋取去後全歸于通守馮君秉中詩内此卷不存<lb/>
仲瑛命婁江朱珪臨九霄篆匾予録前詩復装為卷以<lb/>
<pb n="KR4h0085_WYG_006-10a"/>
補其失於以見玉山好事之勤秉中尚義之篤㣲玉山<lb/>
之好事豈能動秉中之心㣲秉中之尚義豈能以歸玉<lb/>
山之舊物二公可謂豪傑之士矣復讀于匡廬序口占<lb/>
詩中語所謂南北東西理無定止後之㑹者誰歟今于<lb/>
君栖於㑹稽烟塵夐隔卷中諸君子雖近在百里皆星<lb/>
散雲流舊客則余一人而已慨時世之變遷嗟友朋之<lb/>
暌離予於于君之言重有感焉遂書以識崑丘袁華書<lb/>
　小集分韻詩序<lb/>
<pb n="KR4h0085_WYG_006-10b"/>
　　　丁酉歳二月廿二日龍門琦開士自呉江汎舟<lb/>
　　　訪金栗道人顧君仲瑛於界溪之上龍門復貽<lb/>
　　　書石川招予過此適葛君天民亦自苕霅來各<lb/>
　　　以道路蕪梗暌離隔歳慰藉問勞握手叙契濶<lb/>
　　　語刺刺不能休其於故人之情為何如哉留數<lb/>
　　　日日以詩酒相娯樂繼而龍門復欲還呉江之<lb/>
　　　無礙寺道人止其行且張席栁塘春之小軒時<lb/>
　　　春雨初霽春水初生綠波淡蕩栁色如濡舉酒<lb/>
<pb n="KR4h0085_WYG_006-11a"/>
　　　相属談語甚歡酒既半道人作而言曰適斯時<lb/>
　　　也當戎馬交馳之際凡我友朋一别如雨若匡<lb/>
　　　山于君畨陽蕭君皆予之至厚者也今日之在<lb/>
　　　㑹稽猶風馬牛之不相及也予思之未嘗一日<lb/>
　　　忘之今日得與諸君合并不知良晤又㡬何時<lb/>
　　　因思古人折栁贈别之意不能不戚然于懐也<lb/>
　　　諸君能無言乎袁君子英遂舉栁塘春水漫之<lb/>
　　　句分韻賦詩以寫其情云是月二十又八日也<lb/>
<pb n="KR4h0085_WYG_006-11b"/>
　　　河南陸仁分得水字且為之序<lb/>
　　　是日以栁塘春水漫之句分韻賦詩詩成者四<lb/>
　　　人<lb/>
　　顧瑛得栁字<lb/>
　　　去春余避地於呉興之商溪始識天民於溪上<lb/>
　　　之大慈隠寺天民讀書有節義落落有古人風<lb/>
　　　故與予甚浹洽及余之歸逺餞於洪城溪亭臨<lb/>
　　　溪泣别則其交情可見矣今又能駕輕舟歴數<lb/>
<pb n="KR4h0085_WYG_006-12a"/>
　　　百里之險途來問訊予之祝髪其義之篤情之<lb/>
　　　深非尋常泛交結面者之比予故借此詩美之<lb/>
　　　且以餞其歸并以柬無隠老禪求一轉語也<lb/>
剥啄誰扣門乃是忘年友逺從商溪來過我繩樞牖入<lb/>
門無一言但覺驚我醜我醜我自知削髪事三有學佛<lb/>
亦何補用以脱塵垢全我濁世身薦我生身母羡君顔<lb/>
色好濯濯春月栁不為時所趨甘著儒冠守即今一相<lb/>
見意思兩彌厚春風吹楊花落我杯中酒願持盈盈盃<lb/>
<pb n="KR4h0085_WYG_006-12b"/>
再起為君夀君其勿我辭罄此掃愁帚不聞亂軍中食<lb/>
人如食狗苖獠虣已甚横殺掠人婦自古戎旅間此事<lb/>
十八九若以樂土言無出平湖右未知干戈世能免餓<lb/>
莩否忍君遽云别更欲周旋乆横塘新水發舟楫不肯<lb/>
後君今必欲歸為語無隠叟願施七寳牀大作獅子吼<lb/>
　　釋良琦得塘字<lb/>
亂後山人兩髩蒼雲山百里乆相望孤舟江水夜乗興<lb/>
流水桃花春滿荘談笑便須相抵掌清興何所共持觴<lb/>
<pb n="KR4h0085_WYG_006-13a"/>
芙蓉芳渚雙溪轉楊栁飛軒萬樹長隂拂綺筵賔正集<lb/>
花吹玉斝酒偏香倉庚得友間關好翡翠窺魚取次翔<lb/>
世上風塵方澒洞山中日月且徜徉輞川别業聲相似<lb/>
栗里閒居志趣强君向此時真遁迹我慙明日過横塘<lb/>
　　陸仁得水字<lb/>
修塘帯長堤栁色參雲起踈雨落髙林淺渚生春水文<lb/>
軒敞櫺檻宛在水中沚流波蕩輕花細藻跳遊鯉故人<lb/>
式相見離别何所似相對淡忘言坐聴流鶯語<lb/>
<pb n="KR4h0085_WYG_006-13b"/>
　　葛元素得漫字<lb/>
芳塘栁色深春水亦瀰漫翼然駕飛軒臨流敞竒觀日<lb/>
夕開綺牖分明畫中㸔好風從東來吹香落吟案晏坐<lb/>
如主人崇談載清粲觥籌酧酢餘彬彬美詞翰兹焉固<lb/>
云樂世故一長嘆我亦沉晦者無心聞理亂<lb/>
<pb n="KR4h0085_WYG_006-14a"/>
　漁莊題句<hi>達兼善𨽻顔</hi>
　　興入水雲頻放艇　夢回烟雨聴鳴榔<lb/>
　記<lb/>
玉山隠君顧仲瑛氏治其第之西偏稍為䑓池之號玉<lb/>
山佳處佳處之東沮洳蓁莽乆且弗治君觀其有異夷<lb/>
其積水奥草築室於上引溪流遶屋下于是縈者如帯<lb/>
抱者若環瀏然而清可㪺可濯悠然而長可方可舟楓<lb/>
林竹樹蘭苕翡翠誇竒而獻秀者盡在几格漁歌野唱<lb/>
<pb n="KR4h0085_WYG_006-14b"/>
宛然在苕霅間也今禮部白野兼善公𨽻書漁莊二字<lb/>
以牓其顔君日與賔客觴酒賦詩游息其下世故之孑<lb/>
孑者不芥蒂于胸中余謂君素為呉大姓青年績學抱<lb/>
才負萟出為世用固可以陳力就列勤勞王家退居田<lb/>
里華榱廣厦可以樂親戚而延賔客何所取于漁哉昔<lb/>
太公之釣渭將以大有為也下而子陵𤣥真天隨之流<lb/>
浮游江湖果於遺世者也君將奚取焉君曰是烏知我<lb/>
者吾方網罟天地經綸古今以絡以繹以悦予將大有<lb/>
<pb n="KR4h0085_WYG_006-15a"/>
為也果遺世也烏知其然烏知其不然鑒書博士柯九<lb/>
思記<lb/>
　詩<lb/>
　　汝陽袁華子英<lb/>
公子不好獵小莊濠上居長舠載大炬清夜㸔义魚<lb/>
　　河南陸仁良貴<lb/>
春船揺一葦寒罶帯三星美人烟水暮相思蘭芷青<lb/>
　　勾呉李續子粲<lb/>
<pb n="KR4h0085_WYG_006-15b"/>
春浦參差水紋緑泳魚引子出其中悠悠赤尾隨萍實<lb/>
圉圉金鱗識藻叢子産陂池方得所陶朱洲島樂無窮<lb/>
何當置艇蒼筤下一釣烟波向雨篷<lb/>
　　匡廬于立彦成<lb/>
二月春水生三月春波濶東風楊栁花江上魚吹沬放<lb/>
船直入雲水鄉蘆荻努芽如指長船頭濯足歌湌浪蘭<lb/>
杜吹作春風香得魚歸來三尺强有酒在壺琴在牀長<lb/>
安市上人如蟻十丈紅塵埋馬耳漁荘之人百不理醉<lb/>
<pb n="KR4h0085_WYG_006-16a"/>
歌長在漁荘底<lb/>
　　天台陳基敬初<lb/>
結得漁莊近水濵暖沙晴日更鮮新隔江楓樹愁相泥<lb/>
照水芙蓉意轉親隠見白魚穿荇細髙低翠羽結巢勻<lb/>
秋風稍待蓴鱸美應有扁舟訪散人<lb/>
　　遂昌鄭元祐明徳<lb/>
濠上春晴花朶朶施周强知漁與我爭如顧循讀書倦<lb/>
馺沓浪花宵鼓柂船頭列炬船忩唱繩擉如雲布水上<lb/>
<pb n="KR4h0085_WYG_006-16b"/>
并刀斫雪鱠鯉飛呉娃夾坐歌喉亮荘上東風栁欲綿<lb/>
鯉魚吹浪迎歸船由來名教有樂地鼓琴却<hi>缺</hi>
　<lb/>
　　崑山郭翼羲仲<lb/>
山色桃花裏漁荘信少雙羣鷗迴落日魚笱聚深矼楊<lb/>
栁秋開屋蒹葭雨滿江野翁歸醉晚水沒繫船樁<lb/>
　　勾呉李瓉子粲<lb/>
五湖之東煙水長髙人於此構漁莊開軒垂釣吟麗藻<lb/>
<pb n="KR4h0085_WYG_006-17a"/>
泛舸吹笛窺扶桑金尊滿注葡萄酒醉看呉姬小垂手<lb/>
榮名耳熱何足誇幾見秋風落楊栁<lb/>
　　西夏昂吉起文<lb/>
待得桃開泛釣槎春光三月到漁家風迴池上凭欄立<lb/>
一對鯉魚吹浪花<lb/>
　　三山盧昭伯庸<lb/>
結屋水中沚羣山在前除葭菼翳叢薄蘭苕䕃文魚于<lb/>
焉理緡釣雅志不在魚有酒式燕兹邈哉塵慮疎何以<lb/>
<pb n="KR4h0085_WYG_006-17b"/>
知我樂恵子與之俱<lb/>
　　臨海陳基敬初<lb/>
何處林塘好卜鄰清江遶屋浄無塵定巢新燕渾如客<lb/>
泛渚輕鷗不避人楊栁作花香勝雪鱸魚上釣白於銀<lb/>
春風無限滄浪意欲向汀洲賦采蘋<lb/>
　　㑹稽楊維禎㢘夫<lb/>
君不見裴家之莊在子午臺池已作張家墅又不見李<lb/>
家之莊在平泉花石亦在陶家園不如漁莊在崑之所<lb/>
<pb n="KR4h0085_WYG_006-18a"/>
官不得奪人不得取或言投長竿躋㑹稽釣嚴灘隠磻<lb/>
谿彼數子者逃名而名至誰能索我於東溪之東西山<lb/>
之西春江冥冥春水瀰瀰桃花亂流跳魴與鯉㑹稽丈<lb/>
人本釣徒釣竿手拂珊瑚枝浩歌小海入東去大魚鱗<lb/>
鱗來媵予子知我我知魚濠梁之樂樂有餘<lb/>
　　淮海秦約文仲<lb/>
春雨漁莊上微風動綠波好停木蘭槳共聽竹枝歌鳦<lb/>
鳥衝寒怯魴魚出網多濠梁有真樂為問近如何<lb/>
<pb n="KR4h0085_WYG_006-18b"/>
　　華亭馮濬淵如<lb/>
片玉山裏碧雲闗背郭漁莊寄栁灣細雨長竿拂東海<lb/>
桃花流水出人間黿鼉窟宅風潭静雞犬瀛洲日月閒<lb/>
公子臨淵無所羡鉤簾落照看青山<lb/>
　　四明黄玠伯成<lb/>
漁莊無嵗不豐年三十六陂多似田釣者得魚還易粟<lb/>
市官有税却輸錢霜天籪下團臍蟹冬日艖頭縮項鯿<lb/>
想見牙籤滿書案敎兒兼讀種魚篇<lb/>
<pb n="KR4h0085_WYG_006-19a"/>
　　句吳周砥履道<lb/>
楊栁拂柴扃芙蓉落晚汀鷗眠沙觜白山近屋頭青樽<lb/>
酒何勞勸漁歌豈厭聽王維愛裴廸聫句不曾停<lb/>
　　吳郡顧達<lb/>
洲迴集芳氣流水蕩晴暉西風横笛坐明月掉船歸縁<lb/>
渚葭菼靡近人鷗鷺飛緬懷浮家去薄暮情依依<lb/>
　　東郭錢抱素賦芳草渡<lb/>
隔浦漵望路接花蹊水縈蘋渚映竹籬茅舍笭箵散滿<lb/>
<pb n="KR4h0085_WYG_006-19b"/>
平楚往來耕釣侣占煙波佳處收緡後鸚鵡洲邊一派<lb/>
柔艫鳴芳塢　淨連舞榭鱠鯉人閒窺繡户正千樹落<lb/>
霞漸老繽紛墜紅雨泛溪去窅怕前度漁郎重誤栁影<lb/>
直貰酒人歸喚渡<lb/>
　分韻詩序<lb/>
　　　至正庚寅七月十一日飲酒漁莊時雨初過芙<lb/>
　　　蓉始著數花翡翠飛欄檻間漁童舉網得二尺<lb/>
　　　鱸於是相與樂甚主人分韻賦詩主則玉山隠<lb/>
<pb n="KR4h0085_WYG_006-20a"/>
　　　君客則琦龍門于匡廬行酒者小璚英予則于<lb/>
　　　彦成弁其首簡<lb/>
　　　是日以解釣鱸魚有㡬人分平聲韻賦詩<lb/>
　　于立得鱸字<lb/>
波光月色凈涵虚炯若清氷在玉壺水檻夜涼栖翡翠<lb/>
釣竿秋凈拂珊瑚杯行玉手璚英酒鱠所金盤雪色鱸<lb/>
書巻詩篇不知數為君題作輞川圖<lb/>
　　釋良琦得魚字<lb/>
<pb n="KR4h0085_WYG_006-20b"/>
楊栁葉黄秋雨踈芙蓉花亂月明初觴流渌水渾如鳥<lb/>
橋隔青蒲不碍魚寂寞每懐揚子宅風流常憶輞川居<lb/>
少微此夜光華動恐致雲中五色書<lb/>
　　顧瑛得人字<lb/>
芙蓉始花秋水新小荘落日酒相親漁童樵青觧歌舞<lb/>
茶竈筆牀隨主賔龍門山人碧玉塵㑹稽外史白綸巾<lb/>
芹羮鱸鱠我所愛吟對西風懐逺人<lb/>
　欵歌序<lb/>
<pb n="KR4h0085_WYG_006-21a"/>
　　　至正辛夘秋九月十四日玉山宴客于漁荘之<lb/>
　　　上芙蓉如城水禽交飛臨流展席俯見游鯉日<lb/>
　　　既夕矣天宇微肅月色與水光蕩揺櫺檻間遐<lb/>
　　　情逸思使人浩然有凌雲之想玉山俾侍姫小<lb/>
　　　璚英調鳴筝飛觴傳令歡飲盡酣玉山口占二<lb/>
　　　絶命坐客屬賦之賦成令漁童樵青乗小榜倚<lb/>
　　　歌于蒼茫烟浦中韵度清暢音節婉麗則知三<lb/>
　　　湘五湖蕭條寂寞那得有此樂也賦得二十章<lb/>
<pb n="KR4h0085_WYG_006-21b"/>
　　　名曰漁荘欵歌云河南陸仁序<lb/>
　　　是日詩成者十人<lb/>
　　陸仁<lb/>
灣灣流水曲䦨干鸂鶒芙容不耐寒玉手為開銀屈膝<lb/>
舉頭却見月團團<lb/>
日暮休憑鬬鴨䦨落霞飛去水漫漫秋光都在重屏裏<lb/>
東面青山是馬鞍<lb/>
　　袁暠<lb/>
<pb n="KR4h0085_WYG_006-22a"/>
秋水芙蓉面面開錦雲低䕶小蓬萊夜深莫把珠簾下<lb/>
恐有青鸞月底來<lb/>
玉人花下按凉州白鴈低飛箇箇秋彈徹驪珠三萬斛<lb/>
當筵博得錦纏頭<lb/>
　　周砥<lb/>
傍水芙蓉未著霜看花酌酒坐漁荘花邉折得芭蕉葉<lb/>
醉冩新詞一兩行<lb/>
秋月團團照藥欄水邉簾幙晚多寒素娥不上青鸞去<lb/>
<pb n="KR4h0085_WYG_006-22b"/>
借得銀筝花裏彈<lb/>
　　秦約<lb/>
公子漁荘秋氣髙灣灣野水曲塘坳隔林月出車輸大<lb/>
照見花間翡翠巢<lb/>
金菊粉蕖秋水濵恰如生色畫屏新蕩舟直過紅橋去<lb/>
小隊游魚不避人<lb/>
　　顧瑛<lb/>
返照移晴入綺忩芙蓉楊栁滿秋江漁童欵乃蕩舟去<lb/>
<pb n="KR4h0085_WYG_006-23a"/>
驚起錦鳬飛一雙<lb/>
金杯素手玉嬋娟照見青天月子圓錦筝彈盡鴛鴦曲<lb/>
都在秋風十四絃<lb/>
　　袁華<lb/>
紅白芙蓉照畫屏秋波如鏡映娉婷並頭花似雙娥臉<lb/>
一朶濃酣一朶醒<lb/>
枸杞猩紅箇箇圓扶踈綠葉引青烟佳人錯認相思子<lb/>
來向筵前要賽拳<lb/>
<pb n="KR4h0085_WYG_006-23b"/>
　　于立<lb/>
芙蓉千樹齊臨水橘柚滿林都是霜飲罷玉人歸别院<lb/>
只留明月照漁荘<lb/>
對酒清歌窈窕娘持杯勸客手生香袖中藏得雙頭橘<lb/>
一半青青一半黄<lb/>
　　超珍<lb/>
繡户芸忩八面開漁荘秋色凈如苔鯉魚三尺丹砂尾<lb/>
聴得清歌出水來<lb/>
<pb n="KR4h0085_WYG_006-24a"/>
雨後芙蓉霜後楓漁荘只在畫橋東不知前面花多少<lb/>
映水殘霞爛漫紅<lb/>
　　李纉<lb/>
芙蓉開遍錦雲低夜飲漁荘月滿池按得新詞倚紅袖<lb/>
桃花便面冩烏絲<lb/>
纎纎新月上簾鈎楓葉蘋花隔水秋一曲清歌來送酒<lb/>
雙鬟小妓木蘭舟<lb/>
　　岳榆<lb/>
<pb n="KR4h0085_WYG_006-24b"/>
文竿比目出清波翠袖香醪金叵羅凉月團團當檻白<lb/>
秋花冉冉隔簾多<lb/>
黄花丹樹遶漁荘錦瑟秋風子夜長驚起水禽栖不定<lb/>
背人飛去不成行<lb/>
　<lb/>
　<lb/>
　<lb/>
　玉山名勝集巻六<lb/>
</p>
<p>
</p>
  </div>
<div>
<head>玉山名勝集卷七</head> <lb/>
    <p>
<pb n="KR4h0085_WYG_007-1a"/>
欽定四庫全書<lb/>
　玉山名勝集卷七<lb/>
　　　　　　　　　　　　　元　顧瑛　編<lb/>
　書畫舫題句<hi>呉孟思篆顔</hi>
　　書帖畫圖浮彩鷁　筆牀茶竈狎輕鷗<lb/>
　記<lb/>
　　㑹稽楊維楨廉夫<lb/>
隠君顧仲瑛氏居婁江之上引婁之水入其居之西小<lb/>
<pb n="KR4h0085_WYG_007-1b"/>
墅為桃花溪厠水之亭四楹髙不踰墻仭上篷下板旁<lb/>
櫺翼然似艦牕客坐卧其中夢與波動蕩若有䌫而走<lb/>
者予嘗醉吹鐡笛其所客和小海之歌不異扣舷者之<lb/>
為中無他長物唯琴瑟筆硯多者書與畫耳遂以米芾<lb/>
氏所名書畫舫命之而請志於予予喟然曰自人文粲<lb/>
於有熊氏後世變不已而有書文不已而有繪事書一<lb/>
形而鬼夜哭繪一形而采色盲人之目矣子欲還治古<lb/>
則惟恐書日煩繪日宻又何顓之以為名與米芾氏爭<lb/>
<pb n="KR4h0085_WYG_007-2a"/>
途於江淮上乎聖人取易之渙刳木為舟將以利天下<lb/>
之不通耳又豈為子軰好名者設資之以侈書與畫哉<lb/>
求書於書求畫於畫固不若求書畫於象先也君試與<lb/>
客仰以觀星文之經緯俯以察地理之脉絡是大寳書<lb/>
也逺以眺三神山之出沒乎海濤近以攬五湖之烟霏<lb/>
七十二峯之空翠四時朝暮景狀不同义大畫苑也書<lb/>
耶畫耶屬之芾耶屬之我耶仲瑛嘆曰書畫若是舫將<lb/>
安屬曰大地表裏皆水也大羅境界一楂之浮急旋水<lb/>
<pb n="KR4h0085_WYG_007-2b"/>
中央而人不悟悟者必在旋水之外也吁天一大瀛也<lb/>
地一大舫也至人者以道為身入乎無窮之門超乎無<lb/>
初之垠斯有以見大舫於舫之外子能從之乎仲瑛起<lb/>
而謝曰甚矣子之言㡬於道予知居舫而擬聞大道於<lb/>
舫之外者幸已幸已書諸舫為記<lb/>
　詩<lb/>
　　婁江姚文煥子章<lb/>
小築中流便翼然牕開面面見清泉㣲風淡沲生文采<lb/>
<pb n="KR4h0085_WYG_007-3a"/>
如坐米家書畫船<lb/>
　　四明黄玠伯成<lb/>
扣舷擊節起歌嗚一榻横舟小結廬篆籀古文三代上<lb/>
丹青妙手六朝初虹光貫月夜將半江影涵秋涼有餘<lb/>
零落宣和舊時譜無情汴水正愁予<lb/>
　　呉龍門釋良琦<lb/>
玉山之人清且賢賸藏書畫屋如船彩虹白月光連海<lb/>
青草綠波春接天好事豈惟賔客玩承家已有子孫傳<lb/>
<pb n="KR4h0085_WYG_007-3b"/>
一來清坐忘歸路每聴漁歌起暮煙<lb/>
　　范陽盧熊公武<lb/>
渡江那用楫憑虚真欲仙上君書畫舫為君招米顛<lb/>
　　聫句詩序<lb/>
　　　三月三日楊鐡崖顧仲瑛飲於書畫舫侍姫素<lb/>
　　　雲行椰子酒遂成聫句如左<lb/>
龍門上客下驄馬<hi>瑛</hi>洛浦佳人上水簾瑪瑙瓶中椰子<lb/>
酒<hi>鐡崖</hi>赤瑛盤内水晶鹽晴雲帯雨沾香炧<hi>瑛</hi>涼吹飛<lb/>
<pb n="KR4h0085_WYG_007-4a"/>
花脱帽簷寳帯圍腰星萬㸃<hi>鐡崖</hi>黄柑傳指玉雙尖平<lb/>
分好句才無劣<hi>瑛</hi>百罰深杯令不厭書出撥燈侵蠒帖<lb/>
<hi>鐡崖</hi>詩成奪錦鬬香奩臂韝條脱初擎研<hi>瑛</hi>袍袖弓彎<lb/>
屡拂髯期似梭星秋易隔<hi>鐡崖</hi>愁如錦水夜重添勸君<lb/>
更覆金蓮掌<hi>瑛</hi>莫放春情似漆黏<hi>鐡崖</hi>
　　　聫句終鐡崖乗興奏鐡龍之簫復命素雲行椰<lb/>
　　　子酒余口占云鐡笛一聲停素雲鐡崖擊節遂<lb/>
　　　足成一詩俾予次韻并録於此<lb/>
<pb n="KR4h0085_WYG_007-4b"/>
黄公壚西逢故人坐客各以能詩聞椰漿半斗破明月<lb/>
鐡笛一聲停素雲繭紙題詩寫章草𤓰皮看鼎辨周文<lb/>
人生嘉㑹不有述何異市中羣聚蚊<lb/>
　　瑛和韻<lb/>
春水畫船如屋裏船頭吹笛隔花聞并刀落手碎玉斗<lb/>
椰蜜分香屬紫雲上客日傳金帖子美人夜織錦廻文<lb/>
髙堂醉卧氍毹月肯信東家帳有蚊<lb/>
　分韻詩序<lb/>
<pb n="KR4h0085_WYG_007-5a"/>
　　遂昌鄭元祐明德<lb/>
　　　乆以物景艱棘不到界溪溪之上顧君仲瑛甫<lb/>
　　　讀書績學尊賢好士當太平之時無時不過從<lb/>
　　　也暌違㡬二年近以嘉平之三日扣君之扉荷<lb/>
　　　君留連不忍言别已而河東李君廷璧亦拏舟<lb/>
　　　來訪遂置酒書畫舫夜參半酒已酣析杜律句<lb/>
　　　春水船如天上坐老年花似霧中看平聲字為<lb/>
　　　韻人各賦詩而俾余為序因拈得春字次李君<lb/>
<pb n="KR4h0085_WYG_007-5b"/>
　　　得船字餘各以坐次分韻而賦云<lb/>
　　鄭元祐得春字<lb/>
雪舫夜寒虹貫月溪亭臘盡栁含春將軍結髪開全武<lb/>
隠者逃名愧子真醉裏都忘詩格峻燈前但愛酒盃頻<lb/>
芼羮青㸃沿墻薺斫鱠氷飛出網鱗稽古尚能窺草聖<lb/>
送窮端欲致錢神周南老去文章在同谷歌終手脚皴<lb/>
擉鱉歸來還自笑聞鷄起舞意誰嗔盍簮豈料有今夕<lb/>
明日桃源又問津<lb/>
<pb n="KR4h0085_WYG_007-6a"/>
　　李比珪得船字<lb/>
臨池結構屋如舫絶勝南宮書畫船知己相逢憐鶴髪<lb/>
開尊正喜對霜天左圖右史明窗下竒石修篁曲檻邉<lb/>
飲罷分題咏詩句夜深剪燭竟忘眠<lb/>
　　顧瑛得如字<lb/>
為人性僻愛幽居結得幽居畫舫如沙嘴曉風開幔入<lb/>
簷牙晴日落窗虚厨空尚有仙家酒歳晏能來長者車<lb/>
汲澗綆寒因煮茗鑿氷船發為义魚米顛痴絶尤耽畫<lb/>
<pb n="KR4h0085_WYG_007-6b"/>
鄭老窮愁却著書爐篆寳香熏篤耨硯泓春水滴蟾蜍<lb/>
紙浮玉色供臨榻月吐虹光照巻舒許結老年三絶社<lb/>
須君好事寫歸與<lb/>
　　袁華得天字<lb/>
我愛山中屋似船曲䦨倒影水行天畫推鄭顧同三絶<lb/>
書閟鍾王可並傳把盞俄驚天欲雪鈎簾却見月將弦<lb/>
黄浮菊蕊鵝兒酒紅㸃椒花玉鬛鯿北苑風流尤仕漫<lb/>
南宫放曠任稱顛柝驚栖鳥翻叢竹琴動潜魚出九淵<lb/>
<pb n="KR4h0085_WYG_007-7a"/>
山構雪巢吟木客樓居雲海晏神仙艱時㑹合須强飲<lb/>
莫惜狂歌醉扣舷<lb/>
　　范基得年字<lb/>
愛君書畫舫不惜酒杯傳石鼎烹春雨篷窗㪚暝煙分<lb/>
題當此夕序齒媿吾年好事嗟牢落誰能繼米顛<lb/>
　　釋自恢得花字<lb/>
緑波池頭書畫舫窗開晴日見梅花愛賢曾讀當時傳<lb/>
好事嘗傳米老家座上酒甖傾臘蟻硯坳書水滴文鼃<lb/>
<pb n="KR4h0085_WYG_007-7b"/>
艱時㑹合須謀醉莫向空江嘆歳華<lb/>
　　錢敏得中字<lb/>
别館參差出廻廊窈窕通浴波花湛湛送月竹叢叢痴<lb/>
癖虎頭絶顛名米老同分詩聫畫舫醉我憶湘中<lb/>
　　　是日詩成者七人詩不成者一人罰酒三兕觥<lb/>
　　餞謝子蘭分韻詩<lb/>
　　　至正戊戌秋九月毘陵謝君子蘭過玉山謂予<lb/>
　　　言曰僕旅寓合塘之上今年夏秋苦淫雨田皆<lb/>
<pb n="KR4h0085_WYG_007-8a"/>
　　　白波與陂湖相通所居復卑下老妻稚子不遑<lb/>
　　　寜處兼乏樵蘇之所今於泗川里得屋一區主<lb/>
　　　於友人管伯齡其里亢爽宜禾麥予乃擕硯田<lb/>
　　　而就耕焉故來言别予遂置酒於書畫舫邀恢<lb/>
　　　公復初袁君子英陸君元祥朱君伯盛以江東<lb/>
　　　日暮雲分韻同餞予得東字子蘭得江字亦賦<lb/>
　　　詩留别餘字各有所屬云玉山顧瑛識<lb/>
　　謝應芳得江字<lb/>
<pb n="KR4h0085_WYG_007-8b"/>
浮家野老雙眉厖捩柁欲渡呉淞江東將入海釣濤瀧<lb/>
玉山山中别老龎西池之屋如舽艭左書右畫堆滿窻<lb/>
燈花搖搖落銀釭葡萄灔灔傾玉缸四簷白雨飛流淙<lb/>
似裂媧石銀河洚主人長歌客度腔翕然鼓鐘相擊撞<lb/>
酒酣捉筆如長杠千軍可掃鼎可扛諸公大才如大邦<lb/>
騷壇百尺森麾幢我來投戈乞受降乃辱贈以白璧雙<lb/>
明朝短䌫觧舊樁馮夷前驅鼔力逄海濵懐人倚石矼<lb/>
書筒好寄黄耳尨<lb/>
<pb n="KR4h0085_WYG_007-9a"/>
　　顧瑛得東字<lb/>
先生祖實康樂公於今為庶稱老翁𣲖流白鶴溪上住<lb/>
鄉里羣豪趨下風叩門過我驚我儂頭帯笠子心忡忡<lb/>
談空説有丘壑志抗塵走俗山澤容自言千里竄荆棘<lb/>
此身漂泊如飛蓬山妻未老髪半秃紉鍼主饋全婦工<lb/>
大兒學詩次學禮小兒五尺儒門童前年去年兵蔽野<lb/>
單堠雙堠人舉烽孤舟如葉載雨雪朝浮暮汎西復東<lb/>
寒蠅穴窗死鑚紙泥龜曳尾生脱筒只今僦屋在姜里<lb/>
<pb n="KR4h0085_WYG_007-9b"/>
黍穂雨黒波搖空米如買珠薪束桂壊壁四立鳴哀蛩<lb/>
杜陵遷居憂國難阮籍命駕嗟途窮鷦鷯無枝何所寄<lb/>
烏鵲三匝將奚從結心泗川得管子為借一畆幽人宫<lb/>
與我斯文雅識面遲遲細語傾深衷我開船屋秋水中<lb/>
緑波碧樹紅芙蓉推窗面面逺山入引鈎箇箇游魚逢<lb/>
好事獨許米老得清賞當與岑參同畫張神筆駭瘧鬼<lb/>
書著芸香辟蠧蟲槽頭夜滴百斛酒佳菊爛發花叢叢<lb/>
蟹斫兩螯白雪滿橘摘並蒂黄金重薦君之酒餞君别<lb/>
<pb n="KR4h0085_WYG_007-10a"/>
莫辭大酌玻璃鍾君不見遶屋水流流入淞五湖四海<lb/>
三江通君歸只在泗川上百里那消風一篷君好去莫<lb/>
匆匆足衣足食可禦冬回首虹光貫明月新詩多附髙<lb/>
飛鴻<lb/>
　　陸麒得日字<lb/>
南北兵戈猶未息東呉甲第俱蕭瑟辟疆園中書畫船<lb/>
玉躞金題暎緗帙波光揺座碧縈廻山色入簾青崒嵂<lb/>
毘陵先生江上來文采風流飽經術自言䘮亂離故園<lb/>
<pb n="KR4h0085_WYG_007-10b"/>
浮家湖海居無室只今又向江東住告别匆匆情愈宻<lb/>
主人展席臨清流賔客文章皆俊逸分題行酒歌驪駒<lb/>
共看驚坐揮椽筆相逢我亦淪落人此别天涯更憀慄<lb/>
大江水落西風髙布帆東飛如鳥疾何時同作還鄉民<lb/>
鼔腹謳歌太平日<lb/>
　　釋自恢得暮字<lb/>
結屋如畫船飛梁水中度廻窗與曲欄粲粲足可數書<lb/>
卷髙滿牀張圖設茶具驩虞集佳賔山水發深趣幽人<lb/>
<pb n="KR4h0085_WYG_007-11a"/>
殊方來雅論夙欽慕眷言聊徜徉扁舟逐飛鶩明當送<lb/>
子行相期遲歳暮<lb/>
　　袁華得雲字<lb/>
曲館衆芳歇芳塘西日曛赤䦨楊栁影綠水白鵞羣謝<lb/>
公浮家隠囊盛惟典墳書畫船自操子前中細君胡不<lb/>
歸故里故里闇楚氛主人張離筵髙軒水沄沄翼若青<lb/>
翰舟汎彼江之濆扣舷歌小海問字客如雲糾物觶咸<lb/>
揚探題詩屢分君言適江東硯田事耕耘暫屈鴻鵠志<lb/>
<pb n="KR4h0085_WYG_007-11b"/>
雜組雲錦文蹇予風塵表孤陋尠所聞何日往遊從騷<lb/>
壇策華勛<lb/>
　寫蕭元泰詩序後懐達兼善<lb/>
　　　玉山君以尊賢好禮知名四方若余至為迂拙<lb/>
　　　而君不以余無似顧亦得以厠賔席第今年物<lb/>
　　　景艱棘乆不至玉山堂上冬十月蕭尊師自越<lb/>
　　　至界溪君邀尊師觴咏笑樂時坐客分韻題詩<lb/>
　　　而蕭君為之序葢自越道杭也目擊杭城遭賊<lb/>
<pb n="KR4h0085_WYG_007-12a"/>
　　　焚燬況尊師與予皆與白野達兼善公相友善<lb/>
　　　白野公為庸田使時得玉山君詩讀之常欲扁<lb/>
　　　舟訪君界溪未果而除浙東帥安知公死於王<lb/>
　　　事忠義之烈昭如日星使公在而獲睹尊師所<lb/>
　　　為序并諸君子所賦詩當重稱賞今公既歿而<lb/>
　　　蕭君與余亦皆老矣援筆感念為之慨然遂昌<lb/>
　　　鄭元祐識今至正十二年也<lb/>
　　義興岳榆季堅<lb/>
<pb n="KR4h0085_WYG_007-12b"/>
　　　至正戊戌四月予自虎林抵呉城遂挐舟造玉<lb/>
　　　山草堂以慰契濶留五日予不别而往與王叔<lb/>
　　　明張髙錫同寓山寺泰來峰樓居玉山主人與<lb/>
　　　袁子英適與見過同飲清真觀竹池西軒玉山<lb/>
　　　謂兵甲蝟集朋友星散㑹合誠難期再過草堂<lb/>
　　　少為行樂而科役遽興愁嘆百出叔明亦謂艱<lb/>
　　　難之際交遊之情正宜相勞玉山别後二日即<lb/>
　　　同載如約玉山置酒梧竹間飲散於芝雲堂前<lb/>
<pb n="KR4h0085_WYG_007-13a"/>
　　　復坐池上書畫舫中玩月啜茶同集者袁子英<lb/>
　　　盧公武范君本予念出處蹇屯離合不偶援筆<lb/>
　　　賦詩以簡同志并賦云<lb/>
　　岳榆<lb/>
喧息波澄月一規醉䦨賔客坐眠遲盍簮各遂三生願<lb/>
避地惟求四海知媿我聰明非曩日喜君癡絶似當時<lb/>
舊交尚有袁盧軰徙倚園亭共賦詩<lb/>
　　呉興王䝉<lb/>
<pb n="KR4h0085_WYG_007-13b"/>
亂後重登舊草堂主人延客晚樽涼風搖竹影書籖亂<lb/>
花落池波硯水香離散頻驚年歳改夢魂愁絶路途長<lb/>
欲知阮籍何由哭四海兵戈兩髩霜<lb/>
　　玉山顧瑛<lb/>
碧梧葉大午隂垂展席臨風晚更宜客自逺方來不易<lb/>
月從滄海上應遲玊猷愛竹非無宅山簡觀魚别有池<lb/>
洗盞政當傾契濶臨行毋惜重題詩<lb/>
　　范陽盧熊<lb/>
<pb n="KR4h0085_WYG_007-14a"/>
玉氣崚嶒散夕暉緑隂庭户正芳菲池頭洗硯芭蕉合<lb/>
竹裏彈碁翡翠飛適意樽罍情更洽相逢車笠近因稀<lb/>
賦詩擬送王摩詰華子岡頭覓釣磯<lb/>
　　汝陽袁華<lb/>
長日園池水竹隂臨流展席酒同斟花開薝蔔十枝雪<lb/>
子熟枇杷一樹金未覺山王稱曠達更憑顧陸寫蕭森<lb/>
獨憐黄鶴歸耕者詩酒何時再盍簮<lb/>
<pb n="KR4h0085_WYG_007-15a"/>
　春暉樓題句<hi>沈明逺𨽻顔</hi>
　　花下稱觴介眉夀　簾前舞綵報春暉<lb/>
　記<lb/>
　　天台陳基敬初<lb/>
呉郡崑山之界溪有園池曰玉山佳處隠君子顧仲瑛<lb/>
之别業也山之西為草堂堂之北為春草池跨池為屋<lb/>
以藏法書名畫如昔人之舫齋者舫上構重屋曰春暉<lb/>
樓與所謂湖光山色者相值仲瑛日率其子若孫為夀<lb/>
<pb n="KR4h0085_WYG_007-15b"/>
於其親畢輙與賔客沉吟六義為詩以適登臨之趣嘗<lb/>
誦唐貞曜先生孟郊氏遊子吟而有感焉既以春暉名<lb/>
其樓且徴予文以為記嗟乎世之難遇者太平人之至<lb/>
樂者具慶故風人之感恒不足於所遭而天下之情莫<lb/>
不願於逮養彼重堂層軒迴廊複館與夫珍禽異卉世<lb/>
之好事者皆可以力致至於俛仰四世具慶一門行無<lb/>
羇旅之思居有園池之勝盡天下逮飬之樂無風人不<lb/>
足之嘆此盖非人之所能必者雖萬乗之卿相不可强<lb/>
<pb n="KR4h0085_WYG_007-16a"/>
而致也然則太平之士如仲瑛者亦可謂樂其心不違<lb/>
其志矣而登臨容與顧猶有感於春暉云者豈所謂愛<lb/>
日之心自知不足者乎然是樓也廣不四楹髙不十仭<lb/>
近則綽阜之坡陀馬鞍之<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒逺則海虞之綿延陽城<lb/>
之鉅浸與夫洞庭陽山朝光暮景出沒變化凡為其賔<lb/>
客者皆執筆而賦之矣予獨推本其名樓之義而為之<lb/>
記云至正十年十一月甲子韋羌山人陳基撰<lb/>
　詩<lb/>
<pb n="KR4h0085_WYG_007-16b"/>
　　匡廬于立彦成<lb/>
䦨干曲曲倚晴暉薄寒初盡春菲菲風吹花栁涵芳澤<lb/>
日出草樹生光輝白髪老親盃屢進斑衣兒子玉成圍<lb/>
青天倒影明湖水時有白雲生翠微<lb/>
　　呉興沈石<lb/>
　　　春暉樓者呉下顧君仲瑛就養讀書之所也仲<lb/>
　　　瑛日與昆弟子姪奉巵酒為親夀臨海陳敬初<lb/>
　　　實記之予不自揆輙賦古詩二首或者歌以介<lb/>
<pb n="KR4h0085_WYG_007-17a"/>
　　　夀仲瑛之志也其詞曰<lb/>
玉山之陽延萼縈紆有屋層出君子之居入奉父母出<lb/>
與弟俱有琴有書以釣以漁㶁㶁流水深則可㪺英英<lb/>
白雲邇而不迂維春有暉維徳不孤及爾子孫永言樂<lb/>
胥<lb/>
先哲有訓有典有經淑爾君子仰止景行我來自東春<lb/>
日載明曰未覯止中心怦怦亦既覯止我心則平仰爾<lb/>
父母及爾弟兄既和且煦令儀令名升堂拜母式表友<lb/>
<pb n="KR4h0085_WYG_007-17b"/>
情維木有椿有蔚有榮維草有萱有茁有青韡韡常棣<lb/>
有葉有生有猗者蘭有煒者荆有懿者徳有休者徴樂<lb/>
只君子百福來并<lb/>
　　呉龍門釋良琦<lb/>
君子娯親樂讌遊傍花臨水結飛樓青山西峙雲霞發<lb/>
白日東生江漢流鶴髪垂垂似緱母鸞笙嫋嫋接浮丘<lb/>
願持春酒相為夀亦欲題詩到上頭<lb/>
　　河南陸仁良貴<lb/>
<pb n="KR4h0085_WYG_007-18a"/>
煦煦旭日於赫明兮被於羣物奕有光兮既長既育恩<lb/>
則滂兮有翼層宇子之宮兮父母樂豈式英慶兮以怙<lb/>
以恃若春陽兮春暉是名志則臧兮貽厥子孫示于弗<lb/>
忘兮<lb/>
　　遂昌鄭元祐<lb/>
陽春有暉汎在物表寸草承之不謂其小春陽暉暉彼<lb/>
草離離區萌旁達土膏斯腓以區以萌仰此春日載茁<lb/>
其芳載就其質陽春斯溥物意斯鬯恩齊覆燾孰與之<lb/>
<pb n="KR4h0085_WYG_007-18b"/>
尚詩人載歌悉物之情子於父母恩莫與京寸草春暉<lb/>
茲云善諭人非貞曜意孰斯著彼美君子顧氏仲瑛樓<lb/>
名春暉結構落成春暉之樓花香竹色瑛奉其親惟志<lb/>
是獲奉親飬志在昔孔難瑛娯其親滫<graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>具歡温凊室<lb/>
廬和婉琴瑟載色載笑孝子愛日山水清輝在樓户牖<lb/>
奉觴夀親紅顔皓首猗人之生具慶實稀瑛得於天載<lb/>
綵其衣瑛衣采采我詩渢渢富夀是鍾樂與瑛同<lb/>
　分題詩序<lb/>
<pb n="KR4h0085_WYG_007-19a"/>
　　豫章熊自得夢祥<lb/>
　　　至正壬辰七月廿六日予自淮楚來於是道途<lb/>
　　　梗阻雖近郡不相往來獨予以六月達呉凡相<lb/>
　　　知者莫不驚訝予之迂而㨗也越數日即謁玉<lb/>
　　　山主人於草堂中而匡廬山人在焉相與議論<lb/>
　　　時務凡可驚可愕可憂可慮者不少予乃曰於<lb/>
　　　斯時也弛張係乎理不係乎時升降在乎人不<lb/>
　　　在乎位其所謂得失安危乂何足滯礙於衷耶<lb/>
<pb n="KR4h0085_WYG_007-19b"/>
　　　玉山主人方執玉塵長嘯意氣自如時適當中<lb/>
　　　秋之夕天宇清霽月色滿地樓臺花木隠暎髙<lb/>
　　　下是猶天中之畫畫中之天乃張筵設席女樂<lb/>
　　　襍沓縱酒盡歡同飲者匡廬仙于立彦成袁華<lb/>
　　　子英張守中大本玉山復擘古阮儕與胡琴絲<lb/>
　　　竹并歌聲相為表裏釐然有古雅之意予亦以<lb/>
　　　玉簫和之酒既醉玉山乃以攀桂仰天髙為韻<lb/>
　　　分䦰賦詩詩成者興趣横生模冩風景殆無不<lb/>
<pb n="KR4h0085_WYG_007-20a"/>
　　　備復畫為圖書所賦詩於上亦足紀一時之勝<lb/>
　　　嗚呼於是時能以詩酒為樂傲睨物表者㡬人<lb/>
　　　能不以汲汲皇皇於世故者又㡬人觀是圖讀<lb/>
　　　是詩者寕無感乎余則引其首乃豫章熊夢祥<lb/>
　　　也<lb/>
　　　是夕以攀桂仰天髙分韻題詩詩成者五人<lb/>
　　張守中得攀字<lb/>
主人宴佳客置酒重樓間明月當虚空星斗何斕斑清<lb/>
<pb n="KR4h0085_WYG_007-20b"/>
歌間絲竹襍珮聲珊珊緬思風塵際雅㑹良獨難歡笑<lb/>
盡今夕不醉當無還坐中松雪老孤標出塵寰浩歌復<lb/>
起舞不為禮所閑明發渡淮水仰望不可攀<lb/>
　　袁華得桂字<lb/>
玉山池館何清麗複道飛樓起迢遞㣲風過雨開新霽<lb/>
素月流光照丹桂松雲老仙客淮濟翩然而來俄止戾<lb/>
握手道舊嗟分袂秪今道路風塵際美君匹馬度江淛<lb/>
抱關悍卒那敢睨長裾曽向王門曳主人愛客出髙髻<lb/>
<pb n="KR4h0085_WYG_007-21a"/>
氷絃象管歌聲脆婪尾杯深酒頻泥不飲何為嘆淹滯<lb/>
安得壯士目裂眦掃蕩羣凶清四裔漢室毋忘封爵誓<lb/>
黄河如帯山如礪佇看偃武崇文萟與子永結金蘭契<lb/>
　　熊夢祥得仰字<lb/>
行行别楚州秋蕪半蒼莽關河颺旌旗令人心怏怏禮<lb/>
樂百年間於焉日悽愴歴此艱危中别郡政勞攘何由<lb/>
得清夷復見桑麻長故人居桃源買舟得獨往坐我廣<lb/>
厦間薄言慰遐想維此秋方中桂月延清賞連甍接層<lb/>
<pb n="KR4h0085_WYG_007-21b"/>
臺夜色亦蕭爽主人情更真頓覺脱塵鞅呉歈侑金尊<lb/>
謳歌共抵掌歡㑹亦何期樂事非勉强醉後下髙樓涼<lb/>
月猶在仰<lb/>
　　于立得天字<lb/>
飛樓髙倚玉繩邉兩兩青娥舞繡筵北斗倒懸江動石<lb/>
清秋不盡水如天故人相見風塵際此夜同看海月圓<lb/>
明夕光華應更好買花重上泛湖船<lb/>
　　顧瑛得髙字<lb/>
<pb n="KR4h0085_WYG_007-22a"/>
朱樓隔水度飛橋玩月張筵快酒豪同向鏡中看玉兎<lb/>
恰如海上踏金鰲影揺大地河山動光射𤣥洲殿宇髙<lb/>
明夜中秋湖上去更擕紅袖泛輕舠<lb/>
　分題詩序<lb/>
　　義興岳榆季堅<lb/>
　　　至正庚子孟夏黄鶴山人岳榆與相臺翟君文<lb/>
　　　中自呉城拏舟至海虞復過崑山訪顧君仲瑛<lb/>
　　　草堂值春暉樓前芍藥盛開仲瑛重置酒樓上<lb/>
<pb n="KR4h0085_WYG_007-22b"/>
　　　是日雷雨新霽風日淡蕩趙善長折金帯圍一<lb/>
　　　朶挿瓶中及以紅白花擎繞攅簇朱伯盛督行<lb/>
　　　酒令集者七人天基道士于方外暨伯盛善長<lb/>
　　　先醉仲瑛謂人事惟艱天時自適友朋盍簮寕<lb/>
　　　無一語以紀其行樂乎遂以紅藥當堦翻一句<lb/>
　　　分韻賦詩而文中仲瑛子英并榆得藥字詩成<lb/>
　　　為序其首實四月十一日也<lb/>
　　　是日以紅藥當堦翻分韻賦詩詩成者四人<lb/>
<pb n="KR4h0085_WYG_007-23a"/>
　　翟份得紅字<lb/>
岸幘華池上開尊芳逕中玉瓶分錦水紈扇度香風糚<lb/>
靚舞衣薄嬌妥青雲紅莫辭秉燭醉妖嬈偏惱公<lb/>
　　岳榆得藥字<lb/>
張筵池上樓屬咏堦前藥翠雨帯烟濃紅雲倚風弱睠<lb/>
茲廣陵情慨彼溱洧謔媚景當一酬洗盞須更酌<lb/>
　　袁華得當字<lb/>
春暉樓前春日長綠隂滿地鳴鸝黄紅紫紛紛逐流水<lb/>
<pb n="KR4h0085_WYG_007-23b"/>
名花獨殿餘春芳粉容丹臉泫朝露飛燕玉環雙靚糚<lb/>
天上故人官奉常風流不減章䑓張看花走馬日倒載<lb/>
五雲坊西千歩廊撫時懐舊多感慨每把新詩酧暢當<lb/>
揚州金盤大如斗兎葵燕麥迷空塲人生何為不醉飲<lb/>
直待兩髩飛秋霜<lb/>
　　顧瑛得翻字<lb/>
靈雨沐霽景初暾㪚朝喧林鶯哢餘春砌藥開當軒泫<lb/>
糚露泥泥舞袂風翻翻流光不我邁乆懐遲君論于以<lb/>
<pb n="KR4h0085_WYG_007-24a"/>
樂尊罍於焉傾笑言<lb/>
<pb n="KR4h0085_WYG_007-25a"/>
　秋華亭題句<hi>鮮于伯機書顔</hi>
　　涼月挂簷成夜色　秋華滿樹作天香<lb/>
　詩<lb/>
　分題詩序<lb/>
　　匡廬于立彦成<lb/>
　　　至正十年七月六日玉山主人置酒小東山秋<lb/>
　　　華亭上歌舞少間羣姬狎坐庭中時夜將半秋<lb/>
　　　聲露氣在竹樹間曲水縈帯山石下與銀漢同<lb/>
<pb n="KR4h0085_WYG_007-25b"/>
　　　流翛然若非人間世因分題賦韻如左<lb/>
　　　是夕以天上秋期近分韻賦詩詩成者三人<lb/>
　　釋良琦得天字<lb/>
片玉山西境絶偏秋華亭子最清妍三峰秀割崑崙石<lb/>
一沼深通渤海淵鸚鵡隔窗留客語芙蓉暎水使人憐<lb/>
桂叢舊賦淮南隠雪夜常迴剡曲船北海樽中長㶑灔<lb/>
東山席上有嬋娟紫薇花照銀瓶酒玉樹人調錦瑟絃<lb/>
醉過竹間風乍起吟成梧下月初懸一聲白鶴隨歸佩<lb/>
<pb n="KR4h0085_WYG_007-26a"/>
何處重尋小有天<lb/>
　　顧瑛得秋字<lb/>
開宴秋華亭子上共看織女㑹牽牛星槎有路連雲度<lb/>
銀漢無聲帯月流取醉不辭良夜飲追歡猶似少年遊<lb/>
分曹賭酒詩為令狎坐猜花手作䦰最愛栁腰和影痩<lb/>
更聴鶯舌㺯春柔金莖露落仙人掌錦瑟聲傳帝子愁<lb/>
絡緯豈知都是怨芙蓉莫恨不禁秋碧空珠斗㣲風動<lb/>
重欲移樽為客留<lb/>
<pb n="KR4h0085_WYG_007-26b"/>
　　于立得期字<lb/>
溪上新亭絶蕭爽四簷髙樹碧參差香浮金粟秋盈把<lb/>
涼沁瓊花月滿枝路近東山深窈窕水通遥漢共逶迤<lb/>
銀瓶細瀉深杯酒羅扇新題小字詩曲倚瑶筝聲累咽<lb/>
歌停翠琯舞頻欹露零菡蓞枝枝謝風入梧桐葉葉吹<lb/>
每憶天孫候河鼓更煩星使問秋期道林明日難為别<lb/>
更約山公醉習池<lb/>
　口占詩序<lb/>
<pb n="KR4h0085_WYG_007-27a"/>
　　亭之主人顧瑛<lb/>
　　　七月九日復飲秋華亭上天香襲人幽花倚石<lb/>
　　　時猩猩軋琴與寳笙合曲瓊花起舞蘭陵美人<lb/>
　　　度觴與琦龍門行酒余為作詩以紀良㑹就邀<lb/>
　　　匡山龍門同韻<lb/>
又到秋華亭子上東山爽氣正清妍堦前落葉不須掃<lb/>
石上幽花自可憐越國女兒嬌娜娜蘭陵酒色淨娟娟<lb/>
深樽賸有清香在留待瑶笙月下傳<lb/>
<pb n="KR4h0085_WYG_007-27b"/>
　　釋良琦<lb/>
亭上重來讌綺筵秋花數樹向人妍濁醪妙理自可信<lb/>
白髪生秋何足憐幽徑獨行苔冉冉紅蓮堪把水娟娟<lb/>
還山明日應相憶寫得新詩趂鶴傳<lb/>
　　于立<lb/>
桂子開時香滿天山光秋氣兩新妍近人月色如相識<lb/>
照水花枝若自憐曲趂瑶笙聲宛轉舞迴歌扇共嬋娟<lb/>
此中不是人間世饒舌豐干莫浪傳<lb/>
<pb n="KR4h0085_WYG_007-28a"/>
　澹香亭題句<hi>趙孟頫篆顔</hi>
　　暖香春淡淡　夜色月溶溶<lb/>
　　附秦淮海簡一通<lb/>
　　　約頓首再拜上玉山徵君尊契文侍一節病目<lb/>
　　　略不能奉迴人之書於記室極切馳情近聞龍<lb/>
　　　門山開士水竹居主者咸集玉山草堂想日有<lb/>
　　　歌詠之樂也不勝懸懸良貴來聞欲得趙文敏<lb/>
　　　所篆淡香二字區區得之外家乆矣但未有一<lb/>
<pb n="KR4h0085_WYG_007-28b"/>
　　　亭一臺以稱斯顔遂欣然歸之玉山益以驗是<lb/>
　　　物之有所遭也他日更當率吾儕賦之未晚辰<lb/>
　　　下秋髙萬惟善自加愛為斯文珍重不具八月<lb/>
　　　十九日秦約再拜<lb/>
　詩<lb/>
　　崑山郭翼羲仲<lb/>
别館閒將擲果車淡香亭下賞春華東䦨恰好清明節<lb/>
千樹都開爛漫花綺席霏霏吹雪暖霓裳叠叠舞風斜<lb/>
<pb n="KR4h0085_WYG_007-29a"/>
魏公翰墨秦家得一字千金未足誇<lb/>
　　三山盧昭伯庸<lb/>
玉山佳處野亭分千樹梨花白似雲仙袂倚風林下得<lb/>
淡香和月夜深聞生憎蛺蝶迷春色不待狻猊換夕薫<lb/>
西郭東䦨已陳迹總傳芳扁重鵝羣<lb/>
　　呉郡顧達<lb/>
玉樹浮春暖輕風扇夕清霏㣲通繡幙窈窕倚朱楹酒<lb/>
壓霞光㶑衣承雪色明徘徊顧林影華月又東生<lb/>
<pb n="KR4h0085_WYG_007-29b"/>
　　河朔張皞<lb/>
風暖隨飛瓊雲凝㸃晴雪素妃集瑶臺光耀粲玉潔開<lb/>
簾酌春酒香氣滿林發<lb/>
　　方外余善<lb/>
玉女乗鸞下絳霄梨雲漠漠帯烟飄簾開淡月香初發<lb/>
雪滿柔條暖未消花下洗糚時載酒亭前度曲夜吹簫<lb/>
主人愛客情懐好折簡頻煩逺見招<lb/>
　　海屋文質<lb/>
<pb n="KR4h0085_WYG_007-30a"/>
淡香亭前春可招雪花千樹開璚瑶溶溶夜色照寒影<lb/>
二月東風吹不消崑丘仙人天上客爛醉花隂坐瑶席<lb/>
仙姝采香雲滿衣酒醒但覺春無迹人生歡樂苦不多<lb/>
百歲流光若擲梭古來榮達已塵土對此不飲將如何<lb/>
　　華亭殷奎<lb/>
淡香亭外花無數盡説清明似洛中西郭愛看千樹雪<lb/>
東闌生怕五更風何郎酒怯羅衣薄荀令香薫霧縠空<lb/>
吹遍内園天上曲坐深清夜月朦朧<lb/>
<pb n="KR4h0085_WYG_007-30b"/>
　　四明張士堅<lb/>
曲闌晝初寂瓊樹閟瑶扉漠漠春雲亂皜皜素雪圍繁<lb/>
英粲疏檻芬芳蕩簾帷於焉適幽賞吹笙乗月歸<lb/>
<pb n="KR4h0085_WYG_007-31a"/>
　君子亭<hi>趙孟頫篆顔</hi>
　　<hi>題句缺</hi>
　序<lb/>
　　安陽韓性明善<lb/>
元泰蕭君過余里舍道吳中玉山顧君仲瑛之賢顧君<lb/>
之屋泉石幽邃篔簹數百箇照暎几席翠氣浮動君輕<lb/>
衣緩帯日與賔客夷猶其間彷彿徂徠竹溪之勝故築<lb/>
亭於玉山之側以所藏趙魏公君子亭三大字牓其顔<lb/>
<pb n="KR4h0085_WYG_007-31b"/>
賦咏叠筆子其序之嗟夫顧君於是賢於人矣人品不<lb/>
齊賞好隨異觀其所寓可知也至若泊乎其無好烏乎<lb/>
寓烏乎非寓惟至人為然顧君傲睨物表倘來名利不<lb/>
概於其心幽花叢薄嘯歌自命足以充其賞好何取於<lb/>
竹哉列子御風七日而返猶有寓於風也其行也泠然<lb/>
其止也肅然吾不知其所寓矣琅玕披腹隠節而虚中<lb/>
入乎無朕合乎無垠搏之而不可得也窮之而莫窮也<lb/>
吾不知其所寓也是道也竊有所聞而莫覩其㣲因蕭<lb/>
<pb n="KR4h0085_WYG_007-32a"/>
君而問焉君其有以告余矣<lb/>
　詩<lb/>
　　清河張天英楠渠<lb/>
玉山隠者蓬萊客洞府蕭森鎖寒碧亭前長與鶴同行<lb/>
亭外斷無車馬跡中有方丈之瓊田種出琅玕數千尺<lb/>
雲動琅玕翠欲飛雲去琅玕淨如拭天風吹作鳯皇簫<lb/>
地上殘雲化為石醉墨淋漓節下書翛翛鳯尾𤣥珠滴<lb/>
王君一去今千年對此令人重相憶<lb/>
<pb n="KR4h0085_WYG_007-32b"/>
　　勾呉李瓉子粲<lb/>
新筍方迸地斑然錦籜齊春風欲披拂夜雨與蕃滋奮<lb/>
迅蒼龍出蕭條綵鳳栖玉色凛蒼蒼翠節森猗猗七賢<lb/>
有足尚六逸正堪希永言竹林下將以樂清時<lb/>
　　延陵吳克恭寅夫<lb/>
二月姑蘇城繁花壓城樓車騎相娯樂鼔吹間歌謳玉<lb/>
山軒中意綠竹美且脩淡然君子交戛擊應鳴球風迴<lb/>
雨光亂日薄雲氣浮頓令塵緣息竟與野性投當今顧<lb/>
<pb n="KR4h0085_WYG_007-33a"/>
辟疆伊人王子猷撫膺諒云合散帙聊遲留伐竿損漁<lb/>
性接筒悲下流仰止清淨觀俯慚筋骨秋卑哉澗間雀<lb/>
暮色隠啾啾<lb/>
　　天台陳聚敬徳<lb/>
聞君結屋滄江上萬竹青青帯薜蘿滿谷風聲秋不去<lb/>
隔林雲氣雨偏多仙人騎鶴吹笙下狂客題詩載酒過<lb/>
日暮新涼動蕭颯娉婷翠袖欲如何<lb/>
　　呉興郯韶九成<lb/>
<pb n="KR4h0085_WYG_007-33b"/>
扁舟憶過婁江曲脩竹泠泠隠者家五月涼風生艸閣<lb/>
㡬回白月照江沙幽人長夏尋棋局稚子應門理釣艖<lb/>
更愛開門玉山裏隔溪千樹種梅花<lb/>
　　龍門山釋良琦<lb/>
隠居何蕭爽種竹竹成林清露湛秋氣㣲雲蕩春隂汎<lb/>
汎尊中酒泠泠石上琴於焉寄𤣥賞樂爾君子音<lb/>
　　四明黄玠伯成<lb/>
淇中緑竹似君子曽托風人入詠歌草棘無情頻欲洗<lb/>
<pb n="KR4h0085_WYG_007-34a"/>
村蹊有數不須多平生氷雪堅貞操他日山林幽素科<lb/>
吹作六筩聲似鳯老農思聴古笙和<lb/>
　　淮海秦約文仲<lb/>
華構瞰崇山深沉倚坡陀疏櫺覆<hi>缺</hi>　芳池帯蕖荷虚<lb/>
明<hi>缺</hi>月生圓文澄水波觴酌景忻過延佇情彌多睠言<lb/>
君子心不樂將如何<lb/>
　<lb/>
　<lb/>
<pb n="KR4h0085_WYG_007-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉山名勝集巻七<lb/>
</p>
<p>
</p>
  </div>
<div>
<head>玉山名勝集巻八</head> <lb/>
    <p>
<pb n="KR4h0085_WYG_008-1a"/>
欽定四庫全書<lb/>
　玉山名勝集巻八<lb/>
　　　　　　　　　　　　　元　顧瑛　編<lb/>
　釣月軒題句<hi>杜本𨽻顔</hi>
　　月華中夜滿　雲影一絲懸<lb/>
　詩<lb/>
　　蜀郡虞集伯生<lb/>
方池積雨收新水三四尺風定文已消雲行影無跡淵<lb/>
<pb n="KR4h0085_WYG_008-1b"/>
魚既湥濳水華晚還出幽人無所為持竿坐磐石<lb/>
　　丹丘柯九思敬仲<lb/>
談笑從吾樂相過罷送迎凭闌看月出倚釣待雲生蝶<lb/>
化人間夢鷗尋海上盟軒車總適意何物更關情<lb/>
　　清河張天英楠渠<lb/>
武陵溪頭月初上四邊玉樹涼暉暉片石如雲我獨坐<lb/>
一雨滿池魚欲飛清童能唱白鳬曲老夫醉卧青蓑衣<lb/>
嚴陵千古不可見但見客星朝紫微<lb/>
<pb n="KR4h0085_WYG_008-2a"/>
　　匡廬于立彦成<lb/>
夕息西軒隂頗愜濠上景持此明月鈎投竿釣清影流<lb/>
螢暗飛度幽鳥棲還警遊鱗亦復來露下芙蓉冷<lb/>
　　吳龍門山釋良琦<lb/>
明月不可釣流泉仍至音天髙雲與薄石古樹微隂豈<lb/>
獨忘塵慮亦復散沖襟脩然濠濮趣契我幽人心<lb/>
　　汝陽袁華子英<lb/>
釋耕山中雲坐釣溪上月仰看白玉盤下浸紫貝闕<lb/>
<pb n="KR4h0085_WYG_008-2b"/>
　　河南陸仁良貴<lb/>
積雨水平磯鈎簾月上衣照見珊瑚影蘭苕翡翠飛<lb/>
　　勾吳李纉子粲<lb/>
空鈎意釣不在魴鯉我心清明月華墮水<lb/>
　　臨海陳基敬初<lb/>
開軒得新月褰衣涉芳沚我意不在魚投竿聊爾耳素<lb/>
娥一何好娟娟映秋水重惜此流輝徘徊殊未已<lb/>
　　遂昌鄭元祐明徳<lb/>
<pb n="KR4h0085_WYG_008-3a"/>
籊竹裁竿拂帝青山河影裏夜亭亭坐乾草際沾衣露<lb/>
掣得波間在罶星巨犗可應投貝闕長絲便欲繫天經<lb/>
清光照徹磻溪叟方看霓裳舞廣庭<lb/>
　　天台陳基<lb/>
雨止玉山靜天澄華月新臨流敞畫舫投竿垂素緍綺<lb/>
席接芳宴清言欵佳賓秉燭林喧鳥鼔琴波出鱗樂只<lb/>
永清夜陶然適天真厚意諒莫酬鄙詞聊復陳<lb/>
　　晉寧張翥仲舉<lb/>
<pb n="KR4h0085_WYG_008-3b"/>
　　　至正十年八月十九日予以代祀海上還抵吳<lb/>
　　　門仲瑛宴於草堂行窩時坐客能詩者九人以<lb/>
　　　玉山佳處之亭館分題賦詩予得釣月軒乃為<lb/>
　　　記小引并賦長句以别後夜毘陵倚舟望姑蘇<lb/>
　　　有玉氣如虹熊然上騰者必吾草堂諸詩之光<lb/>
　　　燄也復賦五言十韻以寄他日過玉山當為一<lb/>
　　　亭一館賦之<lb/>
明月出滄海照見玉山東山人美良夜雅集草堂中飛<lb/>
<pb n="KR4h0085_WYG_008-4a"/>
觴泛零露妍唱引流風秋聲度蓮葉幽光涵桂叢側聞<lb/>
界溪上有室迴馮空水花拂竿縷波影䝉窗櫳委金忽<lb/>
零亂沉魄更沖融沙禽驚欲起漁燈翳復紅夫君豈釣<lb/>
者樂與在濠同予懐寄遐賞清吟殊未工<lb/>
　　淮海秦約文仲<lb/>
華月初垂野寒光巳射衣欹竿魚避釣鼔枻鵲驚飛海<lb/>
近江流合天空夕籟微遥應歌窈窕取醉竟忘歸<lb/>
　　四明黄玠伯成<lb/>
<pb n="KR4h0085_WYG_008-4b"/>
牀頭書簏似笭箵漁父滄浪寄此生臨水卜居聊逺俗<lb/>
垂竿欲釣已忘情明時我自知魚樂今夜誰同看月明<lb/>
千古羊裘一男子不貪禄位得真名<lb/>
　分題詩序<lb/>
　　　至止十年七月初五日琦龍門過玉山留數日<lb/>
　　　將汎蘭陵之舟而未果十二日起文髙先生雨<lb/>
　　　中見過復留周旋是日飲酒釣月軒中秋暑乍<lb/>
　　　退雨止復作龍門琦以舊雨不來今雨來分題<lb/>
<pb n="KR4h0085_WYG_008-5a"/>
　　　余得舊字<lb/>
　　　是日以舊雨不來今雨來分韻賦詩詩成者五人<lb/>
　　顧瑛得舊字<lb/>
秋暑困人如中酒涼雨凄風忽相逗堦下決明花正鮮<lb/>
池上芙蕖香欲瘦山人欲歸不得歸西夏郎官却相候<lb/>
當軒不復問寒温羣口誇詩如健鬭秋娘起拂紅綃袖<lb/>
素壁看題今已舊舊雨不來今雨來故交那在新交右<lb/>
坐聽飛溜落虚簷似與氷絃聲合奏清歡聊欲紀文字<lb/>
<pb n="KR4h0085_WYG_008-5b"/>
長席還當陳爼豆人生有酒不為樂何異飛蚊聚昏書<lb/>
玉山醉倒稽叔夜紫芝光浮真徳秀君今此行良不茍<lb/>
請君一觴為君壽風簾官燭暗秋屏歸期巳在黄昏後<lb/>
　　于立得雨字<lb/>
七月涼颸初破暑秋聲蕭蕭在庭户清新故人忽見過<lb/>
契濶有懐何足數西夏郎官好詞翰中州美人妙歌舞<lb/>
懸知野衲解談天況有仙人能噀雨金刀削翠藕絲長<lb/>
緑房破蠒蓮心苦詩成脫頴或有神酒令分曹聊可賭<lb/>
<pb n="KR4h0085_WYG_008-6a"/>
殷勤素手累行觴瀟洒清談藉揮麈紛紛市上聚蚊兒<lb/>
昌黎先生唾如土<lb/>
　　釋良琦得不字<lb/>
七月巳徂暑炎氣忽蒸鬱涼風䬃然至清風亦披拂翳<lb/>
翳西軒下青桐照瑶席欣言置樽酒雅歌襍琴瑟髙適<lb/>
適逺到照眼氷玉質及門雨滿袖言笑春盈色落落癡<lb/>
絶者雲夢在胸臆抒辭麗文藻賦詩奪鋒鏑赤松脫世<lb/>
鞅思逺縛禪律終慚山澤癯游從接文物人生易契濶<lb/>
<pb n="KR4h0085_WYG_008-6b"/>
嵗月亦飄忽良㑹既非偶為樂豈云不明當蕩蘭槳歸<lb/>
隱山中橘相思獨回首秋江玉峰屹<lb/>
　　昂吉得來字<lb/>
經年不見顧徵士長憶花前共舉杯一路涼風吹酒醒<lb/>
滿船秋雨載詩來樓頭楊栁參差見池上芙蓉取次開<lb/>
獨立水光山色裏雙雙白鳥忽飛回<lb/>
　　顧衡得今字<lb/>
幽人結屋在溪潯新雨滿牕涼滿襟翠竹隔簾浮玉氣<lb/>
<pb n="KR4h0085_WYG_008-7a"/>
碧梧當檻䕶秋隂佳人倚瑟歌頻發狂客分詩酒累斟<lb/>
待取月明移席醉西風華髪古猶今<lb/>
<pb n="KR4h0085_WYG_008-8a"/>
　拜石壇<hi>達兼善篆</hi>
　寒翠所<hi>達兼善篆</hi>
　　<hi>題句缺</hi>
　<hi>附</hi>東坡紀石<lb/>
昨日與數客飲至醉今日病書以記之軾時元祐四年<lb/>
二月四日也<lb/>
　<hi>附</hi>東坡手帖<lb/>
軾頓首昨日快哉亭與數客飲至醉才歸辱簡不逮即<lb/>
<pb n="KR4h0085_WYG_008-8b"/>
荅為愧春生雪未計尊體起居佳勝新詩甚清刻病酒<lb/>
不敢率易趂韻幸少寛限否因書見過如何如何不一<lb/>
軾再拜忠玉提刑執事<lb/>
　　拜石壇記<lb/>
瑛素有米顛之癖見竒峰怪石輒徘徊顧戀不忍舍去<lb/>
或百計求之不得者必圖寫其形似標諸草堂壁間以<lb/>
為几格供後至正戊寅四月下澣訪老僧巖叟於東城<lb/>
之菴菴即故宋周太尉宅斷垣之外燕麥中有假山在<lb/>
<pb n="KR4h0085_WYG_008-9a"/>
焉遂披榛約棘褰衣而登其上羅立諸峰巳為好事者<lb/>
輓載而去獨存一壁而失其左股欹卧於髙梧之下上<lb/>
有老坡題識觴詠之語易之以粟歸而立諸中庭左映<lb/>
右帶無非松竹芭蕉批杷之屬多者書帶草耳石之挺<lb/>
挺拔拔如老坡獨立於山林丘壑間愈見其孤標雅致<lb/>
也瑛加之拂拭永為子孫寳玩明年奎章閣鑒書博士<lb/>
丹丘柯敬仲下訪見而竒之再拜題名而去丹丘詞翰<lb/>
鑒博有元之元章也於是砌石為壇字曰拜石後三月<lb/>
<pb n="KR4h0085_WYG_008-9b"/>
而御史白野達兼善來觀嘉丹丘之逸致為作古篆拜<lb/>
石二字於壇又𨽻寒翠以美其所此石之名由是愈重<lb/>
然皆未知所紀之詳至正乙未冬周履道秀才自梁鴻<lb/>
山擕贈老坡手帖讀之乃是荅忠玉提刑快哉亭飲移<lb/>
者上有賈秋壑私印其辭與紀石甚肖嘗記大全集中<lb/>
有次王忠玉逰虎丘詩有次劉景文荅馬忠玉詩蓋當<lb/>
時有兩忠玉焉然莫知其孰是及考宋史元祐四年坡<lb/>
為翰林學士兼知禮部以論事積當軸者恨故請外拜<lb/>
<pb n="KR4h0085_WYG_008-10a"/>
學士龍圖閣知杭州以避朝謗也瑛想老坡風流曠邁<lb/>
行千里間有名山勝水豈不與友朋醉酒賦詩以快其<lb/>
意又考諸雜録忠玉乃王規父姪孫先坡在維揚後坡<lb/>
渡江坡荅其詩有及君未渡江過我勤秉燭之句是則<lb/>
書所記者王忠玉無疑矣然後知石乃維揚故物帖則<lb/>
王忠玉家寳也吁石之在山不知其幾千萬年因坡之<lb/>
題鑒而出山者又不知幾百年帖之壽又非石比兵殘<lb/>
火燬輾轉流落人手者亦不知其幾百年今一旦二美<lb/>
<pb n="KR4h0085_WYG_008-10b"/>
併來抑神物有所㑹合耶我玉山有所際遇耶又思丹<lb/>
丘白野不二十年皆仙去坡仙有靈豈不能於風清月<lb/>
白之夜挾二公同逍遙於此壇乎瑛亦豈不能摘古阮<lb/>
酹一樽於此壇乎不因此石其能永傳敬書此記俾伯<lb/>
盛朱茂才刋於他石使後之覽者知石與帖并拜石之<lb/>
壇有所自來云時至正丙申正月五日金粟道人顧瑛<lb/>
書於玉山草堂<lb/>
　銘<lb/>
<pb n="KR4h0085_WYG_008-11a"/>
　　河南陸仁良貴<lb/>
厥色斯蒼厥質斯剛元氣胚渾隂陽互藏有嶻嵩華倬<lb/>
彼太行勿伏為虎勿起為羊說法㸃頭扣之庚庚大蘇<lb/>
之誌海嶽之狂異世同符拜石<hi>缺</hi>永千萬年鎮兹玉岡<lb/>
　詩<lb/>
　　壇之主人顧瑛仲瑛<lb/>
好事乆傷無米顛清泉白石亦悽然快哉亭下坡仙友<lb/>
拜到丹丘三百年<lb/>
<pb n="KR4h0085_WYG_008-11b"/>
　　汝陽袁華子英<lb/>
眉山三蘇宋儒宗長公矯矯人中龍南遷儋耳西赤壁<lb/>
文章光燄超洪濛快哉之亭雪初霽領客登覽山川雄<lb/>
自云平生不解飲胡乃一舉觥船空荅詩寛限見真率<lb/>
鑿崕題石摩蒼穹功名富貴一丘土斷碑殘素傳無窮<lb/>
吁嗟異物神所衛玉山合璧俄兩逢奎章愽士丹丘翁<lb/>
江南放逐驚秋風見之即下米顛拜二顛痴絶千秋同<lb/>
築壇山中加愛䕶樹以松桂連椅桐雨窻雲户濕寒翠<lb/>
<pb n="KR4h0085_WYG_008-12a"/>
朝軒暮檻開清紅白野御史龍頭客青年獻賦蓬菜宫<lb/>
戱將秃頴寫篆匾斷釵折股星流虹秪今風塵暗河嶽<lb/>
王侯第宅皆蒿蓬牙籖玉軸映竹素好事獨傳吳顧雍<lb/>
婁東朱珪鐵作畫字字玉屈蟠虬蟲嗟哉蘇公今已矣<lb/>
慘淡故國風煙中如何二子復嗜古䇿勛妙墨收竒功<lb/>
我來再拜重太息蒼蒼古雪吹長松登壇叫絶浮大白<lb/>
酒酣目送孤飛鴻<lb/>
　　太原郭翼羲仲<lb/>
<pb n="KR4h0085_WYG_008-12b"/>
偉兹秀石竒而雄億千萬年壽作朋何年天公召雷公<lb/>
下驅六丁鑿混沌巨斧落手驚飛龍初疑帝遣神鰲首<lb/>
戴海上之青峰又疑星蕊墮地變化為芙蓉神物之神<lb/>
固有鴻一朝當變遷霹靂千丈崩左股擘斷卧棘蓬虎<lb/>
頭顛絶如南宫作壇置之衆不驚如在培塿視華嵩題<lb/>
識況重仇池翁仇池雪浪空玲瓏丹丘白野拜下風異<lb/>
哉天地生物功一成一毁無終窮人之顯晦靡不同吾<lb/>
嘗視天惟夢夢貴賤<hi>缺</hi>　　　　幽人采薇窮谷中石<lb/>
<pb n="KR4h0085_WYG_008-13a"/>
也幸爾千載逢能令人拜壇再重洛陽丘墟牛李死甲<lb/>
乙零落平泉空溝中之斷㸑下桐荆山玉氣吐長虹賀<lb/>
爾遭也天所䝉<lb/>
　　三山盧昭伯庸<lb/>
仙人拾得蓬萊股夜半蛟宫泣風雨胚渾融結玉流形<lb/>
丹書盤屈含井熒阿瑛寳之喜且懾神物符將快哉帖<lb/>
條歗欲起眉山翁劖銘紀石垂無窮吾曹此膝乆不屈<lb/>
來與阿瑛重拜石<lb/>
<pb n="KR4h0085_WYG_008-13b"/>
　　武陵顧權<lb/>
丹丘先生秘閣老搜抉英靈入幽討快哉亭上起秋風<lb/>
錯落天球卧煙草坡仙與客同醉處醉墨淋漓洒寒翠<lb/>
更遺手帖落人間異跡相符若神㑹昔年米芾守無為<lb/>
好竒不<hi>缺</hi>　　　我亦明當拜石丈髙風復見虎頭癡<lb/>
　　淮海秦約仲文<lb/>
猗哉靈石神斧鑿𤣥精孕質叠巘崿烟㾗殘溜交綺錯<lb/>
玉立頳皴駭蛟鱷一朝風雨動林壑寒翠屭贔慨淪落<lb/>
<pb n="KR4h0085_WYG_008-14a"/>
醴陵諸孫若有托拂拭輿至驚且愕斑斑題字坡老作<lb/>
好事博雅誰矩矱丹丘白野去𣺌邈冠佩再拜良不惡<lb/>
構亭築壇匪云樂顛柯風流嫓海嶽琢詞鑱銘筆則削<lb/>
春王正月嵗在噩<lb/>
<pb n="KR4h0085_WYG_008-15a"/>
　芝雲堂題句<hi>趙孟頫篆顔</hi>
　　雲蒸瑞氣芝三秀　風動天香桂一枝<lb/>
　記<lb/>
崑山東瀕海在吳屬邑獨以産石知名海内地誌謂山<lb/>
舊常産玉玉出河源萬里外而謂玉産是山其信否不<lb/>
可知也然今産石而不及玉其孚尹秀淑之氣宜有人<lb/>
焉得之邑良士秀民非無有也然為農而樂於田里者<lb/>
或失之朴為士而工於文學者或失之鑿工賈末業不<lb/>
<pb n="KR4h0085_WYG_008-15b"/>
齒焉若夫精於士習而不鑿以求異安於田畆而不朴<lb/>
且鄙惟顧仲瑛氏見之顧於吳為著姓自吳丞相雍以<lb/>
下代有其人至仲瑛之前人家界溪溪望崑山裁十里<lb/>
許其出雲雨蒸煙嵐近在目睫間仲瑛家於是蓋累世<lb/>
矣内附後倜儻非常之人徃徃自致青雲之上於是仲<lb/>
瑛之大父及其諸從父皆紆金曳紫貴赫顯著使仲瑛<lb/>
少發其所藴出為時用髙可為名卿次不失為諸父顧<lb/>
方讀書績學臨帖賦詩堂序几案列三代彛鼎唐宋人<lb/>
<pb n="KR4h0085_WYG_008-16a"/>
書畫觴酒為壽以養其親且築室於溪之上得異石於<lb/>
盛氏之漪緑園態度起伏視之其輪囷而明秀既似夫<lb/>
天之卿雲其攣拳而鎮潤又似夫仙家之芝草乃合而<lb/>
名之曰芝雲遂以其石樹於讀書之室後因名之曰芝<lb/>
雲堂夫卿雲芝草世以之為瑞矣然雲氣之散聚芝草<lb/>
之榮瘁豈能乆而不變哉惟士君子積其所學尊其所<lb/>
聞孝行著乎閨閫徳業章乎里閭惟是美也譬之珠與<lb/>
玉焉玉之藴璞珠之在淵其光氣自有不可揜者吾知<lb/>
<pb n="KR4h0085_WYG_008-16b"/>
仲瑛蜚聲騰實夫豈乆淹於吳下者其為名卿而繼諸<lb/>
父有日矣幸先以余所言鑱諸芝雲石上異時與彛鼎<lb/>
旂常併為不朽矣夫豈卿雲芝草之謂乎至正元年龍<lb/>
集已丑秋八月乙已遂昌尚左生鄭元祐記<lb/>
　詩<lb/>
　　晉寧張翥仲舉<lb/>
鳯丘三秀曇華蓋何年遺得自茅君未試仙家煮石法<lb/>
置之銅盤生紫雲<lb/>
<pb n="KR4h0085_WYG_008-17a"/>
一室林間絶埃氛九莖當户秀芝雲好風晝日便清夢<lb/>
莫使人書白練裙<lb/>
　　淮海秦約仲文<lb/>
海上金銀塢朝暾散景遲春明一拳石雲䕶九莖芝玉<lb/>
氣騰深谷虹光射曲池何曾祠太乙采采候靈旂<lb/>
　　張九可小山<lb/>
竒峰移自漪緑苑盤盤囷囷玉連娟煮而食之可延年<lb/>
仙翁御氣飛上天<lb/>
<pb n="KR4h0085_WYG_008-17b"/>
　　西夏昻吉起文<lb/>
漪緑園中石一拳十金移得置堂前望中雲氣生芝草<lb/>
春在仙人種玉田<lb/>
　　四眀黄玠伯成<lb/>
石如芝草亦如雲清氣時兼紫氣新顧我歌辭非漢代<lb/>
看君眉宇似唐人尚疑古樸猶藏玉何媿靈犀解辟塵<lb/>
莫是暗中裁製得一杯可酹薛娘神<lb/>
　　勾吳周砥履道<lb/>
<pb n="KR4h0085_WYG_008-18a"/>
　　延陵吳克恭寅夫<lb/>
朝來采三秀怡之<hi>缺</hi>素雲持歸有玉氣疑是故羊羣泠<lb/>
泠合浮磬磊磊辨竒文莫製飛仙珮留奉陶徵君<lb/>
　　匡廬于立彦成<lb/>
𤣥洲種玉法傳自華陽君夜發五色氣朝凝三秀雲靈<lb/>
液滋灌溉浮英結絪緼忽聞笙磬響扣洞得𤣥文<lb/>
　　汝陽袁華子英<lb/>
堂隂有竒石如芝復如雲望雲懐友生采芝招隱君<lb/>
<pb n="KR4h0085_WYG_008-18b"/>
　　河南陸仁良貴<lb/>
芝雲被霛石朝氣承宇清酌彼仙掌露為君壽長生<lb/>
　　遂昌鄭元祐明徳<lb/>
仙家芝草曄五色海日一照蒸成雲結為樓觀霄漢上<lb/>
千門萬户春氤氲斑龍誤騎有謫籍靈旂夜下星宫君<lb/>
忽焉墮地變為石昆吾有刀切不得岩壑髙深翠濤積<lb/>
卿雲輪囷瑶草碧永䕶金粟仙人宅<lb/>
　　勾吳顧敬思恭<lb/>
<pb n="KR4h0085_WYG_008-19a"/>
芝雲主人絶蕭散燕坐草堂門不扃古鼎隔簾香裊裊<lb/>
新篁拂几玉亭亭十年苦思耽詩巻三日清齋寫道經<lb/>
邀我醉眠書畫舫月明吹笛看雲汀<lb/>
　　又題<lb/>
　　　至正壬辰九月十有一日予訪玉山主人於芝<lb/>
　　　雲堂觀向所題詩倐已經嵗撫事有感重賦四<lb/>
　　　言一章<lb/>
煌煌紫芝英英白雲被彼靈石置我堂隂允矣為瑞蒸<lb/>
<pb n="KR4h0085_WYG_008-19b"/>
然為霖天地委和鍾此何湥君子致之徳音孔任鹿鳴<lb/>
在磵鶴舞在林零露沾衣清風肅襟挹此三秀懐此無<lb/>
心有居容膝有朋盍簪飲酒樂胥式歌且斟含和茹醇<lb/>
匪今斯今予豈溷濁歴兹崎崟歸哉歸哉商山之岑<lb/>
　分題詩序<lb/>
　　匡廬于立彦成<lb/>
　　　至正十年七月六日吳水西琦龍門偕隴西李<lb/>
　　　雲山乘潮下婁江過界溪詩來道問訊玉山主<lb/>
<pb n="KR4h0085_WYG_008-20a"/>
　　　人命騎追還草堂晚酌芝雲露氣已下微月在<lb/>
　　　林樹間酒半快甚欲賦詠紀興以風林纎月落<lb/>
　　　分韻拈題惟李雲山狂歌清嘯不能成章罰三<lb/>
　　　大觥逃去是日詩成者三人<lb/>
　　于立得風字<lb/>
廣庭清夜飲秋響起寒蟲香挹花間露涼生葉上風金<lb/>
樽深對月緑酒淨涵空兩兩纎歌罷星河忽已東<lb/>
　　釋良琦得林字<lb/>
<pb n="KR4h0085_WYG_008-20b"/>
金氣生涼清夜靜銀河垂地緑煙沉庾公月下興不淺<lb/>
宋玉秋來愁已深自愛芙蓉當席好可憐蟋蟀近人吟<lb/>
東行萬里題詩徧遮莫霜凋楓樹林<lb/>
　　顧瑛得纎字<lb/>
空堂清飲夜厭厭坐乆情深酒屢添龍氣當天河鼔濕<lb/>
翠痕浮樹月鈎纎梧桐葉落鳴金井絡緯聲多近繡簾<lb/>
我欲分題紀良集詩成還慰老夫潜<lb/>
　　堂之主人顧瑛仲瑛<lb/>
<pb n="KR4h0085_WYG_008-21a"/>
　　　至正十年秋七月十有三日起文髙先生自姑<lb/>
　　　蘇汎舟擕酒肴過玉山㑹飲芝雲堂上坐客于<lb/>
　　　匡山琦龍門相與談詩亹亹不絶酒半龍門分<lb/>
　　　藍田日暖玉生煙為韻予探得藍字坐無長幼<lb/>
　　　能詩者咸賦焉<lb/>
　　　是日以藍田日暖玉生煙分韻賦詩詩成者七<lb/>
　　　人<lb/>
　　顧瑛得藍字<lb/>
<pb n="KR4h0085_WYG_008-21b"/>
髙堂正在玉山南竹色梧隂積翠嵐秀結紫芝雲作蓋<lb/>
光生珠樹玉生藍每勞飛鳥花間使時有翔鸞月下驂<lb/>
客至酒尊聊劇飲僧來麈尾聽清談行杯長待纎歌發<lb/>
分韻還將險字探佛印固知元九九文殊何必說三三<lb/>
莫忘石上三生約且盡山中十日酣當檻荷開香屢度<lb/>
隔林花落雨同毿鹿門何處真成隱鷄舌他年自可含<lb/>
送别江頭折楊栁西風應愧雪盈簮<lb/>
　　于立得田字<lb/>
<pb n="KR4h0085_WYG_008-22a"/>
虎頭之孫癡且賢結構地近婁江邊爾翁種徳貴有<lb/>
後之子積學才無前墮地明星忽為石鑿山種玉時生<lb/>
煙傳書青龍度雲海聽經白鶴留芝田時時分題寫竹<lb/>
下日日置酒迷花前西夏郎官富文采龍門上客多詩<lb/>
篇紅蓮過雨涼氣合金粟倒影天香懸千軍筆力付一<lb/>
掃長柄麈尾談重𤣥唐詩晉帖兩清絶吳歌趙舞雙嬋<lb/>
娟知君相顧最青眼念我未老先華顛漫如長頭好問<lb/>
事只有赤手張空拳白雲山中月似水鑑湖亭畔波涵<lb/>
<pb n="KR4h0085_WYG_008-22b"/>
天今朝且作千日醉住世曾結三生縁人生聚散等萍<lb/>
梗握手為子心茫然<lb/>
　　昂吉得日字<lb/>
涼風起髙林秋思在幽室維時宿雨收候蟲語啾唧池<lb/>
净荷氣涼鳥鳴樹隂宻主人列芳筵況乃嚴酒律客有二<lb/>
三子題詩滿緗帙雙雙紫雲娘含笑倚瑶瑟清唱迴春<lb/>
風靚糚照秋日人生再㑹難此樂亦易失出門未忍别<lb/>
露坐待月出<lb/>
<pb n="KR4h0085_WYG_008-23a"/>
　　釋良琦得暖字<lb/>
飲酒以行禮百拜意何亶乃知古人心為樂戒盈滿賢<lb/>
哉玉山士芳筵列華館杯行言色温樂奏詩音緩清歌<lb/>
蘭風起素手薇露澣蒓滑入鱠絲氷寒凝金盌洩洩父<lb/>
子樂欣欣衆賓衎山水況在眼魚鳥共蕭散顔瓢日屢<lb/>
空孔席不暇暖媿兹林泉者飽食事疎懶詩成月已出<lb/>
竹院門可欵清歡不知終秋宵一何短<lb/>
　　顧衡得玉字<lb/>
<pb n="KR4h0085_WYG_008-23b"/>
今日新雨霽山光淨如沐晚香浮水花秋聲在庭竹髙<lb/>
堂張綺筵談笑皆雍穆興酣襍觥籌詩成粲珠玉清時<lb/>
多遺才白駒在空谷今者不為樂逝者良不復嗚嗚咽<lb/>
洞簫裊裊度清曲更待明月生金尊照<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁<lb/>
　　顧進得生字<lb/>
石根雲氣暖坐看紫芝生詩酒共為樂竹梧相與清仙<lb/>
人同跨鶴玉女對吹笙過雨添涼思停杯待月明<lb/>
　　徐彛得煙字<lb/>
<pb n="KR4h0085_WYG_008-24a"/>
落日荷花顔色鮮滿溪秋水不生煙更留詩思明朝盡<lb/>
十里南湖泛酒船<lb/>
　　汝陽袁華子英<lb/>
　　　至正庚寅秋七月二十九日子與龍門山人良<lb/>
　　　琦㑹稽外史于立金華王褘東平趙元宴於顧<lb/>
　　　瑛氏芝雲堂酒半以古樂府分題以紀一時之<lb/>
　　　雅集詩不成罰酒二觥余汝陽袁華也<lb/>
　　　是日以古樂府分題賦詩詩成者三人<lb/>
<pb n="KR4h0085_WYG_008-24b"/>
　　袁華賦得門有車馬客行<lb/>
門有車馬客繡轂夾朱輪玉鞍光照路翠蓋影搖春髙<lb/>
堂翼翼雲承宇燕蹴飛花落紅雨升堂酌酒壽翁媪吳<lb/>
娃歌歈楚女舞願翁多子仁且武執㦸明光奉明主明<lb/>
珠白璧何足數<lb/>
　　顧瑛賦得山人勸酒<lb/>
龍門山人㑹稽外史顔如紅桃花貌若赤松子秋風西<lb/>
來雲滿堂天香散落芙蓉牀手持青蓮葉酌我荔枝漿<lb/>
<pb n="KR4h0085_WYG_008-25a"/>
荔枝漿荷花露緑隂主人在何處算來三萬六千日日<lb/>
日春風渾幾度山人歌山人舞山人勸酒向我語不見<lb/>
遼東丁令威白鶴空歸華表柱歸去來在何時青山樓<lb/>
閣相逶迤碧桃四時花滿枝花間玉笙鵞管吹老仙遲<lb/>
子商山下商山玉泉生紫芝歸去來毋遲遲<lb/>
　　于立賦得短歌行<lb/>
白日苦易短百嵗良非長今日花間露明朝草上霜黄<lb/>
河無停波浩浩東入海弱水隔神山靈藥何由採羲和<lb/>
<pb n="KR4h0085_WYG_008-25b"/>
總六轡蒼龍挾其輈迴車謁王母蛾眉生素秋虞淵沉<lb/>
暮景忽在扶桑顛孰知青天上年年葬神仙樽中有美<lb/>
酒㶑灧浮春香調笑青霞侣嬋娟紫雲娘今日不飲酒<lb/>
奈此白日何來者日益少去者日已多太極那能窮渾<lb/>
沌不可補不知醉鄉人一息同千古誰云刀圭藥可以<lb/>
養人骨天運未可期且盡杯中物<lb/>
　　　詩不成者三人各罰酒二觥<lb/>
　　堂之主人顧瑛<lb/>
<pb n="KR4h0085_WYG_008-26a"/>
　　　子與楊君鐵崖别兩年矣庚寅嘉平之朔君自<lb/>
　　　淞泖過予溪上適永嘉曹新民自武林至相與<lb/>
　　　飲酒芝雲堂明日鐵崖將赴任曹君亦有茂異<lb/>
　　　之舉同往武林信歡㑹之甚難而分擕之獨易<lb/>
　　　安可不痛飲盡興以洗此憒憒之懐因以對酒<lb/>
　　　當歌為韻賦詩如左于匡廬屬瑛序數語為識<lb/>
　　　是日以對酒當歌分韻賦詩詩成者四人<lb/>
　　楊維楨得對字<lb/>
<pb n="KR4h0085_WYG_008-26b"/>
窮冬積繁隂快雨不破塊問途玉山下繫船桃溪滙主<lb/>
人聞客來把酒欣相徠窈窕雙歌停嬋娟兩眉黛談笑<lb/>
方云云妍媸各成態憶昔獻䇿時日炳重瞳對下馬宴<lb/>
璚林官桃出西内俯仰三十年同袍幾人在明當理行<lb/>
舟天遠征鴻背那能事煩劇曉出星猶戴行將謝冠冕<lb/>
歸荷山陽耒<lb/>
　　曹睿得酒字<lb/>
𤣥冬天氣佳野水碧如酒扁舟發吳門夜泊浣溪口緬<lb/>
<pb n="KR4h0085_WYG_008-27a"/>
懐玉山人間者濶何乆登堂問寒暄況復得良友佳人<lb/>
發清唱春色動江栁熒熒燈燭光飲劇意彌厚人生苦<lb/>
暌違勝集固不偶出門夜何其仰見參與斗明朝隔煙<lb/>
雨相思一回首<lb/>
　　于立得當字<lb/>
嵗宴霜霰集沃野隂茫茫客從何方來紫馬青絲韁主<lb/>
人重意氣把手登髙堂厭厭長夜飲耿耿華燭光纎歌<lb/>
間屢舞急管催清觴詩成神與助愁多酒能當今者不<lb/>
<pb n="KR4h0085_WYG_008-27b"/>
為樂逝者殊未央明當理舟楫雲帆逐風颺吳山春似<lb/>
酒西湖水如霜出門一長嘯白雁東南翔<lb/>
　　顧瑛得歌字<lb/>
江空暮雲合嵗晚霜霰多佳人美無度嚴裝逕相過夜<lb/>
宴芝雲館明發玉山阿繁聲落虚溜急袖翻迴波客有<lb/>
子曹子調笑春風歌歌終易離别别去愁蹉跎相思梅花<lb/>
發不飲當如何<lb/>
　嘉宴序<lb/>
<pb n="KR4h0085_WYG_008-28a"/>
　　淮海秦約仲文<lb/>
　　　至正龍集壬辰季秋二十有二日玉山顧君仲<lb/>
　　　瑛張筵合樂於芝雲堂上時從子元佐以武功<lb/>
　　　平賊由崑山節判而歸良用亦由京師漕運千<lb/>
　　　户而至蟬聨簮組交輝迭映鄉閭宗䣊莫不誇<lb/>
　　　詡顧氏之盛焉而仲瑛則慨念門第之既興積<lb/>
　　　累之不易於是㑹其宗族朋友燕飲而娛悅之<lb/>
　　　一以敦親戚愛敬之情一以申誠飭勸勉之辭<lb/>
<pb n="KR4h0085_WYG_008-28b"/>
　　　曰樂曰和不䙝不狎深得古人飲酒行禮之意<lb/>
　　　焉而約亦預獻酬之列酒既半乃揚觶起而言<lb/>
　　　曰先王制為飲食以通上下之情粤自周禮淪<lb/>
　　　墜古道益逺逮乎秦漢雖公卿之間其平居暇<lb/>
　　　日或得一燕㑹者非酺令之開則莫之敢而況<lb/>
　　　生熈洽之世際文明之運出無跋涉之勞居有<lb/>
　　　宴賞之適從容言笑樽俎欵浹日得以享親戚<lb/>
　　　故舊者不其幸乎諸君抱瑰異之才羽儀天朝<lb/>
<pb n="KR4h0085_WYG_008-29a"/>
　　　僇力王室且有日矣寧不各奮勵焉禮曰於旅<lb/>
　　　也語其是之謂乎坐客有匡廬于彦成義興岳<lb/>
　　　季堅汝陽袁子英河南陸良貴皆即席賦詩以<lb/>
　　　紀斯㑹仲瑛俾予詮次其端復俾良用繪為圖<lb/>
　　　故不辭而為之序焉淮海秦約書於玉山草堂<lb/>
　　顧瑛<lb/>
玉山九月界溪潯旭日朝開椿樹林門前子姪歸下馬<lb/>
堂上親朋來盍簪吾儕見面未白髪汝輩報君當赤心<lb/>
<pb n="KR4h0085_WYG_008-29b"/>
舉座稱觴起為賀爛醉不辭清夜深<lb/>
　　陸仁<lb/>
有吳醴陵之故家乃在東崑之西界水涯平原漫衍土<lb/>
壤沃洲迴渚曲龍盤拏峩峩第宅切雲起植以榆栁交<lb/>
相遮駢枝接葉蔽户牖大者合抱如星槎連林鬱蒼帶<lb/>
煙霧鵲巢鳩乳飛慈鵶中有園池廣十井架巖鑿谷開<lb/>
谽谺春風著花爛濯錦秋風落葉紅於霞鷄鳴犬吠自<lb/>
旦暮桃源未須覔胡麻生祥下瑞天所念石上瑶芝秀<lb/>
<pb n="KR4h0085_WYG_008-30a"/>
金葩有魴可羮鯉可鱠有雁可弋兎可罝上堂愉愉奉<lb/>
甘㫖下堂雍雍手拱义阿翁素期鹿門隱阿毋笑坐緱<lb/>
仙車諸郎翩翩立庭下麐角定峙蘭茁芽家僮聚食一<lb/>
萬指食時鐘鼔聞考撾荷鉏載耜集隴畝是穫是刈歌嘔啞<lb/>
秋登告成築場圃黍稷梁稻同河沙東南大姓誰比數<lb/>
玉山之人莫匪誇六瑚八簋宗廟器五色繅藉璧不瑕<lb/>
威儀雅同江左謝況復好禮弗侈奢征求屢多郡府役<lb/>
繭絲牛毛事紛譁日猶庖丁得肯綮迎刃節解孰敢訶<lb/>
<pb n="KR4h0085_WYG_008-30b"/>
誦書讀詩足暇逸黄簾白日籖懸牙常時哦吟弄觚翰<lb/>
宣城水曹與之差時秋九月霜未降紫萸斑斕菊始華<lb/>
張筵華堂冠蓋集親朋洽燕情孔嘉阿咸官歸暎聨璧<lb/>
並騎蹀躞黄毛騧愛之猶子重誡飭謂勤王事禄則加<lb/>
虎符金章赤絲組爰挾櫑<hi>切木器亦作罍</hi>具紫玉珂聖朝恩渥<lb/>
豈易致丈夫有才為國華稱觴獻酢衆樂作笙笛瑟筑<lb/>
間筝琶熊蹯豹唇味畢具籩豆脩脯羅麕䴥坐中上客<lb/>
儗毛遂亦有辨士如田巴吳姝起作七盤舞鸞停鵠翔<lb/>
<pb n="KR4h0085_WYG_008-31a"/>
整復斜主人投轄客暢飲既醉荅以龍團茶珠斗闌干<lb/>
夜將曙樺蠟金蓮籠綘紗古云人生行樂耳白髪母令<lb/>
垂鬖髿風埃南國星紀暮百年歡㑹能幾何我歌行葦<lb/>
為君壽感君氣誼增猗嗟謂子不信如此酒願君壽考<lb/>
子孫多神之聽之降福遐神之聽之降福遐<lb/>
　　　勾吳著姓比古為多然好尚不同不失之侈則<lb/>
　　　失之儉不失之鄙則失之迂出乎此必入乎彼未若<lb/>
　　　有玉山顧君仲瑛者好文而尚禮好賢而尚義不侈<lb/>
<pb n="KR4h0085_WYG_008-31b"/>
　　　不儉不鄙不迂承具慶之樂子孫彬彬如日之<lb/>
　　　方升如蘭之方茁雍容閑雅逍遥丘園誦詩讀<lb/>
　　　書沖然而有徳居乎界溪之上祖宗世澤亦既<lb/>
　　　三百餘年矣不其盛乎然至玉山而益昌紆朱<lb/>
　　　曳紫代不乏人至正辛夘秋九月二十二日宗<lb/>
　　　族從子翼之氏仲淵氏適拜官歸玉山遂㑹親<lb/>
　　　戚故舊於芝雲之堂行酒獻酢動有禮容言相<lb/>
　　　勸勉不吳不敖深有古人行葦伐木之情既酒<lb/>
<pb n="KR4h0085_WYG_008-32a"/>
　　　半玉山賦詩四韻出以言事君必盡其忠入以<lb/>
　　　言事親必盡其孝藹然忠厚之氣形諸詠歌益<lb/>
　　　以見醴陵世澤之弗艾且將大有用於時也坐<lb/>
　　　客咸賦詩而淮海秦君仲文為之序予遂述其<lb/>
　　　事賦長句以荅以紀勝集云河南陸仁良貴書<lb/>
　　　於芝雲堂<lb/>
　　袁華<lb/>
巖巖崑丘丹崖翠壁夐立如削錢雲氣直與陽城連陽<lb/>
<pb n="KR4h0085_WYG_008-32b"/>
城汗漫百里間滙於界浦東馳遥遙入海不復還醴陵<lb/>
有孫居其上族大而蕃衍湖山鬱盤在屋之左右喬木<lb/>
合抱髙挿天玉山山人種徳知有自宅此樂土三百年<lb/>
宜爾子孫蟄蟄才而賢至正壬辰春海寇肆標掠放舟<lb/>
來抵婁江邊猶子佐也有膽氣援劍砍賊首拜君命承<lb/>
君恩賜以白金之盌挾以五色雲錦光鮮妍冠蓋塞閭<lb/>
里入門下馬意氣何飄然仲也襲官自幽燕一朝同歸<lb/>
拜堂下虎符赤組照耀雙龍泉玉山人張華筵吳歈趙<lb/>
<pb n="KR4h0085_WYG_008-33a"/>
舞修眉連娟撞鐘考鼓聲<graphic n="KR1973" url="https://raw.githubusercontent.com/kanripo/KR-Gaiji/master/images/KR1973.png" mimeType="image/png"/>
                    <graphic n="KR1973" url="https://raw.githubusercontent.com/kanripo/KR-Gaiji/master/images/KR1973.png" mimeType="image/png"/>山人笑且言致君堯舜<lb/>
上況汝未華顛僇力王室盡忠孝爾曹當勉旃主客既<lb/>
醉屢舞蹁躚玉繩低轉銀河倒懸各保令名請毋忘角<lb/>
弓嘉樹篇<lb/>
　　于立<lb/>
九月肅霜秋杲杲置酒髙堂對晴昊阿咸聨翩擁冠蓋<lb/>
滿堂賓客皆傾倒我昔勾吳為客初兩家兄弟知名早<lb/>
頗學操觚弄詞翰伯氏差長仲氏好于今俯仰二十年<lb/>
<pb n="KR4h0085_WYG_008-33b"/>
爾正崢嶸我衰老伯也有為能殺賊拔刀攬轡無難色<lb/>
今年部糧入城去走馬歸來江上宅仲也承家有門䕃<lb/>
三年去作燕都客一朝赤紱照虎符萬里鯨波浮天舶<lb/>
叔氏有言咸爾聽<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>事事君忠且藎男兒際遇自有時<lb/>
爵位崇卑非所病況兹厯運際昌期宰相良明天子聖<lb/>
稍待風塵靖四方看汝飛騰霜翮勁即今座客皆賢才<lb/>
商彛周鼎聨璚瑰豈無詩章壓鮑謝亦有賦頌誇鄒枚<lb/>
吳姬清歌趙姬舞鳯笙鸞管聲相催古來賢達盡黄土<lb/>
<pb n="KR4h0085_WYG_008-34a"/>
嗟我不樂胡為哉主人勸客客復說請君試看天邊月<lb/>
此夕清輝滿意圓明夜孤光還漸缺世間萬事豈有常<lb/>
人生㑹少多離别但願無事長歡悅<lb/>
　　岳榆<lb/>
玉山九月霜未寒珊瑚碧樹青琅玕紅蠟光搖絳綃幙<lb/>
銅龍露滴真珠盤髙堂置酒宴賔客侃侃子弟咸衣<lb/>
冠有仲字淵伯字翼起舞為壽永君歡伯也執轡力如<lb/>
虎去年斫賊婁江干仲也歸來有父䕃萬里漕粟輕波<lb/>
<pb n="KR4h0085_WYG_008-34b"/>
瀾赤符碧盌相照映青絲紫馬雙金鞍舉觴逡巡次苐<lb/>
起翠香暖影紅團欒座中賓客誰最舊舊者在前新者<lb/>
後笑談氣岸干斗牛揮毫落紙龍蛇走森森子弟盡賢<lb/>
才大貝南金耀瓊玖紫擅之槽玉奴手雲和妙曲璚英<lb/>
口人生至此樂無有主人勸客客長壽主人亦盡杯中<lb/>
酒嵗嵗年年康且乆<lb/>
　　秦約<lb/>
禹貢揚州域吳藩滄海邊舟車通貨殖生齒匝廬㕓王<lb/>
<pb n="KR4h0085_WYG_008-35a"/>
化由來被文風乆矣宣衣冠誇巨族人物尚名賢雨露<lb/>
栽培厚乾坤覆幬全流芳何衮衮積慶正淵淵丞相勛<lb/>
庸著參軍學術專蟬聨知赫若玉立駭森然芝箭翹葩<lb/>
麗琅玕擢秀鮮髙堂雲翼宇閟閣日忘年邃道凌垠堮<lb/>
雕楹帶曼延木蕖開步障園菊散連錢燕坐神超俗端<lb/>
居思欲仙懸籖書萬巻曳履客三千翁媪頳顔好兒孫<lb/>
緑髧妍鶺鴒昆弟念𤓰瓞本支緜陳紀星猶聚姜肱被<lb/>
共眠承家儀範在具慶畫圖傳從子尤才俊能官孰比<lb/>
<pb n="KR4h0085_WYG_008-35b"/>
肩武功行論賞漕粟看騰騫燕饗來瓊佩公歸列玳筵<lb/>
瑟笙調靜好几杖御安便登俎陳熊腊堆盤斫鱠鱣貂<lb/>
裘明雪積寳玦粲星躔新渥膺殊錫重門擁曲旃繡圍<lb/>
花作陳縹色酒如川鍾愛推符朗憐才表謝𤣥鞲鷹金<lb/>
絡索磬馬錦鞍韉絳節神州逺丹心魏闕懸恩榮圭組<lb/>
重補報鼎彛鐫愛爾輞川墅慚予杜曲田髙情深繾綣<lb/>
嘉宴浹周旋載咏賓筵什仍歌行葦篇威儀申抑抑告<lb/>
誡復惓惓宗䣊勞謙吉鄉閭揖讓先奮飛思感激容易<lb/>
<pb n="KR4h0085_WYG_008-36a"/>
念迴邅貔虎方成穴鸞凰不受鞭虹光騰碧嶼玉氣燭<lb/>
蒼煙把炬酣清夜摛詞絢綵牋座稱居士帶門泊孝亷<lb/>
船懶性從迂拙微生果棄捐遺才宜慎簡聘帛㑹聨翩<lb/>
種種頭顱白堂堂嵗月遷遭時未遲暮撫景且留連憂<lb/>
國孤忠炯懷人百慮牽棟梁收杞梓埏埴貴陶甄敢倚<lb/>
文如海寧論筆似椽要當除宿莽還擬采芳荃岸幘瞻<lb/>
湘漢褰帷想兾燕兹辰紀良㑹剩語為冥詮<lb/>
　　顧瑛<lb/>
<pb n="KR4h0085_WYG_008-36b"/>
　　　是日秦淮海泛舟過綽湖向夕未歸子與桂天<lb/>
　　　香坐芝雲堂以佇之堂隂枇把如華爛炯如雪<lb/>
　　　乃移桃笙樹底據磐石相與奕棋遂勝其紫絲<lb/>
　　　囊而罷於是小蟠桃執文犀<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>起賀金縷衣軋<lb/>
　　　鳯頭琴子亦擘古阮嗺<hi>予雖切嘬口也</hi>酒甚歡而天香<lb/>
　　　鬱鬱有澘然之態俄而淮海歸且示以舟中所<lb/>
　　　咏予用韻并紀其事云<lb/>
玉子岡頭秋窅㝠石牀摘阮素琴停枇杷花開如雪白<lb/>
<pb n="KR4h0085_WYG_008-37a"/>
楊栁葉落帶烟青每聞投壺笑玉女不堪鼔瑟怨湘靈<lb/>
酒闌秉燭坐深夜細雨小寒生翠屏<lb/>
<pb n="KR4h0085_WYG_008-38a"/>
　金粟影題<hi>句達兼善𨽻顔</hi>
　　波澄月影秋痕冷　露浥天香夜氣浮<lb/>
　詩<lb/>
　　清河張天英<lb/>
金粟軒前兩玉樹樹上四時金粟開前身想是青蓮老<lb/>
有客常乘黄鶴來夜中見月色如幻天外落花香滿臺<lb/>
我醉攀花㺯明月誰人不愛謫仙才<lb/>
　　屠性彦徳<lb/>
<pb n="KR4h0085_WYG_008-38b"/>
桂樹叢生雙澗側𤣥堂羽蓋擁團團流膏乆矣成芝菌<lb/>
結䕃終當集鳯鸞雨露春深增怵惕溪山秋晚耐髙寒<lb/>
淮南不用歌招隱留與雲仍百世看<lb/>
　　陸仁良貴<lb/>
池鳥夜喧寂水屋月流明坐深清景邁不知蓮露盈<lb/>
　　袁華子英<lb/>
丹青金粟影絶筆自齊梁虎頭家法在不似謫仙狂<lb/>
　　于立彦成<lb/>
<pb n="KR4h0085_WYG_008-39a"/>
虎頭愛畫金粟影奈爾雲仍癡更多軒外花枝齊亞石<lb/>
檐間樹色亂侵波天香每愛秋來好仙珮時從月下過<lb/>
老盡芙蓉涼在水星槎自此泛銀河<lb/>
　　釋良琦元璞<lb/>
幽香欄檻絶低小渾似毘那丈室空金粟花浮雙樹月<lb/>
白蓮香散一池風每聞天鶴乘雲下莫遣仙姝入座中<lb/>
却媿袈裟留滯乆釣船猶繫栁橋東<lb/>
　　鄭元祐明徳<lb/>
<pb n="KR4h0085_WYG_008-39b"/>
巖桂花開江浦流辟疆園裏舊曾遊天方雨粟成金色<lb/>
風直吹香上玉樓空裏寳雲獅子座鏡中絲髩鷫鸘裘<lb/>
姮娥手種誰攀得一曲鸞笙萬壑秋<lb/>
　　黄玠伯成<lb/>
曲曲欄干屋角西波光夜色靜相迷花跗絶似鑄金粟<lb/>
木理真同截水犀移席就涼留客乆舉杯邀月近人低<lb/>
長生豈必𤣥霜劑玉杵爛舂紅雪泥<lb/>
　　秦約文仲<lb/>
<pb n="KR4h0085_WYG_008-40a"/>
彼美蟾宫侣愛兹叢桂隂乘空雨金粟蹋月下珠林忘<lb/>
慮思𤣥賞澄光見道心天香端可掬細細㸃衣襟<lb/>
　　吳郡顧達<lb/>
宻蕊碎凝蠟纎枝重布隂雨花天女散月殿素娥臨流<lb/>
雲度綺席零露下珠林虎頭癡更絶倚檻自清吟<lb/>
　　彭罙<lb/>
閒窻見明月團團㺯清輝湛露下庭柯幽香發華滋手<lb/>
舉青玉案嘉與仙人期遨遊青雲中遺我最髙枝茹芳<lb/>
<pb n="KR4h0085_WYG_008-40b"/>
咽璚液挿花醉瑶池中有羣鳯鳴景星亦相隨髙軒夜<lb/>
深坐秋影正葳𬎼勿持廣寒斧為賦小山辭<lb/>
　分韻詩引<lb/>
　　匡廬于立彦成<lb/>
　　　夜坐金粟池上涼雨初過荷氣浮動秋思儵然<lb/>
　　　各分韻口占成詩以紀事時七月十日也是夕<lb/>
　　　以荷淨納涼時平聲字為韻詩成者三人<lb/>
　　于立得荷字<lb/>
<pb n="KR4h0085_WYG_008-41a"/>
金粟池中萬柄荷亭邊碧樹宻交柯無端一陣西風雨<lb/>
添得新涼思更多<lb/>
　　顧瑛得涼字<lb/>
翠沼新秋浴夜光畫欄古樹發天香西風陣陣亷纎雨<lb/>
荷葉荷花不奈涼<lb/>
　　釋良琦得時字<lb/>
雨浥荷花香滿池水涵樓閣影參差舊遊忽憶西湖夢<lb/>
第一橋頭看月時<lb/>
<pb n="KR4h0085_WYG_008-41b"/>
　天香詞序<lb/>
　　汝陽袁華子英<lb/>
　　　至正龍集壬辰之九月玉山主人宴客於金粟<lb/>
　　　影亭時天宇澂穆丹桂再花水光與月色相盪<lb/>
　　　芳香共逸思俱飄衆客飲酒樂甚適錢塘桂天<lb/>
　　　香氏來靚糚素服有林下風遂歌淮南招隱之<lb/>
　　　詞玉山於是執<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>起而言曰夫桂盛于秋不凋<lb/>
　　　于冬又不與桃李競秀或者以為月中所植信<lb/>
<pb n="KR4h0085_WYG_008-42a"/>
　　　有之矣今桂再花天香氏至豈非諸君子躡雲<lb/>
　　　梯占鰲頭之徵乎請為我賦之汝陽袁華子英<lb/>
　　　乃口占水調俾歌以復主人率座客咸賦焉<lb/>
　　袁華<lb/>
山横黛眉淺雲擁髻鬟愁天香笑擕滿袖曾向廣寒遊<lb/>
素腕光搖寳釧金縷聲停象板歌罷不勝秋十指露春<lb/>
笋佯整玉搔頭　記錢塘朝載酒夜藏鈎青衫斷腸司<lb/>
馬消減舊風流三百六橋春色二十四畨花信重㑹在<lb/>
<pb n="KR4h0085_WYG_008-42b"/>
蘇州水調按新曲明月照髙樓<lb/>
　　于立<lb/>
微紅暈雙臉濃黛寫新愁好是霓裳仙侣曾向月中遊<lb/>
憶得影娥池上金粟盈盈滿樹風露九天秋折取一枝<lb/>
去簮向玉人頭　夜如年天似水月如鈎只恐芳時暗<lb/>
換脈脈背人流莫唱竹西古調喚醒三生杜牧遺夢繞<lb/>
揚州醉跨青鸞去雙闕對瓊樓<lb/>
　　顧瑛<lb/>
<pb n="KR4h0085_WYG_008-43a"/>
金粟綴仙樹玉露浣人愁誰道買花載酒不似少年遊<lb/>
最是宫黄一㸃散下天香方解來自廣寒秋蝴蝶逐人<lb/>
去雙立鳯釵頭　向樽前風滿袖月盈鈎縹緲羽衣天<lb/>
上遺響遏雲流二十五聲秋㸃三十六宫夜月横笛按<lb/>
伊州同躡彩鸞背飛過小紅樓<lb/>
　　岳榆<lb/>
風清玉蟾瑩霜薄翠鸞愁夜深羽衣一曲如在月宫遊<lb/>
色占名園琪樹香動仙巖貝闕擕手正宜秋登科當小<lb/>
<pb n="KR4h0085_WYG_008-43b"/>
試私語更低頭　赤欄橋金粟影繡簾鈎荷花六郎模<lb/>
様消得一風流遺落文昌籍姓重叠太妃名字聲價滿<lb/>
神州貯君鴛鴦閣期我鳯皇棲<hi>天香姓桂名真</hi>
　　陸仁<lb/>
露冷廣寒夜喚醒玉真愁銀橋憶得飛度曾侍上皇遊<lb/>
一曲霓裳按罷兩袖天香歸後人去已千秋笑倚金粟<lb/>
樹斜挿玉搔頭　憶錢塘今夜月也如鈎題詩欲寄紅<lb/>
葉又怕水西流誰把琵琶彈恨愁絶多情司馬不是在<lb/>
<pb n="KR4h0085_WYG_008-44a"/>
江州醉飲玉山裏有霧遶飛樓<lb/>
　　張遜<lb/>
玉樹後庭曲千載有餘愁碧月夜涼人靜曾賦采華遊<lb/>
玉露細搖金縷香霧輕籠翠葆折下一天秋張緒總能<lb/>
老還自鎖眉頭　把鸞牋裁繡句寫銀鈎迴文巧成錦<lb/>
字長恨與江流漠漠梁間燕子欵欵花邊蝴蝶夢覺却<lb/>
并州獨感舊時月還復照西樓<lb/>
　<lb/>
<pb n="KR4h0085_WYG_008-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉山名勝集巻八<lb/>
</p>
<p>
</p>
  </div>
<div>
<head>玉山名勝外集</head> <lb/>
    <p>
<pb n="KR4h0085_WYG_009-1a"/>
欽定四庫全書<lb/>
　玉山名勝外集<lb/>
　　　　　　　　　　　　　元　顧瑛　編<lb/>
　寄贈玉山主人詩<lb/>
　　柯九思<lb/>
　　　姚婁東往玉山因書以寄<lb/>
相逢何事且徘徊澤國桃花岸岸開見説衡陽南去路<lb/>
秋深無雁寄書來<lb/>
<pb n="KR4h0085_WYG_009-1b"/>
　　張師夔<lb/>
　　　次李士亷韻柬玉山<lb/>
書樓棐几石嶄然晴雪飛來太華巔墨本祕函枯樹賦<lb/>
牙籖挿架白雲篇清心求友先同調華髪逢人恥問年<lb/>
共惜分隂珍雅玩封侯豈不到鳶肩<lb/>
　　趙奕<lb/>
　　　春日雨窻寄玉山徵君<lb/>
幽窻談笑話平生三十年間㡬度更白髪滿頭今巳老<lb/>
<pb n="KR4h0085_WYG_009-2a"/>
青山排闥故多情桃花灼灼應無語春雨蕭蕭尚未晴<lb/>
明日扁舟好攜酒南村笋蕨正堪烹<lb/>
　　陳基<lb/>
　　　寄于匡山索荔枝漿就柬玉山<lb/>
早春相見又經秋秋水迢迢阻汎舟每見玉山問消息<lb/>
荔漿何日寄江樓<lb/>
　　于立<lb/>
　　　觀玉山中牡丹有感<lb/>
<pb n="KR4h0085_WYG_009-2b"/>
搖搖紅霧一枝斜看舞東風似髻娃堪笑年年未歸客<lb/>
借人池館賞春花<lb/>
　　柯九思<lb/>
　　　索陽莊𤓰寄玉山<lb/>
穀雨初乾可自由荷鋤原上倦還休醉迷芳草生春色<lb/>
誰識東陵是故侯<lb/>
　　李瓚<lb/>
　　　懷玉山西墅<lb/>
<pb n="KR4h0085_WYG_009-3a"/>
西墅幽期每自知晚來無物不宜詩白蘋㸃綴秋波逺<lb/>
紅樹留連落照遲親老正當貧賤日身輕惟荷聖明知<lb/>
可能便把投竿手來問漁莊覓釣絲<lb/>
　　黄文徳<lb/>
　　　余寓玉溪適錢洞雲居士往廬山過余求詩得<lb/>
　　　覿玉山顧仲瑛詞翰不能㤀情謹附二十八字<lb/>
　　　以期後㑹云<lb/>
𤣥圃仙人吾未識聞説玉山種春色昨夜洞雲天際來<lb/>
<pb n="KR4h0085_WYG_009-3b"/>
明月空齋坐相憶<lb/>
　　陳聚<lb/>
　　　玉山中即景一絶<lb/>
楊栁絲絲一徑斜碧溪循繞野人家東風二月春如海<lb/>
開遍一山桃杏花<lb/>
　　張天英<lb/>
　　　夏日寄玉山主人<lb/>
赤日行天氣欲焚樹根羣蟻正紛紛道人心在羲皇上<lb/>
<pb n="KR4h0085_WYG_009-4a"/>
睡殺青松一枕雲<lb/>
　　楊維楨<lb/>
　　　鐵心子買妾歌<lb/>
鐵心子好吹簫似蕭史自憐乗鸞之伴今老矣笛聲忽<lb/>
起藍橋津鐵心一寸柔如水明朝萼緑華還過玉山家<lb/>
羞澁簧初煖韶嫩月新芽玉臺為我歌嗺酒山香為我<lb/>
舞巾花玉山人鐵心友左芙蓉右楊栁緑華今年當十<lb/>
九一笑千金呼不售肯為楊家奉箕帚為君不惜珠量<lb/>
<pb n="KR4h0085_WYG_009-4b"/>
斗玉山人下鏡臺解木難輕財如糞土重義如丘山娶<lb/>
妻遺牧犢子奪妾向沙叱蠻鐵心子結習纏苦無官家<lb/>
勅賜錢五雲下覆韋郎牋香蘭一夜驚夢天玉山種璧<lb/>
三千年<lb/>
　　陳基<lb/>
　　　秋懷奉寄玉山主人<lb/>
江上秋隂十日多思君不見奈愁何風髙澤國來鴻雁<lb/>
雨入汀洲落芰荷公子文章裁瑞錦佳人衣袖剪輕羅<lb/>
<pb n="KR4h0085_WYG_009-5a"/>
畫船亦欲溪頭去聴唱花間緩緩歌<lb/>
　　張希顔<lb/>
　　　次郭羲仲韻柬玉山主人<lb/>
故人一隔紅雲島相見銀屏七夕前花近小山當雁齒<lb/>
溪迴疎栁覆書船參差清吹流星漢饕餮文彞散玉烟<lb/>
更擬此君亭子上醉歌烏帽集羣賢<lb/>
　　栢子庭<lb/>
　　　題玉山主人壁<lb/>
<pb n="KR4h0085_WYG_009-5b"/>
杖錫穿雲雨濕衣我來君出兩相違茶邊聴得仙童語<lb/>
學士朝朝向晚歸<lb/>
　　張師夔<lb/>
　　　寄玉山索蘭花<lb/>
許我猗蘭葉有光報君墨竹節尤蒼秋期坐我文峯下<lb/>
清閟幽光道味長<lb/>
　　楊維楨<lb/>
　　　玉山齋中題<lb/>
<pb n="KR4h0085_WYG_009-6a"/>
玉山有如海上舟年來長憶玉山㳺樓臺隠隠盡臨水<lb/>
髙橋横卧如牽牛<lb/>
　　　春日有懷玉山主人<lb/>
梨花枝外雨㝠㝠宿酒朝來尚未醒倚砌宜男偏婀娜<lb/>
隔窻鸚鵡太叮嚀紫鸞簫管和瑤瑟金鴨香爐倚繡屏<lb/>
青李來禽臨巳遍定従白鵠授黄庭<lb/>
　　顧思敬<lb/>
　　　寄芝雲堂主人<lb/>
<pb n="KR4h0085_WYG_009-6b"/>
雲暖幽亭長紫芝昔年曽許鶴來期短笻空倚清江上<lb/>
滿目春愁兩髩絲<lb/>
　　楊慶源<lb/>
　　　次銕厓蚊字韻呈玉山懷鄭廣文<lb/>
玉山草堂絶蕭爽漁父唱歌溪外聞春風醉醒椰子酒<lb/>
夜月夢落梨花雲文章獨許楊太史謔浪時同鄭廣文<lb/>
東歸常懷丈人室六月地冷無飛蚊<lb/>
　　　懷玉山徵士<lb/>
<pb n="KR4h0085_WYG_009-7a"/>
近聞東觀蔵書室乃在崑崙𤣥圃臺羣玉山頭海月出<lb/>
武陵溪上漁舟來故人十載草堂别仙家九月桃花開<lb/>
太白時時吹銕笛對酌花前鸚鵡杯<lb/>
　　　寄草堂主人<lb/>
浣花溪上讀書亭海國光搖處士星三月東風迷錦樹<lb/>
半天南斗射青萍誰騎仙鶴吹笙過自醉山花枕石聴<lb/>
多有故人麟閣上帝前應説草堂靈<lb/>
　　陳敬初<lb/>
<pb n="KR4h0085_WYG_009-7b"/>
　　　戲柬草堂主人<lb/>
嘉樹蕭森六月涼上有凌霄百尺長秋風莫剪青青葉<lb/>
留取青青覆草堂<lb/>
　　李廷臣<lb/>
　　　和書畫舫聮句韻<lb/>
扶桑旭日紅半壁草色如天青滿簾入海雀羣應化蛤<lb/>
逐風龍唾或生鹽長雲帶水連三島落月和星轉四檐<lb/>
靈穴<hi>缺</hi>鰍潮捲尾中山老兎頴濡尖仙姬具飯青精細<lb/>
<pb n="KR4h0085_WYG_009-8a"/>
庖吏儲鮮異味厭翠釡出駞行玉盌繡幃熏麝啓銀匳<lb/>
吹簫公子鸞凰語擊劍將軍虎豹髯郢雪飄飄詩總好<lb/>
葡萄灔灔酒頻添酣歌更上層樓頂萬頃波光上下黏<lb/>
　　釋寳月伯明<lb/>
　　　代柬玉山徵君<lb/>
西闗送别晚山青一舸秋風去窅㝠未審㡬時過竹院<lb/>
燒香煮茗夜談經<lb/>
　　于立<lb/>
<pb n="KR4h0085_WYG_009-8b"/>
　　　白鶴觀題寄玉山主人<lb/>
我住城中五十日念子終日不相㤀驛回隴首梅未發<lb/>
雁過沙頭書㡬行田間雞黍酒正熟霜後園林橘半黄<lb/>
後日東歸同一醉酣歌不減少年狂<lb/>
　　楊銕崖<lb/>
　　　同郯九成過玉山舟中聮句<lb/>
城角初升旭日暹柁樓東向起遐瞻鼇頭直下痴雲暗<lb/>
楊鷁尾徐開破浪恬野色微明金水曲郯清江隠見玉<lb/>
<pb n="KR4h0085_WYG_009-9a"/>
山尖雨收幕燕簷牙起<hi>楊</hi>風颭檣烏帆腹添波影白翻<lb/>
鷗箇箇郯燒痕青出麥纎纎弋來野鶩毛全脱<hi>楊</hi>笱得<lb/>
氷魚口尚噞解籜土萌蓮菂苦<hi>郯</hi>潑醅新盎蜜脾甜避<lb/>
船好鳥機先識<hi>楊</hi>入座江花手自拈未必江山惟客有<lb/>
郯也知吏隠許吾兼桃花不隔仙源路詩就寧辭晷刻<lb/>
淹楊<lb/>
　　楊維楨<lb/>
　　　湖光山色樓口占<lb/>
<pb n="KR4h0085_WYG_009-9b"/>
天清望不極逸興晚來多新月弦初上秋華酒半酡水<lb/>
光摇玉麈山色舞金鵞我愛逃名者幽栖在澗阿<lb/>
　　李廷璧<lb/>
　　　代柬玉山主人<lb/>
芝雲堂上西窻夜剪燭傳杯共話時寒月半窻親下榻<lb/>
幽人滿座對吟詩無兒守舍馮唐老有客分金鮑叔知<lb/>
回首玉山空悵望封題聊為寄相思<lb/>
　　陳基<lb/>
<pb n="KR4h0085_WYG_009-10a"/>
　　　余嘗夜夢従彦成飲彦成曰此荔枝漿也飲之<lb/>
　　　令人壽子能為我賦之當贈三百壺余因口占<lb/>
　　　一詩覺乃夢也及㑹仲瑛聞彦成釀酒果名荔<lb/>
　　　枝漿以夢白之不覺大笑瑛曰君當書此詩吾<lb/>
　　　當與子致酒以符所夢因莞爾書之彦成見此<lb/>
　　　必更大笑也<lb/>
涼州莫漫誇葡萄中山枉詫松為醪仙人自釀真一酒<lb/>
洞庭春色嗟徒勞璚漿滴盡生荔枝玉露瀉入黄金巵<lb/>
<pb n="KR4h0085_WYG_009-10b"/>
一盃入口夀千嵗安用火棗並交梨不願青州覓從事<lb/>
不願歩兵為校尉但令喚鶴更呼鸞日日従君花下醉<lb/>
　　郯九成<lb/>
　　　聞夜來過春夢樓贈小芙蓉樂府恨不得從逰<lb/>
　　　戲呈二十八字代柬玉山<lb/>
金鴨香消月上遲玉人扶醉寫新詞勝逰不記歸來夜<lb/>
春夢樓前倚馬時<lb/>
　　陸静逺<lb/>
<pb n="KR4h0085_WYG_009-11a"/>
　　　余以蜜梅徽紙二束寄贈玉山辱以詩謝用韻<lb/>
　　　填廓聊復雅意<lb/>
玉色疇能似硬黄酸辛敢擬出青房品題奕奕歸年少<lb/>
慚媿華顛作漫郎<lb/>
　　陳敬初<lb/>
　　　近㑹彦成聞玉山草堂告成遶屋植梅數十本<lb/>
　　　題寄<lb/>
聞説草堂春信早梅花無數向南栽主人每愛憑䦨看<lb/>
<pb n="KR4h0085_WYG_009-11b"/>
佳客従教著屐來風静池塘鳴翠羽雪殘庭際見蒼苔<lb/>
閒居未許安仁賦天上黄金正築臺<lb/>
　　郭翼<lb/>
　　　過綽墩舟中奉寄玉山<lb/>
綽墎樹色青如薺蕩裏張帆曉鏡開烏目峯髙雲北下<lb/>
沙湖波濶水西來菰蔣打雨鳴還止鸂鶒迎船舞却迴<lb/>
好入桃源張渥畫秖慙揚馬是仙才<lb/>
　　釋良琦<lb/>
<pb n="KR4h0085_WYG_009-12a"/>
　　　九月五日宿維亭秀峰清暉軒相望玉山十里<lb/>
　　　許明日將過溪上先此奉寄<lb/>
秋日滄江采白蘋扁舟一夜繫江濵正縁齊巳能留客<lb/>
却憶虎頭相邇隣桐樹西邊茅屋静芙蓉深處水亭新<lb/>
明朝定醉山中酒去脱賀公頭上巾<lb/>
　　郯九成<lb/>
　　　秋夜獨坐懐玉山徵君<lb/>
庭樹葉初落鵲飛驚早秋玉繩猶未轉星漢忽同流楊<lb/>
<pb n="KR4h0085_WYG_009-12b"/>
柳維亭思芙蓉别浦愁美人隔烟渚滄海信悠悠<lb/>
　　姚子章<lb/>
　　　招飲野航亭柬謝玉山主人<lb/>
野航蕩秋水式宴娯佳賔昔人酒令圖一行當一新郎<lb/>
君跨鞍馬快踏西風塵國色明皓齒天香墮舞裀祇愁<lb/>
草茅咏形穢珠玉濵<lb/>
　　楊銕崖<lb/>
　　　奉謝玉山假僦屋<lb/>
<pb n="KR4h0085_WYG_009-13a"/>
玉山長者有髙義乞與山人僦屋金駟馬一時皆上客<lb/>
青娥三日有遺音西山湧海當秋後南斗流江入夜深<lb/>
更報大茅張外史興來須抱小雷琴<lb/>
　　茅貞<lb/>
　　　寄玉山主人<lb/>
乾坤具佳氣湖海有佳山隠几人如玉臨流水若環心<lb/>
游塵物表身在畫圖間擾擾趨名者安知爾許閒<lb/>
　　李廷玉<lb/>
<pb n="KR4h0085_WYG_009-13b"/>
　　　奉同銕崖賦寄玉山<lb/>
玉山溪路接仙源漁郎繫船老樹根望水樓臺浮海市<lb/>
開門湖水落清尊珠光㺯月寒丹室石氣酣雲暖藥園<lb/>
聞説銕仙従此宿吹簫一夜洞庭翻<lb/>
　　楊銕崖<lb/>
　　　懷玉山書珠簾氏便面<lb/>
五月江聲入閣寒故人西望倚闌干珠簾新捲西山雨<lb/>
第一峯前獨自看<lb/>
<pb n="KR4h0085_WYG_009-14a"/>
　　　玉山以詩見招用韻奉答<lb/>
君泛脂江我泛婁沙棠小槳木蘭舟醉吹鐵笛珠簾底<lb/>
端為風流刺史留<lb/>
　　　其二<lb/>
滄樓時招蕭史鳳蓮艇或踏琴髙魚巻盡芙蓉秋萬頃<lb/>
瀛洲信有玉人居<lb/>
　　王巽<lb/>
　　　正月八日詣草堂不遇舟中録寄<lb/>
<pb n="KR4h0085_WYG_009-14b"/>
鼓枻溪頭動曉行衣裳潤浥露華清東風移艇浪花起<lb/>
幽鳥避人霜羽輕片玉峯寒松倚秀草堂春早栁含情<lb/>
山人領鶴之何處惆悵歸來雨滿城<lb/>
　　釋良琦<lb/>
　　　玉山同予招客汎湖舟中偶成<lb/>
平湖春水緑如苔公子邀賔錦纜開碧海晴光搖桂楫<lb/>
玉峯清影落金杯也知賀監風流在不似王猷雪後來<lb/>
自是綺筵容野客近人鷗鷺不驚猜<lb/>
<pb n="KR4h0085_WYG_009-15a"/>
　　郭羲仲<lb/>
　　　簫史趙信卿謁玉山昆季且欲登碧梧翠竹之<lb/>
　　　堂詩以道其行<lb/>
金粟池頭花皜皜緑隂亭下樹㝠㝠一曲重聞蕭史過<lb/>
月明憶上鳳凰翎<lb/>
　　　寄于彦成兼柬玉山徵君<lb/>
三月既望出北郭草堂尊爼特風流戴花一任巾幘岸<lb/>
酌酒直將車轄投骯髒倚門徒自惜慵疎與世豈無謀<lb/>
<pb n="KR4h0085_WYG_009-15b"/>
青春正好莫嫌晚取次習家池上逰<lb/>
　　張小山<lb/>
　　　早起口占寄玉山<lb/>
螘槐樹下夢不成抖擻白雲出帶星沿籬切切候蟲語<lb/>
循溪㶁㶁新潮鳴自憐頭顱巳脱髪未了案牘猶勞形<lb/>
黄塵汩汩髙没人何時解纓濯清泠菖蒲潭上有神人<lb/>
玉山草堂睡未醒<lb/>
　　張天英<lb/>
<pb n="KR4h0085_WYG_009-16a"/>
　　　武陵春曉曲寄玉山<lb/>
武陵春曉花㝠㝠漁歌蘭枻搖殘星溪涵山氣緑如酒<lb/>
幽禽啼破松烟青天上時聞鳳凰曲金門飛夢人初醒<lb/>
長嘯銀臺月將落空翠著衣香霧薄忽見安期蓬海東<lb/>
劍佩従風降𤣥鶴陽烏銜火懸扶桑袖捲紅雲朝帝旁<lb/>
手攬龍車覩天光下視螘國空千霜<lb/>
　　陸仁<lb/>
　　　柬玉山徵君兼五老貞士<lb/>
<pb n="KR4h0085_WYG_009-16b"/>
武陵流水緑於膏源上新堤只種桃春氷欲泮魚負藻<lb/>
快雪時晴鶴在臯悔見相如傾一座底須玉濬夢三刀<lb/>
車箱塵滿東華路痴絶如君隠最髙<lb/>
　　　其二<lb/>
玉子岡頭雪未消玉山池館鬱岧嶤美人詞賦宗枚乗<lb/>
仙客風流似子喬竹裏行㕑通一徑栁邊飛閣渡雙橋<lb/>
澧蘭沅芷思無那心與車旌日日搖<lb/>
　　倪瓚<lb/>
<pb n="KR4h0085_WYG_009-17a"/>
　　　因呉國良過玉山草堂輒賦長句奉寄<lb/>
玉山樹色隠朝陽更著漁莊近草堂何處唱歌聲欵乃<lb/>
隔雲濯足向滄浪珍羞每送青絲絡佳句多投古錦囊<lb/>
㡬問掉船㝷好事辟疆園圃定非常<lb/>
　　李元珪<lb/>
　　　冬至日試筆寄玉山主人<lb/>
馳逐為家貧營生嵗又新鬚眉半將白天地一閒人梅<lb/>
萼香東閣桐隂静北隣玉山有佳士念我走風塵<lb/>
<pb n="KR4h0085_WYG_009-17b"/>
　　衞仁近<lb/>
　　　承遺竹枝賦近體以寄<lb/>
草堂只在玉山西未識風流顧愷之鴛冷繡衾春病酒<lb/>
蠟消銀燭夜敲棋每懷鳳鳥栖梧樹輒倚烏皮唱竹枝<lb/>
昨夜闌干明月上惱人簫管不勝吹<lb/>
　　元璞<lb/>
　　　七月十五夜醉卧三賢閣夢玉山隠君㑹稽外<lb/>
　　　史與迂生來山中觴酒松石間樂甚余擬太白<lb/>
<pb n="KR4h0085_WYG_009-18a"/>
　　　寫長句一章及寤山月在牀林聲蕭瑟惘然若<lb/>
　　　有失因足成夢中語以紀神交契㑹之意焉云<lb/>
　　　爾<lb/>
龍門與天通鳥道當絶壁青天挂石鏡倒影入湖碧飛<lb/>
亭壓清湍幽客時㳺觀千崖古雪積六月松風寒仙人<lb/>
揮玉麈扣門避秋暑不意麋鹿羣忽識鸞凰侣脱巾長<lb/>
松隂展席風滿林青苔委玉珮白石鳴素琴淒清草樹<lb/>
色照映璚瑤質山靈獻神異鹿女將花入班棘促詩成<lb/>
<pb n="KR4h0085_WYG_009-18b"/>
玉手飛金甖岩花與澗草鮮艶闗才情㑹稽足風流支<lb/>
遁非謔浪因逢許詢輩氣宇稍跌宕浮生百年期緑髪<lb/>
易成絲生當聖明世不樂復奚為古人皆黄土感慨心<lb/>
欲折何如杯中物醉倒石上月月出山霧開天香下空<lb/>
來酒罷上馬去木末青猿哀<lb/>
　　秦約<lb/>
　　　余日坐芝秀軒所相愛厚者盧君伯融袁君子<lb/>
　　　英陸君良貴每過必談仲瑛園池亭館之盛山<lb/>
<pb n="KR4h0085_WYG_009-19a"/>
　　　水竹木之美文章翰墨相與藻繢者則有銕崖<lb/>
　　　仙人匡廬逸士今年春敬初歸自京師即留玉<lb/>
　　　山敬初乃僕之深於氣類者時見近製亦烏得<lb/>
　　　而不動情也哉又聞欲過江上竊自欣喜盖友<lb/>
　　　朋契濶茍非晤集曷能為傾倒謹賦詩四首以<lb/>
　　　懷四君且寓繾綣之意云<lb/>
　　　懷楊廉夫<lb/>
昔年射策龍墀日曲宴璚林識聖顔天樂留音琪樹杪<lb/>
<pb n="KR4h0085_WYG_009-19b"/>
星文重彩矞雲間長楊五柞曽誇賦駟馬成都復見還<lb/>
東觀老人行奏對三朝國史待重刪<lb/>
　　　懐陳敬初<lb/>
青青蘭芷照春袍春雨流肪緑滿臯秦國總傳歌駟鐵<lb/>
衞郊無復賦干旄神魚衝岸江濤起威鳳巢林海日髙<lb/>
何似桐花花樹下玉罌磁杓汎香醪<lb/>
　　　懐玉山主人<lb/>
栁塘飛閣畫橋低<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>石聴鶯淑景移不但鄭莊偏好客<lb/>
<pb n="KR4h0085_WYG_009-20a"/>
也知顧況最能詩采鉛日出辛夷塢洗玉春明菡萏池<lb/>
多少東華冠佩者相逢都説虎頭癡<lb/>
　　　懷于彦成<lb/>
丹閣繡楹凌紫雯琅玕芝草延清芬寳冠正憶匡廬老<lb/>
玉文曽愛華陽君笙鏞夜奏三珠樹鸞鵠晨朝五色雲<lb/>
仙氣山中渾似盖不縁髙致逺人羣<lb/>
　　楊維楨<lb/>
　　　大癡仙四和余韻自謂效錢仙艶體予首作盖<lb/>
<pb n="KR4h0085_WYG_009-20b"/>
　　　未艷也再依韻用義山無題補艷體且馳寄果<lb/>
　　　育老人老人腸胃有五色繡文者也必不效癡<lb/>
　　　仙菜肚子句一笑兼柬玉山主客自當爭一籌耳<lb/>
千枝燭樹玉青葱緑紗人静江霧空銀甲擘絲斜雁柱<lb/>
熏花撲被熱鴛籠仙人掌重初承露燕子腰輕欲受風<lb/>
寒食惱公詩巳就華房自搗守宫紅<lb/>
　　　其二<lb/>
漏轉西壺酒轉東金盤一筯萬錢空羣姝冷射琉璃榻<lb/>
<pb n="KR4h0085_WYG_009-21a"/>
繡沓晴烘翡翠籠仗簇銀驄沙路雨信傳青鳥玉樓風<lb/>
白櫻桃下芙蓉墜中有雙花一蒂紅<lb/>
　　吕恒<lb/>
　　　柬玉山主人<lb/>
玉山佳處山人居聞道方壺一事無萬箇琅玕巢翡翠<lb/>
千年琪樹倚珊瑚瑤臺酒醉金莖露珠閣香燒鵲尾爐<lb/>
何日來看金粟影月明花影倩人扶<lb/>
　　瞿智榮<lb/>
<pb n="KR4h0085_WYG_009-21b"/>
　　　和羲仲韻柬玉山<lb/>
莫怪清狂似謫仙乗涼逺過玉山前紫簫夜動黄姑渚<lb/>
翠被風生越鄂船雲樹亭臺全却暑蓉花簾幙半浮烟<lb/>
賦詩刻燭良宵飲知是衣冠不乏賢<lb/>
　　陳敬初<lb/>
　　　近體二首寄玉山并柬彦成<lb/>
武陵溪水碧灣灣窈窕幽期不可攀戴勝桑間飛自得<lb/>
王睢洲上語相闗歌成桃葉臨流和采得蘋花帶月還<lb/>
<pb n="KR4h0085_WYG_009-22a"/>
見説荔枝漿巳熟不分涓滴到人間<lb/>
　　　其二<lb/>
南州五月尚兼衣白紵窻間未脱機青李來禽書不至<lb/>
茘枝盧橘賦多違水晶簾箔圍晴晝艾納爐熏逗夕霏<lb/>
為問上都城裏客菖陽花發㡬時歸<lb/>
　　鄭元祐<lb/>
　　　昨日善長枉顧聞執事肯以佳絹為野老作畫<lb/>
　　　賦詩<lb/>
<pb n="KR4h0085_WYG_009-22b"/>
顧家絹如雞子皮趙生畫似鮫人機氷絲瑩滑如受采<lb/>
天藻絢爛方含輝海波金色鼂日上溪烟嵐翠錯春飛<lb/>
漁郎出港布繩網野老問渡褰裳衣試問何従有此景<lb/>
領在筆底縦横揮<lb/>
　　楊維楨<lb/>
　　　立春十日試老温筆懐吕郭兩才子並柬玉山<lb/>
　　　主人<lb/>
東風入戸巳十日江上可人殊未來西吕小書藏銕鏁<lb/>
<pb n="KR4h0085_WYG_009-23a"/>
東郭新詩到玉臺向人好月垂垂滿繞屋名花故故開<lb/>
多情分付婁江水桃葉桃根共載回<lb/>
　　郭羲仲<lb/>
　　　春日有懐<lb/>
二月作客楊家巷東望滄浪眼欲醒雲樓吐氣蛟蜃紫<lb/>
海户送色蓬萊青也知奔走非吾事直以疎慵任性靈<lb/>
别後憶君兼日夜滿江風雪況如馨<lb/>
　　　其二<lb/>
<pb n="KR4h0085_WYG_009-23b"/>
客裏青春愁不禁月頭月尾雨隂隂海棠結瓣花匼匝<lb/>
楊栁滿門紅淺深竟日笙囊寒未解臨池盤斚晚纔斟<lb/>
諸郎怕有乗舟興怪殺喧晴鵲報音<lb/>
　　呉克恭<lb/>
　　　至正九年四月廿日元璞舟過江郊枉勞衰寂<lb/>
　　　承近懐多慰元璞言歸賦七言近體一通問訊<lb/>
　　　遙寄玉山主人<lb/>
玉山長夏草堂幽老愛従君十日留醉語支離歡不記<lb/>
<pb n="KR4h0085_WYG_009-24a"/>
歸來爛漫憶相求風迴栁絮搖歌扇月出荷花映彩舟<lb/>
可念江湖搔白首還將衰朽問湯休<lb/>
　　李仲虞<lb/>
　　　和玉山蚊字韻<lb/>
玉山見説多清事湖上相逢慰所聞五色石英流湛露<lb/>
千年芝草巻層雲絲桐細細鶯鸞語仙袂飄飄鳳鵠文<lb/>
月出酒醒吹銕笛草堂風動響秋蚊<lb/>
　　郯九成<lb/>
<pb n="KR4h0085_WYG_009-24b"/>
　　　次玉山分題韻<lb/>
頻年種豆遶幽居深巷蕭條意不如日晏炊烟分井臼<lb/>
春前草色上階除清時自分躭詩癖白晝休嫌生事疎<lb/>
祗憶桃源種桃者秋江多致鯉魚書<lb/>
　　　其二<lb/>
仙館縈迂洞壑幽草堂三日為君留白鷗波浪春江夢<lb/>
𤣥豹文章霧雨秋誰謂阮生多曠達亦知賀監最風流<lb/>
才髙不得題鸚鵡重擬登樓賦未休<lb/>
<pb n="KR4h0085_WYG_009-25a"/>
　　　其三<lb/>
玉山樹色倚青冥髙閣風微酒易醒移席絶憐江栁碧<lb/>
鈎簾更愛竹書青白雲盡日春團盖靈石何年夜隕星<lb/>
却笑虎頭痴絶甚盡將詩句寫秋屏<lb/>
　　　其四<lb/>
海上青山積翠嵐望中雲氣似湘潭水光入夜樓隂直<lb/>
月色當江樹影涵只惜鄭莊能好客亦知王衍愛清談<lb/>
誰云酒債㝷常有我得詩名取次慚<lb/>
<pb n="KR4h0085_WYG_009-25b"/>
　　陸仁<lb/>
　　　雜言一章道中奉懷玉山主人<lb/>
來時蘼蕪緑歸時蘼蕪黄楊栁蕭瑟鳴蜩螂帖帖髙翮<lb/>
雁南翔懐故鄉夫君逺在婁之陽玉壺清絲唱窈窕荷<lb/>
花落日櫂相將<lb/>
　　鄭明徳<lb/>
　　　次韻答顧仲瑛<lb/>
扁舟不亂白鷗羣又復移家入水雲載酒可無人問字<lb/>
<pb n="KR4h0085_WYG_009-26a"/>
揮毫故有客書裙荒涼漢室銅盤淚剥落周宣石鼓文<lb/>
猶惜顧循能慰藉江湖冷落見番君<lb/>
　　王禕<lb/>
　　　碧梧翠竹堂留别㑹稽外史<lb/>
梧竹含標接翠蕤秋風又到桂花枝玉山本是神仙宅<lb/>
滄海空留汗漫期自昔太丘能下榻平生子固不吟詩<lb/>
牧羊歸去金華裏從此令人貴夢思<lb/>
　　郯九成<lb/>
<pb n="KR4h0085_WYG_009-26b"/>
　　　寄玉山徵君<lb/>
仙人愛向桃源住曲曲雲林勝輞川秋水到門船似屋<lb/>
青山當檻樹如烟常時待月溪邊立最愛梳頭竹裏眠<lb/>
我有好懐清夢逺題詩還到草堂前<lb/>
　　　其二<lb/>
徵君一月不出屋客來喜值清秋時㑹稽録事應當别<lb/>
笠澤髙僧定賦詩新月忽從溪上出清尊還向竹間移<lb/>
殷勤持寄于髙士切勿愁吟兩鬢絲<lb/>
<pb n="KR4h0085_WYG_009-27a"/>
　　文質<lb/>
　　　和九成韻寄玉山主人<lb/>
我愛虎頭公子賢髙懐歴歴瀉長川酒尊花㡳分秋露<lb/>
茶竈竹間生白烟日落漁莊聴雨坐風微草閣看雲眠<lb/>
西涼進士曽留别應説相逢十日前<lb/>
　　　其二<lb/>
玉山之堂風日好髙居正喜值清時紫簫度曲頗行酒<lb/>
彩扇分題那賦詩溪樹積隂疑雨過水花流影若雲移<lb/>
<pb n="KR4h0085_WYG_009-27b"/>
白頭有約漁莊上我亦歸來理釣絲<lb/>
　　陸仁<lb/>
　　　奉懷玉山主人兼柬九成于匡山<lb/>
馬鞍山色兩峰尖時送飛雲落畫檐金鵲焚蘭烟嫋嫋<lb/>
銀鵞舞隊月纖纖語調鸚鵡花連屋影拂鵁鶄水動簾<lb/>
縁想清㳺共于鵠定多賦咏照牙籖<lb/>
　　聶鏞<lb/>
　　　寄懷玉山<lb/>
<pb n="KR4h0085_WYG_009-28a"/>
美人昔别動經年㡬見婁江夕月圓怪底清塵成此隔<lb/>
每懐詩句向誰傳桃溪日暝垂綸坐草閣秋深聴雨眠<lb/>
安得百壺春釀緑㝷君還上木蘭船<lb/>
　　　其二<lb/>
虎頭公子最風流只著仙人紫綺裘築室愛臨溪側畔<lb/>
鈎簾坐見水西頭常時把筆題江竹最愛看山立釣舟<lb/>
却羨多才于逸士清秋不厭與君留<lb/>
　　鄭元祐<lb/>
<pb n="KR4h0085_WYG_009-28b"/>
　　　次韻答玉山<lb/>
誰似廱侯孫子賢宴賔歌舞鬬清妍門前岸脚占潮訊<lb/>
葦裏拏音候客船海氣若浮山隠玉野光純浄月當川<lb/>
人生得意須行樂莫遣閒愁到酒邊<lb/>
　　陸仁<lb/>
　　　同陳敬初移字韻懐玉山<lb/>
玉山松桂接雲垂誰擬封君比茜巵春草池頭詩總好<lb/>
桃花源上棹頻移平原好客心俱醉宋玉多情夢亦痴<lb/>
<pb n="KR4h0085_WYG_009-29a"/>
不接清談纔十日日凭江閣起遐思<lb/>
　　顧敬<lb/>
　　　次亷夫韻寄玉山<lb/>
玉山幽僻草堂好翠竹森森映白沙栗里歸來陶令宅<lb/>
桃花開處杜陵家風來野樹留歌鳥雨入溪流送落花<lb/>
我欲問津従此去天涯何處有星槎<lb/>
　　陳基<lb/>
　　　夜坐懐玉山匡山二君子<lb/>
<pb n="KR4h0085_WYG_009-29b"/>
良夜殊未央明星亦何爛懐人阻層城邈若河與漢栖<lb/>
鵲驚露叢落葉依井幹據梧不成彈惻惻空長嘆<lb/>
　　良琦<lb/>
　　　春㳺期過龍門不至兼懐雲臺<lb/>
春野看山駐小車如何不到野人居澗中蓴菜空尋摘<lb/>
石上松花浪掃除王謝風流真不忝巳休禮法向來疎<lb/>
欲憑茗蕨將清意為致行㕑醒醉餘<lb/>
　　陳基<lb/>
<pb n="KR4h0085_WYG_009-30a"/>
　　　寓笠澤有懐因風奉寄<lb/>
我愛玉山嘉樹林草堂終嵗有餘隂巢安翡翠春雲暖<lb/>
窻近芭蕉夜雨深寳篆香烟留睡鴨綵箋行墨寫來禽<lb/>
萬竿修竹休教洗日日平安報好音<lb/>
　　李祁<lb/>
　　　寓婁江寄梧竹主人<lb/>
翳翳林木交肅肅宇檐静於焉脱塵鞅偶坐愜所性初<lb/>
忻景物佳稍覺縁想浄一與梧竹親寧㤀五君咏<lb/>
<pb n="KR4h0085_WYG_009-30b"/>
　　瞿智榮<lb/>
　　　小詩問疾兼懐匡山人<lb/>
東江漾漾春流濁西郭深深轍跡疎放浪乆無狂賀老<lb/>
風流獨有病相如門前看竹不題鳳溪上賞花多釣魚<lb/>
<hi>缺</hi>
　　秦約<lb/>
　　　芝秀軒畜雙白鷴頗馴近聞玉山園池欲得之<lb/>
　　　遂忻然籠去無難色是盖不使太白胡公專美<lb/>
<pb n="KR4h0085_WYG_009-31a"/>
　　　於前也因製四韻詩偕其行云<lb/>
雙禽曽來換雙璧籠至草堂清絶塵李白多才今有子<lb/>
胡公好事豈無人竹間飲啄池臺曉花底飛鳴島嶼春<lb/>
更想金衣天際鶴㝠㝠寥廓與誰親<lb/>
　　于立<lb/>
　　　寓越溪寄玉山兼懐徳輔<lb/>
玉山山中春又回看春還有㡬人來堂前梧竹性所愛<lb/>
溪上桃花眼見栽顧況題詩皆好句王褒作賦最多才<lb/>
<pb n="KR4h0085_WYG_009-31b"/>
何時艤棹婁江曲共聴彈琴坐石苔<lb/>
　　袁華<lb/>
　　　以花字韻奉寄玉山<lb/>
大江日落東流急百丈牽船當到家誰同文酒宴山館<lb/>
也勝連臂踏隄沙美人雙歌青玉案仙娥獨駕紫雲車<lb/>
閬苑瑤池兩清絶開遍秋紅小樹花<lb/>
　　陳基<lb/>
　　　有懐梧竹主人山隂道士雲臺外史兼柬龍門<lb/>
<pb n="KR4h0085_WYG_009-32a"/>
　　　開士<lb/>
碧梧翠竹日扶疎長夏髙堂可晏居霅上故人時載酒<lb/>
山隂道士近無書蒼頭掃石安棋局稚子穿花奉板輿<lb/>
若見惠休煩問訊碧雲詩句定何如<lb/>
　　釋良琦<lb/>
　　　至正庚寅十月八日呉水西袁子英憩余寓所<lb/>
　　　有懐玉山匡山雲臺以端字為韻<lb/>
蘭若清溪曲苔蹊宿雨乾閉門書自展扣竹客相看蓮<lb/>
<pb n="KR4h0085_WYG_009-32b"/>
社容沽酒松房可挂冠風流成雅㑹忼慨失幽歡日落<lb/>
江聲急山空玉氣寒桃源人巳去栁徑菊初殘簪盍賔<lb/>
朋集田收秫米寛鄭莊原好客陶令獨辭官詩憶迂于<lb/>
好才追短李難交逰敦道義出處共盤桓昨日山行樂<lb/>
連朝興未闌孫登嘯絶響靈運屐寧刓眺逺欣情合臨<lb/>
深怯股酸石竒祥鳳舞池碧老蛟蟠曲磴輿頻憩蒼崖<lb/>
句欲刋披雲行<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>确拂雪到巑岏岩橘黄登俎畦菘緑<lb/>
在盤空紆長者轍真具腐儒餐聚合驚雲散暌離見月<lb/>
<pb n="KR4h0085_WYG_009-33a"/>
團鹿鳴還自咏流水不成彈鴻雁啼荒浦鳬鷗落暮灘<lb/>
沖襟聊一寫搔首睇雲端<lb/>
　　秦約<lb/>
　　　婁上紀興奉柬玉山<lb/>
放船曉發婁之濆嫋嫋拏音何處聞巴王廟下樹如㦸<lb/>
黄姑堂前花似雲河流虹影向江去日落玉氣隔林分<lb/>
憑髙逺望應有思自數秋風鴻雁羣<lb/>
　　黄公望<lb/>
<pb n="KR4h0085_WYG_009-33b"/>
　　　次韻梧竹主人詩奉柬<lb/>
片玉山前人最良文章體物寫謀長古來望族推呉郡<lb/>
直到雲仍姓字香<lb/>
　　　其二<lb/>
花檻香來風入座彫櫳影轉月穿櫺鈎軒平野連天碧<lb/>
排闥遙山隔水青<lb/>
　　　其三<lb/>
竹裏行㕑長准備濁醪不用惱比隣文章詩酒時時醉<lb/>
<pb n="KR4h0085_WYG_009-34a"/>
花果園林處處春<lb/>
　　　其四<lb/>
人生無奈老來何日薄崦嵫巳不多大抵華年當樂事<lb/>
好懐開處莫空過<lb/>
　　陳基<lb/>
　　　月下懐玉山主人<lb/>
初月照川上桑槐翳繁柯離居感流景悵望奈君何夕<lb/>
露下芳草涼飇回素波歸哉玉山下日夕共婆娑<lb/>
<pb n="KR4h0085_WYG_009-34b"/>
　　　别後聞入杭賦詩以寄<lb/>
栁洲寺下絲竹繁蘇小墓邊風日暄天開十里水如鏡<lb/>
雨過六橋花欲言畫船夜聴孤山鶴銕笛曉驚西竺猿<lb/>
歸來相遲桃源上為唱竹枝傾緑尊<lb/>
　　于立<lb/>
　　　姚子章人回騎従在杭即欲渡江一見途中得<lb/>
　　　書聞巳歸玉山中遂成悵然因寄<lb/>
聞住西湖十日還冷泉亭下水潺湲錢塘東去直到海<lb/>
<pb n="KR4h0085_WYG_009-35a"/>
於越南來總是山情逐斷猿明月夜興隨孤鳥白雲間<lb/>
玉山池館花無數應待幽人一破顔<lb/>
　　郯韶<lb/>
　　　古體一首懐玉山次沈自誠韻<lb/>
亭亭古崑丘上有璚樹枝仙人居其間服食忘神疲朝<lb/>
馭羲和車夕咏金臺詩我常與之逰中夜夢見之御氣<lb/>
周八極迥焉人世遺青雲忽氤氲白鶴長鳴悲以兹嬰<lb/>
世網一墮東海涯安得浮丘公挾舟候安期<lb/>
<pb n="KR4h0085_WYG_009-35b"/>
　　　西湖酌别便欲過草堂因冗未果小詩二章奉<lb/>
　　　寄稍涼當買舟相晤也<lb/>
片玉山中結草堂門前流水似滄浪竹隂覆几琴書潤<lb/>
花氣熏窻筆硯香四海詩名唐李杜一時文采漢班揚<lb/>
近聞髙士増新傳好紀淮南老更狂<lb/>
　　　其二<lb/>
五月西湖載酒逰芰荷香裏雨初收黄蜂飛近花邊座<lb/>
白鳥來依栁下舟佩服盡従唐制度笑談不減晉風流<lb/>
<pb n="KR4h0085_WYG_009-36a"/>
幽期莫更歌招隠擬赴西風桂子秋<lb/>
　　良圭<lb/>
　　　龍門山人玉山主人以詩名著海内僕景慕久<lb/>
　　　矣敬以敝寺六咏求題品之就寫長句奉柬<lb/>
二子風流迥不羣詩名海内每傳聞苦吟杜甫行日午<lb/>
覓句湯休坐夜分開籠放鶴好明月拄笏看山多白雲<lb/>
寂寞滄江舊蘭若品題亦欲托髙文<lb/>
　　陳基<lb/>
<pb n="KR4h0085_WYG_009-36b"/>
　　　奉邀玉山主人到城兼柬雲臺龍門<lb/>
白馬銀鞍照地光秋風新試紫逰韁傾城冠盖皆相過<lb/>
只少山隂道士狂<lb/>
　　　其二<lb/>
真率相留味最佳山童和蒂摘秋𤓰夜深石鼎聮詩句<lb/>
定在雲臺外史家<lb/>
　　周砥<lb/>
　　　留别草堂主人並柬匡廬外史<lb/>
<pb n="KR4h0085_WYG_009-37a"/>
玉山草堂絶清妍畫圖書巻置兩邊長松落子當牕前<lb/>
鶴踏芝雲舞翩翩碧梧翠竹搖秋烟鳯凰一鳴三千年<lb/>
松谿石磴相周旋緑蘿飛花百尺懸草堂主人真晉賢<lb/>
手持麈尾談重𤣥傲睨萬象心炯然示我新詩三百篇<lb/>
瀑流倒瀉挂青天匡廬先生乃謫仙謔浪髙談驚四筵<lb/>
樂府不寫金花牋日日江頭浮酒船愛我草聖如張顛<lb/>
酣歌草堂屋西偏醉來狂歌舞僊僊共入芙蓉花底眠<lb/>
　　鄭元祐<lb/>
<pb n="KR4h0085_WYG_009-37b"/>
　　　暮歸有感寫寄玉山<lb/>
嗟我生不如蟄蟲猶知坯户以禦冬㝠捜古今趣老態<lb/>
飢驅東西無定踪早起厭轢生塵釡暮歸驚聞定夜鐘<lb/>
百年能㡬乃役役後彫輸與東陵松<lb/>
　　　其二<lb/>
山人常年遇有秋尚爾不免飢寒憂左腕難臨乞米帖<lb/>
中腸只憶監河侯倉紅能飫李斯䑕醉態且舞檀卿猴<lb/>
瓶儲有粟可飽我起踏北户看星流<lb/>
<pb n="KR4h0085_WYG_009-38a"/>
　　明徳<lb/>
　　　至正十一年秋七月華亭郭氏子傚宋局製鸚<lb/>
　　　鵡研弋陽山樵李纘以金購得持贈玉山且歌<lb/>
　　　詩銘云<lb/>
端溪文石質如玉下若涵蒼上標緑良工採材山之麓<lb/>
琢磨精緻若膏沐製成鸚鵡殊不俗尾羽翛翛頭曲局<lb/>
以咮啄桃水盈掬姓陶者泓實其族松煤為雲内瀦畜<lb/>
詞章統緒決川瀆繄仲瑛甫誠善續<lb/>
<pb n="KR4h0085_WYG_009-38b"/>
　　陳基<lb/>
　　　聞玉山中方編草堂續集呉興温生挾中山毛<lb/>
　　　穎往見因賦詩以華其行<lb/>
我愛玉山賔主賢契諧金石晚彌堅評詩不數齊梁末<lb/>
論字惟推魏晉前别墅新題人共賦草堂髙㑹世争傳<lb/>
更須闢館延毛穎收拾英華續後編<lb/>
　　趙奕<lb/>
　　　逰玉山佳處寫贈仲瑛<lb/>
<pb n="KR4h0085_WYG_009-39a"/>
我愛玉山竒絶處碧梧翠竹映闌干軒窻傍水琴書潤<lb/>
樓閣連空宇宙寛山色溟濛還淡淡湖光瀲灔自漫漫<lb/>
登臨縦目無窮處落日西風作暮寒<lb/>
　　良琦<lb/>
　　　玉山索蟠松因登天平得二本移送玉山主人<lb/>
崑山好鳥來雲岩口銜仙人雲錦箋開椷讀之見深意<lb/>
願乞蟠松數枝翠疎雨落葉迷秋山屐齒便躡苔斑斑<lb/>
龍門直上三百尺石屋徑度雲㡬間東林西林何窅㝠<lb/>
<pb n="KR4h0085_WYG_009-39b"/>
前山後山還獨經青藜不畏虎豹跡白日要見虬龍形<lb/>
華盖峯頭最髙處偃秀盤竒逢兩樹僕奴驚叫答空谷<lb/>
鸞鶴翻翔入烟霧大株倒挂蒼厓顛小株横欹寒澗邊<lb/>
乾坤凝結太初氣蛟蜃飛騰千丈淵沙土<hi>缺</hi>
　<lb/>
　　　　　　　　　　　　　　　　　　千嵗常<lb/>
青青根下早看成茯苓仙人服<hi>缺</hi>
　　陳基<lb/>
<pb n="KR4h0085_WYG_009-40a"/>
　　　寄玉山並柬匡廬外史<lb/>
美人不見巳三月日日相思賦角弓興發頗疑詩有助<lb/>
憂來翻訝酒無功未須結客逰樊上却擬移家住瀼東<lb/>
預報匡廬與外史新醅宜壓荔枝紅<lb/>
　　良琦<lb/>
　　　嵗暮寄玉山并柬彦成子英<lb/>
城府一㑹面塵埃各滿襟匆匆官寺飯草草市樓斟歸<lb/>
棹隨沙月飛帆拂渚禽妓糚紅照水仙侣玉為林宅近<lb/>
<pb n="KR4h0085_WYG_009-40b"/>
梅花早溪清竹色深佳兒候門喜好客向筵臨閣暖簾<lb/>
圍繡香温鼎錯金酥杯春酒味錦瑟夜絃音賀老狂猶<lb/>
在袁安痩不禁文章㑹友社園墅憶君心池隔茅亭静<lb/>
山當雪洞隂想聴松子落應念野僧㝷世態今輕薄江<lb/>
湖有陸沈巻阿誰復賦招隠且髙吟時見妖氛息年催<lb/>
雨雪侵新詩肯相慰把玩比璆琳<lb/>
　　陳基<lb/>
　　　笠澤有懐<lb/>
<pb n="KR4h0085_WYG_009-41a"/>
碧梧翠竹鬱参差艾納流熏繡幕垂璚管隔花聞度曲<lb/>
畫屏燒燭看圍棋坐延太乙青藜杖倒著山公白接䍦<lb/>
何日扁舟能盪槳為拚同醉習家池<lb/>
　　　將往三洲懐玉山徵君㑹稽外史<lb/>
海門自與碧天通獨馭靈槎逺向東一道銀潢秋浪白<lb/>
三洲金刹日華紅龍吹花雨慚聞法鳥語雲檣喜報風<lb/>
無奈思君重回首依依江樹送㝠鴻<lb/>
　　秦約<lb/>
<pb n="KR4h0085_WYG_009-41b"/>
　　　至正壬辰秋舟過馬鞍山下登叠浪軒酹龍洲<lb/>
　　　先生之墓俯覽江流渺然遐思慨風土之昔殊<lb/>
　　　嗟人生之契濶有懐玉山晉道堅昆仲<lb/>
江静波明蕩白沙搖搖畫舸似乗槎蕎麥花開散晴雪<lb/>
枸杞結子爛頳霞三呉風土曩昔異二陸才華耆舊誇<lb/>
蹇予清嘯睨寥廓槽頭新酒不須賒<lb/>
　　良琦<lb/>
　　　正月四日夜宿溪上有懐玉山<lb/>
<pb n="KR4h0085_WYG_009-42a"/>
白日西没江東注客子舟航暮城住自縁舊好數經過<lb/>
頗為微名早馳騖風前野碓響初夜雨外漁燈映深樹<lb/>
美人不歸烟水寒渺渺何由寫心素<lb/>
　　徐緬<lb/>
　　　寄玉山徵君<lb/>
翠竹碧梧池館好玉山佳處意無窮輞川賔客文章盛<lb/>
京雒衣冠書問通窻暖語聞鸚鵡巧杯深香泛荔枝紅<lb/>
山川風氣開清思詩巻流傳字字工<lb/>
<pb n="KR4h0085_WYG_009-42b"/>
　　邾經<lb/>
　　　婁東述懐寄玉山<lb/>
寂寞婁東寺經過嵗暮時後凋霜栢古亂㸃石苔滋方<lb/>
外尊吾友龍門得老琦十年今巳遇早嵗故相知震澤<lb/>
三江入虹橋五色垂水西春酒熟花下晚尊移聮句旋<lb/>
題竹留餐更折葵那知俱是客各以業為師蓮社招呼<lb/>
費茅堂出處卑也馳支遁馬而尚習家池何物譏臣朔<lb/>
如人舞怪逵遂全兄弟急豈但友生疑落落情偏好悠<lb/>
<pb n="KR4h0085_WYG_009-43a"/>
悠事莫期參商天上路萍梗海之涯向憶身猶白前修<lb/>
道不緇君攀獅子座我把桂花枝呉子非無學周<hi>缺</hi>
　為龍津終再合豹管未容窺泥濘雙扶屐燈明共奕<lb/>
碁笑言方款洽交誼更堅持好客囊羞澁捐人佩陸離<lb/>
初筵俄列豆屢舞竟揚巵醉揖都輕别醒吟每重思優<lb/>
哉聊復爾舍此欲何之伐木鳴幽鳥緘筒寄阿誰玉山<lb/>
投美璞珠水照摩尼為説饒清事従逰盡白眉載觀名<lb/>
勝集多是故人詩自笑如張翰何煩識項斯江帆風去<lb/>
<pb n="KR4h0085_WYG_009-43b"/>
逆林館雨留遲紫硯𤣥香潤紋窻棐几宜翔鸞開粉紙<lb/>
直髪引烏絲燕坐書成癖窮探字識竒雄文毛頴傳小<lb/>
隸武梁詞韓栁文章在雲龍上下隨兩家才並立千喙<lb/>
語難追小子真狂簡前賢具㸃嗤百金寧取直三絶且<lb/>
聞痴漫與非神品居然奉令儀一時傾孔盖八字讀曹<lb/>
碑回首髙飛隼行歌倒接䍦剡溪歸野興泌水樂㤀飢<lb/>
開閣延疏廣韋編拾散遺儒冠傲軒冕農耒力菑畬明<lb/>
月懐人逺長林鼓瑟悲㝷常要久契翻覆訝羣兒願把<lb/>
<pb n="KR4h0085_WYG_009-44a"/>
平生意無求小有疵矢心同白水披腹獻丹墀判袂寒<lb/>
潮送還家雪夜吹上人逢顧愷憑謝拙言辭<lb/>
　　良琦<lb/>
　　　賦苔梅一枝寄玉山<lb/>
折得南枝古澗旁千年風骨老氷霜珊瑚出水鹽花濕<lb/>
鐵柱含波石髪香可獨詩情東閣准也知春夢灞陵長<lb/>
所思何許遙相憶憑仗寒英寄草堂<lb/>
　　郯韶<lb/>
<pb n="KR4h0085_WYG_009-44b"/>
　　　虞山道中懐玉山徵君<lb/>
言偃宅前湖水東千門楊栁緑搖風一篷山色斜陽外<lb/>
半夜雨聲春夢中獨客年年如旅燕行人草草似驚鴻<lb/>
芳洲杜若憑誰采心逐寒潮處處同<lb/>
　　楊維楨<lb/>
　　　湖上感事奉寄玉山<lb/>
湖水碧於天湖雲薄似烟鴛鴦不經亂飛過岳墳前<lb/>
湖水明於鏡湖泥濁似涇祗應萇血在染得水花青<lb/>
<pb n="KR4h0085_WYG_009-45a"/>
海嶠浮西日闗梁轉北風蘇郎書未反愁絶雁來紅<lb/>
將石星空墮靈山鳳不飛惟餘灞頭水西去復東歸<lb/>
　　郭翼<lb/>
　　　漫興呈玉山道丈<lb/>
前月海冦入郡郭病裏移家愁殺人桃花野屋苦多雨<lb/>
楊栁清江無好春誰似龎公居隴畆自慚杜老在風塵<lb/>
草堂夢寐驚相見把酒論詩月色新<lb/>
　　陸仁<lb/>
<pb n="KR4h0085_WYG_009-45b"/>
　　　漫興呈玉山社長<lb/>
萱花葵花五月繁清㳺還過辟疆園艱難避賊愁仍絶<lb/>
感激逢君思欲鶱信有讒人如巷伯豈無佳士報平原<lb/>
坐深池館偏幽寂更浣寒泉為滌煩<lb/>
　　秦約<lb/>
　　　修城口號似玉山主人<lb/>
春城連海亘虹霓雉堞桓桓補甑泥總謂軍儲仰呉下<lb/>
只憐邊釁起淮西千旂影逐流雲轉萬杵聲髙落日低<lb/>
<pb n="KR4h0085_WYG_009-46a"/>
安得韓彭為上將載光大業撫黔黎<lb/>
　　沈明逺<lb/>
　　　漫興似玉山詞長<lb/>
近知消息苦難真一日千迴憶故人極目烽烟迷黒海<lb/>
驚心花鳥惜青春清談王衍休揮麈多事元規巳汙塵<lb/>
重上髙臺見君面碧梧翠竹喜清新<lb/>
　　于立<lb/>
　　　漫興呈玉山主人<lb/>
<pb n="KR4h0085_WYG_009-46b"/>
五月田家未足秧壖邊水鸛近人長溪流到海無百里<lb/>
潮汛乗風失萬航春樹暮雲迷逺近南山北斗自低昂<lb/>
相思相見真如夢莫惜題詩到草堂<lb/>
　　良琦<lb/>
　　　夏五月過玉山草堂見婁江諸故人漫興之作<lb/>
　　　遂繼咏<lb/>
梅風發時海冦去相見要令懐抱開乍喜豈論生理事<lb/>
空言獨歎濟時才桐花金井鶯聲過月色涼臺鳳吹回<lb/>
<pb n="KR4h0085_WYG_009-47a"/>
不得清吟㑹諸老履痕猶在竹間苔<lb/>
　　周砥<lb/>
　　　過玉山草堂留别山中諸公<lb/>
五陵豪英不足畏丹徒布衣那可輕萬事豈皆合天道<lb/>
偶然遇之亦成名我今困乏窮谷底青雲之志何由平<lb/>
愁來飲酒一百杯拔劍髙歌泪如傾歌聲悲壯君試聞<lb/>
江漢茫茫氣欲吞附鳳騎龍豈難事屠狗飯牛何足論<lb/>
諸君吾鄉舊知己㑹面那得無歡言平生心事難盡道<lb/>
<pb n="KR4h0085_WYG_009-47b"/>
且復痛飲花下尊明當大醉樓船上横吹玉笛過呉門<lb/>
　　楊銕崖<lb/>
　　　與客登望江樓作録寄玉山主人<lb/>
蜑子雨開江上臺江頭野老不勝哀蜃將樓閣空中落<lb/>
鰌引旂旌月下來保障許誰為尹鐸事諧無復問文開<lb/>
可憐歌舞舊城闕又是昆明㡬刼灰<lb/>
　　　其二<lb/>
嫋嫋秋風起洞庭瀛洲宫闕渺空青客星石落江龍動<lb/>
<pb n="KR4h0085_WYG_009-48a"/>
神馬潮來海雨腥弱水無時通漢使赭峯何事受秦刑<lb/>
逺人新到三韓國中土人文聚五星<lb/>
　　袁華<lb/>
　　　陪趙仲光顧仲瑛逰崑山<lb/>
林壑秋髙絶㸃埃畫船載酒對山開霜明逺浦蒹葭老<lb/>
木落空江鴻雁來魏國王孫多麗藻華陽真逸有仙才<lb/>
翠微閣下經行處重為題詩拂紫苔<lb/>
　逰崑山聮句詩序<lb/>
<pb n="KR4h0085_WYG_009-48b"/>
　　袁華<lb/>
　　　至正八年春崑山顧君仲瑛以書來招致予明<lb/>
　　　日即顧君所又明日命百花舫集賔客自余而<lb/>
　　　次凡六人朝發自界溪出津義浦過九里菴轉<lb/>
　　　金溪午泊舟駟馬橋下換輿騎入慧聚寺寺主<lb/>
　　　僧然叟出肅客上神運殿見石甃壁其工出天<lb/>
　　　成然云此向禪師開山時鬼所運也遂登玉山<lb/>
　　　山首昂脊凹狀類馬鞍故俗名馬鞍山其昂立<lb/>
<pb n="KR4h0085_WYG_009-49a"/>
　　　石幢與雙蘇塗相角者又號文筆云東見滄海<lb/>
　　　皛皛然無際水與天相涵北海樹中見孤嶼隠<lb/>
　　　起蒼蒼然云此虞山也泰伯虞仲所居故名巳<lb/>
　　　而大風動石聲如大波濤衣帽掀舞愀然不可<lb/>
　　　立然叟領客憩翠微軒閣呼山丁作茗供觀向<lb/>
　　　師虎化石山下讀唐孟郊張祐宋王安石詩於<lb/>
　　　東壁然作合掌禮云地由玉峯勝玉峯又由人<lb/>
　　　而勝自孟張王後絶響久矣願吾子繼焉余諾<lb/>
<pb n="KR4h0085_WYG_009-49b"/>
　　　之西廡僧應又招憩來青閣盛出佳紙墨求詩<lb/>
　　　余遂書玉峯詩云<lb/>
大風動落日人立玉峯<hi>缺</hi>
<pb n="KR4h0085_WYG_009-50a"/>
　　倪瓚<lb/>
　　　八月廿三日芙蓉花下留南宫岳山人飲明日<lb/>
　　　岳山人過玉山南宫老矣不知復㡬聚首觀花<lb/>
　　　聴琴情不能堪因賦長句並柬玉山<lb/>
芙蓉著花巳爛漫酌酒彈琴聊少停數聲别鵠隔江渚<lb/>
一醉秋天空玉瓶況當賔客欲行邁忍使風雨即飄零<lb/>
攀條掇英空惆悵但願花開長不醒<lb/>
　　張雨<lb/>
<pb n="KR4h0085_WYG_009-50b"/>
　　　袁子英來承惠崑山小峯峭絶可愛敬賦詩厠<lb/>
　　　諸閬州瓢松石之間云兼柬玉山隠君<lb/>
崑丘得此豐年玉眼底都無太華蒼隠若連環脱仙骨<lb/>
重如沈水辟寒香深根立雪依琴薦小孕生香潤筆牀<lb/>
與作先生怪石供袖中東海若為蔵<lb/>
　　倪瓚<lb/>
　　　義興呉國良用桐烟製墨黑而有光焰膠法又<lb/>
　　　得其傳將逰玉山輒賦詩以遄其行云<lb/>
<pb n="KR4h0085_WYG_009-51a"/>
生住荆溪上桐花收夕烟墨成羣玉祕囊售百金傳孰<lb/>
謂奚珪勝徒稱潘谷仙老松端愧汝膠法更清妍<lb/>
　　王䝉<lb/>
　　　海子橋偶得一詩奉寄玉山<lb/>
暮登海子橋西繞江門歸霜風著宫樹葉葉帶紅飛據<lb/>
鞍吹短笛乗月搗征衣江南氷雪裏音信寄來稀<lb/>
　　僧覺照<lb/>
　　　寄玉山<lb/>
<pb n="KR4h0085_WYG_009-51b"/>
草堂東望白雲深主人愛書如愛金下榻每因揚執㦸<lb/>
得句長懐支道林松花滿樹可為酒竹笋隔簾成緑隂<lb/>
我欲乗閒逺相過坐對石牀彈玉琴<lb/>
　　僧至奐<lb/>
　　　寄玉山徵君<lb/>
草堂風物静朝曛春日題詩每憶君㵎底松清疑過雨<lb/>
山頭玉氣總成雲神鵬未展溟南翮天馬能空冀北羣<lb/>
㑹見丹陽為内史笑揮白羽樹髙勳<lb/>
<pb n="KR4h0085_WYG_009-52a"/>
　　　其二<lb/>
老去情懷獨放歌新亭結構近滄波狎鷗泛渚知人意<lb/>
稚子應門喜客過山色湖光春蕩漾碧梧翠竹雨婆娑<lb/>
絶勝池上三公子醉著江東白鷺蓑<lb/>
　　　其三<lb/>
小徑升堂舊不斜幽居渾似杜陵家五株桃樹當春草<lb/>
一帶溪流入浣花每自放船歌白苧也従漉酒脱烏紗<lb/>
風流更憶瀛洲客應獻安期棗似𤓰<lb/>
<pb n="KR4h0085_WYG_009-52b"/>
　　　其四<lb/>
春到江南野水濵絶憐幽事總相親風飄玉雪楊花落<lb/>
雨濕琅玕竹樹新洗硯時時臨晉帖賦詩往往似唐人<lb/>
向來為識江村路此日過従莫厭頻<lb/>
　<lb/>
　<lb/>
　<lb/>
　玉山名勝外集<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話後集巻十九</head> <lb/>
    <p>
<pb n="KR4i0029_WYG_080-1a"/>
欽定四庫全書<lb/>
　漁隱叢話後集巻十九<lb/>
　　　　　　　　　　　　　宋　胡仔　撰<lb/>
　　本朝<lb/>
蔡寛夫詩話云南京髙辛廟制度甚雄世傳太祖龍潛<lb/>
時嘗以木杯珓占已名位自小官以漸數之至極品皆<lb/>
不應忽曰過是則為天子乎一擲而契至今父老猶能<lb/>
言之晏元獻為留守日嘗以詩題廟中曰炎宋肇英主<lb/>
<pb n="KR4i0029_WYG_080-1b"/>
初九方潛鱗嘗因蓍蔡占來決天地屯庚庚大横兆謦<lb/>
咳如有聞葢紀此也<lb/>
蔡寛夫詩話云故事進士朝集嘗擇榜中最年少者為<lb/>
探花郎熙寜中始罷之太平興國三年胡秘監旦榜馮<lb/>
文懿拯為探花是歳登第七十四人太宗以詩賜之曰<lb/>
二三千客裏成事七十四人中少年始唐於禮部放榜<lb/>
故座主門生之禮特盛主司因得竊市私恩本朝稍欲<lb/>
革其弊即更廷試前一歳呂文穆䝉正為狀頭始賜以<lb/>
<pb n="KR4i0029_WYG_080-2a"/>
詩葢示以優寵之意至是復賜文懿然狀頭詩迄今時<lb/>
有探花郎後無繼者惟文懿一人而已此科舉之盛事<lb/>
也<lb/>
復齋漫録云農桑不擾歳常登邊將無功吏不能四十<lb/>
二年如夢覺東風吹淚洒昭陵此詩題於寢宫不著姓<lb/>
名宜表而出之<lb/>
元城先生語録云先生嘗曰賢主言笑嚬呻足以移風<lb/>
俗慶厯中廣州有死番商沒官珍珠有司賤佑其值十<lb/>
<pb n="KR4i0029_WYG_080-2b"/>
分纔及一分羣官分買之為本路監司按劾計賍以珍<lb/>
珠赴京師具案既上仁宗閱之且命取所估珠上與後<lb/>
宫同閱愛其珠是時張貴妃在側有欲得之色上依所<lb/>
估值出禁中錢買之以賜時因同列有求於上有司被<lb/>
㫖和市縁此珠價騰湧上頗知之一日於内殿賞牡丹<lb/>
貴妃最後至以所賜珍珠為首飾欲誇同輩上望見以<lb/>
袖掩面曰滿頭白粉粉更沒些忌諱貴妃慙赧遽起易<lb/>
之上乃大恱令人各簪牡丹一朶自是禁中不帶珍珠<lb/>
<pb n="KR4i0029_WYG_080-3a"/>
珠價大減<lb/>
藝苑雌黄云前輩論詩有奪胎換骨之說信有之也杜<lb/>
陵謁𤣥元廟其一聨云五聖聨龍衮千官列鴈行葢紀<lb/>
吳道子廟中所畫者徽宗嘗制哲廟挽詩用此意作一<lb/>
聨云北極聨龍衮西風拆鴈行亦以鴈行對龍衮然語<lb/>
意中的其親切過於本詩不謂之奪胎可乎不然徒用<lb/>
前人之語殊不足貴且如沈佺期云小池殘暑退髙樹<lb/>
早涼歸非不佳也然正用栁惲太液㣲波起長楊髙樹<lb/>
<pb n="KR4i0029_WYG_080-3b"/>
秋之句耳蘇子美云峽束滄州深貯月岩排紅樹巧裝<lb/>
秋非不佳也然正用杜陵峽束滄江起岩排石樹圓之<lb/>
句耳語雖工而無别意<lb/>
詩話雋永云光堯初幸錢塘有詩云六龍轉淮海萬騎<lb/>
臨吳津王者本無外駕言蘇逺民瞻彼草木秀感此瘡<lb/>
痍新登堂望稽山懷哉大禹勤大哉王言布於天下漢祖<lb/>
大風之歌唐宗勁草之句不足道也<lb/>
　　王黄州<lb/>
<pb n="KR4i0029_WYG_080-4a"/>
蔡寛夫詩話云國初州郡設官尚少小郡不過四五員<lb/>
復多武弁故非雄藩都㑹仕者率少官況王元之自掖<lb/>
垣謫滁州嘗以詩寄舊僚云要見滁州謫宦情信縁隨<lb/>
俗且營營不誇兩制詞臣貴多伴三班奉職行樓堞倚<lb/>
空乗月上樽罍有酒對山傾升沉得喪何須問況是浮<lb/>
生已半生聞者頗憐之然元之在滁陽四方文士持文<lb/>
就謁者甚衆有鄭褒者最知名留數月而去元之為買<lb/>
馬辦裝後有劾其虧貫直者太宗覽之曰是能却李繼<lb/>
<pb n="KR4i0029_WYG_080-4b"/>
遷事例者元之嘗草繼遷制繼遷送潤筆數倍於常而以面簽<lb/>
書送元之却之不受故也<lb/>
藝苑雌黄云文人用故事有直用其事者有反其意而<lb/>
用之者元之謫守黄岡謝表云宣室鬼神之問豈望生<lb/>
還茂陵封禪之書惟其死後此一聨每為人所稱道然<lb/>
皆直用賈誼相如之事耳李義山詩可憐夜半虛前席<lb/>
不問蒼生問鬼神雖說賈誼然反其意而用之矣林和<lb/>
靖詩茂陵他日求遺藁猶喜曽無封禪書雖說相如亦<lb/>
<pb n="KR4i0029_WYG_080-5a"/>
反其意而用之矣直用其事人皆能之反其意而用之<lb/>
者非識學素髙超越尋常拘攣之見不規規然蹈襲前<lb/>
人陳迹者何以臻此苕溪漁隱曰藝苑以元之直用賈<lb/>
誼相如事不若李義山林和靖反用之然元之是謝表<lb/>
須直用其事以明臣子之心非若作詩可以反意用此<lb/>
語殊非通論也<lb/>
苕溪漁隱曰錫宴清明日絶句云宴罷回來日欲斜平<lb/>
康坊裏那人家幾多紅袖迎門笑争乞釵頭利市花清<lb/>
<pb n="KR4i0029_WYG_080-5b"/>
明絶句云無花無酒過清明興味蕭然似野僧昨日鄰<lb/>
家乞新火曉窗分與讀書燈二詩何況味不同如此亦<lb/>
可見其老少情懐之異也<lb/>
山谷云或傳王荆公稱竹樓記勝歐陽公醉翁亭記或<lb/>
曰此非荆公之言也庭堅以為荆公出此言未失也荆<lb/>
公評文章先體製而後論文之工拙蓋嘗觀蘇子瞻醉<lb/>
白堂記戲曰文詞雖極工然不是醉白堂記乃是韓白<lb/>
優劣論耳以此考之優竹樓記而劣醉翁亭記是荆公<lb/>
<pb n="KR4i0029_WYG_080-6a"/>
之言不疑也<lb/>
苕溪漁隱曰元之文集家藏本有之今録竹樓記於此云<lb/>
黄岡之地多竹大者如椽竹工破之刳去其節用代陶<lb/>
瓦比屋皆是以其價亷而工省也予城西北隅雉堞圯<lb/>
毁榛莽荒穢因作小竹樓二間與月波樓通逺吞山光<lb/>
平挹江瀬幽闃遼夐不可具狀夏宜急雨有瀑布聲冬<lb/>
宜密雪有碎玉聲宜鼓琴琴調幽暢宜詠詩詩韻清絶<lb/>
宜圍棋子聲丁丁然宜投壺矢聲錚錚然皆竹樓之所<lb/>
<pb n="KR4i0029_WYG_080-6b"/>
助也公退之暇披鶴氅衣戴華陽巾手執周易一巻焚香<lb/>
黙坐消遣世慮江山之外苐見風帆沙鳥煙雲竹木而<lb/>
已待其酒力醒茶烟歇送夕陽迎素月亦謫居之勝概<lb/>
也彼齊雲落星髙則髙矣井榦麗譙華則華矣止于貯<lb/>
妓女藏歌舞非騷人之事吾所不取吾聞竹工云竹之<lb/>
為瓦僅十稔若重覆之得二十稔噫吾以至道乙未歳<lb/>
自翰林出滁上至丙申移廣陵丁酉又入西掖戊戌歳<lb/>
除日有齊安之命已亥閏三月到郡四年之間奔走不<lb/>
<pb n="KR4i0029_WYG_080-7a"/>
暇未知明年又在何處豈懼竹樓之易朽乎幸後之人<lb/>
與我同志嗣而葺之庶斯樓之不朽也<lb/>
許彦周詩話云元之詩可重大抵語迫切而意雍容如<lb/>
云身後聲名文集草眼前花月簿書堆又云澤畔騷人<lb/>
正憔悴道傍山鬼莫揄揶大類樂天也<lb/>
　　張復之<lb/>
蔡寛夫詩話云乖崖少喜任俠學擊劍尤樂聞神仙事<lb/>
為舉子時常從陳希夷欲分華山一半希夷以紙筆蜀<lb/>
<pb n="KR4i0029_WYG_080-7b"/>
牋贈之公笑曰吾知先生之㫖矣殆欲驅我入閙處乎<lb/>
然性極清介居無媵妾不事服玩朝衣之外燕處惟紗<lb/>
帽皂縧一黄土布裘而已至今人傳其畫像皆作此飾<lb/>
始及第時甞以詩寄傅霖逸人云前年失脚下漁磯苦<lb/>
戀明時不忍歸為報巢由莫相笑此心非是愛輕肥李順<lb/>
之亂乖崖帥蜀有詩寄陳希夷云性愚不肯住山林剛<lb/>
要清流擬致君今日星馳劍南去回頭慚愧華山雲皆<lb/>
見其素志也<lb/>
<pb n="KR4i0029_WYG_080-8a"/>
本朝名臣傳云錢若水額有異骨山庭月角姿儀英秀<lb/>
少過華山見陳摶大加賞歎以為目如㸃漆有仙風道<lb/>
骨且語若水明日再來若水往則摶與一僧對僧倚地<lb/>
爐蒲團坐睡㣲開目盻若水揺首而已若水别摶摶曰<lb/>
昨僧栢閣道者宗裔也本以先輩異禀可作神仙欲留<lb/>
共學僧云無此形骨但能急流中勇退爾<lb/>
復齋漫録云傅霖乃乖崖之友也交甚密開寶中嘗㑹<lb/>
於幹城終夕談話鄰有病痁者為之不作公每有書與<lb/>
<pb n="KR4i0029_WYG_080-8b"/>
傅傅必先夢之故傅有詩云劇談驅瘧鬼幽夢得鄉書<lb/>
叙實事也<lb/>
無盡居士云乖崖公題庭竹詩小桃遮不得深雪放教<lb/>
青在睢陽書懐詩曰每思舊隱歸何計或問前程笑指<lb/>
空句清詞古與郊島相先後<lb/>
　<lb/>
　<lb/>
　漁隠叢話後集巻十九<lb/>
</p>
<p>
</p>
  </div>
</body>
</text>
</TEI>
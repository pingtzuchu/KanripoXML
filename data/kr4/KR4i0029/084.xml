<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話後集巻二十三</head> <lb/>
    <p>
<pb n="KR4i0029_WYG_084-1a"/>
欽定四庫全書<lb/>
　漁隱叢話後集巻二十三<lb/>
　　　　　　　　　　　　宋　胡仔　撰<lb/>
　　六一居士<lb/>
東坡云大川雖有神淫祀亦其俗石馬繫祠門山鴉噪<lb/>
叢木潭潭村鼓隔溪聞楚巫歌舞送迎神畫舡百丈山<lb/>
前路上灘下峡長來去江水東流不暫停黄牛千古長<lb/>
如故峡上侵天起青嶂崕崩路絶無由上黄牛不下江<lb/>
<pb n="KR4i0029_WYG_084-1b"/>
頭飲行人惟向舟中望朝朝暮暮見黄牛徒使行人過<lb/>
此愁山髙更逺望猶見不見黄牛滯客舟右文忠公為<lb/>
峡州夷陵令日所作黄牛廟詩也軾嘗聞之於公云昔<lb/>
以西京留守推官為館閣校勘時同年丁寳臣元珍適<lb/>
來京師夢與予同舟泝江干入一廟中拜謁堂下予班<lb/>
元珍下元珍固辭予不可方拜時神像為起鞠躬堂上<lb/>
且使人邀予上耳語乆之元珍私念神亦如世俗待館<lb/>
閣乃爾異禮邪既出門見一馬隻耳覺而語予固莫識<lb/>
<pb n="KR4i0029_WYG_084-2a"/>
也不數日元珍除峡州判官已而余亦貶夷陵令日與<lb/>
元珍處不復記前夢矣一日與元珍泝峡謁黄牛廟入<lb/>
門惘然皆夢中所見予為縣令固班元珍下而門外鐫<lb/>
石為馬缺一耳相視大驚乃留詩廟中有石馬繫祠門<lb/>
之句盖私識其事也元豐五年軾謫居黄州宜都令朱<lb/>
君嗣先見過因語峡中山水偶及之朱君請書其事與<lb/>
詩當刻石於廟使人知進退出處皆非人力如石馬一<lb/>
耳何與公事而亦前定况其大者公既為神所禮而猶<lb/>
<pb n="KR4i0029_WYG_084-2b"/>
謂之淫祀以見其直氣不可回如此感其言有味故為<lb/>
録之<lb/>
六一居士傳云居士初謫滁州自號醉翁既老而衰且<lb/>
病將退休於潁水之上則又更號六一居士客有問曰<lb/>
六一何謂也居士曰吾家藏書一萬巻集録三代以來<lb/>
金石遺文一千巻有琴一張有棋一局而常置酒一壺<lb/>
客曰是為五一爾奈何居士曰以吾一翁老於此五物<lb/>
之間是豈不為六一乎客曰子欲逃名者乎而屡易其<lb/>
<pb n="KR4i0029_WYG_084-3a"/>
號此莊生所謂畏影而走乎日中者也余將見子疾走<lb/>
大喘渇死而名不得逃也居士曰吾固知名之不可逃<lb/>
然亦知夫不必逃也吾為此名聊以志吾之樂耳<lb/>
苕溪漁隱曰石林詩話云歐公一日被酒語其子斐云<lb/>
吾詩廬山髙今人莫能為惟李太白能之明妃曲後篇<lb/>
太白不能為惟杜子美能之至於前篇則子美亦不能<lb/>
惟吾能之也近觀本朝名臣傳乃云歐陽修為詩謂人<lb/>
曰廬山髙惟韓愈可及琵琶前引韓愈不可及杜甫可<lb/>
<pb n="KR4i0029_WYG_084-3b"/>
及後引李白可及杜甫不可及其自負如此則與石林<lb/>
所紀全不同琵琶引即明妃曲也此三詩並録於此廬<lb/>
山髙贈同年劉凝之歸南康其詩云廬山髙哉幾千仞<lb/>
兮根盤幾百里嶻然屹立乎長江長江西來走其下是<lb/>
為揚瀾左蠡兮洪濤巨浪日夕相舂撞雲消風止水鏡<lb/>
净泊舟登岸而逺望兮上摩雲霄之晻靄下壓后土之<lb/>
鴻龎試往造乎其間兮攀縁石磴窺空硿千岩萬壑響<lb/>
松檜懸崖巨石飛流淙水聲聒聒亂人耳六月飛雪洒<lb/>
<pb n="KR4i0029_WYG_084-4a"/>
石矼仙翁釋子亦往往而逄兮吾常惡其學幻而言哤<lb/>
但見丹霞翠壁逺近映樓閣晨鐘暮鼔杳靄羅旛幢幽<lb/>
花野草不知其名兮風吹露濕香澗谷時有白鶴飛來<lb/>
雙幽尋逺去不可極便欲絶世遺紛厖羡君買田築室<lb/>
老其下插秧盈疇兮釀酒盈缸欲令浮嵐暖翠千萬狀<lb/>
坐卧常對乎軒忩君懐磊砢有至寳世俗不辨珉與玒<lb/>
䇿名為吏二十載青衫白首困一邦寵榮聲利不可以<lb/>
茍屈兮自非青雲白石有深趣其氣兀硉何由降丈夫<lb/>
<pb n="KR4i0029_WYG_084-4b"/>
壯節似君少嗟我欲説安得巨筆如長杠明妃曲和王<lb/>
介甫作其一云胡人以鞍馬為家射獵為俗泉甘草美<lb/>
無常處鳥驚獸駭争馳逐誰將漢女嫁胡兒風沙無情<lb/>
貌如玉身行不遇中國人馬上自作思歸曲推手為琵<lb/>
却手琶胡人共聽亦咨嗟玉顔流落死天涯琵琶却傳<lb/>
來漢家漢宫争按新聲譜遺恨已深聲更苦纎纎女手<lb/>
生洞房學得琵琶不下堂不識黄雲出塞路豈知此聲<lb/>
能斷腸其二云漢宫有佳人天子初未識一朝隨漢使<lb/>
<pb n="KR4i0029_WYG_084-5a"/>
逺嫁單于國絶色天下無一失難再得雖能殺畫工于<lb/>
事竟何益耳目所及尚如此萬里安能制夷狄漢計誠<lb/>
巳拙女色難自誇明妃去時淚洒向枝上花狂風日暮<lb/>
起飄泊落誰家紅顔勝人多薄命莫怨春風當自嗟余<lb/>
觀介甫明妃曲二首辭格超逸誠不下永叔不可遺也<lb/>
因附益之其一云明妃初出漢宫時淚濕春風鬂脚垂<lb/>
低回顧影無顔色尚得君王不自持歸來却怪丹青手<lb/>
入眼平生未曽有意態由來画不成當時枉殺毛延壽<lb/>
<pb n="KR4i0029_WYG_084-5b"/>
一去心知更不歸可憐着盡漢宫衣寄聲欲問塞南事<lb/>
只有年年鴻雁飛家人萬里傳消息好在氊城莫相憶<lb/>
君不見咫尺長門閉阿嬌人生失意無南北其二云明<lb/>
妃出嫁與胡兒氊車百輛皆胡姬含情欲語獨無處傳<lb/>
與琵琶心自知黄金捍撥春風手彈着飛鴻勸胡酒漢<lb/>
宫侍女暗埀淚沙上行人却回首漢恩自淺胡自深人<lb/>
生樂在相知心可憐青塚已蕪沒尚有哀弦留至今<lb/>
復齋漫録云文忠詩小雨斑斑作燕泥東坡詩小雨斑<lb/>
<pb n="KR4i0029_WYG_084-6a"/>
斑亦作泥山谷六言詩潤花小雨斑斑<lb/>
藝苑雌黄云送劉貢父守維揚作長短句云平山欄檻<lb/>
倚晴空山色有無中平山堂望江左諸山甚近或以謂<lb/>
永叔短視故云山色有無中東坡笑之因賦快哉亭道<lb/>
其事云長記平山堂上欹枕江南烟雨杳杳沒孤鴻認<lb/>
取醉翁語山色有無中葢山色有無中非烟雨不能然<lb/>
也<lb/>
苕溪漁隱曰歐公云身行南雁不到處山與北人相對<lb/>
<pb n="KR4i0029_WYG_084-6b"/>
愁汪彦章云路行歸雁不到處家在長江欲盡頭彦章<lb/>
雖體歐公詩然終不及歐之自在也<lb/>
蔡寛夫詩話云文忠與趙康靖公概同在政府相得歡<lb/>
甚康靖先告老歸睢陽文忠相繼謝事歸汝隂康靖一<lb/>
日单車特往過之時年幾八十矣留劇飲踰月日於汝<lb/>
隂縱游而後返前軰挂冠後能從容自適未有若此者<lb/>
文忠嘗賦詩云古來交道愧難終此㑹今時豈易逄出<lb/>
處三朝俱白首凋零萬木見青松公能不逺來千里我<lb/>
<pb n="KR4i0029_WYG_084-7a"/>
病猶堪嚼一鍾巳勝山隂空興盡且留歸駕為從容因<lb/>
牓其游從之地為㑹老堂明年文忠欲往睢陽報之未<lb/>
果行而薨兩公名節固師表天下而風流襟義又如此<lb/>
誠可以激薄俗也<lb/>
苕溪漁隱曰歐公作詩盖欲自出胷臆不肯蹈襲前人<lb/>
亦其才髙故不見牽強之迹耳如六月十四夜飛盖橋<lb/>
玩月云天形積輕清水徳本虚静雲收風浪止始見天<lb/>
水性澄光與粹容上下相涵映乃于其兩間皎皎挂寒<lb/>
<pb n="KR4i0029_WYG_084-7b"/>
鏡餘輝所照耀萬物皆鮮瑩矧夫人之靈豈不醒視聽<lb/>
而我于此時翛然發孤詠紛昏忻洗滌俯仰恣涵泳人<lb/>
心曠而閒月色髙愈逈惟恐清夜闌時時瞻斗柄<lb/>
麈史云文忠早朝詩云月在蒼龍闕角西甚為美句然<lb/>
予按漢之四闕南曰朱雀北曰𤣥武東曰青龍西曰白<lb/>
虎今歐之詩意盖以當前門闕狀蒼龍故云月在西也<lb/>
不用漢闕也<lb/>
夷白堂小集云中秋夜待月詩和者數人趙承之一聨<lb/>
<pb n="KR4i0029_WYG_084-8a"/>
云古來此景歎經嵗今夜誰家不倚樓孫平父一聨云<lb/>
坐待銀盤生海底俄驚金餅上雲頭尤為佳也苕溪漁<lb/>
隱曰余評前一聨自在語意俱到後一聨用銀盤金餅<lb/>
止是詠月何獨中秋吾無取焉<lb/>
苕溪漁隱曰古人賦中秋詩例皆詠月而已少有著題<lb/>
者惟王元之云莫辭終夕看動是隔年期蘇子瞻云暮<lb/>
雲收盡溢清寒銀漢無聲轉玉盤此生此夜不長好明<lb/>
月明年何處看盖庶幾焉如杜子美劉夢得皆有八月<lb/>
<pb n="KR4i0029_WYG_084-8b"/>
十五夜詩祗是詠月然亦佳句也子美云滿目飛明鏡<lb/>
歸心折大刀轉蓬行路逺攀桂仰天高水路疑霜雪林<lb/>
棲見羽毛此時瞻白兎直欲數秋毫夢得云天將今夜<lb/>
月一遍洗寰瀛暑退九霄浄秋澄萬里清星辰譲光彩<lb/>
風露發晶英能變人間世翛然是玉京<lb/>
苕溪漁隱曰永叔喜雪云常聞老農語一臘見三白是<lb/>
為豐年候占騐勝蓍䇿三白事古人不曽用自永叔始<lb/>
遂為故實如鮑欽止雪霽云三白嵗可期一飽分已定<lb/>
<pb n="KR4i0029_WYG_084-9a"/>
吕居仁雪詩云看取一年三白喜歡共入新年皆本此<lb/>
也<lb/>
劉貢甫詩話云永叔與江鄰幾論韓雪詩以隨車翻縞<lb/>
帯逐馬散銀盃為不工而謂㘭中初葢底凸處遂成堆<lb/>
為勝未知真得韓意否也永叔云知聖俞詩者莫如修<lb/>
嘗問聖俞平生所得最好句聖俞所自負者皆修所不<lb/>
好聖俞所卑下者皆修所稱賞盖知心賞音之難如是<lb/>
其評古人詩得無似此乎<lb/>
<pb n="KR4i0029_WYG_084-9b"/>
復齊漫録云退之喜雪獻裴尚書詩喜深將䇿試驚宻<lb/>
仰簷窺又云氣嚴當酒暖洒宻聽忩知荆公全用以為<lb/>
一聨云借問火城將䇿試何如雲屋聽忩知<lb/>
法藏碎金云韓詩外傳云凡草木花多五出雪花獨六<lb/>
出予之所居有迎春花桃花因閒觀之二花多五出亦<lb/>
有六七出者百中之一耳譬如千萬人中或有一人生<lb/>
六指物理如此不足怪莊子云枝指是也萬一有反常<lb/>
之事固當無執定之理<lb/>
<pb n="KR4i0029_WYG_084-10a"/>
藝苑雌黄云南史張融作海賦成示顧凱之凱之曰此<lb/>
賦實超𤣥虚但恨不道鹽耳融因命筆益之云漉沙成<lb/>
白熬波出素積雪中春飛霜暑路東坡雪詩押鹽字一<lb/>
聨漁蓑句好真堪畫栁絮才髙不道鹽學者徙知栁絮<lb/>
撒鹽用謝安故事殊不知不道鹽三字亦有來處也<lb/>
苕溪漁隱曰魯直雪詩試尋髙處望雙闕佳氣葱葱寒<lb/>
妥貼洪覺範雪詩一川秀色浩凌亂萬樹無聲寒妥貼<lb/>
二詩當以覺範為優句意俱工<lb/>
<pb n="KR4i0029_WYG_084-10b"/>
六一居士云牡丹花之絶而無甘實茘枝果之絶而非<lb/>
名花昔樂天有感于二物矣是孰尸其賦予邪然斯二<lb/>
者惟一不兼萬物之美故各得極其精此於造化不可<lb/>
知而推之至理宜如此也余少遊洛陽花之盛處也因<lb/>
為牡丹作記君謨閩人也故能識茘枝而譜之因念昔<lb/>
人嘗有感於二物而二人者適各得其一之詳故聊書<lb/>
其所以然而附君謨譜之末焉<lb/>
藝苑雌黄云羅隠牡丹詩云自從韓令功成後辜負穠<lb/>
<pb n="KR4i0029_WYG_084-11a"/>
華過一春余考之唐元和中韓宏罷宣武節制始至長<lb/>
安私第有花命斸去曰吾豈效兒女輩耶當時為牡丹<lb/>
包羞之不暇故隠有辜負穠華之語<lb/>
復齋漫録云東坡雨中明慶賞牡丹云霏霏雨霧作清<lb/>
妍爍爍明燈照欲燃明日春隂花未老故應未忍著酥<lb/>
煎又云千花與百草共盡無妍鄙未忍汙泥沙牛酥煎<lb/>
落蕋孟蜀時兵部尚書李昊每將牡丹花數枝分遺朋<lb/>
友以牛酥同贈且曰俟花彫謝即以酥煎食之無棄穠<lb/>
<pb n="KR4i0029_WYG_084-11b"/>
艶其風流貴重如此<lb/>
東坡云揚州芍藥為天下冠蔡繁卿為守始作萬花㑹<lb/>
用花十餘萬株既殘諸園又吏因縁為姦民大病之余<lb/>
始至問民疾苦以此為首遂罷之花本洛陽故事亦必<lb/>
為民害也㑹當有罷之者錢惟演為留守始置驛貢洛<lb/>
陽花識者鄙之此宫妾愛君之意也故次韻林子中春<lb/>
日見寄詩云為報年來殺風景連江夢雨不知春以此<lb/>
也<lb/>
<pb n="KR4i0029_WYG_084-12a"/>
東臯雜録云韓魏公守維揚王荆公王岐公為幕客公<lb/>
愛重之方春作芍藥㑹有四枝正紫重跗累蕚中有金<lb/>
蕋遶之號腰金紫每嵗不過一二公召二幕賞之尚少<lb/>
一客俄報陳太博入境秀公也即召之後皆為宰相故<lb/>
荆公作魏公挽詩云幕府少年今白髮傷心無路送靈<lb/>
輀<lb/>
復齋漫録云東坡言古今七言偉麗之句永叔一聨云<lb/>
蒼波萬古流不盡白鳥雙飛意自閒上句取李太白長<lb/>
<pb n="KR4i0029_WYG_084-12b"/>
波瀉萬古之句東坡一聨云令嚴鐘鼔三更月野宿貔<lb/>
貅萬竈烟上句取杜子美中天懸明月令嚴夜寂寥之<lb/>
句也<lb/>
苕溪漁隱曰永叔有句云黄栗留鳴桑椹美紫櫻桃熟<lb/>
麥風凉先君有句云含桃紅紫鶯聲老宿麥青黄燕子<lb/>
飛皆初夏詩也<lb/>
本朝名臣傳云初仁宗以唐書淺陋命官刋修在職五<lb/>
年而修至分撰紀表志七年書成宰相韓琦素不悦宋<lb/>
<pb n="KR4i0029_WYG_084-13a"/>
祁以所上列傳文采雕飾太過又一書出兩手詔修看<lb/>
詳改歸一體修受命歎曰宋公於我前軰人所見不同<lb/>
詎能盡如已意遂不易一字又故事修書進御惟書官<lb/>
崇者是時祁守鄭州修位在上修曰宋公於此日乆功<lb/>
深吾可掩其長哉遂各列其姓名宋庠聞而喜曰自昔<lb/>
丈人相凌掩斯事古未有也<lb/>
三山老人語録云舊唐史蔣伸從容言於上曰近日官<lb/>
頗易得人思徼倖上驚曰如此則亂矣對曰亂則未亂<lb/>
<pb n="KR4i0029_WYG_084-13b"/>
但徼倖者多亂亦非難上稱歎再三新史易其語云比<lb/>
爵賞稍易人心且偷帝愕然曰偷則亂矣伸曰否非遽<lb/>
亂但人有覬心亂由是生不若舊史詞暢而理順也<lb/>
桐江詩話云永叔作韓忠獻晝錦堂記開石了以碑本<lb/>
寄張安道安道嗟嘆乆之云惜乎不先寄老夫使此記<lb/>
遂有小纇以武康之節來治於相兩句中可去一字不<lb/>
然以武康之節來治相又不然以武康節來治于相<lb/>
本朝名臣傳云歐陽公知開封府丞包拯政猛之後一<lb/>
<pb n="KR4i0029_WYG_084-14a"/>
切循理不事風采或以拯之政勵修者荅曰凡人材性<lb/>
不一各有長短用其所長事無不舉強其所短政必不<lb/>
逮吾亦任吾所長爾聞者服其言<lb/>
司馬文正公日録云歐陽公坐擅止青苗錢特放罪上<lb/>
表謝曰敢不戒小人之遂非思君子之改過<lb/>
許彦周詩話云㑹老堂口號曰金馬玉堂三學士清風<lb/>
明月兩閒人初謂清風明月古今通用語後讀南史謝<lb/>
譓傳曰入吾室者但有清風對吾飲者惟當明月文忠<lb/>
<pb n="KR4i0029_WYG_084-14b"/>
公文章固優辭亦精緻如此<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話後集巻二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻三十四</head> <lb/>
    <p>
<pb n="KR4i0029_WYG_034-1a"/>
欽定四庫全書<lb/>
　漁隱叢話前集巻三十四<lb/>
　　　　　　　　　　　　　宋　胡仔　撰<lb/>
　　半山老人二<lb/>
遯齋閒覽云莆陽通應子魚名著天下葢其地有通應<lb/>
侯廟廟前有港港中之魚最佳今人必求其大可容印<lb/>
者謂之通印子魚故荆公亦有詩云長魚爼上通三印<lb/>
此傳聞之訛也苕溪漁隠曰韓子蒼謝泉州連使君寄<lb/>
<pb n="KR4i0029_WYG_034-1b"/>
子魚絶句曰驛騎持書自海傍開籃剰喜子魚香紅螺<lb/>
紫蛤俱羞避獨許渠儂近酒觴子魚味鹹止可噉水飯<lb/>
若作酒品之物殊無風味子蒼之言誤矣<lb/>
澠水燕談錄云荆公之時學者得出其門自以為榮一<lb/>
被稱與往往名重天下公之治經尤尚解字末流務為<lb/>
新竒寖成穿鑿朝廷患之詔學者兼用舊傳注不專治<lb/>
新經禁援引字解於是學者皆變所學至有著書以詆<lb/>
公之學者又諱稱公門人故張芸叟為挽詞曰今日江<lb/>
<pb n="KR4i0029_WYG_034-2a"/>
湖從學者人人諱道是門生盛傳士林及後詔公配享<lb/>
神廟贈官賜諡俾學者復治新經用字解昔之學者稍<lb/>
稍復稱公門人有無名子改芸叟詩卒章云人人却道<lb/>
是門生<lb/>
張文潜云余自金陵月堂謁蔣帝祠初出北門始辨色<lb/>
行平野中時暮春人家桃李未謝西望城壁壕水或絶<lb/>
或流多鵁鶄白鷺迤邐近山風物夭秀如行錦繡圖畫<lb/>
中舊讀荆公詩多稱蔣山景物信不誣也<lb/>
<pb n="KR4i0029_WYG_034-2b"/>
遯齋閒覽云唐人詩濃綠萬枝紅一㸃動人春色不須<lb/>
多不記作者名氏鄧元孚曽見介甫親書此兩句於所<lb/>
持扇上或以為介甫自作非也<lb/>
王直方詩話云荆公作内相時翰苑中有石榴一叢枝<lb/>
葉甚茂但只發一花故荆公題此詩余每以不見全篇<lb/>
為恨二説未知孰是<lb/>
石林詩話云荆公少以意氣自許故詩語為其所向不<lb/>
復更為涵蓄如天下蒼生待霖雨不知龍向此中蟠又<lb/>
<pb n="KR4i0029_WYG_034-3a"/>
濃綠萬枝紅一㸃動人春色不須多又平治險穢非無<lb/>
力潤澤焦枯是有才之類皆直道其胷中事後為羣牧<lb/>
判官從宋次道盡假唐人詩集博觀而約取晩年始盡<lb/>
深婉不迫之趣乃知文字雖工拙有定限然必視其幼<lb/>
壯雖公方其未至亦不能力强而遽至也<lb/>
高齋詩話云荆公題金陵此君亭詩云誰憐直節生來<lb/>
瘦自許高才老更剛賓客每對公稱頌此句公輒顰蹙<lb/>
不樂晩年與平甫坐亭上視詩牌曰少時作此題榜一<lb/>
<pb n="KR4i0029_WYG_034-3b"/>
傳不可追改大抵少年題詩可以為戒平甫曰此揚子<lb/>
雲所以悔其少作也<lb/>
洪駒父詩話云荆公詩䆫明兩不借按史游急就章云<lb/>
裳韋不借為牧人顔師古注云不借小屨也以麻為之<lb/>
其賤易得人人各自有不須假借因而為言又出揚雄<lb/>
方言亦曰麻履謂之不借惟崔豹古今注云不借草屨也<lb/>
漫叟詩話云荆公嘗在歐公坐上賦虎圖衆客未落筆<lb/>
而荆公章巳就歐公亟取讀之為之擊節稱歎坐客閣<lb/>
<pb n="KR4i0029_WYG_034-4a"/>
筆不敢作苕溪漁隠曰西清詩話中亦載此事云此乃<lb/>
體杜甫畫鶻行以紓急解紛耳吾今具載二詩讀者當<lb/>
有以辨之荆公虎圖詩云壯哉非羆亦非貙目光夾鏡<lb/>
當坐隅横行妥尾不畏逐顧盻欲去仍躊躇卒然一見<lb/>
心欲動熟視稍稍摩其鬚固知畫者巧為此此物安肯<lb/>
來庭除想當槃礴欲畫時睥睨衆史如庸奴神閒意定<lb/>
始一掃功與造化論錙銖悲風颯颯吹黄蘆上有寒雀<lb/>
驚相呼槎牙死樹鳴老烏向之俛噣如哺雛山牆野壁<lb/>
<pb n="KR4i0029_WYG_034-4b"/>
黄昏後馮婦遙看亦下車杜甫畫鶻行云高堂見老鶻<lb/>
颯爽動秋骨初驚無拘攣何得立突兀乃知畫師妙功<lb/>
刮造化窟寫此神俊姿充君眼中物烏鵲滿樛枝軒然<lb/>
恐其出側腦看青霄寧為衆禽没長翮如刀劒人寰可<lb/>
超越乾坤空崢嶸粉墨且蕭瑟緬思雲沙際自有煙霧<lb/>
質吾今意何傷顧歩獨紆鬱<lb/>
隠居詩話云熙寧庚戌冬王荆公安石自參知政事拜<lb/>
相是日官僚造門奔賀者相屬於路公以未謝皆不見<lb/>
<pb n="KR4i0029_WYG_034-5a"/>
之獨與余坐于西廡之小閤荆公語次忽顰蹙久之取<lb/>
筆書䆫曰霜松雪竹鍾山寺投老歸歟寄此生放筆揖<lb/>
余而入元豐癸亥公巳謝事為㑹靈觀使居金陵白下<lb/>
門外余謁公公欣然邀余同遊鍾山憩法雲寺偶坐於<lb/>
僧房是時正當霜雪而虚䆫松竹皆如詩中之景余因<lb/>
述昔日題䆫并誦此詩公憮然曰有是乎領畧微笑而<lb/>
已<lb/>
高齋詩話云舒州三祖山金牛洞山水聞于天下荆公<lb/>
<pb n="KR4i0029_WYG_034-5b"/>
嘗題詩云水泠泠而北去山靡靡而旁圍欲窮源而不<lb/>
得竟悵望以空歸後人鑿山刋木寖失山水之勝非公<lb/>
題詩時比也魯直效公題六言云司命無心播物祖師<lb/>
有記傳衣白雲横而不度高鳥倦而猶飛識者云語雖<lb/>
竒亦不及荆公之自然也<lb/>
王直方詩話云李希聲言荆公罷政事時居於州東劉<lb/>
相宅於書院小㕔題當時諸葛成何事只合終身作卧<lb/>
龍數十處苕溪漁隠曰此乃薛能詩山屐經過滿徑蹤<lb/>
<pb n="KR4i0029_WYG_034-6a"/>
隔溪遙見夕陽舂當時諸葛成何事只合終身作卧龍<lb/>
唐百家詩選中有之或云荆公詩非也<lb/>
王直方詩話云荆公集中有落星寺詩其末云勝概惟<lb/>
詩可收拾不才羞作等閒來落星寺在彭蠡湖中劉咸<lb/>
臨嘗親見寺僧言幼時目覩閩中章傳道作此詩其前<lb/>
六句皆同其末云勝概詩人盡收拾可憐蘇石不曽來<lb/>
蘇石謂子美曼卿也後人愛其詩者改末句作荆公詩<lb/>
傳之遂使一篇之意不完其體與荆公所作詩亦不類<lb/>
<pb n="KR4i0029_WYG_034-6b"/>
苕溪漁隠曰直方所言非也余細觀此詩句語體格真<lb/>
是荆公作餘人豈能道此今具載全篇識者必能辨之<lb/>
詩云窣雲臺殿起崔嵬萬里長江酒一杯坐見山川吞<lb/>
日月杳無車馬送塵埃鴈飛雲路聲低過客近天門夢<lb/>
易回勝槩惟詩可收拾不才羞作等閒來<lb/>
冷齋夜話云荆公言前輩詩風定花猶落靜中見動意<lb/>
鳥鳴山更幽動中見靜意山谷云此老論詩不失解經<lb/>
旨趣亦可怪耳唐人詩有曰海月生殘夜江春入暮年<lb/>
<pb n="KR4i0029_WYG_034-7a"/>
者置早意於殘晩中又曰驚蟬移别樹鬬雀墮閒庭者<lb/>
置靜意於喧動中東坡作眉子研詩君不見成都畫手<lb/>
開十眉横雲却月爭新竒遊人指㸃小顰處中有漁陽<lb/>
胡馬嘶用此微意也<lb/>
遯齋閒覽云唐人題西山寺詩云終古礙新月半江無<lb/>
夕陽人謂冠絶古今以其盡得西山之景趣也金山寺<lb/>
留題者亦多而絶少佳句惟寺影中流見鐘聲兩岸聞<lb/>
又天多剰得月地少不生塵最為人傳誦要亦未為至<lb/>
<pb n="KR4i0029_WYG_034-7b"/>
工若用之於落星寺有何不可乎熙寧中荆公有句云<lb/>
天末海門横北固煙中沙岸似西興尤為中的<lb/>
西清詩話云荆公云李漢豈知韓退之緝其文不擇美<lb/>
惡有不可以示子孫者況垂世乎以此語門弟子意有<lb/>
在焉其文迄無善本如春殘葉密花枝少睡起茶多酒<lb/>
盞踈吾皇英睿超光武上將威名得隗囂皆王元之詩<lb/>
也金陵獨酌西江雪浪來天際寄劉原甫翰林放逐蓬<lb/>
萊殿皆王君玉詩也臨津艶艶花干樹天末海門横北<lb/>
<pb n="KR4i0029_WYG_034-8a"/>
固不知朱户鎖嬋娟皆王平甫詩也苕溪漁隠曰遯齋<lb/>
閒覽以天末海門横北固煙中沙岸似西興之句為荆<lb/>
公題金山寺詩尤為中的王直方詩話以臨津艶艶花<lb/>
千樹夾徑斜斜栁數行却憶金明池上路紅裙爭看綠<lb/>
衣郎之句仍載永叔戲介甫曰謹厚者亦復為之邪以<lb/>
二説考之則西清詩話以為元之平甫詩恐誤也<lb/>
冷齋夜話云荆公詩曰道人北山來問松我東崗舉手<lb/>
指屋脊云今如許長今誤作問松㘽東崗王元之詩云<lb/>
<pb n="KR4i0029_WYG_034-8b"/>
春殘葉密花枝少睡起茶親酒盞疎今誤作睡起茶多<lb/>
酒盞疎<lb/>
西清詩話云歐公嘉祐中見王荆公詩黄昏風雨暝園<lb/>
林殘菊飄零滿地金笑曰百花盡落獨菊枝上枯耳因<lb/>
戲曰秋英不比春花落為報詩人子細吟荆公聞之曰<lb/>
是豈不知楚詞夕餐秋菊之落英歐陽九不學之過也<lb/>
高齋詩話云荆公此詩子瞻跋云秋英不比春花落説<lb/>
與詩人子細看葢為菊無落英故也荆公云蘇子瞻讀<lb/>
<pb n="KR4i0029_WYG_034-9a"/>
楚詞不熟耳予以謂屈平餐秋菊之落英大槩言花衰<lb/>
謝之意若飄零滿地金則過矣東坡既以落英為非則<lb/>
屈原豈亦謬誤乎坡在海南謝人寄酒詩有云漫遶東<lb/>
籬嗅落英又何也苕溪漁隠曰秋英不比春花落為報<lb/>
詩人子細吟此是兩句詩余於六一居士全集及東坡<lb/>
前後集徧尋並無之不知西清高齋何從得此二句詩<lb/>
互有譏議亦疑其不審也<lb/>
　<lb/>
<pb n="KR4i0029_WYG_034-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話前集巻三十四<lb/>
</p>
<p>
</p>
  </div>
</body>
</text>
</TEI>
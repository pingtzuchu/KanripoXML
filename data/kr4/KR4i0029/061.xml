<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0029_WYG_061-1a"/>
漁隱叢話後集原序<lb/>
余丁年罹於憂患投閑二十載杜門却掃于苕溪之上<lb/>
心無所事因網羅元祐以來羣賢詩話纂為六十巻自<lb/>
謂已畧盡矣比官閩中及歸苕溪又獲數書其間多評<lb/>
詩句不忍棄之遂再采摭而攟收羣書舊有遺者及就<lb/>
余聞見有繼得者各附益之離為四十巻噫前後集共<lb/>
一百巻亦可謂富矣余嘗謂開元之李杜元祐之蘇黄<lb/>
皆集詩之大成者故羣賢於此四公尤多品藻葢欲發<lb/>
<pb n="KR4i0029_WYG_061-1b"/>
揚其㫖趣俾後來觀詩者雖未染指固已知其味之美<lb/>
矣然詩道邇來幾熄時所罕尚余獨拳拳於此者惜其<lb/>
將墜欲以扶持其萬一也嗟余老矣命益蹇身益閑故<lb/>
得以編次終日明窓淨几目披手鈔誠心好之遂忘其<lb/>
勞葢窮人事業止于如斯雖有覆瓿之譏亦何恤焉丁<lb/>
亥中秋日苕溪漁隱胡仔元任叙<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻四十六</head> <lb/>
    <p>
<pb n="KR4i0029_WYG_046-1a"/>
欽定四庫全書<lb/>
　漁隱叢話前集巻四十六<lb/>
　　　　　　　　　　　　　宋　胡仔　撰<lb/>
　　東坡九<lb/>
王定國聞見近録云王和父嘗言蘇子瞻在黄州上數<lb/>
欲用之王禹玉輒曰軾嘗有此心惟有蟄龍知之句陛<lb/>
下龍飛在天而不敬乃反求知蟄龍乎章子厚曰龍者<lb/>
非獨人君人臣皆可以言龍也上曰自古稱龍者多矣<lb/>
<pb n="KR4i0029_WYG_046-1b"/>
如荀氏八龍孔明卧龍豈人君也及退子厚詰之曰相<lb/>
公乃覆人家族邪禹玉曰此舒亶言爾子厚曰亶之唾<lb/>
亦可食乎<lb/>
石林詩話云元豐間蘇子瞻繫御史獄神宗本無意深<lb/>
罪子瞻時相進呈忽言蘇軾於陛下有不臣意神宗改<lb/>
容曰軾固有罪然於朕不應至是卿何以知之時相因<lb/>
舉軾檜詩根到九泉無曲處嵗寒惟有蟄龍知之句陛<lb/>
下龍飛在天軾以為不知已而求知地下之蟄龍非不<lb/>
<pb n="KR4i0029_WYG_046-2a"/>
臣而何神宗曰詩人之詞安可如此論彼自詠檜何預<lb/>
朕事時相語塞子厚亦從旁解之遂薄其罪子厚嘗以<lb/>
語余且以醜言詆時相曰人之害物無所忌憚有如是<lb/>
也二説未知孰是<lb/>
東坡云余家有歙研底有欵識云吳順義元年處士汪<lb/>
少微銘之松操凝煙楮英鋪雪毫穎如飛人間五絶所<lb/>
頌者三物耳葢研與少微為五邪<lb/>
苕溪漁隱曰東坡鳳咮古研銘云帝規武夷作茶囿山<lb/>
<pb n="KR4i0029_WYG_046-2b"/>
為孤鳳翔且嗅下集芝田啄瓊玖玉乳金沙散虛竇殘<lb/>
璋斷璧澤而黝治為書研美無有至珍驚世初莫售黒<lb/>
眉黄眼爭妍陋蘇子一見名鳳咮坐令龍尾羞牛後余<lb/>
至富沙按其地里武夷在富沙之西𨽻崇安縣去城二<lb/>
百餘里北苑在富沙之北𨽻建安縣去城二十五里北<lb/>
苑乃龍焙每嵗造貢茶之處即與武夷相去逺甚其言<lb/>
帝規武夷作茶囿者非也想當時傳聞不審又以武夷<lb/>
山為鳳皇山故有山為孤鳳翔且嗅之句其實北苑<lb/>
<pb n="KR4i0029_WYG_046-3a"/>
茶山乃名鳳皇山也北苑土色膏腴山宜植茶石殊少<lb/>
亦頑燥非研材余屢至北苑詢之土人初未嘗以此石<lb/>
為研方悟東坡為人所誑耳若劍浦黯淡有一種石黒<lb/>
眉黄眼自舊人以為研余意鳳咮研必此灘之石然亦<lb/>
與武夷相去逺矣又荔枝歎云君不見武夷溪邊粟粒<lb/>
芽前丁後蔡相籠加亦誤指其地武夷未嘗有茶茶之<lb/>
精絶者乃在北苑自有一溪南流至富沙城下方與西<lb/>
來武夷溪水合流東去劍浦固亦不可雷同言之<lb/>
<pb n="KR4i0029_WYG_046-3b"/>
東坡云昨夜夢參寥師攜軸詩見過覺而記其飲茶<lb/>
兩句云寒食清明都過了石泉槐火一時新夢中問火<lb/>
固新矣泉何故新答曰俗以清明淘井當續成詩以記<lb/>
其事<lb/>
三山老人語録云五代時鄭遨茶詩云嫩芽香且靈吾<lb/>
謂草中英夜臼和煙搗寒爐對雪烹羅憂碧粉散嘗見<lb/>
緑花生最是堪珍重能令睡思清范文正公詩云黄金<lb/>
碾畔緑塵飛碧玉甌中翠濤起茶色以白為貴二公皆<lb/>
<pb n="KR4i0029_WYG_046-4a"/>
以碧緑言之何邪<lb/>
學林新編云茶之佳品造在社前其次則火前謂寒食<lb/>
前也其下則雨前謂榖雨前也佳品其色白若碧緑者<lb/>
乃常品也茶之佳品芽蘖細微不可多得若取數多者<lb/>
皆常品也茶之佳品皆㸃啜之其煎啜之者皆常品也<lb/>
齊已茶詩曰甘傳天下口貴占火前名又曰髙人愛惜<lb/>
藏巖裏白瓿封題寄火前丁謂茶詩曰開緘試新火須<lb/>
汲逺山泉凡此皆言火前葢未知社前之品為佳也鄭<lb/>
<pb n="KR4i0029_WYG_046-4b"/>
谷茶詩曰入坐半甌輕泛緑開緘數片淺含香鄭雲叟<lb/>
茶詩曰羅憂碧粉散嘗見緑花生沈存中論茶謂黄金<lb/>
碾畔緑塵飛碧玉甌中翠濤起宜改緑為玉翠為素此<lb/>
論可也而舉一夜風吹一寸長之句以為茶之精美不<lb/>
必以雀舌鳥觜為貴今案茶至於一寸長則其芽葉大<lb/>
矣非佳品也存中此論曲矣盧仝茶詩曰開緘宛見諫<lb/>
議面手閲月團三百片薛能謝劉相公寄茶詩曰兩串<lb/>
春團敵夜光名題天柱印維陽茶之佳品珍踰金玉未<lb/>
<pb n="KR4i0029_WYG_046-5a"/>
易多得而以三百片惠盧仝以兩串寄薛能者皆下品<lb/>
可知也齊已詩角開香滿室爐動緑凝鐺丁謂詩曰末<lb/>
細烹還好鐺新味更全此皆煎啜之也煎啜之者非佳<lb/>
品矣唐人於茶雖有陸羽為之説而持論未精至本朝<lb/>
蔡君謨茶録既行則持論精矣以茶録而覈前賢之詩<lb/>
皆未知佳味者也<lb/>
蔡寛夫詩話云唐以前茶惟貴蜀中所産孫楚歌云茶<lb/>
出巴蜀張孟陽登成都樓詩云芳茶冠六情溢味播九<lb/>
<pb n="KR4i0029_WYG_046-5b"/>
區他處未見稱者唐茶品雖多亦以蜀茶為重然惟湖<lb/>
州紫筍入貢每嵗以清明日貢到先薦宗廟然後分賜<lb/>
近臣紫筍生顧渚在湖常二境之間當採茶時兩郡守<lb/>
畢至最為盛㑹杜牧詩所謂溪盡停蠻棹旗張卓翠苔<lb/>
栁村穿窈窕松澗渡喧豗劉禹錫何處人間似仙境<lb/>
春山攜妓採茶時皆以此建茶絶亡貴者僅得挂一名<lb/>
爾至江南李氏時漸見貴始有團圏之製而造作之精<lb/>
經丁晉公始大備自建茶出天下所産皆不復可數今<lb/>
<pb n="KR4i0029_WYG_046-6a"/>
出處壑源沙溪土地相去丈尺之間品味已不同謂之<lb/>
外焙况他處乎則知雖草木之微其顯晦亦自有時然<lb/>
唐自常衮以前閩中有未讀書者自衮教之而歐陽詹<lb/>
之徒始出而終唐世亦不甚盛今閩中舉子常數倍天<lb/>
下而朝廷將相公卿每居十四五人物尚爾况草木微<lb/>
物也顧渚湧金泉每造茶時太守先祭拜然後水漸出<lb/>
造貢茶畢水稍減至貢堂茶畢已減半太守茶畢遂涸<lb/>
葢常時無水也或聞今龍焙泉亦然苕溪漁隠曰北苑<lb/>
<pb n="KR4i0029_WYG_046-6b"/>
官焙也漕司嵗以入貢茶為上壑源私焙也土人亦入<lb/>
貢茶為次二焙相去三四里間若沙溪外焙也與二焙<lb/>
相去絶逺自隔一溪茶為下山谷詩云莫遣沙溪來亂<lb/>
真正謂此也官焙造茶常在驚蟄後一二日興工采摘<lb/>
是時茶芽已皆一槍葢閩中地暖如此舊讀歐公詩有<lb/>
喊山之説亦傳聞之譌耳龍焙泉即御泉也水之増減<lb/>
亦隨水旱初無漸出遂涸之異但泉味極甘正宜造茶<lb/>
耳<lb/>
<pb n="KR4i0029_WYG_046-7a"/>
東齋記事云蜀中數處産茶雅州䝉頂最佳其生最晩<lb/>
在春夏之交其地即書所謂蔡䝉旅平者也方茶之生<lb/>
雲霧覆其上若有神物䕶持之<lb/>
遯齋閒覽云茶古不著所出本草云出益州唐以䝉山<lb/>
顧渚蘄門者為上品尚雜以蘇椒之類故李泌詩云旋<lb/>
沫翻成碧玉池添蘇散出琉璃眼遂以碧色為貴止曰<lb/>
煎茶不知㸃試之妙大率皆草茶也陸羽茶經綂言福<lb/>
建泉韶等十州所出者其味極佳而已今建安為天下<lb/>
<pb n="KR4i0029_WYG_046-7b"/>
第一<lb/>
髙齋詩話云鄭可簡以貢茶進用累官職至右文殿修<lb/>
撰福建路轉運使其姪千里於山谷間得朱草可簡令<lb/>
其子待問進之因此得官好事者作詩云父貴因茶白<lb/>
兒榮為草朱而千里以從父奪朱草以予子譊譊不已<lb/>
待問得官而歸盛集為慶親姻畢集衆皆賛喜可簡云<lb/>
一門僥倖其姪遽云千里埋寃衆皆以為的對是時貢<lb/>
茶一方騷動故也苕溪漁隱曰余觀東坡荔支歎注云<lb/>
<pb n="KR4i0029_WYG_046-8a"/>
大小龍茶始於丁晉公而成於蔡君謨歐陽永叔聞君<lb/>
謨進小龍團驚歎曰君謨士人也何至作此事今年閩<lb/>
中監司乞進鬬茶許之故其詩云武夷谿邊粟粒芽前<lb/>
丁後蔡相籠加爭新買寵各出意今年鬭品充官茶則<lb/>
知始作俑者大可罪也<lb/>
苕溪漁隱曰詩云誰謂荼苦爾雅云檟苦荼注樹似梔<lb/>
子今呼早采者為荼晚采者為茗一名荈蜀人名之苦<lb/>
荼故東坡乞茶㘽詩云周詩記苦荼茗飲出近世初縁<lb/>
<pb n="KR4i0029_WYG_046-8b"/>
厭梁肉假此雪昏滯葢謂是也六一居士嘗新茶詩云<lb/>
泉甘器潔天色好坐中㨂擇客亦佳東坡守維揚於石<lb/>
塔寺試茶詩云禪窓麗午景蜀井出氷雪坐客皆可人<lb/>
鼎器手自潔正謂諺云三不㸃也<lb/>
西清詩話云葉濤詩極不工而喜賦詠嘗有試茶詩云<lb/>
碾成天上龍兼鳳煮出人間蟹與蝦好事者戲云此非<lb/>
試茶乃碾玉匠人嘗南食也<lb/>
唐子西鬭茶記云唐相李衞公好飲惠山泉置驛傳送<lb/>
<pb n="KR4i0029_WYG_046-9a"/>
不逺數千里而近世歐陽少師作龍茶錄序稱嘉祐七<lb/>
年親享明堂致齋之夕始以小團分賜二府人給一餅<lb/>
不敢碾試至今藏之時熈寧元年也吾聞茶不問團銙<lb/>
要之貴新水不問江井要之貴活千里致水真偽固不<lb/>
可知就令識真已非活水自嘉祐七年壬寅至熈寧元<lb/>
年戊申首尾七年更閲三朝而賜茶猶在此豈復有茶<lb/>
味哉苕溪漁隱曰壬午之春余赴官閩中漕幕遂得至<lb/>
北苑觀造貢茶其最精即水芽細如針用御泉水研造<lb/>
<pb n="KR4i0029_WYG_046-9b"/>
社前已嘗貢餘每片計工直四萬錢分試其色如乳平<lb/>
生未嘗或啜此好茶亦未嘗嘗茶如此之蚤也<lb/>
苕溪漁隱曰魯直諸茶詞余謂品令一詞最佳能道人<lb/>
所不能言尤在結尾三四句詞云鳳舞團團餅恨分破<lb/>
教孤伶金渠體淨隻輪慢碾玉塵光瑩湯響松風早減<lb/>
了二分酒病味濃香永醉鄉路成佳境恰如燈下故人萬<lb/>
里歸來對影口不能言心下快活自省<lb/>
東坡云余幼時里人程建用楊咨家弟子由㑹草舍中<lb/>
<pb n="KR4i0029_WYG_046-10a"/>
大雨聯句六言程云庭松偃葢如醉楊云夏雨凄涼似<lb/>
秋僕云有客髙吟擁鼻子由云無人共喫饅頭坐皆絶<lb/>
倒今四十餘年矣<lb/>
三山老人語録云蘇子由嘗作省事詩云早嵗讀書無<lb/>
甚解晩年省事有竒功葢省事即省念入道之門也<lb/>
夷堅志云紹興二年䖍寇謝達陷惠州民居官舍焚蕩<lb/>
无遺獨留東坡白鶴故居并率其徒葺治六如亭烹羊<lb/>
致奠而去次年海寇黎盛犯潮州悉毁城堞且縱火至<lb/>
<pb n="KR4i0029_WYG_046-10b"/>
吳子野近居盛登開元寺塔見之問左右曰是非蘇内<lb/>
翰藏圖書處否麾兵救之復料吳氏嵗寒堂民屋附近<lb/>
者賴以不爇甚衆是皆劇賊而知尊敬蘇公如此彼欲<lb/>
火其書者可不愧乎<lb/>
　<lb/>
　<lb/>
　<lb/>
　漁隱叢話前集巻四十六<lb/>
</p>
<p>
</p>
  </div>
</body>
</text>
</TEI>
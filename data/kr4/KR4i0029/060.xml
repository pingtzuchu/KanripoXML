<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻六十</head> <lb/>
    <p>
<pb n="KR4i0029_WYG_060-1a"/>
欽定四庫全書<lb/>
　漁隱叢話前集巻六十<lb/>
　　　　　　　　　　　　　宋　胡仔　撰<lb/>
　　憶妓詩<lb/>
古今詩話云太和初有為御史分務路京者有妓善歌<lb/>
時太常李逢吉留守求一見既不敢辭盛粧以往李命<lb/>
與衆姬相見李姬四十餘軰皆出其下既入不復出頃<lb/>
之李亦辭以疾遂罷坐信宿耗絶但怨歎不能已已為<lb/>
<pb n="KR4i0029_WYG_060-1b"/>
詩兩篇投獻明日李但含笑曰大好詩遂絶詩曰三山<lb/>
不見海沉沉豈有仙蹤尚可尋青鳥去時雲路斷嫦娥<lb/>
歸處月宫深紗牕暗想春相憶書幌誰憐夜獨吟料得<lb/>
此時天上月只應偏照兩人心一篇亡苕溪漁隱曰余<lb/>
觀劉賔客外集有憶妓四首内一首即前詩也其餘三<lb/>
首亦是前詩之意古今詩話中既不誌御史姓名則此<lb/>
詩豈非夢得為之假手乎<lb/>
　　洞仙歌<lb/>
<pb n="KR4i0029_WYG_060-2a"/>
漫叟詩話云楊元素作本事曲記洞仙歌氷肌玉骨自<lb/>
清凉無汗水殿風來暗香滿繡簾開一㸃明月窺人人<lb/>
未寢欹枕釵横雲鬢亂起來携素手庭户无聲時見踈<lb/>
星渡河漢試問夜如何夜已三更金波淡玉䋲低轉細<lb/>
屈指西風幾時來又不道流年暗中偷换錢塘有一老<lb/>
尼能誦後主詩首章兩句後人為足其意以填此詞余<lb/>
嘗見一士人誦全篇云氷肌玉骨清無汗水殿風來暗<lb/>
香暖簾開明月獨窺人欹枕釵横雲鬢亂起來瓊户啓<lb/>
<pb n="KR4i0029_WYG_060-2b"/>
無聲時見踈星渡河漢屈指西風幾時來只恐流年暗<lb/>
中换<lb/>
東坡洞仙歌序云僕七嵗時見眉州老尼姓朱忘其名<lb/>
年九十餘自言嘗隨其師入蜀主孟昶宫中一日大熱<lb/>
蜀主與花蘂夫人夜起避暑摩訶池上作一詞朱具能<lb/>
記之今四十年朱已死矣人無知此詞者獨記其首兩<lb/>
句云氷肌玉骨自清凉無汗暇日尋味豈洞仙歌令乎<lb/>
乃為足之云苕溪漁隱曰漫叟詩話所載本事曲云錢<lb/>
<pb n="KR4i0029_WYG_060-3a"/>
唐一老尼能誦後主詩首章兩句與東坡洞仙歌序全<lb/>
然不同當以序為正也<lb/>
　　花蘂夫人<lb/>
後山詩話云費氏蜀之青城人以才色入蜀事後主嬖<lb/>
之號花蘂夫人效王建作宫詞百首國亡入備後宫太<lb/>
祖聞之召使陳詩誦其國亡詩云君王城上豎降旗妾<lb/>
在深宫那得知十四萬人齊解甲寧無一箇是男兒太<lb/>
祖恱葢蜀兵十四萬而王師纔數萬爾<lb/>
<pb n="KR4i0029_WYG_060-3b"/>
　　虞美人草行<lb/>
冷齋夜話云曾子宣夫人魏氏作虞美人草行云鴻門<lb/>
玉斗紛如雪十萬降兵夜流血咸陽宫殿三月紅覇業<lb/>
已隨煙燼滅剛強必死仁義王隂陵失路非天亡英雄<lb/>
本學萬人敵何用屑屑悲紅糚三軍散盡旌旗倒玉帳<lb/>
佳人坐中老香魂夜逐劍光飛青血化為原上草芳心<lb/>
寂寞寄寒枝舊曲聞來似歛眉哀怨徘徊愁不語恰如<lb/>
初聽楚歌時滔滔逝水流今古漢楚興亡兩丘土當年<lb/>
<pb n="KR4i0029_WYG_060-4a"/>
遺事乆成空慷慨樽前為誰舞苕溪漁隱曰此詩乃許<lb/>
彦國表民作表民合肥人余昔隨侍先君守合肥寄借<lb/>
得渠家集集中有此詩又合肥老儒郭全美乃表民席<lb/>
下舊諸生云親見渠作此詩今曾端伯編詩選亦列此<lb/>
詩於表民詩中遂與余所見所聞暗合覽者可以無疑<lb/>
亦知冷齋之妄也<lb/>
　　回文詩<lb/>
漫叟詩話云回紋兩讀必徧獨此五詩不然其一曰紅<lb/>
<pb n="KR4i0029_WYG_060-4b"/>
窻小泣低聲怨永日眷寒斗帳空中酒落花飛絮亂曉<lb/>
鶯啼破夢匆匆其二曰同誰更倚閒牕繡落日紅扉小<lb/>
院深東復西流分水嶺恨兼愁續斷弦琴其三曰寒信<lb/>
風飄霜葉黄冷燈殘月照空牀㸔君寄憶回紋錦字字<lb/>
縈愁寫斷腸其四曰前堂畵燭殘凝淚半夜清香舊惹<lb/>
衾煙鎖竹枝寒宿鳥水沉天色霽横參其五曰娥翠斂<lb/>
時聞燕語泪珠彈處見鴻歸多情妾似風花亂薄倖郎<lb/>
如露草晞<lb/>
<pb n="KR4i0029_WYG_060-5a"/>
　　琵琶<lb/>
侯鯖録云蔡持正謫新州侍兒名琵琶嘗養一鸚鵡持<lb/>
正每呼琵琶即扣一響板鸚鵡傳言呼之琵琶卒後誤<lb/>
觸響猶傳言呼之持正感傷成疾不起嘗為詩云鸚鵡<lb/>
言猶在琵琶事已非傷心瘴江水同渡不同歸苕溪漁<lb/>
隱曰持正守安州夏日登車葢亭作十絶句為吳處厚<lb/>
箋注得罪調新州其間一絶云紙屏石枕竹方牀手倦<lb/>
抛書午夢長睡起莞然成獨笑數聲漁笛在滄浪殊有<lb/>
<pb n="KR4i0029_WYG_060-5b"/>
閒適自在之意<lb/>
　　囀春鶯<lb/>
西清詩話云王晉卿都尉既䘮蜀國貶均州姬侍盡逐<lb/>
有一歌者號囀春鶯色藝兩絶平居屬念不知流落何<lb/>
許後二年内徙汝隂道過許昌市傍小樓聞泣聲甚怨<lb/>
晋卿異之問乃囀春鶯也恨不可復得因賦一聨佳人<lb/>
巳屬沙叱利義士今無古押衙晉卿每話此事客有足<lb/>
成章者晉卿覽之尤愴然其詞曰幾年流落向天涯萬<lb/>
<pb n="KR4i0029_WYG_060-6a"/>
里歸來兩鬢華翠袖香殘空浥淚青樓雲渺定誰家佳<lb/>
人已屬沙叱利義士今無古押衙回首音塵兩沉絶春<lb/>
鶯休囀沁園花<lb/>
　　媚兒<lb/>
遯齋閒覽云東坡嘗飲一豪士家出侍姬十餘人皆有<lb/>
姿伎其間有一善舞者名媚兒容質雖麗而軀幹甚偉<lb/>
豪士特所寵愛命乞詩於公公戲為四句云舞袖蹁躚<lb/>
影揺千尺龍蛇動歌喉宛轉聲撼半天風雨寒妓頳然<lb/>
<pb n="KR4i0029_WYG_060-6b"/>
不悅而去<lb/>
　　魯生<lb/>
侯鯖録云韓康公上元召從官數人出家妓侍飲其専<lb/>
寵者曰魯生偶中蜂螫少頃持扇就東坡乞詩詩中有<lb/>
魚吹細浪歌揺日舞罷花枝蜂入懷之句上句記姓下<lb/>
句記事<lb/>
　　麗人雜紀<lb/>
隱居詩話云近世婦人多能詩往往有臻古人者王荆<lb/>
<pb n="KR4i0029_WYG_060-7a"/>
公家能詩者最衆張奎妻長安縣君荆公之妹也佳句<lb/>
為最草草杯盤供笑語昏昏燈火話平生吳安特妻蓬<lb/>
萊縣君荆公之女也有句云西風不入小窻紗秋意應<lb/>
憐我憶家極目江山千萬恨依前和淚看黄花劉天保<lb/>
妻平甫女也句有不縁燕子穿簾幕春去春來可得知<lb/>
荆公妻吳國夫人亦能文嘗有小詞約諸親遊西池有<lb/>
待得明年重把酒携手那知無雨又無風皆脱洒可喜<lb/>
之句也<lb/>
<pb n="KR4i0029_WYG_060-7b"/>
西清詩話云朝奉郎中丘舜諸女皆能文詞每兄弟内<lb/>
集必聨詠為樂其仲嘗作寄夫詩云簾裏孤燈覺曉遲<lb/>
獨眠留得宿粧眉珊瑚枕上驚殘夢認得蕭郎馬過時<lb/>
苕溪漁隱曰近時婦人能文詞如李易安頗多佳句小<lb/>
詞云昨夜雨踈風驟濃睡不消殘酒試問捲簾人却道<lb/>
海棠依舊知否知否應是緑肥紅瘦緑肥紅瘦此語甚<lb/>
新又九日詞云簾捲西風人似黄花痩此語亦婦人所<lb/>
難到也易安再適張汝舟未幾反目有啓事與綦處厚<lb/>
<pb n="KR4i0029_WYG_060-8a"/>
云猥以桑榆之晩景配兹駔儈之庸材傳者無不笑之<lb/>
寄齋録云朱達可未第時其内以一詩寄之云剔燭親<lb/>
封錦字書擬慿歸鴈寄天隅經年未報干秦䇿不識如<lb/>
今舌在無王直方詩話云白藕作花風已秋不堪殘睡<lb/>
更回頭晩雲帶雨歸飛急去作西牕一夜愁此趙徳麟<lb/>
細君王氏所作也徳麟既鰥居因見此篇遂與之為親<lb/>
余以為乃二十八字媒也徳麟名令畤東坡作秋陽賦<lb/>
云越王之孫有賢公子宅於不土之里而詠無言之詩<lb/>
<pb n="KR4i0029_WYG_060-8b"/>
葢畤字也坡云且教人别處使不得苕溪漁隱曰徳麟<lb/>
小詞有臉薄難藏淚眉長易覺愁之句人多稱之乃全<lb/>
用香奩集桃花臉薄難藏泪栁葉眉長易覺愁一聨詩<lb/>
但去其上四字耳<lb/>
遯齋閒覽云東坡在豐城有老人生子為具召東坡且<lb/>
求一詩東坡問翁年夀幾何曰七十翁之妻幾何曰三<lb/>
十東坡即席戲作八句其警聨云聖善方當而立嵗乃<lb/>
翁已及古稀年青瑣集云治平中錢忠道過吳江愛其<lb/>
<pb n="KR4i0029_WYG_060-9a"/>
風物清佳留戀不能去終日諷詠遊賞遇一女子小舟<lb/>
獨棹於煙波浩渺間忠悅之作詩贈女子其警句云滿<lb/>
目生涯千頃浪全家衣食一輪竿女子得詩携歸呈其<lb/>
父其父葢隱淪客也喜忠此詩遂以女子奉忠箕帚泛<lb/>
舟同入煙波不知所往<lb/>
今是堂手録云杜太中自行伍為將與物無情西人呼<lb/>
爲杜大蟲雖妻有過亦公杖杖之有愛妾才色俱美大<lb/>
中牋表皆此妾所為一日大中方寢妾至見几間有紙<lb/>
<pb n="KR4i0029_WYG_060-9b"/>
筆頗佳因書一闋寄臨江仙有彩鳯隨鵶之語大中覺<lb/>
而視之云鵶且打鳯於是掌其面至項折而斃<lb/>
冷齋夜話云李元膺䘮妻作長短句云去年相逢深院<lb/>
宇海棠下曽歌金縷歌罷花如雨翠羅衫上㸃㸃紅無<lb/>
數今嵗重尋携手處空物是人非春暮回首青門路亂<lb/>
紅飛絮相逐東風去元膺尋亦卒<lb/>
後山詩話云韓魏公為陜西安撫開府長安李待制師<lb/>
中過之李有詩名席間使為官妓賈愛卿賦詩云願得<lb/>
<pb n="KR4i0029_WYG_060-10a"/>
貔貅十萬兵犬戎巢穴一時平歸來不用封侯印只問<lb/>
君王乞愛卿<lb/>
渑水燕談録云蘇子瞻通判錢唐嘗權領郡事新太守<lb/>
將至營妓陳狀以年老乞出籍從良公即判曰五日京<lb/>
兆判狀不難九尾野狐從良任便有周生者色藝為一郡<lb/>
之最聞之亦陳狀乞嫁公惜其去判云慕周南之化此<lb/>
意誠可嘉空兾北之羣所請宜不允其敏㨗善謔如此<lb/>
後山詩話云杭妓胡楚靚靚皆有詩名胡云不見當時<lb/>
<pb n="KR4i0029_WYG_060-10b"/>
丁令威年來處處是相思若將此恨同芳草却恐青青<lb/>
有盡時張子野老于杭多爲官妓作詞而不及靚靚獻<lb/>
詩云天與碧芳十樣葩獨分顔色不堪誇牡丹芍藥人<lb/>
題徧自分身如鼓子花子野於是爲作詞也<lb/>
後山詩話云住時青幕之子婦妓也善爲詩詞同府以<lb/>
詞挑之妓荅之曰清詞麗句永叔子瞻曽獨歩似恁文<lb/>
章冩得出來當甚強<lb/>
夷堅志云陳筑字夢和甫田人崇寧初登第為福州古<lb/>
<pb n="KR4i0029_WYG_060-11a"/>
田尉既至官惑一倡周氏周能詩嘗有詩贈筑曰夢和<lb/>
殘月過樓西月過樓西夢已迷唤起一聲腸斷處落花<lb/>
枝上鷓鴣啼首句葢寓筑字也又有春晴詩曰瞥然飛<lb/>
過誰家燕驀地香來甚處花深院日長無个事一瓶春<lb/>
水自煎茶<lb/>
　<lb/>
　<lb/>
　<lb/>
<pb n="KR4i0029_WYG_060-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話前集巻六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻四十四</head> <lb/>
    <p>
<pb n="KR4i0029_WYG_044-1a"/>
欽定四庫全書<lb/>
　漁隱叢話前集巻四十四<lb/>
　　　　　　　　　　　　宋　胡仔　撰<lb/>
　　東坡七<lb/>
任杭州通判日轉運司差往湖州相度堤岸利害因與<lb/>
知湖州孫覺相見作詩與孫覺云嗟余與子久離羣耳<lb/>
冷心灰百不聞若對青山談世事當須舉白便浮君某<lb/>
是時約孫覺并坐客如有言及時事者罰一大盞雖不<lb/>
<pb n="KR4i0029_WYG_044-1b"/>
指言時事是非意言時事多不便不得説也又云天目<lb/>
山前渌浸裾碧瀾堂下看銜艫作堤捍水非吾事閒送<lb/>
苕溪入太湖某為先曽言水利不便却被轉蓮司差相<lb/>
度堤岸又云作堤捍水非吾事意言本非興水利之人<lb/>
以譏諷水利之不便也<lb/>
錢藻知婺州臨行館閣同舍舊例餞送席上衆人先索<lb/>
錢藻相别詩欲各分韻作送行詩錢藻作五言絶句一<lb/>
首分得英字韻作古詩送之云老手便劇郡髙懷厭承<lb/>
<pb n="KR4i0029_WYG_044-2a"/>
明聊紆東陽綬一濯滄浪纓東陽佳山水未到意已清<lb/>
過家父老喜出郭壺漿迎子行得所願愴恨居者情吾<lb/>
君方急賢日旰坐邇英黄金招樂毅白璧賜虞卿子不<lb/>
少自貶髙義空崢嶸古稱為郡樂漸恐煩敲搒臨分敢<lb/>
不盡醉語醒還驚此詩言朝廷方急才多士並進子獨<lb/>
逺出為郡不少自勉强求進但守髙義意譏時人之急<lb/>
進也又言青苗助役既行百姓輸納不前則為郡者不<lb/>
免用鞭箠催督醉中道此醒後却驚恐得罪以譏新法<lb/>
<pb n="KR4i0029_WYG_044-2b"/>
不便也<lb/>
張方平陳乞得南京留臺有詩送之云我公古仙伯超<lb/>
然羨門姿偶懷濟物志遂為世所縻黄龍游帝郊簫韶<lb/>
鳳來儀終然反㝠極豈復安籠池出入四十年憂患未<lb/>
嘗辭一言有歸意闔府諫莫移吾君信英睿搜士及<lb/>
茆茨無人長者側何以安子思歸來掃一室虚白以自<lb/>
怡游於物之初世俗安得知我亦世味薄因循鬢生絲<lb/>
出處良細事從公當有時此詩云無人長者側何以安<lb/>
<pb n="KR4i0029_WYG_044-3a"/>
子思意以子思比方平之賢言朝廷當堅留本人要任<lb/>
不可令閑也元豐元年王鞏來徐州方平令王鞏將書<lb/>
一封詩一巻封題曰樂全堂雜詠開看是方平舊詩一<lb/>
巻某作詩題巻末云人物一衰謝微言難重尋殷勤永<lb/>
嘉末復聞正始音清談未足多感時意殊深少年有竒<lb/>
志欲和南風琴荒林蜩蜇亂廢沼蛙蟈淫遂欲掩兩耳<lb/>
臨文但噫瘖蕭然王郎子來自緱山隂注云其壻王鞏<lb/>
携來又云云見浮丘伯吹簫明月岑遺聲落淮泗蛟鼉<lb/>
<pb n="KR4i0029_WYG_044-3b"/>
為悲吟願公正王度祈招繼愔愔此詩云人物一衰謝<lb/>
微言難重尋殷勤永嘉末復聞正始音清談未足多感<lb/>
時意殊深晉元帝時衛玠初過江左王導見之曰昔王輔<lb/>
嗣吐金聲於中朝今此子復玉振於江左不意永嘉之<lb/>
末復聞正始之音某意言晉元帝之時人物衰謝不意<lb/>
復見衛玠之清談風流亦如今時人物衰謝不意復見<lb/>
方平之文章才氣以譏今時風俗浮薄人物衰謝也意<lb/>
以衛玠比方平故云清談未足多感時意殊深言我非<lb/>
<pb n="KR4i0029_WYG_044-4a"/>
獨多衛玠之清談但感時之人物衰謝微言難繼此意<lb/>
殊深逺也又云少年有竒志欲和南風琴荒林蜩蜇亂<lb/>
廢沼蛙蟈淫遂欲掩兩耳臨文但噫瘖意言少年本有<lb/>
志欲和天子薫風之詩因見學者皆空言無實或雜引<lb/>
佛老異端之書文字雜亂故以荒林廢沼比朝廷新法<lb/>
屢有變改事多荒廢致風俗虛浮學者誕妄如蜩蜇蛙<lb/>
蟈之紛亂故遂掩耳不復論也又云蕭然王郎子來自<lb/>
緱山隂云見浮丘伯吹簫明月岑遺聲落淮泗蛟鼉為<lb/>
<pb n="KR4i0029_WYG_044-4b"/>
悲吟意以王子晉比王鞏浮丘伯比方平也又云願公正<lb/>
王度祈招繼愔愔據左傳楚靈王欲求九鼎於周求地<lb/>
於諸侯其臣右尹子革諫王言昔周穆王欲巡行天下<lb/>
皆將有車轍馬迹祭公謀父作祈招之詩以諫王其詩<lb/>
曰祈招之愔愔式昭德音思我王度式如玉式如金形<lb/>
民之力而無醉飽之心楚靈王不能用以及於難意欲<lb/>
方平勿為虛言之詩當作詩諷諌朝政闕失如祭公謀<lb/>
父作祈招之詩也<lb/>
<pb n="KR4i0029_WYG_044-5a"/>
李常寄來字韻詩某依韻和云何人勸我此間來絃管<lb/>
生衣甑有埃渌蟻濡唇無百斛蝗蟲撲面已三回磨刀<lb/>
入谷追窮宼洒涕循城拾棄孩為郡鮮歡君莫歎猶勝<lb/>
塵土走章臺此詩譏新法減刻公使錢太甚及造酒不<lb/>
得過百石致絃管生衣釡甑有塵及言蝗蟲盜賊災傷<lb/>
飢饉之甚以譏朝廷政事闕失及新法不便之所致也<lb/>
赴杭州通判到揚州有劉摰為作臺官言事責降湖南<lb/>
孫洙劉攽皆在揚州偶然相聚數日别後作詩三首各<lb/>
<pb n="KR4i0029_WYG_044-5b"/>
用逐人字為韻其作劉摰詩云江陵昔相遇幕府稱上<lb/>
賔再見明光宫峩冠揖搢紳而今三見子坎軻為逐臣<lb/>
朝游雲霄間欲分丞相茵莫落江湖上遂與屈子鄰了<lb/>
不見喜愠子豈真可人邂逅成一歡醉語出天真士方<lb/>
在田里自比渭與莘出試乃大謬芻狗難重陳歲晩多<lb/>
霜露歸耕當及辰此詩云暮落江湖上遂與屈子鄰意<lb/>
取屈原放逐湘潭之間而非其罪今劉摰亦謫官湖南<lb/>
故言與屈子相鄰近也縁是時聞説劉摰為言新法不<lb/>
<pb n="KR4i0029_WYG_044-6a"/>
便責降既以屈原非罪比摰即是謂摯所言為當意以<lb/>
譏新法不便也又云士方在田里自比渭與莘出試乃<lb/>
大謬芻狗難重陳莊子詆毁孔子言孔子所陳先王之<lb/>
陳迹譬如巳陳之芻狗難再陳也意亦以譏當時執政<lb/>
大臣在田里之時自比太公伊尹出而試用乃大謬戾<lb/>
當便罷退不可再施用也<lb/>
知徐州日僧道潛來相看同在河亭上坐見人打魚其<lb/>
僧買魚放生作詩某依韻和云法師説法臨泗水無數<lb/>
<pb n="KR4i0029_WYG_044-6b"/>
天花隨麈尾勸將淨業種西方莫待夢中呼起起哀哉<lb/>
若魚竟坐口逺愧知幾穆生醴况逢孟簡對盧仝不怕<lb/>
校人欺子美疲民尚作魚尾赤數罟未除吾顙泚法師<lb/>
自有衣中珠不用辛苦沙泥底左傳云如魚頳尾横流<lb/>
而方楊裔注云魚勞則尾赤是時徐州大水之後夫役<lb/>
數起言民之疲病如魚勞而尾赤也數罟謂魚網之細<lb/>
密者又言民既疲病朝廷又行青苗助役法不為除放<lb/>
如密網之取魚也皆以譏諷朝政闕失及青苗助役新<lb/>
<pb n="KR4i0029_WYG_044-7a"/>
法不便致大水為災也<lb/>
杭州一僧寺内秋日開牡丹花數朶陳襄作絶句某和<lb/>
云一朶妖紅翠欲流春光回照雪霜羞化工只欲呈新<lb/>
巧不放閒花得少休此詩譏當時執政以化工比執政<lb/>
以閑花比小民言執政但欲出新意擘畫令小民不得<lb/>
蹔閒也<lb/>
司馬君實在西京葺一園名獨樂園作詩寄之云青山<lb/>
在屋上流水在屋下中有五畝園花竹秀而野花香襲<lb/>
<pb n="KR4i0029_WYG_044-7b"/>
杖屨竹色侵盞斝樽酒樂餘春棊局消長夏洛陽古多<lb/>
士風俗猶爾雅先生卧不出冠蓋傾洛社雖云與衆樂<lb/>
中有獨樂者才全德不形所貴知我寡先生獨何事四<lb/>
海望陶冶兒童誦君實走卒知司馬持此欲安歸造物<lb/>
不我捨聲名逐吾輩此病天所赭撫掌笑先生年來效<lb/>
瘖啞此詩言四海望光執政陶冶天下以譏見任執政<lb/>
不得其人又言兒童走卒皆知其姓字終當進用縁光<lb/>
曽言新法不便某亦曽言新法不便既言終當進用光<lb/>
<pb n="KR4i0029_WYG_044-8a"/>
意亦是譏朝廷新法不便終用光改變此法也又言光<lb/>
却瘖黙不言意望光依前上言攻擊新法也<lb/>
曽鞏通判越州臨行館閣同舍舊例餞送衆人分韻探<lb/>
得燕字韻作詩送之云醉翁門下士雜遝難為賢曽子<lb/>
獨超軼孤芳陋羣妍昔從南方來與翁兩聯翩翁今自<lb/>
憔悴子去亦宜然賈誼窮適楚樂生老思燕那因江膾<lb/>
美遽厭天庖羶但苦世論隘聒耳如蜩蟬安得萬頃池<lb/>
養此横海鱣此詩云但苦世論隘聒耳如蜩蟬以譏近<lb/>
<pb n="KR4i0029_WYG_044-8b"/>
日朝廷進用多刻薄之人議論褊隘喧亂如蟬又云安<lb/>
得萬頃池養此横海鱣者以比曽鞏賢才也後漢黄憲<lb/>
汪汪如萬頃陂言安得有度量如黄憲者以容養此宏<lb/>
才也熙寧五年某寫書簡寄曽鞏言賦役毛起鹽法峻<lb/>
急民不堪命以譏新法青苗助役繁碎如毛及鹽法峻<lb/>
急不堪也<lb/>
游杭州風水洞節推李佖知軾到來在彼等待軾到彼<lb/>
於壁上留題詩云春山磔磔春禽鳴此間不可無我吟<lb/>
<pb n="KR4i0029_WYG_044-9a"/>
路長漫漫傍江浦此間不可無君語金鯽池邊不見君<lb/>
追君直過定山村路人皆言君未逺騎馬少年清且婉<lb/>
風岩水穴舊聞名只隔山溪夜不行溪橋曉溜浮梅蕚<lb/>
知君繫馬岩花落出城三日尚逶遲妻孥怪罵歸何時<lb/>
世上小兒誇疾走如君相待今安有此詩云世上小兒<lb/>
誇疾走意以譏諷世之小人多務急進也當年再游風<lb/>
水洞又留題詩云山前乳水隔塵凡山上仙風舞檜杉<lb/>
細細龍鱗生亂石團圑羊角轉空巖馮夷窟宅非梁棟<lb/>
<pb n="KR4i0029_WYG_044-9b"/>
禦宼車輿謝轡銜世事漸艱吾欲去永隨二子脱譏讒<lb/>
此詩云世事漸艱吾欲去永隨二子脱譏讒意謂朝廷<lb/>
行新法後來世事漸以艱難小人多務讒謗故欲去官<lb/>
隱居也<lb/>
和劉道原寄張師民詩云仁義大捷徑詩書一旅亭相<lb/>
誇綬若若猶誦麥青青腐鼠何勞嚇髙鴻本自㝠顛<lb/>
狂不用喚酒盡漸須醒此詩譏近日朝廷進用之人以仁<lb/>
義為捷徑詩書為逆旅但為印綬爵禄所誘則假捷徑<lb/>
<pb n="KR4i0029_WYG_044-10a"/>
以進如莊子所謂儒以詩禮發冡故云麥青青又言小<lb/>
人之顧祿位如鴟鳶以腐鼠嚇鴻鵠其溺於利如人之<lb/>
醉於酒酒盡則自醒也又和劉道原見寄詩云敢向清<lb/>
時怨不容真嗟吾道與君東坐談足使淮南懼歸去方<lb/>
知冀北空獨鶴不須驚夜旦羣烏未可辨雌雄廬山自<lb/>
古不到處得與幽人子細窮意謂劉恕有學問性正直<lb/>
故作此詩美之因以譏諷當今進用之人也敢向清時<lb/>
怨不容是時恕自館中出監税言非敢怨時之不容子<lb/>
<pb n="KR4i0029_WYG_044-10b"/>
也馬融謂鄭康成吾道東矣故以比之汲黯在朝淮南<lb/>
寢謀又以比恕之直也又使韓愈云冀北馬羣遂空言<lb/>
館中無人也嵇紹昂昂如獨鶴在雞羣又淮南子雞知<lb/>
將旦鶴知夜半又以劉恕比鶴謂衆人為雞也詩云具<lb/>
曰余聖誰知烏之雌雄意言當今朝廷進用之人君子<lb/>
小人雜處如烏不可辨雌雄也<lb/>
蔡冠卿知饒州作詩送之云吾觀蔡子與人遊掀豗笑<lb/>
語無不可平生儻蕩不驚俗臨事迂闊乃過我横前坑<lb/>
<pb n="KR4i0029_WYG_044-11a"/>
穽衆所畏布路金珠誰不裹爾來變化驚何速昔號剛<lb/>
强今亦頗憐君獨守廷尉法晩歲却理鄱陽柁莫嗟天<lb/>
驥逐羸牛欲試良玉湏猛火世事徐觀真夢寐人生不<lb/>
信長轗軻知君決獄有隂功他日老人酬魏顆此詩云<lb/>
横前坑穽衆所畏以譏當時用事之人有逆其意者則<lb/>
設坑穽以陷之也又云布路金珠誰不裹以譏當時用<lb/>
事之人有順其意者則以利誘之如金珠布道路也又<lb/>
云爾來變化驚何速昔號剛强今亦頗以譏士大夫為<lb/>
<pb n="KR4i0029_WYG_044-11b"/>
利害所誘脅變化以從之雖舊號剛强者今亦然也又<lb/>
云憐君獨守廷尉法晩歲却理鄱陽柁言冠卿獨能守<lb/>
舊法屢與朝臣爭議刑名以致不進用却出守小郡也<lb/>
又云莫嗟天驥逐羸牛軾以冠卿比天驥以進用而不<lb/>
才者比羸牛意以譏諷朝廷進退人不當也又云欲試<lb/>
良玉須猛火良玉經火不變然後為良言冠卿經歴艱<lb/>
難險阻折挫節操不改如良玉也又云世事徐觀真夢<lb/>
寐人生不信長轗軻為冠卿屢與朝廷爭議刑名致不<lb/>
<pb n="KR4i0029_WYG_044-12a"/>
進用言人事得喪去來譬如夢幻當時執政必不常進<lb/>
冠卿亦不常退故云人生不信長轗軻<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0029_WYG_044-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話前集巻四十四<lb/>
</p>
<p>
</p>
  </div>
</body>
</text>
</TEI>
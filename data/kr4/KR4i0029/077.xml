<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隠叢話後集巻十六</head> <lb/>
    <p>
<pb n="KR4i0029_WYG_077-1a"/>
欽定四庫全書<lb/>
　漁隠叢話後集巻十六<lb/>
　　　　　　　　　　　　　宋　胡仔　撰<lb/>
　　唐人雜紀上<lb/>
蔡寛夫詩話云國史補載賀遂亮贈韓思彦詩云意氣<lb/>
百年内平生相知心欲交天下士未面巳虚襟君子重<lb/>
名義直道冠衣簮風雲行可托懷抱自然深落霞靜霜<lb/>
景墜葉下疎林若上南山岸希訪北山岑世多傳誦之<lb/>
<pb n="KR4i0029_WYG_077-1b"/>
予讀大唐新話乃併得思彦荅詩云古人一言重常謂<lb/>
百年輕今日投歡㑹顧盻盡平生簮裾非所托琴酒冀<lb/>
相併累日同遊處良宵款素誠霜飄知栁膬雪冒覺松<lb/>
貞願言何所道幸保嵗寒名其詞亦自閑雅可喜大抵<lb/>
唐之文物盛於開元以前故二人雖不以詩稱而終不<lb/>
凡也<lb/>
苕溪漁隠曰丙戌之冬余初病起深居簡出終日曝背<lb/>
晴簷萬事不到自以荆公所選唐百家詩反覆熟味之<lb/>
<pb n="KR4i0029_WYG_077-2a"/>
見其格力辭句例皆相似雖無豪放之氣而有修整之<lb/>
功髙為不及卑復有餘適中而巳荆公謂欲觀唐人詩<lb/>
觀此足矣詎不然乎集中佳句世所稱道者不復錄出<lb/>
惟余别所喜者命兒輩筆之以備遺忘五言六聨陳羽<lb/>
春日野望云漸變池塘色欲生楊栁烟李郢春晩云燕<lb/>
靜啣泥起蜂喧抱蘂囬殷遥山行云野花成子落江燕<lb/>
引雛飛曹松晨起云林殘數枝月髪冷一梳風孟浩然<lb/>
雪云落鴈迷沙渚饑烏噪野田登峴山云水落漁梁淺<lb/>
<pb n="KR4i0029_WYG_077-2b"/>
天寒夢澤深七言六聨韓偓殘春云樹頭蜂抱花鬚落<lb/>
池面魚吹栁絮行又云細水浮花歸别澗斷雲含雨入<lb/>
孤村又訪王同年村居云門庭野水䙰褷鷺鄰里斷牆<lb/>
啞喔雞吳融閑望云三㸃五㸃映山雨一枝兩枝臨水<lb/>
花許渾題山居云龍歸曉洞雲猶濕麝過春山草自香<lb/>
崔魯春日云杏酪漸香鄰舍粥榆烟欲變舊爐灰四絶<lb/>
云竇鞏寄南游兄弟云書來未報幾時還知在三湘五<lb/>
嶺間獨立衡門秋水濶寒鴉飛去日銜山又南游感興<lb/>
<pb n="KR4i0029_WYG_077-3a"/>
云傷心欲問前朝事惟見江流去不回日暮東風春草<lb/>
綠鷓鴣飛上越王臺戎昱移家别湖上亭云好是春風<lb/>
湖上亭栁條藤蔓繫離情黄鶯久住渾相識欲别頻啼<lb/>
四五聲孟浩然宿建德江云移舟泊滄渚日暮客愁新<lb/>
野濶天低樹江清月近人<lb/>
苕溪漁隠曰元次山浯溪銘云浯溪在湘水南北滙于<lb/>
湘愛其勝異遂家溪畔溪世無名稱者也為自愛之故<lb/>
曰浯溪銘畧曰吾欲求退將老兹地溪古地荒蕪没葢<lb/>
<pb n="KR4i0029_WYG_077-3b"/>
久命曰浯溪旌吾獨有以至唐亭浯臺意皆然矣六一<lb/>
居士云次山喜名之士也其所有為惟恐不異於人所<lb/>
以自傳於後世者亦惟恐不竒而無以動人之耳目也<lb/>
視其辭翰可以知矣古之君子誠恥于無聞然不如是<lb/>
人之汲汲也余曩歲屢遊浯溪在中宫寺之前纔一小<lb/>
澗耳石崖不甚髙何至與天相齊中興頌云湘江東西<lb/>
中直浯溪石崖天齊葢自侈大其事耳<lb/>
金石錄云唐河間元王孝恭碑唐初功臣皆云圖形凌<lb/>
<pb n="KR4i0029_WYG_077-4a"/>
烟閣而此碑乃作戢武閣戢武之名不見于他書惟當<lb/>
時石刻有之豈凌煙先名戢武而後改之也又段志𤣥<lb/>
碑亦云圖形戢武閣二碑皆當時所立不應差誤<lb/>
苕溪漁隠曰天隨子有自遣云數尺遊絲墮碧空年年<lb/>
長自惹春風爭知天上無人住也有清愁鶴髮翁又古<lb/>
意云君心莫淡薄妾意正棲託願得雙車輪一夜生四<lb/>
角皆思新語竒不襲前人也<lb/>
東臯雜錄云孔常甫言唐人詩有城頭催鼔傳花枝席<lb/>
<pb n="KR4i0029_WYG_077-4b"/>
上摶拳握松子乃知酒席藏<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>為戲其來巳久<lb/>
藝苑雌黃云麗情集載嚴宇牧豫章陳陶隠西山操行<lb/>
清潔宇欲撓之遣小妓蓮花徃侍焉陶殊不為意乃獻<lb/>
詩求去云蓮花為號玉為腮珍重尚書遣妾來處士不<lb/>
生巫峽夢虛勞神女下陽臺而劉斧青瑣乃移其事于<lb/>
陳圖南其詩但易數字而已唐人集中既載此詩豈陳<lb/>
圖南復蹈襲而為之乎必無是理乃劉斧之妄也又名<lb/>
賢詩話載顧况在洛乘閑遊苑中坐流水上得大桐葉<lb/>
<pb n="KR4i0029_WYG_077-5a"/>
有詩曰一入深宫裏年年不見春聊題一片葉寄與有<lb/>
情人况明日於上游亦題詩于葉泛之波中曰花落深<lb/>
宫鶯亦悲上陽宫女斷腸時帝城不禁東流水葉上題<lb/>
詩寄阿誰後十餘日有客尋春苑中又於葉上得詩以<lb/>
示况詩曰一葉題詩出禁城誰人酬和獨含情自嗟不<lb/>
及波間葉蕩漾乘春取次行又盧渥舍人應舉京師偶<lb/>
臨御溝見一紅葉上有一絶云流水何太急深宫盡日<lb/>
閑慇懃謝紅葉好去到人間盧得之藏於巾篋及宣宗<lb/>
<pb n="KR4i0029_WYG_077-5b"/>
有㫖出宫人許其從人盧獨獲其退宫者覩紅葉吁怨<lb/>
問之曰當時偶題不謂君得之也青瑣乃互竄二事合<lb/>
為一傳曰流紅記仍託他人姓名嗚呼孰謂小說而可<lb/>
盡信乎<lb/>
流紅記唐僖宗時有于祐晩歩禁溝拾一紅葉上有詩<lb/>
云流水何太急深宫盡日閑殷勤謝紅葉好去到人間<lb/>
祐題云曾聞葉上題紅怨葉上題詩寄與誰置溝上流<lb/>
宫女韓夫人拾之祐後為韓泳門舘因帝放宫女三千<lb/>
<pb n="KR4i0029_WYG_077-6a"/>
人各賜官泳得韓同姓因作伐嫁祐及成禮于篋中取<lb/>
紅葉相示乃曰事豈偶然一日泳開宴曰子二人可謝<lb/>
媒韓氏曰一聨佳句隨流水十載幽思滿素懷今日却<lb/>
成鸞鳳友方知紅葉是良媒<lb/>
復齋漫錄云薛能呉姬詩樓臺重疊滿天雲殷殷鳴鼉<lb/>
世上聞此日楊花初似雪女兒絲管弄叅軍本朝張景<lb/>
景德三年以交通曹人趙諫斥為房州叅軍景為屋壁<lb/>
記畧曰近置州縣叅軍無員數無職守悉以曠官敗事<lb/>
<pb n="KR4i0029_WYG_077-6b"/>
違戾政教者為之凡朔望饗宴使與焉處人一見之必<lb/>
指曰叅軍也嘗為某罪矣至於倡優為戲亦假而為之<lb/>
以資玩戲况真為者乎宜為人之輕視又將狎而侮之<lb/>
大畧如此余按樂府雜錄云戲弄叅軍自漢館陶令石<lb/>
耽有賍犯和帝惜其才免罪每宴樂令衣白衫命優伶<lb/>
戲弄辱之經年乃放為叅軍然則戲弄叅軍自漢已然<lb/>
矣不始於唐世也又五代王建時王宗侃責受維州司<lb/>
戸叅軍曰要我頭時斷去誰能作此措大官使俳優弄<lb/>
<pb n="KR4i0029_WYG_077-7a"/>
為叅軍邪<lb/>
藝苑雌黃云薛能詩山屐經過滿徑蹤隔溪遥見夕陽<lb/>
舂人多不知夕陽舂為何等語予攷之淮南子曰日經<lb/>
于泉隅是謂高舂頓於連石是謂下舂注尚未冥上䝉<lb/>
先舂曰高舂將欲冥下蒙悉舂曰下舂南史陳本紀云<lb/>
求衣昧旦反食高舂栁子厚詩云空齋不語坐高舂<lb/>
苕溪漁隠曰唐史載王播父恕為揚州倉曹叅軍遂家<lb/>
焉播少孤貧嗜權利穆宗立權倖競進播賴其力至宰<lb/>
<pb n="KR4i0029_WYG_077-7b"/>
相不厭人望出為淮南節度使仍領鹽鐵是時南方旱<lb/>
歉人相食播掊斂不少衰民怨之按古今詩話云王播<lb/>
少孤貧嘗客揚州惠昭寺木蘭院隨僧齋飱僧頗厭之<lb/>
及播至巳飯矣後二紀播自重位鎮是邦因訪舊遊向<lb/>
所題以碧紗籠之播題二絶云二十年前此院遊木蘭<lb/>
花發院初修而今再到經行處樹老花無僧白頭上堂<lb/>
已了各西東慙愧闍黎飯後鐘二十年來塵撲面而今<lb/>
始得碧紗籠以唐史攷之則古今詩話所言播少孤貧<lb/>
<pb n="KR4i0029_WYG_077-8a"/>
嘗客揚州後自重位鎮是邦皆與唐史合又按東坡云<lb/>
世傳王播飯後鐘詩葢揚州石塔寺事也相傳如此戲<lb/>
作詩云饑眼眩東西詩腸忘早晏雖知燈是火不悟鐘<lb/>
非飯山僧異漂母但可供一筦胡為二十年記憶作此<lb/>
訕齋厨養若人無益祗遺患乃知飯後鐘闍黎葢具眼<lb/>
其貶之至矣<lb/>
復齋漫錄云唐李敬方勸醉詩云不向花前醉花應解<lb/>
笑人只因連夜雨又過一年春日日無窮事區區有限<lb/>
<pb n="KR4i0029_WYG_077-8b"/>
身若非杯酒裏何以寄天真杜子美絶句云二月巳破<lb/>
三月來漸老逢春能㡬回莫思身外無窮事且盡生前<lb/>
有限杯二詩雖相縁而杜則尤其工者也世所傳相逢<lb/>
不飲空歸去洞口桃花也笑人葢出於敬方<lb/>
集古錄云李陽氷阮客舊居詩云阮客身何在仙雲洞<lb/>
口橫人間不到處今日此中行阮客者不見其名氏葢<lb/>
縉雲之隠者也彼以遁俗為髙而終以無名於後世可<lb/>
謂獲其志矣然聖人有所不取也陽氷欲稱其人而不<lb/>
<pb n="KR4i0029_WYG_077-9a"/>
顯其名字何哉豈阮客見稱於當時而陽氷不慮於後<lb/>
世邪天下固有顯聞於一時而冺没於後世者矣顧其<lb/>
道如何也陽氷篆字世傳多矣此磨滅而僅存尤可惜<lb/>
也<lb/>
苕溪漁隠曰趙眀誠金石錄云題阮客舊居詩小篆書<lb/>
集古錄以為陽氷作今驗其姓名乃縉雲令李□非陽<lb/>
氷也其字畫亦不工葢陽氷肅宗上元中嘗令縉雲其<lb/>
篆字石刻尚多有存者故歐陽公亦誤以此詩為陽氷<lb/>
<pb n="KR4i0029_WYG_077-9b"/>
作爾余觀此碑今益漫滅字畫難辨眀誠以為歐公之<lb/>
誤其果然邪<lb/>
苕溪漁隠曰秦系寄韋使君詩云久卧雲間已息機青<lb/>
衫忽著狎鷗飛詩興到來無一事郡中今有謝元暉韋<lb/>
應物答秦十四校書詩云知掩山扉三十秋魚鬚翠碧<lb/>
棄牀頭莫道謝公方在郡五言今日為君休系能詩與<lb/>
劉長卿善以詩相贈答權德輿曰長卿自以為五言長<lb/>
城系用偏師攻之雖老益壯故應物有五言今日為君<lb/>
<pb n="KR4i0029_WYG_077-10a"/>
休之句葢謂此也系有詩集散逸不多如流水閑過院<lb/>
春風與閉門上簾宜晩景卧簟覺新秋礙冠門栁長驚<lb/>
夢院鶯啼逰魚牽荇没戲鳥踏花摧皆閑逺有味系天<lb/>
寶末客泉州南安有九日山大松百餘章俗傳東晉時<lb/>
所植系結廬其上以大石為研注老子積歲不出姜公<lb/>
輔為宰相以直言黜泉州别駕見系輒窮日不能去築<lb/>
室與相近遂忘流落之意公輔卒妻子在逺系為𦵏山<lb/>
下其好賢尚義為何如哉<lb/>
<pb n="KR4i0029_WYG_077-10b"/>
文昌雜錄云元㣲之詩松下待制應全逺藥樹監搜可<lb/>
得知葢唐宣政殿為政衙殿庭有四松松下待制官立<lb/>
班之地舊圖至今猶存按開成元年正月詔以入閣日<lb/>
次對官班退立於東階松樹下湏宰臣奏事畢齊至香<lb/>
案前各言本司事雖紫宸殿亦有松樹為待對官立位<lb/>
云殿門外有藥樹監察御史監搜之位在焉唐制百官<lb/>
入宫殿門必搜監察所掌也太和元年詔曰自魏晉以<lb/>
降叅用伯制虛議搜索因習尚存朕方推表大信置人<lb/>
<pb n="KR4i0029_WYG_077-11a"/>
心腹况吾台宰又何問焉自今以後坐朝衆寮旣退宰<lb/>
臣復進奏事其監搜宜停元昆駕部比自長安擕藥樹<lb/>
數枝至京師其葉葱翠可愛于今關右頗多人罕識焉<lb/>
許彦周詩話云段成式與温庭筠雲藍紙詩序曰予在<lb/>
九江出意造雲藍紙輒分送五十枚其詩曰三十六鱗<lb/>
充使時數番猶得表相思葢龍八十一鱗鯉三十六鱗<lb/>
也至宋景文詩云君軒結戀蕭蕭馬尺素愁憑六六魚<lb/>
又使六六三十六也<lb/>
<pb n="KR4i0029_WYG_077-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隠叢話後集巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話後集巻一</head> <lb/>
    <p>
<pb n="KR4i0029_WYG_062-1a"/>
欽定四庫全書<lb/>
　漁隱叢話後集巻一<lb/>
　　　　　　　　　　　　　宋　胡仔　撰<lb/>
　　楚漢魏六朝上<lb/>
山谷云蘭似君子蕙似士大夫葢山林中十蕙而一蘭<lb/>
也楚辭曰予既滋蘭之九畹兮又樹蕙之百畝以是知<lb/>
不獨今楚人賤蕙而貴蘭久矣蘭蕙叢生初不殊至其<lb/>
發華一幹一華而香有餘者蘭一幹五七華而香不足<lb/>
<pb n="KR4i0029_WYG_062-1b"/>
者蕙蕙雖不若蘭其視椒榝則逺矣<lb/>
復齋漫録云豫章有南浦亭前輩賦咏多以江淹别賦<lb/>
送君南浦傷如之何為始余觀楚詞云予交手兮東川<lb/>
送美人兮南浦乃知江淹取此也<lb/>
文昌雜録云余昔知安州見荆湘人家多以草竹為卜<lb/>
楚辭云索瓊<hi>一作藑</hi>茅以筳篿兮命靈氛為余占之其注<lb/>
曰瓊茅靈草筳小破竹也楚人多結草折竹以卜曰篿<lb/>
靈氛古明占吉凶者亦遺俗之舊也今歲時人家作餳<lb/>
<pb n="KR4i0029_WYG_062-2a"/>
密油煎花果之類葢亦舊矣楚詞云粔籹蜜餌有餦餭<lb/>
些餦餭餳也言以蜜和米麫煎作粔籹中書趙舍人云<lb/>
方言餌糕今<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>糕是也<lb/>
藝苑雌黄云宋玉九辯云悲哉秋之為氣也蕭瑟兮草<lb/>
木揺落而變衰憀慄兮若在逺行登山臨水兮送將歸<lb/>
潘安仁秋興賦引此語而曰送歸懷慕徒之戀兮逺行<lb/>
有羈旅之憤臨川感流以歎逝兮登山懷逺而悼近彼<lb/>
四慼之疚心兮遭一途而難忍安仁以登山臨水逺行<lb/>
<pb n="KR4i0029_WYG_062-2b"/>
送歸為四慼予頃年較進士于上饒有同官張扶云曾<lb/>
見人言若在逺行登山臨水送將歸是七件事謂逺也<lb/>
行也登山也臨水也送也將也歸也前輩詩中惟王介<lb/>
甫有一聯云一水䕶田將緑遶兩山排闥送青來將送<lb/>
二字與楚辭合予嘗攷詩之燕燕篇曰之子于歸逺于<lb/>
將之之子于歸逺送于野一篇詩中亦用此送將歸三<lb/>
字然則楚辭之言亦有所本也安仁謂之四慼葢畧而<lb/>
言之<lb/>
<pb n="KR4i0029_WYG_062-3a"/>
復齋漫録云晉皇甫謐髙士傳載四皓見秦政虐乃退<lb/>
入藍田山而作歌曰莫莫髙山深谷逶迤曄曄紫芝可<lb/>
以療饑唐虞世逺吾將安歸駟馬髙葢其憂甚大富貴<lb/>
之畏人不如貧賤之肆志乃共入商洛山故杜子美詩<lb/>
云吾慕漢初老時清猶茹芝然富貴之畏人不如貧賤<lb/>
而肆志本魯仲連語耳齊欲爵仲連仲連逃隱海上曰<lb/>
吾與富貴而詘于人寧貧賤而輕世肆志焉苕溪漁隱<lb/>
曰淵明贈羊長史詩云路若經商山為我少踟蹰多謝<lb/>
<pb n="KR4i0029_WYG_062-3b"/>
綺與甪精爽今何如紫芝誰復採深谷久應蕪余謂淵<lb/>
明髙風峻節固已無愧於四皓然猶仰慕之尤見其好<lb/>
賢尚友之心也<lb/>
元城先生語録曰西漢樂章可齊三代舊見漢禮樂志<lb/>
房中樂十七章觀其格韻髙嚴規模簡古駸駸乎商周<lb/>
之頌噫異哉此髙帝一時佐命功臣下至叔孫通輩皆<lb/>
不能為此歌尋推其源乃唐山夫人所作服䖍曰髙帝<lb/>
姬也韋昭云唐山姓也而漢初有此人縱使竹竿載馳<lb/>
<pb n="KR4i0029_WYG_062-4a"/>
方之陋矣然后妃傳中乃獨不載何也先生曰興王之<lb/>
初人材色色過人且如唐太宗朝相將不可及至技藝<lb/>
之士醫有孫真人隂陽有李淳風吕才相法有袁天綱<lb/>
亦後世所不能及也<lb/>
三山老人語録云性命死生之説老莊論之備矣自秦<lb/>
滅學之後賈誼首窺其奥為長沙傅有鵩鳥入舍為賦<lb/>
以自廣曰千變萬化未始有極忽然為人何足控搏化<lb/>
為異物又何足患小智自私賤彼貴我達人大觀物無<lb/>
<pb n="KR4i0029_WYG_062-4b"/>
不可衆人惑惑好惡積億真人恬漠獨與道息釋智遺<lb/>
形超然自喪寥廓忽荒與道翺翔乘流則逝得坻則止<lb/>
縱軀委命不私于已其生兮若浮其死兮若休淡乎若<lb/>
深淵之靜泛乎若不繫之舟不以生故自寶養空而浮<lb/>
此語自漢以來言達性命齊生死者皆不能出其右晉<lb/>
宋間清談推本其言而已漢興至文帝時在朝儒臣惟<lb/>
誼年甚少而學甚博非有師友漸磨之益風俗遷染之<lb/>
效而獨頴然秀出論時政則盡人事論性命則盡天理<lb/>
<pb n="KR4i0029_WYG_062-5a"/>
後世無以復加豈非豪傑乎<lb/>
復齋漫録云揚雄反騷云有周氏之蟬嫣兮或鼻祖於<lb/>
汾隅注鼻始也余以為未盡其義揚雄方言云獸之初<lb/>
生謂之鼻人之初生謂之首梁益謂鼻為初或謂之祖<lb/>
故鼻祖其義如此<lb/>
藝苑雌黄云張平子四愁詩云美人贈我金錯刀何以<lb/>
報之英瓊瑶錢昭度詩云荷揮萬朶玉如意蟬弄一聲<lb/>
金錯刀即王莽所鑄錢名莽居攝變漢制以周錢有子<lb/>
<pb n="KR4i0029_WYG_062-5b"/>
母相權於是更造大錢徑寸二分重十二銖文曰大錢<lb/>
五十又造契刀其環如大錢身形如刀長二寸文曰契<lb/>
刀五百錯刀以黄金錯其文曰一刀直五千與五銖錢<lb/>
凡四品並行杜子美對雪詩金錯囊徒罄銀壺酒易賖<lb/>
韓退之潭州泊船詩聞道松醪賤何須恡錯刀葢謂是<lb/>
也或注四愁詩引續漢書佩刀諸侯王以黄金錯環恐<lb/>
與王莽所鑄錯刀又别<lb/>
藝苑雌黄云張景陽七命云乃有荆南烏程豫北竹葉<lb/>
<pb n="KR4i0029_WYG_062-6a"/>
説者以荆南為荆州耳然烏程縣今在湖州與荆州相<lb/>
去甚逺南五十步有箬溪夾溪悉生箭箬南岸曰上箬<lb/>
北岸曰下箬居人取下箬水釀酒醇美俗稱箬下酒劉<lb/>
夢得詩云駱駝橋畔蘋風起鸚鵡杯中箬下春即此也<lb/>
荆溪在縣南六十里以其水出荆山因名之張𤣥之山<lb/>
墟名云昔漢荆王賈登此山因以為名故所謂荆南烏<lb/>
程即荆溪之南耳若以為荆州則烏程去荆州三千餘<lb/>
里封壤大不相接矣苕溪漁隱曰余以湖州圖經考之<lb/>
<pb n="KR4i0029_WYG_062-6b"/>
烏程縣以古有烏氏程氏居此能醖酒因此名焉其荆<lb/>
溪則在長興縣西南六十里此溪出荆山張協七命云<lb/>
酒則荆南烏程荆南則此荆溪之南也藝苑雌黄引長<lb/>
興縣南五十步箬溪水釀酒醇美稱箬下酒以為烏程<lb/>
酒反以夢得詩為証皆誤矣<lb/>
苕溪漁隱曰醖酒之法無出月令數語能盡其要余嘗<lb/>
試之酒無不佳矣其語云秫稻必齊麯蘖必時湛熾必<lb/>
潔水泉必香陶器必良火齊必得用此六物耳六一居<lb/>
<pb n="KR4i0029_WYG_062-7a"/>
士醉翁亭記云釀泉為酒泉香而酒冽本此語也<lb/>
復齊漫録云曹植詩鬬雞東郊道走馬長楸間陳沈炯<lb/>
邊馬有歸心詩彌憶長楸道金鞍背落暉杜子美玉腕<lb/>
騮詩頓驂飄赤汗跼蹐顧長楸畫馬圖詩霜蹄蹴踏長<lb/>
楸間苕溪漁隱曰文選注云古人種楸於道故曰長楸<lb/>
王介甫詩扶衰南陌望長楸東坡題韋偃牧馬圖詩當<lb/>
年為誰掃驊騮至今霜蹄踏長楸山谷和子瞻觀畫馬<lb/>
詩長楸落日試天步<lb/>
<pb n="KR4i0029_WYG_062-7b"/>
吕氏童䝉訓大概詩須以三百篇楚辭及漢魏間人詩<lb/>
為主方見古人妙處自無齊梁間綺靡氣味也<lb/>
復齋漫録云晉左思白髪賦髪乃辭盡誓以固窮昔臨<lb/>
玉顔今從飛蓬髪膚至昵尚不克終聊用擬辭比之國<lb/>
風苕溪漁隱曰王介甫嘲白髪詩曰久應飄轉作蓬飛<lb/>
眷惜冠巾未忍違種種春風吹不長星星明月照還稀<lb/>
真佳句也<lb/>
東坡云嵇中散作幽憤詩知不免矣而卒章乃曰采薇<lb/>
<pb n="KR4i0029_WYG_062-8a"/>
山阿散髪岩岫永嘯長吟頥性養壽者悼此志之不遂<lb/>
也司馬文王既殺中散而悔使悔於未殺之前中散得<lb/>
免於死者吾知其掃跡滅形於人間如脫兎之投林也<lb/>
采薇散髪豈其所難哉<lb/>
許彦周詩話云阮步兵醉六十日而停婚雖似智矣然<lb/>
禮法之士憎之如仇幾至於死幸得景王保䕶之耳而<lb/>
老杜詩云至今阮籍輩熟醉為身謀此工部善看史書<lb/>
當有解此意者耳<lb/>
<pb n="KR4i0029_WYG_062-8b"/>
文昌雜録云東京記天清寺繁臺梁孝王按歌吹之臺<lb/>
阮公詩云駕言發魏都南向望吹臺簫管有餘音梁王<lb/>
安在哉後有繁氏居其側里人呼為繁臺唐李肇國史<lb/>
補云宰相相謂為堂老及見元載與常衮唱和詩有堂<lb/>
老之稱信李肇言之不妄也<lb/>
復齋漫録云褦襶集韻以為不曉事之名殊不知出晉<lb/>
程曉伏日詩平生三伏時道路無行車閉門避暑卧出<lb/>
入不相過今世褦襶子觸熱到人家主人聞客來顰蹙<lb/>
<pb n="KR4i0029_WYG_062-9a"/>
奈此何揺扇髀中疾<hi>一作痛</hi>流汗正滂沱傳戒諸髙明熱<lb/>
行宜見訶其後山谷和錢穆父贈松扇詩可憐逺度幘<lb/>
溝漊適堪今時褦襶子葢取此也<lb/>
藝苑雌黄云張文潛明道雜誌云古人作詩賦事不必<lb/>
皆實如謝宣城詩澄江淨如練宣城去江僅百里州治<lb/>
左右無江但有兩溪耳或當時謂溪為江亦未可知也<lb/>
此猶班固謂八川分流子按謝𤣥暉曉登三山還望京<lb/>
邑作詩有澄江淨如練之語三山在江寧縣北十二里<lb/>
<pb n="KR4i0029_WYG_062-9b"/>
濵江地名則此詩非在宣城州治所作也安得以八川<lb/>
分流為比按八川分流出司馬相如上林賦亦非固之<lb/>
言<lb/>
復齋漫録云謝惠連七夕詩落日隱簷楹斜月照簾櫳<lb/>
團團洒葉露淅淅振條風蕭氏取以入選然余觀宋孝<lb/>
武詩曰白日傾晩照弦月升初光炫炫葉露滿蕭蕭庭<lb/>
風揚意雖類之而雄渾頓挫過惠連逺矣至惠連昔離<lb/>
秋已兩今聚夕無雙亦不可掩也<lb/>
<pb n="KR4i0029_WYG_062-10a"/>
藝苑雌黄云左氏傳云吳公子札聘於上國宿於戚聞<lb/>
孫林父擊鐘曰夫子之在此猶燕之巢于幕上夫幕非<lb/>
燕巢之所言其至危也故潘岳西征賦云危素卵之累<lb/>
殻甚𤣥燕之巢幕丘希範與陳伯之書云將軍魚遊沸<lb/>
釡之中燕巢飛幙之上不亦惑乎葢用此意後人因此<lb/>
言燕事多使巢幕似乎無謂謝宣逺九日從宋公集戲<lb/>
馬臺詩巢幕無留燕遵渚有來鴻杜子美對雨書懷詩<lb/>
震雷翔幕燕驟雨落河魚<lb/>
<pb n="KR4i0029_WYG_062-10b"/>
苕溪漁隱曰遯齋閒覽載涪翁云顔謝之詩可謂不遺<lb/>
鑪錘之功矣然淵明之墻數仞而不得窺也余嘗疑其<lb/>
語意不完今於歴代確論得其全語云謝康樂庾義城<lb/>
之於詩鑪錘之功不遺力也然陶彭澤之墻數仭謝庾<lb/>
未能窺者何哉葢二子有意於俗人贊其工拙至如淵<lb/>
明之於詩直寄焉耳<lb/>
復齋漫録云左氏傳宣公十二年守陴者皆哭杜預注<lb/>
曰陴城上睥睨皆哭所以告楚窮也釋名曰城上垣謂<lb/>
<pb n="KR4i0029_WYG_062-11a"/>
之睥睨言於孔中睥睨之處也梁王筠和新喻邊城詩<lb/>
罘罳分曉色睥睨連秋霧杜子美詩連連睥睨侵又南<lb/>
極云睥睨登哀柝矛弧照夕曛唐雍陶河隂新城亦云<lb/>
河流暗與溝池合山色遥將睥睨連<lb/>
許彦周詩話云風定花猶舞鳥鳴山更幽世傳荆公改<lb/>
舞作落字其語頓工然風定花猶落乃梁謝元貞八歲<lb/>
時所作春日閒居詩也從舅王筠竒之曰追步惠連矣<lb/>
復齋漫録云沈存中筆談謂唐詩多有言吳鈎者刀名<lb/>
<pb n="KR4i0029_WYG_062-11b"/>
也刃彎今南蠻謂之葛<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>刀余按吳越春秋吳王作鈎<lb/>
淬以人血試之以人也吳鈎始於此豈存中忘之邪鮑<lb/>
照結客少年場云驄馬金絡頭錦帶佩吳鈎失意杯酒<lb/>
間白刃起相仇杜子美後出塞云少年别有贈含笑看<lb/>
吳鈎又送劉十弟判官云經過辨豐劒意氣逐吳鈎唐<lb/>
李涉寄楊潛亦云腰佩吳鈎佐飛將曹唐買劍亦云將<lb/>
軍溢價買吳鈎韓翃送王相公詩云結束佩吳鉤<lb/>
復齋漫録云江總自京南還尋故宅詩全篇云紅顔辭<lb/>
<pb n="KR4i0029_WYG_062-12a"/>
鞏洛白首入轘轅乘春行故里徐步採芳蓀徑毁悲求<lb/>
仲林殘憶巨源見桐猶識井看栁尚知門花落空難遍<lb/>
鶯啼靜易喧無人訪語黙何處叙寒温百年獨如此傷<lb/>
心豈復論杜子美晩行口號云逺愧梁江總還家尚黒<lb/>
頭據總詩白首入轘轅則非黑頭矣不知子美將有别<lb/>
本耶<lb/>
許彦周詩話云世間花卉無踰蓮花者葢諸花皆藉薰<lb/>
風暖日獨蓮花得意於水月其香清涼雖荷葉無花時<lb/>
<pb n="KR4i0029_WYG_062-12b"/>
亦自香也梁江從簡為採荷調云欲採荷作柱荷弱不<lb/>
勝梁欲持荷作鏡荷暗本無光此語嘲何敬容從而波<lb/>
及蓮花矣春時穠麗無過桃栁桃之夭夭楊栁依依詩<lb/>
人言之也老杜云顛狂栁絮隨風舞輕薄桃花逐水流<lb/>
不知縁何而波及桃花與楊栁也<lb/>
文昌雜録云梁沈約有脩竹彈甘蕉文其略曰長兼淇<lb/>
園貞幹臣脩竹稽首切尋蘇臺前甘蕉一叢宿漸雲路<lb/>
荏苒歲月今月某日有臺西階澤蘭萱草到園同訴自<lb/>
<pb n="KR4i0029_WYG_062-13a"/>
稱今月某日巫岫斂雲秦樓開照乾光𢎞普罔幽不矚<lb/>
而甘蕉攅莖布影獨見障蔽雖處臺隅遂同幽谷臣謂<lb/>
偏辭難信敢察以情登攝甘蕉左近杜若江蘺依源辨<lb/>
覆兩草各處異列同款既有証據差非風聞妨賢敗政<lb/>
孰過於此而不除戮憲章安用請以見事徙根剪葉斥<lb/>
出臺外庶懲彼將來謝此衆屈歴觀自昔文集未嘗有<lb/>
類此製者雖曰新竒葢亦有所寓托也<lb/>
復齋漫録云陳沈炯獨酌謡曰獨酌謡獨酌獨長謠<lb/>
<pb n="KR4i0029_WYG_062-13b"/>
智者不我顧愚夫余未要不愚復不智誰當予見招所<lb/>
以成獨酌一酌傾一瓢白樂天以吳祕監有美酒多獨<lb/>
酌但蒙書報不以飲招故云君稱名士誇能飲我是愚<lb/>
夫肯見招葢用王孝伯讀離騷飲美酒并此事也<lb/>
　<lb/>
　<lb/>
　<lb/>
　漁隱叢話後集巻一<lb/>
</p>
<p>
</p>
  </div>
</body>
</text>
</TEI>
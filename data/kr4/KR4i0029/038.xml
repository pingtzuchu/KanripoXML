<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻三十八</head> <lb/>
    <p>
<pb n="KR4i0029_WYG_038-1a"/>
欽定四庫全書<lb/>
　漁隱叢話前集巻三十八<lb/>
　　　　　　　　　　　　　宋　胡仔　撰<lb/>
　　東坡一<lb/>
石林詩話云蘇明允至和間來京師既為歐陽文忠公<lb/>
所知其名翕然韓忠獻諸公皆待以上客嘗遇重陽忠<lb/>
獻置酒私第惟文忠公與一二執政而明允乃以布衣<lb/>
參其間都人以為異禮席間賦詩明允有佳節屢從愁<lb/>
<pb n="KR4i0029_WYG_038-1b"/>
裏過壯心還傍醉中來之句其意氣尤不少衰明允詩<lb/>
不多見然精深有味語不徒發正類其文如讀易詩云<lb/>
誰為善相應嫌瘦後有知音可廢彈婉而不迫哀而不<lb/>
傷所作自不必多也<lb/>
後山詩話云世語云蘇明允不能詩歐陽永叔不能賦<lb/>
曽子固短於韻語黄魯直短於散語蘇子瞻詞如詩秦<lb/>
少游詩如詞苕溪漁隠曰後山談何容易便謂老蘇不<lb/>
能詩何誣之甚觀前二聮豈愧作者<lb/>
<pb n="KR4i0029_WYG_038-2a"/>
東坡云余昔為鳳翔幕過長安見劉原父留吾劇飲數<lb/>
日酒酣謂吾曰昔陳季弼告陳元龍曰聞逺近之論謂<lb/>
明府驕而自矜元龍曰夫閨門雍穆有徳有行吾敬陳<lb/>
元方兄弟淵清玉潔有禮有法吾敬華子魚清修疾惡<lb/>
有識有義吾敬趙元達博聞彊記竒逸卓犖吾敬孔文<lb/>
舉雄姿傑出有王霸之略吾敬劉𤣥徳所敬如此何驕<lb/>
之有餘子瑣瑣耳安足錄哉因仰天太息此亦原父之<lb/>
之雅趣也吾後在黄州作詩云平生我亦輕餘子嵗晚<lb/>
<pb n="KR4i0029_WYG_038-2b"/>
誰人念此翁葢記原父語也原父既殁久矣尚有貢父<lb/>
在每與語今復死矣何時復見此俊傑人乎悲夫<lb/>
冷齋夜話云東坡海棠詩曰只恐夜深花睡去高燒銀<lb/>
燭照新糚事見楊妃外傳云明星登沈香亭詔妃子妃<lb/>
子時夘酒未醒命力士從侍兒扶掖而至妃子醉欹殘<lb/>
糚釵横鬢亂不能再拜明皇笑曰是豈妃子醉耶海棠<lb/>
睡未足耳尼童詩曰應將白練作仙衣不許紅膏汚天<lb/>
質事見則天長壽二年詔書應天下尼當用白練為衣<lb/>
<pb n="KR4i0029_WYG_038-3a"/>
橄欖詩云待得微甘回齒頰已輸崖蜜十分甜事見鬼<lb/>
谷子照夜清螢也百花醴蜜也崖蜜櫻桃也贈鄭秀才<lb/>
詩云年來萬事足所欠惟一死事見梁僧史云世祖宴<lb/>
東府詔跋陁羅世祖戲之曰不負逺來惟有一死在跋<lb/>
陁應聲曰貧道客食陛下三十載恩徳厚矣所欠者一<lb/>
死爾苕溪漁隠曰崖蜜本草云石蜜也老杜逸詩有崖<lb/>
蜜松花白之句冷齋謂鬼谷子云崖蜜櫻桃也其説非<lb/>
是所欠惟一死事出北史劉聰時陳休卜崇為人清直<lb/>
<pb n="KR4i0029_WYG_038-3b"/>
素惡王沈等侍中卜幹謂休崇曰王沈等勢力足以回<lb/>
天地卿輩親賢孰與竇武陳蕃休崇曰吾輩年踰五十<lb/>
職位已崇惟欠一死耳死於忠義乃為得所安能俛首<lb/>
低眉以事閹豎乎此事在前乃梁僧史用其語耳<lb/>
王直方詩話云東坡喜韋蘇州詩寧知風雨夜復此對<lb/>
床眠之句故在鄭别子由云寒燈相對記疇昔夜雨何<lb/>
時聽蕭瑟又初秋子由與坡相從彭城賦詩云誤喜對<lb/>
牀尋舊約不知飄泊在彭城子由使遼在神水館賦詩<lb/>
<pb n="KR4i0029_WYG_038-4a"/>
云夜雨從來對榻眠兹行萬里隔湖天坡在御史獄有<lb/>
云他年夜雨獨傷神在東府有云對牀定悠悠夜雨今<lb/>
蕭瑟其同轉對有云對牀貪聽連宵雨又曰對牀欲作<lb/>
連夜雨又云對床老兄弟夜雨鳴竹屋此其兄弟所賦<lb/>
也相約退休可謂無日忘之然竟不能成其約其意見<lb/>
於逍遙堂詩敘云<lb/>
漫叟詩話云東坡最喜用事既顯而易讀又切當若招<lb/>
持服人游湖不赴云却憶呼盧袁彦道難邀罵坐灌將<lb/>
<pb n="KR4i0029_WYG_038-4b"/>
軍栁氏求字荅云君家自有元和脚莫厭家雞更問人<lb/>
天然竒作賀人洗兒詞云犀錢玉果利市平分霑四座<lb/>
深愧無功此事如何到得儂南唐時宫中嘗賜洗兒果<lb/>
有近臣謝表云猥䝉寵數深愧無功李主曰此事卿安<lb/>
得有功尤為親切苕溪漁隠曰世説元帝生子普賜羣<lb/>
臣殷羨謝曰皇子誕育普天同慶臣無勲焉而猥頒厚賚<lb/>
中宗笑曰此事豈可使卿有勲邪二事相類聊錄于此<lb/>
但深愧無功之語東坡乃用南唐事也<lb/>
<pb n="KR4i0029_WYG_038-5a"/>
冷齋夜話云王文公居鍾山有客自黄州來公曰東坡<lb/>
近日有何妙對曰東坡宿於臨臯亭醉夢中而起作寶<lb/>
相藏記千餘言才㸃定一兩字而已有墨本適留舟中<lb/>
公遣健步往取而至時月出東方林影在地公展讀於<lb/>
風簷喜見鬚眉曰子瞻人中龍也然有一字未穏客請<lb/>
願聞之公曰日勝日負不若日勝日貧耳東坡聞之撫<lb/>
掌大笑以公為知言<lb/>
潘子真詩話云東坡作表忠觀碑荆公寘坐隅葉致逺<lb/>
<pb n="KR4i0029_WYG_038-5b"/>
楊徳逢二人在坐有客問曰相公亦喜斯人之作也公<lb/>
曰斯作絶似西漢坐客歎譽不已公笑曰西漢誰人可<lb/>
擬徳逢對曰王褒葢易之也公曰不可草草徳逢復曰<lb/>
司馬相如揚雄之流乎公曰相如賦子虚大人洎喻蜀<lb/>
文封禪書耳揚雄所著太𤣥法言以准易論語未見其<lb/>
敘事典贍如此也直須與子長馳騁上下坐客又從而<lb/>
賛之公曰畢竟似子長何語坐客悚然公徐曰楚漢以<lb/>
來諸侯王年表也<lb/>
<pb n="KR4i0029_WYG_038-6a"/>
蔡寛夫詩話云白樂天楊虞卿之姑夫故世言與李文<lb/>
饒不相能文饒藏其文集不肯看以為看則必好之文<lb/>
饒鎮京口時樂天正在蘇州元微之在越州劉禹錫在<lb/>
和州元劉與文饒唱和往來甚多謂之呉越唱和集樂<lb/>
天惟首載和文饒薛童觱栗歌一篇後遂不復有亦可<lb/>
見情也苕溪漁隠曰熙寧間介甫當國力行新法子瞻<lb/>
譏誚其非形於文章者多矣介甫豈能不芥蒂於胷次<lb/>
想亦未必深喜其文章今冷齋與子真所筆恐非其實<lb/>
<pb n="KR4i0029_WYG_038-6b"/>
然子瞻文章豈待介甫譽之然後傳於世哉觀李文饒<lb/>
之與白樂天其事亦可見古今人情不逺余是以辯之<lb/>
東坡云宋玉對楚王此獨大王之雄風也庶人安得而<lb/>
共之譏楚王知已而不知人也栁公權小子與文宗聮<lb/>
句有美而無箴故為足成其篇云人皆苦炎熱我愛夏<lb/>
日長薫風自南來殿閣生微涼一為居所移苦樂永相<lb/>
忘願言均此施清隂分四方<lb/>
陳輔之詩話云舊唐史栁公權應制聮句薫風自南來<lb/>
<pb n="KR4i0029_WYG_038-7a"/>
殿閣生微涼然當暑居廣殿高閣南風之來不止微涼<lb/>
而已新史易曰殿桷生餘涼葢屈桷叢椽受風勁快此<lb/>
兩字有功於修詞也<lb/>
東坡云吾有詩云日日出東門步尋東城遊城門抱闗<lb/>
卒怪我此何求我亦無所求駕言寫我憂章子厚謂參<lb/>
寥曰前步而後駕何其上下紛紛也僕聞之曰吾以尻<lb/>
為輪以神為馬何曽上下乎參寥曰子瞻文過有理似<lb/>
孫子荆子荆曰所以枕流欲洗其耳<lb/>
<pb n="KR4i0029_WYG_038-7b"/>
王直方詩話云謝眺嘗語沈約曰好詩圓美流轉如彈<lb/>
丸故東坡答王鞏云新詩如彈丸又送歐陽季弼云中<lb/>
有清圓句銅丸飛柘彈葢詩貴于圓熟也余以謂圓熟<lb/>
多失之平易老硬多失之枯乾能不失於二者之間則<lb/>
可與古之作者並驅耳<lb/>
石林詩話云古人論詩多矣吾獨愛湯惠休稱謝靈運<lb/>
為初日芙蕖沈約稱王筠為彈丸脱手兩語最當人意<lb/>
初日芙蕖非人力所能為而精彩華麗之意自然見於<lb/>
<pb n="KR4i0029_WYG_038-8a"/>
造化之外然靈運諸詩可以當此者亦無幾彈丸脱手<lb/>
雖是輸寫便利動無違礙然其精圓快速發之在手筠<lb/>
亦未能盡也然作詩審到此地豈復有餘事韓退之贈<lb/>
張籍云君詩多態度靄靄空春雲司空圖記戴叔倫語<lb/>
云詩人之辭如藍田日暖良玉生煙亦是形似之微妙<lb/>
者但學者不能味其言耳<lb/>
東坡云黄州東南三十里為沙湖余將置田其間因往<lb/>
相田得疾聞麻橋龎安常善醫而聾遂往求療安常雖<lb/>
<pb n="KR4i0029_WYG_038-8b"/>
聾而穎悟絶人以指畫字不盡數字輒深了人意余戲<lb/>
之曰余以手為口君以眼為耳皆一時異人也疾愈與<lb/>
之同游清泉寺寺蘄水郭門外二里許有王逸少洗筆<lb/>
泉水極甘下臨蘭溪溪水西流余作歌云山下蘭芽短<lb/>
浸溪松間沙路淨無泥蕭蕭暮雨子規啼誰道人無再<lb/>
少時君看流水尚能西休將白髪唱黄雞是日極飲而<lb/>
歸<lb/>
西清詩話云東坡謫黄岡與陳慥季常游季常自以為<lb/>
<pb n="KR4i0029_WYG_038-9a"/>
飽禪學而妻栁頗悍忌季常畏之故東坡因詩戲之曰<lb/>
龍丘居士亦可憐談空説有夜不眠忽聞河東獅子吼<lb/>
拄杖落手心茫然<lb/>
潘子真詩話云呉瑛徳仁襟情高逺遵路之子淑之孫<lb/>
也未五十以虞部員外郎致仕歸隠蘄春元祐間朝廷<lb/>
聞其高聘之不起稽山不是無賀老我自興盡回酒船<lb/>
恨我不識元魯山恨君不識顔平原銅駞陌上㑹相見<lb/>
拍手一笑三千年東坡為徳仁作也<lb/>
<pb n="KR4i0029_WYG_038-9b"/>
苕溪漁隱曰寄呉徳仁兼簡陳季常詩全篇云東坡先<lb/>
生無一錢十年家火燒凡鈆黄金可成河可塞只有霜<lb/>
鬢無由𤣥龍丘居士亦可憐談空説有夜不眠忽聞河<lb/>
東獅子吼拄杖落手心茫然誰似濮陽公子賢飲酒食<lb/>
肉自得仙平生寓物不留物在家學得忘家禪門前䆉<lb/>
稏十頃田清溪遶屋花連天溪堂醉卧呼不醒落花如<lb/>
雪春風顛我游蘭溪訪清泉已辦布韈青行纒稽山不<lb/>
是無賀老我自興盡回酒船恨君不識顔平原恨我不<lb/>
<pb n="KR4i0029_WYG_038-10a"/>
識元魯山銅駞陌上㑹相見握手一笑三千年詩中所<lb/>
云龍丘居士即陳季常也濮陽公子即呉徳仁也又云<lb/>
我遊蘭溪訪清泉已辦布韈青行纒稽山不是無賀老<lb/>
我自興盡回酒船葢欲往訪徳仁未成也李白詩云稽<lb/>
山無賀老却棹酒船回用此事也又云恨君不識顔平<lb/>
原東坡自謂也恨我不識元魯山謂徳仁也銅駞陌上<lb/>
㑹相見握手一笑三千年葢言終當相見如蘇子訓之<lb/>
徒此一篇詩意本末次序有倫有理可謂精緻矣潘子<lb/>
<pb n="KR4i0029_WYG_038-10b"/>
真但只言稽山不是無賀老以下六句為徳仁作不知<lb/>
濮陽公子復是何人無乃與詩題相戾乎<lb/>
侯鯖錄云魯直戲東坡云昔右軍字為换鵝字韓宗儒<lb/>
性饕餮毎得公一帖於殿帥姚麟换羊肉數斤可名二<lb/>
丈書為换羊書矣公在翰苑一日以生辰製撰紛冗宗<lb/>
儒繼作簡以圖報書來人督索甚急公笑曰傳語本官<lb/>
今日斷屠<lb/>
東坡云僕行年五十始知作活大要是慳耳而文以美<lb/>
<pb n="KR4i0029_WYG_038-11a"/>
名謂之儉素然吾儕為之則不類俗人真可謂淡而有<lb/>
味者又詩云不戢不難受福不那口體之欲何窮之有<lb/>
毎加節儉亦是惜福延壽之道此似鄙俗且出於不得<lb/>
已然自謂長䇿不敢獨用故獻之左右住京尤宜此䇿<lb/>
也苕溪漁隠曰此東坡與李公擇書愛其語有理故錄<lb/>
入叢話余連嵗憂患生理益微此䇿誠不可不用若更<lb/>
以雪堂畫义竹筒之法兼行之當益佳耳<lb/>
東坡云余在黄州與陳慥季常往來每往過之輒作汁<lb/>
<pb n="KR4i0029_WYG_038-11b"/>
字韻詩一篇季常不禁殺故以此諷之季常既不復殺<lb/>
而里中皆化之至有不食肉者皆云未死神已泣此語<lb/>
使人悽然也苕溪漁隱曰余憂患之餘久亦戒殺細味<lb/>
東坡此詩欣然㑹意故錄全章益以自警詩曰我哀籃<lb/>
中蛤閉口護殘汁又哀網中魚開口吐微濕刳腸彼交<lb/>
病過分我何得相逢未寒温相勸此最急不見盧懐慎<lb/>
烝壺似烝鴨坐客皆忍笑髠然發其羃不見王武子毎<lb/>
食刀機赤琉璃載烝豚中有人乳白盧公信寒陋衰髪<lb/>
<pb n="KR4i0029_WYG_038-12a"/>
得滿幘武子雖豪華未死神已泣先生萬金璧護此一<lb/>
蟻缺一年如一夢百嵗真過客君無廢此篇嚴詩編杜<lb/>
集<lb/>
緗素雜記云世俗相傳古詩不必拘於用韻余謂不然<lb/>
如杜少陵早發射洪縣南途中作及字韻詩皆用緝字<lb/>
一韻未嘗用外韻也及觀東坡與陳季常汁字韻一篇<lb/>
詩而用六韻殊與老杜異其他側韻詩多如此以其名<lb/>
重當世無敢訾議至荆公則無是弊矣其得子固書因<lb/>
<pb n="KR4i0029_WYG_038-12b"/>
寄以及字韻詩其一篇中押數韻亦止用緝字一韻他<lb/>
皆類此正與老杜合苕溪漁隠曰黄朝英之言非也老<lb/>
杜側韻詩何嘗不用外韻如戲呈元二十一曹長末字<lb/>
韻一篇詩而用五韻南池谷字韻一篇詩而用四韻客<lb/>
堂蜀字韻一篇詩而用三韻此特舉其二三耳其他如<lb/>
此者甚衆今若以一篇詩偶不用外韻遂為定格則老<lb/>
杜何以謂之能兼衆體也黄既不細考老杜諸詩又且<lb/>
輕議東坡尤為可笑六一居士云韓退之工於用韻其<lb/>
<pb n="KR4i0029_WYG_038-13a"/>
得韻寛則波瀾横溢泛入傍韻乍還乍離出入回合殆<lb/>
不可拘以常格如此日足可惜之類是也得韻窄則不<lb/>
復傍出而因難以見巧愈險愈竒如病中贈張十八之<lb/>
類是也譬夫善馭良馬者通衢廣陌縱横馳逐惟意所<lb/>
之至於水曲蟻封疾徐中節而不蹉跌乃天下之至工<lb/>
也且退之於用韻猶能如此孰謂老杜反不能之是又<lb/>
非黄所能知也<lb/>
王直方詩話云與王慶源詩云青衫半作霜葉枯遇民<lb/>
<pb n="KR4i0029_WYG_038-13b"/>
如兒吏如奴吏民莫作官長看我是識字耕田夫妻啼<lb/>
兒號刺史怒時有野人來挽鬚拂衣自注下下考芋魁<lb/>
飯豆吾豈無山谷云庭堅最愛此數韻<lb/>
　<lb/>
　<lb/>
　<lb/>
　<lb/>
　漁隱叢話前集巻三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話後集卷十</head> <lb/>
    <p>
<pb n="KR4i0029_WYG_071-1a"/>
欽定四庫全書<lb/>
　漁隱叢話後集卷十<lb/>
　　　　　　　　　　　　　宋　胡仔　撰<lb/>
　　韓退之<lb/>
苕溪漁隱曰蔡寛夫詩話云退之陽山之貶史書不載<lb/>
所由以其詩考之亦為王叔文韋執誼等所排所謂伾<lb/>
文未揃崖州熾雖得赦宥常愁猜是也余閱洪慶善韓<lb/>
子年譜然後知寛夫詩話之謬也年譜云貞元十九年<lb/>
<pb n="KR4i0029_WYG_071-1b"/>
自博士拜監察御史是時有詔以旱饑蠲租之丰有司<lb/>
徵愈急公與張署李方叔上疏言關中天下根本民急<lb/>
如是請寛民徭而免田租之弊天子惻然卒為幸臣所<lb/>
讒貶連州陽山令幸臣李實也進學解云暫為御史遂<lb/>
竄南夷祭張署文云貞元十九君為御史余以無能同<lb/>
詔並峙余戇而狂年未三紀又云我落陽山以尹鼯猱<lb/>
嵗弊寒兇雪虐風饕縣齋有懐云捐軀辰在丁鍛翮時<lb/>
方蜡蜡祭十二月也辰在丁其奏疏之日乎史云公上<lb/>
<pb n="KR4i0029_WYG_071-2a"/>
章數千言論宫市徳宗怒貶陽山令疏今不傳寄王翰<lb/>
林詩云拜疏移閤門為忠寜自謀天子惻然感司空歎<lb/>
綢繆謂言即施設乃返遷炎州公之被絀坐論此兩事<lb/>
也司空即杜佑是年拜檢校司空同中書門下平章事<lb/>
又云同官盡才俊偏善柳與劉或慮語言泄傳之落寃<lb/>
讎宗元禹錫與公同為御史劉柳方進用則公被絀宜<lb/>
矣<lb/>
苕溪漁隠曰昌黎集中酬贈張十一功曹署詩頗多而<lb/>
<pb n="KR4i0029_WYG_071-2b"/>
署詩絶不見惟韓子年譜載其一篇云九疑峰畔二江<lb/>
前戀闕思鄉日抵年白簡趨朝曽並命蒼梧左宦亦聮<lb/>
翩鮫人逺泛漁舟火鵬鳥閒飛霧裡天渙汗幾時流率<lb/>
土扁舟西下共歸田署與退之同為御史又同遷謫故<lb/>
詩中皆言之退之荅署詩云山淨江空水見沙哀猿啼<lb/>
處兩三家篔簹競長纎纎筍躑躅初開艶艶花未報恩<lb/>
波知死所莫令炎瘴送生涯吟君詩罷看雙鬢斗覺霜<lb/>
毛一半加又有祭署文云我落陽山君飄臨武君止於<lb/>
<pb n="KR4i0029_WYG_071-3a"/>
縣我又南踰臨武屬郴州在陽山之北二詩皆此時作<lb/>
也<lb/>
藝苑雌黄云退之有示姪孫湘詩一封朝奏九重天夕<lb/>
貶潮陽路八千本為聖明除弊事肯將衰朽惜殘年雲<lb/>
横秦嶺家何在雪擁藍闗馬不前知汝逺來應有意好<lb/>
收吾骨瘴江邊余按酉陽雜俎言韓愈侍郎有疎從子<lb/>
姪自江淮來年少狂率韓貴之拜謝曰某有一藝恨叔<lb/>
不知因指堦前牡丹曰叔要此花青黄紫赤惟命也韓<lb/>
<pb n="KR4i0029_WYG_071-3b"/>
大奇之遂給所須試之乃䜿箔掘窠賫紫粉朱紅旦暮<lb/>
治其根凡七日填坑白叔曰恨校遲一月時冬初也牡<lb/>
丹本紫及花發色白紅歴綠每朶有一聮詩字色分明<lb/>
乃韓出關時詩一韻曰雲横秦嶺家何在雪擁藍闗馬<lb/>
不前韓大驚異後辭歸江淮竟不願仕叚成式所載如<lb/>
此及觀劉斧青瑣亦記此事云湘落魄不羈公勉之令<lb/>
學嘗作詩獻公有解造逡巡酒能開頃刻花之句公戯<lb/>
之曰汝能奪造化之工以開花乎湘遂聚土覆盆良久<lb/>
<pb n="KR4i0029_WYG_071-4a"/>
曰花已發矣舉盆乃碧花數朶細視之花葉間有金字<lb/>
乃詩一聨公未曉詩意湘曰事久方驗公後以言佛骨<lb/>
貶潮陽一日途中遇雪俄有一人冐雪而來乃湘也曰<lb/>
公憶向花上之句乎詢地名即藍關也公嗟嘆乆之命<lb/>
筆續成全篇二說不同如雜俎之言則花上一聨乃韓<lb/>
公舊句如青瑣之言則花上一聨本非韓公語韓特續<lb/>
成之耳雜俎言指堦前牡丹治其根青瑣言聚土覆盆<lb/>
種花二說不知何者為是竊意叚成式當時葢有所受<lb/>
<pb n="KR4i0029_WYG_071-4b"/>
之劉斧特互竄其說而已東坡嘗有冬日牡丹詩使君<lb/>
要見藍關詠須倩韓郎為染根正用酉陽雜俎故事又<lb/>
按續仙傳殷七七字文祥嘗醉歌云琴彈碧玉軫爐煉<lb/>
白丹砂解造逡巡酒能開頃刻花則此詩亦非韓湘作<lb/>
韓子年譜云瀧吏詩南行逾六旬始下昌樂瀧又云下<lb/>
此三千里有州始名潮公以正月十四日去國行逾六<lb/>
旬三月幾望矣遂以二十五日至潮則是十許日行三<lb/>
千里葢瀧水湍急故也歐陽文忠公云韶州圗經樂昌<lb/>
<pb n="KR4i0029_WYG_071-5a"/>
縣西一百八十里武溪驚湍激石流數百里按武水源<lb/>
出郴州臨武縣其俗謂水湍峻為瀧劉仲章者前為樂<lb/>
昌令余初以韓集云昌樂瀧疑其謬乃改從樂昌仲章<lb/>
云不然縣名樂昌而瀧名昌樂其舊俗所傳如此韓集<lb/>
不誤也<lb/>
許彦周詩話云退之聽頴師彈琴詩云浮雲柳絮無根<lb/>
蒂天地濶逺隨飛揚此泛聲也謂輕非絲重非木也喧<lb/>
啾百鳥羣忽見孤鳳凰泛聲中寄指聲也躋攀分寸不<lb/>
<pb n="KR4i0029_WYG_071-5b"/>
可上吟繹聲也失勢一落千丈强順下聲也僕不曉音<lb/>
問之善琴者云此數聲最難工自文忠公與東坡論此<lb/>
詩作聽琵琶詩後往往隨例云云柳下惠則可吾則不<lb/>
可故特論之少為退之雪寃<lb/>
古今詩話云呢呢兒女語燈火夜微明恩寃爾汝來去<lb/>
彈指淚和聲忽變軒昂勇士一鼓填然作氣千里不留<lb/>
行回首暮雲逺飛絮攪青冥衆禽裏真彩鳳獨不鳴躋<lb/>
攀寸步千險一落百尋輕煩子指間風雨置我腸中氷<lb/>
<pb n="KR4i0029_WYG_071-6a"/>
炭坐起不能平擕手從歸去無淚與君傾曲名水調歌<lb/>
頭東坡居士聽琵琶而作也舊都野人曰此詞句外取<lb/>
意無一字染着後學卒未到其閫域反復味之見居士<lb/>
之文採竊處呢呢兒女語取白樂天小絃切切如私語<lb/>
意忽變軒昂勇士一鼔填然作氣千里不留行便是銀<lb/>
瓶乍破水漿迸鐵騎突出刀鎗鳴擕手從歸去無淚與<lb/>
君傾則又翻江州司馬青衫濕公案也子瞻凡為文非<lb/>
徒虚語寸步千險一落百尋輕之句皆自喻耳後人吟<lb/>
<pb n="KR4i0029_WYG_071-6b"/>
咏患思而不得既得之為題意纒縳不解㸃化者多矣<lb/>
苕溪漁隠曰東坡嘗因章質夫家善琵琶者乞歌詞取<lb/>
退之聽頴師琴詩稍加櫽括使就聲律為水調歌頭以<lb/>
遺之其自序云歐公謂退之此詩最奇麗然非聴琴乃<lb/>
聽琵琶耳余深然之舊都野人乃謂此詞自外取意無<lb/>
一字染着彼葢不曽讀退之詩妄為此言也又謂居士<lb/>
之文採竊處取白樂天琵琶行意此尤可絶倒也<lb/>
苕溪漁隠曰後山詩話謂六一居士聞杜彬彈琵琶作<lb/>
<pb n="KR4i0029_WYG_071-7a"/>
詩云坐中醉客誰最賢杜彬琵琶皮作絃自從彬死世<lb/>
莫傳皮絃世未有也丙戍嵗居苕溪暇日因閱酉陽雜<lb/>
俎云開元中叚師能彈琵琶用皮絃賀懐智破撥彈之<lb/>
不能成聲因思永叔無已皆不見此說何也<lb/>
復齋漫錄云元微之詩爾生不我待我願裁為琴宫絃<lb/>
春似君君若春日臨商絃亷似臣臣作旱天霖盖取史<lb/>
記騶忌子聞齊威王鼔琴而為說曰大絃濁以春温者<lb/>
君也小絃亷折以清者相也西清詩話乃云吳僧義海<lb/>
<pb n="KR4i0029_WYG_071-7b"/>
琴妙天下而東坡聽惟賢琴有大絃春温和且平小絃<lb/>
亷折亮以清之句至謂東坡未知琴趣不獨琴為然殊<lb/>
不知亦取騶琴之事耳可謂不學<lb/>
藝苑雌黃云寰宇記言溧水縣中山又名獨山在縣東<lb/>
南十里不與羣山連接古老相傳中山有白兎世稱為<lb/>
筆最精韓退之毛頴傳云唯居中山者能繼父祖業李<lb/>
太白懐素草書歌云筆鋒殺盡中山兔得非此乎比觀<lb/>
張文潜明道雜誌首載白樂天紫毫筆詩云宣城石上<lb/>
<pb n="KR4i0029_WYG_071-8a"/>
有老兔食竹飲泉生紫毫余守宣問筆工毫用何處兎<lb/>
荅云皆陳亳宿州客所販宣自有兎毫不堪用葢兎居<lb/>
原田則毫全以出入無傷也宣兔居山中出入為荆棘<lb/>
樹石所傷毫例短禿則白詩所云非也白公宣州發解<lb/>
進士宜知偶不問耳予按北户錄說兎毛處云宣城嵗<lb/>
貢青毫六兩紫毫三兩其後又云王羲之歎江東下濕<lb/>
兎毫不及中山由是而言則宣城亦有兎毫要之不及<lb/>
北方者勁徤可用也然則毛頴傳李太白詩所言中山<lb/>
<pb n="KR4i0029_WYG_071-8b"/>
非溧水之中山明矣<lb/>
復齋漫錄云荆公不以退之為是故其詩云力去陳言<lb/>
誇末俗可憐無補費精神送吳使君潮州詩不必移鱷<lb/>
魚詭怪以疑民有若大顛者髙才能動人亦勿與為禮<lb/>
聽之汩彛倫韓子年譜云與孟簡書言潮州時有一老<lb/>
僧號大顛頗聰明識道理逺地無可與言者故自山召<lb/>
至州郭留數十日及祭神海上遂造其廬及來袁州留<lb/>
衣服為别乃人之情非崇信其法求福田利益也東坡<lb/>
<pb n="KR4i0029_WYG_071-9a"/>
云退之喜大顛如喜文暢澄觀之意而世妄撰退之與<lb/>
顛書其詞凡鄙有一士人又於其未題云歐陽永叔謂<lb/>
此文非退之莫能及此又誣永叔也近世所傳退之别<lb/>
傳載公與大顛往復之語深詆退之其言多近世經義<lb/>
之說又於其末作永叔䟦云使退之復生不能自解免<lb/>
吾友吳源明云徐君平見介甫不喜退之故作此文耳<lb/>
苕溪漁隠曰雪浪齋日記云退之聨句古無此法自退<lb/>
之斬新開闢則非也<lb/>
<pb n="KR4i0029_WYG_071-9b"/>
韓子年譜云石鼎聨句詩或云皆退之所作如毛頴傳<lb/>
以文滑稽耳軒轅寓公姓彌明寓公名侯喜師服皆其<lb/>
弟子也余曰不然公與諸子嘲戲見於詩者多矣皇甫<lb/>
湜不能詩則曰倚摭糞壤間孟郊苦思則曰腸肚鎮煎<lb/>
煼樊宗師語澁則曰辭鏗義卓闊止於是矣不應譏誚<lb/>
輕薄之如是甚也且序云衡山道士軒轅彌明貌極醜<lb/>
白鬚黒面長頸而髙結喉中又作楚語年九十餘此豈<lb/>
亦退之自謂邪予同年李道<hi>闕</hi>　　立云嘗見唐人所<lb/>
<pb n="KR4i0029_WYG_071-10a"/>
作賈島碣云石鼎聨句所稱軒轅彌明即君也島范陽<lb/>
人彌明衡山人島本浮屠而彌明道士附㑹之妄無可<lb/>
信者獨仙傳拾遺有彌明傳雖祖述退之之語亦必有<lb/>
是人矣<lb/>
許彦周詩話云聨句之盛退之東野李正封也城南聨<lb/>
句云紅皺晒簷瓦黃團繫門衡是說甘棗與𤓰蔞讀之<lb/>
想見西北村落間氣象征蜀聨句云刑神咤犛旄隂燄<lb/>
颭犀札盡雕刻之工而語仍壯李正封善押韵如從軍<lb/>
<pb n="KR4i0029_WYG_071-10b"/>
聨句押大水沙囊涸皆不可及苕溪漁隠曰東坡逰蜀<lb/>
岡次蘇伯固韵詩造語全效退之城南聨句其詩云新<lb/>
苗未没隺老葉初翳蟬綠渠浸麻水白板燒松煙笑窺<lb/>
有紅頰醉卧皆峰巔家家機杼嗚樹樹梨棗懸雖退之<lb/>
筆力殆無以過之<lb/>
復齋漫錄云冷齋夜話謂山谷言退之詩喚起牕全曙<lb/>
催歸日未西無心花裏鳥更與盡情啼為兒時不能解<lb/>
其意後年五十八出峽時春曉方悟唤起催歸二禽名<lb/>
<pb n="KR4i0029_WYG_071-11a"/>
也喚起聲如絡緯圎轉清亮偏于春曉鳴江南謂之春<lb/>
喚凡此皆夜話所載山谷語也予嘗讀唐顧渚茶山記<lb/>
曰顧渚山中有鳥如鸜鵒而色蒼每至正月二月作聲<lb/>
曰春起也至三月四月曰春去也採花人呼為喚春鳥<lb/>
然則喚起之名唐人已說矣豫章不舉以為證何邪<lb/>
苕溪漁隠曰感春詩辛夷花髙開最先洪慶善注云辛<lb/>
夷髙數丈江南地暖正月開北地寒二月開初發如筆<lb/>
北人呼為木筆其花最早南人呼為迎春余觀木筆迎<lb/>
<pb n="KR4i0029_WYG_071-11b"/>
春自是兩種木筆色紫迎春色白木筆叢生二月方開<lb/>
迎春樹髙立春已開然則辛夷乃此花耳<lb/>
藝苑雌黃云筆談言士人文章中多言前榮屋翼謂之<lb/>
榮東西注屋則有之未知前榮安在予甞觀韓退之示<lb/>
兒詩前榮饌賓親冠婚之所於果如存中之言則退之<lb/>
亦誤矣又考王元長曲水詩序云負朝陽而抗殿跨靈<lb/>
沼以浮榮五臣注則以榮為屋檐一名樀一名宇即屋<lb/>
之四垂也又謂之楣又謂之梠集韻云屋梠之兩頭起<lb/>
<pb n="KR4i0029_WYG_071-12a"/>
者為榮其謂之翼則言櫩宇之翼張如翬斯飛耳故禮<lb/>
記言洗當東榮又言升自東榮降自西北榮上林賦云<lb/>
偓佺之徒暴于南榮則所謂榮者東西南北皆有之矣<lb/>
故李華含元殿賦又有風交四榮之說由是而言則沈<lb/>
氏筆談未為確論<lb/>
東坡云退之詩我生之辰月宿南斗乃知退之磨蝎為<lb/>
身宫而僕乃以磨蝎為命平生多得謗譽殆是同病也<lb/>
苕溪漁隠曰天街小雨潤如酥草色遥看近却無最是<lb/>
<pb n="KR4i0029_WYG_071-12b"/>
一年春好處絶勝煙柳滿皇都此退之早春詩也荷盡<lb/>
已無擎雨葢菊殘猶有傲霜枝一年好景君須記最是<lb/>
橙黄橘綠時此子瞻初冬詩也二詩意思頗同而詞殊<lb/>
皆曲盡其妙<lb/>
韓子年譜云舊史言淮西碑多叙裴度事時先入蔡州<lb/>
李愬功第一愬不平之詔令磨愈文命翰林學士段文<lb/>
昌重撰文勒石故李義山詩云帝曰汝度功第一汝從<lb/>
事愈宜為辭句奇語重喩者少讒之天子言其私長䋲<lb/>
<pb n="KR4i0029_WYG_071-13a"/>
百尺拽碑倒麄沙大石相磨治東坡嘗于邸舍壁間見<lb/>
一詩云淮西功徳冠吾唐吏部文章日月光千載斷碑<lb/>
人膾炙不知世有段文昌或曰此詩東坡作葢東坡嘗<lb/>
作上清宫記蔡元長磨之别自書撰故云耳許彦周詩<lb/>
話云李義山詩字字鍜鍊用事宛約仍多近體惟韓碑<lb/>
詩一首是古體有曰㸃竄堯典舜典字塗改清廟生民<lb/>
詩豈立段碑時躁辭邪<lb/>
厯代確論載沈顔登華㫖曰嘗讀李肇國史補云韓文<lb/>
<pb n="KR4i0029_WYG_071-13b"/>
公登華嶽之巔顧視其險絶恐慄度不可下乃發狂慟<lb/>
哭而欲縋遺書為訣且譏好奇之過也如是沈子曰吁<lb/>
是不諭文公之㫖邪夫仲尼之悲麟悲不在麟也墨翟<lb/>
之泣絲泣不在絲也且阮籍縱車于途途窮輒慟豈始<lb/>
慮不至邪葢假事諷時致意如此耳前賢後賢道豈相<lb/>
逺文公憤趣榮貪位者若陟懸崖險不能止俾至身危<lb/>
踣蹶然後歎不知稅駕之所焉可及矣悲夫文公之㫖<lb/>
微沈子幾晦乎藝苑雌黄云謝無逸作讀李肇國史補<lb/>
<pb n="KR4i0029_WYG_071-14a"/>
一篇謂肇之言為不合於理其論韓退之登華山窮絶<lb/>
處下視不可返則發狂慟哭此尤不足信雖婦人童子<lb/>
且知愛其身不忍快一時之欲以傷其生嗚呼而謂退<lb/>
之賢者為之邪觀其貽書諫張僕射云馳馬擊毬猶恐<lb/>
顛頓而至於殞命使退之妄人也則為此言而可若誠<lb/>
賢者則必能踐其言其不肯窮筋力登髙臨深以取危<lb/>
墜之憂亦明矣豈肇傳之誤也何其信退之之不篤也<lb/>
予謂無逸此語謂之愛退之可也謂之熟退之之文則<lb/>
<pb n="KR4i0029_WYG_071-14b"/>
未也登華之事退之嘗載於其詩云洛邑得休告華山<lb/>
窮絶陘倚岩睨海浪引袖拂天星磴蘚澾拳局梯飇颭<lb/>
伶俜悔狂已咋指垂誡仍鐫銘觀此則發狂慟哭不可<lb/>
謂之無也肇書此於國史補盖實錄耳豈無逸未嘗見<lb/>
退之之詩乎沈顔作聱書其說亦與無逸相類而東軒<lb/>
筆錄嘗辨之矣豈無逸亦未見之乎予恐學者信無逸<lb/>
之言遂以李肇為安故復著此說<lb/>
許彦周詩話云退之詩酩酊馬上知為誰此七字用意<lb/>
<pb n="KR4i0029_WYG_071-15a"/>
悲哀過於慟哭又詩云銀燭未消䆫送曙金釵半醉坐<lb/>
添春殊不類其為人乃知能賦梅花不獨宋廣平耳<lb/>
文昌雜錄云永正行公然白日受賄賂火齊磊落堆金<lb/>
盤南史中天竺國說火齊狀如雲母色如紫金有光耀<lb/>
列之則如蟬翼積之則如紗縠之重沓又王子年拾遺<lb/>
記董偃甞卧起延清之室上設火齊屏風所謂磊落亦<lb/>
珠琲之謂也<lb/>
苕溪漁隠曰學者欲博讀異書余謂退之進學解云上<lb/>
<pb n="KR4i0029_WYG_071-15b"/>
窺姚姒渾渾無涯周誥殷盤佶屈聱牙春秋謹嚴左氏<lb/>
浮誇易奇而法詩正而葩下逮莊騷太史所錄子雲相<lb/>
如同工異曲若只讀此足矣何必多嗜異書<lb/>
　<lb/>
　<lb/>
　<lb/>
　<lb/>
　漁隱叢話後集巻十<lb/>
</p>
<p>
</p>
  </div>
</body>
</text>
</TEI>
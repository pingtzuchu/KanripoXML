<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻二十七</head> <lb/>
    <p>
<pb n="KR4i0029_WYG_027-1a"/>
欽定四庫全書<lb/>
　漁隱叢話前集巻二十七<lb/>
　　　　　　　　　　　　　宋　胡仔　撰<lb/>
　　陳文惠<lb/>
張文潜云陳文惠有題松江詩落句云西風斜日鱸魚<lb/>
香言惟松江有鱸魚耳當用此鄉字而數處見皆作香<lb/>
字魚未為羮胾雖嘉魚直腥耳安得香哉<lb/>
東軒筆録云李淑在翰林奉詔撰陳文惠公神道碑李<lb/>
<pb n="KR4i0029_WYG_027-1b"/>
為人髙亢少許可其文章尤尚竒澁碑成殊不稱文惠<lb/>
之功烈文章但云平生能為二韻小詩而已文惠之子<lb/>
述古等懇乞改去二韻等字荅已經進呈不可刋削述<lb/>
古極銜之㑹李出知鄭州奉時祀於恭陵而作恭帝陵<lb/>
詩曰弄楯牽車挽皷催不知門外倒戈回荒墳斷壠纔<lb/>
三尺猶認房陵半仗來述古得其詩遽諷寺僧刻石打<lb/>
墨百本傳于都下俄有以詩上聞者仁宗以其詩送中<lb/>
書翰林學士葉清臣等言本朝以揖遜得天下而淑誣<lb/>
<pb n="KR4i0029_WYG_027-2a"/>
以干戈且臣子非所宜言仁宗亦深惡之遂褫李所居<lb/>
職自是連蹇於侍從垂二十年竟不用而卒<lb/>
　　蔡文忠<lb/>
類苑云蔡文忠公齊擢進士第一以將作丞倅兖將母<lb/>
之官年少氣鋭日沈酣以酒色廢務賢良賈公餗居郡<lb/>
中屢謁不得見因書一絶屏間云聖君寵厚龍頭選慈母<lb/>
恩深鶴髪隨君寵母恩俱未報酒如為患悔何追文忠<lb/>
見之亟往泣謝自是終身不飲酒苕溪漁隱曰余舊記<lb/>
<pb n="KR4i0029_WYG_027-2b"/>
一小詩云京師素號酒色海溺者常多濟者稀吾子堂<lb/>
前有慈母布衣須換錦衣歸不知誰氏作規誨之言惜<lb/>
其散逸故附于後<lb/>
　　韓魏公<lb/>
迃叟詩話云韓魏公罷相守北京新進多陵慢之魏公<lb/>
鬱鬱不得志嘗為詩云風定曉枝蝴蝶閙雨匀春圃桔<lb/>
橰閒時人稱其㣲婉<lb/>
類苑云魏公在北門重陽燕諸曹於後園有詩一聮云<lb/>
<pb n="KR4i0029_WYG_027-3a"/>
不羞老圃秋容淡且看黄花晩節香公居嘗謂保初節<lb/>
易保晩節難故晩節尤著<hi>闕</hi>所立特完又作喜雪詩一<lb/>
聮云危石蓋深鹽虎陷老枝擎重玉龍寒人謂公身雖<lb/>
在此自任以天下之重如此公為詩用意深非詳味之<lb/>
莫見其指皆此類也<lb/>
苕溪漁隱曰魯直詩云黄花晩節尤可惜青眼故人殊<lb/>
不來與魏公且看黄花晩節香皆於黄花用晩節二字<lb/>
蓋草木正揺落之時惟黄花獨秀故可用此二字<lb/>
<pb n="KR4i0029_WYG_027-3b"/>
石林詩話云慶厯八年王則叛貝州既誅始析河北大<lb/>
名真定髙陽為四路各置帥更命儒臣以緝邊魏公自<lb/>
鄆州徙鎮則大興方略事無不自親嘗有題養真亭詩<lb/>
云所期清䇿慮不是愛精神吏民還解否吾豈茍安人<lb/>
其志可見矣郡圃號衆春㑹嵗饑涉春未嘗一遊陳薦<lb/>
在幙府以詩請公云水底魚龍思鼓吹沙頭鷗鷺望旌<lb/>
旗公亟答之云細民溝壑方援手别館鶯花任送春在<lb/>
鎮五年政聲流聞天下遂屬以為相<lb/>
<pb n="KR4i0029_WYG_027-4a"/>
桐江詩話云陳舎人薦彦升有彭城八韻為人所稱多以燕子樓<lb/>
為絶唱殊不知子房廟詩最為警絶詩云博浪沙中觸副車潜<lb/>
遊東夏識真符風雲智略移秦鼎星斗功名啓漢圖商<lb/>
老已來寧少海赤松還約訪僊都雍容進退全天道凛<lb/>
凛髙風萬古無燕子樓詩併載于後識者自知其優劣<lb/>
也詩云僕射新阡狐兎遊侍兒猶住水邊樓風清玉簟<lb/>
慵欹枕月好珠簾懶上鈎寒夢覺來滄海闊新詩吟罷<lb/>
紫蘭秋樂天才思如春雨斷送殘花一夕休燕子樓即<lb/>
<pb n="KR4i0029_WYG_027-4b"/>
張建封侍兒所居其事具載麗情集彦升髙祖廟詩云<lb/>
塵静山川狂鹿死雷驚天地老龍飛范増墓詩云忿失<lb/>
壯圖撞玉斗豈知天命與金刀皆佳句也八詠今不傳<lb/>
於世惜哉<lb/>
　　杜祁公<lb/>
石林詩話云杜正獻公自少清羸若不勝衣年過四十<lb/>
鬢髪即盡白雖立朝孤峻凛然不可屈而不為竒節危<lb/>
行雍容持守不以有所不為為賢而以得其所為為幸<lb/>
<pb n="KR4i0029_WYG_027-5a"/>
歐公素出其門公謝事居宋歐適來為守相與甚歡公<lb/>
不甚飲酒惟賦詩唱酬是時年八十然憂國之意猶慷<lb/>
慨不已每見於色歐公嘗和詩有貎先年老因憂國事<lb/>
與心違始乞身公得之大喜常自諷誦當時以謂不惟<lb/>
曲盡公志雖其形貎亦在模寫中也<lb/>
蔡寛夫詩話云張文孝公觀性端謹一生未嘗作草字<lb/>
故其詩有保心如止水為行見真書之句世多以謂人<lb/>
之所為可於書體見之此殆不然亦適然耳今書吏自<lb/>
<pb n="KR4i0029_WYG_027-5b"/>
少即學楷法往往自不解破體其人豈皆端愿者邪人<lb/>
物之髙下要自其書之氣韻觀之蓋精神所寓有必不<lb/>
可掩者初不在真與草也杜正獻公以直諒端方名天<lb/>
下平生踐履未有一事少出禮法年過七十謝事始學<lb/>
草書遂盡其妙今使人每見之則其英特秀爽无所降<lb/>
屈之氣猶若可想見者此其所以異乎<lb/>
林間録云杜祁公衍張文定方平皆致政居睢陽里巷<lb/>
相往來有朱承事者以醫藥游二老之間祁公勁正未<lb/>
<pb n="KR4i0029_WYG_027-6a"/>
嘗雜學每笑安道佞佛對賔客必以此嘲之文定但笑<lb/>
而已朱承事乘間謂文定曰杜公天下偉人惜未知此<lb/>
事公有力盍不勸發之文定曰君與此老縁熟勝我我<lb/>
止能助之耳朱應之而去一日祁公呼朱切脉甚急朱<lb/>
謂使者曰汝先往白相公但云看首楞嚴未了使者如<lb/>
所告馳白祁公黙然久之乃至隱几揖令坐徐曰老夫<lb/>
以君疏通解事不意近亦例闒茸如所謂首楞嚴者何<lb/>
等語乃爾躭着聖人㣲言无出孔孟捨此而取彼是大<lb/>
<pb n="KR4i0029_WYG_027-6b"/>
惑也朱曰相公未讀此經何以知不及孔孟以某觀之<lb/>
似過之也袖中出其首巻曰相公試閲之祁公熟視朱<lb/>
不得已乃取黙看不覺終軸忽起大驚曰世間何從有<lb/>
此書邪遣使盡持其餘來徧讀之捉朱手曰君真我知<lb/>
識安道知之久而不以告我何哉即命駕見文定叙其<lb/>
事文定曰譬如人失物忽已尋得但當喜其得之而已<lb/>
不可追悔得之早晩也僕非不相告以公與朱君縁熟<lb/>
故遣之耳雖佛祖化之亦必藉同事也祁公大悦<lb/>
<pb n="KR4i0029_WYG_027-7a"/>
　　張文定<lb/>
冷齋夜話云張文定方平慶厯中嘗為滁州游瑯琊山<lb/>
藏院俛仰久之呼左右取梯升梁得經函發之即楞伽<lb/>
經餘半巻未冩忽悟前身蓋知藏僧也冩楞經未畢而<lb/>
化因續書殘軸筆蹟宛然如昔因號二生經常以經首<lb/>
四句偈發明心要其偈云世間離生滅猶如虛空華知<lb/>
不得有无而興大悲心公後以此經授東坡東坡為序<lb/>
其事代寫此經刻於浮玉山龍游寺苕溪漁隱曰楞伽<lb/>
<pb n="KR4i0029_WYG_027-7b"/>
經文字簡古讀者或不能句近時有閩人楊彦國深究<lb/>
宗乗遂箋注此經仍析為七十一分每分以偈賛之<lb/>
讀之其義曉然可見彦國臨終謂其家曰即以此經徇<lb/>
葬久之其冡間神光發現村夫疑其所藏珍寶謀刼其<lb/>
冡其家知之即發出此經神光遂滅因傳此經於世<lb/>
石林詩話云安道未第時貧甚衣食殆不給然意氣豪<lb/>
邁未嘗少貶與劉潜李冠石曼卿往來山東諸郡任氣<lb/>
使酒見者皆傾下之沛縣有漢高祖廟并歌風臺前後<lb/>
<pb n="KR4i0029_WYG_027-8a"/>
題詩甚多无不推頌功德獨安道髙廟詩云縱酒疎狂<lb/>
不治生中陽有土不歸耕偶因世亂成功業更向翁前<lb/>
與仲争又歌風臺曰落魄劉郎作帝歸樽前感慨大風<lb/>
詩淮隂反接英彭族更欲多求猛士為蓋自少已不凡<lb/>
矣<lb/>
東坡云因嗟萍梗才名客自歎匏𤓰老病身一榻從兹<lb/>
還倚壁不知重掃是何人元豐三年家弟子由謫官筠<lb/>
州安道口占此詩為别已而涕下安道平生未嘗出涕<lb/>
<pb n="KR4i0029_WYG_027-8b"/>
向人也<lb/>
　　陳亞<lb/>
迃叟詩話云陳亞郎中滑稽嘗為藥名詩百首其美者<lb/>
有風月前湖夜軒窓半夏凉不失詩家之體其鄙者有<lb/>
贈乞雨日曝僧云不雨若令過半夏定應曬作葫蘆巴<lb/>
漫叟詩話云嘗見近世作藥名詩或未工要當字則正<lb/>
用意須假借如日仄栢隂斜是也若側身直上天門東<lb/>
風月前湖夜湖東二字即非正用孔毅夫有詩云鄙性<lb/>
<pb n="KR4i0029_WYG_027-9a"/>
嘗山野尤甘草舎中鈎簾隂巻栢障壁坐防風客土依<lb/>
雲實流泉駕木通行當歸老矣巳逼白頭翁此地龍舒<lb/>
國池隍獸血餘木香多野橘石乳最宜魚古瓦松杉冷<lb/>
旱天麻麥疎題詩非杜若牋膩粉難書<lb/>
西清詩話云藥名詩起自陳亞非也東漢已有離合體<lb/>
至唐始著藥名之號如張籍荅鄱陽客詩云江臯嵗暮<lb/>
相逢地黄葉霜前半夏枝子夜吟詩向松桂心中萬事<lb/>
豈君知是也<lb/>
<pb n="KR4i0029_WYG_027-9b"/>
苕溪漁隱曰禽言詩當如藥名詩用其名字隱入詩句<lb/>
中造語稳貼无異尋常詩乃為造㣲入妙如藥名詩云<lb/>
四海无逺志一溪甘遂心逺志甘遂二藥名也禽言詩<lb/>
云喚起窓全曙催歸日未西喚起催歸二禽名也梅聖<lb/>
俞禽言詩如泥滑滑苦竹岡之句皆善造語者也<lb/>
　　林和靖<lb/>
山谷云歐陽文忠公極賞林和靖疎影横斜水清淺暗<lb/>
香浮動月黄昏之句而不知和靖别有詠梅一聮云雪<lb/>
<pb n="KR4i0029_WYG_027-10a"/>
後園林纔半樹水邊籬落忽横枝似勝前句不知文忠<lb/>
何縁弃此而賞彼文章大概亦如女色好惡止繫於人<lb/>
苕溪漁隱曰王直方又愛和靖池水倒窺疎影動屋簷<lb/>
斜入一枝低以謂此句於前所稱真可處伯仲之間余<lb/>
觀此句畧无佳處直方何為喜之真所謂一蟹不如一<lb/>
蟹也<lb/>
蔡寛夫詩話云林和靖梅花詩疎影横斜水清淺暗香<lb/>
浮動月黄昏誠為警絶然其下聮乃云霜禽欲下先偷<lb/>
<pb n="KR4i0029_WYG_027-10b"/>
眼粉蝶如知合斷魂則與上聮氣格全不相類若出兩<lb/>
人乃知詩全篇佳者誠難得唐人多摘句為圖蓋以此<lb/>
大抵和靖詩喜於對意如伶倫近日无侯白奴僕當時<lb/>
有衞青破殿静披韲臼舌齋房閒試酪奴春之類雖假<lb/>
對亦不草草故氣格不无少貶然五言如夕寒山翠重<lb/>
秋靜鳥行疎長句如橋横水木巳秋色寺倚雲峯更晚<lb/>
晴煙含晩樹人家逺雨濕春蒲燕子低等何害為工夫太<lb/>
過<lb/>
<pb n="KR4i0029_WYG_027-11a"/>
雪浪齋日記云為詩當飽叅然後臭味乃同雖為大宗<lb/>
匠者亦然月觀横枝之語乃何遜之妙處也自林和靖<lb/>
一叅之後叅之者甚多<lb/>
陳輔之詩話云唐人牡丹詩云紅開西子糚樓曉翠揭<lb/>
麻姑水殿春若改春作秋全是蓮花詩林和靖梅花詩<lb/>
云疎影横斜水清淺暗香浮動月黄昏近似野薔薇也<lb/>
遯齋閑覽云凡詠梅多詠白而荆公詩獨云鬚撚黄金<lb/>
危欲墮蒂團紅臘巧能糚不惟造語巧麗可謂能道人<lb/>
<pb n="KR4i0029_WYG_027-11b"/>
不到處矣又東坡詠梅一句云竹外一枝斜更好語雖<lb/>
平易然頗得梅之幽獨閒静之趣凡詩之詠物雖平淡<lb/>
巧麗不同要能以隨意造語為工公後復有詩云遥知<lb/>
不是雪為有暗香來蓋取蘇子卿詩只言花似雪不悟<lb/>
有香來之意公在金陵又有和徐仲文顰字韻詠梅詩<lb/>
二首東坡在嶺南有暾字韻梅詩三首皆韻險而語工<lb/>
非大手筆不能到也<lb/>
東坡云驛使前時走馬回北人初識越人梅清香莫把<lb/>
<pb n="KR4i0029_WYG_027-12a"/>
酴醾比只欠溪邊月下杯此梅二丈京師逢賣梅花絶<lb/>
句吾雖後輩猶及與之周旋覽其親書詩如見其抵掌<lb/>
談笑也<lb/>
苕溪漁隱曰林和靖言余頃得宛陵葛生所茹筆毎用<lb/>
之如麾百勝之師横行於紙墨間所向无不如意惜其<lb/>
日夕且弊作詩以録其功云神鋒雖缺力終存架琢珊<lb/>
瑚欠策勲日暮閒牕何所似灞陵憔悴故將軍殊有憫<lb/>
勞念舊之意<lb/>
<pb n="KR4i0029_WYG_027-12b"/>
遯齋閒覽云林逋詩草泥行郭索雲木呌鈎輈鈎輈格<lb/>
磔謂鷓鴣聲也詩話筆談皆美其善對然鷓鴣未嘗栖<lb/>
木而鳴惟低飛草中孫莘老知福州有荔枝十絶句云<lb/>
兒童竊食不知禁格磔山禽滿院飛蓋譜言荔支未經<lb/>
人摘百禽不敢近或已經摘飛鳥蜂蟻競來食之或謂<lb/>
鷓鴣既不登木又非庭院之禽性又不嗜荔支夏月即<lb/>
非鷓鴣之時語意雖工亦詩之病也<lb/>
宋子京筆記云孫炎作反切語本出於俚俗常言尚數<lb/>
<pb n="KR4i0029_WYG_027-13a"/>
百種故謂就為鯽溜凡人不惠者即曰不鯽溜謂團曰<lb/>
突欒謂精曰鯽令謂孔曰窟籠不可勝舉而唐盧仝詩<lb/>
云不鯽溜鈍漢國朝林逋詩云團欒空繞百千回是不<lb/>
曉俚人反語逋雖變突為團亦其繆也<lb/>
蔡寛夫詩話云吳中陂湖間茭蒲所積嵗久根為水所<lb/>
衝蕩不復與土相着遂浮水面動輒數十文厚亦數尺<lb/>
遂可施種植耕鑿人據其上如木筏然可撑以往來所<lb/>
謂葑田是也林和靖詩云隂沈畫軸林間寺零落棋枰<lb/>
<pb n="KR4i0029_WYG_027-13b"/>
葑上田正得其實嘗有北人宰蘇州屬邑忽有投牒訴<lb/>
夜為人竊去田數畝者怒以為侮巳即苛繫之巳而徐<lb/>
詢左右乃葑田也始釋之然此亦惟浙西最多浙東諸<lb/>
郡巳少矣<lb/>
　<lb/>
　<lb/>
　<lb/>
　漁隱叢話前集巻二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隠叢話後集巻十八</head> <lb/>
    <p>
<pb n="KR4i0029_WYG_079-1a"/>
欽定四庫全書<lb/>
　漁隠叢話後集巻十八<lb/>
　　　　　　　　　　　　　宋　胡仔　撰<lb/>
　　羅隠<lb/>
藝苑雌黄云江東集中有淚詩云自從魯國澘然後不<lb/>
是奸人即婦人未詳其所出及觀孔叢子言子髙遊趙<lb/>
平原君客有鄒文李節者與子髙相友善臨别文節流<lb/>
涕交頤子髙徒抗手而巳其徒疑之子髙曰始吾謂二<lb/>
<pb n="KR4i0029_WYG_079-1b"/>
子丈夫乃今知其婦人也曰二子之泣非邪曰二子良<lb/>
人也有不忍之心其于敢斷必不足矣曰凡泣者一無<lb/>
取乎子髙曰有二焉大奸之人以泣自信婦人懦夫以<lb/>
泣著愛觀此始解其說<lb/>
藝苑雌黄云唐人作后土夫人傳予始讀之惡其凟慢<lb/>
而且誣也比觀陳無已詩話云宋玉為髙唐賦載巫山<lb/>
神女遇楚㐮王葢有所諷也而文士多效之又為傳記<lb/>
以實之而天地百神舉無免者予謂欲界諸天當有配<lb/>
<pb n="KR4i0029_WYG_079-2a"/>
偶有無偶者則無欲者也唐人記后土事以譏武后耳<lb/>
予謂武后何足譏也而托之后土亦太䙝矣後之妄人<lb/>
又復填入樂章而無知者遂以為誠是也故小説載髙<lb/>
駢事云駢末年惑於神仙之說呂用之張守一諸葛殷<lb/>
等皆言能役使鬼神變化黄白駢酷信之委以政事用<lb/>
之等援引朋黨恣為不法嘗云后土夫人靈佑遣使就<lb/>
某借兵馬併李筌所撰太白陰經駢遽下兩縣率百<lb/>
姓以葦席千領畫作甲馬之狀遣用之於廟庭燒之又<lb/>
<pb n="KR4i0029_WYG_079-2b"/>
以五彩牋寫太白陰經十道置於神座之側又於夫人<lb/>
帳中塑一綠衣年少謂之韋郎故羅隠詩有韋郎年少<lb/>
今何在端坐思量太白經之語今勅令中亦常禁止淫<lb/>
媟之祠然蕃釐觀中所謂韋生者猶在故伊川先生力<lb/>
欲去之豈非惡其凟神邪<lb/>
苕溪漁隠曰余舊見顔持約所畫淡墨杏花題小詩於<lb/>
後仍題持約二字意謂此詩必持約所作也比因閱唐<lb/>
宋類詩方知是羅隠作乃持約竊之耳詩云暖氣潜催<lb/>
<pb n="KR4i0029_WYG_079-3a"/>
次第春梅花巳謝杏花新半開半落閑園裏何異榮枯<lb/>
世上人古之詩人如王維猶竊李嘉祐水田飛白鷺夏<lb/>
木囀黄鸝僧惠崇為其徒所嘲云河分岡勢司空曙春<lb/>
入燒痕劉長卿不是師兄多犯古古人詩句犯師兄皆<lb/>
可軒渠一笑也<lb/>
許彥周詩話云羅隠詩云只知事逐眼前過不覺老從<lb/>
頭上來此殊有味<lb/>
　　五李雜紀<lb/>
<pb n="KR4i0029_WYG_079-3b"/>
苕溪漁隠曰裴䖍餘云滿額鵝黄金縷衣翠翹浮動玉<lb/>
釵垂從教水濺羅襦濕疑是巫山行雨歸廣韻集韻韻<lb/>
畧垂與歸皆不同韻此詩為落韻矣韓熙載云風栁揺<lb/>
揺無定枝陽臺雲雨夢中歸他年蓬島音塵絶留取尊<lb/>
前舊舞衣此詩既言陽臺又言蓬島何用事重疊如此<lb/>
二詩並載小說稱為佳句余謂疵病如此殆非佳句也<lb/>
又學林新編謂字有通作他聲押韻者泛引詩及文選<lb/>
古詩為證殊不知蔡寛夫詩話嘗云秦漢以前字書未<lb/>
<pb n="KR4i0029_WYG_079-4a"/>
備既多假借而音無反切平仄皆通用自齊梁後既拘<lb/>
以四聲又限以音韻故士率以偶麗聲調為工然則字<lb/>
通作他聲押韻於古詩則可若於律詩誠不當如此余<lb/>
謂裴䖍餘之詩落韻又本此耳<lb/>
文昌雜錄云梁均帝晉天福中始𦵏故妃張氏獨存考<lb/>
功員外商鵬為誌文曰七月有期不見望陵之妾九疑<lb/>
無色空餘泣竹之妃後唐武皇還師渭北不獲入覲幕<lb/>
客李襲吉作違離表云穴禽有翼聽舜樂以猶來天路<lb/>
<pb n="KR4i0029_WYG_079-4b"/>
無梯望堯雲而不到五代之季工翰墨者無以過此也<lb/>
南唐書云韓熙載自江南奉使中原為感懷詩題於館<lb/>
壁云僕本江北人今作江南客再去江北遊舉目無相<lb/>
識秋風吹我寒秋月為誰白不如歸去來江南有人憶<lb/>
苕溪漁隠曰余家有韓熙載家讌圖圖中題此詩後四<lb/>
句嘗以問相識間云是古樂府今覽此書方知其誤也<lb/>
南唐書云李家眀詼諧敏給善為諷辭元宗賞花後苑<lb/>
率近臣臨池垂釣臣下皆登魚惟元宗獨無所獲家明因<lb/>
<pb n="KR4i0029_WYG_079-5a"/>
進詩曰玉甃垂鈎興正濃碧池春暖水溶溶凡魚不敢<lb/>
吞香餌知是君王合釣龍元宗大喜賜宴極歡嘗見牛<lb/>
晩卧美䕃元宗曰牛且熱矣家明乗問詼諧曰曾遭寗戚<lb/>
鞭敲角又被田單火燎身閒向斜陽嚼枯草近来問喘<lb/>
更無人相輔皆慙宋齊丘無子晚年一子輙死逾月猶<lb/>
哭齊王景達勉之不止家明曰臣能止之矣乃作大紙<lb/>
鳶署其上云欲興唐祚革強呉盡是先生起廟謨一箇孩<lb/>
兒拚不得讓王百口合如何尹延範族呉氏齊丘為謀<lb/>
<pb n="KR4i0029_WYG_079-5b"/>
因以誚焉乘風放之故墜齊丘中庭齊丘見之哭亦止<lb/>
從元宗遷南都時巳失江北十四郡舟楫多行南㟁至<lb/>
趙屯因輟樂停觴北望皖公山謂家明曰好青峭數峰<lb/>
不知何名也家明應聲對曰龍舟輕颭錦帆風正值宸<lb/>
遊望逺空回首皖公山色翠影斜不到夀杯中元宗慚<lb/>
之俛首而過苕溪漁隠曰緗素雜紀云楊文公談苑以<lb/>
苑中咏牛詩及皖公山詩為王感化作江南野錄以前<lb/>
二詩為李家明作談苑以感化為建州人野錄以家明<lb/>
<pb n="KR4i0029_WYG_079-6a"/>
為廬州人談苑謂中主野錄謂嗣主未詳孰是余以南<lb/>
唐書考之則談苑所紀皆誤也惟野錄與南唐書合家<lb/>
明廬州南昌人前二首皆其所作俱不載感化為何處<lb/>
人江南李氏建國傳三世而滅中主即嗣主也謚號元<lb/>
宗緗素雜記不曾見南唐書故未詳孰是今正是之<lb/>
南唐書云感化善於謳歌聲韻悠揚清振林木繫樂部<lb/>
為歌板色元宗嗣位宴樂擊鞠不輟嘗乘醉命感化奏<lb/>
水調詞感化惟歌南朝天子愛風流一句如是者數四<lb/>
<pb n="KR4i0029_WYG_079-6b"/>
輙悟覆杯嘆曰使孫陳二主得此一句不當有啣璧之<lb/>
辱也感化由是有寵元宗嘗作浣紗溪二闋手冩賜感<lb/>
化曰菡蓞香消翠葉殘西風愁起碧波間還與容光共<lb/>
憔悴不堪看細雨夢回清漏永小樓吹徹玉笙寒潄潄<lb/>
淚珠多少恨倚䦨干手捲珠簾上玉鈎依前春色鎻重<lb/>
樓風裏落花誰是主思悠悠青鳥不傳雲外信丁香空<lb/>
結雨中愁回首綠波春色暮接天流後主即位感化以<lb/>
其詞札上之後主感動賞賚感化甚優<lb/>
<pb n="KR4i0029_WYG_079-7a"/>
南唐書云金山寺號為勝景先張祐吟詩有僧歸夜船<lb/>
月龍出曉堂雲之句自後詩人閣筆孫魴復咏云山載<lb/>
江心寺魚龍是四鄰天多剩得月地少不生塵過櫓訪<lb/>
僧定驚濤濺佛身誰言張處士詩後更無人時號絶唱<lb/>
苕溪漁隠曰張祐詩云一宿金山頂㣲茫水國分僧歸<lb/>
夜船月龍出曉堂雲樹影中流見鐘聲兩㟁聞因悲在<lb/>
朝市終日醉醺醺祐詩全篇皆好魴詩不及之有疵病<lb/>
如驚濤濺佛身之句則金山寺何其低而且小哉誰言<lb/>
<pb n="KR4i0029_WYG_079-7b"/>
張處士詩後更無人仍自矜衒如此尤可嗤也<lb/>
藝苑雌黄云緗素雜紀載江南野錄云江為者宋世淹<lb/>
之後先祖仕於建陽因家焉余觀南史江淹傳淹濟陽<lb/>
考城人宋少帝時黜為建安呉興令終於梁天監中左<lb/>
衛將軍又吴均傳云濟陽江洪工屬文為建陽令坐事<lb/>
死竟陵王子良開西邸招文學洪時為太學生以善辭<lb/>
藻遊焉淹與洪俱係家考城又俱仕齊梁間淹為建安呉<lb/>
興令而後他遷洪為建陽令而死于建陽疑為之系<lb/>
<pb n="KR4i0029_WYG_079-8a"/>
出於洪非出於淹為工於詩如天形圍澤國秋色露人家之句<lb/>
極膾炙人口少遊江南有詩云吟登蕭寺旃檀閣醉倚王家<lb/>
玳瑁筵後主見之曰此人大是冨貴家而劉夜坐夏江城並就𫝊<lb/>
句法後以讒死今建陽縣之西七里有靖安寺即為之故居留<lb/>
題者甚衆惟陳師道洙一篇最佳云處士亡來幾百年舊<lb/>
居流落變祗園詩名長伴江山秀寃氣上迷星斗昏臺榭<lb/>
幾人留雅句漁樵何處問曾孫當時泉石生涯地日暮雲寒<lb/>
古寺門苕溪漁隠曰南唐書云江為其先宋人避亂建陽遂為建陽人為<lb/>
<pb n="KR4i0029_WYG_079-8b"/>
有題白鹿寺詩云吟登蕭寺旃檀閣醉倚王家玳瑁筵<lb/>
元宗南遷駐於寺見其詩稱善久之為由是傲肆自謂<lb/>
俯拾青紫乃詣金陵求舉屢黜於有司為怏怏不能自<lb/>
已欲束書亡越㑹同謀者上變按得其狀伏罪余以二<lb/>
書考之藝苑謂後主見為詩有富貴之語及為後以讒<lb/>
死其言悉非是當以南唐書為正也<lb/>
南唐書云夏寶松與詩人劉洞俱顯名陳德誠以詩美<lb/>
之曰建水舊傳劉夜坐螺川新有夏江城葢劉洞嘗有<lb/>
<pb n="KR4i0029_WYG_079-9a"/>
夜坐詩最為警䇿而寶松有宿江城詩云雁飛南浦砧<lb/>
初斷月滿西樓酒半醒故德誠紀之苕溪漁隠曰余觀<lb/>
劉洞傳不載夜坐詩乃孫魴耳魴與沈彬李建勲為詩<lb/>
社彬好評詩建勲匿魴於齋中伺彬至以魴詩訪之彬<lb/>
曰此非有風雅但得田舎翁火爐頭之作爾魴遽出讓<lb/>
彬曰非有風雅固聞命矣擬田舎翁無乃太過乎彬笑<lb/>
曰子夜坐句云劃多灰漸冷坐久席成痕此非田舎翁<lb/>
火爐上所作而何闔坐大笑<lb/>
<pb n="KR4i0029_WYG_079-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隠叢話後集巻十八<lb/>
</p>
<p>
</p>
  </div>
</body>
</text>
</TEI>
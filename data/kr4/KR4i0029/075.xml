<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話後集卷十四</head> <lb/>
    <p>
<pb n="KR4i0029_WYG_075-1a"/>
欽定四庫全書<lb/>
　漁隱叢話後集卷十四<lb/>
　　　　　　　　　　　　　　宋　胡仔　撰<lb/>
　　唐彦謙<lb/>
藝苑雌黄云前漢張釋之傳云假如愚民取長陵一抔<lb/>
土而陛下何以加其法乎顔注云抔音步侯切謂以手<lb/>
掬之也其字從手不忍言毁撤故止云取土耳今學者<lb/>
讀為杯勺之杯非也杯非應盛土之物也郭氏佩觹論<lb/>
<pb n="KR4i0029_WYG_075-1b"/>
杯抔二字云杯奔來切杯勺也抔步侯切手掬也亦古<lb/>
文裒字駱賓王為徐敬業檄武后云一抔之土未乾六尺<lb/>
之孤何託正用漢史語比見僧惠洪集中有詩云人生<lb/>
如逆旅嵗月苦逼催安知賢與愚同作土一杯其說葢<lb/>
誤矣李義山詩耳聞明主提三尺眼見愚民盜一抔千<lb/>
古腐儒騎痩馬灞陵斜日重回頭如此押韻乃知前輩<lb/>
造語之工而用字之不謬也惠洪嘗作冷齋夜話云詩<lb/>
至李義山為文章一厄但未識其出處耳或謂廣韻集<lb/>
<pb n="KR4i0029_WYG_075-2a"/>
韻上平聲並出一抔字鋪放切手掬也意與步侯切者<lb/>
頗同惠洪雖誕妄必不讀抔為杯勺之杯但其詩泛使<lb/>
土一抔亦正用漢書長陵事故作鋪放切讀耳未知其<lb/>
果然否苕溪漁隠曰此絶句乃唐彦謙過長陵詩嚴有<lb/>
翼誤以為李義山仍引冷齋夜話云李義山為文章一<lb/>
厄語為證此不細考之過也<lb/>
　　玉谿生<lb/>
苕溪漁隠曰九日云曽共山公把酒巵霜天白菊滿堦<lb/>
<pb n="KR4i0029_WYG_075-2b"/>
墀十年泉下無消息九日樽前有所思不學漢臣栽苜<lb/>
蓿空教楚客詠江蘺郎君官貴施行馬東閣無人得再<lb/>
窺古今詩話云李商隠依令狐楚以牋奏受知後其子<lb/>
綯有韋平之拜浸疎商隠其後重陽日商隠造其㕔事<lb/>
題此詩綯覩之慙恨扄鎖此㕔終身不處又唐史本傳<lb/>
云令狐楚奇其文使與諸子㳺楚徙天平宣武皆表署<lb/>
巡官後從王茂元之辟其子綯以為㤀家之恩放利偷<lb/>
合謝不通綯當國商隠歸窮綯憾不置則商隠此詩必<lb/>
<pb n="KR4i0029_WYG_075-3a"/>
此時作也若古今詩話以謂綯有韋平之拜浸疎商隠<lb/>
其言殊無所據余故以本傳證之但綯父名楚商隠又<lb/>
受知於楚詩中有楚客之語題於㕔事更不避其家諱<lb/>
何邪東坡九日云聞道郎君閉東閣且容老子上南樓<lb/>
又云南屏老宿間相過東閣郎君懶重尋皆用商隠語<lb/>
也<lb/>
藝苑雌黄云義山詩莫羡仙家有上真仙家暫謫亦千<lb/>
春月中桂樹髙多少試問西河斫樹人按酉陽雜俎云<lb/>
<pb n="KR4i0029_WYG_075-3b"/>
舊傳月中有桂樹有蟾蜍故異書言月桂髙五百丈下<lb/>
有一人常斫之樹創隨合人姓吳名剛西河人學仙有<lb/>
過謫令伐樹故宋子京嘲月詩亦云呉生斫鈍西河斧<lb/>
無奈婆娑又滿輪緗素雜記甞論吳生斫桂事引李賀<lb/>
箜篌引云吳質不眠倚桂樹李賀謂之呉質叚成式謂<lb/>
之呉剛未詳其義竊意箜篌引所謂呉質非呉剛也恐<lb/>
别是一事魏有吳季重亦名質<lb/>
談苑云予知制誥日與余恕同考試恕曰夙昔師範徐<lb/>
<pb n="KR4i0029_WYG_075-4a"/>
騎省為文騎省有徐孺子亭記其警句云平湖千畝凝<lb/>
碧乎其下西山萬疊倒影乎其中他皆常語近得舍人<lb/>
所作涵虚閣記終篇皆奇語自渡江來未甞見此信一<lb/>
代之雄文也其相推如此因出義山詩共讀酷愛一絶<lb/>
云珠箔輕明拂玉墀披香新殿鬪腰肢不湏看盡魚龍<lb/>
戲終遣君王怒偃師擊節稱歎曰古人措辭寓意如此<lb/>
之深妙令人感慨不已苕溪漁隠曰東坡快哉亭詞云<lb/>
一千頃都鏡淨倒碧峰用徐騎省語意也<lb/>
<pb n="KR4i0029_WYG_075-4b"/>
談苑云徐鍇嗜學該博仕江左領集賢學士校秘書時<lb/>
呉淑為校理古樂府中有掺字者淑多改為操葢章草<lb/>
之變鍇曰非可一例若漁陽掺者音七鑒反三撾鼔也<lb/>
禰衡作漁陽掺撾古歌詞云邊城晏聞漁陽掺黄塵蕭<lb/>
蕭白日暗淑歎服鍇常欲注李商隠樊南集悉知其用<lb/>
事所出有代王茂元檄劉稹書云喪貝躋陵飛走之期<lb/>
既絶投戈散地灰釘之望斯窮獨恨不知灰釘事及觀<lb/>
後漢杜篤入都賦云熒康居灰珍竒椎鳴鏑釘鹿蠡商<lb/>
<pb n="KR4i0029_WYG_075-5a"/>
隠之雕篆如此又藝苑雌黄云予考之南史陳本紀云<lb/>
祅酋震慴遽請灰釘此語又在商隠之前矣<lb/>
緗素雜記云後漢禰衡傳云衡方為漁陽掺撾蹀𨄌而<lb/>
前注云文士傳曰衡擊鼓作漁陽参搥蹋地來前躡鼓<lb/>
足跗容態不常鼔聲甚悲易衣畢復擊鼓掺搥而去至<lb/>
今有漁陽掺搥自禰衡始也臣賢按搥及撾並擊鼔杖<lb/>
也参撾是擊鼓之法而王僧孺詩云散度廣陵音参寫<lb/>
漁陽曲而於其詩自音云参七甘反後諸文人多同用<lb/>
<pb n="KR4i0029_WYG_075-5b"/>
之據此詩意以参為曲奏之名則搥字入于下句全不<lb/>
成文下云復参撾而去是知参撾二字當相連而讀参<lb/>
字音為去聲不知何所憑也按談苑載徐鍇仕江左領<lb/>
集賢學士校秘書時呉淑為校理古樂府中有掺字者<lb/>
淑多改為操葢章草之變鍇曰非可以一例若漁陽掺<lb/>
者音七鑒反三撾鼔也禰衡作漁陽掺撾古歌詞云邊<lb/>
城晏聞漁陽掺黄塵蕭蕭白日暗淑歎服之余謂搥撾<lb/>
一也故或用搥字然掺字當如徐說音七鍳反三撾鼓<lb/>
<pb n="KR4i0029_WYG_075-6a"/>
也以其三撾故因謂之掺故唐李義山聽鼔詩云欲問<lb/>
漁陽掺時無禰正平又口占詩云必投潘岳果誰掺禰<lb/>
衡撾亦以去聲讀之也觀筆談論廣陵散云散是曲名<lb/>
如操弄掺談序引之類乃引潘岳笙賦云流廣陵之名<lb/>
散人應璩詩云聽廣陵之清散則知散為曲名明矣所<lb/>
謂漁陽掺者正如廣陵散是也此僧孺詩所以有云又<lb/>
宋景父喜雨詩云波生客浦揚舲逺潤逼漁陽撾摻遲<lb/>
又送李冀州詩云征鼙曲曲漁陽傪後乗人人鄴下才<lb/>
<pb n="KR4i0029_WYG_075-6b"/>
皆以去聲呼之但傪字從人為異耳<lb/>
許彦周詩話云洪覺範在潭州水西小南臺寺作冷齋<lb/>
夜話有曰詩至李義山謂之文章一厄僕讀至此蹙額<lb/>
無言渠再三窮詰僕不得已曰夕陽無限好只是近黄<lb/>
昏覺範曰我解子意矣即時刪去今印本尤存之葢已<lb/>
前傳出者<lb/>
苕溪漁隠曰義山詩楊大年諸公皆深喜之然淺近者<lb/>
亦多如華清宫詩云華清恩幸古無倫猶恐蛾眉不勝<lb/>
<pb n="KR4i0029_WYG_075-7a"/>
人未免被他裒女笑只教天子暫䝉塵用事失體在當<lb/>
時非所宜言也豈若崔魯華清宫詩云障掩金雞蓄禍<lb/>
機翠環西拂蜀雲飛珠簾一閉朝元閣不見人歸見燕<lb/>
歸語意既精深用事亦隠而顯也義山又有馬嵬詩云<lb/>
如何四紀為天子不及盧家有莫愁渾河中詩云咸陽<lb/>
原上英雄骨半是君家飬馬來如此等詩庸非淺近乎<lb/>
　　王建<lb/>
復齋漫錄云羅衫葉葉繡重重金鳳銀鵝各一叢每遍<lb/>
<pb n="KR4i0029_WYG_075-7b"/>
舞頭分兩向太平萬嵗字當中王建宫詞也按樂府雜<lb/>
錄云舞有健舞軟舞字舞花舞雁舞字舞者以舞人亞<lb/>
身于地布成字也故建有太平萬嵗字當中之句後周<lb/>
制令宫人庭拜為男子拜故建云射生宫女宿紅粧請<lb/>
得新弓各自張臨上馬時齊賜酒男兒跪拜謝君王<lb/>
苕溪漁隠曰王建云閉門留野鹿分食與山雞魏野云<lb/>
洗硯魚吞墨烹茶鶴避烟二人之詩巧欲摹寫山居意<lb/>
趣苐理有當否如建所言二物何馴狎如許理必無之<lb/>
<pb n="KR4i0029_WYG_075-8a"/>
如野所言雖未必皆然理或有之至若少陵云得食堦<lb/>
除鳥雀馴東坡云為鼠長留飯憐蛾不㸃燈皆當於理<lb/>
人無得以議之矣<lb/>
復齋漫錄云陳無已詩話云望夫石在處有之古今詩<lb/>
人惟用一律然劉夢得云望來况是幾千嵗只是當年<lb/>
初望時語雖拙而意工黄叔達魯直之弟也以顧况為<lb/>
第一云山頭日日風和雨行人歸來石應語語意皆工<lb/>
江南望夫石每過其下不風即雨疑况得句處也予家<lb/>
<pb n="KR4i0029_WYG_075-8b"/>
有王建集載望夫石詩乃知非况作其全章云望夫處<lb/>
江悠悠化為石不回頭山頭日日風和雨行人歸來石<lb/>
應語豈無已叔達偶㤀之邪苕溪漁隠曰荆公選唐百<lb/>
家詩亦以此詩列建詩中則無已叔達之誤可無疑矣<lb/>
藝苑雌黄云李華含元殿賦云掲金雞於太清炫晨陽<lb/>
於正色李庾西都賦云建金雞於仗内聳修竿而掲起<lb/>
王建宫辭云樓前立仗看宣赦萬嵗聲長再拜齊日照<lb/>
紫盤髙百尺飛仙爭上取金雞李太白詩云金雞忽放<lb/>
<pb n="KR4i0029_WYG_075-9a"/>
赦大辟得寛賒又云我愁逺謫夜郎去何日金雞放赦<lb/>
回肆赦樹金雞不知起於何代唐百官志云赦日立金<lb/>
雞于仗南有雞黄金飾首衘絳幡承以彩盤維以絳䋲<lb/>
五坊小兒得雞者官以錢贖或取絳幡而已事物紀原<lb/>
載此謂金雞起于有唐按楊文公談苑云杜鎬言闗東<lb/>
風俗傳云宋孝王問司天膺之後魏北齊樹金雞事膺<lb/>
之曰海中星占云天雞星動為有赦葢王者以天雞為<lb/>
度隋書刑法志云北齊赦日武庫設金雞及鼓于闕門<lb/>
<pb n="KR4i0029_WYG_075-9b"/>
右撾鼓千聲宣赦建金雞或云起于西凉吕光究其㫖<lb/>
葢西方主兊兊為澤雞者巽之神㢲為號令合是二物<lb/>
制其形掲為長竿使衆人覩之也據談苑所云皆十六<lb/>
國時事而紀原以為起于唐亦誤矣又按秦京雜記云<lb/>
大赦設金雞口衘勝宣政衙鼓樓上雞唱六人至日同<lb/>
以索上雞竿爭口中勝爭得者月給俸三石謂之雞粟<lb/>
其言與百官志亦自不同<lb/>
苕溪漁隠曰王建宫詞云御厨不食索時新每見花開<lb/>
<pb n="KR4i0029_WYG_075-10a"/>
即若春白日卧多嬌似病隔簾教唤女醫人花蕋夫人<lb/>
宫詞云厨船進食簇時新侍宴無非列近臣日午殿頭<lb/>
宣索鱠隔花催喚打漁人二詞記事則異造語頗同苐<lb/>
花蕋之詞工王建為不及也<lb/>
苕溪漁隠曰予閱王建宫詞選其佳者亦自少得只世<lb/>
所膾炙者數詞而已其間雜以他人之詞如閒吹玉殿<lb/>
昭華管醉折梨園縹蒂花十年一夢歸人世絳縷猶封<lb/>
繫臂紗又如銀燭秋光冷畫屏輕羅小扇撲流螢天街<lb/>
<pb n="KR4i0029_WYG_075-10b"/>
夜色凉如水卧看牽牛織女星此並杜牧之作也淚滿<lb/>
羅巾夢不成夜深前殿按歌聲紅顔未老恩先斷斜倚<lb/>
薫籠坐到明此白樂天詩也寶仗平明金殿開暫時紈<lb/>
扇共徘徊玉顔不及寒鴉色猶帶昭陽日影來此王昌<lb/>
齡詩也建詞凡百有四篇及逸詞九篇或云元微之亦<lb/>
有詞雜于其間予以元氏長慶集檢尋却無之或者之<lb/>
言誤也<lb/>
　漁隱叢話後集卷十四<lb/>
</p>
<p>
</p>
  </div>
</body>
</text>
</TEI>
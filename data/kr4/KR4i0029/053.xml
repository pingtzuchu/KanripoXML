<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻五十三</head> <lb/>
    <p>
<pb n="KR4i0029_WYG_053-1a"/>
欽定四庫全書<lb/>
　漁隱叢話前集巻五十三<lb/>
　　　　　　　　　　　　　宋　胡仔　撰<lb/>
　　無盡居士<lb/>
雪浪齋日記云無盡㑹稽樓詩云天連逺水三吳闊人<lb/>
倚危樓萬象低又湖上青山一抹髙煙中草木細如毫<lb/>
語甚竒壯<lb/>
雪浪齋日記云予先人儀真府君甞於無盡席上賦詩<lb/>
<pb n="KR4i0029_WYG_053-1b"/>
云隔浦魚龍驚燭影近人鷗鷺慣歌聲時置席近水無<lb/>
盡得之大驚激賞不已<lb/>
　　唐子西<lb/>
唐子西語録云子美詩云天欲今朝雨山歸萬古春盖<lb/>
絶唱也予恵州詩亦云雨在時時黑春歸處處青又云<lb/>
片雲明外暗斜日雨邊晴山轉秋光曲川長暝色横皆<lb/>
閒中所得句也<lb/>
苕溪漁隠曰子西詩多佳句如兒餒嗔郎罷妻寒怨槀<lb/>
<pb n="KR4i0029_WYG_053-2a"/>
砧十年駒局促萬事燕差池脫使真能去窮鬼自量無<lb/>
以致錢神此用事對屬精切者又有造語極工者如水<lb/>
裁偏岸直雲截亂山平破窻燈熖走凍硯筆鋒遲手香<lb/>
橙熟後髮脫草枯時皆清竒可愛子西尤工對屬佳句<lb/>
不可盡舉姑言其大概如此<lb/>
　　韓子蒼<lb/>
苕溪漁隠曰李伯時畵太一真人卧一大蓮葉中手執<lb/>
書巻仰讀蕭然有物外思韓子蒼有詩題其上云太一<lb/>
<pb n="KR4i0029_WYG_053-2b"/>
真人蓮葉舟脫巾露髮寒颼颼輕風為㠶浪為檝卧看<lb/>
玉宇浮中流中流蕩漾翠綃舞穏如龍驤萬斛舉不是<lb/>
峰頭千丈花世間那得葉如許龍眠畫手老入神尺素<lb/>
幻出真天人恍然坐我水仙府蒼煙萬頃波粼粼玉堂<lb/>
學士今劉向禁直岧蕘九天上不須對此融心神㑹植<lb/>
青藜夜相訪子蒼此詩語意妙絶真能詠盡此畵也<lb/>
　　陳去非吕居仁<lb/>
苕溪漁隠曰陳去非詩平淡有工如疎疎一簾雨淡淡<lb/>
<pb n="KR4i0029_WYG_053-3a"/>
滿枝花官裏簿書何日了樓頭風雨見秋來客子光陰<lb/>
詩巻裏杏花消息雨聲中吕居仁詩清駃可愛如樹移<lb/>
午影重簾静門閉春風十日閒往事髙低半枕夢故人<lb/>
南北數行書殘雨入簾收薄暑破窻留月縷微明去非<lb/>
墨梅絶句云含章簾下春風面造化功成秋兔毫意足<lb/>
不求顔色似前身相馬九方臯後徽廟召對稱賞此句<lb/>
自此知名仕宦亦寖顯陳無已作王平甫文集後序云<lb/>
則詩能達人矣未見其窮也故葛魯卿於去非簡齋集<lb/>
<pb n="KR4i0029_WYG_053-3b"/>
叙遂用此語盖為是也居仁有絶句云敵國安知鼎重<lb/>
輕指蹤元自漢公卿襄陽耆舊惟龎老受禪碑中無姓<lb/>
名此詩有謂而作可以意逆也<lb/>
　　汪彥章<lb/>
桐江詩話云程進道紹興初帥閩中殄滅諸冦以武庫<lb/>
為止戈堂一時諸公題詠甚多汪彥章二詩最為絶唱<lb/>
詩云此老胷中百萬軍暫勞試手犬羊羣山頭不復望<lb/>
廷尉柱後何須用恵文解帶為城聊戲劇賣刀買犢便<lb/>
<pb n="KR4i0029_WYG_053-4a"/>
耕耘三山勝處開華屋千載人傳舊史君千里閩山馹<lb/>
騎飛天書趣解海邊圍異軍方逐蒼頭起元帥徐將白<lb/>
羽揮翻就鐃歌春舉酒收還烽火夜開扉向來不事關<lb/>
兵氣都作風光坐上歸<lb/>
苕溪漁隠曰石敏若橘林文汪彥章龍溪集今並行於<lb/>
世二集之詩相犯甚衆不可概舉如鳥聲應為故人好<lb/>
梨雪欲將春事空山色摠兼溪色好松聲長作雨聲寒<lb/>
負郭生涯千畝作長年心事四愁詩千里江山漁笛晚<lb/>
<pb n="KR4i0029_WYG_053-4b"/>
十年燈火客氊寒日邊人去鴈行斷江上秋髙風葉寒<lb/>
天闊雙鳥下山寒人獨歸及阻風余干渡詠水晶數珠<lb/>
次蘇養直韻寄黃元功阻風雨辟邪渡寄王仲誠客至<lb/>
夏夜示友人等詩皆全篇見於兩集未知果誰作邪設<lb/>
或此諸詩皆彥章作則橘林文中好詩本來無多子償<lb/>
去此遂空冀北之羣矣夷堅志云錢塘闗景仁子開為<lb/>
稅官為其下告訐郡守械之獄子開弟子東徑往㑹稽<lb/>
告急於兵部侍郎汪彥章汪為馳書屬杭守事遂釋子<lb/>
<pb n="KR4i0029_WYG_053-5a"/>
開具啟謝汪未達而死子東為致之汪書其後曰解晏<lb/>
子之驂昔曾伸於賢者挂徐君之劒今有感於斯文<lb/>
　　蘇養直<lb/>
東坡云屬玉雙飛水滿塘菰蒲深處浴鴛鴦白蘋滿棹<lb/>
歸來晩秋着蘆花一岸霜扁舟繋岸依林樾蕭蕭兩鬢<lb/>
吹華髮萬事不理醉復醒長占煙波㺯明月此篇若置<lb/>
李太白集中誰疑其非者乃吾家養直所作清江曲也<lb/>
苕溪漁隱曰養直後湖集又有後清江曲云層波𣺌𣺌<lb/>
<pb n="KR4i0029_WYG_053-5b"/>
山蒼蒼輕霜隕木蓮葉黃呼兒極浦下笭箵社瓮欲熟<lb/>
浮蛆香輕蓑浙瀝鳴秋雨日暮乗流自相語一笛清風<lb/>
萬事休白鳥翩翩落煙渚殊不及前篇也<lb/>
　　謝薖<lb/>
雪浪齋日記云謝薖初夏詩云挼挲蕉葉展新緑從便<lb/>
榴花舒小紅句雖雕刻而事甚新苕溪漁隱曰江西宗<lb/>
𣲖圖中有謝薖恐須别有佳句若只此一聨固無甚髙<lb/>
論也<lb/>
<pb n="KR4i0029_WYG_053-6a"/>
雪浪齋日記云謝夷季江左知名士也其詩云平生忠<lb/>
義寸心赤萬里風波雙鬢斑其弟幼槃詩云覔句每從<lb/>
山色外發機元是鳥聲中二人以布衣死賈長江云賢<lb/>
人無官死不親者亦悲信哉苕溪漁隠曰夷季幼槃容<lb/>
或謝薖之字乎當竢知者問之<lb/>
　　楊察<lb/>
隱居詩話云前輩詩多用故事其引用比擬對偶親切<lb/>
亦甚有可觀者楊察謫守信州及其去也送行至於境<lb/>
<pb n="KR4i0029_WYG_053-6b"/>
上者十有二人察於餞筵作詩以謝皆用十二故事其<lb/>
詩曰十二天人數今宵席客盈位如星占野人若月分<lb/>
卿極醉巫峯倒聨吟嶰琯清他年為舜牧協力濟蒼生<lb/>
　　徐忻<lb/>
西清詩話云徐忻作詩有唐人風氣遊劍池詩曰劒去<lb/>
池空一水寒游人到此凭欄干年來是事消磨盡只有<lb/>
青山好靜看又和雪詩云着衣輕有暈入水淡無痕<lb/>
　　詹存中<lb/>
<pb n="KR4i0029_WYG_053-7a"/>
漫叟詩話云詹黙存中㑹稽人博極羣書文詞髙古陸<lb/>
農師列為上客元符中在臨川作法椽游從甚久甞愛<lb/>
其詩曰茅屋不聞雪紙窻宜讀書又曰山人誤採槍旗<lb/>
信却怪枝頭雪未消又禱雨詩曰下僚竊有隨車喜遙<lb/>
見枝頭少女風又送髙彥應詩曰莫似公家三十五時<lb/>
來不寄一行書皆竒作<lb/>
　　周明老<lb/>
王直方詩話云周知微字明老為晉州縣尉到官不數<lb/>
<pb n="KR4i0029_WYG_053-7b"/>
月不告於州而徑來京師人問其故云我欲求教授至<lb/>
京求之不得大醉一夕而卒然為詩有可喜者如觀臨<lb/>
雙頭白蓮圖云君不學叔隗季隗南歸晉又不學大喬<lb/>
小喬東入吳一種桃根與桃葉若為化作雙芙蕖臨淮<lb/>
政成有餘暇坐令華室生蕭洒鵝溪一幅萬里寛移得<lb/>
浙川入圖畵天空水闊江茫茫想見女英與娥皇九疑<lb/>
雲深蒼梧逺冰姿泣露不成糚苦心抱恨何時了香骨<lb/>
應甘没秋草不如回首謝秋風分作尹邢來漢宫又上<lb/>
<pb n="KR4i0029_WYG_053-8a"/>
已日寒食有句云疾風暴雨悲遊子峻嶺崇山非故鄉<lb/>
亦為可賞而其狂未見其比也<lb/>
　　的對<lb/>
歸田録云冦萊公在中書與同列戲云水底月為天上<lb/>
月未有對而大年適來白事因請其對大年應聲曰眼<lb/>
中人是面前人一坐稱為的對<lb/>
迂叟詩話云李長吉歌天若有情天亦老人以為竒絶<lb/>
無對石曼卿對月如無恨月長圓人以為勍敵<lb/>
<pb n="KR4i0029_WYG_053-8b"/>
王直方詩話云東坡云與我周旋寧作我真一好句只<lb/>
是難對時直言在坐應聲云只消道因郎憔悴却羞郎<lb/>
漫叟詩話云晁次膺甞即席贈歌舞妓云尋常自是司<lb/>
空慣只尺寧憂丞相嗔雅不減張杜骰子裹手之句<lb/>
後山詩話云唐語曰二十四考中書令謂汾陽王也而<lb/>
無其對或以問平甫平甫應聲曰萬八千戸冠軍侯不<lb/>
惟偶對精切其貴亦相當也<lb/>
苕溪漁隠曰政和間先君赴調京師館於景徳寺夜步<lb/>
<pb n="KR4i0029_WYG_053-9a"/>
月庭中指月為對云圓少缺多天上月同赴調者應聲<lb/>
戲云員多缺少部中官字雖假借不甚親切亦一時之<lb/>
實事彼時尚爾而况今乎<lb/>
　　水晶宫<lb/>
苕溪漁隠曰吳興謂之水晶宫不載之於圖經但吳興<lb/>
集刺史楊漢公九月十五夜絶句云江南地暖少嚴風<lb/>
九月炎涼正得中溪上玉樓樓上月清光合作水晶宫<lb/>
因此詩也<lb/>
<pb n="KR4i0029_WYG_053-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話前集巻五十三<lb/>
</p>
<p>
</p>
  </div>
</body>
</text>
</TEI>
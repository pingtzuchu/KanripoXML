<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻五十四</head> <lb/>
    <p>
<pb n="KR4i0029_WYG_054-1a"/>
欽定四庫全書<lb/>
　漁隱叢話前集巻五十四<lb/>
　　　　　　　　　　　　　宋　胡仔　撰<lb/>
　　宋朝雜記上<lb/>
東坡云余官鳯翔見村邸壁上書此數句愛而誦之曰<lb/>
人間無漏仙兀兀三杯醉世上無眼禪昬昬一枕睡雖<lb/>
然没交涉其奈略相似相似尚如此何况真箇是<lb/>
唐子西語録云蜀道舘舍壁間題一聨云天不生仲尼<lb/>
<pb n="KR4i0029_WYG_054-1b"/>
萬古長如夜不知何人詩也<lb/>
東坡云欲掛衣冠神武門先尋水竹渭南村却將舊斬<lb/>
樓蘭劒買得黃牛教子孫余舊見此詩於闗右寺壁上<lb/>
愛之不知其何人作也蔡寛夫詩話云是王嗣宗詩<lb/>
苕溪漁隠曰余甞於驛舍壁間見有人題云悠悠前途<lb/>
莫問榮枯得之本有失之本無此達者之言也又南史<lb/>
顧愷之云人稟命有定分非智力所移唯應恭已守道<lb/>
信天任運而闇者不達妄意僥倖徒虧雅道無闗得喪<lb/>
<pb n="KR4i0029_WYG_054-2a"/>
余甞愛其言極有理故附益於此可為躁進者之戒<lb/>
漫叟詩話云吳民載甞和予詩有一聨云條風着野方<lb/>
蠶月髙樹移陰又麥秋甞記前輩詩云麥秋晨氣潤槐<lb/>
夏午陰清此二聨未易優劣<lb/>
雪浪齋日記云予家翰林公詩云萬壑松聲山雨過一<lb/>
川花氣水風生極為作者歎伏予祖湘潭公皖城詩云<lb/>
江涵秋潦鱸魚美岸入春風荻笋斑荆公和此詩今集<lb/>
中云送某如皖城者是也<lb/>
<pb n="KR4i0029_WYG_054-2b"/>
詩眼云友人稱一士人詩云西出潼闗客路迷一胡蘆<lb/>
酒一篇詩胡蘆酒盡興未盡坐看春山春盡時余曰唐<lb/>
人尤用意小詩其命意與所叙述初不減長篇而促為<lb/>
四句意正理盡髙簡頓挫所以難耳故必有可書之事<lb/>
如王摩詰云西出陽闗無故人故行者為可悲而勸酒<lb/>
不得不飲陽闗之詞不可不作若客路迷則潼闗之東<lb/>
亦可矣且潼闗之西乃通衢非有山林曲折所謂迷者<lb/>
果何謂邪沈存中言蕙肴烝兮蘭藉奠桂酒兮椒漿必<lb/>
<pb n="KR4i0029_WYG_054-3a"/>
相錯成文則語勢矯健太史公淳于髠傳云操一豚蹄<lb/>
酒一盂夫叙事猶爾所謂一胡蘆酒一篇詩自有七言<lb/>
無此句法也或曰李白不云乎一杯一杯復一杯余曰<lb/>
古者豪傑之士髙情逺意一寓之酒有所感發雖無意於<lb/>
飲而飲不能自已則又飲至於三杯五斗醉倒而後已<lb/>
是不云爾則不能形容酒客妙處夫李白意先立故七<lb/>
字六相犯而語勢益健讀之不覺其長此句才疊用一<lb/>
字已覺其萎弱重複若不勝其長矣惟第三句若有意<lb/>
<pb n="KR4i0029_WYG_054-3b"/>
而語亦不工陶淵明云採菊東籬下悠然見南山矣於<lb/>
是摹冩景物則曰山氣日夕佳飛鳥相與還吟詠情性<lb/>
則曰此中有真意欲辨已忘言於是成篇古詩猶下看<lb/>
春山春盡有何意味而遽成詩乎聞者皆服<lb/>
隠居詩話云至和中阮逸為王宫記室王能詩多與逸<lb/>
唱和逸有句曰易立㤗山石難枯上林柳有言其事者<lb/>
朝廷方治之㑹逸坐他事因廢斥之<lb/>
王直方詩話云東坡甞曰吾鄉有一諺云富因校些子<lb/>
<pb n="KR4i0029_WYG_054-4a"/>
貧為不爭多此極有理<lb/>
髙齋詩話云國初有名人作座右銘云避色如避讎避<lb/>
風如避箭莫喫空心茶少餐中夜飯有驛舍壁間題詩<lb/>
云逢橋須下馬遇夜莫行船此語可為道途之戒<lb/>
苕溪漁隠曰世間俚語往往極有理者如聞事莫說問<lb/>
事不知聞事莫管無事早歸若能踐此言豈有不省事<lb/>
乎又少喫不濟事多喫濟甚事有事壞了事無事生出<lb/>
事若能守此戒豈復為酒困乎<lb/>
<pb n="KR4i0029_WYG_054-4b"/>
漫叟詩話云謝舉㢘字民師余建中靖國中與同寓興<lb/>
國寺詩律尤古甞記其有西捷口號云聖明陛下如先<lb/>
帝闢國謀臣似召公不遣毛嬙嬪漠北只將魏尚守雲<lb/>
中百年境土逡巡復萬里窠巢指顧空今日版圖非昔<lb/>
日玉闗西有嶺名䓗章端明西捷乞致仕云虎頭壯士<lb/>
雪髭鬚欲滅西𦍑啓懋圗先遣檻車傳妺勒却分禆將<lb/>
定天都莫年投筆真男子得意歸田亦丈夫飽食自慚<lb/>
還自責一毫曾有報君無<lb/>
<pb n="KR4i0029_WYG_054-5a"/>
苕溪漁隱曰剽竊他人詩句以為已出終當敗露不可<lb/>
不戒如近時吳可晚春詩云小醉初醒過别村數家殘<lb/>
雪擁籬根枝頭有恨梅千㸃溪上無人月一痕亦灑落<lb/>
可喜余偶於一達官處見譚知柔所獻詩文一編試取<lb/>
閱之即吳可之詩在焉但易其題曰晚醉口占仍改詩<lb/>
中三四字而已晚醉扶笻過竹村數家殘雪擁籬根風<lb/>
前有恨梅千㸃沙上無人月一痕然知柔詩文編中小<lb/>
詩極有可喜者今舉其尤者二絶麥隴風來翠浪浮霏<lb/>
<pb n="KR4i0029_WYG_054-5b"/>
微小雨似深秋野亭終日捲簾坐清樾對啼黃栗留漫<lb/>
郎無處覔歸田江北江南水拍天斗擻十年塵土夢秋<lb/>
風吹上釣魚船又詩文編中有印纍纍古風一篇與余<lb/>
舊所傳吕居仁詩亦有印纍纍古風一篇略不異一字<lb/>
未知竟誰作也<lb/>
後山詩話云曹南院為秦帥唃氏方興舉國入冦公自<lb/>
出禦之戰于三都谷大敗之唃氏遂衰其幕府獻詩云<lb/>
賢守新成盖代功臨危方始見英雄三都谷路全師入<lb/>
<pb n="KR4i0029_WYG_054-6a"/>
十萬羌塵一戰空殺氣尚疑横塞北捷音相繼徧寰中<lb/>
君王降看如綸命旌節前驅馬首紅<lb/>
石林詩話云髙麗自太祖後久不入貢至元豐初始遣<lb/>
使來朝神宗以張誠一館伴令問其復朝之意云其國<lb/>
與契丹為鄰每困契丹誅求陵藉不能堪國主王徽常<lb/>
誦華嚴經祈生中國一夕夢至京師備見城邑宫闕之<lb/>
盛覺而慕之為詩以記曰惡業因縁近契丹一年朝貢<lb/>
幾多般移身忽到中華裏可惜中宵漏滴殘余大觀間<lb/>
<pb n="KR4i0029_WYG_054-6b"/>
伴麗人甞見誠一語録備載此事<lb/>
迃叟詩話云大名進士耿仙芝以詩著其一聨云淺水<lb/>
短蕪調馬地淡雲微雨養花天為人所稱<lb/>
侯鯖録云張公庠自少能詩一絶云一年春事又成空<lb/>
擁鼻微吟半醉中夾道桃花新雨過馬蹄無處避殘紅<lb/>
苕溪漁隱曰雲齋廣録只載此詩後兩句云是李元膺<lb/>
遊春詩未知孰是鄭毅夫代探花郎一絶與前詩格調<lb/>
殊相類今録于此詩云嫩緑輕紅相向開一番走馬探<lb/>
<pb n="KR4i0029_WYG_054-7a"/>
春回青衫不管露痕濕直入亂花深處來<lb/>
桐江詩話云潁昌曹緯彥文弟組彥章俱有俊才彥文<lb/>
釋褐即物故彥章多依棲中貴人門下一日徽廟苑中<lb/>
射弓左右薦至對御作射弓詞㸃絳唇一闋云風勁秋<lb/>
髙頓知斗力生弓面弝分筠簳月到天心滿白羽流星<lb/>
飛上黃金椀胡沙鴈雲邊驚散壓盡天山箭今人但知<lb/>
彥章善謔不知其才良可惜也彦章後字元寵兄弟幼<lb/>
孤母王氏教養成就王氏亦能詩甞有雪中觀妓詩云<lb/>
<pb n="KR4i0029_WYG_054-7b"/>
梁王宴罷下瑤臺窄窄紅靴步雪來恰似陽春三月暮<lb/>
楊花飛處牡丹開苕溪漁隠曰余頃嵗過湘中郵亭壁<lb/>
間有左鄯絶句云疊疊山腰繋冷雲疎疎雨脚弄黃昬<lb/>
松聲更帶溪聲急不是行人也斷魂又於苕溪道觀中<lb/>
壁間有鄭子覃絶句云紛紛紅雨入蒼苔宻蔭新成鶯<lb/>
友來擬逐幽人夢蓬島一聲裂竹故驚回皆佳作也壬<lb/>
午嵗過三衢於驛舍壁間見題一聨云不知何處雨便<lb/>
覺此間凉自在無峭急之態不知何人詩也<lb/>
<pb n="KR4i0029_WYG_054-8a"/>
候鯖錄云長安北禪寺筍石鄭天休題十字云春至不<lb/>
擇地路旁花自開苕溪漁隠曰余有句云飛花紅千㸃<lb/>
芳草緑萬里<lb/>
雪浪齋日記云李成季詩清麗然時有不工處日邊鴈<lb/>
帶臘寒去雪底梅將春信來非不佳而末句云心緒都<lb/>
成一寸灰殆未工也<lb/>
王直方詩話云丹陽陳輔每嵗清明過金陵上冢事畢<lb/>
則過蔣山謁湖陰先生嵗率為常元豐辛酉癸亥兩嵗<lb/>
<pb n="KR4i0029_WYG_054-8b"/>
訪之不遇因題一絶於門云北山松粉未飄花白下風<lb/>
輕麥脚斜身似舊時王謝燕一年一度到君家湖陰歸<lb/>
見其詩吟賞久之稱於荆公荆公笑曰此正戲君為尋<lb/>
常百姓耳湖陰亦大笑盖古詩云舊時王謝堂前燕飛<lb/>
入尋常百姓家<lb/>
雪浪齋日記云晁以道詩云清霜下牛斗凛然北固秋<lb/>
全似選詩又有謝公樽俎煙霞外庾信文章涕淚前極<lb/>
為佳句<lb/>
<pb n="KR4i0029_WYG_054-9a"/>
西清詩話云華州狂子張元天聖間坐累終身每託興<lb/>
吟詠如雪詩戰退玉龍三百萬敗鱗殘甲滿空飛詠白<lb/>
鷹云有心待搦月中兎更向白雲頭上飛怪譎類是後<lb/>
竄夏國教元昊為邊患朝廷方厭兵時韓魏公撫陜右<lb/>
書生姚嗣宗獻崆峒山詩有云踏碎賀蘭石掃清西海<lb/>
塵布衣能辦此可惜作窮鱗顧謂僚屬曰此人若不收<lb/>
拾又一張元矣因表薦官之<lb/>
西清詩話云家公在玉堂春日貼子云三十六宫人第<lb/>
<pb n="KR4i0029_WYG_054-9b"/>
一玉樓春困夢熊羆龍燭影中猶是臘鳯簫聲裏已吹<lb/>
春世傳蔣潁叔作非也<lb/>
苕溪漁隠曰余宣和間居泗上於王周士處見張仲宗<lb/>
詩一巻因借録之後三十年於錢塘與仲宗同館穀初<lb/>
方識之余因戲謂仲宗曰三十年前已識公於詩巻中<lb/>
仲宗請余舉其詩渠皆不能記殆如隔世反從余求之<lb/>
向伯恭仲宗之舅也仲宗有香林九詠其間雍熙堂詩<lb/>
云鼎彛勲業推元老文采風流及後昆家世從來耐官<lb/>
<pb n="KR4i0029_WYG_054-10a"/>
職百年猶見典刑存麥秋亭詩云東坡喜雨事如此吾<lb/>
舅名亭思不羣不問兩岐何許秀且看十頃巻黃雲皆<lb/>
可喜也<lb/>
侯鯖録云崇寧初特奏名狀元徐遹詩曰白髪青衫晚<lb/>
得官瓊林頓覺酒腸寛平康夜過無人問留得宫花醒<lb/>
後看<lb/>
　<lb/>
　<lb/>
<pb n="KR4i0029_WYG_054-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話前集巻五十四<lb/>
</p>
<p>
</p>
  </div>
</body>
</text>
</TEI>
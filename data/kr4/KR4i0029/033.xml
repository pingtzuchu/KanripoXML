<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻三十三</head> <lb/>
    <p>
<pb n="KR4i0029_WYG_033-1a"/>
欽定四庫全書<lb/>
　漁隱叢話前集巻三十三<lb/>
　　　　　　　　　　　　　宋　胡仔　撰<lb/>
　　半山老人一<lb/>
漫叟詩話云荆公定林後詩精深華妙非少作之比嘗<lb/>
作歳晩詩云月映林塘靜風涵笑語涼俯窺憐淨淥小<lb/>
立佇幽香攜幼尋新的扶衰上野航延緣久未已嵗晩<lb/>
惜流光自以比謝靈運議者亦以為然<lb/>
<pb n="KR4i0029_WYG_033-1b"/>
後山詩話云魯直謂荆公之詩莫年方妙然格高而體<lb/>
下如云似聞青秧底復作龜兆坼乃前人所未道又云<lb/>
扶與度陽熖窈窕一川花雖前人亦未易道也然學三<lb/>
謝失於巧耳<lb/>
王直方詩話云陳無已言山谷最愛介甫扶輿度陽熖<lb/>
窈窕一川花謂包含數箇意<lb/>
石林詩話云蔡天啟言荆公每稱老杜鈎簾宿鷺起丸<lb/>
藥流鸎轉之句以為用意高峭五字之模楷他日公作<lb/>
<pb n="KR4i0029_WYG_033-2a"/>
詩得青山捫虱坐黄鳥挾書眠自謂不減杜詩以為得<lb/>
意然不能舉全篇余頃嘗以語薛肇明肇明時被旨編<lb/>
公集徧求之終莫之得或云公但得此一聮未嘗成章<lb/>
也<lb/>
冷齋夜話云荆公在鍾山有一道士來訪因與碁輒作<lb/>
數語曰彼亦不敢先此亦不敢先惟其不敢先是以無<lb/>
所爭惟其無所爭故能入于不死不生荆公笑曰此持<lb/>
碁隠語也<lb/>
<pb n="KR4i0029_WYG_033-2b"/>
遯齋閒覽云或傳一詩謎云佳人佯醉索人扶露出胷<lb/>
前白雪膚走入繡幃尋不見任他風雨滿江湖乃賈島<lb/>
李白羅隠潘閬四詩人名也云是荆公所作苕溪漁隠<lb/>
曰世傳霞頭隠語是半山老人作云生在色界中不染<lb/>
色界塵一朝解纒縛見性自分明<lb/>
夷堅志云元祐間士大夫好事者取達官姓名為詩謎<lb/>
如長空雪霽見虹蜺行盡天涯遇帝畿天子手中執玉<lb/>
簡秀才不肯着麻衣謂韓絳馮京王珪曽布也又取古<lb/>
<pb n="KR4i0029_WYG_033-3a"/>
人名而傳以今事如人人皆戴子瞻帽君實新來轉一<lb/>
官門狀送還王介甫潞公身上不曽寒謂仲長統司馬<lb/>
遷謝安石温彦博也<lb/>
遯齋閒覽云荆公碁品殊下每與人對局未嘗致思隨<lb/>
手疾應覺其勢將敗便斂之謂人曰本圖適性忘慮反<lb/>
苦思勞神不如且已與葉致逺敵手嘗贈致逺詩云垂<lb/>
成忽破壊中斷俄連接是知公碁不甚高又云諱輸寧<lb/>
斷頭悔悞仍搏頰是又未能忘情於一時之得喪也苕<lb/>
<pb n="KR4i0029_WYG_033-3b"/>
溪漁隠曰介甫有絶句云莫將戲事擾真情且可隨緣<lb/>
道我贏戰罷兩奩收黒白一枰何處有虧成觀此詩則<lb/>
圖適性忘慮之語信有證矣若魯直於棊則不然如心<lb/>
似蛛絲遊碧落身如蜩甲化枯枝則苦思忘形較勝負<lb/>
於一着與介甫措意異矣<lb/>
僧寶傳云浮山法逺禪師歐公聞其竒逸造其室未有<lb/>
以異之與客棊逺坐其傍歐公收局請逺因棊説法乃<lb/>
鳴鼓升坐曰若論此事如兩家着棊相似何謂也敵手<lb/>
<pb n="KR4i0029_WYG_033-4a"/>
知音當機不讓若是綴五饒三又通一路始得有一般<lb/>
底祇解閉門作活不㑹奪角衝闗硬節與虎口齊彰局<lb/>
破後徒勞逴斡所以道肥邊易得瘦肚難求思行則往<lb/>
往失粘心麁則時時頭撞休誇國手謾説神仙贏局輸<lb/>
籌即不問且道黒白未分時一着落在甚麽處良久云<lb/>
從前十九路迷悟幾多人歐公嘉歎久之東坡云南嶽<lb/>
李巖老好睡衆人食飽下棊巖老輒就枕閲數局乃一<lb/>
展轉云我始一局君幾局矣東坡曰巖老常用四脚棊<lb/>
<pb n="KR4i0029_WYG_033-4b"/>
盤着一色黒子昔與邊韶敵手今被陳摶饒先着時自<lb/>
有輸贏着了並無一物歐公詩云夜涼吹笛千山月路<lb/>
暗迷人百種花棊罷不知人换世酒闌無奈客思家殆<lb/>
類是也<lb/>
歸田錄云真宗朝嵗嵗賞花釣魚羣臣應制嘗一嵗臨<lb/>
池久之而御釣不食丁晉公謂應制詩云鶯驚鳳輦穿<lb/>
花去魚畏龍顔上釣遲真宗稱賞羣臣自以為不及<lb/>
西清詩話云仁廟嘉祐中開賞花釣魚燕介甫以知制<lb/>
<pb n="KR4i0029_WYG_033-5a"/>
誥預末坐帝出詩示羣臣次第屬和末至介甫日將夕<lb/>
矣亟欲奏御得披香殿字未有對時鄭毅夫獬接席顧<lb/>
介甫曰宜對太液池故其詩有云披香殿上留朱輦太<lb/>
液池邊送玉盃翌日都下盛傳王舍人竊栁詞太液波<lb/>
翻披香簾捲介甫頗銜之<lb/>
王直方詩話云荆公有詩云端能過我論竒字亦復令<lb/>
君見異書而東坡亦嘗云未許中郎得異書且共揚雄<lb/>
説竒字陳無巳又以竒字對祕方<lb/>
<pb n="KR4i0029_WYG_033-5b"/>
東軒筆錄云王介性輕率語言無倫時人以為心風與<lb/>
荆公舊交熙寧中自省判出守湖州荆公作詩送之曰<lb/>
呉興太守美如何栁惲詩才未足多遙想郡人迎下檐<lb/>
白蘋洲上起蒼波其意以水值風即起波也介諭其意<lb/>
遂和十篇盛氣而誦於荆公其一曰呉興太守美如何<lb/>
太守從來惡祝鮀生若不為上柱國死時猶合代閻羅<lb/>
荆公笑曰閻羅見闕速赴任石林詩話云王介字中甫<lb/>
衢州人博學善譏謔嘗舉制科不中與荆公遊甚款然<lb/>
<pb n="KR4i0029_WYG_033-6a"/>
未嘗降意少相下熙寧初荆公以翰林學士被召前此<lb/>
屢召不起至是始受命介以詩寄云草廬三顧動春蟄<lb/>
蕙帳一空生曉寒葢有所諷荆公得之大笑它日作詩<lb/>
有丈夫出處非無意猿鶴從來自不知之句葢為介發<lb/>
也<lb/>
蘇子由云今州縣之間隨其大小皆有富民此理勢之<lb/>
所必至所謂物之不齊物之情也然州縣賴之以為强<lb/>
國家恃之以為固非所當憂非所當去也能使富民安<lb/>
<pb n="KR4i0029_WYG_033-6b"/>
其富而不横貧民安其貧而不匱貧富相恃以為長久<lb/>
而天下定矣介甫不忍貧民而深疾富民志欲破富民<lb/>
以惠貧民不知其不可也方其未得志也為兼并之詩<lb/>
其詩曰三代子百姓公私無異財人主擅操柄如天持<lb/>
斗魁賦予皆自我兼并乃姦囬姦回法有誅勢亦無自<lb/>
來後世始倒持黔首遂難裁秦王不知此更築懐清臺<lb/>
禮義日以媮聖經久煙埃法尚有存者欲言時所咍俗<lb/>
吏不知方掊克乃為才俗儒不知變兼并可無摧利孔<lb/>
<pb n="KR4i0029_WYG_033-7a"/>
至百出小人私闔開有司與之爭民愈可憐哉及其得<lb/>
志専以此為事設青苖法以奪富民之利民無貧富兩<lb/>
税之外皆重出息十二吏緣為姦至倍息公私皆病矣<lb/>
吕惠卿繼之以手實之法私家一毫以上皆籍於官民<lb/>
知有奪取之心至於賣田殺牛以避其禍朝廷覺其不<lb/>
可中止不行僅免於亂然其徒世守其學刻下媚上謂<lb/>
之享上有一不享上皆廢不用至於今日民遂大病原<lb/>
其禍出於此詩葢昔之詩病未有若此酷者也<lb/>
<pb n="KR4i0029_WYG_033-7b"/>
王直方詩話云送呉仲庶守潭詩云自古楚有材醽醁<lb/>
多美酒不知樽前客更得賈生否葢賈誼初為河南呉<lb/>
公召置門下而後謫長沙其用事之精如此苕溪漁隠<lb/>
曰上元戲劉貢甫詩云不知太一遊何處定把青藜獨<lb/>
照公此詩用事亦精切劉向校書天祿閣夜有老人着<lb/>
黄衣植青藜杖叩閣而進向請問姓名我是太一之精<lb/>
天帝聞夘金之子有博學者下而觀焉乃出懐中竹牒<lb/>
授之見王子年拾遺此事既與貢甫同姓又貢甫時在<lb/>
<pb n="KR4i0029_WYG_033-8a"/>
館閣也<lb/>
冷齋夜話云山谷嘗言天下清景初不擇貴賤賢愚而<lb/>
與之然吾特疑端為我輩設荆公在鍾山官牀與客夜<lb/>
坐作詩云殘生傷性老躭書年少東來復起予各據槁<lb/>
梧同不寐偶然聞雨落堦除東坡宿餘杭山寺詩云暮<lb/>
鼓朝鐘自擊撞閉門欹枕對殘缸白灰旋撥通紅火卧<lb/>
聽蕭蕭雪打䆫人以山谷之言為確論<lb/>
山谷云嘗見荆公於金陵因問丞相近有何詩荆公指<lb/>
<pb n="KR4i0029_WYG_033-8b"/>
壁上所題兩句一水護田將綠遶兩山排闥送青來此<lb/>
近所作也<lb/>
冷齋夜話云唐詩有曰長因送人處憶得别家時又曰<lb/>
舊國别多日故人無少年而荆公東坡用其意作古今<lb/>
不經人道語荆公詩曰木末北山煙冉冉草根南澗水<lb/>
泠泠繰成白雪桑重綠割盡黄雲稻正青東坡曰春畦<lb/>
雨過羅紈膩夏壠風來餅餌香如華嚴經舉果知因譬<lb/>
如蓮花方其吐花而果具蘂中造語之工至於荆公山<lb/>
<pb n="KR4i0029_WYG_033-9a"/>
谷東坡盡古今之變荆公江月轉空為白晝嶺雲分暝<lb/>
作黄昏又曰一水護田將綠遶兩山排闥送青來東坡<lb/>
海棠詩曰只恐夜深花睡去髙燒紅燭照新糚又曰我<lb/>
攜此石歸袖中有東海山谷曰此詩謂之句中眼學者<lb/>
不知此妙韻終不勝<lb/>
石林詩話云荆公詩用法甚嚴尤精於對偶嘗云用漢<lb/>
人語止可以漢人語對若參以異代語便不相類如一<lb/>
水護田將綠遶兩山排闥送青來之類皆漢人語也此<lb/>
<pb n="KR4i0029_WYG_033-9b"/>
法惟公用之不覺拘窘卑凡如周顒宅作阿蘭若婁約<lb/>
身歸窣堵波皆以梵語對梵語亦此類嘗有人面稱公<lb/>
詩自喜田園歸五栁最嫌尸祝擾庚桑之句以為的對<lb/>
公笑曰君但知栁對桑為的然庚亦自是數葢以十干<lb/>
數之也<lb/>
蔡寛夫詩話云荆公居中山一日晝寢夢有服古衣冠<lb/>
相過者貌偉甚曰我桀也與公論治道反覆百餘語不<lb/>
相下公既覺猶汗流被體若作氣劇因笑語客曰吾習<lb/>
<pb n="KR4i0029_WYG_033-10a"/>
氣尚若是乎乃作小詩識之有堯桀是非猶入夢因知<lb/>
餘習未能忘之句<lb/>
苕溪漁隠曰介甫居金陵作謝安墩絶句云我名公字<lb/>
偶相同我屋公墩在眼中公去我來墩屬我不應墩姓<lb/>
尚隨公或云介甫性好與人爭在廟堂則與諸公爭新<lb/>
法歸山林則與謝安爭墩此亦善謔也<lb/>
　<lb/>
　<lb/>
<pb n="KR4i0029_WYG_033-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話前集巻三十三<lb/>
</p>
<p>
</p>
  </div>
</body>
</text>
</TEI>
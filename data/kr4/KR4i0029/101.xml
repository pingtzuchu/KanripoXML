<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隠叢話後集巻四十</head> <lb/>
    <p>
<pb n="KR4i0029_WYG_101-1a"/>
欽定四庫全書<lb/>
　漁隠叢話後集巻四十<lb/>
　　　　　　　　　　　　　宋　胡仔　撰<lb/>
　　麗人雜記<lb/>
韓子蒼昭君圖叙云漢書竟寧元年呼韓邪來朝言願<lb/>
壻漢氏元帝以後宫良家子王昭君字嬙配之生一子<lb/>
株累立復妻之生二女至范曄書始言入宫乆不見御<lb/>
積怨因掖庭令請行單于臨辭大㑹昭君豐容靚飾顧<lb/>
<pb n="KR4i0029_WYG_101-1b"/>
影徘徊竦動左右帝驚悔欲復留而重失信夷狄然曄<lb/>
不言呼韓邪願壻而言四五宫女又言字昭君生二子<lb/>
與前書皆不合其言不願妻其子而詔使從其俗此是<lb/>
烏孫公主非昭君也西京雜記又言元帝使畫工圖宫<lb/>
人宫人皆賂畫工而昭君獨不賂乃惡圖之既行遂按<lb/>
誅毛延壽琴操又言本齊國王穰女端正閒麗未嘗窺<lb/>
看門户穰以其有異人求之不與年十七進之帝以地<lb/>
逺不幸欲賜單于美人嬙對使者越席請往後不願妻<lb/>
<pb n="KR4i0029_WYG_101-2a"/>
其子吞藥而卒葢其事雜出無所考正自信史尚不同<lb/>
况傳記乎要之琴操最牴牾矣按昭君南郡人今秭歸<lb/>
縣有昭君村村人生女必灼艾灸其面慮以色選故也<lb/>
昭君卒塟匈奴謂之青塜晋以文王諱昭故號明妃云<lb/>
復齋漫録云韓子蒼題昭君圖詩寄語雙鬟負薪女灸<lb/>
面謹勿輕離家余考唐逸士傳云昭君村至今生女必<lb/>
灸其面白樂天詩至今村女面燒灼成瘢㾗乃知灸面<lb/>
之事樂天巳先道之矣苕溪漁隠曰古今詞人作明妃<lb/>
<pb n="KR4i0029_WYG_101-2b"/>
辭曲多矣意皆一律惟吕居仁獨不蹈襲其詩云人生<lb/>
在相合不論胡與秦但取眼前好莫言長苦辛君看輕<lb/>
薄兒何殊胡地人<lb/>
藝苑雌黄云石季倫王明君詞云延我于穹廬加我閼<lb/>
氏名閼氏單于妻也上烏前下章移切前漢匈奴傳曰<lb/>
冒頓後有愛閼氏生少子顔注閼氏匈奴皇后號劉貢<lb/>
父云匈奴單于號其妻為閼氏耳顔便以皇后解之大<lb/>
俚俗也西河舊事云失我祁連嶺使我六畜不蕃息失<lb/>
<pb n="KR4i0029_WYG_101-3a"/>
我焉支山使我歸女無顔色葢北方有焉支山山多作<lb/>
紅藍北人採其花染緋取其英鮮者作胭脂婦人粧時<lb/>
用作頰色殊鮮明可愛匈奴名妻閼氏言可愛如胭脂<lb/>
也錢昭度作王昭君詩云閼氏纔聞易妾名歸期長似<lb/>
候河清則誤讀氏字為姓氏之氏矣<lb/>
太平廣記云緑珠井在白州雙角山下昔梁氏之女有<lb/>
容貌石季倫為交趾採珠使以真珠三斛買之梁氏之<lb/>
居舊井存焉耆老云汲飲此井者誕女必多美里閭以<lb/>
<pb n="KR4i0029_WYG_101-3b"/>
美色無益于時遂以巨石鎮之苕溪漁隠曰山谷詩云<lb/>
欲買娉婷供煮茗我無一斛明月珠用此事也<lb/>
復齋漫録云古今詩人詠婦人者多以歌舞為稱梁元<lb/>
帝妓應令詩云歌清隨澗響舞影向池生劉孝綽看妓<lb/>
詩云燕姬臻妙舞鄭女愛清歌北齊蕭放冬夜對妓詩<lb/>
云歌還團扇後舞出妓行前𢎞執恭觀妓詩云合舞俱<lb/>
回雪分歌共落塵陳隂鏗侯司空宅詠妓詩云鶯啼歌<lb/>
扇後花落舞衫前陳劉刪亦云山邊歌落日池上舞前<lb/>
<pb n="KR4i0029_WYG_101-4a"/>
溪庾信趙王看妓詩緑珠歌扇薄飛燕舞衫長江總看<lb/>
妓詩云並歌時轉黛息舞暫分香隋盧思道夜聞鄰妓<lb/>
詩怨歌聲易斷妙舞態難雙陳元璪春園聽妓詩云紅<lb/>
樹搖歌扇緑珠飄舞衣釋法宣觀妓詩云舞袖風前舉<lb/>
歌聲扇後嬌王勣詠妓詩云早時歌扇薄今日舞衫長<lb/>
劉希夷春日閨人詩云池月憐歌扇山雲愛舞衣以歌<lb/>
對舞者七以歌扇對舞衣者亦七雖相縁以起然詳味<lb/>
之自有工拙也杜子美取以為艶曲云清江歌扇㡳曠<lb/>
<pb n="KR4i0029_WYG_101-4b"/>
野舞衣前<lb/>
許彦周詩話云南齊楊侃性豪侈舞人張静婉腰圍一<lb/>
尺六寸能掌上舞唐人作楊柳枝詞曰認得楊家静婉<lb/>
腰後人却除家字只使楊静婉誤矣李太白云子夜吴<lb/>
歌動君心李義山云鶯能子夜歌晋有子夜女善歌非<lb/>
當時可及也<lb/>
苕溪漁隱曰唐逸史言有李生者其舅姓盧有道術邀<lb/>
詣其居曰求得一妓善箜篌令侍飲箜篌上有朱字曰<lb/>
<pb n="KR4i0029_WYG_101-5a"/>
雲中辨江樹天際識歸舟後娶陸長源女乃所見于盧<lb/>
家者果善箜篌朱字宛然李生具說舊事女曰往嘗夢<lb/>
為仙官所追如生所言余觀吴兢樂府解題云箜篌者<lb/>
漢武帝滅南越祠太一后土令樂人侯暉依琴造坎言<lb/>
坎坎節應也侯工人之姓後語訛坎為空也又段安節<lb/>
樂府雜録云箜篌乃鄭衞之音權輿也以其亡國之聲<lb/>
故號空國之侯亦曰坎侯吴兢所言有據而段安節出<lb/>
于臆説則箜篌之始當以漢武為是而空國為非也樂<lb/>
<pb n="KR4i0029_WYG_101-5b"/>
府有箜篌引云霍里子髙晨起刺船有一白首狂夫被<lb/>
髮擕壺亂流而渡其妻止之不及遂溺死於是其妻援<lb/>
箜篌而鼓之作歌曰公無渡河公竟渡河墮河而死當<lb/>
奈公何聲甚悽愴曲終亦投河而死子髙還以其聲語麗<lb/>
玉麗玉傷之引箜篌冩其聲聞者莫不墮淚飲泣麗玉<lb/>
以其聲傳鄰女麗容名曰箜篌引<lb/>
侍兒小名録載璇璣圗叙云前秦安南將軍竇滔有寵<lb/>
姬趙陽臺歌舞之妙無出其右滔置之别所妻蘇知之<lb/>
<pb n="KR4i0029_WYG_101-6a"/>
求而獲焉苦加撻辱滔深恨之陽臺又專伺蘇之短䜛<lb/>
毁交至滔益忿蘇氏年二十一滔鎮襄陽與陽臺之任<lb/>
絶蘇氏之音問蘇悔恨自傷因織錦迴文題詩二百餘<lb/>
首計八百餘字縱横反覆皆為文章名曰璇璣圗遣蒼<lb/>
頭賫至襄陽滔覽錦字感其妙絶因送陽臺之關中而<lb/>
具車從迎蘇氏恩好愈重<lb/>
苕溪漁隠曰王初寮有㸃絳唇一詞送韓濟之歸襄陽<lb/>
云峴首亭空勸君休墮羊碑淚宦游如寄且伴山翁醉<lb/>
<pb n="KR4i0029_WYG_101-6b"/>
說與鮫人莫解江臯珮將歸思暈紅縈翠細織迴文字<lb/>
初寮用前事以其漢上故事然于送人之詞似難用也<lb/>
東觀餘論云蘇蕙織錦廻文詩所傳舊矣故少常沈公<lb/>
復傳其畫由是若蘭之才益著然其詩廻旋書之讀者<lb/>
惟曉外遶七言至其中方則漫不可考矣若沈公之博<lb/>
古亦謂辭句脱畧讀不成文不知此詩織成本五色相<lb/>
宣因以别三四五七言之異後人流傳不復施采故迷<lb/>
其句讀非辭句之脱畧也政和初余在洛陽於王晋玉<lb/>
<pb n="KR4i0029_WYG_101-7a"/>
許得唐程士南效此詩并申誠所釋而後曉然是詩初<lb/>
不舛脱葢沈公未嘗見此本耳然申誠所釋但依士南<lb/>
之設色其七言數火其色反黄四言數金其色反緑於<lb/>
五行為弗類意蘇氏詩圖之色為不爾今因冠詩于畫<lb/>
遂别而正之三四五七言之詩各隨其行而為之色觀<lb/>
者見其色則詩之言數可知已至于士南之文既有釋<lb/>
者則賦采自從其舊而并録于弁首云<lb/>
苕溪漁隠曰東坡後集有題織錦圖上回文三首其一<lb/>
<pb n="KR4i0029_WYG_101-7b"/>
云春晩落花餘碧草夜凉低月半枯桐人隨逺雁邊城<lb/>
暮雨映踈簾繡閣空其二云紅手素絲千字錦故人新<lb/>
曲九迴腸風吹絮雪愁縈骨淚洒縑書恨見郎其三云<lb/>
羞看一首回文錦錦似文君别恨深頭白自吟悲賦客<lb/>
斷膓愁是斷絃琴淮海集載東坡跋云余少時見一江<lb/>
南本其後有人題詩十餘首皆竒絶今記其三首然則<lb/>
此詩非東坡所作也少游又云子瞻記江南所題詩本<lb/>
不全嘗見之記其五絶今以補子瞻之遺即叢話前集<lb/>
<pb n="KR4i0029_WYG_101-8a"/>
所載回文詩五首是也世以為少游所作亦非也<lb/>
許彦周詩話云唐髙宗宴羣臣賞雙頭牡丹詩上官昭<lb/>
容一聨云勢如連壁友情若嗅蘭人計之必一英竒女<lb/>
子也<lb/>
緗素雜記云周世宗時陶尚書穀奉使江南韓熙載遣<lb/>
家妓以奉盥匜及旦有書謝畧云巫山之麗質初臨霞<lb/>
侵鳥道洛浦之妖姿自至月滿鴻溝舉不能領㑹其辭<lb/>
熙載因召家妓訊之云是夕忽當浣濯焉<lb/>
<pb n="KR4i0029_WYG_101-8b"/>
王平甫云熙寧間奉詔定蜀楚秦氏三家所獻書得一<lb/>
弊紙所書花蕋夫人詩共三十二首乃夫人親筆而辭<lb/>
甚奇與王建宫詞無異自唐至今誦者不絶口而此獨<lb/>
遺棄不見取前受詔定三家書者又斥去之甚可惜也<lb/>
謹令繕冩入三舘而歸口誦數篇于丞相安石明日中<lb/>
書語及之而王珪馮京願傳其本於是盛行于世夫人<lb/>
偽蜀孟昶侍人事具國史苕溪漁隠曰余閱此詞如龍<lb/>
池九曲逺相通楊柳絲牽兩岸風長似江南好風景畫<lb/>
<pb n="KR4i0029_WYG_101-9a"/>
船來往碧波中黎園弟子簇池頭小樂擕來候宴游試<lb/>
炙銀笙先按拍海棠花下合梁州月頭支給買花錢滿<lb/>
殿宫人近數千遇着唱名多不語含羞走過御床前内<lb/>
人追逐採蓮時驚起沙鷗兩岸飛蘭棹把來齊拍水並<lb/>
船相鬬濕羅衣厨船進食簇時新侍座無非列近臣日<lb/>
午殿頭宣索膾隔花催喚打魚人皆清婉可喜花蕋又<lb/>
别有逸詩六十六首乃近世好事者旋加搜索續之篇<lb/>
次無倫語意與前詩相類者極少誠為亂真矣聊摘其<lb/>
<pb n="KR4i0029_WYG_101-9b"/>
一二云羅衫玉帶最風流斜插銀笓漫理頭閒向殿前<lb/>
騎御馬掉鞭横過小紅樓春日龍池小宴開岸邊亭子<lb/>
號流杯沉檀别作神仙女對捧金盃水上來<lb/>
苕溪漁隠曰余觀古今詩話翰府名談皆載冦萊公侍<lb/>
兒倩桃詩二首和章一首並同翰苑名談仍益以怪辭<lb/>
吾所不取今但筆其詩云公自相府出鎮北門有善歌<lb/>
者至庭下公取金鍾獨酌令歌數闋公贈之東綵歌者<lb/>
未滿意倩桃自内窺之立為詩二章呈公云一曲清歌<lb/>
<pb n="KR4i0029_WYG_101-10a"/>
一束綾美人猶自意嫌輕不知織女螢忩下幾度抛梭<lb/>
織得成其二云夜冷衣單手屢呵幽忩軋軋度寒梭臘<lb/>
天日短不盈尺何似妖姬一曲歌公和云將相功名終<lb/>
若何不堪急景似奔梭人間萬事君休問且向樽前聽<lb/>
艶歌<lb/>
東臯雜録云王定國嶺外歸出歌者勸東坡酒坡作定<lb/>
風波序云王定國歌兒曰柔奴性宇文氏眉目姢麗善<lb/>
應對家世在京師定國南遷歸余問柔廣南風土應是<lb/>
<pb n="KR4i0029_WYG_101-10b"/>
不好柔對曰此心安處便是吾鄉因為綴此詞云常羡<lb/>
人間琢玉郎天教分付㸃酥娘自作清歌傳皓齒風起<lb/>
雪飛炎海變清凉萬里歸來年愈少微微笑笑時猶帶<lb/>
嶺梅香試問嶺南應不好却道此心安處是吾鄉<lb/>
苕溪漁隠曰陸敦禮藻有侍兒名美奴善綴詞出侑樽<lb/>
俎每丐韻于坐客頃刻成章卜筭子云送我出東門作<lb/>
别長安道兩岸垂楊鎖暮烟正是秋光老一曲古陽關<lb/>
莫惜金樽倒君向瀟湘我向秦魚雁何時到如夢令云<lb/>
<pb n="KR4i0029_WYG_101-11a"/>
日暮馬嘶人去船逐清波東注後夜最髙樓還肯思量<lb/>
人否無緒無緒生怕黄昏踈雨<lb/>
復齋漫録云劉偉明既喪愛妾而不能忘為清平樂詞<lb/>
云東風依舊着意隋堤柳搓得鵝兒黄欲就天色清明<lb/>
厮勾去年紫陌先問今朝雨魂斷送一生憔悴知他幾<lb/>
箇黄昏與唐阿灰之詞有間矣<lb/>
苕溪漁隠曰山谷戲聞善遣侍兒來促詩云日遣侍兒<lb/>
來報嘉草鞋十里踏堤沙鳩盤荼様施丹粉只欠一枝<lb/>
<pb n="KR4i0029_WYG_101-11b"/>
萵苣花其醜陋可想山谷亦善戲也<lb/>
詩説雋永云今代婦人能詩者前有曽夫人魏後有易<lb/>
安李李在趙氏時建炎初從秘閣守建康作詩云南來<lb/>
尚怯吴江泠北狩應悲易水寒又云南渡衣冠少王導<lb/>
北來消息欠劉琨<lb/>
四六談麈云祭文唐人多用四六韓退之亦然故李易<lb/>
安祭趙湖州文云白日正中歎龎翁之機㨗堅城自墮<lb/>
憐杞婦之悲深婦人四六之工者<lb/>
<pb n="KR4i0029_WYG_101-12a"/>
苕溪漁隠曰江寧章文虎其妻劉氏名彤文美其字也<lb/>
工詩詞嘗有詞寄文虎云千里長安名利客輕離輕散<lb/>
尋常難禁三月好風光滿堦芳草緑一片杏花香記得<lb/>
年時臨上馬看人眼淚汪汪如今不忍更思量恨無千<lb/>
日酒空斷九廻腸又云向日寄去詩曲非敢為工葢欲<lb/>
道衷腸萬一耳何不掩惡輒示他人適足取笑文虎也<lb/>
本不復作然意有所感不能自巳小草二章章四句奉<lb/>
寄其一云碧紗窓外一聲蟬牽斷愁腸懶晝眠千里才<lb/>
<pb n="KR4i0029_WYG_101-12b"/>
郎歸未得無言空撥玉爐烟其二云畫扇停揮白日長<lb/>
清風細細襲羅裳女童來報新篘熟安得良人共一觴<lb/>
東臯雜録云文潞公守洛富鄭公致政司馬温公宫祠<lb/>
范蜀公自許下來同過郡㑹出四玉盃勸酒官妓不謹<lb/>
碎其一潞公將治之温公請書牘尾云玉爵弗揮典禮<lb/>
雖聞于往記彩雲易散過差可恕于斯人潞公乃笑而<lb/>
釋之<lb/>
東臯雜録云東坡自錢塘被召過京口林子中作守郡<lb/>
<pb n="KR4i0029_WYG_101-13a"/>
有㑹坐中營妓出牒鄭容求落藉髙瑩求從良子中命<lb/>
呈東坡坡索筆為減字木蘭花書牒後云鄭莊好客容<lb/>
我樓前先墮幘落筆風生籍籍聲名不負公髙山白早<lb/>
瑩骨球肌那解老從此南徐良夜清風月滿湖暗用此<lb/>
八字于句端也苕溪漁隠曰聚蘭集載此詞乃東坡贈<lb/>
潤守許仲塗且以鄭容落藉髙瑩從良為句首非林子<lb/>
中也<lb/>
復齋漫録云姑蘇官妓姓蘇名瓊行第九蔡元長道過<lb/>
<pb n="KR4i0029_WYG_101-13b"/>
蘇州太守召飲元長聞瓊之能詞因命即席為之乞韻<lb/>
以九字詞云韓愈文章葢世謝安情性風流良辰美景<lb/>
在西樓敢勸一巵芳酒記得南宫髙第弟兄争占鰲頭<lb/>
金爐玉殿瑞烟浮髙占甲科第九葢元長奏名第九也<lb/>
詩説雋永云夏均文嘗言詩之比類直要相停嘗與客<lb/>
泛舟載肥妓而飲濁酒其詩曰蟻浮金椀濁妓壓畫船<lb/>
低<lb/>
苕溪漁隠曰廣漢營妓小名僧兒秀外惠中善填詞有<lb/>
<pb n="KR4i0029_WYG_101-14a"/>
姓戴者忘其名兩作漢守寵之既而得請玉局之祠以<lb/>
歸僧兒作滿庭芳見意云團菊苞金叢蘭減翠畫成秋<lb/>
暮風烟使君歸去千里倍澘然兩度朱幡雁水全勝得<lb/>
陶侃當年如何見一時盛事都在送行篇愁煩梳洗懶<lb/>
尋思陪宴把月湖邊有多少風流往事縈牽聞道霓旌<lb/>
羽駕看看是玉局神仙應相許衝雲破霧一到洞中天<lb/>
許彦周詩話云作詩押韻是一巧中秋夜月詩押尖字<lb/>
數首之後一婦人云蚌胎光透殻犀角暈盈尖又記人<lb/>
<pb n="KR4i0029_WYG_101-14b"/>
作除夕詩押尼字衆人竟和無成詩者僕時不曾賦後<lb/>
因讀藏經呼喜鵲為芻尼乃知讀書不厭多<lb/>
　<lb/>
　<lb/>
　<lb/>
　<lb/>
　<lb/>
　漁隠叢話後集巻四十<lb/>
</p>
<p>
</p>
  </div>
</body>
</text>
</TEI>
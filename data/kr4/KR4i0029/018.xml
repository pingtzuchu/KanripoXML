<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻十八</head> <lb/>
    <p>
<pb n="KR4i0029_WYG_018-1a"/>
欽定四庫全書<lb/>
　漁隱叢話前集巻十八<lb/>
　　　　　　　　　　　　　宋　胡仔　撰<lb/>
　　韓吏部下<lb/>
東坡云歐陽文忠公言晉無文章惟陶淵明歸去來一<lb/>
篇而已余亦謂唐無文唯韓退之送李愿歸盤谷序一<lb/>
篇而已平生欲效此作一文毎執筆輒罷因自笑曰不<lb/>
若且放教退之獨歩退之尋常詩自謂不逮李杜至扵<lb/>
<pb n="KR4i0029_WYG_018-1b"/>
昔尋李愿向盤谷一篇獨不減子美<lb/>
後山詩話云退之上尊號表曰析木天街星宿清潤北<lb/>
岳醫閭神鬼受職曽子固賀赦表曰鈎陳太微星緯咸<lb/>
若崑崙渤澥濤波不驚世莫能輕重之也後當有知之<lb/>
者國初士大夫例能四六然用散語與故事耳楊文公<lb/>
筆力豪贍體亦多變而不脫唐末與五代之氣又喜用<lb/>
古語以切對為工乃進士賦體耳歐陽少師始以文體<lb/>
為對属又善叙事不用故事陳言而文益髙古退之云<lb/>
<pb n="KR4i0029_WYG_018-2a"/>
王特進暮年表奏亦工但傷巧耳<lb/>
蔡寛夫詩話云退之和裴晉公征淮西時過女几山詩<lb/>
云旗穿曉日雲霞雜山倚秋空劍㦸明敢請相公平賊<lb/>
後蹔攜諸吏上峥嶸而晉公之詩無見惟白樂天集載<lb/>
其一聨云待平賊壘報天子莫指仙山示老夫方時意<lb/>
氣自信不疑如此豈容令狐楚軰沮撓乎晉公文字世<lb/>
不傳晩年與劉白放浪緑野橋多為唱和間見人文集<lb/>
語多質直渾厚計應似其為人如灰心縁忍事霜鬢為<lb/>
<pb n="KR4i0029_WYG_018-2b"/>
論兵之句可謂深婉李文定公迪在中書嘗諷誦此二<lb/>
句親書於壁<lb/>
蔡寛夫詩話云退之石鼓歌云逸少俗書趂姿媚數紙<lb/>
尚可博白鵝觀此語便知退之非留意扵書者今洛中<lb/>
尚有石刻題名信不甚工栁子厚書迹湖湘間多有其<lb/>
碑刻而體不一或疑有假託其名者惟南岳彌陁和尚<lb/>
碑最善大底規模虞永興矣然不知所謂栁家新様元<lb/>
和脚者如何也杜子美云書貴痩硬方通神予家有其<lb/>
<pb n="KR4i0029_WYG_018-3a"/>
父閑所書豆盧府君徳政碑簡逺精勁多出扵薛稷魏<lb/>
華此葢自其家法言之白樂天不甚論書然今世士大<lb/>
夫尚有藏其真跡者如錢文僖家一二帖為體精彩殆<lb/>
不減徐㑹稽也<lb/>
東坡云游青龍寺詩終篇言赤色莫曉其故嘗見小說<lb/>
鄭䖍寓青龍寺貧無紙取柿葉學書九月葉赤而實紅<lb/>
退之詩乃謂此也<lb/>
苕溪漁隱曰退之赤籐杖詩空堂畫眠倚牖戸飛電著<lb/>
<pb n="KR4i0029_WYG_018-3b"/>
壁搜蛟螭故東坡鐵拄杖詩云入懐氷雪生秋思倚壁<lb/>
蛟龍䕶晝眠山谷笻竹杖贊涪翁晝寢蒼龍掛壁皆用<lb/>
退之詩也<lb/>
隱居詩話云剥苔弔斑林角黍餌沉塜竹有黑㸃謂之<lb/>
斑竹非也湘中斑竹方生時每㸃上有苔錢封之甚固<lb/>
土人斫竹浸水中用草壤洗去苔錢則紫暈斕斑可愛<lb/>
此真斑竹也苕溪漁隱曰斑竹惟清湘有之鮮紫倒暈<lb/>
如血色天生如此即未嘗每㸃上有苔錢封之余往來<lb/>
<pb n="KR4i0029_WYG_018-4a"/>
清湘屢矣嘗親採此斑竹以為拄杖但向陽一面斑㸃<lb/>
多極難得通轉斑㸃者若廣右藤梧之間别有一種斑<lb/>
竹極大而斑色紫黒不甚佳間有苔蘚封之非盡有也<lb/>
隱居詩話云沈括存中吕惠卿吉甫王存正仲李常公<lb/>
擇治平中同在館下談詩存中曰韓退之詩乃押韻之<lb/>
文耳雖健美富贍而格不近詩吉甫曰詩正當如是我<lb/>
謂詩人以來未有如退之者正仲是存中公擇是吉甫<lb/>
四人交相詰難久而不决公擇忽正色謂正仲曰君子<lb/>
<pb n="KR4i0029_WYG_018-4b"/>
群而不黨公何黨存中也正仲勃然曰我所見如是顧<lb/>
豈黨邪以我偶同存中遂謂之黨然則君非吉甫之黨<lb/>
乎一座大笑予每評詩多與存中合予頃年嘗與王荆<lb/>
公評詩余謂凢為詩當使挹之而源不窮咀之而味愈<lb/>
長至如永叔之詩才力敏邁句亦健美但恨其少餘味<lb/>
耳荆公曰不然如行人仰頭飛鳥驚之句亦可謂有味<lb/>
矣然至今思之不見此句之佳亦竟莫原荆公之意信<lb/>
乎所見之殊不可強同也<lb/>
<pb n="KR4i0029_WYG_018-5a"/>
山谷云㑹合聯句孟郊張徹與焉四君子皆佳士故意<lb/>
氣相入雜然成文世之文章之士少聯句嘗病筆力不<lb/>
能相追或成四公子碁耳<lb/>
吕氏童䝉訓云徐師川問山谷云人言退之東野聮句<lb/>
大勝東野平日所作恐是退之有所潤色山谷云退之<lb/>
安能潤色東野若東野潤色退之即有此理也<lb/>
後山詩話云歐陽公謂退之為樊宗師墓誌便似樊文<lb/>
其始出扵司馬子長為長卿傳如其文惟其過之故兼<lb/>
<pb n="KR4i0029_WYG_018-5b"/>
之也苕溪漁隱曰退之為子厚羅池廟碑子瞻為退之<lb/>
潮州廟碑二文髙妙豈非如歐公之言乎<lb/>
隱居詩話云詩惡蹈襲古人之意亦有襲而愈工若出<lb/>
扵已者葢思之愈精則造語愈深也魏人章䟽云福不<lb/>
盈身禍將溢世韓愈則曰歡華不滿眼咎責塞兩儀李<lb/>
華弔古戰場文曰其存其沒家莫聞知人或有言將信<lb/>
將疑姢姢心目夢寐見之陳陶則云可憐無定河邊骨<lb/>
猶是春閨夣裏人葢工於前也<lb/>
<pb n="KR4i0029_WYG_018-6a"/>
蔡寛夫詩話云世傳陳陶詩數百篇間有佳語如中原<lb/>
不是无麟鳯自是皇家結網踈可憐無定河邊骨猶是<lb/>
春閨夣裏人之類人多傳誦之龍衮江南野録為陶傳<lb/>
稱其得道不死開寳間猶无恙然唐末人曹松方干之<lb/>
徒皆有哭陶詩則陶之死久矣不知衮何所據乎陶見<lb/>
扵唐末而集中乃有贈髙閑歌若尔亦自當年百餘嵗<lb/>
唐詩人如劉商皆傳為仙去固不可知但既有哭之人<lb/>
則知其死不誣耳<lb/>
<pb n="KR4i0029_WYG_018-6b"/>
漫叟詩話云詩中有一字人以私意竄易遂失古人一<lb/>
篇之意若相公親破蔡州來今親字改作新字是也苕<lb/>
溪漁隱曰酬王二十舍人雪中見寄云三日柴門擁不<lb/>
開堦庭平滿白皚皚今朝蹋作瓊瑤跡為有詩從鳯沼<lb/>
來今從字改作仙字則失詩題見寄之意也<lb/>
蔡寛夫詩話云子美詩善叙事故號詩史其律詩多至<lb/>
百韻本末貫穿如一辭前此葢未有然荆公作四家詩<lb/>
選而長韻律詩皆棄不取如䕫府書懐一百韻亦不載<lb/>
<pb n="KR4i0029_WYG_018-7a"/>
退之詩豪健雄放自成一家世特恨其深婉不足南溪<lb/>
始泛三篇乃未年所作獨為閒逺有淵明風氣而詩選<lb/>
亦无有皆不可解公宜自有㫖也苕溪漁隱曰退之詩<lb/>
如何人有酒身无事誰家多竹閒可欵之句尤閒逺有<lb/>
味<lb/>
王直方詩話云洪龜父言山谷扵退之詩少所許可最<lb/>
愛南溪始泛以為有詩人句律之深意<lb/>
吕氏童䝉訓云淵明退之詩句法分明卓然異衆惟魯<lb/>
<pb n="KR4i0029_WYG_018-7b"/>
直為能深識之學者若能識此等語自然過人阮嗣宗<lb/>
詩亦然苕溪漁隱曰洪龜父謂山谷扵退之詩少所許<lb/>
可龜父乃魯直之甥其言有自來矣若居仁之言殊未<lb/>
可信也<lb/>
隱居詩話云南溪始泛詩將死病中作也句有足弱不<lb/>
能歩自宜收朝蹟又云餘年懔无幾休日愴已晩張籍<lb/>
哭退之詩略曰去夏公請告養病城南荘籍時休官罷<lb/>
兩月同㳺翔移船入南溪東西縱篙撑公作㳺溪詩詠<lb/>
<pb n="KR4i0029_WYG_018-8a"/>
唱多慷慨又曰偶有賈秀才來兹亦同并秀才謂賈島<lb/>
也島有攜文謁張籍韓愈詩曰袖有新成詩欲見張與<lb/>
韓也<lb/>
後山詩話云韓詩如秋懐别元協律南溪始泛皆佳作<lb/>
也<lb/>
隱居詩話云李肇國史補載韓愈游華山窮極幽險心<lb/>
悸目眩不能下發狂號哭投書與家人别華隂令百計<lb/>
取之方能下沈顔作聱書以為肇妄載豈有賢者輕命<lb/>
<pb n="KR4i0029_WYG_018-8b"/>
如此余觀退之答張徹詩云洛邑得休告華山窮絶陘<lb/>
倚巖睨海浪引袖拂天星磴蘚澾拳跼梯飈颭伶俜悔<lb/>
狂已咋指垂戒仍鐫銘則知肇記為信然而沈顔為妄辨<lb/>
也<lb/>
唐子西語録云古樂府命題皆有主意後之人用樂府<lb/>
為題者直當代其人而措辭如公無渡河須作妻止其<lb/>
夫之辭太白輩或失之惟退之琴操得體琴操桞子厚<lb/>
不能作子厚皇雅退之亦不能作也<lb/>
<pb n="KR4i0029_WYG_018-9a"/>
蘇子由云詩人詠歌文武征伐之事其於克宻曰無矢<lb/>
我陵我陵我阿无飲我泉我泉我池其於克崇曰崇墉<lb/>
言言臨衝閑閑執訊連連攸馘安安是類是禡是致是<lb/>
附四方以無侮其於克商曰維師尚父時維鷹揚諒彼<lb/>
武王肆伐大商㑹朝清明其形容征伐之盛極扵此矣<lb/>
退之作元和聖徳詩言劉闢之死曰婉婉弱子赤立傴<lb/>
僂牽頭曳足先斷腰膂次及其徒體駭撑拄末乃取闢<lb/>
駭汗如雨揮刀紛紜争刌膾脯此李斯頌秦所不忍言<lb/>
<pb n="KR4i0029_WYG_018-9b"/>
而退之自謂無愧扵雅頌何其陋也<lb/>
三山老人語録云栁子厚平淮夷雅曰赤子匍匐厥父<lb/>
是亢怒其萌芽以悖太陽言賊以逆取敗最為精確<lb/>
苕溪漁隱曰與崔立之詩云四坐各低面不敢捩眼窺<lb/>
捩音麗琵琶撥也謂左右窺又荷池詩云未諳鳴摵摵<lb/>
那時巻翻翻又有摵摵井梧踈更殞之句摵音縮又音<lb/>
蹙並到也又音索乃殞落貌文選盧子諒詩摵摵芳葉<lb/>
零潘岳秋興賦庭樹摵以灑落<lb/>
<pb n="KR4i0029_WYG_018-10a"/>
後山詩話云少游謂元和聖徳詩扵韓文為下與淮西<lb/>
碑如出兩手葢其少作也孫學士覺喜論文謂退之淮<lb/>
西碑叙如書銘如詩子曕謂杜詩韓文顔書左史皆集<lb/>
大成者也苕溪漁隱曰少㳺集中進巻有韓愈論云韓<lb/>
氏杜氏其集詩文大成者與非子瞻有此語也<lb/>
夷堅志云陳珦字中玉鄭州人文惠公諸孫也政和中<lb/>
為蔡州守始視事謁裴晉公廟讀平淮西碑乃叚文昌<lb/>
所製者怪而問邦人曰自韓文公碑刻石後為李愬卒<lb/>
<pb n="KR4i0029_WYG_018-10b"/>
所訴以為不述愬功而專美裴度憲宗詔文昌别撰事<lb/>
已久矣珦忿然不平即日磨去舊碑别諉能書者寫韓<lb/>
文刻之又有苖仲先者字子野通州人為徐州守徐舊<lb/>
有東坡黄樓碑方崇寧黨禁時當毁徐人惜之寘諸泗<lb/>
淺水中政和末禁稍㢮乃鉤出復立之舊處打碑者紛<lb/>
然敲杵之聲不絶樓與郡治相連仲先惡其煩括令拽<lb/>
之深淵遂不可復出二事相反如此議者莫不嘉陳之<lb/>
識尚而誚苗之无别也<lb/>
<pb n="KR4i0029_WYG_018-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0029_WYG_018-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話前集巻十八<lb/>
</p>
<p>
</p>
  </div>
</body>
</text>
</TEI>
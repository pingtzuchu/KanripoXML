<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話後集卷十二</head> <lb/>
    <p>
<pb n="KR4i0029_WYG_073-1a"/>
欽定四庫全書<lb/>
　漁隱叢話後集卷十二<lb/>
　　　　　　　　　　　　　宋　胡仔　撰<lb/>
　　李長吉<lb/>
復齋漫錄云長吉有桃花亂落如紅雨之句以此名世<lb/>
余觀劉禹錫云花枝滿空迷處所揺動繁英墜紅雨劉<lb/>
李出一時决非相為剽竊<lb/>
雪浪齋日記云春歸昌谷云早雲二三月岑岫相顛倒<lb/>
<pb n="KR4i0029_WYG_073-1b"/>
誰掲赬玉盤東方發紅照春熱張鶴葢兔目官槐小甚<lb/>
奇麗如少陵未必喜而昌黎必嗜之也<lb/>
苕溪漁隠曰美人梳頭歌云西施曉夢綃帳寒香鬟墮<lb/>
髻半枕檀轆轤咿啞轉鳴玉驚起芙蓉睡新足雙鸞開<lb/>
鏡秋水光解鬟臨鏡立象牀一編香絲雲撒地玉梳落<lb/>
處無聲膩纎手却盤老鵶色翠滑寶釵簮不得香風爛<lb/>
熳惱嬌慵十八鬟多無氣力粧成<graphic n="KR2052" url="https://raw.githubusercontent.com/kanripo/KR-Gaiji/master/images/KR2052.png" mimeType="image/png"/>鬌欹不斜雲裾數<lb/>
步踏雁沙背人不語向何處下階自折櫻桃花余嘗以<lb/>
<pb n="KR4i0029_WYG_073-2a"/>
此歌填入水龍吟詞云夢寒鮹帳春風曉檀枕半堆香<lb/>
髻轆轤初轉欄杆鳴玉咿啞驚起眠鴨凝煙舞鸞翻鏡<lb/>
影開秋水解低鬟試整牙床對立香絲亂雲撒地纎手<lb/>
犀梳落處膩無聲重盤鴉翠蘭膏勻漬冷光欲溜鸞釵<lb/>
易墜年少偏嬌髻多無力惱人風味理雲裾下階含情<lb/>
不語笑折花枝戲<lb/>
苕溪漁隠曰長吉詩楊花撲帳春雲熱龜甲屏風醉眼<lb/>
纈東坡雪詩未嫌長夜作衣稜却怕初陽生眼纈觀此<lb/>
<pb n="KR4i0029_WYG_073-2b"/>
則不獨醉眼可言也<lb/>
許彦周詩話云長吉詩楊花撲帳春雲熱才力絶人逺<lb/>
甚如柳塘春水漫花塢夕陽遲雖為歐陽公所稱然不<lb/>
迨長吉之語<lb/>
杜牧之云元和中韓吏部頗道其詩云雲煙錦聨不足<lb/>
為其態也水之迢迢不足為其清也春之盎盎不足為<lb/>
其和也秋之明潔不足為其格也風檣陣馬不足為其<lb/>
勇也瓦棺篆鼎不足為其古也時花美女不足為其色<lb/>
<pb n="KR4i0029_WYG_073-3a"/>
也荒國陊殿梗莽丘隴不足為其恨怨悲愁也鯨呿鰲<lb/>
擲牛鬼蛇神不足為其虚荒誕幻也葢騷之苗裔理雖<lb/>
不及辭或過之騷有感怨刺懟言及君臣理亂時有以<lb/>
激發人意及賀所為無得有是賀能探尋前事所以深<lb/>
歎恨今古未嘗經道者如金銅仙人辭漢歌補梁庾肩<lb/>
吾宫體謡求取情狀離絶逺去筆墨畦徑間亦殊不能<lb/>
知之賀生二十七年死矣世皆曰使賀且未死少加以<lb/>
理奴僕命騷可也<lb/>
<pb n="KR4i0029_WYG_073-3b"/>
東觀餘論云李賀逸詩凡五十二首案唐李公藩嘗綴<lb/>
賀歌詩為之叙未成間知賀有外兄與賀有筆研舊召<lb/>
見託以搜採放失其人諾且請曰某盡記賀篇詠然竄<lb/>
改處多願得公所輯視之當為是正公喜并付之彌年<lb/>
絶跡復召詰之乃云某與賀中表自幼同處恨其倨忽<lb/>
長思報之今幸得公所藏并舊有者悉投匽中矣公大<lb/>
恚叱出之嗟慨良久故賀章什流傳者少今世行杜牧<lb/>
所叙賀歌詩纔四卷耳此逸詩豈非李藩所藏之一二<lb/>
<pb n="KR4i0029_WYG_073-4a"/>
乎<lb/>
藝苑雌黄云李義山作賀小傳云長吉將死時忽晝見<lb/>
一緋衣人駕赤虬特一版書若太古篆或霹靂石文者<lb/>
云當召長吉長吉了不能讀歘下榻叩頭言阿母老且<lb/>
病賀不願去緋衣人笑曰帝成白玉樓立召君為記天<lb/>
上差樂不苦也長吉獨泣邊人盡見之少頃長吉氣絶<lb/>
常所居牕中勃勃有煙氣聞行車嘒管之聲太夫人急<lb/>
止人哭侍之如炊五斗黍許時長吉竟死攷之新唐史<lb/>
<pb n="KR4i0029_WYG_073-4b"/>
李賀傳首末所載與義山小傳略同惟刪去白玉樓事<lb/>
豈以其言頗涉於怪故與義山之傳得於長吉姊嫁王<lb/>
氏者其言必不妄然牧之序謂賀二十七死而義山則<lb/>
云長吉生二十四年位不過奉禮太常又不同何邪<lb/>
　　李賛皇<lb/>
詩說雋永云賛皇好石有謝臨海守寄石詩云聞君採<lb/>
奇石剪斷赤城霞牛奇章亦好石洛中闢地多得之刻<lb/>
文可辨近世東坡亦好之有仇池石程德孺所遺其詩<lb/>
<pb n="KR4i0029_WYG_073-5a"/>
云慇懃嶠南使餽餉淮東牧即今英石也<lb/>
苕溪漁隠曰東坡於平山後圃得黒石白脉如蜀孫知<lb/>
微所畫石間奔流盡水之變名之曰雪浪石有詩云畫<lb/>
師爭摹雪浪勢天工不見雷斧痕又以湖口李正臣所<lb/>
蓄石九峰玲瓏宛轉若牎櫺然名之曰壷中九華後歸<lb/>
自嶺南欲買此石與仇池為偶已為好事者取去賦詩<lb/>
有尤物已隨清夢斷之句葢用劉夢得九華山歌云九<lb/>
華山自是造化一尤物焉能藉甚乎人間<lb/>
<pb n="KR4i0029_WYG_073-5b"/>
苕溪漁隠曰桂花曲云仙女侍董雙成桂殿夜凉吹玉<lb/>
笙曲終却從仙宫去萬户千門空月明河漢女玉練顔<lb/>
雲軿往往到人間九霄有路去無際裊裊天風吹珮環<lb/>
此曲許彦周詩話謂是李衞公作湘江詩話謂是均州<lb/>
武當山石壁上刻之云神仙所作未詳孰是<lb/>
　　劉夢得<lb/>
復齋漫錄云余讀唐楊巨源詩江邊楊柳麴塵絲之句<lb/>
皆不知所本其後讀夢得楊柳枝詞云鳳闕輕遮翡翠<lb/>
<pb n="KR4i0029_WYG_073-6a"/>
幃龍池遥望麴塵絲御溝春水相輝映狂殺長安年少<lb/>
兒乃知巨源取此今巨源集作綠煙絲非也苕溪漁隠<lb/>
曰唐毛文錫詞云鴛鴦對浴銀塘暖水面蒲稍短垂楊<lb/>
低拂麴塵波汪彦章詩云垂垂梅子雨細細麴塵波然<lb/>
則麴塵亦可于水言之也或云周禮鞠衣注云黃桑服<lb/>
也色如鞠塵象桑葉始生鞠者草名花色黃世遂以鞠<lb/>
塵為麴塵其說非是<lb/>
苕溪漁隠曰夢得觀棊歌云初疑磊落曙天星次見摶<lb/>
<pb n="KR4i0029_WYG_073-6b"/>
擊三秋兵雁行布陣衆未曉虎穴得子人皆驚予嘗愛<lb/>
此數語能摸寫奕棊之趣夢得必髙于手談也至東坡<lb/>
觀棊則云勝固欣然敗亦可喜優哉㳺哉聊復爾耳葢<lb/>
東坡不解棊不䆒此味也<lb/>
苕溪漁隠曰竹枝歌云楊柳青青江水平聞郎江上唱<lb/>
歌聲東邊日出西邊雨道是無情也有情予嘗舟行苕<lb/>
溪夜聞舟人唱吳歌歌中有此後兩句餘皆雜以俚語<lb/>
豈非夢得之歌自巴渝流傳至此乎<lb/>
<pb n="KR4i0029_WYG_073-7a"/>
藝苑雌黄云南方競渡治其舟使輕利謂之飛鳬又曰<lb/>
水車又曰水馬相傳以為始于越王勾踐葢斷髪文身<lb/>
之俗習水而好戰古有其風而荆楚嵗時記則曰五月<lb/>
五日為屈原投汨羅江人傷其死並將舟檝拯之至今<lb/>
為俗然攷之懐沙賦則曰滔滔孟夏兮草朩莽莽傷懐<lb/>
永哀兮汩徂南土似非五月五日豈原以孟夏徂南至<lb/>
五日方赴淵乎未可知也夢得競渡曲云沅江五月平<lb/>
堤流邑人相將浮綵舟靈均何年歌已矣哀謡振檝從<lb/>
<pb n="KR4i0029_WYG_073-7b"/>
此起夢得盖以此為屈原事初學記說筒粽事引續齊<lb/>
諧記曰屈原五月五日自投汨羅而死楚人哀之每至<lb/>
此日以竹筒貯米投水祭之漢建武中長沙歐回白日<lb/>
見一人自稱三閭大夫謂回曰見祭甚善甞苦蛟龍所<lb/>
竊可以楝葉塞其上以綵絲繫縳之二物為蛟龍所畏<lb/>
東坡甞作皇太后閤端午帖子云翠筒初窒楝薌黍復<lb/>
纒菰水殿開氷鑒瓊漿凍玉壷注云新筒裹練明皇端<lb/>
午詩序也葢取呉筠續齊諧記今行於世與明皇所用<lb/>
<pb n="KR4i0029_WYG_073-8a"/>
葢同徐堅集初學記引筠此記乃作棟葉豈傳寫之誤<lb/>
邪東坡之意葢謂棟當作練也<lb/>
文昌雜錄云唐諫議大夫拾遺補闕在左右省而劉禹<lb/>
錫送令狐博士詩云諫院過時榮棣萼已有諫院之名<lb/>
何哉按㑹要貞元中薛元輿為諫議大夫奏云諫官所<lb/>
上封章事皆機密每進一封兩省印置署凡有封奏人<lb/>
且先知請别鑄諫院印庶無漏泄乃知諫院之名舊矣<lb/>
藝苑雌黃云三齊略記云不其城東有<graphic n="KR2268" url="https://raw.githubusercontent.com/kanripo/KR-Gaiji/master/images/KR2268.png" mimeType="image/png"/>山鄭𤣥刪注<lb/>
<pb n="KR4i0029_WYG_073-8b"/>
詩書栖於此山上有古井不竭傍生細草如薤葉長尺<lb/>
餘堅靭異常土人謂之康成書帯故夢得詩墨池半在<lb/>
頹垣下書帶猶生蔓草中東坡詩庭下已生書帶草使<lb/>
君疑是鄭康成汪彦章詩門外滿生書帶草林間知是<lb/>
徳星堂何文纈送王正臣序云煙波暈墨頭魚風庭綠<lb/>
書帶草皆用此事墨頭魚予嘗問人有泉州南安縣佛<lb/>
跡長老道龔者蜀人也嘗謂予言嘉州烏牛山在水中<lb/>
心昔郭景純注爾雅於此有臺在焉景純每以研之餘<lb/>
<pb n="KR4i0029_WYG_073-9a"/>
水瀝於臺下遂生墨頭魚至今有之後人作佛刹於其<lb/>
上<lb/>
藝苑雌黄云夢得詩朱雀橋邊野草花烏衣巷口夕陽<lb/>
斜舊時王謝堂前燕飛入尋常百姓家朱雀橋烏衣巷<lb/>
皆金陵故事輿地志云晉時王導自立烏衣宅宋時諸<lb/>
謝曰烏衣之聚皆此巷也王氏謝氏乃江左衣冠之盛<lb/>
者故杜詩云王謝風流逺又云從來王謝郎比觀劉斧<lb/>
摭遺載烏衣傳乃以王謝為一人姓名其言既怪誕遂<lb/>
<pb n="KR4i0029_WYG_073-9b"/>
託名錢希白終篇又取夢得詩實其事希白不應如此<lb/>
謬是直劉斧之妄言耳大抵小說所載事多不足信而<lb/>
青瑣摭遺誕妄尤多<lb/>
六朝事迹云王榭金陵人世以航海為業一日海中失<lb/>
船泛一朩登岸見一翁一嫗皆衣皂引榭至所居乃烏<lb/>
衣國也以女妻之既久榭思歸復乗雲軒泛海至家有<lb/>
二燕棲於梁上榭以手招之即飛來臂上取片紙書小<lb/>
詩繫於燕尾曰誤到華胥國裡來玉人終日苦憐才雲<lb/>
<pb n="KR4i0029_WYG_073-10a"/>
軒飄去無消息酒涙臨風幾百回來春燕又飛來榭身<lb/>
上有詩云昔日相逢皆冥數如今暌逺是生離來春縱<lb/>
有相思字三月天南無燕飛至來嵗燕竟不至因目榭<lb/>
所居為烏衣巷劉禹錫有詩曰朱雀橋邊野草花烏衣<lb/>
巷口夕陽斜舊時王榭堂前燕飛入尋常百姓家此見<lb/>
摭遺圗經云烏衣巷在縣東南四里晉書云王導紀瞻<lb/>
宅皆在此巷苕溪漁隠曰六朝事迹引摭遺此事以證<lb/>
烏衣巷是信其說為然也藝苑雌黄乃力詆其妄姑兩<lb/>
<pb n="KR4i0029_WYG_073-10b"/>
存之以俟考<lb/>
文昌雜錄云世言燕子至秋社乃去仲春復來詩謂𤣥<lb/>
烏鳦也春分𤣥烏降昔年因京東開河岸崩見蟄燕無<lb/>
數晉郗鑒為兖州刺史鎮鄒山百姓飢饉或掘野䑕蟄<lb/>
燕而食之乃知燕去亦蟄耳驚蟄後中氣乃出非渡海<lb/>
也<lb/>
苕溪漁隠曰余曩嵗冬間於吳興山中營先隴闢一山<lb/>
路路旁有數巨石其穴頗深試令僕輩斸之曰見鶯燕<lb/>
<pb n="KR4i0029_WYG_073-11a"/>
蟄於其間者甚衆急掩之因騐文昌之言為是而摭遺<lb/>
之說為非也半山老人有歸燕詩云馬上逢歸燕知從<lb/>
何處來貪尋舊巢去不帶錦書囬亦用寄書事葢不知<lb/>
此耳<lb/>
　<lb/>
　<lb/>
　<lb/>
　<lb/>
<pb n="KR4i0029_WYG_073-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話後集巻十二<lb/>
</p>
<p>
</p>
  </div>
</body>
</text>
</TEI>
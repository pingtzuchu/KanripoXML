<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻五十二</head> <lb/>
    <p>
<pb n="KR4i0029_WYG_052-1a"/>
欽定四庫全書<lb/>
　漁隱叢話前集巻五十二<lb/>
　　　　　　　　　　　　　宋　胡仔　撰<lb/>
　　徐仲車<lb/>
東坡云徐積字仲車古之獨行也於陵仲子不能過然<lb/>
其詩文則怪而放如玉川子此一反也耳聵甚畫地為<lb/>
字乃始通語終日面壁坐不與人接而四方事無不周<lb/>
知其詳雖新且密無不先知此二反也苕溪漁隱曰余<lb/>
<pb n="KR4i0029_WYG_052-1b"/>
甞記仲車二詩有云淮之水淮之水春風吹春風洗青<lb/>
於藍緑染指魚不來鷗不起瀲瀲灧灧天盡頭秖見孤<lb/>
㠶不見舟殘陽欲落未落處盡是人間今古愁今古愁<lb/>
可奈何莫使騷人聞棹歌我曹盡是浩歌客笑聲酒面<lb/>
春風和又詠蒲扇詩云妾有一尺絹以為身上衣自織<lb/>
青溪蒲團團手中持朝擕麥隴去暮汲井泉歸無人不<lb/>
看妾不使見蛾眉皆佳作也<lb/>
　　謝無逸<lb/>
<pb n="KR4i0029_WYG_052-2a"/>
漫叟詩話云謝無逸學古髙潔文詞煅煉篇篇有古意<lb/>
尤工於詩予甞愛其送董元達詩云讀書不作儒生酸<lb/>
躍馬西入金城闗塞垣苦寒風氣惡歸來面皺鬚眉班<lb/>
先皇召見延和殿議論慷慨天開顔謗書盈篋不復辨<lb/>
脫身來看江南山長江衮衮蛟龍怒扁舟此去何當還<lb/>
大梁城裏定相見玉川破屋應數間又寄隱居士詩云<lb/>
處士骨相不封侯卜居但得林塘幽家藏玉唾幾千巻<lb/>
手校韋編三十秋相知四海孰青眼髙卧一庵今白頭<lb/>
<pb n="KR4i0029_WYG_052-2b"/>
襄陽耆舊節獨苦只有龎公不入州淮南潘邠老與之<lb/>
甚熟二公皆老死布衣士議惜之<lb/>
冷齋夜話云謝逸字無逸臨川縣人勝士也工詩能文<lb/>
黃魯直讀其詩曰晁張流也恨未識之耳無逸詩曰老<lb/>
鳯垂頭噤不語枯木槎牙噪春鳥又曰貪夫蟻旋磨冷<lb/>
官魚上竹又曰山寒石髪瘦水落溪毛彫皆為魯直所<lb/>
稱賞<lb/>
　　潘邠老<lb/>
<pb n="KR4i0029_WYG_052-3a"/>
王直方詩話云潘大臨字邠老有登漢陽江樓詩曰兩<lb/>
屐上層樓一目略千里說者以為着屐豈可登樓又甞<lb/>
賦潘庭之清逸樓詩有云歸來陶隱居拄頰西山雲或<lb/>
謂既已休官安得手板而拄之也洪氏勌殻軒邠老作<lb/>
詩云封胡羯末謝龜駒玉鴻洪千載望四謝四洪天壤<lb/>
同謂龜父駒父玉父鴻父也時人以為急口令又寄人<lb/>
詩有思君帶移孔之句惟和張文潛痛字韻詩頗有佳<lb/>
語其云文章邇來氣燄低聖經頗遭餘子弄公歸除<hi>闕</hi>
<pb n="KR4i0029_WYG_052-3b"/>
　　　荆舒之說懲應痛盖王介甫始封於舒後封於<lb/>
荆故邠老云耳邠老作詩多犯老杜或若邠老為之不<lb/>
已老杜亦難為存活使老杜復生則須共潘十厮炒<lb/>
潘子真詩話云白鳥没飛烟微風逆上舡江從樊口轉<lb/>
山自武昌連日月懸終古乾坤别逝川羅浮南斗外黔<lb/>
府古河邊波浪三江口風雲八字山斷崖東北際虛艇<lb/>
有無間卧柳堆生岸跳魚水𢷬彎悠然小軒冕幽興滿<lb/>
鄉闗西山連虎穴赤壁隠龍宫形勝三分國波流萬世<lb/>
<pb n="KR4i0029_WYG_052-4a"/>
功沙明拳宿鷺天濶退飛鴻最羡魚竿客歸舡雨打蓬<lb/>
落日春江上無人倚杖時私蛙鳴鼔吹官柳舞腰支獵<lb/>
逺頻翻臂漁深數治絲我猶無彼是風豈有雄雌此邠<lb/>
老江間所賦也邠老唐太僕卿季荀之後衢之曾孫鯁<lb/>
之子寓居齊安得句法於東坡頃與洪駒父徐師川洎<lb/>
予友善山谷甞稱邠老天下竒才也其為詩文他皆稱<lb/>
是年未五十以沒良可惜也<lb/>
冷齋夜話云黃州潘大臨工詩有佳句然貧甚東坡山<lb/>
<pb n="KR4i0029_WYG_052-4b"/>
谷尤喜之臨川謝無逸以書問近新作詩否潘答書曰<lb/>
秋來景物件件是佳句恨為俗氣所蔽翳昨日清卧聞<lb/>
攪林風雨聲遂起題壁曰滿城風雨近重陽忽催稅人<lb/>
至遂敗意止此一句奉寄聞者莫不笑其迂闊<lb/>
　　邢敦夫<lb/>
王直方詩話云雙井黃叔達字知命初自江南來與彭<lb/>
城陳履常俱謁法雲禪師于城南夜歸過龍眠李伯時<lb/>
知命衣白衫騎驢縁道搖頭而歌履常負杖挾囊于後<lb/>
<pb n="KR4i0029_WYG_052-5a"/>
一市大驚以為異人伯時因畵為圖而邢敦夫作長歌<lb/>
云長安城頭烏欲棲長安道上行人稀浮雲巻盡暮天<lb/>
碧但有明月流清輝君獨騎驢向何處頭上倒着白接<lb/>
籬長吟搔首望明月不學山翁醉似泥到得城中燈火<lb/>
閙小兒拍手攔街笑道旁觀者那得知相逢疑是南山<lb/>
皓龍眠居士畵無比搖毫弄筆長風起酒酣閉目望窮<lb/>
途紙上軒昻無乃似君不學長安游俠誇年少臂鷹挾<lb/>
彈章臺道君不能提擕長劒取靈武指揮猛士驅貔虎<lb/>
<pb n="KR4i0029_WYG_052-5b"/>
胡為脚踏梁宋塵終日飄飄無定所武陵桃源春欲暮<lb/>
白水青山起煙霧竹杖芒鞋歸去來頭巾好掛三花樹<lb/>
惇夫時年未二十也<lb/>
王直方詩話云邢居實字惇夫年少豪邁所與游皆一<lb/>
時名士方年十四五時甞作明妃引末云安得壯士霍<lb/>
嫖姚縳取呼韓作編戸諸公多稱之既卒余收拾其殘<lb/>
草編成一集號曰呻吟惇夫自少便多憔悴感慨之意<lb/>
其作秋懷詩云髙歌感人心心悲將奈何其作棗陽道<lb/>
<pb n="KR4i0029_WYG_052-6a"/>
中詩云有意問山神此生復來否已而果卒於漢東惇<lb/>
夫之卒也山谷以詩哭之云詩到隨州更老成江山為<lb/>
助筆縱橫眼看白璧埋黃壤何况人間父子情盖謂惇<lb/>
夫與其父歆向也蔡天啟亦有詩云人物於今歎眇然<lb/>
孤墳宿草已生煙日暮行人道傍舎應逢年少共談𤣥<lb/>
其餘作者甚衆皆載於呻吟集後<lb/>
雪浪齋日記云崔子方喜作五言詩如白日行空闊青<lb/>
燈耿夜闌真佳句也惇夫自少即為壯語如移牀聽秋雨<lb/>
<pb n="KR4i0029_WYG_052-6b"/>
是也李漢老題敗荷云紫荷虫篆霜葉枯褭啼垂房裂<lb/>
青膚造語甚新<lb/>
　　髙子勉<lb/>
雪浪齋日記云髙荷字子勉上谷詩云㸃檢金閨彥飄<lb/>
零玉筍班尚令清廟器猶隔鬼門闗大為山谷所喜<lb/>
石林詩話云髙荷荆南人學杜子美詩頗得句法黃魯<lb/>
直自戎州歸荷以五十韻見魯直極愛賞之甞和其六<lb/>
言有云張侯海内長句晁子廟中雅歌髙郎少加筆力<lb/>
<pb n="KR4i0029_WYG_052-7a"/>
我知三傑同科張謂文潛晁謂無咎也無咎聞之頗不<lb/>
平荷晚為童貫客得蘭州通判以死既不為時論所與<lb/>
其詩亦不復傳云<lb/>
雪浪齋日記云佳樹冬不彫横塘春更緑此徐師川詩<lb/>
頗平淡無雕鐫氣辭源江海浩奔忙句法風騷森出入<lb/>
此趙鼎臣詩極為雄偉沙軟緑頭相並鴨水深紅尾自<lb/>
跳魚此髙子勉詩怪麗之甚苕溪漁隱曰予甞有一聨<lb/>
云霞抹晚空魚尾赤水生春渚鴨頭青<lb/>
<pb n="KR4i0029_WYG_052-7b"/>
　　胡少汲<lb/>
山谷云胡少汲與劉邦直詩夢魂南北昩平生解后相<lb/>
逢意已傾楚國山川千疊逺隋堤煙雨一㠶輕我無健<lb/>
筆翻三峽君有長才肅五兵同是行人更分首不堪風<lb/>
樹作離聲少汲後生中豪士也讀書作文殊不塵埃使<lb/>
之不倦雖競爽者未易追也同是行人更分首佳句也<lb/>
邂逅相逢意已傾已道了劉三十一矣<lb/>
桐江詩話云少汲宣和間在河朔作漕日同官陳亨伯<lb/>
<pb n="KR4i0029_WYG_052-8a"/>
輩唱和山字韻詩少汲最後和成人皆歎服詩云章句<lb/>
飄飄續小山古風蕭瑟筆追還海鵬共擊三千里鐵馬<lb/>
同歸十二閑功業會看鐘鼎上聲華已在搢紳間他年<lb/>
記憶憐衰老為報西川引一班苕溪漁隠曰元豐間王<lb/>
平甫有海鵬未撃三千里天馬須歸十二閑之句甚為<lb/>
一時諸公所稱道今少汲乃云海鵬共撃三千里鐵馬<lb/>
同歸十二閑豈非剽平甫之句但易此三字以為已作<lb/>
邪<lb/>
<pb n="KR4i0029_WYG_052-8b"/>
　　張芸叟<lb/>
東坡云張舜民芸叟邠人也通練西事稍能詩從髙遵<lb/>
裕西征回中作詩二絶一云靈州城下千株柳摠被官<lb/>
軍斫作薪他日玉闗歸去路將何攀折贈行人一云青<lb/>
銅峽裏韋州路十去從軍九不回白骨似沙沙似雪將<lb/>
軍莫上望鄉臺為轉運判官李察聞奏得罪貶郴州監<lb/>
稅<lb/>
　　楊公濟<lb/>
<pb n="KR4i0029_WYG_052-9a"/>
王直方詩話云楊蟠字公濟甞為蓴菜詩云休說江東<lb/>
春日寒到來且覓鑑湖舡鶴生嫩頂浮新紫龍脫香髯<lb/>
帶舊涎玉割鱸魚迎刃滑香炊稻飯落匙圎歸期不待<lb/>
秋風起漉酒調羮任我年時人以為讀其詩不必食蓴<lb/>
羮然後知其味也<lb/>
後山詩話云楊蟠金山詩云天末樓臺橫北固夜深燈<lb/>
火見楊州王平甫云莊宅牙人語也解量四至吳僧錢<lb/>
塘白塔院詩曰到江吳地盡隔岸越山多余謂分界堠<lb/>
<pb n="KR4i0029_WYG_052-9b"/>
子語也<lb/>
　　王仲至<lb/>
西清詩話云王仲至召試舘中試罷作一絶題云古木<lb/>
森森白玉堂長年來此試文章日斜奏罷長楊賦閒拂<lb/>
塵埃㸔畵牆荆公見之甚歎愛為改作奏賦長楊罷且<lb/>
云詩家語如此乃健<lb/>
王直方詩話云有以長韻詩上王正仲者其間一聨云<lb/>
狗監新傳賦雞林購近詩屬對頗工又有人以百韻詩<lb/>
<pb n="KR4i0029_WYG_052-10a"/>
獻晏公公讀畢曰真所謂佳作但恨却一百一韻耳其<lb/>
人歸家數其藁果然<lb/>
　　崔徳符<lb/>
漫叟詩話云潁昌崔鶠徳符博學能詩甞恵予三詩其<lb/>
一潛心齋詩雙扉掩餘香一榻下涼幔前人嗟不死萬<lb/>
古映黃巻時時擷英華一一詣微逺鼎食姑置之此味<lb/>
良不淺止遽軒詩我如萬斛舡嵗久腰已懶誰能逐相<lb/>
師終日問手板去謀一寸安輒被三尺挽憐公謝蠻觸<lb/>
<pb n="KR4i0029_WYG_052-10b"/>
鼔卧旗亦偃丈室詩此家英妙姿玉雪照冠冕新詩一<lb/>
何似鸞鵠見蕭散躡屣往從之寧復念重趼<lb/>
雪浪齋日記云徳符詩所謂食鯨老氣横九州廬山詩<lb/>
云遥知金刹近林表颺幡尾滕王閣詩云小艇元從天<lb/>
上來白雲自向盃中落潁昌富文物崔鶠陳恬猶為下<lb/>
士<lb/>
　　趙循道<lb/>
髙齋詩話云趙企循道以長短句得名所為詩亦工恨<lb/>
<pb n="KR4i0029_WYG_052-11a"/>
不多見甞記其警句云愁從竹葉杯中去老向菱花鏡<lb/>
裏來幾夜已生蝴蝶夢三年辜負鷓鴣班青鏡不覽一<lb/>
兩日白髮又添三四莖苕溪漁隠曰愁從竹葉杯中去<lb/>
老向菱花鏡裏來乃用雍熈閒楊黎州詩剛腸欺竹葉<lb/>
衰鬢怯菱花之語也余亦甞有一聨云愁隨竹葉消春<lb/>
盞喜入燈花綴夜釭大觀間循道甞宰績溪績溪乃余<lb/>
桑梓之邦因此傳録得趙循道詩多大率體格全學白<lb/>
樂天故句語皆平易如青燈影冷碁三戰紅火爐温酒<lb/>
<pb n="KR4i0029_WYG_052-11b"/>
一盃四山來不斷一水去無窮餘不及此者亦多<lb/>
　　任子固<lb/>
潘子真詩話云任大中子固三衢人老于儒學作詩寒<lb/>
苦趙清獻喜之其集中有莫管流年一擲梭花前對酒<lb/>
且髙歌命中若有終須有到底無時不奈何甞從清逸<lb/>
老人游西山夜宿翠巖聨句蒼龍夭矯西北來鑿破明<lb/>
珠成碧岫<hi>任</hi>何人架空起樓閣地靈不敢藏餘秀<hi>潘</hi>鎖<lb/>
窻雲重衣巾潤梳木風清肌骨透<hi>任</hi>客來一夜與僧談<lb/>
<pb n="KR4i0029_WYG_052-12a"/>
氣覺浩然充宇宙<hi>潘</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0029_WYG_052-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話前集巻五十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻五十五</head> <lb/>
    <p>
<pb n="KR4i0029_WYG_055-1a"/>
欽定四庫全書<lb/>
　漁隱叢話前集巻五十五<lb/>
　　　　　　　　　　　　宋　胡仔　撰<lb/>
　　宋朝雜紀下<lb/>
髙齋詩話云章子厚甞與劉子先定有場屋之舊又頗<lb/>
相厚善子厚居京口子先守姑蘇以新醖洞庭春寄之<lb/>
子厚答詩云洞霄宫裏一閒人東府西樞老舊臣多謝<lb/>
姑蘇賢太守殷勤分送洞庭春其後隔闊十年子厚拜<lb/>
<pb n="KR4i0029_WYG_055-1b"/>
相亦不通問寄書誚其相忘逺引之意子先以詩謝曰<lb/>
故人天上有書來責我疎愚喚不回兩處共瞻千里月<lb/>
十年不寄一枝梅塵泥自與雲霄隔駑馬難追徳驥才<lb/>
莫謂無心向門下也曾終夕望三台公得詩大喜即召<lb/>
為宰屬遂遷户部侍郎<lb/>
苕溪漁隠曰余卜居苕溪日以漁釣自適因自稱苕溪<lb/>
漁隠臨流有屋數椽亦以此命名僧了宗善墨戲落筆<lb/>
瀟灑為余作苕溪漁隠圖覽景攄懷時有鄙句皆題之<lb/>
<pb n="KR4i0029_WYG_055-2a"/>
左方既久益多不能盡録聊舉其一二云溪邊短短長<lb/>
長柳波上來來去去船鷗鳥近人渾不畏一雙飛下鏡<lb/>
中天秋雲漠漠煙蒼蒼蘆花初白蓮葉黃釣船盡日來<lb/>
往處南村北村秔稻香巻起綸竿撇櫂歸短蓬斜掩宿<lb/>
漁磯日髙春睡無人喚撩亂楊花繞夢飛又滿江紅一<lb/>
闋云泛宅浮家何處好苕溪清境占雲山萬疊煙波千<lb/>
頃茶竈筆牀渾不用雪蓑月笛偏相稱争不敎二紀賦<lb/>
歸來甘幽屏紅塵事誰能省青霞志方髙引任家風舴<lb/>
<pb n="KR4i0029_WYG_055-2b"/>
艋生涯笭箵三尺鱸魚真好膾一瓢春酒宜閒飲問此<lb/>
時懐抱向誰論惟箕潁<lb/>
王直方詩話云王崇極之與先君同在熙河作詩送先<lb/>
君入京云渭城楊柳已青青强駐行人聽渭城不問使<lb/>
車歸路逺且從樽酒滿杯傾相逢洮塞休兵後此去秦<lb/>
川照眼明若立螭頭借前箸且教充國事春耕先君誦<lb/>
於吴冲卿丞相縁此知名<lb/>
隱居詩話云楊文公談苑載本朝武人多能詩若曹翰<lb/>
<pb n="KR4i0029_WYG_055-3a"/>
句有曾經國難穿金甲不為家貧賣寶刀劉吉甫云一<lb/>
箭不中鵠五湖歸釣魚大年稱其佳近世有張師正本<lb/>
進士及第換武為遥郡防禦使亦能詩有昇平詞云舊<lb/>
將封侯盡降王賜姓歸又蝸角功名時不與澗松才幹<lb/>
老甘休分鹿是非皆委夢落花貴賤不由人他句皆類<lb/>
此<lb/>
苕溪漁隱曰余舊覽倦游雜録言桂州左右山皆平地<lb/>
拔起竹木蓊鬱石如黛染陽朔縣尤竒四面峯巒駢立<lb/>
<pb n="KR4i0029_WYG_055-3b"/>
故沈水部彬甞題詩曰陶潛彭澤五株柳潘岳河陽一<lb/>
縣花兩處爭如陽朔好碧蓮峯裏住人家余初未之信<lb/>
也比嵗兩次侍親赴官桂林目覩峯巒竒怪方知倦游<lb/>
雜録所言不誣因誦韓柳詩云水作青羅帶山為碧玉<lb/>
篸又云海上羣峯似劒芒春來處處割愁腸之句真能<lb/>
紀其實也山谷老人謫宜州道過桂林亦甞有詩云桂<lb/>
嶺環城如鴈蕩平地蒼玉忽嶒峨李成不生郭熙死奈<lb/>
此百嶂千峯何<lb/>
<pb n="KR4i0029_WYG_055-4a"/>
東軒筆録云陶榖久在翰林意希大用乃俾其黨因事<lb/>
薦引言榖在詞禁宣力實多微伺上㫖太祖笑曰翰林<lb/>
草制皆檢前人舊本改換詞語所謂依様畫葫蘆耳何<lb/>
宣力之有榖聞之作詩曰官職須由生處有文章不管<lb/>
用時無堪笑翰林陶學士年年依様畫葫蘆太祖薄其<lb/>
怨望遂决意不用矣<lb/>
西清詩話云國初宋琪沈義倫俱在黃閣時久旱既雨<lb/>
復不止廣陌泥淖琪厭之謂義倫曰可謂爕成三日雨<lb/>
<pb n="KR4i0029_WYG_055-4b"/>
義倫遽對云調得一城泥藝祖知而鄙大臣不學楊徽<lb/>
之聞而抵掌曰不意中書再生沈宋也<lb/>
東軒筆録云彭乗為翰林學士文章誥命尤為可笑有<lb/>
邊帥乞朝覲仁宗許其候秋凉即途乗為批答之詔曰<lb/>
當俟蕭蕭之候爰興靡靡之行王琪性滑稽多所侮誚<lb/>
及乗死也琪為挽詞云最是蕭蕭句無人繼後風盖為<lb/>
是也<lb/>
西清詩話云髙英秀者吳越國人與賛寧為詩友口給<lb/>
<pb n="KR4i0029_WYG_055-5a"/>
好罵滑稽每見眉目有異者必噂短於其後人號惡喙<lb/>
薄徒甞譏名人詩病云李山甫覽漢史云王莽弄來曾<lb/>
半破曹公將去便平沉定是破舩詩李羣玉詠鷓鴣云<lb/>
方穿詰曲﨑嶇路又聽鈎輈格磔聲定是梵語詩羅隱<lb/>
云雲中雞犬劉安過月裏笙歌煬帝歸定是見鬼詩杜<lb/>
荀鶴云今日偶題題似着不知題後更誰題此衛子詩<lb/>
也不然安有四蹄賛寧笑謝而已<lb/>
東軒筆録云程師孟知洪州於府中作静堂自愛之無<lb/>
<pb n="KR4i0029_WYG_055-5b"/>
日不到作詩題於石曰每日更忙須一到夜深長是㸃<lb/>
燈來李元規見而笑曰此乃是登溷之詩<lb/>
蔡寛夫詩話云唐末五代俗流以詩自名者多好妄立<lb/>
格法取前人詩句為例議論鋒出甚有師子跳擲毒龍<lb/>
顧尾之勢覽之每使人拊掌不已大抵皆宗賈島輩謂<lb/>
之賈島格而於李杜特不少假借李白女媧弄黃土摶<lb/>
作愚下人散在六合間濛濛若埃塵目曰調笑格以為<lb/>
談笑之資杜子美冉冉谷中寺姢姢林外峯欄干更上<lb/>
<pb n="KR4i0029_WYG_055-6a"/>
處結締坐來重目為病格以為言語突兀聲勢蹇澁此<lb/>
豈韓退之所謂蚍蜉憾大木可笑不自量者邪<lb/>
苕溪漁隠曰劉義落葉詩云返蟻難尋穴歸禽易見窠<lb/>
滿廊僧不厭一片俗嫌多鄭谷柳詩云半煙半雨溪橋<lb/>
畔間杏間桃山路中㑹得離人無限意千絲萬絮惹春<lb/>
風或戲謂此二詩乃落葉及柳謎子觀者試一思之方<lb/>
知其善謔也<lb/>
王直方詩話云東坡有言世間事忍笑為易惟讀王祈<lb/>
<pb n="KR4i0029_WYG_055-6b"/>
大夫詩不笑為難祈甞謂東坡云有竹詩兩句最為得<lb/>
意因誦曰葉垂千口劒幹聳萬條槍坡曰好則極好只<lb/>
是十條竹竿一箇葉兒也<lb/>
東坡云蜀人任介郭震李畋皆博學能詩曉音律相與<lb/>
為莫逆之交遊蕩不覊禮法之士鄙之然皆才識過人<lb/>
李順之將亂震遊成都東郊忽賦詩云今日出東郊東<lb/>
郊無好色青青原上草莫放征馬食遂走京師上書言<lb/>
蜀將亂不報朞年其言乃效震竟不仕介為陜西一幕<lb/>
<pb n="KR4i0029_WYG_055-7a"/>
官而死畋稍達仕至尚書郎震將死其友往問之側卧<lb/>
欹枕而言其友曰子且正身震笑曰此行豈可復替名<lb/>
哉雖其平生詼諧之餘習然亦足以見其臨死生不亂<lb/>
也<lb/>
後山詩話云楊大年傀儡詩云鮑老當筵笑郭郎笑他<lb/>
舞袖太琅璫若教鮑老當筵舞轉更琅璫舞䄂長語俚<lb/>
而意切相傳以為笑<lb/>
遯齋閒覽云李廷彥獻百韻詩于一達官其間有句云<lb/>
<pb n="KR4i0029_WYG_055-7b"/>
舍弟江南没家兄塞北亡達官惻然傷之曰不意君家<lb/>
凶禍重併如此廷彥遽起自解曰實無此事但圖對属<lb/>
親切又許義方之妻以端潔自許義方甞出經年始歸<lb/>
妻曰自君之出惟閉門自守義方咨嘆問何以自娛答<lb/>
曰時作小詩以適情耳義方欣然取詩觀之首篇云月<lb/>
夜招鄰僧閒話<lb/>
東軒筆録云劉攽性滑稽喜謔玩王汾口吃攽嘲曰恐<lb/>
是昌家又疑非類不見雄名惟聞艾氣以周昌韓非揚<lb/>
<pb n="KR4i0029_WYG_055-8a"/>
雄鄧艾皆吃也又同趍朝聞呌班聲汾謂攽曰紫宸殿<lb/>
下頻呼汝攽應聲曰寒食原頭屢見君各以其名為戲<lb/>
也吕嘉問提舉市易務三司使曾布劾其違法王荆公<lb/>
惑黨人之說反以罪三司曾既隔下朝請而嘉問治事<lb/>
如故攽聞而歎曰豈意曾子避席望之儼然望之嘉問<lb/>
字也王平甫盛夏入舘中下馬流汗浹衣攽見而笑曰<lb/>
君真所謂汗淋學士也馬黙為臺官彈攽輕薄不當置<lb/>
在文舘攽曰既云馬黙豈合驢鳴<lb/>
<pb n="KR4i0029_WYG_055-8b"/>
石林詩話云劉貢甫天資滑稽不能自禁遇可諧謔雖<lb/>
公卿不避與王荆公素厚荆公當國亦屢謔之雖每為<lb/>
絶倒然意終不能平也元豐末為京東轉運使貶衡州<lb/>
監酒雖坐他累議者或謂甞以時相姓名為戲惡之也<lb/>
元祐初起知襄州淳于髠墓在其境内甞以詩題云微<lb/>
言動相國大笑絶冠纓流<hi>闕</hi>有餘智滑稽全姓名師儒<lb/>
坐稷下衡益<hi>闕</hi>南荆贅壻不為辱旅墳知客卿又有續<lb/>
謝師厚善謔□詩云善謔知君意何傷睿武公盖記前<lb/>
<pb n="KR4i0029_WYG_055-9a"/>
事以自解云<lb/>
王直方詩話云璧門金闕倚天開五見宫花落古槐明<lb/>
日扁舟滄海去却將雲氣望蓬萊此劉貢甫詩也自舘<lb/>
中出知曹州時作舊云雲裏荆公改作雲氣又云五見<lb/>
宫花落古槐此詩法也<lb/>
桐江詩話云元祐間東平王景亮與諸仕族無成子結<lb/>
為一社純事嘲誚士大夫無間賢愚一經諸人之目即<lb/>
被不雅之名當時人號曰猪觜闗吕恵卿察訪京東吕<lb/>
<pb n="KR4i0029_WYG_055-9b"/>
天資清瘦語話之際喜以雙手指畫社人目之曰說法<lb/>
馬留又湊為七字曰說法馬留為察訪社中彌嵗不能<lb/>
對一日邵箎因上殿氛泄出知東平邵髙鼻鬈髯社人<lb/>
目之曰湊氛獅子仍對曰說法馬留為察訪湊氛獅子<lb/>
作知州恵卿衘之諷部使者法以他事舉社遂為虀粉<lb/>
冷齋夜話云吾叔淵材曰平生死無所恨所恨者五事<lb/>
耳人問其故淵材斂目不言久之曰吾論不入時聽恐<lb/>
汝曹輕易之問者力請說乃答曰第一恨鰣魚多骨二<lb/>
<pb n="KR4i0029_WYG_055-10a"/>
恨金橘太酸三恨蓴菜性冷四恨海棠無香五恨曾子<lb/>
固不能作詩聞者大笑而淵材瞠目答曰諸子果輕易<lb/>
吾論也<lb/>
隱居詩話云昨夜陰山吼賊風帳中驚起紫髯翁平明<lb/>
不待全師出連把金鞭打鐵驄不知何人之詩頗為邊<lb/>
人傳誦有張師雄者居洛中好以甘言恱人晩年尤甚<lb/>
洛人目為宻翁翁㑹官於塞上一夕傳胡騎犯邊師雄<lb/>
蒼皇震恐衣皮裘兩重伏於土穴中神如癡矣秦人呼<lb/>
<pb n="KR4i0029_WYG_055-10b"/>
土窟為土空遽為無名子改前詩以嘲之曰昨夜陰山<lb/>
賊吼風帳中驚起宻翁翁平明不待全師出連著皮裘<lb/>
入土空<lb/>
王直方詩話云王禹錫行第十六與東坡有婣連甞作<lb/>
賀知縣喜雨詩云打葉雨拳隨手重吹凉風口逐人來<lb/>
自以為得意東坡見之曰十六郎作詩怎得如此不入<lb/>
規矩禹錫云盖是醉中所作異日又持一大軸呈坡坡<lb/>
讀之云爾復醉邪<lb/>
<pb n="KR4i0029_WYG_055-11a"/>
東軒筆録云陳繹晚為敦朴之狀時謂之熱熟顔回孔<lb/>
文仲舉制科廷試對策言時事有可痛哭太息者執政<lb/>
惡而黜之繹時為翰林學士語於衆曰文仲狂躁直杜<lb/>
園賈誼也王平甫笑曰杜園賈誼可對熱熟顔回合坐<lb/>
大噱繹有慙色杜園熱熟皆當時鄙語<lb/>
遯齋閒覽云西頭供奉官錢昭度甞作詠方池詩云東<lb/>
道主人心匠巧鑿開方石貯漣漪夜深却被寒星照恰<lb/>
似仙翁一局碁有輕薄子見而笑曰此所謂一局黑全<lb/>
<pb n="KR4i0029_WYG_055-11b"/>
輸也盖唐廖凝有詠白鷗詩云滿汀鷗不散一局黑全<lb/>
輸之句<lb/>
漫叟詩話云錢昭度詩二八飛泉繞齒鳴盖用鮑照井<lb/>
謎也井謎二形二體四支八頭四八一八飛泉仰流五<lb/>
八是四十數昭遂使作二八識者笑其不能用事<lb/>
後山詩話云熙寧初外學置官師職簡地親多在幕席<lb/>
徐有學官喜誶語同府苦之詠蠅以刺之曰衣服有時<lb/>
遭㸃染杯盤無日不追隨<lb/>
<pb n="KR4i0029_WYG_055-12a"/>
苕溪漁隱曰郭忠恕甞玩聶崇義戲嘲之云近貴全為<lb/>
瞶攀龍即是聾雖然三箇耳其奈不成聰崇義應聲反<lb/>
以忠恕二字解嘲云勿笑有三耳全勝畜二心陳亞蔡<lb/>
襄互相嘲云陳亞有心終是惡蔡襄無口便成衰近時<lb/>
吕擴謝暉亦以名相嘲云吕擴無才終入廣謝暉不日<lb/>
便充軍是知戲謔不可不謹至於為虐可以為戒<lb/>
　<lb/>
　<lb/>
<pb n="KR4i0029_WYG_055-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話前集巻五十五<lb/>
</p>
<p>
</p>
  </div>
</body>
</text>
</TEI>
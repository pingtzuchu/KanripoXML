<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻五十</head> <lb/>
    <p>
<pb n="KR4i0029_WYG_050-1a"/>
欽定四庫全書<lb/>
　漁隱叢話前集巻五十<lb/>
　　　　　　　　　　　　　宋　胡仔　撰<lb/>
　　秦少游<lb/>
王直方詩話云少游嘗以真字題月團新碾瀹花磁飲<lb/>
罷呼兒課楚詞風定小軒無落葉青蟲相對吐秋絲一<lb/>
絶於邢敦夫扇上山谷見之乃於扇背復作小草題黄<lb/>
葉委庭觀九州小蟲催女獻功裘金錢滿地無人費百<lb/>
<pb n="KR4i0029_WYG_050-1b"/>
斛明珠薏苡秋一絶皆自所作詩也少游後見之復云<lb/>
逼我太甚<lb/>
王直方詩話云山谷避暑城西李氏園題詩于壁云荷<lb/>
氣竹風宜永日氷壺凉簟不能回題詩未有驚人句㑹<lb/>
喚謫仙蘇二來少游言於東坡曰以先生為蘇二大似<lb/>
相薄少游極怨山谷和寄寂齋詩云志大畧細謹言蔡<lb/>
州事少人知者因此句使人吹毛耳<lb/>
髙齋詩話云少游在蔡州與營妓婁婉字東玉者甚密<lb/>
<pb n="KR4i0029_WYG_050-2a"/>
贈之詞云小樓連苑横空又云玉佩丁東别後者是也<lb/>
又贈陶心兒詞云天外一鉤横月帶三星謂心字也葉<lb/>
致逺屢對荆公稱秦少游詩公嘗有别紙云秦君之詩<lb/>
清新婉麗鮑謝似之又云公愛秦君數口之今得其詩<lb/>
手之而不釋然聞秦君嘗學至言妙道無乃笑吾二人<lb/>
嗜好異乎葢少游嘗為道士書符呪水故公有是語苕<lb/>
溪漁隠曰東坡嘗有書薦少游於荆公云向屢言髙郵<lb/>
進士秦觀太虛公亦粗知其人今得其詩文藪十首拜<lb/>
<pb n="KR4i0029_WYG_050-2b"/>
呈詞格髙下固已無逃於左右此外博綜史傳通曉佛<lb/>
書若此類未易一一數也荆公答書云示及秦君詩適<lb/>
葉致逺一見亦以謂清新嫵麗鮑謝似之公竒秦君口<lb/>
之而不置我得其詩手之而不釋又聞秦君嘗學至言<lb/>
妙道無乃笑我與公嗜好異乎二書所云如此髙齋以<lb/>
謂葉致逺屢對荆公稱秦少游詩嘗有别紙真誤也東<lb/>
坡謂少游通曉佛書故荆公有秦君嘗學至言妙道之<lb/>
語髙齋以謂少游嘗為道士書符咒水又誣也<lb/>
<pb n="KR4i0029_WYG_050-3a"/>
冷齋夜話云少游到郴州作長短句云霧失樓臺月迷<lb/>
津渡桃源望斷無尋處可堪孤館閉春寒杜鵑聲裏斜<lb/>
陽暮驛寄梅花魚傳尺素砌成此恨無重數郴江幸自<lb/>
遶郴山為誰流下瀟湘去東坡絶愛其尾兩句自書於<lb/>
扇曰少游已矣雖萬人何贖<lb/>
詩眼云或問余東坡有言詩至於杜子美天下之能事<lb/>
畢矣老杜之前人固未有如老杜後世安知無過老杜<lb/>
者余曰如一片花飛減却春若詠落花則語意皆盡所<lb/>
<pb n="KR4i0029_WYG_050-3b"/>
以古人既未到决知後人更無好語如畫馬詩云玉花却<lb/>
在御榻上榻上庭前屹相向則曹將軍能事與造化<lb/>
之功皆不可以有加矣至其他吟詠人情模寫景物皆<lb/>
如是也老杜謝嚴武詩云雨映行宫辱贈詩山谷云只<lb/>
此雨映兩字寫出一時景物此句便雅健余然後曉句<lb/>
中當無虚字後誦淮海小詞云杜鵑聲裏斜陽暮公曰<lb/>
此詞髙絶但既云斜陽又云暮則重出也欲改斜陽作<lb/>
簾櫳余曰既言孤館閉春寒似無簾櫳公曰亭傳雖未<lb/>
<pb n="KR4i0029_WYG_050-4a"/>
必有簾櫳有亦無害余曰此詞本模寫牢落之狀若曰<lb/>
簾櫳恐損初意先生曰極難得好字當徐思之然余因<lb/>
此曉句法不當重叠<lb/>
王直方詩話云少游為黄本錢穆父為戸書皆居東華<lb/>
門之堆垜場少游春日嘗有詩遺穆父云三年京國鬢<lb/>
如絲又見新花發故枝日典春衣非為酒家貧食粥已<lb/>
多時穆父以米二石送之<lb/>
冷齋夜話云東坡初未識少游少游知其將復過維陽<lb/>
<pb n="KR4i0029_WYG_050-4b"/>
作坡筆語題壁於一山寺中東坡果不能辨大驚及見<lb/>
孫莘老出少游詩詞數十篇讀之乃嘆曰向書壁者定<lb/>
此郎也後與少游維陽飲别作虞美人曰波聲拍枕長<lb/>
淮曉隙月窺人小無情汴水自東流只載一船離恨向<lb/>
西州竹隂花圃曽同醉酒未多於淚誰教風鑒在塵埃<lb/>
醖造一場煩惱送人來世傳此詞是賀方回所作雖山谷<lb/>
亦云大觀中於金陵見其親筆醉墨超放氣壓王子<lb/>
敬葢東坡詞也<lb/>
<pb n="KR4i0029_WYG_050-5a"/>
王直方詩話云少游嘗因晩出右掖門有詩云金爵觚<lb/>
稜轉夕輝飄飄宫葉墮秋衣出門塵漲如黄霧始覺身<lb/>
從天上歸識者以為少游作一黄本校勘而衒耀如此<lb/>
必不逺到<lb/>
冷齋夜話云少游在黄州飲於海橋橋南北多海棠有<lb/>
老書生家於海棠叢間少游醉宿於此明日題其柱云<lb/>
喚起一聲人悄衾暖夢寒窓曉瘴雨過海棠晴春色又<lb/>
添多少社甕釀成微笑半破癭瓢共舀覺傾倒急投牀<lb/>
<pb n="KR4i0029_WYG_050-5b"/>
醉鄉廣大人間小東坡愛其句恨不得其腔當有知者<lb/>
桐江詩話云少游汝南作教官日郡將向宗回團練有<lb/>
登城詩少游次韻兩篇云沄沄汝水抱城根野色偷春<lb/>
入燒痕千㸃湘妃枝上淚一聲杜宇水邊魂遥憐鴻隙<lb/>
陂穿路尚想元和賊負恩粉堞朱垣都過了恍如陶侃<lb/>
夢天門庖煙起處認孤村天色清寒不見痕車輞湖邊<lb/>
梅濺淚壺公祠下月銷魂封疆盡是春秋國廟食多懐<lb/>
將相恩試問李斯長歎後誰牽黄犬出東門又嘗於程<lb/>
<pb n="KR4i0029_WYG_050-6a"/>
文通㑹間賦牽牛花詩云銀漢初移漏欲殘步虚人倚<lb/>
玉欄干仙衣染得天邊碧乞與人間向曉看又一嵗太<lb/>
呼王左丞二月十一日生日程文通諸人前期袖壽詩<lb/>
草謁少游問曰左丞生日必有佳作少游以詩草示之<lb/>
乃壓小青字韻俱盡首云元氣鍾英偉東皇賦炳靈蓂<lb/>
敷十一莢椿茂八千齡汗血來西極摶風出北溟諸人<lb/>
愕然相視讀畢俱不敢出袖中之草唯唯而退<lb/>
王直方詩話云參寥言舊有一詩寄少游少游和云樓<lb/>
<pb n="KR4i0029_WYG_050-6b"/>
闕過朝雨參差動霽光衣冠分禁路雲氣繞宫墻乳絮<lb/>
迷春濶嫣花困日長平康在何處十里帶垂楊莘老嘗<lb/>
讀此詩至末句云這小子又賤發也少游後編淮海集<lb/>
遂改云經旬牽酒伴猶未獻長楊<lb/>
石林詩話云元祐初駕幸太學吕丞相微仲有詩中間<lb/>
押行字韻館閣諸人皆和秦學士觀一聯云法天璧水<lb/>
遥迎仗映月深衣不亂行諸生聞之亦閧然觀為人喜<lb/>
傲謔然此句實於趂韻未必有意也<lb/>
<pb n="KR4i0029_WYG_050-7a"/>
桐江詩話云暢姓惟汝南有之其族尤奉道男女為黄<lb/>
冠者十之八九時有女冠暢道姑姿色妍麗神仙中人<lb/>
也少游挑之不得作詩云瞳人剪水腰如束一幅烏紗<lb/>
裹寒玉超然自有姑射姿回看粉黛皆塵俗霧閤雲窓<lb/>
人莫窺門前車馬任東西禮罷曉壇春日靜落紅滿地<lb/>
乳鴉啼<lb/>
吕氏童䝉訓云雨砌墮危芳風軒納飛絮之類李公擇<lb/>
以為謝家兄弟得意不能過也少游過嶺後詩嚴重髙<lb/>
<pb n="KR4i0029_WYG_050-7b"/>
古自成一家與舊作不同<lb/>
冷齋夜話云少游南遷宿䢼亭湖廟下登舟縱望久之<lb/>
歸卧舟中聞風聲側枕視微波月影縱横追憶昔嘗宿<lb/>
乗雲老借竹軒見西湖月色如此俄夢美人以維摩像<lb/>
來求賛少游極愛其畫念曰非道子不能也此美人以<lb/>
詩戲少游曰不知水宿分風浦何似秋眠借竹軒聞道<lb/>
詩詞妙天下廬山對岸可無言少游夢中題其像曰竺<lb/>
儀華夢瘴面囚首口不能言十分似九應笑舌覆大千<lb/>
<pb n="KR4i0029_WYG_050-8a"/>
作師子吼不如摶取妙喜如陶家手余過雷州天寧與<lb/>
戒香道人夜話問少游字畫戒香出此傳示少游筆蹟<lb/>
也<lb/>
雪浪齋日記云少游詩甚麗如翡翠側身窺緑醑蜻蜓<lb/>
偷眼避紅粧又海棠花發麝香眠又青蟲相對吐秋絲<lb/>
之句是也<lb/>
冷齋夜話云少游小詞竒麗詠歌之想見其神清在絳<lb/>
闕道山之間詞曰栁邊沙外城郭春寒退花影亂鶯聲<lb/>
<pb n="KR4i0029_WYG_050-8b"/>
碎飄零踈酒盞離别寛衣帶人不見碧雲暮合空相對憶<lb/>
昔西池㑹鴛鷺同飛葢攜手處今誰在日邊清夢斷鏡<lb/>
裏朱顔改春去也落紅萬㸃愁如海余兄思禹使余賦<lb/>
崔徽頭子詞因次韻曰半身屏外睡覺唇紅退春思亂<lb/>
芳心碎空餘簮髻玉不見流蘇帶試與問今人秀韻誰<lb/>
宜對湘浦曽同㑹手弭青羅葢疑是夢中猶在十分春<lb/>
易盡一㸃情難改多少事都隨恨逺連雲海<lb/>
後山詩話云王斻平甫之子嘗云今語例襲陳言但能<lb/>
<pb n="KR4i0029_WYG_050-9a"/>
轉移耳世稱秦詞愁如海為新竒不知李國主已云問<lb/>
君能有幾多愁恰似一江春水向東流但以江為海耳<lb/>
雪浪齋日記云弔辯才詩云滄海盡頭人滅度亂峯深<lb/>
處塔孤圓憶登夜閣天連雁同看秋崖月上煙劉僴云<lb/>
天連雁前人有古戍天連雁之句<lb/>
冷齋夜話云少游元豐初夢中作長短句曰指㸃虛無<lb/>
征路醉乗班虬逺訪西極正天風吹露滿空寒白織女<lb/>
明星迎笑何苦自淹塵域正火輪飛上霧巻煙開洞觀<lb/>
<pb n="KR4i0029_WYG_050-9b"/>
金碧重重觀閣横枕鼇峯水面倒銜蒼石隨處有竒香<lb/>
幽吹窅然難測好是蟠桃熟後阿鬟偷報消息在天碧<lb/>
海一枝難遇占取春色既覺使侍兒歌之葢雨中花也<lb/>
王直方詩話云東坡作藏春塢詩有年抛造物甄陶外<lb/>
春在先生杖屨中而少游作俞充哀詞乃云風生使者<lb/>
旌旄上春在將軍俎豆中余以為依彷太甚<lb/>
漫叟詩話云髙唐事乃楚懐王非襄王也若古人云莫<lb/>
道無心便無事也應愁殺楚襄王少游詞云不應容易<lb/>
<pb n="KR4i0029_WYG_050-10a"/>
下巫陽只恐翰林前世是襄王皆誤用也濠州西有髙<lb/>
唐館俗以為楚之髙唐也御史閻欽愛題詩云借問襄<lb/>
王安在哉山川此地勝陽臺有李和風者亦題詩云若<lb/>
向此中求薦枕參差笑殺楚襄王前人既誤指其人後<lb/>
人又誤指其地可笑苕溪漁隠曰文選髙唐賦云昔者<lb/>
楚襄王與宋玉游雲夢之臺望髙唐之觀其上獨有雲<lb/>
氣王問玉曰此何氣也玉對曰所謂朝雲者也昔者先<lb/>
王嘗遊髙唐怠而晝寢夢見一婦人曰妾巫山之女也<lb/>
<pb n="KR4i0029_WYG_050-10b"/>
李善注云楚懐王遊於髙唐夢與神遇則漫叟詩話之<lb/>
言是也然神女賦復云楚襄王與宋玉游於雲夢之浦<lb/>
使玉賦髙唐之事其後王寢夢與神女遇其狀甚麗以<lb/>
此考之則楚襄王亦夢與神女遇但楚懐王是遊髙唐<lb/>
楚襄王是游雲夢以此不可雷同用事耳<lb/>
後山詩話云宋玉為髙唐賦載巫山神女遇楚兩王葢<lb/>
有所諷也而文士多效之者又為傳記以實之而天地<lb/>
百神舉無免者余謂欲界諸天當有配偶其無偶者則<lb/>
<pb n="KR4i0029_WYG_050-11a"/>
無欲者也唐人記后土事以譏武后耳<lb/>
冷齋夜話云秦少游在處州夢中作長短句曰山路雨<lb/>
添花花動一山春色行到小溪深處有黄鸝千百飛雲<lb/>
當面化龍蛇夭矯挂空碧醉卧古藤隂下杳不知南北<lb/>
後南遷久之北歸逗留於藤州遂終於瘴江之上光華<lb/>
亭時方醉起以玉盂汲泉欲飲笑視之而化<lb/>
王直方詩話云秦少章初登第成親後和余夜坐絶句<lb/>
云幃幔髙深夜漏長頗從詩酒傲冰霜燭花漸暗人初<lb/>
<pb n="KR4i0029_WYG_050-11b"/>
睡金獸無煙却有香讀者無不笑其貧富之頓異<lb/>
王直方詩話云秦覿字少儀好為詩初亦不甚工既而<lb/>
以所業獻山谷山谷作詩贈之云乃能持一鏃與我箭<lb/>
鋒直又云我自得此詩三日卧向壁才難不其然有亦<lb/>
未易識當時交游間皆以此言為過然少儀縁此詩思<lb/>
大發<lb/>
　<lb/>
　漁隱叢話前集巻五十<lb/>
</p>
<p>
</p>
  </div>
</body>
</text>
</TEI>
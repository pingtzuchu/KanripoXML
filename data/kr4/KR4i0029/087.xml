<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話後集卷二十六</head> <lb/>
    <p>
<pb n="KR4i0029_WYG_087-1a"/>
欽定四庫全書<lb/>
　漁隱叢話後集卷二十六<lb/>
　　　　　　　　　　　　　宋　胡仔　撰<lb/>
　　東坡一<lb/>
東坡云余在頴州夢至一官居人物與俗無異而山川<lb/>
清遠有足樂者顧視堂上榜曰仇池覺而念之仇池武<lb/>
都氐故地楊難當所保余何為居之明日以問客客有<lb/>
趙令疇徳麟者曰何為問此此乃福地小有洞天之附<lb/>
<pb n="KR4i0029_WYG_087-1b"/>
庸也杜子美詩云萬古仇池穴潛通小有天神魚人不<lb/>
見福地語真傳近接西南境長懷十九泉何時一茆屋<lb/>
送老白雲邊他日工部侍郎王欽臣仲至謂余曰吾嘗<lb/>
奉使過仇池有九十九泉萬山環之草木鮮叢可以避<lb/>
世如桃源也<lb/>
苕溪漁隱曰東坡送范景仁游洛中詩蘚書標洞府松<lb/>
葢偃天壇注云歐陽永叔嘗游嵩山日暮於絶壁上見<lb/>
苔蘚成文云神清之洞明日復尋不見又六一居士集<lb/>
<pb n="KR4i0029_WYG_087-2a"/>
有戲占唐山隱者詩我昔曾為洛陽客偶向巖前坐盤<lb/>
右四字丹書萬仞崖神清之洞𤨏樓臺葢紀此事余謂<lb/>
二公人物文章俱為天下第一自是神仙中人應居紫<lb/>
府閬苑固宜所夢所見之異也<lb/>
苕溪漁隱曰子由作子瞻墓誌云公謫黄州幅巾芒屨<lb/>
與田夫野老相從溪谷之間築室於東坡自號東坡居<lb/>
士<lb/>
元城先生語録云士大夫只看立朝大節如何若大節<lb/>
<pb n="KR4i0029_WYG_087-2b"/>
一虧則雖有細行不足贖也東坡立朝大節極可觀才<lb/>
意邁峻惟已之是信在元豐則不容於元豐人欲殺之<lb/>
在元祐則雖與老先生議論亦有不合處非隨時上下<lb/>
人也<lb/>
苕溪漁隱曰余觀子瞻墓誌云元祐二年君實方議改<lb/>
免役為差役差役行於世法久多弊編户充役不習官<lb/>
府吏虐使之多以破産而狹鄉之民或有不得休息者<lb/>
先帝知其然故為免役君實為人忠信有餘而才智不<lb/>
<pb n="KR4i0029_WYG_087-3a"/>
足知免役之害而不知其利欲以差役代之方差官置<lb/>
局公亦與其選獨以實告而君實始不悅矣嘗見之政<lb/>
事堂條陳不可君實忿然公曰昔韓魏公刺陜西義勇<lb/>
公為諫官爭之甚力魏公不樂公亦不顧某昔聞公道<lb/>
其詳豈今日作相不容某盡言邪君實笑而止公知言<lb/>
不用乞補外不許君實始怒有逐公意㑹其病卒乃巳<lb/>
藝苑雌黄云東坡端午帖子皇帝閣云微凉生殿閣習<lb/>
習滿皇都試問吾民愠南風為解無原其意葢欲聖君<lb/>
<pb n="KR4i0029_WYG_087-3b"/>
推南風之徳以及於黎庶也唐文宗與柳公權聨句東<lb/>
坡以為公權有美而無箴因續四句其作端午帖子用<lb/>
此意也然洪駒父謂公權巳含箴規之意雖不必續可<lb/>
也故吕氏家塾廣記云說者謂公權有諷諌之意以文<lb/>
宗樂廣厦之凉而不知路有暵死也此語良是觀公權<lb/>
嘗以筆諫葢造次不忘納君於善者豈於此而無箴邪<lb/>
又陳輔之以殿桷生餘凉此兩字有功於脩辭予謂輔<lb/>
之此語無甚意義今世所傳多只用公權舊語故東坡<lb/>
<pb n="KR4i0029_WYG_087-4a"/>
詩微凉生殿閣習習滿皇都又云卧聞踈滴梧桐雨獨<lb/>
咏微凉殿閣風不聞有殿桷餘凉之說<lb/>
苕溪漁隱曰東坡所記湯泉秦州之駱谷渝州之陳氏<lb/>
山居與秦君之所賦東坡及匡廬汝水尉氏驪山後謫<lb/>
居惠州游白水山佛迹巖浴於湯泉共有其八矣余之<lb/>
所見新安之黄山閩中之劒浦亦有其二矣苐湯泉多<lb/>
作硫黄氣浴之則襲人肌膚惟驪山是礜石泉李賀詩<lb/>
云華清源中礜石湯徘徊百鳳隨君王黄山是硃砂泉<lb/>
<pb n="KR4i0029_WYG_087-4b"/>
圖經云黄山舊名黟山黟山東峰下有硃砂湯泉熱可<lb/>
㸃茗春時即色微紅昔人題詩云三十六峰髙倚天瑶<lb/>
臺金闕貯神仙嵩陽若與黄山比猶少靈砂一道泉葢<lb/>
為是也余嘗謂湯泉其理不可致詰故東坡白水山湯<lb/>
泉詩云積火焚大槐蓄油灾武庫驚燃丞相井疑浣將<lb/>
軍布自憐耳目隘未測隂陽故欎攸火山裂觱沸湯泉<lb/>
注豈惟渴獸駭坐使癡兒怖安能長魚鼈僅可燖狐兔<lb/>
山中惟木客户外時芒屨雖無傾城浴幸免亡國汙唐<lb/>
<pb n="KR4i0029_WYG_087-5a"/>
子西湯泉記云佛迹院中湧二泉其東所謂湯泉其西<lb/>
雪如也二泉相去歩武間而東泉熱甚殆不可觸指以<lb/>
西泉解之然後調適可浴意山之出二泉專為浴者計<lb/>
哉或說炎州地性酷烈故山谷多湯泉或說水出硫黄<lb/>
地中即温初不問南北今臨潼湯泉乃在正西而炎州<lb/>
餘水未必皆熱則地性之說固巳失之然以硫黄置水<lb/>
中水不能温則硫黄之論亦未為得吾意湯泉在天地<lb/>
間自為一類受性本然不必有待然後温也凡物各求<lb/>
<pb n="KR4i0029_WYG_087-5b"/>
其類而水性尤耿介得其類則雖千萬里而伏流相通<lb/>
非其類則横絶徑過十字旁午而不相入故二泉之間<lb/>
不能容尋常而炎凉特異如此葢亦無足怪者吹氣為<lb/>
寒呵氣為温而同出於一口此其證也<lb/>
六朝事迹云建康聖湯延禪寺隷湯山下舊有湯泉十<lb/>
所今存者六唐徳宗時韓滉為浙江觀察使滉小女有<lb/>
惡疾浴於湯應時而愈乃以女粧奩建精舍於湯山之<lb/>
右<lb/>
<pb n="KR4i0029_WYG_087-6a"/>
藝苑雌黄云吟詩喜作豪句湏不畔於理方善如東坡<lb/>
觀崔白驟雨圖云扶桑大繭如甕盎天女織綃雲漢上<lb/>
往來不遣鳳啣梭誰能鼓臂投三丈此語豪而甚工石<lb/>
敏若咏雪詩有燕南雪花大於掌氷柱懸簷一千丈之<lb/>
語豪則豪矣然安得爾髙屋邪雖豪覺畔理或云咏雪<lb/>
非敏若詩見鮑欽止夷白堂小集苕溪漁隱曰東坡集<lb/>
載此詩是題趙令晏崔白大圖幅徑三丈故云往來不<lb/>
遣鳳啣梭誰能鼓臂投三丈可謂善造語能形容者也<lb/>
<pb n="KR4i0029_WYG_087-6b"/>
畫品中止有李營丘驟雨圖從無崔白者兼東坡此詩<lb/>
又云人間刀尺不敢裁丹青付與濠梁崔風蒲半折寒<lb/>
雁起竹間的皪横江梅乃是崔白冬景圖藝苑以為驟<lb/>
雨圖誤矣余又觀李太白北風行云燕山雪花大如席<lb/>
秋浦歌云白髮三千丈其句可謂豪矣奈無此理何如<lb/>
秦少游秋日絶句連卷雌蜺拱西樓逐雨追晴意未休<lb/>
安得萬籹相向舞酒酣聊把作纒頭此語豪而且工<lb/>
復齋漫録云送顧子敦詩人間一好漢誰是張長史舊<lb/>
<pb n="KR4i0029_WYG_087-7a"/>
史張柬之為荆州長史則天問狄仁傑曰安得一好漢<lb/>
用之狄因薦柬之新史易好漢為竒男子<lb/>
苕溪漁隱曰余閱舊史云則天問仁傑曰朕要一好漢<lb/>
仕使有乎仁傑曰荆州長史張柬之其人雖老真宰相<lb/>
才也温公通鑑云太后嘗問仁傑朕欲得一佳士用之<lb/>
新史云武后謂仁傑曰安得一竒士用之孫之翰唐史<lb/>
論斷云武氏問仁傑曰我要一好人任使並不云竒男<lb/>
子復齋誤矣<lb/>
<pb n="KR4i0029_WYG_087-7b"/>
東臯雜録云顧子敦肥偉號顧屠故東坡送行詩有磨<lb/>
刀向猪羊之句以戲之又尹京時與從官同集慈孝寺<lb/>
子敦凭几假寐東坡大書案上曰顧屠肉案同㑹皆大<lb/>
笑又以三十錢擲案上子敦驚覺東坡曰且快片批四<lb/>
兩來<lb/>
復齋漫録云内翰顧子敦身體魁偉與山谷同在館中<lb/>
夏多晝寢山谷俟其耳熱熟寐即於子敦胸腹間寫字<lb/>
子敦苦之一日據案而寝旣覺曰爾亦無如我何及還<lb/>
<pb n="KR4i0029_WYG_087-8a"/>
舍夫人詰其背字脫衣觀之乃山谷所題詩云緑暗紅<lb/>
稀出鳳城暮雲樓閣古今情行人莫聽宫前水流盡年<lb/>
光是此聲此乃市廛多用此語以文背故山谷因以為<lb/>
戲<lb/>
東臯雜録云東坡善嘲謔以吕微仲豐碩每戲曰公真<lb/>
有大臣體坤六二所謂直方大也後拜相東坡當制有<lb/>
云果藝以達有孔門三子之風直方而大得坤爻六二<lb/>
之動又嘗謁微仲值其晝寝久之方見便坐昌陽盆畜<lb/>
<pb n="KR4i0029_WYG_087-8b"/>
一緑龜坡指曰此易得耳唐莊宗時有進六目龜者敬<lb/>
新磨獻口號云不要閙不要閙聽取龜兒口號六隻眼<lb/>
兒睡一覺抵别人三覺微仲不悅<lb/>
苕溪漁隱曰送小本禪師赴法雲云是身如浮雲安得<lb/>
限南北此二句乃老杜别贊上人詩中全語豈偶然用<lb/>
之邪題碧落洞詩云小語輒響荅空山白雲驚此語全<lb/>
類李太白今印本誤作自雷驚不惟無意味兼與上句<lb/>
重疊也後自嶺外歸次韻江晦叔詩云浮雲時事改孤<lb/>
<pb n="KR4i0029_WYG_087-9a"/>
月此心明語意髙妙参禪悟道之人吐露胸襟無一毫<lb/>
窒礙也<lb/>
東坡元豐五年十二月十九日東坡生日也置酒赤壁<lb/>
磯下踞髙峰俯鶻巢酒酣笛聲起於江上客有郭石二<lb/>
生頗知音謂坡曰笛聲有新意非俗工也使人問之則<lb/>
進士李委聞坡生日作新曲曰鶴南飛以獻呼之使前<lb/>
則青巾紫裘腰篴而巳旣奏新曲又快作數弄嘹然有<lb/>
穿雲裂石之聲坐客皆引滿醉倒委袖出嘉紙一幅曰<lb/>
<pb n="KR4i0029_WYG_087-9b"/>
吾無求於公得一絶句足矣坡笑而從之詩曰山頭孤<lb/>
鶴向南飛載我南游到九嶷下界何人也吹笛可憐時<lb/>
復犯龜兹<lb/>
苕溪漁隱曰西清詩話云余嘗觀唐人西域記言龜兹<lb/>
國王與臣庶知樂者於大山間聽風雨之聲均節成音<lb/>
後翻入中國如伊州凉州甘州皆龜兹至也又學林新<lb/>
編云前漢地里志上郡有龜兹縣應劭注曰龜兹音丘<lb/>
慈某案字書龜居逵切又居求切葢居求音鳩亦收在<lb/>
<pb n="KR4i0029_WYG_087-10a"/>
鳩字韻中然則龜兹當音鳩慈而應劭音龜作丘者於<lb/>
字書居求切誤調入丘音也其餘史書並音龜兹作丘<lb/>
慈實應劭唱其誤耳番夷名號有它音不讀如本字故<lb/>
可汗音榼寒閼氏音烟支谷蠡音祿黎獮氏音權精浩<lb/>
亹音閣門畨汗音盤寒允吾音鈆牙先零音銑怜冐頓<lb/>
音墨特凡此皆變為它音諸名山藏及各書亦不載者<lb/>
苕溪漁隱曰後山詩話謂退之以文為詩子瞻以詩為<lb/>
詞如敎坊雷大使之舞雖極天下之工要非本色余謂<lb/>
<pb n="KR4i0029_WYG_087-10b"/>
後山之言過矣子瞻佳詞最多其間傑出者如大江東<lb/>
去浪淘盡千古風流人物赤壁詞明月幾時有把酒問<lb/>
青天中秋詞落日繡簾捲庭下水連空快哉亭詞乳燕<lb/>
飛華屋悄無人桐隂轉午初夏詞明月如霜好風如水<lb/>
清景無限夜登燕子樓詞楚山脩竹如雲異材秀出千<lb/>
林表詠笛詞玉骨那愁障霧冰肌自有仙風咏梅詞東<lb/>
武南城新堤固漣漪初溢宴流杯亭詞冰肌玉骨自清<lb/>
凉無汗夏夜詞有情風萬里捲潮來無情送潮歸别參<lb/>
<pb n="KR4i0029_WYG_087-11a"/>
寥詞缺月掛疎桐漏斷人初靜秋夜詞霜降水㾗収淺<lb/>
碧鱗鱗露遠洲<hi>闕</hi>　　凡此十餘詞皆絶去筆墨畦徑<lb/>
間直造古人不到處真可使人一唱而三歎若謂以詩<lb/>
為詞是大不然子瞻自言平生不善唱曲故間有不入<lb/>
腔處非盡如此後山乃比之敎坊司雷大使舞是何每<lb/>
况愈下葢其謬耳<lb/>
復齋漫録云肉芝詩序曰頃在京師有鑿井得如嬰兒<lb/>
手以獻者臂指皆具膚理如生余聞之隱者曰此肉芝<lb/>
<pb n="KR4i0029_WYG_087-11b"/>
也與子由烹而食之按仙傳拾遺載進士蕭靖之掘地<lb/>
得物類人手肥嫩色微紅烹食之後遇異人曰嘗食仙<lb/>
藥因告之曰肉芝食之者多壽何東坡忘此邪<lb/>
復齋漫録云萬松亭在關山始麻城縣令張毅植萬松<lb/>
於道用以庇行者且以名其亭云未十年而松之存者<lb/>
十不及三四東坡元豐二年謫居黄州過而賦詩云十<lb/>
年種木百年規好徳無人助我儀縣令若同倉庾氏亭<lb/>
松應長子孫枝天公不赦斧斤厄野火解憐冰雪姿為<lb/>
<pb n="KR4i0029_WYG_087-12a"/>
問幾株能合抱慇懃記取角弓詩崇寧以還坡文方禁<lb/>
故詩碑不復見而過往題咏者不可勝紀鄱陽倪左司<lb/>
濤傷之以詩云舊韻無儀字蒼髯有恨聲謂此也<lb/>
苕溪漁隱曰柳子厚王介甫以道傍大松人多取以為<lb/>
用各以詩惜之子厚意雖自謂語反成晦不若介甫語<lb/>
顯而意適也子厚云孤松停翠葢託根臨廣路不以險<lb/>
自防遂為明所誤介甫云虬甲龍髯不可攀亭亭千尺<lb/>
䕃南山自嗟無地逃斤斧豈願爭明爝火間余頃過衡<lb/>
<pb n="KR4i0029_WYG_087-12b"/>
嶽夾道古松最盛正有此患雖嶽祠相近官不能禁也<lb/>
苕溪漁隱曰吾家有二畫馬乃陸遠所摹伯時舊本其<lb/>
一則子瞻詩龍膺豹股頭八尺奮迅不受人間羈其一<lb/>
則黄魯直詩西河聨作蒲萄錦目光夾鏡耳卓錐止哦<lb/>
此二詩雖不見畫圖當如支遁語道人憐其神俊也<lb/>
復齋漫録云明皇雜録言上所乘馬有玉花騘照夜白<lb/>
又異人録言玉花騘者以其靣白故又謂之玉面花驄<lb/>
故杜子美丹青引云先帝天馬玉花騘畫工如山貌不<lb/>
<pb n="KR4i0029_WYG_087-13a"/>
同觀曹將軍畫馬圖歌云曾貌先帝照夜白龍池十日<lb/>
飛霹靂苕溪漁隱曰李伯時亦嘗畫照夜白圖蔡天啓<lb/>
題詩云天上房星不下來連山蒭粟飽駑駘龍姿逸駕<lb/>
飛騰盡頼爾毫端力挽回畧似坡云<lb/>
復齋漫録云東坡筆記謂李將軍思訓作明皇摘𤓰圖<lb/>
嘉陵山川帝乘赤驃起三騣與諸王嬪御十數騎出飛<lb/>
仙嶺下初見平陸馬皆若驚而帝馬見小橋不進正作<lb/>
此狀不知三騣謂何今乃見岑參詩有衛尚書赤驃馬<lb/>
<pb n="KR4i0029_WYG_087-13b"/>
歌云赤髥胡雛金剪刀平時剪出三騣髙乃知唐御馬<lb/>
多剪治而三騣其餙也以上皆東坡說也余讀白樂天<lb/>
詩云舞衣裁兩葉馬鬛剪三花楊巨源觀打毬詩云玉<lb/>
勒回時露赤汗花騣分處拂紅纓嚴維作勅命賜寧王<lb/>
馬詩亦有云鏡㸃黄金眼花開白雪騣何東坡獨忘樂<lb/>
天等詩邪余又嘗見小說言開元天寳間世尚輕肥多<lb/>
愛三花餙馬郭若虛家藏韓幹畫貴戚閱馬圖中有三<lb/>
花馬蘇大參家有韓幹畫三花御馬晏元獻家張一畫<lb/>
<pb n="KR4i0029_WYG_087-14a"/>
虢國出行圖其上亦有三花馬葢三花馬剪騣為三辮<lb/>
耳<lb/>
苕溪漁隱曰東坡題伯時畫馬云龍眠胸中有千駟議<lb/>
者謂譏其無徳而稱余意其不然如文與可善作墨竹<lb/>
故和篔簹谷云料得清貧饞太守渭濵千畆在胸中豈<lb/>
亦是譏之邪又山谷咏伯時虎脊天馬圖亦云筆端那<lb/>
有此千里在胸中葢言畫馬之妙得之於心應之於手<lb/>
若輪扁之斵輪也<lb/>
<pb n="KR4i0029_WYG_087-14b"/>
復齋漫録云山谷次韻子瞻和子由觀韓幹馬因論伯<lb/>
時畫天馬云曹霸弟子沙苑丞喜作肥馬人笑之李侯<lb/>
論幹獨不爾妙畫骨相遺毛皮翰林評書乃如此賤肥<lb/>
貴瘦渠未知葢謂東坡嘗作孫莘老墨妙亭詩云嶧山<lb/>
傳刻典刑在千載筆法留陽冰杜陵評書貴痩硬此論<lb/>
未公吾豈憑短長肥痩各有態玉環飛燕誰敢憎意屬<lb/>
此也<lb/>
苕溪漁隱曰山谷題伯時天育驃騎圖云明窻盤礴萬<lb/>
<pb n="KR4i0029_WYG_087-15a"/>
物表寫出人間真乘黄邂逅今身猶姓李可非前世江<lb/>
都王山谷用此事於伯時尤為親切姓與藝皆同也江<lb/>
都王畫馬今猶有存者陳去非嘗䟦以小詩云天上房<lb/>
星空不動人間畫馬亦難逢當年筆下千金鹿此日窻<lb/>
前八尺龍<lb/>
麈史云古之善作詩者工用人語渾然若出於已予於<lb/>
李杜見之顔延年赭白馬賦云旦刷幽燕晝秣荆越子<lb/>
美驄馬行云晝洗湏騰涇渭深夕趨可刷幽并夜太白<lb/>
<pb n="KR4i0029_WYG_087-15b"/>
天馬歌云雞鳴刷燕晡秣越皆出於顔賦也退之云李<lb/>
杜文章在光熖萬丈長信哉<lb/>
許彦周詩話云老杜作曹將軍丹青引云一洗萬古凡<lb/>
馬空東坡觀呉道子畫壁詩云筆所未到氣巳吞吾不<lb/>
得見其畫矣斯評也二公之句各可以當之<lb/>
復齋漫録云老杜贈曹將軍霸詩云開元之中嘗引見<lb/>
承恩數上南薫殿凌烟功臣少顔色將軍下筆開生靣<lb/>
良相頭上進賢冠猛將腰間大羽箭褒公鄂公毛髮動<lb/>
<pb n="KR4i0029_WYG_087-16a"/>
英姿颯爽來酣戰鄂公謂尉遲敬徳褒公謂段志𤣥也<lb/>
故東坡贈寫真何充詩云黄冠野服山家客意欲置我<lb/>
山巖中勛名將相今何限往寫褒公與鄂公葢用此也<lb/>
鮑欽止亦作謝傳神蔡景直云馳譽丹青有古風筆端<lb/>
及我未宜蒙雲臺麟閣遥相望往寫褒公與鄂公用東<lb/>
坡語尤為無功<lb/>
東觀餘論云閣中集名畫記唐志皆作韋鶠子美有韋<lb/>
偃畫馬詩偃當作鶠葢傳寫之誤曹將軍畫馬神勝形<lb/>
<pb n="KR4i0029_WYG_087-16b"/>
韓丞畫馬形勝神鶠從容二人間苐筆格差不及耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話後集卷二十六<lb/>
</p>
<p>
</p>
  </div>
</body>
</text>
</TEI>
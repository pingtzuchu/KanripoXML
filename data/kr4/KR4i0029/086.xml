<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話後集卷二十五</head> <lb/>
    <p>
<pb n="KR4i0029_WYG_086-1a"/>
欽定四庫全書<lb/>
　漁隱叢話後集卷二十五<lb/>
　　　　　　　　　　　　　宋　胡仔　撰<lb/>
　　半山老人<lb/>
復齋漫録云西清詩話荆公賞花釣魚詩披香殿上留<lb/>
珠輦太液池邊送玉杯都下人以公用柳耆卿太液波<lb/>
翻披香簾捲之句余讀唐上官儀初春詩云歩輦出披<lb/>
香清歌臨太液乃知荆公取儀詩豈謂柳詞邪庾信暮<lb/>
<pb n="KR4i0029_WYG_086-1b"/>
春詩云宜春苑中春巳歸披香殿裏作春衣長安有宜<lb/>
春宫此又以宜春對披香矣<lb/>
六朝事迹云半山報寧禪寺荆公故宅也其地名白塘<lb/>
舊以地卑積水為患自荆公卜居乃鑿渠决水以通城<lb/>
河元豐七年公病愈乃請以宅為寺因賜寺額由城東<lb/>
門至蔣山此半道也故今亦名半山寺陳軒金陵集載<lb/>
荆公半山詩凡十五首苕溪漁隱曰山谷稱荆公為半<lb/>
山老人故䟦胡笳集句云湓城王寅擬半山老人集句<lb/>
<pb n="KR4i0029_WYG_086-2a"/>
胡笳十八拍是也<lb/>
蔡寛夫詩話云荆公嘗云詩家病使事太多葢皆取其<lb/>
與題合者類之如此乃是編事雖工何益若能自出已<lb/>
意借事以相發明情態畢出則用事雖多亦何所妨故<lb/>
公詩如董生只為公羊感豈肯捐書一語真桔橰俯仰<lb/>
何妨事抱甕區區老此身之類皆意與本題不類此真<lb/>
所謂使事也<lb/>
復齋漫録云荆公詩靜憇鳩鳴午荒尋犬吠昏學者謂<lb/>
<pb n="KR4i0029_WYG_086-2b"/>
公取唐詩一鳩鳴午寂雙燕語春愁之句余嘗見東坡<lb/>
手寫此詩乃是靜憇雞嗚午讀者疑之葢不知取唐詩<lb/>
楓林社日鼔茆屋午時雞<lb/>
陳子髙云庚辰三月十日與關聖淵陳明信集太平寺<lb/>
明信誦介甫三品石句以為介甫善論古今如國亡今<lb/>
日頑無恥自謂當年不與謀後之詩人不復措詞矣聖<lb/>
淵云介甫但是融化石筍行舊語且陳亡江總軰皆北<lb/>
靣讎仇豈如此石之耐久邪聖淵及余作詩以反介甫<lb/>
<pb n="KR4i0029_WYG_086-3a"/>
明信終守已說争論紛然日暮罷去詩竟不就後十四<lb/>
年當癸巳寒食重尋昔游羣石巉然固在聖淵明信死<lb/>
巳久矣苕溪漁隱曰子髙三品石詩云臨春結綺今何<lb/>
在屹立巉巉終不改可憐江總負君恩白頭仍作北朝<lb/>
臣此反介甫詩意也<lb/>
苕溪漁隱曰謎字自鮑照始以字體解釋為之井字謎<lb/>
云二形一體四支八頭四八二八飛泉仰流乾之一九<lb/>
從立無偶坤之二六宛然雙宿故介甫用字謎云一月<lb/>
<pb n="KR4i0029_WYG_086-3b"/>
又一月兩月共半邊上有可耕之田下有長流之川一<lb/>
家有六口兩口不團圓<lb/>
藝苑雌黄云予頃與荆南同官江朝宗論文江云前軰<lb/>
為文皆有所本如介甫虎圖詩語極遒徤其間有神閒<lb/>
意定始一掃之句為此只是平常語無出處後讀莊子<lb/>
宋元君畫圖有一史後至儃儃然不趨受揖下立因之<lb/>
舍解衣盤礴嬴君曰是真畫者也郭象注内足者神閒<lb/>
而意定乃知介甫實用此語也又言杜陵有王十五閣<lb/>
<pb n="KR4i0029_WYG_086-4a"/>
㑹詩病身虛俊味何幸飫兒童俊味亦有來處本草葫<lb/>
注中云此物煮為羮臛極俊羙除風破冷足為饌中之<lb/>
俊又言韓退之义魚詩駢首類同條駢首雖是常語然<lb/>
考之周易貫魚以宫人寵王弼注貫魚謂五隂駢頭相<lb/>
次似貫魚也退之葢取此又杜詩贈李校書衆中每一<lb/>
見使我潛動魄按文選江淹雜體詩序云蛾眉詎同貌<lb/>
而俱動於魄芳草寧共氣而皆悅於䰟則動魄之說杜<lb/>
亦有所本也<lb/>
<pb n="KR4i0029_WYG_086-4b"/>
元城先生語録云僕嘗問先生曰神廟必欲變法何也<lb/>
先生曰天下之法未有無弊者祖宗以來以忠厚仁慈<lb/>
治天下至嘉祐末年天下之事似乎舒緩委靡不振當<lb/>
時士大夫亦自厭之多有文字論列至神廟即位富於<lb/>
春秋天姿絶人見兩蕃不服及朝廷州縣多舒緩不及<lb/>
漢唐全盛時每與大臣論議有怫然不悅之色當時執<lb/>
政從官有識者不敢承當獨金陵揣知上意以一身當<lb/>
之以激切奮怒之言發動上心遂以前朝為不治之朝<lb/>
<pb n="KR4i0029_WYG_086-5a"/>
神廟一旦得之以為千載㑹遇改法之初以天下公論<lb/>
謂之流俗内則太后外則顧命大臣等尚不能回何况<lb/>
臺諫侍從州縣乎祗增其勢耳雖天下之人羣起而攻<lb/>
之而金陵不可動者葢有八字吾友宜記之僕因問八<lb/>
字曰虛名實行强辨堅志當時天下之論以金陵不作<lb/>
執政為屈此虛名也平生行已無少許點涴言者雖欲<lb/>
誣之人主不信此實行也論議人主之前貫穿經史古<lb/>
今不可窮詰故曰强辨前世大臣欲任意行一事或可<lb/>
<pb n="KR4i0029_WYG_086-5b"/>
以生死禍福恐之而回此老實不可動故曰堅志因此<lb/>
八字新法所以必行也故得君之初與主上若朋友一<lb/>
言不合已意則靣折之反覆詰難使人主伏辨乃巳及<lb/>
元豐之初人主之徳巳成大臣尊仰將順之不暇天容<lb/>
毅然正君臣之分非熙寧之初比也<lb/>
司馬文正公日録云介甫初為政每贊上以獨斷上專<lb/>
信任之蘇軾為開封試官策問進士以晋武平吳以獨<lb/>
斷而克苻堅伐晋以獨斷而亡齊桓專任管仲而霸燕<lb/>
<pb n="KR4i0029_WYG_086-6a"/>
噲專任子之而敗事同而功異何也介甫見之不悅軾<lb/>
弟轍辭條例司言青苖不便介甫尤怒乃定制策登科<lb/>
者不得與館職皆送審官與合入差遣以軾轍兄弟故<lb/>
也<lb/>
龜山語録云或謂荆公晩年詩多有譏誚神廟處若下<lb/>
注脚儘做得謗訕宗廟他日亦拈得出曰君子作事只<lb/>
是循一箇道理不成荆公之徒箋注人詩文䧟人以謗<lb/>
訕宗廟之罪吾輩也便學他昔王文正公在中書冦萊<lb/>
<pb n="KR4i0029_WYG_086-6b"/>
公在宻院中書偶倒用了印萊公湏勾吏人行遣他日<lb/>
宻院亦倒用了印中書吏人呈覆亦欲行遣文正問吏<lb/>
人汝等且道宻院當初行遣倒印者是否曰不是文正<lb/>
曰旣是不是不可學他不是更不問如今日所罪謗訕<lb/>
宗廟毁謗朝政者自是不是先王之時惟恐不聞其過<lb/>
故許人規諌至如舜求言乃立謗木是真欲人之謗已<lb/>
也書曰小人怨汝詈汝則皇自敬徳葢聖人之於天下<lb/>
常懼夫在已者有所未至故雖小人怨詈亦使人主自<lb/>
<pb n="KR4i0029_WYG_086-7a"/>
反詩三百篇經聖人刪過皆可以為後王法今其所言<lb/>
譏誚時君者幾半不知當時遭謗訕之罪者幾人矣禁<lb/>
止謗訕自出於後世無道之君不是美事何足為法<lb/>
復齋漫録云荆公旣排退之後而喜揚雄故著說以明<lb/>
劇秦非雄所作又為詩以辨之曰豈常知符命何苦自<lb/>
投閣長安諸愚儒操行自為薄謗誚出異已傳載因疎<lb/>
畧孟軻勸伐燕伊尹干說亳叩馬觸兵鋒食牛要禄爵<lb/>
史官蔽多聞自古喜穿鑿葢以投閣劇秦等事比伊尹<lb/>
<pb n="KR4i0029_WYG_086-7b"/>
干湯伯夷叩馬百里奚飯牛為不足信也人之嗜好一<lb/>
有所惑如此然其後又作絶句以詠雄云他年未免投<lb/>
天禄虛為新都著劇秦又古詩云歳晚天祿閣强顔為<lb/>
劇秦者何邪<lb/>
藝苑雌黄云僧惠洪冷齋夜話載介甫詩云春殘葉宻<lb/>
花枝少睡起茶多酒盞疎多字當作親世俗傳寫之誤<lb/>
洪之意葢欲以少對宻以疎對親予作荆南敎官與江<lb/>
朝宗滙者同僚偶論及此江云惠洪多妄誕殊不曉古<lb/>
<pb n="KR4i0029_WYG_086-8a"/>
人詩格此一聨以宻字對疎字以多字對少字正交股<lb/>
用之所謂蹉對法也<lb/>
復齋漫録云荆公詩日髙青女尚横陳横陳事見相如<lb/>
賦及楞嚴經云青女者主霜雪之神也故淮南子云至<lb/>
秋三月青女乃出降霜雪髙誘注云青女乃天神青腰<lb/>
玉女主天霜雪荆公以青女為霜於理未當杜子美秋<lb/>
野詩云飛霜任青女乃為盡理梁昭明博山香爐賦云<lb/>
青女司寒紅光翳景亦皆為霜雪神矣<lb/>
<pb n="KR4i0029_WYG_086-8b"/>
許彦周詩話云荆公愛看水中影此亦性所好如秋水<lb/>
瀉明河迢迢藕花底又桃花詩云晴江春漲緑周遭俯<lb/>
視紅影移漁舠皆觀其影也其後云攀條弄芳畏腕脫<lb/>
巳見黍雪盤中毛事見家語<lb/>
復齋漫録云前軰以荆公詩功謝蕭規慚漢第恩同隗<lb/>
始詫燕臺以臺為失史記云為隗改築宫而師事之然<lb/>
太白詩云何人為築黄金臺然則承襲之誤其來久矣<lb/>
藝苑雌黄云予與鄉人翁行可同舟泝汴因談及詩行<lb/>
<pb n="KR4i0029_WYG_086-9a"/>
可云介甫善下字如荒埭暗雞催月曉空場老雉挾春<lb/>
驕下得挾字最好如孟子挾貴挾長之挾子謂介甫又<lb/>
有紫莧凌風怯蒼苔挾雨嬌陳無已有寒氣挾霜侵敗<lb/>
絮賔鴻將子度微明其用挾字亦與前一聨意同<lb/>
苕溪漁隱曰王駕晴景云雨前初見花間蕋雨後兼無<lb/>
葉底花蛺蝶飛來過墻去應疑春色在鄰家此唐百家<lb/>
詩選中詩也余因閱荆公臨川集亦有此詩云雨來未<lb/>
見花間蕋雨後全無葉底花蜂蝶紛紛過墻去却疑春<lb/>
<pb n="KR4i0029_WYG_086-9b"/>
色在鄰家百家詩選是荆公所選想愛此詩因為改七<lb/>
字使一篇語工而意足了無鑱斧之迹真削鐻手也<lb/>
四六談麈云荆公在金陵有中使傳宣撫問并賜銀盒<lb/>
茶藥令中外各作一表旣具藁無可於公意公乃自作<lb/>
今見集中其詞云信使恩言有華原隰寳奩珍劑增賁<lb/>
丘園葢五事見四句中言約而意盡衆以為不及也<lb/>
司馬文正公日録云介甫在朝每有中使宣召及賜予<lb/>
所贈之物常倍舊例隂結内侍都知張若水押班藍元<lb/>
<pb n="KR4i0029_WYG_086-10a"/>
振因能固上之寵上使中使二人潛察府界青苖還皆<lb/>
言民便之故上堅行不疑<lb/>
復齋漫録云烏石崗距臨川三十里荆公外家呉氏居<lb/>
其間故詩云不知烏石崗邊路到老相尋得幾回鹽歩<lb/>
門在荆公舊居之前故詩云曲池丘墓心空折鹽歩庭<lb/>
闈眼欲穿臨川郡學在州治之東城隅之上其門庭之<lb/>
間有池不廣而旱暵不竭世傳以為王右軍墨池每當<lb/>
貢士之歳或見墨汁㸃滴如潑出於水靣則次春郡人<lb/>
<pb n="KR4i0029_WYG_086-10b"/>
必有登科者荆公送和甫奉使江南詩為我聊尋逸少<lb/>
池皆紀實也<lb/>
復齋漫録云陳無已詩話謂平甫以楊蟠金山詩為莊<lb/>
宅牙人語解量四至詩云天末樓臺横北固夜深燈火<lb/>
見揚州然余觀荆公金山詩前四句亦類此天末海門<lb/>
横北固烟中沙㟁似西興巳無船舫猶聞笛遠有樓臺<lb/>
祗見燈苕溪漁隱曰平甫遊金山詩云北固山連三楚<lb/>
盡中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>水入九江深平甫譏楊蟠詩反自作此等語何<lb/>
<pb n="KR4i0029_WYG_086-11a"/>
也<lb/>
復齋漫録云平甫年十三登滕王閣賦詩云滕王平日<lb/>
好追遊髙閣依然枕碧流勝地幾經興廢事夕陽偏照<lb/>
古今愁城中樹宻千家市天際人歸一葉舟極目烟波<lb/>
吟不盡西山重叠亂雲浮時郡守張侯見而異之為啓<lb/>
宴張樂於其上其後建中靖國元年其女識之於石云<lb/>
平甫元豐初以交鄭俠遂廢於家作詩云三見齊王不<lb/>
一言湏知自古致君難紛紛齊虜誇迂濶口舌從來易<lb/>
<pb n="KR4i0029_WYG_086-11b"/>
得官<lb/>
復齋漫録云劉禹錫嘉話謂唐延英殿即靈芝殿也謂<lb/>
之小延英余見雲齋廣録載平甫熙寧六年冬直宿崇<lb/>
文院夢有人邀至海上見海中宫殿甚盛其中樂作題<lb/>
其宫曰靈芝平甫有詩紀之畧云萬頃波濤木葉飛笙<lb/>
簫宫殿號靈芝則靈芝之號不特世間也余又觀平甫<lb/>
女名茂者石刻云曾子固舊有夢紀以述其事然子固<lb/>
之文世竟無蓄之者<lb/>
<pb n="KR4i0029_WYG_086-12a"/>
東臯雜録云荆公在鍾山興國寺見一尼入寺使蔡天<lb/>
啓集句嘲之云不住薫爐換好香為他人作嫁衣裳因<lb/>
過竹院逢僧話始覺空門氣味長又集句咏百行池魚<lb/>
云門前流水清粼粼赤鯉騰出如有神君欲釣魚湏遠<lb/>
去慎勿近前丞相嗔<lb/>
許彦周詩話云鍾山有一詩云當年睥睨此山阿欲戀<lb/>
紅樓貯綺羅今日重來無一字却騎羸馬下坡陀此王<lb/>
雱詩雱訐直不為荆公所喜然此詩實可傳也<lb/>
<pb n="KR4i0029_WYG_086-12b"/>
　　賀方回<lb/>
復齋漫録云方回詞有雁後歸云巧剪合歡羅勝子釵<lb/>
頭春意翩翩艶歌淺笑拜嬌然願郎宜此酒行樂駐華<lb/>
年未至文園多病客幽襟悽斷堪憐舊游夢掛碧雲邊<lb/>
人歸落雁後思發在花前山谷守當塗方回過焉人日席<lb/>
上作也腔本臨江仙山谷以方回用薛道衡詩故易以<lb/>
雁後歸云唐劉餗傳記云隋薛道衡聘陳作人日詩曰<lb/>
入春纔七日離家巳二千南人嗤之及云人歸落雁後<lb/>
<pb n="KR4i0029_WYG_086-13a"/>
思發在花前乃曰名下無虛士<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0029_WYG_086-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話後集卷二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻四十八</head> <lb/>
    <p>
<pb n="KR4i0029_WYG_048-1a"/>
欽定四庫全書<lb/>
　漁隱叢話前集巻四十八<lb/>
　　　　　　　　　　　　　宋　胡仔　撰<lb/>
　　山谷中<lb/>
後山詩話云黄詞云斷送一生惟有破除萬事無過葢<lb/>
韓詩有云斷送一生惟有酒破除萬事無過酒才去一<lb/>
字遂為切對而語益峻又云杯行到手莫留殘不道月<lb/>
明人散謂思相離之憂則不得不盡而俗士改為留連<lb/>
<pb n="KR4i0029_WYG_048-1b"/>
遂使兩句相失正如論詩云一方明月可中庭可不如<lb/>
滿也<lb/>
王直方詩話云宗室大年名令穰喜微行而善畫小景<lb/>
山谷贈之以詩云揮毫不作小池塘蘆荻江邊落雁行<lb/>
雖有珠簾籠翡翠不忘煙雨罩鴛鴦葢有所譏也<lb/>
冷齋夜話云秦少游責雷州詩曰南土四時都熱愁人<lb/>
日夜俱長安得此身如石一時忘了家鄉黄魯直責宜<lb/>
州詩曰老色日上面懽悰日去心今既不如昔後當不<lb/>
<pb n="KR4i0029_WYG_048-2a"/>
如今輕紗一幅巾小簟六尺牀無客盡日靜有風終夜<lb/>
凉少游鍾情故詩酸楚魯直學道故詩閒暇至東坡則<lb/>
云平生萬事足所欠唯一死英特邁往之氣可畏而仰<lb/>
哉苕溪漁隠曰老色日上面懽悰日去心今既不如昔<lb/>
後當不如今乃白樂天東城尋春詩也輕紗一幅巾小<lb/>
簟六尺牀無客盡日靜有風終夜凉亦白樂天竹窓詩<lb/>
也二詩既非魯直所作冷齋何為妄有學道閒暇之語<lb/>
邪<lb/>
<pb n="KR4i0029_WYG_048-2b"/>
苕溪漁隠曰荆公詩秪向貧家促機杼幾家能有一鉤<lb/>
絲山谷詩云莫作秋蟲促機杼貧家能有幾鉤絲荆公<lb/>
又有小立佇幽香之句山谷亦有小立近幽香之句語<lb/>
意全然相類二公豈竊詩者王直方云當是暗合亶其<lb/>
然乎<lb/>
後山詩話云唐人不學杜詩惟唐彦謙與今黄庶謝景<lb/>
初學之魯直黄之子謝之壻其於二父猶子美之於審<lb/>
言也然過於出竒不知杜之遇物而竒也三江五湖平<lb/>
<pb n="KR4i0029_WYG_048-3a"/>
漫千里因風石而竒耳<lb/>
隠居詩話云黄庭堅喜作詩得名好用南朝人語專求<lb/>
古人未使之一二竒字綴葺而成詩自以為工其實所<lb/>
見之僻也故句雖新竒而氣乏渾厚吾嘗作詩題其編<lb/>
後畧曰端求古人遺琢削手不停方其得璣羽往往失<lb/>
鵬鯨葢謂是也<lb/>
苕溪漁隠曰吕居仁近時以詩得名自言傳衣江西嘗<lb/>
作宗派圖自豫章以降列陳師道潘大臨謝逸洪芻饒<lb/>
<pb n="KR4i0029_WYG_048-3b"/>
節僧祖可徐俯洪朋林敏修洪炎汪革李錞韓駒李彭<lb/>
晁冲之江端本楊符謝薖夏傀林敏功潘大觀何覬王<lb/>
直方僧善權髙荷合二十五人以為法嗣謂其源流皆<lb/>
出豫章也其宗派圖序數百言大畧云唐自李杜之出<lb/>
焜燿一世後之言詩者皆莫能及至韓栁孟郊張籍諸<lb/>
人激昂奮厲終不能與前作者並元和以後至國朝歌<lb/>
詩之作或傳者多依效舊文未盡所趣惟豫章始大出<lb/>
而力振之抑揚反覆盡兼衆體而後學者同作並和雖<lb/>
<pb n="KR4i0029_WYG_048-4a"/>
體制或異要皆所傳者一予故錄其名字以遺來者余<lb/>
竊謂豫章自出機杼别成一家清新竒巧是其所長若<lb/>
言抑揚反覆盡兼衆體則非也元和至今騷翁墨客代<lb/>
不乏人觀其英詞傑句真能發明古人不到處卓然成<lb/>
立者甚衆若言多依效舊文未盡所趣又非也所列二<lb/>
十五人其間知名之士有詩句傳於世為時所稱道者<lb/>
止數人而已其餘無聞焉亦濫登其列居仁此圖之作<lb/>
選擇弗精議論不公余是以辨之<lb/>
<pb n="KR4i0029_WYG_048-4b"/>
吕氏童䝉訓云學古人文字須得其短處如杜子美詩<lb/>
頗有近質野處如封主簿親事不合詩之類是也東坡<lb/>
詩有汗漫處魯直詩有太尖新太巧處皆不可不知東<lb/>
坡詩如成都畫手開十眉楚山固多猿青者黠而壽皆<lb/>
窮極思致出新意於法度表前賢所未到然學者專力<lb/>
於此則亦失古人作詩之意苕溪漁隠曰童䝉訓乃居<lb/>
仁所撰譏魯直詩有太尖新太巧處無乃與江西宗派<lb/>
圖所云抑揚反覆盡兼衆體之語背馳乎<lb/>
<pb n="KR4i0029_WYG_048-5a"/>
冷齋夜話云山谷南遷與余㑹于長沙留碧湘門一月<lb/>
李子光以官舟借之為憎疾者腹誹因攜十六口買小<lb/>
舟余以舟迫窄為言山谷笑曰煙波萬頃水宿小舟與<lb/>
大厦千楹醉眠一榻何所異道人繆矣即解繂去聞留<lb/>
衡陽作詩寫字因作長短句寄之曰大厦吞風吐月小<lb/>
舟坐水眠空霧窓春曉翠如葱睡起雲濤正湧往事回<lb/>
頭笑處此生彈指聲中玉牋佳句敏驚鴻聞道衡陽價<lb/>
重時余方還江南山谷和其詞曰月仄金盆墮水雁回<lb/>
<pb n="KR4i0029_WYG_048-5b"/>
醉墨書空君詩秀絶雨園葱想見衲衣寒擁蟻穴夢魂<lb/>
人世楊花蹤跡風中莫將社燕笑秋鴻處處春山翠重<lb/>
山谷云詩者人之情性也非强諫爭於廷怨忿詬于道<lb/>
怒鄰罵坐之為也其人忠信篤敬抱道而居與時乖逢<lb/>
遇物悲喜同牀而不察並世而不聞情之所不能堪因<lb/>
發于呻吟調笑之聲胷次釋然而聞者亦有所勸勉比<lb/>
律吕而可歌列干羽而可舞是詩之美也其發為訕謗<lb/>
侵陵引頸以承戈披襟而受矢以快一朝之忿者人皆<lb/>
<pb n="KR4i0029_WYG_048-6a"/>
以為詩之過是失詩之㫖非詩之過也<lb/>
山谷云嘗作得兩句云清鑑風流歸賀八飛揚跋扈付<lb/>
朱三未知可贈誰遂不能成章又嘗嘲一浴濁者人云<lb/>
濁氣撲不破清風倒射回東坡言無以復加<lb/>
類苑云魯直善用事若正爾填塞故實舊謂之㸃鬼簿<lb/>
今謂之堆垜死屍如詠猩猩毛筆詩云平生幾兩屐身<lb/>
後五車書又云管城子無食肉相孔方兄有絶交書精<lb/>
妙隠密不可加矣當以此語反三隅也<lb/>
<pb n="KR4i0029_WYG_048-6b"/>
吕氏童䝉訓云東坡詩云賦詩必此詩定知非詩人此<lb/>
或一道也魯直作詠物詩曲當其理如猩猩筆詩平生<lb/>
幾兩屐身後五車書其必此詩哉<lb/>
苕溪漁隠曰正法眼藏云石頭一日問藥山曰子近日<lb/>
作麽生山曰皮膚脱落盡惟有真實在魯直别楊明叔<lb/>
詩云皮毛剥落盡惟有真實在全用藥山禪語也<lb/>
王直方詩話云謝王炳之惠玉版紙詩云王侯鬢若縁<lb/>
坡竹此出髥雙傳炳之大以為憾送零陵主簿夏君玉<lb/>
<pb n="KR4i0029_WYG_048-7a"/>
詩末云因行訪幽禪頭陁煙雨外葢君玉頭甚大故以<lb/>
此戲之<lb/>
冷齋夜話云王榮老嘗官于觀州罷官渡觀江七日風<lb/>
作不得濟父老曰公舟中必有竒異此江神極靈當獻<lb/>
之得濟榮老顧無有止有黄麈尾以獻之風如故又以<lb/>
端石研獻之風愈作又以宣包虎帳獻之皆不驗夜卧<lb/>
念曰有魯直草書扇頭子題韋應物詩曰為憐幽草澗<lb/>
邊行上有黄鸝遶樹鳴春潮帶雨晩來急野渡無人舟<lb/>
<pb n="KR4i0029_WYG_048-7b"/>
自横公取視慌惚之勢曰我猶不識鬼寧識之乎持以<lb/>
獻之香火未收天水相照如兩鏡對展南風徐來帆一<lb/>
餉而濟予謂觀江神必元祐遷客之鬼不然何嗜之深<lb/>
耶<lb/>
東坡云魯直作漁父詞云新婦磯頭眉黛愁女兒浦口<lb/>
眼波秋驚魚錯認月沈鈎青蒻笠前無限事緑蓑衣底<lb/>
一時休斜風細雨轉船頭其詞清新婉麗聞其得意自<lb/>
言以水光山色替却玉肌花貌此乃真得漁父家風也<lb/>
<pb n="KR4i0029_WYG_048-8a"/>
然才出新婦磯又入女兒浦此漁父無乃太瀾浪也<lb/>
王直方詩話云讀書頭欲白相對眼終青身更萬事已<lb/>
頭白相對百年終眼青看鏡白頭知我老平生青眼為<lb/>
君明故人相見尚青眼新貴即今多白頭江山萬里將<lb/>
頭白骨肉十年終眼青白頭逢國士青眼酒樽開此坡<lb/>
谷所作也其用青眼對白頭者非一而工拙亦各有差<lb/>
耳老杜亦云别來頭併白相對眼終青<lb/>
苕溪漁隠曰魯直觀伯時書馬詩云儀鸞供帳饕蝨行<lb/>
<pb n="KR4i0029_WYG_048-8b"/>
翰林濕薪爆竹聲風簾官燭淚縱横木穿石槃未渠透<lb/>
坐窓不遨令人瘦貧馬百菣逢一豆眼明見此玉花驄<lb/>
徑思著鞭隨詩翁城西野桃尋小紅此格禁臠謂之促<lb/>
句換韻其法三句一換韻三叠而止此格甚新人少用<lb/>
之余嘗以此格為鄙句云青玻瓈色瑩長空爛銀盤挂<lb/>
屋山東晩凉徐度一襟風天分風月相管領對之技癢<lb/>
誰能忍吟哦自恨詩才窘掃寛露坐發興新浮蛆琰琰<lb/>
抛青春不妨舉醆成三人<lb/>
<pb n="KR4i0029_WYG_048-9a"/>
山谷云人生嵗衣十匹日飯兩盂而終嵗薾然疲役此<lb/>
何理邪男女婚嫁縁渠儂隨地自有衣食分齊所謂誕<lb/>
寘之隘巷牛羊腓字之其不應凍餓溝壑者天不能殺<lb/>
也今蹙眉終日正為百草憂春雨耳青山白雲江湖之<lb/>
湛然可復有不足之歎邪<lb/>
　<lb/>
　<lb/>
　<lb/>
<pb n="KR4i0029_WYG_048-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話前集巻四十八<lb/>
</p>
<p>
</p>
  </div>
</body>
</text>
</TEI>
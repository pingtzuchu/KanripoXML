<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻十一</head> <lb/>
    <p>
<pb n="KR4i0029_WYG_011-1a"/>
欽定四庫全書<lb/>
　漁隱叢話前集巻十一<lb/>
　　　　　　　　　　　　　宋　胡仔　撰<lb/>
　　杜少陵六<lb/>
西清詩話云樹萱錄云子美自負其詩鄭䖍妻病瘧過<lb/>
之云當誦予詩瘧鬼自避初云日月低秦樹乾坤繞漢<lb/>
宫不愈則誦子章髑髏血模糊手提擲還崔大夫又不<lb/>
愈則誦虬鬚似太宗色映塞外春若又不愈則盧扁無<lb/>
<pb n="KR4i0029_WYG_011-1b"/>
如何矣此唐末俗子之論少陵與䖍結交義動死生若<lb/>
此乃昨暮小兒語耳萬無此理虬鬚似太宗乃八哀詩<lb/>
謂汝陽王璡雖死先扵䖍八哀詩乃鄭䖍軰沒後同時<lb/>
作則䖍不及見此詩明矣<lb/>
隱居詩話云李光弼代郭子儀入其軍號令不更而旌<lb/>
旗改色及其亡也杜甫哀之云三軍晦光彩烈士痛稠<lb/>
疊前人謂杜甫之為詩史葢為是也非但叙塵迹摭故<lb/>
實而已<lb/>
<pb n="KR4i0029_WYG_011-2a"/>
石林詩話云長篇最難晉魏以前詩無過一韵者葢常使<lb/>
人以意逆志初不以叙事傾倒為工至述懐北征諸篇窮<lb/>
極筆力如太史公紀傳此古今絶唱然八哀八篇本非集<lb/>
中髙作而世多尊稱之不敢議此乃揣骨聴聲耳其病<lb/>
葢傷扵多也如李邕蘇源明詩中極多累句余嘗痛刋<lb/>
去僅取其半方盡善然此話不可為不知者言也<lb/>
少陵詩總目云八哀詩維古風中最為大筆崔徳符嘗<lb/>
論斯文可以表裏雅頌中古作者莫及也兩紀行詩發<lb/>
<pb n="KR4i0029_WYG_011-2b"/>
秦州至鳯凰臺發同谷縣至成都府合二十四首皆以<lb/>
經行為先後無復差舛昔韓子蒼嘗論此詩筆力變化<lb/>
當與太史公諸贊方駕學者宜常諷誦之<lb/>
唐子西語録云秦中紀行詩如江間饒竒石未為極勝<lb/>
到瞑色帯逺客則不可及也<lb/>
苕溪漁隱曰余讀史傳及舊聞扵知識間得少陵詩事<lb/>
甚多皆王原叔所不注者如冬狩行云自從獻寳朝河<lb/>
宗穆天子傳天子西征至陽紆山河伯馮夷之所居是<lb/>
<pb n="KR4i0029_WYG_011-3a"/>
為河宗天子乃沉璧禮焉河伯乃與天子披圗視典以<lb/>
觀天下寳器秋日䕫府詠懐云穰多栗過拳西京雜記<lb/>
上林苑嶧陽栗大如拳又云門求七祖禪傳燈録北宗<lb/>
神秀門人普寂立其師為第六祖而自稱七祖秋日題<lb/>
鄭監湖上亭云髙唐寒浪減髣髴識昭丘荆州圗記當<lb/>
陽東南七十里有楚昭王墓登樓即見所謂昭丘也䕫<lb/>
府書懐云藻繪憶逰睢魏文帝與曹洪書遊睢渙者學<lb/>
藻繢之綵注云睢渙之間出文章枯柟詩凍雨落流膠<lb/>
<pb n="KR4i0029_WYG_011-3b"/>
楚詞使凍雨兮灑塵注云江東呼夏月暴雨為凍雨音<lb/>
東八哀張九齡詩仙鶴下人間獨立霜毛整張九齡家<lb/>
傳九齡初生母夣九鶴從天而下恐少陵用此事西京<lb/>
雜記元封中雪大寒牛馬皆巻縮如蝟故前苦寒行云<lb/>
漢時長安雪一丈牛馬毛寒縮如蝟述古詩邪贏無乃<lb/>
勞張平子西京賦邪贏優而足恃注云邪偽之利自饒<lb/>
足恃也一作嬴一作羸非是臘日云口脂面藥隨恩澤<lb/>
翠管銀罌下九霄唐制臘日賜北門學士口脂盛以碧<lb/>
<pb n="KR4i0029_WYG_011-4a"/>
鏤牙筩酉陽雜爼亦云灔澦堆云如馬戒舟航水經白<lb/>
帝山城門西江有孤石冬出二十餘丈夏即沒有時不<lb/>
出又十道志曰灔澦大如馬瞿塘不可下秋興云昆吾<lb/>
御宿自逶迤事見楊䧺傳武帝開廣上林南至宜春鼎<lb/>
湖御宿昆吾舊唐書郭子儀上言吐蕃党項不可忽宜<lb/>
早為備廣徳元年遣李之芳等使于吐蕃為虜所留二<lb/>
年乃得歸故哭李之芳詩云奉使失張騫葢此事也代<lb/>
宗自楚王徙封成王洗兵馬云成王功大心轉小代宗<lb/>
<pb n="KR4i0029_WYG_011-4b"/>
時為元帥故也自京赴奉先縣詠懐云君臣留懽娯樂<lb/>
動殷樛嶱半山老人刋作膠葛未詳其事所出後讀上<lb/>
林賦張樂乎膠葛之㝢㝢屋也膠葛曠逺深貎乃出此<lb/>
也梅雨云南京犀浦道四月熟黄梅今本犀作西非是<lb/>
犀浦在成都府二十五里太守李氷作五石犀沉江以<lb/>
壓水怪因以名縣出成都記贈射洪李四丈云丈人屋<lb/>
上烏人好烏亦好六韜武王登夏臺以臨殷民周公曰<lb/>
愛人者愛其屋上烏憎人者憎其儲胥和賈至舍人早<lb/>
<pb n="KR4i0029_WYG_011-5a"/>
朝大明宫云五夜漏聲催曉箭顔氏家訓或問一夜五<lb/>
更何所訓答云漢魏以來謂甲夜乙夜丙夜丁夜戊夜<lb/>
又謂之五鼔亦謂之五更皆以五為節也風疾舟中伏<lb/>
枕書懐云疑惑樽中弩樂廣乃弓影此云弩影事見風<lb/>
俗通應抑為汲令夏至日賜主簿杜宣酒北壁上有懸<lb/>
赤弩照杯中形如蛇因得疾抑知之使宣扵舊處設酒<lb/>
猶有蛇抑指曰此弩影耳觧悶云復憶襄陽孟浩然清<lb/>
詩句句盡堪傳即今耆舊無新語謾釣槎頭縮項鯿襄<lb/>
<pb n="KR4i0029_WYG_011-5b"/>
陽耆舊傳峴山下漢水中出鯿魚味極肥美常禁人採<lb/>
捕以槎斷水因謂之槎頭鯿宋張敬兒為刺史作六櫓<lb/>
船獻齊髙帝曰奉槎頭縮項鯿一千八百頭孟浩然嘗<lb/>
有詩云試垂竹竿釣果得槎頭鯿用此事也飲中八仙<lb/>
歌云天子呼來不上船按范傳正李太白墓碑云明皇<lb/>
泛白蓮池召公作序公已被酒命髙將軍扶以登舟恐<lb/>
少陵用此事或云蜀人呼衣襟紉為船有以見太白醉<lb/>
甚雖見天子披襟自若其真率之至也<lb/>
<pb n="KR4i0029_WYG_011-6a"/>
苕溪漁隱曰李杜畵像古今詩人題詠多矣若杜子美<lb/>
其詩髙妙固不待言要當知其平生用心處則半山老<lb/>
人之詩得之矣若李太白其髙氣葢世千載之下猶可<lb/>
歎想則東坡居士之贊盡之矣半山老人詩云吾觀少<lb/>
陵詩謂與元氣侔力能排天斡九地壯顔毅色不可求<lb/>
浩蕩八極中生物豈不稠醜妍巨細千萬殊竟莫見以<lb/>
何雕鎪惜哉命之窮顛倒不見收青衫老更斥餓走半<lb/>
九州瘦妻僵前子仆後攘攘盗賊森戈矛吟哦當此時<lb/>
<pb n="KR4i0029_WYG_011-6b"/>
不廢朝廷憂嘗願天子聖大臣各伊周寜令吾廬獨破<lb/>
受凍死不忍四海赤子寒颼颼傷屯悼屈止一身嗟時<lb/>
之人我所羞所以見公像再拜涕泗流推公之心古亦<lb/>
少願起公死從之遊東坡居士賛云天人幾何同一漚<lb/>
謫仙非謫乃其逰麾斥八極隘九州化為兩鳥鳴相酬<lb/>
一鳴一止三千秋開元有道為少留縻之不可矧肯求<lb/>
西望太白横峩岷眼髙四海空無人大兒汾陽中令君<lb/>
小兒天台賀季真平生不識髙將軍手汙吾足乃敢瞋<lb/>
<pb n="KR4i0029_WYG_011-7a"/>
作詩一笑君應聞<lb/>
東坡云桃竹杖引江心蟠石生桃竹斬根削皮如紫玉<lb/>
桃竹葉如椶身如竹密節而實中犀理痩骨天成拄杖<lb/>
也嶺外人多種此而不知其為桃竹流傳四方視其端<lb/>
有眼者葢自東坡出也<lb/>
東坡云僕嘗問荔支何所似或曰荔支似龍眼坐客皆<lb/>
笑其陋荔支實無所似也僕云荔支似江瑶柱應者皆<lb/>
憮然僕亦不辨昨日見畢仲游僕問杜甫似何人仲游<lb/>
<pb n="KR4i0029_WYG_011-7b"/>
言似司馬遷僕喜而不答葢與曩言㑹也<lb/>
後山詩話云永叔不好杜詩子瞻不好司馬遷史記余<lb/>
每與黄魯直怪歎以為異事<lb/>
學林新編云贈李太白詩豈無青精飯使我顔色好注<lb/>
詩者曰梁書安成康王秀傳或橡飯菁羮惟日不足或<lb/>
葭墻艾席樂在其中某按青菜為羮謂之菁羮字書菁<lb/>
蔓菁也書所謂菁茅禮所謂菁蒩即此物也子美詩葢<lb/>
用道書中陶隱居登真訣有乾石青精䭀飯䭀音迅謂<lb/>
<pb n="KR4i0029_WYG_011-8a"/>
食也其法即南燭草木浸米蒸飯暴乾其色青如<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>珠<lb/>
食之可以延年却老此子美所謂青精飯也神農本草<lb/>
木部有南燭枝葉人服輕身長年令人不飢益顔色取<lb/>
汁炊飯名為烏飯又名黑飯草在道書謂之南燭枝葉<lb/>
葢一物也以菁羮為青精則誤甚矣<lb/>
學林新編云匡山讀書處頭白好歸來注詩者曰匡山<lb/>
未詳某案漢郡國志廬江郡尋陽縣劉昭注引釋惠逺<lb/>
廬山記曰有匡俗先生出商周之際居其下受道扵仙<lb/>
<pb n="KR4i0029_WYG_011-8b"/>
人時謂所止為仙人之廬又引豫章舊志曰匡俗先生<lb/>
字君平夏商之苖裔又建康實録曰隆安六年亘元遺<lb/>
書於匡山惠逺法師然則匡山者廬山也李太白遊廬<lb/>
山舊矣子美既不得志而太白復以譛出故子美詩曰<lb/>
頭白好歸來葢欲招隱為廬山之遊也<lb/>
苕溪漁隱曰緗素雜記學林新編二家辨證乗槎事大<lb/>
同小異余今采摭其有理者共為一說按張茂先博物<lb/>
志曰舊說天河與海通近世有人居海上者每年八月<lb/>
<pb n="KR4i0029_WYG_011-9a"/>
見浮槎來不失期齎一年糧乗之而去十餘日中猶觀<lb/>
星月日辰自後茫茫亦不覺晝夜奄至一處有城郭屋<lb/>
舍甚嚴遥望宫中有婦人織見一丈夫牽牛渚次飲之<lb/>
驚問曰何由至此其人說與來意并問此是何處答曰<lb/>
君至蜀郡訪嚴君平則知之因還後以問君平君平曰<lb/>
某年月日有客星犯牽牛宿計年月正是此人到天河<lb/>
時也所載止此而已而荆楚嵗時記直曰張華博物志<lb/>
云漢武帝令張騫窮河源乗槎經月而去至一處見城<lb/>
<pb n="KR4i0029_WYG_011-9b"/>
郭如官府室内有一女織又見一丈夫牽牛飲河騫問<lb/>
云此是何處答曰可問嚴君平織女取榰機石與騫而<lb/>
還後至蜀問君平君平曰某年月日客星犯牛斗所得<lb/>
榰機石為東方朔所識並其證焉案騫本傳及大宛傳<lb/>
騫以郎應募使月氏為匈奴所留十餘嵗得還騫身所<lb/>
至者大宛大月氏大夏康居而傳聞其旁大國五六具<lb/>
為天子言其地形所有並無乗槎至天河之說而宗懔<lb/>
乃傅㑹以為武帝張騫之事又益以榰機石之說何邪<lb/>
<pb n="KR4i0029_WYG_011-10a"/>
子美䕫府詠懐詩曰途中非阮籍槎上似張騫又秋興<lb/>
詩曰奉使虚隨八月槎如此類前賢多用之恐非實事<lb/>
學林新編云世傳織女嫁牽牛渡河相㑹某案史記晉<lb/>
天文志河鼓星在織女牽牛二星之間世俗因傅㑹為<lb/>
渡河之說媟瀆上象無所根據淮南子云烏鵲填河成<lb/>
橋而渡織女荆楚嵗時記云七夕河漢間奕奕有光景<lb/>
以此為候是牛女相過也其說皆怪誕不足信子美牽<lb/>
牛織女詩曰牽牛出河西織女處其東萬古永相望七<lb/>
<pb n="KR4i0029_WYG_011-10b"/>
夕誰見同神光竟難候此事終朦朧觀子美詩意不取<lb/>
世俗說也七夕乞巧見扵周處風土記乃後人編類成<lb/>
書大抵初無稽考不足信者多矣<lb/>
苕溪漁隱曰余觀注詩史是二曲李歜述其自序云歜<lb/>
上書之明年言狂意妄聖天子不賜鑊樵全生弃逐嶺<lb/>
表東坡先生亦謫昌化幸沗門下青氊又扵疑誤處授<lb/>
先生指南三千餘事䟽之編簡聊自記其忘遺尔然三<lb/>
千餘事余甞細考之史傳小說殊不略見一事寜盡出<lb/>
<pb n="KR4i0029_WYG_011-11a"/>
扵異書邪以此騐之必好事者偽撰以誑世所謂李歜<lb/>
者葢以詭名耳其間又多載東坡語如草黄騏驥病則<lb/>
注云陳畯卧疾梁拘過門曰霜經草黄騏驥病矣駑駘<lb/>
何以快駃葢言君子不得時小人自肆也少游一日來<lb/>
問余曰某細味杜詩皆扵古人語句補綴為詩平穩妥<lb/>
貼若神施鬼設不知工部腹中幾個國子監邪余喜此<lb/>
譚遂筆寄同叔<hi>子由一字同叔</hi>使知少游留心扵老杜意欲鏟<lb/>
疊嶂則注云袁盎曰諸侯欲鏟連雲疊嶂而造物夫復<lb/>
<pb n="KR4i0029_WYG_011-11b"/>
如何余因舟中與兒子迨同注檢書倦先卧余繼燭至<lb/>
曉遂疏之似此等語甚衆此聊舉其一二言之當亦是<lb/>
偽撰耳近時又有箋注東坡詩句者其集刋行號曰東<lb/>
坡錦繡段者是也亦隨句撰事牽合殊無根蒂正與李<lb/>
歜注詩史同科皆不可信也閩中近時又刋詩話總龜<lb/>
此集即阮閱所編詩總也余扵漁隱叢話序中已備言<lb/>
之阮字閎休官至中大夫甞作監司郡守廬州舒城人<lb/>
其詩總十巻分門編集今乃為人易其舊序去其姓名<lb/>
<pb n="KR4i0029_WYG_011-12a"/>
略加以蘇黄門詩說更號曰詩話總龜以欺世盜名耳<lb/>
世所傳眼兒媚詞樓上黄昏杏花寒斜月小欄干一䨇<lb/>
燕子兩行歸鴈畵角聲殘綺忩人在東風裏無語對春<lb/>
閑也應似舊盈盈秋水淡淡春山亦閎休所作也閎休<lb/>
甞為錢唐幕官眷一營妓罷官去後作此詞寄之<lb/>
　<lb/>
　<lb/>
　<lb/>
<pb n="KR4i0029_WYG_011-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話前集巻十一<lb/>
</p>
<p>
</p>
  </div>
</body>
</text>
</TEI>
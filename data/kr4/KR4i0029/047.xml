<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻四十七</head> <lb/>
    <p>
<pb n="KR4i0029_WYG_047-1a"/>
欽定四庫全書<lb/>
　漁隱叢話前集巻四十七<lb/>
　　　　　　　　　　　　　宋　胡仔　撰<lb/>
　　山谷上<lb/>
洪駒父詩話云山谷父亞夫詩自有句法山谷書其大<lb/>
孤山宿趙屯兩詩刻石於落星寺兩詩警拔世多見之<lb/>
矣余記其怪石一絶句云山鬼水怪著薜荔天禄辟邪<lb/>
眠莓苔鈎簾坐對心語口曽見漢唐池館來老杜祖審<lb/>
<pb n="KR4i0029_WYG_047-1b"/>
言與沈宋同時詩極工不在沈宋下故老杜詩云吾祖<lb/>
詩冠古同年䝉主恩是也山谷句法髙妙葢其源流有<lb/>
所自云<lb/>
漫叟詩話云山谷詩云遣悶悶不離眼前避愁愁亦知<lb/>
人處乃出庾子山愁賦云深藏欲避愁愁已知人處<lb/>
山谷云竹夫人乃凉寢竹器憩臂休膝非夫人之職而<lb/>
冬夏青青竹之所長故為名曰青奴嘗作詩曰穠李四<lb/>
絃風拂席昭華三弄月侵牀我無紅袖堪娛夜正要青<lb/>
<pb n="KR4i0029_WYG_047-2a"/>
奴一味凉穠李昭華貴人家二女奴也苕溪漁隱曰吕<lb/>
居仁詠秋後竹夫人詩云與君宿昔尚同牀正坐西風<lb/>
一夜凉便學短檠墻角棄不如團扇篋中藏人情易變<lb/>
乃如此世事多虞祗自傷却笑班姬與陳后一生辛苦<lb/>
望專房晁无咎詩不見班姬與陳后寧聞衰落尚專房<lb/>
居仁用此語也<lb/>
禁臠云魯直換字對句法如只今滿坐且尊酒後夜此<lb/>
堂空月明清談落筆一萬字白眼舉觴三百盃田中誰<lb/>
<pb n="KR4i0029_WYG_047-2b"/>
問不納履坐上適來何處蠅鞦韆門巷火新改桑柘田<lb/>
園春向分忽乗舟去值花雨寄得書來應麥秋其法於<lb/>
當下平字處以仄字易之欲其氣挺然不羣前此未有<lb/>
人作此體獨魯直變之苕溪漁隠曰此體本出於老杜<lb/>
如寵光蕙葉與多碧㸃注桃花舒小紅一雙白魚不受<lb/>
釣三寸黄柑猶自青外江三峽且相接斗酒新詩終日<lb/>
疎負鹽出井此溪女打鼓發船何郡郎沙上草閣栁新<lb/>
暗城邊野池蓮欲紅似此體甚多聊舉此數聯非獨魯<lb/>
<pb n="KR4i0029_WYG_047-3a"/>
直變之也余嘗效此體作一聯云天連風色共髙運秋<lb/>
與物華俱老成今俗謂之拗句者是也<lb/>
張文潛云以聲律作詩其末流也而唐至今詩人謹守<lb/>
之獨魯直一掃古今出胷臆破棄聲律作五七言如金<lb/>
石未作鐘磬聲和渾然有律吕外意近來作詩者頗有<lb/>
此體然自吾魯直始也苕溪漁隱曰古詩不拘聲律自<lb/>
唐至今詩人皆然初不待破棄聲律詩破棄聲律老杜<lb/>
自有此體如絶句漫興黄河江畔獨步尋花夔州歌春<lb/>
<pb n="KR4i0029_WYG_047-3b"/>
水生皆不拘聲律渾然成章新竒可愛故魯直效之作<lb/>
病起荆州江亭即事謁李材叟兄弟謝答聞善絶句之<lb/>
類是也老杜七言如題省中院壁望岳江雨有懐鄭典<lb/>
設晝夢愁强戲為吳體十二月一日三首魯直七言如<lb/>
寄上叔父夷仲次韻李任道晩飲鎖江亭兼簡履中南<lb/>
玉寥致平送緑茘支贈鄭郊之類是也此聊舉其二三<lb/>
覽者當自知之文潛不細考老杜詩便謂此體自吾魯<lb/>
直始非也魯直詩本得法於杜少陵其用老杜此體何<lb/>
<pb n="KR4i0029_WYG_047-4a"/>
疑老杜自我作古其詩體不一在人所喜取而用之如<lb/>
東坡在嶺外游博羅香積寺同正輔遊白水山聞正輔<lb/>
將至以詩迎之皆古詩而終篇對屬精切語意貫穿此<lb/>
亦是老杜體如岳麓山道林二寺行追酬故髙蜀州人<lb/>
日見寄入衡州奉贈李八丈判官晩登瀼上堂之類槩<lb/>
可見矣<lb/>
石林詩話云蜀人石翼黄魯直在黔中時游從最久嘗<lb/>
言見魯直自矜詩一聯云人得交遊是風月天開圖畫<lb/>
<pb n="KR4i0029_WYG_047-4b"/>
即江山以為晩年最得意每舉以教人而終不能成篇<lb/>
葢不欲以常語雜之然魯直自有山圍燕坐圖畫出水<lb/>
作夜窓風雨來余以謂氣格當勝前聯也<lb/>
山谷云詩詞髙勝要從學問中來後來學詩者雖時有<lb/>
妙句譬如合眼摸象隨所觸體得一處非不即似要且<lb/>
不是若開眼全體見之合古人處不待取證也又云詩<lb/>
文不可鑿空强作待境而生便自工耳每作一篇先立<lb/>
大意長篇須曲折三致意乃可成章<lb/>
<pb n="KR4i0029_WYG_047-5a"/>
後山詩話云乞猫詩秋來鼠輩欺猫死窺瓮翻盤攪夜<lb/>
眠聞道狸奴將數子買魚穿栁聘銜蟬雖滑稽而可喜<lb/>
千嵗而下讀者如新<lb/>
西清詩話云魯直少警悟八嵗能作詩送人赴舉云送<lb/>
君歸去明主前若問舊時黄庭堅謫在人間今八年此<lb/>
已非髫稚語矣<lb/>
桐江詩話云世傳山谷七嵗作牧童詩云騎牛逺逺過<lb/>
前村短笛風吹隔隴聞多少長安名利客機闗用盡不<lb/>
<pb n="KR4i0029_WYG_047-5b"/>
如君<lb/>
王直方詩話云山谷謂洪龜父云甥最愛老舅詩中何<lb/>
語龜父舉蜂房各自開戸牖蟻穴或夢封侯王黄流不<lb/>
解涴明月碧樹為我生凉秋以為深類工部山谷云得<lb/>
之矣腸字韻茶詩山谷自和云曲几團蒲聽煮湯煎成<lb/>
車聲遶羊腸東坡見之云黄九怎得不窮張文潛嘗謂<lb/>
余曰黄九似桃李春風一盃酒江湖夜雨十年燈真是<lb/>
竒語苕溪漁隠曰汪彦章有千里江山漁笛晩十年燈<lb/>
<pb n="KR4i0029_WYG_047-6a"/>
火客氈寒之句效山谷體也余亦嘗效此體作一聯云<lb/>
釣艇江湖千里夢客氊風雪十年寒<lb/>
吕氏童䝉訓云或稱魯直桃李春風一杯酒江湖夜雨<lb/>
十年燈以為極至魯直自以此猶砌合須石吾甚愛之<lb/>
勿使牛礪角牛礪角尚可牛鬭殘我竹乃可言至耳然<lb/>
如魯直百里大夫冢詩與快閣詩巳自見成就處也<lb/>
侯鯖録云熈寧中黄魯直為宫教五開府者酒餘脱淺<lb/>
色香羅襖衣之魯直醉中作詩曰叠送香羅淺色衣著<lb/>
<pb n="KR4i0029_WYG_047-6b"/>
來春氣入書帷到家慈母驚相問為説王孫脱贈時<lb/>
苕溪漁隱曰山谷詩焉知冶容子掩袂泣前魚事見文<lb/>
選中山王孺子妾歌注魏王與龍陽君共船而釣得十<lb/>
餘魚而棄之泣下曰臣始得魚甚喜後得益多而大欲<lb/>
棄前所得也今臣得拂枕席爵至人君四海之内美人<lb/>
甚多聞臣得幸畢褰裳而趨臣亦同所得魚將棄矣得<lb/>
無涕乎王乃令曰敢言美人者族<lb/>
山谷云江南野中有一種小白花木髙數尺春開極香<lb/>
<pb n="KR4i0029_WYG_047-7a"/>
野人謂之鄭花王荆公嘗欲作詩而陋其名予請名曰<lb/>
山礬野人採鄭花以染黄不借礬而成色故名山礬海<lb/>
岸孤絶處補陀山譯者以謂小白花予疑即此花爾不<lb/>
然何以觀音老人端坐不去邪詩曰北嶺山礬取次開<lb/>
清風正用此時來平生習氣難料理愛著幽香未擬回<lb/>
又詠水仙花有山礬是弟梅是兄之句<lb/>
髙齋詩話云唐人題唐昌觀玉蘂花詩云一樹瓏鬆玉<lb/>
刻成飄廊㸃地色輕輕女冠夜覔香來處唯見堦前碎<lb/>
<pb n="KR4i0029_WYG_047-7b"/>
月明今瑒花即玉蘂花王介甫以比瑒謂當用此瑒字<lb/>
葢瑒玉名取其白耳魯直又更其名為山礬謂可以染<lb/>
也廬陵段謙叔多聞士也家藏異書古刻至多有楊汝<lb/>
士與白二十二帖云唐昌玉蘂以少故見貴耳自來江<lb/>
南山山有之土人取以供染事不甚惜也則知瑒花之<lb/>
為玉蘂斷無疑矣傅子容見此帖乃作絶句云比瑒更<lb/>
礬總未佳要須博物似張華因觀異代前賢帖知是唐<lb/>
昌玉蘂花苕溪漁隠曰余放浪林泉之日久矣屢從樵<lb/>
<pb n="KR4i0029_WYG_047-8a"/>
夫野叟問所謂鄭花者指其木謂余曰此鄭木也其葉<lb/>
如凍青髙二三丈或有小者亦丈餘暮春開花如凍青<lb/>
花雖香而甚烈全不旖旎但山谷云江南野中有一種<lb/>
小白花木髙數尺春開極香與余所見全不類今江浙<lb/>
山野間别有一種其木髙二三尺或五六尺初春開小<lb/>
白花極香而有逺韻土人謂之白丁香花但其葉不能<lb/>
染黄耳未知孰是<lb/>
蔡寛夫詩話云李衞公玉蘂花詩云玉蘂天中樹金鑾<lb/>
<pb n="KR4i0029_WYG_047-8b"/>
昔共窺注以為禁林有此木吳人不識自文饒賞玩始<lb/>
得名此為潤州招隠山作也碑今裂為四段在通判㕔<lb/>
中而招隠無復此花矣詢之土人皆莫知為何物或云<lb/>
即今揚州后土祠瓊花乃是自王元之始易其名晏元<lb/>
獻嘗以李善文選注質之云瓊乃赤玉與花不類也<lb/>
苕溪漁隠曰余頃嵗往來湘中屢遊浯溪徘徊磨崖碑<lb/>
下讀諸賢留題惟魯直文潛二詩傑句偉論殆為絶唱<lb/>
後來難復措詞矣魯直詩云春風吹船著浯溪扶藜上<lb/>
<pb n="KR4i0029_WYG_047-9a"/>
讀中興碑平生半世看墨本摩挲石刻鬢成絲明皇不<lb/>
作包桑計顛倒四海由禄兒九廟不守乗輿西萬官奔<lb/>
竄鳥擇栖撫軍監國太子事何乃趣取大物為事有至<lb/>
難天幸耳上皇跼蹐還京師内間張后色可否外間李<lb/>
父頥指揮南内凄凉幾茍活髙將軍去事尤危臣結舂<lb/>
陵二三策臣甫杜鵑再拜詩安知忠臣痛至骨後世但<lb/>
賞瓊琚詞同來野僧六七輩亦有文士相追隨斷崖蒼<lb/>
蘚對立久凍雨為洗前朝悲文潛詩云玉環妖血無人<lb/>
<pb n="KR4i0029_WYG_047-9b"/>
掃漁陽馬厭長安草潼闗戰骨髙於山萬里君王蜀中<lb/>
老金戈鐵馬從西來郭公凜凜英雄才舉旗為風偃為<lb/>
雨灑掃九廟無塵埃元功髙名誰與紀風雅不繼騷人<lb/>
死水部胷中星斗文太師筆下蛟龍字天遣二子傳將<lb/>
來髙山十丈磨蒼崖誰持此碑入我室使我一見昏眸<lb/>
開百年廢興増歎慨當時數子今安在君不見荒凉浯<lb/>
水棄不收時有游人打碑賣<lb/>
洪駒父詩話云記夢詩云衆真絶妙擁靈君曉然夢之<lb/>
<pb n="KR4i0029_WYG_047-10a"/>
非紛紜窓中逺山是眉黛席上榴花皆舞裠借問琵琶<lb/>
得聞否靈君色莊妓揺手兩客爭棊爛斧柯一兒壊局<lb/>
君不呵杏梁歸燕空語多奈此雲窓霧閤何余嘗問山<lb/>
谷云此記一段事也嘗從一貴宗室攜妓遊僧寺酒䦨<lb/>
劇諸妓皆散入僧房中主人不怪也故有曉然夢之非<lb/>
紛紜之句<lb/>
冷齋夜話云魯直元祐初晝卧菩提寺時新秋雨過凉<lb/>
甚夢與一道士牽衣昇雲而去望見雲濤際天夢中問<lb/>
<pb n="KR4i0029_WYG_047-10b"/>
道士無舟可濟且公安之道士曰與公游蓬萊即襪而<lb/>
履之魯直意不欲行道士强邀之俄覺大風吹鬢毛骨<lb/>
為戰慓道士令但斂目惟聞足底聲如松風獵獵忽有<lb/>
犬吠開目不見道士惟見宫殿千門萬戸魯直徐入有<lb/>
兩玉人導昇殿主者衣絳摺仙冠執麈尾仙女擁侍之<lb/>
中有一女方整琵琶魯直愛其風韻顧之忘揖主者主<lb/>
者色莊故其句云試問琵琶可聞否靈君色莊妓揺手<lb/>
頃與余同宿九江舟中親為余言之二説不同未知孰<lb/>
<pb n="KR4i0029_WYG_047-11a"/>
是<lb/>
漫叟詩話云山谷晩年草字髙出古人余嘗收得草書<lb/>
陶淵明結廬在人境一篇紙尾復作行書小字跋之云<lb/>
往時作草殊不稱意人甚愛之惟錢穆父蘇子瞻以為<lb/>
筆俗予心知其然而不能改數年百憂所集不復玩思<lb/>
於筆墨試以作草乃能蟬蛻於塵埃之外然自此人當<lb/>
不愛耳又榮衰無定在一篇跋云陶淵明此詩乃知阮<lb/>
嗣宗當斂袵何况鮑謝諸子邪詩中不見斧斤而磊落<lb/>
<pb n="KR4i0029_WYG_047-11b"/>
清壯惟陶能之又題大雲倉達觀臺一首痩藤柱到風<lb/>
煙上乞與游人眼豁開不知眼界濶多少白鳥飛盡青<lb/>
天回又甲子春過楊州芍藥未開一首春風十里珠簾<lb/>
捲髣髴三生杜牧之紅藥梢頭初繭栗揚州風物鬢成<lb/>
絲<lb/>
王直方詩話云酴醿本酒名也世以其開花顔色似之<lb/>
故以取名山谷所以有名字因壺酒風流付枕幃之句<lb/>
又云風流徹骨成春酒夢寐宜人入枕囊韓持國絶句<lb/>
<pb n="KR4i0029_WYG_047-12a"/>
云平生為愛此香濃仰面嘗迎落絮風長恐春歸有遺<lb/>
恨典刑猶在酒杯中<lb/>
冷齋夜話云前輩作花詩多用美女比其狀如曰若教<lb/>
解語應傾國任是無情也動人塵俗哉山谷作酴醿詩<lb/>
曰露濕何郎試湯餅日烘荀令炷爐香乃用美丈夫比<lb/>
之特出類也而吾叔淵才作海棠詩又不然雨過温泉<lb/>
浴妃子露濃湯餅試何郎意尤佳也<lb/>
吕氏童䝉訓云義山雨詩摵摵度𤓰園依依傍水軒此<lb/>
<pb n="KR4i0029_WYG_047-12b"/>
不待説雨自然知是雨也後來魯直無已諸人多用此<lb/>
體作詠物詩不待分明説盡只髣髴形容便見妙處如<lb/>
魯直酴醿詩云露濕何郎試湯餅日烘荀令炷爐香<lb/>
苕溪漁隠曰詩人詠物形容之妙近世為最如梅聖俞<lb/>
蝟毛蒼蒼磔不死銅盤矗矗釘頭生吳雞鬭敗絳幘碎<lb/>
海蚌扶出真珠明誦此則知其詠芡也東坡海山仙人<lb/>
絳羅襦紅紗中單白玉膚不須更待妃子笑風骨自是<lb/>
傾城姝誦此則知其詠茘支也張文潛平池碧玉秋波<lb/>
<pb n="KR4i0029_WYG_047-13a"/>
瑩緑雲擁扇青揺柄水宫仙女鬭新粧輕步凌波踏明<lb/>
鏡誦此則知其詠蓮花也如唐彦謙詠牡丹詩云為雲<lb/>
為雨徒虛語傾國傾城不在人羅隠詠牡丹詩云若教<lb/>
解語應傾國任是無情也動人非不形容但不能臻其<lb/>
妙處耳蘇黄又有詠花詩皆托物以寓意此格尤新竒<lb/>
前人未之有也東坡謝杜沂遊武昌以酴醿見惠詩云<lb/>
凄凉吳宫闕紅粉埋故苑至今微月夜笙簫來絶巘餘<lb/>
妍入此花千載尚清婉山谷詠水仙花詩云凌波仙子<lb/>
<pb n="KR4i0029_WYG_047-13b"/>
生塵襪水面盈盈步微月是誰招此斷腸魂種作寒花<lb/>
寄愁絶詠桃花絶句云九疑山中萼緑華黄雲承襪到<lb/>
羊家真筌蟲蝕詩句斷猶託餘情開此花余嘗因庭下<lb/>
黄白菊花相間開遂效此格作詩詠之曰何處金錢與<lb/>
玉錢化為蝴蝶夜翩翩青絲網住芳叢上開作秋花取<lb/>
意妍金玉錢事見杜陽雜編唐穆宗時禁中花開夜有<lb/>
蛺蝶數萬飛集花間宫人以羅巾撲之無有獲者上令<lb/>
張網空中得數百遲明視之皆庫中金玉錢也古人有<lb/>
<pb n="KR4i0029_WYG_047-14a"/>
詠玉簮花詩云燕罷瑶池阿母家飛瓊扶上紫雲車玉<lb/>
簮墜地無人拾化作東南第一花稱此格也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0029_WYG_047-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話前集巻四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻四十</head> <lb/>
    <p>
<pb n="KR4i0029_WYG_040-1a"/>
欽定四庫全書<lb/>
　漁隱叢話前集巻四十<lb/>
　　　　　　　　　　　　　宋　胡仔　撰<lb/>
　　東坡三<lb/>
緗素雜記云劉公嘉話云晉謝靈運鬚美臨刑因施為<lb/>
南海祗洹寺維摩像鬚寺人寶惜初不虧損中宗朝安<lb/>
樂公主五日鬬百草欲廣其物色令馳驛取之又恐為<lb/>
他所得因剪弃其餘今遂無其集所載止此而已及觀<lb/>
<pb n="KR4i0029_WYG_040-1b"/>
東坡次韻景文聽琵琶詩云猶勝江左狂靈運共鬬東<lb/>
昏百草鬚乃以安樂公主為東昏侯按東昏侯是齊明<lb/>
帝第三子雖昏虐暴亂實未嘗取靈運鬚以鬬百草豈<lb/>
非誤與又陳後主時張貴妃名麗華尤見寵幸隋遣韓<lb/>
擒虎平陳後主與麗華俱見收而東坡譔虢國夫人夜<lb/>
游圖詩云當時亦笑潘麗華不知門外韓擒虎又誤也<lb/>
蓋齊東昏侯有潘淑妃未嘗名麗華亦與韓擒虎事無<lb/>
干淑妃又左傳昭公二十八年賈大夫娶妻美御以如<lb/>
<pb n="KR4i0029_WYG_040-2a"/>
臯射雉獲之杜預注云為妻御之臯澤如訓之則非地<lb/>
名明矣而東坡和人㑹獵詩云不向如臯閒射雉歸來<lb/>
何以得卿卿真誤也<lb/>
苕溪漁隱曰和子由使契丹至涿州見寄詩云始憶庚<lb/>
寅降屈原旋看蠟鳳戲僧䖍晉書王𢎞與兄弟㑹集任<lb/>
子孫戲僧達跳下地作虎子僧綽正坐采蠟燭珠為鳳<lb/>
凰僧達奪取打壞亦復不惜僧䖍累十二博棊既不墜<lb/>
落亦不重作則蠟鳳凰戲乃僧綽也又立春日與李端<lb/>
<pb n="KR4i0029_WYG_040-2b"/>
叔詩云丞椽頗哀亮定武有此碑本坡自大字寫之作<lb/>
亮字後漢馬援為隴西太守務開恩信寛以待下任吏<lb/>
以職但總大體而已諸曹時白外事援輒曰此丞椽之<lb/>
任何足相煩頗哀老子使得遨遊若大姓侵小民黠吏<lb/>
不從令此乃太守事耳則亮字當作援也又次韻錢舍<lb/>
人病起云何如一笑千痾散絶勝倉公飲上池史記扁<lb/>
鵲遇長桑君曰我有禁方年老欲傳與公乃出其懷中<lb/>
藥予扁鵲飲是以上池之水三十日當知物矣則非太<lb/>
<pb n="KR4i0029_WYG_040-3a"/>
倉公也<lb/>
西清詩話云唐人以詩為專門之學雖名世善用故事<lb/>
者或未免小誤如王摩詰詩衛青不敗由天幸李廣無<lb/>
功縁數竒不敗由天幸乃霍去病非衛青也去病傳云<lb/>
其軍嘗先大將軍軍亦有天幸未嘗困絶意有大將軍<lb/>
字誤指去病作衛青耳李太白山隂道士如相訪為寫<lb/>
黄庭換白鵝乃道德經非黄庭也逸少嘗寫黄庭經與<lb/>
王修故二事相紊杜牧之尤不勝數前輩每云用事雖<lb/>
<pb n="KR4i0029_WYG_040-3b"/>
了在心目間亦當就時討閱則記牢而不誤端名言也<lb/>
石林詩話云古今人用事趂筆快而悞者雖名輩有不<lb/>
免蘇子瞻石建方欣洗牏厠姜龎不解歎蠨蝛據漢書<lb/>
牏厠本作厠牏蓋中衣二字義不應可顛倒用黄魯直<lb/>
啜羮不如放麋樂羊終愧巴西巴西本是西巴見韓非<lb/>
子蓋貪於得韻亦不暇省耳<lb/>
後山詩話云眉山長公守徐常與客登項氏戲馬臺賦<lb/>
詩云路失玉鉤芳草合林亡白鶴野泉清廣陵亦有戲<lb/>
<pb n="KR4i0029_WYG_040-4a"/>
馬臺其下有路號玉鉤斜唐髙宗東封有鶴下焉乃詔<lb/>
諸州為老氏築宫名以白鶴公蓋誤用而後所取信故<lb/>
不得不辨也<lb/>
隱居詩話云劉禹錫詩賈生王佐才衛綰工車戲同遇<lb/>
漢文時何人居重位賈生當文帝時流落不偶而死是<lb/>
也衛綰以車戲事文帝為郎及景帝立稍見親用久之<lb/>
為御史大夫封建陵侯景帝末年始拜丞相在文帝時<lb/>
實未嘗居重位也<lb/>
<pb n="KR4i0029_WYG_040-4b"/>
西齋話紀云古人作詩引用故實或不原其美惡但以<lb/>
一時中的而已如李端於郭暖席上賦詩其警句云新<lb/>
開金埒教調馬舊賜銅山許鑄錢乃比鄧通耳既非令<lb/>
人又非美事何足算哉引用故事多以事淺語熟更不<lb/>
思究率爾用之往往有誤如李商隱路逢王二十入翰<lb/>
林詩云定知欲報淮南詔急召王褒入九重漢武帝以<lb/>
淮南王安善文辭尊重之每為報書常召司馬相如視<lb/>
草乃遣王褒自是宣帝時人王禹偁筍詩云稚川龍過<lb/>
<pb n="KR4i0029_WYG_040-5a"/>
頻回首詔得青青數代孫稚川即葛洪之字投杖葛陂<lb/>
化龍乃費長房也孫僮傅巖詩云刑人一旦起幽深功<lb/>
業煌煌照古今蓋當時有胥靡修築巖道而傅說在困<lb/>
約中代之以假其資是為胥靡傭賃也豈可謂説為刑<lb/>
人哉苕溪漁隱曰路逢王二十入翰林詩乃劉夢得詩<lb/>
非李商隱詩也<lb/>
緗素雜記云韓熙載本髙密人後主即位頗疑北人鴆<lb/>
死者多而熙載且懼愈肆情坦率不遵禮法破其財貨<lb/>
<pb n="KR4i0029_WYG_040-5b"/>
售集妓樂迨數百人日與荒樂蔑家人之法所受月俸<lb/>
至即散為妓女所有而熙載不能制之以為喜而日不<lb/>
能給遂弊衣屨作瞽者持獨絃琴俾舒雅執板挽之隨<lb/>
房歌鼓求丐以足日膳旦暮亦不禁其出入或竊與諸<lb/>
生糅雜而淫熙載見之趨過而笑曰不敢阻興而巳及<lb/>
夜奔客寢者其客詩云苦是五更留不住向人頭畔著<lb/>
衣裳時人議謂北齊徐之才豁達無以過之故東坡詩<lb/>
云欲教乞食歌姬院故與雲山舊衲衣蓋用熙載求丐<lb/>
<pb n="KR4i0029_WYG_040-6a"/>
事也苕溪漁隱曰余讀北夢瑣言裴休常披毳衲於歌<lb/>
姬院持鉢乞食自言不為俗情所染可以説法為人蓋<lb/>
東坡以玉帶施元老元以衲裙相報即用此事為是若<lb/>
緗素雜記謂用前事非也<lb/>
東坡云僕遊吳興有游飛英寺詩云微雨止還作小窓<lb/>
幽更妍盆山不見日草木自蒼然非至吳越不見此景<lb/>
也<lb/>
冷齋夜話云對句法詩人窮盡其變不過以事以意以<lb/>
<pb n="KR4i0029_WYG_040-6b"/>
出處具備謂之妙如荆公曰平日離愁寛帶眼迄今歸<lb/>
思滿琴心又曰欲寄荒寒無善畫頼傳悲壯有能琴乃<lb/>
不若東坡微意特竒如曰見説騎鯨遊汗漫也曽捫虱<lb/>
話酸辛又曰龍驤萬斛不敢過漁舟一葉從掀舞以鯨<lb/>
為虱對以龍驤為漁舟對大小氣熖之不等其意若玩<lb/>
世謂之秀傑之氣終不没者此類是也<lb/>
王直方詩話云東坡嘗令門人輩作人不易物賦或人<lb/>
戲作一聯曰伏其几而升其堂曽非孔子襲其書而戴<lb/>
<pb n="KR4i0029_WYG_040-7a"/>
其㡌朱是蘇公蓋元祐之初士大夫效東坡頂短簷髙<lb/>
桶㡌謂之子瞻様故云<lb/>
後山詩話云熙寧初有人自常調上書迎合宰相意遂<lb/>
丞御史蘇長公戲之曰有甚意頭求富貴没些巴鼻便<lb/>
姦邪有甚意頭没些巴鼻皆俗語也某公用事排斥端<lb/>
士矯飾為行范蜀公詠伯房假山曰倐忽平為險分明<lb/>
假奪真蓋刺之也<lb/>
石林詩話云李廌陽翟人少以文字見蘇子瞻子瞻喜<lb/>
<pb n="KR4i0029_WYG_040-7b"/>
之元祐初知舉廌適就試意在必得以冠多士及考章<lb/>
援程文大喜以為廌無疑遂以為魁既坼號悵然出院<lb/>
以詩送廌歸其曰平時謾説古戰場過眼終迷日五色<lb/>
蓋道其本意薦自是學亦不進家貧不甚自愛嘗以書<lb/>
責子瞻不薦已子瞻後薄之終不第而卒<lb/>
冷齋夜話云余游儋耳見黎氏為余言東坡無日不相<lb/>
從常從乞園蔬出其臨别歸海北詩云我本儋耳民寄<lb/>
生西蜀州忽然跨海去譬如事逺游平生生死夢三者<lb/>
<pb n="KR4i0029_WYG_040-8a"/>
無劣優知君不再見欲去且少留其末云新釀甚佳求<lb/>
一具謾寫此詩以折菜錢又謁姜唐佐唐佐不在見其<lb/>
母母迎笑食余㯽榔余問母識蘇公乎母曰識之然無<lb/>
奈好吟詩公嘗杖而至問秀才何往我言入村落未還<lb/>
有包燈心紙公以手拭開書滿紙囑曰秀才歸示之今<lb/>
尚在余索讀之醉墨欹傾曰張睢陽生猶罵賊嚼齒穿<lb/>
齦顔平原死不忘君握拳透爪<lb/>
東坡云僕在徐州王子立子敏皆館於官舍而蜀人張<lb/>
<pb n="KR4i0029_WYG_040-8b"/>
師厚來過二王方年少吹洞簫飲酒杏花下作詩云杏<lb/>
花飛簾散餘春明月入戸尋幽人褰衣步月踏花影炯<lb/>
如流水涵青蘋花間置酒清香發爭挽長條落香雪山<lb/>
城酒薄不堪飲勸君且吸盃中月洞簫聲斷月明中惟<lb/>
憂月落酒盃空明朝巻地春風惡但見緑葉棲殘紅明<lb/>
年予謫黄州對月獨飲嘗有詩云去年花落在徐州對<lb/>
月酣歌美清夜今年黄州見花發小院閉門風露下蓋<lb/>
憶與二王飲時也張師厚久已死今年子立復為古人<lb/>
<pb n="KR4i0029_WYG_040-9a"/>
哀哉<lb/>
冷齋夜話云世人之詩例多禁忌富貴中不得言貧賤<lb/>
事少壯中不得言衰老事康强中不得言疾病死亡事<lb/>
脱或犯之謂之詩䜟謂之無氣是大不然詩者妙觀逸<lb/>
想之所寓也豈可限以繩墨哉如王維畫雪中芭蕉詩<lb/>
眼見之知其神情蹔寓於物俗論則誠以為不知寒暑<lb/>
荆公方大拜賀客盈門忽㸃筆題其壁云霜筠雪竹鍾<lb/>
山寺投老歸與寄此生東坡在儋耳作詩曰平生萬事<lb/>
<pb n="KR4i0029_WYG_040-9b"/>
足所欠惟一死豈可與世俗論哉余嘗與客論至此而<lb/>
客不然吾論余作詩自誌其畧曰東坡醉墨浩淋浪千<lb/>
首空餘萬丈光雪裏芭蕉失寒暑眼中騏驥略𤣥黄<lb/>
王直方詩話云東坡在定武作松醪賦有云遂從此而<lb/>
入海渺翻天之雲濤蓋自定再謫惠州自惠而遷昌化<lb/>
人以為語䜟秦少游紹聖間請外以校勘為杭倅方至<lb/>
楚泗間有詩云平生逋欠僧坊睡准擬如今處處還詩<lb/>
成之明日以言者落職監處州酒好事者以為詩䜟陳<lb/>
<pb n="KR4i0029_WYG_040-10a"/>
無已賦髙軒過詩云老知書畫真有益却悔歲月來無<lb/>
多之句不數月遂卒或以為詩䜟苕溪漁隱曰人之得<lb/>
失生死自有定數豈容前逃烏得以䜟言之何不達理<lb/>
如此乃庸俗之論也如東坡自黄移汝別雪堂鄰里有<lb/>
詞云百年强半少來日苦無多蓋用退之詩年皆過半<lb/>
百來日苦無多之語然東坡自此脱謫籍登禁從累帥<lb/>
方面晩雖南遷亦幾二十年乃薨則來日苦無多之語<lb/>
何為不成䜟耶<lb/>
<pb n="KR4i0029_WYG_040-10b"/>
後山詩話云東坡居惠廣守月餽酒六壺吏嘗跌而亡<lb/>
之坡以詩謝曰不謂青州六從事翻成烏有一先生<lb/>
夷堅志云燕邸萊州洋川公家裝褫古今畫為十冊東<lb/>
坡過之因為書籖仍題其後云髙堂素壁無舒巻之勞<lb/>
明窓浄几有坐卧之安又題王靄畫如來出山相云頭<lb/>
鬅鬙耳卓朔適從何處來碧色眼有角明星未出萬象<lb/>
閒外道天魔猶奏樂錯不錯安得無上菩提成等正覺<lb/>
山谷詩云蕭寺吟雙竹秋醪薦二螯破塵歸騎速横日<lb/>
<pb n="KR4i0029_WYG_040-11a"/>
鴈行髙又擁膝度殘臘攀條驚淺春皆洋川公養浩堂<lb/>
故事而集中不載家君在北方宗室子伯璘言如此予<lb/>
家有大年畫小景二幅山谷親書兩絶句其上曰水色<lb/>
煙光上下寒忘機鷗鳥恣飛還年來頻作江湖夢對此<lb/>
身疑在故山輕鷗白鷺定吾友翠栢幽篁是可人海角<lb/>
逢春知幾度卧游到處總傷神今豫章所刻集及他本<lb/>
皆無<lb/>
石林詩話云詩之用事不可牽强必至於不得不用而<lb/>
<pb n="KR4i0029_WYG_040-11b"/>
後用之則事辭為一莫見其安排鬭湊之迹蘇子瞻嘗<lb/>
作人挽詩云豈意日斜庚子後忽驚歲在已辰年此乃<lb/>
天生作對不假人力温庭筠詩亦有甲子相對者云風<lb/>
巻蓬根屯戊已月移松影守庚申兩句本不相類其題<lb/>
云與道士守庚申時聞西方有警事解后適然固不可<lb/>
知然以其用意附㑹觀之疑若得此句而就之為題者<lb/>
此蔽於用事之弊也苕溪漁隱曰予嘗有一聯云雨天<lb/>
逢甲子夜坐守庚申<lb/>
<pb n="KR4i0029_WYG_040-12a"/>
冷齋夜話云客來茶罷渾無有盧橘楊梅尚帶酸張嘉<lb/>
甫問曰盧橘何種果類荅曰枇杷是也又問何以驗之<lb/>
答曰事見相如賦嘉甫曰盧橘夏熟黄甘橙榛枇杷橪<lb/>
柿亭奈厚朴則盧橘果類賦不應四句重用應劭注曰<lb/>
伊尹書曰箕山之東青馬之所有盧橘常夏熟不據依<lb/>
何也東坡曰意不欲耳<lb/>
　<lb/>
　<lb/>
<pb n="KR4i0029_WYG_040-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話前集巻四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻二十二</head> <lb/>
    <p>
<pb n="KR4i0029_WYG_022-1a"/>
欽定四庫全書<lb/>
　漁隱叢話前集巻二十二<lb/>
　　　　　　　　　　　　　宋　胡仔　撰<lb/>
　　唐彦謙<lb/>
洪駒父詩話云山谷言唐彦謙詩最善用事其過長陵<lb/>
詩云耳聞明主提三尺眼見愚民盜一抔千古腐儒騎<lb/>
痩馬灞陵斜日重回頭又題溝津河亭云煙横博望乘<lb/>
槎水月上文王避雨陵皆佳句<lb/>
<pb n="KR4i0029_WYG_022-1b"/>
石林詩話云楊大年劉子儀皆喜彦謙詩以其用事精<lb/>
巧對偶親切黄魯直詩體雖不類然不以楊劉為過如<lb/>
彦謙題髙廟云耳聞明主提三尺眼見愚民盜一抔毎<lb/>
稱賞不巳多示學詩者以為模式三尺一抔雖是着題<lb/>
然語皆歇後一抔事無兩出或可略土字如三尺則三<lb/>
尺律三尺喙皆可何獨劍乎耳聞明主眼見愚民尤不<lb/>
成語余數見交游道魯直語意不可解蘇子瞻有買牛<lb/>
但自捐三尺射䑕何勞挽六鈞亦同此病六鈞可去弓<lb/>
<pb n="KR4i0029_WYG_022-2a"/>
字三尺不可去劍字此理甚易知也<lb/>
　　西崑體<lb/>
蔡寛夫詩話云國初㳂襲五代之餘士大夫皆宗白樂<lb/>
天詩故王黄州主盟一時祥符天禧之間楊文公劉中<lb/>
山錢思公專喜李義山故崑體之作翕然一變而文公<lb/>
尤酷嗜唐彦謙詩至親書以自隨景祐慶厯後天下知<lb/>
尚古文於是李太白韋蘇州諸人始雜見於世杜子美<lb/>
最為晚出三十年來學詩者非子美不道雖武夫女子<lb/>
<pb n="KR4i0029_WYG_022-2b"/>
皆知尊異之李太白而下殆莫與抗文章隱顯固自有<lb/>
時哉今太白諸集猶兼行獨彦謙殆罕有知其姓名者<lb/>
詩亦不多格力極卑弱僅與羅隱相先後不知文公何<lb/>
以取之當是時以偶儷為工耳老杜詩既為世所重宿<lb/>
學舊儒猶不肯深與之嘗有士大夫稱杜詩用事廣傍<lb/>
有一經生忽憤然曰諸公安得為公論乎且其詩云濁<lb/>
醪誰造汝一酌散千憂彼尚不知酒是杜康作何得言<lb/>
用事廣聞者無不絶倒予為進士時嘗舎於汴中逆旅<lb/>
<pb n="KR4i0029_WYG_022-3a"/>
數同行亦論杜詩旁有一押糧運使臣或顧之曰嘗亦<lb/>
觀乎曰平生好觀然多不解因舉白也詩無敵飄然思<lb/>
不羣相問曰既言無敵安得却似鮑照庾信時座中雖<lb/>
笑之然亦不能遽對則似亦不可忽也苕溪漁隱曰庾<lb/>
不能俊逸鮑不能清新白能兼之此無敵也武弁何足<lb/>
以知之<lb/>
隱居詩話云楊億劉筠作詩務故實而語意輕淺一時<lb/>
慕之號西崑體識者病之歐公云大年詩有峭帆横度<lb/>
<pb n="KR4i0029_WYG_022-3b"/>
官橋栁疊鼓驚飛海岸鷗此何害為佳句余見劉子儀<lb/>
詩句有雨勢宫城闊秋聲禁樹多亦不可誣也<lb/>
古今詩話云楊大年錢文僖晏元獻劉子儀為詩皆宗<lb/>
義山號西崑體後進效之多竊取義山詩句嘗内宴優<lb/>
人有為義山者衣服敗裂告人曰吾為諸舘職撏撦至<lb/>
此聞者大噱然大年詠漢武詩云力通青海求龍種死<lb/>
諱文成食馬肝待詔先生齒編貝忍令乞米向長安義<lb/>
山不能過也<lb/>
<pb n="KR4i0029_WYG_022-4a"/>
石林詩話云歐公詩始矯崑體專以氣格為主故其詩<lb/>
多平易踈暢律詩意所到處雖語有不倫亦不復問而<lb/>
學之者往往遂失於快直傾囷倒廩無復餘地然公詩<lb/>
好處豈專在此如崇徽公主手㾗詩玉顔自昔為身累<lb/>
肉食何人與國謀此是兩段大議論而抑揚曲折發見<lb/>
於七字之中婉麗雄勝字字不失相對雖崑體之工者<lb/>
亦未易比言所㑹處如是乃為至到<lb/>
蔡寛夫詩話云王荆公晩年亦喜稱義山詩以為唐人<lb/>
<pb n="KR4i0029_WYG_022-4b"/>
知學老杜而得其藩籬惟義山一人而已每誦其雪嶺<lb/>
未歸天外使松州猶駐殿前軍永憶江湖歸白髪欲回<lb/>
天地入扁舟與池光不受月暮氣欲沈山江海三年客<lb/>
乾坤百戰場之類雖老杜亡以過也義山詩合處信有<lb/>
過人若其用事深僻語工而意不及自是其短世人反<lb/>
以為竒而效之故崑體之弊適重其失義山本不至是<lb/>
云<lb/>
冷齋夜話云詩到義山謂之文章一厄以其用事僻澁<lb/>
<pb n="KR4i0029_WYG_022-5a"/>
時稱西崑體然荆公晩年亦或喜之而字字有根蒂如<lb/>
試問火城將策探何如雲屋聽䆫知未愛京師傳谷口<lb/>
但知鄉里勝壺頭其用事琢句前軰無相犯者<lb/>
蔡寛夫詩話云義山詩集載有感篇而無題自注云乙<lb/>
卯年有感丙辰年詩成其中有如何本初軰自取屈氂<lb/>
誅又蒼黄五色捧掩遏一陽生之語按李訓鄭注作亂<lb/>
實以冬至日是年嵗在乙卯則是詩蓋為訓注作也唐<lb/>
小説記此事謂之乙卯記大抵不敢顯斥之云<lb/>
<pb n="KR4i0029_WYG_022-5b"/>
隱居詩話云歐陽文忠公詩話稱謝伯景之句如園林<lb/>
換葉梅初熟不若庭草無人隨意緑也池館無人燕學<lb/>
飛不若空梁落燕泥也蓋伯景句意凡近似所謂西崑<lb/>
體而王胄薛道衡峻潔可喜也<lb/>
資治通鑑云隋煬帝善屬文不欲人出其右薛道衡死<lb/>
帝曰更能作空梁落燕泥否王胄死帝誦其佳句曰庭<lb/>
草無人隨意緑復能作此語邪苕溪漁隱曰人君不當<lb/>
與臣下争能故煬帝忮心一起二臣皆不得其死哀哉<lb/>
<pb n="KR4i0029_WYG_022-6a"/>
然為人臣者亦當悟其㣲㫖如宋孝武欲擅書名王僧<lb/>
䖍遂不敢顯迹常以拙筆書宋文帝好文章自謂莫能<lb/>
及鮑照於所為文章遂多鄙言俚句故二君者亦無得<lb/>
以嫉之終見容於二世豈非明哲保身之要術乎<lb/>
西清詩話云義山雜纂品目數十蓋以文滑稽者其一<lb/>
曰殺風景謂清泉濯足花上曬褌背山起樓燒琴煮鶴<lb/>
對花啜茶松下喝道晏元獻慶厯中罷相守潁以惠<lb/>
山泉烹日注從容置酒賦詩曰稽山新茗緑如煙静挈<lb/>
<pb n="KR4i0029_WYG_022-6b"/>
都藍煮惠泉未向人間殺風景更持醪醑醉花前王荆<lb/>
公元豐末居金陵蔣大漕之竒夜謁公于蔣山騶唱甚<lb/>
都公取松下喝道語作詩戲之云扶衰南陌望長楸燈<lb/>
火如星滿地流但怪傳呼殺風景豈知禪客夜相投自<lb/>
此殺風景之語頗著于世<lb/>
三山老人語録云唐人以對花啜茶謂之殺風景故荆<lb/>
公寄茶與平甫詩有金谷看花莫謾煎之句<lb/>
緗素雜記云義山錦瑟詩云錦瑟無端五十絃一絃一<lb/>
<pb n="KR4i0029_WYG_022-7a"/>
柱思華年莊生曉夢迷蝴蝶望帝春心託杜鵑滄海月<lb/>
明珠有淚藍田日暖玉生煙此情可待成追憶只是當<lb/>
時已惘然山谷道人讀此詩殊不曉其意後以問東坡<lb/>
東坡云此出古今樂志云錦瑟之為器也其絃五十其<lb/>
柱如之其聲也適怨清和案李詩莊生曉夢迷蝴蝶適<lb/>
也望帝春心託杜鵑怨也滄海月明珠有淚清也藍田<lb/>
日暖玉生煙和也一篇之中曲盡其意史稱其瑰邁竒<lb/>
古信然劉貢父詩話以謂錦瑟乃當時貴人愛姬之名<lb/>
<pb n="KR4i0029_WYG_022-7b"/>
義山因以寓意非也<lb/>
詩眼云文章貴衆中傑出如同賦一事工拙尤易見余<lb/>
行蜀道過籌筆驛如石曼卿詩云意中流水逺愁外舊<lb/>
山青膾炙天下久矣然有山水處便可用不必籌筆驛<lb/>
也殷潜之與小杜詩甚健麗亦無髙意惟義山詩云魚<lb/>
鳥猶疑畏簡書風雲長為䕶儲胥簡書蓋軍中法令約<lb/>
束言號令嚴明雖千百年之後魚鳥猶畏之也儲胥蓋<lb/>
軍中藩籬言忠誼貫神明風雲猶為䕶其壁壘也誦此<lb/>
<pb n="KR4i0029_WYG_022-8a"/>
兩句使人凛然復見孔明風烈至於管樂有才真不忝<lb/>
闗張無命欲何如屬對親切又自有議論他人亦不及<lb/>
也馬嵬驛唐詩尤多如劉夢得緑野扶風道一篇人頗<lb/>
誦之其淺近乃兒童所能義山云海外徒聞更九州他<lb/>
生未卜此生休語既親切髙雅故不用愁怨墮淚等字<lb/>
而聞者為之深悲空聞虎旅鳴宵柝無復雞人報曉籌<lb/>
如親扈明皇寫出當時物色意味也此日六軍同駐馬<lb/>
當時七夕笑牽牛益竒義山詩世人但稱其巧麗至與温<lb/>
<pb n="KR4i0029_WYG_022-8b"/>
庭筠齊名蓋俗學祇見其皮膚其髙情逺意皆不識也<lb/>
漫叟詩話云嘗見曲中使柳三眠事不知所出後讀玉<lb/>
溪生江之嫣賦云豈如河畔牛星隔嵗止聞一過不比<lb/>
苑中人栁終朝剩得三眠注云漢苑中有栁狀如人形<lb/>
號曰人栁一日三起三倒<lb/>
桐江詩話云近時人士作四六頌德多用辭林枝葉學<lb/>
海波瀾殊不知出處乃崔珏哭義山詩也詩云辭林枝<lb/>
葉三春盡學海波瀾一夜乾非佳語耳<lb/>
<pb n="KR4i0029_WYG_022-9a"/>
雪浪齋日記云玉溪生牡丹詩錦帳佳人乃越絶書中<lb/>
事退之燈花詩全似老杜所用黄裏事見前漢黄屋注<lb/>
中荆公詩曰溪邊飲啄白浮鳩浮鳩出晉志<lb/>
　　王建<lb/>
西清詩話云歐陽永叔歸田録言王建宫詞多言唐宫<lb/>
中事羣書闕紀者往往見其詩如内中數日無呼喚傳<lb/>
得滕王蛺蝶圖滕王元嬰髙祖子史不著所能獨名畫<lb/>
記言善畫亦不云工蛺蝶所書止此殊不知名畫記自<lb/>
<pb n="KR4i0029_WYG_022-9b"/>
紀嗣滕王湛然善花鳥蜂蝶又段成式酉陽雜俎亦云<lb/>
嘗見滕王蝶圖有名江夏班大海眼小海眼菜花子蓋<lb/>
湛然非元嬰孰謂張彦逺不載邪又建宫詞云魚藻宫<lb/>
中鏁翠娥先皇行處不曽過如今池底休鋪錦菱角雞<lb/>
頭積漸多事見李石開成承詔録文宗論德宗奢靡云<lb/>
聞得禁中老宫人每引流泉先於池底鋪錦則知建詩<lb/>
皆摭實非鑿空語也<lb/>
陳輔之詩話云王建宫詞荆公獨愛其樹頭樹底覔殘<lb/>
<pb n="KR4i0029_WYG_022-10a"/>
紅一片西飛一片東自是桃花貪結子錯教人恨五更<lb/>
風<lb/>
唐王建宫詞舊跋云王建太和中為陜州司馬與韓愈<lb/>
張籍同時而籍相友善工為樂府歌行思逺格幽初為<lb/>
渭南尉與宦者王守澄有宗人之分因過飲以相譏戲<lb/>
守澄深憾曰吾弟所作宫詞禁掖深䆳何以知之將奏<lb/>
劾建因以詩解之曰先朝行坐鎮相隨今上春宫見長<lb/>
時脱下御衣偏得着進來龍馬每教騎嘗承密㫖還家<lb/>
<pb n="KR4i0029_WYG_022-10b"/>
少獨奏邊情出殿遲不是當家頻向説九重争遣外人<lb/>
知事遂寢宫詞凡百絶天下傳播傚此體者雖有數家<lb/>
而建為之祖耳<lb/>
　<lb/>
　<lb/>
　<lb/>
　<lb/>
　漁隱叢話前集巻二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻一</head> <lb/>
    <p>
<pb n="KR4i0029_WYG_001-1a"/>
欽定四庫全書<lb/>
　漁隱叢話前集巻一<lb/>
　　　　　　　　　　　　　宋　胡仔　撰<lb/>
　　國風漢魏六朝上<lb/>
張文潛云詩三百篇雖云婦人女子小夫賤𨽻所為要<lb/>
之非深於文章者不能作如七月在野至入我牀下於<lb/>
七月已下皆不道破直至十月方言蟋蟀非深於文章<lb/>
者能為之邪<lb/>
<pb n="KR4i0029_WYG_001-1b"/>
漫叟詩話云詩三百篇各有其㫖傳注之學多失其本<lb/>
意而流俗狃習至不知處尚多若惟桑與梓必恭敬止<lb/>
謂桑梓以人頼其用故養而成之莫肯凌踐則有恭敬<lb/>
之道父子相與豈特如人之視桑梓今乃言父母之邦<lb/>
者必稱桑梓非也<lb/>
宋子京筆記云山東曰朝陽山西曰夕陽故詩曰度其<lb/>
夕陽又曰梧桐生矣于彼朝陽指山之處耳後人便用<lb/>
夕陽忽西流然古人亦誤用乆矣<lb/>
<pb n="KR4i0029_WYG_001-2a"/>
山谷云俞清老作景陶軒名為未當詩云髙山仰止景<lb/>
行行止景明也髙山則仰之明行則行之耳魏晉間所<lb/>
謂景莊景儉等從一人差誤遂相承繆亦如郡守為一<lb/>
麾也<lb/>
後山詩話云子厚謂屈氏楚詞如離騷乃效頌其次效<lb/>
雅最後效風<lb/>
蔡寛夫詩話云秦漢以前字書未備既多假借而音無<lb/>
反切平側皆通用如慶雲卿雲臯陶咎繇之類大率如<lb/>
<pb n="KR4i0029_WYG_001-2b"/>
此詩瞻彼日月悠悠我思道之云逺曷云能來燕燕于<lb/>
飛下上其音之子于歸逺送于南思與來音興南皆以<lb/>
為協聲魏晉間此體猶在劉越石握中有白璧本自荆<lb/>
山璆惟彼太公望昔在渭濵叟潘安仁位同單父邑愧<lb/>
無子賤歌豈敢陋㣲官但恐忝所荷是也自齊梁後既<lb/>
拘以四聲又限以音韻故大率以偶儷聲響為工文氣<lb/>
安得不卑弱乎惟陶淵明韓退之時時擺脱世俗拘忌<lb/>
故棲字與乖字陽字與清字皆取其傍韻用葢筆力自<lb/>
<pb n="KR4i0029_WYG_001-3a"/>
足以勝之也<lb/>
東坡云余讀文選恨其編次無法去取失當齊梁文章<lb/>
衰陋而蕭統尤為卑弱文選引斯可見矣今觀淵明集<lb/>
可喜者甚多而獨取數首以知其餘忽遺者多矣淵明<lb/>
作閑情賦所謂國風好色而不滛正使不及周南與屈<lb/>
宋所陳何異而統大譏之此乃小兒強作解事者劉子<lb/>
𤣥辨李陵與蘇武書非西漢文葢齊梁間文士擬作者<lb/>
吾因悟陵與蘇武贈荅五言詩亦後人所擬而統不能<lb/>
<pb n="KR4i0029_WYG_001-3b"/>
辨李善注文選本末詳備極可喜所謂五臣者真俚儒<lb/>
之荒陋者也而世以為勝善亦謬矣謝瞻張子房詩云<lb/>
苛慝暴三殤此禮所謂上中下殤言暴秦無道戮及孥<lb/>
稚也而乃引苛政猛於虎吾父吾子吾夫皆死於是謂<lb/>
夫與父為殤此豈非俚儒之荒陋乎五臣既陋甚至於<lb/>
蕭統亦其流耳宋玉髙唐神女賦自玉曰唯唯以前皆<lb/>
賦也而統謂之序大可笑也相如賦首有子虛烏有亡<lb/>
是三人論難豈亦序邪其餘繆陋不一亦聊舉其一二<lb/>
<pb n="KR4i0029_WYG_001-4a"/>
耳<lb/>
蔡寛夫詩話云五言起於蘇武李陵自唐以來有此説<lb/>
雖韓退之亦云然蘇李詩世不多見惟文選中七篇耳<lb/>
世以蘇武詩云寒冬十二月晨起踐凝霜俯觀江漢流<lb/>
仰視浮雲翔以為不當有江漢之言或疑其偽予甞攷<lb/>
之此詩若荅李陵則稱江漢決非是然題本不云荅陵<lb/>
而詩中且言結髪為夫婦之類自非在塞外所作則安<lb/>
知武未嘗至江漢邪但注者淺陋直指為使匈奴時故<lb/>
<pb n="KR4i0029_WYG_001-4b"/>
人多惑之其實無據也古詩十九首或云枚乗作而昭<lb/>
明不言李善復以其有驅車上東門與游戲宛與洛之<lb/>
句為辭兼東都然徐陵玉臺分西北有浮雲以下九篇<lb/>
為乗作兩語皆不在其中而凛凛嵗云暮冉冉孤生竹<lb/>
等别列為古詩則此十九首蓋非一人之辭陵或得其<lb/>
實且乗死在蘇李先若爾則五言未必始二人也<lb/>
呂氏童䝉訓云讀古詩十九首及曹子建詩如明月入<lb/>
我牖流光正徘徊之類詩皆思深逺而有餘意言有盡<lb/>
<pb n="KR4i0029_WYG_001-5a"/>
而意無窮也學者當以此等詩常自涵養自然下筆不<lb/>
同<lb/>
東坡云讀烈女傳蔡琰二詩其詞明白感慨類世所傳<lb/>
木蘭詩東京無此格也建安七子猶含養圭角不盡發<lb/>
見况伯喈女乎又琰之流離為在父沒之後董卓既誅<lb/>
伯喈乃遇禍今此詩乃云為董卓所驅虜入胡尤知其<lb/>
非真也蓋擬作者疏略而范曄荒淺遂載之本傳可發<lb/>
一笑也<lb/>
<pb n="KR4i0029_WYG_001-5b"/>
蔡寛夫詩話云後漢蔡琰傳載其二詩或疑董卓死邕<lb/>
被誅而詩叙以卓亂流入胡為非琰辭此蓋未嘗詳考<lb/>
於史也且卓既擅廢立袁紹輩起兵山東以誅卓為名<lb/>
中原大亂卓挾獻帝遷長安是時士大夫豈能皆以家<lb/>
自隨乎則琰之入胡不必在邕誅之後其詩首言逼廹<lb/>
遷舊邦擁主以自強海内興義師共欲討不祥則指紹<lb/>
輩固可見繼言中土人脆弱來兵皆胡羌獵野圍城邑<lb/>
所向悉破亡馬邊懸男頭馬後載婦女長驅西入闗逈<lb/>
<pb n="KR4i0029_WYG_001-6a"/>
路險且阻則是為山東兵所掠也其末乃云感時念父<lb/>
母哀嘆無窮已則邕尚無恙尤亡疑也<lb/>
山谷云凡作賦要湏以宋玉賈誼相如子雲為師略依<lb/>
放其步驟乃有古風老杜詠吳生畫云畫手看前輩吳<lb/>
生逺擅塲蓋古人於能事不獨求跨時輩要湏前輩中<lb/>
擅塲耳<lb/>
詩眼云建安詩辯而不華質而不俚風調髙雅格力遒<lb/>
壯其言直致而少對偶指事情而綺麗得風雅騷人之<lb/>
<pb n="KR4i0029_WYG_001-6b"/>
氣骨最為近古者也一變而為晉宋再變而為齊梁唐<lb/>
諸詩人髙者學陶謝下者學徐庾惟老杜李太白韓退<lb/>
之早年皆學建安晚乃各自變成一家耳如老杜崆峒<lb/>
小麥熟人生不相見新安石壕潼闗吏新昏垂老無家<lb/>
别夏日夏夜嘆皆全體作建安語今所存集第一第二<lb/>
巻中頗多韓退之孤臣昔放逐暮行河堤上重雲贈李<lb/>
觀江漢荅孟郊歸彭城醉贈張祕書送靈師恵師並亦<lb/>
皆此體但頗自加新竒李太白亦多建安句法而罕全<lb/>
<pb n="KR4i0029_WYG_001-7a"/>
篇多雜以鮑明逺體東坡稱蔡琰詩筆勢似建安諸子<lb/>
前輩皆留意於此近來學者遂不講爾<lb/>
石林詩話云晉魏間詩尚未拘聲律對偶陸雲相謔之<lb/>
辭所謂日下荀鳴鶴雲間陸士龍者乃正為的對至於<lb/>
四海習鑿齒彌天釋道安之類不一乃知此體出於自<lb/>
然不待沈約而後能也舊甞不解四海彌天為何等語<lb/>
因讀梁恵皎髙僧傳載習鑿齒與安書云夫不終朝而<lb/>
雨六合者彌天之雲也𢎞淵源而敷八極者四海之流<lb/>
<pb n="KR4i0029_WYG_001-7b"/>
也故摘其語以為戲爾晉初學佛者從其師姓如支遁<lb/>
本姓闗從支謙學故為支遁道安以學佛者皆本釋迦<lb/>
為佛師因請以釋命氏遂為定制則釋道安亦其姓也<lb/>
宋子京筆記云古人語有椎拙不可掩者樂府曰何以<lb/>
銷憂惟有杜康劉越石曰何其不夢周又曰夫子悲獲<lb/>
麟西狩涕孔丘雖有意緒詞亦鈍樸矣<lb/>
蔡寛夫詩話云晉宋間詩人造語雖秀㧞然大抵上下<lb/>
句多出一意如魚戲新荷動鳥散餘花落蟬噪林逾靜<lb/>
<pb n="KR4i0029_WYG_001-8a"/>
鳥鳴山更幽之類非不工矣終不免此病其甚乃有一<lb/>
人名而分用之者如劉越石宣尼悲獲麟西狩泣孔丘<lb/>
謝恵連雖好相如達不同長卿慢等語若非前後相映<lb/>
帶殆不可讀然要非全美也唐初餘風猶未殄陶冶至<lb/>
杜子美始淨盡矣<lb/>
蔡寛夫詩話云齊梁以來文士喜為樂府辭然㳂襲之<lb/>
乆徃徃失其命題本意烏將八九子但詠烏雉朝飛但<lb/>
詠雉雞鳴髙樹巔但詠雞大抵類此而甚有併其題失<lb/>
<pb n="KR4i0029_WYG_001-8b"/>
之者如相府蓮訛為想夫憐揚婆兒訛為楊叛兒之類<lb/>
是也蓋辭人例用事語言不復詳研考雖李白亦不免<lb/>
此惟老杜兵車行悲青坂無家别等數篇皆因事自出<lb/>
已意立題略不更蹈前人陳迹真豪傑也<lb/>
石林詩話云池塘生春草園林變夏禽世多不解此語<lb/>
為工蓋欲以竒求之爾此語之工正在無所意猝然與<lb/>
景相遇所以成章不假繩削故非常情之所能到詩家<lb/>
妙處當湏以此為根本而思苦言艱者徃徃不悟鍾嶸<lb/>
<pb n="KR4i0029_WYG_001-9a"/>
詩品論之最詳其畧曰思君如流水既是即目髙䑓<lb/>
多悲風亦惟所見清晨登隴首羌無故實明月照積<lb/>
雪非出經史古今勝語多非假借皆由真尋顔延之謝<lb/>
莊尤為繁密於時化之故大明泰始中文章殆同書鈔<lb/>
近任昉王元長等辭不貴竒競須新事邇來作者寖以<lb/>
成俗遂乃句無虚語語無虚字牽聨補衲蠧文已甚自<lb/>
然英特罕遇其人余毎愛此言簡切明白易曉但觀者<lb/>
未嘗留意耳自唐以後既變以律體固不能無拘窘然<lb/>
<pb n="KR4i0029_WYG_001-9b"/>
茍大手筆亦自不妨削鐻於神志之間斵輪於甘苦之<lb/>
外也<lb/>
　<lb/>
　<lb/>
　<lb/>
　<lb/>
　<lb/>
　漁隱叢話前集巻一<lb/>
</p>
<p>
</p>
  </div>
</body>
</text>
</TEI>
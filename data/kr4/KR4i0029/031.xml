<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隠叢話前集巻三十一</head> <lb/>
    <p>
<pb n="KR4i0029_WYG_031-1a"/>
欽定四庫全書<lb/>
　漁隠叢話前集巻三十一<lb/>
　　　　　　　　　　　　　宋　胡仔　撰<lb/>
　　梅聖俞<lb/>
隠居詩話云梅堯臣贈鄰居詩有云壁隙透燈光籬根<lb/>
分井口徐鉉亦有喜李少保卜鄰云井泉分地脈砧杵<lb/>
共秋聲此句尤閑逺也<lb/>
孔毅夫雜記云永叔稱聖俞河豚詩云春洲生荻牙春<lb/>
<pb n="KR4i0029_WYG_031-1b"/>
㟁飛楊花河豚於此時貴不數魚鰕以謂河豚食栁絮<lb/>
而肥聖俞破題兩句便説盡河豚好處乃永叔褒譽之<lb/>
詞其實不爾此魚盛於二月至栁絮時魚已過矣<lb/>
石林詩話云歐公謂河豚出於暮春食栁絮而肥殆不<lb/>
然今浙人食河豚於上元前江隂最先得方出時一尾<lb/>
直千錢然不多得非富人大家預以金噉漁人未易致<lb/>
二月後日益多一尾纔百錢耳栁絮時人已不食謂之<lb/>
斑子或言其腹中生蟲故惡之而江西人方得食葢河<lb/>
<pb n="KR4i0029_WYG_031-2a"/>
豚出於海初與潮俱上至春深其類稍流入于江西公<lb/>
吉州人故所知者江西事而巳<lb/>
苕溪漁隠曰東坡詩云竹外桃花三兩枝春江水暖鴨<lb/>
先知蔞蒿滿地蘆芽短正是河豚欲上時此正是二月<lb/>
景致是時河豚已盛矣但欲上之語似乎未穏<lb/>
東坡云先君與梅二丈遊時軾與子由甚少未有知者<lb/>
梅公獨深知之家有老人泉公作詩曰泉中有老人隠<lb/>
見不可常蘇子居其間飲水樂未央泉中必有魚與子<lb/>
<pb n="KR4i0029_WYG_031-2b"/>
日徜徉泉中茍無魚子特玩滄浪歳月不知老家有雛<lb/>
鳳凰百鳥戢羽翼不敢呈文章去為仲尼歎出為盛時<lb/>
祥方今天子聖母滯此泉旁聖俞没今四十年矣南遷至<lb/>
合浦見其門人歐陽晦夫出其詩藁數十幅其遺晦夫<lb/>
詩云我家無梧桐安得久留鳳晦夫年六十六尚少余<lb/>
一歳然白髪蒼顔略相似困窮亦不相逺執手大笑曰<lb/>
聖俞所謂鳳者豈例皆窮如此乎<lb/>
東軒筆錄云張堯佐以進士擢第累官至屯田員外郎<lb/>
<pb n="KR4i0029_WYG_031-3a"/>
知開州㑹其姪女有寵於仁宗冊為脩媛堯佐遂驟遷<lb/>
擢一日中除宣徽節度景靈羣牧四使是時御史唐介<lb/>
上疏引天寶楊國忠為戒不報又與諌官包拯呉奎等<lb/>
七人論列殿上既而御史中丞留百官班欲以廷諍卒<lb/>
奪堯佐宣徽景靈兩使特加介五品服以旌敢言未幾<lb/>
堯佐復除宣徽使知河陽唐謂同列曰是欲與宣徽而<lb/>
假河陽為名耳我曹豈可中已耶同列依違不前唐獨<lb/>
爭之不能奪仁宗諭曰差除自是中書介遂極言宰相<lb/>
<pb n="KR4i0029_WYG_031-3b"/>
文彦博以燈籠錦媚貴妃而致位宰相今又以宣徽使<lb/>
結堯佐請逐彦博而相富弼又言諌官觀望挾奸而言渉<lb/>
宫掖語甚切直仁宗怒趣召兩府以疏示之介廷諍不<lb/>
已樞密副使梁適叱介使下殿介諍愈切仁宗大怒玉<lb/>
音甚厲衆恐禍出不測是時蔡襄修起居注立殿陛即<lb/>
進曰介誠狂直然納諌容言人主之美徳必望全貸遂<lb/>
貶春州别駕翊日御史中丞王舉正救解之改為英州<lb/>
别駕始上怒未已兩府竊議曰必重貶介則彦博不安<lb/>
<pb n="KR4i0029_WYG_031-4a"/>
彦博去則吾屬遞遷矣既而果如其料當是時梅堯臣<lb/>
作書竄詩曰皇祐辛夘冬十月十九日御史唐子方危<lb/>
言初造膝曰朝有巨姦臣介所憤疾願條一二事臣職<lb/>
敢妄率宰相文彦博邪行世莫匹曩時守成都委曲媚<lb/>
貴䁥銀璫插左貂窮臘使馳馹邦媛將夸侈中金齎十<lb/>
鎰為我寄使君竒紋織纎宻遂傾西蜀巧日夜急鞭抶<lb/>
紅經緯金縷排科鬬八七比比雙蓮華篝燈戴心出幾<lb/>
日成一端持行如鬼疾明年觀上元被服穏稱質璨然<lb/>
<pb n="KR4i0029_WYG_031-4b"/>
驚上目遽爾有薄詰既聞所從來佞對似未失且云奉<lb/>
至尊於妾豈能必遂囬天子顔百事容丐乞臣今得粗<lb/>
陳狡猾彼非一偷威與賣利次第推甲乙是惟隂猾雄<lb/>
仁斷宜勇黜必欲致太平在列無如弼弼亦昧平生況<lb/>
臣不阿屈臣言天下公奚以身自恤君傍有側目喑啞<lb/>
横詆叱指言為罔上廢汝還蓬蓽是時白此心尚不避<lb/>
斧鑕雖令禦魑魅甘且同飴蜜既知弗可懼復以强詞<lb/>
窒帝聲亦大厲論奏不容畢介也容甚閒猛士膽為栗<lb/>
<pb n="KR4i0029_WYG_031-5a"/>
立貶嶺外春速欲為異物内外官恟恟陛下何未悉即<lb/>
敢救者誰襄執左右筆謂此儻不容盛美有所咈平明<lb/>
中執法懐疏又堅述介言或似狂百豈無一實恐傷四<lb/>
海和幸勿苦倉卒亟許遷英山衢路猶嗟咄翊日宣白<lb/>
麻稱快口盈溢阿附連諌官去若懐絮虱其間因獲利<lb/>
竊笑等蛇鷸英州五千里瘦馬行䭿䭿毒蛇噴曉霧晝<lb/>
與嵐氣没妻孥不同途風浪過蛟窟存亡未可知雨館<lb/>
愁傷骨飢僕時後先隨猿拾橡栗粤林多蔽天黄甘雜<lb/>
<pb n="KR4i0029_WYG_031-5b"/>
丹橘萬室通釀酤撫逺無禁律醉去不須錢醒來弄鳴<lb/>
瑟山水仍竒怪已可消憂鬱莫作楚大夫懐沙自沈汩<lb/>
西漢梅子真出為呉市卒市卒且不慙況兹别乗秩始<lb/>
堯臣作此詩不敢示人及歐陽修為編其集時有嫌避<lb/>
又削去此詩是以少人知者故今全錄焉<lb/>
緗素雜記云鄭谷與僧齊已黄損等共定今體詩格云<lb/>
凡詩用韻有數格一曰葫蘆一曰轆轤一曰進退葫蘆<lb/>
韻者先二後四轆轤韻者雙出雙入進退韻者一進一<lb/>
<pb n="KR4i0029_WYG_031-6a"/>
退失此則繆矣余按倦游雜錄載唐介為臺官廷疏宰<lb/>
相之失仁廟怒謫英州别駕朝中士大夫以詩送行者<lb/>
頗衆獨李師中待制一篇為人傳誦詩曰孤忠自許衆<lb/>
不與獨立敢言人所難去國一身輕似葉高名千古重<lb/>
於山並游英俊顔何厚未死姦諛骨已寒天為吾君扶<lb/>
社稷肯教夫子不生還此正所謂進退韻格也按韻略<lb/>
難字第二十五山字第二十七寒字又在二十五而還<lb/>
字又在二十七一進一退誠合體格豈率爾而為之哉<lb/>
<pb n="KR4i0029_WYG_031-6b"/>
近閲冷齋夜話載當時唐李對答語言乃以此詩為落<lb/>
韻詩葢渠伊不見鄭谷所定詩格有進退之説而妄為<lb/>
云云也<lb/>
東軒筆錄云唐介始彈張堯佐諌官皆上疏及彈文彦<lb/>
博則呉奎畏縮不前當時謂拽動陣脚及唐爭論於上<lb/>
前遂并及奎之背約執政又黜奎而文潞公益不安遂<lb/>
罷政事時李師中詩送唐有並游英俊顔何厚未死姦<lb/>
諛骨已寒之句為奎發也<lb/>
<pb n="KR4i0029_WYG_031-7a"/>
後山詩話云周盤龍以武功為散騎常侍齊武帝戲之<lb/>
曰貂蟬何如兠鍪對曰貂蟬生於兠鍪外大父穎公罷<lb/>
相建節出帥太原其詩曰兠鍪却自貂蟬出敢用前言<lb/>
戲武夫李待制師中以相業自任嘗帥秦以事去其詩<lb/>
曰兠鍪不勝任猶可冠貂蟬<lb/>
隠居詩話云楚州有官奴王英英善筆札學顔魯公體<lb/>
蔡襄頃教以筆法晚年作大字甚佳梅堯臣贈之詩曰<lb/>
山陽女子大字書不學常流事梳洗親傳筆法中郎孫<lb/>
<pb n="KR4i0029_WYG_031-7b"/>
妙畫蚕頭魯公體英英貌甚陋故有不事梳洗之句中<lb/>
郎孫君謨也<lb/>
王直方詩話云山谷嘗稱聖俞聲喧釜且裂㸃疾盎蠒<lb/>
立之句謂追古作者陳無巳喜聖俞詩獨誦其兩句云<lb/>
胡地馬牛歸隴底漢人煙火起湟中苕溪漁隠曰臨川<lb/>
集荆公次韻元厚之平戎慶捷詩即是此兩句王直方<lb/>
稱陳無巳喜聖俞詩獨誦此兩句余徧閲宛陵集無此<lb/>
兩句乃直方之誤<lb/>
<pb n="KR4i0029_WYG_031-8a"/>
西清詩話云晏元獻守汝隂梅聖俞往見之將行公置<lb/>
酒潁河上因言古人章句中全用平聲製字穏帖如枯<lb/>
桑知天風是也恨未見側字聖俞既引舟遂作五側體<lb/>
寄公云月出斷㟁口影照别舸背且獨與婦飲頗勝俗<lb/>
客對月漸上我席暝色亦稍退豈必在秉燭此景已可<lb/>
愛<lb/>
王直方詩話云聖俞在禮部考校時和歐公春雪詩云<lb/>
有夢皆蝴蝶逢袍只紵麻諸人不復措手葢韻惡而能<lb/>
<pb n="KR4i0029_WYG_031-8b"/>
用事如此可貴也苕溪漁隠曰余閲宛陵集聖俞此雪<lb/>
詩即非和歐公韻乃是倡首此詩聖俞自注云聞永叔<lb/>
謂子華曰明日聖俞若無詩修輸一盃酒歐公集中亦<lb/>
有和聖俞春雪詩皆在禮部時唱和以此可見矣王直<lb/>
方不切審細遂妄有韻惡而能用事之語葢其詩話中<lb/>
似此者甚衆吾故辨證之<lb/>
隠居詩話云馬遵謫守宣州及其去也郡僚軍民爭欲<lb/>
駐留至以鐵鎖絶江遵於餞筵倚醉令官妓剝榧實而<lb/>
<pb n="KR4i0029_WYG_031-9a"/>
食眷眷若留連狀又以所乗騘馬寄聖俞家郡人皆不<lb/>
疑其去也遵夜使人絶鎖解舟以水沃㯭牙使之不鳴<lb/>
逮曉舟去逺矣聖俞寄遵詩云三更醉下陵陽峯仙舟<lb/>
江上去無蹤杈牙鐵鎖漫横絶㯭濕不驚潭底龍斷腸<lb/>
呉姬指如笋欲剝玉榧將何從短翎水鴨飛不逺那經<lb/>
細雨山重重却顧舊埓病騘馬塵沙歴盡空龍鍾<lb/>
隠居詩話云吕士隆知宣州好以事笞官妓妓皆欲逃<lb/>
去而未得也㑹杭州有一妓到宣其色藝可取士隆喜<lb/>
<pb n="KR4i0029_WYG_031-9b"/>
之留之使不去一日郡妓復犯小過士隆又欲笞之妓<lb/>
泣訴曰某不敢辭罪但恐杭妓不能安也士隆愍而捨<lb/>
之聖俞因作莫打鴨一篇曰莫打鴨打鴨驚鴛鴦鴛鴦<lb/>
新向池北落不比孤洲老秃鶬秃鶬尚欲逺飛去何況<lb/>
鴛鴦羽翼長葢謂此也<lb/>
　<lb/>
　<lb/>
　漁隠叢話前集巻三十一<lb/>
</p>
<p>
</p>
  </div>
</body>
</text>
</TEI>
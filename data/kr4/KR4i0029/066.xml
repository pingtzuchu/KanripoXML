<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話後集巻五</head> <lb/>
    <p>
<pb n="KR4i0029_WYG_066-1a"/>
欽定四庫全書<lb/>
　漁隱叢話後集巻五<lb/>
　　　　　　　　　　　　　宋　胡仔　撰<lb/>
　　杜子美一<lb/>
東坡云太史公論詩以為國風好色而不淫小雅怨誹<lb/>
而不亂以予觀之是特識變風變雅耳烏知詩之正乎<lb/>
昔先王之澤衰然後變風發乎情雖衰而未竭是以猶<lb/>
止於禮義以為賢於無所止者而巳若夫發於性止於<lb/>
<pb n="KR4i0029_WYG_066-1b"/>
忠孝者其詩豈可同日而語哉古今詩人衆矣而杜子<lb/>
美為首豈非以其流落饑寒終身不用而一飯未嘗忘<lb/>
君也歟<lb/>
東臯雜録云有問荆公老杜詩何故妙絶古今公曰老<lb/>
杜固嘗言之讀書破萬巻下筆如有神<lb/>
苕溪漁隱曰職林云補闕拾遺武后垂拱中置二人以<lb/>
掌供奉諷諫自開元後尤為清選左右補闕各二人供<lb/>
奉各一人左右拾遺亦然左屬門下右屬中書故岑參<lb/>
<pb n="KR4i0029_WYG_066-2a"/>
寄左省杜拾遺云聯步趨丹陛分曹限紫微老杜答岑<lb/>
補闕云窈窕清禁闥罷朝歸不同君隨丞相後我往日<lb/>
華東正謂此也<lb/>
文昌雜録云杜甫為左拾遺作紫宸殿退朝詩宮中每<lb/>
出歸東省會送䕫龍集鳳池東省門下也鸞臺在焉鳳<lb/>
池在中書省杜詩不應有誤恐唐朝别有故事又恐是<lb/>
時政事堂適在左省也苕溪漁隱曰按裴炎傳云故事<lb/>
宰相於門下省議事謂之政事堂故長孫無忌為司空<lb/>
<pb n="KR4i0029_WYG_066-2b"/>
房𤣥齡為僕射魏徵為太子太師皆知門下省事至中<lb/>
宗時裴炎以中書令執政事筆故徙政事堂於中書省<lb/>
子美於肅宗至德二載拜左拾遺作退朝詩其言鳯池<lb/>
誠有所據知其不誤也<lb/>
文昌雜録云唐制天子坐朝宫人引至殿上故杜甫詩<lb/>
户外昭容紫袖垂雙瞻御坐引朝儀天祐二年十二月<lb/>
詔曰宫嬪女職本備内任今後每遇延英坐日只令小<lb/>
黄門祗候引從宫人不得出内自此始罷也又云香飄<lb/>
<pb n="KR4i0029_WYG_066-3a"/>
合殿春風轉花覆千官淑景移乂晩出左掖退朝花底<lb/>
散歸院栁邊迷乃知唐朝殿多種花栁今殿庭惟植槐<lb/>
楸鬱鬱然有嚴毅之氣也<lb/>
復齋漫録云唐六典左右拾遺掌供奉諷諫凡發令舉<lb/>
事有不便於時不合於道者小則上封大則廷諍子美<lb/>
以至德二載拜左拾遺故寄賈司馬云法駕還雙闕王<lb/>
師下八川此時霑奉引佳氣拂周旋奉酬嚴公題野亭<lb/>
云拾遺曾奏數行書懶性從來水竹居奉引濫騎沙苑<lb/>
<pb n="KR4i0029_WYG_066-3b"/>
馬幽棲真釣錦江魚此兩詩所以言供奉也春宿左省<lb/>
云明朝有封事數問夜如何出左掖云避人焚諫草此<lb/>
兩詩所以言小則上封大則廷諍也<lb/>
復齋漫録云山谷言船如天上坐人似鏡中行又云船<lb/>
如天上坐魚似鏡中懸沈雲卿詩也老杜云春水船如<lb/>
天上坐祖述佺期之語也繼之以老年花似霧中看葢<lb/>
觸類而長之予以雲卿之詩原於王逸少鏡湖詩所謂<lb/>
山隂路上行如在鏡中遊之句然李太白入青溪山亦<lb/>
<pb n="KR4i0029_WYG_066-4a"/>
云人行明鏡中鳥度屏風裏雖有所襲然語益工也<lb/>
復齋漫録云張華博物志曰江陵有臺甚大而惟有一<lb/>
柱衆梁皆共此柱後土人呼為木履觀或曰一柱觀梁<lb/>
劉孝綽江津寄劉之遴云經過一柱觀出入三休臺故<lb/>
子美泊松滋江亭云一柱全應近髙唐莫再經下峽云<lb/>
船經一柱過留眼共登臨送李功曹之荆州云孤城一<lb/>
柱觀落日九江流又所思云九江日落醒何處一柱觀<lb/>
頭眠幾回䕫府咏懷云音徽一柱數<lb/>
<pb n="KR4i0029_WYG_066-4b"/>
藝苑雌黄云張文潛明道雜誌云讀書有義未通而輒<lb/>
改字最學者大病也杜詩黄精無苗後人所改也舊乃<lb/>
黄獨讀者不知其義因改為精其實黄獨是一物也本<lb/>
處謂之土芋根惟一顆而色黄故名黄獨饑歲土人掘<lb/>
以充糧食故老杜云耳僧惠洪則曰黄獨芋魁之小者<lb/>
俗人易曰黄精子美流離亦未至作道人劍客食黄精<lb/>
也此語殊謬惠洪徒見黄獨一名土芋遂謂芋魁之小<lb/>
者殊不知與芋魁懸别觀子美詩有三春濕黄精一食<lb/>
<pb n="KR4i0029_WYG_066-5a"/>
生毛羽掃除白髮黄精在君看他時冰雪容之句安得<lb/>
云未至作道人劍客食黄精乎東坡云詩人空腹待黄<lb/>
精生事只看長柄械則坡讀杜詩亦以黄獨為黄精矣<lb/>
復齋漫録云送李八秘書云對敭抏士卒乾没費倉儲<lb/>
不曉對敭抏士卒為何等語讀上林賦方悟抏挫也五<lb/>
官切抏士卒之精費府庫之財葢李方入對宜論蜀中<lb/>
兵老財匱也題鄭十八云禰衡實恐遭江夏方朔虚傳<lb/>
是歲星今世注杜詩乃謂方朔為太白星精余以注所<lb/>
<pb n="KR4i0029_WYG_066-5b"/>
引非是按班固武帝故事云上至海上考竟諸道士尤<lb/>
妖妄者百餘人西王母遣使曰欲見神人而先殺僇吾<lb/>
與帝絶矣使至之日東方朔死上疑問使者云朔是木<lb/>
帝精為歲星下遊人間以觀天下非陛下臣也西京雜<lb/>
記亦云夏侯孝若畫贊云神變造化靈為星辰葛洪神<lb/>
仙傳亦云王遥遇雨使弟子以九節杖擔篋不沾濕劉<lb/>
向列仙傳云華山絶頂有石臼號玉女洗頭盆中有碧<lb/>
水未嘗増减故望岳詩安得仙人九節杖挂到玉女<lb/>
<pb n="KR4i0029_WYG_066-6a"/>
洗頭盆<lb/>
樂府解題云武王伐紂作歌使士習之號曰巴渝之曲<lb/>
因其地以巴渝取名故題瀼西草堂云萬里巴渝曲三<lb/>
年寔飽聞注引前漢禮樂志巴渝鼓員三十六人殊不<lb/>
知巴渝之歌自武王伐紂始諸將詩韓公本意築三城<lb/>
擬絶天驕插漢旌按唐中宗時張仁愿取漢南地於河<lb/>
北築三受降城絶虜南宼仁愿後封韓國公故杜云爾<lb/>
藝苑雌黄云凡王室中否而復興謂之中興周宣之詩<lb/>
<pb n="KR4i0029_WYG_066-6b"/>
曰任賢使能周室中興焉中字陸德明釋文張仲切徐<lb/>
安道音辨只作平聲讀然古人用此或作平聲或作去<lb/>
聲如杜陵云今朝漢社稷新數中興年萬里傷心嚴譴<lb/>
日百年垂死中興時李義山云言皆在中興此類皆作<lb/>
去聲用如杜陵云神靈漢代中興主功業汾陽異姓王<lb/>
側聽中興主長吟不世賢李義山云身閒不覩中興盛<lb/>
此類皆作平聲用<lb/>
東臯雜録云詩烝民任賢使能周室中興焉陸德明釋<lb/>
<pb n="KR4i0029_WYG_066-7a"/>
文張仲切故老杜詩云今朝漢社稷新數中興年又萬<lb/>
里傷心嚴譴日百年垂死中興時古人留意音訓如此<lb/>
又嘗見人讀冒頓音墨突徧閱漢書無此音後出晉書<lb/>
音義乂曲逆音句遇亦出文選注功臣贊中苕溪漁隱<lb/>
曰東坡詩云威聲又數中興年二冦行當一矢聯吕居<lb/>
仁詩云謝安肯為蒼生起早為吾君了中興皆張仲切<lb/>
用中興字也<lb/>
許彦周詩話云北征詩微爾人盡非于今國猶活獨以<lb/>
<pb n="KR4i0029_WYG_066-7b"/>
活國許陳元禮何也葢禍亂既作惟賞罰當則再振否<lb/>
則不支持矣元禮首議誅太真國忠輩近乎一言興邦<lb/>
宜得此語倘無此舉雖有李郭不能展用<lb/>
復齋漫録云王叡炙轂子云夏商以草為屩左氏曰菲<lb/>
屨也至周以麻為之謂之麻鞋貴賤通著晉永嘉中以<lb/>
絲為之宫中妃嬪皆著故述懷云麻鞋見天子衣袖露<lb/>
兩肘爾雅注云鷿鵜似鳬而小膏中瑩刀續英華詩有<lb/>
馬啣苜蓿葉劔瑩鷿鵜膏故子美贈張卿云健筆凌鸚<lb/>
<pb n="KR4i0029_WYG_066-8a"/>
鵡銛鋒瑩鷿鵜又大食刀歌䥴錯碧甖鸊鵜膏鋩鍔已<lb/>
虛秋江濤總大莊嚴寺碑俯看驚電影徹琉璃之宫遥<lb/>
拖宛虹光徧水晶之域故宿贊公房云身在水晶域任<lb/>
昉述異記云吳王闔閭造水晶宫又魏畧曰大秦國以<lb/>
水晶為屋柱故曲江對酒云水晶宫殿轉霏微古樂府<lb/>
君家誠易知易知復難忘黄金為君門白玉為君堂故<lb/>
詩云上君白玉堂倚君金華省髙昌有草實如蠒蠒中<lb/>
絲如細績名為白叠子國人織以為布甚軟白見南史<lb/>
<pb n="KR4i0029_WYG_066-8b"/>
故贊公房詩光明白叠巾<lb/>
藝苑雌黄云世人言度曲者多作徒故切謂歌曲也張<lb/>
平子兩京賦云度曲未終雲起雪飛子美陪李梓州泛<lb/>
江詩翠眉縈度曲雲鬢儼分行皆作徒故切讀攷之前<lb/>
漢元帝紀贊云帝多材藝善史書鼓琴吹洞簫自度曲<lb/>
被歌聲應劭注自隱度作新曲因持新曲以為歌詩聲<lb/>
也顔注度音大各切則與張平子杜詩所言度曲異矣<lb/>
而臣瓚注則曰度曲謂歌終更授其次則又誤以度曲<lb/>
<pb n="KR4i0029_WYG_066-9a"/>
為歌曲夫度曲雖有兩音若讀元帝紀止可作大各切<lb/>
唐書段安節善樂律能自度曲其意正與元帝紀相合<lb/>
藝苑雌黄云東坡嘗言曽子固文章妙天下而有韻者<lb/>
輒不工杜子美長於歌詩而無韻者幾不可讀比觀西<lb/>
清詩話乃不然此說云杜少陵文自古奥如九天之雲<lb/>
下垂四海之水皆立忽翳日而飜萬象却浮空而留六<lb/>
龍萬舞凌亂又似乎春風壯而江海波其語磊落驚人<lb/>
或言無韻者不可讀是大不然予謂此數語乃出杜陵<lb/>
<pb n="KR4i0029_WYG_066-9b"/>
三賦謂之無韻可乎竊意東坡所謂無韻者葢若課伐<lb/>
木詩序之類是也苕溪漁隱曰少游嘗有此語藝苑以<lb/>
為東坡誤矣<lb/>
東觀餘論云董君新序稱甫為淑妃皇父碑在開元二<lb/>
十三年最少作也予按是年甫年纔二十四歲宜為少<lb/>
作然按碑文妃卒葬皆在二十年然此碑乃其子壻鄭<lb/>
潛耀令甫作未必在是年碑末云甫忝鄭莊之賔客游<lb/>
竇主之園林以白頭之嵇阮豈獨步於崔蔡野老何知<lb/>
<pb n="KR4i0029_WYG_066-10a"/>
斯文見託若其壯年所作豈得序稱白頭嵇阮與野老<lb/>
何知哉又其銘云日居月諸丘壠荆杞列樹拱矣豐碑<lb/>
缺然則其立碑葢在葬後六年非甫年二十四當開元<lb/>
二十三年皇父葬時所作也葢董君不考立碑年但考<lb/>
其葬年故誤爾董君新序稱永泰元年嚴武移山南崔<lb/>
旰亂甫避秦川定後還成都即浮江東欲適吳楚按武<lb/>
卒於成都故有哭嚴僕射詩則武未嘗移鎮山南也又<lb/>
有將適吳楚留别章使君當在武未再尹成都之前非<lb/>
<pb n="KR4i0029_WYG_066-10b"/>
崔旰亂之後此二事皆舛誤<lb/>
金石録云唐六公詠李邕撰胡履靈書余初讀杜子美<lb/>
八哀詩云朗詠六公篇憂來豁䝉蔽恨不見其詩晩偶<lb/>
得石本録其文詞髙古真一代佳作也六公者五王各<lb/>
為一章狄丞相為一章也<lb/>
許彦周詩話云詩有力量猶如弓之年力其未挽時不<lb/>
知其難也及其挽之力不及處分寸不可强若出塞曲<lb/>
落日照大旗馬鳴風蕭蕭悲笳數聲動壯士慘不驕又<lb/>
<pb n="KR4i0029_WYG_066-11a"/>
八哀詩汝陽讓帝子眉宇真天人虬髯似太宗色映塞<lb/>
外春此等力量不容他人到<lb/>
麈史云杜審言子美之祖也則天時以詩擅名與宋之<lb/>
問唱和其詩有綰霧青條弱牽風紫蔓長又有寄語洛<lb/>
城風月道明年春色倍還人之句若子美林花帶雨胭<lb/>
脂落水荇牽風翠帶長又云傳語風光共流轉暫時相<lb/>
賞莫相違雖不襲其意而語句體格脈絡葢可謂入宗<lb/>
而取法矣<lb/>
<pb n="KR4i0029_WYG_066-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話後集巻五<lb/>
</p>
<p>
</p>
  </div>
</body>
</text>
</TEI>
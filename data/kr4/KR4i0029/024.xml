<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻二十四</head> <lb/>
    <p>
<pb n="KR4i0029_WYG_024-1a"/>
欽定四庫全書<lb/>
　漁隱叢話前集巻二十四<lb/>
　　　　　　　　　　　　　宋　胡仔　撰<lb/>
　　陽闗霓裳<lb/>
東坡云舊傳陽闗三疊然今世歌者毎句再疊而已若<lb/>
通一首言之是四疊皆非是或每句三唱以應三疊之<lb/>
説則叢然無復節奏余在宻州有文勛長官以事至密<lb/>
自云得古本陽闗其聲宛轉凄斷不類乃知唐本三疊<lb/>
<pb n="KR4i0029_WYG_024-1b"/>
蓋如此及在黄州偶讀樂天對酒詩云相逢且莫推辭<lb/>
醉聽唱陽闗第四聲注云第四聲勸君更盡一杯酒以<lb/>
此驗之若一句再疊則此句為第五聲今為第四聲則<lb/>
一句不疊審矣<lb/>
山谷云古樂府有巴東三峽巫峽長猿鳴三聲淚霑裳<lb/>
但以抑怨之音和為數疊惜其聲不傳余自荆州上峽<lb/>
入黔州備甞山川險阻因作前二疊傳與巴娘令以竹<lb/>
枝歌之前一疊可和云鬼門闗外莫言逺五十三驛是<lb/>
<pb n="KR4i0029_WYG_024-2a"/>
皇州後一疊可和云鬼門闗外莫惆悵四海一家皆弟<lb/>
兄或各用四句入陽闗小秦王亦可歌之<lb/>
西清詩話云歐陽公歸田録論王建霓裳詞弟子部中<lb/>
㽞一色聽風聽水作霓裳以不曉聽風聽水為恨余嘗<lb/>
觀唐人西域記云龜兹國王與臣庶知樂者於大山間<lb/>
聽風水之聲均節成音後飜入中國如伊州涼州甘州<lb/>
皆龜兹至也此説近之但不及霓裳耳鄭嵎津陽門詩<lb/>
注葉法善引明皇入月宫聞樂歸笛寫其半㑹西涼府<lb/>
<pb n="KR4i0029_WYG_024-2b"/>
楊敬逺進婆羅門曲聲調脗合按之便韻乃合二者製<lb/>
霓裳羽衣曲則知霓裳亦來自西域云<lb/>
蔡寛夫詩話云霓裳之始世多以白樂天所記與劉禹<lb/>
錫王建二詩不同為疑按明皇雜録云道士葉法善嘗<lb/>
引上至月宫聆天樂上自曉音律黙記其音為霓裳羽<lb/>
衣曲此説雖怪然唐人大扺如此言元㣲之詩云明皇<lb/>
度曲多新態宛轉侵淫易沈着赤白桃李取花名霓裳<lb/>
之始自當以此為證也鄭嵎津陽門詩以謂上歸但記<lb/>
<pb n="KR4i0029_WYG_024-3a"/>
其半㑹西涼府都督楊敬逺進婆羅門曲與其聲調相<lb/>
符遂以月中所聞為散序敬逺所進作腔此則與樂天<lb/>
之説符矣但不知禹錫建皆與此數人同時何從復得<lb/>
異説也唐有兩霓裳曲開成初尉遲璋嘗放古作霓裳<lb/>
羽衣曲以獻詔以曲名賜貢院為題此自一曲也是嵗<lb/>
牓首李肱所試詩即此題其詩始言開元太平時萬國<lb/>
賀豐嵗梨園獻舊曲玉座流新製末言蓬壺事已空仙<lb/>
樂功无替詎肯聽遺音聖功知善繼則亦是祖述開元<lb/>
<pb n="KR4i0029_WYG_024-3b"/>
遺聲耳此曲世无譜好事者每惜之江表志載周后獨<lb/>
能按譜求之徐常侍鉉有聽霓裳送以詩云此是開元<lb/>
太平曲莫教偏作别離聲則江南時猶在也<lb/>
苕溪漁隱曰明皇遊月宫事凡見於五書鄭嵎津陽門<lb/>
詩注明皇雜録髙道傳此三書皆云葉法善引明皇遊<lb/>
月宫聞樂歸作霓裳羽衣曲唐逸史云與羅公逺同遊<lb/>
異人録云與申天師同遊惟此二書為異余嘗考髙道<lb/>
傳亦有羅公逺列傳无遊月宫事則知唐逸史之誤无<lb/>
<pb n="KR4i0029_WYG_024-4a"/>
欵若異人録别无以證之未遽以為誤也<lb/>
　　祕色<lb/>
侯鯖録云今之祕色磁器世言錢氏有國越州燒進不<lb/>
得臣庶用之故云秘色比見陸龜䝉進越器詩云九秋<lb/>
風露越寒開奪得千峰翠色來好向中宵盛沆瀣共嵇<lb/>
中散闘遺杯乃知唐巳有祕色非錢氏為始<lb/>
　　唐人雜記<lb/>
蔡寛夫詩話云亭亭畫舸繫寒潭直到行人酒半酣不<lb/>
<pb n="KR4i0029_WYG_024-4b"/>
管煙波與風雨載將離恨過江南嘗有人客舎壁間見<lb/>
此詩莫知誰作或云鄭兵部仲賢也然集中無有好事<lb/>
者或填入樂府仲賢當前輩未貴杜詩獨知愛尚往往<lb/>
造語警㧞但體小弱多一律可恨耳歐陽文忠公稱其<lb/>
張僕射園中一聮以為集中少比恐公未嘗見其全編<lb/>
大抵仲賢情致深婉比當時輩流能不專使事而尤長<lb/>
於絶句如一夜西風旅鴈秋背身調鏃索征裘闗山落<lb/>
盡黄榆葉駐馬誰家唱石州又江雲薄薄日斜暉江館<lb/>
<pb n="KR4i0029_WYG_024-5a"/>
蕭條獨掩扉梁燕不知人事改雨中猶作一雙飛若此<lb/>
等類須在王摩詰伯仲之間劉禹錫杜牧之不足多也<lb/>
西清詩話云緱氏王子晉昇仙之地有祠在焉鄭工部<lb/>
文寶嘗題一絶云秋隂漠漠秋雲輕緱氏山頭月正明<lb/>
帝子西飛仙馭逺不知何處夜吹笙後晏元獻守洛過<lb/>
見之取白樂天語書其後云此詩在在處處有神物護<lb/>
持苕溪漁隱曰鄭兵部仲賢鄭工部文寶不知此果一<lb/>
人邪果二人邪當竢知者問之<lb/>
<pb n="KR4i0029_WYG_024-5b"/>
苕溪漁隱曰羊士諤尋山家詩云主人聞語未開門繞<lb/>
籬野菜飛黄蝶余嘗居村落間食飽榰笻縱歩款鄰家之<lb/>
扉小立待之眼前景物悉如詩中之語然後知其工切<lb/>
也<lb/>
迃叟詩話云唐之中葉文章特盛其姓名湮没不傳於<lb/>
世者甚衆如河中府鸛雀樓有王之美暢諸<hi>一云暢當</hi>
二詩暢詩曰逈臨飛鳥上髙謝世人間天勢圍平野河<lb/>
流入斷山王詩曰白日依山盡黄河入海流欲窮千里<lb/>
<pb n="KR4i0029_WYG_024-6a"/>
目更上一層樓二人者皆當時賢士所不數而後人擅<lb/>
詩名者豈能及之哉<lb/>
西清詩話云題華清宫一絶行盡江南數十程曉乘殘<lb/>
月入華清朝元閣上西風急都入長楊作雨聲乃杜常<lb/>
也又武昌阻風一絶江上春風㽞客舟無窮歸思滿東<lb/>
流與君盡日閒臨水貪看飛花忘却愁乃方澤也二人<lb/>
不以文藝名世而詩語驚人如此殆不可知矣<lb/>
西清詩話云陳傳道嘗於彭門壁間見書一聨云一鳩<lb/>
<pb n="KR4i0029_WYG_024-6b"/>
鳴午寂雙燕話春愁後以語東坡世謂公作然否坡笑<lb/>
曰此唐人得意句僕安能道此苕溪漁隱曰余嘗用此<lb/>
語作春日一聮云話盡春愁雙紫燕喚回午夢一黄鸝<lb/>
摭言云李濤篇詠甚著如溪聲長在耳山色不離門掃<lb/>
地樹㽞影拂牀琴有聲落日長安道秋槐滿地花皆膾<lb/>
炙人口<lb/>
苕溪漁隱曰聶夷中詠田家詩云鋤禾日正午汗滴禾<lb/>
下土故知盤中飡粒粒皆辛苦此數語最佳其餘雖有<lb/>
<pb n="KR4i0029_WYG_024-7a"/>
諷刺亦俚甚矣<lb/>
蔡寛夫詩話云潤州大江本與今楊子橋為對干而𤓰<lb/>
洲乃江中一洲耳故潮水悉通楊州城中李紳與李頻<lb/>
詩云鸕鷀山頭片雲晴楊州城裏見潮生以為自大厯<lb/>
後潮信始不通今𤓰洲既與楊子橋相連自楊子距江<lb/>
尚三十里𤓰洲以閘為限則不惟潮不至揚州亦自不<lb/>
至揚子矣山川形勢固有時遷易大抵江中多積沙初<lb/>
自水底將涌聚傍江居人多能以水色驗之漸漲而出<lb/>
<pb n="KR4i0029_WYG_024-7b"/>
水初謂之塗泥地已而生小黄花而謂之黄花雜草地<lb/>
其相去遲速不常近不過三五年者自黄花變而生蘆<lb/>
葦則緜亘數十里皆為良田其為利不貲矣故有辨其<lb/>
水色即請射而懸空出税三二年者予在丹徒聞金山<lb/>
之南將有漲沙者安知異時金山復不與潤州為一邪<lb/>
漫叟詩話云世俗多以樂史慈竹詩諭䝉謂其有補於<lb/>
教化有云又聞猓<graphic n="KR1738" url="https://raw.githubusercontent.com/kanripo/KR-Gaiji/master/images/KR1738.png" mimeType="image/png"/>死終不相弃離事見十道四蕃志<lb/>
愛州有此獸似猴而大有仁義行則大者前小者後有<lb/>
<pb n="KR4i0029_WYG_024-8a"/>
為射所中則傷者拔死者箭自刺而死孰謂人而不如<lb/>
獸乎<lb/>
漫叟詩話云世有青衿集一編以授學徒可以諭䝉若<lb/>
天詩云戴盆徒仰止測管詎知之席詩云孔堂曾子避<lb/>
漢殿戴馮重可謂著題乃東坡所謂賦詩必此詩也<lb/>
　　楊凝式<lb/>
蔡寛夫詩話云楊凝式仕後唐晉漢間落魄不自檢束<lb/>
自號楊風子終能以智自完書法髙妙傑出五代可與<lb/>
<pb n="KR4i0029_WYG_024-8b"/>
顔栁繼軌今洛中僧寺尚多有其遺跡題華嚴院一詩<lb/>
云院似禪心靜花如覺性圓自然知了義争肯學神仙<lb/>
用筆尤奔放竒逸李西臺建中平生師凝式書題詩於<lb/>
旁曰枮杉倒檜霜天老松烟麝煤陰雨寒我亦生來有<lb/>
書癖一回入寺一回看西臺書亦自深穩老健前輩所<lb/>
貴重也<lb/>
　　羅隱<lb/>
蔡寛夫詩話云潤州甘露寺有塊石狀如伏羊形製略<lb/>
<pb n="KR4i0029_WYG_024-9a"/>
具號很石相傳孫權嘗據其上與先主論曹公壁間舊<lb/>
有羅隱詩板云紫髯桑蓋兩沈吟很石空存事莫尋漢<lb/>
鼎未分聊把手楚醪雖美肯同心英雄已往時難問苔<lb/>
蘚何知日漸深還有市㕓沽酒客雀喧鳩聚話蹄涔時<lb/>
錢鏐髙駢徐温鼎立三方潤州介處其間隱此詩比平<lb/>
時所作亦差婉而有味也元符末寺經火詩板不復存<lb/>
而石亦毁剥矣寺中有李衞公詩陸探㣲吳生等畫亦<lb/>
同為煨燼惟梁天監中兩鉄鑊各容數石尚存苕溪漁<lb/>
<pb n="KR4i0029_WYG_024-9b"/>
隱曰余讀五代舊史隱錢唐人工詩尤長於詠史唐宰<lb/>
相鄭畋深器之鄭有女美而才嘗得隱詩諷誦至於忘<lb/>
寢食鄭憐其意欲以妻隱一旦召隱至私第具食俾女<lb/>
於壁間窺之女見隱貎極陋遂焚其詩不復肯誦焉婚<lb/>
亦竟不成隱累舉進士不第錢尚父鏐辟為從事官至<lb/>
給事中<lb/>
東坡云先友史經臣彦輔謂予阮籍登廣武而歎曰時<lb/>
无英雄使竪子成名豈謂沛公竪子乎余曰非也傷時<lb/>
<pb n="KR4i0029_WYG_024-10a"/>
无劉項也竪子指魏晉間人耳其後予游京口甘露寺<lb/>
寺有孔明孫權梁武李德裕之遺迹予感之賦詩其略<lb/>
曰四雄皆龍虎遺跡儼未刓方其盛壯時争奪肯少安<lb/>
廢興屬造物遷逝誰控摶况彼妄庸子而欲事所難聊<lb/>
興廣武歎不待雍門彈則猶此意也今日讀李白登廣<lb/>
武古戰場詩云沈湎呼竪子狂言非至公乃知李太白<lb/>
亦誤認嗣宗語與先友之意无異也嗣宗雖放蕩本有<lb/>
志於世以魏晉間多故一放於酒耳何至以沛公為竪<lb/>
<pb n="KR4i0029_WYG_024-10b"/>
子乎<lb/>
西清詩話云吳越紀事越僧處黙賦詩有竒句嘗云到<lb/>
江吳地盡隔岸越山多羅隱見曰此我句失之久矣乃<lb/>
為吾師丐得識者鄙其儇薄太甚<lb/>
桐江詩話云許渾集中佳句甚多然多用水字故國初<lb/>
士人云許渾千首濕是也謂如洛中懷古詩云水聲東<lb/>
去市朝變山勢北來宫殿髙若其他詩無水字則此句<lb/>
當無愧於作者羅隱詩篇篇皆有喜怒哀樂心志去就<lb/>
<pb n="KR4i0029_WYG_024-11a"/>
之語而卒不離乎一身故許渾千首濕人以羅隱一生<lb/>
身為對又云杜甫一生愁似優於前矣<lb/>
　　五季雜記<lb/>
東坡記唐事云韓定辭不知何許人為鎮州王鎔書記<lb/>
聘燕帥劉仁恭舎於賔館命幕客馬郁延接馬有詩贈<lb/>
韓曰燧林芳草緜緜思盡日相携陟麗譙别後<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嵍山<lb/>
上望羨君還復見王喬郁詩雖清秀然意在試其學問<lb/>
韓即席酬之曰崇霞臺上神仙客學辨癡龍藝最多盛<lb/>
<pb n="KR4i0029_WYG_024-11b"/>
德好將銀筆述麗詞堪與雪兒歌坐内諸賔靡不欽訝<lb/>
稱為妙句然亦疑其銀筆之譬也他日郁從容問韓以<lb/>
雪兒銀筆之事韓曰昔梁元帝為湘東王時好學著書<lb/>
常記録忠臣義士及文之美者筆有三品以金銀雕飾或<lb/>
用班竹為管忠孝全者用金管書之德行精粹者用銀<lb/>
管書之文章贍麗者以班管書之故湘東王之譽振於<lb/>
士表雪兒孝宻之愛姬能歌舞每見賔僚文章有竒麗<lb/>
中意者即付雪兒叶音律以歌之又問癡龍出自何處<lb/>
<pb n="KR4i0029_WYG_024-12a"/>
曰洛下有洞穴曽有人誤墜於中因行數里漸明曠見<lb/>
有宫殿人物凡九處又有大羊羊髯有珠人取食之不<lb/>
知何所復出以問張華華曰此地仙九館也大羊名癡<lb/>
龍耳定辭復問郁<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嵍之山當在何處郁曰此隋郡之<lb/>
故事何謙遜而下問由是兩相悦服結交而去<lb/>
湘素雜記云楊文公談苑載伶人王感化少聰敏未嘗<lb/>
執巻而多識故實口諧捷急滑稽无窮㑹中主引李繼<lb/>
勲嚴續二相游苑中適見繫牛於株枿上令感化賦詩<lb/>
<pb n="KR4i0029_WYG_024-12b"/>
應聲曰曽遭寗戚鞭敲角幾被田單火燎身獨向殘陽<lb/>
嚼枯草近來問喘更何人因以譏二相也又中主徙豫<lb/>
章潯陽遇大風中主不悦命酒獨酌指北岸山問舟人<lb/>
云皖公山愈不懌感化獨前獻詩曰龍舟萬里駕長風<lb/>
漢武潯陽事正同珍重皖公山色好景斜不落夀杯中<lb/>
中主大悦賜束帛余讀江南野録載李家明當嗣主時<lb/>
為樂部頭能滑稽善諷諫亦載二詩首尾大同小異詠<lb/>
牛詩曰曽遭寗戚鞭敲角又被田單火燎身閒背斜陽<lb/>
<pb n="KR4i0029_WYG_024-13a"/>
嚼枯草近來問喘更無人龍舟詩曰龍舟輕颭錦帆風<lb/>
正值宸遊望逺空回首皖公山色翠影斜不到夀杯中嗣<lb/>
主因慟俛首而過談苑以感化為建州人野録以家明<lb/>
為廬州人談苑謂中主野録謂嗣主未詳孰是<lb/>
石林詩話云五代王仁裕知貢舉王溥為狀元時年二<lb/>
十六遂相周世宗猶及本朝以太子太保歸班年纔四<lb/>
十二前此所未有也溥初拜相仁裕猶致政无恙以詩<lb/>
賀之云一戰文場拔趙旗更調金鼎佐无為白麻驟降<lb/>
<pb n="KR4i0029_WYG_024-13b"/>
恩何極黄髪初聞喜可知跋勑案前人到少築沙堤上<lb/>
馬蹄遲立班始得遥相見親洽争如未貴時溥在位每<lb/>
休沐必詣仁裕從容終日蓋唐以來坐主門生之禮尤<lb/>
厚<lb/>
苕溪漁隱曰小説記事率多舛誤豈復可信雖事之小<lb/>
者如一詩一詞蓋亦偶爾淮隂侯廟詩築壇拜日恩雖<lb/>
重之句青箱雜記謂是錢昆作桐江詩話謂是黄好謙<lb/>
作是一詩而有二説也小詞春光好待得鸞膠續斷絃<lb/>
<pb n="KR4i0029_WYG_024-14a"/>
是何年之句江南野録謂是曹翰使江南贈娼妓詞本<lb/>
事曲謂是陶榖使錢唐贈驛女詞冷齋夜話謂是陶榖<lb/>
使江南贈韓熈載歌姬詞是一詞而有三説也其他類<lb/>
此者甚衆殆不可徧舉<lb/>
　<lb/>
　<lb/>
　<lb/>
　<lb/>
<pb n="KR4i0029_WYG_024-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話前集巻二十四<lb/>
</p>
<p>
</p>
  </div>
</body>
</text>
</TEI>
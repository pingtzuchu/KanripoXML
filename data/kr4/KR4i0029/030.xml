<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隠叢話前集巻三十</head> <lb/>
    <p>
<pb n="KR4i0029_WYG_030-1a"/>
欽定四庫全書<lb/>
　漁隠叢話前集巻三十<lb/>
　　　　　　　　　　　　　宋　胡仔　撰<lb/>
　　六一居士下<lb/>
苕溪漁隠曰歐公花品序云牡丹初不載文字自則天<lb/>
已後始盛如沈宋元白之流皆喜咏花當時有一花之<lb/>
異彼必形於篇什而寂无傳焉惟劉夣得有詠魚朝恩<lb/>
宅牡丹但云一叢千朶而巳余謂歐公此言非是觀劉<lb/>
<pb n="KR4i0029_WYG_030-1b"/>
夢得元微之白樂天三人其以牡丹形於篇什者甚衆<lb/>
烏得謂之寂無傳焉劉夢得乃是詠渾侍中牡丹非詠<lb/>
魚朝恩宅者此亦歐公誤記耳其詩云徑尺千餘朶人<lb/>
間有此花今朝見顔色更不向諸家又賞牡丹詩云庭<lb/>
前芍藥妖無格池上芙蕖淨少情唯有牡丹真國色花<lb/>
開時節動京城又云有此傾城好顔色天教晩發賽諸<lb/>
花其詩若是非獨但云一叢千朶而巳元微之看牡丹<lb/>
古詩云蝶舞香暫飄蜂牽蘂難正籠處綵雲合露湛紅<lb/>
<pb n="KR4i0029_WYG_030-2a"/>
珠瑩又西明寺絶句云花向琉璃地上生光風眩轉紫<lb/>
雲英自從天女盤中見直至今朝眼更明若白樂天凡<lb/>
有此詩數十首其牡丹芳長篇云千片赤英霞爛爛百<lb/>
枝綘艶燈煌煌照地初開錦繡段當風不結麝臍囊映<lb/>
葉多情隠羞面卧叢無力含醉粧又看渾家牡丹戲贈<lb/>
李二十云香勝燒蘭紅勝霞城中最數令公家人人散<lb/>
後君須看歸到江南無此花又買花詩云灼灼百朶花<lb/>
戔戔五束素又云一叢深色花十户中人賦則當時此<lb/>
<pb n="KR4i0029_WYG_030-2b"/>
花之貴斷可知矣花品序又云牡丹自則天已後始盛<lb/>
歐公此言信然余今因以開元時牡丹二事驗之葢開<lb/>
元正是則天巳後也其一事即李翰杯集後序云開元<lb/>
中禁中初重木芍藥即今牡丹也得四本紅紫淺紅通<lb/>
白者上因移植於興慶池東沈香亭前㑹花方繁開上<lb/>
乘照夜車太真妃以步輦從詔選棃園弟子中尤者得<lb/>
樂十六色李龜年以歌擅一時之名手捧檀板押衆樂<lb/>
前將歌之上曰賞名花對妃子焉用舊樂詞為遽命李<lb/>
<pb n="KR4i0029_WYG_030-3a"/>
龜年持金花牋賜翰林供奉李白立進清平調辭三章<lb/>
白欣然承詔猶若宿酲未解因援筆賦之其一曰雲想<lb/>
衣裳花想容春風拂檻露華濃若非羣玉山頭見㑹向<lb/>
瑤臺月下逢其二曰一枝紅艶露凝香雲雨巫山枉斷<lb/>
腸借問漢宫誰得似可憐飛燕倚新粧其三曰名花傾<lb/>
國兩相歡長得君王帶笑看解釋春風無限恨沈香亭<lb/>
北倚䦨干龜年以歌辭進上命梨園弟子略約調撫絲<lb/>
竹遂促龜年歌之太真妃持玻瓈七寶杯酌西涼州蒲<lb/>
<pb n="KR4i0029_WYG_030-3b"/>
萄酒笑領歌辭意甚厚上因調玉笛以倚曲每曲徧將<lb/>
换則遲其聲以媚之太真妃飲罷斂繡巾重拜上自是<lb/>
顧李翰林尤異於諸學士其一事即松䆫雜錄云明皇<lb/>
内殿賞牡丹問侍臣曰牡丹詩誰為首奏云李正封詩<lb/>
曰國色朝酣酒天香夜染衣帝謂妃子曰糚臺前飲一<lb/>
紫金盞酒則正封之詩可見矣余嘗謂二李之詩詞格<lb/>
騷雅真可壓倒元白歐公亦遺之而不言獨稱劉夢得<lb/>
有此詩殊不可曉也花品序又云予居府中時嘗謁思<lb/>
<pb n="KR4i0029_WYG_030-4a"/>
公見一小屏立坐後細書字滿其上思公指之曰欲作<lb/>
花品此是牡丹名凡九十餘種然予所細見而今人多<lb/>
稱者纔三十許不知思公何從而得之多也思公即錢<lb/>
惟演東坡云惟演為西都留守始置驛貢洛花識者鄙<lb/>
之此宫妾愛君之意也故於茘支歎亦云洛陽相君忠<lb/>
孝家可憐亦進姚黄花葢為思公惜之也<lb/>
西清詩話云歐公謝人寄牡丹詩邇來不覺三十年歳<lb/>
月纔如熟羊胛用史載海東有國曰骨利幹地近扶桑<lb/>
<pb n="KR4i0029_WYG_030-4b"/>
國人初夜煮羊胛方熟而日已出言其疾也苕溪漁隠<lb/>
曰余讀資治通鑑云唐太宗時骨利幹遣使入貢骨利<lb/>
幹於鐵勒諸部為最逺晝長夜短日没後天色正曛煮<lb/>
羊脾適熟日已復出矣所紀與史載小異此作羊脾歐<lb/>
公作羊胛仄聲押韻未知孰是唐子西語錄云凡為文<lb/>
上句重下句輕則或為上句壓倒晝錦堂記云仕宦而<lb/>
至將相富貴而歸故鄉下云此人情之所榮而今昔之<lb/>
所同也非此兩句莫能承上句居士集序云言有大而<lb/>
<pb n="KR4i0029_WYG_030-5a"/>
非夸此雖只一句而體勢則甚重下乃云學者信之衆<lb/>
人疑焉非用兩句亦載上句不起韓退之與人書云泥<lb/>
水馬弱不敢出不果鞠躬親問而以書若無而以書三<lb/>
字則上重甚矣此為文之法也<lb/>
王直方詩話云寄江十學士詩云白髪垂兩鬢黄金腰<lb/>
七鐶又有當宿直詩萬釘寶帶爛腰鐶劉貢父云永叔<lb/>
這條腰帶幾次道着也<lb/>
雪浪齋日記云或疑六一居士詩以為未盡妙以質於<lb/>
<pb n="KR4i0029_WYG_030-5b"/>
子和子和曰六一詩只欲平易耳西風酒旗市細雨菊<lb/>
花天豈不佳晩煙寒橘柚秋色老梧桐豈不似少陵<lb/>
王直方詩話云澄心堂紙乃江南李後主所製國初亦<lb/>
不甚以為貴自劉貢甫首為題之又邀諸公賦之然後<lb/>
世以為貴重貢甫詩云當時百金售一幅澄心堂中千<lb/>
萬軸後人聞名寧復得就令得之當不識文忠公詩云<lb/>
君不見曼卿子美真竒才久矣零落埋黄埃君家雖有<lb/>
澄心紙有敢下筆知誰哉梅聖俞云寒溪浸楮舂夜月<lb/>
<pb n="KR4i0029_WYG_030-6a"/>
敲氷舉簾勻割脂焙乾堅滑若鋪玉一幅百金曽不疑<lb/>
東坡云詩老囊空一不留一畨曽作百金收又從宋肈<lb/>
求此紙云知君也厭雕肝腎分我江南數解愁<lb/>
漫叟詩話云歐公有詩與王荆公云翰林風月三千首<lb/>
吏部文章二百年荆公答詩云他日若能窺孟子終身<lb/>
何敢望韓公文忠所謂吏部乃謝吏部也後人疑荆公<lb/>
有韓公之句遂以為韓吏部非也此二聮政不相參涉<lb/>
苕溪漁隠曰齊吏部侍郎謝眺以清詞麗句動於一時<lb/>
<pb n="KR4i0029_WYG_030-6b"/>
長五言詩與沈約友善約嘗謂二百年来無此詩也歐<lb/>
公所用乃此事見南史<lb/>
西清詩話云丹青吟詠妙處相資昔人謂詩中有畫畫<lb/>
中有詩者葢畫手能狀而詩人能言之唐人有盤車圖<lb/>
畫重岡複嶺一夫馳車山谷間永叔賦詩坡長坂峻牛<lb/>
力疲天寒日暮人心速又南唐畫俗號四暢圖其一剔<lb/>
耳者曲肘仰面作挽弓勢一搔首者使小青理髪趺坐<lb/>
頫首兩手置膝作輪指狀魯直題云剔耳厭塵喧搔頭<lb/>
<pb n="KR4i0029_WYG_030-7a"/>
數歸日且畫工意初未必然而詩人廣大之乃知作詩<lb/>
者徒言其景不若盡其情此題品之津梁也<lb/>
侯鯖錄云永叔閒居汝隂時一妓能盡記公所為歌詞<lb/>
公戲云他日當來作守後自維揚移汝州其人已不復<lb/>
見題擷芳亭云栁絮巳將春去逺海棠應恨我來遲後<lb/>
二十年東坡來作守見之曰此乃杜牧之綠葉成隂之<lb/>
句也<lb/>
西清詩話云歐公語人曰修在三峽賦詩云春風疑不<lb/>
<pb n="KR4i0029_WYG_030-7b"/>
到天涯二月山城未見花若無下句則上句不見佳處<lb/>
併讀之便覺精神頓出文意難評如此要當着意詳味<lb/>
之耳<lb/>
冷齋夜話云人意趣所至多見於嗜好歐公喜士為天<lb/>
下第一常好誦孔北海坐上客常滿樽中酒不空范文<lb/>
正清嚴而喜論兵常好誦韋蘇州詩兵衛森畫㦸燕寢<lb/>
凝清香東坡友愛子由而味着清境每誦寧知風雨夜<lb/>
復此對床眠山谷寄傲士林而意趣不忘江湖其作詩<lb/>
<pb n="KR4i0029_WYG_030-8a"/>
曰九陌黄塵烏帽底五湖春水白鷗前又曰夢作白鷗<lb/>
去江湖水粘天又作演雅詩云江湖野水碧於天中有<lb/>
白鷗閑似我<lb/>
王直方詩話云歐公盤車圖詩云古畫畫意不畫形梅<lb/>
詩詠物無隠情忘形得意知者寡不若見詩如見畫東<lb/>
坡作韓幹馬圖詩云韓生畫馬真是馬蘇子作詩如見<lb/>
畫世無伯樂亦無韓此詩此畫誰當看又云論畫以形<lb/>
似見與兒童隣賦詩必此詩定知非詩人詩畫本一律<lb/>
<pb n="KR4i0029_WYG_030-8b"/>
天工與清新又云少陵翰墨無形畫韓幹丹青不語詩<lb/>
此畫此詩今已矣人間駑驥謾爭馳余以為若論詩畫<lb/>
於此盡矣每誦數過殆欲常以為法也<lb/>
王直方詩話云荆公云凡人作詩不可泥於對屬如歐<lb/>
陽公作泥滑滑云畫簾隂隂隔宫燭禁漏杳杳深千門<lb/>
千字不可以對宫字若當時作朱字雖可以對而句力<lb/>
便弱耳歐陽公歸田樂四首只作二篇餘令聖俞續之<lb/>
及聖俞續成歐陽公一簡謝之云正如雜劇人上名下<lb/>
<pb n="KR4i0029_WYG_030-9a"/>
韻不來須副末接續家人見誚好時節將詩去人家厮<lb/>
攪不知吾輩用以為樂真所謂一時之雅戲也<lb/>
侯鯖錄云歐公自揚州移汝州作西湖詩云綠芰紅蓮<lb/>
畫舸浮使君那復憶揚州都將二十四橋月换得西湖<lb/>
十頃秋後東坡復自汝移揚作詩曰二十四橋亦何有<lb/>
换此十頃玻璃風用歐公詩也<lb/>
苕溪漁隠曰儲光羲詩云蒲葉日巳長杏花日已滋老<lb/>
農要看此貴不違天時永叔詩云田家何所樂籉笠日<lb/>
<pb n="KR4i0029_WYG_030-9b"/>
相親桑條起蠶事菖葉候耕辰用前詩之意而益工也<lb/>
唐子西語錄云謝固為綿州推官推官之廨文忠公生<lb/>
焉謝作六一堂求余賦詩余雅善東坡以約辭紀事㝠搜<lb/>
竟夕僅得旬云即彼生處所館之與周旋然深有愧於<lb/>
東坡矣<lb/>
　<lb/>
　<lb/>
　漁隠叢話前集巻三十<lb/>
</p>
<p>
</p>
  </div>
</body>
</text>
</TEI>
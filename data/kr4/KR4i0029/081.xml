<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隠叢話後集巻二十</head> <lb/>
    <p>
<pb n="KR4i0029_WYG_081-1a"/>
欽定四庫全書<lb/>
　漁隠叢話後集巻二十<lb/>
　　　　　　　　　　　　　　　宋　胡仔　撰<lb/>
　　冦忠愍<lb/>
苕溪漁隱曰忠愍詩思悽惋葢冨於情者如江南春云<lb/>
波渺渺栁依依孤村芳草逺斜日杏花飛江南春盡離<lb/>
腸斷蘋滿汀洲人未歸又云杳杳煙波隔千里白蘋香<lb/>
㪚東風起日落汀洲一望時愁情不斷如春水觀此語<lb/>
<pb n="KR4i0029_WYG_081-1b"/>
意疑若優柔無斷者至其端委廟堂決澶淵之䇿其氣<lb/>
銳然奮仁者之勇全與此意不相類盖人之難知也如此<lb/>
苕溪漁隐曰澶淵之役王介甫以為丞相萊公功第一張<lb/>
文濳則謂可能功業盡莱公大抵人之議論各有所見<lb/>
故爾不同今具載二詩識者當能辨之介甫澶州詩云去<lb/>
都二百四十里河流中間兩城峙南城草木不受兵北城<lb/>
樓櫓如邊城城中老人為予語契丹此地經抄虜黄屋親<lb/>
乗矢石間遼馬欲踏河氷渡大發一矢敵無酋河冰亦破沙水<lb/>
<pb n="KR4i0029_WYG_081-2a"/>
流歡盟從此至今日丞相萊公功第一文濳聽客話澶州事<lb/>
詩云憶昔冦来動河朔渡河飲馬吹笳角澶淵城下冰載<lb/>
車邊風蕭蕭千里餘城上黄旗坐真主夜遣六丁張猛弩<lb/>
雷驚電發一矢飛横射遼人貫車柱北塞無塵大漠空歸<lb/>
来封禪告成功自是乾坤扶聖主可能功業盡莱公<lb/>
元城先生語録云安世之北歸與東坡同途兩舟相啣<lb/>
未嘗一日不相見嘗記東坡言少年時與其父并弟同<lb/>
讀富鄭公使北語録至於說大遼國主云用兵則士馬<lb/>
<pb n="KR4i0029_WYG_081-2b"/>
物故國主受其害爵賞日加人臣獲其利故凡北朝之<lb/>
臣勸其用兵者乃自為計非為北朝計也遼主明知其利<lb/>
害所在遂罷兵三人歎其言以為明白而切中事機時老<lb/>
蘇謂二子曰古人有此意否東坡對曰嚴安亦有此意<lb/>
但不如此明白老蘇笑以為然先生又曰前輩讀書例<lb/>
皆如此故謂之學問必見於用乃可貴不然即腐儒且<lb/>
武帝時嚴安上疏諫用兵其略云今徇南夷朝夜郎深<lb/>
入匈奴燔其龍城議者美之此人臣之利非天下之長策<lb/>
<pb n="KR4i0029_WYG_081-3a"/>
也鄭公之言其源蓋出於此<lb/>
苕溪漁隱曰余讀萊公神道碑云公及雷陽吏以圖經<lb/>
獻閱視之首載郡東南門抵海凡十里公恍然悟曰我<lb/>
少時有到海祗十里過山應萬重之句乃今日竟爾人<lb/>
生得喪豈偶然邪青箱雜記以為萊公少時作此句遂<lb/>
兆晚年之䜟復齋漫録以為非是乃萊公效于武陵詩<lb/>
過楚水千里到秦山萬重三書所云徒為紛紛當以碑<lb/>
言為正也<lb/>
<pb n="KR4i0029_WYG_081-3b"/>
蔡寛夫詩話云萊公自永興被召魏野以詩送之曰好<lb/>
去上天辭富貴却來平地作神仙王文正從東封回野<lb/>
亦寄以絶句云西祀東封今已了好來相伴赤松遊文<lb/>
正袖此詩求退遂得謝萊公晚歳南遷世多言文正見<lb/>
幾知止萊公不能用野言葢志士仁人亦各有志觀萊<lb/>
公末年所為豈愧文正之退哉山人處士其言不得不<lb/>
如此或用或不用各係其人要之不溺於富貴與貪得<lb/>
則一也野有子亦父風宋景文嘗贈以詩云姓名髙士<lb/>
<pb n="KR4i0029_WYG_081-4a"/>
傳父子少㣲星人多稱頌之<lb/>
苕溪漁隠曰余讀仁宗政要云章聖既倦政而丁謂迎<lb/>
合太后之意有臨朝之謀寇準便殿請對言太子睿徳<lb/>
天縱足以任天下之事陛下何不協天人之係望講社<lb/>
稷之丕謨引登大明敷照重霄若丁謂恃才而挾姦曹<lb/>
利用持權而使氣皆不可輔幼主恐亂陛下家事因俯<lb/>
伏嗚咽流涕真宗命中人掖起慰諭之謂之黨以急變<lb/>
聞飛不軌之語以中準坐是罷相乾興元年二月貶雷<lb/>
<pb n="KR4i0029_WYG_081-4b"/>
州司户㕘軍<lb/>
迂叟詩話云太尉旦從車駕過陜魏野遺詩曰昔時<lb/>
宰相年年替君在中書十二秋西祀東封俱巳了如今<lb/>
好伴赤松遊王袖其詩以呈上累表請退上不許苕溪<lb/>
漁隠曰余按三朝正史云旦登柄用十八年為相僅一<lb/>
紀素羸病又以名位太重憂畏不自安連歳拜章求解<lb/>
上素重其徳望聞其引退甚不樂優詔褒答繼以面諭<lb/>
旦一日獨對滋福殿令左右扶掖而升復求遜位上覩<lb/>
<pb n="KR4i0029_WYG_081-5a"/>
其瘦瘁憫然許之則迂叟詩話以為上不許葢誤矣其<lb/>
蔡寛夫詩話云遂得表謝此言良是<lb/>
　　晏元獻<lb/>
復齋漫録云元㣲之詩蘃珠深處少人知網索西臨太<lb/>
液池浴殿曉聞天語後步廊騎馬笑相隨注網索在太<lb/>
液池上學士候對歇於此故元獻和宋子京召還學士<lb/>
院有云網索軒窗邃鑾坡羽衛重鷁舟還下瀨星使出<lb/>
飛龍賦待三英集詞須五吏供㑹看邊燧息横霈紫泥<lb/>
<pb n="KR4i0029_WYG_081-5b"/>
封者為此也<lb/>
復齋漫録云豫章事實王勃序之詳矣題詠此邦者往<lb/>
徃採之元獻云望斗氣沉龍已化置芻人去榻尤懸陶<lb/>
邕州云劍待張華時已晚榻延徐孺禮應疎此二聨全<lb/>
是龍光射斗牛之墟徐孺下陳蕃之榻也宋公綬云江<lb/>
涵帝子翬飛閣山際真君鶴馭天不襲陳迹甚可嘉也<lb/>
蔡寛夫詩話云人夢中作為詩文覺多不省設有能省<lb/>
者其事往往皆驗理固不可詰豈禍福將至精神自有<lb/>
<pb n="KR4i0029_WYG_081-6a"/>
感通者乎王元之商州詩有節及登髙忽嗟嘆經年憔<lb/>
悴到京華貳車何事撥蓬鬢九日樽前見菊花之句第<lb/>
四句乃夢中得也初元之在掖垣忽夢賦詩御座前既<lb/>
覺獨記此句未幾至貶以十月到郡而菊花盛開恍然<lb/>
如詩語也元獻公守亳始至亦嘗夢賦詩云一年為客<lb/>
未歸去笑殺城東桃李花初莫省謂何已而因春出遊<lb/>
則州之園館皆在城東公留亳踰年而後移睢陽無不<lb/>
合者元之自從班謫散秩先為之兆固宜矣若元獻但<lb/>
<pb n="KR4i0029_WYG_081-6b"/>
日月淹速之間亦有預告之者則世間萬事何嘗不有<lb/>
定數邪<lb/>
復齋漫録云元獻早入政府迨出鎮皆近畿名藩未嘗<lb/>
逺去王室自南都移陳留離席官奴有歌千里傷行客<lb/>
之辭公怒曰予平生守官未嘗去王畿五百里是何千<lb/>
里傷行客也苕溪漁隱曰昭陵諸臣傳云天聖三年晏<lb/>
殊為樞密副使坐以笏擊折從者齒出知宣州後數日<lb/>
改應天府召拜御史中丞除叅知政事罷知江寜府未<lb/>
<pb n="KR4i0029_WYG_081-7a"/>
行改亳州徙陳州慶厯四年罷集賢殿大學士同平章<lb/>
事出知潁州徙陳州復徙應天府未赴任改許州以觀<lb/>
文殿大學士知永興軍徙河南府蔡寛夫云公留亳踰<lb/>
年而後移睢陽復齋云自南都移陳皆與本傳不合復<lb/>
齋又載公曰予平生守官未嘗去王畿五百里然永興<lb/>
軍乃長安也去王畿千有餘里則二書所言誤矣<lb/>
復齋漫録云唐人詩有意效承平無功答盛明灰心縁<lb/>
忍事霜鬢為論兵道直身還泰恩深命轉輕塩梅非擬<lb/>
<pb n="KR4i0029_WYG_081-7b"/>
議葵藿是平生白日長垂照青蠅謾發聲嵩陽舊田地<lb/>
終擬自歸耕中書後堂北軒西壁有題灰心霜鬢之句<lb/>
者騐其筆蹟舊相李公迪之書也李入相時邊兵未動<lb/>
意在忍事之語元獻中書即事詩叙其事云慘慘髙槐<lb/>
落凄凄餘菊寒粉牆多記墨聊為拂塵看正為此也苕<lb/>
溪漁隱曰蔡寛夫詩話以灰心縁忍事霜鬢為論兵之<lb/>
句是裴晉公作李文定嘗親書於中書壁間<lb/>
　　宋子京<lb/>
<pb n="KR4i0029_WYG_081-8a"/>
復齋漫録云景文詠叔孫通云馬上成功不喜文叔孫<lb/>
綿蕞擅經綸諸生可笑貪君賜便許當時作聖人王逢<lb/>
原詠叔孫通作亦用此意云弟子由來學未純異時得<lb/>
失亦頻頻一官所<hi>一作貨</hi>買知多少便擬先生作聖人其<lb/>
用意正同今荆公集所載宋詩非也<lb/>
苕溪漁隠曰夏文莊守安州莒公兄弟尚在布衣文莊<lb/>
異待之命作落花詩莒公一聨云漢臯佩冷臨江失金<lb/>
谷樓危到地香子京一聨云將飛更作迴風舞巳落猶<lb/>
<pb n="KR4i0029_WYG_081-8b"/>
成半面粧余觀南史宋元帝妃徐氏無容質不見禮于<lb/>
帝帝眇一目每知帝將至必為半面粧以俟之此半面<lb/>
粧所從出也若迴風舞無出處則對偶偏枯不為佳句<lb/>
殊不知乃出李賀詩花臺欲暮春辭去落花起作迴風<lb/>
舞前輩用事必有來處又精確如此誠可法也<lb/>
三山老人語録云余襄公有落花詩云金谷巳空新步<lb/>
障馬嵬徒見舊香囊可亞于二宋<lb/>
東觀餘論云小宋太乙宫詩瑞木千尋竦仙圖幾㢧開<lb/>
<pb n="KR4i0029_WYG_081-9a"/>
注云真誥以一巻為一弔殊不知真誥所謂㢧即巻字<lb/>
蓋從省文真誥音亦爾非弔字也岩虚子陳景元據真<lb/>
誥以此字即篇字亦誤也<lb/>
　　王君玉<lb/>
復齋漫録云晏元獻赴杭州道過維揚憇大明寺瞑目<lb/>
徐行使侍史讀壁間詩板戒其勿言爵里姓氏終篇者無<lb/>
幾又俾誦一詩云水調隋宫曲當年亦九成哀音已亡<lb/>
國廢沼尚留名儀鳳終陳迹鳴蛙秪沸聲凄涼不可問<lb/>
<pb n="KR4i0029_WYG_081-9b"/>
落日下蕪城徐問之江都尉王琪詩也召至同飯飯已<lb/>
又同步池上時春晚已有落花晏云每得句書牆壁間<lb/>
或彌年未嘗強對且如無可奈何花落去至今未能對<lb/>
也王應聲曰似曽相識燕歸來自此辟置館職遂躋侍<lb/>
從矣山谷南遷還至南華竹軒亦令侍史誦詩板有一<lb/>
絶云不用山僧供帳迎世間無此竹風清獨拳一手支<lb/>
頤卧偷眼看雲生未生稱歎不巳徐視姓名曰果吾學<lb/>
子葛敏修也苕溪漁隠曰昭陵諸臣傳元獻不曽知杭<lb/>
<pb n="KR4i0029_WYG_081-10a"/>
州復齋乃云元獻赴杭州道過維揚豫章先生傳山谷<lb/>
崇寜四年卒於宜州路所紀皆誤也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0029_WYG_081-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話後集巻二十<lb/>
</p>
<p>
</p>
  </div>
</body>
</text>
</TEI>
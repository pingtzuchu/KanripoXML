<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話後集巻三十一</head> <lb/>
    <p>
<pb n="KR4i0029_WYG_092-1a"/>
欽定四庫全書<lb/>
　漁隱叢話後集巻三十一<lb/>
　　　　　　　　　　　　　宋　胡仔　撰<lb/>
　　山谷上<lb/>
山谷云八月十七日與諸生歩自永安城入張寛夫園<lb/>
待月以金荷葉酌客客有孫叔敏善長笛連作數曲諸生<lb/>
曰今日之會樂矣不可以無述因作此曲記之文不<lb/>
加㸃或以為可繼東坡赤壁之歌云斷虹霽雨淨秋空<lb/>
<pb n="KR4i0029_WYG_092-1b"/>
山染修眉新緑桂影扶踈誰便道今夕清輝不足萬里<lb/>
青天嫦娥何處駕此一輪明玉寒光零亂為人偏照醽<lb/>
醁年少隨我追凉晚城幽徑繞芳園森木共倒金荷家<lb/>
萬里難得樽前相屬老子平生江南江北最愛臨風曲<lb/>
孫郎㣲笑生來聲歕霜竹苕溪漁隱曰山谷謂此詞可<lb/>
繼東坡赤壁之歌余故列東坡之詞於左方大江東去<lb/>
浪淘盡千古風流人物故壘西邊人道是三國周郎赤<lb/>
壁亂石穿空驚濤拍岸巻起千堆雪山上如畫一時多<lb/>
<pb n="KR4i0029_WYG_092-2a"/>
少豪傑遥想公瑾當年小喬初嫁了雄姿英發羽扇綸<lb/>
巾談笑間檣艣灰飛烟滅故國神遊多情應笑我早生<lb/>
華髪人生如夢一樽還酬江月<lb/>
苕溪漁隱曰余讀豫章先生傳云公嘗游皖樂山谷寺<lb/>
石牛洞之林泉因自號山谷道人天下皆稱曰山谷而<lb/>
不名字以配東坡云<lb/>
復齋漫録云無已呼山谷為金華仙伯故題李白真詩<lb/>
金華仙伯哦七字好事不復千金模蘇養真詩亦云但<lb/>
<pb n="KR4i0029_WYG_092-2b"/>
見金華仙伯語筆端丘壑飽經心苕溪漁隱曰葛洪神<lb/>
仙傳云皇初平年十五家使牧羊有道士見其良謹將<lb/>
至金華山石室中其兄初起入山索之累年不得後隨<lb/>
一道士歸初起見而問曰羊何在初平曰近在山東兄<lb/>
往見白石初平叱之白石皆起為羊後易姓為赤松子<lb/>
不知無巳呼魯直為金華仙伯若取其同姓皇固非黄<lb/>
矣<lb/>
復齋漫録云山谷謫涪州别駕因自號涪翁按益部耆<lb/>
<pb n="KR4i0029_WYG_092-3a"/>
舊傳廣陵有老翁釣於涪水自號涪翁然則涪翁之稱<lb/>
古有之矣<lb/>
苕溪漁隱曰後漢逸民傳云初父老不知何出常漁釣<lb/>
於涪水人因號涪翁復齋不取於此乃取益部耆舊傳<lb/>
以為異書耶<lb/>
苕溪漁隱曰魯直以雙井茶送孔常父常父荅詩有煎<lb/>
㸃徑須煩緑珠之句因戲荅云知公家亦闕掃除但有<lb/>
文君對相如政當為公乞如願作書遠寄宫亭湖録異<lb/>
<pb n="KR4i0029_WYG_092-3b"/>
傳云廬陵歐陽明道彭蠡以船中所有投湖中云以為<lb/>
禮積數年復過有數吏來候明云青洪君相邀且曰感<lb/>
公有禮且厚遺公願勿取獨求如願耳明既見遂求如<lb/>
願如願者青洪君婢也明將歸所願輒得數年大富<lb/>
東坡云眼惡剔抉齒便嗽㓗治眼如治民治齒如治軍<lb/>
治民如曹參之治齊治軍如商鞅之治秦此語本出魯<lb/>
直云<lb/>
吕氏童䝉訓云作文必要悟入處悟入必自工夫中來<lb/>
<pb n="KR4i0029_WYG_092-4a"/>
非僥倖可得也如老蘇之於文魯直之於詩盖盡此理<lb/>
也<lb/>
苕溪漁隱曰前軰譏作詩多用古人姓名謂之㸃鬼簿<lb/>
其語雖然如此亦在用之何如耳不可執以為定論也<lb/>
如山谷種竹云程嬰杵臼立孤難伯夷叔齊食薇瘦梅<lb/>
花云雍也本犁子仲由元鄙人善於比喻何害其為好<lb/>
句也<lb/>
冷齋夜話云徐師川言予于東坡山谷瑩中三君子但<lb/>
<pb n="KR4i0029_WYG_092-4b"/>
知敬畏者然其瑕疵予能笑之如東坡議論諫諍真所<lb/>
謂殺身成仁者也其視死生如旦暮不爾安能為哉而<lb/>
反欲學長生不死山谷赴官姑熟既至未視事聞當罷<lb/>
去俯就之七日符至乃去問其故曰不爾無舟吏可還<lb/>
士之進退本末欲分明不可茍也豈以舟吏為累哉瑩<lb/>
中大節昭著其能必行萁志者視爵禄如糞土然時時<lb/>
對日者談命此皆顛倒也吾故得而笑之<lb/>
苕溪漁隱曰魯直少喜學佛遂作發願文云今日對佛<lb/>
<pb n="KR4i0029_WYG_092-5a"/>
發大誓願從今日盡未來世不復婬欲飲酒食肉設復<lb/>
為之當墮地獄為一切衆生代受其苦可謂能堅忍者<lb/>
也其後悉毁禁戒無一能行之於詩句中可見矣以酒<lb/>
渇愛江清作五詩其一云廖侯勸我酒此亦雅所愛中<lb/>
年剛制之常懼作灾怪連臺盤抝倒故人不相貸誰能<lb/>
知許事痛飲且一快嘲小德云中年舉兒子漫種老生<lb/>
涯學語囀春鳥塗窓行暮鴉欲嗔主母惜稍慧女兄誇<lb/>
解著潜夫論不妨無外家謝榮緒割獐見貽二首云何<lb/>
<pb n="KR4i0029_WYG_092-5b"/>
處驚麕觸禍機煩公遣騎割鮮肥秋來多病新開肉糲<lb/>
飯寒薤得解圍二十餘年枯淡過病來筋下劇甘肥果<lb/>
然口腹為灾怪夢去呼鷹雪打圍傳云飲食男女人之<lb/>
大欲存焉若戒之則誠難節之則為易乃近於人情也<lb/>
東臯雜録云魯直嘲小德有學語春鶯囀書窓秋雁斜<lb/>
後改曰學語囀春鳥塗窓行暮鴉以是知詩文不厭改<lb/>
也<lb/>
苕溪漁隱曰題磨崖碑後詩云事有至難天幸耳上皇<lb/>
<pb n="KR4i0029_WYG_092-6a"/>
跼蹐還京師内間張后色可否外間李父頤指揮南内<lb/>
凄凉幾茍活高將軍去事尤危臣結春秋二三䇿臣甫<lb/>
杜䳌再拜詩安知忠臣痛至骨後世但賞瓊琚詞觀詩<lb/>
意皆是言明皇末年事余以唐史考之明皇幸蜀還居<lb/>
興慶宫李輔國遷之西内居甘露殿繼流高力士于巫<lb/>
州詩云南内誤矣又以元結本傳及元次山集考之但<lb/>
有時議三篇指陳時務而巳初無一言以及明皇肅宗<lb/>
父子間不知魯直所謂臣結春秋二三䇿者更别出何<lb/>
<pb n="KR4i0029_WYG_092-6b"/>
書也魯直以此配臣甫杜䳌再拜詩子美杜䳌詩正為<lb/>
明皇遷居西内而作則次山春秋二三䇿亦當如杜䳌<lb/>
詩有為而言若以時議三篇為是則事無交涉乃誤用<lb/>
也或云魯直盖用孟子吾於武成取二三䇿之語然於<lb/>
元結果何預焉如顔魯公湖州放生池碑載其上肅宗<lb/>
表云一日三朝大明天子之孝問安視膳不改家人之<lb/>
禮東坡謂魯公知肅宗有愧於此乎孰謂公區區於放<lb/>
生哉此事若用之却為親切<lb/>
<pb n="KR4i0029_WYG_092-7a"/>
復齋漫録云韓子蒼言張文潜集中載中興頌詩疑秦<lb/>
少游作不惟浯溪有少游字刻兼詳味詩意亦似少游<lb/>
語也此詩少游號傑出苐玉環妖血無人掃之句為病<lb/>
盖李遐周詩云若逢山下鬼環上繫羅衣貴妃之死高<lb/>
力士以羅巾縊焉非死兵刃也然余以杜詩有血汚遊<lb/>
魂歸不得之語亦指妃子張盖本杜也苕溪漁隱曰余<lb/>
遊浯溪觀磨崖碑之側有此詩刻石前云讀中興頌張<lb/>
耒文潜後云秦觀少游書當以刻石為正不知子蒼亦<lb/>
<pb n="KR4i0029_WYG_092-7b"/>
何所據而言邪<lb/>
東臯雜録云中興頌刻南崖石鑑江之南北數里草木<lb/>
人物毫髪畢見僧云昔有人鑿取去行數驛夢山神追<lb/>
取即載還龕置崖上但方二尺許爾余偶命從者洗其<lb/>
旁二丈餘皆光瑩可鑑僧驚云未見也<lb/>
苕溪漁隱曰吾鄉乳溪有石崖亦光能鑑物與浯溪崖<lb/>
石政相類人因呼為石照蘇黄門甞題詩云雲開石照<lb/>
政新磨鳥度猿攀野老過忽見塵容應笑我年來底事<lb/>
<pb n="KR4i0029_WYG_092-8a"/>
白鬚多<lb/>
苕溪漁隱曰予官閩中見其風俗呼父為郎罷呼子為<lb/>
囝顧况有詩云郎罷别囝囝别郎罷及至黄泉不得在<lb/>
郎罷前乃知顧况用此方言也山谷送秦少章往餘杭<lb/>
從蘇公詩斑衣兒啼真自樂從師學道也不惡但使新<lb/>
年勝故年即如常在郎罷前唐子西詩兒餒嗔郎罷皆<lb/>
用顧况語也<lb/>
復齋漫録云題子美浣花圖云隣家有酒邀皆去得意<lb/>
<pb n="KR4i0029_WYG_092-8b"/>
魚鳥來相親按世說簡文入華林園曰會心處不必在<lb/>
遠翛然林水便自有濠濮間趣覺鳥獸禽魚自來親人<lb/>
又贈晁無咎詩雞蘇胡麻留渇𦍑不應亂我官焙香按<lb/>
拾遺記晉有𦍑人姚馥字世芬充圉人每醉中好言王<lb/>
者興亡事但言渇於酒羣輩呼為渇𦍑也<lb/>
苕溪漁隱曰真誥云昔有傅先生者其少好道入焦山<lb/>
石室中積七年而太極老君詣之與之木鑚使穿一石<lb/>
槃厚五尺許云穿此槃便當得道其人乃晝夜穿之積<lb/>
<pb n="KR4i0029_WYG_092-9a"/>
四十七年鑚盡石穿遂得神丹乃昇太清故觀伯時畫<lb/>
馬詩云木穿石槃未渠透坐窓不遨令人痩即前事也<lb/>
北史云齊高歡在勅勒川命斛律明月奏琵琶作歌應<lb/>
詔曰勅勒川隂山下天似穹廬籠罩四野天蒼蒼沙范<lb/>
茫風吹草低見牛羊故題陽闗圖詩云想得陽闗更西<lb/>
路北風低草見牛羊此語殊有所本也<lb/>
苕溪漁隱曰筆談云嘉祐中揚州有一珠甚大天晦多<lb/>
見初出於天長縣陂澤中後轉入甓社湖又後乃在新<lb/>
<pb n="KR4i0029_WYG_092-9b"/>
開湖中凡千餘年居民行人常常見之余友人書齋在<lb/>
湖上一夜忽見其珠甚近初㣲開其房光自吻中出如<lb/>
横一金線俄頃忽張殻其大如半席殻中白光如銀珠<lb/>
大如拳爛然不可正視十餘里間林木皆有影如初日<lb/>
所照遠處但見天赤如野火倐然遠去其行如飛浮於<lb/>
波中杳杳如日古有明月之珠此珠色不類月熒熒有<lb/>
芒熖殆類日光崔伯易甞為明珠賦伯易高郵人盖甞<lb/>
見之近歲不復出不知所往樊良鎮正當珠往來處行<lb/>
<pb n="KR4i0029_WYG_092-10a"/>
人至此往往維舟數宵以待現名其亭為玩珠又文昌<lb/>
雜録云禮部李侍郎說秘書少監孫莘老莊居在高郵<lb/>
新開湖邊一夕隂晦莊客報湖中珠見與數人同行小<lb/>
草徑中至水際見㣲有光彩俄而明如月隂霧中人面<lb/>
相覩忽見蚌蛤如蘆席大一殻浮水上一殻如帆狀其<lb/>
疾如風舟子飛小艇競逐之終不可及既遠乃没故呈<lb/>
孫莘老詩云甓社湖中有明月淮南草木借光輝故應<lb/>
剖蚌登王府不若含沙弄夕霏莘老又是高郵人用此<lb/>
<pb n="KR4i0029_WYG_092-10b"/>
事以擬之大為切當<lb/>
復齋漫録云自賀方回為青玉案詞山谷尤愛之故作<lb/>
小詩以紀之及謫宜州山谷兄元明和以送之云千峰<lb/>
百嶂宜州路天黯淡知人去曉别吾家黄叔度弟兄華<lb/>
髪舊山修水異日同歸處尊罍飲散長亭暮别語丁寧<lb/>
不成句已斷離腸知幾許水村山館酒醒無寐滴盡空<lb/>
堦雨山谷和云烟中一線來時路極目送歸鴻去一曲<lb/>
陽闗雲外度山胡聲轉子規言語正是人愁處别恨朝<lb/>
<pb n="KR4i0029_WYG_092-11a"/>
朝連暮暮憶我當筵醉時句度水穿雲心已許晚年光<lb/>
景小窓南浦共捲西山雨洪覺範和云緑槐烟柳長亭<lb/>
路恨耿耿分離去日永如年愁難度高城回首暮雲遮<lb/>
盡目斷人何處解鞍旅舍天將暮暗憶丁寧千萬句一<lb/>
寸危腸情幾許薄衾孤枕夢回人靜徹曉瀟瀟雨<lb/>
復齋漫録云唐朱晝喜陳懿老至詩云一别一千日一<lb/>
日十二憶苦心無閒時今日見玉色乃知山谷五更歸<lb/>
夢三千里一日思親十二時之句取此<lb/>
<pb n="KR4i0029_WYG_092-11b"/>
苕溪漁隱曰水仙花詩云借水開花自一奇氷沈為骨<lb/>
玉為肌暗香已壓酴醿倒只愧寒梅無好枝苐水仙花<lb/>
初不在水中生雖欲形容水字却反成語病<lb/>
山谷云野人採鄭花以染黄不借礬而成色故名山礬<lb/>
海岸孤絶處補陀山澤者以謂小白花予疑即此花爾<lb/>
不然何以觀音老人端坐不去邪苕溪漁隱曰余閱華<lb/>
嚴經合論云觀世音住居補陀洛迦注云小白華山觀<lb/>
世音菩薩居之為諸菩薩說慈悲經此山多有小白花<lb/>
<pb n="KR4i0029_WYG_092-12a"/>
甚香山谷所言即此事也<lb/>
藝苑雌黄云種竹者多用辰日山谷所謂根須辰日斸<lb/>
笋看上飜成是也又用臘月杜陵所謂東林竹影薄臘<lb/>
月更須栽是也非此時移之多不活惟五月十三日古人<lb/>
謂之竹醉日栽竹多茂盛按笋譜云民間說竹有生日<lb/>
即五月十三日也移竹宜用此日或隂雨土虛則鞭行<lb/>
明年筍莖交出故晏元獻詩云苒苒渭濵族蕭蕭塵外<lb/>
姿如能樂封殖何必醉中移宋景文詩云除地墻隂植<lb/>
<pb n="KR4i0029_WYG_092-12b"/>
翠筠纎莖潤葉與時新賴逢醉日終無損正似得全於<lb/>
酒人黄元明詩云夏栽醉竹餘千箇春糞辰𤓰滿百區<lb/>
復齋漫録云諺云情人眼裏有西施又云千里寄鵝毛<lb/>
物輕人意重皆鄙語也山谷取以為詩故荅公益春思<lb/>
云草茅多奇士蓬蓽有秀色西施逐人眼稱心㝡為得<lb/>
謝陳適用惠紙云千里鵝毛意不輕<lb/>
　<lb/>
　漁隱叢話後集巻三十一<lb/>
</p>
<p>
</p>
  </div>
</body>
</text>
</TEI>
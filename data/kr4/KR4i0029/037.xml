<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻三十七</head> <lb/>
    <p>
<pb n="KR4i0029_WYG_037-1a"/>
欽定四庫全書<lb/>
　漁隱叢話前集巻三十七<lb/>
　　　　　　　　　　　　　宋　胡仔　撰<lb/>
　　王逢原<lb/>
王直方詩話云王逢原見知於王荆公一時附麗之徒<lb/>
日滿其門進譽獻諛初不及文字間也逢原厭之乃大<lb/>
署其門曰紛紛閭巷士看我復何為來即令我煩去即<lb/>
我不思意當有知恥者而請謁不衰<lb/>
<pb n="KR4i0029_WYG_037-1b"/>
桐江詩話云逢原集中佳句頗多如讀老杜詩鐫劖物<lb/>
象二千首照耀乾坤四百春𤓰洲渡云風力引雲行玉<lb/>
馬水光連日動金虵謝滿子權寄詩云九原黄土英靈<lb/>
活萬古青天霹靂飛<lb/>
　　蔡天啟<lb/>
王直方詩話云夏畸道言蔡天啟初見荆公荆公坐間<lb/>
偶言及盧仝月蝕詩人難有誦得者天啟誦之終篇遂<lb/>
為荆公所知<lb/>
<pb n="KR4i0029_WYG_037-2a"/>
苕溪漁隠曰東坡集中有申王畫馬圖詩即天啟作氣<lb/>
格有類東坡世因悞收入其後姑蘇屠世英家刋東坡<lb/>
前後集遂刪去今錄之云天寶諸王愛名馬千金爭致<lb/>
華軒下當時不獨玉花驄飛電流雲絶蕭洒兩坊岐薛<lb/>
寧與申憑陵内厩多清新肉驄汗血盡龍種紫袍玉帶<lb/>
真天人驪山射獵包原隰御前急詔穿圍入揚鞭一蹙<lb/>
破霜蹄萬騎如風不能入鴈飛兎走驚絃開翠華鞍轡<lb/>
從天回五家錦繡徧山谷百里舄珥遺塵埃青騾蜀棧<lb/>
<pb n="KR4i0029_WYG_037-2b"/>
西超忽高準濃娥散荆棘苜蓿連天鳥自飛五陵佳氣<lb/>
春蕭瑟<lb/>
雪浪齋日記云天啟詩城響濤頭入江昏雨脚斜栁間<lb/>
黄鳥路波底白鷗天皆佳句松江詩最竒云斷蓬帆影<lb/>
天平入夾鏡波光水倒流<lb/>
石林詩話云王荆公在鍾山有馬甚惡蹄嚙不可近一<lb/>
日兩校牽至庭下告公請鬻之天啟時在坐曰世安有<lb/>
不可調之馬苐久不騎驕耳即起捉其騣一躍而上不<lb/>
<pb n="KR4i0029_WYG_037-3a"/>
用銜勒馳數十里而還荆公大壯之即作集句詩贈之<lb/>
蔡子勇成癖能騎生馬駒者後有身着青衫騎惡馬日<lb/>
行三百尚嫌遲心源落落堪為將却是君王未備知士<lb/>
大夫自是盛傳荆公以將帥之材許之紹聖初章申公<lb/>
當國首欲進天啟侍從㑹執政有不悦者乃出為永興<lb/>
軍路提舉常平因欲稍遷為帥㑹丁内艱不果猶是用<lb/>
荆公遺意也<lb/>
　　俞清老秀老<lb/>
<pb n="KR4i0029_WYG_037-3b"/>
潘子真詩話云俞紫芝字秀老善作詩人未知之荆公<lb/>
愛焉手寫其一聮有時俗事不稱意無限好山都上心<lb/>
於所持扇衆始異焉弟清老亦修潔可喜俱從山谷游<lb/>
山谷所書釣魚船上謝三郎一帖石刻在金山寺雞林<lb/>
每入貢輒市模本數百以歸亦秀老詞也<lb/>
冷齋夜話云荆公食宫使祿居蔣山時時往來白下門<lb/>
西庵草堂法雲止以一黥挾蹇驢門人乗間諷筍輿宜<lb/>
老者公曰古之王公至不道未嘗以人代畜一日與俞<lb/>
<pb n="KR4i0029_WYG_037-4a"/>
秀老至報寧公方假寐秀老私跨公驢入法雲謁寶覺<lb/>
禪師有頃秀老至公睡起遣秀老下堦曰為士子乃敢<lb/>
盜跨吾驢秀老叩頭願有以自贖公徐曰罰松聲詩一<lb/>
首秀老立就其詞極佳山中之人忘之余為補曰萬壑<lb/>
搖蒼煙百灘渡流水下有跨驢人蕭蕭吹凍耳<lb/>
詩選云秀老高士非可下堦詰責者荆公嘗云暮年要<lb/>
得君攜手處處相頰作好歌仍況其詩如紅蕖碧水元<lb/>
栁陶謝之流且與書云當營理報寧庵舍以佇游愒榮<lb/>
<pb n="KR4i0029_WYG_037-4b"/>
從何時如約一至乎則欽重之意槩可見矣大扺惠洪<lb/>
多談冷齋夜話中數事皆妄<lb/>
山谷云清老金華俞子中也三十年前與余同學於淮<lb/>
南元豐甲子相見於廣陵自云荆公欲使脱縫掖著僧<lb/>
伽黎奉香火於半山寺所謂報寧禪院者也予之僧名<lb/>
曰紫琳字清老清老無妻子之累去作半山道人不廢<lb/>
入俗詼諧優游以卒嵗似不為難然生龜脱筒亦難堪<lb/>
忍後數年見之儒冠自若也因戲和清老詩云索索葉<lb/>
<pb n="KR4i0029_WYG_037-5a"/>
自雨月寒遙夜闌馬嘶車鐸鳴羣動不遑安有人夢超<lb/>
俗去髪脱儒冠平明視清鏡政爾良獨難子瞻屢哦此<lb/>
詩以為妙也<lb/>
石林詩話云俞紫芝揚州人少有高行不娶得浮屠氏<lb/>
心法所至翛然而工於詩王荆公居中山秀老數相往<lb/>
來尤愛重之每見於詩所謂公詩何以解人愁初日芙<lb/>
渠映碧流未怕元劉爭獨步不妨陶謝與同遊是也秀<lb/>
老嘗有夜深童子唤不起猛虎一聲山月高之句尤為<lb/>
<pb n="KR4i0029_WYG_037-5b"/>
荆公所賞和云新詩比舊仍増峭若許追攀莫太高秀<lb/>
老卒於元祐初惜時無發明者不得與林和靖一流槩<lb/>
見於隱逸其弟澹字清老亦不娶滑稽善諧謔洞曉音<lb/>
律能歌荆公亦喜之晚年作漁家傲等樂府數闋每山行<lb/>
即使澹歌之然澹使酒好罵不若秀老之恬靜一日見<lb/>
公云吾欲為浮屠但貧無錢買祠部耳公欣然為置祠<lb/>
部澹約日祝髪既過期寂無耗公問其然澹徐曰吾思<lb/>
僧亦不易為公所贈祠部已送酒家償舊債矣公為之<lb/>
<pb n="KR4i0029_WYG_037-6a"/>
大笑黄魯直贈澹詩其一有云有客夢超俗去髪脱儒<lb/>
冠平明視清鏡正爾良獨難葢述荆公事也苕溪漁隠<lb/>
曰魯直與清老同學所謂後數年見之儒冠自若也則<lb/>
清老實曽為僧可知而此以為祠部送酒家償舊債石<lb/>
林之言非也<lb/>
　　袁世弼<lb/>
隠居詩話云王斻遊金陵昇元寺僧房見壁有繪一金<lb/>
紫大夫上題詩一絶云陣前金㻫生無愧鼓下蠻奴死<lb/>
<pb n="KR4i0029_WYG_037-6b"/>
合羞三尺呉縑暗塵土凜然蒼鶻欲横秋斻不能辨巻<lb/>
畫歸示其父王安國平甫曰此劉仁瞻像袁世弼詩也<lb/>
袁汝洲人慶厯初登進士第官止太常博士壽不滿四<lb/>
十少有文學古詩尤佳惜乎蚤死文章多流落此詩在<lb/>
袁未為佳句然亦俊拔可喜㻫實音蠙袁誤呼也<lb/>
王直方詩話云世弼能為詩慕韋應物而遒麗竒壯過<lb/>
之王介甫嘗手書世弼贈郭功父詩云方山憶共泛金<lb/>
船屈指于今五六年風送棃花吹醉面月和溪水上歸<lb/>
<pb n="KR4i0029_WYG_037-7a"/>
韉浮生聚散應難料末路窮通盡偶然欲問故人牢落<lb/>
事鹿裘深入白雲眠世弼自號遯翁臨死一篇尤佳青<lb/>
靄千峰瞑悲風萬古呼其誰掛寶劒應有奠生芻皎月<lb/>
東方隕長松半壑枯山泉吾所愛聲到夜臺無<lb/>
潘子真詩話云𣺌渺洞庭野蕭蕭黄鶴樓水通雲夢浦<lb/>
人渡沔陽舟廣澤侵呉壤孤城接郢丘山分三楚斷溪<lb/>
入九江流寂寞休兵月紛紜戰國秋呉生來赤壁魏武<lb/>
失荆州六代憑形勢羣雄死冦讎凄涼帝子宅浩蕩禰<lb/>
<pb n="KR4i0029_WYG_037-7b"/>
衡洲萬里浮雲暮千年故國愁武昌宫不見麋鹿自羣<lb/>
游蜀人張俞所賦也客有自荆湘傳此詩時世弼尚未<lb/>
冠見之笑曰此筆力不難到因過金陵遂作謁呉大帝<lb/>
廟詩云人苦曹瞞虐天悲漢祿終山河分鼎峙氣象發<lb/>
江東一旦墟京洛彌年豢幼沖炎精竟灰燼紫葢出艨<lb/>
艟長䇿資公瑾雄才得吕䝉招延師友議繼述父兄忠<lb/>
舊府峨雙闕驚濤涌半空風雲龍虎勢日月帝王宫地<lb/>
力因時險神謀與意通屈伸思所濟逆順審於𠂻駿足<lb/>
<pb n="KR4i0029_WYG_037-8a"/>
嗤交貨靈牙耀即戎司盟界函谷獨斷保蠶叢定霸葵<lb/>
丘劣推心建武同長沙兆生識典午頼餘風戰守遺蹤<lb/>
在登臨四望中陵遷成萬古世異想羣雄歌舞居民祀<lb/>
干戈逐虜功征帆來浦外久客愴途窮精鋭銷孤劒飄<lb/>
零若斷蓬裴回堂廡下暮葉亂江楓其詞不減於張而<lb/>
敘事曲折過之荆公居金陵為功甫手寫所賦詩一軸<lb/>
有從來多病王僧祐自小能文謝惠連各厭塵勞思物<lb/>
外莫辭攜手訪林泉又曰雪後姑溪水更深㝠㝠寒雨<lb/>
<pb n="KR4i0029_WYG_037-8b"/>
作連隂旅懐未可頓消遣思與洛生溪上吟此兩篇世<lb/>
弼贈功甫詩也世弼年十七題百丈山詩云瓊田收<lb/>
𥝧稏玉溜注琅玕讀書最苦因爾癯瘠没時纔三十四<lb/>
嵗自作墓銘敘其平生有詩文十巻號遯翁集<lb/>
　　郭功甫<lb/>
王直方詩話云郭祥正字功父自梅聖俞贈詩有採石<lb/>
月下聞謫仙以為李白後身緣此有名功父有金山行<lb/>
鳥飛不盡暮天碧漁歌忽斷蘆花風大為荆公所賞東<lb/>
<pb n="KR4i0029_WYG_037-9a"/>
坡守錢塘功父過之出詩一軸示東坡先自吟誦聲振<lb/>
左右既罷謂坡曰祥正此詩幾分來坡曰十分來也祥<lb/>
正驚喜問之坡曰七分來是讀三分來是詩豈不十分<lb/>
也<lb/>
苕溪漁隠曰功甫金山行造語豪壯世多不見全篇今<lb/>
錄于左方金山杳在滄溟中雪崖氷柱浮仙宫乾坤扶<lb/>
持自今古日月髣髴纒西東我泛靈槎出塵世搜索異<lb/>
境窺神工一朝登臨重歎息四時想像何其雄捲簾夜<lb/>
<pb n="KR4i0029_WYG_037-9b"/>
閣挂北斗大鯨駕浪吹長空舟摧岸斷豈足數往往霹<lb/>
靂搥蛟龍寒蟾八月蕩瑤海秋光上下磨青銅鳥飛不<lb/>
盡暮天碧漁歌忽斷蘆花風蓬萊久聞未成往壯觀絶<lb/>
致遙應同潮生潮落夜還曉物與數㑹誰能窮百年形<lb/>
影浪自苦便欲此地安微躬白雲南來入我望又起歸<lb/>
興隨征鴻<lb/>
遯齋閒覽云功甫曽題人山居一聮云謝家莊上無多<lb/>
景只有黄鸝三兩聲荆公命工繪為圖自題其上云此<lb/>
<pb n="KR4i0029_WYG_037-10a"/>
是功甫題山居詩處即遣人以金酒鐘并圖遺之<lb/>
潘子真詩話云袁世弼南昌人宦遊當塗時功甫尚未<lb/>
冠也世弼愛其才薦於梅聖俞自爾有聲功甫嘗謂吾<lb/>
大父清逸云教載汲引袁二丈力也蒿埋三尺不敢忘<lb/>
其賜功甫既壯頗恃其才力下筆曽不經意論者或惜<lb/>
其造語無刻勵之功清逸云如功甫豈易得但置作者<lb/>
中便覺有優劣耳正如晉楚之輕剽不當威文之節制<lb/>
也清逸嘗有詩戲之云休恨古人不見我尤喜江東獨<lb/>
<pb n="KR4i0029_WYG_037-10b"/>
有君盡怪我戎從幼異人疑太白是前生雲間鸞鳳人<lb/>
間現天上麒麟地上行詩律暮年誰可敵筆頭談笑掃<lb/>
千兵<lb/>
苕溪漁隠曰聖俞採石月贈功甫云採石月下訪謫仙<lb/>
夜披錦袍坐釣船醉中愛月江底懸以手弄月身翻然<lb/>
不應暴落飢蛟涎便當騎魚上青天青山有冡人謾傳<lb/>
却來人間知幾年在昔孰識汾陽王納官貰死義難忘<lb/>
今觀郭裔竒俊郎眉目真似攻文章死生往復猶康莊<lb/>
<pb n="KR4i0029_WYG_037-11a"/>
樹穴探環知姓羊李白從永王璘之辟璘敗當誅郭子<lb/>
儀請解官以贖有詔長流夜郎聖俞用此事尤為親切<lb/>
若非姓郭亦難用矣<lb/>
　　張子野<lb/>
遯齋閒覽云張子野郎中以樂章擅名一時宋子京尚<lb/>
書竒其才先往見之遣將命者謂曰尚書欲見雲破月<lb/>
來花㺯影郎中乎子野屏後呼曰得非紅杏枝頭春意<lb/>
閙尚書邪遂出置酒盡歡葢二人所舉皆其警䇿也<lb/>
<pb n="KR4i0029_WYG_037-11b"/>
古今詩話云子野嘗作天仙子詞云雲破月來花弄影<lb/>
士夫夫多稱之張初謁見歐公迎謂曰好雲破月來花<lb/>
弄影恨相見之晚也二説未知孰是<lb/>
高齋詩話云子野嘗有詩云浮萍斷處見山影又長短<lb/>
句云雲破月來花弄影又云隔牆送過秋韆影並膾炙<lb/>
人口世謂張三影<lb/>
後山詩話云尚書郎張先善著詞有云雲破月來花弄<lb/>
影簾壓捲花影墮輕絮無影世稱誦之號張三影介甫<lb/>
<pb n="KR4i0029_WYG_037-12a"/>
謂雲破月來花弄影不如李冠䑃朧淡月雲来去也冠<lb/>
齊人為六州歌頭道劉項事慷慨雄偉劉潜大俠也喜<lb/>
誦之<lb/>
古今詩話云有客謂子野曰人皆謂公張三中即心中<lb/>
事眼中淚意中人也公曰何不目之為張三影客不曉<lb/>
公曰雲破月來花弄影嬌柔懶起簾壓捲花影栁徑無<lb/>
人墮風絮無影此余平生所得意也苕溪漁隠曰細味<lb/>
三説當以後山古今二詩話所載三影為勝<lb/>
<pb n="KR4i0029_WYG_037-12b"/>
東坡云子野詩筆老徤歌詞乃其餘波耳湖州西溪詩<lb/>
云浮萍斷處見山影野艇歸時聞草聲與予和詩云愁似<lb/>
鰥魚知夜永懶同蝴蝶為春忙若此之類亦可追配古人<lb/>
而世俗但稱其歌詞昔周昉畫人物皆入神品而世但<lb/>
知有周昉士女葢所謂未見好徳如好色者也<lb/>
石林詩話云子野能為詩及樂府至老不衰居錢塘蘇<lb/>
子瞻作倅時年已八十餘視聽不衰家猶蓄聲妓子瞻<lb/>
嘗贈以詩云詩人老去鶯鶯在公子歸來燕燕忙葢全<lb/>
<pb n="KR4i0029_WYG_037-13a"/>
用張氏故事戲之<lb/>
　　賀方回<lb/>
王直方詩話云賀鑄字方回嘗作一絶題於定林寺云<lb/>
破氷泉脈潄籬根壊衲遙疑挂樹猿蠟屐舊痕尋不見<lb/>
東風先為我開門荆公見之大相稱賞緣此知名方回<lb/>
嘗作望夫石詩云亭亭思婦石下閲幾人代蕩子長不<lb/>
歸山椒久相待微雲䕃髪彩初月輝娥黛秋雨叠苔衣<lb/>
春風舞羅帶宛然姑射人矯首塵㝠外陳跡遂無窮佳<lb/>
<pb n="KR4i0029_WYG_037-13b"/>
期從莫再脱如魯秋氏妄結桑下愛玉質委淵沙悠悠<lb/>
復安在交游間無不愛之<lb/>
後山詩話云望夫石在處有之古之詩人共用一律惟<lb/>
劉夢得云望來已是幾千嵗只似當年初望時語雖拙<lb/>
而意工黄叔達魯直之弟也以顧況為第一云山頭日<lb/>
日風和雨行人歸來石應語語意皆工江南有望夫石<lb/>
每過其下不風即雨疑況得句處也<lb/>
吕氏童䝉訓云徐師川言作詩自立意不可蹈襲前人<lb/>
<pb n="KR4i0029_WYG_037-14a"/>
因誦其所作慈母溪詩且言慈母溪與望夫山相對望<lb/>
夫山詩甚多而慈母溪古今無人題詩末兩句云離鸞<lb/>
只説閨中事䑛犢那知母子情<lb/>
王直方詩話云方回言學詩於前輩得八句云平澹不<lb/>
流於淺俗竒古不鄰於怪僻題詠不窘於物象敘事不<lb/>
病於聲律比興深者通物理用事工者如已出格見於<lb/>
成篇渾然不可鑴氣出於言外浩然不可屈盡心於詩<lb/>
守此勿失<lb/>
<pb n="KR4i0029_WYG_037-14b"/>
漫叟詩話云嘗見陳本明論詩云前輩謂作詩當言用<lb/>
勿言體則意深矣若言冷則云可嚥不可漱言靜則云<lb/>
不聞人聲聞履聲之類本明從何得此<lb/>
潘子真詩話云世推方回所作梅子黄時雨為絶唱葢<lb/>
用寇承公語也寇詩云杜鵑啼處血成花梅子黄時雨<lb/>
如霧<lb/>
　<lb/>
　漁隱叢話前集巻三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隠叢話後集巻三十八</head> <lb/>
    <p>
<pb n="KR4i0029_WYG_099-1a"/>
欽定四庫全書<lb/>
　漁隠叢話後集巻三十八<lb/>
　　　　　　　　　　　　　宋　胡仔　撰<lb/>
　　回仙<lb/>
回仙自作傳云吾乃京兆人唐末累舉進士不第因游<lb/>
華山遇鍾離傳授金丹大藥之方復遇苦竹真人方能<lb/>
驅使鬼神再遇鍾離盡獲希夷之妙㫖吾得道年五十<lb/>
第一度郭上竈第二度趙仙姑郭性頑鈍只與追錢延<lb/>
<pb n="KR4i0029_WYG_099-1b"/>
年之法趙性通靈隨吾左右吾惟是風清月白神仙聚<lb/>
㑹之時甞游兩浙京汴譙郡嘗着白襴衫角帶左眼下<lb/>
有痣如人間使者筯頭大世言吾賣墨飛劍取人頭吾<lb/>
聞哂之實有三劍一斷煩惱二斷貪嗔三斷色慾是吾<lb/>
之劍世有傳吾之神不若傳吾之法傳吾之法不若傳<lb/>
吾之行何以故為人若反是雖擕手接武終不成道<lb/>
苕溪漁隠曰回仙有沁園春一闋明内丹之㫖語意深<lb/>
妙惜乎世人但歌其詞不究其理吾故表而顯之云七<lb/>
<pb n="KR4i0029_WYG_099-2a"/>
返還丹在人先湏煉已待時正一陽初動中宵漏永温<lb/>
温鉛鼎光透簾幃造化争馳虎龍交合進火功夫猶鬬<lb/>
危曲江上看月華瑩静有個鳥飛當時自飲刀圭又誰<lb/>
信無中養就兒辨水源清濁木金間隔不因師指此事<lb/>
難知道要𤣥微天機深逺下手速修猶太遲蓬萊路仗<lb/>
三千行滿獨步雲歸<lb/>
陸元光回仙録云吴興之東林沈東老能釀十八仙白<lb/>
酒一日有客自號回道人長揖于門曰知公白酒新熟<lb/>
<pb n="KR4i0029_WYG_099-2b"/>
逺來相訪願求一醉實熙寧元年八月十九日也公見<lb/>
其氣骨秀偉跫然起迎徐觀其碧眼有光與之語其聲<lb/>
清圎於古今治亂老莊浮圗氏之理無所不通知其非<lb/>
塵埃中人也因出酒器十數於席間曰聞道人善飲欲<lb/>
以鼎先為壽如何回公曰飲器中惟鍾鼎為大屈巵螺<lb/>
杯次之而梨花蕉葉最小請戒侍人次第速斟當為公<lb/>
自小至大以飲之笑曰有如顧愷之食蔗漸入佳境也<lb/>
又約周而復始常易器滿斟於前笑曰所謂尊中酒不<lb/>
<pb n="KR4i0029_WYG_099-3a"/>
空也回公興至即舉杯浮白常命東老鼓琴回乃浩歌<lb/>
以和之又甞圍棋以相娱止奕數子輒拂去笑曰祗恐<lb/>
碁終爛斧柯回公自日中至暮已飲數斗了無醉色是<lb/>
夕月微明秋暑未退蚊蚋尚多侍人秉扇敺拂偶滅一<lb/>
燭回公乃命取竹枝以餘酒噀之插于逺壁湏臾蚊蚋<lb/>
盡棲壁間而所飲之地洒然東老欲有所叩先托以求<lb/>
驅蚊之法回公曰且飲小術何足道哉聞公自能黄白<lb/>
之術未嘗妄用且篤於孝義又多隂功此予今日所以<lb/>
<pb n="KR4i0029_WYG_099-3b"/>
來尋訪而將以發之也東老因叩長生輕舉之術回公<lb/>
曰以四大假合之身未可離形而頓去惟死生去住為<lb/>
大事死知所往則神生于彼矣東老攝衣起謝有以喻<lb/>
之回公曰此古今人所謂第一最上極則處也此去五<lb/>
年復遇今日公當化去然公之所鍾愛者子偕也治命<lb/>
時不得見之當此之際公亦先期而致謹勿動懐恐喪<lb/>
失公之真性東老頷而悟之飲將達旦則甕中所釀止<lb/>
留糟粕而無餘瀝矣回公曰乆不游浙中今巳為公而<lb/>
<pb n="KR4i0029_WYG_099-4a"/>
來當留詩以贈然吾不學世人用筆書乃就擘席上榴<lb/>
皮畫字題于庵壁其色微黄而漸加黒故其言有回仙<lb/>
人題贈東老詩西隣已富憂不足東老雖貧樂有餘白<lb/>
酒釀來縁好客黄金散盡為收書凡三十六字巳而告<lb/>
别東老啟闗送之天漸明矣握手並行笑約異時之集<lb/>
至舍西石橋回公先度乗風而去莫知所適後四年中秋<lb/>
之吉東老微恙乃属其族人而告之曰回公熙寧元年<lb/>
八月十九日嘗謂予曰此去五年復遇今日當化去予<lb/>
<pb n="KR4i0029_WYG_099-4b"/>
意明年今乃熙寧之五年也子偕又適在京師干薦回<lb/>
公之言其在今日乎及期捐館凡回公所言無有不騐<lb/>
龍川雜志云予治平末沂峽還蜀泊舟仙都山下有道<lb/>
士以隂真君長生金丹訣石本相示予問之曰子知金<lb/>
丹訣邪道士曰不知也然士大夫過此必以問之庶有<lb/>
知之者予佳其意試問以燒煉事對曰養生有内外精<lb/>
氣内也非金石所能堅凝四支百骸外也非精氣所能<lb/>
變化欲事内必調養精氣極而後内丹成則不能死矣<lb/>
<pb n="KR4i0029_WYG_099-5a"/>
然隠居人間乆之或托尸解而去求變化輕舉不可得<lb/>
也葢四大本外物和合而成非精氣所能易也惟外丹<lb/>
成則可以㸃瓦礫化皮骨飛行無礙矣然内丹未成内<lb/>
無以交之則服外丹者多死譬積枯草弊絮而置火其<lb/>
下無不焚者予甚善其說告之曰昔人有服金丹不幸<lb/>
赴井而死既而五臟皆化為黄金者又有服玉屑死于<lb/>
盛夏而尸不敗壊者皆無内丹以主之也子之說信然<lb/>
哉後十餘年館于南京張公安道家有一道人陜人也<lb/>
<pb n="KR4i0029_WYG_099-5b"/>
為公養金丹其法用紫金丹砂費數百千期年乃成公<lb/>
喜告予曰吾藥成可服矣予謂公何以知其藥成公曰<lb/>
抱朴子言藥既成以手握之如泥出指間者藥功真成<lb/>
也今吾藥如是以是知其成無疑矣予為公道仙都所<lb/>
聞謂公曰公自知内丹成則此藥可服若猶未也姑俟<lb/>
之公笑曰我姑俟之<lb/>
龍川畧志云予兄子瞻嘗從事扶風開元寺多古畫而<lb/>
子瞻少好畫往往疋馬入寺循壁終日有一老僧出揖<lb/>
<pb n="KR4i0029_WYG_099-6a"/>
之曰小院在近能一相訪否子瞻欣然從之僧曰貧道<lb/>
平生好藥術有一方能以硃砂化淡金為精金老當傳<lb/>
人而患無可傳者知公可傳故欲一見子瞻曰吾不好<lb/>
此術雖得之將不能為僧曰此方知而不可為公若不<lb/>
為正當傳矣是時陳希亮少卿守扶風而平生溺于黄<lb/>
白嘗于此僧求方而僧不與子瞻曰陳卿求而不與吾<lb/>
不求而得何也僧曰貧道非不悦陳卿畏其得方不能<lb/>
不為耳貧道昔嘗以方授人矣有為之即死者有遭喪<lb/>
<pb n="KR4i0029_WYG_099-6b"/>
者有失官者故不敢輕以授人即出一巻書曰此中皆<lb/>
名方其一則化金方也公必不肯輕作且勿輕以授人<lb/>
如陳卿謹勿傳也子瞻許諾歸視其方每淡金一兩視<lb/>
其分數不足一分而以丹砂一錢益之雜諸藥入甘鍋<lb/>
内煅之鎔即傾出金砂俱不耗且其色斑斑相雜當再<lb/>
烹之色勻乃止後偶見陳卿語及此僧遽應之曰近得<lb/>
其方矣陳卿驚曰君何由得之子瞻具道僧不欲輕傳<lb/>
人之意不以方示之陳固請不巳不得巳與之陳試之<lb/>
<pb n="KR4i0029_WYG_099-7a"/>
良驗子瞻悔曰某不惜此方惜負此僧耳公謹為之陳<lb/>
姑應曰諾未幾坐受隣郡公使酒以賍敗去子瞻疑其<lb/>
以金故深自悔恨後謫居黄州陳公子慥在黄子瞻問<lb/>
曰少卿昔時嘗為此法否慥曰吾父既失官至洛陽無<lb/>
以買宅遂大作此然竟病指癰而殁乃知僧言誠不妄<lb/>
也後十年余謫居筠州有蜀僧儀介者師事文禪師文<lb/>
之所至輒為修造所費不貲而莫知錢所從來介秘其<lb/>
術問之不以告人介與聰禪師善密為聰言其方大類<lb/>
<pb n="KR4i0029_WYG_099-7b"/>
扶風開元寺僧所傳者然介未嘗以一錢私自利故能<lb/>
保其術而無患苕溪漁隠曰洞微志載葉生者與前事<lb/>
相類亦以得乾銀術妄費而受禍故回仙謂沈東老云<lb/>
聞公自能黄白之術未嘗妄用葢嘉之也此真可為貪<lb/>
者之戒<lb/>
苕溪漁隠曰回仙於京師景德寺僧房壁上題詩云明<lb/>
月斜秋風冷今夜故人來不來教人立盡梧桐影相傳<lb/>
此詞自國初時即有之柳耆卿詞云愁緒終難罄人立<lb/>
<pb n="KR4i0029_WYG_099-8a"/>
盡梧桐碎影用回仙語也古今詞話乃云耆卿作傾杯<lb/>
秋景一闋忽夢一婦人云妾非今世人曾作前詩數百<lb/>
年無人稱道公能用之夢覺說其事世傳乃鬼謡也此<lb/>
語怪誕無可考據葢不曽見回仙留題遂妄言耳<lb/>
復齋漫録云異聞集載沈既濟作枕中記云開元中道<lb/>
者吕翁經邯鄲道士邸舍中以囊中枕借盧生睡事此<lb/>
之吕翁非洞賔也葢洞賔甞自序以為吕渭之孫仕德<lb/>
宗朝今云開元則吕翁非洞賔無可疑者苕溪漁隠曰<lb/>
<pb n="KR4i0029_WYG_099-8b"/>
回仙嘗有詞云黄果猶未熟夢驚殘尚用枕中記故事<lb/>
可見其非吕翁也靈怪集載南柯太守傳與枕中記事<lb/>
絶相類浮世榮枯固巳如夢矣此二事又於夢中作夢<lb/>
既可笑亦可歎也<lb/>
　　神仙雜記<lb/>
許彦周詩話云唐清逺道士同沈恭子游虎丘詩曰余<lb/>
本長殷周遭罹歴秦漢計之至唐則二千餘歳矣顔魯<lb/>
公愛而刻之且有詩曰客有神仙者於兹雅麗陳葢指<lb/>
<pb n="KR4i0029_WYG_099-9a"/>
為神仙也李衞公追和魯公刻清逺道士詩曰道人綴<lb/>
清藻前哲留篇翰則道人指清逺前哲謂魯公也其後<lb/>
皮日休陸龜䝉軰皆和之仙邪鬼邪則不必問然僕獨<lb/>
愛其詩中數旬云吟晩川之隂步上仙之岸山川共澄<lb/>
澈光彩交凌亂白雲蓊欲歸青松忽消半嗚呼借使非<lb/>
神仙亦一才鬼也<lb/>
髙道傳云唐末有狂道士不知何許人又晦其名氏游<lb/>
成都忽詣紫極宫謁杜光庭先生求寓泊之所先生諾<lb/>
<pb n="KR4i0029_WYG_099-9b"/>
之而不與之通道士日貨藥於市所得錢隨多少沽酒<lb/>
飲之惟唱感庭秋一詞其意感蜀之將亡如秋庭之衰<lb/>
落然人未之曉但呼為感庭秋道士凡半年人亦不知<lb/>
其異一夕大醉歸夜將䦨尚聞唱聲愈髙有訝之者隔<lb/>
户窺之見燈燭綵繡筵具器皿羅列甚盛狂道士左右<lb/>
二青童應侍時斟酒而唱窺者具以白先生先生乃欵<lb/>
其户曰光庭識量膚淺不意上仙降鑒深為罪戾然不<lb/>
揆愚昧而匍匐門下冀一拜光靈以消塵障道士曰何<lb/>
<pb n="KR4i0029_WYG_099-10a"/>
辱勤奉之若是當出奉見乃令二童收筵具器皿及陳<lb/>
設致於前揲之則隨手而小如符子狀置冠中又將二<lb/>
童按之如木偶可寸許又置冠中乃啟户光庭欣然而<lb/>
入但空室而已<lb/>
山谷云新安聶師道宗微少事道士於方外發迹游名<lb/>
山數見異人楊行宻開府於揚州宗微實輔佐之葢為<lb/>
國師三十年楊氏末解化而去弟子葬之舉棺惟衣履<lb/>
存焉順德七年楊溥贈問政先生方外之兄德誨為新<lb/>
<pb n="KR4i0029_WYG_099-10b"/>
安太守乃于郡之東山築室以居方外號為問政山房<lb/>
問政之名或得于此苕溪漁隠曰問政山去新安郡城<lb/>
十許里岩谷幽䆳今有琳宇在焉國初黄台留題詩云<lb/>
千尋練帯新安水萬仞花屏問政山自少雲霞居物外<lb/>
不多塵土到人間壺懸仙島吞舟罷椀浸星宫咒水閒<lb/>
草暗碧壇思句曲松昏紫氣度函闗龜成錢甲毛猶緑<lb/>
鶴化黳翎頂更丹阮洞神仙分藥去蔡家兄弟寄書還<lb/>
笻枝健拄菖蒲節筍幘髙簮玳瑁斑新隠漸聞侵月窟<lb/>
<pb n="KR4i0029_WYG_099-11a"/>
舊隣猶說枕沙灣黄精苗倒眠青鹿紅杏枝低掛白鷳<lb/>
海上使頻青鳥黠篋中藏乆白驢頑手踈俗禮慵非傲<lb/>
肘後靈方秘不慳寳籙匣垂金縷帯絳囊絛鏁玉連環<lb/>
常尋吴穴通三楚擬過流沙化百蠻容易煮銀供客用<lb/>
辛勤栽果與猿攀静張棋局鋪還打㸃考仙經補又刪<lb/>
床並葛鞋寒兎伏忩横檉几老龍跧溪童乞火朝敲竹<lb/>
山鬼聽琴夜撼<graphic n="KR1498" url="https://raw.githubusercontent.com/kanripo/KR-Gaiji/master/images/KR1498.png" mimeType="image/png"/>花氣薫心香馥馥澗聲聆耳響潺潺<lb/>
髙墳自掩浮生骨短晷難凋不死顔蚤晚重逢蕭塢客<lb/>
<pb n="KR4i0029_WYG_099-11b"/>
願隨芝葢出塵寰余以續仙傳髙道傳二書考之詩中<lb/>
所用事多出師道本傳<lb/>
東坡云吾八歳入小學以道士張易簡為師童子幾百<lb/>
人師獨稱吾與陳太初者太初眉山市井人子也予稍<lb/>
長學日益䆳第進士制策而太初乃為郡小吏其後予<lb/>
謫居黄州有眉山道士陸惟忠自蜀來云太初已尸解<lb/>
矣蜀人吴師道為漢州太守太初往客焉正旦見師道<lb/>
持衣食錢物且告别持所得盡與市人貧者反坐于㦸<lb/>
<pb n="KR4i0029_WYG_099-12a"/>
門下遂寂師道使卒舁往野外焚之卒罵曰何物道士<lb/>
使我正旦舁死人太初微笑開眼曰不復煩汝步自㦸<lb/>
門至金雁橋下趺坐而逝焚之城中人見烟焰上眇𦕈<lb/>
焉有一陳道士也<lb/>
復齋漫録云李定記宣和中太學士人飲于任氏酒肆<lb/>
忽有一婦人粧飾甚古衣亦穿弊肌膚雪色而無左臂<lb/>
右手執拍板乃鐵為之唱詞曰䦨千曲紅颺繡簾旌花<lb/>
嫩不禁繊手捻被風吹去意還驚眉恨蹙山青諸公怪<lb/>
<pb n="KR4i0029_WYG_099-12b"/>
其辭異即問之曰此何辭也答曰此上清蔡真人法駕<lb/>
道引也妾本唐人遭五季之亂左手為賊所斷今游人<lb/>
間見諸公飲酒求一杯之適耳遂與一杯飲畢而去諸<lb/>
公送之出門杳無所見苕溪漁隠曰夷堅志所記與此<lb/>
小異此仍少詞一半未詳孰是<lb/>
復齋漫録云周貫自言膠東人常稱木雁子善属文游<lb/>
于洪州西山嗜酒不覊布衲粗全人或贈之錢則詣酒<lb/>
家取醉餘皆散墜不顧西山之人見貫往來者五十餘<lb/>
<pb n="KR4i0029_WYG_099-13a"/>
年而顔色如初至有以道術訪之則必報以惡聲使之<lb/>
親近不得也熙寧元年至豫章石頭市遇故人棲止張<lb/>
生為具酒食而宿中夜逆旅之主人聞户外有車馬合<lb/>
沓聲起而視之無有也唯貫所卧室户正開猶奄奄然<lb/>
喘息就而察之貫已死矣明日告新建縣尉吴果卿往<lb/>
按之貫身潔如生扶而轉之腹中汩汩如浪鳴焉縣主<lb/>
簿劉純臣使人棺斂埋于地云張生還家其弟迎門曰<lb/>
周翁凌晨見過今往雙嶺矣衆乃知貫非寔死者也貫<lb/>
<pb n="KR4i0029_WYG_099-13b"/>
所著華陽三篇坐卧不離袖人莫得見死之日純臣取<lb/>
而觀之純臣稱其險絶而有條理純臣以詩紀之曰八<lb/>
十西山作酒仙麻鞋孔斷布衫穿形骸一脫塵縁盡太<lb/>
極光隂不記年洪覺範冷齋夜話嘗記之互有不同<lb/>
復齋漫録云熙寧中王廸為洪州左司理叅軍一日有<lb/>
道人來磨鏡因俾廸自照乃自星冠羽帔縹緲見鏡中<lb/>
廸問其故曰此汝前身也由汝悮念墮此勉自修行勿<lb/>
淪苦海既去廸具以告其妻妻然之遂棄官與妻隠去<lb/>
<pb n="KR4i0029_WYG_099-14a"/>
郡寮挽留不可皆作詩以餞行時新建主簿劉純臣有<lb/>
詩雖非警拔可以記其實云髮如抹漆左叅軍脫去青<lb/>
衫從隠淪世上更無羈絆事壺中别有自由身躬烹玉<lb/>
兎山前藥花看金鰲背上春莫怪少年能决烈藍田夫<lb/>
婦總登真後歸姑蘇不知所終<lb/>
文昌雜録云知制誥李大臨西川人有門人背傴不能<lb/>
仰視因藥市罷見一道士云秀才有錢丐一二百為酒<lb/>
貲書生曰家貧無錢所居有薄釀同一醉可乎道士欣<lb/>
<pb n="KR4i0029_WYG_099-14b"/>
然便往酒半道士問何背傴書生曰不幸遇此疾無如<lb/>
之何道士因出藥三十粒云來日五更向東以新汲水<lb/>
下覺微燥不足怪書生如所教既服藥燥甚不可勝展<lb/>
轉于榻上亦甚悔之然每一伸縮漸覺舒快比明身巳<lb/>
直矣蜀人重藥市蓋常有神仙之遇焉<lb/>
復齎漫録云髙尚處士劉臯謂士大夫以嗜欲殺身以<lb/>
財利殺子孫以政事殺人以學術殺天下後世非神仙<lb/>
中人不能作此言也<lb/>
<pb n="KR4i0029_WYG_099-15a"/>
　　鬼詩<lb/>
復齋漫録云東坡記徐通判李綯有子年十七八不善<lb/>
作詩忽詠落花云流水難窮目斜陽易斷腸誰問砑光<lb/>
帽一曲舞山香人驚問之若有物憑者云是謝中舍問<lb/>
其砑光帽事自云西王母宴羣仙有舞者戴砑光帽帽<lb/>
上簮花舞山香一曲未終花皆落去余讀唐羯鼓録見<lb/>
汝陽王璡明皇愛之每隨游幸璡常戴砑絹帽子打曲<lb/>
上自摘紅槿花一朶置于帽上遂奏舞山香一曲花不<lb/>
<pb n="KR4i0029_WYG_099-15b"/>
落墜上大笑此事與前極相類<lb/>
見聞録云吕申公夷簡嘗通判蜀中忘其郡名廨宇中<lb/>
素有鬼物號榆老姑乃榆木精其狀一老醜婦常出厨<lb/>
間與羣婢為偶或時不見家人見之乆亦不以為怪公<lb/>
呼問之即下堦拜云妾在宅日乆雖非人然不敢為禍<lb/>
公亦置而不問甞謂公他日必大貴一日忽妊羣婢戲<lb/>
之自云非乆當産遂月餘不見忽出云巳産矣請視之<lb/>
後園榆木西南生大贅乃是視之果然<lb/>
<pb n="KR4i0029_WYG_099-16a"/>
文昌雜録云余讀江南録丘孟陽有賦名甞夢一官人<lb/>
延入一第中具飲其傍几上有書一巻孟陽展讀謂曰<lb/>
斯乃吾所述賦藁何至兹乎其人曰昔公焚之時吾得<lb/>
之矣孟陽因就求之答曰他日若至衡山必當奉還後<lb/>
官至衡州茶陵令乞致仕卒於衡州今世言焚故書必<lb/>
毁而後燔之葢可信也<lb/>
復齋漫録云東坡記秦少游言寳應民有嫁娶㑹客者<lb/>
酒半客一人徑赴水曰有婦人以詩招我詩云長橋直<lb/>
<pb n="KR4i0029_WYG_099-16b"/>
下有蘭舟破月衝烟任意游金玉滿堂何所用争如年<lb/>
少去來休余讀張君房脞說進士謝朏寓居寳應曉至<lb/>
縣橋忽見女郎自舟中出曰某楚小波也可見訪舟中<lb/>
懐中出詩二首其一云畫橋直下是蘭舟搶月衝烟任<lb/>
意游金玉滿堂無處用蚤隨年少去來休其二云妾貌<lb/>
君才兩不常君今休苦更思量兒家自有清溪水飲到<lb/>
方知氣味長前篇與少游所言不同者七字更有二首<lb/>
為異至謂寳應亦同君房著脞說在真廟時不應東坡<lb/>
<pb n="KR4i0029_WYG_099-17a"/>
少游忘之也<lb/>
復齋漫録云魯直記江亭鬼所題詞有淚眼不曽晴之<lb/>
句余以此鬼剽東坡樂章秋雨晴時淚不晴之語<lb/>
苕溪漁隠曰雲齋廣録載司馬槱官于錢塘夢蘇小小<lb/>
歌蝶戀花詞一闋其詞頗佳詞云妾在錢塘江上住花<lb/>
開花落不記流年度燕子啣將春色去黄昏幾度瀟瀟<lb/>
雨蟬鬢犀梳雲半吐檀板新聲唱徹黄金縷酒醒夢回<lb/>
無覔處凄凉明月生秋浦<lb/>
<pb n="KR4i0029_WYG_099-17b"/>
藝苑雌黄云談苑載金陵之䧟有盧絳者收散卒由宣<lb/>
歙長驅入福建以圖興復李氏至歙州州將龔儀先巳<lb/>
降王師閉門不給薪水絳擊破殺儀將至建州敗于松<lb/>
溪麾下散亡朝廷以節鎮招之遂自歸時儀兄子潁上<lb/>
言求復季父之仇召潁與絳面質曲直潁舉手版擊絳<lb/>
遂按誅絳初絳舉事夢一白衣婦人酌酒勸之歌菩薩<lb/>
蠻詞以送之歌畢謂絳曰他日當相見崓子陂絳私記<lb/>
之及是伏法于京之西崓子陂之地南唐近事及本事<lb/>
<pb n="KR4i0029_WYG_099-18a"/>
曲所載皆同惟江南埜録獨異謂白衣婦人為玉真姓<lb/>
耿氏以崓子陂為孟家陂無菩薩蠻詞而有詩一首云<lb/>
清風良月夜深時箕帚盧郎尚恨遲他日孟家陂上約<lb/>
再來相見是佳期二說不同未知孰是<lb/>
苕溪漁隠曰余觀南唐書云盧絳少病痞夜夢白衣婦<lb/>
人頗有姿色歌菩薩蠻勸絳巵酒其詞云玉京人去秋<lb/>
蕭索畫簷雀起梧桐落欹枕悄無言月和清夢圓背燈<lb/>
惟暗泣甚處砧聲急眉黛小山攅芭蕉生暮寒歌畢謂<lb/>
<pb n="KR4i0029_WYG_099-18b"/>
絳曰子之疾食蔗即愈詰朝求蔗食之果瘥迨數夕又<lb/>
夢曰妾乃玉真也他日相見于崓子陂絳仕江南後歸<lb/>
朝㑹龔潁上言求復季父之仇乃命誅絳絳臨刑問其<lb/>
受刑之地即崓子陂有白衣婦人姿貌宛如所夢姓耿<lb/>
名玉真其夫死與前夫之子通當極法與絳同斬焉洞<lb/>
微志所記亦與此同南唐書三十巻馬令所撰成一代<lb/>
之史所記必審當以為正也<lb/>
許彦周詩話云請紫姑神大抵能作詩然不甚過人舊<lb/>
<pb n="KR4i0029_WYG_099-19a"/>
傳一士人家請之既降偶書院中子弟作雨詩因率爾<lb/>
請箋頃刻書滿紙其警句曰簾捲滕王閣盆翻白帝城<lb/>
誠可喜也<lb/>
文昌雜録曰昔年陳州有女妖自云孔大娘每昏夜于<lb/>
鼓腔中與人語言尤知未來事時晏元獻守陳方製小<lb/>
詞一闋修改未定而孔大娘已能歌之矣亦可怪也<lb/>
許彦周詩話云長安慈恩寺有數女仙夜游題詩云黄<lb/>
子陂頭好月明强踏華筵到曉行烟波山色翠黛横折<lb/>
<pb n="KR4i0029_WYG_099-19b"/>
得荷花逺恨生化為白鶴飛去明夜又題一首云湖水<lb/>
團團夜如鏡碧樹紅花相掩映北斗䦨干移曉柄有似<lb/>
佳期常不定亦婉約可愛<lb/>
　<lb/>
　<lb/>
　<lb/>
　<lb/>
　漁隠叢話後集巻三十八<lb/>
</p>
<p>
</p>
  </div>
</body>
</text>
</TEI>
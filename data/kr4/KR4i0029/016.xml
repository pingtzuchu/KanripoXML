<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻十六</head> <lb/>
    <p>
<pb n="KR4i0029_WYG_016-1a"/>
欽定四庫全書<lb/>
　漁隱叢話前集巻十六<lb/>
　　　　　　　　　　　　　宋　胡仔　撰<lb/>
　　韓吏部上<lb/>
東坡云退之示兒云主婦治北堂膳服適戚踈恩封髙<lb/>
平君子孫從朝裾開門問誰來无非卿大夫不知官髙<lb/>
卑玉帯懸金魚又云凡此坐中人十九持鈞樞所示皆<lb/>
利禄事也至老杜則不然示宗武云試吟青玉案莫羡<lb/>
<pb n="KR4i0029_WYG_016-1b"/>
紫香囊應須飽經術已似愛文章十五男兒志三千弟<lb/>
子行曽參與游夏達者得升堂所示皆聖賢事也<lb/>
蔡寛夫詩話云舊說退之子不慧讀金根車改為金銀<lb/>
然退之贈張籍詩所謂召令吐所記解摘了瑟僴則不<lb/>
應不識字也白樂天晩極喜李義山詩文嘗謂我死得<lb/>
為爾子足矣義山生子遂以白老字之既長略无文性<lb/>
温庭筠嘗戲之曰以尔為樂天後身不亦忝乎然義山<lb/>
有衮師我嬌兒美秀乃无匹之句其譽之亦不減退之<lb/>
<pb n="KR4i0029_WYG_016-2a"/>
不知詩之所稱乃此二子否乎不然二人之後何其无<lb/>
聞也<lb/>
唐語林云退之二侍妾一曰絳桃一曰栁枝皆能歌舞<lb/>
初使王庭湊至夀陽驛絶句云風光欲動别長安春半<lb/>
邊城特地寒不見園花并巷桞馬頭惟有月團團葢寄<lb/>
意二姝逮歸栁枝踰垣遁去家人追獲故鎮州初歸詩<lb/>
云别來楊栁街頭樹擺亂春風只欲飛惟有小園桃李<lb/>
在留花不發待郎歸自是專寵絳桃矣<lb/>
<pb n="KR4i0029_WYG_016-2b"/>
孔毅夫雜說云退之晩年有聲妓而服金石藥張籍哭<lb/>
退之詩云中秋十五夜圎魄天差清為出二侍女合彈<lb/>
琵琶筝白樂天思舊詩云閑日一思舊舊逰如目前微<lb/>
之煉秋石未老身溘然退之服硫黄一病竟不痊退之<lb/>
嘗譏人不解文字飲而自敗扵女妓乎作李博士墓誌<lb/>
戒人服金石藥而自餌硫黄乎<lb/>
後山詩話云退之詩云長安衆富兒盤饌羅羶葷不解<lb/>
文字飲惟能醉紅裙而老有二妓號絳桃栁枝故張文<lb/>
<pb n="KR4i0029_WYG_016-3a"/>
昌云為出二侍女合彈琵琶筝也又為李千志叙當世<lb/>
名貴服金石藥欲生而死者數輩著之石藏之地下豈<lb/>
為一世戒邪而竟以藥死故白傅云退之服硫黄一病<lb/>
竟不痊也<lb/>
西清詩話云張耒文潜云東坡嘗言退之詩長安衆富<lb/>
兒盤饌羅羶葷不解文字飲惟能醉紅裙疑若清苦自<lb/>
飾者至云艶姬踏筵舞清眸射劍㦸則知此老子箇中<lb/>
興復不淺文潜戲答曰愛文字飲者與俗人沽酒同科<lb/>
<pb n="KR4i0029_WYG_016-3b"/>
苕溪漁隱曰古今聼琴阮琵琶筝瑟諸詩皆欲寫其音<lb/>
聲節奏類以景物故實狀之大率一律初无中的句互<lb/>
可移用是豈真知音者但其造語藻麗為可喜耳昵昵<lb/>
兒女語恩怨相尔汝劃然變軒昻勇士赴敵場浮雲栁<lb/>
絮旡根蔕天地闊逺隨飛揚喧啾百鳥羣忽見孤鳯凰<lb/>
躋攀分寸不可上失勢一落千丈強此退之聼琴詩也<lb/>
孤禽曉警秋野露空澗夜落春巖泉又經緯文章合調<lb/>
和雌雄鳴颯颯驟風雨隆隆隱雷霆無射變凛冽黄鍾<lb/>
<pb n="KR4i0029_WYG_016-4a"/>
催發生詠歌文王雅怨刺離騷經二典意澹薄三盤語<lb/>
丁寜此永叔聼琴詩也大絃春温和且平小絃亷折亮<lb/>
以清平生未識宫與角但聞牛鳴盎中雉登木門前剥<lb/>
啄誰扣門山僧未閑君勿嗔此子瞻聼琴詩也春天百<lb/>
鳥語撩亂風蕩楊花无畔岸微䨧愁猿抱山木𤣥冬孤<lb/>
鴻度雲漢斧斤丁丁空谷樵幽泉落澗夜蕭蕭十二峯<lb/>
前巫峽雨七八月後錢塘潮孝子流離在中野覉臣歸<lb/>
來哭亡社空牀思婦感蠨蛸暮年遺老依桑柘此魯直<lb/>
<pb n="KR4i0029_WYG_016-4b"/>
聼琴詩也寒蟲催織月籠秋獨鴈呌羣天拍水楚國覉<lb/>
臣放十年漢宫佳人嫁千里深閨洞房語恩怨紫燕黄<lb/>
鸝韻桃李楚狂行歌驚市人漁父拏舟在葭葦此魯直<lb/>
聼摘阮詩也大絃嘈嘈如急雨小絃切切如私語嘈嘈<lb/>
切切錯雜彈大珠小珠落玉盤間闗鶯語花底滑幽咽<lb/>
泉流水下灘又銀瓶乍破水漿迸鐵騎突出刀鎗鳴此<lb/>
樂天聼琵琶詩也一彈既罷又一彈珠幢夜静風珊珊<lb/>
低回慢弄闗山思坐對燕然秋月寒月寒一聲深殿磬<lb/>
<pb n="KR4i0029_WYG_016-5a"/>
驟彈曲破音繁併百萬金鈴旋<hi>去聲</hi>玉盤醉落滿船皆暫<lb/>
醒又猿鳴雪岫來三峽鶴唳晴空聞九霄此微之聼琵<lb/>
琶詩也湘水冷波慙鼓瑟秦樓明月罷吹簫寒敲白玉<lb/>
聲何婉暖逼黄鶯語自嬌此王仁裕聼琵琶詩也春風<lb/>
和暖百鳥語磽确山路行人行啄木飛從何處來花間<lb/>
葉底時丁丁林空山静啄愈響行人舉頭飛鳥驚此永<lb/>
叔聼琵琶詩也八鸞鏘鏘渡銀漢九鶵威鳯鳴朝陽又<lb/>
馮夷躚躚舞渌波鮫人出聼停綃梭此夣得聼筝詩也<lb/>
<pb n="KR4i0029_WYG_016-5b"/>
綿蠻巧囀花間舌嗚咽交流氷下泉此永叔聼筝詩也<lb/>
江妃出聼霧雨愁白浪翻空動浮玉喚取吾家䨇鳯槽<lb/>
遣作三峽孤猿號與君合奏芳春調啄木飛來霜樹杪<lb/>
此子瞻聼筝詩也永叔子瞻謂退之聼琴詩乃是聼琵<lb/>
琶詩僧義海謂子瞻聼琴詩絲聲八音宫角皆然何獨<lb/>
琴也互相譏評終无確論如玉谿生錦瑟詩云荘生曉<lb/>
夣迷蝴蝶望帝春心託杜䳌滄海月明珠有淚藍田日<lb/>
暖玉生煙此亦是以景物故實狀之若移作聼琴阮等<lb/>
<pb n="KR4i0029_WYG_016-6a"/>
詩誰謂不可乎<lb/>
西清詩話云三呉僧義海以琴名世六一居士嘗問東<lb/>
坡琴詩孰優東坡荅以退之聼頴師琴公曰此祗是聼<lb/>
琵琶耳或以問海海曰歐陽公一代英偉然斯語誤矣<lb/>
昵昵兒女語恩怨相尔汝言輕柔細屑真情出見也劃<lb/>
然變軒昻勇士赴敵塲精神餘溢竦觀聼也浮雲栁絮<lb/>
无根蔕天地闊逺隨飛揚縱横變態浩乎不失自然也<lb/>
喧啾百鳥羣忽見孤鳯凰又見頴孤絶不同流俗下俚<lb/>
<pb n="KR4i0029_WYG_016-6b"/>
聲也躋攀分寸不可上失勢一落千丈強起伏抑揚不<lb/>
主故常也皆指下絲聲妙處惟琴為然琵琶格上聲烏<lb/>
能尔邪退之深得其趣未易譏評也東坡後有聼惟賢<lb/>
琴詩云大絃春温和且平小絃亷折亮以清平生未識<lb/>
宫與角但聞牛鳴盎中雉登木門前剥啄誰扣門山僧<lb/>
未閑君莫嗔歸家且覔千斛水洗盡從來筝笛耳詩成<lb/>
欲寄歐公而公亡毎以為恨客復以問海海曰東坡詞<lb/>
氣倒山傾海然亦未知琴春温和且平亷折亮以清絲<lb/>
<pb n="KR4i0029_WYG_016-7a"/>
聲皆然何獨琴也又特言大小絃聲不及指下之韻牛<lb/>
鳴盎中雉登木槩言宫角耳八音宫角皆然何獨絲也<lb/>
聞者以海為知言余嘗考今昔琴譜謂宫者非宫角者<lb/>
非角又五調迭犯特宫聲為多與五音之正者異此又<lb/>
坡所未知也苕溪漁隱曰東坡嘗因章質夫家善琵琶<lb/>
者乞歌詞亦取退之聼頴師琴詩稍加櫽括使就聲律<lb/>
為水調歌頭以遺之其自序云歐公謂退之此詩最竒麗<lb/>
然非聼琴乃聼琵琶耳余深然之觀此則二公皆以此<lb/>
<pb n="KR4i0029_WYG_016-7b"/>
詩為聼琵琶矣今西清詩話所載義海辨證此詩復曲<lb/>
折能道其趣為是真聼琴詩世有深扵琴者必能辨之<lb/>
矣<lb/>
髙齋詩話云白樂天琵琶行云曲罷曽令善才伏而善<lb/>
才姓名不見於傳記後見琵琶録云元和中曹保有子<lb/>
善才善才有子綱皆能琵琶又有裴興奴與曹同時樂<lb/>
府雜録云綱善為選撥興奴長於攏撚時人謂綱有右<lb/>
手興有左手樂天又有聼曹綱琵琶示重蓮詩曰誰能<lb/>
<pb n="KR4i0029_WYG_016-8a"/>
截得曹綱手挿向重蓮紅袖中<lb/>
苕溪漁隱曰東坡聼琵琶詩云何異烏孫送公主碧天<lb/>
無際鴈行髙乃用文選王明君辭序云昔公主嫁烏孫<lb/>
令琵琶馬上作樂以慰其道路之思其送明君亦尔則<lb/>
琵琶非起於明君葢前已有也釋名云琵琶本胡中馬<lb/>
上所鼓也四絃象四時也推手向前曰琵却手向後曰<lb/>
琶因以為名焉<lb/>
後山詩話云歐陽公謫永陽聞其倅杜彬善琵琶酒間<lb/>
<pb n="KR4i0029_WYG_016-8b"/>
請之正色盛氣而謝不能公亦不復強也後彬置酒數<lb/>
行遽起還内微聞絲聲且作且止而漸近久之抱器而<lb/>
出手不絶彈盡莫而罷公喜甚過所望也故公詩云坐<lb/>
中醉客誰最賢杜彬琵琶皮作絃自從彬死世莫傳皮<lb/>
絃世未有也苕溪漁隱曰唐賀懐智扵明皇時彈琵琶<lb/>
以石為槽鵾鷄筋作絃用鐵為撥今杜彬以皮為絃各<lb/>
自是一家也<lb/>
蔡寛夫詩話云近時樂家多為新聲其音譜轉移類以<lb/>
<pb n="KR4i0029_WYG_016-9a"/>
新竒相勝故古曲多不存頃見一教坊老工言惟大曲<lb/>
不敢増損往往猶是唐本而絃索家守之尤嚴故言凉<lb/>
州者謂之濩索取其音節緐雄言六么者謂之轉闗取<lb/>
其聲調閒婉元微之詩云凉州大遍最豪嘈録要散序<lb/>
多籠撚濩索轉闗豈所謂豪嘈籠撚者邪唐起樂皆以<lb/>
絲聲竹聲次之樂家所謂細抹將來者是也故王建宫<lb/>
詞云琵琶先抹緑腰頭小管丁寕側調愁近世以管色<lb/>
起樂而猶存細抹之語葢㳂襲弗悟尔緑腰本名録要<lb/>
<pb n="KR4i0029_WYG_016-9b"/>
後訛為此名今又謂之六么然六么自白樂天時已若<lb/>
此云不知何義也<lb/>
冷齋夜話云世傳琴曲宫聲十小調皆隋賀若弼所製<lb/>
最為絶妙一不博金二不換玉三峽泛四越溪吟五越<lb/>
江吟六孤猿吟七清夜吟八葉下聞蟬九三清十忘其<lb/>
名琴家但名賀若而已太宗尤愛之為之改不博金曰<lb/>
楚澤涵秋不换玉曰塞門積雪仍命詞臣各探調製詞<lb/>
時北門學士蘇易簡探得越江吟其詞曰神仙神仙瑤<lb/>
<pb n="KR4i0029_WYG_016-10a"/>
池宴片片碧桃零落春風晚翠雲開處隱隱金轝挽玉<lb/>
麟背吟清風逺又一本云非雲非煙瑤池宴片片碧桃<lb/>
零落黄金殿蝦鬚半捲天香散春雲和孤竹清婉入霄<lb/>
漢紅顔醉態爛熳金輿轉霓旌影亂簫聲逺此篇勝前<lb/>
篇也<lb/>
東坡云琴曲有瑤池燕其詞既不佳而聲亦怨咽或改<lb/>
其詞作閨怨云飛花成陣春心困寸寸别膓多愁悶无<lb/>
人問偷啼自揾殘粧粉抱瑤琴尋出新韻玉纎趂南風<lb/>
<pb n="KR4i0029_WYG_016-10b"/>
未解幽愠低雲鬢眉峰斂暈嬌和恨<lb/>
西清詩話云退之宿龍宫灘詩云浩浩復湯湯灘聲抑<lb/>
更揚黄魯直曰退之裁聼水句尤見工所謂浩浩湯湯<lb/>
抑更揚者非諳客裏夜卧飽聞此聲安能周旋妙處如<lb/>
此邪<lb/>
蔡寛夫詩話云前史稱王筠善押強韻固是詩家要處<lb/>
然人貪於捉對用事者往往多有趂韻之失退之筆力<lb/>
雄贍務以詞采憑陵一時故間亦不免此患如和席八<lb/>
<pb n="KR4i0029_WYG_016-11a"/>
絳闕銀河曉東風右掖春詩終篇皆叙西垣事然其一<lb/>
聯云傍砌看紅藥廵池詠白蘋事除栁渾外别无出處<lb/>
若是用此則扵前後詩意无相干且趂蘋字韻而已然<lb/>
則人亦有事非當用而鑪錘駈駕若出自然者杜子美<lb/>
收京詩以櫻桃對杖杜薦櫻桃事初若不類及其云賞<lb/>
因歌杕杜歸及薦櫻桃則渾然天成略不見牽強之迹<lb/>
如此乃為工耳<lb/>
雪浪齋日記云退之叅李杜透機闗於調張籍詩見之<lb/>
<pb n="KR4i0029_WYG_016-11b"/>
自我願生兩翅捕逐出八荒以下至乞君飛霞珮與我<lb/>
髙頡頏此領㑹語也從退之言詩者多而獨許籍者以<lb/>
有見處可以傳衣耳<lb/>
　<lb/>
　<lb/>
　<lb/>
　<lb/>
　漁隱叢話前集巻十六<lb/>
</p>
<p>
</p>
  </div>
</body>
</text>
</TEI>
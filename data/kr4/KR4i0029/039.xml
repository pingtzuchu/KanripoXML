<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻三十九</head> <lb/>
    <p>
<pb n="KR4i0029_WYG_039-1a"/>
欽定四庫全書<lb/>
　漁隱叢話前集巻三十九<lb/>
　　　　　　　　　　　　　宋　胡仔　撰<lb/>
　　東坡二<lb/>
東坡云與可畫竹初不自貴重四方之人持縑素而請<lb/>
者足相躡於其門與可厭之投諸地而罵曰吾將以為<lb/>
韈材士大夫傳之以為口實及與可自洋州還而余為<lb/>
徐州與可以書遺余曰近語士大夫吾墨竹一派近在<lb/>
<pb n="KR4i0029_WYG_039-1b"/>
彭城可往求之韈材當萃於子矣書尾復寫一詩其略<lb/>
曰擬將一段鵝溪絹掃取寒稍萬尺長余謂與可竹長<lb/>
萬尺當用絹二百五十匹知公倦於筆硯願得此絹而<lb/>
已因答其詩云世間亦有千尋竹月落庭空影許長與<lb/>
可笑曰蘇子瞻辯則辯矣然二百五十疋吾將買田而<lb/>
歸老焉與可嘗令余作洋州三十詠篔簹谷其一也予<lb/>
詩云漢川脩竹賤如蓬斤斧何曽赦籜龍料得清貧饞<lb/>
太守渭濱千畝在胷中與可是日與其妻游谷中燒筍<lb/>
<pb n="KR4i0029_WYG_039-2a"/>
晩食發函得詩失笑噴飯滿案<lb/>
石林詩話云文同字與可蜀人與蘇子瞻厚為人靖深<lb/>
不攖世故善畫墨竹作詩亦過人熙寧初時論既不一<lb/>
士大夫好惡紛然同在館閣未嘗有所向背時子瞻數<lb/>
上書論天下事退而與賓客亦多以時事為譏誚同極<lb/>
以為不然每苦口力戒之子瞻不能聽也出為杭州通<lb/>
判同送行詩有北客若來休問事西湖雖好莫吟詩之<lb/>
句及黄州之謫正坐杭州詩語人以為知言<lb/>
<pb n="KR4i0029_WYG_039-2b"/>
東坡云予在廣陵與晁無咎曇秀道人同舟送客山光<lb/>
寺時客去予醉卧舟中曇秀作詩云扁舟乗興到山光<lb/>
古寺臨流勝槩藏慙愧南風知我意吹將草木作天香<lb/>
予和之云閙處清游借隙光醉時真境發天藏夢回拾<lb/>
得吹來句十里南風草本香予昔對歐公誦文與可詩<lb/>
云美人却扇坐羞落庭下花公曰此非與可詩世間原<lb/>
有此句與可拾得<lb/>
冷齋夜話云世徒知與可掃墨竹不知其高才兼諸家<lb/>
<pb n="KR4i0029_WYG_039-3a"/>
之妙詩尤精絶戲作鷺鷥詩曰頸細銀鉤淺曲脚高綠<lb/>
玉深翹㟁上水禽無數有誰似汝風標<lb/>
東坡云世傳王子敬帖有黄柑三百顆之語此帖乃在<lb/>
劉季孫家景文死不知今在誰家矣韋蘇州有詩書後<lb/>
欲題三百顆洞庭須待滿林霜葢蘇州亦見此帖也余<lb/>
亦嘗有詩與景文云君家子敬十六字氣壓鄴侯三萬<lb/>
籖劉季孫景文平之子也慷慨竒士博學能詩僕薦之<lb/>
得隰州以殁哀哉嘗有詩寄僕云四海共知霜鬢滿重<lb/>
<pb n="KR4i0029_WYG_039-3b"/>
陽能插菊花無死之日家無一錢但有書三萬軸畫數<lb/>
百幅耳<lb/>
石林詩話云劉季孫能詩善用事送孔宗翰知揚州詩<lb/>
云詩書魯國真男子歌吹揚州作貴人人多稱其精當<lb/>
季孫初以右班殿直監饒州酒王荆公為江東提舉刑<lb/>
獄巡歴至饒按酒務始至㕔事見屏間有題小詩曰呢<lb/>
喃燕子語梁間底事來驚夢裡閒説與旁人應不解杖<lb/>
黎攜酒看支山大稱賞之問專知官誰所作以季孫對<lb/>
<pb n="KR4i0029_WYG_039-4a"/>
即召與之語嘉歎升車而去不復問務事既至傳舍適<lb/>
郡學生持狀立庭下請差官攝學事公判監酒殿直一<lb/>
郡大驚遂知名云<lb/>
山谷云韋蘇州詩云憐君卧病思新橘試摘猶酸色未<lb/>
黄書後欲題三百顆洞庭須待滿林霜余往時以為右<lb/>
軍帖中贈子黄甘三百者比見右軍一帖云奉橘三百<lb/>
枚霜未降不可多得蘇州葢取諸此<lb/>
王直方詩詁云顧子敦有顧屠之號以其肥偉也故東<lb/>
<pb n="KR4i0029_WYG_039-4b"/>
坡送子敦奉使河朔詩云我友顧子敦軀膽多雄偉便<lb/>
便十圍腹不但貯書史又云磨刀向猪羊釃酒㑹鄰里<lb/>
至於云平生批勑手亦皆用屠家語也子敦讀之頗不<lb/>
樂東坡遂和前篇末句云善保千金軀前言戯之耳錢<lb/>
穆父眉宇秀整東坡云穆四莫亂呼他名字是時穆父<lb/>
已有九子東坡遂以九子母丈夫呼之有詩云九子羨<lb/>
君門户壯八州憐我往來頻苕溪漁隱曰東坡送子敦<lb/>
詩有㑹當勒燕然廊廟登劒履之句山谷和云西連魏<lb/>
<pb n="KR4i0029_WYG_039-5a"/>
三河東盡齊四履或云東坡見山谷此句頗忌之以其<lb/>
用事精當能押險韻故也然東坡復自和云我以病杜<lb/>
門商頌空振履葢諸公餞子敦以病不往押韻用事豈<lb/>
復不佳山谷亦再和有發政恐傷民天步薄氷履之句<lb/>
押韻又似牽彊也<lb/>
東坡云紹聖間人得二詩於㳂流館中不知何人作也<lb/>
今錄之以益篋笥之藏淮西功徳冠吾唐吏部文章日<lb/>
月光千載斷碑人膾炙不知世有段文昌李白當年流<lb/>
<pb n="KR4i0029_WYG_039-5b"/>
夜郎中原無復漢文章納官贖罪人何在壯士悲歌淚<lb/>
萬行苕溪漁隠曰或云此二詩乃東坡竄海外時作葢<lb/>
自況也不知其果然否<lb/>
王直方詩話云東坡跋米元章所收書畫云畫地為餅<lb/>
未必似要令癡兒出饞水又云錦囊玉軸來無趾山谷<lb/>
和之云百家傳本略相似如月行天見諸水又云拙者<lb/>
竊鉤輒斬趾皆謂元章患淨病及好取人書畫也<lb/>
苕溪漁隠曰東坡次韻米黻二王書跋尾詩云怪君何<lb/>
<pb n="KR4i0029_WYG_039-6a"/>
處得此本上有桓𤣥寒具油劉公嘉話云晉書有飯食<lb/>
名寒具者後於齊民要術并食經中檢得是今所謂鐶<lb/>
餅桓𤣥嘗盛陳書畫召客觀之客有食寒具不濯手而<lb/>
執書因有汚處𤣥不懌自是命賓不設寒具半山老人<lb/>
詩云呼童羈我果下騮欲尋南岡一散愁歐陽永叔絶<lb/>
句云綠隂深處聞啼鳥猶得追閒果下騮陳無已絶句<lb/>
云借子翩翩果下駒春原隨處小踟蹰漢書霍光傳皇<lb/>
太后御小馬車張晏曰漢廐有果下馬高三尺以駕輦<lb/>
<pb n="KR4i0029_WYG_039-6b"/>
顔師古曰小馬於果樹下乗之故號果下馬<lb/>
王直方詩話云前輩戲語有西湖風月不如東華軟紅<lb/>
之語故東坡和錢穆父蔣頴叔從駕景靈宫詩有云半<lb/>
白不嗟垂領髪軟紅猶戀屬車塵之句<lb/>
東坡云乖崖公在蜀有錄曹參軍老病廢事公責之曰<lb/>
胡不歸明日參軍求去且以詩留别其略曰秋光都似<lb/>
宦情薄山色不如歸興濃公驚謝之曰吾過矣同僚有<lb/>
詩人而吾不知因留而慰薦之予幼時聞父老言恨不<lb/>
<pb n="KR4i0029_WYG_039-7a"/>
聞姓名今都曹路君以小疾求致仕予誦此語留之不<lb/>
可乃採前人意作詩送之有積雪困桃李春心誰為容<lb/>
淮光釀山色先作歸興濃子意亮已成我言寧復從恨<lb/>
無乖崖老一洗芥蔕胷之句<lb/>
遯齋閒覽云詩人類以弃官歸隠為高而謂軒冕榮貴<lb/>
為外物然鮮有能踐其言者故靈徹荅韋丹云相逢盡<lb/>
道休官去林下何曽見一人葢譏之也趙嘏云早晚粗<lb/>
酬身事了水邊歸去一閒人若身事了則仕進之心益<lb/>
<pb n="KR4i0029_WYG_039-7b"/>
熾愈無歸期矣王易簡云青山得去且歸去官職有來<lb/>
還自來是豈能須臾忘情於軒冕邪張乖崖在蜀有一<lb/>
幕職官不為乖崖所禮遂獻詩云秋光都似宦情薄山<lb/>
色不如歸興濃公謝而留之彼葢有激而云豈誠心哉<lb/>
筆談言有武人忽作詩云人生本無累何必買山錢遂<lb/>
棄官歸此最勇決予嘗於驛壁見人題兩句云謀生待<lb/>
足何時足未老得閒方是閒予深味其言服其精當而<lb/>
愧未能行也此與夫所謂一日看除目三年損道心者<lb/>
<pb n="KR4i0029_WYG_039-8a"/>
異矣<lb/>
石林詩話云蘇子瞻嘗兩用孔稚圭鳴蛙事如水底笙<lb/>
歌蛙兩部山中奴隸橘千頭雖以笙歌易鼓吹不礙其<lb/>
意同至巳遣亂蛙成兩部更邀明月作三人則成兩部<lb/>
不知謂何物亦是歇後葢用事寧與出處語小異而意<lb/>
同不可盡牽出處語而意不顯也<lb/>
冷齋夜話云東坡自海南還至贛上以水涸舟不可行<lb/>
逗遛月餘時過一僧舍浴其長老魁梧如世所畫慈恩<lb/>
<pb n="KR4i0029_WYG_039-8b"/>
然叢林不以道學稱之東坡作偈戲之曰居士無塵堪<lb/>
洗滌道人有句借宣揚舉頭但見蠅鑚紙撫背時聞佛<lb/>
放光偏界難藏真薄相一絲不掛但逢塲却須更説圓<lb/>
通偈千眼熏籠是法王又嘗與劉器之同參玉板和尚<lb/>
器之毎倦山行聞見玉板欣然從之至簾泉燒筍而食<lb/>
器之覺筍味勝問此何名曰名玉板此老僧善説法要<lb/>
令人得禪悦之味於是器之方悟其戲東坡作偈曰叢<lb/>
林真百丈法嗣有横枝不怕石頭路來㕘玉板師聊憑<lb/>
<pb n="KR4i0029_WYG_039-9a"/>
栢樹子與問籜龍兒瓦礫猶能説此君那不知<lb/>
東坡云江南人好作盤游飯脯鮓鱠炙無不有然皆埋<lb/>
之飯中故里諺云闕<hi>其厥切</hi>得窖子羅浮頴老取凡飲食<lb/>
雜烹之名谷董羮坐客皆稱善詩人陸道士遂出一聮<lb/>
云投醪谷董羮鍋内闕窖盤游飯盌中東坡大喜錄之<lb/>
以付江秀才收為異時一笑<lb/>
王直方詩話云蘇黄門以已夘生故東坡有夘君之語<lb/>
其以檀香觀音像遺黄門云持是壽夘君其出局偶書<lb/>
<pb n="KR4i0029_WYG_039-9b"/>
云傾杯不能飲待得夘君來其送王鞏詩云淚濕粉牋<lb/>
書不得憑君送與夘君看<lb/>
山谷云東坡道人在黄州作卜筭子云缺月掛疎桐漏<lb/>
斷人初靜誰見幽人獨往來縹緲孤鴻影驚起却回頭<lb/>
有恨無人省㨂盡寒枝不肯棲寂寞沙洲冷語意高妙<lb/>
似非喫烟火食人語非胷中有數萬巻書筆下無一㸃<lb/>
塵俗氣孰能至此苕溪漁隠曰揀盡寒枝不肯棲之句<lb/>
或云鴻鴈未嘗棲宿樹枝惟在田野葦叢間此亦語病<lb/>
<pb n="KR4i0029_WYG_039-10a"/>
也此詞本詠夜景至换頭但只説鴻正如賀新郎詞乳<lb/>
燕飛華屋本詠夏景至换頭但只説榴花葢其文章之<lb/>
妙語意到處即為之不可限以繩墨也<lb/>
西清詩話云東坡在北扉自以獨步當世與一時侍從<lb/>
更唱迭和莫不稱厚曽子開賦扈蹕詩押辛字韻韻窘<lb/>
束而往返絡繹不已坡厭之復和云讀罷君詩何所似<lb/>
搗殘薑桂有餘辛顧問客曰解此否謂唱首有辣氣故<lb/>
耳<lb/>
<pb n="KR4i0029_WYG_039-10b"/>
東坡云僕初入廬山山谷竒秀平生所未見殆應接不<lb/>
暇遂發意不欲作詩已而山中僧俗皆言蘇子瞻來矣<lb/>
不覺作一絶云芒鞋青竹杖自掛百錢游可怪深山裏<lb/>
人人識故侯既自哂前言之謬復作兩絶云青山若無<lb/>
素偃蹇不相親要識廬山面他年是故人又云自昔懐<lb/>
清賞神遊杳藹間而今不是夢真箇在廬山是日有以<lb/>
陳令舉廬山記見寄者且行且讀見其中有云徐凝李<lb/>
白之詩不覺失笑旋入開元寺主僧求詩因為作一絶<lb/>
<pb n="KR4i0029_WYG_039-11a"/>
云帝遣銀河一派垂古來惟有謫仙詞飛流濺沫知多<lb/>
少不與徐凝洗惡詩往來山南北十餘日以為勝絶不<lb/>
可勝談擇其尤者莫如漱玉亭三峽橋故作二詩最後<lb/>
與總老同遊西林又作一絶云横看成嶺側成峰逺近<lb/>
高低各不同不識廬山真面目只緣身在此山中僕廬<lb/>
山之詩盡於此矣<lb/>
冷齋夜話云東坡遊廬山東林作二偈云溪聲便是廣<lb/>
長舌山色豈非清淨身夜來八萬四千偈他日如何舉<lb/>
<pb n="KR4i0029_WYG_039-11b"/>
似人横看成嶺側成峰逺近高低各不同不識廬山真<lb/>
面目只緣身在此山中山谷云此老人於般若横説豎<lb/>
説了無刺語非其筆端有口亦安能吐此不傳之妙<lb/>
仇池筆記云余一日醉卧有魚頭鬼身者自海中來云<lb/>
廣利王請端明予被褐草履黄冠而去亦不知身步入<lb/>
水中但聞風雷聲有傾豁然明白真所謂水精宫殿也<lb/>
其下驪目夜光文犀尺璧南金火齊不可仰視珊瑚琥<lb/>
珀不知幾多也廣利佩劒冠服而出從二青衣余曰海<lb/>
<pb n="KR4i0029_WYG_039-12a"/>
上逐客重煩邀命有頃東華真人南溟夫人造焉出絞<lb/>
綃丈餘命余題詩余賦曰天地雖虚廓惟海為最大聖<lb/>
王皆祀事位尊河伯拜祝融為異號恍惚聚百怪二氣<lb/>
變流光萬里風雲快靈旗搖虹纛赤虬噴滂湃家近玉<lb/>
皇樓彤光照世界若得明月珠可償逐客債寫竟進廣<lb/>
利諸仙迎看咸稱妙獨廣利旁一冠簮者謂之鼈相公<lb/>
進言蘇軾不避忌諱祝融字犯王諱王大怒余退而歎<lb/>
曰到處被相公厮壊苕溪漁隠曰此事恍惚怪誕殆類<lb/>
<pb n="KR4i0029_WYG_039-12b"/>
傳竒異聞所載又其詩亦淺近不似東坡平日語疑好<lb/>
事者為之以附託其名耳<lb/>
　<lb/>
　<lb/>
　<lb/>
　<lb/>
　<lb/>
　漁隱叢話前集巻三十九<lb/>
</p>
<p>
</p>
  </div>
</body>
</text>
</TEI>
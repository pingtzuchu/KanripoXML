<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話後集巻二十四</head> <lb/>
    <p>
<pb n="KR4i0029_WYG_085-1a"/>
欽定四庫全書<lb/>
　漁隱叢話後集巻二十四<lb/>
　　　　　　　　　　　　　宋　胡仔　撰<lb/>
　　梅都官<lb/>
藝苑雌黄云河豚新附本草云味甘温無毒日華子云<lb/>
有毒予按倦游雜録云河豚魚有大毒肝與卵人食之<lb/>
必死暮春栁花飛此魚大肥江淮人以為時珍更相贈<lb/>
遺臠其肉雜蔞蒿荻芽瀹而為羮或不甚熟亦能害人<lb/>
<pb n="KR4i0029_WYG_085-1b"/>
嵗有被毒而死者然南人嗜之不已故聖俞詩春洲生<lb/>
荻芽春岸飛楊花河豚當此時貴不數魚蝦而其後又<lb/>
云炮煎茍失所轉喉為莫邪則其毒可知本草以為無<lb/>
毒盖誤矣及觀張文潜明道雜志則又云河豚水族之<lb/>
竒味世傳以為有毒能殺人余守丹陽及宣城見土人<lb/>
户食之其烹煮亦無法但用蔞蒿荻芽菘莱三物而未<lb/>
嘗見死者若以為土人習之故不傷蘇子瞻蜀人守揚<lb/>
州晁無咎濟南人作倅每日食之了無所覺南人云魚<lb/>
<pb n="KR4i0029_WYG_085-2a"/>
無頰無鱗與目能開闔及作聲者有大毒河豚備此四<lb/>
者故人畏之而此魚自有二種色淡黒有文㸃謂之斑<lb/>
子云能毒人土人亦不甚捕也子聸在資善堂嘗與人<lb/>
談河豚之美者云也直那一死其美可知或云子不可<lb/>
食其大纔一粟浸之經宿如弹丸人有中其毒者以水<lb/>
調炒槐花末及龍腦皆可解予嘗見漁者説所以取之<lb/>
之由曰河豚盛氣易怒每伏水底必設網於上故以物<lb/>
就而觸之彼將奮怒而上遂為所獲吴人珍之月其腹<lb/>
<pb n="KR4i0029_WYG_085-2b"/>
腴為西施乳予嘗戲作絶句云蒌蒿短短荻芽肥正是<lb/>
河豚欲上時甘美逺勝西子乳吴王當日未曽知雖然<lb/>
甚美必甚惡河豚味之美也吴人嗜之以喪其軀西施<lb/>
色之美也吴王嗜之以亡其國兹可以為來者之戒<lb/>
詩説雋永云福州嶺口有蛤属號西施舌極甘脆其出<lb/>
時天氣正熱不可致逺吕居仁有詩云海上凡魚不識<lb/>
名百千生命一杯羮無端更號西施舌重與兒曹起妄<lb/>
情<lb/>
<pb n="KR4i0029_WYG_085-3a"/>
六一居士詩話云鄭谷詩名盛於唐末號雪臺編而世<lb/>
俗但稱鄭都官詩其詩多佳句但格不甚髙予為兒時<lb/>
誦之今其集不行於世矣梅聖俞晚年官亦至都官一<lb/>
日㑹飲劉原父戲之曰聖俞官必止於此坐客皆驚原<lb/>
父曰昔有鄭都官今有梅都官也聖俞頗不樂未幾聖<lb/>
俞病卒余為序其詩為宛陵集而今人但謂之梅都官<lb/>
一言之謔後遂果然斯可歎也<lb/>
苕溪漁隱曰歐陽永叔宛陵集序晁無咎海陵集序二<lb/>
<pb n="KR4i0029_WYG_085-3b"/>
序皆論詩人之多窮余嘗愛之故兹併録宛陵集畧云<lb/>
予聞世謂詩人少逹而多窮夫豈然哉盖世所傳詩者<lb/>
多出於古窮人之辭也凡士之藴其所有而不得施於<lb/>
世者多喜自放于山巔水涯之外見蟲魚草木風雲鳥<lb/>
獸之狀類往往探其竒怪内有憂思感憤之鬱積其興<lb/>
於怨刺以道羈臣寡婦之所歎而冩人情之難言盖愈<lb/>
窮則愈工然則非詩之能窮人殆窮者而後工也海陵<lb/>
集序畧云文學不足以發身春秋時士大夫顯名諸侯<lb/>
<pb n="KR4i0029_WYG_085-4a"/>
人稱之至今者皆有他事業舉大而任重排難而解紛<lb/>
其用如榖帛藥茗而文章者特以縁飾而行之耳戰國<lb/>
異是一切趨合抵㩬無春秋時事業矣而文學尤為不<lb/>
急詩又文學之餘事至唐始盛然為之而工不足以取<lb/>
世資故世稱少逹而多窮自蘇李而下枚數之至唐皆<lb/>
孫樵所論相望於窮者也以其不足以發身而取世資<lb/>
又多窮如此而士或千一好焉惟恐其學之不至營度<lb/>
彫琢㑹其得意不啻如鍾鼎之獲顧他好嗜無足以易<lb/>
<pb n="KR4i0029_WYG_085-4b"/>
此者雖數用以得詬病猶不悔曰吾固有得於此也嗚<lb/>
呼非誠心好之孰能困而堅往而忘返如此哉<lb/>
苕溪漁隱曰聖俞詩工於平淡自成一家如東溪云野<lb/>
鳬眠岸有閒意老樹著花無醜枝山行云人家在何許<lb/>
雲外一聲雞春隂云鳩鳴桑葉吐村暗杏花殘杜鵑云<lb/>
月樹啼方急山房人未眠似此等句須細味之方見其<lb/>
用意也<lb/>
許彦周詩話云聖俞詩句句精錬如焚香露蓮泣開磬<lb/>
<pb n="KR4i0029_WYG_085-5a"/>
清鷗邁之類宜乎為歐陽文忠公所稱其他古體如朱<lb/>
絃疏越一唱三歎讀者當以意求之<lb/>
梅聖俞寵嬖曹氏作一日曲為曹氏也苕溪漁隱曰余<lb/>
閲宛陵集見一日曲味其辭意乃為南陽一娼語離而<lb/>
作然則謹厚者亦復為之耶其曲云妾家鄧侯國肯愧<lb/>
邯郸姝世本富繒綺嬌愛比明珠十五學組紃未嘗開<lb/>
户樞十六失所適姓名傾里閭十七善歌舞使君邀宴<lb/>
娱自兹著樂府不得同羅敷凉温忽荏苒屢接朝大夫<lb/>
<pb n="KR4i0029_WYG_085-5b"/>
相歡不及情何異逄路衢昨日一見郎目色曽不渝結<lb/>
愛從此篤暫隔尤恐踈如何遂從宦去涉千里途郎跨<lb/>
青騘馬妾乗白雪駒送郎郎未逺別妾妾仍孤不如水<lb/>
中鱗雙雙依緑蒲不如雲間鵠兩兩下平湖魚鳥尚有<lb/>
託妾今誰與俱去去約春華終朝怨日賒一心思杏子<lb/>
便擬見梅花梅花幾時吐頻搯闌干數東風若見郎重<lb/>
為歌金縷<lb/>
苕溪漁隱曰聖俞云南嶺禽過北嶺呌髙田水入低田<lb/>
<pb n="KR4i0029_WYG_085-6a"/>
流魯直云野水自添田水滿晴鳩却喚雨鳩歸詩意皆<lb/>
相類然魯直造語有工優於聖俞<lb/>
　　蘇子美<lb/>
苕溪漁隱曰元次山集自釋云帯笭箵而畫船注云上<lb/>
郎丁下桑荒切竹器也故唐書音訓云讀作郎桑見結<lb/>
本集音訓又音上力丁切下息拯切取魚籠也盖有平<lb/>
仄兩音自釋又云能帯笭箵全獨保生能學聱<hi>五交切</hi>齖<lb/>
保宗全家聲也如此漫乎非邪其語雖協韻然廣韻集<lb/>
<pb n="KR4i0029_WYG_085-6b"/>
韻于庚清青三韻中不收此箵字並于上聲逈字韻中<lb/>
收之蘇子美松江長橋觀漁詩鳴榔莫觸蛟龍睡舉網<lb/>
時聞魚鱉腥我實宦游無况者擬來隨爾帯笭箵黄魯<lb/>
直雨睛過石塘詩長虹垂地若篆字晴岫插天如畫屏<lb/>
耕夫荷鋤解襏襫漁父晒網投笭箵秦少游徳清道中<lb/>
還寄子瞻詩叢薄開羅帳淪漪冩鏡屏踈籬窺窅窕支<lb/>
港泛笭箵皆于青字韻中押真誤也<lb/>
復齋漫録云子美詩云笠澤鱸肥人膾玉洞庭橘熟客<lb/>
<pb n="KR4i0029_WYG_085-7a"/>
分金吕吉甫詩魚出清波庖膾玉菊含寒露酒浮金吕<lb/>
勝于蘇盖人客兩字雖無亦可<lb/>
苕溪漁隱曰吴江長橋詩世稱三聨子美云雲頭灔灔<lb/>
開金餅水面沉沉卧綵虹楊次公云八十丈虹晴卧影<lb/>
一千頃碧玉無瑕鄭毅夫云插天螮蝀玉腰闊跨海鯨<lb/>
鯢金背髙永叔謂子美此句雄偉余謂次公毅夫兩聨<lb/>
粗豪較以子美之句二公殊少藴藉也<lb/>
山谷云二蘇送梁子熙聨句云大榮大辱能生死人<hi>叔</hi>
<pb n="KR4i0029_WYG_085-7b"/>
<hi>才</hi>二物不並以撓厥真<hi>子美/</hi>之子病悶腸如車輪<hi>叔才</hi>
勞憂到母飢寒著身<hi>子美</hi>世俗鹵莽輙置莫親<hi>叔才</hi>文<lb/>
彩光艶伏不得伸<hi>子美</hi>悽吟哀號酸入四鄰<hi>叔才</hi>夜計<lb/>
破午若燕作秦<hi>子美</hi>腹憤軋軋胷竒陳陳<hi>叔才</hi>淮國晚<lb/>
嶺吴渠春津<hi>子美</hi>去謝夙藴歸逄故辛<hi>子美</hi>雌火在丑<lb/>
刮鑿遯屯<hi>叔才</hi>駕風鞭霆以脱凡鱗<hi>子美</hi>景祐元年仲<lb/>
春子美于蜀紋紙上楷冩字極端勁可愛叔才盖才翁<lb/>
舊字此篇不見于家集略計雄文妙墨流落人間者必<lb/>
<pb n="KR4i0029_WYG_085-8a"/>
千數百紙二蘇文章豪健痛快如此潘陸不足吞也<lb/>
復齋漫録云田家汩汩水流渾一樹髙花明逺村雲意<lb/>
不知殘照好却將㣲雨送黄昏鄭毅夫詩也春隂垂野<lb/>
草青青時有幽花一樹明晩泊孤舟古祠下滿川風雨<lb/>
看潮生蘇子美詩也第二句相類然皆清絶可愛<lb/>
　　石曼卿<lb/>
六一居士詩話云曼卿自少以詩酒豪放自得其氣貌<lb/>
偉然詩格竒峭又工於草書筆畫遒勁體兼顔栁為世<lb/>
<pb n="KR4i0029_WYG_085-8b"/>
所好余家嘗得南唐後主澄心堂紙曼卿為余草書其<lb/>
籌筆驛詩曼卿平生所自愛者至今藏之號為三絶真<lb/>
余家寳曼卿卒後其故人有見之者云恍惚如夢中言<lb/>
我今為神仙也所主芙蓉城欲呼故人往遊不得忿然<lb/>
騎一素騾去如飛後又云降于亳州一舉子家欲呼舉<lb/>
子去不得因留詩一篇與之余亦記舉子一聨云鶯聲<lb/>
不逐春光老花影長隨日脚流神仙鬼怪事不可知然<lb/>
其詩頗類曼卿平生語舉子不能道也<lb/>
<pb n="KR4i0029_WYG_085-9a"/>
括異志云慶厯中有朝士將曉赴朝見美女三十餘人<lb/>
靚粧䴡服兩兩並馬而行丁度觀文按轡於其後朝士<lb/>
驚曰丁素儉約何姬之衆耶有一人㝡後行朝士問曰<lb/>
觀文將宅眷何往曰非也諸女御迎芙蓉館主俄聞丁<lb/>
卒<lb/>
苕溪漁隱曰東坡言世傳王逈子髙與仙人周瑶英游<lb/>
芙蓉城元豐元年三月余始識子髙問之信然乃作此<lb/>
詩云芙蓉城中花冥冥誰其主者石與丁珠簾玉案翡<lb/>
<pb n="KR4i0029_WYG_085-9b"/>
翠屏雲舒霞巻千娉婷中有一人長眉青炯如㣲雲澹<lb/>
踈星往來三世空錬形竟坐誤讀黄庭經天門夜開飛<lb/>
爽靈無復白日乗雲軿俗縁千劫磨不盡翠被冷落凄<lb/>
餘馨因過緱山朝帝廷夜聞笙簫弭節聽飄然而來誰<lb/>
使令皎如明月入忩櫺忽然而去不可執寒衾虚幌風<lb/>
泠泠仙宫洞房本不扄夢中同躡鳯凰翎徑度萬里如<lb/>
奔霆玉樓浮空聳亭亭天書雲篆誰所銘遶樓飛步髙<lb/>
竛竮仙風鏘然韻流鈴蘧蘧雲開如酒醒芳卿寄謝空<lb/>
<pb n="KR4i0029_WYG_085-10a"/>
丁寕一朝覆水不返瓶羅巾别淚空熒熒春風花開秋<lb/>
葉零世間羅綺紛羶腥此生流浪隨滄溟偶然相值兩浮<lb/>
萍願君收視觀三庭勿與嘉榖生蝗螟從渠一念三千<lb/>
齡下作人間尹與邢東坡此詩最為流麗故秦太虚與<lb/>
東坡簡云素紙一軸敢兾醉後揮掃近文并芙蓉城詩<lb/>
時得把玩以慰馳情許彦周詩話云詩人冩人物態度<lb/>
至不可移易元㣲之李娃行云髻鬟峩峩髙一尺門前<lb/>
立地看春風此定是娼婦退之華山女詩云洗粧拭面<lb/>
<pb n="KR4i0029_WYG_085-10b"/>
著冠帔白咽紅頰長眉青此定是女道士東坡作芙蓉<lb/>
城詩亦用長眉青三字云中有一人長眉青炯如㣲雲<lb/>
淡踈星便是神仙風度<lb/>
　<lb/>
　<lb/>
　<lb/>
　<lb/>
　漁隱叢話後集巻二十四<lb/>
</p>
<p>
</p>
  </div>
</body>
</text>
</TEI>
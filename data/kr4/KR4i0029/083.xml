<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話後集巻二十二</head> <lb/>
    <p>
<pb n="KR4i0029_WYG_083-1a"/>
欽定四庫全書<lb/>
　漁隱叢話後集巻二十二<lb/>
　　　　　　　　　　　　　　宋　胡仔　撰<lb/>
　　迂叟<lb/>
張文潜云泠于陂水淡于秋逺陌初窮到渡頭賴是丹<lb/>
青不能畫畫成應遣一生愁右行色詩故待制司馬公<lb/>
所作也公諱池以某年中嘗監安豐酒稅實作此詩距<lb/>
今若干年其孫宏知縣事刻此篇於石屬予記之惟公<lb/>
<pb n="KR4i0029_WYG_083-1b"/>
以文學風節為時名臣是生丞相温公以盛徳名世以直<lb/>
道立朝名聞華夷功施社稷其完節美行既載在天下<lb/>
而著書立言皆足以師範來世葢嘗評古今詩句著詩<lb/>
話一巻亦載此詩以其甚工不敢以父子之嫌廢也梅<lb/>
聖俞以詩名一時嘗言詩之工者寫難狀之景如在目<lb/>
前含不盡之意見於言外此詩有焉<lb/>
苕溪漁隱曰洛中尚齒㑹起於唐白樂天至本朝君實<lb/>
亦居洛中遂繼為之謂之真率㑹好事者寫成圖傳於<lb/>
<pb n="KR4i0029_WYG_083-2a"/>
世所謂九老圖者也長慶集云㑹昌五年三月二十一<lb/>
日履道弊居同宴胡果年八十九吉昉年八十六鄭據<lb/>
年八十四劉貞年八十二盧真年八十二張渾年七十<lb/>
四白居易年七十四已上七人合五百七十歳成尚齒<lb/>
之㑹七老相顧既醉甚歡静而思之此㑹甚稀秘書狄<lb/>
兼謨河南尹盧真以年未七十雖與會而不及列賦詩<lb/>
云七人五百七十歳拖紫紆朱垂白鬚手裏無金莫嗟<lb/>
嘆樽中有酒且歡娱詩吟兩句神還旺酒飲三杯氣尚<lb/>
<pb n="KR4i0029_WYG_083-2b"/>
粗嵬峩狂歌教婢拍婆娑醉舞遣孫扶天年髙過二疏<lb/>
傳人數多於四皓圖除却三山五天竺人間此㑹更應<lb/>
無温公集云三月二十六日作真率㑹伯康與君從七<lb/>
十八嵗安之七十七歳正叔七十四歳不疑七十三歳<lb/>
叔達七十歲光六十五歲合五百一十五歲用安之韻<lb/>
招諸子西園為㑹云榆錢零亂栁花飛枝上紅英漸漸<lb/>
稀莫厭啣杯不虚日須知共力惜春暉真率春來頻宴<lb/>
集不過東里只西家小園容易邀佳客饌具雖無已有<lb/>
<pb n="KR4i0029_WYG_083-3a"/>
花㑹約云一序齒不序官一為具務簡素一朝夕食不<lb/>
過五味一莱果脯醢之類各不過三十器一酒巡無算<lb/>
深淺自斟主人不勸客亦不辭逐巡無下酒時作莱羮<lb/>
不禁一召客共作一簡客注可否于字下不别作簡或<lb/>
因事分簡者聴一會中早赴不待促一違約者每事罰<lb/>
一巨觥而七人合五百一十五歲再成詩用前韻云七<lb/>
人五百有餘嵗同醉花前今古稀走馬闘雞非我事紵<lb/>
衣絲髪且相暉經春無事連翩醉彼此徃來能幾家切<lb/>
<pb n="KR4i0029_WYG_083-3b"/>
莫辭斟十分酒儘教人笑滿頭花真率㑹中止有七人<lb/>
而九老圖像有九人不知彼二人者果何人集中不載<lb/>
也<lb/>
筆談云唐白樂天居洛與髙年者八人遊謂之九老洛<lb/>
中士大夫至今居者多繼而為九老之㑹者再矣元豐<lb/>
五年文潞公守洛又為耆年㑹人為一詩命畫工鄭奐<lb/>
圖於妙覺寺凡十三人守司徒致仕韓國公富弼年七<lb/>
十九守太尉判河南府潞國公文彦博年七十七司封<lb/>
<pb n="KR4i0029_WYG_083-4a"/>
郎中致仕席汝言年七十七朝議大夫致仕王尚㳟年<lb/>
七十六太常少卿致仕趙丙年七十五秘書監劉几年<lb/>
七十五衛州防禦使馮行已年七十三大中大夫充天<lb/>
章閣待制楚建中年七十三朝議大夫致仕王慎言年<lb/>
七十二宣徽南院使檢校太尉判大名府王拱辰年七<lb/>
十一大中大夫張問年七十龍圖閣直學士通議大夫<lb/>
張燾年七十端明殿兼翰林侍讀學士大中大夫司馬<lb/>
光年六十四苕溪漁隠曰温公集有洛陽耆英㑹序正<lb/>
<pb n="KR4i0029_WYG_083-4b"/>
紀此事筆談以為耆年㑹非是<lb/>
苕溪漁隱曰余讀迂書見温公自于書中或稱迂夫或<lb/>
稱迂叟葢通稱之也其釋迂云或謂迂夫曰子之言太<lb/>
迂於世無益也迂夫曰子知迂之無益而不知其為益<lb/>
且大也子知迂之有益而不知其為損亦大也子不見<lb/>
夫樹木者乎樹之一年而伐之則足以給薪蘇而已二<lb/>
年而伐之則足以為桷五年而伐之則以為楹十年而<lb/>
伐之則足以為棟夫以為收功愈遠而為利愈大乎古<lb/>
<pb n="KR4i0029_WYG_083-5a"/>
之人惟其道宏大而不狹也其志䆳奥而不邇也其言<lb/>
崇髙而不卑也是以所適齟齬而或窮為布衣貧賤困<lb/>
苦以終其身然其遺風餘烈直至數百年而人猶<lb/>
以為法向使其人狹道以求容邇志以取合卑言以趨<lb/>
功雖當時貴為卿相利止於其躬榮盡於其生惡得餘<lb/>
澤以及後世哉如余者患不能迂而已矣迂何病哉故<lb/>
東坡謝二鮮于君詩云迂叟向我言青齊歳方艱因取<lb/>
以為稱也<lb/>
<pb n="KR4i0029_WYG_083-5b"/>
東臯雜記云温公居洛陽有詩云四月清和雨乍晴南<lb/>
山當户轉分明更無栁絮隨風起惟有葵花向日傾愛<lb/>
君忠義之志概見於此<lb/>
復齋漫録云江公著初任洛陽尉久旱㣲雨作詩云雲<lb/>
葉紛紛雨脚匀亂花柔草長精神雷車却碾前山過不<lb/>
洒原頭陌上塵温公於士人家見之借紙筆修刺謁江<lb/>
且為稱薦由此知名<lb/>
苕溪漁隱曰進資治通鑑表云臣之精力已盡於書<lb/>
<pb n="KR4i0029_WYG_083-6a"/>
余觀温公與宋次道書然後知其言之不誣也其書云<lb/>
某自到洛以來耑以修資治通鑑為事於今八年僅了<lb/>
得晉宋齊梁陳隋六代以來奏議唐文字多托范夢得<lb/>
將諸書依年月日編次為草巻每四丈截為一巻自課<lb/>
三日為刪一巻有事故妨廢則追補自前修始刪到今<lb/>
已二百有餘巻纔至大厯末年耳向后巻數須倍此共<lb/>
計不減六七百巻更須三年方可粗成編又須細刪所<lb/>
存不過數十巻而已其費工如此蓋温公閒居於洛凡<lb/>
<pb n="KR4i0029_WYG_083-6b"/>
五年故能成此書倘不爾亦未必能成也<lb/>
復齋漫録云司馬文正嘗銘范蜀公所恵布衾云藜藿<lb/>
之甘綈布之温名教之樂徳義之尊求之孔易享之常<lb/>
安綺繡之奢膏粱之珍權寵之盛利欲之繁苦難其得<lb/>
危辱旋臻取易捨難去危就安至愚且智寜不其然顔<lb/>
樂一簞萬世師模紂居瓊室死為獨夫君子以儉為徳<lb/>
小人以侈喪軀然則斯衾之陋其可忽諸侍讀范公淳<lb/>
父為之䟦曰温國文正公所服之布衾隸書百有十字<lb/>
<pb n="KR4i0029_WYG_083-7a"/>
曰景仁恵者端明殿學士范蜀公所贈也曰堯夫銘者<lb/>
右僕射髙平公所作也元豐中公在洛蜀公自許往訪<lb/>
之贈以是衾先是髙平公作布衾銘以戒學者公愛其<lb/>
文義取而書於衾之首及寢疾東府治命欲以深衣而<lb/>
覆以是衾公於物澹無所好惟于徳義名利欲其清如<lb/>
水而澄之不已其道直之如矢而端之不止故其居處<lb/>
必有法動作必有禮其被服如陋巷之士一室蕭然羣<lb/>
書盈几終日正坐淡如也又以圎木為警枕少睡則枕<lb/>
<pb n="KR4i0029_WYG_083-7b"/>
轉而覺乃起讀書葢㳟儉勤禮出於天性自以為適不<lb/>
勉而能與二范為心交以善道相與以忠告相益凡皆<lb/>
如此其誠心終始如一將歿而猶不忘祖禹觀公大節<lb/>
與其細行雖不可遽數然本於至誠無欲天下信之故<lb/>
能奮然有為超絶古今于洛十五年若將終身焉一起<lb/>
而澤被天下内之兒童外之蠻夷戎狄莫不欽其徳服<lb/>
其名惟至誠無欲故也公兄子宏得公手澤紙本於家<lb/>
屬祖禹叙其本末俾後世師公之儉云<lb/>
<pb n="KR4i0029_WYG_083-8a"/>
復齋漫録云范淳父乃伯禄之子伯禄夫人將生子夢<lb/>
鄧太傳謂曰我鄧禹也來為爾子故淳父生名曰祖禹<lb/>
字夢得元豐末司馬文正易之以淳父淳父極為文正<lb/>
奬識嘗為進論求教於公公每見有不喜之色淳父自<lb/>
以每見喜於公而於此不喜疑而質於公公久而言曰<lb/>
子之進論非不美也顧念世人獲甲科者絶少而子既<lb/>
已在前列而復習進論求應賢良以光觀之但有貪心<lb/>
耳光所不喜非不喜子之進論也不喜子之有貪心也<lb/>
<pb n="KR4i0029_WYG_083-8b"/>
淳父於是焚去進論不復應賢良<lb/>
呂氏童䝉訓云李君行自䖍州入京師至泗上其子弟<lb/>
請先行問其故曰科塲近先欲至京師貫開封户籍取<lb/>
應君行不許曰汝䖍州人而貫開封欲求事君而先欺<lb/>
君可乎寜遲數年不可行也<lb/>
文昌雜録云司門范郎中云叔父蜀郡公鎮居許昌作<lb/>
髙菴以待司馬公累招未至菴極髙在一臺基上司馬<lb/>
公居洛作地室墜而入以避暑故蜀公作髙菴以為戲<lb/>
<pb n="KR4i0029_WYG_083-9a"/>
也北京留守王宣徽洛中園宅尤勝中堂七間起髙樓<lb/>
更為華侈司馬公在陋巷所居才能庇風雨又作地室<lb/>
嘗讀書於其中洛人戲云王家鑚天司馬入地然而道<lb/>
徳之尊彼亦不知顔氏子之樂也苕溪漁隠曰麈史云<lb/>
王公拱辰於洛營第甚侈中堂起屋三層最上曰朝元<lb/>
閣時司馬君實亦在洛於私第穿地深丈餘作壤室邵<lb/>
雍堯夫見富鄭公公問洛中新事堯夫云近有一巢居<lb/>
一穴處者富為之大笑<lb/>
<pb n="KR4i0029_WYG_083-9b"/>
元城先生語録云先生呼温公則曰老先生呼荆公則<lb/>
曰金陵老先生居洛先生從之葢十年先生於國子監<lb/>
之側得故營地創獨樂園自傷不得與衆同也以當時<lb/>
君子自比伊周孔孟公乃以種竹澆花等事自比晉唐<lb/>
間人以救其弊也獨樂園子呂直者性愚鯁故公以直<lb/>
名之有草屋兩間在園門側然獨樂園在洛中諸園最<lb/>
為簡素人以公之故春時必遊洛中例看園子所得茶<lb/>
湯錢閉園日與主人平分之一日園子呂直得錢十千<lb/>
<pb n="KR4i0029_WYG_083-10a"/>
肩來納公問其故以衆例對曰此自汝錢可持去再三<lb/>
欲留公怒遂持去回顧曰只端明不愛錢者後十許日<lb/>
公見園中新創一井亭問之乃前日不受十千所創也<lb/>
公頗多之<lb/>
苕溪漁隱曰東坡有詩云士方在田里自比渭與莘出<lb/>
試乃大謬芻狗難重陳與元城所云當時君子自比伊<lb/>
周孔孟意皆誚金陵也<lb/>
司馬文正日録云翰林書待詔請春詞以立春日剪貼<lb/>
<pb n="KR4i0029_WYG_083-10b"/>
於禁中門帳皇帝閣六篇其一曰漠然大造與時新根<lb/>
着浮流一氣均萬物不須彫刻巧正如恭已布深仁皇<lb/>
后閣五篇其一曰春衣不用蕙蘭薫領縁何煩刺繡紋<lb/>
曽在蠶宫親織就方知縷縷盡辛勤夫人閣四篇其一<lb/>
曰聖主終朝親萬機燕居専事養希夷千門永晝春岑<lb/>
寂不用車前插竹枝<lb/>
東臯雜録云世傳温公有西江月一詞今復得錦堂春<lb/>
云紅日遲遲虚廊轉影槐隂迤邐西斜彩筆工夫難狀<lb/>
<pb n="KR4i0029_WYG_083-11a"/>
晚景煙霞蝶尚不知春去漫遶幽砌尋花奈猛風過后<lb/>
縱有殘紅飛向誰家始知青鬢無價難飄零官路荏苒<lb/>
年華今日笙歌叢裡特地咨嗟席上青衫濕透算感舊<lb/>
何止琵琶怎不教人易老多少離愁散在天涯<lb/>
復齋漫録云紹聖初黜逐元祐之臣時舍人林公希作<lb/>
敕榜云人材淆混莫難於品流黨與縱横無分於勝負<lb/>
章申公惇視之不恱<lb/>
許彦周詩話云宣和癸卯僕游嵩山峻極中院法堂後<lb/>
<pb n="KR4i0029_WYG_083-11b"/>
簷壁間有詩四句一團茅草亂蓬蓬驀地燒天驀地空<lb/>
争似滿爐煨榾柮漫騰騰地熱烘烘字畫極草草其旁<lb/>
隸書四字云勿毁此詩寺僧指示僕曰此四字司馬相<lb/>
公親書也嗟乎此言豈有感於公耶又於柱間大書隸<lb/>
字云旦光頤來其上一字公兄也第三字程正叔也又<lb/>
壁間題云登山有道徐行則不困措足於實地則不危<lb/>
皆公隸書<lb/>
　　邵康節<lb/>
<pb n="KR4i0029_WYG_083-12a"/>
復齋漫錄云邵堯夫居洛四十年安貧樂道自云未<lb/>
嘗皺眉故詩云平生不作皺眉事世上應無切齒人所<lb/>
居寢息處為安樂窩自號為安樂先生其西為甕牖讀<lb/>
書燕居旦則焚香獨坐晡時飲酒三四甌㣲醺便止不<lb/>
使至醉也嘗有詩云斟有淺深存爕理飲無多少繫經<lb/>
綸莫道山翁拙於用也能康濟自家身喜吟詩作大字<lb/>
書然遇興則為之不牽强也大寒暑則不出每出則乗<lb/>
小車為詩以自詠曰花似錦時髙閣望草如茵處小車<lb/>
<pb n="KR4i0029_WYG_083-12b"/>
行温公贈以詩曰林間髙閣望已久花外小車猶未來<lb/>
堯夫每出隨意所之遇主人喜客則留三五宿又之一<lb/>
家亦如之或經月忘返雖性髙潔而對賔客接人無賢<lb/>
不肖貴賤皆歡然相親自言若至重疾自不能支其有<lb/>
小疾有客對話不自覺疾之去軆也學者從之問經義<lb/>
精深浩博應對不窮思致幽逺妙極道數間有相知之<lb/>
深者開口論天下事雖久存心世務者不能及也朝廷<lb/>
常用大臣薦以官起之不屈及其死以著作佐郎告賜<lb/>
<pb n="KR4i0029_WYG_083-13a"/>
其家邦人請易其名於朝太常考行諡之曰康節<lb/>
呂氏童䝉訓云康節先居衛州共城後居洛陽有商州<lb/>
太守趙郎中者康節與之有舊常往從之章惇子厚作<lb/>
令商州趙厚遇之一日趙請康節與章同㑹章以豪俊<lb/>
自許論議縱横不知尊康節也語次因及洛中牡丹之<lb/>
盛趙守因謂章曰先生洛陽人也知花為甚詳康節因<lb/>
言洛人以見根撥而知花髙下者知花之上也見枝葉<lb/>
而知髙下者知花之次也見蓓蕾而知髙下者知花之<lb/>
<pb n="KR4i0029_WYG_083-13b"/>
下也如公所說乃知花之下也章黙然慚服趙守因謂<lb/>
章曰先生學問淵源世之師表公不惜從之學則日有<lb/>
進益矣章因從先生遊求傳數學先生謂章十年不仕<lb/>
宦乃可學葢不許之也苕溪漁隱曰童䝉訓呂居仁作<lb/>
也復齋漫録不載姓名不知何人作也二書所記有二<lb/>
十餘事全篇相同莫辨誰作然童䝉訓已鋟板行世姑<lb/>
取以為証耳<lb/>
復齋漫録云康節自言四不出所謂大寒大熱大風大<lb/>
<pb n="KR4i0029_WYG_083-14a"/>
雨是也然余觀國初孔拯侍郎朝回遇雨避於坊叟之<lb/>
廐下延入㕔事叟烏㡌紗衣逢迎甚㳟因備酒饌為待<lb/>
孔公借油衣叟曰某寒不出熱不出風不出雨不出未<lb/>
嘗置油衣也孔公不覺頓忘宦情然則自孔拯侍郎時<lb/>
已有四不出矣不始於康節也<lb/>
邵氏聞見録云温公判西京留司御史臺遂居洛濵買<lb/>
園於尊賢坊以獨樂名之始與先君康節游嘗曰光陜<lb/>
人先生衛人今同居洛即鄉人也有如道學之尊當以<lb/>
<pb n="KR4i0029_WYG_083-14b"/>
年徳為貴官職不足道也公一日着深衣自崇徳寺書<lb/>
局散步洛水之上因過康節天津之居謁曰程秀才既<lb/>
見乃温公也問其故公即曰司馬出程伯休父故曰程<lb/>
因留二絶云拜罷歸來抵寺居解鞍縱馬免傳呼紫衣<lb/>
金帶盡脫去便是林間一野夫草軟波清沙路㣲手㩦<lb/>
笻杖着深衣白鷗不信忘機久見我猶穿岸栁飛康節<lb/>
和云冠葢紛華塞九衢聲名相軋在前呼獨君都不將<lb/>
為事始信人間大丈夫風背河聲近亦㣲斜陽淡泊隔<lb/>
<pb n="KR4i0029_WYG_083-15a"/>
雲衣一雙白鷺在烟外將下沙頭却背飛<lb/>
　　韓持國<lb/>
呂氏童䝉訓云持國閒居潁昌程伯淳自洛往訪之時<lb/>
范中丞純禮亦居潁昌持國作詩示二公云閉門讀易<lb/>
程夫子清坐焚香范使君顧我未能忘世味緑樽紅妓<lb/>
對西曛<lb/>
師友談記云東坡言王實王寜見訪實韓持國之婿也<lb/>
因問持國安否實寜皆曰自致政尤好飲嘗自謂人曰<lb/>
<pb n="KR4i0029_WYG_083-15b"/>
吾已癃老且將聲樂酒色以娱年不爾無以度日東坡<lb/>
曰惟其殘年正不當爾君兄弟至親且舊願為某傳一<lb/>
語于持國可乎寔寜曰諾東坡曰頃有一老人未嘗叅<lb/>
禪而雅合禪理生死之際極為了然一日置酒大㑹親<lb/>
友酒闌語衆曰老人即今且去因攝衣正坐將奄奄焉<lb/>
諸子乃惶遽呼號曰大人今日乃與世决乎願留一言<lb/>
為教老人曰本欲無言今為汝懇只且第一五更起諸<lb/>
子未喻曰何也老人曰惟五更可以幹當自家事日出<lb/>
<pb n="KR4i0029_WYG_083-16a"/>
之後欲自幹當則不可矣諸子曰家中幸豐何用早起<lb/>
舉家諸事皆是自家事也豈有分别老人曰不然所謂<lb/>
自家事者是死時將得去者吾生平治生今日就化可<lb/>
將何者去諸子頗悟今持國果自以為殘年請二君言<lb/>
于持國但言某請持國幹當自家事與其勞心聲酒不<lb/>
若為可以死時將得去者計也坡又曰范景仁平生不<lb/>
好佛晚年清謹減節嗜慾一物不芥蔕於心真却是學<lb/>
佛作家然至死常不肯取佛法某謂景仁雖不學佛<lb/>
<pb n="KR4i0029_WYG_083-16b"/>
而達佛理即毁佛罵祖亦不害也<lb/>
復齋漫録云子華兄弟皆為宰相其家呼為三相公呼<lb/>
持國為五相公又京師人呼為桐木韓家蓋公家門有<lb/>
梧桐木取為稱以別魏公子華歿陸農師為挽章以紀<lb/>
之所謂棠棣行中排宰相梧桐名上識韓家是也子華<lb/>
以辰年辰月辰日辰時死農師又詩云非闗庚子曽占<lb/>
鵩自是辰年併值龍曽子宣以亥年亥月亥日亥時生<lb/>
故章子厚以四亥公子呼之<lb/>
<pb n="KR4i0029_WYG_083-17a"/>
東臯雜録云子華玉汝相繼命相未幾持國拜門下侍<lb/>
郎甚有爰立之望其家建堂榜曰三相俄持國罷遂請<lb/>
老東坡聞之曰既不成三相堂可且名為二相公廟苕<lb/>
溪漁隱曰復齋漫録稱子華兄弟皆為宰相觀此則知<lb/>
其言誤矣<lb/>
苕溪漁隱曰石林詩話云許昌雀象之舊第柱間有持<lb/>
國海棠詩濯錦江頭千萬枝當年未解惜芳菲韓忠獻<lb/>
嘗帥蜀持國兄弟皆侍行尚少故前句云爾又復齋漫<lb/>
<pb n="KR4i0029_WYG_083-17b"/>
録云持國家門有梧桐木京師人呼為桐木韓家以別<lb/>
魏公又韓忠獻别録云得請鄉郡起堂於北池上以效<lb/>
樂天名曰醉白堂五月堂成賦詩三章其一卒章云霓<lb/>
裳舊舞非吾事且事醺酣石上眠自爾寢疾六月遂薨<lb/>
此詩為絶筆此相州韓家也兼別錄止載忠獻歴帥中<lb/>
山維揚大名及守相臺不言帥蜀石林乃謂韓忠獻嘗<lb/>
帥蜀持國兄弟皆侍行俱誤矣<lb/>
復齋漫録云鄭谷蜀中海棠詩二首前一云穠艶最宜<lb/>
<pb n="KR4i0029_WYG_083-18a"/>
新着雨妖嬈全在欲開時一云浣花溪上堪惆悵子美<lb/>
無情為發揚故錢希白海棠詩云子美無情甚郎官着<lb/>
意頻歐公以鄭詩為格卑近世陳去非常用鄭意賦海<lb/>
棠云海棠黙黙要詩催日暮紫綿無數開欲識此花竒<lb/>
絶處明朝有雨試重來雖本鄭意便覺才力相去不侔<lb/>
矣山谷亦有紫綿揉色海棠開之句<lb/>
復齋漫録云仁宗朝張冕學士賦蜀中海棠詩姚立取<lb/>
以載之海棠記中云山木𤓰開千顆顆水林檎發一攅<lb/>
<pb n="KR4i0029_WYG_083-18b"/>
攅注云大約木𤓰林檎花初發皆與海棠相類若冕言<lb/>
江西人正謂棠梨花耳惟紫綿色者始謂之海棠按姚<lb/>
立記云其花五出初極紅如胭脂㸃㸃然及開則漸成<lb/>
纈暈至落則若宿粧淡粉審此則似木𤓰林檎二花者<lb/>
非真海棠明矣晏元獻云已定復揺春水色似紅如白<lb/>
海棠花然則元獻亦與張冕同意邪<lb/>
苕溪漁隠曰閩中漕宇修貢堂下海棠極盛三面共二<lb/>
十四叢長條修幹頃所未見每春着花真錦繡段其間<lb/>
<pb n="KR4i0029_WYG_083-19a"/>
有如紫綿柔色者亦有不如此者葢其種類不同不可<lb/>
一概論也至其花落則皆若宿粧淡粉矣余三春對此<lb/>
觀之至熟大率富沙多此官舍人家徃徃皆種之並是<lb/>
帚子海棠正與蜀中者相似斯可貴耳今江浙間別有<lb/>
一種柔枝長蔕顔色淺紅垂英向下如日薦者謂之垂<lb/>
絲海棠全與此不相類葢强名之耳<lb/>
復齋漫録云元祐中丞相韓玉汝帥長安修石橋督責<lb/>
甚急民急於應期限率皆磨石碑以代之前人之碑用<lb/>
<pb n="KR4i0029_WYG_083-19b"/>
是盡失議者謂是石刻之一厄㑹也<lb/>
苕溪漁隱曰予舊嘗記一小說云王溥嘗薦向拱討鳳<lb/>
翔有功拱後鎮京兆思有以報溥詢其所欲溥曰長安<lb/>
故都碑篆髙文願悉見之拱至分遣吏督匠摹打深林<lb/>
邃谷無不詣之凡得石本三千餘以獻溥命善書者分<lb/>
𨽻為琬琰集一百巻當拱之訪求石碑或蹊田害稼村<lb/>
民深以為害鑱鑿其文字或為柱礎帛砧畧盡亦金石<lb/>
刻之屯㑹也然則長安石刻既經此二事諒所存者亦<lb/>
<pb n="KR4i0029_WYG_083-20a"/>
少矣好古博雅之君子莫不歎息於斯焉又金石録云<lb/>
唐何進滔徳政碑進滔事迹固無足取而柳公權書法<lb/>
為世模楷此碑尤為雄偉致和中大名尹建言磨去舊<lb/>
文别刋新製好古者為之歎惜今鄱陽有此板本乃再<lb/>
刋者失真為多但尚有典刑耳<lb/>
　<lb/>
　<lb/>
　<lb/>
<pb n="KR4i0029_WYG_083-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話後集巻二十二<lb/>
</p>
<p>
</p>
  </div>
</body>
</text>
</TEI>
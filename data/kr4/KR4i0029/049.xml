<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻四十九</head> <lb/>
    <p>
<pb n="KR4i0029_WYG_049-1a"/>
欽定四庫全書<lb/>
　漁隱叢話前集巻四十九<lb/>
　　　　　　　　　　　　　宋　胡仔　撰<lb/>
　　山谷下<lb/>
後山詩話云學詩當以子美為師有規矩故可學退之<lb/>
於詩本無解處以才髙而好耳淵明不為詩寫其胷中<lb/>
之妙耳學杜無成不失為功無韓之才與陶之妙而學<lb/>
其詩終樂天耳<lb/>
<pb n="KR4i0029_WYG_049-1b"/>
唐子西語録云六經之後便有司馬遷三百五篇之後<lb/>
便有杜子美六經不可學亦不須學故作文當學司馬<lb/>
遷作詩當學杜子美二書亦須常讀所謂不可一日無<lb/>
此君也<lb/>
苕溪漁隠曰近時學詩者率宗江西然殊不知江西本<lb/>
亦學少陵者也故陳無已曰豫章之學博矣而得法於<lb/>
少陵故其詩近之今少陵之詩後生少年不復過目抑<lb/>
亦失江西之意乎江西平日語學者為詩㫖趣亦獨宗<lb/>
<pb n="KR4i0029_WYG_049-2a"/>
少陵一人而已余為是説葢欲學詩者師少陵而友江<lb/>
西則兩得之矣<lb/>
吕居仁與曽吉甫論詩第一帖云寵諭作詩次第此道<lb/>
不講久矣如本中何足以知之或勵精潛思不便下筆<lb/>
或遇事因感時時舉揚工夫一也古之作者正如是耳<lb/>
惟不可鑿空强作出於牽强如小兒就學俯就課程耳<lb/>
楚詞杜黄固法度所在然不若徧考精取悉為吾用則<lb/>
姿態横出不窘一律矣如東坡太白詩雖規摹廣大學<lb/>
<pb n="KR4i0029_WYG_049-2b"/>
者難依然讀之使人敢道澡雪滯思無窮苦艱難之狀<lb/>
亦一助也要之此事須令有所悟入則自然越度諸子<lb/>
悟入之理正在工夫勤惰間耳如張長史見公孫大娘<lb/>
舞劍頓悟筆法如張者專意此事未嘗少忘胷中故能<lb/>
遇事有得遂造神妙使它人觀舞劍有何干涉非獨作<lb/>
文學書而然也和章固佳然本中猶竊以為少新意也<lb/>
近世次韻之妙無出蘇黄雖失古人唱酬之本意然用<lb/>
韻之工使事之精有不可及者第二帖云詩巻熟讀深<lb/>
<pb n="KR4i0029_WYG_049-3a"/>
慰寂寞䝉問加勤尤見樂善之切不獨為詩賀也其間<lb/>
大概皆好然以本中觀之治擇工夫已勝而波瀾尚未<lb/>
濶欲波瀾之濶必須於規摹令大涵養吾氣而後可規<lb/>
摹既大波瀾自濶少加治擇功已倍於古矣試取東坡<lb/>
黄州已後詩如種松醫眼之類及杜子美歌行及長韻<lb/>
近體詩看便可見若未如此而事治擇恐易就而難逺<lb/>
也退之云氣水也言浮物也水大則物之浮者大小畢<lb/>
浮氣之與言猶是也氣盛則言之長短與聲之髙下皆<lb/>
<pb n="KR4i0029_WYG_049-3b"/>
宜如此則知所以為文矣曹子建七哀詩之類宏大深<lb/>
逺非復作詩者所能及此葢未始有意於言語之間也<lb/>
近世江西之學者雖左規右矩不遺餘力而往往不知<lb/>
出此故百尺竿頭不能更進一步亦失山谷之㫖也<lb/>
宋子京筆記云文章必自名一家然後可以傳不朽若<lb/>
體規畫圓准方作矩終為人之臣僕古人譏屋下架屋<lb/>
信然陸機曰謝朝花於已披啟夕秀於未振韓愈曰惟<lb/>
陳言之務去此乃為文之要苕溪漁隠曰學詩亦然若<lb/>
<pb n="KR4i0029_WYG_049-4a"/>
循習陳言規摹舊作不能變化自出新意亦何以名家<lb/>
魯直詩云隨人作計終後人又云文章最忌隨人後誠<lb/>
至論也<lb/>
苕溪漁隠曰元祐文章世稱蘇黄然二公當時爭名互<lb/>
相譏誚東坡嘗云黄魯直詩文如蝤蛑江珧柱格韻髙<lb/>
絶盤飱盡廢然不可多食多食則發風動氣山谷亦云<lb/>
葢有文章妙一世而詩句不逮古人者此指東坡而言<lb/>
也二公文章自今視之世自有公論豈至各如前言葢<lb/>
<pb n="KR4i0029_WYG_049-4b"/>
一時爭名之詞耳俗人便以為誠然遂為譏議所謂蚍<lb/>
蜉撼大樹可笑不自量者邪<lb/>
東坡云讀魯直詩如見魯仲連李太白不敢復論鄙事<lb/>
雖若不適用然不為無補於世<lb/>
王直方詩話云山谷舊所作詩文名以焦尾弊帚少游<lb/>
云每覽此編輒悵然終日殆忘食事邈然有二漢之風<lb/>
今交遊中以文墨稱者未見其比所謂珠玉在傍覺我<lb/>
形穢也有學者問文潛模範曰看退聽藳葢山谷在館<lb/>
<pb n="KR4i0029_WYG_049-5a"/>
中時自號所居曰退聽堂<lb/>
後山詩話云黄詩韓文有意故有工老杜則無工矣然<lb/>
學者先黄韓不由黄韓而為老杜則失之拙易矣<lb/>
吕氏童䝉訓云讀莊子令人意寛思大敢作讀左傳便<lb/>
使人入法度不敢容易二書不可偏廢也近世讀東坡<lb/>
魯直詩亦類此<lb/>
漫叟詩話云王侯文采似於莬洪甥人間汗血駒相將<lb/>
問道城南隅無屋止借船官居或云當作官船居非也<lb/>
<pb n="KR4i0029_WYG_049-5b"/>
庾子山賦云風吹雲夢凍合船官注船官官船也凡讀<lb/>
人詩不可以臆見擅改字<lb/>
王直方詩話云蠟梅山谷初見之作二絶一云金蓓鏁<lb/>
春寒惱人香未展雖無桃李顔風味極不淺一云體薫<lb/>
山麝臍色染薔薇露披拂不滿襟時有暗香度縁此蠟<lb/>
梅盛於京師然交游間亦有不喜之者余嘗為作解嘲<lb/>
云紛紛紅紫雖無韻映帶園林正要渠誰遺一枝香最<lb/>
勝故應有客問何如苕溪漁隱曰東坡亦有蠟梅詩云<lb/>
<pb n="KR4i0029_WYG_049-6a"/>
天工㸃酥作梅花此有蠟梅禪老家蜜蜂採花作黄蠟<lb/>
取蠟為花亦其物不獨山谷有詩也余嘗和人詠蠟梅<lb/>
絶句因紀其事云新詩湔拂自蘇黄想見當年喜色香<lb/>
草木無情遇真賞豈知千載有餘芳<lb/>
石林詩話云外祖晁君誠善詩蘇子瞻所謂温厚靜深<lb/>
如其為人者也黄魯直嘗誦其小雨愔愔人不寐卧聽<lb/>
羸馬齕殘蒭愛賞不已他日得句云馬齕枯萁喧午枕<lb/>
夢驚風雨浪翻江自以為工以語舅氏無咎曰吾詩實<lb/>
<pb n="KR4i0029_WYG_049-6b"/>
發於乃翁前聯余始聞舅氏言不解風雨翻江之意一<lb/>
日憩於逆旅聞旁舍有澎湃鞺鞳之聲如風浪之歴船<lb/>
者起視之乃馬食於槽水與草齟齬於槽間而為此聲<lb/>
方悟魯直之好竒然此亦非可以意索殆適相遇而得<lb/>
之也<lb/>
山谷云賈天錫作意和香自然有富貴氣覺諸人家和<lb/>
香極寒氣也天錫屢惠此香惟要作詩因以兵衞森畫<lb/>
㦸晝寢凝清香為韻作十小詩贈之猶恨詩語未工未<lb/>
<pb n="KR4i0029_WYG_049-7a"/>
稱此香耳然余甚寶此香未嘗妄以與人城西張仲謀<lb/>
為我作寒計惠送騏驥院馬通薪二百因以香二十餅<lb/>
報之或笑曰不為公詩為地邪應之曰詩或能為人作<lb/>
祟豈若馬通薪使氷雪之辰鈐下馬走皆有挾纊之温<lb/>
邪學詩三十年今乃大覺然見事亦太晩也苕溪漁隠<lb/>
曰十詩中如險心游萬仞躁欲生五兵隠几香一炷靈<lb/>
臺湛空明誠佳句也<lb/>
漫叟詩話云諺云去家千里勿食蘿摩枸杞山谷嘗賦<lb/>
<pb n="KR4i0029_WYG_049-7b"/>
道院枸杞詩云去家尚勿食出家安用許時同賦者服<lb/>
其用事精確<lb/>
髙齋詩話云山谷詩云山椒欲雨好雲氣湖面逆風生<lb/>
水紋<lb/>
汪彦章詩云野田無雨出龜兆湖水得風生縠紋<lb/>
山谷云古人有言并敵一嚮千里殺將要須心地收汗<lb/>
馬之功讀書乃有味棄書冊而游息書味猶在胷中久<lb/>
之乃見古人用心處如此則盡心於一兩書其餘如破<lb/>
<pb n="KR4i0029_WYG_049-8a"/>
竹皆迎刃而解耳古人嘗喻植楊楊天下易生之木也<lb/>
倒植之而生横植之而生然一人植之一人拔之雖千<lb/>
日之功皆棄此最善喻也<lb/>
苕溪漁隠曰食筍詩云甘葅和菌耳辛膳胹薑芥菹酢<lb/>
菜也亦作葅側魚切胹音而煮熟也<lb/>
潘子直詩話云霜威能折綿之句予問折綿所從來山<lb/>
谷曰勁氣方凝海清威正折綿庾肩吾詩也<lb/>
後山詩話云退之以文為詩子瞻以詩為詞如教坊雷<lb/>
<pb n="KR4i0029_WYG_049-8b"/>
大使之舞雖極天下之工要非本色今代詞手惟秦七<lb/>
黄九耳唐諸人不迨也<lb/>
王直方詩話云洪龜父常有詩云琅玕嚴佛界薜茘上<lb/>
僧垣山谷改云琅璫鳴佛屋龜父前後作詩惟有一朝<lb/>
厭蝸角萬里騎鵬背一聯最為妙絶山谷亦嘗歎賞此<lb/>
句<lb/>
雪浪齋日記云槐夏棗花纂纂麥秋椹子離離不羨十<lb/>
干美酒難忘三百枯棋兩部池蛙當妓千山飛鳥催沽<lb/>
<pb n="KR4i0029_WYG_049-9a"/>
引睡直須黄妳曲肱正要青奴此洪駒父少作也又詩<lb/>
云背秋轉覺山形痩新雨還添水面肥山形痩之語<lb/>
古今少有道者<lb/>
吕氏童䝉訓云山谷嘗謂諸洪言作詩不必多如三百<lb/>
篇足矣某平生詩甚多意欲止留三百篇餘者不能認<lb/>
得諸洪皆以為然徐師川獨笑曰詩豈論多少只要道<lb/>
盡眼前景致耳山谷回顧曰某所説止謂諸洪作詩太<lb/>
多不能精致耳<lb/>
<pb n="KR4i0029_WYG_049-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話前集巻四十九<lb/>
</p>
<p>
</p>
  </div>
</body>
</text>
</TEI>
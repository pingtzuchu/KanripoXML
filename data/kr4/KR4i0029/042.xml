<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻四十二</head> <lb/>
    <p>
<pb n="KR4i0029_WYG_042-1a"/>
欽定四庫全書<lb/>
　漁隱叢話前集巻四十二<lb/>
　　　　　　　　　　　　宋　胡仔　撰<lb/>
　　東坡五<lb/>
唐子西語録云東坡作病鶴詩嘗寫三尺長脛瘦軀闕<lb/>
其一字使任德翁輩下之凡數字東坡徐出其藁蓋閣<lb/>
字也此字既出儼然如見病鶴矣東坡詩叙事言簡而<lb/>
意盡惠州有潭潭有潛蛟人未之信也虎飲水其上蛟<lb/>
<pb n="KR4i0029_WYG_042-1b"/>
尾而食之俄而浮骨水上人方知之東坡以十字道盡<lb/>
云潛鱗有飢蛟掉尾取渴虎言渴則知虎以飲水而召<lb/>
災言飢則蛟食其肉矣<lb/>
後山詩話云詩欲其好則不能好矣王介甫以工蘇子<lb/>
瞻以新黄魯直以竒而子美之詩竒常工易新陳莫不<lb/>
好也<lb/>
王直方詩話云東坡嘗以所作小詞示旡咎文潛曰何<lb/>
如少游二人皆對云少游詩似小詞先生小詞似詩陳<lb/>
<pb n="KR4i0029_WYG_042-2a"/>
无已云荆公晩年詩傷工魯直晩年詩傷竒余戲之曰<lb/>
子欲居工竒之間耶<lb/>
遯齋閒覽云蘇子瞻嘗自言平生有三不如人謂著棊<lb/>
飲酒唱曲也然三者亦何用如人子瞻之詞雖工而多<lb/>
不入腔正以不能唱曲耳<lb/>
吕氏童䝉訓云老杜歌行最見次第出入本末而東坡<lb/>
長句波瀾浩大變化不測如作雜劇打猛諢入却打猛<lb/>
諢出也三馬贊振鬛長鳴萬馬皆瘖此記不傳之妙學<lb/>
<pb n="KR4i0029_WYG_042-2b"/>
文者能涵泳此等語自然有入處<lb/>
王直方詩話云邢惇夫言掃地焚香閉閤眠簟紋如水<lb/>
帳浮煙客來夢覺知何處挂起西窓浪接天此東坡詩<lb/>
也嘗題於余扇山谷初讀以為是劉夢得所作<lb/>
後山詩話云蘇詩始學劉禹錫故多怨刺學不可不謹<lb/>
也晩學太白至其得意則似之矣然失於粗以其得之<lb/>
易也<lb/>
緗素雜記云東坡於金門寺中見李留臺與二錢唱和<lb/>
<pb n="KR4i0029_WYG_042-3a"/>
戲用其韻跋之有云欲問君王乞符竹但憂無蟹有監<lb/>
州注云皆世所傳錢氏故事事見歸田録云國朝自下<lb/>
湖南始置通判既非副貳又非屬官故常與知州爭權<lb/>
每云我是監郡朝廷使我來監汝舉動為其所制太祖<lb/>
聞而患之下詔書戒勵自此稍絀然至今州郡往往與<lb/>
通判不和往時有錢昆少卿者家世饒杭人也杭人嗜<lb/>
蠏昆嘗求補外人問其欲何州昆曰但得有螃蠏无通<lb/>
判處可矣至今士人以為口實<lb/>
<pb n="KR4i0029_WYG_042-3b"/>
蔡寛夫詩話云學士院舊與宣徽院相鄰今門下後省<lb/>
乃其故地玉堂兩壁有巨然畫山董羽水宋宣獻公為<lb/>
學士時燕穆之復為六幅山水屏寄之遂置于中間宣<lb/>
獻詩所謂憶昔唐家扃禁地粉壁曲龍聞曩記承明意<lb/>
象今頓還永與鑾坡為故事是也唐翰林壁畫海曲龍<lb/>
山故詩引用之元豐末既修兩後省遂移院於今樞宻<lb/>
院之後兩壁既毁屏亦莫知所在今玉堂中屏乃待詔<lb/>
郭熙所作春江曉景禁中官局多熙筆迹而此屏獨深<lb/>
<pb n="KR4i0029_WYG_042-4a"/>
妙意若欲追配前人者蘇儋州嘗賦詩云玉堂晝掩春<lb/>
日閒中有郭熙畫春山今遂為玉堂一佳物也<lb/>
苕溪漁隱曰才調集有无名氏絶句云春光冉冉歸何<lb/>
處更向樽前把一杯盡日問花花不語為誰零落為誰<lb/>
開東坡吉祥寺花詩云太守問花花有語為君零落為<lb/>
君開遂與前詩畧同豈偶然耶古今詩話載太上隱者<lb/>
人莫知其本末好事者從之問姓名不答留詩一絶云<lb/>
偶來松樹下髙枕石頭眠山中無厯日寒盡不知年東<lb/>
<pb n="KR4i0029_WYG_042-4b"/>
坡贈梁道人詩云寒盡山中無厯日用此事也又行瓊<lb/>
儋間肩輿坐睡夢中得句云千山動鱗甲萬谷酣笙鐘<lb/>
覺而遇清風急雨戲作數句云幽懷忽破散永嘯來天<lb/>
風千山動鱗甲萬谷酣笙鐘葢風來則千山草木皆動<lb/>
如動鱗甲萬谷號呼有聲如酣笙鐘耳<lb/>
王直方詩話云東坡送楊孟容詩云我家峩眉隂與子<lb/>
同一邦相望六十里共飲玻瓈江江山不違人徧滿千<lb/>
家窓但苦窓中人寸心不自降子歸治小國洪鐘噎微<lb/>
<pb n="KR4i0029_WYG_042-5a"/>
撞我留侍玉堂弱步欹豐扛後生多髙才名與黄童雙<lb/>
不肯入州府故人餘老龎慇懃與問訊愛惜霜眉厖何<lb/>
以待我歸寒醅發春缸蓋效山谷體作也山谷云子瞻<lb/>
詩句妙一世迺云效庭堅體退之戲效孟郊樊宗師之<lb/>
比以文滑稽耳恐後生不解故次韻道之曰我詩如曹<lb/>
鄶淺陋不成邦公如大國楚呑五湖三江赤壁風月笛<lb/>
玉堂雲霧窓句法提一律堅城受我降枯松倒澗壑波<lb/>
濤所舂撞萬牛挽不前公迺獨力扛諸人方嗤㸃渠非<lb/>
<pb n="KR4i0029_WYG_042-5b"/>
晁張雙但懷相識察牀下拜老龎小兒未可知客或許<lb/>
敦厖誠堪壻阿巽買紅纒酒缸歐陽文忠亦嘗效聖俞<lb/>
體作一篇有云嘉子治新園乃在太行谷題劉羲叟家<lb/>
園也<lb/>
後山詩話云昔之黠者滑稽以玩世曰彭祖八百歲而<lb/>
死其婦哭之慟其隣里共解之曰人生八十不可得而<lb/>
翁八百矣尚何尤婦謝曰汝輩自不喻耳八百死矣九<lb/>
百猶在也世以癡為九百謂其精神不足也又曰令新<lb/>
<pb n="KR4i0029_WYG_042-6a"/>
視事而不習吏道召胥魁問之魁具道笞十至五十及<lb/>
折杖數令遽止之曰我解矣笞六十為杖十四耶魁笑<lb/>
曰五十尚可六十猶癡耶蘇長公取為偶對曰九百不<lb/>
死六十猶癡<lb/>
苕溪漁隱曰東坡送人守嘉州古詩其中云峨眉山月<lb/>
半輪秋影入平羌江水流謫仙此語誰解道請君見月<lb/>
時登樓上兩句全是李謫仙詩故繼之以謫仙此語誰<lb/>
解道請君見月時登樓之句此格本出於李謫仙其詩<lb/>
<pb n="KR4i0029_WYG_042-6b"/>
云解道澄江淨如練令人還憶謝𤣥暉蓋澄江淨如練<lb/>
即𤣥暉全句也後人襲用此格愈變愈工<lb/>
東坡云昔年過洛見李公簡言宋真宗既東封訪天下<lb/>
隱者杞人楊朴能為詩召對自言不能上問臨行有人<lb/>
作詩送卿否朴曰惟臣妻有一首云更休落魄耽盃酒<lb/>
且莫猖狂愛詠詩今日捉將官裏去這回斷送老頭皮<lb/>
上大笑放還山余在湖州坐作詩追赴詔獄妻子送余<lb/>
出門皆哭無以語之顧謂妻子曰子獨不能如楊處士<lb/>
<pb n="KR4i0029_WYG_042-7a"/>
妻作一詩送我乎妻子不覺失笑余乃出<lb/>
桐江詩話云楊朴字契先一日秋晴戲釣於道傍溪澗<lb/>
中值漕臺陳文惠出巡按從者訶之契先竟不顧文惠<lb/>
怒命從者攝至前路郵亭中詰之契先風神村野宛然<lb/>
一耕夫也文惠益怒欲加以刑契先丐毫楮供析乃作<lb/>
絶句云昨夜西風爛熳秋今朝東岸獨垂鈎紫袍不識<lb/>
蓑衣客曽對君王十二旒文惠謝遣之<lb/>
王定國甲申雜記云天下之公論雖仇怨不能奪也李<lb/>
<pb n="KR4i0029_WYG_042-7b"/>
承之奉世知南京嘗謂余曰昨在從班李定資深鞠子<lb/>
瞻獄雖同列不敢輒啓問一日資深於崇政殿門忽謂<lb/>
諸人曰蘇軾竒才也衆莫敢對已而曰雖三十年所作<lb/>
文字詩句引證經傳隨問即荅無一字差舛誠天下之<lb/>
竒才也歎息不已苕溪漁隱曰余之先君靖康間嘗為<lb/>
臺端臺中子瞻詩案具在因録得其本與近時所刋行<lb/>
烏臺詩話為尤詳今節入叢話以備觀覽<lb/>
臘月遊孤山詩云獸在藪魚在湖一入池檻歸期無誤<lb/>
<pb n="KR4i0029_WYG_042-8a"/>
隨弓旌落塵土坐使鞭箠環呻呼追胥連保罪及孥百<lb/>
日愁歎一日娱白雲舊有終老約朱綬豈合山人紆人<lb/>
生何者非蘧廬故山鶴怨秋猿孤何時自駕鹿車去掃<lb/>
除白髮煩菖蒲麻鞋短後隨獵夫射弋狐兎供朝晡陶<lb/>
潛自作五栁傳潘閬畫入三峰圖吾年凛凛今幾餘知<lb/>
非不去慙衛蘧歲荒無術歸亡逋鵠則易畫虎難摹此<lb/>
詩云誤隨弓旌落塵土坐使鞭箠環呻呼以譏新法行<lb/>
後公事鞭箠多也又云追胥連保罪及孥以譏鹽法收<lb/>
<pb n="KR4i0029_WYG_042-8b"/>
坐同保妻子移鄉法太急也又云歲荒無術歸亡逋鵠<lb/>
則易畫虎難摹意取馬援言畫鵠不成猶類鶩畫虎不<lb/>
成反類狗言歲既饑荒我欲出竒擘畫賑濟又恐不從<lb/>
恐似畫虎不成反類狗也<lb/>
戲子由詩云宛丘先生長如丘宛丘學舍小如舟常時<lb/>
低頭誦經史忽然欠伸屋打頭斜風吹帷雨注面先生<lb/>
不愧傍人羞任從飽死笑方朔肯為雨立求秦優眼前<lb/>
勃蹊何足道處置六鑿須天遊讀書萬巻不讀律致君<lb/>
<pb n="KR4i0029_WYG_042-9a"/>
堯舜知無術勸農冠蓋閙如雲送老虀鹽甘似蜜門前<lb/>
萬事不掛眼頭雖長低氣不屈餘杭别駕無功勞畫堂<lb/>
五丈容旂旄重樓跨空雨聲逺屋多人少風騷騷平生<lb/>
所慙今不恥坐對疲氓更鞭箠道逢陽虎呼與言心知<lb/>
其非口諾唯居髙志下真何益氣節消縮今無幾文章<lb/>
小技安足程先生别駕舊齊名如今衰老俱無用付與<lb/>
時人分重輕此詩云任從飽死笑方朔肯為雨立求秦<lb/>
優意取東方朔傳侏儒飽欲死臣朔餓欲死及滑稽傳<lb/>
<pb n="KR4i0029_WYG_042-9b"/>
優旃謂陛楯郎汝雖長何益乃雨立我雖短幸休居言<lb/>
弟轍居貧官卑而身材長大故以比東方朔陛楯郎而<lb/>
以當今進用之人比侏儒優旃也又云讀書萬巻不讀<lb/>
律致君堯舜知無術是時新興律學某意非之以謂法<lb/>
律不足以致君堯舜今時人專學法律而忘詩書故言<lb/>
我讀書萬巻惟不讀法律葢知法律之中無致君堯舜<lb/>
之術也又云勸農冠葢閙如雲送老虀鹽甘似蜜以譏<lb/>
所差提舉官所至苛碎生事發摘官吏惟學官無吏責<lb/>
<pb n="KR4i0029_WYG_042-10a"/>
也乂云平生所慙今不恥坐對疲氓更鞭箠是時多徒<lb/>
配犯鹽之人例皆飢貧言鞭箠此等貧民平生所慙今<lb/>
不復恥以譏鹽法太急也又云道逢陽虎呼與言心知<lb/>
其非口諾唯是時張靚俞希旦作鹽司意不喜其人不<lb/>
敢與爭譏故毁詆之為陽虎也<lb/>
山村詩云煙雨濛濛雞犬聲有生何處不安生但敎黄<lb/>
犢無人佩布穀何勞也勸耕意言是時販私鹽者多帶<lb/>
刀杖故取前漢龔遂令人賣劒買牛賣刀買犢曰何為<lb/>
<pb n="KR4i0029_WYG_042-10b"/>
帶牛佩犢意言但得鹽法寛平令民不帶刀劔而買牛<lb/>
犢則民自力耕不勞勸督以譏鹽法太峻不便也又云<lb/>
老翁七十自腰鎌慙愧春山筍蕨甜豈是聞韶解忘味<lb/>
爾來三月食無鹽意言山中之人飢貧無食雖老猶自<lb/>
採筍蕨充飢時鹽法峻急僻逺之人無鹽食用動經數<lb/>
月若古之聖賢則能聞韶忘味山中小民豈能食淡而<lb/>
樂乎以譏鹽法太急也又云杖蔾裹飯去怱怱過眼青<lb/>
錢轉手空贏得兒童語音好一年彊半在城中意言百<lb/>
<pb n="KR4i0029_WYG_042-11a"/>
姓請得青苗錢立便於城中浮費使却又言鄉村之人<lb/>
一年兩度夏秋税及數度請納和預買錢今來更添青<lb/>
苗助役錢因此莊家幼小子弟多在城市不著次第但<lb/>
學得城中人語音而巳以譏新法青苗助役不便也<lb/>
　<lb/>
　<lb/>
　<lb/>
　<lb/>
<pb n="KR4i0029_WYG_042-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話前集巻四十二<lb/>
</p>
<p>
</p>
  </div>
</body>
</text>
</TEI>
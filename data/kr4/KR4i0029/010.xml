<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻十</head> <lb/>
    <p>
<pb n="KR4i0029_WYG_010-1a"/>
欽定四庫全書<lb/>
　漁隱叢話前集巻十<lb/>
　　　　　　　　　　　　　宋　胡仔　撰<lb/>
　　杜少陵五<lb/>
三山老人語録云重過何氏詩云花妥鶯梢蝶溪喧獺<lb/>
趂魚西北方言以墮為妥花妥即花墮也<lb/>
詩眼云山谷言文章必謹布置每見後學多告以原道<lb/>
命意曲折後予以概考古人法度如贈韋見素詩云紈<lb/>
<pb n="KR4i0029_WYG_010-1b"/>
袴不餓死儒冠多誤身此一篇立意也故使人靜聽而<lb/>
具陳之耳自甫昔少年日至再使風俗淳皆儒冠事業也<lb/>
自此意竟蕭條至蹭蹬無縱鱗言誤身如此也則意舉<lb/>
而文備故已有是詩矣然必言其所以見韋者於是有<lb/>
厚愧真知之句所以真知者謂傳誦其詩也然宰相職<lb/>
在薦賢不當徒愛人而已士故不能無望故曰竊效貢<lb/>
公喜難甘原憲貧果不能薦賢則去之可也故曰焉能<lb/>
心怏怏祇是走踆踆又將入海而去秦也然其去也必<lb/>
<pb n="KR4i0029_WYG_010-2a"/>
有遲遲不忍之意故曰尚憐終南山回首清渭濱則所<lb/>
知不可以不别故曰常擬報一飯况懷辭大臣夫如此<lb/>
是可以相忘於江湖之外雖見素亦不得而見矣故曰<lb/>
白鷗沒浩蕩萬里誰能馴終焉此詩前賢録為壓巻葢<lb/>
布置最得正體如官府甲第㕔堂房室各有定處不可<lb/>
亂也韓文公原道與書之堯典葢如此其它皆謂之變<lb/>
體可也葢變體如行雲流水初無定質出於精微奪乎<lb/>
天造不可以形器求矣然要之以正體為本自然法度<lb/>
<pb n="KR4i0029_WYG_010-2b"/>
行乎其間譬如用兵竒正相生初若不知正而徑出於<lb/>
竒則紛然無復綱紀終於敗亂而已矣原道以仁義立<lb/>
意而道徳從之故老子捨仁義則非所謂道徳繼叙異<lb/>
端之汩正繼叙古之聖人不得不用仁義也如此繼叙<lb/>
佛老之捨仁義則不足以治天下也如彼反覆皆數疊<lb/>
而復結之以先王之敎終之以人其人火其書必以是<lb/>
禁止而後可以行仁義於是乎成篇若堯典自若稽古<lb/>
帝堯至格于上下則堯之大畧也自克明峻徳至于於<lb/>
<pb n="KR4i0029_WYG_010-3a"/>
變時雍言堯修身以及天下也於是乃命羲和言天事<lb/>
若予采若時登庸言人事洪水方割言地事三才之道<lb/>
既備繼之以遜位終焉然則自古有文章便有布置講<lb/>
學之士不可不知也又云詩有一篇命意有句中命意<lb/>
如老杜上韋見素詩布置如此是一篇命意也至其道<lb/>
遲遲不忍去之意則曰尚憐終南山回首清渭濱其道<lb/>
欲與見素别則曰常擬報一飯况懷辭大臣此句中命<lb/>
意也葢如此然後頓挫高雅又有意用事有語用事李<lb/>
<pb n="KR4i0029_WYG_010-3b"/>
義山海外徒聞更九州其意則用楊妃在蓬萊山其語<lb/>
則用鄒子云九州之外更有九州如此然後深穩健麗<lb/>
山谷云天育驃騎歌首句云吾聞天子之馬走千里乃<lb/>
穆天子傳云天子之馬走千里天子之狗走百里示從<lb/>
孫濟詩刈葵莫放手放手傷葵根此引前漢永平詔權<lb/>
門請託殘吏放手之放手戲贈閿鄉秦少府短歌云昨<lb/>
夜邀歡樂更無多才依舊能潦倒注引嵇康傳淺陋乃<lb/>
魏天保以後重吏事謂容止藴藉者為潦倒出此也南<lb/>
<pb n="KR4i0029_WYG_010-4a"/>
朝何季山居若邪溪雲門寺與二兄求㸃並棲遁世號<lb/>
三高敕給白衣尚書禄不受故山水障圖末云若邪溪<lb/>
雲門寺吾獨胡為在泥滓青鞋布襪從兹始葢有隱遯<lb/>
之興也百憂集行云只今倐忽已五十舊本云只今年<lb/>
才五六十此語似方六七十如五六十也宴戎州楊使<lb/>
君東樓云重碧拓春酒輕紅擘荔支拓春酒擘荔支此<lb/>
主人用歌妓為樂者渼陂行菱葉荷花靜如拭拭訓淨<lb/>
雜記雍人拭羊注拭淨也自京赴奉先縣詠懷云朱門<lb/>
<pb n="KR4i0029_WYG_010-4b"/>
酒食臭路有凍死骨孫子新書云楚莊攻宋廚有臭肉<lb/>
尊有爼肉而三軍有饑色也注引孟子殊非是北征詩<lb/>
天吴及紫鳳顛倒在短褐天吴水獸八首八足尾背青<lb/>
黄出山海經贈李白云飛揚跋扈為誰雄葢用賀六渾<lb/>
論侯景專制河南十四年有飛揚跋扈之志事指禄山<lb/>
而言也至日云愁日愁隨一線長釋者謂嵗時記云宮<lb/>
中以紅線量日影至日日影增一線而唐雜録謂宮中<lb/>
以女工揆日之長短冬至後日晷漸長比常日増一線<lb/>
<pb n="KR4i0029_WYG_010-5a"/>
之功此説為是解悶詩云側生野岸及江浦不熟丹宮<lb/>
滿玉壺雲壑布衣鮐背死勞生重馬翠眉踈側生荔支<lb/>
見左太冲蜀都賦張九齡亦云陋下澤之沮洳惡層崖<lb/>
之嶮巇彼前志之或妄何側生之見疵雲壑布衣臨武<lb/>
長唐𦍑上書諫荔支也見後漢和帝紀生當作<graphic n="KR1655" url="https://raw.githubusercontent.com/kanripo/KR-Gaiji/master/images/KR1655.png" mimeType="image/png"/>
                    <hi>而鄰切</hi>
武后改人為<graphic n="KR1655" url="https://raw.githubusercontent.com/kanripo/KR-Gaiji/master/images/KR1655.png" mimeType="image/png"/>因而誤寫重當作害踈當作湏别本如此<lb/>
翠眉謂妃子也秋日䕫府詠懷寄鄭監李賓詩有羽翼<lb/>
商山起蓬萊漢閣連葢用太子賔客祕書監事也峽束<lb/>
<pb n="KR4i0029_WYG_010-5b"/>
蒼江起巖排石樹圎石樹石楠也杜位宅守嵗詩舊本<lb/>
作守嵗阿咸家當以此為是廣文到官舍置馬堂階下<lb/>
舊本繫馬堂階下繫馬乃合詩人之語時時乞酒錢乞<lb/>
與也<hi>丘既切</hi>杜詩凡言建已建子者月用當時厯法野艇<lb/>
恰受兩三人别本作航航是大舟當以艇為正看題減<lb/>
藥囊一作檢檢字乃合詩意𦍑女輕烽燧胡兒制駱駝<lb/>
制讀與掣同俗音作徹耳臣子憂四畨當作憂思畨空<lb/>
城白日長當作城空白日長蜀人謂柂師長年三老謂<lb/>
<pb n="KR4i0029_WYG_010-6a"/>
衫領為舡杜詩皆用之<lb/>
東坡云七言之偉麗者子美云旌旗日暖龍蛇動宮殿<lb/>
風微燕雀高五更鼓角聲悲壯三峽星河影動揺爾後<lb/>
寂寥無聞焉直至永叔云蒼波萬古流不盡白鳥雙飛<lb/>
意自閑萬馬不嘶聽號令諸畨無事着耕耘可以並驅<lb/>
爭先矣小生亦云令嚴鐘鼓三更月野宿貔貅萬竈煙<lb/>
又云露布朝馳玉闗塞捷書夜到甘泉宮亦庶幾焉耳<lb/>
石林詩話云七言難于氣象雄渾句中有力而紆餘不<lb/>
<pb n="KR4i0029_WYG_010-6b"/>
失言外之意自老杜錦江春色來天地玉壘浮雲變古<lb/>
今與五更鼓角聲悲壯三峽星河影動揺等句之後常<lb/>
恨無復繼者韓退之筆力最為傑出然每苦意與語俱<lb/>
盡和裴晉公破蔡州回所謂將軍舊壓三司貴相國新<lb/>
兼五等崇非不壯也然意亦盡于此矣不若劉禹錫賀<lb/>
晉公留守東都云天子旌旗分一半八方風雨會中州<lb/>
逺而大體也<lb/>
西清詩話云杜少陵云作詩用事要如禪家語水中着<lb/>
<pb n="KR4i0029_WYG_010-7a"/>
鹽飲水乃知鹽味此説詩家祕密藏也如五更鼓角聲<lb/>
悲壯三峽星河影動揺人徒見凌轢造化之工不知乃<lb/>
用事也禰衡傳撾漁陽撡聲悲壯漢武故事星辰動揺<lb/>
東方朔謂民勞之應則善用事者如係風捕影豈有迹<lb/>
邪<lb/>
詩眼云世俗喜綺麗知文者能輕之後生好風花老大<lb/>
即厭之然文章論當理與不當理耳茍當於理則綺麗<lb/>
風花同入于妙茍不當理則一切皆為長語上自齊梁<lb/>
<pb n="KR4i0029_WYG_010-7b"/>
諸公下至劉夢得温飛卿輩往往以綺麗風花累其正氣<lb/>
其過在於理不勝而詞有餘也老杜云緑垂風折笋紅<lb/>
綻雨肥梅岸花飛送客檣燕語留人亦極綺麗其模冩<lb/>
景物意自親切所以妙絶古今言舂容閒適則有穿花<lb/>
蛺蝶深深見㸃水蜻蜓欵欵飛落花游絲白日靜鳴鳩<lb/>
乳燕青春深言秋景悲壯則有藍水逺從干澗落玉山<lb/>
高並兩峰寒無邊落木蕭蕭下不盡長江滚滚來其富<lb/>
貴之詞則有香飄合殿春風轉花覆千官淑景移麒麟<lb/>
<pb n="KR4i0029_WYG_010-8a"/>
不動爐烟轉孔雀徐開扇影還其弔古則有映階碧草<lb/>
自春色隔葉黄鸝空好音竹送清溪月苔移玉座春皆<lb/>
出於風花然窮盡性理移奪造化又云絶壁過雲開錦<lb/>
繡疎松夾水奏笙篁自古詩人巧即不壯壯即不巧巧<lb/>
而能壯乃如是也<lb/>
苕溪漁隱曰老杜和早朝大明宮詩賈至為唱首王維<lb/>
岑參皆有之四詩皆佳絶賈至詩云銀燭朝天紫陌長<lb/>
禁城春色曉蒼蒼千條弱柳垂青𤨏百囀流鶯遶建章<lb/>
<pb n="KR4i0029_WYG_010-8b"/>
劒佩聲隨玉墀步衣冠身惹御鑪香共沐恩波鳯池裏<lb/>
朝朝染翰侍君王老杜詩云五夜漏聲催曉箭九重春<lb/>
色醉仙桃旌旗日暖龍蛇動宮殿風微燕雀高朝罷香<lb/>
煙擕滿袖詩成珠玉在揮毫欲知世掌絲綸美池上于<lb/>
今有鳳毛王維詩云絳幘雞人送曉籌尚衣方進翠雲<lb/>
裘九天閶闔開宮殿萬國衣冠拜冕旒日色纔臨仙掌<lb/>
動香煙欲傍衮龍浮朝罷須裁五色詔佩聲歸到鳳池<lb/>
頭岑參詩云雞鳴紫陌曙光寒鶯囀皇州春色䦨金鏁<lb/>
<pb n="KR4i0029_WYG_010-9a"/>
曉鐘開萬戸玉階仙仗擁千官花迎劒佩星初落柳拂<lb/>
旌旗露未乾獨有鳳凰池上客陽春一曲和皆難今蘇<lb/>
臺閩中杜工部集本皆不附此三詩惟錢唐舊本有之<lb/>
後山詩話云子美懷薛據云獨當省署開文苑兼泛滄<lb/>
浪學釣翁葢省署開文苑滄浪學釣翁據之詩也王摩<lb/>
詰云九天閶闔開宫殿萬國衣冠拜冕旒子美取作五<lb/>
字云閶闔開黄道衣冠拜紫宸而語益工苕溪漁隱曰<lb/>
子美與王維同和賈至早朝大明宮詩即此一聨也子<lb/>
<pb n="KR4i0029_WYG_010-9b"/>
美寧肯取同時之人詩句以為已用豈不為當時流輩<lb/>
之所譏誚乎無已遽以為説何不知子美之甚邪<lb/>
蔡寛夫詩話云唐自景雲以前詩人猶習齊梁之氣不<lb/>
除故態率以纎巧為工開元後格律一變遂超然越度<lb/>
前古當時雖李杜獨據闗鍵然一時輩流亦非太和元<lb/>
和間諸人可跂望如王摩詰世固知之矣獨賈至未見<lb/>
深稱者余嘗觀其五言如極浦三春草高樓萬里心楚<lb/>
山晴靄碧湘水暮流深忽與朝中舊同為澤畔吟停盃<lb/>
<pb n="KR4i0029_WYG_010-10a"/>
試北望還欲淚沽襟又越井人南去湘川水不流江邊<lb/>
數盃酒海内一孤舟嶺嶠同遷客京華即舊遊春心將<lb/>
别恨萬里共悠悠如此等類使置老杜集中雖明眼人<lb/>
恐未易辨也<lb/>
東坡云解憂詩云減米散同舟路難思共濟向來雲濤<lb/>
盤衆力亦不細呀帆瞥眼過飛櫓本無蒂得失瞬息間<lb/>
致逺思恐泥百慮視安危分明曩賢計兹理庶可廣拳<lb/>
拳期勿替杜詩固無敵然自致逺以下句真村陋也此<lb/>
<pb n="KR4i0029_WYG_010-10b"/>
取其瑕瓋世人雷同不復譏評過矣然亦不能掩其美<lb/>
也<lb/>
　<lb/>
　<lb/>
　<lb/>
　<lb/>
　<lb/>
　漁隱叢話前集巻十<lb/>
</p>
<p>
</p>
  </div>
</body>
</text>
</TEI>
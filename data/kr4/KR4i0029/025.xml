<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻二十五</head> <lb/>
    <p>
<pb n="KR4i0029_WYG_025-1a"/>
欽定四庫全書<lb/>
　漁隱叢話前集巻二十五<lb/>
　　　　　　　　　　　　　宋　胡仔　撰<lb/>
　　本朝<lb/>
後山詩話云王師圍金陵唐使徐鉉來朝鉉伐其能欲<lb/>
以口舌解圍謂太祖不文盛稱其主博學多藝有聖人<lb/>
之能使誦其詩曰秋月之篇天下誦傳之其句云云太<lb/>
祖大笑曰寒士語耳吾不道也鉉内不服謂大言無實<lb/>
<pb n="KR4i0029_WYG_025-1b"/>
可窮也以請殿上驚懼相目太祖曰吾㣲時自秦中歸<lb/>
道華下醉卧田間覺而月出有句曰未離海底千山黒<lb/>
纔到天心萬國明鉉大驚殿上稱壽<lb/>
迂叟詩話云太祖以開寳九年中外無事始詔旬假日<lb/>
不坐然其日輔臣猶對于後殿問聖體而退至道三年<lb/>
三月二十九日旬假是日太宗猶對輔臣至夕帝崩李<lb/>
南陽永熈挽詞曰朝憑玉几言猶在暮啓金縢事已非<lb/>
時稱佳作至真宗朝時旬假輔臣始不入寳元中西事<lb/>
<pb n="KR4i0029_WYG_025-2a"/>
方興假日視事慶歴初乃如舊<lb/>
石林詩話云楊文公在翰林以讒佯狂去職真宗眷之<lb/>
不衰聞疾愈即起為郡未幾復以判祕書監召既到闕<lb/>
以詩賜之曰瑣闥往年司制誥共嘉藻思類相如蓬山<lb/>
今日詮墳史還仰多聞過仲舒報政列城歸覲後疏恩<lb/>
髙閣拜官初諸生濟濟彌瞻望鈆槧諮詢辨魯魚祖宗<lb/>
愛惜人材保全忠賢之意如此文公卒與寇萊公協定<lb/>
大策功雖不終其盡力於國亦無愧矣<lb/>
<pb n="KR4i0029_WYG_025-2b"/>
石林詩話云神廟天性儉約奉慈壽宫尤盡孝道慈<lb/>
聖太后嘗以乗輿服物未備因同天節作珠子鞍轡<lb/>
為壽神廟一御於禁中後藏去不復用一日與兩宫<lb/>
幸後苑賞花慈聖輦至神廟即降步親扶慈聖屢却<lb/>
不從聞者太息慈聖上仙李奉世為侍郎進挽詩有云<lb/>
珠韉昔御恩猶在玉輦親扶事已非葢紀二事神廟<lb/>
覽之泣下<lb/>
　　盧多遜<lb/>
<pb n="KR4i0029_WYG_025-3a"/>
後山詩話云太祖幸後池對新月置酒問當直學士<lb/>
為誰曰盧多遜召使賦詩請韻曰些子兒其詩云太液<lb/>
池邊看月時好風吹動萬年枝誰家玉匣開新鏡露出<lb/>
清光些子兒太祖大喜盡以坐間飲食器賜之<lb/>
桐江詩話云曹希藴貨詩都下人有以敲梢交為韻索<lb/>
賦新月詩者曹詩云禁皷初聞第一敲乍看新月出林<lb/>
梢誰家寶鑑新磨出匣小參差蓋不交蓋模多遜之句<lb/>
也<lb/>
<pb n="KR4i0029_WYG_025-3b"/>
漫叟詩話云希藴頗能詩雖格韻不髙然時有巧語常<lb/>
作墨竹詩云記得小軒岑寂夜月移疎影上東墻此語<lb/>
甚工<lb/>
　　徐鉉<lb/>
東軒筆録云太平興國中吳王李煜薨太宗詔侍臣<lb/>
撰吳王神道碑時有與徐鉉争名而欲中傷之者面奏<lb/>
曰知吳王事迹莫若徐鉉為詳太宗未悟遂詔鉉撰<lb/>
碑鉉遽請對而泣曰臣舊事李煜陛下容臣存故主之<lb/>
<pb n="KR4i0029_WYG_025-4a"/>
義乃敢奉詔太宗始悟讓者之意許之故鉉為碑但<lb/>
推言厯數有盡天下有歸而已其警句云東鄰遘禍南<lb/>
箕扇疑投杼致慈親之惑乞火無里婦之談始勞因壘<lb/>
之師終後塗山之㑹太宗覽讀稱善異日復得鉉所撰<lb/>
吳王挽詞三首尤加歎賞每對宰臣稱鉉之忠義吳王<lb/>
挽詞今記者二首曰倐忽千齡盡冥茫萬事空青松洛<lb/>
陽陌白草建康宫道德遺文在興衰自古同受恩無補<lb/>
報反袂泣途窮土德承餘烈江南廣舊恩一朝人事變<lb/>
<pb n="KR4i0029_WYG_025-4b"/>
千古信書存哀挽周原道銘旌鄭國門此生雖未死寂<lb/>
寞已消魂吳王葬北邙江南録乃鉉與湯悦奉詔撰故<lb/>
有千古信書之句東鄰謂錢俶也<lb/>
　　王元之<lb/>
西清詩話云王禹偁元之父本磨家畢文簡士安為州<lb/>
從事元之代其父輸麵至公宇立庭下文簡方命諸子<lb/>
屬句云鸚鵡能言寧比鳯元之抗聲曰蜘蛛雖巧不如<lb/>
蠶文簡曰子經綸滿腹將且名世後與公接武朝廷<lb/>
<pb n="KR4i0029_WYG_025-5a"/>
石林詩話云姑蘇南園錢氏廣陵王之舊圃也老木皆<lb/>
合抱流水竒石參錯其間為最勝處王翰林元之為長<lb/>
洲宰時無日不携客醉飲嘗有詩曰它年我若功成後<lb/>
乞取南園作醉鄉今園中大堂遂以醉鄉名之<lb/>
蔡寛夫詩話云元之本學白樂天詩在商州嘗賦春日<lb/>
雜興云兩株桃杏映籬斜裝㸃商州副使家何事春風<lb/>
容不得和鶯吹折數枝花其子嘉祐云老杜嘗有恰似<lb/>
春風相欺得夜來吹折數枝花之句語頗相近因請易<lb/>
<pb n="KR4i0029_WYG_025-5b"/>
之王元之忻然曰吾詩精詣遂能暗合子美邪更為詩<lb/>
曰本與樂天為後進敢期杜甫是前身卒不復易<lb/>
　　張乖崖<lb/>
西清詩話云張乖崖少與逸人傅霖同學公既顯達求<lb/>
霖三十年不可得作憶霖詩云寄語巢由莫相笑此生<lb/>
終不羡輕肥晩年守宛丘有被褐騎驢叩門大呼曰語<lb/>
尚書青州傅霖閽吏走白公曰傅先生天下士汝何人<lb/>
敢呼姓名霖笑曰别子一世尚爾童心是豈知世間有<lb/>
<pb n="KR4i0029_WYG_025-6a"/>
我哉公問何昔隱今出霖曰子將去矣來報子耳公曰<lb/>
詠亦自知之霖曰知復何言後一月公薨<lb/>
古今詩話云張忠定少謁華山陳圖南圖南贈詩云自<lb/>
吳入蜀是尋常歌舞筵中救火忙乞得金陵養閑散也<lb/>
須多謝鬢邊蒼始皆不諭後忠定更鎮杭益晩年發瘡<lb/>
於鬢移守金陵遂薨悉如其言苕溪漁隱曰余考三朝<lb/>
正史張詠傳真宗時詠再任昇州頭瘡甚上憫之代<lb/>
還不能朝謁復求領郡命知陳州卒則西清詩話之言<lb/>
<pb n="KR4i0029_WYG_025-6b"/>
是也其古今詩話以謂移守金陵遂薨非也<lb/>
侯鯖録云傅逸人真廟時人贈張忠定詩曰忍把浮<lb/>
名賣却閑門前流水對青山青山不語人無事門外風<lb/>
花任往還張荅云蕭蕭疎葦對門墻見説新秋膾味長<lb/>
何事輕抛來帝里至今魂夢繞寒塘<lb/>
陳輔之詩話云蕭楚才知溧陽縣時張乖崖作牧一日<lb/>
召食見公几案有一絶云獨恨太平無一事江南閑殺<lb/>
老尚書蕭改恨作幸字公出視藁曰誰改吾詩左右以<lb/>
<pb n="KR4i0029_WYG_025-7a"/>
實對蕭曰與公全身公功髙位重姦人側目之秋且天<lb/>
下一統公獨恨太平何也公曰蕭弟一字之師也<lb/>
　　冦萊公<lb/>
石林詩話云冦萊公南遷道過襄陽曽㽞一絶於驛亭<lb/>
曰沙堤築處迎丞相驛吏催時送逐臣到了輸他林下客<lb/>
无榮无辱自由身林下大槩言之初无主名也胡祕監<lb/>
旦素不為公所喜適居郡下既聞之遂以林下客公為<lb/>
已發且有稱快之語聞者莫不皆笑<lb/>
<pb n="KR4i0029_WYG_025-7b"/>
　　王文穆<lb/>
西清詩話云王文穆欽若未第時寒窘依幕府家時章<lb/>
聖以夀王尹開封一日晩過其舎左右不虞王至亟取<lb/>
紙屏障風王顧屏間一聮云龍帶晩煙離洞府鴈拖秋<lb/>
色入衡陽大加賞愛曰此語落落有貴氣何人詩也對<lb/>
曰某門客王欽若上遽召之一見欽其風素其後信任<lb/>
頗專致位上相風雲之㑹實基於此焉<lb/>
　　丁晉公<lb/>
<pb n="KR4i0029_WYG_025-8a"/>
冷齋夜話云韓子蒼曰丁晉公海外詩云草解忘憂憂<lb/>
底事花名含笑笑何人世以為工及讀東坡詩云花曽<lb/>
識面香仍好鳥不知名聲自呼便覺才力相去逺矣<lb/>
髙齋詩話云吕獻可誨嘗云丁謂詩有天門九重開終<lb/>
當掉臂入王元之禹偁讀之曰入公門猶鞠躬如也天門<lb/>
豈可掉臂入乎此人必不忠後果如其言<lb/>
洪駒甫詩話云潘子真為予言晉公詩緑楊垂手舞黄<lb/>
鳥緩聲歌樂府有大垂手小垂手前緩聲後緩聲故丁<lb/>
<pb n="KR4i0029_WYG_025-8b"/>
用之其屬對律切如此<lb/>
唐子西語録云張文昌詩六宫才人大垂手願君千年<lb/>
萬年夀朝出射麋暮飲酒古樂府大垂手小垂手獨揺<lb/>
手皆舞名也<lb/>
潘子真詩話云晉公自朱崖内徙浮光清逸尚㓜侍曽<lb/>
祖母夀安縣君歸寧陶商翁其族姪也亦自義郴來晉公<lb/>
一日循江湄散步見舡行戲為語曰舟移水面凹令諸<lb/>
甥對之陶應聲云雲過山眉展丁以謂水實有面眉以<lb/>
<pb n="KR4i0029_WYG_025-9a"/>
况山虛實不等當作雲過山腰細規模雖出一時不甚<lb/>
超卓然前輩屬詞之切教導後生亦自有方<lb/>
　　夏英公<lb/>
東軒筆録云夏鄭公竦以父殁王事得三班差使然自<lb/>
少好讀書攻為詩一日携所業伺宰相李文靖沆退朝<lb/>
拜於馬首而獻之文靖讀其句有山勢蜂腰斷溪流燕<lb/>
尾分之句深愛之終巻皆佳句翊日袖詩呈真宗及<lb/>
叙死事之後乞與換文資遂改潤州金壇主簿<lb/>
<pb n="KR4i0029_WYG_025-9b"/>
　　陳恭公<hi>生朝附</hi>
東軒筆録云陳恭公執中以衞尉寺丞知梧州驛遞上<lb/>
疏乞立儲貳真宗嘉其敢言翊日臨朝袖其疏以示<lb/>
執政歎奬久之召為右正言然為王冀公所忌一日真<lb/>
宗賦御溝栁詩宣示宰相兩省皆和進恭公因進詩<lb/>
曰一度春來一度新翠光長得照龍津君王自愛天然<lb/>
色恨殺昭陽學舞人<lb/>
東軒筆録云陳恭公初罷政事判亳州年六十九遇生<lb/>
<pb n="KR4i0029_WYG_025-10a"/>
日親族往往獻老人星圖以為夀獨其姪世脩獻范蠡<lb/>
五湖圖且賛曰賢哉陶朱霸越平吳名遂身退扁舟五<lb/>
湖恭公甚喜即日表納節明年累表求退遂以司徒致<lb/>
仕<lb/>
西清詩話云周邦彦美成上家公生日詩云化行禹貢<lb/>
山川外人在周公禮樂中時稱警䇿<lb/>
髙齋詩話云汪彦章上蔡元長詩云班立青雲腰佩玉<lb/>
手持洪造印塗金<lb/>
<pb n="KR4i0029_WYG_025-10b"/>
漫叟詩話云近世士大夫作獻夀詩祕藏函谷闗中子<lb/>
來獻蓬萊閣上仙願得鬢鬚如此老却教龜鶴羡長年<lb/>
時獻混元圖又詩云邠州教授貧希有獻夀無花亦無<lb/>
酒惟有新詩三百篇一年一度獻一首後人多竊其意<lb/>
　　杜黙<lb/>
隱居詩話云李文定廸八月十五日生杜黙作中秋月<lb/>
詩以獻僅數百言皆以月况文定其中句有蟾輝吐光<lb/>
育萬種我公蟠屈為心胷老桂根株撼不折我公得此<lb/>
<pb n="KR4i0029_WYG_025-11a"/>
為清節孤輪輾空周復圓我公得此為機權餘光燭物<lb/>
無洪細我公得此為經濟終篇大率如此雖造語麄淺<lb/>
然亦豪爽也黙少以歌行自負石介謂之豪於歌者如<lb/>
此晩節益縱酒落魄文章尤狂鄙熈寧末以特奏名得<lb/>
同出身一命為臨江軍新淦縣尉年近七十卒<lb/>
東坡云石介作三豪詩略云曼卿豪於詩永叔豪於文<lb/>
杜黙豪於歌也永叔亦贈黙詩云贈之三豪篇而我濫<lb/>
一名黙之歌少見於世初不知之後聞其篇云學海波<lb/>
<pb n="KR4i0029_WYG_025-11b"/>
中老龍聖人門前大蟲推倒楊朱墨翟扶起仲尼周公<lb/>
皆此等語甚矣介之無識也永叔不欲嘲笑之者此公<lb/>
惡争名且為介諱也吾觀杜黙豪氣正是京東學究飲<lb/>
私酒食瘴死牛肉醉飽後發者也作詩狂怪至盧仝馬<lb/>
異極矣若更求竒便作杜黙<lb/>
　<lb/>
　<lb/>
　漁隱叢話前集巻二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話巻五十九</head> <lb/>
    <p>
<pb n="KR4i0029_WYG_059-1a"/>
欽定四庫全書<lb/>
　漁隱叢話巻五十九<lb/>
　　　　　　　　　　　　　宋　胡仔　撰<lb/>
　　長短句<lb/>
後山詩話云吳越後王來朝太祖為置宴出内妓彈琵<lb/>
琶王獻詞曰金鳯欲飛遭掣搦情脈脈看即玉樓雲雨<lb/>
隔太祖起拊其背曰誓不殺錢王<lb/>
漫叟詩話云前人評杜詩云紅豆啄殘鸚鵡粒碧梧棲<lb/>
<pb n="KR4i0029_WYG_059-1b"/>
老鳳凰枝若云鸚鵡啄殘紅豆粒鳳凰棲老碧梧枝便<lb/>
不是好句余謂詞曲亦然李景有曲手捲真珠上玉鈎<lb/>
或改為珠簾舒信道有曲云十年馬上春如夢或改云<lb/>
如春夢非所謂遇知音<lb/>
西清詩話云南唐後主圍城中作長短句未就而城破<lb/>
櫻桃落盡春歸去蝶飜金粉雙飛子規啼月小樓西曲<lb/>
欄金箔惆悵巻金泥門巷寂寥人去後望殘煙草低迷<lb/>
余嘗見殘藁㸃染晦昧心方危窘不在書耳藝祖云李<lb/>
<pb n="KR4i0029_WYG_059-2a"/>
煜若以作詩工夫治國事豈為吾虜也苕溪漁隱曰余<lb/>
觀太祖實録及三朝正史云開寶七年十月詔曹彬潘<lb/>
美等率師伐江南八年十一月抜昇州今後主詞乃詠<lb/>
春景决非十一月城破時作西清詩話云後主作長短<lb/>
句未就而城破其言非也然王師圍金陵凡一年後主<lb/>
於圍城中春間作此詩則不可知是時其心豈不危窘<lb/>
於此言之乃可也<lb/>
東坡云李後主詞云三十餘年家國數千里地山河已<lb/>
<pb n="KR4i0029_WYG_059-2b"/>
曽慣見干戈一旦歸為臣虜沈腰潘鬢消磨最是蒼惶<lb/>
辭廟日教坊猶奏别離歌揮淚對宫娥後主既為樊若<lb/>
水所賣舉國與人故當慟哭於九廟之外謝其民而後<lb/>
行顧乃揮淚宫娥聴教坊離曲哉<lb/>
西清詩話云南唐李後主歸朝後每懷江國且念嬪妾<lb/>
散落欎鬱不自聊嘗作長短句云簾外雨潺潺春意䦨<lb/>
珊羅衾不暖五更寒夢裏不知身是客一餉貪歡獨自<lb/>
莫凭欄無限闗山别時客易見時難流水落花歸去也<lb/>
<pb n="KR4i0029_WYG_059-3a"/>
天上人間含思悽惋未幾下世<lb/>
雪浪齋日記云荆公問山谷云作小詞曽看李後主詞<lb/>
否云曽看荆公云何處最好山谷以一江春水向東流<lb/>
為對荆公云未若細雨夢回雞塞逺小樓吹徹玉笙寒<lb/>
又細雨濕流光最好<lb/>
後山詩話云柳三變游東都南北二巷作新樂府骫骳<lb/>
從俗天下詠之遂傳禁中宋仁宗頗好其詞每對酒必<lb/>
使侍妓歌之再三三變聞之作宫詞號醉蓬萊因内官<lb/>
<pb n="KR4i0029_WYG_059-3b"/>
達後宫且求其助後仁宗聞而覺之自是不復歌此詞<lb/>
矣㑹改京官乃以無行黜之後改名永仕至屯田貟外<lb/>
郎苕溪漁隱曰先生嘗云栁詞鰲山綵<hi>闕</hi>蓬萊島當云綵<lb/>
締坡詞低綺户當云窺綺户二字既改其詞益佳<lb/>
後山詩話云武才人出慶夀宫色最後庭裕陵得之㑹<lb/>
教坊獻新聲為作詞號瑶臺第一層<lb/>
夷堅志云孫洙字巨源元豐間為翰苑名重一時李端<lb/>
愿太尉世戚里折節交搢紳間而孫往來尤數㑹一日<lb/>
<pb n="KR4i0029_WYG_059-4a"/>
鎖院宣召者至其家則已出數十輩蹤跡之得於李氏<lb/>
時李新納妾能琵琶孫飲不肯去而迫於宣命李不敢<lb/>
留遂入院已二鼓矣草三制罷復作長短句寄恨恨之<lb/>
意遲明遣示李其詞曰樓頭尚有三通鼓何須抵死催<lb/>
人去上馬苦匆匆琵琶曲未終回頭凝望處那更亷纎<lb/>
雨漫道玉為堂玉堂今夜長<lb/>
雪浪齋日記云晏叔原工小詞如舞低楊柳樓心月歌<lb/>
盡桃花扇底風不愧六朝宫掖體荆公小詞云揉藍一<lb/>
<pb n="KR4i0029_WYG_059-4b"/>
水縈花草寂寞小橋千嶂抱人不到柴門自有清風掃<lb/>
畧無塵土思山谷小詞云春未透花枝瘦正是愁時候<lb/>
極為學者所稱賞味秦湛處度嘗有小詞云春透水波<lb/>
明寒峭花枝痩葢法山谷也<lb/>
苕溪漁隱曰賈耘老舊有水閣在苕溪之上景物清曠<lb/>
東坡作守時屢過之題詩畫竹於壁間沈㑹宗又為賦<lb/>
小詞云景物因人成勝㮣滿目更無塵可礙等閒簾幕<lb/>
小欄干衣未解心先快明月清風如有待誰信門前車<lb/>
<pb n="KR4i0029_WYG_059-5a"/>
馬隘别是人間閒世界坐中無物不清涼山一帶水一<lb/>
𣲖流水白雲長自在其後水閣屢易主今已摧毀久矣<lb/>
遺址正與余水閣相近同在一岸景物悉如㑹宗之詞<lb/>
故余嘗有鄙句云三間小閣賈耘老一首佳詞沈㑹宗<lb/>
無限當時好風月如今揔屬續溪翁葢謂此也<lb/>
苕溪漁隱曰元豐間都人李嬰調蘄水縣令作滿江紅<lb/>
一曲往黄州上東坡東坡甚喜之其詞云荆楚風煙寂<lb/>
寞近中秋時候露下泠蘭英將謝葦花初秀歸燕殷勤<lb/>
<pb n="KR4i0029_WYG_059-5b"/>
辭巷陋鳴蛩凄楚來窗牖又誰念江邊有神仙飄零久<lb/>
横琴膝㩦笻手曠望眼閒吟口任紛紛萬事到頭何有<lb/>
君不見凌煙冠劍客何人氣貎長依舊歸去來一曲為<lb/>
君吟為君夀<lb/>
漫叟詩話云古樂府詩云今世褦襶子觸熱向人家褦<lb/>
襶集韻解之云不曉事余素畏熱乃知人觸熱來人家<lb/>
其謂不曉事宜矣嘗愛王逐客作夏詞送將歸不用浮<lb/>
𤓰沉李等事而天然有塵外涼思其詞云百尺清泉聲<lb/>
<pb n="KR4i0029_WYG_059-6a"/>
陸續映蕭洒碧梧翠竹面千歩回廊重重簾幕小枕欹<lb/>
寒玉試展鮫綃看畫軸見一片瀟湘凝緑待玉漏穿花<lb/>
銀河垂地月上欄干曲此語非觸熱者之所知也苕溪<lb/>
漁隱曰余嘗愛李太白夏日山中詩脱巾挂石壁露頂<lb/>
洒松風其清涼可想也苕溪漁隱曰曽端伯慥編樂府<lb/>
雅詞以秋月詞念奴嬌為徐師川作梅詞㸃綘唇為洪<lb/>
覺範作皆誤也秋月詞乃李漢老梅詞乃孫和仲和仲<lb/>
即正言諤之子也又世傳江城子青玉案二詞皆東坡<lb/>
<pb n="KR4i0029_WYG_059-6b"/>
所作然西清詩話謂江城子乃葉少藴作桐江詩話謂<lb/>
青玉案乃姚進道作四詞皆佳今併録之念奴嬌詞云<lb/>
素光練浄映秋山隱隱修眉横緑鳷鵲樓髙天似水碧<lb/>
瓦寒生銀粟千丈斜暉奔雲湧霧飛過廣仝屋更無塵<lb/>
氣滿庭風碎梧竹誰念鶴髪仙翁當年曽共賞紫巖飛<lb/>
瀑對影三人聊痛飲一洗離愁千斛斗轉參横翩然歸<lb/>
去萬里騎黄鶴滿天霜曉呌雲吹㫁横玉㸃綘唇詞云<lb/>
流水泠泠㫁橋斜路梅枝亞雪花初下全似江南畫<lb/>
<pb n="KR4i0029_WYG_059-7a"/>
白璧青錢難買春無價歸來也風吹平野一㸃香隨馬<lb/>
江城子云銀濤無際巻蓬瀛落霞明暮雲平曽見青鸞<lb/>
紫鳳下層城二十五弦彈不盡空感慨有餘情蒼梧煙<lb/>
水斷歸程捲霓旌為誰迎空有千行流淚寄幽貞舞罷<lb/>
魚龍雲海晩千古恨入江聲青玉案詞云三年枕上吴中<lb/>
路遣黄耳隨君去君到松江呼小渡莫驚鷗鷺四橋盡是<lb/>
老子經行處輞川圖上看春暮長記髙人右丞句作箇<lb/>
歸期天已許春衫猶是小蠻針線曽濕西湖雨漢老念<lb/>
<pb n="KR4i0029_WYG_059-7b"/>
奴嬌詞中有滿天霜曉呌雲吹斷横玉之句乃用崔魯<lb/>
華清宫詩銀河漾漾月輝輝樓礙天邊織女機横玉呌<lb/>
雲清似水滿空霜逐一聲飛或云呌雲乃笛名非也又<lb/>
端伯所編樂府雅詞中有漢宫春梅詞云是李漢老作<lb/>
非也乃晁冲之叔用作政和間作此詞獻蔡攸是時朝<lb/>
廷方興大晟府蔡攸㩦此詞呈其父云今日於樂府中<lb/>
得一人京覽其詞喜之即除大晟府丞今載其詞曰瀟<lb/>
洒江梅向竹梢稀處横兩三枝東君也不愛惜雪壓風<lb/>
<pb n="KR4i0029_WYG_059-8a"/>
欺無情燕子惜春寒輕失佳期惟是有南來歸鴈年<lb/>
年長見開時清淺小溪如練問玉堂何似茅舍疎籬傷<lb/>
心故人去後泠落新詩㣲雲淡月對孤芳分付他誰空<lb/>
自倚清香未減風流不在人知此詞中用玉堂事乃唐<lb/>
人詩云白玉堂前一樹梅今朝忽見數枝開兒家門户<lb/>
重重閉春色因何得入來或云玉堂乃翰苑之玉堂非<lb/>
也<lb/>
夷堅志云侯元功䝉密州人自少游塲屋年三十有一<lb/>
<pb n="KR4i0029_WYG_059-8b"/>
始得鄉貢人以其年長貎寢不之敬有輕薄子畫其形<lb/>
於紙鳶上引線放之䝉見而大笑作臨江仙詞題其上<lb/>
曰未遇行藏誰肯信如今方表名蹤無端良匠畫形容<lb/>
當風輕借力一舉入髙空才得吹噓身漸穏只疑逺赴<lb/>
蟾宫雨餘時候夕陽紅幾人平地上看我碧霄中蒙一<lb/>
舉即登第年五十餘遂為執政<lb/>
苕溪漁隱曰詞句欲全篇皆好極為難得如賀方回淡<lb/>
黄楊柳帶棲鴉柔處度藕葉清香勝花氣二句寫景詠<lb/>
<pb n="KR4i0029_WYG_059-9a"/>
物可謂造㣲入妙若其全篇皆不逮此矣徐幹臣鴈足<lb/>
不來馬蹄難駐門掩一庭芳景駐字當作去字語意乃<lb/>
佳周美成水亭小浮萍破處簷花簾影顛倒按杜少陵<lb/>
詩燈前細雨簷花落美成用此簷花二字全與出處意<lb/>
不相合乃知用字之難矣趙徳麟重門不鎖相思夢隨<lb/>
意遶天涯徐師川栁外重重疊疊山遮不斷愁來路二<lb/>
詞造語雖不同其意絶相類右詞水竹舊院落櫻筍新<lb/>
蔬果一本是水竹田院落鶯引新雛過不然櫻筍新蔬<lb/>
<pb n="KR4i0029_WYG_059-9b"/>
果則與上句有何干渉董武子疇昔尋芳祕殿西日壓<lb/>
金鋪宫栁垂垂然祕殿豈是尋芳之處非所當言也<lb/>
苕溪漁隱曰汪彦章舟行汴中見岸傍畫舫有映簾而<lb/>
觀者止見其額有詞云小舟簾隙佳人半露梅粧額緑<lb/>
雲低映花如刻恰似秋宵一半銀蟾白結兒梢朶香紅<lb/>
扐鈿蟬隱隱揺金碧春山秋水渾無迹不露牆頭些子<lb/>
真消息寄醉落魄<lb/>
苕溪漁隱曰孫艤字濟師嘗作落梅詞甚佳一聲羗管<lb/>
<pb n="KR4i0029_WYG_059-10a"/>
吹嗚咽玉溪半夜梅飜雪江月正茫茫斷橋流水香含<lb/>
章春欲暮落日千山雨一㸃着枝酸吳姬先齒寒<lb/>
苕溪漁隱曰東坡大江東去赤壁詞語意髙妙真古今<lb/>
絶唱近時有人和此詞題於郵亭壁間不著其名語雖<lb/>
麄豪亦氣概可喜今謾筆之詞曰炎精中否歎人材委<lb/>
靡都無英物戎馬長驅三犯闕誰作連城堅壁楚漢吞<lb/>
併曹劉割據白骨今如雪書生鑽破簡編説甚英傑天<lb/>
意眷我中興吾君神武小曽孫周發海嶽封疆俱效職<lb/>
<pb n="KR4i0029_WYG_059-10b"/>
勁敵何勞追滅翠羽南巡叩閽無路徒有衝冠髪孤忠<lb/>
耿耿劍鋒泠浸秋月<lb/>
　<lb/>
　<lb/>
　<lb/>
　<lb/>
　<lb/>
　漁隱叢話前集巻五十九<lb/>
</p>
<p>
</p>
  </div>
</body>
</text>
</TEI>
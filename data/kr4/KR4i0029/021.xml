<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻二十一</head> <lb/>
    <p>
<pb n="KR4i0029_WYG_021-1a"/>
欽定四庫全書<lb/>
　漁隱叢話前集巻二十一<lb/>
　　　　　　　　　　　　　宋　胡仔　撰<lb/>
　　香山居士<lb/>
王直方詩話云古今人作昭君詞多矣余獨愛白樂天<lb/>
一絶云漢使却回憑寄語黄金何日贖蛾眉君王若問<lb/>
妾顔色莫道不如宫裏時蓋其意優游而不迫切故也<lb/>
然樂天賦此時年甚少<lb/>
<pb n="KR4i0029_WYG_021-1b"/>
桐江詩話云樂天與弟敏中行簡三人相繼皆中第樂<lb/>
天作詩云自憐郡姓為儒少豈料詞場中第頻桂折一<lb/>
枝先許我楊穿三箭盡驚人其自言兄弟中第曲折盡<lb/>
矣樂天自作墓誌以白起為祖故曰自憐郡姓為儒少<lb/>
也<lb/>
雞肋集云予幼時讀太平廣記見唐太宗遣蕭翼購蘭<lb/>
亭叙事蓋譎以出之輒歎息曰蘭亭叙若是貴邪至使<lb/>
萬乘之主捐信於匹夫傳稱子貢詐而全魯弦髙誕而<lb/>
<pb n="KR4i0029_WYG_021-2a"/>
存鄭遺一言之細建二國之業猶不可以為常以太宗<lb/>
之賢巍巍乎近古所無奈何溺小嗜好而輕䘮其所常<lb/>
之寶異於得原失信不圍而去矣晚多閒居頗屏世好<lb/>
獨於古人筆墨之遺愛而不能置顧甚於少年喜官爵<lb/>
遲莫營田宅者與前論異矣因誦白居易七德歌曰功<lb/>
成理定何神速速在推心致人腹怨女三千放出宫死<lb/>
囚四百來歸獄復歎曰太宗以一旅取天下惟信爾夫<lb/>
不吝三千女而放出宫自信也不約四百囚而來歸獄<lb/>
<pb n="KR4i0029_WYG_021-2b"/>
人信也晉捨原何足道哉<lb/>
蔡寛夫詩話云唐制百官服色不視職事官而視其階<lb/>
官九品與今制特異樂天為中書舎人知制誥元宗簡<lb/>
為京兆少尹官皆六品故猶着緑其詩所謂鳯閣舎人<lb/>
京兆尹白頭猶未着緋衫南宫啓請無消息朝散何時<lb/>
復入銜是也後與元㣲之同制加朝散大夫始登五品<lb/>
故其詩曰命服難同黄紙上官班不共紫㣲前青衫脱<lb/>
早差三日白髮生遲校九年中書舎人雖正五品必待<lb/>
<pb n="KR4i0029_WYG_021-3a"/>
加朝散而後易緋此知其不繫於職事官也前輩記張<lb/>
嘉貞為中書令着緋傅游藝為相着緑蓋以此也唐借<lb/>
服色皆併魚假之樂天自江州司馬除忠州刺史有謝<lb/>
裴常侍贈袍魚袋詩云魚綴白金隨步躍鶻銜瑞草繞<lb/>
腰飛其後除尚書郎復有脱刺史緋詩云便㽞朱紱還<lb/>
鈴閣却着青袍侍玉除無奈嬌癡三嵗女繞腰啼哭覓<lb/>
銀魚此與今制特異也其特賜者疑亦不相越唐書載<lb/>
牛叢為陸州刺史賜金紫辭曰臣今衣刺史所假緋即<lb/>
<pb n="KR4i0029_WYG_021-3b"/>
賜紫為越等乃賜銀緋<lb/>
東坡云予年十二先君自䖍州為予言近城山中天竺<lb/>
寺有樂天親書詩云一山門作兩山門兩寺元從一寺<lb/>
分東澗水流西澗水南山雲起北山雲前臺花發後臺<lb/>
見上界鐘清下界聞遥想吾師行道處天香桂子落紛<lb/>
紛筆勢竒逸墨迹如新今四十七年矣予來訪之則詩<lb/>
巳亡有刻石存耳故有詩云空詠連珠吟疊璧巳亡飛鳥<lb/>
失驚蛇蓋謂是也<lb/>
<pb n="KR4i0029_WYG_021-4a"/>
蔡寛夫詩話云詩人用事有乘語意到處輙從其方言<lb/>
為之者亦自一體但不可為常耳吳人以作為佐音淮<lb/>
楚之間以十為忱音不通四方然退之非閣復非橋可<lb/>
居兼可過君欲問方橋方橋如此作樂天緑浪東西南<lb/>
北水紅欄三百九十橋乃皆用二音不知當時所呼通<lb/>
爾或是姑為戲也呼兒為囝<hi>音蹇</hi>父為郎罷此閩人語<lb/>
也顧况作補亡訓傳十三章其哀閩之詞曰囝别郎罷<lb/>
心摧血况善諧謔故特取其方言為戲至今觀者為之<lb/>
<pb n="KR4i0029_WYG_021-4b"/>
發笑然五方之音各不同自古文字曷嘗不隨用之楚<lb/>
人發語之辭曰𦍑曰蹇平語之詞曰些一經屈宋采用<lb/>
後世遂為佳句但世俗常情不能無貴逺鄙近耳今毗<lb/>
陵人平語皆曰鍾京口人曰兜淮南人曰塢猶楚人曰<lb/>
些嘗有士人學為騷詞皆用此三語聞者無不拊掌苕<lb/>
溪漁隱曰老杜詩有主人送客無所作<hi>音佐</hi>行酒賦詩殊<lb/>
未央之句則老杜固巳先用此方言矣<lb/>
苕溪漁隱曰富貴於人造物所靳自古以來多不在於<lb/>
<pb n="KR4i0029_WYG_021-5a"/>
少年嘗在於晚景若少年富貴者非曰無之蓋亦鮮矣<lb/>
人至晩景得富貴未免置第宅售妓妾以償其平生所<lb/>
不足者如樂天詩云多少朱門鎖空宅主人到老不曽<lb/>
歸司空曙詩云黄金用盡教歌舞㽞與他人樂少年讀<lb/>
此二詩使人悽然誠不必為此也<lb/>
東坡云樂天為王涯所讒謫江州司馬甘露之禍樂天<lb/>
在洛適游香山寺有詩云當君白首同歸日是我青山<lb/>
獨往時不知者以樂天為幸之樂天豈幸人之禍也哉<lb/>
<pb n="KR4i0029_WYG_021-5b"/>
蓋悲之也<lb/>
蔡寛夫詩話云劉禹錫柳子厚與武元衡素不叶二人<lb/>
之貶元衡為相時也禹錫為靖共佳人怨以悼元衡之<lb/>
死其實蓋快之子厚古東門行云赤丸夜語飛電光徼<lb/>
巡司𨽻眠如羊當街一叱百吏走馮敬胷中函匕首雖<lb/>
不著所以當亦與禹錫同意古東門用袁盎事也樂天<lb/>
江州之謫王涯實為之故甘露之禍樂天亦有當君白<lb/>
首同歸日是我青山獨往時之句<lb/>
<pb n="KR4i0029_WYG_021-6a"/>
蔡寛夫詩話云樂天聽歌詩云長愛夫憐第二句請君<lb/>
重唱夕陽闗注謂王右丞辭秦川一半夕陽闗此句尤<lb/>
佳今摩詰集載此詩所謂漢主離宫接露臺者是也然<lb/>
題乃是和太常韋主簿温陽寓目不知何以指為想夫<lb/>
怜之辭大抵唐人歌曲本不隨聲為長短句多是五言<lb/>
或七言詩歌者取其辭與和聲相疊成音耳予家有古<lb/>
涼州伊州辭與今遍数悉同而皆絶句詩也豈非當時<lb/>
人之辭為一時所稱者皆為歌人竊取而播之曲調乎<lb/>
<pb n="KR4i0029_WYG_021-6b"/>
緗素雜記云蘇鶚演義云今人以酒巡匝為啉尾即再<lb/>
命其爵也云南朝有異國進貢藍牛其尾長三丈一云<lb/>
藍頴水牛其尾三丈時人倣之以為酒令今兩盞從其<lb/>
簡也此皆非正行酒巡匝即重其盞蓋慰勞其得酒在<lb/>
後也又啉云者貪也謂處於座末得酒最晩腹癢於酒<lb/>
既得酒巡匝更貪婪之故曰啉尾啉字從口是明貪婪<lb/>
之意此説近之余觀宋景文公守嵗詩云迎新送故只<lb/>
如此且盡燈前婪尾盃又云稍倦持螯手猶殘婪尾觴<lb/>
<pb n="KR4i0029_WYG_021-7a"/>
又東坡寒食詩云藍尾忽驚新火後遨頭要及浣花前<lb/>
注引樂天寒食詩云三盃藍尾酒一楪膠牙餳乃用藍<lb/>
字蓋婪藍一也<lb/>
東坡云與郭生遊寒溪主簿吳亮置酒郭生善作挽歌<lb/>
酒酣發聲坐為悽然郭生言恨無佳詞因改樂天寒食<lb/>
詩歌之坐客有泣者其詞曰烏啼鵲噪昏喬木清明寒<lb/>
食誰家哭風吹曠野紙錢飛古墓纍纍春草緑棠梨花<lb/>
映白楊路盡是死生離别處冥寞重泉哭不聞蕭蕭暮<lb/>
<pb n="KR4i0029_WYG_021-7b"/>
雨人歸去每句雜以散聲<lb/>
後史補云河中桑落坊有井每至桑落時取其寒暄得<lb/>
所以井水釀酒甚佳故號桑落酒舊京人呼為桑郎蓋<lb/>
語訛耳庾信詩云蒲城桑落酒灞岸菊花秋白居易詩<lb/>
云桑落氣薰珠翠暖柘枝聲引管絃髙<lb/>
隱居詩話云樂天題海圗屏風詩略曰或者不量力謂<lb/>
兹鼇可求贔屭牽不動綸絶沈其鈎一鼇既頓頷諸鼇<lb/>
齊掉頭噴風激飛廉鼓波怒陽侯遂使江漢水朝宗意<lb/>
<pb n="KR4i0029_WYG_021-8a"/>
亦休吾讀此詩感劉隗李訓薛文通等事為之太息<lb/>
東坡云吴元濟以蔡叛犯許汝以驚東都此豈可不討<lb/>
者也當時議者欲置之固為非䇿然不得武裴二傑事<lb/>
亦未易辦也樂天豈庸人哉然其議論似亦欲置之者<lb/>
其詩有海圖屏風者可見其意且注云時方討淮蔡吾<lb/>
以是知仁人君子之於兵蓋不忍輕用如此淮蔡且欲<lb/>
以徳懐況欲弊所恃以勤無用乎悲夫此未易與世士<lb/>
談也二說未知孰是<lb/>
<pb n="KR4i0029_WYG_021-8b"/>
緗素雜記云唐故事中書省植紫薇花歴世循用之不<lb/>
以為非至今舍人院紫薇閣前植紫薇花用唐故事也<lb/>
樂天詩云獨坐黄昏誰是伴紫薇花對紫薇郎按天文<lb/>
志紫薇大帝之坐也天子之常居也主命主度也何闗<lb/>
紫薇花事<lb/>
王直方詩話云東坡平日最愛樂天之為人故有詩云<lb/>
我甚似樂天但無素與蠻又我似樂天君記取華顛賞<lb/>
徧洛陽春又他時要指集賢人知是香山老居士又定<lb/>
<pb n="KR4i0029_WYG_021-9a"/>
似香山老居士世縁終淺道根深而坡在錢塘與樂天<lb/>
所留歳月略相似其詩云在郡依前六百日者是也<lb/>
蔡寛夫詩話云官名有因人而重遂為故事者何遜為<lb/>
水部員外郎以詩稱至張籍自博士復拜此官樂天詩<lb/>
賀之云老何歿後吟詩絶雖有郎官不愛詩今日聞君<lb/>
除水部喜於身得省郎時籍答詩亦云幸有紫薇郎見<lb/>
愛獨稱官與古人同自是遂為詩人故事劉原甫嘗以<lb/>
鄭谷戲梅聖俞為梅都官然谷詩有云都官雖未是名<lb/>
<pb n="KR4i0029_WYG_021-9b"/>
郎踐歴曾聞薛許昌復有李公陪雅躅豈宜鄭子忝餘<lb/>
光其自序以為薛能李頻皆嘗歴拜其曹由之振盛則<lb/>
都官之重自谷時已云然也<lb/>
洪駒父詩話云世傳樂天詩云文誇蓋世徒為爾命壓<lb/>
人頭不奈何予見李侍郎家收得樂天墨迹詩草乃云<lb/>
病壓人頭<lb/>
蔡寛夫詩話云唐人飲酒必為令以佐歡其變不一樂<lb/>
天所謂閑徵雅令窮經史韓退之令徴前事為者今猶<lb/>
<pb n="KR4i0029_WYG_021-10a"/>
有其遺習也嘗有人舉令云馬援以馬革裹屍死而後<lb/>
已答者乃云李耳指李樹為姓生而知之又鉏麑觸槐<lb/>
死作木邊之鬼答者以豫讓吞炭終為山下之灰皆可<lb/>
謂精的也復有舉經句字相屬而文重者曰火炎崐岡<lb/>
乃有土圭測影酬之此亦不可多得也<lb/>
王直方詩話云帝與九齡雖吉夢山呼萬歳是虚聲此<lb/>
樂天作開成大行挽詞對事親切少有其比也<lb/>
苕溪漁隱曰江南人家造紅酒色味兩絶李賀將進酒<lb/>
<pb n="KR4i0029_WYG_021-10b"/>
云小槽酒滴真珠紅葢謂此也樂天詩亦云燕脂酌蒲<lb/>
萄蒲萄酒名也出太原得非亦與江南紅酒相類者乎<lb/>
王直方詩話云韋蘇州云誰知風雨夜復此對牀眠樂<lb/>
天招張司業云能來同宿否聽雨對牀眠意亦相類然<lb/>
不為人所稱也老杜云眼前無俗物多病也身輕而樂<lb/>
天有眼前無俗物身外即僧居之句世亦獨稱老杜<lb/>
苕溪漁隱曰樂天次楞伽寺詩云照水姿容雖巳老上<lb/>
山筋力未全衰陳子髙病起詩云照水姿容非復我上<lb/>
<pb n="KR4i0029_WYG_021-11a"/>
樓腰脚不如人時稱為佳句殊不知乃體樂天詩也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0029_WYG_021-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話前集巻二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻三十六</head> <lb/>
    <p>
<pb n="KR4i0029_WYG_036-1a"/>
欽定四庫全書<lb/>
　漁隱叢話前集巻三十六<lb/>
　　　　　　　　　　　　　宋　胡仔　撰<lb/>
　　半山老人四<lb/>
三山老人語錄云荆公詩云細數落花因坐久緩尋芳<lb/>
草得歸遲六一居士詩云靜愛竹時來野寺獨尋春偶<lb/>
過溪橋二公皆狀閒適荆公之句為工<lb/>
石林詩話云荆公晩年詩律尤精嚴造語用字間不容<lb/>
<pb n="KR4i0029_WYG_036-1b"/>
髪然意與言會言隨意遣渾然天成殆不見有牽率排<lb/>
比處如含風鴨綠鱗鱗起弄日鵝黄裊裊垂讀之初不<lb/>
覺有對偶至細數落花因坐久緩尋芳草得歸遲但見<lb/>
舒閒容與之態耳而字字細考之皆經櫽括權衡者其<lb/>
用意亦深刻矣嘗與葉致逺諸人和頭字韻詩往返數<lb/>
四其末篇云名譽子真居谷口事功新息困壺頭以谷<lb/>
口對壺頭其精切如此後數月取本追改云豈愛京師<lb/>
傳谷口但知鄉里勝壺頭今集中兩本並存<lb/>
<pb n="KR4i0029_WYG_036-2a"/>
苕溪漁隱曰六一居士詩云靜愛竹時來野寺獨尋春<lb/>
偶過溪橋俗謂之折句盧賛元雪詩云想行客過梅橋<lb/>
滑免老農憂麥隴乾效此格也余亦嘗云鸚鵡杯且酌<lb/>
清濁麒麟閣懶畫丹青<lb/>
唐子西語錄云荆公詩得子美句法其詩云地蟠三楚<lb/>
大天入五湖低<lb/>
苕溪漁隠曰半山老人題雙廟詩云北風吹樹急西日<lb/>
照牎涼細詳味之其託意深逺非止詠廟中景物而巳<lb/>
<pb n="KR4i0029_WYG_036-2b"/>
葢巡逺守睢陽當時安慶緒遣突厥勁兵攻之日以危<lb/>
困所謂北風吹樹急也是時肅宗在靈武號令不行於<lb/>
江淮諸將觀望莫肯救之所謂西日照牎涼也此深得<lb/>
老杜句法如老杜題蜀相廟詩云映堦碧草自春色隔<lb/>
葉黄鸝空好音亦自别託意在其中矣<lb/>
遯齋閒覽云荆公百家詩選序云予與宋次道同為三<lb/>
司判官次道出其家所藏唐百家詩請予擇其善者廢<lb/>
目力於此良可悔也雖然欲觀唐人詩觀此足矣今世<lb/>
<pb n="KR4i0029_WYG_036-3a"/>
所傳百家詩選印本已不載此序矣然唐之詩人有如<lb/>
宋之間白居易元稹劉禹錫李益韋應物韓翃王維杜<lb/>
牧孟郊之流皆無一篇入選者或謂公但據當時所見<lb/>
之集詮擇葢有未盡見者故不得而徧錄其實不然公<lb/>
選此詩自有微旨但恨觀者不能詳究耳公後復以杜<lb/>
歐韓李别有四家詩選則其意可見<lb/>
西清詩話云百家詩選余讀之見其取張祐惠山寺詩<lb/>
泉聲到池盡山色上樓多而不取孤山寺詩樓臺聳碧<lb/>
<pb n="KR4i0029_WYG_036-3b"/>
岑一徑入湖心不雨山長潤無雲水自隂斷橋荒蘚澁<lb/>
空院落花深猶憶西窓月鐘聲在北林又賈島平生得<lb/>
意句獨行潭底影數息樹邊身復不取而載寫留行道<lb/>
影焚却坐禪身不知意果如何耳<lb/>
石林詩話云王荆公從宋次道借本編百家詩選中間<lb/>
有瞑色赴春愁次道改赴字作起字荆公復定為赴字<lb/>
以語次道曰若是起字誰不能之次道以為然苕溪漁<lb/>
隱曰余觀鍾山語錄云暝色赴春愁下得赴字最好若<lb/>
<pb n="KR4i0029_WYG_036-4a"/>
下起字即小兒言語也所云止此不知石林之説何從<lb/>
得之<lb/>
冷齋夜話云用事琢句妙在言其用而不言其名此法<lb/>
惟荆公東坡山谷三老知之荆公曰含風鴨綠鱗鱗起<lb/>
弄日鵝黄裊裊埀此言水栁之名也東坡荅子由詩曰<lb/>
猶勝相逢不相識形容變盡語音存此用事而不言其<lb/>
名山谷曰管城子無食肉相孔方兄有絶交書又曰語<lb/>
言少味無阿堵氷雪相看有此君又曰眼看人情如格<lb/>
<pb n="KR4i0029_WYG_036-4b"/>
五心知外物等朝三格五今之蹙融是也後漢注云常<lb/>
置人於險惡處耳苕溪漁隠曰荆公詩云繰成白雪桑<lb/>
重綠割盡黄雲稻正青白雪則絲黄雲則麥亦不言其<lb/>
名也余嘗效之云為官兩部喧朝夢在野千機促婦功<lb/>
蛙與促織二蟲也<lb/>
蔡寛夫詩話云鴈有小而善鳴者謂之鴈奴鴈毎羣宿<lb/>
鴈奴輒往來巡視不瞑微聞人聲則長鳴以驚葢亦物<lb/>
之能愛其類者以故江湖間捕鴈必先以計殺鴈奴然<lb/>
<pb n="KR4i0029_WYG_036-5a"/>
後羣鴈可得宋景文公嘗著其説王荆公亦有詩曰人<lb/>
將伺其怠奴輒告之亟舉羣寤而飛機巧無所得此與<lb/>
樂天所賦雉媒者異也<lb/>
石林詩話云荆公詩有老景春可惜無花可留得莫嫌<lb/>
栁渾青終恨李太白之句以古人姓名藏句中葢以文<lb/>
為戲或者謂前無此體自公始見之余讀權徳輿集其<lb/>
一篇云藩宣秉戎寄衡石崇勢位言紀信不留弛張良<lb/>
自愧樵蘇則為愜𤓰李斯可畏不顧榮官尊每陳農畝利<lb/>
<pb n="KR4i0029_WYG_036-5b"/>
家林類巖巘負郭躬斂積忌滿寵生嫌養䝉恬勝利踈<lb/>
鍾皓月曉晚景丹霞異澗谷永不變山梁冀無累論自<lb/>
王符肇學得展禽志從此直不疑支離疎世事則權徳<lb/>
輿已嘗為此體乃知古今文章之變殆無遺藴徳輿在<lb/>
唐不以詩名然詞亦雅暢此篇雖主意在别立體然不<lb/>
失為佳製也<lb/>
禁脔云沙草則衆人所謂水邊林下之物所與之遊處<lb/>
者牛羊鷗鳥耳而荆公造而為語曰眠分黄犢草坐占<lb/>
<pb n="KR4i0029_WYG_036-6a"/>
白鷗沙其筆力高妙殆若天成凡貧賤則語言不為人<lb/>
所敬信嵗寒則無如松竹魯直造而為語曰語言少味<lb/>
無阿堵氷雪相看有此君其語便韻<lb/>
類苑云荆公題王昂霄水亭云蕭蕭摶黍聲中日漠漠<lb/>
舂鋤影外天事實人多不知摶黍葢黄鸝也黍方熟時<lb/>
鳴于桑間或謂之黄鸝見詩疏舂鋤鷺也爾雅曰鷺舂鋤<lb/>
亦取其鷺之行步云皮日休詩云數㸃舂鋤烟雨微葢<lb/>
言此耳<lb/>
<pb n="KR4i0029_WYG_036-6b"/>
苕溪漁隱曰荆公詩客舍黄梁今始熟鳥殘紅柿昔曽<lb/>
分事見傳燈錄溈山與仰山遊行次鳥銜一紅柿落前<lb/>
祐將與仰山仰山接得以水洗了却與祐祐曰什麽處<lb/>
得來寂曰此是和尚道徳所感祐曰不得空然即分半<lb/>
與寂<lb/>
後山詩話云荆公詩力去陳言夸末俗可憐無補費精<lb/>
神而公平生文體數變莫年詩益工用意益苦故言不<lb/>
可不謹也<lb/>
<pb n="KR4i0029_WYG_036-7a"/>
西清詩話云王師弔伐江左城將破或夢丱角女子行<lb/>
空中以巨簁簁物散落如豆着地皆成人問其故曰此<lb/>
當死于難者後見一貴人盛冠服當墮于地云此徐舍<lb/>
人也既寤聞徐鍇死圍城中王文公兄弟在金陵和王<lb/>
微之晢登高齋詩押簁字韻平甫云當時徐氏擅筆墨<lb/>
夜圍夢墮空中簁此事竒譎而盤屈就强韻可謂工矣<lb/>
倦夜雜錄云平甫熙寧中判官告院忽於秋日作宫詞<lb/>
㸃絳唇一解以示魏泰泰曰斷章有流離之思何也明<lb/>
<pb n="KR4i0029_WYG_036-7b"/>
年果得罪廢歸金陵其詞曰秋氣微涼夢回明月穿簾<lb/>
幕井梧蕭索正遶南枝鵲寶瑟塵生金鴈空零落情無<lb/>
託鬢雲慵掠不似君恩薄<lb/>
隱居詩話云蘇丞相頌嘗云館中見平甫題壁有宫殿<lb/>
影搖河漢外江湖夢斷鼓鐘邊使人吟想不巳平甫尤<lb/>
工用事而復對偶親切在京師有病中荅予秋日詩曰<lb/>
忽吟佳句詩消暑逺勝前人檄愈風又曰北海知天諭<lb/>
牛馬東方傲俗任龍虵王繹學士𦵏以九月平甫為挽<lb/>
<pb n="KR4i0029_WYG_036-8a"/>
詞云九月清霜送陶令千年白日見滕公時挽詞甚多無<lb/>
出此句<lb/>
王直方詩話云平甫直宿館中夢一人與之同至海中<lb/>
有樓臺榜曰靈芝宫其間笙簫聲妓甚衆其人欲與俱<lb/>
往俄聞有告之者曰未當來今非其時也平甫驚覺禁<lb/>
中鳴鐘矣乃自作詩云萬頃波濤木葉飛笙簫宫殿號<lb/>
靈芝揮毫不似人間世長樂鐘聲夢覺時數年果卒曽<lb/>
子固為傳其事甚詳<lb/>
<pb n="KR4i0029_WYG_036-8b"/>
王直方詩話云郭功甫方與荆公坐有一人展刺云詩<lb/>
人龍太初功甫勃然曰相公前敢稱詩人其不識去就<lb/>
如此荆公曰但且請來相見既坐功甫曰賢道能作詩<lb/>
為我賦乎太初曰甚好功甫曰只從相公請箇詩題是<lb/>
時方有一老兵以沙擦銅器荆公即曰可作沙詩太初<lb/>
不頃刻間誦曰茫茫黄出塞𣺌𣺌白鋪汀鳥過風平篆<lb/>
潮回日射星功甫遂閣筆太初緣此名聞東南<lb/>
　漁隱叢話巻三十六<lb/>
</p>
<p>
</p>
  </div>
</body>
</text>
</TEI>
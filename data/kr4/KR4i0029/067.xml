<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話後集巻六</head> <lb/>
    <p>
<pb n="KR4i0029_WYG_067-1a"/>
欽定四庫全書<lb/>
　漁隱叢話後集巻六<lb/>
　　　　　　　　　　　　　宋　胡仔　撰<lb/>
　　杜子美二<lb/>
藝苑雌黄云題𤣥武禪師屋壁云何年顧虎頭滿壁畵<lb/>
滄洲注虎頭僧相也又送許八拾遺歸江寧省覲詩序<lb/>
云甫昔客遊此縣於許生處乞瓦棺寺維摩圖像誌諸<lb/>
篇末虎頭金粟影神玅獨難忘注云虎頭維摩相也攷<lb/>
<pb n="KR4i0029_WYG_067-1b"/>
之南史夷貊傳師子國晋義熙初始遣使獻玉像髙四<lb/>
尺二寸玉色潔潤形製殊特殆非人工此像歴晋宋在瓦<lb/>
棺寺先有徴士戴安道手製佛像五軀及顧長康維摩<lb/>
像畵圖世人號之三絶所謂虎頭即長康耳注家不曉<lb/>
其義或云僧相或云維摩相良可嗤笑杜位宅守嵗詩<lb/>
破題云守嵗阿戎家又有盍簪喧櫪馬列炬散林鴉之<lb/>
句潘惇詩話補闕云舊本作守嵗阿咸家按杜位子美<lb/>
侄也當以阿咸為是故東坡有除夜詩欲唤阿咸來守<lb/>
<pb n="KR4i0029_WYG_067-2a"/>
嵗林鴉櫪馬鬭喧譁正用杜詩則知今本作阿戎者誤<lb/>
余又攷之子美有送蜀州柏二别駕將中丞命赴江陵<lb/>
起居衛尚書太夫人因示從弟行軍司馬位云與報惠<lb/>
連詩不惜知吾斑鬢已如銀則位恐所謂阿咸也<lb/>
復齋漫録云子美詩何年顧虎頭滿壁畵瀛洲瀛字乃<lb/>
滄字故王介甫云畵史雖非顧虎頭還能滿壁畵滄洲<lb/>
葢子美有山水障歌云聞君掃却赤縣圖乗興遣畵滄<lb/>
洲趣吳郡朱景𤣥畫斷云楊契丹隋唐間人官至上儀<lb/>
<pb n="KR4i0029_WYG_067-2b"/>
同六法備該甚有骨氣在閻立本之下余乃悟山水障<lb/>
歌云豈但祁岳與鄭䖍筆跡逺過楊契丹史記鄒衍著<lb/>
書中國于天下八十一分居其一分耳中國名赤縣神<lb/>
州自有九州禹之叙九州是也不得為州數中國外如<lb/>
赤縣神州者九乃所謂九州也晋書載記賛曰自兩京<lb/>
殄覆九土分崩赤縣成蛇豕之區紫宸游龜鼉之穴唐<lb/>
亦有赤尉謂畿縣尉也故山水障歌云聞君掃却赤縣<lb/>
圖乗興遣畵滄洲趣投簡成華兩縣諸子云赤縣官曹<lb/>
<pb n="KR4i0029_WYG_067-3a"/>
擁材傑橋陵詩居然赤縣立臺榭争岩亭<lb/>
許彦周詩話云畵山水詩少陵數首無人可繼者惟荆<lb/>
公觀燕公山水詩前六句東坡煙江叠嶂圖一詩差近<lb/>
之苕溪漁隱曰少陵題畵山水數詩其間古風二篇尤<lb/>
為超絶荆公東坡二詩悉録於左時時哦之以快滯懣<lb/>
少陵奉先劉少府新畵山水障歌云堂上不合生楓樹<lb/>
怪底江山起烟霧聞君掃却赤縣圖乗興遣畵滄洲趣<lb/>
畵師亦無數好手不可遇對此融心神知君重毫素豈<lb/>
<pb n="KR4i0029_WYG_067-3b"/>
但祁岳與鄭䖍筆跡逺過楊契丹得非𤣥圃裂無乃瀟<lb/>
湘飜悄然坐我天姥下耳邉已似聞清猿反思前夜風<lb/>
雨急乃是蒲城鬼神入元氣淋漓障猶濕真宰上訴天<lb/>
應泣野亭春還雜花逺漁翁瞑踏孤舟立滄浪水深青<lb/>
溟濶欹岸側島秋毫末不見湘妃鼓瑟時至今斑竹臨<lb/>
江活劉侯天機精愛畵入骨髓自有兩兒郎揮洒亦莫<lb/>
比大兒聰明到能添老樹巔崖裏小兒心孔開貌得山<lb/>
僧及童子若邪溪雲門寺吾獨何為在泥滓青鞋布襪<lb/>
<pb n="KR4i0029_WYG_067-4a"/>
從此始戲題王宰山水圖歌云十日畵一水五日畵一<lb/>
石能事不受相促廹王宰始肯留真跡壯哉崑崙方壺<lb/>
圖掛君髙堂之素壁巴陵洞庭日本東赤岸水與銀河<lb/>
通中有雲氣隨飛龍舟人漁子入浦溆山木盡亞洪濤<lb/>
風尤工逺勢古莫比咫尺應湏論萬里焉得并州快剪<lb/>
刀剪取吳松半江水荆公題燕侍郎山水圖云往時濯<lb/>
足瀟湘浦獨上九嶷尋二女蒼梧之野煙漠漠斷隴連<lb/>
岡散平楚暮年傷心波浪阻不意畵中能更覩燕公侍<lb/>
<pb n="KR4i0029_WYG_067-4b"/>
書燕王府王求一筆終不與奏論讞死誤當赦全活至<lb/>
今何可數仁人義士埋黄土祗有粉墨歸嚢楮東坡題<lb/>
王定國所藏煙江叠嶂圖云江上愁心千叠山浮空積<lb/>
翠如雲煙山邪雲邪逺莫知烟空雲散山依然但見兩<lb/>
崖蒼蒼暗絶谷中有百道飛來泉縈林絡石隱復見下<lb/>
赴谷口為奔川川平山開林麓斷小橋野店依山前行<lb/>
人稍度喬木外漁舟一葉江吞天使君何從得此本㸃<lb/>
綴毫末分清妍不知人間何處有此境徑欲往買二頃<lb/>
<pb n="KR4i0029_WYG_067-5a"/>
田君不見武昌樊口幽絶處東坡先生留五年春風揺<lb/>
江天漠漠暮雲巻雨山娟娟丹楓翻鴉伴水宿長松落<lb/>
雪驚醉眠桃花流水在人世武陵豈必皆神仙江山清<lb/>
空我塵土雖有去路尋無縁還君此畵三歎息山中故<lb/>
人應有招我歸來篇<lb/>
東觀餘論云余得子美詩集頗與今行槧本小異如忍<lb/>
對江山麗印本對乃作待雅量涵髙逺印本涵乃作極<lb/>
當以此為正若是者尚多<lb/>
<pb n="KR4i0029_WYG_067-5b"/>
東坡云杞人馬正卿作太學正清苦有氣節學生既不<lb/>
喜博士亦忌之余偶至其齋中書杜子美秋雨歎一篇<lb/>
壁上初無意也而正卿即日辭歸不復出至今白首窮<lb/>
餓守節如故正卿字夢得苕溪漁隱曰子美秋雨歎有<lb/>
三篇第一篇尤感慨必東坡所書者云雨中百草皆爛<lb/>
死堦下决明顔色鮮著葉滿枝翠羽葢開花無數黄金<lb/>
錢凉風蕭蕭吹汝急恐汝後時難獨立堂上書生空白<lb/>
頭臨風三嗅馨香泣<lb/>
<pb n="KR4i0029_WYG_067-6a"/>
藝苑雌黄云杜陵詩多言花門喜聞官軍臨賊詩花門<lb/>
騰絶漠柘羯度臨洮又云花門小箭好此物棄沙塲又<lb/>
即事詩聞道花門破和親事却非又遣憤詩聞道花門<lb/>
將論功未盡歸又有留花門一篇云花門既湏留原埜<lb/>
轉蕭瑟指回鶻為花門注家不言其義予以唐地理志<lb/>
攷之甘州山丹縣北渡張掖河西北行出合黎山峽口<lb/>
傍河東壖屈曲東北行千里有寧寇軍軍東北有居延<lb/>
海又西北三百里有花門山堡又東北千里至回鶻牙<lb/>
<pb n="KR4i0029_WYG_067-6b"/>
帳故謂回鶻爲花門也<lb/>
文昌雜録云唐嵗時節物元日則有屠蘇酒五辛盤膠<lb/>
牙餳人日則有煎餅上元則有絲籠二月二日則有迎<lb/>
富貴菓子三月三日則有鏤人寒食則假花雞毬鏤雞<lb/>
子千堆蒸餅餳粥四月八日則有餻糜五月五日則有<lb/>
百索糉子夏至則有結杏子七月七日則有穿針織女<lb/>
臺乞巧果子八月一日則有㸃炙杖子九月九日則有<lb/>
茱茰菊花酒臘日則有口脂面藥澡豆立春則有綵勝<lb/>
<pb n="KR4i0029_WYG_067-7a"/>
雞燕生菜今嵗時遺問略同但餻糜結杏子㸃炙杖子<lb/>
今不行爾杜甫春日詩春日春盤細生菜又曰勝裏金<lb/>
花巧耐寒重陽詩茱茰賜朝士臈日詩口脂面藥隨恩<lb/>
澤如此之類甚多畧舉記當時所重者也<lb/>
苕溪漁隱曰子美九日藍田崔氏莊云明年此㑹知誰<lb/>
健醉把茱茰仔細㸔王摩詰九日憶東山兄弟云遥知<lb/>
兄弟登高處徧插茱茰少一人朱放九日與楊凝崔淑<lb/>
期登江上山有故不往云那得更將頭上髪學他年少<lb/>
<pb n="KR4i0029_WYG_067-7b"/>
插茱茰此三人類各有所感而作用事則一命意不同<lb/>
後人用此爲九日詩自當隨事分别用之方得為善用<lb/>
故寔也子美九日又有詩云茱茰賜朝士難得一枝來<lb/>
此在蜀中作也<lb/>
苕溪漁隱曰東坡九日詩云相逢不用忙歸去明日黄<lb/>
花蝶也愁又詞云萬事到頭終是夢休休明日黄花蝶<lb/>
也愁吕居仁詩云尚惜故人輕作别亂山深處過重陽<lb/>
又詞云短籬殘菊一枝黄巳是亂山深處過重陽皆兩<lb/>
<pb n="KR4i0029_WYG_067-8a"/>
用之詩意脈絡貫穿並優於詞但居仁以殘菊於重陽<lb/>
言之此一字為病<lb/>
苕溪漁隱曰吕居仁云潘邠老嘗得詩云滿城風雨近<lb/>
重陽文章之妙至此極矣後託謝無逸綴成篇云病思<lb/>
王子同傾酒愁憶潘郎共賦詩為此語也余觀謝無逸<lb/>
溪堂集云亡友潘邠老有滿城風雨近重陽之句今<lb/>
去重陽四日而風雨大作遂用邠老之句廣為四絶<lb/>
然則居仁所云後託無逸綴成前一聨詩葢非是也無<lb/>
<pb n="KR4i0029_WYG_067-8b"/>
逸四絶今録三絶云滿城風雨近重陽無奈黄花惱意<lb/>
香雪浪翻天迷赤壁令人西望憶潘郎滿城風雨近重<lb/>
陽不見修文地下郎想得武昌門外栁垂垂老葉半青<lb/>
黄滿城風雨近重陽安得斯人共一觴欲問小馮今健<lb/>
否雲中孤雁不成行<lb/>
苕溪漁隱曰寒食詩古人多用餳字九日詩未有用餻<lb/>
字者惟崔徳符和吕居仁九日詩云老頭未易着清香<lb/>
折取蕭蕭滿把黄歸去乞錢煩里社買餻沽酒作重陽<lb/>
<pb n="KR4i0029_WYG_067-9a"/>
東坡云嶺南氣候不常吾嘗云菊花開時乃重陽佳月<lb/>
凉天即中秋不湏以日月為斷也十月初吉菊始開乃<lb/>
與客作重九因次韻淵明九月九日詩云今日我重九<lb/>
誰謂秋冬交黄花與我期草中實後凋餘香白露乾色<lb/>
映青松髙<lb/>
苕溪漁隱曰江浙間每嵗重陽往往菊亦未開不獨嶺<lb/>
南為然葢菊性耿介湏待草木揺落方於霜中獨秀故<lb/>
淵明詩云黄菊開林耀青松冠岩列懷此貞秀姿卓為<lb/>
<pb n="KR4i0029_WYG_067-9b"/>
霜下傑此善論其理也<lb/>
復齋漫録云國史補云唐人燕集必賦詩推一人擅塲<lb/>
郭曖尚升平公主盛集李端擅塲送劉相廵江淮錢起<lb/>
擅塲乃知子美詩畵手㸔前輩吳生逺擅塲唐人素有<lb/>
此語<lb/>
復齋漫錄云張景陽詩昔在西京時朝野多歡娱故子<lb/>
美詩朝野歡娛後乾坤震蕩中後漢吳漢亡命在漁陽<lb/>
㑹王郎起漢説太守彭寵曰漁陽突騎天下所聞也君<lb/>
<pb n="KR4i0029_WYG_067-10a"/>
何不合二郡精鋭附劉公擊邯鄲此一時之功也故子<lb/>
美詩漁陽突騎猶精鋭又漁陽突騎邯鄲兒劉劭趙都<lb/>
賦云其用器則六弓四弩緑沉黄問堂溪魚腸丁令角<lb/>
端故重過何氏詩雨抛金鎖甲苔卧緑沉槍唐楊巨源<lb/>
上劉侍郎詩吟詩曰羽扇校獵緑沉槍古詩云採葵莫傷<lb/>
根傷根葵不生結友莫羞貧羞貧友不成杜詩刈葵莫放<lb/>
手放手傷葵根者葢取此也<lb/>
苕溪漁隱曰李潮八分小篆歌云蒼頡烏跡既茫昧字<lb/>
<pb n="KR4i0029_WYG_067-10b"/>
軆變化如浮雲陳倉石鼓又已訛大小二篆生八分秦<lb/>
有李斯漢蔡邕中間作者寂不聞嶧山之碑野火焚棗<lb/>
木傳刻肥失真苦縣光和尚骨立書貴痩硬方通神此<lb/>
詩叙書之顛末可謂詳盡後人筆力豈能到此而嶧山<lb/>
碑棗木傳刻之語尤為人所取信往往引以為證故集<lb/>
古録云秦二世詔李斯篆今俗謂之嶧山碑史記不載<lb/>
其事特大不類泰山存者其本出於徐鉉又有别本出<lb/>
於夏竦家自唐封演巳言嶧山碑非真而杜甫直謂棗<lb/>
<pb n="KR4i0029_WYG_067-11a"/>
木傳刻爾金石録云秦嶧山刻石者鄭文寳得其摹本<lb/>
於徐鉉家刻石寘之長安此本是也唐封演聞見記載<lb/>
此碑云後魏太武帝登山使人排倒之然歴代摹之以<lb/>
為楷則邑人疲於奔命聚薪其下以野火焚之由是殘<lb/>
缺不堪摹榻然由求者不已有縣宰取舊文勒於石碑<lb/>
之上置之縣廨今人間有嶧山碑者是皆新刻之本而<lb/>
杜甫詩直以為棗木傳刻者豈又有别本與泰山之梁<lb/>
山刻石集古録以為非真又云麻濕故學士於登州海<lb/>
<pb n="KR4i0029_WYG_067-11b"/>
上得片木有此文豈杜甫所謂棗木傳刻失真者邪此<lb/>
論非是葢杜甫指嶧山碑非此文明矣東坡賦墨妙亭<lb/>
詩云杜陵評書貴痩硬此論未公吾不慿葢東坡學徐<lb/>
浩書浩書多肉用筆圓熟故不取此語殊不知唐初歐<lb/>
虞禇薛字皆痩勁故子美有書貴痩硬之語此非獨言<lb/>
篆字葢真字亦皆然也<lb/>
苕溪漁隱曰觀薛稷少保書畵壁詩云我昔遊梓州遺<lb/>
跡涪江邊畵藏青蓮界書入金榜懸仰㸔垂露姿不崩<lb/>
<pb n="KR4i0029_WYG_067-12a"/>
亦不騫鬰鬰三大字蛟龍岌相纒唐史貞觀永徽間虞<lb/>
世南褚遂良以書顓家後莫能繼薛稷外祖魏徵家多<lb/>
藏虞褚書故鋭精臨做結體遒麗遂以書名天下余觀<lb/>
法帖載褚遂良帖云舅遂良報薛八侍中則稷之外家<lb/>
乃褚氏而唐史云魏氏者何邪金石録云唐慧義寺彌<lb/>
勒像碑李潮八分書潮書初不見重於當時獨杜甫詩<lb/>
盛稱之以比蔡有鄰韓擇木今石刻在者絶少惟此碑<lb/>
與彭元曜墓誌爾余皆得之其筆法亦絶不工非韓蔡<lb/>
<pb n="KR4i0029_WYG_067-12b"/>
比也<lb/>
東觀餘論云送顧八分文學詩中郎石經後八分葢顦<lb/>
顇顧侯運鑪錘筆力破餘地昔在開元中韓蔡同贔屭<lb/>
𤣥宗玅其書是以數子至此詩葢謂顧誡奢也觀其遺<lb/>
跡乃知子美弗虚稱之碑首倒韰亦自竒古不獨八分<lb/>
可賞云<lb/>
許彦周詩話云齊梁間樂府詩䕶惜如窮袴防閑託守<lb/>
宮今日牛羊上丘壟當時近前面發紅老杜作麗人行<lb/>
<pb n="KR4i0029_WYG_067-13a"/>
賜名大國虢與秦其卒曰輒勿近前丞相嗔虢國秦國<lb/>
何預國忠事而近前即嗔邪東坡言老杜似司馬遷葢<lb/>
深知之<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0029_WYG_067-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話後集巻六<lb/>
</p>
<p>
</p>
  </div>
</body>
</text>
</TEI>
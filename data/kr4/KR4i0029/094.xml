<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話後集巻三十三</head> <lb/>
    <p>
<pb n="KR4i0029_WYG_094-1a"/>
欽定四庫全書<lb/>
　漁隱叢話後集巻三十三<lb/>
　　　　　　　　　　　　　宋　胡仔　撰<lb/>
　　秦太虛<lb/>
藝苑雌黄云程公闢守會稽少遊客焉館之蓬萊閣一<lb/>
日席上有所悅自爾眷眷不能忘情因賦長短句所謂<lb/>
多少蓬萊舊事空回首煙靄紛紛也其詞極為東坡所<lb/>
稱道取其首句呼之為山抺㣲雲君中間有寒鴉萬㸃<lb/>
<pb n="KR4i0029_WYG_094-1b"/>
流水遶孤村之句人皆以為少游自造此語殊不知亦<lb/>
有所本予在臨安見平江梅知録云隋煬帝詩云寒鴉<lb/>
千萬㸃流水遶孤村少游用此語也予又甞讀李義山<lb/>
效徐陵體贈更衣云輕寒衣省夜金斗熨沈香乃知少<lb/>
游詞玉籠金斗時熨沈香與夫睡起熨沈香玉腕不勝<lb/>
金斗其語亦有來歴處乃知名人必無杜撰語苕溪漁<lb/>
隱曰晁無咎云少游如寒景詞云斜陽外寒鴉萬㸃流<lb/>
水遶孤村雖不識字人亦知是天生好言語其褒之如<lb/>
<pb n="KR4i0029_WYG_094-2a"/>
此盖不曾見煬帝詩耳<lb/>
復齋漫録云少游别蘇子由于斗野亭作詩云古埭天<lb/>
連雁荒祠木蔽牛不堪春解手更為晚停舟子由和云<lb/>
飲食逢魚蠏封彊入斗牛予觀其意上句取杜詩青青<lb/>
竹筍迎船出白白江魚入饌來其下句乃取庾蘭成路<lb/>
已分于湘漢星猶看于斗牛也<lb/>
復齋漫録云少游為千秋歲世尤稱之秦既没藤州晁<lb/>
無咎甞和其韻以弔之云江頭苑外常記春朝退飛騎<lb/>
<pb n="KR4i0029_WYG_094-2b"/>
軋鳴珂碎齊謳雲遶扇趙舞風回帶嚴鼔斷杯盤藉草<lb/>
猶相對洒涕誰能會醉卧藤隂盖人已去詞空在兎園<lb/>
高宴悄虎觀英游改重感慨驚濤自巻珠沈海中云醉<lb/>
卧藤隂盖者少游臨終作詞所謂醉卧古藤隂下了不<lb/>
知南北故無咎用之山谷守當塗日郭功甫寓焉日過<lb/>
山谷論文一日山谷云少游千秋歲詞歎其句意之善<lb/>
欲和之而海字難押功甫連舉數海字若孔北海之類<lb/>
山谷頗厭未有以郤之次日功甫又過山谷問焉山谷<lb/>
<pb n="KR4i0029_WYG_094-3a"/>
荅曰昨晚偶尋得一海字韻功甫問其所以山谷云羞<lb/>
殺人也爺娘海自是功甫不論文於山谷矣盖山谷用<lb/>
俚語以郤之<lb/>
許彦周詩話云黄魯直愛與郭功甫戲謔嘲調雖不當<lb/>
盡信至如曰公做詩費許多氣力做甚此語切當大有<lb/>
益於學詩者不可不知也<lb/>
苕溪漁隱曰和東坡金山詩云雲峰一隔變炎涼猶喜<lb/>
重來飯積香維摩經云維摩詰往上方有國號香積以<lb/>
<pb n="KR4i0029_WYG_094-3b"/>
衆香鉢盛滿香飯悉飽衆會故今僧舍厨名香積二字<lb/>
不可顛倒也太虛乃遷就押韻殊不成語小詞云落紅<lb/>
鋪徑水平池弄晴小雨霏霏杏園憔悴杜䳌啼無奈春<lb/>
歸用小杜詩莫怪杏園憔悴去滿城多少揷花人春日<lb/>
云却憇小庭纔日出海棠花發麝香眠語固佳矣苐恐<lb/>
無此理香譜云香中尤忌麝唐鄭注赴河中姬妾百餘<lb/>
盡騎香氣數里逆于人鼻是歲自京兆至河中所過𤓰<lb/>
盡一蒂不獲然則海棠花下豈應麝香可眠乎同子瞻<lb/>
<pb n="KR4i0029_WYG_094-4a"/>
端午日遊諸寺云雙溪貫城郭暝色帶孤禽用老杜秦<lb/>
中紀行詩暝色帶遠客之語也<lb/>
許彥周詩話云元撰作樹萱録載有人入夫差墓中見<lb/>
白居易張籍李賀杜牧諸人賦詩皆能記憶句法亦各<lb/>
相似最後老杜亦來賦詩記其前四句云紫領寛袍漉<lb/>
酒巾江頭蕭散作閒人悲風有意摧林葉落日無情下<lb/>
水濵吁嗟若數君子者皆不能脫然高蹈猶為鬼邪殊<lb/>
不可曉也若以為元撰自造此詩則數公之詩尚可庶<lb/>
<pb n="KR4i0029_WYG_094-4b"/>
幾而少陵之四句孤韻出塵非元所能道也苕溪漁隱<lb/>
曰余閱淮海後集秦少游有秋興九首皆擬古人如韓<lb/>
退之李賀杜牧之白居易李太白杜子美玉川子孟郊<lb/>
韋應物内擬子美詩云紫領寛袍漉酒巾江頭蕭散作<lb/>
閒人悲風有意摧林葉落日無情下水濵車馬憧憧誰<lb/>
道義市朝衮衮共埃塵覓錢稚子啼紅頰不信山翁篋<lb/>
笥貧前四句與樹萱録同竟誰作邪<lb/>
詩說雋永云秦湛處度為韓膺胄作枝巢詩建炎間在<lb/>
<pb n="KR4i0029_WYG_094-5a"/>
會稽一日語伋云先得兩句大勝商山老同居一木奴<lb/>
杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>危中壘高聳垜中雛未知後成篇否苕溪漁隱曰<lb/>
𤣥恠録云巴卬人家有橘園霜後諸橘盡收餘二大橘如<lb/>
三四斗盎巴人異之即令攀摘輕重亦如常橘剖開每<lb/>
橘有二老人相對象戲談笑自若一叟曰橘中之樂不<lb/>
減商山但不得深根固蒂為人摘耳處度此詩殊不善<lb/>
用事此但言橘中之樂不減商山烏得便謂商山老每<lb/>
橘有二老人亦烏得謂之同居也若東坡洞庭春色賦<lb/>
<pb n="KR4i0029_WYG_094-5b"/>
云吾聞橘中之樂不減商山豈霜餘之不食而四老人<lb/>
者游戲於其間謝無逸詠橘詩云巴卭清霜後獨餘兩<lb/>
大橘一朝剖而食四老欣然出乃知避世士退藏務深<lb/>
密皆善用事無疵病可指擿也<lb/>
　　陳履常<lb/>
復齋漫録云書當快意讀易盡客有可人期不來世事<lb/>
相違每如此好懷百歲幾回開其後又寄黄充前四句<lb/>
云俗子推不去可人廢招呼世事每如此我生亦何娛<lb/>
<pb n="KR4i0029_WYG_094-6a"/>
盖無已得意故兩見之<lb/>
復齋漫録云晁無咎玉山過彭門而無已廢居里中無<lb/>
咎出小鬟舞梁州佐酒無已作木蘭花云娉娉裊裊芍<lb/>
藥梢頭紅樣小舞袖低埀心倒郎邊客已知金樽玉酒<lb/>
勸我花前千萬壽莫莫休休白髮簮花各自羞無咎云<lb/>
人疑宋開府鐵心石腸及為梅花賦清<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>艷發殆不類<lb/>
其為人無已清適雖鐵石心腸不至于開府而此詞清<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>艷發過於梅花賦矣苕溪漁隱曰乙酉歲余歸苕溪<lb/>
<pb n="KR4i0029_WYG_094-6b"/>
上才獲復齋漫録見無已小詞因筆之<lb/>
苕溪漁隱曰履常絶句云此生精力盡於詩末歲心存<lb/>
力已疲與温公進呈資治通鑑表云臣之精力盡於此<lb/>
書之語共相脗合豈偶然邪<lb/>
復齋漫録云荆楚歲時記正月七日剪綵為人或鏤金<lb/>
薄貼屏風上亦戴之像人入新年形容改新無已立春<lb/>
詩云巧勝向人真耐老衰顔從俗不宜新更覺其工苕<lb/>
溪漁隱曰余閱荆楚歲時記云正月七日剪綵為人或<lb/>
<pb n="KR4i0029_WYG_094-7a"/>
鏤剪金薄為人貼屏風亦戴之頭鬢以識新歲更始所<lb/>
云止此即無像人入新年形容改新九字復齋以無已<lb/>
詩有衰顔從俗不宜新之句遂牽合撰此九字亦誣甚<lb/>
矣<lb/>
文昌雜録云立春日賜三省官采勝各有差謝于紫宸<lb/>
殿門杜臺卿說正月七日為人日家家剪綵或鏤金薄<lb/>
為人以貼屏風亦戴之頭鬢今世多刻為華勝像瑞圖<lb/>
金勝之形引釋名華像草木華也勝言人形容止等一<lb/>
<pb n="KR4i0029_WYG_094-7b"/>
人著之則勝又引賈充李夫人典誡曰每見時人月旦<lb/>
花勝交相遺與謂正月旦也今俗用立春日亦近之然<lb/>
公卿家尤重此日莫不鏤金刻繒加飾珠翠或以金銀<lb/>
窮極工巧交相遺問焉<lb/>
許彦周詩話云無已賦宗室畫詩滕王蛺蝶江都馬一<lb/>
紙千金不當價又作曾子固挽詞丘園無起日江漢有<lb/>
東流近世詩人罕匹其儔<lb/>
苕溪漁隱曰寄送定州蘇尚書云枉讀平生三萬巻貂<lb/>
<pb n="KR4i0029_WYG_094-8a"/>
蟬當復作兠牟齊武帝戲周盤龍曰貂蟬何如兠鍪對<lb/>
曰貂蟬生于兠鍪履常反用此事意言蘇公之才學不<lb/>
當臨邊然頗牧出于儒林古人以為美談履常之言殊<lb/>
覺非也<lb/>
苕溪漁隱曰杜牧之早雁詩云仙掌月明孤影過長門<lb/>
燈暗數聲來六一居士汴河聞雁云野岸柳黄霜正白<lb/>
五更驚破客愁眠皆言幽怨羈旅聞雁聲而生愁思至<lb/>
後山則不然但云遠道勤相喚羇懷悞作愁則全不蹈<lb/>
<pb n="KR4i0029_WYG_094-8b"/>
襲也<lb/>
復齋漫録云漢臯張君詩話謂鮑當吟孤雁云更無聲<lb/>
接續空有影相隨當時號為鮑孤雁凡物有羣而孤者<lb/>
皆然何獨雁乎然予觀司馬文正詩話乃謂當為河南<lb/>
府法曹常忤知府薛映因賦孤雁詩所謂天寒稻梁少<lb/>
萬里孤難進不惜充君庖為帶邊城信薛大嗟賞時號<lb/>
鮑孤雁與張君所記不同而詞意亦大非前句可及當<lb/>
以張君所記為失也<lb/>
<pb n="KR4i0029_WYG_094-9a"/>
　　晁無咎<lb/>
復齋漫録云無咎評本朝樂章不見諸集今録於此云<lb/>
世言柳耆卿曲俗非也如八聲甘州云漸霜風悽慘闗<lb/>
河冷落殘照當樓此唐人語不減高處矣歐陽永叔浣<lb/>
溪沙云堤上遊人逐畫船拍堤春水四埀天緑楊樓外<lb/>
出鞦韆要皆絶妙然只一出字自是後人道不到處東<lb/>
坡詞人謂多不諧音律然居士詞横放傑出自是曲中<lb/>
縳不住者黄魯直間作小詞固高妙然不是當家語自<lb/>
<pb n="KR4i0029_WYG_094-9b"/>
是着腔子唱好詩晏元獻不蹈襲人語而風調閒雅如<lb/>
舞低楊柳樓心月歌盡桃花扇影風知此人不住三家<lb/>
村也張子野與柳耆卿齊名而時以子野不及耆卿然<lb/>
子野韻高是耆卿所乏處近世以來作者皆不及秦少<lb/>
游如斜陽外寒鴉萬㸃流水遶孤村雖不識字亦知是<lb/>
天生好言語<lb/>
苕溪漁隱曰無已稱今代詞手惟秦七黄九耳唐諸人<lb/>
不迨也無咎稱魯直詞不是當家語自是着腔子唱好<lb/>
<pb n="KR4i0029_WYG_094-10a"/>
詩二公在當時品題不同如此自今觀之魯直詞亦有<lb/>
佳者苐無多首耳少游詞雖婉美然格力失之弱二公<lb/>
之言殊過譽也<lb/>
苕溪漁隱曰雪浪齋日記謂晏叔原工于小詞舞低楊<lb/>
柳樓心月歌盡桃花扇影風不媿六朝宫掖體無咎評<lb/>
樂章乃以為元獻詞誤也元獻詞謂之珠玉集叔原詞<lb/>
謂之樂府補亡集此兩句在補亡集中全篇云彩袖慇<lb/>
懃捧玉鍾當年拚却醉顔紅舞低楊柳樓心月歌盡桃<lb/>
<pb n="KR4i0029_WYG_094-10b"/>
花扇影風從别後憶相逢幾回魂夢與君同今宵剩把<lb/>
銀缸照猶恐相逢是夢中詞情婉麗<lb/>
李易安云樂府聲詩並著㝡盛于唐開元天寶間有李<lb/>
八郎者能歌擅天下時新及第進士開宴曲江榜中一<lb/>
名士先召李使易服隱名姓衣冠故敝精神慘沮與同<lb/>
之宴所曰表弟願與坐末衆皆不顧既酒行樂作歌者<lb/>
進時曹元謙念奴為冠歌罷衆皆咨嗟稱賞名士忽指<lb/>
李曰請表弟歌衆皆哂或有怒者及轉喉發聲歌一曲<lb/>
<pb n="KR4i0029_WYG_094-11a"/>
衆皆泣下羅拜曰此李八郎也自後鄭衛之聲日熾流<lb/>
靡之變日煩巳有菩薩蠻春光好莎雞子更漏子浣溪<lb/>
沙夢江南漁父等詞不可徧舉五代干戈四海𤓰分豆<lb/>
剖斯文道熄獨江南李氏君臣尚文雅故有小樓吹徹<lb/>
玉笙寒吹皺一池春水之詞語雖奇甚所謂亡國之音<lb/>
哀以思也逮至本朝禮樂文武大備又涵養百餘年始<lb/>
有柳屯田永者變舊聲作新聲出樂章集大得聲稱于<lb/>
世雖協音律而詞語塵下又有張子野宋子京兄弟沈<lb/>
<pb n="KR4i0029_WYG_094-11b"/>
唐元絳晁次膺軰繼出雖時時有妙語而破碎何足名<lb/>
家至晏元獻歐陽永叔蘇子瞻學際天人作為小歌詞<lb/>
直如酌蠡水于大海然皆句讀不葺之詩爾又往往不<lb/>
協音律者何邪盖詩文分平側而歌詞分五音又分五<lb/>
聲又分六律又分清濁輕重且如近世所謂聲聲慢雨<lb/>
中花喜遷鶯既押平聲韻又押入聲韻玉樓春本押平<lb/>
聲韻又押上去聲又押入聲本押仄聲韻如押上聲則<lb/>
協如押入聲則不可歌矣王介甫曾子固文章似西漢<lb/>
<pb n="KR4i0029_WYG_094-12a"/>
若作一小歌詞則人必絶倒不可讀也乃知别是一家<lb/>
知之者少後晏叔原賀方回秦少游黄魯直出始能知<lb/>
之又晏苦無鋪叙賀苦少典重秦即專主情致而少故<lb/>
實譬如貧家美女雖極妍麗丰逸而終乏富貴態黄即<lb/>
尚故實而多疵病譬如良玉有瑕價自減半矣苕溪漁<lb/>
隱曰易安歴評諸公歌詞皆摘其短無一免者此論未<lb/>
公吾不憑也其意盖自謂能擅其長以樂府名家者退<lb/>
之詩云不知羣兒愚那用故謗傷蚍蜉撼大樹可笑不<lb/>
<pb n="KR4i0029_WYG_094-12b"/>
自量正為此輩發也<lb/>
東臯雜録云予昔為太學生暇日遊西池過道者院池<lb/>
上壁間見東坡題詩下馬逢佳客携壺傍小池清風亂<lb/>
荷葉細雨出魚兒井好能冰齒茶甘不上眉歸途更蕭<lb/>
瑟真個解催詩後有諸公和獨記無咎一聨云雨園鳩<lb/>
逐婦風徑燕將兒亦佳句也<lb/>
復齋漫録云元豐已未廖明畧晁無咎同登科明畧所<lb/>
遊田氏者麗姝也一日明畧邀無咎晨過田氏遽起對<lb/>
<pb n="KR4i0029_WYG_094-13a"/>
鑑理髪且盼且語草草粧掠以與客對無咎以明畧故<lb/>
有意而莫傳也因為下水船一闋云上客驪駒至鸚喚<lb/>
銀屏睡起困倚籹臺盈盈正解螺髻鳳釵墜繚繞金環<lb/>
玉指巫山一段雲委半窺鏡向我横秋水斜領花交鏡<lb/>
裏淡拂鉛華匆匆自整羅綺斂眉翠雖有愔愔意空作<lb/>
江邊解佩情何寄<lb/>
　　張右史<lb/>
復齋漫録云文潜詩云新月已生飛鳥外落霞更在夕<lb/>
<pb n="KR4i0029_WYG_094-13b"/>
陽西盖用郎士元送楊中丞和畨詩耳郎詩云河陽飛<lb/>
鳥外雪嶺大荒西<lb/>
復齋漫録云東坡泗州僧伽塔詩耕田欲雨刈欲晴去<lb/>
得順風來者怨若使人人禱輒遂造物應須日千變文<lb/>
潜用其意别為一詩云南風霏霏麥花落豆田漠漠初<lb/>
埀角山邊夜半一犂雨田父高歌待收穫雨多瀟瀟蠶<lb/>
簇寒蠶婦低眉憂繭單人生多求復多怨天公供爾良<lb/>
獨難<lb/>
<pb n="KR4i0029_WYG_094-14a"/>
苕溪漁隱曰夜涼江海近天濶斗牛㣲張右史集中佳<lb/>
句也備成集中亦有之盖誤收入非東坡所作李太白<lb/>
有云天清一雁遠文潜有云天形一雁高二句俱工未<lb/>
易分優劣也<lb/>
金石録云唐昭陵六馬賛初太宗以文德皇后之葬自<lb/>
為文刻石于昭陵又琢石像平生征伐所乘六馬為賛<lb/>
刻之皆歐陽詢八分書世以為殷仲容書非是至諸降<lb/>
將名氏乃仲容書耳苕溪漁隱曰文潜有昭陵六馬詩<lb/>
<pb n="KR4i0029_WYG_094-14b"/>
云天將剗隋亂帝遣六龍來森然風雲姿颯爽毛骨開<lb/>
飈馳不及視山立儼莫回長鳴視八表擾擾萬駑駘秦<lb/>
王龍鳳姿魚鳥不足摧腰間大白羽中物如風雷區區<lb/>
數竪子縛取如提孩手持掃天帚六合無塵埃艱難濟<lb/>
大業一一非常材惟時六驥足績與英衛陪功成鏘八<lb/>
鸞玉輅行天街荒涼昭陵闕古石埋蒼苔文潜得意筆<lb/>
也<lb/>
　　溪堂居士<lb/>
<pb n="KR4i0029_WYG_094-15a"/>
復齋漫録云無逸甞于黄州闗山杏花村館驛題江城<lb/>
子詞云杏花村裏酒旗風烟重重水溶溶野渡舟横楊<lb/>
柳緑隂濃望斷江南山色遠人不見草連空夕陽樓外<lb/>
晚燈籠粉香融淡眉峰記得年年相見畫屏中只有闗<lb/>
山今夜月千里外素光同過者必索筆于館卒卒頗以<lb/>
為苦因以泥塗之<lb/>
復齋漫録云晉許遜為旌陽令時江西有蛟為害旌陽<lb/>
與其徒吳猛仗劔殺之遂作大鐵柱以鎮壓其處今豫<lb/>
<pb n="KR4i0029_WYG_094-15b"/>
章有鐵柱觀而柱猶存也無逸甞賦詩云豫章城南老<lb/>
子宫堦前一柱立積鐵云是旌陽役萬鬼夜半舁來老<lb/>
蛟穴插定三江不沸騰切勿揺撼坤軸裂蒼苔包裹鱗<lb/>
皺皮我欲摩挲肘屢掣旌陽挈家上天去只留千夫應<lb/>
門户西山高處風露寒兹事恍惚從誰語安得猛士若<lb/>
朱亥袖往横山打狂虜<lb/>
　　張芸叟<lb/>
復齋漫録云芸叟嘗評詩云永叔之詩如乍成春服乍熱<lb/>
<pb n="KR4i0029_WYG_094-16a"/>
醱醅登山臨水竟日忘歸王介甫之詩如空中之音相<lb/>
中之色人皆聞見難可着摸石延年之詩如饑鷹夜歸<lb/>
岩冰春拆迅逸不可言蘇東坡之詩如武庫初開矛㦸<lb/>
森然不覺令人神𢥠仔細檢㸃不無利鈍梅聖俞之詩<lb/>
如深山道人草衣葛履王公見之不覺屈膝郭功甫之<lb/>
詩如大排筵席二十四味終日揖遜求其適口者少矣<lb/>
世以為知言余謂芸叟之論公否未敢必然觀東坡所<lb/>
記芸叟西征途中詩止云張舜民通練西事稍能詩而<lb/>
<pb n="KR4i0029_WYG_094-16b"/>
已則東坡盖不以善詩待芸叟邪<lb/>
苕溪漁隱曰西清詩話蔡百衲絛所撰也巳甞行于世<lb/>
矣余舊録得百衲所作詩評今列于此云柳子厚詩雄<lb/>
深簡淡逈抜流俗至味自高直揖陶謝然似入武庫但<lb/>
覺森嚴王摩詰詩渾厚一段覆盖古今但如久隱山林<lb/>
之人徒成曠淡杜少陵詩自與造化同流孰可擬議至<lb/>
若君子高處廊廟動成法言恨終欠風韻黄太史詩妙<lb/>
脫蹊徑言謀鬼神唯胸中無一㸃塵故能吐出世間語<lb/>
<pb n="KR4i0029_WYG_094-17a"/>
所恨務高一似㕘曹洞下禪尚墮在𤣥妙窟裏東坡詩<lb/>
天才宏放宜與日月爭光凡古人所不到發明殆盡萬<lb/>
斛泉流未為過也然頗恨方朔極諫時雜以滑稽故罕<lb/>
逢醖藉韋蘇州詩如渾金璞玉不假雕琢成妍唐人有<lb/>
不能到至其過處大似村寺高僧奈時有野態劉夢得<lb/>
詩典則既高滋味亦厚但正若巧匠矜能不見少拙白<lb/>
樂天詩自擅天然貴在近俗恨如蘇小雖美終帶風塵<lb/>
李太白詩逸態凌雲照映千載然時作齊梁間人體段畧<lb/>
<pb n="KR4i0029_WYG_094-17b"/>
不近渾厚韓退之詩山立霆碎自成一法然譬之樊侯<lb/>
冠佩㣲露粗疎柳柳州詩若捕龍蛇搏虎豹急與之角<lb/>
而力不敢暇非輕蕩也薛許昌詩天分有限不逮諸公<lb/>
遠矣至合人意處正若芻豢時復咀嚼自佳王介甫詩<lb/>
雖乏丰骨一畨出清新方似學語之小兒酷令人愛歐<lb/>
陽公詩温麗深穩自是學者所宗然似三館畫手未免<lb/>
多與古人傳神杜牧之詩風調高華片言不俗有類新<lb/>
及第少年畧無少退藏處固難求一唱而三歎也右此<lb/>
<pb n="KR4i0029_WYG_094-18a"/>
十四公皆吾生平宗師追仰所不能及者留心既久故<lb/>
閑得而議之至若古今詩人自是珠聨玉映則又有不<lb/>
得而知也已<lb/>
　　王仲至<lb/>
復齋漫録云仲至與少游謁恭敏李公飯于閒燕堂即<lb/>
席聨句云黄葉山頭初帶雪緑波尊酒暫回春<hi>欽臣</hi>已<lb/>
聞璧月瓊枝句更看朝雲暮雨人<hi>觀</hi>老愧紅籹翻曲妙<lb/>
喜逢佳客放懷新<hi>欽臣</hi>天明又出桃源去此境何時再<lb/>
<pb n="KR4i0029_WYG_094-18b"/>
問津<hi>觀</hi>
復齋漫録云仲至使遼回謁恭敏李公席中賦詩云穹<lb/>
廬三月已淹留白草黄雲見即愁滿袖塵埃何處洗李<lb/>
家池上海棠洲<lb/>
　<lb/>
　<lb/>
　<lb/>
　漁隱叢話後集巻三十三<lb/>
</p>
<p>
</p>
  </div>
</body>
</text>
</TEI>
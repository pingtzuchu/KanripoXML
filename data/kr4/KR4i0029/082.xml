<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話後集巻二十一</head> <lb/>
    <p>
<pb n="KR4i0029_WYG_082-1a"/>
欽定四庫全書<lb/>
　漁隱叢話後集巻二十一<lb/>
　　　　　　　　　　　　　宋　胡仔　撰<lb/>
　　杜正獻<lb/>
蔡寛夫詩話云正獻公以清徳直道聞天下而風姿尤<lb/>
竒古年近七十髪鬢皓然無一莖黑者居相位未幾以<lb/>
嵗旦請老上章得謝退居睢陽歐陽文忠公未顯時正<lb/>
獻推薦特厚及文忠為留守日與公酬唱文忠有答公<lb/>
<pb n="KR4i0029_WYG_082-1b"/>
見贈卒章云報國如乖願歸耕寜買田期無辱知已肯<lb/>
逐利名遷熙寜中文忠致政歸汝隂時正獻捐館已十<lb/>
有五年矣文忠復用前詩題其祠堂云門生今白首墓<lb/>
木已蒼烟報國如乖願歸耕寜買田此言今始踐知不<lb/>
愧黄泉<lb/>
苕溪漁隠曰昭陵諸臣傳云慶厯四年正獻拜中書門<lb/>
下平章事每内降與恩澤者積數十而面納上前上嘗<lb/>
謂諫官歐陽修曰外人知衍封還内降吾居禁中有求<lb/>
<pb n="KR4i0029_WYG_082-2a"/>
恩澤者每以衍不可告之而止者多于所封還也由是<lb/>
僥倖者不恱出知兖州明年正旦上表曰臣年七十願<lb/>
上印綬乃以太子少師致仕議者謂故相一上章得請<lb/>
以三少致仕皆非故事葢宰相賈昌朝嫉之也蔡寛夫<lb/>
云正獻居相位未幾以歳旦請老不言出鎮東魯葢闕<lb/>
文也<lb/>
東坡云杜正獻公為相蔡君謨孫之翰為諫官屢乞出<lb/>
外仁宗云卿等審欲得郡當具所欲乞奏來於是蔡除<lb/>
<pb n="KR4i0029_WYG_082-2b"/>
福州孫除安州正獻云諌官無故出終非美事乞且仍<lb/>
舊上可之退書聖語時陳恭公為執政不肯書曰吾初<lb/>
不聞正獻懼遂焚之由此罷相議者謂正獻當候明日審<lb/>
奏不當遽焚其書也正獻言始在西府時上每訪以<lb/>
中書事及為相中書事不以訪公因言君臣之間能始<lb/>
終者葢難也苕溪漁隱曰東坡所記正獻罷相事與昭<lb/>
陵諸臣傳不同葢正獻在相位既沮抑恩澤疑僥倖不<lb/>
恱者因此譛之遂罷相則不可知諸臣傳遺之而不載<lb/>
<pb n="KR4i0029_WYG_082-3a"/>
故筆之<lb/>
東坡云王公送行詩凡六十有六人慶厯皇祐間朝廷<lb/>
號稱多士光禄卿王公因掛冠歸江陵作詩紀行者多<lb/>
一時之傑嗚呼唐虞之際于斯為盛非獨以見王公取<lb/>
友之端亦足以知朝廷得士之美也苕溪漁隠曰送行<lb/>
詩正獻有之句法殊髙古今録入叢話云早修天爵邀<lb/>
人爵才近耆年便引年出處對揚多稱職始終操履衆<lb/>
推賢鑑湖賀老非陳迹荆渚朱公合比肩此去優游益<lb/>
<pb n="KR4i0029_WYG_082-3b"/>
吟咏枝江集外别成編<lb/>
東觀餘論云髙適年五十始為詩而與李杜抗行正獻<lb/>
公暮年乃學草書筆勢翩翩遂逼魏晉孰謂秉燭不迨<lb/>
晝游哉苕溪漁隱曰正獻有和孫珪秘丞說草書云老<lb/>
來楷法不如初試向閒齋習草書落筆何曽見飛動雕<lb/>
章早已過吹噓伯英比聖功難到懷素稱狂力有餘若<lb/>
謂伊余堪繼踵只應縁木可求魚黄魯直蔡寛夫皆言<lb/>
正獻草書之工苐今無蓄之者恨不一見之<lb/>
<pb n="KR4i0029_WYG_082-4a"/>
復齋漫録云賈黯廷試第一往謝祁公公獨以生事有<lb/>
無為問賈退謂祁公門下士曰黯以鄙文冠天下而謝<lb/>
於公公不問而獨在扵生事豈以黯為不足冠乎公聞<lb/>
而言曰凡人無生事雖為顯官不能無俯仰依違進退<lb/>
不輕今賈君名在第一則其學不問可知其為顯官則<lb/>
又不問可知衍獨懼其生事不足以致進退不輕而道<lb/>
不行耳何怪焉賈為之歎服<lb/>
　　西湖處士<lb/>
<pb n="KR4i0029_WYG_082-4b"/>
藝苑雌黄云和靖詩惟應數刻凄涼夢時曲顔肱興未<lb/>
厭按論語云飯疏食飲水曲肱而枕之樂亦在其中矣<lb/>
孔子自謂也至如顔子簞食瓢飲在陋巷人不堪其憂<lb/>
回也不改其樂賢哉回也不改其樂即無曲肱之說又<lb/>
按南史劉之遴嘗墮車折臂周捨戲之曰雖復並坐可<lb/>
横正恐陋巷無枕則此謬亦已久矣張子野過和靖隠<lb/>
居詩一聨云湖山隠後家空在烟雨詞亡草自青注云<lb/>
先生嘗著春草曲有滿地和烟雨之句今亡其全篇予<lb/>
<pb n="KR4i0029_WYG_082-5a"/>
按楊元素本事曲有㸃絳唇一闋乃和靖草詞云金谷<lb/>
年年亂生春色誰為主餘花落處滿地和烟雨又是離<lb/>
歌一闋長亭暮王孫去萋萋無數南北東西路此詞甚<lb/>
工子野乃不見其全篇何也<lb/>
苕溪漁隠曰秦太虚和黄法曹憶梅花詩但只平穏亦<lb/>
無驚人語子瞻繼之以唱首第二韻是倒字故有西湖<lb/>
處士骨應槁只有此詩君壓倒亦是稱韵而已非謂太<lb/>
虚此詩真能壓倒林逋也林逋踈影橫斜水清淺暗香<lb/>
<pb n="KR4i0029_WYG_082-5b"/>
浮動月黄昏之句古今詩人尚不曽道得到苐恐未易<lb/>
壓倒耳後人不細味太虚詩遂謂誠然過矣<lb/>
復齋漫録云漢臯詩話謂杜詩東閣官梅動詩興還如<lb/>
何遜在揚州今本傳不見揚州事遜早梅詩云兎園標物<lb/>
序驚時最是梅啣霜當路發映雪擬寒開枝横却月觀<lb/>
花遶凌風臺朝洒長門泣夕駐臨卬杯應知早飄落故<lb/>
逐上春來此詩見初學記杜詩所用非為此也三輔決<lb/>
録云遜在揚州見官梅亂發賦四言詩人争傳寫故東<lb/>
<pb n="KR4i0029_WYG_082-6a"/>
坡詩云何遜揚州又幾年官梅詩思故依然<lb/>
復齋漫録云范蔚宗與陸抗相善自江南折梅一枝詣<lb/>
長安與蔚宗并詩曰折梅逢驛使寄與隴頭人江南無<lb/>
所有聊贈一枝春余見說苑記越使諸發執一枝梅遺<lb/>
梁王梁王之臣韓子謂左右曰惡有以一枝梅以遺列<lb/>
國之君者乎則知遣使折梅已具劉向說苑矣范詩出<lb/>
荆州記<lb/>
復齋漫録云東坡和楊公濟梅花詩月地雲階謾一樽<lb/>
<pb n="KR4i0029_WYG_082-6b"/>
玉奴終不負東昏又四時詩玉奴纎手嗅梅花南史齊<lb/>
東昏侯妃潘玉兒有國色牛僧孺周秦行記遇薄太后<lb/>
戚夫人王嬙楊貴妃潘淑妃緑珠太后曰牛秀才逺來<lb/>
誰與為伴潘妃辭曰東昏侯以玉兒身死國除不擬負<lb/>
他注云玉兒妃小字東坡蓋用此而兩以兒為奴者誤<lb/>
也<lb/>
苕溪漁隠曰東坡梅詞云花謝酒䦨春到也離離一㸃<lb/>
㣲酸已着枝張右史集有梅花十絶後山集有梅花七<lb/>
<pb n="KR4i0029_WYG_082-7a"/>
絶其無已七絶乃文潛十絶中詩但三絶不是未知竟<lb/>
誰作者其間有云誰知檀萼香鬚裏已有調羮一㸃酸<lb/>
用東坡語也苕溪漁隠曰予先君嘗秉燭賞梅有絶句<lb/>
云蠟烟青繞雪培堆神女疑乗香霧來綽約仙姿明醉<lb/>
眼横斜疎影入樽罍<lb/>
苕溪漁隐曰陳敏政遯齋閒覽云荆公在金陵有和徐<lb/>
仲元顰字韻詠梅詩二首東坡在嶺南有暾字韻詠梅<lb/>
詩三首皆韻險而語工非大手筆不能到也余以臨川<lb/>
<pb n="KR4i0029_WYG_082-7b"/>
集東坡後集細細味之顰字韻二首亦未是荆公平日<lb/>
得意詩其一云額黄映日明飛燕肌粉含風冷太真其<lb/>
一云肌冰綽約如姑射膚雪參差是玉真其餘亦别無<lb/>
竒特句至若東坡暾字韻三首皆擺落陳言古今人未<lb/>
嘗經道者三首並妙絶第二首尤竒詩云羅浮山下梅<lb/>
花村玉雪為骨冰作魂紛紛初疑月掛樹耿耿獨與參<lb/>
黄昏先生索居江海上悄如病鶴棲荒園天香國艷肯<lb/>
相顧知我酒熱詩清温蓬萊宫中花鳥使緑衣倒掛扶<lb/>
<pb n="KR4i0029_WYG_082-8a"/>
桑暾抱叢窺我方醉卧故遣啄木先敲門麻姑過君急<lb/>
洒掃鳥能歌舞花能言酒醒人散山寂寂惟有落蘂黏<lb/>
空樽注云嶺南珍禽有倒掛子緑毛紅喙如鸚鵡而小<lb/>
自海東來非塵埃間物也又有西江月梅詞云海仙時<lb/>
遣探芳叢到掛緑毛么鳳亦謂此耳<lb/>
東臯雜録云介甫梅花詩有額黄映日明飛燕肌粉含<lb/>
風泠太真後改曰肌冰綽約如姑射膚雪參差是玉真<lb/>
莊子藐姑射之山有神人肌膚若冰雪綽約若處子長<lb/>
<pb n="KR4i0029_WYG_082-8b"/>
恨歌中有一人字玉真雪膚花貎參差是全用古字只<lb/>
易一若為如耳<lb/>
苕溪漁隠曰古樂府云行胡從何方到國持何來氍毺<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR1674" url="https://raw.githubusercontent.com/kanripo/KR-Gaiji/master/images/KR1674.png" mimeType="image/png"/>五木香迷迭艾納與都梁廣志云艾納香出西國<lb/>
似細艾東坡和楊公濟梅花云天教桃李作輿臺故遣<lb/>
寒梅第一開憑仗幽人收艾納國香和雨入莓苔艾納<lb/>
香名名芷松上莓苔也出本草及沈氏香譜又紅梅詩<lb/>
云玉人頳頰固多姿頳怒色普庚切見神女賦婦人怒<lb/>
<pb n="KR4i0029_WYG_082-9a"/>
則面赤<lb/>
苕溪漁隠曰古樂府梅花落蘇子卿云祗言花似雪不<lb/>
悟有香來王介甫詠梅云遥知不是雪惟有暗香來韓<lb/>
子蒼詠梅云那知是花處但覺暗香來介甫子蒼雖襲<lb/>
子卿之詩意然思益精而語益工也東坡詩云去年今<lb/>
日闗山路細雨梅花正斷魂子蒼詩只度闗山魂已斷<lb/>
何須疎雨濕梅花此蓋反東坡之意但為闗山斷魂却<lb/>
無佳思也<lb/>
<pb n="KR4i0029_WYG_082-9b"/>
東臯雜録云陳天錫有詩云舍南舍北雪猶存山外斜<lb/>
陽不到門一夜冷香清入夢野梅千樹月明村<lb/>
　　王禹玉<lb/>
復齋漫録云嘉祐七年冬宴羣臣於羣玉殿英宗以皇<lb/>
子預坐在舍人待制之後岐公詩云翠輦生香容扈蹕<lb/>
黄金塗紙看揮毫介甫云何不言翠玉裝輿岐公改之<lb/>
以進<lb/>
司馬文正公日録云神廟時經月每夕有赤氣見西北<lb/>
<pb n="KR4i0029_WYG_082-10a"/>
隅如火至人定乃滅人以為皇子生之祥故禹玉作大<lb/>
燕樂詞云未曉清風生殿閣經旬赤氣照乾坤未幾皇<lb/>
子生大燕羣臣于集英殿<lb/>
許彦周詩話云外祖父邵安簡公布衣時上平元昊䇿<lb/>
又嘗勸仁宗早立太子晚年自樞府出知越州又移知<lb/>
鄆州其薨也岐公作挽詞云披褐曽陳破羌策汗青猶<lb/>
著立儲書春風澤國吟牋落夜雨溪堂宴豆疎前輩詩<lb/>
不獨句語精錬且是着題<lb/>
<pb n="KR4i0029_WYG_082-10b"/>
蔡寛夫詩話云蘇參政易簡取開封府解時宋尚書白<lb/>
為試官是歳狀頭登第後十年白為翰林學士易簡亦<lb/>
繼召入故易簡贈白詩云天子昔取士先俾分嗤妍濟<lb/>
濟俊兼秀師師鱗與鸞小子最承知同輩尋改觀甲第<lb/>
叨薦名髙飛便凌烟遂使拜扆坐果得超神仙迄今才<lb/>
七歳相接乗華軒慶厯二年歐陽文忠公為别頭試官<lb/>
王文㳟公預薦至嘉祐初文忠在北門文㳟亦同院仍<lb/>
同知貢舉故文㳟公詩有十五年前門下客最榮今日<lb/>
<pb n="KR4i0029_WYG_082-11a"/>
預東堂之句座主門生同列固儒者盛事而玉堂尤天<lb/>
下文學之極選國朝以來惟此二人前此所未有也<lb/>
歸田録云嘉祐二年余與端明韓子華翰長王禹玉侍<lb/>
讀范景仁龍圖梅公儀同知禮部貢舉辟梅聖俞為小<lb/>
試官凡鏁院五十日六人者相與唱和為古律歌詩一<lb/>
百七十餘篇集為三巻禹玉余為校理時武成王廟所<lb/>
解進士也至此新入翰林與余同院又同知貢舉故禹<lb/>
玉贈余云十五年前出門下最榮今日預東堂余答云<lb/>
<pb n="KR4i0029_WYG_082-11b"/>
昔時叨入武成宫曾看揮毫氣吐虹夢寐閑思十年事<lb/>
笑談今日一樽同喜君新賜黄金帶顧我宜為白髪翁<lb/>
天聖中余舉進士國學南省皆忝第一人薦召其後景<lb/>
仁相繼亦然故景仁贈余云淡墨題名第一人孤生<lb/>
何幸繼前塵聖俞自天聖中與為詩友余嘗贈云獨喜<lb/>
共量天下士亦勝東野亦勝韓而子華筆力豪贍公儀<lb/>
文思温雅而敏捷皆勍敵也前此有南省試官者多窘<lb/>
束條制不少放懐余六人者懽然相得羣居終日長篇<lb/>
<pb n="KR4i0029_WYG_082-12a"/>
險韻衆製交作筆吏疲於寫録僮吏奔走往來間以滑<lb/>
稽嘲謔加於風刺更相酬酢徃徃哄堂絶倒自謂一時<lb/>
盛事前此未之有也<lb/>
復齋漫録云杜陽雜編言舒元輿舉進士既試脂炬人<lb/>
皆自將以余考之唐制如此耳故廣記云唐制舉人試<lb/>
日既暮許燒燭三條韋永貽試日先畢作詩云三條燭<lb/>
盡鐘初動九轉丹成鼎未開明月漸低人擾擾不知誰<lb/>
是謫仙才而舊說亦言舉人試日已晚試官權徳輿於<lb/>
<pb n="KR4i0029_WYG_082-12b"/>
簾下戲云三條燭盡燒殘舉子之心而舉子遂答曰八<lb/>
韻賦成驚破侍郎之膽乃知唐制許舉子見燭三條而<lb/>
本朝著令不許見燭則又甚矣<lb/>
蔡寛夫詩話云禮部淡墨書榜首不知始何時或曰李<lb/>
程應舉時嘗遇隂府吏於貢院前問其登第人姓名則<lb/>
有李和而無程乃祈之蒼黄中用淡墨筆加王字於和<lb/>
下果得第後為相因命凡榜書人名皆用淡墨遂為故<lb/>
事此固不可考然相傳至今據此則所當書者乃登第<lb/>
<pb n="KR4i0029_WYG_082-13a"/>
人姓名也范蜀公詩淡墨題名第一人孤生何幸繼前<lb/>
塵葢得之今貢院放榜但以黄紙淡墨前書禮部貢院<lb/>
四字餘皆濃墨豈流傳既久遂失其本邪<lb/>
學林新編云西京記曰隋無漏寺在長安唐武徳初廢<lb/>
無漏寺貞觀二十年髙宗在春宫為文徳皇后立寺於<lb/>
無漏寺故基以慈恩為寺名西院浮圖髙三百尺永徽<lb/>
五年沙門元楚所立國人謂之雁塔唐故事進士及第<lb/>
列名於慈恩寺塔因此謂之雁塔題名塔以石為壁唐<lb/>
<pb n="KR4i0029_WYG_082-13b"/>
人遊觀留題甚多不特進士題名而已而塔屢遭火㫁<lb/>
石遺字猶有存者近時好事者裒其遺字作十巻鐫之<lb/>
石進士題名僅存數處餘皆唐賢游觀留題也賈公談<lb/>
録曰唐李仲侍郎知貢舉夜放榜書榜未畢而書吏得<lb/>
疾暴卒遂更呼一善書吏而吏方醉磨墨鹵莽或淡或<lb/>
濃一榜之字濃淡相半反致其妍遂成淡墨故事<lb/>
本朝禮部貢院放榜亦以淡墨書榜首葢循唐故事也<lb/>
因此賀人及第用雁塔題名淡墨題名以為事實苕溪<lb/>
<pb n="KR4i0029_WYG_082-14a"/>
漁隠曰淡墨題名二事不同未詳孰是今兩存之<lb/>
摭言曰進士及第賜宴曲江狀元置司處謂之團司年<lb/>
最少者謂之探花郎皆唐故事也<lb/>
唐書歐陽詹傳曰詹舉進士與韓愈李觀李綘崔羣玉<lb/>
王涯馮宿庾承宣聨第皆天下選時稱龍虎榜故先達<lb/>
詩曰一舉首登龍虎榜十年身到鳳凰池世以為榮<lb/>
文昌雜録云唐慈恩題名按劉公嘉話起自進士張莒<lb/>
于長安慈恩寺閒遊題其姓名於塔下後書之於板遂<lb/>
<pb n="KR4i0029_WYG_082-14b"/>
為故事本朝進士題名皆刻石於相國興國兩寺亦慈<lb/>
恩之比也<lb/>
蔡寛夫詩話云唐舉子既放榜止云及第皆守選而後<lb/>
釋褐選未滿而再試判為㧞萃於吏部或就制舉而中<lb/>
方謂之登科韓退之所謂四舉於禮部乃一得三選於<lb/>
吏部卒無成蓋退之未嘗登科也自聞喜宴後始試制<lb/>
兩節於吏部其名始𨽻曹謂之闗試猶今之參選關試<lb/>
後始稱前進士故當時詩曰短行書了屬三銓休把新<lb/>
<pb n="KR4i0029_WYG_082-15a"/>
銜獻必先從此便稱前進士好將春色待明年故事放<lb/>
榜後貢院小吏多録新及第人姓名以獻士大夫子弟<lb/>
之求舉者至是始止而諸科所試皆在明年故也古今<lb/>
沿革不同事之瑣末者皆史氏所不記惟時時於名輩<lb/>
詩話見之<lb/>
復齋漫録云文之所以貴對偶者謂出於自然非假於<lb/>
牽強也潘子真詩話記禹玉元豐間以錢二萬酒十壺<lb/>
餉吕夢得夢得作啟謝之有白水真人青州從事禹玉<lb/>
<pb n="KR4i0029_WYG_082-15b"/>
歎賞為其切題後毛達可有謝人惠酒啟云食窮三載<lb/>
曽無白水之真人出餞百壺安得青州之從事此用夢<lb/>
得語尤為無功非惟出於剽竊亦是白水真人為虛設<lb/>
也至若東坡得章質夫書遺酒六瓶書至而酒亡因作<lb/>
詩寄之云豈意青州六從事化為烏有一先生二句渾<lb/>
然絶無斧鑿痕更覺真切<lb/>
許彦周詩話云王豐父岐公之子也其詩精密人鮮知<lb/>
者如白髪衰天癸丹砂養地丁意脈貫串尚勝三甲六<lb/>
<pb n="KR4i0029_WYG_082-16a"/>
丁之語此所謂參禪中參活句也又作拄杖詩云老境<lb/>
得為丘壑伴醉鄉還勝子孫扶其風味雍容如此<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0029_WYG_082-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隠叢話後集巻二十一<lb/>
</p>
<p>
</p>
  </div>
</body>
</text>
</TEI>
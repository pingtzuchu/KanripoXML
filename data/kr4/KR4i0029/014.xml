<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻十四</head> <lb/>
    <p>
<pb n="KR4i0029_WYG_014-1a"/>
欽定四庫全書<lb/>
　漁隱叢話前集巻十四<lb/>
　　　　　　　　　　　　　宋　胡仔　撰<lb/>
　　杜少陵九<lb/>
苕溪漁隱曰戲作花卿歌云成都猛將有花卿學語小<lb/>
兒知姓名用如快鶻風火生見賊唯多身始輕綿州副<lb/>
使著柘黄我卿掃除即日平子章髑髏血模糊手提擲<lb/>
還崔大夫李侯重有此節度人道我卿絶世無天子何<lb/>
<pb n="KR4i0029_WYG_014-1b"/>
不喚取守京都細考此歌想花卿當時在蜀中雖有一<lb/>
時平賊之功然驕恣不法人甚苦之故子美不欲顯言<lb/>
之但云人道我卿絶世無既稱絶世無天子何不喚取<lb/>
守京都語句含蓄葢可知矣山谷云花卿家在丹稜之<lb/>
東館鎮至今有英氣血食其鄉<lb/>
陳輔之詩話云荆公嘗言世間好語言已被老杜道盡<lb/>
世間俗言語已被樂天道盡然李賛皇云譬之清風明<lb/>
月四時常有而光景常新又似不乏也<lb/>
<pb n="KR4i0029_WYG_014-2a"/>
詩眼云山谷常言少時曽誦薛能詩云青春背我堂堂<lb/>
去白髮欺人故故生孫莘老問云此何人詩對曰老杜<lb/>
莘老云杜詩不如此後山谷語傳師云庭堅因莘老之<lb/>
言遂曉老杜詩髙雅大體傳師云若薛能詩正俗所謂<lb/>
歎世耳<lb/>
山谷云子美入蜀下峽年月則詩中自可見其曰九鑚<lb/>
巴噀火三蟄楚祠雷則往來兩川九年在䕫府三年可<lb/>
知矣苕溪漁隱曰老杜又有十暑岷山葛三霜楚户砧<lb/>
<pb n="KR4i0029_WYG_014-2b"/>
之句詩譜以謂公以乾元已亥冬至蜀不以暑計起明<lb/>
年庚子至是為十暑時已在湖南獨言岷山永泰乙已<lb/>
秋至雲安雲安荆湖皆楚地至是合為五霜而云三者<lb/>
獨以峽中言之<lb/>
東坡云悲陳陶云四萬義軍同日死此房琯之敗也唐<lb/>
書作陳濤不知孰是琯既敗猶欲持重有所圖而中人<lb/>
邢延恩促戰遂大敗故此次篇悲青坂云焉得附書與<lb/>
我軍忍待明年莫倉卒北征詩云桓桓陳將軍仗鉞奮<lb/>
<pb n="KR4i0029_WYG_014-3a"/>
忠烈此謂陳元禮也元禮佐𤣥宗平内難又從幸蜀首<lb/>
建誅楊國忠之䇿洗兵馬云張公一生江海客身長九<lb/>
尺鬚眉蒼此張鎬也憶昔詩云闗中小兒壞綱紀謂李<lb/>
輔國也張后不樂上為忙謂肅宗張后也為留猛士守<lb/>
未央謂郭子儀奪兵柄入宿衛也明皇雖誅蕭至忠然<lb/>
嘗懐之侯君集云蹭蹬至此至忠亦蹭蹬者邪故子美<lb/>
亦哀之云赫赫蕭京兆今為時所憐<lb/>
蔡寛夫詩話云洗兵馬云張公一生江海客身長九尺<lb/>
<pb n="KR4i0029_WYG_014-3b"/>
鬚眉蒼徵起適㑹風雲除扶顛始知籌䇿良說者以為<lb/>
張公鎬也鎬雖史稱有王霸大略然當為相收復兩京<lb/>
時不聞别有竒功但有䇿史思明欲以范陽歸順為偽<lb/>
知許叔冀臨難必變二事耳然當時亦不果用也豈史<lb/>
氏或有遺邪唐書房琯傳上皇入蜀琯建議請諸王分<lb/>
鎮天下其後賀蘭進明以此讒之肅宗琯坐是卒廢不<lb/>
用世多憫之予讀司空圗房太尉漢中詩云物望傾心<lb/>
久兇渠破膽頻注謂禄山初見分鎮詔書拊膺歎曰吾<lb/>
<pb n="KR4i0029_WYG_014-4a"/>
不得天下矣非琯無能畫此計者葢以乗輿雖播遷而<lb/>
諸子各分統天下兵柄則人心固所繫矣未可以強弱<lb/>
爭也今唐史乃不載此語圗博學多聞嘗位朝廷且修<lb/>
史其言必有自來夫身以此廢而功之在時乃若是扵<lb/>
其人之利害豈不重哉惜乎史臣不能為一白之也<lb/>
漫叟詩話云命軒亭名最難事近世士大夫取幽事頗<lb/>
相闗命亭曰闗幽取半夜水明樓命楼曰水明皆失詩<lb/>
人之本意余嘗愛竹間有亭曰聼雪曰細香面西有軒<lb/>
<pb n="KR4i0029_WYG_014-4b"/>
曰可月蓮池上有亭曰觀心禪房竹間有亭曰通幽皆<lb/>
取古人詩句此為得體也<lb/>
唐子西語録云東坡赴定武過京師館扵城外一園子<lb/>
中余時年十八謁之問余觀甚書余云方讀晉書卒問<lb/>
其中有甚好亭子名余茫然失對始悟前軰觀書用意<lb/>
葢如此<lb/>
苕溪漁隱曰功業多歸馬伏波功曹非復漢蕭何李公<lb/>
彦劉貢甫皆云漢功曹曹參非蕭何也余讀髙祖紀蕭<lb/>
<pb n="KR4i0029_WYG_014-5a"/>
何為主吏孟康曰主吏功曹也然則子美豈誤用事也<lb/>
蔡寛夫詩話云子美題道林岳麓寺詩云宋公放逐登<lb/>
臨後物色分留與老夫宋公之問也此語句法清新故<lb/>
為傑出其後唐扶題詩復云兩祠物色採拾盡壁間杜<lb/>
甫真少恩意雖相反而語亦秀拔乃知文章變態初無<lb/>
窮盡惟能者得之扶即沈傳師所謂唐侍御者也其詩<lb/>
他語亦稱此如泉清或戲蛟龍窟殿豁數盡髙㠶掀即<lb/>
今異鳥聲不斷聞道㸔花春更煩之類與子美寺門髙<lb/>
<pb n="KR4i0029_WYG_014-5b"/>
開洞庭野殿脚插入赤沙湖五月寒風冷佛骨六時天<lb/>
樂朝香爐之句㡬不相上下<lb/>
潘子真詩話云楚國先賢傳孫雋字文英與李元禮俱<lb/>
娶太尉栢叔元女時人謂桓叔元兩女乗龍言得壻如<lb/>
龍也杜詩云門䦨多喜色女壻近乘龍宋景文亦云承<lb/>
家男得鳯擇壻女乗龍事而不如宋之切當至造語則<lb/>
杜渾厚而有工是知文章當以韻為勝也<lb/>
後山詩話云杜牧云南山與秋色氣勢兩相髙最為警<lb/>
<pb n="KR4i0029_WYG_014-6a"/>
絶而子美纔用一句語益工云千崖秋氣髙<lb/>
鍾山語録云杜甫固竒就其分擇之好句亦自有數李<lb/>
白雖無深意大體俊逸無踈繆處劉禹錫操行極下内<lb/>
結宦官外結桞子厚作賦甚佳詩但才短思苦耳<lb/>
王直方詩話云潘惇嘗以詩呈山谷云凡作詩須要開<lb/>
廣如老杜日月籠中鳥乾坤水上萍之類惇云那便到<lb/>
此山谷云無此只是初學詩一門戸耳<lb/>
蔡寛夫詩話云文章變態固亡窮盡然髙下工拙亦各<lb/>
<pb n="KR4i0029_WYG_014-6b"/>
繫其人才子美以盤渦鷺浴底心性獨樹花發自分明<lb/>
為吳體以家家養烏鬼頓頓食黄魚為俳諧體以江上誰<lb/>
家桃樹枝春寒細雨出踈籬為新句雖若為戲然不害<lb/>
其格力李義山但覺㳺蜂饒舞蝶豈知孤鳯憶雛鸞謂<lb/>
之當句有對固已少貶矣而唐末有章碣者乃以八句<lb/>
詩平側各有一韻如東南路盡呉江伴正是窮愁暮雨<lb/>
天鷗鷺不嫌斜雨岸波濤欺得送風船偶逢島寺停帆<lb/>
看深羡魚翁下釣眠今古若論英達算鴟夷髙興固無<lb/>
<pb n="KR4i0029_WYG_014-7a"/>
邉自號變體此尤可怪者也<lb/>
苕溪漁隱曰余纂集叢話葢以子美之詩為宗凡諸公<lb/>
之說悉以採摭仍存標目各誌所出今更拾遺類次為<lb/>
一以便觀覽焉江畔獨歩尋花絶句云黄四娘家花滿<lb/>
蹊千朶萬朶壓枝低齊魯大臣二人而史失其名黄四<lb/>
娘者獨何人哉因託此詩以得不朽世間幸不幸類如<lb/>
此論畫云更覺良工心獨苦用意之妙有舉世人莫知<lb/>
之者此其所以獨苦也何十一覔榿木栽云飽聞榿木<lb/>
<pb n="KR4i0029_WYG_014-7b"/>
三年大與致溪邊十畆隂榿木惟蜀中有之散林而美<lb/>
䕃易長而可薪又老翁須地坐細細酌流霞今本地坐<lb/>
改作地主可謂狗尾續也天育驃騎歌云遂令大奴守<lb/>
天育東坡題此歌於天育驃騎圗後寫作大奴字天育<lb/>
則天育為大奴字也矯矯龍性合變化合字亦寫作含<lb/>
字定武有此石刻㯶拂子云不堪代白羽有足除蒼蝇<lb/>
山谷言事見新唐書適從何處來者是也注乃引營營青<lb/>
蝇其義安在哉余謂此説誤矣此乃元稹事在子美後子<lb/>
<pb n="KR4i0029_WYG_014-8a"/>
美以對白羽皆前代事信乎不行一萬里不讀萬巻書<lb/>
不可看老杜詩葢謂此也社日云尚想東方朔恢諧割<lb/>
肉歸東方朔傳割肉事乃伏日非社日也史記六國表<lb/>
秦徳云二年初作伏社祠磔狗邑四門自秦漢以來伏<lb/>
臘祠社疑子美借用此事耳憶昔行云落日初霞閃餘<lb/>
映倐忽東西無不可王屋山中日西落而人影或在西<lb/>
日東出而人影或在東不可致詰南鄰詩云錦里先生<lb/>
烏角巾園收芋栗不全貧舊本栗字今作粟子美以其<lb/>
<pb n="KR4i0029_WYG_014-8b"/>
園猶有芋栗可收所以為不全貧若園更以收粟是豈<lb/>
得為貧也兵車行云君不聞漢家山東二百州千村萬<lb/>
落生荆杞唐十道有河北無山東唐都長安自太行以<lb/>
東皆山東也哀王孫云長安城頭頭白烏夜飛延秋門<lb/>
上呼頭字當作頸字葢烏無頭白者李潮八分小篆歌<lb/>
云書貴瘦硬方通神唐初字書得晉宋之風故以勁健<lb/>
相尚至褚薛則尤極瘦硬矣開元天寳以後變為肥厚<lb/>
至蘇靈芝軰幾扵重濁雖其言為篆字而發亦似有激<lb/>
<pb n="KR4i0029_WYG_014-9a"/>
於當時也送賈閣老出守汝州云雲山紫邏深注云邏<lb/>
塞也取廵邏之義非是九域圗云汝州有紫邏山醉歌<lb/>
行云風吹客衣日杲杲樹攪離思花𡨕𡨕此最着意深<lb/>
逺贈李八秘書云往時中補右扈蹕上元初然少陵罷<lb/>
拾遺時是至徳初上元乃至徳後以年譜考之信然葢<lb/>
其為扈蹕上之初元耳前出塞九首為戍兵作後出塞<lb/>
五首為赴募者作余嘗細考其詞誠為不妄解悶云孟<lb/>
子論文更不疑李陵蘇武是吾師舊本李陵蘇武是吾<lb/>
<pb n="KR4i0029_WYG_014-9b"/>
師一句在上兼子美自注云校書郎孟雲卿則所謂孟<lb/>
子也此但論詩俗人意謂孟軻乃移孟子論文更不疑<lb/>
一句在上非也江南逢李龜年云岐王宅裏尋常見崔<lb/>
九堂前幾度聞正是江南好風景落花時節又逢君此<lb/>
詩非子美作岐王開元十四年薨崔滌亦卒扵開元中<lb/>
是時子美方十五嵗天寳後子美未嘗至江南學詩須<lb/>
先理㑹次序便見工夫如北風詩春生南國瘴氣待北<lb/>
風蘇文章之妙最在狀物處如鑵醤落提㩗之類最佳<lb/>
<pb n="KR4i0029_WYG_014-10a"/>
隱居詩話云元稹作李杜優劣論先杜而後李韓愈不<lb/>
以為然作詩曰李杜文章在光焰萬丈長不知羣兒愚<lb/>
何用故謗傷蚍蜉撼大樹可笑不自量為微之發也元<lb/>
稹自謂知老杜矣其論曰上該曹劉下薄沈宋至退之<lb/>
則曰引手拔鯨牙舉瓢酌天漿夫髙至扵酌天漿幽至<lb/>
於拔鯨牙其思頤彌逺宜如何而詎止於曹劉沈宋之<lb/>
閒邪<lb/>
西清詩話云唐人弔子美賦出三都上詩須二雅求葢<lb/>
<pb n="KR4i0029_WYG_014-10b"/>
少陵逺繼周詩法度余嘗以經㫖箋其詩云與奴白飯<lb/>
馬青蒭雖不言主人而待奴馬如此則主人可知與詩<lb/>
所謂言刈其楚言秣其馬言刈其蒌言秣其駒同意又<lb/>
小城萬丈餘大城鐵不如則小城難為髙大城難為堅<lb/>
固故也正得古人著書互相備意<lb/>
學林新編云舊唐史杜甫傳曰甫永泰二年卒某考子<lb/>
美詩大厯二年九月三十日詩大厯三年春白帝城放<lb/>
船出瞿唐詩大厯五年正月追酬髙適人日詩甫志與<lb/>
<pb n="KR4i0029_WYG_014-11a"/>
傳皆云年五十九卒案甫生於睿宗先天元年癸丑嵗<lb/>
卒於大厯五年辛亥嵗為年五十九則史云永泰二年<lb/>
卒者誤也元祐中胡資政知成都作草堂先生碑序曰<lb/>
蜀亂先生下荆渚泝沅湘上衡山卒於耒陽王内翰注<lb/>
子美詩曰大厯三年甫下峽入湖南逰衡山寓居耒陽<lb/>
五年一夕醉飽卒元祐中吕丞相作子美詩年譜曰大<lb/>
厯五年夏甫還襄漢卒於岳陽某嘗考究杜陵及襄漢<lb/>
岳陽皆無子美墓惟耒陽縣有子美墓前賢多留題則<lb/>
<pb n="KR4i0029_WYG_014-11b"/>
子美當卒於耒陽也近世有小說麗情集者首叙子美<lb/>
因食牛肉白酒而卒此無據妄說不足信今注子美詩<lb/>
者亦假王原叔内翰之名謂甫一夕醉飽卒者無乃用<lb/>
小說麗情之語邪<lb/>
　<lb/>
　<lb/>
　<lb/>
　漁隱叢話前集巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話後集卷十一</head> <lb/>
    <p>
<pb n="KR4i0029_WYG_072-1a"/>
欽定四庫全書<lb/>
　漁隱叢話後集卷十一<lb/>
　　　　　　　　　　　　　　宋　胡仔　撰<lb/>
　　柳子厚<lb/>
苕溪漁隱曰子厚聞鶯詩云一聲夢斷楚江曲滿眼故<lb/>
園春草綠其感物懐土不盡之意備見於兩句中不在<lb/>
多也<lb/>
藝苑雌黄云閩廣有木名榕子厚集有柳州二月榕葉<lb/>
<pb n="KR4i0029_WYG_072-1b"/>
落盡詩云山城雨過百花盡榕葉滿庭鶯亂啼東坡詩<lb/>
云疎雨蕭蕭作晩凉卧聞榕葉响長廊又云笑說南荒<lb/>
底處所<hi>一作好</hi>只今榕葉下庭皋即此本也其木大而多<lb/>
陰可蔽百牛故字書有寛芘廣容之說集韻榕初生如<lb/>
葛藟緣木後乃成樹枝下着地又復生根異於他木比<lb/>
觀余襄公靖詩有語嫌雙燕無虞羡大槦注云横隂數畝<lb/>
斤斧不加正說此木又用槦字按字書㮧槦木中箭笴<lb/>
似非此榕豈襄公之誤歟按韻榕又祥容切即古文松<lb/>
<pb n="KR4i0029_WYG_072-2a"/>
字與此榕木又不同<lb/>
復齋漫錄云子厚寄劉夢得詩書成欲寄庾安西紙背<lb/>
應勞手自題聞道近來諸子弟臨池尋已厭家雞葢其<lb/>
家有右軍書每紙背庾翼題云王㑹稽六紙其詩謂此<lb/>
也故夢得有酬家雞之贈乃荅前詩非子厚作也其中<lb/>
有柳家新様元和脚人竟不曉髙子勉舉以問山谷山<lb/>
谷云取其字製之新昔元豐中晁無咎作詩文極有聲<lb/>
陳無已戲之曰聞道新詞能入様湘州紅纈鄂州花葢<lb/>
<pb n="KR4i0029_WYG_072-2b"/>
湘州纈鄂州花也則柳家新様元和脚者其亦此類與<lb/>
余頃見徐仙者效山谷書而無已以詩寄之曰蓬萊仙<lb/>
子補天手筆妙詩清萬世功肯學黃家元祐脚信知人<lb/>
厄匪天窮則知山谷之言無可疑最後見東坡柳氏求<lb/>
筆迹詩君家自有元和手莫厭家雞更問人其理雖同<lb/>
但手字為異<lb/>
許彦周詩話云楊華既奔梁元魏胡武靈后作楊白華<lb/>
歌令宫人連臂踏之聲甚悽斷子厚樂府云楊白華風<lb/>
<pb n="KR4i0029_WYG_072-3a"/>
吹渡江水坐令宫樹無顔色揺蕩春光千萬里茫茫曉<lb/>
日下長秋哀歌未斷城鵶起言婉而情深古今絶唱也<lb/>
復齋漫錄云東坡論子厚詩盛時一失貴反賤桃笙葵<lb/>
扇安可常不知桃笙為何物偶閱方言簟宋魏之間謂<lb/>
之笙乃悟桃笙以桃竹為簟也余按唐萬年尉叚公路<lb/>
北方錄云瓊州出紅籐簟方言謂之笙或曰蘧篨亦曰<lb/>
行唐沈約奏彈歙令仲文秀恣横云令吏輸六尺笙四<lb/>
十領何東坡㤀之邪苕溪漁隠曰劉夢得詩蕙風香麈<lb/>
<pb n="KR4i0029_WYG_072-3b"/>
尾月露濡桃笙<lb/>
司空圗云金之精清故其聲皆可辨也豈清於磬而渾<lb/>
於鐘哉然則作者為文為詩才格亦可見豈當善於彼<lb/>
而不善於此邪愚觀文人為詩詩人為文始皆係其所<lb/>
尚所尚既專則搜研愈至故能炫其工於不朽亦猶力<lb/>
巨而鬬者所持之器各異而皆能濟勝以爲勍敵也予<lb/>
嘗覽韓吏部歌詩累百首其驅駕氣勢若掀雷决電撑<lb/>
抉於天地之垠物狀其變不得鼔舞而徇其呼吸也其<lb/>
<pb n="KR4i0029_WYG_072-4a"/>
次皇甫湜祠部云文集外所作以為遒逸非無意於深<lb/>
密盖未或遑耳今於華下方得柳詩味其探搜之致亦<lb/>
深逺矣俾其窮而克壽抗精極思則固非瑣瑣者可輕<lb/>
擬議其優劣又嘗覩杜子美祭太尉房公文李太白佛<lb/>
寺碑賛宏㧞清厲乃其歌詩也張曲江五言沉鬰亦其<lb/>
文章也豈相傷哉噫後之學者褊淺片詞隻句未能自<lb/>
辨已側目相詆訿矣痛哉因題柳集之末庶俾後之詮<lb/>
評者㒺惑偏說以盖其全功苕溪漁隠曰詩眼云子厚<lb/>
<pb n="KR4i0029_WYG_072-4b"/>
詩尤深逺難識前賢亦未推重予觀司空圗此語則知<lb/>
詩眼之言為妄發矣<lb/>
許彦周詩話云古人文章不可輕易須反復熟讀加意<lb/>
思索庶幾其見之東坡送安惇詩舊書不厭百回讀熟<lb/>
讀深思子自知僕嘗以此語銘座右而書諸紳也東坡<lb/>
在海外方盛稱柳州詩後嘗有人得罪過海見黎子雲<lb/>
秀才說海外絶無書適其家有柳文東坡日夕玩味嗟<lb/>
乎雖東坡觀書亦須着意研窮方見用心處邪<lb/>
<pb n="KR4i0029_WYG_072-5a"/>
　　東野浪仙<lb/>
雪浪齋日記云東野秋懐詩奇妙棘枝風哭酸桐葉霜<lb/>
顔槁䖝老乾鐵鳴獸驚孤玉咆全似聨句中造語<lb/>
復齋漫錄云前輩使白水事例作一意丕可不辨魯僖<lb/>
公二十四年傳曰所不與舅氏同心者有如白水此以<lb/>
色言漢廣郡有白水縣此以地言止是一意也故潘安<lb/>
仁詩曰白水過庭激緑槐夾門植杜子美詩黄雲髙未<lb/>
動白水已揚波又云捲簾惟白水隠几亦青山至許渾<lb/>
<pb n="KR4i0029_WYG_072-5b"/>
孟郊則不然許贈王居士云雨中耕白水雲外斫青山<lb/>
郊云種稻耕白水負郭斫青山青山則止謂山之青而<lb/>
白水在魏田制曰白田收至千餘斛水田收數十斛於<lb/>
此當作兩事既是兩意則非其對<lb/>
許彦周詩話云退之詩橫空盤硬語妥帖力排奡葢能<lb/>
殺縳事實與意義合最難能知其難則可與論詩矣此<lb/>
所以稱東野也<lb/>
六一居士詩話云賈島哭柏岩禪師詩寫留行道影焚<lb/>
<pb n="KR4i0029_WYG_072-6a"/>
却坐禪身時謂燒殺活和尚此可笑也若步隨青山影<lb/>
坐學白塔骨又獨行潭底影數息樹邊身皆是島詩何<lb/>
精粗頓异也苕溪漁隠曰余於此兩聨但各取一句而<lb/>
已坐學白塔骨可見禪定之不動獨行潭底影可見形<lb/>
影之清孤島嘗為衲子故有此枯寂氣味形之於詩句<lb/>
也<lb/>
許彦周詩話云東坡祭柳子玉文郊寒島瘦元輕白俗<lb/>
此語具眼客見詰曰子盛稱白樂天孟東野詩又愛元微<lb/>
<pb n="KR4i0029_WYG_072-6b"/>
之詩而取此語何也僕曰論道當嚴取人當恕此八字<lb/>
東坡論道之語也<lb/>
　　玉川子<lb/>
藝苑雌黃云玉川子有謝孟諫議惠茶歌范希文亦有<lb/>
鬬茶歌此二篇皆佳作也殆未可以優劣論然玉川歌<lb/>
云至尊之餘合王公何事便到山人家而希文云北苑<lb/>
將期獻天子林下雄豪先闘美若論先後之序則玉川<lb/>
之言差勝雖然如希文豈不知上下之分者哉亦各賦<lb/>
<pb n="KR4i0029_WYG_072-7a"/>
一時之事耳<lb/>
苕溪漁隠曰藝苑以盧范二篇茶歌皆佳作未可優劣<lb/>
論今錄全篇余謂玉川之詩優於希文之歌玉川自出<lb/>
胸臆造語穏貼得詩人句法希文排比故實巧欲形容<lb/>
宛成有韵之文是果無優劣邪玉川走筆謝孟諫議惠<lb/>
新茶云日髙丈五睡正濃將軍打門驚周公口云諫議<lb/>
送書信白絹斜封三道印開緘宛見諫議面手閱月團<lb/>
三百片聞道新年入山裏蟄蟲驚動春風起天子須嘗<lb/>
<pb n="KR4i0029_WYG_072-7b"/>
陽羡茶百草不敢先開花仁風暗結珠琲瓃先春抽出<lb/>
黃金芽摘鮮焙芳旋封裹至精至好且不奢至尊之餘<lb/>
合王公何事便到山人家柴門反闗無俗客紗㡌籠頭<lb/>
自煎喫碧雲引風吹不斷白花浮光凝椀面一椀喉吻<lb/>
潤兩椀破孤悶三椀搜枯腸惟有文字五千卷四椀發<lb/>
輕汗平生不平事盡向毛孔散五椀肌骨清六椀通仙<lb/>
靈七椀喫不得也唯覺兩腋習習清風生蓬萊山在何<lb/>
處玉川子乗此清風欲歸去山上羣仙司下土地位清<lb/>
<pb n="KR4i0029_WYG_072-8a"/>
髙隔風雨安得知百萬億蒼生命墮在顛崖受辛苦便<lb/>
為諫議問蒼生到頭合得蘇息否希文和章岷從事闘<lb/>
茶歌云年年春自東南來建溪先暖氷微開溪邊奇茗<lb/>
冠天下武夷仙人從古栽新雷昨夜發何處家家嬉笑<lb/>
穿雲去露芽錯落一番榮綴玉含珠散嘉樹終朝采掇<lb/>
未盈襜唯求精粹不敢貪研膏焙乳有雅製方中圭兮<lb/>
圎中蟾北苑將期獻天子林下雄豪先鬪美鼎磨雲外<lb/>
首山銅瓶擕江上中泠水黄金碾畔綠塵飛紫玉甌心<lb/>
<pb n="KR4i0029_WYG_072-8b"/>
翠濤起鬪茶味兮輕醍醐鬪茶香兮薄蘭芷其間品第<lb/>
胡能欺十目視而十手指勝若登仙不可攀輸同降將<lb/>
無窮恥吁嗟天産石上英論功不愧堦前蓂衆人之濁<lb/>
我可清千日之醉我可醒屈原試與招魂魄劉伶却得<lb/>
聞雷霆盧仝敢不歌陸羽須作經森然萬象中焉知無<lb/>
茶星商山丈人休茹芝首陽先生休採薇長安酒價減<lb/>
千萬成都藥市無光輝不知仙山一啜好泠然便欲乗<lb/>
風飛君莫羡花間女郎只鬪草贏得珠璣滿斗歸<lb/>
<pb n="KR4i0029_WYG_072-9a"/>
苕溪漁隠曰唐茶惟湖州紫筍入貢每嵗以清明目貢<lb/>
到先薦宗廟然後分賜近臣紫筍生顧渚在湖常二境<lb/>
之間當採茶時兩郡守畢至最為盛集此蔡寛夫詩話<lb/>
之言也蔡但知其一而不知其二按陸羽茶經云浙西<lb/>
以湖州上常州次湖州生長興縣顧渚山中常州生義<lb/>
興縣君山懸脚嶺北峰下唐義興縣重修茶舍記云義<lb/>
興貢茶非舊也前此故御史大夫李栖筠實典是邦山<lb/>
僧有獻佳茗者㑹客嘗之野人陸羽以為芬香甘辣冠<lb/>
<pb n="KR4i0029_WYG_072-9b"/>
于他境可薦於上栖筠從之始進萬兩此其濫觴也厥<lb/>
後因之徵獻浸廣遂為任土之貢與常賦之邦侔矣故<lb/>
玉川子詩云天子須嘗陽羡茶百草不敢先開花正謂<lb/>
是也當時顧渚義興皆貢茶又隣壤相接白樂天守姑<lb/>
蘇聞賈常州崔湖州茶山境㑹想羡歡宴因寄詩云遥<lb/>
聞境㑹茶山夜珠翠歌鐘俱遶身盤下中分兩州界燈<lb/>
前合作一家春青蛾逓舞應爭妙紫筍齊嘗各鬪新自<lb/>
歎花時北䆫下蒲黄對酒病眠人唐袁髙為湖州刺史<lb/>
<pb n="KR4i0029_WYG_072-10a"/>
因修貢顧渚茶山作詩云禹貢通逺俗始圗在安人後<lb/>
王失其本職吏不敢陳亦有奸佞者因兹欲求伸動至<lb/>
千金費日使萬姓貧我來顧渚源得與茶事親黎甿輟<lb/>
耕農採掇實苦辛一夫旦當役盡室皆同臻捫葛上欹<lb/>
壁蓬頭入荒榛終朝不盈掬手足皆鱗皴悲嗟遍空山<lb/>
草木為不春陰嶺芽未吐使曹牒已頻心爭造化先走<lb/>
挺麋鹿均選納無日夜𢷬聲昏係晨衆功何枯攎俯視<lb/>
彌傷神皇帝尚巡狩東郊路多堙周迴繞天涯所獻唯<lb/>
<pb n="KR4i0029_WYG_072-10b"/>
報勤況減兵革用兼兹困疲民未知供御餘誰合分此<lb/>
珍顧省忝邦守有慚復因循茫茫滄海間丹憤何由申<lb/>
此詩古雅得詩人諷諫之體誠可尚也<lb/>
談苑云建州陸羽茶經尚未知之但言福建等十二州<lb/>
未詳往往得之其味極佳江左近日方有䗶面之號李<lb/>
氏别令取其乳作片或號曰京挺的乳及骨子等每嵗<lb/>
不過五六萬觔迄今嵗出三十餘萬觔凡十品曰龍茶<lb/>
鳳茶京挺的乳石乳頭金白乳䗶面頭骨次骨龍茶以<lb/>
<pb n="KR4i0029_WYG_072-11a"/>
供乘輿及賜執政親王長主餘皇族學士將帥皆鳳茶<lb/>
舍人近臣賜京挺的乳館閤賜白乳龍鳳石乳茶皆太<lb/>
宗令造江左有研膏茶供御即龍茶之品也丁謂為北<lb/>
苑茶錄三卷備載造茶之始末行於世<lb/>
苕溪漁隠曰建安北苑茶始於太宗朝太平興國二年<lb/>
遣使造之取像於龍鳳以别庶飲由此入貢至道間仍<lb/>
添造石乳其後大小龍茶又起於丁謂而成於蔡君謨<lb/>
謂之將漕閩中實董其事賦北苑焙新茶詩其序云天<lb/>
<pb n="KR4i0029_WYG_072-11b"/>
下産茶者將七十郡半每嵗入貢皆以社前火前為名<lb/>
悉無其實惟建州出茶有焙焙有三十六三十六中惟<lb/>
北苑發早而味尤佳社前十五日即採其芽日數千工<lb/>
聚而造之逼社即入貢工甚大造甚精皆載於所撰建<lb/>
陽茶錄仍作詩以大其事云北苑龍茶者甘鮮的是珍<lb/>
四方惟數此萬物更無新纔吐微茫綠初沾少許春散尋<lb/>
索樹遍急採上山頻宿葉寒猶在芳芽冷未伸茅茨溪<lb/>
口焙籃籠雨中民長疾勾萌併開齊分兩均帶煙蒸雀<lb/>
<pb n="KR4i0029_WYG_072-12a"/>
舌和露叠龍鱗作貢勝諸道先嘗祗一人緘封瞻闕下<lb/>
郵傳渡江濱特㫖留丹禁殊恩賜近臣啜為靈藥助用<lb/>
與上罇親頭進英華盡初烹氣味醇細香勝却麝淺色<lb/>
過于筠顧渚慚投木宜都愧積薪年年號供御天産壯<lb/>
甌閩此詩叙貢茶頗為詳盡亦可見當時之事也又君<lb/>
謨茶錄序云臣前因奏事伏蒙陛下諭臣光任福建轉<lb/>
運使日所進上品龍茶最為精好臣退念草木之微首<lb/>
辱陛下知鑒若處之得地則能盡其材昔陸羽茶經不<lb/>
<pb n="KR4i0029_WYG_072-12b"/>
第建安之品丁謂茶圗獨論採造之本至於烹試曽未<lb/>
有聞輒條數事簡而易明勒成二篇名曰茶錄至宣政<lb/>
間鄭可簡以貢茶進用久領漕計創添續入其數浸廣<lb/>
今猶因之細色茶五綱凡四十三品形製各異共七千<lb/>
餘餅其間貢新試新龍團勝雪白茶御苑玉芽此五品<lb/>
乃水揀為第一餘乃生揀次之又有粗色茶七綱凡五<lb/>
品大小龍鳳餅揀芽悉入龍腦和膏為團餅茶共四萬<lb/>
餘餅東坡題文公詩卷云上人問我留連意待賜頭綱<lb/>
<pb n="KR4i0029_WYG_072-13a"/>
八餅茶即今麄色紅綾袋餅八者是也盖水揀茶即社<lb/>
前者生揀茶即火前者粗色茶即雨前者閩中地暖雨<lb/>
前茶已老而味加重矣山谷和陽王休㸃密雲龍詩云<lb/>
小壁雲龍不入香元豐龍焙承詔作今細色茶中却無<lb/>
此一品也又有石門乳吉香口三外焙亦𨽻于北苑皆<lb/>
採摘茶芽送官焙添造每嵗縻金共二萬餘緡日役千<lb/>
夫凡兩月方能迄事苐所造之茶不許過數入貢之後<lb/>
市無貨者人所罕得惟壑源諸處私焙茶其絶品亦可<lb/>
<pb n="KR4i0029_WYG_072-13b"/>
敵官焙自昔至今亦皆入貢其流販四方悉私焙茶耳<lb/>
蘇黄皆有詩稱道壑源茶葢壑源與北苑為鄰山阜相<lb/>
接纔二里餘其茶甘香特在諸私焙之上東坡和曹輔<lb/>
寄壑源試焙新茶詩云仙山靈雨濕行雲洗遍香肌粉<lb/>
未匀明月來投玉川子清風吹破武陵春要知玉雪心<lb/>
腸好不是膏油首面新戲作小詩君一笑從來佳茗似<lb/>
佳人山谷謝送碾識壑源揀芽詩云矞雲從龍小蒼璧<lb/>
元豐至今人未識壑源包貢第一春緗奩碾香供玉食<lb/>
<pb n="KR4i0029_WYG_072-14a"/>
睿思殿東金井欄甘露薦椀天開顔橋山事嚴庀百局<lb/>
補衮諸公省中宿中人傳賜夜未央雨露恩光照宫燭<lb/>
右丞似是李元禮好事風流有涇渭肯憐天祿校書郎<lb/>
親勅家庭遣分似春風飽食大官羊不慣腐儒湯餅腸<lb/>
搜攪十年燈火讀令我胸中書傳香已戒應門老馬走<lb/>
客來問字莫載酒<lb/>
文昌雜錄云庫部林郎中說建州上春採茶時茶園人<lb/>
無數擊鼔聲聞數里然一園中才間壟茶品已相逺又<lb/>
<pb n="KR4i0029_WYG_072-14b"/>
况山園之異邪苕溪漁隠曰歐陽永叔嘗茶詩云年窮<lb/>
臈盡春欲動蟄雷未起驅龍蛇夜聞擊鼔滿山谷千人<lb/>
助呌聲喊呀萬木寒凝睡不醒惟有此樹先萌芽余官<lb/>
富沙凡三春備見北苑造茶但其地暖纔驚蟄茶芽已<lb/>
長寸許初無擊鼓喊山之事永叔詩與文昌所紀皆非<lb/>
也北苑茶山凡十四五里茶味惟均豈有間壟茶品已<lb/>
相逺之說邪<lb/>
文昌雜錄云倉部韓郎中言叔父魏國公喜飲酒至數<lb/>
<pb n="KR4i0029_WYG_072-15a"/>
十大觴尤未醉不甚喜茶無精粗共置一籠每盡即取<lb/>
碾亦不問新舊嘗暑日曝茶於庭見一小角上題襄字<lb/>
蔡端明所寄也因取以歸真王家物日後見蔡說當時<lb/>
祗有九銙又以葉園一餅充數十以獻魏公其難得者<lb/>
如此<lb/>
苕溪漁隠曰東坡汲江水煎茶詩云活水還須活火烹<lb/>
自臨釣石取深清大瓢貯月歸春甕小杓分江入夜瓶<lb/>
此詩奇甚道盡烹茶之要且茶非活水則不能發其鮮<lb/>
<pb n="KR4i0029_WYG_072-15b"/>
馥東坡深知此理矣余頃在富沙常汲溪水烹茶色香<lb/>
味俱成三絶又况其地産茶為天下第一宜其水異於<lb/>
他處用以烹茶水功倍之至於浣衣尤更潔白則水之<lb/>
輕清益可知矣近城山間有陸羽井水亦清甘實好事<lb/>
者為名之羽著茶經言建州茶未詳則知羽不曽至富<lb/>
沙也<lb/>
六一居士云陸羽茶經其論水云山水上江水次井水<lb/>
下又云山水乳泉石池漫流者上瀑湧湍潄勿食食久<lb/>
<pb n="KR4i0029_WYG_072-16a"/>
令人有頸疾江水取去人逺者井取汲多者其說止於<lb/>
此而未嘗品第天下之水味也至張又新煎茶水記始<lb/>
云劉伯篘謂水之宜茶者有七等又載羽為李秀卿論<lb/>
水次第有二十種余考二說與羽茶經皆不合謂山水<lb/>
上乳泉石池又上江水次而井水下伯篘以揚子江南<lb/>
零水為第一惠山石泉為第二虎丘石井第三丹陽寺<lb/>
井第四揚州大明寺井第五而松江第六淮水第七與<lb/>
羽說皆相反秀卿所說二十水廬山康王谷水第一無<lb/>
<pb n="KR4i0029_WYG_072-16b"/>
錫惠山石泉水第二蘄州蘭溪石下水第三扇子峽蝦<lb/>
蟇口水第四虎丘寺井水第五廬山招賢寺下方橋潭<lb/>
水第六揚子江南零水第七洪州西山瀑布水第八桐<lb/>
柏淮源第九廬山龍池山頂水第十丹陽寺井第十一<lb/>
揚州大明寺井第十二漢江中零水第十三五虚洞香<lb/>
溪水第十四武關西水第十五松江水第十六天台千<lb/>
丈瀑布水第十七郴州圓泉第十八嚴陵灘水第十九<lb/>
雪水第二十如蝦蟇口水<graphic n="KR1214" url="https://raw.githubusercontent.com/kanripo/KR-Gaiji/master/images/KR1214.png" mimeType="image/png"/>山瀑布天台千丈瀑布皆<lb/>
<pb n="KR4i0029_WYG_072-17a"/>
戒人勿食食之生疾其餘江水居山水上井水居江水<lb/>
上皆與羽經相反疑羽不當二說以自異使誠羽說何<lb/>
足信也得非又新妄附益之邪其述羽辨南零岸水特<lb/>
怪誕妄甚也<lb/>
苕溪漁隠曰張又新煎茶水記云代宗朝李秀卿刺湖<lb/>
州至維揚逢陸處士鴻漸李素熟陸名有傾葢之懽因<lb/>
之赴郡抵揚子驛將食李曰陸君善於茶葢天下聞名<lb/>
矣况揚子南零水又殊絶今者二妙千載一遇可曠之<lb/>
<pb n="KR4i0029_WYG_072-17b"/>
乎命軍士謹信者挈瓶操舟深詣南零陸執器以俟之<lb/>
俄水至陸以杓揚其水曰江則江矣非南零者似臨岸<lb/>
之水使曰某櫂舟深入見者累百敢虛紿乎陸不言既<lb/>
而傾諸盆至半陸遽止之乃以杓揚之曰自此南零者<lb/>
矣使蹶然大駭馳下曰某自南零賫至岸舟蕩覆半愧<lb/>
其少挹㟁水増之處士之鑒神鑒也其敢隠焉李與賔<lb/>
從數十人皆大駭愕又蘇長公惠通井記云禹貢濟水<lb/>
入於河溢為滎河南曰滎陽河北曰滎驛沱潜本梁州<lb/>
<pb n="KR4i0029_WYG_072-18a"/>
二水亦見於荆州水行地中出沒數千里外雖河海不<lb/>
能絶也唐相李文饒好飲惠山泉置驛以取水有僧言<lb/>
長安吴天觀井水與惠山泉通雜以他水十餘缶試之<lb/>
僧獨指其二缶曰此惠山泉水也文饒為罷水驛二事<lb/>
頗相類故併錄之<lb/>
苕溪漁隠曰歐公和劉惇父揚州時㑹堂絶句云積雪<lb/>
猶封䝉頂樹驚雷未發建溪春中州地暖萌芽早入貢<lb/>
宜先百物新注云時㑹堂造茶所也余以陸羽茶經考<lb/>
<pb n="KR4i0029_WYG_072-18b"/>
之不言揚州出茶惟毛文錫茶譜云揚州禪智寺隋之<lb/>
故宫寺枕蜀岡其茶甘香味如䝉頂焉苐不知入貢之<lb/>
因起於何時故不得而誌之也<lb/>
歸田錄云臈茶出於建劍草茶盛於兩浙兩浙之品日<lb/>
注為第一自景祐以後洪州雙井白芽漸盛近嵗製作<lb/>
猶精囊以紅紗不過一二兩以常茶十數斤養之用避<lb/>
暑濕之氣其品逺出日注上遂為草茶第一<lb/>
苕溪漁隠曰醉翁又有雙井茶詩云兩江水清江石老<lb/>
<pb n="KR4i0029_WYG_072-19a"/>
石上生茶如鳯爪窮臈不寒春氣早雙井芽生先百草<lb/>
白毛囊以紅碧紗十觔茶養一觔芽長安富貴五侯家<lb/>
一啜尤須三日誇蔡君謨好茗飲又精於藻鑑荅陳公<lb/>
闢簡云向得雙井四兩其時人還未試叙謝不悉尋烹<lb/>
治之色香味皆精好是為茗芽之冠非日注寶雲可並<lb/>
也涪翁尤譽雙井葢鄉物也李公擇有詩嘲之戲作解<lb/>
嘲云山芽落磑風迴雪曽與尚書破睡來勿以姬姜棄<lb/>
憔悴逢時瓦釡亦鳴雷又荅黃冕仲索煎雙井並簡王<lb/>
<pb n="KR4i0029_WYG_072-19b"/>
揚休詩云江夏無雙乃吾宗同舍頗似王安豐能澆茗<lb/>
椀湔祓我風神欲挹浮丘公吾宗落筆賞幽事秋月下<lb/>
照澄江空家山鷹爪是小草敢與好賜雲龍同不嫌水<lb/>
厄幸來辱寒泉湯鼎聽松風<lb/>
苕溪漁隠曰東坡詩春濃睡足午窻明想見新茶如撥<lb/>
乳又云新火發茶乳此論皆得茶之正色矣至贈謙師<lb/>
㸃茶則云忽驚午盞兎毫斑打作春甕䳘兒酒葢用老<lb/>
杜詩䳘兒黄似酒對酒愛䳘兒若是則其色黄烏得為<lb/>
<pb n="KR4i0029_WYG_072-20a"/>
佳茗矣今東坡前集不載此詩想自知其非故刪去<lb/>
之<lb/>
藝苑雌黃云月蝕詩唐史謂其譏刺元和逆黨按月蝕<lb/>
在元和五年嵗次庚寅是時未有弑逆事不知其所譏<lb/>
者何也其間有言嵗星主福徳官爵奉董秦忍使黔婁<lb/>
生覆尸無衣巾東坡以為董秦似非無功而食祿者不<lb/>
知玉川子何以云然予謂東坡之言非也秦始以勇力<lb/>
奮在至德間雖屢有功名李園之屯力屈降賊既而冐<lb/>
<pb n="KR4i0029_WYG_072-20b"/>
圍以歸乃召至京師賜姓李名忠臣葢因以朂之後吐<lb/>
蕃犯順天子遣兵秦方在鞠塲使者至即整師就道諸<lb/>
將白須良日秦怒曰君父在難乃擇日救患乎時召兵<lb/>
無先秦至者代宗嘉之當是時不可謂不忠也惜乎守<lb/>
節不終抑又戇不知書恣性婪沓為李希烈所逐逃奔<lb/>
京師朱泚冦奉天受其偽署為賊居守卒之頸血汚刃<lb/>
身首異處秦自取耳尚何功之足云玉川子月蝕詩譏<lb/>
刺當時故言及此東坡乃謂非無功而食祿謬矣<lb/>
<pb n="KR4i0029_WYG_072-21a"/>
苕溪漁隠曰盧仝山中絶句云陽坡草軟厚如織因與<lb/>
鹿麛相伴眠王介甫止用五字道盡此兩句詩云眠分<lb/>
黄犢草豈不簡而妙乎<lb/>
許彦周詩話云玉川子送伯齡詩努力事干謁我心終<lb/>
不平玉川子在王涯書院中㑹食不能自别枉䧟於禍<lb/>
哀哉<lb/>
　<lb/>
　<lb/>
<pb n="KR4i0029_WYG_072-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話後集卷十一<lb/>
</p>
<p>
</p>
  </div>
</body>
</text>
</TEI>
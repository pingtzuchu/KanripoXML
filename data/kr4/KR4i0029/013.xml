<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻十三</head> <lb/>
    <p>
<pb n="KR4i0029_WYG_013-1a"/>
欽定四庫全書<lb/>
　漁隱叢話前集巻十三<lb/>
　　　　　　　　　　　　　宋　胡仔　撰<lb/>
　　杜少陵八<lb/>
漫叟詩話云呌怒索飯啼門東又云用激壮士肝說者<lb/>
謂庖厨之門在東肝主怒非偶就韻也可謂至論秋雨<lb/>
歎禾頭生耳黍穗黑今所行印本皆作木字事見齊民<lb/>
要術云秋雨甲子禾頭生耳木當作禾往在詩白間剥<lb/>
<pb n="KR4i0029_WYG_013-1b"/>
畫蟲初不知其何等語也及觀何平叔景福殿賦云皎<lb/>
皎白間微微列錢注謂白間忩也余嘗以白間對黄裏<lb/>
姜七少府設鱠戲贈長歌首章云姜侯設鱠當嚴冬昨<lb/>
日今日皆天風乃知慳風澁雨之句自古有之偏勸腹<lb/>
腴媿年少山谷謂腹下肥處為腴丹青引意匠慘淡經<lb/>
營中事見陸機文賦意司契而為匠飰抄雲子白之句<lb/>
說者多以學林所記雲事母風子雲漢武外傳云神仙<lb/>
之食有風實雲子當出扵此按本草崖蜜石蜜也故老<lb/>
<pb n="KR4i0029_WYG_013-2a"/>
杜逸詩有崖蜜松花白山杯竹葉新之句螢火詩幸因<lb/>
腐草出敢近太陽飛說者云為李輔國作<lb/>
隱居詩話云夏鄭公竦評老杜初月詩微升紫塞外已<lb/>
隱暮雲端以為意主肅宗也鄭公善評詩也吾觀退之<lb/>
煌煌東方星奈此衆客醉其順宗時作也東方謂憲宗<lb/>
在儲也<lb/>
瑶溪集云詩之六義後世賦别為一大文而比少興多<lb/>
詩人之全者惟杜子美時能兼之如新月詩光細弦欲<lb/>
<pb n="KR4i0029_WYG_013-2b"/>
上影斜輪未安位不正徳不充風之事也微升古塞外<lb/>
已隱暮雲端才升便隱似當日事比之事也河漢不改<lb/>
色闗山空自寒河漢是矣而闗山自凄然有所感興也<lb/>
庭前有白露露是天之恩澤雅之事暗滿菊花團天之<lb/>
澤止及扵庭前之菊成功之小如此頌之事說者以為<lb/>
子美此詩指肅宗作<lb/>
三山老人語録云姜少府設鱠歌云姜侯設鱠當嚴冬<lb/>
昨日今日皆天風或謂譏姜之慳唐人已有慳風澁雨<lb/>
<pb n="KR4i0029_WYG_013-3a"/>
之語非也葢言嚴冬天寒又連日有風黄河冰益厚矣<lb/>
當此時而鑿冰取魚為鱠其意勤甚故曰黄河美魚不<lb/>
易得鑿冰恐侵河伯宫<lb/>
石林詩話云病柏病橘枯椶枯柟四詩皆當時事病栢<lb/>
當為明皇作與杜鵑行同意枯椶皆民力之殘困其篇<lb/>
中自言矣枯柟云猶含棟梁具無復雲霄志當為房次<lb/>
律之徒作惟病橘始言惜哉結實小酸澁如棠梨末以<lb/>
比荔支勞民疑若指近倖之不得志者自漢魏以來詩<lb/>
<pb n="KR4i0029_WYG_013-3b"/>
人用意深逺不失古風惟此為然不但語之工也<lb/>
蔡寛夫詩話云江湖多白鳥天地有青蠅人遂以白鳥<lb/>
為鷺而禮記月令羣鳥養羞鄭氏乃引夏小正丹鳥白<lb/>
鳥之說謂白鳥為蚊蚋則知以對青蠅意亦深矣不然<lb/>
江湖多白鷺有何說邪<lb/>
山谷云好作竒語自是文章一病但當以理為主理得<lb/>
而辭順文章自然出羣拔萃觀子美到䕫州後詩退之<lb/>
自潮州還朝後文皆不煩繩削而自合矣<lb/>
<pb n="KR4i0029_WYG_013-4a"/>
蔡寛夫詩話云詩語大忌用工太過葢鍊句勝則意必<lb/>
不足語工而意不足則格力必弱此自然之理也紅稻<lb/>
啄餘鸚鵡粒碧梧棲老鳯凰枝可謂精切而在其集中<lb/>
本非佳處不若暫止飛烏將數子頻來語燕定新巢為<lb/>
天然自在其用事若宓子彈琴邑宰日終軍棄繻英妙<lb/>
年雖字字皆本出處然比今日朝廷須汲黯中原將帥<lb/>
憶亷頗雖無出處一字而語意自到故知造語用事雖<lb/>
同出一人之手而優劣自異信乎詩之難也<lb/>
<pb n="KR4i0029_WYG_013-4b"/>
蘇子由云大雅緜九章誦太王遷豳建都邑營宫室而<lb/>
已至其八章廼曰肆不殄厥愠亦不隕厥問始及昆夷<lb/>
之怒尚可也至其九章廼曰虞芮質厥成文王蹶厥生<lb/>
予曰有䟽附予曰有先後予曰有奔奏予曰有禦侮事<lb/>
不接文不属如連山斷嶺雖相去絶逺而氣象聯絡觀<lb/>
者知其脉理之為一也葢附離不以鑿枘此最為文之<lb/>
髙致耳老杜䧟賊時有哀江頭詩曰少陵野老呑聲哭<lb/>
春日潜行曲江曲江頭宫殿鎻千門細栁新蒲為誰緑<lb/>
<pb n="KR4i0029_WYG_013-5a"/>
憶昔霓旌下南苑苑中萬物生顔色昭陽殿裏第一人<lb/>
同輦隨君侍君側輦前才人帯弓箭白馬嚼囓黄金勒<lb/>
翻身向天仰射雲一箭正墜䨇飛翼明眸皓齒今何在<lb/>
血汚遊䰟歸不得清渭東流劍閣深去住彼此無消息<lb/>
人生有情淚沾臆江水江花豈終極黄昏胡騎塵滿城<lb/>
欲往城南㤀南北予愛其詞氣如百金戰馬注坡驀澗<lb/>
如履平地得詩人之遺法如白樂天詩詞甚工然拙於<lb/>
紀事寸歩不遺猶恐失之此所以望老杜之藩垣而不<lb/>
<pb n="KR4i0029_WYG_013-5b"/>
及也<lb/>
迂叟詩話云唐曲江開元天寳中旁有殿宇安史亂後<lb/>
其地盡廢文宗覽杜甫詩云江頭宫殿鏁千門細栁新<lb/>
蒲為誰緑因建紫雲樓落霞亭嵗時賜宴又詔百司於<lb/>
兩岸建亭館太宗扵西郊鑿金明池池中有臺榭以閱<lb/>
水戲而士人㳺觀無存泊之所若兩岸如唐制設亭館<lb/>
即踰曲江之盛也<lb/>
西清詩話云唐書列女傳王珪微時母盧氏嘗云子必<lb/>
<pb n="KR4i0029_WYG_013-6a"/>
貴但未見汝與游者珪一日引房𤣥齡杜如晦過之母<lb/>
曰汝貴無疑所載止此而已質之少陵詩事未究也送<lb/>
重表姪王砅云我之曽老姑尔之髙祖母尔祖未顯時<lb/>
歸為尚書婦則珪母杜氏非盧氏也又云隋朝大業末<lb/>
房杜俱交友長者來在門荒年自餬口家貧無供給客<lb/>
位但箕箒俄頃羞頗珍寂寥人散後入怪鬢髮空吁嗟<lb/>
為之久自陳剪髻鬟鬻巾充沽酒上云天下亂宜與英<lb/>
俊厚向竊窺數公經綸亦俱有次問最少年虬髯十八<lb/>
<pb n="KR4i0029_WYG_013-6b"/>
九子等成大名皆因此人手下云風雲合龍虎一吟吼<lb/>
願展丈夫雄得辭兒女醜秦王時在坐真氣驚户牖及<lb/>
乎貞觀初尚書踐台斗夫人常肩輿上殿稱萬夀六宫<lb/>
師柔順法則化妃后至尊均嫂叔盛事垂不朽其上下<lb/>
詳諦如此且一婦人識真主扵側微尤偉甚史缺失而<lb/>
繆誤獨少陵載之號詩史信矣<lb/>
桐江詩話云西清詩話辨王珪母姓杜不姓盧引少陵<lb/>
詩為證今觀其詩不特不姓盧乃王珪之妻非母也史<lb/>
<pb n="KR4i0029_WYG_013-7a"/>
氏之訛如此少陵詩云我之曽老姑尔之髙祖母尔祖<lb/>
未顯時歸為尚書婦即知王珪之妻也<lb/>
三山老人語録云唐人好飲甜酒殆不可曉子美云人<lb/>
生幾何春已夏不放香醪如蜜甜退之云一罇春酒甘<lb/>
若飴文人此樂無人知<lb/>
東坡云退之詩百年未滿不得死且可勤買抛青春國<lb/>
史補云酒則郢之富水烏程之箬下滎陽之土窟春富<lb/>
平之石凍春劍南之燒春子美詩亦云聞道雲安麴米<lb/>
<pb n="KR4i0029_WYG_013-7b"/>
春裴鉶作傳竒記裴航事亦有酒名松醪春乃知唐人<lb/>
名酒以春則抛青春亦必酒名也<lb/>
苕溪漁隱曰嚴氏溪放歌云劒南嵗月不可度邉頭公<lb/>
卿仍獨驕按王原叔注云郭英乂代嚴武鎮蜀麄暴不<lb/>
能容甫故有公卿獨驕之句予謂是說殊無所據質之<lb/>
唐書及小說嚴武卒郭英乂代之未幾有崔旰之亂甫<lb/>
未嘗為英乂幕客何為不見容唐史云嚴氏以世舊待<lb/>
甫甚善甫嘗醉登武牀瞪視曰嚴挺之乃有此兒武雖<lb/>
<pb n="KR4i0029_WYG_013-8a"/>
暴猛外若不為忤中銜之一日欲殺甫集吏扵門武將<lb/>
出冠鉤于簾三左右白其母奔救得止以此知邉頭公<lb/>
卿仍獨驕之句當為此也<lb/>
三山老人語録云杜子美送嚴武還朝詩公若登台輔<lb/>
臨危莫愛身勸以仗節死義也魏野贈王文正公詩西<lb/>
祀東封都了畢好來相伴赤松㳺贈寇萊公詩好去上<lb/>
天辭將相却來平地作神仙勸之使退也近世士人與<lb/>
上官詩無非諛詞未聞有規勸之語如此者<lb/>
<pb n="KR4i0029_WYG_013-8b"/>
苕溪漁隱曰先君平日尤喜作詩手校老杜集所正舛<lb/>
誤甚多句法暮年深得其意味嘗泛歙溪用老杜詩青<lb/>
惜峰巒過為韻作五詩其一云港淨千尋碧峯回兩岸<lb/>
青鷺飛煙漠漠猿嘯竹𡨕𡨕雞犬聞聲地雲霞蔽隱扄<lb/>
桃源疑此是時復問漁舲其二云溪山美有餘自古神<lb/>
仙宅築室隱宣平題詩來李白至今負薪人間是餐霞<lb/>
客不向此尋真飄蓬端可惜其三云萬山回合處葱鬱<lb/>
釣臺峯道義髙千古簞瓢敵萬鍾羊裘甘寂寞鳯闕肯<lb/>
<pb n="KR4i0029_WYG_013-9a"/>
從容勿謂狂奴態清風激懦庸其四云草木紛紛落江<lb/>
山正薄寒雲蔵桐子宅波急沈郎灘回首家林逺多愁<lb/>
革草寛青楓知客恨塗血㸃林巒其五云觀山如走馬<lb/>
倐忽千羣過水從雲際來舟疑天上坐羈孤猿失羣往<lb/>
復蟻旋磨五韻寫中腸悲詞成楚些<lb/>
遯齋閒覽云杜甫贈髙適詩云脫身簿尉中始與捶楚<lb/>
辭韓愈贈張功曹詩云判司卑官不堪說未免捶楚塵<lb/>
埃間杜牧寄小姪阿宜詩云叅軍與簿尉塵土驚劻勷<lb/>
<pb n="KR4i0029_WYG_013-9b"/>
一語不中治鞭捶身滿瘡以此明唐之叅軍簿尉有過<lb/>
即受笞杖之刑猶今之胥吏也<lb/>
三山老人語録云橋陵詩先帝昔晏駕兹山朝百靈先<lb/>
帝即睿宗也憶昔詩憶昔先帝廵朔方千乗萬騎入咸<lb/>
陽先帝即肅宗也舞劍器行先帝侍女八千人公孫劒<lb/>
器初第一遣懐詩先帝正好武寰海未彫枯先帝即明<lb/>
皇也<lb/>
苕溪漁隱曰唐史張垍尚寜親公主明皇眷垍厚即禁<lb/>
<pb n="KR4i0029_WYG_013-10a"/>
中置内宅故子美贈之詩云天上張公子宫中漢客星<lb/>
又長安志拾翠殿在大明宫翰林門外望雲亭在太極<lb/>
宫景福殿西故次聯云賦詩拾翠殿佐酒望雲亭皆禁<lb/>
中事也<lb/>
後山詩話云孟嘉落帽前世以為勝絶子美九日詩云<lb/>
羞將短髪還吹帽笑倩傍人為正冠其文雅曠達不減<lb/>
昔人故謂詩非力學可致正須胷中度世耳<lb/>
吕氏童䝉訓云潘邠老言七言詩第五字要響如返照<lb/>
<pb n="KR4i0029_WYG_013-10b"/>
入江翻石壁歸雲擁樹失山村翻字失字是響字也五<lb/>
言詩第三字要響如圎荷浮小葉細麥落輕花浮字落<lb/>
字是響字也所謂響者致力處也予竊以為字字當活<lb/>
活則字字自響<lb/>
洪駒父詩話云劉路左車為予言嘗收得唐人雜編時<lb/>
人詩冊有送惠二歸故居詩云惠子白駒痩歸溪惟病<lb/>
身皇天無老眼空谷滯斯人崖蜜松花白山杯竹葉新<lb/>
柴門了生事黄綺未稱臣真子美語也白駒或作驢字<lb/>
<pb n="KR4i0029_WYG_013-11a"/>
王直方詩話云蛟室圍青草龍堆隱白沙䕶江蟠古木<lb/>
迎棹舞神鴉破浪南風正收帆畏日斜雲山千萬疊何<lb/>
處上仙槎此老杜過洞庭詩也李希聲云得之江心一<lb/>
小石刻又云老杜遺詩二十九篇而哭台州鄭司户蘇<lb/>
少監一首山谷云語似不類予最愛其葉葉自開春之<lb/>
句<lb/>
漫叟詩話云老杜詩云麟角鳯觜世莫識煎膠續絃竒<lb/>
自見又杜牧之詩云天上鳯凰難得髓世間那有續絃<lb/>
<pb n="KR4i0029_WYG_013-11b"/>
膠嘗見李商老云事載太平廣記後讀東方朔十洲記<lb/>
鳯麟洲其洲多鳯麟亦多仙家煮鳯喙及麟角合煎作<lb/>
膠為集絃膠或名連金泥以能續連弓弩斷絃也劒折<lb/>
以此膠粘之<lb/>
　<lb/>
　<lb/>
　<lb/>
　漁隱叢話前集巻十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻二十九</head> <lb/>
    <p>
<pb n="KR4i0029_WYG_029-1a"/>
欽定四庫全書<lb/>
　漁隱叢話前集巻二十九<lb/>
　　　　　　　　　　　　　宋　胡仔　撰<lb/>
　　六一居士上<lb/>
石林詩話云前輩詩文各有平日得意不過數篇然它<lb/>
人未必能盡知也毗陵正素處士張子厚善書余嘗於<lb/>
其家見歐公子棐以烏絲欄絹一軸求子厚書文忠公<lb/>
明妃曲兩篇廬山髙一篇略云先公平生未嘗矜大所<lb/>
<pb n="KR4i0029_WYG_029-1b"/>
為文一日被酒語棐曰吾詩廬山髙今人莫能為惟李<lb/>
太白能之明妃曲後篇太白不能為惟杜子美能之至<lb/>
於前篇則子美亦不能為惟吾能之也因欲别録此三<lb/>
篇藏之以志公意余在汝隂見棐問之亦然今閱公詩<lb/>
者蓋未嘗獨異此三篇也<lb/>
王直方詩話云郭功父少時喜誦文忠公詩一日過梅<lb/>
聖俞曰近得永叔書方作廬山髙詩送劉同年自以為<lb/>
得意恨未見此詩功父為誦之聖俞擊節歎賞曰使吾<lb/>
<pb n="KR4i0029_WYG_029-2a"/>
更作詩三十年亦不能道其中一句功父再誦不覺心<lb/>
醉遂置酒又再誦酒數行凡誦十數遍不交一談而罷<lb/>
明日聖俞贈功父詩其略曰一誦廬山髙萬景不得藏<lb/>
設令古畫師極意未能詳苕溪漁隱曰余閲宛陵集聖<lb/>
俞於此詩自注云郭來誦歐陽永叔廬山髙<lb/>
西清詩話云歐公守滁陽築醒心醉翁兩亭於琅瑘幽<lb/>
谷且命幕客謝某者雜植花卉其間謝以狀問名品公<lb/>
即書紙尾云淺深紅白宜相間先後仍須次第栽我欲<lb/>
<pb n="KR4i0029_WYG_029-2b"/>
四時携酒去莫教一日不花開其清放如此<lb/>
苕溪漁隱曰永叔送原甫出守永興詩云酌君以荆州<lb/>
魚枕之蕉贈君以宣城䑕鬚之管酒如長虹飲滄海筆<lb/>
若駿馬馳平坂黄魯直送王郎詩云酌君以蒲城桑落<lb/>
之酒泛君以湘纍秋菊之英贈君以黟川㸃漆之墨送<lb/>
君以陽闗墮淚之聲酒澆胷中之磊落菊制短世之頽<lb/>
齡墨以傳千古文章之印歌以寫從來兄弟之情近時<lb/>
學者以謂此格獨魯直為之殊不知永叔已先有也<lb/>
<pb n="KR4i0029_WYG_029-3a"/>
西清詩話云劉原甫敞再婚永叔以二絶戲之云平生<lb/>
志業有誰先落筆文章海内傳明日都城應紙貴開簾<lb/>
却扇見新篇仙家千載一何長浮世空驚日月忙洞裏<lb/>
新花莫相笑劉郎今是老劉郎原甫不悦<lb/>
髙齋詩話云祖無擇晚娶徐氏有姿色議親之時無擇<lb/>
為館職徐氏必欲訾相其人而無擇貎寢恐不得當也<lb/>
同舎馮當世丰姿秀美乃諭媒妁竢馮出局楊鞭躍馬<lb/>
經過徐居曰此祖學士也徐竊窺甚喜成婚始寤其非<lb/>
<pb n="KR4i0029_WYG_029-3b"/>
竟以反目離婚歐公嘗作詩云無擇名聲重當世早嵗<lb/>
多竒晩乃偶蓋為此也<lb/>
桐江詩話云永叔送李留後知鄆州詩乃士君子之處<lb/>
富貴非庸鄙有力者所可為詩云北州能事藹佳聲東<lb/>
土還聞政有成組甲光寒圍夜帳綵旗風暖看春耕金<lb/>
釵墜鬢分行立玉麈髙談四坐傾富貴常情誰不愛羡<lb/>
君瀟洒有餘清李名愿李都尉長子先曽知相州<lb/>
東坡云頃嵗孫莘老識文忠公乘間以文字問之云無<lb/>
<pb n="KR4i0029_WYG_029-4a"/>
他術唯勤讀書而多為之自工世人病作文字少又懶<lb/>
讀書每一篇出即求過人如此少有至者疵病不必待<lb/>
人指擿多作自能見之此公以其嘗試者告人故尤有<lb/>
味苕溪漁隱曰舊説梅聖俞日課一詩寒暑未嘗易也<lb/>
聖俞詩名滿世蓋身試此説之效耳<lb/>
宋子京筆記云余毎見舊所作文章憎之必欲燒弃梅<lb/>
堯臣喜曰公之文進矣僕之詩亦然<lb/>
後山詩話云永叔謂為文有三多看多做多商量多也<lb/>
<pb n="KR4i0029_WYG_029-4b"/>
侯鯖録云東坡作雪詩云凍合玉樓寒起粟光揺銀海<lb/>
眩生花後見荆公云道家以兩肩為玉樓目為銀海是<lb/>
使此事否坡退曰惟荆公知此出處<lb/>
石林詩話云詩禁體物語此學詩者類能言之歐公守<lb/>
汝隂與客賦雪詩於聚星堂舉此令往往坐客皆閣筆<lb/>
但非能者耳若能者則出入縱横何可拘礙鄭谷亂飄<lb/>
僧舎茶烟濕宻洒歌樓酒力微非不去體物語而氣格如<lb/>
此之卑蘇子瞻凍合玉樓寒起粟光揺銀海眩生花超<lb/>
<pb n="KR4i0029_WYG_029-5a"/>
然飛動何害其言玉樓銀海退之兩篇力欲去此弊雖<lb/>
冥搜竒譎亦不免縞帶銀杯之句杜子美暗度南樓月寒<lb/>
深北渚雲初不避雲月字若隨風且開葉帶雨不成花<lb/>
則退之兩篇殆無以過之也<lb/>
苕溪漁隱曰六一居士守汝隂日因雪㑹客賦詩詩中<lb/>
玉月梨梅練絮白舞鵞鶴銀等事皆請勿用詩曰新陽<lb/>
力㣲初破蕚客隂用壯猶相薄朝寒稜稜風莫犯暮雪<lb/>
綏綏止還作驅馳風雲初慘淡炫晃山川漸開廓光芒<lb/>
<pb n="KR4i0029_WYG_029-5b"/>
可愛初日照潤澤終為和氣爍美人髙堂晨起驚幽士<lb/>
虚窓静聞落酒壚成徑集缾罌獵騎尋蹤得狐貉龍蛇<lb/>
掃起斷復續猊虎圍成呀且攫共貪終嵗飽麰麥豈恤<lb/>
空林饑鳥雀沙墀朝賀迷象笏桑野行歌沒芒屩乃知<lb/>
一雪萬人喜顧我不飲胡為樂坐看天地絶氛埃使我<lb/>
胷襟如洗瀹脱遺前言笑塵雜搜索萬象窺冥漠潁雖<lb/>
陋邦文士衆巨筆人人把矛槊自非我為發其端凍口<lb/>
何由開一噱其後東坡居士出守汝隂禱雨張龍公祠<lb/>
<pb n="KR4i0029_WYG_029-6a"/>
得小雪與客㑹飲聚星堂忽憶歐陽文忠公作守時雪<lb/>
中約客賦詩禁體物語於艱難中特出竒麗爾來四十<lb/>
餘年莫有繼者僕以老門生繼公後雖不足追配先生<lb/>
而賔客之美殆不減當時公之二子又適在郡故輒舉<lb/>
前令各賦一篇詩曰窓前暗響鳴枯葉龍公試手行初<lb/>
雪映空先集疑有無作態斜飛正愁絶衆賔起舞風竹<lb/>
亂老守先醉霜松折恨無翠袖㸃横斜秪有孤燈照明<lb/>
滅歸來尚喜更皷暗晨起不待鈴索掣未嫌長夜作衣<lb/>
<pb n="KR4i0029_WYG_029-6b"/>
稜却怕初陽生眼纈欲浮大白追餘賞幸有回飈驚落<lb/>
屑模糊檜頂獨多時厯亂瓦溝裁一瞥汝南先賢有故<lb/>
事醉翁詩話誰續説當時號令君聽取白戰不許持寸<lb/>
鐵自二公賦詩之後未有繼之者豈非難措筆乎<lb/>
漫叟詩話云王綸女為鬼所憑有雪詩云何事月娥欺<lb/>
不在亂飄端葉向人間説云天上有端木開花六出苕<lb/>
溪漁隱曰東坡雪詩有薝蔔無香散六花之句注云薝<lb/>
蔔梔子花也與雪花皆六出蓋亦猶王綸女雪詩以端<lb/>
<pb n="KR4i0029_WYG_029-7a"/>
木開花六出遂以比雪花之六出耳山谷乃謂東坡未<lb/>
極其趣曰薝蔔花即今山梔子花染梔子花六出雖香<lb/>
不濃郁山梔子花八出一株可香一園佛説譬如入薝<lb/>
蔔林中惟齅薝蔔不齅餘香於此可驗余謂山谷此説<lb/>
殊穿鑿東坡止言梔子花六出以比雪花六出而巳初<lb/>
不論其香之有異兼梔子花只有一種即無染梔子山<lb/>
梔子二種但其地有肥瘠故開花有大小皆是六出亦<lb/>
無八出者其香悉濃郁佛書止言如入薝蔔林中何嘗<lb/>
<pb n="KR4i0029_WYG_029-7b"/>
分一株之異乎<lb/>
冷齋夜話云盛次仲孔平仲同在館中雪夜論詩平仲<lb/>
曰當作不經人道語曰斜拖闕角龍千丈澹抹牆腰月<lb/>
半稜坐客皆稱竒絶次仲曰此句甚佳惜其未大乃曰<lb/>
看來天地不知夜飛入園林總是春平仲乃服其工<lb/>
苕溪漁隱曰東坡雪詩有飛花又舞謫仙簷之句余讀<lb/>
李謫仙詩好鳥迎春歌後院飛花送酒舞前簷恐或用<lb/>
此事也應慙落地梅花熾故作漫天栁絮飛世傳王淡<lb/>
<pb n="KR4i0029_WYG_029-8a"/>
交雪句似梅花落地如栁絮因風與坡詩全相類豈偶<lb/>
然邪遺蝗入地應千尺宿麥連雲有幾家葢蝗遺子於<lb/>
地若雪深一尺則入地一丈麥得雪則資茂而成稔嵗<lb/>
此老農之語也故東坡皆收拾入詩句殆無餘藴矣余<lb/>
亦嘗有春雪鄙句潤資宿麥兩歧秀寒勒新花幾信風<lb/>
遯齋閑覽云羅可嘗作百韻雪詩其間有斜侵潘岳鬢<lb/>
横上馬良眉誠佳句也<lb/>
苕溪漁隱曰羅隱雪詩云曉窓呵筆尋詩句一片飛來<lb/>
<pb n="KR4i0029_WYG_029-8b"/>
紙上消格雖不髙亦小巧可喜<lb/>
石林詩話云至和嘉祐間場屋舉子為文尚竒澁讀或<lb/>
不成句歐公力欲革其弊既知貢舉凡文涉雕刻者皆<lb/>
黜之時范景仁王禹玉梅公儀韓子華同事而梅聖俞<lb/>
為參詳官未引試前唱酬詩極多歐公有無譁戰士銜<lb/>
枚勇下筆春蠶食葉聲最為警策聖俞有萬蟻戰酣春<lb/>
畫永五星明處夜堂深亦為諸公所稱及放榜平時有<lb/>
聲如劉暉輩皆不預選士論頗洶洶未幾詩傳遂鬨然<lb/>
<pb n="KR4i0029_WYG_029-9a"/>
以為主司惟酬唱不暇詳考且言以五星自比而待我<lb/>
曹為蠶蟻因造為醜語自是禮闈不復作詩終元豐末<lb/>
幾三十年元祐初雖稍稍為之要不如前日之盛然是<lb/>
牓得蘇子瞻為第二人子由與曽子固皆在選中亦不<lb/>
可謂不得人矣<lb/>
西清詩話云世傳歐公掌貢闈舉子問堯舜是幾種事<lb/>
公曰疑事不用使此乃南唐湯恱楊鸞問荅見鄭文寶<lb/>
江表誌非歐公之言也<lb/>
<pb n="KR4i0029_WYG_029-9b"/>
蔡寛夫詩話云故事春試進士皆在南省中東廂刑部<lb/>
有樓甚宏壯旁視宣徳直抵州橋鎖院毎以正月五日<lb/>
至元夕例未引試考官徃往竊登樓以望御路燈火之<lb/>
盛宋宣獻公在翰林時上元以修史促成書特免扈從<lb/>
嘗賦詩云屬書不得陪春豫結客何妨事夜遊還勝南<lb/>
宫假宗伯重扉深鎖暗登樓葢謂此至嘉祐中歐陽文<lb/>
忠公知舉梅聖俞作莫登樓詩諸公相與唱和自是遂<lb/>
為禮闈一盛事予崇寧初為㸃檢試巻官嘗亦屢登壁<lb/>
<pb n="KR4i0029_WYG_029-10a"/>
間猶有前輩題字甚多然无復數公之樂矣今省廢為<lb/>
開封府樓亦隨毁<lb/>
東軒筆録云范希文守邉日作漁家傲樂歌數闋皆以<lb/>
塞下秋來為首句頗述邉鎮之勞苦永叔嘗呼為窮塞<lb/>
主之詞及王尚書素守平凉永叔亦作漁家傲一詞以<lb/>
送之其斷章曰載勝歸來飛㨗奏傾賀酒玉階遥獻南<lb/>
山夀顧謂王曰此真元帥之事也<lb/>
　<lb/>
<pb n="KR4i0029_WYG_029-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話前集巻二十九<lb/>
</p>
<p>
</p>
  </div>
</body>
</text>
</TEI>
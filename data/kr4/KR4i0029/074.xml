<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隠叢話後集卷十三</head> <lb/>
    <p>
<pb n="KR4i0029_WYG_074-1a"/>
欽定四庫全書<lb/>
　漁隠叢話後集卷十三<lb/>
　　　　　　　　　　　　　宋　胡仔　撰<lb/>
　　醉吟先生<lb/>
法藏碎金云余嘗愛樂天有詩云未得無生心白頭亦<lb/>
為夭看韻對第四有說宋蕭惠開曽為益州刺史有所<lb/>
取求而不得遂誣告其人訕毁朝政先戮而後奏孝武<lb/>
稱快及明帝即位惠開因四方反叛後雖歸順負釁不<lb/>
<pb n="KR4i0029_WYG_074-1b"/>
得志每謂人曰人生不得行胸臆雖百嵗猶為夭未幾<lb/>
病發嘔血吐物如肺肝而死因詳白蕭二人之言各歎<lb/>
人生心無所得雖夀為夭而善惡智愚相背絶逺何啻<lb/>
霄壤之殊也<lb/>
復齋漫錄云樂天以詩謁顧况况喜其咸陽原上草云<lb/>
野火燒不盡春風吹又生予以為不若劉長卿春入燒<lb/>
痕青之句語簡而意盡<lb/>
蘇子由云元符二年予自海嶺再謫龍川既至廬於城<lb/>
<pb n="KR4i0029_WYG_074-2a"/>
西聖夀僧舍閉門索然無以終日欲借書於居人而民<lb/>
家無蓄書者獨西鄰黄氏世為儒粗有簡冊乃得樂天<lb/>
文集閱之樂天少年知讀佛書習禪定既涉世履憂患<lb/>
胸中了然照諸幻之空故其還朝為從官小不合即捨<lb/>
去分司東洛優㳺終老葢唐世士大夫達者如白樂天<lb/>
寡矣予方流轉風浪未知所止息觀其遺文中甚愧之<lb/>
然樂天處世不幸在牛李黨中觀其平生端而不倚非<lb/>
有所附麗者也盖勢有所至而不能已耳㑹昌之初李<lb/>
<pb n="KR4i0029_WYG_074-2b"/>
文饒用事樂天適已七十遂致仕不三年而沒嗟夫文<lb/>
饒尚不能置一樂天於分司中邪然樂天每間吟衰病<lb/>
發於詠嘆輒以公卿投荒僇死不獲其終者自解余亦<lb/>
不鄙之至其聞文饒謫朱崖三絶句刻核尤甚樂天雖<lb/>
陋葢不至此也且樂天死於㑹昌之初而文饒之竄在<lb/>
㑹昌末年此决非樂天之詩豈樂天之徒淺陋不學者<lb/>
附益之邪樂天之賢當為辨之苕溪漁隠曰余以元和<lb/>
錄考之居易年長於徳裕視徳裕為晚進方徳裕任浙<lb/>
<pb n="KR4i0029_WYG_074-3a"/>
西觀察使居易為蘇州刺史德裕以使職自居不少假<lb/>
借居易不得已以卑禮見及其貶也故為詩云昨夜新<lb/>
生黄雀兒飛來直上紫籐枝擺頭撼腦花園裏將為春<lb/>
光總屬伊開園不解栽桃李滿地惟聞種蒺藜萬里崖<lb/>
州君自去臨行惆悵欲怨誰樂天曽任蘇州日要勒煩<lb/>
文用禮儀從此結成千萬恨今朝果中白家詩然醉吟<lb/>
先生傳及實錄皆謂居易㑹昌六年卒而徳裕貶於大<lb/>
中二年或謂此詩為偽余又以新唐書二人本傳考之<lb/>
<pb n="KR4i0029_WYG_074-3b"/>
㑹昌初白居易以刑部尚書致政六年卒李徳裕大中<lb/>
二年貶崖州司户叅軍㑹昌盡六年距大中二年正隔<lb/>
三年則此三詩非樂天所作明甚但蘇子由以謂樂天<lb/>
死於㑹昌之初而文饒竄於㑹昌之末偶一時所記之<lb/>
誤耳<lb/>
藝苑雌黄云琵琶行云家在蝦蟇陵下住予按國史補<lb/>
云舊說董仲舒墓門下人至皆下馬故謂之下馬陵語<lb/>
訛為蝦蟇陵故東坡詩云隻雞敢㤀喬公語下馬聊尋<lb/>
<pb n="KR4i0029_WYG_074-4a"/>
董相墳又謝徐朝奉啟云過而下馬空瞻董相之陵葢<lb/>
用此事郭氏佩觹亦嘗論此云長安董仲舒墓名曰下<lb/>
馬陵今轉語為蝦蟆陵事出黄京紀白氏琵琶行葢徇<lb/>
俗之過也予謂世俗訛謬極多古樂府有相府蓮者其<lb/>
後訛而為想夫憐藥名有補骨脂者其後訛而為破故<lb/>
紙亦豈下馬陵之類歟<lb/>
法藏碎金云余嘗愛樂天詞㫖曠達沃人胸中有句云<lb/>
我無奈命何委順以待終命無奈我何方寸如虚空夫<lb/>
<pb n="KR4i0029_WYG_074-4b"/>
如是則造化均偏不足為休戚而况時情物態安能刺<lb/>
鯁其心乎<lb/>
苕溪漁隠曰梨花一枝春帶雨桃花亂落如紅雨小院<lb/>
深沉杏花雨黄梅時節家家雨皆古今詩詞之警句也<lb/>
予甞欲作一亭子四面皆植花一色榜曰四雨豈不佳<lb/>
哉秦少㳺題扇頭小詩云絶島煙生樹秋江浪拍空憑<lb/>
君添小艇畫我作漁翁余嘗用此寫真則𤣥真子家風<lb/>
也<lb/>
<pb n="KR4i0029_WYG_074-5a"/>
脞說云商玲瓏餘杭歌者樂天作郡日賦歌與之云罷<lb/>
胡琴掩秦瑟玲瓏再拜歌初畢誰道使君不解歌聽唱<lb/>
黄雞與白日黄雞催曉丑時鳴白日催年酉恃沒腰間<lb/>
紫綬繫未穏鏡裏朱顔看巳失玲瓏玲瓏奈老何使君<lb/>
歌罷汝還歌時元微之在越州厚幣邀至月餘使盡歌<lb/>
所唱之曲作詩送行兼寄樂天云休遣玲瓏唱我辭我<lb/>
辭多是寄君詩却向江邊整回櫂月落潮平是去時苕<lb/>
溪漁隠曰東坡用此歌夜飲次韻畢推官云紅燭照庭<lb/>
<pb n="KR4i0029_WYG_074-5b"/>
嘶腰褭黄雞催曉唱玲瓏又次韻蘇伯固主簿重九日<lb/>
云只有黄雞與白日玲瓏應識使君歌又樂天與劉十<lb/>
九同宿詩紅旗破賊非吾事黄紙除書無我名惟共嵩<lb/>
陽劉處士圍棋賭酒到天明故東坡題杜介熙熙堂云白<lb/>
砂碧玉味方永黄紙紅旗心已灰白砂碧玉事見續神<lb/>
仙傳<lb/>
髙齋詩話云樂天詩相爭兩蝸角所得一牛毛後之使<lb/>
蝸角事悉稽之而偶對各有所長吕吉甫云南北戰爭<lb/>
<pb n="KR4i0029_WYG_074-6a"/>
蝸兩角古今興廢貉同丘山谷云千里追奔兩蝸角百<lb/>
年得意大槐宫又云功名富貴兩蝸角險阻艱難酒一<lb/>
杯洪龜父云一朝厭蝸角萬里騎<graphic n="KR1706" url="https://raw.githubusercontent.com/kanripo/KR-Gaiji/master/images/KR1706.png" mimeType="image/png"/>背<lb/>
蔡寛夫詩話云唐制諫議大夫班給事中上中書舍人<lb/>
班又次之然自外入為諫議者嵗滿始遷給事中給事<lb/>
中嵗滿始遷舍人葢以下為進故有上坡下坡之說樂<lb/>
天贈丁給事詩所謂雲彩誤居青瑣地風流合在紫薇<lb/>
天東曹漸去西垣近鶴駕無妨更着鞭雖以為戲亦當<lb/>
<pb n="KR4i0029_WYG_074-6b"/>
時實事也<lb/>
苕溪漁隠曰樂天有句云放眼看青山任頭生白髪其<lb/>
超放如此先君亦甞有句云人有悲歡頭易白山無今<lb/>
古色長青麈史云杜子美善於用故事及常語多離析<lb/>
或倒用其句盖如此則語峻而體徤意亦深穏矣如露<lb/>
從今夜白月是故鄉明之類是也樂天工於用對寄微之<lb/>
詩云白頭吟處變青眼望中穿可為佳句然不若别來<lb/>
頭併白相見眼終青尤為工也<lb/>
<pb n="KR4i0029_WYG_074-7a"/>
東坡云元祐元年予為中書舍人時執政患本省事多<lb/>
泄漏欲於舍人㕔後作露籬禁同省往來予白諸公應<lb/>
湏簡要清通何必栽籬插棘公笑而止明年竟作之暇<lb/>
日讀樂天集有云西省北苑新作小亭種竹開䆫東通<lb/>
騎省與李常侍隔䆫小飲作詩乃知唐時西掖後作窻<lb/>
以通東省而今日本省不得往來可歎也苕溪漁隠曰<lb/>
長慶集詩云結託白頭伴相依青竹叢題詩新壁上酌<lb/>
酒小䆫中深院晩無日虚簷晝有風金貂醉看好囬首<lb/>
<pb n="KR4i0029_WYG_074-7b"/>
紫垣東<lb/>
蔡寛夫詩話云呉中作鮓多用龍溪池中蓮葉包為之後<lb/>
數日取食比缾中氣味特妙樂天詩就荷葉上包魚鮓<lb/>
當石渠中浸酒尊葢昔人已有此法也<lb/>
法藏碎金云樂天有云此身不欲多强健强徤多生人<lb/>
我心于良史有云僻居人事少多病道心生是知體中<lb/>
微苦未可心情不足<lb/>
復齋漫錄云樂天詩云自從苦學空門法銷盡平生種<lb/>
<pb n="KR4i0029_WYG_074-8a"/>
種心惟有詩魔除未得每逢風月一哦唫又云人多有<lb/>
一癖我癖在章句萬縁皆已銷此病猶未去此意凡兩<lb/>
用也太白舉杯邀明月對影成三人又云獨酌勸孤影<lb/>
此意亦兩用也太白本取淵明揮杯勸孤影之句<lb/>
復齋漫錄云思竹窻詩云不憶西窻松不憶南園菊惟<lb/>
憶新昌居蕭蕭北窻竹又題沈子明壁間云不愛君池<lb/>
東十叢菊不愛君池南萬竿竹愛君簾下唱歌人色似<lb/>
芙蓉聲似玉二詩相反如此<lb/>
<pb n="KR4i0029_WYG_074-8b"/>
法藏碎金云醉吟先生有句云歸去卧雲人謀身計非<lb/>
誤又有句云回首語秋光東來應不錯人謂先生率爾<lb/>
成章予謂先生的然有理<lb/>
東臯雜錄云詩伐木丅丁鳥鳴嚶嚶出自幽谷遷于喬<lb/>
木鄭箋云嚶嚶兩鳥聲正文與注皆未甞及黄鳥自白<lb/>
樂天作六帖始類入鶯門中又作詩每用之如谷幽鶯<lb/>
暫遷不失遷鶯侣鶯遷各異年樹集鶯朋友之類其後<lb/>
人多祖述用之也<lb/>
<pb n="KR4i0029_WYG_074-9a"/>
緗素雜記云劉夢得嘉話云今謂進士登第為遷鶯者<lb/>
久矣葢自毛詩伐木篇云伐木丁丁鳥鳴嚶嚶出自幽<lb/>
谷遷于喬木又曰嚶其鳴矣求其友聲並無鶯字頃嵗<lb/>
省試早鶯求友詩又鶯出谷詩别書固無證據斯大誤<lb/>
也余謂今人吟詠多用遷鶯出谷之事又曲名喜遷鶯<lb/>
者皆循襲唐人之誤也故宋景文公詩云曉報谷鶯朋<lb/>
友動又云杏園初日待鶯遷舒王云鶯猶尋舊友惟漢<lb/>
梁鴻東逰作思友人詩曰鳥嚶嚶兮友之期念髙子兮<lb/>
<pb n="KR4i0029_WYG_074-9b"/>
僕懐思南史劉孝標廣絶交論云嚶嚶相召星流電激<lb/>
是真得毛詩之意苕溪漁隠曰涪翁和荅元明詩云千<lb/>
林風月鶯求友萬里雲山雁斷行亦承唐人之誤然自<lb/>
唐至今誤用者甚衆為時碩儒尚猶如此餘何足怪邪<lb/>
洪駒父詩話云古今詩人誤用㤀憂為萱草出谷遷喬<lb/>
為黄鶯按詩云焉得諼草言樹之背諼㤀也詩言焉得<lb/>
芳草可以忘憂植之於北堂本非庭萱也詩曰伐木丁<lb/>
丁鳥鳴嚶嚶出自幽谷遷于喬木注云嚶嚶兩鳥聲也<lb/>
<pb n="KR4i0029_WYG_074-10a"/>
非鶯也崔豹古今注云萱草㤀憂與禽經稱鶯鳩嚶嚶<lb/>
然要是後人傅㑹非詩本意苕溪漁隠曰余觀詩注云<lb/>
諼草令人忘憂背北堂也箋云憂以生疾恐將危身欲<lb/>
㤀之又嵇康養生論云合歡蠲忿萱草㤀憂李善引毛<lb/>
萇詩傳與詩注同然則駒父之言真誤矣<lb/>
法藏碎金云白氏集中頗有遣懐之作故達道之人率<lb/>
多愛之余友李公維錄出其詩名曰養恬集余亦如之<lb/>
名曰助道其詞語葢於經教法門用此彌縫其闕而直<lb/>
<pb n="KR4i0029_WYG_074-10b"/>
截曉悟於人也予愛其詩云羲和走馭趂年光不許人<lb/>
間日月長遂使四時都是電爭教兩鬢不成霜榮銷枯<lb/>
至無非命壯盡衰來亦是常已共身心要約定窮通生<lb/>
死不驚忙予今擬其語句聊加變易入於别韻前述時<lb/>
景之迅遷後述世態之不一而終篇亦斷之以不驚也<lb/>
詩云羲和走馭趂年華不許人間嵗月賒春正艶陽春<lb/>
即老日方亭午日還斜時情莫惻深如海世事難齊亂<lb/>
似麻已共身心要約定古今如此勿驚嗟<lb/>
<pb n="KR4i0029_WYG_074-11a"/>
許彦周詩話云樂天詩云春色辭門柳秋聲到井梧此<lb/>
語未易及也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0029_WYG_074-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隠叢話後集卷十三<lb/>
</p>
<p>
</p>
  </div>
</body>
</text>
</TEI>
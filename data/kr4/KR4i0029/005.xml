<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻五</head> <lb/>
    <p>
<pb n="KR4i0029_WYG_005-1a"/>
欽定四庫全書<lb/>
　漁隱叢話前集巻五<lb/>
　　　　　　　　　　　　　宋　胡仔　撰<lb/>
　　李謫仙<lb/>
六一居士云落日欲沒峴山西倒着接䍦花下迷襄陽<lb/>
小兒齊拍手大家齊唱白銅鞮此常言也至於清風明<lb/>
月不用一錢買玉山自倒非人推然後見太白之横放<lb/>
所以驚動千古者固不在此乎<lb/>
<pb n="KR4i0029_WYG_005-1b"/>
吕氏童䝉訓云如曉月出天山蒼茫雲海間長風一萬<lb/>
里吹度玉門闗及沙墩至梁苑二十五長亭大舶夾雙<lb/>
櫓中流鵝鸛鳴之類皆氣葢一世學者能熟味之自然<lb/>
不褊淺矣詩眼云山谷言學者若不見古人用意處但<lb/>
得其皮毛所以去之更逺如風吹栁花滿店香若人復<lb/>
能為此句亦未是太白至於吳姬壓酒勸客嘗壓酒字<lb/>
他人亦難及金陵子弟来相送欲行不行各盡觴益不<lb/>
同請君試問東流水别意與之誰短長此乃真太白妙<lb/>
<pb n="KR4i0029_WYG_005-2a"/>
處當潜心焉故學者先以識為主禪家所謂正法眼直<lb/>
須具此眼目方可入道<lb/>
西清詩話云太白歴見司馬子㣲謝自然賀知章或以<lb/>
為可與神遊八極之表或以為謫仙人其風神超邁英<lb/>
爽可知後世詞人狀者多矣亦間於丹青見之俱不若少<lb/>
陵落月滿屋梁猶疑照顔色熟味之百世之下想見風<lb/>
采此與李太白傳神詩也<lb/>
東坡云唐末五代文章衰陋詩有貫休書有亞棲村俗<lb/>
<pb n="KR4i0029_WYG_005-2b"/>
之氣大率相似如蘇子美家收張長史書云隔簾歌已<lb/>
俊對坐貌彌精語既凡惡而字法真亞棲之流近見曽<lb/>
子固編太白集自云頗獲遺亡如贈懐素草書歌及笑<lb/>
矣乎數首皆貫休已下詞格二人皆號有識者故深可<lb/>
怪白樂天贈徐凝韓退之贈賈島之類皆世俗無知者<lb/>
所託不足多怪山谷云太白集中長干行二篇妾髪初<lb/>
覆額真太白作也憶妾深閨裏李益尚書作也所謂癡<lb/>
妬尚書李十郎者也詞意亦清麗可喜亂之太白詩中<lb/>
<pb n="KR4i0029_WYG_005-3a"/>
亦不甚逺大儒曽子固刋定亦不能别也太白豪放人<lb/>
中鳯凰麒麟譬如生富貴人雖醉着瞑暗啽囈中作無<lb/>
義語終不作寒乞聲耳今太白詩中謬入他人作者略<lb/>
有十之二三欲刪正者當用吾言考之<lb/>
蔡寛夫詩話云太白之從永王璘世頗疑之唐書載其<lb/>
事甚略亦不為明辨其是否獨其詩自序云半夜水軍<lb/>
来潯陽滿旌旃空名適自誤廹脅上樓舡從賜五百金<lb/>
棄之若浮煙辭官不受賞翻謫夜郎天然太白豈從人<lb/>
<pb n="KR4i0029_WYG_005-3b"/>
為亂者哉葢其學本出從横以氣俠自任當中原擾攘<lb/>
時欲藉之以立竒功耳故其東廵歌有但用東山謝安<lb/>
石為君談笑靜胡沙之句至其卒章乃云南風一掃胡塵<lb/>
靜西入長安到日邊亦可見其志矣大抵才髙意廣如<lb/>
孔北海之徒固未必有成功而知人料事尤其所難議<lb/>
者或責以璘之猖獗而欲仰以立事不能如孔巢父蕭<lb/>
頴士察於未萌斯可矣若其志亦可哀已<lb/>
蘇子由云李白詩類其為人俊發豪放華而不實好事<lb/>
<pb n="KR4i0029_WYG_005-4a"/>
喜名不知義理之所在也語用兵則先登陷陣不以為<lb/>
難語游俠則白書殺人不以為非此豈其誠能也白始<lb/>
以詩酒奉事明皇遇讒而去所至不改其舊永王將據<lb/>
江淮白起而從之不疑遂以放死今觀其詩固然唐詩<lb/>
人李杜稱首今其詩皆在杜甫有好義之心白所不及<lb/>
也漢髙祖歸豐沛作歌曰大風起兮雲飛揚威加海内<lb/>
兮歸故鄉安得猛士兮守四方髙帝豈以文字髙世者<lb/>
帝王之度固然發於中而不自知也白詩反之曰但歌大<lb/>
<pb n="KR4i0029_WYG_005-4b"/>
風雲飛揚安用猛士守四方其不識理如此老杜贈白<lb/>
詩有重與細論文之句謂此類也哉<lb/>
東坡云湘中老人讀黄老手援紫藟坐碧草春至不知<lb/>
湘水深日暮忘却巴陵道唐末有人見作是詩者詞氣<lb/>
殆是李謫仙予都下見有人擕一紙文書字則顔魯公<lb/>
也墨迹如未乾紙亦新健其詩曰朝披夢澤雲笠釣青<lb/>
茫茫此語非太白不能道也苕溪漁隱曰太白此詩中<lb/>
後云暮跨紫鱗去海氣侵肌涼亦竒語也<lb/>
<pb n="KR4i0029_WYG_005-5a"/>
西清詩話云太白仙去後人有見其詩略云斷崖如削<lb/>
𤓰嵐光破崖緑天河従中來白雲漲川谷玉案勅文字<lb/>
世眼不可讀攝身凌青霄松風吹我足又云舉袖露條<lb/>
脱招我飯胡麻真雲煙中語也<lb/>
東坡云今太白集中有悲來乎笑矣乎及贈懐素草書<lb/>
數詩決非太白作葢唐末五代間學齊已輩詩也余舊<lb/>
在富陽見國清院太白詩絶凡近過彭澤興唐院又見<lb/>
太白詩亦非是良由太白豪俊語不甚擇集中亦往往<lb/>
<pb n="KR4i0029_WYG_005-5b"/>
有臨時率然之句故使妄庸輩敢耳若杜子美世豈復<lb/>
有偽撰邪余嘗舟次姑熟堂下讀姑熟十詠怪其語淺<lb/>
近不類李白王平甫云此李赤詩也亦見柳子厚集自<lb/>
此李白故名赤其後為厠鬼所惑以死今觀其詩止此<lb/>
而以太白自比則其人心疾乆矣豈厠鬼之罪也苕溪<lb/>
漁隱曰東坡此語葢有所譏而云<lb/>
山谷云余評李白詩如黄帝張樂於洞庭之野無首無<lb/>
尾不主故常非墨工槧人所可擬議吾友黄介讀李杜<lb/>
<pb n="KR4i0029_WYG_005-6a"/>
優劣論曰論文政不當如此余以為知言<lb/>
荆公云詩人各有所得清水出芙蓉天然去雕飾此李<lb/>
白所得也或看翡翠蘭苕上未掣鯨魚碧海中此老杜<lb/>
所得也横空盤硬語妥帖力排奡此韓愈所得也<lb/>
雪浪齋日記云或云太白詩其源流出於鮑明逺如樂<lb/>
府多用白紵故子美云俊逸鮑參軍蓋有譏也<lb/>
漫叟詩話云詩中有助語若牀頭厯日無多子借問别<lb/>
來太瘦生之句子與生字初不當輕重<lb/>
<pb n="KR4i0029_WYG_005-6b"/>
該聞録云唐崔顥題武昌黄鶴樓詩云昔人已乗白雲<lb/>
去此地空餘黄鶴樓黄鶴一去不復返白雲千載空悠<lb/>
悠晴川歴歴漢陽樹芳草萋萋鸚鵡洲日暮家山何處<lb/>
在煙波江上使人愁李太白負大名尚曰眼前有景道<lb/>
不得崔顥題詩在上頭欲擬之較勝負乃作金陵登鳳<lb/>
皇臺詩苕溪漁隱曰太白登鳯皇臺詩云鳯皇臺上鳯<lb/>
皇游鳯去臺空江自流吳宫花草埋幽徑晉國衣冠成<lb/>
古丘三山半落青天外二水中分白鷺洲摠為浮雲能<lb/>
<pb n="KR4i0029_WYG_005-7a"/>
蔽日長安不見使人愁潘子真詩話云陸賈新語曰邪<lb/>
臣蔽賢猶浮雲之鄣日月也太白詩摠為浮雲能蔽日<lb/>
長安不見使人愁葢用此語<lb/>
西清詩話云蘄州黄梅縣峰頂寺在水中央環伏萬山<lb/>
人迹所罕到曽阜為令時因事登其上見梁間一粉版<lb/>
塵暗粉落拂滌視之乃謫仙詩云夜宿峰頂寺舉手捫<lb/>
星辰不敢髙聲語恐驚天上人世間傳揚大年幼時詩<lb/>
非也<lb/>
<pb n="KR4i0029_WYG_005-7b"/>
洪駒父詩話云世謂杜集中贈太白詩最多而李集初<lb/>
無一篇與杜者按叚成式酉陽雜俎云李集有堯祠贈<lb/>
杜補闕者老杜也其詩曰我覺秋興逸誰言秋氣悲山<lb/>
將落日去水與晴相宜雲歸碧海少雁度青天遲相失<lb/>
各萬里茫然空爾思不獨飯顆山之句也<lb/>
隱居詩話云世言韓愈白居易無徃來之詩非也退之<lb/>
招樂天詩云曲江水滿花千樹有底忙時不肯來又送<lb/>
靈師詩云開忠二州牧詩賦時多傳失職不把筆珠璣<lb/>
<pb n="KR4i0029_WYG_005-8a"/>
為誰編是時韋處厚守開州白居易守忠州也又有放<lb/>
朝曽不報半夜蹋泥歸之句樂天和曰仍聞放朝夜誤<lb/>
出到街頭樂天有寄退之詩曰近来韓閣老疏我我先<lb/>
知量大嫌甜酒才髙笑小詩<lb/>
洪駒父詩話云新唐書嚴武傳云武在蜀放肆房琯以<lb/>
故宰相為部内刺史武踞慢不為禮最厚杜甫然欲殺<lb/>
甫數矣李白作蜀道難乃為房與杜危之矣新唐書據<lb/>
范攄雲溪友議言之耳按唐書摭言載李白始自西蜀<lb/>
<pb n="KR4i0029_WYG_005-8b"/>
至京道未甚振因以所業贄謁賀知章知章覽蜀道難<lb/>
一篇曰子謫仙人也按白本傳天寳初因吳筠被召亦<lb/>
至長安時徃見賀知章則與嚴武帥蜀嵗月懸逺嘗見<lb/>
李集一本於蜀道難題下注諷章仇兼瓊也考其年月<lb/>
近之矣謂危房杜者非也新唐書第弗深考耳<lb/>
沈存中筆談云前史稱嚴武為劍南節度不法李白為<lb/>
作蜀道難按孟棨所記白初至京師賀知章聞名首詣<lb/>
之白出蜀道難時乃天寳初也嚴武為劍南乃在至徳<lb/>
<pb n="KR4i0029_WYG_005-9a"/>
巳後肅宗時年代甚逺蓋小説所記率多舛誤苕溪漁<lb/>
隱曰二説辨證李白蜀道難非謂嚴武作明白如此則<lb/>
新唐書牴牾無疑苕溪漁隱曰老杜寄李十二白詩云<lb/>
詩成泣鬼神元和中范傳正記誌白墓云賀公知章吟<lb/>
公烏棲曲云此詩可以哭鬼神矣李徳裕述夢詩云荷<lb/>
靜蓬池膾氷寒郢水醪唐學士初上賜食悉是蓬萊池<lb/>
魚膾夏至頒氷及酒以酒味濃和氷而飲禁中有郢酒<lb/>
坊古人作詩類皆摭實豈若今人憑空造語邪<lb/>
<pb n="KR4i0029_WYG_005-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話前集巻五<lb/>
</p>
<p>
</p>
  </div>
</body>
</text>
</TEI>
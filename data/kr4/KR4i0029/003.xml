<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻三</head> <lb/>
    <p>
<pb n="KR4i0029_WYG_003-1a"/>
欽定四庫全書<lb/>
　漁隱叢話前集巻三<lb/>
　　　　　　　　　　　　　　　宋　胡仔　撰<lb/>
　　五柳先生上<lb/>
東坡云世傳桃源事多過其實考淵明所記止言先世避秦<lb/>
亂來此則漁人所見似是其子孫非秦人不死者也又云殺<lb/>
雞作食豈有仙而殺者乎舊説南陽有菊水水甘而芳居民<lb/>
三十餘家飲其水皆夀或至百二三十嵗蜀青城山老人村<lb/>
<pb n="KR4i0029_WYG_003-1b"/>
有五世孫者道極嶮逺生不識鹽醯而溪中多枸杞根如龍<lb/>
蛇飲其水故夀近嵗道稍通漸能致五味而夀亦益衰桃源<lb/>
蓋此比也使武陵太守得而至焉則已化為爭奪之場乆矣<lb/>
常意天壤之間若此者甚衆不獨桃源苕溪漁隱曰東坡此<lb/>
論葢辨證唐人以桃源為神仙如王摩詰劉夢得韓退之作<lb/>
桃源行是也惟王介甫作桃源行與東坡之論暗合今具載<lb/>
其詞云望夷宫中鹿為馬秦人半死長城下避世不獨啇<lb/>
山翁亦有桃源種桃者此來種桃經幾春採花食實枝<lb/>
<pb n="KR4i0029_WYG_003-2a"/>
為薪兒孫生長與世隔雖有父子無君臣漁郎漾舟迷<lb/>
逺近花間相見驚相問世上惟知古有秦山中豈料今<lb/>
為晉聞道長安吹戰塵春風回首一霑巾重華一去寧<lb/>
復得天下紛紛經幾秦洪駒父云桃源非神仙予素知<lb/>
狀比來見東坡和淵明桃源詩序論其非神仙暗與人<lb/>
意合其敢妄言如此豈非預先偷子一聨詩乎<lb/>
髙齋詩話云荆公桃源行云望夷宫中鹿為馬秦人半<lb/>
死長城下指鹿為馬乃二世事而長城之後乃始皇也<lb/>
<pb n="KR4i0029_WYG_003-2b"/>
又指鹿事不在望夷宫中荆公此詩追配古人惜乎用<lb/>
事失照管為可恨耳<lb/>
唐子西語録云唐人有詩云山僧不解數甲子一葉落<lb/>
知天下秋及觀元亮詩云雖無紀厯志四時自成嵗便<lb/>
覺唐人費力如桃源記言尚不知有漢無論魏晉可見<lb/>
造語之簡妙葢晉人工造語而元亮其尤也<lb/>
山谷云東坡在潁州時因歐陽叔弼讀元載傳歎淵明<lb/>
之絶識遂作詩云淵明求縣令本縁食不足束帶向督<lb/>
<pb n="KR4i0029_WYG_003-3a"/>
郵小屈未為辱飜然賦歸去豈不念窮獨重以五斗米<lb/>
折腰營口腹如何元相國萬鐘不滿欲胡椒銖兩多安<lb/>
用八百斛以此殺其身何翅抵鵲玉徃者不可悔吾其<lb/>
反自燭淵明隠約栗里柴桑之間或飯不足也顔延年<lb/>
送錢二十萬即日送酒家與蓄積不知紀極至藏胡椒<lb/>
八百斛者相去逺近豈直睢陽蘇合彈與蜣蜋糞丸比<lb/>
哉<lb/>
韓子蒼云以淵明傳及詩考之自庚子嵗始作建威參<lb/>
<pb n="KR4i0029_WYG_003-3b"/>
軍由參軍為彭澤令遂弃官歸是嵗乙巳凡為吏者六<lb/>
嵗故云疇昔居上京六載去還歸然淵明乙已三月尚<lb/>
為參軍十一月去彭澤而云家貧耕植不足自給何也<lb/>
傳言淵明以郡遣督郵至即日解印綬去而淵明自序<lb/>
以程氏妹喪去奔武昌余觀此士既以違已交病又愧<lb/>
役於口腹意不欲仕乆矣及因妹喪即去葢其孝友如<lb/>
此世人但以不屈於州縣吏為髙故以因督郵而去此<lb/>
士識時委命其意固有在矣豈一督郵能為之去就哉<lb/>
<pb n="KR4i0029_WYG_003-4a"/>
躬耕乞食且猶不恥而恥屈於督郵必不然矣<lb/>
東坡云孔子不取㣲生髙孟子不取於陵仲子惡其不<lb/>
情也陶淵明欲仕則仕不以求之為嫌欲隱則隱不以<lb/>
去之為髙飢則扣門而乞食飽則雞黍以迎客古今賢<lb/>
之貴其真也苕溪漁隱曰余嘗三復斯言可謂至論而<lb/>
冷齋夜話輒竄易其語雜以漢髙帝之事決非東坡議<lb/>
論也吾故表而出之<lb/>
東坡云余舊好誦陶潛歸去來嘗患其不入音律近輒<lb/>
<pb n="KR4i0029_WYG_003-4b"/>
㣲加増損作般涉調哨遍雖㣲改其詞而不改其意請<lb/>
以文選及本傳攷之方知字字皆非創入也詞曰為米<lb/>
折腰因酒弃家身口交相累歸去来誰不遣君歸覺從<lb/>
前俱非今是露未晞征夫指予歸路門前笑語喧童稚<lb/>
嗟舊菊都荒新松暗老吾年今已如此但小䆫容膝閉<lb/>
柴扉策杖看孤雲暮鴻飛雲出無心鳥倦知還本非有<lb/>
意噫歸去来兮我今忘我兼忘世親戚無浪語琴書中<lb/>
有真味步翠麓﨑嶇泛清溪窈窕涓涓暗谷流春水觀<lb/>
<pb n="KR4i0029_WYG_003-5a"/>
草木欣榮幽人自感吾生行且休矣念寓形宇内復幾<lb/>
時不自覺皇皇欲何之委吾心去留誰計神仙知在何<lb/>
處富貴非吾志但知臨水登山嘯詠自引壺觴自醉此<lb/>
生天命更奚疑且乗流遇坎還止東坡云陶潛詩採菊<lb/>
東籬下悠然見南山採菊之次偶然見山初不用意而<lb/>
景與意㑹故可喜也今皆作望南山杜子美云白鷗沒<lb/>
浩蕩萬里誰能馴葢滅沒於烟波間耳而宋敏求謂予<lb/>
云鷗不解沒改作波字二詩改此兩字覺一篇神氣索<lb/>
<pb n="KR4i0029_WYG_003-5b"/>
然也<lb/>
冷齋夜話云老杜白鷗波沒蕩今悞作浩蕩非惟無氣<lb/>
亦分外閑置波字苕溪漁隱曰禽經云鳬善浮鷗善没<lb/>
以沒字易波字則東坡之言益有理冷齋以沒字易浩<lb/>
字其理全不通浩蕩謂烟波也今云波沒蕩亦不成語<lb/>
此言無足取雞肋集云詩以一字論工拙如身輕一鳥<lb/>
過身輕一鳥下過與下與疾與落每變而每不及易較<lb/>
也如魯直之言猶碔砆之於美玉是也然此猶在工拙<lb/>
<pb n="KR4i0029_WYG_003-6a"/>
精觕之間其致思未失也記在廣陵日見東坡云陶淵<lb/>
明意不在詩詩以寄其意耳采菊東籬下悠然望南山<lb/>
則既采菊又望山意盡於此無餘藴矣非淵明意也采<lb/>
菊東籬下悠然見南山則本自采菊無意望山適舉首<lb/>
而見之故悠然忘情趣閑而景逺此未可於文字精觕<lb/>
間求之以比碔砆美玉不類<lb/>
蔡寛夫詩話云采菊東籬下悠然見南山此其閑逺自<lb/>
得之意直若超然邈出宇宙之外俗本多以見字為望<lb/>
<pb n="KR4i0029_WYG_003-6b"/>
字若爾便有褰裳濡足之態矣乃知一字之誤害理有<lb/>
如是者淵明集世既多本校之不勝其異有一字而數<lb/>
十字不同者不可概舉若隻雞招近局或以局為屬雖<lb/>
於理似不通然恐是當時語我土日以廣或以土為志<lb/>
於義亦兩通未甚相逺若此等類縱誤不過一字之失<lb/>
如見與望則併其全篇佳意敗之此校書者不可不謹<lb/>
也<lb/>
東坡云平疇交晚風良苖亦懐新非古之耦耕植杖者<lb/>
<pb n="KR4i0029_WYG_003-7a"/>
不能道此語非予之世農亦不能識此語之妙也<lb/>
東坡云乞食詩云銜戢知何謝㝠報以相貽淵明得一<lb/>
食至欲以冥謝主人哀哉哀哉此大類丐者口頰也非<lb/>
獨余哀之舉世莫不哀之也飢寒常在身前功名常在<lb/>
身後二者不相待此士之所以窮也讀史述九章夷齊<lb/>
箕子盖有感而云去之五百餘載吾猶識其意也詠二<lb/>
疏詩淵明未嘗出二疏既出而知返其志一也或以謂<lb/>
既出而返如從病得愈其味勝於初不病此或者顛倒<lb/>
<pb n="KR4i0029_WYG_003-7b"/>
見耳飲酒詩云客養千金軀臨化消其寳寳不能過軀<lb/>
軀化則寳亡矣人言靖節不知道吾不信也<lb/>
冷齋夜話云李格非善論文章嘗曰諸葛孔明出師表<lb/>
劉伶酒徳頌陶淵明歸去来詞李令伯乞養親表皆沛<lb/>
然如肝肺中流出殊不見斧鑿痕是數君子在後漢之<lb/>
末兩晉之間初未嘗欲以文章名世而其詞意超邁如<lb/>
此是知文章以氣為主氣以誠為主老杜詩過人在誠<lb/>
實耳誠實著見學者多不曉如玉川子醉詩昨夜村飲<lb/>
<pb n="KR4i0029_WYG_003-8a"/>
歸健倒三四五摩挲青莓苔莫嗔驚着汝又荆公扇詩云<lb/>
玉斧修成寳月團月邊仍有女乗鸞青冥風露非人世<lb/>
鬢亂釵横特地寒山谷云陶淵明責子詩曰白髪被兩<lb/>
鬢肌膚不復實雖有五男兒摠不好紙筆阿舒巳二八<lb/>
懶惰故無匹阿宣行志學而不愛文術雍端年十三不識<lb/>
六與七通子垂九齡但覔梨與栗天運茍如此且進杯<lb/>
中物觀淵明此詩想見其人慈祥戲謔可觀也俗人便<lb/>
謂淵明諸子皆不慧而淵明愁歎見於詩耳又云杜子<lb/>
<pb n="KR4i0029_WYG_003-8b"/>
美詩陶潛避俗翁未必能達道觀其著詩篇頗亦恨枯<lb/>
槁達生豈是足黙識葢不早生子賢與愚何其挂懐抱<lb/>
子美困頓於山川葢為不知者詬病以為拙于生事又<lb/>
徃徃譏議宗文宗武失學故聊解嘲耳其詩名曰遣興<lb/>
可解也俗人便為譏病淵明所謂癡人前不得説夢也<lb/>
遯齋閑覽云六一居士推重陶淵明歸去來以為江左<lb/>
髙文當世莫及涪翁云顔謝之詩可謂不遺鑪錘之功<lb/>
矣然淵明之墻數仭而不能窺也東坡晚年尤喜淵明<lb/>
<pb n="KR4i0029_WYG_003-9a"/>
詩在儋耳遂盡和其詩荆公在金陵作詩多用淵明詩<lb/>
中事至有四韻詩全使淵明詩者又嘗言其詩有竒絶<lb/>
不可及之語如結廬在人境而無車馬喧問君何能爾<lb/>
心逺地自偏由詩人以來無此句也然則淵明趣向不<lb/>
羣詞彩精拔晉宋之間一人而已苕溪漁隱曰荆公詩<lb/>
云先生嵗晚事田園魯叟遺書廢討論問訊桑麻憐已<lb/>
長按行松菊喜猶存農人調笑追尋壑稚子歡呼出候<lb/>
門遥謝載醪袪惑者吾今欲辨已忘言所謂四韻全使<lb/>
<pb n="KR4i0029_WYG_003-9b"/>
淵明詩者即此詩是也<lb/>
石林詩話云魏晉間人詩大抵專工一體如侍宴從軍<lb/>
之類故後來相與祖習者亦但因所長而取之耳謝靈<lb/>
運擬鄴中七子與江淹雜擬是也梁鍾嶸作詩品皆云<lb/>
某人詩出於某人亦以此為然論陶淵明乃以為出應<lb/>
璩此語不知其所據應璩詩不多見惟文選載其百一<lb/>
詩一篇所謂下流不可處君子慎厥初者與陶詩了不<lb/>
相類五臣注引文章錄云曹爽多違法度璩作詩以刺<lb/>
<pb n="KR4i0029_WYG_003-10a"/>
在位若百分有補於一者淵明正以脱畧世故超然物<lb/>
外為適顧區區在位者何足槩其心哉且此老何嘗有<lb/>
意欲以詩自名而追取一人而模傚之此乃當時文士<lb/>
與進取而爭長者所為何期此老之淺葢嶸之陋也江<lb/>
淹擬湯恵休詩日暮碧雲合佳人殊未來今以為佳句<lb/>
然謝靈運圎景早已滿佳人猶未適謝𤣥暉春草秋更<lb/>
緑公子未西歸即是此意嘗恠兩漢間所作騷文初未<lb/>
嘗有新語直是句句規模屈宋但換字不同耳至晉宋<lb/>
<pb n="KR4i0029_WYG_003-10b"/>
以後詩人之辭其弊亦然若是雖工亦何足道蓋當時<lb/>
祖習共以為然故未有譏之者耳<lb/>
山谷云正頼古人書正爾不能得正宜委運去皆當時<lb/>
語而或者改作上頼古人書止爾不能得甚失語法又<lb/>
述酒詩一篇有其義而亡其辭似是讀異書所作其中<lb/>
多不可解獨羊勝喪其身當是芊勝芊勝白公也諸梁<lb/>
葉公也<lb/>
韓子蒼云陳述古題述酒詩後云意不可解恐其讀異<lb/>
<pb n="KR4i0029_WYG_003-11a"/>
書所為也余反覆之見山陽舊國之句葢用山陽公事<lb/>
疑是義熙以後有所感而作也故有流淚抱中歎平王<lb/>
去舊京之語淵明忠義如此今人或謂淵明所題甲子<lb/>
不必皆義熙後此亦豈足論淵明哉唯其髙舉逺蹈不<lb/>
受世紛而至於躬耕乞食其忠義亦足見矣<lb/>
陶淵明集云文選五臣注辛丑嵗七月赴假還江陵夜<lb/>
行塗中詩云淵明詩晉所作者皆題年號入宋所作但<lb/>
題甲子而已意者恥事二姓故以異之思恱考淵明之<lb/>
<pb n="KR4i0029_WYG_003-11b"/>
詩有以題甲子者始庚子距丙辰凡十七年間只九首<lb/>
耳皆晉安帝時所作也中有乙已嵗三月為建威參軍<lb/>
使節都經前溪作此年秋乃為彭澤令在官八十餘日<lb/>
即觧印綬賦歸去來兮辭後一十六年庚申晉禅宋恭<lb/>
帝元熙二年也蕭徳施淵明傳曰自宋髙祖王業漸隆<lb/>
不復肯仕於淵明出處得其實矣寧容晉未禪宋前二<lb/>
十年輒恥事二姓所作詩但題甲子而自取異哉矧詩<lb/>
中又無有標晉年號者其所題甲子葢偶記一事耳後<lb/>
<pb n="KR4i0029_WYG_003-12a"/>
人類而次之亦非淵明之意也山谷云寧律不諧而不<lb/>
使句弱用字不工不使語俗此庾開府之所長也然有<lb/>
意於為詩也至於淵明則所謂不煩繩削而自合者雖<lb/>
然巧於斧斤者多疑其拙窘於檢括者輒病其放孔子<lb/>
曰寗武子其智可及也其愚不可及也淵明之拙與放<lb/>
豈可為不知者道哉道人曰如我按指海印發光汝暫<lb/>
舉心塵勞先起說者曰若以法眼觀無俗不真若以世<lb/>
眼觀無真不俗淵明之詩要當與一丘一壑者共之耳<lb/>
<pb n="KR4i0029_WYG_003-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話前集巻三<lb/>
</p>
<p>
</p>
  </div>
</body>
</text>
</TEI>
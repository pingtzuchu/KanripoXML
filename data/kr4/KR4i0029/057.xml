<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漁隱叢話前集巻五十七</head> <lb/>
    <p>
<pb n="KR4i0029_WYG_057-1a"/>
欽定四庫全書<lb/>
　漁隱叢話前集巻五十七<lb/>
　　　　　　　　　　　　　　宋　胡仔　撰<lb/>
　　雪竇<lb/>
苕溪漁隱曰雪竇顯禪師嘗作偈云三分光隂二早過<lb/>
靈臺一㸃不揩磨貪生逐日區區去喚不回頭争奈何<lb/>
世人貪着愛境以妄為真迷而弗返讀此偈者宜如何<lb/>
哉<lb/>
<pb n="KR4i0029_WYG_057-1b"/>
　　贊元<lb/>
僧寶傳云王荆公丁家艱閲内典於蔣山與贊元禪師<lb/>
遊從如昆弟公嘗問祖師意㫖元不答公益叩之元曰<lb/>
公般若有鄣三有近道之質一更兩生來恐純熟公曰<lb/>
願聞其説元曰公世縁深懷經濟之志用舍不能必心<lb/>
未平又多怒而學問尚理於道為所知愚此其三也特視<lb/>
利名如脱髪甘澹薄如頭陁此為近道且當以教乗滋<lb/>
茂之可也公再拜受教元為人閒靖寡言客來無貴賤<lb/>
<pb n="KR4i0029_WYG_057-2a"/>
寒温外無别語公後罷相居定林稍覺煩動即造元相<lb/>
向黙坐終日而去有詩題覺海方丈贈之云往來城府<lb/>
住山林諸法翛然但一音不與物違真道廣每隨緣起<lb/>
自禪深舌根已浄誰能壊足跡如空我得尋歲晩北窗<lb/>
聊寄傲蒲萄零落半牀隂人以為實録<lb/>
　　了元<lb/>
僧寶傳云東坡元豐末年得請歸耕陽羡舟次𤓰步以<lb/>
書抵金山了元禪師曰不必出山當學趙州上等接人<lb/>
<pb n="KR4i0029_WYG_057-2b"/>
元得書徑來東坡迎笑問之元以偈為獻曰趙州當日<lb/>
少謙光不出三門見趙王争似金山無量相大千都是<lb/>
一禪牀東坡拊掌稱善<lb/>
　　秀老<lb/>
冷齋夜話云法雲秀老闗西人面目嚴冷能以禮折人<lb/>
李伯時畫馬東坡第其筆當不減韓幹都城黄金易致<lb/>
而伯時畫不可得師讓之曰伯時士大夫而以畫馬之<lb/>
名行已可恥矧又畫馬人誇以為得妙入馬腹中亦足<lb/>
<pb n="KR4i0029_WYG_057-3a"/>
可懼伯時大驚不自知身去坐榻曰今當何以洗其過<lb/>
師勸畫觀音像以贖其罪黄魯直作艶語人争傳之秀<lb/>
呵曰翰墨之妙甘施於此乎魯直笑曰又當置我於馬<lb/>
腹中邪秀曰公艶語蕩天下淫心不止於馬腹中正恐<lb/>
生泥犁耳魯直頷應之故一時公卿伏師之善巧也苕<lb/>
溪漁隱曰余讀魯直所作晏叔原小山集序云余少時<lb/>
間作樂府以使酒玩世道人法秀獨罪余以筆墨勸淫<lb/>
於我法中當下犁舌之獄特未見叔原之作邪觀魯直<lb/>
<pb n="KR4i0029_WYG_057-3b"/>
此語似有憾於法秀不若伯時之能伏善也<lb/>
蔡寛夫詩話云今世所藏韓幹畫馬多分其騣為三莫<lb/>
曉何意惟白樂天春深學士家詩云鳯書裁五色馬鬛<lb/>
剪三花唐學士例借飛龍廐馬則應是時國馬皆如此<lb/>
也李伯時喜學韓幹畫每不知三騣之意常難於下筆<lb/>
有得樂天詩者先為誦之而不言所出伯時力請之乃<lb/>
使為盡工作數馬始以集示之云<lb/>
　　惠詮<lb/>
<pb n="KR4i0029_WYG_057-4a"/>
冷齋夜話云東吳僧恵詮徉狂垢汚而詩語清婉嘗書<lb/>
湖上一山寺壁曰落日寒蟬鳴獨歸林下寺柴扉夜未<lb/>
掩片月隨行屨惟聞犬吠聲更入青蘿去東坡一見為<lb/>
和其後曰但聞煙外鐘不見煙中寺幽人行未已草露<lb/>
濕芒屨惟應山頭月夜夜照來去詮竟以此詩知名<lb/>
　　清順<lb/>
泠齋夜話云西湖僧清順頤然清苦多佳句嘗賦千竹<lb/>
詩曰城中寸土如寸金幽軒種竹只十箇春風慎勿長<lb/>
<pb n="KR4i0029_WYG_057-4b"/>
兒孫穿我堦前緑苔破又有久服林下遊頗識林下趣<lb/>
從渠緑隂繁不礙清風度閒行石上眠落葉不知數一<lb/>
鳥忽飛來啼破幽絶處荆公遊湖上愛之乃稱揚其名<lb/>
坡晩年亦與之游甚多酬唱<lb/>
　　僧詩無蔬筍氣<lb/>
西清詩話云東坡言僧詩要無蔬筍氣固詩人龜鑑今<lb/>
時悞解便作世網中語殊不知本分家風水邊林下氣<lb/>
象盖不可無若盡洗去清㧞之韻使與俗同科又何足<lb/>
<pb n="KR4i0029_WYG_057-5a"/>
尚齊已云春深遊寺客花落閉門僧恵崇云曉風飄磬<lb/>
逺暮雪入廊深之句華實相副顧非佳句邪天聖間閩<lb/>
僧可士有送僧詩云一鉢即生涯隨縁度嵗華是山皆<lb/>
有寺何處不為家笠重吳天雪鞋香楚地花他年訪禪<lb/>
室寜憚路岐賖亦非食肉者能到也<lb/>
泠齋夜話云大覺懷璉禪學外工詩荆公與之游嘗以<lb/>
其詩示歐公曰此道人作肝臓饅頭也荆公不悟其戲<lb/>
問其意歐公曰是中無一㸃菜氣璉䝉仁廟賞識留住<lb/>
<pb n="KR4i0029_WYG_057-5b"/>
東京浄因禪院甚久嘗作詩進呈乞還山林曰千簇雲<lb/>
山萬壑流閒身歸老此峯頭殷勤願祝如天夀一炷清<lb/>
香滿石樓又曰堯仁況是如天闊乞與孤雲自在飛<lb/>
石林詩話云唐詩僧中葉以後其名字班班為時所稱<lb/>
者甚多然詩皆不傳如經來白馬寺僧到赤烏年數聫<lb/>
僅見文士所録而已陵遲至貫休齊已之徒其詩雖存<lb/>
然無足言矣中間雖皎然最為傑出故其詩十巻獨全<lb/>
亦無甚過人處近世僧學詩者極多皆無超然自得之<lb/>
<pb n="KR4i0029_WYG_057-6a"/>
氣往往反拾掇模傚士大夫所殘弃又自作一種體格<lb/>
律尤凡俗世謂之酸饀氣子瞻贈恵通詩云語帶煙霞<lb/>
從古少氣含蔬筍到公無嘗語人曰頗解蔬筍語否為<lb/>
無酸饀氣也聞者無不皆笑<lb/>
　　戲詞<lb/>
冷齋夜話云東坡鎮錢塘無日不在内湖甞㩦妓謁大<lb/>
通禪師愠形於色東坡作長短句令妓歌之曰師唱誰<lb/>
家曲宗風嗣阿誰借君拍板與門槌我也逢塲作戲莫<lb/>
<pb n="KR4i0029_WYG_057-6b"/>
相疑溪女方偷眼山僧莫皺眉却嫌彌勒下生遲不見<lb/>
阿婆三五少年時時有僧仲殊在蘇州聞而和之曰解<lb/>
舞清平樂如今説向誰紅爐片雪上鉗鎚打就金毛獅<lb/>
子也堪疑木女明開眼泥人暗皺眉蟠桃已是着花遲<lb/>
不向春風一笑待何時<lb/>
　　蒸豚詩<lb/>
東坡云王中令既平蜀捕逐餘寇與部隊相逺飢甚入<lb/>
一村寺中主僧醉甚箕踞公怒欲斬之僧應對不懼公<lb/>
<pb n="KR4i0029_WYG_057-7a"/>
竒而赦之問求蔬食僧曰有肉無蔬公益竒之餽以蒸<lb/>
猪頭食之甚美公喜問僧止能飲酒食肉邪為有他技也<lb/>
僧自言能為詩公令賦蒸豚詩操筆立成云觜長毛短<lb/>
淺含臕久向山中食藥苗蒸處已將蕉葉裹熟時兼用<lb/>
杏漿澆紅鮮雅稱金盤飣軟熟真堪玉筯挑若把氊根<lb/>
來比並氊根自合喫籐條公大喜與紫衣師號<lb/>
　　湯泉詩<lb/>
泠齋夜話云福州僧可遵好作詩暴所長以葢人叢林<lb/>
<pb n="KR4i0029_WYG_057-7b"/>
貎禮而心不然之嘗題詩湯泉壁間東坡遊廬山偶見<lb/>
為和之遵曰禪庭誰作石龍頭龍口湯泉沸不休直待衆生<lb/>
塵垢盡我方清冷渾常流東坡曰石龍有口口無根龍<lb/>
口湯泉自吐吞若信衆生本無垢此泉何處有寒温遵<lb/>
自是愈自矜伐客金陵佛印元公自京師還過焉遵作<lb/>
詩贈之曰上國歸來路幾千渾身猶帶御爐煙鳳凰山<lb/>
下敲逢户驚起山翁白晝眠元戲答曰打睡禪和萬萬<lb/>
千夢中趍利走如煙勸君抖擻修禪定老覺如蠶已再<lb/>
<pb n="KR4i0029_WYG_057-8a"/>
眠元詩雖少醖藉亦一時快之<lb/>
　　夏雲詩<lb/>
泠齋夜話云章子厚謫海康過貴州南山寺寺有老僧<lb/>
名奉忠蜀人也自眉山來欲渡海見東坡不及因病於<lb/>
此寺子厚宿山中邀與飲忠欣然從之又以蒸蛇勸食<lb/>
之忠舉筯啖之無所疑子厚曰子奉佛戒乃食蒸蛇何<lb/>
哉忠曰相公愛人以徳何必見誚已而倚檻看層雲子<lb/>
厚曰夏雲多竒峰真善比類忠曰曽記夏雲詩甚竒子<lb/>
<pb n="KR4i0029_WYG_057-8b"/>
厚使誦之忠曰如峯如火復如綿飛過㣲隂落檻前大<lb/>
地生靈乾欲死不成霖雨謾遮天<lb/>
　　緇黄雜記<lb/>
蔡寛夫詩話云唐搢紳自浮屠易業者頗多劉禹錫答<lb/>
廖叅謀初服已驚白髪長髙情猶向碧雲深李義山呈<lb/>
令狐相公詩曰白足禪僧思敗道青袍御史欲休官以<lb/>
指其座中人皆顯言之葢當時自不以為諱近世言還<lb/>
俗雖里民且恥之也<lb/>
<pb n="KR4i0029_WYG_057-9a"/>
泠齋夜話云太祖將問罪江南李後主用謀臣欲拒王<lb/>
師法眼禪師觀牡丹於大山作偈諷之云擁毳對芳叢<lb/>
由來趣不同髪從今日白花是去年紅艶冶隨朝露馨<lb/>
香逐晩風何須待零落然後始知空後主不悟王師旋<lb/>
渡江<lb/>
侯鯖録云錢氏時有還鄉和尚每唱曰還鄉寂寂杳無<lb/>
蹤不挂征帆水陸通踏得故鄉田地穏更無南北與西<lb/>
東或問其説曰明年大家都去果有納土之應<lb/>
<pb n="KR4i0029_WYG_057-9b"/>
洪駒父詩話云王荆公書一絶句於壁間云竹裏編茅<lb/>
倚石根竹莖疎處見前村閒眠盡日無人到自有清風<lb/>
為掃門葢詩僧顯忠詩也<lb/>
雪浪齋日記云髙子勉喜吳僧聞復詩枇杷花發天欲<lb/>
雪黄雀不飛枝上寒以謂冬閒難得花余舉示子和子<lb/>
和曰黄雀不飛枝上寒佳句也<lb/>
西清詩話云近時詩僧祖可被惡疾人號癩可善權老<lb/>
亦能詩人物清癯人目為痩權可得之雄爽權得之清<lb/>
<pb n="KR4i0029_WYG_057-10a"/>
淡可詩如清霜羣木落盡見西山秋又谷口未斜日數<lb/>
峰生夕隂皆佳句也<lb/>
古今詩話云南方浮圖能詩者多士大夫鮮有汲引多<lb/>
汩沒不顯福州僧有詩百餘篇其中佳句如虹收千障<lb/>
雨潮展半江天不減古人也苕溪漁隱曰此一聫乃體<lb/>
李義山詩虹收青嶂雨鳥沒夕陽天所謂屋下架屋者<lb/>
非不經人道語不足貴也<lb/>
東坡云余謫黄州休馬于逆旅祈宗祥家見壁上有幅<lb/>
<pb n="KR4i0029_WYG_057-10b"/>
紙題詩云滿院秋光濃欲滴老僧倚杖青松側只怪髙<lb/>
聲問不譍瞋今踏破蒼苔色其後題云滏水僧寶黁宗<lb/>
祥謂余此光黄間狂僧也年百三十死於熙寜十年既<lb/>
死人有見之者<lb/>
泠齋夜話云鄧峯永庵主南禪師法子也初未嘗問法<lb/>
南公所至處輒隨之魯直聞其風而悦之恨不及識有<lb/>
嗣慶者事永甚久即以慶主黄龍魯直為作疏語特竒<lb/>
峻叢林於慶改觀及見之與語多解體又嗣法南公魯<lb/>
<pb n="KR4i0029_WYG_057-11a"/>
直過永舊庵題其壁曰奪得隂山馬便休休嗟李廣不<lb/>
封侯當年射得南山虎今日看來是石頭<lb/>
隱居詩話云歐陽文忠公詩話載宋朝詩僧九人時號<lb/>
九僧詩其間恵崇尤多佳句有百句圖刋石於長安甚<lb/>
有可喜者嘉祐熙寜間吳僧文瑩尤能詩其辭句飄逸<lb/>
尤長古風其可喜者不可槩舉有渚宫集兩巻鄭獬為<lb/>
之序行於世可見也<lb/>
雪浪齋日記云唐僧棲蟾題豫章邑中云楚樹七回彫<lb/>
<pb n="KR4i0029_WYG_057-11b"/>
茂葉江人三至宿秋風蟾蜍竹老揺疎白菡蓞池乾滴<lb/>
碎紅時諸人皆和此詩又一僧題豫章云古木疑撑月<lb/>
危峰欲墮江亦佳句也<lb/>
侯鯖録云圓通禪師法秀立身峻潔不肯出世作頌曰<lb/>
誰能一日三梳頭撮得髻根牢便休大抵是他肌骨好<lb/>
不搽紅粉也風流<lb/>
泠齋夜話云雪峰悦禪師明眼尊宿叢林敬畏與化<lb/>
銑和尚友善銑城居三十年老矣猶迎送不已悦常誡<lb/>
<pb n="KR4i0029_WYG_057-12a"/>
之曰公何不䄂手林下去尚此忍垢乎郡僚愛銑者多<lb/>
不果脱一日送大官出郊堕馬損臂呻吟月餘以書哀<lb/>
訴於悦悦恨其不聴言作偈戲之曰大悲菩薩一千手<lb/>
大丈夫兒誰不有興化和尚折一臂尚餘九百九十九<lb/>
正法眼藏云張拙秀才參石霜霜問先輩何姓曰拙姓<lb/>
張霜曰覓巧了不可得拙自何來張於言下有省乃述<lb/>
頌云光明寂照徧河沙凡聖含靈共我家一念不生全<lb/>
體現六根纔動被雲遮斷除煩惱重増病趣向真如㧾<lb/>
<pb n="KR4i0029_WYG_057-12b"/>
是邪隨順衆緣無罣礙湼槃生死是空花<lb/>
東坡云芝上人為余言有節度判官朱炎學禪久之忽<lb/>
於楞嚴經若有得者問講僧義注<hi>闕</hi>
云此身未死此心何在炎良久以偈答曰四大不須先<lb/>
後覺六根還向用時空難將語黙呈師也只在尋常語<lb/>
黙中師可之炎後竟坐化真唐時人也<lb/>
漫叟詩話云饒節字徳操棄儒出家後有詩寄吕居仁<lb/>
云向來相約濟時功大似頻伽餉逺空我已定交木上<lb/>
<pb n="KR4i0029_WYG_057-13a"/>
座君猶求舊管城公文章不奈百年老世事能排雙頰<lb/>
紅擬借夜窗三四刻共君趺坐説幡風楞嚴經云譬如<lb/>
人以頻伽瓶貯逺空以餉他國<lb/>
東坡云眉山道士李伯祥好為詩格亦不髙往往有竒<lb/>
語如夜過修竹寺醉打老僧門之句亦可愛也<lb/>
　<lb/>
　<lb/>
　<lb/>
<pb n="KR4i0029_WYG_057-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漁隱叢話巻五十七<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>回文類聚</head>
    <p>
<pb n="KR4h0042_WYG_002-1a"/>
欽定四庫全書　　　　　集部八<lb/>
　回文類聚　　　　　　　總集類<lb/>
　　提要<lb/>
　　　　<hi>臣</hi>等謹案回文類聚四巻補遺一巻宋桑世<lb/>
　　　　昌編世昌蘭亭考已著録考劉勰文心雕龍<lb/>
　　　　曰回文所興則道原為始梅庚註謂原當作<lb/>
　　　　慶宋賀道慶也盖其時璇璣圖詩未出故勰<lb/>
　　　　云然世昌以蘓蕙時代在前故用為託始且<lb/>
<pb n="KR4h0042_WYG_002-1b"/>
　　　　繪蕙像於巻首以明剏造之功其説未確考<lb/>
　　　　藝文類聚載曹植鏡銘八字囬環讀之無不<lb/>
　　　　成文實在蕙前乃不標以為始是亦少疎又<lb/>
　　　　蘓伯玉妻盤中詩據滄浪詩話自玉臺新詠<lb/>
　　　　以外别無出典舊本俱在不聞有圖此書繪<lb/>
　　　　一圓圖莫知所本考原詩末句稱當從中央<lb/>
　　　　周四角則實方盤而非圓盤所圖殆亦妄也<lb/>
　　　　惟是詠歌漸盛工巧日増詩家既開此一途<lb/>
<pb n="KR4h0042_WYG_002-2a"/>
　　　　不可竟廢録而存之亦足以資博洽是書之<lb/>
　　　　末有世昌自跋稱至道御製登載巻首此本<lb/>
　　　　無之殆傳寫佚脱歟其補遺一巻則<lb/>
　　　國朝康熙中蘓州朱存孝所采兼及明人然如<lb/>
　　　　明典故中所載回文詩三十圖在耳目前者<lb/>
　　　　即已不收則所漏亦多矣姑附存以備參考<lb/>
　　　　云耳乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4h0042_WYG_002-2b"/>
　　　　　　　總　校　官　　<hi>臣</hi>　陸　費　墀<lb/>
</p>
<p>
</p>
  </div>
<div> <lb/>
    <p>
<pb n="KR4h0042_WYG_003-1a"/>
囘文類聚序<lb/>
囘文類聚四巻乃宋臣桑世昌澤卿所纂後明人張之<lb/>
象𤣥超復加增訂披閲之次似覺𤣥超之所增訂者雜<lb/>
亂無緒是以將彼舊増并予所習見之什纂為續集<lb/>
附於巻後重鋟諸木因題於簡端曰靖節陶公有云<lb/>
竒文共欣賞盖以文之竒者不忍獨得故必期共人欣<lb/>
賞而後快如璇璣一圖非文之竒者乎字如碁置按誦<lb/>
成章字不數百詩幾千首何物女郎以錦心織成錦字令<lb/>
<pb n="KR4h0042_WYG_003-1b"/>
千古騷流不能卒讀天才耶仙才耶雖仿其製者代不<lb/>
乏人類不能出其規範然集中所録諸圖及其餘詩詞<lb/>
皆各有其妙足以竝傳間有瑕瑜不掩亦存之以俟大<lb/>
方鑒别可也存孝椎魯無文與騷雅之道相逺其偶涉<lb/>
及於此者亦陶公共欣賞之意夫康熙戊子五月望日玉<lb/>
山牧豎朱存孝<lb/>
<pb n="KR4h0042_WYG_003-2a"/>
囘文類聚原序<lb/>
詩苑云囘文始於竇滔妻反覆皆可成章舊為二體<lb/>
今合為一止兩韻者謂之囘文而舉一字皆成讀者<lb/>
謂之反覆又上官儀曰凡詩對有八其七曰囘文對<lb/>
情親因得意得意逐情親是也自爾或四言或六言<lb/>
或唐律或短語既極其工且流而為樂章盖情詞交<lb/>
通妙均造化此文之所以為無窮也淮海桑世昌<lb/>
</p>
<p>
</p>
  </div>
<div>
<head>囘文類聚巻一</head> <lb/>
    <p>
<pb n="KR4h0042_WYG_004-1a"/>
欽定四庫全書<lb/>
　囘文類聚巻一<lb/>
　　　　　　　　　　　　宋　桑世昌　撰<lb/>
　　璇璣圖敘<lb/>
前秦苻堅時秦州刺史扶風竇滔妻蘇氏陳留令武功<lb/>
蘇道質第三女也名蕙字若蘭智識精明儀容秀麗謙<lb/>
黙自守不求顯揚年十六歸于竇氏滔甚敬之然蘇氏<lb/>
性近於急頗傷嫉妒滔字連波右將軍于真之孫朗之<lb/>
<pb n="KR4h0042_WYG_004-1b"/>
第二子也神風偉秀該通經史允文允武時論髙之苻<lb/>
堅委以心膂之任備歴顯職皆有政聞遷秦州刺史以<lb/>
忤㫖謫戍燉煌㑹堅克晉㐮陽慮有危逼藉滔才畧詔<lb/>
拜安南將軍留鎮㐮陽初滔有寵姬趙陽臺歌舞之妙<lb/>
無出其右滔置之别所蘇氏知之求而獲焉苦加箠辱<lb/>
滔深以為憾陽臺又専伺蘇氏之短讒毁交至滔益忿<lb/>
蘇氏蘇氏時年二十一及滔將鎮㐮陽邀蘇氏同往蘇<lb/>
氏忿之不與偕行乃携陽臺之任絶蘇氏音問蘇氏悔<lb/>
<pb n="KR4h0042_WYG_004-2a"/>
恨自傷因織錦為回文五綵相宣瑩心輝目縱廣八寸<lb/>
題詩二百餘首計八百餘言縱横反覆皆為文章其文<lb/>
㸃畫無闕才情之妙超今邁古名曰璇璣圖然讀者不<lb/>
能悉通蘇氏笑曰徘徊宛轉自為語言非我佳人莫之<lb/>
能解遂發蒼頭齎至襄陽滔覽之感其悱惻因送陽臺<lb/>
之闗中而具車從盛禮邀迎蘇氏歸于漢南恩好愈重<lb/>
蘇氏所著文詞五千餘言屬隋季喪亂文字散落追求<lb/>
弗獲而獨錦字回文盛傳于世朕聴政之暇留心墳典<lb/>
<pb n="KR4h0042_WYG_004-2b"/>
散帙之次偶見斯圖因述若蘭之多才復美連波之悔<lb/>
過遂製此記聊以示將来也如意元年五月一日大周<lb/>
天冊金輪皇帝製<lb/>
<pb n="KR4h0042_WYG_004-3a"/>
</p>
<p>
<pb n="KR4h0042_WYG_004-4a"/>
　　讀圖内詩括例<lb/>
　　　依五色所分章讀之<lb/>
仁智至慘傷　倫疋至榆桑　人賤至聖皇　春陽至<lb/>
殊方　欽岑至如何<lb/>
　　　　已上七言四十句毎句為一首每首反讀之<lb/>
　　　　計八十首<lb/>
詩風至表𤣥　仁賢至凋松　光顔至虎龍　日往至<lb/>
寄傾　　已上五言十六句以每句反讀之成三十二<lb/>
<pb n="KR4h0042_WYG_004-4b"/>
　　　　首<lb/>
周南至相追　年時至無差　讒佞至未形　牽辜至<lb/>
伯禽　　已上四言二十四首作二句分讀就成一篇<lb/>
寜自至勞形　懐憂至何寃　念是至何如　悼思至<lb/>
者誰　詩情至終始<lb/>
　　　　已上四言前四首以每句反讀後一首每句<lb/>
　　　　反讀成十首<lb/>
嗟歎至為榮　凶頑至為基　遊西至摧傷　神明至<lb/>
<pb n="KR4h0042_WYG_004-5a"/>
雁歸　　已上三言十二首反讀成二十四首<lb/>
佞因至舊新　南鄭至遺身　舊間至佞臣　遺哀至<lb/>
南音　　已上七言凡起頭退一字反讀之成四首<lb/>
廂挑至基津　嗟中至春親　春衰至嗟仁　基自至<lb/>
廂琴　　已上七言自角退一字斜讀之成四首<lb/>
　　再叙<lb/>
囘文詩圖古無悉通者予因究璇璣之義如日星之左<lb/>
右行天故布為經緯由中旋外以旁循四旁於其交㑹<lb/>
<pb n="KR4h0042_WYG_004-5b"/>
皆契韻句巡環反覆窈窕縱横各能妙暢又原五采相<lb/>
宣之説分色以開其篇章其在經緯者始於璣蘇詩始<lb/>
四字其在節㑹者右旋而出隨其所至各成章什外經<lb/>
則始於仁真至於音深中經自欽深至於身慇内經自<lb/>
詩情至於終始皆循方囘文者也四角之方如仁真欽<lb/>
心四韻成章而囘文者也至其經緯之圖者隨色自分<lb/>
則外之四角窈窕成文而文皆六言也四旁者相對成<lb/>
文而文皆六言也及交手成文而文皆四言也在中之<lb/>
<pb n="KR4h0042_WYG_004-6a"/>
四角者一例横讀而四言在中之四旁者隨向横讀而<lb/>
五言惟璇璣平氏四字不入章句觀其宛轉反覆皆才<lb/>
思精深融徹如契自然葢騷人才子所難豈必女工之<lb/>
尤哉詩編載馳史美班扇才女専靜用志不分雖皆擅<lb/>
名此為精贍者也聊隨分篇掇其一隅以為三隅之反<lb/>
代久傳訛頗有誤字亦輒澄改一二其他闕謬不欲以<lb/>
意定之雖未能盡達元思抑庶幾不為滯塞云李公麟<lb/>
題<lb/>
<pb n="KR4h0042_WYG_004-6b"/>
　　經緯<hi>始於璣蘓詩始四字</hi>
璣明則改知識深峩嵯峻巖幽岑欽所感想忘荒淫心<lb/>
堂空惟思詠和音<lb/>
詩興感逺殊浮沈華英翳曜潜陽林羅網經涯重淵深<lb/>
峩嵯峻巖幽岑欽<lb/>
蘇作興感昭恨神辜罪天離問舊新霜氷齊潔志精純<lb/>
望誰思想懷所親<hi>凡三色讀不可囘文</hi>
　　外經<lb/>
<pb n="KR4h0042_WYG_004-7a"/>
仁智懷徳聖虞唐真妙顯華重榮章臣賢惟聖配英皇<lb/>
倫疋離飄浮江湘<hi>囘讀</hi>
傷慘懷慕増憂心堂空思惟詠和音蔵摧悲聲發西秦<lb/>
商絃激楚流清琴<lb/>
　　中經<lb/>
欽岑幽巖峻嵯峨深淵重涯經網羅林陽潜曜翳英華<lb/>
沈浮異遊頹流沙<hi>囘讀</hi>
何如將情纒憂慇多患生艱惟苦身加兼愁悴少精神<lb/>
<pb n="KR4h0042_WYG_004-7b"/>
遐幽曠逺離鳳麟<lb/>
　　内經<lb/>
詩情明顯怨義興理辭麗作此端無終始<hi>囘讀</hi>
始終無端作此麗辭理興義怨顯明情詩<lb/>
　　四方之角<lb/>
仁智懷徳聖虞唐真志篤終誓穹蒼欽所感想忘淫荒<lb/>
心憂増慕懷慘傷<hi>囘讀</hi>
　　四角之間窈窕成文<lb/>
<pb n="KR4h0042_WYG_004-8a"/>
嗟歎懷所離經遐曠路傷中情家無君房幃清華飭容<lb/>
朗鏡明<hi>囘讀</hi>
　　四角在中者一例横讀<lb/>
念是咎愆誰為獨居賤女懷歎鄙賤何如<hi>反讀窈窕成文</hi>
愆咎是念誰為獨居歎懷女賤鄙賤何如<lb/>
　　四旁相對成文文皆六言<lb/>
讒人作亂闈庭奸凶害我忠貞禍原消受難明所得滋<lb/>
極驕盈<lb/>
<pb n="KR4h0042_WYG_004-8b"/>
　　四旁隨向横讀而成五言<lb/>
寒嵗識凋松真物知終始顔衰改華容仁賢别行士<hi>反讀</hi>
<hi>窈窕成文</hi>
士行别賢仁容華改衰顔始終知物貞松彫識嵗寒<lb/>
　　交手成文文皆四言<lb/>
讒佞奸凶害我忠貞禍因所恃滋極驕盈<hi>反讀</hi>
　用色分章<hi>止舉一隅餘皆做此</hi>
　　横用色<lb/>
<pb n="KR4h0042_WYG_004-9a"/>
嗟歎懷所離經遐曠路傷中情<hi>十二字用粉紅</hi>
家無君房幃清華飾容朗鏡明<hi>用綠</hi>
葩粉光珠耀英多思感誰為榮<hi>用白</hi>
周風興自后妃樊楚厲節中闈<hi>周楚二字用黄外十字用絲</hi>
長歎不能奮飛雙發歌我衮衣<hi>長雙二字用黄外十字用粉紅</hi>
華觀冶容為誰宫羽同聲相追<hi>華宫二字用黄外十字用青</hi>
　　　　已上依此順讀成章<lb/>
　　直用色<lb/>
<pb n="KR4h0042_WYG_004-9b"/>
庭幃亂作人　明難受膚原<hi>用綠</hi>
榮苟不義姬　城傾在戒后<hi>用粉紅</hi>
熒猶炎盛興　形未在謹深<hi>用青</hi>
　　　　已上作兩句各添下字倒讀成章<lb/>
恩感顔寧孜孜傷情名君在時梦想勞形<hi>用粉紅順讀</hi>
龍旂容衣虎彫飾綉<hi>八字用緑</hi>
　　横用色<lb/>
奸佞讒人作亂闈庭所因禍原膚受難明<hi>用黄</hi>
<pb n="KR4h0042_WYG_004-10a"/>
　右舉此為例餘可悉通元祐三年九月工部何公過<lb/>
　麴院見僕書几有此驚曰昨日於屯田陳侯所觀書<lb/>
　唐真本圖宜皆可求一見果得出示凡六幅右三為<lb/>
　若蘭所居重樓複屋户牖間各作著思練絲織錦遣<lb/>
　使處左三幅為竇滔歸第外為車馬相迎次女妓坐<lb/>
　大氍毺合樂其間樓閣對飲處又見圖中近上作逺<lb/>
　水紅橋竇臨髙列騎擁旌旄以望橋之西氊車從數<lb/>
　騎排引見滔盛禮迎蘓圖中近下左書武后序右寫<lb/>
<pb n="KR4h0042_WYG_004-10b"/>
　詩圖徐視果有淡色分其篇章正與此同乃知人心<lb/>
　不甚相逺而尤可怪矣青紅緑旋所之方皆不少差<lb/>
　葢理之所在陰陽五行色味莫不相假況情識之運<lb/>
　宜自冥合也元豐四年四月趙郡李公麟伯時再題<lb/>
　　又五色讀法<lb/>
四圍縱横初行八行十五卄二卄九行及仁嗟斜至春<lb/>
親廓琴斜至基津以朱畫其形如交接讀法此色凡九<lb/>
圖其餘四色色各一圖共詩三千七百五十二首四隅<lb/>
<pb n="KR4h0042_WYG_004-11a"/>
嗟情至英多遊桑至長愁神飛至悲春凶慈至持從縱<lb/>
横皆六字以墨畫<lb/>
正面妃闈至蕤悲移陂至貲辭縱六字横十三字庭闈<lb/>
至防萌身我至惟新縱十三字横六字以青畫<lb/>
中方正面龍旂至麗充衰情至暮世縱四字横五字兩<lb/>
旁寒嵗至行士詩風至微𤣥縱五字横四字以紫畫<lb/>
中方四隅思情至側夢嬰漫至若我愆居至賤鄙懷悲<lb/>
至戚知縱横皆四字又中縱各五字詩情至顯怨端比<lb/>
<pb n="KR4h0042_WYG_004-11b"/>
至麗辭横各五字詩始至無端怨義至理辭空中心圖<lb/>
始平蘓氏詩心九字以黄畫<lb/>
　蘓蕙織錦囘文及今已久所以欲見其彩色宛然一<lb/>
　如蕙之手著者甚為難得八月卄日駕幸翠微殿賞<lb/>
　桂詔令賦詩見御案所置一幅五色相宣讀之易明<lb/>
　因照式記之以志不忘至道元年十一月六日廣慧<lb/>
　夫人書<lb/>
　　又敘<lb/>
<pb n="KR4h0042_WYG_004-12a"/>
蘇蕙織錦囘文詩所傳舊矣故少常沈公復傳其畫繇<lb/>
是若蘭之才益著然其詩囘旋書之讀者惟曉外繞七<lb/>
言至其中方則漫弗可考矣若沈公之傳亦謂辭句脫<lb/>
畧讀不成文殊不知此詩織成本五色相宣因以别三<lb/>
四五六七言之異後人流傳不復施采故迷其句讀非<lb/>
辭句之脫畧也政和初予在洛陽於居士王晉玉許得<lb/>
唐程士南效此詩并申誠之釋而後曉然是詩也初不<lb/>
舛脫葢沈公未嘗見此本耳然申誠所釋但依士南之<lb/>
<pb n="KR4h0042_WYG_004-12b"/>
設色其七言數火其色反黄四言數金其色反緑於五<lb/>
行為弗協意蘇氏詩圖之色為不爾今因冠詩于畫遂<lb/>
别而正之三四五六七言之詩各隨其行而為之色觀<lb/>
者見其色則詩之言數可知已至于士南之文既有釋<lb/>
者則傳采自從其舊而因書于巻末云國初錢鎮州惟<lb/>
治嘗有寳子垂綬連環之詩亦錦文之遺範而世罕傳<lb/>
故聊附左以資書雋言鯖之餘味焉七年九月二十七<lb/>
日㑹稽黄集長孺父書於山陽㐮華堂<hi>其所載采色與五色讀法同故</hi>
<pb n="KR4h0042_WYG_004-13a"/>
<hi>不再録</hi>
　　跋錢鎮州囘文後<lb/>
錢鎮州詩雖未脫五季餘韻然囘旋讀之故自娓娓可<lb/>
觀題者多云寳子弗知何物以予攷之乃迦葉之香罏<lb/>
生有金華華内乃有金臺即臺為寳子則知寳子乃香<lb/>
罏耳亦可為此詩但圜若重規然豈漢丁緩被中之製<lb/>
乎<lb/>
　　題璇璣圖後　　　　　　　山谷黄庭堅<lb/>
<pb n="KR4h0042_WYG_004-13b"/>
千詩織就囘文錦如此陽臺暮雨何亦有英靈蘓蕙子<lb/>
只無悔過竇連波<lb/>
　　擬題竇滔妻織錦圖送人　　　太虚秦觀<lb/>
悲風鳴葉秋宵凉絲寒縈手淚殘妝微燭窺人愁斷腸<lb/>
機翻雲錦妙成章<lb/>
　　題織錦圖　　　　　　　　　東坡蘓軾<lb/>
　余少時見一江南本其後有題詩十餘首皆奇絶宛<lb/>
　轉過於蘓氏之作逺甚今獨記其三絶<lb/>
<pb n="KR4h0042_WYG_004-14a"/>
春晚落花餘碧草夜凉低月半枯桐人隨雁逺城邊暮<lb/>
雨映疎簾綉閣空<lb/>
紅手素絲千字錦故人新曲九囘腸風吹栁絮愁縈骨<lb/>
淚灑縑書恨見郎<lb/>
羞看一首囘文錦錦似文君别恨深頭白自吟悲賦客<lb/>
斷腸愁是斷絃琴<lb/>
　　題織錦圖　　　　　　　　　太虚秦觀<lb/>
　蘓子瞻記江南所題詩本不全予嘗見之記其五絶<lb/>
<pb n="KR4h0042_WYG_004-14b"/>
　今以補子瞻之遺<lb/>
紅窓小泣低聲怨永絶春風斗帳空中酒落花飛絮亂<lb/>
曉鶯啼破夢怱怱<hi>風一作寒</hi>
稀草露如郎薄倖亂花飛似妾情多歸鴻見處揮珠淚<lb/>
語燕聞時斂翠蛾<lb/>
琴絃斷續愁兼恨嶺水分西流復東深院小扉紅日落<lb/>
綉窓閒倚更誰同<lb/>
參横霽色天沈水鳥宿寒枝竹鎖煙衾惹舊香清夜半<lb/>
<pb n="KR4h0042_WYG_004-15a"/>
淚凝殘燭畫堂前<lb/>
寒信霜風秋葉黄冷燈殘月照空牀㸔君寄意傳文錦<lb/>
字字愁縈惹斷腸<lb/>
　　再次上韻三絶　　　　　　　東坡蘓軾<lb/>
春機滿織囘文錦粉淚揮殘露井桐人逺寄情書字小<lb/>
栁絲低日晚庭空<lb/>
紅牋短寫空深恨錦句新翻欲㫁腸風葉落殘驚夢蝶<lb/>
戍邊囘雁寄情郎<lb/>
<pb n="KR4h0042_WYG_004-15b"/>
羞雲斂慘傷春莫細縷詩成織意深頭伴枕屏山掩恨<lb/>
日昏塵暗玉窓琴<lb/>
　　璇璣圖攷異<lb/>
璇璣圖士夫家所蔵類不同有前序而無凡例者十常<lb/>
八九故艱於句讀且復差舛予嘗㕘攷訂證幾數十處<lb/>
其文頗備但有合兩存者如自成文章與自為語言滋<lb/>
極而作恣極舊邦而作舊鄉昭景而為照景者皆在可<lb/>
取又松陵雜體詩序云晉傅咸有反覆囘文詩反覆其<lb/>
<pb n="KR4h0042_WYG_004-16a"/>
文者以示憂心展轉也悠悠逺邁我獨㷀㷀是也由是<lb/>
反覆興焉温嶠有囘文虚言詩云寧神靜泊損有崇亡<lb/>
由是囘文興焉今世皆推本蘇氏而不及二子葢蘓亦<lb/>
亦晉人詩苑所謂舊有二體則恐别有所自合而為一<lb/>
則當始於蘓也嘗按晉列女傳云滔苻堅時為秦州刺<lb/>
史被徙流沙蘓氏思之織錦囘文以贈滔宛轉循環讀<lb/>
之詞甚悽惋則又與武后所序不協葢厯時寖久疑信相<lb/>
傳無足多怪近於友人王守正處見一本兼着人物乃<lb/>
<pb n="KR4h0042_WYG_004-16b"/>
治平中太常少卿沈立將漕河朔於東都陳安期家所<lb/>
得古本唐文宣所製畫筆絶精命工模<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>廣為横軸且<lb/>
云詞句脫畧讀不成文僅見梗槪其後有東坡及孔毅<lb/>
甫秦太虚跋語坡則三詩元豐二年七月十二日書孔<lb/>
則五詩四年九月十七日題秦則一詩元祐戊辰正月<lb/>
十四日汝南蠧魚閣所記皆今所刋者但五詩以補子<lb/>
瞻之遺平時多見淮海集中初不以為出于毅甫也而<lb/>
少游跋乃云蘇孔二公所載八絶雖極新奇然與圖上<lb/>
<pb n="KR4h0042_WYG_004-17a"/>
詩體不類逺甚疑是唐人擬作往嵗過闗山雙木驛壁<lb/>
間有題云悲風鳴葉愁宵凉<hi>云云</hi>亦稱蘓氏織錦圖詩<lb/>
未知其果然否此跋本集無由是推之則太虚一絶非<lb/>
其所擬五詩乃得於孔氏秋愁二字又小不同曽不百<lb/>
年而矛盾如此因具載云<lb/>
　<lb/>
　<lb/>
　<lb/>
<pb n="KR4h0042_WYG_004-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　囘文類聚巻一<lb/>
</p>
<p>
</p>
  </div>
<div>
<head>回文類聚巻二</head> <lb/>
    <p>
<pb n="KR4h0042_WYG_005-1a"/>
欽定四庫全書<lb/>
　回文類聚巻二<lb/>
　　　　　　　　　　　　宋　桑世昌　撰<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0042_WYG_005-1b"/>
山樹高鳥鳴悲泉水深鯉魚肥空倉雀常苦飢吏人婦<lb/>
會夫稀出門望見白衣謂當是而更非還入門中心悲<lb/>
北上堂西入階急機絞杼聲催長歎息當語誰君有行<lb/>
妾念之出有日還無期結巾帶長相思君忘妾未知之<lb/>
妾忘君罪當治妾有行宜知之黄者金白者玉高者山<lb/>
下者谷姓者蘇字伯玉人才多智謀足家居長安身在<lb/>
蜀何惜馬蹄歸不數羊肉千斤酒百斛令君馬肥麥與<lb/>
粟今時人知四足與其書不能讀當從中央周四角<lb/>
<pb n="KR4h0042_WYG_005-2a"/>
　　鞶鑑圖敘<lb/>
上元二載嵗次乙亥十有一月庚午朔七日丙子予將之<lb/>
交趾旅次南海有好事者以轉輪鈎枝八花鑑銘示予云<lb/>
當今之才婦人作也觀其藻麗反覆文字縈迴句讀曲屈<lb/>
韻諧高雅有陳規起諷之意可以作鑑前烈輝暎将來者<lb/>
也昔孔詩十興不遺衛姜江篇擬古無隔班媛葢以超俊<lb/>
穎拔同符君子者矣嗚呼何勒非戒何述非才風律苟存<lb/>
士女何筭聊撫鏡以長想遂援筆而作序太原王勃撰<lb/>
<pb n="KR4h0042_WYG_005-3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0042_WYG_005-3b"/>
　　　跋<lb/>
元和十三載二月八日予為中書舍人翰林學士夜直<lb/>
禁中奏進旨檢事因開前庫東閣於架上閲古今撰集<lb/>
凡數百家偶於王勃集中巻末獲此鑑圗并序愛玩久<lb/>
之翌日遂自摸寫貯於箱箧寳厯二年乃命随軍潘𤣥<lb/>
敏繪於縑素傳諸好事者太原令狐楚記<lb/>
<pb n="KR4h0042_WYG_005-4a"/>
</p>
<p>
<pb n="KR4h0042_WYG_005-5a"/>
</p>
<p>
<pb n="KR4h0042_WYG_005-6a"/>
</p>
<p>
<pb n="KR4h0042_WYG_005-7a"/>
</p>
<p>
<pb n="KR4h0042_WYG_005-8a"/>
</p>
<p>
<pb n="KR4h0042_WYG_005-9a"/>
</p>
<p>
<pb n="KR4h0042_WYG_005-10a"/>
</p>
<p>
<pb n="KR4h0042_WYG_005-11a"/>
　　　　<hi>君承皇詔安邉戌讀起至願放兒夫及早還止</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0042_WYG_005-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　囘文類聚巻二<lb/>
</p>
<p>
</p>
  </div>
<div>
<head>囘文類聚巻三</head> <lb/>
    <p>
<pb n="KR4h0042_WYG_006-1a"/>
欽定四庫全書<lb/>
　囘文類聚巻三<lb/>
　　　　　　　　　　　　宋　桑世昌　撰<lb/>
　　四言<hi>以下古詩</hi>　　　　　　　　賀道慶<lb/>
陽春艷曲麗錦誇文傷情織怨長路懐君惜别同心膺<lb/>
填思悄碧鳳香殘金屏露曉入夢迢迢抽詞軋軋泣寄<lb/>
迴波詩緘去札<lb/>
　　春遊<hi>五言</hi>
<pb n="KR4h0042_WYG_006-1b"/>
枝分栁塞北葉暗榆闗東垂條逐絮轉落蕊散花叢池<lb/>
蓮照曉月幔錦拂朝風低吹雜綸羽薄粉艷妝紅離情<lb/>
隔逺道難結深閨中<lb/>
　　五言　　　　　　　　　　　　齊王融<lb/>
靜烟臨碧樹殘雪背晴樓冷天侵極戍寒月帯行舟<lb/>
　　後園作<lb/>
斜峰繞徑曲聳石帯山連花餘拂戯鳥樹密隠鳴蟬<lb/>
　　和湘東王後園　　　　　　　梁簡文帝<lb/>
<pb n="KR4h0042_WYG_006-2a"/>
枝雲間石峰脉水浸山岸池清戲鵠聚樹秋飛葉散<lb/>
　　又　　　　　　　　　　　邵陵王蕭綸<lb/>
燭花臨靜夜香氣入重幃曲度聞歌逺繁絃覺舞遲<lb/>
　　又　　　　　　　　　　　　　庾　信<lb/>
旱蓮生竭鑊嫩菊養秋潾滿池留浴鷺分橋上戲人<lb/>
　　又　　　　　　　　　　　　　定襄侯<lb/>
危臺出岫迥曲澗上橋斜池蓮隠弱芰徑篠落藤花<lb/>
　　六言<lb/>
<pb n="KR4h0042_WYG_006-2b"/>
青山暎雪含思碧草抽烟繫晴屏香夢愁月落棹蘭吟<lb/>
苦風清零珠淚紅軫促慘雲娥翠杯停聽君唱我離恨<lb/>
聲悲心悽骨驚<lb/>
　　山居<hi>七言</hi>　　　　　　　　　　戴光乂<lb/>
犂鋤闊地燒侵雲焰猛衝巖迸鹿羣鼙鼓靜時長霸國<lb/>
戰爭無地感明君啼猿響樹寒山碧宿鳥喧巢夜霧曛<lb/>
梯嶮上巖緣路去院僧敲磬曉來聞<lb/>
　　曉起即事寄皮襲美　　　　　　陸龜䝉<lb/>
<pb n="KR4h0042_WYG_006-3a"/>
平波落月吟閒景暗幌浮烟思起人清露曉垂花謝半<lb/>
逺風微動蕙抽新城荒上處樵童小石蘚分來宿鷺馴<lb/>
晴寺野尋同去好古碑苔字細書勻<lb/>
　　和陸秀才曉起　　　　　　　　皮日休<lb/>
孤烟曉起初原曲碎樹微分半浪中湖後釣筒移夜雨<lb/>
竹傍眠几側晨風圖梅帯潤輕沾墨畫蘚經蒸半失紅<lb/>
無事有杯持永日共君唯好隠牆東<lb/>
　　絶句<hi>五言</hi>　　　　　　　　　　紆　川<lb/>
<pb n="KR4h0042_WYG_006-3b"/>
小徑緣溪綠低簷傍樹隂好風秋入眼清月夜窺牀<lb/>
　四時四首　　　　　　　　　　　梅　窗<lb/>
　　春<lb/>
晝永春庭邃雙飛燕隔簾袖隨簾捲翠時見玉纎纎<lb/>
　　夏<lb/>
曲澗跳珠碎叢山叠翠濃竹新敷影薄閒看倚枝笻<lb/>
　　秋<lb/>
小雨凉添夜蘭芬潤襲衣曉屏山曲曲長若夢思歸<lb/>
<pb n="KR4h0042_WYG_006-4a"/>
　　冬<lb/>
曲徑穿叢密香清為客來玉梢梢外雪苔古暈疎梅<lb/>
　　因小兒學琴終夜不寐作　　朝老陳子髙<lb/>
鳴鶴操音清興幽發性情聽琴愛夜半明月上殘更<lb/>
　　客懐<lb/>
逺山雲夢㫁長路客愁新殘漏悲鐘急香車碾暗塵<lb/>
　　無題　　　　　　　　　　半山王安石<lb/>
碧蕪平野曠黄菊晚村深客倦留酣飲身閒累苦吟<lb/>
<pb n="KR4h0042_WYG_006-4b"/>
梦長隨永漏吟苦雜疎鐘動葢荷風勁霑裳菊露濃<lb/>
迸目川魚躍開雲嶺鳥翻徑斜荒草惡臺廢冶花繁<lb/>
　　客懐<hi>律</hi>
泊雁鳴深渚收霞落晚川柝隨風斂陣樓暎月低弦漠<lb/>
漠汀帆轉幽幽岸火燃壑危通細路溝曲繞平田<lb/>
　　暮春<hi>六言絶</hi>　　　　　　　朝老陳子髙<lb/>
纎纎亂草平灘冉冉雲歸逺山簾捲堂空日永鳥啼花<lb/>
落春殘<lb/>
<pb n="KR4h0042_WYG_006-5a"/>
　　晚眺<hi>七言絶體此首神智</hi>　　　　　　東坡蘇軾<lb/>
長亭短景無人畫老大横拖瘦竹笻回首㫁雲斜日暮<lb/>
曲江倒蘸側山峯<lb/>
　　記夢<lb/>
　十二月二十五日大雪始晴梦人以雪水烹小團茶<lb/>
　使美人歌以飲余夢中為作回文詩覺而記其一句<lb/>
　云亂㸃餘花唾碧衫意用飛燕唾花事也迺續之為<lb/>
　二絶句云<lb/>
<pb n="KR4h0042_WYG_006-5b"/>
<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>顔玉盌捧纎纎亂㸃餘花唾碧衫歌咽水雲凝靜院<lb/>
梦驚松雪落空巖<lb/>
　　又<lb/>
空花落盡酒傾缸日上山融雪漲江紅焙淺甌新火活<lb/>
龍團小碾鬬晴牕<lb/>
　　咏梅　　　　　　　　　　　　茹芝翁<lb/>
東溪小步晚烟隨玉㸃花疎竹外枝風襲袖香清滿徑<lb/>
悤悤好處恨來遲<lb/>
<pb n="KR4h0042_WYG_006-6a"/>
　　戲成　　　　　　　　　　　松隠曹勛<lb/>
春光曉看如殘梦院靜宜兼竹影疎新處觸時佳意在<lb/>
夜寒猶怯枕衾孤<lb/>
　　即事　　　　　　　　　　醒菴王卿月<lb/>
花落滿林春寂寂亂紅流水逺飄香鵶栖已合暮雲碧<lb/>
叙日看山空斷腸<lb/>
　　秋江寫望　　　　　　　　　　梅　忩<lb/>
寒江暮泊小舟輕白鷺棲烟樷葦鳴寛望逺空浮湛碧<lb/>
<pb n="KR4h0042_WYG_006-6b"/>
老蟾驚玉㺯秋清<lb/>
　　西湖戲書二首<lb/>
蜿蜿翠麓秋烟漲灔灧金波夜月澄樽酒具時隨興遣<lb/>
景多逢處曲欄憑<lb/>
　　又<lb/>
雲巢望斷望西湖竹護梅藏隠士居芬草緑深春盎盎<lb/>
客來同攬一山孤<lb/>
　　春望<lb/>
<pb n="KR4h0042_WYG_006-7a"/>
絲絲栁翠連雲幕㸃㸃鷗輕漾晚波時事無心隨興逺<lb/>
日長閒處理衣蓑<lb/>
　　春晝　　　　　　　　　　朝老陳子髙<lb/>
悠悠亂片花空舞冉冉輕絲晴晝長樓下怯寒香袖薄<lb/>
破愁春酌濁醪香<lb/>
　　春夜　　　　　　　　　　　　徐子禮<lb/>
斜光月暎紗牕小美䕃雲連翠竹髙花露染成香地暖<lb/>
隔簾輕吹晚騷騷<lb/>
<pb n="KR4h0042_WYG_006-7b"/>
　　四時四首<lb/>
　　　春　　　　　　　　　　　隨齋徐權<lb/>
風吹細浪低田麥雨過初分淺水秧紅樹半開桃臉嫩<lb/>
綠波深暎栁絲長<lb/>
　　　夏<lb/>
林垂紫李玉成蹊水暎紅榴石近溪深棟雙雙飛燕語<lb/>
隂槐綠樹萬蟬嘶<lb/>
　　秋<lb/>
<pb n="KR4h0042_WYG_006-8a"/>
紅飄亂葉樹連枝雨著疎花菊遶籬蓬轉恨多饒白髪<lb/>
鴻歸數處寄新詩<lb/>
　　　冬<lb/>
飛花雪片落梅殘興發歌樓酒量寛磯石釣魚觀凍手<lb/>
衣蓑綠暎暮江寒<lb/>
　　奉和司封使君春日之作<hi>律</hi>　伯原朱長文<lb/>
佳景更同民共樂俊髦皆集盛飛觴花隨客醉還成句<lb/>
栁贈人行欲㫁腸斜月上時霞㪚錦暖風來處寢凝香<lb/>
<pb n="KR4h0042_WYG_006-8b"/>
華年惜過須心賞富貴樷身逼鬢霜<lb/>
　　春日湖上書事　　　　　　虚齋桑正國<lb/>
　李昭亮供奉為唱時龍太初秦少游以次和者已二<lb/>
　十二人矣諸公末後方示以詩軸似欲見窘因用回<lb/>
　文體作一篇答之正讀繼前韻倒讀次後篇<lb/>
巵傾好酒逢時盛早遇春融媚景天龜暖戲挨初綠草<lb/>
燕飛輕拂乍晴烟遲遲晝影花籠檻郁郁香風蝶舞筵<lb/>
眉似栁開眸似水怡情自愛賞湖邊<lb/>
<pb n="KR4h0042_WYG_006-9a"/>
　　㑹課乾明寺<lb/>
悠悠意得自疎通寂地因居樂性空幽思曉風清迫枕<lb/>
靜聽寒雨細霑桐脩莖竹韻澄簫玉綠影松垂亂鬢蓬<lb/>
儔侣好邀同此適搜吟得到幾怱怱<lb/>
　　夏日同少游諸友登樓即事<lb/>
情閒共悦良朋好溽暑消來過雨時萍水逺流青㸃小<lb/>
栁堤横瞑翠絲垂輕烟晚透疎林迥嫩冉芳迎皎日遲<lb/>
清思廓然欣賞地瞰觀遙閣靜聮詩<lb/>
<pb n="KR4h0042_WYG_006-9b"/>
　　即席次君禮年兄韻　　　　　太虚秦觀<lb/>
　大父與太虚先生同里閈且同科甲最相厚善翰墨<lb/>
　多失於兵燼不特此詩而已先公嘗記誦云是時同<lb/>
　集者數人惟太虚不數刻而就坐客皆歎其敏君禮<lb/>
　大父字也<lb/>
情舒喜面山浮翠袖滿薫風凉透時萍碎錦鱗金網舉<lb/>
影差簾燕玉鈎垂輕輕篆鼎凝香細欵欵方壺轉漏遲<lb/>
清興此來同約久趣多深意古人詩<lb/>
<pb n="KR4h0042_WYG_006-10a"/>
　　秋日收兵獻鍾侍郎　　　　　　茹芝翁<lb/>
强兵義勇威嚴令化靖由來不戰征疆境復時歸馬健<lb/>
鼓鼙休處亂雲輕霜凝積恨懐邊戍月落衝寒夜上城<lb/>
黄葉樹頭風凜凜碧波江逺路平平<lb/>
　　題龜山　　　　　　　　　明老周知㣲<lb/>
潮隨暗浪雪山傾逺浦漁舟釣月明橋對寺門松徑小<lb/>
檻當泉眼石波清迢迢綠樹江天曉靄靄紅霞海日晴<lb/>
遙望四邊雲接水碧峯千㸃數鷗<hi>一作帆</hi>輕<lb/>
<pb n="KR4h0042_WYG_006-10b"/>
　　宿龜山次韻　　　　　　　朝老陳子高<lb/>
潮回浪濺細沙傾岸栁平波暎眼明橋接短亭連野迥<lb/>
艇横長笛帯風清迢迢翠草寒烟暝隠隠疎林暮靄晴<lb/>
遙見叠峰清淺黛客心傷處碧雲輕<lb/>
　　曉起　　　　　　　　　　　北山程俱<lb/>
霜林一望極空寒曉鼓催人覺夢殘黄霧帯秋江𣺌𣺌<lb/>
勁風翻影露漙漙香飄引篆新添火髪密勝簪慢整冠<lb/>
狂拙懶便惟少事興來閒借逺山㸔<lb/>
<pb n="KR4h0042_WYG_006-11a"/>
　　冬夜　　　　　　　　　　　　李若璞<lb/>
蒼蒼夜色雲天逺葉落風林噪亂鴉香篆煖烟濃結穗<lb/>
暗窓寒雪密飄花琅琅翠竹幽香碎耿耿青燈孤影斜<lb/>
忘累俗情添興雅晚眠獨酌滿甌茶<lb/>
　　次韻呉叔廉山村詩　　　　　　許存我<lb/>
田遶青山好住家短籬疎圃接丘麻烟村逺近栖鴉亂<lb/>
竹岸髙低飛鷺斜泉噴石間巖湧雪霧浮堤外栁吹花<lb/>
連雲碧色秋光冷眠犢黄昏草長芽<lb/>
<pb n="KR4h0042_WYG_006-11b"/>
　　偶書　　　　　　　　　　　隨齋徐瓘<lb/>
明中悟理造忱誠性覺通真見即行生不生來空是境<lb/>
有無有處化為城榮枯現夢因緣想色相求心妄執情<lb/>
名與實亡都在道盲聾苦學漫營營<lb/>
　<lb/>
　<lb/>
　<lb/>
　囘文類聚巻三<lb/>
</p>
<p>
</p>
  </div>
<div>
<head>囘文類聚巻四</head> <lb/>
    <p>
<pb n="KR4h0042_WYG_007-1a"/>
欽定四庫全書<lb/>
　囘文類聚巻四<lb/>
　　　　　　　　　　　　宋　桑世昌　撰<lb/>
　　菩薩蠻<lb/>
　　　閒情二首　　　　　　　　東坡蘇軾<lb/>
落花閒院春衫薄薄衫春院閒花落遲日恨依依依依<lb/>
恨日遲　夢回鶯舌弄弄舌鶯回夢郵便問人羞羞人<lb/>
問便郵<lb/>
<pb n="KR4h0042_WYG_007-1b"/>
火雲凝汗揮珠顆顆珠揮汗凝雲火瓊暖碧紗輕輕紗<lb/>
碧暖瓊　暈腮嫌枕印印枕嫌腮暈寒照晚妝殘殘妝<lb/>
晚照寒<lb/>
　　　咏梅<lb/>
嶠南江淺紅梅小小梅紅淺江南嶠窺我向疎籬籬疎<lb/>
向我窺　老人行即到到即行人老離别惜殘枝枝殘<lb/>
惜别離<lb/>
　　　春<lb/>
<pb n="KR4h0042_WYG_007-2a"/>
翠環斜慢雲垂耳耳垂雲慢叙環翠春晚睡昏昏昏昏睡<lb/>
晚春　細花棃棃雪墜墜雪棃花細顰淺念誰人人誰念淺顰<lb/>
　　　夏<lb/>
柳庭風静人眠晝晝眠人静風庭柳香汗薄衫涼涼衫薄汗<lb/>
香　手紅冰盌藕藕盌冰紅手郎笑藕絲長長絲藕笑郎<lb/>
　　　秋<lb/>
井梧雙照新妝冷冷裝新照雙梧井羞對井花愁愁花井對<lb/>
羞　影孤憐夜永永夜憐孤影樓上不宜秋秋宜不上樓<lb/>
<pb n="KR4h0042_WYG_007-2b"/>
　　　冬<lb/>
雪花飛暖融香頰頰香融暖飛花雪欺雪任單衣衣單任雪<lb/>
欺　别時梅子結結子梅時别歸不恨開遲遲開恨不歸<lb/>
　　　寄趙伯山四首　　　　　　　　　初　寮<lb/>
雨零花晝春杯舉舉杯春晝花零雨詩令酒行遲遲<lb/>
行酒令詩　滿斟猶換醆醆換猶斟滿天轉月光圓圓光<lb/>
月轉天<lb/>
緑牋長寫新成曲曲成新寫長牋緑豪句逞才髙髙才<lb/>
<pb n="KR4h0042_WYG_007-3a"/>
逞句豪　美容歌皓齒齒皓歌容美蘭篆小花團團花<lb/>
小篆蘭<lb/>
玉纎傳酒浮香菊菊香浮酒傳纎玉絃管沸歡筵筵歡<lb/>
沸管絃　局簾珠袖<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>袖珠簾局眉暈淺山低低山<lb/>
淺暈眉<lb/>
浦烟迷處回蓮步步蓮回處迷烟浦羅綺媚横波波横<lb/>
媚綺羅　細眉雙拂翠翠拂雙眉細歌意任情多多情<lb/>
任意歌<lb/>
<pb n="KR4h0042_WYG_007-3b"/>
　　四時四首　　　　　　　　　　伯　山<lb/>
　　　春<lb/>
錦如花色春殘飲飲殘春色花如錦樓上正人愁愁人<lb/>
正上樓　晏天横陣雁雁陣横天晏思逺寄情詞詞情<lb/>
寄逺思<lb/>
　　　夏<lb/>
雨荷驚起雙飛鷺鷺飛雙起驚荷雨濃醉一軒風風軒<lb/>
一醉濃　午隂清㪚暑暑㪚清隂午斜日轉窓紗紗忩<lb/>
<pb n="KR4h0042_WYG_007-4a"/>
轉日斜<lb/>
　　　秋<lb/>
㫁鴻歸處飛雲亂亂雲飛處歸鴻㫁風弄葉翻紅紅翻<lb/>
葉弄風　栁殘凋院後後院凋殘栁樓外水雲秋秋雲<lb/>
水外樓<lb/>
　　　冬<lb/>
月天遙照寒忩雪雪窓寒照遙天月門掩欲黄昏昏黄<lb/>
欲掩門　錦鵷雙並枕枕並雙鵷錦雲鬢整纎瓊瓊纎<lb/>
<pb n="KR4h0042_WYG_007-4b"/>
整鬢雲<lb/>
　　答伯山四時四首　　　　　　　鑑　堂<lb/>
　　　春<lb/>
落花叢外風驚鵲鵲驚風外叢花落鄉夢困時長長時<lb/>
困夢鄉　暮天江口渡渡口江天暮林逺度棲禽禽棲<lb/>
度逺林<lb/>
　　　夏<lb/>
竹枝高暎荷池綠綠池荷暎高枝竹流水碧浮鷗鷗浮<lb/>
<pb n="KR4h0042_WYG_007-5a"/>
碧水流　酒樽陪舊友友舊陪樽酒吟客坐時斟斟時<lb/>
坐客吟<lb/>
　　　秋<lb/>
砌風鳴葉繁霜墜墜霜繁葉鳴風砌山外水潺潺潺潺<lb/>
水外山　冷衾愁夜永永夜愁衾冷砧響更蛩吟吟蛩<lb/>
更響砧<lb/>
　　　冬<lb/>
浦南回槳歸庭户户庭歸槳回南浦簾捲欲晴天天晴<lb/>
<pb n="KR4h0042_WYG_007-5b"/>
欲捲簾　月光交暎雪雪暎交光月殘漏怯宵寒寒宵<lb/>
怯漏殘<lb/>
　　　即席二首　　　　　　　　　鼂次膺<lb/>
捲簾風入雙雙燕燕雙雙入風簾捲明月曉啼鶯鶯啼<lb/>
曉月明　㫁腸空望逺逺望空腸㫁樓上幾多愁愁多<lb/>
幾上樓<lb/>
逺山眉暎横波臉臉波横暎眉山逺雲鬢插花新新花<lb/>
插鬢雲　㫁魂離思逺逺思離魂㫁門掩未黄昏昏黄<lb/>
<pb n="KR4h0042_WYG_007-6a"/>
未掩門<lb/>
　　　江干　　　　　　　　　　　王公明<lb/>
逺風江急潮來晚晚來潮急江風逺横岸㫁山青青山<lb/>
㫁岸横　寄書無雁繫繫雁無書寄歸夢只江西西江<lb/>
只夢歸<lb/>
　　四時四首　　　　　　　　　静修劉燾<lb/>
　　　春<lb/>
小紅桃臉花中笑笑中花臉桃紅小垂栁拂簾低低簾<lb/>
<pb n="KR4h0042_WYG_007-6b"/>
拂栁垂　裊花風鬢繞繞鬢風花裊歸路月沈西西沈<lb/>
月路歸<lb/>
　　　夏<lb/>
簟紋雙映冰肌艷艷肌冰暎雙紋簟窓外竹生風風生<lb/>
竹外窓　㸃紅潮醉臉臉醉潮紅㸃廊上月昏黄黄昏<lb/>
月上廊<lb/>
　　　秋<lb/>
露盤金冷初闌暑暑闌初冷金盤露風細引鳴蛩蛩鳴<lb/>
<pb n="KR4h0042_WYG_007-7a"/>
引細風　雨零愁逺路路逺愁零雨空醉一尊同同尊<lb/>
一醉空<lb/>
　　　冬<lb/>
屑瓊霏玉堆簷雪雪簷堆玉霏瓊屑山逺對眉攅攅眉<lb/>
對逺山　拆梅寒暎月月暎寒梅拆欄倚暫愁寛寛愁<lb/>
暫倚欄<lb/>
　　又四首<lb/>
　　　春<lb/>
<pb n="KR4h0042_WYG_007-7b"/>
濕花春雨如珠泣泣珠如雨春花濕花枕並欹斜斜欹<lb/>
並枕花　織文回字密密字回文織嗟更數年華華年<lb/>
數更嗟<lb/>
　　　夏<lb/>
潤肌饒汗香紅沁沁紅香汗饒肌潤低檻小山圍圍山<lb/>
小檻低　枕横釵墜髩髩墜釵横枕歸梦與郎期期郎<lb/>
與梦歸<lb/>
　　　秋<lb/>
<pb n="KR4h0042_WYG_007-8a"/>
綠窓斜動搖風竹竹風搖動斜忩綠虚幌夕凉初初凉<lb/>
夕幌虚　曲眉愁翠蹙蹙翠愁眉曲囘雁寄書來來書<lb/>
寄雁囘<lb/>
　　　冬<lb/>
雪窓寒聽孤燈滅滅燈孤聽寒窓雪殘漏惜衾閒閒衾<lb/>
惜漏殘　説時常恨别别恨常時説還不奈宵寒寒宵<lb/>
奈不還<lb/>
　　　寓意四首　　　　　　　　　張安國<lb/>
<pb n="KR4h0042_WYG_007-8b"/>
晚花殘雨風簾捲捲簾風雨殘花晚雙燕語虚忩忩虚<lb/>
語燕雙　睡醒風愜意意愜風醒睡誰與語情詩詩情<lb/>
語與誰<lb/>
白頭人笑花間客客間花笑人頭白年去似流川川流<lb/>
似去年　老羞何事好好事何羞老紅袖舞香風風香<lb/>
舞袖紅<lb/>
落霞殘照横西閣閣西横照殘霞落波淺戲魚多多魚<lb/>
戲淺波　手攜行客酒酒客行攜手膓㫁九歌長長歌<lb/>
<pb n="KR4h0042_WYG_007-9a"/>
九斷腸<lb/>
渚蓮紅亂風翻雨雨翻風亂紅蓮渚深處宿幽禽禽幽<lb/>
宿處深　淡妝新水檻檻水新妝淡明月似人情情人<lb/>
似月明<lb/>
　　　次圭甫韻　　　　　　　　晦菴朱熹<lb/>
暮江寒碧縈長路路長縈碧寒江暮花塢夕陽斜斜陽<lb/>
夕塢花　客愁無勝集集勝無愁客醒似醉多情情多<lb/>
醉似醒<lb/>
<pb n="KR4h0042_WYG_007-9b"/>
　　　呈秀野<lb/>
晚紅飛盡春寒淺淺寒春盡飛紅晚尊酒綠隂繁繁隂<lb/>
綠酒尊　老仙詩句好好句詩仙老長恨送年芳芳年<lb/>
送恨長<lb/>
　　　春閨　　　　　　　　　　　梅　牕<lb/>
碧牕紗透春寒極極寒春透紗窓碧誰送縷金衣衣金<lb/>
縷送誰　玉肌生嫩粟粟嫩生肌玉温處坐香茵茵香<lb/>
坐處温<lb/>
<pb n="KR4h0042_WYG_007-10a"/>
　　　咏梅<lb/>
折來初步東溪月月溪東步初來折香處是瑤芳芳瑤<lb/>
是處香　蘚花浮暈淺淺暈浮花蘚清對一枝瓶瓶枝<lb/>
一對清<lb/>
　　　題錦機小軸<lb/>
淺紅綃透春裁剪剪裁春透綃紅淺機錦織情絲絲情<lb/>
織綿機　意深憑逺寄寄逺憑深意波𣺌勝愁多多愁<lb/>
勝𣺌波<lb/>
<pb n="KR4h0042_WYG_007-10b"/>
　　　春晚二首<lb/>
㸃㸃花飛春恨淺淺恨春飛花㸃㸃鶯語似多情情多<lb/>
似語鶯　戀春増酒勸勸酒増春戀顰損翠蛾新新蛾<lb/>
翠損顰<lb/>
曲屏春展山浮玉玉浮山展春屏曲香鴨瑞雲翔翔雲<lb/>
瑞鴨香　醉深留客意意客留深醉凉枕怯宵長長宵<lb/>
怯枕凉<lb/>
　　　端午<lb/>
<pb n="KR4h0042_WYG_007-11a"/>
玉釵鬆鬢凝雲綠綠雲凝鬢鬆釵玉雙翠礙枝長長枝<lb/>
礙翠雙　色絲添意密密意添絲色紅暎袖紗籠籠紗<lb/>
袖暎紅<lb/>
　　　戲成六首　　　　　　　　　王文甫<lb/>
玉肌香襯氷絲縠縠絲氷襯香肌玉纎指拂眉尖尖眉<lb/>
拂指纎　巧裁羅襪小小襪羅裁巧移步看塵飛飛塵<lb/>
看步移<lb/>
吼雷催雨飛沙走走沙飛雨催雷吼波漲㵼傾河河傾<lb/>
<pb n="KR4h0042_WYG_007-11b"/>
㵼漲波　幌紗凉氣爽爽氣凉紗幌幽梦覺仙遊遊仙<lb/>
覺夢幽<lb/>
獸噴香縷飛長晝晝長飛縷香噴獸迎日喜葵傾傾葵<lb/>
喜日迎　巻簾雙舞燕燕舞雙簾巻清簟枕釵横横釵<lb/>
枕簟清<lb/>
逺香風遞蓮湖滿滿湖蓮遞風香逺光鑑試新妝妝新<lb/>
試鑑光　棹穿花處好好處花穿棹明月詠歌清清歌<lb/>
詠月明<lb/>
<pb n="KR4h0042_WYG_007-12a"/>
酒中愁説人留乆乆留人説愁中酒歸梦要遲遲遲遲<lb/>
要梦歸　舊衣香染袖袖染香衣舊封短託飛鴻鴻飛<lb/>
託短封<lb/>
老人愁歎驚年早早年驚歎愁人老霜㸃鬢蒼蒼蒼蒼<lb/>
鬢㸃霜　酒杯停欲久久欲停杯酒盃酒喚眉開開眉<lb/>
喚酒盃<lb/>
　　　初夏<lb/>
暑煩人困初時午午時初困人煩暑因酒得詩新新詩<lb/>
<pb n="KR4h0042_WYG_007-12b"/>
得酒因　縷金歌扇舉舉扇歌金縷人妬月圓頻頻圓<lb/>
月妬人<lb/>
　　西江月　　　　　　　　　　　東　坡<lb/>
　　　咏梅<lb/>
馬趂香微路逺沙籠月淡烟斜渡波清徹暎妍華倒綠<lb/>
枝寒鳳挂　挂鳳寒枝綠倒華妍暎徹清波渡斜烟淡<lb/>
月籠沙逺路微香趂馬<lb/>
　　　泛湖　　　　　　　　　　　梅　窗<lb/>
<pb n="KR4h0042_WYG_007-13a"/>
過雨輕風弄栁湖東暎日春烟晴蕪平水逺連天隠隠<lb/>
飛翻舞燕　燕舞翻飛隠隠天連逺水平蕪晴烟春日<lb/>
暎東湖栁弄風輕雨過<lb/>
　　　用僧惠洪韻　　　　　　山谷黄庭堅<lb/>
細細風清撼竹遲遲日暖開花香幃深卧醉人家媚語<lb/>
嬌聲婭姹　姹婭聲嬌語媚家人醉卧深幃香花開暖<lb/>
日遲遲竹撼清風細細<lb/>
　　瑞鷓鴣<lb/>
<pb n="KR4h0042_WYG_007-13b"/>
　　　席上　　　　　　　　　　　郭從範<lb/>
傾城一笑得人留舞罷嬌娥斂黛愁明月寶鞲金絡臂<lb/>
翠瓊花珥碧搔頭　晴雲片雪腰肢嫋晚吹微波眼色<lb/>
秋清露庭臯芳草綠輕綃軟挂玉簾鈎<lb/>
　　阮郎歸<lb/>
　　　元夕　　　　　　　　　　　梅　窗<lb/>
皇州新景媚晴春春晴媚景新萬家明月醉風清清風<lb/>
醉月明　人遊樂樂遊人遊人樂太平御樓神聖喜都<lb/>
<pb n="KR4h0042_WYG_007-14a"/>
民民都喜聖神<lb/>
　　虞美人<lb/>
　　　寄情　　　　　　　　　　　王文甫<lb/>
黄金栁嫩搖絲軟永日堂堂掩捲簾飛燕未歸來客去<lb/>
醉眠欹枕殢殘杯　眉山淺拂青螺黛整整垂雙帯水<lb/>
沈香熨窄衫輕瑩玉碧溪春溜眼波横<lb/>
　<lb/>
　<lb/>
<pb n="KR4h0042_WYG_007-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　囘文類聚巻四<lb/>
</p>
<p>
</p>
  </div>
<div>
<head>囘文類聚補遺</head> <lb/>
    <p>
<pb n="KR4h0042_WYG_008-1a"/>
欽定四庫全書<lb/>
　囘文類聚補遺<lb/>
　　　　　　　　　　　　長洲朱存孝續補<lb/>
<pb n="KR4h0042_WYG_008-2a"/>
</p>
<p>
<pb n="KR4h0042_WYG_008-3a"/>
昌黎公云佛者西域之一法耳後漢時流入中國上古<lb/>
未嘗有也世人惑其降福之說紛然是務至于奴隸之<lb/>
輩固不足怪何王公卿相之輩讀書知古之人亦奉之<lb/>
不敢稍惰也古之事佛者莫如梁武觀其國敗身亡貽<lb/>
譏後世似亦可以為鑒而奉之者一若未知豈其心之<lb/>
冥頑不靈迨下愚之不若歟古逹磨真性頌及太宗囘<lb/>
文千首雖有巧思終為賊道何堪入于書籍然而前盲<lb/>
久經増入故不復斥去仍附于此以為往鑒云<lb/>
<pb n="KR4h0042_WYG_008-3b"/>
　　春日雪<hi>萬首唐人絶句内錄出  五絶</hi>　　　　　潘孟陽<lb/>
春梅雜落雪發樹幾花開真須盡興飲仁里願同來<lb/>
　　和前　　　　　　　　　　　　張　薦<lb/>
遲遲日氣暖漫漫雪天春知君欲醉飲思見此交親<lb/>
　　春日雪酬潘侍郎　　　　　　　權徳輿<lb/>
酒桮春醉好飛雪晚庭閒久憶同前賞中秋對逺山<lb/>
　　曉行<hi>五律錄明詩統内  出</hi>　　　　　　　張豫源<lb/>
殘月落溪灣逺行客路還寒鴉宿古樹靜水咽空山巒<lb/>
<pb n="KR4h0042_WYG_008-4a"/>
翠露深淺嶺雲分曲彎丹霞映赤日曉霽愛躋攀<lb/>
　　四時四首　　　　　　　　　　薛　濤<lb/>
　　　春<lb/>
花朶幾枝柔傍砌栁絲千縷細搖風霞雲半嶺西斜日<lb/>
月上孤村一樹松<lb/>
　　　夏<lb/>
凉囘翠簟氷人冷齒沁清泉夏月寒香篆裊風青縷縷<lb/>
紙牕明月白團團<lb/>
<pb n="KR4h0042_WYG_008-4b"/>
　　　秋<lb/>
蘆雪覆汀秋水白栁風凋樹晚山蒼孤幃客夢驚空館<lb/>
獨雁征書寄逺鄉<lb/>
　　　冬<lb/>
風捲雪篷寒罷釣月輝霜柝冷敲城濃香酒泛霞杯滿<lb/>
淡影梅横紙帳清<lb/>
　　絶句　　　　　　　　　　　　髙青丘<lb/>
風簾一燭對殘花薄霧寒籠翠袖紗空院别愁驚破夢<lb/>
<pb n="KR4h0042_WYG_008-5a"/>
東闌井樹夜啼鴉<lb/>
　　夜坐　　　　　　　　　　　　臞　仙<lb/>
籠煙逺樹見昏黄懶起鈎簾空夜長紅落墜飛驚鳥宿<lb/>
松生月色竹生涼<lb/>
　　訪友不遇<hi>明詩統内録出</hi>　　　　　　　張旴江<lb/>
紅林半照夕陽斜晚徑行來歸路遐空訪幽人無渡覔<lb/>
野田飛鳥宿平沙<lb/>
　　題青山白雲圖<hi>七律</hi>　　　　　　臞　仙<lb/>
<pb n="KR4h0042_WYG_008-5b"/>
秋雲白處亂山青石澗横橋小草亭流瀨漱寒鏘玉珮<lb/>
翠巒含秀吐金精鳩鳴野樹疎煙淡雁過髙峯落月明<lb/>
樓上不詩無興遣逺天連水碧澄澄<lb/>
　　書懷<hi>叠字體</hi>
紛紛雨竹翠森森㸃㸃風花落綠陰貧恨苦吟窮寞寞<lb/>
亂愁牽斷夢沈沈昏昏嶺隔重重信渺渺江如寸寸心<lb/>
因有事情閒黙黙我於疎拙老駸駸<lb/>
　　夜宿江館<hi>有序</hi>　　　　　　　　丘瓊山<lb/>
<pb n="KR4h0042_WYG_008-6a"/>
　嵗庚午歸至金陵寓新河客邸鄉友馮元吉誦宋人<lb/>
　周明老龜山囘文詩命予兩和其韻以夜宿江館為<lb/>
　題明老詩用意曲折命辭瀏亮信為難及矣但其中<lb/>
　潮浪浦泉波水等字太多不免重複既曰綠水連天<lb/>
　而又有雲接海之句則一意而兩出矣當漁舟釣月<lb/>
　之時又安得紅霞暎日乎<lb/>
潮生海岸兩崖傾落月江楓暎火明橋透白波流水逺<lb/>
屋連紅樹帶霜清迢迢漏盡寒更曉片片雲收夜雨晴<lb/>
<pb n="KR4h0042_WYG_008-6b"/>
遙望楚天江渺渺茭蒲盡處落鴻輕<lb/>
　　牡丹二首<hi>以下十一首明詩統内錄出</hi>　　　　張豫源<lb/>
花浮月夜静飛神妙出天工奪畫真斜葉趂風搖翅蝶<lb/>
艷姿嫌酒病心人霞翻麗質晴烘日露浥微香暖涴塵<lb/>
家世古稱應獨魏花飄未盡占芳春<lb/>
悠悠日轉九囘腸怨入遙波碧草芳流水似情君行薄<lb/>
㫁雲如夢妾心傷愁生嫩臉花増暈淚濕嫣腮粉膩香<lb/>
樓滿月光清夜永紬衾半擁臥空床<lb/>
<pb n="KR4h0042_WYG_008-7a"/>
　　蜨　　　　　　　　　　　　　何出光<lb/>
天晴趂影輕飄粉伴結長欄石砌隂眠栩栩驚秋露滴<lb/>
翅雙雙暎水池臨煙含瘦影梅牕小夢入寒枝梨院深<lb/>
憐却春心花盡撲翩翩幾隊逐園林<lb/>
　　菩薩蠻<lb/>
　　　秋思　　　　　　　　　　　丘瓊山<lb/>
　予㓜時嘗讀朱文公劉静修文集俱有菩薩蠻囘文<lb/>
　詞惜其隨句倒讀不免意複不如至尾讀囘為妙已<lb/>
<pb n="KR4h0042_WYG_008-7b"/>
　曽以邨居為題作一闋矣後失其稿閒中復戲作此<lb/>
　云<lb/>
紗窗碧透横斜影月光寒處空幃冷香炷細燒檀沈沈<lb/>
正夜闌　更深方困睡倦極生愁思含情感寂寥何處<lb/>
别魂銷<lb/>
　　　擬織婦閨怨<hi>二首</hi>　　　　　　湯若士<lb/>
梅題逺色春歸得遲鄉瘴嶺過愁客孤影雁囘斜峯寒<lb/>
逼翠紗　牕殘抛錦室織急還催織錦官當夕情啼斷<lb/>
<pb n="KR4h0042_WYG_008-8a"/>
望河明<lb/>
還生赦泣人天望雙成錦匹孤鸞悵獨泣見誰憐流人<lb/>
苦瘴烟　生親還棄杼鴛配闗河戍逺心天未知人道<lb/>
赦來時<lb/>
　<lb/>
　<lb/>
　<lb/>
　<lb/>
<pb n="KR4h0042_WYG_008-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　囘文類聚補遺<lb/>
</p>
<p>
</p>
  </div></body>
</text>\m</TEI>
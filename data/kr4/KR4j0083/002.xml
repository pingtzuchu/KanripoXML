<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>渚山堂詞話巻二</head> <lb/>
    <p>
<pb n="KR4j0083_WYG_002-1a"/>
欽定四庫全書<lb/>
　渚山堂詞話巻二<lb/>
　　　　　　　　　　　　　明　陳霆　撰<lb/>
聞之前輩朱淑真才色冠一時然所適非偶故形之篇<lb/>
章徃徃多怨恨之句世因題其藁曰斷腸集大抵佳人<lb/>
命薄自古而然斷腸獨斯人哉古婦人之能詞章者如<lb/>
李易安孫夫人輩皆有集行世淑真繼其後所謂代不<lb/>
乏賢其詞曲頗多予精選之得四五首咏雪念奴嬌云<lb/>
<pb n="KR4j0083_WYG_002-1b"/>
斜倚東風渾慢慢頃刻也須盈尺巳盡雪之態度繼云<lb/>
擔閣梁吟寂寥楚舞空有獅兒隻復道盡雪事又覺醖<lb/>
藉也咏梅云濕雲不渡溪橋冷嫩寒初破霜風影溪下<lb/>
水聲長一枝和月香别闋云拂拂風前度暗香月色侵<lb/>
花冷梨花云粉淚共宿雨闌珊清夢與寒雲寂寞凡皆<lb/>
清楚流麗有才士所不到而彼顧優然道之是安可易<lb/>
其為婦人語也<lb/>
項斯詠雲有平鋪水不流之句王敬叔以入之菩薩蠻<lb/>
<pb n="KR4j0083_WYG_002-2a"/>
調中全闋云小樓拄頰凝遥睇朝來證得唐人句半嶺白<lb/>
雲浮平鋪水不流明朝還欲雨又向何山去且可宿簷<lb/>
間勞君䕶夜寒敬叔云向者讀項斯平鋪水不流之句<lb/>
意不謂佳偶雨後望諸峰雲氣方悟其寫景之妙大抵<lb/>
古人語言不可輕詆因作小詞識之<lb/>
垂楊與玉耳墜金環二曲宋唐以前未聞有作近於天<lb/>
籟集中見之然則其所始豈金元之際乎垂楊云闗山<lb/>
杜宇任年年唤得韶光歸去怕上髙城望逺煙水迷南<lb/>
<pb n="KR4j0083_WYG_002-2b"/>
浦賣花聲動天街曉總吹入東風庭戸正紗牕濃睡覺<lb/>
來驚翠蛾愁聚一夜狂風横雨恨西園媚景匆匆難駐<lb/>
試把芳菲㸃檢鶯燕渾無語玉纎空拆梨花撚對寒食<lb/>
懨懨情緒問東君此别經年落花誰是主玉耳墜金環<lb/>
云揺落初冬愛南枝逈絶煖氣潛通含章睡起宫黄褪<lb/>
新粧淡淡丰容氷葩瘦蠟蒂融便自有翛然林下風肯<lb/>
羡狂蜂殢蝶艶紫妖紅何處對花興濃向藏春池館透<lb/>
月簾櫳一枝鄭重天涯信膓斷驛使相逢闗山路幾萬<lb/>
<pb n="KR4j0083_WYG_002-3a"/>
重記昨夜筠筒和淚封料馬首幽香先到夢中白太素<lb/>
云壬子冬薄遊順天張侯之兄正卿邀予徃拜夫人既<lb/>
而留飲命撰詞一咏梅以玉耳墜金環歌之一送春以<lb/>
垂楊歌之詞成惠以羅綺四端夫人大名人能道古今<lb/>
雅好賓客自言㓜時有老尼年幾八十嘗教以舊曲垂<lb/>
楊音調至今了然事與東坡補洞仙歌詞相類中統建<lb/>
元夀春𣙜塲中得南方詞一編有垂楊三首其一乃向<lb/>
所傳者然後知夫人乃承平家世之舊也<lb/>
<pb n="KR4j0083_WYG_002-3b"/>
文文山詞在南宋諸人中特為富麗其書燈屏齊天樂<lb/>
云夜來早得東風信瀟湘一川新緑栁色含晴梅心沁<lb/>
煖春淺千花如束銀蟾乍浴正沙鴈將還海鰲初矗雲<lb/>
擁旌旗笑聲人在畫䦨曲星虹瑶樹縹緲珮環鳴碧落<lb/>
瑞籠華屋露耿銅虬水翻鐵馬簾幙光揺金粟遲遲倚<lb/>
竹更為把瑤罇滿斟醽醁回首宫蓮夜深歸院燭染指<lb/>
一臠則餘可知矣史稱文山性豪侈每食方丈聲妓滿<lb/>
前晚節乃散家資募義勤王九死不奪蓋子房所謂韓<lb/>
<pb n="KR4j0083_WYG_002-4a"/>
亡不愛萬金之資者也真人豪哉<lb/>
瞿宗吉號山陽道人有餘清及樂府遺音等集皆南詞<lb/>
也徃見其望西湖十闋其自叙云丁巳歲夏寄居富氏<lb/>
餘清樓頫視西湖如開一鏡凡隂晴風雨寒暑晝夜未<lb/>
嘗不與水光山色相接也技癢不能忍因製望西湖十<lb/>
闋其腔即晁无咎買陂塘舊譜也宗吉工詩詞其所作<lb/>
甚富然予所取者止十餘闋惜其視宋人風致尚逺<lb/>
辛稼軒詞或議其多用事而欠流便予觀其琵琶一詞<lb/>
<pb n="KR4j0083_WYG_002-4b"/>
則此論未足慿也賀新郎云鳳尾龍香撥自開元霓裳<lb/>
曲罷幾畨風月最苦潯陽江上路畫舸亭亭催别記出<lb/>
塞黄雲堆雪馬上離愁三萬里認孤鴻没處分胡越絃<lb/>
解語恨難説遼陽驛使音塵絶瑣窻寒輕挑謾撚淚珠<lb/>
盈睫推手含情還郤手一抹梁州哀徹千古事雲飛烟<lb/>
滅賀老定塲無消息悄沈香亭北繁華歇彈到此為嗚<lb/>
咽此篇用事最多然圓轉流麗不為事所使稱是妙手<lb/>
金猊瑞腦噴香霧向曉寒多深閉戸窻明殘雪積飛瓊<lb/>
<pb n="KR4j0083_WYG_002-5a"/>
風起亂雲飄敗絮錦幃細看霓裳舞小玉銀筝學鶯語<lb/>
梅香滿座襲人衣誰道江橋無覔處此陳大聲冬雪詞<lb/>
也寄木蘭花令論者謂其有宋人風致使雜之草堂集<lb/>
中未必可辨也雖然大聲和草堂自予所選數首外求<lb/>
其近似者葢少<lb/>
章文莊春日小重山云栁暗花明春事深小䦨紅芍藥<lb/>
巳抽簪雨餘風軟碎鳴禽遲遲日猶帶一分隂語意甚<lb/>
婉約但鳴禽曰碎於理不通殊為語病唐人句云風煖<lb/>
<pb n="KR4j0083_WYG_002-5b"/>
鳥聲碎然則何不曰煖風嬌鳥碎鳴音也<lb/>
崇寧間山谷謫宜州乙酉歲九日登城樓眺望聴邊人<lb/>
相語云今歳當鏖戰取封侯因作南鄉子云諸將説封<lb/>
侯短笛長吹獨倚樓萬事縂成風雨去休休戲馬臺南<lb/>
金絡頭催酒莫遲留飲量今秋勝去秋花向老人頭上<lb/>
笑羞羞人不羞花花自羞詞成倚䦨高歌若不能堪是<lb/>
月三十日遂不起<lb/>
楊孟載作禁體雪詞後闋云正簌簌還颺颺復纎纎則<lb/>
<pb n="KR4j0083_WYG_002-6a"/>
於古無所出雖移之别咏未為不可予謂雪詞既禁體<lb/>
於法宜取古人成語匀之句中使人一覽見雪乃為本<lb/>
色嘗記山谷咏雪有卧聴䟱䟱還密密曉看整整復斜<lb/>
斜之句因輒易之云正疎疎還密密復纎纎知者以為<lb/>
何如<lb/>
江東陳鐸大聲嘗和草堂詩餘幾及其半輒復刋布江<lb/>
湖間論者謂其以一人心力而欲追襲羣賢之華妙徒<lb/>
負不自量之譏葢前輩和唐音者胥以此故為大方所<lb/>
<pb n="KR4j0083_WYG_002-6b"/>
不許大聲復冐此禁何也然以其酷擬前人故其篇中<lb/>
亦時有佳句四言如嬌雲送馬髙林囘鳥逺波低鴈五<lb/>
言如飛夢去江干又添驢背寒饑鳥啄瓊樹寒波淨銀<lb/>
塘香浮殘雪動影弄寒蟾小六言如長日餘花自落無<lb/>
風弱栁還搖楊栁倚風清瘦花枝照水分明明月為誰<lb/>
圎缺浮雲隨意隂晴七言如花蕋暗隨蜂作蜜溪雲還<lb/>
伴鶴歸巢欲將離恨付春江春江又恐東流去千里青<lb/>
山勞望眼行人更比青山逺秋水無㾗涵上下浮雲有<lb/>
<pb n="KR4j0083_WYG_002-7a"/>
意遮西北散句如東風路多少小燕閒庭亂鶯芳樹綵<lb/>
雲盡逐東風散惟有花陰層壘九十韶光自不容何必<lb/>
憎風雨暮山髙下暮雲平行人不渡只有斷橋横清溪<lb/>
流水斜橋淡月不減山隂好春城晩霏霏滿湖煙雨斷<lb/>
膓無奈落花飛絮凡此頗婉約清麗使其用為已調當<lb/>
必擅聲一時而以之追步古作遂蹈村婦鬬美毛施之<lb/>
失蓋不善用其長者也<lb/>
僧仲殊好作艶詞其同袍孚草堂者嘗寓詩箴之迄不<lb/>
<pb n="KR4j0083_WYG_002-7b"/>
為止殊嘗咏婦人有鳳鞋濕透立多時不言不語厭厭<lb/>
地之句後殊經于枇杷樹下輕薄子更其句以弔云枇<lb/>
杷樹下立多時不言不語厭厭地聞者捧腹大率滛言<lb/>
媟語故非衲子所宜也然殊諸曲類能脫絶寒儉之態<lb/>
如南歌子云白露收殘月清風散曉霞訴衷情云紅船<lb/>
滿湖歌吹花外有髙樓念奴嬌云竹影篩金泉潄玉紅<lb/>
暎薇花簾幙又别闋云絳綵嬌春鉛華掩晝占斷鴛鴦<lb/>
浦此等句何害其為富冶也殊有寳月集行于世<lb/>
<pb n="KR4j0083_WYG_002-8a"/>
徐一初者不知何許人其九日登髙一詞殊亦可念初<lb/>
云叅軍莫道無勲業消得從容罇爼君看取便破帽飄<lb/>
零也得名千古復云登臨莫上髙層望怕見故宫禾黍<lb/>
觴緑醑澆萬斛牢愁淚閣新亭雨黄花無語畢竟仗西<lb/>
風朝來披拂猶識舊時主詞意甚感慨不平叅軍自况<lb/>
之意豈非德祐時忠賢位不滿其才者耶故宫禾黍無<lb/>
語黄花則又有感於天翻地覆之事蓋谷音之同悲者<lb/>
也<lb/>
<pb n="KR4j0083_WYG_002-8b"/>
聚景園有故宋宫人殯宫瞿宗吉嘗作木蘭花慢云記<lb/>
前朝舊事曽此地㑹神仙向月地雲堦閒攜翠袖來拾<lb/>
花鈿繁華總隨流水歎一塲春夢杳難圓廢港芙蕖滴<lb/>
露斷堤楊栁揺煙兩峯南北只依然輦路草芊芊悵波<lb/>
冷山空翠銷鳳葢紅没龍船平生銀屏金屋黯漆燈無<lb/>
焰夜如年落日牛羊壠上西風燕雀林邊瞿詞雖多予<lb/>
所賞愛者此闋維最然瞿有咏金故宫白蓮詞即用此<lb/>
腔而語意亦仍之首云問前朝舊事曽此地㑹神仙即<lb/>
<pb n="KR4j0083_WYG_002-9a"/>
此起句也是知此詞為瞿得意者故疊用如此<lb/>
文丞相既敗元人獲置舟中既而挾之蹈海厓山既平<lb/>
復踰嶺而北道江右作酹江月二篇以别友人皆用東<lb/>
坡赤壁韻其曰還障天東半壁曰地靈尚有人傑曰恨<lb/>
東風不借世間英物曰只有丹心難滅其於興復未嘗<lb/>
不耿耿也<lb/>
宋理宗朝有武人李好義者頗善詞章嘗見其春暮作<lb/>
謁金門云花着雨又是一畨紅素燕子歸來愁不語故<lb/>
<pb n="KR4j0083_WYG_002-9b"/>
巢無覔處誰在玊樓歌舞誰在玉闗辛苦若使胡塵吹<lb/>
得去東風侯萬戸玉樓歌舞數句語意不平豈非當時<lb/>
擅國者宴樂湖山而不恤邊功故耶然則宋之淪亡故<lb/>
非一日之故矣<lb/>
張士誠據姑蘇凡髙門大宅悉為其權倖所占計其一<lb/>
時歌鐘甲第之富輿馬姬妾之盛自謂安享樂成永永<lb/>
無慮孰知不五六年煙滅雲散如髙季迪之木蘭花慢<lb/>
所慨是也髙詞云笑匆匆夢短人間事幾黄粱早月墜<lb/>
<pb n="KR4j0083_WYG_002-10a"/>
箏樓塵生㦸戸草滿毬場美人盡為黄土甚温柔難把<lb/>
作仙鄉桃李一畨狼籍燕鶯幾許凄凉虚言地久與天<lb/>
長滄海變耕桑記花月當年儘多歡樂却少思量門前<lb/>
久無繋馬但棲鴉臨晚占垂楊試問今來過客有誰感<lb/>
歎斜陽葢盛衰不常物理反復雖貴侯世戚且不能保<lb/>
其盈滿况於一時草竊者哉此足為陸梁者之戒<lb/>
李世英蝶戀花句云䑃朧淡月雲來去歐公蝶戀花句<lb/>
云珠簾夜夜朦朧月二語一律不知者疑歐出李下予<lb/>
<pb n="KR4j0083_WYG_002-10b"/>
細較之狀夜景則李為髙妙道幽怨則歐為醖藉蓋各<lb/>
適其趣各擅其極殆未易優劣也<lb/>
歐公舊有春日詞云緑楊樓外出秋千前輩歎賞謂只<lb/>
一出字是人著力道不到處他日咏秋千作浣溪沙云<lb/>
雲曳香綿綵柱髙絳旗風颭出花梢予謂雖同用出字<lb/>
然視前句其風致大段不侔<lb/>
予性樂閒退平生宦歴遇林壑美處輒飄然起掛冠之<lb/>
興憶曩昔董學太原或日秋仲西風颯然木葉飄落而<lb/>
<pb n="KR4j0083_WYG_002-11a"/>
目送飛鴻聲墮層漢間不覺感陶令張翰事作滿江紅<lb/>
云歸去來兮懐歸意幾人知得尋思起前年江海去年<lb/>
京國奔走隙駒春夢路飄零海燕秋風客念家山松徑<lb/>
久荒蕪疎三益風流散音塵没身世在江山隔遣何人<lb/>
杏花影裏月明吹笛紅雨等閒花事盡青銅容易霜華<lb/>
入被鴈聲報到塞門秋聴嘹嚦既後督視至徐溝縣夜<lb/>
坐有感復次前韻書院壁云歸去來兮青山好欲歸便<lb/>
得人世事風前燈焰夢中槐國驛馬出門塵土路舫齋<lb/>
<pb n="KR4j0083_WYG_002-11b"/>
聴雨江湖客把十年忙冗换清閒嗟何益太行嶺孤雲<lb/>
没江南夢重山隔有何人五湖煙棹洞庭霜笛寳劍醉<lb/>
㸔豪氣在銀屏晩怯秋風入向中宵無意更聞雞空咿<lb/>
嚦是嵗冬予以心疚移疾卧齋中既踰月朝旨竟下許<lb/>
還籍致仕蓋事兆之應去作詞之月日無幾咄咄真怪<lb/>
事哉<lb/>
花朝曲古作者多矣予見楊孟載一闋云鸞股先尋鬬<lb/>
草釵鳳頭新綉踏青鞋衣裳宫様不須裁雕玊壘成鸚<lb/>
<pb n="KR4j0083_WYG_002-12a"/>
鵡架泥金鐫就牡丹牌明朝相約看花來此詞造語雖<lb/>
富麗然正宋人所謂看人富貴者耳未必知富貴也如<lb/>
温飛卿籠中嬌鳥煖猶睡門外落花閒不掃王隨一聲<lb/>
啼鳥禁門寂滿地落花春晝長則真富貴氣象<lb/>
金完顔亮頗能詞章嘗作昭君怨雪詞云昨日樵村漁<lb/>
浦今日瓊林玉渚山色捲簾看老峰巒錦帳美人貪睡<lb/>
不覺天花剪水驚問是楊花是蘆花亮之他作例倔强<lb/>
怪誕殊有桀驁不在人下之氣此詞稍和平竒俊特為<lb/>
<pb n="KR4j0083_WYG_002-12b"/>
録之<lb/>
劉伯温寓金陵嘗秋夜作摸魚兒云正凄涼月明孤館<lb/>
那堪征鴈嘹唳不知衰鬂能多少還共栁絲同悴朱戸<lb/>
閉有瑟瑟蕭蕭落葉鳴莎砌斷魂不繋又何必殷勤啼<lb/>
螿絡緯相伴夜迢遞漁樵事天也和人較計虚名枉誤<lb/>
身世流年滚滚長江逝囘首碧雲無際空引睇但滿眼<lb/>
芙蓉黄菊傷心麗風吹露洗寂寞舊南朝慿䦨懐古零<lb/>
淚在衣袂公在金陵正得君行志之秋而詞意傷感如<lb/>
<pb n="KR4j0083_WYG_002-13a"/>
此殆不可曉豈所謂謝安雖受朝寄而東山之志雅意<lb/>
不忘者耶然詳觀首尾又似未嘗得遇者竟不知或在<lb/>
未徴召之前否也<lb/>
僧如晦作春歸云有意送春歸無計留春住畢竟年年<lb/>
用著來何似休歸去目斷楚天遙不見春歸路風急桃<lb/>
花也似愁㸃㸃飛紅雨瞿宗吉一曲云雙蝶送春來雙<lb/>
燕銜春去春去春來總屬人誰與春為主一陣雨催花<lb/>
一陣風吹絮惟有啼鵑更迫春不放從容住二詞皆咏<lb/>
<pb n="KR4j0083_WYG_002-13b"/>
春歸皆寄卜筭子然比而觀之如晦則意髙妙宗吉則<lb/>
語清峭殆不相伯仲也<lb/>
煙草萋萋小樓西雲壓鴈聲低春山碧樹秋重緑人在<lb/>
武陵溪劉伯温秋晩曲也雲壓鴈聲低與春山碧樹秋<lb/>
重緑二語動人或謂未經前人道破以予所見亦轉换<lb/>
雲開鴈路長與春草秋更緑耳<lb/>
南唐書云盧絳少夢一白衣婦人姿甚美勸絳巵酒而<lb/>
歌菩薩蠻云玊京人去秋蕭索畫簷鵲起梧桐落欹枕<lb/>
<pb n="KR4j0083_WYG_002-14a"/>
悄無言月和清夢圓背燈惟暗泣甚處砧聲急眉黛小<lb/>
山攢芭蕉生暮寒歌畢謂絳曰他日相見于固子陂下<lb/>
絳後仕南唐國亡起義乃殺歙守龔儀既后歸宋㑹儀<lb/>
猶子穎求復季父之讐乃命斬于固子陂下同時一白<lb/>
衣婦人以淫亂被斬儼然夢中人也姓耿名玉真前夢<lb/>
中巳嘗通名矣事雖怪而詞則佳乃録之<lb/>
　<lb/>
　<lb/>
<pb n="KR4j0083_WYG_002-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　渚山堂詞話巻二<lb/>
</p>
<p>
</p>
  </div>
</body>
</text>
</TEI>
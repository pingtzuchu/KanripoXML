<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>渚山堂詞話巻三</head> <lb/>
    <p>
<pb n="KR4j0083_WYG_003-1a"/>
欽定四庫全書<lb/>
　渚山堂詞話巻三<lb/>
　　　　　　　　　　　　　明　陳霆　撰<lb/>
卓津登徐仙亭云流水小灣西晩坐孤亭靜不見髙人<lb/>
跨鶴歸風水揺清影古徃與今來休用重重省十里梅<lb/>
花雪正晴月浸遥山冷全篇殊有仙氣曩見吕洞賓題<lb/>
一闋于鳳停橋云落日數聲啼鳥香風滿路飛花道人<lb/>
留我煑新茶洗盪胸中瀟灑世事不堪回首夢魂猶遶<lb/>
<pb n="KR4j0083_WYG_003-1b"/>
天涯鳳停橋畔即吾家管甚月明今夜蓋西江月腔也<lb/>
味其中無一㸃煙火氣卓詞近之<lb/>
髙季迪寒夜曲云蕙火紅銷金鼎鴉樹不驚風靜多事<lb/>
月明來照出小忩孤影宵永宵永人與梅花俱冷誠亦<lb/>
可誦季迪號稱姑蘇才子與楊孟載輩齊名他詩文未<lb/>
論獨於詞曲楊所賦類清便綺麗頗近唐宋風致而髙<lb/>
於此殊為不及豈非人之才情各有獨得之妙耶髙詞<lb/>
予所選數首外遺珠剰玉葢不多見乃知詞令雖小道<lb/>
<pb n="KR4j0083_WYG_003-2a"/>
至論髙處亦未易易耳<lb/>
詩有集古句者矣而南詞則少見用此格者偶於半山<lb/>
集得一闋焉菩薩蠻云數間茆屋閒臨水窄衫短㡌垂<lb/>
楊裏花是去年紅吹開一夜風梢梢新月偃午醉醒來<lb/>
晚何許最闗情黄鸝三兩聲荆公退居金陵作草堂於<lb/>
半山之麓引入功德水濬小巷於其上壘石作橋暇則<lb/>
幅巾藜杖徃來其間因集古句為此俾侍者歌之<lb/>
京師崇文門外有祠曰三忠都人建以祀漢諸葛忠武<lb/>
<pb n="KR4j0083_WYG_003-2b"/>
宋岳武穆文文山士大夫南行者多餞别於此所以作<lb/>
勤瘁而勵忠節於夫世教不謂無補憶予曩嵗試政刑<lb/>
部一日在廣坐吏以冊葉置案上予取閱之乃三忠詩<lb/>
也凡若干首獨喜范主事淵一絶云萬古綱常惟一事<lb/>
兩朝人物屬三公誰脩古廟燕山道樹色江聲落照中<lb/>
詞簡而意盡且有闗係有感慨他詩莫能及也予亦有<lb/>
詞寄酹江月全篇云乾坤易老歎風塵飄盪河山分裂<lb/>
名分綱常都掃地曾有何人提挈身翊飛龍氣吞胡馬<lb/>
<pb n="KR4j0083_WYG_003-3a"/>
赤手扶天闕精忠照耀一時名並日月須信天理人心<lb/>
自來不冺千載思遺烈廟貌燕山崇祀典華表三忠新<lb/>
掲西北中原東南王氣囘首驚風雪傷心行路不堪日<lb/>
暮時節<lb/>
周清真渡江雲首云晴嵐低楚甸暖囘鴈翅陣勢起平<lb/>
沙繼云千萬絲陌頭楊栁漸漸可藏鴉今以景物而觀<lb/>
暖初囘鴈栁漸藏鴉則仲春候也後乃云今朝正對初<lb/>
弦月傍水驛深艤蒹葭又似夏秋之際容非語病乎謂<lb/>
<pb n="KR4j0083_WYG_003-3b"/>
若稍更句中云今宵正對江心月憶年時水宿蒹葭庶<lb/>
暎帶過無礙也<lb/>
劉改之沁園春云緑鬂朱顔玊帶金魚神仙畫圖把擎<lb/>
天柱石空留緑野濟川舟楫閒艤西湖天欲安劉公歸<lb/>
重趙許大功勲誰得如平章看道人如孔孟世似唐虞<lb/>
不須别作規模但收拾人才多用儒况自昔軍中膽能<lb/>
寒虜如今胸次氣欲吞胡紫府真人黑頭元宰收斂神<lb/>
功寂若無歸來好正芝香棗熟鶴瘦松癯此詞題云代<lb/>
<pb n="KR4j0083_WYG_003-4a"/>
夀韓平原然在當時不知竟代誰作改之與康伯可俱<lb/>
渡江後詩人康以詞受知秦檜致位通顯而改之竟流<lb/>
落布衣以死人之幸不幸又何也然改之詞意雖媚其<lb/>
收拾用儒收斂若無與芝香棗熟等句猶有勸侂胄謙<lb/>
冲下賢及功成身退之意若康之夀檜云願歲嵗見栁<lb/>
梢青淺梅英紅小則迎導其怙寵固位志則陋矣<lb/>
劉伯温春怨蓋感嘆時事也末云無計網斜暉謾遮得<lb/>
愁人望眼登髙凝睇欲寄一封書鴻路阻豹闗深日暮<lb/>
<pb n="KR4j0083_WYG_003-4b"/>
空腸斷觀豹闗深之句知元季兵起賢者感時傷事非<lb/>
不欲獻言於上以銷禍亂而九重阻深無路自達徒登<lb/>
髙悵望而巳囘首呌虞舜蒼梧雲正愁所謂日暮膓斷<lb/>
之意類如此<lb/>
宋二帝北狩金人徙之雲州一日夜宿林下時磧月微<lb/>
明有胡雛吹笛其聲嗚咽太上因口占眼兒媚云玉京<lb/>
曾記舊繁華萬里帝王家瓊林玉殿朝喧簫管暮列琵<lb/>
琶花城人去今蕭索春夢繞龍沙家山何處忍聴羌笛<lb/>
<pb n="KR4j0083_WYG_003-5a"/>
徹梅花此詞少帝有和篇意更凄愴不欲並載吾謂其<lb/>
父子至此雖噬臍無及矣每一披閱為酸鼻焉<lb/>
元人楊某之齊安教鄧中齋作摸魚兒送之後闋有云<lb/>
臨皋一枕三生夢還認岷峨鄉語葢及東坡謫居黄州<lb/>
其遊赤壁之夜所遇道士化鶴事也予謂岷峨鄉語雖<lb/>
暗用天寳中青城道士化鶴於沙苑故事但謂岷峨則<lb/>
語意頗晦不若直云青城鄉語庶一覽可見也因特更<lb/>
云臨皋一枕三生夢還認青城鄉語知者以為何如<lb/>
<pb n="KR4j0083_WYG_003-5b"/>
錦堂春長闋乃司馬温公感舊之作全篇云紅日遲遲<lb/>
虚廊轉影槐隂迤邐西斜綵筆工夫難狀晩景煙霞蝶<lb/>
尚不知春去漫遶幽砌尋花奈猛風過後縱有殘紅飛<lb/>
落誰家始知青鬢無價歎飄零宦路荏苒年華今日笙<lb/>
歌叢裏特地咨嗟席上青衫濕透筭感舊何止琵琶怎<lb/>
不教人易老多少離愁散在天涯公端勁有守而所賦<lb/>
嫵媚悽婉殆不能忘情豈其少年所作耶古云賢者未<lb/>
能免俗正謂此耳<lb/>
<pb n="KR4j0083_WYG_003-6a"/>
徃歲於士人家獲觀錢舜舉畫芙蓉折枝上題行香子<lb/>
一詞予記其首尾而忘其全且失其名氏後錢畫燬於<lb/>
火詞句常徃來于懐惜無從考按也近閱鳬藻集乃知<lb/>
為髙太史季迪所作然予猶妄意其未盡美蓋其前闋<lb/>
有云鴈來時節寒沁羅裳頗覺少切而後闋云暮栁成<lb/>
行與吳苑池荒等句疑稍牽强也因畧為更潤之録佀<lb/>
知者如此紅粧不見春光向菊前蓮後纔芳秋波向淺<lb/>
寂寞横塘正一畨風一畨雨一番霜楚江又逺吳江又<lb/>
<pb n="KR4j0083_WYG_003-6b"/>
冷强相依暮栁斜陽蘭舟人去歌韻悠揚但月朧朧雲<lb/>
杳杳水茫茫<lb/>
天籟詞集為白朴太素所作太素號蘭若趙之真定人<lb/>
故金世家也生長兵間流落竄送父子相失遂鞠於父<lb/>
執元遺山所元公教之讀書既長問學宏博後以詩詞<lb/>
顯宋亡恒鬱鬱不樂遂不復求仕以詩酒自放于山水<lb/>
間予謫倅六安於其裔孫庠生白永盛家獲瞻其遺像<lb/>
酒邊為賦酹江月一詞弔之永盛因出詞集囑予為登<lb/>
<pb n="KR4j0083_WYG_003-7a"/>
梓宦跡蓬轉未及諧所諾今屏退林下無力復辦此矣<lb/>
感今追昔是不惟孤永盛之託且不肖於此夙昔不淺<lb/>
當復負此老於地下也吊詞云滑稽玩世知胸藏多少<lb/>
春花秋月天籟有詞人有像還是遺山風格松下巢由<lb/>
竹間逸少氣韵真髙潔坐談拊掌溪山等是詩訣見説<lb/>
多景樓前鳳凰臺上醉㡌風吹裂千古英豪消歇盡江<lb/>
水至今悲咽九死投荒三年坐困一様成愁絶寄聲知<lb/>
否酒盃當酹松雪凡白之大略詞頗該之<lb/>
<pb n="KR4j0083_WYG_003-7b"/>
閱天籟集得其數篇録以備詞話之一二奪錦標云霜<lb/>
水明秋霞天送晩畫出江南江北滿目山圍故國三閣<lb/>
餘香六朝陳迹有庭花遺譜慘哀音令人嗟惜想當時<lb/>
天子無愁自古佳人難得惆悵龍沈宫井石上啼痕猶<lb/>
㸃臙脂紅濕去去天荒地老流水無情落花狼籍恨青<lb/>
溪猶在渺重城煙波空碧對西風誰與招魂夢裏行雲<lb/>
消息太素序云奪錦標曲不知始何時世所傳者僧仲<lb/>
殊一篇而巳予每浩歌尋繹音節因欲效顰恨未得佳<lb/>
<pb n="KR4j0083_WYG_003-8a"/>
趣耳庚辰卜居建康暇日訪古采陳后主張貴妃事以<lb/>
成素志按后主既脫景陽井之厄隋長史髙熲竟戮麗<lb/>
華于青溪後人哀之即其地立小祠祠中塑二女郎次<lb/>
即孔貴嬪也今遺搆荒凉廟貌亦不存矣感歎之餘為<lb/>
作此闋沁園春云獨上遺臺目斷清秋鳳兮不還恨吳<lb/>
宫幽徑埋深花草晉時髙塜銷盡衣冠横吹聲沈騎鯨<lb/>
人去月滿空江鴈影寒登臨處且摩挲石刻徙倚䦨干<lb/>
青天半落三山更白鷺洲横一水間問誰能心比秋來<lb/>
<pb n="KR4j0083_WYG_003-8b"/>
水淨漸教身似嶺上雲間擾擾人生紛紛世事就裏何<lb/>
嘗不强顔重囘首怕浮雲蔽日不見長安叙云保寧寺<lb/>
即鳳凰臺太白留題在焉宋髙宗南渡嘗駐驆寺中有<lb/>
石刻書王荆公贈僧詩云紛紛擾擾十年間世事何嘗<lb/>
不强顔亦欲心如秋水淨應須身似嶺雲閒意者當時<lb/>
南北擾攘國家蕩析磨盾鞍馬間經營之志百未一遂<lb/>
此詩必有深契于心者故書以自况予暇日來遊因演<lb/>
太白荆公詩意亦猶稼軒水龍吟用李延年淳于髠語<lb/>
<pb n="KR4j0083_WYG_003-9a"/>
也滿庭芳云雅燕飛觴清談揮麈主人終日留歡密雲<lb/>
雙鳳碾破縷金盤鬬品香泉味好須臾看蠏眼湯翻銀<lb/>
瓶注花浮兎椀雪㸃鷓鴣斑雙鬟微步穏春纎擎露翠<lb/>
袖生寒覺清風扶我醉玊頺山照眼紅紗畫燭吟鞭送<lb/>
月滿銀鞍歸來晩芸牕未寢相對小粧殘序云屢欲作<lb/>
茶詞未暇也近選宋名公樂府黄賀陳三集中凡載滿<lb/>
庭芳四首大概相類亦有得失復雜用無寒刪先韻而<lb/>
語意若不倫僕不愧狂斐合三家竒句試為一首必有<lb/>
<pb n="KR4j0083_WYG_003-9b"/>
能辨之者<lb/>
張靖之有方洲集中載南詞踰二十篇予細選之得其<lb/>
西湖㑹飲一首然復語意不倫乃為之稍加更潤始若<lb/>
可歌然不謂大佳也念奴嬌云清明天氣歎三分春色<lb/>
二分僝驟蝶意鶯情留戀處還在餘花剰栁風雨相催<lb/>
隂晴不定落得人憔瘦淡粧濃抹西湖却道如舊誰把<lb/>
山色空濛水光瀲灔收拾歸庭牖一笑償他花鳥債又<lb/>
是幾畨開口前輩文章諸公賦咏借問誰曾有浮雲春<lb/>
<pb n="KR4j0083_WYG_003-10a"/>
夢此情都付盃酒予嘗妄謂我朝文人才士鮮工南詞<lb/>
間有作者病其賦情遣思殊乏圓妙甚則音律失諧又<lb/>
甚則語句塵俗求所謂清楚流麗綺靡醖藉不多見也<lb/>
靖之在國朝亦東南文士冠冕予選其所作止如此乃<lb/>
知作者之難此道之未易耳<lb/>
瞿宗吉寓姑蘇作入聲甘州以自遣首闋云倚危樓翹<lb/>
首問天公何時故鄉歸對碧雲千里緑波一道山色周<lb/>
圍風景不殊疇昔城郭是耶非滿目新亭淚獨自沾衣<lb/>
<pb n="KR4j0083_WYG_003-10b"/>
其自叙云丙午秋重到姑蘇登樓有作按丙午乃至正<lb/>
二十六年時張士誠尚據姑蘇明年丁未滅亡則是時<lb/>
張之國勢葢蹙矣初士誠稱吳王不惜美官豐禄以招<lb/>
徠天下之士凡前元不得志者悉投之宗吉薄遊姑蘇<lb/>
豈亦謀祿仕之計耶然宗吉以至正丁亥生屈指至丙<lb/>
午年纔弱冠則其再遊姑蘇非必汲汲於營進也特以<lb/>
采采故耳繼此即返掉丁未燕巢之禍脫不預焉其視<lb/>
張思亷等有間矣<lb/>
<pb n="KR4j0083_WYG_003-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0083_WYG_003-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　渚山堂詞話巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>栢齋集巻六</head> <lb/>
    <p>
<pb n="KR4e0160_WYG_006-1a"/>
欽定四庫全書<lb/>
　栢齋集巻六<lb/>
　　　　　　　　　　　　　明　何瑭　撰<lb/>
　　序<lb/>
　　　天衢獨歩巻序<lb/>
易大畜之上九曰何天之衢亨象曰何天之衢道大行<lb/>
也士大夫得志而行道於時者功業煇煌心意伴奐豁<lb/>
達無礙與行于天衢者無異故大易取象焉然道不徒<lb/>
<pb n="KR4e0160_WYG_006-1b"/>
行必畜而後行大畜之象曰天在山中大畜君子以多<lb/>
識前言往行以畜其徳意士固未有不能畜徳而能行<lb/>
道者也伊尹之耕於有莘也誦詩讀書以樂堯舜之道<lb/>
一介不茍取予其所畜大矣三聘而起相湯伐桀功格<lb/>
皇天名垂後世豈非能畜徳而行道之驗耶鞏昌漳邑<lb/>
張生鳯翔從其父審理先生宦學懐慶學既成矣以明<lb/>
年期當鄉試乃治裝西歸諸友各賦詩詞贈别且題其<lb/>
巻首曰天衢獨歩盖以得志行道望之也生亦嘗從予<lb/>
<pb n="KR4e0160_WYG_006-2a"/>
游予見其縝宻而淵深有可以進於逺大者於其歸也<lb/>
恐其志於行道而畜徳以為之本者或未𢎞也故以是<lb/>
告之噫生念哉多識前言往行以畜其徳道之行也不<lb/>
難矣<lb/>
　　　髙車駟馬圖序<lb/>
通判劉公致仕西歸縉紳之士相與餞别廼繪高車駟<lb/>
馬圖以贈而屬瑭序其意或曰髙車駟馬仕途之所有<lb/>
事也公致仕矣贈之以此無乃動其盛衰之感乎予曰<lb/>
<pb n="KR4e0160_WYG_006-2b"/>
不然富貴者儻來之物也有時而來有時而去蓋不可<lb/>
認為已有也尚矣盍不觀於天道乎春夏之時大化氤<lb/>
氲草木之勾者萌甲者坼葉者敷花者實或紅如丹砂<lb/>
或黒如㸃漆或黄如精金或白如美玉或彩色間錯如<lb/>
錦如繡盖不勝其繁華之可愛也未幾而金風薦爽嚴<lb/>
霜布冷草木之蓊然者彫矣沃然者槁矣原野之間一<lb/>
變而蕭條寂寞矣盖盈虚消息自然之理雖天地不能<lb/>
違而况人乎士君子之幼也藏修遊息凡聖人之經賢<lb/>
<pb n="KR4e0160_WYG_006-3a"/>
人之傳與夫百家諸子無不取而閲之俯而讀仰而思<lb/>
其志固將以有為也及壯而登仕途也或在廟堂或在<lb/>
郡縣乗髙車䇿駟馬僕御揚揚前呵後擁富貴之樂固<lb/>
世人之所榮艷而奔走也然隂陽宻移形容暗換黝然<lb/>
黒者白矣渥然丹者槁矣矯然健者亦衰而怠矣於是<lb/>
乎解紱歸休懸車息駕盖行藏進退人道之常自古無<lb/>
不然也公明達此宜無不知者何盛衰之感之有况人<lb/>
情久静則思動久動則思静公馳驅仕途凡幾年矣親<lb/>
<pb n="KR4e0160_WYG_006-3b"/>
戚故舊不相見者亦既久矣今兹之歸也渡大河入函<lb/>
闗陟秦隴親戚故人或迎於途或候於門開酒命觴握<lb/>
手論舊公豈不歡然而樂乎佳時勝日登鳯山瞷洋水<lb/>
或舒嘯以來逺風或吟哦以消永日心曠神怡盖有不<lb/>
知宇宙之為大而萬物之為夥者回視宦途之髙車駟<lb/>
馬真黄粱之一夢耳又安能戀戀於已墮之甑而欝然<lb/>
不釋也耶衆譁然曰此達觀之言也請書之以為公贈<lb/>
於是乎書<lb/>
<pb n="KR4e0160_WYG_006-4a"/>
　　　儒學管見序<lb/>
或問儒者之學曰五經四書之所載皆儒者之道也於<lb/>
此而學之則儒者之學也或問其要曰莫要於大學程<lb/>
子曰大學孔氏之遺書而初學入徳之門也學者必由<lb/>
是而學焉則庻乎其不差矣請問其指曰人之有生莫<lb/>
不有身焉亦莫不有家焉仕而在位則又有國與天下<lb/>
之責焉脩身齊家治國平天下莫不有道此則道之實<lb/>
體也具此道於心神性情之間明徳也行此道於家國<lb/>
<pb n="KR4e0160_WYG_006-4b"/>
天下之際新民也明徳為體而實見於新民之用新民<lb/>
為用而實本於明徳之體盖内外合一者也而莫不各<lb/>
有至善之所當止焉然斯道也非知之於先則不能行<lb/>
之於後故聖經有知止能得之訓焉物有本末事有終<lb/>
始知所先後則近道矣此大學之要指也請問其詳曰<lb/>
人之生也莫不有心以為此身之主忿懥恐懼好樂憂<lb/>
患皆心之用也情也其未發則性也方其未發也必廓<lb/>
然大公無所偏倚心之本體方得其正一有偏倚則不<lb/>
<pb n="KR4e0160_WYG_006-5a"/>
正矣此善惡之根也或曰朱子謂心之未發如鑑空衡<lb/>
平無正不正之可言必其既發則正不正始有可見故<lb/>
章句謂用之所行或不能不失其正今乃謂未發之時<lb/>
心已不正何也曰心之正不正雖見於既發之後實根<lb/>
於未發之前如鑑之不明衡之不平雖未照物懸物而<lb/>
其體固已不正矣至於用之所行或不能不失其正則<lb/>
修身章内親愛五者之偏正指此而言所謂已發而為<lb/>
情者也若謂正心傳内不得其正即指已發則修身傳<lb/>
<pb n="KR4e0160_WYG_006-5b"/>
内五者之偏又何指耶朱子章句盖一時之誤也其以<lb/>
正心次誠意之後何也曰意不誠者明知善之當好而<lb/>
不能行明知惡之當惡而不能去盖自欺之小人也又<lb/>
何暇論其心之正不正哉其或誠於好善而惡惡矣而<lb/>
氣禀識見之偏心有未正則接人處事之際徃徃隨其<lb/>
所偏而發不復加察則雖誠於好善而惡惡不免有時<lb/>
而失理此則君子有所不免誠意之後繼以正心盖欲<lb/>
其涵養省察使其心未發之時無少偏倚感物而動之<lb/>
<pb n="KR4e0160_WYG_006-6a"/>
際又加察焉使情之所發用之所行無一不中乎理此<lb/>
則儒者之極功而聖人之能事也然五者之情各行於<lb/>
接人處事之際接家人國人天下人盖無不然也而所<lb/>
接莫先於家人故於脩身齊家傳内發之非謂接他人<lb/>
不然也情之正者善也不正者惡也行於家則有孝弟<lb/>
慈焉有仁譲焉善也不孝不弟不慈貪戾惡也行於國<lb/>
則有事君事長使衆之道焉有興仁興譲之敎焉皆善<lb/>
也反乎此者惡也行於天下則有與民同好惡者焉不<lb/>
<pb n="KR4e0160_WYG_006-6b"/>
專利者焉善也好惡狥一已之偏者焉專利而病民病<lb/>
國者焉惡也格物致知云者格脩齊治平之道而真知<lb/>
孰善孰惡者也誠意云者行修齊治平之道誠行其善<lb/>
而去其惡者也至於天下之治亂天命之得失則善惡<lb/>
之效而萬世之勸戒也此儒學體用之大全也或曰中<lb/>
庸語孟五經何如曰中庸與大學相表裏者也然詳於<lb/>
善而畧於惡有所勸而無所戒故視大學為緩語孟則<lb/>
或因一人一事而發五經各自一體亦多因一人一事<lb/>
<pb n="KR4e0160_WYG_006-7a"/>
而發非統論也學者誠能於大學而有得焉則三書五<lb/>
經所載者孰為修身孰為齊家孰為治國平天下孰為<lb/>
通論可以一貫而無遺矣儒者之學豈復有他藴哉或<lb/>
曰論學可矣如為政何曰學與政非二道也學以政為<lb/>
大餘小節也天下之政總於六部以大學之傳考之平<lb/>
天下之用人吏部兵部之政也理財則户部工部之政<lb/>
也治國興仁譲之善則禮部之政也而禁貪戾之惡則<lb/>
刑部之政也然國與天下一也傳者特因其逺近大小<lb/>
<pb n="KR4e0160_WYG_006-7b"/>
而互舉之耳實則無二道也吏部兵部之用人能同天<lb/>
下之好惡而不狥一已之偏户部工部之理財能節用<lb/>
愛人而不為聚斂之計禮部刑部能興善而禁惡則謂<lb/>
之賢公卿有司可也本之以大學之道而行之以國家<lb/>
之法為政之道思過半矣嗚呼此儒者之正學也或者<lb/>
乃舍而不由其徒從事於記誦詞章者既不足道而所謂<lb/>
道學者又多用心於性與天道之間及存心養性之說<lb/>
名雖可觀實則無補其可歎者多矣功倍於小學而無用<lb/>
<pb n="KR4e0160_WYG_006-8a"/>
髙過於大學而無實宜朱子之太息也或曰科舉如何<lb/>
曰科舉之學不患妨功惟患奪志先儒已有定論儒者之<lb/>
學明徳新民新民之功必欲治國平天下茍不出仕何<lb/>
由治平茍不科舉何由出仕然則習舉業以應科目亦<lb/>
儒者之正也易乾之九三曰君子終日乾乾夕惕若厲<lb/>
無咎夫子傳之曰君子進徳修業忠信所以進徳也修<lb/>
辭立其誠所以居業也其九四曰或躍在淵無咎夫子<lb/>
傳之曰上下無常非為邪也進退無恒非離羣也君子<lb/>
<pb n="KR4e0160_WYG_006-8b"/>
進徳修業欲及時也深知此意則習舉業以應科目為<lb/>
儒學之正也明矣嗚呼天理人欲同行異情學者其尚<lb/>
繹思之也哉大學之道明徳為體新民為用體即用之<lb/>
體用即體之用如耳目與視聼然非二物也朱子發明<lb/>
已至而欠明切真西山作大學衍義所言雖切於勸戒<lb/>
而於大學之道實則不知諸儒之論亦多謂先治已後<lb/>
治人不免離體用為二予懼學者不知所用心也故著<lb/>
儒學管見以救之但所言簡畧未備學者詳之可也<lb/>
<pb n="KR4e0160_WYG_006-9a"/>
　　　樂律管見序<lb/>
予㓜讀西山律吕新書初盖茫然不知所謂玩索之久<lb/>
始得其門户而疑其有所未通後讀書翰林見宋陳氏<lb/>
樂書反復參玩乃若有得然後知西山之説有未至者<lb/>
顧時無同志無所切磋藏之中心蓋二十餘年矣近見<lb/>
士夫著述有論及樂律者惜其於古人作樂用律之意<lb/>
均未有發明乃録出管見如右盖將求正於四方之君<lb/>
子庻古樂可復見耳觀者幸恕其僣妄云<lb/>
<pb n="KR4e0160_WYG_006-9b"/>
　　　隂陽管見序<lb/>
隂陽之論予幼聞其名而未知其實反覆乎周程張邵<lb/>
之書出入乎佛老醫卜之説者將二十年至三十八歳<lb/>
玩伏羲卦象而驗之以造化之道廼若有得惜諸儒之<lb/>
論皆失其真也欲著述以明之以其非日用所急且恐<lb/>
啓爭端也藏之中心盖十五年於今矣間與一二知已<lb/>
談之而李東郭先生屬予筆成書因畧書數條告之王<lb/>
浚川許函谷復有所疑且予著述之本指亦未明也廼<lb/>
<pb n="KR4e0160_WYG_006-10a"/>
補書三條于内嗚呼性命之難言也尚矣一已之見安<lb/>
敢必他人之皆我從哉引伸觸類正誤糾失盖有待乎<lb/>
世之君子焉<lb/>
　　　隂陽管見後語序<lb/>
造化之妙先聖已有論者見於易象及禮祭義春秋左<lb/>
傳諸篇可考也但所言簡畧耳盖以其理微妙難明恐<lb/>
學者知未及此驟而語之反滋其惑故等閒不論所謂<lb/>
子不語神子罕言命夫子之言性與天道不可得而聞<lb/>
<pb n="KR4e0160_WYG_006-10b"/>
是也但近世儒者不察先聖之指未明造化之妙輙以<lb/>
已見立論其說傳於天下後世學者習於耳目之聞見<lb/>
遂以為理實止此而不知其繆也予惜其失故著管見<lb/>
以發之而爭辯紛然而起盖為先入之言所梏耳予不<lb/>
得已乃著管見後語以發之學者熟玩而細察焉可也<lb/>
　　　醫學管見序<lb/>
余平日好養生之術以醫道切於養生且可寓濟物之<lb/>
仁也故留意焉沉潜日久頗有所見多前賢之所未發<lb/>
<pb n="KR4e0160_WYG_006-11a"/>
時或語人契者甚少盖以其素不留意故驟語之而不<lb/>
入也竊念余老矣不忍使所見無傳終於無用且恐或<lb/>
有差悞無以來賢者之敎也乃録出如石嗚呼醫非小<lb/>
道而可以寄死生之命士君子平居畧不留意一旦有<lb/>
疾乃委死生於庸醫之手豈不悞哉力學應事之暇時<lb/>
一留意盖未必不賢于博奕也<lb/>
　　　家譜序<lb/>
何氏之先世為直𨽻揚州府泰州如臯縣江寜鄉十五<lb/>
<pb n="KR4e0160_WYG_006-11b"/>
都何家保人譜亡世次無攷自瑭髙祖忠一公國初以<lb/>
從戎始遷懐慶故今為懐慶人髙祖塟府城東劉塞村<lb/>
之西髙祖之叔父曰興無子附𦵏髙祖墓左髙祖之子<lb/>
孫皆從𦵏焉瑭念自髙祖至瑭已五世矣族繁世逺恐<lb/>
後分散無所紀也乃作族譜以紀之俾凡我同髙祖之<lb/>
子孫家有一冊縱後時變族散亦可以考見枝派尋䆒<lb/>
本原以不失親親之意云爾<lb/>
　　　附譜例<lb/>
<pb n="KR4e0160_WYG_006-12a"/>
　五世之後止紀同髙祖之子孫餘不通紀服盡也此<lb/>
　小宗法也然譜皆有始祖至五世之子孫冠於譜端<lb/>
　大宗法盖存乎其中矣子孫散居異方者服未盡而<lb/>
　譜亦不紀勢不行也散焉而知其異合焉而知其同<lb/>
　仁至而義盡矣<lb/>
　　　家訓序<lb/>
古人齊家之法畧見於禮之内則朱文公纂集家禮已<lb/>
具載司馬温公居家雜儀盖亦祖述内則之遺意而為<lb/>
<pb n="KR4e0160_WYG_006-12b"/>
之者也俱可遵行近世如浦江鄭氏家䂓肥鄉郭氏家<lb/>
塾事親上黨仇氏家範亦有可取但家規家範所載賞<lb/>
善罸惡之法過於明白使人難堪此則不必行耳閨門<lb/>
之中恩常掩義或有過惡戒之不改則治之累戒不改<lb/>
則絶之然不必彰其形迹盖猶望其悔而改也此五書<lb/>
者子孫皆當知而遵行之此外子孫有聰明者則漸敎<lb/>
以小學四書五經諸史可也幸得有官則行道建功上<lb/>
也守亷奉法次也貪酷奸諂則非吾所望於子孫矣恐<lb/>
<pb n="KR4e0160_WYG_006-13a"/>
吾一旦不諱不及敎訓子孫故於閑中書此垂訓凡我<lb/>
子孫尚念之哉<lb/>
　　引<lb/>
　　　仁壽延恩詩引<lb/>
吾鄉韓老先生盛徳重望素為人所敬服𢎞治乙丑壽<lb/>
登八十適今天子嗣位之初尊上兩宫徽號覃恩天下<lb/>
凡民年八十以上者賜以冠帶以榮其身先生既受命<lb/>
親黨畢賀仲子佶方肄業太學留京師縉紳交㳺者各<lb/>
<pb n="KR4e0160_WYG_006-13b"/>
賦詩以贈為先生壽秉仁裝為冊葉題之曰仁壽延恩<lb/>
屬序於瑭瑭竊謂徳莫大於仁福莫先於壽皆人所歆<lb/>
羡而難得者也世固有壽者矣而未必仁亦有仁者矣<lb/>
而未必壽兼得之者不尤難乎抑又有難者焉嘅自憲<lb/>
敎乞言之禮廢而尊賢養老之意衰况夫擾攘之時强<lb/>
弱相陵貴壯賤老番番黄髮能免播棄幸矣何尊禮之<lb/>
敢望乎間有錫爵賜帛之典然曠世僅一再見遭際者<lb/>
不其難乎今先生仁且壽復生太平之時際曠世之典<lb/>
<pb n="KR4e0160_WYG_006-14a"/>
豈非慶之大者乎盖難之又難者也抑窮簷蔀屋之下<lb/>
淳龎之老雖幸遇曠世恩典然沾被者亦不多得噫此<lb/>
人所以又貴乎有賢子孫也先生三子長智秉貞季斌<lb/>
秉徳皆有士行秉仁節髙而噐宏學贍而才敏他日顯<lb/>
揚夫豈止此此固縉紳所縷縷也瑭特有感於遭際之<lb/>
難姑書以為引云<lb/>
　　　棠隂去咏引<lb/>
棠隂去咏詩冊懐郡士夫為分廵郄公而作者也公分<lb/>
<pb n="KR4e0160_WYG_006-14b"/>
廵於兹三年矣禁奸革弊凛如秋霜禮士待賢藹如春<lb/>
日盖無不畏且愛焉今年以陟明擢陜西撫民叅議士<lb/>
大夫以禮幣賀者俱郤不受惟以詩文賀者則不辭於<lb/>
是衛揮使吳侯乃約士大夫之能詩者各賦詩一章以<lb/>
頌公徳裝為冊葉題之曰棠隂去咏復請予序其首簡<lb/>
予竊惟甘棠之詩周人為召公而作者也召公廵行南<lb/>
國以布文王之政或舍甘棠之下去後民思其徳遂愛<lb/>
甘棠而不忍傷復作詩咏之所謂蔽芾甘棠勿剪勿伐<lb/>
<pb n="KR4e0160_WYG_006-15a"/>
召伯所苃者是也詩冊曰棠隂去咏盖以召公比郄公<lb/>
也其指逺矣予於此竊有感焉自召公而後去思之詩<lb/>
遺愛之頌代有作者固當不止一人然惟甘棠之詩盛<lb/>
傳餘皆不傳豈無其故哉詩云鶴鳴于九臯聲聞于天<lb/>
言誠之不可掩也後來諸公之徳政或者視召公猶有<lb/>
所未至乎此傳而彼不傳盖誠不誠之所分也夫子曰<lb/>
詩可以興可以觀公不受禮幣而受詩文夫豈無意哉<lb/>
觀前人之得失為在已之法戒感奮發勵期與之齊公<lb/>
<pb n="KR4e0160_WYG_006-15b"/>
之意其在此乎罔俾召公專美前代予於公有望矣於<lb/>
是乎書以為詩冊引<lb/>
　　　蕭母北堂慶壽引<lb/>
姻家蕭母太夫人壽登八十内外族姻捧觴稱慶者先<lb/>
後相繼巻軸充庭珠璣溢目子銳等裝為冊葉瑭忝在<lb/>
姻屬之末敬題其首曰北堂慶壽復推厥由以為古來<lb/>
人生以百年為期故百年為上壽八十為中壽六十為<lb/>
下壽殤夭短折之餘得至下壽者尚以為幸况中壽上<lb/>
<pb n="KR4e0160_WYG_006-16a"/>
壽乎如太夫人之壽誠可慶也夫徳與壽相為表裏者<lb/>
也有徳者固可得壽然必有徳而壽者斯為可貴否則<lb/>
深山之木石大壑之龍蛇雖多歴歲年亦何益於世敗<lb/>
常亂俗殘人傷物生一日則貽一日之害生一歳則貽<lb/>
一歳之害故曰老而不死是為賊若是者亦何貴於壽<lb/>
仰惟太夫人慈仁明逹輔相先君子恢拓家業為懐慶<lb/>
鉅室訓敎諸子孫賢明仁厚為一時聞人此皆人所共<lb/>
知非姻戚之私言也太夫人之徳槩可見矣家範之嚴<lb/>
<pb n="KR4e0160_WYG_006-16b"/>
内外取法壽一年則示法於一年壽百年則示法於百<lb/>
年此固人情之所深願也詩云淑人君子正是國人正<lb/>
是國人胡不萬年豈惟男子然哉請借以為太夫人夀<lb/>
　　　行山别意引<lb/>
郡伯司馬先生南都士林之冠冕也蚤登甲科即拜南<lb/>
臺御史時母夫人方在堂先生公退則與諸弟奉甘㫖<lb/>
問起居於堂上雖政聲動海内而身實未嘗離庭闈此<lb/>
盖君子之全樂而人生不常有者也嘉靖辛卯秋以銓<lb/>
<pb n="KR4e0160_WYG_006-17a"/>
部薦來守懐慶始與母夫人及諸弟别明年謀迎母夫<lb/>
人來宦邸以養母夫人以顧戀庭闈不果來於是仲弟<lb/>
洛瞻乃奉母命來省兄弟相見盖雍雍如也留兩月將<lb/>
去依依然不忍别門下士庠生瞿懋等聞之乃賦詩以<lb/>
贈裝潢成巻題之曰行山别意間來請叙其首予竊惟<lb/>
臨别贈言自古有之然情之所感不同則言之所發隨<lb/>
異念昔先生拜官之初日與母氏兄弟相聚於一堂之<lb/>
上今乃相望於千里之外弟兄幸一相聚又不乆而離<lb/>
<pb n="KR4e0160_WYG_006-17b"/>
其情之戚戚盖有所不能免者矣然丈夫之生也桑弧<lb/>
蓬矢以射四方固無終身不出户庭之理况豪傑之士<lb/>
以顯親為孝以亢宗為榮今先生雖暫屈小郡然他日<lb/>
致位台鼎實由此進則所以大顯親之孝崇亢宗之榮<lb/>
者此盖其權輿也母氏兄弟雖有離違之憂亦可以少<lb/>
釋矣諸友贈言之意其殆出於此乎抑古人贈言非直<lb/>
叙情也盖亦有感發之益焉崧嵩烝民拳拳以徳業相<lb/>
期望故申伯仲山甫之賢至於今有信夫南都天下英<lb/>
<pb n="KR4e0160_WYG_006-18a"/>
才之所萃也洛瞻藏修逰息於其間所造深矣觀於海<lb/>
者難為水不知於諸友之贈言其亦有所感發乎司馬<lb/>
之先有太史氏壯逰四方登龍門探禹穴觀風鄒嶧觀<lb/>
射於矍相之圃無所不至歴覧既廣氣益豪邁後遂以<lb/>
文章名天下懐慶蕞爾郡也言未必於吾洛瞻有益然<lb/>
行山大河則亦天下之壯觀也洛瞻歴覧於此其亦有<lb/>
所感發也乎他日復有以文章名天下如太史者安知<lb/>
不在此乎謹書此為贈言引盖將以徴其後云<lb/>
<pb n="KR4e0160_WYG_006-18b"/>
　　　三晉第一家引<lb/>
上黨仇氏以孝義禮譲聞於三晉大司成虎谷王先生<lb/>
應韶篤論君子也嘗以比浦江鄭氏手書三晉第一家<lb/>
字贈之虎谷不妄許可由是逺近縉紳士夫咸信仇氏<lb/>
之賢無異詞者仇氏宗子瀋藩儀賔時茂嘗命子熈從<lb/>
予㳺來懐慶懐慶之士以其義門之彦也咸願與交而<lb/>
熈温潤典雅不以行能驕人以故無不愛且敬者於是<lb/>
各賦詩以贈而請序於予予惟古之君子樂道人之善<lb/>
<pb n="KR4e0160_WYG_006-19a"/>
故上自明君賢臣下至匹夫匹婦嘉猷忠謨懿徳粹行<lb/>
徃徃播之歌詩以頌美之載於三百篇者可考也聖人<lb/>
刪以為經垂訓萬世至今讀之猶可使人感發興起至<lb/>
有不知手舞而足蹈者傳謂詩之為敎可以美敎化厚<lb/>
人倫移風俗豈不信其然耶今仇氏以孝義禮譲為縉<lb/>
紳所推許諸友乃從而咏歌揄揚之是固古君子之用<lb/>
心也夫頌其始所以規其終也褒其善所以勸其不能<lb/>
也觀者以是求之則詩之作也不為面諛矣<lb/>
<pb n="KR4e0160_WYG_006-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　栢齋集巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>柏齋集巻二</head> <lb/>
    <p>
<pb n="KR4e0160_WYG_002-1a"/>
欽定四庫全書<lb/>
　柏齋集巻二<lb/>
　　　　　　　　　　　　　明　何瑭　撰<lb/>
　　序<lb/>
　　　宗藩孝行序<lb/>
曽子曰生事之以禮死葬之以禮祭之以禮可謂孝矣<lb/>
三代以還教化廢缺人子當親之存也事之尚不能如<lb/>
禮至於葬祭尤為滅裂其可嘆者多矣宗室鄭王殿下<lb/>
<pb n="KR4e0160_WYG_002-1b"/>
孝愛之性得之天授先王早逝毎以不及躬事為恨事<lb/>
母太妃曲盡愛敬乙亥正月母感疾王不脱冠帶而養<lb/>
飲膳湯藥必嘗之而後進母既不起則呼號辟踴頓絶<lb/>
復蘇凡歛而附於身殯而附於棺者必敬必戒朝暮奠<lb/>
哭視禮有加焉塋在太行山麓去府城餘三十里王徒<lb/>
步送葬左右請乗輿則泣曰吾自此不復見吾親矣徒<lb/>
步何足勞也既葬左右請遵以日易月之制易吉服則<lb/>
又泣曰短喪非古也自漢文帝始也父母之恩罔極聖<lb/>
<pb n="KR4e0160_WYG_002-2a"/>
人定為三年之制示有終耳吾奈何捨之而遵漢文之<lb/>
亂制乎左右乃不敢言既而請御酒肉賓筵請用樂皆<lb/>
不許曰非惟禮不可心亦不忍也大小祥祭及四時之<lb/>
薦必以禮而悲感視初喪無異焉由是國中士大夫之<lb/>
習於禮者相與議曰生事葬祭以禮在士夫猶以為難<lb/>
况王生長富貴之中乃能舉久廢之禮是可不謂之孝<lb/>
乎永言孝思孝思維則下武之詩所以頌周王也靡有<lb/>
不孝自求伊祜思樂之詩所以頌魯侯也盖上有善而<lb/>
<pb n="KR4e0160_WYG_002-2b"/>
下不知則為不明知而不以頌則為不仁是非貢諛盖<lb/>
所以褒既往勸將來也王之孝如古人矣可無述乎僉<lb/>
曰善於是憲副呉道寧首賦詩以頌士夫咸繼作焉王<lb/>
姻親閻廷璧彚次之得詩歌樂府凡若干首以瑭嘗備<lb/>
員國史也迺屬叙其梗槩如右云<lb/>
　　　宗藩趙王殿下孝行序<lb/>
彰徳儒士蔡生繡介吾友瞿賢儒及門生張繼光來謁<lb/>
手捧一編書以示則宗藩趙王殿下孝行錄也予讀之<lb/>
<pb n="KR4e0160_WYG_002-3a"/>
既蔡生乃作而請曰繡無似不能繼先人之志業儒無<lb/>
成蒙國主殿下招致書堂待以士夫之禮繡盖深感徳<lb/>
焉顧無以報念惟國主孝行之懿古今鮮比擬撰述稱<lb/>
頌傳之無極顧力不能擬借重執事一言幸甚賢儒繼<lb/>
光復助為之請予不得已乃告之曰錄中所載賢王殿<lb/>
下之孝有郡王之奏有該部之議有聖天子之勑有名公<lb/>
才士之歌咏序論凡所以焯徳傳逺者備矣至矣予復<lb/>
何言無己則申明聖人立教之意以破世俗因循之説<lb/>
<pb n="KR4e0160_WYG_002-3b"/>
以彰王休以定王志乎聖人立教罔不欲人入於善而<lb/>
不流於惡故有賞罰之典焉以賞罰或有所不及故又<lb/>
立為聖賢愚不肖君子小人之名以示褒貶榮辱焉使<lb/>
賞罰不及者亦有所勸懲自力於善而不流於惡其立<lb/>
教之意逺矣孔子曰君子去仁惡乎成名孟子曰令聞<lb/>
廣譽施於身所以不願人之文繡也意盖如此孟子他<lb/>
章有好名之論不過謂好名而不出於自然者真情有<lb/>
時而發見不如安行者耳非為惡也世之怠於自修而<lb/>
<pb n="KR4e0160_WYG_002-4a"/>
又嫉賢妬能者於人之放辟邪侈無所不為者一切不<lb/>
問見人之修身飭行克自樹立者則往往從而謗之曰<lb/>
此好名者也孟子之所惡也一唱百和遂成風俗賢人<lb/>
君子志欲為善而中無定見者亦畏譏避謗不敢果於<lb/>
為善甚至委曲徇俗以求免譏謗之及其身亦惑矣孰<lb/>
謂孟子垂教之言而反貽害教之禍至於此哉愚竊謂<lb/>
無意於名而安行乎善者聖人也有意好名而利行乎<lb/>
善者賢人也不知名之可慕而肆意為惡者小人也盜<lb/>
<pb n="KR4e0160_WYG_002-4b"/>
名欺世而行實未善者奸人也賢人之利行雖不及聖<lb/>
人之安行然則去小人奸人則逺矣論者不譏彼而反<lb/>
謗此是何心哉今觀趙王殿下之事祖母也居則致敬<lb/>
養則致樂病則致憂喪則致哀祭則致嚴孝之行盖無<lb/>
不備矣及郡王奏請旌異則具奏辭免盖安行乎善而<lb/>
無意於名者也是盖聖人之用心也或曰王雖賢未可<lb/>
遽謂之聖曰王固未可遽謂之聖而其見則聖人之見<lb/>
也賢而利行進進不已安知不同歸於聖哉昔人有稱<lb/>
<pb n="KR4e0160_WYG_002-5a"/>
夫子之聖者夫子曰聖則吾不能我學不厭而教不倦<lb/>
也聖吾不能辭其名也不厭不倦踐其實也辭其名而<lb/>
踐其實故至今稱夫子之聖者不衰王尚勉哉世俗之<lb/>
論無疑也蔡生曰執事之言甚正請書之繡將捧歸以<lb/>
獻於我國主於是乎書<lb/>
　　　鄭王加冠序<lb/>
嘉靖癸巳正月三日宗室鄭王殿下始加元服庠生賈<lb/>
珮具禮稱賀徵辭於瑭瑭竊惟人生既長則冠自天子<lb/>
<pb n="KR4e0160_WYG_002-5b"/>
達於庶人無以異也儀禮止有士冠禮公卿以上皆缺<lb/>
或謂人無生而貴者故雖天子之尊冠必以士服是以<lb/>
止有士冠禮及考於史則成王之冠也有史佚之辭魯<lb/>
侯之冠也備金石之樂趙文子之冠也晉諸卿各有頌<lb/>
戒之辭是知公卿以上冠禮非本無也以失傳而亡耳<lb/>
我聖祖以禮治天下自天子皇太子親王以及品官士<lb/>
庶人之冠莫不制為定禮垂教之意逺矣然天子天下<lb/>
之主也天下之人賴焉親王一國之主也一國之人賴<lb/>
<pb n="KR4e0160_WYG_002-6a"/>
焉盖有非品官士庶人可比者恭惟賢王殿下天性聰<lb/>
明讀書尚禮童幼之時已有人君之度國人盖久已歸<lb/>
心矣故今兹之冠無不忭蹈稱賀盖禮之不容己者也<lb/>
何假於辭無已則聖祖自有訓辭在謹述以告可乎禮<lb/>
初加之辭曰惟兹吉日冠以成人克敦孝友福禄來臻<lb/>
盖欲王孝於親友于兄弟以享福禄也再加之辭曰冠<lb/>
禮既舉寔由成徳敬慎威儀惟民之則盖欲王有威可<lb/>
畏有儀可象以治國人也三加之辭曰冠至三加命服<lb/>
<pb n="KR4e0160_WYG_002-6b"/>
用章敬神事上永固藩邦盖欲王主鬯奉祀謹於朝享<lb/>
以長守藩國也至此則人君之道庶㡬備矣此固國人<lb/>
之所望也此固賈珮稱賀之誠也於戲賢王尚念兹哉<lb/>
　　　大司空靜菴胡先生改左副都掌院事序<lb/>
靜菴先生以忠義才畧受知聖明嘉靖初元即自左僉<lb/>
都御史超擢吏部右侍郎未㡬丁外艱歸服闋改兵部<lb/>
右侍郎以素病痰火發作無時朝叅不便乃奏乞致仕<lb/>
不允復奏乞改南京閒散衙門調治亦不允内閣諸老<lb/>
<pb n="KR4e0160_WYG_002-7a"/>
為請乃命改南京吏部左侍郎時嘉靖五年秋也今年<lb/>
夏簡命為南京工部尚書未㡬復簡命為左都御史掌<lb/>
都察院事先生聞命下戚然不悦曰某以病乞改南今<lb/>
病未愈豈可復造朝即造朝病安可支亦歸老田畝已<lb/>
矣乃具疏乞致仕將堅卧不起僚友或勸之曰士君子<lb/>
為學行道得君最難盖有終身不得者焉今聖上之於<lb/>
先生知之可謂深矣待之可謂厚矣任之可謂重矣有<lb/>
君如此豈忍負之况君命召不俟駕禮也今病未至不<lb/>
<pb n="KR4e0160_WYG_002-7b"/>
能出門户而輒欲堅不起不敬孰大焉宜亟造朝以面<lb/>
吾君如病不能支則天也至此時而去誼無憾矣豈可<lb/>
預憂其不支而偃蹇若此乎先生蹵然變色乃始治裝<lb/>
為行計僚友咸賦詩贈别僉謂瑭叨從同僚後宜有言<lb/>
嗚呼瑭何言哉瑭竊聞士君子之論多謂天下之治在<lb/>
庶官之得其人庶官之進退權雖在吏部至於考察其<lb/>
賢否才不才之實以報吏部則巡按御史寔提其綱近<lb/>
年御史之巡按者類挨次㸃差不復選擇故時不得人<lb/>
<pb n="KR4e0160_WYG_002-8a"/>
由是庶官之賢否才不才往往失實先生掌院事亦留<lb/>
意於此已矣御史巡按之差惟其人不惟其次綱舉目<lb/>
隨則官皆得人天下之治可坐而致瑭竊謂先生國之<lb/>
大臣也君徳朝政何所不預而論者獨以此為言豈非<lb/>
以此為職掌之所急歟雖然天下之事言之易而行之<lb/>
難行而有成功為尤難至於變法而能成功則難而尤<lb/>
難者也盖人情安常駭異所安者雖有不善未必以為<lb/>
非所駭者雖有大益亦未即以為是易之革曰巳日乃<lb/>
<pb n="KR4e0160_WYG_002-8b"/>
孚盖言變法之初人未之信必久而後信也又曰元亨<lb/>
利貞悔亡盖言變法而當其悔乃亡否則有悔也是豈<lb/>
可易易而為之哉宋仁宗延輔臣于天章閣訪問治道<lb/>
韓琦范仲淹各條上時弊數事方及施行謗議隨起韓<lb/>
范相繼去位而宋之治不可成矣變法之難盖如此我<lb/>
朝吏部循資格以進退庶官都察院挨名次而奏差巡<lb/>
按御史其來非一日矣今欲變之豈可易易而為之哉<lb/>
先生忠義才畧孚於上下久矣處此計必有道竊嘗聞<lb/>
<pb n="KR4e0160_WYG_002-9a"/>
人之愛君子者恒望其有成而憂其未濟故茍有所見<lb/>
輒以告之備采擇焉至言之可用與否則未暇計也大<lb/>
抵法之變也有漸則人不驚大寒不能驟變而為大暑<lb/>
大暑亦不能驟變而為大寒天道且然而况人乎哉去<lb/>
其太甚而遵其可上下者寛以待之忍以持之久則融<lb/>
然化矣抑人情意得者多自是功成者多自驕自是則<lb/>
不能受人之言自驕則易以來人之妬書云有言逆於<lb/>
汝心必求諸道有言遜於汝志必求諸非道又曰汝惟<lb/>
<pb n="KR4e0160_WYG_002-9b"/>
不矜天下莫與汝爭能汝惟不伐天下莫與汝爭功皆<lb/>
格言也先生念哉聖明之託天下之望庶乎其不負矣<lb/>
　　　兵侍石峯陳先生考績序<lb/>
兵部石峯陳老先生以嵗十二月奏績京師閩士大夫官<lb/>
南京者俞君陳君林君相率徵言以贈且曰石峯老先<lb/>
生吾鄉之望也嘉靖改元以右副都御史巡撫江西明<lb/>
年改南京大理寺卿又明年改南京兵部右侍郎在巡<lb/>
撫地方安堵在大理獄無寃民在兵部内外無草竊之<lb/>
<pb n="KR4e0160_WYG_002-10a"/>
警此皆彰彰在人耳目者也兹以三載政成入報天子<lb/>
敢祈一言以贈瑭敬慕先生久矣况諸君見命其何敢<lb/>
辭所懼淺近之言不足以發揚盛美耳正徳初年逆瑾<lb/>
用事隂排諸老顯挫臺諫天下盖岌岌乎危矣先生時<lb/>
以御史督學於南畿即上言老成不可不惜狂直不可<lb/>
不宥言甚切至疏入忤㫖謫丞掲陽南畿之士聞當棄<lb/>
去徒步追送踰數十里不捨至臨岐皆洒涙以别當是<lb/>
之時先生忠直之聲寛厚之徳盖已動朝廷而聞天下<lb/>
<pb n="KR4e0160_WYG_002-10b"/>
矣瑭心識之然無由見也頃來南都始得承顔接辭見<lb/>
先生凝重如山岳渾涵如江海盖有所謂澄之不清撓<lb/>
之不濁招之不來麾之不去者焉益加敬慕以為不可<lb/>
測乃今復聞所未聞始知先生盖儒之有道者是固不<lb/>
可以淺近測也竊嘗謂儒者之道包羅天地揆叙萬物<lb/>
無所不有故學至聞道則達窮崇卑逺近大小隨試輒<lb/>
効先生信儒之有道者歟不然何功業之成隨寓而著<lb/>
有如是耶竊於是重有感焉古稱才難全才尤不易得<lb/>
<pb n="KR4e0160_WYG_002-11a"/>
唐虞之際命官九人固皆極天下之選也然而典禮典<lb/>
樂掌教掌刑皆久於其職有終身不易者豈非以才性<lb/>
各有所長職業各有所習兼全之難故耶至於内總百<lb/>
揆出總六師土地山澤無所不掌惟禹益為然全才之<lb/>
不易得盖如此今先生巡撫未㡬而改大理大理未㡬<lb/>
而改兵部功業之成如倉公之藥隨試隨効如由基之<lb/>
射百發百中其才之全盖可以追配禹益矣奏績京師<lb/>
受知天子端委廟廊之上以輔成唐虞之治盖有可預<lb/>
<pb n="KR4e0160_WYG_002-11b"/>
知者第念近日當道用人司錢榖者未久復改之典刑<lb/>
獄職風紀者未久復改之任民牧計資而遷遇闕而授<lb/>
初不問其所長所習無乃以全才待天下之士乎其意<lb/>
良厚矣所慮全才不可多得用違其長則王良操弧伯<lb/>
羿執轡非惟無功且或敗事是固不可不深長思也詩<lb/>
云左之左之君子宜之右之右之君子有之謹誦此以<lb/>
為先生贈語云無求備於一人又云及其使人也器之<lb/>
因先生之行而一誦焉倘當道聞而見取未必非用人<lb/>
<pb n="KR4e0160_WYG_002-12a"/>
之一助也狂夫之言聖人擇焉幸留聼勿忽<lb/>
　　　贈都察院右副都御史申臺張先生巡撫遼東序<lb/>
士君子處難處之地而能成功者非獨其才之有為也<lb/>
盖亦有髙逺不凡之識堅忍不拔之操焉夫天下之事<lb/>
紛至遝來利害得失之㡬間不以髮非有才者固不能<lb/>
辦也然而事之輕重緩急莫不各有一定之序士君子<lb/>
之有識者則恒先其本而後其末雖隨機應變者不可<lb/>
預圖而其規模所在則未嘗不先定也規模既定則小<lb/>
<pb n="KR4e0160_WYG_002-12b"/>
故不搖浮言不惑而事之不濟者鮮矣國朝之制聖天<lb/>
子髙拱於穆清之上省方觀民之典則委風憲重臣其<lb/>
名曰巡撫夫受九重之託而一方安危之寄巡撫之職<lb/>
盖已有不易盡者而邊方尤難盖内地之巡撫止於察<lb/>
吏治之臧否驗民生之休戚而已事有常規可守而行<lb/>
至於邊方則外與强敵為鄰常規之外又有用兵之寄<lb/>
焉用兵雖有總戎專職然而政令之弛張軍機進退巡<lb/>
撫重臣鎮守内官無不叅預少或不同則動相掣肘坐<lb/>
<pb n="KR4e0160_WYG_002-13a"/>
是敗事者多矣况夫敵人之盛衰無常中國所以禦之<lb/>
者在士卒之用命與否耳士卒之情撫之不可以無恩<lb/>
而敺之則不可以無威威過則離恩過則慢古人謂愛<lb/>
民如嬰兒故可與之赴深谿又謂能愛而不能令猶養<lb/>
驕子不可用也斟酌於政令之間恩威不偏使士卒樂<lb/>
於用命斯亦難矣僚友既和士卒用命然後外侮可禦<lb/>
地方可安斯不亦甚難矣乎然而士君子之有識者則<lb/>
處之莫不有道姑以一家之事明之君父母也僚友則<lb/>
<pb n="KR4e0160_WYG_002-13b"/>
兄弟之共事者也士卒則家衆也敵人則外侮也兄弟<lb/>
所見雖或不同至於欲父母之喜而畏其怒則同兄弟<lb/>
所見或有未善吾不必遽責之也則告之曰如此則敗<lb/>
家事得無貽父母之怒委曲懇欵不詭不激有不欲信<lb/>
從者乎家衆所急者饑寒困苦也事事不恤而惟責以<lb/>
用命其將謂何吾則益其衣食去其患害家衆飽矣煖<lb/>
矣身安而無事矣猶或慢令再三教戒之而不改則衆<lb/>
皆知其罪之有在矣然後懲一以戒百有不肅而奔走<lb/>
<pb n="KR4e0160_WYG_002-14a"/>
者乎兄弟和家衆用命則於禦外侮何有竊意巡撫重<lb/>
臣若以待兄弟之道御僚友則無有不和御家衆之道<lb/>
御士卒則無不用命外侮可禦地方可安功業之成盖<lb/>
可坐而致矣申臺張先生由南京光禄卿擢都察院右<lb/>
副都御史巡撫遼東同鄉士夫官南京者相與餞别謂<lb/>
瑭為同年友也宜為言瑭謂遼東邊方也而先生之才<lb/>
識操守俱過人其立功可必也故以此告之昔吾鄉先<lb/>
生如鈞陽馬公靈寳許公俱立功邉方然後入佐大政<lb/>
<pb n="KR4e0160_WYG_002-14b"/>
於巖廊之上至今赫赫在人耳目申臺念哉罔俾阿衡<lb/>
專美有商同鄉固以此望先生矣<lb/>
　　　仰止黎先生改北京通政提督謄黄序<lb/>
嘉靖甲申予承乏南京太常寺始與大通政仰止黎先<lb/>
生相識見其談笑自如不立崖岸竊以為和易可親及<lb/>
察其居官守身各有常式無少滲漏則又以為非茍同<lb/>
者徐與之處聼其論天下事不激不隨整整有條理可<lb/>
按而行則又知其中所藴蓄有不可以常情測者由是<lb/>
<pb n="KR4e0160_WYG_002-15a"/>
遂與定交動息相咨出入必偕盖三年無少變焉今夏<lb/>
吏部因北京提督謄黄通政缺以先生薦詔允之先生<lb/>
戒行僚友各賦詩贈别函谷許先生屬瑭為序於戲頌<lb/>
徳叙情期以逺大諸作備矣兹復何言無己則謄黄乎<lb/>
先生之才於天下事無所不可為其視謄黄盖牛刀而<lb/>
雞割也宜不必論竊嘗謂君子之智隨寓而發故牧羊<lb/>
可以擾萬民作室可以相天下况黄之所紀皆諸臣立<lb/>
功之迹而國家開創之畧亦有存乎其中者哉黄所紀<lb/>
<pb n="KR4e0160_WYG_002-15b"/>
功臣多國初人承平雖有之亦鮮矣聖祖提三尺劎以<lb/>
有天下雖勇知天錫然亦有諸臣之助焉黄所紀公侯<lb/>
伯則賛廟謨而專閫寄者也黄所紀指揮千百户之屬<lb/>
則執干戈而冒矢石者也當其時間闗百戰性命盖有<lb/>
不可以朝夕保者亦既勞而且危矣創業艱難君臣同<lb/>
之先生繙閱之際夫豈能無所感乎論功錫爵與國咸<lb/>
休山河帶礪之盟聖祖未嘗有彼此也攷乎其後則傳<lb/>
爵至今者有焉奪爵覆宗遂至無噍類者有焉稽於黄<lb/>
<pb n="KR4e0160_WYG_002-16a"/>
可知也其傳爵者豈非忠孝敬信受知於朝廷而見佑<lb/>
於神明者乎其奪爵者豈非悖逆驕奢得罪於朝廷而<lb/>
見怒於神明者乎祖宗之立功同而子孫之盛衰異繙<lb/>
閱之際吾知先生之不能無所感矣由小可以知大由<lb/>
人臣可以知人君先生其有意乎哉他年輔佐之功業<lb/>
盖未必不於謄黄有發也吾於先生乎有望矣<lb/>
　　　湛甘泉考績序<lb/>
聖賢之學明徳新民而已無他道也近世學者往往從<lb/>
<pb n="KR4e0160_WYG_002-16b"/>
事於博洽葩藻之間不然則髙談性命以為理學至於<lb/>
明徳新民之實則留意者鮮矣𢎞治正徳之間甘泉湛<lb/>
先生與一二同志獨以古學為倡天下之士翕然稱之<lb/>
曰甘泉先生今之道學也嘉靖三年南京國子監祭酒<lb/>
缺員吏部以為非先生不可乃以名聞詔可之既蒞任<lb/>
則嚴規矩申約束日與諸士子講古聖賢明徳新民之<lb/>
道暇則習燕射禮雅歌撃磬以養其心使無外慕士習<lb/>
盖丕變焉三年教成將奏績北上司業琴溪陳先生間<lb/>
<pb n="KR4e0160_WYG_002-17a"/>
謂瑭曰臨别贈言古也甘泉北上必將留侍聖天子不<lb/>
南來矣子雅厚於甘泉者也豈可黙焉已乎予應之曰<lb/>
予往年亦嘗問學於甘泉予則以格物致知為先甘泉<lb/>
則以存心為主所見畧不同然非存心則無以為格物<lb/>
致知之本物格知至則心之體用益備盖有交養互發<lb/>
者焉是則要其終固未嘗不同也甘泉既以其學造就<lb/>
天下之英材備朝廷之選用矣則其入告天子豈假外<lb/>
求哉今雖有言恐無益也琴溪曰固然然古之贈言者<lb/>
<pb n="KR4e0160_WYG_002-17b"/>
豈必皆有所益乎亦盡心焉爾已瑭曰唯唯竊聞臣之<lb/>
告君與師之告弟子其道雖同其術則異師之告弟子<lb/>
或開其端而不究其歸或提其綱而不及其目盖欲其<lb/>
深思而自得之也臣之告君則不然詳畧相因首尾畢<lb/>
舉盖欲君即可見之施行不復勞其心思也昔魯君嘗<lb/>
問政於孔子矣孔子告以治天下國家之道自修身尊<lb/>
賢親親敬大臣體羣臣以至子庶民來百工柔逺人懐<lb/>
諸侯無不畢具其施行之條目功效之次第復纎悉周<lb/>
<pb n="KR4e0160_WYG_002-18a"/>
宻其要則不外乎誠之一言其所從入則始於擇善固<lb/>
執之兩端噫可謂詳而約矣聖天子勵精圖治夫豈魯<lb/>
君可比古聖賢之道固宵旰所欲聞也甘泉入而奏績<lb/>
夫豈可不知所留意哉在上聞大道之要在下蒙至治<lb/>
之澤吾於是乎有望矣琴溪曰此甘泉之志也盍遂書<lb/>
以為臨岐贈於是乎書<lb/>
　　　少司成郭杏東考績序<lb/>
杏東郭先生任南京國子監司業盖三年於今矣教行<lb/>
<pb n="KR4e0160_WYG_002-18b"/>
化成迺北上奏績於明天子僚友各賦詩贈别甘泉湛<lb/>
先生謂予同鄉不可無言嗚呼予何言哉離合之情規<lb/>
待之意諸文之述備矣予復何言則舉吾儒之常談以<lb/>
告其可乎今之國子監古大學也古者大學教人之法<lb/>
具載聖經其綱領有三而其條目有八要其功用所終<lb/>
則至平天下而極原其用力之始則由格物致知以進<lb/>
固吾儒之所常談而衆人之所習聞也竊以為天下之<lb/>
物多矣欲一一而知之其勢盖有所甚難者孟子有言<lb/>
<pb n="KR4e0160_WYG_002-19a"/>
知者無不知也當務之為急古之君子何為而學也為<lb/>
修齊治平而學也則其格致之所當急者固有在矣身<lb/>
如何而修家如何而齊國如何而治天下如何而平細<lb/>
而言語威儀大而禮樂刑政此其物之所當格而不可<lb/>
後者也博學而審問焉慎思而明辨焉一旦卓有定見<lb/>
則所謂物格而知至者在是矣由是而發之以誠主之<lb/>
以正然而身不修家不齊未之有也使其得君得位以<lb/>
行其志然而國不治天下不平者亦未之有也大學之<lb/>
<pb n="KR4e0160_WYG_002-19b"/>
道亦若是而已矣至於究其本源則為性為命形於著<lb/>
述則為詩為文固非二道特其緩急先後各有次第不<lb/>
可紊耳今之君子不察乎此刻意詩文則曰立言不朽<lb/>
此英傑之所以名當時而垂後世也留心性命則曰無<lb/>
極二五窮神知化此大儒所以繼往聖而開來學也至<lb/>
有為趨詣㨗徑之學者則又曰理出於心心存則萬理<lb/>
備吾道一貫此聖人之極致也奚事外求噫為此論者<lb/>
皆天下豪傑之士也吾豈敢謂其不然哉特恐其於修<lb/>
<pb n="KR4e0160_WYG_002-20a"/>
齊治平之道反有所畧則所學不適於用而所用不出<lb/>
於學于古人之道不免有差耳平生管見以此為的往<lb/>
嘗與朋友論之或然或否然者未必深以為然否者則<lb/>
怫然徵于聲發于辭者有之矣豈非平平之談人所習<lb/>
聞故厭忽之耶因是閉口不談兹以杏東任大學教人<lb/>
之職而雅有志於古君子之道也故申以告不知杏東<lb/>
竟以為然否也<lb/>
　　　賀大司徒韓老先生夀八十序<lb/>
<pb n="KR4e0160_WYG_002-20b"/>
天之保佑國家莫大乎錫之以夀考之臣盖使之以上<lb/>
翊王度下澤生民其任非小小故也顧其離合進退之<lb/>
迹則有不可以一律齊者焉或始終在廟堂之上或始<lb/>
合而中離卒乃大見信任致功業赫然於天下後世是<lb/>
皆有數存乎其間其為天保佑國家之意則無以異也<lb/>
始終在廟堂之上若伊傅諸公是也周公輔相武王平<lb/>
定四海其忠聖盖天下盡知之至成王之時召公則在<lb/>
廟堂之上周公乃以流言之變避居東都後成王感風<lb/>
<pb n="KR4e0160_WYG_002-21a"/>
雷之變啟金縢之書始悟而迎公以歸大加信任於是<lb/>
乃戡定禍亂坐致太平功業之隆至今餘二千年猶赫<lb/>
赫如前日事竊以為周公之功固大矣使非天賜以夀<lb/>
考之福成王未及悔悟輒先朝露抑安能至是哉是知<lb/>
周公之夀考盖天保佑周家之意有在而非人力之所<lb/>
能為也厥後周公語召公以老臣輔國之功歸于天夀<lb/>
平格其所感者深矣孝宗朝質菴韓老先生位大司徒<lb/>
以正直忠厚聞於天下今上初元太監劉瑾用事先生<lb/>
<pb n="KR4e0160_WYG_002-21b"/>
乃退居洪洞迄今盖十有五年矣而起居康徤聰明志<lb/>
慮不衰今年夀登八十子士竒以鳳陽貳守擢守懐慶<lb/>
便道歸省九月二十六日值老先生初度之辰稱觴上<lb/>
夀懐慶同寅諸公聞之謀致禮往賀焉乃來徵言于瑭<lb/>
瑭竊惟老先生蚤以名進士任諌垣敭厯中外㡬四十<lb/>
年乃至大任忠義在朝廷利澤在藩省聲名在天下盖<lb/>
有不待賛者而中經變故與周公避居東都之迹相類<lb/>
方今黄髪元老可以繫天下之望者中外不可多得老<lb/>
<pb n="KR4e0160_WYG_002-22a"/>
先生乃夀考康健不衰安知天之意不有在乎他年蒲<lb/>
輪迎歸端坐廟堂之上賛我聖明太平之治於億萬年<lb/>
之逺如周公之在當時盖亦理之所有者也天之意雖<lb/>
未可知而天下之士固以此望老先生矣今日夀考之<lb/>
賀盖上為宗社下為生民而不止為一人一家之私也<lb/>
詩云髙山仰止景行行止老先生固天下之所仰哉<lb/>
　　　贈太宰玉峰朱先生致仕序<lb/>
嘉靖六年例該考察京官兩京吏部都察院奉命考察<lb/>
<pb n="KR4e0160_WYG_002-22b"/>
奏請發落訖廷臣有言南京考察六科給事中不去一<lb/>
人為畏其勢不敢去者有㫖命再考察南京吏部尚書<lb/>
玉峯朱先生迺具奏辨明且乞罷黜大意以為朝廷立<lb/>
考察之法非欲各衙門一槩有所去也可去則去可留<lb/>
則留惟公道是主南京六科給事中止有七員委無可<lb/>
去故皆留之何謂畏其勢而不敢去哉若必以畏為嫌<lb/>
務去一二人以為避嫌之計雖有所枉亦不暇顧又豈<lb/>
得為公道哉然其所謂畏者無他盖畏其彈劾以致黜<lb/>
<pb n="KR4e0160_WYG_002-23a"/>
退耳臣若不自引退亦何以自解於人言哉再照考察<lb/>
事例罷軟者當去有疾者當去若臣畏避權勢正所謂<lb/>
罷軟者當去一也况臣久患痔疾痛楚呻吟精力日耗<lb/>
委難勉强供職當去二也伏望聖明俯監愚悃特賜罷<lb/>
黜幸甚奏入有㫖卿既有疾准致仕有司月給米三石<lb/>
歲撥人夫四名應用欽此命下士夫惜先生之去者咸<lb/>
往唁之先生慨然曰銓衡事重常恐不勝任以取罪咎<lb/>
蒙恩許致仕吾知免矣色甚喜士夫既惜先生之賢又<lb/>
<pb n="KR4e0160_WYG_002-23b"/>
髙先生之志各賦詩贈别少宰蒲汀李先生間謂瑭曰<lb/>
部屬諸君之詩其既為序矣僚友諸公之詩執事幸留<lb/>
意焉再三以不文辭不獲瑭竊惟孔子有言君使臣以<lb/>
禮臣事君以忠夫臣之事君竭股肱之力以趨公家之<lb/>
務孜孜不敢怠忠也力有所不能義有所不可則乞骸<lb/>
避位不敢詭隨面諛以為容説之計亦忠也君之使臣<lb/>
委以腹心言聽計從使修其職業禮也有故求去則體<lb/>
其情而許之歸亦禮也至於恩典優渥施於去位之後<lb/>
<pb n="KR4e0160_WYG_002-24a"/>
則又禮之加隆者也先生之所以自處聖明之所以處<lb/>
先生者可謂各盡其道矣明君臣之道彰朝廷之美以<lb/>
示天下後世法諸公之作夫豈可已哉竊又聞國朝狀<lb/>
元無慮餘五十人位至卿相者不過五六人以道去位<lb/>
蒙被恩禮者又止一二人噫先生可謂全福矣竊嘗觀<lb/>
先生為人莊重簡黙與人無嬉戯論議行事必審而後<lb/>
發平居恂恂若無所異及臨大節則有確然不可奪者<lb/>
内凝定而外渾成盖全徳君子也諸福之萃豈偶然哉<lb/>
<pb n="KR4e0160_WYG_002-24b"/>
原徳福之相因昭天道之不爽崇厚警薄諸公之作盖<lb/>
有闗世教焉匪直彰朝廷之美而已也瑭不佞於先生<lb/>
之賢未盡稱述姑以是冠羣玉之首塞蒲汀之命云爾<lb/>
已矣<lb/>
　　　司空何燕泉先生養疾序<lb/>
九月之吉公事既治司㕔徐君及四司正郎何君等進<lb/>
謁曰燕泉何先生得請歸原籍養病時維諸老先生<lb/>
各賦詩贈别蕭長山先生實掌部事乃請少宗伯類菴<lb/>
<pb n="KR4e0160_WYG_002-25a"/>
趙先生之文冠於巻首巻未及成而燕泉行未㡬長山<lb/>
類菴一時去位代燕泉者為信山韓先生亦相繼去位<lb/>
已而静菴胡先生貞菴周先生嗣掌部事後相繼改官<lb/>
赴詔北上巻今成矣將寓歸燕泉先生而序文尚缺敢<lb/>
以告下執事予既諾之揖諸君退乃取巻閲之則諸公<lb/>
之作俱在有長篇焉有短章焉層見疊出如入瓊林大<lb/>
盈珠玉輝映盖有應接不暇者則嘆曰休哉燕泉之盛<lb/>
徳大業乃為人所敬慕歌頌如此既而歴數作詩諸公<lb/>
<pb n="KR4e0160_WYG_002-25b"/>
則去位者有焉去世者有焉既官而去南都者有焉今<lb/>
存者僅有其半則又嘆曰人事之不常如此存沒聚散<lb/>
之際其可感也乎予因是泛觀天地萬物之化寒暑晝<lb/>
夜代遷而行風雨煙雲頃刻而變盖有不能以一息停<lb/>
者飛者或化而為潜植者或化而為動如蜃蛤蛇雉老<lb/>
楓羽人朽麥蝴蝶之類不可勝數則又嘆曰天地之氣<lb/>
與萬物之形體皆不可常如此世之人於外物之倘來<lb/>
寄者乃認為已有欲常保而不失豈不誤哉古之人視<lb/>
<pb n="KR4e0160_WYG_002-26a"/>
禍福得喪如寒暑晝夜之代乎前畧不介意其所見逺<lb/>
矣抑又聞榮啟期九十帶索行歌不休或問所樂則以<lb/>
得為人得為男子對夫世之得為人得為男子者何限<lb/>
其間聰明博達者有㡬盖已少矣得時得位置身朝廷<lb/>
之上者有㡬功業行乎時聲名垂於後與古之聖賢同<lb/>
不朽者有㡬盖滋少矣燕泉先生總角聰頴過人弱冠<lb/>
即以文章取髙第有大名於天下已而官郎署官藩臬<lb/>
官巡撫皆有惠澤在人進貳銓衡品藻進退天下士立<lb/>
<pb n="KR4e0160_WYG_002-26b"/>
朝侃侃不阿雖以議大禮忤㫖改官南部然天下之士<lb/>
聞先生之名者識與不識莫不加敬今雖養病去然縉<lb/>
紳之歌頌徳業者亹亹不休所謂功業衍於時名聲垂<lb/>
於後可與古聖賢不朽者先生非其人耶由前則世事<lb/>
不足較由後則先生之所得過榮氏逺矣夫豈不足以<lb/>
自樂也耶樂則神怡神怡則氣温吾知先生之病不藥<lb/>
自愈他日復起而佐聖明之治未可知也先生其亦有<lb/>
以自樂也耶予昔見愛於先生未及請益而先生去矣<lb/>
<pb n="KR4e0160_WYG_002-27a"/>
因序諸公之詩而一發其狂言如右先生其亦有以教<lb/>
我也乎<lb/>
　　　贈少司空信山韓先生致仕序<lb/>
少司空信山韓先生自筮仕以至卿佐以忠信清謹自<lb/>
持無豪髪茍今年科道惑於流言劾先生阿附逆瑾侵<lb/>
尅官銀失大臣節朝廷未及察也迺令先生致仕士論<lb/>
皆為稱屈所謂阿附逆瑾盖指先生任中書選給事中<lb/>
事而言也中書舊不預科道之選正徳初年劉瑾用事<lb/>
<pb n="KR4e0160_WYG_002-27b"/>
中書李憲其鄉人也謂中書博士行人俱由進士出身<lb/>
而中書獨不預科道之選理似不平瑾以為然乃令中<lb/>
書由進士出身者與博士行人一體選科道憲由是得<lb/>
給事中明年先生與同僚二人亦得選給事中是開此<lb/>
例者憲也非先生也故瑾敗憲即斥去先生獨無異議<lb/>
不然當時科道豈肯置先生不問哉所謂侵尅官銀盖<lb/>
指先生任總督時修倉事而言也修倉銀兩主之者户<lb/>
部委官也恊同支銷者巡倉御史也先生不過考其出<lb/>
<pb n="KR4e0160_WYG_002-28a"/>
納之數耳未嘗經手何由侵尅以故士論皆稱其屈意<lb/>
此無恠其然也曽子之不殺人人孰不知其母知之宜<lb/>
有萬萬於他人者曽子殺人之言三至其母亦投杼踰<lb/>
墻走矣周公避流言之謗退居東都成王未察也亦不<lb/>
之止既察則迎公以歸有不俟終日者矣曽子之母豈<lb/>
不慈成王豈不聖流言之多固易惑而難辨也科道誤<lb/>
劾先生朝廷令先生致仕夫何恠哉或曰是固然矣造<lb/>
言者則可惡也噫亦不必惡也乗喜怒以毁譽人者往<lb/>
<pb n="KR4e0160_WYG_002-28b"/>
往失實喜怒既平則固有自悔而自咎者矣是皆常情<lb/>
亦可恕也况毁譽雖出於人而得喪實由於命孔子不<lb/>
惡公伯寮其道大矣吾嘗聞先生言在庠序時星士余<lb/>
姓者謂先生大運至已當轉亞卿即避位乃善徵之於<lb/>
今若合符契此豈非孔子之所謂命耶先生可以釋然<lb/>
矣或問先生㢘於守官而篤於親故俸禄所入多費於<lb/>
問遺周濟故囊無餘積家無厚産今兹之歸貧困奈何<lb/>
噫是不必慮也守正而不遇者天與之厚而不報者人<lb/>
<pb n="KR4e0160_WYG_002-29a"/>
與之天人所與盖未有終困窮者也周公逺矣少宗伯<lb/>
東江顧先生在嘉靖初年流言謂其通賂權要科道交<lb/>
劾之遂致仕去後科道知流言之失實也復交薦之今<lb/>
徵用矣先生之去何遽為之戚戚也哉先生將行僚友<lb/>
各賦詩贈别蒲汀李先生屬瑭序靜庵胡先生復以手<lb/>
書來促乃述士夫公論以歸之如右噫先生可以釋然<lb/>
矣<lb/>
　　　贈石龍黄先生致仕序<lb/>
<pb n="KR4e0160_WYG_002-29b"/>
經憲石龍黄先生以議大禮為朝廷所録擢南京繕部<lb/>
員外郎石龍久有去志先已具疏乞致仕未報至是復<lb/>
具疏乞致仕不俟報遂行僚友俞君輩惜其去而不可<lb/>
留也迺徵言於予以贈予獲交石龍舊矣於其去也固<lb/>
當贈之以言况又有諸君之命乎予嘗謂處繁難然後<lb/>
見人之才臨利害然後見人之守平居議論皆未可信<lb/>
石龍在武宗朝始仕為後府都事時垢弊紛然石龍悉簿<lb/>
正之中有武職依憑中貴侵官銀至萬計莫敢問者石<lb/>
<pb n="KR4e0160_WYG_002-30a"/>
龍竟發其事中貴雖銜之無以害也已而乞致仕去今<lb/>
上登極侍御朱守中以石龍有王佐才薦起之擢今職<lb/>
石龍持憲奉公上下倚賴差遣刑名簿書出納之際惟<lb/>
清惟允雖絲毫必盡其心㑹大禮議起廷臣意見不同<lb/>
互相攻擊石龍謂廷臣不和則君心疑上下之情扞格<lb/>
不通為害非細迺具疏論救因援古證今明大禮之所<lb/>
宜從甚辨既而大禮議定凡與上意合者悉進官石龍<lb/>
志弗樂也即具疏乞致仕及繕部命下而去志不可回<lb/>
<pb n="KR4e0160_WYG_002-30b"/>
也遂行噫石龍之才之守亦畧可見矣非賢者固不能<lb/>
也或謂石龍曽大父職方慎齋公大父少司空定軒公<lb/>
父文選方麓公世有賢名而少司空尤為海内所欽仰<lb/>
石龍始師少司馬石峯陳先生習舉子業繼師前少傅<lb/>
宗伯方石謝先生學古文辭後及今大司馬陽明王先<lb/>
生大司成甘泉湛先生講明心學之奥數先生皆人望<lb/>
而方石尤為後進所矜式石龍之賢淵源有自矣予竊<lb/>
以為古今名臣之子孫不類其世者多矣而師友之見<lb/>
<pb n="KR4e0160_WYG_002-31a"/>
亦往往不出於一然則石龍之賢謂其淵源有自可也<lb/>
謂其深造獨得亦可也皆不必深論獨念古之聖賢一<lb/>
出一處莫不有道自是道之不明也以隱為髙者往而<lb/>
不返以仕為通者溺而不止或謂與其為通吾寧為髙<lb/>
斯言盖有激耳非其至也孔子之言曰天下有道則見<lb/>
無道則隱又曰用之則行舍之則藏聖賢出處之道宜<lb/>
無是過春秋之時何時也孔子迺栖栖不去豈以其時<lb/>
為有道乎抑以列國之君有能用己者乎沮溺丈人之<lb/>
<pb n="KR4e0160_WYG_002-31b"/>
儔盖所謂無道而隱舍之而藏者也迺不為所取抑又<lb/>
何歟由是而推則出處之道固未可以一言盡也竊謂<lb/>
士君子必能超然於富貴貧賤之外一衣一食足以自<lb/>
老一丘一壑足以自樂富貴貧賤於我何損益哉古之聖<lb/>
賢於此其見之也審矣道有可行之㡬則出而仕經世<lb/>
濟物以遂吾仁天下之心從容開導左右斡旋以求其<lb/>
濟者盖無所不用力焉固未嘗悻悻於一言一事之從<lb/>
違而遽去至於事不可能勢將有變則又見㡬而作有<lb/>
<pb n="KR4e0160_WYG_002-32a"/>
不俟終日者焉變化從時不拘一法神㡬妙用盖不可<lb/>
以常情測者古聖賢出處之道亦畧可知矣盖超然於<lb/>
富貴貧賤之外聖賢與髙尚之士同至於仁天下之心<lb/>
濟天下之才則髙尚之士盖未必能預也孔子不滿於<lb/>
沮溺丈人之儔盖以此世之君子無聖賢之心之才於<lb/>
富貴貧賤之間未能無累迺輒以孔子藉口吾恐其無<lb/>
以服沮溺丈人之儔而免其竊取也噫吾於石龍之去<lb/>
又安能不重有感哉嗚呼天下之道大矣石龍何以教<lb/>
<pb n="KR4e0160_WYG_002-32b"/>
我幸無謂碌碌尸素者不足與言而外之也<lb/>
　　　御史司馬魯瞻之湖廣刷巻序<lb/>
為治之道有任法有任人古之治任人後之治任法任<lb/>
人者非無法也法舉其綱纎㣲曲折之間進退損益則<lb/>
主者得以制之期於事治民安不失法意而已是之謂<lb/>
任人任法者非無人也纎㣲曲折之間莫不有法如是<lb/>
則進如是則退如是則損如是則益人之當其任者守<lb/>
法而已能守法矣雖事煩民擾上不以為罪也不能守<lb/>
<pb n="KR4e0160_WYG_002-33a"/>
法雖事治民安上不以為功也是之謂任法國朝之治<lb/>
自廟堂之上以至郡縣之間自黜陟刑賞之大以至於<lb/>
錢榖工作之細莫不各有一定之法有司奉行惟謹大<lb/>
抵任法者也法之細碎耳目不能以徧記故必有簿書<lb/>
焉簿書之欺謾上下不能以相保故又有鈎考之法焉今<lb/>
所謂照刷文巻者是也朝廷恐有司之黨比不可任也<lb/>
凡照刷文巻皆差御史一員往蒞其事夫御史朝廷之<lb/>
耳目也大賢之所以進大奸之所以退善政之所以行<lb/>
<pb n="KR4e0160_WYG_002-33b"/>
敝政之所以革靡不憑之其任重矣照刷文巻特承簡<lb/>
命夫豈不思所以盡其心哉顧文巻之集於几案者山<lb/>
堆川委雖竭精神窮日夜以鉤考之亦未必盡得其敝<lb/>
之所在可謂甚勞而且難矣論者率謂任法者勞而少<lb/>
功不如任人者逸而有終斯固然矣然任法者朝廷之<lb/>
制也守法者臣子之職也生今之世反古之道夫豈可<lb/>
哉無亦考法外之意乎人亦有言日月之明無所不照<lb/>
而隂崖蔀屋之下時有所遺人不謂日月不明大者既<lb/>
<pb n="KR4e0160_WYG_002-34a"/>
舉小者可畧也雷霆之擊有罪固未嘗人人而擊之也<lb/>
然語及雷霆之威凡懐奸負罪之人無不畏懼改悔者<lb/>
以其威之有時而不測也侍御司馬魯瞻才而賢者也<lb/>
受命之湖廣照刷文巻兼查盤軍器僚友譚君希曽湖<lb/>
産也徵言以贈予惟士之才而賢者能用法外之意以<lb/>
濟法所不及雷霆之威日月之明固司馬君之優為而<lb/>
亦譚君之所深望也謹述以贈嗚呼君尚念哉<lb/>
　　　洛陽吳夀夫考績序<lb/>
<pb n="KR4e0160_WYG_002-34b"/>
洛陽吳君夀夫以名進士擢南京山西道監察御史盖<lb/>
三年於今矣兹赴京考績同寅粘君某喬君某以瑭於<lb/>
夀夫同鄉也迺來徴言以贈予惟人臣之誼有官守則<lb/>
思修其職有言責則思盡其忠我朝之制内設府部<lb/>
寺監外設司府州縣各有所典之事盖所謂以官為守<lb/>
者也侍則設六科給事中風憲則設十三道監察御史<lb/>
俾之論列天下之事則所謂以言為責者也予嘗謂修<lb/>
官守之職易盡言責之忠難何以言之盖官守之職各<lb/>
<pb n="KR4e0160_WYG_002-35a"/>
有司存循禮奉法政無缺失而職固已修矣選舉不清<lb/>
人不以咎户部財賦不節人不以咎禮部非其職也則<lb/>
庶官可知矣至於有言責之寄者則不然上則君徳之<lb/>
汙隆下則臣職之修否皆所當言故一政之失一物之<lb/>
不得其所言官預有責焉欲盡其忠兹不亦難乎况夫<lb/>
人品之賢否政事之得失散在天下者多矣聞見異同<lb/>
愛憎異情吾知之有所未真而輕言焉則無益於天下<lb/>
之治而或有害知之真矣上慮君心之疑下慮羣議之<lb/>
<pb n="KR4e0160_WYG_002-35b"/>
奪憂謹畏譏惴惴自保或含蓄而不敢言或輕言之而<lb/>
不敢盡于是乎天下之清議起矣知之真矣能直言矣<lb/>
或素行未足以取信於上下或論議正救未能盡其術<lb/>
則其言未必得行而反復相激或至貽天下之禍夫真<lb/>
知天下之事非知者不能直言非勇者不能素行足以<lb/>
取信於人而言盡其術非仁者不能全是三徳而後言<lb/>
責之忠可庶㡬焉兹不亦甚難矣乎夀夫為御史三年<lb/>
矣天下之事諮詢於僚友之間數納於廟堂之上其真<lb/>
<pb n="KR4e0160_WYG_002-36a"/>
知而直言之者屢矣簡在聖心見之施行者計亦多矣<lb/>
兹行也陟明遷喬盖有不俟卜者竊嘗聞君子之事君<lb/>
也其心恒不滿足故職雖修矣而猶望其日修忠雖盡<lb/>
矣而猶望其日盡方今聖明在上雖化理清明而未必<lb/>
無一事可言鳳鳴朝陽天下傾耳吾盖於夀夫有望焉<lb/>
此亦僚友贈言之意也<lb/>
　<lb/>
　<lb/>
<pb n="KR4e0160_WYG_002-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　柏齋集巻二<lb/>
</p>
<p>
</p>
  </div>
</body>
</text>
</TEI>
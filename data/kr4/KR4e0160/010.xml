<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>栢齋集巻十</head> <lb/>
    <p>
<pb n="KR4e0160_WYG_010-1a"/>
欽定四庫全書<lb/>
　栢齋集巻十<lb/>
　　　　　　　　　　　　　明　何瑭　撰<lb/>
　　碑銘<lb/>
　　　追封鄭定王碑銘<lb/>
嘉靖十二年正月十五日宗室鄭王殿下遣審理副周<lb/>
廷蘭來諭瑭曰予祖東垣端惠王乃予曾祖簡王之子<lb/>
伯祖僖王之弟伯考康王之叔父也𢎞治十六年薨逝<lb/>
<pb n="KR4e0160_WYG_010-1b"/>
蒙朝廷賜諡祭塟訖正徳二年康王薨逝無子予先考<lb/>
懿王以倫序當襲蒙朝廷授以冊寶進封鄭王先考即<lb/>
奏乞追封祖為鄭王該部以前無事例寢其奏不報正<lb/>
徳十年祖妣李氏薨逝蒙朝廷欽賜祭塟亦止從郡王<lb/>
妃典禮先考懿王享國十三年薨逝乃嘉靖七年予母<lb/>
妃追念先王之志未伸復援唐府事例奏乞追封祖為<lb/>
鄭王欽蒙聖恩准進封鄭王改諡曰定祖妣亦進封鄭<lb/>
王妃各賜以金冊已告廟謝恩外兹欲立碑墓前以彰<lb/>
<pb n="KR4e0160_WYG_010-2a"/>
聖天子之恩母妃之孝以慰我祖考妣及先王在天之<lb/>
靈幸為予撰次始末勒碑示後瑭拜受命竊惟人子之<lb/>
孝莫大於尊親然或拘於分而不得或拘於時而不得<lb/>
故人子能全其尊親之孝者甚難仰惟我聖天子由宗<lb/>
藩入承大統初議追尊考興獻王為皇帝以廷臣爭議<lb/>
不决亦踰年而後定其難也蓋如此我東垣王追封鄭<lb/>
王恩典先懿王奏請而未得今母妃奏請乃始得之是<lb/>
固孝心相繼所致然非聖天子在上推已尊親之心以<lb/>
<pb n="KR4e0160_WYG_010-2b"/>
逮臣下亦安能致得之之易如此哉然則聖天子之恩<lb/>
烏可忘也立碑墓前昭示後世今王之志甚善瑭謹拜<lb/>
手稽首而獻銘曰人子之孝莫大尊親孝心得遂天下<lb/>
㡬人請封鄭王懿王之孝部議弗從沒身是悼王妃繼<lb/>
請乃行追封煌煌金冊賁於泉宫王妃之孝王實導之<lb/>
天子之恩何以報之今王對揚立碑墓前稽首頓首天<lb/>
子萬年<lb/>
　　墓誌<lb/>
<pb n="KR4e0160_WYG_010-3a"/>
　　　封太淑人何母劉氏墓誌<lb/>
嗚呼此瑭母太淑人祔葬瑭父工部府君之墓也太淑<lb/>
人姓劉氏世為懐慶衛人父諱鈺字子珎讀書通大義<lb/>
家法甚嚴繼配郭氏有賢行寔生淑人淑人資禀既異<lb/>
又漸染家教故女徳女工有過人者年十八歸我先考<lb/>
工部府君事舅姑能孝治家勤儉有法家嘗中衰淑人<lb/>
相先考辛苦自立不求於人惟以教子讀書為事𢎞治<lb/>
壬戍瑭舉進士甲子授翰林院編修蒙封先考編修封<lb/>
<pb n="KR4e0160_WYG_010-3b"/>
母孺人正徳初年太監劉瑾用事瑭與之不合乞致仕<lb/>
歸未㡬瑾敗行取復職復以經筵進講忤㫖謫開州同<lb/>
知轉東昌府同知丙子復乞致仕歸侍膝下辛巳先考<lb/>
棄背是年今上即位以薦者言起瑭為山西提學副使<lb/>
以居憂不赴服闋改浙江提學副使居一年陞南京太<lb/>
常寺少卿轉正卿嘉靖丁亥陞南京工部右侍郎明年<lb/>
遇例加贈先考南京工部右侍郎加封母太淑人是冬<lb/>
改北工部十二月至京改户部踰三月改禮部俱右侍<lb/>
<pb n="KR4e0160_WYG_010-4a"/>
郎而瑭病矣乞歸蒙陞南京右都御史致仕幸得侍淑<lb/>
人膝下首尾十年而太淑人棄背矣嗚呼痛哉太淑人<lb/>
性嚴毅瑭輩有過輒以大義責之瑭輩恒凛凛焉故得<lb/>
免於大惡訓戒之言今不復聞矣痛哉痛哉淑人生景<lb/>
泰丙子九月四日辰時卒嘉靖戊戍二月十五日申時<lb/>
享年八十有三生子男二長曰瑭即不肖娶周氏次曰<lb/>
璋娶張氏女二長適處士秦子隆次適府掾傅選孫男<lb/>
三長曰光祖娶薛氏次曰顯宗娶劉氏繼娶陳氏次曰<lb/>
<pb n="KR4e0160_WYG_010-4b"/>
延祚娶秦氏俱生員孫女七長適生員王世綸次適生<lb/>
員劉廷珮次適國子生蕭鸞次適國子生郝九疇次適<lb/>
國子生傅良徳次聘官舍鍾鑰一尚幼曾孫男二長曰<lb/>
諮聘蕭氏次曰詢聘張氏曾孫女七長聘郭鈐次聘吳<lb/>
大英餘俱幼卜以四月十八日啓工部府君之竁而祔<lb/>
塟焉瑭病廢不能乞銘於名公大人抆淚謹述淑人世<lb/>
行大畧以誌於石至痛無文故不銘云<lb/>
　　墓誌銘<lb/>
<pb n="KR4e0160_WYG_010-5a"/>
　　　教諭張公配孺人王氏合塟墓誌銘<lb/>
正徳八年冬十有一月刑部主事張孟復先生以奉命<lb/>
審刑至開州公事畢揖瑭而進之曰𢎞治癸亥十二月<lb/>
十一日先考教諭公卒塟儀封縣西留陳鋪之東原秉<lb/>
衡實為誌正徳丁卯四月十三日先妣太孺人復棄背<lb/>
以河患未克祔塟兹便道歸將卒事誌以記執事固以<lb/>
昏亂冗併辭先生曰誌吾已具狀煩一櫽括耳乃受命<lb/>
先生既至儀封乃使使齎狀授瑭狀若曰先妣姓王氏<lb/>
<pb n="KR4e0160_WYG_010-5b"/>
曾祖諱景春祖諱亮父諱興俱力農晦徳先妣幼有令<lb/>
聞先考喪前妣李氏擇嗣内事乃歸先妣先妣婦道甚<lb/>
飭且性明斷有丈夫風雖閫外事與聞者一切匡輔先<lb/>
考加敬禮焉成化己丑始生原明時先考春秋髙先妣<lb/>
每齋戒禱曰吾得見此子成立可當門户足矣而教愛<lb/>
周至原明少長先考教以讀書作文先妣恒分紡績之<lb/>
燈與同起止故原明不敢休怠少自樹立幸得領𢎞治<lb/>
乙卯鄉薦時二親在堂二孫獻喜膝下冀沾寸禄少酬<lb/>
<pb n="KR4e0160_WYG_010-6a"/>
罔極不幸相繼棄背今雖叨甲科有職事親不逮矣痛<lb/>
何言哉先妣姓至孝事姑以愛敬聞隨先考居官時每<lb/>
寄物事於母曰吾姑已矣吾何用愛焉平時訓原明者<lb/>
甚至病且革猶曰汝生長明時毋堕先志以忠朝廷吾<lb/>
歸張氏有子也言猶在耳痛哉先妣享年七十有二子<lb/>
一即原明正徳辛未進士女四長適王郁次李鳯次李<lb/>
雍熈次<hi>闕</hi>承賢俱士人孫二曰立曰可先考世行官夀<lb/>
具秉衡誌先妣以正徳癸酉十二月八日合塟嗚呼懿<lb/>
<pb n="KR4e0160_WYG_010-6b"/>
哉太孺人之行也婦孝妻從母愛而教足嫓徳教諭公<lb/>
矣同藏何憾是宜銘曰孺人相夫敬戒無失為婦為母<lb/>
賢聲四溢栗如豁如維是𤣥室百年同藏以永終吉<lb/>
　　　汝北縣主墓誌銘<lb/>
嘉靖八年七月六日汝北縣主以疾卒于正寢孫九成<lb/>
等卜以嘉靖九年十月十日啓厥祖儀賔馮公之竁而<lb/>
合塟焉先期以其姻黨張上舍所撰狀來請銘按狀主<lb/>
迺涇陽安靖王長女也王性嚴有家法而王妃張氏復<lb/>
<pb n="KR4e0160_WYG_010-7a"/>
有賢行故主之生也天性聰明惠順謹黙甫十歲王命<lb/>
讀書寫字凡皇明内訓孝經列女傳等書皆王日逐所<lb/>
親授至今朱翰宛然主隨授即曉大義稍長事女紅精<lb/>
緻過人王曰汝王家女何勤勞迺爾主曰此女子内分<lb/>
事不可不知豈專於讀書寫字而已王善之王或有所<lb/>
盛怒主婉詞以諌王亦為之霽威年十六受封汝北縣<lb/>
主至十八歲請婚於朝命下選鄭府儀衛司儀衛正馮<lb/>
宣次子恕為儀賓封亞中大夫儀賓父母在堂主時問<lb/>
<pb n="KR4e0160_WYG_010-7b"/>
起居飲食衣服必躬必親然後進曾無驕容儀賓好博<lb/>
奕主勸以琴書儀賓好花草主勸以種植儀賓好朋友<lb/>
主勸以擇友夫婦愛敬如賓曾無反目且不妬不忌宫<lb/>
中侍婢皆敬服愛慕曾無怨言雖處富貴自奉恒儉姻<lb/>
親有匱乏者必周䘏賑貸曾無靳色比舅姑繼沒塋塟<lb/>
務從其厚時祀務尚豐潔内外賢之𢎞治五年遣子繼<lb/>
勛遊郡庠𢎞治九年儀賓偶感疾卒於正寢主服喪三<lb/>
年未嘗有喜色恒勸子曰汝父早逝汝當及時向學以<lb/>
<pb n="KR4e0160_WYG_010-8a"/>
圖顯揚勿怠荒以貽汝父九泉之憂𢎞治十五年子繼<lb/>
勛又卒主移哭夫之哀而又哭子嗚呼痛哉二孫尚幼主<lb/>
朝夕撫育常語子婦胡氏曰忠臣不事二君烈女不更<lb/>
二夫古人此言深有道理胡氏感激悲號誓死無他志<lb/>
姑婦節孝孀居人無間言二孫已成立主遘疾且革召<lb/>
二孫語曰汝祖早逝汝父亦早逝汝不能見矣汝母亦<lb/>
五十餘汝當勤謹孝養汝兄弟亦當和睦吾死亦瞑目<lb/>
矣餘弗他及言訖而逝主生於景泰六年六月六日享<lb/>
<pb n="KR4e0160_WYG_010-8b"/>
年七十有五子男一即繼勛也娶兵馬指揮胡銘次女<lb/>
孫男二長曰九成娶郡人沈鵬女繼娶郡人韓堂女次<lb/>
曰九思娶郡人張約女孫女一適兵馬指揮閻敬子廷<lb/>
琮曽孫男六曰尚仁尚義尚禮尚智尚信尚温曾孫女<lb/>
二俱幼嗚呼主在宫為賢女出宫為賢婦終而為賢母<lb/>
皆卓乎不可尚矣予幼讀詩見王姬之肅雍共姜之守<lb/>
義未嘗不歎其賢及觀史傳所載姬主多驕惰不謹以<lb/>
為古之人後不可復見也未嘗不深加悼惜今觀汝北<lb/>
<pb n="KR4e0160_WYG_010-9a"/>
縣主事舅姑盡其孝相儀賓盡其義宛然王姬之肅雝<lb/>
也朂子婦以貞烈自守撫二孫咸底成立視栢舟之自<lb/>
誓殆有過焉此固可見人性之善無古今之異蓋亦由<lb/>
我皇祖治家有法故宗室薰陶漸染而姬主之賢有如<lb/>
是也嗚呼休哉是宜有銘銘曰先王教化始於閨門王<lb/>
姬侯女禮義是敦降及後來教化淪替放蕩驕矜青史<lb/>
斯穢縣主之賢古風尚存勒兹貞石以詔後昆<lb/>
　　　憲副吳公墓誌銘<lb/>
<pb n="KR4e0160_WYG_010-9b"/>
嘉靖十年十一月二十五日致仕山西按察司副使呉<lb/>
公以夀終於正寢子守誠等卜以十二年春二月二十<lb/>
九日塟公於祖塋之次先期以狀請瑭銘公壙中之石<lb/>
瑭於公為後進公以名徳爵齒為鄉達尊乃折輩行與<lb/>
交閒居相見教愛備至瑭雖疎懶不能日侍杖履然心<lb/>
實歸仰焉今公不可見矣銘又安忍辭邪公諱道寧字<lb/>
世安别號繼公按狀公之先為浙温州之潭頭人國初<lb/>
徙居南京晩市父維成化初任温縣教諭嘗夢於黄河<lb/>
<pb n="KR4e0160_WYG_010-10a"/>
中流蓋樓因曰吾當於河内起家遂占籍河内焉公自<lb/>
幼篤實無妄言與弟道隆同受學惟務窮理不尚詞章<lb/>
枝葉教諭公嘗曰道寧為學如錘鑚毡遲透終不迷也<lb/>
道隆為學如錐鑚毡即透即迷也成化丁酉中河南鄉<lb/>
試禮魁戊戍登進士第授鹽山縣知縣迎教諭公以養<lb/>
政餘定省教諭公毎舉古語以訓曰但存方寸地留與<lb/>
子孫耕故公居官恒以慈愛為本節民財力為先至於<lb/>
徭役一事尤加用意故復業者接踵而至百姓愛過父<lb/>
<pb n="KR4e0160_WYG_010-10b"/>
母三載以政績卓異陞監察御史彈劾激揚風裁凛凛<lb/>
𢎞治初年河内民奏開廣濟渠不果行是時公巡鹽河<lb/>
東適勘鹽引十萬應否充給河南官軍俸糧公曰俸糧<lb/>
吾省利廣濟渠吾府利均為國家利吾兩成之達諸河<lb/>
南撫按後渠成溉民田甚溥巡按真定等四府貪酷望<lb/>
風解綬先是開州有巨冦為一方深害交結權姦莫敢<lb/>
誰何公設法捕獲戮諸市曹人心大快𢎞治十一年陞<lb/>
山西按察司副使奉勑整飭鴈門等三闗兵備創築寧<lb/>
<pb n="KR4e0160_WYG_010-11a"/>
武新城設寧武所及沿邉堡寨俱募軍充實武備一新<lb/>
邊人有賴後以疾辭歸惟以耕讀為事毎訓子曰汝祖<lb/>
三十以後始奮發讀書或夜無油就月色讀尚能明禮<lb/>
經中式刋文汝俱年富燈火不須營幹正宜努力諸子<lb/>
或不能背書即掩巻朗誦一遍曰我年六七十尚能背<lb/>
誦汝後生反不能邪諸子感奮力學守中遂登進士第<lb/>
正徳初廣濟渠通塞不時公因泝流窮源相度地勢直<lb/>
抵五龍口嘆曰使渠由此而行數世之利也今不二十<lb/>
<pb n="KR4e0160_WYG_010-11b"/>
年而塞蓋創始者失地利耳遂達諸當道違廣濟舊渠<lb/>
三四里許另開利人渠曰舊渠如此故失利新渠如此<lb/>
乃得利刁民百計沮撓往返五年而後渠成水利至今<lb/>
賴之濟水國初遶府城東流入河公因開利人河見其<lb/>
南流曰此古蹟也豈可興今利而忘古利哉達諸當道<lb/>
修架橋六座新流從上濟流自下二利並行而不悖林<lb/>
下優游三十餘年身體康强未嘗有疾年八十五六時<lb/>
毎遇别墅花卉春佳秋禾告成扶杖觀翫往返步行數<lb/>
<pb n="KR4e0160_WYG_010-12a"/>
里臨終不及已事苐謂諸子曰汝等不須憂貧但教子<lb/>
孫讀書為上䇿耳公生正統癸亥十一月二十日巳時<lb/>
享年八十有九配金氏累封恭人先公四年卒側室三<lb/>
職氏黄氏戚氏戚先於正徳九年卒子男五守誠引禮<lb/>
舍人守敬生員守中廣平知府守和早卒守經儀賓今<lb/>
更名模女四淑清適生員董志學卒淑淨適指揮劉傑<lb/>
卒淑淵適指揮沈隆卒淑貞適散官蕭拱暘男孫七大<lb/>
夏生員大韶大讓大徵大英大福大節俱幼女孫十善<lb/>
<pb n="KR4e0160_WYG_010-12b"/>
琮適百户宋學善璜適生員張思齊善環適典仗焦繼<lb/>
芳善珮適生員孟永增善瓊聘指揮薛守直長子善琅<lb/>
聘守備顔齡長子善玕善珎善珠俱幼瑭竊聞有大徳<lb/>
者必得禄位名夀而徵之於世或不盡然故君子或疑<lb/>
於天道之難信今觀公居官則名實加于上下居家則<lb/>
惠利及於鄉黨人固已愛而敬之矣而忠信謙抑不以<lb/>
尊貴驕人雖閭里童稚亦以禮待之故無逺近大小皆<lb/>
稱公為大賢君子位至方面年至耄耋禄位名夀盖兼<lb/>
<pb n="KR4e0160_WYG_010-13a"/>
而有之矣而子孫多賢又有出五福之外者天道豈真<lb/>
不可信邪是可以傳不朽矣是宜有銘銘曰大徳獲福<lb/>
自古所傳徵之於世或不盡然嗟嗟吳公盛徳君子名<lb/>
在憲堂惠留閭里有爵有禄亦既顯榮百年康健夀考<lb/>
令終𤣥堂孔堅不震不圮公其永寧貽慶無已<lb/>
　　　宿州吏目仇公墓誌銘<lb/>
瀋藩儀賓仇公將以明年二月朔旦塟其從兄宿州吏<lb/>
目公於先兆之次乃具書狀禮幣走使來懐慶請銘於<lb/>
<pb n="KR4e0160_WYG_010-13b"/>
瑭瑭雅聞公昆弟賢又辱在相知之末故不可辭按狀<lb/>
宿州公諱楫字時濟世為潞州東火人髙祖諱敏國初<lb/>
為兵科給事中曾祖諱述芳業醫祖諱鏞援例授七品<lb/>
散官考諱鶴義官妣張氏繼母閻氏兄弟三人公為長<lb/>
仲曰朴義官皆張出季曰欄醫學典科閻出公天性聰<lb/>
慧八九歲即通筭人皆竒其敏悟既而從學於陵川致<lb/>
仕教諭姬先生彰習舉子業甚有志於科目時兩伯父<lb/>
皆蚤逝儀賓弟居城中諸弟尚幼家事乏人賛理乃以<lb/>
<pb n="KR4e0160_WYG_010-14a"/>
父命援例入為國子生卒業即代父綜理家政内外得<lb/>
其歡心一日從弟監生桓城居偶疾城距東火八十里<lb/>
公聞之雪夜往視至城下夜方半門啟詢其由為當道<lb/>
者傳報也議者曰王城路非衝要夜半門啟實難遇也<lb/>
非君友愛篤至何以致此後仕為宿州吏目臨民蒞事<lb/>
不事鞭朴惟以理勸諭之初事似不克速濟太守黎公<lb/>
每咎其迂曰宿民汝可以徳化耶後不一年百姓感戴<lb/>
如父母凡遇公事民趨赴勤如子姪黎公慨然嘆曰吾<lb/>
<pb n="KR4e0160_WYG_010-14b"/>
不如子黎公君子人也遂相契如至親一日因踏看境<lb/>
内災傷公躬往村落之民皆扶其父老迎拜道傍公即<lb/>
下馬為禮曰老者安之不當如此勞動父老咸曰子孫<lb/>
毎從公府來者皆言衙門開設以來愛民之深者無如<lb/>
父母官願得一見也居民在在皆然未幾上司有大書<lb/>
賛政勤能之奬歴俸未二載外艱訃至公號慟不自勝<lb/>
弔者皆為垂涕即命家人束書歸太守戀戀如失手足<lb/>
宿民皇皇如捨父母徒𨽻來䕶送者人馬㡬百數途中<lb/>
<pb n="KR4e0160_WYG_010-15a"/>
屢命其回竟無一人先返者公至境望門抵家號慟幾<lb/>
絶者數次凡送死之禮無不極其誠信時烏鳥羣集於<lb/>
屋去而復至者月餘議者以為公孝誠所感大事既襄<lb/>
不御酒肉不歸寢室戚戚其容者終制禫祭既畢遂家<lb/>
居不起慨然欲化一家一鄉如三代之風於是上孝老<lb/>
母下友諸弟建祠堂祭及髙祖以下四世神主報本追<lb/>
逺之誠無不曲盡立家範録自冠昏喪祭及事物細㣲<lb/>
訓後齊家之則靡有闕遺營義房一區於家敦請鄉先<lb/>
<pb n="KR4e0160_WYG_010-15b"/>
生以教宗族子弟免其束脩再起義學一所於里以訓<lb/>
鄉黨童稚資其薪水設醫藥以濟窮鄉有疾病者置義<lb/>
塚以塟逃屋無墓地者作禮衣深衣女轎燈籠諸物以<lb/>
助行冠昏者備大舉布巾香案儀節等具以助行喪祭<lb/>
者又請鄉彦數人相與講明家禮使其賛而行之已而<lb/>
一鄉二三户喪塟咸不用浮屠昏嫁皆不惑術士復刋<lb/>
印三原冢宰王公註釋太祖髙皇帝木鐸訓辭數百冊<lb/>
本鄉人給一册勸其講而行之正徳戊辰歲六七月大<lb/>
<pb n="KR4e0160_WYG_010-16a"/>
旱公率鄰村父老數千人齋戒沐浴於山林壇廟露頭<lb/>
跣足減食跪香即日大雨方數百里三日乃止人皆服其<lb/>
悃誠可以感動天地辛未歲流賊入境家人皆避之賊<lb/>
傳言聞仇氏多馬出馬則庶得保全否則必火其室公<lb/>
曰室可火而馬不可以資賊賊遂大火其室而退賊初<lb/>
至搜掠婦女間有死節者四人賊退公不悲其家之災<lb/>
而獨憐四女之死乃述事狀授儀賓弟俾轉達當道後<lb/>
旌表門閭又舉行藍田鄉約每月望一㑹同約之人務<lb/>
<pb n="KR4e0160_WYG_010-16b"/>
在徳業相勸過失相規今月某人行何善事即書於勸<lb/>
善簿某人行過惡即書於懲惡簿畢乃序坐談論理家<lb/>
孝弟之事酒飲㣲醺即止有大惡者出之嘗對鄉衆曰<lb/>
姦盜之事最所深惡有能捕獲者吾賞錢一千盜田野<lb/>
穀豆者賞粟一石蔬菜者賞粟五斗數年之間盜賊歛<lb/>
跡帷簿甚嚴素酗酒者沈醉而不言素健訟者得理而<lb/>
亦忍於是翕然閭里和睦時有征鴈宿於門右古木相<lb/>
應和鳴至旦而去議者曰鴈非棲木之鳥其性正而有<lb/>
<pb n="KR4e0160_WYG_010-17a"/>
序今夕之來棲因公修身睦族所致也公自家居罕入<lb/>
城市雖鄉飲亦不往曰無功於朝廷不敢虚領其賜也<lb/>
開樂休園一所鑿池種蓮坐知止亭上明窻淨几以琴<lb/>
書自娯撰為八景墨客詩人往往題咏有八景詩集藏<lb/>
於家毎戒子弟曰衣食饒足即為富矣何必多積金帛<lb/>
凡借貸錢穀惟輕取利息庶合古人貧富相資之意其<lb/>
濟宗族惠鰥寡周窮恤困之事晩年尤篤至是以疾卒<lb/>
於正寢弔者千餘人莫不灑泣公生於成化四年二月<lb/>
<pb n="KR4e0160_WYG_010-17b"/>
二十六日卒於正徳十五年十一月初九日享年五十<lb/>
有三塟於陽堰原從先兆也公娶李氏陵川縣禮義里<lb/>
旌表六世同居義門濯之女早卒繼郜氏本州東闗村<lb/>
士人訓之女亦早卒再繼孫氏潞州衛千户舍人仁之<lb/>
女生子三曰勲義官李出配義門義官玹之女曰炳聘<lb/>
本州䕃城村知縣李素曾孫夣陽女曰煌聘梁家庄士<lb/>
民劉彦彰女女一曰徳恩尚幼皆孫出孫男一曰塙聘<lb/>
本州西火鎮士民焦琦女孫女二曰弄瓦弄碗皆幼嗚<lb/>
<pb n="KR4e0160_WYG_010-18a"/>
呼吾聞仁人君子在一鄉則化一鄉在一國則化一國<lb/>
在天下則化天下觀仇公之所履行感動可謂仁人君<lb/>
子矣而官止於一幕夀不逮六十俾不克究所施設豈<lb/>
非命耶昔漢陳仲弓為太丘長名重天下至於今稱頌<lb/>
之者不衰當時豈無貴官豈無髙夀而天下後世所仰<lb/>
慕者乃在此而不在彼然則仇公亦可以無憾矣乃為<lb/>
之銘曰孰親其親孰仁其民嗟嗟仇公今之古人胡小<lb/>
厥施胡嗇厥夀彼蒼茫茫孰任其咎徳修於家化行於<lb/>
<pb n="KR4e0160_WYG_010-18b"/>
里百世可傳是云不死<lb/>
　　　仇母閻孺人墓誌銘<lb/>
閻孺人者潞東火仇氏之生母也嘉靖壬辰冬十一月<lb/>
十有六日以夀終于正寢子朴等卜以來年春二月十<lb/>
有一日祔孺人於其考義官之墓先期以姪熈所撰狀<lb/>
具書幣伻來請銘予雅重仇氏家法之美及其昆仲之<lb/>
賢暨觀狀乃知皆成於孺人之教噫孺人可謂賢母矣<lb/>
是豈可不傳按狀孺人姓閻氏潞西火鎮處士素之第<lb/>
<pb n="KR4e0160_WYG_010-19a"/>
五女也性聰慧年七八歲時聞祖閻三翁訓戒即知以<lb/>
禮自守無故不出户閾少長依嫂李學女紅及笄凡鍼<lb/>
黹鍋竈紡織蠶桑無不精曉祖父母父母皆鍾愛焉他<lb/>
姓求婚皆不許成化十三年義官仇君鶴喪偶張氏厥<lb/>
考散官翁乃託執友李君禎求為義官續絃於閻三翁<lb/>
翁慨然許之曰吾非富仇氏也其家孝義義官良士吾<lb/>
孫女得所歸也張氏遺二兒俱幼孺人合巹禮成次日<lb/>
即抱幼兒於私室人以為難未㡬二兒衣履一新舅氏<lb/>
<pb n="KR4e0160_WYG_010-19b"/>
見之喜曰吾二孫得託吾憂舒矣輪當主饋舅戒以勿<lb/>
妄費米麵鹽醋及諭以起家艱苦之意孺人奉命惟謹<lb/>
輪當碾磨及醖釀醤醋醃治蔬菜紡織染練之類舅亦<lb/>
諄諄戒之孺人所作無不精潔悉中舅意舅喜曰吾兒<lb/>
婦能聽吾言必能成吾家者蓋自後亦不復戒矣是時<lb/>
舅總家政伯兄貞篤先生主錢穀義官君兼管門户成<lb/>
化十七年貞篤先生物故遺子森甫十四歲桓方五歲<lb/>
女猶在娠義官君獨任家事内蓄孺人收藏式克賛相<lb/>
<pb n="KR4e0160_WYG_010-20a"/>
絶無私假私藏之議成化二十年兄子森選為内丘王<lb/>
府上艾縣主儀賓營造府第凡工匠飲食之需孺人悉<lb/>
供給不怠及府成義官君謂孺人曰縣主將出閣首飾<lb/>
尚未備你與二嫂有金可各出數件為用孺人即罄收<lb/>
以獻義官君笑曰汝能先於二嫂耶𢎞治九年兄嫂丁<lb/>
卒遺女適瀋陽衛指揮張淮糚奩悉出孺人之手無不<lb/>
從厚女嘗謂叔母待我過於親女孺人待子姓雖慈至<lb/>
於教之甚嚴諸子皆教以義方子欄甫八歲即遣從師<lb/>
<pb n="KR4e0160_WYG_010-20b"/>
讀書時或喜戲即訶之不改即笞之曰失教即為敗子<lb/>
故欄讀書尚禮為時名人十五年春子楫選為宿州吏<lb/>
目孺人戒之曰吾兒須要清慎勤謹以報國恩故楫在<lb/>
宿州盡心職務致上司有賛政勤能之奬十六年七月<lb/>
義官君物故孺人乃忍痛率諸子經營家務具朝夕奠<lb/>
如禮九月楫至自任既塟乃與弟儀賓森及諸弟議立<lb/>
家範以成先志白於祖妣陳及孺人孺人曰爾父嘗言<lb/>
西院大伯收得鄭氏旌義編一本好書成家者當以為<lb/>
<pb n="KR4e0160_WYG_010-21a"/>
法爾等能成父志立為常規期於久行爾父地下亦當<lb/>
欣悦矣後楫舉行藍田吕氏鄉約以厚風俗作義學以<lb/>
教子孫及鄉之秀俊孺人皆奬勵而勸戒之正徳六年<lb/>
端午日或報流賊千餘人已到趙村諸子曰母親同諸<lb/>
婦可在鄰家一避孺人不可即督諸婦由間道以趨州<lb/>
城賊至諸子亦以逺避使人傳言索馬不與遂火其居<lb/>
孺人在州城三月與縣主相接以宗室待之縣主則以<lb/>
姪婦自處世相親愛秋初賊遯王師凱還金鼓動地或<lb/>
<pb n="KR4e0160_WYG_010-21b"/>
勸孺人出觀孺人曰賊火我室吾兒卧瓦礫食燒穀以<lb/>
存性命吾忍觀鼓樂邪初賊退諸子即修葺房舍少完<lb/>
迎祖妣陳及孺人歸舊居九年祖妣陳以夀終孺人哀<lb/>
毁盡禮十五年子楫病卒孺人哭大慟孺人性好節義<lb/>
聞姪森修四貞祠及親族生員閻誠妻程氏夫死自縊<lb/>
及李曉妻未醮夫死歸夫家持服事姑皆加奬勵尤好<lb/>
周䘏遇歲饑輒周賑於里之貧者親疎有差無有不徧<lb/>
姪森及子朴繼欲建東山書院延耆儒以教子弟及鄉<lb/>
<pb n="KR4e0160_WYG_010-22a"/>
之俊秀以廣義學之意孺人復勸成之嘉靖十一年七<lb/>
月七日孺人感風疾卧床子朴欲置田百五十畝以供<lb/>
義學先生束脩之用白於孺人孺人復首肯之蓋其教<lb/>
子尚義之心至老而不倦也至十一月十六日戍時病<lb/>
亟乃卒孺人生天順四年十一月二十六日戍時享夀<lb/>
七十有三子男三長楫任宿州吏目先卒娶李濯女繼<lb/>
郜訓女又繼孫仁女次朴義官娶王陽女繼義官潞俊<lb/>
女又繼董祥女皆前張氏出又次欄醫學典科娶知縣<lb/>
<pb n="KR4e0160_WYG_010-22b"/>
王綸女繼李思聰女女二錦菊適千户申琇封宜人先<lb/>
卒繡菊字郭邦鎮幼殤皆閻孺人出孫男四曰勲義官<lb/>
娶李氏曰煥生員先卒娶李氏曰炳娶李氏曰煌聘劉<lb/>
氏先亡孫女八一季冬字李鈞先亡二徳裕適武思彤<lb/>
三徳恩適生員焦謨四徳邵字李皆五徳重字袁逐六<lb/>
徳備字生員申去垢七徳地八徳慎曾孫男四一塙娶<lb/>
焦氏二堦聘袁氏三培四壵曾孫女五一弄瓦適王充<lb/>
耘二弄碗字賈克明三弄枕四弄車五弄斾予竊惟人<lb/>
<pb n="KR4e0160_WYG_010-23a"/>
家盛衰固由男子主之於外婦人賛之於内易家人卦<lb/>
以父母為嚴君復以男正位乎外女正位乎内為治家<lb/>
之要垂訓逺矣今觀孺人事舅姑以孝事夫子以敬待<lb/>
姒娣以和教子孫以義雍雍於宫肅肅於廟凡妻道婦<lb/>
道母道無有不盡可謂賢矣至身為主母又能賛成家<lb/>
範率諸婦躬行於内以致家道有成諸子稱賢尤為可<lb/>
頌昔文伯之母及孟母范母陶母皆以能治家教子留<lb/>
芳簡冊孺人蓋有與之相上下者是豈可不傳是宜有<lb/>
<pb n="KR4e0160_WYG_010-23b"/>
銘銘曰仇母孺人百年以備撰詞勒石傳於世世<lb/>
　　　處士仇時表墓誌銘<lb/>
嘉靖乙未冬十二月二十一日潞安處士仇時表以疾<lb/>
卒於正寢卜以明年二月十七日祔塟於陽堰祖塋之<lb/>
右其從兄義官公朴命其從子熈撰狀乃具書幣遣使<lb/>
來徵銘於予予發書痛悼念昔正徳辛巳予丁先父憂<lb/>
時表奉其兄儀賓公森命來弔奠相度閑雅予深敬慕<lb/>
焉别去今十五年矣嘗念無由再見而今則已矣痛哉<lb/>
<pb n="KR4e0160_WYG_010-24a"/>
痛哉誌銘之託又安忍以衰老辭也處士諱桓字時表<lb/>
别號和節居士嘗為國子上舍不稱而稱處士從其志<lb/>
也仇氏世為潞安東火人髙祖敏給事中曾祖述芳醫<lb/>
士大父鏞散官父鴻積學不仕既卒都憲虎谷王公私<lb/>
諡為貞篤先生母丁氏於成化十三年十月初十日生<lb/>
處士處士生而淳篤寡言笑方匍匐與羣兒戲不爭年<lb/>
十二補郡庠弟子員郡守馬公掌教劉公深器之十九<lb/>
齡廪食一日與儀賓兄省母惟山兄束金衣繡騁天賜<lb/>
<pb n="KR4e0160_WYG_010-24b"/>
馬處士青襟楚楚光彩逼人見者莫不嘆羨一山翁李<lb/>
姓者曰我僕事貞篤君最久稔見其盛徳廣濟惜天不<lb/>
假年今二嗣榮耀至此足以少酬其志於地下矣言訖<lb/>
泣下聞者嘆息母病同兄籲天求以身代及卒哀毁踰<lb/>
禮又念父終方幼遂設主同母靈追奠三年不御酒肉<lb/>
服闋强學力行期以大顯厥親屢中里選而不入鄉書<lb/>
鬱鬱成疾後膺例輸粟濟邊肄業胄監未畢嘆曰遘疾<lb/>
求仕於義安乎即日告歸隱於山谷間授受生徒誓不<lb/>
<pb n="KR4e0160_WYG_010-25a"/>
仕進叔父義官公鶴卒處士哭曰吾少失怙所賴者有<lb/>
叔在堂時賜訓誨耳今又不幸至此慟哉助兄吏目公<lb/>
楫克襄大事即同議舉行家範鄉約等事少暇則讀古<lb/>
人書湯隂馮氏子以心疾浪遊太行間處士試其文可<lb/>
進遂館穀之居無何馮疾痊肆力於學值大比秋處士<lb/>
領儀賓兄命渡壺口下羊膓躬送於家其年馮以禮經<lb/>
魁中州聞者義之處士又以父母及叔父俱去世獨叔<lb/>
母閻在事之甚孝旦夕溫凊不異所生每得四時鮮物<lb/>
<pb n="KR4e0160_WYG_010-25b"/>
薦祠畢即以奉焉與諸昆弟處甚雍睦人不知其為從<lb/>
兄弟也叔母閻卒從兄義官朴弟典科欄墓居終喪處<lb/>
士率再從子勲等綜理家政凡錢穀出納以時有稱貸<lb/>
者一遵家範以貧富相資為意不孜孜求利而奉喪祭<lb/>
待賓客行慶弔周貧乏以至畢子女之婚嫁供有司之<lb/>
賦役率自有餘百無一失蓋其天性寛厚而篤於守禮<lb/>
故平居雖自奉清約而於物亦無所吝性不喜飲酒而<lb/>
燕客則必盡歡御家無疾言厲色僮僕有過恒矜其愚<lb/>
<pb n="KR4e0160_WYG_010-26a"/>
而宥之課諸子及羣從子弟諄諄以詩禮是訓曰不爾<lb/>
則無以立身乙未九月偶感脾疾自度不起猶强言笑<lb/>
以慰家人一日召諸子於床下屬之曰汝輩讀書勿徒<lb/>
事篇章以供口耳之資須將聖賢言語深求玩味實體<lb/>
諸身以見於行事乃為善學我碌碌庸人虚生於世汝<lb/>
輩勿以為法也又數日乃卒弔客及門者千有餘人皆<lb/>
曰善人沒矣無不揮涕此足以觀其徳之所感矣處士<lb/>
享年五十有九配李氏旌表義門滌之四女也子二俱<lb/>
<pb n="KR4e0160_WYG_010-26b"/>
李氏出長曰火聘西火鎮程蘭之女次曰炅聘鄉賢大<lb/>
司馬䕃城李公八世孫珊之女女一側室郜氏出郜同<lb/>
女俱先卒火淳篤無偽炅頴悟絶羣他日代處士顯親<lb/>
者必此子也且二子侍疾親嘗湯藥居喪能知哀戚有<lb/>
可觀者咸以為處士之化予竊惟古之賢人君子惟以<lb/>
積學修徳為急至於仕隱則隨乎時如龎徳公管幼安<lb/>
王彦方黄叔度諸人隱而不仕彼豈碌碌庸人哉蓋其<lb/>
胸中抱負逺大以道與時違而不屑仕耳故雖隱居獨<lb/>
<pb n="KR4e0160_WYG_010-27a"/>
善其風聲氣節亦足以感化當時流芳後世今觀狀中<lb/>
所載處士之言行風㫖蓋亦有所抱負而不屑於仕者<lb/>
其殆龎徳公諸人之流乎是宜有銘以傳後世銘曰賢<lb/>
人君子仕隱隨時仕而碌碌孰與隱居處士終隱髙情<lb/>
叵測後世徵賢視此幽刻<lb/>
　　　封安人許氏墓誌銘<lb/>
安人姓許氏元魯齋文正公六世孫皇明魯府審理之<lb/>
幼女而四川按察司副使郝玉卿之繼室也審理諱偉<lb/>
<pb n="KR4e0160_WYG_010-27b"/>
字季髙娶霍氏寔生安人安人性聰敏讀書通大義女<lb/>
紅閨範咸極其精父母蓋鍾愛之副使之父諱潤字汝<lb/>
濟任鳯縣知縣娶趙氏生五子三女繼娶陳氏生三子<lb/>
二女副使行三諱綰字玉卿中𢎞治已未進士授刑部<lb/>
主事歴四川按察司副使先娶程氏有賢行玉卿在刑<lb/>
部程氏病故擇可以嗣之者親黨咸謂今安人為宜玉<lb/>
卿乃禮聘娶焉郝氏族大以蕃安人事上接下咸有禮<lb/>
法衆謂其賢足繼程氏正徳<hi>闕</hi>年玉卿考刑部主事滿<lb/>
<pb n="KR4e0160_WYG_010-28a"/>
贈父如其官贈母及程氏俱安人許氏封安人正徳己<lb/>
巳玉卿擢四川僉事以道嶮匹馬之任安人與妾李氏<lb/>
留家居程安人之歿也遺子二女一長子天次子亦病<lb/>
安人始生子九疇在襁褓安人撫育教訓極其辛苦閨<lb/>
門斬斬人咸稱之甲戍玉卿以考滿擢副使鄉官有與<lb/>
之不睦者㑹其人在言路乃劾之遂致仕已而次子及<lb/>
妾俱故女適舉人程永吉戊寅玉卿亦病故時疇方九<lb/>
歲安人哀毁之餘撫養幼子綜理家政備及辛苦紡績<lb/>
<pb n="KR4e0160_WYG_010-28b"/>
以夜繼日故家業不堕益崇九疇稍長成教以讀書繼<lb/>
父志遂補郡庠弟子駸駸向進為之娶予女為配親黨<lb/>
僉謂安人自此可安享後福矣不意於嘉靖十年十二<lb/>
月感疾遂卒蓋月之初九日是也安人生𢎞治己酉三<lb/>
月二十四享年四十有三而已嗚呼痛哉子九疇卜以<lb/>
明年二月十有七日啓其父副使之壙而祔塟焉先期<lb/>
來請銘嗚呼予又安得不為之銘銘曰人倫之道夫婦<lb/>
為首内外克諧庶㡬不朽嗟嗟安人厥徳孔厚為婦而<lb/>
<pb n="KR4e0160_WYG_010-29a"/>
婦為母而母衆稱大賢云胡不夀夫婦同藏尚福爾後<lb/>
　　　靈石儒學教諭王先生墓誌銘<lb/>
嘉靖癸巳五月五日友人王崇賢先生以夀終於正寢<lb/>
子制等卜以歲八月三日塟先生于先塋之次先期具<lb/>
狀來請銘按狀先生世為河内人云云瑭竊以為士之<lb/>
生世固自有幸不幸以先生之學之行可以逺到而乃<lb/>
官止於師儒年不逮七十可謂不幸然較之齷齪歿世<lb/>
者則有間矣謂之大不幸不可也語稱善積而後顯先<lb/>
<pb n="KR4e0160_WYG_010-29b"/>
生自髙祖以迄今家傳詩禮世尚忠厚善之所積厚矣<lb/>
安知其後不大顯乎季子問臣蔚有才名其在此乎其<lb/>
在此乎謹為之銘以徵其後銘曰於乎先生學博徳厚<lb/>
位不大顯命也孰咎官為師儒不為不偶年㡬七十不<lb/>
為不夀有子而才將大而後於乎先生可以不朽<lb/>
　　　蕭生墓誌銘<lb/>
茂才蕭生以疾卒於正寢父兄將以今年九月九日祔<lb/>
塟於城東先塋之次迺以姻家李拱之先生所為狀請<lb/>
<pb n="KR4e0160_WYG_010-30a"/>
銘於予嗚呼予豈忍銘生之墓耶念惟生從吾游踰年<lb/>
矣刻志向學駸駸上進望其可以逺到迺止於此每思<lb/>
之輒為悽惻今亦安能執筆作為語言以益其悲耶又<lb/>
念生從吾游聞吾一言有契於心輒喜形於色今雖已<lb/>
矣安知㝠漠之中不望吾之有言以開其意耶嗚呼痛<lb/>
哉嗚呼痛哉生名鵾未冠未字其先為雲夢人初祖曰<lb/>
榮仕偽漢陳友諒八衛指揮使後歸附我太祖髙皇帝<lb/>
累以戰功授黄州衛百户陞太原衛左所副千户卒塟<lb/>
<pb n="KR4e0160_WYG_010-30b"/>
黄岡縣榮子曰忠襲官歴陞河南都指揮同知掌印卒<lb/>
塟岳州忠子曰誠襲任懐慶衛指揮僉事卒塟懐城之<lb/>
東誠子曰敬襲職中正統八年武舉狀元授總戎副帥<lb/>
敬次子曰禮人物豐碩有大度隱徳不仕以財雄鄉里<lb/>
嘗遇㐫歲出穀千餘石以賑饑人皆徳之禮生三子孟<lb/>
曰鋭仲曰鑑季曰鋐娶武氏本衛指揮俊之孫此則生<lb/>
之父母也生自幼凝重寡言笑不與羣兒嬉稍長舉動<lb/>
如老成人年甫九歲入小學讀書日記千百言十歲能<lb/>
<pb n="KR4e0160_WYG_010-31a"/>
屬對知作四書破承十三習書經通大義間嘗謁督學<lb/>
憲僉劉公憲副文公告考入學俱蒙優奬令其加勉讀<lb/>
書雖未見錄莫不以逺大期之鄉里胥慶曰蕭氏有子<lb/>
矣年十七始從予游朝夕講肄雖隆冬盛暑不倦予甚<lb/>
愛之正徳戊寅春予往居南尚村别業生亦從築室就<lb/>
學日益刻苦每月止一歸省問安畢即來不留私室夏<lb/>
五月感疾回家調理猶手不釋巻秋七月疾革語其父<lb/>
兄曰我受祖母兩伯眷顧暨父母鞠育之恩未有一日<lb/>
<pb n="KR4e0160_WYG_010-31b"/>
報今命數至此終天之恨豈能瞑目於地下耶言既泪<lb/>
注如雨左右亦相向大哭越數日卒時則正徳十三年<lb/>
戊寅歲八月初四日巳時也距其生𢎞治十四年辛酉<lb/>
歲十一月二十一日亥時得年纔十有八娶葛氏本衛<lb/>
千户堅之女無子止一女名月嬰尚在襁褓生雖生長<lb/>
富貴家然於聲色玩好畧不動念惟一意讀書而已其<lb/>
天性孝友人尤難及上而祖母暨諸父母下而羣從兄<lb/>
弟無不鍾愛生於臧獲輩亦莫不得其心母嘗感風疾<lb/>
<pb n="KR4e0160_WYG_010-32a"/>
生朝夕侍湯藥不離左右生寢衣不解帶與人交汎愛<lb/>
而親仁以此内外無間言衆方期其逺到而止於此嗚<lb/>
呼痛哉古稱為善有後又稱仁者夀生之家世積善人<lb/>
所共推而生又温粹恭謹可謂有仁者之資矣迺至於<lb/>
此何耶陰陽交錯五行迭運故徧駁者衆而粹美者間<lb/>
一值焉以其間值之難故其數多不能長生豈得其粹<lb/>
美而不能長者耶不然何以至於此耶太虚不能不聚<lb/>
而為萬物萬物亦不能不散而為太虚聚散有時神則<lb/>
<pb n="KR4e0160_WYG_010-32b"/>
無間𡨕漠之中玩斯悟斯庶可以釋其終天之恨而瞑<lb/>
目乎嗚呼痛哉<lb/>
　　墓銘<lb/>
　　　寧國府同知鈍齋宋先生墓銘<lb/>
史傳循良詩稱豈弟古道淪胥有識斯喟懿哉寧國於<lb/>
古克繼守官廉平治民愛利視彼巧宦趨者如市彼以<lb/>
為榮我以為穢爵不配徳於我何愧長者之稱縉紳無<lb/>
二嗟哉宜人克與同志勒銘貞珉以詔來世<lb/>
<pb n="KR4e0160_WYG_010-33a"/>
　　　西郊宋處士夫婦墓銘<lb/>
孔村之原沁河之涘西郊先生歸神於此夫婦同藏爰<lb/>
笑爰語孔吉孔安福爾孫子<lb/>
　　墓表<lb/>
　　　誥封餘姚郡主墓表<lb/>
聖人立教善善恒急而惡惡恒緩惟其急於善善也故<lb/>
善雖小而必揚惟其緩於惡惡也故惡必著而始罰衛<lb/>
世子共伯蚤死其妻共姜守義父母欲奪而嫁之共姜<lb/>
<pb n="KR4e0160_WYG_010-33b"/>
乃作柏舟之詩以自誓夫婦女之道從一而終則夫亡<lb/>
而不再醮亦常行也夫子刪述六經垂憲萬世乃取柏<lb/>
舟之詩而錄之汲汲然惟恐其無傳於後此其意何哉<lb/>
嗚呼不有所短誰稱其長禮教不修風俗淫蕩雉鳴狐<lb/>
綏之聲盈於逺邇其可嘆者多矣夫子錄柏舟之詩夫<lb/>
豈得已哉稱一人之善所以勵衆人之未善褒表其既<lb/>
往所以示勸戒於將來也聖人立教之意逺矣我聖祖<lb/>
以禮教治天下令民間婦女幼而夫亡守義老而不改<lb/>
<pb n="KR4e0160_WYG_010-34a"/>
節者奏聞旌表法古意也至於皇家婦女則自鄉君以<lb/>
上俱禮無再醮蓋欲宗室人人皆入於禮教之内不止<lb/>
待之如凡民而已也其齊家正内之化蓋有逺過於前<lb/>
代者矣然由是姬主之善行懿徳亦往往不傳於世君<lb/>
子蓋不能不致意焉若餘姚郡主其殆有善行懿徳而<lb/>
未傳於世者乎主宗室鄭簡王第九女夫人于氏之所<lb/>
生也工容言徳皆可稱述年十九選配誥封中奉大夫<lb/>
甄公廷輔相敬如賓雖在燕居未嘗狎暱公遘疾主躬<lb/>
<pb n="KR4e0160_WYG_010-34b"/>
奉湯藥未嘗離左右公卒哭踴屢絶時子濟時甫三歲<lb/>
泣而撫其頂曰吾所以不得從爾先人於地下為汝故<lb/>
也既塟即不御脂粉不飲酒聽樂惟以祀先教子為事<lb/>
閨門内外蓋斬斬如也聞有放蕩不謹者即顰蹙曰奈<lb/>
何辱帝王家也絶不與往來由是主節操之嚴内外無<lb/>
不聞嘉靖癸巳十二月朔日以疾卒於正寢訃聞朝廷<lb/>
賜祭塟如制主既與中奉公同塟矣子濟時復請予表<lb/>
其墓予惟主奉先教子睦親逮下俱可稱述而孀居之<lb/>
<pb n="KR4e0160_WYG_010-35a"/>
節尤為可敬故特表而出之使得與共姜之賢同垂不<lb/>
朽於風俗庶有勸也嗚呼懿哉嗚呼懿哉<lb/>
　　　康修撰對山墓表<lb/>
聖人之道經而不迂權而不譎蓋大中而至正者也後<lb/>
世豪傑之士非無作聖之資也而學力未至故於聖人<lb/>
之道或得其偏而不能無失規行矩步毫髪不差曰此<lb/>
聖人之經也而人情物理有所未明處常事而不能得<lb/>
其要遭變事而不能通其權其失也流而為迂排難解<lb/>
<pb n="KR4e0160_WYG_010-35b"/>
紛變化無方曰此聖人之權也而挾智用術顛倒縱横<lb/>
言焉而不稽其所終行焉而不究其所弊其失也流而<lb/>
為譎譎則不足以服人迂則不足以濟世此古之君子<lb/>
所以大過人而今之君子所以不及也對山康子其殆<lb/>
學聖人之權而未至者乎其才甚髙其氣甚豪其性甚<lb/>
真其言行則不切切於規矩之内其取重於當世以此<lb/>
而見謗於世亦以此使其遇能言聖人之道而與之切<lb/>
磋而又悉心聽信焉講去其非而益粹其是損其過而<lb/>
<pb n="KR4e0160_WYG_010-36a"/>
益其不足則其所立豈止於此哉吾又惜對山之不遇<lb/>
也孔子論人以中行為上次則思狂狷謹厚自保者不<lb/>
數也似徳非徳者則斥以為賊患得患失者則賤為鄙<lb/>
夫其情蓋可見矣對山其殆孔子之所謂狂者乎對山<lb/>
言行之迹墓碑已備兹特論其人品附於墓碑之後使<lb/>
來世知有對山康子斯已矣<lb/>
　　　白齋張先生墓表<lb/>
先生姓張氏諱太素山西萬泉縣綿上鄉下樊村人也<lb/>
<pb n="KR4e0160_WYG_010-36b"/>
父某母某氏先生生而頴悟不凡稍長即從戎練達世<lb/>
故備歴艱苦儕輩敬服年四十餘慨然棄妻子出家為<lb/>
道士禮邵真人弟子程守然為師後游歴名山汎愛有<lb/>
道之士丹經子書靡不涉覽且又食淡四十餘年鹽酪<lb/>
不入口人咸以白齋先生稱之𢎞治六年癸丑冬來遊<lb/>
天壇樂其山水遂結庵隱居至十一年戊午遂發心修<lb/>
造乃普化十方財物於壇頂建玉帝殿三間南向銅脊<lb/>
鐵瓦且為銅像及侍女爐鼎花瓶大鏡俱備又建天將<lb/>
<pb n="KR4e0160_WYG_010-37a"/>
殿左右各三間東西向至正徳改元丙寅始訖功己巳<lb/>
奉鄭懿王令㫖召修本城玉清宫虚皇閣五間功完復<lb/>
回天壇西七十里許西陽山結廬修道乙亥省城周府<lb/>
胙城王孫輔國將軍因有疾禱於天壇有感遣使齎書<lb/>
幣命太素崇修天壇頂之三清等殿明年訖工嘉靖四<lb/>
年乙酉本府孟縣善士耿塤等請先生下山於府城北<lb/>
沁河上修石橋功未完而先生去世矣時嘉靖八年己<lb/>
丑冬十月十八日卯時也夀八十有五先生平生無疾<lb/>
<pb n="KR4e0160_WYG_010-37b"/>
異日端坐而化見者皆驚異焉門人奉遺蜕塟於沁橋<lb/>
之滸㑹塟之日四方之衆雲集塟所門徒薛清濙馮清<lb/>
善輩恐先生之塟處久而或迷沒也乃因吾友任遐齡<lb/>
宋文祥來徵言以表其墓文祥復狀其履歴之始未以<lb/>
授予往年亦嘗與先生相接見其温厚誠朴退然如愚<lb/>
意其為有道之士也叩以道要則固辭不知寂無一言<lb/>
昔太上有云知者不言言者不知先生其真有道之士<lb/>
耶是固有不可以常情測者矣姑摭其履歴之始末俾<lb/>
<pb n="KR4e0160_WYG_010-38a"/>
勒之石四方之人百年之後有慕先生之道而欲拜其<lb/>
墓者其尚有感於斯文也哉<lb/>
　　祭文<lb/>
　　　祭仇儀賓玉松<lb/>
維嘉靖七年歲次戊子三月壬申朔越三日甲戌南京<lb/>
工部右侍郎懐慶何瑭謹以牲醴庶品之奠敢昭告於<lb/>
宗人府儀賓亞中大夫玉松仇先生之靈曰士或覿面<lb/>
而不相知或越千里而相感者蓋由其心之同不同也<lb/>
<pb n="KR4e0160_WYG_010-38b"/>
先生處潞州瑭處河内相去殆千里矣先生之賢瑭實<lb/>
慕之瑭之不肖亦蒙垂念豈非心之有所同哉嘗意他<lb/>
日有事山西或得晉拜請教今則已矣嗚呼痛哉寄奠<lb/>
一觴少伸哀慕先生生為賢哲歿為神明庶㡬有知鑒<lb/>
兹誠恪尚饗<lb/>
　<lb/>
　<lb/>
　柏齋集巻十<lb/>
</p>
<p>
</p>
  </div>
</body>
</text>
</TEI>
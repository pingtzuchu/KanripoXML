<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>栢齋集巻九</head> <lb/>
    <p>
<pb n="KR4e0160_WYG_009-1a"/>
欽定四庫全書<lb/>
　栢齋集巻九<lb/>
　　　　　　　　　　　　　明　何瑭　撰<lb/>
　　説<lb/>
　　　南京司禮監太監何公字廷貴説<lb/>
嘉靖乙酉季冬朔旦予以闗領制帛至南京司禮監時<lb/>
太監何公實掌監事相見禮度甚閑雅公事既畢乃造<lb/>
其室拜焉相待情意甚欵洽今年季冬朔旦復以闗領<lb/>
<pb n="KR4e0160_WYG_009-1b"/>
制帛至監公禮意益勤既歸公迺以手翰見教若曰予<lb/>
名綬考訓詁綬組也禮記綬組天子𤣥公侯朱大夫純<lb/>
世子綦士緼此佩玉之組也應劭漢官儀曰綬長一丈<lb/>
二尺法十二月廣三寸法天地人此佩印之組也字以<lb/>
表名人道之常幸執事圖之予竊惟天子之貴無上自<lb/>
公侯以至於士雖名位不同然皆人臣之貴者也古法<lb/>
貴者佩玉而印非庶人所得用則佩印亦貴者也綬之<lb/>
佩玉佩印雖殊而為貴者之飾則一然則公之字宜曰<lb/>
<pb n="KR4e0160_WYG_009-2a"/>
廷貴夫古人佩玉佩印非徒以為身章也盖君子於玉<lb/>
比徳焉觸其外動其中則好徳之心油然生矣佩於身<lb/>
蓋不欲須臾離也政達於上下非印不信佩於身示不<lb/>
忘也徳以為體政以為用君子所以見貴於天下後世<lb/>
者多矣豈直以名位之貴哉公可以知所用其心矣我<lb/>
太祖髙皇帝法古建官内設監局衙門以掌内政外設<lb/>
文武衙門以掌外政體統相維表裏相應聖謨盖宏逺<lb/>
矣司禮監日侍天顔掌管御前一切文字蓋所謂輔養<lb/>
<pb n="KR4e0160_WYG_009-2b"/>
君徳典司政本者咸有賴焉視各衙門尤為樞要非老<lb/>
成練達者不在兹選公向用有日則所以資徳而資政<lb/>
者寧不知所以用其心乎世之論者於内臣外臣往往<lb/>
各有偏主予竊以為人之所以可貴可賤者在君子小<lb/>
人耳事君忠臨民仁處事公則君子也事君不忠臨民<lb/>
不仁處事不公則小人也内臣未必無君子外臣未必<lb/>
無小人論者亦致辨於此而已矣内外何擇哉古之人<lb/>
若巷伯之疾惡寺人披之事君吕强之清直張承業之<lb/>
<pb n="KR4e0160_WYG_009-3a"/>
忠義皆内臣之可貴者也雖名公卿何以加焉公明達<lb/>
而温雅有君子之質於資徳資政一加意焉奚古人之<lb/>
不可及哉貴於天下貴於後世吾於公乎有望矣公尚<lb/>
念哉<lb/>
　　　都指揮景公字汝忠説<lb/>
都指揮景公紹宗襲職莅任有年矣庠友鍾大化等相<lb/>
與議曰春秋之法王朝大夫例書字士乃書名景公方<lb/>
面也視古大夫名而不字可乎盍謀所以易其名者乃<lb/>
<pb n="KR4e0160_WYG_009-3b"/>
相約諮于瑭瑭竊惟古人取字莫不有義由字子路以<lb/>
路為人之所由也賜字子貢以上有賜則下當有貢以<lb/>
報之也公名紹宗豈非以紹厥祖宗為義乎子孫之於<lb/>
祖宗所當紹者固不可以一端而盡然而必有大者焉<lb/>
舉其大則小在其中矣公之祖宗佐我皇明平定天下<lb/>
以致膺有爵位延及后人夫豈無所本乎或發謀决䇿<lb/>
以立功或搴旗斬將以破敵公之尊甫又死於國難盖<lb/>
無非盡忠於所事也然則公之所當紹者豈有大於忠<lb/>
<pb n="KR4e0160_WYG_009-4a"/>
乎宜字曰汝忠夫人臣而以忠君存心則事上必敬撫<lb/>
下必仁處事必公戰陣必勇凡所以増光前烈益迓天<lb/>
寵者蓋無往而不利矣公其念哉潦倒倦談言止此矣<lb/>
公其勉之是為贈<lb/>
　　　張克已修已字説<lb/>
張本善先生之子長曰克已次曰修已皆冠而成人矣<lb/>
克已謹慎周密口無妄言身無妄動循循然有規矩修<lb/>
已則剛果明决物來能格事來能應惡酒之妨務也絶<lb/>
<pb n="KR4e0160_WYG_009-4b"/>
口不飲者凡五年雖徳性不同然皆克家之子也親友<lb/>
咸愛重焉迺字克已曰宗元修已曰宗道屬予説其義<lb/>
予惟天之徳莫大於元其在人則為仁夫子有言克已<lb/>
復禮為仁字克已曰宗元探其本也人莫不欲修已然<lb/>
而觸情徇物往往不能善其終夫子有言修已以敬字<lb/>
修已曰宗道指其歸也嗚呼二子念哉自家庭骨肉之<lb/>
間以達於揆事宰物之際視聽以禮言動以禮則已無<lb/>
不克而天徳之元在我矣大而人倫細而物理務使知<lb/>
<pb n="KR4e0160_WYG_009-5a"/>
無不明而處無不當惟親惟義惟序惟别惟信而放蕩<lb/>
於規矩凖繩之外凡可以敗徳敗家之事毫髮不為如<lb/>
前聖之惡㫖酒焉則道無不行而所以修已者盡矣嗚<lb/>
呼天理之精㣲在天則為元在人則為仁率仁而行則<lb/>
為道其同出而異名與兄弟之同氣而異形者蓋絶相<lb/>
類也二子念哉則尊甫命名之心親友相字之望庶兩<lb/>
不負矣<lb/>
　　　謝玘字説<lb/>
<pb n="KR4e0160_WYG_009-5b"/>
舍親周彦實請於予曰友人謝玘未有字稱謂之間甚<lb/>
不便也幸為一説其意予惟㓜而父名之長而友字之<lb/>
古之道也謝君未有字而彦實以為請禮也然古今名<lb/>
字往往有義或以勸或以戒使入於耳存於心者有所<lb/>
感發非徒稱謂之便也竊聞玘玉之美者也玉之美者<lb/>
温潤而澤縝密以栗垂之如墜叩之其聲清越以長夫<lb/>
温潤而澤仁也縝密以栗義也垂之如墜禮也叩之其<lb/>
聲清越以長樂也仁義禮樂徳之美者也古者君子佩<lb/>
<pb n="KR4e0160_WYG_009-6a"/>
玉蓋將以比徳也然則謝君宜曰宗徳夫宗徳之字呼<lb/>
於親友之口入於謝君之耳其不有感發乎上孝於其<lb/>
親下友於兄弟外睦於姻親鄉黨而仁之徳修矣言行<lb/>
必慎取與不茍自内以及乎外無往不然則義之徳修<lb/>
矣不以財驕人不以善自伐謙恭兢業久而不怠則禮<lb/>
之徳修矣内和其心外和其形應事接物藹然春温無<lb/>
所乖忤則樂之徳修矣徳成乎已名昭乎人則玘乃玉<lb/>
之至而謝君為人之玉也顧不美歟否則珉中玉表吾<lb/>
<pb n="KR4e0160_WYG_009-6b"/>
恐良賈之擲去也宗徳念哉<lb/>
　　　范汝謙字説<lb/>
庠友王廷相謁予曰庠生范汝謙子仁侍御之子而生<lb/>
之婿也既冠矣今年提學副使敖公試其文優等進補<lb/>
增廣親友㑹遇尚斥其名而未有字禮似未安願執事<lb/>
之教之也予雅與廷相子仁交故不得辭伏羲作易地<lb/>
中有山之卦名之曰謙文王係之以辭曰謙亨君子有<lb/>
終吉夫地中有山何以謂之謙也蓋山物之髙者也地<lb/>
<pb n="KR4e0160_WYG_009-7a"/>
物之卑者也以髙而下於卑此所以為謙也名位卑㣲<lb/>
徳性遲鈍退然自處於衆人之下固其所也是未足為<lb/>
謙也名位髙矣徳性敏矣衆人皆望而畏之乃不驕不<lb/>
矜卑以自牧非甚盛徳其孰能知之是則所謂謙也此<lb/>
伏羲之所以取象而文王之所以係辭夫御史朝廷之<lb/>
要官也天下之公議在焉言及乗輿天子動容言及廟<lb/>
堂宰相待罪下及百僚之賢否庶政之從違罔不由之<lb/>
故曰朝廷之要官也而生也其子也所憑依厚矣年始<lb/>
<pb n="KR4e0160_WYG_009-7b"/>
弱冠學業郁然為儕輩所服當道所重徳性敏矣兹二<lb/>
者驕矜之所自來而衆人之所同妬也終之實難子仁<lb/>
以汝謙名之其教之之意深矣大舜稱禹曰汝惟不矜<lb/>
天下莫與汝爭能汝惟不伐天下莫與汝爭功孔子亦<lb/>
曰如有周公之才之美使驕且吝其餘不足觀也已夫<lb/>
禹與周公皆大聖也百揆冢宰皆要官也而莫不以謙<lb/>
自持况其他乎當時稱聖至於今而不衰所謂有終者<lb/>
蓋如此然則生之字宜曰有終徵乎易也嗚呼生尚念<lb/>
<pb n="KR4e0160_WYG_009-8a"/>
哉禹周公皆我師也誰謂山髙企其齊則在勉之而已<lb/>
矣科名禄位蓋不待論也是為贈<lb/>
　　　庠生蕭鸞字應祥説<lb/>
蕭生名鸞閥閲之子也天姓頴敏父兄恐其安于豢飬<lb/>
之樂而損其逺大之志也乃教以儒業生遂感奮自勵<lb/>
稍聞于人因女妻之生乃從予學今年提學憲副王先<lb/>
生試士懐慶選子弟之可進者補儒學弟子員生與焉<lb/>
親友偕賀或謂予曰幼名冠字所以重成人而與之為<lb/>
<pb n="KR4e0160_WYG_009-8b"/>
禮也生冠矣今復䇿名于學非閭巷碌碌者比不可以<lb/>
不字而執事至親也宜有言以贈且因以教之如何予<lb/>
曰唯唯竊惟鸞靈鳥也其聲至和鳴則天下太平故世<lb/>
以鸞為國家之祥賢人君子遭時得志有言于上則可<lb/>
以致治太平與鸞何異然則鸞蓋鳥中之祥而賢人君<lb/>
子則人中之祥也生之字宜曰應祥念惟生雖出于武<lb/>
弁之族然其曾祖叅將嘗以才畧中武舉狀元文學之<lb/>
祥蓋已開其先矣而祖父昆仲又世積忠厚古稱和氣<lb/>
<pb n="KR4e0160_WYG_009-9a"/>
致祥又稱作善降祥生之天性頴敏豈可謂之偶然也<lb/>
哉庠序之中英賢攸萃固鸞鳯之林也生念哉勿荒于<lb/>
嬉而勤以精其業勿毁于随而慎以修其行使他日得<lb/>
志明時真能賛成太平之治則應祥之字庶不負矣父<lb/>
兄教子之心師友責善之義大不外此嗚呼生尚勉哉<lb/>
　　　勤菴説<lb/>
蕭公字應乾嘗取天行健君子以自强不息之義名其<lb/>
所居之室曰勤菴其勵志蓋有在也閒屬予説其義予<lb/>
<pb n="KR4e0160_WYG_009-9b"/>
惟人生在勤勤則不匱士之道徳農之稼穡工之技藝<lb/>
商之貿遷蓋未有不勤而能成者也應乾以勤名菴宜<lb/>
矣抑吾聞功崇惟志業廣惟勤有志而不勤則志雖大<lb/>
而無成雖勤而不知所志則雖有成而不免於陋應乾<lb/>
勤矣其所志則未知也人之所志大畧有三曰富貴曰<lb/>
功名曰道徳農與工商之所志富貴而已志於功名道<lb/>
徳者惟士為然應乾既富貴矣而猶讀書尚禮孜孜不<lb/>
怠其殆志於功名道徳者歟志以先之勤以繼之斯其<lb/>
<pb n="KR4e0160_WYG_009-10a"/>
進也莫禦矣或曰卑之無甚髙論予曰不然聖人之道<lb/>
夫婦之愚可以與知夫婦之不肖可以能行况應乾之<lb/>
聰明俊爽者乎顔淵曰舜何人也予何人也有為者亦<lb/>
若是顧吾之志與勤如何耳應乾念哉是為説<lb/>
　　書<lb/>
　　　與潘同館書<lb/>
試事未畢不得趨拜以叙久闊之懐甚怏甚怏薄具少<lb/>
表芹意計二十九日午後試事可畢不知可少待容一<lb/>
<pb n="KR4e0160_WYG_009-10b"/>
㑹否衰年强顔於此甚無意趣惟以得㑹一二故人為<lb/>
重而又值此乖阻可嘆可嘆備員外省誼不可通書都<lb/>
下故人有見問者幸一致意恐終不得與執事㑹故覼<lb/>
縷及此幸諒之不宣<lb/>
　　　與潞安仇氏書六篇<lb/>
春初逺辱誨音至今感佩秋間復蒙遣令器逺來相從<lb/>
顧惟淺陋不能有所啟發方以負託為愧重蒙寵以手<lb/>
翰申以佳貺益用愧感山川阻修末由瞻拜毎念盛徳<lb/>
<pb n="KR4e0160_WYG_009-11a"/>
髙風北望咨嗟而已粗紗一端少引芹意天時嚴寒惟<lb/>
台候納福是祝不備<lb/>
累辱誨音佳貺盛情深感承詢及譜圖事錄詳玩所著<lb/>
與前人時有不同然作譜如作史典實明備斯可傳矣<lb/>
體製不盡同無害也北方士夫家作譜者甚少深用敬<lb/>
仰恨無由面㑹盡質所疑耳末惟以道自愛厚幣義不<lb/>
可虚受敬返璧惟心照是荷不宣<lb/>
聞有氣疾治法平心為上導氣次之用藥為下夫心為<lb/>
<pb n="KR4e0160_WYG_009-11b"/>
氣主故怒則氣上悲則氣下憂則氣結樂則氣散當念<lb/>
萬變皆虚縱有不快亦如寒暑晝夜相代乎前皆自然<lb/>
常理不足留滯胸中久則心自平而氣自調矣其次亦<lb/>
以心運氣使疏通不滯再不得已則用炒青皮炒枳殻<lb/>
各二錢川芎一錢佐以白术製厚朴各一錢少加桂五<lb/>
分空心服之須五六貼乃效大抵還以平心導氣為主<lb/>
藥不過為之助耳不宣<lb/>
累承雅愛深感盛情生以不才朽腐誤蒙起用深愧不<lb/>
<pb n="KR4e0160_WYG_009-12a"/>
堪是以於親友賀贐並不敢受逺辱佳貺深感然一辭<lb/>
一受恐得罪於衆敬用返璧幸心照令器體虚最宜加<lb/>
慎大抵以靜養為主而輔以藥力庶保終吉道逺無由<lb/>
㑹晤臨書悵然末惟心照不備<lb/>
累辱誨音足見雅愛朋友道喪久矣能正言相規者絶<lb/>
不易得生溺於見聞之陋事多違禮毎覽教戒輒用赧<lb/>
然雖未能佩行然亦不敢忘也和易和節之號皆善擇<lb/>
一心之所安者自命可也胡畫士來備道雅愛彼此交<lb/>
<pb n="KR4e0160_WYG_009-12b"/>
感㑹晤無期謹此布意末惟以道自愛不宣<lb/>
去冬蒙寄示周守保甲法且請序文予時適卧病未暇<lb/>
觀也後觀其立法之意甚善但中亦有一二處難行者<lb/>
如分居民為三隊社長領一隊防守本村社副領一隊<lb/>
徑赴失事村分救䕶社正領一隊伏路把截此甚難行<lb/>
計十里之内必有數村居民分屬社長正副三人有警<lb/>
何以呼集不如每村立一莊頭居民分為二隊有警一<lb/>
隊守一隊出救俱責令莊頭呼集社長正副但稽其用<lb/>
<pb n="KR4e0160_WYG_009-13a"/>
命不用命而賞罰之焉庶可行也社學束脩似乎太厚<lb/>
雖尊師之道但人情出辦不易則亦不可久行耳似當<lb/>
減之使足為代耕之養可也若潞俗自來如此厚則從<lb/>
厚可也社倉積穀不必過多恐生他弊或貽後患但積<lb/>
穀可備本社一二年之荒即止中間以陳易新之法從<lb/>
便行之可也予近年於世事俱厭倦尤不喜作文字蓋<lb/>
衰倦之故也序文草草塞命紬已收訖粗緞一端奉答<lb/>
表意聞貴恙尚未痊可除藥餌外調攝之法亦當少留<lb/>
<pb n="KR4e0160_WYG_009-13b"/>
意讀書進學須體平後方可圖之言不盡情惟心照不<lb/>
備<lb/>
　　　答婁生書<lb/>
古人謂死而不朽者有三曰立徳曰立功曰立言歐陽<lb/>
子援之以贈其門人徐無黨則謂立言不如立功立功<lb/>
不如立徳其論甚正惜不明著立徳之方使學者無所<lb/>
用力猶為未備予謂聖賢之學本於明徳明徳之方始<lb/>
於格致自身心性情以達於家國天下莫不各有一定<lb/>
<pb n="KR4e0160_WYG_009-14a"/>
之理一一而格致之使本心瑩然無所不明則徳立矣<lb/>
由是而形之踐履則為善行措諸政事則為豐功發於<lb/>
議論則為格言達則伊周窮則孔孟蓋無所往而不可<lb/>
也立功立言葢皆在其中矣若後世人臣勲業司馬韓<lb/>
柳之文又何足羨慕哉賢契嘆平生學文學道建功立<lb/>
業而皆無所成亦留心於此而已矣功崇惟志業廣惟<lb/>
勤立志而繼之以勤何事不成雖自今方覆一簣可也<lb/>
况已有其基乎雖然為不朽之計而立徳立功立言猶<lb/>
<pb n="KR4e0160_WYG_009-14b"/>
自立教之意言耳大聖之心不如是也窮神知化獨立<lb/>
物表彼其視世人之毁譽榮辱不啻暑寒晝夜之相代<lb/>
乎前耳夫豈屑屑於是哉斯言雖未易及然亦不可不<lb/>
知也念之念之<lb/>
　　移<lb/>
　　　表彰陳同父移<lb/>
本道為表彰先賢以明公論事照得故宋永康陳同父<lb/>
先生才髙志忠文雄節峻當時推重後代景仰舊祀於<lb/>
<pb n="KR4e0160_WYG_009-15a"/>
本府鄉賢祠内公論允愜近按臨考試諸生聞前此有<lb/>
議其喜談兵事不修小節與聖門所學不同者當道惑<lb/>
於其説罷其祠祀竊惟聖門施教尚分四科君子取人<lb/>
豈拘一律子路好談軍旅游夏齊驅宰我立論短喪閔<lb/>
曾同祀若依淺狹之見均在罷黜之中陳同父言行始<lb/>
終人所共知予不多及特明此意以釋羣疑仰抄案囬<lb/>
府著落當該官吏即造先生神主照舊奉入郡學鄉賢<lb/>
祠内致祭仰抄案官員先具不違依准呈來<lb/>
<pb n="KR4e0160_WYG_009-15b"/>
　　跋<lb/>
　　　雲中激變論跋<lb/>
或問代府宗室雲中激變之論如何曰所論可觀矣然<lb/>
知其一不知其二也往歲軍士殺巡撫固出於有激然<lb/>
亦驕悍而無知者也朝廷處之過寛失於姑息彼遂以<lb/>
殺上官為常事矣彼既以殺上官為常事則上官一忤<lb/>
其意即皆可殺此所以復有李總兵之變也李總兵之<lb/>
見殺也吾嘗訪其故矣非為其尅減糧賞也非謂其妄<lb/>
<pb n="KR4e0160_WYG_009-16a"/>
殺無辜也不過謂用法過嚴副叅以下至於軍士皆不<lb/>
悦耳總兵用法過嚴軍士即敢殺之已為不道况又有<lb/>
隂謀相傾之機伏於其内乎夫殺總兵者固非副叅都<lb/>
司指揮也然軍士敢殺總兵不復以副叅都司指揮為<lb/>
可畏副叅都司指揮亦坐視總兵之見殺而不救此其<lb/>
故則不可不察也副叅都司指揮各有握兵之權同居<lb/>
一城之内其救總兵非難也乃坐視不救其情可知矣<lb/>
若非隂縱主謀亦係畏懦失機治以軍法豈容免死軍<lb/>
<pb n="KR4e0160_WYG_009-16b"/>
士殺總兵謂由總兵虐害所激此雖未知虚實尚有可<lb/>
諉朝廷命將征𠞰不過欲得首惡耳大抵止一二百人<lb/>
非欲盡屠大同之人也乃復抗拒不服不肯送出首惡<lb/>
甚至敵殺官軍勾引諸邊此豈亦朝廷虐害所激哉副<lb/>
叅都司諸人坐視若罔聞知既不設法擒勦又不禁治<lb/>
阻當此何意耶論者猶謂軍士不反朝廷其情為順副<lb/>
叅諸人無預軍士之謀何所見耶及朝廷差官招撫乃<lb/>
始取十數無援之人以充首惡之誅其情豈可掩耶朝<lb/>
<pb n="KR4e0160_WYG_009-17a"/>
廷乃一切以姑息待之置而不問而馬昇楊林之首惡有<lb/>
名者且以有功陞官矣既不能正首惡之誅又未聞有善<lb/>
後之䇿吾不知禍亂何時而已也天下之患常起於上<lb/>
之人以下之人不足畏恣意凌虐及下之人激而生變<lb/>
則又畏之太甚不敢復治此奸雄之所以觀釁而生心<lb/>
也此天下之勢所以一去而不可回也昔元魏時髙歡行<lb/>
役洛陽見羽林軍士相率焚大臣張彞之第魏朝不敢<lb/>
深治乃慨然曰朝廷紀綱如此家財豈可保乎遂散財<lb/>
<pb n="KR4e0160_WYG_009-17b"/>
結客後卒成霸王之業奸雄代有不可謂今天下盡無<lb/>
其人也論者謂軍士殺總兵為常事乃欲朝廷緩以處<lb/>
之待其自潰且以癰疽為譬此葢未深思也譬如人於<lb/>
平日恣意聲色不知自謹馴致有癰疽生於胸腹之間<lb/>
不知醫之治此當針石補養之並用乎抑止歸咎其平<lb/>
日不謹畏其痛楚不復攻治而待其自潰乎吾恐其毒<lb/>
氣流注臓腑俱病一旦毒發而不免於死也竊意朝廷<lb/>
之處此變當通究始終盡殱首惡然後選任賢將撫以<lb/>
<pb n="KR4e0160_WYG_009-18a"/>
恩威乃可今既失之於前矣如欲求善後之䇿宜明以<lb/>
朝廷不究既往之意丁寧戒諭使軍士知非常之恩不<lb/>
可屢得各要改過自新安分守法如總兵以下有剥削<lb/>
酷害軍士者許具奏拿問不許擅自殺害違者全家處<lb/>
斬復申明軍法使總兵副叅㳺擊都司諸人俱要撫䘏<lb/>
軍士不許剥削虐害違者或告發或訪出俱各拿問仍<lb/>
各禁治所部軍士不許諠譁謀亂犯者以軍法重治有<lb/>
作亂者即互相䇿應擒𠞰不用命者即以軍法從事總<lb/>
<pb n="KR4e0160_WYG_009-18b"/>
兵副叅都司諸人有不相䇿應至於失機者各罪坐所<lb/>
由依軍法處斬不赦有司之民䕶衛之軍丁各結為保<lb/>
伍擇人管領有變互相䇿應違者亦各治罪如此則大<lb/>
小將官同心協力形格勢禁亂庶可已不然則縱有賢<lb/>
將亦不能行其號令事勢所激亂必復作天下奸雄觀<lb/>
釁而起朝廷雖欲一切以姑息待之恐亦不可得也近<lb/>
又見宗室有因雲中之變奏請禁治貪酷恐釀成天下<lb/>
之變者其言深有所見然未探其本也天下之本在朝<lb/>
<pb n="KR4e0160_WYG_009-19a"/>
廷朝廷之本在君心君心未知治亂安危之機好諛惡<lb/>
正則小人進而君子退矣小人當道則順㫖固寵剥下<lb/>
附上無所不至以類引類則㨿要地者皆其黨矣縱有<lb/>
一二賢者亦不過謹厚自保豈敢正言其非然則雖有<lb/>
禁治貪酷之法誰奉行哉而奏中言不及此豈未及深<lb/>
思乎抑有所畏而未敢言乎朝廷有禁治貪酷之法而<lb/>
臣下廢格不行此誠天下治亂宗社安危之機非小事<lb/>
也竊謂此宜深勸朝廷以治亂安危為重親任忠賢斥<lb/>
<pb n="KR4e0160_WYG_009-19b"/>
逺諛佞然後勑諭該部禁諭文武職官各令守㢘奉法<lb/>
不許剥削酷害軍民犯者文職即依題准問刑條例枉<lb/>
法贓滿貫者問以充軍不許止問革職武職依户部題<lb/>
准事例犯私罪杖徒以上者依律各問降革不許止問<lb/>
立功違者法司即將原問官叅究問罪輕者降調重者<lb/>
黜退有贓者亦問充軍若法司循情不叅朝廷或摘取<lb/>
詰問亦輕者降調重者黜退有贓尤加重治如一年之<lb/>
内全無問到貪酷官員亦要通行查究仍刻榜曉諭天<lb/>
<pb n="KR4e0160_WYG_009-20a"/>
下如在外法官問斷貪酷官員不依禁例許諸人奏聞<lb/>
究問如此則法令可行不為虚文貪酷可減軍民得所<lb/>
而禍亂不作矣語稱臣之於君三諫而不聽則去之子<lb/>
之於親三諫而不聼則號泣而隨之異姓之臣去之而<lb/>
已同姓之臣無可去之義猶子之於父也念哉念哉林<lb/>
下之臣法當括囊自守不談時事而區區憂國之心有<lb/>
未忘者因觀宗室論奏喜其有忠愛之心而惜其未盡<lb/>
事理之變乃草此於後以備採擇觀者幸見恕哉<lb/>
<pb n="KR4e0160_WYG_009-20b"/>
　　　兵論跋<lb/>
予卧病林下本不當復談世事但予念敵兵深入搶殺<lb/>
事闗地方利害非一家之私可比又念地方既亂亦無<lb/>
一家獨安之理故不得已告於士夫之知事者庶轉達<lb/>
當道見諸行事則亦救時之愚慮也<lb/>
　　　守拙巻跋<lb/>
予幼讀濓溪拙賦恠其詞太簡問於友人友人笑曰甚<lb/>
哉子之固也不曰拙者黙乎天何言哉四時行焉百物<lb/>
<pb n="KR4e0160_WYG_009-21a"/>
生焉吾尚病濂溪未能忘言子乃恠其簡乎予無以應<lb/>
同寅潘希周先生示以守拙傳文一冊葢諸名公為其<lb/>
伯父傅潤翁而作者也凡古今巧拙之論葢彬彬備焉<lb/>
予拙於詞不能有所發明偶記所聞於友人者漫書於<lb/>
後不知於守拙翁之意竟有合否<lb/>
　　　鏡中真讃跋<lb/>
其色温温其容穆穆屹然如山曠然如谷孝友成於家<lb/>
庭信誼著于宗族在富貴而不侈不驕處鄉黨而不諂<lb/>
<pb n="KR4e0160_WYG_009-21b"/>
不瀆若是者雖累言尚不足以形容况丹青豈能寫其心<lb/>
曲噫此雖未足以得君之大全豈不庶㡬識君之彷彿<lb/>
也耶嘉靖庚寅姻家蕭君文敏夀六十有三長子拱暘<lb/>
乃謀於弟鳯弟鸞弟鸛若曰語稱父母之年不可不知<lb/>
也一則以喜一則以懼父母之夀髙矣可喜也亦可懼<lb/>
也吾聞為人子者雖跬步而不忘親父老矣吾兄弟各<lb/>
居雖欲朝夕望見父之顔色而不可得况後世子孫乎<lb/>
盍募良工寫父之神吾兄弟各收其一朝夕奉事如見<lb/>
<pb n="KR4e0160_WYG_009-22a"/>
顔色何如諸弟曰甚善神既寫矣復謂諸弟曰父之顔<lb/>
色工之所能寫也父之徳行所以庇佑我子孫者則非<lb/>
工之所能寫也盍請名筆述而為讃使我子孫見父之<lb/>
顔色則思父之徳行庶永慕於無窮乎諸弟曰諾乃請<lb/>
于予予感應乾兄弟之孝既述以讃復係以跋使觀者<lb/>
知所自云<lb/>
　　䇿問<lb/>
　　　九問<lb/>
<pb n="KR4e0160_WYG_009-22b"/>
問周子論士希賢而曰志伊尹之所志學顔子之所學<lb/>
曰志曰學有以異乎於伊尹曰志於顔子曰學意必有<lb/>
在抑二子果有所長而不能相兼乎幸明以告我<lb/>
問救荒之政古人言之詳矣或發倉粟或募民出粟或<lb/>
鬻官鬻度牒孰可行於今至其賑給之法則或煑粥或<lb/>
給以粟然粥之煑有限而待哺者無窮使窮困之民伺<lb/>
候於旬日之久而始得升斗之粟恐不能有濟將何施<lb/>
而可諸生有善䇿幸以告我我將以告於當道者<lb/>
<pb n="KR4e0160_WYG_009-23a"/>
問盜賊不息則良民不安浙中舊稱無盜近來桴鼓四<lb/>
鳴道途多梗其咎安在古之善治盜者如晉之隨㑹鄭<lb/>
之太叔漢趙張龔遂虞詡之徒事功之詳具在史冊或<lb/>
以寛或以嚴或以鈎距或以徳化往往不同孰可以行<lb/>
於今諸生其明以告我以觀有用之學<lb/>
問海潮之難明也尚矣昔人之論或以為由於日或以<lb/>
為應乎月或以為氣之喘息或以為地之升降或以為<lb/>
海蝤之出入孰為至當昔余襄公生長海上故其海潮<lb/>
<pb n="KR4e0160_WYG_009-23b"/>
之論獨為先儒所取葢以其知之真也諸士子生長於<lb/>
濱海之地安知無襄公其人乎幸明以告我以觀窮理<lb/>
之學<lb/>
問孔子曰我非生而知之者好古敏以求之者也議者<lb/>
多以為謙辭然問禮問樂問官之類備載典籍則好古<lb/>
敏求非盡出於謙者夫以孔子之聖尚不得謂之生知<lb/>
則生知之聖何人可以當之諸生其明以告我<lb/>
問學校興則人才盛富陽生員甚少及選送童生又止<lb/>
<pb n="KR4e0160_WYG_009-24a"/>
二人可謂不振之甚矣夫閩蜀荒陋之地也一遇大君<lb/>
子振作於上其文教至今不衰况浙中人才淵藪而富<lb/>
陽乃若此其咎安在語稱豪傑之士雖無文王猶興在<lb/>
上之所以作興與諸生之所以自為謀者其道何由明<lb/>
以告我我將採而行之尚無譲<lb/>
問宋之道學莫盛於南渡之餘葢自考亭得伊洛之傳<lb/>
於延平李氏南軒東萊既與之同心協徳而象山止齋<lb/>
龍川諸賢亦與之上下其論故斯道大明此固天下後<lb/>
<pb n="KR4e0160_WYG_009-24b"/>
世之所共知也然觀其議論或主徳性或主問學或先<lb/>
功業或先禮制往往若不可合者豈道之多端固若是<lb/>
歟抑人之所見有淺深得失之異歟温號海濱鄒魯諸<lb/>
士子於先儒之緒論葢必有留心於其間者矣其明辨<lb/>
以對毋泛毋畧<lb/>
問先儒有言西漢之人才可與適道東漢之人才可與<lb/>
立三國之人才可與權夫道未易言也兩漢之人才果<lb/>
可與適道而立乎至於權則聖人之大用尤有未易言<lb/>
<pb n="KR4e0160_WYG_009-25a"/>
者孔門髙弟如顔曾之賢尚未足以與此三國季世也<lb/>
乃有可與權者乎不然則先儒之論疎矣諸士子其各<lb/>
㨿所見以對毋泥成説<lb/>
問孔子嘗言天下有道則見無道則隱春秋之時天下<lb/>
之無道也極矣乃周流四方而不隱何歟已言之而已<lb/>
自違之何以取信於人荷蕢諷其可已蓋亦無道而隱<lb/>
之意也乃復以果哉譏之何歟自我言之則以為是自<lb/>
他人言之則以為非無乃好勝而强辨乎凡此皆諸生<lb/>
<pb n="KR4e0160_WYG_009-25b"/>
朝夕之所講誦者也其各以所見告我<lb/>
　　雜著<lb/>
　　　讀韓栁文<lb/>
韓文髙栁文巧於模寫然於韓為劣<lb/>
　　　讀審勢<lb/>
賞罰有常而不易則人自有所懲勸矣用不測之刑用<lb/>
不測之賞使民不知所從發則民無所措手足矣商鞅<lb/>
之法可以强秦亦可以滅秦然其法猶有定制而不變<lb/>
<pb n="KR4e0160_WYG_009-26a"/>
使民可守何嘗有使人不知其所從發之意耶嗚呼商<lb/>
鞅極矣老泉乃欲上之耶然此非老泉之立言本意也<lb/>
　　　讀田樞密書<lb/>
其所自賢者文其論孔孟非也其欲見用則有挾而求<lb/>
也洵乎洵乎權詐之流也<lb/>
　　　讀律吕元聲<lb/>
律吕元聲莆兩山李文利氏所著也其法謂黄鍾律三<lb/>
寸九分最短蕤賓律九寸最長宫音最清羽音最濁與<lb/>
<pb n="KR4e0160_WYG_009-26b"/>
古法大相反竊謂此不過一家之言耳究其實則非也<lb/>
夫律之短長音之清濁皆人所命則謂黄鍾為長為短<lb/>
宫音為清為濁似無不可今所以知其非者亦以其法<lb/>
象無准倫類不通知之耳古法黄鍾律長九寸蓋以天<lb/>
地之陽氣冬至之日始自下而升然去地上猶逺故埋<lb/>
黄鍾九寸之律于地中以候之氣至則律管灰飛以此<lb/>
為驗若黄鍾止三寸九分則安能與地中之氣相接若<lb/>
謂候氣之法十二律之管埋於地中者皆齊其下不齊<lb/>
<pb n="KR4e0160_WYG_009-27a"/>
其上則十二律之管氣至當一時飛灰又何以别於黄<lb/>
鍾此其法象無准一也律以候氣和聲聲氣皆屬乎陽<lb/>
老陽數九故黄鍾九寸若謂三寸九分則不知何所取<lb/>
義此法象無准二也樂聲與人聲各有五音而人聲尤<lb/>
為自然喉為宫音舌為商音牙為角音齒為徵音唇為<lb/>
羽音此人聲之自然者也李氏亦謂此為可據矣喉為<lb/>
宫音豈非以其來之深長而濁乎故古法以長律之音<lb/>
為宫以配之唇為羽音豈非以其來之短淺而清乎故<lb/>
<pb n="KR4e0160_WYG_009-27b"/>
古法以短律之音為羽以配之今李氏乃謂宫音最清<lb/>
羽音最濁則與人聲之宫羽相反此倫類不通一也李<lb/>
法謂數少者音清數多者音濁及論五音之數則謂宫<lb/>
音五十商音八十角音九十徵音七十羽音六十宫音<lb/>
五十最少謂數少音清可也商音次清數乃八十羽音<lb/>
最濁數乃六十又安在其少者清而多者濁乎此倫類<lb/>
不通二也若謂宫土音故數五十羽水音故數六十則<lb/>
商金音數何以反八十角木音數何以反九十乎土濁<lb/>
<pb n="KR4e0160_WYG_009-28a"/>
水清理不可易今乃謂土音清而水音濁何居此其倫<lb/>
類不通三也既以宫為清而羽為濁矣及論樂調則<lb/>
又謂蕤賓為宫則夾鍾為羽又安在其宫清而羽濁乎<lb/>
此其倫類不通四也此六者音其大端餘瑣瑣者未暇<lb/>
細論然則其法之非也明矣<lb/>
　　　讀中原音韻<lb/>
中原音韻江西周徳清氏所著也其法謂平分二義入<lb/>
派三聲平分二義則以平聲之字音有抑揚分為隂陽<lb/>
<pb n="KR4e0160_WYG_009-28b"/>
如荒黄青晴之類是也詞曲之間當用陽字者不可用<lb/>
隂字當用隂字者不可用陽字若失其法則歌喉有碍<lb/>
然此亦近世之論耳古法不然也古人歌詩有叶音之<lb/>
法蓋借他字之音而歌之也則於字相近而音有抑揚<lb/>
者固可以相借而用之矣况周法謂入派三聲則入聲<lb/>
之字當歌之時亦借為平上去聲而歌之矣拘於平聲<lb/>
而不拘於入聲抑豈得為通例乎然則周氏葢亦知音<lb/>
而未達者也獨其所述十二曲調猶可考見古樂之彷<lb/>
<pb n="KR4e0160_WYG_009-29a"/>
彿觀者亦不可盡廢之耳嗚呼禮失而求之野此豈得<lb/>
已也哉予既著管見後得見神樂觀所具中和樂譜乃<lb/>
知合四一上尺工即五音之别名但四清有黄鍾大吕<lb/>
太簇夾鍾而無林鍾與管見不合然四清全無用疑傳<lb/>
久有悞葢與五音相生之法不合也姑記於此備叅考<lb/>
云<lb/>
　　傳<lb/>
　　　和節居士傳<lb/>
<pb n="KR4e0160_WYG_009-29b"/>
詩衛風淇澳之篇美武公而作者也其辭有曰善戱謔<lb/>
兮不為虐兮朱子釋之曰言其和易而有節也上黨太<lb/>
學生仇時表慕武公之為人迺以和節扁其藏修之室<lb/>
因以自命間屬予為傳予竊惟古之聖賢不廢戯謔葢<lb/>
一張一弛文武之道戯謔出於人情之所不免故不禁<lb/>
也及張子作砭愚以訓學者迺切切以戯言戯動為戒<lb/>
夫張子傳聖賢之道者也所言乃若氷炭殊不可曉及<lb/>
讀魯論見有子論禮之用和為貴復曰知和而和不以<lb/>
<pb n="KR4e0160_WYG_009-30a"/>
禮節之亦不可行迺始得其説葢聖賢盛徳之至動容<lb/>
周旋無不中禮故其戯謔自不為虐後之君子未能謹<lb/>
禮若遽以戯謔為事鮮有不失者矣此横渠之所以切<lb/>
切而戒之也朱子以和易有節釋淇澳之詩其㫖深矣<lb/>
傍考武公自警則有抑戒之篇悔過則有賓筵之雅其<lb/>
所以謹於禮者至矣而淇澳詩人美之亦必先之以切<lb/>
磋琢磨繼之以瑟僴赫咺然後及於戯謔而不為虐焉<lb/>
則其言固有序矣然則欲和易而有節者可不知所用<lb/>
<pb n="KR4e0160_WYG_009-30b"/>
力也哉嘗讀時表家範自冠婚喪祭以至衣服飲食言<lb/>
動之㣲莫不有禮而時表之來接也循循雅飭可觀可<lb/>
度則其於武公之和易有節者葢已深體而自得之矣<lb/>
來諮於予豈非欲以其所自得者與同志之士切磋而<lb/>
共由之哉時表名桓世為上黨詩禮大族兄字時茂者<lb/>
為瀋藩儀賓有志於古聖賢之道嘗遣其子熈從予㳺<lb/>
故予於時表之請不得以不敏辭云<lb/>
　　讃<lb/>
<pb n="KR4e0160_WYG_009-31a"/>
　　　静樂堂讃<lb/>
大厦沈沈雕欄楚楚吞吐隂陽隔離風雨中有天人衮<lb/>
衣章甫左圖右書俯今仰古造化與鄰聖賢為伍静樂<lb/>
之堂清虚之府<lb/>
　　　周審理像讃<lb/>
古學古心令儀令色奮迹儒林司刑王國克允惟明上<lb/>
嘉下説冠珮儼然庶㡬見徳<lb/>
　<lb/>
<pb n="KR4e0160_WYG_009-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　栢齋集巻九<lb/>
</p>
<p>
</p>
  </div>
</body>
</text>
</TEI>
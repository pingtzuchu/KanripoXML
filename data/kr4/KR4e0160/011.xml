<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>柏齋集巻十一</head> <lb/>
    <p>
<pb n="KR4e0160_WYG_011-1a"/>
欽定四庫全書<lb/>
　柏齋集巻十一<lb/>
　　　　　　　　　　　　　明　何瑭　撰<lb/>
　　　自序<lb/>
予髫年得杜律虞註讀之愛其髙古顧以方事舉業力<lb/>
不能兼棄去𢎞治甲寅客有示予以郡處士王錦尚絅<lb/>
所作詩數首喜其清新可愛迺作二詩貽之因與倡和<lb/>
明年而尚絅物故予不復作詩又明年而通渭王老先<lb/>
<pb n="KR4e0160_WYG_011-1b"/>
生來守懐慶雅好吟咏或以予名薦迺作二詩上之然<lb/>
而非所樂也再明年先生以外艱去任壬戍予徼倖登<lb/>
第復幸與天下名士讀書翰林迺復留意學詩未㡬有<lb/>
感遂不竟學後雖濫竽詞職之後時或應人之求有所<lb/>
述作然終不能工也故俱不存稿邇來二十有四年矣<lb/>
追想所與倡和贈寄諸友死生離合多不相見暇日因<lb/>
追憶舊稿僅得若干首錄之時復觀省以存友誼至南<lb/>
京以後所作則隨附於後蓋以備他日之遺忘云耳詩<lb/>
<pb n="KR4e0160_WYG_011-2a"/>
云乎哉嘉靖四年四月十有八日誌<lb/>
　　擬古<lb/>
　　　獨漉篇四首<lb/>
獨漉獨漉水深沒轂不畏沒轂但畏車覆<lb/>
獨寢中夜涼飈襲襟不能告人祗傷我心<lb/>
洪水湯湯神禹既導槩云自天誰宅四隩<lb/>
龍惡可馴虎猛可刺豈其無方使我心瘁<lb/>
　　五言古詩<lb/>
<pb n="KR4e0160_WYG_011-2b"/>
　　　入院言志<lb/>
幽邃隔塵境崢嶸鄰帝居庭槐鬱青翠窻竹䕃扶疎翦<lb/>
緋花傍檻漱玉泉遶除睠惟翰苑清奚翅夏屋渠簡拔<lb/>
幸見收進修敢云徐趨隅咨問頻對床切磋胥蒐𤣥繙<lb/>
五經考古研六書綺麗戒浮薄淳樸返古初聖賢果何<lb/>
人追逐疇止予惜哉歲華晩日月催居諸邈矣吾道大<lb/>
滄海連歸墟仰瞻際乾蓋俯視蟠坤輿一得遽自滿何<lb/>
異井底魚風髙鶴夢驚天空鵬翮舒行藏有矩範禄位<lb/>
<pb n="KR4e0160_WYG_011-3a"/>
慚素虛去去王屋山翹首承明廬<lb/>
　　　冬日雜興四首<lb/>
重衾不成寐展轉冬夜長神疲一合眼忽已升高堂衣<lb/>
裳問燠寒拜跪陳酒漿夢覺雞亂啼渺然天一方草芥<lb/>
視天下感念焚中腸却憶過庭訓兒當佐虞唐<lb/>
故鄉千里餘夙夕夢見之門巷宛如昨鄰里亦不移親<lb/>
朋喜我至談笑相追隨情長苦夜短夢覺恍惚疑諒無<lb/>
離魂術所見知是非徘徊顧庭宇黙黙坐如癡<lb/>
<pb n="KR4e0160_WYG_011-3b"/>
歲暮霜霰滋朔風驚户牖延觀天地間無物不衰朽松<lb/>
柏雖堅貞顔色亦非舊玊衡指孟陬睠焉回我首<lb/>
五岳柱四極衆山難比崇春夏泄化機澗谷披青紅霜<lb/>
雪任刻轢嶻嶪蟠蒼穹天地有正氣令人豁心胸<lb/>
　　　哭季女二首<lb/>
我昔自外歸三女中門迎心知非男兒聊得樂此情季<lb/>
者尤黠慧恩愛鍾平生云胡遘一疾性命倐焉傾旅塟<lb/>
給孤園煙草縱復横歸來枕書卧歴歴舊音聲起覔無<lb/>
<pb n="KR4e0160_WYG_011-4a"/>
所見淚下沾襟纓<lb/>
女死未及殤其母晝夜啼痛念父子恩亦復為酸嘶叩<lb/>
門來知己慰釋巧言詞有生㑹歸盡夀夭理亦齊傷生<lb/>
遺親憂過哀豈非迷攬涕謝訓言仰視白日西安得千<lb/>
斛酒終朝醉如泥<lb/>
　　　得友人書二首<lb/>
晝寢驚叩門滿耳聲剝啄開門見鄉人新來自河洛䄂<lb/>
中出短書云是故人作開緘見故人反使心膓惡栗夫<lb/>
<pb n="KR4e0160_WYG_011-4b"/>
家屢空致中體如削元善雖無恙煢煢形影各離索感<lb/>
此時同遊念前約沈吟久無言矯首歎寂寞去年致中<lb/>
亡今年栗夫死灑淚向蒼穹吾道真已矣<lb/>
　　　送方士六首<lb/>
先生覃懐來復向覃懐去悵望難久留離魂杳烟樹<lb/>
憶昔讀書舍寄在蓬萊宫長松掛海月短草留春風<lb/>
同窻四五人肝膽如一身雖存經濟志亦與雲蘿親<lb/>
先生時來過談笑共抵掌赤水涉波瀾𤣥珠譏象罔<lb/>
<pb n="KR4e0160_WYG_011-5a"/>
别來三年餘相思空寄書死者不可見生者猶離居<lb/>
歸時見故人為問平安否紫氣映𡨕鴻夜夜頻回首<lb/>
　　　鶴舟<lb/>
君家有鶴舟泛泛江中流停橈丹鳯山鼓枻紫麟洲欲<lb/>
濟沈溺人撐到鳯池頭世事不可意歸棹難久留我家<lb/>
有虚舟飄飄河内浮東風亦漂蕩邂逅暫夷猶常恐波<lb/>
浪生命與蛟龍謀子去我所羨我留君不憂解纜未忍<lb/>
别題詩記綢繆再㑹未可必相憶商聲謳<lb/>
<pb n="KR4e0160_WYG_011-5b"/>
　　　贈方矯亭<lb/>
末世重功名古人崇道義趨向一以殊此取則彼棄孰<lb/>
知方寸中本是經綸地卓哉矯亭君盛徳愚所庇再拜<lb/>
治心篇賢聖可同志<lb/>
　　　和暑中韻<lb/>
把酒對同心推窻見庭樹大化恒寂寥枯榮自來去<lb/>
　　七言古詩<lb/>
　　　楚昭王圖<lb/>
<pb n="KR4e0160_WYG_011-6a"/>
闔閭甲戈中宵起雷鼓喧轟震千里桔橰火照楚王宫<lb/>
倉皇逃避浮江水中流風起生白波黿鼉出沒蛟龍多<lb/>
小船重載懼沈溺君王淚下雙滂沱王弟王妃並王子<lb/>
疏者下船誰可使君王手扯介弟衣儲宫相逐慈闈死<lb/>
嗟嗟薄俗不堪陳兄弟何如妻子親忽見畫圖驚往事<lb/>
小詩吟罷倍傷神<lb/>
　　　琴溪宅分韻得紀字<lb/>
國子先生前太史大暑開筵梵宫裏南風生涼差可喜<lb/>
<pb n="KR4e0160_WYG_011-6b"/>
况有氷漿浸寒李飲酣執盞逡巡起一語相期誓終始<lb/>
諸公盡是天下士瀛海散仙安足擬人生百年風過耳<lb/>
願竭丹心報天子名垂萬古無泥滓莫笑狂歌同下里<lb/>
四美二難聊用紀<lb/>
　　五言絶句<lb/>
　　　錢生墳前八景<hi>今錄其七</hi>
巉然千仞峯宛似九苞鳥神遊乗興時騎上青雲表<lb/>
　　　　右鳯山翥雲<lb/>
<pb n="KR4e0160_WYG_011-7a"/>
恠石如秋隼凌空勢欲飛英賢神采異彷彿見光輝<lb/>
　　　　右鷂石横秋<lb/>
九峯如列㦸拱立墓門前見説簪纓後功名繼祖先<lb/>
　　　　右九華列㦸<lb/>
溪水如環帶分明束墓腰追思游衍日曳履過危橋<lb/>
　　　　右雙溪環帶<lb/>
秋月映秋波清徹世無比猶似見親心泪灑楓湖水<lb/>
　　　　右楓湖浸月<lb/>
<pb n="KR4e0160_WYG_011-7b"/>
英魂招不起應在此徜徉紅綠波相映真成錦繡鄉<lb/>
　　　　右芙蕖簇錦<lb/>
蘆花秋似雪掩映釣魚舟先世嬉遊處經過淚暗流<lb/>
　　　　右蘆花噴雪<lb/>
　　七言絶句<lb/>
　　　過却金館<lb/>
却金本是尋常事凛凛清風只至今若使仕途貪者少<lb/>
夷齊名姓亦消沈<lb/>
<pb n="KR4e0160_WYG_011-8a"/>
　　　贈星士<lb/>
杏壇寂寂罕言命滄海茫茫空問津今日見君談甲子<lb/>
守株翻却是髙人<lb/>
　　　玉華山<lb/>
故鄉王屋比瀛州足跡中年未一遊玉華嶺南千萬里<lb/>
㡬時飛舄到峯頭<lb/>
　　　送陳琴川<lb/>
此别重逢未有期東西相望漫相思一編管見聊持贈<lb/>
<pb n="KR4e0160_WYG_011-8b"/>
披閲應同對面時<lb/>
　　　雜畫九首<lb/>
稚子江邊携水去野人雲外採樵歸閒亭晝永紅塵淨<lb/>
坐看幽禽自在飛<lb/>
洞簫吹徹大江風回首曹劉事業空赤壁仙翁竟何處<lb/>
青山依舊月明中<lb/>
直道難容今古同江邊誰識玉堂公萬言書在人人讀<lb/>
惆悵相看是畫中<lb/>
<pb n="KR4e0160_WYG_011-9a"/>
爭名爭利笑人忙白水青林且退藏想是雄心消未盡<lb/>
却來棋上鬬存亡<lb/>
兩地相思見面難暫將㣲物寄平安親朋問我年來事<lb/>
閒看漁翁把釣竿<lb/>
三鳥不知是何鳥相向飛鳴不肯休勸爾早尋髙樹宿<lb/>
蕭蕭蘆葦不禁秋<lb/>
平川煙草自萋萋南北東西路不迷牛飽心閒無外事<lb/>
揚鞭笑指晚山低<lb/>
<pb n="KR4e0160_WYG_011-9b"/>
夜深惟恐蛟龍鬬急早倉皇負網歸莫道江湖能逺害<lb/>
人生隨處要知㡬<lb/>
獨坐江樓思𣺌然晚雲散盡月當天同心相訪須相見<lb/>
不比山隂雪後船<lb/>
　　　懐陸子淵<lb/>
共誰虚室細談𤣥東望江雲意𣺌然憶昔少年今老矣<lb/>
不堪吟對菊花天<lb/>
　　　趙子昻鱖圖<lb/>
<pb n="KR4e0160_WYG_011-10a"/>
曾聞魚藻頌皇都見説杭城殿閣蕪却想王孫揮筆處<lb/>
也應回首念西湖<lb/>
　　　梅雪巻二首<lb/>
榾柮烟消紙帳温梅花雪影共黄昏興來我欲閒相訪<lb/>
分付奚童莫掩門<lb/>
梅花開放雪花飛矮屋斜穿一徑㣲松頂忽聞𤣥鶴唳<lb/>
主人扶杖夜深歸<lb/>
　　　次鄒謙之除夜韻<lb/>
<pb n="KR4e0160_WYG_011-10b"/>
為惜佳時暫舉盃春光聞道隔年回憑誰細話真消息<lb/>
起向前軒翫蚤梅<lb/>
　　五言律詩<lb/>
　　　送秦世觀宣府督糧<lb/>
曉日都門道春風送客行轉輪明主託規戒故人情政<lb/>
事忙多錯嫌疑謗易生至誠能動物元不在聲名<lb/>
　　　送張仲修河東巡鹽<lb/>
河東鹽課事軍國用斯存錦綺商人富青騘使者尊溝<lb/>
<pb n="KR4e0160_WYG_011-11a"/>
渠憐赤子霄漢隔金門無限憂時意臨岐不盡論<lb/>
　　　送楊太常歸省<lb/>
卿寺遷喬久家山入夢頻暫辭黄閣老歸慰白頭親道<lb/>
路無多慮將迎有故人聖朝須佐理莫戀錦江春<lb/>
　　　送穆司成之南監<lb/>
南京根本地司業範模官今日須君往他年作鑒看文<lb/>
章回古道風俗障狂瀾惆悵臨岐處天時漸漸寒<lb/>
　　　歸鴈次孟望之韻<lb/>
<pb n="KR4e0160_WYG_011-11b"/>
何處堪惆悵歸鴻嘹唳音闗山千里路光景四時心影<lb/>
入春風静聲傳畫閣深㝠㝠霄漢上羅網莫相尋<lb/>
　　　酬孟望之次韻<lb/>
憶昔梁園㑹憐君意氣投雲霄方並轡風浪復同舟黄<lb/>
屋空回首清樽且解憂賈生如曉事應不弔湘流<lb/>
　　　弔林纘妻死節<lb/>
一醮期偕老殉夫遂殺身閨門憐弱質髙節見斯人月<lb/>
照鴛帷冷苔封馬鬛新彛倫闗政體誰為奏楓宸<lb/>
<pb n="KR4e0160_WYG_011-12a"/>
　　　輓謝木齋<lb/>
四海文章伯三朝柱石臣林泉謀養浩山嶽慟歸神門<lb/>
下依仁久天涯灑淚新束芻無路奠腸斷浙江濱<lb/>
　　　題楊憲長家手巻二首<lb/>
萬里青雲路先生次第行山川頻按節夷夏盡知名令<lb/>
肅豺狼避恩深草樹榮猶思補丹扆驅馬向神京<lb/>
　　　　右雲程萬里<lb/>
黄甲蜚英俊烏臺早致身澄清曾攬轡忠鯁獨埋輪勲<lb/>
<pb n="KR4e0160_WYG_011-12b"/>
業追前輩風聲起後人九原松柏冷相望欲傷神<lb/>
　　　　右激濁揚清<lb/>
　　　題侯氏忠義錄<lb/>
海内傳忠義侯君世徳長鼓盆居靜室揮劔死封疆祠<lb/>
柏凌霜翠亭梅帶雪香台山南望處彷彿見輝光<lb/>
　　　和郭杏東除夜韻二首<lb/>
除夜圍兒女髙堂隔老親本無經世䇿空作去鄉人勳<lb/>
業看吾友蹉跎嘆此身家山并仕路來往自嫌頻<lb/>
<pb n="KR4e0160_WYG_011-13a"/>
嵗序如流水滔滔不肯休青燈相對坐濁酒蹔扳留身<lb/>
世將安適才疎拙自謀梅花開雪裏笑爾不知愁<lb/>
　　　元旦次蒲汀韻二首<lb/>
身事憐衰白羇栖感歲年雲霞占曉日花柳媚晴川家<lb/>
逺書難得鴻歸信欲傳髙臺頻極目風景故依然<lb/>
風物開新歲闗山念逺遊慈闈三載别宦邸一身留詩<lb/>
酒聊乘興烟花豈解愁目窮飛鳥外魂斷仲宣樓<lb/>
　　　人日<lb/>
<pb n="KR4e0160_WYG_011-13b"/>
歲事卜陰晴朝來霧氣清天開熈皥象風度笑歌聲豐<lb/>
稔傳鄉國繁華記帝城客居無好况愁減為蒼生<lb/>
　　　次韻輓陳虚庵二首<lb/>
虚庵今已矣東望一傷心情愛三秋月剛凝百鍊金猶<lb/>
懸徐孺榻誰和伯牙琴欲寫循良傳翻嫌職掌侵<lb/>
見説毘陵守無如公最賢化行風偃草心静月當天士<lb/>
頌真君子民歌大有年熈熈並皥皥史筆恐難傳<lb/>
　　　送左都顔先生入京<lb/>
<pb n="KR4e0160_WYG_011-14a"/>
聖主坐明堂霜臺振紀綱老臣膺簡命南國倍輝光已<lb/>
覺豺狼遯遙看鳯鳥翔離筵回首處秋思正茫茫<lb/>
　　　類庵宅<lb/>
洞天何處好清愛水晶宫宗伯開華宴羣仙醉碧筒蔗<lb/>
凝金椀露花動翠簾風豈必浮滄海瀛洲在此中<lb/>
　　　敝宅分題得觀音梅水<lb/>
逺映觀音閣梅花烟水寒暗香盈斷浦疎影落輕瀾漱<lb/>
玉聲相應和羮子半酸瀛洲何異此登眺共憑欄<lb/>
<pb n="KR4e0160_WYG_011-14b"/>
　　　輓西郊宋處士夫婦<lb/>
詩酒陶元亮瀟條住逺坰傷哉新塚白愁對舊山青同<lb/>
穴憐雙璧傳家在一經笑談春滿座人共相儀刑<lb/>
　　　次杏東元宵韻二首<lb/>
帝城元夜盛燈火畫堂深節序同南北人情變古今山<lb/>
河憐晚霽花栁怯春隂笑語喧兒女翻傷老大心<lb/>
燈火逢元夜萍蓬嘆索居感時知我老得句遣兒書酒<lb/>
少愁難破年衰恨有餘團團天上月㡬見缺如梳<lb/>
<pb n="KR4e0160_WYG_011-15a"/>
　　　次對雪韻二首<lb/>
夜雪深過尺春城礙出遊且斟澆悶酒休上望鄉樓齒<lb/>
髮真堪念聲名不用流行當謝明主歸去故山頭<lb/>
感時驚雨雪撫已惜精神鏡裡容非舊天涯歲又新愁<lb/>
來便枕簟客至强冠巾聚散思今昔相看意更親<lb/>
　　七言律詩<lb/>
　　　四月八日午門賜宴次秉衡韻<lb/>
節驚蓂莢問元初浴佛傳來貝葉書龍陛玉音催賜宴<lb/>
<pb n="KR4e0160_WYG_011-15b"/>
鳯樓瓊席坐連裾抗章有志同韓愈獻賦無才似子虚<lb/>
不是聖明重異教欲將竒恠駭吾儒<lb/>
　　　宗藩孝行<lb/>
玉樹分枝帝室親昭然誠孝冠羣倫寸心哀慕窮天地<lb/>
永夜悲號動鬼神髙塚松楸頻洒淚名園桃李謾生春<lb/>
憑誰寫入丹青傳大播遺風起後人<lb/>
　　　王教之端冊業<lb/>
慈闈髙行並南山文母徽音尚可攀孝子謄書馳驛騎<lb/>
<pb n="KR4e0160_WYG_011-16a"/>
聖君聞奏動天顔玉階遣使綸音重金殿承恩羽扇間<lb/>
莫道尋常内家事帝王風化正相闗<lb/>
　　　送李守正歸棠邑省親<lb/>
宦途邂逅與君同又見歸旌逐斷鴻東觀月明清夢逺<lb/>
北堂春好夀顔紅滄溟汗漫魚龍水平野蕭條草木風<lb/>
忠孝此行真兩盡天涯極目思無窮<lb/>
　　　癸亥雜詩八首<lb/>
出谷鶯啼楊栁絲客邊風景似年時西山凍釋抽新草<lb/>
<pb n="KR4e0160_WYG_011-16b"/>
上苑春歸入故枝心念舊遊頻眺望夢回殘月倍相思<lb/>
催朝無奈雞鳴早又逐羣英過鳯池<lb/>
故園門巷枕黄河散亂牛羊草滿坡兩岸夕陽行客棹<lb/>
一犁春雨老農簑撥醅酒熟尊顔醉擊缶聲喧稚子歌<lb/>
一别天涯㡬芳草夢回茅屋月明多<lb/>
黄金臺畔太行隈千里風光一日回白馬渡迷芳草合<lb/>
紫金壇迥曙烟開笙歌到處留人醉車馬誰家上冢來<lb/>
坐想舊遊真似夢野花黄蝶徧蒿萊<lb/>
<pb n="KR4e0160_WYG_011-17a"/>
盤谷燕川二月寒馬頭溪水隔天壇黄茅踏遍幽人徑<lb/>
白石燒成道士丹風煖野禽朝對語月明松鶴夜交歡<lb/>
採真擬結峯頭屋引領西南盡日看<lb/>
十里雲霞鎖洞天靈踪千古尚依然老君池水深春雨<lb/>
黄帝松隂暗曉烟盤谷斷碑芳草外玉川茅屋野花前<lb/>
别來勝景應如昨歸去繁霜懼滿顛<lb/>
目窮郊野遍芳菲清曉登樓轉夕暉風撼上階花影亂<lb/>
雨滋穿土草芽肥採芝商嶺人何處種菊潯陽事已非<lb/>
<pb n="KR4e0160_WYG_011-17b"/>
同學故人偏自得海鷗沙際共忘機<lb/>
聞道商山老紫芝百年短景不勝悲紅塵滿眼空憐我<lb/>
青史流芳竟屬誰杖化葛陂龍去逺笙聞緱嶺鶴來遲<lb/>
王孫草綠烟汀晩獨倚危欄自詠詩<lb/>
青春回首思悠悠王屋山髙沁水流觀國念存空倚劍<lb/>
思鄉魂斷獨登樓悲嗚夜月籠中鶴泛濫春波海上鷗<lb/>
寂寂桑榆斂殘照麗譙吹角使人愁<lb/>
　　　追輓王户部<lb/>
<pb n="KR4e0160_WYG_011-18a"/>
馬鬛西風吹野蒿襄城南望夢魂勞趨塵不及瞻犀表<lb/>
繼踵空憐識鳯毛𤣥武掛冠頭正黑青雲倚劍志猶髙<lb/>
是誰寫入巢由傳不説勳名在户曹<lb/>
　　　追輓復齋王憲副<lb/>
清新曾讀復齋詩眉宇居然見紫芝翰苑鳥臺憐往事<lb/>
青蠅白璧恨當時平原草滿鴒飛急孤塚苔荒鶴弔遲<lb/>
我欲招魂歌楚些乾坤浩𣺌不勝悲<lb/>
　　　望泰陵次序庵韻<lb/>
<pb n="KR4e0160_WYG_011-18b"/>
𤣥扄一自掩重闗惆悵龍髯不再攀絳節定應歸帝所<lb/>
翠華無復到塵寰亂峯殘照𤣥猿哭衰草寒烟石獸閒<lb/>
載筆小臣凝望久玉樓瑤殿倚空山<lb/>
　　　送羅户侯歸成都<lb/>
腰間錦帶佩雙龍萬里東來謁九重劍外風烟憐獨往<lb/>
日邊甥舅記相逢雪消漢水連天闊春盡巴雲入樹濃<lb/>
麟閣於今待勳烈莫將韜畧老藩封<lb/>
　　　送野汀祭掃<lb/>
<pb n="KR4e0160_WYG_011-19a"/>
道途豺虎正縱横底事歸軒冐險行霄漢一身明主託<lb/>
江山萬里老臣情雲迷汴宋懐松檟路入衡漳斂斾旌<lb/>
回首天門紛羽檄可能鄉社戀蓴羮<lb/>
　　　送潘仲魯使安南<lb/>
風塵時節送君行萍水分擕百感生六館交游曾刮目<lb/>
十年離合最闗情山川𣺌𣺌蠻中路霧雨昏昏海上城<lb/>
玉冊已頒王事畢便催車馬轉歸旌<lb/>
　　　酬李序庵次韻<lb/>
<pb n="KR4e0160_WYG_011-19b"/>
鞍馬紅塵日送迎累驚時節變隂晴白衣蒼狗有何意<lb/>
流水髙山無限情把酒舊曾臨鄭圃題詩誰復共韓檠<lb/>
故人若問年來事華髪新從鏡裡生<lb/>
　　　贈侯汝立次韻<lb/>
黄堂伴食歲棲遲彤管題詩淚欲垂疎懶自宜陪鹿豕<lb/>
奔騰誰復逐龍螭茅齋夜月談𤣥榻野店春風賣酒旗<lb/>
便好掛冠從此去帝鄉囬首路逶迤<lb/>
　　　贈黄大行還京師<lb/>
<pb n="KR4e0160_WYG_011-20a"/>
煌煌使節下神京又見歸旌傍曉行山斗空懸今日意<lb/>
將迎無復少年情叮嚀稷契煩調䕶疎懶巢由賴治平<lb/>
鳯閣龍樓天咫尺紫垣翹首暮雲横<lb/>
　　　同館㑹都下者十有三人以塵世難逢開口笑<lb/>
　　　　菊花湏揷滿頭歸分韻賦詩予得花字同賦<lb/>
　　　　歸字<lb/>
朋簮重盍慰暌違仕路年來覺漸非紫極闗心明主在<lb/>
青雲回首故人稀半生歲月閒中過十畝園林夢裏歸<lb/>
<pb n="KR4e0160_WYG_011-20b"/>
孔孟伊周俱泯沒不湏相向欲沾衣<lb/>
　　　同年郁希正與予同謫開州希正遷南京户部<lb/>
　　　　偶誦水東日記所載先生送别詩謂其詞意<lb/>
　　　　悲感聞者流涕因索予和漫為賦此詞語髙妙<lb/>
　　　　何敢望前人至於情之可悲則固有甚焉者<lb/>
　　　　矣觀者畧其詞而取其情可也<lb/>
晩風吹雨鬢瀟瀟往事闗心酒半銷萍水兩人康叔國<lb/>
風雲千載孝宗朝喬遷君喜家山近蓬轉誰憐宦海遥<lb/>
<pb n="KR4e0160_WYG_011-21a"/>
楊柳啼鵑分守處河橋愁似洛陽橋<lb/>
　　　贈方時舉少叅次韻<lb/>
道學千年説二程涪州歸詔促裝行也知西監非崇秩<lb/>
自是清朝忌盛名天姥山髙冬月小浙江潮上曉雲晴<lb/>
歸途紀興囊中稿風便何妨數寄聲<lb/>
　　　弔同寅許補之次半塘韻<lb/>
才名籍籍重交游豸繡煌煌寵命優身死空留憂世䇿<lb/>
時危難得濟川舟春深人惜甘棠暮月落鵑啼宰樹秋<lb/>
<pb n="KR4e0160_WYG_011-21b"/>
惆悵手書纔數日却疑蝴蝶夢莊周<lb/>
　　　次周半塘遊天台韻<lb/>
隨州詩句敵長城况復登臨逸興生瀑布泉流山自好<lb/>
柏臺公暇趣尤清洞間雲鎖人來少橋險風髙鳥度輕<lb/>
笑我塵凡欠仙骨肩輿空望晩峯行<lb/>
　　　送潘氏叔姪還湖廣<lb/>
西風吹雨正重陽征馬蕭蕭客袂涼棣蕚情知離别苦<lb/>
竹林歸念道途長南溟水闊搏鵬翼北極天髙斷鴈行<lb/>
<pb n="KR4e0160_WYG_011-22a"/>
遙想紀行詩滿巻莫將幽意弔沈湘<lb/>
　　　贈伍松月致仕<lb/>
都憲先生拂袖歸都門相餞惜光輝汀花岸草隨時發<lb/>
野鳥沙鷗信意飛海上共傳平巨冦江西猶記破重圍<lb/>
韓侯不隱留侯隱青史千秋説見㡬<lb/>
　　　送鄧二府致政歸膠州<lb/>
夢覺黄粱萬事空倚闌翹首羨㝠鴻懶從赤紱稱循吏<lb/>
擬向滄浪狎釣翁孤鶴伴吟臨夜月蹇驢䭾醉入春風<lb/>
<pb n="KR4e0160_WYG_011-22b"/>
東西路阻音書少林下知誰笑語同<lb/>
　　　題鳯圖<lb/>
虞周世逺太平稀靈鳥翩翩何處飛千載賢王時運筆<lb/>
九重聖主正垂衣雲開丹穴風初靜日上青桐露未晞<lb/>
黄髮老臣懐至治羽毛五色望來歸<lb/>
　　　題淮浦巻<lb/>
長淮之水東南流美人家在淮上頭滄波碧石有深趣<lb/>
朝史暮經無外求東風側耳聽黄鳥夜月捲簾招白鷗<lb/>
<pb n="KR4e0160_WYG_011-23a"/>
畫圖一見擬相訪何處元龍百尺樓<lb/>
　　　再和石溪<lb/>
瑤華稠疊逐人來懐抱隂沈為子開髙卧袁安甘冷落<lb/>
孤吟何遜苦摧頽寒多何奈肌生粟飲少空嗟甕有醅<lb/>
東閣莫嫌無好句眼花不辨雪中梅<lb/>
　　　齋居四首<lb/>
齋館寒燈獨不眠譙樓更鼓晩風傳夢歸戲彩花當户<lb/>
睡起推窻月在天驚鵲南飛翔夜樹征鴻北去沒春烟<lb/>
<pb n="KR4e0160_WYG_011-23b"/>
詩成欲寄同心友恐惹閒愁到客邊<lb/>
瑞靄祥光滿户庭髙瞻黼座儼威靈讃傳行禮千官肅<lb/>
工奏登歌衆樂停對越聖容深穆穆降臨神馭逺㝠㝠<lb/>
江湖翹首層霄上愁絶孤臣兩鬢星<lb/>
公庭吏散集林雅齋室端居免坐衙春滿禁城偏此地<lb/>
風傳歌管是誰家遥瞻紫極懐天表喜見彤雲䕶日華<lb/>
潦倒揚雄思獻賦却嫌詞藻近浮誇<lb/>
小齋端坐念離居佳句傳來重起予霄漢故人俱老矣<lb/>
<pb n="KR4e0160_WYG_011-24a"/>
廟堂勲業竟誰歟情同杜甫非耽酒迹異虞卿懶著書<lb/>
回首故山清夢斷三年塵土滿征裾<lb/>
　　　秦淮一覽閣二首<lb/>
好景應憐畫不如小樓非止為觀魚坐邀吟客頻登賞<lb/>
時有仙人共起居春水泛紅花落後晩山增翠雪消餘<lb/>
荔枝盧橘非真有却笑前賢賦子虚<lb/>
畫閣臨流想像題倚欄翹首覺天低名花無數侵簾入<lb/>
好鳥多情傍户啼近水迢迢經雨綠遥山隱隱拂雲齊<lb/>
<pb n="KR4e0160_WYG_011-24b"/>
從來吏隱難兼得城市還驚似澗溪<lb/>
　　　輓薛處士倒用舊韻<lb/>
雲暗天邊處士星客窻寒雨夜𡨕㝠輀車忽自京師返<lb/>
相杵懸知里社停别圃烟花懐地主草堂猿鶴怨山靈<lb/>
詩壇舊友應多在灑淚東風到户庭<lb/>
　　　贈貳尹李大人致政西歸<lb/>
數載哦松興有餘一朝解組意何如摩空倦鳥投深樹<lb/>
過雨閒雲斂太虚酒熟邀朋談往事心閒教子讀遺書<lb/>
<pb n="KR4e0160_WYG_011-25a"/>
林泉自有無窮樂肯為浮名嘆索居<lb/>
　　　東津招飲贈詩酬此謝愛<lb/>
鳥啼花發報新年對酒論詩興藹然甲第韓歐元共榜<lb/>
風流李郭更同船此時酒盞寧辭醉他日詩筒莫厭傳<lb/>
離合此生知未免笑談回首社壇邊<lb/>
　　　送唐府丞送母還鄉<lb/>
牙檣錦纜奉慈顔兩岸人誇舞袖斑京兆平刑聞一笑<lb/>
帝城迎飬記三山長江𣺌𣺌征㠶急落日亭亭去鳥閒<lb/>
<pb n="KR4e0160_WYG_011-25b"/>
畿甸焦枯望霖雨石榴花發候君還<lb/>
　　　清風亭賞牡丹次華泉韻<lb/>
上苑芳菲第一叢何年移入禮臺中堪嗟富貴非前日<lb/>
誰信清髙有舊風夜月皎如銀燭照曉烟輕似碧紗籠<lb/>
不須對此頻惆悵萬品榮枯屬化工<lb/>
　　　再次韻<lb/>
花時載酒賞芳叢感慨還生悵望中一㸃心存常向日<lb/>
數年枝老太禁風今朝相對慚衰白明早重來嘆落紅<lb/>
<pb n="KR4e0160_WYG_011-26a"/>
乘興題詩聊一笑敢嫌詞藻未能工<lb/>
　　　次華泉賞黄牡丹韻<lb/>
寶欄春曉爛生光照眼花開正艷陽唐世御袍還愛赭<lb/>
漢宫粉額盡塗黄更憐上苑風前色兼有東籬月下香<lb/>
老厭妖嬈愛清雅㡬回徐步過前塘<lb/>
　　　次仰止送周貞庵韻<lb/>
四月南風錦纜斜送行冠蓋集江涯謾嗟行役還髙詠<lb/>
共説詩壇讓大家檣櫓影揺波底月旌旗光映岸傍花<lb/>
<pb n="KR4e0160_WYG_011-26b"/>
樓船到處鯨鯢避博望虚傳海上槎<lb/>
　　　送張申臺巡撫遼東<lb/>
帝城東北是遼陽旌斾悠悠去路長千里山川歸節制<lb/>
萬年襟帶此封疆迅雷震處開聾俗甘雨零時潤瘠鄉<lb/>
見説醫閭秀無比政閒應上最髙岡<lb/>
　　　聖節習儀朝天宫次華泉韻<lb/>
風馬瀟瀟夜氣森江湖廊廟㡬闗心太平天子春秋富<lb/>
衰老孤臣感念深詞苑濫竽憐往昔奉常叨禄愧而今<lb/>
<pb n="KR4e0160_WYG_011-27a"/>
千秋金鏡無由上萬歲遥同祝夀音<lb/>
　　　次日習儀太常不預再次華泉韻<lb/>
玉宇涼生萬木森珮環趨走念同心風傳鼓角朝儀靜<lb/>
雲擁旌旗帝座深祝夀已聞頻似昔賡歌還羨不如今<lb/>
獨慚下里巴人曲難並黄鍾大吕音<lb/>
　　　東園亭上次華泉聯句韻<lb/>
細細巖風吹桂香㣲㣲江雨送新涼莫思白髪愁千種<lb/>
且對青山醉一塲舞袖輕揺秋水静歌聲髙入暮雲長<lb/>
<pb n="KR4e0160_WYG_011-27b"/>
良辰美景真湏惜屈指東籬菊又黄<lb/>
　　　和郭杏東九日韻二首<lb/>
吟苦偏愁白髮催故人何事又詩來籬邊黄菊花相對<lb/>
客裏清樽酒自開南國此時聊遯跡北扉當道正需才<lb/>
嗟予潦倒無他望獨立西風想釣臺<lb/>
重陽細讀黄花句懐抱因君一暫開杜甫當年已作客<lb/>
陶潛今日正銜盃殊方久廢登髙興青眼誰憐濟世才<lb/>
北望親闈腸欲斷塞鴻頻到少書來<lb/>
<pb n="KR4e0160_WYG_011-28a"/>
　　　送貞庵進表分韻得文字<lb/>
星占營室動天文世廟新開自聖君入賀中丞凌驛雪<lb/>
送行僚友惜江雲歌聲緩處詩初就風力柔時酒半醺<lb/>
待漏寒多不成寐鳯樓霜角㡬回聞<lb/>
　　　送寅長南屏老先生入覲用樾岡韻<lb/>
官署方歡伴食新離筵無奈便傷神三千里外朝天路<lb/>
四十年來報主身殿上諮詢瞻日月淮南歌頌記陽春<lb/>
工曹造作如星火休説寛仁舊撫巡<lb/>
<pb n="KR4e0160_WYG_011-28b"/>
　　　病歸留别諸友次浚川韻<lb/>
㡬年塵土汚華簮歸想南莊樹影深廊廟山林元異趣<lb/>
野雲沙鳥是知心不嫌鄰叟挨肩坐却恐明公枉駕尋<lb/>
沈水烟消荻簾捲綠槐髙處一蟬唫<lb/>
　　　次鳯凰臺韻<lb/>
春來閒上鳯臺遊極目長江天際流紫氣蔥蔥籠殿闕<lb/>
蒼烟漠漠羃林丘功名誰畫麒麟閣詞藻空傳鸚鵡洲<lb/>
且對青山傾綠醑莫教明月笑人愁<lb/>
<pb n="KR4e0160_WYG_011-29a"/>
　　　送陳侍郎奏績京師<lb/>
少宰朝天及早春羣公相餞集江津九霄宫殿皇都逺<lb/>
千里鶯花驛路新鳷鵲樓頭傳刻漏鳯凰池上聽絲綸<lb/>
袖中應有山公啓見説君王訪正人<lb/>
　　　齋居次韻<lb/>
南國齋居萬慮輕北辰翹首正闗情紫壇香藹通金闕<lb/>
絳節雲開下玉京樂奏笙簫傳禁衛駕回車馬隘都城<lb/>
人心歡悦天心享共賀今年大禮成<lb/>
<pb n="KR4e0160_WYG_011-29b"/>
　　　弔前溪景伯時<lb/>
車馬穿林踏曉晴山河揮涕掩荒塋𤣥堂漫刻新碑誌<lb/>
丹旐猶題舊姓名文字百年空翰苑英靈千古閉佳城<lb/>
鳯臺門外經行路彷彿鳴騶月下聲<lb/>
　　　送樾岡<lb/>
青春旌斾照長途相餞中丞赴上都聖主臨朝求治理<lb/>
逺人傾耳聽嘉謨兩淮烟水連南北三晉雲山似畫圖<lb/>
見説經過豺虎避至今歌頌滿樵蘇<lb/>
<pb n="KR4e0160_WYG_011-30a"/>
　　　送松月<lb/>
江西傳檄奏竒勲海上揚旗淨冦氛憲府論功誰並駕<lb/>
銓曹書最已前聞大同金鼓驚邊月甘肅烽烟肅隴雲<lb/>
自古全才兼將相莫教人説范希文<lb/>
　　　同年殷僉憲遷居伍松月有贈因和二首<lb/>
華居新買傍城隂流水橋南帶茂林車馬稀疎知地僻<lb/>
烟花撩亂覺春深醉扶竹杖看魚躍困倚藤床聽鳥吟<lb/>
最愛三山當户牖晚峯相對翠千尋<lb/>
<pb n="KR4e0160_WYG_011-30b"/>
不受塵埃半㸃侵誰知城市有山林鳥啼花落簾櫳靜<lb/>
月白風清苑宇深酒熟時招鄰父飲詩成閒對細君吟<lb/>
興來䇿杖園中去萬紫千紅自討尋<lb/>
　　　聞蒼谷來<lb/>
騎驢出郭俟龍湫恠事相傳説未休<hi>蒼谷擬改恠事為勝事</hi>病我<lb/>
不能遵往轍更誰堪望繼前修春風滿面形容隔華髮<lb/>
盈簮歲月遒嘉靖九年元日曉斾旌應記過懐州<lb/>
　　　贈通渭王應祥<lb/>
<pb n="KR4e0160_WYG_011-31a"/>
三十年前舊弟兄一樽相對眼偏明雲山此去依春隴<lb/>
車馬何時復帝京世易蹉跎男子志老難離别故人情<lb/>
闗中知已如相問報道新來欲避名<lb/>
　　五言排律<lb/>
　　　送王大歸通渭<lb/>
五月天方暑端居汗似漿君行胡汲汲使我意茫茫惜<lb/>
别情難巳銜恩恨豈忘先公開棨㦸賤子侍門墻禮過<lb/>
惟呼字才㣲許擅塲君時方弱冠顔色美清揚設醴情<lb/>
<pb n="KR4e0160_WYG_011-31b"/>
偏厚論文興未央暌違驚歲月今昔痛存亡雅望虚丹<lb/>
棘新阡弔白楊薤歌空涕涙芻奠阻闗梁鶚薦恢庭訓<lb/>
鸞飛入帝鄉萍蓬憐邂逅弓冶見輝光垂翅雲霄逺歸<lb/>
鞭道路長别懐方浩𣺌時事倍凄凉四海豺狼滿千秋<lb/>
鳯鳥藏偃戈空屈指漂杵㡬沾裳濟世須英俊逢時貴<lb/>
激昻到家先展墓調膳日升堂竹簡功須進棠花色並<lb/>
芳二年齊旦暮萬里看騰驤<lb/>
　　　輓貳守宋先生<lb/>
<pb n="KR4e0160_WYG_011-32a"/>
耆夀彫零盡傷心一咏詩典刑存後進風槩想當時有<lb/>
美鄉邦彦真為俊秀師賦梅才自逺渡蟻慶猶遺赤縣<lb/>
官初試青雲譽早馳髙陽留惠愛仁夀振綱維鰥寡頻<lb/>
流涕權豪愧俛眉陽城書考下顔駟轉官遲海畔僉㕔<lb/>
擢江南貳守推銓評方少愜公鬢已如絲守制還鄉里<lb/>
投簮訪故知鄒陽雖繫獄公冶竟無私未盡鵾鵬樂俄<lb/>
興鵩鳥悲歸神餘馬鬛傳世有麟兒憶昔叨京宦曾經<lb/>
仰令儀抵家公不見懐舊淚空垂寂寞生芻奠凄涼有<lb/>
<pb n="KR4e0160_WYG_011-32b"/>
道碑松楸頻注目翔鳥下髙枝<lb/>
　<lb/>
　<lb/>
　<lb/>
　<lb/>
　<lb/>
　<lb/>
　柏齋集巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>客亭類稿巻十一</head>
    <p>
<pb n="KR4d0277_WYG_011-1a"/>
欽定四庫全書<lb/>
　客亭類稿巻十一　　　　宋　楊冠卿　撰<lb/>
　　古律編一<lb/>
　　古體詩<lb/>
　　　西北有髙樓<lb/>
西北有髙樓氤氲臨大路飛簷轉春風綺忩鏁雲霧姣<lb/>
服者誰子傾城此容與娟娟長眉青不受脂澤汚娉婷<lb/>
惜不嫁恐為蕩子悞冩心汎清瑟獨不怨遲暮<lb/>
<pb n="KR4d0277_WYG_011-1b"/>
　　　東方有一士<lb/>
東方有一士不見心忡忡尺璧未足多夙好良所同永<lb/>
懷不能寐攬衣出房櫳遙夜未渠央取琴和秋蟲豈無<lb/>
時世交諒彼不相容<lb/>
　　　銅雀妓<lb/>
分盡餘香空寶奩罷臨歌舞夜厭厭清蹕不傳虚繡帳<lb/>
洞房月在西陵上玊殿塵埃閑御仗翠眉忍上平臺望<lb/>
宫車一去不復還畫羅金縷尚斑斑<lb/>
<pb n="KR4d0277_WYG_011-2a"/>
　　　赤玉簫<lb/>
玊簫早入凉王墓弓劒衣冠只同處千年邂逅出人間<lb/>
顔色聲音幸如故雲門曲譜不分明趙瑟齊竽各自名<lb/>
傳看樂府無人識此簫收聲甘棄擲<lb/>
　　　秋懷十首微雲淡河漢疎雨滴梧桐為韻<lb/>
寒蟬初停號客燕催將歸吾亦客一世去此復焉依歛<lb/>
衽聽物變著書明化機深參漆園吏渠語甚精微<lb/>
秋風不肯來如挽弓百斤忽然徑排户態度殊不文方<lb/>
<pb n="KR4d0277_WYG_011-2b"/>
深裘褐憂暮雨低行雲焚香快熟睡夢破尚微曛<lb/>
呼船下平湖山如髻鬟瞰物華逼搖落水明天淡淡中<lb/>
藏今古愁嵗月不可勘為語羊征南聲名本來蹔<lb/>
飢來詎堪忍振履商頌歌時人不料理政可著巖阿喻<lb/>
龜且曳尾勸公無渡河一朝失脚去寜得此婆娑<lb/>
古人例躬耕我坐老無㫁勇為梁父唫巳媿杜鵑喚幽<lb/>
幽桃華源尚不知有漢婦子彼何為徒使人意亂<lb/>
月上天無雲樹陰散扶疎秋聲生寂歴涼颸滿吾廬幸<lb/>
<pb n="KR4d0277_WYG_011-3a"/>
此尊有酒敢歌食無魚陶然且一醉世間各賢愚<lb/>
春秧困深寒夏穗仍愍雨書來西江西赤地掃𤓰芋墨<lb/>
數食指多坐羞長袖舞憂憂米如珠南山采薇去<lb/>
晚雲蹔垂陰零露不成滴隣牆幾好樹葉下聲䇿䇿一<lb/>
燈同夜闌此抱誰與適前身豈壁魚甘擅文字癖<lb/>
憂來扺探人衰懷小城孤解圍賴從事幾成不支梧所<lb/>
憂豈其私天髙信難呼努力加餐飯世縁久崎嶇<lb/>
幽花上籬落寒煙婘楸桐絡緯勉婦織暮色凄房櫳日<lb/>
<pb n="KR4d0277_WYG_011-3b"/>
月如跳丸蟲魚不書攻髪黒今益白脫巾成老翁<lb/>
　　　北亭<lb/>
北風無時休荒山路綿綿老馬被吹揚卻立不肯前我<lb/>
僕行且仆竟日數里間悠然欲何適正坐歸無田<lb/>
　　　感事<lb/>
我車昔載脂柳色初濯濯及歸脱征驂柳葉半黄落恍<lb/>
然僅一夢已費十晦朔祗應為客老惘惘不自覺<lb/>
　　　赴城南隠居小集<lb/>
<pb n="KR4d0277_WYG_011-4a"/>
白雨濯青山孤雲靄餘姿溶溶荒江水近岸生清漪扶<lb/>
輿出城府眷此幽人期茅茨倚林麓秀薄相參差欣兹<lb/>
蹔解帶虚白明朝曦向來旅窮徼抑鬱中懷悲相逢輒<lb/>
顧笑觴酒相淋漓春風不日去淹留我何為<lb/>
　　　悲秋<lb/>
秋色遽如許客心徒自驚盈盈露花泣䇿䇿風樹鳴别<lb/>
影詎可吊强懷不能平軒車幾時還惻愴難為情<lb/>
沄沄西江水送我沙邊舟當時送行客勉我無久留晤<lb/>
<pb n="KR4d0277_WYG_011-4b"/>
言宛如昨庭葉忽再秋人生寸心違何以消吾憂<lb/>
　　　夜坐看月<lb/>
南風掃陰翳快若誅神姦日暮天無雲月出房心間幽<lb/>
人倦蒸溽癡坐山中山連連甲子雨幸此天破慳清明<lb/>
皆我有何但窺一斑<lb/>
春泥少曽乾天漏㡬不補冥觀赤烏飛喜見長虹吐脩<lb/>
竹來清風孤光相媚嫵心神濯氷壺何必須起舞更欲<lb/>
尋斷橋前溪有飢虎<lb/>
<pb n="KR4d0277_WYG_011-5a"/>
春夏季孟間草木蔽山骨青蒼靄芳華煙霏相出沒適<lb/>
從憂患場觀化超理窟無心岫間雲有定水中月我方<lb/>
意如如誰尚書咄咄<lb/>
　　　暮景<lb/>
鞍馬來殊方祗園已秋寂虛堂耿清夜卧聽寒雨滴永<lb/>
懷平生願浩蕩誰與適愁心正紛如西風韻鄰笛<lb/>
客行無常期逺適亦有歸家人具膏沐垢髪幸一晞可<lb/>
憐兒時面坐受塞色欺看鏡恍如失功名定何時<lb/>
<pb n="KR4d0277_WYG_011-5b"/>
　　　九日<lb/>
晨風戰枯荷清霜殺髙柳人生俯仰間能得幾重九節<lb/>
序來無停己及黄花酒流落拾遺心西江獨回首<lb/>
寒花有餘馨香醪甜勝蜜紅茰爾相冝飣餖雜梨栗家<lb/>
家事行樂似恐更無日時日豈不佳人意自難詰<lb/>
凄涼少陵老梓州九日詩朝廷入夢想弟妺天一涯我<lb/>
亦困羇旅千古同其悲不忍嗅新菊惟思詠江蘺<lb/>
　　　晚思<lb/>
<pb n="KR4d0277_WYG_011-6a"/>
花意就銷歇芳樹初隂隂薄帷受清吹鳥聲幽院深感<lb/>
此時節改素標不勝簮取酒洗玊船慰我懷古心小醉<lb/>
聣落景歸盟猶可尋<lb/>
　　　久客倦遊歸憇僧坊有懷蓬居梵竺卿寂光常<lb/>
　　　不輕<lb/>
志士長骯髒曲鈎封公侯得喪亦何有賢愚同一丘日<lb/>
月如跳丸少年今白頭胡為浪自苦九折不停輈龎眉<lb/>
碧眼禪一笑萬事休遼鶴我言歸君其來與遊<lb/>
<pb n="KR4d0277_WYG_011-6b"/>
　　　冬半山間忽見桃花客云江梅己芳且約一笑<lb/>
　　　花下<lb/>
縁雲梯逕穿林麓嵗晚山寒風折木司花為我發春妍<lb/>
繁紅㡬樹驚愁目有美人兮在空谷似笑漫山總粗俗<lb/>
淡煙疎雨羅浮村萬里相將跨黄鵠<lb/>
　　　秋日麻姑山<lb/>
擲米作珠璣麻姑巳仙去滄海變桑田乾坤自今古我<lb/>
來訪靈蹤日落青山暮玊殿𤨏清秋霞裾隔煙霧户外<lb/>
<pb n="KR4d0277_WYG_011-7a"/>
黄冠師三問三不顧騎麟翳鳯凰笑指虚無路<lb/>
　　　未至池陽五里有齊山寺寺後巖石巉然縁崕<lb/>
　　　而上絶頂有翠微亭即杜樊川九日㩦壺地也<lb/>
　　　自亭而西憩集仙洞<lb/>
泉石吾膏肓佳處毎忘返㩦壺上翠微一雨秋政晚千<lb/>
巖如獻狀秀色疊層巘縁雲梯逕入危磴石偃蹇洞户<lb/>
訪真仙丹成骨己換羽化今㡬年鸞鵠若在眼<lb/>
　　　自馬當而上至壺口三鍾石蒼崖壁立下瞰層<lb/>
<pb n="KR4d0277_WYG_011-7b"/>
　　　淵湍流急甚釣叟穴其傍往來自若吾恐其為<lb/>
　　　蜚仙也故作是詩<lb/>
千崖削蒼壁萬仞臨深淵老翁立其傍習慣若自然笑<lb/>
歌驚波瀾步武生雲煙我欲從之遊結茅山之巓舉瓢<lb/>
酌天漿醉拍洪崖肩明月夜横玊共看凌波仙<lb/>
　　　古有採鞠茱萸篇而無一語及淵明長房舊事<lb/>
　　　鞠茱於此其亦有憾矣乎九日戯為鞠茱補闕<lb/>
　　　其體則凖之簡文<lb/>
<pb n="KR4d0277_WYG_011-8a"/>
落英拾秋鞠委佩紉芳蘭以其清且芬可服仍可餐呉<lb/>
茱味苦辛奚亦登君盤囊紗縈臂玊恍記汝南山黄鵠<lb/>
招不來僊子何時還<hi>茱萸</hi>
紅塵着脚雙鬢斑折腰五斗真作難巾車一去不復還<lb/>
歸卧柴桑紫翠間東籬悠然見南山欲辯忘言心自閒<lb/>
<hi>採鞠</hi>
　　　又漁社李先生寵以和篇復用韻<lb/>
南國有秋茱芳馨襲椒蘭臞儒山澤間晨霞却朝餐置<lb/>
<pb n="KR4d0277_WYG_011-8b"/>
之紅錦囊薦以黄金盤瓶乳下青雲一笑頺玉山雞犬<lb/>
聽湛浮遼鶴將自還<hi>茱萸</hi>
西風寒巖菊蘂斑索米長安行路難投休倦翼蚤知還<lb/>
袖手歸來三徑間雲屏萬疊匡廬山鶴唳猿啼千古閒<lb/>
<hi>採鞠</hi>
　　　三輔黄圖載趙飛鷰太液池結裾遊宋公雞跖<lb/>
　　　載飛鷰太液池歸風送逺曲俱謂飛鷰欲御風<lb/>
　　　仙去雜用古語戱題於後<lb/>
<pb n="KR4d0277_WYG_011-9a"/>
佽飛挾宸舟彩鷁粲雲母波涵太液秋影動靈鼉吼觀<lb/>
雲棹水擷菱蕖馮夷擊鼓羣龍趨飄飄仙袂隨風舉帝<lb/>
憐飛鷰結纓裾當時得意更深眷承恩日在昭陽殿茲<lb/>
遊奇絶冠平生三十六宫俱健羨<hi>太液結裾遊</hi>
瑶池翠水波粼粼日暮寒生碧草春阿嬌厭貯黄金屋<lb/>
來歌送逺歸風曲仙乎去故而就新歌聲嘹亮遏行雲<lb/>
黄鵠一去無消息人間有情淚沾臆<hi>歸風送逺曲</hi>
　　　秋夜唫<lb/>
<pb n="KR4d0277_WYG_011-9b"/>
洞壺漏澁秋宵永翠梧葉落敲金井錦帳香消枕玊寒<lb/>
驚迴昨夢難重省起來刁斗連營静碧雲飛下征鴻影<lb/>
蠻牋誰遣寄相思鏁忩笑剪并刀冷<lb/>
　　　秋琴詠<lb/>
巖花月彩浮井桐露珠滴悲秋適有念擁琴坐西壁古<lb/>
音拂朱弦一倡千慮滌無雲山雨飛松風寒淅瀝魚龍<lb/>
盡出聽萬籟天地寂<lb/>
　　　秋夜對酒用前韻<lb/>
<pb n="KR4d0277_WYG_011-10a"/>
夜雨急復疎簷溜秋聲滴虛堂夢乍驚青燈餘四壁牢<lb/>
愁推不去濁酒詎能滌蒲萄出西涼瓶耻無餘瀝兀坐<lb/>
倚枯木棲心寄禪寂<lb/>
　　　採芙蓉詞<lb/>
采采芙蓉華雧之以為裳自彼若耶溪登于君子堂馨<lb/>
香壓紉蘭把玩卑瓊芳佩服古無斁懷人思沅湘<lb/>
　　　商婦唫<lb/>
妾本良家子嫁作商人婦蕩子去不歸幽閨長獨守平<lb/>
<pb n="KR4d0277_WYG_011-10b"/>
生松栢心嵗晚柯葉茂飄絮亂因風肯若道傍柳朝來<lb/>
尋姪娣典衣換春酒郵籖訪水程去問夫健否白面誰<lb/>
家郎下馬清溪口却立不肯前邀妾相先後寜知天壤<lb/>
間貴賤從其偶妾身雖同塗妾心終不負<lb/>
　　　少年樂用李賀韻<lb/>
青雲年少歡娯地脆弦繁筦東風裏金狨醉倚玊驄驕<lb/>
歸去畫橋臨緑水釵梁斜嚲雲鬟墜錦帳美人初睡起<lb/>
促上紅茵飜舞袂春愁不展眉峯翠<lb/>
<pb n="KR4d0277_WYG_011-11a"/>
　　　美人在空谷<lb/>
有美人兮在空谷肌膚氷雪顔如玊珠袖輕綃巻翠雲<lb/>
日暮天寒倚脩竹自言乆住黄金屋舞遍霓裳羽衣曲<lb/>
昭陽春盡音信稀傷心暗蹙眉峯緑百年日月雙車轂<lb/>
富貴榮華如轉燭蓬海迢迢天六六馭風歸去騎黄鵠<lb/>
　　　山阿步月唫<lb/>
遊子莫何之攬衣出京華松舟逐桂檝渺然下驚波夜<lb/>
久羣動息明星耿斜河維舟亂石間步月前山阿霞佩<lb/>
<pb n="KR4d0277_WYG_011-11b"/>
凌空僊瑤章方詠歌見我若舊識問訊今如何我欲從<lb/>
之遊長嘯入雲蘿可仰不可攀髙峯鬱嵯峨<lb/>
　　　久雨新霽蚤過松竹道院復以雨歸因用汪彦<lb/>
　　　章一春畧無十日晴之句<lb/>
一春畧無十日晴竈前濈濈鼃黽生晨興登視雲霽平<lb/>
攬衣出門聊意行東風吹拂酒面醒花光掠我雙眼明<lb/>
舉頭還聽鳩婦鳴歸來有酒愁獨傾<lb/>
　　　翌日晴霽復用韻述所見<lb/>
<pb n="KR4d0277_WYG_011-12a"/>
癡雲挾雨雨不晴門外野田春水生登臨一望漭然平<lb/>
滄波十里舟可行農人<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>腹愁弗醒今朝喜見天日明<lb/>
前村相去幾牛鳴試問誰家廪粟傾<lb/>
　　　趙仲實如呉江扁舟來别因以送之<lb/>
少年結交翰墨場舉頭不覺雙鬢蒼世塗巇嶮如羊腸<lb/>
交情耐久無炎凉我今讀書松竹莊君兮去去呉淞江<lb/>
音書莫惜頻寄將新詩分我古錦囊<lb/>
　　　九月二十一夜夢至亂山叢石間出憇道傍拂<lb/>
<pb n="KR4d0277_WYG_011-12b"/>
　　　石坐古榕下仰視木杪蘿蔓凌空興欲蜚舉既<lb/>
　　　覺哦成古篇<lb/>
古榕夾道周老幹參天碧溜雨四十圍下視庭前栢垂<lb/>
根相勾聮敷䕃接南國凌寒不改柯閱人如過客山空<lb/>
秋月明路逺車塵寂清遊記昨夢危坐倚孤石矯首睇<lb/>
雲蘿雙鳬生羽翼<lb/>
　　　秦侯不調累年識者嘆息兹以規恢祕略親簡<lb/>
　　　上知有詔復其官亨衢自此發軔聞之喜甚為<lb/>
<pb n="KR4d0277_WYG_011-13a"/>
　　　作古篇<lb/>
天驕飽肉氣勇決憶昨彎弧射漢月玊闗保障烽燧驚<lb/>
豺狼塞路人蹤絶將軍方着從事衫指揮義士征河南<lb/>
設奇間道依嵩谷百戰崎嶇不解驂攻城陷陣收殊績<lb/>
捷書夜到甘泉北天子興嗟恨見晚俾將樓船護江國<lb/>
將軍擊檝誓中流英風凛凛氣横秋胡為拘縶不得逞<lb/>
歸戴南冠效楚囚一朝奮激肝膽露刺刺羞聞婢子語<lb/>
袖㩦文字㡬千言徑趨閶闔排雲去帝勅天丁下取將<lb/>
<pb n="KR4d0277_WYG_011-13b"/>
玉音誦之聲琅琅侍臣却立屏東箱奇謀創見驚未甞<lb/>
明日北門天子詔似怪十年猶不調盡還故秩問所從<lb/>
豪傑中原資號召我今塵敝黒貂裘藥裹闗心萬事休<lb/>
挑燈看劒夜無寐耿耿猶懷嫠婦憂相期談笑青油幙<lb/>
闗河去展規恢略燕然碣石與天齊為君重勒千丈碑<lb/>
　　　秋日自武林病歸漁社李使君惠以長篇誦之<lb/>
　　　再四沉疴脫然<lb/>
憶昨走京華炎曦晝方赫終日無一欣夢遶舊泉石西<lb/>
<pb n="KR4d0277_WYG_011-14a"/>
風趂驚波兹焉挂帆席千年遼鶴歸客屨户外積雕胡<lb/>
飯新炊雲腴飲甘液杞狗雜苓龜夜吠更晨吸榮華風<lb/>
中煙得喪付兒劇寜復效轅駒長鳴悲伏櫪李侯金閨<lb/>
彦氣與嵩華敵龍門世莫攀氷鑒古無匹駃騠千里駿<lb/>
晨炊共蓐食髙唫動鬼神落筆風雨疾句誦血糢糊妙<lb/>
理難致詰<lb/>
　　　古意<lb/>
渥洼天馬倈虎脊而龍膺追電籋浮雲滅没如流星絡<lb/>
<pb n="KR4d0277_WYG_011-14b"/>
以黄金鞿閑之白玊京王良驂帝御望舒引前旌朝踏<lb/>
交河氷暮清瀚海塵歸憇華山陽談笑静甲兵胡為芻<lb/>
豆拘下與駑駘并羊腸困九折鹽車縶長纓懸金方市<lb/>
駿引脰聊一鳴伯樂肯回顧價其十倍増<lb/>
</p>
<p>
</p>
  </div>
</body>
</text>
</TEI>
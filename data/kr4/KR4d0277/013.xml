<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>客亭類稿巻十三</head>
    <p>
<pb n="KR4d0277_WYG_013-1a"/>
欽定四庫全書<lb/>
　客亭類稿巻十三　　　　宋　楊冠卿　撰<lb/>
　　古律編三<lb/>
　　近體詩<lb/>
　　　庭草<lb/>
庭草凄餘碧江風吹早寒帶圍愁裏減詩律病中寛隠<lb/>
几閑留客迎門懶不冠蕭然有真處未易俗人看<lb/>
　　　别襄陽帥<lb/>
<pb n="KR4d0277_WYG_013-1b"/>
淮海棠隂巳著行却移小隊入襄陽江山尚帶戎馬氣<lb/>
齋閣遽聞編簡香自昔聲名滿梁楚向來為政壓龔黄<lb/>
風流髙出山翁上不用擎鞭問葛疆<lb/>
　　　宿前崗鋪<lb/>
老去心猶壯天邊嵗欲除喜行新過路如讀未看書溪<lb/>
水縈囘浄人家逺近居梅花正愁絶薄暮雨疎疎<lb/>
　　　暮雨<lb/>
飄飄為客久在在與春期暮雨森寒意花香閟舊枝看<lb/>
<pb n="KR4d0277_WYG_013-2a"/>
成南國老慚誦北山移已悞世縁惡懷哉歸去遲<lb/>
　　　無題<lb/>
鶯語丁寧隔曉忩露翻紅藥闘新粧玊笙莫作相思調<lb/>
猶恐春歸得見郎<lb/>
　　　記夢<lb/>
欹巖松檜轉龍蛇洞户仙人字少霞烱烱長眉非是畫<lb/>
翠翹斜倚碧桃花<lb/>
問訊人間㡬日期謂言何處是瑶池玊盃飲罷夢中醉<lb/>
<pb n="KR4d0277_WYG_013-2b"/>
不記神遊話别時<lb/>
　　　壬午雜詩<lb/>
黄屋非堯意謳歌有啟歸德參羲昊古事與漢唐非喜<lb/>
氣傳千嶂皇風浹九圍功成詎無日智勇舊沈機<lb/>
寒甚王親駕春歸敵請和北軍方擁衆小戍或投戈形<lb/>
勢中朝壯衰離偽境多燕雲可中裂豈限白溝河<lb/>
不逆强鄰詐須當報使囘君恩固寛大敵意毎嫌猜義<lb/>
舉初難廢兵端莫浪開要知情偽審往事驗方來<lb/>
<pb n="KR4d0277_WYG_013-3a"/>
闗内攻城戰淮東却敵兵敗亡初妄作狼狽坐虚名賊<lb/>
勢雖亡命君心實好生不知他日事誰築受降城<lb/>
巳分依人老猶期振袂還有愁供白髪無力買青山北<lb/>
駕方傳蹕西師已度闗孤臣憂國泪東首落餘澘<lb/>
　　　寄别友生馬千里<lb/>
秋鴻社燕㡬時休萬里無家天盡頭青蒻緑蓑今巳辦<lb/>
江湖歸去老漁舟<lb/>
瘴雨蠻烟道路賖囊書匣劒是生涯海山佳處能相憶<lb/>
<pb n="KR4d0277_WYG_013-3b"/>
好寄新詩鴈字斜<lb/>
　　　齊安<lb/>
寂寞東坡對竹樓兩公陳跡是前脩津亭倚柁還商子<lb/>
雪後獨為江上遊<lb/>
隻輪不返笑曹瞞赤壁空臨江水寒想得周郎鐃鼔競<lb/>
小喬相與對春山<lb/>
　　　病後暑退<lb/>
寛作遲留計難期嵗月功方驚䑕輩舞未覺馬群空度<lb/>
<pb n="KR4d0277_WYG_013-4a"/>
暑蘇病骨涉秋悲候蟲長江二千里只欠一㠶風<lb/>
　　　甲申嵗作<lb/>
渺渺氷雪盡欣欣花柳蘇江澄炫初日沙潤茁新蔞乆<lb/>
客亦勞止我行猶載驅乾坤如許大何處著吾廬<lb/>
急雨來排難餘蒸頓解嚴時蜩鳴露柳客燕度風簾屈<lb/>
指秋無㡬安心氣自恬夜涼都不寐落月瑩虚簷<lb/>
　　　讀杜工部集<lb/>
平生忠義不忘君末路升沈付九原千古神交真未泯<lb/>
<pb n="KR4d0277_WYG_013-4b"/>
一時人事可重論摩娑醉眼朝廷在消息他鄕弟妹存<lb/>
獨閱遺編堪墮淚秋忩燈火雨昬昬<lb/>
　　　讀親征詔<lb/>
詔語深醇告萬方便知九鼎不勞扛波臣奔走扶黄屋<lb/>
約束風濤過大江<lb/>
君王神武不恬兵氣讋中原一掃平可笑西江喜歸客<lb/>
便裝行橐待還京<lb/>
　　　塞上雪中<lb/>
<pb n="KR4d0277_WYG_013-5a"/>
雪色迷江國人誰入蔡城忩虛元自白梅破不勝清佳<lb/>
客苦難喚清尊只細傾吾衰便静退不忍浪談兵<lb/>
　　　代别張憲<lb/>
澤國春强半餘寒燕子飛絶知懸榻久故作買舟歸嵗<lb/>
月空荒老行藏有是非功名遊戯爾此意尚依稀<lb/>
老去安為客春來不着家江湖遂良覿身世入長嗟處<lb/>
死寜無地謀生信有涯分㩦感時節楊柳又藏鴉<lb/>
　　　回紋四時<lb/>
<pb n="KR4d0277_WYG_013-5b"/>
輕風透幕羅衾薄滿萼嬌紅綴小桃明月對愁縈錦字<lb/>
斷絃空暗紫檀槽<lb/>
氷盤瑩静風簾闔酪粉甞殘日影曛稜枕印紅斜玊頰<lb/>
碧山揎䄂整輕雲<lb/>
紋簟挹香餘汗粉緑眉攢恨舊愁新焚香夜拜初生月<lb/>
暮色忩紗薄霧勻<lb/>
霜驚葉落催寒曉夢破人愁覺夜長香暗折梅初㸃玊<lb/>
鏡鸞呵手試新粧<lb/>
<pb n="KR4d0277_WYG_013-6a"/>
　　　九里松六言<lb/>
風聲不㫁天籟鐘韻初知日曛人語驚飛幽鳥馬蹄踏<lb/>
破輕雲<lb/>
　　　王幹竹枕甚簡古客有得之者為賦二絶<lb/>
榮枯已熟槐安境妄幻敢藏鴻寶書一節黒甜參巳透<lb/>
漆園胡蝶浪分疎<lb/>
夜明已賜虢國姊曲肱又属東家丘娯寢有人君得計<lb/>
睡鄕留我取通侯<lb/>
<pb n="KR4d0277_WYG_013-6b"/>
　　　呉江道中<lb/>
野色蒼煙濶蓬籠宿雨開湖光與天接林彩覺春回心<lb/>
事歸雙鬢年華付一盃松江元赴海流駛更須催<lb/>
壞郭郊丘裏長橋煙浪問幽花經雨潤獨鳥受風還春<lb/>
水圍叢薄晴雲吐亂山莫將呉越恨添入二毛斑<lb/>
　　　即事<lb/>
歡悰憑淺酌衰相怯單衣詩向貧中好春從雨際歸氣<lb/>
寒憂麥瘦桑濕恐蠶饑豫學田園計他時恐願違<lb/>
<pb n="KR4d0277_WYG_013-7a"/>
人事悲懽裏交情冷暖中山林催晚計顔面久秋風有<lb/>
傳記耆舊無書問子公反闗違世久幽事亦忽忽<lb/>
未辦因人出時歌不我過墨泓雲脚亂藥鼎雨聲多三<lb/>
篾閱浮世把茆營懶窠肯將猶在舌容易説干戈<lb/>
　　　讀書<lb/>
憂世終何補忠懷悵不平收囘長太息翻作短歌行是<lb/>
事且復置今人誰可盟湘中千樹橘墨墨了餘生<lb/>
　　　題凌波采蓮圖<lb/>
<pb n="KR4d0277_WYG_013-7b"/>
綽約風姿雲霧衣波心新月映明輝更深折得清香去<lb/>
煙靄不知何處歸<lb/>
　　　歸塗春晚<lb/>
待得春歸人亦歸風花撩亂撲征衣清香十里茶䕷路<lb/>
零落珠幢對晚暉<lb/>
㸃㸃更籌清夜徂昬昬鄕月𤨏忩虚夢囘忽聽狂風雨<lb/>
明日前村花更疎<lb/>
蹔解征驂野水湄巻衣上馬夜何其客愁政自不堪説<lb/>
<pb n="KR4d0277_WYG_013-8a"/>
殘月一聲聞子規<lb/>
　　　山茶<lb/>
緑葉巃嵸襯渥丹疎林殘雪尚班班先驅特為東君至<lb/>
怕向春風桃李間<lb/>
　　　道間所見<lb/>
窄窄山腰路娟娟屋角花谿囘蔽脩竹鷗暖戱春沙<lb/>
　　　夾江<lb/>
雨洗山容净江流塞水通征塗萬烟樹行色一秋蓬黯<lb/>
<pb n="KR4d0277_WYG_013-8b"/>
澹平郊霧清徐邃谷風直須歌緩緩莫作去怱怱<lb/>
麥浪浮濃緑山眉暈逺青光風來婉娩客意獨伶俜回<lb/>
鴈鳴何許輕鷗下逺汀人家總幽隠煙雨竹門扄<lb/>
　　　漫題<lb/>
著雨林花暗敲風檻竹幽翠屏疎得夢紅葉忽驚秋<lb/>
　　　適安旅次<lb/>
山郭蕭條晚秋堂窈窕深輕寒籠暮靄横吹度疎砧叢<lb/>
竹深藏翠孤雲帶晚陰淹留有幽趣不礙短長吟<lb/>
<pb n="KR4d0277_WYG_013-9a"/>
檻蒲行碧瘦林葉得紅深客子倦長夜居人催暮砧風<lb/>
梢忩紙急月轉藥欄隂高枕已無睡寒螿休苦吟<lb/>
　　　曉思<lb/>
山鳥春猶噎城烏曉亂啼危譙初罷角落月巳催鷄地<lb/>
逈來何事家遙夢到迷片懷如許惡深覺負𤓰畦<lb/>
　　　雪後<lb/>
野日茅茨短荒村霰雪餘溪流山足裂谷逈鳥聲虚矯<lb/>
首懷新隠歸忩有舊書殘年甘飽飯何必事名譽<lb/>
<pb n="KR4d0277_WYG_013-9b"/>
　　　觀諸園接花菓<lb/>
花木聊觀化芳菲觸處同大都知嵗晚各自占春風巧<lb/>
着移根力陰争造物功化鈞均播埴此理杳冥中<lb/>
　　　寒食雨中<lb/>
無家可耐異鄕何恠底愁邊萬感多今夜雨昬山月暗<lb/>
泪痕元不減金波<lb/>
晚風一再花狼籍春去怱怱不可尋蜂蝶亦如人意薄<lb/>
便無消息到牆陰<lb/>
<pb n="KR4d0277_WYG_013-10a"/>
　　　渡口<lb/>
欲繫孤舟日己斜秋霜一岸着蒹葭若為喚得愁魂醒<lb/>
柱杖穿沙尋酒家<lb/>
　　　絶句<lb/>
東閣官梅巳退粧逺村沙柳發新黄遙知歸去西江路<lb/>
定有飛花觸地香<lb/>
忽憶前時小院歸杏花牆角兩三枝夜香燒斷黄昬月<lb/>
縹緲憐家玊笛吹<lb/>
<pb n="KR4d0277_WYG_013-10b"/>
　　　始覺<lb/>
始覺躬耕晚從誰話此情但能安食息敢復計聲名留<lb/>
滯煩書信驅馳愧友生有懷愁不盡歸鳥暮雲横<lb/>
　　　自檇李至毘陵道中<lb/>
風捲雲歸雨忽晴月輪安穏上青㝠恠來枕底流泉急<lb/>
去去短桅初不停<lb/>
朱槿碧蘆相間栽蓬棚車水過塍來茸茸秋色濃如染<lb/>
己有陂塘似鏡開<lb/>
<pb n="KR4d0277_WYG_013-11a"/>
極目雲天意巳舒迎人草樹緑扶疎望中孤塔松江近<lb/>
便有小舡來賣魚<lb/>
滿目江山無限情夫差城郭暮雲平當時不競黄池長<lb/>
一再何由致越兵<lb/>
晉陵城東窣堵坡兩尖髙並下臨河昔年曽醉鄰牆酒<lb/>
卧聽扁舟唱踏歌<lb/>
　　　癸卯春雜用古語繼呉監簿水月即事<lb/>
霜日炫晴晝意行春色隨平林花淡淡荒墅草離離竹<lb/>
<pb n="KR4d0277_WYG_013-11b"/>
徑通幽處山雲薄暮時壺觴情未極飛鞚返青絲<lb/>
　　　為谷隐和虞參議韻<lb/>
誅茅祇合老僧龕一笑欣陪塵尾談天末𡨕鴻方避弋<lb/>
遼東白豕忍懷慚折腰我已宦情薄嚼蠟誰言世味甘<lb/>
萬事轉頭俱夢幻試將此語静中參<lb/>
　　　谷隠之東芍藥酴醿涉夏尚有存者籜龍頭角<lb/>
　　　且森列于前次前韻呈九江趙使君<lb/>
衣鉢相傳書一龕晴忩時許聽名談詩成與客探囊取<lb/>
<pb n="KR4d0277_WYG_013-12a"/>
句好令人下筆慚别墅經春花未老芳畦過雨薺尤甘<lb/>
明朝更欲從公去玊版堂頭作小參<lb/>
　　　歸自淮右讀楚辭有感<lb/>
憶昔淮山戰骨髙行人持節過臨洮匣中劒氣徒干斗<lb/>
䄂裏綸鈎莫釣鼇世事從來兩蝸角男兒不遇一鴻毛<lb/>
功名槐國吾深省痛飲何妨讀楚騷<lb/>
　　　頃嵗如番禺與慶傳十六兄遇上饒後五年胥<lb/>
　　　㑹于霅時太學増置生試竟不遂志將别去理<lb/>
<pb n="KR4d0277_WYG_013-12b"/>
　　　朱方棹因詠昔人風雨對床之語慨然有感作<lb/>
　　　是詩<lb/>
囊空未辦買山錢壯志隨人祗自憐千里鄉闗愁夢裏<lb/>
㡬年踪跡瘴江邊回溪重困南摶翼異縣還尋東去船<lb/>
何日蒼崖結茅屋與君風雨對床眠<lb/>
　　　繼詩社諸友韻<lb/>
休將龜筴問窮通往事邯鄲午枕中南郭吹竽羞濫食<lb/>
北山運畚笑愚公酒邊賴有賡酬在客裏還欣臭味同<lb/>
<pb n="KR4d0277_WYG_013-13a"/>
得句不妨頻寄我從今莫效馬牛風<lb/>
　　　復用前韻且約㩦琴尋花下之盟<lb/>
吟牋寫就訊難通人在千巖紫翠中談笑尊罍有餘樂<lb/>
交遊氣概壓羣公忘年許締金蘭好佳處何妨杖屨同<lb/>
我欲㩦琴坐花底乞君妙曲奏松風<lb/>
　　　淮楚春晚病中<lb/>
絶塞驅馳有底忙病餘歸思遶江鄕鴈飛不到楚天逺<lb/>
蝶夢何堪春晝長滿地香紅初過雨一簾風絮正斜陽<lb/>
<pb n="KR4d0277_WYG_013-13b"/>
愁邊賴有新詩在强劈吟牋付錦囊<lb/>
　　　遊交廣用帳幹趙德縱韻<lb/>
家聲久矣愧長楊浪説男兒志四方鼎鼎百年半流落<lb/>
悠悠萬里益凄涼羇懷嶺表芙蓉幕歸夢江南雲水鄕<lb/>
欲訪匡廬近消息試憑征鴈到潯陽<lb/>
　　　琴久不作客問其故戯為説偈<lb/>
昭琴不鼔任虧成澤畔行唫且獨醒自信榮枯本同轍<lb/>
誰云得喪有殊形古今㡬見桑田變日月常循晝夜經<lb/>
<pb n="KR4d0277_WYG_013-14a"/>
去去來來祇如此風前别調不須聽<lb/>
　　　代秦幹上刑部張尚書<hi>津</hi>
疇昔持衡氷鑑清議刑今去刻為明坐令几閣文書静<lb/>
馴致齋居獄訟平疏闊漢朝新禁網風流廷尉舊家聲<lb/>
哀窮悼屈心如砥應笑張湯有重輕<lb/>
平生報國劒鋩寒萬里漂流困一簞貧劇方思毛義檄<lb/>
歸來却戴楚囚冠解驂舊事無人繼慟哭窮途祗自嘆<lb/>
倚伏循環知有待春回寒谷在毫端<lb/>
<pb n="KR4d0277_WYG_013-14b"/>
　　　繼朱叔謙所寄韻<lb/>
湖海三十載窮觀未見書文章耻沿襲體製薄浮虚老<lb/>
去情懷惡生平習氣除交親應笑我術業廢三餘<lb/>
　　　王鷗盟别去乆之有詩繼韻<lb/>
急槳衝煙去奚奴喚不譍清唫繼囊錦妙句琢壺氷天<lb/>
逺暮雲碧江寒秋練澄懷人心欲折愁坐對青燈<lb/>
　　　秋日懷松竹舊友<lb/>
松竹隠君子别來安穏不音書遲寄鴈風雨又驚秋金<lb/>
<pb n="KR4d0277_WYG_013-15a"/>
井葉黄落青燈人白頭客懷難着語誰共賦牢愁<lb/>
烏兔不停軌蒹葭鬢巳蒼囊空㩦古錦賦未奏長楊林<lb/>
下松風曲爐邉栢子香朝昬作禪供榮辱巳俱忘<lb/>
　　　倦遊<lb/>
歸去陶彭澤重來丁令威逢場真戯劇閱世識危機蠻<lb/>
雨沾烏帽京塵黯素衣回頭今自笑三十六年非<lb/>
　　　水亭晚坐<lb/>
煙波渺渺白鷗雙逺樹微紅襯夕陽坐久江風起蘋末<lb/>
<pb n="KR4d0277_WYG_013-15b"/>
馮夷借我一襟涼<lb/>
　　　詩僧常不輕以梅花句得名于時雪後踏月相<lb/>
　　　過論詩終夕退得二絶以謝<lb/>
十年袖裏梅花句夢遶江南煙雨村今日相看更愁絶<lb/>
天低雲淡月黄昬<lb/>
荒江落日孤鴻影逺趂幽人踏月來雪屋雲林淡相對<lb/>
月邊依約有寒梅<lb/>
　　　題張安國舎人平沙落鴈圖<lb/>
<pb n="KR4d0277_WYG_013-16a"/>
渚雲低壓雲山暮煙素横空落日斜秋老江鄕稻粱熟<lb/>
一行征鴈下平沙<lb/>
　　　九江春半雨中寒甚忽見梨花<lb/>
江城一雨春强半寒色着人芳信遲賴有梨花遮病眼<lb/>
一枝帶雨出疎籬<lb/>
　　　乙未秋賦不遂志歸寓水村<lb/>
歸來不負白鷗盟要聽雲山韶濩聲鐘鼎軒裳非我事<lb/>
從教水到自成渠<lb/>
<pb n="KR4d0277_WYG_013-16b"/>
　　　自仙潭治歸舟呈王鷗盟<lb/>
江頭重整舊漁衣觸起眠沙鷗鷺機煙渚蘆花留不住<lb/>
葉舟還趂夕陽歸<lb/>
絶嶂雲烟乍有無蒼崖茅屋近何如西風拍手喚征鴈<lb/>
恐有平安錦字書<lb/>
扁舟夜泊蓼花叢曉挂風㠶苕水東擬辦盖頭茅一把<lb/>
十年湖海浪飄蓬<lb/>
江村煙雨暗霏微正是鷗盟得句時雨後屏山展新緑<lb/>
<pb n="KR4d0277_WYG_013-17a"/>
更煩摹冩送新詩<lb/>
　　　次韻王鷗盟秋日郊居即事<lb/>
老去柴桑晝掩闗悠然得意在南山忘言妙處無人解<lb/>
目送孤鴻天際還<lb/>
不貪薏苡與明珠曳屣狂歌信杖扶誰道先生貧徹骨<lb/>
先生清處若氷壺<lb/>
松菊依然遶舊廬西風歸興動鱸魚歸來有酒輒成醉<lb/>
旋摘秋園雨後蔬<lb/>
<pb n="KR4d0277_WYG_013-17b"/>
　　　次李提舉桂花韻<lb/>
緑帷深䕶黄金粟嫵媚似嫌紅粉粧年來不作廣寒夢<lb/>
喜對孤標時踞床<lb/>
人間初未識奇木子落蟾宫秋政芳託根底事在幽谷<lb/>
要伴清都山水郎<lb/>
　　　春雨未霽有載歌姬遊道場山者<lb/>
濛濛煙雨暗空山驕馬行春翠袖寒待得春風捲雲幕<lb/>
却愁春色又闌珊<lb/>
<pb n="KR4d0277_WYG_013-18a"/>
　　　塞上與鄭將夜飲<lb/>
白髪將軍夜枕戈樓蘭未斬奈愁何挑燈看劍淚如洗<lb/>
那聽蕭蕭易水歌<lb/>
幾年京洛暗飛塵老上龍庭恨未焚安得君王倚天劒<lb/>
提㩦直上決浮雲<lb/>
　　　次韻李提舉秋日雜詠<lb/>
羊坂路歧險燕巢生計疎萍蓬三尺劒衣鉢一床書葉<lb/>
露泣金井櫩牙挂玉鈎䰟清了無寐詩思不禁秋<lb/>
<pb n="KR4d0277_WYG_013-18b"/>
　　　次歸耕堂稀字韻<lb/>
精忠貫日古來稀帷幄從容扈六飛風虎雲龍方際㑹<lb/>
故鄕未許我公歸<lb/>
神京千里鴈書稀闗塞傳聞驛騎飛報道天驕遁沙漠<lb/>
衮衣行從翠華歸<lb/>
功業汾陽千載稀龍庭單騎去如飛笑談整頓乾坤了<lb/>
黄鉞金鉦奏凱歸<lb/>
湖山春老杏花稀栁絮漫空作雪飛横槊賦詩有餘暇<lb/>
<pb n="KR4d0277_WYG_013-19a"/>
不妨倒載送春歸<lb/>
　　　又用韻<lb/>
弱水蓬山到者稀凌空須仗羽輪飛羣仙拍手山頭笑<lb/>
笑我漂零胡不歸<lb/>
窮巷無人車轍稀尋巢燕子故飛飛似嫌茅屋太低小<lb/>
廣厦千間欣有歸<lb/>
杏壇鏗爾瑟聲稀劒佩三千羽蓋飛獨對春風吟咏處<lb/>
從今願學舞雩歸<lb/>
<pb n="KR4d0277_WYG_013-19b"/>
　　　乙巳春次中隠先生韻<lb/>
宻勿籌帷今㡬春故山猿鶴尚闗情中書歴徧令公考<lb/>
樂道要從莘野耕<lb/>
種滿人間桃李春門闌舊物詎忘情江湖若也有閑地<lb/>
着我一犁春雨耕<lb/>
　　　挽葉南仲<lb/>
疇昔丈人行典型詩禮家剛方排武叔詞賦敵張華造<lb/>
膝陳經濟凝旒屢嘆嘉他年想遺烈拊髀諒興嗟<lb/>
<pb n="KR4d0277_WYG_013-20a"/>
　　　次韻王宣幹秋懷<lb/>
囊錐脱頴乆峥嶸劒氣干霄恨莫平江左方思見王𨗳<lb/>
兒曹誰敢吏淵明悲秋欲賦情難極憂國忘言酒細傾<lb/>
髙卧東山嵗將晚何如一起為蒼生<lb/>
　　　送堵脩逺歸湖城<lb/>
十載讀書松竹林壺觴歌詠有知音君今别我市朝去<lb/>
誰伴寒忩擁鼻吟<lb/>
雲卧江村煙樹林懸知出岫本無心亭臯若也有歸鴈<lb/>
<pb n="KR4d0277_WYG_013-20b"/>
得句不妨頻寄音<lb/>
　　　西樓<lb/>
平頭四十誤儒冠獨立西樓憂萬端兩鬢飄蕭半華髮<lb/>
羞將勲業鏡頻看<lb/>
　　　次韻葉無咎梔子花<lb/>
樓石山前薝蔔花品題從昔属詩家君看五字齊梁句<lb/>
句好當令屈宋衙<lb/>
　　　從郭中隠覔酒併呈張君量<lb/>
<pb n="KR4d0277_WYG_013-21a"/>
百斛龍文鼎可扛揮毫曽寄碧油幢酒兵若有三千騎<lb/>
肯向詩壇築受降<lb/>
　　　又示同志<lb/>
寂寂寥寥揚子居雲山相對一床書無人載酒問奇字<lb/>
自把殘編時巻舒<lb/>
　　　歸途用李泉野韻<lb/>
乾坤萬古㡬昬曉兔走烏飛不暫停去日荻花秋索索<lb/>
歸時芳草又青青<lb/>
<pb n="KR4d0277_WYG_013-21b"/>
　　　癸丑生朝舟行有感<lb/>
懸弧初度日鞠育念劬勞未了詩書債見輕兒女曹争<lb/>
知兩蝸角等是一鴻毛所貴盡忠孝結交英與豪<lb/>
　　　題畫扇<lb/>
斷橋流水小舟横卧看林梢素月明雙鶴不知何事舞<lb/>
風前時送九皋聲<lb/>
　　　與金陵傅漕余預鄕薦時傅兄持文衡<lb/>
著作承明近玊堂云何持節尚為郎運儲巧思蜀諸葛<lb/>
<pb n="KR4d0277_WYG_013-22a"/>
攬轡澄清漢范滂自昔謀猷資啟沃于今軍國欠平章<lb/>
商巖事業公須繼好趂春風朝未央<lb/>
鄕書憶昔獻賢能姓字曽叨天府登闕里摳衣欣附鳯<lb/>
雲程歛翼愧飛鵬流年自信一彈指末路誰憐三折肱<lb/>
若見金昆問消息為言霜鬢巳鬅鬙<lb/>
　　　繼韓尚書春日舟行韻<lb/>
河水拍堤清且漣堤聮南陌與東阡浮家泛宅苕溪路<lb/>
老却春光又一年<lb/>
<pb n="KR4d0277_WYG_013-22b"/>
蜀魄思歸晝夜啼漆園蝴蝶夢魂飛簞瓢陋巷心如水<lb/>
惟有顔淵殆庶幾<lb/>
　　　與鄂州都統張提刑<lb/>
五雲樓閣武昌宫曽挫曹瞞百萬雄今古興亡付流水<lb/>
江山彈壓賴元戎折衝尊俎笑談裏極目闗河指顧中<lb/>
凖擬明年㑹京洛為君沽酒醉春風<lb/>
貔虎雲屯細柳營旌旗號令轉精明人言郤縠詩書帥<lb/>
自有孫卿仁義兵闗塞金湯今奠枕江淮草木舊知名<lb/>
<pb n="KR4d0277_WYG_013-23a"/>
家聲凜凜漢人傑看取籌帷功業成<lb/>
江湖疇昔受恩深嵗晚漂流傷客心雨檝風㠶倦行役<lb/>
雪車氷柱少知音價髙肯羨連城璧才謭難希諛墓金<lb/>
但得扁舟從此去成虧寜復問昭琴<lb/>
　　　和京尚書上元日同禁從遊鳯山韻<lb/>
苔封石磴遶層欄欄外行厨薦玊盤座揖湖山詩興逺<lb/>
氣吞雲海酒盃寛籃輿竟日有餘樂蓮市只今無此歡<lb/>
我愧么微難接武飛牋亦欲寄青翰<lb/>
<pb n="KR4d0277_WYG_013-23b"/>
　　　洪溪口<lb/>
短短桃華宿雨餘風輕春水縠紋鋪柁師苦要貪行色<lb/>
不肯繫舡尋酒酤<lb/>
　　　臘梅四絶<lb/>
遊蜂辛苦事芳菲嚼蘂偷香釀蜜脾還被東風巧收拾<lb/>
又隨春色上南枝<lb/>
枝上編鐘萬顆垂凌寒傲視雪霜姿從今疎影暗香句<lb/>
不數西湖處士詩<lb/>
<pb n="KR4d0277_WYG_013-24a"/>
塗黄不學漢宫粧一㸃檀心萬斛香嚼蠟我今忘世味<lb/>
羞將花譜細平章<lb/>
阿嬌厭貯黄金屋洗盡鉛華兒女粧香䰟寒夜伴幽獨<lb/>
青燈相對吟胡床<lb/>
　　　同韓呉二寺丞飲西湖梅花下酒酣繼韓韻<lb/>
冉冉山雲薄暮時壺觴歌詠欲忘歸一盃且為梅花醉<lb/>
莫待梅花作雪飛<lb/>
　　　港口<lb/>
<pb n="KR4d0277_WYG_013-24b"/>
野寺雲山逈人家煙火稀水腥漁市近帆落晚風微拂<lb/>
樹昬鴉去迎<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>白鳥飛吾生樂江海猶恐與心違<lb/>
</p>
<p>
</p>
  </div>
</body>
</text>
</TEI>
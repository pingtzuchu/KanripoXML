<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>客亭類稿巻十二</head>
    <p>
<pb n="KR4d0277_WYG_012-1a"/>
欽定四庫全書<lb/>
　客亭類稿巻十二　　　　宋　楊冠卿　撰<lb/>
　　古律編二<lb/>
　　古體詩<lb/>
　　　天孫徠<hi>原註以下四首上趙丞相</hi>
珠宫貝闕天女孫膠轕璇璣緯星辰徠遊河漢儷于神<lb/>
神儲崧嶽生甫申胷中文字覷天巧黼黻帝躬臨下民<lb/>
　　　平郴蠻<lb/>
<pb n="KR4d0277_WYG_012-1b"/>
孽狐鼪鬼嘯篁竹紅綃帕首郴江曲萬牛臠炙甕行酒<lb/>
黨伍穰穰萃林藪牙璋夜半起兵符雲旗驛騎争馳驅<lb/>
搜原剔藪殱渠魁巢顛子覆苕葦枯虎臣獻凱錫珪組<lb/>
玉帛金錢充棟宇追蹤漢相不言功山河帶礪傳無窮<lb/>
　　　祀明堂<lb/>
總章備物嚴秋饗尊祖合祠規汶上宰臣恭肅相明禋<lb/>
精意潜交通肹蠁殊庭朝薦燎煙升隂雲駮落天日明<lb/>
百神駿犇風馬下休嘉協應年穀成<lb/>
<pb n="KR4d0277_WYG_012-2a"/>
　　　除闗征<lb/>
翠華憶昨臨吳津駕言直欲蘇逺民三尺土階茅不剪<lb/>
舜循堯道慈而儉姬公制國有常經什一更除闗市征<lb/>
男畊女織餘布粟却笑二吾猶不足<lb/>
　　　天孫唫<lb/>
天孫黼黻文膠轕璇璣外大巧本無為女工卑組繪胡<lb/>
為小兒女纓弁雜環佩庭羅<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>餌香設祠祈且拜臨池<lb/>
五綵絲更結相連愛<lb/>
<pb n="KR4d0277_WYG_012-2b"/>
　　　僊遊<lb/>
迢迢秋夜長娟娟霜月明隠几觀萬變頫仰周八紘人<lb/>
問厭謫墮翳鳯騎長鯨寥天排雲征髙步撫流星羣僊<lb/>
羅道周有若相逢迎旌羽絇虹蜺環珮鏘葱珩問我來<lb/>
何遲㩦手上玊京陛級扣靈𤨏班聮簉紫庭緑章奏封<lb/>
事清問殊哀矜飲之以雲腴錫之以瓊英下拜亟登受<lb/>
倐然雲霧興杳不知其所變化無留形俄頃雙青鸞銜<lb/>
牋報歸程望舒肅前驅徒御了不驚歸時夜未央仰視<lb/>
<pb n="KR4d0277_WYG_012-3a"/>
河漢横天風西南來隠隠笙竽聲鈞天認帝所昨夢愴<lb/>
難成<lb/>
　　　從李使君假記室吏<lb/>
阿㜷嘔心兒佩囊有奚奴杜陵短褐翁抄詩聼小胥我<lb/>
生味風雅古人思與俱家無儋石儲誰其供指呼主翁<lb/>
居專城鴈鶩紛庭除記史飽餘閑願言假一夫授以烏<lb/>
絲襴副之玊蟾蜍晴忩掃桐葉細字蠅頭書<lb/>
　　　倚梧歎<lb/>
<pb n="KR4d0277_WYG_012-3b"/>
白首寄人間萍泛無休日撑腸五千巻豈乏濟時術富<lb/>
貴不可期惆悵難再述日暮倚庭梧寒風聽蕭瑟<lb/>
　　　懷古<lb/>
干將補敝履鉛刀割全牛千金市駿骨鼔車役驊騮薛<lb/>
燭巳云逺伯樂不可求此理難致詰吾其賦歸休<lb/>
　　　冬十月百卉盡芳<lb/>
淳熈戊戌冬十月恰似東風三月時氷霜不變沍寒色<lb/>
溪壑次第回春姿花情柳意巳無耐紅英粉艶争紛披<lb/>
<pb n="KR4d0277_WYG_012-4a"/>
道傍牛喘不復問欲了公事真癡兒<lb/>
　　　麻姑山東涉千堆壠至射亭宿黄氏新館<lb/>
姑山鏁靈壇千阜如堆玉山回路轉間射亭見新築主<lb/>
人雅好事借我南忩宿一夢到無何夢覺黄粱熟<lb/>
　　　别鄭大用于潯陽<lb/>
子真千載士流風凜然存襟期輩古人喜見雲礽孫客<lb/>
裏青燈連夜語痛飲忘形到爾汝掀髯一笑倚胡床浩<lb/>
歌赤壁凌雲句楓葉荻花秋送客令人愁挽君君不留<lb/>
<pb n="KR4d0277_WYG_012-4b"/>
今日具扁舟我欠蓋頭茅一把何時去結雞豚社澤畔<lb/>
行唫醉復醒共看屬玉雙飛下<lb/>
　　　辛丑殘臘前一日扁舟東歸阻風馬當乞靈祠<lb/>
　　　下<lb/>
維舟桑落洲十日風和雨雨餘江波平山横眉黛嫵急<lb/>
呼黄帽郎來扣靈真宇椒桂薦芳馨魚龍忽掀舞巨浪<lb/>
拍天浮萬疊震鼉鼔淮洲十里間蜚檝不可渡三老前<lb/>
跪陳珍貝非神予願言㸃歸裝勿為神所怒我生窶且<lb/>
<pb n="KR4d0277_WYG_012-5a"/>
貧窮途一覉旅照乗乏明珠落霞有佳句稽首謝龍君<lb/>
放我扁舟去<lb/>
　　　壬寅夏五月將治嚴陵之裝欲用李長吉故事<lb/>
　　　買奚奴負詩囊以歸呈谷隠趙使君<lb/>
少年學書劒矯首睨八荒閶闔記昔遊霞佩髙頡頏一<lb/>
跌下青雲意氣乆不揚乞取平頭奴提㩦古錦囊歸釣<lb/>
富春瀨濯纓歌滄浪<lb/>
　　　壬寅仲冬晦日同吳監丞游延祥宫延祥盖和<lb/>
<pb n="KR4d0277_WYG_012-5b"/>
　　　静所居也<lb/>
霜日炫晴晝湖光掠眼明散䇿事幽討出門聊意行柳<lb/>
塘和静居宫殿若化成霞裾赤城仙笑語相逢迎雲腴<lb/>
飲甘液琅函披内經趺坐縱名談妙處俱忘形須臾啟<lb/>
靈鏁臺沼列萬楹逕路通深杳宫花不知名石泉鳴佩<lb/>
環松篁奏竽笙彷彿如鈞天音韻鏗韺䪫吾皇香案臣<lb/>
筆力雕陽春危亭倚髙寒意氣干青雲飲酣視八極神<lb/>
馳白玊京日月看跳丸羲輪忽西傾歸來十里塘問訊<lb/>
<pb n="KR4d0277_WYG_012-6a"/>
江梅英斷橋流水香一枝疎影横煙淡月昬黄清於玊<lb/>
壺氷錦囊搜好句山阿紀前盟<lb/>
　　　塡維揚<hi>原註以下四首投中隠</hi>
古人肉食無逺謀腰錢騎鶴向揚州春風十里珠簾捲<lb/>
但看竹西歌吹樓天朝選用詩書帥上策公言須自治<lb/>
屏翰堅持保障功江淮益壯金湯勢强敵不敢縱南牧<lb/>
闗塞煙迷芳草緑兒童歌舞樂昇平一曲梅花細栁營<lb/>
　　　都作院<lb/>
<pb n="KR4d0277_WYG_012-6b"/>
天子除戎戒不虞修車偹器㑹東都羽林憶昨厭弓矢<lb/>
剡木弦弧兒戯爾我公號令何精明武庫森嚴耀五兵<lb/>
威震天驕奠京邑繇漢以來真鮮及<lb/>
　　　春大閱<lb/>
波澄青海無傳箭我公獻納紆皇眷修嚴武備選車徒<lb/>
天下雖安不忘戰車如流水馬如龍甲耀日兮旌蔽空<lb/>
攙搶熒惑不敢動獨任朔方無限功天威震疊軍聲壯<lb/>
㑹見龍庭焚老上燕然碣石與天齊為公重勒千丈碑<lb/>
<pb n="KR4d0277_WYG_012-7a"/>
　　　御書東坡雪詩石刻<lb/>
殘更皎月垂半破西鄰促席寒威挫風流玊局老坡仙<lb/>
雪夜清吟躡郊賀流落人間古錦囊帝恐天丁下取將<lb/>
賡歌餘暇染宸翰奎壁昭囘龍鳯翔我公稽首拜嘉恵<lb/>
勒以堅珉貽萬世捲旗擬入蔡州城傳呼夜示呉元濟<lb/>
　　　謝人惠油炭<lb/>
青藜照天禄寶炬分金蓮榮遇不可期膏火徒自煎檠<lb/>
短無餘輝囊空無留錢一燈假鄰壁三冬廢塵編殘膏<lb/>
<pb n="KR4d0277_WYG_012-7b"/>
許沾丏繼晷欣窮年<lb/>
隂崖冷徹骨榾柮殘無煙號寒氷氏子炙背思負暄主<lb/>
君惠窮途施予無所偏爐分天地春力奪造化權和氣<lb/>
與俱游死灰欣復然<lb/>
　　　楚有<graphic n="KR4324" url="https://raw.githubusercontent.com/kanripo/KR-Gaiji/master/images/KR4324.png" mimeType="image/png"/>菜色潔而味辛夜對呉監丞飲飲酣薦<lb/>
　　　之以此恍然如在湖湘間<lb/>
山澤有臞儒骨相無食肉平生藜莧腸愧負詩書腹碧<lb/>
澗掇香芹雕盤堆苜蓿艱苦謀一飽未免窮途哭君今<lb/>
<pb n="KR4d0277_WYG_012-8a"/>
食萬錢肥甘非不足味厭五俟鯖嘉蔬列瓊玉云自楚<lb/>
中來芳辛有餘馥一笑下筯空鯨飲薦醽醁吟餘詩思<lb/>
清如行湘水曲湘君不復見直欲跨黄鵠<lb/>
　　　甲辰季冬殘臘大雪主人以糟玉面貍及尊酒<lb/>
　　　為餉<lb/>
南山白額虎暴戾日以滋納諸罟獲中食肉寢其皮文<lb/>
貍外柔順玉面而豐肌與世了無忤奚亦遭危機得非<lb/>
風味殊尊俎之所宜焚山獵獸者是以羅致之主翁厭<lb/>
<pb n="KR4d0277_WYG_012-8b"/>
肥甘鼎食嗤羣兒殷勤築糟丘遣送持酒巵于時臘將<lb/>
殘雪花一尺圍玊樓寒起粟墨突晨未炊得酒且大嚼<lb/>
勿令兒輩知<lb/>
　　　唐劉雲有所思云玉井蒼苔古院深桐花落地<lb/>
　　　無人掃因用其語集古句次韻<lb/>
西征登隴首薄暮有所思所思鬱不見殘雲傍馬飛逢<lb/>
迎少壯非吾道百壺且試開懐抱黄帽青鞋歸去來桐<lb/>
花落地無人掃<lb/>
<pb n="KR4d0277_WYG_012-9a"/>
　　　謝石佛璉大禪<lb/>
人生天地間百年如逆旅榮華風中烟富貴草頭露得<lb/>
喪能㡬何頫仰即今古師具正法眼與人一線路紛紛<lb/>
輕薄兒誰解㸃頭句冥行方索途空滿户外屨我提没<lb/>
底籃採藥空山去覿面偶相逢舉手便分付彈指了三<lb/>
生無去亦無住<lb/>
　　　寄逺曲用唐人張籍韻<lb/>
江南淡蕩煙波煖蒲萄渌漲春江滿日暮汀洲採白蘋<lb/>
<pb n="KR4d0277_WYG_012-9b"/>
芹牙出水蘭心短美人去矣隔湘江誰其贈我明月璫<lb/>
　　　癸丑仲冬十日蚤晴從中使過蓴湖未㡬風雪<lb/>
　　　交作<lb/>
黄岡之北蓴湖東湖光萬頃磨青銅樓船東下佽飛集<lb/>
牙檣十里旌旗紅魚龍震疊馮夷宫雲容倐忽變晴空<lb/>
鬖髿振袂玉妃舞雪花撩亂穿疎篷<lb/>
　　　泊舟富池乞靈祠下<lb/>
大江東南來馮夷此其宫羣山各獻狀奔走如游龍將<lb/>
<pb n="KR4d0277_WYG_012-10a"/>
軍萬人傑智勇摧姦兇草木知威名旂常紀豐功廟食<lb/>
填兹土樓閣何穹窿我來拜靈祠紅日方曈曨神烏集<lb/>
飛檣雪波捲晴空椒桂薦芳馨精誠冀感通謂言身半<lb/>
百扁舟吾欲東羞作賈胡留願借一㠶風<lb/>
　　　題郭季寛曉耕宿釣二圖<lb/>
牛角横素書春犂破朝雨鴻鵠志安知功名心自許<lb/>
羊裘晦山澤貂蟬等鴻毛直鈎道可行一釣聮六鼇<lb/>
　　　栖霞髙士以詩鳴于時方幸締交而赴玊隆之<lb/>
<pb n="KR4d0277_WYG_012-10b"/>
　　　請鶴馭西去挽之不留臨岐告别為賦二詩<lb/>
大雅久不作正音寂無聞金門栖霞僊𣲖續脩水濆學<lb/>
海障鯨波筆力扛龍文我誦錦囊句十年思見君相逢<lb/>
一盃酒和氣蒸春雲去我鼻端堊君其揮郢斤<lb/>
蛟窟蕩羣妖霞帷快飛舉横江餘鐵鎻中流屹砥柱主<lb/>
人謫仙人道學侔千古紫皇香案前棹頭不肯住亭懸<lb/>
孺子榻簾捲西山雨雞犬許同昇我欲騎鯨去<lb/>
　　　公無渡河<hi>并引</hi>
<pb n="KR4d0277_WYG_012-11a"/>
　　　　古樂府有公無渡河篇從昔詩人賦詠俱與本<lb/>
　　　　意不相侔余謂翁之勇於渡河者特以一壺之<lb/>
　　　　力為可恃遂冒險而不之恤曽不知壺之力甚<lb/>
　　　　微而河之險不可玩終遂致於淪厥軀茲亦可<lb/>
　　　　為後世鑒矣因原其指為作數語用以自警云<lb/>
河流決崑崙微禹其為魚龍門雖巳鑿犀栧孰可踰老<lb/>
翁披髪鬢如絲臨流欲渡將何之嫗止翁留翁勿渡翁<lb/>
不嫗從捨之去中流憑一壺意謂千金俱一壺勢莫支<lb/>
<pb n="KR4d0277_WYG_012-11b"/>
千金淪其軀壺兮壺兮翁之□鼉吼鯨吞方得意曲終<lb/>
哀怨冩箜篌鄰女為君雙墮淚<lb/>
　　　以浯溪磨崖頌為友人夀<lb/>
明皇蠧孽妖顛倒由禄兒真人奮靈武羣公任安危笑<lb/>
談收兩京鑾輅還京師廟社喜重安鐘簴曽不移詞臣<lb/>
有元結歌頌鐫浯溪余生千載後毎恨不同時半世看<lb/>
墨本長哦山谷詩鳴劔馳伊吾有客噤未施十年客衛<lb/>
府斗粟不療饑君今聮上閣婉畫賛籌帷眷簡隆三宫<lb/>
<pb n="KR4d0277_WYG_012-12a"/>
復始可指期持以為君夀勲名書鼎彛明年奉漢觴重<lb/>
修前殿儀摩挲古崖石更記中興碑<lb/>
　　　崧髙詩為九江趙使君夀<lb/>
　　　　崧髙維嶽美良守趙公也公以周召間平之<lb/>
　　　　才歛大恵于定江越九月政成民和課最南<lb/>
　　　　國生申盛旦歌舞誦詠者溢于塗門下貢士<lb/>
　　　　揚冠卿揆骫骳蕪陋不足以形容公之盛也<lb/>
　　　　採摭古詩語韻而歌之九頓首以薦公夀<lb/>
<pb n="KR4d0277_WYG_012-12b"/>
崧髙維嶽四方之極維嶽䧏神生此王國<lb/>
綿綿𤓰瓞莫莫葛藟周公之孫齊侯之子<lb/>
柔惠且直小心翼翼王親命之南國是式<lb/>
盡瘁以仕不懈于位四方于宣南國之紀<lb/>
之綱之紀允文允武荆舒是懲四方無侮<lb/>
旱既太甚以祈甘雨零雨其濛介我稷黍<lb/>
黍稷彧彧去其螟螣實維豐年我庾維億<lb/>
萬億及秭物其㫖矣此邦之人云胡不喜<lb/>
<pb n="KR4d0277_WYG_012-13a"/>
周邦咸喜式歌且舞于時語語厥聲載路<lb/>
其告維何自今以始俾熾而昌既多受祉<lb/>
永錫難老眉夀保魯以佐天子為周室輔<lb/>
我來自東小大稽首是用作歌以介眉夀<lb/>
　　　　崧髙維嶽十二章章四句<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>客亭類稿巻七</head>
    <p>
<pb n="KR4d0277_WYG_007-1a"/>
欽定四庫全書<lb/>
　客亭類稿巻七　　　　　宋　楊冠卿　撰<lb/>
　　雜著編一<lb/>
　　古賦<lb/>
　　　定交賦<lb/>
風栗冽兮木葉飄揺而黄落憑大江之<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞兮渺雲濤<lb/>
之噴薄山四遭兮石齒齒水膠舟兮雲容凛若彼美一<lb/>
人兮獨褰裳以長睇抱此耿耿兮夫誰可以遐寄嘻凌<lb/>
<pb n="KR4d0277_WYG_007-1b"/>
風而浩歌理蓀橈兮沿清流矚佳人兮載沉浮芙蓉衣<lb/>
兮佩崇蘭紉江蘺兮繚緑荷以為裯攬秋菊之英華兮<lb/>
擅衆芳而夷猶望咫尺而心醉兮眷此意之綢繆噫嗟<lb/>
余兮形畸影獨久矣哉不聞德人之言如處幽篁之蒙<lb/>
宻兮將從何而自燭鬱中懐之莫訴苐邅回以容與忽<lb/>
佳人反袂兮琅琅語余以好音執余手兮並余舟始詔<lb/>
余以一氣之要妙兮薦相期以寥廓之遊涉天津以晞<lb/>
髪兮攬白雲而為裘披清風之浩蕩兮飲朝露以當羞<lb/>
<pb n="KR4d0277_WYG_007-2a"/>
㡛百骸之輕蹻兮如得砭劑而疾瘳負冥鴻而跨九丘<lb/>
兮將餞老於滄洲猗歟偉歟實同氣之相求<lb/>
　　　登峴首賦<lb/>
惟荆故都㠶轂所導唐鄧襟喉巴庸環抱挾商秦之巖<lb/>
阻引湖湘之浩渺有墉峨峨奠此遐徼巋峴首於南城<lb/>
之南漢沔來趨而回繞宛彼勝槩天設地造亘萬古如<lb/>
有期徯兹辰之一眺澹平野之紆餘寓遐觀於幽杳懐<lb/>
故都於天末限南北而憎悼紛喪亂之滿前散煙雲於<lb/>
<pb n="KR4d0277_WYG_007-2b"/>
羣嶠昔羊叔子之興懐發憂端之悄悄悟混濁於此世<lb/>
感頹齡於將老斂死生以自私虞變潰之不保彼達人<lb/>
之大觀眇過空之飛鳥統萬酢於太虚一古今於昏曉<lb/>
追物祖之至遊委心源於衆妙曽何有於陟降又奚分<lb/>
於悲笑嗟倦遊之煩促載馳驅於行道困暑濕之交病<lb/>
披新涼於秋早眷結客以冩憂逮風日之清好姑自娛<lb/>
於一醉罷膏油之焚燎忽暮景之相迷尚流觴而藉草<lb/>
招明月於林端相與臨風而長嘯<lb/>
<pb n="KR4d0277_WYG_007-3a"/>
　　　君子亭賦<lb/>
　　　　時子以衆香草植於其居命名曰君子之亭<lb/>
　　　　郭友屬余賦之為作楚語<lb/>
震澤兮百里朝余隮兮西澨望幽篁兮隔水願一見兮君<lb/>
子中洲兮若英白蘋兮既盈芳菲菲兮誰采睠下女兮幽<lb/>
貞荷屋兮蓤蓋繚之兮以杜衡攬蘭茝兮紉佩薜荔纚兮<lb/>
垂纓俯麗澤兮潛鑒系寳璐兮自程麋何食兮林間鱣何<lb/>
游兮水裔承朝䕃兮芙蓉容夕飲兮佳蕙帝鄉兮悠悠望<lb/>
<pb n="KR4d0277_WYG_007-3b"/>
道兮逺遊藹衆芳兮襲予邅吾道兮夷猶紛兹世兮詭好<lb/>
然<graphic n="KR3535" url="https://raw.githubusercontent.com/kanripo/KR-Gaiji/master/images/KR3535.png" mimeType="image/png"/>傺兮多憂擷兹秀兮自媚荃獨為兮宜修願鶗鴂<lb/>
兮不鳴恐蕙草兮先秋擢繁枝兮繼佩聊偃蹇兮淹留<lb/>
　　　上留守章侍郎秋大閲賦<lb/>
　　　　司馬法云天下雖安忘戰必危聖天子規恢<lb/>
　　　　逺圗留意武備親御鞍馬閲武近郊威震戎<lb/>
　　　　夷國實幸甚秋九月留都大帥待制侍郎蒐<lb/>
　　　　明國典訓齊士卒宣上意也門下士楊冠卿<lb/>
<pb n="KR4d0277_WYG_007-4a"/>
　　　　取左氏所書魯桓公秋大閱為題賦之用以<lb/>
　　　　形容甚盛之舉其辭曰<lb/>
太昊司秋時維九月天子教田獵以習戎諸侯簡車馬<lb/>
而大閱此固國之重事禮之盛節也矧曰金陵龍蟠虎<lb/>
踞襟帶江淮控扼吳楚行殿九扉嘗留清蹕之塵而駐<lb/>
翠華之馭是曰陪都國之門戸分陜而治必時碩輔我<lb/>
公以名世真儒簡知當宁陞西清次對之華命鎮臨於<lb/>
兹土其始至也砭膏劑肓剜蝱剔蠧威恵既孚人士信<lb/>
<pb n="KR4d0277_WYG_007-4b"/>
許一如家至口訓手拊夏畦告病請禱而雨既饑而穰<lb/>
飽食安堵民大歡樂公猶祗懼謂夫害藏於隠患防於<lb/>
豫泰則大來豐乃多故雖天子接千嵗之統大臣軫四<lb/>
方之慮萬民是若百廢具舉當保治而已亂敢専文而<lb/>
廢武迺命僚佐將校鎮戍鍛礪戈矛訓齊隊伍前期戒<lb/>
飭莫予慢侮雲合水回有萬其旅法遵司馬兮既叶於<lb/>
仲冬經考獲麟兮又符於壬午月亞於良日用其剛金<lb/>
神按節玉女降霜天鏡静而雲不翳地軸清而塵不揚<lb/>
<pb n="KR4d0277_WYG_007-5a"/>
公乃衣狐貉控驌驦燦軍容閱戎行雲頹火熾山行水<lb/>
立抱地勢也窮谷雪深鬼行無跡聽號令也魚麗鱗鱗<lb/>
偃月斜斜布陣形也星隕電落鶻飜鷹擊角鬬争也胾<lb/>
肥東山釀盎淮浦犒士卒也刀布川流蠒縷蟻疊輸賚<lb/>
予也輪運蹄負轆轆驛驛肩頳汗赭懽騰笑溢杳不知<lb/>
其數抑何夥也人如虎兮馬如龍甲曜日兮車鬬風倐<lb/>
往兮忽來馳突兮奔衝軍聲沸兮山四揺陣雲捲兮天<lb/>
一空小安邑之水灌陋咸丘之火攻豈特𢷬姦心而雄<lb/>
<pb n="KR4d0277_WYG_007-5b"/>
國勢又將助殺氣而全天功也若乃金革無聲幕烏不<lb/>
驚振旅而入棠隂深明馬歸於廐士休於營令朝行於<lb/>
一日威夕遍於百城良由方伯之修職曽小試於勒兵<lb/>
皇乎哉號發令施霜慘氷冽營壘増明麾幟變色一申<lb/>
將軍之令若臨淮代尚父於朔方之時其嚴整有如此<lb/>
者屬爾櫜鞬崇我斧鉞以宰相禮受將臣謁大明上下<lb/>
之分若涼國見晉公於淮西之日其儀度有如此者淳<lb/>
熙聖人膺運龍起夢說以康兆民命相使宅百揆將以<lb/>
<pb n="KR4d0277_WYG_007-6a"/>
歸齊人之疆澡渭水之恥詩衮繡而書歸禾非我公其<lb/>
孰能與此客有銜戴殊私形容盛美聲為歌詩以獻天<lb/>
子蓋將請勒勲於鼎彛又且特書屢書於太史<lb/>
　　　紀夢<hi>并序</hi>
　　　　戊戌春孟十日夜漏下數刻夢至廣庭某官<lb/>
　　　　侍帝傍頷之使前曰帝念爾有志事功年四<lb/>
　　　　十弗克就將錫爾以官授以纂述文字職命<lb/>
　　　　下在春之仲季間既覺喜甚莫知所云楚有<lb/>
<pb n="KR4d0277_WYG_007-6b"/>
　　　　靈氛善占簭厥翌日薫沐扣之端筴拂龜卦<lb/>
　　　　得神助且告以吉之故退述顛末作紀夢篇<lb/>
　　　　越兩日獻於府下某官方秉事樞與天子進<lb/>
　　　　退天下士幸記録斯語無使南柯之槐黄梁<lb/>
　　　　之枕得肆其說而謂功名事業皆夢幻中物<lb/>
　　　　終不可期某願也<lb/>
閹茂正於孟陬兮罄萬㝢以回春隠几以觀羣動兮咸<lb/>
欣欣而向榮胡怫鬱於此懐兮若有不得其平愴嵗月<lb/>
<pb n="KR4d0277_WYG_007-7a"/>
之不吾與兮髪種種其將零編籍漁樵兮老未立乎修<lb/>
名閶闔九重兮奚昨夢之難成恍余神以遐騖兮排寥<lb/>
廓而上征鞭玉虬以騎麟兮驅望舒而撫流星扣陛級<lb/>
之靈𤨏兮拜羣仙於紫庭衆莫知予所為兮跪敷袵以<lb/>
前敶有美人兮遥相望凛而潔兮岌而長蒼玉佩兮雲<lb/>
錦裳森劔衛兮環帝傍頷之使前兮聲琅琅乞我蜚霞<lb/>
兮相與頡頏拔鯨牙兮酌天漿接武兮班行纂述兮辭<lb/>
章余將從之兮相羊彼申申訓勑兮謂必好修以為常<lb/>
<pb n="KR4d0277_WYG_007-7b"/>
聞命而回蘧然形開疑其所之南柯之槐吉日兮維戊<lb/>
命靈氛兮占其故羌紛紛兮索瓊茅筳篿以探其緒精<lb/>
誠既孚兮靈氛告余以吉語陽長隂消是曰神助二月<lb/>
之交詣於在所天其或者名騰公府我謂儒冠身焉多<lb/>
悞誠若登兹梯榮有路誓竭其愚報國士遇孰聞此言<lb/>
皇天后土<lb/>
　　　悼琴僧<lb/>
　　　　妙能大師善鼓琴戊戌秋示寂湖之覺海悼<lb/>
<pb n="KR4d0277_WYG_007-8a"/>
　　　　其音之不復傳也弔之以文其辭曰<lb/>
大音希聲聞而莫得器非所寓叩之以寂宓犧神農削<lb/>
桐為琴發揚太古之音以鳴夫至道之黙黙恊和天人<lb/>
通神明德故其聲不流漫而喧譁不沉晦而湮滅髙下<lb/>
洪纎或揚或抑汎焉雲絮之飛浮劃若勇士之赴敵千<lb/>
態萬狀變化無極御之者既足以理性而反真聽之者<lb/>
又且改容而正色此聖神製作之妙君子之所尚而衆<lb/>
人固所罕識也嗚呼哀哉師進此道殆匪一日神交古<lb/>
<pb n="KR4d0277_WYG_007-8b"/>
人於千載之上伯牙師曠相與同堂而合席碧澗猿渡<lb/>
塞門雪積落霞繽紛秋風浙瀝舞三疊之胎仙傾蒼崖<lb/>
之碎璧寄妙理於絃外一唱三嘆蓋有不可得而致詰<lb/>
者也嗚呼哀哉憶昨招提風月佳夕幅巾欵門危坐孤<lb/>
石傾耳至音襟塵消滌星河易飜不覺東方之既白遼<lb/>
鶴言歸師方寢疾一頫仰間而遽為塵跡也耶嗚呼哀<lb/>
哉師今已矣知音者稀掛琴於壁絶朱絃之松風生龍<lb/>
池之蟣蝨薦誠芻奠冩我胸臆庶㡬乎攝衣升堂廣陵<lb/>
<pb n="KR4d0277_WYG_007-9a"/>
之音復傳不愧相知於古昔<lb/>
　　　天孫對<hi>并序</hi>
　　　　天孫對者江陵楊某作也秋孟六日烏程尹<lb/>
　　　　誕毓璿源厥翌日天女之孫儷神於河漢濵<lb/>
　　　　因拾古語設為天孫對㠯祝夀嘏於無終窮<lb/>
秋孟七夕天女之孫得貞卜於𤣥龜蹈石梁而欵天津<lb/>
前期一日楊子束袵屏息再拜稽首邀祠於庭祈去蹇<lb/>
拙覷夫天巧㠯無滯於心須臾起視天宇澄清絳節朱<lb/>
<pb n="KR4d0277_WYG_007-9b"/>
幡紛紜錯落隠㣲之中若有所答曰天孫告汝吾㠯至<lb/>
巧専美於天能成文章妙合自然翌辰之良倈儷於神<lb/>
神儲崧嶽生甫及申今之聰明皎厲躡武間平惠孚百<lb/>
里平易近民者即吾所降之英若其慶㑹風雲旋乾轉<lb/>
坤力補造化輔贊彌綸復周公之禮樂作聖宋之一經<lb/>
則吾之黼黻帝躬經緯星辰亦僅足以擬其倫汝今脂<lb/>
牽問塗匡廬之隂兩及其門色辭愈温推轂發軔方且<lb/>
激西江而醒涸鱗汝其好修為常無負所知凡所欲為<lb/>
<pb n="KR4d0277_WYG_007-10a"/>
公寧汝遺况夫金薤之書瓊琚之詞千態萬狀怪怪竒<lb/>
竒特公之筆端膏馥沾丐士類推其餘而淑諸人者歸<lb/>
斯受之復何辭焉汝且拜且祈朝斯夕斯則將逢道原<lb/>
於左右續元氣之淋漓神授意取動皆得宜楊子俯伏<lb/>
聽命精誠馳騖若有所敶而莫敢遽俄有童孺青袖朱<lb/>
裳翩然而倈為之語曰積之厚者施必豐德之至者報<lb/>
必隆公方受天下重賞膺褒徳之封揭貴名於日月保<lb/>
眉夀於無終窮汝遊其藩依其垣親道德於前後亦既<lb/>
<pb n="KR4d0277_WYG_007-10b"/>
有年吾將召丹丘羽人相與講論紀懸弧之瑞以盡形<lb/>
容於言子亦欣然從之乎楊子欣悟攬衣而起欲殫所<lb/>
云莫知童子之處逡巡而退遂書其對<lb/>
　　紀述<lb/>
　　　鳳山紀行為中隠作<lb/>
鳳山枕江帶湖據東南勝㑹淳熙戊戌予自維揚入覲<lb/>
叨除羽衛公館適介其下久之周視亭宇傾圮弗支然<lb/>
未暇經畫也越七年始即冲天舊址建閣其上稍窮湖<lb/>
<pb n="KR4d0277_WYG_007-11a"/>
海之觀又明年増修大佛寺寺之石像亦既藻飾而明<lb/>
洞之右巖壑窈深古藤怪石交絡盤踞世傳唐列仙趙<lb/>
真人所宅乃闢屋置像命曰憩真於是鳯山遊觀之所<lb/>
僊佛之居視始至時為頗葺暇日領客來登因紀嵗月<lb/>
俱至者十人淳熙丙午重陽日<lb/>
　　　意泉述<lb/>
鳯山泉去治宇㣲逺暇日於東池之隅鑿井導泉將便<lb/>
利汲者始度地兵𨽻俱以為難謂其土瘠而浮下多蹲<lb/>
<pb n="KR4d0277_WYG_007-11b"/>
石累政病乎是弗克舉漫然而為泉不可及予置其說<lb/>
不問命工徒荷畚挿進隨意所指掘地越㝷尺泉脉適<lb/>
通浚而深之寒涼甘冽可飲可溉取用不竭遂名曰意<lb/>
泉云<lb/>
　　頌贊<lb/>
　　　古銅鐎斗頌為中隠夀<lb/>
　　　　淳熙丁未春嘉興漁者得秦漢間飲器於海<lb/>
　　　　鹽斷岸石斗中鶉首鼎足皤腹圓蓋有柄横<lb/>
<pb n="KR4d0277_WYG_007-12a"/>
　　　　揭取象於斗驗諸古昔其龍眠所紀杜陵銅<lb/>
　　　　鐎乎夏六月中隠先生懸弧旦是器也金堅<lb/>
　　　　質良久而勿壊可以酌酒醴葆冲粹門下士<lb/>
　　　　楊冠卿敬取為先生夀薫瀹百拜而獻頌曰<lb/>
惟北有斗斟酌元氣酒漿不挹斡乎天地智者創物尚<lb/>
象制器鶉首山立熊蹯鼎峙揭以魁柄可用酌醴在昔<lb/>
杜陵有曰馮氏名紀銅鐎芳流圖史嬴顛劉蹶陵遷谷<lb/>
異漂轉人間不知其㡬風雨剥蝕鬼神呵衛待人而寶<lb/>
<pb n="KR4d0277_WYG_007-12b"/>
出為嘉瑞我中隠君其汾陽裔再造王室維持國是坯<lb/>
冶一陶埏埴萬類海若効珍坤靈隤祉錫此大斗酌之<lb/>
罔既以介眉夀以綏福履興雍熙和垂休永世<lb/>
　　　又代馬幹水晶數珠贊<lb/>
　　　　靈山水晶堅剛純白不磷不緇巧匠斵之為<lb/>
　　　　念佛子外圓中虚繩繩貫珠寶用㩦持福徳<lb/>
　　　　無量中隠先生初度日門人馬持國敬取為<lb/>
　　　　千百夀再拜稽首而贊之曰<lb/>
<pb n="KR4d0277_WYG_007-13a"/>
天地得一以清以寧有萬不同由是而生曰聖曰賢遂<lb/>
通其故變動周流數不以數功業汾陽異姓侯王純一<lb/>
無疵既夀且康數如河沙百億千萬雖有巧厯莫窮其<lb/>
筭靈山之珍堅白膚腴繩繩相聨纍纍貫珠日用受持<lb/>
纎塵不染雷動潮音羣魔跡歛<lb/>
　　　代題入定觀音贊<lb/>
相好端嚴寂然不動淵黙雷聲羣魔震悚<lb/>
　　序<lb/>
<pb n="KR4d0277_WYG_007-13b"/>
　　　羣公樂府序<lb/>
樂府之作盛於唐自温庭筠而下或者置而不論天朝<lb/>
文物上轢漢周而其大者固已勒之金石與五三六經<lb/>
並傳於無終窮若夫騷人墨客以篇什之餘寓聲於長<lb/>
短句因以被管絃而諧宫徴形容乎太平盛觀則又莫<lb/>
知其㡬名章俊語前無古人盛麗如遊金張之堂妖冶<lb/>
如攬嬙施之袪幽潔如屈宋悲壯如蘓李蓋不但一方<lb/>
回而已也温陵曽端伯雖加裒集遺逸尚多况自紹興<lb/>
<pb n="KR4d0277_WYG_007-14a"/>
迄於今閱嵗浸久賢豪述作川増雲興絶妙好辭表表<lb/>
在人耳目者不下數十百家湮没於時豈不甚可惜余<lb/>
漂流困躓久客諸侯間氣象萎薾時有所攖拂則取酒<lb/>
獨酌浩歌數闋怡然自適似不覺天壤之大窮通之為<lb/>
殊塗也覊旅新豐既獲其助遂掇拾端伯雅詞未登載<lb/>
者釐為三秩名曰羣公詞選鋟木寓室以廣其傳得則<lb/>
書之頗無銓次惟以冦忠愍公范文正公冠篇首庶㡬<lb/>
浮靡之議無所容聲而是集之作亦得所主盟焉其或<lb/>
<pb n="KR4d0277_WYG_007-14b"/>
傳誦失真姓字訛舛識者必能詳辯若錙銖而較余則<lb/>
有所不暇云丁未中秋楊冠卿夢錫序<lb/>
　　　霧隠賦則序<lb/>
詞賦之作從古難工繇漢以來賈誼相如而下能擅聲<lb/>
稱者指未易多屈國家兩科取士詞賦得人為最盛然<lb/>
編帙所載充棟汗牛璞玉與瓦礫俱騏驥與駑駘混或<lb/>
者猶病其多且雜焉予束髪從師友遊凡文㑹課程詞<lb/>
場得雋其賦麗以則其㫖粹而明者必手自編録授諸<lb/>
<pb n="KR4d0277_WYG_007-15a"/>
生為課試凖式每一篇出人争傳誦視書肆所集誠萬<lb/>
萬不相侔猶慮夫傳之不廣而學者或未多見也鋟木<lb/>
寓室與同志共之且名曰賦則云紹熙壬子五月既望<lb/>
書於霧隠之東窻<lb/>
　　　静寄樂府序<lb/>
始余客鳯山因與静寄謝公相還往閱時既久熟其為<lb/>
人醖藉風流翩翩可喜而其文亦類之尤以樂府知名<lb/>
於時毎一篇出人争傳誦一旦過余讀李太白從陽冰<lb/>
<pb n="KR4d0277_WYG_007-15b"/>
求序文書慨然若有所感乃屬以平生所為文曰庶乎<lb/>
其有託而傳也無㡬何公有玉樓召整衣與余語拱手<lb/>
坐亡余既嘉其才哀其不遇又念其所以屬於余者為<lb/>
不苟亟請遺稿於其家則已為秦氏子取去求之不可<lb/>
復得收拾殘牋斷楮於散亡棄置中自其他詩文外僅<lb/>
得樂府七十五篇摹冩物華舒發情思俱與聲度合雖<lb/>
恢諧戱謔間見迭出往往金輝玉映敷腴潤澤無一㸃<lb/>
寒陋氣於是銓次讎校鋟木以傳或者乃謂綺靡之詞<lb/>
<pb n="KR4d0277_WYG_007-16a"/>
發人幽感君子病之不傳焉可也曽不知至理所寓何<lb/>
往而不存昔栁耆卿賦詠綺靡尤甚而有浮屠氏者歌<lb/>
所謂曉風殘月句乃於祖道契悟豁然則詞之綺靡亦<lb/>
奚病静寄之作從昔以耆卿自許晩年且嗜禪學安知<lb/>
無警悟於世者余故叙而首之以見不忘之意云公名<lb/>
懋字勉仲洛師人淳熙丙午立春日江陵楊冠卿夢錫<lb/>
序<lb/>
　　　送臨川簿張季海序<lb/>
<pb n="KR4d0277_WYG_007-16b"/>
君子之學貴乎力行不貴乎遷就商鞅說孝公以帝道<lb/>
不開悟復說以王道而未入於是變以彊國之術此遷<lb/>
就說也司馬公以修身之要三治國之要三初獻之仁<lb/>
宗次獻之英宗又獻之神宗凡此六言終始不變此力<lb/>
行說也力行之說雖若難合遷就之說雖若易從要其<lb/>
成效則有天冠地屨之不相侔是可不知所决擇而審<lb/>
處之乎張季海鄱陽竒士也胸蟠萬巻書議論谹博昕<lb/>
廷大對剴切詳盡務欲尊所聞行所知以堯舜吾君躋<lb/>
<pb n="KR4d0277_WYG_007-17a"/>
一世於㤗和之域季海誠不負所學矣有司失於選掄<lb/>
千仭翔鸞俾暫棲於枳棘間識者為之太息或又從而<lb/>
尤之曰天下之理落落者難合平平者易從與其危言<lb/>
有所拂於時孰若巽順使之甘於聽季海從宦盍亦吹<lb/>
虀於此乎僕曰不然以水旱輟耕者非良農以折閱不<lb/>
市者非良賈君子之學又豈以科目髙下遽變所守乎<lb/>
力行其說可也季海勉乎哉聖天子規恢逺圖樂聞讜<lb/>
論一旦入覲宣室羽儀天朝獻納論思建萬世長䇿似<lb/>
<pb n="KR4d0277_WYG_007-17b"/>
亦未為不遇季海勉乎哉故其贈行敬以司馬公終始<lb/>
不變之說為之請淳熙甲辰中秋日江陵楊冠卿夢錫<lb/>
序<lb/>
　　題跋<lb/>
　　　代跋御筆手詔<lb/>
淳熙十三年四月二日上以御筆手詔賜臣某臣某拜<lb/>
手稽首伏讀震懼仰惟皇帝陛下秉知人之哲得善將<lb/>
之方聖心昭明幽枉洞達旌别淑慝刑賞無僭濫雖中<lb/>
<pb n="KR4d0277_WYG_007-18a"/>
山之謗即墨之毁日至於前瞭然若鑒照龜卜曽莫容<lb/>
毫髪之欺故凡分闑外寄者俱得服勤盡瘁以効尺寸<lb/>
如臣么䯢濫叨戎行當國家閒暇時妄意先事之備嚴<lb/>
師律謹邊防蚤夜以思期有以稱上委寄夫何多仇寡<lb/>
與嘖有煩言轉而上聞仰瀆宸旒之聽臣之孤逺不自<lb/>
意全聖德隆寛曲加矜宥方其謗書來上未即譴呵及<lb/>
辯䆒曉然則賜璽書勉勵綸言温厚訓飭再三俾益務<lb/>
拊循䆒心母怠恩隆報蔑懼辱明詔臣今而後惟知益<lb/>
<pb n="KR4d0277_WYG_007-18b"/>
鞭駑蹇畢命捐軀用答乾坤之造然奎壁煥爛雲漢昭<lb/>
回色正芒寒豈臣一已所敢私揆日㳙剛登載金石庶<lb/>
使介胄之士從事疆場者咸知上意所嚮精白一心相<lb/>
勉以忠義云年月日具位臣拜手稽首謹言<lb/>
　　　代跋御書芙蓉詩後<lb/>
臣恭惟皇帝陛下精㣲之學得自聖傳昭回之光賁飾<lb/>
海宇邇者萬㡬餘暇取陳克芙蓉篇親灑宸翰以賜臣<lb/>
某奎壁絢爛龍鸞飛翔臣跪受聳觀榮懼交集竊惟詩<lb/>
<pb n="KR4d0277_WYG_007-19a"/>
人述作争自名家而屬情賦物為難工自唐以來深造<lb/>
是域者僅可一二數克之是詩興㣲而意逺典麗而豐<lb/>
腴聖人取之寓諸翰墨芒寒色正増光發輝誠詩林千<lb/>
載之幸臣叨居近屬親拜大賜深懼無以報於上是用<lb/>
刻之堅珉昭垂不朽以侈榮遇以對揚天子之休紹熙<lb/>
改元月日具位臣拜手稽首謹書<lb/>
　　　代跋御書團扇後<lb/>
皇上御極之初元規恢逺圖作新庶政易置諸將黜陟<lb/>
<pb n="KR4d0277_WYG_007-19b"/>
幽明臣分戍武昌首䝉收召晉躋巖陛典領誰何明年<lb/>
春得侍燕間天顔有喜賜之團扇奎壁煥焉臣以邊逺<lb/>
之㣲祗承天寵百拜登受欽頌聳觀竊惟字畫之興肇<lb/>
自中古龍章雲篆登載簡編國家列聖相承留神翰墨<lb/>
黼黻政化輝映日星上咸五下登三繇漢以來不論也<lb/>
皇帝陛下心傳道妙天縱聖能昭回之光下飾萬物如<lb/>
臣么䯢錫賚不遺鳯舞鸞翔増華衛府臣之蔀屋豈所<lb/>
敢私簭日㳙休勒之琬琰庸侈君賜以昭示於無窮期<lb/>
<pb n="KR4d0277_WYG_007-20a"/>
紹熙二年五月旦日具位臣某拜手稽首謹書<lb/>
　　　代跋御書酴醿詩團扇後<lb/>
臣恭惟皇帝陛下重恊帝華緝熙聖學宸章奎畫卓冠<lb/>
古今臣以介冑之㣲疊承帝寵邇者䝉恩宣宴天顔睟<lb/>
温復取黄庭堅酴醿詩特書以賜金碧焜燿龍鸞飛翔<lb/>
臣登受聳觀形容靡盡竊惟倬彼雲漢昭回於天色正<lb/>
芒寒下飾萬物此天之所以為天也於穆聖君徳叅乾<lb/>
造至誠發育與物為春而湔拂亡聊扶起春風之語尚<lb/>
<pb n="KR4d0277_WYG_007-20b"/>
有採於詩人之賦詠規模宏逺鈞播亡垠八法昭垂不<lb/>
但形諸翰墨而已臣叨膺睿眷親拜大賜無以對揚天<lb/>
子之休嘗誦周家忠厚仁及草木之詩因知卜世卜年<lb/>
而臻過厯之盛者實基於牛羊勿踐履之初今聖心所<lb/>
存配天其澤恩被動植與舜同符永孚于休以延洪億<lb/>
萬載之業又豈周家得以擬倫端筴簭龜刻之金石庸<lb/>
示歸報俾天下咸知上意云年月日具位臣某拜手稽<lb/>
首謹書<lb/>
<pb n="KR4d0277_WYG_007-21a"/>
　　　題趙康子父判院公遺帖後<lb/>
儒學貴於家傳自齊桓讀書堂上而輪扁有父不傳子<lb/>
之說然後歆向異同之論興回視曽㸃曽參對春風吟<lb/>
詠氣象相去邈矣余客臺城與趙康子定交見其筆勢<lb/>
翩翩文詞髙古意必淵源有自今得判院公遺帖殆與<lb/>
鍾王並驅而争先於是始信康子之學蓋本家傳有不<lb/>
可得而跂及者康子居大將軍幕府功名鼎來銘燕然<lb/>
頌浯溪皆甚易事他時以斯帖勒之金石不靳其傳則<lb/>
<pb n="KR4d0277_WYG_007-21b"/>
公家父子休聲令聞當並建於無終窮淳熙辛酉季冬<lb/>
二十日<lb/>
　　　題趙應之雲巢集<lb/>
右真應先生趙應之文公衢人雲谷之適孫操履文章<lb/>
俱有前人典型醖藉風流蓋今竒士也平時重然諾賔<lb/>
客從遊未始輕許可惟某辱公知為最深年未冠登公<lb/>
之門公即許為文字交終始十年一飰不相捨探禹穴<lb/>
浮沅湘放舟順流厯江淮而遍吳楚尋幽弔古一觴一<lb/>
<pb n="KR4d0277_WYG_007-22a"/>
詠無不與之俱以是得公詩文為多乾道初别公遊淮<lb/>
壖文字散逸兵間既歸未煖席公赴玉樓召遺稿為好<lb/>
事者取去求之了不可得後八年於公經行之地得其<lb/>
詩文若干釐為十巻授其子季臯季臯念其得之之艱<lb/>
重加編次以廣其傳俾後世知有所謂真應先生者庶<lb/>
不辜所期雲巢公故隠因以名集云淳熙改元莫春二<lb/>
十有四日<lb/>
　　　為陳生題度人經後<lb/>
<pb n="KR4d0277_WYG_007-22b"/>
太上以至真妙道為世津梁敷譯靈文度及一切謹鋟<lb/>
諸木普勸受持<lb/>
</p>
<p>
</p>
  </div>
</body>
</text>
</TEI>
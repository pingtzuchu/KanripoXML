<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0277_WYG_000-1a"/>
欽定四庫全書　　　　　集部四<lb/>
　提要<lb/>
　　客亭類稿十四巻　　　别集類三<hi>宋</hi>
　　　　<hi>臣</hi>等謹案客亭類稿十四巻宋楊冠卿撰冠<lb/>
　　　　卿字夢錫江陵人宋史不為立傳陳振孫書<lb/>
　　　　錄解題載有此集而亦不詳冠卿之始末故<lb/>
　　　　事蹟無可考見今以集中詩文參互考之劉<lb/>
　　　　季岑手帖云紹興初假守南徐楊君季洪為<lb/>
<pb n="KR4d0277_WYG_000-1b"/>
　　　　理椽後三十年見其子夢錫則冠卿為季洪<lb/>
　　　　之子其紀夢詩序云戊戌年四十戊戌為淳<lb/>
　　　　熈五年上推四十年則冠卿當生于紹興八<lb/>
　　　　年巳未其與傅漕詩有鄉書憶昔獻賢能姓<lb/>
　　　　字曽叨天府登句則嘗舉進士其上執政啟<lb/>
　　　　云奉命領州奪符而歸又有祭廣東主管衙<lb/>
　　　　土地文則嘗出知廣州以事罷職而姜䕫贈<lb/>
　　　　冠卿詩有長安城中擇幽棲静退不願時人<lb/>
<pb n="KR4d0277_WYG_000-2a"/>
　　　　知句則解官以後又嘗僑寓臨安者也其集<lb/>
　　　　世頗罕傳惟浙江採進書中有舊刋客亭類<lb/>
　　　　稿為巾箱小字本檢勘尚係元刻分四六編<lb/>
　　　　雜著編古律編皆所作詩文惠答客亭書啟<lb/>
　　　　編則同時名人酬贈之作不標巻數前後亦<lb/>
　　　　無序䟦而永樂大典各韻内所收冠卿之文<lb/>
　　　　尚有表牋詩餘各數十首皆刋本所未收疑<lb/>
　　　　當時本各自為編流傳既久遂有闕脱今據<lb/>
<pb n="KR4d0277_WYG_000-2b"/>
　　　　永樂大典所載以刋本參校捜輯補綴諸體<lb/>
　　　　始全謹仿原編名目釐為十四巻而惠荅書<lb/>
　　　　啟編則刪之冠卿才華清雋四六猶流麗渾<lb/>
　　　　雅張端義貴耳集載其館九江戎司時趙温<lb/>
　　　　叔罷相帥荆南道由九江守相合宴冠卿作<lb/>
　　　　致語云相公倦台鼎喜看繡衮之東歸潯陽<lb/>
　　　　無管弦且聽琵琶之舊曲温叔冄三稱道知<lb/>
　　　　其以是體擅長矣又京鏜何異李結諸帖極<lb/>
<pb n="KR4d0277_WYG_000-3a"/>
　　　　　稱其集杜之工而藁中乃無一篇則必其時<lb/>
　　　　　有别本單行而今佚之矣乾隆四十六年九<lb/>
　　　　　月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
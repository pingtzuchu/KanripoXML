<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>客亭類稿巻二</head>
    <p>
<pb n="KR4d0277_WYG_002-1a"/>
欽定四庫全書<lb/>
　客亭類稿巻二　　　　　宋　楊冠卿　撰<lb/>
　　四六編二<lb/>
　　表<lb/>
　　　代騎帥謝皇帝表<lb/>
充員外閫曽徴副貳之勞分衛周廬遽冒淮河之列恩<lb/>
隆施渥感極涕零臣某中謝伏念臣頃以朴忠誤塵任<lb/>
使鯨波萬里嘗灰赤壁之舟蟻聚三湘復剪潢池之盜<lb/>
<pb n="KR4d0277_WYG_002-1b"/>
幸雖天與才匪時宜居多蹇剥之憂倍費乾坤之造自<lb/>
叨易命来佐成師深虞浮食之罔功敢冀出綸而示寵<lb/>
矧此騎兵之籍總夫龍㨗之軍近城南尺五之天既許<lb/>
親於帷幄借堦前方寸之地亦可罄厥謀猷斯自信之<lb/>
未能實莫知其所措兹盖伏遇皇帝陛下智勇天錫輝<lb/>
光日新謂臣賦分數竒雖乏虎頭之骨相憐臣㨿鞍可<lb/>
用或酬馬革之願言俾聨三衛之華式謹諸騶之訓臣<lb/>
敢不精白承徳展布事君衛社稷而執干戈仰賛規恢<lb/>
<pb n="KR4d0277_WYG_002-2a"/>
之畧脩車馬而備器械更歌復㑹之詩<lb/>
　　　代母封内郡夫人謝表<lb/>
小人有母久託廕於中闈眀命自天兹進封於内郡綸<lb/>
言頫暨蔀室増華臣某中謝伏念臣母某氏運際飛龍<lb/>
光依䄖翟旋慶坤儀之受策嘗叨宸綍以䟽榮敢覬誤<lb/>
恩洊躋名邑兹盖伏遇皇帝陛下至仁天覆盛徳日新<lb/>
推敬老之心而及人以齊家之誠而治國爰頒殊渥首<lb/>
畀外姻臣敢不祗恊母心上承天寵事君親而兩盡恪<lb/>
<pb n="KR4d0277_WYG_002-2b"/>
修臣子之恭兼忠孝而獨全仰副聖神之訓<lb/>
　　　代謝修奉使回叙復永州防禦使表<lb/>
董因山之役誤簡眷知疏出綍之恩遽叨甄復施隆効<lb/>
蔑感劇涕零臣某中謝伏念臣識昧知人法從鎸秩雖<lb/>
歴時之云久曽救過之未能丹去鼎湖命閟衣冠於喬<lb/>
嶽地仍禹穴會臻玉帛於塗山顧領校以何功乃憫勞<lb/>
而示寵懇辭弗獲傴受奚勝兹盖伏遇皇帝陛下賞罰<lb/>
無私黜陟有序謂貶階三等街亭本謬舉之非而置邑<lb/>
<pb n="KR4d0277_WYG_002-3a"/>
萬年櫟陽有囚徒之赦爰載稽於官簿俾復正於兵防<lb/>
臣敢不銘佩恩榮力圖稱塞觀近臣以其所主苟或補<lb/>
於眀時舉其官惟爾之能庶無慙於古訓<lb/>
　　　代謝改除到任表<lb/>
邉徼承流方叨誤寵宸綸易命復畀近州仰睿眷之曲<lb/>
成拊㣲躬而深幸臣某中謝伏念臣愚無一得慮乏寸<lb/>
長罔功莫副於使令薄命且更於憂患詎意掄材之末<lb/>
謬應保障之求望河陽之雲靡遑將母近長安之日仍<lb/>
<pb n="KR4d0277_WYG_002-3b"/>
俾臨民恵大不貲恩深曷報兹盖伏遇皇帝陛下天臨<lb/>
廣宇器使羣工謂臣嘗綰縣章粗知牧養察臣曩将使<lb/>
指或任布宣簡此殊私責之共理臣敢不問民疾苦布<lb/>
政中和務勸農桑少致阜蕃之效俾安田里庶消愁歎<lb/>
之聲<lb/>
　　　代兵帥謝到任表<lb/>
領兵閫外久負空餐典衛巖除遽叨殊渥懇辭莫獲傴<lb/>
受奚勝臣某中謝伏念臣猥以凡才出際興運當慈皇<lb/>
<pb n="KR4d0277_WYG_002-4a"/>
之御極屢玷使令逮上聖之繼眀復膺眷簡兹頒召節<lb/>
入覲昕庭曽無造膝之嘉謀敢覬出綸之誤寵矧惟衛<lb/>
府遴選英豪必求文武之兼資寜許弟兄之相繼孰云<lb/>
隆委併萃一門兹盖伏遇皇帝陛下立武有常知人善<lb/>
任謂臣久居軍旅粗眀訓閲之方察臣有志事功頗謹<lb/>
亷隅之行俾親帷幄獲侍冕旒臣敢不思答龍光益鞭<lb/>
駑蹇脩車馬而備器械恊贊宏規清宫禁而謁寢園力<lb/>
圖後效<lb/>
<pb n="KR4d0277_WYG_002-4b"/>
　　　代池州守謝到任表<lb/>
分郡國之寄已愧罔功辱神聖之知洊叨錫命拜恩甚<lb/>
厚揣分奚勝臣某中謝伏念臣儒業匪優家聲弗紹取<lb/>
平平之策於定逺詭曰治民書下下之考於陽城拙於<lb/>
為政自玷儀曹之第屢懷太守之章當夀皇責實之朝<lb/>
及陛下勵精之日借玉階方寸之地三造眀廷近威顔<lb/>
咫尺之天累勤睿奬銘佩丁寧之訓誓殫撫字之勞惟<lb/>
是池陽甲夫江右方采薇之遣戍有細栁之連營於此<lb/>
<pb n="KR4d0277_WYG_002-5a"/>
承流難乎稱職必威愛久濟無兵民二者之分則上下<lb/>
相安遂湖山千里之樂宜得才能之士以兼御牧之權<lb/>
孰謂臣愚可宣徳意兹葢伏遇皇帝陛下鼎新萬化器使<lb/>
羣工審政理之後先知吏治之得失修内攘外視邦選<lb/>
侯謂臣嘗備於使令察臣粗諳於牧養責之共理因以<lb/>
程能臣敢不勸課農桑奉行詔令問民疾苦既消愁歎<lb/>
於里閭寛上顧憂更盡撫綏扵軍旅庶幾一得仰答萬<lb/>
分<lb/>
<pb n="KR4d0277_WYG_002-5b"/>
　　　代兵帥謝到任表<lb/>
領祥刑之寄洊辱誤㤙分外閫之權遽叨易命退惟忝<lb/>
冒深積凌兢臣某中謝伏念臣末學亡庸孤忠自許鳴<lb/>
劔抵掌而馳伊吾之北誓不俱生平齊下趙而㑹滎陽<lb/>
之西戰思必克粤從去國久負空餐邉徼承流雖粗消<lb/>
於愁歎古誼决獄曽莫著於平反敢期嚴召之臨更畀<lb/>
成師之重眷此池陽之要地控夫江左之上游挈保障<lb/>
而措之安師徒習教挫天驕而奪之氣精神折衝孰謂<lb/>
<pb n="KR4d0277_WYG_002-6a"/>
臣愚可司兵柄兹盖伏遇皇帝陛下規恢逺畧並用羣<lb/>
才謂臣久在兵間粗眀戰守察臣曩将使指靡憚馳驅<lb/>
簡此殊私錫之茂渥臣敢不䖍脩武備仰答睿知安邉<lb/>
境以立功名或庶幾於良将謁寢園而清宫禁尚克復<lb/>
於神京<lb/>
　　　代邉帥謝賜銀合夏藥表<lb/>
六月徂暑念兹玉塞之連營一札細書錫以寶奩之名<lb/>
劑拜恩甚渥揣分奚勝臣某中謝伏念臣猥以凡才誤<lb/>
<pb n="KR4d0277_WYG_002-6b"/>
膺遴選功名未立惟期馬革以褁屍齒髪寖衰詎知鴻<lb/>
寶之為秘敢意眷懐之厚特頒御府之珍兹盖伏遇皇<lb/>
帝陛下以徳行仁對時育物寓均調於藥石均休戚於<lb/>
臣工屬當三伏之炎歊爰逮萬金之殊品臣敢不恪勤<lb/>
職守思報恩榮推君賜而慰士心仰副睿慈之訓共武<lb/>
服以定王國冀成薄伐之勲<lb/>
　　　代邉帥謝賜銀合蠟藥表<lb/>
郵傳綸命恩賁寶奩當此祁寒錫之靈劑祗荷殊常之<lb/>
<pb n="KR4d0277_WYG_002-7a"/>
眷益増小已之榮臣某中謝伏念臣兵昧十全慮無一<lb/>
得屬歌采薇而遣戍俾屯細栁以備邉䕶風寒如七尺<lb/>
之軀思以上策而自治陋疾病求三年之艾不知先事<lb/>
以為圖方憂臣力之㣲敢希君賜之寵兹盖伏遇皇帝<lb/>
陛下規恢逺畧並用羣才謂臣無薏苡之疑夙勵飲氷<lb/>
之節而年乏昌陽之助或有負薪之憂藥膏盲於未然<lb/>
之前延齒髪於将衰之際臣敢不欽承褒詔上體眷懐<lb/>
彊輔精神與士卒而同甘苦力圖報効安邉境以立功名<lb/>
<pb n="KR4d0277_WYG_002-7b"/>
　　牋<lb/>
　　　賀皇太后加上尊號牋<lb/>
聖子愛親謹慈闈之定省神孫繼志奉顯冊以尊榮振<lb/>
古未聞於斯為盛臣某中賀恭惟夀聖皇太后殿下徳<lb/>
齊天極厚合坤元蕩蕩難名有成功於堯帝亹亹不巳<lb/>
生令聞之文王母儀備著於三朝内治廣刑於四海綏<lb/>
多福而緝純嘏延洪有道之孫建顯號而施尊名揚厲無<lb/>
前之績慶儀昭舉歡聲沸騰臣領戍陪都逢時亨㑹眉<lb/>
<pb n="KR4d0277_WYG_002-8a"/>
夀無有害願𢋫魯侯燕喜之詩大徳必得名更誦戴記<lb/>
中庸之義<lb/>
　　　冊寶禮畢賀皇太后牋<lb/>
受帝祉施於孫尊居太極有聖徳得其夀昭揭鴻名典<lb/>
冊誕敷臣民胥賀中賀恭惟皇太后殿下輔成内治宏<lb/>
濟中興厯數無疆方衍東朝之慶福慈兼備肇新長樂<lb/>
之儀端䇲卜龜䖍諏上日範金鏤玉舖張閎休亘古昔<lb/>
以未聞編詩書而無愧臣叨居戎閫阻逺闕庭與羣臣<lb/>
<pb n="KR4d0277_WYG_002-8b"/>
前殿奉巵莫陪班列歌億載萬年為母惟有聲詩<lb/>
　　　慶夀禮成賀太上皇后牋<lb/>
寶冊對揚方増崇於顯號玉巵親捧爰肇舉於慶儀喜<lb/>
溢宫庭歡騰海宇竊以天地合徳悠久無疆日月齊眀<lb/>
照臨不息五百年聖人乃出三萬嵗慈母亦然恭惟尊<lb/>
號太上皇后殿下尊恊宸居厚隆坤載思齊所以聖豈<lb/>
惟繼太姒之音天保莫不増将克配周王之夀太上有<lb/>
從心之適慈闈偕難老之祥垂休無窮自今以始臣濫<lb/>
<pb n="KR4d0277_WYG_002-9a"/>
分邉寄阻造闕廷建有極錫厥庶民祗仰贍於徳教受<lb/>
介福於其王母願益固於夀祺<lb/>
　　　皇后受冊命代張帥賀太上皇后牋<lb/>
主王化之基必先内治錫家齊之訓首正中闈中賀竊<lb/>
以文母興周至子孫而受帝祉虞嬪居汭繇厯數之在<lb/>
舜躬稽盛事於前聞幸今日之親見恭惟太上皇后殿<lb/>
下徳齊天極慶衍宗祊母儀昔奉於東朝備罄旨甘之<lb/>
養道化兹行於南國悉因付託之規爰贊睿謀以詔嘉<lb/>
<pb n="KR4d0277_WYG_002-9b"/>
禮臣叨分戍役適際㑹通嗣其徽音喜頌思齊之聖錫<lb/>
之純嘏更歌燕喜之詩<lb/>
　　　賀皇后受冊禮牋<lb/>
儷尊宸極正位宫闈顯冊對揚徽音益振臣某中賀恭<lb/>
惟皇后殿下發祥於逺作合自天車輿加重翟之華寶<lb/>
鈕賁範金之飾謁見祖廟喜諧神人臣適際昌期祗深<lb/>
善頌二南正始已基立於太平萬夀無疆永輔佐於君<lb/>
子<lb/>
<pb n="KR4d0277_WYG_002-10a"/>
　　　代賀皇后牋<lb/>
重華恊帝誕受丕基太姒嗣音尊崇儷極中賀恭惟皇<lb/>
后殿下順承乾徤徳合坤柔成孝敬而厚人倫以婦道<lb/>
而化天下輔佐君子舖張閎休修至養於東朝揭隆名<lb/>
於重慶若稽載籍盖未前聞臣阻逺眀庭欣逢盛舉不<lb/>
一書而止方闡彌文呼萬嵗者三敢伸善頌<lb/>
　　　賀夀成皇后牋<lb/>
贊與子之謀宻傳神器盡事親之道昭揭隆名亘古未<lb/>
<pb n="KR4d0277_WYG_002-10b"/>
聞於今獨見臣某中賀恭惟夀成皇后殿下慈儉為寶<lb/>
清眀在躬思念憂勤輔成孝敬謂堯綱命舜本一道以<lb/>
相承而文母興周有徽音之是嗣章至尊而舒盛徳登<lb/>
顯冊以揚鴻休喜溢宫闈歡騰海宇臣際熈朝之極治<lb/>
覩盛事之殊常燕翼子以貽謀已慶皇圖之永有大徳<lb/>
而必夀更祈帝祉之増<lb/>
　　　代謝皇太子賜頥真二字牋<lb/>
前星炳煥光賁琳宫片語褒嘉寵膺衮字臣某中謝伏<lb/>
<pb n="KR4d0277_WYG_002-11a"/>
念某見聞甚淺朴野亡庸修身其徳乃真固所願學觀<lb/>
頥養正則吉豈曰能為敢覬特書俾名寓宇兹盖伏遇<lb/>
皇太子殿下多能天縱懋徳川冲推其土苴之餘見於<lb/>
文辭之表筆精墨妙卓冠羣倫色正芒寒下飾萬物故<lb/>
雖一介亦被殊榮某敢不寶為不朽之傳用答非常之<lb/>
眷刻之金石以昭河洛之禎祥藏諸山川當使鬼神而<lb/>
訶䕶<lb/>
</p>
<p>
</p>
  </div>
</body>
</text>
</TEI>
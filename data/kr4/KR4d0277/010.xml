<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>客亭類稿巻十</head>
    <p>
<pb n="KR4d0277_WYG_010-1a"/>
欽定四庫全書<lb/>
　客亭類稿巻十　　　　　宋　揚冠卿　撰<lb/>
　　雜著編四<lb/>
　　疏文<lb/>
　　　韶州曹溪南華寺修造疏<lb/>
救世醫王鉢囊猶在無塵明鏡針芥相投信器宻傳宗<lb/>
風益振歸卧曹溪深處静聽韶石遺音栢子枝頭已㑹<lb/>
祖師之來意梅花嶺上任傳春信於行人遂令東土兒<lb/>
<pb n="KR4d0277_WYG_010-1b"/>
孫盡識真身面目逮長蛇之肆毒暨囬禄之興妖碓磨<lb/>
沉淪俱化荆榛之域鐘魚寂寞僅餘瓦礫之場棟宇一<lb/>
新龍象咸慶惟兹器用之餙與夫埏埴之工計匠何啻<lb/>
百金為山尚虧一簣衆力成就如令九仭廢井及泉末<lb/>
後慇懃更㸔羣兒聚沙成塔<hi>原註劉禹錫云逹磨救世如大醫王</hi>
　　　請僧住北塢五思庵疏<lb/>
佳城葱鬱籜龍千尺欲參天紺宇靚深𤣥豹一班方隠<lb/>
霧副兹虚席得最上乗某人熟世諦而萬法皆圎悟真<lb/>
<pb n="KR4d0277_WYG_010-2a"/>
空而一塵不染鴈沉寒水影奚礙於去留月映碧潭光<lb/>
無分於表裏眷北塢之泉石拱西山之煙雲不須露影<lb/>
藏身便好逢場作戯粥魚齋鼓豈惟香火之一新襌版<lb/>
蒲團自可晨昏而穩坐當仁不讓毋事牢辭<lb/>
　　　鷗盟先生王彦和疏<hi>并引</hi>
　　　　鷗盟先生王彦和年八十餘老矣詩益王而<lb/>
　　　　身益貧病卧馬頭村家四壁立啼號之聲相<lb/>
　　　　聞友人楊某為作數語謁鄉里朋從及名公<lb/>
<pb n="KR4d0277_WYG_010-2b"/>
　　　　巨卿之髙義者庶㡬聞而興念激餘波沾丐<lb/>
　　　　之俾延桑榆之暮景云<lb/>
竊以作北牎之唫不及杯水緩西江之激其枯鮒魚鷗<lb/>
盟先生家乏儋儲室如懸罄瓊琚玉佩雖大放於厥辭<lb/>
紫鳯天吳或倒披於短褐年餘八十老矣誰與升斗活<lb/>
之草真卿乞米之書實艱懃之末濟為魯肅指囷之舉<lb/>
尚富貴之毋忘髙義不遺交情斯見<lb/>
　　㛰書<lb/>
<pb n="KR4d0277_WYG_010-3a"/>
　　　代陳季海荅張氏書<lb/>
䕃聨桑梓欽一時閥閱之隆契合金蘭本累世婚姻之<lb/>
舊洊䝉嘉好詎敢固辭伏承某人師友淵源見聞博洽<lb/>
而某女某人習專絲枲秀乏閨房豈若而人能配君子<lb/>
卜齊姜之育既誤聞龜筮之從依張耳之賢庶永遂門<lb/>
墻之託<lb/>
　　　代姚澗叟回王計議書<lb/>
將之儒雅夙欽王謝之家重以婚姻兹結劉范之好雖<lb/>
<pb n="KR4d0277_WYG_010-3b"/>
幸得東牀之俊自慙非北里之豪誤諧鳴鳯之占逺辱<lb/>
朶雲之貺以幣帛箱篚將其意益増圭篳之光無榛栗<lb/>
棗脩告乎䖍終愧瓊瑶之報徒深感佩罔既剡裁<lb/>
　　　代趙應之回蘇經略書<lb/>
令德有後遹追孔李之盟同官為僚載結潘楊之睦時<lb/>
方多故曰未有家庸先馳尺素之書庶早遂終身之託<lb/>
乃勤幣帛増賁衡茅婚姻以時已合好於二姓歡欣如<lb/>
一尚偕老於百年喜溢于衷言不盡意<lb/>
<pb n="KR4d0277_WYG_010-4a"/>
　　　為帳幹與王氏書<lb/>
儒雅醖藉夙欽王謝之家兄弟婚姻兹結潘楊之睦合<lb/>
好二姓徼福前人伏承令女某人姆訓素嫻閨門挺秀<lb/>
某弟某勲名未立湖海倦遊方採蘋興南澗之思而坦<lb/>
腹與東牀之選齊大非吾偶也雖莫遂於牢辭平固長<lb/>
貧者乎或可酬於垕德<lb/>
　　　又代王户與李司理書<lb/>
同官為僚方遂聨於王事二姓合好兹乃締於姻盟託<lb/>
<pb n="KR4d0277_WYG_010-4b"/>
契云初占辭敢後伏承某人素嫻姆訓挺秀閨門而某<lb/>
第幾男某㓜讀父書粗聞詩禮雖際有家之願實深非<lb/>
耦之慚諾重百金既協鳯占之吉幣陳五兩庸修鴈奠<lb/>
之恭誠意是將凟尊為懼<lb/>
　　祭文<lb/>
　　　代永思陵修奉使副正月六日渡江祭江神文<lb/>
充員修奉䕶役園陵提兵吏渉江自今以始惟神受職<lb/>
相兹役事俾徃來善濟無驚波之虞則亦惟神之休<lb/>
<pb n="KR4d0277_WYG_010-5a"/>
　　　又代修奉司櫕宫路祭文<lb/>
赤符受命黄屋非心退居大庭之間訪道崆峒之上得<lb/>
青丘之真訣方茂介於夀祺乗白雲於帝鄉遽遐躋於<lb/>
霄極聖心永慕孝思無窮日月有時灞水象漢陵之制<lb/>
人徒不變稽山惟禹穴之仍仙域肇新神靈警侍臣等<lb/>
䝉恩䕶役庇職罔功建地因山寅奉制言之懇懇踰梁<lb/>
下阪忍瞻羽衛之煌煌望龍髯而莫攀抱烏號而抆涕<lb/>
　　　又梓宫發引路祭文<lb/>
<pb n="KR4d0277_WYG_010-5b"/>
德盛五帝功冠百王基緒重興厯服無疆退居大庭尊<lb/>
為上皇漢殿稱觴其樂未央非心黄屋乗雲帝鄉弓劔<lb/>
遐遺臣民感傷衣冠閟藏喬山之陽萬嵗千秋皇圖永<lb/>
昌<lb/>
　　　又代鄂渚路祭文<lb/>
國有大憂朝晡臨于庭臣子之義當然也屬者慈極上<lb/>
賔誥遺萬國臣方典兵闑外不即奔趨大行前今兹靈<lb/>
駕在塗羣心永慕潔涓之薦臣又弗克躬親執事睇瞻<lb/>
<pb n="KR4d0277_WYG_010-6a"/>
喬山龍髯莫攀哀摧肺肝涕零如雨<lb/>
　　　向夫人啟靈祭文<lb/>
三月而葬禮之經也逺日恊吉攅于郊坰升自西階送<lb/>
形而徃祭奠於庭而哀離於其室者兹又人子之念母<lb/>
示不忘親也嗚呼柩不暮宿涓休夙興旂旐翩飜笳鼓<lb/>
悲鳴即襄大事妥安明靈靈兮顧歆以燕及後之人<lb/>
　　　又同日至板橋攅殯祭文<lb/>
日月有期將徇戴經之制山川云逺未遑蜀道之歸即<lb/>
<pb n="KR4d0277_WYG_010-6b"/>
此丘園營夫宅兆其葬也不封不樹雖務權宜然事之<lb/>
如生如存敢忘盡孝<lb/>
　　　洋州寒食祭文<lb/>
春秋祭祀人子所以致時思於其親也霜露既降怵惕<lb/>
于中匏繫一官不果躬親即事顧瞻飛雲逺馳敬恭心<lb/>
焉感傷涕零如雨<lb/>
　　　冊寳禮成追封三代代焚黄祭文<lb/>
　　　　父太師<lb/>
<pb n="KR4d0277_WYG_010-7a"/>
坤儀受冊祗拜殊恩渙號疏榮追崇先德睠惟我父實<lb/>
大吾門勲庸紀述於旂常畏愛流行於郡國兹晉維垣<lb/>
之秩式昭贈典之華其命惟新欲報罔極<lb/>
　　　　妣<lb/>
母兮鞠我垂休無窮子之慕親欲報罔極兹受坤儀之<lb/>
冊晉疏秦國之封焚告墓庭增光泉壤莫罄晨昏之養<lb/>
惟深霜露之悲<lb/>
　　　　祖太傅<lb/>
<pb n="KR4d0277_WYG_010-7b"/>
鏤玉陳儀厚人倫而正始明綸錫命嘉世德以追榮衍<lb/>
慶吾門實繇王父爰陞華於公傅俾焚告於墓庭尚克<lb/>
顧歆以承休寵<lb/>
　　　　祖妣<lb/>
位奠中闈恩霑外族追榮祖妣夙著姆儀爰膺信國之<lb/>
封載錫宸庭之命尚欽承於帝寵以衍慶於孫枝<lb/>
　　　　曽祖太保<lb/>
祖德之修其來也逺慶源之衍所報必豐兹儷極於九<lb/>
<pb n="KR4d0277_WYG_010-8a"/>
重爰疏榮於三族晉躋公保賁飾幽扄雖逈隔於松阡<lb/>
庸祗焚於綸告尚承新渥以燕後昆<lb/>
　　　　曽祖妣<lb/>
涓休受冊位奠中闈正始厚倫恩霑外族爰追榮於三<lb/>
世用加賁於九原晉疏崇國之封載錫宸庭之命惟祗<lb/>
承於殊寵以祐助於後人<lb/>
　　　歸謁五世神座祝文<lb/>
　　　　五世祖祖妣<lb/>
<pb n="KR4d0277_WYG_010-8b"/>
表正六宫恩霑五世奕奕寢廟妥安神靈涓吉陳儀躬<lb/>
行祗謁<lb/>
　　　　髙祖祖妣<lb/>
奕世載德建聞無窮廟饗于家國有彞制尚承殊渥以<lb/>
佑後人<lb/>
　　　　曽祖祖妣<lb/>
聲聞鄴中積有餘慶詔封王爵廟饗家庭歸謁容儀躬<lb/>
行盛典<lb/>
<pb n="KR4d0277_WYG_010-9a"/>
　　　　祖祖妣<lb/>
寢廟翬飛涓辰祗謁惟予祖德衍慶孫枝疊拜王封尚<lb/>
承天寵<lb/>
　　　　考妣<lb/>
二南正始王化之基欲厚人倫首頒命數祗謁寢廟孝<lb/>
思無窮<lb/>
　　　春孟祭五世神座祝文<lb/>
　　　　五世祖祖妣<lb/>
<pb n="KR4d0277_WYG_010-9b"/>
奕奕寢廟妥安神靈嵗律肇新王春兹始䖍修祀事庸<lb/>
展時思<lb/>
　　　　髙祖祖妣<lb/>
春秋祭祀典禮之常廟饗于家元正伊始潔蠲以薦神<lb/>
其格斯<lb/>
　　　　曽祖祖妣<lb/>
聲聞鄴中積有餘慶詔封王爵廟饗家庭春令告新䖍<lb/>
修祀事<lb/>
<pb n="KR4d0277_WYG_010-10a"/>
　　　　祖祖妣<lb/>
寢廟翬飛王封載錫青陽布令祀典肇修備物薦誠用<lb/>
伸追逺<lb/>
　　　　考妣<lb/>
天令循環孝思罔極春王正月時祭敢忘籩豆静嘉陳<lb/>
儀寢廟<lb/>
　　　又秋孟祭享祀文<lb/>
　　　　五世祖祖妣<lb/>
<pb n="KR4d0277_WYG_010-10b"/>
五世之廟嵗祀有常執矩司秋農乃登穀因時致祭備<lb/>
物陳儀<lb/>
　　　　髙祖祖妣<lb/>
德全鄉社慶流後昆秋祭曰嘗順時而祀奕奕寢廟如<lb/>
將見之<lb/>
　　　　曽祖祖妣<lb/>
孟秋之月寢廟薦新國有彞章禮均外族爰修嵗祀以<lb/>
厚人倫<lb/>
<pb n="KR4d0277_WYG_010-11a"/>
　　　　祖祖妣<lb/>
春秋匪懈祭祀以時祖廟翬飛豆籩森列薦其嘗事尚<lb/>
克顧歆<lb/>
　　　　考妣<lb/>
星火西流霜露將降是用孝享參之以時凄愴于衷欲<lb/>
報罔極<lb/>
　　　郊祀禮成及歸謁追封王爵焚黄祝文<lb/>
　　　　曽祖<lb/>
<pb n="KR4d0277_WYG_010-11b"/>
澶淵之役磁相被兵力剉天驕屹全鄉社慶流來裔位<lb/>
奠中闈熈事告成躬行歸謁詔繇公保命錫王封永衛<lb/>
之邦古為大國服兹茂渥佑我後人<lb/>
　　　　曽祖妣<lb/>
我曽大父有聲鄴中克相其成實繇懿德郊丘霈澤祖<lb/>
廟陳儀唐魏真封小君美號庸彰隂報昭示殊榮靈兮<lb/>
顧歆祗承天寵<lb/>
　　　　祖考<lb/>
<pb n="KR4d0277_WYG_010-12a"/>
祗荷帝恩正位坤極澤敷郊畤詔謁廟庭命畀王封用<lb/>
彰祖德信為名邑鄭實大邦申錫褒綸増光幽穸宜承<lb/>
眷渥永燕雲仍<lb/>
　　　　祖妣<lb/>
圜丘錫類寢廟追榮祖與妣同恩隆眷渥詔升大國位<lb/>
正小君自周而秦洊頒宸綍明靈如在帝寵其承<lb/>
　　　　考<lb/>
功在王室銘書旂常天鑒其忠慶綿于後郊丘大賚寢<lb/>
<pb n="KR4d0277_WYG_010-12b"/>
廟告成帝命追榮王封再錫厯陽古郡全閩㑹藩綸綍<lb/>
一頒神人胥悦凛然生氣尚克欽承<lb/>
　　　　妣<lb/>
母兮鞠我顧復恩隆屬際飛龍命加䄖翟靈壇蕆事寢<lb/>
廟告新爰舉彞章晉封大國商邑翼翼魯山巖巖誥演<lb/>
金葩光賁泉壤兹誠曠典式慰母慈<lb/>
　　　祭顯慶義禪師文<lb/>
師之一心等乎太虚浮雲莫滓體常自如我昔兒時泪<lb/>
<pb n="KR4d0277_WYG_010-13a"/>
其𤣥珠師以至言啟關發樞二十年間載而與俱日用<lb/>
飲食無欠無餘嗚呼師今已矣誰其起予奠以生芻淚<lb/>
盈我裾<lb/>
　　　代劉運使<hi>伯和</hi>秋祭本衙土地文<lb/>
春秋祭祀典禮之常擊鼓迎寒霜露將降用涓吉日走<lb/>
于羣祠維神之靈芘兹公宇殽核不腆恭荅神休神其<lb/>
顧歆無忘終惠<lb/>
　　　祭廣東主管衙土地文<lb/>
<pb n="KR4d0277_WYG_010-13b"/>
萬里落南黄茅間作兹依神芘疾既有瘳牲酒肥香用<lb/>
荅靈貺神其終恵俾奠攸居所願無餘終還嶺北<lb/>
　　　祭諸廟祈雨文<lb/>
四月維夏庶草繁廡嗟我農夫俶載南畝浸彼稻田以<lb/>
祈甘雨工祝致告神之聼之油然作雲隂雨膏之有功<lb/>
於民何日忘之<lb/>
　　　祈晴祭文<lb/>
壟畝如雲既方既早暴以秋陽乃克堅好既窘隂雨將<lb/>
<pb n="KR4d0277_WYG_010-14a"/>
害于成閔此農功惟神聰明擴以澄霽俾就豐登<lb/>
　　　代謝落階官祭祖廟祝文<lb/>
某領兵衛府越五六年時方戢干戈無尺寸以紹先烈<lb/>
迺者天子親御鞍馬閱武近郊叨被恩綸命正兵團之<lb/>
秩退循非據惴惴懼弗能勝惟我祖我父克相於後之<lb/>
人是以登于兹繼自今敢不益自奮勵思稱所䝉用以<lb/>
為報<lb/>
　　　代祭謝舍人文<lb/>
<pb n="KR4d0277_WYG_010-14b"/>
惟公負抱才猷噤不得施出賛戎機僅越嵗時云胡一<lb/>
疾遽爾淪棄天不憗遺而止於斯乎嗚呼哀哉公從予<lb/>
遊十年於兹蠟屐登山臨流賦詩一觴一咏相與追隨<lb/>
琳琅金薤之書璀璨瓊琚之辭前無古人誰其似之召<lb/>
記玉樓翩然言歸公不我畱我心傷悲嗚呼哀哉日月<lb/>
有期時將葬矣奠以生芻薦之芳醴巫陽下招魂兮徠<lb/>
只<lb/>
　　　代焚黄祭文<lb/>
<pb n="KR4d0277_WYG_010-15a"/>
乙巳冬天子祀南郊誕敷恵澤在庭百執皆得追榮其<lb/>
親我先君爰自廉車而授洋川之鉞先夫人肈膺封邑<lb/>
而加蓬國之華咸被賛書俾光泉壤某等恪居官次不克<lb/>
躬親即事哀榮之感惻怛于衷揆日㳙休焚告墓下惟<lb/>
我考妣服此湛恩以垂祐於後<lb/>
　　　代寒食祭文<hi>二</hi>
三釡之禄貴及於親風木纒悲日月逾邁兹修嵗祀以<lb/>
致時思遥睇松楸寸心摧折<lb/>
<pb n="KR4d0277_WYG_010-15b"/>
謬司羽衛逺去祠庭春秋祭祀敬薦蘋蘩惟我考妣來<lb/>
顧來歆以垂祐于後之人<lb/>
</p>
<p>
</p>
  </div>
</body>
</text>
</TEI>